# 1925 - 68 - 4918692

 

Page 1

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *   
 
 

Page 2

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *   
 
 

Page 3

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *   
 
 

Page 4

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *時評 
[智識與武器] [  （冷）]  
　　授無智識之人以武器危事也不問授此武器者誰或爲政府或爲官吏或爲地方人民其危同也 
　　今之人痛心疾首於兵者爲其無端而戰任意以搶恃衆凌人破壞秩序其危實甚也然而當初政府設兵之時夫豈此意惟授之以武器而不訓練之以智識故有此危象耳不然兵亦人民也假使不授以武 
器而使爲兵則亦不過諸無智識之人耳其危决不若是之甚也 
　　政府所設者則曰兵官吏所設者或曰衛隊地方人民所設者或曰保衞團其名雖異苟授之以武器而不訓練之以智識其危同也何也其來投効者同爲無智識之人而將來之爲害一也 
　　我聞兵工廠保衞團之毆人毁車而有感及此 
國内專電 
　　北京電新公債定十六日公布四月一日發行總額千五百萬利息八釐折扣八八再扣用金四釐實收八四預貯三年利息三百二十萬使領費四百萬政府可實得六百二十萬擬分三個月度日恐不敷或改兩個月承募銀行中交鹽金陸南懋業滙業新華北京商業十家昨日某行等轉向外國某銀行承攬擬包銷五百萬 
　　北京電新公債銀行利息厚彼等轉售於外銀行一轉手間獲百分之三利息又有銀行承銷新公債要求扣政府欠欵故新債票一到銀行手希望騰出現欵六百餘萬恐難如數（十六日下午四鐘） 
　　北京電八釐公債十七條今日公布 
　　北京電安格聯語人整理各債艾瑞時同我一樣負責惟中國生産少而惟舉債爲唯一收入破産不遠（十六日下午十鐘） 
　　北京電交部顧問貝克說帖京漢特别積金一百萬一千八百十二元九角存華比銀行作爲法郎借欵二五七一七之擔保此欵係拳亂毁壞鐵路用以賠銀公司之損失庚子賠欵旣以關稅爲特利準備何必額外準備金於華比銀行該項儲欵儘可歸併入關餘之内或交還鐵路鄙見可將此欵抵銷比商欠欵或用以購買必須之材料 
　　北京電津浦局電部新借欵利息銀行堅持日息一分六釐支付劵一層俟借欵成立後按總數分期兌現一成五請部即電英倫將德票存入中南名下俟得電方交欵設倫敦回電不及請將朱代辦撥債原電抄示各該銀行作憑以便履行合同 
　　北京電李思浩昨夜赴津籌欵財部向金城借短債五萬京漢路向華威借五萬 
　　北京電滙豐函財部催發安利洋行期票銀一百三十二萬兩請交該行財部覆奥借未經核准不能履行（十六日下午八鐘） 
　　北京電美無線電公司代表莫斯聲明近日並無接洽新借欵事交長亦否認與莫期接洽借欵（十六日下午四鐘） 
　　北京電善後會今日開會到一百二十八人湯主席先决休息兩星期次議執政提議依法團委員函請修改條例案會員有堅决之爭執旋决本會表示允法團加入修改條例聽政府辦理遂散會 
　　北京電王揖唐專車赴奉（十六日下午八鐘） 
　　北京電王揖唐本己中止赴奉因近日政情段氏賴王出關與張作霖說個明白與希望和平要關外將吏共喻此意此外府派員出關者己有兩人先行（十六日下午四鐘） 
　　北京電段令王揖唐赴奉係昨夜行帶馬弁二并軍事顧問宋一庭同行明夜可到奉（十五日下午九鐘） 
　　北京電滬商會請取消優待清室條件段以該案候將來國民會議解决因本人爲請清室退位許以優待之一人（十六日下午四鐘） 
　　北京電文（十二）夕綏遠城被匪包圍極嚴重由李鳴鐘親統武裝警察及軍隊抵禦翌晨將匪衆等擊散（十六日下午八鐘） 
　　北京電前星期京綏陶思浩匪千名在察掘斷鐵軌兩站現己修復（十五日下午二鐘） 
　　北京電府息馮張感情很好謡言全不足信多樂觀語（十六日下午四鐘） 
　　北京電浙孫並閩周近新交換代表周對陳炯明本有協定如粤軍退閩南可相安陳對閩南民軍曾助餉一次故閩民軍對周感情稍好現陳炯明部退上杭永定林虎在肇慶花縣四會一帶陳係敗退甚難挽回林則勝利滇軍楊希閔范石生兩部戰鬭力尙充粤事仍爲混戰持久之局 
　　北京電川劉文輝爲爭鹽稅電布楊森罪狀有楊將同學飯碗全奪語段批阿翁痴聾四字（十五日下午二鐘） 
　　北京電馮玉祥不日來京親弔孫文 
　　北京電馮派張之江由大同赴太原閻待張面子很好張己回張口（十五日下午九鐘） 
　　北京電何豐林電部前借各縣地方公欵十五萬餘及上海南北巿借房租公債三十六萬餘元聲明國家認還贖路儲金關係國信應請統歸蘇省善後案内籌還其截留解京解省之欵應由各機關自請核銷 
　　北京電葉恭绰不日力疾赴奉 
　　北京電張宗昌奉張作霖令回徐昨夜過津 
　　北京電衛興武母今日病故段往唁即回府 
　　北京電晚報載憨玉琨現尙圖反攻吳新田派兵出關張作霖關心河南和平 
　　北京電吳新田電段劉督辦抵陜州遵令退防請飭胡軍退汜水以符調停議 
　　北京電豫電劉憨軍仍在陜州澠池一帶陜人請免劉鎭華任于右任督辦吳新田專任省長（十六日下午四鐘） 
　　北京電吳新田電府陜北鎭守使井岳秀集中軍隊向南移動請政府制止 
　　北京電晚報載洛陽被搶掠兩次劉憨餘部在硤石（十六日下午十一鐘） 
　　北京電王揖唐保孫棨爲參謀長 
　　北京電津浦路删（十五）忽不通路局令客退票但今日車照常開（十六日下午十一鐘） 
　　北京電盧請取消李傳業免職令段甚不快覆礙難照辦（十六日下午十一鐘） 
　　北京電美聯合通信社長馬世祿本月二十三回國後任顧爾德（十六日下午十一鐘） 
　　北京電胡景翼請簡林立爲參謀長 
　　北京電贛長胡思義被方本仁迫於删（十五）日離省（十六日下午八鐘） 
　　北京電國民第二軍有將保定駐兵權交還直隸省政府（十六日下午四鐘） 
　　北京電班禪未到津見溥儀仍在瀛臺 
　　北京電顔惠慶擬赴南洋遊歷暫時不願加入政府（十五日下午二鐘） 
　　北京電使團紛紛訪問政府時局如何似有所本者（十五日下午二鐘） 
　　北京電中俄會議俄方對臨時政府交換證書一節似有所待（十六日下午四鐘） 
　　北京電段將滬商會請撤津浦特捐交財部核覆（十六日下午八鐘） 
　　北京電孫柩皓（十九）移公園（十六日下午八鐘） 
　　天津電省會定嘯（十八）召集開會昨發通知 
　　天津電津浦特捐聞張軍長同意有撤銷說 
　　天津電删（十五）財李由京來津 
　　天津電津浦南下通車昨因運忙有停滯今晨站台仍有花綱車一列聞爲張部備用但通車照常售票 
　　天津電督署昨接交部電請保護膠濟聯運 
　　天津電賑務閻督辦現辭吉省鹽務本職將就直某要職 
　　天津電海關奉稅務處令賑災附捐自四月東（一日）實行以六個月至一年爲度屆滿六月再查請辦理（以上十六日下午五鐘） 
　　奉天電特區外交處長楊卓升鎭威軍署邊防處長兼督辦署參議遺缺任馬青山 
　　奉天電南滿路徇東省路團要求對移民車費减收五成 
　　奉天電許蘭洲將赴哈組東省剿匪司令部 
　　吉林電奉對東路决裁軍警員减費並清理附屬産業（以上十四日下午八鐘） 
　　吉林電蘇財長陳藝因奉生誤會避往湯崗子現雖諒解陳仍未回鄭謙赴蘇益無期 
　　吉林電東省築路費擬三省撥官欵三千萬發省公債三千萬民地每畝徵一元給照作股本（以上十四日下午一鐘） 
　　青島電商界要人傅炳照朱郁亭等發起組織商業研究會（十六日下午三鐘） 
　　　　漢口電官錢局向日商訂印官票五百萬張係高日公司承辦印價十二萬元先交十分四四個月内交新票五十萬張以後每月交五十萬張訂有十條合同由楊會康與高日買辦成澤簽字聞尙有追加合同内容頗秘（十六日下午三鐘） 
　　漢口電王彭年删（十五）乘快利輪返漢寓大同旅社擬號（二十）返京 
　　漢口電蕭删（十五）宴許建廷各艦長作陪許准篠（十七）乘楚有砲艦赴上游巡防 
　　漢口電熊克武與賀龍在津巿激戰賀派代表劉甲三至公安求胡念祖旅援助胡婉拒 
　　漢口電段派赴湘宣慰軍隊專使周渤寒（十四）乘武長車返鄂蕭歡迎至署晚餐不日返京 
　　漢口電宜訊熊克武派旅長羅福祥持函到宜謁王汝勤商請假道回川王與盧金山商議答覆俟請示段後再定 
　　漢口電外訊吳在岳武力戒備甚嚴防海軍捕己一說吳己乘車赴長 
　　漢口電時象晋等發起湖北追悼中山大會定篠（十七）假首義公園開籌備會函請各團加入進行（以上十六日下午七鐘） 
　　宜昌電槍斃匪魁石正才（十三日下午二鐘） 
　　重慶電四川匪禍甚熾勾結團防爲害忠縣一隅脫匪約六七千匪棚數百處約有快土各槍二千餘支手槍三百餘就中潰兵多數劉湘調許旅往攻激戰旬餘擒斬六七百名擊斃二千餘人忠縣北岸肅清（十五日下午九鐘） 
　　長沙電議會寒日開會討論吳佩孚來岳及熊克武久駐湘西問題議員朱應褀包道平謂吳率艦來岳實易惹起外界誤會妨湘治安並非落井下石最好吳能早離更妙否則須解除武裝楊亮卿謂川軍數萬佔駐湘西三十餘縣動輒籌餉數十萬天天宣言北伐未聞人言怕外方誤會獨吳率一二千殘兵就怕惹人誤會况吳一再聲明并無作用吳鴻騫云川軍又是一事不能說川軍能來吳亦應來各方討論終結均主照前議請趙與吳交涉吳一人聽其居住何地軍隊解除武裝兵艦應出境　　長沙電議會擬弔中山俟政府正式通告再行停會或下半旗誌哀 
　　長沙電趙令吳尙回駐益陽所遺永明防務由唐生智派隊接防 
　　長沙電吳佩孚將於日内來省遊覽麓山並擬下榻牛頭洲說吳派員到城陵磯覔公館聞吳眷將來岳 
　　長沙電議長歐陽振聲因母喪將返省 
　　長沙電一師砲兵營開赴益陽 
　　長沙電前傳滇軍入湘不確 
　　長沙電此間各機關定銑舉行下半旗弔孫 
　　長沙電趙准唐嶽五張湘砥謝煜燾譚潤生等辭職（以上十五日下午二鐘） 
　　長沙電趙派鍾才宏就近在京弔孫喪湘各界將舉行追悼中山大會 
　　長沙電旅京湘人電趙對吳駐岳認爲重要請速勸吳離境（以上十六日上午十鐘） 
　　香港電删日民黨召工學界三萬餘人在第一公園開追悼中山大會胡漢民吳鐵城演說訓勉黨員謂總理旣死三民主義尙未成功我們當繼續向前奮鬭如此旣能使總理主義不死旋由胡宣誓我們五十萬黨員敬遵總理遺囑承繼總理之志實行國民革命至死不渝隨散會巡行各街 
　　香港電胡鹽電呼將領指陳炯明阻撓孫革命事業望墨絰從戎立翦兇讐滅此朝食 
　　香港電許崇智文（十二）在汕接孫死訊即召重要會議恐摇軍心决不舉喪各機關如黨辦事 
　　香港電范石生在梧語人此行目的不特肅清桂境滇唐軍且將入潰靖難 
　　香港電廣西省會有遷潯州消息 
　　香港電滇唐軍龍雲代表劉某抵潯謁李宗仁被李扣留 
　　香港電林虎軍文（十二）攻陷河婆元（十三）進逼棉湖與許蔣軍交鋒林軍初勝許蔣軍後得新到之陳銘樞旅加入始將林軍擊退俘二百餘人林軍退回河婆韓江上游兩軍嚴密戒備聞大埔己有戰事惟郵電梗塞未證實潮城商店仍閉門 
　　香港電沙面各領館對孫死下半旗三日港商店民居今日約有四分一下半旗 
　　香港電惠城楊坤如部侵（十二）晨進擊平山鏖戰竟日許軍敗退淡水電促十一旅赴淡水應援（以上十六日下午八鐘） 
　　福州電兪財廳長定篠（十七）上午就職 
　　福州電王君秀接長閩海關監督己無望 
　　福州電中亭街拒貨被拘訊之學生爲沈學渭李展屏陳瑋貴鹹魚公帮公布印刷物請各界主持（以上十六日下午五鐘） 
　　厦門電漳訊陳炯明尙在東山有電請張毅派代表商要事張派李德成往 
　　厦門電駐海澄粤軍旅長劉志逹寒（十四）率部一營赴大埔盧興邦及張貞均派代表赴汕請聯軍入閩（以上十六日下午八鐘） 
　　九江電吳金彪銑日（十六）晉省將履贛東鎭守使任（十六日下午五鐘） 
　　蕪湖電荻港石板磯停泊鹽船元（十三）夜被刦當獲常保餘一名銑（十六）解蕪鎭署訊辦（十六日下午七鐘） 
特約路透電 
[孫中山逝後]  
　　十六日北京電據廣州外人電稱孫中山近世後廣州表面無變動惟人心頗恐慌衆意國民黨將不舉員代孫而以數月前所舉之委員會計十五人主持黨務國民黨員意見雖不一致但不致分裂 
　　十六日北京電此間國民黨總部稱孫中山之開弔期將歷一星期之久葬地定南京紫金山據半官消息政府擬撥六萬元爲治喪費其半將用以建墓墓地工程旣竣然後安葬加拉罕今日偕其婦前往弔慰孫夫人授以兩函一表示其個人之哀悼一爲莫斯科電報傳來蘇聯政府之弔唁詞 
[外交團反對新公債抵押品]  
　　十六日北京電英美日三國公使均步法國後塵向外交部提出抗議反對十四年内國公債其措詞雖不同聞皆以抵付拳亂德賠欵之關餘今旣不之需應作爲尋常關餘不得用充新債抵押品爲言 
[中國時聞]  
　　十六日北京電執政府軍務處電致孫岳令其竭力調解胡劉爭端 
　　十六日北京電善後會議今日决議自一月十七日起休會至三十一日俾會員討論各問題至四月一日重行開盒是以二十日開會 
[法前總理談聯盟會]  
　　十四日巴黎電法前總理白里安與某法報記者談話謂聯盟行政會此次集會之成績可爲歡賀日内瓦議定書雖己失敗但聯盟會則更見堅固許多因難問題幸己解决法國現等候英國關於議定書之新提案法國主張凡各爭點必須公斷故己成擁護聯盟會必要主義之國換言之聯盟會應成各國嗜愛和平者之集合點云 
[英前相悼惜議定書]  
　　十五日倫敦電前相麥克唐納爾今日在福爾漢演說斥責政府拒絶日内瓦議定書之行爲謂議定書中各大提案皆以國家爲榮譽公正而可接受公斷今張伯倫之提議所含危險與可反對之處較議定書爲多殖民地前未反對此議定書以後如何渠不知之但工黨定將以詳知此事内容爲職志議定書今死矣但渠願其長存云 
[鴉片會議餘聞]  
　　十五日内瓦電鴉片會議最後紀錄中所載之决議案内有波斯代表建議一條主張組織委員會游歷若干産烟國審愼研究關於以鴉片出産限於造藥與科學用途一舉之困難聯盟行政會所接關於上述建議之報告謂此事詑涉甚重大問題宜留待下屆行政會再行詳細考慮之云 
[荷蘭注意屬地民政官]  
　　十五日倫敦電海牙電稱間與荷屬印度有關係之重要團體向歐特列克特國立大學接洽願擔任敎授若干席之經費以期充公訓練將來荷屬印度之民政公僕其故以聞萊頓大學敎授提倡荷屬印人反對荷蘭治權之革命空氣也萊頓大學敎授己函致報紙闢斥謡言並聲明大學施敎以與當地人合作及繼續增進荷蘭印度社交爲根據云亞姆斯特丹大學法科敎授會及格羅寗根與歐特列克特兩大學之敎授己請敎育部勿批准另設一敎授會 
[德國之共産騷]  
　　十五日柏林電此間共産黨因海爾共産黨與警察衝突致死六人傷數人一事舉行示威行動以示反對警察開槍擊死一人並傷三人 
[俄國之賄案]  
　　十五日莫斯科電戈塞爾柯皮革經理處被控受賄舞弊辦理不經濟致使國家損失逾五十萬盧布一案審訊匝月現己判决總理判監禁五年餘六人亦受短期監禁之處分 
[土國煤油公司]  
　　十五日巴格逹電土國煤油公司己與伊拉克政府締結合同在伊拉克境内除布拉省外採取煤油以七十五年爲期此公司由下述四團體公司參加權利相等（一）英波油公司（二）荷蘭殻牌油公司（三）美國主要油公司七家連美孚在内（四）法國油公司六十七家如獲充分煤油則擬安置油管直通地中海合同規定永以英人爲總董 
[瑞典機器業停工]  
　　十六日瑞典京城電瑞典機器業宣布停工以抵制工人之要求船廠·織業·紙廠·鋸木廠均受影響工人因以賦閒者共十三萬 
 
 

Page 5

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *特約路透電二 
[法國貿易表]  
　　十五日巴黎電法國二月份經常收入計共一·八六九·○○○·○○○佛郎比去年二月增四九·○○○·○○○佛郎比預算亦增五八·○○○·○○○佛郎一二兩月進口共七·○○○·○○○噸值六·五一九·○○○·○○○佛郎比去年同月少七五○·○○○噸及七四·○○○·○○○佛郎出口五·○○○·○○○噸值七·一五七·○○○·○○○佛郎比去年同月增一·○○○·○○○噸及五七一·○○○·○○○佛郎 
[各國近事]  
　　十六日東京電外務省否認華沙所傳蘇俄不允招待新任駐俄代使佐藤之說佐藤數日内將到莫斯科駐俄大使之正式任命須俟現提交國會之預算案列有莫斯科大使經費者通過後方可發表 
　　十五日倫敦電克松侯爵昨夜寐不安稍有血出但被遏止體力未呈弱象情狀仍堪滿意 
　　十六日東京電外人置地律己由上院通過未加修正現提交衆院 
　　十六日東京電三浦梧棲子爵久病不起今己逝世按氏以操政治强大勢力著名 
　　十六日香港電香港總督定十九日赴河内以報上年印度支那總督之聘港督並定六月二十七日回英恐不致再蒞香港 
公電 
　　北京中山治喪處電各報館曁全國國民均鑒兹定於三月十九日上午十一時敬迎孫中山先生靈柩由協和醫院禮堂至中央公園内社稷壇大殿安放並定於二十四日起舉行弔禮謹此奉聞孫中山先生治喪處删印 
　　北京通電各省衙門均鑒臨時執政令參謀本部呈陸軍第八師參謀長范士鴻因病懇請辭職范士鴻准免本職此令任命羅鳳鈞爲陸軍第八師參謀長此令京删（十五）印 
　　河南岳維峻電各報館均鑒同室操戈爲軍人最不幸之事維峻酷愛和平詎忘斯義此次豫西一役實屬迫不獲己謹將經過情形爲天下人一痛告之溯自敝軍來豫胡督辦即以安民剿匪爲職志詎意憨張兩師盤據洛陽屢經託人勸告爲地方計爲人民計爲彼此袍澤計但能相安無事均可委曲求全乃信使往還三月於兹調停之聲浪愈高驕恣之氣燄愈熾自由任官吏自由徵稅欵自由招土匪豫西二十餘縣形勢儼若敵國自號三十六旅遍佈嵩洛河隂咄咄逼人民命奚堪各將士義憤塡膺環請滅此朝食維峻上體督辦維持地方之心下憫百姓蕩析離居之苦不忍輕啓釁端爲和平留一汚點上月三十日忽據探報劉陜督出關督師己抵洛陽并赴黑石關督戰等語越日又據前方報告憨師己兵次禹郟直向我軍攻擊維峻忍無可忍不得己而揮涙陳師幸賴將士用命友軍贊助夾旬之間奠定洛鄭今雖軍事行將結束而環顧瘡痍蒿目灰燼非特無以對豫西人民即返諸開戰原則未嘗不澘然泣下也現惡氛雖己頓殺而憨張殘軍奔命潰逸難保不暗結土匪擾害閭閻維峻職責所在惟有督率部屬隨時防禦俾令無復蔓之機而商民有更生之望是則區區衷懷可以對天地而質神明者耳遠道傳聞每遺眞相謹具始末縷陳清聽邦人君子幸垂察焉岳維峻寒印 
國外要聞 
[東京通信（之圭）（三月十三日）]  
　　孫中山死後日本輿論界之中國時局觀孫中山噩耗傳至日本後日本各報紙均揭載孫中山之照像及生平事略並深致惋惜哀悼之詞而對於中山之死影響及於中國時局者尤特致意焉兹將日本代表的各新聞對於孫中山殁後之中國時局論略述於下 
　　東京朝日新聞云目下中國之時局因孫段之提携中國之和平統一方將就緒際此重大時期孫氏忽然長逝今後中國政局上波濤之湧起不難想像也吾人試由段氏所處之地位而言或以爲孫氏所懷抱之理想過於高遠不適於中國之現狀故孫氏殁後向來段氏之政策受其所拘束者今後可更得自由也惟段氏對於喪失黨首之國民黨欲如向來之融洽殊屬困難而最足以引起吾人注意者爲今後國民黨前途之問題即國民黨中派别紛歧有胡漢民許崇智廖仲愷等之急進派戴天仇汪兆銘張繼孫科等之穩健派陳獨秀李石曾之左傾學者派以及李烈鈞譚延闓之軍人派因黨中喪失中心人物團體當不能如從前之堅或與武力結託或贊成段氏之政策或反對段氏之政策均所難料故關於此點對於段氏和平統一之前途實爲暗礁又孫氏殁後之廣東政府有謂須視陳炯明態度之如何前途殊難樂觀者然今日之大勢己决陳氏亦不能再以武力謀奪廣東地盤終或出於與民黨妥協亦未可知也 
　　東京日日新聞云孫氏病革爲日己久各方面對於孫氏之殁皆有相當準備故此次孫氏之殁不致立即引起各方面之動摇然國民黨因此而受打擊殊非淺鮮國民黨網羅軍人學者政客等人物向由孫氏統率故喪失黨首之該黨今後如何變化不僅爲該黨之將來問題關於中國今後全般之政局亦有重大之影響目下國民黨中欲求得一如孫氏能完全統一黨内之人物殊不可能此實國民黨之大打擊也其次孫氏殁後影響及於中國中央政局者亦非淺鮮段氏自就執政以來政策上對於孫氏務容納其所希望之主張孫氏對於段氏亦務出之以援助之態度其實中央政府爲國民黨一派所監視殊爲不可掩之事實故孫氏殁後向來中央政府受孫氏理想所掣肘者今後或可免除段氏政務上之運用或可更得緩和惟對於國民黨之關係因無統一者之故融洽極爲困難故今後段氏欲得國民黨之諒解恐更費氣力也 
　　東京時事新報云孫氏殁後受最大之影響者厥爲民黨逆料前途不外（一）立後繼黨首（二）分裂（三）委員制之三種第一之後繼者雖有唐紹儀說然恐不成問題張繼與孫氏有幾分意見之扞格故其一派亦似有與民黨幾分乖離之態汪兆銘胡漢民等手腕力量或不减於孫氏然與革命之元勳孫氏比較其聲望到底不可同日而語故欲得統率分子龐雜之國民黨之人物殊不可能也然則國民黨終出於第二之分裂之途乎是又不然原來國民黨之所以得維持其團結至於今日者一方面固爲孫氏個人之力而其未曾獲得中央政權之機會故今後北方軍閥之實力者對於民黨欲更得較孫氏在世時代以上之機會而利用之殊不可能故今後國民黨之仍爲在野黨孫氏即死恐亦不致一時發生變化結局國民黨今後將出於第三之委員合議制之一途以維持其團結試觀孫氏病革時黨内領袖之動靜不難瞭解然則孫氏殁後之影響及於中國中央政局者如何段氏因孫氏之殁其理論上之掣肘雖可得免然欲求國民黨之諒解前途亦屬頗難惟段氏以前旣與民黨竭力聯絡不至因孫氏之殁而遽引起决裂也 
國内要聞 
[中山逝世後之各方面各方開會消息] [  （三原）]  
　　中山之病至十一晚而愈重段執政聞之特於十二日晨派許世英往視時孫己不能言僅點首示意迨閣員到府開閣議時中山噩耗己到段即命停止開議專討論治喪事務大要如下（甲）下卹令全文因措詞上關係曾兩易其稿始於晚八時交印鑄局發表（乙）喪儀責成内務部查照袁馮前例參酌擬議辦法經費以現不能定决令財部速即籌措六萬元派柏文蔚王耒爲政府之治喪代表（丙）令警廳傳令全巿巿民下半旗哀悼梁鴻志並命秘書廳停止辦公一日席間有人主張通令各機關一律停止辦公三日惟有人以袁馮前例並未停止辦公因此尙未確定（惟善後會議己决定明日停會一日）（丁）正式通知使團（戊）内務總長龔心湛因中山喪事下午特召集科長以上部員開會討論飾終典禮及一切喪儀决先由禮俗司參照前例擬具辦法並即一面咨行財部撥欵應用聞財部正在籌劃今晚或明日當先撥三萬元 
　　自中山逝世後中外各界赴行轅弔唁者極多至晚八時逾三千人參議院原因索職員欠薪訂今午（十二）開談話會計到六十餘人臨時復提議弔唁中山當决定明日全體前往衆議員亦有人發起援參院例而國民黨人組織之國民會議促成會則己於今日下午由吳稚暉召集緊急會議决（一）休會三日（二）會員左臂纒黑紗一星期（三）宣言繼續奮鬥（四）休會期内停止一切宴會（五）邀集各團體開追悼大會又聞中山未死以前即由行轅飛電各處民黨要人來京會議處理一切大約不日國民黨必在北京開一重大之會議也至於外交方面各使館中參贊等以私人資格往弔者頗多某公使意以中山所揭欒之主義不能博各國同情惟以曾任臨時總統國際交誼似不能無所表示聞今日己相互交換意見俟執政府有正式通知後將下半旗哀悼記者今日路過東交民巷見俄使館己自今日起單獨下半旗矣（十二日） 
[孫行轅消息（豫）]  
　　（一）參議院及國會非常會議來函定本月十四日下午三時該議員全體來轅弔唁（二）内務部來函報告執政府己派定柏文蔚王耒辦理總理喪事（三）總理停靈地點仍在中央公園外傳改先農壇說不確（四）韓人李天民等寄來哭狀語極沉痛内有「先生爲東亞革命父母及千古流芳萬邦共涙」等語（五）美國公使館爾曼今日下午一時來轅弔唁（六）日本公使芳澤代表鈴木貞一今日上午十時來轅弔唁（七）黎元洪代表黎澍今日上午九時來轅行禮（八）比國公使Hermalle今日下午四日來轅弔唁（九）荷使館漢文參贊卓思麟代辦公使羅偉絡副繙繹官包斯今日下午三時半來轅弔唁（十）德國公使博　今日下午五時來轅弔唁（十一）法國公使瑪德今日下午六時派參贊來轅弔唁（十三日） 
[孫耗到粤後之廣州巿] [  （星星）]  
　　組設哀典籌備委員會 
　　廣州通信去歲離粤北上爲舉國所注視之孫中山氏己不幸於十二日上午九時半逝世矣政界接到電耗不勝哀悼立即召集會議各部長均到議决組設「大元帥哀典籌備委員會」舉胡漢民伍朝樞廖仲凱古應芬楊希閔譚延闓許崇智劉震寰程潛鄧澤如吳鐵城等爲籌備委員即議定哀典條目如下（一）各官署軍營軍艦海關下半旗一月即由三月十二日起至四月十一止（二）文武官員停止宴會一月（三）民間輟業一星期由三月十二日起至十八日止（四）文官左臂纒黑紗一月（五）武官及兵士於左臂及刀柄上纒黑紗一月（六）官署公文大小印章用藍印色一月又公安局同日通令各區署所有巿内各戲院·影戲院·酒樓·茶居·天台娛樂場·及民間私人住宅或公共場一律停止演劇歌曲鼓樂燃砲一星期商店民居均須下半旗一月又中央執行委員會亦於是通告各黨員應一律纒黑色臂章一月又報界公會亦發人來電於下（一）汪鄒來電廣州胡省長轉中央執行委員會鑒總理於本日（十二）上午九時三十分鐘在北京行轅逝世特此痛告並請轉告各黨部汪兆銘鄒魯侵（二）汪林來電先生遺體遺囑永久保存故於正午十二時半移恊和醫院用藥如法保護約二三日可妥妥後執政府擬移至先農壇開吊並用大總統禮治喪及國葬遺囑葬南京紫金山銘森侵先是鄒魯於十一日來電謂「帥病己趨沉重手足均冰凍腹復腫漲極其量只可延長夀命二十四小時云云」各人聞之均極不安迨噩耗傳到胡漢民聞之因悲慟過甚幾至昏倒（三月十三早） 
　　附東方社十四日廣東電如下今晨代理大元帥胡漢民於憂愁之中語往訪之東方通信社記者曰當此時局多事之秋驟失孫氏不僅爲國民黨之不幸凡中國全國國民均所哀念不置即在段執政政府亦對此民國之恩人有用國葬爲最後之禮之意向然葬儀因遵故人之遺言决於南京執行而埋葬於南京郊外之紫金山爲廣東政府代表者决派鄒魯林森二氏參列之又孫氏死後之國民黨照第一次全國國民黨大會所議决因總理一席以孫氏一人爲限故今後將改爲委員制該委員當於第二次全國國民黨大會選舉之該大會在三個月内將開會 
[各國對徵收海關附稅之態度]  
　　字林西報十一日北京通信云中國前向各國要求徵收海關附加稅以充振災之用各國覆牒尙不甚一致法國藉口於金佛郎案未解决轉持異議故駐京各國公使除法使外大致均己接得其本國政府之訓令表示可以應允各國復因法國佔重要之地位未便强同以致最近復牒仍未能一致决定中國要求之提出在去年七月秒根據於華洋義振會之建議擬將該欵歸該會管理用之於各種重要建設事業該會所擬免除直隸將來水患之計劃係從海河更開一水道以資宣洩然此項工程幾須耗去附稅之全額查可得附稅共爲八百萬元上述中國牒文送逹各國一月後日本英美均次第復稱應允其他各國亦無異議惟法國無表示其意蓋謂中國若不能從法國之意解决金佛郎案則彼不能表示同情故法國政府在金佛郎案未解决以前將不致有何種確答也 
[華北航業權之悲觀] [  （堯日）]  
　　政記輪船公司出兌說 
　　天津通信華北各海岸華人所經營之航業公司計有營口之肇興天津之北方烟台之鹿玉軒及政記等公司而政記公司共有輪船二十五艘最大者逹四千餘噸最小者亦一千數百噸故載重總量己逹五萬五千噸其他公司共僅十艘載重亦僅一萬二千噸故除招商局外當以政記爲最有勢力然招商總局在滬航業力以長江黄海爲中心華北各海岸能與外人稍稍抗衡者僅政記公司微有氣力耳查該公司係張本政氏（大連人）創始於前清光緒三十一年初僅大連烟台一條航線船隻亦係租自外人嗣以歷年所得盈利逐漸自行購置而航線亦漸次擴充如天津青島營口龍口安東牛莊上海汕頭厦門香港均有政記輪船局迨至歐戰發生復乘機展其航線於印度洋各海岸至民國九年增加資本一千萬元先收二分之一當即遵照現行公司條例改爲股分有限公司呈請北京農商部正式立案且更收買海軍部没收歐戰時各敵艦即改名之英利嘉利茂利等輪是也自此以後營業愈形發逹人皆希望其能爲國家挽回權利不料去年東北戰事發生該公司受重大打擊奉軍在安東扣用二輪直軍在渤海各口岸扣用十八輪（外有三輪在船塢修理二輪航行港滬）營業遂完全停頓迨至停戰後各輪雖陸續放還然多損壞不堪估計修理費約須二十七萬元無形之損失約逹百餘萬元其時大連日人方面屢勸張本政氏（因張氏股本最多）於日本法律之下另行改組於是乃有仁川日商中村組及濟滿鐵道株式會社共起競逐踵趾相接各欲攫得該公司之航權惟張氏頗不願讓於日人尙擬要求執政府奉張賠償修船費二十七萬元以便維持繼續營業故於日人建議未即採納誰知一再呼籲京奉兩方均無以應張乃失望益以各股東交相督責遂有不得不破産之勢風聲一出爭逐更烈聞關東廳長官玉兒亦於此中帮忙先有朝鮮銀行運動張本政將政記與中村組合併後又有濟滿鐵道會社加入競爭緣該社今年正在籌議創闢航路並擬投出巨資壟斷華北航務故不惜竭力與中村組抗政記公司曾因此召集股東會議結果主張出兌者佔多數主張合併者佔少數其中約分兩說（一）中村組負朝鮮銀行之債額甚鉅今若與之組織中日合辦之航業公司將來必陷政記於窮地（二）近數年來外國輪船蝟集中國競相貿易水脚日跌煤價日增每年獲利平均不足百分之四况且内亂迭起靡所底止若長此以往航業前途何堪設想於其合併不如出兌較爲乾凈也結果遂决定讓與濟滿鐵道會社所經營之大連汽船會社計政記利字輪二十五艘五萬五千噸之載量曁現行之各航路其代價僅金票三百二十萬元此項條約業在大連分公司内成立定於後日（十四）雙方股東會面即正式簽字發表記者以此項消息詢問天津政記公司據云出兌之說雖有所聞詳情無由探悉也（三月十二日） 
[愛丁波勞借欵合同（續三月十五日）] [  （斯斯）]  
　　（九）爲預備欵項交代理人以便清還本息之故政府允按星期（按原文爲每星期一次而表中所定爲每二星期一次）交付一次如左表所列（按表中所列自一九二四年十月份起至一九二七年九月份止每月上下半月各還欵五千鎊因表繁從略）代理人於每次收欵後在與政府京漢鐵路愛丁波勞司北京現銀來往賬上入收數目時將該欵變價撥入金鎊未入賬如六七兩條所訂辦法凡代理人關於此借欵合同所用郵電費用須於政府京漢路愛丁波勞司北京現銀來往賬上開支數以便計算取還倘若在政府京漢鐵路愛丁波勞司北京現銀賬内入收之數於轉入金旁賬内其收入數目不及表中所列之額政府應速備欵項以便彌補北京現銀來往賬設若欵項己分期攤還並將（一千九百二十四年九月三十日）到期之第三十六號期票清付而北京現欵來往賬内尙有餘數則代理應於扣除佣金及他項規定應付之欵外餘數均由政府處理之京漢鐵路局應蓋局印於本合同爲以該路收入充作抵押以便還欵（十）旣承政府之請求代理人允肯保證政府之必如約還欵並於合同上蓋章簽名爲據政府爲酬謝代理人之允爲保證願付保證佣金照第六條表中所列每次攤還欵額加百分之二交與代理人（十一）本息之清還及本合同中各種單據應免印花及他種稅（十二）銀團得政府及代理同意後可將債權及應享各種自由權利轉移之或交與公司或經理或代理人此等公司及經理及代理人均可將債權復行轉移之（十三）此合同共備五份政府留三份銀團及代表各一份此合同經下列訂立人簽字印章一九二四年九月日交通部印交通總長吳毓麟蓋章京漢鐵路局長趙繼賢（未蓋章）李彦青代表大總統簽名公府收支處關防銀團代表代理鄂葛嶺章鄂葛嶺章證人逹萊氏押 
[孫岳對鄭州商界之表示]  
　　謂决不加入戰團 
　　鄭州車站之胡軍五六兩日陸續西進移駐汜鞏一帶聞憨軍自榮陽汜水密縣等處相繼戰敗即至民間任意搜索巨細無遺退守洛陽時仍漫無軍紀故岳維峻師乘其新勝之銳氣一鼓進洛人民莫不額手稱慶路局消息胡本人確於九日上午始抵洛陽當即派代來鄭與各團體接洽謂胡自出私財八萬元係河南銀行鈔票急須更換銀幣以便賑濟滎汜密縣之遇災人民云孫岳來鄭本居調人地位嗣因一再調停絶無效果乃令駐守河北新鄉之葉荃一師西出孟津意將鞏洛等處劃出戰區以免人民塗炭詎陜軍遥見葉軍之白旗前進以爲孫己加入戰團故近日孫岳助胡之謡一時紛起推斯原因皆係陜軍之欵慮所致而孫岳亦自知空氣之所來最易惹人注目故於八日下午邀同商會各代表述明本人來鄭之主旨决不輕加戰團貽禍豫人當由銀行紗廠錢業煤礦花業藥材雜糧洋貨等八代表議定每月籌出軍費一萬元暫以一年爲期鄭地時局須請維持云云而駐鄭河南弭兵會亦因疑信參半十日下午即派代表胡某進見孫岳懇其將停戰電文萬餘份用飛機散佈胡憨各軍孫己慨然允諾可見其並無作戰之初心也鄭地商民因近日戰線較遠均己照常營業惟下午六時即行閉門隴海西行車至鄭州爲止且因兵車往來以致鐘點不一云云 
 
 

Page 6

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *[潮汕下後之東江新戰局（水庵）]  
　　聯軍三面佈置情形 
　　陳軍分兵三路反攻之形勢 
　　自聯軍七日佔領潮汕後東江戰局爲之變然右翼聯軍前鋒雖得汕頭而右翼後方與平山馬安山毘連之惠州仍在陳軍手中陳軍右翼隨時可以由河源紫金分道過惠城抄擊聯軍右翼後路故目下聯軍右翼後方主任閔天培連日迭電來省請增兵開赴右翼并同時請調滇軍嚴守博羅龍門等處以防陳軍林虎部之包抄故連日省中調防軍隊極爲忙碌滇軍總司令楊希閔刻己擔任撥隊接防中左兩路自博羅增城范石生全部退出西上後現在博羅中路改由滇第三軍第五第六兩師全部擔任胡思舜之第六師第十一旅一千五百人業由佛山調省十一日開赴博羅柏塘一帶警戒至第十一旅長楊渭涵則於是日下午四時率衞隊乘廣九車出發轉赴中路佈防日前駐防左翼等處之原有第三軍第五師曾曰唯部亦由增城福田轉赴中路博羅所遺左翼龍門增城各地則由楊希閔所轄之滇軍第一軍完全擔任日昨由北江調省之滇軍趙成樑第一師第一旅曾萬鍾部一千五百人於十日己抵龍門一軍第二師廖行超部則由中路菉蘭開抵龍門多日聯軍左翼兵力除以楊希閔所轄之第一第二師完全擔任此外復由省城調滇軍幹部學生千餘分往龍門增城一帶協防以上所述是爲范軍西上許軍入潮後之聯軍中左兩路新佈置至於右翼方面仍爲建國粤軍擔任建國粤軍自許部張民逹第二師及許濟莫雄之第七八旅會同蔣介石部之學生軍深入潮汕後其後方要地如三多祝·平山·淡水·等處業己由粤軍第一師第一旅陳銘樞部開赴三多祝前缐接防十一日一師一旅之一部亦百餘人復由省開赴平湖轉右翼前線刻下在右翼後方佈防三多祝平山各地者除粤軍一師第一旅全旅外另有吳鐵城之警衞軍共四團係由增城開至者九日粤軍第十一旅陳得平部復由西江抵省由代理旅長曾則生（十一旅長陳得平近得瘋狂疾在病院中）率領於九日上午十時乘廣九車至平湖赴平山協防刻下聯軍右翼後方兵力佈防於三多祝等處者計有粤軍第一師之第一旅及第十一旅吳鐵城之警衞軍兩旅另新到之蔣部學生軍千餘人與右翼毘連飛鵝嶺一線之中央軍除桂軍韋冠英之第一第二師外近又增加林樹巍之第五師加入飛鵝嶺一路林奉命後己挑選勁卒八營機關槍隊一連由該師第九旅長司徒班爲指揮統率所部尅日出發飛鵝嶺永湖三棟一帶擇要扼守仍歸攻城軍總指揮韋冠英節制此爲中路飛鵝嶺一線之佈置情形至於己攻入潮汕之粤軍刻己變爲右翼之先頭步隊全爲許蔣兩大部兵力約萬人沿途收編補充刻己增至實力數倍自佔領潮州汕頭後即分三路抵禦陳軍殘部及林虎部之反攻故聯軍右翼在潮汕亦分三路作戰一路由潮州直上爲許部八旅莫雄部聞九日莫部己抵三河壩是爲潮汕聯軍之右翼中路由第七旅許濟部及蔣部學生軍由揭陽出畬坑以禦興寗之敵至於三多祝平山之右翼聯軍則分守河婆河田以禦由永安龍窩東下之敵人此爲最近右翼聯軍分兵抵禦陳軍反攻之計劃至陳軍此次反攻係合林虎賴世璜及洪葉殘部約分三路北路將由陳炯明本人主持率賴世璜由贛邊近斾之師會合洪葉餘衆取道三河壩以攻潮州中路由林虎率黄任寰李易標部由興寗斜出畬坑湯坑撲攻攻揭陽南路由劉志陸率黎生等部由河源永安取道龍窩分攻河田河婆冀截斷潮汕聯軍之後路據最近消息稱潮安揭陽兩路雙方尙未接觸惟永安屬之龍窩河田附近聞己交綏數次右翼聯軍以後方重要刻己着調重兵抵禦陳軍之反攻暫時尙未有若何進步也（三月十三日） 
[粤局最近之危機] [  （毅盧）]  
　　范部西去省防空虚劉震寰態度可疑 
　　聯軍右翼自攻陷潮汕後右翼軍深入潮汕同時駐東江右翼及中路之滇軍范石生部全數開赴桂省聯軍兵力驟失却此兩枝勁旅廣州防務頓形空虚此時若陳軍右翼林虎部萬一拚力南下則廣州一地必難支持幸此際林虎各部尙未得籌集開拔費尙未大舉然亦危矣當陳軍與聯軍開戰之後湘趙亦因聯治關係實踐共同動作當一星期前曾由湘南派遣唐生智部隊進至粤北之坪石表面上名爲助陳遥爲聲援實則湘趙之兵坐觀成敗迨後聯軍戰勝於淡水乘勢陷潮汕陳軍雖存林虎一部實力然葉舉洪兆麟之一敗塗地在陳軍己不啻折去一臂湘趙軍見此情形遂勒兵坪石不得再進暫抱沈機觀變態度以俟粤局之變化入桂之滇唐軍近因范石生部聯合李宗仁黄紹雄共同對付近亦徘徊於邕龍間林趙唐諸敵人此時雖未大舉總攻然粤局刻己陷於四面楚歌之狀態當局因特邀大本營軍政部長程潛磋商應付方法并連日召集各軍長官開重要軍事會議共同擔任危局對付入桂滇唐軍除己命范石生李宗仁黄紹雄部共同防禦外湘南趙部則暫由譚延闓所部湘軍擔任警戒北江至東江中左兩路自范軍西上张空虚異常則責成滇軍第三軍長胡思舜部分别塡防胡氏奉命後己於日昨分飭所部兼程出發東江并向廣州公安局索夫役千人隨同出發故數日來省中拉夫封船之事時有所聞聞胡部於兩三日間業將東江中左兩路妥爲佈置於是粤局東西北三方面之防務本可鞏固一時乃連日社會紛傳駐粤桂軍劉震寰部忽有異動消息據一般人稱最近劉震寰由滇返香港後曾悄然回省一次行色匆匆即日遂遄返香港外間殊難明其行踪迨劉返港後翌日即傳東江中路桂軍有自由行動向省方引退之謡言於是省城各機關自聆此警耗後即連夕無形中戒嚴頃又據省署傳出消息謂省署接到某方電稱滇唐軍入桂圖粤之師號稱五萬實際不過二萬人入桂滇唐軍總指揮即爲聯軍份子中之劉震寰云云據以上兩說則駐粤桂軍劉部將起變化不爲無因所不可解者駐粤桂軍劉震寰本與滇軍范石生爲患難之交歷史上關係極深（劉范曾在桂省白馬會盟）即劉范二人互助回鄉之說亦曾閧動一時今果任爲入桂滇唐軍總指揮是直接與范氏出師援桂之旨立於敵對地位前日共患難之友今忽各立一方以兵戎相見事之離奇變化嘆觀止矣第吾人就事論事覺劉氏之聯滇唐亦有蛛絲馬跡可尋者蓋劉氏之桂長夢始終縈擾腦際其初劉氏在粤以聯范聯沈之政策冀助其回桂乃粤當局接濟李宗仁黄紹雄二人先將沈鴻英在桂勢剷除劉氏大失所望且對於粤當道之助李黄而阻其回桂之舉微有不慊乃悻然赴滇說唐出兵入桂假手唐軍打破其敵人李宗仁黄紹雄在桂勢力以逹本人之目的劉氏之志袛在於此詎滇唐之乘機入桂另有圖粤之念彼此互相利用劉唐結合之局遂成而不知滇唐與粤中滇軍勢不兩立唐軍入邕驅逐李黄勢力劉之願望己逹然滇唐軍之抵邕不覺又惹起范石生之出師援桂與李黄結合以抗滇唐軍范劉二人因彼此所聯者皆爲彼此之仇人於是范劉往日私交間接因此而破裂於無形劉旣立於滇唐勢力方面則其勢不得不隨滇唐勢力爲轉移滇唐旣注意圖粤則劉又豈能自外劉氏平日駐粤之桂軍之向背遂起一大問題足爲粤當道之隱憂而外間劉部桂軍變化之謡言遂因之而起矣日前范石生原定八日出發梧州入桂因聞劉任入桂之滇唐軍總指揮前中止其行改期今日始西上日昨因此事范氏特請其母赴港晉謁劉震寰勸其勿爲滇唐效力而爲公私之敵蓋以私誼言平日本爲中山部下誼屬同袍更無反顔事仇攻粤之理以公理言若任唐軍總指揮則是與桂省人民爲敵其勾引客軍以禍桑梓之罪勢所難逃未識劉氏因此而果有悔悟否耳然而粤當道因劉部桂軍數千在東江前敵萬一倒戈影響殊非淺尠故爲防範計己連日調北江滇軍第一師趙成樑部全數返省暗中向劉部桂軍警戒趙氏奉命業於八日起用列車三十餘輛一日夜盡調第一師返省鎭攝刻趙之師部設於城内大佛寺其部隊則分佈於廣九路沿線向劉部後方監視矣（三月十日） 
[陳炯明入東山與退却情形] [  （蜀生）]  
　　陳氏在艦時情狀粤軍三路前鋒均入閩境 
　　厦門通信聯軍入潮汕陳競存乘艦逃東山經詳記者前函據與競存同載之海軍某軍官語人云競存於六日夜洪兆麟赴潮州後即率屬員及衞隊登海籌艦七日午前十時開行在港避風至夜風稍殺始鼓輪北駛競存在艦中表面雖示鎭靜但頽喪之色盎於眉宇着淡黄色祫衣加黑馬甲服飾簡樸猶似民七在漳州時也艦中設筵宴陳陳席間恒默默無多語目光炯炯惟時仰首嘘氣而己據其親信謂人云競存走閩蓋尙欲收合餘衆與興寗林虎犄角遥應師前年覆許崇智於潮汕之故智圖再恢復對張毅則取誠意的聯合態度引爲後援對於所部目前在粤實力能守尺則守尺能守寸則守寸至萬不得己時再退入漳屬但仍以客軍自居决不輕與主軍啓釁也艦至南澳競存擬登陸轉赴分水關就由黄崗退來之尹驥部旋據南澳粤軍駐探報稱尹大部未至尙在黄崗前鋒則己入詔安陳以尹未至分水關而詔安亦無本軍大部登陸將無所駐足頗爲躊躇海軍中人因勸其先赴東山暫駐俟大部至再入詔安東山海島比較略爲安全且在海軍轄下亦可盡保護之責即以之爲大本營亦未始不可競存然之以海籌奉電回厦遂轉乘永績赴東山云近二日此間傳其己離東山赴詔安或永定又有謂其赴饒平者則尙未能證實據今日消息海軍納陳請允撥陸戰隊莊營赴東山助衞陳氏陳並派人携欵至厦發莊營津貼以備不日開拔陳之親信前漳州財政局長及潮梅籌餉局長周醒南昨赴漳州與張毅接洽並長示粤軍退閩决無惡意張亦極意敷衍據此間錢業消息張前日由漳原錢莊匯競存小洋萬元其對陳示好可知也 
　　至粤軍退却之狀况據各方消息則尹驥一部分退入詔安己證實李雲復部亦有己入平和境者洪兆麟並派其參謀長到平和與當地張毅駐軍接洽入境事至永定方面則陳軍退至大埔後即遣使至永定向賴世璜留永之閩籍贛軍羅偉請援羅得報即率部赴大埔緣此路粤軍爲謝文炳部傷殘頗衆請羅往爲之警戒後方俾得安全退却也聞謝部己有退至永定境思邊忠坑者連日永境中坑泰溪湖坑高頭等鄉知粤軍將經過多遷徙者至三河壩則汕頭消息謂爲聯軍攻克但據此問粤軍中人云許軍以林虎方謀自梅縣襲揭陽大隊留防揭陽潮安追擊軍之攻三河壩者僅一旅故該地現尙由李雲復部扼守至黄崗汕頭亦宣傳己被聯軍攻下惟亦未能證實僅知其己發生戰事耳（三月十三日） 
[桂粤合禦滇唐之形勢] [  （一鳴）]  
　　梧州通信滇唐軍隊自入駐邕（南寗）貴（縣）後佔據軍民兩政各大小機關逐走省長財廳委派官吏强霸稅收當局以唐軍舉動顯有吞併野心爲桂省大局計不得不以全力與之决鬥現在潯州附近一帶戰雲密佈大有一觸即發之勢兹將最近消息撮要披露如次（一）滇唐乘西南各省纷擾之際突遣所部分三路入桂一路由百色入駐南寗及貴縣附近并着乃弟繼虞率師由貴州向柳州進發復派一部軍隊窺伺桂林此三路進兵之大略情形也（二）唐軍入駐南寗後非常騷擾商民甚爲驚恐常有强買强賣及將烟土强換貨物情事并發行軍用鈔票强迫行使各商店不堪其擾故多數閉門停止營業（三）此間軍事當局李濟深黄紹雄等爲正當防衞起見亦即檄調各路大軍集中潯州深溝高壘嚴密佈防一俟駐粤滇軍范（石生）部到齊即下動員令合兵向貴縣南寗進擊（四）范石生自得唐軍深入桂省腹部之消息以滇唐此舉不特欲吞併桂省且必圖攻粤東於西南大局及滇軍本身均有莫大之危險决即親率所屬全軍入桂進攻唐軍以維駐粤滇軍命脈范氏所部滇軍約有萬餘人擬分八帮運來桂省第一二帮己到梧州隨即開往潯州所餘六帮大約三五日内儘可悉數開抵此間駐粤滇軍朱培德亦擬率師來桂加入聯軍共同作戰聞昨己飭駐防北江所部尅日集中廣州聽候調遣赴桂（五）范石生進攻唐軍計劃聞擬分兵兩路一由陸路出潯州經桂墟過賓陽直逹南寗一由梧州沿大河直上向邕垣進發會師南寗期逐唐軍出境并乘機率師回滇以報唐氏殺其父之大仇（六）滇軍東下消息傳到粤省後胡漢民即召集留省各高級軍政長官在省署會議列席者有楊希閔廖仲愷諸要人討論大旨僉以滇唐此次派兵入桂態度曖昩現時雖未明揭攻粤旗幟但該軍節節向東進發不能不先事籌防討論結果擬先電桂省當道協力抵禦該軍東下勿使侵入潯梧并於必要時檄調駐防粤省四邑各軍開赴桂粤交界一帶警戒胡氏并即致電滇唐嚴詞質問其進兵原因限五日答復（七）滇唐聞所部開抵邕貴後本擬即令乘勢溯江而下嗣聞駐粤滇軍出發西上聯合桂省各軍堵截恐被迎頭痛擊措手不及必爲所敗且師行跋踄極形疲勞一切兵站軍實又未佈置完妥最爲兵家所忌而此次派兵入桂圖粤係與陳炯明合作實行聯省主義今聞陳軍節節敗退所有海陸豐汕頭等處相繼失守具此種種原因遂飭令統兵入桂之總司令官龍雲暫行中止東下以免疏虞故目前駐在南寗貴縣之唐軍未有若何之動作此爲最近之確實消息也據此則唐氏或因陳炯明失敗母待桂省聯軍之進攻知難而退亦未可知唐果實行撤兵實兩廣人民之幸也（三月九日） 
[皖浙邊境之防務] 嚴防楊張殘部回竄 
　　安慶通信贛省楊以來張慶昶兩軍殘部業由皖屬婺源縣境陸續開往浙境始而駐紥華埠現又開赴衢州該兩軍將爲浙孫改編或遣散均未可知惟該兩軍當由贛被逼竄皖之際王揖唐曾電令第三旅長王普選派該旅徐漣楊濟兩營開往婺源防堵嗣聞楊張兩部己經入浙徐楊兩營遂在途緩進惟屯溪婺源等處商民每年全賴春令一季之茶巿楊張兩部雖己開往浙境回竄消息尙時有所聞乃催徐楊兩營早日到縣頃聞徐漣一營昨日業己開到婺源縣城由駐紥華山之補充連派隊一排爲鄉導徐營到縣之後先將婺源地勢并至與浙毘連各要隘周歷察勘比即分配以第十連邵連長率全連并機關槍數架駐紥大畈濟溪以扼大鱅嶺白際嶺由浙入婺之要道以第十一連焦連長率全連開赴梅坑簋嶺以扼白沙關第九第十二兩連即分駐寅坑江湖舗五福太白司曹村等處原駐華山之補充連分兵一排駐紥璜源以防馬金嶺由浙入休寗之要道上述各要隘皆有一夫當關萬人莫入之勢似此防範可謂周至矣楊濟一營己由大通防地起旱入徽昨日己經行抵黟縣沿途供應極爲周備聞楊營開到即常駐屯溪鎭保護該鎭商務云（三月十四日） 
[蚌商會贊成盧電之表示]  
　　電請提交善後會議表决實行 
　　蚌埠通信自蘇皖宣撫使盧永祥感電發表後各處紛紛響應無不極表贊成蚌埠總商會以該電主張洵爲救國救時之要策第年來裁兵廢督己成爲一般人之口頭禪徒唱高調無補事實兹盧宜撫旣有此主張於前全國各法團宜敦促實行於後特於前日召集各會董討論一致主張電致北京段執政曁善後會議正副兩會長要求提交善後會議政府段執政鈞鑒善後會議趙湯兩原文如下「北京執政府段執政鈞鑒善後會議趙湯兩議長曁代表諸公鈞鑒盧宣撫使感日電請中央定軍制劃軍區國軍調赴國防區域悉聽中央指揮餉由部給不干省政本省固有師旅酌量財力另行改編并將軍務善後督辦及宣撫等職頒令廢除等語查各省兵多財圚四民失業火熱水深亟待拯救感電主張洵屬圖治本源老成謀國語重心長實爲溥海人民所仰企特電懇查照盧公感電提交善後會議表决實行以救民命而延國脈國家幸甚臨電迫切無任待命之至蚌埠總商會叩一（三月十五日） 
[浙省法會議停頓原因]  
　　浙省制憲運動己歷四稔及今善後會議提出國民會議組織法段執政又贊成省憲就國内之趨勢言省自治法己有公布之可能况省選縣選亟待新法産生方可着手舉辦就本省之需要言省自治法尤有公布之必要徒以省法會議連日不足人數以致自治事業遽形停頓考厥原因由於當選各代表任務太多不克出席如孫智敏陳兆麟等均己出任知事殷汝驪去辦河南銀行褚輔成方悌高爾登出席善後會議沈鈞儒葉煥華蔣邦彦北上未返夏鳳岐則己辭職林同聞己病故就上所述或因事不克來會或己解除職務非依照會議細則將候補當選人一律遞補萬難使其人數增多並查代表公費旣係按日支給其未旣到會者天然不出席不領費何必掛此空銜而在會議方面與其因少數人缺席不能開議盍將候補人遞補俾得開成大會現聞該會議同人因受第三屆議會傳染病之痛苦亦亟思補救之法矣 
[杭州快信]  
　　浙江國民會議促成會反對國民會議條例及特别宗敎智識限制剥削國民選舉被選舉權經委員會議决除由委員會通電反對外並定十九日特開大會討論一切　　孫督辦昨（十五）日以軍隊己各回原防自不准再有扣封船隻情事特通令所屬一體遵照並函總商會請轉告商民知照 
　　近日松木場一帶香船雲集詎有内河水警第一分隊警察徐某串同地痞借封船爲名詐騙銀洋業由該處商舗聯名呈請官廳查究 
　　温嶺南港公民葉桂芳等電省南港山海島民少匪多人心惶恐警備隊緝捕不力反恨居民日前無故到山燒燬民房搬擄民物寃慘益劇爲此電請飭屬查究以安地方 
　　盧香亭師長奉命檢閱軍隊連日赴筧橋長安各地檢閱己畢將再定期蒞嘉湖等處依次檢閱 
　　駐閩北二十四混成旅旅長張俊峯昨（十五）派某連長率兵來杭將借存之大砲四尊由江干雇舟運回閩省 
　　吳興義臯鎭拿獲私自招兵之袁正標前日執行槍决又浙軍砲兵團第三連兵士吳惠林携械潛逃判處徒刑十年昨送陸軍監獄執行 
　　杭地檢廳長左景昌請假赴滬爲其叔左孝同料理喪務瞬將半月昨（十五）午車旋省今日銷假視事 
　　杭州大共和保險公司得（十五）開第一次股東會報告上年終决算計九個月除去一切開支赔欵並提凖備金外凈盈四千四百七十三元零選舉監察人仍以張巨川宋雲彬當選 
[蘇實廳長之造經濟林辦法（九峯）]  
　　己提出於實業行政會議 
　　北京通信江蘇實業廳長張軼歐以調查蘇省地質宜於鑛産者無多其宜於森林之地如金陵蘇常徐海三道區内無論經濟保安風景三種隨在均可設施兹先就國民經濟力及時勢上所需要自以經濟林爲因勢利導惠而不費此項辦法業己提案於實業行政會議政府方面認爲可以採用此事於蘇省山荒業主關係甚鉅兹特將原案要旨照錄如下 
　　東西各國除墨西哥土爾其及我國外皆視森林爲國命所託而在森林幼穉之國自以經濟林爲入手辦法查經濟林之造成雖資人力亦憑地利山不在高而交通必取其便利金陵蘇常徐海三道屬水陸交通無道途梗阻之慮山非險峻有轉運利便之方實可認爲經濟林最宜之地惟有兩大阻力須先免除（一）自洪楊亂後官契迄未整理大段荒地之所有權久己官民不分平時樵採砍伐習慣成常但一經有人領作林塲則占有者皆以地主自稱甚至釀成焚掠之變句容縣屬華僑所辦之林墾公司自前清端方督兩江時定案以來迄無寗歲是其明證助農部所定森林法僅收保證金而財部所定官産之章程則須收地價數額懸殊不特官廳與人民易起爭執即官廳與官廳亦間有衝突地方劣紳乃利用此種間隙託造林之名以一紙部照抵抗官産處其實始終不植一樹聽人砍伐自然之柴薪而坐收漁利者也（二）造林事屬創舉不獨爭地者之阻撓焚伐即無關之牧童野老亦游手好閑無意摧殘鄉村警察未遍設森林法之罰則無從執行資本家認爲投資危險自然裹足不前有此兩大阻力實業廳毫無展布即特設之林務專員亦同虚設矣今擬以下列政策救濟斯弊（一）無契荒山不問官有民有亦不問該民之爲土著爲客居凡向來占據者但能依限造林即以其地屬之此限可酌定爲三年限滿成林升科給照林主即成地主限滿不成林地即收歸官有如是旣可免地無憑契之爭且由向占該山者自行造林對於林木必異常愛護燒燬砍伐可不禁而自絶矣（二）設立林務管理局但不必特派專員可即就水陸警備總司令（此爲蘇省新設機關他省無此機關者可以警務處長代之）實業廳長官産處長三人中由省長指定一人爲主辦餘二人爲會辦各帶員司到局辦公各依職權督促造林合言之旣可和哀共濟在從前之隔閡分言之亦可各盡其職責如下（一）實業廳督飭所屬農林場圃供給苗木並擔任選聘專家指導技術調查成績（二）官産處會同實業廳於放領時擔任測量畫界事宜於造林期限内調查成績於限滿時收回未成林之地（三）警備總司令或警務處長擔任擇要派駐警隊保護造林並執行森林法所規定之罰則 
[南京快信]  
　　韓省長以本省有人發電主盧代理江蘇省長昨至宣署徵盧使同意盧謝絶 
　　奉軍七十五團由魯省招來新兵五百餘人十五日上午十一點五分快車運至崑山編練 
　　蘇皖宣撫使署運輸司令部第一軍交通處均在下關滬寗車站設辦公處 
　　暫編陸軍第四師師長陳調元以近來時有不肖之徒假冒本師軍人名義到處招摇滋事飭令各營不准兵士無故請假出營並出示佈告如敢互相勾結狼狽爲奸拿獲定行嚴辦 
　　南京國民黨巿黨部十五日特開會議對於追悼中山喪葬典禮及維持黨務擁戴本黨繼任首領諸問題均有所討論 
　　下關警察署十五日下午二時起假新新舞台開衞生演講大會警務處長王桂林演講督飭籌辦衞生方法並有中西醫士及衞生大家先後演講衞生方法並有中西醫士及衞生大家先後演講衞生利益實施大要及恊助進行事宜各界到會聽講者二千餘元 
　　本城車業代表張子賓請總商會核减人力車捐欵該會以受定章拘束表示拒絶 
　　安徽旅寗學界電段執政及司法總長請將倪道烺敎唆殺人案秉公核辦勿虎頭蛇尾 
　　省立負兒敎養院易長問題現有黄克强夫人徐宗漢來寗聲言伊爲創辦墊欵八萬如官廳接收該院須將墊欵償還方可自行處分故此事尙在交涉中省委徐紹修尙未能接收 
 
 

Page 7

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *游藝叢刋 
[影片劇本譚] [  邵國墉]  
　　電影爲商尙之娱樂亦爲社會敎育之良導故影片劇本之選擇須含勸善懲惡感化社會之性質寫情又須曲折以逹供人娛樂之本意寓敎化於娛樂中感觀衆於無形此影片劇本之所以重要也 
　　影片之能得觀衆歡迎與否雖在演員表演之良窳然影片劇本之優劣亦有莫大之關係蓋影片劇本須有良好之情節適當之穿挿美麗之外景更加以像眞之表演則開映時必能博得觀衆熱烈之歡迎也 
　　考影片劇本之編製有三（一）取材於名人小說（二）編者理想中之結搆（三）表演上古之歷史與社會新近之事實之數種者不能謂何者宜採爲劇本而何者則否蓋影片劇本之材料固所在皆是要惟編劇者之精於選擇劇情旣定復須加以精密之研究務使分幕得宜配配適當加穿挿以調和觀衆之精神寓懲罰以感化社會之人心再加以演員優美之表演簡單美觀之說明能如是始克稱爲佳片矣 
　　影片劇本之取材於名人小說者甚多然影片與小說本非絶對相同者苟編者不加以精密之甄别但以某某小說爲社會所歡迎即貿然攝爲影片而不顧其情節之是否優美未有不弄巧成拙者在編者之意以爲社會歡迎之某某小說也一旦攝成影片映諸銀幕則其號召觀衆之能力必鉅而獲利可必不知某某小說之情節固不合爲電影之劇本雖開映之初亦能轟動一時然一經識者之批評而影片之價值掃地矣 
[電影皇后之至友談（二）] [  志游]  
　　麗氏年屆破瓜時容態即瀟洒出塵不同俗艶加之情性温務處處可人由此可知麗氏之得世人熱烈歡迎者蓋有故也今者我儕二人均不能憶幼時最初相識之情境矣然當余隨余母自勃福祿（Buffalo）地方至討論脫（Toronto)地方時尙能略憶麗氏隨其家人怱怱言别搭車赴紐約時之景像也然此行之前麗氏己在海利氏（HalＲeid）所編之「小學校中」（TheLittleＲedSchoolhonse）一片中爲演員未數年余與麗氏同寓紐約相得之樂莫可言狀一日余祖母急病於討論脫地方電促余母歸余年幼幸賴麗氏之母力任其艱維護之情一若己出使余無所苦大德若斯没齒不忘也至當時在麗氏之所居雖不能憶其詳然大略終在百老滙（Ｂroadway）之東也 
　　余與麗氏少時之所作所爲雖不能盡憶然尙有一事仍能歷歷如得一日余與麗氏及友數人至第四十二街美國戲院（AmericanTheatre）觀劇斯時此院爲紐約巿中設備完美之一院也入門時臺上正演一莎氏劇同伴皆不能舉其名於今思之或即「利爾王」（KnigLear)也然類皆愛劇成癖興味未曾稍减列坐台前昂首側耳對於劇中之一舉一動一言一語若無有不解者但余即偕麗氏入劇場總理室請其許余等加入總理首肯惟問余等曰君等每人一角之演員捐欵（ActorsFund)未識預備否余等乃各探囊出資集五人（麗氏姊妹亦在内）之所有僅得辦士八枚中有一枚抑且穿有一孔以供遊玩者也總理見此窘狀即曰君等母急緩日繳來可也余等始如囚之得釋絡續而出迄今思之不覺報然 
[電影消息]  
　　東方公司「後母涙」之内容東方影片公司爲電影界中人所組織以勤儉節省爲主義凡編劇·導演·而影·攝影·等職務均由發起人分别擔任不支薪水其所攝「後母涙」新片爲描寫舊家庭之專制童養媳感受之痛苦卒因江浙戰爭家破人亡彼兇悍之後母幸由養媳之維護保全殘生至是憬然覺悟痛改舊非聞此劇約本月底即可出版劇内有炸毁大鐵橋·世界和平·南北統一·等幕殊爲此片之特色云 
　　朗華趕製「南華夢」朗華影片公司新片「南華夢」現正攝取内影情節有俠義悲哀諷剌等聞不日將往外埠攝取某山風景 
　　大亞洲「孰勝」影片將出映大亞洲影片公司新片「熟勝」共十二本現己攝畢不日將開映聞主角爲黄史典與何能女士導演爲吕斌攝影爲王國昌云 
　　小小電影社遷移小小電影研究社因原址不敷應用而一時又無相當房屋故於本月二十一日暫遷老北門内西穿心街八十七號辦公一俟覔得相當房屋再行遷移聞日内正在尋覓相當地段云 
[大世界新添光學戲]  
　　大世界因推廣營業特聘前在愛普廬所演之紅綠眼鏡全班藝員在乾坤大劇場日夜開演演者俱是法國藝術家頗屬神奇奪目並日備紅綠眼鏡三千副俾觀客戴後入覽劇場劵資仍售小洋一角大約再演四五天即須截止云 
[評笑舞台「二本黄愛珠」] [  楊過]  
　　笑舞台編演之二本黄愛珠劇情佈景較之頭本尤見精采穿挿益更發鬆兹述其大略如左夏天人之張素梅亦端重亦美麗一舉一動時有羞人答答之槪頗合閨秀身分愼愁紅之黄愛珠纒綿悱惻描摹愛珠身分淋漓盡致鄭正秋之李青峯處處愛護愛珠不啻護花使者忠告一幕直言靄論足爲疾心女子負心郎下一針砭傅秋聲之童夀山半痴半聾形容帷薄不修之一流人物唯妙唯肖迨其妾捲逃始恍然覺悟神情逼眞譚志遠之李父望之儼然形容嚴父之神氣亦佳後飾會審官與律師答辯語多詼諧令人捧腹王冶兒之小王油頭滑腦恰如地位又飾醫病人神情舉止發鬆之至王旡能之阿那逹詼諧百出令人忍俊不禁又飾賣唱人形容酷肖張雙宜之童姨太舉止輕浮裝飾妖冶望而知爲淫蕩婦女平時蠱惑夫主勾搭非人極盡能事雙宜演來如初寫黄庭恰到好處張大公之何許臣狀貌凶惡望而知爲不良分子旣投身銀幕對於藝術置在度外而對於婦女則處心積慮多方勾引使之入彀而後己將拆白黨之伎倆曲意演出妙到秋毫馮毓秀之阿寳姐利口捷給神氣不差易方朔之屆每夫形態極合又飾醫病人奇形怪人妙解人頣又飾演說家口若懸河滔滔不絶處處能現身說法蓋於戲情能融會貫通者張鐸聲之阿榮恰合傭僕身分頓楚蓀之黄母慈愛之誠溢於眉宇後起訪員神氣亦合鄒均同之童老僕忠心耿耿恰如地位又飾領事操西語頗能解頣又飾汪醫生描寫庸醫本色絲毫不爽他如黄君美之花寳寳朱天雲之汽車夫黄曉霞之看護婦皆能稱職統觀全劇配角得當爲之生色不少也 
　　至劇中穿挿如王旡能唱現代名人現形記寓意頗深諷剌得當唱調亦娓娓動聽有文情納唱黄愛珠十歎將愛珠事蹟編爲小曲語語傷心悽慘萬狀唱調極抑揚頓挫之妙至佈景之最妙者爲末幕村景有「夕陽映射」「白雲樓幻」「高山隱約」「桃李爭艶」等景象洵爲舞台上所創見非煞費經營安能有此成績哉 
[評廣舞台之「恨海飄萍」] [  楊過]  
　　廣舞台珠江艶影班所演「恨海飄萍」一劇劇情頗曲折而角色搭配尤見整齊且能賣力兹就鄙見所及分述如下 
　　劇情周靈王與梅后珍妃同游御園靈王頗寵愛梅后而對於珍妃意殊落寞珍妃不能堪嫉妬之心因之而起乃重賂内監使剌靈王事洩凶手被擒誣稱梅后主使鑒王不察勃然大怒傳令將梅后斬首梅后不知所措時適懷孕宫監王彦忠於周室不忍坐視乃保奏俟梅后分娩後再行治罪靈王准之而珍妃以所計未遂乃矯旨賜紅羅勒死幸王彦設計救出與梅后及其子寳萍同逃中途梅后生一女適遇山賊作亂將梅后擒去王彦失散寳萍隨母入山而抛棄新生之女爲宜春店主婦拾回改名飄萍由店主婦撫育成長梅后被山寇逼迫不從全貞自刎寳萍則留養在山淪爲山寇其後飄萍長大姿容絶世見者輒逆目送之時有凌尙書之子雲志風流名士也偶往宜春店飲酒有土豪陸天祥亦在該店豪飲珍妃之子武靈王亦私行來店三人見飄萍貌美各存欲得之意於是醋海興波竟致互毆二人被雲志擊退店主婦遂將飄萍許配雲志是夜山賊忽至放火燒宜春店並將飄萍刦去賊首即飄萍之兄寳萍也問明情由始知有兄妹之親寳萍乃送飄萍至庵堂暫居其時武靈王回宫想念飄萍不置圖其狀貌命凌尚書訪回宫中以未習歌舞令雲志來敎習相見之下大驚失色旋露親暱之態互陳别緒武靈王大怒傳令將二人斬决適寳寳萍來探乃妹奮力救護反將武靈王殺死宫監王彦知寳萍即梅后子向衆說明奉之登位而飄萍與雲志亦即完婚 
　　角色梁少平飾周靈王雍容華貴頗合帝王身分信讒好色表演昏庸之神氣極佳黄玉蓮飾梅后凝靜端莊令人肅然起敬携子脫逃容色倉登途中生産歷盡艱苦在山被逼准若冰霜卒至從容自刎以全貞節玉蓮演來絲絲入扣無瑕可指黄绦仙飾珍妃掩袖工譫天衣無縫謀剌靈王圖殺梅后最毒婦人心觀於珍妃而益信綘仙演來描摹盡致表情細膩吾無間言鄭詼魁飾王彦忠心耿耿足使奸臣愧色西麗霞飾飄萍風致婀娜飄飄欲仙庵堂唱曲極悱惻纒绵之至被武靈王羅致宫中鬱鬱不樂見靈王則强示笑容滿腔心事無從表白演來恰到好處後與雲志相見驚喜交集表情亦佳陳佩珊飾凌雲志倜儻風流不拘小節恰合名士身分店中互鬥身手亦甚靈活佩珊本非武角得此己覺難能可貴後與飄萍宫中相晤　恨中寓有欣喜之意態表情極難而佩珊能曲曲表出更屬難能黄綘華飾寳萍英氣勃勃令人不敢逼視其餘諸角各有的長自始至終無懈可擊宜乎艶影班之聲譽日隆也 
[更新開演新排飛龍傳]  
　　閘北更新舞台新排五六兩本飛龍傳業己布置完備己於昨夜開演該臺所排之飛龍傳劇情機關向稱奇巧·演員亦能認眞從事故久己膾炙人口聞此次之五六本較前數本更有精彩云 
[京劇不能廢唱之原因（三）] [  聊止]  
　　唱工在舊戲組織上的生要 
　　中國舊戲固然以唱工及音樂爲主是一種Operafio的組織所以純粹唱工戲的位置常在一般舊戲之上如老生戲的「李陵碑」「烏盆計」青衣戲的「彩樓配」「玉堂春」小生戲的「轅門射戟」「白門樓」花臉戲的「御果園」「鍘美案」老旦戲的「釣金龜」「行路訓子」此外如生旦凈合唱的「二進宫」生旦合唱的「武家坡」老生老旦合唱的「雪盃圓」老生花臉合唱的「捉放曹」小生花臉合唱的「飛虎山」青衣老旦合唱的「六月雪」 
　　這些戲都可算是有名的戲而且都是正當歌劇Opera的代表凡是去聽戲的人决不是要在戲情上受感動（他們對於戲情是早己爛熟在胸了）他們只是重要在音樂歌唱上得着好的感覺所以以上這些戲經過好幾十年許許多多的名伶演唱可以算是極陳舊的了而至今看這些戲的人們仍舊是帶着新鮮的興味這是什麽緣故呢就是因爲他們去年這些戲决不是要去曉得這些戲的情節只是要去鑑貫唱者的唱工以及音樂上的技藝（如某人的胡琴拉得怎麽樣某伶的嗓子怎麽樣他的腔調又怎麽樣這些者是看戲的人所最注意的事） 
　　「二進宫」這齣戲是生旦凈三角合唱的戲在音樂上很有和諧的美只要有些舊戲下音樂的知識自然能深感興味看了二十餘回「二進宫」的胡適之先生說這齣戲不能感動人這齣戲本來毫無情節怎麽樣能呌人們在心靈上和感情上受什麽感動但是他的音樂和唱工總可以呌人們在感覺上（耳覺）多少得着美感罷 
　　此外還有許多複合的戲像「四郎探母」之類看戲的人雖也有看某伶的作工神氣的但是聽唱工的畢竟佔多數也可見唱工在舊戲的組織上實在佔着最重要的地位了 
　　至於「聽戲」「看戲」兩種說法不過說話時便利的慣習我們現在不必故意分别 
 
 

Page 8

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *   
 
 

Page 9

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *   
 
 

Page 10

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *國内要聞二 
[蘇督辦公署與實業機關近狀]  
　　韓省長辭去督辦軍事善後兼職段執政雖己任命盧宣撫使兼任督辦並電催就職盧則主張廢去督辦迄今未允接任故督辦公署現在景况頗覺蕭條原設參謀處機要兼秘書處副官處又軍需科軍務科軍法科軍醫科總共連書記二百四十三人月支薪公費三萬六千四百五十二元又顧問參議諮議一百八十三人月支夫馬津貼二萬一千一百元又衞隊餉項月支七千餘元現今欠薪己二月有餘署中公文亦極寥寥三處四科每日到文不及十件甚有終日無一件到文者署中只有軍需科人員每日到署辦公所辦公事無一非某師某旅及某軍事機關需欵甚亟仰財政廳限日籌撥母得延緩切切此令而己 
　　江蘇實業廳廳長徐蘭墅己於本月一號接任原任第一科長殷松年繼續留任改委李彬爲第二科長又委南通保灘會會長張謙培兼辦第三科長另委秘書副科長科員技術員等十三人本月四號召集實業各場廠長開談話會一次議决省有業及省欵補助各機關所有經費按照省欵收入十分之一爲經常費以閘北水電廠營業權及利息每年十萬五千元爲臨時費呈報省長公署備案訂期四月一號召集各場長公開財政將此次議决經臨兩項實業經費總數由廳長支配各場廠長先行開列預算清册送廳審查徐廳長以省有營業如南京電燈廠現爲財政廳向日商三井洋行押借四十四萬元以濟急用並未行知實業廳會核但省有財産財廳固有處分之權而實廳監督營業亦應有參預之責特具呈省長公署嗣後關於實業財産及基本金等項財廳有抵押或出售之舉必須實業廳會核辦理以專責成而重實業蘇州絲織模範場官本雖有三十餘萬元奈受戰事影響行將停頓場長鄧着先來廳報告張科長以其所答不明諭令作詳細摺呈今日又委本廳調查員杜鈞赴蘇將絲織模範場營業盈虧情形切實清查呈覆核奪常州第九工場積存紗線擱壓成本應即招商出賣以周轉金融派調查員杜鈞便道赴常會同武進縣商會召集商號公同估價呈報核准再行出賣江寗鐵路局下關車站左右官建巿房積欠租金萬餘元今日徐廳長咨請地方審判廳將欠租最鉅之招商旅館金臺旅館等三户經理先行管押追繳至車站前之空暢官地爲繁盛要區荒廢可惜己有准隂某省議員來廳面稱有商人願出資承租建屋徐廳長以江寗鐵路此次受兵事損失焚去乘客車輛正苦無欵恢復該商人願出押租一萬元另借欵一萬元借欵利息即以月出地租作抵於路局不無稍補應予核准並具呈省長公署備案 
[蘇人士請召蘇省善後會議]  
　　北京段執政南京盧宣撫使鈞鑒蘇民苦兵久矣讀盧使感電含血之倫莫不感佩惟蘇省瘡痍滿目盧使奉命宣撫責重善後詎忍以一去了事用敢籲懇執政迅頒明令實行廢督即自蘇始一面責成盧使會同省長將收束軍事整理財政賑撫災區諸大端召集地方士紳開一江蘇善後會議駐蘇各軍亦令各派代表列席討論以資解决俟辦理告竣然後許其高蹈庶幾負責有人災民幸甚謹布區區伏祈垂鑒江蘇衆議員佘恒樊澦·省議員王春生朱德恒張肇炘葛浚·省農會會長何潤·全省地方自治恊進會會長龐振乾·浦口商會會長王綱·蘇社理事朱兆芝叩删 
[蘇常道屬舉辦清鄉]  
　　蘇常鎭守使與蘇常道尹以蘇省自去年秋間齊氏稱兵搆亂以來農商輟業地方元氣大傷現軍事雖己漸次結束潰兵四散到處滋擾槍械彈藥隨地遺棄急應舉辦清鄉以弭地方隱患特擬定清鄉條例令發道屬各縣即日舉辦并召集各縣知事推定之代表到蘇會議議决就蘇常鎭守使署設立蘇常臨時清鄉處總辦由鎭守使兼任會辦由道尹兼任各縣設清鄉分處由縣知事主持其事專以資遣潰兵收集槍械區域以蘇常道屬八縣爲範圍時間以四個月爲限經費則由各縣分任籌撥而清鄉分處所收集之槍械悉數彙解鎭署不得任意留用又以清鄉於地方治安至爲重要尤應迅速進行將令各縣會同商團警察妥速辦理無錫一縣應擔任清鄉處經費七百元亦應尅日解繳昨日縣知事林芾楨己通函水警區長王冠軍警察所長宋鎭濤在署會議組織辦法以期依限成立 
地方通信 
[崑山]  
　　縣撥水警餉銀駐崑水警隊之餉項自財廳令崑邑停止撥付後一切困難情形己數載本報現經仉隊長多方設法聞仍由縣署就近撥付所有本月餉銀十五日縣署己撥交千餘元矣 
　　實行舉辦清鄉江浙之戰崑邑首當其衝盧齊之爭又大受影響潰兵滋擾鄉間匪類乘機掠刦己數見不鮮本邑當軍事結束之時即舉行類似清鄉之事近聞縣署奉令認眞舉行清鄉定有條例簡章數十欵略聞在崑署設立崑邑辦理清鄉事宜分處以縣知事主持一切以資遣流兵收集槍械爲宗旨凡民間在戰事期中拾得兵遺槍械或彈藥者必須送繳清鄉分處有藏而不繳者經人告發即以窩藏匪類論本邑聞由縣署請省議員蔡璜辦理 
[蘇州]  
　　駐軍先行開拔一部分駐蘇奉軍二十八旅六十二團步隊分駐於胥門第二工場及西園戒幢寺陜西會館三處前日全部奉令開拔赴錫同時尙有三十二旅七十二團之步隊一部分亦開拔離蘇赴無錫而三十一旅七十一團一三兩營及補充團之一部分前因無相當駐所故均暫駐第二農校現該校開課在即適有開拔離蘇軍隊騰出之駐所擬即移駐各該處 
　　被刦典當定期放贖閭門外山塘保大福元永盛等三典當於蘇軍五六兩團交閧時均遭搶刦事後該三典當呈由官廳請求履勘經吳縣公署警察總商會典業公會會同派員前往查勘呈復官廳備案現在該三典當將刦餘在質各物定於夏曆三月初一日起放贖並於昨日（十六）起在山塘聖公會驗票凡未被刦去者則於票面蓋戳屆期放贖其己被刦去者則須另定辦法 
　　身藏炸彈被獲解寗蘇車站駐防軍警於前日滬車抵蘇時緝獲懷藏炸彈案犯一名即日解送蘇常鎭守使署警備司令部當由王軍法官提訊該犯據供名劉汝田年二十七歲當日發警廳看守所寄禁因案由重大即日須將解寗歸軍法辦理 
[金山]  
　　金山雜訊（一）前第六混成旅被浙孫派兵繳械當時該邑人民萬分恐慌幸劉部未加抵抗故地方上並無損失現金山境内己不駐一兵避難在外者都作歸計矣（二）縣警佐沈世駒歷次辦理兵差異常出力致積勞成疾因懇切辭職往申就醫現任張知事一再慰留並派員敦促聞沈警佐病勢稍減允即日返里回所辦公矣（三）該縣知事張晋係浙孫所派委到任後地方團體曾向本省各當局發表意見迄今未有解决辦法惟張知事勤政愛民頗爲地方人民所稱道關於地方公欵尤能開誠布公探悉二月份地方費一律列帳公布己通知縣敎育局等各機關具領較之前任延不發放大有霄壤之别 
[松江]  
　　哀悼中山文電彙錄（一）松江縣商會於十五日發貼哀悼孫中山之通告兹據怡和號等函稱（己載從略）等因合行通告各商號即日舉行以誌哀悼（二）縣敎育會於十六日亦通知各學校準於三月十八日起先下半旗三天再議開追悼大會（三）國民黨松江縣新橋鄉第三區黨部於鉄日（十六日）電京吊唁云北京鐵獅子胡衕孫哲生先生禮鑒總理爲黨爲國奔走半世功業未成大星遽殞噩耗傳來舉世震悼除誓守遺訓外特電吊唁尙望先生節哀順變繼承先志不勝盼禱 
　　水警紀聞錄水警一區長楊澄到差後因鑒於戰後伏莽滋多刦案迭出是以對於防務緝捕極力整頓昨楊君由閔行來松會晤楊仲韓知事請領省署劃撥警餉並磋商恢復駐防問題因該區第一隊所屬三分隊巡船十艘向來分駐於松江·亭林·泗涇·得勝等處迨去秋江浙戰後浦江匪盜出没無常故經沈前區長調往浦濱防堵刻下戰事敉平自應開回原防藉維防務等因聞此項辦法己有端倪一俟布置就緒即須實行至楊區長對於亭林大洋三十圖黄幼亭等連刦案亦己嚴令三分隊長盧照生獲盜吳義堂一名當即發交徐亞伯隊長預審該盜供係奉賢莊家行人衹認代盜摇船迨嚴行根訊始認帮同夥刦並供出同黨姓氏二十三人除判將該盜於今日解松訊辦外一面通令所屬嚴緝逸盜 
　　錢巿復業此間金融業如松江銀行·典業銀行·及牲源信餘兩錢莊均於十六日恢復營業矣 
　　准留徐警佐一等警佐徐暐因奉調高淳經地方各公團一再挽留業奉省處准予留任矣 
[常熟]  
　　僞造飾物敗露之查究本邑城外恒茂黄日前由櫃當下某銀樓牌號九成金挖耳一枝後經首飾房察覺係銀質鍍金正偵查間詎越時未幾又有人持同樣之金挖耳赴該典質錢當被典夥將人物扣留嗚同保正送往該銀樓查究旋由銀樓主范某以僞造飾物之人名岑三媛係飾業己歇夥友即斥責一番着將鐵戳交出由曾某作保立據釋放了事不料此事出後城鄉各典飾房查出紫銅質之金戒及挖耳等有百餘件之多察其牌號不止該銀樓一家於是推舉代表向各銀樓接洽要求查究並責成范某將岑三媛及其同黨三人交出迨范向擔保人曾某交涉詎岑等早己遠颺昨日各銀樓業經理邀范赴飾業公會要求交出岑三媛以憑訴請法辦是日曾亦蒞會允許於半月内扭岑送交飾業公會藉卸擔保之責 
　　清鄉局長出發查察本縣清鄉局長嚴師愈日内對於清鄉事宜己着手進行並定即日出發至各巿鄉查察其出發路線現己决定計先由西鄉至南鄉轉赴東鄉北鄉其路由如下鄒巷·大小義橋·歸家城·港口·金家村·廟橋·西塘橋·鹿苑新莊港·東來鎭·沙洲·慶安·西塘巿·欄杆橋·西張巿·徐巿·周家碼頭·冶塘·大河·王莊·練塘·衞家浜·平巿·旺泥橋·楊樹園·洞港涇·吕舍·辛莊·莫城·横涇·東塘巿·石牌任陽·李巿·白茆古里村·董浜·東徐巿·吳巿·張巿·横塘巿·東周巿·沈家巿·梅李·滸浦·王巿·先生橋·蕭家橋·福山等處 
　　會師追剿洋澄湖梟匪本縣西南辛安鄉之洋澄湖爲與吳縣毘連之境前月内湖中發現大帮梟匪嘯聚於近湖破廟擄搶懸珠村鄉民兩人勒交巨欵始獲釋放近時有鹽商某載有官鹽三百餘包舟經吳縣境湘城鎭之七圖嘴地方竟遭大幫匪船圍搶一空日前田涇鎭復有匪船十三艘中載匪徒七八十人備具槍械停舟該處聲稱因報復宿仇將擄辛安鄉董陳伯涵爲肉票陳幸早得訊遠避匪徒等旋向小唯亭而去前日緝私營長周克讓己據被刦鹽商報告即咨請水警廳會同游擊隊長徐樸臣督率本部師船緝私船水警陸戰隊機關槍隊先鋒船共三十九艘逕赴太平橋至十四日水師全隊己抵湘城停紥數小時旋開隊向洋澄湖相機追剿 
[無錫]  
　　方案續審詳記錫邑豫康紗廠總辦方夀頣於隂曆二月初八日在祝塘挈眷回城中途至塘石堰突被兵士三人攔路開槍擊斃旋有駐軍旅司令部在該廠查獲私藏軍械之孫潤源孫係該廠機務副主任頗有嫌疑己兩次由旅長畢庶澄會同縣知事親自審訊未獲要領至昨晚（十四）八時半畢旅長又會同林知事曁縣警察所代表與軍法官譚秋笙供奉大令開庭庭訊先時通知各公團准代表前往旁聽先傳當時前往該廠搜查槍械之副官張世準警察第三分所長胡左泉偵緝警倪谷生詢問當時搜查情形畢即謂三人對於此案應負全責三人皆唯唯稱是繼傳孫潤源陪同兵士至烟食館吸烟之烟館主李老大詢以二月初二日孫潤源曾否偕人前往吸烟答確有其事同往者連孫共四人兩穿軍衣一穿便服均北人口音其一狀貌魁梧有似官長繼傳當日同在吸烟之伶人甘金奎詢問供亦相同旣又續傳赴蘇偵查本案之商埠警察殷世棠探士盛老二豫康紗廠廠丁段連生訊問一過少憩即傳孫潤源孫於第一次審訊時於乘亂冒領孫濟汝包車及隨同兵士搬取方夀頣家紅木器具均不承認且具切結事後己由旅部傳知孫濟汝詢問經孫繕具節略證明孫潤源確曾承認冒領包車並認賠銀洋是實迨孫潤源到庭畢旅長即訊以前次所供是否眞實隨以孫濟汝之節略出示孫仍堅執前詞不錯畢旅長又訊以槍枝來歷及藏匿之所孫均稱不知謂係方總辦命徐漢標做的復傳當日前往搜查槍枝之旅部副官張世準及胡左泉倪谷生與孫對質并詰以當日供述各語與豫康賑上並無收買槍枝付欵情事孫初雖强辯後亦語塞繼又訊以槍枝藏匿之所及剌刀來歷孫初稱藏在公事房繼云剌刀係拾得的未又謂槍枝刺刀均有號碼可配支吾推諉語極狡展繼由畢旅長命將槍枝刺刀子彈裝配是否合符則一一符合并與旅部槍枝相對則不符合研訊良久孫始供認初二晚上隨同二十八旅之張老爺前去吸大烟張穿灰色大褂外掛皮袋内藏炸彈零物其馬弁則黑面長大穿黄呢大衣灰色制服訊至此即謂孫曰判爾交接軍人私藏槍械兩罪你服嗎孫忽云上有天下有地須憑良心又謂須傳張老爺到案詢其我請他吸烟究竟有無别的事及訊以究有何事則孫僅稱天地良心堅不吐實至是己十時過後即命還押 
　　畢旅長校閱詳誌駐錫陸軍三十二旅旅長畢庶澄對於部下訓練極爲認眞近以不日開拔定於十二十三日校閱駐紥蘇錫客軍嗣因要公赴滬十三日未及返錫改於十四日舉行上午十時校閱七十五團兵士由團長段麟祥司令首操分列式次閱兵式次四行路縱隊下午校閱六十七團由賀文良團長司令操畢復考驗連排長學術兩科繼令全旅士兵站隊訓話其操法純熟步代整齊者每營犒賞洋八百元每連赏四百元或三百元其操法不佳者有某排長責軍棍八十賞罰分明各士兵咸歡呼而退 
　　駐錫軍事簡報駐錫奉軍三十二旅旅長畢庶澄於十三十四兩日校閱駐錫六十七七十五兩團步兵時適隂雨各兵士冒雨演習精神煥發經畢旅長賞罰有次昨（十五）又命令駐常之工兵團及駐蘇之七十二團步兵及砲兵營等均於先一日先後到錫分駐於梨花莊延聖殿及火車站聽候校閱十五日上午畢旅長偕同參謀長史書簡副官長栗振魯等校閱工兵團下午四時復在旅部召集衞隊營官長考驗學術兩課至六時重至操場校閱衛隊一二兩營兵士演習各種勤作次校閱機關槍隊次雷電隊演習試放水雷及地雷兩項術科水雷係埋在通惠路對面池塘中試放時水花四濺高如水塔又地雷兩響聲震屋瓦各項動作均極敏捷次工程隊操演亦能進退有序畢旅長於校閱軍隊竣事後復於十六日舉行旅次行軍集所部軍隊八千餘人由火車站操場出發過大洋橋進光復門經縣署前走大街出老北門一直至吳橋到惠山再由五里街進西門走東西兩大街向南至虹橋走歡喜橋一直進寺巷至公園前走新民路出光復門至火車站操場散隊又七十五團團長段麟祥以本團兵士缺額甚多特呈明畢旅長派員赴徐淮等處招募新兵以備足額昨日己由招兵官募到新兵六十餘名由寗乘車到錫即行陳明段團長帶往惠山駐紥從事訓練 
　　籌備追悼孫中山無錫各界自得孫中山之哀耗後莫不悼痛現有邑紳秦毓　（效魯）發起於明日（十八）下午假座城中公園池上草堂討論籌備追悼事宜業己登報通告各界矣 
[鎭江]  
　　鎭人對中山逝世之哀悼鎭江各界人士自聞孫中山先生在京病逝後無不同聲哀悼現商業團體並擬仿照粤滬各地辦法知照大街商店一律下半旗誌哀民黨人物則預備聯絡地方各團體爲孫先生舉開追悼大會現己在籌備進行聞將以軍站附近琴園爲追悼會場云 
　　小車站碾斃女子昨日（十五）上午十時許有黄皮匠之女年十七歲行經小碼頭小車站軌中適值一車頭飛馳而至一時不及避讓即遭碾斃腹破腸出血肉狼藉形狀殊爲可慘現己由鐵路小工集資二十餘元交由其父購棺收殮 
[宜興]  
　　學界請撤敎育機關駐軍電南京盧宣撫使韓省長徐州張軍長崇鑒大軍駐宜紀律嚴明闔邑人民同深感戴現在江浙和平各縣敎育均漸回復宜興城鄉學校及敎育機關尙有供駐軍用者可否酌量先令撤退以維持敎育而宏造就不勝迫切待命之至宜興縣巿鄉敎育會縣敎育局同叩元印 
[嘉興]  
　　各法團會議支配房租用途嘉興縣參事會·商會·農會·敎育會·商聯會等各法團徵存之巿屋房租洋七千五百四十六元零特於十五日下午由各法團代表在縣商會集議支配方法危縣長鄭警察所長均列席並報告此次用去之軍需賑略共約六千五百餘元除去辦米洋八百元己由省核准撥還外實用洋五千七百餘元旋經公决此次徵收房租以一釐半爲酬勞金又還去參會借墊洋二千元餘存五千四百餘元以之抵充軍需用欵尙少四百餘元應另行籌補至用欵賬略當推定盛譜蘭·盛勳伯·陳希淵·陶慧斧·陸頌襄·顧鳳台·黄桐生·張熙民·敖祝民等九人爲審查員定十六日起上午九時至十一日爲審查時間議畢散會 
　　籌備孫中山追悼嘉興各法團自接孫中山噩耗後特於十五日開會集議追悼以表哀思公决先設籌備處籌備一切至追悼日期則尙未確定 
[台州]  
　　臨海醫院定期開幕臨邑城内更舖巷臨海醫院試辦己久現該院創辦人羅俊才君聘請曾任台州普濟醫院主任湯舜和爲院長定於本月二十四日開幕 
 
 

Page 11

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *敎育消息 
[專電]  
　　北京電王九齡諫（十六）二時到敎部事前八校敎職員中小學敎職員各省敎育會代表齊集敎部外客廳比王及門各團體上前擋駕王到門口即驅車走旋調武裝保安隊二百餘人到部準備硬就旋代表等質問王九齡詞窮言不到任 
　　北京電今日二時王九齡到部北工醫法農及美專中小學敎員集門首以手杖爲器呼打王原車去馬叙倫在部赴府段大怒謂五四運動毆人放火尙未懲辦此次非嚴懲不可面諭馬查明嚴辦馬返部發函各校查明加入姓名四點半保安警察兩隊至勸散敎員團朱深與王九齡同到據警界人云朱送王到如不納段將親送王王到部後與馬叙倫言語間小衝突繼到禮堂就職王與朱深同去（十六日下午十一鐘） 
　　北京電馬君武允長工校（十六日下午四鐘） 
　　青島電膠路局爲員司子弟籌設中學 
　　青島電昨日新舊兩敎育會同時開會爭執甚烈（十六日下午三鐘） 
要聞 
[湘省敎育會評議會紀（謙公）]  
　　維持反對參加善後會議原案議决幹事部違法長沙特約通訊云湘省敎育會因幹事部推派万克剛出席善後會議爲專門委員釀成風潮己詳上次通訊昨日（七日）下午四時該會評議部爲此事又召集臨時會到會者四十餘人公推田靜主席首由主席報告前月二十一日本會議决反對參加善後會議及改選違法幹事各案幹事部認爲不便執行交本部覆議究應如何請大家討論張有晉周大鯤主張取消二十一日議决案劉馭階反對陳鎭李榮植云應逐條復議張有晉·宋先覺·熊亨瀚主張祇以幹事部是否違法付表决羅傳矩·童文豹·黄毅·余銜·阮湘等均言反對善後會議到會諸君旣無異議當維持原案惟幹事部違法應由何人負責應詳加討論黄衷言前次表决由三主任負責者係根據方擴軍幹事之報告今幹事部所交覆議書旣云諸幹事决定可以應善後會議之聘且解釋總務主任當於會長固應負相當責任但何張兩主任並無推舉行爲則其所負責任自較實行對外表示應聘之方主任爲輕阮湘云黄衷所言本無絶對贊成應再按照本會章程二十二條第五項幹事部違背會章濫用職權假公濟私時得由評議部縣議分别改選」之規定只分别改選負責校重之方克剛其餘各主任幹事本會爲維持會務計可不置議蔡爾盛·童文豹·余銜·黄波等贊成之討論許久主席又以幹事部違法付表决多數起立通過復由主席將答覆幹事部書改造事宜交由常任評議會辦理即宣告散會時己七時半矣（三月七日） 
[粤省運動會開幕前之情形（今我）]  
　　報名參加者一千八百餘人團體運動尙不在内廣州特約通信廣東第九次全省運動大會己定三月十六（即昨日）至十九諸日舉行目下距會期甚近該會各部人員對於籌備進行異常忙碌兹將最近情形錄下（一）「經費」除正副會長鄒魯·金曾澄呈請省署撥給補助費二千元業經照准并令行財廳如數籌撥外並函各軍政長官請任爲名譽會長（每人五百元）由程鴻軒·趙靜山擔任勸捐又此次大會係預備赴本屆遠東運動會而設所有此次開會及將來赴會各費需欵浩繁故特組織募集會費競賽隊分頭競募現成立十二隊每隊設除長一人公推各界名高望重之人分任其下配以隊員十人各隊刻正奔走勸捐定百元爲一里走過十里者爲優勝隊（二）「會場」在廣東大學門首之大操場廣大校肯鄒魯特撥出欵項四千五百元爲改建及擴充操場之用内容由廣大體育部主任鄺秉綱規劃内闢四百咪逹週徑賽跑路一道又闢二百咪逹直徑一道路面闊度爲十咪逹可容十人同賽路面以五寸厚煤屬築之路底建有暗渠雖在雨天亦可運用餘如各種田徑賽各種球塲均取最近式樣而建築洵偉觀也運動員報名己於五號截止團體運動不在此限兹將編組部所製之人數統計錄下計女生田徑賽一百零五人女生球類二百人男生田徑賽六百四十五人男生球類九百餘人凡此均較前屆運動大會爲多又公開運動己有日壘球一隊擲絨球一隊美花旗兵艦一隊團體表演十二隊共五百人其餘尙未結束從略（三月十日） 
[浙省積極籌備參加遠東運動會]  
　　四月十一日開預賽會 
　　華東運動會浙江分會昨發出通告云敬啟者頃准第七次遠東運動會第一號通告本屆運動會定於五月十六日至二十四日在菲列賓首都孟尼拉舉行等由查遠東運動會關係國際聲譽在日本非列賓等國凡各界有運動專長比賽當選者均得出席我國對於遠東運動歷屆所派選手盡係青年學子且未能充分預備因此迭遭失敗致爲外人輕視去歲第三屆全國運動會本省出席人數與所得分數之比例其成績實爲各省冠此次運動國際所關吾浙不乏健見似應積極參加敝會自即日起籌備參加　　　　　　　　　　　　　　　　　　　　　　　　　　呈印兩種至希察核轉爲宣布　仰貴校熱心體育定多相當人才用敢函請參加藉增浙譽而揚國光云（附錄）（一）「各項運動標準」（甲）徑賽一百米一三秒二百米二六秒四百米五八秒五分之二八百米二分一六秒五分之一一千五百米四分五○秒五分之二五千米一八分二四秒五分之三一百十米高欄一七秒五分之三二百米低欄二九秒（乙）田賽跳高一六七米跳遠六二○米擲鐵球一一四○米擲鐵餅二八八○米擇竿跳三米三級跳一二米標槍四○米（丙）游泳五○米自由式四五秒五分之二百米自由式一四○秒二百米俯泳四二○秒二百米仰泳二一○秒四百米自由式九分一千五百米自由式四○分（二）「參加運動辦法」（甲）凡各界有運動技能者均得參加但須合符上列各項蓮動標準（乙）運動員須於四月五日以前開具年歲·籍員·職業·通訊處向華東運動會浙江分會（省敎育會内）報告（丙）運動員須於四月十一日赴本會預賽會（預賽地點在省立公衆運動場）運動優勝並符標準者當選（丁）除五項十項運動外凡運動員不得兼任三種運動以上以示限制而資休養（戊）運動員在練習期間之膳宿曁由省城赴賽往來川旅費槪由本會供給（己）運動員在練習期間曁赴賽時無論何處須遵守本會所定規則並受指導員之指導及管理（庚）關於上開各項如有欵義可函詢本會 
[粤省開始審查小學敎科書]  
　　廣州特約通信中央執行委員會青年部前以各校現在通用之各種敎科書其内容間有與黨義相衝突之點特擬各種敎科書詳爲審查並在黨籍校長聯合會内設一敎材搜集特項委員會專司其事現查經告成立預計小學敎科書全部暑假前便可審查完竣本年秋季起各校所用課本即當以曾經審查認爲合用者爲限云（斯世） 
[國立東大易長風潮消息]  
　　東大敎授王善佺等來函各報館轉各界鑒自本校易長問題發生後胡敦復電部表示不就東大校長職該電曾登滬上各報近忽自食前言不顧本校敎職員學生畢業生疊次宣言突於九日到校布告就職激動公憤惹起風潮不料本校敎授湯錫予等六人左袒胡君發出通電意欲歸咎於本校敎授陸志韋徐則陵殊堪詫異查布告係九日上午九時餘張貼本校學生見布告羣趨至圖書館樓上質問胡君風潮遂起陸敎授十時下課到交通處始見布告因胡氏反復無常違背公意貿然到校係辱學府尊嚴以是激於義憤撕去布告當時湯敎授等並未在場目擊今乃謊稱陸敎授大聲呌打如此揑造未免自損人格風潮旣起愈演愈烈姚朱陳廖諸敎授不忍坐視會同徐敎授於十一時許由一字房敎育科至圖書館前當時學生聚集於彼者己逹數百人徐敎授即力勸學生勿得用武此爲同行及在場之師生所共睹共聞並推原禍始斥責柳翼謀胡剛復蕭純錦三人爲漢奸此亦公意非徐君一人之私言惟陸徐二人到場之時皆在風潮己起之後今湯敎授等揑詞誣衊用心安在同人始終認定馬叙倫更易本校校長爲非法舉動拒胡即所以貫澈全體宣言之主張日前本校敎授任鴻雋孫洪芬等三十二人正式函阻胡敦復來長本校今湯等電稱本校敎授大半於胡氏之來長東大無迎拒成見實屬欺人之談證之報載蕭函則蓄意迎胡早有隂謀何得謂之無成見誠恐社會聽聞爲之淆亂特電聲明東大敎授王善佺廖世承·陳鶴琴·趙士法·程湘帆·孫劯麐·姚文采·張信孚·盧頌恩·程其保·張天才·趙叔愚·崇本·李炳芬·許震寅·吳梅葉元鼎·查謙·朱君毅·原頌周·洪範五·陳茹玄·甘夢丹·羅清生·俞子夷·葛敬中·姚傳法·吳耕民·王太一·戴芳瀾·陳楨·黄國華姚醒黄 
　　東大學生來電各報館轉各界公鑒寒晚敝校全體學生大會一致議决承認三九事件爲全體同學公意非如王兆俊等六十一人宣言所謂二三敎授及少數同學之暴動至陸志韋徐則陵兩敎授大聲呼打及鼓動學生等均屬子虚特此奉聞國立東南大學全體學生叩銑 
[蘇江寗小學敎育經濟檢查會成立]  
　　江蘇江寗城巿小學因要求欠薪全發與經濟公開於本月九日起罷課三日現欲實行經濟檢查並促進縣敎育會行政人員特組織江寗地方小學敎育經濟檢查會昨日（十五日）上午江寗公立小學各敎職員數十人齊集縣敎育會開成立會由敎員胡運南主席報告開會緣由問今日是否算大會大衆以爲全城四十幾校己至三十餘處過半數當然算成立會主席宣布討論會章各敎員互有意見發表參酌修正後當場選舉職員二十人開票以班仲卿票數最多其餘如胡運南·胡鼎書·隨樹棠·劉一　·孫棟丞·朱西來等十九人當選兹錄其會章於下「江寗地方小學敎育經濟檢查會簡章」（一）名稱本會定名爲江寗地方小學敎育經濟檢查會附屬於江寗小學敎職員聯合會（二）宗旨本會以檢查江寗敎育欵産收入之舊欠與新收及其用途並促進縣敎育行政人員切實整理經費爲宗旨（三）會員凡本縣小學敎職員聯合會會員皆爲本會會員（四）組織本會職員由敎職員大會公同選出二十人組織之組織辦法如下（一）調查部調查舊欠與新收種種情形（二）文牘部膳錄調查之所得報告本會執行之（五）選舉用記名投票法選舉本會職員（六）任期以一年爲期期滿不得連任（七）會期常會一月一大會一年一次臨時會由職員三分之一以上或由會員五人以上之副署得召集臨時大會皆由文牘部通函召集之（八）會費暫由敎職員會撥用如有不敷之處由縣敎育會補助之（九）會址暫假青雲樓爲會所（十）細則由本會産出之職員另訂之但須由本會通過（十一）附則會章如須修改時得由大會修改之（依） 
本埠 
[敎局催縣立各校送十四年度預算]  
　　上海縣敎育局昨致縣立各學校公函云逕啟者本月十五日奉縣知事公署函開案准上海縣議事會函開案查本會於上年常會期内議决上海縣地方編制預算决算規程一案業於同年十二月三十一日錄案函請查照施行並經呈奉省長公署第三三五號　　内　呈及　　均　准予備案此令　　存等　各在案　　程第七條内載編制預算期限三月十五日以前各專　及特别會計册由各該主管機關編送縣知事三月三十一日以前縣知事將編就總册及據送各册交縣參事會審查四月十五日以前縣知事將參事會審查各岫彙案提交縣議事會各等語自應依限辦理以重計政除將本會十四年度預算另文函送外相應函逹即希查照規程釐訂各節催編彙造免誤交議限期是所深盼等因並附規程到縣相應檢同規程函送查照希即依限編送至爲盼荷等因查預算等册限期編造早經規定現在本局即當趕編務希貴校將十四年度預算約數分項開列儘函到一星期内送交本局以便酌核彙編事關計政幸勿遲延 
[上寳平敎會幹事會紀]  
　　上寳平民敎育促進會於昨日下午四時半在青年恊會開幹事會到者爲郁瘦梅·鄒蕉甫·胡叔異·馮蘭馨·許競公·汪介吾·張文雅·陳信源·姚啟銘·彭惠民·顧靜一·王守仁張夢花·高朶青·劉湛恩·王耀三等由郁瘦梅主席先請劉湛恩演說大旨謂我國敎育前途頗多悲觀惟平民敎育調查各地尙稱發逹現在出版之千字課本美國將譯成外國文以備敎授美國平民此爲我國敎育界最有特彩之事但敎授平民須輪入公民常識請與諸君討論之後討論會務（一件）議决新閘路西新康里民國公學爲本會第一校請許競公爲敎員閘北永興路彭浦鄉立第二小學爲本會第二校請汪介吾爲敎員普益社爲本會第三校請金占祿爲敎員閘北邢家木橋啟賢公學爲本會第四校請彭惠民爲敎員愛而近路春喗里上海北區公學爲本會第五校請唐乃欣爲敎員有恒路華東女學爲本會第六校請黄瑋爲敎員閘北天通庵路上海三民公學爲本會第七校請黄慕修爲敎員尙有三校未定地點（一件）議决第一第二校用商務課本第二第四校用中華課本第三第六校用青年恊會課本（一件）議决本月二十三日各幹事親往各校行開學禮（一件）議决商務書館開展覽會請各幹事各敎員前往參觀 
[同德醫校校長黄鐘復職]  
　　同德醫學專門學校校長黄鐘前因體弱辭職曾經委員會具函挽留兹又經辦事董事會議决敦請復職己蒙黄校長覆函允許即日任事所有各級學生槪在麥根路三十三號照常上課 
[日僑定期選取遠東運動會代表]  
　　日僑體育協會前晚開會議决本月二十九日在新公園舉行第七次遠東運動會選手預賽大會選取合格選手又定四月二十六日舉行全埠陸上運動會云 
[南洋公學同學會年會紀]  
　　前日午刻南洋公學同學會在大東旅社聚餐舉行年會到同學有一百數十人推章伯初爲主席先至天韵樓攝影畢舉行聚餐餐後由主席報告開會次基金監兼會計林康侯報告共收永久會員會費一百十三人每人三十元共洋三千三百九十元又存息三十七元八角五分兩共計洋三千四百十七元八角五分此欵爲本會基金存中華匯業銀行由本基金監督保管不作别用又收常年會費洋五百七十六元連同其他各項收入共計收洋八百七十二元五角六分支出項共計支出洋七百零八元三角正收付相抵凈存洋一百六十四元二角六分正次查帳員凌竹銘報告以上各帳查對無訛次黄任之報告會務次福開森張菊生致詞是日女賓到者有福開森夫人及諸同學眷屬頗極一時之盛至三時半始由主席宣布散會 
[漕河涇鄉敎育會開會紀]  
　　漕河涇鄉敎育會會長楊心才於昨日召集職員會議到者爲鄉立各校長唐敬熙潘蒼水及本鄉敎育視察員楊心正等二十餘人議决案如下（一件）鄉董報告本鄉敎育費原有預算每月三百二十四元被縣署虧欠敎育局祗發六成本鄉官契發行所帶收之二成學費亦因戰事减收於是不得不重行改組議决照原預算案每校各减一敎室所有第五校因經費無着姑待秋季開學（一件）敎育視察員咨會各校長照鄉議事會議案實行徵收學生納費案議决以學生納費抵作校中臨時費（一件）敎育視察員報告遷移第五校案因楊會長接到崇實小學校長兪上珍請求改稱鄉立第五校公函議决每年津貼一百二十元發給六成認爲代用第七學校一俟經費有着當即作爲鄉立 
[省立二中旅滬同學會職員會紀]  
　　江蘇省立第二中學旅滬同學會於前日假陸家浜省敎育會理科研究會實騐室開職員會議到者顧廷芳·馬鈞章·周企東·沈伯濤·趙厚齋等議决（一）大會定三月二十九日在理科實騐室舉行（二）於大會時改選職員（三）先徵第三次會費一期（四）會員通訉錄己由馬君編竣不日付印會員通信處如有變更希即函告（五）大會備茶點（六）擬舉行聚餐加入者於大會時簽名 
[捐資興學之請奬]  
　　日前本埠中華公學校長朱亮爲私人捐資興學造具清册懇請寳山縣署准予分别轉呈按等給奬以昭激勸旋奉縣署批示云呈及附件均悉仰候轉呈核辦此批 
[大夏大學近訊]  
　　大夏大學週期演講會於前日（十五日）請留美新聞學專家汪英賓君演講演題爲「美國新聞之現狀」大意分爲四層（一）美國報業之原始（二）美國報業發逹之原因（三）美國報業之功效（四）報業與無線電話此外還特别提出五項問題尤爲當今急務又該校敎育科學生組織該科同學會己於昨日下午二時開成立大會擬敦請敎育專家演講每二星期一次 
[同文書院舉行畢業式]  
　　徐家滙東亞同文書院因本屆有學生日人七十名華人蘇籍王學曾鄂籍易景潘二名畢業於前日午前十時舉行第二十一期畢業式來賓華人方面到有陳交涉員之代表王鏡舜秘書·上海縣知事李祖夔等日人方面到有矢田總領事·長岡副領事·等首由大律院長捧讀勅語發給畢業證書及優等生三名之奬品並致訓辭次日總領事登壇明誦該外務大臣之祝辭 
 
 

Page 12

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *常識 
經濟 
[婦女應移進香費以助賑] [  慶庚]  
　　本月夏曆望日偶至城内豫園閒玩見遊人甚衆邑廟中香烟繁盛一般婦女手持香燭元寳而至者絡繹不絶虔誠展拜口中喃喃聲細莫辨吾知其所抱觀念當不外求神降福也因此吾不禁有慨焉人處社會倘不造孽何事禱祝爲如果作惡多端即使焚香默禱而所謂神者必聰明正直亦奚肯以享受香烟之故遽免譴責故人不欲求福則己苟欲求福當以慈祥爲念愷悌爲心際斯兵災之後哀哀小民無衣無食待賑孔殷而災區浩大辦理善後者殊有杯水車薪勢難普及之憾彼婦女之佞神信佛香燭也錠箔也一人之所費雖尙有限衆人之所費即屬不資苟移此進香之費撥充賑濟必能拯救無數災黎於水深火熱之中旣於求福之志願並不違反而實際上殊能化除無益之迷信改爲有益之義舉莫善於斯嗚呼春光明媚想龍華道上進香者恐又將接踵而去今日女界漸見開通我草是篇爲災黎請命即爲女界勸告願女同胞共鑒及之（乙種酬） 
衛生 
[生産] [  成都易上逹]  
　　凡孕婦將産時丈夫宜預先開導使孕婦知瓜熟蒂落並非難事彼女尼寡婦之私産者旣無穩婆又無夫助亦未見有死於難産者所以有難産者不是女子素來嬌養即爲丈夫平日畏妻所致我國習慣女子受胎約七八月母家即常來探望名曰催生每對孕婦談某婦死於胎前某婦死於産後某婦遇鬼難産某婦横生不下若孕婦是二胎三胎影響猶少倘爲初胎聞之必生畏懼心及臨産時穩婆及諸姑姊妹多則十餘人少則五六人羣聚一室見孕婦稍有作難此說單方彼述秘法或勸服藥催生或請巫師壓邪意見龐雜藥石亂投孕婦見此倉皇亦以爲難産而更爲畏懼心生畏懼其氣則收而不發反使胎不易下也縱能生産孕婦嬰兒必病因胎在母腹並無呼吸産生後啼哭始生呼吸是曰天命起始之呼吸最忌邪風須空氣清潔房内人多空氣必穢濁兼之此來彼往空氣動盪而生邪風胎受邪風必病變多端且最不易治産婦受邪風非服鹿茸丸萬不能愈下列四條胎前産後倘能遵守必無難産受病之患 
　　（一）瓜熟自落生人之道出於天然不賴藥力不假人功 
　　（二）産室中人愈少愈好貧窮之家自檢自洗安靜如常何必要人多 
　　（三）宜緊閉門窗不使邪風入内嬰兒下地後室内之人不宜多動 
　　（四）産婦不必服藥能飲酒者可略飲數杯不能飲酒者可服三七一錢使瘀血盡去 
道德 
[養成習慣十則] [  秩庵]  
　　（一）做事宜養成心力兼用及守時之習慣 
　　（二）看書宜養成能尋繹書中之要義不一覽而止且畢一書始讀他書之習慣 
　　（三）宜養成以理服人不以意氣勝人之習慣 
　　（四）無論何事皆應有活潑精神表現之習慣 
　　（五）人有咨詢於我宜養成忠實誠懇流利答復之習慣 
　　（六）宜養成整潔熱誠閑雅等態度之習慣 
　　（七）宜養成事前能考慮臨事能堅忍之習慣 
　　（八）宜養成據理直爭理曲認錯之習慣 
　　（九）宜養成勸導僕役不加怒駡之習慣 
　　（十）宜養成不以私意妨害大衆之習慣（乙種酬） 
科學 
[太陽質量之測定法] [  耿光]  
　　天文家恒言太陽質量爲地球質量之若干倍未嘗研究科學者多不之信以爲宇宙間旣不能有如此之大天秤以權衡太陽與地球之輕重則又安能知其質量之如何哉不知天文家所言皆由正確之計算而來其法甚多爰舉數則列之於左稍研科學者當信其非妄言也 
　　第一法按力學理甲乙二體同吸等距之丙體甲乙兩體重量之比如丙體由甲乙吸力所生二加速度之比依此理若以月受地心吸力所生之加速度與月受太陽吸力所生之加速度相比即可從此求得地與太陽重量之比惟月隨地行故月因太陽吸力所生之加速度無異地球因太陽吸力所生之加速度今依圓運動加速度之公式若加速度爲a速度爲v圓半徑爲r則a=r |v 
故命月一周地球之時間爲t月與地球之距離爲r地球一周太陽之時間爲T地球與太陽之距離爲Ｒ則 
　　月所受地心吸力之加速度爲（t |2兀r)×r｜Ｉ＝t2 |4兀2r......（１） 
地所受太陽吸力之加速度爲（Ｔ｜２兀Ｒ）２×Ｒ｜１＝Ｔ２｜４兀２Ｒ......（２） 
但前述力學之理丙體須與甲乙二體等距今月距地較其距太陽約爲三百八十六分之一據吸力逆比於距離之平方之理須以三八六之平方除（１）式始可與（２）式相比即太陽質量與地球質量之比爲 
Ｔ２｜４兀２Ｒ＝１２×（３８６）２｜４兀２r 
故太陽質量大於地球質量之倍數爲Ｒ×t2×(386)2 |r×T2今己知Ｒ＝１４９×１０８公尺r＝３８３３６×１０４公尺Ｔ＝３１５５６９２６秒t＝２３６０５８０秒　　代入上式得太陽質量大於地球質量爲三十三萬餘倍 
　　第二法命太陽質量爲Ｓ地質量爲Ｅ太陽吸力施於地球所生之加速度爲Ｆ地球吸力及於地面物質所生之加速度爲g太陽與地球之距離爲Ｒ地心與地面之距離即地球半徑爲r則依力學理吸力正比例於質量反比例於距離之平方可得下式 
Ｆ：g＝Ｒ２｜Ｓ：r2 |Ｅ... ^Ｓ＝Ｅ（g |F)(r |Ｒ)２ 
今己知太陽與地之距離爲１４９５×108公尺地心半徑爲６３６６７３８公尺故r |Ｒ＝２３４４０其平方爲５４９４９４３３６００又g爲g８０公尺Ｆr |V2=149500000 |(29.567)2 
以各數代入上式亦得太陽質量爲地質量之三十三萬二千倍 
　　第三法由刻白爾Ｋepler定律各星體公轉週期之平方比例於距離之立方可知距離愈遠公轉愈遲今太陽距地爲月距地之三百八十六倍故月若位於太陽所在之處其繞地公轉之週期必增長依刻白爾定律以月與地之距離及現在月繞地公轉之時間均爲一以月位於太陽之處繞地公轉之週期爲Ｘ則可得下式 
１３：（３８６）３＝１２：Ｘ２∵X= 
(386)3之平方＝７５５４ 
即月若位於太陽之處繞地公轉週期當較現時增長７５５１倍即須五百五十六年方能繞地一週由是言之於一億四千萬公里之外地球吸力所及五百五十六年始得令月球繞地一週而太陽吸力所及一年即足令地球繞行一週由吸力比例於速度平方之理須以５５６之平方與１相比即約爲三十二萬四千四百倍可知太陽質量大於地之質量三十二萬四千四百倍也 
　　上述各法結果大略均同至於求地球重量之法鄙人於前年曾有所述載之本報常識欄兹不更贅（乙種酬） 
家政 
[選擇住宅者注意] [  張恭則]  
　　住宅的適宜與否對於吾人的身體上精神上有莫大的關係所以我們選擇住宅的時候須注意於下面五端 
　　（一）日光充足日光對於吾人是非常緊要的所以住宅必須向陽最適宜者向南其次向東南至於向西向北均不合宜 
　　（二）空氣新鮮不潔的空氣吸入肺部能致肺病必擇空矌之地多種樹木蓋樹木能吸入濁氣而吐清氣也 
　　（三）遠離工廠工廠多的地方煤氣飛揚機聲雜沓很不合衞生 
　　（四）土地高燥隂濕的地方蟲類蟄居易致濕氣等病 
　　（五）溝洫流通汚濁之水停潴溝洫微菌叢生爲害頗大（乙種酬） 
雜錄 
[簡易之動物催眠] [  包次剛]  
　　余幼而好弄常捉羊催之使眠能歷二三刻鐘之久又按雞使伏地上非驅之則不去爾時固不知有催眠術也及今思之殆近今催眠術語所謂錯覺作用歟然余未研此學何敢臆斷爰錄其法以供閱者一試并希科學家有以推闡其理 
　　山羊按倒地上取蛤蜊壳掩其兩目以手向地上輕拍二三十下則羊倦眠不起惟拍地須近羊頭否則無效 
　　母雞使伏地上左手按其背右手之食指尖在雞前之地上作半圓形往返畫數次以擾亂其視線雞則倦伏不動但雄雞不生效力（乙種酬） 
 
 

Page 13

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *本埠新聞 
[各團體在總商會討論撤兵問題]  
　　結果推出十四人分向江浙當局接洽　　昨日下午四時總商會邀請江浙士紳及各會員討論關於江浙撤兵問題之辦法到黄伯兩·馮夢華（黄伯雨代表）·袁觀瀾·史量才（康通一代表）·方椒伯·趙晋卿·高鳳池·姚紫若·顧子槃·倪遠甫·黄首民·吳藴齋·錢庠元·祝蘭舫·謝蘅牕·周佩箴·袁履登·陳良玉·鄔志豪·勞敬修·沈田莘·王曉籟·洪雁賓·秦聯奎·童詩聞·徐春榮·董杏生·陸文中·席嘉蓀·胡甸蓀·馮詠梅·范和笙朱爕臣·戴耕莘·石芝坤·成爕春·勵建侯·等數十人方椒伯主席鄔志豪主張可與太湖流域代表合作謝蘅牕主張推派代表分向兩省當局及盧氏接洽袁希濤謂盧氏感電雖爲原動力但蘇省駐軍首領實爲張宗昌氏故必須向奉方接洽徐春榮主張先裁軍官則軍隊易於收束秦聯奎主張即體奉張保護蠶事之旨請張效坤將軍隊移駐黄伯雨主張請奉張將在蘇奉軍完全調回童詩聞主張先從浙江接洽入手結果議定推派代表十四人商定具體辦法分向江浙當局接洽代表如下袁希濤·沈信卿·顧馨一倪遠甫·陸伯鴻·秦聯奎·童詩聞盛竹書·王一亭·沈田莘·袁履登·徐乾麟·謝蘅牕·方椒伯 
[絲織業八團體呼籲撤兵]  
　　本埠錢江會館等八團體昨分呈北京段執政·奉天張上將軍·南京盧宣撫使·韓省長·徐州張軍長云（銜略）連日披閱報載悉蘇省各地公團以軍隊林立撤退無期避難鄉民畏兵如虎趦趄不前莫敢返里致田畝荒蕪蠶桑廢棄故特環懇早撤駐兵俾刦餘孑遺稍留殘喘云云仁言利溥見地皆同竊查我絲織業年來受原料缺乏之影響成本旣昂銷路自減兼之去秋以來兩遭兵燹商業停頓客運不通貨如山積而大多數之貧苦機工以生活關係不容間斷袛得暫忍痛苦竭力支撑半載以還筋疲力盡今幸大局敉安干戈戢止方期招集流亡重振巿集不謂大軍雲屯雄踞如故雖風紀嚴肅佈告煌煌而鄉愚無知恍似驚弓之鳥且謡諑朋興時有封船拉夫之風說彼鄉民欲歸不得望里心驚即坐賈行商亦不敢安心貿易且大軍所駐供應浩繁百孔千瘡羅掘己竭與其兩敗俱盡莫如早撤駐兵移屯邊境使黎庶安心工商樂業際兹清明節近正鄉農培桑育蠶之時及早撤兵猶可設法苟再延緩不特五千餘萬之利源犧牲無謂而敝業原料見絶奚從營業機工生活無着治安堪虞即國家稅捐亦將隨以俱盡敝公所等有見及此痛切剥膚爲特轉懇鈞鑒俯鑒下情商咨吾請張上將軍迅飭駐在滬寗路一帶軍隊尅日撤退移駐邊境俾利農事而維生計臨頴哀鳴不勝迫切待命之至專肅敬頌勳褀錢江會館·縐業公所·盛經公所·南京緞業公所·鎭江綢業公所·上海電機絲織公會·杭紹綢業聯合會·雲錦公所同叩 
[張宗昌己南下路局長赴寗迎迓]  
　　昨據交通機關消息第一軍軍長張宗昌己於十五日由津乘車南下聞昨己抵徐州擬在該處勾留一二日勘察組織四省剿匪司令署辦法一俟事竣即須至寗與盧宣撫使晤商昨晚滬寗路軍事管理局長周至誠得訊後己乘十一時半特别快車赴寗迎迓 
[駐蘇軍隊調防無錫]  
　　駐蘇第一軍二十九旅六十二團全部兵士奉命調防無錫曾紀前報兹悉該團隊伍一千五百人業於前日（十五）午後四時十七分載車三十七輛開駛專車運錫駐防矣 
[奉軍移防計畫之所聞]  
　　國聞通信社云據軍界消息奉天方面因顧全江南蠶事起見對於奉軍移駐計畫己有所榷商將來此議實行張宗昌所部七旅以一旅駐浦口四旅駐徐州一旅駐安徽一旅駐山東尙有兩旅則由奉天直接派歸盧永祥氏指揮大致駐地當在鎭江江隂要塞云 
[總商會對輕質銀角之表示]  
　　勸烟兌業拒絶收用 
　　本埠巿面發現輕質銀角曾由各團體紛函總商會請求設法禁止現該會己經常會議决分函工部局·警察廳·江海關·錢業公會·協同禁絶並函勸南北烟兌業一律拒絶收用兹將函稿兩則分錄如下 
　　總商會致烟兌業會函逕啓者迭接本埠敦仁公所·各路菜場攤户總聯合會等函稱輕質雙毫充斥巿面成色重量均不合法定每元兌價相差至四角左右表面銀色與眞無異魚目混珠擾亂金融侵害巿面請求亟籌善策迅速制止到會查劣幣輸入敝會歷經呈請查禁於民國十一年由幣制局商准稅務處通行查禁後各海關並即遵令禁止進口嗣以私行運入仍難杜絶復經向海關質問即准函復確己盡力辦理但無從盡人搜索等語是海關辦法亦有所窮惟有相戒勿用以杜來源况各種輔幣成色重量其不合法定者本可拒絶行用前奉幣制局十一年十二月二十六日函開如有查獲由原關將扣留禁幣先行交爐匠銷燬化成銀兩除扣留搬運及鎔化費外提出二成以充罰欵再於罰欵内提出二成以充奬欵等因令飭各關遵辦並公佈各商號知照有案敝會現經常會議决函請貴公會迅予通告各同業拒絶勿用庶幾來源可絶而擾害藉免除仍請江海關警察廳·錢業公會·曁工部局協同嚴禁外爲此函逹務祈查照辦理爲荷此致南北烟兌業聯合會 
　　錢業公會致總商會函逕啓者昨接各路菜場攤户總聯合會來函以劣質銀輔幣充斥巿面一經誤收損失不貲請會商貴總商會設法禁止等語查各種輔幣成色重量皆有法定其不合法定者槪可拒絶不收惟稍不經心即被混用自不能設法禁止禁止方法莫要於杜絶來源杜絶來源莫先於禁運禁鑄早經貴總商會呈請大部及函請海關嚴密查禁在案乃商民之痛呼未己而劣幣之充斥如故報載貴總商會復閘北商界聯合會函謂爲自衞計莫如相戒不用誠救急之唯一辦法然來源不绝終不免有擾亂之虞貴會長昨甫北上應懇貴總商會專函提出請其向財部曁稅務處切實面商嚴訂禁止方法雷厲風行務絶來源不使貽害商民則嘉惠實非淺鮮除函覆菜場攤户總聯合會外用特備函奉懇務祈垂察迅予核辦不勝公感此致上海總商會錢業公會啓 
[烟兌業請禁劣幣進口]  
　　滬北烟兌業聯合會以輕質銅元·新鑄雙毫日形充斥影響巿面至爲重大前曾開會議决函請朱有濟監督嚴禁進口以杜流弊原函云作舟監督均鑒溯自民十以還輕質銅元充斥於巿小本營生者幾瀕破産我同業之受其害者更非淺鮮考其原因無非奸商私運進口冀圖重利有以致之然奸商之所以得售其計者論者或歸咎於海關縱容輸入擾亂金融諒監督尙未洞燭其情雖迭經同業之奔走呼號非特無絲毫之效果今則輕質銅幣劣色銀毫如潮而至而優良之舊輔幣日被其鎔化改鑄故劣日多而優幾絶跡夫輔幣銀色本略次於正幣惟在造幣廠鑄造時視金融上足用適度爲止不事濫鑄而後正輔兩幣得保其平衡之價舉值今則不量適可之度祇計羨餘日事濫出所以正價日高輔價日跌而軼出平衡敝業烟兌專恃輔幣爲生涯而正幣則申水兌入惟用之於進貨虧累一輔幣暴跌門售之物同業以門巿關係不能驟漲虧累二門巿所入之銅圓銀角不敷兌換之用不得不向别業收買而别業劣幣之來以營業關係勢不能盡量挑剔以傷主顧旣經收入惟有搭售不搭不售虧累三具此三因赢利旣不可得營業終日不足室家一飽顧瞻前途不寒而慄長此以往貽患無極爲特懇請崇座嚴行查禁以杜流弊而維商業同業幸甚金融幸甚專肅敬請鈞安滬北烟兌業聯合會謹啓 
[法租界商聯會取締輕劣輔幣]  
　　法租界商業聯合會鑒於輕劣輔幣充斥巿面價格日見低賤肩販小民大受困難零售商舗亦受影響羣至該會呼籲救濟爲特召集會員開緊急會議到者甚衆由會長主席羅瀛洲·汪樹棠·洪一聲·等均有發言討論良久結果一方通告各店舗用户相戒弗用一方面由會派員暗中察訪如有貪利之徒再將輕劣銀角銅元私販混用一經察獲决以嚴厲方法懲儆以資挽救議畢散會 
[花邊業杜絶漿鹽潮等劣網之會議]  
　　合浦東無錫江北寗波等處同業一致止收 
　　本埠花邊公會以近來流行之漿·鹽潮·等白網充斥皆是均含有酸性作用有害花邊原質若不亟籌抵制必致出品日益腐敗勢將一千餘萬海外利源及百餘萬婦女職業盡付東流後患何堪設想爰於本月十五號邀集浦東·無錫·江北·寗波·等處各同業開會討論抵制辦法由到會各同業推舉陶禹門主席報告漿·鹽等網是否損害物質是否合力制止經全體討論結果一致公認漿·鹽等網確係含有酸性作用有损物質當由到會諸人推舉綫網業代表上海匯德豐·恒義生·芹記·文記·振寰·等號即日同時電知各該號駐北各本廠對於上列各種劣網一槪拒絶止收同時並由浦東花邊業代表宋鳴盛出任通知浦東花邊各同業一槪止買又寗波各同業協力一致行動并議决事缐網及花邊各同業代表准本月二十三日會同到錫邀集無錫全體各同業一致對付合力抵制又議决籌備抵制劣網善後費當由孫承甫·陸芹生·陸文美·陶禹門·各先捐助洋二百元即將該欵交上海綿華洋行祝堯勳君保管代爲轉存上海商業銀行以爲後盾又議决花邊純係婦女職業亟宜籌備組織婦女花邊勞工部當經全體表决推舉謝林風女士爲浦東花邊婦女勞工部主任浦子敬夫人爲無錫勞工部主任孫承甫夫人爲江北勞工部主任陳韶才夫人爲寗波勞工部主任由本會派員分頭接洽徵求各本人同意後俾資合作力圖進行同時并將各種漿鹽等劣網委托上海專門化驗師詳細化驗證明後即行具報官廳呈請備案永遠杜禁 
[銀洋由錫運滬被扣之呼籲]  
　　無錫車站大通轉運銀洋公司於前日（十五）承運某客商銀洋十六箱（八萬元）來滬正在裝運之際不知何故忽被駐站軍士扣留不許載運昨經上海運輸同業公會電懇駐錫畢庶澄旅長釋放准予運滬原電如下無錫畢於長鈞鑒頃據大通公司電稱收運各商銀洋十六箱運寄上海正在上車被兵扣留不允出運須候駕回定奪等語值此銀根緊急百貨停滯正賴周轉冀蘇商困務懇迅飭釋放運滬以維商業無任感盼 
[運輸同業力爭津浦特捐]  
　　託虞洽卿晋京接洽 
　　上海運輸同業公會前爲津浦路浦口徐州等處設立軍事善後特别貨捐局曾致函總商會請召集各業領袖特開大會討論辦法前日總商會會長虞洽卿返滬後該公會總副董洪玉麟何春福等亦曾與虞君會商聞虞君允於抵京後再行向財部接洽另籌補救方法云 
[總商會開會討論兵工廠事件]  
　　不滿宋玉珍答覆 
　　國聞通信社云總商會與宋玉珍爲兵工廠問題交涉自接宋答復函後認爲不得要領未能滿意定於今日下午四時召集辦理接收保管各會董討論辦法云 
[三團體電請撥還運事費用]  
　　請執政以兵工廠變價作抵 
　　上海縣商會·閘北慈善團上海公欵公産處·等聯銜電請段執政變賣兵工廠地價撥還所墊軍事費用原文如下北京執政鈞鑒上海兩次戰爭瘡痍徧地　地方各團體對於先後潰敗之兩軍兵餉給養糧食柴草以及供給軍事支應就三團體己籌墊四十七萬元此項費用多數由各團設法籌撥間有刻不待缓被軍人强迫取諸地方公益各欵者人民旣廬舍爲墟法團復負債重疊幸韓督辦灼知眞相特派代表曾財政廳長來滬又由吳總長·張軍長·等蒞場先在上海總商會集議允以製造廠地價先行償還業奉韓督辦與各法團訂有契約允俟廠地作抵儘先償還并將契約等咨請陸財兩部備案查上列軍事費用由於雙方軍事當軸戰爭所發生以軍廠變價償還各法團軍事費用揆情度理均極正當伏想執政愛民如子俯念各團籌墊各欵均出於人民膏血之資立飭陸財兩部一律照准一俟滬廠變售首先照數償清不負滬地三百萬商民同深感戴之誠意謹瀝血上陳伏乞訓示上海縣商會·閘北慈善團·上海公欵公産處等叩删 
[兵工廠保衞團與電車司機人衝突]  
　　衅由軌道上置石子而起...司機人被毆受傷...兩電車玻窗被毁 
　　前晚九時餘華商電車公司之二十七號電車由老西門開至高昌廟駛抵砲隊營舊址附近地點軌道中忽發見石塊及鐵物意在阻止電車前進經九十六號司機人見之即下車拾去口中不免發生嚕囌之言突被是處防護兵工廠之保衞團團丁所聞出而抗爭雙方頓起衝突該團丁立吹警笛號召其他團丁數十人到來將該司機人團住施以兇毆並用槍柄毆擊旋由賣票人與查票員到場調解無效該司機被擊受傷復被拖入該團部未幾行駛長路由十六舗至高昌廟之六號電車亦駛到因前面有電車阻止不能前進暫停爲頓不料該團丁等亦集中上車將車窗之玻璃用刺刀鐵棒及槍柄擊毁並毁及其餘銅梗車門窗格等類該處派出所之崗警聞悉亦無法調解旣而電車公司聞報立赴員司馳往察看並調查起衅原因並至團部查詢司機人下落經團部中問明後即由該員司帶回因傷勢頗重即送新普育堂醫治聞該兩電車被搗毁後公司中不即駛回暫在該處停頓將爲向該團部交涉之證故昨日起電車僅開至半淞園及望道橋爲止不再前進一面由陸總理偕車務長陸仲麟·周銘初·等前往出事地點將被毁車輛察看明確攝取影片估計損失然後由陸總理赴總商會謁見會長陳述種種原因及車輛被毁損失請爲查明無端肇事情形澈底根究追償損失云 
[孫中山逝世之哀悼（四）]  
　　中山逝世後本埠各方面哀悼情形迭誌本報昨日天氣晴和各界往莫利愛路孫宅弔奠者爲數尤多有由江隂松江專程而至者中山遺像之旁現懸有國民黨黨旗青天白日旗兩面甚爲靜穆莊嚴自晨至暮弔奠者絡繹不絶各校學生多有携攝影具攝取遺像者仍由該黨派定之招待員張廷灝·惲代英·周頌西·孫鏡等分班招待并由陳德徵贊禮儀式一如前昨江蘇特派交涉員陳世光昨因己奉外交部特令於上午派秘書周鼎王鏡舜二人往孫宅招待惟以孫宅早己派人分辦各事稍息即行退去昨日外賓往弔者則有德人數名治喪事務所特印之紀念中山郵片各方索去逹數千份兹將昨日各情分誌如下 
　　昨日往弔之團體昨日各學校各團體之往弔者人數頗多分誌於下（一）學校浦東中學啓賢公學全體曁南大學尙公學校全體中國公學敏求學校同濟大學人和産科學校全體商科大學大同大學東方藝術專門學校上海大學中華工業專門學校東方大學震旦大學中法工專亞東醫學羣治大學東吳法科樂益中學全體第二師範學校南巿第一平民學校（二）團體中國社會民主黨上海部自由黨總部江隂旅滬同鄉會淞滬四川學會南大非基督敎同盟會南大科學社南大湖北同鄉會南大四川同鄉會南大陜西同鄉會上大山東同鄉會湖畔詩社青年文藝社甲子詩社旅滬菜館公會愛多亞路商聯會山東路商聯會崇明同鄉會福建自治促進會金銀工人互助會聯義社旅滬山東同志會南大湖南同鄉會川沙農塲江海關圖書館河南省銀行代表徽社貴州旅滬學生會中國青年工讀社履業工會糧食會對日外交會三五學會浦東少年社滬西醫院美亞保險公司（三）黨部一區六分部二區七分部五區十分部第一區分部第二區分部五區三分部第三區黨部第二區黨部五區十八分部江隂臨時區黨部安徽潛山縣黨部松江黨部 
　　路孝忱派代表弔奠廣東山陜軍司令路孝忱昨日致電參議陶建華代表至莫利愛路孫宅弔奠 
　　各公團追悼大會之籌備本埠各公團追悼孫中山先生大會籌備會昨日接到各公團加入籌備者尤多統計己有六十餘團體聞該會務求多多益善共襄盛舉地點日期以及悼禮秩序一切佈置均須待代表大會議决施行約在二三天後即擬召集屆期請各公團推派代表出席兹將昨日加入者錄後盧景測繪工程專科學院上大瓊崖新青年社黄冶旅滬友誼會共進社上海地方團福建青年大同盟留滬與化學會女子文學專門學校華英中學旅滬廣東自治會上大四川同學會天潼福德兩路商界聯合會漣水旅滬學友會中華勞働聯合會牛羊肉同業公會印刷工人聯合會中華學工互助團光華學校尙文學校肇成公學澤民中學國民公學惠風公學肇新學校育德學校遠東公學志新學校 
　　蘇聯領事館之追悼十四日晚駐滬蘇聯領事館召集旅滬蘇聯僑民大會追悼中國革命首領孫中山先生蘇聯各機關之人員及其家屬到會者約有二百餘人國民黨上海執行部亦有代表出席會中懸掛國民黨黨旗及中山先生遺像俄總領事波勒麥倫　主席致開會詞云三月十二日九時孫中山先生逝世吾人不勝悲悼即蘇聯全國亦復如是中山先生之死實爲全人類之大損失而於中國喪失此偉大的革命首領尤爲不幸中山非中國無産階級之首領蓋中國尙未有歐美資本主義之發逹故中山之使命純爲國民革命之指導然中山决非尋常之國民領袖而實爲中國平民之革命首領中國本爲被壓迫被剥削之東方民族中之一此等東方民族之解放亦我國列寗之目的今中山與列寗之像並懸於此實足以深見此意也國民黨之黨旗即中山革命政策之標幟青天白日即新中國之象徵中山在中國歷史上如日經天正如列寗之赤日曾以其赤光照耀自由之蘇聯者今均己落山矣列寗不僅在俄國勞農之中永存其紀念且在一切被壓迫之勞動羣衆中中山先生亦將如是中山先生誠爲中國之眞正愛國者及偉大之革命首領且亦爲中國之第一革命家也中山爲人類六文化之奇花爲中國革命之先鋒其不僅爲中國民衆之紀念且當爲世界革命領袖之一也甚明今請會衆起立以表示吾人敬仰紀念此中國之第一革命家之哀忱於是會衆一致起立并奏革命弔歌次華俄通信社駐滬記者費爾特演說略謂中國革命之首領孫中山先生死矣偉人之死常覺出人意外蓋中山受中國民衆之信仰一旦長逝無不感其意外之大損失者費君詳述中山先生在中國革命史中之事蹟並謂中山先生努力助工農組織發展如廣東之農民協會等毅然改組革命的國民黨訓練新革命軍克復反動之軍閥凡此一切皆足以證中山先生死生如一爲中國之民族主義者此所謂民族主義者决非如他國衹顧自國資産階級之利益日謀所以侵略他人者中山之爲人始終努力於反抗外國侵略以解放中國中山先生之偉大及其對於中國之功績吾人衹須一觀中山死後中國各報之評論即可知無論其爲國民黨報紙及非國民黨報紙即最反動者亦不得不加以承認次國民黨中央委員葉楚傖君起立答詞略云去年國民黨第一次全國大會時吾人得知列寗死耗中國民衆到處均表示熱烈之哀感而國民黨大會曾特别因此停會三天今中國之孫中山先生亦己去世遺囑之中且特别注重中國國民革命當使民衆興起與以平等待我之國家携手共圖解放一九一七年以前吾人實未遇一國家能以平等待我者有之則唯今日之蘇聯中山先生不僅反對國内軍閥且並反對國外帝國主義之侵略吾人自當遵此遺命與民衆及以平 
 
 

Page 14

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *等待我之蘇聯携手繼續中山先生之革命事業今　列寗與中山之像並懸實足爲兩大國之平民携手之表示也云云詞畢方奏國際歌散會 
　　約翰大學追悼會昨日上午十時約翰大學舉行追悼孫中山先生大會於同門廳敎員學生來賓等到者千餘人主席張祖培開會致詞後全體起立默思三分鐘繼向遺像行禮宋家傑司儀行禮畢由敎授會代表錢基博學生代表宋家傑·朗誦祭文末由邵力子代表國民黨總部致辭而散演辭如下子貢悼孔子曰泰山其頽梁木其壞中山先生在民國以前奔走歐美未克相從惟知其爲偉人耳中山先生之學術志願可於其所著書籍曁遺囑中見之彼不僅爲中國偉人實爲世界人才也「中山」二字非其號當亡命日本時孫公懸中山二字於其門人遂號之爲中山中山廣東香山人也生於一八六六年家貧兄孫美年六十歲死生時嘗助中山革命事業十歲時中山在中國讀書後至檀香山旋至香港廣濟學校轉入皇仁書院在求學時代目睹政治社會之腐敗觀乎英人治香港之得法愈覺相形見絀遂傳佈革命主義先知先覺者見人之所未見而注意之記憶之以熱烈之心腸實行之吾人之在租界學校讀書者何異中山當年然則吾儕之紀念效法中山者當在是耳當中山二十歲時國民主張仿製歐美槍砲以禦外侮中山見事之更甚於此者爲民族精神故創立興中會以圖革命此十年内奔走海外宣復明反清口號甲午之戰後有識者知中國之弱不在兵力而在政治於是主張改革者漸多中山乃往來於香港安南之間曾一度冒險回國說李鴻章以革命李勉之以各行其是鎭南關之役親冒烽火乙未至乙已庚子辛丑戊戍政變十舉事而十敗東京成立同盟會時三民主義己提出辛亥三月黄花岡失敗十月武昌起義推翻清廷革命事業說來就來其魄力之宏偉殊足以驚人民國律令之能風行全國者不過中山就任臨時大總統第一日所佈之剪髮改曆令耳人以中山主張建造二十萬里鐵路發行不兌換紙幣爲空談不知此二議均含有學理豈空言可比哉孔子曰君子有三戒少之時戒之在色壯之時戒之在鬥老之時戒之在得中山不娶妾不好鬥不積財克守三戒殊可追仲尼芳躅也云云 
　　各團體聯合會議中華民國各團體聯合會議於昨日下午四時在金隆街會所開各團體代表聯席會議到四十餘人徐輸臣主席童理璋提議謂本會今日開會爲專討論孫中山先生追悼問題議决（一）用本會名義通告各界組織偉大之追悼會（二）通告全國各團體在就地籌備追悼大會（三）通告全國各團體各界下半旗一星期（四）通告各團體各界所應用之文件自即日起均用藍色（五）通告全國國民一律臂纒黑紗以表哀忱（六）通告各團體各界同志自由前往法租界莫利愛路二十九號孫公治喪事務所弔唁並由本會推舉代表招待（七）由本會推舉代表前往治喪事務所襄助喪務（八）輓聯祭文等件請各團體各界直接前往送去（九）建設上海中山公園並鑄銅像以留永久紀念（十）南京因辛亥年孫中山先生就任大總統應改爲中山城並再建中山公園以爲開國元勳紀念全體贊成當塲推定徐霞生·倪無我·童理璋等十二人起草次張四維提出徵求團體加入組織徵求大會案並分科辦事八時始散會 
　　發起在滬建中山公園昨陳冰伯君擬具意見書發起在滬建中山公園己得各團體聯合會及陳德徵朱華李卓吾陳其熊汪北平等贊同意見書如下中山先生爲一代元良萬世之師一旦殞喪舉國震驚惟吾人雖盡哀於前尤不可不紀念於後庶先生不死其道長存查上海華洋雜處人物薈萃平日巿民習於奢侈隨風而靡久己喪失其至大至剛之氣偷閒於醉生夢死之中吾人紀念中山之法莫如於滬濱國土集資闢中山公園立中山遺像鐫中山遺言高標三民主義名其路曰中山路垂譽後世永矢弗諼其性質略如宋園宏大則過之園成像立以後春秋佳日四方士女徘徊其下者瞻仰偉蹟不免有人亡神存之感而起悲昂奮發之思即外人游園睹蹟亦知委靡之中國尙有獨立之精神在也廉頑立懦咸繫於兹豈止紀念中山先生而己哉惟最要者園宜建諸華界即吾人所謂國土者費用不稍借重外資庶符先生生前獨立不依之精神而掃近代假借外力之惡習蒭蕘之見幸各界垂察焉如荷贊同希即發起爲幸再此種主張係屬於上海一隅之紀念與前日于秋穆君在寗建中山公園之主張毫無抵觸並希各界鑒察陳冰伯三月十五日 
　　中山葬地改名之電文蘇民自决會於前晚開會後發出電文云北京段執政孫公治喪事務所諸執事曁全國各公團均鑒孫公中山手造民國功高望重中外同欽不幸逝世實堪哀悼對於葬地問題遺囑願卜鍾山當然無異議而于君之投函蘇公團之開會均主張改鍾山爲中山南京爲中山城秀山公園爲中山公園等情說理旣有根據辦法尤爲便利崇德報功一舉數得應請採納以成美舉是爲至盼蘇民自决會叩銑 
　　各界之唁電（國外電文）（一）「墨西哥加蘭吉分部來電」總理仙逝萬分悲哀并請告孫夫人節哀駐墨加蘭吉分部叩删（二）「秘魯利馬來電」總理是否國葬何日出殯乞復秘魯支部删（三）墨國芝省打把周據分部來電」孫夫人曁哲生君鑒驚悉孫總理仙逝不勝痛悼總理手創民國名流千古應無遺憾尙祈節哀駐墨芝省全體黨員叩删（國内電文）（一）「中華音樂會電」北京鐵獅子胡同孫哲生君鑒尊翁中山先生功在民國薄海同欽際此國難未己正氣銷沉方期仰仗大力支拄危局乃竟積勞成疾與世長辭胡天不弔奪我元勛驚聞噩耗同深悼惜敝會公决自本日起除會内停止練習音樂七日外并於期内會外舉凡關於公益性質之娛樂舉動亦槪不服務以表哀悼尙希節哀順變爲國珍重上海中華音樂會銑（二）「菜館公會電」北京鐵獅子胡同孫公治喪事務所公鑒中山先生逝世消息傳來全滬震驚昊天不弔遽殞元勛民國前途危險堪虞特電弔唁以表哀忱旅滬菜館公會全體同人敬弔（三）「復旦大學學生自治會電」北京孫哲生禮鑒中山先生棄養普天同悼希節哀珍重上慰萱闈上海復旦大學學生自治會元（四）「同濟大學川同學電」北京孫公治喪處國是未定導歸先失噩耗傳來薄海同哀同濟大學四川同學會哀唁（五）「旅滬護法議員電」北京鐵獅子胡同孫哲生先生鑒文晚聞前大總統孫公噩電不勝驚駭孫公手造民國啓迪顓蒙勞身焦思護法救國掃歷朝之積毒開東亞之曙光紡氓受其帡幪環球欽其學理而乃未竟全功大星忽隕小民共悲慈父國家頓失長城先知旣没後生何依瞻念前途彌深悲痛願先生節哀繼志從事恢宏臨電神馳哀悼不盡旅滬護法國會議員孔紹光·高振霄·康汝耒·王田·孟同和·朱寳楨·李炳焜·劉汝麟·譚惟洋·叩元（六）「山東旅滬同鄉會電」北京鐵獅子胡同孫公治喪事務所鑒國基未固元勳遽殞噩耗傳來全國震驚哀痛之餘謹此電唁山東旅滬同鄉會叩銑（七）「自由黨電」北京鐵獅子胡同孫公治喪事務所公鑒驚電傳來不勝悲慟孫公爲民國國父我黨導師今遽崩逝痛悼殊深除哀唁外謹本先生未竟之志爲國努力自由黨總部叩銑（八）「船務棧房工會電」北京鐵獅子胡同孫哲生先生禮鑒驚聞尊翁逝世民失國父黨失導師勞働同人尤深悲慟除隨同滬各工團開會追悼外謹先電唁上海船務棧房工會叩（九）「參戰華工會電」北京孫公治喪事務所孫哲生先生鑒尊公指導革命中途先逝全國民衆悲悼同深尙冀節哀承志以竟全功勿使黨義不彰邪流障礙千秋國史倍覺榮光駐滬參戰華工會叩又國民黨第一區分部·蘇黨部·三區十六分部·五區十五分部等均有電唁從略 
[商界注意陸戰隊來滬之昨訊]  
　　係運往福建者 
　　前日南京方面突由商輪運到海軍陸戰隊百餘名本埠商界聞訊備極恐慌以滬埠旣己明令永不駐兵則無論海陸軍隊均不應再入淞滬區域各情己誌昨報但昨據本埠海軍機關宣稱該項海軍陸戰隊係由南京運閩在滬並不久留云 
[駐淞奉軍糧食仍須商會供應]  
　　駐紥吳淞砲台灣營房之奉軍第六十八團二營五連步兵一連每日所用糧食柴菜油鹽等係由吳淞商會供給爲期期己逾月餘該會近因爲日己久負擔甚重故特陳請軍事長官准停供應己紀本報日昨宣撫第一軍·施軍需長因此問題特乘火車至砲台灣防守司令部派人至淞邀請商會長前往適因顧張兩會長在滬辦公處當經吳淞救火會隊長劉奎六代表往晤據施軍需長說明該軍定例除食米一項由兵站發給刻今尙未運到請商會暫爲代購俟軍米運載抵淞即應照數歸還其柴菜油鹽等物則仍請地方上商會供給劉君衹得應允而返故淞商會仍命地保照常採辦油鹽柴菜等物間日送往應用云 
[閘北第一軍補充旅遷移訊]  
　　駐紥閘北中興路全皖會館之奉軍第一補充旅自奉軍改爲清鄉隊後早己呈請軍部擬開往太倉·松江·一帶實行清鄉因張軍長尙未南下以致遲遲至今昨因該會館因安徽公學開課在即故於前晚（十三號）將第一團全部遷出惟遷出時該旅兵士誤將會館器具携去昨經公學李校長向該旅部說明姚旅長立即飭部屬將器具送還并申嚴令如有匿藏一件者决以軍法從事不稍寛貸云 
[各機關遷回也是園]  
　　清丈局繼續進行 
　　城内也是園前被第一軍法處信用後縣議會·清丈局·欵産處等各機關因相處不便遷出另居兹軍法處己經遷去各機關亦己遷回照常辦事　清丈局經董事會議决暫行函召一部分丈繪員生調查及整理各件函稿如下本局於三月十四日開董事會議决派員調查　根點及各班器具通知單開各員於本月二十日到局分别擔任進行先盡義務俟調查完竣開班後酌送薪水等因閣下亦在單開之列用特函逹務希准期駕臨也是園本局是盼此致 
[滬軍營查獲私藏軍火]  
駐淞滬警察廳署之第一軍憲兵四名於昨日（十六）上午在滬軍營地方李連五家查出手槍四枝步槍四枝指揮刀四把剌刀四把即將李連五一併獲解於下午四時一刻至南站乘坐滬杭路專車前往北站奉軍第一軍司令部核辦聞李連五在南站看管柴板爲營業云 
[太屬代表袁觀瀾今晨赴寗]  
　　太屬請求撤兵代表袁觀瀾氏本擬昨晚乘車赴寗參與撤兵運動嗣以寳山兵災善後恊會開會及至總商會會商撤兵問題晚間不克動身遂改於今晨（十七）乘七時快車赴寗請願撤兵云 
[太湖流域聯合自治會定期開會]  
　　太湖流域聯合自治會籌備會昨發通告於各籌備員云逕啓者今有籌備會規則及會議規則須經籌備會通過方能實行特訂隂曆本月二十三日下午四時開會議决以便進行屆時務乞准時蒞臨母任盼切又該會籌備員洪蘭祥昨接袁觀瀾函云北京請求撤兵之代表曾與張仲老接洽擬推王恪臣（名紹鏊吳江人國議員）請台端加入前推諸公之内可也 
[海員歡迎國民會議代表記]  
　　到一百餘人 
　　中華海員工業聯合會昨日下午二時假座北四川路利男居番菜館歡迎國民會議出席代表馮永垣·蘇兆澂·到者有南均安會·總焱盈社·北均安會·南焱盈社·聯義社·曁廣帮各海員團體代表一百餘人由邱耀寛主席首致歡迎詞次司理葉謁萊報告籌備歡迎會之經過並謂本會歡迎兩代表除宴會外尙有種種娛樂現因孫總理逝世同人不勝哀悼爰將娛樂一項删去應請原諒次馮永垣發言略謂同人等此次接北京國民會議籌備會來電促即赴京列席本擬於本月二日動身嗣因富興輪中途觸礁致誤行期同人此次赴京參與善後會議自愧才淺學短尙希諸君指敎云次蘇兆澂謂同人等從未到過上海致與上海支部各同志殊少聯絡今日得與諸君晤聚一堂實覺不勝榮幸孫總理首創國民會議與吾人以參與國事機會國家前途甫有一線光明詎天不假年總理忽逝吾人當遵重總理遺囑努力進行務使國民會議早日成立以竟總理未竟之志云云次陳杏林·邱耀寛·等相繼發言均希望兩代表到京後與總部同志一致進行至五時舉行宴會而散聞馮·蘇兩代表定今日往莫利愛路孫宅吊奠後再定赴京日期云 
[謝蘅牕北上調查礦務]  
　　上海煤業公會會長總商會議董謝蘅牕君爲調查博山煤礦及山東礦煤出口等事於昨晚乘坐滬寗車出發親友至北站送行者甚衆聞謝君過寗時尙須謁見盧宣撫使面呈上海善後各事然後渡江北上 
[俄國限制入境辦法之交署佈告]  
　　江蘇特派交涉公署昨發布告云本年三月十日奉外交部訓令以准駐俄李代辦咨送俄京兵工國防局對於外人入境之布告請分行各省交涉員布告周知等語轉令遵辦等因並附抄件到署查抄錄莫斯科兵工國防局布告大致謂外國人民至蘇聯國境業工就農須得兵工國防局之農工入境委員會之同意由外交部所屬該管機關發給入境許可狀如至蘇聯國境有短時之居留以辦理外交政治工商曁財政等事者由外交部所屬該管機關發給入境准許狀則無須兵工國防局所屬委員會事前之同意具有俄國國籍及欲恢復俄國國籍之人則由聯邦國務院外交部偕同兵工國防局所屬之入境委員會審定之又莫巿城内外並無工作及住房可得凡來莫者有所請求苟非中央招集賦與住所者兵工國防局所屬管理住房各機關可不受理勞工介紹處亦不登記凡無中央之招集無須來莫徒勞往返各等語合行布告周知仰勞工人等一體遵照母違切切特此布告 
[被害俄人安葬法國墳山]  
　　白俄商人十名於去臘在江隂被齊軍團長疑爲間諜一律槍决因屍首無從查覺經陳交涉員委派周秘書赴澄查并棺殮後昨己運滬安葬於法國墳山陳交涉員仍委周鼎秘書前往照料一切 
[航業要訊]  
　　兩世界團近聞昌興公司法國皇后號所載之美國世界游歷團三百餘名與通濟隆之福朗可尼亞輪中之美世界游歷團四百名均從歐洲蘇彝士河來滬故到上海爲較緩昨日本埠均有電來法國皇后號刻己將到新加坡准三月二十七日至滬故昌興己在準備世界團各團員到申之游覽福朗可尼亞號甫至爪哇須至四月八日到此法國皇后輪來滬後逕放至日本福朗可尼亞輪中之各團員則須全數到北京觀光故該輪到滬後須灣大沽口也 
　　美新輪公司之籌備今年美國航業在太平洋内者己漸見活動現有向在紐約·寳提滿·布士登·及沿太平洋各岸經營航業之麥克康明輪公司議闢太平洋中美新航路在美以舊金山爲主埠俾與紐約·寳提滿綫各輪聯接一方則以中國之上海爲主埠藉以運載華貨入美該公司今己在美承攪運華貨件發電來滬與此間某美輪公司接洽詢問有無回航之運美貨件如有把握即派專員來滬在上海開設中美新輪公司聞己議有眉目四月内可以着手辦理云 
　　英意艦之赴川揚子江上游現因水勢盛漲宜昌班輪己復班怡和之平和輪定明日開去宜昌以上之重慶班輪吃水較深者英意兩國商輪亦己開航惟現值川中紛亂如舊軍事行動仍未停止英意駐滬海軍艦須往上江保衞本國商輪是以英驅逐艦蟋蟀號與意國江防砲艦塞勃卡洛杜號均於昨日離申赴川至宜重綫内保衞上江之各本國輪矣 
　　海盜猖獗續訊近來台州海面海盜横行時有刧掠商船之事最近福建金順興商船被台州洋面海盜刦去昨日此間得訊己經外海水警廳之新寳順巡艦救回現在海門石浦等處以行駛上海商輪及商船最多故外海廳己加兵艦多艘專以保衞滬台各班輪航矣 
[旅滬蜀商協進會成立]  
　　川省地廣民稠素稱豐富因連年受戰事之影響商務弗克振興旅滬各商號因恐營業上受其危險特組織旅滬蜀商協進會以期維持商業之信用同謀公共之利益己於前日假商帮協會開成立大會到者甚爲踴躍當塲公議先舉正副會長及各職員等所有一切進行事宜容俟下次討論結果舉李鈞柱爲正會長陶鶴林·瞿載之·舉爲副會長其餘各職員名數繁多不及詳載時至五句鐘遂摇鈴散會 
[學生玩弄炸彈炸去右手]  
　　閘北永興路三號門牌十六歲男孩宋阿清昨日下午五時自學校放假歸家在途中拾得炸彈一枚歸家後將炸彈敲弄砰然一聲頓即炸開右手完全炸去左手及頭面均炸傷當由家人車送仁濟醫院醫治 
[擄人勒贖案之劉柏春押候再訊]  
　　寗波人裘小竹前在台灣路開設洋貨字號其家住於南京路英華街二十九號門牌陽曆去年十一月十三日被綁票匪將其五歲孫兒新仙架去致函索欵取贖直至十二月二十四日雙方談判妥洽在南京路東亞旅社三百二十號房間裘給與若輩九千元將新仙贖歸即遷回原籍日前法租界捕房將此案綁票匪首嘉興人劉柏春緝獲通知老閘捕房派包探周桂森協同西探長依克於昨晨將劉移提至公共公廨經關讞員會同英馬副領事略一質訊以案關擄人勒贖判收押展期下禮拜三查明再訊 
[三盜候解内地官廳治罪]  
　　虹口吳淞路恒康押店於上月二十一號被盜匪持械侵入搶去值洋四千元之金珠首飾臨逃時被巡捕格斃姚子卿一名當場拿獲沈啟明一名嗣又（續獲夏惠雲張永川·兩名抄出手槍解經公共公廨訊諭押候究辦迭誌本報昨晨由邵襄讞會同英惠副領提審據探目邵和鈞·包探季保林·劉幹泉·上堂禀稱夏·張·兩盜係事後在勞勃生路拿獲並在沈盜家内抄出手槍兩支炸彈二枚被告等在捕房承認搶刦恒康外並供認正月十五搶刦狄思威路三百七十一號陳學奎·正月十六日搶刧麥根路五百八十八號張福生·二月十八日糾黨搶刦梧州路四百七十六號朱貴文·等三家衣服首飾銀洋不諱經帶同該盜往各押店吊出原贓傳同各事主認明屬實惟恒康被搶之物己由其同黨携逃云云隨將手槍炸彈贓物呈案請察繼由各事主鄭國康等次第投案證明被搶情狀質之夏惠雲承認四次糾黨行刦沈啟明供在紗廠做工迭次均係由夏邀去手槍亦係夏所給張永川亦供係被夏邀去游玩見夏等入内搶刦伊係受愚等語中西官核供判夏沈張三盜一併押候錄供詳解内地官廳按律治罪槍炸彈没收贓給各原告領去 
[竊賊拒捕拘獲一人]  
　　昨晨四時半有劇賊三名將新閘重慶路慶餘里十一號門牌杜慶生家墻壁挖洞入内竊得價值一百九十元之大理石擺鐘一架逃出被中西捕查見該賊開槍拒捕嗣經拏獲江北人李小四子一名連同贓物帶入捕房並在李身畔抄出行竊所用之鐵梗電筒等物至九時半解送公共公廨請究據一千四百零四號華捕上堂禀稱是時伊在慶餘里弄口見被告徘徊不去又見弄口亦有兩人因向詰問被告突出手槍作欲射擊狀伊未執槍械即取出木棍被告遂飛奔而逃伊乃狂鳴警笛由一百五十五號西捕聞警帮同追至孟納拉路見被告逃入一暗弄並向弄外連開手槍兩響未曾傷人西捕亦即取槍返開一響被告遂登屋頂逃逸伊等追踪上屋未見人影仍回至重慶路在弄内查獲贓鐘旋見被告從西面而來始得擒獲其手槍己被抛棄云云據一百五十五號西捕上堂禀稱當時開者之面貌似與被告面貌不同云云質之李小四子承認挖墻竊鐘並否認開槍拒捕中西官判被告押候查明再核 
　　又一訪員報告云十六日上午三時十五分新閘捕房某號華捕巡走至孟德蘭路重慶路轉角遇三華人形跡可疑渠隨走至一人之前質詢何往正欲搜其身畔被其掙脫逃去該華捕隨即向其追趕該匪進一弄内見其追來即回頭取出手槍開放一槍未中此時華捕之警笛聲己被附近西捕克司　所聞克即趕來見匪己登弄内之一屋頂該匪見西捕到來向其開槍未中西捕亦還擊卒將其拿獲向其質詢始悉該匪事前在重慶路偷有雲石時鳴鐘一只值洋一百九十元後在弄内尋獲該西捕等將匪帶入捕房收押聽候解堂審究 
[老唐家弄新開烟紙店被刦]  
　　十四日下午六時四十五分有三盜至西虹口界内老唐家弄三百四十八號門牌某烟紙雜貨店内二盜取出手槍嚇禁聲張被刦去鈔洋共七十四元刦後逃逸店夥未敢呼警該店開張未及數日故尙未裝就鐵　致有被刦情事云 
　　尙有本埠新聞轉入後頁 
 
 

Page 15

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *本埠新聞二 
[盜匪攫鐲槍傷少婦案續聞]  
　　姚姓少婦前日在重慶路被盜搶去金鐲開槍擊傷己誌昨報兹悉失鐲者係趙姚氏受傷者則爲該氏之妹姚文珍年二十四歲緣前日上午十一時一刻趙姚氏從靜安寺路夫家至重慶路一百九十九號門牌母家約同其母及妹文珍同赴城隍廟燒香出門甫行數武突被盜匪三名包圍二盜穿黑布棉襖褲各戴銅盆帽一盗穿藍布短衫褲禁止其母女聲張將趙姚氏手臂所戴計重三兩六錢價值一百九十五元之金鐲一副强行捋刧携贓向孟納拉路而逃姚文珍遂即尾追並大呼捕盜該盜等乃返身袖出手槍連開兩響見追者應聲倒地始各逃逸嗣經巡捕到來將文珍車送仁濟醫院經醫生驗明一彈從面部右頰擊進洞穿左頰而出受傷雖重尙非要害似不致有性命之虞云 
[勞勃生路烟紙店前晚被刦]  
　　前晚八點十分鐘滬西勞勃生路新聞之某烟紙店被盜匪三名侵入搶去賬檯上鈔票現洋銀角銅元合計十二元當時有兩盜各執手槍故事主不敢聲張迨其携贓逃逸後始投該管捕房報請查緝 
[塘山路底前晚之刧案]  
　　住居塘山路底姚家宅姚海清家前晚十一時許突來盜匪六名兩盜在外把風四盜擁入内室各出手槍向姚及其齤眷屬嚇禁聲張翻箱倒篋搜刦值洋一百餘元之衣服金銀首飾現洋得贓逃逸後經事主開單分投匯山捕房曁華界警察分所請爲查緝 
[西女敎員皮袋被刦]  
　　虹口漢璧禮路西童學校女敎員西人海登氏於十四日上午十一時二十分乘黄包車至天潼路相近公濟醫院處下車突被一穿襤褸衣服之人（貌似西人）將渠手携皮袋一只攫去向弄内逃逸袋内裝有鈔洋十元銀行支票簿一本及其餘物件多種該西婦被刼後隨投虹口捕房報告 
　　大晚報云上星期六漢璧禮學堂女監院哈敦夫人乘坐黄包車在天潼路下車之際突有衣服襤褸之外國人突前攫取錢依而逸袋内儲有現欵十元及銀行去票簿等云 
[開電梯人跌斃]  
　　大晚報云北京路沙美洋行有一開電梯人昨晨八時半坐於六層樓旁電梯中忽向後傾跌從梯之後門墮地立時斃命其致跌原因疑係假寐所致 
[指控毆斃前妻遺孩案之剖騐]  
　　劉國玉（即劉高玉）之妻劉韓氏（即劉寗氏）將劉前妻所生十歲女兒小三子凌虐身死報請法庭派員詣騐騐不出受傷致命痕跡諭令將屍舁送到廳聽候剖騐兩誌本報昨晨該地保將屍抬到法醫檢騐所候示警署派警將劉寗氏·劉高玉·函送檢廳據劉弟劉高伯偕妻劉徐氏投廳訴稱家住西門林蔭路朱星里十三號高玉前妻郭氏死後遺有二女一年十三歲名大三子一年十歲名小三子（即己死小三子）自寗氏過門後伊帶有一子名阿新今年九歲是日小三子將阿新之帽戴在頭上被寗氏所見即肆毒手將小三子毆斃行凶時大三子在塲目覩爲將大三子帶同來案作證求恩伸雪下午王檢察官會同西醫歐本海等同蒞法醫檢驗所將小三子屍體安置漆檯如法剖腹取出臟腑肺肝各件聽候帶回寳隆醫院用藥水化騐究竟因何致斃以憑核辦該屍體塡明屍格判劉高伯等備棺收殮劉寗氏等提案略詰判令押候訊辦 
[少婦身死不明之剖騐]  
　　程美祖有四區警署禀控伊女苟程氏身死不明伊婚揚春同伊父荀渭卿等情虚逃逸將屍抛棄不顧請求騐究經二十七保十一圖地保投報法庭委派王檢察官等蒞新彊路屍所相騐難明致死之由諭飭該地保將尸舁送到廳聽候剖驗在案昨日午後該地保偕尸父程美祖等將尸抬到該廳法醫檢騐室下午王君會同寳隆醫院西醫歐本海及助理員等蒞室如法將尸腹剖開取出臟腑帶回化騐該尸則塡明尸格判令尸父具結棺殮一面飭警往提荀渭卿荀揚春父子等來案訊究 
　　又一訪稿云鹽城人荀陽生之妻程氏身死不明由其父程美祖報告四區一分所飭地保報騐各節己誌昨報前日下午檢廳委派檢騐員吏到場如法檢騐當騐得死者身上並無傷痕惟口鼻流血係服毒致命至服何種毒物須經剖騐方能斷定當因程無力置備棺殮由地保向慈善團領得施材一具着將屍體暫放棺内當晚舁往檢廳聽候剖騐死者之翁荀渭卿前日投該管警所候孟署員訊明再行歸案核辦 
[指控串警扣留白米案之審訊]  
　　滬南同興等各米行控同業賢大米行主王立賢串警扣留白米一案曾由警廳司法科長提訊因王不到案候再傳訊在案前日警廳飭警將王立賢傳案昨日午後由段科長訊詰同興行王紫生·合興行傅錦芳·咸茂行謝銘裕·聚豐行馮乾坤·立大行沈乾錫·並裕利·聚豐·三利·等各行各派代表投案訴稱本月初九日始十一日止共被王立賢串警先後扣留白米有十九石之多以後由王立賢親書筆據向商等每家需索節規洋二十元今將筆據呈閱問官將據閱竟命王立賢上堂問此據是否爾之親筆王供稱此據雖爲商人所書然目的尙未逹到商人不過從中周旋爲將來彼此貿易順手之策别無惡感問官謂曰爾同業一百數十家與爾反對足見爾之行爲不問可知此次在外假警招摇實與警界名譽大有妨礙遂判將留存白米分别先交各原告如數領去三立賢判將保證金四百元現洋存案後再交妥實商家來案具保並候飭警調查該被告劣遽覆候再核 
[汽車撞斃老嫗案註銷]  
　　無錫老嫗丁姚氏年六十歲於日前行經法租界爱多亞路地方適有劉德祥所駕之汽車到來不及避讓致被撞倒碾傷脚骨及頭部等處立時殞命當由巡街捕查見抄錄汽車號碼一面將該尸車送同仁輔元堂騐尸所旋經聶讞員蒞所騐明屬實當由尸婿嚴正堂棺殮昨由捕房將兩造傳至法公堂請究先由嚴正稱死者是民人之岳母是日如何被撞身死並水目見不得而知請求伸雪詰之劉德祥供是日民人駕車至該處司機甚慢且揑喇叭實由該老嫗從横路冲出致肇此禍求察聶讞員商之法副領事葛君判以訊得實係死者自不小心與人無尤將案注銷 
[水亭坍塌肇禍案昨聞]  
　　閘北蒙古路春華浴池因自來水汙濁開鑿自流井不料水亭炸裂壓傷多人肇禍工頭張和尙由四區一分所拘解警廳移送法庭核辦在案兹悉該浴池經理陸仲和因張到案後諉稱係牆脚走動所致前日具呈官廳云己經工程師騐明肇禍原因實緣水亭剛經完工水泥未堅張自詡經騐之富不聽阻止擅自開足水力釀此鉅禍且張承包此項工程不向工巡捐局請領執照亦屬違章又日前報載鈞廳接得工巡捐局公函因悞會水亭係更新舞臺所築該舞臺經理以防碍其業務名譽向商交涉特請法官對於在押之張和尙應處以玩忽業務之罪外並諸附帶私訴責成擔負一切損失以昭懲戒云 
[自來水工程同業會選舉揭曉]  
華商自來水工程同業會此次舉行第二屆選舉於本月十四號下午二時在渭水坊會所當衆宣讀選舉票到會四十餘家公推百樂登金君爲臨時主席當選職員如下正會長湧利副會長華新評議長百樂登幹事華逹會計公金書記源遠選舉散會 
[汽車撞傷行人案兩起]  
　　昨日下午四時許某號汽車駛經南京路撞倒常州人王阿福腿足受傷由老閘捕房二百三十一號印捕到來將汽車號碼抄錄另雇車送受傷人往仁濟醫院醫治又有行人徐正守昨日下午五時半在南潯路行走被汽車撞倒碾傷足部經虹口捕房一千二百七十五號印捕車送仁濟醫院醫治一面將汽號碼抄錄報告捕頭請究 
[小工被重包壓傷]  
　　招商局輪船瑪頭小工朱寳生·任阿林·陳阿毛於昨日上午十二時在貨艙起貨爲重包裹壓傷甚重當由該局派人舁送仁濟醫院醫治 
[强姦女孩案候西醫證明再訊]  
　　西摩路一百另九號門牌某西人家出店劉小富强姦其主侍者金志鱉之八歲女兒秀貞被捕房拘解公共公廨押候訊究己誌前報昨晨續審由該女上堂證明被姦情將質之劉小富否認强姦中西官判被告押候禮拜三西醫到案證明再核 
[秦金金病斃准予免騐]  
　　向在英租界滿庭坊荳腐店骨爲夥之秦金金年五十歲川沙人於前日行經法租界寳裕里内忽然倒地身死當由遵捕查見報告捕房飭探將屍送同仁輔元堂騐屍所候騐旋由屍子秦阿春·秦毛狗·兩人投法捕房聲稱死者是民人等父親此次實係病斃請求免騐捕頭准之諭令自行棺殮 
[陳商五騐係病斃]  
　　前日上午九時餘·有江北人陳商五年二十九歲行經法租界自來火行街忽然倒地當由巡捕查見報告捕房飭探車送醫院醫治無效身死由院通知捕房將屍舁至同仁輔元堂騐屍所昨經聶讞員驗得該屍委係斃並無别故因無家屬由堂棺殮候核 
[發見縊死男屍之報騐]  
　　二十六保十四圖地保周金卿昨午投地方廳報稱今晨治下西鄉漕河涇鎭東周家墳山門口有縊死男子屍身該屍年約三十左右身穿元綢夾襖褲查無家屬報求相騐該廳委王檢察官等乘車前往騐明飭堂收殮 
[招領無錫迷路女孩]  
　　無錫女防陶阿順身穿元色布夾襖白灰布袴子赤脚着鞋脚後生凍瘡頭梳辫子日前在法租界啼哭爲捕查見帶入捕房昨送法公堂請示詰據陶孩供稱家有母親前被人拐來上海在途失散等語中西宫判送堂留養候家屬到案認領 
[公共公廨訊案彙錄]  
　　昨日公共公廨訊理民事訟案併誌於下（一）愛温斯延羅傑律師聲請給諭執管己故安娜史握芝遺産案堂諭本案業己由天津審判廳判决並經天津美國總領事官證明本廨認爲證據充分母庸登報公示准給諭美國律師愛温斯執管租界内全部遺産抄錄天津審判廳及美總領事證明書一件附卷（一）柯觀雄延摩西津師訴柯杜氏不分己故柯鳳巢遺産案被告代表楊國樞律師對於原告請求將案提早開審聲明贊同堂諭准予提前排審本案遺産未判决以前被告柯杜氏雖己病故上年十月二十日之堂諭仍應有效（一）王國城訴王季華不將故父王慶澂遺産交出案堂諭准給諭王國城管理租界内王慶澂之遺産着將在租界内之遺産詳細開單候核二月十八日堂諭註銷（一）張德大延楊國樞律師訴徐南淇不付期票銀案堂諭兩造各再交查勘費銀七十五兩派新瑞和洋行按照上午十一月十五日堂諭查勘具報核辦（一）瑞源莊訴申豐號立興裕記號股東陳立朝·凌富才·欠銀案堂諭被告不到因另破産案辯訴狀内業己聲明債務數目應判令償還原告銀一萬七千九百三十五兩八錢四分並自起訴日起至清償日止按年八釐之利息及堂費陳立朝於七日内交五千兩判决後之保違即飭提（一）瑞源莊訴陳立朝翁華峰欠銀案堂諭旣據和解應予銷案（一）錢康義延朱樹楨律師訴張與同抵押方單不　 
案堂諭本案旣據朱律師陳明現正在和解請銷照准（一）永源昌訴永案玻璃廠欠貨洋案堂諭改期一月再訊（一）潘仲新訴顧金伯私贖花邊變賣請追損失案堂諭改期補傳宏大當經理張應禮到案證明再行核奪（一）永大訴龍晋泉欠欵案堂諭准予展期再核（一）姚和尙訴姚福慶地産糾葛案堂諭候會商堂諭宣布 
[誌謝]  
　　昨承中華書局惠贈第一五四期「小朋友」第二九九期「英文週報」各一册謝謝 
來函 
[協紀告繩廠費汝升來函]  
　　三月十四日報載火警案解地檢察廳訊辦一則關係人費利榮等先後拘獲等情稍與事實不符按是日（三月十號）同業恒康草　廠不愼失火延燒江北草屋十有餘家一時被災之人粉向該廠嚴重交涉乃該廠主蔣丙炎以無計可脫忽然異想天開嫁禍　廠竟向大衆聲稱謂係鄙人指使夥友葛阿寗以送禮爲由故意縱火等語當即率衆八九十人開至恊記廠竟將小兒利榮私行逮捕意圖陷害並非警署派警前來拘獲當經檢廳開庭偵查訊明無開立將利榮釋歸現在鄙人以蔣丙炎雖係至交但如此謬舉不不能再講友誼己托律師正式提起訴訟矣事關廠譽不得不聲請更正務懇將此函登入來函一門至爲叩禱恊記造繩廠主費汝升上三月十六日 
 
 

Page 16

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *商業市况 
[北京專電（十六日下午五鐘）]  
　　前塲玖陸開盤三零七高至三零八低至二九二五收盤二九三成交三百二十餘萬金融開盤九一五收盤九一零五後塲玖陸開盤二八五低至二八三五收盤三扣成交三百十餘萬 
[釐漲拆借]  
　　昨日洋釐早市價驟漲掛七錢二分六厘聞現洋有人吸收之故午市價稍跌開七錢二分五厘六毫二忽比較前日大起一釐一毫二忽五三月底期洋早市七錢二分二釐六毫二忽五午市仍同比上日亦漲六毫二忽半銀拆早午兩市均懸掛白借仍毫無升降 
[國内滙兌市况]  
　　上海銀行三月十六日國内匯兌行市報告云今接津來電稱申匯及釐價均甚平穩此間京津滙牌價銀未動計公砝爲一千○五十三兩行化爲一千○六十一兩洋匯因今晨申釐暴漲故匯價大受影響京津滙均較前週末跌去二元有奇計京爲一千○○二元津爲一千○○一元漢電申滙價略鬆計爲一千○七十二兩此間牌價因之漲起七錢五分計爲一千○三十一兩洋亦跌去一元計爲一千○○一元濟南銀爲一千○四十一兩洋爲一千○○三元烟台烟估爲一千○三十五兩五錢洋爲一千○○六元青島銀爲一千○七十一兩洋爲一千○○三元均較前週爲低小云 
[神户英美滙市電訊]  
　　昨日神户滙兌市午前電日美匯兌賣價四十一元五角較上日高三七五買價四十一元七角五較上日高五角日英賣價一先令八辦士六二五較上日高○六二五買價一先令八辦士八七五五買價不開日英賣價高二五爲一先令八辦士八七五買價無市午後來電與正午市同 
[正金滙市掛牌又漲]  
　　正金銀行匯市掛牌本日對美漲起二分之一爲四十一美金對英漲起十六分之三爲一先令八辦士二分之一 
[東滙掛牌價二次改貴]  
　　法滙改賤......餘各不動 
　　昨日星期一先令揭曉惟法滙大五法郎東滙大二五外餘無更動計先令仍掛三先令零半辦士印匯仍掛二百○二羅比二五法滙改掛一千四百十五法郎美匯仍掛七十二元七角半香匯仍掛七十四兩七錢五分東匯改掛五錢六分七五嗬匯仍掛一百八十一盾半新滙仍掛七十七兩至十一時半東匯又改大半分計掛五錢七分二五餘無更動價從略 
[先令市况穏俏]  
　　昨日星期一先令掛牌勿動内價初時見俏後復回平交易暢旺銀行六月份賣價爲三先令○六二五至三先令○五六二五買價三先令○七五至三先令○六八七五嗣後價回硬銀行六月份賣價爲三先令○六二五至三先令○六八七五買價三先令○七五至三先令○八七五午後市况初平後振交易亦暢銀行六月份賣價爲三先令○六八七五至三先先令○七五買價三先令○八一二五至三先令○八七五嗣後銀行六月份賣價三先令○六二五至三先令○五六二五買價三先令○七五至三先令○六八七五 
[美滙市况趨佳]  
　　昨日星期一美滙掛牌勿動内價見好交易略暢銀行六月份賣價爲七十二元七角半至七十三元買價七十二元八七五至七十三元一二五午後銀六月份賣價七十三元二角半至七十二元七角半買價七十三元三七五至七十二元八七五 
[東匯改大七五市况甚俏]  
　　昨日星期一東匯掛牌初時大二五後至十一時半又改大半分銀行六月份賣價爲五錢七分一八七五至五錢七分三一二五又至五錢七分○六二五買價五錢七分○六二五至五錢七分一八七五又至五錢七分午後市况益俏銀行進胃甚暢計六月份賣價五錢六分九三七五至五錢七分半買價五錢六分八一二五至五錢七分三七五 
[掉期標金堅漲]  
　　五月份漲至二百十八四兩四錢 
　　昨係星期一大條銀及各匯電報循例無市四月份標金開盤價爲二百八十兩較上日好三錢五月份標金亦於同時開出價爲二百八十一兩六錢當時人心尙不定故金價亦互有上落迨先令揭曉東滙大二五四月份金價爲二百八十兩零四錢五月份價爲二百八十二兩二錢後銀行東匯價略鬆金價亦回小數錢四月份交易見少價爲二百七十八兩五錢（金市最小價）五月份最小價爲二百八十兩零三錢囚各同業向銀行紛售東匯約有二千餘萬元之譜嗣後因銀行進胃更暢是以金價復高四月份價爲二百八十兩零三錢五月份爲二百八十二兩十一時半東匯忽又改大半分四月份金價爲二百八十兩零六錢五月份價爲二百八十一兩八錢當時買氣更甚故金價即高四月份高至八十一兩二錢五月份高爲八十三兩收盤因銀行進胃見少四月份收盤價爲七十九兩七錢五月份爲八十一兩五錢烚赤交易不多做過三百三十二兩五錢較前日又大一兩登賬價格三月份二百七十九兩四月份二百八十兩五月份二百八十二兩補水二百七十九兩午後市况初時毠疲後則步漲四月份掉期交易清淡五月份開盤價爲二百八十一兩六錢小至八十兩零五錢先令揭曉時價爲二百八十兩零六錢其後市况見平衹六七錢上落至五時後大連帮買氣甚　以致金價漲至二百八十四　四錢收盤（全市最高價）補水二百八十二兩 
[公債猛跌市况甚盛]  
　　昨（三月十六日各債期貨市况極盛前後市均甚暢旺成交額逹五百零五萬五千元内整六最巨占二百九十九萬元金融次之計一百二十八萬元七長七十八萬五千元現貨市面亦勝於前全日共做開八十八萬八千元中九六計七十一萬元整六成交十一萬九千元金融亦開出五萬九千元昨市各債市價上落均較上週爲烈特忽漲忽跌趨勢依然混沌然賣買各方人氣之銷沈或高昂其影響於漲跌者厥爲最巨在昨之前市時以市中賣出甚衆價跌遂速收盤因有零户收進價乃稍見平定迨後市開盤時南北各帮續爲巨額抛出價亦續趨疲弱迄收盤始稍轉堅較之前市如七長期貨及九六均跌頗巨而金融整六則反稍回漲結果比較上週俱續跌頗巨九六現貨暴降二元五角半七長期貨飛跌一元八九角金融現貨續跌一元六角其他各債亦跌一元至一元三四角不等華商證劵股亦回跌五角兹分述如左 
　　金融公債金融現貨千元票衹後市做開價九十元零四角較上週驟跌一元六角期貨三月期九十一元比前市開盤好起半元比上週末飛跌一元四角四月期（除息）八十八元一角較前市開盤陡漲一元二角比上週仍續跌九角 
　　整理六厘整六現貨七十六元四角半比前市回漲五角半較上週續降一元三角半期貨三月期七十六元八角較前市漲高八角比上週復跌下一元四月期七十六元八角半比前市開盤小二角半較上週末續跌一元一角半 
　　七年長期七長現貨前後市均無交易期貨三月期六十九元比前市跌下六角較上週續跌一元八角四月期六十九元一角半較前市略跌四角半比上週亦飛降一元九角 
　　六九及其他九六現貨前市開盤價三十元零八角比上週末己續降一元餘後市價益疲收盤時僅二十九元三角半較上週續跌二元五角半華商證劵股於後市做出一盤價四十八元比本月初時回縮半元 
[外股市况平穩]  
　　海利洋行報告云昨日外股市面平穩上午開盤橡皮股價稍軟殆午後收盤前新加坡電橡皮漲一分爲六角七分二厘半故價轉硬各股成交價格如下藍格志聯合股三月期念五兩七錢半單股三月期十一兩聯合股六月期二十六兩二錢半·二十六兩七錢半至二十七兩銀公司六月期九兩二錢半墾植六月期六兩二錢半至六兩半公共汽車十二兩半至十二兩二錢半瑞瑢平常股九兩半優先股五兩二錢半英逹去三月期四兩一錢英爪華三月期八兩八錢半又現盤八兩八錢康沙利逹三兩一錢橡皮四兩八錢色麥搿搿九錢二分半上海馬來四兩生加拉一兩四錢半天傍三月期一兩五錢蘇門答臘（二十五股）一百七十七兩半 
[紗花晨堅午疲]  
　　現紗成交二千餘包......川帮獨佔一千五百餘包 
　　昨日星期一美棉初因旱區缺雨而堅旋因華爾街帮售出而疲卒因空頭抵補而再堅計期貨漲三十至四十六磅音現貨漲四十磅音英棉期貨漲一二點現貨跌二點印棉因歐洲出口商積極購進市况甚堅計孟加拉及白羅溪漲五羅比奥姆辣漲七羅比大阪現紗二十支藍魚及紅財神未動十六支福島及三馬跌一元本埠紗市因川帮進胃以二十支十支爲最健然同行因廠中存底不多不肯賤價脫手加之印商紛紛購進遠期標紗故市氣甚堅至原棉方面亦呈堅穩之勢兹將期現紗花市况分列於後 
　　期紗紗布人鐘標準前市因外棉堅挺上日川帮進胃甚健塲中買氣非常旺盛近遠期各月漲六錢至一兩一錢後市因買方獲利轉售回跌五錢至一兩全日共成交二萬五千三百包收盤價列後 
　　三月期一七三·八○漲一·○六月期一七二·六○漲·三○ 
　　四月期一七三·九○未動七月期一七一·九○·四○ 
　　五月期一七三·三○·二○八月期一七一·五○未動 
　　現紗客銷方面川帮購胃最健計進二十支雙地球·砲台藍金魚·五福·牧羊·聚寳盆·天女散花·十六支地球·胭脂虎·藍金魚·十支雙喜·大發·金鷄·鴻禧·等一千五百餘包江西帮進二百餘包廣帮進二百餘包其餘牛莊威海衞天津漢口蕪湖汕頭福建寗波野鷄等帮共進四百餘包價漲二錢五分至五錢漙益紗廠開出二十支地球五十包扣佣價一百八十七兩恒豐紗廠開出十二支富貴六十包凈盤價一百六十十六兩厚生紗廠開出十支雙喜一百二十五包扣佣價一百六十二兩五錢均現貸餘牌市價列後 
　　十六支雲鶴一七四·五○二十支雲鵬一八二·五○十支大發一五八·七五 
　　十六支文明一六九·五○二十支立馬一八七·○○十支雙喜一六一·五○ 
　　十六支龍門一七一·○○二十支豐年一八五·七五十支三虎一五三·○○ 
　　十六支丹鳳一七一·五○二十支鴻禧一八○·七五十支寳鼎一六六·○○ 
　　十六支日光一七五·七五二十支水月一八四·七五十支鴻禧一五五·五○ 
　　十六支水月一七七·○○二十支聚寳盆一七九·五○十支豐年一六一·五○ 
　　十六支雙虎一七二·五○二十支三星一七八·五○十四支寳彝一七三·○○ 
　　十六支豐年一七六·七五二十支砲臺一八六·五○十四支四喜一六五·○○ 
　　十六支胭脂虎一七四·二五二十支天女一八九·○○十四支藍團龍一七○·○○ 
　　十六支藍金魚一八六·五○二十支地球一八七·○○十二支寳鼎一六六·○○ 
　　十六支地球一七五·○○二十支五福一七八·五○十二支富貴一六六·二五 
　　十六支富貴一七六·○○二十支牧羊一七九·○○十二支鴻禧一六四·五○ 
　　十六支汽球一七五·五○二十支人鐘一八七·○○十二支得利一六六·○○ 
　　十六支藍鳳一七五·二五二十支藍金魚一七四·五○十二支孔雀一六七·五○ 
　　二十支電車一七七·五○十支金鷄一六二·五○ 
　　期棉通州標準前市因美印棉上漲甚勁紗銷甚暢市價堅挺近遠期各月漲二錢五分至三錢五分後市因紗市無力回跌二錢至二錢五分全月共成交二萬九千八百担收盤價列後 
　　三月期四三·六○漲·○五六月期四四·○五漲·一○ 
　　四月期四三·九五·一○七月期四四·一五·一○ 
　　五月期四四·○○·一○ 
　　現棉公會消息碼頭到通花二千餘包呌價四十三兩四錢其餘廠商洋行交易不多市價如左 
　　通州花四三·八五東棉進三○○包現貨棧交 
　　姚花三九·四○廣帮進二○○担現貨棧交 
　　陜西花四三·七五日信進四○○件現貨棧交 
　　陜西花四四·五○厚生進二○七件現貨送廠 
　　三品今日未受匯市影響（十六日大阪電） 
　　匯市趨漲三品必跌此爲近日市場慣例今晨封外滙兌雖呈堅勢而三品未呈如何呆滯之狀反因美棉麗貴買方呌買甚力各月期均漲起三四元但此逆匯市而行之三品市場究至何度頗爲疑問且原棉價格己漲至相當程度買方進意此後恐趨清淡觀近日了結買賣之多足徵雙方忽於維持現狀也 
[大阪紗市閑散（十六日大阪電）]  
　　棉紗現貨輪出帮微露進意内地需要亦稍有起色惟均無積極態度有價低則進價高則罷之意兼以賣方索價又昂交易益難談成惟行情己漲起二元中等二十支三月期呌價爲三百四十五元四月期爲三百四十二元 
[大阪布市不動（十六日大阪電）]  
　　棉布市况内外需要依然不振市中毫無活氣雖藉紗市堅俏之力未呈跌勢然亦無上漲希望云 
[洋絲市交暢價跌]  
　　新廠絲與灰經均有開出...行情皆跌 
　　昨日洋莊絲市銷路尙暢紐約美莊對於新廠經己有進胃即陳廠亦續有需要昨由藍樂璧怡和二行邀集各廠商談成六七月份之中等白廠經二百四十包惟絲價均較陳絲跌小二三十兩元泰信孚等行進高中等陳廠經六十包價亦較前低小十餘兩七里白干經昨惟下等現貨續由逹昌購去十包行情平疲四川黄廠經法莊需胃仍殷計由和豐公安連納諸行共進上等廠經及中下等揚返經七十七包價尙穩定八繭灰經上等期貨昨亦由法莊抛成二十包絲價跌小五兩趨勢似欲看賤云 
[美國麥粉價格最近電訊]  
　　本埠某洋行本月十四日接美國波得蘭電報告麥粉行市計七月份裝船六號小麥送交上海每噸（二千磅）美金六十一元粉每筒一百九十六磅送交上海美金八元二角查去年上海各廠所辦之美麥以二三四等爲多數其價目每噸約美金三十七八至四十二三元今美麥六號漲至六十一元則二三四號之價當在美金七十元左右云 
[期粉市面堅漲]  
　　客帮己稍動辦現粉輸往南洋一千包 
　　昨日粉市先疲後堅上午開盤後客帮因欲俟價小而後動辦市面甚形沈寂近期粉賣氣較盛實銷不動本月份最低價計有二分餘之跌度三月份亦跌近分遠期價跌甚微上午收市津帮動辦期粉萬餘包價始回漲午後開盤後安東與營口帮相繼動辦計抛成近期三萬餘包粤帮二三月期亦進數千包成交雖不見暢而近期價甚堅挺遠期四月份究因購辦不暢故價漲亦微而閏四月份亦以廠商不鬆價仍堅定收盤結果本月份價爲二兩三錢二分半較上週末收盤價計漲七釐半三月份爲二兩三錢二分七五計漲二釐半四月份爲二兩二錢半計漲半分閏四月份仍爲二兩零三分不動期粉成交額上午二十三萬二千包下午十三萬包收市九萬七千包共四十五萬九千包股票成交較旺上下午談成三百八十五股價由五十四兩六錢步漲至五十六兩收市傾跌一錢現粉出口計由公和昌交裝俄國皇后號運往南洋兵船粉一千包云 
[五金出路稍佳]  
　　昨日五金市塲情形稍比往日爲活動北路天津及奉天兩帮收買鋼鐵品白鐵皮及法西釘等甚鉅各貨售價除法西釘及馬口鐵兩種暗市略轉硬勢外路皮鐵又見跌落計六吩跌二錢五分一吋及一吋四吩每擔亦跌一錢云 
 
 

Page 17

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *[榮耀電器公司開幕]  
　　北京路二六二號榮耀電器公司昨日開幕自晨至暮賓客盈門中西各界之踵賀者有胡哲生·譚海秋·金康侯·曹振聲·依巴德電器工程司·亞司令廠大班等人門巿甚爲熱鬧户限爲穿該公司高君交際素廣營業前途可操左劵云 
[留聲機片出版消息]  
　　丁少蘭丁婉娥之申曲久爲滬地人士所歡迎近由四馬路得勝留聲機器公司邀請收製機片聞所唱者均係丁某擅長如周老龍嘆窮借披風小分離游碼頭游花園等大約於三月初能出版云 
[中英新到防疫藥水]  
　　河南路四馬角中英大藥房新由外洋運到防疫臭藥水西文名（SanirasSoldis）大批具有殺蟲力甚富十磅裝者每聽售洋二元云 
[中西雪白霜之暢銷]  
　　四馬路中西藥房自昨日起舉行春季廉價顧客驟見擁擠其中尤以雪白霜最爲暢銷蓋因購一瓶者贈一瓶購一打者贈一打云 
[醫界消息]  
　　本埠美界老靶子路中和醫院院長廖煥章君自日本帝大醫科畢業後回國曾任江蘇省立第一醫院主任醫長四年辭職後創設該院至今八載院内設備如（愛克司）光電機透熱電機尿道膀胱電光鏡等各種醫器年來病人日增曾經聘請醫員襄助近又再聘留日醫學士周瑞芸陳鐵城醫生等專門分科診治又鑒本埠受戰爭影響工商不振貧病者就醫困難情形特設送診部凡上午八時至十時到院者初診衹收號金二角復診不收治療費减半云 
[藝苑清音]  
　　慈谿季守正號不懈自隷書格言三十二種出版後隨書件附送風行南北士林共珍近得黎宋卿先生題贈文以載道匾額又得徐菊人先生題贈名言覺世匾額海上書家得此榮譽者季君第一人耳南通州金石書畫會會長張退翁聘爲隸書科審查主人云季君習隸垂二十載上年曾訪碑於泰岱衡嶽臨摹有漢諸碑無不惟妙惟肖而冶鎔漢隸剛健阿娜多窮前人所未逮於尺外隸法尤爲雄逸如學校醫院寺廟及慈善機關等以門額爲限一概免潤略取墨費如須潤格者函致上海南市何恒昌緞局當即寄復云 
[天氣報告]  
　　徐家匯天文台昨日下午四時三十分氣象預報云天曇或陰氣候較和沿海恐有輕霧全國沿海風勢極不穏定又昨日下午三時前二十四小時内本埠氣温最高六五·六最低四二·六去年同日最高四七·八最低四○·○ 
 
 

Page 18

 
 
1;第一萬八千六百九十二號;中華民國十四年 西曆一千九百二十五年三月十七號
星期二 * *   
 
