# 1916 - 228 - 4915633

 

Page 1

 
 
   
 
 

Page 2

 
 
時評 
[進步歟停頓歟（冷）]  
　　近數日來中國各種情形不見進步大有停頓之勢不特停頓以中國今日之處境非在可以停頓之地如上峻嶺一停頓即將倒行而下隨矣其勢蓋甚險不能停頓暫安也雖然粤中之爭礟聲未息魯省之事解决未明國會雖開而國務院之同意尚有磋商副總統之問題尚懷歧議諸省聯盟之說侈傳人口宗社匪黨之亂頗危人心私土案旣傷國體鄭家屯又起外交是所謂進步者未當有聞而所謂停頓者尚抱樂觀之談也 
[命令]  
　　八月十八日大總統令　秉彙給予五等嘉禾章程賢智　文德周榮光華瑾胡國堂顏承基王永奎汪如鈺馮宗畲汪曰賢楊臣虞董蜀嘉羅天章均給予七等嘉禾章此令 
　　又令前據海軍中將李鼎新　稱軍院撤廢海軍歸隸中央等語當派海軍上將蕯鎭冰前往慰勞茲據報稱駐滬臨時海軍司令部即日撤銷一應艦隊靜聽中央調遣等情該將領等深明大體良用嘉慰後以永奠海宇以固邦本將惟諸將領是賴本大總統在厚望焉此令 
[專電]  
　　北京電專任馮德麟𠞰蒙匪馮遵率二十八師全部出征遼西方面抽調駐京兩團開往守備 
　　北京電段派某參議赴奉調查鄭家屯案 
　　北京電清室懼宗社黨假禍召奕劻那桐毓朗到京昨日醇王主席開大會議公决除向民國政府請計外再由宣統帝下旨勸諭升允等解甲歸農 
　　北京電濟南日領事昨晚因事到京 
　　北京電日公使令日帶參事書記官武官觀總統 
　　北京電外蒙議員問題俄允下届選舉取消政府决根本拒絕 
　　北京電政府主張中俄蒙協約提出國會追認 
　　北京電外據英使質問西寗鎭使派兵至藏邊有背條約亟請陸部電令撤回 
　　北京電王家襄主提前制定憲法已草就建議案備開憲法大會天壇草案逕付大會討論　　 
　　北京電國會將於下星期會議時提議憲法會議之凖備 
　　北京電政黨兩方面均暗中預備組織 
　　北京電審院查參政院報銷案内有院長副院長秘書長合購汽車洋二千五百元議决删除　　北京電元首准明日蒞衆院要求總理同意 
　　北京電王占元密報捕獲黨人一起身畔搜出僞委狀簽有七師長張敬堯名是否假冒正在嚴訊中 
　　北京電交部以電政欵項民國三年後並無决算派劉蕃姚國楨清查又唐山工業專校長趙士北開差派駱通繼 
　　北京電交通部清查電政欵項 
　　北京電制定臨時保衛團條例將公布 
　　北京電内部这官制孫總長主廢典禮考績二司設禮俗土木衛生三司 
　　北京電内部提出儗訂喪禮議案付國議取决 
　　北京電政府正設法遣散留滬黨人 
　　北京電派員澈查川省軍隊 
北京電許總長决將鐵道協會用部令解散 
　　北京電陸榮廷明日在佛山接印 
　　北京電滬道病辭儗毛昌嗣代 
[譯電]  
　　北京電鄭家屯案未有發展星期三日電中所稱日本取銷派兵命令一節今知不確日本馬兵兩中隊步兵一大隊携機關槍兩架由公主嶺赴鄭家屯示威（十八日）字林報 
　　北京電鄭家屯案京中未得詳情鐵嶺日本副領事已赴該地調查惟須數日後始有報告目下中日兩方面所報情形大相逕庭華人謂華兵一人與日商一人稍起爭執後日兵遽由營内衝出列隊侵入華兵大營故乃於營場交閧順天時報則載東京官電謂華兵見日兵行近其營即於營壘壁是開鎗　撃當場死日本警察一名重傷日弁一員日兵因天黑乃退走華兵仍尾隨開鎗繼復圍攻日兵之營直至縣知事勸雙方停戰始已云云惟雙方所云有一同點卽日兵至華兵之營後該地始行開鎗是也華人各界皆謂日本並無駐兵鄭家屯之權且華兵與日商小起爭端可由縣知事或華兵司令解决之日兵不應遽赴華兵營壘是此次事端全由日兵之舉動有以致之日人則辯稱日兵因華人威脅日巡警故馳往保護就現狀觀之此案似可由地方官調停了結不致釀成重大之外交問題（十八日） 
　　香港電香港日報載稱星期三夜三山周圍有戰事岑春煊陸地之排砲　龍濟光之砲船交轟三小時岑軍不支而退龍濟光出示令警察安慰商民戒勿遷徙且謂閩贛已派援兵來粤龍氏現仍日募新兵龍氏對於辦礦一事已致電北京提出要求多條其主要數條爲（一）保留其部下滇桂兵（二）指定一地得專設礦務局駐紥軍隊（三）不受附近督軍之節制而直接隸屬中央政府（十八日） 
　　香港電沙面臺灣銀行支行聲稱粤漢鐵路公司於本月二日將黃沙之地產房屋作抵押品向該行訂成借欵（十八日） 
　　北京電京中得電榮廷已抵梧州（十八日） 
以上路透電 
　　北京電副總統一任馮國璋蔡鍔最有望蔡現由蜀赴滬政府已請其入京（十八日） 
北京電國會議員對於追認内閣一事意見歧異故已展緩開會内閣總理問題擬先提交國會（十八日） 
　　北京電清室請政府速平内亂事並宣布亂首之姓名（十九日） 
　　北京電北京日報載稱駐京英使因華兵開往藏邊已向中政府提出抗議（十九日）以上德文電 
[東方通信社電（日本人組織）]  
東京電十五日午前由公主嶺獨立守備隊派遣騎兵第二十八聯隊已於十六午後八時無事抵鄭家屯陸軍省已有公報矣 
（十九日） 
　　東京電蒙匪於十六日午前佔領郭家店撃退官兵日本關東都督府於十八日送赤十字救護班至郭家店日本官場以彼等之行動若有亂及南滿鐵道附屬地之治不問匪黨官軍均當要求其退去附近之地（十九日） 
　　東京電據報山海關附近有着灰色衣揭黃龍旗之匪數百人蜂起大肆掠奪似係冒稱宗社黨已由直隸省之淮軍派隊往剿附近各縣皆閉城門嚴加警戒（十九日） 
　　北京電中央政府前因山東護國軍善後問題特命居正吳大洲等來京二氏北上屢與政府協議要皆金錢問題政府以目下財政窘迫之際解散之費無從籌措至將民軍改編爲山東守備軍亦甚困難吳大洲聞此怫然回魯測吳之意仍擬據當初之計畫撃破張懹芝取而代之（十九日） 
　　濟南電高密民軍前與膠州官軍衝突佔領王台一事山東省議會議員　恐大局决裂特派代表前赴高密力爲調停其結果雙方軍隊均各撤退得以圓滿解决（十九日） 
　　漢口電新任湖南省長兼署督軍譚延　昨日來漢擬在漢口勾留二三即回湘履任（十九日） 
　　漢口電江漢關監督兼交涉員丁士源奉命上京繼其任者爲伍朝樞在漢日本官民於昨開盛大之送迎會（十九日） 
[戰電]  
（英人路透電） 
　　巴黎電今日下午公報云摩勒巴斯西南有敵軍回攻爲法軍撃敗佛勒里村所餘之部分已爲法軍佔據法軍今在錫哇芒與佛勒里間前進今晚公報云法軍奮勇攻撃佔據摩勒巴斯村數要部及該村東南面之加爾伐里俘敵二百人法軍擴張摩勒巴斯與松未河間之陣地法軍仍在未斯河右岸取勢逐走防守錫哇芒防禦工程西北砲壘兩座之敵軍捕虜百人法軍在伏俠比特叢林東面得有顯著之進步（十八日） 
　　倫敦電今日下午海格將軍報稱英軍繼續擴張小巴桑丹材西北所得之地敵軍在瑪丹浦維區進攻失利今晚報稱自波齊愛萊至松末河全陣線皆有戰事英軍向干希及古維勒芒得有土地俘敵二百人英軍佔據干希與古維勒芒方面之鞏固陣地數處法車亦在英軍右翼得有進步昨日天空交戰時時德飛機一架起火落入英　戰壕尚有一架爲砲火撃落英　機以炸彈　撃各地點之敵軍露營頗得利（十八日） 
　　彼得格勒電今日下午公報軍在金灰樹河波特蓋細西囬猛攻失利被　甚重俄軍佔據比斯特里柴至沙洛文斯開亞河之里細資鎭俄兵枝隊現進至茄白洛尼 
 
 
 

Page 3

 
 
加山隘南面之柯洛斯米查今晚公報云各處戰局未變星期之夜俄海面飛機一隊攻撃里加灣附近安根湖之飛機處數所毀飛船棚一並使地面起火數次敵軍雖以抵制飛機砲猛轟但諸飛機均安然飛回（十八日） 
　　亞姆斯特丹電德國社會黨之伏華爾資報載稱社會黨主速媾和而不佔地其請願書已經多數德人署名（十七日） 
　　巴黎電商部大臣倫西滿君已抵此與克勒曼台爾君會商英法實行巴黎經濟大會議决案之辦法兩大員對於討論諸點完全同意（十七日） 
[公電]  
　　大總統致李鼎新電李中將鼎新删電悉此次報事及各將領熱忱衛國擁護共和之苦衷始終如一今素志旣逹立卽委誠中央心迹皎然益增嘉佩現旣與薩上將接洽完竣仍望早日北來藉賫匡助爲　黎元洪篠 
　　國務院致李鼎新電李中將鼎新　電悉撤銷司令部辦理迅速甚慰已奉大總統明令嘉奬矣院篠 
　　海軍部致李鼎新電李丞梅中將删電悉所示裁撤臨時總司令各節規畫周詳始終顧全大局殊佩盡勞先此電復壁光詵 
　　茅迺封致北京電大總統國務總理鈞鑒慨自袁氏不誠用召紛亂天幸觕定端賴公賢惟是國本凋殘人民疾首餘孽潛伏才士憂傷果如何而厚殖民生間接裕國如何而搜　豪俊明示鍚奸如何而社會以相詐僞卷如何　暴烈以趨正軌爲鵠如何而專園　帥思不出位厚於責已而薄於責人如何而優秀紳矜志切匡時勇於趨公而恥於爲我凡此犖犖悉賴嘉謨封愚以爲大利在農水利修而百貨出工商實蒙其庥大　蠧維官民治盛而叢弊剔薄俸非　攖懐新兵徴以義必來自田間舊兵退歸屯免流爲匪類其在軍官本屬終身使自爲謀非國福實非國體悉豢爲用收近效亦獲遠功更能砥礪廉隅無善不旌終挽狂瀾於旣倒保障法律有犯必懲不以强禦而幸逃庶幾權利之爭緣斯而免義務所在咸願盡心然後普及敎育尚人格勿尚虚榮整飭軍備取實力勿取外表則忘羊補牢未爲晚也改弦易轍其有豸乎若夫用人以公勿存門户行政以誠悉冺猜疑久爲時論所趨逈非一人之見封雖議陋敢貢芻蕘狂夫之言聖人擇焉伏乞垂察民國幸甚茅迺封叩巧 
　　徐鏞致北京電北京大總統國務院參衆兩院江蘇議員諸公鈞鑒鴉片流毒中國數十年國弱民窮目壬癸始行嚴祭内種殆絕外運告終被袁氏專國恃　違法梁蔡朋比藉公肥私毒害三省吾蘇尤甚受禍彌烈罄竹難宣當此共和再造百度維新爲此　請設法祈速明令撤消專賣藉煥新猷國富民强三省幸甚全局被福江蘇吳縣公民徐　叩 
　　大總統准蔡松坡暫假電蒲君殿俊張君習羅君綸删電悉蔡督迭次請假就　以川　正資鎭撫歷經電阻嗣因該督喉病日劇中西醫診　均以　地療養爲宜　經再三電請情詞迫切未便强留是以准假兩月　由　偑金護篆據來電云於本月九日由蓉東下一俟病痊仍當促令回川以慰衆望黎元洪巧 
要聞一 
[英文京報論鄭家屯案]  
　　十七日英文京報社論云據東京電傳日本報紙因鄭家屯案　口痛詆大放厥詞其實此案緣起華兵與日商各若干在鄭家屯偶起衝突互相拳毆迨事旣竣日兵馳至殺傷華兵五十餘名日兵亦死傷十八人日兵除殺傷華兵多人外復拘留該處縣知事及商會會長上述各情乃中日雙方官場報告中所披露者事實如此起釁責任誰實負之已可推見將來調查當未必能取根據此項報告之理論而一槪抺殺也日人在南滿東蒙對於合法地主之行爲如何已爲人所共　茲日本負販商人與華兵衝突之原因是否由日商負責姑勿具論惟日兵於最初衝突毫不相關乃竟出隊馳赴華兵營地眞正衝突之開端實基於此日兵各挾鎗械且有軍官指揮各方面消息皆稱互相鎗撃華人謂首先開鎗者乃有意來攻華兵之日兵此說着以下述三事似非虚語（一）日兵攔入華兵營地（二）此種侵犯其特殊目的在於報復此　乃依法律上所謂强性之假定者而言（三）華兵死傷者多而日兵死傷者少推其所以有此結果之原因當係日兵有意來攻而華兵及防備所致如謂華兵應負責任則華兵首先戰必早有準備决不致反多死傷此外尚有一率可以證實華兵之死傷應由日兵負責者日人在南滿東内蒙之行爲與在朝鮮乾無異爲擴充其政治勢力起見且欲使當地華人心目中有日人實爲此間主人翁之觀念仍故意採用握支配權者之態度故一遇中日間之交涉輒以施用鐵拳爲政策至案情曲直之所在權利之所屬則非其所問此即昔日昌黎一案日兵不義行爲之解釋亦即日兵欺虐我蒙滿人民視蒙滿爲其領土種種案件之解釋也各案詳情在他或有發表之必要但在今日記者雅不願多論中日交涉之醜史爰略舉一案藉以證明日人在蒙滿之手段爲何如焉某日日本散兵一隊行抵東内蒙某處該處向無日人居住日兵志在以政治手段奪取其地故在其目光中似頗有供其侵略之形勢適有中國兵警數人偶詢其逗遛其間之意日兵即視此爲佔地之絕好機會乃以中國兵警此舉辱其國家威嚴於是衝突倏起其結果華警數人死焉日人急電東京指爲近年來最　重之衛突駐京日使於　命照會中政府略謂日本帝國政府　重視此事其時袁氏秉權接日使照　後立飭外　部迅速解决卒向日本道歉賠償損失並許日人永遠駐兵千人於此戰術上形勢之地而遇害華警所得待遇如此英儒台昆西氏有言此境人民乃草芥其殆可相喻焉上述大旨凡日人在滿蒙所釀成之交涉莫不有之蓋日人顯以前待朝鮮者待滿蒙矣在袁氏秉權時代日人辦理此稱交涉或因東京厭惡袁氏之故致有逾格之横暴伹今日已不復有此理由矣何以日本報紙批評鄭家屯一案其　慢恣　之口吻　不減於昔日乎東京電云日本著名報紙各依其政治趨向評論此案朝日新聞與時事新聞謂此乃近年來最嚴重之衝突中國當承受時局之責任日日新聞主張施極端手段國民報則以此案之責任歸諸大隈内閣之政策以言中政府承受時局之責任中政府固已備嘗困苦經驗而知凡與日人有關者雖欲不承受任何時局之責任亦不可得此誠彼朝日新聞等所確悉者惟袁氏已死而新政府又亟願中日間有極友好之邦交日日新聞縱欲繼續其極端手段主張日政府當亦可鑒於是非所在而全認或分認時局之責任此則記者所期望者也 
[日報之鄭家屯交涉主張]  
　　鄭家屯日軍隊衝突事發生後中日兩方面所得報告絕對相反　中眞相雙方均在調查中而日本報紙則已憑一面之詞極力詆詬並預爲擬議此事結束之如何以懲處我國此種主張雖其國之負責任者是否採行尚未可必然已令聞者發無窮之感想如十六日大阪每日新聞所載即其一也特　譯如次其文云鄭家屯中國軍隊之暴行决非一時之變故原因蓋甚深遠故善後辦法宜根本籌畫之未識大隈内閣將何以處之此事關係於日本國威之隆替及在滿蒙之發展者甚大日本國民宜善觀其後不容輕輕看過也中國軍警之無訓練及不規律與馬賊無擇法其不法行爲時有所聞然暴行如今日者此其始耳在滿蒙之中國官吏親日之說不離其口而排日之心無時去懷此事發生安知非所敎唆按之往日態度有今日之結果乃當然之趨勢且此軍警無裨於親日寗謂爲親日之障礙其於維持滿蒙治安全無功效僅能病民而已官賊之名蓋有由來也試觀滿蒙全土何嘗有安寗之一日馬賊䟦滬勞及俄軍討伐非其前例歟即如近日蒙匪宗社黨馬賊之亂中國軍隊之討伐之者以敗績聞此又其無能爲之一例也此次暴行又其一例也凡此皆北京政府絕無統治力爲其原因也然則與滿蒙有特殊關係之日本寗能坐視乎此所以宜根本解决此項問題以期不遺後患非然者姑息一時而中日親善無由致之矣敢披私見爲當局一詳陳之（一）中國政府向日本政府謝罪（二）暴行軍隊之上級長官自師旅團長以下予以黜免有直接關係之隊長處以嚴罰（三）奉天張督軍免職此後不再任爲滿蒙官吏（四）對於遭難之日本軍人警官人民予以相當之撫恤人民受財產上之損害者賠償之（五）委託南滿内蒙之警察權於日本（六）日本於現有之駐屯地以外有自由派兵權（七）南滿内蒙之各最高政廳以該處之日本領事爲最高政務顧問其他各最高政廳任用日本人爲顧問（八）日本軍隊駐屯地之間可有通信機關之聯絡又曰中國於此事亦有多少口實與日本對抗然以中國政府之無統治力滿蒙文武官吏之無能爲則其所據口實可置不顧蓋此方策爲貫澈中日親善之精神上最低限之方策也誠逹斯願者則中日人民可享平和之福各安其業矣且即謂此方策足以爲中日親善之模範地以資感化其他亦無不可也以此機會下此要求方可補中日交涉之所不足所謂畫龍點睛即此一着歟 
[梁任公二次之談話（三續）]  
　　其他關於憲法上之意見若義務敎育之當規定緊急命令及緊急財政處分之宜有外交條約宜使政府以外更有一機關參與同意等項大約國會中多數意見旣已一致故不復詳論要之憲法爲國家根本永久大法當討議制定之大任者萬不可有絲毫憲派利害箇人利害之私見摻雜其間尤不可以矯制一時政象之故借憲以爲手叚蓋箇人籌命甚短國家籌命甚長黨派之地位變動不居經制之形式一成難變一時政集之不良惟當以政治手叚救濟之憲法之職任在予政治以永久可循之常軌若頭痛灸頭脚痛醫脚非惟不能收救濟之實效必緣此而他方面别生弊害此不可不熟計也議員諸君當知今日乃以國民會議議員之資格制憲法非以國會議員之資格制憲法所制者爲國家永久之憲法非此一二年内暫行之憲法明乎此則垂範之意多防弊之意少體國之念重對人之念轾庶可以產出良憲以爲萬世之制矣 
　　抑鄙人竊有隱憂者方今國命正危如累卵眼前諸大問題使吾儕困心衡慮者何限而政客及與論界乃若無甚感覺凡所接於耳目者大率爲人的問題而於法制問題政治問題若未或暇及所謂人的問題者或則汲汲於獵官運動或則讒誣挑撥如長舌之婦蓋社會之惡劣根性殆將全體暴露何如　若干之光陰分若干之心力將懸於眉睫之諸大問題略爲商榷卽如憲法一端試使以歐美日本國民易地以處吾知全國所至集會演說所討論無非憲法問題全國報紙所批評無非憲法問題議員相見唔語無非憲法問題可斷言矣而中國乃一何寂寂也又豈必與外國比較即視元二年之現象蓋已不知退化幾許也諸君皆有言論之責望有以匡正之先生此次傾談甚久等於演說伺人以署　大長不敢久勞更欲聞先生對於省制意見及其他政治談再訂後期而别（完） 
[開會籌備召集省議會]  
（南京通迅） 
　　十月一日召集省議會之明令宣布後齊震岩省長特於前日通令各縣知事將籍隸各該縣地方之省議員趕卽調查省會解散後究竟有無他故能否應期赴會及將來缺額與否明白詳復並通知一律於九月二十五日以前到省齊集此次續行辦理一切恢復手續尚待詳細研究爰於十七日下午四時在省公署會議廳召集政務廳長曹豫議財政廳長胡翔林總務梁玉書内務程學恂敎育慮　虎實金其照各科長及各科股員大開會議首由曹政務廳長報告開會提出應議案件經齊氏自行主議其應行籌備及分辦事件大致如下一由各科處籌備者如從前議决案有無變更俸會後應行提交追認事件及應行交議各案一由内務科辦理者如電請中央核示議員在何處報到證書如何補發是否仿照國會辦法由議員三人以上證明委員暫行保管各案并印送省議會暫行法於各科處查核一由財政辦事處辦理者如令行財政廳限期籌備交議各案此外尚有數事聞已議定嗣後每逢星期五下午午三時在署會議經費數目刻尚未能預定俟開會再行追加會址現由江寗縣商請收容所遷讓俟得復再行定局至於原有之省議會關防是否存在署中亦經從事檢查矣 
[蕪湖近訊]  
　　蕪湖水陸警署近日得有密告云有無聊黨人七八人來蕪運勲軍隊希圖搶却是以此數日間軍警各界密頒特别戒嚴令不分盡夜嚴密稽查對於檢查旅館尤極認眞四城每晚皆派兵隊看守　 
　　譚延闓於十六日乘江華輪過蕪赴湘 
　　此問萬春圩業佃同人擬在扁擔河添築石閘事前日農會開會因此舉有礙水利公請余知事禁阻 
[南京快信]  
　　徐東海已於前日由徐乘車赴彰德倪嗣冲龍覲光萬繩栻亦與之偕往北次符徐所銜使命爲勸張勳解散各省區聯合會事務而對於副總統問題亦頗有所活動聞張勳之意副總統非徐莫屬倘違其意以劇烈手段對付國會内幕情形殊駭人聽聞也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[兩院選舉委員長之結果]  
　　八月十六日下午二時參議院開會議員　席者一百二十七人議長王家襄主席報告出席議員不足法定人數廷長十分鐘議員續至者四十餘人主席宣告開會報告西藏蒙古某某兩議員因病請假衆無異議又報告蒙古某議員病故當然以候補議員遞補應將此意咨逹國務院衆贊成主席宣告按照議事日程第一案選舉全院委員長一面派秘書散票並依法由議長指定陳善陳銘鑑蕭文彬董昆源等八人爲監察員歷時數十分投票畢由秘書按票唱名計算主席宣告趙世鈺君得票一百零四張到院議員共一百七十四人趙君已得大多數應當選本院全院委員會委員長衆被鼓掌主席間第二案選舉各股常任委員應用一次選舉抑用二次選舉張我華起謂今日時間迫促恐不能竟率本席臨時敵議改爲第三次議案主席付討論附議者多人表决起立者多數主席更宣告此次會期議員在京者人數不多倘更任意不到於國事大有妨碍今請與諸君約下次開會如有隨意不到並不請假者應按照議院法第八十條實行懲戒諸君以爲如何大多數鼓掌贊成時三時十分宣告散會 
　　同日衆議院於午後一時開會議員出席者三百九十五人副議長陳國祥主席兩次廷長至一點三十五分始足法定人數宣告開議主席云上次恢復省議會建議案業咨政府請秘書長宣讀咨文秘書長　放圍宣讀畢並報告議員請假者四人新到者六人主席命秘書抽籔定席次畢遂宣告選舉全院委員長當卽按照衆院規則　二十三條之規定舉行投票並指定陳景南楊廷棟等八人爲監察員投票畢主席報告選舉之結果彭允彝得一百八十七票李國珍得四十七票均未　總數之半按照議院議長副議長互　規則第二條第二項以比較得票多數者二人决選之即以彭李二人復行决選二次投票畢議員等紛紛而去議場一空開票畢主席云現在已不足法定人數不能報告决選之結果（聞彭允彝得票二百六十餘李國珍得票一百二十五彭允彝當選）俟下次開會再爲報告遂宣告散會時三點四十分 
[國民進步兩黨之恢復說]  
　　舊國民黨近有恢復之風說聞其發動者爲孫伯蘭谷九峯諸氏當其始議本擬擺脫舊有之黨另行組織旋以組織新黨不如恢復舊黨之易遂决定由孫總長着手恢復進步黨谷總長着手恢復國民黨然後互相提携以操議會之絶對多數現舊國民黨黨員已於前日開會於畿輔先哲祠討論此事到者聞有二百餘人由王廷氏主席韓玉宸提議推谷鍾秀殷汝騼二人出面組織旋有人以谷殷皆已入官於組織政黨不甚相宜乃改議推張繼出面其辦法議由舊國民黨議員中每省推定一二有力者由此一二有力者與各該省之舊黨員接洽至舊進步黨一面現正同係總長連日請客疏通意志大約不久亦可有具體的辦法又聞日前議員中之一部分爲孫洪伊汪　年蕭晉榮王乃昌議氏柬邀至長妥飯店宴會席間所商即係恢復進步黨一事議先設一議員談話會謂無黨則事事不易接洽頗爲困苦並謂近來近間議論往往以爲人利用爲大戒此亦非計之得最妙則莫如互相提携云云此宴　否有效今日實難預測 
[議員做官與議員資格]  
　　丁世嶧昨向參議院提出辭議員職書該院討論此事時大有不允辭職之勢賴有人爲之周旋方得交付審查現聞審查會已開會一次以爲公府官制尚未公布卽丁者之官吏資格尚未確定所請辭職之處無庸過問茲錄委員會審查報告如下丁議員世嶧函稱現就大總統府秘書長之職案法雖非官吏究屬在行政機關辦事未便再到議席等語本曾審查之結果以爲大總統府秘書廳官制尚未規定即不能認爲法律上之行政官吏旣非官吏當然無辭職之必要至於目前兼職與否本院不必過問須俟太總統府秘書廳官制公布時再行决定云云又據政界某要津云湖北兩院議員王薦成查季華陳邦爕等二十餘人以吳景濓君長鄂迄未發表特又聯名推薦而吳君則堅避議員獵官之嫌不願加入政海漩渦中已疊向段芝泉總理極力謙辭矣 
　　關於帝制議員之資格問題國會開會後至今尚無何等表示設再過數日無人過問大約即可無形消滅據一部分議員之意見以爲最妙莫如由本人自行辭職以保護會之神聖而塞局外之護議日來衆議員中如王印川林萬里鄭萬瞻等皆已紛紛提出辭職書而參議員中如曹汝霖陸宗輿　則仍紛紛報到絶無辭職之意參議院會場中每會皆有斥帝制議員之聲浪對於此事或恐未必即此罷休也 
[省議員向國會請願四事]  
　　日昨湖北省議員李宗唐河南省議員楊漢光直隸省議員謝柟森山東省議員莊鈺吉林省議員何印川李蔭穉等向國會提出願書列舉四項質問政府請求答覆其文略云前稅務督辦參政院參政交通銀行總理梁士詒實袁氏財權上之護符袁氏之縱欲敗度半由梁士詒上下其手故諺有交通銀行即袁氏外賬房之稱其間濫發紙幣約萬萬左右互次停止兌現即係梁士詒一人主持近且聲稱政府尚欠該行三千萬餘政府苟欲廓清積弊梁士詒無論如何未便任其袁颺一面指差專員親赴該行檢　簿證查明紙幣實發若干現若干政府果欠幾何所欠手續是否正當（若係袁氏一紙手論决難爲政府行爲）暫行劃清以杜後患並將交通上一切收入改歸中國銀行經理藉資整頓以昭大信再院令第二號（即停止兌現之令）明言停兌之後紙幣視同現洋一律通　違者依法懲治何以鐵路郵政電報各局搭成收現威逼人民行同盜刦政府毫不制止出爾反爾咎將誰屬又查犯罪　欵例應没收梁士詒諸人贓私纍纍經袁英通電告發並自認作證指實政府乃寗任交通銀行稱欠鉅欵始終糾葛不肯追贓抵償是何異爲人守庫者旣刦其財復以共　稱貸其人日索債務不休而其人不一訴辯乎此應請質問政府者一財政爲國家命脈中國銀行爲全國金融樞紐且國庫關係重要非常豈容外人所可參預其間該行總裁徐恩元竟敢聘用西人爲副經理以啓外人干涉財政之漸該行股東紛紛否認自是理所應爲而政府對於此舉究竟用意安在此應請質問政府者二籌安會起藉研究學理之名行紊亂國憲之實觸犯刑律罪有專條羅文幹欲提起公訴而某派止之遂以辭職使繼羅後者皆能不畏强禦貫澈其旨附逆諸人何至膽大妄爲若此乃董康朱深之輩狗苟蠅營弁髦法律寒蟬仗馬銷剛爲柔今猶不力予罷斥仍使領袖法院其何以儆官邪而肅法紀乎查我國現行訴訟律内亂罪屬大理院管籍則提起此項訴訟自當屬之總檢察廳楊度諸人旣爲法所不宥總檢察廳不予起訴固爲溺　而由政府以命令行之亦屬違法蓋法治國者行政固不能侵赿隔法權也然此猶可口總檢察廳旣不提起政府以命令使之提起即是告發之意則其餘一槪寛免一語將又何說解之或曰依約法大總統固有赦免狠犯罪者之權然大赦須議會同意特赦須於宣告罪刑後行之所謂其餘者非皆未經起訴之人乎宣言法治而首先違法前後予盾亦可怪已命令不能變更法律爲世界法國之公例此項命令是否認爲有效法院應否受其拘朿此應請質問政府者三世　澆　於今爲極政府用人應如何獎勵氣節懲創奸冘以爲挽回頽風之倡今許世英參案猶存聲名素劣沈銘昌佑理内務祇知籌備大典胡瑞霖本一市儈小人服官湘鄂莫不怨聲莫載道湖南銀行營私一案更屬無可解免使許長内務且團交通沈則長晋胡則長閩該數員者既無政績之可言復爲與論所不齒内所長官爲中外觀瞻所檕今以若輩濫竽其間究以何爲標凖此應請質問政府者四以上四端關係國本民命謹據約法第七條及議院法第四十六條之規定諸願如右伏希鑒察是幸云云 
[川贛議員對於桑梓官吏之主張]  
戴戡任護國軍右翼總司令時駐紥黔邊松坎地方未越雷池一步嗣因周駿佔據成都　乃進駐川東以爲蔡督援應川人已迭電反對近中央因蔡鍔力保授以會辦四川務聞川籍國會議員李某謝某等以戴乃新任之貴州省長不待命令自由行動使中央因其所欲而予之他日難保不效尤踵起且川省主客各軍環居錯處情形已極複雜再　以黔軍將益形紛擾昨已晋謁國務總理面陳種種理由未識能否生效也 
　　日前江西議員以本省省亟須換人因自集合用投票法自行選舉以爲要請當道任命之根據但其事并未與旅京一般贛人協商於是都門近日乃發現一項公啓其文云逕啓者頃聞本省國會議員昨在江西會館秘密開會投票预選省長經舉出某某三人並邀公等於明日赴會協商竊思省長一職依現行官制係爲中央任命之官議員雖有選舉正副總統之權未聞有權選舉省長至行政官吏尤無此選舉權可無等煩言而喻故同人僉以該議員等　日之會係一種非法行爲無論所舉何人誓不承認况本省在外之人除旅京者外而有旅漢滬等處使旅京者而可 
選舉省長則旅漢旅滬者亦何不可仿行旅外者而可選舉省長則居省者更何不可仿行故使此端一啓各處紛效尤勢必引起地方不已之紛爭而使中央益迷於選擇同人推究及此不禁惄焉心憂公等高明想深同　望公等明日赴會之際亟將此舉打消届時同人亦當入場佇給大敎敬敏大安不備江西旅京公民同啓 
[鄭家屯交涉之京奉報告]  
　　中日軍隊在鄭家屯互相衝突一節據日報所述情節甚爲重大惟北京所傳消息則當持情形實與日人所傳不同據云有日商數人於十三日行至鄭家屯適與第二十八師爲兵相遇彼此言語不通少有爭論爭論旣終日兵忽至聲勢汹汹闖入營帳我兵向阻日兵立即開鎗我兵不得已亦開鎗還擊各死傷十餘人日人卽由四平街派兵往援聞該地縣知事及商會會長親赴日營和解竟爲日軍拘留張督軍聞報已派軍事顧問町野前往調查據此則最初之爭論猶得諉之言語隔閡至兩軍之所以開釁則就我所得報告其責任之不在我軍可以不辩自明矣又聞奉天張督軍馮帮辦於十四日已有電到京報告遼源中日軍隊衝突情形其文云北京大總統國務院外交部陸軍部鑒昨據遼源縣靖知事兆鳳遼源鎭守使署董參謀長吉慶二十七師蔡圑長平本急電稱本日下午六鎭許日商與該處張司令海鵬所統之二十八師騎兵因口角爭執該處日兵遽然出隊闖入裕勝當司令部院内互相開鎗攻擊該知事等聞警當卽冒險馳往攔阻即各停止攻擊彼此均有傷亡刻聞日人將派大隊來遼商民恐慌請迅予核辦等情當卽飭交涉特派員與日領開始恊商並電致公主嶺日本守備隊藤井司令官請勿派兵赴遼以安人心一面特派本署町野顧問丁繙譯員趕赴遼源查詢確情去後旋據遼源董參謀長寒電稱此次中日兵士衝突現已停止事後查點計日兵死七人二十八師兵死四人受傷者數人日兵屍體經知事驗後舁回日營詎日兵不知何故遽將靖知事及趙商會總理扣留日營等情復據該參謀長寒電稱日兵因傷續亡二人靖知事及商會總理仍扣留日營請迅予交涉開釋等語查此次因日人與二十八師騎兵口角　故日軍遽爾出隊以致互有傷亡實出意料之外現悉日本已派軍隊五十人赴遼經本軍長電致公主嶺日本守備隊司令官據理阻止當可不再發生意外除一切善後事宜飭由特派員與日領協商隋時報查外合將肇事情形先電奉聞張作霖馮德麟願印 
　　又奉天消息云日警與駐遼源陸軍因誤會衝突事爲張督所悉深爲惋惜已會同馮帮辦電致該處駐紥陸軍旅圑長（一）查明與日警衝突之官長名數加以約束（一）照請日本官憲諭令該國軍警靜候兩國長官解决（一）責成該地探員將前後情形查明以便處理（一）由我外交當局向日領說明議會聞當局已派菊池顧問往公主嶺交涉矣 
　　張馮兩軍長通電云北京各部總長各省督員省長並得各辦事長官各護軍使徐州巡問使承德歸化張家口都統餉鑒華密元日遼源二十八師騎兵與該處日本守備隊因口角誤會至起衝突開槍互擊死傷各十餘人當由該處官商冒險勸阻並未釀成大變現正辦理交涉不日和平解决恐傳聞失當用特電聞請紓屬注並請轉飭貴處各報館照登以釋羣欵張作霖馮德麟咸印 
[再紀黨匪與蒙匪]  
　　宗社黨匪圖擾莊復不成紛紛北下早經本報揭載尤以匿居五站長春兩股爲多時時企謀擾亂並假借他種勢力致與巴　聯絡其中首領一雖號稱金鼎臣其實皆平日出入界内外搶劫之胡匪十一號該匪圖擾四平街鎗林彈兩勢甚兇猛經陸軍攻擊退却張督軍接到警報後卽分電吉林當局及昌懷梨等縣警戒截斷路線免致該匪竄逸與南滿沿線黨匪聯絡現張仙濤旅長已馳赴昌康交界布置一切以絶其蔓廷之勢 
剿巴各軍隊前赴洮南會師兜剿大兵將次到齊前敵雖屢有小勝然尚無劇烈戰爭其原因係當道與吳張兩司令擬定剿匪方略取節節進剿之策以免蒙匪勢窮力竭致如前次扎鎭　旗之匪竄擾各蒙之故事據聞所謂節節進則辦法係將軍隊分撥各要隘與蒙匪逐段啣接以期易於監視至於陸隊之佈置係將駐紥洮南吳鎭守使所部之騎兵旅圑以及巡防馬步隊悉數調赴突泉前敵而以原駐鄭家屯（即邉源縣）之陸防軍隊移駐洮南所遺鄭家屯防務另由新民調拔二十八師五十五旅陸軍　駐又以原駐四平街之後路巡防第三營調赴前敵另由二十七師五十三旅一百五圑派步隊一營騎兵兩連前往四平街防守又梨樹縣駐紥之後巡防隊亦令開拔另由省派騎兵二十七圑第一營前往接防省中所派五十三旅步兵四營騎兵兩營則逕赴突泉前敵將來大舉剿辦之時可將駐守後路之軍隊節節則進旣省䟦涉之勞又可防匪由他　竄擾此外復電請熱河姜都統黑龍江畢督軍迅速派兵前進由朝陽赴科爾沁扼守西路一駐在兵於興安嶺以守東路吳鎭守使與張旅長率奉軍由中路洮南突泉進兵三路並進預爲包圍之計帮辦軍務馮師長所遣二十八師陸軍一圑由錦縣㧞隊取道朝陽興安嶺以守經棚蓋恐蒙匪由扎旗竄入經棚内犯並防其以經棚仍根據地也至吳鎭守使之傷勢日昨已有電來省不日確可痊愈各路實行總攻擊之期已不違矣 
　　巴匪在突泉受創後改變方針擬由東南進攻經吳鎭使電請黑省畢督軍派防大賚等處已紀前報茲聞奉天張督軍亦恐其變更方向特與馮帮辦商定防堵之策已二十八師之一部分速往接應矣 
[岑西林與九善堂代表之談話]  
　　昨八號廣州九善堂院代表陳香隣左懽若李芝畦董事區斌貽爲省垣戰事到肇慶謁岑西林經荷接見特撮紀其談話情形如左 
　　西林接見代表寒喧旣畢問代表來意代表等謂現在省城情形日益危急人民非常恐慌此來特懇請停戰西林曰此間自始至終並無欲開戰之决心兩月以來屢戰屢停屢戰中間停而復戰皆屬萬不得已我以臨去之身尤不忍見干戈之慘惟日盻陸督軍來早安粤局日催數並派餉械局長曾彥及舍姪德懋前往勸駕自初一日接陸督允來粤之電經飭前路各將領無論如何應卽一律停戰待命初三日各將領覆電已一一遵辦其尚有小衝突者則龍軍猶時乘機襲擊耳諸君懇請停戰今不待懇請戰已早停竊謂諸君如此熱心不如往省城請龍去職禍根皆在龍龍去則百紛立解不此之務乃來此請停戰豈諸君亦疑戰禍開自此方耶諸代表曰否龍氏方面亦已有所要求矣 
　　西林繼曰此次戰禍之開始終由龍多挑釀逼成諸君想亦有所聞惟所經層累曲折外間或不盡知今諸君來此甚佳我略爲述明此中原委龍氏在粤罪惡盡人皆知諸君皆粤人身受其害更無待贅述綜其三年治績祇做殺人扒錢兩件事殺人二萬餘積彥至一二千萬其兵隊之姦淫刦掠猶其小焉者果有良政府在上此等人早當置之與删苟有强毅不撓之人民亦應早爲抵拒勿令猖獗至此自雲貴軍興廣西響應龍氏逼於趨假託獨立以全位祿我新自　外歸來各方面多來違明龍之僞獨立紛請以兵力去龍爲民除害我以袁氏未亡宜先國家之急而後地方且存與人爲善之心尚冀其迷途知返乃彼自獨立後未出一兵未助一餉未解一彈海珠之變龍實暗主之戕殺要人木部都參謀梁任公副都參謀李印泉往省晤龍調處粤事龍僞表歡迎陰嗾其部將胡令宣座出惡聲且擬伏門外狙害嗣引由後門避出乃免張前巡按使偕往調停在都督府中亦爲趙越手鎗威嚇逼之離省此皆龍之都將龍多應負責任我猶隱忍優容不欲遽與决裂者蓋因先急國難擬俟大局稍定政府成立再請求中央爲適當之處分不忍輕動干戈以驚我邦父老寗蒙養奸之譏而不辭無非爲大局計爲地方計也滇桂粤旣組織聯合軍同是一家何分彼此李軍間關出師由粤出贛本無所謂假道而龍一聞李軍到肇即託張堅伯密電勸阻無效旋假託各界名義電拒經過一面調重兵於西南獅子竇一带以示威我當時力勸李協和委曲求全改道琵江前往非畏龍也爲顧全地方耳龍初駐兵韶州不過兩營及知李將赴韶北江方面龍即加派六營以待李至李軍旣到龍陰令朱福全閉城絶道以困李軍並開砲轟擊我聞耗惶急力爲調停李已遵辦而龍急調重兵於源潭新街方面斷絶李軍與肇慶之聯絡線日事挑戰務欲困彼絶 
 
 
 

Page 7

 
 
地聚而殱之李軍爲自衛計於是有源潭之役蓋自六月六日袁氏自殞九日龍即取消獨立取悅中央自以爲奥援子傳李軍可殱除地位從此可固不料李軍節直爲壯韶州源潭兩役龍均自取覆敗此皆北路挑戰之實情外間已知無待　述者北路戰事方殷是時中央適有調陸幹卿督粤之命龍聞陸督粤印已位終不可保處心益險遂轉其對待李軍之手段以對桂軍而西路之戰爭亦起矣 
　　西路之戰在不明内情者以爲中央旣任命陸督軍來粤何不稍忍須臾靜待解决奚爲亟亟以兵力去龍此誠未知此次用兵之内藴及龍氏之深意者也陸之來粤非龍所願而又不便明拒函電紛馳皆謂陸來即交代一面用其平慣最陰險之手段與桂軍挑戰彼固知陸督生平高尚純潔稍涉權位之嫌即避之若凂莫譚兩師長駐兵三水爲陸之部下龍設法與之决裂以爲即可牽桂軍入於游渦則陸自避嫌不便來粤一面勾結張勳倪嗣冲信使往來絡繹於道嗾使張勳通電紙陸謂其急於得粤取龍而代並誣陸子裕光率兵助李軍　韶以種種莫須有之詞最難堪之語誣蔑陸督必令其灰心而後止陸督駁斥張勳之通電此間已印刷傳　諸君取閲當可瞭然（未完） 
[江北水災慘狀續誌]  
　　蘇省當道以江北運河水勢異常湧猛揚屬沙河大壩岌岌可危若一崩潰關係生命財產甚鉅擬於日内啟放以资宣洩詎壩内之少頭老洲新洲等處農民聞此消息於日　昨鳴鑼　集鄕民千餘人蜂擁到壩書夜防護加築　身並持香跪求當道緩開該壩以救農田 
江北裏下河高寳興泰東鹽等　六縣農民本多貧户近因車邏大壩已開各縣高低田畝悉數淹没人民廬舍蕩然無存各鄕民以來日方長今冬明春毫無依賴相率報災乞賬現各縣市鄕農會報災公文到省者日有多起 
江北洪澤湖王家橋地方新懇之田共有萬畝地勢環水一經湖水泛涨盡成一片汪洋今春經該處某董等特雇工四週築成土圩以保田疇　　豐收不意本月十六號西風大作繼以暴雨湖水浩蕩將該圩衝决二十餘丈該田多被淹没農佃各户莫不憂形於色 
　　江北阜寗贛榆安東灌雲桃源等縣霍兩爲災田廬盡被淹毀居民溺斃不少災情頗重現聞齊省長昨已派員馳往查勘以便籌振撫邱 
下河六縣均遭水災民情旣屬困苦而商業亦因之冷淡除米業柴業尚克自持外其其餘商舖均有不敷開支之况惟高寳兩縣之各高等小學均恃隨糧帶微之附加稅爲的欵其他學租亦佔多數至各市鄕國民小學經常費向無着落僅恃雜捐以資　用現受水災影響附加曁學租幾有停止之勢若雜捐更形減色一般學校支持非易矣 
地方通信 
[蘇州]  
　　破　恬莊茶案常熱縣恬莊日前被大帮梟　　　商舖十餘家一案現已由該縣　　隊官另文標巡官余大坎帶同偵探在沙灘緝獲八名並起出原城甚多一併解送縣　審辨 
　　孫姓婢女縊死辦　巷皖人孫正經家婢　（十七　）於本月十七號清晟懸　自縊　人看見解救已經氣絕死即經報　轉報吳縣署派承審員於　八號早蒞場　驗驗得該女委係自縊身死當　孫姓人等略　情形諭俟該女之父母到案再行核奪 
[松江]  
　　縣會推定代表松江縣幾會議長葉桐叔君一再請求　知事將恢復原有縣會手續定前項備免落人後已誌本報二十日葉君邀集各議員開談話會議决三則（一）議通訊處於本日成立應刋一戳記爲對内外通訊機關以縣會正式回復原狀爲止地點設在縣會原址内公欵公產管理處（一）議推定葉定葉理封王文熙李芳　爲本會代表赴江蘇縣議員通訊處會議（議以）今　到會議員名義向縣長請求查閲民國三年三月縣議會移交册内各件刻日分别整理凖備交還並將縣曾舊址先行設法　讓按是日到會者葉桐叔張蔚丹周萝熊　仲屬李漁生邢萝之朱　之宋志成徐雲川吳仲庚王省民懷子樵沈少漁　漱芳陸笛江陸文　桂平之曹蔭才吳碧松夏伯馴葉景麟薛佩生錢亦莊吳祥林許仰輝張毓珊參事員孫宅甫張琴軒沈展靑 
　　失愼　之糾葛秀野橋北王家石橋堍陳某前因灶薪遣火突兆焚如事後歸獄於風水關係謂火由拆　所致一時　衆數十百人至張省三家詰責張　由警局派全體　察解散同時陳復投報警區稱停泊屋後之漁船乘災掠去衣包五個請爲拘究翌日復到區稱並無其事要求免拘李所長以陳聚衆齊迫散布流言妨害安全名譽又意圖他人受刑事處分種種謬妄何得起滅自由遂飭警拘陳到縣訊訊　 
[無錫]  
　　劇場繼續發起無錫因交通便利商業發逹於是游戲事業逐漸出現均摹仿上海繁華景象新世界游覽場近已開幕可見一斑最近自影戲館開演後即有人禀辦男女合演之劇塲縣署以内地風化攸關批斥不准原具禀人孫某復游說各界再接再厲日前重行具禀開辦髦兒戲園經周代知事批令市公所查復市董事不　風化竟函復允可復經周知事轉詳蘇常道署茲聞王道尹亦已批准孫某已在組織不久可望開演日昨又有秋聲社談半痴民鳴社查天影禀請開演文明戲又有裘雨樓禀請開辦京班戲想縣署已批准髦兒戲於前斷不能拒絕後來者之繼起尚有一般人正在運動某紳出而擔任集資仿照上海戲園建築一大舞臺以便出租與人採取重息刻雖在組織中因有强力援助其事必可實行而一般頭腦清醒之人則謂近來國家多故民力凋弊而遊戲事業竟日增月盛號稱樸厚之區一變而爲奢華之地其不民窮財盡也幾希有守土之責者急宜設法取締乃坉 
任地方游手好閑之徒任意組織殊非地方之福也云 
　　后橋盜案續誌后橋居民浦根榮家被盜刼掠並戳傷事主等情已誌前報茲聞當盜匪呼嘯四逸時鄕人已聞信鳴鑼告警聚集多人手執農器奮力追趕獲住盜匪俞阿三馬阿四兩人昨已　舟解送到城經司法處收押由楊知事親自訊實按律懲辦 
[揚州]  
　　講員聯合擊球揚城廣　門街女子公學現因署假期滿由校長郭堅忍女士擬定於二十三日上午八時開學是日午後並由體育講員借該校操場擊球邀集各校學生等届時前往參觀　　提倡通俗宣講江都縣知事署前接省長飭取銷屬行宣講社周芷貞知事於奉文後當即遵照撤銷現郡城於講演一節久已寂然無聞刻由通俗新劇社組織通俗宣講社於縣議會左近租賃民房一俟手續完備即行禀請縣署立案擇期開幕 
[湖北]  
　　范守佑出殯之情形前省長范守佑之靈　已於十八日由鄂省巡防艦隊之楚材兵輪運送往皖安葬是日晨八時由省公署發引出殯儀仗排列里許武漢軍政學警紳商各界來執紼者數以千計並有陸軍一營軍樂一隊警備隊三哨巡警一隊護送其柩仍用獨龍杠一切禮制與清代無異王督軍隨送至望山門城門口返署其餘各官紳多送至平湖門江干在乙站休息俟楚材起椗始關靈柩所經各街市之署廳局所司令部多設筳致祭貧民之排列路祭者亦不少聞范之屬眷於窀穸安後仍須返鄂故什物用具多未運去 
　　王督軍舉動之注意近來九省督軍聯盟之說喧傳耳鼓惟其中究有何項秘密行動外問言人人殊茲就鄂省之督軍舉比觀之頗多令人注意之點聞王氏近頻邀鄂中各北軍將　至署中密室曾議卽隨侍左右之　信員弁亦不使與聞又使官錢局外辦高松如財政廳長張壽庸密向漢口某國洋商借欵二百萬兩擬私以全省　稅作抵押　中央查悉　詰　不廳自则舉債王又不認有此事現已命江蘇督軍查辦而龍濟光代表謝崇光來鄂後更傳有張動倪嗣冲代表聯袂前來該代表到鄂亦如龍之代表不逐往軍署投剌禀見均託政界相熟之人代領謁　姓氏無由剌得惟　王亦於日昨派其親信軍署諮議廳長王應奎携函赴　晤商馮督軍未　有何要公 
　　棗陽連刦十六家鄂北棗陽縣前年曾被　匪騷擾商民困苦已不堪言詎月前又有大批盜匪潛入該縣　壋地方連劫商民義典合等十六家當由知事韓永成前往勘驗塡表詳報到省惟一犯未獲高等審檢兩廳長以該知事身任民牧縣境出此巨案事先旣無防範後又不　緝一任盜匪遠敺殊負保民之責當予照章記大過一次以示懲儆 
[安徽]  
　　黨案上控之咨查懐遠縣國民黨入常東昇前曾充第四師第十六營營長癸丑附和獨立失敗潛逃當經省飭該前縣知事　松材緝拿未獲遂將伊胞兄　蘭森拘案罰洋一千元交保釋放去年趙知事絳到任又將伊兄蘭森拘押罰洋二千元並將伊戚孫某囑死近因大總統大赦黨人命令頒布後常東昇親至國務院控告該縣李趙兩知事妄捕無辜任意苛罰請飭賠償刻聞國務院以此案無卷可稽昨已咨請安徽省長查照辦理 
　　縣知事拿辦訟棍南陵縣地方民風淳樸不慣訟乃近有桐懷縣兩訟棍潘錦文高錦榮等在該縣包攬詞訟唆使良民砌詞興訟地方受害非淺當經該縣知事章壽椿偵知立派衛隊將該兩訟棍拘獲並搜獲蕭曹隨筆一厚本其經手訟案約有數百起之多刻由該知事詳請將該兩訟棍遞回籍嚴加管束矣 
[山東]  
　　請開臨時會議各省省議會中央業以明令公而十月一號召集山東省議會議員昨日因此特開會議僉以中央對於召集省會問題始終糢糊省議會與國會旣根據約法而復活當然同國會而實現前日　將省會召集問題取决於國會旣屬多事今復不待國會取决突然以命令發布即前日主張之理由亦自不能堅持矧東省現勢險象環生凡百問題需待解决若再遲月餘前途誠不堪設想即時公决仍致函省長請轉電中央准予召集臨時會議解决善後一切問題 
[天津]  
　　河水增漲之調查近因連日大雨河暴漲昨據水上警察局調查津埠各河水勢增涨情形計西營門河面水深八尺二寸水漲三尺水面離岸二尺西河河面水深一丈一尺水漲一尺水面離岸八尺北河河面水深二丈二寸水漲二尺水面離岸七尺金湯橋河面水深一丈二尺水涨五尺水面離岸六尺又據河務局調查外埠水勢最大者莫如南北運河南運河水漲九尺北運河水漲七尺惟各河水勢雖烈尚無決口漫溢之處 
雜評 
[爭官（一于）]  
　　專制與共和之大别在其國人之虚榮　勢心何如而已前此之議復帝制即此虚榮權勢心極端之表現也人人存此虚榮權勢心於是乎好做官又媚官又畏官以爲官者虚榮權勢之所寄焉者也歐美之國視其官若公司中股東所　之一經理且目之爲公僕有何虚榮權勢之可言故其國人不願以非分求官而人亦不媚官不畏官 
今中國人以官爲嚴重於是内而閣員部員外而督軍省長以次及於縣知事紛紛爭逐鳴呼果爲國耶爲民耶總之此虚榮權勢心不去則官之爭逐終無已時也 
然而欲去此虚榮權勢心殊不易言此蓋關乎乎其國民　度而非一時所能强矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[十一誌離奇駭怪之烟土]  
　　案公廨研鞠之第三幕 
　　司法部又來詢問 
　　各省公民之義憤 
　　江海關自顧責任 
　　洋藥公司聯合會與老閘捕房中西探捕在湖北路孟淵旅社及閘北華興路道尹公署毗連之空屋内搜獲大宗雲南土一案昨晨十時仍由公共公廨俞代襄讞會同英副領事卓乃爾君在樓上公堂復訊先由原告代表穆安素律師向孫世奇詰問爾在雲南當何官職此次同來共在幾人是否帶有軍械軍服唐繼禹曾否到申在爾房内搜獲之雲土四箱究係何人之物與道尹公署隔壁空屋内抄出之雲土是否同一關係楊文林與李德炳（卽李德明）周興甫（即　興和）現往保處須從實供明據孫供在雲南當副官同伴共有七人未帶軍裝軍服唐繼禹抵香港時由肇慶都司令邀赴廣東並未來滬至在我房内抄獲之烟土與道尹公署隔壁空屋内搜獲之士是否有關不得而知楊文林等不知何往穆律師又問當捕房搜查時要求關箱撿視爾稱該箱主人已往廣東大約三四天返滬並稱箱内儲有公文迨至喚銅匠到來由馬斯德律師囑令開鎖又阻止又言須俟楊交涉員到來再作商量是何用意孫答稱當時捕房要求開箱因該箱主人已赴廣東無權擔任故言須楊交涉員到來再核並未說過箱内儲有公文諒係言語不通以致誤會穆律師又問唐繼禹居何官職滇省有無親戚現在滇督何人孫答稱唐繼禹係滇省軍事代� 
表至其在滇省有無親戚因我在該處當差祇二三月並不深悉滇督係唐繼堯穆律師又問爾房内之箱何以有張耀曾之字條爾之腦力甚足孫答稱並無張之字條不信可以設誓如腦力不足即爲死人又由穆安素費信惇兩律師詰孫究竟唐繼禹在滇省有無親戚弟兄孫答稱不知遂卽退下堂上命傳王竹村到堂由高易律師詰據供稱雲南人年三十五歲與滇者代表一同來滬在雲南都督府爲秘書因滇省政事代表唐軍督赴京惟同來之人辦事各别我與袁嘉榖均爲政事代表袁巳赴杭高律師又問現有人控爾私帶烟土昨日李徴五所供各節爾曾聽明否王答稱並不私带烟土我祇带衣箱書箱鋪蓋網藍四件寄遇孟淵旅社捕房　七號到寓搜查後再往搜查與否並不得知所有第一次抄出之雲土四箱深爲奇怪不知何人之物至李徵五所供並未聽明七號夜我與顧姓同至李庽乃由楊文林與顧主張楊係唐繼禹部下之人顧爲楊之親戚當由楊用電話通知道尹並央我面商道尹恐另外行李内尚有違禁物品故商由李徵五轉商道尹於八號清晨用塌車將皮箱車去其時我尚安睡未起高律師又問該箱爾知車存何處迨爾拘至捕房在爾身畔搜出緊要一信有否王稱皮箱不知車往何處信函有之是時堂上即將信交王閱看王供此函欲寄往杭州通知袁嘉榖張耀曾正在繕寫適捕房到寓搜查是以藏在身畔復由穆安素律師詰王曰唐繼禹與唐繼堯是否弟兄同來究有幾人王稱唐繼禹與唐繼堯係同族此次同來計張耀曾袁喜榖土鐵珊陳古裕張餘祿李長高陳和庭葉香石等代表九人穆律師又問何以電致海關稱有十二人王稱唐繼禹與繆姓等已赴廣東到滬時海關並未查驗行李同伴中推袁嘉榖爲首次陳古裕再次陳和庭葉香石至楊文林係唐繼禹部下之人第一次搜查我適由外而回捕房要求開箱我大爲不然又與李長高言語衝突一時氣憤互辯良久仍開箱啟視並無違禁物品穆律師又問目下雲南烟土曾否禁盡捕房搜獲雲土後何人用電話通知道尹王稱雲南烟土已禁絶數年不知何人用電話通知道尹其時葉香石亦往杭州葉囑我如有人過訪代爲招接而陳古裕因事至無錫楊文林所带行李是否係唐繼禹囑爲經管不得而知因恐行李内尚有違禁物品故與楊文林同見李徵五轉商道尹於次晨將行李車往他處未幾又聞道尹公署亦有私藏烟土之事穆律師又問爾信上所書第一條七號四時之事已報告過第二條道尹之物如何第三條爾報告袁嘉榖等語是何解說王稱因孟淵旅社十一號房間與道尹公署抄出之雲土究竟是一是二我未得知因稅務司及道尹之電報皆由袁拍發或能略知故向袁報告穆又問第五條報告文稿之箱想拿拿不出是否亦被抄去王答不知復由兩造律師向王盤詰至午後兩時（所供各節因其無甚關係故删去）始由堂上宣諭退庭判李徵五仍交原保餘人押候下禮拜一（卽明日）上午九時半繼續研訊 
　　聞上海地方檢察廳林廳長於閘北道尹公署毘連之空屋抄獲雲土後以　處係屬華界有關主權曾　兩次函致公廨請將此案人贓解送來廳依法處置迄已多日公廨尚未有復文是以林君另行派員偵查此次私带烟土究竟與行政司法各官及國會議員等極無關係及至昨晨林君又接北京司法部來電着將上海破獲私販大宗雲土之實在情形限日明白電復毌得遲延云云刻林君已諭催所派之員趕速查報矣 
　　各省旅滬公民韓恢高一某姚霽李鋈等電致北京大總統國務院參衆兩院謂八月文日滬海道尹公署發生土案查華興路係完全華界道尹署爲上級機關國體法權何等重大乃淞滬警察廳長徐國樑不循曩例未見會審公廨正式公文遽狗洋商之請派員带警同至道尹公署搜索當時並不通報審檢兩廳迨至查出土箱亦不依上扣留由司法官署澈究一任載送捕房坐失主權人言藉藉道尹周晋鑣事前旣漫無覺察事後又不即檢舉玩法溺職辱國已極請飭外交部向英公使交涉迅將全案移交内地司法官署按律辦理一面先將周晋镳徐國樑立予褫職歸案究懲以重國體而維主權云云 
　　海關施監督致楊交涉員函云逕啓者前接周道尹函以滇督代表袁君嘉榖與新任司法總長張君鎔西及各代表隨員二十餘人由海防乘阿多士郵船來滬屬爲轉商稅司飭扦免予查驗以昭擾待等因當經致關照辦在案嗣於本月八日准案稅務司函稱以此事旣承函囑故於該船抵埠之前即經飭令扦巡一俟上船見有前項行李免驗放行各扦巡船到遵辦不料有線人密告禁烟特派員處報由捕房派　巡捕分往各該代表隨員人等所住客店搜查行李箱只無不滿裝雲土爲數甚巨已獲有二十餘箱並已拘住數人現已解赴公堂起訴事已至此本關旣有關係自不得不同一具控以示不庇事關禁烟函致查辦等因查此次係由周道尹函請致關免驗今因隨從人等夾带禁品被捕查獲拘解致本關轉有放棄職權之嫌殊出意料之外事關烟禁又涉外交稅司不能不自顧責任敝處實無從核辦云云 
[再誌第二次抄獲雲南土]  
　　雲南特派交涉員趙宏欽（字不承）奉雲南督軍唐緞堯委赴四川公幹率同僕人陸金琴乘法國公司輪船起程道出滬汀爲江海關扦巡各員在趙之行李中抄出衣箱一只内有雲南烟土七十二斤十五兩解送水巡捕房着將烟土送往海關存候焚燬趙陸主僕二人送請地方廳訊辦大略已誌昨報茲悉趙丕承爲署理雲南交涉員原籍四川此次因公赴蜀執有唐督軍護照詎竟私带烟土爲關員查獲迨解至地方檢察廳後即飭一併收押昨日午後由林廳長委派李素軒檢察官將趙陸二人提案隔别預審良久仍命分别還押一俟預審終結即當提起公訴請審判廳訊明按律判决 
[嚴禁私售土藥之部電]  
　　滬海道尹公署近奉齊省長電開准財政部沁電照洋藥合同三省内私售土藥應嚴行查禁印藥貼　陳詔准其在三省運銷今洋商藉口緝私不力函部詰責據情分飭各屬嚴切辦理免滋糾葛是所　荷等因准此仰即查照部電轉飭所屬嚴切辦理云云昨日周 
道尹已轉行所屬各縣知事　辦矣 
省議會電請召集縣市鄕 
[議會]  
　　江蘇省議會致北京國務院電云地方自治爲憲政基礎停辦以來自治事業摧殘殆盡今國會　會先後召集縣市鄕各自治機關應請一律明頒命令尅日召集以重民意江蘇省議會皓 
[海運局仍爲商品陳列所]  
　　上海縣公署奉公署訓令云查上海南市馬家廠地方有海運局房屋一所曾經韓前省前省長指撥省辦第五工場之用嗣林省長以第五工場另有房屋而省立第一商品陳列所與省立商業學校合用一屋極不相宜復將該屋改撥陳列所以備遷移正欲飭所將該屋興工修理而有復辦漕運仍用該屋之議事遂中止現在漕運事宜又經停辦此項房屋應仍備商品陳列所遷入之用在該所未遷入以前交上海縣知事暫行保管除分令財政廳官產清理處商品陳列所外仰該知事遵照辦理 
小學敎育研究會將開大 
[會]  
　　江蘇省敎育會附設之小學敎育研究會成立以來已一年有半研究各問題均甚切要所得結果已編成小學敎育之新研究一册以餉學者茲又定於八月二十一日起至二十三日止開大會三天招集各會員討論小學敎育各重要問題凡小學校敎員未曾入會者開大會時均可蒞會討論集無數敎育實驗家於一堂各抒所得互相商榷其結果必大有禆於小學敎育也茲將開大會時之順序列后八月二十一日下午三時至六時報告（一）小學校授課時問問題之研究（二）小學校作業問題之研究（三）小學校兒童清潔問題之研究（四）小學校　盡科之研究八月二十二日同前時間（一）研究小學校用國語敎授之方法（二）演請註音字母八月二十三日同前時間研究會員提出各問題 
紀奉南兩縣之敎育講演 
[會]  
　　奉南兩　聯合訂期開講演大會在魯家匯觀濤學校舉行業登本報通告學界茲聞是會由陸重淵君發起　約兩縣敎育界代表顧旬侯朱昻若泰亮臣朱子　徐耐氷吳鏡清蔣益粟朱友育諸君備函公請前江蘇敎育司長黃任之先生留美哈佛大學敎育碩士余日章先生蒞會演講并雇備專輸推定杜君象飛赴招待杜君遂於八月十七晨陪同黃余二先生坐輸抵魯上午十時開會到會聽講者三百餘人（内兩）敎育行政人員二十餘人男女各校職敎員二百五十人）首由臨時主席顧旬侯君致歡迎詞次黃任之先生演講敎育要義（一）吾人應知敎育重在發逹人人天賦之知能俾於人生得圓滿之效用凡敎育種種設施不過假以逹此目的而已（二）今之小學敎育苟專重文字以及其他器械的方法恐流弊所至直將斵喪其知能（三）小學校發逹兒童知能之方法應就各科　别　驗如關於知育之國交算術唱歌習字圖畫手工關於德育之修身關於體育之　操游戲是否足以發逹各種器官各部肢體使其思想感覺動作眞能正確開發而　捷（四）此爲根本的精神的實用敎育吾人宜注重於此若器械的實用猶無用也十二時二刻休息下午二時機績開會由余日章先生演說即以新發明之儀器演講敎育各問題（一）用大小各輪說振興敎育即爲救國大計（二）用藍帶紅帶說中國敎育狀况與各國之比較（三）用兩汽機比較中美敎育說人才　　於政治一途之結果（四）用人模型說體育智育德育之必宜重（五）用大小立方體說敎良爲國家之基礎是日黃余兩先生均以我敎育急須改良及推廣之理由登壇暢說聽者大爲鼓掌迨四時二刻　會仍由各代表道謝送别 
[組織華人網球競爭隊]  
　　綱球爲最歡樂最合宜之運動西人咸樂爲之若常此操演能强筋骨增興趣於人生實大有裨益本埠靑年會於是有華人網球競爭隊之組織現正招集隊員按期習練爲將來赴遠東運動會之預　凡諳於此道者皆可入隊報名以八月二十號截止將來終結决勝優者可得特别獎品云 
[騎兵候令征蒙]  
　　陸軍第四第十兩師現駐松江吳淞等處之第四第十兩團所部騎兵六營前有調回北京駐紥北苑消息兹悉此項騎兵迄今尚未開拔聞中央近與楊盧兩師長電商以現在蒙匪披猖如和平無望不得不以武力征服該處地處曠野宜用騎兵所有松滬各師騎兵應候令出發征蒙云 
[試放陸路快砲]  
　　製造局李總辦以砲廠事成之陸路快砲十尊已奉部飭解京備撥軍用自應在滬先行試驗特於前日飭派砲廠黃委員將砲十曾運往西砲台會同湖北鋼藥廠劉總辦第率帶砲手親往試驗聞各砲均甚靈捷諭即一併裝箱候 
即解部 
[蕯巡閲使明日往粤]  
　　新簡閩粤巡閲使　鎭氷因奉中央電促先行往粤故定於明日（即二十一號）由滬起程一而商由海軍第一第二兩艦林饒二司令調派聯鯨軍艦作爲坐船又調永翔楚豫二砲艦隨同往粤聽候差遣梭巡洋面昨日該三艦均已裝足煤斤整備出　 
[再誌自來水龍頭上之炸彈] 　　 
　　吳彩臣於本月十一號夜將炸彈一枚放放於新世界附近自來水龍頭上希圖害人適被美捕房包探侯松山經過查見將吳連同炸彈帶入捕房解送公共公廨訊供收押在案昨晨復訊據中西包探上堂禀稱查得吳係受某甲指使圖害甲之同業某乙 
 
 
 

Page 11

 
 
　　應請出　提甲到案質究關議員商之德師副領事判吳還押候補提人證再訊 
[再紀冒名嚇詐之嫌疑]  
　　西牢押犯湯明（即夏竹林）等前曾冒充民黨用護國軍名義之恐嚇信先後向福建路廣泰烟膏店主金逹山北京路住户王吉卿圖詐臣欵案發逮捕訊明定罪茲經老閘捕房包探沈阿岳將甬人葛和　緝獲指爲夏竹林之同黨解送公共公廨訊收押在案昨晨復由捕房解究葛延斐斯律師上堂辯稱被告與此案並無關係且未牽涉應請開釋中西宫判葛帶回捕房候帶同在押之夏竹林到案於下禮拜六質訊再核 
[擒獲持械圖刦之匪徒]  
　　皖人柯洪生前晚糾合六人持械圖刦虹口老朱家宅五百六十一號門牌徐姓家財物未成逃至東鴨綠路被美捕房包探候松山薛正昌將柯拿獲抄出七響實彈手鎗一支帶入捕房昨解公共公廨請究卽由該探等禀明前情並將手鎗呈案請察中西官判柯還押着補提同黨到案併究 
[續獲男女盜黨]  
盜匪楊恒龍於本月十五號夜糾黨持械搶刦廣西路九十二號門牌醫生蔣雲州家珠飾現洋圖逃當經中西包探將楊追獲解送公共公廨訊供收押在案前日又經獲到同黨余德勝杆安康卜玉才陸忠耀及婦人余洪民等男女五人昨日併角公共廨經中西官略訊一過判楊等分别押候下禮拜六訊辦 
烟酒聯合會赴京請願之 
[預備]  
　　中國烟酒聯合會昨接吉林商務總會安徽寗國縣菸酒公棧安吉妙遞舖鎭分所漢口中國烟酒聯合會駐漢事務所等來函均以該會宗旨純正願與該會一致進行靜候政府頒布劃一辦法該會接函後卽分别函復商酌辦法以便赴京互相接洽合力請願並聞該會現定於舊歷七月二十二日開常會預備七月三十日大會時討論一切云 
殖邊銀行在京開會之通 
[告]  
　　本埠殖邊銀行停兌鈔票後迄已多時尚無解决辦法宣告大衆茲悉該行暨在滬各股東昨接北京該行總管理處通告云茲爲討論本行重要事件經董事會議决依本行條例第十八條定於陽曆九月二十四日在北京總行開臨時股東會事關緊要務希諸君届時携帶收股處敢據到會公决一切 
[縣議員通訊處之函稿]  
　　江蘇縣議員通訊處自成立以來各縣議員之來函加入者日必數起已逐一披露報端茲將日來所接南匯靖江江都鹽城四邑來函續錄於後 
　　南滙縣議員通訊處函敝縣通訊處業已成立當經推定前縣會議長黃君報廷副議長陸君望　及議員金君永社三位爲敝縣代表以後關於貴處進行事宜請即賜函敝處可也 
　　靖江縣議員張汝謙函展讀報章得悉公等在滬組機江蘇縣議員通訊處徴集同意共策進行卓識宏謀曷勝欽佩查地方自治爲憲政基礎縣議會又爲自治基本現在國會開幕者省會行將召集縣會亦同一法治機關恢復奚容稍緩用特函逹以表贊同敝縣現正公同籌議擬設通訊處一俟成立卽當公推代表來滬參與末議尚祈隨時指示爲盼 
　　江都縣議員通訊處函前奉通告并議决案四條敬悉敝邑已於本城南柳巷圖書館内設立通訊處昨復推定姚蔭逹蕭淞二人爲本邑縣議員代表准八月二十五日以前到滬接治一切特先函復 
　　鹽城敎育會會長願簡函敝縣由光復後組織臨時議會所有單行規則卽由各縣自訂自省議會規定縣制頒布明令各縣皆依法改組先後成立惟敝縣爲最遲方經選舉完畢又有少數提起訴訟以至延未成立已受非法停止頃准貴處函開發起聯合全省六十縣議會爲一致之行動鄙人聞之不勝歡　查貴處議决案第三條各縣議員函件由各縣敎育會轉致又第二條每縣推定代表二人函報本處第四條代表於本月二十五日以前到滬訂日開會現敝縣祇有當選人名册會未成立卽無正副議長何從轉致鄙人應省敎育會函招擬於本月二十日外赴滬届時當邀同當選議員一人或二人趨領敎益磋商一切回里後按法督促進行當不負公等提倡之熱力也 
[取消兼管港口防務]  
　　上海海軍總輪機處長王齊辰前當淞滬戒嚴之際由海軍部特委兼管高昌廟各港口防務昨日王君接海軍部巧電開查高昌廟港務前因軍務吃緊本部特加委該處長兼管在案現在大局漸臻敉平各處次第解嚴所有前項兼管港務名義應即一律取消着即遵照呈報備考 
[最近之油市狀况]  
　　滬南油市生意近來尚稱平穏牛莊豆油　因來貨不多市價已涨至十兩零四錢半現因新記鎭康等號到有新叙源胡福興朱興發新裕壽等四沙船裝來豆油四千餘件價已跌至十兩零一錢惟岐山靑口膠州之小　貨因存貨不多涨起四五錢生油因原料花生新陳不接價格昻貴故生油來貨頗缺市價比上月分加涨一兩或七八錢不等豆油銷路惟本埠及江浙内地稍有購辦統計最近一星期内開出沙船貨一千七百三十件輪船貨二百七十五件係新記鎭康錦記恒大叙源春茂駁源肇康　大等行號所開出現牛莊豆油開售十兩零一錢輪船貨漢口豆油九兩九錢半　山豆油九兩九錢七分半靑口豆油九兩五錢瘳州豆油九兩一錢至生油一項亦開出六百六十件内夾花貨二百十件價十百零　錢輕皮貨五十件價十兩泊兒貨二百件價九兩八錢膠州貨一百件價十兩零四錢又棧貨一百件價十兩零六錢係茂興愼記源盛等號所開出現在節過中元黃豆花生轉瞬收穫聞各產地生長頗爲發逹豐收有望一經新貨上市油市必更有起色也 
[崇實小學校開學]  
　　法界霞飛路康寗里口二百七十九號崇實高等小學校於昨日（十八號）上午十時舉行開學禮會場秩序極爲整肅高初兩等學生已到者數十餘名首由主任報告創辦該校之手續並演說普及敎育宜注重實用次由各敎員及來賓相繼演說繼行師生敬禮同學相見禮及奏樂唱歌禮畢欵以茶點而散聞該校現已擴充學額廣招免費生以期普及云 
[普益習藝所展長會期]  
　　普益習藝所開會展覧邑紳李平書氏收藏書所售劵資書充該會經費已誌前報茲悉此項展覧會自舊曆七月十四日開會以來因李氏所藏唐宋元明清五朝名人書畫悉數陳列多爲外間所不經見之件會中並佐以各項點綴如新劇灘簧幻術烟火等各種游戲應有盡有是以游人如織頗極一時之盛惟原定會期至二十二日截止現該會爲普及起見特商允李氏展期兩天至二十四日爲止此數日中加請潤鴻社崑曲　陰社絲竹音樂以娱來賓云 
[皖民公會之通告]  
　　皖民公會昨發通告云敬啓者本會前擬於本月九日在張園開會因故中止今改借法大馬路三洋涇橋民興新劇社爲　場准本月二十一號（卽星期一）上午九時至十二時開成立大會届時　祈賁臨是幸 
[敺傷江北小孩]  
　　江北小孩徐大桂子年十四歲王小三子年十五歲合拉東洋車一輛在高昌廟地方招攬生理前日下午有趾高氣揚之湖南人趙光玉在彼經過以該車碍路喝令他去兩孩不從口言不遜趙怒不可遏遽將徐孩按地兇毆受傷由王孩爲證鳴警將趙拘送地方廳經檢察官預審並驗明傷勢尚輕判送善堂醫治趙押候究懲 
[電車撞斃舟子]  
　　前日傍晚七時許南市華商二十二號電車由高昌廟方面開駛往北經過徽寗碼頭適有浦東舟子三人從碼頭上岸穿過軌道該車十六號司機人趕即停機業已不及内有厲士源一名撞於車頭跌傷後腦血出如注當由崗警舁送上海醫院爲之醫治一面將司機人之銅牌送往一分駐所請爲核辦惟厲因受傷過重已於昨晨在院殨命旋有尸弟厲福金投所聲稱死者年四十三歲請求核示諭飭自投地方檢察廳禀請驗究未幾尸弟又自願棺殮請求免驗論令具結存查 
[馬車撞翻小車]  
　　南市工巡捐局之洒水馬車前日在十六舖碼頭澆洒適有小車夫陳阿二推一重車而至與之碰撞陳車因之傾覆並壓傷陳之腿際旋由崗警查見將馬車夫周榮貴連同受傷人帶至一區署飭將陳送往醫院察看傷勢如何再行核辦 
[自述投河圖盡之原因]  
　　陳景龍前日至新大橋投河圖盡由四區二分所崗警救起解送司法科經嚴科員訊據陳供家住戈登路張家庫地方母張氏妻沈氏前因代人擔保　欵被累不堪近又被張福　佔地基是以憤恨　盡云云判送該管捕房飭傳家屬領回監護 
[猶太人喪女之悲痛]  
　僑居虹口華德路五十八號門牌之猶太人克來爾有女新亡葬於馬霍路一號墳山克來爾悲痛殊甚前日至女墓痛哭後即欱毒藥水圖盡由捕查悉送至醫院設法救治昨解公共公廨由會審員王肇之會同德裴副領事向之略訊一過判克來爾仍送醫院醫愈再核 
[誘姦捲逃之辯論]  
　　僑寓海寗路三百三十十八號門牌之潮州人翁德元控吳阿榮誘姦伊之十九歲女兒秀雲並唆使捲取值洋二百餘元之金飾等情由捕將吳與女一併拘解公共公廨訊供分别收押在案昨晨復訊原告延斐斯律師上堂代表請爲究辦吳亦延魯定格律師代爲辯護中西官以女已有孕判送濟良所暫留吳仍還押候示 
[拐逃案證據不足]  
　　張振銀甘維賢二人均住閘北四區一分所境内美安里前日　何恒卓至該所控稱張妻顧氏甘妻　氏均被何誘拐逃逸解經司法科嚴科員訊得原告所控證據不足判何交保候查 
[婦人自訴苦歷史]  
　　婦人趙　王在南碼頭迷路徘徊爲崗　查見帶至一分駐所詰據答稱年二十四歲係　州人夫故後被翁賣在小束門外爲烟妓後有周浦人周林春贖身納爲小星近因虐待是以逃出等語飭送警廳司法科訊核 
[尋獲養媳之疑惑]  
　　靑浦人徐德全曾於十年以前在原籍憑媒吳盛祥說今聰林生全之姪女名阿爲養媳該養媳今已十七歲　未完姻忽於今年四月問私逃無蹤昨日徐偕其弟　徐吳氏來申至大門内在途遇見不動　色跟至法租界始行鳴捕拘住該養媳堅不承認並自稱姓邵名洪林家住西鄕父名邵文彬母沈氏刻在梅家弄某姓家帮傭等語當經法捕房飭探送至南市第一區署詰問口供仍執前詞董警正因其情跡離奇飭送警廳司法科研訊核奪 
[禀控違法侵權之批詞]  
　　滬海道尹　崇明　業户陳合興禀爲違法侵權　請吊卷　核諭飭給還以保障民權整飭官守等情當於昨日發出批示云禀　均悉據稱宣統二年間戴佃繳縣洋一百五十元爾陳合興業户亦繳洋二十七元四角並近由縣批示此欵係由前地方廳存放在敦大典飭提收回到後核示辦法等情該欵當日存放到典情形究竟如何仰崇明縣知事查案具報核辦所請吊卷查核等情應　庸發此批副禀粘議存 
[放債容易討債難]  
北新涇鄕民陳阿春前日向曹良清索討欠欵洋四十元無着反被曹姪阿大用刀戳傷多處報經四區四分所將阿大之父妙泉逮案解送司法科經嚴科員判送地方檢察廳核辦 
又一訪函云本邑二十八保八九圖曹家渡盧薛宅地方有農民陳阿春者昔被陳杏林借去洋四十元由曹良慶爲中屢索無　此次又往索逋被曹阿大出頭硬覇積有嫌怨前晚彼此在途相遇一言不合曹卽出利刃　陳阿春亂戳以致面頰受傷二處嘴唇受傷一處手臂受傷四處周身共受七刀登時倒地不省人事迨經四區警局聞警飭警往拘曹已逃免乃將其父曹妙全拘送地方廳請辦陳阿春昨亦倩人舁至該廳禀請驗究下午經檢察官驗得受傷屬實判令自行醫治當以情節支離判曹妙全押候查明實在並補拿曹阿大到案再訊 
[追獲攫取錢敗之匪徒]  
　　匪徒陳阿三前日在湖北路搶取汪如芝現洋十元五角圖逃由捕追獲昨解公共公廳經中西官研訊　實判陳押西牢三月 
[欺嚇騙詐之懲治]  
　　王順川前日將尤年初軋至雲南路三百四十九號門牌　茶館内向尤勒詐洋十元被尤報告捕房昨派包探將王拘解公共公廨經中西官研訊屬實判王押西牢一月以儆 
[售賣料土烟膏之科罰]  
　　法捕房西探目阿而風西偵悉愷自爾路一百三十四號疲牌樓上藏有私土當即協同探目沈德福包探李祥卿梁大寳前往抄出邊土料子烟膏計重二十一磅並將販售之劉子芳拘入捕房昨解法公堂請究注藥公司代表浦石律師投稱此項料土烟膏害人非淺應請重辦劉子芳供前曾開過烟間此種土膏因當時未及賣完留存至今求宥中西官判罰洋一千三百元充公料土烟膏聽候銷毁 
　　又東新橋街鄭恒豐膏店　曾罰過現在仍將料膏混售當經西探目偵悉協探前往抄出料膏七磅並將店主鄭榮波解送法公堂請究鄭供認售賣料膏不諱判令罰洋六百元押繳在案昨日復由捕房解廨鄭請從寛核減中西官判鄭管押西牢三月判畢由鄭妻繳呈洋三百元餘洋著於二禮拜内繳清 
[寗波小孩待認]  
　　男孩馬裕榮身穿格子布短衫袴在　馬路迷途啼哭爲據查見帶至捕昂昨解法公堂盤問據稱寗波人年五歲家中有母餘供含糊聶讞員判將該孩拍照送堂留養候召家屬認領 
[方單不復追繳]  
　　王福根前至法公堂控被鄭阿桂沈黃氏瞿文卿（卽阿四）串竊衣服方單值價鉅請求究追等情訊據鄭阿桂　認竊衣服質洋化用方單交於瞿阿四家中有沈黄氏目見可證瞿阿四供當時即將方單交還阿桂收執判鄭押九月沈黃氏從　開竊一面著瞿於一禮拜内交出方單再核在案昨又傳訊王福根投稱所失之方單已被瞿阿四押於郭姓請爲追繳訊之瞿堅不承認聶讞員判瞿押三月並著原告自行投縣請給印諭 
[鐵路洋總管返滬]  
　　鴻寗鐵路洋總　英人克利君日前請假赴津現已回滬銷假照舊供職 
[違章打架]  
　　扛夫陳順發張阿江等昨在順泰碼頭因爭奪扛貨起　互　關　由捕一併拘入捕房經捕頭訊問一過從寛斥退又陶金福魯阿林二人昨在西華得路不知何故互相兇　由捕拘解捕房押候訊究 
[工巡捐局批示二則]  
　　蘇州河船捐承辦人張福根禀請續　船捐以　彌補由查該商　辦蘇州河船捐本因爾父病故繼續承辦上月間　陳困難情形業經詳奉批准核　捐欵一成以資體恤已屬一再通融届時承辦期滿自應照章投標該商如願承仰即來局投標可也此批 
　　公民馬熙禀請承領穿心街河浜基地由據禀已悉查該處浜基係備放寛道路退　房屋之用未便給領着即知照此批 
[謝券]  
　　天蟾舞臺新排偵探西裝劇黑手黨開演以來觀者甚爲歡迎明晚第四次開幕昨承贈劵二紙書此誌謝 
氣候報告 
[（上海徐家滙天文臺）]  
　　已過者之報告八月十八日東海中之颺風仍逐漸減小其勢力而化成多數小旋過致沿海諸諸地時有雷雨發生惟目下東海全境尚有旋風行動勢力頗励恐不久能復　强大之氣象錯亂十九日氣壓表所記頗高颺風在海中勢力復生並行向東北午前入時四十分起暴雨十九日下午四時前二十四小時内上海氣候温度至高八七至低七七去年同日至高九○至低七五八 
　　未來者之推測十九日下午四時三十分預測緯線三十度北有自北至西北北狂風南部有夏季信風中國日本間天氣不佳 
雜評二 
[東三省之多事] [  訥]  
　　今日中國之事莫多於省矣有宗　黨之亂有蒙匪之變有鄭家屯之交涉此三者皆至棘手之事也吾谓今日之中國無时無地不伏此隱憂宗社黨之外又有黨蒙匪之外又有匪鄭家屯交涉之外又有他交涉危機四布有觸即發我國人盍稍捐棄其權　之念以顧　國家之大局耶 
人以國人不注意憲法問題爲怪吾則怪吾國人并此切身 
顯著之利害而亦不暇顧及也 
[補錄命令]  
　　七月二十九日大總統策山西巡按　金永呈請任命呼延庚爲安邑知事劉國良爲霍縣知事喬賡壽爲遼縣知事蔡光輝試署洪洞縣知事李廣濓試署陽城縣事應照准此令 
　　又令山西巡按使金永呈請任命李世祐試署興縣知事鄭裕孚試署和順縣知事胡宗虞試署臨縣事莊鼎元署黎城縣知事李廷英試署湯治　知李　廷訊署高平縣知事曹聯鵬試署介休縣事孫奂崙試署翼城縣知事　清　試署　泉縣知事王恩榮試署吉縣知事任祖祥試署曲縣知士陳宣　署張陸縣知事陳元椿試署隰縣知事賈治邦試署臨汾縣知事專承祖試署汾西縣知事黄庭槐試署懹仁縣知事秦冠三試者靈邱縣知事劉寶亷試署神池縣知事丁繩武試署陽高縣知事慮釀試署化縣知事應照准此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新游僊詞] [  湘碧侍者]  
　　南海龍王實野蠻一隅困守抗天顏羣神乍報紅旗捷飛艇飛雲唱凱還 
　　撒手塵寰去不還漫天黄霧罩雲端慈悲畢竟梨山姥收拾羣妖法網寛 
　　人間滄海換桑田彈指雲霞現九天聞道玉京新下詔鳳炰龍炙宴羣仙 
　　仙蒼凉百感傷銀河兵氣乍銷芒天孫罷識璇機錦十萬金錢　索償 
　　拐仙乘醉入天宫偷得珊瑚八尺紅徐福不知玄裹妙也來呵叱學攀龍 
　　笑指長江一線浮乘槎仙吏不知愁昨宵王母蟠桃會謌舞霓裳尚未休 
雲車風馬碾輕埃簇擁羣仙上舞台宣誓禾終天樂奏趨時先學掌心雷 
　　吹入罡風萬年劉家鷄犬盡成仙自慚不學輕身術閭闔排雲拜九天 
麈餘觚剩 
[紅氷碧血館筆記龐新] [  警衆]  
　　翌晨里巷轟傳縣主　殺凶手卽櫛髮肆之小主已捉將官裹去矣一時咸起猜疑有謂新素病狂易其殺思　等三口初無成心又或謂新與思忠有宿怨必欲殺之以爲快其實不然當新之被縛鞠是獄者問何故戕邑宰新日無他吾但恨其貪　吾前讀黄金印曲本昨又見伶人演此劇觀其大俠殺貪官心焉慕之因念思忠宰吾邑其貪酷暴横殆十倍黄金日中之官顧絶無一人起而鋤暴爲生靈稍紓其痛苦故吾决然手　此貪吏並使天下之似思忠者知　自敬焉問官不敢詰但含混以新有癲癎疾發狂殺害邑宰家三口定讞解赴杭垣刑於湧金門外案遂結此同治九年三月間事也 
　　警衆曰貪官暴吏人人得而誅之嵊令被殺誠有取死之道原無足怪所可異者龐新一櫛髮匠耳與思忠非有深仇疾痛因讀曲觀劇有所觸發卽斃縣令立殺其一妾一女何其壯哉今世類於嵊令者多矣安得恒河沙數之龐者一一手　之也可慨也夫 
小說一 
[斷雁試哀絃記] [  鵷雛]  
　　第一章（八續） 
　　是日仍曾餐一如常日時牧師爲狀至抑抑舉酒欲飲忽復徽歎萊孫則大詫以爲牧師作此狀果胡爲者牧師忽順馬利曰憶之明日非星期六乎馬利曰然果星期六也牧師曰若然則若演說辭當已　備馬利曰否我乃忘未爲之然亦弗亟亟　日非尚有一日乎牧師弗答續曰我不審今日議院中人乃胡爲　　至此但知增加稅率而於敎會之提倡則不贊一辭我視其人蓋感非竺信天主者語至此萊孫勳　忽　色曰師言殆誤以我所知議院中殆無邪芯且師所指果爲何事語時狀至嚴整懔然如天神牧師乃噤不能發但有力咽其餘語萊孫知旨亦不更語但作微笑取雪茄燃之於是餐事畢矣 
　　牧師小坐卽出馬利亦挈愛而司登樓室中伹有萊孫一人當馬利行時萊孫行近其側徵語曰姑娘喜散步否我當侍姑娘馬利大頳無語登樓可一句鐘萊孫仍坐餐室之中力吸其菸心中則作荒怪之思似見馬得披髮袒肩狀如女神立於大海孤礁之上而已則長跽且側引手相援此狀在古名人愛情晝中往往見之不期而涉想及此亦頗引以爲怪沉酣之中微聞梯次蓮靴聲細碎間以衣裙　　聲知馬得至矣（未完） 
小說二 
[偵探小說情塲蠧史] [  天虚我生]  
　　第七章（續） 
　　白雷格聞語不禁暗笑而警吏忽張皇入呼馬丁曰長官鐵箱乃已被盜門上鎔有一孔似爲電火所燒馬丁聞語亦驚白雷格則以首内向自掩其笑容旣而始正色遂與馬丁同至書室其時客已散去唯死者一二摯友尚徘徊門次刺探消息納蘭則斜坐榻上不復狂呼雙瞳炯炯初不專矚一物時時以手自拔其髮狀至可憐馬丁略一諦視即行近鐵箱則見鐵門之上果已鎔成一孔其中鐵拴盡縮應手可啓而其中珍貴一無所失馬丁馬曰雷格汝視此事當作何解白雷格曰此必有人嘗來盜其文件馬丁曰汝何以知之白雷格曰火爈中非猶有熆餘之文件耶馬丁視之果然則曰由此觀之則必其人方在盜燬文件之時突見古沃闖入遂以刀剸其胸白雷格淡然曰以吾思之或未必然馬丁不答則向火爐之次檢其爐餘之紙忽又從地上拾起一物其形圓而小似爲鈕扣馬丁翻覆檢視有頃更視白雷格然後言曰此非汝護肩上之鈕扣耶白雷格廻視已身則其一鈕果已失去不禁愕然但一杪鐘後即復鎭定言曰然馬丁曰汝之鈕扣何以落在此間白雷格曰或者於入室時無意中落去耳馬丁曰汝於入室時落去亦當在室門之次路經此何致落於火爐之旁又曰白雷格且吾正欲問汝汝於此事何以得知如是之速白雷格曰吾方散步適遇古沃之僕人遂知　事馬丁曰汝乃着大衣而散步耶白雷格曰此亦偶然之事吾本以馬車出後乃徒步踏月馬丁微點其首而顏色之間終不深信時醫生已出向馬丁曰警長彼男子已　矣馬丁曰盍呼之出醫生奉命復去旣而鮑景詩遂出其人軀體頗高風度　然頭上裏以白而一出卽高聲曰誰爲警長馬丁嗟乎吾敢自誓未嘗殺葛羅瑟也 
 
 
 

Page 15

 
 
   
 
 

Page 16

 
 
   
 
