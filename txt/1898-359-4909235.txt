# 1898 - 359 - 4909235

 

Page 1

 
 
[勸募山東急振]  
　　天災迭告飢饉洊臻江北淮徐海各屬及江陰靖江等處乞振之書急於星火籌振者正苦點金乏術仰屋興嗟不料山東又黃水爲災漫决堤埝數十口被淹至三十餘州縣災情甚重徧地哀鴻漂泊流離傷心慘目東撫張漢仙大中丞關心民瘼特委秦子丹司馬齎書至滬分投各協振所囑爲籌集巨資解往散放竊思東省頻年水患民困未蘇今爲虐肆陽侯較前更甚又値此西風蕭瑟刺骨砭肌凍餓交加坐以待斃吾儕幸生樂國卒歲有資尙冀各發仁心同襄義舉善囊共解多寡隨心俾此數千萬苟延殘喘之災民不至盡塡溝壑是則本館所馨香禱祝以求者爾肅此佈陳伏維德鑒 
[皇朝經世文正續選增時事洋務三編]  
　　自長沙賀耦耕先生仿切問齋文鈔之例輯皇朝經世文編凡講求經濟之學省莫不奉　　　風行海内幾乎家置一編矣厥後江右饒新泉别駕有續集之刻近年上海　君子源又以饒氏之書祇采自道光以迄同治雖名臣奏疏私家著述已有美必收而於海防礦務諸學尙付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政禇門多至四十八卷分門别類詳愼校讐附于經世文續編之後倩本局印以新鑄鉛字現已裝釘成書價目　外從亷計皇朝經世文編廿四本洋三元續編連三編世本洋三元單買三編六本洋一元在上海三馬路申報館申昌蘇申南北掃葉山房發兌 
[論中國製造有日興之機]  
　　泰西各國曰與中國通商出其奇　淫巧以誘我炫我中國淺陋之子偶見新異卹焉若驚以爲西人詣力之堅心志之　我中國萬萬不及由是因愛生畏因畏生怠相率頽廢莫敢與爭嗚呼何其志之卑而氣之　乎夫中國自石　王建宫室制衣服作器用顯庸創制俾世人得進文明之化其聰明睿智爲萬世極則固無論矣中石以降神智漸　然如周公之指南車諸葛孔明之木牛流馬丁緩之輪扇石虎之磨車皆能深通機器之學心思靈妙何遽讓於西人所惜後世士夫喜言空理於工藝一事不復身親致古人制器利用之意日就荒廢因陋就簡相沿至今而泰西智巧之士轉得乘時而起以工商兩途奪我利權弱我國勢相形見絀莫可如何迨中日戰爭以後朝野上下咸知製造爲富强之基於是朝廷特降諭旨令民間自製新器以挽回利源海内人士亦知舊習之不可復拘新法之不可復緩聞風興起各顯智能其見於近來文牘有成案可稽者如去歲浙江鄞縣監生王承淮以華機紡織東洋各布專用女工不藉汽力一歲之中出布多至二十餘種工精料厚頗便民用經浙撫廖榖似中丞給予札文許以專利遠近聞者羡其殊榮邇來又有安徽候補知縣彭名保仿泰西德律風之製自創傳聲機器分裝兩處綴電線以通氣雖相距二三百里亦可互相問答聲音淸楚無異面譚其巧妙不可思議皖撫鄧小赤申丞爲之附片奏聞并請飭總署考騐頒給執照其餘若無錫徐氏會稽陶氏皆能别出心裁製成有用之器雖疆吏未經奏請朝廷未予褒嘉而聲名所布固已洋溢寰區若夫山顚海涯枯槁寂滅之士其專心致志精於製造而無巨貲爲之試騐無大力爲之揄揚窮老盡氣費心力於無用者恐亦不知凡幾夫器用固以求新爲貴人　尤賴麻勵而咸嘗攷泰西記載歐美兩洲於百年前格致之學亦不甚加意自法皇泰理曼創立一例徧國中有能創一新法得一新理製一新器實有益於國計民生者准其進呈攷騐得實則給以憑據奬以金牌并准專利若干年不許他人仿效於是蔀屋芧簷之士日思夜作心摹手追倚此爲致富之媒成名之劵一時賢才輩出法國之工藝遂冠歐洲英美德奥諸國相率效尤各矜技巧所發執照年多一年竊謂天下事因者易而創者難泰西國　既以智巧爲尙其億萬人之心思所繫必有專門之書相傳之秘父以之教子師以之教弟　日累月左右逢源故其用心不多而收效較捷今中國雖知工藝爲當務之急然既少專籍又乏師傳而欲使之獨闢新機遽成絶詣是猶强泰西之人使學中國之時文試帖雖爲之苦思力索終不免貎合神離蓋有憑藉而祗求精進雖中材尙可勉爲無憑藉而驟語神奇卽上智猶難企及今中國之士既漸能留心製造是須爲封疆大吏者竭力鼓舞有美必搜俾薄海人士咸曉然於新法之可以利國可以利家庶幾風氣大開人材蔚起而古昔聖人制器利用之意或可再明於今日是則利權何難復挽國勢亦安得不强也哉 
[本館接奉電音]  
　　昨日午後京師飛電傳來上諭三道敬謹譯登○十一月十四日奉上諭本日召見之前四川川北鎭總兵何乘鰲著交北洋大臣裕祿差遣委用欽此同日奉上諭趙舒翹英年奏遵查京師城垣各工分别情節輕重辦理一摺著卽派趙舒翹英年承修將所勘應修極重各工分别緩急從明歲起分作四年修葺餘著照所議辦理單三件併發該部知道欵此同日奉上諭江寍將軍豐紳秉性忠藎練達老成由筆帖式於咸豐同治年間先後隨剿髮回等匪轉戰江蘇安徽甘肅等省卓著勳勞洊摺副都統歴升寍夏黑龍江等處將軍宣力有年克勤厥　方冀永享遐齡長資倚畀兹聞溘逝軫惜殊深豐紳著照將軍軍營病故例從優議卹加恩予謐任内一切處分悉予開復應得卹典該衙門查例具奏賞銀一千兩由江寍藩厙給發靈柩回旗時沿途地方官妥爲照料准其入城治喪其生平戰功事蹟著宣付國史館立傳並　立　省分建立專祠伊子一品蔭生隆阿著賞給員外郎卽選伊孫知府祥順同知祥德均著以原班儘先卽選用示篤念藎臣至意欽此 
[會蜀匪]  
　　漢口訪事友人云川匪余蠻子自擄去法國傳教士華司鐸後負嵎抗拒勢益猖狂蜀省居民半遭蹂躝鄂境犬牙相錯尤易蔓延督憲張香帥思患預防特委李竹虚觀察會同某武員率領勇丁若干名赴川鄂毗連之地協同籌辦約本月中浣卽當督隊起程矣 
[統領被留]  
　　重慶采訪友人云邇日逆匪余蠻子滋　益甚王方伯初本决意痛剿嗣以兵皆新募且數亦不敷只得密飭各屬地方官嚴防隘口一面飛咨嶁丁各統領預備進兵並佯與余匪議和殊不知余匪已早得風聲心懷叵測乘龍氷鎭人演戲之際柬邀周統領宴會統領輕騎减從欣然而往固不虞其有異心也乃余匪突然扣住不令回營重慶府劉太守聞之急赴大足縣璄浼紳士向余匪開導令將華司鐸及周統領釋回余匪要挾多端靡有底止不知太守將何以應之至匪黨將贊臣則率其子姪在榮昌隆昌岳池一帶恣意橫行擄人刦財愍不畏法並糾衆將榮昌圍困逼令地方官交出城内所有法國司鐸等人幸經榮昌岳池二處團勇格殺匪犯多名餘匪始畏而却退 
 
 

Page 2

 
 
[閙教續述]  
　　漢口訪事友人云宜昌閙教之事實起於巴東長樂等縣事緣教民與人毆鬥川匪余蠻子之羽黨遂乘間煽惑釀此禍端現經鄂省大憲遴委朱惠之太守周謙甫軍門率領凱字營勇丁乘昌和輪船前往相機辦理未知能從此風平浪靜否 
[鳩江米市叢談]  
　　蕪湖訪事友人云粤省米商因本省督憲來文嗣後須領有執照方准由蕪運米出口爰多方挾制相約同業停運一面致函粤紳必待此例豁除再行貿易迄今已届兩月因見蕪地米價尙廉仍復並蓄兼收多多益善以爲粤中大憲終有日轉圜也不料至今竟無消息而存貨愈積愈多恐至年關不敷周轉未免焦灼異常近聞鎭江已於上月間弛輪船運米之禁其所設杜絶奸商販米出洋之新章係仿甲午年日本搆釁時所用三聨印單商人運米出口必照所運米價加一倍認眞保結又須經理輪船之洋行另保銀一萬兩存儲關庫限二十七日内將米運抵進口之關照單查騐相符將單如期繳回註銷如其逾期不繳卽屬途中作弊除將所保米價兩倍及另保之銀一萬兩如數追繳充公外並罰令此船不准再至長江貿易防範之道可謂至周且密矣粤商以此令較之粤省所設執照每張祗准額運二千石似爲簡捷因卽抄錄章程公禀蕪湖道憲王觀察及米厘局吳陳二觀察擬請由蕪運粤之米亦卽照此辦理俾昭劃一惟蕪地距粤程途較遠若往返祗限二十七日未免爲期太促請稍予寛限若干日以便轉輸吳觀察閱禀後當卽批示大略謂俟申詳南洋大臣請示並函查鎭江關是否如此辦理然後定奪聞鎭關此次開禁亦經仿照蕪關於丄稅之外復按每米一百五十斤加完釐銀一錢以備海防經費已派員來蕪抄錄米厘章程設局開辦惟商人以蕪地所抽之厘乃指下游應納大勝關大河口泗源溝三卡而言若鎭江以下並無應納厘金之處一旦驟增此事皆爲之觀望不前云又聞蕪米開禁迄將三月粤東省城雖僅運過兩船旋卽中止而津滬潮各埠裝輪船出口者異常暢旺卽以汕頭一處計之陸續運去已將三十萬石左右天津亦相與頡頏其餘上海烟臺等處皆累萬盈千新關此結米稅已收銀七萬餘兩江省米厘按一百五十斤爲一石亦將收至厘捐五萬餘金而内地關卡與蕪湖鈔稅比較亦因之俱旺惟是今歲皖省雖稱豐稔農民鑒於前此靑黃不接之際室如懸罄人心皇皇幾致無以爲食因此秋收以來非計窮力迫之人不肯輕糶是以銷路雖旺來源則未見其多自中秋後米價每石跌至二元五角及米禁既開卽遂日飛漲刻卜居民零購每石已漲至日期巴尼亞銀錢三元一二角每升更漲至三十八文或四十文不等貧民數米而炊莫不悉眉雙鎖憂卒歲之無資緣皖無爲產米之區頻年米價至貴每石總不出二千餘文今者新稻甫熟又値豐收卽已貴至倍蓰一至明春其尙堪設想乎有父每斯民之責者尙其早爲之計也可 
[漢皐火警]  
　　漢口訪事友人云本月初八日之夜九　鐘時城外橋口農民某甲家不戒於火忽兆焚如時西北風甚勁吳回氏揚威耀武銳莫能當迨各處水龍聞警馳至波水狂噴始得漸漸救熄而茅屋八十餘間已盡付楚人一炬矣初九夜八點鐘蕭家垸左近某姓篷户又稅祝融之駕霎時間火光熊熊不可嚮邇幸鄰人急爲援救不致成災 
[鳩兹火警]  
　　蕪湖采訪友人云十月二十五日之夜城北淸眞寺旁某姓家失火延燒民屋數家至本月初五夜由橫街折向吉祥寺之巷口某姓小烟館中幼女置火爐於被中一枕陶然遽化漆園之蝶及夢回轉側火爐頓翻灼及被池上延蛟帪頃刻間紅光四燭烈燄騰天比鄰某篾匠見而呼驚則已勢若燎原無從撲滅幸水龍局相距咫尺聞警馳到竭力施救得以火滅烟消除起火之烟館及篾作外僅帶燒前街竹器店之後進廚屋一間幼女則不免額爛頭焦僅存一息矣初八夜十一下鐘時南岸大巷口某姓家又報火起時値狂風怒吼寒威砭肌居民已安排衾兒枕兒夢入華胥國裏祝融氏突然稅駕尋竄向西直街一帶茅簷蔀屋一炬無遺是處偪近鈔關縣局印委各官咸飛輿前來悉心　壓保衛練軍各營洋龍更先後馳至會同街坊各水龍回旋噴薄蕪關道吳觀察亦親蒞火塲指揮救護銀濤萬斛密麗長空蘇海韓潮無其浩瀚無奈風力過猛助其淫威直焚至迤西江邊始途窮而返是役也計燬草屋一百二十四户瓦屋七户被災者多半以駕駛駁船及盪小划船爲業當火勢猖獗之際多有履不及趿衣不及披跣足赤身而逃出者事後寒威凛冽中男啼女哭之聲幾令人不堪入耳及次晨冷雨斜飛雪珠浙瀝災民甫離火阱又受嚴寒雙聳鳶肩面無人色幸早膳後卽經某善堂散給蘆屝觀察及地方好善紳冨亦先後贈以錢米洋銀始得權顧目前不致連遭凍餒至起火之由聞某姓有垂髫女編倦停針斜倚熏籠和衣假寐不隄防火燃襟袖好夢驚回急解衣擲之忙亂中誤將米油燈帶翻以致炎威一發難收蔓延無際女卽身殉火中事後從灰燼中尋獲屍身則已蜷縮一團四肢零落旋向善堂領取棺木殮瘞荒郊慘哉當火熾時有一無賴子向某婦奪取所携衣物適爲保甲總巡許太守所見當塲拘獲帶回總局重責數千板枷號通衢各水會洋龍自火起以至救熄約歴兩點鐘之久始唱凱言旋行至中途忽見東門外一片紅光衝霄而起比馳至已延燒二三十家迨事竣而回則曙色微茫曉鐘初動矣先一夕東鄉濮家店鄉鎭亦兆焚如瀕河之飯鋪烟寮一掃而空無復有寸椽片瓦　距蕪十里爲皖南各處出入所必經茅店二三家靑帘飄漾一旦化爲焦土使劉伶畢卓一流人過此能無悵黃壚已杳惆悵風前乎 
[四明火警]  
　　寗波采訪友人云本月十一日黎明時郡城西門　楊陳弄某姓家忽報火災城中各水龍均未赴救僅西門外麗安會水龍掣電飛星而往吸水狂噴約歴一點鐘時始熄共燬去房屋十餘椽 
[蘭亭眞本]  
　　紹興采訪友人云委辦紹興鹽釐總局賀太守現經上游調辦杭州江干釐局所遺紹興總局委劉藎臣太守接辦按守太係新任浙江巡撫劉景韓中丞之長公子想中丞蒞任後例應呈請迥避也○殘秋已盡霜稻登塲雖未能滿車滿篝亦頗足稱中稔不料本月初五日山陰縣西南鄉佃户約集二三十人繕就禀詞投縣署籲求减免租籽任大令申飭不准遂紛紛散歸 
[甬江雜錄]  
　　寗波訪事友來函云西鄉五港口堤塘年久失修漸多損壞今年又被風　衝坍十餘丈若不赶緊修築則西鄉數十萬頃之田無從灌溉卽城中居民亦苦無水可飲甚非閭閻之福也○土藥稅已由藩憲釐定章程派員來甬設局開辦上月某日元成土行中人至甬局請領稅單十張赴黃巖採辦土漿既至是處被藥局委員傅君所阻謂寗波所領稅單不得來此採運行中人無奈折回將稅單繳還刻由局員程大令專札傳諭傅君著遵照查收毋得阻撓並示諭土業嗣後凡由甬局領稅單者不拘紹台等處均可採辦無阻○近有無業　民胃充緝私鹽捕見有鄉愚可欺者卽任情訛詐日前鄉人某甲購得食鹽址餘斤路過江東張斌橋突遇　民某乙誣以販賣私鹽扭至某茶肆百般恐嚇乙以囊槖空空再四哀求終不允許嗣由某丙勸令甲將身上之衣脫下赴長生庫質洋一元與之始得寢事○日前某篙師駛小舟至旂昌碼頭適遇温州輪船鼓浪而來不及避讓致被衝沒有一小孩墜入水中幸賴他船户救援得免于難 
[焦山冷翠]  
　　鎭江訪事友人云日前常鎭通海道長久山觀察札飭所屬各州縣將建立教堂之處及西人游歴經過地方一體妥爲保護以安遠人而敦睦誼○保甲爲冬防切要之圖鎭郡自秋季開辦以來道憲長觀察恐各州縣未能一律認眞復派委佐雜各員馳往查勘並催辦團練招募精壯禁約兇頑俾與保甲相輔而行亦除暴安良之善政也○本月初六日午後有　國兵　一艘下碇江中洋務局委員李大令深恐英兵登岸閒游或被愚民滋擾特派差勇前來彈壓翌晨視之船已展輪上駛矣○傍城建屋例禁森嚴而南門灣城根一帶茅屋　比烟户數　　儼成邨落日前邑宰　伯芳大令鳴騶經過目擊情形恐貽後患飭差傳諭赶緊遷移刻下鳩形鵠面之流負笈擔簦紛紛　往蓋皆知遷地 
 
 

Page 3

 
 
爲良矣○日前兩江督憲劉　帥因防務日亟電飭長江水師瓜州鎭總兵高鎭軍光効迅赴白下面授機宜鎭軍接電後卽於本月初六日午刻排導至官碼頭乘長龍砲艇帶以小輪船駛赴石頭城畔○本月初五夜三鼓時有匪黨多名擁至七濠北首紅橋左近某雜貨店　門圖刼適駐防兵丁過而見之當塲喝散幸免於福 
[晉謁星使]  
　　昨日午前江海關道憲蔡和甫觀察命駕至北河南路天后宫側出使行轅拜謁新簡高麗大臣徐晉齋星使茗談良久而别 
[拿獲私鑄]  
　　江蘇藩憲聶仲芳方伯訪聞上海南市二十三七鋪德生祥小錢莊主劉尙德等剔選厚重制錢交羅銀貴銅作私行鎔化鑄造各種銅器實爲國法所難容特委前保甲總巡夏芝蓀司馬來滬密訪確實據情禀覆方伯赫然震怒卽發排單札飭上海縣按名拘拿解小訊辦王大令接閱札文立飭差頭辟貴派出夥役將劉尙德羅銀貴及地甲錢昇作夥魏華生周才寳錢莊學徒金瑞生等六名拘解到縣分别看管旋命駕赴司馬公館訂定午後三點鐘時在縣署會訊口供然後備文解省 
[添設巡局]  
　　本邑西門外日暉港一帶流氓　聚時有攔路攫物等事江海關道憲蔡和甫觀察聞之札委上海縣王欣甫大令保甲總巡戴子勱明府往勘地勢建造營房以便派駐勇丁藉資彈壓刻已擇定基址據實禀覆觀察籌撥的欵在兪家禂堂之旁搭蓋營棚移請督標奇兵營管帶鄒遊戎撥勇一隊常駐其間嚴密防範 
[救護月食]  
　　昨日上海縣王大令以本月十六晚爲月食之期飭傳僧會司率領戎僧六名届時到署偱例唪經救護並諭令陰陽學預備一切 
[學塾鶯遷]  
　　浙西嚴少和觀察禀准省憲及京師大學堂總裁孫爕臣大司空就滬上創設求志學堂廣育英才俾成大器所定堂中規則前已列入報章茲者觀察見遠近聞風爭先就學而房屋湫隘尙不敷諸生鼓篋橫經因另賃虹口西華德路同文書局洋房將於日内賦鶯遷之什并續訂章程云一本學堂創辦伊始所定課程不厭求詳冀臻美備其有已見前刊章程者概不贅叙諸生來學尙望恪守遵行庶不負本總理培才之意一中西教習請假在旬日内外准由稽核代庖經月則宜辭之由總理求才相代以免諸生　廢功課一現奉詔旨科舉仍試時文諸生志求實學而有不願荒弃試藝者請中文正教習剛日講經史柔日講時務外國禮拜三日課策論一道願應試者課詩文各一首副教習督課四班學生剛日講五經柔　講四書未讀經書者責其補讀已讀經書者責其温習迨能策論時文皆准于李考時提升班次一算學中文英法文教習皆以督課學生二十人爲額責成領班生帮教一本學堂於諸生中擇品學兼優者推爲領班生每月無庸助欵每一外國禮拜期内准坐得記功一次總理教習卽當刮目相看領班生之於各學生亦應如長兄之督責良朋之規勸務必情意相孚俾諸生属遵約束其四班生这受教者尤當以師禮事之一學生中寒士居多月助五元亦准在堂肄業由保人塡具保單先繳助欵三個朋遵守學規假其長短概不除費一年内不准離堂違者罰足全年助欵以爲有始無終者戒所罰之欵卽充奬票之用一本學堂印發奬票學生得此票可付帪房購買中西書籍紙筆不准領洋及抵助欵一本學堂添課算學諸生應於六下半鐘晨興七下鐘到講堂習英法文九下鐘散學九下半鐘到講堂習算學十一下半鐘散學一下鐘到講堂仍習中文二三班學生中文已楚楚可觀准其三下鐘散學四班學生則須五下鐘散學英法文每一外國禮拜期内添夜課三次悉　教習當日示諭諸生遵行一外國禮拜日原定上半日體操兹因教習示得其人且操塲尙未擴充暫從緩辦惟現用積分法考察諸生人品學問於外國禮拜日由教習　記功過以六十分爲足數逾分者記功一次連得四功者酌給奬票不及分者記過一次連記四過者嚴加訓飭並函告其父兄其足　及逾分者外國禮拜日乃准給假如經該生父兄函　雖禮拜日不准出外者卽註册照辦一學生有志向學豈容託故出外無事閒　如有餐國禮拜日應給假而不告假者准記功一次家中果有要事必須該生回家者由該生父兄或保人函致本學堂經總理核准酌定假期然後啓行一諸生進堂肄業本總理及其父兄其望甚功務各恪守堂規奮志上達海上爲繁華之地尤宜守身自愛勿沾惡習倘記過十次以外者以違犯堂規論立卽斥退照章罰足全年助欵以示懲誡一總理教習學堂辦事諸人同在飯廳用膳以免諸生爭越位任意喧譁一諸生進講堂序坐卽照李考班次不得紊越一考核諸生功過講堂内責成教習講堂外責成稽核一諸生同堂辨難析疑原多裨益幸各愛惜分陰不得羣居嬉戲致荒功課一諸生購買物件寄遞書信每日於一點鐘前交明帪房派人代辦如有私差堂役出外者該生記過一次堂役立卽斥革一東西齋各設響鈴一個每日七下鐘九下半鐘一下鐘諸生聞鈴宜齊集講堂六下半鐘十二下鐘六下鐘諸生聞鈴宜齊集飯廳一本學堂堂規加密門禁增嚴諸生除到講堂外不得踰中門違者准由門役攔阻外國禮拜日所有准假諸生姓名届時開示飯廳及講堂俾便放行惟六下鐘以前必須還堂夜膳違者記過一次一諸生來堂肄業購書寄信薙頭洗衣等費概歸自給然每年不過三四十元不得揑報父兄假公濟私藉供縻費 
[讞員返滬]  
　　英美租界會審公廨讞員鄭瀚生大令因公赴蘇垣本定於昨晨返署故捕頭將各案人犯解訊豈知俟至十點二刻尙未戾止捕頭爰令將人犯依舊帶回未逾時大令卽乘四輪馬車而返差役咸照例叩見 
[西節停訊]  
　　昨爲法界公廨訊案之期緣前日係耶穌誕辰適逢禮拜之期昨日例得補行休沐由西官咨照捕頭並告知讞員朱森庭明府停訊一期 
[奸盜同科]  
　　昨日天將黎明時有年約三十餘歲之僧人持洋銀五十元行至英界四馬路迤西胡家宅左近包探林鶴生見其形狀張且内穿婦女衵衣向之盤詰據稱在八仙橋某處佛店焚修昨晚偶至胡家宅閒游被素識之游倡李小紅邀至其家同尋好夢比見此　深入睡鄉將房中所有席捲而出林探帶至李倡處問明無悞解入捕房捕頭著押候解送公堂禀請讞員鄭瀚生大令訊辦 
[開築馬路]  
　　美界裏虹口沈家灣一衐現由工部局丈量西人勘定基址擬卽開築馬路穿過賭檯直達下海浦已招集工匠赶緊開工大約明春正月杪卽可告竣矣 
[申報館恊振所經收山東淮徐海賑捐十一月初一日至十一月初十日止第三十四次淸單]  
　　十一月初一日勉力子洋五十元隱名氏洋十元定海水義昶來王鴻志病愈願助洋廿元全盛局來嘯吟阮成齋助山東徐海期票洋二百元張氏洋一元甬北李萊山寵儀移助洋五十元○初三日隱名氏求媳婦平安洋一元繩武堂劉洋三十元公平保險帪房洋四元銅洋一元全昌仁來京口周先魁日本洋一元○初四日姚錫記洋五元銅洋五元隨安室主人求病愈助山東票元三千兩○初五日兪哲牙交來隱名氏票元二千兩胡賛臣票元一千兩兪惕庵票元一千兩李子靜票元五百五十兩劉毅齋票元五百兩願善甫票元八十三兩三錢五分方勉夫票元一百零九兩六錢五分揚州億大局來季受翁經募愼行堂求富貴得子洋六元無違堂求平安洋二元無名氏銅洋廿元銅小洋一百角不留名洋二元六角漢口寳昌參號筵資移助洋五十元無名氏銅洋一元泰州森昌局來並蒂蘭館主人洋五十元○初六日光福鎭悔過子銅洋七元傅記洋一元○初七日無名氏銅洋一元五角○初八日武林承德書屋洋五元勉力子求父夙恙早愈洋二元○初九日遺德堂汪山東洋十元○初十日全盛局來楓徑懺悔子爲室人王氏求冥福小洋三元二角傅跟賢銅洋六元振德生洋一元無名氏徐海洋五元以　總共收洋五百零九元八角九八規元八千二百四十三兩銅洋五十一元五角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[越東試事]  
　　紹興采訪友人云本月初一日山陰會稽兩縣縣試文童四鼓時兩邑宰升座點名諸童魚貫而入安靜無譁迨黎明點畢封門每縣應試者約五百數十名山陰已冠首題再次題考諸三王未冠首題再命曰次題其有所試矣通塲詩題賦得舊學商量加邃密得新字會稽已冠首題求也千室之邑百乘之家未冠首題賜也何敢望回通塲次題多助之至詩題賦得徒杠成得成字 
[鄞試二志]  
　　寗波采訪友人云本月十一日鄞縣主畢大令初覆　邑文童五鼓時命駕赴校士館唱名給卷洎唱畢封門天已破曉矣是日内塲四書題君子引外塲四書題人見其濯濯也通塲經題景彼　　夷來獻其　題賦得雲截千峰似削平得雲字 
[觀聨秦晉]  
　　湖北訪事友人云現任湖廣總督張香濤制軍之女公子許字原任閩浙總督卞頌臣制軍之公子本月初四日爲迎娶吉期先由乾宅來鄂就婚假寓城外紡紗廠届期公子　齊全副儀仗　督署　親迎禮車馬喧闕儀從赫奕紅男緑女空巷來觀覩兹以美滿因緣無不同聲稱羡 
[綢縀暢銷]  
　　武昌采訪友人云湖北蠶桑局奉文停辦後局中所積紗羅綢縀皆减價出售自一折至九折不等届人爭先往購局門以内仙擁擠不堪某日售至三千金　可謂銷塲暢旺矣 
[上海縣署瑣案]  
　　韓順慶控李二姊將妻藏匿王欣甫大令飭提到案前晚升堂研訊韓供蘇州府屬某邑人年三十歲向在江蘇撫轅當輿夫三年前娶龔氏爲妻去年妻子以家况窘迫度日維艱獨自來申傭工餬口自是音信杳然小的疑之因來尋訪見妻在李二姊花烟館内向之詰問無辭可答當時卽欲帶之回里被鴇兒逞强霸阻次日復往妻已不見顯係藏匿爲此情急呈控叩乞究追李二姊供稱花烟館係小婦人之故母傳下前有朱唐爾姓帶龔氏至小婦人處稱係朱之妻子因被人告發恐被拘拿意欲寄住數日小婦人信之　爲收養閱二十餘日朱卽來領去不知現匿何處且未識韓與龏氏究竟是否夫婦大令曰朱既將龏氏寄宿爾處必係與爾素識豈有不知伊蹤蹪之理遂著發交官媒看管勒限交朱與龔氏到案質訊核辦○二十三七鋪巡防局員函送陳文奎蔡淦到縣王大令提訊之下蔡供與陳同在某花行執業陳充執秤之役小的經管銀錢陳曾代客以棉花作抵向小的暫借洋銀三百元小的時適患病由學徒穆湘琴交付迨後陳祗還洋銀二百元尙有一百元意圖狡賴叩乞究追陳供小的專秤貨物抵借一切由蔡經管小的何必代人圖賴蓋彼自知失誤無可彌補故　移禍於人耳大令諭候傳到穆湘琴復訊核奪 
[上海巡局紀事]  
　　昨日黎明時本邑南市大東門外小橋北首萬祥醫園棧　被妙手空兒扭斷門上鎖　潛身入内將蚊帪棉被等物竊取而逃迨　友覺察訴知雫主鋪地甲轉禀十六鋪巡防中局委員　仲泉二尹二尹立傳捕役至局諭令赶緊跴緝○前晚三鼓後南市楊家渡已閉之楊恒生茶食店夥某甲在門外澳溺他夥誤以爲賊大聲呼捉適十六鋪汛捕在彼巡查聞聲追上扭解十六鋪巡防北局局員楊聘侯二尹升座提訊甲供在店爲夥並非　篋之流後由執事者投案認明二尹遂將甲申斥數語麾之使去 
[南市捕房紀事]  
　　浦東船户楊錫卿承裝南市公義馬頭某姓棉花數十擔泊船浦中昨日突有吳金禁標者潛至船上乘間竊取靑布一匹夾襖一件正欲携之而　爲　夥某甲　見扭交十八號巡街捕拘解捕房由捕頭王榮培管押候解請朱森庭明府訊究○江　划船户趙顧氏之子　　五齡昨午在新馬路大馬頭嬉遊被匪人張阿堂所見　之飛奔氏見而追上扭交二十九號巡街捕拘解捕房由　頭王榮培暫行管押候解請朱森庭　府訊究 
[英界公堂紀事]  
　　蘇州人吳阿炳生有一女姿首頗佳向在棋盤街某妓院　娼卽名校書周琴舫是也邇者與某狎客有　臂盟意欲委身而事龜奴史阿炳偵知向之勒索巨資意存霸阻琴舫乃將情告吳以勒阻從良等詞控諸公廨鄭大令著吳靜候票提訊判昨由差役將　兒　　及琴　提案大令著交官媒暫押候訊○昨日病民孔心寳袁少山仰臥通衢無人顧　由四百十八號華捕舁送公廨請爲安　鄭大令立飭差役至　流公所妥爲醫治 
[英界捕房紀事]  
　　有混名二百五者匪棍也前因毆傷鄉人某甲由捕頭將拿未獲日昨又在新閘向曹潘氏藉端訛詐不遂其欲竟拔刀將氏　傷頭面等處血流如注倒仆於地適爲黃家庫包琛　榮　所見拘入捕房押候解送公堂請辦曹潘氏則送入仁濟醫館醫治○賊犯陳仁卿曾竊鐘表鑽石等件由包探秦少卿在蘇州查　　訊後因患病送其醫院醫治豈知尙未到院卽乘間脫逃前日三十八號西探偕差捕倪錫卿閒遊在新北門外茅　中　見因卽帶回捕　捕頭著押候解請讞員嚴辦○日前歹人顧桂摩在履門路火焚處搶取某姓家白皮箱一口内儲　布衣服四十九件昨經包探張天林緝獲人贓禀明捕頭　　行管押候傅同失主解送公當請究○甲乙兩人從　　　　來滬泊舟洋涇浜中前日傍晚時收得榮錢數百文相約　資會飲未幾酩酊大醉彼此口舌相爭幾持竹篙互毆乙力不能敵　被　傷足底一時痛極大聲呼救由隣舟篙工代　巡捕一併拘入捕房捕頭著將甲押候解案請訊乙則送仁濟醫館醫治 
[法界捕房紀事]  
　　前者唐祺生控王芳生騙銀二千餘兩向索不還經朱明府餾差提王行至中途忽被逃逸不得已將其子文玉拘案研訊責令押交其父昨日唐將王扭獲送入捕房押候解訊○寍波人某氏　居升和里其弟時來借貸滋擾不堪遂扭送捕房請究捕頭以既係手足令給盤費洋銀五元送至輪船勒令回籍○偷兒某甲在八仙橋西首姓某家行竊得贓持到租界由巡街捕拘獲送入捕房捕頭以事在界外令將人贓移送八仙橋巡局禀請辦理 
[美界捕房紀事]  
　　前日垃圾橋北某自來火公嗣向壳件洋行購煤一千零六十九墩雇駁　數艘爲之裝運行至中途被舟子順利等數人串　公司中司事人某甲私將二十九墩售與近處申泰煤炭行事爲捕頭所聞卽派甲乙丙三包探將順利等數人及甲拘入捕房押候解送公堂禀請讞員究辦○北河南路桃源坊内阿鳳鳳仙等數蕩婦不守閨箴時在家中作葉子戲前日無端起釁互相毆擊繼復扭至捕房呶呶聲訴捕頭以其干犯賭禁本應究辦姑念女流從寛斥釋○前晚小竊王如松至百老匯路新順記洋行竊取玻璃燈携之而出被包探胡瑞龍查獲扭入捕房押候解送公堂禀請究辦○前晚偷兒陳四喜至蘇州河兪德興划船上竊得布衣等件被包探沈阿鶴查獲解入捕房押候轉解公堂禀請訊辦 
[金陵官報]  
　　十一月初九日　理兩江營務處候補　陶統　浙西水陸等營候補道杜兪丁憂湖北候補道　華培到由京來松江府濮子潼辭均見同知章維鈞叩謝接奉　省註需行知平鏡輪船馬廷樹禀知籌防局派赴下關鎭江江陰三處送交修好電箱並　　式　　　　　　　　　　　　　　　來　禀到叩謝 
 
 

Page 10

 
 
[報]  
　　十一月初十日　興縣蔑立鈞禀　交缷任事回省知縣　　　禀銷抽查崑　常昭等縣保　　　　　　巡檢　　熙禀辭赴任主簿　澍田由來寗巡　江　曾禀　飭知十　　　　　　　廿力蒙給予　肅　在酌　　事一次從九陳其昌由　　　　來並謝奉委齊門水關卽日到差典吏　振禀知加遇缺先補用奉執到照大　　捐　江蘇候補班　　補丞錢　　　　　　　　　　　　到管帶太湖水師正前營遽擊許和生禀知赴太湖一帶查哨管帶蘇防前營正任常州右軍守備徐誠檀由宜　回 
[助振摭要]  
　　山東江北重破沈　則敬爲民請命蒙四主善長不我　棄慷慨捐　拜領之餘疊經登報鳴謝兹又承遺　子遣太夫人　　節縮所餘助賑由義善源來規元二千兩欽差出使德國大臣呂庫　銀三百兩源記規元三百兩欽差出使俄國大臣楊暨叅贊隨員諸善士合捐庫平銀二百兩包魯氏因求病愈願助洋二百元合規元一百四十六兩四錢八分三厘任玉子規元七十五兩七錢一分五厘寓江赤心氓朱君澍生求保合家平安消除災病規元一百兩無名氏由招商局來規元一百零七兩五錢又無名氏規元四十兩沙市黃元裳善士募潤記　生意順遂水陸平安善後堂求老幼人口淸吉承厚堂永雙親康寗生產平安三户各規銀一百兩暗室　由壽康莊來漕平足銀一百兩合規元一百零七兩五錢　補錢淸塲正堂徐　助洋一百元枕垣了願子祥一百元前署邳州儒學正堂馬晉軒廣文今秋令郎完姻蒙親友貺儀節筵資移助爲諸公造福洋一百元如皐鄭吉慶堂求病速愈洋一百元益壽軒由義善源來洋五十元松江無名氏洋五十元　河刼于言善士洋五十元高郵丁玉軒善士募五十六户合洋四十六元一角又募十三户合洋三十三元七角又募兩户合洋四十五元浙省萬承志堂募知白齋求病全愈洋五十元練溪指霞道人英洋十八元龍洋三十二元茂苑張愚齋氏龍洋五十元兌見英洋四十八元五角江北稽雜貨衆商節省年例酬神戲資洋四十元莫厘張仁丈良善爲令孫惟孝完姻承申　諸親友賜儀移筵資助洋三十元陳杏帘善士洋三十元分别拜登感同身受朔風凛列仰天正在徘徊　澤涵濡易地無非慈惠凡此行仁之多術定能獲福於靡窮吉慶駢臻康寗上頌他如鉅欵樂輸奉命則並全仁孝　陬交駐匡時而悉著慈祥用特臚陳藉資感　[  上海北市絲業會館籌賑公所施則敬謹誌]  
[上海陳家木橋電報總局籌賑公所經收山東義賑第三次淸單]  
　　心願求母延年洋兩元福建吳五臣求妻身體平安洋二元全　局來徐懋甫兆甫洋廿三元又隱名氏求孫媳病愈洋四元松江洽　經募沈　東洋五元又願沈氏求產平安洋五元又唐怡蘭洋五元署蕪湖道張二百五十元十齡童子張普依求身體平安龍洋八元又銀一兩九錢張伯速龍洋一元鳳葉堂龍洋三元陸炳鈞洋兩元隱名氏洋三十元萬永銅洋五元南匯陶蒙泉求病速愈洋十元汪秋濤爲子求病速愈洋十元吳興氏爲室人曹氏求病速愈洋十元薛亭鏞洋十元　溪浩然者農求保平安洋六十元　盛長來太原電局湘平銀二百兩原合來規銀二百拾兩零四錢八分日昇昌來徐孝餘龍洋五十元潘駿一翁經募潘門蔣氏求病速愈洋三十元○以上其收銀一兩九規元二百十兩　四錢八分英洋四百五十八元龍洋六十二元銅洋五元正 
[上海陳家木橋電報總内籌賑公所經收徐海義賑第二址次淸單]  
嘉興林仁記信局來朱錫麒經募蘭石氏洋一百元又思補過子洋一百元唐忠良求父病速愈延年益壽原　棉襖褲一百套夏蘭蓀洋廿元○以上共收英洋二百廿元原舊棉襖褲一百套正 
[鎭江鎭錢莊代收徐海賑捐公所八九十月淸單]  
　　周卒卿洋二元沈起山洋二元徐玉甫洋六元丹桂堂洋一元周茂齋洋三元孫玉山洋二元姜仲球洋三元李湘三洋四元李　三洋三元顧唐氏洋五元顏善餘洋四元吉興同人洋二元毛延年洋一元高步洲洋一元無名氏洋五角黃郎氏洋一元董周氏洋一元高子經洋一元唐述先洋二十元唐雨亭洋二十元唐緒卿洋六元王家　洋二元唐　祥洋二元葛直　洋一元錢蔭軒洋一元兪蔚然洋二元錢楚珩洋一元胡泰啓洋二元慈朗師洋一元金劉氏洋四角高樹森洋一元金元發洋一元嚴裕隆洋一元同茂順洋五角金恆爲洋二元高和卿洋　元悔過氏洋二元徐子厚二元吳錦華洋一元義興盛洋一元劉　鈿洋二元宗山洋四角馮永鳳洋四角金日輝洋四角陶仁魁洋四角翟沈金洋一元金楚卿洋一元姜東序洋一元金曹氏洋二角金愛　洋四角李長卿洋二元李　林洋一元李日恆洋一元于榮春洋三元花李氏洋一元李光初洋二元無名氏洋四角程居　堂洋三元韓晝錦堂洋二元沈五樓洋二元王明甫洋五元儲效之洋五元黃正泰洋一元陶合興洋二元儲永安洋三元李顏氏洋十元元記洋十元朱白鹿堂春　堂洋五元儲三鳳洋五元儲陳氏洋四元儲　齋洋五元無名氏洋一元陳蕭氏洋十元　壽翁洋二元李餘慶堂洋二元程姓洋二元聚書堂洋一元陸姓洋四元許姓洋五元王姓洋二元無名氏洋九元無名氏洋七十元生記洋一百元恆記洋一百六十元平記洋一百元　記洋一百元阜記洋一百元無名氏洋一百四十元邵楊氏洋十元殷眞瑞因病纒擾求解災厄助洋三百元嚴朝省因求肝氣爲患求解災難助洋四十元王眞誠洋二十元　記洋二十元朗手昭訓堂洋十元鉅昌和洋三元計共收洋一千三百零三元 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
