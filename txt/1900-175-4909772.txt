# 1900 - 175 - 4909772

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印傳靑主醫書出售]  
　　是書共分男女二科男科後附以兒科女科並附胎前産後各症按病列方用藥和平辨症明晣詳載各種治法凡病家按圖而索便可一目了然誠渡津之寳筏濟世之慈航也今由煥文書周主人以家藏善本托本局用火號新鑄鉛字印成校對精詳紙墨明朗每部價洋三角在本埠三洋經橋煥文書局外埠漢口鴻文順記書局湖北省城煥文書局發兌 
[憤言二]  
　　義和拳匪之始起於山東也星火耳涓流耳禁之懲之一舉手而卽絶前山東巡撫毓賢縱其狂悖以妖術惑人及練拳糾黨横流汎濫遂至沿及京津罪魁禍首舍毓賢誰與歸故曰毓賢可殺或謂拳匪之亂啓之者毓賢成之者剛毅毓賢可殺剛毅亦可殺不殺剛毅不足以平拳匪不平拳匪不足以謝各國今之憂時憤世者未嘗不痛吾宗廟之震驚宫闈之坐困而欲手刃此權奸亂賊以安吾天下也余則曰殺一剛毅猶未足以安天下夫剛毅入樞密掌軍機朝廷之上事無鉅細皆參知之翼贊之乃惑於邪教誤爲良民信其能滅洋人妄思剪滅各國於是不主　專主撫撫者其名陰實欲縱拳匪以與洋人爲敵卒至禍變起釁端開西兵則奪大沽砲臺華人則攻天津租界時局糜爛岌岌可危皆剛毅一人之罪也剛毅何得而辭其殺然余以爲剛毅一人之力猶未足以至此間嘗聞之自京師來者曰拳匪之主撫不主剿盈廷之上不知凡幾大抵滿人無不以撫爲得計而尤深信拳匪之神異敬服拳匪之忠義者則剛毅而外尚有數人一曰端郡王載漪一曰承恩公崇綺一曰大學士徐桐一曰禮部尚書啓秀之四人者皆與剛毅臭味相授同以義和拳匪爲能代國家禦外侮者也且四人中端郡王則吾穆宗毅皇帝之嗣皇子大阿哥溥㑺之父也崇綺則吾穆宗毅皇帝之后父而又大阿哥溥㑺之師也一則金枝玉葉乃至近之宗親一則華軗朱輪係至貴之勳戚至於徐桐啓秀亦皆位冠百寮贊襄軍國有此四人與剛毅交相爲濟而朝廷之明遂以蔽而拳匪之禍遂以成若祗剛毅一人則爵位雖極崇高聖恩雖極優渥而勢成孤立保無爲一二有識者所阻撓且以皇太后屢次垂簾亦旣老於訓政何至爲一人之言所惑而竟不大張撻伐之威惟五人之心志同五人之陳奏同而皇太后亦遂誤以拳匪爲忠義而不立加剿洗爲安内靖外之圖嗟彼小人淆惑天聽是豈特剛毅一人之罪哉吾故以爲剛毅固可殺而殺一剛毅尚不足以平天下也彼端王崇綺徐桐啓秀諸人之未去則拳匪雖平而不平何則拳匪左道惑衆人人知爲亂民而四人非惟不知反目之爲義士决意不主剿而主撫以致釀成中外交鬨之大變而令各國合縱以相攻縱使他日者迫於公憤埽蕩妖氛而以此數人輔翼絲綸則恐指白爲黑誤奸爲賢朝政大亂而天下終無承平之望嗟乎朝廷待八旗子弟恩較漢人爲優乃撓亂吾國家者不在漢人而在旗人非漢人之果優於旗人也亦以漢人入官不易非若滿洲世僕幾乎人盡可官才質未必優歴練未必深而紆紫拖靑裒然居於高位若漢人則筮仕非易故於是非利鈍識見較旗人爲稍勝耳夫旗人之所尚者儀表而已酬對而已豪侈而已驕蹇而已其他皆非所習赫赫如端王崇綺徐桐啓秀剛毅諸人而猶謬戾若此餘子碌碌又何望焉乃朝廷卒以此革爲　肱心膂之寄是則剛毅雖殺端王崇綺徐桐啓秀諸人卽去而天下之亂仍不能平也此吾所以重爲國家慮且憂也 
[俄人舉動]  
　　德文報云俄國派駐西伯利亞東邊之總督河利鐵夫氏刻奉俄廷之命馳赴中國北方所有俄國駐紥旅順口及大沽天津一帶之水陸各軍統歸節制觀此舉動恐於中國北方戰事尚未能卽了也 
[英軍紀數]  
　　昨日香港來電云溯自中國北省義和拳匪謀叛以來英廷紛紛調動大軍來華助剿計從印度調出者共馬步砲兵一萬七千餘名由英國調出者合海軍陸軍計之約共三千名此十日内馳赴直北者當可多至二萬餘名矣 
[日軍紀數]  
　　昨日江戸來電云日本政府一聞中國拳匪之警卽飛檄各處星夜徵兵兹經議定共遣大軍五萬名其已赴津沽者約共七千名 
[牛莊安電]  
　　昨日本埠怡和洋行接到牛莊來電云牛莊一帶甚爲平靜商賈均貿易如常觀此知拳匪並未擾及遼東寄語懋遷有無者當可釋然於懷不必互相驚駭矣 
[星使北上]  
　　鎭江訪事友來函云本月初一日一點鐘時欽命巡閱長江水師大臣李鑑堂星使由省垣乘寰泰兵輪船東下行抵瓜州口斯時水陸各營勇士已次第列隊江干砲聲隆隆有如雷震俄而常鎭通海道長久山觀察長江水師提督黄芍巖宫保以及文武印委各官均渡江迎迓星使接見後獨留宫保及觀察籌商防務良久始握手珍重而别未幾星使登官舫帶以小火輪船取道袁江遵陸北上瀕行象山砲臺復升砲送之 
[撫軍奉召]  
　　姑蘇采訪友人云日内北省義和拳匪漸次敉平朝廷以中外交情亟須聯絡特召威望素著之各省疆吏入京會議以期玉帛重敦本月初二日江蘇巡撫鹿滋帥奉到電傳上諭著迅速來京等因欽此傳聞滋帥守君命召不俟駕之義定於一二日内星馳北上所遺撫篆擬由江蘇藩司聶仲芳方伯護理遞遺藩篆由臬司陸春江廉訪署理至臬篆由何人升署則尚未有所聞也 
[英艦抵鎭]  
　　鎭江訪事友來函云五月二十九日有一英國兵輪船駛抵京口下椗江心有頃船上西兵陸續登岸在租界中往來巡弋常鎭通海道長外山觀察聞之恐居民心滋驚駭遂飭洋務局委員邵大令文炳水陸總巡周錦堂都戎各帶差勇赴江干妥爲彈壓聞此次英艦之來係保護本國商民並非别有要挾也 
[英艦抵蕪]  
　　蕪湖訪事友來函云五月二十二日英國某兵輪船溯江而上道出蕪湖並未停輪立卽駛往漢口二十五日又有一鐵甲戰艦駛至江心下碇次日統帶某英員乘輿登岸倩英國駐蕪領事麥迪莫君介紹拜會蕪湖關監督徽寍池太廣兵備道吳季卿觀察有頃觀察循例答拜尊俎往還欵洽無間聞此艦現擬在蕪暫駐以便保護彼 
 
 

Page 2

 
 
國官商兩江總督南洋通商大臣劉峴帥聞之擬派龍驤兵艦卽日鼓輪前往以靖民心 
[調兵剿匪]  
　　徐家匯匯報云滇省匪人起事攻城占地不亞北省義和拳現在若輩愈聚愈多幾不可以數計法字各報咸勸法廷立遺大軍悉心剿辦英國大登及斐留斯兩巡艦本在拍蘭脫地方駐泊今已奉調來華其調自印度者計第一隊孟加拉兵三營麥迭拉斯品尼司一營孟買步兵一營噴嚼步兵一營錫克兵一營 
[防患深謀]  
　　徐家匯匯報云日前江防營接奉南洋大臣兩江督憲劉峴帥密札令嚴捕大刀會匪如擒獲後訊得果係匪黨立卽就地正法按大刀會卽拳匪之根苗今已由東省蔓延至桃源宿遷幷有潛入江蘇境内者峴帥此舉誠防患之深謀也 
[保衞教堂]  
　　蕪湖訪事友來函云自北省拳匪猖獗南省沿江各埠訛言四起民心皇皇蕪湖各當道連日接奉兩江總督南洋通商大臣劉峴莊制軍密電飭速籌辦江防以保護各國教堂及各西人居處爲第一要義每一電至不論雨夜星晨令材官立刻飛騎傳示各防營及地方文武各員並諭以設有貽誤定卽嚴叅是以蕪湖縣及保甲局各官議定自上月二十四日起開辦夏防每夜皆率領勇丁赴保甲總局書到然後分往各處梭巡一面由縣出示黏貼各教堂門首如有匪徒造言生事及信口傳播者一經拿獲嚴懲不貸似此加意防維中外居民當可高枕而臥矣 
[俄人無理]  
　　營口訪事友人云近日俄領事遣人拘送華工二十五名至山海關道署聲稱彼等至鐵路車站攫取洋銀請爲訊究及訊之各工人則同稱小人等被欠工資積久不付不得已而向車站索取遂被俄入以攫物相誣噫果如此言則俄人之恃勢横行無理取閙亦可想而知矣 
[商舶入川]  
　　宜昌訪事友來函云立德洋行肇通輪船由滬載運貨物泝江而上上月十四日夜間十點鐘時駛抵宜昌輪船公司及各商號均放爆竹以迎至十六日十點鐘時卽展輪入蜀 
[靈櫬過營]  
　　營口訪事友人云原任黑龍江將軍恩留守澤因病卒於任所近由公子扶寧輀就道上月某日道經營口專雇招商局興濟輪船裝運至滬然後換船回湖北荆州駐防妥謀窀穸 
[松郡招軍]  
　　松江訪事友人云自北省拳匪倡亂東西各國藉口代爲剿滅紛紛調兵士入京以致外侮内憂相逼而至中營張華園叅戎知防務不可稍鬆商之城守營楊克明遊戎以此間正副二營練軍自前年奉檄裁汰一百五十名後兵力單薄布置難周擬另募新兵以補其缺或謂此舉實由提憲李壽亭軍門札飭遵辦尅日訓練成軍古云聞鼓鼙而思將士正有志者奮身報國之秋也 
[調委簾差]  
　　紹興訪事人云今歲恭逢皇上三旬萬壽特開慶榜浙闈舉行鄉試例派同考官十六日向例調實缺人員充當山陰縣甯琯香大令本瑜前已三次分校秋闈得士稱盛兹於五月二十六日藩憲惲菘耘方伯牌示仍調簾差所遺山隂縣篆務委何大令黻章暫行代理 
[珠江畫舫]  
　　廣州訪事友人云前者粤垣薪價陡昂小民幾苦無以炊爨督憲李傅相憂之諭令商人分詣産柴之區購運至省並派輪船爲之拖帶所過各卡概免抽釐以廣招徠而資接濟爰有某某等商人集股本銀七萬兩禀請承辦二面在廣西梧州境内設立分局預爲收儲大約居民可不致有新炊之慮矣○城西荷基二約横巷甲乙二冶工昆季也與同族某内積不相能上月某日傍晚丙突持洋槍前往將甲擊倒乙急奮力扭住内復擊以槍砰然一聲適中要害而殞鄰人聞聲出視見内手執兇器恐遭不測莫敢拘拿遂被兎脫旋舁甲至某醫院求治一面備棺將乙收殮想須禀請地方官緝兇究懲也 
[月湖夏漲]  
　　寗波訪事友人云女棍爛汸阿嬌與女順珍兇惡昭彰人皆側目前經府尊高太守訪聞連順珍本夫綽號三岔口者嚴拿到案研訊之下供稱妻子素性悍潑不受約束早已退休求恩寛宥太守遂令從寛開釋判令將阿嬌鞭藤條五百下順珍姑念懷孕掌頰五十下發縣管押上月二十日荷以雙連竹枷飭差押令遍遊六門示衆行至天寗寺左近觀者愈聚愈多差恐滋生事端急召地保竺小才文興周震太督同彈壓忽有巡城營勇聞風而來圖飽眼福竺執藤鞭阻之勇大怒恃其黨衆羣起而攻遂被毆傷竺家屬聞之將竺舁送鄞縣署禀請騐傷事爲哨弁王某所聞善言排解令勇出養傷費若干始得無事是亦可謂節外生枝矣○日前府鄞兩學廪生朱昌年附生王斌等以鄮山書院向例專試鄞邑士子不准藉隷外邑者冐名與課乃近日此弊日滋幾有喧賓奪主之慮禀請縣主徐大令設法禁阻大令許之爰頒發示諭略謂爾等須知鄮山書院定章止准鄞邑生童與考其餘外縣人等概不收考以前鄰邑生童來考者爲數寥寥無碍於事是以權爲變通以示培植近來愈考愈多於膏火花紅不無窒礙目應循照舊章辦理自示之後自本年五月起外縣生童概不給卷收考其在五月以前曾經考取前列者應得膏火花紅仍准一律支給 
[南湖凉意]  
　　嘉興訪事人云濮院鎭左近有地名高家橋者村舍毗連衡宇相望中有高姓者掛名仕籍頗著聲稱上月某夜突有盜匪數人踰垣而入手持器械男女皆不敢聲張任其搜掠一空而逸事後開單報知嘉興縣二十九日縣主劉大令帶同書差捕役蒞鄉察勘回署後卽飭捕役會同緝捕營勇丁從速跴緝務獲懲辦○北省拳匪擾亂洋商停止購絲禾郡各絲行亦皆因此袖手鄉民持絲赴鎭無人購取不得已暫質長生庫中至於豆油及一切雜貨其價日增貧苦小民謀生殊不易也○鄉民育蠶已畢播種新秧河水乾枯桔橰不易幸連日甘霖疉沛水足秧田南畝三農始得稍舒手足 
[鑑湖晴漲]  
　　紹興訪事人云新昌縣侯緯辰大令蒞任有年近因台匪猖獗被竄入城連刼十餘家未經破獲以致省憲震怒立子撤任遺缺經藩憲惲菘耘方伯牌示委候補縣張笠漁大令彬署理大約藉花香裏彼都人士必有騎竹馬而迎新令者矣○紹興府屬茶捐向由張紳怡亭包辦歲繳銀四千餘兩現在大吏方整頓釐金張紳思格外報効擬定每百斤加捐六斤茶商宋某不服具禀紹興鹽茶總局瀝訴商情困苦求免加抽並請將張紳斥退督辦鹽茶局蔡容如太守體恤商艱俯如所請刻已批准照辦矣○去歲越中收成中稔外郡之米亦源源而來價值似可稍减乃不意紅陳黄茂雖堆積倉箱而價仍如舊目前上白米每石需洋銀五元三四角最次之米每石亦需四元六七角數米而炊者皆不免愁鎖雙眉也 
[示定滬民]  
　　欽命二品銜江南分巡蘇松太兵備道余爲出示曉諭事照得前因北省拳匪滋擾各國調兵前往保護本國官商本埠居民不可聽信謡言輕舉妄動疉經出示曉諭在案本道兹奉兩江總督南洋大臣劉兩湖總督張電飭酌議上海長江内地等處保護章程與外國各領事會商辦理兹准本埠領袖西洋總領事函現駐大沽各國水師提督已示諭祇攻拳匪曁阻拯救北京及别地方遇險外國人之人各領事願再聲明今劉張兩督憲按照約章力保該管省内一切外國人利權無傷各國始終至意或分或合開端舉動或遣兵卒沿江登岸等語合行出示曉諭仰商民諸色人等一體知悉爾等須知本埠城廂内外以及租界均有華洋兵丁各分界限按叚巡防密加保護一遇流氓成羣肇事立卽會同拿辦决無意外之慮爾商民人等愼毋惑於謡言紛紛遷徙致遭匪徒劫掠之禍自貽伊戚也切切特示 
 
 

Page 3

 
 
[示平滬市]  
　　欽命二品銜江南分藩蘇松太兵備道余爲出示曉諭事照得上海市面以錢業爲大宗而錢業須賴各銀行零拆轉輸現因北方拳匪滋擾滬上無知愚民或取現洋收藏或運回鄉里以致市上銀拆洋價大漲本道現奉南洋大臣劉兩湖督憲張電示已與各國總領事議定保護章程各不相擾彼此已經照會允洽則上海以及長江等處斷無滋事之慮昨日又經邀請盛京堂傳集各錢莊及銀行管事互相妥商以維市面各銀行均可照常拆銀周轉並無收銀不放之事銀行鈔票及錢莊匯劃銀洋票各錢莊以及各鋪戸商民亦應照舊行使以期流通不滯毋得妄生疑慮致碍市面合行出示曉諭爲此示仰商民諸色人等知悉所有各銀行鈔票均照銀行規例有銀元儘可放心照常行使亦决無收銀之事勿得妄聽谣言互相疑慮切切特示 
[照會典董]  
　　前日上海縣主汪瑶庭大令備文照會城廂内外各典肆董事内開爲照會事照得北省拳匪滋事祇在近畿一帶滬上安堵如常業由中外各官會議保護商民儘可照常貿易不必驚惶兹經本縣訪聞本埠各典當或竟停當放贖或每日祗數刻收當旋卽閉門似此輕舉妄動實足以摇亂人心合亟照會爲此照會貴董事煩爲查照希卽實力傳諭各典鋪一律照常收當以維市面而安民心仍將遵辦情形尅　具覆查攷毋遲須至照會者 
[觀察巡行]  
　　蘇松太兵備道兼江海關監督余晉珊觀察以浦東一帶爲流氓土棍麕聚之區特於昨日渡浦至爛泥渡楊家渡陸家渡洋涇鎭及各機器紡紗廠巡查一過命各巡防局員加意巡防毋稍疎忽 
[勘修城堞]  
　　本邑城垣舊多傾圯前雖草草修葺而雉堞尚未能一律整齊兹者蘇松太兵備道余晉珊觀察以城郭不完殊不足以自固爰於昨　特委上海縣主汪瑶庭大令估工修理大令奉委後卽乘肩輿出署自老北門登城繞至小東門勘察一週然後命駕赴道轅稟陳一切以便籌集欵項擇日興工 
[履勘地北]  
　　　日午後蘇松太兵備道兼江海關監督余晉珊觀察命駕至浦東洋涇鎭唐橋爛泥渡火油池一帶會同董事勘定地址以便按叚派捕梭巡 
[招勇已齊]  
　　本邑江南機器製造局總辦潘芸蓀觀察前曾遣員赴淮徐海各屬招募勇丁五百名駐紥局旁藉資保護兹已招齊不日將次點騐以便頒發軍裝 
[局員行夜]  
　　前日之晚本邑南市二十三七鋪巡防局委員盛雨村二尹督率地甲勇丁親往各叚巡查巡至賴義馬頭左近見有偷兒王介生者手携女褲兩條匿迹某樹行所堆樹内飭卽提至輿前略詰情由喝令掌頰二十下旋又查見乞丐一名在街頭偃臥亦命堂頰二十下以儆其餘 
[添招巡捕]  
　　本邑南市捕房捕頭王經年前奉蘇松太兵備道兼江海關監督余晉珊觀察之諭招募華捕六十名往浦東爛泥渡楊家渡洋涇鎭唐橋等處嚴密梭巡俾匪類不敢蠢動至昨日應召報名者已多至百餘名捕頭告以靜候禀請工程局總辦程大老爺定期翌日會同查　騐看擇其尤者給照辦公 
[派役巡查]  
　　前晚上海縣主汪瑶庭大令特飭本署皂快各役分往南市按叚巡邏凡烟館客寓之類務須逐一搜查以免匪類托足其間爲閭閣之患　 
[售票被拘]  
　　前者廣濟公司經理人王某函致南市馬路工程局請飭差禁售廣益合衆和濟等彩票以符專利六年初議總辦程雨村大令准之立卽飭差持票傳諭新馬路中各義振票店不准兼售廣益等票日前十六鋪地甲查獲大有豫萬有利五福來三家有私售廣益等彩票之弊爰解經大令研訊大令略詰情由飭卽押候核示至前日又查獲老恊記票店違章私售廣益票因亦解至捕房管押聽候移解工程　　請大令訊供 
[蟻棍難寛]  
　　胡湯氏投英美租界公廨控元昌土棧夥袁澤章將女兒芷貞誘出鬻入龜奴薛根泉所開雙富堂么二妓院内改姓花字曰二寳逼令賣娼讞員翁笠漁直刺准詞提薛前晚倩襄讞委員張柄樞司馬研訊胡蕩氏供小婦人籍隷胡北某縣生有一女小字芷貞去冬被同鄉袁澤章誘拐來申押入德鄰里某鴇家取去洋銀二十元嗣由某鴇領至棋盤街雙富堂向龜奴薛根泉抵押洋銀五十元改稱花二寳勒令賣娼今春小婦人來此尋獲被袁糾集流氓多方恐嚇謂爾欲得此女非將身價如數歸還不可小婦人無奈羅雀掘鼠集貲向贖不料薛龜之婦兪氏大肆肅肅之威堅不依允叩求提袁重辦花二寳供與其母略同薛兪氏供丈夫根泉臥病在牀不能到案故倩小婦人來案陳明花二寳由著名蟻媒袁澤章偕一素不相識之人領至小婦人家賣娼月貼小婦人飯食資並未抵押洋銀現在小婦人處尚欠房飯洋銀五十元求恩追給司馬謂袁澤章誘拐閨女串同薜兪氏逼良爲娼罪不容寛惟胡湯氏縱女爲非亦難辭咎著將二氏及花二寳一倂交官媒看管候補提袁澤章到案覆訊懲辦 
[不准交保]  
　　前者英商哈咪洋行主投本營領事署控買辦魏禮靑盜用票銀二千八百兩由英領事照會讞員翁笠漁直刺會同梅繙譯研訊著將魏交保出外淸理不料魏保釋後迄今置若罔聞哈咪洋行主聞之遂復禀請押追魏一味挺押梅君惡其有意圖賴著管押捕房半年前日魏倩律師侯魯公至公廨求保直刺峻詞却之不准所請 
[英美租界公廨會訊案]  
　　英商魯意師摩控袁鑫山等一地兩賣前日午後讞員翁笠漁直刺會同班正事領升堂研訊魯意師摩偕見証洋人乃克投案訴稱前月由石硯卿與地保王阿三王瑞香等爲中向提右營叅將廖叅戎部下管帶砲船之袁鑫山贖取地二畞一分應付銀八百兩先付洋銀五十元作爲定欵旣而袁串同地保將地另售與華人建造房屋向論逞蠻顯係串同行騙今將賣契方單呈請祭核求恩迅飭提袁究追石硯卿供此地由袁售與黄華東與洋人絶不相干求鑒王瑞香供詞與石相同王阿三供小的並非地保此案毫不知情求恩省釋直刺商之班君謂此案非袁到案無從核斷著將王等三人一倂押候提袁到案復訊核辦○英國高易律師控恊德豐木號主倪審齋佔地造屋直刺與班君會訊之下高律師投案訴稱被佔之地請著倪將屋拆讓倪延律師佑尼干到案聲稱此地由善善堂董事王介眉租與恊德豐造屋並非倪私佔直刺商之班君將倪交保出外候傳王質訊核奪○前者瑞記洋行主控買辦陳仰軒定購煤油十萬箱延不出貨迭經直刺會同德領事署法繙譯官研訊將陳交保出外候核昨日午前陳延律師侯魯公到案訴稱陳所定煤油原定兩月爲期現在市價略賤而貨未到期陳前願賠銀二千兩持論尚稱公正瑞記行主不應違背合同私押寫字房至兩日之久請爲公斷瑞記行主倩律師博易投案訴稱此貨照目下價值核算應虧銀一萬餘兩有定單爲憑請爲查核直刺謂陳在瑞記行執事已閱二年餘行主深信不疑令主持一切定貨陳以市價日低於未到期之先認賠銀二千兩亦得謂情理之平乃瑞記行主遽於未到期前將陳幽閉殊爲不合應著將陳願賠之銀罰充公欵侯律師稱此斷甚屬公允法君則大不謂然侯律帥辯稱按照中西和約所載領事只能聽訊並無判斷之權不得違背請照此斷辦理可也直刺謂此乃細故總可和衷共濟俟商議後覆訊再核可也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皮業逃聞]  
　　漢口訪事人云牛皮一項係中國出口貨之一大宗今春寓漢西商因存貨尚多相率停辦各皮行受虧甚巨現聞已有數家因之歇業亦可見商務之衰矣○近有某旗員在漢口入角亭地方向各皮行購買牛皮約五六大百擔業已載貨前往至作何用處局外人無從知也 
[柴貴有由]  
　　揚州訪事人云揚城各柴蓬向有運柴駁船常川裝運近因新招武衞前鋒左右等軍招募足數紛紛由上江下駛至瓜洲口登陸整隊赴徐州一帶駐防各勇雖皆遵陸前進而支搭營房帳棚等項所需木植甚夥並營中米糧等物皆非由水道船運不可各民船聞此消息相率躱避不得已招雇柴船裝載北上載重不免行緩迄今尚未遄回各篷儲柴銷售殆盡而洲上柴如山積苦無船運因是揚城柴價每擔較上月增價七八十文大約須俟柴船南旋方可從賤也 
[上海縣署瑣案]  
　　前者本邑西門外客民林劉氏吞烟斃命報經前縣主戴明府騐明將屍親所控之李周氏及伊婿顧南四提案訊供收入押所前晚汪大令飭提覆訊李周氏供小婦人係江北某邑人與林劉氏鄰居去冬十二月初四日林劉氏誣指小婦人言伊與同居董姓有染偕董至小婦人家尋釁致小婦人被毆受傷至晚女壻顧南四回家聞知其事卽至林劉氏處謂岳母如有不測定與理論至初七日林劉氏吞烟身死伊夫舁屍至小婦人家訛詐小婦人報經前縣主戴大老爷騐屍後管押迄今已逾數月求恩釋回以免拖累顧所供相同大令飭各交的實人保去○著名流氓王寳寳向在浦東陸家行一帶鄉間横行不法由前縣主訪拿到案訊供收押前晚汪大令飭提覆訊王供小的向來安分不敢滋事務乞開恩大令飭釘上脚鐐發改過局收押三年期滿再行察核○王蘭生控王志珊盜賣祖墳吞用鉅欵前晚汪大令提案研訊王蘭生供治下王家厚有公共祖墳計地五畝九分祖父以上二十餘柩攢葬於此今被志珊私賣與某洋商得銀五千九百餘兩盡行吞没將各棺翻起屍骸狼藉慘不忍言合族俱忿恨不平叩求究辦王志珊供監生向習錢業此地係監生祖墳故由監生出賣所有棺木業已遷葬他處矣大令謂志珊所售之地確與蘭生祖墳無涉惟貪得重價將棺木二十餘具盡行翻掘殊屬荒謬絶倫遂喝令將頂帽除下重　手心志珊叩首哀求大令爰判罰洋銀五百元交公正族長存典生息爲修葺祖祠及合族祭掃之需志珊叩首遵諭具結呈案大令著交人保出限二十日内措繳洋銀如違究辦 
[英美租界公堂瑣案]  
　　包探竇如海解送積竊張阿根到案禀稱昨日此人潛至英界大馬路三百七十六號門牌張雲卿家竊取絲絨兩疋綢衣兩件布衣三件布一疋兹經小的緝獲人贓送請究辦張雲卿投案領贓張阿根認竊不諱讞員翁笠漁直刺商之法繙譯判令管押捕房一年○包探倪順泉解送張福生到案禀稱昨日此人到圓明園路十三號門牌莊昌壽家竊取布衣一件兹經小的緝獲人贓送請究辦莊投案領贓張小的偶貪微利以致作事不端尚求恩宥直刺判令笞責一百板贓給莊具領○包探倪順泉張瑞寳同解張連趙永學到案禀稱伊等二人混至某輪船上將胡吳氏所携皮箱兩口搶去計箱内有翡翠首飾五件烟槍二十四枝大土一包綢衣二十件金約指兩枚及銅水烟袋妝鏡洋傘等物報捕後經小的查獲詰知翡翠首飾已被質錢兹特送請究治胡吳氏投案供稱日前小婦人由某處乘舟至滬途中被張趙二人搶去多贓今雖由包探緝獲若干所失尚屬不少求恩究追張趙同供小的等同在某礦務局司茶水之役前日因事到滬怱促間誤取胡吳氏之物並非有意攫取尚乞鑒原直刺諭令押候合賠洋銀一百元方准開釋○和濟彩票公司執事人某甲控李伯洪侵用票價洋銀一百八十三元直刺飭將李交人保出限一月内淸理○包探張阿五解送王稱生到案稟稱此人在漢口路馬頭竊取同順公所置洋紗九包報補後經小的緝獲送請訊追同順公執事人某甲遣人投案領贓王認竊求恩直刺判令笞責二百板 
[法租界公堂瑣案]  
　　永義昶信局夥李光宏張阿大私竊局中受寄之洋銀六百元由局主查悉扭控公廨讞員朱森庭明府迭次訊比押候嚴追李母沈氏聞信由寗波至滬投案求恩昨日明府提案覆訊永義昶信局夥童汝章偕爲李薦保之陳阿來投案供稱李私竊洋銀與張瓜分花銷已罄尚乞恩寛明府謂爾旣爲之薦保不能置身事外著將李張交爾帶出向局主情商限半月内理楚如逾限不理再行送案究懲○前者侯咸熙控吳松筠欠洋銀六百三十元當明府提吳研訊時適侯因事未到因之暫准交保出外昨日侯投案呈遞摺子一扣訴稱吳所欠之欵因由小的擔保早已賠墊求恩究追吳亦呈遞王松年所立票據一紙明府飭交的實人保出限半月内理楚○恒盛祥元元生各魚行主控徐象賢積欠貨欵洋銀一千餘元明府迭次研訊判照四成歸還嗣徐因帳目不符不肯遵斷昨日明府提案覆訊恒盛行夥陳秀華與徐象賢各將帳簿呈案求核明府見徐所呈簿據顯有不實不盡立卽擲還限十日内照斷理楚○順天人宛兆坤由長江一帶附鄱陽輪船至滬將皮箱一口交永安棧茶房李金生雇小車夫錢祥夢裝運到棧中途忽然失去遂將錢扭送捕房昨日捕頭令包探傳同失主解案請訊錢供皮箱實由同伴裝去並非小的所爲叩求恩宥明府惡其刁狡著押候笞責二百板追繳原贓○左子祥訴稱小的在公館馬路晉源烟店爲夥突被陳長林竊取香烟一大匣飛奔而逸幸得追獲人贓送案請辦明府判責二百板贓給還失主○包探禀稱小工林阿生黄阿狗在太古棧内行竊棗二十餘斤由管棧人緝獲人贓送案請辦明府判各責二百板○包探禀稱何松浦手持孔明燈彳亍街頭行蹤詭秘是以拘請訊究何供小的在西門左近拾得此燈並未爲非求恩明鑒明府判責一百板○包探禀稱積竊吳仁生至某輪船圖竊小的見而拘拿伊竟持刃逞兇爲特送案請辦明府判枷號一月笞責五百板然後遞解回籍○包探禀稱流氓沈福生狙伏鄭家木橋之畔攫取行人某甲所携水烟袋一枝逃往英界次日仍在原處狙伏是以拘請究懲明府判責二百板贓存候失主認領 
[美租界捕房紀事]  
　　本邑人張某偕所私蕩婦某氏僑居吳淞路第五十三號門牌屋内前晚婦乘張不備席捲所有而逃及張查悉情形偵騎四出蹤跡杳然遂開列失單投捕房報請查緝捕頭允之○前晚崇明小車夫陳大郎混入篷路某機器廠竊取機器上所用皮帶卷而懷之及出卽爲包探劉阿炳所見拘入捕房捕頭令押候解送公堂稟請讞員翁笠漁直刺訊辦○昨日天將破曉時偷兒李阿四闖入外虹口某號内竊取洋棉紗若干包携至中途正思銷售不隄防被包探張阿五原見拘入捕房捕頭令押候解送公堂禀請究辦 
[惠澤覃敷]  
　　昨蒙淞滬釐捐總局憲頌到太乙丹一百四十塊臥龍丹一百瓶如意丹二百瓶紅靈丹八十瓶飛龍丹十五瓶純陽丸藿香丸各二十包通利散止血丹各一筒時症茶四十方祗領之餘仰見行慶施惠念切民依之意卽當妥爲散給藉副憲厪又奉到梁興文善士洋三十元又接和濟公司函開日前海關金君得彩洋三百元如數送去當蒙贈洋十元惟敝公司向無此例未便領受特悉數撥充醫藥經費卽作爲金君樂助等語實心實事有足多者除各掣奉收照外謹綴數語鳴謝上海六馬路仁濟善堂司董謹誌 
 
 

Page 10

 
 
[建業官報]  
　　五月二十八日江南提臺李軍門到會藩憲恩籌防局候補道逃兩江營務處李支應局郭洋務局汪金陵營叅將陳麟書直隸宣化中軍遊擊倪開珩均見開濟兵船李田到卽辭直隸州王茂中禀知起服回省淸河縣侯紹瀛到交缷睢甯縣事並叩謝飭回本任知縣沈承德交缷代理海州回府經歴定棻巡檢王永昌鹽經歴王來寅均奉示寫履歴巡檢阿昌阿到由京來候補道丁葆元到交署淮揚道回知縣吳兆林到交缷署沐陽縣事回○二十九日欽差巡閱長江大臣李到會吳淞淸丈局候補道沈瑜慶候補道陶森甲交缷五河鹽厘回均到統領親軍等營劉統領衡字全軍王直隸宣化中軍遊擊倪開珩均見上海廣方言館提調候選郎中張通典到寰泰兵船何心川到由江隂來○三十日提督　熙照赴湖南招添護軍營江勝　營關達義赴鎭江均辭六合縣吳到知縣左秋周奉示寫履歴 
[蘇垣官報]  
　　五月二十九日知縣孫喬年禀辭赴寳山沙洲差又陳世輔由寗來管駕飛槎輪船委員千總徐嘉林禀知送李鑑帥赴江隂回並禀辭赴滬修理輪船 
[皖江官報]  
　　五月二十八日代理　昌荻港司朱秉謨舒城曉天司卜官松蕪湖縣典史邱光銓均辭知縣張奎漢辭赴皖北公幹直隸州判朱傳笥知奉委解學院養亷　赴　平州判李文蕃到委解文闈費經銀赴金陵回委辦太白厘卡知縣石寛面試○二十九日代理績溪縣華國文辭委辦和州厘卡直隸州左承伯知奉臬臺委兼辦保甲丁艱知縣熊鈺辭奉委赴上海公幹候補知縣盧忠麒辭奉委赴湖北公幹縣丞吳振明由潛山帮辦保甲回○三十日委辦太白厘卡知縣石寛辭直隸州判朱傳笥辭委解金陵揚州餉銀並學院亷銀赴太平○六月初一日委辦皖南土藥提調知縣劉籌到候補知縣陳寳知奉委勸本省賑捐巡檢姚錫嘏辭赴六安 
[豫章官報]  
　　候補縣慶豐在義甯等州饒宗羲往南城等縣葆和往廣昌等縣俱催地丁兪官圻往奉新催城丁錢志銘由京來省署觀音閣通判郁震培缷事回李光表查浙江海防回楊炤　津卡公幹回倪望隆赴豐城補修圩堤鄧貞琳插委釐卡一次許應鋐禀繳執照饒宗羲往臨江公幹府經陳同衡南昌修堤回施澤宏　城催墊欵回守備謝開祺委查廣　門知縣楊樂修委催高郵市卡孫令欠欵同知元雋由九江來省禀謝襄辦撫院文案典史單錫璜安福催地丁回王永精豐城辦保甲回同知戴鴻恩銷辦淮徐海賑捐饒宗羲往金谿催地丁黄宗典往德安公幹九江同知恩彦往豐城騐收圩堤豐和往贛州措資鄭緒彬往淸江催地丁策嶲委辦生米卡檀家琮金陵解南字營餉回倪鍔　昌公幹回縣丞何本　聞訃丁繼母憂錢泰階長江催運回兪永康由靖安楊國榜由豐城俱催吏攢回李應芳廣豐保甲 
[維揚官報]  
　　五月二十日丁鹺尹兌孚騐收東灣壩工秦鹺尹鴻翥銷五河聽差○二十一日舒鹺尹士傑辭回寳帶橋卡許鹺尹善登委南鹽廳查騐童鹺尉榮春由六漫閘來○二十二日楊鹺尹誠委寳帶橋卡石港塲陳鹺尹禀辭東臺厘捐許大令寳仁過揚范鹺尹槤銷吕四漁汛差 
 
 
 

Page 11

 
 
   
 
 

Page 12

 
 
   
 
