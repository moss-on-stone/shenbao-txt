# 1934 - 223 - 4908740

 

Page 1

 
 
[鄉秘書○中東戰紀恭摹御容懿範曁中外人地諸圖續編載密電六萬言眞秘書也翻刻送究]  
廣學會著中東戰紀八卷本忠愛之忱上治安之策今第三次重印恭摹皇上御容皇后懿範羹牘如見雲日同符更繪中外名流曁黄海戰地諸圖以資考鏡價仍一圓五角○戰紀續編四卷載李中堂東征電報六萬音百爾君子密疏數十篇曁各鄰國密約各西報譯論之屬合　初編所錄皆萬金不換之秘本百思不到之眞詮取價七角○文學興國策二卷爲振興新學者先路之導卽爲光昌文治者榮業所基取價二角○　　鄉會試第三塲歲科試經古場皆兼時務題目風檐角藝首忌襲謬承訛以上三書於中國重大新政東洋搆釁實跡歐洲交涉隠情考核謹嚴搜羅宏富合爲一套取價二圓○若更合泰西新史攬要及時事新論圖説以揣摩各國百年來之政策中國十年來之情形悉人條對之中元魁由此其選也上海在申報館申昌書畫室格致書室美華書館大吉樓古香閣飛鴻閣出售外埠託考巿售書處寄售圖書集成局代啓 
[三塲以時務策士論]  
取士之法列代不同三代盛時以德進以事舉以言揚朝廷皆有用之材庠序無虚聲之干敻哉尚乎不可及已羸秦以降漢重策論則有賈董之才唐重詞章則有李杜之選以及六朝尚駢麗宋人尚理學雖立法各殊而得人則一自王介甫創行制藝而明祖遂因以設科取士當時有天下英雄入吾彀中之説本朝定鼎燕京採取前代之制而參用之除歲科仍兼考詩賦駢文雜作外其春秋二試則定以制藝爲首塲謂其能闡發聖賢之心傳根柢經史之義藴也至二塲則試以經藝習鄭君之訓詁明許氏之説文擷蕭選之腴詞運遷史之妙筆各體畢具衆美皆臻炳炳麟麟亦殊可觀矣若三塲之試以策者則又恐士人學古入官若不明歴朝之名物典章當代之經濟掌故不足以展平治之謨也於是問之古事以驗其學問之今事以覘其才自經史子集以及治河運漕天文地輿禮制樂律凡國家之大政事大典禮無不令切實敷陳潛心研究是則合三塲而觀之並無甚難甚易之殊亦無倚輕倚重之别也無如遷流日久積斃愈多以時文之易於剽竊也於是操觚之士規撫格調綴緝膚辭自束髮以至成人父以此教子兄以此傳弟苟能熟近科程墨數十篇亦足以掇巍科登上第夫人情莫不憚迂遠慕速化古今理亂得失興壞之機大學格致誠正修齊治平之要求之者數十年難窺閫奥且仍無當於進取之數熟若揣摩時好博富貴於數年間哉是故俗論有三塲最重首塲首塲最重首藝之説蓋誠陋儒相傳之秘訣也至於三場之策從無人研究之者亦良有故聞前輩有言從前凡初應試者父師必相戒以實策蓋恐一經徴實閲之者或未悉源流轉受屏黜之患迨至相沿日久非特不能逐條証據詳明甚有句讀未清文義未晰者種種可笑不一而足近科以來風氣稍變典試者類多名公巨卿淵慤博雅之儒江南爲人文藪每屆考試石印諸書局紛如雲集有大力者可以負之而趨然所出策題每多時賢論箸古籍秘藏有石印所未及錄者似乎防弊甚嚴得才可慶矣然細考之亦仍不過鈎稽金石抉剔虫魚雖考據之已精仍譾陋之難免前歲中日戰後時事日艱士大夫亦漸悟時文爲空疏無用之具思翻然改變從事於所謂西學者自京師設强學會而各省大吏又皆力爲振興舉凡農商礦算聲光化電諸學皆請教習開學堂郡邑書院亦多變革舊章創行新法又以鄉會爲士子進身之階不可不通時務也於是三塲有改試時務策題之説夫守舊之不如開新天之理也誘掖而始克振拔亦人之情也中國四百兆圓顱方趾之衆豈盡愚於西人哉特上之人無以倡之斯泯冺棼棼而不知自振耳今幸明示定章將必有魁通奇偉之士明達有用之才專心致志精益求精於其所謂農商礦算聲光化電諸學始則規仿焉繼則並駕焉終且超軼焉士人負通達之名卽國家收富强之效顧或者曰中國性情尚樸風氣未開數十年來卓識之士其能留心格致者固不乏人而俗儒之拘墟謬瞀旣堅且悍者試詢以五洲萬國之名太陽地球之位每有瞠目咋舌而不知所答者今一旦試以時務之策有不疑且駭乎且不特此也袞袞諸公當日進身之初類皆由庸爛之時文纎小之試帖疲軟之楷書忽而司掌文衡遂欲變其所習從事於農商礦算聲光化電之學是猶挽御者使操舟强秦人以赴越也不亦傎歟則謹應之曰國之風氣固由窒而漸通人之學問亦由疏而漸密果能毋因循毋浮躁上下一心始終一致必有能漸進於富强者若夫畏難苟安徬徨曕顧則誠愚懦畏葸之人而不足與言自强也已 
[鐵路更委]  
　　天津訪事人函云鐵路公司併歸官局而後由吳調卿觀察總辦一切事宜去冬鐵路規復公司調卿觀察由言官彈劾撤差直督王䕫帥改委黄花農張戟門兩觀察爲官商兩軌總辦現聞公司又有併歸官局之説仍以調卿觀察總辦其事擬於八月初間交代世事渾如如棋一局於官塲何獨不然 
[析津水患]  
　　時逢盛夏附津河水動輒漫溢成災今屆大雨時行北運河左岸由唐家灣漫口東灌武清寳坻香河等縣村落柳臺以上復行决口六七十丈掟北數十餘村悉成澤國民嘆其魚畿南黎庶迭被水災胡天不予斯民之至於此極耶 
[浙省風潮]  
　　浙省杭紹二府沿江一帶居民向以紡織爲生沙地之上種植木棉極爲繁盛本年夏間天時乾燥結花甚爲豐滿不料立秋之日晚間陡起西風次日愈大至十二日風挾潮行浸灌内地近江地方草屋被吹折者約有二十餘家所植木棉花枝大半墮落蒼蒼者天唯有徒徒呼奈何而已 
[緝獲巨盜]  
　　蘇州訪事人函云本月十三日省中飛划營管帶胡游戎在宜興地方拿獲巨盜四名解至撫轅趙中丞飭交吳縣訊辦游戎奉令之下親率健兒多名將四匪護解至縣賴大令升堂研訊四匪供認各情不諱因飭釘鐐收禁内監候禀請上憲核辦兹經訪悉該四匪一姓施渾名施大係黑面施老窩子之堂兄卽去年已經正法白面施老窩子之胞兄也一姓葛卽上月廿二夜蘇鄉西華鎭連刼三家之盜首一姓王爲是案之夥盜一姓吳係施匪之羽黨據施大供稱堂弟施黑面自知罪無可逭爰於數日前將所蓄數千金散給夥友囑令各自謀生已則獨自一人逃逸他處其蹤跡尚未明悉賴大令以飛划營將士破獲巨盜奮奮勇可嘉爰卽賞洋蚨百枚爲犒勞之費各將士領賞之下莫踴躍逾恒云 
[散勇過境]  
　　皖省官塲接得蕪湖電信知有下遊遣散兵勇送歸雲貴原籍若輩沿途登岸時有滋閙撫憲鄧大中丞得電後隨飭練軍駐紥東關八蜡廟並派長澄兩營杉板排列江于預飭縣備資散給毋許登岸滋擾兹於月之十三日清晨過境計二十二船約四五百人卽往潯江進發云 
[飢民滋閙]  
　　安慶府屬之太湖縣距省二百里風土民情素稱儉樸月之初旬忽有飢民千餘齊集縣堂索賑聲勢洶洶語近挾制縣主未便擅允只得飛禀省憲調兵彈壓大憲卽委方連軫太守於十二日清晨馳往並委武弁張 
 
 

Page 2

 
 
督練軍小隊四十名一面飛札飭潛山營陸遊戎就近調兵前往鎭壓此種飢民或云來自太湖縣連界之英山縣或云係湖北被水災民路過該處與本地飢民合而爲一紛紛傳述尚無確信俟有續聞再當採錄 
[示禁陋規]  
　　江西訪事人函云茶葉爲江西土産一大宗近二十餘年屢經虧折苦不堪言舊年虧本約二百萬兩今年虧本亦約二百萬兩當事徬徨無從呼籲税厘旣不能减陋規又不能裁飲泣吞聲付諸無可如何昨奉翁筱山方伯有嚴禁陋規告示一道亦足紓患而有實惠於茶商爰照錄之以供衆覽其文曰爲出示曉諭事照得皖南茶商近年採辦紅緑箱茶現准皖南牙厘總局查得經過江西倒湖安徽華陽等處厘卡均有騐票蓋戳等項陋規商力實有未逮本年自春租夏霪霖滂霈山價昻貴茶商虧折尤甚若不加意體卹將茶商經過各厘卡陋規嚴行禁革貽悞大局實非淺鮮禀奉督憲抄摺札局刊示嚴禁等因奉此查江西厘金亦以茶税爲大宗今皖南箱茶經過江西厘卡需索陋規恐江西本省收税之茶經過本省厘卡亦難免有需索情事今奉前因自因一體示禁除抄摺札飭各局卡委員將一切陋規認眞禁　以後茶船經過務須隨到隨查立卽放行不准稍事留難倘再有藉端需索一經查覺定卽從嚴叅辦外合行出示曉諭爲此示仰茶商人等知悉嗣後爾等裝運箱茶袋茶經過各卡如有仍前索取規費情事准其指名禀究决不姑寛特示 
[飭領地價]  
　　天津采訪使者手畢云德國畫設租界由下園接至賀家口地方沿河一帶綿長約有五里其議起於三年前現將房地價值一律酌定限至九月槪行交清各業主均於月之十三日起分叚差傳覓保具領價值矣 
[操兵斃命]  
　　天津訪事友人竹簡云某軍督辦操防甚爲勤謹前月創議每旬陸操三日水操三日夜操三宿合操一日以免技藝生疎然該軍係屬陸隊不習於水哨弁某甲於水操先期一日臨河游泳冀免僨事之虞詎開諸水濱未登彼岸翌日操演復死兵士十二人督操梁某一員梁蓋武備學堂之高才生也督辦擬優加撫卹已死哨弁給以三年薪水督操則除卹洋一千元外仍給月廪照生前四分之一以賙其家兵士亦恩賞有差 
[暫緩到任]  
　　督辦新建陸軍袁慰庭廉訪新授直按察使司於月初到津禀見督憲現辦操防碍難到任聞舊任亟需交卸想當委員署理也 
[被刃可疑]  
　　揚州訪事友人來函云揚城北河下地偏僻有蘭若曰月影菴曲徑禪房備極幽致前後共有殿宇三進住持某尼已年逾七旬苦志焚修一塵不染有徒年甫十二三齡本月十二日黎明住持令徒至黄家園左近某親串家呼喚女傭比徒與傭至瞥見山門猶扃閉未啓徒遂銅　試扣内寂靜無聲久之仍無應者傭等大疑隨遣素識之隣人某甲撬門而入同行至二進正殿驀見住持尼躺臥血泊中手臂頭面均受刀傷而手腕及光頂上傷痕最多撫之心頭尚覺稍温須臾卽斃傭等驚駭非常不知所措當時卽傳呼地保看守一面回告主人主人爲住持親串隨卽偕同地保赴有司呈報邑宰立卽帶刑仵等臨塲先提小尼及近鄰略訊隨飭仵役詳騐據聞刃傷有二十餘處之多委係因傷斃命當卽塡格暫行收殮一面嚴緝凶犯訊辦似此凶惡之徒想定難逃法網也 
[潯江雜記]  
　　九江采訪友人云江西彭澤縣吏攢各缺自咸豐初年迄今四十餘載從未補過一人此次兼理九江府曾葆農太守札委九江新關委員周作賓叅軍前往彭澤催補吏攢叅軍到彭後逐細稽查計空懸者多至十有一缺乃明白開導令次第補足以符定章○九江對岸封一等鄉地勢低窪全恃堤埝爲保障今夏連朝陰雨水已平堤德化縣梁蔭南明府心切憂之禀請宋珮箴鎭軍撥兵搶護鎭軍允之遂於某日派出新勁營管帶劉清泉叅戎督帶所部勇丁前往六月初二日黎明明府復買棹渡江親臨察看旋於初四日酉刻返署○節孝婦除李氏爲德化儒士徐慶之妻浙江候補府李金池太守之姑母于歸後其夫病劇曾割股療之洎夫殁矢志析舟現年已六秩矣提督學政黄大宗師給以清標彤管匾額上月二十八日具鼓吹以迎觀者咸稱羡不置 
[鐘阜秋雲]  
　　金陵訪事人函云本月南間門舉行盂蘭勝會好事者於前數日挨户捐資舉行此事某日午後卽見燈懸綵結氣象一新傍晚時蓮炬高燒正如天半朱霞照澈大千世界内有福成布莊福泰廣貨號均用碧色紗燈張掛牆外室内陳設各種珍玩十光五色異樣鮮明一路清脆梵音不絶於耳行未數武又聞銅琶鐵板響徹雲霄一時觀者人海人山實屬異常擁擠云○秦淮河水勢盛漲屢列報牘近日潮水驟退文廟前往來如舊絶無褰裳之患東牌樓沿河各處波臣亦早經返旆是以駐省各考店均於是處懸牌貿易云○某甲自稱江寗縣生員每日在考棚街躑躅口中喃喃自語并報行路者云予今歲欲應科試奈同學人不令予考予無可如何只好赴學院控告一時聞者皆目笑存之有知之者謂此人雖已入庠卻素有瘋癲之患云 
[漢皋解佩]  
　　漢口訪事人函云漢鎭自交初伏氣候若秋不必握招凉之珠持却暑之箑而輕風荐爽暑勢全消是誠歴年未有之事惟是節序失調疾病叢起現武漢各處之患病者症雖不一而習和緩之術者無不利巿三倍彼徫生者可不愼益加愼耶○馬戲創於泰西近有西人威利臣者來漢開演是戲假座英界跑馬廠内分别男婦客座價定三等彼及時行樂者無不思呼朋　侶一擴眼界也○湖北自去歲以來宜施鄖三府災荒甚重前日灶司地方竟有人聘請戲班到彼演劇某日正在袍笏登塲萬人屬目適有天門逃荒男婦約數百人逐隊而來揚言我　等饑餓欲死汝輩幸處温飽不思解衣推食轉爲此無益之舉擲　金於虚牝耶言畢立將該班驅逐識者快之 
[八閩瑣記]  
　　福州訪事人函云南台某茶棧招集女工在棧揀茶有一某姓婦人挈同八九齡之小防亦入棧工作以資餬口孩糼小無知時出戲嬉不意在樓梯旁被某甲擠落以致倒栽而下手臂中斷鮮血淋漓其母哭抱回家業已氣絶婦與甲近在對鄰因將孩屍移至其家向之理論惟甲係經紀中人以兩肩荷一口者恐亦無可如何也○福州南門下殿口有石塔一座高矗層霄每當春秋佳日美景良辰士女之結伴往游者絡繹不絶日前有某氏婦半老徐娘猶餘風韻因掌珠一顆適賦葛覃之三章偕美部會醫館中教女二三人約爲游塔之舉氏爲先導甫上一層塔内有缺陷一角約二尺許登者須一躍而上女輩金蓮瘦小姗姗不前氏則超越獨行直上塔頂俯覽山城飄然有凌雲之槪頃之氏因見輩不來急思下塔及至陷處偶不經心失足墮落頭顱跌破血湧如泉口中鮮血迸流立時斃命甲夫聞知疾趨而至　厥慘容不勝悲慟古人謂不登高不臨深斯言旨哉 
[吹笙臺延秋記]  
　　温州訪事人函云温郡離省窵遠每屆大比之年寒畯艱於資斧往往不能應試以故踏槐者人旣不多折桂者事卽罕見雖前屆奉憲調派兵輪來甌送試然外邑諸生不諳規矩有損壞機器等事以致本科無敢禀請寒士中大有爲難之勢幸温處道宗湘文觀察體恤寒儒仍遵成案備文禀請藩憲撥調超武兵輪於初五日來温資送考生兩次每名僅取炭資一元一時歡聲雷動莫不頌觀察之振興文教造就士林云兹第二次已於初七十二點鐘開行趁往者約百數十人聞第二次約在中元之後與試者當更倍蓰已○温處道宗湘文觀察蒞任以來察吏安民政聲卓著士民中畏威懷德倚若長城乃近閲邸抄正任之袁尉廷觀察已膺直按察使之命温處道員缺另簡放陳觀察允頤棠蔭方濃驟歌將賦彼受澤之小民頗覺難乎爲情也○瑞安黄叔頌太史紹第恭膺使命奉派福建副考官黄仲弢太史紹箕又奉命湖北正考官查仲弢爲潄蘭大銀臺之少君叔頌乃卣軒部郎之哲嗣嫡堂昆同膺　簡命一科主試兩掌文衡洵藝林之佳話亦足見甌海之文風也 
 
 

Page 3

 
 
○白底船帮漁民因魚夙洋面安謐悉賴永靖小火輪護送之力因公司醵貲百餘番送作酬勞管郭眉齋守戎以道憲給發口糧糧分當護衛堅辭勿受各漁民乃公製萬民牌傘筮期十一日恭送萬歲里郭公館以誌銘謝並雇新同福班梨園全部在公館門口搭臺演唱郭守戎再三遜讓拜而後受 
[火柴招工]  
　　中國火柴廠之設上海爲最先近日漢上亦接踵而起有協昌火柴廠已高張招帖雇用安工多名分别舉辦近又在滬上招到老女工數人充當教習從此貧家婦女又多一項生機矣 
[清道不清]  
　　福州訪事人函云城廂清道局自開辦以來不能將積污時時糞除抛棄城外每有以此鋪糞草運至彼鋪傾倒者是不啻以鄰國爲壑也現朱紫坊南門城邊安奶廟理事舊署等處均屬堆積纍纍居民行人咸謂未便當事者亦曾目睹之否 
[訪拿賭棍]  
　　蘇鄉光福鎭十二都十一圖内有著名土棍許洪泉俞榮棠華春發楊介亭顧錦泉等五人平素横行鄉里無所不爲近以新絲出巿鄉民各有餘資若輩爰糾合匪類麕集於鎭之附近支篷搭廠開設賭塲鄉民之受害者不可勝數現爲吳縣賴大令訪悉立卽飭差按名訪拿務獲究辦想賢長官除暴安良定當從嚴懲辦也 
[讞員回任]  
　　前任英讞員屠興之别駕咨請回江寗南捕分府本任由道憲委翁明府接辦己列前報兹悉屠别駕擬於廿二日携同瀛眷乘輪前赴江寍再行擇日接印視事 
[捕頭讌客]  
　　昨下午七點鐘法捕頭克賴美君特設中西筵讌在大自鳴鐘大廳陳設一新柬請蔡和甫觀察及道署譯員鳳䕫九太守飲讌陪座者爲法讞員鄭景溪大令及西紳十餘人主賓歡洽珍錯雜陳直至月上花梢始各盡興而返 
[諭挑垃圾]  
　　本埠街道垃圾前經關道憲札委保甲總巡鍾受伯明府謙辦以來嚴定章程增添夫役分設總查分查挨叚巡察遇有一處街道不潔卽令約束夫役挑除以免穢氣四布詎科現在垃圾仍堆積如阜十主鋪北局所轄之太平弄平陽弄祥記碼頭增祥碼頭鐵毛弄數處垃圾堆積甚厚前日傍晚北局委員楊二尹道經彼處目覩之下不覺勃然大怒回局飭地甲立傳查街人奚全全到局諭以現在天時炎熱街道最宜潔凈何爾有清查之責不將各挑夫約束挑除任令垃圾堆積成何事體爰飭限日赶令各挑夫迅卽剷除以便行路 
[橋工告竣]  
　　本埠新關橋前因坍塌經當道募捐經費雇匠重建兩旁換用鐵欄杆較前甚爲堅固業已工竣昨由該圖董禀請道憲劉康侯觀察上海縣黄愛棠大令前往騐收工程 
[給發地租]  
　　虹口美租界西華德路前由英工部局董曁英領事等偕同前英讞員蔡二源太守在上寳交界處田問柱竪界石議定所立界石之田每年給價洋五元昨屆給發之期經翁明府飭該圖地保傳到各業户在英廨按户給發 
[兇犯起解]  
　　去年有惡丐沈阿榮在滬北寳善銜弄内戳斃金俊生一案經黄大令詣騐將沈訊明收禁擬辦在案昨日大令札委捕廉蔡少尉飭仵騐明該犯面貌箕斗聽候備文解府勘訊 
[酒傭肆横]  
　　本邑人陸金寳者年纔弱冠前晚約得二三知已至本城　笠橋堍生泰酒店飲酒談心會帳時欲少錢五文酒保不允以致兩相爭執口角之餘繼以角手陸等非其所敵大受窘辱衣衫亦被撕毁陸卽鳴訴地甲到塲理勸該店仍然持蠻因此尚未了結也 
[失足溺斃]  
　　前日下午楊樹浦大純紡紗廠之後浦江中浮有男屍一具身無寸縷隨潮擱於岸側巡街勇瞥見奔告局員李葆初二尹飭地甲訪查屍屬旋回禀查得死者年二十歲名周阿毛係住居二十三保六圖周成貴之子因就浦邊洗浴失足溺斃業已訃知乃父到來棺殮於昨晨將靈櫬舁回矣 
[瞎閙一塲]  
　　有向爲紅帮裁縫之某甲世居大南門内邇忽兩目雙盲幸有房屋數間尚可收租度日其妻某氏稍具姿首與鄰居某乙有染暗去明來已非一日甲亦漸有所聞前晚乙又至氏家被甲察悉大呼捉姦乙卽由窗逃逸後經鄰人聞聲往視極力勸解甲亦無可如何祗得瞎閙一塲而散 
[上海巡局紀事]  
　　滬南大王廟左近益豐釘鞋店夥張鳳琪前日因與莊阿中陳瑞和等索取賭欠起釁互相口角繼更用武洪阿和在旁解勸莊等將洪頭臚擊破血流如注洪忿不能平偕張鳳琪奔赴十六鋪巡防北局請究經局員楊聘侯二尹准詞立飭地甲巡勇往拿詎莊陳早已聞風逃避勇等徒手而返迨至某小茶肆中見陳正在高談闊論當將陳拘獲解至局中研詰陳供本邑人業釘鞋匠同業人張鳳琪欠小的之友莊阿中英洋若干係隔夜輸負賭欠小的等向其索取詎張不理以致口角打架洪阿和前來勸解小的等疑是帮毆以致悞傷叩求恩宥洪阿和供原籍潮州府屬某邑人向在十六鋪地甲處爲看守押犯之責是日至大王廟左近見有多人在彼打架小的解勸反被毆傷頭額叩求檢騐二尹謂爾亦多事咎尤自取本應略子責懲從寛免究所傷著自行敷治旋判陳瑞和抽頭聚賭瞻敢以身勢法且因索賭欠行兇目無法紀飭令拖下從重笞責一百板至傍晚時勇丁又在該處將莊阿中拘解來案二尹研詰至再莊供認行兇屬實遂判重笞一百五十板各具改過安分切結呈案覓的實保人投案具保嗣後如再聚賭爭釁一經查出或被告發定卽提同原保一併從嚴究懲○　報紀已革十六鋪中局團勇姚福昌因與局中勇丁高益舟絮語披頰更將穢物擲高之頭面高回局禀訴局員蔡蓉卿二尹立飭地甲巡勇馳往毛家弄姚之家内拘拿其時姚已匿迹嗣由比鄰某公館家丁出爲擔保限日交案地甲等回局復禀二尹准之○楊樹浦華盛紗廠小工毛金生與同夥陸妙桂賭博毛結欠陸小洋八角前日下午散工出陸向索該欵毛卽邀往某茶肆啜茗毛已預約多人爲恫嚇之計因之互相爭毆復扭入巡防局控告李葆初二尹飭提案研訊毛供本邑人住居十二圖在華盛廠爲小工前曾欠陸洋銀早已歸楚兹忽誣索並邀安廣帮流氓誘小的至某茶肆吃講茶險被毆辱小的情急扭案叩求明鑒陸供本邑人住東十二圖與毛同廠工作被欠洋銀實未歸還並無誣索之事茶肆各流氓皆係毛金生所約小的無一認識二尹以陸所供不實飭責二百板並謂毛金生從前鄭局員任内爾曾犯案懲責顯係不安本分之人本欲送往改過局禁押姑念老母哀求著笞責二百板令二造具改過切結覓的實人具保釋放○紀克成者在楊樹浦爲小工度日子紀某娶徐姓女爲室結褵未久其子得疾身死克成心懷不良與姘婦宋氏商將寡媳徐氏誘至小東門售與某花烟間爲娼當時得身價洋二百五十元事爲氏弟徐巧生所聞於前日赴楊浦與紀克成理論爭閙之餘復扭入巡防局控究李葆初二尹立卽升坐訊問徐供揚州府屬某邑人寓居滬上胞妹許與同鄉人紀克成爲媳成親後妹壻卽得疾逝世克成竟將胞妹售與小東門爲烟妓已議定身價將次成交小的聞知因將克成等一併扭案求請訊究克成供與徐同鄉年五十有一來滬僦居治下永祥街以小工度日並無出售寡媳之事徐氏供年二十有四夫故後甫經二日翁欲將小婦人出售二尹謂爾年尚輕意欲再醮否氏供情願守節二尹曰若能守節情實可嘉送爾至清節堂若何氏供情願入堂二尹卽備函送紀徐氏至清節堂留養復謂克成曰爾之行爲宜當重懲姑念年老寛免着具改過結二造一併釋放 
[英廨紀事]  
　　二百八十八號華捕解送婢女旺喜到廨該婢聲稱在法界劉姓家爲婢因主母時欲毆打故而逃出翁明府飭交官媒看管候核○朱虎金扭妻陸氏背逃尋獲等情值日差禀明明府飭著分别看管候核○李福仁李朱氏蕭阿四深夜在途爭閙由一百五十二號華 
 
 

Page 4

 
 
捕送廨明府飭著押候待究○病婦鄧張氏患病臥於路旁經四百四十八號華捕送廨請爲安捕明府飭差　送樓流女所醫養○婦人劉宓氏扭控李錦福誘匿伊媳陳氏等情到廨據稱李將媳誘帶來滬與某秃奴姘識今尋見請究明府飭令分别看管候示 
[法捕房紀事]  
　　蘭芳里某花烟館鴇婦與烟妓口角扭入捕房昨晨經克總巡訊間鴇　妓欲逃逸故拘入捕房妓稱在該鴇處爲夥所借銀洋現已還清向索筆據掯匿不交是以口角捕頭飭探查問知該妓有父現住後新街飭傳其父親至捕房訊問候核○浦東三林塘某氏婦因夫死無依來滬求乞前日至法大馬路某洋貨店住宅求乞見闃其無人因將水烟袋一支懷之而出爲失主知悉拘獲人贓解送捕房捕頭令押候堂期解訊○前晚深夜時探夥某甲在途見一人穿襪無履形狀慌張拘入捕房經捕頭訊問供稱在四馬路雇車至帶鈎橋遺落鞋履一隻步履不便棄之而行捕頭命押候查明再核○八仙橋西首首安里時失路燈前晚見偷兒在牆上撬取懸燈之鐵架上前追赶奔至某車寓入内梭巡不見因將車寓主某乙拘送捕房押候交出偷兒一併解堂訊究○嚴銀福吳小弟均住城内九鋪前日在法大馬路新協盛烟館索洋口角擾擾紛紛甲乙二人在旁隨聲附和地甲李春溪以甲乙事不干已出頭霸阻欲拘入城内兩相口角扭入捕房捕頭以該地甲不應越界拘人命押候解送公堂請問官訊究○積竊某丙屢次犯案釋出未幾前日又來租界圖竊爲包探拘入捕房捕頭命押候堂期解請問官究懲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　楊秋　　投縣呈控　　明不將公地分撥等情經帮審委員將　　　前　升座花　提訊　供本邑人耕種度　　　兄楊元龍紙生一女有田三十四畝及公地二百餘畝過　褚瑞明爲螟蛉子當堂兄身故之時　田三十四畝分　　明及小雲九弟各十　女兒四　　有公地並未公派屢向瑞明申説置之不理叩求訊斷楊小雲供與略同楊瑞明供本姓褚十八歲時過繼與元龍爲子至楊家後已娶妻生子嗣父遺田三十四畞分給小的與小雲九弟各十畝妹子四畞尚有祭祀田五畝租息均被秋堂收用三月間秋堂又糾同數十人乘母　棺　　　遺産後由族人勸散因不遂所欲來案　控求恩明察楊咸和楊勝芳楊岐山等同供元龍遺田在日已分撥定妥三月　　氏故世秋堂紏　　喪勒索祭田租金均被秋堂吞没求將方單追出另選妥人經理楊鈕氏供兒子九弟因病未到分得之田單俱收到剌史　供以楊秋　　　勒索胆敢來案朦探可惡已極本應重辦姑念一再苦求從寛具結祭田方單飭交楊再庭經理○准龍華巡防局函送到縣之竊犯吳菊生一名亦　剌史提訊吳供本邑龍華鎭人向在閔行爲茶館生意失業無依貧難度日因向伯母借錢不允捉雞兩隻變錢充饑後被父親知悉卽將小的送局轉送案下叩乞施恩刺史判發　過所覊禁○法公堂移送在法界擾事之流氓張阿四張友生朱長舟謝雙六等四名到縣才經刺史於是晚提訊張供本地人在城内擺設麫觔攤　黄阿二欠錢不還日前在法界途遇向之索取以致口角被捕拘押捕頭飭送案下叩求明鑒　友生供南京人在礦務局拉車有友人名金全者欲糾一會小的不允因此挾仇拘送捕房求恩鑒察朱長舟供武進縣人在　　所開之成衣　爲　是日囑小的收帳路　是處致被悞拘謝雙六供家住南門父親開設同和錫鋪見伊等毆打在傍觀看悞被拘案求恩　　　　　供族姪長舟素來安分是日實係收帳出外叩求恩釋張顧氏供兒子　四向黄阿二索欠致被挾仇拘案求准交保　史復向各　　　　　　執如前以其均非安分之徒判著暫收改過所查明再核 
[美捕房瑣案]  
　　前晚七點鐘時有本邑人范桂生投捕房控稱百老匯路某籐器店夥楊三寳與小的戲諸起釁被持小　　　　　　　傷求請拿辦捕頭騐得受傷屬實飭包探張　五前往訪拿業已逃避無蹤矣○偷兒王阿順昨早掩入西華德路九百四十　　　　　　　衣四件爲事主當塲捉獲喚交四百九十八號華捕拘入捕房押解英公堂訊究○車夫袁五扣住居華記路第八號門牌内昨早有　　　　　卿蔣來卿兄弟二人與袁爭攬主顧互相扭毆袁被毆傷因喚三百零一號華捕將二蔣一併拘入捕房押候解送英公廨訊辦○舟舟子李小　駁船一艘裝載穢物　　駛至裏虹橋附近與王阿林陳阿元所駕石子船互碰李船傾覆李不肯甘休將王陳二人扭交二百九十六號華捕　送　房　等情原出外自行料理捕頭准卽關釋○昨日午後三點鐘時有西國水手某甲因酒醉在武昌路與行人滋擾旋經四百四十六號三百九十七號二華　襄同拿送捕房捕頭飭押候解送英領事署核辦 
[邗江官報]  
　　七月初五日許鹺尹　淦銷淮北江運鹽包差辭赴大伊山卡○初六日分發運判汪分轉朝安徽人禀到戴　尹珊辭解南京　○初七日揚州　　　袁叅　鹽捕營都司趙都戎均由省考騐軍政回泗　溝緝私　辦丁觀察葆元抵揚公幹○初八日分發大使張鹺尹仁芬湖北人禀到○初九日新授南批騐趙鹺尹　　　　○初十月鹽捕營趙都戎辭赴下河巡哨柯鹺尹鈺由四浦　揚公幹愈鹺尹文　銷寳坊寺差范分轉辭回孔涵○十一日湖北胡叅戎兆有解餉到　　　　　　　　　　　 
[上海六馬路仁濟善堂籌賑公所施子英經收山東順直湖北川東賑捐六月二十至廿九日第念一次清單]  
　　廿日吳詒經堂洋八十元　　　　　　　　　　　　 
父五旬壽辰求父母康健洋二十元河南氏求平安　　氏求心靜各十元無名氏洋一元○廿一日胡雨霖奉太夫人命求姪病逸愈山陰謝世相求　　孫記　户各十元　　二元○廿二日杭州傳道堂同仁第八批經募洋三百念八元二角泰和行交來今照都門書畫局以書代賑洋四十六元無名氏求父咳嗽速愈洋二十元南徐許氏洋十元○廿四日蘇垣顧庭寳庭賓洋四十元泰記洋念五元○廿五鐵城方殿才妻病求速愈惜陰居黄爲妻分娩危險得蒙神佑平安泰和洋行交來長白隠名氏祈平安三户各洋念元○廿日　記洋五十元寗郡聖經書院倪鴻文洋四元○廿七日西洽不湅不　人朱將妻銀飾助來售見洋十三元零五分顔樂胥堂洋十元萬昌瑞銅洋四元○廿八日蔡朱氏病愈完愿洋念元無名氏洋十元銅洋三元○廿九日　　　洋五十元樂善堂洋三十元佩泉居士洋念元不留名洋五元松筠桃洋五元朱穉菴爲子驥臣病求愈四元燕南退士二元○六月份　收銀十兩洋三千三百十七元五角半七四申規銀二千四百五十四兩九錢八分七厘對開洋一元錢十文合銀三錢七分以上共收元二千四百五十五兩三錢五分七厘銅洋三十二元連前共收元三萬三千五百七十五前六錢五分半除解各賑元三萬三千三百兩外凈存元二百七十五兩六錢五分半銅洋一百七十八元 
[上海虹口元濟善堂經收六月分堂一文愿清單]  
　　　陳氏陳韋氏各一元無名氏六角容膝書齋銅洋一元徐侶　銅洋片重九兩六錢共收愿洋二元六角銅洋一元銅洋片重九　六　嚴小長蘆館施醫藥洋一百元衍慶堂主人二十元陳品無名氏李翁平安堂北嶺如愚子求無過齋羅析添子記八户各一元揚顧生黄　　黄瑞記無名氏婦二　四户各二元吳潤中梁無名氏無無名氏三户各五角孟歲浦廣　信二户各五元李景光二角同　書室二角五分水繪庵生四角容膝　齋三光陳鋸元童子施茶洋二元共收施醫藥洋一百五十一元三角五分施茶洋二元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
