# 1914 - 313 - 4914796

 

Page 1

 
 
游記 
[新疆旅行記（下篇十八單騎）]  
　　一軍事新疆陸軍兩湖人居多數防軍陜甘人居多數（大半無器械者）兩方各有意見積不相能自楊都督接任後恐軍界横生阻力或遭不測因招回隊以爲抵制之計任馬福興（雲南回回）爲統領不數日招成五十餘營（每營祇一百三四十人）現己擴充至八十餘營均駐紮省垣及各要地點名爲新軍其他陸軍防軍調赴哈密元湖及阿爾泰察汗通古一帶以赴前敵於是兩湖及陜甘軍人均謂都督輕漢重回怨望甚深請假回籍者絡繹於途中途逃亡者亦復不少夫回兵性質勇猛非不可用不過野蠻性成不受敎育所以軍紀廢弛行動自由爲漢兵所未有且有宗敎上之觀念漢官難以統率若槪任回官而素乏學識必無善果此一難問題也至前敵情形餉械兩缺蓬帳不備兵皆露宿疾病叢生困若情形不堪設想且有時糧食斷絶動以數日計因有宰戰馬以充飢而交通不便又爲一大障碍今年陸軍部撥給阿爾泰軍裝山砲六尊馬槍一千枝正 
 
 
 

Page 2

 
 
月起運七月初始逹途中大半己受損傷不能應用一旦有警其何能恃愚以爲新疆軍事目前祇有收縮無擴張之必要専注意交通俾甘新間之聯絡時期迅速則調度接濟均極靈便一師可抵數師之用若照現在情形來往動須數個月而糧食服裝器械等均欲仰給内地則新疆一絶地雖中央每年接濟數百萬招募五六師仍如前清之舊習惟養數十萬游民耳曷足以禦外患哉愚在新曾商楊督挑選官長先練一模範標以爲將來清理各軍之基本隊如蒙採納斯議請電楊督實力進行則新疆軍隊不至終如亂絲也（未完） 
時評 
[說法律（冷）]  
　　我嘗論之與中國人最不相容者其唯法律乎故他事皆可敷衍而法律並敷衍而不能也中國新舊界之不能相入者其亦唯法律乎故他事皆可通融而法律欲通融而不得也前清之季以法律之爭成爲笑柄今爲復有此象矣 
　　蓋法律者須有統系非可以斷章取也中有學問非可以私意測也當合乎人情風俗非可以紙上談也今新舊之紛爭舊者不知法律之原理與統系新者又不合人情風俗不合人情風俗於是遇有捍格之處遂授舊者以口實舊者之口實雖不合法律而與風俗人情順也於是不知法律者多又復從而和之而新者敗矣 
　　夫新者之於法律雖非専家然尚學問也雖不合人情風俗然尚能企望他日人情風俗之進步而可以適用之也若舊者之於法律旣非古時之申韓家亦非昔日刑名吏徒取一枝一節以快口舌使果新者敗而舊者勝則他日之法律誠有非驢非馬而己尚何言哉 
[命令]  
　　四月十八日大總統命令陸建章加陸軍上將銜此令 
　　又令　任命陸建章督辦西路剿匪事宜此令 
　　又令　任命趙倜會辦西路剿匪事宜此令 
　　又令　據交通總長朱啓鈐呈稱輪船招商局變更舊股加增新票難保無變賣抵押輾轉歸與外人情事請派人督理稽查等語着派楊士琦爲督理王存善爲稽查此令 
　　又令　張昌熙給予五等文虎章此令 
　　又令　署財政總長周自齊呈請任命鈕傳善兼任陜西泰豐銀行兼富秦錢局監理官應照准此冷 
　　又令　司法總長章宗祥呈稱署庭隷高等審判廳推事周景薰馮熙運呈請辭職周景薰馮熙運准免本官此令 
　　又令　司法總長章宗祥呈稱署直隷高等審判題推事張蓋臣胡登第吳大業均籍隷直隷例應廻避請開去署缺另候　用等語應照准此令 
　　又令　司法總長章宗祥呈請任命孫觀圻趙元騤高夢熊熊元楷署直隷高等審判廳推事應照准此令 
　　又令　司法總長章宗祥呈請任命孫景賢調署湖北高等檢察廳檢察官應照准此令 
　　又令　司法總長章宗祥呈稱署吉林和龍第二初級檢察廳檢察官羅拱辰任職以來毫無成績請免去本官等語羅拱辰着卽免去本官此令 
　　又令　陸軍總長段祺瑞呈請將克復鳳台出力之李長勝李慶林王占元均授爲陸軍步兵少校王全勝陳得勝均授爲陸軍步兵上尉馬金標授爲陸軍騎兵上尉張靑山蘇文彬均授爲陸軍步兵中尉應照准此令 
　　又令　陸軍總長段祺瑞呈請將吕文雄授爲陸軍一等軍醫正袁蔭槐馬星魁崔兆麟林佺鏢何應福均授爲陸軍三等軍醫正徐砥中授爲陸軍三等司藥正何瑾王懋田王欽王福林劉錫福何繼德崔治平費左泉陶遵堯石玉琛賀嶲藻均授爲陸軍一等軍醫王福田陳得三李宦蔭王鍾亮李秉奎何朝壐薛永祥張敬庭李惠東子希春翟建亭均授爲陸軍二等軍醫應照准此令 
　　又令　陸軍總長段褀瑞呈核覆護甘肅都督炳華擬以王永祥補甘肅提屬撫彝營守備　廷楷補甘肅凉州鎭標右營守備請予准補等語應照准此令 
　　又令　陸軍總長段祺瑞呈稱一等軍需崇光充任禁衛軍馬隊第一營軍需長虧欠公款己由該軍判决徒刑允所補之一等軍需實官請爲褫革等語應照准此令 
　　四月十九日大總統命令朱淑薪給予三等文虎章陳勝卿熊植朱蓮溪黄慶階均給予六等文虎章此令 
　　又令　劉鑄伯給予四等嘉禾章此令 
　　又令　余鼎銘給予五等文虎章此令 
　　又令　馬龍潭授爲陸軍中將此令 
　　又令　軍政執法處長陸建章呈稱前河東觀察使張士秀免職旅長李鳳鳴違抗命令把持財政一案前經訊明依律判决惟查張士秀等光復河東維持秩序不無寸功可錄且束身待罪心迹亦尚有可原請予特赦等語本大總統依臨時約法第四十條特赦張士秀李鳳鳴免其執行即由陸軍部遵照辦理此令 
　　又令　陸軍總長段祺瑞呈請將安束防亂出力之張國光傳程九劉俊畸邵連勝均授爲陸軍步兵中校劉長春授爲陸軍騎兵中校許玉璋董國華吳嘉賓均授爲陸軍步兵少校張春德授爲陸軍騎兵少校張振清任宗潞均授爲陸軍步兵上尉應照准此令 
　　又令　陸軍總長段祺瑞呈請將譚振和劉徴愚劉國楨程慶麟施從梧李金海蕭瑞麟馬禎祥藍彬韓鳳全關純一程鶴亭王成錦姜成和吕恒泰曲啓豐張汝賢陳興魁靳煥文蘇傳祥傳殿魁張祥林徐本海張禎祥蔣尚璘曲培芝熊韜陳玉洲胡建中李安邦王玉亮蔡調元均授爲陸軍步兵上尉許寳桂馬守先劉樹山曲春和吳振聲韓國士均授爲陸軍騎兵上尉應照准此令 
　　又令　陸軍總長叚褀瑞呈核覆察哈爾都統擬以旺沁多爾濟補參領塔爾玉章桑補驍騎校請予准補等語應照准此令 
[専電]  
　　北京電政治會議因李經羲病是以久未開會司法案主張益複雜有主於刑律外定倫理専律爲暫行條例者有主廢新律而迅定法律専書者有主觀察使署内設高等分廳者 
　　北京電國務院現旣准備裁撤故蒙藏事務局印鑄局銓叙局均擬併内務稽勳局裁 
　　北京電藍天蔚上條陳（一）勵人才而尚事實（二）興實業而尚敎育（三）嚴警察而尚自治（四）守和平而愼外官 
　　北京電財部變更會計條例第十七條通電各省謂凡距省較遠滙兌不通地方各關局署向有専支之欵者於必要範圍内准其虚解虚領此後審計分處益成虚設 
　　北京電屈眏光電薦俞明震徐定超爲平政院評事政府以密薦規則己布礙難照准 
　　北京電據丁恩語人中央月三百萬各省年五百萬實可由鹽稅中自給不必借欵 
　　北京電政府派譚學夔查粤省財政 
　　北京電袁黎聯姻今日傳庚袁處媒人爲周自齊唐在禮黎處爲饒漢祥湯化龍 
　　北京電俄在阿穆爾東海濱等省抵制華工失業者又被拘禁外部特電直魯奉勸告人民勿往 
　　西安電據難民東逃者言白匪己竄邠州離甘肅境祗有一日路程官軍尚在乾州北端將軍廟尾追相隔甚遠 
　　綏遠城電張將軍與民政廳長劉炤意見不合劉炤恐不能辦事己請假赴津託名治病 
　　哈爾濱電畢使前到哈與俄領晤商一切刻己離哈晋京會議之期尚無確實消息 
　　長沙電湯薌銘被刺一事凶犯己獲都督府衛隊幸未中傷 
　　南京電蘇省三年度槪算民政費減爲四百六十一萬元軍政費減爲四百八十萬己電請財部核准 
　　南京電省公署定二十四日召集各縣商界會議印花稅懲勸方法 
　　南京電淮揚觀察使陳光憲昨謁省長磋商要事 
[特約路透電]  
　　北京電袁大總統之四公子（年十四歲）文定黎副總統之女公子（年九歲）於今日行傳庚禮晨間九時由乾宅冰人周自齊唐在禮以乾庚送至坤宅十一時坤宅氷人湯化龍饒漢祥以坤庚送至乾宅國務員各顧問道賀者甚衆今夜將開盛宴稱慶 
　　北京電安徽省長復致電政府反對各縣知事須赴北京應試之議謂本省現狀幾極紊亂苟遵政府此命必將理甚云云第二次考試己定四月二十八日舉行報名者巳有三千人 
　　雲南府電臨安府爲錫礦所在之地兹發生重大之事端軍隊皆變雲南府己遣兵前往鎭壓 
　　廣州電廣州附近之忠鄕（譯音）聞爲土匪刧掠三百家内有基督敎徒多家地方官無力制之 
　　廣州電前星期六日紙幣跌價五角以下照此情形過五月後恐不能通用矣 
　　雲南府電本省土匪充斥商業因以疲滯 
　　東京電皇太后梓宫定五月二十四日奉安二十五日抵桃山二十六日入窆 
[譯電]  
　　平陽府電據垣曲縣外人消息綘州周圍之土匪多得有軍械以爲西安府屬匪之後應日者有受傷之人多名運入蒲州府城就醫晋省南部各城皆恐狼匪之至各城門防守頗嚴日來謠言蠭起人心惶惶 
　　北京電財政部因財政異常支絀故己與資本家數人商訂借欵英金一千萬磅允於三個月内付還 
　　北京電梁敦彦昨携眷抵津旦夕抵此間 
　　北京電烟臺商民因龍口水淺天津營口近在咫尺故上書政府請止開龍口爲商港並請速築黄縣沿海至烟臺之鐵路 
　　華盛頓電華盛頓鐘鳴六句猶未接烏爾太總統覆文聲明願從美政府愛的美敦書之意烏爾太總統是日曾請美政府將答炮一事以公文答覆藉作保證美政府未允所請並告烏爾太總統必於墨京六點鐘前切實答覆美國之愛的美敦書 
　　華盛頓電烏爾太總統以語氣游移之公文兩通致與美政府爭論細節美國國務卿白乃安答稱美國斷不更動原議 
　　華盛頓電美國戰艦米西西密號載飛行隊及水兵六百名奉命開往台姆闢柯並有戰艦兩艘魚雷艇隊隨行 
　　華盛頓電烏爾太總統己明白拒絶美國之要求據官中聲稱兩國談判業巳終止美國將按所定程序實行報復 
　　華盛頓電美政府照會墨西哥烏爾太總統謂今己無辯論之餘地墨國官軍必向美國國旗鳴炮二十一響謝罪否則必有重大之事端云 
　　華盛頓電大局現象殊爲不佳内閣曾會議三小時之久結果未悉據墨京電稱烏爾太總統本欲與美宣戰爲其顧問勸止今仍堅抱維持墨西哥國體之决心必須美國兵艦同時鳴炮始允鳴炮謝罪威爾遜總統答稱美國仍持起初之要求據白宫宣稱烏爾太總統若至星期日晚間六時仍不屈服則威爾遜總統將於星期一日以此事交國會核奪 
　　華盛頓電烏爾太總統如不依從美國要求則美國卽將實行豫定計畫佔據台姆　柯及維拉克羅士兩地並維拉克羅士至墨京之鐵路 
　　柏林電巴黎時報接俄京消息知俄國目下並未提議改三國協約爲三國聯盟問題時報謂英國冷淡之態度殊令俄國爲之駭詫俄政府因英國外相葛雷氏曾提議嗣後對於關涉三國之久交舉動當常會同應付故力求與英政府更相親近卒未遂願 
要聞一 
[說贛（本報旅行記者抱一）]  
　　自安徽入江西輒覺江西人民之幸福勝安徽多多矣 
　　去秋之變江西雖爲發難地方但就省城論幸未受禍辛亥光復亦未受禍卽上溯洪楊之亂雖環攻數月城外迭遭焚掠而嬰城固守迄不得破以故市廛廬宅一切完好數百年元氣渾然視長江一帶甯皖鄂湘舉非其比 
　　省財政出入尚足相抵支出槪從節省但土客軍隊合共二師左右月支軍事費多至六七十萬斯爲獨鉅 
　　江西目前最危險之點厥惟紙幣市上現銀久己乏絶所流行者惟民國銀行所發之九五錢票有千文一紙者有百文一紙者統計發出總額有八九百萬之多其價之賤每銀圓一枚可易錢幣一千八百文而一出省門卽不能行用即在省城外亦不盡能行用焉以故客商莫不裹足譬如運貨至贛所售得者皆外省所不通用之紙幣將輾轉兌銀匯寄則喫虧殊甚所幸省城市上尚流行無阻故秩序不亂 
　　嘗研究其現銀所以匱乏之原因雖積久釀成非一朝一夕之故而其近因蓋在軍隊多北人餉項須發現銀每月寄歸贍家費總有十餘萬餘圓出口以故商業上雖略有現銀輸入未能盈餘以資流轉此項紙幣皆由贛省民國銀行發行而銀行不能兌現惟軍警則准許别於總行之側設一軍警兌換處苟穿軍警制服往換者無不立與倘亦不得己歟猶賴江西土産充牣以土貨易外來之現銀稍彌其闕不然其堪此按月十數萬之朘吸耶總之此害不除江西前途固在在可慮也 
　　江西土産甚多景德之磁宜黄萬載之夏布 
 
 
 

Page 3

 
 
萬載良口等處之草紙古城之毛邊紙南城之雙料竹紙吉安贛州南安一帶之木材南豐之橘赣州之蔗樂平之靛瑞昌義寜武寜及饒州浮梁等處之茶皆爲名産然聞之人言義寜之茶夙獨樹一幟最盛時年出口二十萬箱前年僅八萬箱去年僅六萬箱耳茶商年年虧折則運者少而種者亦少如此銳減雖滅絶亦易易也　　江西商業省城以外今推九江而古推吳城地方父老言南昌吳城之商業曩昔皆十倍於今日從前海道未通粤東貨物皆須度大庾嶺取道贛江經南昌吳城以出揚子江故商務獨盛相傳預言家劉荃過吳城謂此地不出數百年必爲荒烟蔓草今吳城市面己逈不如前論者謂難猶未己倘此一二年内九南鐵路通行而一時水道未能濬治則自然之趨勢必至贛西南一帶土貨悉由鐵路以運大江斯時之吳城乃眞荒烟蔓草耳然一地之興衰雖極滄桑之變所謂楚人得之楚人失之要於大局無甚關係所願盡力改進農工百業俾土産輸出額日增斯則地方之福耳 
　　記者前不云乎苟有關於利民生者不敢不報告兹於南昌農事試騐場見新自北京運到美利奴羊數頭初經試養肥美無病是羊爲最良之種其毛可製最精美之呢每年剪三次最大者每次可得十五斤每斤售銀七八角計每頭年可得息三十餘圓利之存如此此本寒地産苟揚子江一帶而移養得宜也實爲南人闢一大利源讀者諸君其注意其注意 
[憲法問題之預測]  
　　新憲法之産出果在何日固未可料知然正式憲法於共和國體有密切之關係爲必不可無之産物故其早晚自必産出惟其時期不必急速至早在明年以後始能制定而其制定憲法之機關與刻下正在審查之增修約法草案大有關係據聞先由將來擬設之顧問院提出草案再召集國民會議議决後再由總統公布惟其起草之時期是否在顧問院産出以前固不可測知惟聞顧問院俟約法會議閉幕不久卽當産出該院之組織方法草案刻己告成云 
[徐東海之大政方針]  
　　徐東海己允擔任國務卿現飭秘書起草應行發表之大政方針兹據探聞其要點如左 
　　財政現在民國施政之根本要件以財政爲至重而財政之急務則爲回收各省濫發之紙幣併整理貨幣其整理方法則提起外債以充償還仍由前後大借欵支辦之以後除提起實業借欵以外絶不提起一切政治借欵至於國家行政費斷不借欵則以國庫收入充之若至開發國内財源則不注重多求新財源仍由人民習慣上不覺苦痛之舊財源上開發之 
　　外交國謀列强之親善保持世界之平和 
　　軍事陸軍務採縮少主義以圖節减費用海軍除前清時代巳與外國訂約建造之戰艦接購以外在財政基礎未能鞏固問格外不行擴充　　司法除上級裁判所不行撤其他一律即行撤裁以圖節减政費 
　　敎育在財政之整理尚無頭緒間暫行中止俟各省與中央之財政稍有餘裕再行計畫 
　　實業専心發逹　業力圖國内殖産興業之進行以增進國利民福 
[和事二次試驗紀聞]  
　　第二次知事試騐己定月之二十八日舉行聞此次應試者視第一次人數增加倍半以上約不下五千餘人其故因舊日官吏初次試騐不敢就試蓋自知第一試法律問題難以竣場也刻見取錄者皆前清官吏故相率來京應試獵取功名并聞政府現略巳改變方針凡由學校卒業者其年歳較長學識尚優者亦酌加採錄至於日前知事試騐章程修改實因前清舉副優抜之就職州同州判者旣非薦任官相當之資格即久辦行政事務者亦不得報考未免向隅故特加入此項云 
[奉黑兩省交通史]  
　　奉熱路籌欵紀聞修築奉熱鐵路經費一項久爲國務院未决之問題現國務總理以此鐵路之建築最爲切要勢不能再行延擱關於經費一項己經議决計該路建築費預算一千二百萬元政府補助五百萬元由京奉兩路餘利項下指撥其餘七百萬元仍由奉熱兩處分擔籌集日前己將此决議之方針電知張督矣 
　　水陸路開鑿計畫黑龍江至漠河相距計約二千五百餘里由齊哈爾至墨爾根（卽嫩江縣）之五百里陸路尚通由墨至漠沿線山路崎嶇樹木叢密無路可通故往來須由水路不惟繞道千里且時受外人限制如開鑿由墨至漠之陸路於行旅較便更於軍事上有莫大之關係是以前清周樹模曾飭令瑷環姚道申五數次派員測勘略有規模惟以欵項無着擱置至今張壽增任黑河觀察後又派長於測量之趙君春芳詳勘一次呈請民政長籌欵開修當交參謀處依軍事上必要之計畫議定將陸軍工程輜重兩隊及習藝所罪犯開赴墨爾根修築此路約於本月十五前後抜隊赴工又朱民政長前次議定由省垣西城外水泡子開鑿至嫩江之水道業巳測量竣工並籌有的欵現亦擬定撥習藝所罪犯以工代罪計該所罪犯四百餘名將來擬撥赴墨爾根二百名其餘修濬水道先由北門外勘定之碼頭爲起點不日卽可動工 
[粤省防勦近聞]  
　　陽江有兵七千陽江土匪歷經官軍痛勦隨滅隨起至今匪勢尤加甚焉以致鄕爛城危幾無一片乾淨土人民不分貧富皆受慘毒昨因合山亂事影響本邑紳商士民皆以情形吃緊急電都督請兵現兵己次第到江除本邑原駐古統領所部肇軍三營陸軍一營機關鎗兵一連外另有王旅長率親軍三連濟軍第二十六營一營由高調來濟軍第三十三營一營李司令由春率肇軍第七營營統計現抵江軍隊連原駐江肇軍陸軍及新到濟肇兩軍事計客兵己有八營兵額己逹三千餘名加以本邑圑警兵船共約幾逹七千之數兵力之厚從來未有云 
　　瓊島頒行軍律海南官吏照會各國領事謂海南一島現頒行軍律業己拘獲數人中有著名三人己於本日早晨在官衙槍斃内有一名係海口某日報東主該報於去年七月經政府禁止其人曾爲衆議院議員卽林文英被控煽人作亂暗藏軍火内地向稱安静嘉積居民原議舉行出會惟地方官禁止演戲以防歹人又日前有匪徒在海口附近某釐廠處暗殺警兵目下商人之由海口遷居别處者頗不乏人訛傳有細探二百人逼佈埠中故居民不敢叢聚偶語現在街道行人静寂一若深爲警慌也者地方官所鎗斃之人内有一名係商會領袖然有識者對於此間大局殊不恐慌因除略有盜刧之外全島均屬安靖也 
　　扣留李元勲原因前清遠清鄕季員李元勲曾爲紳民攻擊被龍鎭守使撤差查辦昨李往謁都督忽被扣留聞其原因據稱係由當道查出李本奚姓原籍江蘇人生長雲南前時犯案被逮判處永遠監禁前年反正始獲釋放遂偕其弟奚某投入李烈鈞處充當營弁李事敗遯往外洋元勲逃來東省易姓爲李遂以同鄕名義往謁都督及鎭守使謂前在滬上盡悉黨人舉動日前逮捕黨人頗著微勞當道故不之疑委以清鄕之職詎近因貪劣事敗致奉撤差查辦李又偕其弟私通黨人適爲當道查悉是以扣留云云聞其在清遠時有烙鎗一枝收銀二毫給投誠軍自新照一張收銀六十元送扇一柄與商民索銀三毫送聯一對與鄕紳索銀三元等之事故人恨之 
[雜評一（無名）]  
　　美墨之邦交自墨西哥革命後美墨之邦交識者早料其有决　之一日特以美政府爲民主黨之政府不主干涉人國故隠忍至今今乃爲美兵受辱案漸有不得不發之勢加以墨總統之强硬拒絶美政府謝罪之要求其事迨無可以挽回矣雖然謝罪固辱國體然以今日墨政府應付革命黨人之不睱而復敢激美政府之怒而不辭東西人之心理固有不同歟抑墨總統深知前途之無望故爲此無聊之一擲耶我深有疑焉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陳壁案續誌（一記者）]  
　　陳璧案第二次公開審判所有審判情形及黄劉兩律師辨護詞均詳誌本報兹復得黄遠庸辨護意見書爲照錄之原文云謹按本案陳璧被訴爲敎唆殺人罪陳繹等以下六人被訴爲行實犯而證據毫無全憑推想所推想者旣不合於情理之常又觸處發現抵觸之點當第一次開始公判時經陳氏委任辨獲人汪有齡爲陳璧陳繹逐層辨駁析疑去惑大致充分嗣經陸續發現别種之嫌疑人陳璧父子所被認爲嫌疑之唯一根據即黄貴口供己根本動搖在事實上關於陳璧父子之一部分己無辨論之價值惟今奉審判長命令對於陳璧等七人之部分當爲陸續辨論綜合全案略抒意見焉謹按殺人遠因在法律上本非犯罪要素然郤爲研究犯罪事實之前提今陳璧被擬爲謀殺陳繩之遠因在預審理由書中有二種一因疑其與第五妾有姦據僕婦錢張氏傳語此後不許繩與五妾說話一語及晒帳事爲証一因陳繩掛名國民黨籍深恐黨禍牽連無論此等傳語及事實確否未明究令全實陳璧所疑繩之與其五妾之關係者亦係同棹共飯形同花酒又疑繩所晒牀帳似係妾物尚未發現眞正之暗昧關係何至鹵莽殺姦至黨禍則罪不及孥何况伯父璧雖愚　何至一面方懼瓜蔓之牽連一面乃爲殺人之正犯與其膽小懼禍之心未免矛盾究　璧視繩爲眼中之釘則驅逐出外不令合居亦復有詞可藉何至自冒大辟旣陷其受子於眞兇又復假借羣小之手以終身之秘密爲所挾持永遠不克自抜此雖愚頑有所不肯况於陳璧曾任顯官心計素工者乎故陳璧當堂自辨謂爲姦情無殺之必要爲黨禍亦無殺之必要斬釘截鐵情狀昭然然情理雖所必無變例亦或有之　令證據有絲毫之可信則辨護人亦不敢爲執一之詞今所認爲敎唆殺人之唯一根據者蓋以黄貴口供無論黄供己否動搖卽據供定讞陳璧　　絲毫敎唆之痕跡黄貴屢次口供祇稱六人動手關於陳璧之一部分或稱福建語彼所不明但臨赴天津之前一夕璧曾與其子陳繹爲半夕之談話或稱五爺卽陳繹出不了這麽大主意想當然是家主所主使想當然若可定罪則莫須有何足爲冤而論者必以死者被害爲八月二十九夜璧適於其早啟程赴津斷爲計定後行定計之狀况如何乃爲敎唆之眞正犯罪事實若於此點根本無絲毫之證明何緣得有此種斷定假令陳璧若於是日之晚仍在北京則益當斷爲王使是璧在京不免不在京又不免然則光天化日之下陳璧其人幾無所逃於天地之間矣此點旣立足全無則種種推想皆爲錯誤故請求預審理由書中關於陳璧犯罪嫌疑自甲至辛共計八點皆己由汪律師有齡逐條辨護不待費陳今兹更可聲明者假令陳璧殺人埋藏井内則家主有權指揮如意何妨藉詞造花種竹蓋屋興房塡塞其井而乃令小工蔡茂自該井汲水灌漑葡萄自發其覆乎至於尋常家庭詬誶爲仇殺之根原及事後致函親屬猜度黨禍疑爲裝點耳目則似尤無根據本辨護人將一一舉反証於下以明之至陳繹者則尤一磊落英多循分供職之理想靑年不特骨相儀表不似殺人道路皆疑其冤即極力爲死者報仇汲汲發見眞兇之陳繩親屬黄曾勗及其姐黄陳氏及其兄陳紽皆謂曾參决不至此如黄陳氏供則稱伯耿（卽陳繹）要送家人又云伯耿與伯台平時不錯黄曾勗供法庭對於此案調查固極周密切當究不如我們知之最切依我看陳繹不像拿刀殺人的人此三人者皆志切報仇而獨爲陳繹極口呼冤且彼等以家庭關係所言尤眞切可憑奈何憑一無知下僕之黄貴之反覆惝恍之供詞而投入於縲絏之中乎（未完） 
[約法會議新提議之四大院]  
　　日昨約法會議開大會時有設立顧問審計立法參政四院之提議兹將四院之來歷及其組織法略誌於后 
　　顧問院政治會議解散後所有議員爲設機關以歸納之則顧問院是也此院名目在前清末葉卽己也現此次議設適爲政府之輔翼機關除政治議員當然爲該院分子外並有總統府中外各顧問一律納入俟該院成立總統府顧問廳即行取消該院即爲全國最高顧問機關云 
　　審計院考諸列强政府對於審計一項莫不特别注意視爲緊要務我國則反乎是最高機關卽現今所謂審計處者是也爲國務院之附屬品權限旣屬不大責任尤不在小權限責任相背而馳望其盡職焉能得乎前王璟芳徐恩元雖經提議改審計處爲院制但國務總理未能十分贊成遂卽擱議現巳增入約法當然改爲獨立機關易名審計院並取事前監督制抱定嚴厲主義一洗從前之敷衍云 
　　立法院國會之召集尚遙遙無期其是否改兩院制爲一院制雖未見諸明文然默中己有實行之趨勢在新憲法未成立之期間參衆議院名目即歸消滅攺稱立法院略仿上議院性質將來即由約法議員改組而成是立法院卽爲約法議員之歸宿也 
　　參政院按約法新增入條件中有最高諮詢機關之組織此項機關有擬名高等諮詢會者擬名諮詢院者但均不甚適用日昨約法會議議决擬名參政院其職權卽係政治會議職權之全部並酌增諮詢上之責任此院係民選機關將來民國憲法即由此院起草云 
[實業代表之最近戾京者]  
　　漢冶萍代表駐滬漢冶萍公司前因各項問題在滬開全體股東大會决議一切報部核辦等情迭紀前報兹聞部中因該公司各項問題頭緒紛繁非得熟悉該公司情形之人商斟不可特電請盛杏蓀至京一行以便接洽聞盛氏因事未果日昨特遣代表某君前往并持有關於該公司說略云 
　　招商局董事招商局此次董事會與各股東同意分組航産兩公司倒換新股票正在入手之際交通部與農商部也而干涉不得自由辦理現總局董事會諸君以此事在京董事領袖楊杏城君與此事彼此有隔閡之處特推駐局董事王子展到京將辦理情形向楊董詳細面逹並與交通農商兩部切實討論辦法如能允准將此項手績即於上半年内辦竣以清手續王君己於前日搭車入京臨行時復將經手之漢冶萍公司擴充條件一並携帶入都以便與部面商一切云 
[官界之榮枯消長觀]  
　　王式通請假原因王式通前被命爲約法會議秘書長繼復與政治會議秘書長顧鰲對調最近復請假秘書長一席由總統命胡璧城暫行代理一職數遷外間多疑爲暗中有特别關係昨經調查悉王秘書長之請假實因王之太夫人在籍患病亟待調侍王因面陳總統懇允請假回籍故有胡璧城代理之命將來秘書長一席仍將返之王君云 
　　高增爵因病滯津前陜西民政長高增爵因病辭職邀准後卽由總統屢次致電招其來京另與位置而高氏因事躭延遂致未克卽來兹聞高氏現己由陜抵津昨日電呈總統稱目下病未痊愈尚須在津調治一俟病愈即行入京 
　　紐傳善急待履任陜西國稅廳籌備處處長兼財政司長劉瞻漢撤任後當經政府任命新簡陜西中道觀察使紐傳善繼任同時併命令飭由該省民政長宋聯奎先行兼署宋氏曾有覆電到京力辭兼任並薦員自代未經政府照准兹聞昨日宋氏又有電到京稱陜省現值軍事旁午之際財政關係重要非有専員難資責成兼署一節力辭旣未蒙照准請卽速催新簡之紐傳善卽日來陜履任以重要職聞政府己將原電轉交紐氏催其赴任矣 
　　顧歸愚電調部員署河南國稅廳籌備處處長顧歸愚昨有電致財政部稱豫省國稅廳人才缺乏現值整頓稅務之際非有得力人員難資收效請卽由部派員赴豫佐理等語聞己經周總長復電照准並派定賦稅司辦事員胡子清等四名即日赴豫云 
　　劉式訓遲未出京劉式訓被命爲巴西公使巳誌前報昨悉劉氏迄今尙未出京其故係因此次劉氏赴任需欵較巨以前此我國在巴　向未派駐公使並未設有使館此次不得不着手購置劉氏向財政部要索十萬元該部無以應故劉氏遲未能行說者謂前次畢桂芳奉命勘界以無款不能出京逗遛甚久今劉氏情况頗與相彷 
[庫倫最近史]  
　　活佛與死佛庫倫活佛哲布尊丹巴現在染病不起呻吟牀褥大有奄奄待斃之象其原因（一）蒙軍敎練官聘用俄人本非活佛之本心只因三音諾顔與俄國磋商借欵時俄人要求此項借欵若撥付軍餉必須用俄人爲敎練官而三音諾顔對於俄人此種要求并未禀明活佛即擅自應允與俄人訂立合同致活佛畏俄人之勢亦不敢不踐約辦理不料各敎練官因吞没餉精激起蒙軍之怒一律　禍而去而仍向僞政府索取本年之薪水活佛敢怒不敢言心益鬱鬱此致病之一因也（二）庫倫之軍政爲俄人所操縱庫倫之財政爲俄人所監督其餘若法權警權商權無一不落於俄人掌握蒙人寸步不能自由活佛雖愚亦覺俄人强横深悔當日受人愚弄憤懣己極故日前欲逃往西藏修道不問世事乃又爲左右所絆不能脫身憤恨之氣不能遽消遂致數日不食此其致病之又一因也現在病勢極重活佛之能否不化爲死佛未可知云 
　　俄商與外商俄人自愚弄活佛脫離中國而獨立對於外蒙本擬一攫而奪之惟鑒於前此經營旅大之敗不敢下手因襲取日本對待朝鮮及南滿之故智不以兵力從事而以商務爲兼併之張本不料布置尚未就緒若英若德若美商務之先鋒隊巳乘其不備攻入庫倫而日本南滿公司且派専員兒玉氏等前往外蒙各地實行調查以備與俄國大開商戰華商亦組織聯合會結其圑體厚其資本以備與俄背城借一是俄在外蒙之商務四面應付實有未可懈怠者俄政府故於日前急急在庫倫設立商業支部以便提前振興各種貿易現復提出攺良蒙古貿易兩方針（一）許以中國及蒙古之物産無稅輸入俄領之土耳其斯坦斯拉浦及脫姆斯克葉及塞斯克（二）許以蒙古物産無稅輸入依爾庫次克此二方針己經財政委員會等贊同不日卽將實行而交通部又提出四大議案（一）提前建築米色巴亞恰克圓間鐵路（二）提前興辦塞河航業（三）延長俄蒙問電線及增添郵局（四）减輕俄蒙間郵電費聞此四案己經該國會通過凡關係外蒙之交通事件又無一不次第舉行且無一不提前赶辦是俄人對於外蒙商務大有劍及屨及之勢云 
[東三省之三患]  
　　吉邊之鬍匪長春西北夾荒民風强悍而不靖其迤北與蒙地插杆吐抺接壤尤爲赴攝公十五里井子沙鷄包頭塌湖城等處孔道現在該處鬍匪麕集大肆搶掠勒捐綁票無所不至以致鄕民前往開墾者車輛銀錢時被搶刧兹據該處鄕民稱於本月初小孤店（即小辛店）金家花園捫土坑一帶有蒙匪徒一百餘人在各要路堵刧大車勒捐綁票五日以内搶去四千餘元如被綁者至限期不交欵卽行撕票當被長嶺縣與伏龍泉軍隊聞知帶兵馳勦接戰數次兵匪互有死傷至十一號在七棵樹地方接戰兩鐘之久斃匪六七名我軍僅傷馬三匹現正四出追捕也 
　　東省之黨人束三省黨人爲各地軍警拿獲甚多兹將最近各處消息錄下吉林長春陸軍偵探員日前自大運探悉有破壞黨首領王姓隻身北行勾結馬匪希圖舉事當經尾隨至長春鐵路附屬地勾留一星期即乘車來吉嗣因王變易服裝致未能步步跟蹤比至省城又探明王在西關某姓家存宿復經密禀護軍使署會同警察廳遣派兵警於日前黎明時前往搜查詎天未破曉王己乘車進城當又用電話通知各區偵邏密佈四路截堵搜至上午十鐘又探知王赴通天街某公館拜會未見出門卽坐快車不知去向矣又哈爾濱之機關設於租保福慶棧其黨羽有楊坤華者每日夜間濳至華界北四道街日妓第一福德樓住宿本月九號被巡警一區偵探董玉峰探知報告區官張壽福帶領警兵在該妓門首將楊拿獲在行李内搜出手鎗一枝子彈一百粒密信數封檢查信件内有奉某大總統遣派赴寗調查軍警等語該局以案情重大當送法廳研訊至東荒一帶之機關部據探稱首領爲馬廷傑卽齊芝軒之義子也齊被刺後馬即潛逃至東荒勾結胡匪首領綽號大馬猴急三炮等擬乘間暴動日前被駐紮巴彦州江省防軍巴凌雲統領探知即將大馬猴拿獲馬等己聞風遠颺矣 
　　長春之俄兵長春城東永清鎭前有俄物兵查驗民房搶搜鄕民鎗彈己詳前報兹聞該鎭谷秀清家於本月十三號忽有俄兵六七名突如其來直入院内四處搜翻當向俄兵理論詎俄兵大肆蠻横反將谷某毒毆卒搶去快鎗數桿藥彈一百粒一併携逃谷姓即屋後追索仍不交還現己呈報觀察使署請與駐長俄領嚴重交涉孟觀察亦以案關擾民除備文照會外並函與領開正式談判後事如何容訪再誌 
[四川省之四患]  
　　防狼禍川北一帶多屬老林最易藏奸明末張獻忠等之流冦即利其地以爲巢穴險要可知此次白狼餘孽竄擾漢中業經秦軍擊散昨由秦省當道拍電至川請川省派兵防守界地以免蔓延胡都督立飭第三師開赴川北保寜所屬昭化廣元各縣防禦其十一圑先行前往師本部則緩日開抜該師馬圑圑長鄧占雲原係陜西宿將此次自願身赴前敵當可滅此朝食云 
　　防熊孽綦江縣屬之靑陽石等處有熊克武所部潰兵一二千人日以刧掠爲事勢甚猖獗重慶周鎭守使業己派員帶隊前往相機勦撫矣　　防妖敎川東紳士林鎭藩等以該處自上年熊楊獨立時居民卽大遭蹂躪受害者不勝縷指現在雖己敉平而各地匪風尚未盡絶且近又發見靑蓮妖敎情事該敎蔓延甚廣傳逹最速若不設法禁止誠恐復釀事端咋特具呈都督府墾請速爲查禁現胡督己會同陳民政長飭查嚴辦 
　　防山匪永川銅梁壁山江津四縣交界之東西山及榮昌瀘縣毗連之三層宕磨刀嶺等地叢峰峻嶺老樹參天匪類潛藏出没無常雖經軍隊緝捕猝難盡淨現經一師遣派黄旅長鵠舉到永會同駐永軍隊暨省加派各軍協力兜剿並于綦江涪陵與黔邊交界之珠山密菁亦派張統領親率所部會同兩省軍隊辦剿 
[湖北近事紀要]  
　　軍儲局更名改組湖北軍儲局長一職近經段都督更委方參謀先亮接充業於日前到差該局職掌向係管轄鄂省軍械軍裝等項兹叚都督己令於乙棧另設糧服局所有一切軍裝應　糧服局存發故方局長到差後卽令局内經手各員將所有軍裝逐一點清乘兹交代之際即便移送糧服局接管故該局　員現殊忙碌擬點交後即改軍儲局爲軍械局以符名實 
　　蛇山洞築路計畫鄂垣蛇山開鑿甕洞　利交通刻巳工程告竣督辦工程員羅鴻陞君以洞之東西馬路自應一氣建築以便行車昨特親帶技士前往測勘山後取直線至撫院街山前東段亦取直線西叚取斜線路之左右餘地均屬官産將來財政稍紓一律建築市房荒蕪之境行將變爲熱閙之場云 
　　規復兩府轅門抄前清督撫衙門皆刊有轅門抄報逐日晋謁人員及牌示均經紀載爲官場所喜閱起義後此項轅抄亦隨該衙門以俱亡前年曾有人禀請黎副總統擬承刋軍府見客單未蒙核准兹又有前辦清督署抄務之民人周文彬具呈軍民兩府擬請規復轅抄舊制改名官抄逐　發刋其資本自行籌集並　刋發鈐記以昭信守業奉吕省長批准惟以辦理官抄非政務機關法定團體不能刋發鈐記應自刋圖記使用所擬　章各條尚屬可行　予備案段都督亦批示允准現周巳覓定兩署適中地點租屋設立按日派員到兩府登記接見人員姓名職銜及公布牌示准定五月一號發行 
　　查禁盜賣胭脂山鄂垣花園山爲風景極佳之處前清同光間被民人全賣於敎會至今各國敎堂學校醫院林立全部悉爲外人所有兹聞與該山對峙之胭脂山　有被奸民私告契約賣與某國敎士之議惟因價未議妥尚未成立昨被警視廳調查員及巡警第四署長偵悉報告警廳長轉呈軍民二府核示聞叚督吕省長以胭脂山全部均屬官産且於軍事尤關重要豈可爲外人所有且查約章凡外人以敎會名議在内地置、 
産須禀經該管地方官核准給契始能有效該外人或係不諳條約受人欺朦特令交涉員迅卽根據條約及歷辦成案照會駐漢各國領事轉飭敎士人等如須購地建築敎堂務須照約辦理勿得私相授受如己訂草約務即受消面會銜布告申明該山係屬官山且關軍事即本國人民亦不能私行盜買如有私賣於外者查出定卽嚴懲一面會飭警廳迅將私圖盜賣之密查實在嚴拿懲辦 
[粤路選舉總協理之準備談]  
　　取消成案之爲難廣東行政公署復都督函云現准公函以創辦粤路各善堂董事陳春畋等呈爲粤路選舉總協理現當屆期請照章秉公維持一案查此事該董事等所言如果非虚自應遵章辦理相應函送查照等由查此案前據具呈到署當以前部電以庚戌選舉成案係以得票多數在前二十名呈部核定又元年選舉總協理及董事係屬兩票分舉此次應援照辦理等因當經轉行該公司遵照現呈請飭照股東會議案辦理將庚戌成案取消核與部定辦法不合惟所擬被選資格及保証方法尙屬言 
 
 
 

Page 7

 
 
之成理究竟是否可行候函粤路公司并令黎王二員查明酌　辦理可也等詞分别函令在案兹准前由相應函復查照 
　　防範股票之加嚴粤路收支處致總協理函現奉鈞函内開本公司現屆選舉總協理董事之期惟查開收三期股欵以來所有省城佛山澳門各善堂院商會暨本公司及香港上海分局與中外各埠代理收股處先後交來各股票執照等項暫行存貯此間及己預備正式股票尚未領去者爲數旣多輙易淆亂倘稍不愼或致有疎漏之虞際兹選舉時期恐貽口實且瓜李之嫌更應杜絶往來人等不一宜防有舞弊情事甚或將股票私行匿隠暗中假借瞞竊串舉諸弊混一經查出即交監督送官懲治爲此特函知遵處凡有股票及執照收條劵據與選舉事項有關涉者必須妥爲存管及派謹愼可靠之人料理以専責成其存放地方及箱櫃等處尤宜鎖鑰加嚴萬不可偶有忽略職掌攸歸預爲防範是所至要除函知册庫處黎總管查照外此致等因仰見愼　　舉嚴密關防莫名欽佩查港滬分局先後交來二期收條由敝處交股及股東至掛號巳預備正式股票尚未領去者　處向皆愼收存不敢稍有疏漏惟際兹選舉時期縱使於存　箱櫃嚴加鎖鑰無如股東隨時至領一切箱櫃仍復啟閉無常即使百密并無一疏恐仍不免貽人口實誠如鈞諭瓜李之嫌更應桂絶擬請於驗票之前凡存敝處之各樣收條及己預備之正式股票股東未領 
去者概行檢呈董事局會請監督驗明一律包固蓋章封存並登報布告此項寄存及未領各股票現於選舉期内暫不發給統俟選舉定後再行照常開派緣此屆選舉各股東所執之交股收條一律准領選舉劵是不過換領正式股票稍延一月之間於股東公權毫無損碍於防範股票更加嚴密理合據實抒　是否有當仍候卓奪示遵 
　　商權進行之函件粤路選舉監督致粤路公司函云敬啓者洪年奉部特派榮耀奉省特派爲選舉監督一切辦理更應開誠布公與邦人士以共見擬請貴公司代爲函約九善院各派代表一人商會派代表一人自治研究社派代表人並貴公司協理董事各部首領於本月十四號午後准二時到公司開談話會商榷進行冀除隔閡諸希代致鄙忱至爲感禱此致粤路公司鄭洪年黎榮旅同啓又粤路公司致各善堂總商會函云敬啓者本月八號敝公司曾函請貴堂院將收到粤路二三期股票并底册　四月十五號以前掃數檢交敝公司收回等情諒邀洞　惟前函所云底册未盡明瞭恐有誤會頃准鄭　兩監督與弟等晤商謂應再致函各堂院請將經收股欵底册曁頭二期執照小收條存根小收條號簿　於四月十五號以前統交敝公司收回以備發還選舉劵時有所稽考理合再行函逹卽希迅賜查照辦理萬勿稍延至爲感紉専此順頌公安粤路公司謹啓 
[浙江驗契之新辦法]  
　　浙江國稅廳籌備處對於騐契辦法極爲認眞兹又訂定縣知事辦理驗契進行方法及考核規程兹錄如下 
　　縣知事庶自五月一日迄十月末日止六稒月定限内分作三　每期兩個月仿照前杭嘉湖征收漕糧辦法於每期内按照所管區域分莊排定驗契日期（甲日某某等莊乙日某某等莊預發通告）並派　傳知該莊各業户如未登記未呈騐之舊契無論己稅未稅一律如期呈騐其未稅之白契照契稅條例增訂施行細則第二條補征契稅（二）第一期未經呈騐之各業户得咨明田賦征册依據驗契條例第十條檢查之規定擇糧額較大之業户派員檢查催令第二期如期呈驗但不得有威嚇及勒索情事（三）第二期未經呈驗之各業户於執行檢查時得令該業户出具第三期準期呈騐切結是項切結由縣知事分莊存儲如逾六個月定限仍未呈騐者應查明切結按户傳令呈騐遵照騐契條例第八條倍征查騐費倘係未稅白契應行補稅者並照契稅條例增訂施行細則第二條各欵辦理（四）三十元以下之舊契在六個月限期内征收註關費一角免收查騐費如逾限第一個月呈騐者加征查騐費一元逾限第二個月呈騐者加征查騐費兩元依次遞推（五）六個月期限内因有障碍不能遵期呈騐者應遵照騐契條例第六條之規定准其於限期内到騐契處聲明事由酌予寛限（六）關於催騐辦法除驗契辦事細則第六章及此次規定各外如從前調查舊契辦有成效者准由該知事酌量情形繼續辦理（七）白契補征之契稅准按照收數提取百分之五爲催騐經費（八）自三月一日起十月末日止六個月定限内各縣所收查　費註册費總數滿一萬元以上者呈請財政部轉呈大總　照　外增加獎勵條例核獎八千元以上不及一萬元者呈部記名五千元以上不及八千元免議不及五千元者呈部懲處 
地方通信 
[鎭江]  
　　派兵駐防要隘鎭郡南門外張王廟地當衝要爲行人必由之路前曾有兵士一連駐紥於此自三十二旅取銷後該處防軍遂卽裁撤兹鎭江鎭守使注重防務特於日昨訓令第五師第二十圑張圑長派兵二連前往該處駐守矣 
　　又正法盜匪三人鎭郡南門外官塘橋魏成財家被盜行刧並拒傷事主一案業己緝獲盜犯趙得勝楊德奎王四三人經劉縣知事訊實電准省令就地正法知事遂於十七號上午十時提該三犯綁赴寳蓋山下行刑 
　　大港新殺子報鎭江西城内井兒巷原住旗民巴小泉家現移居東鄕大港鎭小泉父故後娶室與後母同居風聞伊後母不安於室與某姘識前妻之子向在上海謀生日前回家後母恐其窺破姦情暗與姦夫謀殺前子巴得悉惡謀遂寄寓該鎭客棧暫避其禍乃後母殺子之謀益急遂假備筵請客迫令前子回家巴懼禍不歸拒之至再最後伊後母託言請母舅（即後母之弟）在家筵飲招甥叙話巴不得己乃囑同庽之瞽者曰吾與爾感情稍深今還家吃酒萬一遇害須求報仇等語瞽者聞而驚訝權慰諾之因卽還家酒至數巡伊舅連舉大觥將巴灌醉突出刀向巴劈面先砍兩刀巴以手護被斷五指遂連砍二十三刀而斃當由在席帮兇諸人急用桶受血以冀掩跡隨將巴碎屍由後門投入江中適被江風吹屍入葦有舟人撑舟過此見碎屍大駭復離數十步又見一頭乃置之一處報知崗巡觀者如堵未幾瞽者至偕崗巡報區伸冤區長立卽執縣由劉縣長偕同檢察廳長至該鎭檢騐瞽者在場憤懣將巴與交好及後母種種謀殺實情報告知事求伸奇冤知事卽派差調查巴家至門首見有血印手跡復見室中地上亦尚有血跡各兇手己聞風逃逸僅獲女媽一人帶案巴妻亦赴案鳴冤據女媽供稱巴某被後母謀殺致死屬實殺死後伊後母出洋二百零二元給小婦人二元囑以勿言餘二百元由各兇手共分等語巴妻供謀殺案内共有七人同惡云云劉知事現己照供飭緝兇手矣 
[揚州]  
　　組織敎育會江都敎育會光復以來僅按章成立市敎育會一會而縣敎育會尚屬缺如現在自治機關久經停止該會愈當設立前經凌仁山丁文瑩等遍遨各市鄕學界擬於本月十七日齊集圖書館議商因届期至者無多未能開會故改期於今日舉行云 
　　都督代表來揚江蘇馮都督華甫之猶子馮家彦（號良德）因揚籍陸軍少將近衛軍騎圑圑長吳金聲之尊甫（鏡湖）靈柩至揚歸葬由馮督派其代表致祭昨由南京來揚於今日（十七日）在重寗寺執紼畢事後並由趙營長子超請宴於小金山定於（十八日）返寗 
[寗波]  
　　各機關分區防亂黨人設法圖浙一支由内河趨吳一支由外海入甬吳防範圍較小除廣德甯國兩路外來司令注重南　烏鎭太湖三要點己恊同水警第二總署長節　兜裹該黨均無間可入不得己北而入海周旅長己密派軍探分赴輪船碼頭偵緝現聞各機關認定區域凡寗波舊府城由周旅長保護　海縣城由水警王廳長會同陸軍一圑保護奉化慈谿由水警三署及路警保護定海由砲台司令及漁圑局長會合鹽警保護一俟警備隊成立再當分别聯絡圑區司令官専司糾察退伍兵士寗波全局一律安如磐石至所獲秘密機關皆以組織在先未卽解散周旅長己將籌防事宜呈報督府備核 
[江西]  
　　汪瑞關任内衛隊糾葛江西前民政長汪瑞　由京來贛接任時所帶衛隊數百名數給薪餉迄未造報而所放公欵致屬虚懸不銷現經審計分處處長熊處長查出函請戚民政長將汪任内會計員蔡炯扣留造報聽候核銷聞審計分處向戚民政長處陳說此項尚未到任募兵餉項雖屬造報亦難核銷將來必有一番糾葛也 
[雜評二（默）]  
　　盗賣手段鄂省前有盜賣全省官鑛之人今又有盜賣胭脂山之人何賣國之人多也然此輩以個人名義私立契約一經官廳士紳查出卽可取消尚不致釀成重大之交涉也若其他公然以圑體公司名議而讓與實業權於外人或作爲抵押品者將奈之何耶曰猶有政府不承認以補救之也如今日之招商局交通部恐其轉輾入外人之手而派員督理矣然則等而上之政府而以實業權予人者其有何人監督之耶或曰政府斷無無故而以實業權予人者也信歟否歟 
　　毆爵手段嚴矣哉今日之搜捕黨人也學堂不問良莠第有人以嫌疑告有則搜查之行旅不問善惡第有人以嫌疑告者則拘留之信函偶涉慷慨則疑而抄其室詩文偶露鋒芒則疑而捕其人所藏之物偶有疑似則指爲違禁而目爲危險如此則人之一言一動無一而非危機所伏矣夫人不可便之危也危則變變則亂當道苟持此術以往未有不至人人自危者語曰我非虎也而人以我爲虎則我虎而己矣斯言雖爲中人以下者設然而中人以下之人多也嗚呼奈何不悟而猶出此毆爵之手段也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[海軍總長抵淞紀聞]  
　　海軍總長劉冠雄定於二十號由閩蒞滬己紀昨報兹悉劉總長乘坐海容巡洋艦己於昨晨（卽二十）九時駛抵吳淞原擬來滬小作勾留因接袁總統電令催促赴京是以即就淞口暫駐數小時定於卽晚展輪北上聞當劉總長抵淞時因見海軍司令李鼎新等先在三夾水洋面迎迓當　延入海容艦面詢滬上現時情形暨浦江泊有軍艦若干艘即由李司令將破獲黨人畢良臣等機關及拿獲運動軍警之陳元升業由鄭鎭守使訊明鎗斃各情詳細報告並以滬上謠言甚烈且有某國兵艦二艘入口泊在十六舖浦面羣情疑慮由鄭鎭守使商請外交圑代爲偵各節據實面陳又謂浦江所泊者僅有南琛建威鏡清福安四兵艦另有列字魚雷艇一艘實屬不敷調遣云云劉總長諭令嚴愼防範一俟抵京當飭海容聨鯨回滬駐防談論良久而别 
[砲弁私開魚雷水門]  
　　　泊南京游巡長江之飛鷹魚雷艇砲弁林某原籍閩省前日忽將該魚雷艇船頭上之魚雷水門私自開放以致江水盡行灌入該艇險遭沉没幸同船軍入得悉尚早始得將水洩出嗣由該船主查悉恐受黨人運動卽將林弁看管一面電告駐滬海軍李總司令回電飭令將林解滬現該船主己派員將林弁押乘火車解送來滬呈請李總司令嚴訊究懲矣 
[派兵防護藥棧]  
　　駐浦步隊第一營廖營長昨奉鄭鎭守使令開浦東鄕民迷信殊甚時有迎神賽會情事屢經禁阻無效以致引起四方流氓逗留境内現當謠諑紛紜之際防範益宜周密兹查沿浦灘之高廟地方及居家橋西講等處距離海關藥棧較近巡查最關緊要令仰該營長迅即派兵駐紥高廟以資防護等因廖營長奉令後昨己命令原駐高行鎭之第二連連長汪占林督兵移駐高廟地方嚴加梭巡以保治安 
[嚴防黨人賄結貧户]  
　　步兵第七旅臧旅長以高昌廟地方所居人民甚爲複雜如江邊碼頭一帶草棚寓居之江北貧民實居多數因飭海陸軍警察隊調查户口據復計有一千四百十五家之多兹值黨人思逞之際恐有賄結江北貧户窩藏奸徒情事故於昨日責令海陸軍警察隊長王雅泉每夜督帶警兵前往江邊碼頭地方嚴查江北貧民草棚内及高昌廟各民户有無容留行爲不正之人如果查見卽行拿究云 
[警務長嚴究造謠]  
　　近日滬上謠言又起謂有黨人紛紛回華再圖起事軍警兩界爲思患預防計業己嚴行戒備不謂愚民無知愈謠愈甚前日下午城内居民竟謂閘北警局己被黨人焚燒攻擊一時奔走相告羣情警駭事爲地方警察事務所長景毓華君所聞當飭所探戴逢春前往閘北查察並無其事景所長以此等謠言必係匪人揑造希冀居民自相擾亂乘機搶刧特令各探嚴密查緝務獲究辦 
[又有偵探指提黨人]  
　　長江緝私營駐滬　探劉海鳴偵悉管鵬曾於去年在安徽地方輔佐柏文蔚宣告獨立事敗後又在正陽關地方捲取鐵路公欵二十萬金逃往東洋曾率總統命令通緝並經上海觀察使令行公廨出票發交捕房緝提在案兹管受黄興等指使潜行回華匿居虹口元芳路三百六十七號門牌該偵探即於前日偕同眼線等人報請總巡捕房飭派中西包探協同前往是時被拘者正在對門一千零零六號門牌某姓家聚叉麻雀當被拘獲解入捕房詰問據稱係是應明並非管鵬實被悮指捕頭因案關重大飭令拘留昨晨派中西包探押解公共公堂請訊 
　　至十點三十分時捕房中西探將被拘人解案中央政府由高易帮辦律師上堂請究被告亦延德雷司律師暨中國辯護士某君到堂辯護先由捕房華探李阿三上堂禀稱昨晨六時三刻奉捕頭飭令往捕先至虹口元芳路三百六十七號門牌因被告適在對門一千零零六號門牌内打麻雀牌故卽前往當時被告曾問何事我說我是捕房包探現有牌票捕爾並將牌票給看被告無甚言語卽一同到捕房云云堂上即向李探詰稱爾如何認識被告李探答稱先由長江緝私營偵探劉海鳴到捕房報告然後同往指提請察 
　　繼由偵探劉海鳴上堂供稱在長江緝私營米統領部下充偵探員奉命駐滬查緝黨人我與被告素不相識係由前曾在我手下當兵之崔明說起據云被告新從東洋回華欲運動三次革命伊亦在被告處謀事並問我辦何事我即佯稱我現在不爲政府辦事甚欲附入黨人故崔卽偕我同至被告住處第一次未曾見面據崔云日間不易會面須在晚間十二句鐘前往始能會晤故第二次於晚間與崔同往初時被告亦不在家由被告之妻呌來我曾問他貴姓大名他親自說姓管名鵬號鵾南因此始得與被告相識是以報請捕房同往指提云云堂上詰稱爾指捕被告可知被告是否管鵬有無錯悮姓崔之人現在何處劉答稱我當面問他姓名他自己云是管鵬决無錯悮姓崔之人己在蘇州被獲鎗斃請察即據被告代表德雷司律師向劉詰稱爾奉爾統領之命來申是否専爲緝捕被告答稱並非専爲被告一人到申己有三四個月是爲緝捕被告及同黨二人（姓名暫守秘密）堂上卽將牌票給看並問是否牌票上列名之人答稱是德律師復欲有所問高易帮辦律師即向堂上聲稱今日不過證明拘捕被告情形並非正式預審被告代表律師母庸詳細盤詰王襄讞與英領康君會商之下判令還押捕房候訂期預審再行核奪判畢被告即由中西探帶下解回捕房還押 
[閘北初級廳擬不裁撤]  
　　司法部近因司法經費支絀令將各省己設之初級審檢廳一律裁撤歸併地方審檢廳辦理經紀前報兹悉上海第一初級廳擬於五月一號實行裁併惟閘北第二初級廳管轄區域東至虹鎭引翔港西至北新涇眞茹鎭北至江灣鎭等處縱横數十里地方遼闊一切民弄訴訟日不暇給且地在華洋交界之處外人時起交涉現經地方審判廳長張清樾君地方檢察廳長汪魯懷君商議擬不裁撤業己會同申詳上海鎭守使鄭汝成君暨外交部特派員楊小川君請示施行鄭楊兩君以所陳各節寳爲保護主權起見亦己會詳法部請爲核示一面令飭張汪兩君再行詳報高等廳請示矣 
[縣敎育會更選會長職員]  
　　前日爲本邑縣敎育會更選會長職員之期在尚文門内一粟菴舊址該會事務所舉行會員到者約五十餘人縣知事洪伯言君親臨監督下午一時振鈴開會該會會長賈季英君因參預各學校校長聯合會赴省未回由職員李宗鄴君代表主席該會組織法除正副會長各一人外計職員二十四人分書記幹事各五人會計四人評議十人應選二十六人當用記名投票法由各會員書寫投筒畢洪知事親自啓筒檢點票數李宗鄴君得三十二票爲最多數當選正會長姚又枬君得十五票爲次多數當選副會長再次多數之李味靑姚明壽錢允中賈豐芸李然昌錢端履董炳章李廷翰丁熙咸沈宗約高鳳池朱斌王銓運潘如樑賈豐臻丁烈陸崑源張國傑趙璧顧視清金潤章程長發張桂華諸崇瀾二十四人當選爲職員改選旣畢相率散會俟二十五日再開新舉職員會推定職務 
[再紀新舞臺重振旗鼓之籌備]  
　　九畝地開明公司新舞臺因遭火刧曾在梨園公所開設東會集議善後方法並租賃二馬路醒舞台劇場（即新新舞台舊址）定名競舞台先行開演曾誌本報兹聞該台全體伶人以前在九畝地建築舞台所費不貲一旦被焚損失頗鉅現欲重振旗鼓自非通力合作不易補救爰自競舞台開演起全班藝員均盡義務不取包銀以期集腋成裘重新建造云 
　　又聞滬南警察分廳長崔君對於新無台之遇災亦頗惋惜昨批該舞台呈云呈及單均悉查九畝地爲滬南中心之點地勢交通市場開曠昔以繁華十里鉅商悉聚於洋場燈火萬家游客羣趨夫租界該公司首先提倡股分勸招因滬市之凋零　劇場以起色舊名勝訪尋地址大境生輝諸商店繁若星羅拱辰有象迺咸陽春暮同罹嬴氏之災赤壁東風不與周郎之便如此歌台舞榭霎成敗屋頽垣固不特當局傷心抑且旁觀酸鼻魁陽樓旣涉嫌疑己請檢廳懲究本分廳同深惋惜候函商會維持尚其接續進行幸勿稍灰厥志此批單存 
[袪除築路工程之障碍]  
　　滬南崔分廳長令知第一分署云案准上海工巡捐總局公函開查巴拿馬賽會江蘇出品展覧會借用中國圖書公司房屋爲會所該處附近之陸家浜一帶道路崎嶇敝局轉奉省令將該處馬路翻砌放寛現正開工之際而該處往來人力車輛及猪羣等有碍工作相應函請貴廳長轉飭該處署區崗警於敝局工作期内遇有車輛猪羣往來隨時指引繞行他途實紉公誼等因准此除分令外合行訓令該署員仰卽遵照轉飭該處崗警於工作期内遇有車輛猪羣往來隨時指引繞行他途爲要此令 
[禁阻迎神賽會]  
　　静安寺鄕民日前舉賽劉鄒膏神會遠近往觀者舉國若狂以致附近各鄕均見獵心喜步其後塵如江灣江橋楊港等處之解餉會聞己糊成極大紙元寳並置備一應旗傘定期舉賽而眞茹相近之彭王廟擬於前日舁像出巡當爲閘北徐警廳長訪悉飭將爲首之甲乙二人拘押一區派駐所一面派保安警察隊隊長率領全隊長警往該廟將各會首一律驅散並傳諭各鄕地保一體禁阻如有抗違不遵即着該地保投廳報告派警拿辦若敢扶同隠匿查出嚴懲不貸云 
[收回外國紙張之新契]  
　　上海騐契一事三月十日以前所發新契均用外國紙張十日以後則改發中華國産紙張兹爲國稅廳籌備處查悉事非一律殊欠愼重業巳令飭上海縣洪知事於展限一月（卽四月終）期滿之後卽行布告三月十日以前各業户將所領外國紙張之新契來案掉換以免歧異云 
[再誌書場納捐之等級]  
　　上海工巡捐局日前將書場月捐另訂劃一辦法己誌前報兹查得此項月捐新章計分三等凡日夜兩場或前後兩場者爲一等月捐收洋五元普通茶肆僅設一場者爲二等月捐收洋三元設在老虎灶内者爲三等月收捐洋一元核與前日報載多有不符兹特重錄以昭核實 
[長沙檢察廳請緝騙子]  
　　上海地方檢察廳昨接長沙地方檢察廳函云案據邵陽人民寗誠元（卽寗澤鴻）狀稱竊誠元畢業後在省候差去年陰曆十二月二十日因在崑固飲酒得晤永州人唐果羅子文陳桂三人唐果自稱與都督府副官梁清泉月素垷虧欵急於借貸如能借渠八百元渠當爲汝向民政長介紹定有差委所借之銀不過半年仍可如數追還萬不致藉索謝金元信爲眞卽陸續籌欵三百三十元交付三人均有親筆收條又零交台票七十串未與收條至今年陰曆二月十二日又籌花邊台票合計三百七十元交唐果轉送梁手旋以未與梁面爲疑卽邀唐果同往接見果推故不往元卽獨往謁梁詢以有無借銀情事梁答並無其事惟唐果日前持有大洋四百元到此兌換光洋要往日本元知其詐遂追果而果己先逃忿追陳陳亦逃　惟羅欲逃未及當卽報警拿獲送案請求澈究等情據　經敝廳詳加訊問察核前項被騙之欵確係唐果陳桂羅子文雖經提訊藉口推諉自非嚴緝唐陳二犯難求水落石出相應函請貴廳飭警偵緝至紉公誼 
[宰猪公作受罰]  
　　滬南警察分廳衛生處查悉南市宰猪公作内近將中途軋斃或病死之猪在内宰割任各肉店朦混出售殊碍衛生爰派督察員進内查察見有六頭存放一處兩頭實係斃猪穢氣逼人當卽鳴警將猪六頭一併車送第一分署并即傳同作夥到案罰洋十元充公示儆起獲斃猪送請放生局掩埋 
[鄕民稍安母躁]  
　　工巡捐總局朱局長據承辦中西區清潔所莊泉生呈稱鄕民藉端聚衆乞卽禁阻等情昨日發出批示云呈悉查此案昨據商人朱新記來局具呈當以上海居户習慣晨起較遲該商所請尚係實在情形應否照舊章三月至九月以九時爲限十月至二月以十時爲限函請滬南警察分廳查照辦理在案據呈前情事屬一律候再函請警廳核復到局分别飭遵可也仰即傳知鄕民静候辦理母得聚衆滋事致干重咎切切此批 
　　婦人請求離婚 
　　婦人傳錢氏前日投地方審判廳呈訴伊夫傳阿壎専事游蕩姘識某婦置家務於不願屢勸無效不得己來廳提起離婚訴訟請求斷離等語張廳長立卽發出批示云據呈己悉仰候傳訊核奪 
[拐匪又賣親生子]  
　　住居七浦路九號門牌之婦人孟李氏因家藏來歷不明之小孩由捕拘解公堂訊據供稱三歲男孩長根係出洋三十六元買爲義子五歲男孩根生係住居江灣之顧姓寄養判分别留押並傳到三歳男孩長根之父談錫林押候復訊在案昨晨復訊明晰因查得談錫林前曾犯拐案押辦今復將親生子價賣殊屬不法判談押西牢六月李氏無販賣寳據姑寛開釋兩孩仍准領回完案 
[串賣婢女案又獲一人]  
　　馮金生誘騙南京路壽康里三百三十九號門牌朱培基家十九歲婢女蘭香至大沾路家中姦宿後復領往法租界小東門外串同葉阿四及在逃之孫三全福議價洋一百六十元希圖賣入劉德星所開之花烟間幸經劉向女詢知被拐情形通知該婢家主報由捕房移請法捕房將婢女及馮一併拘獲解奉公堂分别留押並傳葉阿四劉德星到案交保候提集人證再訊在案昨晨由捕派探前往揚州將孫三移提到申王襄讞與英康副領事判押候併案解究 
[處置誘拘黨人之嫌疑人]  
　　住居法新租界安勤白而路四百十號門牌之彭左舟前因黨人沈翔雲被華界拘去疑彭有誘拘情事曾由捕房提至法公堂訊供不認並以沈己解京鎗斃無從質證故判交保開釋在案兹因尚未保出復於昨日解堂請示聶讞員商之法副領事德君以旣無保人着卽押出租界 
[審判廳訊斷强搶烟土案]  
　　施順齋前在北市購得烟土七包藏匿舖蓋中負至大碼頭附近爲無賴陳壽根偵悉糾同寄龍等四人向施拆梢不遂即被陳等將施所　之舖蓋打散所　烟土悉數取去後爲警廳偵探將施順齋陳壽根拘送地方檢廳預審明晰起訴審判廳昨由葉推事開庭辯論施順齋供認私購烟土是實惟烟土均被陳壽根等强行取去質之陳壽根一味求恩問官曰爾取得之烟土售洋若干爾分得若干陳供共售洋五元四角小民分得洋二元四角餘被寄龍取去請求輕辦問官得供以辯論終結當庭宣判施順齋拘役十天陳壽根詐欺取財罪當然成立科三等有期徒刑三年 
[三人夥竊之懲處]  
　　倪雲林糾同楊裕生及某甲等三人夥竊浦東錢郎中橋附近錢金和家衣服布疋等物曾經地方檢察廳預審明確起訴審判廳昨由葉推事官會同李檢察官公開刑庭辯論問官命提倪楊二犯至案研詰同供浦東人李君將預審筆錄當庭陳述略謂倪雲林等實犯三人夥竊之所爲應援照新刑律三百六十八條第一第二欵辦理葉君核得倪等夥竊證據確鑿無可遁飾當庭宣判處倪雲林三等有期徒刑監禁三年零二個月楊裕生搬運贓物科四等有期徒刑監禁一年零一個月均着還押聽候送監執行 
[織帶匠續求省釋]  
　　織帶匠凌桂生前因出外泡茶燙傷張余氏之子由一區警署移送檢察廳訊押在案日前凌具訴請求交保情願認償醫費事隔數日未奉批示兹凌又續訴聲明該氏子傷己痊愈懇請傳案察騐恩准省釋不識能邀批准否 
[澈究盜案之虚實]  
　　盜匪顧廷魁（卽周占元）黄德岐（即孫長發）劉耀林（即劉耀友）等因夥刧無錫縣屬大墻門保滋公典及無錫北門外謝志軒謝均寳馮俞氏（即馮根和）家等鉅贜逃匿上海由無錫警署拘獲盜黨蔡阿祥供出顧等匿居之處備文派警來申報請英公廨飭知捕房派探協同將顧等七人拘獲因搜出各贓内有辛家花園附近二十四號洋房胡金聲被刧之嵌寳金戒及玉環等物即由捕房將顧等七人解案請訊並禀明胡金聲係前清宦裔惟胡不認原贓故未便傳令到案金戒玉環祗能作爲無主贓物云云中西官以案關盗刧虚實均應澈究諭候補傳人證在案昨晨由捕將胡傳案請示胡延律師到堂代辯孫襄讞與英哲副領事判胡帶回捕房暫留候美領堂期解訊核奪 
[怙惡不悛]  
　　積竊李阿大迭經犯案由捕拘解公堂訊辦並經逐出租界兹因復來行竊天潼路一百四十八號門牌費阿四家衣物被探查獲昨晨解奉中西官訊明判押西牢兩年期滿逐出租界 
[小孩口角之禍端]  
　　天潼路理髮店主王榮順與住居靑雲里之謝阿二爲小孩口角起衅互相爭扭詎王遽將長櫈飛擲以致擊傷謝之頭額傷勢甚重由捕拘押並將謝送醫院療治昨晨由捕將王解至公堂中西官判令存洋三十元保出候原告傷愈再訊 
[復訊燙傷婦人案]  
　　匯豐銀行大班西人之汽車夫余忠方因與己歇大司務之妻陳王氏口角遽用滾水潑傷氏之頭面被控捕房拘案訊供狡展押候傳證復訊在案昨晨經中西官復訊因供詞各執判押候今日下午由原審官關讞員與英領康君同往匯豐銀行内肇事之廚房内會勘定期禮拜五傳證再訊 
[小客棧主之小心]  
　　錦泰小客棧主丁賓林投法公堂禀稱昨有某甲領瞿馮氏馮老姑娘兩口來棧借宿甲言我另有别事出外卽回詎至晚不返馮氏等兩婦睡至半夜忽從房中逸出圖逃商人恐干未便報捕拘案請訊馮氏供因家貧由揚州原籍偕同丈夫瞿金標來申意欲帮傭借寓棧中丈夫出外至晚不回婦人出棧往尋並非圖逃馮老姑娘供與馮氏係同胞姊妹此次奉父母之命隨同姊姊姊夫來申亦欲帮傭並無别情判一併送堂候查明再核 
[寡婦仍願合股]  
　　顧張氏前投法公堂控稱丈夫祺元與郭阿佳合做碼頭上工頭出有押櫃洋六百元今夫身故向索不還且欲將故夫之工頭拆出求請訊斷等情昨日復訊郭稱所出押櫃洋六百元係三股合出上年結賬每股虧洋七十二元顧名下除去虧本外祗可得洋一百餘元有賬呈鑒顧張氏又稱仍願與郭合做工頭不願將押櫃收回聶讞員判照原告所請仍着合股營生虧本一節着自行理處完案 
[被告分别交保]  
　　山東路永昌祥報關行夥沈蘭芳控景綸汗衫廠經理徐霞村不付代墊關稅銀兩又羅芝培控蕭芳義吞没股本洋四百元又陸蔭堂控己故陸家棣之妻陳氏越控侵界等情昨均由探傳至公廨判分别交保候歸晚堂訊理 
[英租界火警]  
　　英租界六馬路彤德里某姓家於昨日午後一時不戒於火冒穿屋項旋經救火會西人到場救熄計燬房屋兩間捕房恐有别情即飭包探查明起火情形復候核奪 
[無心失火]  
　　住居法新租界之錢丫頭家起火卽熄昨由捕房將錢傳至法公堂詰訊據供當時出外售菜妻子在家煑膳遺火以致燒去平房一間餘未殃及房屋實係自己之産並未保險求宥聶讞員姑念無心失誤從寛判罰洋一元充公 
[友人之仗義]  
　　甬人楊阿堂近因患病前日下午行經西華得路忽然倒臥於地由二百五十六號印捕查見雇車送往同仁醫院不及醫治而斃昨經死者之友人王有材偵知即投報捕房求請免騐捕頭准予具結備棺收殮 
[駐甬主敎來滬]  
　　向駐寗波之英國主敎慕樂南君因有要事搭乘招商局江天輪船於昨日來滬不日卽須返通 
[江震同鄕挽留稅務所長]  
　　旋滬江震同鄕周積偉等以吳江稅務所長陳迺勲近由江蘇國稅廳長調省另委昨特拍發一電云南京省長韓國稅廳長蔣鈞鑒陳所長迺勲蒞震半年辦事純正商情允洽頃聞調省另委紳商等原不敢妄請攀留第受戴情深理合公呈上逹仰乞埀鑒旅滬吳江震紳商學周積偉等公叩 
雜評三（訥） 
[黨人捕黨人]  
　　戰國時樂羊爲魏將而攻中山其子在中山中山君烹其子而遺之羹樂羊坐於幕下而啜之盡一杯覩師贊曰其子之肉尙食之其誰不食於是文侯賞其功而疑其心今之政府偵探中有向爲黨人盡力者黨人銜之而暗殺焉是不啻中山之殺其子而遺以羹也向爲黨人盡力之偵探而今盡力以搜捕黨人是不啻攻中山之將而啜中山所遺之肉也何也黨人與黨人本同類也其功固賞矣而其心得弗爲當道疑哉 
來件 
[遊美國塔虎脫農塲記（續）]  
（留美農學士穆湘玥述） 
　　一計謀深遠也當葛君任事之始以擴充植棉場爲起點其後各場廠因時制宜次第建設往往一場廠之設置必計畫於數年之前而每星期復會議數次研求發展事業之方法整頓各部之程序謀定後舉故其建設也無虚耗而獲利也愈豐厚 
　　二用人得當也各場廠主任部長皆係畢業専門人才出其所學各司其事爲事擇人無覆餗尸位之譏有措置咸宜之象故成效速 
　　三勒職守也每晨八時至下午五時各場廠長往來巡視遇辦事之勤奮者奬之怠忽者戒戒之而不悛者退之賞罰嚴明無敢或懈卽作全夜工者按時更替亦莫敢或遲其工作也進退有定時故工人咸以嬉戲曠職爲大戒 
　　四各衷共濟也各司其事則事權専而不相侵越同事和藹如兄弟即各部長密商時亦推誠布公各抒所見平時交相推許交相勉勵無傾軋虚詐之習 
　　五簿記清晰也各部收支均以部長簽字爲憑各部簿記分門别類不容紊雜即植棉部或八百畝爲一段或一千二百畝爲一段之帳籍亦由各叚長主管一律條分縷晰故至年終結帳不惟全部之盈絀一望而知卽分部分段之盈絀亦一目了然 
　　六連帶貿易也各部辦事之聯絡固無待言而各部所出之貨設互相消納之法不僅不假手於人耗回扣及轉運之費且無廢棄之物是爲該場一大特色譬如植棉部售花於軋廠軋廠以花衣售於紗廠花核售於油廠油廠除運銷出口或製造參杀物外以花子壳售於植棉部花子餅售於牧牛部宰牲場收貿本場之猪 
 
 
 

Page 11

 
 
　　　　　　　　　　外其　　　　　等内　　　　　之　　部他部大　　此其　　均　　　　　　　　　爭　之獘復無外溢之利廢棄之物竹頭木屑　爲有用此吾國所最宜注意者也 
　　七助長周備也該場助長事業除電燈及自來水外有醫院以療治疾病有學堂以啓迪愚蒙有敎堂以維繫道德有銀行以周轉金融有郵電局以便利交通至如客棧雜貨店等有裨日用者無不畢備皆由農場派人主持故二十六英里之農場儼若一小國焉農産物歲有羡餘不依人以生活居家傭工咸有樂不思蜀之槪 
　　八學識充足也各部廠均由専門人才主任故其布置均臻完善各種機器均係最新而精良者以科學的知識機警的腦力敏捷的手叚整理全場事務宜其勃興也 
　　　　　不　也以上八者　　該　　富之　本　　　之　忍不挑之氣亦安克致此溯其創辦之始挫折頗夥乃葛君等以爲辦大事者挫折事所恒有是以専心致志一意進行不爲所屈凡遇挫折必研究其致挫之由去其不善以至於善始克轉危爲安轉敗爲勝以有今日人第知其獲利而不知其耗心血絞腦汁慘淡經營孜孜不倦者蓋己十餘稔矣 
　　余述竟於是知皮相的振興實業不足與有爲也塔虎脫農場獲利之原因除農學的知識固無可勉强外餘皆吾國人所素知且曾昌言者也而吾國之實業數年以來仍無進步者何耶蓋僅言之而未嘗施之實行或行之而不力之故也以人例我空言無補瞻念吾國能無慨然余自離祖國倐己六年自國體經此大改革後社會經濟必起絶大之恐慌此余所敢斷言者欲回復國民之生活力舍振興實業其道末由而外人成績昭著良足爲吾國之　師者尤　　如者吾　　家其亦可以　矣（完） 
來函 
[劉玉書來函]  
　　昨閱貴報本地新聞欄内登有法公堂劉玉書控逃妾吳氏被朱榮甫顧伯謙誘引一節未免訪聞失實僕世居城内詩禮傳家守分安命不預外事妾唐氏亦素嫻婦道謹守閨儀僕以此事攸關名譽四出調查旋知此事乃原告劉謹所控並非劉玉書之事僕旣得其眞相故特函逹乞貴執事更正以保名譽無任感禱之至 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[四書文（科員吳某吸烟被拘警長情縱以此詰之）] [  耕士]  
　　吳孟子隠者也公事畢在陋巷若火之始然曲肱而枕之有土此有　飢者易爲食乞人所不屑也或告之曰改之爲貴彼將曰我所欲也子之持㦸之士巡所守也竊聞之如追放豚踰東家牆自牗執其手入公門大夫曰此物奚宜至哉士庶人曰聞國之大禁如殺人之罪敢請 
[新開篇聯袂投江（事見四月十號本埠新聞）] [  仁後]  
　　江風瑟瑟水潺潺姚氏文卿涙欲瀾鎭日牛衣空對泣同鄕雖好總不相關洞庭湖水縈魂夢資斧屏當非等閒爭能彀趁江潮時往復時還恨只恨輕携眷屬來申浦好敎我米珠薪桂怎安排恨只恨斯世孟嘗無第二便是馮生有鋏向誰彈恨只恨鈍根儉德遲提倡所以黑場面鋪張雅尚奢到如今是欲去不能留不得誰憐食缺與衣單但只見洋場十里人如織北去南來半笑顔好一似家藏金穴與銅山縱敎我願因人熱只怕未必人哀范叔寒况且我沿門託缽羞嘗試便是吳市吹簫也恨未嫻愁萬種苦千般未與商量先自慚自古道不信上山擒虎易果然開口告人難夫妻飽領凄凉味只怕入世無緣倒是出世閒身困頓步蹣跚依依春樹盼江干何如及早辭塵世併命頻伽在水一灣就是葬身奚恤江魚腹生死相循本轉環又何妨鴛鴦交頸到泉臺同生無路拚同死落魄窮途大可哀相將躍入清流裏且喜剛逢警吏來一經回首總難堪 
[阿土生傳] [  熱廬]  
　　阿土生者今日租界土行之大老板也老板何以阿土名非自小吃土行飯而各之緣其八字缺金木水火係生於戊辰年己未月己丑日戊辰時故名其爲人也土頭土腦却生得根基牢固得上人之福不事家人生産曰與雅片先生爲伍譙樓四鼓初入黑甜日返虞淵欠伸乍起俾盡作夜者垂二十年耗費日增家道中落由是與潮州土老兒研求煑濾烘熬之法日有進步誠有所謂獨得之秘者雖廣誠信正誠信著名老手歎弗如焉土老兒乃慫恿其設烟間開土行新張之日利市十倍在英法禁閉烟問時代阿土生獨占最後之位置獲利巨萬民國肇興禁令綦嚴嗜此者視租界爲逋逃藪阿土生鑒於抽籖之舉非多設土行不可於是大施其運動手叚將租界餘屋全行租去記者步行一周默默數之巳有三千三百三十三户之多每户存土一箱每箱計銀七千己逹二千三百萬以上昔齊高帝云黄金與土同價今日之土價比昔日之黄金正相符合阿土生之造孽錢積得不少子子孫孫享用不盡可謂擅營業家之能事矣雖然結果若何請看異日或謂予曰君言若是恐無數土行老板將與爾爲難予笑應之曰土行老板若不甘爲阿土生請速回頭舍此生涯另圖别業不然日暮途窮恐揮魯陽之戈不能返其影矣嗚呼 
尊聞閣詞選 
[豔春小樂府] [  東園]  
　　楊柳枝 
　　垂楊柳東風樹千枝萬枝驛亭路迎客來送客去去來總是因風絮倡條治葉最多情客舍靑靑分袂處 
　　棠梨樹 
　　棠梨樹芳菲節可堪憔悴春三月金粉猶驚黄鵠歌樓臺空墮紅羊刦花開花落奈何天春去春來年復年幾人虚度風光好幾人得意長安道看花休問花遲早秦娘嬌小徐娘老 
　　桃李花 
　　桃花紅笑春風春風駘蕩東郊東李花白艶春色春色鮮明北山北山北郊東佳麗地况復芳菲助生意何物五陵年少人鮮衣怒馬恣逡巡曲江江畔花如錦管領香叢無限春 
　　桑榆葉 
　　桑榆葉桑榆葉貧家兒女愁成摺桑葉桑葉綠滿籃五夜翦取飼眠蠶眼蠶起吐情千縷黼黻文章供織組榆葉榆葉碧如錢子錢母錢貼地圓飛蚨常此路旁擲何救囊空金盡客詭說桑榆晚景多一天紅日下庭柯東隅回首又如何 
　　秦淮 
　　秦淮水綠蔣山靑載酒人來月滿舲渺渺春情繫楊柳又吹短笛過新亭 
劇談 
[觀胡四娘劇感誌] [  漁郎]  
　　十六晚偕劉君一儂至新民社觀劇臺上適演胡四娘一笑扮相面先生徧觀胡家上下人等一一嘲笑之及至四娘即倒身下拜三跪九叩而起言曰不期此間乃有若大貴人將來非専制國之王后即共和國之總統夫人識英雄於未遇風鑑家神氣描摹畢肖至其一種滑稽態度尤堪令人棒腹最近新劇界滑稽人物當推此君爲巨擘其他如寒梅之四娘嫵媚動人而勵夫幾語足使跛者興起憐影去婢桂兒素素去婢春香自擊掌爲誓起至逼索眸子止形容二婢身分一高尚一鄙陋具臻絶境不獨嬌態可掬己也 
　　藥風去程孝思尚需斟酌當知富者固不可驕人貧者何獨不然但求無諂可矣蒲留仙聊齋僅言羣公子鄙不與同食僕婢咸挪揄生默默不較長短今藥風爲孝思現身說法落魄時己自目中無人傲慢之氣時時流露一旦發逹且不顧骨肉之情急報睚眦之怨想有學問者决不至此諸郎求見時何必許多擋駕但不受贈遺足矣愚見以爲祗須當面責備幾句且正好乘此機會良言勸戒引之改悔始可對胡銀臺當初招贅之美意 
　　是劇形容世態炎凉淋漓盡致際此勢利世界是劇之有功社會人心實非淺鮮蘇秦曰貧窮則父母不子富貴則親戚畏懼余於是有感而記之 
[告海上各舞台] [  冰]  
　　各舞台前後台諸經理大鑒竊維戲劇一道所以化風俗正人心有敎育社會關係不第於營業性質己也滬上爲開通最早之地而一般愚夫俗子迷信之心反較别處爲甚此次滬南魁陽樓失火殃及新舞台無識之徒僉謂其排演麥城一劇觸怒關公所致雖經各報論列終無以堵若輩之口比聞新舞台近己遷入新新舞台舊址重整旗鼓而各舞台亦當次第排演新劇之際何妨重排麥城一劇庶幾息悠悠之口破迷信之心於人心風俗不無碑益劇界不乏明逹君子報乞留意勿以鄙言爲河漢也幸甚 
小說 
[社會小說車中兒] [  劍秋]  
　　吁吁吁滬寗鐵路之火車展輪向蘇州進發 
　　維時爲下午四點三十分三等車中座無隙地而人語之喧雜如蜂衙放午幾於覿面不相聞 
　　車過眞茹站忽有一種悲慘之聲浪發於前面車中衆皆側耳静聽面現驚訝色於是羣喧俱寂默無聲息 
　　俄有一人衣短褐面有菜色手抱嬰兒一裏以破袱徐徐自人叢中側身而入口中微呼曰阿耍男小囡阿耍男小囡其聲凄以顫 
　　衆皆怪之莫測其意所在有好事者止而問曰此乃爾所生耶曰然然則何爲不自撫養而乃舉以出售豈其母己不幸死耶 
　　其人嗚咽而言曰某非欲售錢也乃舉以贈人耳某係蘇州人氏織機爲業夫婦二人日得數百文幸不餓死自辛革亥命生機頓絶牛衣對泣無可爲計不得巳乃挈家至上海另謀生業詎知奔走數月迄無成就余妻遂欲自盡者屢其人言至此涙下如糜衆亦爲之歎息不置 
　　旣而又續言曰方余妻之至滬也己有身數月未幾遂於逆旅中産一男即此兒是也彌月以後即投身某富室爲乳傭而置呱呱者於不顧嗟乎諸君余自結褵以後數載於兹男女無所出今幸得此一塊肉欲置之掌上則無乳欲委之溝壑中則於心何忍籌之至再不得不忍痛割愛出此下策庶他日是兒成立或有父子相見之一日然亦痴心妄想耳衆聞之有泣者其人亦泣數行下莫能仰視 
　　於時車行甚速己去南翔不遠座中有老婦起而言曰爾眞欲贈人乎其人曰我豈誑人者老婦曰然則贈我可乎其人慨然應允贈以錢不受含涙謂老婦曰是兒於某月某日某時生又連吻嬰兒之頰雙手置於老婦懷中掩面而去 
　　劍秋曰是日也余適在車中目擊此事嗟乎人亦有言革命者非革滿清之命乃革人民之命彼據高位者日日言國利民福又安知人民之顚連無告乃至此哉（二） 
[寫情小說俠女花彈詞（三）] [  東埜]  
　　第二回驚耗 
　　人生百行孝爲先况在椿萱己暮年從古慈烏知反哺豈能人類不呼天世間父母皆慈愛舐犢情深劇可憐保抱提攜忘疾苦要他玉樹秀庭前但願那佳兒佳婦成佳耦但願那快壻乘龍日比肩待得向平心願了高堂霜雪己盈顚一朝游子成離别便畫倚門閭夜不眼除郤天倫眞樂事尚餘何術駐衰顔若敎不如意事來相逼說不得撤手臨歧赴九泉奉勸諸公知此意作書人巳自涙潸然 
　　上回書說的那位小姐姓周名喚素珠原籍湖北襄陽人氏父親周志蓮在前清時聽鼓吳門便在桃花塢内賃了一所房屋接夫人秦氏同居上下素珠可是造物弄人文章憎命志蓮原是一位名士只爲不善鑽營半生潦倒草草畢世其時素珠年方六歲母親秦氏撫之長大書聲燈影針黹女紅皆由慈幃親手指敎那小姐生性聰明一學便會到得及笄之年竟然字仿簪花才工咏絮成了一個不櫛進士遠近聞名的都來請他做女學堂敎習祗以萱堂年邁婉辭謝却在十歲上由他母親作主許配與本鄕吳氏子名喚振亞者爲室素珠小姐雖和他不曾會面過却聞得母親時常說起他丈夫面如冠玉性情倜儻確是一位佳子弟近來時在京津某新聞紙上發現他的著作蘇海韓潮白仙賀鬼兼而有之雖非自由結婚倒也是天生佳耦所以心中甚爲滿意那日踏春回去己近黄昏等得走到桃花塢内家門在望忽然在黑暗之中撞着一位老婆婆伸出雞皮似的手掌緊緊握住小姐玉腕喘着氣說道素兒你回來凭晚我等得慌了不要在途中遇了甚麽事故說着那眼中老涙便直躺出來也不知他是悲是喜素珠小姐慌忙低下首去把鮮艶紅潤的攖唇貼在他母親額上甜甜蜜蜜的親了幾個吻陪笑說道母親孩兒因貪看風景回來得晚了累母親久待多多有罪應請親母訓責一面說一面攙扶他母親緩緩進去桂香跟在後面眼看他母女依依的樣子微微點首想首人家有父母的好處自己椿萱並萎孤苦伶仃如今投靠人家雖承太夫人小姐另眼相看總比不得自己父母他想到這裏不知不覺在暗中陪了兩滴思親之涙 
文字因緣 
[百八甎室金石印譜徴詩啓] [  歙縣吳承烜東園謹啓]  
　　百八甎室先族祖碌夫公之息影處也公有圖書之癖探金石之奇妃白儷黄裁紅刻翠碑林鳳翥藝苑鸞翔掎摭星辰拓心源兮萬古鑠銷日月開眼界兮四功瑾握瑜懷鴻都之富金繩鐵索鳥篆之藏茆庵贊之於前（謂留茆庵集嘗叙及時在前清道光末）藕館序之於後（謂藉香吟館序）何其美也蔑以加諸嗚乎風雨漂搖姬旦之室家如磬星霜變易姜遵之甎甓皆碑自來鬼物害盈六丁善攫徒以儒生集古二酉就荒負文則蝌蚪譌沿挾篆則虬螭歘走罹庚申之兵燹失丙午之神鉤吉金樂石齊飛安石碎金奚在野燎入村田而盡黑印泥出塵礚而猶紅大厦深檐問誰蓋復名山精舍煩孰撝呵玉樹珊瑚悵枝柯之蕉萃車渠瑪堖减蘆藻之菁蔥道士求書灰心鵝換牧童敲火礪角牛驚桂魄常虧想前身之明月梅魂不返虚識面之春風秦火十年刧紅羊兮解脫韓陵一片夢黄鶴兮歸來此而欲合浦還珠連城完璧胡可得哉先叔硯丞公當金流石燦之時守鐵畫銀鉤之舊氈包席裹著手摩　鼎勒彝鎸悉心揀選白石有續編之譜黄門無急就之章富貴吉祥銅盤銘昔切磋請解石鼓歌今嗜古同情抱殘有慽螬食於焉過半豹窺不必完全量花感歸院之文人日景則算猶虚百杭葦紀過江之名士風流則椽尙闕雙珠記牟尼適當其數鐘敲古刹載好其音瓠史　經過鯉庭而如昨藥爐茶　撫鴻寳而如新此百八甎室之所以歌斯哭斯也嗚呼吾叔捐館久矣鳳山一别（謂辛卯同客淞江）駒隙廿年萍梗天涯枍榆鄕社弔竹林而隕涕唁棣萼而慰懷生死存亡悲歡離合此其問有數存焉靄靑昆季宗族中尤余所心契者也揆其情殷纉緒志在闡幽數典不忘徴題尤切多文爲貴與古爲徒惓惓一堂遙遙千里員半之孫善述祖硯保存岺參之弟好奇伯壎和翕挹芝蘭而居卜室不覺其馨　苔蘇而識秦甎曷云有極瓦盆泥飲水汲泉清土缶雷鳴山呼谷應烜詩賡行葦誼篤同枝安能憚許子之煩而不效微生之乞乎伏惟縫雲碩彦裁月英奇俯加一字之褒仰受百朋之錫淸詞　玉石藴山輝好句穿珠水懷川媚璀璨飛燭天之燄鏗鏘成擲地之聲鳩掦王姜趙爲一家駢何謝曹劉於四座棗花簾下徧摹歷代之文松樹塘邊重續左屯之紀所願晉甎五鹿宜孫子廣三字之銘勉爲苟室八龍爾弟兄振千秋之業是爲啓（如承海内諸大吟壇惠詩請寄安徽歙縣南鄕大佛延陵舊里吳靄靑） 
 
 
 

Page 15

 
 
   
 
 

Page 16

 
 
   
 
