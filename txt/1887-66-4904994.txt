# 1887 - 66 - 4904994

 

Page 1

 
 
[新書出售] [  申報館啓]  
　　華洋通商旣久我中國使臣及文人學士前往游閱業已僂指難數歸而卽其耳聞目見筆之於書人皆詫爲奇觀蓋以其身親經歴初非鑿空之談也然卷帙太富恐未能徧觀而盡識吳興沈君粹生乃搜取各家言爲之剛煩就簡分作十六類顔曰西事類編脫稿後尙未鐫版本舘今用新鉛字排印校對無訛每部訂爲六本計洋三角五分卽日出書售處仍照舊例 
[精校石印西書典林] [  點石齋主人啓]  
　　新安江愼修先生四書典林爲時文家必備之書惟木刻　漫書頁亦多芸窗展卷未愜閱者之心舌耕室主人覔得善本楷字重鈔復倩名宿再三精校托本齋石印縮成四本外加綾套裝訂工整紙墨精良自當有目共賞定於月内出書每部價洋一元六角躉售從亷如蒙賜顧祈至本齋　房面議所印無多　勿遲悮 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以　建極之　心　郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢經易聖　敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印準本年七月底出書預定者每部價洋二十八元先　八元　取書票書成找洋二十元取書一部其未經附股者統定四十元發售每部計六十册外加文木箱于一只提難鎖匙悉用雲銅隷字顔蓋結　絶倫凡在同志幸早賜顧售股處在京都煤市街游豐潤並發兌各種石印書籍揚州厚生庄上海點石齋南局帳房候敎 
[新出石印藝林拱璧出售] [  點齋石主人啓]  
　　藝林拱璧一書吐棄一切生面别開係武林吳君少琴所集選集中窗作居多而家藏名稿亦採取二三理法一准乎清眞風氣必宗諸時尙復文三千餘首萹之尾備列評語俾文之妙處易於尋繹後附分韵试帖詩四千餘首亦皆眉樣八時者校對不厭精詳字跡亦極匀整至於開印之時　器悉籍火力故墨色黑而匀更無燕瘦環肥之誚現已出書每部分訂十二本價洋五元五角法馬路南申昌書坊與外埠申昌發售皆可購取如躉買祈至新北門外天主堂街大順行及還讀樓面議可也 
[擬禁鴉片說]  
　　求治者必清其源除害者必窮其本比如養苗必先去其稂莠螟悉方可致壅培用藥必先袪其風寒署濕方可加滋補泰西諸邦自與中國通商以來漏巵之最大者莫如鴉片以土　易我金錢歲以四五千萬計竊揆天下大勢入者固多出者正復不少中國所出以絲茶爲大宗其稅不敵烟稅之半外洋所入卽使利益均沾其稅不及烟稅之半以每歲計之兩稅相衡已多畸漏若統籌三十年之通所損何啻浩萬斯卽布告天下明示禁　揆之萬國公法誰曰不可惟是販售鴉片其利爲英人所獨擅其事爲英人所專主他國不得而干焉英人恃印度爲外府一切設官養兵專賴鴉片無鴉片是無印度也故英國議院大臣曾在其國中立會禁栽鶯粟毋使流毒於中土初議改種他物然亦卒無善法說　謂與其外禁麟邦之販售不如内禁民人之吸食外禁事聽之人内禁權　之已鴉片運入中國消流早登和　今欲禁之自外必於約内删除鴉片進口一條則庶幾流絶而源澄抑思英與我國通商他物獲利猶微而鴉片乃進欵之至大者一旦商去其　窮之利斷非所願故前人爲禁烟之說者曰極貴則易禁極賤亦易禁極貴在重徵其厘稅使之加無可加極賤則遍地栽種鶯粟可以無事外求要之禁烟非不可行在乎立法嚴而行法寛期效急而收效緩毋至徒擾乎　而已至於烟之爲害人人知之矣一爲貧之由就其大處觀之邊關之地歲人烟若干數歲出銀若干數以極有益之銀而換極有捐之烟如是者相沿已數十載銀之去者不知凡幾欲其不貧能乎就其細處核之編户之氓人日得米一升半升卽可度而烟之費則倍蓰旣不能節其所出復不能謀其所入於　鬻出宅鬻妻子一身所有無不斥賣殆盡吸　者耗其○卽不吸烟者亦並受其累一鄉若干輩一州一邑若干輩推而　於天下更不知有若干輩欲其不貧能乎一爲弱之根凡吸烟之人不耐勞苦筋力減也不能振作精神頽也不思久遠心術　也圖片刻之安不問來日貪一身之適不顧全家其　任以天下事哉以至朝廷無剛斷而官弱膠庠無氣節而士弱軍旅無紀律而兵弱閭閻無　業而民弱舉　下羣趨於委靡無勇往直前之概皆鴉片階之厲矣蠭躉之毒螫之而已蛇蝎之毒除之而已洪水爲災天生大禹以平之猛獸爲崔天生周公以驅之惟此鴉片苟不先去其害雖堯舜不能爲治不先禁烟卽關礦亦無用也礦之所出不敵烟之所耗相安　費積儲仍無由基是灌漏巵也卽練兵亦無裨也持戟之士卽屬吸烟之徒一遇驚煌遁逃惟恐不速是張空眷也近日民間吸嗜者十居六七上自官紳下至眉挑背負之儔無不以有限之資供無窮之癮甚至鵠固鳩形填溝壑而不顧内地種植鶯粟者　比皆是種於雲南者曰雲土種於四川者曰川土種於兩廣者曰廣土種於浙江台州者曰台土山西一省種者愈多河南一省所種視中土各處所産爲獨優以土膏厚而壤地居中也一畝歲可收烟膏二十兩吸烟之人日多一日種烟之地日廣一日若聽其自然而不加以厲禁卽使無外侮之至推其終極亦相率爲餓𥒫而已矣然則禁之之道當如何曰由官而士而兵而民自貴達賤其情公自上及下其勢順内官責成於長吏外官責成於督撫士責成於學使失責成於主帥民責成於守令限期可寛而用法須嚴逾限不悛者殺無赦懲一所以警百此周禮用車典之意必令出法隨而後可以挽救若稍一從弛視爲具文永無廓清之日矣或疑關稅少此一項於國課有碍噫子孫之膏而爲外人吮食其大半而父母欲得少許分而嘗之尚忍乎哉此不徒見小利則大事不成也昔赭宼鴟張蔓延十餘省其有碍於國課者豈止一項籌餉募兵種種需費蓋任得其人則理財自有善策若唐之劉宴可徵也豈必恃此烟稅哉或又疑禁烟而西人不允奈何曰我欲止其烟土之來則彼或不允我自禁夫民人之　則彼本無涉惟是烟非止洋土本地所出亦多欲返烟土而盡爲榖土此非可强制之也必擇地方官之老成曉事爲衆所服者因其土地之宜風俗之便設法以勸導之使勿再種烟然非久任者弗能辦今朝更一牧暮易一令奉行者必有名無實故禁吸烟者官嚴而勸止種烟者宜婉禁烟之後吸者旣漸少則烟土利亦微民自願改業矣禁烟之時編查保甲標明烟户以嚴舊吸新吸之分藉示區别旣吸者許其在家吸食年老廢病者聽之餘者限以若干年當戒逾限不戒者罪之地方官每年必將清册上呈苟吸者漸少從優保奏如或壅於士聞以少節多及督率不力者從嚴叅辦如此則上下一　勵精圖治庶幾烟害潛消於　形耳不然者豈第貧弱之患哉 
 
 

Page 2

 
 
[本館接奉電音]  
　　昨接在京友人發來更音有本月十九日諭旨六道敬謹譯登○二月十九日奉上諭德馨奏籲懇陛見一摺德馨着來京皆見江西巡撫著李嘉樂暫行護　欽此同日奉上諭色楞額奏揀員請補戴琫一摺後藏戴琫員缺着擬正之崦堆奪合補授該衙門知道單併發欽此同日奉旨善慶着補授閱兵大臣欽此同日奉旨着派晋祺總理行營大臣事務欽此同日奉旨鑲黄旗領侍衛内大臣着晋祺補授欽此同日奉旨着派伯彦納謨祜管理滿洲火器營事務欽此 
[捃敘商局被毁後情形]  
　　招商甌局被毁一案去臘已連得來函縷述原由本年正月間經永嘉縣役拿獲數人恩邑尊會同惲直卿明府什堂研訊狡展不承遂喝令各笞五百板發回管押旋復拘得縫工某申推鞫之餘供稱小的並不在塲實因十六班差役某乙索詐不遂因此被誣邑尊謂當日爾必在塲故該差敢向爾索詐不然不類多矣何得詐爾甲詞絀府首無詞遂拿掌頰五十下管押班房到此案經温處分巡兵備道苑觀察禀明南洋大臣後旋奉曾制軍批示云查蔡如松在温口購辦食米旣經關道察得與市面民情均有窒碍諭令緩運且該處民情因此怨謗煩興該董　無聞見乃並不稍緩聽候酌辦擅自販運以致激成衆怒咎固難辭該民人等卽以民食有碍亦當禀官核辦胆敢聚衆滋閙毆人毁物並敢毁竊商局物件實屬目無法紀此風亦不可長惟現據招商局馬道等來禀核與苑道所禀情詞互異究竟其中如何情形該重所運之米是否報關騐放被毁物件各有若干自應確切查追並拿首事從嚴懲辦以儆效尤而維商局應否遴委公正大員前往查辦仰候咨請浙撫部院就近察酌核飭遵照仍候北洋大臣批示錄報繳摺存馬道等批禀並摺抄發制軍復批招商局禀帖云已於甌海關苑道禀内詳晰批示并以應否遴委公正大員前往查辦咨請浙撫部院就近察酌核辦飭遵矣仰卽知照仍候北洋大臣批示錄報繳摺存甌海關苑道批禀并摺一併抄發其批温處道永嘉縣禀則去蔡如松私雇小船運米並不由關騐放被就地居民截留由奉浙撫部院批查近年各省遇有荒歉無　　募商人前赴沿海成熟地方採買米石報官纳稅此固在所不禁無奈人心不古日漸巧詐内地奸民一聞採買之信無論本地粮食存移多寡卽先高抬市價從中牟利爲地方官本當隨時訪察預爲查禁方無意外之事卽如此次招商分局察如松採買米石卽經報稅有案其中有無影射多買情弊尚無確証且以一郡之地偶然出運粮米數千石亦何致米價每石驟漲至七八百文之多此非本地奸人串同牙儈居奇壠斷而何乃猶遷怒於買米之蔡如松擅自聚衆千百成羣毁其店鋪肆行搶掠此等惡習刁風斷不可長必須嚴拿懲辦以昭法戒該縣事前旣不知查訪諭禁臨時又惟知歸罪採買之人甚至該商被衆毁撃逃避無蹤將其報稅之米勒令糶賣辦理尤未允當如此存心然則該郡以後若遇災歉之年飢民待賑甚殷倘各處皆如此禁遏不準米糧出境又有何法以處此該道身任監司不當狃於一偏之見人云亦云仰卽嚴飭該縣速將擅自聚衆倚强搶掠首要之各犯限半月内接名擒獲訊錄各供據實禀報以便盡法懲治毋任玩縱致干查叅一面冉將原辦未甚允當之處另行悉心核議詳奪勿稍偏抑除行司移飭遵照外仍錄報督部堂查照曁候批示繳摺存合并錄登以告諸君子之留心其事者 
[發情止禮]  
　　甯波搬火橋王姓子習業於某藥材鋪其師生有一女莊嚴妙麗艶如天人年扁破瓜未諧鳳卜師見王少年勤愼語之曰汝苟終始不渝吾當以女妻汝王中心感激益加舊勉師信其忠直鋪務皆託經營前月師客滬上比歸店貲半爲王侵蝕詰之則以爲置備衣飾對師大怒逐王出門王以枝棲旣失嘉偶亦恐成水月鏡花憤無可宣吞烟自盡女聞凶耗頓足大哭曰我與彼雖無媒約之言實有父母之命今日彼爲我死我何生爲遂逕造王家毁妝明志旁人咸深嘉許婉勸女父允其抱木主成親以遂其志按未嫁守節先儒曾斥其非况乎口說無憑尚未正名定分而遽欲爲之守節其亦有悖於禮經乎然而其志則誠可哀矣君子曰片長足取當錄之以愧苟合淫奔者 
[皖江剩語]  
　　日前督辦軍需總局張敬堂觀察政體稍有不豫亟請名醫進以温補各品近已喜占勿藥赴院銷假矣○初八日有靑皮某甲串合西瓜園揚帮龜子某乙邀二郎恭某紳家子弟某内作牧猪奴戲丙亦少年伶俐連輸百餘金後覷明骰子灌鉛遂卽當塲說破勒令甲乙將博資如數歸還甲乙不從因訴諸保甲飭家丁片送局中未識局憲丁濳生觀察如何訊斷也 
[袁江瑣語]  
　　補授淮揚鎭標右營遊撃戴遊戎學銓現經督憲飭赴新任爰於本月初一日前往履新其署理斯缺之城守管都司余都戎志斌仍回本任署理都司之中管守備郎守戎桂林則委帶四岸緝私砲艇○委署贛榆縣王欣甫大令於初一日過浦拜會各員之後隨卽解維○淮揚海道王芍　觀察情忘軒冕志切山林近方禀諸上游請以痛免不虞介弟無端染疾於初三日赴召玉樓觀察痛切脊令不免又添懊惱○下游涵洞游塞不通加以積雪消融滔滔汨汨春水平添四五尺較之挑浪錦浪尤覺漲滿溪頭云○洪湖毗連皖省亦盜數也有某甲者生於斯地長於竭力耕田不憂凍餒正月二十七晚突有緑林客操械入室刼去錢物若干其母及妻與之爭執一受銅子傷一受鎗傷○有某甲者其妻美而艶游蜂浪蝶久已垂涎一日里人方集資演戯爲社公社母祝生辰甲妻艶裹濃妝矜妍騁媚姗姗蓮步結伴往觀輕薄子弟見之信口雌黄評頭品足不料甲忽大踏步至怒喝曰何物莽男兒調戯人家閨眷獨不知乃公拳下無情耶輕薄子反唇相向被甲掀翻於地跨其身而痛毆之幸旁觀者爲之解紛甲始釋手然已狼狽不堪矣 
[邗江官報]  
　　二月初六日東臺　捐委員方大令任清抵揚板浦場納課銀六千餘兩初七日江西項都戎世雄解餉來揚初八日海分司項分轉由省回揚厚鹺尹格委南掣監秤差初九日分發大使瞿鹺尹世璟禀到李鹺尹樹蕃解南京餉起程初十日運轅牌示白塔河巡棆分缺委鹽大使周希成署理十一日武分轉元統委孔涵總巡差江西黄少尹廷珍張叅戎金榜解餉到揚十二日東臺縣黄大令承暄由省回揚匪分轉其儀辭赴山東查私 
[邗上官塲紀要]  
　　官塲接得金陵電信云淮揚兵備道王觀察加敏刻已請咨陛見所遺篆務經上游委駐揚淮軍後路糧臺　辦劉觀察鍾靈署理闔城文武官員聞信咸往糧臺道賀冠裳輿馬竟日紛紛○新授揚州營叅府牛叅戎世英於初八日下午馳抵瓜洲城守管聞之急率標下各弁兵排隊出城至三义河恭迓迨至鐘鳴六點叅戎舟抵徐凝門各勇或列隊然槍以申敬意各員弁隨紛紛呈遞手片請安星　叅戎暫宿舟中翌日乘輿入城親往各衙拜會午後回舟至初十日始進贊化寳公館聞接篆之期擇定本月十六日云○新任甘泉縣舒大令本擇初九日接篆不料各書吏候至是日未見鳧舄遥臨旋經探悉磊令因有公務在省勾留且所雇拖帶之小輪機器微有損傷尙須脩理大約接篆之日尙須另涓矣 
[潯江春影]  
　　日前關上委員安君親往浴港丈量木牌驀有官牌夾渡夫多人持香環跪訴冤安君隨帶至大關升座訊問渡夫訴解小的等向在官牌夾操舟爲業每遇裝連客貨過口守口巡役以及長龍佨勇必多方捐阻婪索陋規今日目見該巡勇等夥同賣放大貨船兩艘因卽攔住來案禀報情由安君卽禀明關　簽傳巡勇並兩船户訊明實係得財私放遂將該船户薄責罰加三倍稅厘巡勇等分别情　者斥革永遠不准復充輕則笞臀以警並罰長龍船劉硝官錢四十貫巡役錢二十貫賞給各渡夫一時觀者無不頌安君之賞罰分明判斷確當云○督辦湖口厘金總局孫太守孚侃因有要公親赴九江小住數日至初十日乘長龍船回局○本月初六日出示德化縣金明府開征上忙錢糧闔署書差咸衣冠濟濟分班詣公案叩頭爆竹聲喧極形熱閙 
 
 

Page 3

 
 
[京師佚事]  
　　二月初五日前門大街忽有數十人各持器械勢甚兇猛直撲迤南五興樓茶社經茶社諸夥拒守樓梯諸人不得直上乃於街中仰望樓上詈駡而樓上忽有數十人由樓窓俯瞰亦以惡語相還舌劍唇鎗其鋒甚銳且順取房瓦向下亂擲樓下諸人亦拾所擲之瓦向上抛撃一時人聲鼎沸車馬不通行人爲之塞路後聞彼此皆未受重傷蓋茶社諸夥拒守樓梯之功也嗣經地方官聞知派多役來拿樓卜人亦至中西坊官控告兩造當卽同往中西署理論未知其究爲何事也○京師各錢鋪因更換制錢已有限期大平將向日所出當十錢鈔日漸收回其新鈔不復出蓋恐於換制錢時及被其累也錢市挑剔旣嚴百貨爲之壅滯市面亦遂爲一變未知何日始能流轉也 
[禀批照錄]  
　　租界會審公堂判押之華犯往往爲捕房繋以長練派令巡捕曳東曳西押令在路作拖石敲石等苦工本於國體有損且其中儘有體面之人僅以細故判押數天而亦遭此磨折者親友爲之含羞亦有氣體虚弱因之拖傷斃命者殊堪憫惻聞去年曹潤甫同轉曾以此事據情禀請龔道憲飭停業由道憲批准本館今批友人處見其禀稿並蔡太守移批兩事因亟照登如左敬禀者竊上海租界地方會審公堂判押捕房之犯捕房每令充作苦工或二三十人一羣或五六十人一羣繋以長鍊巡捕押令在路上或拖滾石或敲碎石視若犬羊驅同牛馬華人見者報顔洋人見者輕視伏念苦工乃西國刑法祗宜行於西犯之身乃捕房凡獲西犯卽解該管領事辦理從未見有罰令在路作苦工者此可見各國領事均顧本　體面昭然若揭何我國竟不能仿行目下華人寄居外洋者甚多如該處有薄待華人情事出使大臣猶必據理以爭况在我國疆土爲敢伏求憲台札飭租界會審官查明轉飭捕房將驅令押犯充作苦工一項立卽停止另籌别法辦理實於國體幸甚再該項押犯大半皆迫於衣食無業可圖致每犯事如公堂能籌設一押犯之處將判押之犯悉置該處管押每日責令學習手藝一則不致令彼暇逸一則俾彼日後有謀生之路於懲辦之中寓化導之意如此似勝於捕房驅令沿路作苦工多多矣卑職爲租界地方國體攸關謹陳愚昧之見是否有當伏祈大人俯賜察核施行專肅謹禀恭請崇安伏維垂鑒　職曹驤謹禀○錄蔡太守移文爲移知事奉蘇松太道憲龔出貴分府禀請飭將租界押犯充作苦工立卽停止由奉批查租界押犯罰作苦工歴經由道照會飭停並行該廨妥辦有案嗣滬北設立棲流公所係因公廨押犯過多藉有甯養之地起見據禀前　仰會審委員蔡倅查核舊案妥爲籌辦具復並移曹倅知照此繳禀抄發等因奉此除查案酌核具復外合先錄批移知爲此合移貴分府煩爲查　拖行云云 
[讞員閱獄]  
　　新任法會審員王雁臣司馬昨晨至捕房發落各案畢卽偕大巡捕頭備德祿至押所閱視一周管押人犯見司馬到有呼籲恩施者司馬謂爾等前斷交保者當赶速覔保不可挺押應清理者亦須從速清理不可存希兾苟免之心再三開導不厭其煩亦足見司馬之體恤下情也 
[小竊責釋]  
　　前日太古公司長江輪船抵埠該船二副將小竊張文元卽王聾子送法捕房據稱張在船扮作搭客乘間偷竊馬掛一件當塲拘獲法捕頭着解案王司馬詰問之下張供鎭江人由江陰搭船赴通州計舟資洋三角五分途中將馬褂挂起取時悮取他人馬褂法包探將搜出之小剪刀一把鎖匙兩個呈案司馬詰問何來張供鎖匙是家中箱子上者剪刀係修衣所用鋪盖現在船中因未付舟資致被扣住司馬着　張押候再訊作晨司馬臨捕房再行提訊張仍照前供司馬謂爾作此生涯已有幾次張稱初次司馬以其犯竊狡賴情殊可惡着掌頰一百下釋放 
[賣女不成]  
　　蘇婦周氏至英公堂聲稱有寗蘇氏杜氏將女子一口託我價賣我因某索價甚昻况我亦非經售人口者當卽拒絶後聞伊等又託别人售賣察其形跡恐有拐賣情事因之投報捕房拘該氏等送案質之甯蘇氏杜氏同供女子係寗蘇氏外甥媳外甥在寗波時於前年價買此女爲妻身價洋三百五十元外甥嫌其矮小成婚後意甚不樂曾將此女并信一封托友帶滬求我等轉售定照原價後因此女貌醜木能高抬身價故托周氏轉售不成不托别人諒周氏因此挾嫌怨以致誣控來信呈騐周又稱恐此女别經售出不免後累故來控告質之社氏供甯波人與寗蘇氏彼此相識此女實係甯蘇氏外甥媳由甯波帶來因伊外甥嫌其不　寗波又無買主因此帶到上海托我經售我曾回却詎被周氏誣控質之該女林阿昭供稱亦甯波人父　俱亡終鮮兄弟被夕人售賣於林姓爲妻今不知如何將我帶至上海蔡太守謂寗杜兩婦曰此女是否外甥媳不得而知惟售賣已有確據在爾等不過冀得重價或鬻爲娼妓彼此分肥可見爾等均非善類檢閱呈信爾外甥咎有應得卽價買爲妻復嫌其貌醜轉售重價其居心殊不可問旣據聲稱有的實保人具保不敢求售准卽押候交保催令寗蘇氏將女林阿昭送至寗波交外甥收領傳諭申斥倘再來滬私行求售一經訪聞定卽着保交案嚴行究辦該氏等遵諭而退 
[具限料理]  
　　大茂錢莊控豐記猪行一案疉列報章昨晨王司馬臨捕房提各人研詰仍照前供王司馬謂豐記欠人之欵除大茂莊銀一千一百八十兩外尙欠别人銀兩否猪行中爾等何人在彼經理答稱秦炳釗爲擋手兼管帳王立成爲當秤餘不在行大茂外有純泰莊一項已經劃還此外不欠司馬謂閱爾等所開之帳生財行帖頂首以及各店所欠并宕帳等可收洋三千八百餘元除還大茂莊外尙多銀洋不致虧折着將朱友通名下應收洋六百七十三元除去朱吳兩人股本洋六百元外餘洋七十三元着兩人交出并着具結大茂之欵着秦炳釗料理清楚詰限幾日秦稱月底司馬謂此爾自限日期亦着具結王錫榮王承言等自去司馬又謂大茂莊事到公堂富爲爾嚴追歸欵可也 
[瞻拜慈雲]  
　　昨爲觀音大士誕日居人咸於清曉拈香寳馬香車雕軿繡　此來彼往絡繹於途而城内之沈香閣城外之保安司徒廟香火尤　殷繁一時翠館嬌娃靑樓妙妓無不喃喃膜拜敬爇心香蘭麝旃檀芬芳撲鼻誠有如六才子云香烟人氣兩般兒氤氲得不分明者祗求一滴楊枝水灑作人間並蒂蓮不知我佛慈悲果肯令天下有情人都成了眷屬否也是日龔仰蘧觀察及營縣各官亦俱子清晨前往行禮 
[滬城雜志]  
　　前日突有一年約三十餘歲之人在新北門内坑厠中雉經覓死幸卽有人瞥見急爲解救是慶更生至其覓死之由則莫明其故○剔脚匠某甲來自了沽向在邑廟豫園爲人奏技銖積十累稍有蓄儲前日有混星某乙見之向之稱貸中未允乙遂紏黨三四人借端尋釁始向詈駡繼則兇毆甲年老力衰倒臥起乙黨　乘間攫取錢文紛紛四散甲不敢與較惟有咨嗟太息駡人之無良而已 
[巡局紀事]  
　　總巡馮蓮士剌史深　牧豬奴戯早經出示嚴禁近又訪聞有革役在浦東爛泥渡某姓家開塲聚賭呼盧喝雉達旦不休不逞之徒趨之若騖因於前日知照該處巡防分局飭保查拿想各賭棍怙惡不悛定須懲一儆百也○有男婦二犯因事送交總婦局馮剌史訊明情節飭交十鋪地甲看管候懲前晚二犯乘地甲不隄防翩然逸去嗣經四處尋訪消息杳然地甲無奈據情禀明剌史剌史大怒申斥一番勒限三日内將犯獲案如延當子比責 
[上縣署紀事]  
　　有利銀行刼案要犯康得紀魏花天二人訊供收禁已紀報端前日莫邑尊擬卽解司定擬因卽提案順供兩犯直認情由毫不諱　邑尊飭令帶回監禁以待備文批解至司○昨日莫色尊因公回署時突有王海林者攔輿遞禀訴稱小的係本色西鄉磚橋鎭人現在挑本謀生前日因事回　就磚　某飯店午餐店主無端尋釁致被毆傷莫邑尊叱之使退 
[鉅欵助賑]  
　　十八日蔚長厚寳號劉孝先先生交來江右南昌府顔太守惠函并賑捐規銀一千一百七十兩又遺安堂隠名助規銀一百零六兩五錢除分掣收票泐函奉覆外台先登報章以彰盛德並爲災區誌喜云 
 
 

Page 4

 
 
[浙省撫轅抄]  
　　二月初十日運判惲毓榮禀奉運司委解頭批京餉差禀見陸邦輝禀知臬司委讞司帮審差禀見○十日張輔元禀辭回嘉興○十二日新選奉化縣丞趙汝南由京騐放來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年二月初九日京報全錄]  
　　宮門抄○諭旨三道錄前○發抄旨四道○晉撫剛奏請加封頒匾摺○又奏請敕部立案摺○江撫德奏委解京餉片○晉撫剛奏籌解旗兵餉銀摺○湘撫卞奏揀補知縣摺○粤督張奏特叅各員片○二月初九日户部通政司簷事府正藍旗值日户部引見十名宗人府十四名健銳營十名○興廉等謝加級恩○文治續假十日○誠端致祭明陵請訓○麟書曾紀澤各請假十日○會章請假十五日○福楙續假五日○内務府奏派致祭馬袖派出德慶○侍衛處奏派隨扈派出全佑椿壽定昌咸齡玉山鍾秀啓泰錫光○召見軍機○皇太后召見醇王○皇上明日寅正至社稷壞行禮○現換羊灰一套○發抄　張　奏葉錫麟革去附生發往新疆奉硃批葉錫麒着革去附生從重發往新疆以示懲儆餘依議該部知道欽此○又委解飯銀事硃批户部知道欽此○穆圖善奏揀派道員陳寳善總司呼蘭厘稅奉硃批着照所請該部知道欽此○恭鏜奏練餉停止作正開銷奉硃批着照所請該部知道欽此○○山西巡撫臣剛毅跪奏爲廟神功德及民懇恩加封頒匾以答神庥恭摺仰祈聖鑒事竊據平陽府轉據洪洞縣詳稱該縣城内龍神廟城隍廟夙著靈貺光緒十二年五六月久旱不雨民心惶恐經該縣率同文武紳耆赴各廟虔禱立沛甘霖又於本年八月陰雨連綿河水漲溢田禾被淹復經求禱水退放晴得獲有秋又據潞安府轉據屯留縣詳稱該縣西北有三㟅山並西關建有三㟅三均載在　典邑志地方遇有災患祈禱著靈本年六月亢旱日久禾苗就槁經該縣率同官紳詣山祈禱迭獲甘霖轉歡爲豐又據浦州府轉據永濟縣詳稱該縣條山之麓舊有浤龍神祠代遠年湮明季封謚修廟歴有碑記我朝祀典缺如而民間每遇灾旱禱雨輒應本年夏間天久不雨禾黍苦旱官民交懼該府縣率同文武紳民詣祠籲禱旋卽連沛甘澍秋禾竟獲豐收各請加封頒額等情由布政使張煦按察使嵩崑會詳請奏前來臣查廟祀正神實能禦災捍患有功德及民者例准題請勅封今洪洞屯留永濟等縣均因去夏雨澤愆期或值秋霖傷稼經該地方官紳竭誠虔禱暘雨應期俾得收穫豐稔洵屬功德及民合無仰懇恩施俯准將洪洞縣龍神廟城隍廟屯留縣三㟅廟永濟縣浤龍神祠勅加封號各頒匾額發臣祗領轉給敬謹懸挂併請將永濟縣浤龍神祠載入該縣祀典由地方官捐備祭器春秋致祭以答神庥而隆報饗是否有當理合恭摺具奏伏乞皇太后皇上聖鑒訓示謹奏奉旨已錄○○山西巡撫臣剛毅跪奏爲口外七廳新設捕盜弁兵每年需用藥鉛火繩價銀數目請旨勅部立案恭摺仰祈聖鑒事竊准兵部咨議覆奏准晋省口外歸化等七廳添設捕盜營弁兵前於光緒十一年七月初一日一律成軍業經前署撫臣奏報在案查口外七廳地方遼闊最易藏奸旣經添設捕盜弁兵自應認眞操練嚴密巡防方足以收實效各該廳設營以後應需軍裝火藥等項均經飭由省城軍裝局製造發給嗣據歸綏道詳請核定歲需藥鉛火繩數目前來當經批行司局妥議去後兹據清源局司道詳稱遵查歸薩豐甯等四廳每廳各設捕盜兵四十名和托清等三廳每廳各設捕盜兵三十名七廳共設捕盜兵二百五十名按歸綏道摺開操演次數並仿照練軍月操章程分别擬議計七廳通身操演共需火藥三千五百三斤四兩火繩一千七百五十四丈四尺六分盤鉛九七百五十九斤六兩比照晉省營務善後報銷成案價值核計共需各項工料銀三百三十五兩七錢四分一亳藥繩鉛丸照練軍章程由軍裝局照數撥核各項工料銀兩統由豐甯升科地租項下扣還歸欵照例造報等情臣覆查所議七廳捕盜營需用藥鉛等項數目均屬核實工料價銀亦與報銷成案相符相應請旨飭部立案以資循守除將應用藥鉛火繩並工料價銀細數清單分咨户兵工部查照外理合繕摺具陳伏乞皇太后皇上聖鑒謹奏奉硃批該部知道欽此○○德馨片再臣接准户部咨奏撥山東省籌辦黄河各工約需經費並令各省抵補京餉籌銀一摺奉旨依議欽此相應抄錄原奏恭錄諭旨飛咨遵照計原奏内開此次山東截留地丁鹽課關稅等項下京餉曁旗兵加餉共三十一萬五千兩查各粮道庫自變通河運各改辦折徵後從前所徵漕雜各欵多未裁减今因山東河工需欵緊急准其截留京餉應令各糧道認眞清厘名項無益之費提欵解部抵山東截留京餉之數應酌撥江西糧道銀四萬兩不得於漕折漕項各欵内自行抵解限于年底一律解清部庫用欵關係根本之計此當協力同心設法籌措斷不准延宕蒂欠致悮要需各等因咨行到臣當經行據粮道動撥銀一萬兩委員候補知縣丁樹棠領解赴部交收經臣附片奏報在案兹據督糧道鄧蓉鏡詳稱查江西漕粮自咸豐年間奉文改折迄今已三十餘年之久應裁應减各欵業經奏明節省充餉在案至道庫進欵統名曰漕項道欵錢糧因從前起運之時均係辦漕支用此次奉撥抵補山東截留京餉關係根本至計不得不設法騰挪以應要需現又於道款錢粮項下動撥銀一萬兩作爲奉撥山東截留京餉裝鞘十個遴委候補知縣陳翰元搭解于光緒十二年十二月十九日起程由陸路前赴户部交收其餘未解銀二萬兩應請寛限分批陸續籌解不敢稍延等情詳請具奏前來臣覆核無異除飭續籌分批委解並咨户部外理合附片陳明伏乞聖鑒謹奏奉硃批户部知道欽此○○山西巡撫臣剛毅跪奏爲籌解旗兵加餉銀兩恭摺仰祈聖鑒事竊臣於光緒十一年十一月間遵旨籌議晉省每年於營務善後欵項節省銀十萬兩司庫正雜稅各欵提銀十萬兩共籌備銀二十萬兩專案存儲自光緒十二年爲始分批解部以備京師加餉練操旗兵之需當經專摺奏明並將上年籌備之欵全數解清在案查此項旗兵加餉訓練攸關自應設法騰挪提前赶解以濟要需兹據藩司張煦詳稱遵於司庫專案提儲節省項内動銀二十萬兩飭委太原府同知張承熊管解於正月二十六日起程前赴户部交納作爲本年應解京師旗兵加餉之項全數解清等情除批飭該員張承熊小心管解曁咨行沿途經過地方一律妥爲護送外所有提前籌解光緒十三年分旗兵加餉銀兩緣由理合繕摺具陳伏乞皇庆后皇上聖鑒謹奏奉硃批户部知道欽此○○頭品頂戴湖南巡撫臣卞寳第跪奏爲知縣要缺需員揀選調補以資治理奏祈聖鑒事竊照湖南衡山縣知縣彭飛熊調補長沙縣知縣遺所於光緒十二年八月二十一日奉旨坐八月二十六日行文照湖南省程限七十日减半計算扣至十月初二日接到部文作爲開缺日期歸十月分截缺咨部在案查衡山縣知縣係冲煩難兼三要缺例應在外揀選題補定例應題缺出儘先候補正途人員題補如候補正途無人准以應升人員題升如實無合例堪以題升之員准於現任人員内揀選調補又題缺請調之缺請升俱令於摺内詳細聲明方准升調又調補州縣以上官員必於本任内歴俸已滿三年方准揀選調補又各省題奏咨謂升調到部將該員捐免歴俸之處詳細聲叙者卽行議准各等因今衡山縣知縣缺水陸交冲政務殷煩非精明幹練之員弗克勝任南省雖有作補正途人員均與是缺人地不宜卽應升人員應請於現任人員内揀選調補臣與藩司孫翼謀署臬司崔穆之逐加遴選查有安福縣知縣景天相年三十六歲陜西富平縣人由廪生考取同治癸酉料拔貢朝考二等以教職用中式光緒乙亥恩科本省鄉試舉人大年庚辰會試進士殿試三甲奉旨以知縣卽用欽此籖掣湖南光緒七年三月到省十年在黔捐局加捐同知銜委署寗鄉縣知縣題補安福縣知縣奉准部覆十二年八月初八日到安福縣本任歴俸未滿三年應照例捐免已據該員禀報於光緒十二年十一月十五日專丁赴部庫上兌該員精明誠樸寔心任事以之調補衡山縣知縣洵堪勝任惟係題缺請調與例稍有未符第人地實在相需例得專摺奏請合無仰懇天恩俯念員缺緊要准以安福縣知縣景天相調補衡山縣知縣實於治理有裨如蒙俞允該員係現任知縣請調知縣銜缺相當毋庸送部引見再該員係初次請調照例毋庸核計叅罰所遺安福縣知縣係部選簡缺南省現有應補人員應請扣留俟奉准部覆照例截缺請補又此案係光緒十二年十月分之缺應於十一月初一日起限除去封印日期扣至十三年二月初十日揀補七十日限滿合併陳明理合會同署湖廣總督臣裕祿恭摺具陳伏乞皇太后皇上聖鑒訓示謹奏奉硃批吏部議奏欽此○○張之洞片再粤省不職之員迭經隨時叅劾以冀稍知儆畏無如錮習驟難轉移其貪墨昏惰者仍復不少兹查有卸署長寍縣候補知縣柳應喬故縱匪徒物議沸騰卸署新興縣候補知縣俞功懋藉案派累不恤民艱卸署龍閂縣候補知縣晏燊拖累平民斷獄不洽該二員均屬難膺民社相應請旨將柳應喬卽行革職俞功懋晏燊均以府經歴縣丞降補以肅官方據廣東布政使高崇基按察使于蔭霖會詳前來理合附片奏陳伏乞聖鑒謹奏奉硃批另有旨欽此 
 
 

Page 10

 
 
[光緒十三年二月初十日京報全錄]  
　　宮門抄○發抄旨三道○雲督岑奏武職大員立功陣亡請准建立專祠摺○又奏圍剿匪徒收復村寨沿邊一律安靖摺○又奏請飭加封號摺○江撫德奏籌解邊防銀兩片○二月初十日禮部宗人府欽天監廂藍旗值日無引見○兆玨續假二十日○順天府奏京師得雪二寸有餘○召見軍機高賡恩李培元○發抄卞寳第奏糧運久停各衛弁借欵無着懇恩豁免並將糧道議處奉硃批該部議奏欽此○又請將虧欵之前署安福令摘頂限追奉硃批趙惟鋆着摘去頂戴勒限追繳餘依議該部知道欽此○又請將擾害地方之已革雩南候補守遣戍奉硃批蕭鹤齡着發往新疆效力贖罪以示懲儆餘依議該部知道欽此○○降二級留任雲貴總督兼署雲南巡撫臣岑毓英跪奏爲武職大員立功陣亡據情籲懇天恩賞准建立專祠以彰忠藎恭摺仰祈聖鑒事竊據雲南紳士貴州安義鎭總兵蔣宗漢浙江候補道員馬駟良等呈稱已故記名提督前雲南開化鎭總兵調補廣東高州鎭總兵楊玉科前以義勇投効滇營連年隨營苦戰恢復多城又常於駐軍處所捐資修濬河源培植書院地方攸賴光緒十年出師越南在粤西鎭南關外禦敵陣亡士民緬懷往跡追報情殷理合聯名呈乞奏請賞准於該總兵立功死事地方建立專祠等情前來臣查楊玉科原籍湖南寄籍雲南麗江府屬村寨咸豐六年逆回杜文秀竊踞大理府城千總張正泰聯團攻剿楊玉科投居部下正泰死復投護理維西協篆和耀曾部下皆未有名同治三年臣督兵進剿曲靖府之巨賊馬榮馬聯計和耀曾派營官顔雲芳率練助剿臣日與賊對壘鏖戰見顔雲芳部下有一勇丁跳盪陷陣屢有斬擒詢知爲楊玉科臣當卽賞給衣甲銀兩拔充隊長旋又拔充管帶楊玉科以是感激益奮無役不從臣嘗與論及兵事每至夜分不倦於迤西各城山川險夷瞭如指掌知爲將才惜其目不識丁因勸之學並爲之講授字義不三年稍通文理復授之以春秋通鑑諸書楊玉科生性聰頴便知親上死長之義母戰必身先士卒同治八年隨同臣力解省圍檄飭該員同黄文學李維述等分攻姚州永北鎭南各城進圖大理旋以黄文學攻克永北廳城進攻馬家村陣亡各員亦於攻克各城後陸續請假回籍西北一面各營臣卽概交楊玉科統帶遂連克麗江鹤慶劍川各城勢如破竹乘勝直抵大理進攻上下兩關賊衆悉出抵禦楊玉科日夜鏖戰因兵寡難支迭次告急前來維時東南一面羣盜如毛姚得勝踞澂江距省僅九十里臣督兵圍攻未克分身因派楊國發蔡標統帶練軍五千人陸純剛范桂馨統帶粤勇六千人先後前赴大理援應楊玉科會同各將併力圍攻而賊亦拚命堅守騰越永昌之宼又互相救援相持三年迄未能下同治十一年東南各賊概已殄除臣卽親率各軍赴大理督剿當將外援撃敗親督　將會攻揚玉科奮前諸軍繼進遂克大理堅城生擒杜逆乘勝　清迤西全境楊玉科隨臣在滇立功之實在情形也越南之役前廣西撫臣潘鼎新以滇軍將士素能耐苦奏調楊玉科統領廣武全軍出關助剿值諒山不守敵勢方張楊玉科力戰鎭南關外陣亡仰蒙恩卹優加子諡立傳飭終之典至渥極隆臣伏念楊玉科經臣拔識於卒伍之中教以詩書能明大義滇疆捍患　昔曾著微勞此次力戰陣亡尤能以死勒事兹據該雲南紳民之請核與請祀之例相符合無仰懇天恩賞准於雲南大理府城曁鎭南關死事處所建立楊玉科專祠春秋由地方官致祭以彰忠藎而順輿情之處出自逾格鴻施謹恭摺具陳伏乞皇太后皇上聖鑒訓示謹奏奉硃批另有旨欽此○○降二級留任雲貴總督兼署雲南巡撫臣岑毓英跪奏爲匪徒勾結川蠻竄踞村寨業經調派兵團圍剿次第收復沿邊一律安靖恭摺仰祈聖鑒事竊照雲南東川一帶接地川黔久亂之後伏莽本多其西境與川邊黑蠻僅金沙一江之隔時常偷渡久爲邊患本年十月臣風聞有土匪勾結蠻夷過江起事經派營檄府加意嚴防去後旋據東川府知府全楙績叅將楊慶貴禀稱十月初三日該府接據探報府屬匪徒張學義等由江外勾結蠻夷千餘人偷渡過江裹脅川滇沿邊一帶匪徒數千人已將麥地鍋圈岩老君硐捷滿普洋冬瓜坪等寨攻破占踞殺斃武職楊盛宗楊好謀一家數十丁口各寨民人受害亦多勢甚披猖該守等聞報一面具禀一面飛移防江各營調派營勇復由府招募鄉勇添調團丁各千餘名親率馳往相機勦撫並知會附近之蒙姑釐金委員暫募鄉兵防護及巧家廳營各　兵團堵禦留東　縣駐守城防該府卽於初六日馳抵蒙姑匪先分股復將黄坪沙坪鹽井杉木籌等寨攻踞正圖渡江搶局幸該府已到卽督率都司龍正陽團首趙廷樑等出賊不備奮力圍撃該匪力不能支各自潰亂乘勝直逐先將黄平沙平鹽井杉木簣冬瓜平捷滿等寨收復生擒匪首沙自新等六名奪獲大砲三尊旂幟器械多件該匪等均逃歸鍋圈岩等處堅壁不出此初七八九等日進剿獲勝之情形也該府等以鍋圈岩等寨原是楊盛宗楊好謀父子所築之堡地險糧足攻堅不易先繕就反正免罪告示射入並密諭各寨首人設法内應一面勵激兵團於十五六等日分兵三路同時並進晝夜環攻該匪拚死拒守成軍包後斷其水道賊始分隊而出鏖戰數時之久成軍奮勇直前剌斃賊首張小人普隊專等曁各匪百餘名正在相持首逆張學義先中普洋將其家屬送入鍋圈岩爲負嵎抗拒之計經團勇探悉由後山攀越知會夷目祿如珍等内應我軍分隊援葛直上鼓噪齊登前後夾攻卽先後將鍋圈岩麥地老君硐各堅巢攻克陣殲張學義之子其餘家屬捕獲並獲僞印二顆奪獲大砲多尊槍矛百餘件乘勝圍攻普洋經團首張國鈞内應一併收復生擒賊目二十餘名陣斃無算餘賊皆滾岩鳧水逃竄過江計兵團先後傷亡亦衆提訊生擒賊目供張學義係匪徒張東高之子前於兵燹時張東高在川滇地方滋擾經四川寗遠文武密移楊好謀之祖父楊玉衍集團拿獲辦理張學義逃往江外昨因探知普洋等寨收藏甚裕爰藉名報仇勾結伊等過江起事當將沙自新正法其餘訊係脅從者分别監禁保釋原築濠牆全行平毁被害民人給資撫恤傳聞張學義已死於亂軍是否屬實現於江干内外確查下落等情並據防江各營及巧家廳禀報相符臣查該匪張學義以漏網餘生勾結川滇蠻夷起事不數月間連陷村寨裹衆數千蔓延數百里其勢甚張經該府激勵兵轉設法攻剿將村寨一律收復雖逆首尙無下落其餘首要悉就殲除此皆仰仗天威辦理諸能得手是事起倉猝該府全楙績籌防督剿迅赴事機立爲撲滅使熒熒之火不致燎原實屬勞績早著合無仰懇天恩俯准將署東川府事補用知府全楙績賞給清字勇號以爲果敢任事者勸其餘在事尤爲出力員弁以及陣亡丁勇可否容臣查明分别彚請奬卹出自逾格鴻慈除仍謹恭摺馳奏伏乞皇太后皇上聖鑒訓示再雲南巡撫係臣兼署毋庸會銜謹奏奉硃批另有旨欽此○○降二級留任雲貴總督兼署雲南巡撫臣岑毓英跪奏爲龍神靈應顯著籲懇勅加封號以答神庥恭摺仰祈聖鑒事竊據署大理府太和縣知縣項聯晉詳稱上年一春不雨入夏仍復亢旱秧苗全稿農民失望考縣志有蒼山洱海兩處龍神素著靈應乃於四月三十日率同紳民分詣祠壇甫申祈禱卽夕風雷大作渥沛甘霖七晝夜乃止枯苗復起歲穫有秋闔邑士民同深敬感呈請轉詳由署布政使史念祖查明詳請具奏前來前撫臣未及核辦移交到臣伏查廟祀正紳實能禦災捍患有功德於民者例得請旨勅封今太和縣蒼山等處龍神於地方旱災祈求輙應轉歉爲豐核與定例相符相應籲懇天恩俯准勅加雲南太和縣蒼山洱海兩處龍神封號以答神庥而順輿情除咨禮部外恭摺具陳伏乞皇太后皇上聖鑒再雲貴總督係臣本任毋庸列銜合併陳明謹奏奉硃批禮部議奏欽此○○德馨片再查前准户部咨會奏照案豫撥光緒十二年分東北邊防經費一摺光緒十一年十一月二十日具奏奉旨依議欽此抄錄錄原奏飛咨遵照卽將指撥銀兩派委依限籌解計原奏内開指撥江省地丁銀五萬兩厘金銀八萬兩等因伏查奏撥前項經費銀兩原限五月前批解一半年内全數解清計自光緒六年起至十二年十二月十三日止業經籌撥地丁並厘金無銀援案改動地丁共銀八十六萬兩行後飭委解部交收均經附片奏報在案兹據藩司李嘉樂詳稱尙有十二年下半年應解奉撥　丁銀一萬兩厘金四萬兩自應遵限一併解清以供要需惟查厘金項下現無存銀擬仍援照歴辦成案改動地丁俾免遲誤兹於續收光緒四年地丁項下動放銀四百兩五年地丁項下動放銀一百兩十一年地丁項下動放銀五百八十八兩二錢八分九釐十二年地丁項下動放銀四萬八千九百十一兩七錢一分一厘共銀五萬兩作爲解清光緒十二年分邊防經費遴委補用知縣凌宣鐸領解於十二年十二月十八日起行由陸路前赴户部交收等情請詳具奏前來臣覆核無異除咨户部外所有委解邊防經費銀兩緣由理合附片陳明伏乞聖鑒謹奏奉硃批户部知道欽此 
 
 

Page 11

 
 
[福州官報]  
　　劉康侯觀察經楊石帥委辦恪靖營務處同知瑞明交卸蕭厝厘卡差縣丞范啟元交卸辦白湖稅厘差准補屏南縣盧慶雲赴任藩轅脾示上杭縣何宋嶔丁憂遺缺以候補知縣何維搢署理長泰縣吳拱曜病故遺缺以候補知縣黄瑞梧調補羅源縣葆成准補能岩州遺缺以候補知縣黄芝調補署華葑縣丞來煜交卸回省泉州陸路提督孫庚堂軍門于二月十三日回轅 
[人面獸身]  
　　世之衣冠其身而豺狼其性者則謂之人面獸心乃不謂竟有人其面獸其身者是可異矣京都十治門内有差役押解老婦少婦各一名携帶一男孩年甫周歲人首而犬身爪尾俱備适人輙作笑容一似摇尾乞憐也者而其皮膚肥滿潤澤則殊不類乎犬一時觀者如堵莫不稱爲奇事解役云此係因案解京對質者其案情曲折容俟訪明再錄 
[粤海官塲紀要]  
　　張香濤制軍以吳清卿中丞早經握節履新因諭令塘鋪報子人等所有逐公文及京報部文俱投繳撫標中　　便中丞親行批判○新任運憲英都轉啓于去臘行抵南雄因候瀛眷前來遂遲至正月二十四日度嶺大約二月中旬方　蒞省云○升授雲南藩憲于方伯聞訃丁憂卽于本月初二日奔喪回籍督憲旬道以下咸命輿送至河干○摺差回省帶有御賜繼　憲福字福軍憲卽恭設香案望闕叩頭祗領○汪柳門文宗已於正月之杪將各屬文武生意試畢隨於二月初口頒發新　正案初二日簪花嘉奬○督糧經大憲檄委高廉道益觀察齡署理肇羅道孔觀察獻榖飭赴新任○署崖協副將黄副戎才廣與現　　　營　撃方遊戎敬互相調署○去臘冬防緊要張制軍特傳四營將弁頒給令箭數枝諭令嚴密稽查以靖地方之患現在冬防已過各　弁遂次第赴憲轅將令箭呈繳○前甘肅巴里坤鎭總兵席鎭戎大成留甘補用叅將周叅戎玉南均經陜甘總督檄來粤催解餉銀 
[倉憲札調委員名單]  
　　興游兩倉帥定於二月十九日前往通州行轅布置收漕各事札調委員姓名開刑於後王蕙蘭李樹銘薄恒恩王金銘黄金薇吳炳文何福桂蔣耀章王輿器王覲宸孫壽臣祁彭年賈徵策張鵬翼馬鴻恩王　麒張鴻鰲　用曾孟有棠　玉樹田腴年張玉珊唐則瑀王立善方汝謹朱繼經姚維錦張守諤李文芷李鴻飛馬澯瀛蘇守恩張嗣陶陽占春荀輝張劉書山劉景熙李棠閔毓淦子碩臣王希賢頴誠李光熙朱玉年杜蔚朱煜郭占熊姚文瀚郝桂芳楊淑蔭張第昌廖業新業普鑑額張良暹張豫泰陽鴻儀　緒朱衣點梁丹銘高作賓　遇庚劉東　解麒祥康依仁王貽愷駱逢達牟喬齡常述兆治毓堃張九山熊以功蘭維烜課喬年程　　劉國恩傳用舟張光懋陳文煜程星濓許顯鈞王世鉞吳詒孫靳嘉午劉金南谷典林董桂山王文煥十煜王秉謙王景三張岳慶瑞傅楫周慶濓康世榮程厘多奎王佑曾雙琦 
[助賑祈安]  
　　本月十七日祈安氏交來捐助山東赈洋五十元求合家平安慨施鉅欵德門之瑞靄先通拯彼孑遺潭第之安康永保又四明李惠氏助洋五元求資父母冥福惠災民而濟厄定冥府之錫庥合列報章以誌頌祝四馬路文報局恊賑公所王松森等謹誌 
[夏布抽釐助賑]  
　　日前接蘇垣夏布莊楊乾豐寳號楊春坡兄來　並助東省春賑洋八十六元又錢八百念文據云此係夏布抽屢之欵本擬濟弱扶傾爲同業不虞之備兹特以緩濟急移助東省春賑囑卽别登報簡以供衆覽并願同業一體遵行等因具見大君子用心一厚蓄念慈祥狐兎懷同類之悲計誠盡善鴻雁遭哀嗷之慘情實難安於是以氣求聲應之資易而爲恤難救災之雅將見萬家生佛亦足增吾道之光庶幾七級浮屠并以造同人之福爰誌數言聊申感悃 
[有感寄武陵漁隠]  
　　滿眼都生意春來合賦詩鶯梭催諼候風剪薄寒時感物情無已離羣戀所思前言猶在耳還乞計全施胡悅彭拜稿 
[題紫揚山人東游詩稿]  
　　奇文何幸吾先賞一讀君詩一舉杯筆底滔滔來溟渤行間字字走風雷方壺圓嶠搜題徧摹水規山衆妙該三復瑶蕭神欲往飄然身似到蓬萊 
[俚句奉呈高昌寒食生詞宗卽祈斧削]  
　　驚人佳句喜頻賡海上騷壇負重名路遠郤增秋水想才高屢動瓣香　豈徒詩伯推當代久已傳人定此生他日浦江能識面不才可許訂吟盟欲向天涯覓賞音羡君筆底吐胸襟詩人立說歸忠厚時務關衷證　今千載詞章誰抗手大街風月愜游心自慚早向山中隠茅草而今塞更深 
[上海北市絲業會舘籌賑公所施少欽經收山東順直賑捐二月十四五日第一千二百八十六七次清單]  
　　薄力子奉先人遺命以靈慧尊神鳳冠蟒袍資移助洋十四元由玉山協奏局來嚴獻章爲姊劉嚴氏求病愈十元由如臯孫堯欽來○避賢恨世人徐本璿爲女病愈完原洋六元由新市全盛局來胡琴泉求子並保合家平安五元四明一念　經募四元由姚邑彭橋鎭豫泰號寄正大局來○陳招弟續助内戍十二月丁亥正二月份捐求福安逸諸事順遂洋三元由杭州皇誥恭陳寄老福潤局來劉寶慈指捐直隸三元無名氏求子病愈完願二元以上十四日○江右信生文炎銀六十二兩七錢合來九八元六十七兩零三分宜興東海生節縮衣食銀移助順直以資父母冥福來銀兩錠批見規元十兩零七錢二分四厘湖南長沙寶成銀樓餘利移助紋銀廿兩零六錢合來洋廿九元○浙江蕭山周道先爲繼室李氏求病速愈胎産平安洋五十元由揚州戚家汊漕捐局寄正大局來鎭江無名氏洋五十元○湖北武昌府庽所任公舘託文報局來任祖蔭求久病卽痊洋二十元胡李氏求見病卽痊二十元多祉求久病速痊十元○詒榖堂經募隠名氏祈諸事順遂洋五元無名氏祈諸事順遂四元無名氏祈諸事順遂二元省過齋祈諸事順心一元祈安子一元陳記祈身體平安一元求健人一元不書名祈諸事順遂一元以上八户由蘇州通順局來洋十六元○不書名恕記求父母病速愈二十元由力萃和交來○凌型甫求室人産後病愈洋五元浙禾孤陋室求耳病速愈五元葉長春病愈完願五元○澹然居士請醫資移助洋四无由太倉永義昶局來求安氏四元補過氏二元誠心堂求兩耳復聰二元由丹陽全昌仁局來○江右祈保平安氏洋一元虚對開二元由太古成交　昌記號銅洋八元由德清恆升昌寄全盛局來以上十五日 
[上海四馬路高易公舘内籌賑所李秋坪經收直順山東二月初九至十四等日賑欵清單]  
　　初九日朱德新陳達基各一元楊阿成半元　美慶曹麥卿卿友智各二角吳起興一角共洋三元二角○壽字册心安理得一元無名氏錢三千文無名氏不荒唐平安人無名氏各一千文無名氏五道各五百文以上共助洋一元錢九千文兩合伸規元六兩六錢七分○全盛局交來百勉記四元筆耕居士二元共洋六元○芷記一元纈記不留名各二角舉記卜記靖記祥記榴記無名氏各一角共洋二元○吕四場通源祺同人四元琦記祝壽一元共洋五光○初九日裕源坤記八元昌記二元錢記一元三　共十一元内有銅洋一元○初十日壽字册劉咸錕錢三日五十文裘恭卿載善增各三百文沈耀祖徐阿才各二百文謝蘭芬陳東生各一百五十文裘子壽唐有寶曹昌懋各一百文張寶和一百文聶功甫五十文以上共助錢二千一百文伸洋二元○九江簡麗珊翁募壽字　謝達誠堂謝榮光謝倍光謝吳氏謝何氏謝鳳光謝文光簡麗珊鄭景菴無名氏簡健蘭謝潤梅謝潤桂謝潤娟謝潤秀謝潤鑽謝潤辛謝潤滿謝潤好謝銘光各半元共洋十元○　字册趙如意薇紅仙舘俞保廷徐葆雲各二角葛韻笙求平安各一角共洋一元○壽字册卾省隠名氏等十户共捐紋二十兩伸規元二十兩零六分零一厘○壽字册同文新局各友洋二元○十一日永義昶交來隠名氏却病遠愿洋十元○全盛局交來寗海縣署帳房募壽字　宜宜軒任治本堂呂呂林氏節省醫藥各二元鋤月軒陳一元共洋七元○十二日陸德盛號一元○霨氏二元○十三日劉米氏消灾免害一元三角　永義昶信局交來常熟西鄉時豐典衆友節省酒席錢五千文無名氏銅洋一元樂善居六百五十文席梓峰五百元萬友蘭施文德吳汀薌各四百文以上捐錢七千三百五十文伸洋七元銅洋一元○寳順局交來溧陽同盛和洋六元○滬南迷子銅洋五元○老福潤局交來嘉興縣者林肇臣翁募籌字册紅杏居士王小鑽餐英仙史林張氏胡任庵問渠處士醉月仙史各一元惜陰居士林沈氏沈秀峰潚湘仙子林葉氏龔思九各半元共洋十元○長發棧洋九元四角銅洋一元五角○横濱萬隆行蘇傑生翁募壽字　萬隆行春茗節减洋五十元柳寛亮十元吳氏中澤氏各二元無名氏蔡履本無名氏無名氏江茂如鄭祐之各一元共洋七十元七二伸規元五十兩零四錢○益大局交來仙鎭玉文鎔洋一元○十四日福潤局交來甬江鼎元號募壽字册方臣容葛合順各六角戎承德堂戎樵漁戎丞承戎培仁戎培義徐子普應理卿錢餘慶堂錢蓉史錢慶元錢子勤錢慶三徐文房李茂卿吳密豐吳實有各四角徐瑞卿吳長安各二角共洋八元○全盛局交來靑雲主人求小兒萬善長命富貴恨不讀　齋求慈親康健合宅平安求室人臨産快速各一元共三元○寶順局交來壽字册復記一元心有力違子祈友人患恙卽痊程明致堂得餘氏各半元宮雲堂五百文公記三百九十文沈匠三五百文東平善士劉身甫各三百文仁記顧善士周秉之葆經堂醉月軒各二百文錢松甫一百五十文馬蘭卿可得倪弟善干得彩有餘各一百文合計洋六元○順成局交來張菊溪翁募張寳　求父病痊愈張培亭求身體强志慧各十元無名氏趙銅洋二元○壽字册處州縉雲縣署王存心六元○以上六日统共收英洋一百三十八元九角規元七十七兩六錢七分一厘銅洋十元零五角 
[上海四馬路文報局内恊賑公所經收賑捐二月中旬清單]  
　　十六日福州莫裕昌洋行交來福州普安堂經交曾伯侯比部續募福安主人勿藥氏養福氏三户各番洋十元誠心悔過子汞雙親福壽合家平安　洋十元又求消除前愆一切疾病速愈身子康强助番洋十元節福氏葆福氏五雲山人祈病子符名士五户各番五元哦松軒三元王琴甫韓益潮黄基松誠心悔過子求牙患速愈謀事早成四户各二元錫慶堂何邦記惜花主張鄭子宗蘭亭馬紹基松風堂高勤氏李驥才朱六妹王鼎昌陳學疾伊蔡張惜福氏十四户各一元浣桐室主　憧子二户各銅洋二元無名氏銅洋三元以上實收規元七十兩另另六分銅洋七元○使君受福册姜忠堂善士四元李海珊善士三元虞氏無名氏二户各一元蘭氏五角○本日共收規元七十兩零零六分英洋九元銅洋七元小洋五角 
[上海四馬路文報局内恊賑公所經收賑捐二月中旬清單]  
　　十七日祥泰洋行交來祈安氏求合家平安助洋五十元又交來四明李慧氏求資先父母冥福五元鏡海道人爲女壽春求病速痊五元張靜齋朱宏慶陳祝三三翁仝送吳芳翁文郎湯餅移賑一元古歙程排來善士二元長保一元慶德一角益降一角無名氏一角光記二元○使君受福册本埠倪秋翁募肇隆求平順三元倪秋翁求母康健一元宋小記唐春記唐新風顧和尙華亦記五户各五角徐火彬二角陸金堂三角以上共收英洋三元爛印啞板四元莫釐寗遠堂主邱古棠翁募毛少魯銅洋一元林鍾杰平陽氏二户各二角沈秋泉張茂堂福記金記韓記弓春生吳福記臥蘭寗遠堂葉惠記十户各一角實收銅洋一元英洋一元小洋四角本埠别發印字房募邱瑞珊五角方記張元振徐忠蘭三户各二角倪太記程記馮記倪有福李良智五户各一角實收洋一元爛印對開一個小洋一角○本日共收英洋一十一元爛印啞梎洋四元銅洋一元爛印對開一個小洋八角 
 
 

Page 12

 
 
   
 
