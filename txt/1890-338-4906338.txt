# 1890 - 338 - 4906338

 

Page 1

 
 
[咨請取書] [  圖書集成局啓]  
　　本局所印二十四史精益求精有目共賞其第二批所出之史記前漢書後漢書三國志新唐晝新五代史舊五代史遼史金史計九種共一百三十本裝成一箱早已告竣惟恐遠處未經知悉特再聲明謹請與股諸君及早惠臨提取可也肅此布達維兾共鑒 
[賑物求笞] [  申報館協振所啓]  
　　本舘開辦賑捐以來　海内諸同仁捐助各種貴物隨時變價彙解災區茲又承助下文刻　　一方歴代服制考原三十都每部二角五分銅　　南隻花翎藍翎各一支隸有五十部每部六角石印小耕石齋　　廿部疫　草六十本每本洋八分倭刻和　三才膳圖一部　　錄要廿本每本一角豹皮一張白象牙笏一方玳琩邊墨晶眼鏡一付碧玉三聨扣帶一付　磠砂二粒宫式白玉鐲一付白玉墜兩個鍍金點翠時辰　六　　　帽正二對法帖兩册前朝近時名人字畫中堂對聨扇面另勒繁多不及細載現當順直山左水災江洋數千里飢民朝不保　待哺嗷嗷　君子　情殷匡救者速臨本舘選購庶　裘成集腋　　早沾乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論粤東盜患]  
　　兩廣之地古名白粤自昔稱爲蠻方趙佗築朝漢臺猶自據一方豪强無比後乃漸失其舊然其人則自吉及今多有豪强之性盖猶有趙佗時之餘風也顧佗雖自命豪强而初不恃力以害人而今之所謂豪强者則須增兩字於其下曰豪取强奪夫至於豪取强奪則盜而已矣廣東近來盜賊之多甲於天下日報中書不絶書有一家數口被傷者有一夜連刼數家者有在陸路要截者有在水路攔刼者凡往來粤東者言之尙檁然變色商賈已視之爲畏途乃昨閱四報錄有廣報一則謂廣東盜賊近日愈横某日有小輪船一艘被盜肆刼連船搶去吁何其目無王法一至於此夫盜雖縱横於水面爲害於行旅猶幸並無輪船故行商之人尙呆藉輪船以資利涉盖輪船之行速非盜船所能追及故盜見輪船尙有所懼乃竟至刼去輪船則是輪船亦不足以懼盜且不但不足以懼盜盜反得以藉此輪船爲害商旅其　愈　其害愈厲將有不堪設想者矣而無識之流論及此事以爲盜得此小輪船而不能用必將連船與人同歸於盡是眞童稚之見矣夫槍砲來自外洋盜賊本未有此則又安知其作何用法吾觀軍伍中試演槍砲時有人從旁一一指示如何裝法如何開法如何擊法不啻耳提而面命之而偶不小心尙有炸裂傷人之事則槍砲之不易施放亦可槐見乃近來盜賊則無不携有洋槍甚或盜船中載有砲位彼又誰教之而誰指之者而其開槍擊人放砲拒捕直視爲尋常固有而不以爲奇然則行駛小輪船之法豈果貿然不識耶槍砲之資盜也或以爲購自外洋至於小輪船别盜賊固無從購取也然吾聞九龍山等處山深林密常有匪徒在彼鑄造槍砲其所造之械有良有窳大都盜賊之所取給者多在乎此盖此輩私鑄軍械之匪徒但知有利不知有義無論何人來者不拒卽明知其爲盜而亦公然交易恬不爲怪然則此等匪徒旣匪造槍砲安知不能造輪船苟盜賊搶得此小輪船後試出行刼居然得手則必有效其尤者將來或托匪徒等購置或再思伺𨻶刼奪則該處商人直將一步不可行舉足皆荊棘矣尙復成何世界乎尤可笑者官異砲船本所以梭巡水面　　� 
防剿盜賊者也乃該報又載一事公廣東以盜賊繁多之故民間行旅皆有戒心往往雖民船亦備有槍砲一日有一柴船滿載栗薪破浪而去忽逢盜舟四面攔截阻其去路柴船上人不勝駭懼繼思前後被阻决不能逃遂開船上所備之砲擊之雷轟電發出盜不意一盜舟被擊沈下其餘盜舟見勢不妙紛紛四散柴船遂免於難當柴船與盜相持之際烟霧障天喊聲動地柴船中人皆注意於盜舟無睱他顧迨盜舟竄去埽凈塵霾則見水天一色中有一砲船停泊其間相去不過一箭之地而兵弁等深閉艙門一似目無見耳無聞也者正不知國家爲安靖商旅而設此砲船者又何所用之也夫東南各省内地皆有砲船大抵專設以爲追截漏稅商船之用此外則非其所司内河遇盜往往在砲船左近商旅猶欲寄椗於砲船之旁以倚其聲勢而不知其計之適左竊恐廣東之砲船其職司亦與江浙内地諸砲船相　故坐視該柴船與盜船相持於波濤洶湧之中而寂然不動聲色盖習慣者漸成自然彼砲船中之兵弁直以爲禦盜非我事所謂不願乎其外也鳴呼國家所恃以靖盜賊者而乃視被盜之人若泰人視越人之肥瘠漠然不動於心而惟於商人有繞越抗捐等事則立施其威然則不以衛商旅反以害商旅是豈朝廷設此砲船之本意也哉捕盜者官兵之事也今乃見盜而不捕見人捕盜而不助袖手旁觀一若無與已事而盜則勢益披猖有利器以壯聲勢今後刼小輪船以供驅使吾恐廣東之盜風且將日見其熾而無已時誰與司捕盜之責者不禁爲粤東之商民大聲呼之　　 
[諭旨恭錄]  
　　十月十六日太常寺題十一月初八日祭先醫廟奉旨遣文興行禮兩廡遣周之楨李德昌各分献欽此同日又題十一月十一日冬至大祀天於圜兵奉旨朕親詣行禮四從壇遣恩慶兆玨立瑞文熙各分獻欽此○十八日奉上諭現在天氣漸寒京師兵丁當差勤苦殊深軫念所有八旗及緑步各營官兵均着加恩賞給半月錢糧以示體恤欽此同日奉上諭現在天氣漸寒所有食餉之閒散宗室覺羅人等生計維艱殊深軫念着加恩賞給一月錢糧其宗室覺羅孤寡除有恩賞錢粮外着再加恩賞給半朋錢粮以示體恤欽此○十九日奉旨兵部科印員外郎着承平補授户部漢这堂主事着文綬補授山東道監察御史着謝希銓補授截取郎中陳雜沈錫晋擬補雲南白鹽井大使翟樂善俱照例用榮秀着准其補授江甯將軍衙門筆帖式桂霖着准其補授雲南迤南道分發直隸補用道傅雲龍山東補用道李宗岱廣東試用知府熊方柏德福雲南試用知州車炘盛廣東補用通判興禮直隷試用直隸州州同王儆奉天補用知縣馬鳴岐直隷補用知縣方澤椿江蘇補用知縣許廷楨山東補用知縣胡錫祜希寛廣西補用知縣王錫恩陜西試用知縣朱弼臣湖北試用知縣何蔚　河南試用知縣鄭永貞雲南試用知縣陳丙森直隷試用知縣何炳三浙江補用鹽大使雷文綬兩淮試用鹽大使孫肇炘俱照例發往保舉山東補用知府李馨廣西候補　　　 
 
 

Page 2

 
 
同知直隸州知州蕭憲章雲南候補知州孟蔭桂河南補用知縣鄭克昌俱照例用前選直隸唐山縣知縣樊增祥前選直隸新河縣知縣彭飛熊俱着不必坐補原缺前四川川東道丁士彬着以知府用前雲南保山縣知縣吳光漢着准其開復原官仍發原省照例用欽此　　　　 
[鳩江大火彚記]  
　　蕪湖今年自秋徂冬火災之盛本報大書特書幾於累牘連萹查核災户每次勳云數十然則彚而核之其數不更駭人聽聞耶平日茒蔀檐屋孰無升斗之儲一旦變起非常蒼皇逃命禦寒無具果腹無貲無論老糼男女相對哀號此種慘酷情形視順直水災恐亦無以過之刻下地方官懲前毖後嚴密防閑每日除親督團勇徹夜梭巡外並於每街雇用一人擊柝高呼火燭要緊俾聞者知所儆戒此外又多置太平缸滿貯淸水洋龍水龍夫役柴不弛衣高臥以便聞警卽行防範之道可謂無微不至不料人事雖盡天心難回邇來火警較前更多誠不可解月之十七夜三更時东口東嶽廟前靠東一帶草房失火水龍雲集竭力灌救奈封家姨一味助虐竟將毗連之二三十家蕩燬無餘其時被災户口多從黑甜鄉中驚醒不及穿衣有赤體奔逃者並焚斃婦女一口又有仙姑廟者與民居錯壤而處一二齋婆焚修其中平時來結香火緣者大率皆閨闈艷侣故户外時有　幰香車被災後空餘焦土非復昔日精藍過其地者不覺慨焉興歎廿一夜九點鐘忽又聞人聲鼎沸水龍狂奔探之乃上水門外城根茅屋驀遭回祿幸取氷甚便焚燬五六户旋卽救熄是夜聞江口寺碼頭下首雙發源茶館後進柴房無端火起烟濃燄烈已穿屋頂幸爲時尙早隣人馳集得以立時撲滅然街坊已大受虚驚矣被禍最烈者次夜十點鐘江口東嶽廟迤西卽前次焚燒處之對面又報火警其時月朗星稀碧天如水忽一縷黑雲湧起狂風大作走石飛沙致火鴉軍亦漫無紀律一隊向北燃去一隊又往南横掃遂將吉祥寺前街道兩面鋪户延燒一二十家轉瞬之間已燒至橋頭尙欲突過正街樓房幸有洋龍多架噴水阻遏祝融不能得志於是折而向西將水溝兩岸居民並後面草房全行燃着勢同燎原往北之火則疾捲而進燒至東嶽廟後面盡處又轉而向西將棲流公所燃着霎時對面茅屋數十餘家亦次第焚燒延至横街焚去爆竹店成衣店等三家左右各土棧後進平房亦多有帶燬者欺時紅光燭天黑烟罩地加以風国猖狂附近進寳街横街一帶皆岌岌可危江中停泊船隻因火毬漫天飛墮亦紛紛解纜逃避地方文武各　咸飛輿而至四面彈壓直至十二點鐘後忽急雨灑道洋龍水龍一齊奮勇上前始漸告衰迨烟消火滅後紛紛馳回而大雨滂沱又不免淋漓盡致蕪俗凡失火人家不出三日雖至親密友亦不肯啓户相納故是夜被火各户咸就簷下冒雨待旦次日雨絲風片鎭日未收加以本鋪地保亦遭此災不　從容查檢直至二十四日天氣放晴始傳齊開報計共草瓦房一百三十七家當由各善堂捐資發給蘆席俾暫棲止午後長街各大錢庄主偶至火塲目擊情形不覺爲之測然回時卽向各同業勸捐不數刻巳集得鷹洋二百餘元携至火塲按户給洋二元各災民正在飢寒交迫時得此厚惠不禁喜出望外歡聲雷動至起火之由聞兩次皆由花烟館而起蓋狂夫逐臭每在夜深龜奴應接不睱致貽此禍然則前月王邑尊烟花之禁果爲安良除害起見洵屬切要之舉特慮迷香洞裏别具廣大神通未能以一勺淸泉一洗鮑魚之肆是可憾耳　 
[寍波火警]  
　　本月二十四日之晚三更時甯波郡城藥行街後河某織補店不戒於火一霎時烟濃焰烈光燭半天呼救之聲幾如鼎沸本街臨安水龍聞警而至踴躍爭先吸水澆之旋得熄滅僅焚去小屋二椽二十五日夜半時西門外馬園某姓家又報火警時適天陰月黑火燄上　尤覺霄漢通紅警鑼亂鳴水龍旋至幸卽救滅尙未殃及比隣事後訪知僅焚去小屋三四椽亦云幸矣　　　 
[鹿耳濤聲]  
　　臺撫行營醫藥局設在臺北府城學院迤北局中除例設總辦一員外另有醫生數人每日淸晨列桌於門各營病勇皆可禀請中軍開條送診或持各該管官名片亦可赴局就醫開方給藥置諸左右茅屋日給藥餌粥糜旣痊派弁送回間有病亡者殮埋之費按月報銷向章每名報領棺埋洋五元今黄厚甫廣文以棺木衣衾價有漲落每次並無贏餘短少恐有弊端特派親隨悉心購辦每具市價僅需洋兩元數角外加布衾包裹扛埋等費計四元有奇餘剩之錢爲之立碑標識或有眷屬來領俾得骸骨還鄉云○基隆煤礦前由厲商承辦嗣奉上諭着仍歸官辦等因欽此劉省三爵宫保隨飭該商卽日交卸一面檄派工程委員安彬臣二尹炳文前往結算交代盤查器具所有工程局事現在暫由乃北荊璞明府炳耀代庖○吳敬修大令承澤於光緒十三年以佐貳渡臺投効大憲派往彰化布嶼堡淸丈田畝迄今四載櫛風沐兩卓著賢勞業已彚列剡章保陞知縣今春全功告竣聽鼓省垣邇來睠念家山時動張翰蒪鱸之思遂趨轅乞假於九月二十日乘駕時輪船内渡○前辦滬尾海關兼通商事務袁陰岑觀察保頤於去歲倦遊歸里迄今將及一載日前渡海至臺暫駐北門外製造總局旋奉劉省帥檄委會辦全臺營務　兼郵政總局一切應辦事宜着會同藩司沈吉出方伯臺灣道唐薇卿廉訪商議妥協然後施行觀察隨諏吉本月二十四赴差供職○今夏津門巨浸民歎其魚李傅相擬於各省勸捐銀二百萬兩以爲之賑各西人之旅居中土者亦深爲憫惻踴躍輸捐臺地西人甚寥寥惟西學堂掌教轄治臣君慨助薪資并勸及門肄業諸生各捐膏火刻已集有成數不日將匯寄天津矣　　　 
[全臺淸賦請奬名單]  
　　臺灣淸賦今夏全功告竣經劉省三宫保遵旨將在事尤爲出力之文武員紳分别勞績彚案請奬計開指分浙江試用同知潘戚淸知府銜　分江蘇試用詞知舒體元均擬請免補本班以知府仍留原省歸候補班前補用補用知府候選同知沈翊淸請免選本班以知府不論雙單月遇缺儘先前選用補用知府江蘇試用同知翁秉鈞擬請仍以同知留原省歸候補班前先補用已革知府用江蘇候補同知直隸州蔣煥降選州同前廣東補用知府羅定直隸州知州范麓軒均擬請開復原官升階選用主事吳鴻藻擬請免選主事以直隸州知州選用選用知州張雲錦擬請免選本班以同知直隷州不論雙單月儘先前選用直隷補用知州竇以筠擬請免選本班以同知直隷州仍留原省前先補用四品銜福建候補班前先補用通判黄承乙擬請免補本班以直隷州知州仍留原省補用選用知縣孫渥六品銜選用知縣陳長慶均擬請免選本班以直隸州知州不論雙單月遇缺前先選用選用知縣疏鑿擬請免選本班以同知不論雙單月遇缺儘先前選用分省試用知縣黨鳳罔擬請免補本班以直隷州知州分省歸候補班補用五品銜河南補用知縣劉朝宗擬請免補本班以同知直隸州仍留原省歸候補班前補用已革四川卽用知縣江昶榮降選府經歴縣丞前四川候補知縣陳家俊均擬請開復原官巳革藍翎同知銜廣東徐聞縣知縣嵩壽擬請開復原官銜領巳革同知銜廣東會同縣知縣王懋光擬請開復原官原銜江蘇候補按經歴安炳耀擬請免補本班以知縣仍留原省補用選用府經歴縣丞湯紹斌選用縣丞陳鎭勳五品頂載選用縣丞吳承澤以上三名均擬請免選本班以知縣不論雙單月儘先前選用福建海防先用府經歴楊錫霖福建試用府經歴史鑒靑福建試用府經歴毛賡治提舉銜知縣福建補用府經歴吕兆璜補用知縣福建試用縣丞張墛理問銜福建補用縣丞花啓元福建補用縣丞龔子廉福建補用縣丞林淸漪江蘇分缺先縣丞蔣詠棠安徽試用縣丞龔煌廣東試用縣丞謝謙以上十二名均擬請免補本班以知縣各留原省歸候補班前先補用福建試用府經歴林錫圭補用知縣福建補用府經歴張世湘湖北補用府經歴王秉壽補用知縣福建補用縣丞倪原壽補用知縣福建補用縣丞張以淸六品頂戴福建試用縣丞胡守正江蘇試用縣丞張國垣江蘇試用縣丞程志淸以上八名均擬請免補本班以知縣仍留原省補用議叙分省試用縣丞沈德佩擬請仍以縣丞分省原補班前補有天蘇試用縣丞王作霖擬請仍以縣丞留原省歸候補班前補用俟補缺後以知縣補用理問銜福建試用縣丞雷維熙福建候補縣丞汪沂江西試用縣丞湯東暉　　　　　 
 
 

Page 3

 
 
以上三名均擬請仍以縣丞各留原省歸候補班前先補用福建試用府經歴鈕承藩擬請仍以府經歴留原省歸候補班補用革職福建補用縣丞汪守楨擬請開復到省逾限革職處分仍心縣丞歸福建補用補用知縣兩淮候補鹽大使翁慶麟擬請免補本班以知縣仍留原省歸候補班　　　　　　　　　　　　 
前補用廣東鹽引批騐所大使吕兆奎擬請俟到省後歸候補班前先補用候選教諭陳際唐擬請免選本班以知縣不論雙單月選用優貢本班　　　　　　　　 
先教職　仁煒訓導黄炳　均擬請免選本班以教諭不論雙單月儘先選用五品頂戴福建試用縣主簿吳炳勳擬請免補本玫以府經歴仍留原省補用廕生主簿林天和擬請俟人監讀書期滿後免選主簿以縣丞不論雙單月選用貴州試用主簿雷啓庚擬請免補本班以縣丞仍留原省補用選用從九品王河屏吕鴻源湯蘭生以上三名均擬請免選本班以府經歴不論雙單月儘先選用選用巡檢梁瑞劉殿英黃鳳翥土運新黄華選用從九品曹昭榜婁之駿梁鵬翔王隸馬長齡李樹棠吳以莊何鳳琪李錫年黎鳳鳴張慶雲方熊劉朝杰以上十八名均擬請免選本班以縣丞不論雙單月儘先選用福建試用巡檢姚榕福建試用從九品李受祿均擬請免補本班以府經歴縣丞仍留原省補用福建試用從九品范嘉安吳光源均擬請免補本班以府經歴仍留原省儘先前補用六品頂戴福建試用巡檢陳慶淸補用縣丞福建候補巡檢何廷槓補用縣丞福建候補巡檢吳炳輝　建補用巡檢胡廣思蔣朝珽湖北試用巡檢王鎭彭守榮山東試用巡檢章懋祥程揚烈福建試用從九品曹祖蔭吳繼良潭元章六品頂戴福建試用從九品涂步雲五品頂戴江蘇補用從九品戴天恩以上十四名均擬請免補本班以縣丞各留原省歸候補班前補用[  此稿未完]  
[會操記略]  
　　昨日英兵船上水手與本埠西商團練兵合操計兩兵船水手約有二百人於一點鐘時乘坐小划船小輪船共七艘帶大砲兩尊由吳淞港進發在新閘大王廟西首上岸至董家橋排隊紥營團練兵約一百人兵船上派出紅衣兵六十人在團練兵内添補其缺先在新閘往西馬路上會齊約二點半鐘行抵董家橋兩軍作對敵之勢水手在村落之側塜墓之旁紛紛埋伏放礮拒敵團練兵攻之但聞水師砲聲隆隆而不見一人一騎團練兵則仍昻然列隊而出故不免大受損傷水手一面受傷甚少因善埋伏故也水手狙伏多時忽一聲號令數十人蜂擁而出團練兵上前攻之初時似有得勝之勢水手佯敗避入園内在籬笆内放鎗不絶紅衣兵攻之不得入有三人被水手擒去時有在旁憑軾而觀者見水手僅有砲兩尊却能連環施放其聲震地團練兵帶砲較多却不十分施放蓋緣其砲不能舁進之故逾持始設法將一尊舁進放施數聲水手由園内衝出將砲奪去并擒團兵兩人其時已三點半鐘是役也團兵大敗計失去砲一尊兵五人損傷者亦復不少至五點半鐘水手及團練兵均回至浦濵水師兵官令水手向團練兵大呼三聲團練兵亦大呼三聲以答之其時兵船已放小艇接水手歸船是日天氣晴和當會操時游人往觀者頗有如水如雲之盛云 
[上海縣署瑣案]  
　　前日巡總局解送方阿寳賈云發至縣入晚帮審委員王雁臣司馬升堂提訊方供稱小的係甯波人向當庖丁現住治下十六鋪生月一女日前忽失所在找尋無着因囑賈代爲訪求嗣見賈形亦可疑是以扭至局中轉解案下賈供稱小的係本邑人小本營生安分度日方女逃匿何處小的實不知情惟聞人言由無錫阿二誘拐並有名阿囝者知悉求大老爺飭提研究可也司馬着將原被交差看管候提阿囝再訊○山裕香控胡國槓佔地一案前報已歴紀情形嗣陸大令令兩造交出契據再行核訊日内胡巳將契呈案前晚五司馬提訊之下山供稱有山家園地一區與胡田毗連被胡侵佔向論不睬無奈控請訊斷契據尙未檢出胡供稱並未佔及山地山地在沿浜現因浜岸坍卸遂圖硬佔我田契據已呈求恩鑒察司馬以山未呈契據無從核斷諭令兩造分别退去仍着山赶緊呈契以憑察斷○徐林氏控劉阿如欠債不還陸邑尊飭劉限日繳洋嗣劉延不措繳前晚邑尊飭提訊比徐林氏投案求追劉供稱目今無力措還求寛限至十一月二十四日方可繳案邑尊姑准所請判令將劉交保該氏遏去候示○陸綺云與張云甫爭奪田地涉訟不休前晚由王司馬提集訊供陸供稱本邑　橋人光緒十四年價買李南秋田二畝有奇契上載明北至河浜今被張將沿浜之地覇佔以致不能在浜中取水張供稱同治四年出價四十千購得李永康等沿浜田一分一厘現在漲出頗多致陸妄稱向李買得希圖覇佔李小康李小巖同供稱一分一厘之地實由小的售與張姓與陸無干李子春生供稱父親將祖遺田售與陸姓確係北至河浜載明契上司馬斷令將一分一厘之地陸張各管一半陸嘵嘵置辯抗不肯遵司馬謂若此則當聽候詣勘核斷兩造遂退 
[英界公堂瑣案]  
　　德商信通洋行西人之妻失去大衣一件値洋四十餘元疑被侍者張其榮行竊報由捕房提張送案供明不願在洋東處服役被欠工洋無着並未行竊大衣宋二尹以該西人疑竊無憑不准究追此已詳列前報昨據包探沈金隆稱信通洋行西人函致捕房據稱失去大衣實被侍者瞿阿榮行竊請提瞿究追等語麥捕頭以該西人前疑張其榮行竊訊無　據今又疑瞿阿榮行竊殊難憑　辭覆去後又由該行寫字西人送瞿阿榮至捕房言被行竊八開洋一個爲此解案寫字西人投案稱有四開八開等小洋被瞿阿榮竊去八開洋一個瞿阿榮供張其榮在信通行西人處爲侍者辭歇後小的前去接做萬分爲難向索工洋亦無着落動輒被伊毆打因此不再向索工資情願辭歇不料伊妄　行竊捕房不理又由寫字西人指竊八開洋一個其實所有四開八開等小洋照數點交寫字西人何得妄指行竊一個又有沈富榮投案稱在信通洋行做出店已有一月餘向索工資無着反要我找尋保人我實不願再做請將工資追償宋二尹將信通洋行西人先後控竊均無証據情形告知易副領事易君謂信通洋行係德商所開請令侍者瞿阿榮出店沈富榮暫退俟禮拜六德國領事會審之期再行訊問二尹然之飭瞿沈二人退去靜候屇期會訊○禮查洋行西人投美領事署控稱有衣服交李春林所開洗衣作洗滌不料李春林將洗衣作盤頂與傳松林接開李春林自往蕪湖開作我行尙有各種衣服値洋百餘元在李處未經交還請爲追究美副領事易孟士君據情照照蔡太守請關提李春林到案訊究太守准　備文飭差至蕪湖縣衙門投遞旋由蕪湖派差協同提李移解來滬昨晨解案李春林供不知禮查洋行尙有許多方服在我處且我所開之洗衣作皆由夥計經手宋二尹商之易副領事以原告未經投質諭俟禮拜四傳同禮查行西人質訊核辦○包探秦少卿稱緝獲積竊沈桂生起到棉衣燭臺等件係朱吉記之失贓知照失主認贓屬實今將人贓送案朱吉記投案請領贓物沈桂生供認行竊宋二尹商之易副領事謂現屇嚴寒宵小出没無常今旣行竊逮案判發捕房管押三月至來春始行開釋如是則該竊犯可在押所度歲免致在外肇事易君謂非但可以度歲且有許多賊黨與伊作伴中西官均一笑而罷贓交朱吉記領去○新充包探某稱查獲竊賊周順寳起到洋布一叚鞋子一雙查明洋布係李某之失贓鞋子尙無失主承認今將人贓送案李某遣人投案請領贓物質鋪夥呈票請追質本周順寳認竊求恩宋二尹判周順寳發巡捕房管押三月洋布交李領去着償質本一半鞋存捕房如七日内無人認領卽當歸還質鋪　　　 
[法界公堂瑣案]  
　　泰昌棧客胡名甲前因鄰家失火忙亂中被姑蘇匪人兪金園搶取枕箱奔至法租界紫來街附近經棕榻店夥顧星福曁趙裕卿等見而攔獲將箱撬開藏起所貯鑿花洋銀三十三元然後送交包探解送公堂葛同轉研訊明確判令將兪笞責荷枷示衆復飭包探將顧拘獲吊出原贓花洋十五元押候提趙訊核昨日該包探拘趙無着將趙弟玉林解送至案同轉問爾兄現在何處爲何不來玉林年歲尙　　　　 
 
 

Page 4

 
 
幼呆若木雞詰至再三供詞含混遂着押候交到裕卿再行核辦○包探王榮培禀稱关日兪金桂在江天輪船竊取磁茶壺一具外有藤桶行經小東門外經某號巡街捕拘住向之詰間兪目稱與某統領爲友所携者係錫茶壺並非磁器該捕啓桶視之與所言不合因將人贓送入捕房今特解案請究葛同轉問茶壺究在何處竊來兪供稱小的與統領爲友茶壺實係已物前日乘間携至小東門外質錢備捕頭稱是日兪拘押後有江夫輪船女客投捕房報稱被小竊竊去茶壺其式與兪所竊者無異同轉謂兪曰爾如行竊不妨直供若敢隱瞞立當嚴比兪供稱小的初次犯案求恩赦宥同轉商諸祁繙譯官然後判令押候笞責八十板○藩祥記客棧夥顧金元訴稱葛寳林來萬借宿次日黎明時竊携棧中新夾被而去經小的追至途中尋獲則被已授與同黨今特送請究追葛供稱小的已將被出售與人得錢六百文用去五十六尙存五百五十文問售與誰人葛堅不供招遂着押候比究○通事稱張阿順向在護城河迤西海教士家當出店後已因事停歇前日掩入教士家携取新出店某甲之棉被押錢五百文將當禀託甲友某馬夫還甲甲遂投訴捕房將張拘案葛同轉詰問之下着押候笞責四十板○包探郁廷湘禀稱竊賊陶阿春於黎明時手持長竹竿挑取人家屋外所晾之衣卽所謂戳天表賊也小的見之拘案請究陶供稱有荳牙菜作中人名金泉者將竹竿交與小的同往戳衣葛同轉謂爾犯竊情眞何用推諉着押候笞責二百板○長利洋行收租洋人某甲偕夥謝昌安控房客王愛寳陳徐氏李陳氏積欠房租屢索不付葛同轉斷令當日各還一半昨日該洋人偕謝投公廨訴稱各家皆不照付反敢逞蠻同轉諭俟下期提人嚴究　　 
[正字]  
　　昨日本報附章朝鮮近事内妙藥難醫無病病句用耐冷譚中詩下句爲有情爭得不狂狂忽促中悞作妙藥難醫無病人因特補註　此 
[取善輔仁]  
　　昨承古華陽設岙一想齋祁大善士小安投書本館協賑所云捧讀募賑圖册殊覺慘然惟空具憫人之心愧乏援人之力側身北望徒处傷　勉助番餅十枚藉抒素願并募諸各善士共得番蚨九十翼託友寄呈至希察收轉解災區計嚴淳童子黄樹庭十齡初度其父將設席酬賓童見募賑災圖苦勸移席資洋六元以助華陽藩愈子求父瘋恙安全移祈禱費助洋二十元奉先堂爲尊人百年冥壽移超度費求資冥福助洋二十元培元齋求平安助洋二十元程瑞蓀求　家淸吉助洋十元達觀氏求淸吉助洋四元正封函問適黄君登元携交洋二元據云去歲五旬弧誔蒙親友醵貲祝嘏除軸聨外餘下此數移助賑需爲諸親友造福本館拜登之不逐一塡奉收條以昭核實并集古語頌之曰飢饉洊臻民卒流亡豈弟君子作善降之百祥天保定爾俾爾熾而昌俾爾壽而臧　 
[輓聨傳誦]  
　　署理兩江督憲沈仲復中丞繼配嚴夫人爲桐鄉嚴伯雅太守緇生太史胞妹伯雅太守於九月二十四日謝世嚴夫人於十月十三日相繼仙漸緇生太史久病未痊尙能寫作輓兄聨云貴則由太守加三品壽則過古稀又二年所欠者富耳想黄泉難帶一文錢儘可獨來獨往少而共隨宦符雙親長而各求名分兩地遽至於老耶恐白首同留千載恨也將全受全歸輓妹聨云兄甫亡琴妹旋撤瑟垂老服期功那堪吾痼疾難瘳更使遭喪增感痛夫登一品妻赴九京同時分賀吊轉是我寒門不幸未容倚福共榮華語皆警切而意尤曠達爭相傳誦識者鑒之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬北仁濟善堂堂籌賑所施少欽經收十月十一日至二十日止第十三批順直賑捐淸單]  
　　姜綸棣爲次媳周氏求病速愈洋五十元廣　糖行交來輔仁堂洋三十元沈吳氏求夫病愈翁模源求母病愈蘇州渤海氏節省家用常州張丁氏未病愈解灾危四户各洋二十元裕大號求船貨平安洋十六元周氏求病愈安辷子預求丙申年合家平安大吉盧勉力氏恆昇泰夥求病愈世德堂注母病愈李春華四旬籌誔盛我齡經摹不留名有心無力人求堂上康泰產婦平安合家順遂姜忠堂求病愈蕪湖敬　堂李十一户各洋十元樂琴氏求妆病速愈洋六元陸善士五元郭俊臣王長林求合家　　周烈齋求母痰症速愈　記求船貨平安粤　林子楊五户各四元吳范氏　病愈消災延壽　　　求妻病愈將書院膏火移助蕪州公正祥來思過子節省席費武穴恆記來無名氏寗波杜瀆場署來三槐氏蘇州豫成典曲　無名氏求病愈無名氏八户各二元　錦江三元　瀆塲署姚　留書屋張莫氏蘇州公正祥來餓記居憂子祈安子太倉蕭福成求母病愈丐溪深柳書屋顧鹿樵主人陳根記倉粟菴漢口春輝草堂主人雲濤氏○彤　氏曠如記求川人氏無名氏新安警司子警悟子新安來樵子衆川曠如子二十户各一元隱名氏二元五角新安無名氏衆川無名氏合一元宋承啓錢二伯龍西氏錢二百讀　堂徐任氏唐小亭無名氏高順生張培初六户各錢一百八户合一元仁和齋五角福州裕豐恆營紋三兩申規元三兩另分四厘福州壽萱氏營紋二兩四錢一分申規元二兩四　七分七厘入迷　人規元十兩蕪湖元昌號銅洋七元湯步雲求合家平安銅洋三元靑浦隆記銅洋十四元太倉桶捐銅洋一元無名氏銅洋二元劉啓基父病求符完願　棉衣三旧件王萬　　棉衣一伯件以上其收洋三伯六十一元規十五兩五錢六公一厘銅洋二十七舊棉衣四伯件○山東賑捐朱智泉求室人病愈洋十元 
 
 
 

Page 10

 
 
   
 
 

Page 11

 
 
[光緒十六年十月十六日京報全錄]  
　　宫門抄○諭旨四道錄前○發抄硃批五道○直督李奏伏秋兩汛獲慶安瀾摺○又奏總兵暫緩回籍穿孝片○又奏知縣留省學習片○又奏請旌奬片○又奏請從優給奬片○東撫張奏更換總兵片○大臣意奏移交印鑰日期摺○大臣奎奏接管印鑰日期摺○十月十六日兵部太常寺太僕寺八旗兩翼値日兵部引見三十四名太常寺三十二名○厢黄漢二名正白漢八名○厢藍滿四名内務府八名火器營十四名兩翼十一名○禮王等仰山窪合操覆命○續昌　禮由朝鮮回京請安○福建總兵羅大春侯名貴請訓○淸安安興阿各請假五日○托倫布續假十日○召見軍機羅大春侯名貴續昌崇禮○發抄劉　璋奏　東道伊勒通阿未能整頓厘金暫行撤任奉硃批着照所請吏部知道欽此○又補用令丁國彬期滿甄别奉○硃批吏部知道欽此○又夔州府守汪鑑署成都守各缺奉硃批吏部知道欽此○又請以劍州牧方德坤補合州牧奉硃批吏部議奏欽此○又叅將黎鴻鈞才国可用開復原官奉硃批着照所請兵部知道欽此○○大學士直隷總督一等伯臣李鴻章跪奏爲東明黄河本届伏秋汎槍獲平穩現届霜降獲慶安瀾恭摺仰祈聖鑒事竊東明黄河南堤修防緊要迭飭大順廣道羅錦文督同管河同知勞乃寛練軍營官韓鳳昌等認眞經理上年冬間飭委熟悉河務之記名道吳廷斌前往會同察勘形勢妥籌修防先據該道羅錦文等禀稱十月間上汎六堡因上游坐灣大溜直射勢成頂冲磚　沉蟄搶辦兩旬有餘始臻平穩冬令有此巨險實出意外十二月氷凌凝結赶於當冲埽前梱下逼凌排椿復經吳廷斌會同羅錦文周歴查勘議於上中兩汎極險工叚添抛磚石　四處藉資挑溜謢埽並因下汛六堡以下河流逼近大堤叚落太長無要可扼今年春間由大名鎭總兵徐道奎調派中右雨營練軍於大堤内挑築新越堤一道讓巨險於外以防冲潰迨交桃汎五六七堡圈堤溜勢緊逼中汎十五堡至十七堡處處吃重督飭員弁兵夫相機搶護入夏以後河溜屢漲大溜掀騰此廂彼蟄五月二十五日雨水驟長中汎十七保正當其冲六十八掃迤下節節復潰六十九至八十一埽相繼沉没該道駐工嚴飭廳營會督汛委員弁激勵兵夫不分風雨晝夜撒手搶辦次第補還埽叚一面將磚壩儘力加抛用資抵禦六月初二三日甫交庚伏一日夜陡漲至四尺五圷驚濤駭浪拍岸盈堤水勢之大爲十餘年來所未有三汎埽叚大都汛蟄入水無埽處所復汕刷堤根巨浸滔天往來撞擊又値連旬大雨全堤震動情形危殆萬公該廳營及汛委員弁身先督率各兵夫無不用命竭力防搶於上汎七堡順水翌前搶做邁埽兩叚接做新埽一叚十一堡圈隄搶做挑壩一道下埽六叚以扼形勢而護下游中下汎各埽分投搶廂日夜不　並將新燒大傳竭力加抛用能化險爲平入秋後水田搜淘上汛九堡以下　勢全靠中汎提至十五六鋪下汛泊淤於後𪧲十六里一帶新舊各埽　不時蟄動逐日廂抛不稍鬆勁現届霜淸各工一律穩定獲慶安瀾據該道羅錦文文同大名鎭徐道奎禀請具奏前來臣查東明縣境黄河南隄爲下游曹徐各郡保障實關繫東南運道民生利害地勢北高南下大溜靠隄全賴埽　　廂得力自鄭工失事以後河身　墊日高水勢愈趨愈南全河側注提挫磨定險工更多上年冬間已迭生奇險本届河水又大於往　　　黄沁各河同時暴漲山東以下南北兩岸紛紛　决成災東明三汛適當中權尤異常吃重臣迭飭該道廳認眞防搶幸有新添磚石　挑溜得力並相機搶下埽叚藉資搪護前已將　購磚石及加欵辦料　護情形先後奏報在案兹蒙聖主福庇克保安瀾遠　　免　墊之苦堪以仰慰宸　查李連莊高莊黄莊三汎皆建有大王廟本年伏秋盛漲極險之時該道廳等虔誠祈禱化身屢　　　昭然得以化險爲平擬懇　特頒大藏香十枝由臣祗領交該道敬謹報謝以答神庥在事員弁履危蹈險甚著勞勩應擇尤　　　章俟下届彚案保奏除仍飭隨時妥愼防守毋稍大意並查明動用經費另行報銷外所有東明黄河南隄伏秋大汛獲慶安瀾　由理合恭摺由驛馳陳伏乞皇上隔鑒訓示謹奏奉硃批另有旨欽此○○李鴻章片再據署正定鎭總兵儘先副將潘萬才禀報聞訃丁父憂所遺正定鎭篆務緊要應飭實任總兵徐邦道迅速赴任現在年景荒歉省城西南各屬冬防緊要並令率帶所部楚軍馬砲隊前往正定照章派各州縣認眞巡防潘萬才交卸鎭篆後卽帶銘軍先鋒馬隊移至天津城東之軍糧城徐邦道原營駐紥以回海防俟布置稍定再行給假回　穿教除分覈遵照外理合附片具陳伏乞　聖鑒謹奏奉硃批兵部知道欽此○○李鴻章片　據藩司裕長臬司周馥詳稱新選赤城縣知縣謝炘業已到省繳憑該員係初任人員於地方情形未能熟悉應暫派入保定府讞　學習帮審案件以資歴練等情前來臣覆查無異徐將文憑咨部查銷外理合附片具陳伏乞聖鑒勅部查照謹奏奉　　　　 
硃批吏部知道欽此○○李鴻章片再據籌賑局司道詳稱天津府知府鄒振岳因本年天津等處水災甚　飢民待賑孔殷遵其故父三喆封職鄒新　故母三品命婦鄒國氏遺　捐助賑銀一千兩解局兌收散濟洵屬克承先志念功救災雖稱不敢邀奬未便没其好善之誠所捐銀數核與建坊之例相符請　奏前來應請旨俯准天津府知府鄒振策爲其故父三品封職鄒新第故母三喆命婦鄒國氏在山東淄川原籍自行建坊給予樂善好施字樣以示旌奬理　附片具陳伏乞聖鑒衷示謹奏奉硃硃着照所請禮部知道欽此○○李鴻章片再本年六月初間大雨經旬山水奔騰下注南運河水勢狂漲天津縣西大稍直口等處堤叚漫溢成口南窪數百里一片汪洋民田廬舍盡被淹没堵築椿料無從購覓天津縣紳士三品銜候選知府黄　翰因桑梓被災情願捐銀一萬兩自赴四遠購連椿料源源濟用乃能撒手搶辦於伏汎期内合龍俾窪　數十萬生靈得以重登袵席本年各河漫决多口工繁料少籌辦極蔞該紳慨捐鉅欵椿料應手故南運河官堤堵合獨早洵屬好義急公有裨時局雖據稱不敢仰邀奬敘實未便　其報効之誠查由候選知府捐升雙單月道員按照海防新例僅銀二千五百五十餘兩今該紳捐至萬兩按照加　道員銀數已逾數倍查部定順直推廣賑捐新章如捐銀至一萬兩者准其奏請特旨給奬該紳所捐銀數核與部章相符據天津道胡　棻禀請奏奬前來合無仰懇天恩准將三品銜候選知府黄隽翰從優給奬以道員用出自慈施逾格是否有當理合附片陳請伏乞　聖鑒訓示謹奏奉原批該部議奏欽此○○張曜片再上年十月二十八日欽奉上諭各省防營如有更換管帶員弁或移紥他處着隨時奏　等因欽此欽遵在案兹管帶濟字後營記名總兵李楹派令河防辦事自應揀員更換查有補用副將陳大勝精明幹練熟悉戎機堪似派委接管仍駐紥濮州鉅野等處除檄飭知照外所有更換防營營官緣由理合遵旨附片具陳伏乞聖鑒謹奏奉硃批兵部知道欽此○○奴才意普跪奏爲奴才移交印鑰日期繕摺具陳仰祈聖鑒事查奴才奎瑛本生繼母於本年七月初四日病故曾經具摺請假並請將所佩印鑰移交奴才佩帶七月十三日承准宗人府文稱准軍機處交出奉旨奎瑛所佩印鑰着意普佩帶欽此欽遵咨行前來遵於是日敬謹接受業經恭摺奏報在案兹奴才奎瑛於九月初四日六十日服滿具摺銷假並請將所佩印鑰應否仍令奴才奎瑛佩帶抑或卽令奴才意普佩帶之處奏請訓示九月十二日奉到硃批仍着奎瑛佩帶印鑰欽此欽遵奴才隨於是日將承辦理務衙門並廣恩庫印鑰飭委　長瑞芳關防員外郎富基齎送奴才奎瑛接收所有奴才移交印鑰日期理合繕摺具陳伏乞皇上聖鑒謹奏奉硃批知道了欽此○○奴才奎瑛跪奏爲奴才接管印鑰日期叩謝天恩仰祈聖鑒事竊奴才本生繼母於本年七月初四日病故九月初四日六十日服滿奴才於初五日具摺銷假並請將奴才所佩印鑰應否仍交奴才佩帶抑或卽令奴才意普佩帶之處奏請訓示十二日差弁齎回原摺奉硃批仍着奎瑛佩帶印鑰欽比隨於是日准奴才意普飭委翼長瑞芳關防員外郎富基將承辦事務衙門並廣恩庫印鑰移交前來當卽恭設香案望闕叩頭敬謹祗領謹將接收印鑰日期並感邀下忱理合繕摺叩謝天恩伏乞皇上聖鑒謹奏奉硃批知道了欽此　 
 
 

Page 12

 
 
[光緒十六十月十七日京報全錄]  
　　宫門抄○諭旨一道錄前○發抄硃批五道○閩督卞奏接造快船摺○又奏委員解京餉銀兩摺○又奏委署總兵片○楚督張等奏遴員請補道缺摺○大臣英奏請旨修理行宫摺○又奏請修官兵住房片○大臣依奏都統　緩引見片○十月十七日刑部都察院大理寺侍衛處値日無引見○絪貝勒假滿請安○截取知府劉子銓戚人銑各預備召見○瀾公續昌各請假十日○恩棠遞遺摺○召見軍機奕年劉子銓戚人銑○發抄裕祿奏朝鮮國民人越境砍柴故殺人命解回該國辦理奉硃批刑部知道欽此○劉秉璋奏知縣傅維弼完款開復奉硃批着照所請該部知道欽此○又賴景模署洪雅令奉硃批吏部知道欽此○又請再辦按糧津貼奉硃批着照所請該部知道欽比○效曾奏謝寬免短收銀兩處分奉硃批知道了欽此　　　　 
○○頭品頂戴閩浙總督兼管船政臣卞寳第跪奏爲閩廠工程稍鬆接造穹甲　船恭摺仰祈聖鑒事竊自本年春間鋼甲告成經北洋大臣騐收後專爲粤省協造廣乙廣丙兩船廣乙本月内卽可試輪廣内大件輪機近亦將次完竣現在輪機拉鐵鐵脅各大廠工程極鬆厚辛良匠若令其雜作細工未免有虚糜之費臣查協粤各船更有廣丁一艘於光緒十五年十月間亦已安上龍骨經前大臣　蔭森奏報在案嗣准兩廣督臣李瀚章咨請暫行緩辦前來故將該船停止製造惟核計該船已動工程約有一萬三千餘工購備料件亦已過三分之一與其半途而廢不若竟其未完之工就其已有之料接續兼營俾廠工有日起之功而匠丁無星散之慮臣因粤省旣議緩辦閩省又在需船故願趁工程稍鬆之時將該船作爲本廠自造之船改名福靖以爲閩防之用如果以後粤省仍照原議辦理臣廠再富爲之購件另製則一轉移間粤料旣不至於滯留廠工尤不至於懸　至該船製成之日其養船經費當由福州善後局設法籌備或卽就伏波琛航兩船挑舊換新酌劑辦理總期一船得一船之實用無廢船亦無糜費以仰副我皇上撙節度支講求防務之至意除咨呈海軍衙門並咨部立案外所有接造穹甲快船緣由謹會同福州將軍世襲一等繼勇　臣希元恭摺由驛馳陳伏乞　　　　 
皇上聖鑒訓示謹奏奉硃批該衙門知道欽此○○頭品頂戴閩浙總督臣卞寳第跪奏爲匯解各欵京餉委員起程日期恭摺仰祈隔鑒事竊照光緒十六年分部撥内務府茶稅京餉銀五萬兩户部茶稅京餉銀二十萬兩添撥稅釐京餉銀十萬兩固本京餉銀每月五千兩當飭司局籌解先已籌備内務府茶稅銀三萬兩户部茶稅銀七萬兩添撥稅厘京餉銀三萬兩固木京餉銀三萬兩委令候補通判丁策勳候補直隷州周傳輝張樾雲本任厦防同知唐寳鑑先後督同號商滙解赴京投納經臣具奏在案兹再籌解内務府茶稅京餉銀一萬兩户部茶稅京餉銀二萬兩添撥稅厘京餉銀一萬兩固本京餉銀一萬兩委令候補鹽大使張　督同號商如數籌墊進京投納該委員定於本年八月二十日起程仍俟報到上庫日期再行由閩提欵發還據福建稅　善後兩局司道具詳前來除分咨查照外臣謹恭摺具奏伏乞皇上隔鑒謹奏奉硃批該衙門知道欽此○○卞寳第片再福建漳州鎭總兵侯名貴履任届滿三年奉請陛見奉硃批着來見欽此自應飭令交卸起程所有漳州鎭總兵篆務應行委員接署查　現在漳州管帶長勝右營練兵閩浙委用提督張朝棟堪委暫行署理除檄行遵照外臣謹附片陳明伏乞聖鑒謹奏奉硃批知道了欽此○○湖廣總督臣張之洞頭吕頂戴湖北巡撫臣譚繼洵跪奏爲揀員請補省會道缺以資治理恭摺俾祈聖鑒事　照湖北鹽法武昌道葉蔭眆於交卸調署荊宜施道篆務後禀請開缺回籍修墓經臣等恭摺奏奉硃批着照所請該部知道欽此所遺部選道員之缺仍留外補定例按照終養遺缺序補接准更部知照於六月十八日奉旨按五日後行文照限减半計算湖北扣程限二十五日應以七月十八日作爲本省接到部文開缺日期應卽照章遴員請補查鹽法武昌道一缺駐紥省垣政務殷繁蔡吏安民責任綦重且鹽課爲鄂餉大宗現川淮分成配銷籌畫稽察尤關緊要非精明練達爲守兼優之員難期勝任臣等在於湖北候補道員中逐加遴選查有二品頂戴補用道瞿廷韶現年五十三歲順天宛平縣舉人同治四年由主事調赴河南軍營差遺保舉分省直隷州知州花翎薦保分省知府補缺後以道員用遵例指省湖北十年十月到省歴委代理鄖陽黄州等府知府署理宜昌府知府派充軍需善後總局提調籌餉出力保加鹽運使銜遵例捐離知府任以道員仍留湖北歸原保班次補用請咨引見光緒五年十二月初十日　派王大臣騐放堪以發往奉旨依議欽此六年二月十二日到省年滿甄别奏請以煩缺留省補用奉旨吏部知道欽此歴委辦理通省牙厘總局善後總局兼總理營務處籌解甘餉出力賞加二品頂戴歴署鹽法武昌道督理糧儲道本年正月復委署理鹽法武昌道篆務查該員才長　練穩愼精勤在卾二十年迭派要差歴署府道各篆均能認眞整頓情形極爲熟悉現在鹽道署任裕餉恤商整頓地方措施悉當人地尤爲相宜以之請補斯缺實堪勝任且係料甲出身與應用候補班時先儘請補定例相符合無仰懇天　俯念員缺緊要准以補用道瞿廷韶補授湖北鹽法武昌道缺實於吏治課餉大有裨益再該員係補用道請補鹽道銜缺相常毋庸送部引見合併陳明所有揀員請補省會道缺緣由謹合詞恭摺具奏伏乞皇上聖鑒謹奏奉硃批吏部議奏欽此○○奴才英廉跪奏爲燕郊等四處行宫房間敞庭墻垣　經大雨淋濯坍塌情形循例恭摺奏聞仰祈聖鑒事竊盤山總管恒謙呈報燕郊白澗桃花寺隆福寺四處行宫内外殿宇房間墻垣等項　本年春間修理外其餘處所均經夏秋之際大雨淋濯間有滲漏坍塌兹將情形甚重處所呈請核辦查燕郊宫内西路後小照上房三間坍塌東遊廊十四間後檐墻坍倒東路後圓光門東墻坍倒一叚曰澗宫外東北堆撥房一座二間前檐瓦片脱落西山牆坍倒桃花寺宫内阿哥所後大牆坍倒二段膳房墻坍倒一叚宇牆被水部倒一叚樹砸倒一叚宫外堆撥房三座六間坍倒隆福寺宫内把霞呌月敝庭三間坍倒木植間有砸碎西面大牆坍倒一段其餘各處　　　　　 
殿宇房間均經本年雨水　濯多有滲漏之處貼落字畫間有雨跡再隆福寺廟内外牆垣坍倒十一段後山擋水壩牆坍倒水溝淤塞等因呈報前來奴才伏查燕郊等四處行宫遇有坍塌處所應行修理工程向據該總管呈報由奴才奏請飭交總管内務府委員查勘分别准修緩修奏明　辦兹據該總管恒謙呈報燕郊等四處行宫坍塌處所理合循例奏報請旨飭交總管内務府委員查勘辦理謹此恭摺奏聞伏乞皇上聖鑒謹奏奉硃批該衙門知道片併發欽此○○英廉片再據盤山總管恒謙呈報看守燕郊白澗桃花寺隆福寺四處行宫官兵房原設九十四間辦事公所二十七間以上二項共計一百二十一間均因年久未修復經本年大雨淋濯多有滲漏坍塌之處除情形稍輕尙堪修補居住不計外其餘八十五間並院牆門樓俱已坍塌倒壞該官兵等實係無處　身等情呈請核辦前來奴才伏　本年雨水過大該官兵房間委因年久失修坍塌倒壞多半無處棲止自係實在情形惟有仰懇天恩可否飭交總管内務府一併委員查勘修理俾資棲止之處出自鴻慈謹此附片具陳伏乞聖鑒謹奏奉硃批覽欽此○○依克唐阿　再據黑龍江城副都統文全咨報齊齊哈爾城火器營叅領綽哈布於光緒十二年間經前任將軍文緒等奏請留於黑龍江本城當差奉准部覆在案查叅領綽哈布自光緒十年七月初七日補授叅領之缺連　扣至十六年五月初七日已　六年俸滿例應　部帶領引見惟該叅領現有交辦經手未完事件擬請暫緩送部等情前來奴才查叅領綽哈布現値操防緊要又兼　派料理漠河　務之事未克分身合無仰懇天恩緩期准將綽哈布經手事件完竣再行給咨送部帶領引見以符定制出自鴻施　將　叅領綽哈布履歴造册先行咨部外理合附片陳明伏乞聖鑒訓示謹奏奉硃秕着照所請兵部知道欽此　 
 
 

Page 13

 
 
[光緒十六年十月十八日京報全錄]  
　　宫門抄○諭旨三道錄前○發抄硃批四道○桂撫馬奏知府仍以原擬人員請補摺○護豫撫廖奏聲明請給封典片○又奏遴員調補遊擊摺○總兵婁奏叩謝天恩摺○皖無沈奏委署知州片○護豫撫廖奏請旨查抄叅革知縣家產摺○十月十八日工部鴻臚寺廂黄旂値日吏部引見三十八名户部五名工部十二名鴻臚寺十五名正黄漢一名廂白滿二名○陳寳箴謝授湖北按察使○　○江寍協領成鶴謝恩○杭州恊領墨爾棍圖謝恩○希朗阿請假十五日○希隆阿請假五日○工部奏派東西陵歲修工程派出熙敬孫詒經文興徐郙○又奏派稽查火藥局派出那王漪貝勒○召軍見機陳寳箴成　墨爾棍圖現換白風毛褂○發抄崧駿奏浙海關短徵銀兩懇免賠繳奉硃批户部議奏欽此○又海　出力之從九顧汝棣等請奬奉硃批吏部議奏單併發欽此○又海鹽縣石塘坦水等工完竣奉硃批該部知道欽此○又户部郎中李塏等捐賑爲其故父等建坊奉硃批着照所請禮部知道欽此○○廣西巡撫臣馬丕瑤跪奏爲烟瘴知府員缺緊要籲懇天恩俯准仍以　請補之員補授以資治理仰祈聖鑒事竊照泗城府知府鄧輔緜丁憂所遺員缺前經臣查有儘先補用知府黄仁濟精明幹練爲守兼優會同督臣李瀚章奏請以該員補授前准部咨黄仁濟湖南附生由郎中因廣西官軍援剿越南迭次獲勝案内出力保舉以知府留於廣西儘先補用於光緒十二年六月二十日給照九月十七日到省試看期滿十三年三月據該撫奏請甄别堪勝繁缺之任今請補授泗城府知府查泗城府知府缺出應照新章於太平等五府籍隷廣東福建湖南雲南貴州等省人員揀選該撫摺内僅稱於内地知府逐加遴選非現居要缺卽人地未宜一時實無可調之員並未將五府内有無堪調之員詳細聲叙遽請以候補知府黄仁濟補授核與定例不符應毋庸議其泗城府知府員缺應令該撫等照章於五府内另行揀選等因伏查泗城府係極邊烟　之區水土最爲惡劣五府内泗城卽居其一慶遠思恩二府知府皆非籍隷五处之人難耐烟瘴於此缺人地未宜室太平鎭安二府皆係邊要之缺現在龍州辦理通商邊境尤關緊要非熟悉邊情之員弗克勝任驟難更換且非籍隷五省請調與例未符是五府内並無可調之員現任百色歸順二廳州均未俸滿亦無應行陞補之員所有泗城府知府一缺應請仍以儘先補用知府黄仁濟補授以資治理據藩司張聨桂署臬司蔡希邪會詳前來相應仰懇天恩俯念邊地員缺緊要准仍以儘先補用知府黄仁濟補授泗城府知府俾烟瘴要高收得人之效如蒙兪允該員係軍務出力保舉奉旨以知府歸候補班儘先補用之員今請補缺銜缺相當毋庸核計叅罰亦毋庸送部引見合併陳明謹謹同兩廣總督臣李瀚章恭摺具春伏乞皇上聖鑒勅部核覆施行謹奏奉硃批吏部議奏欽此○○廖壽豐片再二品銜南汝光道朱壽鏞前於本省司道籌辦賑務出力案内經前撫臣倪文蔚附片奏請賞給二品封典光緒十六年　月初八日奉硃批　照所請該部知道欽此嗣准吏部咨覆以朱壽鏞現官道員係正四品應攺爲四品封典轉行知照兹據該道禀　前由直隷州知州在籍　練於剿平髮逆賴汶洸淮揚徐海肅淸案内保奏同治七年三月十五日奉旨免補本班以知府仍　　省補用並給與三品封典欽此嗣於光緒五年在河南府知府任内恭逢覃恩由鹽運使銜捐請二品封典光緒十五年十月　　安瀾案内奉旨賞加二品銜各在案此次因摺内未經聲敘加銜致部覆改爲四品封典惟查部覆内開現在候補候選各　著有勞績保請封典外官准照加銜保請等語似與定章相符等情禀請查核前來臣查二品銜南汝光道朱壽鏞奉旨加銜在先保請封典在後本與定章相符因奏奬時漏未叙銜致部覆改爲四品今旣詳缳聲明自應據情具奏合無仰懇天恩俯准仍照原保給予二品封典出自逾格鴻慈理合附片具陳伏乞聖鑒謹奏奉硃批吏部議奏欽此○○護理河南巡撫布政使臣廖壽豐跪奏爲光州營遊擊仍請心原擬之員請補並揀員更調以實營伍恭摺仰祈聖鑒事竊照光州營遊擊員缺前請以儘先遊擊楊樾成請補經部　　　　　　　 
議以楊樾成係擇其人地相宜惟所補是缺又屬廻避未能到任之缺核與定章不符應令另揀合例人員請補等因奏奉諭旨依議欽此欽遵咨行到豫前撫臣倪文蔚未及核辦因病出缺臣接准移交查定例儘先人員遇升補時如員缺與本員距籍在五百里以内及本府本營例應廻避者仍行升補現任合例人員對調等語復查該遊擊駐紥光州界連皖楚爲匪徒出没之所巡緝操防均關緊要自非　悉情形之員難期得力臣復在於儘先遊擊内膀加遴選均與此缺人地未宜惟查有副將銜儘先遊擊楊樾成現年四十五歲係河南淮寗縣人　軍功投効嵩武軍剿匪並隨隊西征　辦𤞑匪出力歴保守備花翎都司仍留河南儘先補用光緒三年因攻吐　　　� 
魯番城出力奏保奉旨楊樾成以遊擊仍留原省儘先補用並加副將銜欽此五年十月到標該員歴派管帶練軍緝捕尤爲勤奮以之補授光州營　　實堪勝任惟是缺距該員原籍在五百里以内例應廻避自應揀員更調查有鄧新營遊擊　保國年五十三歲係河南祥符縣人由武童隨營　匪遞保副將銜花瓴儘先遊擊奏補鄧新營遊擊光緒十二年四月到任十四年請咨赴部於十月二十二日帶　引見奉旨准其補授鄧新營遊擊員缺欽此十一月回任該員營務諳練操防認眞堪以調補光州營遊擊其鄧新營一缺卽以楊樾成調補如此一轉移間均在五百里以外人缺各得其宜洵於營伍地方有裨如蒙兪允俟部覆　日再將楊樾成給咨送部引見以符定制理合恭摺具陳伏乞皇上聖鑒勅部議覆施行謹奏奉硃批兵部議奏欽此○○　名提督廣東潮州鎭總兵著勇巴國魯奴才　雲慶　奏爲叩謝天恩恭摺具陳仰祈聖鑒事竊奴才前蒙恩命補授廣東　州鎭總兵當於本年閏二月内趨詣闕廷叩謝天恩疉蒙召見備聆訓言隨卽陛辭出都於四月十五日回抵廣東省城將原統慶字駐紥沙角炮台各營勇及大砲軍火部署一舅父卸淸楚隨承兩廣總督臣李瀚章照會飭卽迅赴潮州鎭總兵本任遵於八月初十日馳抵潮州准署總兵五教祺委署中軍遊擊方治將廣東潮州𨩉總兵官關防一顆王命旗牌文册齎送前來當卽恭設香　　闕叩頭祗領任事伏念奴才湘楚庸才　事戎行荐保提督同治元年蒙恩簡放直隷正定鎭總兵六年接署直隷提督兼練兵總統旋奉　　　　　 
旨交卸赴江寗辦霆軍事務嗣因　　請　養回籍光緒二年丁母憂五年服闋後蒙温綸補授直隷正定鎭總兵九年開缺回籍養病旋調赴粤東隨辦海防駐軍沙角涓埃未報悚愧正深兹蒙簡　益切感惶查潮州爲濵海重鎭總兵有專間責成巡緝　防事事均關緊要奴才檮昧深懼　勝惟有遇事禀承督臣認眞辦理力圖報効以期仰答高厚鴻慈於萬一除將到任日期恭疏題報外所有奴才感激下忱理合繕摺叩謝天恩伏乞皇上聖鑒謹奏奉硃批知道了欽此○○沈秉成片再泗州直隷州知州方瑞蘭在任病故遺缺應卽遴　往署以尃責成查有候補直隷州知州章敬才　明每辦事勤能堪以署理據藩臬兩司會　請奏前來除檄飭遵照外謹　同兩江督臣曾國荃附片具陳伏乞聖鑒謹奏奉硃批吏部知道欽此○○護理河南巡撫布政使臣廖壽豐跪奏爲查明已故知縣矆短正雜銀兩叅後仍未完繳請旨查抄備抵以重庫欵仰祈聖鑒事竊照知縣經管錢糧絲毫不准虧短兹查有巳故前新安縣知縣屠坤虧短正雜並驛站等銀一千四百三十五兩零又外結扣存公費銀九十三兩零屢次嚴催未繳經前撫臣奏叅勒限該故員家屬完繳迤今日久置若罔聞輒敢潛回原藉實屬藐玩已極若不嚴叅查抄將何以肅功令而儆效尤據該管道府揭由署　　賈致恩　臬　鍾瑞會　請叅查抄前來相應請旨將叅革已故前新安縣知縣屠坤家產查抄備抵並查明該故員歴過任所寓所有無資財隨寄曁原籍順大府宛　縣該故　家產一併查封估變傳該家屬押解來豫提同經手書吏人等嚴行審訊究明是侵是挪按律擬辦爲此恭摺具陳伏乞皇上聖鑒訓未謹奏奉硃批另有旨欽此　　　 
 
 

Page 14

 
 
[光緒十六年十月十九日京報全錄]  
　　宫門抄○諭旨三道錄前○發抄硃批五道○桂撫馬奏　補知　摺○又奏調補　缺知縣招○十月十九日内務府　子　正黄旗値日廂黄滿引見十名　紅滿十名内務府十名精捷營二名○江寍將軍豐紳到京請安○色楞額等各謝授署缺恩○杭州栛領長山謝恩○察哈爾總管貢果爾札普謝恩○錫　預備召　○遷公請假十五日○内務府奏派更換紫禁　内値年派出崇光○　儀　奏二十五日祭奉先殿　貝勒行禮○提督衙門奏拿獲盜犯英立一名請交刑部○召見軍機豐紳長山錫麟○發抄裕祿奏請以卽用令潘　鐸補安東令奉硃批　部　奏欽此○又委守備　長靑　帶靖邊　營步隊奉硃批着照所請兵部知道欽此○又請以民人王　桂賑建坊奉硃批　照所請禮部知道欽此○又裁撤蘇拉步隊勇　奉硃批該部知道欽此○饒應祺奏兼署新疆泉篆謝恩奉硃批知道了欽此○○廣四巡撫臣馬丕瑤跪奏　更補知縣恭摺仰祈 
聖鑒事竊照興業縣知縣李昶升補遺缺前經臣會同督臣李瀚　請以大挑知縣張道生抵補兹准部咨　屬班次　誤按照定例應將興業縣知縣員缺歸於月分銓選所有該撫等題請以大挑知　張道生補授興業縣知縣之處應母　議　因光緒十六年五月二十日奉旨依議欽此相應知照等因到粤伏查廣西升調遺選缺知縣一項上次第一輪拔貢　用　孝　　正試用知縣兪　題者永淳縣知縣缺止嗣出有興業縣知縣一缺因教習優貢各班知縣無人請以大挑試用知縣張道生抵補　經部議此　應用　補班前之員請補班次錯誤駁缺歸選等因應卽照辦查有續出來　縣知縣李守和奉又准其調補凌雲知縣部中坐於光緒十五年十二月二十一日行文按廣西照限减半計算應扣至十六年二月十一日接到部文部二月三十日　　所　來　縣知　　缺　以卽用知縣吳獬請補又續出興安縣知縣陳鳳樓奉文准其調補宣化縣知縣部中坐於光緒十六年四月初八日行文按廣西照限减半計算應扣至十六年五月二十八日接到部文歸五月三十日截缺所遺興安縣知縣員缺前以大挑試用知縣陳展雲　補各在案今興業縣知縣一缺駿歸部選則前補之來賓興安各缺班次不符應另按班更補查　缺在前之來賓縣知縣一缺按班應用　　新班遇缺先查鄭工新班遇缺先及海防先用海防卽用舊例銀捐遇缺先銀捐遇缺鄭工海防分缺　銀捐分缺間前均無久係　補到班各項捐納候補班前亦無人應用勞績候補班前正途出身之人請補查名次在礲之候補班前補用知縣陳鏡　褚興店張棠　　業已請補前出之茘浦隆安平南等縣員缺分别具題在案尙未接准部覆應用其次之員請補據　司張　桂署臬司蔡希邠會詳請以候補班前補用知縣張師厚更署前來臣查張師厚現年五十八歲河南懷慶府河内縣人由拔貢生於同治二年調營當差是年十月就職直隷州州判選用因迭次剿匪出力於河南全省補淸案内保奏七年十二月二十三日奉旨着免選本班以知縣不諭雙單月分發省分歸候補班前先補用並賞加同知銜欽此八年七月初十日經吏部帶領引見簽掣廣西親老告近改掣安徽領照赴省是年十月初十日行抵値隷淸苑縣途次聞訃丁父憂當卽繳　請咨回籍守制十年十二月在籍接丁嫡母憂十三年三月十六日服滿起復請咨赴皖候補光緒三年正月到省試看期滿甄别留省補用委辦懷甯縣石牌厘卡光緒七年四月初七日在差次丁生母憂請咨回籍守制十年九月初四日因措資至安徽就近呈報起復並請仍留安徽補用十一年九月奉部核覆飭令交代淸楚給咨前赴廣西原掣省分補用常卽請咨仍回原掣省分補用十五年三月二十九日由安徽給發咨文起程十五年六月二十一日到省查該員安詳穩練辦事認眞以之更署來賓縣知縣員缺與例相符又續出興安縣知縣一缺查係候補正班到班應用候補正班正途出身之員請補據藩司張聨桂署臬司蔡希邠會詳請以候補知縣吳徵鰲更補前來臣查吳徵鰲年四十三歲福州府侯宫縣人由附生中式同治癸酉科本省鄉試舉人甲戍科會試中式貢士殿試二甲第一百二十七名進士朝考三等第七名五月初八日引見奉 
旨以知縣卽用欽此籖掣廣西親老告近攺掣廣東於光緒元年四月十八日到省三年奉文准補河源縣知縣　例在福州捐輸局報捐同知升銜四年十月十五日到任調署增城番禺各知縣八年六月在京報捐尋常加二級九年調補順德縣知縣是年七月初八日聞訃丁父憂回籍守制十一年十月初八日服闋起復　例請咨赴原掣廣西省分補用於十二年五月二十七日到省十月稴令代理興安縣知縣十二月交卸赴省十三年正月初四日在途聞訃丁母憂回籍守制十五年正月初四日服滿請咨仍回原省補用十五年四月二十五日領咨起程十五年七月十四日到省委署平樂藤縣各縣知縣查該員體用兼備卓著循聲以之理補興安縣知縣員缺與例相符查定例更換請補之缺例應具題者卽具奏以免稽延等因相應專摺籲懇天恩俯准以候補班前補用知縣張師厚補授來賓縣知縣以候補知縣吳徵鰲補授興安縣知縣如蒙兪允該員張師厚係軍功初任候補知縣請補知縣銜缺　灌毋　送　　見亦毋庸查叙叅罰仍照例試署一年期滿如果稱職另請實授該員吳徵鰲係曾任實缺知縣丁憂起復仍來廣西原　省分候補今請補知縣銜缺相當毋庸送部引見亦毋庸查叙叅罰合併聲明謹會同兩廣總督臣李瀚章恭摺具奏伏乞皇上聖　　部核覆施行謹奏奉硃批吏部議奏欽此○○廣西巡撫臣馬丕　跪奏爲烟瘴要缺知縣需員籲懇天恩俯准調補仰祈 
聖鑒事竊照凌雲縣知縣李守和奉文革職部中坐於光緒十六年六月初五日行文按廣西照限一百日减半計算扣至十六年七月二十五日接到部文開缺應歸七月三十日截缺所遺員缺係烟瘴題調三年俸滿撤内地候升之缺例應由外揀員調補該縣地處極邊界連滇黔現値辦理防務緝捕撫綏均關緊要必須精明幹練熟習邊情能耐烟瘴之員方足以資治理查定例知縣以上官員如遇例應題調缺出及烟瘴地方俱准升調兼行又廣西烟瘴州縣佐雜遇有缺出令該督撫於内地屬員内揀選熟習風土能耐烟瘴廉能之員調補仍照定例毋庸扣定年限又廣西烟瘴各缺不必計俸惟擇才優能耐烟瘴之員卽准升調又定例凌雲縣知縣等三十四缺水土最爲惡毒别省人員不甚服習該督撫應　内地揀選廣東福建湖南雲南　州等省人員調補如無合例堪調之員准以候補人員請補或以應升人員請升均比照三十四缺揀調定例一律於籍隷廣東福建湖南雲南貴州等省人員内揀選請補請升又於奏補百色直隷廳同知案内奉准部咨百色直隸廳員缺無論請調請補請升時均先儘籍隷廣東福　湖南雲南貴州等五省人員揀選如果實係人地未宜准其聲叙再以别省人員揀選至韻勝通判三十三缺請調請升亦應一律變通比照　包直隷廳同知之例辦理以歸畫一而資治理等因今凌雲縣知縣係烟瘴要缺𪬉例應於太平泗城鎭安慶遠思恩等五府歸順百色二州廳内先儘籍隸廣東� 
福建湖南雲南貴州等省人員揀選調補兹查有遷江縣知縣顔嗣徽年五十三歲貴州貴筑縣人由廪生應同治九年庚午科本省鄉試中式舉人會試後揀選知縣註册投効本省軍營收復安南晋安等縣城池並攻克牛覿坡香爐山各路堅巢下潡肅淸案内出力保以知縣簽掣省前先補用十二年九月二十八日奉旨允准欽遵在案當卽赴部投供呈請分發光緒二年四月二十八日蒙欽派王大臣騐看簽掣廣西領照起程是年八月初九日到省十月丁母憂回籍守制因前在荷澤賈庄河工保奏加五品銜五年二月服　領咨仍回廣西補用五年閏三月二十二日到省題補遷江縣知縣先赴署理光緒二年十一月十一日到任十四年九月二十六日奉文准補調派簾差事竣仍飭回任查該員才裕學優辦事穩練能耐烟瘴以之調補凌雲縣知縣實堪勝任與例亦符據藩司張聨桂署臬司蔡希　會詳前來合無仰懇天恩俯念邊疆要區需才孔亟准以遷江縣知縣顔嗣徽調補凌雲縣知縣於烟瘴要區可收得人之效如　兪允該員係現任知縣請調知縣銜缺相當毋庸送部引見所遺遷江縣知縣員缺係内地　俸選缺廣西現有應補人員應請扣留外補至該員任内並無降罰住俸停升等案亦無已經咨叅未奉部覆事件合併聲明謹會同兩廣總　　李瀚章恭摺具奏伏乞皇上隔鑒勅部核覆施行謹奏奉硃批吏部議奏欽此 
 
