# 1922 - 3 - 4917556

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[南北與奉直（冷）]  
　　南北和而後謂之統一統一者内閣通電中謀畫之一也然余謂南北統一尙在其次即北方之奉直能和己非内閣能力所能至矣 
　　况乎南北之不能統一其事舊也即不統一尙非近之内閣之咎也奉直之不和其事新也前雖不和僅存諸心未現諸面也今若破面是爲内閣而生也更進而言之南北之不能統一其爲患也緩雖云北伐一時尙難成也奉直之不和其患也急一旦苟有違言内閣立即隨之而動也故以我言之今之内閣旣產生於奉直之下奉直不和之難題己足使内閣束手面無策卑之母更高論南北之統一焉 
命令 
　　一月二日大總統令署航空署署長潘矩楹呈署航運廳廳長姚錫九懇請辭職姚錫九准免署職此令 
　　又令任命沈覲宸署航空署廳長此令 
　　又令署航空署署長潘矩楹呈署機械廳廳長厲汝燕因病懇請辭職厲汝燕准免署職此令 
　　又令朱益清給予四等嘉禾章此令 
國内專電 
　　北京電梁向稅務處索關稅賬該處覆九年安格聨總數表結存六百零七萬零五百五十八兩一錢九分二釐連八年底結存在内本年一二三月以後除撥充公債基金外爲數若干己飭安格聨查明速報（三日下午二鐘） 
　　北京電盧永祥賀電己到梁稍爲安心趙玉珂電梁曹錕允擔任疏通吳使（三日下午五鐘） 
　　北京電梁今日午後約張廣建赴甘石橋私宅討論西北事徐授意王樹柟出面向陸洪濤馬福祥疏通（三日下午五鐘） 
　　北京電今日國務會議暫停但十二時梁仍到院（三日下午五鐘） 
　　北京電厦門交涉員馮祥光辭劉光籖繼某外交家語予云厦門案中國交涉署並無案卷督軍署亦無之中國官吏反向英領事署索案一節經查明厦門交涉署係新設閩督署辛亥被火故無案 
　　北京電英使館息厦門案中英商定移京交涉（三日下午二鐘） 
 
 

Page 5

 
 
   
 
 

Page 6

 
 
　　　　 
國内專電二 
　　北京電張志潭在津向東海聲明本人並未赴洛陽徐仍催張回京以息謡傳（三日下午五鐘） 
　　北京電予晤勞農代表拍氏據云此來爲解决中東路問題至交還庫恰仍由遠東代表主持并謂勞農政府己許將中東路交華惟盼通商但舊俄國改造之國家如愛斯唐及利索尼亞並波蘭均爲獨立國彼等與中東路歷史均有關係須要求得彼同意故此事甚複雜（三日下午二鐘） 
　　北京電中奥商約外部起草二十七條（三日下午二鐘） 
　　北京電辛博森五日由美渡日以喚醒日本國民勿欺壓中國爲自任（三日下午二鐘） 
　　北京電薛之珩任警監係王懷慶力保適徐梁以殷鴻壽欠振作遂更換薛現任步軍统領左參議王懷慶建議京師軍警宜一氣呼成 
　　北京電皖張仍在安慶要求許世英派財釐知事名單八十餘人許大窘省議會得張文生援擬歌（五）日自由召集馬聨甲表示助許反對召集省會旅京皖紳姜桂題江朝宗電勸張文生以皖民爲重免招意外（三月下午二鐘） 
　　北京電巴西公使照會巴京賽會歡迎華商會及大工廠代表參列籌備會（二日上午十二鐘） 
　　北京電梁士詒張弧日來到處運動分讌中外銀行界各國公使冀其財政上贊助（三日上午十二鐘） 
　　北京電吳佩孚對新内閣仍未滿意特電錢少卿勿再與政府接洽梁驚異擬派葉恭綽赴洛陽請示一切（三日上午十二鐘） 
　　北京電梁派趙玉珂赴保詢曹何以默然出京如有不滿意處祇要說士詒必盡力辦到（三日上午十二鐘） 
　　北京電梁主張裁撤僑務局郭則澐急現託人說情（三日上午十二鐘） 
　　漢口電趙榮華電告川軍聞我軍到紛紛潰退施鶴七屬己完全肅清（二日下午五鐘） 
　　漢口電援卾直魯豫各軍月餉共四十餘萬元蕭電吳請商由曹使發給以輕卾省負擔 
　　漢口電吳函蕭在洛修養約陰曆正月間回漢要事派員送洛核辦 
　　漢口電靳雲鶚第八混旅全部撤防冬（二日）晨己有步兵一團由羊樓司乘車過漢赴豫尙有一團在紙坊待車張福來靳雲鶚江（三日）晨同到省 
　　漢口電武長路在余家灣碰車原因如昨電壞五八號車頭一車輛七路軌堤身壞兩里許損失約二十萬搭客死四人重傷十一輕傷四十餘人余家灣站長李慶餘及來車大副二副均逃遁蕭督冬午親往查視江晨己修復通車查該路局長顔德慶赴美由吳少臯代理吳同車務處長蕭濟瀾東（一日）赴鷄公山游歷路務無人負責人謂出險並非偶然（以上三日下午四鐘） 
　　香港電孫擬在桂林集軍事會議聞己通告各省 
　　香港電新會鶴山馬路己竣工定灰（十日）行開車禮 
　　香港電孫飭財部籌辦之國民銀行己印就紙幣四百萬分一元五元十元百元四種 
　　香港電公府某君接桂函謂唐繼堯赴柳經武宣附近遇匪索二千元始放行唐以兵單照數與之去後匪知爲唐悔開價太低唐徑電告敬日（二十四）抵柳 
　　香港電王乃昌電粤梗（二十三）就桂林安撫督辦職 
　　香港電孫飭蔣作賓草擬北伐軍編制（以上三日下午四鐘） 
　　香港電駐高塘福軍二營奉李福林令調赴韶州儉（二十八）開拔 
　　香港電桂永福縣屬矮嶺墟聚匪千人匪首馮廣泰自稱皇帝擄人勒贖如不應命富者處以炮烙刑貧者溺斃昨經滇軍會同民團擊散發現爲匪刑斃屍骸極多 
　　香港電陳炯明批准將每月津貼某某兩報及黎明通訊社費取消但每月津貼英文時報五百元 
　　香港電大湟江現爲潰兵四五千人佔奪俱携新式槍且有大砲粤軍兵單退保蒙江平南白馬各地魏邦平己率隊赴江口并令駐粤全體軍官再來桂調遣楊坤如亦率部赴潯黃昭平率兩營由梧赴平南堵截（以上三日下午八鐘） 
國外專電 
　　華盛頓電新年開始而魯案仍停擱大會天空無清朗氣象中日雙方皆謂膠濟鐵路讓步己多國内輿情激昻不敢再退讓一寸今夜美京謡言甚熾謂魯案如無公道中國將謝絶參加九國協約如不簽凡爾塞和約然又有駭人消息謂中國最後辦法爲退出華會王寵惠稱如直接談判不成必將全部問題提交大會英美方面對於調處之可否不發一言遠東其他事件非至魯案有眉目後未能進行討論自二十日起中日意見不合暫停會議以待東京新訓令後遠東問題迄無何種措施大會定一月二日復開擬趕速結束海軍事下星期内可望就緒各國主要代表行將離美德川擬六日起程二十日大會聞可閉幕（一日） 
　　華盛頓電中國日本皆不願遷就復開魯案談判苟英美不出場排解此案終將停滯美國俟海軍問題解决後將辦理魯案目前休士最注意者爲修正取締潛艇戰爭之公法下星期全體大會辦完海軍問題時遠東事件卽將居重要地位西比利亞事亦將儘速提出衆信休士現己準備在大會中採取有力行動請日本撤回西比利亞與薩哈連之軍隊並聲明尊重俄國舊有土地之完全大會空氣因法國輔助艦之爭議誠屬不佳但大會其他成績亦足差强人意可使美國視爲破天荒之成功四國協定改變形式删除日本本部然後提交參議院之說甚佔優勢惟官塲尙未承認之共和黨現散言謂哈定休士爲大會木偶又謂哈定忌休士功績云云意在損哈定之聲望（三十一日） 
　　華盛頓電休士今日以美日合擬分配前德屬太平洋海電之計畫提交美英法意日荷六國代表團之特别會議雅泊甘姆線屬美雅泊麥那杜線屬荷英法當塲贊成意荷尙須商諸政府緩期答覆但可望同意海電估價收充德國賠欵此事初未列入大會議程惟休士以與此海電有關係之六國代表皆在美京故以提議爲宜討論頗怱促以荷代表康碧克係國際聨盟議會會長將於下星期赴海牙開國際聨盟公斷法庭故（三十一日） 
　　華盛頓電美國報紙大半抨擊法國之態度爲法國解者謂前總統威爾遜允爲凡爾塞和約擔保乃美國竟拒絶之今法國之所爲正所以報復也或謂華會召集之機初動時美英日互相商榷獨不商諸法國未免損法國顔面故有今日留難之結果云（三十一日） 
　　華盛頓電參議員波拉氏今日在此間大敎堂演說抨擊四國協定謂以渠所知此約非將戰爭危機完全剷除後必不爲參議院批准此约應修正規定締約國允於一年内交還太平洋國所原有之權利與土地此後永遠尊重之苟有一締約國不依此辦理則約内第二欵義務之規定槪不發生效力波拉指此約爲秘密外交之結果謂威爾遜主義之所以破壞於巴黎者卽此秘密外交所致休士計畫當公開時原屬甚善但至閉門後則漸墜落又謂主力艦現己幾成廢物華會獨限制其建造而潛艇等殺人新利器爲將來戰爭所必用者則無所討論四國協定與根據强力而造成之盟約無異勢必激成對峙之盟約將來中俄或將締結對抗盟約而引起戰局如英法俄協約與德奥意協商之造成一九一四年大戰局卽其前轍云云波拉在敎堂羣衆禮拜之際高談政局實背敎堂規則但聞其演詞者咸擊節稱讚時以掌聲和之（一日） 
　　華盛敦電赤塔代表發表驚人文件據稱係法日間所立關於西比利亞及在華會聨絡之密約所披露者爲法日兩國外部最近兩年内往來文件内有一文係一九二一年九月二日巴黎電致東京者原文略謂吾人現考慮日本利益之程度與從前所考慮者無異而尤以法政府確知華會討論各問題之際法政府僅可以日本爲恃時爲甚吾人與日本關於西比利亞問題之協定使吾人甚審愼與美國政策相衝突之决議美國現大活動於東方故美人欲藉東方問題獲東方優越地位吾人必以全力拒此謀略法政府希望關於此層定可得日政府之扶助法國助日本以保護權下創造東方自由共和國之謀願聞大連會議之進行並附以日本不忘法國在中東鐵路利益之諒解法國勸日本勿撤退西比利亞軍隊以時機未熟也九月七日東京覆稱日政府覺法日兩國意見一致爲之欣感日政府無論如何必不放棄其西比利亞所行之原則法政府可爲吾人後援聞之愉快此問題宜在華會開幕之前有最後之解决吾人對新立共和國之政策乃不容外人干涉之政策今日而言撤兵尙嫌過早茲事須視赤俄此後之變化而定云云法日代表團現己正式否認此種公文（一日） 
交通大學無線電 
　　華盛頓電日代表仍抱樂觀以爲魯案終有最後解决但重伸前言中國必讓步然後始可復開談判 
　　華盛頓電美國航運局稱準備給以運糧赴俄所必要之船隻供給俄賑會如私人船局不能供給如數則航運局可於一星期内撥與九千噸或一萬二千噸之船隻三十艘（以上三日到） 
特約路透太議專電 
　　二日華盛頓電遠東共和國代表團刻在美京請求華會提議西比利亞問題者發表日法間秘密往來之公文内載法日代表團對於日本以西比利亞爲其保護國一事互定在華會提携行事之約據謂法國允以全力扶助日本惟須日本有關於保護國之在中東鐵路及在滿洲之利益並參預俄國之恢復法日代表皆指赤塔代表所發表之文全係僞造法國外交部遠東科主任稱法政府從未與日本有關於保護國之文牒往來日代表埴原亦稱就日本而言此種文件毫無根據其爲僞造無疑 
　　三日倫敦電在華盛頓之新聞訪員大都不信赤塔代表所發表之法日間文件爲眞確蓋以文中詞句累贅内容性質不類眞正外交文件也某訪員云此文一望而知其不獨爲僞造且係拙手所爲不足欺人然此文發表後衆料必生可悲之影響蓋美國某方面現正竭力設法擬阻太平洋協定等約之批准也 
世界路透電 
　　三日維也納電奥國紗票在十二月最後星期添發一七○○○○○○○○○克郎計前後發行鈔票共逹一六○·○○○·○○○·○○○克郎然民間猶以鈔票 
 
 

Page 7

 
 
缺乏不敷流通爲言星期六日僱工者未能多得鈔票付　　　　　 
給工資 
　　二日倫敦電英國國庫報告十二月底以前九個月收入共爲英金六萬七千七百萬鎊較一九二○年减少二萬一千二百萬鎊在一九二○年收入中逾額利益稅一項佔一萬二千七百萬鎊 
　　三日倫敦電據朴資茅海軍界消息吉特士氏之經濟委員會主張裁减海軍人額按英國海軍人額現己减至十二萬三千人計己裁去將士三萬五千人 
　　二日巴黎電法總理白里安及法代表團將於明晨乘專車抵開恩斯日比兩國代表約五日可到開恩斯 
　　二日巴黎電土耳其斯坦境内叛變雖己設法嚴遏之然據末斯柯消息亂事日熾亂黨主要目的在截斷鐵路奪取食物以分給饑民 
　　二日倫敦電路透特派員電稱英太子今晨黎明時乘杜茀林號軍艦由孟買抵仰光金城皆點綴美麗各團體皆派代表沿途歡迎觀者甚衆流露友好之意英太予接歡迎詞一通後赴大學參觀女學生持花以獻皇太子旋赴公園閱兵 
太平洋路透電 
　　二日北京電民國十年海關收入共逹關平銀五千四百五十萬兩以三先令十一便士又十六分之七之平均匯率合爲金鎊應得英金一千零七十七萬二千二百六十五鎊以銀兩計較民國九年增收五百萬兩惟九年金鎊平均滙率爲六先令九便士半十年則大低落故以金鎊計之十年關稅較九年减少英金六百萬鎊有零 
　　茲將各大口岸收入數列後（以百爲單位） 
哈爾濱　　一三八一三　　增　　四四八一安　東　　一○六二○　　减　　　六七五 
大　連　　四九五九○　　增　　　五六三 
天津與秦皇島　六八一六九　增　　一三二○八 
膠　州　　二一三九二　增　　五三一七 
漢口　　　三八五八二　增　　　一八七二 
上海　　一九九一四三　增　　一○八一三 
汕頭　　　一三三四三　增　　　二二四四 
廣州　　　三一一八四　增　　　五七六一 
民國十年總稅務司所管轄之常關收入共逹關平銀四百五十萬兩（以上述平均匯率合之應得英金八十八萬九千四百五十三鎊）較九年增收十二萬兩凡以關稅爲抵之外債　賠欵連整理債欵及以關稅問接爲抵之國内各公債皆己完全應付以上消息由總稅務司簽字宣佈 
　　二日北京電昨夜命令赦免安福軍事罪魁段芝貴張樹元曲同豐·陳文運·劉詢·魏宗瀚惟丁士源與徐樹錚未赦丁爲文人故不與其列徐則有謀亂情事未便赦也 
　　二日北京電張作霖己出京回奉 
公電 
　　長沙來電各報館均鑒湖南省憲法經全省人民總投票可决後業經送逹政府公布施行本處依照籌備處章程第八條於一月東日撤銷特此電聞彭兆璜吳景鴻鍾才宏東 
　　陜西龍駒寨來電申報轉各報館均鑒太平洋會議原爲主持公道解决紛糾友邦主義薄海同欽何期噩電傳來中日交涉非但未能公平解决而各國協商又復有共管中國財政之傳言嗚呼荳其蚌鷸同袍方事鬩牆魚肉刀俎强鄰盡思染指敞鎭雖地居陬澨亦不敢忍辱苟安與日偕亡誓死抵抗臨電涕泣不知所云陜西龍駒寨全體公民叩東 
國外要聞 
[華府會議與日本人口問題]  
　　留美學生華盛頓會議後援會通信 
　　此次華盛頓會議即專爲解决太平洋上美日衝突而發起美日之衝突有兩點（一）世界政策上的衝突此問題就是中國是否當行門戸開放主義是各國工商業都有同等發展之機會東亞是否當在「日本門羅主義」之範圍使日本爲東亞之主人有獨佔之特權（二）日本殖民問題此問題美國是否應取種族差别主義拒絶亞人東遷阿美利加洲是否爲白人獨佔地關於中國開放問題日本人之理由是（一）日本地小人稠天產不富無煤鐵之來源不祗不能與歐美列强抗衡亦不能發展日本實業（二）天產之源在大陸而不在島國想保持日本在世界地位不得不採取大陸侵略政策（三）中國地大物博人口衆多一旦政府穏固内地統一則危及日本之存在故欲維持日本之存在不得不用政治的手段期得東亞之獨佔權關於中國開放問題美國之理由是（一）日本勢力所及之處即日本商務獨佔之處美國不欲其商船絶跡東亞故不得不要求利益均佔在美國人心目中「門戸開放即等於利益均佔」（二）美洲是白人之地不許黃人着足日本之遷往加州不是殖民乃是佔據日本之政策不是專在經濟上而對軍事方面還有無限之用意（三）日本不敢直接要求開放美洲者因其實力不足一旦日本得佔據亞洲大陸之天產中國之煤鐵西伯利亞之火油足以增滿日本之武力武力旣足然後轉而東向恐當時美國無抵禦力故東亞均佔是美國人第一之防衛線一八九八年美國之門戸開放主義及一九二○年威爾遜之保全俄領土宣言皆是同一鼻孔出氣其目的在限制日本大陸侵略主義鞏固美國第一之防禦線是以美日之問題皆歸結於日本人口問題日本正大之辭謂「日本人口稠密增加過速政府爲維持人民生計起見不得不擴張商業開拓殖民地」於是日本人口問題充滿全世界人之耳朶日本人口問題是事實上的問題此問題是否存在可於事實上考求之故對於日本殖民主義上先有兩種疑問發生（一）日本人口是否稠密日本人日是否增加過速（二）日本之大陸侵略政策是否爲殖民的緣故日本侵略之土地是否爲殖民之地方（甲）日本人口並不稠密日本人口有謂每年增加一百萬人的也有說日本每年增加六十萬人的皆是虛張之數其實日本每年添加之人口不過三十萬左右不祇日本人增加率不大即現存的人口亦不甚稠密日本人自言每方哩合三百五十人實際上每方哩還不足二百人在山東每方哩過六百人比較日本如何日本擴張之理由在事實上並不實在日本人有左藤者Shos　upe　Sato曾著一英文書書中說明日本農業甚詳他說「日本人很能吃苦日本種稻田每年增加收穫現在每英畝可得三十四斛若稍加人力不困難即可得四十斛每畝增加六斛即是增加百分之十五增加之數爲四千二百萬斛（一百五十萬英畝稻田）如此　收穫之數每年爲二萬八千萬斛足爲日本人之消費而有餘北海道高麗台灣等處出產還在此數之外」Some　Historical　Phases　of　modernJapan;P89此乃日本人自己的計算也（乙）日本人口增加率不加案最近之調查日本帝國人民有七千四百萬此七千四百萬之中還有二千萬之高麗人在日本本部三島者不過五千四百萬人日本每年增加率在一九一一年爲最高每千人中增十五人即當此日本人口增加最高之時還在德國羅馬尼亞以下一九一八年之調查則人口增加率大爲變動將近三倍每千人中增添還不到六個人自大正元年至大正七年（即自一九一一年至一九一八年）日本工商業發展最盛之時代而人口反下落三倍其原因則以工商發逹國内富裕人民生活程度提高生活程度與生殖成反比例此是社會學之公例以此推論則將來日本人口增加並不成爲一種特别注意之問題所謂擴張之理由己漸消滅於無形之中矣（丙）日本人不願外出殖民不祇日本無殖民之需要日本人亦無殖民之熱心近幾十年來日本内地有兩種變化（一）工業革命後日本由務農國變爲工商國（二）國内男地擴張日本之荒地有一千一百萬英畝每年開出者逹十萬餘畝此兩種變動所生之結果在國内日本人生發展之機會所以日本人都留居國内即日本舊有領土亦無如何猛進之殖民運動如此海道當日本本部三分之一有可墾地三萬餘方英里日本政府採用極放大的殖民政策引誘日本人之遷移觀近幾年之結果日本政府方承認其殖民政策之失敗現在遷往北海道之人口有六十萬人在大正二年進島之人數爲六萬一千二百五十六個離去的就有一萬三千九百六十三人之多 
國内要聞 
[年關中之新閣窘况（侃侃）]  
　　梁氏組閣張弧長財一般人之希望者以爲新曆年關必有幾分把握而梁張之所以自號於衆者亦以錢爲餌然觀察近日情形新内閣於財政上早呈捉襟見肘之窘態茲摭拾一二如次亦足卜梁閣之命運如何矣張弧登臺之第一日張懷芝在國務院内即把其手而賀之曰老弟對於本部新曆年關作何辦法張答云子老先不必着急予一定帮忙盡力辦去能辦出何數即撥何數决不敷衍懷芝唯唯出院即以電話命會計者至財致部守候連去三日至昨日（二十九日）始見同時蒙藏院陸軍部及參謀部三位要錢者一同上去張謂就職不多日子遽到年關實屬措手不及尙未定有確實辦法明日再說參謀部員即曰某奉部長之命來與總長接洽今日請示一數目以便回報張云尙未能定如何能說於是不得要領而退嗣參部派員向庫藏司索看清單參謀部究竟能發多少司長沈鴻昭不肯出示祇於衣袖中把其一指曰如是數某知其暗號是一萬元即頓足曰如何能興沈曰此數尙且待明天午後再說今日尙無確實消息次長蔣雁行旋又於午後六時親赴張弧寓交涉尙不知如何解决此一事也洛陽吳佩孚派代表錢少卿來京其第一目的即欲向新内閣索餉原要求二百萬元梁業己承認詎就職後梁派人疏通新曆年關實在難籌鉅欵祇好點綴點綴聞二十七日張約錢少卿到部許其先籌三十萬錢始不允經許多口舌勉强答應當即開以十八萬元之支票一紙其餘十二萬元定三十一日再付詎此十八萬元之支票係中交各半仍是空頭銀行以未經財政部對賬未肯付現因之錢某昨又去請見張弧提出質問張弧擋駕不見錢憤不可遏欲動强硬手段後經同來之人解勸錢始息憤此又一事也又鮑貴卿昨日到部對各員司演說第一即說諸位辛苦辦公　至可系念無奈國家財政窮乏致本部薪水積欠五月之多不是辦法鄙人到任之日即負責之日當力與財政總長交涉以慰諸位之望及入辦公室即派殷同持函赴財政部坐索無論如何本部新曆年關須發一個月薪水究竟如何結局尙未有聞此又一事也然此尙非眞正難題其最大難關仍在曹張方面據聞曹張遲遲尙未出京之故其至大原因還是坐索軍餉張至少欲三百萬曹至少欲二百五十萬此係非辦到不可者連日張弧向北京各銀團極力張羅祇籌得一百五十萬以之應付曹張所差尙遠現梁特命葉恭綽帮同辦理一面並報告曹張正在設法籌措此兩大債戸己不易敷衍過去其他各機關新年點綴自更說不到目前梁士詒張弧葉恭綽所引爲緊要者曹張之軍餉次則吳佩孚之軍餉其餘各費尙屬置之腦後俟過此二層難關然後再說因此財政部方面有陽曆年底各機關槪不發薪俟過新年發一個月之說各機關雖不答應但亦無如之何也（三十日晚） 
[北政府之財政方針專恃增加稅]  
　　梁内閣本以財神名此次上台皆以爲對於財政必有大饜人望之措施不料迄今尙無辦法昨日爲民國十年最末日各機關均以爲至少亦有一月薪水不料除有錢之各部院略有點綴外堂堂之内務部亦不發薪至於參謀部將軍府以及經濟調查局統一委員會均未發分文尤可異者梁於二十八日下午對八校敎職員及校長當面聲明三十日以前必發一月者至昨日亦未見分文並葉恭綽所謂「點綴」而亦無之至於梁内閣之財政方針日前外間盛傳某處借得若干某處通融若干云云無非一種幌子實則尙無把握確聞現内閣之惟一辦法專注目於增加關稅後之收入現己積極向此方面進行内閣基礎之能否穏固亦視其進行之結果爲斷如此方面無辦法梁内閣恐亦難於穏固也 
　　至於增加關稅問題頃據外交界消息遠東委員會經我國代表施顧王三氏分頭與英美各國代表切實接洽之結果英美兩國己完全表示同情當即决定關於此問題之具體辦法分爲三步第一步實行值百抽五依照現在物價估定價額計算第二步實行值百抽七五亦按當時物價評定第三步實行值百抽一二五惟須以裁撤内地釐金爲惟一條件現在之關稅雖名值百抽五然因物價係依照十餘年前所估計實際上不過實抽百分之二五而己故若照現在物價估計則實抽五分每年可增收二千五百萬元至三千萬元若實抽七分五釐則每年可增加七千萬元至八千萬元至於值百抽一二五計之其數當更不資惟須裁撤釐金其實增數目此時尙不易斷言但亦必較值百抽七五及釐卡存在時爲多也聞日本對於此事原表示反對嗣因各國多己贊成故　體上亦不得己表示贊成惟對於實施期限及增加關稅之用途當有條件提出故日本之態度最堪注目但無論如何俟華會閉幕後必當組織特别委員會研究此三步辦法之實施期及其用途等各種具體問題又本年一月一日原爲改正關稅實施之預定期日但因評定現在物價等事非一朝一夕所能蕆事故亦須俟特别委員會决定後始能實施至速亦須三個月後至六個月内云 
[梁内閣之裁員聲]  
　　國務院秘書廳裁員於昨晚一點鐘方决定計裁去實缺參僉主事上任事及辦事員共一百八十餘人至於顧問諮議及統一委員則一律改爲名譽職但昨晚又復用院令調用人員四十餘人如太平洋會議討論會理事史久光等爲參議上行走前交通部秘書李鑒鑾及共和民報編輯俞誠之等爲秘書上行走連前己共調用人員一百三十餘之多而其增加之勢猶未己由此觀之梁内閣所謂裁員者不過爲調劑私人之手段耳此外如財政部之大裁冗員人亦多認爲此種作用故咸信其不久必有許多夾袋人物紛紛入部然張弧日來裁員之興方酣不久將有第二第三批發表昨據該部人云張自到部後以大裁其人爲最得意之事並密呈國務院令各部仿照辦理財部除第一批發表外第二批本擬動錄事之手旋爲各司長力爭謂縱將所有錄事全行裁去每月所省亦不過數千元後遂作罷張氏見此計不行又打各實缺的主意乃商之各司長擬將所有實缺之津貼一律停發而各司長又不認可謂如係實缺主事本薪所得至多不得過百五十元恒持津貼以資挹注今如將津貼全行停發則所有主事每月月薪至多不過百五十元而一般不辦事之任事或辦事僅一掛名兼差每月所入反三百四百不等如此一來未免太不均平此計遂又不得然張氏終以部中人員太多再三與各司長商量擬擇日將所有實缺人員加以考試再行分别法留云 
[曹錕出京回保]  
　　曹錕自内閣問題解决後即欲離京回保嗣因張作霖與各方面之挽留始允俟新年元旦覲賀畢再回保定詎於昨日（三十一）上午五點半鐘竟偕其隨員扈從三百餘人怱怱出京逕回保定而去聞曹氏倉猝回保之原因係於三十日晚間曹正在炭兒胡同私邸休息之際忽接保定來電保定東關外駐守之某營因失愼由前日午後八鐘餘起火致將營房及存儲之乾草數百萬斤焚燒一空直至十鐘餘火勢方息曹聞電殊不放心立即回至行轅一面向車站要車催促束裝一面派員分至公府及奉張等處辭行遂於昨早五鐘餘出京又一消息則謂吳佩孚現在洛陽練兵暫不南下不日將帶陳炯明之專使朱兆熊來保與曹接洽與粤陳携手問題曹以吳氏將由洛赴保各項要政諸待商榷不能在京久行耽擱於前日晚晋府覲見陳明行期並至順誠王府奉張處辭行昨日早五點十分即乘專車遄回保定矣 
[外報觀察奉張入關之目的]  
　　字林報北京通信云張作霖近屢以其來京主要目的係爲謀南北統一之語宣告中外人民張氏此種行動之用意在使外國發生中國國内秩序確己增進之感想藉使中國可得各國之同情而中國在華盛頓方面之外交地位可因之而漸鞏固華盛頓中國代表對於張氏此舉固嘗引爲愛國之行動而中國人民之大部亦類具此觀念惟吾只以爲一國内之種種惡勢力因謀對外一致之目的而爲暫時的結合殊未足以愛國稱之奈華人之目光偏不如此吾人設謂德國人民因鞏固其外交上地位起見將其所有權力讓諸各普魯士將軍及其他軍閥之手其結果何如吾人以爲實非全國之福社吾人亦决不能信其有利於外交如中國果因張作霖之發動而得統一直以全國歸諸若干不相容分子所結合團體之下其情形直等於以上之設想無利可言但在一時自可顧全中國顔面此所以中國人引爲愛國也惟此各復古黨派之聨合其黑幕中有特别目的在焉此目的華人或又可視非甚愛國者吾人當能憶及月前北京政府財政發生危機之際徐靳間競爭甚烈徐因靳與曹派接近乃與奉聨絡曹靳及直系各人物於是私自議定謂徐年己老無力辦事應謀其去位然徐氏之意不獨欲於任期内保守其位置且欲謀第二次之被選聞此消息乃立派代表前赴奉天請張作霖更迭内閣迫靳去職與直系以打擊張氏以事成後可得何種利益爲詢徐氏則允以改造政府權及下次副總統職於是張氏始來京曹錕到京之時其倒徐陰謀己徧傳京城曹因之大爲不安且以吳佩孚不願其負有組閣之責任故意見未能如何發表曹氏之地位旣如此是以徐張欲組織滿意之内閣自不爲難矣徐張爲長久握取政權起見且爲逹其秘密目的故乃欲召集其所易制之國會雖中政府任命總理各部總長省長無需乎國會之允諾訂立條約及借欵不由國會之批准人民久己習見但若督軍團舉一總統恐不免引起若干之抨擊故擬召集一種國會製造一種憲法俾繼據高位者得以合法自詡耳 
[日政府對魯案態度小幡親訪梁士詒]  
　　駐京日使小幡酉吉氏前奉本國政府之訓令特赴外交部向顔外長提出關於魯案交涉之勸告希望中國電令代表爲相當讓步己見前報查膠濟路之完全收回係我國一致之主張我代表之行動政府國民均無異言對於日本方面要求向日本借欵贖路又爲全國所一致反對者故外交部對於代表之行動並未有不滿日前日使勸告後亦僅電令代表查明各國態度及報告交涉詳情而己小幡認爲不滿乃於前日（三十日）下午五時偕西田通譯赴國務院面見梁士詒對於膠濟路之日本主張向梁氏作最後之催促其談話内容無從探悉但聞小幡氏對於外交部之處置則確己表示認爲不得要領云日本如此咄咄逼人不知梁内閣如何處之也 
　　據東報載稱日本外務省爲解决山東鐵路問題之故發交華盛頓全權代表之訓令大要據某方面洩出消息大略如左第一山東鐵路作爲中國國有鐵路第二德國賠欵與日本投資作爲長期低低利之偕欵第三仿外國賠欵與日本投資作爲長期低利之借欵第三仿外國借欵鐵路之例會計技師運輸各部聘用日本顧問第四青島埠頭倉庫應附屬於鐵路 
 
 

Page 8

 
 
   
 
 

Page 9

 
 
   
 
 

Page 10

 
 
　　　　 
國内要聞二 
[京敎育界索薪失望陽曆年底一錢不名]  
　　京師敎育費積欠三個半月不僅敎育界自身覺難維持即社會方面亦以政府當局如此漠視敎育勢非使八校倒閉不可於是大起恐慌之象及梁閣出世一般人又以爲梁氏素號財神總有一點辦法而梁氏對於八校校長敎職員亦慨然謂陽曆年内凖可發出一月經費不料前日（三十日）午後三時八校校長赴敎育部訪次長陳垣時陳謂本年先發一月很是危險因本年實在來不及明年一月七號以前準可先行發出兩月八校校長詢以旣辦不到何以總理前次當面承諾陳遂爲之大窘同時學生方面亦派代表往見要求到開學時候須有書可讀並請其負責維持敎育而陳氏對學生之談話則又謂並非無欵不過時間倉促本年内不能到敎職員之手而己學生代表乃請於一月七號以前務必發出兩月份敎育費陳含糊應之所以梁閣對於敎育點綴與否要到七號纔能决定三十一日午前校務討論會曾在法專開會討論結果由八校校長及學務局長致敎次陳垣及敎職員聨席會函各一原文如下「致陳垣函」敬啓者八校曁京師公立中小學積欠經費昨晚晤敎承允於明年正月七號同時先發兩個月在政府雖煞費經營而校長等實己焦頭爛額惟各校預定明年正月十號開課前項允撥經費是否准於七號前發給各校同人盼望綦切務祈迅示俾有遵循「致敎職員聨席會函」敬啓者日前敞會同人往謁總理允於年内先發一個月積欠舊曆年終再發一個月同人等以如此辦理實難應付未經認可詎昨日謁見陳次長始知年内先發一個月亦辦不到交涉結果允於明年正月七號同時先發兩個月晚報登載己發一月之說殊不確實年内積欠束修未能照送抱歉無似事非獲己敬祈鑒原」至敎職員聨席會議方面近以梁閣第一次對於敎育界之約束即行失信以後更不可知七號發出兩月份之說恐亦是歷來政府推託延宕的故技因定二日午前十時在美術開緊急會議討論對付之法又聞三十日午後鍾世銘曾由鹽餘項下撥交三十餘萬於財部至其用途有謂係用以度年者有謂係籌作敎育經費然以事理考之敎育經費現係由交部支出財部中人在此財政異常困難之時安有餘力做此等閑文章果使屬實則敎部對於年内先發一月之約又何不照辦而必待之來年故七號有無的欵可發此時實難預料也 
[退欵興學之新障害]  
　　我國學界鑒於政府之麻木不仁致敎育瀕於破產不得己自行運動請求法國政府退還庚子賠欵作敎育經費經各處同時發起代表簽名者至四萬三千餘人並經法人鐸爾孟等同情援助己得法政府之允許事且垂成矣乃聞近來法公使忽迭向我政府聲明謂奉該國政府訓令將以庚子賠欵爲法借美欵之抵押品云云根究此議之由來乃係前任財政總長兼充中法實業買辦之王克敏爲其主動蓋自該銀行停業後我國官僚大老存欵者皆異常恐慌只冀該行一旦復業若輩得恢復其私財之損失其他一切國家社會之影響如何俱非所計王克敏身爲該行買辦與此輩官僚又素多瓜葛於是乘學界運動退還賠欵之際爲該行特出主意請法政府許以此項賠欵抵借美債以爲恢復營業之用並一面代向我國政府鈎通業己兩方同意故法公使近來有此聲明此消息若確我國敎育界之一線生機爲政府摧殘未盡者又將斷送於王克敏之手矣 
[馬福祥爲地盤奔走忙]  
　　綏遠都統馬福祥人極圓滑素抱騎牆主義直皖之役攀附直系遂得今職蒞任以來只知任用私人前因兵餉支絀大弛烟禁藉抽稅欵百餘萬元除與查勘員道尹警廳分肥外對於欠餉竟未發放而兵士遂自由行動肆意搶奪以致新舊城居民受害者實多該處人士羣起反對相率來京告發馬氏聞之一時惶恐無地情急智生遂趁奉張在京託人關說情願讓出綏區聽憑位置别人但得一督軍於願己足奉張得此消息正中其意聞己允所請俟得某有力方面同意後即可發表又聞馬氏原希督甘藉此一面樹殖回人勢力一面推倒素所反對之陸張各派但又恐此項辦法定遭甘民拒絶於是改變計畫與新疆楊增新之私黨王某在京密議交換條件即將楊調甘而己則升新督但甘人對馬固堅决反對而對楊增新亦在排斥之列故馬氏此項計劃恐仍難逹到目的也 
[濱江交易所改組之現狀（俠士）]  
　　滬上交易所之潮流如風起雲湧不一年間爲數竟逹百四十餘家之多虛業勢力伸漲逹於沸度其危害於社會經濟早爲識者所慮及而今倒閉收歇改組之事日有所聞弱點皆己敗露股票遂爾落價然一般創辦之人大都於股票漲價時脫售而另營别業矣尤有一部人舍滬而之他埠籌組交易所者哈爾濱農產信托之改組農產交易所非其著焉者乎原哈濱農產交易所之創辦在民國三年爾時哈埠巿面尙以羗帖爲本位迨民國八年始改大洋其原資本定五十萬僅收四之一而每年贏利竟四五倍於股本旁觀者皆艶羡不置惟因該所報効吉林軍餉盈利十分之四故雖强有力者亦覺無法攫取今茲日人組織五百萬資本之取引所於道裏致有改組之動議而滬商聞此消息乃推孫某王某等赴奉竭力與奉當局接洽經辦改組繼且以擬就之改組計劃呈張使張曾詢及偌大資本籌集有何把握孫王答稱己經貯欵以待並願以十萬金爲質遂由張使電致孫吉督轉飭改組轟田烈烈如滬上初時創辦交易所之情狀舊股頓時漲價新舊兩方會議結股以一舊股換新股六股數日之間舊股票漲至九十七元而二十萬股之股數幾至不敷分配亦云盛矣詎料新舊接頭妥洽之時滬上金融界忽陷危境繼而京津中交停止兌現哈埠各商亦皆有周轉不靈之象至是籌辦人竟手足無所措蓋若輩之故技原冀入手辦理時股票之漲價則認購之股即可售脫而獲厚利前所謂貯欵以待者本欠人之談也總股額共二十萬半歸南半歸北亦於新舊會議時所解决而老股作洋三十七萬五千元應補繳之新股爲數尙鉅一時實無從籌措而官廳方面則以日人取引所己經開辦一再督促早日改組照現在巿場情形而言百商皆極呆滯該交易所之改組自不能不陷於停頓之勢據聞新舊兩方現己决定過舊曆年關再事改組一說謂正月二十日收集股欵云 
　　當哈爾交易所改組聲中籌辦人中頗有兼辦長春交易之意曾分頭與各方面接洽備言交易所與巿場之利益熱中者頗不乏人正欲着手向吉林當局吾請而金融界忽生大變化之電音從天而降哈埠且陷於停頓之域則未着手者當然中止進行然而長春人之受賜實多矣 
[魯人籌欵贖路之會議]  
　　外交協會之動議 
　　昨日山東外交協會因贖路問題召集會議所有山東商業團體之重要份子加入甚多下午五鐘由會長常勉齋主席報告開會宗旨大致謂本年七月本會因太平洋會議發起對於膠濟鐵路問題屢開會議切實研究該時議决案中曾經該載謂倘至太平洋會議席上對此問題到必不得己時吾人只有以犧牲之精神忍痛負苦籌欵贖回以除去四萬萬同胞之心病而救山東人民之種種苦楚現據代表報告實己臻必不得己之境地對於本會原來之决議自應切實預備按我東連年以來盜賊水旱民不聊生籌集欵項原非易易然因感受膠濟路種種痛苦之關係但能有法回贖尙屬衆擎易舉查上海之全國國民外交大會依據余蔣代表之報告業經組織機關召集股份其額數係五元一股俟股份招足鐵路贖回决定永遠民有其精神上事實上實均予吾人以佩感惟上海與山東情形不同本會對該項計畫似應加以變通據敝人想像所及似應以有統系之組織作分頭之進取查濟垣方面之銀行公會錢業公所商業公所商埠商會山東總商會等對於外交問題向來均抱十分之熱誠而山東總商會尤能提綱挈領與百零七縣之商務分會呼吸相通故商界一部份乃集股籌欵唯一無二之好基礙吾人試約略計算每一縣假定十萬元即係一千餘萬此外富商鉅紳各界人士對此有價值有把握之事體諒此兩千萬元不難凑集加以各省區民意團體於此兩星期内函電紛馳對此必不得己之預備己均有切實表示似此重要關鍵即各省區不協助我山東人亦應首先提倡請求帮忙况各省區風起雲湧盡力籌備我山東人能不振刷精神竭力自圖乎究應如何進取尙望同人各抒所見嗣經苗星垣魏子厚徐雲亭等繼續討論大致謂籌備欵項組織團體固屬必不得己時應行辦理之事然吾人對此應首先决定者第一贖回鐵路以後完全由人民辦理且須得有始終不歸國有之切實保障第二不准攙加外股此種先决問題尤須聨合全國人民主持到底蓋自國體變更以來我國政府純係借債度日無論何種基業一入政府之手則登時備充抵押前者史蒂芬（美國資本家領袖）來東游歷之時商界同人多與接洽彼對銀行團投資我國之事實言之綦詳其表示個人意見之時曾謂將來我國統一以後凡百經營仍須借助外資然彼對於銀行團實行投資時不主張再投資於政府而主張投資於國民不過投資國民一節仍須俟我一般國民有獨立能力以後方可實行又謂我一般國民務須克自振拔免除依賴官府之慣性然後友邦人士自然予以扶持云云史氏之名言偉論實係暮鼓晨鐘故吾人對於備欵贖路一節確爲力圖振拔及聨合全國同胞實行保護基業之好機會又查我國政府現在業經借過日本之外債己至兩萬萬元然仔細考核其借來之欵並未對我人民方面破費分文袁政府時代則借欵以謀做大皇帝安福當令時代則借欵以擴充黨勢助長内亂故此不正當之借欵我人民方面始終不能承認即此後之繼續借欵我人民方面尤須時時加以監視現在膠濟鐵路之交涉彼日本代表旣誘我以合辦復要我以延期吾儕同人對於以上之先决問題應如何平心靜氣加以研究以期貫澈公共之主張旋經各會員定出三個步驟（一）利用新年餘暇分頭協商具體辦法（二）確定辦法後提出大會公决通電全國徵集意見（三）根據全國意見設立籌備處循序進行議畢乃散會 
[湘憲公布前之點綴]  
　　湘省公布憲法爲我國創舉自應特别慶祝以彰盛典現在各文武機關以及各公共團體除各極力鋪陳爭奇鬭勝同伸慶祝外其他盛况有如下述（一）除總部而外全城大小各公署機關均於元旦及二三等日一體完全開放任人遊覽（一）由省署訓令造幣廠於日内鼓鑄省憲成立紀念銀幣一萬枚銅幣一萬二千串（一）趙氏定於三十一日上午親在省署禮堂用全福紅緞書省憲法公布文告全城各長官及各界領袖己均奉傳知届期至省署觀禮各着禮服向國旗行禮並鳴砲二十一門（一）用軍政界全體長官名義於宥日通電京津滬粤湘籍各要人歡迎即日回湘潤色鴻業（一）慶祝禮式及慶祝歌詞己均由省署内務科擬定於日昨通知各機關團體學校茲將禮式歌詞槪宥電照錄如下（甲）慶祝禮式（一）各團體人民依次入禮堂立正（二）奏國樂（三）向國旗行三鞠躬禮（如各校學生有願唱歌慶祝者於行鞠躬禮後行之）（四）三呼省憲法萬歲湖南萬歲中華民國萬歲（五）奏國樂（六）禮成（乙）慶祝歌日月齊光山河並永大法慶成功三湘民智稍先釁首撞自由鐘舉國景從全球聳動睡獅猛醒吼亞東看大家振臂歡呼民權神聖衡嶽起高風（丙）各長官致湘籍要人通電吾湘政變迭乘民鮮密息感處境之極艱怵大難之未己應潮流而倡自治製省憲以奠鄉邦今幸大法告成即日公布念締造之艱難期遵循於弗替雖國憲之製尙須待時而民意所歸從無異致惟事屬創舉仗羣力以扶持責有同歸視輿情之趨向從此嶽雲生色開自治之先河楚水不波卜澄清之有日諸公或屬名流或稱碩學或雄商戰於他鄉或綰政權於異地操土音而不忘本具有同情念桑梓而贊新猷久蓄宏願允多先覺之賢定樂觀成之盛務望命駕言旋同聲相應潤色鴻業光我態湘庶政出以公誠法治成於俄頃特電歡迓佇盼敎言 
[廣東之内治談（平）]  
　　陳炯明進行四項計劃 
　　陳省長回粤後即宣言進行民治其計劃之逐漸表現者約有數端大要如下（一）整頓財政計粤省十年度預算收入之部共一千三百八十八萬二千三百五十元支出之部共三千七百四十萬零四千六百一十五元收支相抵不敷二千萬餘元而粤省頻年多故元氣己傷預算歲入各項將來能否徵收足額尙未可預料且亦無從設法羅掘故非從節流入手不可查預算案陸軍費佔三千二百五十萬零三千一百八十五元實爲大宗陳乃不得己而力主裁兵分期舉辦以爲節省支出之計此外無用機關如黃浦魚雷局無線電局航空局等一律裁撤每年約可省一百萬各機關裁員减薪年亦可省數十萬務求收支適合其他病民之雜稅均行豁免以輕人民之負擔（二）普及敎育查廣州巿兒童統計失學者居其半數則其餘各縣可知現在除廣州巿方面由敎育局分期籌辦實行强迫外擬於明年三月二十日召集各縣敎育局長來省開一敎育行政大會議討論敎育進行事宜至其所採普及方法擬一面擴充國民學校一面多設補習學校如半日學校半夜學校二部學校等以爲之助雖結果比較預期之標凖或有降格之嫌然當此財政困難之會較易着手也惟各縣狀况不同故特規訂條例編訂表式分寄各縣敎育局長先期調查填造以爲討論根據（三）整飭吏治從前各屬縣長多以官爲傳舍地方利病未能興革且多由軍官保薦有恃無恐溺職者衆現改由民選以地方之人辦地方之事或可期其爲桑梓造福但聞民選者亦有由運動而來所用職員或至朋比爲奸故特訂定縣公署組織章程不日公佈施行内容分爲八章六十五條第一章總綱第二章總務科組織第三章財政局第四章敎育局第五章工務局第六章公安局第七章衛生局第八章辦事細則至此草案之特點在注重學識所有各局主任及局員非有所管事務之專門學識及經歷者不得濫竽充數至對於各縣政務之進行擬派員分期赴各縣調查以爲考成課最之標凖其不稱職者即行改選（四）實行軍民分治陳省長以各縣自治應有自衛之能力特奬勵各縣切實辦團使成一强固之義勇軍限明年三月實行所有省軍均行撤回而以保衛地方之責付諸各民團省軍則祇任國防不涉地方事務其駐軍地點亦經指定並建設新式兵房共計八處限明年三月底一律竣工計廣州花生寮至燕塘六座高要兩座陽江一座茂名兩座瓊山兩座欽縣兩座澄海兩座惠陽兩座韶州刻未列入將來或在南雄或在曲江未定以上所舉爲明年實施之要政此外對於振興實業己决定明年冬間開一勸業展覽會預定經費四十萬規模務極宏大以期國内工商業之改良及發展亦一可紀之事也 
[西報紀唐紹儀氏之談話]  
　　世界新聞社譯大陸報載美國人奥靈開斯氏Orrin　Keith文云廣州護法政府之中心人物有三即孫逸仙伍廷芳與唐紹儀孫現率師北伐伍主管廣州政府事務唐則蟄居其故里香山唐家村中唐之不至廣州人多指爲反對廣州政府與孫逸仙宗旨不合質言之即不贊成廣州之全部行動也余旣贊成廣州政府極欲晤見唐氏詢其意見因特親赴唐家村晤唐氏於其小園之中相見甚歡首談華盛頓會議事唐君云「此乃滑稽劇耳其中之主要扮演者對於遠東皆有自利之目的中國安能望於會議中得好處耶」余曰「英日盟約己死此乃中國望之多年者非至少一種好結果乎」唐曰「今又有一四國協約兩國變爲四國更壞矣」當時吾人尙未見四國協約之條文唐之判斷根據於事前之報告迨覩約文後知爲一種條約而非同盟且未提及中國則其意見或將變更余問北京政府行將若何曰「行將破碎耳破碎之後曹錕將再置一傀儡爲總統或自取之張作霖倘得爲副總統則將贊助此種新局面曹張二氏至少將於北京保其均勢以便處置國家收入並出賣國權於任何一國之言出代價者」問「廣州政府若何君己與之脫離關係乎」唐君鄭重答曰余實無脫離關係之事余現任廣州政府之財政總長與政府之動作時有接洽今因政府之財政純恃省政府爲後援故余無所事事其與外國銀行談判發任政府所遺餘欵一事則己由伍博士於余就任之前開始接治自宜由彼繼續談判將來中央政府財政上處於獨立地位則余爲職責所在即當就任服務所傳余脫離南政府之說絶對不確彼等所爲余亦無不滿意處唯一般青年辦事不免過於急進如省城街道向雖狹隘足以遮夏日之驕陽今皆放闊則無所蔭蔽矣然彼等之主旨實在正當方面故余對此種行動之自身極表同情如有需我時亦樂於參加彼等更事旣多則自能增加經驗耳問「然則君亦贊成孫逸仙之北伐計畫乎」曰「孫之北伐乃一種絶對之必要直搗北京雖未必有其事然北京政府以命令宣告世界謂中國己統一於其管理之下實使吾人不能不北伐須知現在北京當權之一派人决不能统一中國此層世界必須知之世界應知至少長江以南之中國堅欲設立一眞正民治主義之政府己抱有决心」問「吳佩孚或願贊助孫中山否果吳助孫則君等直逹北京事屬可能」唐君云吳佩孚决不出此彼尙無此脊骨彼將取騎牆態度以觀事變非至爲勢所迫决不表明傾向何方吾深知之」問「南軍不得吳助能渡揚子江乎」曰「此未可必但吾人能控制江南各省設一眞民國人民己厭倦内亂吾人或須暫時放棄北方任其自爲迨北方人民厭惡武力政治己極必能起而推翻北京當局而與吾保携手則中國仍歸統一矣」問「統一後之中國將在孫逸仙主治之下乎」曰「此時不能預言孫君自言爲革命家而非行政家凡知孫君者無不深信其誠懇光明或者革命再成功時孫君仍將如一九一二年之故事功成不居而以政權讓諸他人未可知也」問「君意能使列强撤消其對北京之承認與贊助乎」曰「此决不成問題各國中正有極願中國有此等政府之存在者如此彼等可易於攫取中國權利則安肯撤銷承認吾人所希望者彼等能覺悟以南方之收入送與北方軍閥即用作攻南之費爲太不公道耳吾茲言之意乃謂各國果承認北京政府者應祗承認其權力僅及於北方在實際上尙歸其管轄之各省萬不能承認其統治全國須知中國今日在政治上己劃分爲兩大區域而北京政府所管者亦僅名義而己列强果能認識此項事實則當然應承認廣州之護法政府吾人於是即可在西南各省中組織一眞正民治國家遣散冗兵專力於發展内部振興工商業使南中華民國至少得在遠東之經濟政治生活上占一相當之地位如是則北方不久亦必一致行動民主政治與軍閥政治優劣判然北方人民旣有眞知灼見必羣起推倒北政府與南方聨合於是中國乃眞統一中華民國乃眞實現矣」問「列强屢次宣言保證中國領土之完整倘承認中國有兩政府豈非自食　宣言乎」曰「此項保證係防止他國之損害中國領土之完整絶非不許中國人民自行分劃爲兩部分列强雖自言不承認廣州政府然彼等之官員則不斷與吾人官員往來接洽蓋此乃不得不然者彼等所需要之事物詢諸北京固無效也不觀駐北京之葡萄牙公使今亦南下協商澳門事件乎各國領事時時與我政府文書往還我政府所發通行證等各國皆接受之故各國苟於法律上承認南方之政府於彼等從前之保證决無所破壞且爲中國人民之福果各國欲中國恢復和平秩序至捷至易之道無逾於此」 
[廣州國會發表對外宣言]  
　　前日國會非常會議對於北廷征收田畝附加稅及山東問題直接交涉二事决議通電嚴重反對除反對征收附加稅電文業於沁日發出外尙有反對直接交涉宣言由高振霄朱念祖等起草定期今日（二十九）午後二時提出非常會議即可拍發茲錄該宣言如下人類依正誼以進化以互助爲生存此天然之通則今之號稱文明國家者非以羣之幸福相互謀乎自近東問題釀成未有之大戰故有凡爾塞之和約用謀國際之公平乃誠意未孚又以遠東問題引起太平洋之會議當倡議之始吾人力冀獲得公平待遇庶免未來慘劇乃消息疊傳所有會議情形以各大强國之意思爲意思不容被害者之陳訴關於太平洋關係間最重要之我國問題中如最無理由之山東問題及最苛酷之二十一條密約尙不得提出大會以供國際之研究求爲公平之解决則其所傳之領土保全主權獨立云云者均不過暫緩其武力侵略一變而爲經濟侵略而己吾合法政府疊經宣言不承認北京賣國代表有代表國家之資格今吾人代表四萬萬國民正告於世界諸友邦並請國人注意不忘者中華民族一至公無私酷愛和平之民族也此特性早爲世界所公認此次太平洋會議之種種及己往之條約的勢力的經濟的凡爲國際不平等之解决及待遇但有碍中華民國之領土及主權之一者吾人誓死不能承認若以現狀爲藉口或與非法代表及北京私人所訂各條件有不互相尊重者吾人除絶對否認外當相機以圖自衛特此宣言邦人諸友庶幾鑒之 
[川滇黔三省會議之活動]  
　　重慶新四川通信云前者川滇黔三省當局决定組織三省會議以解决西南重大問題聨絡三省感情滇黔兩省遂派定代表來川在重慶成立三省會議繼以盧浙督發起上海會議以解决西南重要問題西南各省大半加入川滇黔三省亦允相繼加入三省當局遂認重慶之三省會議無設立必要最近上海會議無形停頓而重慶之川滇黔三省會議遂又活動湘陜兩省曁卾民黨均表示加入三省會議形勢日漸擴大湘卾陜滇黔諸省對粤省行動表示贊同故此會議對大局主張擬分爲兩種步驟（一）聨合粤桂湘卾陜川滇黔八省一致北伐（二）徵求各省意思擁護孫中山但此二端現尙在擬議中故此會議尙未有明白之表示 
[滇省會議長己選出]  
　　昆明二十日通信云今日爲省會第三次選長之期臨時主席吳逢春秘書長吳聨珠推定監察員王開中秦康齡歐陽鑑周子莊楊錦文鄭道本李承祖羅世德等八員當時出席議員八十三名投票結果殷誠中得五十票當選爲正議長次選副議長出席議員七十六名張華松以五十二票當選尙有一副議長未產出時己四時各議員紛紛退席故選時祇賸六十七名投票結果陳善（政學會）得二十八票爲最多數不足法定人數遂宣告散會訂期再選按殷誠中霑益人字季華爲前清候補知縣張華松鹽興人字祝三前清貴州知府均爲本省官僚而未知名者其當選原因雖爲金錢魔力然促成之者實大有人在先是政學會命孫光庭輦金來謀此席被各公團之反對遂爾流產迨十五日二次再選時民黨中之執軍權者如楊映波鄧和卿等恐該系得利有礙西南之大局遂率領衛兵數十名以武裝監視捧孫者雖不敢再亂閙然結果馬冀（民黨）僅得二十一票仍不足法定數於是各報社恐蹈江蘇覆轍日日攻擊或警告議員之稍明事理者亦不願爲極端之爭持乃作「好貨賤賣」之法改選第三者於是殷張二人遂不花多錢而得收漁人之利矣 
 
 

Page 11

 
 
　　　　 
[皖省選仍在爭持中]  
　　日來喧傳第三届省議會定於一月五日召集各公團澄清選舉辦事處聞悉特開緊急會議派代表赴省署質問始知召集之說係一許世英答各議員謂現在催促法庭趕將訟案判决一月五日有切實答覆」所訛傳現議員方面連日秘議對付方法一面並派代表赴省署要求答覆召集確期昨日曾與許世英當面質問言語亦頗激烈相持數小時仍未得圓滿答覆而散二十九日有公民王亞樵董少松梅陳春王活天蔣非我周朝鼎等號稱五千人發布傳單大書解决皖省三千萬人民生死問題定於三十日在舊藩署開國民大會是日下午二時許開會到者約千餘人議員方面己邀集多人到塲詎報告開會完旨後即有人登臺演說先說省長募災賑公債如何違法漸說至省議會應當召集臺下大閧旋有多人用武不分皂白亂打一頓警察上前彈壓并有受傷者旁觀者亦受傷數人秩序大亂歷半小時之久始稍稍回復到會諸人復齊集整隊遊行手持白旗沿途演說「賄買議員汚我三千萬人之人格誓死不能承認」等語至省署經許省長敷衍一番始出署散曾事後復由王亞樵等通電京津各同鄉云北京安徽同鄉會姜老帥江宇老天津袁杏老上海柏烈公蘇州李仲老西安馮督軍南京光宣甫漢口孫道和濟南施從賓諸先生并轉同鄉諸公曁各報館均鑒卅日亞樵等在舊藩署會議打消第三届違法賄買之僞議員詎彼輩雇買流氓拳師百餘人到塲擾亂毆傷多人意圖閧散所幸民意激昻一致抵禦并由保安隊彈壓卒將流氓驅逐出塲會場秩序由子英等整飭安靖集合公民四五千人赴省署請願一面上街游行散布宣言書萬餘份人心大快歡呼震耳現在受傷之文質夫等己送醫院診治惟聞彼等雇買流氓意圖加害亞樵等當己陳明官廳邀准隨時保護除將宣言書由郵另寄外謹電馳聞乞主持公道王亞樵·梅子英·畢耀華·鄭子林·蔣非我·張竹忱·董少松·蘇小東·吳鼎九·江漢·馬濟川·丁笏生·王煥三·倪劍吼·鄭青士同叩卅 
　　昨省城各公團曁各縣選舉訴訟代表又致北京政府電云北京大總統國務院内務司法各總次長大理院總檢察廳鈞鑒此屆皖省議會選舉敗壞萬端純由聶前省長始謀不臧任聽羣小朦蔽把持自總事務所下至各初選監督故違法令弊混相承選民人數原始並不實地調查各縣爭多虛報僞造選民或己死亡而猶列名或未成年而亦入册或一人而兼填數號或總數核定後仍復追加六十縣選民册無一實錄且未經過公開榜示之手續尤爲違法此皆壟斷票權之刁紳劣董預爲包攬售賣之地各公團迭次文電抗爭聶前省長迄未依法糾正根本己非洎初選投票成千盈百包冩躉投掮客如林公然賄買投票所及投票時日任意變更投票簿多未經本人簽到種種違法舞弊罄竹難書覆選時期金錢運動尤烈當選者身價至三四萬元以上最儉者亦逹萬金或更附以報酬條件傾家蕩產實繁有徒其因僞册賄買違法選舉經選民依法指控證據確鑿之訴訟案共占五十餘起實各省所罕見而當選人物視上届軍閥捆販之猪仔議員更爲惡劣凡權門應犬地方敗類及姜案内之被告殺人兇犯率藉特殊資力濫竽充選醜穢彰聞輿論譁憤各公團曁省内外人士痛選政之汚濁函電紛馳一致主張絶對不承認此僞造賄買之非法省選力主根本撤銷惟以愛和平尊國法之故對於訴訟各案依法積極訴追求法庭之正當解决並再三呈明省長官在選舉訴訟案未完全判决確定以前不得違法召集致激禍變詎該僞造賄買之當選人等竟自忘其議員身分尙未確定紛紛來省要挾召集連月私行集合詭謀搗亂政局甚至投靠武人慫恿其索餉干政而不惜又暗中運動司法官廳以拖延手段打銷訟案鬼蜮請張益激動皖民公憤最近該當選人江家珩陳光譜余楶丁述明等見訴訟催追日急將歸失敗意以代表名義入京揑詞朦聽冀以偷關漏稅之伎倆促成召集以阻碍訴訟之進行殊不知此屆選舉選册全係僞造當選均以賄成法律上事實上之重大瑕疵久己暴露於天下控訴各案違法舞弊牽涉全數人員者鐵帶具在依省議會議員選舉法第八十二條之規定一經司法裁判應即宣告全部取消重行改選倘在訴訟未清結以前苟且承認其有效遽予召集不但使此等矯誣貪昨之徒竊踞議會生心害政憑勢弄權皖無寗日是不啻政府自行宣告國家法律之失效且違反皖民公意必激起絶大風潮尤非地方之　皖人生死安危在此一舉應請府院曁主管部對於該非法當選人等催促召集之請求嚴予駁斥並切電皖省長不得擅予召集一面嚴重督貴各廳縣速將選舉訴訟案件執法裁判以肅選政而清禍源無任激切安徽省各公團曁各縣選舉訴訟代表梅陳春舒兆華錢曙暉光泗傳張國維朱子帆許克治余日深朱藴山張幼白王伯琴羅厚澤劉雍廷方署青劉昌言周柏梅李育英等一千五百八十四人同叩 
[南京快信]  
　　各機關自明日起照常辦公軍隊五日開操 
　　金壇縣紳民昨電軍民兩長云知事胡爲和自奉省令撤任後賣鄉董賣命案激動地方公憤各界特於一日下午一時在聖廟明倫堂開公民大會到五千餘人議决三項辦法（一）胡撤任後所發一切亂命槪不承認（二）電請省長令新任秉公平反各案（三）監視清算交代如有劣紳與胡狼狽爲奸即視爲地方公敵以上三項議决後即游行示威至五時始散 
　　一農風潮仍烈學生己組織自治會特定今日（三日）下午三時柬邀滬寗各報記者到會詳細觀察以明是非 
　　軍署所裁冗員齊督均轉薦各關監督各稅所長酌量委用齊督又以本署參謀長劉玉珂必書主任宋名璋測量局長高彤勤奮供職特每人加薪一百元 
　　齊督今日（三日）上午十時赴英美日各國領事署回謁十二時在日領署宴會 
　　財廳昨又委胡迺楨充震澤稅所長 
　　財廳前通令各稅所自十一年一月一日起土布一律照章征稅現通海崇商會均來電反對 
　　津浦路奉部令一月一日起運京糧食减價收費普運七五折收費整車粗糧五折收費 
　　浦口又艦獲私米數百包兩長諭令全數充公 
　　下關西砲台基地開闢商場官地局己出示招商投標承領 
[杭州快信]  
　　軍警衝突案現經改擬定讞兵士李秉臣處徒刑六年警察陳其高處徒刑八年 
　　杭州錢業會館會議以廣東新銀角（二毫）成色極低流入日多查現時通行浙省者約有五百餘萬角昨特函請杭總商會轉商官廳禁止進口以維巿面 
　　省垣禁運現洋出境硤石巿面深感不便以米業爲尤甚現該鎭商會己向杭州商會及錢業商榷請照成案遇商用必要時准給護運現以資救濟 
　　土布展緩徵稅案經杭總商會呈部核辦後浙當道頗不滿意以本案蘇省業經規定浙省財政較蘇尤絀何能獨免亦電部請示 
　　臨安縣屬老虎山面積不下四百餘畝向未清丈己等官荒現有某軍閥擬開闢林塲該山附近業戸楊濬等恐利權爲人攘奪願照四至增補辦法升課補照昨己電呈省署曁錢塘道尹實業財政兩廳核明辦理 
　　台鹽公厫由玉泉下山團煎民集資五萬元呈由該塲知事詳請蔣運使指定金東西中泥竿番西各地建築厫址己指令照准即日動工 
　　督署參謀長范毓靈明日（四日）在滬爲母開吊四師陳師長憲兵馬司令·督署何副官長等於今日午後赴滬祭奠 
地方通信 
[蘇州]  
　　滸關區鄉村盜案蘇屬滸關區東橋與黃埭交界之鄉村富戸沈壽根家中三十一日夜半突有口操北音形同退伍營兵勾結上匪多人携帶快槍毁門入内先將事主綑紥敲逼銀錢任意搜刦携贓呼嘯而去事後檢點計被刦去金銀衣飾現洋等物約值數百餘元事主並被該盜擊成傷害次日由沈籌根開具失單投吳縣公署呈報請求履勘查緝贓盗 
　　蘇綸紗廠交替有期蘇州盤門外蘇綸紗廠自艦與新股東以來現屆四載出貨日增銷路日廣每年盈餘必逹百餘萬金刻聞老股東干駕六等有收還这說業由新股東與老股東兩方議妥准於五月間將内部一切完全交代 
　　東吳大學之新年會天賜莊東吳大學中學四年級生於一日晚在禮堂開慶祝新年大會到會者除全體學生校友外有校長文乃史夫人及卜女士等首由顧元章主席報告開會宗旨後即唱班歌卜女士演說鋼琴獨奏古事昔樂口琴吹簫吹笛獨奏游戲洋琴獨奏戲法留聲機器軍樂文字遊戲唱詩國樂演劇宋景祁演說茶點散會時己九時餘矣 
　　商界反對人力車出城昨日間門外越城吊橋至石路口一帶各商店共有一百四十七家由豫泰成爲首函請巿公社轉請商會據情聲請警察廳長實行阻止人力車不再出城以維商業當由許王二社長率同各號經理每店一人約六七十人羣赴商會請求由龐會長允予立即赴廳代逹并許如不能逹到目的再邀各商號妥議偕往鎭道各署籲懇嚴禁 
[松江]  
　　陽曆元旦之所見松地各界對於陽曆迄未能一律尊重此次陽曆元旦除大小學校遵章休假一天外商界方面之懸旗休業者僅郵局及銀行兩家惟軍警行政各衙署均各停辦公事互相賀歲宴會極爲忙碌警署張簡齋警佐更於元旦日召集城鄉各巡官并本署各職員舉行團拜禮式先向國旗三鞠躬然後分班對立各兩鞠躬禮畢復攝影聚餐而散 
　　水警巡官之遷升吕巷水警第一隊三等巡官徐公度昨經王月峯隊長呈准調升爲二等巡官同日金山朱伯平知事以水警專署督察員徐公庶自兼任縣警察所總稽查以來深資得力爰調爲縣署行政佐理員俾資襄理 
[杭州]  
　　青年會推定學生同盟會代表杭州青年會因陽曆四月世界基督敎學生同盟會將在北京舉行特於元旦下午召集本城各校基督敎學生組織杭州基督敎學生協會並依同盟會章凡專門以上學校得派代表二名中校得派代表一名之規定推出法校學生陳國楨羅敏爲出席代表查該同盟會前在美國舉行到會代表多至三十餘國此次來京代表或較往昔爲多亦未可知全球各國少年翩翩戾止話叙一堂藉表親睦其有益於國際當不淺也 
[鎭江]  
　　請禁銅元輸入鎭江商會以鎭地巿面銅元充斥洋價日高刻下龍洋每元己易銅元一百五十九枚恐有奸商再行運入商業必大受影響昨特函請丹徒縣張知事令飭稽查各員在於輸埠車站嚴行查禁如無護照即行扣留 
　　棉花巿面疲滯舊鎭屬各縣所產棉花本年收成歉薄繊維亦甚短劣又因紗布行情寥落銷路不旺加以漢口南通兩處到貨甚多價格一蹶不振近巿皮花僅售四十三元籽花十八元 
　　江輪遭事併誌華商三北輪船公司華利輪船昨日駛至十二圩地方忽將開赴海州裝鹽停泊該處之日商第二萬榮丸號撞優船尾及鐵壳欄杆等處該船係歸鎭江豐和洋行經理當即報明鎭江海關由理船廳派員乘關輪前往勘察聞華利自身亦受傷甚重因船壳係木料造成故船頭均被撞縮進水手及工人亦死傷數名現第二萬榮丸號己不赴海州裝鹽於今日過鎭開滬修理此次交涉即將在上海辦理又招商江永下水昨日抵鎭時有小划裝載小本營生者數十人趕往賣物該鎭忽打倒輪致將划船碰沉人均落水嗣經竭力撈救己溺死七八人亦云慘矣 
　　白鎭守使過鎭海州鎭守使白寳山在省業經兩月有餘昨因公畢特乘特别快車來鎭寓江邊萬全樓旅館今日中午十二時許復乘督署派來之新紀小輪拖掛民船三隻帶同眷屬及參謀副官書記多人開往清江轉船返海十九師特派步兵一排在江邊鴻安碼頭歡送楊春普師長及前任鎭路要塞司令張易軒亦均至碼頭送别聞白君路過揚州時尙須作一二日之勾留 
[揚州]  
　　組織師範區會議揚州第五師範校長任孟閑因先奉敎意廳令組織師範區（江儀高寳興泰東）小學敎育研究會繼接本省新學制討論會委員會來函囑代徵求學區内各地敎育意見並須於一月二十五日以前彙報當以時期迫促不及週轉遂定於二月三日在附屬小學舉行第一次臨時聨合會議昨特分函各該縣轉知敎育科長邀同勸學所長縣敎育會長縣視學各高小校長一體與會共謀本學區敎育進行並討論新學制問題以便提出報告 
　　縣商會改定名稱揚州商會正副會長朱竹軒戴靜山邀葉名業董於一日在會内討論進行事宜結果（一）遵照廳令改名　江都縣商會（一）縣境三十里以内雖繁盛之區不得另設分賈（一）補書會長被選時之票　備文呈報實業廳備案 
　　派警駐防公道橋揚屬公道橋紳董孫鈺等前聨名呈經　　轉詳淮揚道尹抽調水巡團至該橋駐防刻王知事己奉到指令以兵力單薄不數分配遂轉令江儀高寳警備前隊長王秀山　調警隊一排開往該橋駐紥藉重冬防 
[南通]  
　　總商會落成紀盛通崇海泰總商會於本日（一日）上午十時行新會所落成禮張燈懸彩輝煌奪目（一）奏樂（二）升旗（三）會長曁會董職員向國旗行三鞠躬禮（四）張正會長（退庵）宣布開會詞「略謂本總會由通崇海泰四屬商業同人公共組織而成所抱之目的爲發逹實鞏固金融以求於東亞商塲之中謀最後競爭之勝利也欲逹此目的必循正當塗徑以爲步趨之標準以鄙人觀之正當塗徑惟道德兩字足以當之利導整齊公平　實即以道德兩字眞確之解盉竊願我全體會員守此道德以從事於商業全體職員保此道德以從事於職務庶與此新式鉅大之建築可以相副云云」（五）孫君錦章報告建築賬略截至十年十二月二十八日止共收銀八萬二千九百七十二元九角九分四釐共支銀二十二萬二千四百七十二元八角收支兩抵不敷銀十三萬九千四百九十九元八角六釐（六）各界致頌詞張鎭守使代表蘇督齊燮元致頌詞瞿縣長伏表蘇省長王湖致頌詞許珏身代表四縣商界致頌詞（七）來賓演說張孝若「畧謂本會建築之閎壯布置之完整實爲全國商會之冠鄙人今日有兩種意思一主觀的期勉一客觀的頌禱當歐戰停止以後世界經濟戰爭之焦點己移向東方而我需要廣大之商場遂當戰爭之衡要南通地方爲中外所注意所產花紗布之類尤居重要位置則對於經濟上所負之責任自與他縣不同必如何活動金融而使之鞏固必如何發展企業而使之充實全在會員職員之一致努力赴此期望以毋負今日來賓之頌禱」（八）張退庵向來賓答謝（九）全體葉會門攝影攝影以後公共聚餐主客酬酢佐以軍樂頗覺盡懽至十二時散會 
來函 
[楊鍾鈺來函]  
　　敬啓者鄙人於本月二十七日電請江蘇軍長媾辦奉吉高　以振災黎茲將電稿抄寄敬請貴報館登載公布以備辦賑諸公採擇而濟千萬溝壑待盡之同胞實紉公誼范家屯稽核專員楊鍾鈺啓「附致蘇督長電稿」南京齊督軍王省長鈞鋻本年蘇省災荒石米價逾十元流離載道幸賴鈞鑒己溺己飢多方籌賑全省感戴查奉吉歲豐榖賤高梁即紅糧每石四百斤價不足八元僅合南米百斤之價如購運賑董可多活飢民三四倍高梁性粘富養料蘇人旅東者多嗜此况淮徐本食高梁敬懇電陳大總統並電國務院内務外交財政交通各部曁東三省巡使軍長免賑糧稅釐商减滿鐵及海輪運費電各縣賑務處派員購運高粱源源放賑以活我數千萬災黎迫切待命范家屯　核專員楊鍾鈺叩　 
雜評一 
[湘省憲公布（默）]  
　　湖南之省憲其發動也早所經困難也多所取手續也備費無數之艱辛勞苦經全省公民之總投票以成此莊嚴璀璨之公布典禮以理論之旣經全省人民之公認自能博得全省人民之信仰獲之也難則其寳貴之也甚非若他省率爾操觚不完不備之省憲初即不爲人民所重視者可比故吾人對此新公布之湘省憲抱有無窮熱望而祝其從此發展而無阻者也 
　　雖然湘省今日所處地位在不南不北之中湘趙處此境遇果有實施之誠意否使武人無誠意擁護此省憲或且加以摧殘湘之人民能有力以自擁護之否且實施之時各黨派間羣起活動必有爲爭權利而生障礙者湘人果能以公意排除此障礙否此則視乎湘人之能力何如吾人姑拭目以觀其實施可也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞　　　　 
[美大學俱樂部宴孟祿博士紀]  
　　孟祿博士謂先當使敎育普及中國現僅山西己能之 
　　又謂中國文字爲新敎育難題之一並當辦補助敎育 
　　昨日正午本埠美國大學俱樂部會員在卡爾登飯店宴請美國敎育家孟祿博士（Dr·　Paul　Monroe）會員到者甚衆由王正廷博士主席先起立致詞述全體會員欽幸之意並謂孟祿博士在華所專敎益實多至足感慰現距博士離滬回美之期甚近惜别之情匪可言喻敬願長途珍攝云云繼由孟祿博士起致詞云「此次承貴國政府盛意相囑視察各省敎育制度等一切計時己四閱月凡歷十有一省可謂暢游矣敎育一事亦如商業與政治等係一種專門之問題貴國辦新敎育至今甫約十五年如泰西各國新敎育之舉辦將及百年而在此時期之前又有百年之預備敎育焉現在貴國敎育界與外界觸發之問題如政治實業·科學科種種均在西土所早經熟遇者也且貴國之敎育迄今尙含數千年來所藴蓄之舊敎育意味觀近所發現之困難及弱點即可以知之雖然貴國敎育當此短時期内確有進益而有爲外人所未道及者有數方面實有成效可觀尤以小學爲然因現能有養成小學敎師之學校多處也或有詆責中國僅注力於小學者但中國今所爲者猶英美今之與受津貼海陸兵士相周旋也津貼以何種爲最宜愚竊願諸君子共評判之鄙意「普及敎育爲敎育事業之第一問題」以愚所知「貴國現僅有一省己能务行此事緊何省曰山西」山西得閻省長之努力提倡其人具堅毅拔俗而能力行之精神在最近三年中竟能剏設七千學校或有新屋或假古廟比比然也「至於貴國文字實爲力行新敎育之重大困難之一」在南方都邑之學校往往或授本地口音或授京話或授國語即此一端可見煩難問題之多矣「又在小學制度方面實當有一種凖備能令有職業之人民在其較爲閒暇之冬季三月得受適當之補助敎育也」茲荷盛宴謹謝宴畢乃散 
　　孟祿博士昨晚夜車赴寗今日下午在東南大學開談話會會散復來滬明日下午二時在西門林蔭路江蘇省敎育會開談話會晚七時將由省敎育會等十六團體公宴博士及英美敎育參觀團於一品香茲錄其通告如下敬啓者一月五日下午七時假西藏路一品香大廳歡迎美國孟祿博士並公宴英美敎育參觀團請准時惠臨爲幸順請台安上海基督敎青年會上海縣敎育會·新敎育共進社·江蘇省敎育會·中華職業敎育社·上海縣勸學所·中國青年會全國協會·上海基督敎女青年會·曁南學校·上海商科大學校·東南大學校·交通大學上海學校·南京高等師範學校·同濟醫工學校江蘇省立第二師範學校·中華民國江蘇童子軍聨合會·謹啓 
[今年東方八大學之足球錦標]  
　　足球錦標之内面觀 
　　東方八大學即以前之東方六大學加復旦與南京高師二校也六大學足球錦標南洋奪得三次約翰二次東吳一次往年足以稱勢均力敵者惟南洋與約翰故該二校比賽亦最足引起大衆注意前年偶爾爲東吳所得按照規則尙可重賽惟因時己大考故約翰南洋兩方面均放棄遂以錦標歸東吳去年即爲約翰奪回蓋此物不啻爲南洋約翰二家物不容他人染指也惟至今年則逐鹿者大有人在而約翰方面健將如刁慶歡馮建維·等畢業者計五人不免見弱至於南洋方面因改　交通大學一部分健將入京一部分赴店又不免勢力分散更觀其他各校如南京金陵聲勢赫赫球員碩大無朋東吳方面恃其一度錦標之餘威亦頗不弱滬江方面崛起一隅所向靡不望風而潰復旦方面又有所謂哼哈之將旦夕習練其管理員亦曾言有錦標希望故今年之錦標鹿死誰手正難逆料此蓋未曾比賽以前之形勢也至於初賽後至十二月三十一日以前局勢大定滬江之取錦標如探囊取物反掌間耳乃不謂三十一日之役滬江一敗局勢驟變今更詳論之之江無球隊不論先述高師其敗數常在半打一打間未曾勝一球同在一地之金陵則第一次與南洋戰不分勝負不免使南洋氣餒繼而與約翰單則敗與滬江戰則被公正人罰輪一球金陵大不高興末與東吳戰又敗於是宣告終止自認負矣次東吳方面敗於南洋敗專足坐火車送消息至上海某西文報其樂可知矣惟其錦標則終如錦花水月之可望不可即也復旦方面有此键將而不能列入於候補錦標之列人多爲之歎惜惟此中亦非無故按照規則一校必須與他校比四次以上始可有錦禁希望復旦僅比二次因校内發生天花散學惟球員均種牛痘由醫生驗明無病故與東吳約於某日（十二月二十四日）赴蘇比賽不料先一日接蘇來電僅四字云無賽勿來（NoGame　Dont　Come）而至今不明擋駕之原因復旦復與約翰約期比賽惟約翰因自二十四號起放聖誕節及新年假一星期開學己在一九二二年一月二日依規則足球時季至一月一日爲止故復旦提議於一月四日比而約翰不允兩方面不免有所誤會乃在某西報上大打筆墨官司以球塲上之戰爭移至報紙上之戰爭煞是可觀然復旦究竟因爲比賽次數不足不免吃虧今年决無希望可養精蓄銳以待來年也今可述南洋約翰滬江三方面此三校對於其他各校之小比賽可不計約翰南洋第一次比賽無勝負後約翰與滬江戰初遭敗衂在約翰方面儲糧秣馬在南洋方面則輕而忽之故約翰南洋第二次比賽南洋爲所創滬江以爲己敗約翰約翰復敗南洋則己仁南洋戰亦不難勝之因又忽之在南洋方面則臥薪嘗膽以爲戰滬江而勝之則錦標尙可奪故奮力一擊有一十二月三十一日之凱旋至今日則南洋約翰滬江三者鼎足而峙成一循環的三角形今年誰得此錦標者眞費盡氣力矣依目今之現象觀之三校决不能平分此錦標必再有三次比賽一滬江與約翰一約翰與南洋一南洋與滬江而三次比賽之地點大約在麥根路之滬寗鐵路操塲比賽之時間决不出旬日内諸君又有三次鏖戰可觀請拭目俟之可也今年之比賽法不十分完美明年將更改即每校須與各校比賽一次勝者得二分無勝負者各得一分敗者得○分綜計分數最多者得錦標此法固善惟今年此段歷史頗有趣足以記錄也因特記之 
[滬江大學之新消息募欵大興土木定期招考新生]  
　　滬江大學現募得女校舍經費美金五萬元此欵己付現正繪具校舍圖樣將來落成後可爲該校最精緻建築之一出資者爲美國夫婦二人兩年前聞滬江大學之熱心敎育曾助經費華幣六萬元近聞該校兼辦女學需美金四萬元以備建築女生住舍之經費乃又慨助五萬美金並囑勿宣佈其姓氏按今年滬江大學大起土木工程擬造敎士住宅兩所幼稚訓練校一所又校舍一所統計所需經費約美金十二萬七千元大都皆己募集云該校春季學期入學考試定本月十日與十一日舉行午前九時起在本校試驗新生 
[去年海運事業之廻顧（二）]  
　　（三）「中國印度班」去歲鴨家公司船之往來上海喀爾喀特之營業無大變更使用船舶仍爲六艘但自夏季而後忽注重於吾國之南洋航業與商務暫圖普及於閩省凡屬自印來華之船自此以後無不先灣厦門蓋仰光檳榔嶼及南洋各羣島之僑工往來者日見其多乘搭印船者尤衆鴨家公司更於厦門至新加坡埠特開直行班輪以供閩厦僑工之需求刻下航路且擴充至北海及海口各地矣南洋僑商有鑒於斯由是有請求中國郵船公司將尼羅號一輪改航南洋香港線藉爲華僑之利便也（四）「澳東郵船班」澳洲航務去年各國商船公司競爭最烈澳東公司自改歸英公司經理後營業上注重者厥在中國故夏初祇兩輪行駛者後即添加一船且於冬初擴張航路至上海當時東方號曾開來一次旋以路線曲折太甚與航業上極不合算故仍改以香港爲中國營業之轉運埠今以英日各輪之互爭故運費與船價業己低减現時中澳日一線中東洋船最爲得勢十二月二十四日尙有日輪元申丸一船新航此路故澳東公司之營業亦祇可保持原狀也綜計英公司上年於倫敦·孟買兩路來華之船共三十餘輪有二十萬六千噸之運量兩路之營業狀况全年中以九月以後爲最佳今因航輪上潮流之變遷該公司亦在改建摩託機之新郵船爲將來加行東西之預備至印輪之來滬者計用六輪有三萬二千噸上年印度輸入中國之貨最多爲蔴木及胡椒出口貨自冬季以後茶葉府綢及絲貨裝出者亦屬不少比較一九二○年之航業輸運額有增無减也 
[日本拒絶華工入境昨日回滬四十七名]  
　　華工之往日本者以温州之傘匠等居多每一日輪開出恒有四五十名至百餘名之赴東大約以神戸等起岸者爲多上次日本郵船會社之近江丸出口有周加仁徐明逹胡加廷·黃永法·吳振順·林順星等温州人四十七名至神戸登岸時日本人拒絶華工起陸當時勒令船中四十七名華人仍搭近江丸原船還滬該輪業於昨日抵申各温人祗得起岸還籍惟日人此次之拒絶原因尙未完全明蹽俟有續聞再爲詳載 
[航業消息彙紀]  
　　中國郵船公司之中國號本日可進口船中有大條銀二百八十二條運滬又有美郵件五十四袋中國郵件一百零八袋頭等客三十四名雜貨四百噸裝申 
　　廣東銀角昨日又由太古輪裝到三十一箱計一百萬角 
　　留日學生紛紛歸國迭誌本報昨日返國者又有東京帝國大學生宋懋傳·吳啓泰日本大學生莊子書高等師範生林朝章東京高工生祝樹綱慶應大學生李啓錦以及林盤人·方圞·郭俠·郭英連等十餘名係搭近江丸返滬又有國際汽船會社新造之上海丸（九千噸）行將抵滬昨有華人船員虞鴻珍黃燦林等三十一人偕同西人哥沙爾佛先行來滬守待新上海丸輪船進口云 
　　此次日郵船佐渡丸由英來滬搭客有天津大學校敎員白克森·上海大北電報局之職員禮德登等四人又英領署之麥克杜威尙有吾國之張朋彭公貞·彭洲·彭安民等四人由蘇彛士還國者均搭斯船至申 
　　提督公司之銀邦號今日赴美此間有西人十六名還美出口貨除湖絲四百五十包外有鷄蛋及蛋白等四千件茶葉五百四十箱綢子二十箱羊毛五百件又有花衣三千件裝日 
[留日學生施存統抵滬明春或將赴俄]  
　　國聞通信社云前浙江第一師範學生施存統在日留學因被日人指爲有共產黨嫌疑驅逐回華聞施氏於上月二十八日由江戸搭日輪長陸丸出境該輪於前日到滬施氏抵滬後據云將留滬度歲至陰曆明春再定方針或將赴俄游學云 
[留法儉學團之昨訊]  
　　國聞通信社云被迫歸國留法學生團自上海縣署發給歸家川資後除一小部分學生己歸外其餘仍留住上海近聞該團幹事部及多數學生己移住徐家滙復旦大學寄宿舍内餘者分住各廉價旅館關於求學及其他種種問題仍在積極進行云 
　　又該團幹事會接赴廣州代表報告略謂數次謁見汪精衛　競存諸先生己允函催各省速籌津貼并云如各地津貼果有希望時亦可作一部分的經濟帮助又該團疉向北京各方面要求開辦專班聞　近接得復函數起允如該生等要求着手進行籌備大有可靠希望又聞香港僑商高良和葉藻如陳世哲諸君當該團過港時己子多方贊助近聞該生等困居滬濱又可有所帮助云又訪函云此次由廣州來滬之湘籍學生六人及續來之十餘人紛紛詣交涉公署要求與前被遣之學生受同等待遇許交涉員以學生團名義早經取消拒絶不面於是各該學生前昨兩日齊至交涉公署要求接見面陳困苦詎爲司閽巡捕及門房所阻聞各該學生聲言明日（即今日）四時再詣交署請命如再不予接見或請交涉員將生等發押捕房亦所不惜云云 
[贊同國是會議之電文]  
　　國聞通信社云昨日全國商敎聨席會事務所又接到贊同國是會議之電文兩道茲錄於下 
　　長崎總商會中華全國商敎聨合會公鑒逕復者本月二十五日接奉台函内開商組國是會議一案曾經公電全國各公團多數復到贊同擬再徵僑埠意見等情本會即於昨日開會集議僉以我國政治糾紛危亡立待是非國民急起直追殊無挽回之望今該聨席會議决聨合各公團合力以拯顚危碩畫藎籌宗國前途誠無限量公議之下一致贊同爲此函復即請鑒核長崎中華總商會 
　　泰縣婁莊鄉農會全國商敎聨席會議事務所公鑒敬電誦悉敝會對於貴聨席會議發起國是會議一節前曾推定會員黃立爲代表預備參加組織旋由黃君函請依議如期召集茲奉電稱假定十一年二月内定期召集敝會極表贊同合先電復泰縣婁莊鄉農會會長米錦官卅 
[國是會議中之湘農會代表]  
　　專電促歸 
　　國聞通信社云全國商敎聨席會發起之國是會議原定一月間召集開幕湘省省農會當接到通電後即電復贊成並推舉會長蔣毓華赴滬出席該會議前因鄭重起見未能正式開會昨日商敎聨席會事務所接到湘省農會電云全國商敎聨合會駐滬辦事處探轉湘省農會長蔣毓華鑒速歸冬聞蔣會長此次被電促歸之原因尙有其他重要事務酌商云 
[國民外交大會之近訊]  
　　今日開代表會明日開交誼會 
　　國聞通信社云全國國民外交大會執行委員會於昨日下午四時在四馬路該會事務所開會議决今日開代表大會討論外交問題並定明日下午二時開新年交誼大會邀請各界參預茲錄其通函云逕啓者外交緊迫關係存亡瞻望前途良深惶悚茲值新年伊始亟當力圖挽救本會特訂於十一年一月五號下午二鐘假英大馬路東亞酒樓開新年交誼大會素仰執事關心國事洞諳外情特此緘請務希賁臨發抒讜論指導進行無任翹盼又聞該會事務所昨接新亞共濟社來電請外交大會以下列種種致電太會（一）承認大韓民國臨時政府代表要求之條件（二）承認韓國爲完全獨立國云 
[道路建設協會徵求會消息]  
　　中華全國道路建設協會定今日午后八時三十分開會揭曉第三次各隊所得分數茲錄該會公啓如下本埠各報社團體男女學校曁本會各隊全體職員會員等公鑒敬啓者民國十一年一月四日午後八時三十分在四川路青年會殉道堂舉行徵求大會第三次揭曉各隊所得分數届時務祈撥冗賁臨賜敎爲荷茲將秩序通告如下（一）軍樂開會（惠兒院）（二）主席報告（會長王正廷）（三）國歌（河南隊坤範女校支隊）（四）演說（安徽隊名譽隊長柏烈武先生）（五）滑稽跳舞（精武體育會）（六）雙簧（承天學校）（七）鋼琴（河南隊副隊長俞素青女士）（八）舞蹈（河南隊民生女學支隊）（九）演說（各隊隊長職員）（十）唱詩（河南隊清心女學支隊）（十一）舞蹈（河击隊坤範女學支隊）（十二）火棍（河南隊愛國女學支隊隊長張英榖女士）（十三）影片（報告各隊分數）（十四）報告（總幹事吳山）（十五）軍樂散會中華全國道路建設協會謹啓 
　　該會之奉天隊參謀長陳琴軒縢克勤吳志青於元旦日假座大雅樓邀請該隊隊員舉行賀歲叙餐席間陳琴軒起言本會各隊均負時譽之人就其能力區區三萬元之基金殊易集事然觀兩次揭曉之分數僅及四分之一現距閉幕期近深用杞憂鄙人近嘗會晤旅滬重要之西友僉云本會之建設彼邦人士極表贊許國際道路聨合會魄力雄厚經濟充足對於本會期望尤殷惟因避免誤會尊重主權起見故持靜觀態度以察本會之辦事精神與能力相機與以友誼的贊助其言懇切頗具深意故鄙人對於此次徵求會心殊惴惴苟此破題兒第一遭尙不能逹的不獨本會二十二隊諸君之名譽從此掃地爲外人所竊笑抑恐他人越俎代謀喪失主權則吾國之咎本會各隊應負其責蓋路權所有即勢力所及關係綦鉅本會旣啓其端必竟其成若徒事作俑何顔立於人世爲功爲罪全視徵求諸君之出力與否而定本隊爲中華武術會中堅份子所組織惟願本尙武之精神奮勇直前與他競爭以博最後之勝利尤望其他二十一隊合力共作勿貽友邦之笑勿肇越俎之端鄙人另具切實之鉅大計畫集合同志正在進行當於徵求會閉幕前發表而履行之以增進我奉天隊之光輝敢與在座諸君共勉之云云各隊員聞之均極興奮擔認分數頗爲踴躍嗣由副隊長錢鑄禹陳勇三兩君宣布願以名貴之榮譽品贈奬出力隊員以資鼓勵至十時始盡歡而散 
　　該會之雲南隊因於第二次揭曉總分共得五百二十八分昨日由該隊總隊長鈕永建等商定由同人另備隊旗銀盾對聨書籍日曆各品爲本隊特别加奬以資鼓勵本月四號（即禮拜三）午後四時半在四川路青年會會客廳開第二次職員會各交分數及討論進行事宜 
[陽曆年宴之提倡]  
　　國聞通信社云滬北五區聨合會職員張文忠對於商界年宴向用陰曆以爲非是特於前晚七時假青年會會食堂設宴舉行席間張君說明適用陽曆之原因及改除習慣之必要并謂今日席中無酒敬祝諸君永遠清醒想在座諸君當表同情也時有張振遠崔通約馮梓材等相繼演說盡歡而散 
[房客聨合總會兩次會議紀]  
　　元旦日上海各路房客聨合合總會之委員舉行新年團拜禮茶點畢就所到委員開常會委員長明潤身因事請假由李傳畔主席所議事件列下（一）審查新舊主計委員交替案（結果）前代理會計與新主計委員馮經逹交替清楚（二）規定本會辦事細則案（結果）下會期推員起草（三）永吉里仁德里提議反對加租進行方法（結果）（甲）先由永吉里等本聨合會進行如無效各路再共籌相當對付（乙）仁德里因時候短促下會期再議（四）添加庶務員案（結果）添加庶務員一人月薪十二元由委員長聘任但須得主計委員常務理事之同意預算不敷准追加二日下午七時開常會共到委員十四人委員長明潤身請假由嚴諤聲主席議决事件分列於下（一）徵求總會經費案（結果）查照從前議决按照加租數目抽收十成之一未交齊者次日備函各路聨合會徵求總會經費准下期常會解决（二）請追加臨時費案（結果）與前案一併俟下會期解决（三）仁德里房客聨合會報告反對加租進行方法要求總會協助案由仁德里委員報告情形並朗誦該里房東復函拒絶房客要求（結果）先由該里聨合會將前後交涉情形及調查附近各里房租比較成本利息詳函會審公廨備案如無效再議對付方法（四）哈同路民厚里報告該里房客又被公廨票傳情形議畢散會 
何豐林赴杭卽返 
　　松滬護軍使何豐林氏於昨晨（三號）七時半乘滬杭甬鐵路由滬開杭之一百零四號早快車在龍華車站上車隨帶護兵四名前往杭州與浙督盧永祥有所接洽即於當日由杭開滬之夜快車返滬仍由龍華車站下車先由使署預備汽車在站迎候即乘汽車回署己夜間七時許矣 
[任筱珊返滬]  
　　滬寗滬杭二路局長任筱珊由寗乘花車於昨日返滬定於今日到局辦公 
[省令籌設平糶局]  
　　上海縣公署昨奉省公署令開案查本年蘇省霪雨爲災秋收歉薄加以百物昻貴生計艱難轉瞬歲闌在即天時驟寒匪特貧民凍餒堪虞禦寒乏術抑且粒食維艱來日大難早經令行被災各縣趕速籌設平糶局所以便救濟災黎在案現時隔多日未經呈復籌備情形爲此再行通令仰即迅將辦理平糶情形及己設未設或尙在籌設者一律儘先呈報備考事關救荒濟貧愼勿視爲具文除分行外合行令仰該知事遵照 
[昨日滬寗車到滬逾時]  
　　昨日（三日）滬寗路由寗開滬之各列客車因陽曆新年乘客擁擠加掛車輛故車到滬均逾時一點餘鐘 
[昨日車運進出之銀洋]  
　　昨日（三日）滬寗路大通運銀公司由夜班車運出本埠洽源惠興益豐等莊現洋三十二箱計十六萬元又同德和富豐永孚等莊現洋十萬元又交通銀行現洋十萬元均運至天津又中國銀行寳銀一萬五千兩又交通一萬二千兩均運至南京造幣廠 
　　滬杭甬鐵路上海南站昨日（三號）由杭來滬之一百零三號早快車由盛澤汪永亨運交上海旺永亨現洋二千零六十四元又松江甡源運交上海鴻賚現洋五千元又松江順成運交上海順成現洋一千元又松江萬成運交上海德隆彰現洋一千五百元又嘉興康太運交上海德茂現洋五百元又西塘和太運交上海兆豐現洋四千元又嘉興永孚運交上海衡九現洋三千元以上共計運到現洋一萬七千零六十四元均運抵上海南站缷車 
[華洋義振會消息]  
　　東台人士請濬竹港之理由 
　　華洋義振會日前接東台士紳沈霖森君寄來關於疏濬東台縣屬之竹港理山書大致以丁溪正塲五孔閘之建設專爲宣洩高郵寳應泰興泰縣東台下注之水計也而安梁富東何等塲又僉以丁溪正場爲洩水之咽喉合五縣六場之萬派千流悉賴丁溪正塲竹港一口爲滙歸以入海今竹港上口淤有攔門沙一段壅塞咽喉約三里許不能暢洩五縣六塲匯注之水源此本年江北各縣被水之原因按竹港距海僅十餘里且甲於南五塲北五塲之中心點暢洩則十下滙柱左右逢源均捷洩矣是多開出海之路即多洩地面諸水誠爲救濟江北水災之治本計也 
[景昌公司絲巿報告]  
　　中美新聞社譯景昌公司絲巿報告云一星期前絲巿仍沈寂無生氣及二十八號起始稍見活動歐洲方面尤多購買日鹿牌爲一千三百零五兩其後美洲方面亦來購買數百包雙鹿牌三號絲冩一千二百九十兩價甚堅固七里絲巿沈寂但有數包貿易灰經絲僅由投機者售出數包價爲七百八十兩絲商不願在八百兩以内脫手巿况亦極堅一星期間售出之絲計中國廠絲四百二十包七里新絲一百三十包橫濱絲巿囚新年休假巿况沈寂存貨約一萬四千五百包 
[白蠟跌價]  
　　川占白蠟前因川卾兩軍戰事航行困難到貨中斷巿上被口商放價收買致巿面每擔飛漲至三百五十餘兩近來商輪進口均有裝來然數目不多囤戸亦逐有售出故自陽曆年底至今每擔驟跌四五十兩昨日米心開盤跌至三百兩統占二百九十八兩祗有售出毫無受主觀此情形陰曆年底巿價不致再漲云 
[省敎育會理科講演會紀]  
　　江蘇省敎育會理科敎授研究會於前日（二日）開理科講演會請在滬之英美日三國小學理科敎師演講「個人之理科敎授法及其心得」首由主席吳和士君報告略謂講演會爲謀人羣進化上重 
 
 

Page 15

 
 
　　　　 
　　要之事本會因謀各校理科敎授之改進及補至理科敎師之新知識乘此新年舉行講演會往歲本會歷辦工藝傳習會迄今己有六屆頗得到實用之效果以後本會就擬以講演會與工藝傳習會相輔而行今日上午請日本小學校長演講並請顧壽白醫主翻譯下午請美國及英國小學敎師演講請周越然周又厪先生翻譯另有鄙人拙著之設計敎學法贈送諸君以供參考云云是日下干英國小學敎師因要務未到茲將日本及美國敎師之演講分錄於左 
　　日本小學校長土佐林勇氏之演講鄙人前在日本東京高師理科畢業會在山東高師擔任理科敎員今日承邀來會演講非常榮譽鄙人考察世界進化在歷史上以印度中國埃及巴比侖·等國開化爲最早至少各有五千年之歷史日本自開化迄今不過三千年日本人種推溯源流恐與中國人同一血統歷代文化從貴國學去的亦不知幾何貴國人之腦及口是非常發展但用手則欠缺日本人亦有此缺點故歷年在中國所學得之醫學曆象算學亦未見有進步講到科學貴國昔日極有許多發明現在歐洲所輸入東方之貨物中恐亦有爲中國二千年前所己有者即如玻璃在二千年前中國己有不過無現在之精美中國人未能把己有者再去求進步改良是一大缺點此並非鄙人竊笑中國日本人亦何獨不然假在五六十年前日本不自覺悟勵行新法模仿歐美事事求諸實行恐與中國無異中日兩國共同之國民性爲富於模仿而於發明能力則皆欠强故小學理科敎授上對於此點應當特别注意敎授理科第一層宜先明白兒童心理小兒幼時富於求知心對於事物常有種種疑問漸長就有建造事物之思想倘父母及敎師能於此時想一方法以引導之是爲應盡之義務敎授時對於儀器藥品之應用宜使兒童多作試騐以解其疑敎師與兒童共同處於研究之地位第二層敎授理科宜利用環境如敎動植物先調查學校周圍之狀况採取多種之標本使兒童留心觀察比較其狀態分别其異同再用顯微鏡以觀察之俾兒童觀念明瞭如吾在上海就以上海爲敎材之中心點不足再利用他種標本以指導兒童歐美敎師皆云中日敎學之成績甚佳但其結果恐兒童之腦力不能十分發逹此吾等尤當猛省者也 
　　美國小學敎師米勒氏Eston　Miller演講氏係專門研究生物化學者其演講大致謂敎授普通科學各種科學都須明白有人謂普通科學是各種科學之皮毛實則要研究專門科學不能不先研究普通科學美國學生入大學校之前至少須有一年之普通科學程度故若視普通科學爲皮毛是錯誤的美國學校有一種敎科學之良敎科書其名Eikeuberry　and　Caldwell　Elcments　ofGenernl　Science就中第一章爲自然現象（物理學）第二章爲空氣之組成（化學）第三章爲動植物及各種細菌（生物學）第四章爲天之文學其敎授法可畧爲分述之（一）利用兒童活潑自動之精神蓋兒童天性喜歡自動好奇心亦甚强敎師即利用兒童之好奇心以施諸理科敎授今舉一例如授博物先以世界上最奇怪之事講演引起兒童研究之興味漸漸引導至科學方面如敎化學先以硫化輕氣放在空中問兒童覺得否覺有臭味兒童奇甚然後以氣體能互相溶化之理解釋之復示以糖溶於茶中之實騐作同樣之問答俾明固體能溶化於液體之理利用兒童之好奇心以授理科兒童易於領悟並樂於記憶（二）注重兒童自己試騐試騐完畢後令將實騐所得之現象逐一口頭報告然後爲之說明原理歸引定律如是則學生喜歡入試騐室研究敎授上自易見效（三）注重日用之材料如以年乳羊乳水牛乳三種比較令兒童一一嘗試分别牛乳最甜羊乳及水牛乳滋養料最豐又如敎發酵之理以做麵包來與女生實騐俾明科學甚有益於人生（四）注意系統之研究如敎授植物可爲之分藻類菌類青苔類及最低微生物等類以研究之（五）隨時温習舊觀念敎完一章温習一章毋堆積數章使兒童臨試時茫無所措此美國學校敎授理科之大槪也次由吳和士君總結土佐林勇及米勒二氏之演講其相同之點爲利用兒童心理以敎授理科希望諸君注意云云 
[徵求修改童子軍名詞之意見]  
　　西區方斜路三四八號中華民國江蘇童子軍聨合會前曾約集各女童子軍團代表等開會討論女童子軍辦法名詞問題議决擬修改童子軍爲童子服務團男女名稱一律該會以茲事體大不能不廣徵意見特經幹事會議决說明修改之理由函致本省各縣童子軍聨合會及童子之軍團詳加討論於本年一月十五日以前將贊否意見函告該會以便取决現己由該會將修改理由書印發各縣茲錄其理由書如下 
　　修改「童子軍」名詞爲「童子服務團」之理由 
　　「童子軍」三字流行甚廣一旦改易似非易易顧天下事非天經地義一成不變者要視環境之變遷而爲取舍之準繩揆之實騐主義之說則童子軍名詞固非絶對不可變更者也 
　　童子軍發源於英原名實爲Boy　Sooull考　Scout一字其確切意義爲偵探或斥堠故吾國最初譯名有「童子警探」「或童子斥堠」之名其後雖嘗有「童子義勇隊」「少年義勇團」等之譯名然皆流行未廣厥後創辦者旣衆以其組織與形式皆類似乎軍於是輾轉流傳名之曰「童子軍」實則軍字與原名Soout初無若何之關係也 
　　吾人旣瞭然於童子軍名詞之由省乃進面述其修改之理由如下一童子軍非軍事的敎育童子軍之創始者爲英之彼敦堡中將氏雖軍人其創此事業之動機固爲軍事而其宗旨則絶不限於軍事換言之即此種事業决非單純的特殊的軍事敎育乃爲促進青年智德體三育之補助敎育軍之一字實不足包括其全部份之事業也茲述彼氏組織童子軍之緣起如下閱者當可嘹然於譯名軍字之不適川矣彼敦堡中將者英人也西曆一千八百五十七年二月二十二日生於倫敦其全名爲Robort　Stephenson　Smyth　Badcn-Powell幼即聰慧喜動然無不軌之行爲父早世家甚貧彼氏雖喜游玩運動而頗勒讀故爲名校校長所器重並得其資助而入却脫大學畢業後遂入陸軍因南非洲之戰彼氏有功擢爲士官任募兵之職當時應募之兵有英人與非洲土人兩種彼氏默察新兵之舉動覺英人好逸惡勞事事依賴他人絶少自動能力而土人則反是雖未受高等敎育而能耐勞善動自營生活於事實上遠非英兵所能及彼氏憂之乃將英兵每三四人分爲一小隊使露宿郊外學習烹飪偵探等事以增進其自動耐勞之力未幾英兵漸有興趣皆樂爲野外之生涯於是其自動能力日見進步後非洲戰事畢彼氏歸國見當時國中　年人格墮落道德淪喪戚然憂之因思上述諸法旣能收效於成人若以之訓練兒童其成效當更可觀乃著一書曰Scouting詳述在非情形及訓練之方大爲社會歡迎遂於一九○七年之夏在桃山白朗島避暑之處招集該地童子編爲童子軍一隊露宿島中而訓練之成效卓著此爲世界童子軍之第一團 
　　二軍字不合於現代思潮歐戰告終主張和平主義者莫不以戰爭爲世界之大浩刼而目光深遠之敎育家亦且提倡博愛主義近者太平洋會議復以裁减軍備昭告世界人方厭惡軍事而吾乃日夕對心地光明天眞爛熳之兒童名之曰軍是何異提倡軍國主義得毋與現代思潮相背馳耶 
　　三易起社會之懷疑童子軍事業傳入吾國未久能了解其眞諦者尙少贊成者但見其短衣革履手棍腰帶曰是童子而當軍是軍事敎育也反對者曰童子何必軍吾不願子弟之入軍也不論其爲贊成爲反對要皆失創辦童子軍事業之宗旨面足以阻礙其前途之發展者則一爲袪除社會懷疑計此軍字必須修改之又一理由也 
　　四與軍字原意之不合許氏說文軍圜圍也四千人爲軍從車從包者軍兵車也又周禮萬二千五百人爲軍若童子而稱軍則編制之人數及一切行爲自當與軍營脗合今察其編制則九人爲隊二隊爲團固絶非軍隊之編制也觀其願詞有「隨時隨地扶助他人」之語與軍人之以「殺敵爲果致果爲毅」爲旨者逈異規律有誠實之條則亦與「兵不嫌詐」之義大相違背此就軍字原意論實不合於此種事業之命名蓋無待深辯矣 
　　童子軍名詞必須修改之理由旣如上述則不得不覔一相當之名詞以代之無己其惟「童子服務團」乎考童子軍之事業可以兩語括之曰「發揮天賦本能」「練習人羣服務」彼種種課程一方固與童子以自身之便利而一方則養成其服務人類社會之基礎苟人人能以此爲鵠盡力爲社會服務則爭競攘奪之風不難立息而人類互助之說乃克實現名曰童子服務團雖亦與Boy　Soout之原名未必適合而要較勝於童子軍名詞之易致誤會國中敎育家不乏高明之士如贊成本會修改童子軍名詞之意見而或能提出更完善之名詞見示者本會無任歡迎臨頴翹企敬候明敎民國十年十二月中華民國江蘇童子軍聨合會 
[女青年會之幹事練習班]  
　　中華基督敎女青年會第二次幹事練習班現定於正月二十日起至二月二十一日止在上海崑山路十一號半舉辦該班課程由上海女青年會總幹事華景俠女士指導一切而由特爲此事來滬之中西諸幹事襄助辦理凡中國青年女子有相當之敎育於女青年會事業有深切之興趣或正從事於與女青年會有同樣性質之事業者皆得至該班聽講 
　　該班大體計劃中所包課程計爲聖經研究近今發生之諸大運動之討論女青年會之歷史政策及方法中國日常生活中音樂藝術及文學之講演西國幹事將在該班敎授課程者則有赫麗孫女士之工業狀况問題夏秀蘭女士之中國近代社會問題夏女士係北京女青年會社會服務部幹事服務事業成績卓著此次爲該班講演之事專誠來滬云 
[廣東小學女學兩校之展覽會]  
　　閘北寳源路廣東小學女學兩校昨於新歷年假期内在該校聨合開成績展覽會兩天聞作品千餘件分三部陳列幼稚部小學部女學部幼稚生之圖畫手工咸能表顧幼兒自然的天機小學女學部之書聨地圖剌繡等蒼勁優美各盡其妙是日粤僑之到會者有盧煒昌黃宇平吳耀庭唐耐修徐峙菘李瑞如諸君唐耐修譚仲良太太王太太吳太太等并當塲購去剌繡畫多幅諸君提倡敎育之熱忱於斯可見一斑兩日參觀者不下三千除人莫不稱羡不置云 
[北區公學之懇親會]  
　　海寗路北區公學於元旦假座愛而近路紗業公所開懇親會午後一時開幕男女來賓約八百餘人首由校長王遜致開會辭全體學生唱國歌校歌及歡迎歌次表演各種成績二十餘種均極純熟而尤以男學部之疊塔及滑稽拳術女學部之跳舞及水彩畫最有精采餘如英文會語商業演講國文讀講等亦頗清朗末復佐以學生趣劇職員餘興散會時己鐘鳴六下矣 
[華童公學校友會開會紀]  
　　昨日下午四時華童公學校友會假母校開本屆第二次常會先於二時半由體育部甲乙足球隊比賽足球雙方攻禦俱佳頗有可觀四時在圖書室開會到者百餘人會長壽南才主席首由書記黃建勛宣讀上次常會紀事錄全體通過次體育部總幹事樂君報告該部進行情形及同他團體賽球數次之結果報告畢提議倘隊員因比球時受重傷欲求本會卹助者本會應代付其醫費大衆通過樂君又係音樂班幹事故復起立報告該班經過情形次職業介紹部幹事王廷魁報告該部己組織完備章程及表格均己付印不日即可分送各處會員矣云云時己五點一刻即舉行茶話會慶賀新年監院康普君亦到會員邢友民等以絲竹助興幽揚可聽大受歡迎散會時康普君分贈各會員一九二一年英文敎育年報及留英須知兩書共值洋四五元之譜云 
[平民義務學校之慶祝會]  
　　文監師路上海平民義務學校於昨日下午一時假座愛而近路紗業公所舉行慶祝會到者頗衆先由主席陳瑞徵君報告開會辭畢繼有該校軰事長責履登演說義務敎育之重要及來賓翁國勲演說十一年後之希望及各種遊藝外並有巿民公學童子軍維持會塲秩序來賓甚爲滿意 
[同德醫學之同樂大會]  
　　麥根路同德醫學於元旦日開同樂大會游戲節目有女生之唱國歌男生之鑼鼓絲竹隻簧戲法魔術新戲等十餘項其中有趣味者尤以戲法雙簧魔術新劇四項爲最新劇「覺悟」描摹社會上之頑固家庭淋漓盡致及其後頑固家庭一變而爲新家庭尤醒人非淺自六句半鐘起至十二句鐘始盡歡而散 
[旅滬雅各校友會開會記]  
　　一月一日下午二句鐘旅滬雅各校友會假青年會開會會員到者頗衆首由會長余建勛報告曾中經過情形次請青會會總幹事曹雪賡君演說首述校友會之意義及新年之方針（New　Verr　poncy）微述反省問題十則演說畢乃進茶點來賓有（Mcssrs　WW·　Lockwood　and　Geldart）及蕭元恩君談話猪謎以助清興攝影旣畢散會時己五句鐘矣 
[工部局華童公學招生]  
　　工部局華童公學招生廣告云本公學在愛而近路及克能海路轉角本年寒假後於陽曆二月十三號星期一上午九時開學學費每學期四十元須以外國銀行鈔票在開學前預繳此次新生須年在十歲以上十二歲以下且須熟讀麥美倫圖畫公司之第一册英文讀本方能入選此書可向伊文思書館購取凡一家兄弟二人同來肄業者學費照原數减收百分之二十即兄弟二人同付洋六十四元凡兄弟三人减收百分之三十三又三分之一即同付八十元兄弟四人同付一百零七元兄弟五人同付一百三十四元兄弟六人同付一百六十元須同時繳付不得分繳本公學監院於西曆二月十號星期五上午九時至十一時收錄舊生二月十一號星期六同時考收新生本公學課程中西並重本公學專收公共世界納稅華人子弟學生投考時須自帶筆墨學生如患目疾及身體衰弱者槪不收錄如未種牛痘者亦不收錄學生皆須付大洋一元製備校帽新生更須另付大洋六元五角製備操衣該費須同學費一併繳付凡不願練習體操及運動之學生木校槪不收錄新生皆須預付本年運動費大洋一元本公學自一千九百零八年以來學生考入英國開橋大學及香港大學者己逹一百五十餘人由英美大學畢業得有學位者亦有多人 
[青年會今晚之演講]  
　　今晚（四日）青年會智育演講會敦請前中華基督敎青年會全國協會總幹事現任萬國青年會副總幹事巴樂滿氏主講「基督敎之眞詮」并由該會會長王正廷君主席總幹事曹雪賡君繙繹樂君駐華有年對於此帮風俗人情知之綦稔屆時蒞講當有一番宏論以饜聽者也 
[少年宣講團吳淞江灣宣講紀]  
　　本埠少年宣講團於前日（二日）派遊行宣講隊李士林鄭鎭昌王愼聲陳克家等先往吳淞在財神廟宣講（新新年之由來）（閘北越界築路之眞相）（烟酒賭之害）（自由婚姻之誤解）（何謂太平洋曾議）等題講時佐以圖畫頗能明白又雜以通俗游藝（亡國五更調）（勸世唱春）尤能得人歡迎註聽者一百二十餘人講畢該隊又往江灣在大佛寺前宣講（講題同上）聽者二百十餘人該隊回團己七時矣 
[中華書局同人進德會成立大會紀]  
　　中華書局同人進德會係該局職工同人所組織以增進智識高尙人格爲宗旨發起未久會員己逹千餘人爰於元旦日上午九時在靜安寺路該局總廠開成立大會首由會長陸費伯鴻君致開會詞副會長沈問梅君報告經過情形繼由陸費伯鴻左舜生黎錦暉諸君及來賓翁國勲君相繼演說詞多懇切而於勞工尤爲奬勉（詞略）次游藝如中華雅樂滑稽笑話表情歌舞新奇幻術京音清唱及該局之國語專修學校國語表演化裝歌劇等所演各節均饒興趣末由會長給奬徵求隊員分數最多者三人直至十二時攝影而散會 
[華東籃球隊比賽勝利]  
　　昨晚華東籃球隊與本埠西人青年會籃球隊在中國青年會球場比賽由格雷博士爲公正人七時半起賽第一半小時雙方球員以友誼的精神相對付故爲二十八與二十五之比相去不多惟第二小時雙方互相緊擊華東隊隊員大加策勵卒爲三十四與十一之比結果爲六十二與三十六之比華東隊勝隊員張則效胡詠萊所占分數最多隊長徐振東能以艱險之球投入球籃尤稱敏捷云 
[寗波同鄉會之團拜禮]  
　　寗波旅滬同鄉會於元旦上午在演講廳舉行團拜禮同鄉到者數百人並有各公學學生排隊到會分唱國歌會歌以誌慶賀旋用茶點面散次日各公學復皆放假一天各在學校開會補行慶賀 
[南巿錦發號歸併於總號]  
　　南巿鴻昇碼頭錦發號係法租界永安街太安里建帮所開之錦發總號分設由趙秉衡經理一切該總號開設多年營業發逹是以在南巿分設一家一年以來毫無蒂欠茲趙君欲另創新號於陰曆本年十一月底將南號歸併與總號至昨日本報所載荳巿街錦發號經珵之張某因投機失敗一節係另有張某個人之事與錦發建帮雜糧號毫無關係焉 
[海軍署委派浙清海局辦事員]  
　　海軍總司令署日前據浙江清海局局董蔣斌呈稱職局開辦伊始事務殷繁現值嚴冬正魚巿起風之際浙江洋船共有百數十萬每日來局編號領照日有數十號之多各漁船均係候潮開發不能片刻留延爲特續呈鈞署迅派幹練人員及司書等數員來浙駐局辦事以資襄助等情蔣總司令據呈後業己委派本署參謀戴錫侯爲浙江清海局駐局辦事員除令知汪海局蔣斌知照外並呈海軍部備案矣 
[利濟劵開奬紀]  
　　昨日爲利濟有奬正劵開奬之期午前在南巿久大碼頭總發行所内舉行茲將開出之五大奬號碼及經銷各票號錄下頭奬八千四百八十一號本埠廣萬源二奬三萬八千七百六十四號本埠廣匯源三奬二萬五千四百五十一號南昌福順祥四奬三千五百○一號本埠大利元又四奬八千○六十六號本埠廣萬源五奬一萬七千五百三十二號本埠大利元又五奬八千二百十八號蕪湖分銷處轉漢口義大利 
[内地自來水換管工竣]  
　　商辦内地自來水公司前因沿浦外關橋橋基由滬南工巡捐局動工拆卸鋪築平路所有橋樑大水管應行拆去改埋一尺八寸大水管將各處通水暫行緩慢茲聞此項理管工程己經竣事故自昨日起己照常通水其法商自來水公司之橋管亦己拆除從事動工埋管不日亦可工竣云 
[紹酒業籌建公所]  
　　滬上南北巿紹酒同業共有百餘家年來營業頗見發逹惟該業尙未設立公所遇有同業關係營業上一切事務無從籌議茲由該業董莊誠道章長生王品三陶匯珊等發起提倡建築紹酒業公所己向該同行諸執事竭力籌畫先行募集的欵預備興建公所並在大南門内麥家弄口購置民居基地一所以便即日動工建造公所云 
[爛泥渡救火會主任易人]  
　　浦東爛泥渡第九區救火會主任陣泉聲因遷徙營業請求辭職前晚由會長蔡織文召集全體會員在會所開會重行補選夏信齋宋　得票最多數當選爲正副主任嗣經各會員討論進行事宜而散 
[指控借銀不還]  
　　賚美律師投法公堂控稱於一千九百十九年間有陳新記將方單一紙向敝律師抵借銀四百五十兩當由李月舟王肩公兩人擔保立有料理據爲憑嗣因一再延不料理故此具控案下飭傳去後被告等均避不到案所抵方單係屬僞造至今始與李遇見故此扭案求請　追李月舟供商人與原告及陳新記等均不相識亦無書冩料理據之事實被誣控並延雷聲布律師代辯一切中西官判退去聽候傳到證人質訊明白再行核奪 
[不理貨欵之訊判]  
吳吉昌前投法公堂控蔡文財不理貨欵洋七十五元向索不理請求訊追詰之蔡文財供商人貨欵己經交與介紹人李其標取去判傳李到案再核在案昨又傳訊證人李其標供稱商人並無收到蔡文財之貨欵被告又稱商人與原告往來交易係憑李其標經手現李虧欠商人洋五十餘元劃抵欠欵尙少無多請核李其標供商人雖欠蔡文財五十元然與此欵不涉中西官會商之下判蔡交人銀並保限十天繳還原告七十五元李着交五十元人銀並保候蔡另行起訴訊核 
[租屋之糾葛]  
　　俄國人快却植延賚美律師代表投法公堂控稱原告前向陳世傳租得房屋一幢當付定洋一百五十元屆期被告不讓原告遷入向索定洋延不交還故此投案求追詰之陳世傳供實因房東不願租與洋人故此不租惟民人在該房屋内用去裝修費甚巨是以不願交還定洋繼由證人某洋人上堂聲稱當時向租房屋時被告應允無論西人等均可租賃故付定洋等語中西官判着被告償原告定洋及損失共計洋三百元交人銀並保限十天内繳付 
[新兵練習打靶]  
　　混成第六旅第一第二兩團各營所補之新兵自入伍來己屆年餘各種操法均己練習成熟惟實彈打靶迄未操練故由何旅長特令第一第二兩團劉王兩團長着將新補尙未習練打靶之兵主於元月三日起齊集西炮台地方實地操演昨日屆期由各該營長督領各新兵於清晨八時起皆赴西砲台練習計須兩星期竣事云 
[水警保護分卡]  
　　江蘇水警第一區沈區長以時屆舊曆歲暮所轄境内之稅所分卡如五庫德勝閔行嚴家橋等處均爲内河航船必由之道現正抽收稅釐暢旺之際皆有現洋巨欵存儲各分卡雖有巡船駐防恐警力單薄自當加派師船每卡各加一艘以重稅課故於昨日通令所屬各該管隊長迅速分别派船駛往保護矣 
　　尙有本埠新聞公布欄等博人後頁 
雜二 
[元旦自治令訥]  
　　人每謂北京政府言不顧行吾則謂北京政府言并不顧共言民國十年元旦所言之自治與十一年元旦所言之自治己自相矛盾何當局之善忘其言也十年元旦之自治令以自治與國家行政有關必欲强爲干涉責成内務部組織地方行政會議一若自治非操權於官廳不可十一年元旦之自治令則謂自治應由人民自動且深怪人民不引爲己責以自放棄其義務一若自忘其前此之不許人民自動者抑何不自顧其言若是也夫自治本應由人民自動本爲人民自身應負之責任乃無端而强爲解散又無端而將自治經費用盡人民迭次籲請恢復則不許然久久不許又不足以塞責於是乃欲以官辦自治自全其體面至今日而地方行政會議所議之官辦自治亦成畫餅於此不自責把持自治之非而反責人民之放棄而不自動言之亦可醜矣在當局不過以元旦日例須有一二堂皇冠冕之命令粉飾門面而遂不自覺其堂皇冠冕語適形其醜嗚呼是亦不可以己乎 
 
 

Page 16

 
 
　　　　 
本埠新聞二 
[百老滙路商聨會選舉改期]  
　　百老匯路商界聨合會原擬於四日舉行選舉茲因時間過促特改訂於七日下午一時舉行選舉職員大會 
[時間守約會之餞送宴馮梓材崔通約赴粤]  
　　國聞通信社云時間守約同志會於前晚七時在四馬路杏花樓大廳公餞該會總務主任馮梓材文牘主任崔通約回粤到者有趙南公楊春綠史觀濤數十人由史觀濤主席略謂馮崔二君係吾黨健者同人等缺一臂助深誌不樂然二君此次回籍擬辦敎育事業仍爲社會服務而崔君暮年壯志實爲難能可貴敬祝一路平安次趙南公楊春綠陳廣海陳家竇等均有贈言大致謂粤省巿政爲同人所欽仰二君回籍後將一切設置詳爲報告俾長見聞而資實踐次馮梓材答詞並分贈紀念章各一枚藉資紀念又次崔通約答詞觥籌交錯盡歡而散 
[水警隊長銷假]  
　　駐滬水警第三隊隊長王壽良前因染病請假十天現己假滿病亦痊愈遂於昨日呈請銷假所有代理之龔國樑業於昨日回第二分隊職務督帶師船分赴所轄防地各河道游巡矣 
[包探拔升與調差]  
　　公共捕房西探總目安姆斯脫郎以戈登路捕房包探毛伊文辦公勤奮應予拔升探目仍留該捕房當差昨己諭知毛探遵照矣 
　　又美捕房華探目馬阿美歷在公共租界新閘滙司虹口等各捕房當差己有二十二年近因其母年老多病急欲回籍故於上月杪禀准西探總目安姆斯脫郎辭職遺缺由安君諭令包探蔣阿林拔升匯司捕房包探王桂生亦於前日奉該西探總目諭令與北四川路捕房包探徐阿華對調均於陽曆元旦日分别到差辦公矣 
[檢查印花之衝突]  
　　調查商界印花稅之各委員連日會同二區二分駐所各長警在本境界内偵查前日查至薛家橋某米店中見賬簿上所貼印花不足該員等當將各式賬簿取去該店中人稱賬簿内有匯票銀五百兩巡警等不應前來强刦該員當將賬簿出示並無銀票向之詰問店中人不服行兇於是將店夥拘押警所候究 
[吃講茶互相打架]  
　　新閘路一千八百五十二號門牌某茶館内前日有多數人聚吃講茶先惟舌戰繼而動武經該管捕房包探王梅生與七百三十八號華捕查見將門毆之孔富子馬鶴林徐二毛殷錫耀徐三毛周福生等一併拘入捕房經捕房詢問之下以若輩均屬違章着各存洋作保聽候公堂傳訊 
[姑控媳謀斃親夫]  
　　滬南海潮寺南首建裕里有鹽城人張信仁向以拉黃包車度日今年二十六歲其妻徐氏與夫同年暗與同居之陳慶培姘識己有年餘張母董氏則另居在草鞋灣地方舊曆十一月三十日晚張信仁拉車回家食粥兩碗食後忽呼腹痛於是染病不起日重一日至本月初四日車送醫院求治當由醫生給飲藥水無效於初五日退回家中延至晚間七時許氣絶昨晨屍母張董氏屍叔張金樓等得悉往查之下即以張徐氏商通姦夫陳慶培用藥毒斃親夫等情報告一區三分駐所馬署員據報後以案關謀夫立飭長警在拘午後將張徐氏陳慶培等先後拘獲立會移送地檢廳一面着二十五保十二圖地保顧愼霖到廳報請相騐屍母等亦到廳稟請伸雪黃檢察長諭飭靜候派員往騐可也 
[命案不准私和騐得馬長林果係因傷致斃]  
　　商船會館附近新街地方居民馬長林與張壽根行凶衝突被毆受傷致斃由保報請地檢廳相騐一則己紀昨報茲悉該廳委派何檢察官沈檢騐員等到塲相騐屍父馬毛毛屍母馬張氏等投案供稱兒子素有疾病此次之死與人無尤求勿相騐何君不准飭吏騐得己死馬長林胸前兩肋一帶果受拳傷委係致命而死填明屍格判屍父等具結自行棺殮張壽根亦經警署派警押送到廳何檢察官諭令押候訊辦 
[范潘氏控王凝才重婚]  
　　王凝才被婦人范潘氏在公共公廨狀訴隠瞞己娶妻室與伊結婚將衣飾典質請求斷離並追赡養費洋四千六百元等情業由公廨派探將王傳案諭着交保過堂候訊 
[客棧内查獲烟具]  
　　老閘捕房捕頭前晚派華探陸根生協同西探出外調查所屬區域内大小客棧有無違章情事查至廣東路羣玉坊一新旅館内發現烟具一副當即將此項違禁物品帶回捕房稟明捕頭以該客棧設置烟具顯有供給寓客吸食鴉片之事論候稟請公共公廨出單傳該旅館主到案訊究 
[炒麵店夜不收巿]  
　　新閘重慶路三百六十三號門牌尹正文所開之炒麫店因深夜尙不收巿被一千二百五十四號華捕查見以該店違章據情稟由捕頭轉請公共公廨出單將尹傳案訊罰 
[三鴇婦迫妓拉客]  
　　查察妓察之西捕頭摩豪與八百二十五號三道頭華捕連日查得由東路三百三十一號福建路一百零四號北雲南路四十三號三處雉妓院鴇婦高氏·王桂生·謝阿大·均於晚間迫令妓女出外拉客殊屬違章現己摘錄門牌稟講公共公廨出單按名傳究矣 
[誣良爲盜之禀控]  
　　洋涇鎭巿經董潘某之姪潘瑜向在滬城爲漢口牛皮客商生理己歷多年人頗忠厚日前有開設小客棧之某甲向潘瑜聲稱水警偵探臘利頭阿五與飯店祥雲查有某盜案盜犯將爾牽涉爾應向伊等接洽否則受累等語瑜聞言大駭報告同族大動公忿以該阿五等不應誣良爲盜殊與潘氏合族及瑜個人名譽大有關礙業己聨名具稟投廳控告矣 
[拐女孩案之根究]  
　　徐州人金貴發住居英租界有女名大翠前日被居住恒通路之江陰婦人于胡氏串同漢中路之本地婦人周楊氏欲拐賣與粤人由金尋獲連楊氏之夫周瑞堂一併杻控四區二分所經倪署員質訊據于胡氏供婦人因家貧衣食不周故七歲男孩託周變賣議價不合由周寄養於法界周云往返車資己耗去不少汝若自覺過意不去可設法誘一女孩來立時能售洋五十元汝得三十元我得二十元婦人爲窮所迫一時糊塗出此下策求宥質之周楊氏供于胡氏前許往江北領女孩來滬變賣故代經手周瑞堂供民妻所作所爲槪不知情判一併轉解司法科核辦 
[包探查獲竊賊]  
　　朱桂生陳松山分别行竊南京路先施公司值洋一百元之綢緞新閘路居人徐阿三家之衣服前日被包探殷玉鼎居阿巧查獲拘入捕房押候解送公堂訊辦又史秀夫丁阿毛王阿連王大四人先後行竊漢口路福建路戈登路等處店舖居家財物前日亦經包探顧阿根吳柚生等緝獲帶入捕房稟由捕頭諭令押候查明失主以憑解究 
[警署長懸賞捉賊]  
　　南巿第一區警察署王金山署長現准十六舖等處各行號函請於陰曆年關之際援照上屆成案查拘碼頭竊匪禁斩過年一事王署長昨特面諭各棚長警以現值隆冬正宵小乘機竊發之時轉瞬陰曆歲暮各處商人與鄉民等來滬購辦年貨以及商家往來算賬收欵最爲緊要時機本署對於各竊匪拘拿懲押不能盡絶擾害商業治安莫此爲尤不得不加意查拿嗣後如能拘捕竊匪一名自當奬勵洋兩角各宜奮勇查拘以維地安寗云 
[失竊扭控管門人]  
　　無錫人董阿發住居曹家渡榮慶里上月三十日扭該里管門人郁芳根及看作塲人王阿林至四區四分所控稱民於前月二十七遷居該里當夜失竊皮箱一只内有金鎊金表鈔票金鈕等爲數頗鉅民妻晝夜啼哭郁妻來言於地上拾得田契方單送還民家默察郁與王頗有嫌疑請爲究追經李署員轉解司法科段科員質訊郁不認其妻拾得單契情事判還押聽候查明核辦 
[汽車傷人四則]  
　　昨日上午十時許有四百八十八號汽車駛經北四川路蓬路口撞倒行人馮菊子面部跌傷由虹口捕房一百六十一號華捕到來押令汽車兼送受傷人往同仁醫院醫治旋即帶該汽車夫入捕房稟候捕頭發落又有崇明人洪桂卿昨日上午十一時許行經白克路被某號汽車撞倒手臂腰腿等處受傷由新閘捕房一千二百十七號華捕抄錄汽車號碼另雇車送受傷人往仁濟醫院醫治又有某號汽車於昨日下午三時許駛經雲南路撞傷寗波人任祥有腿足當由老閘捕房五百七十號華捕雇車送往仁濟醫院醫治一面抄錄號碼呈報捕頭候示又法界霞飛路昨晚六時半有某號汽車駛過撞倒江北人馮阿貴頭部受傷血流被面由嵩山路捕房三百七十三號華捕瞥見當即前來將汽車號碼抄錄另雇車送馮阿貴往仁濟醫院醫治即將西醫所簽傷狀單呈報捕頭請究 
[救火車撞斃老者之相騐]  
　　前日下午英界西藏路愛多亞路轉角三官堂内失火當由法界救火會立騙皮帶車前往施救不料車經自來火行街口撞倒老者一名輾傷脚骨立時斃命己誌昨報茲悉老者年約七十餘歲面有花白鬚身穿元色洋綫布破皮袍子元色縐紗皮馬甲舊洋布棉褲白洋布襪黑棉鞋子秃頭無帽當由捕房飭採將尸車送同仁輔元堂騐尸所並在該尸肚兜内檢出大洋二元錢一百四十文當票七張眼鏡一付鎖匙一把餘無别物昨由中西讞員及内地張檢察官帶同沈檢騐員到塲檢騐得該尸委係被汽車輾斷左脚致命身死因無尸屬由堂棺殮厝柩義塚聽候家屬到來認領 
[普善山莊掩埋路尸之忙碌]  
　　閘北普善山莊辦理普通善舉成效卓著近因天花盛行孩屍愈多茲悉該山莊十一月分共收埋大棺念八具孩屍二千五百六十八具枯骨二十三錢施出小材六百七十三具中醫部施藥一千一百二十八號西醫部四千八百四十九號云 
[誌謝]  
　　周瘦鵑君編輯之（半月）第八期現己出版昨承惠贈一册書此誌謝 
來函 
[上海惠工銀行來函]  
　　敬啓者一日貴報本埠新聞閘載有以交易所僞支票騙洋敗露一節謂某銀行被騙去洋八千餘元等情查是日敝行適遇同等之事發生惟與貴報所載者似是而非按是日下午一句半鐘時華孚銀行及勸工銀行各持滬商棉紗交易所支票一紙華孚五千兩勸工八千兩向敝行收取經敝行行員查騐印鑑不符當即退還並未照付然銀行憤例退票亦不能將棧司拘捕而貴報謂照付不疑後將人票一併拘解捕房等云完全與敝行事實不合又貴報謂某行與某交易所有連帶之關係但敝行乃完全獨立性質並未與何交易所連帶關係或係貴訪事訪聞失實致以悮會素仰貴報主持公正特函聲明即希查正登入來函爲荷上海惠工銀行謹啓中華民國十一年一月二日 
[愼裕里黃宅來函失孩家注意]  
　　啓者敝宅舊車夫安慶之女秀寳年十歲三日前被匪拐去昨日經人路見送回據秀寳說該匪將伊領到一處見被拐小孩先有八名五六歲八九歲不等露宿草食不勝其苦次日　匪將伊塞口绑手未明送往何處路遇鄉親得救歸家該匪立時避去現己由安慶報案將匪獲解淞滬警廳但其餘被難之八小孩尙未搜出請將此稿登入來函欄内俾失孩之家見報得以訴請追究被拐之孩得以再見天日亦維持人道之一助也東中華路愼裕里黃宅 
公布欄 
[江蘇高等審判廳]  
　　民庭判决劉長發與俞康因債務及解除租約涉訟上告一案（决定主文）本案上告駁回林巧男與陸淦卿與執行異議抗告一案（决定主文）原批示撤銷吳趨坊巷一百二十四號張頌聲費予陸淦卿房屋應受訴訟拘束不得先行啓封沈杏泉爲不服上海地畜廳决定抗告一案（决定主文）本案抗告駁回抗告費用歸抗告人負擔高迪民爲債務涉訟不服江寗地審廳决定再抗告一案（决定主文）本件再抗告駁回再抗告費用由再抗告人負擔戚繼良與孔桐生爲賣地迷訟上告一案（决定主文）本件上告不合法駁回戚繼良與孔木林等爲買地涉訟上告一案（判决主文）原判駁銷本案發還上海地方審判廳迅予更爲審判陳松壽不服江寗地審廳撤回聲請之决定抗告一案（决定主文）本案抗告駁回抗告費用歸抗告人負擔陳文漢等一件爲催請傳審狀悉本案原卷尙未據丹徒縣知事呈送來廳候再今催卷到即予核辦此批沈宏業與沈宏鼎爲地價涉訟控訴一案（判决主文）本案控訴駁回本審訟費由控訴人負擔沈福根與范春榮私訴上告一案（判决主文）本案上告駁回陸希祥與許胡氏因田畝涉訟聲明控訴一案（判决主文）本廳民國十年九月十二日之缺席判决廢棄之原判撤銷仍維持民國七年七月二十日原確定判决之效力本案再審後之訟費由再審控訴人負擔殷季和與殷禹迪爲承　　訟聲明控訴一案（判决主文）原判撤銷殷禹迪在第一審之請求駁回本案訟費歸殷禹迪負擔陳江清等與陳鴻章等爲賣地糾　上告一案（判决主文）原判撤銷本案發還上海地方審判廳迅骒更爲審判朱慶華與阮旺祥爲存欵涉訟上告一案（判决主文）原判撤銷本案發以上海地方審判廳迅予更爲第二審　判姜寳璜爲不服上海地方審判廳决定抗告一案（判决主文）本件抗告駁回抗告費用歸抗告人負擔俞廷宰等與楊誦清等經界糾葛聲請回復一案（判决主文）本作聲譜駁回聲請訟費由聲請人負擔徐紫峰與徐俗卿爲損害賠償聲明再抗告一案（判决主文）本件再抗告駁回再抗告訟費發還 
　　世示黃承祖呈一件請發原卷到縣由呈悉查該民與徐潤桌等因海船涉訟再審一案前據該民聲明上告後即將全案卷宗函送大理院核辦在案所請發縣之處應俟大理院發送到廳再行核辦此批徐蓮松等呈爲縣署執行違判請求救濟由呈悉據訴各情是否屬實仰候檢發副呈飭縣查照原判依法辦理　批以上十二月三十一號 
[江蘇高等檢察廳]  
　　批示順賈氏狀及委任狀悉此案究於何時判决來狀井未叙明未便准理此示陶理堂狀悉仰候調卷核奪此批潘玉麟狀悉仰候調卷核辦此批宋永賢狀悉該民雖經控訴審宣告無罪不得謂與本案毫無犯罪嫌疑核與誣告條之純係虛僞者不何能越級具訴希圖反坐着自安分母再滋事可也此批劉開祥等狀悉本案能否撤銷之處廳向上海地檢廳訴請核辦此批李伯筠狀悉此案己經本廳函送同級廳請求易科罰金仰候决定書到廳再行核奪此批爲論知事案據無錫縣民人李宗唐呈稱爲再行陳明請求審查卷宗明白批示等情查本案前據孫炳辰聲明抗告藥經同級審判廳决定駁回對於爾父李受逹抗告部分井未予以决定該民如實有不服應具正式訴狀來廳以憑轉送審廳决定仰即知照此論右仰具呈人李宗唐知照趙鶴亭狀及附件均悉查本案前經同級審廳决定駁回並續經本廳明白批示在案毋庸多凟此批吕潤生狀悉前據該民對於附帶私訴部分聲明上告業經批准在案仰即知照此批金保元狀悉准予開釋此批郭裕三等上訴狀悉仰候調卷核奪此批李根林狀悉本案准予上告仰候同級廳移卷過廳再行核辦　批徐千雲狀悉前據該民聲明抗告業經同級審判廳决定駁回在案叩即知照此批吳永生據訴己悉仰候調卷核　此批胡濟丰狀悉候令宜與縣知事依法辦理此批邢熙明狀悉此案前己明白批示矣所請仍不准行此批楊茂軒楊伯寅狀及附件鈞悉候調卷核奪此批朱玉堂狀及附件均悉仰候調卷核辦此批王學富等狀悉查本案經調原卷候南通縣送卷到廳另行核辦此批俞朝法請求展期并委王紹鶴辯護呈遞二狀周有平等委陳立人辯護呈遞一狀顧幼章聲請展期呈遞一狀周有平請求迅予傳訊以免冤押呈遞一狀周生祀對於吳阿友請求補傳庭訊呈遞一狀林錦春對於劉金山案請求交保候質呈遞一狀劉振源等對於王寳田案請求宣告免罪呈遞一狀衛雄對於王敏行案委黃仲英代表呈遞一狀陳春山不服江都縣批示提起抗告呈遞一狀以上十狀業經本應查閱函送同級審判廳核辦仰即知照此示以上十年十二月三十一日 
 
 

Page 17

 
 
　　　　 
自由談 
游記 
[碧瑶游記（二）] [  顔文初]  
　　聞名繁盛都會火車公司關於頭等客位皆有規定每房安置幾人客位一滿即截止賣票（我國津浦鐵路頭等車每房祗定搭客四人）獨垊埠鐵路公司爲自己得利計當賣票時旣不限制迨搭客過多又不設法坐位任其肩摩背擦屏足直立頭等坐位如此則普通位逼仄情形必更不堪設想公司中管理腐敗於此可見一斑夫碧瑶之游或爲旅行或爲養病設皆如當日之擁擠則非有强健體魄必先困頓不堪游客中多政界鉅公何并未見及此任管理鐵路者日臻腐敗使遊客因以裹足也 
　　吾人在垊希蚋坐電車時每見歐美人士及菲地時髦少年遇有婦女後至皆爭先讓位深令人歎其風尙所趨有欲抬高婦女地位乃當日在碧瑶火車中有三四少婦後至求一坐位不可得不得己倚窗直立同車中歐美人士及本地少年並未見一起而讓位者可見平時在電車之讓坐位因爲時甚暫可以矯情爲之若長途風塵則先爲己計不願犧牲數小時之安閒爲博名高矣車以八點十分起程（比常時多延長十分）行未數分鐘至加勞干Caloocan有火車公司貯料所中置鐵軌甚多爲再事延長鐵路計畫徒以人工缺乏故收效甚緩此亦限制華工之成績也過波路社Polo見一墳墓上置一大砲子聞當一八九八年美菲戰爭美某司令在是地捐軀其遺體運往美國安葬事後更就死事地點築一高墳爲作紀念（美菲戰爭時美派掌兵事者五人一死於是地一死於品亞詩蘭省一中途遇剌惟二人生還馬革裹屍本英雄素志身後更留此一堆黃土動後人之憑弔盛名亦堪千古矣 
筆記 
[綺夢記（中）] [  范存忠]  
　　君知爲夢頗異之急擁衾起推窗見樓上燈火宛然君意伊人未睡耶時則月光如晝百步这外花影森然君好奇情不自禁疾趨出踉蹌深院足音跫然穿覆壁攀女樓扶梯而上至女室薄玻窗而瞰見羅鈿之牀陳設素雅無匹女郎偃臥其中神情姽嬧皓腕與絳脣相襯容華果絶代也美人酣睡不即醒君睨之疑不能自持此念特幣然而過少頃即止迨後此追思方思情種之蓓蕾正於此時耳雁奴曰少年人於樓窗燈影中望其情人乃天下至適之事然而其中仍存遺恨者則以咫尺蓬山不能即也君自一見此睡美人之倩影乃永鐫於心而不復漶滅矣夏夕君與杉兒納凉小圃斜陽影亂野花娬媚驀聞小兒女低唱流水小曲自然成腔不覺令人意遠時女方倚檻粉頸低垂似默憶前塵影事杉兒見其姊狂呼曰姊乎此即周先生也頃間爲我畫美人影丰姿綽約如吾姊也女廻面紅潮被頰此爲女面君之第一次然戸墟屏隙窺之獨詳一旦相晤故益覺抱慚無地也杉復舉紈扇示君曰此吾姊作品也君曰佳哉予肯以纨扇與我者我報以百美圖子一寓目當喜而不寐也杉兒大喜女聞之益嬌羞不可言狀不知其芳心中是喜是恨也頃之稍定乃互道寒暄自後女輙以畫本與君商榷不復作羞答答家人亦不之疑君自得此膩友客中乃不虞寂寞矣於是花晨月夕閒步綠蔭小團情話喁喁然咸能以禮自防未嘗及亂一夕女與君情話正濃女忽曰儂欲嫁矣君心中轆轤上下顫聲曰妹欲誰嫁者吾意...然雖不能偶君得君愛吾畢生亦可無憾矣然妹果欲誰嫁者君心煩意亂語呶呶不可辨女微笑曰嫁愛我者耳君乃解頤曰妹誠善謔哉吾愛聽之自覩玉容吾腦中幾無一刻之間忘汝乃以念汝之故徬徨中夜魂夢爲屬妹亦知吾之心緒否耶 
劇本 
[麻雀和小孩（二）] [  進德]  
　第二節引誘 
　　（小孩唱）小麻雀呀（雙）你的母親那裏去了（小雀）我的母親打食去了還不回頭餓得眞難受（小孩）你是我的小朋友我是你的小朋友我家有許多小青豆我家有許多小蟲肉你要吃吃東西和我一同走我的小麻雀（小雀）我的好朋友（同上）走罷走罷...我們是好朋友大家牽着手走... 
　　第三節　悲傷 
　　（老雀）啊呀呀不好了女兒不見了嬌嬌女兒年紀小飛飛不會高飛上樹梢渺渺茫茫路遠山遥往何處找靜悄悄剩着空巢時光不早好不心焦 
曲訊 
[蘇州伶工學校演劇] [  淡]  
　　南中曲帮近有崑曲保存社之组織探頤索隠則元音不致日以晦减精究於五音四呼之間則出字收聲咸歸正則夫能如是則在稍通幹墨者雖素未度曲而一聆聲音即能歷歷分明辯别曲文何致拂情而左顧哉社中諸君子己在蘇州倡辦伶工學校招集貧苦子弟延名師課授開拍半年成績己自斐然可觀異日學成旣不沾染舊伶工之惡習又可維繫古藝術於不墜惟經費拮据設施頗費周章社中熱心者因擬於舊曆元宵在本埠夏靈配克戲園演劇三天藉補校欵之不足扮演者多蘇崑滬名曲家淹雅博洽蜚聲社會之鉅子爲藝術而現色相亦吾曲帮之好消息也 
小說 
[十一歲（三）] [  倚虹]  
　　葉辛先生道這些鏢師固然閙得落花流水天昏地暗不曉得這十一歲的小孩子的敎育問題他家中族人可代他主持主持艾谷歎口氣道咳更不用提了他字一天到晚竟閙的是打架比槍誰還有功夫談到敎育誰還敢談到敎育别的不必說我且告訴你他家之塾裏全變作了鏢師寄宿舍他家的書籍書架全做了打拳頭的人擱眞刀眞槍書籍紙筆狼藉滿地也没人過問更可笑的華家之中有幾位老西席老敎員不忍見着這十一歲的小孩子失學還在那裏偷空兒講演講演誰知那不成器的本家族人心中老大不願意雖不敢公然反對擔掉老夫子却想了一個毒主意授意賬房裏不送老夫子的束修廚房裹不許開書房裏的飯菜可憐賬房先生和廚子大司務有時看不過不忍見西席老夫子餓着凍着偷偷的送點飯送點菜去走到天井裏被鏢師和打拳頭的看見了一聲　喝搶了就走你想這還成了什麽樣子如今華府幾位没改行的西席老夫子束修都是一年半年拿不到手枵腹從公無以爲濟差不多連師母的棉被全要當光了 
　　葉辛先生道聽到這裏無名火眞是按捺不住氣呈呈道一家人兒最要緊就是培植小孩子培植小孩子頂要緊就是敎育他有好敎育纔有好的小孩子没好敎育那裏會有好小孩子没有好小孩子那裏會有好的成人華家的人這樣閙法眞是全無心肝别的不去管他我最可憐的是這一個十一歲的小孩子我們總要救救他纔是艾谷道救這十一歲的小孩子不必用什麽奇謀詭計神算妙策只消攆掉了這班闖禍的鏢師將養鏢師的錢省下來好好的請幾個有道德有學問的老夫子悉心靜氣來敎育這十一歲的小孩子這小孩子果然能從十一歲受好好完全的敎育到二十歲三十歲的時候自然會處理家務這華家的狀况决不是今天這諸債臨門一種破敗决裂的樣子了葉辛先生道你這話眞不錯我們大家趕緊的去分頭的勸導鼓吹起來快快的救這一個十一歲的小孩子說完了一席話葉辛先生和艾谷便各自走散了 
　　葉辛先生出了和平公園的門一面踏着雪走着一面口中仍舊嘰嘰咕咕的道「世界上最可敬最可愛的是小孩子世界上最可憐的也是小孩子」（終） 
餘瀋[  醉痴生]  
　　譽我則喜毁我則怒此人之恒情也然毁我者使我返躬自省有則改之無則加勉不啻予我以敎訓譽我者則獻媚貢諛或轉有損於我乃世人不察以人之毁譽爲喜怒抑亦傎矣 
　　誌謝昨承先施公司惠贈白蘭霜四瓶芬芳細潤實駕舶來品而上之謝謝 
 
 

Page 18

 
 
常識 
常評 
[政治與經濟] [  漸]  
　　人類之生活於經濟中猶魚之生活於水故世界一經濟之世界也不能以經濟眼光解决政治而欲即以政治解决政治是爲必不可能之事 
　　然而今之熱心政治者不惟無世界之經濟眼光并無全國之經濟眼光一般政客無論矣即手造民國之人亦未免此病例如反對惡政府而欲以兵力推倒之其結果相持不下反使野心軍人因以爲利擴充兵額濫支軍費國事無絲毫之益而人民有邱山之累經濟之力日耗而政治之黑暗如故擾攘經年所得幾何詎不大可惜耶 
　　夫旣曰民國國民自有主權得良政府當於經濟方面以積極方法扶助之遇惡政府則可於經濟方面以消極方法制裁之不必以兵力倒政府也絶其借債之路斷其收稅之源在在足以使惡政府無生存之地而利國福民之事業國民仍可努力自營之此在國民之辨别力與建設力耳 
衛生 
[常飲開水之功效冬華] [  ]  
　　余素患便秘往往隔數日方大便一次且猶不甚爽利也緣是納榖不旺胸次常覺脹飽殊感痛苦購服巿售諸藥悉難絶根蓋旋服旋愈不服復發故亦聽之而不治久矣今據友人告予謂常飲開水可治便秘予因簡而不費如言以行今甫十餘日不特大便果通暢無阻且又得其他功效多種茲分述於後 
　　（一）食量增强自飲開水數日後遂覺胸胃寛舒向者一餐不及碗半今則兩碗有奇似猶未饜食慾也推厥原因蓋實有協助消化滌清脾胃排泄其中廢物之功能耳 
　　（二）心神安定從前夜輒失眠神志恍惚今於臨睡時略飲開水頗能安然酣睡此又能調和血行平肝清神之明證也（三）權可充飢將飯之時人恒易起飢意甚有刻不可耐者可於飯前進開水一大杯飢火即止矣予經試驗有效 
　　再近天氣寒燥飲食偶一不愼喉症即起若每日於飯前飲開水一大杯並略加食鹽少許則大便有序喉症亦賴以預防而無患也（不受酬） 
經濟 
[贈送禮物之改良談] [  余隠盡]  
　　習俗凡婚嫁喪壽等事親友必送禮物此等糜費毫無益處我見本欄早己反反覆覆勸人廢止無如國人皆爲習俗所囿難生效果據我看來旣然難以破除不如改送有益物具使受者得其用若是我不虛送彼亦不虛受豈不雙方得益麽茲述改良方法如下望大家起而圖之 
　　年節宜送書畫節令新年互送之物不外糕餅茶食水菓之屬此類食物皆有害衛生不如改贈書畫及有益之小說雜誌等年節閒時出而展玩頗有興味不但可以增長知識並可免去作嫖賭無益之舉豈不一舉兩得麽 
　　婚嫁宜送用物婚嫁俗送喜幛房畫及鞭炮蠟燭等物要知婚嫁人家此等物件收得充盈難以用了對於送客决不甚感情那麽送者豈不枉抛金錢吾意宜改送新郎新娘應用之物具如手巾牙刷桌椅以及洞房種種之陳設物品那麽人家免得花錢去買定然感謝送客且將來新夫婦見物感情可作永久之紀念品呢 
　　喪事宜送現金俗多送輓聨錫箔燭寳等無用之物而喪家尙須備筵酬謝雙方徒費金錢要知喪事多出倉猝若無大宗積欵即形困難吾望送禮者當以體恤人意爲念一律改送現金旣盡親友之誼又可補助喪家之用 
　　壽禮宜賑災民做壽一事最爲鄙賤若假做壽賺錢更爲人所不齒然逢壽期素有交際往來者不得不送禮物依我意思一律送錢壽家宜將錢集合並將擬辦酒席費取出一併移賑災民或捐作慈善事業不獨可免一番忙碌並可造福大衆我想賀客雖無宴飲决不鑡怪並生起敬之心也 
　　兒童宜送玩具兒童滿期或過十歲俗多送肉麵或衣服鞋帽等物要知肉麵僅供一飽無甚益處服裝迨小兒稍長即不能着不啻成爲廢物且足染奢侈之惡習鄙意對於兒童滿期宜送簡單之艮好玩具對於十歲宜送深奥玩具及淺近之圖畫蓋玩具爲兒童所最歡迎若日與良好玩具接觸耳濡目染有益心身豈淺鮮哉 
　　上列五種爲日常交際最普通之事茲特供獻改良方法望國人羣起實行之也（乙種酬） 
法制 
[說平政院] [  之人]  
　　平政院爲司法機關乎抑行政機關乎此吾人所應注意也按現行約法第十條云人民對於官吏違法損害權利之行爲有陳訴於平致院之權第四十九條云法院以法律審判民事訴訟及刑事訴訟但關於行政訴訟及其他特别訴訟别以法律定之平政院編制令第五條規定平政院依行政訴訟法就行政訴訟事件行使審理權行政訴訟法第一條規定人民因官署之違法處分致損害其權利者得提起行政訴訟於平政院由此觀之可知平政院雖係行政組織中之一種然其所掌理者非普通之行政事務而以行政裁判爲其專責者也且又非司法法院之一部分而與司法法院相對立之機關也（乙種酬） 
道德 
[我之持躬處世談] [  嘯]  
　　世途除　自古己然讀昔人蜀道難之作可以知矣現時社會人情愈趨奸詐無在不有鬼蜮之可虞故厭世者或則懼攖塵網潛居不出或則曾經滄海買山而隠然竊以爲因噎廢食此殊非計所謂人生者貴能發展所能貢之於世若人人盡抱悲觀盡作消極舉動吾恐世外桃源亦將人滿爲患矣且在寒士家有八口累盈一肩饑來驅我亦不得不與世周旋况天下有大道有岐途只須心地光明必能入彼出此吾人若抱定方針不爲惡社會所引誘以身作則和而不同則雖不足砥柱於中流挽救末俗亦可免失足之慮也茲本見聞經歷之所得錄與青年涉世者一商榷之 
　　（一）受拆白黨欺騙者皆在於財色二字我若不貪財不愛色彼安所施其引誘技倆 
　　（二）諺云來說是非者即是是非人故遇背後後人長短者不可附和 
　　（三）與庸人共處宜韜藏幾分若自炫己長則彼相形見絀必生嫉姑傾軋隨之矣 
　　（四）人無快意事惟隨遇而安則無適而非快 
　　（五）乞憐暮夜驕人白晝廉恥喪盡人格安在少年入世者當勿爲習染旣不可謟人更不可驕人 
　　（六）借人財物若忘却不還縱屬細微者在我以爲不足介意而在借者則以我愛佔便宜因之輕視矣 
　　（七）與人談吐宜求實在若信口開河聳人聞聽甚或狂言誕語必爲識者所竊笑 
　　（八）交友接物宜出之以漸且獻觀其人之誠詐以爲棄取須知萍水相逢一見如故之結交不可行於今之世也 
　　（九）遇欺詐之人不可揭其面幕但隨時隨事加以注意耳 
　　（十）朋儕相處非眞正知己若有出其所撰著學說請加討論者千萬不可指其疵瑕無論當與不當彼皆不願意也 
　　（十一）處親戚朋友當其得意時問候稍疎彼不介意當其失意時若疎於問候彼必以我勢利而芥蒂生矣 
　　（十二）人能以資人之心責己恕己之心恕人天下無不了之事也 
　　（十三）世有色厲内荏者亦有口蜜腹劍者不可以貌取人亦不可以言取人（乙種酬） 
敎育 
[我的舊曆新年消遣法] [  東亭子]  
　　我前天看了半泓君新年消遣之改良一則不覺得想起了我自己的舊曆新年消遣法我從前每逢到新年裏閒暇了没事的時候便同了我自己的哥哥或者鄰家的兄弟一天到晚的要骰子推牌九的從事賭博現在却大不同了爲什麽呢原來現在我們東亭旅外的人發起了一個東亭青年俱樂部這部中的部員大半是中學校大學校的學生所以在暑假中定了開辦義務學校使一般失學的人也得略爲有些知識并且各校的學生在這假期中不做别的不正當的事情那麽寒假中做些什麽呢我們想到寒假裏是舊曆時期裏也開辦義務學校學生是一定不會多的所以我們在這寒假裏便約集了同志表演警世和醒世的新劇藉此收些看錢補我們部裏經費的不足并且做醒世警世的新劇就是間接實施社會敎育也是很有益於社會的我們自己也就再没有空去做那從前要骰子推牌九的事情了非但不做有害身心的賭博反而做些有益社會的新劇還有一層這集會結社足以養成我們的團結心眞好算得一舉數得咧這便是我近來舊曆新年的消遣法不知道閱者諸君以爲好不好假使以爲是好的諸君也何妨照樣的做一下子呢乙種酬 
[寒假利用法] [  學文]  
　　光陰荏苒學校裏的寒假又快要到了吾們青年學生認眞去逍遥這個假期嗎毫不找些事情做儘管附和社會上那般人的氣習做没意思的歡樂什麽賭咧酒咧整天的混過去委實未免太說不過去罷我們天天高談改造社會自己却先不能履行這種紙上談兵的空調有什麽用處呢要知偌大一個社會高談改造談何容易呢我們先從纎小處着手把持着百折不回的精神將來才能收些效果便如這個陰曆新年我們虛耗掉光陰要多少呢這種不經濟的虛度時光那麽須得改造一下才行我們現在正當着寒假假期了應當做的事情很多咧像現在外交的空氣不佳這個太會誰都承認無滿意的希望了而人民智識程度那般卑下有般内地的農工竟不知現在太會有一回事也没有像這種關於國家重大的事情國民還不能全都知道那末國民程度也可想而知了我們正應該趁着寒假的機會回到本鄉去從事宣講的服務拿民和國的關係說給他們聽救國的要旨在提高國民的智識程度使他們都知道敎育的重要這個業務便是我們應做的事情啊還有新年的種種惡習像賭博和迷信等我們都應該拿情理去說服他們要知道這種種事非我們純潔的青年去做還待誰去做呢我聽得外國一般苦學生常利用假期去找工作做供給自己的學膳費我們白白地虛度這寒假倒覺問心自愧了（乙種酬） 
 
