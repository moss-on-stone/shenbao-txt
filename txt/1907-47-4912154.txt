# 1907 - 47 - 4912154

 

Page 1

 
 
   
 
 

Page 2

 
 
[電傳諭旨]  
　　正月初十日奉上諭瑞良奏查明上年江西被災各屬分别緩征遞緩新舊錢漕等項開單呈覽一摺江西南昌等府各屬上年春夏間雨水過多人秋以後又患乾旱被災情形輕重不同收成均甚歉薄若將應征新舊錢漕等項照常征收民力實有未逮加恩著照所議所有勘實被灾新建等廳縣並九江府同知所轄之南九二衛及勘未成災民困未蘇之南昌等縣并安義寄莊建昌等縣均着將應征新舊錢漕蘆課屯餉分别緩征遞緩以紓民力該撫即按照原單所開各廳縣村莊頃畆分數曁應緩銀兩米石各數刋刻謄黃徧行曉諭務使實惠均霑母使吏胥舞弊用副朝廷軫念民艱至意該部知道欽此同日奉 
旨舊土爾扈特扎薩克卓哩克圖汗布彥蒙庫著賞挑乾淸門當差欽此 
[論紳權（春）]  
　　自專制政體日益圓滿。官吏之權力。遂居絶對的地位。而上下之間。幾如天淵之相隔。民間之疾苦。則上不之聞。官長之威權。則下莫敢。抗。吾觀歷　史二千年來其現象未有不如是者也。自世界大通。歐化東漸。民問始知人人皆有天賦之權。而中日戰後。外欵疊增。民窮財盡之餘。又頗以横征暴歛爲苦。識時之士。遂議授權於紳。爲溝通上下保全民生之計。此其用意固屬至善。但十年以來。若學界。若軍界。若實業界。無處不有紳士之跡。而竟無事能食神士之福。其故何哉。吾甞推其原因蓋有二端。 
　　一紳士歸官派而不由公舉也夫人之取賴士者。取其人品學問。足爲人民之表率。則旣干預地方之政。自必善謀地方之益。故改革官制之新章。有董事會。有地方議會。皆用選舉之法。以覘名譽之所歸。而今之紳士。則半爲官吏所札派。旣爲官吏所札派。則其人必係。聯絡官塲之人。或拜督撫之壽。或賀司道之節。奔走宴會。方昕夕之。不遑。又何暇更問地方之事。而一二公正之紳。且望望然去之矣。此紳士無益地方之一原因也。 
　　一紳士聽官吏之指揮而不受人民之監督也東西各國。市町村之長皆以本地紳士充之。誰無親友。誰無族黨。顧不聞其有循私不法之舉者。雖其人格之高。亦地方議會之監督有以制之也。若今之紳。士。旣以夤緣官吏。得此噉飯之地。則其心以爲官吏乃衣食我者。一言一動。惟官吏之命是從。或用壓迫之手段。或削地方之脂膏。方恣。行其狐假虎威之計。而蚩蚩者氓。自揣人微言輕。雖心銜之而莫敢。誰何。是官權極重之時。猶不過受官吏之朿縳。迨紳士有權。反不啻。爲官吏添一爪牙矣。此又紳士無益地方之一原因也。 
 
 
 

Page 3

 
 
夫議用紳士之初意。以爲紳者亦民也。乃民之已有官職者也。其於。官塲之弊竇知之悉。民間之疾苦知之深。則官權或可因是而梢殺。民權或可因是而稍張也。不知紳者亦官也。乃官之已經致仕。或因。事在籍者也彼於服官之省。未嘗不恃其權力。以爲壓制人民朘削。地方之用豈有遄返故鄉。獨能洗心革面之。理且官塲中人。挾其金。錢主意父子兄弟亦所不顧。又豈有泛泛里民。獨肯。周旋曲護之理。要知紳士之用意。數百兩夫馬費外。一切非所願聞也。其更有甚者。官吏或因籍隷遠省。未能深知地方之情形。而有紳士以爲虎倀。則地方殆無寸草之可留。或恐民怨太深。未敢過爲横暴之舉動。而有。紳士以爲後援。則民命幾如倒懸之莫解。盖官塲之與紳士。未有。不狼狽爲奸者也。不然。賑濟乃慈善之事業。而辦賑可以起家。敎育。乃專門之學科。而頑固亦可厠席。主商會者恒偏徇親朋。呑公欵者且欺壓孀寡。彼官塲何以不發一言。而必爲之廻護也哉。其用意不。待智者而知也。而一般紳士之氣燄。乃可嚮邇矣。嗚呼。 
[專電揚州（正月初十日未刻）]  
　　饑民與菲徒勾結謀亂○淮安府淸河桃源各屬匪徒蜂起勾煽飢民聚衆搶掠勢極披猖安徽邊界亦有匪徒出沒亂象已現頃已由營隊馳往兜拿獲匪數名（有） 
[京師近信]  
　　前江西臬司余肇康因前年南昌敎案致挂吏議茲由法部調爲左參議其右參議則爲前刑部郎中王世琪余係瞿軍機之親家而王則瞿軍機之同鄉也 
　　陸軍部參議現在尙未補人聞練兵處軍政司副使姚錫光及委員朱彭壽皆可望補惟朱資望甚淺今竟有陸軍參議之望京師人咸艷羡其便宜 
　　郵傳部未被參劾以前京官視綫咸集於此以其所管理者爲輪郵路電等優缺也向之運動家日奔走於張唐兩宅之門祈寒無間自陳昭常施肇基被參後兩宅之前車轍始鮮然陳施二人之膺此異數議者譁然而司員中乃有李總管之子人反怡然安之 
　　郵傳部兩侍郎聞須畫權而治左侍郎管理輪船郵政右侍郎管理鐵路電報各部中無有如此辦法者此一特色也 
　　民政部内外城巡警總廳廳丞前經奏以裁缺鴻臚寺少卿榮勳試署内城廳丞候選道朱啟鈐調署外城廳丞現屇一年經該部奏陳試驗有效請予簡授實缺奉旨允准 
　　熙彥由農工商部右叅議擢升侍郎超越兩級人皆疑之後知其由振貝子保薦摺中有才堪大用學識優長等語故蒙兩宫特擢自新政頒行朝廷用人原不限以資格然非振貝子之具有種族思想恐亦未易邀此殊恩也（了） 
[西報紀郵傳部近事]  
　　唐侍郎移交鐵路關防○郵傳部侍郎唐紹儀已將督辦東漢正太滬寗鐵路之關防統交郵傳部各該鐵路欵項亦已奉北京政府之命歸度支部管理 
　　施肇基辭差避謗○前者余曾提及郵傳部右參議道員施肇基（唐侍郎之親戚）於奉旨開缺前即已自請解任現又托病請開去京漢鐵路總辦差其故由於守舊之御史交章彈劾謂施肇基年輕不諳吏治也 
　　參議缺將簡滿員補授之懸揣○唐紹儀近日兩次奉旨申飭不得謂與直督袁世凱無涉因唐侍郎於奏請簡派陳昭常那晉（卽現任大學士與日本爲友那桐之弟）施肇基充郵傳部丞參之前曾商之於袁督今陳施兩人皆已奉旨開缺而那晉仍舊供職是亦北京政府信用滿人之一證傳聞袁督已飭陳昭常仍充京張鐵路總辦所遣郵傳部叅議兩缺恐仍簡派滿員補授不問其於鐵路郵政輪電各事曾受敎育或曾經歷練否也 
　　唐侍郎慈眷已衰○唐紹儀現頗鬱鬱不得志已决定俟新年後奏請開去署理外務部右侍郎郵傳部左侍郎兩缺大約此事西二月杪西三月初必可揭曉中國官塲皆稱唐侍郎如奏請開缺必蒙允准因唐侍郎已失皇太后慈眷兼失滿洲政府之權也且唐侍郎如或告退必取法伍侍郎廷芳遄回廣東原籍 
　　慶邸勸張尙書勿遽乞退○郵傳中尙書張百熙現患病曾兩次密商慶邸謂郵傳部事務重要自問學淺才疏願行告退慶邸嘱以目前不可告退因皇太后怒意未釋如請解職恐將再遭嚴旨申飭 
　　吳侍郎抵京○郵傳部右侍郎吳重熹已乘京漢鐵路火車於兩日前到京俟召見後即行到任 
　　立交通館以儲才○張尙書唐侍郎以郵傳部辦事乏才因與政府商議設立交通館造就學生用西法敎授以備將來派充鐵路郵政輪電等差以上譯字林報所載西二月十二號北京訪函 
[測勘杭嘉路線杭州]  
　　杭嘉接續蘇境之路線由總理湯蟄仙京卿偕同勞繆二工程師挨次測勘於去臘二十三日自嘉興之王江涇勘至海寗之硤石派委紳士吳輔臣君爲購地董事與商會總理顧君等分赴紫薇山伊橋等處沿途詳細繪圖測勘毫無阻碍直至除夕始行回省現擬於上元節後再往插標購地以便核算土方布置一切云（秀） 
[示諭地主限期領價蘇州]  
　　滬嘉鐵路在長洲 
 
 

Page 4

 
 
吳縣二縣轄境内應用基地茲由購地局總辦寶子觀大令會同長洲吳縣出示曉諭長洲各地主限正月初十日起至十九日止吳縣各地主限二十日起至廿六日止統至元妙觀購地局領價不得自誤（必） 
[札飭勘覆請開市塲江寗]  
　　近有人條陳江督請開闢翔作爲市塲江督甚韙其議業經札飭上海道將章程地叚詳細查勘禀覆以便人奏（是） 
[允准截留實官捐逾額銀兩奉天]  
　　奉省實官捐逾額多至三百萬兩經趙將軍電奏截留已誌前報茲已奉旨准其全數截留（未） 
[湘紳電責張提學長沙]  
　　湖南留日學生多有流入革命黨者係張提學鶴齡前總辦湘省學務時所派遣近日湘紳王先謙張祖同葉德煇等聯名電致奉天責問張提學謂其濫選匪人幾釀大禍云（月） 
[滬道詳送浦南加展輪船泊界圖]  
　　滬道瑞觀察日前詳禀江督略謂滬關稅務司前擬寛展大輪停泊界限曾經職道禀奉外務部電復飭與稅司理船廳妥定限制商訂章程業經節次磋商酌議三叚辦法（第一段）自白蓮涇港起至製造局船塢止祗准應須入塢修理之船曁已卸空而不起下貨物船隻在江心停泊（第二叚）自南碼頭起至白蓮涇港止祇准裝載木植曁煤炭兩項船隻在江心停泊起下貨物（第三段）自十六鋪橋起至南碼頭止該段内之浦東一面所有各碼頭均仍准其照舊停泊起下貨物如遇有另造碼頭情事須先請由該管領事照會監督查核辦理其浦西之南市新馬路沿浦一帶不准洋船曁各大輪靠攏碼頭稅司將以上三段辦法在加展泊界圖上分註明白送交各國總領事察閱均各認可茲特檢呈圖說具文詳送仰祈咨達外務部存案備考並乞批示（星） 
[吳御史奏厘定外省官制請將行政司法嚴定區别摺]  
　　掌京畿道監察御史臣吳鈁跪奏爲厘定外省官制請將行政司法嚴定區别分期實行以維法權而杜亂本恭摺仰祈聖鑒事竊臣前見總司核定官制王大臣奏稱今日積弊之難淸由於權限之不分以行政官而兼有立法權則必有藉行政之名義創爲不平之法律而未恊輿情以行政官兼有司法權則必有徇平時之愛憎變更一定之法律以意爲出入以司法官而兼有立法權則必有謀聽斷之便利制爲嚴峻之法律以肆行武健舉人民之生命權利遂防害於無形其言深切著明洞兄癥結於立憲各國之精義昭若發龔惟是變吏伊始欲一舉面臻完全之域其勢有所不能方今普通敎育甫有萌芽上下議院一時未立則立法權不能驟與行政權分離實朝廷不得已之苦衷爲臣民所共噲至司法獨立揆時度勢最爲切實可行伏讀本年九月二十日上諭刑部著改爲法部專任司法大理寺著改爲大理院專掌審判等因欽此仰見聖明燭照於審判權與法務行政權之區别辨析至精以大理院爲全國最高之法院者即爲全國審判官與一切行政官對峙分立之基　嗣大理院奏請定審判權限一摺内稱中國行政司法二權向合爲一今者仰承明詔以臣院專司審判與法部截然分　自應將審判權限等級區劃分明次第建設力合各國行政之制度至各直省審判衙門應俟官制厘定由法部咨商各督撫次第籌設等因奉旨依議欽此則是各省審判制度之應行變通早爲聖明所兪允中外有識之士　謂此次厘定官制惟司法分立一事最得預備立憲之本原莫不延頸企足以待法院編制之成立然而繩墨之吏安其所習蔽於其所希聞或爲種種疑似之談以相撓阻揣其用意不外三端一曰國民程度之未及一曰審判人才之不足一曰行政官權力之寢微而已矣夫以中國人民爲不應受獨立法院之審判者此不通事理之言也澳門香港向爲中國人民之逋逃藪其程度可知而葡英二國以其審判法施之矣台灣向爲中國禮敎之所未及其程度又可知而日本以其審判法施之矣然猶得諉之曰邊地至内地通商口岸各國租界羣行其領事審判之權未聞以華民程度太低致生異議彼方用其審判於中國民人而我轉謂本國人民不應受獨立法院之審判臣實痛之至　審判人才之不足其說似矣然昔日之州縣不外科舉勞績捐納三途未必素習審判之事一旦身任行政官遂舉一切民刑訴訟付之審判而不疑今若行政與審判分離向之以兩事責一人者今惟以一人專一事夫兼營旁鶩上知猶苦其難用志不紛中材亦堪自勉而轉謂人才之不足此又　之所未喻也至其行政官權力寢微則尤　一偏之見夫官吏所以有行政權者國家予之也權之所在雖以督撫大員不必身親斷獄而其權自尊若夫假審判之權以自便其作威作福之私而肆其武健嚴酷之手叚此正聖世之所不容而宜加屏斥者也臣考東西各國古制其行政司法初亦不分迨後法理日精漸圖分立行政官得盡心於敎養而無濫用權力之事故民事日新司法官得以法律保障人民故獄無寃滯倘法權獨立果有妨行政官之權力則彼各國何不守其自古相　之舊俗而好爲是紛紛也且使行政司法併爲一官而無貽害於長治久安之計固不妨置爲緩圖乃臣熟查世界各國之情形與夫内地民生之疾苦竊以爲司法分立關乎時局安危者甚大而有萬不可以再遲者請爲我皇太后皇上剴切陳之夫國家者主權所在地法權所在卽主權所在故外國人之入他國者應受他國法堂之審判是爲法權中國通商以來即許各國領事自行審判始不過以彼法治其民繼漸以彼法治華民而吾之法權日削近且德設高等審判司於膠州英設高等審判司於上海日本因之大開法院於遼東其所援爲口實者則以中國審判尙未合東西各國文明之制故遂越俎而代謀更以東三省近日情形言之長春以南徧地有日人長春以北徧地有俄人旣徧住日俄之人民勢將徧設日俄之法院民習於他國之法律遂忘其爲何國之子民法權旣失主權隨之言念瘃此可爲寒心夫及今而改良審判其收效已須十餘年溯甲午至今曾幾何時添口岸已十餘處此後十餘年中雖内政竭力整頓外權且日進而無窮若夫因循苟安坐待法權之侵削則逃犯不解索債不償赴愬多門人心大去無論治外法權不能收回恐治内法權亦不可得而自保矣是司法制度之不可不分立關乎外交者其一也臣嘗觀自古致亂之故有二一則由於民財之窮盡一則由於訟獄之不平顧民財窮盡尙有拊循賑卹之方惟訟獄不平繳成變故者則鬱怒猝發而不可收泰西各國百年以來皆病行政官之專横而改設法堂公判之制由是民氣漸靖治化日隆中國審判向由州縣兼司簿書塡委積弊　生非延擱多時即喜怒任意丁役視爲利藪鄉保借爲護符往往一案未縫而家產蕩盡一差甫出面全村騷然遂致驅民入敎于涉横生民敎相仇變起不測匪徒乘機煽惑釀爲厲階是國家欲藉州縣官以宣德達情而州縣官以濫用法權反致民離衆畔推原其故則以州縣事繁旣須撫字催科而又勞心訴訟跋前　後兩無所居賢者竭蹶不遑不肖者遂恣睢自逞且審判一事須平日熟諳法律而案情萬變悉待推求行政官以日不暇給之躬用之於非其素習之事必致授權幕友假手書差枉法艦刑何所不至又以層層節制顧忌良多未免曲徇人情無獨立不撓之志若使司法分立則行政官得專意愛民之實政面審判官惟以法律爲範圍兩事旣分百弊杜絶是司法制度之不可不分立關乎内政者又其一也事勢之孔急如彼斯制之易行如此即不宣布立憲揆之聖世卹民保邦之意尙當毅然决行况明詔旣頒國是旣定無論官制如何遷就惟此司法分立之宗旨萬不宜爲浮說所搖方今訴訟各法漸次編成法政學堂漸次設立雖審判各廳不能使全國同時並舉而預備之法實行之期或分省而試行或分年而舉辦必須籌盡於事始豈宜更俟諸異時應請飭下厘定官制王大臣悉心核議具奏𨑙賜乾斷施行海内幸甚臣不勝　切屏營之至謹恭摺具陳伏乞皇太后皇上聖鑒訓示謹奏（民） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學部咨辦實業學堂鎭江]  
　　學部咨行各省督撫速辦初等中等高等實業學堂及藝徒學堂如有捐助此項學堂經費者並准照章從優給奬統限六個月辦成咨部立案初八日鎭江府承太守已奉到此札矣（文） 
[通飭各學堂造報一覽表奉天]  
　　提學使前奉學部公文飭將奉省各學堂校名經費敎員學生學校住址發給一覽表按格塡寫報部以憑考核現已由提學使通飭各學堂趕速造報以備彙齊報部（未） 
[裁革考費江西]  
　　江西考優前經通飭限於二十以前一律取齊所有向來註册投文以及辦卷等費經提學司出示裁革以示體恤（成） 
[鎭郡議設商團體育會鎭江]  
　　鎭郡商界同人現擬仿照上海商團辦法設立商界體育會特於初八日午後在萬壽宫會議商會總理協理諸君以及紳商學界到者甚衆公舉吳君爲會長另舉副會長幹事員等各數人各商家報名入會者頗衆每名　捐體操衣費洋一元特别費用隨人樂助俟議定章程卽行開會（文） 
[史念祖以副都統記名奉天]  
　　奉省振撫保案業經趙將軍具奏現奉批廻史念祖著以副都統記名其餘在事人員交部核議（未） 
[示飭首府赴任杭州]  
　　新選杭州府卓太守孝復於本月初七日奉浙藩信方伯牌示飭令迅赴新任（夫） 
[派員赴湘調查營伍武昌]  
　　湖南軍界自改新制後一切操練不知是否合法張宫保特派督練公所叅謀總辦前廣西右江道易寳甫觀察往查以期切實整頓（卜） 
[新舊軍大操誌要陜西]  
　　陜省各軍於客歲十二月十九日在校塲合操大致分新舊兩軍互相攻擊新軍勝而舊軍敗操法亦尙差强人意惟陜撫曹中丞督同藩臬兩司仍用舊日閱操式高坐堂皇軍界中俱引南北洋大臣立視之例嘖嘖私語同時陸軍學堂高等學堂及紳立小學堂學生俱着操衣整隊往觀獨中學堂客籍學生數十人着長衣一隊郎當而至觀者皆目笑之（卜） 
[東三省公報改名日報奉天]  
　　東三省公報議於今歲大加改良禀由將軍提學使改爲日報並請札飭各州縣派銷并聘湖南趙必振爲總撰述（未） 
[平康記豔奉天]  
　　奉省大西關外警局新造二弄名曰平康里滬蘇南來各妓多於此賃居焉選勝徴歌日無虚夕未浹月已添 
至十餘家南方人士更趨之如鶩盈門車馬不減滬瀆風流（未） 
[兄弟爭產釀成命案續誌寗波]  
　　鄞邑月弓山某姓兄弟因爭奪山地釀成命案已紀前報茲悉月弓山實係葉公山去臘葉茂昌葉茂德兄弟二人爭奪山地互相口角新正初四日茂德糾集多人將茂昌瓦窰縱火焚燒茂昌忿甚遂紏衆將茂德毆斃現鄞縣高大令已飭差將茂昌獲案訊供收禁聽候詳辦矣（行） 
[營勇捉賭被毆寗波]  
　　某營勇丁四人於初八日至方井頭地方捉賭各賭徒見其勢孤遂號召多人將勇蜂毆一時觀者雲集擾攘不堪勇等始則極力抗衡嗣因愈聚愈多力不能敵遂各鼠竄逃逸（行） 
[烟館聚賭拒捕傷人蘇州]  
　　蘇垣桐芳巷口明園烟館於前夜聚賭經巡捕入内拿捉該店主竟喝令多人將巡捕綑縛毆打幸某巡弁經過聞聲入視卽將該店主拘局移送元和縣請辦竇大令訊供後卽飭釘鐐收押流氓公所一面飭將烟館發封現該巡捕傷勢沉重醫士不肯担承大令遂將該店主改收外監再行核辦（爲） 
[嚴懲刦盜淸江]  
　　近來淸江地方搶案疊出現由營縣購獲盜匪梅敬甫孔季雲盧銀燕等三名押解道署發縣訊問供認夥刦漕捐分局開鎗拒傷事主並當塲起出贓証錄供申詳楊道以贓証確鑿的係正盜値此災民四散匪類混雜立卽派員覆審一俟訊實卽當就地正法以寒匪謄云（有） 
[匪首瘐斃蘇州]  
　　候補縣丞洪福淸實係紅帮頭目洪三前由丹徒縣捕役查明禀縣解省發交長洲縣監禁在案本月初五日洪忽患病斃命縣主蘇大令當卽禀請上憲札委元和縣鄰封相驗飭傳家屬領屍棺殮（必） 
[地甲串竊擬罪蘇州]  
　　前者華亭縣某圖地甲朱寛串同積竊姚子卿及丁某翁某至莘莊鎭孫同豐染坊竊取巨贓一案迭經蘇州府發審局研訊供詞游移現丁翁二竊亦經該縣緝獲解省訊供屬實業已擬定徒罪不日卽當起解矣（爲） 
[私梟拒捕鎭江]  
　　新正初七日東台縣左近有私梟與緝私巡勇相遇開槍拒捕勇勢不敵什長王某頭部受傷旋經練勇協力拿獲梟匪二人捆送緝私總局通詳各憲聞上台以該梟形同化外目無法紀飭卽嚴行審訊照例懲辦以重鹽綱（文） 
[認領荒地江寗]  
　　句容縣屬官荒田地屢議開墾未果現經王明府邀同紳董招佃試辦歲入之欵撥充巡警學堂經費聞所有荒地已由佃人盡行認領矣（文） 
[吉金樹畜有限公司試辦章程鎭江]  
　　一集股本公司設立溧陽縣境西北鄉丫髻黃金諸山之麓招集十萬元每股十元合成萬股購置山地二萬畝股份分四起招集先由創辦人認集二萬元作二千股以備購地造屋置買耕牛農罰等費永遠常年一分二釐起息歸七年後躉給謂之措資培元股於去年四月杪缴足冬季再招二萬元分作二千股儘今年三月杪繳足爲優先股隨給股票息摺先照常年八釐起息七年後加息四厘永遠一分二厘今年六月再集二萬元分作二千股儘十月杪繳足爲續優股隨給股票息摺先照常年八厘起息七年後加息二厘永遠一分此後再集股份仍每股十元分作四千股謂之普通股先儘老股附入永遠常年八厘起息以明年冬季截止將來公司設有侵虧及中止等情槪歸創辦人是問照此辦法創辦人肩任甚重而又首籌鉅欵開辦宜稍予特别利益今定七年後每一次餘利先儘創辦人提出二成照認籌股數公分以酬造端艱鉅之勞然後再將此七年餘利歸均利條例攤派庶照公允二辦法按公司地畝劃分六區各置一局建住工所五間飼耆廠十間總局設在鄰境金壇薛埠鎭墾　暫用舊法擇山麓平衍之地種桐柏高聳及邊瘠之地種松衫山凹臨水之地開作竹林另闢菓園種桃李葡萄等樹斜坡向陽之地種桑麻茶 
 
 

Page 10

 
 
樹餘地開種雜糧擇可蓄水之區挑築塘壩分溝爲騰留種稻穀將來再推行電料魚肥諸法爲農塲進步 
三估費山地價目及購地一切費用合荒熟計之每畝約扯七角五分二萬畝計一萬五千元以一萬二千畝種松每畝松秧八百株約一元二角計一萬四千四百元以二千畝種桑每畝桑秧二百株約一元二角計二千四百元以二千畝種麻每畝麻秧一元計二千元以一千畝種竹每畝竹鞭三元計三千元以五百畝種茶每畝茶秧三元計一千五百元以五百畝種桐柏每畝樹秧二元計一千元以五百畝種菓木每畝菓木秧五元計二千五百元以一千二百畝種旱榖雜糧每畝肥料籽種一元五角計一千八百元以三百畝種稳穀每畝肥料籽種一元半計四百五十元耕牛二十四匹每匹五十元計一千二百元農噐二千元工人薪食每名六十元一百名計六千元草屋四十間每間二十元計八百元牧養稚畜一千元桑麻茶竹桐柏菓木等地墾費每畝一元計六千五百元開塘築地等薪食費約計二千元工人鋪蓋每名約三元計三百元動用物件總局分局七所每所約一百五址元計一千零五十元執事人薪費約一千四百元分局局用每年約計一百二十元總局局用每年約計四百元除當年應付宫利外所餘股本留備廣工畜牧之用（未完） 
[德國郵船公司大開慶祝會]  
　　初九日柏林電云德國郵船公司開會廢祝時德皇特派普魯士親王代表往賀德國各境及外洋各處亦皆致電道賀 
[英國君后定期出游]  
　　初九日柏林電云英國　后擬於西三月間巡幸地中海並順道至意大利國海口數處遊歷 
[美國新定亞洲人遷美禁例]  
　　初九日柏林電云美總統羅斯　已將僑民遷居美國律例批准禁阻亞州人入美 
[郵船失事傷人]  
　　初十日倫敦電云大東鐵路公司郵船柏林號自哈維去海口開往荷蘭國霍克海口將至其地忽爾失事沈　者有一伯四十一人兼有搭客在内當時該郵船欲駁入港口適撞於北碼頭搭客水手齊集船尾漂流至沙岸邊 
[法國巡洋艦撞沈日本輪船]  
　　初十日倫敦電云美國紐歡連海口來信謂法國巡洋艦克勒舊號撞沈日本輪船一艘日本火夫溺斃共有八人譯文匯報 
[日僑仍不服僑民入美之新例]  
　　初九日東京電云僑庽蝦夷島及嘉禮尼亞省之日本人仍致電抗議美日兩國擬訂之僑民入美新例東報議論此事謂日本雖不籌報復之計然日本對於美人之受傭於日本者亦可訂嚴峻之章程以治之是固理所應得者也 
[南斐洲特國之選舉]  
　　初九日倫敦電云南斐洲特蘭斯哇國選舉業已揭曉波亞人國民同盟會被舉較之進步黨畧占多數惟本擬由國民同盟會舉任首相之沙羅孟業已失勢故當由蒲薩君另行組織一内閣上議院議員已由薛爾彭伯爵指名推舉矣譯字林報 
[二尹捉賭被辱吳淞]  
　　前晚吳淞西鎭董公館紏衆聚賭爲河鹽廳景二尹訪悉立即帶同差甲前往捉賭不料月營勇在内被其肆毆二尹旋赴寶山縣請王大令知照該管營官從嚴懲辦（草） 
[上海官事]  
　　前署江南提督福建建寗鎭總兵徐傳隆浙西鹽捕營統領候補道徐庚陛江鎭絲捐委員候補縣林紹貽五庫厘局委員候補縣萬銘璋湖南採購桑秧委員候補縣凌釗等昨均先後到道分别拜會禀見蘇省農務局委候補縣張峻基昨到道禀辭回蘇道庫大使陳陪基楊家渡巡局員蕭泗勛禀辭赴蘇貨捐局總辦候補府志元滬軍營管帶龍鎭國昨均由蘇返滬到道禀知（車） 
[擬催整頓牙稅]  
　　去年上海縣遵奉章程將所有牙稅加十倍徴收并飭牙紀經承淸查無帖私開及舊帖隱戤各鋪户勒限三個月内一律查明造册送核嗣因頭緒紛繁一時未能查竣故此事並未實行現聞縣宰王大令擬俟開篆後卽須飭差嚴催矣（車） 
[公廨書役限一個月戒烟]  
　　公共公廨書差於去冬奉關太守諭令限六個月内有烟癮者一律戒絶前日復奉太守嚴諭統限一個月務須一律戒盡如違斥革不貸（偏） 
[美國華盛頓大總統誕辰誌盛]  
　　今日爲美國開國大總統華盛頓誕辰美人皆放假休息停泊口内外之兵艦皆懸旗伸慶美國公會　於蘇州河路天安堂内開會慶祝本埠官場如商約大臣呂都統公廨關讞員等皆往賀美總領事羅思治海關造册處稅務師馬師敎士卜舫濟以次演說呂都統亦宣讀頌詞開會時復有美國士女數人相繼奏樂唱歌以表慶祝之意頗極一時之盛（助） 
[撤退西探]  
　　法捕房西探頭目巴利接差未久忽奉總領事傳諭麥總巡撤差遺差暫委副捕頭恩實利君庖代一俟麥君由西貢回滬再行遴選精練之探接充（丹） 
[斥革挾嫌誣控巡捕]  
　　前日四馬路羣仙戲園司閽巡捕協同六百十八號捕扭嚴四福至捕房以嚴欲看白戲不允即被紏衆兇毆捕頭訊之嚴稱向爲書業生意前與該捕有隙故被誣控捕頭飭探查係實情即禀明總巡將二捕斥革（偏） 
[英美兩捕房會同捉賭]  
　　四馬路老巡捕房麥代總巡與西探頭目矮姆斯脫郎君及十五號西探等於前晚更深時至美界捕房會同五十四號西探赴頭壩三萬昌烟茶館捉賭當塲拘獲賭從四十名及一應賭具帶入捕房管押今日解送公廨請究（令） 
[嚴懲勒索賭規護勇]  
　　道轅護勇近有向某處賭檯勒索規費之事爲瑞觀察訪聞嚴諭該管帶澈底淸果按名究辦管帶已遵諭查明立將犯事護勇多名分别責懲以儆（車） 
[惡棍押候解省]  
　　惡棍周永發即已斃巨棍范毛毛之妾弟去年由縣訪拿到案旋被央人保出近又爲總工程局訪提到案陳裁判官查知周爲去年蘇撫陳中丞訪拿未獲之人因卽押候解縣聽候解省訊辦（夏） 
[限拆私栅]  
　　總工程局董因境内栅欄甚多前經分别諭令拆除乃私栅依然未去實於巡警有阻昨已飭知各叚地甲查明限拆矣（永） 
[控究縱火]  
　　英租界勞合路一百十五號薙頭店於前晚九點半鐘時打翻洋油燈以致滿屋皆火由鄰人帮同撲滅不致成災事後各鄰人以該薙頭店新保火險銀五百兩恐有縱火害人情事咸赴捕房控訴捕頭飭探王阿巧查明核奪（　） 
[火頭被拘]  
　　美租界徐昇記籐椅店起火各情已紀本報茲悉捕房以徐昇記保有火險銀二千兩現據中西探報稱該店賑目不符而衣物又早經運出實屬縱火圖賠當將火頭徐某拘入捕房押候送廨訊辦（西） 
 
 

Page 11

 
 
   
 
 

Page 12

 
 
行所同啓 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[濟良所又查獲幼妓]  
　　前日有人函致濟良所内稱山東路朱王氏所開妓院有幼妓等情西女董卽據情函知老閘捕房捕頭派出一百零一號西探及華探王阿巧前往未鴇妓院内查出幼女吳阿毛馬金珠吳順寳王阿招等四口帶入捕房轉送濟良所暫留俟今日送廨請示（偏） 
[上海縣案]  
　　前日吳文錦扭陳揚眼到縣控被誘妻呑物帮審洪明府於午後提訊吳供開設紅木作歇夥陳揚眼每乘小的外出即向妻子徐氏勾引昨檢衣飾併被串呑多性扭求究追徐氏供陳因急需向婦人借去銀鐲一對緞單衫一件付質並無不端之事陳供同明府以陳不應私向婦女借物喝令掌頰五十下徐氏掌頰廿下交吳領回管束判陳具結不准再到吳家○羅阿炳乘王桂桃家内無人撬窗入内竊得衣物控經三林塘巡局獲案起贓給王具領外將羅函解到縣明府訊供不諱判發改過局收押三月察看酌奪○著名賭棍瞿某事以誘賭騙財爲事昨經縣差緝獲同黨唐友松一名解請明府訊供不認判押候查明証據再行訊辦（尾） 
[總工程局紀事]  
　　開老處灶之朱阿毛投西區警局控被袁揚全攫去金戒衣服昨由局解案陳叅軍訊得因賭起釁判朱罰洋兩元袁責二百下押候交保○偵探夥某甲見張嘉秀深夜持有路車以其形　可疑拘局請訊據供車向友人處借來孫明府判交保車存局○朱仁卿至局探望在押之金子　私給小洋十角爲當値處查知解案請究明府判即逐出小洋充公○東區巡警見李阿三持鍚燭台一副形跡可疑解案請究奉判贓存案候原主具領李斥退（永） 
[公共公廨案略]  
　　前日午後兩點鐘讞員關太守以捕房積案過多與美白副領事升堂會判茲錄於下陳子露與金阿二互毆由捕拘入捕房搜出私鑄銅元五百餘枚解奉公廨判候提到供出之顧子卿再核茲顧在逃無獲由捕解請訊結太守商之美白副領事判金交保陳押候移請浙江省太平縣查提顧到案再訊○舟子唐阿土將妻何氏推入蘇州河由捕救起昨送至案氏供平日丈夫相待　好此次小婦人自行失足落水求恩免辦太守判唐具再不凌虐結將氏交領完聚○成衣匠王成州私將李富卿交製之綢衣料押洋化用報由捕房派探拿究太守以犯事在境外判王押送寶山縣訊奪○曹劉氏形似瘋顚　日至陳祥太京貨店購取洋緞等料分文不付由陳子和報捕解究太守判押送南翔交家屬具領○流氓毛阿和徐　來戴福生蔣木生等持帶刀鎗欲至南市與打鐵連生械鬥經中西包探拿獲起出刀械手鎗彈子於前午後解究太守判還押俟拿到羽黨再辦○楊金海誘拐崇明婦人顏許氏價賣未成將其女孩賣去得洋十元經包探楊掌生拿獲　究太守以要証在城内判原被告一供送上海縣就近究辦○鉅昌永號主張子林收買祥記恆興瑞家等所失之皮毛一案解奉訊供押交李姓各倩已詳去臘本報前午後解案復訊張延律師穆安　投案請將張交保出外尋交案内人証太守判張須有人保銀四千兩方准保出限十天交人一面將賑簿移請商會及美國皮公司查核進貨價目復斷（莊） 
[公共公廨晚堂案]  
　　顏高氏控失姊丈陳坡葉硬借洋元奉中西官判押候過堂再訊前晚由襄讞委員王肇之明府提訊氏供丈夫已故夫姊丈陳坡葉强欲借洋五百元求恩究辦訊之陳供因氏將姑兇毆不肯養瞻故向理諭明府判陳交保由親族理楚○張鍚元控周毛毛圖賴鹽價洋元亦奉明府提訊張供被欠鹽洋八十餘元求追訊之周供祇欠洋五十一元明府著交保先還三十元餘於本月還淸（莊） 
[法租界公堂案]  
　　法馬路傅順興鞋子店於前日起火茲捕房查知該店牆璧上掘有一洞察其情形火從洞中竄至同興年糕店因將年糕店主及學徒拘入捕房據稱店已盤與某甬人接開捕頭命交保將某甬人交案澈究○匪棍混名小石卵子及夏阿狗揚阿三等專以紏黨横行欄刦途人銀洋爲事捕房屢拿未獲昨爲包探所見一併拘入捕房押候從嚴懲辦○陳阿二昨持衣服噐具赴押店求質爲包探撞見即將人贓拘入捕房押候解辦（西） 
[美租界捕房事]  
　　舟山路某西人宅侍者陸金山金淸明私取洋東金戒由中西探將陸金拘入押究○兪壽生昨至公平路泰昌木作圖竊由司更人潘阿弟扭交七伯七十八號捕帶入捕房押究○洪安淸竊蓬路邢張氏家呢被由捕拘入押辦○西華得路成衣店主報稱前晚走失十四歲婢一口請予飭查捕頭允之（西） 
[黃必讀棲霞女俠小傳不准複印（五）第五節（不容置身局外）]  
　　三月之望爲日矅日。余晨登古塔。視石案上。前詩尙在未知俊伯曾又來否虚左坐待。久之不見其來。臨北牖眺望。絶無人影。而時已亭午余又返校。途中遇同宿舍生永井荷風。問何往。荷風曰。將往游鶴巖寺。問已飯否。答謂已午膳訖有頃矣。又轉問余曰。君乃自古塔來耶。余大驚。問何由知之。荷風曰。嘗見君往來是間。故以臆測之當如是耳。余曰誠如君言。乞母爲外人道也。荷風問何故。余曰。僕喜寂靜。恐俗客相擾。幸秘之。荷風聞余言大笑。曰此地陰僻如牢獄。人且避之不遑。誰與君相擾耶。况君之爲人。又冷如冰霜寂如鐵石。誰喜與君晤對者。語畢。竟别去。 
　　余至校中出五十餘錢。遣齋夫爲余購麫包糖餅各數枚。齋夫誤買至數十枚之多。然念此物可以久貯。携置塔上。以供酒後之餐。計亦殊得。時余不甚飢。僅食麫包兩枚。餘者皆以巾幞包之。携之登塔。置於壁橱内。坐望牖外黑雲冉冉若有雨至。 
　　少頃。有欬唾聲。審聽之漸聞步履之聲益近。心知爲俊伯至矣。立而待之。則一古時裝東之美少年也。是時國中未盡改裝。亦無足異。然余驟見之。頗驚訝。且睹其面顏。綽約流盼。翩翩若僊子。又似曾相識者益訝絶。問曰。辱臨者。豈非俊伯先生乎。其人曰。唯唯。久殷景慕。特來奉敎耳 
余與爲禮。肅之坐。問曰。先生何時曾見僕。且知僕之獨游此塔。而屢以大作相貺也。俊伯曰。僕有甥與君同塾。爲僕言之。因知君淸標絶倫。甚切仰止之思。急欲拜識道貌。適兩次奉訪。俱未得晤。今日始獲親雅範。幸甚。 
　　余略遜謝。急問其甥爲誰。俊伯曰。此人未嘗與君通訊候。雖言之。君未必知。余疑卽荷風。固詰之俊伯曰。乃岡雪峯耳。余熟思果不知此人。 
　　俊伯又謂余曰。智慧如足下。乃亦迷信神僊之說。竊甚怪之。余愕然曰。僕固未有此思想。俊伯曰。然則足下非求長生之術。殆參禪耶。不爾。何爲枯坐是塔。而自棄若此。余曰否否。浮生若夢。不願以此身作影戲也。 
 
 

Page 18

 
 
俊伯曰。足下自謂亦有死之一日否。余驟聞此語。愴然棲絶。歎曰旣有此生奚能免死。俊伯曰。然則有每當夕陽在山。草木零亂。或孤燈將。滅。雨聲斷續之際。能弗感觸於懷而黯然銷魂否。余又歎曰。是誠不能俊伯曰。與其枯寂悲感而死。孰若奮勵神經爲世界造幸福。爲乾。坤補缺點。不幸而死。猶有偉跡留於人間。則此一死已勝於生。苟能功成身在。自造之福。更有不可限者。若此庶。幾不虚此生也。况現當黃種式微。白禍西來之時代。世界中豈容有一人置身局外者哉。余聞俊伯語。心甚韙之。然卒不欲以此身爲泡影中之傀儡。故亦不願聽受之。欲與之辨難而又無可措辭。於是默然相對久之。 
　　譯者曰。旣有生。何必死。旣有死。又何必生。問之彼蒼。彼蒼不能明告我。我於是生亦可。死亦可無可無不可。若是。則爲與世浮沉。大不可。 
　　我生以前。我欲不生。我未能。我於是旣有此生。但求所以樂吾生者。酒可樂。我樂之。色可樂。我樂之。聲可樂。我樂之。若是。則爲荒淫。無度。又不可。 
　　我之將死。我欲不死。我未能。我於是旣有此死。更不妨速死。水中可以死。火中可以死。白刃之鋒可以死。叢花之間可以死。荒蕪之地亦可以死。若是。則爲自戕其生。又不可。 
　　我之生天之。我自棄此生。有大罪過。我之死。天死之。我自棄此 
死。亦有大罪過。然則生也。死也。皆聽之天可也天。曰不然。汝可以。生則生。可以死則死。一生一死。吾與汝共勉之。 
　　列星聞之大呼曰。我不願生。亦不願死。天曰。嗚呼噫嘻。汝不生。焉有汝。汝已生矣。焉得不死 
　　列星又大呼曰。悲夫嗟哉天也。天不生。焉有天。天旣生矣將亦有。死。天曰然。 
　　然則人於生死之故。又何必存悲樂之心於其間。飢寒也。窮困也。忍之須臾。同歸於盡矣。然而有不能須臾忍者。則必避所悲而求。所樂。求所樂而不得。則必競爭。始則競爭者二三人。繼則競爭者。數十百千萬終則競爭者遍於地球。於是乎不言死生而言競爭。嗟乎嗟乎。蘭軒乎。俊伯乎。譯書者乎。讀書者乎。生乎。死乎競爭乎。 
來函 
[皖撫恩中丞電]  
　　商會總董李公有觀察李佑三觀察中外日報汪頌閣中翰時報館狄楚卿太守申報館席子佩觀察奉賑委員孫鏡湖大令公鑒接李蠡純侍郎電知承諸公垂念皖北災區慨輸鉅欵以拯饑溺仁漿義粟銘與百萬災黎九頓以謝再公有觀察捐欵鉅萬應專摺奏奬請示銜名以憑核辦銘靑 
[壽筵移賑]  
　　客臘陳彥淸先生交來許潤翁强仕大慶親友祝敬洋五十元灾以酬答親友酒筵費五十六元共一百零六元移賑江甯七邑水灾祇收之餘謹代復黎祝潤翁曁諸君福家锦長于孫繁衍也[  源通銀號謹白]  
 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
財並自行得使錢文雖爲數無多亦屬不法業經奴才等此飭交廳重責遞藉管束福森泰交出之公產約據一百八十一張飭交該署叅領達恆泰分别發還各該佐領選派妥員經管徴租歸公其私收之地價市錢三百千發交土默特學堂充作經費應許錢文未得免追蒙兵圪旦等　無不合均予省釋孀婦雲碩佈民翠環訊出懷疑誤控應免深究未到各証案結免提以省拖累所有奴才等審明已革叅領詐財峻訟各情擬辦緣由是否有當理合恭摺具陳伏乞皇太后皇上聖鑒訓示謹奏奉硃批著照所請該衙門知道欽此 
宫門抄十一月初七日法部大理院廂紅旗値日無引見慶王謝在紫禁城内乘坐四人肩輿恩廣東遺缺知府錫廉謝恩召見軍機 
署兩廣總督新授雲貴總督岑奏爲粤省勸辦捐輸人員有裨餉需籲懇天恩敕部仍准照章給奬摺 
太子少保頭品頂戴署理兩廣總督管理廣東巡撫事新授雲貴總督臣岑春煊跪奏爲粤省勸辦捐輸人員有裨餉需籲懇天恩敕部仍准照章給奬恭摺具陳仰祈聖鑒事竊臣於光緒三十二年七月二十五日准吏部咨會同政務處等衙門議覆御史劉汝驥奏保舉過瀘請定限制一摺内開勸捐嗣後母庸給奬並以臣保奏勸辦粤省捐輸人員係在奏定新章之後不得復行奏奬等因欽奉諭旨恭錄咨行到臣遵經轉行欽遵查照竊維保舉一途爲朝廷名器所關自應倍加鄭重而羣策羣力亦非此無以爲鼓舞之方近年捐務勢成弩末各省捐局林立互相爭攬幾同竭澤而漁全賴勸辦之員勞瘁不辭或遠涉外洋或周歷各省多方設法始克勸集巨欵臣每接晤勸辦各員惟有勉以大義及以聖恩甄叙曲爲奬勸俾廣招徠粤省庫欵支絀萬分入不敷出遇有緩急每藉捐爲挹注之謀前此奏辦實官捐升等項彌補西徴軍餉現已奉命停捐而欠餉所短尙巨廣肇水災賑捐祗有虚銜翎枝封典捐生已難踴躍然得尺得寸尙資補苴本年春夏間霪雨爲災西北各口衝决基圍賑濟急需即多出於此欵臣前奏保勸捐出力之道員朱榮璪等一案捐集銀兩甚鉅不無微勞足錄所有開保之員臣嚴加删汰照異常勞績請奬者祇有九員照尋常勞績請奬者祗有十四員實已再三核咸並無冒濫論出奏之日誠在新章之後溯辦事之勞實在新章之先合無仰懇天恩俯准敕部將臣保奬勸辦粤捐之道員朱榮璪等仍照原擬核給奬叙以昭鼓勵出自逾格鴻施臣爲籌欵助餉餉見是否有當伏候聖裁所有粤省勸辦捐輸人員仍懇照章給奬緣由謹恭摺具奏伏乞皇太后皇上聖鑒訓示謹奏奉硃批該部議奏欽此 
河南巡撫張奏爲職商捐輸鉅欵有裨賑工援案懇請奬叙摺 
河南巡撫兼管河工事務臣張人駿跪奏爲職商捐輸鉅欵有裨賑工援案懇請奬敍恭摺仰祈聖鑒事竊照豫省本年夏間雨水較多開封鄭州等屬同遭水患田廬人畜各有淹沒損傷居民蕩析流離情殊可憫業經臣附片奏明一面與司道籌商先行撥欵撫卹並請展辦賑捐在案際此庫儲如冼捐務弩末之餘正慮杯水車薪難免顧此失彼旋據湖北職商選用知縣劉人祥具禀該職向在漢口經商今聞河南積潦爲災特捐制錢二萬串託友　運來豫散放義賑並聲明不敢邀奬等情當經飭司委員會同該職商倩來夥友將解到捐欵制錢二萬串轉運災區按户散給小民嗷嗷賴以更生嗣因鄭許兩處河道淤塞據劉人祥續捐制錢五千串作爲挑濬河工之需裨益民生尤非淺鮮現據該府州禀經藩司瑞良核明詳請奏奬前來臣查該職商劉人祥藉隷楚北因聞豫省被災先後慨捐鉅貲至二萬五千串之多按照現時錢價値庫平銀二萬餘兩救灾恤鄰不分畛域實爲近今所罕覯雖據稱不敢仰邀奬叙究未便沒其急公好義之忱查奉天善後賑捐原准請奬實官近年如廿肅俊秀董恭因捐助賑銀二萬五千兩經前陜甘督臣崧蕃奏請賞加二品頂戴以道員分省補用業蒙時旨允行有案今劉人祥事同一律核其所捐銀數按之奉天捐章由雙　知縣加捐道員多至三倍有奇卽按十成例銀亦道一倍若不破格給奬實無以彰善行而勵將來合無仰懇天恩俯准將湖北雙月選用知縣劉人祥以道員歸部銓選俾昭激勸出自逾格鴻慈除將該員履歷咨部外理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
宫門抄十一月初八日農工商部郵傳部正藍旗値日無引見召見軍機 
調補貴州巡撫湖南巡撫廣奏爲長沙衡詶永州三府灾賑辦竣摺 
調補貴州巡撫湖南巡撫臣龐鴻書跪奏爲長沙衡州永州三府災賑辦竣恭摺仰祈聖鑒事竊照湖南長衡永三府屬地方於本年四月間因湘流暴漲沿河兩岸均被水淹沒田廬小民蕩析離居經臣設立籌賑局分别委員查勘散放急賑接辦常賑並請開辦賑捐先後奏明在案查此次災區甚廣飢民衆多原查曁聞賑績歸之户陸續增至七十餘萬張頣待哺情　可憫　以靑黃不接適承上年荒歉之後囤積米穀各埠多被漂沒而出產各州縣民問又各爲自保之計禁止出境以致米價日見翔貴老弱相携就食絡繹於途旣虞其流離失所而各處痞徒又復紛紛强糴情形岌岌有不可終日之勢不得不兼籌並計除赴下游著贛漢口各處採辦米二十餘萬石並罄竭公儲之穀以濟民食在事各員殫盡心力不辭况瘁俾窮民實惠均霑逐漸安業近省及濱湖一帶秋收較早修復潰皖補種晚禾亦皆芃茂黃實體察情形尙稱中稔當於七月底將省城内外賑撫平糶各局一律停　綜　饑黎至數十萬之衆閱時逾四月之久其間採購米石雜粮及修隄撫恤醫資藥遣運脚夫馬等項銀錢穀米一併牽算約共用銀百萬兩以外蒙恩賞發帑金及本省官紳捐欵曁外省協濟之欵共銀五十餘萬兩又息借各商號銀二十餘萬兩懸欠不敷之欵爲數甚鉅此外各屬借糶之穀因欲抵制市價不令增漲均係减價糶售其中折耗尤多現在新穀上市亟須買補還倉除收糶價外亦須籌欵稱補湘省財力異常竭蹶將來僅持賑捐塡遠而收數多實殊難預然　此一項亦别無籌措之策惟有督飭在事各員紳設法招徠俾期集腋成裘以資稱補茲據布此使英瑞會同善　籌賑各局　道計請　奏咨前來除飭司局俟各處報册到齊查核截數 
 
