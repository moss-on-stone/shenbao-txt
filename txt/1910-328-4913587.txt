# 1910 - 328 - 4913587

 

Page 1

 
 
   
 
 

Page 2

 
 
上諭 
[監國攝政王鈐章十一月初一日内閣奉]  
　　上諭外務部尙書鄒嘉來署陸軍部尙書廕昌署郵傳部尙書唐紹怡正紅旗漢軍都統色愣額度支部右侍郎陳邦瑞正黄旗满洲副都統祥普均著加恩在紫禁城内騎馬欽此軍機大臣署名奕劻毓朗那桐 
徐世昌 
　　宫門鈔十一月初一日召見軍機趙淵俞明震榮福 
論說 
[論開平礦事]  
　　慨自國勢積弱外患侵陵二三大臣巽懦昏庸　頇從事致一遇重要交� 
涉棄疆土如敝屣而不之惜顧其所以損失主權捐棄國土者祗以伈伈俔俔無能爲役耳非視國土如囊中物任意賣去以博私利也若張翼者以國有之礦產公家之土地私自立約售諸外人此其喪心病狂又豈伈伈俔俔者所可以儗試問開平礦之淪諸外人日言收回而未有效者其罪魁禍首非張翼而誰乎近聞張翼尙以中外合辦欺惑朝廷姦詐之說聞者氣憤聲其罪狀以告我國民義不容已緣極論之俾朝野上下共圖責令收回之策焉　　 
　　開平礦局開始於光緒元年自開辦以後逐漸推廣在東亞各礦中實爲首屈一指至光緒十八年間張翼始以道員督辦此礦庚子亂時李文忠抵大沽卽託俄人遣兵護礦幸得無恙迨至大局粗定張翼乘喪亂之餘作賣礦之計與英商營謀以圖大利乃有移交約副約賣約之立事旣就緒則詭言資本欠缺托爲中外合辦欺罔朝廷比以局員及地方官認爲中外合辦在礦局懸掛中國龍旗與英旗相對並峙英人飭將龍旗落下且至外部詰責於是開平礦務乃有交涉而翼所爲之狡謀乃以次而露矣方袁世凱在北洋時以龍旗升落與英使爭論得見張翼發給洋員德璀琳代理移交憑單曁德璀琳出賣礦局合同張翼移交礦局合同旋以詰之張翼則仍稱係中外合辦公司並未賣與英公司已遣訟師赴英國控訟旣以控訟無效翼請自赴倫敦爭辯乃徑往然　訟多年並無把握近以紳民之公憤直督之堅持稍有頭緒可望收回而張翼猶敢持中外合辦無須費欵收回之邪說熒惑朝廷試問以中外合辦之空名而受喪失主權亡没土地这實禍稍有人心何忍出此吾不知政府諸公何以不嚴拒之而尙令狂悖之說得以肆其口也 
　　以國家莫大之利源一旦亡失交涉多年竭力爭執乃有端緒各省人土方冀指日收回而又兢兢乎有不得收回之慮而張翼必欲持責認副約之言中外合辦之說者以當日立約時英人許翼以終身爲新公司督辦也且許以寛給酬報也翼爲私計自以不收回爲利而收回爲不利然移交約所載凡開平煤礦原定十里礦界以外之所有礦產並推廣及於與礦產相連之利益全行包括在内所以秦皇島則不准中國兵輪停泊矣唐山礦廠則不准升掛龍旗矣胥各莊運河則不准民船行駛矣　州煤礦則要求禁阻開採矣若使長此不收回在開平礦界附近百數十里之地尙何主權之能及其所失之利源亦復何可計算斷送國家之地利損失國家之主權以塡奸人之慾壑尙何國之有爲不寗惟是張翼旣擅自賣之而朝廷不責翼收回則此後奸人繼起將競以國家之土地售諸外人以博厚利朝廷不及覺人民不及聞而國土固已日蹙矣豈非古今未有之奇聞乎是故責令收回自爲不易之主義亟宜嚴加督促弗使奸欺 
 
 
 

Page 3

 
 
　　之言尙得騰諸其口然而奸人運動之術百出而不窮政府諸公亦鮮有持嚴氣而不動者然則所可望其責令收回者惟資政院議員耳民選議員頗有以　直聞於時者開平礦事安可不竭全力以爭之哉安可不竭全力以爭之哉 
要件 
[龍參議建章上皇帝萬言書（九）（續）]  
　　丁凡學業本無窮盡宜組織學會以資研究也查各國發明學理興日俱新晚出之書皆當研究故各國無不設立學會以廣衆益宜由學部堂官提倡捐助圖書妥定章程其規矩須整齊嚴肅不得在會内擊球讌會作爲俱樂这地每期由學部派員蒞會監視如有條陳學務之事可以隨時接洽至各部調用學生不得兼數差俾得專心辦事以養成人才大凡學生初次回國無不𤎮心欲爲祖國辦一事及考試得官後習染漸深於是� 
妓館茶樓終日沈溺奔走王公權貴冀得差使以供揮霍而五公大人務任用學生之虚名紛紛派遣凡學生稍通逹者無不兼數要差日無暇晷焉能再究心學問遇有爲難事件每每强不知以爲知渠亦甚覺自苦但騎虎難下不能不爲一時辯給之計而禍遂中於國家在學生亦當自愛勉爲成人無爲苟賤無頼之行是宜整頓者四戊凡遊學監督宜加意整飭也派往各圖學生監督所辦之事除支發學生學費津貼川資外並不干預學務此乃一欽使館書記可兼爲之何必多此一舉臣愚以爲遊學異國無國文一門最爲缺點擬令各該監督勸諭各學生於星期日補習國文歷史地理若干時分别甲乙奬給津貼所有圖籍由學部購寄各學行將來回國考試仍以國文爲主自必樂從臣在美國時曾送學生二十四史九通各一部甚爲歡迎此事當可實行也是宜整頓者五已凡學生勤惰宜分别賞罰也臣昔遊歐美時見夫學生勤勉者固多遊惰亦復不少若一律頒給官費恐無以示勸懲擬令各監督知照各學堂校長按期將學生所得分數錄送分别優劣如考在下等幾次者扣津貼若干在上等幾次者加津貼若干則人知勸勉於學務當有補益是宜整頓者六此外凡學生畢業升學其中相隔時間必須嚴定章程不得過若干月以期速成免至躭誤學期此則尤當着意者也總而言之教科書一日不定猶方圓之無規矩五音之無律吕萬不可行擬請旨飭下學部勒限速成以資遵守其他提倡稽核之法則學部堂官及提學使之責也臣所請責任學部者此也（未完） 
專電 
[電一（北京）]  
　　聞不是將頒長旨解釋軍機署名與日本内閣副署責任不同 
[電二（北京）]  
　　皇太后特召慶邸朗貝勒那中堂倫貝子面諭資政院與樞臣衝突各有意見自後爾等須和衷辦事設再逞志交宗人府責辦各王大臣漸洓而退 
[電三（北京）]  
　　資政院議决學務章程會同學部奏請裁奪奉旨依議 
[電四（北京）]  
　　魯撫孫寳琦奏諮議局議局議辦巡警請變通部章以紓民困而順輿情奉硃批該部議奏 
[電五（杭州）]  
　　浙撫增韞電奏遵旨籌辦憲政計分七項緩急先後俟憲法頒布後酌辦口（按此字電碼不明未知是奉字抑係應字）諭通盤籌畫莫速設内閣以收統一機關欲其通力合作莫如集權中央以除各省舊弊 
[電六（南昌）]  
　　江西美國葆靈女書院於初一丑刻自行失愼全院被燬 
[電七（東京）]  
　　日本陸軍將校大爲更動有升任者有編爲預備者業於西十二月二日發表少將兩名升中將大佐十七名升少將其他中佐四十名少佐三十六名太尉以下一千二百名軍醫官主計官共一百四十名皆升任上官新任中將依田孝太郎任满洲第十二師團長少將隈本任東京灣要塞司令長官其餘老年將校編爲預備蓋因日俄戰爭後壯年將校增加之故海軍將校亦大更動有升任者有退役者同日發表片岡上村伊集院各中將升任大將中尾伊地知兩少將升任中將吉松中將任海軍大學校長川島少將任第三艦隊司令官（駐上海）其他大佐十名升任少將山田中將任旅順鎭守府司令長官新任少將金谷忠道任旅順鎭守參謀長 
緊要新聞一 
 
 

Page 4

 
 
[危哉彈劾軍機之資政院北京]  
　　資政院决議彈劾軍機大臣不負責任一案某樞相聞此消息當謂某大老日資政院各議員如此囂張斷難再事優容且此次交旨業經政府特派代表員解釋明白何以該院復無理取閙若此將來彈劾案上奏後只有二法可以解决一立時解散資政院一則置之不理某大老謂他們如此胡閙解散尙不足以蔽辜非嚴加懲罰不足以儆後來而挽囂風云云傳聞如是姑錄之以觀後果 
　　另一訪函云資政院彈劾軍機大臣之奏稿業已通過惟此議初起時院中王公世爵議員與碩學通儒議員頗有居間調停之意然以多數已經决議無策挽回故此項奏稿宣讀時井未有如何之辯論即安然通過惟彈劾政府係國政上一大問題在各立憲國彈劾案討議時贊成與反對者往往極力辯難議員或悉數出院以制多數今資政院雖提出彈劾政府之案政府殆如不聞即反對各議員亦多不注重此事大約政府中人或將以不見不聞了此重大問題使議員大失所望云 
[預算股核減各部經費北京]  
　　二十三日午後一時預算第四科開分科會學郵農各部特派員到者十餘人首由審查長易宗夔報告開會之主旨及次第易旋報告審查郵傳部預算事件大致是裁冗員節糜費以郵部未送詳細表册不得已以五成或八成核减共减去八百餘萬又以開海吉長張綏各路建築費约一千一百萬應歸特别會計不可列人預算册總核減二千萬兩特派員梁士詒等稍有辯論並未反對齊樹楷報告審查農工商部預算事件大致可核减百餘萬特派員亦無異言李搢榮報告審查學部預算事件及禮部預算事件大致學部可减百十餘萬禮部可减十餘萬特派員均未十分反對五時散會 
　　另一訪函云資政院預算股第三四兩科各股員業將民政司法經費理有端倪俟開會報告即可决定惟第一科關於陸海軍費最爲繁難已由股員長指定兼任股員速爲助理以期於二十九日彙齊報告 
[資政院審查會紀事（北京）]  
　　陳請股審查會二十三日上午十時陳請股開審但會至下午四時始散計審查電稿說帖六件其結果如下（甲）咨行政衙門三件一廣西諮議局請拒外欵議咨度支部一山東尙慶翰條陳用人理財教育及風　改良諸條件上孫延畛請裁翰林院整頓理藩部議咨政務處（乙）併歸特任股員審查二件一程先甲請用簡字教授官話一楊鍾鈺請廣設宣講所議歸審查學務特任股員審查（丙）無庸會議四件一廣東諮議局請提議禁賭電文二件公議不成議案惟禁賭係國家應辦之事報告時請議長諮詢本院應否作爲議題指定持任股員另草議案一李鑫請維持經濟開源節流一周震鱗請剪髪辮改禮服討論甚久終以多數表决作廢然聞少數股員仍議在議會提出倡議作爲議案 
　　特任股員會同日午後一鐘關係各省諮議局事件特任股員開審查會其審查之結果關於預算案電文三件一山東巡撫咨問本院諮議局查報各省歲人爲侵奪行政權决議據章駁復二福建諮議局報告收到歲人總册併國家費在内决定無庸電復三四川諮議局詢問歲入不分是否暫時辦法地方歲出資政院是否議及决議電復歲入不分是暫時辦法地方歲出院不復議又關於禁賭電六件一廣東巡撫詢問粤省因禁賭議案議長議員紛紛辭職如何辦法二廣東諮議局議長報明辭職决議電復禁賭期限卽提作議案請勿辭職餘四件爲紳商學各界請懲戒反對禁賭議員决定併交陳請股審查又四川諮議局電二件係詢編查館新訂諮議局辦法五條决定歸併前次審查廣西案辦理催編查館照章交議又廣東澳　劃界電一件决議交特任股員審查 
[資政院議員質問種種北京]  
　　羅傑質問郵傳部甲關於主權者凡辦上政首重主權航之主權在内河無外人行輪路之主權在築管之權在我郵電之主權在無外人代辦代設之事實今河内行輪權外人亦同享有除改正條約挽回外果用何法提倡航業以資抵制又尙未贖回之鐵路用如何方法贖回其他築路管路之權如何使之盡操在我又郵致之託海關稅務司代辦者何時咨商關係衙門設法收回電信之託大東大北等公司代辦者何時解除此項僱傭契約自行辦理乙關於法律者輪路郵電各律爲辦理交通諸政之準繩就辦事順序而論當先法律而後事業現在已編成者若干未編成者若干其本年編成者是否交資政院議决其未編成者是否限期編就以資應用而免糜費丙關於人才者交通事務概屬專門非預養成必難供給如有計畫分年籌辦其應用人才已經統籌遞年養成足敷任用否又各政之中舉鐵路一門爲例鐵路分管理建築機械三種其間需才之多寡亦由是而差收錄鐵路學生之時是否籌及其他交通諸政之人才亦有如此籌畫否丁關於計畫者輪路郵電之計畫是否皆有成書如尙未計畫完全是否於資政院未閉會以前可以製就俾早知責任所在姑舉電信爲例我國邊地大於中原而中原千餘州縣區域遼闊其各處未敷設電信之處無論平時不便商旅萬一軍事需用之時消息不靈貽誤大局郵傳部何以負此責任其他航海事業鐵路事業之類是否籌及 
 
 

Page 5

 
 
[周廷弼質問稅務處]  
　　本員查各埠海關凡輪船進口向章照輪船之大小關噸完納噸鈔統歸總稅務司收儲以爲修理燈塔之用計每噸每月完關平銀一錢每年共繳三次茲查得滬關一處其收進躉鈔之數光緖二十六年收銀七十二萬四千八百六十兩二十七年收銀八十萬零九千五百六十一兩二十八年收銀九十二萬零九百十一兩念九年收銀九十五萬三千五百七十五兩三十年收銀九十九萬二千五百八十五兩三十一年收銀一百十萬零五千三百五十兩三十二年收銀一百三十二萬六千六百十九兩三十三年收銀一百三十二萬一千一百九十二兩三十四年收銀一百念六萬四千九百十五兩宣統元年收銀一百念七萬六千二百十八兩統計十年之内共收進銀一千零六十九萬五千七百八十六兩而光緖念六年以前所收之鈔尙不在内此項大宗入欵除歷年修理燈塔外餘積之銀未知現存何處究竟作何開支 
[蘇撫固洞見政府不負責任之弊北京]  
　　蘇撫程中丞於上月中電奏請速設立責任内閣曾紀前報專電茲探得原奏略謂伏讀本月初三日諭旨提前赶辦事項須於召集議院以前一律完備是現行籌備清單必須重議修改德全竊維從前籌備事項所以竭蹶叢脞應付不遑者由於立法之始無統一籌畫機關政務與政費未賞合爲計算往往一事而各相牽持一欵而互爭挹撥内外上下煩優棼雜大可引爲殷鑒現在預算案已咨部地方之財現祇此數所有提前趕辦事項應懔遵諭旨通盤籌畫一語由各衙門組合商量分别先後緩急妥爲規定但求切實不嫌簡單總期準乎財力協乎時幾庶幾言之能行行之有效惟是提前赶辦事項何者爲先何者爲後何者爲緩何者爲急盈庭聚議莫衷一是羣攄意見則各有理由互證條文則各成體要必須有人焉爲之萃衆見而加以斟酌守定見而力爲主持然後血脈流通主腦泰適一掃從前牽製紛擾窳敗之習應請即速欽派總理預設内閣就一切事項先後緩急斟酌而主持之條列清單綜核厘訂以收提前赶辦之實效至於人民擔負義務乃立憲國民自有之天職按之憲法原理所謂義務者乃對於權利而言此時國會未開憲法未頒佈人民焉肯不覩權利而認義務若遽議加擔負人民必有藉口故量出爲人之說祇能行之於國會旣開之後不能行之於國會未開之前德全逆知宣統五年國會開設彼時官民交相淬厲合力進行不特義務擔負碓有把握即一切政治問題均可迎刃而解惟修改清單宜單簡不宜繁密宜通盤籌畫不宜各出心裁而扼要之處則在趕速簡派内閣總理蓋内閣一日不設則政治統一機關一日不備即提前赶辦之情單一日不能規定恐朝廷殷殷求治之意亦因之濡滯矣愚昧之見是否有當伏候聖裁德全銑又聞程中丞自奉到十二日電傳上諭後即電致滇督李制單謂閣會電奏得邀俞允正深感幸十二日上諭似乎政府别有意見遂將不負責任之意直爲宣布恭繹自於國民擔負確有把握自於地方情形確有經騐二語似於前次電奏各節尙未瞭然前奏大意謂國會早開則百事具舉而政府之意似謂百事具舉則國會早開前奏謂國會早開則財政就理而政府之意似謂財政就理則國會早開種種理論旣與閣會原理相牴牾又與前次合詞電奏相反似宜再爲申明俾政府待有眞知灼見否則萬一提前赶辦事項不能就理而財政又日益困難誠恐他日政府援今日之諭以相詰難或因此而推緩國會期限更不堪設想矣可否由尊處主稿聯合原奏各督撫申明前意再爲電奏即候卓裁并速電復爲幸 
[温御史已死復生之眞相北京]  
　　二十三日晨九鐘京師某報主人朱君往大理院檢察官胡君蓉第宅上請見質問關於温肅之事朱云今年三月初三日公在順徳會館與現補御史之温肅衝突果有之乎胡云有之朱云公謂温御史爲已死復生之温肅果有是語乎胡云有此語朱云温御史冒用其族人温肅之名來京會試而公爲之出結有此事乎胡云此事微有誤蓋温君爲順德縣廪生在廣東鄉試未得中式適是年順天鄉試借河南試院舉行其試期在廣東鄉試之後温在原籍鄉試未售乃冒用族人監生温肅名字再赴河南應順天鄉試獲雋是温所冒者乃監生温肅之名非冒用舉人温肅之名也朱云公何以爲之出結乎胡云當時實爲所朦未察知也朱云温御史果將其廩生之名報死乎胡云聞係温君於人翰林之後始將其廩生名報死也朱云温君對譚鶚英之子云要收拾閣下譚氏子轉以相告果有此語乎胡云譚氏予實有此言朱云聞公擬發傳單聲明此事果有此思想乎胡云温旣言要收拾我則我不能不預先聲明自佔地步朱云今報紙已將此事刋登則温與閣下所以衝突之故已徧行宣布公之傳單可毋庸再發矣質問旣畢朱又曰倘我將公之言刋登報上公能承認否乎胡云丈夫無食言凡我所言他日必能承認遂别 
[東三省通信]  
　　俄木商謝夫謙克在内興安嶺附近之得隆差夫斯基地方架設運木鐵道前經江撫札飭鐵路交涉局照會東清鐵路公司禁阴乃近日忽由呼倫道宋友梅觀察電告江撫謂該木商己鋪設軌綫四五里許當派員前往令其拆毀該木商不從請詰責東清鐵路公司以重主權 
　　近年延吉汪清縣境内韓人越墾者甚人中國籍者十之四未人籍者十之六嗣汪清闢爲商埠日人在該處設有領事茲値日皇天長節 
 
 

Page 6

 
 
　　日領事諭日警察勒令商埠外之韓民一律插立日本國旗我國警局以商埠外乃中國行政權所在非日領事命令所能及况韓人已人中國籍者甚夥而日人竟勒令一律插立日本國旂殊屬不合乃飭警兵將其所樹之旗盡行拔去日領昨竟照會延邊東南道署謂中國警察拔其國旗有違公法云云未識道署如何對付 
　　昨日東清西路火車由俄京載來喀薩克精兵三千名在哈爾濱車站僅停數刻即開往東路聞係分布東山裡鐵路各站大　鬍匪以免再有焚燬木柴廠之患云 
　　呼倫近有蒙人身著華服由哈爾濱乘車前往内蒙古者探係俄阿穆爾邊防軍總司令部之派出員（因與土著蒙人談話爲華人諳蒙語者所聞始悉其來歷）赴内蒙古喀爾沁等旗招募蒙兵以備訓練未識我當道亦有所聞否 
[京師近事]  
　　攝政王日前召見軍機大臣時向慶邸云將來開設國會時審計院爲監查財政之樞紐與清理財政處職務不同宜飭憲政編查館會同度支部將審計院設立辦法速行籌定 
　　變通旗制處王大臣統籌京内各旗新制度己有端倪其外省各旗擬挑選聰穎强壯者編成五鎭分駐江蘇廣東甘肅湖北四川等省半日教練歸各省都統將軍辦理一切軍餉亦由各省酌撥一俟議定詳章即可舉辦 
　　政務處王大臣因資政院議裁撤綠營前日特開會議那中堂謂各省所設之綠營係國朝定鼎後分駐各省之軍備迄今已二百餘年雖有相沿積弊然究稱爲歷代干城近年創練新軍所有教育操法軍裝器械等悉皆取法東西各國而綠營不免腐敗胡各省督撫倡議裁併己選精銳者改編巡防隊其餘所剩老弱居多似宜給予公債以資生計云云各王大臣皆以爲然故此事己交度支陸軍兩部核議 
　　外務部胡侍郎查招產局各輪船聘用外人自收歸官辦以來至今未將規則妥定殊非愼重之道昨已會同郵傳部編訂各項章程以便將來照章訂立合同俾有遵循 
　　督辦鹽政處澤大臣因各省鹽運使多由督撫保荐故内放人員甚少今由本處定章凡各省鹽運使出缺由政務處會同鹽政處商定請簡除飭鹽政處晏提調詳細籌定新章奉請實行外並知照政務處核辦 
時評 
　　其一 
年來開釋黨禁起用黨人一事親貴主持於上同志運動於下消息傳來日凡數至意者實行期眞不遠乎然而海外逋臣已迫不及待矣 
　　記者曰逋臣在海外離羣索處有年矣身在江湖心存魏　固無日不如被擯之妾婦買長門賦作白頭吟也忽聞中朝有召還之耗則喜極生恨而數年之怨氣遂盡洩於一朝故昔尙能優游自適者而今則不可終日居矣其窮餓也非事實上之偪迫實心理上之感召不然彼固有華僑之供應在何至據窮 
[其二]  
　　人人詈温肅吾謂胡思敬尙不如温肅温肅猶知有報律若胡思敬則併報律而不知矣 
　　温肅冒名鄉試陳寳琛反對剪髮姑勿論有胡檢察官之宣言資政院審查會之記錄事跡彰彰不可掩也即使事屬子虚某報所載或意圖誣衊即亦有温肅陳寳琛在聲請更正可也控之於　可也與胡思敬何與且報館侵人名譽祗有控訴之條斷無奏請封禁之理報律具在胡思敬果何所依據而出此 
　　雖然傳不云乎國狗之瘈無不噬也御史向有瘋犬之名或者彼竟踐瘋犬之實然則某報特不幸而已 
[其三]  
　　怪哉貴州議員之爭議案也華議員之鴻曰我告訴你我的天性有些橫氣楊議員壽籛曰你華之鴻算甚麽東西敢閙此官派一時拍桌聲罵詈聲喝打聲譁然迭起於諮議局之茶話室幾於不堪收拾 
　　記者曰你的天性有些横氣應該告訴你的老婆不應該告訴議員你的官派應該閙與鄉人看不應該閙與議員看華之鴻眞眞是甚麽東西 
[其四]  
　　近來主張借欵者京師已成一種輿論故今日某尙書奏請借債明日某督某撫奏請借債將來舉全國之財產未知能清償外債否也 
　　雖然記者非絶對不贊成借欵者第恐所借非人所用非途他日所生之利不能抵其害而爲波蘭埃及之續耳鼓吹主張借債者其愼諸 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[黔省議員大閙茶話室貴州]  
　　貴州諮議局於上月初六日午後一時開正式會譚議長主席先由書記長宣讀聯合會提　各省諮議局應一律辦理事件通告書宣佈畢提議經營墾植案先由動議人楊議員壽籛發表意見說畢陳議員大經發言云墾植一案誠爲當務之急但本案嫌其辦法太略僅言照公司律辦法并未詳細規定林業與森林不同林業不過二三年見利森林非二三十年不能見利次華議員之鴻發言日余對於此案頗願贊成但其中條件宜加審愼如處分荒地一條多起爭端不知能否通行照辦次張議員光煒發言日此案似乎未經審議議長答曰此案曾經商之朱副議長朱副議長日運日鄙人生任核算預算案日夜均未休息或係忙中錯誤據前月三十日開審議會之議事日程上曾經提出此案審議書記長查議事錄是日本提審議此案因預算案到局忙迫遂將此事延擱周議員恭壽日雖預算案忙迫但議長亦有錯處議長遂向衆人謝過華之鴻曰議長擅變規則使我輩不好遵守部長不知部員不知焉有提上會廳之理如此辦法决不答應張光煒日此案固未甚緊要恐他議案亦不審議即上會廳黄德詵日旣要審議請議長將此案交審議會議長日此事照辦次提議教育總會移請建議案衆議員以時間已到遂請散會散會後各議員到荼話室華之鴻餘怒未息楊壽籛上前婉言曰請息氣不必如此華議員曰我告訴你我的天性有些横氣楊議員曰你夠不上告訴我華議員以手拍桌曰告訴你就告訴你楊議員曰我以好言勸你爾何如此無理你華之鴻算甚麽東西敢閙此官派亦以手拍桌相對一時許華黨中議員有喝打者經周議員恭壽勸楊議員人朱副議長室華猶大罵不止云 
[贛省秋操三記南昌]  
　　贛省陸軍在建縣舉行秋操所有南北兩軍均在原地宿營夜間得到統監部情况南軍增加假設步隊一營並有他隊北軍亦有援軍兩營而餘軍未到故北軍决心退却南軍於二十二日初曉攻撃八時開戰仍在九里橋一帶北軍向山口退却南軍先以火力追撃繼卽運動步馬砲工各隊直追至山口附近幾斷北軍歸路遂暫停戰講評及至午後北軍假設新增援隊已到南軍兵力稍遜遂 
决計向十里舖退却北軍以得援軍之助又改退爲攻彼此相持直至午後四時北軍本隊退至五里亭其收容隊退出九里橋遂卽吹號停戰惟南軍於午後一時四十分退過九里橋時北軍三營後隊未遵制令上前奪取南軍一營後隊兵土肩章打傷三人後由統監馮中丞面諭官長罰辦兵士以儆下次始寢其事晚間北軍在山口宿營南軍在茅六岡宿營相離六里有餘約定明明再行開戰是日統監部先在十里舖之山嶺上 
九時半鐘遠移山口東方附近之山嶺上午後二時半移駐五里亭附近之高地上統監馮中丞七時乘馬出轅午後五時回轅四圍參觀人員爲數頗多惟南北兩軍宿地相隔甚遠已設德律風傳遞消息以撫台行轅執法處爲總機關云 
　　十月二十三日爲兩協戰法南軍步隊四營及他諸隊（均係假設）北軍步隊五營及他諸隊仍以兩標统爲指揮官南軍以此軍兵力稍盛决心防禦北軍見南軍退却從事工作遂决心攻撃南軍所取陣地右憑塔下湖左依修河敵難進攻陣勢頗好北軍則分三道前進用步兵一營取道壁頭嶺西饒莊向敵左翼攻撃又用步兵一營向茅六岡撃敵中央主攻則用步兵五營向敵右翼進撃惟地勢平坦砲彈射撃頗有效力遂另　第二營從未成鐵道之堤上牽制敵軍使其兵力不能盡向主攻惟其砲隊陣地頗不合法而各營出發時刻未能分配合宜又以地形複雜故分道進攻不能連絡稍有缺點但官長目兵操演三日精神頗好而一般觀戰人民尤形踴躍是日上午十時開戰午後一時停戰集合全協官長在統監部講評本日戰鬥情形以南軍天然形勝左河右湖爲最良守禦之地惟南軍假設軍隊所有紅旗未見顯露南軍砲隊應北軍之砲是告知敵人砲位軍隊所在北軍上級官决心甚佳惟下級官及目兵動作太緩且有惰容偵探隊亦無精神不能探得　情報告蓋偵隊須如鼠之出穴耳目靈便方能得力至於詳細評判俟酌定印出以資研究是日統監馮中丞駐節五里亭高地觀戰頗爲忻悅直至午後三句鐘乘馬回轅 
[粤省新軍規復混成一協廣東]  
　　前署粤督袁樹勛奏稱廣東編練新軍先經編足步隊兩標六營三標第一營砲隊兩營工程輜重各一營共計十一營本年正月因兵警交閧釀變分别遣散僅存四營前經籌議辦法擬年内補募七營明年再行添募展至宣統四年先成一鎭曾於二月間奏奉議准在案隨即督飭督練公所在事人員悉心計畫次第進行並經飭計募兵章程於七月間設立募兵總局以代理廣東混成協統領任福黎委充總理會同督練公所參議道員吳锡永等協力籌辦擇定民情樸實各府州縣畫分區域派員前往募集以肇慶爲第一路羅定爲第二路高州陽江爲第三路雷州爲第四路每路各設分局嗣以高陽兩屬區域較廣於高州陽江各設一分局每局委派募兵官帶同員弁分路勸募並不沿用徴兵虚名飾詞歆動所招但取年力精壯土著確有身家之人開募時明告以優持新軍章程仍與前此徴兵無異各員弁辦理得法民人踴躍應招以高州爲最肇慶陽江次之羅定雷州又次之新兵到少由總局派員覆驗如不何格即時剔退現已選募足額陸續編立步隊一標一二營就原有之三標一營改爲一標一營作爲步隊 
 
 

Page 11

 
 
第一協第一標砲隊編足三營合爲一標工程輜重各編一營合之舊存二標三營仍符原有十一營之數經臣檄委廣東提法使俞鍾頴按照名册點驗成軍分别遴委統帶教練管帶均各官係確有學識經驗之員其原派募兵人員亦經量材任使委充各級官長以期怚誼相聯毋稍隔閡十月十七日奉硃批該衙門知道現督署已奉到批回矣 
分類新聞政界 
[揚郡資遣飢民之爲難揚州]  
　　揚郡紳士陳咸慶等以徐海飢民麕集城外成千累萬搶奪食物衆情惶懼幾釀事端幸賴揚州府嵩太守百般開導舌敝唇焦并由省垣調撥防營至揚彈壓各饑民始能就遣該紳等自上月十六日接辦後一切恪守舊章統計遺過人數不下三四千人惟隨遣隨來不知何所底止現在勢處兩難中止固有不能接辦又苦無欵若不設法寛籌勢必種種掣肘日前已據情禀請增都轉瀝陳苦衷乞俯念籌欵維艱迅賜飭局諭商早日設法籌矣 
[寗海士紳電禀糧價抑勒之異辭杭州]  
　　浙屬各州縣征糧收漕業經藩司通電各牧令一律規定每洋一元槪作制錢一千文在案日前台屬六縣辦理冬征仍有抑短情弊即經該議員援案質問日前撫院接准寗海縣紳士王怡夔等電禀中座以寗海錢糧自奉告示定價作一千文下忙已開征縣示每洋仍作錢千文等語續又接准該邑紳學界鄔度煕等公電内稱寗海征粮洋價上忙九百五十文下忙明日開征藩憲示尙未奉發飭速發等語先後到院本日經增帥札飭藩司查征糧洋價每洋作錢一千文早經通飭遵辦在案現在該紳學界電禀各節情詞互異殊不可解合亟札飭札到該司迅飭合州府轉飭該縣遵照前飭辦理井箚行諮議局查照 
[核减官報官紙局津貼之結果武昌]  
　　湖北官報與官紙刷印係合設一局除製造官紙撥有成本外每月由籤捐局盈餘項下動支銀一千八百元以作該局津貼刻經清理財政局預算籤捐銷售逐年遞减則津貼碍難照給已禀經鄂督核定每月减爲一千元該局總辦王觀察濳剛奉到行知後即將所有員司工匠大爲淘汰並將薪水酌減以期收支符合而免虧賠之慮 
交涉 
[俄人干預傅家甸防疫之震動吉林]  
　　哈埠於二十四日東清鐵路防疫會霍爾窪特阿范那士耶扶逹泥爾及官醫等集議謂傅家甸自疫症流行以來華官毫不留心以致傳染日甚俄人不得不設法干預嗣由醫士宣布辦法二條第一條立刻派兵將傅家甸圍守斷絶交通不准往來第二條由租界防疫會派醫生往傅家甸干預檢驗方爲有效並在道外添設西式醫院數間可容病人五六百人分爲六區再添醫生十名至醫生經費每月需二萬五千元衆謂第一條如果斷絶交通彼此均有損失祗可不准往租界不能不准往中國各内地第二條辦法衆皆認可一俟與關道商妥即將實行濱江防疫會谥晚十一鐘得此消自後立邀各會員到會磋商均不認可紳商兩界尤爲反對起而嘩噪會塲大亂幸經章魯泉司馬解勸函請關道阻止得以平靜敢會 
軍界 
[荊襄水師整頓之一班湖北]  
　　湖北荊襄兩河水師原有七營現經統領陳得龍主政大加整頓改編爲水路巡防隊畫分七叚常駐巡緝舊日腐敗積習均爲革除殆盡而陳統領並以兩河延長均二三千里險要地方極多現値冬令水落兩岸盗賊蠭起防緝梭巡均應嚴密惟向例各署局所遇有官舫經過均片請水師營撥派砲船護送致置防地於不顧幾專以送差爲職務殊屬不知大體現在改爲巡防隊亟應力矯此弊特禀請鄂督通飭全省署局以後非有解犯護餉等項要事不准借調水師護送致荒防務 
[盗梟獲案後分别懲辦揚州]  
　　江督張制軍日前據王統領禀稱徐遊撃赴海拿獲各犯訊供情形當批示云徐遊撃等督率弁勇拿獲盗匪私販各犯及私鹽船隻巡緝尙屬認眞所有迭刦盗犯王如金王如銀及販私之邱敬堂船夥周松林顧景春與誤充匪夥之竇湧竇蘭湧春丁禮恒等八名應即一併解交運司轉發揚州府督同江甘二縣訊取切實供詞確核情罪分别輕重歸案詳辦發落其潘開意一犯僅有販私旣已作線獲犯准其將功牘罪仍飭各弁勇嚴緝各逸犯務獲究報至緝獲私鹽存棧充公匪船應即留用抑應變價仍由該統領察酌辦理仰卽遵照學務 
[八縣勸學所聯合維持中學辦法杭州]  
　　紹屬八邑勸學所因陳監督力辭府校一事於上月二十五日舉行第一次聯合大會由各總董等議决府校辦法十條並函致溥太守挽留督辦法附後（一）八縣勸學所有維持府校之責任不得推諉（二）陳監督辭職八邑勸學全體不承認當挽留一面函請府尊轉致（三）本年下學期因學生嚝課日多暫免增收學費以示體恤至來年上學期仍照前議遵照部定學費章程一律增收（四）府校常年經費由監督與储尊隨時籌措各勸學所有須協助之處應　協助之義務（五）八邑勸學所總董來校參觀可向監督取閱學生成績以考察有無進步庶不致放棄責任貽外界以口實（六）學生成績及所記功過每學期應報告八邑勸學所一次如有除名學生當臨時通函報告該勸學所以便向該生父兄說明理由（七）紹興公報對於紹興之公學有公同維持之義務雖曰有聞必錄亦宜據實登栽茲由八縣勸學所以此意函告該館主任人其餘杭滬各報如有報載失實之處須由各勸學所公同更正者應由監督將報載及實在情形並更正稿底函告各勸學所公同認可各勸學所須即日作答逾期不答作爲默認（八）前次外界禀牘所有失實之處當據實聲明以伸公論嗣後如有外界干涉八縣勸學所應調查確實其籌對待之法（九）八邑勸學所聯合會以本月爲第一次實行仍照前議每年會期定五月十月於半月前由監督訂明日期函告各董（十（府校招考學生須由八邑勸學所備文申送錄取復由府校開列名單報告各勸學所存記備查以示愼重 
實業 
 
 

Page 12

 
 
[總商會又集議鼎慶善後辦法浙江]  
　　鼎慶兩莊清理善後業由浙撫改委李雲卿觀察會同商會速籌結果辦法於前星期三集議一次昨日復經兩憲委投函至會訂期二十九日二次邀議下午四時入席李觀察别有要公委託周笠舸太守爲代表首由顧總理報告官廳迭次來文次慶餘莊副手傅君芝馥報告該莊經理孫茂臣因赴桐鄉收帳不能到會顧總理又布告督練公所近日嚴催慶餘欠欵惟此項交涉經本會多次决議移復勸業道准將平湖縣欠項如數劃抵業已收過四千金現在一再逾期故仍責令該莊經理速往該縣交涉次傅君芝馥通告大衆謂鄙人歷年積欠本莊欵項先於四月十一日因敝莊風聲緊急特將自已租產向興業銀行抵欵歸清均有簿據可考實在别無隠匿亦無他項情弊周太守謂歸完宕欠何以不先不後適於是日押產其中恐有弊竇且現在將欠抵存而店中夥友迄未歸欠轉滋外人藉口責令從速變賣清償次百貨捐董許田卿詰問顧總理謂票欵一事多次集議孫茂臣均以商會並未决議貴總理亦未承認爲詞究竟已否承認顧總理答稱議决必憑多數如僅憑總理一人議决則兄弟萬不承認卽使果有議决而孫茂臣不允本會亦似難勒迫承認倘孫某果因理曲强爭不妨直接訴訟商議良久因孫茂臣不在座中仍無結果卽振鈴散會 
[長洙鐵路業已安置鐵軌長沙]  
　　長洙鐵路已自洙洲修至湘潭縣之易家灣省垣北門外一帶亦將隧道修築就緒刻由某公司運來方條枕木又在鄂省鐵政局購到鐵軌從新河附近首叚工程處起至小吳門外甘家台止均飭工將鐵軌安置枕木條上加入四方大釘惟中間一叚地位與常備營房隔斷未便興工聞鐵路總公司余參議已向該營楊協统說明備定契價勘明界限不日將阻礙墻屋先行拆毀以便動工 
雜記 
[鹽局誣陷漁船之黑暗直隷]  
　　山海關南海面日前有山東捕魚大船一隻舢板二艘因捕魚事爲臨邑漁戸某甲所忌暗報鹽巡隊官立卽帶兵駕舟往巡硬將該船内不堪食用醃魚之臭鹽兩袋誣爲私販不容分說竟將　魚數千斤並所有錢財衣物搶擄罄盡該隊官遂派兵看扣船隻將掌船漁戸八名盡數捆至鹽局局員楊一清不問情由一併送縣並諭將船隻一槪充公變價充賞外務須重辦魚戸等因嗣經臨榆楊顯生大令分别訊明實非私販並由各船戸請爲究追財物搶地呼冤之狀慘不忍聞楊大令當掌旣不敢違悖鹽局亦不忍加害良民躊躇一時之久遂將該船戸交役管押並一面詳請上峯核辦矣 
[大成殿變爲藏嬌所之控訴湖北]  
　　湖北公安縣公益保存會長朱世恩近禀提學司攻訐該縣教諭劉森苛索學捐擅租聖廟所有兩廡官廳齋所等處無不租人寄寓且將大成殿租與某鉅商藏匿寵妾致清潔嚴肅之地變爲藏姤納汚之所請嚴行查禁以重聖教學司王次泉文宗以此事情節重大何以該縣紳學各界均不出而千預惟該會長一人具控故未敢遽信爲實爰飭公安縣公安縣嚴令查復再行核辦 
[革除頌揚官吏德政之陳請湖北]  
　　湖北政學軍商各界當張文襄入樞時咸出其獻媚手段紛紛倡立生祠於是政界建風度樓學界建奥略樓軍界建抱冰堂商界建惠民亭（此亭建在漢口後城馬路側）農界建丞相祠（此祠在鄂省青山大堤之上）工界建紀念碑亭（此亭在）紡紗局前）此外各學堂之奉文襄木主及長生祿位者尙不可縷數此風一開各州縣官去任該地紳民無不建德政碑或送牌匾傘以爲聯絡之計本届諮議局常會由劉議員德標提出議案於閉會前經衆公决呈請督院核示公布施行略謂近者鄂省立碑送傘相習成風幾乎官吏盡龔黄杜召縱極貪墨悉爲神明吏治民風職是窳敗相應呈請督部堂嚴申禁令凡官吏在任之時立碑送傘及匾牌等類一槪不准違者依律處罰分别飭毀飭繳具有去任十年後遺愛在民者應仍准地方公立去思碑以彰政績而存直道 
清談 
[陳得龍又整頓水師矣]  
　　陳得龍在蘇經年統領新軍激釀大變當其始固未嘗不自命整頓也今者又整頓荊襄水師矣吾不知此次整頓之效果較之前次何如 
而第念統領猶是也兵卒猶是也荊襄之軍紀未必大異於蘇台也以陳得龍整頓其間吾不禁爲荊襄水師危矣 
或者曰淮南之橘遷地勿良陳得龍之不宜於蘇亦此便耳今以荊楚之將統荊楚之卒意者　起而有功矣 
噫嘻其或然與且拭目以觀其後 
雜錄 
[任公與友人書]  
　　梁任公近居日本憂愁抑　居恆著國風報以自遣日前有得其與友人書者悲壯蒼凉讀其詞幾不减屈子天問也節錄於左以告海内外之心乎任公者 
此來窮餓之趣淋漓酣足無與倫比幾不能舉火矣吾欲彼觀蒼蒼者　能餓死我否竊意欲奪我生命或彼力所能爲欲奪我愉樂則終非彼力所能爲耳况中國亡否全視國民之心理質言之則全視吾輩少數人之心理吾輩若一頹喪則吾輩即爲亡中國之罪魁（餘人皆從犯耳罪宜减等）吾日無所憂所憂者此一事而已 
記者曰天將降大任於是人也必先餓其體膚今梁任公窮餓至此而同志會適欲羅而置之政黨中意者天其將降大任於任公而又何奪我生命之足尙耶雖然彼華僑之所供給於任公者任公亦嘗乘肥馬衣輕裘開瓊筵擁艶姬而恣意揮霍矣今何一寒至此 
[瀛談]  
[阿弗利加遊歷述異]  
　　荷蘭人阿諾爾特塞徒步遊歷環球者也起程以來已行二萬五千里遙經閱多異事頃至日本語人曰我遊阿弗利　遭遇危事一日至尼爾邊觀一古蹟石人仆地满目蕭條斷柱殘碑金粉尙存歷代王　彫鏤精妙不知經幾百千年往時莊　可想見也傍有一巖窟若可人觀我將人窟有一阿拉比人屋宇高雅能操英語曰客奚自來外人至此者甚希我請爲東道導至窟室有一神象其人忽跪而祈不曉我能解阿拉比語也遂言曰大神何忍外國奴汚　靈地耶渠等異端左道之狥乃敢索食於此此奚可容哉請斬渠以其血與肉饗於神前遂拔刀刺我我出死力抵制臥伸杖頭鈎其脚急强拉之其人顚仆我乘間脫走得以不死 
又一日更發見一慘事由哈庫倫赴葉利鐵列亞國境時將日暮促步而行途踰一嶺嶺顚一沙堆側有似衣物者怪而就之沙上樹四木柱懸大沙囊囊底穿小孔沙田中漏下不意間杖頭攪沙詎料沙中有人大蠅　縳手足不能動死已經二三鐘以手捫之體尙微温不知何罪受此酷刑縛身叩面懸沙下垂耳目鼻口皆塞呼吸不通乃死蓋使其不得即死刻刻受苦以快意也我不覺毛骨　然疾行而去阿人之殘忍有如此者 
 
 

Page 13

 
 
   
 
 

Page 14

 
 
   
 
 

Page 15

 
 
[英京威而耕大醫士補腦丸]  
此補腦靈丸由威醫生所秘製歐美各國銷行已久壯腦筋助腦思凡因腦所起之症治之皆愈　健即身强自永無疾病之患男婦老幼皆宜治療各症另詳仿革今委本藥房專售雖始到中華實爲泰西各國所信服之品吾同胞如能賞試即可知其效之所在各埠大藥房願推惠代銷請早賜函訂定望勿失優先之利益價每瓶乙元每打十元批發酌與特别之利益外埠郵費寄資自給總發行所上海北四川路同濟大藥房 
[患痔瘡者注意注意]  
僕患痔瘡一症有求死不得之苦綠賤體本弱常多疾病前年自患痔　以來流血水絕幾無已時以致血液日耗正氣彌虧身體愈加委頓不但不能任事且屢次大痛暈流觀者寒心恐有性命之憂於是博求醫藥廣試各方無如内服則多用苦寒非惟無效反加刻削漸而冐呆神索奄奄一息若外治各門或用線繋或用艾炙或用針刺均屬硬做痛而且險不取輕試就中惟　洗稍爲和平然歷試數種亦有仍然作痛者其最妙洗藥不照暫時安靜不久便發發時還洗終不脫累到今夏六月迫於要務赶赴漢口宿棧第二日痔瘡頓然大發痛極聲嘶用舊法薰洗勢仍不　輾轉床　莫可如何幸承同棧友人指示上海望平健大隆藥房有内服三十六種痔瘡斷根丹及外治蘇格萊花兩種妙藥眞是靈效非凡三月間此地萃升恆洋廣貨號内葛仲箎先生久患惡痔因閲報章知該藥房治痔之藥購得雙料兩如過法服用藥盡而痔消至今不聞發作此明證也僕聞之不勝欣喜即發信託買各兩盒依法用之其痛即止次日覺肛口墜重之勢大見輕鬆臨厠艱苦之情變爲暢快迨藥用完頓覺行走體街竟日不倦肛門緊束中氣盛强入夜歸棧撫之其患全除眞可謂脫苦海而登　席矣　用藥不過四日而遠年宿痼盡數剗除則前數年皇皇求醫藥徒勞無功豈非命數也哉今日身强 
常快樂異常感念大恩爲肅蕪函鳴謝北京西門直柳巷胡同費迪謨拜述 
[專治小腸氣立刻見功]  
廣東彭壽堂神藥到申○立止牙痛斷根藥每瓶四角不論風痛火痛虫痛濕痛及吃烟人牙疳等痛一搽即止且能斷根 
小腸疝氣之症治藥紛紛如欲立刻見效實難其選惟本堂所製小腸疝氣膏藥力大效速與衆不同專治七種疝氣無論陰囊腫脹陰核偏墜諸醫束手痛苦難忍即將此膏貼於膀胱之處陰囊立刻縮小其患若失氣鳴脹消步履如飛雖數十年老症無不藥到病除屢試屢驗百發百中誠治疝之絶世妙藥也每張一元如内服神效疝氣丸可將膀胱寒濕之氣一掃而空愈後保不再發一試便知每盒一元中盒二元大盒四元賜顧者認明上海河南路三層樓七號洋房廣東彭壽堂交易室懸上海縣吿示爲記托郵局匯銀函購外加寄費一成原局回件無誤遠方託友代買最妙　 
[石印孟東野詩集廣告] 　 
謹按　欽定四庫全書目錄載東野詩集諸本各異而惟宋敏求所編最爲善本詩共十卷分樂府感興等爲十四類而卷後以李公垂追昔游集附焉攷東野之詩託興深微結體古奥唐人自韓愈以下莫不推之而公垂則與李文曉元微之齊名世稱元和三俊可見二公之詩各有價值千載下自無異議今本局覓得汲古　原板卷數相符識爲敏求本無疑方今學堂　起而好古之士又莫不倡言保存國粹竊維詩學亦國粹之一端是以本局延聘通人詳校再三精付石印用中國潔白連史紙裝訂四册亷價發售計洋一元二角非圖漁利竊以備研究詩學之一助云○外埠分售處蘇州振新書社○常州日新書社　廣東省成門底本分號○湖北察院坡本分號○總發行所上海英界棋盤街著易堂書局啓 
[上洋新開許永福昌號紹酒棧廣告]  
本棧始創浙紹山陰東浦村數百餘年不惜重資加工選料專造進呈官 
處蕪湖九江各碼頭皆　設立早已馳名中外久爲官商學界所賞識迄 
主人有意揚名特再設肆滬上茲將秘製造年花雕酒夾酒别改裝洋瓶 
味永遠不變所謂美酒佳讓世所罕有一經嘗試方知言之不謬也售價每大瓶大洋三角每觔大洋一角二分兼售牛莊膏梁各種藥燒無不精製一俟工竣擇吉開市至於室之寛暢裝璜猜雅應酬週到均與尋常不仝倘　蒙惠臨請至四馬路大新街老丹桂茶園北首坐西朝東雙間新式洋臺門　須認明本號招牌並有蘭亭古景商標爲記庶不致悞 
[奉送金銀各物尚有特别之酬報耄耋至牌小天養肥品買送再送一一加彩聽聽贈物]  
本藥房自造房屋工竣於二十四日遷入當於是日起購物一元者特贈福引劵一紙每劵皆有彩物當塲奉贈多者以此類推即購物五角者亦有小福引劵一紙奉酬所備彩物有三十餘種之多茲因自開幕後購物諸君興高采烈相率惠顧櫃夥幾有應接不暇之勢本藥房故特每日增重彩物使得彩者格外有興如金表銀表赤金手戒赤金耳環吊鐘擺鐘掛鐘閙鐘五彩絨毯密蠟烟嘴賽銀烟夾香水香皂一切花色數十有餘爲期仍至十一月初九日爲止外埠函購如在期内一律贈劵由櫃夥代拈得物照寄特此布聞 
艾羅補腦汁艾羅療肺藥天然戒烟丸日光鐵丸月光鐵丸百補牛肉汁等六種久承購者奘譽銷路日增月盛名震環球無以爲報故自二十四日　凡售以上六種者每瓶照原價暫取八折福引劵仍一律照送以冀諸君旣得廉價又獲彩物爲特别之酬報　　肥養品係飲各食品廠製造出品之第一種用鷯鶉麻雀等飛鳥之血液腦汁和麥煉製成粉凡人若用此品代點早晚常服爲培植人身之特别滋料如樹花果之得雨露肥料以潤澤之故能發榮小兒服之較服母乳加十倍之肥養日可免種種疾病中年人每日服此代點較之日服官燕白木耳代點功勝千倍肌肉結實力大如虎風寒署溼不能侵入自然永保無病並有最可信之試驗法凡人未服肥養品之前可在外國拳力磅上試撃　拳看有幾磅後服肥養品一二星期再試撃之其力必增三五磅如服一年可增四五十磅苟或不信請服一二星期試之自見此品現由本藥房總理發行爲願人人身體之肥養起見故于遷入新屋日起買一聽送一聽買一打送一打福引劵亦一例照贈此佈　上海三馬路大新街口紅磚三層樓大洋房中法大藥房啓 
[高田商會經理日本毛織有限公司告白]  
日本織毛公司係創立光緒念一年總資本日金二百立十七萬圓尚餘五十五萬圓以作公積本公司機械等件均自挑選泰西最新最良者織造哈唎呢羽毛紗毛毡旗布等料貨高價廉無不合宜本公司早已在各國勸業會及共進出品會得過頭等金牌以及軍學警官商界之操衣服裝旅行用毛毡地毯最爲大宗信用久著無待贅言本公司現因推廣營業起見特歸上海高田商會獨家經理在南方一帶加倍認眞販售賜顧者祈　駕臨上洋博物院路八號高田商會分行接洽可也　工廠日本兵庫　本莊日本神户　分莊上海　東京　天津茂記洋行 
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館奏核訂新刑律告竣缮單呈覽摺]  
　　奏爲核訂新刑律告竣敬謹分别繕具清單請旨交議恭摺仰祈聖鑒事宣統元年十二月二十三日准軍機大臣片交本日欽奉諭旨修訂法律大臣會同法部具奏修正刑律草案告成繕單呈覽一摺著憲政編查館查核覆奏欽此旋經修訂法律館將修正草案排印成書咨送前來臣等查閱原奏瀝陳關於國際條約籌備憲政及將來國民程度必應變通各項言之剴而切於草案中詳列中外各衙門簽注持平抉擇以定從違並於有關倫紀各條恪遵諭旨加重一等竊維議律之與議禮皆爲歷代朝野聚訟大端而當創改之初新舊異同尤難期議論之一致惟法律所以維持政治軌範人民其文野進退之機皆視乎此堯舜之民歌詠康衢叔季之世桁楊比戸蓋用法者之仁暴殊也是以本乎德禮者民罔不治三代是也尙乎酷烈者民罔不亂嬴秦及十六國五季宋明之末皆是也今各國刑律皆除其舊日慘酷之習以進於大同則刑律之是非但當論收效之治亂爲何如不必以中外而區畛域且必上折衷於唐虞夏商刑錯之盛而不容指秦漢以後之刑律爲周孔之教所存則是非得失乃可斷言治忽盛衰由茲以决謹將新律亟宜頒行之故爲我皇上披瀝陳之一日根本經義諸經首重四書治平則傳於大學絜矩之道使上下先後左右均平方正如一詁訓家曰刑者平也平之如水堯與吕刑屢言贖赦周禮詳列三宥三赦之法亦皆重人命人格之意論語日齊之以刑民免而無恥又曰善人爲邦百年可以勝殘去殺至聖埀訓尤爲深切著明準春秋三世之說今已去劇亂而爲昇平斷不能仍用重刑致乖大司寇刑平國用中典刑亂國用重典之義此新律之所本者一也一日推原祖制伏維列聖撫有中夏蠲除前代苛法一尙仁厚人關之始即除錦衣衞鎭撫司諸刑廢廷杖諸法停勾减等無代無之而於刑律有比照逆案减輕之旨有祖父惑於後妻愛子因廕襲財產揑告子孫更正之條有卑幼拒非禮致傷尊長夾簽聲叙不勾之案光緖三十一年欽奉先朝特旨除凌遲缘坐梟示諸刑舉秦漢以後相沿慘酷之法掃而去之更爲歷代所無此新律之所本者又一也一日揆度時宜今學校教授已不用科舉舊法且興辦女學凡所謂國民教育者皆力行之軍隊則用外國編制戰術交通則用鐵軌輪船凡此之類不勝枚舉亦如夏葛冬裘因時而變現在朝廷博採各國成法預備立憲其要旨重在保衞人權欽定憲法大綱所有臣民權利義務均逐一規定舊律之與立憲制度背馳之處亦應逐加增損上年臣館奏定禁止買賣奴婢之律即本此意蓋必用憲政同一之法律而後可保臣民之權利以盡義務刑律不改則國民主義無由贊助練兵興學阻碍多端是欲此轍而南其轅與吏書而掣其肘匪特無成且將生患此新律之宜行者一也一日裨益外交英日美葡商約皆以中國改用各國刑律著之條約爲撤去領事裁判權之本日本以修改刑律收回法權暹羅亦然而土耳其等國不能改者則各國名日半權之國韓越印度西域諸回部之用舊律者則盡亡矣得失如斯從違宜决且各國商約訂後於改刑律收法權之約未有疑贰之辭盟府昭然必應力踐今果用同一之法律以收法權則將來各邦領事所駐不致盡爲其法權所及之地此新律之當行者又一也（未完） 
本埠新聞 
[鄕區併合成鎭之阻力]  
　　上海縣照會縣自治籌備公所云本年十月二十日奉蘇屬地方自治籌辦處憲批縣申送城鎭鄉區圖並加線圖及各事務所調查員清摺由奉批據該縣繳還前發加線縣圖並另摺開送各鄉籌備事務所設立地址及調查員姓名另册繪呈之城鄉總分各圖均係就固有區域分别辦理而所附說明又復聲稱議將閔行顓橋北橋馬橋併爲閔行鎭洋涇高行陸行塘橋併爲洋涇鎭是所分各鄉尙未確定其不能確定之理由據云因該縣所屬各區口數均不满五萬有鄉無鎭之故查分劃區域照章以固有之境界爲準鎭固不能强析爲鄉鄉亦不能强合爲鎭本處前定鎭鄉分劃標準固有區域不满五十方里宜併過三百方里宜析者深恐區域過小則力有不足過大則鞭長莫及也今就該縣繪呈各圖按諸章程及本處前定標準除城厢外如馬橋引翔港閔行諸翟高行新涇陸行虹橋洋涇漕河涇曹行三林塘塘灣各區均應獨立籌備如北橋顓橋法華塘橋楊思陳行江橋各區均不满五十方里至圖中江橋界地分三叚尤爲不便均應與他區合併辦理仰該縣尅日督同縣自治籌備公所會同和衷恊議從速報處核奪此批圖摺姑存等因到縣奉此查本邑城鄉分劃區域前經會商貴所繪圖申送在案茲奉前因合行遵飭照會貴所邀同各鄉區董按照憲批刻日妥議見復以便轉幸勿稍稽 
[中國公立醫院查疫報告]  
　　中國公立醫院總理沈觀察報告云連日派出華醫赴蘇州河北岸各路檢查鼠疫八日之内已查過大小舖戸二千餘家並無染疫之人工部局衞生處在租界搜尋染疫之鼠所得不過三頭獨於沿黃浦外海輪船馬頭尋獲染疫之鼠己有五十餘頭之多足見上海本無鼠疫偶爾有之亦由外埠傳來現在雖時交冬令而東三省鼠疫流行仍不少衰頃接牛莊醫院來電近來東三省各處時見鼠疫發現華歷十月三十日一日之内哈爾濱埠華人染疫死者竟有十四人之多 
[寳讞員對於减租問題之意見]  
　　英美租界各商民公舉代表孫文鑒等設立請减房租事務所曾經公禀江督滬道曁公共公廨求請勸諭華洋各房主一律減租迭誌前報茲因英界南京路景昌磁器公司老裕愼號及有新街周順記林邱記蔡阿炳等五戸向房主英商新沙遜洋行商减無效被該洋行經租人以景昌等戸唆衆掯租等詞禀由該管領事照會公廨曾將各戸傳案諭候初一日早堂會訊昨晨景昌等五戸均投案候示南京路一帶商民亦大都前往觀審先由原告代表高易律師上堂譯稱新沙遜洋行在租界内所置房產甚多各戸 
 
 

Page 19

 
 
房租向均如期照付從未拖延且被告等所租之屋在市面最旺之處租金亦並不十分昂貴當時原告所買南京路一帶基地出價甚貴卽使房客或有所商亦須至原告處聲明緣由下應唆衆掯租况减租一事商務總會亦曾登報聲明未便强迫此事究竟如何辦法應請堂上明白宣示如租戸嫌租太貴可以搬遷惟有幾家曾立合同彼此均不能稍有異議今被告竟唆衆掯租請爲訊究被告代表史特孟律師辯稱高易律師是否爲新沙遜洋行代表抑爲哈同到堂然被告實因市面清淡房租昂貴曾禀求督憲道憲轉勸房主減租且此項欠租未满三月原告所告唆衆抗租一節試問有何証據寳讞員諭曰租界商民因商業蕭條民生困苦自去年起提議减租不遺餘力各商民曾公禀督憲道憲批飭本廨勸導房主减租迄無效果近來外間忽有謠傳謂道憲已派委員勸令各房主赶速減租道憲並無其事已諭本分府聲明商務總會亦已登報廣告今高易律師聲請本公堂示明辦法本分府以减租一事係各房主自有之權無可强迫無論本分府官職較卑即督憲道憲亦無此權力尙望各商自向髚主聲明現在市面敗壞生意清淡懇請暫行减租俟日後商業發逹再行酌加如各房主堅不應允爾等亦可另擇租金相宜之房屋隨時遷徙蓋减不减權在房主搬不搬權在房客總宜和平商酌從長計議諭畢即商之陪審官英副領事康君判將唆衆掯租案註銷所有欠租一事改期下禮拜一再行訊核 
[馬巡慘殺婦人之眞相]  
　　閘北巡警局馬隊副隊官周洪勝之妻邱氏被馬巡孟長才殺害焚燒等情屢詳本報茲聞該兇手解往蘇省巡警道署後先由裁判官嚴密研訊據孟供稱實因周副隊官苛待下僚專在上官面前施其傾軋手叚故欲將周殺害爲衆報復不意是晚周宿妾處並不在家邱氏見我入室即喊救命不得已將氏殺死等語旣又由汪觀察親提覆訊供仍如前觀察謂爾必因圖姦不從以致謀殺孟則堅不承認迨喝令鞭背一千數百下始認逼姦不遂開鎗撃斃觀察得供後即飭押發吳縣釘镣收禁候再核奪前日傍晚時總局奉汪觀察來電諭飭周副隊官赴蘇周即遵諭附乘火車前往候示 
[浙路代表電告近况]  
　　上海浙路維持會昨接浙路代表朱桂卿學士由京來電知學士已於初一日赴郵傳部催批所呈說帖資政院己付審奪並悉學士不日將赴天津謁見唐尙書面商一切 
[面諭公役戒烟]  
　　本縣田大令昨日升座二堂傳齊本署各書辦及皂快馬快捕快軍件執事並在城各舖地甲人等到案諭話謂奉詔禁烟期限甚迫爾等前雖各具戒淨勿吸各結惟現下蘇省禁烟總公所通飭各廳州縣會同公正紳董設立禁烟分公所輔助官力之不逮若下將烟害禁絶吾國何能富强本縣向來於禁烟一事極爲注重爾等如有仍在吸食不妨自今日起從速盡心戒除限期戒絶届期禀明聽候復騐 
[巡防遂拿獲盜匪]  
　　盜犯董三郎劉根郎林昭香江德克楊道卿楊曉卿楊三郎楊龍松等搶刦川沙廳境徐家路口鄉民夏元元家衣服三十六件逃至上海縣境三官堂地方事爲淞滬巡防隊隊官趙漢山偵知率領勇丁前往拿獲於昨日連同贜物一併解至上海縣署收押候訊 
 
 

Page 20

 
 
顧大顧良弟兄二人希圖强佔該氏之寡媳並四處揚言謂如有人阻止定即將伊全家消滅云云昨經四路分局黄正巡官提到顧大一名訊供不認判暫交保候再查究 
催繳欠欵○木作頭魏澄孫澒等控住居順徴里之徐子秋結欠造價洋四百餘元曾自四路分局　徐交保限分三期繳洋三百元詎徐保出後迄已兩月有餘祇繳洋一百元餘仍到期不繳前日魏等復又投案　追奉諭候飭地保前往催繳如違提案押追 
[英租界]  
　違禁售烟○勞合路三百八十八號門牌余王氏家私售燈吃被捕查悉於昨日禀奉公堂傳訊氏適患病不能到案由其子余福昌到案候示寳讞員商之英康副領事以其違章屬實判押捕房十天烟具銷燬 
不認誘拐住居開封路屋内之江北人許樹春偕其妻父周林樓控告陸王氏誘拐其妻周氏一案昨經公堂復訊氏仍不認判還押候補傳人証再訊 
被告到案利元通號控蕭邦泰倒欠存欵又英商矮皮古興控陳霖坤不遵堂斷等情昨由包探將蕭陳兩被告傳至公堂判均交保候禮拜一訊核 
債臺高築○美商巨氏控張祥寳抵單不贖一案前日午後由廨會訊原告請追洋五百元並有瞿關榮興陳周氏投案附控張抵單不贖等情訊之張供一時無力贖還乞鑒孫襄讞商之美副領事韋君判張交保限半月内向各原告清理如違將地分别拍賣如不足數仍着照償 
並非謊騙新閘益昌裕絲號控被　客葛律彰騙支値銀三千七百五十兩之白絲四包前日午後由廨會訊原告張雲臺延禮明律師上堂請追葛延哈華托律師辯稱葛係掮客代之銷貨並騙取寳讞員商之英康副領判葛開釋完案 
不安於室毛耀忠控二房主程振喜誘逃伊妻王氏昨由捕房將程解至公堂經孫襄讞會同英潘副領事訊知王氏素來不安於室判程交保限三天帮同尋緝 
曾否姦拐昭文縣人王祥福控同鄉人顧根奸拐伊妻石氏一案昨經公堂復訊因供詞各執判候備文移送昭文絲訊辦 
兇徒交保金老生控被姚阿明湯德春毆傷昨由捕房將兩人解廨請究中西官以原告不到判姚湯暫行交保候訊 
酗酒滋事姜順華控李福酗酒滋事向阻被毆等情昨由包探將李解至分堂經中西官訊明判李罰洋兩元無洋改押三天 
拐匿女子夏湘雲控沈烏生拐匿伊女夏三寳一案昨由捕房將沈解廨訊究判押候提齊人証再訊 
[美租界]  
水手肇事前晚有一英國水手乘醉在吳淞路胡閙並闖入聚昌押店撃碎玻璃　窗攫取銀表一枚而逃後由八十四號西探追獲解入捕房捕頭諭令賠洋六元了事 
俄人欠帳俄人某甲前在北四川路一百二號周阿根皮鞋店賖去皮鞋多雙昨周前往收銀該俄人延約不付因投捕房控告捕頭令赴俄領事署控追 
店舖虧倒北蘇州路五十五六號某木器店虧倒各戸往來銀數千兩昨由各欠主投報捕房飭赴公堂具控 
無端被疑王根　住密勒路二百七十九號屋内昨疑同居歸春泉行竊衣物扭控捕房經捕頭詢無証據一併斥退 
出店衝突姚阿德在某木行爲出店日前因病倩陳阿福爲替工昨陳向姚索取工資衝突亙毆致傷姚之面目由捕一併送人捕房捕頭以傷勢尙微斥釋免究 
[法租界]  
賣良爲娼常州女子陳新大於前月念三日被陳仁生誘騙來滬串同錢仁明將女寄宿和康棧至念八日送入花烟間押娼該女子愿由該棧内之姚潤尘報捕解廨訊問女供年十五歲家住常州府直街父母均故向隨叔祖母度日求恩安插訊之姚供該女 
由錢陳二人帶來因押娼不愿逃回棧内是實聶司馬商之顧副唄事判錢押候再訊女送善堂留養 
欠租圖逃李蘭生積欠房租洋二十元又張王氏積欠租洋三十五元均延約不付希圖逃遁由房主報捕解廨訊究李供祇欠租洋十七元氏供丈夫已出門經商俟寄洋回家當即付清判李押追氏開釋限三天照付如違拍賣雜物歸還 
難免冤誣楊阿高控蕩婦王桂香（即）王施氏）拐妻售賣等情昨經公堂復訊氏供實遭誣控求恩伸雪　司馬以原告兩次不至判氏交保候示 
女工被控九成絲廠執事王其安　　控稱繅絲女工周小老虎陸姑娘乘原竊取絲頭請爲究辦聶司馬以周陸二女工均不承認判陸開釋周押禁三天 
海上閒談 
[民窮財盡之現象]  
　　上海爲五方雜處之地。盜匪易於匿跡。以故四郊附近。刧案叠出。今西鄕法華某米店又出盜案矣。閭閻騷擾。民不安枕有守土之責者當於。緝捕加之意也。 
雖然。小民亦豈甘心爲盜者。哉當此市面蕭條之際。生計隳落。營生不易。而又百物。昂貴。欲求飽煖而不得。故不得已而出此耳。如得其情則哀矜而勿喜賢有司亦能於本原之地。稍稍留意歟 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇蘇屬試辦宣試辦宣統三年地方行政經費]  
預算册（七）（續）（本册以兩爲單位兩之下加小數點爲誌）第三項水產中學堂開辦經費銀七五○○ 
目暫闕 
第二欵賽會經費共庫平銀五五八四七七二 
第一項補助各廳州縣基進會經費銀五五八四七七一 
第一目長元吳共進會經費銀六○○ 
第二目江震共進會經費銀二一三四第三目常昭共進會經費銀一三九二三第四目崑新共進會經費銀二五五三第五目太湖共進會經費銀一○○第六目靖湖共進會經費銀一○○第七目華婁共進會經費銀二一一第八目上海共進會經費銀四七一七○五第九目南滙共進會經費銀三○○ 
第十目青浦共進會經費銀一○○ 
第十一目奉賢共進會經銀一一四六第十二目金山共進會經費銀一○○第十三目川沙共進會經費銀二○六二二五第十四目武陽共進會經費銀三三○第十五目錫金共進會經費銀二六一二第十六目宜荊共進會經費銀二五九六第十七目江陰共進會經費銀一○○第十八目靖江共進會經費銀一○○第十九目丹徒共進會經費銀三○○第二十目丹陽共進會經費銀一○○第二十一目金壇共進會經費銀一○○第二十二目溧陽共進會經費銀一○○第二十三目太平共進會經費銀一三○一一二第二十四目太鎭共進會經費銀二○三第二十五目崇明共進會經費銀四五五四第二十六目嘉定共進會經費銀一三四第二十七目寳山共進會經費銀一○○以上統計臨時經費銀共庫平一七三八六六七五○以上统計地方行政經常臨時費共庫平銀一二四○八二六一一四 
[對於原册表本門之說明]  
第一類共删三七三五九五八八增二○○○○增删相抵實删一七八五九五八八府廳州縣内移入六八二四八一七原册無第一欵 
第二欵改作第一欵原列一項三目第一目删第二目變更標題 
府廳州縣選舉諮議局議員可由自治會辦理故并入本欵第三欵改作第二欵原列一項二目第二目删 
第四欵全删 
第五欵全删 
第二類共删一一一五二一二五增五○○○增删相抵實删六一五二一二五 
第一欵變更標題原列一項入目前三目遵部飭全裁後五目亦非正當開支故删 
第二欵第一項因非地方性質故删 
第三欵原列二項第一項移入第一欵第二項删 
第三類删一五○增二二五○○增删相抵實增二一○○○府廳州縣册内移入五五八四七七二 
原列欵全裁府廳州縣應設共進會須官力提倡列爲補助費審查蘇屬預算册之總說明 
一歲出總數以足册載原額爲度但其中各分數得互相增减二教育實業兩類之總數照册載原額有增無减但兩類中之各分數得互相增減 
三每廰州縣除下列五項外以各足册載的原額爲度 
甲各廳州縣備荒經費 
乙各廰州縣撥還自治經費 
丙寳山縣清丈經費 
以上三項均係專欵帶徴在自治範圍以内遵部頒册式無庸列入本册應與歲入册内帶徴欵並删 
丁崇明縣海塘經費 
戊各廳州縣巡警經費 
前項應遵部頒册式列入歲出經常門第十三類第二欵無庸列入本册 
前項應另定標準通省統計支配 
四按部頒地方行政經費預算册式府廳州縣不應另册開載故分别併入 
五除欵係補助性質外凡巡警餉乾學堂局所員薪役食應遵部頒預算例言第十三條注明員數名數及每員每名若干今因原册未到暫闕 
六預算新設之學堂醫習藝所等目暫闕 
七地方實業亟待提倡故農會共進會品陳列所均列補助費中等農業學堂農事試騐塲均列擴充費 
八應辦事宜如另册鄉鎭巡警之類不止一端本册無可騰挪能否於歲出總册内移缓就急應候行政官酌奪（已完） 
 
 

Page 27

 
 
小說 
[義俠小說盜俠（十三）]  
　　康吉先聞此女郎之語誤以爲麗榴懾於格蘭那極之威力已降此萬惡之凶人。不爾者此凶人恨我至　。必不出我思極顏色立變怒氣坌涌幾欲裂其肝膈驟。聞多倫之語乃不知其語爲何意咽怒應日然。吾即爲康吉討克多倫見康吉掬怒於面狀。至獰厲知其必未悟語中之意則。倩笑謂之曰。密司脫討克亦。知密司密色司之意乎康吉聞此意。乃少動立俯其首。細審此女郎頃間語意。已而豁然遽悟知女郎頃者所言。殆有微意以麗榴之娟淑自好决。不降此凶人。殆以術出我於難欲我設策拯之耳思至此頃。間之懑燄立平舉首。謂多倫曰承女郎爲我解縶。吾敬謝女郎之惠今當方出此堡再。圖與密司密色司相見請女郎傳下走之語以告密司。鄙人身爲男子。乃不能力護密司負罪滋重多倫亦笑曰。今密司脫討克行矣幸力憶密司之語善自留意康。吉引目以瞬多倫若。於目光中報可者且鞠躬言曰敬。謝女郎今。下走行矣多倫。亦鞠躬報禮日。主人已發令各門者聽君之出母。靳康吉返身疾出。多倫送之至於堡門之次見康吉已去則返命於麗榴之前。且述康吉臨行之。語麗榴嘆息言。曰今康吉已行吾責己。盡多倫姑。娘汝直爲我之良友苟今日不遇汝者吾。無倖矣多倫見室中無人微。語謂麗榴曰吾受此獰狗之辱。且鞭捶吾父斐尼被創幾死恨不得機遇以報吾終身之大恨今但願密司脫討克能。殺此獰狗者吾犯百死亦不之恤語旣。觸其前此之恨怨掩面而哭麗。榴力執其手以示感激且。慰令勿哭而麗榴之涙亦不期續續而。墜讀吾書者當知此女郎之父。蓋爲格蘭那極之佃夫格蘭那極見其女美。即力攫而去閉之堡中斐尼乞哀格蘭那極求釋其女。格蘭那極非特不聽且縛而鞭之至埀斃始縱之去而。此可憐之女郎見。愛於格蘭那極者不及一年即弛其眷愛抑。爲女侍故。多倫之蓄恨至深長日欲以利刃劙此凶人與之並命第畏其悍勇不。敢捽發蓄恨旣久則齽齘愈深欲覓一報仇之間而不可得。今見麗榴爲格蘭那極所掠而。侃侃不屈力。抗其横恣之威一。無所懾 
國外新聞 
 [P法國禁制罷工之議案 
　　三十日倫敦電云據巴黎電稱禁制鐵路罷工議案現己脫稿凡行暴舉者監禁一月至五年不等罰鍰二磅至八十磅不等罷工者之處罰監禁自六個月至兩年不等並擬設立調和處及公斷所辦理罷工事務 
[英員對于新自由主義之演說Ｐ 
　　三十日倫敦電云羅斯培萊君在孟哲斯脫大會演說謂新自由主義實將剥削吾民個人之自由加以祖宗從來未受之檢察且日吾人今將迷行霧中至國家分裂而後已然仍望國人能有同意之答覆 
[墨西哥革黨敗績]  
　　朝日新聞載倫敦電云據墨西哥電稱傳聞革命黨領袖買特洛業已被擒各軍似均忠於政府近日搜獲軍械甚夥其亂事多有與排美之舉相關者又載舊金山電云據帕爾菲里哇狄愛士統兵員聲稱星期四日桀里洛北部曾有激戰買特洛中彈墜馬受傷甚重美國拉里杜墨國領事宣布所接墨西哥外務部官電内稱現除亂黨數千在桀里洛地方攻撃外國内全境均已安靜所遘亂事並無革命之性質即有餘匪蠢動不難討平墨西哥美國大使報告國務部謂目下除巴拉司狄愛士兩處仍在交戰外其餘各處秩序均已恢復美國陵軍部接邊界戍軍統將淮愛脫少將電稱目下邊圍兵力已足防守無庸增兵革命黨所占之處均爲官軍奪回目下僅占有一地而己（以上譯字林報） 
[俄國政界之衝突]  
　　三十日栢林電云俄國樞密院與國會將起極大之衝突經此之後將來恐不能合力辦事雖經設法調和均未有效國會議長葛斯區柯夫君將以諸事奏報俄皇現願免去解散國會之舉 
[士爾其購艦之失察]  
　　初一日倫敦電云據君士坦丁電稱土爾其上議院痛詆購買德國戰艦一事怱遽失察據稱該艘二艘實屬廢器内閣總理大臣乃陳述購買之理由謂該艦之購係爲防衞土爾其綿長之海岸且爲政治大局所迫云（以上譯文滙報） 
 
 
 
 
 
 
 
 
] 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
