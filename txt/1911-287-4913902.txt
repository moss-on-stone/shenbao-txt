# 1911 - 287 - 4913902

 

Page 1

 
 
   
 
 

Page 2

 
 
上諭 
[八月二十九日内閣奉]  
　　上諭兩月以來四川湖北相繼肇亂均係匪黨潛謀不軌擾害治安朝廷向來政尚寬大凡屬國民無不一視同仁從無格外苛求之舉此次逆匪無端搆煽據城抗拒蹂躪地方以致無辜良民橫遭塗炭其爲首作亂之人實屬罪大惡極自爲法所不容惟念迫於不等得已之被脅兵民類皆情有可原不能不網開一面其有爲匪所逼身被裹脅者如早自拔來歸無論兵民均准予以自新不咎旣往如有殺賊立功擒縛匪黨以獻者並加以不次之賞如搜獲逆黨名册立卽銷燬毌得稍事株連致滋擾累川鄂兩省被擾地方猝遭此變固已荼毒不堪即賊匪未到之處亦不免風鶴頻驚致有遷避流離之苦著廕昌袁世凱岑春煊端方仰體朝廷德意沿途宣布妥爲撫輯並剴切曉喩軍民人等勿爲邪說所誘隨聲附和勿爲謠言所惑徒事張皇經此次申諭之後爾軍民人等　　　　　　　 
當共曉然於是非之所在卽利害之所關務當各安本分以副朕靖亂愛民之意欽此 
　　上諭袁世凱現已補授湖廣總督所有長江一带水師各軍均著暫歸該督節制妥調遣會同沿江各省督撫妥籌辦理欽此 
　　上諭陸軍部會奏遵議各省綠營巡防隊擬請一律暫緩裁减一摺據稱裁减綠營巡防隊係顧全財政起見惟當此時局艱危綠營巡防隊可以輔陸軍巡警所不及等語所有宣統三年預算案内各省奏明礙難裁减之綠營巡防隊均著免其裁减並四年預算除直隷江贛等省仍照奏准各案辦理外餘著一律暫免裁减欽此 
　　上諭籌口口著連魁補授欽此 
　　上諭甘肅甘徙州府知員缺著何作猷補授欽此 
　　上諭陸鍾琦奏在藉耆紳鄉舉重逢籲懇恩施一摺己革浙江諸暨縣知縣劉引之早歳登科殫心著述現届該昌鄉舉之年花甲適周洵屬藝林盛事劉引之如恩著開復原官以惠耆儒欽此監國攝政王鈐章奕劻那桐徐世昌署名 
評論 
[今日人民自計] [  無名]  
　　鄂省事起。各地亂耗頻傳。守分之人。幾於寝不安席。食不甘味。革命軍之成敗利鈍。與官軍之能否平復。均在不可知之數。於此之時。最後損失者。唯我無與戰事之人民。耳政府之力量。自顧不假旣不足以保護治安。其所能及者。唯出此三四安慰人民之吿示。而無切實之辦法。而我人民。平日旣無預備復無權力。苟一旦土。匪羣起。將誰是賴。故我謂今日之。爲人民者。不論外事之如何。而謀自保。决非得已之事。幸毌以曲。突徙薪之說。爲不入耳之言也。夫今之人民之自爲計者。顧已多行之矣。或則取現洋。藏諸笥篋。或則紛紛搬家。羣至上海。或則兌換。金元金葉。以備逃難時之用。其實如此預備。非但無益且有害之也。紛紛擾擾市面因而大亂。未受兵燹之禍。先得金融之恐而况苟有。錢財金帛。土匪之思刧掠也更甚。則防之。適以召之。曷若不預備之佳矣。夫今日最可恐者。土匪之乘機起。掠耳。若革命軍則聲言不。害人民者。其抵敵防。禦之事。自有官軍。無預我民之事。我民。今日唯當安靜勿驚。專計防衞身家之策。其策維何。則唯有商人。自辦商。團學生自辦學團。農人自辦農團。工人自辦工團。日事訓綀以備不虞。則旣可防禦土匪。又可日事敎訓。而絶爲匪之根。則無論革命軍與官軍交戰至何時。凡在人民。不仍安如泰山哉。 
[蘇州留園義振游覽會展期開幕特别廣告]  
本會因今歲吾蘇適遭水患曾仿上海籌賑辦法假定留園特開義賑游覽會早荷各團體紳董曁各埠好善諸君均極贊成並捐助開辦會費本定於八月廿四廿五廿六日開會三天現因會内接到樂善諸君報告陳設物件者甚多一切手續尚須斟酌盡善當經同人公議展緩定於九月初七初八初九日舉行所有佈置各項除前報所登外並須力求完備以副游覽助振諸君之盛意至前所發之入塲劵仍一律照常通用特此佈告惟希亮鑒 
[葉大善士棣華八秩壽誕]  
今歲九月四日我葉大善士棣華先生八秩弧辰戚里朋簪咸謀所以爲先生壽者先生聞而固辭且曰吾受賢士大夫之諈諉董理普育堂十年矣窮民無吉環而待哺者恆五百餘人米薪日以昻籌捐日以艱岌岌焉恆　不給吾憂莫檡也欲卸吾責而不得也吾何敢言壽鍾玨等竊以先生好善之誠奉職之摯世俗浮文無所用之莫若移屏幛筐篚之資贊助善舉逕送普育堂藉代鞠　語曰仁者壽荀子曰美意延年以是爲先生壽不亦可乎凡與先生有雅故者願垂鑒焉　李鍾珏姚文　王震顧履桂等仝啓 
 
 

Page 3

 
 
專電 
　　昨晨（二十八）八鐘兩軍復戰革命軍獲勝官軍退守七里河兵艦駛避下遊 
　　革軍昨日進據官軍紮營之地三十里 
　　薩提督艦隊七艘已退駛九江 
　　二十日祗小戰昨日（二十八）戰門劇烈兩軍死亡甚衆官軍較多 
　　漢口外國兵船十六艘皆在戰鬭線外觀戰頗贊革軍行動之敏活并稱許薩軍謹愼不傷租界 
　　聞革軍已分派營隊由間道潛往汴境襲攻守護黃河鐵橋之汴軍 
　　革命軍以戰局方開派人四出說降軍隊聞出防岳州沔陽鄖陽宜昌施南襄陽之馬步各軍及前後左右四路巡防隊改換革軍旗幟者其多 
　　武昌郵政局已改用大漢郵政戳記其各銀樓及糖食店招牌上滿漢首飾滿漢菓品之滿字均改用興字 
　　鄂紳多由革軍舉充軍諮部辦事員聞已電致北京内閣宣吿湖北獨立并數瑞督苛虐橫暴之罪 
　　荊州駐防威武軍因聞札鳳池（前署臬司）濮玉（前督中協）寳瑛（陸軍學總辦均荆州駐防）全家被殺大憤出隊至荊州沙市逢人便殺大屠兩日革統黎元洪聞信立派步兵二營砲兵一隊馳往援救以上各電均由口專差至九江拍發 
　　九江未失守按本報昨得九江失守之耗卽急電訪友詢問今得覆電如右亟錄之以定人心 
　　宜昌失守 
　　長沙電報仍不通惟聞消息甚緊急（以上九江） 
　　政府將組織三大軍爲赴鄂北軍後援第一軍併歸蔭昌統带第二軍歸馮統國璋統带第三軍歸濤貝勒統带 
　　電寄袁世凱沿揚予江各省水師兵隊均歸節制調遣并著與蔭昌及各督撫妥商會合進勦事宜 
　　又寄諭袁世凱蔭昌變叛兵民自應痛加勦洗此外脅從附和之人勿遽殺戮許其悔過投誠以收人心 
　　電寄長江提督程尤和迅飭師船嚴巡上下遊以防革黨竄擾 
　　直督電内閣直省防務緊要且須保護鐵路無兵可調袛有淮軍可酌調數營赴鄂 
　　某御史奏刻閣臣張皇自擾措置乖方宜出以鎭定并陳治標六策 
　　江督皖撫電奏現用防營舊制招募新軍惟餉械需欵甚巨懇准在五百萬借款内分撥一半應用事在急迫此項借欵并請毌庸再交諮議局議决奉旨依議 
　　粤督電請停辦不急新政抽款專練防軍以固大局奉旨所奏頗有見地准將各項新政暫緩舉辦 
　　姜軍自昨日起與警兵參列站岡以資守衞 
　　滇督電奏迤西毘連川境軍力簿弱竄擾堪虞請添募防軍四營并懇飭部撥欵二十萬濟用有旨著度支部速核具奏（以上北京） 
　　日本著名各報紙評論武漢事件謂日本第一義務在保護外國租界蓋日本所處地位能以最迅速之効力保持外國租界之秩序及其交通機關與各國居留民又謂日本之態度最公平無私今外間謠傳日本與革命軍通氣又謂日本認革命軍爲土匪皆屬不確其揑造此說者蓋欲中國仇視日本耳（東京） 
　　本埠英領事署二十八日下午四時接九江轉來漢口正午所發之無線電音官軍退守七里河車站革軍宣布昨日大勝官軍海軍各艦駛向下游避去租界安靖並未受擾 
　　字林報接廿八日下午十二點四十分鐘九江電云革軍昨日佔據距漢口十基洛米達（約六英里餘）之地點官軍敗走中國砲艇已退至九江此次革軍行動可爲軍隊模範 
 
 

Page 4

 
 
此間已頒行軍律 
　　政府豫備如革軍續行蔓延則擬組織三大軍第一軍以第二鎭及第三四鎭之一部分合成由蔭昌統带第二軍以第四第五兩鎭合成由馮國璋統帶第三軍以禁衞軍及第二十鎭合成由載濤統帶（二十八日北京電） 
　　聞粤省大吏近已運入大宗軍械子藥藉防不測（二十八日北京電） 
　　環球各國皆切實聲明中立不干預中國亂事惟嚴守保護各國僑民之範圍（二十八日栢林電） 
　　日本砲艦千早號已由吳軍港駛出滿載軍需向漢口進發徇北京外交團之請也（二十八日東京電） 
　　惡戰革軍勝此爲昨夜八點半鐘泊於浦江之英國兵船克里哇號所接無線電音其文極簡此後並無詳電且不知何時由漢發出本埠昨日所接電音多相矛盾一曰大戰二次革軍走此電爲將午時所接同時日清輪船公司亦接電音文曰大戰十時革軍勝此電係昨晨十一黠三十分鐘由九江發出某領事館接北京電音云揚子江各省安靜官軍在川得手漢戰結果未悉某日本洋行昨接當日下午十二點十五分鐘北京所發電音云鐵路被毀未悉尙待續報目下運送官軍未見有阻官軍駐順德車站者將隨袁世凱赴南該行於星期三日夜間九點四十分鐘曾接電音云鐵路被毀四十里官軍駐順德車站革軍内部有要事故精神稍减袁世凱已受任昨晚本埠謠言四起謂德國船納爾堡號接無線電該電本擬發與英國船克里哇號者文內謂漢口革軍佯退將官軍引入跑馬塲四面圍攻官軍全軍覆沒旋有人詢德國兵船據謂並未接戰事電音惟接電謂兩軍已預備開戰耳 
　　開戰之先官軍敗走後因革軍軍火不足乃即停戰革死傷者共三十人官軍損失之數未明但外間皆信數必多於革軍現勝負未决今午恐將復戰 
　　蔭昌今日下午又有急電到北京求救（以上二十八日漢口電） 
　　漢口電信交通刻歸陸軍管轄使館亦受影響 
　　廿七日漢口戰事勝負未分京漢電線自晚六時起阻隔不通羣謂如官兵果獲勝利則政府必早有正式之宣告日後北電復通時恐往來電稿必受異常嚴密之檢查 
　　黄河鐵橋攝影 
 
 

Page 5

 
 
　　某西人擬赴漢口顴戰因道路阻塞復回京謂北軍之動作甚佳似頗歡忭曾見赴京專車一輛滿載汴撫之眷屬北上本已齊集預備大操故政府得以迅速遣調南下其軍需亦較平時充足野戰砲頗多並有軍用汽球一個鐵路有兵保護聞　　　 
駐守黃河橋之兵約三千人 
　　中國官塲傳述昨日戰事僅一小戰並非實在之大戰革軍退至漢口華界官軍擒獲革黨三人馬數匹並衣械若干炮艦未與此役廕昌偵探謂革軍潰散 
　　北京官報謂革軍抵抗終日終爲官兵擊敗北軍分五次乘車南下現均到漢 
　　南京美領事報吿該處諸皆安靜顯無亂患 
　　袁世凱受任湖廣總督之前要求准其選帶精兵一萬名及予以兵餉三百萬兩始允出山政府已准其所請 
　　聞袁世凱定於明日赴漢 
　　瑞澂張彪皆忠於政府者然皆革職黎元洪爲革軍首領則未有革職之明文京人以爲異事（二十八日北京電） 
　　歐洲報界對於中國亂事之態度頗爲持重然表同情於革黨者頗多蓋以非亂事不足以促政府之改革起用袁世凱是一証也各報咸主張如不傷外人不侵犯條約權利則各國不得干預之主義英外務部特吿路透訪員謂英國在中國之舉動不出保護英人之範圍昨日革軍之在戰線内者約二千人（二十八日倫敦電） 
　　革黨領袖連日在此開會與中國革黨各會時通消息彼等已懇求美政府嚴守中立 
　　孫逸仙現在芝加哥欲籌捐美金洋五百萬圓接濟革軍（二十八日紐約電） 
　　昨晚上海英總領事接九江英領事於當日下午三時所發電音云漢口避難之人抵九江者甚多據謂該處並未大受騷擾九江現頗安靜 
　　漢口英文楚報代表往游河南官軍營壘該營離漢有十基洛米突之遠中約有兵一千名内有服戎装甚整齊者有衣舊式軍服埏代表曾該詢軍士具何宗旨據謂已投降革軍（以上譯西報電）　 
官電 
[蘇撫接各處電]  
　　長沙撫電湘防甚緊地方安靜 
　　南京張督電大通等處兵艦業已派定此間亦派楚謙等數號如有緩急彼此可知照策應 
　　開封寶撫電鄂軍被脅者已逃出辎重隊一營現在灄口敝處已令接濟糧餉棉衣目下灄口以北並無警報廕大臣昨日子初自彰德開車南下有駐信陽之說 
　　北京盛宮保電京漢路無阻廕帥親統萬人已過黃河 
　　鎭江林道電鎭江市面銀根亦緊地方安靜　　安慶朱撫電北洋軍已抵鄂尚未開仗 
　　天津陳督電鄂事已由部派兩鎭一協赴援京津安謐 
　　吉林陳撫電吉省安靜如恒滬道接湘省電 
　　長沙余撫電長沙安靜 
[公電]  
　　各報館鑒江陰安靜商會（蘇州) 
要聞一 
[革命軍起事紀（七）]  
　　鄂省革軍自據省城即於各城門要隘遍架巨砲各營革兵退伍兵綠營裁兵以及各學堂學生曁雜色人等每日投効 
 
 

Page 6

 
 
者必有二三千人現暫編爲步兵四協砲兵二標馬兵一標一營工程二營輜重一營一隊音樂一隊其管帶以上之官係公舉管帶以下之官則委任前充軍官各員現在營者約十之七八已撤差之各廢員亦紛來投効如前已撤砲隊標統杜長榮步隊二十九標標統李襄麟刻均復任標統其原非軍界之革黨現握軍權者甚少多居參謀部之職紳士一部分則多居軍諮部之職 
　　藩庫查有現銀四十餘萬銅元二十餘萬制錢二萬串現已移至諮議局及楚望台軍械庫 
　　官錢局係勸業道高松如總辦其眷屬卽住局内見外間兵叛立刻閉門防堵革軍在外攻撃良久困其墻垣甚固拖大砲至意圖轟毀局中人大懼急開門跪地迎降坐辦委員朱守文學且頭頂香盤匍匐階下革軍以足踢之亦笑柄也 
　　自二十二日以後革軍示禁軍人擅放鎗砲覊滯武漢各人驚恐之心爲之稍减然以北洋兵將到深恐兩軍交戰難免玉石俱焚故仍寢饋難安聞漢口領袖英領事已與兩軍相約要求須離漢六十里開戰否則須將各國洋商財產估值由兩軍收買以便洋商各自歸去有此牽制或不致於擾累也 
　　革軍首領孫汶現尙在香港黃興亦未來鄂現革黨以前混成恊統領黎元洪爲都督可知黨中大有人在聞黎平日行爲頗純謹今以學問優長素得衆心致被衆臨時擁戴此亦劉先主所謂孤不得已者耶 
　　八鎭統制張彪於二十日逃至漢口某領事署中藏匿現經革黨往說再三勸其歸附張見在城未逃之提法司馬吉樟鹽道黃祖徽首府趙毓楠首縣李曾麟均安然無恙如不歸附又恐不容於北京政府傳聞已於二十四日來省至總司令署投到如何位置現尙未聞祟爾則昨紀通函願降之說或不誣也　 
　　漢陽兵工鋼藥兩廠原係四十一標某營駐守現仍以該營駐防廠庫所存槍械子彈皆已陸續運省聞足供三鎭軍隊兩月戰守之用刻該兩廠仍在赶工製造 
　　革軍起事時係就原穿黃色軍服袖纒白布爲號第三日即經改換庫存從前所着青色軍服以便辨别緣各省陸軍軍服皆黃色也 
　　第三十標某營前出防湘省現已回鄂聞亦歸附革命軍已改換革軍所用旗幟 
　　革軍於諮議局對面模範小學堂内設有招賢館凡有謀略奇策者可携條陳往謁招待員如果其策可用即授以相當之職 
　　武昌各商民現奉軍令組織保安會每十家派二人巡夜以防匪人緃火行劫革軍總署亦派陸軍中學堂學生荷槍巡邏並另派弁騎馬率兵查街遇有行刦者立即槍斃或擒至執法部訊明就地正法 
　　各旗人家眷被殺已盡惟男人則多冒名係奉直魯之人期免於難現在執法部尙拘囚二三百操北音之人俟查明是否旗籍再行處置 
　　在城革軍新委各官出入祗着便衣乘二人轎亦不帶護兵前武昌府趙毓楠刻仍聯任且爲出勸商店開市其廣吿上日蓋原有之印信此事殊奇特可異也 
　　革黨佔據漢陽兵工廠其計甚奇先有軍士乘小舟至廠謂門者曰我等乃革軍佔據武昌時逃出之官軍請許容納門者不察將門大啟軍士卽衝進束白帶於臂蓋所謂官軍者乃革軍耳於是未開一砲而得兵工廠矣夜間革軍於山上每距離二十五碼路置二寸半口徑之野戰砲一尊工人依舊工作甚繁 
　　有中國魚雷艇一艘似甚勇敢擬駛往漢陽與革軍開戰武昌發砲極準砲彈洞穿該砲艇之甲板該艇急駛避始免 
　　漢陽知府衙門被焚知府滿人先已逃去縣署在府署之南相距不遠爲革軍所據知縣降黨人仍使其治縣事 
　　星期五晚有新招之軍士至浸理會間壁之某大糟坊恫嚇索詐後得十五吊錢乃退此等人最可惡革軍素重文明宜有以懲之 
　　漢陽新知府爲李某李前曾隨康有爲辦事後因政治上之舉動被監禁十餘年同獄有周姓者與李甚相得李爲新知府因舉周爲幕友詎星期日南門外有一富翁以銀三萬兩捐助革軍周竟以六千入已囊僅繳二萬兩未幾被人查出即懸首西門外示衆以是旅漢各西人咸謂革軍法令嚴明云（以上漢口函） 
 
 

Page 7

 
 
郵部取締發電新章 
　　郵部自川亂事起即不欲人發電宣露眞相此次鄂省事作取締愈嚴今已重定新章由電頒布各局遵守此後欲傳秘要消息恐益難矣 
　　（一）明碼密碼之電惟各大臣及外國領事可以收發 
　　（二）外人發電須書明白之英文若談軍事之電無論如何不得代發 
　　（三）中國私電電文明白者可爲代發密碼官電發交各衙門者可爲代發如發與私宅者須由電局總辦斟酌辦理 
　　（四）密碼急電或私電均不得代發 
　　（五）目下各電均須由電局查閱 
　　（六）中外官電須有發電者之印押否則不能代發 
　　（七）各電如不能遞到電局不擔責任 
小說 
[無名罪人] （六）（十）（六）[  無名]  
　　黑兒驚道這個如何使得。我們現在救他。并不是爲那愛姑的父親。和他未婚夫。是爲那寃枉的犯人。我們旣知那犯人寃枉了。力所能及的事。如何不做。克路侯爵道現在我因看破了這世情。情願舍身在慈善界了。不願再與世人的事。黑兒道你若救了這罪人。使他不至死於無辜。也是一件绝大的慈善事何必定要有了慈善的招牌。總算慈善。呢克路小侯爵。知不能推託。只好直說道我今日。同我身母到那慈善工塲裹遇見了慈善工塲的經理人。水心姑娘眞有飄飄若仙。離塵出世之槪。因此我纔有這心。黑兒道那姑娘定是。生得好的了。克路小侯爵感歎道眞是一時無二。偌大。巴黎中。再尋不出第二個婦。人的。黑兒道你因此看中了他了。克路小侯爵道我也不敢看中他。我只想每日有了工夫。帮助。他做做事。我便十分滿意了。因此。那探訪罪人的話。我不能不向。你取消了。二人正相爭持。忽然有個用人。取了一纸名片。要來請見黑兒一看便點頭微笑。請他進來。用人出去後。便見一個女子。面上遮着濃紗。嫚嬝婷婷。走入。房内一見。房中。除了黑兒外尙有一人。不覺吃驚。便要。倒退。黑兒忙道。愛姑。這是我最好的朋友。也是和你帮助的人。你勿吃驚。那愛姑更加驚道黑兒先生你那。裡認得。我是愛姑。這位何人。又如何肯帮助。我黑兒道我和你父親是老朋友。我七八年前。常到你家。你難道忘了。 
 
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[贛省籌防革黨之慌恐]  
　　贛撫馮中丞二十三日迭接瑞制軍警電謂革黨盤踞兵工廠火燬漢陽府署並在漢鎭搗毁電機不准傳遞消息所有軍隊均駐兵輪岸上人民頗形暴動以致贛局逹漢之電數百餘號均難報到潯城地方謠言四起頗爲慌恐保道璞守均屬滿人驚亂不堪已將眷屬乘坐西大輪船晉省躱避潯郡雖辦防堵城閉尤早南昌官府接到潯漢探電召集司道會議防堵加派委員會同關卡嚴查進口船隻極爲嚴密贛省赴鄂軍隊已電莊標統酌調還省扼要防堵以備不虞市面洋色陡高數分赤金亦屬飛漲平日用銀四十一兩換金一兩現在漲至四十八換揣測情形尙須再漲以乾泰信收買極多入夜馮撫接到湖口楊鎭密電程提午刻過潯入漢沈統領亦派兵輪兩艘到潯駐紥要口以保江防又接北京密吿已派蔭午樓大臣督率兩鎭軍隊到漢勦辦並有一鎭由海輪來南預備溯流到漢湘撫亦有電來各防邊境以保治安贛垣軍隊因爲鄂亂點騐尤嚴内地偵察尙屬安靖惟籌防一切手續繁密 
　　贛撫馮中丞現以鄂垣兵匪搆亂佈散黨羽甚多江省城廂内外户口繁密人類不齊難保無匪徒潛來藏匿希圖煽惑自應嚴密探訪加意查拿以清内訌密派軍警數十名改易裝服不動聲色分投各處隨時隨地切實偵察遇有形跡可疑務即設法盤詰密禀候辦 
　　贛省諮議局議長謝侍御遠涵二十日在漢同岑雲帥乘坐江寬下游抵潯後謝即換輪晉省近因紳士歐陽霖提議開辦團練以爲自衞函商胡侍御亦屬贊成復經公團决定辦法預備募兵成軍扼要駐防聞官府以此次鄂亂不比從前開辦團練徒事張皇不甚贊成云　　贛撫馮中丞近日迭召司道及軍事參議官張道委煜新軍恊統吳道介璋密議防内辦法以爲軍裝火藥亟須廣備當飭官銀總號張道元懋在九江關道庫内撥銀二十兩匯滬訂購軍裝並飭内河水師各營會同沿途關卡密爲盤查上下船隻遇有形跡可疑嚴密盤詰加意拿以保治安 
[浙潮感受鄂潮之影響]  
　　杭垣因鄂亂日烈地方戒嚴商民驚擾岌岌不可終日日來撫院電調之巡防隊除衢防全軍首先到杭分紥各署局嚴密守衞現聞湖防劉統領亦於昨晚由游撃隊師船二十八號小兵輪四艘拖帶到埠業奉憲諭不必登岸靜候後命二十七晚增帥微服改裝乘坐民轎往謁德將軍密商防務至四更時始回轅今日官廰表面似極鎭靜惟民間謠言愈盛稍有身家者紛紛搬逃赴上海者十之三赴寗紹及上游各屬者十之七江船擁擠行李如山凡眞居旗營者連日遷出駐防婦女哭聲盈耳有哀求搬者代帶小兒一二各以備殉難後一線之續聞者惻然閒散世職及小康者亦同時改姓易服逃居近城各鄉西湖沿山尤多念八日公私學堂紛紛停課全體解散者已十三四校其餘如中學堂高等學堂之上八府學生大半回籍留者僅本城少數商界中因現洋奇絀情形尤危自昨日下午錢業大會公决取締存户維持危局業已頒發通吿今日三銀行續又宣布辦法三條（甲）定期存欵現因市面緊急公議一律須到期籌付（乙）隨時往來存欵一律由同行匯劃如有急需准撥現洋一成（丙）三行鈔票一律兌付現洋聞錢業中允撥一成現欵其勢亦有不濟不料今日全城綢莊因客路阻塞匯劃不通不得已紛紛停機查城内機房料房多至三四萬人十九無隔宿糧萬一相率鼓噪聚衆暴動則大局糜爛立待至該業中人紛紛向商會吿急决議赶辦民團卽以此輩應選以杜危機接連數十次電話要求總協理立刻謁院請發軍械尙不知能否邀准旁晚大清銀行因現勢愈危若無巨款以接濟全市必至瓦解遂聯合三行立請商會卽晚面請撫院再放藩庫存項緩解京餉以濟眉急增中丞特於念八晚十一句鐘發出簡明警吿大略以川鄂亂事政府已發重兵會合各省援師大兵雲集旦夕敉平商民人等幸毌妄信謠言自相驚擾照常各安生業如有不法匪徒造言惑衆致妨治安者自當嚴密查拿懲辦不稍寬貸以保大局 
[蘇松錢市悲觀]  
　　蘇州蘇垣錢市恐慌裕寗鈔票不能通用由商會請借官欵維持市面各情已紀前報兹悉此事程中丞與藩司商酌後因藩庫前數日所收各莊即期票目下往提現款各莊 
 
 

Page 11

 
 
　　皆不能照付以致庫中現銀竭蹶僅允撥给裕寗局銀十萬兩此款昨已發局領去惟允借给各典銀十萬兩均以七錢三分合洋發給以五釐起悤各典董等因虧耗太鉅遂以蘇城典舖有七十餘家僅此十萬不敷分派却之目下此欵藩庫雖已提存外庫各典并未具領至裕寗鈔票市面不通後已由蘇藩司左方伯會同巡警道出示曉諭略云現已撥給裕寗分局現銀以資周轉凡各莊如收集此項鈔票合成鉅欵者可以向本藩庫兌取現款一面由長元吳三縣乘轎押同差保由觀前閶門等處沿路嗚鑼喊呌諭令各莊及各店鋪均須一律通用鈔票如有何人阻住不用者許即禀究嚴懲目下市面凡一二元之零星鈔票尙可行用其五元十元以上皆不能用聞錢業公所已會議數次必得蘇城各典當出爲担保方可信用日昨已由蘇藩左方伯巡警道吳觀察照會蘇城典當董事潘紳囑其商議可否担保裕甯鈔票俾得流通市面矣 
　　松江松郡自鄂耗傳到後銀根奇緊西川外各錢莊因上流來源驟遏不得不暫停出入而典業亦以乏欵對付有暫時停當之議嗣恐有礙大局仍照常維持廿八日商會總理鄭部郎偕錢典兩業同人晉謁府尊戚太守請電商蘇撫滬道　藩撥借現銀二十萬飛速解松以維市面太守允之 
[京口戒嚴種種]  
　　錢市鎭郡因鄂省亂事市面大受影響昨由鎭關道林梅楨觀察率同府縣各官齊至商務總會籌商維持市面辦法商會總理于立三君以鎭埠銀根奇緊現洋缺乏擬禀請督憲在寗垣撥借現銀二百萬以資接濟一面權准各舗户走賬滙劃不得支取現洋以資應付 
　　機户機户全賴各綢號發給貨價以供用度現各綢號以匯劃不靈宣告停莊各機户無以用度均一律停工致歇機夥有萬餘人之多風傳有集衆滋事之說 
　　防務長江水師瓜洲鎭總兵陶樹恩鎭軍昨接江督電開以鄂省亂事甚猛看即嚴加防堵以備不虞等因鎭軍刻已札飭所部砲艇各歸汎轄巡緝勿懈而地方防務則由當道招募民團一百二十人城内六十名城外六十名以巡防隊統領陸協戎統之會同各營加意巡查城廂内外一律戒嚴惟地方尚稱安靜云 
[蜀西又吿不靖]  
　　護理駐藏大臣傅崧秋於二十一日有電來京略謂自川亂後藏中已爲震動近日匪黨已至打箭爐以西藏衞人民異常不靖羣情洶洶至爲危急請飭駐藏大臣王人文赶赴新任預爲調度以消隠患其電文有云崧秋一人不足惜當惟大局是慮想此情形亦岌岌也 
[伊邊國防問題]  
　　陸軍部廕大臣爲籌劃國防起見昨商軍諮大臣以伊犁爲邊陲要地實爲國家藩籬更兼强俄逼迫該省練兵勢不容髮較他省尤爲衝繁疲難若一朝有事與新甘兩省影響非淺體察情形伊犁與新甘兩省防務極宜聯絡以重防務云云聞昨已電飭陜甘總督長制軍與伊犁將軍會商佈置照聯絡軍事辦法並飭速將伊屬旗綠各營極力整頓開墾屯兵俾求完備而固邊彊云 
[解樹强或可重見天日矣]  
　　解樹强案已迭誌本報茲聞二十日院中曾傳與解同寓之王汝　陳同壽二人至院問話當由王君將解之歴史及被人誣陷原因詳悉陳述審判者謂與解所述無異旋囑王陳覔保聽候傳喚王陳謂覓保至易惟騐看後不能在京久待審判者謂當不過久遂退 
　　當院中審判時有高等偵探二人强要列席旁聽院中拒之 
　　奏交大理院之摺係民部桂大臣所自草原有將游學生驗看扣留之語意將以此次五百餘人之部試游學生一律扣留騐看也後改游字爲該字乃止及於解樹强一人 
　　查解之日記簿内計廣州肇事時解尙在東京是解爲無罪之一證至解之行李確無可疑卽其面上瘢痕亦已由院驗明確係痘癍非傷痕則固無可置解於罪惟反對證據終未取得且案係奏交即解係欽犯不能不作刑事犯看待云 
　　現在院中對於此案擬分電江蘇督撫請以此案始末轉飭阜寗縣詳細禀報且欲傳阜寗縣來京面質並電粤督飭查焚燒督署之役解曾否與聞一面再電駐日 
 
 

Page 12

 
 
公使調查其學堂出席簿以明三月間是否在東大約此案水落石出當待各處覆到以後矣各埠通信 
[貴州]  
　　貴陽黔報前因白李氏孫鏡一案提起公訴經地方審判廳拘提該報編輯人管押并令暫行停版八月初旬公判編輯人三百元罰金了案該報即於八月初七重行出版矣　　興義苗民投誠 
　　興義府全屬苗民甚多惟偏梳苗一種禮規懸絶自方太守到任化所敷現竟全體公懇自願改革婚喪禮漢族一例並請出示勒碑永遠　守 
[山西]  
　　綏包路從緩修築 
　　甘督長制軍奏饋修築由綏遠城至西包頭之鐵路以開發蒙古等語聞郵傳部以張綏路線竣工將來議展修赴庫倫路綫所有至西頭一綫應從緩議 
[湖南]  
　　黃鎭軍之賢能 
　　湘紳黃澤生鎭軍忠浩夙負時望會以優貢生統領防營早爲張文襄公曁現今各當道所特賞歷辦湖南盧西湖北四川等省軍務今年五月由川返湘即經本省學界舉充教育總會正會長又經紳商各界舉充派赴日本之實業觀光團七月間又奉督辦粤漢川漢鐵路端大臣派充湘省鐵路總紳其時鎭軍以實業團須於八月啓行赴日在接收鐵路之前因電致鄂省端大臣行轅請將鎭路總紳之職准予辭卸旋奉電復加意慰留本月中又經湘撫余中丞派充中路巡防隊統領亦以未便誘卸即於十六日到差此外如貧民習藝所明德學堂監督以及各公益事件兼理甚多故終日極形忙碌惟日本之行即須作罷由是觀之鎭軍之賢勞蓋可想見矣 
　　地痞毆差之橫暴 
　　巴陵縣東鄉有著名地痞許某劣跡甚多地方受害不淺無不切齒恨之月前經該處團紳呈請自治公所禀經該懸梁大令簽拘未獲爰又嚴飭差役動限拿案詎該痞竟敢將縣差毆打致受重傷現在自治公所所長面禀該縣請派巡防營勇前往務將該痞拿案嚴辦以除民害而靖地方 
[湖北]  
　　山崩發現石室 
　　湖北黃岡縣境但店汎有龍王山奇峰高聳林木參天日前因大雨數日該山忽然崩裂其崩壤之處發石室一所石門半掩内覺甚實而地下又積灰土一堆細辨之似物之腐朽者兩旁石壁時流清泉室頂有小窗皆爲沙泥閉塞内更有一洞望之頗爲深暗陰風凛烈塞氣逼人雖好奇者亦莫敢入土人以係神怪所居不敢侵犯遂集多人將石堵閉後遂無問津者或曰係古來修道之士築以養性者然無所據 
浙江 
[寗波市面之恐慌]  
　　鎭海方氏日前因所開同和錢莊擱淺牽動各業（按方氏即方裕和南貨店之主人聞共倒四百百餘萬）而於地方上尙無大關係諮議局副議長陳季衡君昨日曾發電詢問寗波護府旋得復電茲錄如下諮議局陳季翁鍳甬安瑜 
　　杭州錢業之受擠 
　　錢莊擱淺之可慮蘇滬匯劃不靈銀根愈緊大有刻不待緩之勢念七日湖壓崙源錢莊因現欵空虚且因寗波同和之影響本票届期不能照解是以風聲一播草木皆兵各商相率提取存款持票兌現者門庭擁塞該莊陡然擱淺又有毗鄰之賡和錢莊亦聞近日被上海連支晉和莊擠坍後影響所及週轉不靈亦有受擠陷淺之說而城内豫和寅源和慶各莊亦受寗波方氏之影響不免矟有牽動云 
[江西]  
　　贛議員爭選結果 
　　贛省諮議局當選資政院議員巫壽春王明德等以副議長黃大壎不應倒補資政院議員顯係營私背章禀控閱院部督維持選舉現奉撫批來禀閱悉各省諮議局互選資政院議員章程監督有復加選定之條文即令有審查資格愼重選舉之意義即如來禀援引憲政編查館覆福州制台電文監督覆選之時加查原列第一名實係不合議員資格者無庸充選依次推至第二名餘倣此等語此之所謂不合係指雖合諮議局議員資格不合資政院議員資格而言故監督有覆加選定之權也本撫院對於互選資政院議員恪遵定章辦理來禀及謂以長官之命令更改欽定之法律措詞失當殊屬誤會現值時局艱難人心囂競議員等身爲民選代表當先盡國民之義務勿徒爭個人之權利旣據通禀仍候閣院部督各衙門批示此復 
[徐州]  
　　徐屬匪亂猖獗 
　　徐屬銅蕭碭豐等境土匪猖獗較高粱茂密時爲尤甚連日席捲敬安集黃家集馬蘭集等著名巨鎭均在白晝時間快槍羣馬勢如飄風郡城因此戒嚴每日下午七時即將四門局鎖人心惶恐岌岌可危先是青紗障起竿匪嘯聚多處刦掠案層見迭出兵力單弱訖未平靖蓋因七月初間經某營將竿首宋勤王宋魔王等六人誘降旋即一律正法餘匪不甘大肆騒擾有某管帶者被匪虜去并將麾下兵士二十名一齊獲住當將該管帶褫衣長跪痛辱之勒令口飭各兵繳械遂繳献快鎗二十枝繼又令其點名點至顧姓以其爲眼線也登時戕斃剖心支解高呼曰祭我宋老大也後經鄉民哀求始將各官兵释放聞林道已電禀上峯　派陸軍會剿如寗垣軍隊能由津浦鐵路專車刻日來徐尙可望撲滅若再遷延時日恐即不可收拾矣 
[鎭江]  
　　撤換丹徒主簿 
　　鎭江丹徒縣主簿高彥龢擅受民間訴訟事件爲鎭江地方審判廰禀訐經蘇藩左方伯飭將該主簿撤任聽候查辦所遺之缺派委候補巡檢林先植前往接署已詳明撫院分别　遵 
[常州]  
　　常州金融恐慌 
　　日昨常州某鉅紳晉省面謁院司兩憲以常郡現銀缺乏金融恐慌請撥庫欵維持市面左方伯已勉允所請酌撥數千元發交該紳具領暫資接濟而救眉急 
[松江]  
　　江督電防製造局 
　　前晚江督張安帥電致提轅略謂鄂省變亂江防吃緊滬製造局最　緊要亟應嚴加防守如需撥兵隊准由該局總辦隨時商調旋又奉電轉飭上海製造局張總辦右營楊參將調砲船至該局防守 
　　石湖蕩車站被盜 
　　西鄉石湖蕩車站孤懸鄉間廿六日破曉忽稱被盜計失洋二百餘元金表一隻婁縣李大令聞報立往察勘惟小工都非善類頗可疑云 
　　鄉船突被盜刧 
　　鄉人巫球生駕船來松至嶽廟爲病家祈福念六黎明時舟泊界涇口忽來土匪多人均用黑帕蒙首登舟刦去洋十餘元並掠去衣被等物 
　　市面賴以維持 
　　連日市上不用本國鈔票各大錢莊亦暫停出入人心漸致恐慌商會遍請典業互議以銀根雖緊恐碍大局仍須照常收當惟大宗當欵暂時抑價 
[蘇州]  
　　縣自治展期成立 
　　廰州縣自治章程本定九月初一日一律成立開會蘇城長元吳三縣合設一縣自治各鎭鄉選舉議員尚未全齊畧記前報現因鄂省警信官紳籌辦防務未遑召集　員故成立開會日期尙須變通展緩云 
　　日領歡餞實業團 
　　赴東考察實業團原定九月初三日啓程蘇州日本領事官特於二十六日在盤門外二馬路日領署邀請考察實業代表蘇稼秋杭小軒二君設筵歡餞並請代理關道馮孟餘觀察商會總理尤鼎甫吳似琛諸君相陪以聯商誼而睦邦交嗣聞此次實業團以鄂亂未靖業已展期啓行矣 
[清談] （東吳） 
　　政府凡遇困難之亂事。必起用退職之大臣。中法一役用岑毓英。中日一役用宋慶。團匪一役用李秉衡。而今又用袁世凱矣以爲可用。耶平時何必投置於閒散。以爲不可用耶臨事何又引之爲臂助。政府遇事張皇。毫無堅心毅力。於此可以見一斑矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報吿]  
　　今日北方有不定之微風南方有和平之新季風 
　　亞白之颶風仍向西方進行 
　　太平洋中　氣不晴 
本埠新聞 
[鄂亂影響]  
　　本埠招商局前日接　軍諮府電諭迅調大號商輪五艘即日馳赴秦皇島預備裝兵赴鄂勦撫等情兹悉招商局已派定新濟公平新昌圖南泰順五船原定昨日（二十九日）起陸續由滬開赴秦皇島聽候裝載兵弁赴鄂惟糧食爲軍中之胆必須預爲備足且别埠購辦非易故特在滬購米五百石每船一百石備作兵糧而滬關曾因災荒米貴禁止出洋是以招商局總辦前日函致滬道劉觀察請速轉致新關稅司吿明所派以上五輸係奉政府命令前往載兵所帶糧食乃係軍需請即驗明放行想其時尙未得郵部上開之電也公共公堂寳明府以鄂軍兵變滬埠市面震動各銀行鈔票不通用莊家周轉不靈市面可危而公廨每月開支各項用費向奉道憲掣給莊票藉資往來匯劃邇自武昌事變之後買賣均須現洋以致莊票難以作用加之米價昻貴人犯口糧亦須現洋交易故於昨日禀陳滬道請將八月分應給公廨經費等款改發現洋再請預給九月分各項用費務於月初發廨藉資周轉未知劉觀察允准否 
　　本埠製造局水路除由蕯軍門飭派海籌海琛兩兵輪電艇一艘提右營撥派砲船六艘在浦中保護惟陸路兵力尙虞軍薄是以商請滬道飭派淞滬巡防隊馳往防守等情已誌昨報茲悉劉觀察以製造局爲國家製造軍械要地旣因鄂事需兵防守陸路自應准如所請爰於昨日飛札凇滬巡防隊梁隊官迅即派兵前往保護倘有再須調兵之處務須隨時飭調立即派往不得稽延仍將現派何營往護弁兵花名開報查核 
　　昨日滬道劉觀察又發吿示數道實貼南市要道其示云爲再行出示曉諭事照得銀行鈔票向與現洋一律行用乃近以鄂漢兵亂紛紛悞會各以鈔票兌換現洋舉埠若狂抑何愚懵業經本道剴切示諭登報廣布茲據各銀行報吿已電逹香港等處辦運現洋不日大批到滬足資發兌且各銀行均極殷實更有本道竭力維持可無他虞合再出示曉諭仰諸色人等一體知悉所有上海各銀行鈔票現仍通行自示之後不准捏造謠言推諉不用致妨市面切切特示 
　　鄂省革軍起事後寓鄂官員眷屬之乘輪來滬者約有七十餘家且僑居租界者多經代理英美總巡麥高雲君查悉恐生事故昨已通飭各捕房捕頭於即日晚間九時起每晚着轉飭通班中西探捕分班嚴密巡邏以資保衞鄂藩連方伯之公子國倫近亦由武昌逃走乘輪來滬避難易名張士臣寓居南京路第一臺族館内業已束裝北上至公共公廨實讞員之胞兄與前襄讞王肇之大令李萼仙司馬均在武昌瑞莘帥督轅内當差茲革命軍起事後王大令與寳讞員之兄各帶眷屬倉卒走出於前昨兩日乘輪來滬刻李司馬已輕裝赴蘇矣 
　　撫憲程中丞昨又札飭上海道縣云現下風鶴頻警各屬戒嚴難保無匪徒乘間竊發情事亟應嚴密巡察以期防患未然查太湖一帶爲江浙盜匪出没之區應責成太湖水師劉統領榮盛加意巡察如有浙匪由太湖攔入即惟該統領是問其江浙航路係淺水兵輪轄境應責成張統帶連勝加意巡緝如有航路失事等情即惟該統帶是問洪道爾振王道曜各有統率營隊之責應各半月輪流出巡督率各營認眞緝捕倘各營弁有不力者即時禀候撤辦至省城重地巡警雖有專青惟毎届冬防例應責成文武各員輪夜查巡以期格外周密着自九月初一日起各員輪流梭巡周歷城廂不得偷安省路如因公或因病不得出巡者准其禀請代替倘城内出有盜刦案件查明何日係何人巡夜即應與該管區巡警同負責任勒限破獲仰蘇州府何守剛德巡緝公所總辦王　元章會辦洪道爾振王　曜巡防營統領陳副將有珍城守營曾參將毓衢中軍仉參將志鵬等即速會同妥議某夜輪某人巡查或每夜歸二人分查自幾點鐘起至幾點鐘止統領集議妥貼開單呈餘考核至外府州縣均應倣照辦理各地方文武官員亦即集議輪夜梭巡辦法違呈候核查如有陽奉陰違並不實行者本撫院一經密查確實决不寬貸凡有地方之責者諒無不共喻斯意至省城及各府廳州縣已辦巡警地方應如何切實整頓以保治安仰巡警道妥籌飭遵如有疏虞定惟該道是問合亟札飭立即懔遵辦理母違此札 
[維持滬市之救急法]  
　　商務總會電南京督憲鈞鑒上海爲全國商務總樞鄂亂變起商市阳滯人心惶急現銀奇絀因催收拆票勢已岌岌昨甫商弁洋商各銀行展期十日徐圖補救今日恐慌愈甚居民舖户紛紛提現銀行錢莊無從籌備勢將立傾伏思此次影響實由鄂亂所致關繫全國大局非商家虧倒牽累可比不求鈞座恩賜主持斷難保全昨江南造幣廠運到新幣四百萬元擬求憲恩電飭滬關劉道通商銀行王道准將此項新幣全數撥借濟用職會已邀集華商銀行錢莊議有妥善領款辦法銀行有實產作抵錢莊互相保结一俟大局平靖首先提還滬埠商務關繫中外治安如蒙恩准保全滬市各埠咸受德惠職道等日夕籌思實無他策除禀外務度支郵傳農工商各部曁蘇撫憲外伏求俯賜電咨無任盻禱上海商務總分會陳作霖貝仁元王震商董朱佩珍虞和德朱方幹等叩感 
　　蘇撫電一上海劉道台鑒接宥電並據商會總恊理面禀滬市情形擬借新幣發兌應急旣有實產作抵應由尊處刻速會同商會妥訂辦法禀候電商督院會核具奏撫院宥印 
　　蘇撫電二上海劉道台洪感電悉滬莊請由道庫擔借五十萬兩已據情急電度部並商督院加急再電矣得復即行飭遵撫院勘印 
　　蘇撫電三劉道台商務總分會同鑒洪准督院勘電內開上海總分商會感電計並逹已由敞處轉部並係之曰所陳各節查係實情所關甚重除咨明尊處會節滬道與通商銀行王道迅行妥議復辦外祈主持速電飭遵等語希一面電飭遵照爲荷等因卽希劉道與通商銀行王道迅速妥議復辦至要撫院艷印 
[錢莊清理賬目]  
　　本埠自鄂事起後銀根之緊爲從來所未有而各存户向銀行錢莊提欵者幾入山陰道上雖各莊家　　　　　　　　　　　　　　　 
備銀發付悉有應接不暇之勢茲有數家已宣布清理帳目再行交易今將該數家牌號　下承大 
 
 

Page 19

 
 
　　志大　瑞大　餘大　衍慶 
晉和　敦和（以上北市）　愼德 
（南市） 
[革軍受用甘督軍火]  
　　甘督長制軍前因川省路事風潮各處防務戒嚴因特札派採辦軍裝之某委員來滬投江南機器製造局倩砲廠委員楊鳳儀向北市某洋行訂購新毛瑟槍二千支子虊皮袋等件又陸路過山快砲四十八尊並虊彈若千購成後將砲彈先行運送漢口暫存漢陽兵工廠内其槍子虊袋均約於漢口地方棧房領運日前楊君偕同製造局匠目前赴該處將砲如法試演開放不料適值武漢革命軍起事佔據漢陽兵工廠所有前項寄存之砲俱被佔奪幸鎗子等件未經起運故令家丁同匠目等提前返滬聞楊暫寓漢口禀明甘督請示施行 
[江裕船運兵赴潯]  
　　江裕輪船奉郵傳部飭赴南京裝運兵士赴漢茲聞業於昨日開行赴寗將兵隊六百名裝至九江交卸三十日午後可以抵潯 
[戴嘉寳交保手續]  
　　戴嘉寳因莊款牽涉被押公廨日來病重由康副領事致函寳讞員請將戴嘉寳移入衞生清潔之地醫治否則准予交保出外調理等語至明府以未便自專昨日特禀陳滬道如何辦法請遵行 
[勸止實業團報聘]  
　　本埠日報公會致東游實業團沈團長函云啟者聞公領袖羣英東渡考察行有日矣茲者江漢之間驟然波起風鶴所警幾及全國同人謂此時公等宜及未發暫止勿前何也兵禍一開首危商業金融紊亂物值驟昻凡百事業皆將蒙被影響殆可預卜比日各埠已見端倪公等皆實業界巨子維持之責繄惟大力是賴設竟聯翩去國不幸而險象迭生大局何堪設想且國内方演血飛肉薄之慘劇國外猶爲冠裳樽俎之往還固知諸公所不安亦懼爲鄰邦所非議側聞公方組織紅十字會成立善哉同人謂公宜乘此時倡率會員廻旆西向惠施醫虊振撫瘡痍此眞仁人君子之用心當爲五洲萬國所同仰敢爲漢上百萬生靈敬速公行至於東遊一節誠宜善謝鄰邦期以異日同人揆之現狀按之輿論輙貢所見惟諸公察之 
[面商小人命]  
　　公廨前有四小孩毆斃一小孩一案寶明府原擬以事關人命應送上海縣訊辦嗣美海副領事以該小孩照律定擬斷不至有五年之罪照章不應送縣訊辦現悉美副領事欲將此案細情與滬道面商故於前日禀由美總領事維君照會滬道詢問劉觀察何日得暇請即訂定日期以便海君届時赴道面商此案辦法 
[寗波同鄉致旅漢同鄉會電]  
　　美最時王栢年宋渭臣諸公均鑒寗波會館同鄉會公派宜昌船專接同鄉可裝千人路上由應季審招待并令紅十字會醫生准初二晚到請速給船票憑票趁船貧窮免費沈仲禮虞洽卿朱葆三艷 
瑣聞 
[城内]  
　　是否誣竊身價○浦東楊思橋鄉民陳正華控堂姪陳思堂串同伊戚陸增祥偷竊其媳身價洋錢等情前晚經縣署帮審承明府提訊據陸增祥供係浦東人現在三林塘開一飯店與陳家向係親戚去年十二月二十七日前往陳思堂家算帳據思堂叔說陳正華之媳婦身價不符女家祗收得洋一百元等語嗣因小的將情告訴陳正華伊就怪我說破因此懷恨誣我竊伊身價洋一百二十元豈不寃𣐅乞鑒明府得供謂非傳陳思堂到案質對不得明白以原告並未投質格外從寬判陸具結交保候訊 
　　虹鎭賭風宜懲引翔港鄉自治公所董事近增祐函禀到縣略謂虹鎭一帶賭風甚熾近又加賭蟋蟀其名秋興局輸贏頗鉅現值川鄂亂警之際匪棍匿跡其問實爲地方之巨害查得虹鎭巡防局局差桂福生土棍小桃桃地主胡阿榮地保周錦春等通同包庇得規分肥請爲寗拿究辦保衛公安等情田大令得函後卽於昨日密飭捕頭徐文率同幹役前往密查矣 
　　道轅紀事○統帶新軍濟字左右二營補用參將黎天才因公到道禀見交卸湖北襄陽道錢紹楨昨日詣道拜會五品銜遇缺儘先即選知縣唐際盛禀安 
[南市]  
　　主婦凌虐學徒○董家渡四十一號門牌某剃頭主婦方姚氏凌虐其學徒卞如意卞阿金用籐條扑寶體無完膚經衆隣不忍聯名具控南區飭探傅氏及兩徒騐明傷痕移送裁判所由王利川周大生介順同泰等十户投案証明前情湯裁判訊得該氏太爲辣手姑念初犯着罰洋十元充公然後交保兩徒暫留屬人具領 
　　造水閣不領照○城自治公所路政處查得裏鹹瓜街瑞成土行近在後面起造水閣並未領照擅自動工曾經阻止不遵昨特飭知十六舖地甲諭令止工外並傳工頭到來究罰 
[閘北]  
　　不准詐人○新閘橋路洪安里恆豐花棧主蕢廷綸日前疑出店蔡阿寳虚開車資錢六百文將蔡歇退蔡心不甘服呑食生煙趕至棧内吵閙由崗巡帶局蕭區長諭送仁濟醫院救治痊愈昨由該　遣夥徐惠卿投案經區長質訊一過判蔡具結開釋不准再向尋　 
　　賣妻詐人者該死○田增榮前因將妻徐氏價賣與張姓後忽紏同朱金堂孫筱庭冒充巡士向張訛詐不遂反將張扭肩誣控姦拐伊妻經司法課訊明前情判田押習藝所二年前日患病由總局衛生課醫員診治無效而死昨奉局長姚太守諭照會上海縣田大令委捕廳劉少尉蒞所驗明飭地保報堂收殮 
　　主婦虐殺學徒○天保里兪福寳機器店學徒侯榮生年十二歲無錫人二十七晚因兪妻喚令洗滌單被上之汗穢侯不願致被批頰數卜至翌晨見侯尙未起身同伴往視不知如何已經身死事爲四路二區崗警查悉歸禀區官昨報分局聽候查明核辦 
[英租界]  
　　售得否○三馬路文魁齊糖食店主王少山因私設煙榻售烟被捕房查獲於昨將王傳案訊明判罰洋五元充公煙具銷毀 
　　賴得否○英商賚賜洋行控全道生抵軍不贖一案全因有另案在押公廨昨由差探將全帶案請究奉判還押候下禮拜三原吿到堂質訊 
　　戳得好○施林標因在大馬路小菜塲用刀將李洪福腿際戳傷被捕查獲昨解公堂訊實奉判施押一月示儆 
　　把持同行○虹口吳淞路華美書館用人杜得勝控前在大陸西報館内爲排字之朱鑑齡陳國興等覇衆停工一案由廨判將朱陳押候移請法公堂補提人證到案再訊在案昨由捕居將朱等同黨張本華提案請究奉判押候下禮拜一與朱等質究 
　　欠欵宜清○楊樂清因欠印度人哈乾生洋不還被控公廨昨奉傳案訊明判楊交保限一月清理 
　　病馬有罰○公一馬房主謝忠英因尅扣食料飢餓馬匹違章由捕查獲禀廨傳謝不到昨奉中西官諭將牽養捕房之馬變價充公以儆 
　　旅舘多事○四馬路新群旅舘寓客沙延 
 
 

Page 20

 
 
順控茶房薛阿根等串竊值洋四百元之衣箱一案已由廨訊實判將薛等押辦昨由捕房將該棧主沈秋槎傳案請究奉判沈折賠原告洋五十元違干未便又果薈芳里海昌旅舘寓客王鑒卿控茶房王乾生徐祥芝串竊值洋七十餘元之綢衣一案昨奉公堂復訊據該棧經理沈波臣投稱已向原告商明賠洋五十元了事等語奉判將案註銷 
　　妻妾豈容受辱○法商電車公司内繙譯王浩勳控洋貨掮客劉炳生調戲其妻張氏妾徐氏並行兇將徐氏肚腹踢傷等情昨晨由探拘解公堂請究原告延穆安素律師代表先由王妻張氏投訴七月初七夜與徐氏同在四馬路第一台觀看鵲橋相會一齣畢回家行至濟良分所門前詎劉在後出汚穢之言相侵並任意調戲堂正言向斥詎劉老羞變怒與一不識姓之馬夫將婦人辱駡劉舉手於婦人頭上猛擊一下復用脚連踢徐氏肚腹以致受傷有藥方呈案求究據王徐氏役訴略同王浩勳投訴七月七夜妻妾同往觀劇回家均有淚容哭訴前情次日帶同妻妾先赴老閙捕房控告後在文明集賢樓茶館遇劉扭入捕房訴明捕頭劉即保出復具禀控究屢次傳劉不到今始到案且劉向爲西崽犯過刑事案件今又調戲良家婦女並行兇將徐氏踢傷應請嚴究訊之劉延律師費信惇辯稱是晚王妻妾與劉在四馬路相遇時已二句鐘然彼處深夜少有良家婦女行走且王次日至捕房控告後捕頭詢係細故當令兩造退出復據穆安素律師聲稱原告尙有見証二人未到應請復訊寶讞員會商英康副領事判劉存捕房洋三十元交保候下禮拜三人証到齊再核 
　　盜匪歸案訊辦○盜匪朱百斤（即朱阿金）因夥刦太倉州屬民人蕭應祥吳照奎家值洋一千餘元衣飾分贓逃逸嗣經鎭洋縣緝獲訊實擬罪被朱越獄逃脫匿跡滬北復經該縣尊偵悉派差來滬緝提因朱在新閘路被巡勇施六郭等遇見扭入捕房解奉公堂訊明以施等未役公文先行拘人判將施等分别押辦朱押候訊核在案昨由該縣派差金濤等持文投廨聲請移提王襄讞會商英翰副領事判朱准交來差帶回歸案訊辦 
[美租界]  
　　索欠兇毆○施寶友前晚投捕房報告因向西華得路陸阿榮索討會洋無着反被兇毆請究捕頭飭探往拿已早逃逸矣 
　　私逃尋獲○婦人李施氏之女名林弟日前私逃出外匿居元芳路昨被該氏尋獲扭控捕房候查核辦 
　　失女尋女○侯戴氏居西華得路八百五號有三歲女孩名愛珠前日被匪拐失昨報捕房捕頭允爲查緝 
　　姘婦棄夫○錢金生住華記路六百九十一號昨報捕房以被姘婦捲竊金飾衣服而逃請爲查追 
　　兩兩鬭口○傅阿林金阿增二人昨日不知何故在西華得路口角相毆由印捕一併拘入捕房候辦 
　　空空妙手○徐阿雲昨竊戴友文之衣服被探周瑤廷緝獲解押捕房候辦 
[法租界]  
　　挺得好○如意園茶館因欠自來水公司水欵十八兩五錢不還當由該公司西人具控公堂將顧阿四逮案訊押交保料理嗣因在押多日無人具保昨又解案請追顧供實無力能還聶司馬商之白副領事着再押七天了事 
　　竊得否○陳阿榮曾經公堂懲辦有案近又匿跡境内挖空屋牆洞行竊沈子仁家各物爲探獲住當吊出洋拿銅吊各贓送廨請究聶司馬訊明後判枷七天押捕房二年以示重懲 
　　貧得便宜○經租人王省三前控應年生欠租七月私搬逃避尋獲後送捕解廨訊判押交迄已在押四十餘天分文未交昨又提訊應供實貧迫無聊求恩超豁判當堂開釋完案 
　　証得無效○剃頭店主席桂林控同業張海泉前將生財抵押四百餘元數年來分文無着向論圖賴等情經聶司馬訊得揑造情形奉判押查並邀中人質証在案昨又復訊中人張鶴鳴供稱立摺時在塲是否付過實不得知原被仍各執前詞聶司馬判張還押着邀齊楊慶周魏國臣等各原中到案澈究 
[海上閒談] [  鈍根]  
　　或問鄂亂如此。人心動搖。然究竟人心之向背如何。鈍根曰。子欲知人心之趨向。請至上海英租界望平街各報館門首。磨肩曡背。捵足昻首之人圑中。觀其閱急報後之神色如何。觀其前晚見革黨小挫之報告後之神色如何。更觀其昨晚見革黨大勝之報告後之神色如何。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
[火爐出租免費]  
本公司今備有各種新式煤氣火爐其顔色及外罩均各不同頗爲美觀凡欲借用者本公司概不收取租金且免裝費此項煤氣火爐每月需費極者並無灰塵垢汚實爲冬令居家最爲利便之物欲裝者請至南京路二十四號或北四川路四十一號本公司樣子間選用可也 
上海自來火有限公司謹啟 
[比别家之貨加響十倍]  
特别大减價 
一分設在棋盤街北首平和里口便是 
本行開設三十餘年資本五十萬金專辦各國名廠洋琴風琴及軍營需用各樣樂器貨之美備早蒙○各界賞識近有陸續新到最新式大小唱戲機器以及内廷超等供奉演唱京調梆子南北坤角時調淮調大鼓小曲廣調漢調外國洋操跳舞哭笑言語可稱世界上無雙之佳品刻因有貨多積零躉减價○賜顧者請至上海英大馬路東首此佈 
謀得利總公司發行所廣告 
[東洋電氣工業股份公司廣告]  
本公司從事電學研究最近學埋不惜年月精益求精現今製成一種新發明之蓄乾電池比從前之製品較勝十餘倍之時間且光力强大無敵最奇者此電池之特色如用過放置數時間之後倘燃電力自能復活而且電力用盡可以再行灌入電力者數次况灌入時簡便瞬息灌料照原貨亷十分之一電力效用與原品毫無差異實可謂價亷物美爲本公司特獨之製造品嶄新優秀成實用經濟兩全其美實可稱全球無比之文明佳品也中外之紳商賜顧者格外克巳 
乾電池界之維新 
發售品目各蓄乾電池應用最新式電氣風扇各式携帶電燈脚踏車電燈軍用電燈紀號電燈燭臺電燈漁業用水中電燈房内電燈輕便電話機表呌機電鈴醫癢用電機白光電球蓄電機器自來發電機械 
總經理處上海三馬路第六十四號多勢洋行 
 
 

Page 25

 
 
   
 
 

Page 26

 
 
[要摺]  
[郵傳部會奏遵議西潼鐵路收歸官辦摺]  
　　奏爲遵旨議覆恭摺會陳仰祈聖鑒事竊准内閣鈔交陜西巡撫奏西潼鐵路商辦尙無成效擬請改歸官辦一摺宣統三年七月初六日奏硃批該部議奏欽此欽遵到部原奏内稱西潼鐵路自光緒三十一年擬歸官辦三十三年變通辦法議由紳商合辦官爲主持迄今五年屢經催飭先後據稱招募股欵八十餘萬並未開放本年五月四川招股分處議定開收亦無多日後效難期可否照准幹路章程收回歸官辦理敕下度支部郵傳部會籌指定收回辦法以重路政而卹商艱等語查西潼鐵路近聯汴路遠達甘新實爲東西緯幹之樞紐光緒三十一年前陜西撫臣曹鴻勛奏請籌款修築期與豫省之洛潼一氣呵成惟該省風氣晚開商股無從招集奏辦數年迄未興作宣統元年臣部奏准該路設立公司並於分年籌備要政案内奏明限令自開辦之日起於三年内集股鳩工每年須有三分之一報部查明始能准其接續籌築届時倘不及半即由臣部籌措鉅款代爲建造該路約長二百餘里估計約需四百萬兩以上每年招股三分之一須有一百數十萬兩左右現在已逾二年僅報招股八十餘萬並未開收四川招股分處收股亦無成效按照原定奏案該路久在應行撤銷之列自應准其收歸官辦惟該路介居腹地目下與他路不相毗連必須全幹通籌乃能收一氣貫注之效伏查潼關以東已成之路雖有汴洛未成之路尙有洛潼洛潼一日不成則西潼之運料施工俱難著手而洛潼一段自光緒三十二年奏准商辦宣統元年又於分年籌備要政案内奏定招股鳩工期限應較西潼更早一年現在期限將届迄無成功亦應妥籌辦法擬由臣部先行派員勘估通盤核計一俟籌欵定綫議有端倪再行奏明辦理度支部查西潼一線銜接洛潼並西通甘新等處係屬西幹正軌關係交通至爲重要現郵傳部旣經議准西潼收歸官辦洛潼亦擬勘估自應俟估有確數後遵照宣統元年奏案由郵傳部籌措鉅欵會商臣部核明具奏再查光緒三十二年間據前陜西撫臣曹鴻勛奏稱由西安至臨潼分爲第一段刻期修築所費不過數十萬金一面由司庫騰挪一面集股增益旋由臣部於議覆該撫加抽土釐案内行令將司庫騰挪動支何欵並數目若干查明聲覆等因在案此次奏稱籌給開辦經費六萬兩並由司續籌保息等欵其動用何欵並數目若干查明聲覆等因在案此次奏稱籌給開辦經費六萬兩並由司續籌保息等款其動用何欵續籌數目均未聲叙應仍令該撫詳細查明咨報臣部查核所有遵議西潼鐵路收歸官辦幽緣由謹恭摺會陳伏乞皇上鑒再此摺係郵傳部主稿會同度支部辦理合併聲明謹奏宣統三年八月十八日欽奉諭旨郵傳部會奏遵議西潼鐵路收歸官辦一摺著依議欽此 
要件 
[上海五洲藥房經理項松荗致上海醫院院長張竹君女士書]  
　　竹君女士大慈善家雅鑒天不厭禍風雲倏起前有兩川之亂近有三楚之變瘡痍滿目膏血盈野大兵一到　爛堪虞此凡在佛性未滅之衆生罔不望烽燧而驚心念痌瘝血縈慮者也頃讀報章知貴女士有赤十字會之發起躬率高足馳赴戰地施展仁術救死扶傷志慮宏遠宗趣正大南丁格耳之再見人道主義之日昌誠足以上格天心近回人禍甚盛甚盛茲藥房職任衞生營業本屬慈善僕向以督製藥品兢兢以裨補國民爲已任今者經理五洲藥房適丁禍變方切憂危不意貴女士竟有斯會之創仁風所被頑懦爲興謹備就軍用藥品十種叧單開列又奉自來血五打爲補養病傷之需一俟義旌起程之日專人送至輪船届時尙祈點收爲荷此後貴會如有需用藥料仍望隨時函示本藥房是當照本代辦區區棉薄輒慚寡當聞風慕義各盡微忱想貴女士亦必見許而受之也專肅敬頌俠安諸希朗照不宣 
 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
[觀漢口新大舞臺演劇記] （續） 
　　三幕閉後。四幕續開。四幕曰轟署。臺前疊物爲士阜。中置紙製督署。藩署各一座。廣大如眞。革軍曳野戰砲過山砲。安置山上。向兩署轟撃。須臾兩署火起。則已被焚矣。四幕閉則五幕開矣。五幕曰逃難。凈扮之大員。倒戴頂帽。貼旦扮大員之姬妾。丑扮大員之幕友。在臺上作顚仆狀。繼而師作顚爺扶起曰。本衙頭門已。着火砲彈墜於署前。請大人作速逃遁。大員揉着兩眼。向師爺道。老夫子這事如何是好。師爺道。快請大人摘去頂戴。扮作商人。命警兵保護出城。逃士兵輪。這就是三十六策中的上策了。大員道。謹遵台命。隨卽改裝。并將鬍鬚剃去。携了一。個銀篋。其妾携了一隻馬桶。師爺負了一個包裹。剛出後門。忽然迎面。來了一個武將。仔細一看。却不是别人。就是革命的大統領。大員這一驚。非同小可。眼顧着師爺。幾乎弔下淚來。師爺忙把嘴向着大統領一𠴂。這大。員却理會着。卽忙上前向着大統領打着一恭道。將軍。今日是要你搭救一次的了。大統領道。你旣要命。本統念數年同事之情。且請去罷。遂命警兵保護出城。大員一面謝一面走。大統領見。他去了。道聲咳。這種封疆大吏。簡直是一個飯桶罷了嘆氣下。(未完) 
[擬設游冶學堂啟] （柏身） 
　　滬瀆爲通商之埠。申江乃游戲之塲。北里名花。消魂奪魄南朝金粉。盡態極妍况輪船交通火車四達。凡自内地遠來之客竸以海濱爲極樂之方。奈初涉花叢。未知門徑舞館歌樓。目旣迷於五色。衣香鬢影。魂更飛於九天纒頭妄擲。未必能占花魁。涉足偶乖。消受一身梅毒。加之言語不通尤形扞格。遞簡花前。翻嫌花不解語。訂盟石上徒效石之點頭。蠻參軍何足道哉門外。漢徒自傷矣。本學堂有鑒於此。爰聘探花老手。任總敎習之職將游冶秘訣。按日授課并設言語專修科。延長於言語者任分敎習之職敎以蘇滬方言。庶幾遠方游客。可得無數法門。内埠巨商。共領此中滋味。爰訂章程八條如左。 
　　一命名本學堂爲預備游冶起見。應名爲游冶學堂。 
　　一宗旨本學堂一方面爲遠客指示方針。一方面爲妓館推廣生意。力求進境爲宗旨。 
　　一校址本學堂擬設於福州路火燒塲特建大洋房一座爲校舍。 
　　一敎習本學堂聘總敎習一人。敎以游戲秘訣。分敎習二人。一敎蘇滬方言。一敎胡琴小調體操科暫缺 
　　一書籍本學堂編有游戲敎科書按日分授。此外坊間新出女界鬼蜮史。女界風流史。海上之花榜及有正書局之籨艷花影。均可參考。 
　　一辦法本學堂專收遠方之客。無論老少。均可報名入。堂。惟生成曲氣壽頭壽腦。不堪造就者。本堂一槪屏斥。 
　　一畢業本學堂以天資之敏鈍定畢業之遲速。至遲亦不過數星期。 
　　一經費本學堂並非爲利起見。取資甚廉。入學時祗繳修金一百元膳宿費在内。畢業時不取分文。惟無故退學者。槪不退還。海外奇談 
[大狗生象] [  掩耳]  
　　西九月念八號。巴黎附近華立德而鎭上搿哇家中。有一大母狗。生狗兒一羣。最後忽生一象。全身白毛。不食糟乳。大於他狗兒數倍。母狗生此象後即死。搿哇見此象甚愛之。啖以肉食。遐邇來觀者如堵。有好事者。欲以十四法郎購之。搿哇不肯。謂此物無價。將帶至巴黎博物院中。供博物家研究云。 
[强女離壻]  
　　美國瑪仙埠有西婦李氏。忽控告其壻士凡。盜取其女。不知去向。聞其女與壻已結婚。後因事分居四月。女遂歸寗母家。已而其壻踵至。不告其母。而携女他去事類盜竊。故控爲盜女案。並聞李氏請官斷令離婚。追回其女不許爲士凡之妻。官不准。乃怏怏而退。夫以文明之邦。婚姻素重自由。而猶有頑母如李氏者。强令其女與壻離婚。此中必有離奇之隠情也。 
[尊聞閣詞選]  
 
 

Page 35

 
 
[秋思次張君伯賢八音詰韻]  
（浙西痿民） 
　　金縷歌殘月滿溪。石牀冰簟畫欄西。絲纔汲并看。牽虎。（李義山詩玉虎牽絲汲并迴）竹乍褊籬欲阻鷄。匏柄吹來桐影散。土膏潤後蓼花。齊革心盡把塵把襟滌。木落寒螿夜自啼。金釵薄醉俯前溪。石磴。清凉日漸西。絲管聲驚地北鳥。竹梧影覆汝南雞。匏撙酌罷聽秋籟。土缶敲來協采齊。（禮記采齊樂章名）革履草冠閒獨立。木蘭舟畔睌鴉啼。 
[無題] （六宜） 
　　五夜殘。杳心字燒。　河咫尺蕩蘭橈。仍來窗下聽吳曲。却向。人前怯楚腰。花影。暗移闌一角。歡期虚燼燭三條。風塵自迫韋臯去。漫爲功名負玉簫。 
憶昨軒窗半月稜。小蛾絨怨看難勝。圓颺紈扇飄香麝。尖試綉鞋蹙。嫩菱。思遣閑情調綠綺。喜聞才語坐青綾。天台咫尺碧桃引。爲認穿雲路幾層。 
　　常願沈香炷博山。流鶯枝上且閒關。多情恰喜窺鸞鏡。密約惟敎扣獸環。崴勝連宵聞燭下。採香幾日遇花間。年華無價如梭擲。妬煞腰支舞小蠻。 
　　頻開菱鏡拂朱鉛。黛綠蛾青照客筵。心渴惟應花露　。目成定有紫雲憐。金蓮儘踏歡娛地。紅豆自生。離恨天。何必相思怨錦瑟。世間原是有藍田。 
[雲邨雜志] （召）（愚） 
臥園詩話。粤西有蛇亭山。猺人率以立春日至山下觀蛇亭大小。以卜年榖之豐歉。其蛇以千百萬計。始而四蛇分樹。其身約長十餘丈。作亭柱。俄而一蛇橫臥其上。約長三四丈。爲梁。紛紛沓沓。爲椽爲節者。不可。數計最後一蛇升亭上。吐押忽大玢爲頂而亭以成猺独唱浪花歌。掬白花酒。飲蛇蛇亦善體人意。伸頸而飲之。天下之大。眞無奇不有也。 
　　吳平齋太夫人。五月内生。六月内卒。兪蔭甫太史輓以聯云。有造福三吳之子。又有造福三吳之孫。先後謳歌盈茂苑。遲浴佛一月而生。再遲浴佛一月。而卒。去來蹤跡在靈山。 
心直口快 
[何苦] （李半固子） 
　　髮辮剪矣。而又裝以假辮。何苦。城未陷而聞風先逃矣。又曲爲之解。何苦。以一已之私見。而貽誤大局何苦。旣猥紅欹翠。雙和雙酒。闊綽。於花界矣。逢節關而逃之夭夭。何苦。旣防範男女學生改期放假矣。而中秋又自相矛盾。何苦。地皮賣矣。瞬息之頃。風雲變。草木驚。盛名隨而裂矣。得不償失。何苦。回扣飽矣。瞬息之頃。漢口某銀行存欵三百萬兩。即以資敵人。悖入悖出。何苦。川事糜矣。格殺弗論之宗旨。始終不變。何苦武漢陷矣。義旗反指。而同舟皆敵。無故爲國家發大難。何苦。嗷鴻待哺。　辦義賑。善矣。而必。假塲於留園。何苦。 
　　死於砲。火急而慘。死於苛政緩而痛。有寗死於砲火而不願死於苛政者。蓋一則忍痛一時。一則受累無窮也。（愛） 
　　能盡忠竭力。美事也。亦功臣也。但如。鷹犬之忠於獵人。而不識其主爲何類何族。此鷹犬之所以爲鷹犬也。 
　　漢人能竭其力以效忠。滿臣。皆離職守以匿跡。逃固可恥忠。則何如素所。疑似之。人急則用其力。素所親信之人。急則負其恩。滿人不忠。滿而漢人能忠滿。此又漢人。人血染頂之忠也。 
[千金一笑]  
　　北方多狐。其爲祟也衣服。或自燃。什物或抛棄。或倒置。不一而足。有部曹某。衣冠赴戚串家賀年。翎頂輝煌。至則戚家適爲狐祟。飛石破窗櫺。某見之大怒。摘冠置窗前。指翎頂望空叱曰。何物騒狐。敢肆虐乃爾。此朝廷名器。汝敢犯耶。　只合祟孀居狐弱。敢冒犯吾否家。數數言之。其威果能懾狐。久之無聲息。戚串喜。置酒欵之。某乃大言狐一淫獸耳。何能爲。方矜詡間。某家厮養卒。倉皇走報曰。家中狐擾不堪。老太太嚇幾死。尙宴然飲醊耶。某不信。旣而走卒接踵至。環報如前。某不禁面赭汗流。喪氣。出走。戚串。追還其頂帽。某　。吃吃曰。不必還。此朝廷名器。邪物不敢侵犯。留在爾家鎭狐怪可也。 
[戲攷] [  吳下健兒]  
　　御菓園。一名單鞭救主。唐李淵之幼子世民延攬羣雄。削平海内功高望重。其兄建成元吉忌之。屢思傾陷。尉遲恭深爲世民憂。說世民先發以制其死。命世民反以爲離間骨肉而深斥之。尉遲氣憤回家。裝作瘋漢。明知建成元吉。不敢發難者。懼尉遲之不離世民左右也。二人探悉尉遲病瘋。乃設筵御菓園。招世民入席。暗伏一形似單雄信者。以殺世民。世民中計。單身入園。徐勣程咬金等知之。急請尉遲入園救主。時尉遲方洗馬。立即提鞭牽馬入園。而世民已爲追兵所困。危急萬狀。尉遲急殺退伏兵。救出世民。盛怒之下。將建成元吉併殺之。世民知二兄被害。已將被惡名。乃嫁罪於尉遲。而暗爲解救焉。此劇佳處。在裝瘋一叚。須得唱做兼長之黑頭演之。方覺有聲有色。而稍享盛名者。以此劇煞費力量。多不肯演。亦憾事也。 
小說 
[短篇小說痴人夢（三）] [  鈍根]  
　　國王且談且走。領生登樓。一層復一層。直登絶頂第一百層。但覺天風撲面。雲氣襲襟。爽快之樂。莫可言諭。四面窗。櫺都以玻璃製成。脚下所踐。皆銀光玻璃。俯而鑑之。則有一人抵足倒立。頗爲可觀。全樓毫無木質。其構　　　　　　　　　　　　　　　　　　 
成之原料。惟五色花岡石與玻璃二種而已。生問曰。此地空氣清新。到處潔無纎。塵而不見有人揩拭。何能致此。王曰。我國無沙漠。故街道不起飛灰。人民不用煤。故屋宇不積微垢。君試縱目四望。民居鱗。鱗中。有屋面平 
 
 

Page 36

 
 
廣而紅色者。皆工廠也。廠中機器引擎。皆以電力運動。不若貴國之烟突林立。煤氣塞入鼻觀也。民間炊事。亦皆用電。不若貴國之用薪柴煤炭也。言次大笑相將下樓。至客廳坐定。王又。笑謂生曰。此爲余會。客之私室。凡客之見余于此者。皆爲平等國民資格。不以余爲總統。而稍。形拘束適纔所坐之正殿。乃爲會議廳。余以總統資格。與諸。官長議國事于其間。議决即行。行者無不盡力。故無所謂責任内閣。並無所謂議院人民。有所要求則具理由書。投之該管大臣。卽于會議廳議其可否。而提議。之人民。亦得列席。可否頃刻而定。從無延擱之案。生唯唯不能贊一辭。庖人進晩餐。王手調桌椅。開瓶酒請生入座對飲。生深抱不安。問王之侍者何在。王曰。吾國無所。謂侍者。凡起居動作之事。一已之力。所能爲者。無不自爲之。非若貴國官場之動輒需人伏侍。蓋以同胞爲。奴之最。不平等。余已以掌政務故。無暇自爲。餐倩庖人爲余司飲食。然庖人爲余之輔助者。非可。以奴視也。若普通人。民則十六歲以上六十歲以下。無不自製飲食。且以電煮食物。至爲便捷。每餐祗須十分鐘。仍無害其爲農爲工爲商之工作。更須每。日習兵一小時。故全國之民。無不習爲勞動。恥於依賴。至於年太幼者則每鄉有蒙養學堂以敎養之。太老者則有養老院以供給之。然以衞生合法。終年無病。人之照顧之者。亦至容易也。生聞之大快。舉杯一飲而盡。酒味甘凉精神頓長。王曰我國之酒。非但不損腦筋。且能補益身體。惟每飲不得過三杯。太多則神經被醉。機能全失。頽然一睡。不復醒。君宜愼之。 
（未完） 
 
 
 

Page 37

 
 
   
 
 

Page 38

 
 
   
 
 

Page 39

 
 
[船牌燭最名於巿無可與匹]  
白禮氏洋燭公司經官註册别人不得冐效 
[惠羅有限公司廣告]  
南京路十三號 
本公司今新到旅行毛氈織成斗紋花格美麗無比全以羊毛製成長六尺半闊五尺重三磅半每條價洋三元並新到各種小孩要品貴客賜顧者請移玉本公司選購可也貴客來本公司購物不諳英語亦無妨盖本公司夥友均能熟操華語也 
[五福目藥]  
横井軍醫監大人秘方 
户塚山木兩軍醫總監証明 
五福眼藥 
五福目藥各藥房均有發售凡人有患眼疾即用五福目藥立見神效無論何樣眼病永無復發靈驗異常全球無二價每瓶大洋一角二分 
總經理法大馬路小林洋行 
[正貨漲價]  
本館各項丸散膏丹無不靈效非常實非彼等售劣貨者可同日而語也歷蒙○諸君光顧何敢藉此牟利無奈所進各貨日貴月昂故不得巳先將龍涎戒烟丸畧爲加些以維持血本料購好貨○諸君必能體諒苦衷龍涎香戒烟丸大瓶現售大洋六角小瓶三角○上海○蘇州○杭州○鹿芝館啓 
[TOGETITSBENEFICIALLFFECIS 
ALWAVSBUYTHEORIGINALANDGENUINE 
SYRUPOFFIGSANDELIXIROFSENNA 
MANUFACTUREDBYTHECALIFORNIAFIGSYRUPCO]  
卡罅寛尼無花菓汁 
加配𠲖力沙仙拿藥品 
本公司之無花菓汁爲通天下利大便之聖藥專行腰腎肚三經擅洗臟腑積滯凡人大便結實或見頭痢欲睡發冷發熱皆因腰腎肚受病食本公司無花菓汁自然精神爽利又吃鴉片人腸胃燥結每一　便痛澀難忍食本公司無花菓汁滋潤調和自然腸胃通利並不損傷臟腑家人婦子均宜堂食近日中國多以戒食洋烟惟食洋烟人之五臟經巳多受烟膏之毒故凡巳戒斷煙癮者須要食此無花菓汁以便陸續清除五臟之毒本公司每年售出約百兆樽各醫生極爲讚賞此無花菓汁係用百藥製成加工選料獨步單方天下馳名用藥旣精製煉又復小心故能味道極好功力不覇婦人孩童食之無損　人食之亦不致阻滯時候别家瀉藥雖好但易傷五臟此無花菓汁則無是弊每日食一匙羹或半匙羹自見功效也 
指引食法 
大人食半檯羹至一檯羹約六點鐘一次如不見效則再食如人常見大便結每晚臨睡時食二茶羹老幼量人服食别樣瀉藥一瀉便了若無花菓汁則人有功效小童嬰兒亦量其年之　小服食或半匙羹每四點鐘一次但食之時將該樽摇匀乃食　妙 
小心提防 
無花菓汁别公司亦有得賣但不如本公司之泡製得法藥性和平名爲卡罅寛尼無花菓汁凡買者必須認真面皮上有卡罅寛尼無花菓汁字樣爲真如無即是假僞 
各大藥房俱有出售上海總經理茂生洋行啟 
[卅年清香花彫羊腸美味大蟹]  
開設上海四馬路麥家圈口 
 
 

Page 40

 
 
   
 
