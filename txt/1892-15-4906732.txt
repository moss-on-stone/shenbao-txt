# 1892 - 15 - 4906732

 

Page 1

 
 
[二百八十六號畫報告白] [  點石齋啓]  
　　順德某生年逾知命近日遘一奇疾每讀書卽腹有應聲久之一言一話亦無不然生患之遍投方藥不效不知用何殺虫之品方能奏功也他若古碣之出土轟石之驚人某醫生以酒馴獅陳氏女被祟於豕妖婦擅禁制之術巨匪有兎脫之才惡僧殺人該償一命美邦奇樹别有三株及新附乘龍佳話圖曲並山水人物各册頁與輿地圖等准於十六日出售此佈 
[論鴇婦之很毒]  
　　嘗謂天下有大可痛恨者二一則惡姑之凌虐養媳也一則惡鴇之凌虐買女也人生不幸作女子身又不幸而尙在雛年未能成立苟稍有人心者孰不當憐之惜之愛之憫之煦嫗之調護之何忍加以詬詈施以箠楚使小妮子飲泣吞聲不復有生人之趣然惡姑之凌虐養媳不過姤詈而已箠楚而已待其年紀長成卽爲之完婚寖假而生男育女嗣續可延則爲之姑者便已另眼相看是養媳之受虐於姑尙有出頭之日至於鴇婦之凌虐買女則視之如犬豕待之如奴隷種種刻酷情形直有令人髮指眥裂而不能自己者較之惡姑之凌虐養媳其毒更甚無論花烟間么二長三書寓凡開設衏院者無不購置解語花以爲摇錢之樹生金之穴年紀幼稚則爲之梳裹教以歌舞一顰一笑一動一言亦皆傳授心法務使墜鞭俊侣挾彈王孫一見銷魂而後鴇婦生財之計遂在聰明伶俐之女子學藝有成姿色又美門前車馬如雲座上簪裾不絶能得鴇婦歡喜便佯示殷勤謬加憐愛晨摩而夕撫之公然自居於生母遇有粗蠢拙陋之女子不解歌舞不善修飾不慣逢迎不工阿媚卽用一切刑法或以竹梢鞭背或以火鐡烙膚此眞設陷阱於花叢來屠伯於香國矣坐視嬌弱身軀備受諸苦欲號而不敢欲訴而無門恐九幽十八獄亦無此寃苦也更有悞放嫖帳索取無著一至三節將屆便將買女拷掠很心辣手直如捕役之盤問小竊又有買女狎暱所歡情意相投不爭阿堵物則鴇婦必竭力阻隔務使境隔桃源漁父無從問津而鴇婦之計始快然則人心之毒孰有甚於鴇婦恐非神禹之鼎所能鑄亦非温嶠之犀所能照矣而其罪之尤著者厥有二端一在買良爲娼緑窓靜女繡閣嬌娃貞潔自持葳蕤獨抱一入蟻媒水販之手鬻入娼寮置蘭蕙於荆棘之中投珠玉於污泥之内一經玷辱雖竭西江之水亦無以濯此恥遂使清白家聲一朝掃地朋交引爲詬病戚黨因此蒙羞敗人名節喪人廉恥其罪誠有擢髮難數者彼亦知買良爲娼有干例禁於是多方掩飾百計彌縫見買女之色藝兼全逢迎貴客者意在籠絡竟儼然以親生母自居卽使買女自有生母前來尋訪或一味恫喝使之不敢往來或略給川資使之飄然遠去其有孤苦伶仃相依爲命萬難割絶者則月給養贍資若干已屬過事調停之計而其心中則究視爲眼中釘必欲拔去以爲快故女子一入勾欄不特一身無超凡之日抑且六親無相見之時普天下弱女子誤入鴇婦之手而含寃莫訴飲恨以終者當不下恒河沙數安得鎩七十鳥之羽而爲受辱者一雪此恨也一在掯阻從良女子生而願爲之有家人之同情也而鴇婦則視買女爲生財之計惟願璧月夜夜瓊樹朝朝貫客豪商黃金競擲庶足供衣食之用爲淫賭之資若聽其擇人而事築金屋以藏阿嬌縱使十斛明珠可償買價然名花一去則羣卉無顔恐冷落門庭無復舊時車馬此所以必欲掯阻也夫使普天下弱女子一入火坑永無超豁之日在鴇婦之心豈不大快然而人情旣有所不忍王法亦有所不容是以高坐堂皇者凡遇妓女自願從良被鴇掯阻之案一經訊問屬實無不立沛仁恩卽行超拔誠以妓女之困苦可憐鴇婦之掯阻可惡故以五花妙判結兩下姻緣但願嬌小鴛鴦生前頌德而不顧積世虔婆背後詈駡此其用心固大有在也官以從良爲美事鴇婦則愈以掯阻爲得計往往高抬身價非數千金不能滿其慾壑倘妓與客情同膠漆自願委身事之則先事防維藏諸幽僻之處使兩情無以自達且又編造浮言信口污衊使娶妓者計不得遂亦可見其心之愈用而愈狡謀之愈出而愈幻矣如本報後幅所登林桂芬逃避及附正龜蒙告白兩則備陳惡龜之狡獪雖但言龜而不及於鴇然龜與鴇相爲表裏有龜以濟其凶而後鴇之瞻愈大有鴇以逞其計而後龜之惡愈彰誠爲有生之所共憤有觸於懷縱論及此若謂爲左右袒則吾豈敢 
[諭旨恭録]  
　　十一月三十日兵部題考試八旗蒙古筆帖式監射大臣監試御史各一本奉硃筆著派福錕容貴監馬步射欽此同日奉硃筆這監試著錦昌去欽此同日太常寺題十二月二十九日歲暮袷祭太廟奉旨朕親詣行禮東廡遣載遷西廡遣立瑞各分獻欽此同日又題二十九日先期告祭太廟奉旨後殿遣魁斌行禮中殿遣隆懃行禮欽此同日又題歲暮致祭太歲壇奉旨遣隆懃行禮兩廡遣桂勛左念謙各分獻欽此 
[本館接奉電音]  
　　昨由京友電傳上諭七道敬謹譯登○十二月十四日奉上諭正紅旗漢軍副都統尙昌懋由公中佐領隨營於咸豐同治年間歴在直隸廣東等省剿匪出力洊升副都統漢軍統領克勤厥職前因患病賞假調理兹聞溘逝軫惜殊深加恩著照副都統例賜卹賞銀一千兩治喪由廣儲司給發任内一切處分悉予開復應得卹典該衙門察例具奏欽此同日奉硃筆秦澍春轉補左春坊左庶子陸潤庠補授右春坊右庶子欽此同日奉硃筆良培補授通政使司通政使欽此同日奉硃筆金保泰補授太僕寺少卿欽此同日奉旨正紅旂漢軍副都統著灃深補授欽此同日奉旨正紅旗漢軍統領著賡音布補授欽此同日奉旨著派施恩榮明惠補進圓明園班欽此 
[上清仙語]  
　　鑾儀衛經歴司爲禮儀事照得新任掌衛事大臣多羅慶郡王擇於十一月二十四日辰時上任爲此示仰闔署滿漢官員書吏以及字旗頭尉人等知悉至期一體謁見各宜凛遵毋違特示○吏部爲出示曉諭事查奏定章程内開散館以主事分部之員准其具呈由吏部奏明以知縣改用歸於雙單月進士班後按科分甲第名次先後儘數選用不積進士之缺等語查定章後由庶吉士散館主事改以知縣銓選者已有二十三員現在雙月進士班次用竣見缺卽此項人員到班查此項人員儘數選用原無定額若不定以限制恐改用部屬人員紛紛呈改漫無底止轉屆新科進士散館知縣又將輪選到班必至雙月應選各項人員無到班之期殊不足以昭公允擬嗣後如再有呈改之員自十一月初一日爲始均歸下次進士輪選到班時再行銓選以肅銓政相應出示曉諭○廂藍蒙愛副都統隆定於十一月二十六日已刻在地安門内雁翅樓地方挑補廂藍蒙蔭德和恩保佐領下領催一缺雅嚕岱佐領下馬甲一缺榮錫佐領下馬甲一缺啓賢佐領下馬甲一缺存保佐領下養育兵一缺文喜佐領下養育兵一缺除傳知應挑人等屆 
 
 

Page 2

 
 
期前往預備外並咨請察旂松侍御至期赴彼會同挑補兵缺云○兵部爲曉諭事武選司案呈光緒十七年十一月二十一日據漕運總督咨報江西袁州衛守備王朝盛於本年九月十一日病故按限扣至十一月二十一日限滿此缺應歸十一月分銓選按照奏定章上次用至第四輪第二缺捐輸人員止此係第四輪第三缺應用儘先查第四輪第一缺儘先已用過鄭工先人員自應照章以舊海防遇缺先擬選查李濵年四十二歲安徽人由衛用武進士歴保花翎都司銜儘先選用衛守備嗣遵舊海防例捐遇缺儘先選用衛守備赴部投供在案應將該員擬選江西袁州衛守備相應出叙傳令該員於二十五日赴天安門外朝房預備簽挈不准不到可也特示○護理新疆巡撫魏午莊方伯光燾以棍噶札喇參呼圖克圖所領徒衆經前撫劉錦棠奏明安插於新疆庫爾喀喇烏蘇廳屬八英溝地方該呼圖克圖率領徒衆於上年十月間行抵新疆與魏午莊護撫面商以八英溝不敷游牧之區請於該廳及綏來縣酌撥地叚俾資安插徒衆當飭署庫爾喀喇烏蘇廳同知周鼎銘綏來縣知縣李原琳會同勘騐酌爲指撥去後兹據該呼圖克圖稱勘以庫爾喀喇烏蘇廳地西自八英溝起東至月牙台計五十餘里綏來縣地自月牙台交界處起東至頭道河大梁頭總計東西長一百三十餘里南北寛五六十里南至松樹根北至山口戈壁總界地勢聯絡水草豐茂足堪游牧查與民屯無碍請爲撥給等因除飭該廳縣妥爲勘明劃界撥給勒石定界外已將撥給該呼圖克圖游牧地叚馳達　九重飭部立案備查矣 
[剿番要録]  
　　臺北大嵙崁一帶生番滋事經邵筱村中丞商諸林時甫星使督率各軍親赴前敵剿辦各節屢登本報兹聞中丞業將生番如何起事官軍如何布置等情繕摺奏聞一面檄委中路營務處兼統棟字全軍林蔭堂觀察朝棟總統前敵各軍分投進剿觀察奉檄後星夜馳赴中路將本部所屬各營檢點進發時猶未至崁境有定海某營管帶楊文濤游戎因奉調前往外加輝一帶扼守要隘忽遇伏番突出連發冷鎗游戎猝不及防當卽被傷殞命帮帶沈某亦受數傷然猶督隊揮衆向前兠殺該族究以烏合之衆見我軍勇往直前亦卽登時潰散此冬月杪事也刻聞林蔭堂總統已將在崁各軍布置妥貼分前中後三路擇於月之初九日長驅直進天戈所指想擒渠擣穴直在指顧間耳 
[書城遭刼]  
　　本月初七晚鼉鼓二通福州省垣石井巷林紳壽圖家忽然火起樓上藏書萬卷曹倉鄴架籖軸井然未及片時悉爲煨燼地方文武爭先救援始得將正屋保住不滋蔓延隣右居民深恐殃及池魚相率搬移什物老幼婦女狼狽不堪 
[閩江浪影]  
　　福州井樓門口某藥鋪羅列牛溲馬勃以博蠅頭主人常在鋪中親權子母一日見有瓜妹入城買菜經過鋪門雖粗服亂頭亦頗天然風韵因戲以手捫其臉瓜妹惡其輕薄矢口詈之道路人共抱不平鋪主人乃羞慚而退瓜妹荷擔歸去告知家中糾集男女數十人前來問罪保甲局員聞悉親臨彈壓始免禍端事後自知理短情虧遂以綵綢送至瓜妹家表其貞節始得免於涉訟公庭○厦門葉大鏞倒欠源豐各銀號等家之欵禀請訊追葉到案多時意欲具禀督轅保釋卞頌臣制軍批斥不准仍著押追○陳廣文景韶前已集捐起建蒙溪橋又議修石壁溪橋會同諸紳董到處募捐以兾衆擎易舉○卞制軍示期本月十六日親臨正誼書院决科各孝廉先期向監院報名以便到時預考○福州土布由官設局資雇織匠召集學徒習織螺州陳紳家亦仿而行之並製就布機令里人領回自織其不能織者由織匠前往指示情形現在領機之家約以數百計邇來各鄉紳士多有集股分設織局試行辦理者布分上中下三等民間因價不甚貴急往購求裕國益民此其嚆矢也○有客從臺灣回閩者述及基隆出有金沙鄉民爭取聞說有粤人在彼收買其始每兩可得錢十二三千現在增至二十一二千其金明而且堅加以煎鍊之功每兩約有八折某員業已據情禀明撫憲并條陳詳細情形云○饒平縣王大令與詔安縣吳大令互相揭控欽派希軍憲秉公訊斷兩造人証同投軍署候訊孰曲孰直外人尙未得知也○花會久懸厲禁然賭棍藉此以爲衣食終不免陽奉陰違邇來仍在山挂巴歛錢肥已卞制軍嚴飭地方營縣認眞拿獲嚴懲因將會首貫止等人鎖墩鼓樓前以昭炯戒旣而閩縣王大令復往瑯尾鄉拿獲會首李自新鎖以石墩發雙門前示衆見者快之○有鄉人獵獲一虎權之約重三四百斤扛之鼓樓前閙市中剥皮割肉售與途人好事者率往觀之見其暝目垂頭絶無一嘯風從之概噫如此虎者當其咆哮原野雄踞山林厲齒磨牙弱肉强食自以爲固一世之雄矣不料勢盡力窮竟爲獵人所篡顧刃其腹忍受無言然則彼虎而冠者誠何苦自恃豪强不留餘地哉○西火藥庫失事後督辦將出力撲救各員請上憲給予功牌以彰勞績焚餘火藥則由理事廳吉司馬禀明繳進北庫 
[蘇省官報]  
　　初三日己丑翰林徐兆瑋辭行赴都吳江縣李禀辭王寀禀銷催提武陽丹靖等縣漕項差李瀚鋆由江陰公幹回杜仁榦禀銷守提崑新吳淞河工經費差直州同王希曾禀辭赴海運滬局差府經陳笏書禀銷七叚編查保甲差從九陳汝濟禀辭赴靖江保甲差初四日首府魁禀知本日考試長洲等九縣武童騎射吳縣凌禀知下鄉勘案靖江縣張禀知吳江靖江兩縣交代算結卽辭知縣李玉方由上游厘局來卽辭竇鎭山禀辭回滬李瀚鋆禀知奉委海運津通局差黄章雲禀知奉委催提前任金山縣王令未解銀兩差正任奉賢縣縣丞王熙宇禀謝奉飭回任巡檢姚祖詒禀銷錫金絲捐差吳晉禀銷北一叚編查保甲差初五日統領撫標正前兼浙西鹽捕水陸等營記名提督龍殿揚由無錫一帶查哨回吳縣凌下鄉勘案回許肇基禀知奉委赴江震催提河工經費差卽辭薛寳楹由吳淞來禀謝比較案内蒙記大功二次拔署一次理問婁湘禀知奉委赴溧陽公幹奉賢縣縣丞王熙宇禀辭赴任縣丞吳德輝甘泉巡檢郭增江浦禀銷解犯人首級差汪詒尊東一叚縣丞章承銘婁門外均禀銷編查保甲差倪煥章武陽二邑從九温士俊嘉寳金三邑禀銷催兌差典史鄭希康禀銷江北緝捕差並禀知奉飭札委分松差遣卽辭羅啓祜禀謝飭知准補寳山縣典史缺初六日請補丹徒縣主簿張煥文禀謝飭知准補斯缺布倉大使周第榮一叚巡檢劉樹銘三叚均禀銷中路編查保甲差初七日知州吳式晸禀銷管解京餉差知縣陳俊康禀知奉委兼辦葑婁齊門外總巡差同知銜留蘇儘先補用知縣蔣子蕃浙江人由京騐看來省禀到初八日首府魁禀知本日二覆長洲等九縣文童江南製造局總監各廠工作委員候選直隸州知州王世綬由滬解鋼樣來知府周蓮禀知奉委總辦常昭河工差卽辭署常州府督糧通判金鍾彦專丁來省禀謝奉飭蒙部核准借補斯缺知縣郭冏銷假並禀謝奉飭營解京餉無誤蒙給予本班署事一次知縣余志仁禀辭回滬府經葉紫綬巡檢徐振常均禀銷河運押回空漕船差並禀謝接委本年河運差申士林禀知交卸署太湖廳角頭司巡檢事回俞侃禀辭赴河運差府照磨朱汝漣禀知奉浙西督銷局札委蘇松太催查醬坊領鹽並稽查鹽棧差卽辭縣丞唐鶴年由睢寗提案回未入陳邦燦禀辭回江寍潘友成禀銷催提太鎭奉三州縣漕項差高蔭都禀知由丹徒保甲期滿回省銷差初九日正任淮揚道謝元福由江寍來請補海門同知王賓禀辭回滬知縣李瀚鋆禀謝文闈外簾案内無誤蒙給予記功一次魏士鴻禀知奉飭換蘇差委縣丞吳德輝禀知奉府委代理崑山縣石浦司巡檢事卽辭赴任唐鶴年禀知奉委海運滬局差卽辭主簿葉葆齡禀銷編查北路四叚保甲差廻避浙江巡檢朱瀛禀辭赴浙 
[驅逐娼艇]  
　　總帶省河海珠緝捕各巡船署理兩廣中恊鎭府楊廣東撫標中衡叅府鳳爲曉諭嚴行驅逐娼艇以肅營壘事照得鄰近海珠靖海門外迎珠街河面烟花艇排泊如林昨於本月廿二晚酉刻時候不戒於火勢如燎原連燒數十隻之多是晚北風緊急將遭火艇隻掃壓歸南以致海珠北邊之近水六角亭一座延燒無存火燄熊熊班房數間幾爲焚及尙賴緝捕弁勇人多拆開火路是以緝捕公所得以保全惟查甎瓦木料及零星什物毁拆不少現奉督撫兩憲面諭海珠乃紥營緝捕重地卽無此次火災延累豈容烟花艇隻環泊營前晝夜喧譁良歹莫 
 
 

Page 3

 
 
辨混我師船窺我軍實况營内時有匪犯管押火藥收儲萬一賊夥潛蹤竊發防範宜先卽將附近烟花各艇嚴行驅逐以肅營壘而消隠患等因奉此此係寛旣往而戒將來之至意自應遵照辦理除飭所部員弁督帶兵勇務將附近海珠之烟花艇隻嚴行驅逐凈盡毋稍狥庇干咎外合行出示曉諭爲此示諭花艇蛋户人等知悉須知海珠乃省河緝捕大營此次爾等失愼延燒六角亭等處從寛免爾等賠修已屬格外施恩且迎珠街河傍一帶均係各店行尾多係造搭木橋通海亦有蓋建木屋爲上落停貨之所倘是時火烈無情竹木皆爲引火之物現際隆冬風高物燥附近街隣何堪設想各速將烟花艇隻退離本叚另尋别處河面駐泊免犯營章而干衆怒如敢抗違除將該蛋户鎖拿送縣懲治外並將艇隻查封入官以儆效尤本統領等言出法隨决不稍爲寛貸各宜凛遵毋貽後悔切速此示十一月二十六日 
[板橋雜記]  
　　金陵友人手翰云丁字簾前辛夷闈外香圍粉陣佳麗如雲客有選勝六朝者往往花下開樽屏閒紀曲千金一擲視若泥沙蓋雖無李香君顧横波其人而王謝名流金張右族鴛鴦結社鸚鵡呼名青裙白袷之閒仍不乏風流佳話焉乃有椎埋惡少心計偏工或借華服以炫人或出大言以欺人而空空妙手日思倚翠偎香迨至纒頭之錦不來閉門之羹偶啜則又向老元緒恐嚇曰爾輩旣以皮肉作生涯寍有薄情人二毛不拔者耶蹣跚者遂縮身而退不復敢有後言近屆歲闌若輩遂相約裹足批杷巷内不復見浪蝶游蜂龜鴇以避債無臺務令稍破慳囊以供薪水日躞蹀於茶寮酒肆訪尋空心大老官偶過攀桂軒得月臺見羅列兩行者類皆曳尾泥塗之輩未識座上客有何神術以遣之 
[糧道來申]  
　　江蘇糧道景月汀觀察由蘇乘坐官舫用小火輪拖帶來申於昨日午前舟泊英租界觀音閣碼頭本埠印委各員均往迎接亭午時觀察乘輿入城詣文武衙門答拜禮也 
[淞濵瑣語]  
　　浦東洋涇鎭人某甲向以務農爲業年將半百生一女年已及筓稍有姿色日來甲與女竟有曖昧事被族人所知將甲拖出至茶肆評理未知如何了結也○某氏嫗家住滬南瑞豐碼頭某棉花店樓上昨午嫗正作午炊失於檢點遺火積薪中光焰熊熊從窓口冒出嫗手忙脚亂不知爲計適有十六鋪地甲經過見此情形立卽呼集衆人汲水登樓帮同澆灌始得烟消火滅亦云幸矣 
[人証歸案]  
　　李金氏在縣控沈杏卿圖賴借洋袁大令訊供之下沈稱洋係在居英界之馮文俊所欠袁大令飭差備文至英公堂請爲派差協提已見前報前日縣差恊同公廨差役及華捕等前往將馮提至公廨宋二尹飭將馮交縣差帶回歸案訊辦 
[縣案彚録]  
　　黃魁賢扭姜逹莊至縣署喊稱被姜拆墻請爲訊究前日晚堂袁大令提訊之下黄訴稱向爲花業有房屋數間前面大墻門與姜屋毗連姜竟以墻門地基侵佔伊地遂於今日糾人前來將墻壁拆毁爲此扭案喊控求請訊究姜訴稱與黄爲隣被佔屋地八尺有奇旋經族人姜良延理勸當付租洋四元日後如將房屋翻造地仍歸還原主議明後允立憑據在後屢次向取憑據迄未交下嗣因母親病故料理喪事蹉跎至今憑據尙未取到叩求明察大令以原被供詞各執難以判斷飭將黄姜二人分别交差恊同圖甲前去看明有無佔地情事禀覆再訊○金木生控周喜和俞貴泉將妻左氏誘匿一案前日晚間復由袁大令升堂研訊金訴稱小的係本邑人在引翔港開設豆腐店上月母親在家患病小的回家侍奉左氏在港經理店務及母親病痊小的回店左氏已不知去向查點首飾被捲去赤金二兩七錢四處訪緝始悉被店夥俞貴泉串通周喜和誘拐由周代賃住屋房主見俞等行跡詭秘控諸保甲局務求究辦左氏控稱丈夫回店後屢向小婦人尋釁扻置之死地小婦人因此情急偕俞逸出目下俞不知往何處周供稱小的只知左氏係俞妻是以代租房屋叩求施恩大令判將左氏交官媒看管周交保候著原差提俞到案再行覆訊核辦 
[英界公堂瑣案]  
　　包探黄四福禀稱車夫王阿三與朱阿三口角爭毆王突持刀向朱右腿戳傷三處小的現之拘王送案朱則由小的送往仁濟醫院敷治醫生曾向小的言須閱十四日方可投案候質王供稱小的係江北人他人將朱戳傷與小的無涉宋二尹問行兇者究係何人王支吾以對二尹飭押俟朱傷痊質訊核辦○包探顧阿六禀稱秦阿三曾犯竊案遞回蘇州原籍今又來滬闖入孔慶雲車寓竊取棉袍經小的拿獲人贓解送案下孔訴稱秦以租車爲由乘間行竊幸卽知覺拿獲人贓秦供稱前經遞籍現欲來此當車夫不敢再犯意圖借孔布棉袍一穿並非行竊宋二尹判令笞責一百板備文遞解回籍贓給孔領去○包探唐寳榮禀稱小的訪明張阿夫竊案纍纍因之拘獲搜出質票吊到衣物查明朱阿林等三人所失又搜出質贓所得洋銀一元一角解案請辦朱及黃阿根江小寳投案請領原贓張供稱小的係浦東人連次犯法自覺赧顔如肯原情定當圖報宋二尹判令笞責一百板發捕房管押六月起到洋銀除給還質本一半外再償當本設尙缺少著三失主補足○徐阿福訴稱小的被王春林竊取布衣獲住人贓交捕送案王供認犯法泥首求恩宋二尹判令笞責一百板贓給徐領去○吳福春訴稱謝阿三闖入家中圖竊獲住人贓交捕送案謝供稱小的係寗波人以後不敢再犯矣副捕頭禀稱王前曾犯竊宋二尹判令遞解回籍贓給吳領去○包探黃四福禀稱彭松年至某絲線店藉買線爲由乘間竊取獲住交捕經小的查明尙竊某洋廣貨店洋貨因之吊贓送案絲線店夥陸利亨訴稱前情彭供稱小的係漢口人宋二尹並不笞責惟令押至輪船載回原籍絲線給陸領去餘贓存捕房以待給還失主○包探黄四福禀稱王阿六竊取陳阿二方凳一具經小的拿獲人贓送案請辦陳訴請領贓王供稱小的係本邑人年十五歲初次悞犯求賜宏恩宋二尹判令責手心一百下贓給陳領去○包探顧阿六禀稱小的查得積竊王阿狗前已遞回寗波原籍今又來滬是以拘解至案王供稱小的現在治下當東洋車夫餬口不敢犯竊宋二尹謂爾已遞籍豈容復來遂判令笞責一百板再行遞解○江寳清訴稱李福來竊去烟槍一枝獲住　贓交捕送案李供認行竊籲乞恩寛宋二尹判令管押半月贓給江領去○包探黄四福禀稱小的緝獲積竊王阿三搜出質劵吊得衣物詰知竊自薛阿金孫介範二家今將王前犯各案開單呈電薛孫均投案領贓王供稱小的係上海人前經犯案自蒙懲辦後卽思改過自新今兹偶蹈前愆該死如能原諒則生生世世圖報難忘矣宋二尹判令發捕房管押一年贓給二失主分别認領○包探徐雲湘禀稱昨夜小的巡緝時見野鷄流妓吳金珠沿途拉拽狎客實屬廉恥全無是以拘案請辦金珠供稱小婦人家在姑蘇鄉下年十七歲尙有母親初來滬上傭工現在某處野雞妓院當娼昨夜悞認客人喚伊名字並不拉拽實被悞拘宋二尹將該野雞暫行收押候派差勒令回籍不許再來上海當娼 
[法界公堂瑣案]  
　　寍波人孔阿良前控妹夫胡裕生同母胡孔氏兄胡光生串同蟻媒吳張氏卽張吳氏又名阿仁將胞妹胡孔氏抵押與惡鴇劉儲氏花烟館内賣娼朱森庭明府准詞立飭包探將在案各人陸續拘到昨晨由捕房解案孔伸訴前情明府問裕生曰爾因何將妻抵與花烟館供稱小的在家小本營生妻出外多年不知如何在花烟館内明府問劉儲氏曰胡孔氏抵押與爾時有幾人挈來供稱裕生光生及胡孔氏之姑偕來繕立借洋據裕在亦在塲畫押洋銀當塲取去明府謂上月二十九日伍桐溪控稱妻董氏逃出數年在爾之花烟館内尋見其時本分府諭爾赶緊將花烟館收歇早作歸計不准逗留爾不特陽奉陰違反敢復萌故智收留有夫婦女心實不良又問裕生曰爾親自畫押收取妻子身價今日尙敢抵賴乎裕生供稱小的初意並不欲將妻抵押實由蟻媒做成圈套逼令小的畫押明府轉訊光生供稱諸事皆由張母作主小的失業已久窮苦異常是以隨同作事問胡孔氏曰爾因何將媳婦抵押爲娼供稱兒子抱病不能覔食一家數口待哺嗷嗷不得已將媳抵押洋銀以爲餬口之計問阿仁曰爾與胡孔氏素來相識否供稱小婦人與胡孔氏同鄉稍識其面某日前來諄托小婦人以此係生財之道因之經 
 
 

Page 4

 
 
手押洋明府謂爾豈花烟館掮客耶人家婦女若無爾等蟻媒引誘豈易墮入火坑爾害人非淺罪無可辭隨商諸魯繙譯官判令將阿仁押候掌頰一百下枷號一禮拜以爲蟻媒之儆劉儲氏屢次犯案判令掌頰二百下免予荷枷驅逐出境以爲鴇子儆胡孔氏忍心害理賣媳爲娼掌頰一百下光生擅行代筆毫無親誼笞責二百板裕生貪得貲財甘爲龜子押候笞責二百板胡孔氏准交孔某領回家撫養一年待裕生自知改過始准央的實親族領去○寍波人王家有販運小錢由包探拿獲昨晨禀稱王由寗波來此夾帶小錢一百零四千經小的在碼頭查獲朱明府訊究之餘王供稱父親本業藥行小的向在蕪湖某信局當庖丁此種小錢陸續收下並非販賣明府以爲數甚鉅碍難輕釋姑念初次到案略從寛宥判令笞責一百板枷號一禮拜小錢充公○某西式饅頭店夥楊阿寳訴稱昨日竊賊陳東生潛入臥房意圖行竊幸店夥見而拘獲送案請究朱明府向其詰問陳俯首無詞明府以圖竊未成判令笞責一百板枷號一禮拜○永生祥小烟館主孚正　手持廣竹烟槍投案訴稱江北人俞萬木竊取烟槍一支拘獲人贓送案請究朱明府問俞曰爾爲何行竊供稱小的常在李處過癮陸續積欠烟資數百文屢索未還陡被毆擊致小的鼻中流血心不干休李設心不良復持槍誣以行竊明府問李曰所供是否李稱俞確欠小的烟資二千餘文明府謂爾旣索錢何竟誣竊著押候笞責四十板俞笞責二十板以抵烟資○日前天主教堂柏相公向八仙橋某姓收取地租致被逞蠻毆擊四十二號華捕向之阻勸亦被擊失對時表撕破號衣事後禀訴公堂朱明府著將行兇人拘案昨晨捕房中拘到李友福及妻陸氏夥友王坤寳華捕亦赴案候質明府問華捕曰是日行兇者共有若干人李等究竟如何毆爾禀稱其時共有婦女四五人及王李等將小的按倒於地連連批頰其中以李陸氏爲最兇横伸手在褲中摸取穢物謂請爾一嘗其味小的寡不敵衆只得聽其所爲但小的旣見西教士被毆自不忍袖手旁觀不意突遭污穢沾濡大不吉利失去對時表心更難甘明府謂李曰爾等膽敢如此無禮乎著將夫婦二人一併管押分别笞臀掌頰各一百下王助之逞兇笞責四十下○包探邢庭湘禀稱車夫姚其馬被屠户張長生及阿苗踢傷小腹送往某醫院療治現在姚傷已痊而阿苗尙未查獲朱明府著姚出外待查獲阿苗到案核辦姚叩謝而去○招商局十一號巡丁鄧應芳禀稱前晚有客車載行李至碼頭正在小便時突被朱春泉搶去衣包幸小的兒之飛步尾追行至新開河橋朱卽將衣包抛下小的俯身檢取朱竟拾石塊自後擲來正中小的之頸痛極倒地不省人事幸旁人代爲追獲送案務請究懲朱明府訊究之下朱一味抵賴不承明府謂經人帮獲尙有何言判令押候笞責二百板○僑居江北公所中之錢子蔭投案訴稱公所中有混名小寍波者卽徐雲堯串竊箱内衣服三十餘件現在追尋無著將經荐人徐梅山送案請追朱明府問徐曰小寍波現在何處供稱前往寍波尙未返滬明府著押交小寍波到案再核按此卽昨報記江北公所司事徐錦堂索詐事發明府枷責之後不准交保管押捕房之事也○裕記帳房收租人周錦坪訴稱第三十六號房客王陳氏積欠租洋廿三元一角四十三號房客鄔阿生欠十三元八角四十八號房客何陳氏欠三十元九角六十九號房客林巧福欠廿五元屢索不還務求追究朱明府問爾等爲何不付租洋同稱時世艱難尙求寛限明府著將兩氏釋去限三日内由丈夫到案繳租鄔林管押追繳○鼎和錢莊主林國甫偕夥徐喜才投案由林訴稱東洋車主陸子良與莊上素有往來本月初九日送錢十餘千兌換鈔票銀十一兩因前次尙欠找錢一千六百文由徐將餘錢照數除扣尙剩九十文當卽給還陸心中不悅至帳桌畔嘵嘵尋釁其時帳桌上有鈔票四張合銀十六兩一并被其取去所找之九十文棄而不取徐查知其事赶緊尾追見陸方將鈔票給人察看及徐追到陸承認多取銀五兩允於次日歸還延至數日不付屢次向索陸心存圖賴諉爲銀已如數付給工部局車捐竊思工部局凡事秉公絲毫無俟豈欲多收伊銀明明係陸故意鯨吞是以交捕扭送來案朱明府問陸曰主顧往來務須平心和氣目下年關在邇爾之所欠理合扣除爾竟私藏銀票實屬爾之不是可否從速交還免得涉訟陸供稱小的素不識字未知銀票數目因捐照會已如數付與工部局未知有無差悞明府謂爾持鈔票至震泰錢莊檢閱徐追到時爾許以次日歸還徐已言之鑿鑿豈容爾含混圖賴乎遂著還押捕房俟查問震泰後再行核奪○陸瑞虧欠洪泰質鋪期票銀三十五元除繳過三十元外尙少五元朱明府著交保限繳昨日限期已屆陸繳洋五元禀請將期票給領塗銷明府准之將洋給洪泰主張啓壎領去○包探王榮培禀稱積竊王黑小竊取某輪船客范鳳鳴吉德裕之鋪盖行李查得尙有鋪盖一個已質洋花費押票售與護城河畔慣收賊贓之張玉甫舊貨攤張持票贖出外取去鋪盖内絨毯衣服仍將鋪盖照原數抵押今特帶案請究朱明府著管　捕房令將物件如數繳案○王許氏欠義合公司房租洋廿七元收租人陳夢蘭送案請追朱明府著交保理處昨晨包探土榮培禀稱王許氏無人擔保今仍送案明府以原告未來著仍交人擔保一天明日傳原告核奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　十二月初一日潘祖頤禀銷釐捐局提調禀見禀辭赴滬局張琳禀知接辦釐捐局提調禀見同知莊人寳禀銷假禀知糧道委海運滬局文案差叩謝卽辭通判姚文桂禀知糧追委解海運經費銀兩赴滬禀辭裘贊堯禀知厘捐局委清湖厘局差叩謝汪肇敏禀知嵊縣任内交案銀兩遵於限内掃數清楚鍾上珍禀謝文闈記大功一次錢德徵程安德三縣並禀見巡檢張樹培台郡四縣並禀辭均禀知糧道委催漕項差柯橋巡檢金光煦受事來省禀到禀知交卸西溪巡檢叩見府經歴田受衡禀謝記功徐星鉞牙厘局送稿發簽照料收支府知事張文修中四叚典史王塏内行宫縣丞張濬洹牙厘局委省局差遣俱禀知本日到差初二日翰林院程秉釗親拜辭行仁和縣高禀知明日赴大茅海寗石門德清三州縣會哨禀安署於潛縣劉正任於潛縣文俱禀知交代會算清楚阿文耀禀請展假數天候補縣徐寳晉清湖厘局來省禀到柯橋巡檢金光煦叩辭赴任府經歴童煜禀謝文闈記大功二次初三日遊擊蘇長慶禀知赴大茅巡河城守營期滿雲騎尉陳眞卿禀謝考騐准補太平縣但懋祺禀知藩司飭知赴任叩謝縣丞潘金甡禀知糧道委催嘉平海三縣漕項差程肇元禀謝記大功一次楊世俊禀辭赴滬局唐際清禀知到叚 
[籖掣名單]  
　　十一月二十八日漕憲督同淮揚海道憲當堂籖掣漕務各項差使開列於後○山東德州正帮隨帮候補衛守備王康田　空運候補衛千總黄殿元　濟有帮千總陳魁名　催開習忠邦　左帮守備姚敬湘　催開張隆輝　前帮千總陶殿魁　空運守備李桐　　催開守備崔景春　後帮千總陳世讓　空運千總李湘臣　催開千總郭武英　臨東前帮劉俊發　空運千總陳萬餘　催開守備張德元　後帮守備田雨田　催開守備耿寳興　東昌帮張硯田　空運千總謝經　催開守備竇立本　東平所帮張世清　空運守備張其　濮州帮陳士林○蘇松海運守備姜樹蘭　徐致中　張金翎　馬金和　尹正懋　海天培　汪元仁　王邦任　千總朱義和　楊義臣○江北河運守備楊銳泉　朱樹侃　王辛得　周恩科　馬致禮　千總張鳳亭　孫景成　張　斌　王利賓○浙江海運守備李殿甲　牛錫恩　朱秋瑾　千總冷濟昌　吳慶元　王兆宏 
 
 
 

Page 10

 
 
　吉馴號 
 
 

Page 11

 
 
[光緒十七年十一月廿九日京報全録]  
　　宫門抄○諭旨二道録前○發抄硃批四道○直督李等奏滇越邊界電綫遵照約章如期互接謹將在工出力人員擇尤請獎摺○鄂藩王奏恭報到任日期摺○黔撫崧奏止副考官請賞假回籍片○雲督王等奏道員之子在湖南中式副榜因與入籍定例年限未符呈請改歸江西原籍片○鄞臬陳奏恭報交卸藩篆仍回本任日期摺○黔撫崧奏留員差委片○護新撫魏奏委署知縣片○十一月二十九日理藩院鑾儀衛光禄寺廂曰旗值日無引見○崑岡錢應薄由河南回京請　安○榮禄謝授西安將軍恩○麟書慶福各請假十日○文熙李端遇各續假十日○尙昌懋請假五日○侍衛處奏派代進内大臣班　派出桂公貴恒○召見軍機崑岡錢應溥榮禄熙敬○發抄張之洞奏漢口美仁街火災情形奉硃批知道了卽着飭屬妥爲撫恤毋任失所欽此○又記名提督熊鐡生調鄂差委奉硃批着照所請該部知道欽此○懷塔布奏遵旨前赴科爾沁賜奠起程日期並移交印鑰奉○硃批知道了欽此○依克唐阿奏恊領勝格等暫緩引見奉硃批着照所請兵部知道欽此○○欽差大臣大學士直隸總督臣李鴻章雲貴總督臣王文韶雲南巡撫臣譚鈞培跪奏爲滇越邊界電綫遵照約章如期互接謹將在工出力人員擇尤請獎恭摺仰祈聖鑒事竊雲南邊界電綫議與越南法綫相接經臣鴻章於光緒十四年十一月間奏奉批旨允准在案查東海關道盛宣懷與法領事林椿烟台原議條約内開蒙自一路俟奏准後十八個月内再接扣至十六年四月已屆接綫之期先經臣鴻章與臣鈞培往返電商派委辦理雲貴電報局事務道員用留滇補用知府李必昌督同司事等先行查勘綫路並由滇就近派員採辦應需料物嗣據李必昌禀稱紅河一帶三月以後瘴癘盛行必須赶緊開工以便如期互接當於二月十一日由蒙自掛綫竪杆節節前進四月初二日一律竣工與越南保勝法線相接業經臣等將在工出力員弁銜名者部立案兹據李必昌開列清單禀請援案奏獎前來臣等查蒙自至紅河東岸之保勝地勢甌脫樵牧不經山徑茅村虺蛇盤結人烟絶少瘴毒最深李必昌奉文踏勘隨帶洋司事占臣携醫囊藥一路砍伐榛莽鑿險縋幽始克將綫路查勘明確此特立杆掛線之始事而艱苦情形已難盡述迨勘路甫完而限期已迫卽經總理衙門催辦自應按照約章如期興作幸應用料物先經派出員弁分起購求或涉重洋或經邊塞波濤洶湧路徑崎嶇其搬運之難視尋常萬倍而尅期麝至不誤要需於是擇日興工分叚修造仍照約扣至四月内與法線相接連時日彌形促迫李必昌監督工匠不分晝夜併力兼營自開工以至竣事計期未及三月溯自中國創設電綫以來各行省經營備至而工程所在往往境異則力殊事難則功倍是以滇省前辦剥騰兩案經臣文韶臣鈞培等先後援照粤省成案擇尤彚保均奉硃批著照所請欽此此次紅河接線經中外訂約在先萬一愆期卽爲失信所有在工人員辛勞艱險按限程工實屬異常出力與歴辦工程不同且當竣事伊始卽有剿辦游匪魏名高之役消息旣靈事機無　適得電報之力核與部定章程接遞緊急軍報准照異常勞績請獎之例亦屬相符臣等往返電商意見相同謹擇尤爲出力員弁分别異常尋常繕具清單恭呈御覽合無仰懇聖慈俯念極邊烟瘴中外接線在工人員微勞足録查照歴屆成案准予獎勵以昭激勸出自逾格恩施除將各該獎履歴造册送部查核並將隨同出力之武職末弁十三名另行咨部核獎外謹合詞恭摺具奏伏乞皇上聖鑒訓示謹奏奉硃批著照所請該部知道單併發欽此○○頭品頂戴湖北布政使克勇巴圖魯臣王之春跪奏爲恭報微臣到任日期叩謝天恩仰祈聖鑒事竊臣前在署理廣東藩司任内欽奉恩命補授湖北布政使當經具摺叩謝天恩籲懇陛見旋奉硃批毋庸來見欽此本年六月十一日將交卸署理廣東藩司日期奏報在案當經料理起程擬由粤赴鄂取道湖南請假順道回籍掃墓禀由兩廣督臣李瀚章據情代奏旋卽兼程前進於八月十七日行抵臣本籍清泉縣掃墓事竣假期屆滿赶卽起程於十月初十日馳抵湖南省城准湖廣督臣張之洞湖北撫臣譚繼洵會飭赴任十一日准署理湖北藩司陳寳箴將藩司印信文卷移交前來當卽恭設香案望闕叩頭謝恩祗領任事伏念臣湘水庸材渥承恩眷由廣東督糧道補授浙江按察使旋卽調任廣東按察使兩陳臬事再攝藩條嶺海十年愧涓埃之未効屏藩三楚遽綸綍之榮膺查湖北居江皖上游地最當夫衝要藩司爲財賦總匯職尤在於用人深懼迂疏弗克勝任臣惟有殫竭愚忱綜核名實隨時禀商督撫臣認眞籌辦來旬來宣免致經營於泫漢夫勤矢愼時懍滇越於冰淵以冀仰答高厚鴻慈於萬一所有微臣到任日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○崧蕃片再奴才准正考官翰林院編修丁仁長副考官翰林院檢討勞肇光片稱本年奉命典試貴州現經事竣應仍馳驛回京供職惟念留館以來編修丁仁長父母在堂檢討勞肇光母親年逾七十均遠在廣東本籍未克迎養倚閭之璧繫念彌殷查黔省距粤匪遥陳請代奏籲懇天恩各賞假兩個月自備資斧回籍省親以遂烏私俟假期屆滿卽行普京覆命等情前來理合附片代陳伏乞聖鑒訓示謹奏奉硃批丁仁長勞肇光均着賞假兩個月欽此　○○王文韶等片再據留滇補用道李必昌禀稱該員籍隸江西臨川縣同治八年服官湖南光緒十年奏調改官廣西十三年經北洋大臣李鴻章派往雲南辦理電線事務律屬子弟流寓湖南肄業常德府武陵書院闔邑士紳以必昌早經離省勸令入籍武陵本年辛卯正科次子瑞棻納監應湖南鄉試榜發取中副榜必昌聞信之下詳查例案始知服官省分須離省二十年後力准其入籍必昌於光緒十年離省未及二十年尙與入籍之例未符前旣誤於不知未敢知而不舉理合據實陳明可否援照籍隸外省入大興宛平籍中式准令改歸原籍成案奏請飭下禮部核議施行等情前來臣查留滇補用道李必昌由廣西降調知府奏調來滇薦保今職兹因伊子在湖南中式副榜核與准其入籍之例年限尙有未符自行查明呈請改歸江西原籍係爲恪遵定例起見理合會同雲南巡撫臣譚鈞培據情附片具奏是否是當伏乞聖鑒勅部議覆施行謹奏奉硃批禮部議奏欽此○○二品銜湖北按察使臣陳寳箴跪奏爲恭報微臣交卸藩篆仍回臬司本任日期叩謝天恩仰祈聖鑒事竊臣於光緒十七年十月十一日奉湖廣總督臣張之洞湖北巡撫臣譚繼洵飭知湖北布政使王之春現已到省應卽飭赴新任飭臣仍回臬司本任遵將印信文卷移交新任接收臣卽於十月十一日交卸藩篆隨准署臬司督糧道惲祖翼移交臬司印信文卷前來當卽恭設香案望闕叩頭謝恩祗領任事伏念臣督管藩條將周歲紀涓埃未報夙夜滋慙兹以擇員旬宣重陳臬事適當禁暴詰奸之會宜有明刑正教之圖舉凡維風俗以正人心布公道而和民氣胥關體要彌懍冰淵惟有隨時禀商督撫臣調劑經權研求精審冀稍答高厚鴻慈於萬一所有微臣交卸藩篆仍回本任日期曁感激下忱謹繕摺叩謝天恩伏乞皇上聖鑒謹奏奉硃批知道了欽此○○崧蕃片再因地制宜要在得人而理查黔省民貧而惰不知講求生計寸縷寸布皆須仰給外省奴才竊恩日用所資衣食並重如樹桑種棉等事隨其土性應由官先事講求以期化民成俗俾知利益又現在苗民蠢動曁未結教案將來事竣均須妥爲辦理奴才現於在省各員内極力遴選惟必須耐勞諳練之員方能於事有濟兹查有四川候補知縣李盛卿奉委來黔查看土藥情形該員勤愼篤實辦事留心曾經前四川督臣丁寳楨奏保有案奴才前在四川深知其人兹值因公來黔可否仰懇天恩准將該員留黔由奴才差遣委用俾資臂助之處出自逾格鴻慈所有治理需人懇將四川候補知縣李盛卿就近留黔差委緣由謹附片具陳伏乞聖鑒訓示飭遵謹奏奉硃批着照所請吏部知道欽此○○魏光燾片再署葉城縣知縣甘澍卸署遺缺查有奏留新疆布政使司理問魏景桐堪以委署據新疆布政使饒應祺署鎭辿道兼按察使銜陳名鈺曾詳前來除由臣批飭給委外謹會同陜甘總督臣楊昌濬附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒十七年十一月三十日京報全録]  
　　宫門抄○諭旨六道録前○發抄硃批五道○鄂學政孔奏恭報接印日期摺○前鄂學政趙奏恭報任滿交卸起程回籍日期摺○雲督王等奏揀員調補知府摺○護新撫魏奏委署道員片○鄂撫譚奏委署知縣片○黔撫崧奏收到蘇川兩省協餉銀兩片○護新撫魏奏揀員借補遊擊摺○十一月三十日吏部翰林院廂紅旗值日無引見○芸公銘公豫公謙光各假滿請安○桂公貴恒謝代進内太臣恩○雲南知府松壎胡泰福謝恩○帛公恩普名請假十日○召見軍機清安胡泰福松壎○發抄劉坤一等奏蘇松等屬冬漕仍請折徵奉硃批户部知道欽此○崧蕃奏順直賑捐二次請獎奉硃批户部知道欽此○又興義府屬被災情形奉硃批知道了欽此○又新褥防捐五次請獎奉硃批户部議奏欽此○又請以陳善藩改署興義守奉硃批吏部知道欽此○○湖北學政臣孔祥霖跪奏爲恭報微臣到任接印日陳仰祈聖鑒事竊臣荷蒙天恩簡放湖北學政召見兩次聖訓周詳臣跪聆之後遵卽東裝起程於本年十月二十三日行抵湖北省城二十八日准前任湖北學政臣趙尙輔委武昌府學教授邵樂裕江夏縣學教諭韓文謹將欽頒光字三百二十二號湖北學政關防一顆並各文案册籍齎送前來臣卽於是日恭設香案望闕叩頭課恩祗領任事訖伏念臣魯邦下士詞館備員襄校京闈未效涓埃之報持衡隴右倍深悚惕之懷兹復渥承　恩命視學楚邦夙夜兢兢以弗克勝任爲懼江漢人文薈萃自須鼓舞乎眞才國家德教涵濡尤冀昌明乎正學臣惟有恪遵　聖訓勉竭駑庸以實心訓勉者正其源以加　關防者清其弊庶仰答高厚鴻慈於萬一所有微臣到任接印日期除循例恭疏具麟題外理合敬謹繕摺奏関再臣經過直隸河南地方年榖順成民情安謐堪以上慰宸厪合併附陳伏乞皇上聖鑒謹奏奉　硃批知道了欽此○○湖北學政見趙尙輔跪奏爲恭報微臣任滿交卸遵旨回籍省親起程日期仰祈聖鑒事竊臣於九月十五日謹將文武考試完竣情形並懇恩給假歸省微忱恭摺具奏十月十九日承差齎回原摺奉硃批趙尙輔着賞假兩個月欽此聞　命之下感激難名隨將巨會同督撫臣取准優貢恭疏具題並各項册卷均皆分晰咨部兹新任學臣孔祥霖行抵湖北省臣於十月二十八日謹將學政關防並册籍文卷委武昌府學教授邵樂裕江夏縣學教諭韓文齎送新任學臣孔祥霖　受訖臣於是日交卸卽於十一月初一日遵旨起程自備資斧回籍省親一俟假期滿時赶赴闕廷恭覆恩命除謹具疏題報外理合將任滿交卸起程回籍日期恭摺具陳伏乞皇上聖鑒謹奏奉硃批知道了欽此○○雲貴總督臣王文韶雲南巡撫臣譚鈞培跪奏爲揀員調補省會要缺知府以資治理恭摺具陳仰祈聖鑒事竊准吏部咨光緒十七年七月十九日奉上諭雲南雲南府知府員缺緊要着該督撫于通省知府内揀員調補所遺員缺着湯子坤補授欽此欽遵咨行到滇應照例以奉旨依五日作爲部中行文日期照限减半計算扣至九月十九日五十五日陳滿應歸於九月底截缺係屬要缺毋庸挈簽業已咨明在案查例載　府縣缺出應令該督撫於通省正途人員内揀選調補如寳無合例堪以調補或人地不宜始准于摺内詳細聲明于各項出身内遴員調補又省會知府缺出奉旨于通省知府内揀員調補應擇其人地相宜者無論缺項是否相同及歴俸已未滿年限俱准調補等因歴經遵照辦理在案查雲南府知府係省會首郡衝繁疲難四項相兼　缺最爲緊要時有發審案件政務殷繁必須精明幹練之員始克勝任臣等督飭藩臬兩司于通省現任正途知府内逐加遴選非現居要缺卽人地未宜一時置無合例堪調之員惟于各項出身内查有現任永昌府知府鄒馨蘭年五十歲係貴州鎭速府人由附生投効江皖軍營出力歴保以教諭遇缺卽選又收復江西崇仁各城出力保奏奉上諭着免選本班以知縣留於江西歸候補班補用欽此又於南安守城解圍收復水城出力保奏奉上諭着俟補缺後以直隸州知州補用欽此嗣奉部駁改請免選訓導教諭以知縣歸部不論雙單月通缺卽選俟得缺後以直隸州知州補用並加同知銜經吏部議准覆奏同治七年四月二十三日奉旨依議欽此投効湖南援黔軍勞因攻克貴州德明頗洞賊巢出力保奏奉上諭着賞加知府銜並賞戴花翎欽此又於克復貴州苗匪老巢出力保奏奉上諭着仍以知縣留於湖有歸候補班前遇缺儘先卽補補缺後仍以直隸州知州補用欽此又於攻克貴州施洞口苗巢及克復崖門司各城池出力保奏奉上諭着免補知縣以同知直隸州知州仍留原省歸候補班遇缺補用欽此十二年八月十二日引見奉旨着照例發往欽此是年十月十九日到湘禀到試用期滿甄别留省補用因攻克貴州黄茅嶺並疏通驛道出力保奏奉上諭着以知府用欽此光緒二年三月奏調來新差委五月到滇旋經奏留雲南補用八月初六日奉旨着照所請該部知道欽此於克復騰越等城及剿辦永昌府匪徒出力保奏奉上諭着賞加鹽違使銜欽此四年委署永昌府知府試用期滿甄别留省補用請咨赴部十一年四月初五日經欽派大臣騐放堪以照例用奉旨依議欽此領照起程十一年八月十二日到省九月委署昭通府知府卸事因前於湖南援黔肅清苗疆出力保奏奉部議駁續經覆奏光緒十一年十一月初三見奉旨着俟補缺後以道員用欽此十三年委署永昌府知府八月初八日到任請補永昌府奉文覆准光緒十四年七月十六日實授十六年六月因克復本屬鎭康土知州城夾片保奏十六年八月十一日奉硃批着交軍機處存記欽此欽遵各在案兹據雲南布政使史念補按蔡使岑毓寳以該府心細才長寛嚴得當别無叅罰案件歴俸已滿三年請以調補雲南府知府實屬人地相宜惟係附生出身典例稍有未符但人地實在相需例得聲明等情會詳請奏前來臣等覆查該員器局開痕爲守兼優合無仰懇天恩俯念員跌緊要准以永昌府知府鄒馨蘭調補雲南府知府實於省會要缺有裨如蒙俞允該員係現任知府調補首郡知府銜缺相當毋庸送部引見所遺永昌府知府係極邊題調要缺遵旨卽以湯子坤補授所有揀員調補省會要缺知府緣由謹合詞恭摺具陳伏乞皇上聖鑒勅部議覆施行謹奏奉硃批吏部議奏欽此○○魏光燾片再新授喀什噶爾兵備道周崇傅業於九月二十日到省堪以委署鎭迪道兼按察使銜篆務現署鎭迪道准補阿克蘇兵備道陳名鈺應卽飭赴本任以專責成除分别檄飭遵照外謹會同陜甘總督臣楊昌濬附片具奏伏乞聖鑒謹奏奉硃批吏部知道欽此○○譚繼洵片再署雲夢縣知縣程恩培現經調署襄陽縣事所遺雲夢縣印務亟應委員往署以重職守查有新選羅田縣知縣孟瀅性情質實事理明通堪以署理據署湖北布政使陳寳箴署按察使惲祖翼會詳前來除檄飭遵照外謹會同督臣張之洞附片具陳伏乞聖鑒謹奏奉硃批吏部知道欽此○○崧蕃片再光緒十七年七月分收到各省關解黔軍餉銀數經前護撫臣奏報在案兹查八月分收到江蘇省協餉銀四千七百五十兩又收四川省六月分鹽釐鹽稅協餉抵捐等項銀四萬二千五百兩共收銀四萬七千二百五十兩據布政使王德榜申報前來除分咨查照外謹附片具陳伏乞聖鑒謹奏奉硃批户部知道欽此○○頭品頂戴護理甘肅新疆巡撫開缺新疆布政使臣魏光燾跪奏爲揀員借補遊擊員缺以重操防恭摺仰祈聖鑒事竊新設阿克蘇鎭標左營遊擊員缺業經奏准作爲題缺卽應揀員請補以專責成查有留甘儘先補用副將現署烏什協副將業普鏗額巴圖魯郝忠裔樸勇勤幹嫻熟營伍在新疆帶隊有年邊情熟悉歴在署任操防均能認眞以之借補斯缺實堪勝任合無仰懇天恩俯准以郝忠裔借補阿克蘇與標左營遊擊員缺以裨營伍如蒙俞允應請飭部先給署劄俟防務大定卽行給咨送部　見以符定制除飭收該員覆歴清册咨部查照外謹會同陜甘總督臣楊昌濬喀什噶爾提督臣董福祥恭摺具陳伏乞皇上聖鑒訓示謹奏奉硃批兵部議奏欽此 
 
