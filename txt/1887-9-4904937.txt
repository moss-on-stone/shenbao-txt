# 1887 - 9 - 4904937

 

Page 1

 
 
[一百號畫報出售] [  點石齋主人啓]  
　　生人　幹尺寸不能無短長而要亦不堪相遠自徽人詹五出中西人士莫不耳其名而　其人且有爲之紀尺寸繒年貌沐布及遠傳爲奇觀者不謂無獨有偶又有澳國人駕詹五而上若以詹五與澳人比較不啻小巫見大巫是不可以不繪唯於十六日出售報首仍列告白一紙後附淞隱漫錄圖說一則此佈 
[論中西歴學源流異同] [  吳縣葉耀元子成氏稿]  
　　前日讀貴報論中西歴之所以不同未免有情於是倩中書令略陳梗概以副雅懷竊謂兩間中有萬古不易之理無百世不變之決萬事皆然於歴爲最故治歴者惟當順天以求合不當爲合以騐天堯命義和歴象日月星辰舜任璇璣玉衡以齊七政是皆隨時考測以合天也從未聞立一千古不易之法以能合永遠之天象雖子輿氏所云苟求其故千歲之日至可坐而知然亦仍屬求合之言古今來治歴者七十餘家疏密代更詳推各異而要其理不外乎唐虞時所定之型模歴也象也璇璣玉衡也卽算數圖象及測騐之器也此乃治歴之大經雖萬世莫之易顧其歴書三　而上誠有原原本本則師傳曹習之學而畢慶於祖龍之焰惟堯典僅載以三百有六旬有六日爲歲實杜預爲舉全數而言則有六日其實爲五日有四分日之一日躔論謂漢晉諸家皆以日行一度三百六十五日　四分日之一而一周大自北齊張子信始覺有入氣之差而立損益之率隋劉焯立盈縮躔度與四序爲升降厥法加詳全元郭守敬乃分盈　初末四定歲實爲三百六十五日又萬分日之二千四百二十五較前代爲密至前明西法漸入中士歴數之學始稱美備自漢時西人多祿畝以迄明第谷則立爲本天高卑本輪均輪諸說用三角推算其術尤精乃定歲實爲三百六十五日五小時三刻三分四十五秒卽三百六十五日又千萬分日之二百四十二萬一千八百七十五較之郭守敬又减萬分之三有奇國朝西人刻白爾噶西呢等更相推考又以本天爲橢圓均分其面積爲平行度又月離古歴皆謂月每日行十三度十九分度之七東漢費逵始言月行有遲疾至劉洪列爲差率元郭守敬定爲轉分進退時各不同猶今之有初均也迨今西法益明始知太隂共有十種行度皆因日行盈縮及本天高卑兩弦朔望而生均與舊法迥殊惟因古時歴年旣淺所差甚微豈一時所能灼見迨歲月遷流積微成著然後共見而差法立焉此非前人之智不若後人也前人不能預見後來也差數而後人則能考前代之度分故世愈以降歴愈以明其勢則然此歴法所以古疏而今密者良有由也考泰西歴學起於羅馬羅馬歴自奴馬至該撒儒略一年爲十二月乃祭司與大吏任意攺定後該撒儒略徵請亞力山太天算家鎖西日呢定歴始創三百六十五日及三百六十六日二假歲實之法以三百六十六日爲閏日之年每四年一閏與郭守敬第谷等所定之歲實略近乃於耶穌降生前四十五年正月初一日爲始攺用新歴按史記當在漢宜元之間是時歴法尚亂故史稱其年爲亂年嗣後儒略之令未行而死死後祭司不明歴以本年爲第一閏年至第四年又爲閏年如是每三年中一閏歴三十六年法當閏九月而誤閏十二日該撒亞古士督覺其誤卜令十二年不置閏日乃合儒略之本意後不復攺至小餘積久自生差遂爲格勒哥里攺之當漢孺子嬰初始元年新莽建國四年及天鳳三年等俱爲閏日之年歴家咸依此上推迄唐時始有九執歴元季始有回回歴統回部各國猶太等歴習之也歐羅巴人又從回歴加精近世噶西呢等踵起闡微發奥推測尤詳當時西法並宗之然而術分疏密今古殊途理至精微中西一轍國家推恩中外一視同仁遂聘西人指授歴法此御製歴象考成等書所由來也然於歴算諸學皆殫極精微惟中國向以閏月定四時成歲其故因地球歴三百六十五日五小時三刻三分四十五秒而繞日一周月約二十九日十二小時二刻十四分二秒而追繞地球一周地繞日一周而月繞地十二次有零十日有奇故三年一閏五年再閏十有九年而七閏始合其期惟二十四節氣古時皆平分歲實故謂恒氣今以日行盈縮而定其捐益謂之定氣而節氣一周與歲實仍同焉西國以太陽躔恒星十二宫分歲實爲十二分彼旣不以月圓爲例故無正月二月等名目俗稱外國正月二月者乃華人稱之則然爾在西國歴家固無所謂月也然其十二月之日數亦各不同以黄道止有高卑差而日躔卽因之有加减也此稿未完 
[本館接奉電音]  
　　昨日上午十一點三十分時本館駐京訪事人由電飛傳本月十四日諭旨四道敬謹譯登○十二月十四日奉旨吏科給事中員缺着貴賢補授浙江道監察御史員缺着牟蔭喬補授江西道監察御史員缺着胡泰福補授良弼着毋庸記名欽此同日奉旨薛福辰補授宗人府府丞欽此同日奉旨福楙補授鴻臚寺卿欽此同日奉旨巡視東城事務着文海去欽此 
[典禮恭紀]  
　　冬月廿六日皇上於淸晨七點鐘駕詣天壇乘坐之輦名曰穩者用三十二人肩抬以行此穩高八尺許寛六尺頂上蓋以藍縀繡金寸龍上嵌極大金頂穩之身以藍呢爲圍穩之下以紅漆嵌金鏨花爲座穩之内以黄縀繡寸龍爲　圍中設金漆雕龍寳座抬穩者皆紅甲衣穩之左右有御前大臣四員衣四團龍褂寳石頂跨刀騎馬隨行穩之前有騎駕執黄傘一柄傘之左右有提爐數對提爐之前有八駿馬鞍轡嶔以珠石晶瑩射目每馬以一官牽行八駿之前儀仗數十對排列兩旁排如鴈翅肅若鵷班儀仗之前有金漆亭三座内懸表文數軸每亭用八人肩抬亭之前有象背負寳瓶一尊緩步徐行穩之後自王公侯伯以及御前官員各衣貂褂懸弓箭騎馬隨行者約二百餘員穩出正陽門行前門大街此街距天壇八里之遙獸環靜掩雞犬無聲街之兩旁各巷口掛以木栅各有緑營武弁帶兵十名把守以阻閒人往來兩旁鋪戸皆扃閉門戸每舖派一兵看守不令出入鋪門前掛綵懸燈至聖駕入壇後始令鋪戸啓門照常貿易是日天將暮時燈光照耀如游不夜之城恍入長春之國旂緑各營員弁往來巡查徹夜不休皇上於晚膳後對坐銅人子初時皇上衣藍龍袍藍縀靴眞珠朝頂項掛眞珠朝珠乘二人肩輿恭詣圜丘上祀鴻臚寺官讀祭文光祿寺官献爵栗部作樂禮畢有禮部堂官捧表隨皇上至東南墀内焚化表文畢乘輿回壇内寢宫稍憇傳早膳之後七點鐘儀仗排列如前皇上乘坐十六人肩抬之黄轎仍行舊路卽回入正陽門於該門甕洞 
 
 

Page 2

 
 
東觀音廟西關帝廟拈香廟内住持羽士跪接門左拈香畢復乘轎直入大淸門還宫隨行文武官員始各散去仰見聖天子敬天法祖穆穆皇皇洵昭事之上儀臨蒞之極軌也 
[輦轂紀要]  
　　索倫黑龍江每屆冬月進貢貂皮計三千餘張向例由戸部派司員帶領解貂皮之蒙古委員赴内務府交納今年十月杪貂皮貢至京師該部卽派主事某君查騐箱數比較皮毛某君見貂皮不佳者甚多遂向委員究詰而委員不服竟至齗齗然爭論某君無可如何遂具呈請堂官妥擬查騐章程以便遵守○皇上於冬月二十六日恭詣圜丘大祀自正陽門外起街道於前十日一律打掃潔淨步軍統領以及五營員弁晝夜巡查地面爲之肅靜所有賭博妓館偷兒無不聞風歛迹聞前門外煤市街漳州會館及崇文門外磁器口兩處賭局仍未歛迹是月二十二日夜間經地面官拿獲兩處計四十餘犯解至步軍統領衙門收禁尚未究辦近年内城賭局頗多當時一聞此信皆閉門而逸足見輦轂之下法令森嚴令人讋服也○戸部俸餉處自客歲淸查册檔一切弊端概行剔除堂官察知書吏辦公勤奮諭令該處司員自本年年節起每節津貼書吏銀四百兩分别勤惰秉公發給嗣後倘有不肖之徒不知自愛在外招搖准該吏等互相禀訴從重嚴究如扶同　隱别經發覺罪同一律並諭知八旗領餉者部中公事皆以例案爲憑准駁之權非書吏所得主持倘書吏有勒索之弊准其呈控刻將此諭黏貼該部門　俾書吏等得以警心觸目也○張郎齋中丞因戸部籌撥各省恊濟河工之餉恐各省一時不能解齊有悞要需復奏請由戸部墊發經該部議　墊發銀一百萬兩十一月中旬中丞派領餉委員知府四員知縣四員到京請領戸部自二十日發放至二十二日如數放完二十四日委員雇車一百輛每車裝鞘十个計銀一萬兩護送之勇二百餘名二十五日出城順路東行長軸短轂接尾銜頭遠而望之頗似長蛇云 
[槯稅述聞]  
　　邵小村廉訪前奉命赴香港查辦洋藥稅釐一節迄今數月未聞總署如何辦理留心時事者無不盼望消息風聞前月間總稅務司赫德君照會總署擬有變通征收洋藥稅釐章程計十條刻經總署會同戸部商酌聞尚未定擬云 
[俄員抵漢]  
　　駐紥漢口之俄領事德蜜特現已由俄國抵漢接任視事其署任之克培當將經手事宜交代淸楚擬卽馳回京師欽差署中以供策遣云 
[成都消息]  
　　宜昌友人接到四川寄來一函言新任川督劉仲良制軍於十月初一日接印視事初二日憲眷卽遷人署中閱三四日卽札委奏調入川之周軍門前往合江縣统領安定全軍又在前四川提督管帶之十三營内抽出十營以壽字六營派委奏調之錢軍門統領以武字一營長勝三營派委奏調之馬軍門統領其署提督李軍門則攺署重慶鎭本任重慶鎭田鎭軍攺署松潘鎭本任松潘鎭夏鎭軍攺署提督富經下札各該員遵奉之下早已分赴新任矣又聞四川鹽務自丁　簧制軍督川時定爲官運新任劉制軍接篆後聞準令官商同辦但無論官商總以先完稅釐然後運賣且運出川中之鹽若一船有失卽將所失之一船資本俱派在同運之各船上分補卽二三船有失準此加派總不使稅釐有分毫虧損聞劉制軍以鹽巡道某辦理不善業經撤任此係得諸道路傳未諗確否 
[土匪弄兵]  
　　湖北之鶴峯州與湖南犬牙相錯地産硫磺足供軍火之用近有北省大府派委員弁往該處採辦該處之土匪不知何故忽與委員齟齬遂各嘯聚徒衆其勢甚屬披猖駐紥該處之曹游戎聞信之下卽派外委某弁前往彈壓土匪等竟敢肆意横行目無官長將兵丁殺斃三名百姓之遇害者亦有數人該外委身被重傷土匪亦損傷多名聞土匪各有刀鎗其黨聚至八九百人之多曹游戎已詳禀制憲及宜昌鎭憲請示酌辦想小醜跳梁一經懾以兵威當不難立時解散也此係宜昌友人函告錄之以覘其後 
[祥霙初見]  
　　杭垣冬旱不雨者己三月矣河乾井涸食水俱無民間牙疼喉痛之症到處皆是臘月初十日天色隂晦晚來凍雨淋漓至四更後忽降微雪曉起則平地已一白無垠屋角墻頭無異粉裝玉琢矣十一夜又雨雪兼下想滕六尚須結伴而歸也 
[巡丁釀命]  
　　杭州錢塘門外松木塲設有厘卡以榷厘金本月初九日有鄉民擔柴而過巡丁執之謂其漏稅旁觀者見而不平遂與巡丁毆鬥兩人皆失足跌入河中未幾巡丁緣岸而起其人業已隨伍大夫去矣此事若確則死者之家屬聞之必不肯卽行息事該巡丁悞傷人命之罪其能免歟 
[賞格照錄]  
　　欽加知府銜賞換花翎卽選淸軍府調授德化縣正堂加三級大計卓異隨帶加二級金爲懸賞緝拿事照得本年十一月二十九日早本縣訪聞有匪徒在于境内硤石地方糾夥持械搶刼並拒傷挑夫情事隨卽會撥營兵差役密查去後旋于是日傍晚據福興信局客職萬學成具報伊于二十八日雇挑夫吳起華等三人分挑洋藥信物運往景鎭是日行至硤石地方投張國棟飯店　宿被匪撞門入室上樓持械將洋藥信物搶去並拒傷挑夫吳起瑞卜寳明報懇勘騐緝究等情至縣據此當又選派兵役分途跟追嚴拿一面馳詣查勘卽於十二月初一日據兵役拿獲匪犯高萬一名並取獲原贓提訊認供夥同周貴等六人持械糾搶屬實並將該處名犯籍貫姓名年貌供明除加撥兵役跟蹤追拿並將該犯高萬收禁外合亟懸賞緝拿爲此示仰軍民人等一體知悉爾等查照後開各犯年貌如有相符拿獲送案訊明實係止犯取獲正贓者每名賞錢百串知音送信　賞錢五十千决不食言須至賞格者計開周貴年三十餘身矮無鬚李三年五十餘歲身矮無鬚面有汗斑周發年四十餘歲身中無鬚周洋年二十餘歲身長無鬚周賴年三十餘歲身長無鬚均係廣東博羅縣人 
[津沽碎錦]  
　　天津保筆民更局第一叚委員于大令紹先與十二叚委員孫少尉繡章對調少尉到差後與該叚某紳不洽互禀道府兩憲經列前報嗣由兩憲查明以官紳不和誠恐有悞局務各撤差使第十二段之于大令紹先亦經告病以趙少尉國華接辦又聞遭諭創辦之　紳鶴泉亦託病辭差自謝不敏○民更局需用浩繁由道府兩憲會銜出示抽收房捐作爲經費府憲汪子常太守仍恐輸捐人等或有以多報少情弊現經札委府經歴繆叅軍廷珍海河士簿劉三尹耿光北倉大使陳鹺尹人龍挨戸查辦以昭平允○津郡前以錢根短絀地方官憲購備錢爐設局於東門外玉皇閣鑄錢以資流轉現在鑄出之錢所需工本甚鉅是以暫停鼓鑄擬俟來春另購機器再行鼓鑄云 
[蟂磯大火]  
　　蕪湖訪事人云上月某日午飯方畢散步江干忽見一片火光起自蟂磯山下閱兩三點鐘之久火燄始收然茅屋多家己盡化龍而去矣其火若何而起所燒房屋若干帶水盈盈無從往探然懸想三時播種至此方慶收藏一旦禍起吳回當有不堪其苦者誰爲民牧不知有以賑卹之否 
[詳述火災]  
　　嘉興訪事人函告云前聞南潯鎭火災因道途相隔尚遠未悉其詳今聞失火之處係在寳善街其火由某鋪而起該處市面最爲興旺而街道反極狹窄望衡對宇火勢最易蔓延被焚鋪戸不少而以衣莊洋廣貨店爲最多當時闔鎭人咸往撲救奈因水龍無地安排遂致回祿君益肆猖獗直燒至天明始熄約燬大小房屋三百餘家誠可謂大災矣 
[城守易人]  
　　上海城守營朱千戎刻已交卸其署缺之李千戎洪亮已於前日接篆視事矣 
[闊賊竊皮]  
　　前日下午有湖南人某甲至本城四牌樓信大祥皮貨莊購物莊夥見其言詞温雅衣服麗都以爲非路過之達官卽世家 
 
 

Page 3

 
 
之子弟遂殷勤接入欵以茗烟笑臉逢迎曲盡足恭之態頤一動卽有學徒擇上皮褂统十餘件任其揀選不提防甲係妙手空空兒一眨眼卽被將皮統一件藏入袖中店夥疑其爲大主顧並不留神旁有學徒見之當卽獲住喚到頭鋪地甲將甲捆送巡防總局請懲馮蓮士刺史略詰情形謂今之翩翩佳公子類多金玉其外敢絮其中以致探囊胠篋者流大都故裝闊　不有以小懲大誠是縱令賊胆滔天矣遂飭該地中帶回管押候訊 
[整頓局務]  
　　前署無錫縣裴浩亭朋府辦事實心輿情愛戴在任時民呼之曰裴靑天及接辦本埠洋藥局務以來整頓從前積習捐項日有起色今又禀請道憲派謝任二委員督令巡丁在水道稽查偷漏幷聞明府以洋藥局雖是官督商辦然總須事事核實以期有利無弊且局中所用之人以廣肇潮惠等處爲多巡丁亦大半是該處人現當整頓章程之際不能不核實稽查秉公棄取明府前請上海縣撥派紅禁班招書等到局辦公現在各人均已到局明府酌給公食不許在外勒索惟書辦每寫一結紙准收錢七十文亦可見明府之整頓新章力除積弊實非奉行故事者所可同日而語矣 
[局員拿賭]  
　　新閘巡防局員查友柏明府查得山家園之老虎竈有聚賭情事隨飭地保恊同勇丁前往拿獲楊良卿汪泰源吳毛郎周金生韓阿二等五名幷起出賭具明府訊得楊良卿爲首笞責三百板汪泰源吳毛郎周金生韓阿二爲從各笞二百板再着各具以後不再犯賭切結賭具存毁聞老虎灶之賭雖己拿辦然此外尚有數處依然以五木訣賺人貲財想明府聞之定必續拿嚴辦也 
[西商控案]  
　　英商魯意師摩投英領事署訴稱華人顧松軒與我合租輪船攬載虧本向找銀兩支吾開帳請追等因賈副領事據情照會蔡太守飭差傳顧訂期於前日下午二點鐘時會訊魯意師摩申訴前因顧松軒供與周文炳合租輪船攬載並無虧本且照我算尚盈餘銀千餘兩與洋商無涉且行係周開僅由洋商出面今又唆使洋商控告實所不解太守商之賈副領事着顧松軒邀同周文炳再請公正商人帮同　帳定於禮拜三覆候訊斷 
[私販脫逃]  
　　新閘地方新設稽查偷漏之局昨有巡丁在英租界大馬路浦灘停泊之船上查有私硝二十包方欲拿人而爲販私者阻拒一時聲勢洶洶甚致船戸落水喧譁之際巡街捕聞聲赶至急爲救起船戸而販私人均已乘間逃散惟獲據稱巡私者九名連硝帶　捕房捕頭以販賣私硝原宜查禁惟該巡丁等在租界巡私並無憑據一倂送英會審公廨由值日差禀明蔡太守飭暫管押候訊 
[英廨停訊]  
　　英會審員蔡二源太守昨因别有要公飭差知照捕房停解一日公事今日又逢禮拜所有捕房公事當歸明日解訊也 
[爭看長人]  
　　徽人詹五身長幾及丈許人咸呼之爲長人前由西商載往歐洲各國任人觀看因之獲利無算詹五則攺　西服滿載而歸亦極長人之榮遇矣歸時雖遇盜刼而傲岸之身依然無恙近又作滬瀆之游換去西服仍作華裝前日下午在英租界四馬路中西海昇平　啜茗人皆圍而觀之擁擠喧譁幾無容隙之地及詹五出外人又隨之而出羣呼曰看長人道路爲之擠斷經巡街中西捕爲之照料詹五始得突圍而出人不識槖駞呼爲馬腫背不識詹五便呼爲長人寄語長人尚其善藏爾身頤養爾神愼毋躑躅街頭爲侏儒輩所圍困也 
[法界公堂瑣案]  
　　本年五月某日淸晨包探巡至城河浜見一人手携元布女皮馬甲一件向押店質錢解案詰訊其人供稱小的係曹廷三衣服由家中取出質錢翁太守詰其家住何處稱在江灣太守謂江灣來滬途經美英各租界當鋪甚多卽欲質錢何必遠來法界明是竊來着爲實供曹堅執不移太守着將皮馬甲暫留捕房飭曹回家喚妻來領曹去竟不復來事隔半載有餘前日淸晨又在浦灘被獲在身畔搜出押票七張自來火一匣銅鈕扣一副鐵釘一枚細閱質票係皮夾襔及夾被腰裙等物昨日解訊據供父親耕田度日小的爲布生意現在失就來滬尋覔生涯衣服均是已物太守查檢質票係十一月下旬及本月初旬所質研詰至再不肯直供包探禀稱伊在捕房曾云賭錢輸去是以將物質錢太守謂賭博亦應懲辦着押候比　○張錫華訴稱家住老北門河沿有金鋼鑽石一一粒十一月初胡三寳云有人欲購取去沽看後言定價洋八十元收過二十三元尚少五十七元向之索取據云買客退回另行賣去將洋販土被巡丁拘去充公願出約單約期還楚幷云紫　閣茶館有會一集十二月十九日可收訪之實是虛語昨日路遇因之送捕解案胡供鑽石前途退轉後張執定要洋遂付伊二十三元另有册頁畵軸在伊處太守謂爾旣無洋應將原物交還答稱因伊要洋將鑽石抵在厚興押店得洋四十二元如需贖出交還伊亦須將洋還我太守謂張曰爾要伊之洋恐伊一時無力本分府當着伊將原物贖還前收之洋亦先還伊以便湊贖如何張允之太守遂着將胡交保限兩日内料理淸楚○前報列彩視街烟館主陳芳洲控夥方阿榮竊取綢袑烟匣挖耳簪花布等物一案除將綢裙吊到給領外昨日包探又將花布等物弔齊太守着陳領去方掌頰八十下以儆○前報紀王廷金控秦溪園卽陳啓源欠銀三百六十二兩七錢餘一案陳稱有黄烟存在伊棧伊店倒閉後烟已無着往來帳上王又欠銀若干翁太守着取到帳簿再核嗣因簿上未結仍舊發還着結楚再呈昨日陳將簿呈案結得王欠銀六百六十二兩有奇太守間兩造係何處人氏王店何年虧閉何人經講倒帳王稱福建漳州府人店於光緒六年倒閉後卽央董事講帳陳稱亦漳州人太守謂建帮董事現是何人答稱歐陽達三太守謂爾等可各携帳簿至董事處請伊核算可也兩造遵諭而退○包探解送賭犯周金德姚德三禀稱事分兩起均由捕役所拘周供小的向爲銅作生意初二日從杭州來滬昨日行過鄭家本橋正在小遣被捕拘捉誣稱犯章要罰錢三百文姚供小的爲錢莊生意現賣　子交親有信着回家去但刻下衣服藍縷無面見江東父老將奈之何翁太守謂大凡賭犯口供竟如印板文字無一人肯直承者遂着帶回管押以憑嚴比 
[救災良法]  
　　邇來各埠火患頻仍大半由火油而起然則火油雖適於用其患亦不可不防昨經友人梅君閬仙函示云有人談及火油一遇鹽　其燄立熄因取一木箱灌足洋油舉火燃之俟其烈燄飛騰澆以鹽滷少許立卽烟消燄滅因念洋油爲患向無良法施救如能將此說登報俾居家者多一預備之法諒亦不無小補也本館按此法旣經梅君親試自屬不虛惟鹽滷旣不能立時猝辦又不能先事預儲則更有一良法焉當火油潑翻時取稻草灰糝之香灰爐灰亦無不可油經灰拌卽不能燃所望鋪戸居家於存放火油之區堆積稻草灰少許以免灾生意外束手無能倘有鹽滷儲存亦屬多多益善未始非未雨綢繆之道也 
[節酬筵資移賑]  
　　啓者靜海道人汪印濤來函云前月上浣慶生一男緣是暮年得子略助賑捐概不舉動廼蒙諸親友厚賜隆儀理應治筵酬謝因念東直災區振務尚急用再捐洋二十元爲諸君造福並誌謝忱云云具見大君子用心仁厚蓄念慈悲一時賢主嘉賓同登善願仁漿義粟廣種福田看此日祥鍾麟趾預培玉樹之榮待他年喜報鰲頭定赴瓊林之宴用誌數言聊鳴感悃上海北市絲業會館籌振公所施少欽謹啓十二月十一日 
[來啓照登]  
　　十二月初八日馮敬記善士祈慈母康健合宅平安樂助金飾三件計重七錢三分估價合申規元十六兩一錢囑解直隸以濟災黎具見民胞物與尤徵矜恤之誠行仁修德定卜祥和之報平安遂愿福祿咸臻爰列報章藉伸謝忱上海北市絲業會館籌賑公　施少欽謹誌 
 
 

Page 4

 
 
[上海四馬路文報局内恊賑公所經收賑捐十二月中旬淸單]  
　　十一日江册法國使署王哲甫翁經募舒春舫洋廿七元四角陳敬如周子玉二戸各洋二十元慶藹堂十子王子棠謝漱淸二戸各四元李幼松三元潘景周潘似莘文嗣旃何毓蓀四戸各二元朱重光一元王哲甫二元六角共捐洋一百元靑村塲署亷明善先生嘉無名氏了常州願欵移賑八元南屏弗子明善了願洋五元金遺縣署李鳳笙先生募致本堂李無名氏二戸各二元羅炳華康壽安隨安德堂三戸各一元○蘇城易元裕號交來易無名氏四元本埠愼昌號交來漢口吳朗珊翁經募求已子爲妻武氏壽辰節省酒麵資二元蘇城悅來昌烟店交來愛古堂陳二元○十二日急單蔚長厚票號交來江右省李筱浦先生經手袁州府分府鄭仙根司馬經募安懷山人銀三十兩述事堂吳自省齋鄭天保堂顧蓮塘書屋胡承恩堂朱五戸各銀四兩崇德堂劉愛蓮堂周二戸各二兩職思堂陳十兩恆吉祥潘四兩八錢以上共捐九三八江西省平銀六十八兩二錢五分合申實收規元七十二兩六錢八分六厘○江册本埠成成號交來台州渡瀆場署内募盧平階金壽荃鄭英花三戸各一元黄春亭金子員鄭睿川李嗚琴金壽堯金畹卿徐秉坤徐阮榮八戸各五角蘇城元豐泰號募玉吉八王喜希佐周金龍楊理生雷仲杰五戸各二百文王雨雨享舒榮煥朱允越韋世龍范有初許阿章六戸各一百文查繼宗一百廿文元豐泰三百文張錦長張森禮王祥保董燿庚四戸各四十文實收英洋二元錢一百文○楊州興化姚雨時先生募余筱山三元洪仲洋一元吳占先五百文戎希文一百文金立本六百文成規龍二百文姚世美堂六百廿三文吳冶成手募洋五元張滌珊翁手募陳璧甫一元王子均手募三元楊豫菴翁手募一千五百文楊咏秋　手募一元又錢三千三百文劉尚忠翁手募一千另四十文徐文甫翁手募徐顧氏二百文孫徐氏沈徐氏徐同源戎大房徐攀如五戸各一百文戎二房徐一山二戸各八十文郭松泉徐舞臣二戸各五十文實收洋廿二元○兩天共收英洋一百五十九元規元七十二兩六錢八分六厘錢一百文 
[江督撫轅抄]  
　　十二月初五日江西知縣黄傳義到解南洋餉銀來分省知府張士瑜福建來藩轅牌示署句容縣龍潭司郝燿奎期滿缺以查有試用從九方棟署理○初六日知府丁　元赴瓜洲騐收錤遊署工程並赴儀棧○初七日程俊謝委會辦善後局知府余慶祺禀知起服回省候選通判曹驤謝委襄洋務局兼下關稽查差○初八日張兆鹿由京引見回並銷解餉差○初九日通判金兆熊到泰蘇州善後局委解餉來隸州謝王恩銷府發審差卽辭赴大河口厘捐差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[三十初度得詩四首錄請諸大吟壇斧政]  
　　乾坤飄泊際忽忽又生辰逆旅感孤客高堂懷二人關山歸路遠書劍異鄉親將志愁消盡萍蓬尚此身樂事將誰共慨言襟與裾天涯憐久别海上賦閑居繾綣聯珠集余與諸兄有竹潤樓倡和集一卷平安一紙書叔兄罷試南還適有書至故園梅正放春意近何如詩思茫無著江城臘鼓催句從今日得前此生日未嘗有詩樽憶昔年開辛已家居諸弟　余於晴山一角樓各以詩詞相慶風雨心惆悵雲天夢去來東山絲竹好羣季想多才修甫許臣景芝蓮初諸弟皆通音律琴君八弟尤精意外功名薄胸中壘塊多冰霜神鍛鍊歲月病消磨靜坐山爲古澄觀海不波逍遥無所事　塞罷兵戈○卽日小飲紉秋館高昌寒食生賦詩爲贈次韻奉酬幷疊韻寄慨彚錄就質統希教之醉眼看花直過秋幾曾抛却酒邊籌紅樓分韻頻聯句翠袖稱觴一破愁醘福自難消騎省詩才君殆勝蘇州吟成膾炙佳人口鯖㺯奚須羡五侯疉前韻念念紉蘭日日秋隣香無策爲花籌簾櫳密訂三生約杯酒平消萬古愁紅袖周旋黄歇浦靑衫淪落白江州年來揮盡風塵涙海上何人識故侯借句再疉前韻徒然皮裏具陽秋卅載何曾展一籌俯察仰觀天地窄狂歌痛哭鬼神愁浪淘轉瞬空千古鐵鑄無端徧六州白畫驕人漫非笑登壇我拜醉鄉侯三疉前韻劍泊琴飄春復秋計窮畢竟不堪籌衣冠卿相文章賤詞賦江關道路愁初度靈均懷楚國重來小杜感揚州書生詎肯輕投筆一介賢於萬戸侯[  意琴室主梅士甫草]  
[上海北市絲業會舘籌賑公所施少欽經收山東順直賑捐十一月十三四五日第一千一百九十六七八次淸單]  
　　金崑詩求肺癰吐血速愈由增泰洋布庄來洋一百元王恆珍由蕪湖東昇號寄託巨豐庄來八十元善鄉居三十五元兪安德續助完愿祈保合家平安二十元餘慶堂十二元朱留餘爲孫生辰節省筵席貲移助由蕪湖全泰盛局來八元許敦記爲　妣冥濤節懺資移助五元葉鴻英祈保平安四元林屋山人棉衣捐由漢口老福興局來四元世德堂陳二元沈升階求弟病速愈二元凌壽卿二元○湘上寄鷗九八規銀五兩法善信齋二兩五錢裘汛記二兩五錢三戸合來九八規銀十兩○眞州力不足子完心愿爐胚洋四元洪中照祈保合家平安棉衣捐爐胚洋四元二戸由江西定南廳照署寄老　興局來以上十三日○無名氏九八規銀十兩上元記洋五十元葛長記求免灾降福指捐直隸三十元又求免灾降福二十元吳恂如求子病速愈由漢口倪維高寄　興潤局來十二元五松無名氏由大通鑑豐厚寄正和局來十元劉松甫宅完愿祈冥福十元陳鞠堂慶得麟兒母子平安完愿由漢口太古晉局來五元李瑄記五元周承法病痊完愿指捐直隸由金陵福興潤局來五元馬履謙祈保平安由臨平全盛局來五元沈品記由瀏河水義昶局來三元湘西劉韻記病愈完愿三元長揖歸田廬以十月分售賣金石常州趙無名氏敬　居及夏少府所買捐助由鎭江老恊興昌局來二元三角汪榮薌二元劉守之祈病速愈二元蔡肇周祈保合家平安二元陳嘉祿由福建鹺署齋寄老正大局來二元無名氏一元以上十四日○不留名九八規銀一百二十兩馮友德五十壽辰將親友隆儀移助由杭州馮利泰寄永和局來洋一百五十六元西河舊史售票移助由吳門林寄姑蘇鴻源局來九十元蛟川隱名氏完　愿祁合家平安三十元陳元發二十五元馬海曙求姪病速愈由蘇州吳縣寄託惠泰庄來二十元蛟西隱名氏許病愈求速健十元周慈甫爲父母五十壽辰蒙諸友惠賜隆儀移助十元沈通甫求病壋愈由湖州永義昶局來上元愧蔭山房主人爲本月五十誕辰實綠光景不裕心緒不舒不舉動恐營諸親友惠顧是以積資移助直隸賑捐以致辭謝十元掃葉山房南北號江左林合助直隷捐五元魏錫齡捐直隸　病愈五元無名氏求妻生産平安二元無名氏求病卽痊二元東海徐求父病速愈二元吟梅舘主以舌耕貲移助求保椿萱病速痊由新場鎭榮陽子寄賓順局來二元留餘堂求病速愈銀九錢洋一元二角烟台觀記由萬福來吕宋票號來五角○敦潤堂年例酬神餘　移助洋六十八元一角劉齊珍女史四元二戸由劉保之交來○思補齋洋十元無名氏五元劉存仁三元葛勝大無名氏二戸各一元廣裕大七角六戸由大通利和號來○傅幹臣唐七官鄔高茂鄔元湘潘世良五戸各洋六元由　山鄧秋寄託源豐潤號來洋三十元以上十五日 
[上海北市絲業會舘核奬籌賑公所施少欽經山東順直賑捐十一月十一二日第一千一百九十四五次淸單] 　　　　餘慶堂保産後母子平安洋一百元洪炳瑞求身體康健助棉衣捐由乍浦聚興號寄全盛局來五十元商船馬亦盛酬神戲資移助三十元王辅臣求保妻病卽愈人口平安二十元仰桂坡六元王觀瑤求夜安寐五元有心力遂子避凶遇吉一元朱來安求足疾咳嗆卽愈由乍浦寓公昇號寄全盛局來一元無名氏由吳淞潤生局來一元有益齋主人祈保平安由浙湖恊大局來洋二元銅洋三元○莫厘嚴良銓良洤良瀅祈保父母康健由常熟時泰號寄永義昶局來洋三十元○崇川毓芝堂求子身體安吉洋五元崇川十三齡童子求身體安吉二元二戸由崇川航船來志道居士建印洋四元羅在峯錢二千文吉昌泰胡麗泉二戸各一千文公順和林問齋林錫九無名氏四戸各五百文無名氏三百文巫彩亭二百文共十戸由長沙綠萼山莊寄森昌局來　印洋十元○詹丙生爲弄璋之書蒙諸親友惠賜隆義本欲設筵酬謝茲特移欵助賑代爲造福諸公台銜開列于左虞漁坪王念劬何錦堂馬燦然何瑞堂李松亭焦潤生胡梅責陳連城　雲帆艾靑　錢東橋章釗泉朱月橋顧紫霞集樂山詹懷玉詹悅庭十八戸各洋一元共合來洋十八元以上十一日○胡菱溪爲孫病愈完愿由南匯寳順局來洋十元恆農氏爲小兒病愈元願由太倉亭記號寄永義昶局來十元吕峻卿求妻産後受塞卽愈十元陳氏來闔家平安十元又求闔家平安十元又求合家平安十元又求平安並外症斷根十元曾氏求小兒出頭髮五元基裘氏由常熟永義昶局來五元榮陽榮記棉衣捐五元無名氏由常熟永義昶局來五元傳硯山房節省日用元○隆昌裕以水客辦貨平安回店酬神　移　九八　銀十五兩黄洪倫洋一元二戸由巨豐庄來○從善堂洋廿元由如署華黌英寄託巨豐莊來○省過齋祈合家平安銀一兩三錢四分禹記祈諸事順遂陳記祈身體平安無名氏隱名氏不書名無名氏六戸各洋一元共七戸由蘇州全盛局來○如臬孫堯欽募顧王氏求子錫珍痰疾速愈由惠泰莊來洋一百元○常熟孫伯涵丁子延　李懷卿求　病速愈洋一元曹會者求子病速愈半元曹松泉求病速愈半元三戸由寶順局來二元○太倉程光銘來七千九百三十九號救灾圖同字一次册錢成甫求病速愈洋一百元無名氏求諸友平安七元隱名氏求保平安六元元成典陸也記求保平安聊盡心求病速愈萬隆典四戸各二元不留名祈保平安吳少岑祈保合家平安程壽昌求子病愈三戸各一元潘仲英求病速愈周子卿二戸各五角共十二戸合來洋一百二十五元以上十二日 
[上海三馬路與昌恊賑公所陳竹坪經募山東直隸賑捐並勸棉衣補十一月廿九日第四百九十五次淸單]  
　　紹興府正堂霍交來虞姚縣正堂　募塔　二秀林一百五十文徐子卿　見信范吉夫陳子廷各一百文陳培記泉記新泉鍾竹山吳成軒施善記小四葛福記福寳寳記金英賢記聚茂老榮趙加祥福記老　夢林恆吉王雪記吉記省記同源湯義昌王省記馬良楚記張春記美記升記秋記車日賢毛記姚仙記胡純齋寶鏡吳春記陳星記章泰和徐宏春和尚兆風劉七金沈榮記賈倍記沈老榮各五十文王辛伯二百五十文張虞琴人傑保司鎭堂丁氏月塘全號生號苟少虞陳沈氏天源王啓茂肯堂趙麟香鄭植三王西樵沈晉卿各一百文葛長桂主氏張氏沈氏張國全桂記茂恩其　先能福實王福榮周德洋各五十文顧心記十千文兪王氏吳中心各五百文陳仲記周記各二百五十文兪椿裴錫恩二百文徐泰和一百文顧漸于洋一元顧百川五百收羡學四百文存仁堂有喬各三百文陳懷寳二百文光順有金有壬各一百范普齋平求平順三千一百文郭永豐二千文潘沈氏張李氏王道忠杏齋各二百文兪東美毛嫂嫂各一百粮義羅春　各一千鍾永遠四百日新號三和號天華號各二百周銘記三千張阜昌三千管教厚堂三千温晉臣求子三千顧介眉王氏馥園乘耆觀瀾盖嚴氏錢氏何氏各氏錢氏兪氏厚記光潤靑蓮錢氏何氏亷泉兪氏霞仙馮氏純武陳氏各二戸馬煥成羅氏三戸夏鳴球四戸兪何氏二戸有心無力人少盡寸衷子桑財記拱辰記王梅堂鳳　閣凌雲樓盤龍樓振麟堂各五十文陳屠氏二戸百忍居二戸兪趙氏二戸章兪氏桑吕氏擬雲居二戸各五十文管敦厚堂陳應記曹六順堂三千文王簡庭二千七百莫善昌洋兩元袁氏五百文無名氏空空子各四百文葉西楣三千倪大興慶國孔合各一千沈錦美沈田氏各一千五百文邵東海洋一元侍時人錢五百羅聚成堂各四百和鈴堂二百竹浪居力心人華金海各一百羅　一千坤元八百吳德福四百王生木姚香室園桂林各二百楊祥生吕阿吸各一百豫記不具名五百衆遺助金陳各二百五十李聯義聚茂正元各二百鉅和號無名氏滯金華徐小佩周軒亭無名氏各一百沈可慶五十夏錦鴻一千陳又康五百卑載齡龔杳泉鍾漠堂各二百羅靜山龔安記靜齋王雲山趙夢麟項幹臣季川玉陳芝香張運賜各一百葉先照景氏徐氏任銓裘金珠寳各三百葉松朱明德堂顧景和各二百陳文教渭溪德華金榮鄉敬齋寳崑嘉樵金謝氏德寳沈高茂葉夢照各一百周十三范孔傳王徐氏燮堂峻康號各二百五十文何高生孫萬　何統記徐聯桂周志生各二百慮金煒趙鍾永淸靜山王生各一百五十恆隆莊一千文周鈞記七百文卓人氏芝庭氏喬氏各三由州三光耀氏三百　記九百怡盛六順義豐各六百凌錫山二百高耀章一百余茂安朱邱氏朱衡甫各一千文陳震卿一千陳鍾明四百陳仲陽五百無名氏朱汀洛周欽吳各三百　張淸二百朱守業一千姚呆兩八百五十張紹衣二百五十軍丹陛五百源茂二百王子莊麗源一百王用州五十　風山章廷漸余文榮三百屠在洲風林丁海言章屠氏裴王氏侣三各二百章氏三百裴通明衡堂勉亭木三耀堂一百陳顧氏裴王氏五十姚萬蔡九百　　三百鍰琴姚銀桂守身金灿各二百姚月恆萬友學培永泰鼎傳何琴堂　四庇秀邱　吕文啓各一百金　氏宋氏各五百不留名三百沈裕潤堂領格思堂金鄭氏茂祺各二百文此稿未完 
 
 
