# 1895 - 280 - 4908074

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[乙未夏季諭旨告成] [  申報舘主人拜手]  
　　本舘於所奉諭旨隨時照錄報首外又按春夏秋冬四季分訂成帙俾愼尊王大義者咸得整襟莊誦光緒廿一年乙未夏季諭言今已恭印告成每本碼洋六分版式堂皇紙墨精緻有微莊誦綸綍者卽請移玉爲盼 
[新印賦學正鵠重印各書出售] [  圖書集成局代啓]  
　　賦學正鵠顀釋係平江李次靑先生所選分類十種淡妝濃抹各擅勝長誠爲初學之秘笈文瑞摟主人倩本局用鉛字排印眉批註釋悉依羅本核讐裝訂格外精良計每部四本價洋四角○曾惠敏公全集每部洋八角○彭剛直公奏疏每部洋七角○詳註八家四六文鈔每部洋一元二角請向蘇州閶門綠蔭堂上海棋盤街文瑞樓爾書坊購取 
[論練兵爲立國之本]  
　　自古有天下者揆文必繼以奮武未有戎備不修軍容不盛而能措天下於磐石者也使黄帝無涿鹿之師何以成垂裳之治使湯武無巢牧之戰何以成戡亂之勳易曰王公設險以守其國孔子曰臨事而懼好謀而成爲千古言兵之所祖然則兵之關繫顧不重哉大抵混一之世養兵以遏亂略非以耀武功割據之秋則土地相埒聲勢相抗兵事之得失國勢之盛衰倚焉自春秋降及戰國七雄並峙厥後六國次第覆滅而秦獨東向稱帝豈非恃兵力之强哉沿及漢晉唐宋元明數千年來盛衰之故可攷而知土壤愈闢而愈廣風氣愈變而愈新時至今日五洲萬國各恃輪舶鐵路彼此往來視重瀛若庭戸向之閉關自守者至此亦不得不與之往來彼之來也雖以通商爲事然豈無壤地相接眈眈虎視圖撤我之藩籬者我苟不於兵事實力整頓則失地賠欵終不能償慾壑雖有智者亦不能爲善後之策故欲裕立國之本必以練兵爲要西國水陸軍官皆由水師武備學堂出身屢登上考始給以文憑加以賞賚水師則派至船中習練陸兵則派入營中藉以資歴練而增見識俟其積營旣久然後次第升遷故爲將弁者無不熟諳韜略額兵之外復有民兵操練數年放歸田里間一抽調以騐其技之純熟與否有事則一呼卽至人盡爲兵此卽古者寓兵於農之法也如非由學堂出身者不得爲將領雖久於戰事亦不過令其管理瑣事如中國什百把總之類其將才之愼選也如彼兵士之精練也如此而各國尚以盛衰有倚伏之端强弱有循環之理雖戎備已修軍容已盛而尚不敢自以爲可恃孜孜焉惶惶焉昕宵從事不遺餘力一若不如此不足以立國者豈過慮哉蓋亦時勢使然也泰西各國數百年來爭戰難以更僕數然前此鎗砲未甚犀利戰法未甚出奇故每一爭戰兩軍死亡之數尚不甚多今則鎗砲愈造而愈利戰法愈變而愈奇如德法一役法雖師熸國破而德兵之死亡亦不少矣事定之後法固無日不以報仇雪恥爲心德亦不敢侈然自肆置武備於不講比年以來增修武備日進不已殆更勝於前矣此外各國亦莫不以兵爲切要之圖連以精心持以全力所以然者豈不以戰勝於有形不若戰勝於無形不待兩軍旣合而始分勝負判强弱也西國之重治兵事如此所以能相維相繫而杜吞倂侵凌之患也中國自古迄今皆蹈重文輕武之習設官分職文可以轄武武不能兼文相沿旣久在上之設施與在下之觀聽遂牢不可破致有好漢不當兵之語夫使天下人人不肯當兵誰與執干戈蒙鋒鏑以衞社稷哉故必破除重文輕武之習使人皆重視兵事而後草澤英雄咸賦同袍之計矣其次則練兵須用西法緑營兵半係老弱且多空額徒費餉糈無裨實用各省招募之兵尅日成軍旣無暇認眞挑選亦豈能倉卒訓練一旦有事則招之使來無事則麾之使去處置不善又恐其流而爲匪徒糜國家無數餉糈而終不得一兵之用此則不善處置之故也以中國財賦之豐人民之衆卽設額兵百十萬亦不爲多平日精勤訓練教以西國兵法於鎗砲之準的陣法之變化號令之疾徐皆能有會於心自可備折衝禦侮之用管帶官必由武備學堂出身宜在各省增設武備學堂選年富而質慧者肆業其中此日之學生卽他口之將領造就旣多自無將不知兵之患乂須時加考核每月一小操每年一大操特簡夙嫻韜略卓有威望之大員憑軾縱觀奬有功罰有過破除情面力求實際兵事庶日有進境至於水師將弁亦必由水師學堂出身熟諳風濤沙綫天文地理與夫一切攻戰之法西國之視水師尤重於陸兵以故水師餉糈較陸兵爲優然來與陸正自分途陸軍之將不能入水師水師之將亦不能改陸軍蓋人各有能有不能旣已各專一藝卽當分任職守俾得各盡其長非若中國之忽水忽陸漫無界限也約束又極嚴明將弁旣以身爲倡率則兵亦奉令惟謹無事時不准出營游蕩自無烟賭嬉游之弊中國苟仿其長而用之數年之後兵事自必改觀雖有强鄰窺伺於側亦將有所忌憚而不敢逞國威於以壯國體於以尊從此取威定霸且不難何有於癬疥之足爲後患哉 
[東事述新]  
　　日本陸軍少將山根氏信成爲近衞步兵第二旅團長臺灣之役屢戰皆與上月二十八號叅謀部長大島氏電致政府云山根已病殁日廷特依軍功例授男爵特旨列入華族晉位一級或曰某日戰死首領七人此其一耳○外務大臣陸奥氏久病不愈旣不視事又不見客屢次上表辭官按陸奥所患爲肺加答兒症已久延至十餘年矣○農商務省現擬派員赴中國新通商各埠察看商情計派出叅事官有賀氏長文志村氏源太郎簡事課長江口氏駒之助三人東歴十月四號有賀氏先襥被出京順道至大坂神戸一游志村江口二氏則定於七號就道會同有賀氏於九號附船赴上海 
[詳述裕星使呈遞國書事]  
　　中國新任駐紥日本大臣裕公使定於東歴九月二十六號叅見日皇呈遞國書是日午前十點鐘後三十分日宫派式部官田中氏至節轅迎迓星使及夫人旣至宫前由式部官伊達氏宗陳導至待朝所與代理外務大臣西園寺氏公望及皇后宫大夫香川氏式部長三宫氏晤叙少停經三宫氏前導入鳳凰間謁見日皇將國書呈上尋由香川氏引星使及夫人至桐間向日皇后叅謁是日隨星使及夫人前往者爲叅贊張君紹祖余君祐蕃西譯官張君德坤曾君賢東譯官羅君庚齡盧君永銘 
[譯東報記日使見李傅相事]  
　　昨閱日本新報云李傅相到京後於東歴上月三號及五號兩次遣伍君廷芳 
 
 

Page 2

 
 
至日本使臣林氏館中代爲拜候至八號林公使往拜是日午前鐘鳴八點公使帶同書記官鄭氏赴金魚胡同賢良寺旣至寺前頗形寂寞寺係小刹莊嚴剥落門掩靑苔傅相室中設有交椅及圓桌坑上鋪日本草席室隅另有西洋牀一桌上置小皮匣二匣二置通商條約彚纂二三小册見者幾不知其爲堂堂節相也叙談至兩點鐘之久公使始興辭而出臨别復訂期將通商條約議定然後一笑分袂至於傅相之左眼下面頰上彈痕已全愈僅存一微瘢平日意氣岸然至此悉已減去矣 
[大員無恥]  
　　厦門訪事人來函云三品卿前大理寺卿帮辦臺防撫墾事宜林時甫副欽差維源京卿前在臺北爲首禀請日本兵官派兵登岸佔據滬尾嗣又令板橋鄉總管暗助日人引帶路徑剿洗三角湧地方義民鄉社老少男女數百人兹復挽李春生代爲說項愿助日本軍餉銀五百萬元將臺北林本源堂之業産田園房屋一律仍歸時甫管業永爲日本良民云云想林時甫本係貿易中人以富甲全臺捐輸巨欵得邀曠典異數殊恩斷不致如此之媚敵納欵罔識大義然傳聞如此本館照有聞必錄之例登之以俟公論也 
[臺南消息]  
　　爹利士輪舟八月十四日由安平來據船主云近日海面安靜幷未有開仗之事云 
[散勇可慮]  
　　厦門來信云寮他後街一帶客棧十餘家客旅往來賢愚不等而散勇遊兵無資歸里者亦多借寓其中雖經地方官屢次勸令附搭官船回籍然由臺南臺中陸續到者又復不少幷且有由上海各處來此欲往臺灣謀事者實繁有徒然皆無衣無食飢寒不免客棧中又不能不催收寓資恐一旦爲非不堪設想日前萬安客棧某姓客於九點鐘在關前買物身畔藏洋四五元一時露眼卽被遊勇之類三四人借打降而將洋攫去有地方之職者宜若何安置耶 
[拿獲搶匪]  
　　厦門信云管帶立字營陳軍門奉檄將營勇遣撤後寓中卽被搶刦當時查知卽係散勇等夥刼禀明提臺飭派中軍叅府帶兵往捉孰料該散勇等竟敢拒捕幸帶兵衆多當卽捉獲三人送交厦防廳刑訊辦理又於次日在萬石山岩拿獲開花會之匪徒六名一倂由廳審訊辦理 
[幾成野燒]  
　　漢口爲貿易之藪多有以客爲家者以故各省莫不置有義山義莊以備安厝同鄉屍棺庶免受土人之魚肉法至良意至美也漢陽城外離離芳草幾至遍地皆墳不特清明一律上墓祭掃卽中元中秋冬至除夕亦有上墳祭掃者惟不如淸明之多耳中秋前有小家兒女數輩至梅子山下祭掃祖墓焚化紙錢延燃柴草勢將燎原事爲守墓人所見大興問罪之師幸路人勸釋罰錢八百文以儆將來其事遂寢 
[接印盛儀]  
　　升任陜西巡撫胡蘄生中丞欽奉廷寄將藩署公事辦理淸楚以便移交聶仲芳廉訪署理此已紀諸報章本月十八日已刻爲廉訪接篆之期中丞先於辰刻派員將印信文卷移送前去本署書吏人等早將接印事宜安耕停妥防軍局勇丁站立階下印委各員俱在官廳伺候屆時方伯朝服出堂恭設香案望闕謝恩復退入後堂更換公服升座階下勇丁燃砲甲敬監印官將印鑰啓封六房書吏預備紅箋大書祿位高陞上任大吉等字請蓋印信各官逐班恭謁畢書吏衙役又分班叩賀然後排衙退堂旋有司道旗務武職紳士或親拜或差賀方伯均命擋駕隨排齊全副執事上撫轅禀見并往各處謝步禮也 
[杭省官塲紀事]  
　　請補嘉松分司胡分轉汝翼前已奉准部覆卽由運司飭知赴任兹分轉諏吉本月十八日午時接篆先於是日辰刻進署○吳二尹繼皋奉府尊札委修理藩轅業已工竣又以書吏科房尚有數處坍塌亦命二尹接修○餘杭縣缺前由藩司以程大令忠詔請補後大令禀報丁憂藩司擬以新海防先補用縣舒大令鉅祥攺補按大令前已請補遂昌縣未奉部覆故有攺補之請○永嘉縣縣丞缺出大吏以新海防先補用縣丞章臺請補 
[白門火警]  
　　金陵訪事人云本月二十日午刻聚寳門外窰灣王姓家老婦正炊午膳偶不留意遺火積薪登時烈烈轟轟上徹霄漢各水龍聞警而至保甲局城捕㕔蕭把戎亦到塲彈壓匪人幸地近河干取水甚便各水龍竭力輸灌祝融氏知難勢抵敵遂偃旗息鼓而回計共焚去八家○是日十點鐘時信府河某姓水爐後有女郎方製爆竹偶堕烟煤於硝磺内以致立刻上炎廚下積薪旋亦延及幸對門茶肆中有本叚水龍局工匠在此啜茗一聞報警各奮身入戸卽以缸中水竭力澆之旋卽轉危爲安免致蔓延之禍 
[白下秋痕]  
　　金陵訪事人云夫子廟前周春華著名流棍也近與姘婦在文德橋畔開設烟寮暗藏宵小本月十一日保甲局委員巡夜過此見門内燈火輝煌視之不無疑竇遂向各烟客一一盤詰不期竟被盤獲匪類一人遂押解總局請辦次日章觀察研訊之下其人直供不諱觀察飭將周提案管押一面發封房屋入官○藩轅牌示豐縣訓導楊德鎔病故遺缺查有候補訓導龍忠直堪以署理除詳院憲外合先牌示○本月十八日黄昏時有某甲者在東花園某倡家訪豔適爲過山虎滾地皮二無賴所見頓起拆梢之意向前大喝曰前者汝所借之項請卽照償其人默不一言抽身外出二無賴疑其怯也在後尾隨不期其人一至空塲卽轉身踢以腿二無賴受此大創迨爬起則其人已不知所之矣 
[送撫盛儀]  
　　前任江撫德曉峯中丞七月二十七日委署江藩翁小山方伯曾桂代拆代行撫院事宜八月初十日交卸撫篆十二日起程回旗維時文武員弁叩轅恭送辭出後卽往滕王閣伺候久之中丞命駕出轅前導牌傘萹額多至數十百起祖餞離筵多　數十百席傘用銀頂上聳飾以人物牌匾用綢縀外罩飾以絨字備極輝煌焜耀轎前親軍兵勇隊伍夾道排列沿途旌旗炫目刀劍如林迤邐出章江門抵　王閣自新任江撫德靜山中丞以下闔城文武員弁兵勇皆恭送如禮少頃辭别登舟各文武員弁復投遞手版恭送各水陸兵勇復開放槍砲致敬親兵營張叅戎國柱振武營王軍門國權内河水師李軍門榮陞江軍水師譚軍門文秀南昌府倪太守恩齡牙厘局崔太守湘陳别駕希曾代南昌縣金明府福保代新建縣嚴明府祖彭及各砲船皆沿河護送大號官舫十數艘用紫電祥霖兩輪船拖帶有送至吳城而返者有送至九江而返者而新軍衞隊有直送至北京者可謂極盛一時已 
[拿獲盜犯]  
　　蘇垣葑門外六市浦地方河中於本月十三日忽浮起無名男屍一具身首皆有重傷手足則以布帶絲網綑縛形殊可慘該處地甲以人命攸關不敢隱匿赶赴元和縣署報案請騐葉大令准詞卽於十四日帶同刑仵書差臨塲勘騐旋有事主前來認屍始悉死者乃是處附近三家村漁戸孫某也孫於本月初四夜被賊竊去小船二艘因於次日扮作冬菜客人模樣駕一小舟駛往羊腸湖一帶尋緝詎竟一去不返杳如黄鶴雖經家人偵騎四出而形影毫無是日傳聞該處浮一男屍赶卽前來騐視東係孫某不禁大爲託異究竟被何人所害則無從臆度然揣度情形是爲强盜謀害無疑焉事爲總捕府劉少峯司馬所聞密地選派幹勇數名分投訪緝竟於十八日捕獲船匪卜金林卜慶元二名司馬提訊之下果係此案正兇倂供出陸永福陸招福二人同謀司馬得供立卽親督捕勇將該二犯押送至元和縣署時已四鼓葉大令欵留司馬於花廳提該二犯覆訊該二犯悉依供前並不圖翻大令卽飭該二犯當堂畫供釘鐐收監至該匪所供之同夥陸永福陸招福二人又經該捕勇於十九日午刻在某處拿獲陸永福一名解經司馬提訊陸亦毫不狡展一一吐實遂飭家丁持片將該匪解送元和縣署歸案審辦如司馬者誠可謂勤於捕務矣 
[斬犯二則]  
　　前報鹽城女犯李三女偕母李羅氏卽李李氏通同奸夫蔣玉田謀弑親父李瑞廷一案解省後迭次翻供是以案懸多時尚未定讞撫憲趙中丞查閱接管卷以如此巨案豈可久懸不結因飭蘇州府桐太守迅速研訊務期水落石出連日太守督同發審委員親提研 
 
 

Page 3

 
 
鞫李三女供認因奸謀命其母李羅氏從旁加功奸夫蔣玉田亦供認母女通奸商同謀命等情太守訊實之下卽於十八日將該三犯解司過堂臬憲胡廉訪親提覆訊三犯一一供認當堂畫供廉訪仍著分别收禁禀候撫憲核奪趙中丞於十九日懸牌准於二十日辰刻督同藩臬兩司將母女二犯恭請王命奸夫蔣玉田同時斬梟是日淸晨由司縣等監内將三犯提解撫院中丞升坐大堂左方伯右廉訪由書吏唱名將三犯提至案前中丞略詰數語飭令劊子手如法綑綁裝入囚籠時一府三縣兩中軍四守備齊集撫轅護送王命亭緩緩而行撫標營兵各執器械沿途護送旗幟臨風戈矛耀日母女二犯沿途痛哭慘不忍聞迨至北寺大校塲鎗砲齊鳴如雷震耳少頃母女二犯皆已屍分六叚男犯則身首異處刑畢各官循例至關帝廟拈香然後至撫院覆命回署時已鐘鳴十下矣○十九日蘇省接到刑部釘封公文遂於三縣監内吊出盜犯七名由元和縣葉潤甫大令會同守備夏守戎帶兵押至北寺大校塲處决聞該七犯皆係江洋大盜内有三犯卽前年搶刼滸墅關附近信船上大土之案犯也今旣明正典刑想不法之徒當亦知所儆戒矣 
[觀察過滬]  
　　新簡廣東惠潮嘉道聯仙蘅觀察元由安徽起節入都陛見道出滬江昨日抵埠命駕進城拜會各當道繼至縣署黄大令飭丁擋駕 
[一門忠節]  
　　桐鄉嚴少龢觀察生甫數月其先德卽於石阡府任所殉回逆之難經太夫人周氏撫養成立教以義方旋以廕生筮仕粤東洊升今職太夫人深明大義兼善詞翰今秋觀察乞假回滬適逢其先德三十周忌太夫人忽口占一絶云教子成名慰九泉佳兒端不負君賢怪他天上輕離别棄我於今已卅年未幾卽染疾而殁前數日爲發引之期儀仗鮮时應有盡有銜牌中有奉旨入祀忠義祠奉旨建立專祠太僕寺卿雲騎尉恩騎尉世襲罔替等字樣官紳之軌紼以送者蹌蹌濟濟致慤致誠如太夫人者誠可謂生榮死哀矣然非忠節萃於一門鳥能若此 
[滬南火警]  
　　昨日上午十點逾二十分鐘時鄭大令與祁繙譯在捕房會訊忽有巡街捕報稱外灘泰來洋行左近失愼俄而警鐘亂鳴大令卽乘輿至火塲彈壓法捕房皮帶車首先馳至救火會各西人與英美各洋龍亦各聞警而至及至火塲火已撲滅不勞施救遂各折回查起火之由係匯德豐駁船公司棧房内共臥十人不知火何從而起内有學徒一人已焦頭爛額因見火勢上炎欲取鋪蓋以致燃及髮際謝副捕頭督令中西各捕及郁孫朱三包探到塲彈壓鄭大令亦飭會捕局線勇分投照料火息後命將學徒帶回捕房候解堂研訊究罰 
[飛車肇禍]  
　　前日下午崇明人盛永華行至楊樹浦適有四輪馬車迎面而來欲避不及致被撞仆於地碾傷腰際御者見已肇禍加鞭奔逸經巡街捕追獲連車中所坐某西人解送楊樹浦捕房費副捕頭詰問之餘將西人姓氏及馬車號數抄存釋之使去一面倩某華捕將盛送至同仁醫院求治 
[虹口述聞]  
　　前晚本邑人張松松掩入美租界公平路孫少卿家竊取衣服一包途遇二百二十八號三道華捕拘解捕房覊押昨晨捕頭倩包探金阿狗帶出稽查旋回告查得此賊共犯竊案五起失主均在英租界捕頭乃令押候查吊失贓送辦○某姓女郎芳年十七依其母居虹口二十三保四七圖日往楊樹浦織布局做工晚則寄宿親串家久之與是處成衣匠某甲私通暮雨朝雲戀姦情熱日前其母因疾而逝昆季行見女去久不返四出追尋前日午後訪知底藴糾集同人擁至甲家甲由後戸遁遂將女縛送圓通寺巡防局申訴王壽華二尹訊問之下知女已許字人家因飭地保傳夫屬到來領回管束 
[棍徒留影]  
　　包探被毆屢登報牘日前英讞員屠别駕庭訊之下以李寳六等諸人雖係帮兇亦屬可惡判令遞解回籍餘人管押覆訊包探遂將李等帶回美捕房昨日上午捕頭倩包探倪順泉將李及陳友莫林如文李秀才花阿棋林德寳戴瑞福楊成鼎夏慶友李萬如共十人帶往英租界某照相館照成小影存在捕房至押送至某輪船解往台州原籍 
[定貨轇轕]  
　　美商豐裕洋行控華商兪恊興銅錫店主兪義堂曾定洋銅等件久未出貨現已虧銀一千餘兩美總領事佑尼干據情函致公堂昨晨會同研訊豐裕買辦趙福壽訴稱義堂與行中素有往來行主以其所定之貨價貴則出價賤則否故不願與之交易近來義堂向職員再三商懇言有漢口客欲定洋銅及業合而等貨及貨到後因虧本不出約須耗銀一千三四百兩行主以定貨時福堂並未到行故請傳到義堂著將定貨之客交出勒令出貨義堂之兄福堂供稱店已閉歇實在無力出貨所言漢口客當時未立合同故不能交出現在義堂在原籍惟有先將貨賣去再行料理别駕謂將貨賣去虧銀作何料理福堂不答别駕謂現在來控者不止一家姑仍還押候恊提義堂再訊可也 
[請騐監犯]  
　　重犯監斃已列昨報兹悉本縣黄太令以該犯係奉道轅發縣監禁候示之案是以禀請道憲札委南匯縣王驛生明府椿蔭相騐一面原差禁卒人等預設公案於獄神堂聽候王明府臨騐 
[縣案三則]  
　　姚兪氏數年前聘定金蘭溪之女爲媳過門後姑媳時起勃谿一日媳奔回母家泣訴苦哀父母見女形容憔悴留在家中久不遣歸姚兪氏以金行事乖張殊出情理之外投縣呈控黄大令准詞飭提至案經夏明府昨日提訊姚兪氏偕子姚文彬投案供訴前情並稱姚金錉私將應用物件搬回母家求請訊追金蘭溪同妻陳氏女金氏到案供稱姚兪氏時時虐待小女苦楚不堪回家躭擱並非藏匿金氏泣訴婆婆姚兪氏開設烟館且又凌虐太甚小婦人難以安居故回母家暫求安逸求大老爺恩斷明府諭曰女子旣已出嫁總宜隨侍翁姑從夫過度此乃三從四德婦女之大要也飭向其姑姚兪氏叩首服禮口稱悔過明府亦將姚兪氏開導再三諭令領媳回去務宜愛教兼施不可凌虐並諭姚金氏仍將隨用物件携回婆家俾可相安無事兩造遵斷具結完案○本縣昨准英公廨移送楊阿松一名到縣文開該犯携綢布衣物向押鋪質錢花用殊爲揮霍形跡可疑被包探解送公堂提訊之下供原籍紹興府新昌縣伊兄開設布店所質者皆自已之物並非行竊惟無事主報案該犯所供是否屬實殊難懸揣送請遞回原籍由該管地方官就地查究值日差據情入禀黄大令飭令暫行收押自新所候備文牘遞解回籍○本縣昨准楊樹浦巡防局委員鄭二尹移送原告余錦堂被告柯進傑胡開泉三名到縣函開余錦堂是華盛織布局東廠當巡丁七月廿八夜臥房内失去英洋十七元查察細情定是同事柯胡二人串竊然研訊良久柯胡二人供甚刁狡非用刑訊不招巡防局未便施刑是以函送冰案請乞訊追等情值日差入禀内署奉黄大令諭飭看管候訊 
[法廨停訊]  
　　昨日禮拜四爲法公廨堂期因中西問官别有要公故咨照捕房停訊一期 
[法界捕房瑣紀]  
　　前日天津某輪船抵埠有安徽人李姓男女六人帶有女孩十七口假法界老義和客棧分住各房間事爲捕房所聞恐有匪徒販賣婦女情事立飭包探嚴密查拿將一干人一幷拘入捕房分别禁押翌日法領事繙譯親莅捕房會同鄭大令在公事房分别研訊直至下午四點二刻鐘時訊畢命還押復訊旋經晚利棧將李明山錢柳春二人先行保出昨日上午十點鐘大令仍莅大自鳴鐘捕房會同祁繙譯克捕頭分别研訊據老義和棧主孫明山禀稱與名利棧同一東家八月初九日有李姓三人携自已小孩二口及天津買來女孩五口來棧投宿至八月十五日又來李仲行與李伯行昆仲二人男女使女僕從人等共十二名住九號房間又分住十四十五二號共三間以上各情簿上先已註明請騐又七月十二日由武昌輪船買辦交來小孩三口住三十二號房間由新豐輪船載來男女共十二名連上共廿一名包探已至棧内 
 
 

Page 4

 
 
搜查殆盡並無别人大令謂爾等　家應知規矩旣有此等事何以不先報知捕房旣帶來女孩如此之多應得查究著罰洋二十元充公以後須將簿上詳細載明違干究罰命退出帶錢柳春供年廿五歲安徽巢縣人去年三月間至山海關當差後至鐵路謀事不就六月間又至天津住東門城外與李伯行弟兄同住一處與李初不認識在鐵路會晤知爲李中堂貴族八月初九同李銘山附輪來滬帶有十六歲之婦女一名據云在榮州買來爲眷屬亦不知細底大令問何人經手供稱由親戚帶來因飢寒交迫但求一啜飯之處故出東錢一百吊買來每吊係一百六十文均有帖子爲憑大令檢閱契據共有十餘紙在唐山一帶買來價值每名十餘元數十吊不等命帶女孩供灤州经由别人經手賣出不知得錢幾何家中父已亡故只有母親至天津約有兩月前日由天津來滬大令問爾家何姓供姓李由母親作主賣出餘不知情大令問是否有人拐出現在爾情願留此否供家中貧苦度日不周命提李景行供年三十三歲安徽合肥縣人十七年在鐵路當橋工差大令問爾與李中堂是何稱呼供本家訊至此適外灘匯德豐駁船公司失火警鐘亂鳴卽往火塲彈壓至下午二點鐘復至捕房會同祁君等研訊李景行供與李伯行弟兄同伴來滬住老義和客棧五男内有僕人一名與親戚包仁川一名四女内有女僕二名其餘二女係我與伯行之妻大令問爾妻幾歲供廿二歲去年二月生山海關外娶來大令謂爾之供口不符自已名下究有幾人供妻與使女共三人伯行弟兄男女共十二人訊至此大令與祁君親蒞押所將小孩十七口一幷帶出命李伯行李仲行李銘錢柳春四人各自指認逐一分開由大令一一問訊年貌籍貫與所報合符遂命還押李伯行等同供來滬養病求恩保釋大令謂爾有的實保人除棧房不准其餘准爾保出李稱有登雲橋方姓係候補人員當海運差使大令與祁君復至公事房面商候再核○前日有人雇東洋車一輛行至英界盆湯弄將所帶之雪靑春紗一疋遺於車上及知遺失赶往尋斍早已去如黄鶴矣當卽投報英捕房惜不記車上號頭無從查究昨日上午該車夫將春紗一疋携至法界德昌質鋪欲質洋廿四元該鋪夥以形跡可疑倩人咨照包探向車夫盤詰言語支吾托辭欲問主人借端走避當由包探帶人捕房待失主認領 
[好行其德]  
　　昨日陶佑忠以洋銀一百圓送交本館恊振所囑充振欵憫兹飢饉不吝解囊誠好行其德之君子也書此以表欽　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　陳金甫冐充出店人混入大馬路成德豐洋貨店竊取白洋布半匹被店夥扭交一百八十二號巡捕解案成德豐夥某甲申訴前情陳供稱小的係紹興人落魄無聊不得已而爲此屠别駕商諸潘繙譯判令送回紹興原籍○浦東人張晉卿冐稱重建欽賜仰殿至毛小春家勸捐被陶善鍾投報捕房由包探黄四福連捐簿解請究辦陶申訴情由並呈眞捐簿張供稱小的向開屠肆有一道十來滬勸捐倩小的爲之書冩别駕判令枷號一月○包探孔阿才禀稱周友卿至東平客棧借宿竊取同棧人施阿齋張仁泰沈少卿等人皮布各衣經小的緝獲送究施等紛紛投案領贓周供稱小的係蘇州人行竊該死惟係初次尚乞施恩别駕判令解回蘇州○包探孔阿才解周正興至案禀稱昨日此人將取孩子手釧一枚經小的拘獲送究周供稱小的偶然犯此惟乞恩寬别駕判令笞責一百板○包探倪順泉禀稱吳水居係禮查某西人處細崽前日西人房中失去洋銀十枚嗣在出店張虎全箱中查獲惟均無圖印吳亦不能指實是否眞贓今特送請訊究吳供稱所失洋銀並無記識今呈案者不敢指定是失贓張供稱小的在禮查當出店吳失去洋銀小的並不知曉所有起案之洋却係工資及諸客所賞况吳之主人並非小的承值别駕著交倪探帶回候查明覆訊○一百五十三號華捕解周和芝至案禀稱昨日此人不知因何將小工頭目王明順扭毆傷及眼角是以送請訊懲王訴稱小的在虹口某馬頭當小工頭目周兒向在小的處做工後因作事不妥是以辭歇不料竟將小的毆傷周供稱小的係江北人昨因細故口角被王所毆别駕判令笞責一百板管押兩禮拜○包探金阿狗解賊犯夏亨順至案禀稱此人竊取某姓家舊木兩塊適經小的所見拘請究懲夏供稱小的係寗波人行竊該死别駕判令遞解回籍○一百十一號華捕解陳阿元至案禀稱此人同陸福全强借不遂以致兇毆經陸指交巡捕拘請究懲别駕判令笞責二百板 
 
 

Page 10

 
 
   
 
