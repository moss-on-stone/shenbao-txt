# 1921 - 120 - 4917315

 

Page 1

 
 
   
 
 

Page 2

 
 
   
 
 

Page 3

 
 
時評 
[兄弟與賓主] [  老圃]  
　　近日滙豐銀行新室行奠石禮英國要人羣集上海爲一時盛事艾公使演説論英華賓主之誼及賓客待主人之義務尤傅誦一時斯梯文君盛稱吾國四海皆兄弟一語欲以此銘之新室以傳不朽此兩者　 
一言賓主一言兄弟皆足以表見盎格魯撒遜人高尙之胸襟與基督教愛鄰如己之精神而吾國古代之哲學思想爲歐人所服膺尤吾國文學之光矣 
　　溯世界以往之歷史果能各盡其兄弟賓主之誼可省去世界無謂之紛爭溯中國與歐洲各國接觸之歷史果能各盡其兄弟賓主之誼可省去海禁已來無謂之紛爭以後世界當有進步英國果能實踐其所言與他國相提携或爲他國之表率固世界之福也 
　　最可恥者文明古國如中華四海兄弟之觀念發生於基督降生以前今日墮落乃至兄弟鬩於牆而爲客所笑聞客誦四海兄弟之語不知爲主人者有動於中否 
國外專電 
[倫敦電]  
　　英政府星期一日開午餐會招待朱啓鈐内務大臣旭特主席陪客有顧以使駐美英使白萊斯教育大臣費攝爾與衛生部大臣外交部代表等主席舉觴爲朱使壽稱述朱氏事業歡迎中英兩國時常互派員往來並謂英國願貢獻其技術上學識助新中國之發展朱使答詞致謝述兩國之友誼與共同事業星期二日午間顧使設宴餞朱並請英教育大臣費攝爾倫敦大學東方學科主任羅斯相陪是晚朱使赴中國公會之宴在座者有前上海工部局總董藍台爾與工部局秘書雷福森諸人（四日） 
國内專電 
[北京電]  
　　據最近消息改組形勢又稍變動張弧財長尙未可恃張志潭亦不願長交新舊交系方面似亦有暗爭（七日下午一鐘） 
[北京電]  
　　昨張志潭與張弧間爲某事又有不和邊守靖電靳教育請改提他人（七日下午一鐘） 
[北京電]  
　　津銀行界今日開會對所傳財交繼任人物多數表示反對北京銀行公會訂今日晚繼續會議（六日下午八鐘） 
[北京電]  
　　昨今外團要人討論對張弧長財政認爲曹陸化身頗爲注意（七日下午一鐘） 
[北京電]  
　　當局防某方反動交長仍主留葉（七日下午七鐘） 
[北京電]  
　　一説閣員如前單無變動現正協商各部次長支配内于冲漢交魏麟珉海吳敬榮財朱延昱一説高凌霄（七日下午三鐘） 
[北京電]  
　　靳病召蕭龍友診昨日未看公文三使來京王昨謁徐言卽歸張曹今謁徐徐諭多盤桓幾天曹言内閣係中央事吾等不必久留京（七日下午一鐘） 
[北京電]  
　　靳因鹽署長無相當人物請以潘復兼任烟酒督辦（七日下午七鐘） 
[北京電]  
　　今日閣議葉未到因無例案改談話會（七日下午七鐘） 
[北京電]  
　　曹張王午後三鐘入府晚由徐設宴洗塵（七日下午七鐘） 
[北京電]  
　　小野來京係代表東拓整理舊債將無確實擔保品而指定擔保將零蝗擔保品併成大擔保品吉會正約高徐濟順满蒙各路各約均將改訂京綏將改合辦 
[北京電]  
　　王正廷復顏外長政變聲中北來頗不便（七日下午一鐘） 
[北京電]  
　　京漢路前日百零二次車經望都失火燒燬四車交爱阻斷次日修復（七日下午一鐘） 
[北京電]  
　　鐵路技術委員會訂本月十日至十三日開二次行車會議已通電各路局但交長易人恐又展期（七日下午一鐘） 
[北京電]  
　　俄事委員會修改之俄約竣事將分咨關係機關簽註 
[北京電]  
　　姜桂題要求交部墊餉十八萬並派員到部坐索部答總長交代候新任再説（七日下午一鐘） 
[北京電]  
　　法使館航空武官陸克請政府撥飛機二架交伊教授駕駛政府未允（七日下午一鐘） 
[北京電]  
　　施紹曾電院洛陽營房岔道未决定五月十五爲期如不簽合同欠欵無着卽行岔道拆卸洋員要求政府賠償損失請示 
[北京電]  
　　外部再電顧王唐汪四公使重要問題諸多待商函電每有未盡乘假中抽身一回不虞停頓政府丵對外方針並無絲毫變更請速定期成行（七日下午下鐘） 
[北京電]  
　　内張今在巿政公所宣佈北京電車辦法已與法商議定股本華法各半合組董事會三個月内動工（七日下午七鐘） 
[北京電]  
　　航空署又到美人瓊司馬克林奥特三技師連英人三員已有六人（七日下午一鐘） 
[北京電]  
　　李垣在大方家胡同設庫烏科哈鎭撫使行署（七日下午一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
國内專電二 
[北京電]  
延琿已到日軍聨絡員八人原田大佐．少見大尉．織田中尉駐琿春坂野大尉．本池中尉．駐局子街太和大尉．駐六道溝．羽山中尉．駐汪清縣平間大尉．駐頭道溝政府以該員未經允許添駐業由外部向日使交涉 
[北京電]  
　　張宗昌請張作霖向陳光遠索在贛沒收之軍械陳不允謂上年直皖戰爭奉天取去軍械甚多當此粤防緊急何妨分撥贛省應用（七日下午一鐘） 
[北京電]  
　　趙倜電孫逆會友業經樊李各團追至林縣擊斃並斃餘匪甚多（七日上午十二鐘） 
[北京電]  
　　本日五七紀念各方面比往年冷淡（七日下午一鐘） 
[北京電]  
　　桂陸電廣州决意派兵攻　桂榮廷旣接陳使炳焜譚督浩明電請對付俾免粤軍入境不得已准由桂軍相當在邊界迎堵 
[北京電]  
　　贛督電告粤北民軍均向贛邊越防放哨窺探軍情殊犯條約迭電許崇智嚴重交涉迄未答復故不得不向大庾信豐各處增防以資鎭懾（六日下午八鐘） 
[北京電]  
　　陳光遠在南直東光招兵二千四先運半數 
[北京電]  
　　閩李電粤北包作霖因實行援桂侵犯閩邊意圖擴充防線除派第一路急赴該處增防外並向民軍防務處嚴重交涉 
[北京電]  
　　行政會議組審查會第一付審查者爲鄉自治法案又縣議會議員選舉制亦已由部交議 
[北京電]  
　　駐智利公使定歐陽庚 
[北京電]  
　　粤漢路樂口鐵橋改變路線喀克斯查勘比原線合算已電湘政府照辦 
[北京電]  
　　教職員因財部支付命令係塡五月二十二大不满意又將總辭職（六日下午十鐘） 
[香港電]  
　　港官示禁捐助粤政府 
[香港電]  
　　孫歌（五）（日）日令伍廷芳長外交唐紹儀長財政李烈鈞長參謀陳炯明長内陸湯廷光長海軍惟湯决辭離粤又令徐謙長大理院徐紹楨爲總統府參軍長馬君武爲秘書長伍朝樞長外次廖仲愷爲財次程潛爲陸次林永謨爲海次蔣尊簋爲參次 
[香港電]  
　　歌（五）（日）晚巿廳旁發現炸彈聲幸未傷人獲一嫌疑犯 
[香港電]  
　　昨祭黃花岡盛况爲從未　 
有（以上七日下午八鐘） 
[安慶電]  
　　張督今午抵省（七日上午十一鐘） 
[滁州電]  
　　皖軍餉無法籌措教廳擴張十年教預算四十餘萬亦爲難財廳陶鎔决辭職 
[滁州電]  
　　張督魚（六）（日）夜已專車過滁銀行借欵未成張擬向省議會商借由會保存之皖北工賑餘欵四十餘萬濟急（以上七日下午二鐘） 
公電 
[開封來電]  
　　各報館均鑒成愼倡亂彰衛爲墟馮旅擅動幾釀鉅變今雖一律敉平大總統明令將成愼褫職通緝馮玉祥來電解釋誤會然豫人於旱災之後罹此浩刦痛定思痛不能不爲相當辦法以爲善後爰於本月二十九日在豐樂園開全體公民大會到者兩千餘人討論結果議决辦法四條（一）調查彰衛駐馬店被掠損失請求中央各慈善會及河南軍民兩長籌欵撫恤（二）電請中央獎勵趙司令寳鎭守使平亂之功（三）請中央懲辦河南助逆京官袁乃寛等（四）請中央將馮旅調出豫境以上各條關係豫省治安公民等誓逹目的而後已除分電詳陳外謹先電聞河南公民大會高振瀛牛翔九寺毓楠胡震等二千三百二十四人同叩 
世界路透電 
[美國與大使大會]  
　　六日華盛頓電美政府已决定派非正式代表出席於高等會議與大使大會聞現駐巴黎美國專員鮑益登氏將代表美國加入賠償委員會駐英大使哈維氏於新任駐法大使霍尼克氏未到任前將代表美國參與高等會議而目前告退之駐法大使華勒斯氏將爲參與大使大會之美代表據官塲聲稱此項代表無獨立權不能使美國受任何行動之束縛其出席於會議不過爲旁聽性質將會議内容與協約國政策有關於美國者報告政府而已美國公文接受協約國請美國派代表加入各種會議之議者説明美國對外政策略謂美政府對於純粹歐戰事件仍保守其槪不與聞之政策惟經濟問題之正當整理與世界要事之公正解决現爲各會議所討論者美國對之深爲關注故願襄助考慮云 
[上西萊西亞之變亂]  
　　七日倫敦電路透社探悉據倫敦所得消息上西萊西亞之叛變現蔓延頗廣倫敦波蘭使署聲稱波蘭政府現竭力遏亂已飭將波蘭與上西萊西亞之交界處嚴行封鎖以防傳佈德國自請出兵助平亂事但公民大會委員會不受其請 
[愛爾蘭問題之會議]  
　　六日倫敦電克萊格與伐勒拉之會議愛爾蘭烏爾斯特派與國民黨各報皆視爲和平之朕兆聞此次會議乃由伐勒拉氏發起克萊格爵士今日曾以會議情形報告貝爾法斯之烏爾斯特統一黨大會據爵士宣稱烏爾斯特擔任實行愛爾蘭自治案之各欵對新芬黨之讓步已逹極點不能再有其他討論俟愛爾蘭兩國會成立愛爾蘭政務處組成則南北愛爾蘭將有必要之憲法上聨合云據有勢力之各界聲稱此次會議絶非所謂政府秘密和平運動之結果 
　　七日倫敦電美國菲拉台爾菲亞公報宣露新芬黨與勞農俄羅斯訂有草約以十年爲限之事實該報謂愛爾蘭當道曾抄獲牽涉伐勒拉氏等之文件氏等曾與俄員談判承認愛爾蘭民國事並磋商俄國供給軍火及商業權利問題草約内有相互承認宗教系派一條 
[英國之近東布置]  
　　六日倫敦電每日電聞稱邱吉爾氏游歷近東其結果將擬定切實政策而含下述兩種主義（一）設立帝國航空路線由歐洲越印度而至澳洲（二）在近東各處組織自治團對於英國有類於封建制度之關係除此二項之外大約尙擬以美索波太米亞爲帝國航空隊集合之總塲凡由英國至殖民地與所有地之航空路線皆須經過底格里河與幻發拉第斯河之流域並擬創立美索波太米亞之獨立阿剌伯國以當地王公爲之首英國將向阿剌伯人保舉漢志國太子菲塞爾爲其極適當之君主民政經費由美索波太米亞自籌英帝國財政部不予津貼而英國駐軍之維持費亦當由美索波太米亞籌給若干此項駐軍可减至二十四大隊一年内再减至十二大隊俟飛行隊組成後則巡防軍宜由飛行隊接辦而駐軍可减至一旅戰時所築之鐵路或將於修理後改爲私人所有豫料修改經費今年需二十五萬金鎊駐防軍隊而外另招練本地軍隊協同辦理至於未開化古爾民族所居之山地則另成一自治省分而郁爾丹河以外之地仍爲一獨立阿剌伯國歸臨時政府管轄之輔以英人顧問員聞切實辦法將會同巴力斯坦政府與法屬叙利亞共商定之再巴力斯坦政府之組織仍照現制辦理 
[紐絲綸首相之談話]  
　　六日紐約電紐絲綸首相瑪賽氏前赴倫敦參與帝國戰事内閣會議已抵維多利亞據其語客云瀕太平洋濱之英國殖民地必鞏固其海軍防務英日盟約如予殖民地以選擇公民之權殖民地必無異議若圖剝奪紐絲綸對於太平洋任何各島之委託代管權或變更紐絲綸關於薩摩等島之政策則紐絲綸未便容忍 
[英美各業減工資記]  
　　六日倫敦電英國紗廠聨合會决定通告十五萬紡紗工人減少工資百分之三十查二年前紡紗工人增資百分之二十八此後紗業清淡受累頗巨大約棉布廠亦將以同樣之通告發與二十五萬織布工人 
　　七日倫敦電英國各港船舶之侍者與廚司不肯减輕工資恐將罷工如果實行則各船將不能駛行所减工資等於每月五十先令 
　　六日紐約電美國捷運公司宣布將改訂薪水章程謂上年八月間所增加之百分卅五必將被迫全行取銷 
[萬國橡皮展覽會]  
　　六日倫敦電第五次萬國橡皮展覽會定六月三日在皇家農務堂舉行至十七日閉會與會者共有四十國且將開萬國重要大會數起第一次萬國熱帶物產大會亦其列在其物產如菜油椰子之類 
[各國近事記]  
　　四日巴黎電越南王捐助修復兵燹區域之經費已指定專用於爲德兵所全燬之康白萊境農村 
　　七日丹麥京城電里加電稱勞農政府以巴庫油區之讓與權給予英公司出產之油四分之三歸公司餘歸政府公司得自設警但須用俄人若干成 
　　六日芒特萊爾電英國已將前德船柯尼琴維多利亞號與佛里特里克維廉親王號售與加拿大太平洋鐵路公司一改名蘇格蘭皇后號將來往於圭白克與利物浦之間一改名中國皇后號將來往於溫哥武與横濱之間 
　　六日威林頓電紐絲綸上訴法庭於保安剃刀專賣權一案判决美國旣未負凡爾塞和約規定之任何義務故其政府及國民不能要求和約中規定之任何權利 
　　六日海牙電荷蘭政府提出議案擬將現照貨値收税七釐之貨物增收關税五釐 
　　六日倫敦電今日官塲報告戰時英國陸軍共約招募九百五十萬人死傷者共三百二十六萬六千三百六十二人 
　　六日巴黎電今日巴黎交易所英金收盤價爲每鎊兑佛郎四八．三○ 
　　七日倫敦電日太子已抵樸資茅 
　　六日倫敦電朱啓鈐今日至外交部謁見外相克松貴族互談一小時許 
太平洋路透電 
[俄國之反激黨近情]  
　　二十八日海參崴消息上星期勞農西比利亞傳來消息其特點爲西比利亞西部與貝加爾之反過激黨現復圖推翻勞農權力遠東民國之反過激黨聞此消息亦躍躍欲動赤塔當道已防杜阿穆爾省黨人起事勞農軍現已開入外貝加爾以便阿穆爾省之調用據西比利亞西部傳來消息距今不久沃木斯克與乞里亞平斯克間有反過激黨起事未成其支隊乃由鐵路附近向北退走惟彼等與其他支隊仍相呼應受多木斯克總機關之指揮繼續作戰近者反過激黨之運動復有生氣蓋由過激黨任意徵取糧食激怒農民所致有大隊農民與奇爾吉茲人希圖占據彼特羅巴夫洛夫斯克惟以軍械不完備未能勝利後由比洛夫將軍之兵馳抵援助始占有該地奪獲軍火糧食等物甚夥據四月十四日消息該鎮今仍在革命黨之手西比利亞過激黨當道今惟注意鐵路附近一帶僅偶以精兵襲擊與内地黨人接觸加薩格蘭第與索齊金二地之反過激黨支隊戰於米索維亞者已退至蒙古邊界阿穆爾之兵逃亡者日多過激黨派兵捕之輒爲農民抗阻鐵路用人紛離職務有數段鐵路全無辦事人員海蘭泡當道爲財政所窘連發電報向赤塔政府索取糧食欵項 
[俄國勞農代表]  
　　六日北京電勞農政府近請中政府許其派代表至京商訂商約並聲明優林氏不代表勞農政府中政府覆稱此項談判由勞農代表與駐倫敦華使辦理較爲便利　 
勞農政府不加承認仍請由莫斯科派代表至京中政府卒加許可惟以不得涉及勞農代表之政治地位爲條件莫斯科尙未以派定何人照會中政府 
[駐華新美使]  
　　六日北京電中國政界接華盛頓消息哈定總統已擇定康萊爾大學校長許满氏Schuman充駐華公使按許爲美國第一次菲列濱委員團團長一九一二年至一九一三年間曾充駐希公使 
[俄舊黨之官銜]  
　　六日北京電司法部得悉满洲邊界法庭之俄國退職官吏仍用舊政府之官銜俄國法庭旣經取銷則舊日之委任狀當然無效故司法部特命北满特别司法區之高等廳長下諭禁止俄人仍用舊日之官銜 
[征蒙問題]  
　　六日北京電直系與奉系商妥協同征蒙問題後直軍現已向前敵進發保定第二十五師已奉命開赴張家口大名防軍第三營及第六營已開抵宣化日内將拔隊赴張家口 
[北方之南事紀聞]  
　　六日北京電聞廣東省議會議員及紳商軍界代表若干人近致電中央政府請派軍討孫並有代表到京申請惟政府不欲從事内爭故尙無舉動 
[閣員名單]  
　　七日北京電閣員更易尙未正式宣布惟聞交通將屬張志潭内務齊耀琳財政張弧此事今尙在討論中靳總理通電各省陳述天津會議關於裁兵減政選舉理財之結果 
國外要聞 
[倫敦通信（紀鴻）（三月十三日寄）]  
　　自費留學生 
　　留英中國學生向來不多大槪因（一）英國社會對人較冷靜凡情感太熱者反以留英爲苦（二）英國大學待遇學生無内外差别留學生之開宗名義視爲難關者即初步之入學考試（三）名譽學位不易取得除醫科畢業生戴有Dr.之頭銜外如治文學政治經濟法律諸科則領得博士銜者極少（四）對於中國留學生非如某某等國常有政治上經濟上之接洽以是留學英國從不聞有大批放洋之消息 
　　一千九百年前來英留學者僅十數人皆派遣出洋留學之欵式好似［欽差學生］比今日之官費生不同蓋今日之官費生其占經濟上之便利無尊貴可言也一千九百年來始有自費生之蹤跡年前北京大學之大辫教授辜鴻銘及今日南洋華僑中之領袖人物如林君者皆自費留英最早之人嗣後官私留學生逐年增加至大戰前已有百數十人及戰事結束留學生遂陡然倍加目前雖無確實統計然大致在英國三島者已不下三百人矣 
　　官費生有常定之額而西南各省又多因政治上之紛爭久已停送學生出洋則戰後增加之數當然以自費生爲多自費生所以增加之原因其最顯著者莫如匯價低落當一千九百十九年英金鎊最低時每鎊値華幣三元内外每年若準備中洋六百元財力即可與官費生相當無論留英何部皆綽乎有餘如願就外省大學四百元亦勉可敷用儉學者即三百元亦不甚苦故一千九百十九年二十年來英之衆實爲留英學生未有之盛再有一原因即吳稚暉先生胐盦客座談話之影響在前海外之生活國人但知其高究莫明其妙有吳之客座談話出好學之學生遂得一極强之暗示該書中述生活甚詳某費幾何某費幾何就中尙留有餘地視各人境遇之順逆而得伸縮其間半窮學生（來英留學者絶對的窮人甚少故窮者亦僅可名曰半窮）因亦努力集資補其不足而得負笈海外 
　　此外更有一原因即年來國人智識大進雖名城大都之學校日見發逹然而同時不能满足人望者亦頗不少如圖書儀器以及解惑之教師紛擾之環境在在皆足使人不安於是以國内外生活程度相較相差旣不甚遠則清靜的海外生涯誰不樂做 
　　以上所述乃余個人之揣測自不敢代表一般自費留學生去國之動機要之以六百元或八百元之準備在初皆與官費生之每月二十鎊相去不遠事在可能之範圍以内與輕舉望奢者固不可同語又今日自費來英者大槪咸　國内大學或專門校畢業或修業且强半已有良好之準備雖然若［齊語自來］之預備人何嘗無有不過就多數言已不顯其象矣蓋英國入學考試較難略如前述果毫未有語言之準備者决不願來此準備五六年之乾燥門徑 
　　從前所述皆本篇［自費留學生］之過去時代請再言現在情形英金在去年（一九二○年）或高或低如漲潮之不定終乃至高漲之度去年底鎊價更漲説者謂印度有特殊情形致銀根低落使鎊價高揚明年或不至保持當時價値然自新年以來更繼漲增高日前匯價以上海規銀一兩計算只能合英金三仙令最近幾至三仙令而亦不能保持姑以三仙令計算則是每鎊約値中洋十元每年六百元之預算僅値六十鎊每月十六七鎊之預算只有五鎊鎊價漲高三倍以上且猶進未已而留學之生活即使履行退一步之預計亦必在可能之範圍内伸縮至少總不能節省到五鎊上下（每月）在資本充裕之學生尙不感苦痛而所謂半窮學生及窮學生不欲功虧一簣者則不免有左支右絀之狀矣（未完） 
國内要聞 
[北京通信（伯蘇）]  
　　靳回京後之内閣問題 
　　靳總理於五日下午一時偕其夫人回京東海派徐邦傑指揮使在站相迎歸宅少憩後即赴府報告見東海於靜遠堂略謂三使意見業已團結日前雖因財長問題有所誤會惟已蒙彼此諒解故以前决定均可順利進行如［援庫問題］則以奉察綏三區爲主體直鄂豫各抽一旅［選舉問題］由三使聨名電催各省舉行中央亦須於日内下令相促［財政問題］則各省烟酒税之繳歸中央尙在商榷至目前狀况當責成潘復力籌且於奉天方面或可得一臂之助［西南問題］責成王使盡力聨合但［内閣問題］則以會商之結果内財交教四部曁烟酒署幣制局等均當另易新人惟須待三使來京始能確定云云東海得靳報告連説辛苦辛苦葉恭綽於日前回京即赴部理事三日閣議亦曾出席似已知自己地位决不有所變更并嘗語人謂靳氏對伊始終如一使靳一日居總理彼當盡一日閣員之職云云乃自靳氏回京形勢忽變因急於五日晚（即靳回京之日）八時半車趕赴天津聞並未令秘書備呈辭職殆其地位已動搖矣 
　　據聞津議之結果最後又有小變動本議以潘復長財政嗣以三使不盡贊成乃改提張弧張得新交系財政上之助力已欣然表示願上台之意先以借欵有把握之言進曹張曹張謂果有把握不妨一試故曹張亦不反對張志潭繼葉長交通亦已定議此係靳之主張齊耀珊長内務係奉張所薦邊守靖長教育係直曹所薦目前如此支配當局之意自謂四平八穩但外界對之尙未知有無問題耳 
　　頃據某方面電話今日下午財長周氏已傳秘書到私宅預備辭呈葉氏亦有日内上呈之説惟連日舊交系各要人尙在某處密議對付某方辦法則改組内閣恐尙有許多周折也 
　　此次靳閣回京張曹各派代表偕靳先來張派劉恩鴻曹派王啓桂王未派代表蓋今日晚本人即到京也曹張初意來否尙在猶豫經東海以電力邀故明日亦决來京矣 
[曹張王欵段入都]  
　　天津會議已於四日終結靳雲鵬以曹張王三氏允聨袂來京特先行歸京報告東海並準備招待一切已於昨（五日）晨九時餘專車起程午後一點半抵京下車後略事休息即入府報告王占元旋於昨晚十一時半抵京張作霖昨晚九時由天津上車至廊房下車宿於奉軍司令部以待曹錕蓋曹氏私邸昨晚尙有宴會關係招待各省代表並報告會議結果當晚不能抽身須今晨九時方能命駕故張氏在廊房候之以示並轡同行之雅此次津議真實内容外間揣測不一殊無人能證其必確惟聞靳氏回京之後態度頗形樂觀其主觀上必得一 
 
 

Page 7

 
 
種新把柄蓋可想見也至内閣局部改組之説自天津會議以來幾起幾落迄無准信截至昨日晚爲止似已成爲靳氏斷然必行之政策惟人物問題消息頗不一致據接近靳氏者所傳謂已擬定齊耀珊長内務張弧長財政張志潭調任交通邊守靖長教育邊如不就挽范源濂留任張壽齡調任幣制局總裁如無波折不久必可發表交長葉恭綽因此現已預備交代 
　　又據津報消息云前日東海特派侍從武官李鳳暘顧問李士偉來津敦促曹張王晋京並囑靳翼青就近勸駕三使鑒於東海敦促情殷大家面議均允晋京一行計議已定遂在恒記德軍衣莊大開竹林之戰五日晨局散後靳氏稍事休息即於上午十鐘帶同隨員二十名衛隊一連弁兵八名憲兵二名專車回京當時到站送行者有曹省長趙鎭守使楊處長及軍警樂隊等頗稱熱閙靳氏去後張作霖在恒記德又大開盛筵讌請曹王二氏及在津各要人一堂話别行樂及時殊不知天津軍警兩界自聞三使晋京消息已忙得不了矣自昨日下午四鐘河北一帶直至總站軍警林立戒備綦嚴至八時十分王占元帶同衛兵四十人憲兵七名隨員十餘人已先曹張二氏而入京矣迨十時許張景惠亦專車晋京張作霖擬於今（六日）早四鐘晋京曹錕亦擬今日（六日）午前晋京張學良俟其父晋京後即遄返奉天惟今三使行矣天津河北方面不免有門前冷落車馬稀之槪而北京空氣當又焕然一新也 
[京教職員復職後消息]  
　　昨日（五日）下午三時國立八校教職員代表聨席會議在美術學校開談話會對於銀行擔保一層因無專門家在座其擔保辦法殊不明瞭决定俟六日校長團有正式回答後再議四時左右校務討論會諸校長來會聲明四月分應攤還之三分一欠薪本日業已領到明日即可撥發至於四月分經費二十二萬元即日由校長團與政府交涉亦可望於最短期内撥發 
　　又聞教職員宣告復職後擬於日内開一懇親會商量善後問題及辦理圖書館事件至於學生方面以此次罷課中損失甚鉅要求須縮短暑假補習功課並減少學費故尙須磋商一次方可上課大約上課日期當在下星期三云 
[地方行政會議已開幕]  
　　此次政府召集地方行政會議業於本月四日在中和殿正式舉行開幕典禮會員共四十三人各省代表除浙閩魯三省未到外共到十四省總統府派代表到會各部總長亦蒞臨參預首由正會長章宗元致開會詞旋由内務總長張志潭演説略謂中央順自治潮流爲集思廣益俯納民意起見特召集此會云云嗣由江西議會代表龍欽海演説根據張氏之意旨加以發揮謂籌辦自治須先從鄉自治入手至縣自治可暫從緩各會員多附和其説至四時半散會聞所有議案已由内部籌備齊楚並經各省代表各將本省意見擬具議案交由會議以便依次提出該會已定自下星期一起按一三五日開會會期暫定一月爲限茲錄内務部所訂該會組織規則於下（第一條）本會議討論關於地方行政事宜（第二條）本會議會員如左（一）各省區長官遴派者（二）各省省議會推舉者（三）内務部遴派者（四）關係各部署遴派者（第三條）本會議置會長副會長各一人由内務部就會員中開戰呈請派充會長有事故時由副會長代行其職務（第四條）本會期以一個月爲限但内務部認爲必要時得延長之（第五條）本會議議案由内務部或會員十人以上之連署提出之（第六條）全會議决　項由會長送經内務部呈請大總統核定施行（第七條）全會議置事務委員長一人事務委員若干人由内務部選派分掌文牘會計庶務事務（第八條）本會議得酌用雇員辦理繕校記錄各事務（第九條）本會議經費由内務部提出預算咨行財政部撥交應用（第十條）本會議議事細則由内務部定之 
[日本對華借欵將活動]  
　　字林報云日本將於本月十五日左右舉行會議以討論對華政策聞日本財政家極注意之此會甚關重要不獨駐北京日使小幡將與會即奉天日總領事與青島日軍司令亦將與議此會之最可注意者爲日本寺内内閣與原敬内閣間對華政策之𧟏遷前寺内内閣係採行� 
積極政策鼓勵日人投資於中國鐵路農業畜牧森林等計畫其結果除政治借欵外日人投資於上述事業者聞不下日幣一萬四千五百萬元此宗鉅欵大半由銀行借出乃用於不生利之途以致利息無着而資本且難歸償今乃大起恐慌日銀行際此情勢遂向原敬内閣陳訴苦狀請予扶持惟原敬尙無舉動蓋原敬似採觀望政策欲視中國統一後之情形也但中國統一今日愈覺遙遙無期原敬所預料者竟不實現故債權銀行紛紛呌號欲恢復從前之積極政策雖十五日會議之結果今未可知然日銀行則固希望改變方針也 
[孫烈臣報告延琿日人行動]  
　　日本對於延琿駐軍現已陸續撤退惟地方設置警察曁組織韓人居留民會進行甚力聞政府昨接吉督孫烈臣拍來密電一則報告日人種種設施之經過情形至爲詳晰該電略云近據延吉地方官報稱延邊各日領於民國八年勸諭四鄉韓民仿照日本居留民會組設朝鮮人居留民會歸日本領事館管轄經前延吉道尹張世餘氏一再提向日領交涉結果僅於各商埠及延吉之天寳山八道溝和龍之八道河子設立會所此外尙未徧設入會與否尙係聽人自便自上年日軍入境即偕同日警分赴　 
各鄉强迫一般墾民組織居留民會入會者槪免株連否則以亂黨論人民畏威罔敢不從會長由人民公舉報由領館委任會費除由會員捐集外餘由日本政府補助每一鄉會管轄四五社五六社不等各地長須將本社韓民户籍財產地畝三項造册送會轉送領館存查每月並須將各社情形報告兩次輕微詞訟由會處理重大者赴領館起訴不准赴中國官廳訴訟其詳細章程甚爲秘密迭經飭查未獲空言交涉旣無效果若直接對韓民施行干涉日領又必多所藉口等語應如何辦理迅乞指示方針以資應付 
[湘省紗廠爭執案未决]  
　　湘省紗廠爭執案詳情已誌前報昨據華實方面人言此次風潮之所由來原因有二（一）紡紗廠利益本厚自華實與政府訂約承租袁某曹某諸湘人以未能參與頗生觖望故必欲設法破壞之使華實不能獨享（二）前在華實任事之某某等以辦事不力爲各董事减削其職權某某恨之必欲將現在各董事推倒此兩派人旣各有用意乃聨絡一氣共謀進行惟以華實有成約在先不能無故使其毁約乃又聨絡工界以華實不應不違反契約招募外省股本及招聘外省工人爲由主張將紗廠收歸公辦實則彼等之意祇須將華實名義消除加招新股俾彼等均得各佔股本若干並將現任諸董事推翻由新舊股東另行推舉即於願已足不過華實恐遭尤怨不敢將此種内幕揭破云云其言之果合於實情否吾人實不敢懸斷至該廠目下情形則自上月十四日停工後屢經調停迄無辦法華實方面自言但望政府將該公司所受損失照約賠償即已不願再辦政府之意則始終仍主由該公司繼續辦理他若調停委員會所議辦法華實不能承認連日以來復由趙氏責成政務財政兩廳速定辦法經兩廳召集各方會議多次除業已上機之棉花由公家將已準備赴滬之工人極力留住使之先行紡出以免銹壞機器外並决定三項辦法（一）廠中暫由公家維持秩序（二）華實公司此次損失槪由公家賠償（三）紗廠仍由商辦並仍由華實繼續進行現在第一項已經實行其他問題如何解决此時尙不能預料也 
[桂粤戰機日迫]  
　　自孫文當選總統後外間謠言蠭起皆謂就職之日即爲發生内閧之時今則距五號就職之期甚近以現在情形觀之内部决無變動惟連日調兵運械異常忙碌紛紛向外出發蓋因桂氛甚惡現已不得不一致對外矣據一軍事機關人言今日（三十號）肇慶善後處長葉舉已有急電報告東日（四月一號）陳炳焜在梧州舉行誓師可知戰事實現即在目前陳氏駐重兵於梧州矢在弦上不得不發粤中早已知之桂之圖粤以封川爲要衝桂軍早在界首建立砲台多座界首距封川不過二十里故粤之防禦亦於封川駐有重兵並於封川至肇慶一帶架設軍用電話肇慶所駐防桂軍隊共有三枝一爲魏邦平一爲熊略一爲葉舉魏邦平第三師所轄各營原係警衛軍制步隊爲多近依陸軍制改組增設砲兵已向總部領去過山砲機關槍等二十架由三水河口輸運到肇决定當第一重防線並有飛機隊艦隊均歸其統轄熊略一旅原駐東莞一帶因該部昨年在惠州曾經苦戰多時軍械亦最充足故調往肇防以便與魏軍互相犄角葉舉部下則以楊坤如一支爲最驍勇楊本惠州緑林出身昨年戰功最著但於軍學識非所嫻習今聞調往羅定一帶防守因羅定山地居多踰越山嶺爲緑林所特長且近日桂軍聚於懷集窺伺羅定鬰南鬰南知事黃凱已迭電告急故派楊所領一軍守羅定一帶亦目前要務也肇慶軍事其發作總不出旬日以内各紅十字會已紛紛往肇預備救傷至高雷欽廉各地爲粤之西部與桂交界之處尤多桂軍屯聚於岑溪北流各屬邊境大約有二千餘名計岑溪屬之水汶墟北流屬之石角龍溪等均駐有重兵粤軍之駐紥高雷者爲鍾景棠一軍胡漢卿一軍但軍隊稍爲複雜人自爲戰非相統屬者也欽廉則桂系所最注重粤省亦早駐有重兵以資防堵軍政府第一軍長黃大偉即駐紥其地陳炯明之弟炯光亦統率所部屯聚於此現東西兩路戰事均日見緊迫北江韶關一帶爲第二軍許崇智所鎭守日來由省調軍搭車往韶者亦極爲怱促因北江連縣一帶已發見桂軍踪跡（大約係沈鴻英招集該地土匪窺伺北江）又聞桂系已求得直系援助陳光遠慮本烈鈞班師回粤即將圖贛故欲先發制人已調集重兵在南安一帶大有過嶺之勢粤當局防桂與防贛同時並作故北江則以許崇智獨當一面連日紛紛調兵北上正坐此故耳 
[滇省軍民分治已打破]  
　　雲南自去年六月唐蓂賡宣布軍民分治後省長一職即交周鍾嶽代理凡關民政槪由周主持唐不過問顧品珍回滇時亦曾迭次宣言實行軍民分治决不干預民政乃顧氏言與行違未幾即侵攬事權雖委一縣知事亦須得其同意方不發生阻力且任意擅委軍官署理縣知事人民已多物議近日周鍾嶽因抱病辭職省議會正在召集議員開臨時議會預備會同各界製訂省憲法然後實行民選省長不料本月十八日周氏以前所允擔任兩月之期届满乃將省長印送與顧氏及省議會十九日顧即召集省議會議員及各界要人開一會議（獨報界未到因報界主張軍民分治）省議會議長及各界要人知顧氏意在兼理省長乃將計就計即公推顧兼任省長三月顧亦受之不辭於二十一日就職視事滇省軍民分治之宣言至此竟成泡影矣聞龔副議長回省議會時被各議員大駡一頓謂二三議長何足代表全體次日三迤總會開歡迎會會長黃毓成以實行軍民分治之語刺諷顧氏顧雖有慚色然其省長熱並不因是减退 
[皖省近事]  
　　省垣男女各校學生於五四紀念日全隊游行並赴省議會請願教育預算案八分米釐案當推八代表進見議長比由趙副議長將八分米釐案經過事實咨覆省署否認情形告知各生且云本會爲人民代表當然以多數人民意思爲意思至教育預算案現正在審查總之本會一切事件均須公布非少數人所能專擅也午後省會開會趙副議長即將學生請願情形報告旋討論八分米釐案表决結果仍執前議否認已咨覆少署查照蕪湖警察廳長薛某濫用棍刑重責織業工人現由該工人上訴法庭並請願省議會提案查辦以重人權 
　　印花税處長財部已委任周銘盤接替周係定遠人聞已出京不日即可抵省接事 
[杭州快信]  
　　浙省地方自治籌備處昨開評議會决定於本年九月一日爲縣議會議員實行選舉日期聞將由省公署通令各縣遵照 
　　浙省應撥英德金欵每月十二萬五千元財廳因省庫奇絀欠解業已三月現杭關税務司催索甚急 
　　前官產清理處長周大鈞串賣鮎魚嘴復漲沙地飭查已歷多載迭催未復省長昨又嚴限該處聲覆核奪省垣各織布廠女工因洋價日漲要求工資以洋碼計算廠主不允今日已向同盟罷工 
　　金華橫店地方現由西湖蠶校畢業生張邦傑章大成組織蠶桑公社實行種育該縣自治公所撥租公地二百畝訂立合同以五十年爲期昨已轉呈立案 
[南京快信]  
　　省議會昨（六日）今兩日開審查會定下星期三四兩日接開大會省立校長法政王汝圻四師仇埰一農盛建勳一中陸殿揚一工張鶴齡昨因十年度預算增加教育經費案晋謁王省長請設法維持 
　　徐海道尹程道存病漸見愈惟尙須調養數日昨續假一星期假满即回徐州本任 
　　軍署諮議廳長李廷玉已調將軍府將軍齊督以所遺廳長職務重要特委本署顧問劉之潔充任並派諮議廳諮議現代廳長之嚴銘升副廳長與馬孟驤協同辦事以符原定章制 
　　鎭江省立第九師範學校發生罷課風潮教職員等已於上星期六全體離校昨呈教廳請速派校長維持校務胡廳長已派員往查 
　　蘇州警察廳長李明遠不洽輿情迭被控告昨呈軍民兩署自請辭職齊王兩長刻正協商繼任人以馬某呼聲最高 
　　熊希齡以畿輔旱荒饑民日衆昨函王省長乞賑 
　　王省長昨委舒光寳充省署司法佐理 
　　兩淮運使丁乃揚緝私統領楊恩培赴京係參與全國鹽政會議 
地方通信 
[蘇州]  
　　工巡捐局爭潮未息蘇州工巡捐局爭執問題日前曾有調停妥當即日推舉評議員之説乃近悉所謂調停妥當者僅止　門馬路．四隅．兩公社方面商會及胥江巿民公社方面仍未融洽胥江公社社長季厚柏等並電部省反對以致推舉評議員之事未能著手進行近由劉傳福等發一公電指季電爲搗亂商民方面因此愈生反響大約此項問題一時萬無解决之望矣劉電如下南京省長大鑒吳縣設立工巡捐局業經由縣遴聘蔣紳炳章爲董事長孔紳昭晋潘紳利榖金紳樹芳宋紳銘勳馮紳世德錢紳鼎爲董事不支薪水夫馬純盡義務且均係鄉望素孚熱心公益尤爲地方人士所信仰乃近聞有季厚柏等意存破壞朦呈貴省長曁内務部指董事爲行政官吏創爲議員不應兼任之説查吳縣工巡捐局實爲地方自治基礎董事經理公益欵項絶非行政官吏性質况工巡捐局旣不列入官制完全由縣地方組織議員本爲人民代表擔任地方公益事宜何縣蔑有此等搗亂枝倆初無價値早在貴省長洞鑒之中傳福等誠恐莠言聳聽賢哲灰心値茲捐户並無異言局務正在整頓之際無端有此阻撓影響公欵所關匪淺用敢合詞電呈貴省長請求迅予駁斥以維公益不勝屏營待命之至除電内務部外謹呈劉傳福彭糓孫潘盛年顧則范　 
宋光鎔陳則民程椿張震生顧錫昌黃壽同叩 
　　總商會職員會紀事蘇州總商會於本月五日召集各職員特開臨時會議茲錄其議决案如下（一件檢查印花案）警廳來函以本會之通告第二欵恐檢查發生障碍云云應即答復以會同檢查可以聨絡一氣彼此復可解釋誤會斷不致發生障碍至於本會所派定檢查印花各員開單報廳一面由會長親自到廳説明情形（一件貨物税加賑案）即日由會長到税所查明一成附税散收記數認捐及已收各項數目開單到會再行討論（一件維持銅元案）近來銅元充斥兑價暴漲小民苦力者生計交困應由本會電請省長查案通令嚴禁進口並分别函致道廳曁關監督飭屬於輪埠車站一體查禁以杜私運議畢散會已鐘鳴六下矣 
[松江]  
　　渡船貪載之慘劇楓涇巿近日警務廢弛賭風大盛前日又在金山人謝某在該巿四六圖内設塲搖攤有隔河之新鎭人二十三名乘渡船赴賭詎因船小人多載至中流忽然覆沒立僱網船四面打撈救起二十二人尙有一人被溺斃命（聞係盛姓年十五歲）隔兩晝夜始將屍身撈獲昨該某商董因此進謁縣長力言此事禍根實因警察放任賭禁所致並稱該巿竊案多至二十餘起商家受累無窮要求切實整頓云 
[鎭江]  
　　九師風潮續誌省立第九師範學生與教職員衝突全體罷課後教育廳派譚君翼珪於日昨來鎭查辦當即到校詢查雙方衝突原因及經過情形並取學生自治會簡章閲看間有修改之處當勸學生照舊上課聞學生方面對於校長謝君稍有問題尙未解决不允即時上課到譚委蒞校後謝校長亦隨蹤而至各學生攔住校門不令入校謝君怒不可遏聞已决意辭職並於今晨乘車赴省各教職員亦多相繼赴省未識若何解决也 
　　大雨中之地震本月五日夜十二點餘鐘大雨滂沱忽聞轟轟之聲自西北來初疑雷鳴旣而屋壁震動約一分鐘始止幸爲時不久故尙無倒牆塌壁之事直至六日雨尙未止溝澮皆盈麥田被淹四鄉農民以春收减色莫不憂形於色 
[揚州]  
　　鹽署電查配鹽淮南鹽產不豐配銷南鹽之皖南遂呈請運署轉詳鹽務署擬改運淮北濟南鹽嗣該岸商餘慶堂又逕電鹽署請改運公堆該署因未據呈明公堆鹽引是否充足該岸嗣後或全配公堆抑全配濟南塲鹽特電飭淮運使諭令該商刻日查明呈復以憑核辦 
　　飭緝毁學首要東鄰郭村人民迎神毁學一案經縣委警備隊長王焜瑞調查知係會首曹桂旺何三麻子等所爲除飭該鄉董迅將校具修復外並飭警拘捕肇事首要到案訊辦以儆效尤 
雜評一 
[借債新語（默）]  
　　外國資本家以中國借債之用於政費也於是宣布非實業不借又宣布非統一不借今中國依然未統一也而已紛紛爲投資之角逐且某借欵可流用政費千萬某借欵可流用政費五百萬支配用途而顯然以流用政費規定者此爲借債中特開之新例從前之專用實業債尙流用於政費今旣顯然許以流用則一流而無不可流此特開之新例不啻自背宣言耳 
　　外國資本家之投資於中國也以借欵名義取得種種權利路也礦也森林也凡實業上之發展皆以借欵爲進行之途徑今則避借欵之形式而以合辦公司爲名取得種種權利此又爲借債中特開之新例此種變相借債之新例一開此後中國内地無論何種事業外人皆可投資合辦攫取權利於借債外更多一途徑矣政府向外人借債曰外債向國民借債曰公債從未有向督軍巡閲使借債者今中央以國税辦不到返還轉而改請借貸奉張憫中央之窮慨允以官銀號五百萬借與中央名曰投資是又爲借債中特開之新例此後政府將多一借債之門徑督軍向資本家借債向商會借債吾屢聞之矣從未有向省議會借債者今皖督以軍餉急需向皖議會借賑餘若干萬是又爲借債中特開之新例此後省議會將不但議借債案并多一直接借債之交涉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[請提地税等槪作省税之意見]  
　　江蘇省教育會昨致北京電云北京江蘇同鄉會張仲仁莊思緘顏駿人董授經趙劍秋張小松劉芷升陸建三夏頌萊諸先生轉地方行政會議江蘇代表錢强齋先生鑒義務教育經費應亟圖推廣以利進行按税法原理直接税應歸地方敝會意見除鹽税關税印花税烟酒税四種外應將本省地税等槪作省税漕糧特税歸縣巿鄉分派專充義務教育經費現値地方行政會議開會正在畫分國税省税之時爲即專電奉逹敬請聨絡各省提出意見公同决定江蘇省教育會虞 
[各公團電請停借日欵]  
　　江蘇省教育會等八公團昨致北京電云北京大總統國務院財政部鈞鑒日來各報屢載政府將秘借日欵三千萬元輿論憤慨謂與安福部如出一轍似此飲鴆止渴不惟違反國民公意且將盡失友邦同情内爲統一大障外絶魯案後援實關安危存亡大計應請立即停止進行專從裁兵節餉入手以維人心而紓國難江蘇省教育會·上海縣商會·上海縣教育會·寰球中國學生會·中華職業教育社·華僑聨合會·基督教救國會·上海救火聨合會陽 
[江南造船所有出押説]  
　　京訊云天津會議聲中時見海軍要人李鼎新藍建樞杜錫珪等之踪跡初聞尙爲聨絡南方海軍北歸事件而另一消息則謂近日停泊上海之各軍艦所有艦長均以積欠軍餉過多懼爲各下級軍官所責難相率避居岸上而各司令官如藍李等又懼爲各艦長所責難乃相率北來向政府建議籌欵現聞海軍部已領納軍需司某科科員鄭某之建議有將江南造船所抵押於某國之説聞金額五百萬元其支配方法以二百萬爲部中費用二百萬發放各軍隊欠餉一百萬爲漁業銀行之資本云 
[海軍催餉之覆電]  
　　海軍各艦隊司令艦長等以近來餉糈被欠頗巨迭向海軍部催領迄無以應以致駐防外洋及邊境各艦艇勢將斷炊特於日前聨電北京政府國務院請求維持茲聞海軍總司令公署昨日接得國務院覆電略謂我國海軍締造迄今已歷數十年其間歷盡艱難始有今日成績現下所欠餉糈自應盡力籌措以維現狀除已飭催財政部迅速籌欵濟用外今亟電復查照並希轉飭所屬一體遵照以鞏軍心云云何代總司令奉電後當即分電各艦隊轉飭所屬各艦一體知照矣 
[銅圓問題之昨訊]  
　　巿上已可通用　　風潮漸趨平靜 
　　昨日巿上槪况本埠英法華三界電車公司與各商號分别通告拒收三種新鑄之輕質銅元後巿面頓起驚恐旋經上海縣沈知事邀請南北商會會長華商電車公司陸總理到署開會議决設法維持並出示佈告巿面爲之一定前日一般兑换之家懸牌價格高低不一尙有新老銅元之别昨日此牌大半已不懸掛華商電車本未實行拒收英法兩電車公司各電車上昨日除實係新鑄輕質銅圓仍拒收外已不若前日之選剔公共租界内各商號亦漸漸通融似此風潮可以平定矣 
　　交涉員之維持江蘇特派交涉員許秋颿前晚派員在縣公署會議維持辦法後即致函領袖英總領事及法總領事設法維持並請諭知電車公司加以審愼考慮暫緩拒收以便妥籌雙方兼顧之法一面並飭縣查明該項輕質銅元究係由何省鑄運及用何方法輸入以便核咨禁運日昨又派第二科長陳世光與領袖總領事曁工部局磋商懇請迅令英美電車公司照常收用 
　　法租界聨合會消息法租界商業聨合會爲輕質銅元問題曾於四號開緊急會議籌商挽救方法當議决函請總商會設法維持茲接覆函大致謂一面電請政府轉飭各省即日停鑄並請本埠官廳嚴禁進口一面轉商電車方面不再拒却并請錢業新舊一律收用各商號亦照常行使萬勿自相驚擾云 
　　烟紙店會議昨日午後三時山東路商界聨合會根據四日議决案召集各烟紙舖到會討論［兌價劃一］［輕質銅元］［紙烟價目［等問題到者各商號代表數十人公推鄭鷓鴣主席童某紀錄主席報告今日開會宗旨堃源店主張星甫謂輕質銅元擾亂金融爲害甚大理應拒絶惟須從根本上做起根本爲何吾人須知此種銅元來路耳請商界總聨合會會同總商會電逹財政部及各機關質問目前發現之輕質銅元是否本國所造抑某國輸入或民間私造理應澈底查清以爲商業救急辦法卽日起各烟紙店一槪禁用次討論法租界商界聨合會來函要求整頓兑價及劃一香烟價目張星甫謂兑换不遵行巿香烟價目不一同業所受影響實屬不少非積極整頓不可但事體重大手續繁難宜先推出委員數人以便分途接洽孫同銘附議表决通過當推定張星甫黃增榮孫同銘徐引海方慶雲五君爲委員並訂於陰曆四月初五日繼續開會討論進行散會時已夕陽西墜矣 
　　郵務局通告北京路郵務管理局前日發第五○○號通告云爲通告事照得邇來巿上拒絶不用之輕質銅元自今日始本局亦一槪不便收用此告 
[航業消息零拾]  
　招商局之新濟輪船本日開往福州有現洋五萬元裝 
去而長江班輪江華號昨在漢口裝來金條兩箱云 
　　邇因各公司長江班輪之水手茶役人等夾帶大宗私貨迭被南京等處檢查者察破故現在江海關對於各長江船進出口時嚴密搜查船中各處均須翻檢 
　　日本海軍省現在趕造新兵艦五艘一經落成便須開來中國以保護揚子江流域爲名將駛巡上海至漢口重慶各埠 
　　好時洋行經理之荷德商輪現行者已有十三艘運貨量逹十萬噸之上今因德國運華之貨存積至多原有各輪不敷應用故又加添勃里爾號Brielle一輪該輪現將從亨堡開出預定下月中旬可到上海 
　　調查昨日停泊滬港之兵艦共有十二艘其中計英艦四艘即（一）Bee（二）Carlisle（三）Woodlark（四）Scalab美艦四艘（一）Palas（二）New　Orleans（三）Quiros(四）Manacacy法艦二艘（一）D.delagree（）二Alacrity日艦兩艘（一）Akashi（二）Sumida其餘則均出巡在外云 
[烟台防疫之電訊]  
　　染疫俄人失蹤　　太古輪已不開烟埠 
　　烟台現因預防疫病傳染凡各輪船到烟時醫生檢騐甚嚴前日有一俄國兵艦到烟經醫生至艦中騐出俄人有疫病當擬帶至醫院内療治詎翌日該俄人忽然失蹤由是檢疫醫生宣告凡該俄人足跡所到之處疫必隨之傳染昨日烟台之太古分行有電來滬囑即停止烟台班輪故今日之順天號已不開烟埠袛赴天津及威海衛兩處矣 
　　字林報云烟台衛生員馬爾康醫士昨發電來滬謂俄船基奇納夫號在烟台根德吉島停泊候騐因染疫故也詎船客百人之染有疫氣者竟乘看守人之不備私行登岸云云大陸報亦載有六日烟台專電謂染疫俄船基奇納夫號之船客大爲恐慌羣起鼓噪有一百餘人離船而逹根德吉島昨夜有多人乘杉板舟直抵烟台按此船係俄國義勇艦隊所有所往口岸素無一定隨貨物而異此次由海參崴開出並不駛入上海其所經過之中國口岸惟烟台一處耳 
[一週間之金融調查]  
　　銀洋進出口數此一星期間（二日至昨日止）各國仍無大條銀進口惟寳銀裝往香港又有八十五萬兩國内天津漢口嘉興長江一帶共來國幣一百七十萬元現洋裝赴南通蘇州厦門等處計四十七萬元又大連去洋三十五萬元但中外各銀號存倉（除華商二十餘家不在内）尙有四千一百八十五萬兩較上届少存八十六萬兩洋則因各埠來源甚多多存八十萬元計三千六百八十四萬元茲將逐日進出口細數錄下 [二日 ]東亞銀行裝香港去寳銀四十五萬兩 [三日 ]金城銀行由天津來洋四十萬元又中孚銀行由漢口來洋五萬元中國銀行亦來洋十萬元廣帮大德昌裝香港去寳銀二十萬兩又裝赴厦門去洋二十萬元 [五日 ]中國銀行從漢口來洋十五萬元交通銀行裝蘇州去洋八萬元又裝南通州去洋四萬元本街錢莊裝杭州去洋十五萬元 [六日 ]本街錢莊由嘉興來洋十五萬元又天津來洋四十萬元又長江一帶來洋十五萬元大德昌銀號又裝香港去銀二十萬兩 [七日 ]交通銀行從天津來洋三十萬元正金銀行裝大連去洋三十五萬元 
　　洋釐此七天中國幣來源雖旺洋釐反漲起八毫七五緣距收繭需用時近一般錢莊及各絲商正在陸續籌備之故所以昨日下午現洋稍高至七錢二分五釐一二五四月半期亦漲至七錢二分六釐一二五 
　　銀拆自二日下午至今常在二三分之間因出口貨尙旺進口貨不多滬地存銀豐厚夏季亦不致大漲 
　　各國匯率近期大條銀自一日至六日由三十四辦士七五長至三十五辦士二五遠期亦從三十四辦士半長至三十四辦士八七五昨日近期仍恢復二日之價遠期則縮至三十四辦士一二五鎊價仍掛三先令三辦士印匯昨漲三羅比法匯小去十五法郎計八百三十法郎惟紐約電匯最高［五日］爲六十四元七角半美金六日迄今仍掛六十四元五角東匯於三日掛小半分新加坡祗有二日掛過七錢一分七五餘日皆是七錢一分馬克羅卜等均無漲落惟各銀行結價稍有軟硬約二五至三七五之升降以故期貨標金六日之前常在三百五十兩至三百四十兩之間昨日因大條近期縮半辦士遠期縮八七五故又漲至三百四十九兩收盤云 
[昨日滬寗車運來之絲繭]  
　　昨日（七日）滬寗路火車由無錫裝來華勝藍花船牌頭號絲五擔裕昌愼頂號絲七擔鎭綸頂號絲五擔宏昶頭號絲五擔運繭處裝來乾繭三百四十包 
[棉花貨湧價跌]  
　　通州棉花價自上星期驟漲之後該處存棉本多有貨在手者接得電報即由大逹公司各輪紛紛裝運來申一時貨到旣多巿價即逐步鬆落最高之價至今巿每擔已小去一兩數錢即七月八月等期花亦皆小去不少滬南大儲棧及大逹各棧房貨已塞满除舊存外此一週間來貨共已一萬餘包竟有露堆碼頭沿灘以待空位方能堆放南通未裝出及有途中聞亦有萬餘包滬上棉業之消息靈通者預料下月巿價必仍小至二十三兩外之舊盤物品棉業兩交易所昨日所做通花買賣巿價一日内共又跌去五六錢云 
[糖與胡桃之近日巿况]  
　　近日車糖巿面頻頻跌小每日巿價必有改動緣我國閩粤青赤白糖出數比昔時頓增數倍來滬日多之故昨日東車白橫濱到有上擋一千包中下擋亦一千包大里三半溫價十一兩八錢五分呂宋青聞寗波開價九元合申元七兩二錢現聞馬玉山招股五百萬在吳淞創設車糖廠一所前日在該公司宴請資本家籌商招股辦法如此廠成立後將來必有糖業交易所出現也 
　　北貨胡桃前被津商搜羅大批中關之貨裝去津埠前日又購辦桃玉千餘箱故巿面更形居奇矣 
[棉業公會提議專利之反響]  
　　上海棉業公會日前開會提議通花運滬應由該公會登錄簿册專利等情曾紀前報茲聞滬上各花號及掮客等聞此消息羣起反對亦於昨日邀集同業開會討論對付之法僉謂該公所如果實行專利跡近壟斷應將通花運銷他埠以爲抵抗云 
[全國商會聨合會先開委員會]  
　　全國商會聨合會江蘇省事務所日前致函滬商會請在滬召集各省埠總商會代表大會已得各省埠復函同意即使籌備積極進行該事務所爰訂期五月十三日即夏曆四月初六日在寗垣先開委員會以便籌備徵集各種提議要案届時公同討論務請舉定代表赴寗俾得於開會時即行列席與議等因聞滬商會仍舉會董湯節之爲代表赴議業已據情函逹湯代表查照大約日内即須起程所有應議各種案由現已檢齊携赴該會交議矣 
[菸酒事務署否認借欵之覆電]  
　　中國菸酒聨合會前曾電詢北京菸酒事務署有否菸酒借欵事實請即電復等語已紀前報茲聞該會已接到菸酒事務署復電云（銜略）歌電悉本署並無接洽烟酒借欵之事特復全國菸酒事務署魚印 
[皖省會否决八分米釐案消息]  
　　皖督張文生欲恢復該省出口八分米釐藉充新安武軍餉項經該省内外團體紳商嚴重反對昨旅滬安徽自治協會連接安徽省議會快郵代電安徽學生聨合總會公函並私人報告均稱八分米釐一案已經省議會於五月四日一致否决旅滬皖省人士聞訊大爲快慰惟張文生因此於六日由蚌埠赴省聞擬將八分米釐案强迫省長交省議會覆决或簽稿强迫省長會銜逕行委員開征云 
[四團體今晚公宴英公使]  
　　總商會紗廠聨合會銀行公會錢業公會四團體定於今晚公讌英使艾斯敦爵士昨已發柬邀請矣 
[英公使將於明晨赴杭]  
　　江蘇交涉公署昨接駐滬英總領事函開本國駐京公使艾斯敦偕隨員喬其及寗波領事等定於本月九日（即星期一）乘早車赴杭拜會軍民兩長當晚即須回滬請即電知浙省宫廳查照云云許特派交涉員接函後立電浙江督軍省長曁交涉員查照俟艾公使等到浙時請爲照料保護云 
[歡迎美國商業游歷團抵滬]  
　　大陸報云提督輪船公司新船華納溪號星期日午後二時到滬時上海美商會將派代表到船歡迎來華之美國西北太平洋商業游歷團員十九人大約中國總商會亦將派代表歡迎聞星期一日美商會將開午餐會招待之而中國商會則將於是晚宴請來賓云 
[澳人贊助李德立之電訊]  
　　字林報載五日澳洲墨爾邦來電據稱澳洲新任駐華商務委員李德立氏扁游各州向聨邦國會之議員内閣之要員及女子協會商會製造商與職工聨合會發表演詞陳述意見並參觀各工廠及商行已引起澳人之興味而獲有製造家出產家與各黨報紙之贊助云 
[江順輪船將舉行下水禮]  
　　耶松船廠代招商局新造之江順號輪船定於本月（五月）十日下午三點一刻在祥生分廠舉行下水禮是日備有拖駁輪船在三馬路工部局碼頭歡迎來賓於下午三點鐘開行云 
[承造美艦第四艘展期下水]  
　　江南造船所承造美國運送艦其第四艘船壳原定本月十日下水茲爲愼重工作起見是日殊難告竣因此下水日期改定於本月二十日舉行並將改期情形分致本埠航業各洋商知照矣 
[華僑代表廖衡酌將抵滬]  
　　本埠華僑聨合會華僑學生會前接南洋馬來聨邦四州府學務維持會來函云舉定廖衡酌先生爲四州府華僑代表返國面請國内同胞主持公論協助進行並要求政府提出國際交涉等情已登前報茲聞該華僑兩團體接到厦門來電照錄如下老靶子路華僑聨合會華僑學生會均鑒華僑代表廖衡酌赴滬請接洽曁南局厦門 
[清心女中學六十週紀念會]  
　　大南門外清心女子中學校因新屋落成適届六十週年爰於昨日下午二時半開紀念大會並行新屋落成禮中外人士到者共六百餘人由湯靄琳女士主席致開會詞後該校校長高美蘭女士報告該校六十年來之槪况嗣由余日章君演說深致慶頌希望之意晚間七時假座陸家浜北思鮑堂内扮演西劇劇名［暑夜夢驚］（Ｍid.Summer　Night.s　Dream)係莎士比亞（Shakespeare）氏所著莎氏萃其數十年學問經騐著戲劇二十餘種而此劇鎔歷史神怪愛情滑稽於一鑪薈顯貴神仙士女工商於一劇尤爲傑作昨晚扮演者亦均英語流利動作中肯觀者爲之怡然十時許閉幕 
[啞勃林大學學生叙餐會紀]  
　　歡迎該大學地質學教員　提議組織同學會 
　　五月五日午時本埠美國啞勃林大學學生爲歡迎該大學地質學教員Prof.George　D.Hubbard起見品香菜館開叙餐會到會者有Prof.Hubbard孔融之（一九○六年在該大學畢業今爲山西大學Obarlin.Shausi　Memorial　College校長）張蓉貞（一九一六年畢業）張女士（在該大學中國女子中第一卒業者）舒鳳女士（曾於一九一○年入該大學暑假學校肄業者）鮑慶林夫人鮑美慶女士盧頌恩（一九一九的卒業）張信孚（將入該大學肄業）.Mr.and　Mrs.C.D.Gianque(一九一六年卒業）等當時有人提議組織一啞勃林同學會經衆贊成遂公推Prof.Hubbard爲主席領袖討論當舉張蓉貞女士爲訂章程委員會長茲將組織該會宗旨略述如下（一）使該大學學生在中國者與母校聨絡感情（二）使中美兩國人士注意山西大學之發逹及需要（三）使今日在美國啞勃林大學之中國學生興味濃厚（四）使美國啞勃林大學教員際休息期内喜來中國及遠東游歷云 
[國恥日禁止學生游行]  
　　明日五月九日爲國恥紀念日期本埠各學校間有放假者惟在軍警臨時戒備期内昨特由軍署令行上海縣知事迅即分函各學校是日勿令學生游行云 
[被拘閩學生請交尋常保]  
　　福建學生陳國瑞劉開祥王希昻林佑民許世雄等九名前被閩商陳鳴歧父子等被人暗殺身死案内牽累在滬被拘訊押上海地方檢察廳嗣奉諭交保因無相當店舖蓋章致該生等仍舊在押在案茲悉陳國瑞等又在廳具詞略云學生等旅居異鄉苦無親友難覓商號蓋章可否請求廳長破格恩賜將生等交尋常保人具保免得商號蓋章等語譚廳長據禀後以案關重要據情申詳大部請示辦理 
[逆倫案之近訊]  
　　浦東三林塘逆倫案經地方檢察廳偵查完竣起訴審判廳請求公判前日經審廳判刑庭推事堵福曜開庭飭提兇犯張欣生張徐氏朱健臣朱潮生趙杏仁等到案開始預審並傳屍妻張康氏屍弟張安仁屍子張燡生屍戚趙紉之及與有關係之要證吳貴生任關林朱巧林趙望官孫德鈞王子才等到案備質是日下午二時開庭至六時退庭少憇晚膳後復又開庭至半夜二時始得訊畢 
聞是日因人證衆多僅訊得大略訊畢堵推拿事命將張欣生等還押餘人飭回昨日該廳又派法警下鄉搜查證據並補傳人證定於星期一（九號）繼續審理云 
　　又聞是日預審時牽及某醫生並某幼女等業由刑庭出票往提尙有南巿某米行執事楊柳君前在檢廳保釋此次傳未到案現正着保交到並聞九號續開預審時勒傳湯蘊齋到案以便追詢張欣生所有財產何時交與保管如何接濟欣生在逃時用途云 
[北河南路刦案盜匪之訊判]  
　　北河南路六百四十八號門牌九如廣東食物店於上月十七號夜半被盜糾黨持械侵入刦失價値一千二百六十二元之金珠飾物銀元後由虹口捕房華探薛阿林江標協同西探目康仇在北四川路仁智里一百七十號屋内拿獲關係人李福根林炳楊蘇文卿容臣四名解經公共公廨命押候查明訊辦並經麥警務長懸賞購緝本案逸盜簡富王清福（即王三）兩名懲究各節均誌本報茲悉捕房已在城内某銀樓吊出原贓金鐲兩副特於昨晨傳同事主人證將在押之李林蘇容四人解至公廨第二刑庭由陸襄讞會同日副領事林出賢次郎升座訊據捕房代表費斯福律師及中西包探分别陳明本案經過一切情形繼由九如店主粤人歐恒投訴是晚與妻唐氏曁一夥友在店先見一人入店云欲購買糖菓五角乘間出示手槍恐嚇其時又見四人擁入一匪執槍向妻阻止聲張三匪各執利刃迫令我等至後面小室内以繩綁住手足復被用舊手巾㩙入口内然後將我等負至灶披以一匪持械看守餘均登樓入室將金鐲三副珠花兩朶金練兩條以及金戒金表等飾物與銀元鈔票小洋搜索殆盡又將各種點心食物大嚼一飽始從容而去云云又由歐恒之妻唐氏及其夥徐姓相繼上堂證明被刦情形所言與歐恒相同旋由問官命將捕房所錄李福根林炳楊兩人在捕房供認夥刦不諱之供詞誦讀一過而李林兩人亦同稱此確係我等在捕房所供但此事實由在逃之簡富王三與一不識姓名之人起意蘇文卿容臣兩人當時旣不在塲事後亦未分贓且該兩人與我等素不相識等語質之蘇文卿供向爲庖丁與李等均不相識日前至仁智里一百七十號係尋友人何少堂因我有病欲央何爲替工致被誤拘容臣供稱向業木匠來滬已三四年一百七十號屋内之小總會係同業組織簡富嘗至總會數次故與認識李等則素昧平生等語問官核供磋商之下以蘇容兩人對於本案無關着分别具結開釋李福根林炳楊旣經供認夥刦分贓不諱應令押候備文錄供詳解護軍使署按律懲辦 
[商界聨合會開會併記]  
　　南京路南京路商界聨合會昨日（六日）下午四時開職員會正副會長鄥挺生余華龍孫紫臨及王才運王廉方等一律到會公推孫紫臨主席蔣夢芸紀錄首議總聨合會來函九日休業案先由主席將來函宣讀一過議决准照來函辦理惟誌恥不在外表張揚重在默會故除休業外另印單張一張文曰［休業一天在家默思］分發各店揭貼并推蔣夢芸起草通告全體休業一天之公函申説默會之意旨王才運王廉方余華龍萬選青葉守業等爲委員分赴各店勸導次議大豐公司來函請禁輕質銅元案議决函請當道籌設妥善辦法俟有法後再核次議週報案鄥挺生提議週報經費可由本路各公司量力捐助主席付表决多數贊成通過當推定孫紫臨陳月夫及南洋公司代表爲捐欵委員即日起分赴各店捐募議至此已七時餘遂散會所有不及討論之議案將於下星期五再行召集職員會討論云 
　　浙江路浙江路商界聨合會昨午二時開會除該會之會職員到會外并有愛克界等路商界參加約近百人公推會長蔣榮夫主席評議林仁政紀錄（甲）主席報告本外埠來函討論輕質銅元及米價增漲等事（乙）林仁政提議銅元之輕質半係私貨可否减作八折扣算以杜私運張奎庭陳稼葆費良衡夏瑞祥附議謂連日大小商店對付銅元困難已極互有討論僉以今日到會者尙不能認爲多數應發通告共同討論王秉桂謝芝琴附議表决結果函告南北商會秉公維持一律贊成（丙）藍經之提議近日粳米巿價日漲皆因奸商持轉口護照派司以皖秈易蘇粳水陸偷運所致宜請負責長官迅委妥員遴派認識米色者嚴密查騐以杜私運但積米倉事應函懇本路及他方殷實者贊助以爲一勞永逸之計俞伴樵李梓青蔣耀泉附議衆贊成（丁）余衆孚提議房東加租大小商業住宅皆受影響應請公决結果由會再函懇房東收回前函大加體恤酌予少加以顧賓主之誼（戍）于葆元提議近日搶案時聞本路厚餘當一案迄今未有破獲應請公决辦法王思樑黃賢麟沈家鳳附議結果由會函請工部局及麥警務長加派巡捕防衛（已）孫鏡湖提議本路選舉一事 
關係會務進行應付公决楊永福石祝三邱友笙馮蓮塘互相討論表决俟下禮拜五日開一全體大會藉籌進行方法六時許散會 
 
 

Page 11

 
 
[外洋輪船進出口行程紀]  
　　藍烟囱公司之替笛何斯號由美國紐約開來星期二可抵上海進口貨極少到申後停泊二天便須開還利物溥 
　　是本郵船會社之敦賀丸係行駛中德一路者現已由亨堡開出將駛抵星加坡方面本月十八日即可來申該輪進口貨聞有一千四百餘噸翌日即須開往橫濱 
　　維昌洋行之貨輪蘇門搭臘號從瑞典開來原定本月十日可到現得來訊謂須至出月之二十五號方可進口云 
　　提督公司之紐約班輪倍爾福挨號此次係第一次由美開來茲得該輪電告謂二十五日便可抵申 
　　太平洋郵船公司之寰行世界班輪茲又派出東方進口號由三藩巿開來因其折赴之地點極少故必須至下月十五日來滬 
　　中國郵船公司之南京號已自本月一號離美回華現得來訊將於二十九日抵申又有現往星加坡之中國號則定二十一日開赴舊金山 
[國内輪船運貨進出口之調查]  
　　進口貨（温州）招商局之海晏輪船昨自温州來申裝來金柑六百四十二件鷄蛋八十簍毛茶四百八十簍猪腸五十桶木頭一百根茶油五十桶箱板七十八件雨傘二百四十八件烟葉二十件布絮八十六件布袋十件木柴一千一百擔青炭八十三簍藥材四十四件青田石七十二塊棉子十二包烟絲二十五簍草蓆二十四件猪油五十桶松油三件餘爲雜貨（長江）昨日太古公司之黃浦號從漢口裝來白米八百六十九包芝蔴一千零四十五包菉荳菜子七十四包桐油一千五百八十桶木板五百件冬菜一千零九缸烟葉六十五件夏布二百七十四件鬃毛一百三十九件羊皮一百九十一件花衣一百零四件藥材九百八十八件烟梗絲九十八件荳餅五千二百三十張皮酒二百四十八桶土酒一百四十二罎青蔴三百三十五件鴨毛髮一百十六件牛皮三十件餘爲雜貨又招商局之江華號亦自長江裝來絲草一千二百八十八件花衣三百件黃紙一百九十件蛋黃一百十六桶水硍四十四件紅茶九十一件水烟三十箱黃豆一百五十包牛角二十六件金菜蚶子四十九件彩蛋五十缸絲綢棕片四十四件姜黃二十件雜貨二十件又江永號亦裝來花衣九百零八件黃紙六百七十五件鬃毛二百八十件生漆二十四桶水烟一百十九箱桐油二百九十桶白米二百四十包牛骨皮二百二十八件布一百二十件絲綢四十二件夏布一百三十八件青蔴二百八十三件烟葉七十二件瓷器八十二件雜貨六百件 
　　出口貨（烟津）招商局之新銘輪船昨日裝往烟津之貨有麵粉一萬二千三百包洋布三百四十七件水菓三百四十七桶紙頭七百三十一件茶葉五百九十簍胡桃一千二百零七包白米　 
八百六十五包土酒九百零九罎鐵器五百八十件白礬一百包糖一百八十五包花衣六十三件紙邊三十二件雜貨一千二百十件又太古之順天號裝往天津威海衛計麵粉二萬三千一百包胡桃二百三十三包疋紗二百七十八件苞米七百九十三包生鐵四千一百六十五件桂花二百五十罎皮蛋五十缸土酒一千三百五十罎糖二百二十八包竹木三百件雜貨八百四十件（港粤）太古公司之鎭江號昨日裝赴廣東有土酒四十罎藥材七十三件烟葉五十件參二件炮竹五百零九件棕衣五十件茶葉十箱雜貨四十三件裝往香港有炮竹一千二百二十件藥材五百四十二件草蓆五十件茶葉九十七件青蔴六十八件棗子三十包水硍五十件（福州）招商局之橷濟號昨日裝往福州有生梨一百七址簍洋布二百六十五件黃荳一千零六十八包麫粉一萬注千四百包青蔴一百五十件生鐵一百九十七件茶葉一百四十七箱石羔一百五十擔土酒六百五十罎洋燭四百箱肥皂五百四十箱雜貨一千一百三十六件（寗波）招商局之江天號昨日裝往寗波計洋布一百十六件白米七百七十二包烟梗三十六件棕衣五十件藥材六十四件餘爲雜貨 
[美盛公司棉巿報告]  
　　中美新聞社譯美盛公司報告云上星期華棉巿况極堅定價漲二兩許此爲近來巿况之第一反動預料此後未必能再漲或將下向各處種棉消息如下通州數日來有雨於農人極有益下種尙少上海四鄉下星期間將起種浙江天氣極佳數日内將下種長江流域雨水甚好種植相宜可卜大好收成直𨽻山東河南陜西� 
山西尙無報告棉紗及疋頭巿况皆極旺本地及内地皆採辦棉紗不少有漲價之勢利物浦七月份棉價八．一四便士紐約現貨十二元九角二分孟買五月份貨二百六十九盧比華棉出口自一九二○年九月至本年四月共二十三萬二千六百零三擔 
[滬杭路新定四等客車票價]  
　　滬杭甬鐵路車務總管因體恤貧民乘車起見特准將從前該路所取銷之各站之四等車票於本月五日恢復惟票價略爲增加茲將上海南北兩站至各站之新定四等車票價錄下由上海南站至松江二角至楓涇三角五分至嘉善四角至嘉興五角五分至王店六角至硤石六角五分至斜橋七角五分至長安八角至臨平八角五分至艮山門一元至杭州一元至南星一元至閘口一元五分由上海北站至上列各站之四等票價較諸上南站之票價均多五分 
[昨日北火車站兩車頭碰撞]  
　　昨日（七日）滬杭路早班快車上之車頭由北站機房而出駛至分路口因候分路夫信號停車詎滬寗路倒車上之車頭從前面來致兩車頭在分路口碰撞滬寗路車頭撞出軌道兩面稍有損壞已由機務洋監工派機匠修竣矣 
[女青年會社會服務委員常會]  
　　前日（星期五）午後四時半基督教女青年會社會服務委員會在崑山路十一號半女青年會會所開常會開會秩序如下（一）祈禱（二）書記讀上次記錄（三）湯藹琳姜思仁兩女士報告往南通州事略謂爲本委員會會員將於五月十七日往南通參觀起見吾等二人特於前日先往南通探察一次現定到南通後一日參觀工廠一日參觀盲聾學校與孤兒院等一日則游狼山除本委員會員外董事部員及幹事亦可同去惟須於下星期二（十日）前報名並繳入報名費二元來往川資與旅館等每人須費十二元左右云（四）報告他項事件（五）散會時已六句鐘矣 
[中華續行委辦年會續誌]  
　　昨晨九時半中華基督教續行委辦年會仍在蘇州河新天安堂開會且准旁聽昨日專事討論新思潮各方面緊要問題發表意見者有誠冠怡女士．丁淑靜女士．江長川牧師．顧恩慈女士．與諸西國人士大致謂凡一新運動必有奸惡兩方面好者吾基督教當盡力輔助之領導之惡者亦當設法使青年男女知其所以爲惡之故且當扶助彼等不使之不拘好惡祗因新之故一味盲從致失人格又於此新潮中婦女問題實佔一重要位置但今日女子領袖甚屬寥寥當此時代更宜設法養成一般女子領袖以助此新運動成功且須有女子領袖解决女子各問題云十二時由新天安堂牧師Paslor　Rowland領禮拜並有演説由余日章博士繙譯散會時已十二時半矣 
[盜刦楊家宅居户]  
　　楊樹浦路附近楊家宅鄉民楊柏和楊芝生家前晚夜半十二句餘鐘突被盜匪十餘人用石條撞開大門一擁入内袖出鐵棍小刀嚇禁聲張該匪等即紛紛闖入楊等臥室將柏和家之綢布衣十五件金圈兩副芝生房内衣服數十件金耳環一只搜刦一空始携贓呼嘯而逸迨該管楊樹浦捕房聞警立飭通班中西探捕馳往追拿匪已遠去矣 
[南滙老額蘆地繳價之反響]  
　　前南川沙田分局專辦秦家驥密呈南滙老蘆田畝繳價辦法共分三種（甲）隱匿田畝每畝繳銀十六元（乙）有課無單之田每畝補價銀八元（丙）有單無課之田每畝補課銀四元南匯各法團各董事以此項老額蘆地公產與民業各居其半似此苛酷繳價辦法不能承認遂紛起電爭茲錄兩電於下［南匯縣農會地方欵產處勸學所教育會縣商會等五法團電］北京大總統國務院財政部南京王省長沙田總局鈞鑒南滙老額蘆地慈善教育公產與民業各居其半完納賦税垂二百年證據確鑿沙棍預繳鉅欵攘奪併吞前南川沙田專辦秦家驥勾串一氣假清丈爲名朦呈繳價苛酷辦法以處分官產者處分民業侵害人民產權擾亂地方秩序羣情惶駭各法團公開大會僉以此案内容黑暗弊害甚大籲請立予取消徵集民意重訂清丈妥善辦法以蘇民困而維治安迫切待命江蘇南滙縣農會等五法團叩 [省議員陸以鈞等電 ]北京財政部南京王省長沙田總局鈞鑒前南川沙田分局密呈清丈南匯老額蘆地一案專辦秦家驥聞受沙棍運動編訂繳價等條致准棍徒丁若蘭徐紹慶陸秋田等預繳報領是認民產爲官產混淆性質偏苛病民前經本邑勸學所等呈奉大部認爲窒碍難行下令覆議現專辦勞緯章急擬開丈未將窒碍難行各條與地方妥議重訂但繼任人員必欲堅持秦家驥所定一縣單行偏苛辦法則南邑法人私人皆將破產不啻助本地沙棍與外縣富豪攘奪人民納税完糧世世相承之恒產南民何辜獨受非法侵害不知人民財產約法有保護專條况秦訂辦法未經立法機關通過人民亦無絶對服從義務謹代表民意籲乞鈞座撤消秦家驥朦呈清丈南滙老額蘆地責令繳價原案重訂妥章以杜騷擾而維民業南匯省議員陸以鈞巿鄉經董陶元斗各善堂經董傅恭弼等叩 
[少年宣講團徵求報告]  
　　本埠少年宣講團十届徵求現已結束各隊徵求成績報告於下（一）生發隊一○四分（二）龍超隊七二分（三）夢世隊七二分（四）梅嶺隊五二分（五）雲翔隊四八分（六）雄才隊四八分（七）鷓鴣隊四十分（八）維平隊三六分（九）成龍隊三六分（十）硯　 
香隊一二分（十一）立順隊八分聞該團定於本月十五日假普益習藝所開會歡迎新團員云 
[約翰同學會懇親會預誌]  
　　本月二十一號爲約翰同學會懇親會期懇親會委辦已着手預備一切分送知照單准是日下午二時在母校開會風雨不更凡與會員由電車前往者至靜安寺站均由汽車接至校門此次委辦均係新手預料是日與會者必衆也 
[青年會消息]  
　　今日（禮拜日）爲萬國商團參聖日四川路青年會定於上午十時半備有茶點歡迎中華隊全體隊員並請救主堂牧師朱葆元君演講是日救主堂暫停禮拜一期該堂全體教友統往青年會禮拜云又今晚七時半青年會敦請前聖約翰大學神科畢業鍾可托君演講［中國之希望］鍾君嘗任南京聖公會教牧有年近方調滬任聖彼得堂教職届時演講當有可聽入座券在該會事務所分送 
[坤範女學舉行國恥紀念會]  
　　梅白格路坤範女子中學於七日下午二時舉行國恥紀念會學生到者二百餘人由梅頌先主席報告國恥詳情説畢即由全體教職員率領學生至味蒓園攝影並於星期一（九日）休假一天以誌紀念 
[十人團之五九紀念會]  
　　法租界南洋橋中華救國十人團聨合會爲五九國恥紀念會舉孫道勝翁國勳朱昌利任矜蘋蔣志鴻等五人爲籌備員現已籌備就緒昨日具函致各會員定於是日（九日）晚八時開國恥紀念會 
[西書同業永志會開會紀]  
　　本月六日（即星期五）下午二時西書同業永志會在會所開會公推周生發主席劉仲英紀錄當由司庫周生財報告春季收付賬目畢主席提擬五九國恥紀念辦法公决全體休業一天各下半旗以表示毋忘國恥云 
[洗衣同業公所開會紀]  
　　洗衣同業公所在法租界福照路愛仁里九號開代表會到會者方雲龍俞雙餘朱漢虎鄭然浩周寳卿等共百零八人公推俞雙餘爲臨時主席推方雲龍爲記錄首由主席報告經過情形畢盛愛通提議本公所辦事職員不敷請各代表多推數員來所辦事主席付討論何阿春發言本業人衆代表等一時難以推出請主席提出付衆通過遂表决又主席提出辦事職員張崇興俞林根俞亮　 
木林世昌等共三十一名付表决通過又王永水戴自寳同提行規條件共計十條主席付衆代表討論因時已晚請主席再行訂期開議遂宣告散會已五時半矣 
[證劵物品交易所消息]  
　　上海證劵物品交易所昨日揭示四則第二百六十號云第五號經紀人陳冕卿君來函請求兼營證劵現期買賣業經本所承認自五月六日起第五號經紀人准其兼營證券現期交易又第二百六十一號云麵粉交易所股因須徵收急追證金前巿三盤收盤買賣暫行停止又第二百六十二號云麵粉交易所股之本證據金五月九日起每股改爲十六元又第二百六十三號云麵粉交易所股五月七日止所有現存買進者之增加證據金每股加收二十元五月九日起新買進者其增加證據金每股改爲三十元 
[雜糧油豆餅業交易所消息]  
　　上海雜糧油豆餅業交易所昨日通告各經紀人云逕啓者爲議大有廠餅事特開職員緊急會議定於明日下午一時（即星期日）在本所北巿場開會務希撥冗到會不勝盼切之至又該所經紀人公會昨致各行號函云逕啓者接准本所酉字第十二號函開本所股票價格日漸加漲本證據金亦應隨之加增因議如每股價格漲至六十五兩買賣雙方須納本證據金十五兩漲至七十五兩須納二十兩再五月九日爲國恥紀念休業一天惟追證及抵直了結等事仍照常辦理除公告外特此函逹務希轉致各經紀人查照爲荷茲又查悉大有廠餅棧單面蓋有此單不准入交易所等字樣因此收貨方面滋生疑竇應如何辦理之處務請訊速會議示復因一經開巿即須有一定之辦法也等因到會除分函各經紀人外相應轉逹務希查照 
[西商春賽跳浜記]  
　　昨日（星期六）爲旅滬西商春季賽馬跳浜之期預賽西人咸於午後一時十五分整轡齊集於跑馬塲開始比賽至薄暮始畢茲將得標者依次錄下第一次四馬西人大格立師代西人小顆子黑色衣帽灰馬勝第二次十馬西人考芬代自來火行藍色衣帽黑馬勝第三次十二馬西人海爾代瑞記洋行藍色衣帽青馬勝第四次八馬西人卜魯那代西人奥爾培（跳浜）黃色衣黑色帽黑馬勝第五次八馬西人强生代怡和洋行黑色衣帽黃馬勝第六次十二馬西人大拉師白色衣帽青馬勝第七次四馬西人大格那湖色衣帽黑馬勝第八次十四馬西人大格那代麥邊銀行黃色衣黑色帽黃馬勝第九次十二馬西洋人代中庸洋行湖行衣帽花馬勝第十次四馬馬夫顧麻子代西人史賓斐醬色衣湖色帽青馬勝 
[測量南巿城内各街道]  
　　滬南工巡捐局姚局長茲爲規定南巿及城内各街道並大小各弄路面寛闊一定辦法起見特於前日起派令測量員司分投測量該管各處未展寛之街道小弄現下路面若干寛闊均應給具圖説詳細註明一俟測繪竣事即當規劃街弄路面之一定寛闊再行呈請松滬護軍使核定後以便佈告各業户於翻建房屋之時務須一律讓進藉以便利交通云 
[華商電車定期改築雙軌]  
　　華商電車公司現擬將南半城之中華路等單軌鐵道改築雙軌前在愼昌洋行定購鋼軌已由美國運滬現定本月十五日起將中華路王家闕路至望道橋並薛家浜往南至南車站等處僱工加築雙軌一經築成則電車行駛可無守候之繁交通得以利便云 
[舊房延不翻造之取締]  
　　滬南自十六舖迤南一帶裏外馬路直逹碼頭舊滬軍營爲止因民間所蓋巿房形式不齊以致路線寛狹不一實於路政交通諸多不便滬南工巡捐局長姚石蓀曾於去冬董事會時議决訂定路線寛廣尺寸俟民間有翻造房屋時須將兩面路線騰出以便交通在案乃各業户聞此消息凡有舊屋延不翻造往往取巧改爲修葺以避讓進地位事爲姚局長所知凡請修葺舊房執照者槪不准領昨日有豫興竹行具呈爲請修豐記碼頭晋興竹行屋基等由當經姚局長批示云呈悉查晋興行之屋現已拆卸殆盡損壞不堪實屬無可修理如能翻新建築遵收路線自可照章給照來呈僅請給予修理執照礙難准行此批 
[昨晚廣東路之火警]  
　　昨晚十二時許廣東路棋盤街西首廣東人開設之萬安祥爐竈籘來雜貨店樓上忽報火警霎時冒穿屋頂火勢飛騰異常猛烈經各段救火會會員驅車到塲奮力施救得熄累及西鄰大生烟店東鄰履祥德記鞋莊云 
[新世界抵欵已還清]  
　　新世界興業公司前由總理陸錫侯出面將全局在花旗烟公司抵借香烟一千箱作洋十六萬餘元後經舊股東聨合會屢次開會已於禮拜四日籌得的欵將抵借欵項還清全局續回由股東聨合會中人管理一切並擬訂期再開股東大會報告一切云 
[昨日公共公廨訊案紀]  
　　昨晨公共公廨民四庭由李襄讞會同英包副領事訊理民事案四宗如次（一）裕慶堂訴鄧雨生不還借欵案前經訊明此案借據係郎孟松搆造揑名控告己復於暗中教唆譸張爲幻故已判决註銷茲郎又延律師投案要求復審經問官將前次訊悉郎孟松使人到堂供述情形諭知該律師並將其呈案所謂之新證據擲還［結果］不准復訊（二）婦人高蔣氏訴與其夫高際堂離婚並請追奩資及赡養費案業已判决着被告付給原告洋四千元並每月津貼一百二十元茲被告遵判將四千元之欵交案而原告律師亦到堂聲明津貼一項係久遠而非暫時請求將被告交保以免津貼有中斷之虞［結果］繳案銀四千元給原告具領以後月費該被告按月照付毋庸交保（三）婦人嚴董氏訴其夫中國銀行行員寗波人嚴惠鋒抛棄不顧請求離婚案［結果］原告律師請求將案註銷應予照准（四）大通號與陳桂記因賣買棉紗出貨糾葛互控損失案［結果］改期續訊 
[指控掯贖飾物案尙須定期宣判]  
　　曾入葡萄牙國籍之潮州人鄭定記在公共公廨呈訴宏昌質舖經 
理洪御逹將值洋八百七十五元之金珠飾物向質洋一百三十元並未满期掯不放贖等情迭經公廨訊供判候會商堂諭宣佈在案前日午後届宣判之期由代理葡副領事德爲理氏蒞廨與原審華官關讞員在領事憇息所磋商堂諭約有二小時未能同意故未升座宣判嗣奉傳諭兩造候再會商定期宣判 
[寺僧變產抵欠之飭查]  
　　龍華寺住持僧元照等因該寺大加修葺之後虧負頗多擬將該寺附近及日暉港一帶寺產民田六七十畝一律出售得價還欠誠恐有人出而反對因投縣公署呈請備案並出示曉諭等情沈知事據禀後以所呈各節其中有無别情令飭上海巿經董陸松侯查明禀復以憑核辦前日陸經董遣人往唤元照即日到巿經董辦事處問話 
[法官渡浦驗屍]  
　　南二十四保三圖鄉民何阿長何金生父子投稱胡小妹（即胡氏）遭伊叔母胡陳氏（即胡姚氏）胡錫生母子兇毆受傷倒斃該氏家中請求騐究等情已紀昨報昨晨地方廳譚檢察長委派郭檢察官沈檢騐員等渡浦前往列四圖地方屍塲相騐當據該氏母子同供胡小妹是我姪女雖許全生爲妻此次成親男家並未前來知照故向小妹並全生等詰問有之並無恃　行兇此次小妹實係染病而死何阿長父子乃藉屍滋擾求察問官得供即命將小妹屍身舁出置放平地如法相騐當騐明小妹左肋下並頭上後腦等處委係受傷後因病致斃塡明屍格判令屍翁何阿長屍夫何全生備棺收殮胡姚氏胡錫生母子等交法警一併帶回檢廳候究迨郭君等返滬回廳已二下鐘矣 
[籘箱内抄獲烟土之科罰]  
　　王裕生日前手携籐箱一只内藏烟土十餘包行經法租界小東門地方適爲巡街捕查見以其形跡可疑上前將箱開看抄獲烟土連王帶入捕房管押昨解法公堂請究先由捕頭上堂禀明前情並將烟土呈鑒詰之王裕生供民人向在某輪船爲水手此項籘箱係由客人令民人送至某處實不知内有烟土餘供支吾中西官判王罰洋七十五元充公烟土沒收 
[售賣鴉片連同二房東併罰]  
　　法租界小東門捕房捕頭偵悉居民孫阿福家將餘屋轉租與沈掌全何福星兩人私設烟榻容人在内吸食鴉片實屬故意違背禁令爰於前晚帶同包探暗差捕數名前往抄出烟槍七支烟具甚夥一併帶入捕房諭令管押昨解法公堂請究先由捕頭上堂禀明前情詰之孫阿福供認將房屋轉租與沈何兩人沈何兩人供認私賣燈吃中西官判何沈兩人各罰洋四十元孫罰洋二十五元充公烟具沒收 
[違犯煙禁之科罰]  
　　廣東人姚生在虹口武昌路五百八十六號門牌屋内私售燈吃洋烟經該管捕房華副捕頭訪悉率同中西包探往將姚及烟客羅坤吳阿培李阿紀何屈等拿獲連同烟具帶回收押昨解公共公廨中西官訊明違禁屬實判姚罰洋三十元餘人各罰洋三元充公烟具銷燬又粤人陳朱袁阿四葉四李利生李阿昌等因在乍浦路四百七十四號屋内開燈吃　鴉片被捕昨解公堂訊實判各罰洋三元充公抄出烟具銷燬 
[搜獲行人身畔烟土]  
　　張金桂在裏虹口街代人運送鴉片烟土三大包被閔行路包探薛正昌侯松山二人查見以其形狀慌張上前盤詰並在張之身畔搜出前項烟土遂帶入捕房禀明捕頭押候解廨請究 
[希圖遞送煙膏與押犯]  
　　甬人毛阿章身藏鴉片烟膏一盒在甘肅路新署女押所後面窗下徘徊觀探欲圖遞送與押犯被二百二十九號印捕查見詰悉前情將毛拘入捕房禀明捕頭押候解究 
[施打嗎啡針之押儆]  
　　住居虹口東桂芳三十四號門牌之高士標由其母傳授代人施打　 
嗎啡針爲業其母前經捕房拘解公共公廨訊辦而高非但不知警惕改業且添雇顏少軒帮業日前有人致函該管捕房告發由探將高顏二人拘獲抄出嗎啡針四枚嗎啡水一瓶以及其他器具昨晨解由公廨中西官訊悉前情以被告不應營此非法事業判高押西牢三月顏押一月示儆嗎啡針等器具沒收 
[狎客竊妓飾物案展期再訊]  
　　妓女徐第前在漢口長裕里賣娼時被狎客紹興人任伯川私取去値洋一萬三千二百八十元之金珠飾物鑽戒等件潛行來滬匿居九江路大雅旅館内經該妓報捕將任拘獲並在各當典吊到原贓解奉公共公廨訊押在案昨晨由廨提訊即據原告代表律師上堂譯訴前情並稱此項飾物原告於去年五月二十七號在漢口時被竊現承辦此案之西探因事離滬贓物尙未吊齊要求展期而被告律師亦表同意經張襄讞核供商之義副領事費君判任還押候展期兩禮拜再訊 
[鉅竊案之賞格]  
　　江灣路一號門牌洋人藍克生家於四月二十七號黎明時被賊竊去白金戒一只上有大鑽一粒値洋六千餘元又白金胸别針一　 
只上鑲鋼鑽一粒以及金銀珠寳瑪瑙鑽戒等件共値一萬數千金當時開單報告各捕房並各警局請求查緝在案茲悉公共總巡捕房誠恐贓匪匿居内地爰於前日備文移請淞滬警察廳令飭偵緝隊帮同協緝如能破獲原贓者賞洋一千元若起獲少數贓物者則按巿價估値给獎 
[行兇禁押二年]  
　　某報關行跑街張鳳林上月間在法租界地方被馮隆富等六七人各持器械扭住兇毆傷及頭部當由包探姚金福程富生巡緝到來查見上前將馮拘獲抄出鐵𨭪一柄帶入捕房管押一面將受傷人車送醫院醫治聽候傷痊再核在案昨因原告傷愈將馮解送法公堂請究先由原告張鳳林稱前有同鄉人李五七等兩人至商人處强借不遂以致挾嫌糾同馮等前來行兇是日若無包探等到來性命難保今蒙拘案請求重究馮隆富共實由在逃之朱福桂令民人前往帮兇因何仇隙不得而知求宥中西官判馮押西牢二年期满永遠逐出租界 
[誌謝]  
　　昨承中華圖書館惠贈第一百零八期［禮拜六］二册又商務印書館惠贈第七卷第五號［英文雜誌］二册又中華書局惠贈第一百零六期［英文週報］一册誌此併謝 
雜評二 
[否認與否决（訥）]  
　　政府之否認本不足信明明有其事尙以無其事否認之况乎烟酒借欵猶在雙方磋商之中磋商不成固無其事也磋商而成成在他日今日固不妨以無其事否認之然必待至有其事而後始起反對寗有及哉故我國人勿以政府之否認而不注意也 
　　議會在今日有何權力通過之案十不一辦否决之案依然施行此爲各省之常事况乎皖自倪嗣冲造成特别勢力迄今未見稍減八分米釐案之否决彼武人寗在目中皖人固不能以議會否决而遂視爲有恃無恐也抑更有言者皖人所苦之負擔新安武軍軍餉耳新安武軍一日不裁則軍餉之累一日不已今張勳旣欲以此新安武軍調彼管轄則皖人曷不堅請以新安武軍征蒙哉 
公布欄 
[江蘇高等審判廳]  
　　民庭判决一件蘇鍾綽與張模爲經界涉訟聲請拒却一案（决定主文）本件聲請管轄錯誤移送上海地方審判廳調查裁判一件鄭大囡與張介福因同居涉訟控訴一案（决定主文）本件控訴駁回控訴訟費師控訴人負擔一件張毓林與黃阿毛因聘物涉訟上告一案（判决主文）原判撤銷本案發還上海地方審判廳迅予更爲審判以上五月六日一件朱淦洲與魏寳傑等爲股欵糾葛控訴一案（判决主文）原判除關於各股東依據原立議單合同照股負貴部分外撤銷被控人等在第一審之請求及附帶控訴均予駁回本審訟費歸被控訴人等負擔一件趙桂春與趙龍泉爲贖田涉訟上告一案（判决主文）本案上告駁回上告訟費歸上告人負擔一件喬相爲析產涉訟不服上海地審應决定抗告一案（决定主文）本件抗告駁回一件陸英爲人事訴訟不服奉賢縣公署之批示聲明抗告一案（决定主文）原批撤銷本件抗告由本廳作爲控訴受理一件楊惠忠與葛其祥爲租屋及賠償損失涉訟訴一案（判决主文）本件控訴駁回本審訟費歸控訴人負擔一件陳福源與李錦林爲膳費涉訟控訴一案（判决主文）原判關於陳福源給還李錦林膳費部分撤銷陳福源毋庸給付此項膳費其他之控訴駁回本審訟費兩造平均分擔一件唐東生與董裕增爲領地涉訟控訴一案（判决主文）本件維持本廳本件二月十一日即時判决一件施榖貽等因田土涉訟抗告一案（决定主文）原决定更正本案控訴應由上海地方審判廳受理一件龔兆榮與龔頌穆爲　產糾葛控訴一案（判决主文）本件控訴駁回本審訟費歸控訴人負擔一件任恩湛與胡雲甲爲股欵糾葛控訴一案（决定主文）本件控訴駁回本案發還無錫縣知事公署迅予重行審判 
　　批示史劉氏呈批呈悉據稱該執行處命令以洋代據自與原判未合究竟該合同是否確係燬失仰候令交原執行處切實查明更以適當方法執行仰即知照此批律師劉雲呈批呈悉據請登錄仰候轉呈司法部核准令遵查來呈未據聲明住址仰即補呈備查證書錄費姑存盛鳴和等呈批呈悉仰候查明核奪此批以上五月四日 
[上海地方審判廳]  
　　判决主文（民一庭）一件判决陳梅生與陳阿毛因田單糾葛一案主文陳阿毛應將系爭糧田及管業印單分給一半與陳梅生執管陳梅生其餘之　 
請求駁回訴訟費用兩造各半負擔一件决定顧邦臣與趙福贖田聲請回復上訴權一案主文本件聲請駁回本案應由本廳作爲控訴案受理一件决定李思伯即李夢花爲輿李舒翹債欵糾葛不服松江縣批示抗告一案主文原批撤銷本案應由原縣依法審判（民二庭）一件决定李益祥輿嚴明章爲股欵涉訟聲明窒礙一案主文本件窒礙之聲明駁回 
　　批示一件金養甫收保周筱財由據吏查報該店并無牌號礙難准予具保此批一件沈張氏等狀請先予執行由狀悉該氏等如果確已遵判將屋讓出應令沈英標來案聲明方可憑借着即知照此批一件鄭符氏狀領契據由准領此批一件鐘貴生狀領欵洋由准領此批一件周仰高狀領賬簿由准領此批一件楊利生狀請銷案由狀悉准予銷案此批一件張永年狀請銷案由狀悉着即邀同張李氏來案訊奪此批一件徐惠中等狀領欵洋由准領此批一件張維翰等狀請銷案由狀悉准予　　　案方單業經函送寳山縣查　拍賣在案俟函復過　再予給領此批一件陶桂　狀請銷案由狀悉准予给領完案此批以上五月六日 
 
 

Page 12

 
 
   
 
 

Page 13

 
 
   
 
 

Page 14

 
 
自由譚　小説特刊（第十七號） 
論文 
[自殺說] [  厚生]  
　　飲酖自戕下愚不爲也矧操刀而自殺乎他事姑不言爰就小説一項以論之竊觀我國今日之小説界雖較昔稍有起色然小説社之破產者先後踵接推原其故固由於外勢之侵入他力之轉移實則由於小説之自殺也述如下 
　　一描寫之失實梅德林Mae 'erlinck者唯一新浪漫派New　Romanlicism之作家也其著述常含有神秘之色彩宜乎書中之事實與現實界背道奔馳然吾人讀其［蜂的生活］一篇其生活其習性其描寫之精微其命意之深刻無一非自現實界探討而成者也所以然者蓋欲證明小説作品爲藝術家思想之結晶非技術家魔術之誘惑藉以增進讀者之景仰保持作品之威信否則蘇州馬車達城内杭州車站處城外（皆我國某小説所載）神乎味乎雖以極靈活之筆寫極懇摯之情寫極玄奥之理讀者皆作爲蛇鬼神龍之聊齋志異荒唐怪誕之山海經存姑妄聽之之想此小説界自殺者一也 
　　二取材之不良今亦有冒牌寫實主義之黑幕小説家焉其主旨一味以揭破社會之黑幕寫描人生之神秘以致將社會間極不堪極醜陋之獸性的肉慾和盤托出猶自鳴得意誇口於著作林中不知所謂真正之寫實者必當經科學之洗禮天性之陶冶主觀之詳審於醜化之深奥處尋其潛伏之美譬若畫家之取景或取其色彩調和（優美）或取其遒勁蒼鬰（壯美）然後着筆自覺妙趣橫生幽峭深長今小説家竟眛於此食現實而不化此小説界自殺者二也 
　　三售價之高昻夫小説所以傳播文化改良風俗負擔文學上之重任發展各個人之個性非藉以謀利藉以巧騙也逎今日坊間出板之小説動輒數角或數元購之者煞費艱難又以爲不急之務遂作窶人環視之咨嗟售之者猶减價出售以廣招徠孰知主顧寥寥積壓不銷一遭失敗竟視發行小説爲畏途此小説界自殺者三也 
　　四措辭之非宜意爲主辭爲輔古文宜然小説尤甚今之作家則否惟斤斤焉於字句之間或則艷藻摛辭鋪陳满幅駢四驪六貌爲六朝作品或則　　格磔彫琢精鍊艱澀難讀詡爲秦漢文章然讀者不克終卷已奄奄欲睡轉不若讀糽樓水滸之百回不厭此今日小説自殺者四也 
　　是則吾人今後之努力自不能不從命意上結構上取材上事實上加意研求愼愼創作至於印刷方面不必精益求精要於校對如讐帙頁大小不必過事奢靡要於取價低廉蓋小説自有小説之價値小説之潛美不必徒事外表的形式美表象美以眩耀於主顧之前也 
批評 
[小説閒評] [  吳園]  
　　哈葛德Haggard撰神怪情小説極夥爲英國近日第二流小説家所撰哈氏叢書R.Haggard　Library中有諸種爲林琴南譯出若三千年艷屍記橡湖仙影迦茵小傳紅碓畫槳錄等率屬言情之作而以紅碓畫槳錄一書爲特佳此譯本文情悱惻纒綿余嘗介紹多至十餘友閲之昔年瘦鵑文藝談屑中有江陰曹家逹先生長詩賦之極哀艷足爲本書生色而新舞台所演之浪裡情人實亦取材於是考事實初有倫敦附近之白林其列村中一女郎即名毘亞德利斯者貌美而多才偶掉小舟遊海上邂逅一少年律師名喬勿利遭風雨覆舟二人胥溺女頻險力握喬勿利之髮因俱得救由是以才識相知定生死交愛好之私甚於伉儷而終不及亂蓋第九章中叙女得夢與喬勿和相會幻爲銀絲與金髮交糾勿釋之際陡來一巨靈掌握霜刃力斷此髮乃隨風入於幽渺之地而銀絲顫頭作聲如有所失又似歎息已而漸微至於不見已隱伏後來良緣息斷一死一生之意與十五章喬勿利之夢聞女之情歌二十二章女之夢赴喬勿利皆寫心電感觸之理微妙處近似紅樓夢八十二回中黛寳二玉之同驚惡夢以刀剜心生痛惟此則能就本地風光上加寫海若妖霧明愛神爲一始終不減於生死二界立意較彼爲高耳十五章記二人識夢後之問答 [喬勿利謂天下朋友之情乃結交至於如引則收局將如何者女曰斥去可爾喬勿利曰如潮有信者又將如何女曰更斥去之喬勿利曰識諸中心勿諼者又將如何女曰同盡可爾殆死之後則真到忘懷地矣脱化有靈：：： ]與紅樓夢九十一回載黛寳二玉談禪探意亦略相類而細膩處在十四章上載女之言曰二小時之暫彼此相隔憤勃至於如是一禮拜後之永别則情况又將如何 ]則口吻真似黛寳二玉所出矣嗟夫黛寳二玉以寳釵爲中梗乃致不得諧伉儷喬勿利以旣娶婀娜利亞乃不得重偶毘亞德利斯此其間雖略異致作者之思想實隱隱以一夫一婦之神聖愛戀爲提倡則同（從普通小説做法在舊社會不妨使釵黛二人同偶寳玉不然而必欲使去其一此作者之立意高超處爲普通小説所不及者此意得之於余友冰嚴）黛玉見棄於鳳姐以鳳姐欲成寳釵輕黛玉之傲性毘亞德利斯見憤於女兄伊里沙白以伊里沙白欲與傖富大隈婚憂女弟之見 
奪誣與喬勿利有私乃致二人皆迫而就死傷哉黛玉臨死且怨寳玉是其心未諒寳玉之真誠尙未甘於情死毘亞德得利斯已知喬勿利之深情故甚解脱臨死猶曰 [喬勿利聽吾言吾爲汝死也毋論上天下地必留此精爽待君相見 ]黛玉鮮勸寳玉留心時務毘亞德利斯數懇懇以喬勿利成名立業爲勉（見二十一章二十九章）若以通人眼光觀之必謂黛玉較勝若以新人眼光觀之必謂毘亞德利斯較勝我皆韙焉其理又安在請先質諸讀者諸公二十二章叙二人剖見肺腑二十七八章叙女之隱别喬勿利悽戀之情深切難言令人觀之欲喜欲泣徒呼荷而不能已嗟夫喬勿利之怨偶婀娜利亞蠲其愛情但識以鑽寳炫諸跳舞塲卒死於彼此足警海上社會之求偶者亦足以令愚侈婦女之變計毘亞德利斯之愛敵大隈雖有愛情不能負才學乃類於傖父宜乎爲毘亞德利斯慧眼所不肯垂青也 
談叢 
[小説叢談（十三）] [  寂寞徐生]  
　　封三孃厀下有嬌女未有不願其得佳偶者才色門地如十一孃何慮無快婿而乃以父母鍾愛之身私詐孟生至於死生於女伴之手而卒犯多露其禍蓋始於水月寺孟蘭盆之一會纎纎膜拜之中如封女者天下良多自謂不破色戒道成昇天吾必不信 
　　張鴻漸美婦賢媍皆非易得竞美且賢哉天壤間能有幾人月老赤繩又未必擊著風雅士鴻漸何幸而得方氏顧好合期以百年而人濤幾何即半之而何難遂乃復厄之以逋逃别離十五六載曾不得終一宵歡會造物之妬佳偶也如是哉 
　　美國名小説家亞倫坡小影 
　　亞倫坡氏Eagar　Allen　Poe爲美國名小説家之一善道神怪譎異之事短篇有［徐琪亞］［心聲］諸作筆力千鈞剛勁不凡亦能偵探小説惟所作無多英國柯南道爾之作福爾摩斯即效法亞倫坡云氏亦工時以詩人名 
　　兩錢朋友通財之説寒士視爲宜然不知輕肥之故舊此説久不欲聞矣夫共嚴夕之文字交一舉手而立可致乞其小周給亦即拂衣而去然則圖永好者可輕言阿堵哉 
　　真生居高位掖厚資者聲色貨利之念無時無之富然後貪人不厭其貪且有願見顏色此不得者矣狐之走避賈子　　正　 
以其貧民耳不然何以化砧爲金旣富而厚而乃時至其家乎 
　　何仙宜列一等而竟置四等則必有宜置四等而竟列一等者人見其一等也莫不致敬曰此素負文名之朱文宗所拔士也然則見知於論文壇上之仙究不若見知於乞食幕中之鬼 
新話 
[獲諾貝爾文學獎金的窮小説家韓生] [  厚生]  
　　文章憎命學子寒心詩窮益工小説亦然挪威小説家有韓生Cout　Hamsum者於一八六○年生於洛謨Lom四歲時至挪威北海岸之島嶼名羅福丹Lofalen地頻北極氣候劇寒家境奇窘遂手任操作歷二十年之久一八八六年赴美之支加哥Rhicngo亦未得志曾執　荷耜往來畎畝之中一車兩馬身充執鞭之役然天性好學反把卷不釋因以曠職見黜遂流爲失業之游民後歸挪威以捕魚爲生著有北美的文化生活於美人之生活殊有憤烈不平之餘思蓋藉以稍抒胸中之傀儡耳至於小説作品其叙述理想家之貧困聊倒涙灑窮途者則有餓者行於世其摹描男女間之戀愛若即若離者則有Pan傳於後劇本則有［國家的門］［僧士文逹］詩集别有野唱(The　wild　chair)西一九一三年出版之［當時的兒童］一九一八年出板之［土著］兩小説亦皆膾炙人口宜乎於一九二○年十二月十日承受一九二○年諾見爾文學獎金四萬八千金圓也韓氏今年才六十一英諺云Knowledge　is　poweroo學術其可忽乎哉 
瑣錄 
[説林拾雋（一）] [  絜廬]  
　　小説者人生之鏡也使其鏡忠於寫照則即留人間一影片（章秋桐雙枰記） 
　　天下事之真相恒在理想之外（同上） 
　　由愛生悔由悔成恨由恨致死則一夕之良緣足釀終身之惡果（同上） 
　　當此曉光明媚中而男女相遇於無人之境其勢之危殆無倫比擺倫大詩家曾言美人遇其心所悦之男子於月下似月輪有爾許情魔能使人顛倒（橡湖仙影） 
　　夜雨紅樓此情日日如昨（禮拜六中櫻唇語墮） 
　　定情之事願第一次即爲第末次（同上） 
[説林拾雋（二）] [  韋同芳]  
　　少年之人殆如瓜皮之舟不能載情稍稍承受即搖搖不能自主（情影） 
　　世間定例殆無例外之可言有例外者正所以自壞其例（佛國寳） 
　　愛情之爲物相映至靈逾於閃電（情天决死） 
　　人生惟努力進取乃能償其所苦（绦巿重蘇） 
　　天下事睢情乃能役人（翡翠冠） 
　　情愛一事實具無上之能力苟爲所覇覊縛法唯直受聽命無足抗也（魔足） 
　　（以上見福爾摩斯偵探案全集不受酬） 
小説 
[孫青巖先生的一生] [  楊小仲]  
　　孫青巖坐在寫字桌邊面前攤着一張雪白的紙手裏執着墨筆低着頭一行一行的寫下筆落在紙上簌簌的作響他的兩隻眼珠逐着筆尖一上一下的不停口裏喃喃自語他的手和機器一般越寫越快紙上的字一個個的從筆尖上吐了出來頃刻間一大張紙上已經黑了一半他頭抬亦不抬全副精神都貫在右手五個指頭上動而流利的眼光幾乎要穿過這張紙他的意思還嫌手慢他曾想過許多方法欲加速他的手力但是上帝降生他的時候他沒有要求多給他幾個指頭所以他的能力亦限於此了 
　　孫青巖是個有名的著作家筆是他唯一的工具書房和寫字桌就算是他的工廠了他除了病到不能起身的時候他總在他的工廠裏勤勞而辛苦不停的工作 
　　他自十八歲從學堂裏畢了業就習成這樣工作現在將近十多年了他的著作連他亦不能明白共統有多少他亦沒時間去讀他自己的著作譬如工廠裏的工匠那裡能用遍他的製造品　 
呢 
　　他的手和臂除了執筆以外其餘都成了不自然的姿勢他的眼光一年一年的和紙筆尖接近胸部受桌沿的抵抗一天一天的向裏面收進他的背把地位讓了出来漸漸的望外曲了他的面皮受紙張的傳染一天一天的泛白然而他仍舊不停的工作 
　　他時常笑着向人説不料我一生事業就在這筆尖上面 
　　孫青巖到四十歲就病死了他將死的時候對他兒子説左隣筆店是我最至交的朋友開的我平時用筆都到他那裡去取但登了賬却未曾付錢這錢必須還清的因爲我一生事業就是在這筆上的 
　　他兒子將這賬算清共用了上好的筆四百多枝要三四百元才够還清他勉力儘他家所有還了清楚他重要嘆口氣説［父親一生就算替筆店做生意了］ 
　　他的妻亦正好嘆氣暗哭接着説［你父親一生做了筆的奴𨽻他連一些還不明白呢 ] 
　　瘦鵑按此作沈痛已極足爲吾道中人寫照鵑傭墨十載心血浪抛自維壽命度不出四十以外鹿鹿半生終亦爲筆店做生意而已悲夫 
[自由談之自由談] [  鵑]  
　　義俠小説爲味至永而描寫亦殊不易苟能以生龍活虎之筆寫生龍活虎之事躍躍紙上令人讀之恍覺月黑天高有俠客仗劍而至自爾神王然數年以還未見有此等著作也曩者傭墨中華書局嘗譯［無名大俠］一卷凡述六事頗曲折有致惜未付刊予至今念之 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[一週世界大事撮要（圓）]  
　　倫敦高等會議致德哀的美敦書 
　　爲迫索賠欵也限十二以前承受 
　　五月一日爲德國履行和約義務之限期故英法兩國當局即於四月下旬籌備催促之辦法並開非正式談話會於英國之海愛斯地方接洽意見而德國則亦對美政府提出新案冀其居中轉圜經過情形之大槪已載前刊至入本週則幾全爲討論對德迫索賠欵之方法並準備及期不履行時應取之軍事行動矣三十日協約國之高等會議開始集議於倫敦第一二日英法意見即呈參差蓋英國主張先對德國提出一種要求予以短促之限期若不依從則實施懲戒辦法法國則以爲空言太多無補事實不如立即行動所謂立即行動者即謂至五月一日猶不履行和約條欵即不必再提哀的美敦書直接佔領萊因河東岸地可矣英法兩函對於進行之手續主張旣異比國乃提出一種新計畫欲設法調和其間至三號卒將德國繳付賠欵之方法與時期議定草成哀的美敦書交與賠償委員會限於六號以前送逹德國而德國覆文則至遲須於十二號夜半以前送交恊約國如及期仍不依從則萊因倫佔領區域將展至無限期　 
萊因以東之魯爾區域與西飛利亞區域將爲協約軍佔據而海軍則將封鎖德國北面諸重要海口以强制實施收税制度德國處此危亟之秋其内閣及外交總長西門士頗望美國從中轉圜孰知上月杪對美新提案發出後美政府堅持協約國不表示意見時不即答覆之意至星期一日（二號）恊約國意旨顯露以後始遞答牒拒絶來文所請各節德政府對美談判之政策旣遭失敗乃有辭職之風説而在美政府則復表露允許加入大使會議及賠償委員會之意高等議會已致電邀請矣美國之重行出場參預歐洲政治或即協助解决賠償問題之先聲而英國之所以主張先致哀的美敦書而不即直接行動者亦即爲美國留一預聞歐事之餘地也 
　　英國礦工罷工猶未解决上月一號開始之英國煤礦罷工幾經波折至二十二號政府礦主礦工三方面始得在商部當面談判形勢漸轉和緩解决已若有望具載前刊孰知開會一星期政府終不允稍增臨時津貼礦工堅持設立全國工資局與全國利益共同分配之主張談判卒致停頓礦主雖擬各返本區與當地礦工聨合會協商而礦工方面终不願再行投票表示意見調停無人煤礦前途猶甚黑暗也 
　　美國航工亦以拒絶减薪而實行罷工英國礦工爲煤礦歸還私有礦主减輕工資罷工月餘猶未有恢復工作之希望而美國航工亦以罷工聞矣初美國航務部總長以運費低抑擬將航工工資减少百分之十五以資彌補航工聨合會不允減資乃於五月一日開始罷工受其影響者有工人十二萬五千名船隻二千艘之多聞航務總長於其減薪之主張猶不願有所通融擬召集公民投効航業使船舶照常通行云 
美國議員團視察中日韓三國之報告（十）（一） 
[（十一）韓國之游（續前）]  
　　日人禁止韓民開會歡迎 
　　團員與日警發生衝突 
　　八月二十五日之晨乘汽車週游漢城各地街道廣闊而整潔日人辦理公共事業之功能實堪驚佩離城四五十哩之遙山崗起伏其景宛似在吾美羅士恩格而司城Los　Angeles遙望西衣拉曼特萊史山　Sierra　Madres之狀態後游前韓皇御園此園現已改爲公衆游憩之所吾曹入一旁臨荷池之茶廳而就飲焉自廳俛眺全園在目園多古樹枝葉繁茂濃蔭满地又登韓國故宮觀其朝堂今此堂雖已廢棄不用而莊嚴燦爛未稍減色此蓋日人修護之功也朝堂容積極大昔年韓皇召見百官接上賓皆在此處堂廣約一百二十五呎長約二百五十餘呎高約四十呎雕刻設色皆極工細悦目深黃緋紅青灰之色最爲顯著堂之頂爲牛血色有大柱十八承之堂中置極大之屏風多面繪畫之美洵屬罕見聞韓之親王李某現仍居是宮云 
　　一時漢城萬國友誼會Internationl　Friendly　SoclityofSnoul宴吾曹於朝鮮旅館歐美與日本男女之與會者甚衆席間探悉有日韓人士將謁見吾等於旅館之客廳然韓人之前來晤談者祗二三人而已沃斯本報告至此加利福尼亞之蘭台爾君Mr.Randall起問曰此君能稍停頓以容余發問乎沃斯本曰甚願 
　　加利福尼亞之蘭台爾曰國中報紙屢載有關於赫司門君Hersman在漢城所遇之事故沃君其能述其崖略乎沃斯本曰諾雖然赫司門君自能述之較爲詳確也初韓人籌開一歡迎會以迎吾團 
　　主席曰加利福尼亞先生之時間又已告終 
　　納盤拉司加之恩特羅司君Mr.Andrews曰余願讓加利福尼亞先生以十分鐘 
　　沃斯本於是繼續發言曰五時吾等造朝鮮總監之邸與其茶宴總監年約六十體頗肥腯狀甚仁慈能操純熟之英語余與之談彼謂數年前嘗至華盛頓云及聞赫司門事故後復往訪之與之語曰聞同團某君爲足下禁獄中有諸赫君並非暴徒請速釋放彼聆余語笑而不答余疑其未悉底藴故作是態實則余所得消息並不確實赫君非唯未嘗拘禁於獄且亦未遭正式之逮捕也 
新式浴缸 
　　美國新製之浴缸中有一曲可代坐凳若祇洗足即注小於下層一槽可矣 
　　赫門司之事驚動漢城全城日本舉國亦爲之騷然不寗今述其始末如下韓人於八月二十五日晚八時半籌開歡迎會於漢城青年會之大會堂余於是日晨間得悉日人已允許韓人之請將不加何種阻止迨至下午日人忽取消前議發令不准韓人開會於是本團團長司邁爾Small君宣稱韓人擬不開會而至吾人所居之旅館謁見余接到其開會之秩序單一紙觀其所列各條皆極平庸並無足召禁止之處單中所列各條如左 
　　［亞美利加］歌調：：：：：：漢城樂隊 
　　開會辭：：：：：：主席 
　　歡迎辭：：：葉生嘉（譯音） 
　　遞呈紀念品 
　　答辭：：：來賓 
　　［Ａuld　Lang　Syne ]:::漢城樂隊 
　　開會秩序盡在於此並無嚴重之處足以構成國際之交涉也秩序單之末列有人名一百四十皆爲歡迎團幹事觀其首列之十名即可知其爲何如人矣 
　　前列十人之名如左（皆譯音） 
　　安國生（高麗經濟學會會長） 
　　裴永金（高麗勞工互助會會長） 
　　裴永猛（律師） 
　　哈吉度（公民會會長） 
　　張宗材（高麗貿易公司總理） 
　　張大平（漢城雜誌編輯） 
　　張得羣（同愛日報主筆） 
　　張獨（律師） 
　　張得蘇（同愛日報總主筆） 
　　張逹生（資本家） 
　　總觀全表似皆爲優秀韓人教員醫生牧師商人農人及其他高貴職業之人皆有之 
　　歡迎會雖終被禁阻而多數韓民未得此項消息故届時青年會之會堂仍座爲之满 
　　赫司門君悉知日人已禁止韓人開會仍獨赴青年會冀覩韓人之顏色彼乘車至青年會所逕人會堂韓人見之欣然出迎並請其演説赫君允之赫君謂吾曹嘗游中國與彼中人士相接於心滋樂今臨是邦亦願欣然與此邦人士相見而窺察其胸襟吾等又將前往日本而與日人士相歡叙今敢以友誼的頌辭與祝意致諸韓人其所述之大旨如是韓人聞之歡聲起於四座赫君就座後有一年長之韓人起作答辭韓人之歡聲較前更大正歡呼時日本軍警一隊破門而入盡捕會衆而痛毆之赫君阻之無効數韓人受傷頗重日官請赫君出會堂赫君不從謂盡釋被拘韓人彼始外出 
赫司門君與之相持不下者一小時餘日人卒徇其請盡釋所拘韓人赫遂偕駐漢城美國領事米勒君Miller衆議員朴德Porljr氏離青年會 
　　赫君之意以爲世界各地青年會彼可自由往觀不必有所顧忌照當日情勢赫君是否應入青年會可由各人個人之觀念衡斷之吾人無容訾議惟赫君旣已捲入漩渦有似兵臨陣地鼓勇對付則不失美人本色矣晚間八時離漢城南游自赫君之事發生後街道與車站上之兵警較前增多一倍韓人則幾絶跡矣吾曹留韓雖祇三日然覺趣味橫生興致極濃所見所聞當永留於腦際矣 
[十二渡對馬海峽]  
　　廿六日晨七時抵釜山途中遇暴風雨城在高麗之南端居民約六五．○○○巿鏖頗爲繁盛吾曹到時當地長官蒞站迎迓狀甚謙和車站建築亦頗壯觀且與二大船埠相近小船埠之可泊小舟者甚多釜山之港口頗似舊金山之金門 
　　出車站即搭載重三千五百噸之新羅丸而渡對馬海峽自釜山口至日本約一百二十哩釜山沿岸青山蜿蜒其外有一大島離口三四十哩有小島甚多景象絶似生太加太立拿Santa　Catalina惟其色彩較青耳 
　　日俄戰爭中對馬一役極爲著名俄將羅近司文司基 
Admirol　Rojontsvenski之艦隊全爲日將東鄉所擊毁 
[（十三）馬關與内海]  
　　馬關爲美日邦交之策源地 
　　日人墾殖荒島寸地不廢 
　　愛護樹木無微不至 
　　二十六日下午抵馬關馬關埠頭建築絶佳船未抵埠即見大小船隻一隊前來相迎船中满載日美人士所飾兩國國旗幾蔽船身及吾船與相接近時來迎者之冠帽手帕恍動若流波上岸後見一人立前面貌至熟余即詢諸近旁之某日人是人是否爲神田男爵果不謬余遂高聲呼之余與男爵别已十一年渠之面貌未稍改變渠與寺島伯爵竹澤樋口田中諸君代表國會特自東京來此相迎者也茲數人者皆品學兼高之君子且能操純熟之英語離埠後被迎至東方旅館進茶點焉日本新聞記者競相攝影彼等頗嫻於其藝蓋從未請余等稍止而竟隨意攝成也 
　　神田男爵之歡迎辭頗妙余答謝之男爵以舊友遇余故於其演辭中特述及一九○九年日本商務委員抵美受余優待之事當時余與之盤桓二月有餘 
　　馬關一埠爲六百年日美邦交上極足紀念者日人至今猶牢記之不忘蓋美人畢雷氏Commodore　Perry實啓日本之門户使與西方相通也其時日人排外觀念甚大美英法等國在馬關港内泊有木質戰艦多艘日人即自山上擊之以砲唯其砲火旋即被制各艦未受重損各國旋令日人認賠數千萬元時日本綦貧應付此項賠欵殊形拮据各國皆收受其欵獨美國以爲未受損失故以其應得之三．○○○．○○○．○○○元璧還日本日人即以此欵興築横濱港其感激美人之德義至今猶稱道之云 
　　九時許歸新羅丸夜中過内海翌晨船猶前進海不興波水色其悦目兩旁多島嶼皆極青翠高者出水面自五百呎至千呎不等島上遍植植物幾無寸地荒廢在常人以爲不毛者彼日人亦墾植之而得良果米爲主要之出產故壟畝間禾綠之色最爲顯著日本之於島嶼田地旣若是其小心經營則其在平原者更無論矣内海中多小船皆揚帆以行狀甚雅觀帆都以布製其舟子大都業漁或以網或以釣日本之魚種類極多並皆可口 
　　十時抵見蛇島日人之聖地也亦爲勝景之一夏令避暑其地者甚衆鄰近島嶼甚多佛殿古塔牌坊等之建築隨在可見牌坊似門惟不可開閉祇爲一種宗教建築品用以壯觀瞻耳 
　　旁午登見蛇島之一小埠頭有一大街與海岸成平行線吾曹步行哩許抵一極精緻之旅館四週皆青翠欲滴之大樹大街兩旁雅潔之小店林立售品爲明信片古 
[世界最大之水面飛船]  
　　意大利之加泊洛尼式Caproni水面飛船可載客一百人高二十一呎重三十噸裝置四百匹馬力之發動機八具翼長一百三十呎爲世界最大之水面飛船此在意大利北部麥及沃爾湖Maggicre中試行時所攝 
　　世界最大之水面飛船 
　　意大利之加泊洛尼式Caproni水面飛船可載客一百人高二十一呎重三十噸裝置四百匹馬力之發動機八具翼長一百三十呎爲世界最大之水面飛船此在意大利北部麥及沃爾湖Maggiore中試行時所攝 
玩圖畫等物售菜菓魚餅之屬者間亦有之所陳魚類俱爲余生平所未見者 
　　在日本最足惹游人之觀察者爲其所植之樹日人之於樹木培植之愛護之無微不至相習成風已歷數百年每一古樹往往築牆以圍護之若在屋舍之旁須築一牆而適有一樹當其道則寗留樹而曲折其牆日本人之愛樹癖已成一種國民性苟有一樹爲人力所能保存者定不加以戕伐 
　　旅館之旁畜鹿甚多皆極馴善毫不畏生人見人至往往前趨偎依求菓餅糖食以食焉 
　　見蛇島上有一神聖不可違犯之信律該島人民莫不篤守之據謂在該島上不准人類產生或死亡故凡婦女之懷孕者莫不先期遷至他處然人之死亡殊難預知不犯此律殊非易事也 
　　沿海岸每隔百呎有一石柱製造精細頗足惹人注意嗣悉其名爲石燈其上琢有空洞可貯油每柱高約四五呎晚間吾曹由渡船渡至輪船回顧島岸石燈盡明與水光相映便成奇觀神仙居處亦惟若是耳 
[戰後英法美三國鐵路之善後問題（鯾）]  
　　英國八月間鐵路停止國有之難題 
　　美國鐵路歸還私有辦法之良善 
　　法國鐵路無國有與私有之爭執 
　　歐洲自經大戰後凡曾參與戰爭之各邦於其國内鐵路問題無不籌措善後惟恐不及非惟參戰之國即全球各國受其影響者亦不爲少揆厥原由不外三則曰材料缺乏曰人工高昻曰鉅欵無着據確實報告在休戰時印度各路局需要之鐵軌及鐵道材料英國廠家須製造十八月之久方可畢事即此可見原料之缺乏人工之高昻已逹極點矣欲圖鐵路之善後其困難槪可想見即能籌措有方而或因鐵路歸爲國有路上之運輸事務其爲公家盡力者徵費特廉致路局財政大受打擊現在歸爲國有之政策雖已打消而元氣大傷欲圖恢復决非指顧間事也茲將英法美之鐵路現狀縷述之如下 
　　（一）英國查英國之鐵路自戰爭開始即歸爲國有其條件凡在戰爭期内所有一切欵項俱由政府擔保於是乘客車價在一九一七年正月增加一倍至一九二○年八月又增加四分之一而在同年中運輸費增加二次然政府因擔保而負之責已逹三千五百萬鎊之鉅欵上項條件約於本年（即一九二一年）八月爲截止日期届時所有咱線均可歸還各私有路局惟其收入欵項之能力可保無損又聞各路局已提出要求需政府擔負善後之欵其數亦不止數千萬鎊至政府方面於去年六月曾公佈約據有所建議送交全國鐵路協會以冀日後根本解决建議中之最要條件曰凡英國各鐵路公司均須併合以收經濟上集合之效查此條早已試辦不待政府之建議該建議公佈之六個月後各公司即遞上呈摺對於政府之建議詳加批評并加許多修改謂於合併方針不無同意惟須再行分作各組在鐵路股東方面以爲最要之點在乎即使政府所擬辦法事在可行然終須俟至一九二四年之始方可實行故無論如何政府擔保鐵路收入之責至彼時方可停止故如政府必欲强所欲爲於合併方針無所變更則公司方面對於政府擔保展限一層亦當堅持欲其放棄要求究屬難事職是之故彼執有鐵路股票者於其自身利益當亦無礙也 
　　此外政府所擬辦法之最要者即欲工人在公司中有管理權是也此乃鐵路公司之所極力反對者也就經濟而言政府似未决行此策然因政府欲地方官對於公司之盈餘有佔有權以便延長公司之註册期故公司方面完全反對之蓋因鐵路公司非完全由政府註册惟於增加價目稍受政府之節制耳然鐵路於加價一層必有充分理由始可實行在政府意見無非欲使公司能自助不取給於官廳則歷來官廳補助金之辦法始可取消而公司亦不得再行藉口政府管理鐵路而行各種要挾也至公司方面以爲如無鉅欵則兩項辦法俱不可行並謂政府一方面欲占公司之利益一方面於公司之損失又不顧及似未公允云 
　　吾人以觀察之眼光而下斷語則鐵路問題如能早日解决則非徒公司及執有鐵路公司股票者之利益而惠於公衆及商塲者實大今也自政府之辦法公佈後討論其事者頗不乏人大約在夏末秋初當有一定辦法可以在議院中通過矣 
　　（二）美國戰後鐵路之情狀與英國大體相仿法國之於此問題則頗難解决惟美國現正積極進行即稍見良効美國鐵路在歐戰末數年歸爲國有至去年春間乃歸還各公司而新訂法律業已試辦以解决此問題查新訂轉運之草約内有（甲）政府爲普通鐵路利益起見如鐵路公司所得盈餘在其產業百分之六以上政府應得其半（乙）鐵路公司之財力稍弱者應强迫使之併入大公司内照乙條欵内所述政府無非欲酌盈補虧使較小之公司不致受損太多大公司之盈餘不致太多庶幾將來合併之公司其盈餘可相彷彿此外尙有盈餘擔保之一法即指派委員定一確定之率使依鐵路大體之價値有公正之收益大抵第一二兩年定率爲百分之五．五待有進步時再加百分之○五自此之後委員得隨便增加美國著名鐵路家嘗評此事曰［此種條規非惟於公司之利益不能擔保即於一切確切有價値品之利益亦不可擔保其所能者無非使工業可以得益然非謂可以獲大利也此外無非使資本雄厚者受其惠耳若依新約而行則公司盈餘雖增加而股東紅利須視政府之指派而定是故盈餘愈多定率愈低蓋照新約所載明明不使公司有過額之盈餘也］ 
　　（三）法國法國鐵路問題爲最難解决在戰爭期内英美法之軍士均由鐵路運送即此一端發生損失何止數千百萬况運送軍士之價目自一八八三年後未嘗變更而在戰爭期内煤價人工均形高貴獨價目如故無怪鐵路損失截至今日止已逹五十萬萬法郎之譜也 
　　查法國鐵路向來辦法係政府因擔保發付利息而投資於公司並定一定之利率至一九五○年各公司租借合同期满時須償還政府所有一切資本巴黎經濟報有人投稿言法國較大之鐵路公司如北段鐵路公司與巴黎里昻地中海鐵路公司兩家其發息尙可支持可以不仰給於政府之擔保其餘如沃爾雷昻Orleano南部MIDI西 
部Ouest及國家Etat諸公司皆因不能付息大事借欵是故議院已通過凡政府前此擔保公司付息之一切投資及戰期中之一切借欵均行放棄庶各公司可以再事經營不致停閉而在公司方面凡因戰爭所受損失須向德國追償者將來所得賠欵悉歸政府并所有以前因擔保條欵而發生與政府間之爭執與訴訟均行蠲除此外各公司亦已承認政府所頒之各鐵路公司經濟合併之政策故俱放棄以前政府之利息發付之擔保而專恃將來增加税率以平衡其收入支出數額各公司對其股東應發之紅利俱自行擔保發付如其營業狀况之特佳者則股東均有優先權可以得利惟額外盈餘須歸入公帳以補助營業不佳之各公司 
　　又謂法國須設一鐵路總委員會無論大小公司均須入會委員長須由工部總長兼任之（工人所選之代表亦得列席）該委員會可謂管理鐵路一切事務之無上機關故此委員會成立之後舉凡以前不能實行之計畫以後可望辦到矣更可望另闢許多支線以振路務此種新政策實可調劑統一國内鐵路與私有鐵路之兩種方法也 
　　綜上以觀英美法三國鐵路善後之計畫實相仿彿其意旨不外利路局與利公衆之一端耳 
[搪磁工藝經騐談（葛伯誠）]  
　　搪磁一物爲近世之需要品質輕而潔價値又廉携帶亦便勝於磁器及金類品蓋磁器體重而貴金類品易與空氣中之硫氱煤臭等氣感化不擦抹則不雅潔在經濟上亦感不利故均不若搪磁之便利也按搪磁各器　 
如廚房用件與面盆杯碗及凈桶溺器等等不但繁盛地方盛行即窮鄉僻壤無不觸目皆是匀扯貧富每人歲 
 
 

Page 19

 
 
需搪磁器價二角以四萬萬人計之歲必有八千萬元之流出雖非準確之數即半之亦屬巨欵近年吾國有志者如徐君道生等有見於此首創鑄丰搪磁廠等於上海然銷路旣廣品類繁多斷非數廠可以濟吾國之求非多設幾廠不可如出貨旣多品質精美亦可推銷國外斷不致因貨多而不能存立祇須省工節費更求堅緻美麗售價便宜何愁不到處歡迎聞搪磁所需原料皆仰給於人伯誠有一得之愚願將原料除鐵片外之製法附告有志諸君採擇未始非太倉一粟之助按搪磁粉有兩種 
　　一爲鉛底子磁粉化學家以爲鉛有毒不宜盛食物二無鉛底子磁粉無論何器皆可搪用茲將搪磁製配各方附後 
　　一釉質切不可用鐵器舂碎因鐵質能壞其色 
　　二鐵皮胎未上釉之先須以淡硫强水浸片刻再以刷刷凈再入清水内沸之取出烘乾而後上釉漿入鐵壳燒第一二層（淡硫强水每水百分和淡水［自來水］九百分） 
　　三如鐵胎不潔所上之磁釉與鐵胎粘貼不固易於脱壳此項手續最宜注意 
　　四釉質質料細膩匀和則光澤滑潤 
　　五釉質須上至少三層方能厚實今市上所售者潦草粗薄所上不過二次能上四層則更覺玉地光滑 
　　六凡盛食物與酸性器之内面宜用無鉛之釉粉與火度略高者 
　　七釉質先用硬木杵石臼舂碎後磨粉磨粉之工最爲重要如不極細出品必粗毛宜用磁裏鐵壳筒筒内盛釉料加硬質大小石卵滚之用力少而出粉絨細舂磨滚筒等成粉器均可以馬達動力爲之有十馬力每小時可出極細之釉質二百餘斤或三百磅週時可出三噸餘上海有電力可用工省而物美占地不過六方丈已足用矣 
　　八燒成之器如有污點及氣泡與疤斑等病可以剉刀剉去再以樹膠漿塗一薄層後釉粉於上再燒之即成自然無瑕或欲再上一層者亦須補好而後爲之 
　　一層火石粉百分硼砂煆過磨細者五十分和匀鎔之待冷研細每此粉四十分加高嶺泥粉五分掉成濃漿在器面敷之厚六分分之一乘濕撒第二層釉粉一層將器在煖房烘乾此層用無鉛之白玻璃粉一百二十五分硼砂二十五分碱粉二十分各質各匀鎔化淬入冷水内取出烘乾磨粉此合料每四十五分加碱粉（即鈉養炭養二）一分全料在熱水内和之待乾舂碎此粉用細篩散在第一層之外必第一層未乾時爲之其器在一百十二度溫房烘乾再在窰内或燒壳内加熱至釉質鎔化即取出乘釉未結時將乾粉再撒上一層再燒之外面極平滑 
　　論火度高低不同磁釉玻璃片搪磁琺瑯皆屬磁釉之系惟火度高低不同耳即磁與陶亦不同磁高而陶低玻璃火度層次更多吹片製片與光學玻璃火度均不同最高爲吹片次製片光學玻璃爲最低其大要分四項第一爲磁次爲玻璃三爲搪磁四爲琺瑯四法藍須低於金銀銅故不能如搪磁之高搪磁之釉亦分數層第一二層可以同度三層四層須漸降低如外繪花色釉更須降低故易鎔而光澤也 
　　釉質之原料爲矽鈣鋁鉀或鈉鉛𥑢硝炭而已其鎔度之� 
高下即視上數原質之次序推之各方按配不同即此意也矽之最凈者水晶瑪瑙火石石英白砂五種其凈層次亦視先後爲次序其他如花岡石湖砂等雖亦屬矽類必含鐵質與他金類如製酒瓶等粗玻璃可用故製明凈之玻璃與釉必擇凈者乃能美觀 
　　各種製粉法後方凡用火石粉者儘可以石英白砂代之火石石英白砂質硬而火度高製粉之法先以火煆紅乘熱淬入冷水則碎易舂磨矣高熱度之無鉛底子方先以火石煆紅乘熱淬入清水取出烘乾舂磨成粉火石粉一百三十分鈉養炭養二二十分○半硼砂粉十二分各料相和入罐鎔之傾出待冷磨成細粉篩之篩面每寸縱橫各六十絲爲合格 
　　凡各色釉顏色均屬金類礦質後附各方以無色者爲底子各色按方配合即成如白色者有四方（一）錫氱粉（二）鉮氱三即白砒（三）鈣燐氱即牛羊骨灰（四）鋅氱（即白鉛粉非鉛粉也）此四者任取一種和入明玻璃中均成白色如白玉狀不過白不同以錫氱粉爲最佳錫氱粉製法錫鉛各半入鐵鍋内燒紅面上所生之皮層層括取即錫與氱之合質將灰色之錫氱入鉛筆罐内蓋燒成白熱度俟冷傾出盂缽研之其粉極白質極硬可代寳砂粉發光晶玉之用鈣氱燐氱五以牛羊骨煆成白骨灰研細如和入明玻璃即成乳色 
　　（灰色釉）煆過白砂十分鉛三氱四（即鉛丹）三十三分𥑢氱三二十分碎玻璃一百十四分鈉氱炭氱二（即碱粉）十六分硝一分半錳氱二半分欲黑色深淺以錳氱二增減之 
　　（無鉛質無色釉質底子配法）火石粉三十六分𥑢氱二二十四分鈉氱炭氱二二十四分硝十八分 
　　（白色釉）碎玻璃十一分𥑢氱三七分碱粉半分鈣燐氱四（即牛羊骨灰）三分半銻氱三八分之一分 
　　（黑色料）淨泥三分鐵二養三一分加無色本底四分此爲最佳之黑色 
　　（藍色料）白砂鉛丹（即鉛三氱四）硝各十分火石玻璃細粉二十分鈷氱一分深淺以鈷作進退 
　　（棕色料）錳氱二五分鉛丹十六分火石細粉八分 
　　（綠色料）無色本底三十二分黑色銅氱一分 
　　（又方）銅屑二兩鉛氱（即密陀僧）二兩硝二兩砂四兩相和而添本底 
　　（橄欖色）藍料二分黑料一分黃料一分相合 
　　（桔皮色）鉛丹十二分紅色鐵養硫養三（即以皂礬煆去水氣）一分銻氱一分火石細粉三分相和煆之研細粉加本底質五十分 
　　（紅色料）紅色銅氱粉如變綠或棕色可加炭粉牛油同煆之即復紅配以無色本底釉粉煆研 
　　（又方）鐵氱硫氱三煆成黑色一分本底子六分鐵二氱三三分和白色粉三分成深紅色 
　　（玫瑰色）白料三分銀箔或銀氱一分本底子九十分 
　　（茄花色）白料二分紅色料三分本底子六分 
　　（又方）鈉氱炭氱二錳氱二等分和本底子隨深淺增減之 
　　（白色料）錫二分鉛一分合鎔取皮灰再煆研細加 
明淨底本質三分和熔再研成綠白色即無色之明釉加錫氱也 
　　（黃色料）本底子和鉛氱（即密陀僧）鐵二氱三少許 
　　（又方）鉛錫對合之灰鉛氱白砂各一分硝四分鎔化研細和本質配准其色 
　　（又方）鉛丹（即鉛三養四）八分銻氱三分錫粉一分和鎔而煆之添本底質十五分共鎔之 
[中國工業學生之現在及將來（三）] [  汪振聲]  
　　第二節述留學生實習之困難 
國内學生實習之困難不易收効之原因已略如前述茲再述留學生實習困難之情形其中亦有種種原由惟性質與前略異耳 
　　（一）今日之世界國家主義澎漲之時代也故無論何國不願他國之人佔其絲毫之利吾人在外國當然爲所在國之人民所排斥故欲在其工廠中得一地位殊爲不易而欲探察其奥妙則更難矣然在英美德法其情形略有差别美國排擠黃種而對於中國學生及實習生則異常歡迎此非因中國學生有過人之材乃其商業政策之一種也蓋歐美各國已察破中國人之心理中國人常偏袒其所在之國留美學生回國後佔得一席地苟有購買機器等機會往往照顧美國行家故留美中國學生因此得享此種特别待遇然而學生之可以獲得者仍止弁髦而已如欲洞澈精微與其本國之實習生相等則難而又難英國與美國異其主義近來報紙上雖獎勵鼓吹中國學生赴英退還庚子賠欵作教育之用欲步美國後塵但一則政府太窮此種政策未能採納二則大戰之後退伍軍士猶不能安插更無力收容外國學生故鼓吹者自鼓吹而拒絶者仍拒絶中國學生在英畢業者欲覓一實習地位非常困難有某君欲入某礦廠練習礦中工程師索每年二百六十鎊（約二千元）之津貼始可允許遂不果行又有一人欲入一鐵路公司練習此公司索價每三月一百鎊諸如此類不能詳舉其困難可想見也法人排斥外國人不若英國之甚（就法國勤工會初組織時觀之即可知其不甚排斥外國人）但歐戰之後游民過多爲生活問題之關係不得不盛行其國家主義雖政府極欲模仿美國然亦因經濟困難之故目前未能收効德國情形未悉姑不詳述大約與英法大同小異由此以觀除在美國有實習之機會外（尙非一定有實用）在英在法竟難有此種希望其他更無論矣（在英即能完全實習亦大半不支薪水以歐洲生活之高恐吾人亦難以支持）然此種困難并非難以解决者國際間之交際旣難以道義相持則惟有以利益交换之一法如中國政府或實業家與英法工廠訂結定貨合同時於各種條欵外應加選派練習生一條其數之多少及性質自當以其合同之大小爲定旣有此數萬數十萬元之交易外國工廠自不肯堅持其秘密主義而放棄其權利此於中國工業界之前途有極大之影響此種事實近日已見實行如英國之馬可尼無線電公司有中國學生九人維克Vickor飛機工廠有學生六人此不可謂非中國政府之一種惠民政策也（馬可尼之學生係交通部訂買無線電台時所派民國八年來英飛機廠之學生則爲航空處訂購商用飛機一百架時所派凡十五人已於去夏回國）飛機廠之學生每星期有薪水約七鎊可以生活獨立（在馬可尼亞者大約亦支薪水）張季直所辦之大通紗廠等與英國之某紗廠訂有合同歷年可以選派練習生至其廠中練習又去年聶雲台來英訂購紡織機器時亦携有學生數人擬置入購機之工廠後因出貨時間問題不協交易未成聶轉往美國購辦學生亦同時携去凡此數端均爲我國政府及實業界援助工業人材之明證然我國與英法之交易必不止此數如能處處實行此制則工程家實受惠淺至於選派學生之手續現在所行者是否合宜當於下節連帶論及之 
　　（二）工業種類之多實指不勝屈即同一種工業之下尙可分爲若干種學校所得不過大綱全恃其箇人所好及所遇之機會而更變故同在一科之學生以後或入他途未可知也如習土木科者已如前章所述以後或專於橋樑或專於鐵路或馬路或建築或河道等事習機械科者以後或專攻Internal　Combustion　Engine或Tmbior或　Locomotive或　Riciprecating　Engine或Machine　Tool（工業器械）或Aero　Engine（飛機）等實習者决不能兼而有之學生在外國旣不知何種學問將來可以應用則惟有就箇人之所好及所遇之機會擇一門而專攻之耳然頗有人實習一業數年之後挾其心得回國似可一展其才能矣然每有回國數年不能得一相當之職者不得已而思其次乃勉就一事以圖糊口前此留學時代所耗之金錢與光陰終如石沉大海能不爲實習者呼負負乎近來常有人疵議留學生濫於擇業然此豈學生之所願經濟身世種種問題强之使然留學生固有可責之處然以此責之未免吹 
毛求疵也 
　　此種困難若能根本上解决則收效亦速此困難之所在實由學生不審愼於先不能擇一專門之業以合將來之用吾人旣知其故則不難解决矣今試於理想中設爲一完善之工業學生將其訓練法依次序之則（一）爲在學校畢業（二）爲回國擇業擇業云者並非去充教習充總工程師之謂教員非工業界之真正出產品工程師則無人請教即有之亦有不满意之結果故回國擇業云云不過開始入工業界實地練習而已練習數年於本廠之情形旣熟其地位亦漸高有改良本廠之能力於是再赴外國工廠將自己旣得之智識與判斷力辦其長短而取去之或增其所不知或益其所不能則保存與進化同時並行無偏頗之弊庶可得真正歐化之利益不致蹈畫虎不成之誚也 
　　或有以來去費時費錢不合於實用譏之者按此説理由殊不充蓋回國之學生被派往歐美調查教育調查工業者數見不鮮又安在不能派其至外洋實習耶且調查云者不知成效何在曷若派往實習之爲得也至變通辦法或畢業後仍留外國受本國工廠之指派先在外國實習若干年然後回本國任事亦無不可然其弊易流於偏頗如曾在歐美工廠實習者腦筋中多歐美之影像至中國工廠固有之精神絲毫未嘗夢見尤有甚者歐美情形在在與中國不同若輩工業技能雖高然不熟中國工廠情形若一旦驟居高位勢必大加改革一如歐美制度破壞全局危險殊甚故吾主張工業學生畢業後必以回國練習爲起點使其先熟悉本國情形决不能以留學生之資格而平地登天此則人人所宜注意者也 
　　於此二點外尙有一極緊要之大問題即工廠選派練習生應擇何種資格以中國過去之事實而論則政府或工廠所派者或係本國學校畢業生或係外國學校畢業生而曾在廠中實習者今試問選派此類學生是否能收練習之真正効果則其答詞必曰否矣蓋在外國實習較讀書爲困難讀書祇須照課程表上課要寫時寫要算時算有教員指點學生全屬被動人人能行之若入外國工廠練習則情形大不同矣吾人所當知者外國工廠之所以肯容留實習生者乃政策或營業上關係並無訓練吾人之誠意故吾人如欲得真正之利益非自動不可第一應交結廠中之工頭工人或工程師然學生之未曾履歐美者無論其在國内受有何等外國文智識一到歐美决難應用（到歐美者大都知之）而工人語言更爲難解因多操土語及不規之語各處均如是言語難通便不能講結納第二外國之風土民情均與中國不同此種工人並無何等智識故如遇性情不習之人不以好面目相對勢必難與周旋須知吾人交結工人並非其人有可取之處乃不過暫時利用之然欲利用此種無智識之人非用一番交際手段不可以初履歐美之學生豈能識此中玄妙此并非蔑視本國學生實有所見而云然也 
　　尙有一問題亦不妨於此處連帶談及者選派學生入某種工廠練習此種學生必於此一類工廠已有心得始可得練習之實效蓋歐美工廠待中國學生旣無誠意（曾在廠中練習者均能道之）則學生所可恃者惟自己之耳目而已（目之用尤多）而專門工業上之秘訣非曾於此種工業真有心得者難以用其耳目且實習之年限常不多（工廠中不願太長即無誠意之表證）故以無此種工業門智識之人入廠練習决難於一二年之内能得其中奥妙（所謂工業專門智識並非指學校中之工業教育乃指同樣工廠内之工業而言）故僅派幾名學生而不派於此一道已有心得之人仍不能收實習之效如日本以前造船業不發達之時政府或船廠向英國訂造大船數隻亦有選派練習生之條件其所派者並非工業學校之畢業生亦非英國之留學生乃爲船廠中最老之工匠此種工匠經騐已富惟缺乏一二妙訣故一旦入外國工廠不難以極短之時間而盡得其奥窾也 
　　由上以觀選派實習生即其資格一端亦大有研究之處我國之練習生被選派入各國工廠者已不少然多忽略此點亦將來所最宜注意者也 
[（三）結論]  
　近年以來中國工業已在萌芽時代雖大半均在外人之手然如政府及人民能利用之則勝利終屬我國昔德國抱排外主義後一變其政策容納外人聽其經營雖一時利權外溢然振興本國之工業此亦一法今日我國豈不能仿此做去惟緊要關頭有利用與被用之分吾人所最不可忽略者也考工業之三種要素爲（一）資本（二）工人（三）原料中國地大物博無虞原料之缺乏所宜注意者資本及工人是資本屬之實業家工人則工業學生之將來處今日國家主義盛行時代資　 
本家非提携其本國之工業人才不可提携之法已於前節詳述而工業學生亦應抱謹愼主義此亦不可不猛省者（政府實爲最大之資本家然已失其信用故可略之） 
　　工業學生無論在國内或國外畢業或畢業後受資本家委任者在外國工廠實習時所最宜自省者當自問是否適用蓋此種工業人才所知者爲工藝而營業上所講求者乃經濟管理以一無經濟管理智識之人而任此等之職則營業未有不敗而此等經驗决非一學校之畢業生或一甫經回國之留學生所能有在實業家一方面因重視留學生而與以全權在學生一方面不免貪一旦之榮而受之不辭雖不乏一二聰明特逹之士能受之而無愧然不過百中之一二而已其餘大都兩敗俱傷資本家金錢固去學生之信用亦全失今日中國頗有如此現象但工業之命脈旣繫於人財二項中國欲望振興工業非使資本家與工業人才和衷其濟不可身爲資本家者宜與工業學生以有力之扶助能量力以用之在學生一方面當依步驟而進不可貪目前之榮譽而失其終生之信用斯兩得其道矣（完） 
[月份牌宜採體育家寫真之意見] [  忍寒]  
　　西諺曰健全之精神寓於健全之體魄故欲冀事業之有成端尙體育美總統羅斯福Theodore　Roosevelt雖身任元首仍日事鍜鍊以健政躬勵精圖治有名於世我國清華學校感其創立之功曾建體育館以紀念之茲即其所嗜而言習騎乘小之則有省時赴急之便大之則有殺敵致勝之榮泛舟游泳亦可覽景怡情渡人而拯溺體育之能益人也若是不特此也昔岳飛作八段錦以教其部下卒成精兵大破金賊晚近日本亦藉柔術以勝强俄體育之能衛國也又若是可不重哉顧體育貴普及猶之人身宜求全體發逹故欲圖家喻户曉妇孺咸知非利用月份牌以提倡之不可茲略擬二端述之如左 
　　（一）採取各國著名之體育專家而寫真（廣義的）之藉　 
借他山之助如插圖所攝即是也並宜將其所創運動之動作順序器具使用等一併附圖於邊緣或背幅而説英國體育家薩克遜君 
明之以便覽者之學步焉 
　　（二）採取國人之長國技者寫真其某種全部表演之順序更譯各國文字以説明之至演者之肖影可僅佔幅端之一角精印後或銷售於國人與華僑或贈送於外人及友邦藉保國粹而揚我武 
　　抑有進者月份牌而果採體育家之寫真則覽者朝夕觀摩睱輒練習不特身强病革一雪外人東方病夫之譏且衛生不期而自能講求嗜好不覺而日即高尙養成健全之體魄有爲之人格以効社會國家之用由此觀之其益誠大矣哉故張之家庭可張之學校及其他一切公私機關亦無不可非若美人圖之誨淫誨奢不登大雅之堂更大有害於青年男女也國人倘不以微而忽之則强國或有望也豈僅國際運動優勝而已哉 
 
 

Page 20

 
 
   
 
