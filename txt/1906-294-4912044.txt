# 1906 - 294 - 4912044

 

Page 1

 
 
   
 
 

Page 2

 
 
[電傳上諭]  
　　九月初十日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨禮部奏萬壽聖節禮典一節十月初十日萬壽均儀殿受賀停止筵宴其在外之公主福晋命婦著照例行禮餘依議欽此 
電傳宫門抄初十日召見軍機袁世凱 
[敬告當道之反對改革官制者（僇）]  
　　異哉今日之政府。異哉今日政府之改革官制。 
　　今日中國之現象。其危迫極矣。將爲波蘭。將爲猶太。將爲瓦解。將爲土崩。於此而欲不爲波蘭。不爲猶太。不爲瓦解。不爲土崩。則必不可不從立憲入手。欲立憲則必不可不從改革官制入手。是故中國之能否自立。視乎立憲之能否實行。立憲之能否實行。視乎官制之能否改革。 
　　由斯以談。則是立憲之關係中國也。旣如此而改革官制之關係立憲也又如彼。使諸君而稍知愛國者。則必萬其人。一其心。萬其心。一其術。萬其術。一其目的。殊塗而同歸。百慮而一致。務使官方叙於上而民隱通於下。夫而後諸君之國乃可存。家乃可保。名乃可得。利乃可享。 
　　然而吾觀今日。則有大謬不然者吾儕業報館者也。京師之議改官制也。旣非一朝。吾儕之議論改革官制也。亦非一日。乃吾儕朝得一電報曰。某軍機。某中堂不以爲然。夕得一訪函曰。某學士。某侍郎。極力反對。吾心戰。吾神戄。覺有萬千之感慨。剌吾腦膜。無限之汚點。映吾眼簾。吾乃知改革官制之明詔。久之又久。待無可待。而今至未宜 
 
 
 

Page 3

 
 
布者。皆諸君爲之阻也。嗚乎諸君。亦眞可謂無人心矣。夫諸君之所以竭力運動。反對此事。在諸君所舉以告人者。非曰成法不可更。卽曰下民有不便。雖然。諸君豈眞能知改革官制之不利於國哉。諸君之心。豈有他哉。亦以改革官制。於諸君之私圖。有大不便者存。是以悍然犯天下之不韙。而行之耳。 
　　吾推諸君之意。以爲改革官制。凡舊有之缺。裁者裁。併者併。吾之所以得高位者爲資格。今一旦改官制。必删除俗例。而吾之階絶矣。吾之所以獲厚利者爲營私。今一旦改官制。必通民隱。滌弊端。而吾之技窮矣。吾之所以得進身者。皆由於磕頭請安。上手本。求八行。千辛萬苦。然後乃得紅其頂。花其翎。蟒其袍服。中堂其名。大人其號。子孫得一二品之廕。私囊有數百萬之金。今一旦改官制。則一切皆廢。欲辦事乎。則才有不迨。欲引退乎。則心有不甘。而吾之望虚矣。諸君旣有如是之思想。於是不謀而同心。異喙而同吠。乃出其全力以爭之雖破壞中國之全體。有所不恤。必至官制不復改。一切仍舊。因循敷衍。而後諸君之心始安。而後諸君之意始快。（未完） 
[照會轉禁俄員阻撓查礦京師]  
　　黑龍江將軍前因派員赴觀音山等處查勘礦產俄員仍復阻撓曾經電請外部照會俄使速爲禁止各堂憲業已據情照會並聞日前唐少川侍郎亦與璞公使磋議此事已有允許中國贖回江省礦產之意矣（存） 
[嚴辦誘華人冒入日籍廣東]  
　　潮州議叙府經鄭祖康前在臺灣曾充日本領事文案後回籍四出招誘華人入籍現惠潮嘉道據情具禀督院奉批謂禀摺均悉查華人冒入洋籍恃符滋事欺凌良善挾制官長種種不法情形最爲可恨据禀海陽縣人鄭祖康旣係搢紳之子復經議叙經歷充當日本領事文案因丁憂回籍乃竟狡串臺灣籍人洪烏靖私誘華人冒入日籍從中漁利不止一次實屬衣冠敗類毫無人心核具情節即從重辦亦不爲過斷非僅予斥革追贓所足蔽辜此等案情律例旣無正條亦無辦過成案應卽如何酌量比擬從重議辦仰廣東按察司會同布政司核議詳復察奪至澄海縣民陳枝等聽從鄭祖康等誘惑竟敢冒入外籍亦實屬喪心病狂平日决非安分之徒已可槪見應卽分别拘案懲究以照儆戒卽由司分飭海陽澄海各縣遵照並飭再行詳確密查如有似此冒人洋籍之人卽行照會領事銷去入籍之案訊究具報云（寒） 
[贛省購送法敎堂醫院地基江西]  
　　南昌敎案議結時曾允購送法敎堂醫院地址現地方官已在進外毛竹架地方勘定一地横直約二三十丈並添購民房餘基合成原議四十丈之數（最） 
[擬疏濬遼河以廣航權奉天]  
　　奉省當道以全省鐵路權均屬諸外人之手將來商業競爭必致步步落後故擬疏濬遼河以航權奪路權或可作桑榆之補惟遼河　下數百里年久失修河道節節阻礙現經一再測量估計約非二百萬兩不能全河開通暢行小輪約計時期亦非二年半不能告成刻聞財政局已擔任籌欵决議興工爲遼東商業農業立一偉大基礎至於此事之成敗利鈍能否觀成當道已置之度外矣（右） 
[面諭樞臣盡心王事京師]  
　　據政府某鉅公言及近因議改官制之事諸大老每於奏對意見多歧兩宫頗以爲　前月念八日召見樞臣時面諭現在改良政治貴在因時捐益爾在廷諸臣其各殫竭血誠和衷襄賛勿曠職守勿辭勞怨閭閻疾苦勿壅於上聞朝廷德澤必期於下逮庶使政成民和用臻郅治以無負變法自强之至意云（存） 
[許大臣力陳立憲利益北京]  
　　前駐意公使許大臣珏日昨具摺奏陳力言立憲利益聞摺稿不過數百字言簡意賅兩宫甚爲嘉許賞珍玩數件（日） 
[擬派皇族出洋考察海軍京師]  
　　日前慶親王召見時兩宫諭及整頓海軍擬派醇王倫貝子分赴東西各國考察海軍制度以便擇善而從慶邸奏對以所需經費甚鉅一時恐不易籌擬請於明春二三月間再行奏請遣派（存） 
[改訂外部各司之職守北京]  
　　舊時外部和會司掌文武學堂出洋學生等事現擬劃歸學部及陸海軍部其考工司所掌之鐵路電線礦務槯算司所掌之關稅郵政庶務司所掌之防務詞訟等事仍照舊辦理（吕） 
[滬𡩋鐵路工程紀聞南京]  
　　近日滬寗鐵路已築至高資龍潭一帶工程師已來寕預備開工接通矣（良） 
[粤路公司請英美駐使代聘副工程師電文廣東]  
　　倫敦汪紐約梁欽使鑒粤路已聘鄺道孫謀爲總工程師惟欠副手求在英美訪著名工程師一位須由大學堂畢業閱歷有年人品和平薪水若干祈先電復候再商訂總辦廣東粤漢鐵路職道鄭官應謹禀附梁使覆粤路公司電訪有合格工師歲薪美金五千元辦路川費在外赴華川資期滿回美川資叧給誠（出） 
[粤路公司禀請兼辦電車廣東]  
　　堤岸電車經有商人承辦昨粤路公司不欲利權外溢又具禀督院請爲承辦畧謂粤漢鐵路經三省合力贖回縻費鉅資受虧實甚非仰藉國家優予利益不足以資彌補而職道等查廣厦鐵路九廣鐵路總車頭均在省城東軌基地方與本公司黄沙總車頭相距甚遠他日諸路修成開車應連接一氣始便交通必須由黄沙循省河堤岸至東軌基築造軌道行駛電車彼此貫通互相聯絡方可利便商旅工本較輕獲利較厚卽以此項之盈餘稍補贖路之虧耗是粤省幹路造成尤 
 
 

Page 4

 
 
[第四版]  
須湘鄂兩路修通方見大利本公司亦藉此堤岸電車餘利以挹注老本利息職道等經與董事局提議意見胥同理合禀求宫保察核俯念商艱黄沙至東軌基地方築造軌道行駛電車官中如不興辦卽先儘本公司撥欵修築他人不得爭辦以示優予維持並請咨明商部立案實爲公德兩便爲此備由伏批示祗遵（出） 
[新𡩋鐵路接展緩議之咨復廣東]  
　　岑督前據粤漢公司禀稱以寗陽鐵路推廣築至佛山改曰寗佛鐵路未免侵奪公司權利轉咨商部去後茲據商部咨覆略謂（前略）查新甯鐵路續股展設雖　本部奏明有案向非全無依倚惟新寗路工甫經開辦招股告白遽登寗佛字様殊與原奏聲明辦法次第不符該公司旣日知錯悞禀明更正自應飭令專招新甯路股至接展一節應俟新寗路工告　之日再由本部核奪奏明辦理以符原案除電復該公司遵照　相應抄電咨復貴督查照並希札飭粤漢鐵路公司知悉等因現岑督已轉飭新寗縣飭令甯陽鐵路公司商人遵照矣（暑） 
[粤路公司請劃淸廣西鐵路界限廣東]  
　　昨粤路公司以廣西紳士所禀劃築鐵路地段中有自貴縣至北海路皆低平而屬於廣東地叚不過百里遂決議定自貴縣至北海爲第一次工程等語查北海地屬廣東自應遵照商部前案辦理今桂紳逕議籌築未免有妨本公司權利因禀請岑督咨明桂撫憲飭該省辦路各員紳凡廣西境内應歸桂紳承築廣東境内應歸本公司承築劃淸界限各不逾越云（暑） 
[粤督奏調廣東新軍赴滇廣東]  
　　岑帥不日移節特奏請抽調廣東新軍一營赴滇畧謂廣東於本年正月按照練兵處章程編練新軍十營半年以來朝夕敎練雖不敢謂盡臻純熟尙能粗具規模臣現奉命移督滇黔兵事最宜注意訪聞滇省因餉欵支絀人才消乏新軍尙未舉辦臣擬于廣東新練十營内抽調一營仍令加意訓練備作雲南模範營隊俟奉旨後再令該管帶候選知縣周國祥率隊赴滇庶于邊要軍事有可藉手至該營隊應有薪餉請俟抵滇之日再行截止粤餉由滇起支云云（列） 
[浙省巡警督辦札各局文（爲通飭巡警不得虐辱軍人事）]  
　　爲札飭事本年八月十一日准兵備處移開案照浙省編練新軍混成一協弟一標已成兩營第二標弁目亦經開練遲至明春卽可次第編成所有一切營制已悉照練兵處頒發章程辦理查練兵爲國家之大政而軍人爲兆姓所託命故東西各國莫不重視軍國民而尊其體制不使儕於齊民卽至慮其肇事則設憲兵以糾察之而警察未能干涉也或有過犯則建營倉以禁錮之而牢獄未可拘囚也惟浙省事當創始憲兵營倉一時未及設立各營兵士人伍未久所受敎育尙淺每遇星期或因事請假出外深慮人衆滋生事端現擬爲變通嗣後如遇有兵士在外滋擾及不法情事應請貴局通諭站街各巡士隨時拘獲究明所犯事由一面移處核明按照軍律懲治俾肅戎政而重軍紀除飭知第一二標統帶嚴行約束外合行移局查明暫行管理通飭各局巡警如遇有不法兵丁在外滋事准其拘獲禀訊惟該巡士不得擅用繩綑棍擊以免流弊並一面移處核明按照軍律科以應得之罪等因到局合亟札飭各該巡警官立卽傳知各巡長警兵一體遵照辦理母違（荷） 
[定期實行操演旅次行軍南京]  
　　南洋新軍操演旅次行軍一事前因經費支絀擬作罷論茲經督練公所與藩司往復磋商已由繼方伯籌定的欵定期十月初一日申刻由寗起程前往操演（良） 
[商標局不能早日開辦之原因京師]  
　　商標局章程迭經釐訂曾由局長吳振麟主政送往各使館參酌妥善以便奏請開辦吳主政曾留學日本商標法專門名家咸謂此次釐定後各駐使當不致再有異說乃傳聞各國駐使仍不滿意所訂各條仍須大加删改似此斷難承認云云故開辦日期又須重行展緩矣（孔） 
[咨催各省商業圖表京師]  
　　商部各堂憲日昨會商前曾調查各省商業圖表迄今多有未經咨報者應速嚴催各省督撫將各該省已開商埠之各項商業及所佔地區詳細查明測繪圖表作速送部以憑查核（存） 
[集欵興辦鎭郡實業公司鎭江]  
　　鎭江府屬荒地甚多前由鎭紳馬相伯觀察等禀請江督請將此項田租撥充興辦學堂之用業經批准照辦馬觀察等因又會同紳董公議集股興辦實業公司刻已妥訂章程刊刻股票尅期試辦矣（拜） 
[紀舒城彭令勒捐罷市事安徽]  
　　皖北廬州府屬舒城縣本年水災後時疫甚重民間貧病交迫困苦不堪該縣彭小泉大令又復不恤民艱苛派警捐無論貧苦小户皆不能免是以闔邑商民大動公憤全體罷市該縣令恐爲上憲所聞致干未便隨親帶差勇持槍彈壓逼令開市民間更喧擾不已幾釀巨禍旋經地方紳士電禀省憲請派幹員來舒查辦現廬州府尊已奉到皖撫電飭派員來舒查辦矣（起） 
[擬請仍命江北提督節制各道北京]  
　　原任江北提督劉延帥初奉簡命時有江北鎭道均歸節制之諭惟此係特旨未經著爲成例此次蔭午帥簡署此缺諭中並無節制鎭道字様提督本有節制各鎭之權惟節制各道則非奉特旨不可現在蔭午帥未奉此命卽無節制江北各道之權似與設立大員坐鎭江北之本意不合日前政府會議因特商諸端午帥俟到江督任後與蘇撫會奏請仍命江北提督節制各道以專責任（吕） 
[蘇撫啓節巡視太湖蘇州]  
　　蘇撫陳筱帥於初十 
 
 

Page 5

 
 
[第五版]  
日辰刻帶印出省在胥門碼頭登舟用靜平靜鯨兩官輪拖帶逕出胥口赴太湖一帶考察形勢巡緝匪蹤隨行者爲督練處杜劉兩總辦飛划營統領郎桂林太湖水師統領歐陽成祥及新任太湖協副將徐錦堂收呈委員楊元勳等督率師船一路保護前往聞帥節須十四日方能回署日行公事委署藩朱金田方伯代拆代行（左） 
[學部電飭不准僧人設立學堂蘇州]  
　　蘇省學務處接學部來電略謂邇來各處僧人有開設學堂之舉應飭一律不准并查禁延聘日僧爲敎習以爲影戤之計等語因卽通飭各屬一體遵照（且） 
[學部實行禁烟辦法北京]  
　　學部以奏定學務綱要内載洋藥爲鴆毒之尤各省學堂均應懸爲厲禁官私學生及服役人等有犯此者立即斥退萬不可稍從寛假等語特恭錄本年八月初三日上諭禁止吸食鴉片一通於九月初一日傳知各學堂一體遵照以肅學界（盈） 
[派禮王盤查户部庫款京師]  
　　户部奏請盤　庫欵昨聞已派禮邸赴户部監視由九月初一日查起至初四日覆奏（吕） 
[續誌贛撫查辦銅圓情形江西]  
　　贛撫吳仲帥查辦銅圓廠情形曾紀前報茲又以各省銅圓皆歲有餘利數十萬獨贛省開辦三年並無餘利頗難措詞並有機器價値數十萬一層亦多疑慮擬即咨請大部派員來贛會同辦理云（丹） 
[江督通飭勸諭紳富恊賑災黎南京]  
　　江北徐海各屬待賑孔殷所籌款項不敷尙鉅昨江督周玉帥又札飭各府廳州縣勸諭紳富酌量佽助（再） 
[周督定期來滬]  
　　新任兩廣總督周玉帥將次蒞滬已誌昨報茲悉玉帥定于十三日乘坐江永輪船來滬法界讞員陳楚生明府已咨照捕房麥總巡飭派探捕在招商局碼頭妥爲照料上海縣王大令則派辦差丁役就坭城外洋務局預備行轅（合） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇撫派員監放營餉蘇州]  
　　蘇撫陳筱帥以各營現届九月份放餉之期特委候補道李本森赴巡防隊陸師中營　高廷蘭赴第二標一二三營　汪鈞赴飛划等營旗監放餉銀各員奉札後已分赴各該營監放矣（甲） 
[福建提學使咨調學員蘇州]  
　　福建姚提學日昨咨會蘇省督練公所請調測繪科科長陳華赴閩充當學堂監督聞督練公所尙須詳議妥協再行咨覆（永） 
[續招警察學生厦門]  
　　厦門巡警招考學生定額三百名初五日第一期招考厦道曾觀察委厦防廳原司馬及歐張二敎習在道署點名計與考者一百八十名尙未足額聞須再行續招云（中） 
[蘇藩訪拿唆訟案訊明懲辦蘇州]  
　　蘇藩司訪拿新陽縣訟棍屈順卿等解省審辦等情已紀前報茲此案已由蘇州府讞局委員提集人証訊明屈順卿包糧唆訟各情均無其事惟糧差吉大奉票傳人私自收押又復逼寫承攬索詐錢文均經訊實擬定監禁三年地保金二與吉大狼狽爲奸亦擬監禁一年由附詳奉藩司批飭照辦並以崑山縣縣丞汪廷幹於此案始則顚倒是非迨被告控縣後猶復任意比追濫用刑責實爲荒謬非尋常示懲所能了事自應照例叅辦等情批飭遵照矣（永） 
[尙賢堂半年報告（續）]  
　　辦事董事　辦事董事並無更動李米也君現回法國本堂於一千八百九十九年法國人組織一董事會李君願代爲整頓辦事者董德眞君將於數禮拜由滬回國其去滬也滬人士皆不有依戀捨之意本堂深望其能以一已之毅力熱誠感動在英德之董事也眞君曾兩次捐助本堂共計銀四百五十兩庽滬英人捐助本堂之欵當以此數爲最巨矣 
　　督辦　經管各項出入欵項責任綦重本堂進欵雖增出欵亦隨之而增半年帳目淸理需時且每日用欵煩𤨏督辦亦極願再得一人� 
分任其事然按照本堂治理章程所載督辦實不能卸其責任所可喜者目前經費漸充惟仍無法積存辦事董事已公議聘請英國敎士潘雷君爲本堂經理員潘雷君曾在英京倫敦毆克斯福兩大學校肄業現在威海衛已允來堂辦事並資本堂之臂助然諸君當知本堂之出欵則又加增矣因此而辦事董事旣有此意當於下次開常會時報由議董核准 
　　前六個月暑假期滿秋季開校來學者共有九十五人班次較前爲多堂中復添設法文日本文両科聘請法人日本人爲敎習前次報告曾述及學生寄　舍亟須整頓故西歷五月閒特在學舍附近租一西式大厦并督辦眷屬居住外尙可容學生六十人以期便於照料前一學期本堂曾開演說會專講曾助中國之中外名人秋季開學仍循曩例開講時論敎育問題英國敎士李提摩太先生已首次演說矣[  未完]  
[上海官事]  
　　寳山縣知縣王得庚　江西常備陸軍一營後隊排長張大生昨均到道禀見　工程局科長李承淵到道禀謝兼辦本局提調　電報局委員陳澍禀請續假一天　洋務局委員嚴家灼禀知請銷假　直隷州知州黄黼禀辭赴蘇　綢捐南卡委員縣劉有光奉蘇藩牌示請補吳江縣缺到道禀知　試用道曾紀峻辭行北上　江蘇知縣趙錄策禀辭赴寕（宜） 
[考職生員錄取名單]  
　　上海縣王大令九月初一日會同儒學考試生員昨已揭曉名單錄左 
　　（正取八名）高翀　王兆魁　王銓運　唐迥　謝肇昌　葛藩　李維烺　張冠玉（備取九名）華克封　金祖詒　楊德圻　顧視淸　奚慶良　曹永敏　曹鍾奭　顧鏡淸　楊心正（宜） 
[廣文祝壽]  
　　昨爲本邑學師杜子撝六旬誕辰紳商學界周廷弼等數十人齊至學宫慶祝印委各官亦均前往道賀（宜） 
[學務公所刊布開會傳軍]  
　　本年七月大會因辦平糶展緩茲定于九月二十五日補行大會卽於此次大會更舉議員以省十月重複開會之煩費仍於前一日開議員會後一日開新議員會届期午後一句鐘務請早臨（宜） 
[華商體操會會員乘車赴蘇]  
　　華商體操會發起人虞洽卿及會董鄭錦峰兩觀察於昨午三點鐘會齊在會會友一百餘人及軍樂隊馬隊同趁火車至蘇會操（孝） 
[商團演槍]  
　　商餘學會昨晨由西區工程局發給洋槍各商團卽於是時排隊至局總理周君葆元請隊長檢點鎗械按名發給各商團護槍列隊至斜橋操塲演練鎗法演畢仍列隊至工程局由隊長等按數收儲存（助） 
[續誌工程局擬派巡士站壕事]  
　　總工程局各董擬以沿城一帶歸局派巡站壕已誌昨報昨各局董又假滬北醫學研究會會議一切並由警務長穆君偕各警長前往城外沿濠勘驗路線意在與西區各崗所連貫會合巡邏（尺） 
[通告巡士告退章程]  
　　警察學生畢業生現已由董派往各區站崗巡緝警務長穆君因擬定章程通告謂如有自願告退者在一年以内須繳還學費洋四十八元一年以外者减半二年以外者任便違章被斥者亦照此一律辦理云（尺） 
[上海道批招商局各户公呈（爲馬路購地事）]  
　　來牘願繳鉅欵　購路地不可謂非急公當此工程局經濟困難之時苟有鉅資可以充用豈不較良於息借惟該馬路由國家興築有年一旦歸業户繳價實爲向　未有之辦法雖各户業仍願歸之公家究有名不正之嫌實非本道所敢擅定况所爭在轉租之利此則攸關地方大局尤宜取衆議庶足以示大公當經抄錄來文轉飭總工程局　議茲據局董李鍾珏等禀復（甲畧原禀已見前報）等情察核所陳洵爲平正通達之論各業户不乏明白公理主持公益之人當不在區區轉租私計上再有較量仍望互相開導俾工程局得以完全代表之　任本道實有厚望焉除再錄報督撫憲鑒核外此復（宜） 
[批示牛捐辦法]  
　　滬道批張廷卿等禀云查牛捐一項前因義商統認事關交涉是以禀准由道給照收捐分撥現歸華　　辦情形又屬不同能否槪照前案辦理候咨商蘇牙釐淞滬捐局俊復 
 
 

Page 10

 
 
到飭遵可也（宜） 
[迭獲盜犯]  
　　昨由彙司捕房包探陸恊庭在柯克伯四路拘獲行刼秦鶴祺等家之盜犯楊培卿方寳生劉富良三名又由九十一號西探協同華探楊掌生等在北蘇州河舟中又獲盜犯錢順元張阿銀陳和尙王阿四何慶仁五名並紀獲手槍火藥彈子等物一併帶入捕房奉飭押候送辦（似） 
[輪船沈沒]  
　　前午後有小輪一艘駛經外虹橋潮流過急當卽沈沒旋經雇工赶撈（似） 
[合族公憤]  
　　革保方金奎即方桂生近日爲强佔同族田地被合族申斥後反又賄串册擋揑詞分赴縣廨誣控合族咸動公憤故于昨日環投縣廨據實禀訴矣（宜） 
[老人呑烟自盡]  
　　浙江路庭筠里口帋紥店張瑞生年近七旬所生四子干今年相繼而亡前日張痛子情切潜呑生烟自盡由捕房聞知派探倪阿炳查得並無别情隨卽醵資安殮（孝） 
[公共公廨會訊案]  
　　英商勝　公司延古律師控奚朗如圖賴拆房費用銀兩一案前午後奉襄讞孫明府與英巴副領事提訊古律師稱被告地基賣與原告拆卸房屋被告本認銀七百兩向索推諉請追奚延愛律師稱此項地基被告係賣與義記由殷仁山經手後義記轉售原告一切費用自與被告無涉請傳見証明府商之巴君判一併退去候復訊核奪（力） 
[上海縣案]  
　　湖南曾宦遞函本縣内稱雇潘桂堂船隻往南潯私開回滬請追被呑行李等情王大令准飭提訊前晚委帮審洪明府研訊潘供上月廿四有醫生王明甫　船往南潯廿五王與曾大人及跟隨黄張等四人下船並無行李路經黄渡朱家角等處曾王持對聯名片上岸送舉相知俱不收納旋至平湖有一婦女下船同往南潯向索船資王即售去紙頭兩塊收洋兩元初二日船抵南潯曾即上岸至初四日不返王命小的返棹仍至平望同王母持衣赴質得小洋廿二角卽回上海並無無呑沒行李等事楊榮母是益順内河船牙夥王明甫來行訂雇潘桂堂之船往南潯確行李小的今往曾某所庽客棧出外未面據棧夥云曾欠房飯一百餘元明府判　交楊榮保去隨時候傳　問○地保孫心田控鄉民硬刈灘地　柴一案今又提到爲首之馬阿毛訊究明府判掌頰四十一鞭背一百廿下各押候再訊○箋扇店蔡且亭欠租霸房由房主控經前任汪大令限令搬遷昨又提比蔡供愿於三天内遷出交房明府判交的保再延嚴懲（宜） 
[總工程局記事]  
　　四川路某洋行夥顧順寶錢裕生等四人在大校塲騎馬賽跑將婦人曹褚氏小孩王阿六二人撞　踏傷由南區巡十一併送局陳叅軍訊得該氏失去翠簪一支　顧等賠洋三元另給五元醫傷並給王醫傷洋十元小馬夫胡金發罰洋十元顧錢均交保察看傷勢再核○周昌鎬徐達　在南區控開飯店之顧裕　悔議霸店峻夥停工提解到局押候訊究（尺） 
[英租界捕房事]  
　　瞿金生　英界大新街一帶兜售各種彩票爲捕普見將人票一併解捕捕頭飭將瞿押候解廨請懲○錢雙喜前曾將妻錢許氏鬻於天津路洪彩雲妓院爲妓刻以洪妓欲將許氏轉賣扭至老閘捕房併將包探劉光震夾袄撕破經劉拘入捕房押候　日解究○　妓李小保張銀寳前晚在南京路拉客爲探捕先後拘入捕房未幾張銀寳與王陸氏二口經人以洋銀二十元保去○偷兒陳榮生王阿榮陳阿六等串竊衣服爲包探徐由慶拘獲候吊齊原贓解案請判○浙江路妓女王桂英前晚被賊撬開後門進　竊去金珠首飾綢衣約計價値三千元昨早投老閘捕房報竊捕頭飾探賣如海劉光震沈阿炳等前往查緝○幼女金翠送路爲捕帶入捕房旋送公廨管押候今日訊問○浙江路通商廚房於前晚樓上失火旋即救熄事後鄰人因其遺火瓦相爭吵爲人竊　銀碗銀　等物因投捕房報先捕頭　　劉光震前往詳查據云該館樓上女孩碰翻洋燈所致○前午某洋人機器車行至南京路浙江路口將華人瞿桂庭碰倒由捕送入捕房轉送仁濟醫院療治又同時有某洋人馬車亦在該處撞倒華婦王沈氏致將足骨碾斷由印捕送入捕房捕頭飭探沈阿炳將婦送新租界愛文義路廣仁醫院療治（力） 
[新租界捕房事]  
　　白克路商務書館編緝所後門昨有脚事一輛無人來認將車送存新閘捕房捕頭派探徐阿華查傳失主認領○白克路顧瑞生家傭　王氏前晚竊銀水烟袋逃逸昨晨報捕捕頭　探馬阿美查緝（力） 
[法租界捕房事]  
　　小工金阿生昨在圖南輪船行竊藥材經巡丁查見送入捕房押候解廨訊辦○趙文奎因收買賊贓爲探偵悉拘入捕房捕頭命交保出外候公堂傳訊○劉阿三行竊某姓家衣物經探緝獲解入捕房押候解辦○朱秋林昨持　被一條　押店求質爲探撞見將人贓拘入捕房押候解究○揚桂生强　某嫗　　爲途人帮同獲住交捕送入捕房捕頭　押候解辦（臨） 
[美租界捕房事]  
　　阿三龔阿根昨在北蘇州路互毆由捕拘入捕辦○陳松全竊西華得路周　茂烟間烟槍綢衣銀洋由捕人贓並獲拘　捕房押候解　○王克元竊銅鐘一架由探拘入奉飭押候查辦○包探沈阿岳昨在西華昨路拘獲積竊顧才生一名帶入捕房押候送辦○婦人李楊氏昨在西華得路將張李　王吳氏逞毆由捕拘入飭將李楊氏送廨押究（似） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
