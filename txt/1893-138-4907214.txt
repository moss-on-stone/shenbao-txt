# 1893 - 138 - 4907214

 

Page 1

 
 
[新印臨證指南醫案出售] [  圖書集成局啓]  
　　吳門葉天士先生以願悟特之才研精醫理於書無所不讀融會古人之精意而參以新機故其立方也一二味不爲少十餘味不爲多習見不　從同獨用不嫌立異輕重繫於杪忽取效在乎呼吸和緩盧扁不是過也門弟子隨時抄錄諸方遂有臨證指南醫案之刻誠歧黄家所不可不　者本局以新鑄鉛字排印紙色旣白裝釘尤精共十二本盛以錦套每部碼洋一元五角欲購得請移玉申報舘帳房及各處申昌書室可也 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄　洋五元○成豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季稗史碼洋七角○明季南北路碼洋一元二角○欽定六部處分則例碼洋一元二角○補註洗寃錄碼洋六角○康煕字典碼洋二元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[論暹法交涉事]  
　　近來日報屢記暹羅與法蘭西交涉事宜其說不一大都法人有侵暹之志而暹人有畏法之心現在雖尚未見决裂情形恐將來必有蠻觸之爭夫暹羅亦中國之藩屬也然與安南不同安南之屬服中國者久漸被者深現且爲勢力所追僅守其府况暹羅之入貢自元之元貞年間始至明洪武初遣使朝貢進金葉衣七年九年二十年皆入貢二十八年遣内臣趙逹宋福等使暹羅祭其故王賜其嗣王文綺永藥元年遣使賀莅自是入貢不絶至十七年遣使諭其國王使與滿刺加平滿刺加卽今所謂麻六甲蓋其時暹人嘗侵侮麻六甲也十九年遣使貢方物謝侵滿刺加之罪自正統至嘉靖間入貢如常期我朝定鼎之後修貢職尤恭謹乾隆年間其國見滅於緬甸旋卽恢復故王無後推立大酋鄭昭爲長昭中國人也厥後其子華嗣立封爲暹羅國王相傳至今焉蓋暹羅之於中國隔以安南緬甸兩國與華界相接者僅滇南邊徼之一隅而與安南則犬牙相錯法人旣踞安南苟蠶食不已不暹羅之圖而誰圖乎考暹羅古三二國北曰暹南曰羅斛其北卽與滇南邊徼相近東卽界於安南南臨大海西南則連所屬之各番部西則與緬甸接壤西北一隅則界於南掌暹國之地多山而艱於謀食羅斛之地傍水食有餘糧元至正年間暹人乃降於羅斛兩國并爲一國始名暹羅國國中有瀾滄江發源乃自青海歴雲南而入暹羅之東北至柬埔寨始入海所謂湄面河者則其源出於滇南之李仙把邊等河迤邐以入暹羅北境會諸水而成大河由羅斛之南境入海其海口曰竹嶼由竹嶼入内港至曼谷都城曼谷又名萬國音相同也湄南之水長一十數百里其水深闊可容洋舶出入其大城皆在湄南河濵沿河一帶居民皆就水中架木而居惟華人之旅居於彼者乃搆瓦屋樓閣相望土人則皆居蘆竂湄南河水勢芨緩田疇最易肥饒農忙之時可以駕一葉扁舟往來耕種插秧甫畢而河水至苗隨水長不煩薅溉水退稻熟以故米極賤每石僅值銀三星猶憶髮逆陷江浙時内地幾至維糧廣商有運暹米以濟者獲利殊厚其時暹米之價每石總需錢十一二千其米　而長炊飯極有漲性竟有如清腸稻者惜食之易飢且無滋味余曾購食之彼時則亦賴以飽焉其俗崇佛故與法人天主教格格不相入又信番僧符咒至有一種人善咒法刀槍所不能傷名曰共人王則養以爲兵衞似此則其國中之政教號令可想而知軍政之不修亦可想而知其於中國之化漸被者旣不甚久故名雖服屬中國而其情性終苦不同聞暹羅於他國人之旅居其國者皆無稅而獨於華人則有稅彼之意則以他國之人少中國之人多借此可以佐國用然而由國人之居其地者苦矣且不獨苦而已矣亦似大有傷乎中國之體面而暹人不顧焉則又豈安南等國之可比哉顧其土地肥饒國中所出有銀鉛錫沈香速香降香象牙犀角烏木蘇木冰片翠羽牛角鹿筋藤席佳紋席藤黄大楓子豆𦸅� 
海參燕窩海菜等類較之安南出產多而且貴法人此時旣得强占安南則誠所謂午步進步緬甸暹羅均在算計之中緬甸旣爲英人捷足先得則舍暹羅又將何之此其伺隙搆釁處心積慮者不知幾何時而近來始小試其端也暹人一敗法兵斯法更有詞矣暹王雖不認主使尤恐法人不聽其辯而藉辭於報復大舉深入則暹羅豈法之敵哉雖曰蜂躉尚有毒而况國乎然安南之前事可鑒也夫暹羅之於中國名曰臣服之國而其所以待華人者乃獨苛其於法國也防之未嘗不早慮之未嘗不深而卒不知自求富强之策自聨大國之援然則暹羅之爲國也不亦岌岌乎有不可終日之勢也哉 
[本館接奉電音]  
　　昨由京友電傳諭旨四道敬謹譯登○四月初六日奉硃筆馮金鑑補授兵科掌印给事中欽此同日奉硃筆唐椿森著恊理京畿道事務欽此同日奉硃筆唐景崇轉補左春坊左庶子徐致靖補授右春坊右庶子欽此同日奉上諭裕祿等奏查勘永陵明堂前泊岸本年宜修工叚請擇吉興修一摺著欽天監於本年五月内選擇吉期先行知照卽著盛京將軍會同工部侍郎敬謹興修餘著照所議辦理欽此 
[西報譯存]  
　　英京電報云刻下英京市面銀根極爲緊急貿易中人均覺不敷週轉有鉅商十家素以買賣股分爲事者現已先後倒閉各日報所錄銀市行情皆謂新金山前經倒閉之銀行如欲再爲興復恐有戞戞其難之勢蓋亦以銀根之短迫異常也○電報又云英國次皇孫郁郡公奉英皇明諭著聘馬利公主爲妃按公主前經字與長皇孫所奈長皇孫猶未成婚早經薨逝一時士論莫不爲公主惜乃今復得與次皇孫爲耦想公主賢聲素著故英皇不憚一冉聘之以儲他日正位中宫之選也○俄京來信云俄國有數處時疫流行死亡相繼三士和梳縣及各省會恐時症傳染特設醫生及婦女服役俾各成一會倘時疫大作則出而治理以濟病人俄官亦出示曉諭各處　生著時常聚會設法消弭免致傳染云 
[擱淺三述]  
　　太古洋行黄埔輪船前在山東海偶擱淺已兩紀報章矣兹悉此船於上月二十一日由上海開往牛莊船中所載貨物價值甚鉅内有絲四千包曾在上海保險行保銀四十萬兩是日濃霧障翳駛至獅頭灣擱淺前艙入水一丈許船底觸穿一孔四旁均被石牌環繞與前數年在厦門擱淺之杭州輪船彷彿相似觀其情景想亦易於出脫然自擱淺以至二十七日天色未　清朗船中貨物未能取出遂由上海烟臺兩處雇齊船隻備帶抽水等機器前往施救云又聞此船註册　一千一百一十七墩於一千八百八十二年製造行走各口岸恰已十易星霜矣 
 
 

Page 2

 
 
[虞陛歌薰]  
　　吏部爲示傳事所有揀發正指揮副指揮吏目各三缺定於三月二十六日奏請欽派揀選相應傳令在部投供之候選正指揮梅兆喜范金鏞盧光耀候選副指揮楊紹時李光　駱育瀛陳家鼐汪建猷王兆霖閻太古候選吏目王壽增嚴以敬王夢溎戴式棻祁釗陳寳深魯樹勛鄒如棻王瑞泉楊毓英陳清泰孫珍王彬蕭光曜范啓銘孫起榮等二十六員於是日黎明赴天安門外本部朝房書到聽候點名以使揀選有執照者携帶呈騐毋違○都察院經歴司文穆爲出示曉諭事查各省官民人等其呈訴寃理宜本人來院攔輿具呈如係婦人未遣抱具呈概不接收爲此出示曉諭各省官民人等一體知悉嗣後如婦人實有訴寃各遣抱呈之人具寫明遣抱何姓名如無抱告不准呈訴各宜　遵○八旂護軍營兩翼前鋒營内滿洲八旗火器營内務府三旗護軍營兵丁軍政業經欽派謨貝子等八堂分棚考校馬步騎射功竣自應接看外三營兵丁軍政適逢齋戒之期照例停止擬於四月初五日往海淀初六日起謨貝子等四堂在海淀燈籠庫考騐圓明園八旗官兵處内務府三旗兵丁軍政煕大司徒等四堂在海淀閲武樓考騐健鋭營外滿洲八旗火器營兵丁軍政均於先期由值年旂分咨查照預備吏部爲知照事所有揀補户部工部漢軍堂主事各一缺本部現定於三月二十六日奏請欽派王大臣揀選相應知照貴部院衙門傳令前經保送人員務於是日黎明赴天安門朝房報到聽候揀選勿遲勿悞因用印不及先行白片後補印文○年例春秋兩季開放王公百官俸米例由都察院開列旗漢御史銜名奏請派出二人稽察兹届春季俸米開放在卽都察院因先繕單請旨簡派三月二十二日奉硃筆圈出掌江道監察御史慶祥掌雲南道監察御史寳安江南道監察御史丁之栻江西道監察御史王傚欽此○三月二十七日已酉祭西陵氏於先蠶壇西皇后親詣行禮禮成後率妃嬪福晋命婦舉行躬桑禮所有應行一切典禮先於三月二十四日具奏本日奉旨知道了欽此除分咨各該衙門查照預備外並將躬棻禮節原奏呈由内奏事總管疏進中宫○吏部爲移咨事所有俸滿截取内閣中書歐陽中鵠楊樹等二員於三月二十二日帶領引見本日奉旨截取内閣中書歐陽中鵠楊樹均著以外用欽此欽遵到部除將該二員歸入同知截取班挨次選用外相應知照内閣查照○内閣典籍廳爲片交事前准禮部移請撰擬已故伊犁察哈爾領隊大臣恒明祭文一道等因兹將滿漢祭文業已撰就爲片交貴部卽日派員持片赴閣領取○三月二十六日清晨七點鐘時由刑部獄内提出山西司承審罪擬斬梟之明火盜犯二名當堂騐明綁縛由刑部南門扶出分裝兩囚車每車有一役在犯之身後扶持二役在車門外把守二犯　坐車中高歌不已頗有顧盼自雄愍不畏死之態當車行時有巡捕京營弁兵二十餘人沿途擁護迤邐而南經交民巷沿城出宣武門循大街至瑞露居捨酒處盡情快飲醉而後已及至菜市口法　將犯推入囚棚迨駕帖到時立卽處决○三月二十二日午後京西西山門頭等處天大雷雨繼以冰雹歴片時卽止雹粒大小相間有若蓮子者據言被災之地寛二三十里長六七十里菓木已悉數摧殘矣○近年各錢鋪倒閉甚多以致銀盤高下不一錢票昻於現錢每銀一兩差至五六百至千餘文恠視錢之大小以爲衡三月二十四日清晨齊化門内小街舊太倉地德盛及東四牌樓北横街德盛兩錢鋪又同時關閉都人士執有票銀者竟成無用之物矣 
[金陵火警]  
　　金陵來信云三月二十一日晚炊後銅鑼震耳厥聲鏜然異而詢之知小油坊巷某公館有失愼情事比鄰某染坊諸夥奮力灌救頃刻平地成渠祝融氏力竭勢衰廢然而返僅焚去貯薪之所餘屋得以化險爲夷附近居人額手稱慶不置 
[琳宫火劫]  
　　杭垣觀橋西首寳極觀供奉三清上帝兵燹後樓臺金碧變爲瓦礫荆榛惟頭山門及正殿依然如故一道士住持其中鳩工修葺煥然一新左首添造客舍走廊階下鑿方池畜以清水游魚可數每逢炎夏臨流納凉頗覺爽人心目上月廿八日忽見濃烟搏絮烈燄飛毬霎時間穿破屋頂萬道火龍飛騰天半赶卽嗚鑼告警城廂上下各水龍風馳而至幸門臨闊板橋河下便於取汲富卽撲滅然頭山門三間已化刦灰事後查知敬神者焚化香楮燒他物致有此禍云 
[寍郡失火餘聞]  
　　初一日寍波失火其略已登前報兹悉失火者係郁紀生非鄔紀勳也郁本以祝念爲業慣放印錢重利盤剥素不滿於人口妾生一子是日爲彌月之期因炒麫欵客爨火太熾致將鍋中之油然著猝難撲滅以致延燒四鄰郁並不呼救反將鄰人沈姓被搶之衣箱攔路刦奪藏匿他處火熄後沈知箱在郁手欲送官請究郁畏罪逃遁衆遂將郁之大婦家搗毁殆盡怒猶未已尚欲拆毁其屋當經旁人勸阻始免用武房屋雖存然其中什物已蕩正無存矣 
[僱槍被獲]  
　　浙江學憲陳大宗師考試鄞縣童生正塲日有富家子王某平日不事詩書專以尋花問柳爲樂揮金如土爲士林所不齒自念黄白物雖多然一衿未青不足爲鄉里榮遂密僱鎭海已革禀生吳某入塲爲槍手吳卽前任　學憲堂塲查獲革辦枷示者也此次改名吳德輔混冐入塲當被查獲至放牌時將該二童發交提調官審辦由提調官暫交巡捕廳看管是晚提調官胡太守飭提該二童研訊該二童堅不吐實乃發押鄞縣學聽候學憲發洛延至三月三十日不見動靜至下午忽見府縣兩學廪生標紅於校士館前大書特書略謂今晚備有便肴凡我同堂齊集邑廟公所公議犯規之事衆人見之議論紛紛或謂是案已挽大力者面請府憲胡太守轉求學憲法外施恩願罰鉅欵充公或謂衆廪生以王匿喪雇槍厥罪非輕咸動公憤不肯干休故特邀集公所將公禀學憲旋接甬信知此案已藉孔方兄之力得以無事矣 
[鄞縣新進文童]  
　　鄞縣文童經陳大宗師提覆八十一名内有一名路遠未到文題冉子與之粟五秉各作起講一宜與夫禮夫豈不義各作破承一限七刻繳卷至申刻發案共取五十名今將姓名錄下撥入府學十五名江仁綸吳寅楠張鑫劉廷煒張振英胡翔青詹鼎奎華瑞桐應宇澂張光黻金鼎臣陸熊飛邵憇南石鈞胡惟清縣學三十五名李植本周頌汪杜永耀李邦黻秦偉堂范誠籥宋英魯梁巨川潘惟埏唐玉書王祥麟錢青邵宗伊戴敦勳王廷振勵延豫胡内耀黄家鄞察元康忻振鐸張翊溎俞昌任吳覲扆劉廷鏘陳昌槐俞安晉鄭炳黻鄒中林虞雲瑞賈淦王友燮鮑國光張紹雲察傳聲俞安時 
[勸誡幼童示]  
　　欽加二品頂戴宗人府丞堂提督浙江學政陳爲出示曉諭事昨日考試鄞縣童生正塲有上年給與川資飭令回家讀書之幼童馬裕藻復來應試當復諭以前示甚明何須如此亟亟該學教官則云伊上年十四本非實年意若疑使者之深惡幼童者不知非惡其年知其胸中無有欲姑抑之以兾其奮發而有成也夫世之一無所有而應試者亦多矣何獨拳拳拳於馬裕藻也彼已長成者無可奈矣馬裕藻之年猶可有爲是以深惜之也不然使者之長子係十七歲入學次子十九歲入學今年次孫年十五三五十間亦須出而應試則使者之不恕固若此乎嗟乎苟得二字陷溺已深躍冶之金遍地若是使者區區之心同辦一事之教官且不能知安望他人之知無已仍將上年牌示錄出如右與士人共商之夫以十餘歲之童生以兾其異日之閣學卽以取科名而論已可謂吉祥矣然而爲馬氏袒者或且曰阻此一關不獨遲其今年之秀才且悞其癸甲兩科之孝廉也則亦聽之而已特示計錄上年歳試牌示本日提堂幼童三名考經解者面問以說文不知爲何書考性理者不知明道爲大程瑘范浚爲人名考算學者作詩一首大半雷同此非童子之過其父兄歸長之過也傳曰君子愛人以德父兄師長之於子弟第一當教子以正以爲他日成人之基卽欲其博取科名亦惟勉其讀書優游饜飫養其根以竢其實果其有所成就何患世無知者今乃當齠齔之時先令其携帶書册以希苟得幸而得之必將自以爲是長傲遂非不幸不得徒耗此金玉難換之歲月况邇來士風日下童隊尤甚萬一習梁是家 
 
 

Page 3

 
 
有璞玉而故投之汚泥也愚孰甚焉本院籍隷江蘇揚州同郡前輩錢侍郎桂森十三歲以背誦十三經入學其明年學使歴城毛公式邭以其年幼而學未成抑之下等面諭不許赴秋試當時人或以爲過戊子年錢公任安徽學政與本院相見云深感毛老夫子此事卽在目前可爲明證馬裕藻林萬楷樊家溥均著該學官傳諭其家卽令回籍延請名師用心誦讀不獨今年不必與考卽再待五年猶未弱冠彼埘出考并不爲遲詩曰匪怒伊教本院自謂愛此三人過於其父兄師長諒之諒之光緒十九年三月二十九日給 
[廣陵郵簡]  
　　前紀通河水小鹽船行駛遲滯致十二圩上色塲鹽不敷配運兹聞該圩現已到有通屬上色塲鹽眞梁二千五百引經棧憲曾觀察行知淮南總局飭催鄂岸殘綱湘岸甲秋新綱各商迃卽訂單配運來圩過掣領照開江以濟岸食局奉札後刻日懸示局門諭餉飭各商一體遵照想該商等相須甚殷當必色然欣喜也○上月廿四夜八點半鐘時雨師風伯驀焉直逼揚城鴛瓦上淅淅瀝瀝如戞玉如敲金又如大珠小珠落玉盤起而視之皆雪珠也頃刻間庭院積存分許大可如豆小似芝蔴俄而霹靂一聲天驚石破窓櫺槅扇無不震摇仰視長空則已雨散雲收星光皎皎矣據胼手胝足者云將刈之麥甫植之秧經此雪珠不無略遭微損然尚幸爲時不久矣○揚城教場街南牌樓前此失愼各店刻經各房主雇夫掃除瓦礫鳩工庀材從新建造約計端節前卽可仍復舊觀甘邑宰李明府恐有侵佔之虞特出示諭其略云揚城市店林立街道不寛推原其故皆由造屋時互相侵佔以致偶有火警水龍灌救無從施展更有沿待支搭蓆棚或用木板或用蘆蓆最易引火是以一遭火患動輙殃及多家言之殊堪悯惻現當建屋之際務各懲前毖後切勿侵佔貪圖尺寸便宜致貽無窮之害更不得支搭蓆棚是爲切要特此示諭等語想各房主具有身家定可恪遵憲諭不負賢父母諄諄誥誡之意也○仙鎭北岸某姓家於某夜被竊報經地方官親往履勘飭捕嚴緝不意此案刻爲上憲所聞將該管營汛各員分别記過撤委並勒限嚴緝或謂上游因各處竊盜案件隨時破獲者少其特嚴定賞罰籍以整頓捕務也○邗上得勝橋北邊巷牙科某甲之媳素稱賢淑隣里事欽伉儷間亦頗相得惟不得翁姑歡心洗手作羹之餘時時背人飲泣前日遽爾云亡母族聞信後邀同親族人等各駕薄笨車蜂擁而至入門覩女形狀悲痛異常詰問致死之由中以急症對兩造譁辯不休嗣有魯仲連其人出塲排解令甲從豐棺殮其事遂寢聞女年纔廿一歲云 
[禀添採訪]  
　　揚城城崇節堂採訪節孝理者爲胡紳文暉刻以揚屬地大特博恐鄉曲居民不能週悉擬請添諭紳董分投辦理具禀於府縣各學並擬呈簡明章程六則其禀内大旨云揚城採訪節孝向由尹紳於硬子街設立公局歴年造報毫無遺悞惟是四鄉窵遠幅𢄙遼闊鄉民恐未週知兹擬於北河下崇節堂添設分局聽其具報隨時給予訪單由具報人照式塡註繳局每於年終彚册報請查核轉詳其紙筆等費悉由堂備不取分文並擬於江都縣界内之瓜洲俯准添諭封職姚光祖仙鎭凌鴻壽嘶馬鎭王汝誠甘泉縣界内邵伯鎭添諭職員薛松齡公道橋阮爕堯陳家集林振耆等相助採訪之數紳者皆係方正端謹世代鄉居見聞較確如蒙允准卽求會諭並例章出示通知等語兹聞府學詹朱兩廣文江甘縣學丁程兩學師以事關風化業已照准分别會諭並將黏呈之合例簡明章程一併曉示通衢俾遐邇週知就近舉報其童程六則附錄於左一舉報孝子義僕須開事實否不合例一舉報孝貞節烈婦女須開明事實否不合例一婦女守節須在三十歲以内者合例一婦女守節在三十歲以内須及五十歲方合例一婦女由三十歲守節未及五十歲身故合例請旌一本人住落及具保人住落須塡註明白以便採訪再外籍寄居與以上合例亦准其一體舉報云 
[鶴市閒談]  
　　蘇城任蔣橋堍有俞姓嫗年逾八秩矍鑠逾於少年生平好食螺螄不厭不倦本月初一日下午聞門外有高聲喊售者不覺喜溢眉宇疾趨而出購得一碗煮而食之未及其半忽覺胸脹家人勸止之嫗曰愛吃無傷又將其半細細咀嚼頃刻而盡少焉服不可耐呻楚床頭延至翌晨溘然長逝諺云病從口入其嫗之謂乎○元妙觀爲游人麕集之所無賴輩每於此假一席地轉字背以聚賭本月初二日午後諸無賴正大呼么喝六采烈興高適爲南路三叚巡查委員所見不覺勃然大怒喝令勇丁拘拿當卽獲住賭棍三名押回局中靜候懲辦餘則東逃西竄一鬨而散○元妙觀中碗灘林立類皆江西人居多初二日下午有吳某往購花瓶一架先在甲灘論價不合舍而之局灘成交甲頓然大怒與乙評理乙亦不肯稍讓唇槍舌劍之餘各以老拳從事致將灘上之磁器擊成虀粉直至頭破血流猶不釋手旋經同業多人極力勸解始鬨至某茶肆啜茗評理以後不知所終○有名賜福者向在胥門内西貫橋堍張萬興木器鋪内爲夥初一日偶以事至禪興寺橋見有一簇人圍住某甲大肆兇毆不覺怒髮衝冠曰雙拳難敵四手汝等多人攢毆一人豈爲好漢乎言畢攘臂直前將甲救出重圍止在拳施脚踢之際該處地甲聞信奔至見賜福力大無窮誤認爲肇禍之魁當將其拘去鎖置下處下處者地甲押人之所也擬於翌日送往總巡局請懲旋經人告知長萬興鋪主張以賜福素不肇禍倩人至該地甲處說情併許酬勞錢若干該地甲始將賜福釋回 
[添船運茶]  
　　甌江係產茶之區每當新茶上市僅有海昌輪船一艘不能多裝且往返總須旬日茶商頗有嫌其遲滯者本年招商局鑒此前車預備海定輪船行駛甌江運紅白茶約八千餘件準於三月廿九早展輪出口直抵上海 
[水手釀禍]  
　　吳淞口砲臺對岸三水泊有德公司某輪船前日適逢禮拜之期船上水手七人相約乞假登岸閒遊旋彳亍而南至法租界某西人酒肆開懷暢飲深入醉鄉問夜何其早已鐘鳴九下乃雇坐中八仙橋李阿土車寓内　慶記等人之車回船銷假行至虹口鐵路發基北打靶處潘等不肯前往向索車資水手不給分文以致互相口角適附近某水作學徒楊阿林因事過此袖手旁觀水手醉眼麻茶突拔腰間所掛之刀向之亂刺奔避不及致傷左肩下約長三四寸踣於道在鮮血迸流水手見禍釀成後將潘刺傷石臂然後飛走脫逃楊潘痛極長嗥經巡街華捕所聞疾趨而至雇車載赴西華德路捕房聲訴黎副捕頭着送同仁醫院敷冶一面飭探捕火速往拘水手未獲記水手見人便刺迤邐至寳山縣境天通庵復傷二鄉人小車夫名瑞杳者家在江灣鎭混名烏龜阿三聞聲出視驀被將頭顱札成一孔背上刃傷二處手指亦險遭削去渾身血流倒臥田塍一息如絲勢甚危急隨經相識者奔告其屯舁歸家内少選據請訴知河善廟北首張洪浜巡防局局中武弁立卽乘馬率勇持械伺於要道未久水手東倒西歪而至弁一聲暗號蜂擁上前次第擒拿解至局中轉解寳　縣署昨晨麥　頭禀明英讞員蔡太守請函致寳山縣馬明府以便派捕前去帶回送交船上兵官收管押行禀明德國領事訊供究辦旣而德總領事施君委　譯官福君至公堂晤見太守言人如果被刃之人傷勢沈重可至滬上西醫字求治俾愈後質對口供云 
[定期演砲]  
　　滬南製造局新造鋼砲一遵計重八百磅劉觀察定於本月十六日試放邀請道營廳縣各官届戎前往觀看 
[帶徴塘欵]  
　　欽加運同銜補用直隷州調補松江府上海縣正堂黄爲出示曉諭事案奉　憲札開照得太照寳鎭四州縣海塘新出險工前經詳奉奏明先行借欸興修並卽援案於蘇松太三屬受益熟田項下從十八年下忙起每畝每忙帶徴錢十文解還歸欵等因遵經於上年下忙串内加蓋紅戳每畝帶收錢十文易銀批解在案兹届開徴十九年上忙除分諭册串各書加戳帶收外合行出示曉諭爲此示仰合邑業佃地保人等知悉修築海塘係爲保衛民生起見所有爾等應完光緒十九年上忙條銀卽照上年下忙每畝帶徴錢十文務各隨忙清繳毋稍觀望自取追呼其各凛遵毋違特示 
 
 

Page 4

 
 
[行旅宜防]  
　　昨日招商局江裕輪船抵埠時有安徽廬州府人李某携一僕乘之而至申欲往江海關探望親戚趙某舟中與甲乙二人遇抵足談心頗甚欵洽遂相約同寓小東門外仁發客棧部署旣定囑僕在房中看守旋往趙處至晚不歸甲乙偷兒也九點鐘時以小洋銀一枚給僕囑其出外晚餐僕不知是計唯唯應之歸亦略不檢點翌晨李回棧見箱已撬破失去灰鼠馬褂寗綢皮褂雪青紡綢長衫褲詰問其僕知有昨晚事因投報十六鋪捕房捕頭由德律風轉告大自鳴鐘捕房請克捕頭飭包探孫錦榮恊同其夥到棧查詢適甲他出遂將乙獲住再四盤詰不肯直承問甲所之堅不肯道迨查至晉隆押店則所失之物於晚間質下晨便贖去洎回棧甲來取鋪蓋經棧主扣留送入捕房在身畔搜出恒德典質劵一紙騐之卽所失之物計質本錢十四千五百文合成洋銀若干祗用去兩元買熟羅套褲等物捕頭爰命押候解送公堂發落　 
[畫屏人遠]  
　　本邑人楊姓住居滬南梅家弄附近之彭家荒塲雖未能十萬一紫標百萬一黄標然食美衣豐頗堪自給中饋雖已有人自念么絃獨鼓不足以盡人生樂事遂託冰上人聘將姓女郎爲簉室金屋新成賓朋咸集方打槳以迎桃枼不料爲楊姓族長所知喚同二三族人至楊處喝阻謂汝妻已生子女似續有人何故作此非禮事速令將蔣姓女退却如敢不從定以家法處置楊一聞是言如聽晴空霹靂心膽俱飛遂遣媒妁往說謂新郎忽染邪病一時不能成禮尚須另擇吉期再圖好會諸親友相顧無方悵然而返好月初圓將催鵲駕罡風忽起吹散鸞軿此時此景正不知何以爲情也 
[匠人慘斃]  
　　虹口武昌蹤浦灘轉灣處有公平洋行租地一區雇楊姓梓人在彼建屋經營已將半載矣前日下午六點鐘時有川沙磗瓦匠邱雲全之子名阿連者猱升木架偶一失足從高墜下頭顱觸石條上以致眼角耳根頭額俱受重傷血如潮湧昏暈不醒當以板門舁送同仁醫院求治醫生以命在呼吸無可奏手却之無奈舁以回家至晚卽溘然而斃亦慘已哉 
[賭徒拒捕]  
　　積年賭棍羣集裏虹口一帶開塲聚賭顧　全無青龍白虎之聲每日不絶於耳凡有劉盤龍之癖者趨之如鶩一擲千金蕩產傾家無足爲異眞陷人之阱銷金之鍋也前日下午四點鐘時美捕房捕頭飭捕往拘若輩竟結黨成羣公然拒捕諸華捕寡不敵衆大受傷夷敗北而回訴知一切捕頭立飭中西包探協同前往賭棍知卵石不足相敵如四散奔逃 
[壽分助賑]  
　　謹啓者黄君春甫術擅歧黄情殷施濟樂善之誠數十年如一日本年六月廿九日爲君六秩壽辰同人等擬設蟠桃會預祝壽佛長生黄君謙懷儉德再三固辭且謂山西賑務正殷當上鴻嗷遍野非吾人稱觴行樂之秋苐旣荷盛情盍以拯彼災黎庶天佑善人俾諸君子福壽無量某等敬聞緒論欽佩益深用敢布告遠近同人凡與黄君夙敦交誼者如有祝嘏隆情概以移助山西急賑旣篤往來之雅復培功德之原仁壽同登諒亦諸君所心許也倘蒙惠貺桃儀請交六馬路仁濟善堂代收彚解除掣奉收條謝柬外隨時抄登報章以昭徴信敬布區區伏祈公鑒[  施善昌葛繩孝經元善席裕祺楊廷杲同拜手啓]  
[晉賑彚誌]  
　　謹啓者敝堂接奉吳惠堂大善士曁諸位大善士合助山西賑規銀一百兩又奉王陳知大善士樂助規銀三十三兩二錢五分二厘又隱名氏大善士爲少君喉症全愈完願樂助洋五十元又長沙百忍堂張大善士樂助洋四十元又雲隱主人大善士爲妻產平安完愿樂助洋三十六元又恒孚銀樓經募諸位大善士共助洋三十三元八角銅洋一元善氣本叶休徴救急尤多福報當此鴻嗷遍野春賑爲日正長大善士推保赤之宏慈體好生之大德吉人爲善天佑平安時雨之施福緣無量望雲叩謝無任欽遲[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[高事詳述]  
　　朝鮮民情洶湧欲行滋亂一節本館亦已迭書不一書矣兹閲日本信息有續言高事者特再錄之以補前報所未備據說朝鮮有東學教係合儒釋道三教而成者創始於四五十年前初時信之者尚屬寥寥迨至今日入東學者竟有二十餘萬人其所穿服色逈異尋常故一望而知爲東學之輩凡入是教者無不嫉忌洋人前曾聚衆四五千人具禀某大憲請將外國人之在高地傳教及貿易者驅逐出境並請將剥民之官立卽禠革以除地方之害當時某大憲見人衆勢大恐生事端姑擇禀内一二欵照議舉行以順輿情並用善言撫慰著令散去無如若輩心猶未滿迨後復擇老成者三四十人前赴漢陽具禀高廷其大略亦謂外國傳教人及商客實爲高國之害請行禁止並謂數十年前有名催濟愚者係創成伊等善教之長乃妄被邪學之名慘遭官殺枉死非命請爲伸寃云云當時具禀者俯伏宫門之外歴四五日之久高王屏疏不省仍令法司驅逐然其黨仍散居逆旅且尚有教内數千人陸續分帮潛入王城靜候消息因某日係高國儲君生辰舉行慶賀之典又近考試之期來往者衆故教民數吉乘機混入並無有疑之者其後高王將禀批覆謂禀中所請之事實難俞允等語教民見此遂大失所望而蠢然思動矣先是教民預定奸謀倘所請不准卽糾衆起事先將王城縱火焚燒爲一網打盡之計而朝鮮外省之人亦約定同時揭竿爲亂内外夾攻以爲覆其國家亡其宗社在此一舉人設計誠毒矣幸而天不助惡洩漏春光奸謀敗露官差潛吀訪察拘獲爲首者百數十人其謀亂之舉始不能成否則漢城之人何堪設想然聞外省之教民已有蠢動滋事者惟其勢燄若何則未得其詳耳當時駐高各國使臣見此情形恐罹不測故皆電請皇家派遣戰船到高保護商民聞日本外務署某員現亦奉命乘坐耶伊馬巡船前赴高國查究起事情由以便禀覆論者謂此次朝鮮若禍生不測實爲中國之憂緣朝鮮爲中國藩屬例須保護一有舉動則派兵靖亂耗費錢糧恐在所不免也 
[異物傷人]  
　　羊城來信云西水關西濠接壤之地近來一物形類狸奴尾長約三尺其體之鉅比盧令爲略孫時向鋪屋瓦面行走如飛某夜由西水關緣柱而下適有一叟在是處酣臥猝被肆噬痛極號呼更夫聞警前追亦被嚙傷一時互相喧噪附近居民聞之各操棍棒槍械出而相助意欲協力殲之免爲人患詎料鐵棒所中與槍彈所及之處此物均能閃避神速衆皆咄咄稱異一哄而散此特亦躍入濠内如石沈大海絶不回頭事後審視鐵棒之末齒印宛然蓋衆人攢毆時曾遭其反噬也 
[官樣文章]  
　　吏部爲曉諭事所有光緒十九年三月分月官主事崔澄寰一員内閣典籍查恩綏一員大理寺左評事朱莘生一員知縣戚揚程豐厚林仰崧吳國梁銘彝凌文漢六員並補議二月分知府韓文彬一員通判龔宗海一員知縣曹學禮江育暘二員共十三員相應出叙傳令各該員於二十四日赴部過堂二十五日黎明赴天安門外朝房伺候掣籖如有不到卽行指名題叅毋違特示○禮部爲知照事所有奏留本部期滿主事一員於本年三月十五日帶領引見本日奉硃筆圈出期滿禮部額外主事易貞著准其留部欽此十六日述旨本日奉旨是欽此欽遵到部相應知照吏部查照 
[案犯發回]  
　　上海縣監犯伍有福劉福順蔡阿邦張再香女犯六麻仔卽何陸氏等五名口由黄大令備文解省以待秋審已紀前報兹悉本月初一日經撫憲奎中丞秋審過堂卽派差發回前晚九點鐘時抵埠由營兵解差將伍劉蔡張四犯簇擁進新北門迤邐至縣解差據情禀報大令飭令分别收禁至何陸氏一犯不日亦可發回云 
[潑糞]  
　　有某甲者不知何許人衣履翩翩丰神韶秀行至小東門外忽遇短衣窄袖者數輩突向饒舌聲勢洶洶正在擾攘紛爭時忽有以溲溺潑其頭者糞穢淋漓幾若醍醐之灌頂有好事者細詢巓末知短衣窄袖者皆某木作中人甲爲木作公所中董事因定行規致犯衆怒云 
[遺火]  
　　蘭芳里烟鴇阿二夙與捕役某甲相識朝雲暮雨連天暗幾不知人世間有羞恥事矣近日移家至三河樓茶肆弄第二號門牌屋内游蜂浪蝶日集其門前晚八點三刻時有狎客在烟娼金寳房中互相調笑悞碎火油燈燒及蚊帳被褥屋檐上已焦灼頃刻紅光上騰幸左右鄰各龜奴聞警羣集帮同救媳免肇飛災迨探捕到來則已火滅烟消乃將鴇拘入捕房聽候捕頭裁奪 
[竊綫]  
　　八十七號印度捕投英公堂禀稱昨夜見陳榮幅躱匿大樹下肩荷舊電線一捆是以拘案請究中國電報局執事人某姓投案聲稱局中失去舊電線旣由巡捕拘案請准領回陳供稱小的係山東人現在治下虹口藉扛挑餬口偶行荒塲之畔見有鐵絲是以拾取讞員蔡二源太守判令管押兩禮拜電線給某姓領去 
[售槍]  
　　西包探某甲偕華包探唐寳榮至英公堂同禀稱昨日見曹阿立持手槍至茶坊酒肆向人求售拘拿盤問據稱槍由張甘甫囑售拘張詰之稱係陳江富之物因又獲陳送案讞員蔡太守向之研訊曹張同供如前陳供稱洋涇浜瑞昌洋貨主某西洋人言有手槍出售囑小的兠灠主顧小的因將樣槍交張判令各罰洋銀十元手槍暫存 
[縣案彚錄]  
　　曹榴與弟婦曹徐氏爭奪家產由縣集訊諭令堂董暫管曹姓家產聽候再核去冬曹赴松控告牽涉堂董旋經該董等投縣退管黄大令批候覆訊前日原差將一干人解案大令請帮審委員葉司馬研訊曹徐氏訴稱丈夫逝世後夫兄曹榴等百般欺侮去年涉訟後不准小婦人上門家中衣飾均被藏匿不得已往族嬸家暫住現求訊斷曹汜錦曹汜盛曹汜雲投案供稱職員等均係曹姓族人曾經管曹徐氏之家產並將此事竭力調停因曹榴固執成見尚未就緒司馬問曹徐氏曰爾現住何處供稱住南門曹太太家曹榴供兒子少樓與曹徐氏之夫雲樓兼祧宗祀所有家資應分給兒子司馬問曰曹姓族人中何人最爲公正答稱曹驤等公正司馬遂令曹徐氏仍往曹太太家暫住諭令曹驤等暫管產業俟妥議辦理禀候覆訊○韓萬氏與弟萬雲再控天寳棧主陸子文吞銀三十六兩四錢四分洋十三元一案經葉司馬將陸收所押交銀洋在案司馬於前日覆訊陸子文將銀洋如數措繳並呈船票二紙以便該氏等附輪回里司馬命值堂書將銀洋檢點韓萬氏携子投案司馬卽將銀洋船票當堂給領見該氏流落異鄉殊堪憐憫賞給洋十元該氏再三稱謝而退○前日縣捕拘獲小竊仲帶仔解至縣中由葉司馬研訊仲供與董小堆子合竊木頭船上棕繩二捆董已避匿他處司馬判將仲收所候提董到案訊究○前報紀滬南民記水果行失竊一事前日黎明又有高三在民記間壁東昇水果行後面由披屋扒上欲乘隙下手不料在屋面睡熟旋被該行中人瞥見當卽拘獲解至十六鋪保甲北局民記亦具禀至局聲稱前日行中失竊諒係高所爲局員祝二尹將高送縣葉司馬提訊之下高語無倫次司馬見高似有瘋病况事起細微著值差將高送回北局候核 
[英界公堂瑣案]  
　　包探孔阿才禀稱張阿二前因犯竊送請大老爺遞回蘇州原籍今復來此竊取葉阿二家銅杓衣服經小的查獲人贓解送案下葉投案領贓張供稱小的屢犯竊案自知死有餘辜乞求鴻恩蔡太守判令笞責一百五十板仍遞解回籍請地方官嚴加約束贜給葉領去○包探沈金隆孔阿才同禀稱積竊王志清經小的緝獲詰知近又竊取嚴子揚等三家衣物或典質或變賣有銅器售與陳金福今已一併吊贓送案嚴辦季阿錫李阿毛均投案領贓王供稱小的行竊該死尚求筆下超生陳供稱小的不知其爲竊贓是以收管以後當格外小心矣蔡太守判令將王管押三月陳從寛交保如無保人管押一禮拜贓給三失主各自認領○包探陳阿九禀稱宋炳南在五彩石印公司執業竊取已印成之康煕字典十五刀紹小的查獲人贓解送案下五彩石印公司夥某甲投案領贓宋一味支吾無煩贅述蔡太守判令笞責一百板管押一月贓給失主領去○包探王阿二禀稱粤婦楊吳氏家被竊翡翠臂釧等物經小的查知竊賊咸德有得贓後交孩子程阿階質錢是以吊贓送案楊吳氏訴請領贓咸供稱小的貪小竊物求賜恩寛程供稱小的不知咸爲竊賊故代爲質錢蔡太守判令將咸笞責一百板管押三禮拜程責手心一百下贓給氏領去○包探王阿二禀稱項雲岳有木器倩韓阿金求售被顧阿四售得洋銀十八元向索不還報捕拘案韓供稱顧向小的租用木器不知如何賣去顧供稱木器被阿大取去蔡太守押令顧繳出洋銀十八元給項否則將阿大交案訊究○三百八十號華捕禀稱小的見尹朝宗等人互相打架是以送案請訊尹供稱曾喚周萬雲挑貨後有他人來挑將周辭却周不允口角之下竟被毆傷周供稱尹先雇步的挑貨若干擔忽言另有人挑故與爭閙嚴富全供稱伊等爭閙時小的曾爲之解勸蔡太守判令將周管押兩禮拜期滿交人保釋嚴無十省釋○二百四十號華捕禀稱昨日小的兄宋阿福等所駕馬車五輛均在泥城外往靜安寺之馬路上加鞭飛駛鬥捷爭先有違工部局定章是以一併拘拿送案宋及孫松茂王阿寳陳子卿陳慶來同供稱小的等祇犯一遭以後不敢飛駛矣蔡太守判令各罰洋銀五元悉數充某西醫院經費 
[廣東官報]  
　　三月二十六日南海縣潘禀謝獎以知府在任卽選禀見番禺縣李禀謝以知府卽補禀見候補縣譚作霖禀知過知縣班候補同知廷綸禀到由潮橋局回禀知委解京餉五斗司署茭塘司薛禀到禀謝委候補鹽大使潘志裘禀銷太平關差禀知委平櫃中屯分局差○二十七日候補通判彭厚源禀知委南關保甲差○二十八日補用道林賀峒禀到服闋回補用府夏禀知委海防善後局提調禀見遂溪縣楊禀謝委禀見候補縣康浡禀到京來海山場王江村司彭蘭孫俱禀謝委禀辭赴任河泊所馬榮豐禀知委往香山緝捕禀見禀辭從九品程錦慈禀知委八叚保甲到叚禀見○二十九日鹽巡檢潘國　禀知委蘆苞緝私會辦差候補同知玉書禀銷催廣屬地丁差禀見　 
 
 

Page 10

 
 
[金陵官報]  
　　四月初二日帶太湖水師副中營副將銜儘先遊擊張學景到由滬來知縣徐樹　辭赴蘇候選縣彭意　叩謝委辦金陵洋務局差遣○初三日二品銜新授安徽徽寗也太廣道袁昶由京來總辦吉林機器局二品銜記名海關道用江蘇補用道宋春鰲由京引見來辭回吉林二位均到見海門釐捐候補道王　見辭赴海門交缷候補道郭階禀知服闋知府羅章督糧同知敖禀知開辦文闈供給所知縣閻懋曾叩謝奉委帮辦供給差○初四日知府阮祖棠謝委調辦釐捐局提調差通判朱瑞知縣黄煊左斌梅長元均見禀謝奉飭儘先委署州縣一次藩轅牌示海州吏目員缺前經請以鄭工過缺先州吏目王敬銘咨補現奉部復准自應飭赴新任○初五日前四川重慶鎭田叩謝以總兵留江補用通判蔡德慈知縣邵承灝黄啓南均叩謝帮辦文闈供給所通判吳清鑑黄家珍叩謝帮辦文闈外供給所兩淮　志局委員江西縣丞汪永霖到見解鹽志書赴京回銷差 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年三月三十日京報全錄]  
　　宫門抄○諭旨三道錄前○豫撫裕奏遵章考試正佐各員彚定等第摺○又奏甄别府縣各員片○又奏遵報十八年分徴收丁漕各實數摺○又奏請將臨德二倉銀米展緩奏銷片○江督劉奏重修兩淮鹽法志告成繕寫黄册恭呈御覽摺○陜督楊等奏辦理番案委員用過銀數片○蘇撫奎奏恭報海運漕糧全數放洋日期摺○又奏徴收上忙錢糧查明市價數目片○大臣奎奏巡查邊卡事竣旋署緣由片○將軍恭等奏派員會辦玉樹番族各案一律清結摺○江督劉等奏查明江寍蘇州兩藩司庫解收地丁錢糧數目摺○蘇撫奎奏鎭江關第一百二十九結期内徴收華洋稅鈔及支解數目摺○又奏鎭江關徴存洋藥稅銀數目片○江督劉等奏查明江寍蘇州兩屬各州縣已未結新案交代摺○又奏借撥耗羡銀兩片○三月三十日刑部都察院大理寺廂藍旗值日無引見○慶王等謝賞袍褂料恩○那公請假十日○兆伯續假十日○掌儀司奏初一日祭奏先殿灡公行禮○順天府奏京師得雨二寸有餘○召見軍機皇上明日寅正至太廟行禮○○頭品頂戴河南巡撫奴才裕寛跪奏爲遵章考試正佐各員彚定等第恭摺仰祈聖鑒事竊准部咨凡由俊秀監生捐納勞績兩項出身之府廳州縣及佐雜等官無論現任候補委用試用均一體考試府廳州縣試論一道視其於刑名錢榖一切治理是否通曉再加面詢量其才具分别等第佐雜等官試以告示判語如文理未能明通仍於繕寫履歴中考其字畫詢以字義量其才具與府廳州縣一律辦理等因查豫省奏定章程每月考試一次列等存記半年彚奏所有光緒十八年上半年考過正佐各員業經奴才照章奏報在案今自光緒十八年七月起至十二月底止半年内報考知縣三員佐雜七員奴才隨時嚴密局試詳閲試論各卷義理尚屬明順繕寫履歴各員字畫亦俱無訛詢以字義皆熊通曉均將試卷發司存記計列二等者九員三等者一員並無應列四等曁不堪列等之員現届半年彚奏之期據藩司廖壽豐列册詳請奏咨前來奴才覆查無異除考過各員照章署補並册咨部外理合恭摺具陳伏乞皇上聖鑒謹奏奉硃批吏部知道欽此○○裕寛片再查道府州縣保歸候補班人員無論何項出身於到省一年後詳加甄别歴經遵辦在案兹查有光州直隷州知州在任候補知府袁鎭南候補知府陳俊候補知縣趙季枚凌銑李如芝韓思濬均已試看一年期滿據藩臬兩司會詳前來奴才逐加察看該員袁鎭南才長識練爲守均優陳俊才具明幹辦事愼勤趙季枚安詳明愼凌銑才識精明李如芝樸誠謹愼韓思濬才明年壯均堪以原銜分别繁簡照例補用除履歴咨部外理合附片具陳伏乞聖鑒謹奏奉硃批吏部知道欽此○○頭品頂戴河南巡撫奴才裕寛跪奏爲遵將光緒十八年征收丁漕各實數開具比較清單恭摺抑祈聖鑒事竊查同治八年欽奉上諭户部奏請飭各省整頓丁漕按限奏報等語著各直省督撫自同治八年爲始督飭藩司將全省一年上下兩忙徴收丁漕各數及上届徴收總數開具比較清單專案奏報以備稽考等因欽此又准部咨比較清單先列各屬徴收丁漕各散數後計通省徴收丁漕各總數上届收數即註於本届收數之後其有於奏報後續經詳細句稽小有叅差者准於奏銷册内注明毋得以奏報幻數在先稍存掩飾等因歴經遵辦在案兹據布政使廖壽豐將光緒十八年分全年征收丁漕散總各實數並上届徴收總數開具比較清單詳請奏報前來奴才覆查無異謹分繕清單恭呈御覽爲此專摺具陳伏乞皇上聖鑒謹奏奉硃批户部知道單二仵併發欽此○○裕寛片再據糧儲道王維翰詳稱豫省臨德二倉銀米歴係次年四月奏銷兹查應造光緒十八年分前項奏銷册籍因上年汲濬等縣被淹成災此外各屬秋禾亦因潦歉收所有蠲緩倉項錢糧數目未據報齊無憑查造援案呈請奏展前來奴才覆查無異相應仰懇天恩俯准將光緒十八年分臨德二倉銀米奏銷援照上届成案展限三個月俾得確核辦理附咨部外理合附片陳明伏乞聖鑒訓示謹　奏奉硃批著照所請户部知道欽此○○頭品頂戴兩江總督管理兩淮鹽政臣劉坤一跪奏爲重修兩淮鹽法志告成繕寫黄册恭呈御覽仰祈聖鑒事竊兩淮引鹽行銷六省課額繁重損益因時康煕三十二年纂修兩淮鹽法志以資考證再修於雍正六年復修於乾隆十三年自嘉慶十一年四次續修迄今已歴八十餘載其間張弛因革之端有關遵守得不可枚舉軍興而後案多散佚歲月愈久採輯愈難經前督臣曾國荃於光緒十五年十一月籌捐經費設局重修派委前山西冀寍道王定安總司編纂臣蒞任後飭令該道王定安始終其事曾於十八年二月附片奏明在案現在纂輯成書辦理完竣通以十門分類目九十有九共計一百六十卷繕寫黄册進呈並另繕副本照例咨送户部備查據江寍藩司瑞璋兩淮運司江人鏡江蘇補用道前山西冀寍道王定安詳請具奏前來臣謹將繕就黄册派委員弁齎京恭呈御覽再上兩届纂修一係撫臣撰序一係臣衙門撰序此次應否仍由臣衙門或由江蘇撫臣撰序恭候欽定所有重修兩淮鹽法志告成繕册進呈緣由理合恭摺具奏伏乞皇上聖鑒謹奏奉硃批著户部詳細覆勘具奏欽此○○臣楊昌濬奴才奎順跪奏爲再委辦玉樹番案委員署鎭海協營副將楊志勝前署巴燕戎格營遊擊張鼎雄筆帖式咸斌等隨帶緑營兵丁練軍馬隊並書識通丁人等應需津貼口食騎駄脚價銀兩隨時由臣昌濬飭司支給以應資用曾經奏明在案兹查副將楊志勝等先後差竣約計往返年半有餘經過地方均係荒野沙漠寂無人烟諸形艱苦應需口食銀兩自當寛爲籌發以資敷用番族頭目人等查其平日安分守法曁此次辦案出力不能不分别犒賞查該員等先後共計需銀四千七百兩零尚無浮冐除由臣昌濬飭司核核發外所有該員用過銀兩理合附片陳明伏乞聖鑒謹奏奉硃批户部知道欽此○○頭品頂戴江蘇巡撫奴才奎俊跪奏爲恭報江蘇省海運漕糧全數兌竣放洋日期專摺仰祈聖鑒事竊照蘇州等五府州屬光緒十九年起運十八年分徴收漕白二糧除酌提河運米一十萬石遵旨截撥甘泉等縣賑撫米三萬石又撥補丹徒縣蠲缺旗營兵米三萬九千五百石零其餘米石仍由海運當將頭批米船於二月初六日兌竣放洋業經奴才恭摺由驛會奏一面飭催上緊撥運接續兌開北上嗣據具報兌竣二批米船三十五隻共裝交倉漕糧正耗米八萬四千五百九十一石零隨運經剥食耗三欵米二千二百五十六石零沙船耗米六千七百六十七石零於二月十四日起陸續放洋亦經奴才分别咨行騐收防護在案兹據蘇州藩司鄧華煕臬司陳湜糧道景星會詳據海運滬局　員詳報末批米石催據各屬接續剥運到滬詳愼選騐米色現已全數兌竣計配用沙衛等船二十七隻共裝交倉漕糧正耗米又五萬八千一百九十六石零隨運經剥食耗三欵米一千五百五十二石零沙船耗米四千六百五十五石零一律發給水脚等銀取具領狀互保實裝米數各結查明水手籍貫携帶器械塡給聨單於二月二十五日起委員押令開出吳淞駛至崇明十滧海口守風放洋聨檣北上所有派撥招商局輪船裝運交倉漕糧正米二十一萬三千五百石白糧全數正米七萬二千餘石現已據報起運漕白共米七萬二千石其餘米石亦卽接續運赴天津等情詳請具奏前來奴才查光緒十八年分冬漕除酌提河運漕米一十萬石遵旨截撥甘泉等縣賑撫米三萬石又撥捕丹徒縣蠲缺旗營兵米三萬九千五百石零其餘米石照案仍交沙衛各船並招商局輪船分裝由海運赴　津轉運通州交兌今沙衛各船承運正漕米石業已全數兌竣放洋北上辦理尚稱妥速除分别咨行騐收防護以期迅抵天津赶早剥運通倉交兌仍飭催招商局將輪船承運米石掃數裝兌開行另報外謹將沙衛等船海運正漕全數放洋日期會同兩江總督臣劉坤一漕運總督臣松椿恭摺由驛具陳伏乞皇上聖鑒謹奏奉硃批户部知道欽此○○奎俊片再蘇省各州廳縣征收錢糧價前於光緒三年十月間經前督撫臣於附奏减價案内聲明每年二八兩月查明市價數目奏報一次歴經循辦在案兹届光緒十九年上忙開征之期據蘇州布政吏鄧華煕查明市價開摺具詳前來臣等復查所開銀兩易錢市價與上年下忙時數目不甚懸殊所有光緒十九年上忙錢糧應仍每兩折收錢三千二百文無論花户完納先後照價一律征收以昭平允除飭司出示通頒各屬一體曉諭遵照完納外謹合詞附片具陳伏乞聖鑒謹奏奉硃批户部知道欽此○○奴才奎順跪奏再奴才於本年二月二十四日出郡巡查西寗東路碾伯一帶邊卡正值督臣楊昌濬出省巡閲營伍奴才順道就近 
 
 

Page 14

 
 
行抵平番縣境與内督臣會商事竣後於三月初三日仍由原路旋署謹將巡查東路邊卡並與督臣會商事件事竣旋署緣由理合附片陳明伏乞聖鑒謹奏奉硃批知道了欽此○○四川成都將軍奴才恭壽頭品頂戴四川總督臣劉秉璋太子少保頭品頂戴陜甘總督臣楊昌濬副都統銜西寗辦事大臣奴才奎順跪奏爲派員會辦玉樹番族頻年被欺磕索各案一律清結緣由恭摺具奏仰祈聖鑒事竊查海管轄玉樹各族番衆迭被四川屬之德爾格土司等連年欺凌磕索困苦難堪屢懇查辦經前任西寗辦事大臣薩凌阿奏奉諭旨勅下成都將軍四川總督駐藏大臣遴選妥員確切查明分别懲治以弭後患等因欽此嗣准四川督臣劉秉璋咨會派員約期會辦前來當經臣昌濬派委前署巴燕戎格營遊擊張鼎銘奴才奎順復派筆帖式咸斌馳往玉樹番地會同川省委員阜和協副將徐聨魁秉公查辦以期迅速清結嗣因遊擊張鼎雄抵至兩造各執一詞兩省委員又復竟見不合久未完結臣等將張鼎雄撤回改派署鎭海協副將楊志勝隨帶馬步弁兵前往會辦曾經奏明在案兹據副將楊志勝徐聨魁等差旋聨銜禀稱竊查玉樹德格番案時逾多載委員節次辦理終難就緒皆由夷性蠢頑好逞强能副將楊志勝等抵至帶集玉樹原告千户百户百長約會副將徐聨魁勒提德格被告土司頭目同至玉樹適中之地設堂嚴訊德格固有頻年勒索欺凌之事惟晉藏磕索一案爲尤最嚴加審訊該兩造供詞均多狡展核其所得牛馬財物不相懸遠該副將等再三究詰德格自知理屈願將所得實數折算賠出銀一千二百八十四兩依限呈繳當堂發交原告具領所有支給騎駄牛馬隨時交還並無遺失應免置議該副將等公同體察情形德格族大强横玉樹族小柔弱唇齒相依不無觸犯之時若不妥爲定斷難期永久相安隨持平核斷嗣後德格不准干預玉樹詞訟籍肆欺凌玉樹不得饋送德格下程致啓勒索曁野番出巢德格藉保護爲名索償兵費一切常川支應夫馬等事概行革除兩造均已遵服給發斷牌取具供結因查德格自昔赴藏朝佛經過玉樹地方有支應夫馬一事如將玉樹地面裁革前途一有窒礙則兩造仇怨益探蠻獨即無休息之日該副將等准令德格晉藏朝佛施僧先在青海曁打箭鑪西藏各衙門請領馬票照支至迭逹稱多泥牙木錯等族番案仍飭該兩造遵守從前信約安分任牧以息訟端併請酌核定案前來臣等伏查該副將等所禀會辦此案各情均屬妥恊惟德格赴藏朝佛經過玉樹支應夫馬只一代一次尚復年遠擬俟將來朝佛時由川省察看情形分行各衙門酌核給照方准應付以免復啓爭端臣昌濬咨會奴才奎順出示曉諭玉樹千百户長番目人等此後務宜聨絡住牧自相保衛各管各民遵照此次委員斷案辦理倘再有不法之徒不遵定案暗行結交德格呈訴寃抑支應夫馬饋送下程或勾通越界滋擾求其相助等事一經查出定卽嚴辦惟德格土司恃其强横屢次磕索欺凌釀成巨案本屬咎有應得臣等咨會四川督臣劉秉璋辦理惟查該副將等奉派辦理要案往返奔馳經年累月身歴沙漠風餐露宿辛苦異常不無微勞可否仰懇天恩俯准川甘兩省將出力人員擇尤保奬以示鼓勵之處出自鴻慈逾格如蒙俞允再由臣等核實酌保所有委員會辦玉樹德格各案一律清結緣由恭摺奏聞伏乞皇上聖鑒訓示再此摺係奴才奎順主稿合併陳明謹奏奉硃批着准其擇尤酌保毋許冐濫欽此○○兩江總督臣劉坤一江蘇巡撫臣奎俊跪奏爲查明江甯蘇州兩藩司庫光緒十八年分解收地丁錢糧數目開繕比較清單恭摺仰祈聖鍳事案准户部咨同治八年二月初五日奏奉上諭户部奏請飭各省整頓丁漕按限奏報等語著自同治八年爲始督飭藩司將全省一年上下兩忙徴上丁漕各實數及上届徵收總數開具比較清單詳明專案奏報統限各該年年底出奏以備稽考欽此當經轉行欽遵辦理嗣因各屬徵解銀兩須至年底方能截清當年難以赶辦是以咨部定限於次年二月内開單奏報業將解收數目按年具陳至光緒十七年分止在案兹據江寍布政使瑞璋蘇州布政使鄧華煕等查明光绪十八年分各屬解收地丁江寍藩庫共收銀二十六萬五千三百九十六兩零蘇州藩庫共收銀六十六萬七千三百三十六兩零開具經徵各屬解收地丁銀數比較清單詳請具奏前來臣等覆加查核統計江寗蘇州兩藩司庫光緒十八年分共解收地丁銀九十三萬二千七百三十二兩零江寍等屬比較光緒十五十六十七年分三届收數均有短絀蘇州等屬比較光緒十五年分一届收數稍有盈餘其奏各年均有短絀至各屬解司地丁係截至光緒十八年底爲止如果數有叅差將來歸於奏銷案内更正造報相應開繕比較清單恭摺具陳伏乞皇上聖鑒勅部查核篱行謹奏奉硃批户部知道單併發欽此○○頭品頂戴江蘇巡撫奴才奎俊跪奏爲鎭江關第一百二十九結期内徴收華洋稅鈔及支解數目繕具清單恭摺仰祈聖鑒事竊照鎭江關徴收稅鈔截至一百二十八結止疉經按届具奏在案兹據鎭江關道黄祖絡詳稱自光緒十八年八月十一日起至十一月十三日止第一百二十九結期滿共征洋商船隻進出口正稅銀二萬八千一百四十兩零進出口半稅除存票應行提存銀三千二百八十五兩零外凈銀二千九十兩零洋船鈔銀一千五百二十四兩子口半稅銀三萬八千三百六兩零華商船隻進出口正稅銀八千五百三十一兩零進出口半稅除存票應行提存銀二千四兩零外凈銀四千六百二十四兩零華船鈔銀六百三十三兩洋商正稅内提解部庫四成華商正半稅内提解部庫五成二釐華洋船鈔内以三成解交總理衙門其餘七成提交總稅務司收用以上徴存各項稅銀除開支司稅經費鎭江關經費委員薪水子卡司事巡丁薪水工食傾鎔火耗出使經費並解固本京餉淮軍恊餉户部京餉等欵外連同上結存稅共實存銀一十九萬人千九百四十九兩零留備稅務司提用經費及奉撥各餘所有歴結借撥未經提歸洋藥鹽稅等銀仍俟下結再行分别歸欵造册詳請具奏前來奴才復核無異除將原册分咨總理衙門曁户部查照並令將是结征收稅鈔及洋船往來各數目造册送查外理合會同通商大臣兩江總督臣劉坤一核繕清單恭摺具奏伏乞皇上聖鑒謹奏奉硃批該衙門知道片一件單二件併發欽此○○奎俊片再准户部咨各海關加征洋藥稅百厘一款旣歸海關併征自應照章儲關庫聽候部撥又准部咨凡指明由加征洋藥稅厘項下開支銀兩應各歸各欵動用其收支數目另列清單按結奏報等因均經先後轉行遵照已截至一百二十八結止附片奏報在案兹據鎭江關道黄祖絡詳稱光绪十八年八月十一日起至十一月十三日止第一百二十九結期滿鎭江關共征洋藥正稅銀二萬九十九兩洋藥厘捐銀六萬四千二百六十四兩除支解外連同上結實存稅厘共存正稅銀四萬一千二百二十八兩零厘捐不敷銀七千六百一十一兩零暫在洋稅項下借撥湊解俟續征藥厘歸欵所存藥稅銀兩存儲關庫聽候撥用等情開摺詳請奏咨前來奴才復核無異除將該關原摺分咨總理衙門曁户部查照外理合會同通商大臣兩江總督臣劉坤一核繕清單附片具奏伏乞聖鑒謹奏奉硃批覽欽此○○兩江總督臣劉坤一江蘇巡撫臣奎俊跪奏爲查明江寍蘇州兩屬各州縣光緒十八年下半年已未結新案交代開繕清單恭摺仰祈聖鑒事竊准户部咨會同吏部議奏飭令將各州縣交代限期定限半年彚奏一次光緒元年八月初七日奉旨依議欽此等因歴經查明江蘇省各州廳縣已未結交代按限開單奏報至光緒十八年上半年止在案兹據江寗布政使瑞璋蘇州布政使鄧華煕查明江寍蘇州等屬光緒十八年七月起至十二月止已結未結各新案交代彚開清單詳請具奏前來臣等復覈無異除將已結者嚴催赶造册結咨部查核未經結報有應繳欵項者勒限完繳如逾限不完卽行照例叅辦外相應彚繕清單恭摺具陳伏乞皇上聖鑒謹奏奉硃批戸部知道單併發欽此○○劉坤一等片再蘇省前因歲徴耗羡不敷濟用奏明在地丁銀内按年酌撥支放嗣奉部飭蘇省耗羡不敷准借蘆雜等欵不准再動地丁等因業經先後在於蘆課等欵内共借撥過銀七萬二千八百兩收入耗羡支放均經附片奏報在兹據蘇州藩司鄧華煕詳稱耗羡一欵司庫存數無幾不敷動放應再於光緒十七年壓徴十六年分蘆課欵内提借銀二千兩收入耗羡以資支放等情詳請具奏前來除仍飭催各屬將荒田一律開墾復額俟解欵充裕卽行停撥不得視爲常例並咨户部查照外理合附片陳明伏乞聖鑒謹奏奉硃批户部知道欽此 
 
