# 1914 - 265 - 4914748

 

Page 1

 
 
   
 
 

Page 2

 
 
時評 
[再評官吏與議員（冷）]  
　　我嘗謂議員不能爲官吏而官吏多成爲議員謂議員爲官吏所侵奪不知議員之勢力本不能與官吏相較試觀政治會議議决解散省議會議案猶足見官吏之勢力而議員不如焉 
　　第一謂行省區域過廣不應有此等龐大之地方會議夫行省區域過廣此前内閣所以有廢省之說乃廢省之說久傳而省之行政官吏依然如故而省之議員則並不以不廢省之故而已隨國會而長逝矣此官吏之勢力大議員之勢力小之一證也 
　　第二謂省議會因地方事變牽涉内亂故有解散之舉夫牽涉内亂行政官吏方面多於議員方面也都督有牽涉亂事者未曾一律解散都督軍隊有牽涉亂事者未曾一律解散軍隊於彼則祗易其人於此則取消其機關此官吏之勢力大議員之勢力小之二証也 
　　雖然官吏勢力大議員勢力小人孰不知之焉用我証爲 
[命令]  
　　二月二十八日大總統命令前據各省都督民政長電請停止各省省議會議員職務當經特交政治會議議决呈候核奪施行兹據該會議呈稱本會業經開會議决僉以爲各省議會根本上之不應存在法律事實均有强固之理由擬請將各省省議會一律解散所有一切行政事務由各該省行政長官力負完全責任各省地方將來應否組織别種議事機關應以地方制度如何規定爲衡請俟制定地方制度時通盤籌畫折衷定制以利推行目前母庸釐定組織方法亦母庸聲明另行召集免涉駢枝等語查各省議會係沿襲從前諮議局舊制而來本大總統前在臨時任内就職未久卽經特頒命令飭下各省長官召集臨時省議會當時尊重民意之初心諒爲我國民所共見嗣前參議院議决省議會暫行法本大總統亦經立予公布施行並先期飭由内務總長督飭籌備國會事務局將省議會議員尅期選出力促厥成其競競於好惡同民之苦衷初不料各該省議會成立以來或因地方事變牽涉内亂嫌疑或因黨派紛爭議事鮮有成效竟有如該會議及各該都督民政長之所陳者吾國行省制度區域過廣就從前諮議局曁臨時省議會與夫現設各省議會而言其性質旣界於中央議會及地方議會之間而事實上之經歷又巳積有五六年之久得失利害早巳瞭然該會議旣稱省議會不宜於統一國家統一國家不應有此等龐大地方議會應即依照議决將各省省議會一律解散統俟釐定地方制度時再行折衷定制俾利推行各該省議會一經解散各省行政長官須知本大總統係以刷新政治爲懷初非蔑視地方輿論該長官等責任旣萃於一身即應勉袪因循敷衍之習自時厥後務各於地力史治閭閻疾苦加意講求下以救水深火熱之人民上以扶風雨飄搖之國本各該議員中不乏深明大義熱心公益之員該長官等儘可隨時延訪虚衷諮詢尤望桑梓敬恭共謀樂利本大總統有厚望焉此令 
　　又令法國駐越南總督沙河給予一等嘉禾章署理駐越南總督瓦崙賀文給予二等嘉禾章此令 
　　又令法國駐北圻民政長德斯得鼐給予三等嘉禾章駐越南政務廳廳長德拉勃羅斯給予四等嘉禾章此令 
　　又令法國駐越南軍隊總司令官羅福佛爾給予三等嘉禾章此令 
　　又令任命蔡儒楷爲高等文官甄别委員此令 
　　又令任命汪有齡爲法律編查會副會長此令 
　　又令崔正午加陸軍中將銜此令 
　　又令兼代陸軍總長周自齊呈請任命劉景霑爲山東陸軍四十七旅步兵第九十四團團長應照准此令 
　　又令兼代陸軍總長周自齊呈請將馬麟加陸軍步兵上校銜應照准此令 
　　又令兼代陸軍總長周自齊呈稱陸軍步兵少校楊汝盛行爲謬妄有玷官箴請褫革軍官並褫奪六等文虎章以昭炯戒等語應照准此令 
　　又令兼代陸軍總長周自齊呈據湖南都督湯薌銘轉據湖南鎭守使趙春廷電呈所部第三營營長陸軍步兵少校瞿鴻陞於檢獲亂黨劉樹卿至李忠域密函一案有誣陷無辜情事已撤差看管請褫革訊辦等語瞿鴻陞身充營長竟敢串謀誣陷實屬居心險詐應即褫革軍官歸案訊辦以昭炯戒此令 
　　又令代理國務總理孫寳琦呈據蒙藏事務局呈稱廣覺寺額爾德呢默爾根對音庫爾班第逹呼圖克圖阿噶漭丹金帕靈賴那木濟勒茂明安札薩克鎭國公喇喜色楞多爾濟等來京覲賀擬請分别給奬其隨從來京之徒衆亦均贊襄有功擬請一併給奬等語該呼圖克圖等勸導各旗傾誠民國於蒙務多所贊助自應分别封奬以昭激勸對音呼圖克圖加封弘逹大智四字名號賞坐黄圍車并給予印信茂明安札薩克鎭國公喇喜色楞多爾濟賞加貝子銜其隨從來京之商卓特巴雅林丕勒博特均加封逹喇嘛得木奇丹巴鄂特色爾給予逹喇嘛銜索勒本吉克黔特以大喇嘛升用餘如所擬辦理此令 
　　三月一日大總統命令裴其勳加陸軍中將銜此令 
　　又令兼代交通總長朱啓鈐呈稱僉事嚴宗恩現　他差應請免官等語嚴宗恩准免本官此令 
　　又令兼代交通總長朱啓鈐呈請任命柏森爲僉事應照准此令 
　　又令兼代陸軍總長周自齊呈請任命秦超爲甘肅陸軍會計審查分處處長王培元爲奉天陸軍會計審查分處處長應照准此令 
　　又令兼代陸軍總長周自齊呈請任命周孝騫爲陸軍第四師步兵第七旅第十三團團長應照准此令 
　　又令兼代陸軍總長周自齊呈核覆吉林民政長擬以馬裕崑富珠倫貴綸鍾毓全印成玉文紀孟紀春榮貴雙凌阿永提補防禦請予准補等語應照准此令 
　　又令兼代陸軍總長周自齊呈核覆吉林民政長擬以凌順依克器佈慶壽廉泉吳連明補驍騎校請予准補等語應照准此令　　又令代理國務總理孫寳琦内務總長朱啓鈐呈據前署直隸民政長劉若曾呈稱内務司科長李湛田張毓書現調他差請予免官等語李湛田張毓書均准免本官此令 
　　又令代理國務總理孫寳琦内務總長朱啓鈐呈據雲南民政長李鴻祥呈稱甯縣知事舒業順因病呈請辭職舒業順准免本官此令 
[專電]  
　　北京電上月二十八日之總統府會議曾提及招商局及漢冶萍事袁總統謂該局年只短四十萬而現須貼補六百萬令張謇與楊士琦妥商至漢冶萍借欵事有主張取消者有主張改定合同者孫總理曾言據孫武等呈請張謇楊廷棟宜廻避云云此事亦無結果 
　　北京電財政部昨日大有變動於舊有之賦稅司稅法委員會外忽添整理舊稅所籌辦新稅所又於制用局外添公僉所賦稅司除去新舊稅務制用局除去公僉幣制將等於贅疣蓋周總長無法盡易舊人又不便更張初定之新制故多添局所以削舊有機關之權又聞各省運使將大加更變山東營口長蘆先動槯運局將改官運局權限縮小 
　　北京電共和顧問院不日設立有人見一秘稿謂將來仍設國務卿但稱贊襄總統助理國政各部總長直接對總統負責 
　　北京電國務院將查辦趙爾豐致死眞相謂反對者不過反對彼之立祠並不能坐實彼有可死之罪 
　　北京電余（訪員自稱）昨訪熊希齡見熊甚閒彼謂不日將遷往天津住孫寳琦之宅 
　　北京電周自齊頗爲汪瑞闓道地袁總統頗申斥 
　　北京電俄國在吉黑兩省原有駐兵六七萬上月又忽添駐四萬餘恐我政府責問駐京俄使專函外交部言貴國在吉黑兩省加增軍隊當前一月通知敝使轉報政府並請將該處警察須一體列入軍隊此等行爲顯係以吉黑兩省爲其勢力範圍之内不知孫總長何以答覆 
　　張家口電庫倫僞都統倬爾吉喇嘛統率千餘人盤踞廂黄旗一帶屢經設法招撫無效政府已飭各路統兵官設法兜勦 
　　福州電福建省城所駐之五十三團第三營及七十四五十五兩團部裁遣共計弁兵三百六十一名内湘籍二百九十名派員由省城乘新康船護送至漢口接送赴湘餘皆就地押送回籍 
　　太原電閻都督之祖父於本月二十二日壽終請假一星期府内日行文件由參謀長黄國樑代拆代行 
　　徐州電張巡閱使薪公公署經費以及巡閱經費每年約須三十餘萬元已由張使咨商財政部照撥 
　　南京電無錫知事鄧昶昨來寗謁省長擬請裁撤警察開辦團練省長諭令暫緩計議 
　　南京電馬路工程仇局長昨查出僞車票十六張送呈省長請示辦法 
　　南京電馮都督對於駁運公司官督商辦一案仍飭原議各員彚案核議再行飭遵 
　　南京電浦口駁運公司改爲官督商辦現已照常運貨 
　　南京電韓省長將印花稅辦法登報廣告以便推行安慶浙江已贊成合辦 
　　南京電仙女鎭河工稍艱河工局已設法進行 
　　南京電灌雲葦蕩被大田公司禀准占有人民電省反對 
　　南京電蔣財政司委倪禹階爲第一科科長 
　　南京電江北猪隻釐局昨經國稅廳委王渭南接辦 
[特約路透電]  
　　北京電英文京報載有社論論漢冶萍借欵問題謂一八九八年商定所借之欵當以礦質抵付以每噸日洋三元計算後訂之借欵亦同此條件大冶鐵礦以故至今每年仍運大批礦質至日非將日債付清恐無止期按瑞典六十號鐵質二月五號在米特爾斯巴洛叫價每噸二十五先令是則大冶鐵礦今供給日本之鐵質較之英國市價尚不及四分之一乃因負債之故不得不爾近今之借欵利息七釐以四十年爲限本利皆須以鐵質抵付若仍按每噸日洋三元計之其害之大不堪設想此不啻以值價六千餘萬元之鐵質以易一千五百萬元之借欵而實按二分八 
 
 
 

Page 3

 
 
釐付息也且將如往時暗耗法定出口稅百分之七十五今料日後必將續增資本而使日本債權者得全數出産而止試問漢冶萍公司日人旣有　以低於市價之率吸取公司鐵質一大部分則公司將何從獲利乎運日之鐵質估價旣低政府每年因以暗耗入稅甚巨若復批准新借欵合同使此狀賡續至四十年之久則其愚孰甚焉當知日本每年所出之鐵質不及十六萬噸大冶鐵礦於一九一一年及一九一二年共出三十五萬九千噸日本之渴求獲大冶鐵礦管理權不言可喻該公司設昧然放棄自有及國有之利益則政府正可於此時出而干涉云 
　　北京電英文京報載稱日本對於昌黎一案毫不肯徇從中國要求且今以極大之壓力加諸中政府以求博得兩大讓與權一乃跨閩贛湘三省與粤漢線聨接之鐵路一乃正式承認孫逸仙發起之中日企業公司該公司資本日洋一萬萬元由中日各任其半並主當在東京註册該公司將獲振興中華全國路礦實業讓與權之特權云 
　　北京電政府决議任熊希齡專辦全國油礦行楊士琦爲交通總長 
　　北京電山東民政長電告政府已派員赴龍口辦理開放商埠事宜一切悉依濟南府商埠現行之章程云云國務院已命外交内務交通農商各部總長審察關於開放商埠各事 
　　北京電河南民政長請增鹽價政府未允　　北京電露透電社北京訪員得悉漢治萍借欵洋一千五百萬元巳於去年十二月間交付農商部否認合同之舉恐難有效 
　　北京電財政次長張弧因各都督干涉整頓鹽政計畫巳上書辭職 
　　北京電袁總統命令准行政員有權隨時頒發維持公安之警備令 
　　北京電厦門領事團二月二十七號開會時華員曾在會要求當有委任會審公廨讞員之權未得結果而散 
　　北京電財政部訓令續禁各官銀行增發紙幣 
　　武昌電當道出示嗣後喪家須將死者姓名報告警局搬運棺木須領執照聞新章之行蓋因黨人曾用棺木偷運軍火之故 
　　雲南府電雲南商會現反對西江鐵路合同　　雲南府電聞高慶（譯音）錫礦鐵路工程現由某法公司商辦 
　　哈爾濱電據聖彼德堡　社庫倫消息庫倫活佛於蒙古新年日忽臨時不肯接見俄國外交委員該委員大怒後由蒙古各大臣同向道歉及致敬俄國國旗乃始釋然 
　　東京電海相齋藤在貴族議院預算股員會演說　海軍經費苟减日洋七千萬元必大礙國防政務且不能維持魚雷艇及滅魚雷艇云衆議院議减海軍經費三千萬元該院復議減四千萬元 
　　東京電海軍高等學校砲科敎練長鈴木少佐因海軍受賄案株連巳開除被逮 
[譯電]  
　　北京電袁總統擬以周自齊督直周學熙署理財政總長蔭昌署理陸軍總長 
　　北京電河南全省頒布戒嚴令 
　　北京電山東冠縣因徵收地丁閘事知事被殺 
　　北京電北京日報載稱幣制借欵談判因五國銀行團要求管理用途巳起波折 
　　柏林電德國組織之中華學會已告成立其宗旨在擴張德國在華之經濟利益德國實業財政工業各界名流贊助者頗衆其董事部中有最大實業出口銀行航業團體之代表其正式宣佈之宗旨乃以德國科學工業之智識灌輸於中國人民且增進中德之經濟關係將以設立及維持中德商工醫科學校中德病院以德國敎員供給中國學校贊助二查華務扶掖留德中國學生爲實行宗旨之方法 
　　倫敦電英國貴族多人聨名懇請國民并力竭誠反對愛爾蘭自治議案 
[籌備進行中之約法會議]  
　　當選後之覆審約法會議議員業經各省先後選定電告中央刻聞政府以此次當選各員雖均係由各省民政長電報到京而其中是否皆屬合格尚須詳細檢查以示愼重現已擬將來此項議員報到時須一律各呈簡明履歷一份再經一次審查方認爲完全具有約法會議議員之資格云 
　　候補人之辦法約法會議議員相傳並無候補人此說不確蓋因無候補人之正式規定其寳有被選資格名册内所列人員多則五六人少則三四人除選出二人外册内尚有二三人如將來選出議員資格審查不符或有病亡及不願擔任各情事即以被選名册内人員依次遞補即所謂候補人也 
　　未選者之調查約法議員選出之期本限定二月二十日除各省業已依限選出外其餘如全國商會議員京師議員及蒙藏青海議員均未選舉兹聞籌備情形（一）全國商會正由農商部調查全國商會總理之有聲望者分别列入被選人及選舉人名册尚未完竣大約在三月初間方能開選（一）京師選舉内務部飭廳調查合被選資格者甚少現將駐京旗人一併加入正在赶辦於下星期内可以選出（一）貢總裁裁辦理蒙藏青選舉異常爲難以合於資格者已盡爲政治會議所得若再得一班　粹蒙藏青約法議員誠屬不易擬請别開一例准其兼任否則請政府另委選舉監督云 
[政治漩渦中之疆吏近聞]  
　　劉冠雄回京報告代理福建都督海軍總長劉冠雄現在閩省辦理軍事已經完竣日昨有電到京稱准於一星期以内起程來京聞此次來京報告計有三事（一）報告裁軍善後事宜（一）調查福建船廠財政情形（一）查覆孫道仁議處案件 
　　張鎭芳回豫關係前豫督張鎭芳剿匪無術釀成巨患故經政府將其褫職嗣後又爲段代督保其回豫謂張於豫省情形熟悉以便襄贊一切等因惟據政府人云謂張因釀匪患而被褫職厥後不易恢復其官位雖大總統亦無由而開復之由是與張有關係者挽段代督保其回豫俟匪亂肅清後張之都督資格仍可恢復云　　劉次源被控待查劉次源卸任福建民政長後日前財政部擬派之各省財政視察員劉氏亦在其列嗣因部議未能實行適值粤財政司長嚴家熾亂職復由部中薦任劉氏承乏斯席乃此事未經發表而粤省紳士公呈政府稱劉氏在鄉辦理橋工之時曾有勒索巨欵情事請與究查等語刻聞政府以劉氏旣有此項情事尚待查辦一時尚難與以位置巳將薦任粤財政司一事取消云　　嚴家熾續留原任廣東財政司長兼國稅廳籌備處處長　家熾因丁母憂堅請辭職業經粤民政長致電部中荐員接替當經財政部於日前提出劉次源承乏斯席政府尚未發表而粤省日昨又有電到京仍留嚴氏繼任刻政府以嚴氏旣被留劉已被控昨特復電該省民政長令給假嚴氏一月先行派員署理一俟嚴氏銷假仍繼續任事云 
[雜評一（無名）]  
　　國務卿共和顧問院不日將設立有人見其秘稿仍設國務卿而對於總統負責任此自然之理也假使國務卿不對於總統負責任則對於誰負責任哉議院今尚中輟固無對負任之可言即他時有日成立其力亦豈能對於國務卿而問其負責任與否然則苟不對於總統負任則將來國務卿直　不負責任之國務卿矣世界寗有此事哉此稿卽秘人亦早知之 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[魯省痛勦土匪之報告]  
　　山東兗州田鎭守使前據探報有股匪七八百人佔據夏邑境之洛集寨當即親赴碭境督勦並派王分統等率隊於二十二午刻由趙屯向洛集進剿王分統憲芝爲中路李管帶瑞光爲左路史管帶元忠邀同駐鼎新楊集之武衛前軍張管帶爲右路四面圍攻自午後三鐘　戰該匪據寨抗拒酣戰數十小時忽於夜半有夏邑之大杆首彭乃玉率匪二三百名由該寨之南方衝來寨内之匪見有接應　益凶猛我軍併力禦敵兵力愈奮斃匪甚衆生擒九名當卽正法匪力不支二十三拂曉該匪向寨南約十八里之興集逃竄我軍一面跟蹤進擊一面進寨搜查計寨内外共斃匪百餘名我軍陣亡兵士六名失蹤三名受傷二名該支隊越省剿匪激戰於雨天泥地之中爭先殺賊擊散大股實與前敵戰鬭無異其奮勇誠爲可嘉已由靳都督電請中央將所有陣亡士卒准其從優照陸軍例卹賞以資激勸云 
[潯陽江頭之狼禍聲]  
　　駐紥義寗州之第六師前日奉李都督命令開往太湖與合劉之軍聯絡堵防當晚到潯鎭守使恐居民突見大兵經過致生恐慌因令其全軍概勿登岸次早卽行渡江向小池口進發 
　　九江開往黄梅之兵計步兵一團過山砲機關槍各一連兹探悉其所駐之地點小池口共有兩連其餘於孔龐黄梅兩處節節紥營其防備之嚴密據守之阨要頗覺有條不紊云 
　　軍事時代最重偵探本埠於防堵一節雖已布置完備然無偵探爲之線索難求消息靈通鎭守使特於偵探中挑選十餘人於二月二十八日渡江赴太湖黄梅各處偵察 
　　又一訪員來函謂太湖巳開戰一次其對壘者並非白狼係爲該處之土匪我軍獲勝聞白狼並未向太湖進發未知確否 
　　本埠自狼氛不靖後卽飭偵探嚴密稽查初尚不過稽查旅舍現行政長官與軍界會銜布告人民謂凡旅館寺宇會館以及公共之地方須受警察廳之稽查故日來警兵往來通衢絡繹不絶云 
[趙督死後之天津]  
　　新任都督之到津京函云昨晚（二十七）據報告直隸都督趙秉鈞昨午前十一鐘逝世趙督身素强健日前自津來者尚盛稱趙督辦事談話精神較在京時尤爲健旺何以遽死及經調查政府昨午已得津電稱趙督於早八時忽受痰喘於十一鐘逝世所謂痰喘者當係俗稱之痰厥不關身體强弱一旦發作有立即斃命者總統得此消息擬卽派朱啓鈐赴津看視料理朱力辭又傳有派熊希齡之說以總統前本有任熊爲直督之意也後得確實報告係派定朱家寳前往泉巳於昨晚八時乘專車赴津說者謂朱此行並　署理直督之希望又得津函云新任署理直隸都督朱家寳巳於二十七日晚間九點餘鐘由京專車到津當於次日上午十二鐘接印視事其時天津縣知事王芷颺以趙智菴都督猝卒深恐以訛傳訛致生誤會當晩即赴商務總會面述趙督病故情形請勿驚慌 
　　統領衙門之探報日前步軍統領衙門據偵探報告探得黨人在天津日租界壽街回生堂製造一種極毒藥品係用瑪琲針灌注（毒藥汞養冰）及他種激烈品合計百分之一七五合成毒品將柑橘瓜子洋點心等食物剌一針孔卽能將該種毒品注射入内食物色味絲毫不變如人服是種毒品之後於二十四小時内必死且死狀亦無甚駭異痛苦之狀今該處毒人之家已毒殺一人并聞該黨等擬設法運京以冀擾亂步軍統領衙門江大金吾得此報告後以該黨人陰謀毒計傷天害理實於地方人命治安大有關係業於日前函致警察廳認眞取締嚴密防範并通知各部院轉飭所屬一體加意預防矣 
[江南减賦之動議]  
　　江南田賦偏重民生日困地方紳士不忍再默遂聯約各屬公推太倉陸懋宗君領銜瀝陳中央請准建議交議會核議冀得量予輕减俾人民稍輕負擔而納稅義務亦得與各省均匀蓋江南重賦實專制之標幟不當見於民國也 
[修訂未遑之自治制度]  
　　縣自治自治會根本取消後由内務部籌議新自治制度以來朱總長擬分縣自治及省自治兩次辦理縣自治制度業經表决其性質係取官督自治之辦法合城鎭鄉設一自治機關隨時由縣知事指揮一切認眞整頓庶免粉擾難見效果云 
　　省自治省自治問題内務部亦在籌備之中大致聞巳擬定草案其議事機關及行政機關一如從前有董議事會及公吏委員會種種名色自治議長援法國例由大總統任命之並取兩級監督制第一級爲民政長第二級爲内務總長但自治區域一節須平政院成立方能裁決云 
[二次試驗後之知事試驗]  
　　二試之考取名姓（一）投考人員浙江 
孫乃炤朱守仁趙士英王家麟錢江馬準光尹廷輔沈懋祺王承穀周德垣傳琳朱毓珍程文謨金良驥戴炳驄宋承殷陸秉鈞柴宗誠劉文玠徐紹溥程文濬李羣秀楊鳳梧董學儼章祖慰傳裕綸李應韻周大封徐鼎元姚祖義張頌吳鴻方型李同王嗣曾蔡成瑞余本立孫迪光陳居綸陳崇一韋希芬陳潘藩張景澄田鴻沈廷琦施藻翔周宗球沈鈞黄壽萱程祖伊郭垣朱傳恒章坤李炳吉褚德順洪寛陳德潤阮希賢趙延桂余瑞周鼎陳祖同陳猷孫秉壽趙協曾沈秉謙沈陳棨余豪錢繩祖邱瞻恒金貢三何檊楊文炳沈銘新章白俞瑾田嘉禾許步雲夏慶銜程桂芬俞壽滄茅拔茹許洪煥陳繼昌陳文炳王恩沛董德謙應履康許長城斯欲仁俞聯榮陳灝江肇岷應福謙馮汝琪李惟熙徐蔭森周元爕鄭秉森楊道隆汪樂泌朱錫璣馬鈞杜焯綸金文治鄭滋蕃徐篆丹陳大敬汪錫珍王濟清朱承傑朱煥文吳月潭陳士璋包作雨王斌鄭申程模項大任梁雍聞人植沈祖煌吳以成周南任陞張濟善郭紹宗楊守恒唐廷章陳黼葉大鵬來之翰王誦熙丁之瑾韓文魁章兆　王維揖張應辰黄鶚三何一鸞徐彬徐心秦任惟賢張禮由共一百四十四名湖北李濟時等七十一名湖南彭炳柯等九十八名四川唐受潘等四十八名陜西余寳齡等十一名甘肅葉國霖一名廣西王繹和等九名廣東黄伯孝等三十六名雲南汪肇緒等三名貴州李國瑜等十七名旗籍稱都哩等十七名（一）保送人員曹豫謙項保楨趙錫名孔憲洛楊拱笏劉日毅魏墨林王恩賜丁方穀朱曜吳簡王行健李齊芬張景衡王朝隆王融　張武周慶　廖杭李世祐虚重慶張惠隆于之鳳牛照藻楊增榮葉杏南尹祚章傳毓英龔慶餘史樹璋任重錢沐華孫啓春張寅爕斯　香楊蔚彬徐士毅馮成奎唐鏗陸煒曾汪貽夔全斌鄒允中趙延桐汪怡楊壽昌蕭道王家珍楊詠劉惟金馬文涵楊在春阮紹鋆易懋煊王步月李鴻書何師富費昌祖薛鳳鳴胡鴻逵葛尚德汪仁溥王伯　袁慶萱劉仁裕楊國璋沈守經李樹芳蔣用嘉孫漢釗陳清芝吳之祜魏大名何其光吳輔勳陸　葉葆彝茹祖皐毛長謙楊光憲王樹聲陳樹基聶仁德戴錫衡劉文卿廖廣英朱鑑徽盛開偉周國衡姜丙奎錢顯曾何殿元孫鼎范杰奚侗莊其人張愼異孔憲熙嚴森劉毓芹吳朝冕周觀濤王永清殷洪昌洪鑑王鼎彛董源沈肇元劉聞堯劉福龢劉延祺李君義唐炳麟馬良翰鄰鳳丹駱瀛陳紹龍楊卓茂牛蔭麕張裕然劉鳴綱管象賡楊仲芹張公度翟則恒周霖華張瑞生王紹蘭劉貫濤宋殿選趙蒿望孫家樹楊其煥陳宷陳鏘安景參楊廷璧袁鳴吉閻佩禮黄頌鑾粟伯隆朱承恩朱侗來裕恂程昌運陸澄亮鍾繼昌徐嘉清張瑞麟葉理焯謝汝賡陳祖詢劉貞關文元黄綸陳孕寰王履泰陸啓文若火習觀樞洪宗瀚朱鎭斗張綱李廣濓俞鈞童會江李世選陳錫疇陰國垣方瀏生彭景祥周紹濓趙建藩劉楊楫馬漢章方際魁莊振蔣紹曾曹昭咸聞何杰王鴻賓崔學材章蘭蓀盧維府周慶慈孫耀章張景豪齊東源張光瀾諸夏陳興仁石榮　許綏之馮家寳蔡寳廉儲永忠梁保中黄夏鈞劉楷馮啓漢馮炳奎閻丹書高浚明江占春李奎保林肇煌周嘉琛孫甲銘夏仁灝李樹聲張會閔瞿大椿李耀邦周偉隆彬吳夜燧林覬文海曹瀛胡成吉王頤劉有璧潘紹岳陳世銘羅相白堃夏文藥李樹槑共二百二十八名 
　　口試之時間分配縣知事第二試試騐前晚巳經揭曉然經此試落第者約有四分一之數至已取中者之口試日期定於今日（二十八）上午九時起至十二時止爲現任人員及吉林安徽兩省人之口試時間由下午一時至五時試騐直隸人員三月一號爲奉天福建江蘇山西等省人員試期三月二號爲河南山東江西三省人員試期並聞口試一場於體貌口才二者得一卽可獲售至試問一層則由試騐委員分任其事體貌一層則由委員長評定凡應口試各員之答復則設速記席以記錄之云 
　　試驗之手續愼重知事試騐將次完竣朱總長恐有不肖之徒從中招搖昨特用内務部名義布告應考各員略謂此次知事試騐期在拔取眞才關係至爲重要所有試騐手續均由本總長會同主試委員曁監試委員遵章組織試騐委員會認眞辦理現在將次終場揭曉伊邇京師五方雜處難保無不肖之徒藉端招搖行其詐僞用特申明禁令凡有前項情事隨時由京師警察廳嚴行查緝按律究辦應試各員其各束身自愛萬勿心存儌倖以墮詭謀以致同干法紀是所至要特此布告 
[陳璧案公開三訊]  
　　陳繩暗殺案地方審判廳公開審訊兩次均巳誌諸本報兹聞昨日（二十七日）該廳又復審訊首喚張義到案審判長詢汝在陳宅所司何事供稱作小工挑土又問汝未曾在井中打水供稱打水另自有人次傳周文潞問汝到陳繩住室及其院内去過否答未曾去過又問汝在預審堂上所冩之字與投諸參謀部匿名信字跡相同周不肯認請求給看與之再其次傳黄順問汝與陳升是否同房答是内外間又問汝住房外邊牆上有血跡看見否供稱未見問血跡即在爾住房牆上難道往來都不看見供我實未看見問黄貴說殺人有你是否供黄貴因與我不對或故意誣我審判長即問周文潞云汝與黄貴如何供稱我待黄貴不錯又問黄貴何以也說殺人有你供那我不知最後傳陳升上堂問汝與黄順同居在裏間睡是否屬實供曰是問外邊牆上血跡看見否答未見問有人看見說過否答未有又問周文　云陳繩屍身發見後知道是誰殺的否供不知問陳繩究係何人所殺以及在屋内或他處所殺屍旣發見後爾亦不注意推敲否周均供未有又問張義爾做工有人指揮否供均聽老爺（陳璧）的命令又問陳升陳宅厠所爾知在何處否供不知審判長問難道爾不出恭供我出恭在廚房側土坡上問黄順亦曰不知及問周文潞則應曰知之在屏門内東院旋審判長宣告受命推事調查之結果牆上血跡及葡萄架下水井皆爲此案之緊要證據你們有話儘可以說說了與你們方有利益若不說我這裏調查證據亦可有把握云云周文潞請求傳詢某證人審判長云我自然知道遂宣告閉庭 
[陳璧自白之略摺]  
　陳璧之胞姪伯台在其本宅被殺害一案所有經過種種情形已詳前報惟陳璧被押後迄今尚未釋放日昨發佈一略摺專爲辯明陳伯台被殺非其主謀其中皆用反證方法此種人命案件自以得有確實證據爲斷兹據有聞必錄之例爲錄其條列之原文於左 
（一）檢察廳請求豫審理由書中所主張者有二點一云璧疑繩與璧第五妾有相姦情事二云璧因繩曾掛名國民黨籍恐禍及全家遂起意謀害等語查姦情一節毫無影響且家中内眷二三十人均係毗屋而居動作必見衆目昭彰無暗昧情事若謂璧因姦生妬殺姪留妾實屬鍜煉之詞何足號爲信讞至云畏黨禍而謀暗殺尤爲不明理之甚夫璧果殘忍殺姪而犯殺人之罪名何如將姪自首尤得藉伸國法且邇年以來入國民黨籍者實繁有徒從未聞因一人入黨而舉家遭禍者更何畏禍之可言且璧所以知其入國民黨者實係失蹤後數日據參謀本部所得匿名信中之黨証始知有入黨事安能勉强牽合認爲殺人之左証 
（二）因璧登報尋姪中有八月三十號早出未歸及身穿灰布夾襖青羽毛馬褂數語檢察應則謂繩所着衣服究係何人所見何以知其係三十號早出遂疑璧爲裝飾掩點不知所敍服式係據繩居恒常服而言所定日期係按繩不見之日而算亦猶該告白内所稱面方無鬚四字爲摹冩此人容貌大略之意何謂裝飾何謂掩點 
（三）璧於八月二十九號早車赴津而繩適在是晚出事檢察廳則謂璧計定而後去意圖掩飾其實璧之赴津係與友人商量購地蓋屋事宜津中人證具在儘可查詢且安知非凶徒乘璧赴津之際遂便其暗害之圖計定一語從何而來若云指使僕役輩朋謀暗殺則此等殺人重事若非得有重賄誰肯下手試問今之在押僕役輩果得有金錢若干衆供俱在可以質証也若云璧與子繹有私謀情事爲黄貴所知則必有實在主謀之言方爲實證乃黄貴所供又云不　福建土音旣不横矣又安能以父子家庭之情話卽作爲殺人之證據在黄貴梟心誣主誠不知其何因而問官執捕風捉影之言竟認爲難移之鐵證是尤所不解也 
（四）璧宅後園有井四口備爲種菜澆花洗濯之用藏屍之井原有轆轤後因損壞不復使用當陰曆八月末旬璧因散步後園見近在該處葡萄乾枯需水卽命人工重行修好以便灌輸於是始發現屍身如使璧果係主謀殺姪當必早知井内有屍方將塞井滅迹之不暇胡爲反自發其覆俾衆週知此又情理顯而易見也 
（五）外間謠言璧妾常至門房絮語爲繩所見曾加斥責緣是家人上下銜之剌骨等語無論家法素嚴所有内眷無事未嘗輕出内庭一步即使果有其事璧方感之不暇何至轉萌惡念任意污衊不覺其言之舛 
（六）又言璧對於繩絶無愛情當繩失蹤後璧宅猶藉故掩飾及爲參謀本部得匿名信追問璧宅始將失蹤發表等語此尤冤枉之甚繩係璧胞姪其兄姊若弟七人先後均隨璧在京養之敎之十餘年視同兒子中間繩有遇失璧以言語敎訓詞色稍涉嚴厲容或有之此亦父兄督責之常絶無愛情一語不知據何理由至失蹤時因數日不見回家璧子繹到參謀本部查詢經交出匿名信一紙中略云繩與人組織革命機關等語其時尚不知繩業已被害何謂藉故掩飾顯係有意周内 
（七）又言當失蹤發表後又有皮箱舖估衣舖先後送來女衣皮箱等件顯爲兇手裝點混人耳目等語此節璧亦疑有人裝點混人耳目但此種舉動似以混璧家人耳目若是璧與兒子行兇是一家儘巳知情烏用裝點旦傳聞購物者係囑皮箱舖送往參謀部迨送往時爲衛兵阻不得入該晚其人復來以未經送到相詰問並囑改送住宅然則箱之送到與否璧何自而知可見賊由外來（未完） 
[九善堂討論粤路選舉問題]  
　　廣東九善堂前日集議主席爲黄雲軒田志堂陳祥肇其議案如下 
（一）議現接粤路公司董事來函刻因選舉公議暫停收三期股銀等因應否暫停請公定全西巖提議選舉事與收股兩不相妨况當正在暢收股銀之時突然暫停實於前途大有窒碍似宜照常開收旋决定由各堂派出代表到述善堂齊集赴董事局面商一切衆贊成 
（二）昨閱報載交通部寒電以前郵傳部所収粤路股票請公司立卽換給普通股票等因查前郵傳部所收粤路股票三四十萬股今於選舉將屆忽電飭公司換票顯係有意攬舉爲一網打盡之計不知粤路商辦官廳祇任保護立案有據今交通部寒電顯然注意選舉間接干涉今公司愼重選舉旣於各堂院收股機關嚴行取締自應宣布交通部此項股票不得用作選舉方符原案再查粤路商辦與自來水官商合辦不同卽以自來水論所有官股六十萬迄今並未派息以維商股並歷次選舉官股六十萬亦未嘗以官股選舉此非維持商股起見乎今粤路原非官商合辦自應布告中外所有前郵傳部收回之三四十萬股暫停派息並聲明有以此項股票選舉者概作無效以維商辦衆贊成（三）今日報載部派鄭洪年監督粤路選舉一節鄭君究未知粤路公司内容之腐敗買票串舉之弊俟鄭君到時九堂院可否茶會歡迎並將日前弊混陳及免爲董事局愚弄衆贊成 
（四）議粤路由九善堂院商會創辦成立巳久今公司嘖有煩言應請創辦人維持以保全股東血本决定各堂院商會每舉出代表二人出而維持多舉者更歡迎限以三日將舉出人名送愛育堂彚齊共擔義務以維路事衆贊成 
[地方通信]  
[北京]  
　　汽車忙中失事前日晚間東四牌樓有稽查馬巡一隊正在按轡徐行突有汽車一輛從後面星馳電掣而來旣不停緩又不放氣直向馬隊叢中馳入彼此相撞登時人仰馬翻車亦碰倒車中之人亦傾跌而出乃是西洋男女二人比時均受有跌傷至其爲何如是慌張則不得悉當將彼受傷之人送往醫院調治 
[廣東]  
　　春風次第報花開廣東花筵兩捐規復後一般棗客幾如渴馬奔泉新塡地復業各家邇因求遇於供應接不暇東堤妓館見此情形未免見獵心喜所有宴紅樓及醉月等十餘家均巳日夜兼程赶緊修理該管警區之呈報復業者每日必有數起大沙頭合昌財記三艇爲火後餘燼本已陳舊不堪惟以房舍大備稍加粉飾亦在水面獨着先鞭自餘下乘烟花如東鬼其及沙尾等寮亦多將門面重修爭妍鬥　所有茶樓酒館之前經閉歇者亦莫不重張旗鼓矣 
　　取締戲班侈談時事省長令警廳云據呈辦理國豐年班演唱壯士分齣本　言惑衆一案情形巳悉查邇來各戲班演劇多於　語之際謬談時事最易淆惑觀聽仰該廳通諭各戲班嗣後演劇不得於曲本以外加入　言以免别滋流獘是爲至要 
　　關員搜獲鎗彈昨早八時永安港輪抵省有關員查獲木匣一具甚爲重笨啓而視之其中滿貯鎗彈當將携帶之人梁頌能嚴加盤詰梁言語支離狀頗惶遽關員卽將證人証物一併解交警察六區轉解警廳訊辦 
　　危險品送入水晶宫龍都督以本府連次搜得各種炸彈及毒烈藥品均屬危險之物前日特令差官搬運出城用小輪載赴虎門外沉諸大海中計沉去大炸彈二十七枚藥粉兩包藥水五罇 
[江西]  
　　玉山知事受窘江西玉山縣知事吳士材前日率帶憲兵十餘名赴鄉强迫林姓具結勒令鄉民立時　除烟苗不知如何激成衆怒一時鳴鑼聚衆至三百餘人之多肩荷鳥鎗出圍官兵吳知事見勢不敵立卽逃脫憲兵則開鎗抵禦擊斃鄉民以及行人共計七名現該知事巳電省請兵駛往剿辦李都督戚省長巳派員往查再行核奪 
　　籌撥兵餉之爲難江西戚代民政長以中央駐贛軍隊每月薪餉無處籌撥業經會同國稅廳籌備處長王純電懇財政部撥給現奉復電仍須由贛勉力擔任按月籌付聞戚省長仍懇准借外債三百萬兩以濟眉急云 
　　錢業開會記事贛垣錢業會館徐會長瑞圃於二月二十五號召集各錢商到會有九十餘名之多午後一時開會張會長報告今日之會係爲維持市面究應作何辦法須取决衆議是否應照都督府所議暫時持平亦須諸君議决俾便遵行錢商某謂民國銀行但圖私利不顧大局近來銀洋價漲亦係銀行開端蓋各縣征解銀元定價每元一千三百九十五文而市價竟漲至一千八九百文此項利息是否歸公抑爲銀行所享受但使銀行不購各商錢洋則市價不平而自平又何待設法維持至於票價五錢五分近日不免稍漲亦是尊重銀行紙幣况出粟只銀行一家錢店並無此種權利查昨日錢店巳停市四五家其中困苦巳可想見徐會長因各錢商持論頗有理由殊難解决乃云本省金融一事軍民兩長一再請部設法維持一俟借欵逹到目的即可撥欵接濟尚望諸君靜候無躁云 
 
 
 

Page 7

 
 
　　武寗縣又出刧案江西武寗　屬羅會謙家被　黑夜鳴　搶刦鉅贓一案業經高等檢　廳函請養　　探四出嚴密查緝尚未破案乃巾口市中於陰曆正月二十五夜二更時又突來盜匪三四十人内有身穿青黄色舊軍衣者手執快鎗剌刀劈開　門擁入陳利川油榨店搶刧店夥王仲喜出而喊救被匪放鎗擊斃其餘夥友均受重傷並鎗傷街鄰二人該店之銀錢貨物被搶一空搶後竟用洋油放火始蜂擁而去一時火光燭天燃燒二小時之久各鄉鄰紛紛趕救始行撲滅共焚六家調查損失約一萬有奇次日拾獲干彈甚多即由該縣知事李廷林通報軍民政府轉飭所屬一體嚴拿究辦 
[九江]  
　　鎗斃女犯之疑團二月二十七晚東華門外鎗斃女犯一口據聞該女犯係跟某甲竊捲而逃適彼夫尋蹤而至某甲逃去因將該婦送至檢　廳請爲究辦不知如何竟至處以死刑聞該女凶姿色亦甚可人云 
[鎭江]  
　　鎭守使嚴禁造謠鎭江鎭守使施從濱君日昨通令所部各營長略謂本使受任以來汲汲以保衛地方爲職志當此匪氛未靖謠諑繁興凡我軍人當恪遵省令力保治安各防營布置汛地責有牧歸務各振刷精神期於民安匪戢倘有棍徒造謠勾煽妨害治安應卽嚴密偵緝以靖亂源民國肇興財政方絀坐糜餉糈報稱爲難本使願與諸君子共勉之 
　　防營分駐要隘鎭江鎭守使兼五師師長施從濱君帶來第五師混成旅及第二十團各營分駐鎭城内外南門鐵路等處此外鎭江一路要塞步兵一旅則分駐象山雩山　山都天廟各砲台及沿江各要隘亦　施君兼轄現在駐鎭兵力巳足資防守矣　　裁關須請部示鎭江關監督袁思永君兼轄之揚由常　向在如泰境内設立分關日前由通崇海泰總商會呈請省長以鎭江兼轄之如泰分關苛虚病民臚陳七弊擬請裁撤分關稅欵由商會認繳袁監督得悉後極力反對以奉關國稅未便擅專昨巳據情呈報財政部請示核辦矣 
　　丹徒自治機關定期停辦各縣自治機關奉令停辦省公署施行細則限三月三十一日以前交縣知事委員接收現丹徒縣議事會曁參事會巳將各項文卷清理就緒定期三月十日卽將議參兩會停止取消 
　　江北之大搶案江北寳應縣東鄉陶家淋地方前晚被穿着軍服執持快鎗之盜匪八十餘人前往連刧三十二家傷人五名現各事主巳報請地方官履勘搜捕並移鎭江軍警一體查緝矣 
[温州]  
　　永嘉罷市之原因永嘉縣連日罷市摀毁菜場及清道局所設之尿塢探其原因實由米業公會私造新斗所致現被縣知事察出巳將米斗一律燒燬并拘該公會司事鮑某等送廳懲治一面懸牌通告以息衆怒錄其通告如下照得米業公會所製米斗並未經公署騐準較舊有公斗相虧五合以致外間謠言蜂起激成風潮現經本知事將該公會司事鮑幼卿曾雪人傳差吳清等拘案送廳懲治一面將所造米斗追繳本公署燒燬其巳發各米舖之斗亦須一律追限尅日齊送本公署一併燒燬以免　連 
[雜評二（步陶）]  
　　自治制度之　畫自治云者無待人助而自行治理之謂也經費自籌之職員自　之所事皆自身關係密切之端所偕皆井里相依衡字相望而絶　痛癢不相涉及之儕儕顧名思義此種機關誠一　國民靈魂之所繫屬者與 
　　政府此次取消自治非取消其機關乃取消其箇中份子固巳彰彰在人耳目停止職務而曰暫接收經費而不許提爲他用其對待自治之態度蓋亦不容盡掩今聞内務部籌訂自治制度且汲汲焉日不暇給矣然則自治之見重於政府又何如者 
　　雖然我觀籌訂之内容有所謂縣自治有所謂省自治其制度則一取官督一取兩級監督就近取譬頗似學步之童其家人慮其顚越而爲之扶掖爲之戒備一有動作目手隨之爲家人者之用心誠爲不薄然而彼童之步履得稱爲出自己力者蓋亦微矣 
　　夫以自治名於世而制度則借他人之力以訂之省也縣也市鄉鎭也一一胥賴他人之監督以幸博異日之存在此豈非吾民能力薄弱之一徵騐耶嗚呼亦大可恥矣 
　　江南减賦之動議江南財賦之重甲於天下推其原始關係於一姓興亡之故者蓋居大半今者五族且一家矣平而均之與十七行省同一輕重夫豈非事理之至當然而財政奇窘朝野同之誰其肯拂政府之所好惡而爲我江南人請命者 
　　今　各屬士紳聯合建議瀝陳中央以冀輕减允矣哉　當　之要圖也同一國民即同一義務安得以前朝一時之　怒而俾某一省之百姓獨永永苦難於無極我雖非江南人我亦韾香禱祝甚望此事之早早如願以償也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[詳訊望平街暗殺案兇犯柴啓藩]  
　　去年陽曆十月二十八號在望平街口暗殺李榮升（卽李韻笙）並擊斃車夫小弟之兇徒柴啟藩於陰曆十一月間糾黨周老九等夥刦法租界裕康錢莊公泰土棧由法包探緝獲經法公堂訊明供出曾犯暗殺因暗殺地　在公共租界通知總巡捕房提回訊押而當時柴寄庽之順興小客棧主董桂生不將柴之姓名登載循環薄往查又不言柴出外未歸疑有别情由捕一併拘押候訊各情迭紀本報兹由公共公廨定期於前行是後將此案研訊柴由總巡捕房二十七號西探目朋山及華探目李星福挾坐馬車解送到廨董桂生亦由巡捕解案捕房代表律師牛門董桂生代表律師愛理思相繼到堂至二點十五分鐘關讞員會同德師副領事升座樓下公堂飭令將柴帶案聽候研鞫先由捕房代表牛門律師上堂譯稱去年十月二十八號在福州路山東路（卽望平街）附近有人開鎗暗殺坐黄包車之李榮升並擊斃車夫小弟當時並不知兇手是誰曾將出事地點及被擊之車子攝印照片（即將照片二張呈案）查出事地點乃在福州路距離山東路約三十尺之處兇手連開四五鎗均擊中且有一彈從坐車之人身上穿過擊中車夫即行倒地坐車之人猶跳下車望北疾行數步亦即跌仆身死今因被告在法租界犯案業巳在法捕房供認此案由伊所爲提回英捕房後由西探朋山盤詰亦均供認不諱並供出有人指使現在指使之人且慢說出再由敝委師禀請公堂牌提今應先命西探上堂証明 
　　繼由二十七號西探目朋山上堂譯稱被告係由法捕房通知提回在捕房内由我詰問錄取口供（即將捕房所錄華洋文供單呈案）繼復譯稱後來又向盤問亦錄取供單（復又將後錄之供單呈案）復稱查此案於去年十月二十八號夜九點多鐘發生當時我卽至福州路山東路附近調查見車夫巳送醫院坐車之人巳仆於地我卽向兩旁各店家調查其時有一華探拾來手槍一支據云在福州路五百七十號門牌衣莊門口拾來被擊之車子當亦看過車板上有鎗洞四個諒必在地上拾起之鎗所擊我當時調查之後即將被擊之人就近車送仁濟醫院呈案之供單係在捕房由我逐句詰問所照錄至於被告肯招認之故據被告云因在法捕房巳辦定禁押二十年故供認此案想送進城内卽可以希望有人帮助至於被告犯此案之原因據稱有二人指使他係代指使之人所爲指使之人一姓趙一姓楊二人之名字亦經說出故亦錄在供單上至於此案發生後當時亦不知被擊者係何人直至十一月四號有由城内出來之中國偵探來認據云與死者認識死者名字叫李榮升至十一月五號城内又有人來亦與死者認識據云死者係徐州人云云禀舉退下 
　　中西官即向被告柴啟藩詰據供稱河南信陽州人業醫曾在軍營當差今年二十八歲去年三月間出來謀事先至安徽繼至南京後到上海先住天津路徐姓友人處後住滿庭芳客棧旋往蘇州至八月半復回申仍住滿庭芳順興小客棧内堂上卽問指使之二人是否舊　抑係新交柴供稱因在四馬路第一樓吃茶先與趙認識後來由趙介紹與楊會晤趙係徐州人楊亦河南人惟據趙說楊係官場中人此案先由趙說起據云楊與死者李榮升有仇問我能帮助打死他否我卽應允手槍係於發生此案之日由楊交與我我與李榮升本不認識由楊在第一樓吃茶時指點我認識此事約在去年九月間日子巳記不清楚我於午後四點鐘先至第一樓守至八點鐘趙楊二人亦來旋即一同下樓由四馬路向東其時我三人同行我在前趙在中間楊在後至離望平街（卽山東路）十多家門面見李榮升坐車子由西向東楊卽指點我看我卽從車子後面連開四五槍均擊中因卽將槍抛棄同楊趙二人逃至滬寗火車站乘二等車至蘇州約在夜半一點多鐘到蘇我住泰安棧楊趙二人至盤門並不與我同住至翌日趙與楊同至我棧内呌我同往南京我不去故他二人同往南京我旋回上海庽法租界先住臨安棧後住慶安棧當時我祇充代做事並未說及酬勞趙楊二人亦未說過堂上即詰稱爾當時何以不向素酬勞柴稱我祇託謀事並不要錢堂上復問然則曾否代爾謀事柴稱謀事須緩緩而來不能立刻就有故尚未謀到堂上又問爾云楊與李有仇爾知否是公仇抑係私仇柴稱係私仇堂上又問旣無酬勞謀事又不能卽有爾何以肯代做道事柴稱楊亦河南人我與楊係同鄉故念朋友交情是以允做此事堂上又問法捕房將爾拘獲係因另案爾何故供認此案是否如西探所云爾想送進城内可以有好希望柴稱我供認此案之意並不爲此到城内亦無甚好希望祇因在法租界所犯之事我自知做錯攸關名譽故將此案供出爲此案無論或辦或死名譽較法界所犯之案好聽些並無别故趙名錫山係徐州人約二十五六歲現在不知何往云云 
　　又據捕房代表牛門律師詰稱爾在捕房曾說去年曾往製造局去找姓趙之人係在何時柴答稱往製造局找姓趙之人乃在去年年底因趙亦河南人與我同鄉故往託伊謀事律師問爾之名片是否交與門房遞進去然後叫爾進去但究與趙見面否答稱名片是由門房遞進後來我進去與趙會面律師問見面之後是否趙問爾前辦何事現做何事今來何事答稱是律師問爾是否曾說爾知陳其美在於何處拘獲陳其美可以得極大之奬賞答稱並非我知陳其美在何處不過有人說起並問我製造局有何人認識故我想起與趙同鄉如到趙處說起彼此同鄉或者可以弄些奬賞律師問然則爾如知陳其美下落作何辦法答稱我亦不過到城内通信律師問爾在捕房西探朋山是否與爾看一照片爾在照片上將趙指出答稱是言至此律師卽將照與柴閱看問是此照片否答稱看的照片還要大些不是現看之照片律師卽稱此係縮小復問爾能在這照片上將趙指出否柴卽將趙在照片上指出委師問指使爾之趙姓是否是他答稱不是一係徐州人他係河南人律師問在捕房時西探將此照片與爾着叫爾將指使之人指出爾卽指出這姓趙之人何以今日忽云係另有一人答稱在捕房西探與我看並說照片上均是官場爾有人認識否故我指出姓趙之人說與他認識並不是叫我指出指使之人律師問爾云有事可以打電話與趙爾知趙之電話是何號碼爾曾與他通過電話否答稱未曾通過電話祇知號碼係一千六百七十七號律師問爾旣云另是一人則指使爾之姓趙之人現往何處答稱一同往蘇後卽分開不知現在何處此案實因楊與李有私仇我爲朋友交情起見並不爲利至趙與韓恢有無關係我並不知云云供畢卽命站過一旁候示 
　　堂上又傳順興小客棧主董桂生上寠卽據董之代表愛理思律師譯稱被告董桂生在敝律師處巳有十多年人素安分故敝律師願到堂爲代表此案捕房控他不將柴啓藩姓名登簿違章然柴之名字時常改動簿子上柴裕昌即是柴啓藩至於捕房包探往查之時未曾說明柴出外未歸此實因未與棧中之人接洽之悞但今已押多天應請從寛辦理捕房代表牛門律師卽辯稱董桂生所犯係違工部局第六條章程不將庽客姓名職業登明簿子且當時往查並不說明柴出外未歸直至現在被告柴啓藩到案始行查出是以應請訊究關讞員核供與德領師君會商之下判董桂生押滿十大柴啓藩認供屬實押候會商領事再行核辦判畢退座柴仍由中西探挾坐馬車解回總巡捕房收押 
[續訊謀斃探夥案]  
　　流氓小阿壽（即王阿壽）與屈阿閏及盜匪陸羣並在逃之文明（卽江郎）於去年陰曆六月初一日在九江路樂也里謀斃探夥陸阿根（卽生瘡阿根）業經捕房將各人獲解公堂訊供收押並令保人李阿巧尋交死者之姘婦陸殷氏到案証明再核在案昨由李阿巧伴同殷氏至案先由中西包探禀明前情卽據陸殷氏供稱是日旁晚丈夫由身穿考紬衫褲頭帶草帽鑲有金牙之人喚出暗殺事後訪係王阿壽指使在逃之江郎等砍斃與陸羣等並不相識屈阿龍係同父之兄素與丈夫要好等語訊之王阿壽供仍抵賴聶襄讞商之美領事卓君判王阿壽屈阿龍仍帶回捕房候禮拜四帶堂核辦 
[偵悉白狼羽黨之機關]  
　　駐浦步隊第一營營長廖守忠昨接上海鄭鎭守使指令内開查豫匪白狼勢甚猖獗經各省軍隊合力痛剿將次肅清兹據偵探報告滬上確有白狼羽黨暗設機關巳飭令嚴密緝拿在案惟浦東沿浦一帶洋商廠棧林立工匠衆多誠恐勾結爲患爲此令仰該營長督率官兵認眞防範等因兹悉廖營長偵悉滬西徐家匯地方設有白狼羽黨機關昨已呈明鄭鎭守使派委偵探密往緝拿矣 
[供出手槍之來歷]  
　　閘北警廳偵探緝獲王三一名搜出手槍兩支子彈一排曾紀昨報兹聞王在二區警署預訊時供稱槍係某甲託帶云云當解警題司法科密訊一過還押候核 
[仇寳林被拘]  
　　鎭守使署軍事偵探前日投虬江橋二區第一分署報稱有黨人仇寶林（即仇世奇）匿跡境内等情當由署員派警恊同來探將仇逮案搜其身畔僅有台灣林寶社之卡片兩張餘無别物昨巳解送鎭守使署訊究矣 
[黄社首領交保]  
　　黄社首領黄競白（卽王利川）許一飛（即陳嘉生）因政府指爲秘密結社希圖赴浙謀亂經公共公廨逮案迭次訊供收押詳情巳屢誌本報昨晨奉孫襄讞會同英領哲君升座特别公堂復訊中央政府代表瓊司律師被告代表德雷斯律師到堂互辯良久訊據黄供黄社並未成立印成會章亦未分發且宗旨正大毫無違法情事中西官　核呈案各信及黄社章程確無謀亂証據遂判黄許各交五百兩人銀並保出外以觀其後 
[停辦自治機關餘聞]  
閘北市之歸併滬南市政廳奉令改爲工巡捐局歸楊南珊君接辦業於三月一日布告開辦兹悉閘北市政廳亦巳取消改爲工巡捐分局所有前閘北市政廳經手一切欵項卷牘巳由楊局長會同前市　錢貴三君清理就緒卽日接管原有辦事人員亦概不更動云 
　　楊局長之入手上海工巡捐局局長楊南珊君接辦後昨已派員將所有前市政廳移交物件逐一查點粘貼封條以備查考至局内各科舊有辦事人員除捐務處庶務等辦事員巳經辭職外其餘酌留人員另給委任狀惟各員薪水及開支各項均大爲收縮　　于定一回省覆命韓省長曾任于定一君來滬協助縣知事接收自治機關現已善爲調停和平解决故于君昨已返处禀復一切矣 
　　索還公債之函稿南市泉漳會館致前市政廳董事會函云敬啓者敝會館所借與市政廳之公債一爲地方自治因公益而需欵一爲諸公歷年以來熱心任事爲衆商所信仰故允爲借欵今旣停止自治機關改爲官辦以前公債應卽清還以昭信用蓋所借之欵乃借與自治機關非借與官治機關也至工巡捐局雖有繼續擔任之通告然大總統令自治機關由縣知事接管今上海接管者非縣知事則大總統令似已無效縣知事亦屬無權苟使届期不還商人尚有何法爲特奉懇尚希鑒諒爲禱又華成總公司函云尊處市政廳另改名稱已歸官辦所有上年底尊處向敝公司押欵規元二萬五千兩現在旣歸公家辦理此欵應得理楚以清界限因未蒙示下故特具函詢問均候示知爲荷 
[楊觀察致法公廨文]  
　　爲管理上訴詞訟事 
　　法公堂會審讞員聶榕卿君前接交涉員兼上海觀察使楊小川君文云奉大總統令本使管理英法公廨上訴詞訟由本使酌仿前清滬道制度辦理飭卽遵辦云云現聶君擬俟領事團議决後當即遵諭辦理 
[收回會丈局管理權]  
　　收回上海會丈局管理權一事疊經駐滬楊觀察使向領事團提議仍照前清滬道辦法歸觀察使派員管理業巳商訂條件電致外交部請示辦法旋得孫總長復電謂所訂辦法事屬可行仰即審愼訂定收回管轄至委員一節應會同該省民政長呈報内務部以符手續仍將辦理情形訂定條件詳細具文報部備案等語刻楊君巳委員清查案卷契單圖說等項實行收回管理其報部立案訂正之條件附錄於下（一）光復後所給暫時執業契照以及分契須更換契紙仍用上中下一式三紙勿得藉詞稽延（一）租界外及寳山境洋商租地發給契紙之事仍照光復前辦法辦理（一）寳山境内地契蓋用觀察使印（一）工部局丈量處繪畫地契各樣之辦法應須承認並允許推行於租界外及　山境内各契（一）黄浦漲灘准其升科一事聲明政府允許光復前各欵（一）寶山會丈局應與上海會丈局合併 
[保産公會致洪知事函　　爲濠地築笆事]  
　　本埠濠地問題爭執巳久日前新北門内口及老北門外口等處城根基地有工人在該處圍築竹笆爲各舊租户查悉公推周代表等二人面禀洪知事請求飭令將笆拆除洪君得禀後諭候核示各情巳詳前報兹悉洪知事自經各租户到署禀明後諭令保産公會將此事情形備函來署以憑核辦兹將昨日保産公會致洪知事函錄下敬啓者濠地一案前奉部令查辦並令城濠事務所停止出售無論新主舊户均當靜候大部核定始可租買管業方爲正辦乃新北門口老北門外兩處一則於事務所停辦之際忽有人圍籬立界擅自管業一則於事務所停辦之後築笆圈地並將舊户朱姓之租地圈去各租户見之羣至敝會詰問當即查明屬實函請翁委員飭阻迄今未有消息百各租户憤不能平故於昨日邀集全體開會討論因羣情憤激議决往拆經會長等和平解勸後由全體租户赴貴署報告時適公出當舉周宋二君代表趨詣市政廳請謁荷蒙延見一切詳情均經面陳卽蒙俯允勒令拆除各租户聞之同深感慰後聞該兩户尚擬抗令不遵而各租户積憤未平設釀事端均干未便爲此據實肅陳伏乞迅賜勒令拆除靜候部示以安衆心而平積憤深爲公便 
[鎗斃盜犯二名]  
　　去年十一月間閘北華興坊唐養泉家被刧案内之盜犯廬田卽鄭玉輝梁田即梁阿田二人業經捕房查得蘆等迭在租界内拒捕搶刼巳於上月二十一號將二人解送鎭守使署請按軍法懲辦兹由鎭守使署軍法科員訊據盧梁二人供認迭次搶刧不諱當於昨日（卽三號）午後二時飭令部兵押赴製造局内西砲臺一併鎗斃以昭炯戒 
[南市警廳實行遷移]  
　　南市警察分廳遷至城内舊道署辦公於三月一號爲始先將警察保安隊等各科辦事人員遷徙等情曾紀前報兹聞司法科定於明日（即五號）實行遷移以故科長潘君昨已令飭偵探等迅將未結各案查明呈核以憑分别移送地方廳或初級廳辦理其未能即送之各案人犯亦即隨案遷移進城 
[第六次警務會議議决案]  
　　前日爲滬南警察分廳第六次常會之期由崔分廳長召集各區署長署員於下午二時集議整頓警務方法議决案錄下一嗣後對於長警疾病須善爲調治以示優待一新補巡警一律覓保以昭愼重一以後偵探於該管區域破獲案件時情節較重者即須詳叙事由呈請奬勵其或辦公不力遇事敷衍者亦當分别陳明立予革懲一現經法租界驅逐之鷄毛肉骨等舖難免不移設内地應卽一概禁止以重衛生一調查停放東洋車處共有若士限日内開單呈報一此後開設旅館應先報告該管警署卽由該管警署發給呈報書保證書各一紙令飭照塡送署轉報本廳核給執照請換新照者亦如是辦理一此後旅館所具保證書應由該管警署查對如查明屬實卽由該管署加蓋署戮以憑核給執照 
[高昌廟警兵之瓜代]  
　　高昌廟地方所設之海陸軍警察隊係由第七旅臧旅長令派十三團所部三營每月輪流抽調兹届陽曆三月又須更調之期應輪第三營第十一連各兵士接充故由高營長令飭該連連長王同德君督帶兵士一百名於昨日前往接充所有前充警察之第二營第六連兵士仍令回營供差其海陸軍警察隊隊長一職仍委原辦之第七旅參軍辛桂芳君兼辦 
[軍艦在閩修理]  
　　駐滬海軍李總司令接海軍部電開查旅居英美各國之華僑每届春夏之間藉航海爲貿易者爲多我國軍艦例應出洋遊巡藉資保護着令迅調海圻巡洋艦駛赴英美等國洋面周歷遊巡仍將放洋日期報部備查等因現由李總司令查得海圻一艦現在福州進塢修理除電令海圻艦長湯廷光君一俟修竣出塢遵令出發外特將在閩修理情形電復海軍部查照矣 
[耿分統請添巡艦]  
　　江蘇駐滬鹽捕營分統耿華堂君因所屬巡線綿長擬添巡船二艘昨特具呈江蘇都督曁鹽捕營田統領路謂竊查海巡綿路自吳淞出口東北二十餘里爲寳山縣屬之石頭沙鴨窩沙再出五六十里爲大横沙爲大戢洋面又由吳淞出口南岸八九十里爲川沙縣屬之老龍港外至白龍港七團等處再出爲六團五團四團至老港又再出百餘里爲滙角嘴洋面由吳淞西出百餘里爲南滙縣屬之角子港黄沙港小碌港碼碌港下駛港等處再出爲奉賢縣屬之東門港南門港至華亭縣屬之張家沙再出百餘里至金山縣再出六十餘里爲獨山乍浦等處巡線極長綿亘四百六七十里其間師船雖互相聯絡棋布星羅而港汉紛歧四通八逹如南岸各港内有塘壩阻隔不通梟匪尤易匿跡兹因汴匪白狼專以勾結各處梟匪内擾是以防範益宜周密惟查海巡各哨師船均有承巡地點本難分撥而海洋遊巡又係駐紥浙省之岱山餘姚等處均屬緊要之區亦難抽調再四籌思擬再添設巡船二艘每船派委管駕一員督帶兵士十名責令常川在於梟匪出没之區往來梭巡庶幾梟匪不致滋擾私鹽亦免走漏誠爲一舉兩得但添設兩船仍須租賃以一船計之約月租洋二十元共合四十元每船設管駕一員月薪二十四元共合四十八元舵工一名月薪十元五角共合二十一元每船兵士十名除由各哨調撥十二名外尚須招募新兵八名統計月需應添籌經費一百六十五元爲數無多易於籌辦擬由分統與鹽議會竭力磋商以期逹到進行目的惟未經呈明未便擅專理合呈祈鑒核俯賜照會鹽議會公同妥議並請批飭分統逕與籌商免致周轉至如何籌辦之處俟酌定後再行呈請備案云 
[徐廳整頓火政]  
　　閘北警廳徐廳長昨日通令各署文云照得本廳轄境遼闊户口殷繁火警發生在所不免查每遇火警時在場彈壓救護者布置都欠完備照料不周即不免有乘火搶竊以及意外之事本廳長爲愼重救護起見兹規定救護彈壓辦法十則並火災月報表式一紙隨令附發所發火災表務須按月照式塡報以備考查爲此令仰該署即便遵照辦理勿稍疏忽此令計開辦法一各守望巡警於本管地叚内見有火警發生卽鳴警笛報警各隣崗巡警聞聲應卽鳴警笛遞報本署各該崗巡報告事畢均應站立原崗不得擅赴火場致悞職守二本管警署得有火警報告應即詢明地址電知救火會前往施救一面速派休息長警前赴火場彈壓救護一面飛報本廳卽派保安隊到場彈壓救護並電知隣近各警署撥派長警協助三各鄰近警署接到火警電告應卽派撥休息長警到場彈壓救護不得稍分畛域致悞事機四火場周圍半里以内除救火會員出入外其各車馬閒人概不准　入界内有家室或店舖居住及祠廟學堂公署局所職務人員之親戚朋友或泥木機器等匠前往救援者不在禁阻之列五起火之處觀望之人必多所有彈壓救護人員應在各出入要道地方分别站守遣散閒人不許阻塞道路使被難居民便於搬運物件卽運救火器亦不致窒礙六在火場内之巡警應竭力救護老幼男女或病人之性命火患近身速令遠避以防不測七如遇被難者搬運貴重物件或文卷簿據需人助力者在場巡警應卽帮同搬運置放穏妥地方以免損失八各巡警人員到場救護彈壓均應穿着制服振刷精神實力從事火未全熄不得遽離職守九火熄之後應查明起火原因及起火者之姓名職業有無保險共燒房屋若干財産若干有無燒斃人命詳報本廳以憑核奪十各巡警人員遇有火警如無事故不速到火場協助救護者查明記過 
[鹹瓜街賬簿店失火續誌]  
　　滬南裏鹹瓜街同興泰賬簿店後樓因遣火紙堆頓致燎原當卽救熄事後由崗巡將店主婦魏邵氏帶至一區警署移送分廳司法科預審之下姑念無心失火飭着罰洋八元示儆 
[發現僞票後之銀樓業]  
　　本埠自交通銀行五元之僞鈔票發現後南北市各商業咸有戒心而銀樓業尤甚蓋因日前費文元銀樓執事與櫃夥遭人牽涉之故前日下午銀樓業全體齊集於大東門銀樓公所開會討論善後之法僉謂各種鈔票向章皆認票不認人况同業櫃上每日各色鈔票出入何至數千百元此次因僞票發現轉輾牽累則他日之後患何　設想現在惟有據情續禀公堂請求澈究以維同業之生計等語經衆議决擬成禀稿由該所董姜步七等爲代表詣公共公堂投遞兹將其原禀錄後禀爲僞票牽累敗壞名譽請求維持事竊據同業費文元銀樓被徐姓指稱付出交通銀行僞票等因票無記認難以憑証曾請商會轉函聲明在案二十六號又據費文元報稱又有李姓婦人執有僞票洋六十元聲言十四號由該銀樓付出帶同中西包探欲向該銀樓掉換云云似此情形竊恐吾業受累較之他業爲尤甚緣吾業定例凡將金飾兌進付有水票爲　倘執有此項僞票覓得某銀樓水票卽可向某 
 
 
 

Page 11

 
 
　　聲說有所　口任　　　此　一起受　將不止費文元巳也　各銀樓　日進出票洋　夥　　一一記　所付某客爲某銀行之鈔票但就費文元而論資本素稱殷實夥友亦均老成同業等皆可保其無他自二月十八號交通僞票發現後即巳停止收付至以前之出入覺能擔其責任况徐李二姓有何　據確定爲該銀樓付與若此端一開則將來狡猾之徒不難串通僞造是項鈔票者紛至沓來向各銀樓交涉市面何堪設想推之他業貽害胡底更與全埠金業關係頗巨事關大局用敢瀝情上禀　求會審官一面嚴飭查緝造票匪徒一面禁止掉換生事以維市面而安商業 
[僞鈔票難知來歷]  
　　程少華與盛某等因將交通銀行五元之僞鈔票持赴該行兌現當被扣留報　拘解公共公堂分别存洋交保在案昨晨由廨復訊交通銀行代表禮明委師上堂請追該票來歷訊之程等延律師德滙理辯稱被告均係體面商人此項僞票係屬悞收請爲寮核關讞員商之美領强君以被告悞收不能指出來歷應准將案註誚判令被告開釋又吳楚恒因將交通銀行五元之僞鈔票至吳淞路協泰烟紙店兌現當被察出鳴捕拘解公共公堂訊出向南京路費文元銀樓兌換金鐲票由費文元付出業經捕房將該銀樓經理張振元櫃夥陳實卿傳案訊判各交一千元人洋並保候訊在案昨由捕房查得婦人周二姐於正月十九日代俞姓至該銀樓兌換金練當付交通銀行票洋七十五元是以將該婦與經手櫃夥陳本德並代吳姓兌飾之女敎習徐鈺併傳到案先由周二姐訴明前情並將用存交通銀行五元鈔票十二張呈案請察訊之陳等供稱店中每日進出鈔票甚多不能記憶並由該銀樓代表律師上堂代爲辯白中西官核供會商之下以案無証據判准將案註銷被告開釋 
[審訊串拐幼女案之辯論]  
　　無賴吳玉卿串通婦人姚金氏（即金二姐）誘拐幼女林惠雲圖賣一案地方檢察廳業巳預審明白起訴審判廳請爲擬擬辦在案前日午後奉審判廳刑庭庭長楊樹猷督同葉端木兩推事官並張檢察官等公開法庭辯論吳玉卿供寶山人向在申地爲小本生理日前清晨在滬寗車站遇見素織之姚金氏携一幼女據云由寶山家中來申逾時姚金氏忽失所在惟見該幼女在路啼哭是以小民將該女領至徐家滙友人王小弟家寄宿一宵意欲至翌晨搭乘火車送回寶山並無串拐情事求鑒楊庭長曰此案由王小弟來案告發據云爾將該幼女林惠雲領至他家欲售洋五十元當時王曾付爾洋二元以作定洋至翌日王小弟恐有後患來　首告旣是　有此好意當日亦可送回賣山况爲時尚早何待躭　一青　係狡供質之姚俞氏供亦　山人是日來申購物有鄰人林阿三之女林惠雲跟隨小婦人來申游玩實非拐賣請寨楊　得供曰爾等早已預先約定否則安得有如此相巧本　巳經調查明白母庸狡賴吳與該氏仍執前詞間官會商之下以吳玉卿姚金氏串拐幼女之罪當然成立援照新刑律三百五十一條第一項擬辦諭令分别還押聽候宣布判决 
[美新臬司抵滬]  
　　駐滬美圖按寨使某君去年因患病請假回國所遺之缺業由美政府電委羅平克君來滬接辦羅君奉命後由日本乘坐郵船於昨日抵滬暫寓匯中西旅館聞不日即行履任云 
[禁錮舞弊之法警]  
　　第二初級檢察廳司法警察王國華因向當事人索賄致遭收押一節兹悉前日巳經審判廳開庭判决處王五等有期徒刑禁錮兩月以昭炯戒 
[匪徒持刀攔刦]  
　　住居致遠街惟慶里二百五十三號之天津人湯立亭於昨夜九點一刻手持水果回家甫經進弄突過一江北口音之人出刀嚇許湯正欲聲喊又來四五人圍住逼令將所穿之緞子灰鼠長袍馬褂脫下並攫去金表金練共值洋三百元呼嘯而去湯卽報捕請緝 
[巡官辭職]  
　　南市一區警署周番室内巡官姚幼蓮向署長辭職未准刻因姚去志巳决仍請劉署長轉禀崔分廳長核准辦理 
[副探銷差]  
　　南市警察分廳長崔鳳舞君昨批副探俞巧福呈云呈悉查該副探服役警部業巳有年尚稱得力本分廳成立伊始正資揮使旣據一再呈稱患病未愈請求銷差俾便養疴姑予照准一俟病痊再行投候錄用可也此批 
[在家聚賭]  
　　前晚有居民劉王氏在家聚賭爲捕查知昨日將王氏拘解法公堂請訊王氏供係自己人又麻雀消遣不敢聚賭求宥判罰洋五元充公 
[續獲盜黨]  
　　盜匪車橋枝等因持械夥刧引翔港楮家浜鄉民楊煥林家值洋二百餘元之衣飾由　將車等十二人及收贓婦人毛謝氏一併拘解公共公堂分别押查在案昨由　房　獲盜　唐小弟一名拘案請究奉判押候訂期輿車等各盜併究 
[車主並不照章]  
　　袁國明投法公堂控稱有沈如希擔保之某甲前來租去黄包車一輛立有保單爲憑今被虧欠車租小洋四百零八角求向沈訊追訊之沈供甲如逃逸保人理應賠洋今甲尚住治下可向甲索取與商人無涉捕房禀稱前因各車户探欠車租糾葛不清故由公堂刋有章程單式發交各車主遵守在案今袁並不照章辦理請　判將案註銷 
雜評三 
[商業尚無轉機之望]  
　　滬上商業自去年戒嚴以來莫不因行旅裏足大受虧損今淞滬一帶巳實行解嚴矣其將漸復舊觀乎然而尚難言也蓋滬上各業大都以轉販他省爲大宗而今之各省則多有因紙幣充塞現銀缺乏致紙幣之價格遂有一落千丈之勢者商家以將本求利爲指歸自不願以現銀買進之貨物易彼兌換不足之紙幣而商業遂無轉機之望矣此又今日之大可憂者也 
來函 
[中和米廠函]  
　　日前報載有楊再興由錫運米來申銷售後被沈少良誘賭輸去千餘元忿不欲生在烏鎭路欲尋自縊幸經路人解救事爲閘北徐警長訪悉調查知在中和米廠與潘三聚賭等情又載該廠主潘三上年曾因局賭被人在英廨告發云云查敝廠陰曆新正以來並未一賭且潘三亦非廠主乃係夥友今庚業巳停歇敝廠且不識楊再興爲何人米客甚多可以查問豈能受此不白之誣至云上年因局賭被人告發查之亦無此事爲因有關敝廠名譽不得不辯白申明爲此特請貴報登入來函欄内爲感中和米廠謹白 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬縣知事應試文] [  贅虜]  
第二場判斷原題如下 
　　設有趙甲錢乙同欠孫丙債欵甲乙丙又同租賃李丁房屋欠租數月李丁素租急趙甲孫丙習印刷業錢乙於商情較熟遂商同趙甲孫丙僞造他貨棧存單數紙央請李丁作保證向周戊抵押錢欵分用於是甲乙欠債與甲乙丙租欠均皆清償嗣抵押到期周戊催趙甲錢乙孫丙還欵無着責李丁賠償李丁向趙甲詰得眞情又知錢乙孫丙均貧窮深慮受累適周戊之子欲覓軍功奬照炫濯鄉里李丁詭言有處設法可買周戊允出資李丁遂屬趙甲孫丙僞造冀以搪抵押欵詎造成尚未交付李丁周戊先巳查知貨棧存單係屬僞造具訴檢訊得實遂連僞造奬賬亦被發覺應如何科罪試擬判詞 
　　查此案趙甲錢乙孫丙三人之僞造貨棧存單及僞造軍功奬照均爲清償債務取贖押欵履行契約保全信用起見與故意作僞欺詐取財者不同近來商界爲欠欵不還押欵不贖而涉訟者案如山積徒多審理之煩永無了結之法若人人能如趙錢孫三人辦理自不至有追欠追贖之控告非惟息訟亦可寗官意美法良允宜嘉奬本知事當呈請省長頒給特别徽章以示激勸李丁旣爲房東其家道殷實可知值此市况　條金融困難之時房客欠租數月亦屬常事乃不知體恤商艱自仗權勢急索祖金欠租者無可應命至於撝造棧單押欵取償是其脅迫入人於罪情跡昭彰無可置辨若不嚴行懲治何以儆兇富而快人心應照刑律强　脅迫各條處以二等有期徒刑刑期五年并將其房屋及從前已收之租金勒令統盤繳出充本知事私用免得另租公館至其主使趙甲孫丙僞造軍功奬照係恐作保受累兾可搪抵押欵似亦爲人脅迫所致情有可原應母庸議周戊有銀欵放貸不取信用的之空借而取擔保的之押借其重財輕義居心已不可問旣不空借而爲押借是明知其信用不足應如何詳細審查以昭愼重何竟不察抵押品之是眞是假貿然受押及至到期無着尚不知反躬自咎轉責保證人賠償不知爲人作保大約義務性質居多畫義務而不享權利巳爲難得豈有擔任賠欵反受損失之理周戊利令智昏糊塗至此尤屬可票且當此捐例宋開縣知事尚須考騐之時乃自允出資爲其子購買軍功奬照幸其尚未購得否則本知事且將爲　倒矣如此恃　鬻勞更堪髮指夫周戊不催取押欵則保證人與出押人不必另籌搪抵之法周戊不允其子出資購買狀照則卽另籌塘抵之法亦不至僞造軍功奬照是李丁囑趙甲等僞造軍功奬照確係周戊脅迫而成卽爲直接之造意犯間接之敎陵犯且妨害秘密律有常刑　存單該奬照旣係僞造其爲私人秘密行爲可知周戊竟敢據此控訴則妨害秘　　　亦巳成立　　　律僞　文　　文及　　　密各條　以一等有期徒刑刑期十年以爲祇知自利不　人　行　　權催　押歎者戒所有原押　及該　棧軍着　　案　銷不准再　李丁趙甲等索欵至該僞軍功奬　旣巳造成自不得作爲廢紙卽歸周戊之子牧執伹　視　眞正奬照秘密　　　　里之間必不疑其爲僞仍足爲炫　之資惟須照　戊原允出資之數加兩倍繳案作爲該奬照之代價亦本知事應得之利益也應速照判執行不准上訴切切此判（不受酬） 
栩園詞選 
[鴆毒] [  嘯霞]  
明知鴆毒來西土不解斯人何久迷易種阿房三月火難封函谷一丸泥幻形能使心肝黑變相全令面目黧醉夢昏昏成世界可堪竟認作刀圭 
[南園即事二首]  
　　愧無廣厦庇歡顔舞鶴匡牀日往還四壁　書有文字一園松竹是家山天開境界消塵俗地　喧囂隔市寰我本仙源新避世蒼苔滿路掩柴關 
半畞園林景色幽禽魚花木足邀遊何人乘興同看竹斯世浮名感幻湢道味須從閒處玩物情最愛靜中求此間眞趣誰能識悟到南華蝶與周 
[燈下口占]  
生世光陰只自憐一燈枯坐學沈禪山人不解燒丹術傳得清問便是仙 
自由談話會 
儉德會規則一不狎邪二不賭博邘三不必以　食徵逐 
四不必華服五不輕寒素 
入會者婺源江斌女士琴川童水　女士廣陵郝晋江俞引芝武進孟鳳威吳興沈寅卿瀏河劉郁文鐵江錢星馳嘉禾沈壽鵬海寗江繼昌鄞縣　如南華亭楊鶴仁周自新丁信三蘇州吳承祥紹興羅四維陳月評孟泰生曹唐胡漢樵胡紀楠陳虎臣陳金炳李孟予湯浩川湯德卿湯硯香王叔初陸炯齋壽澗鄰胡也愚周祖澤張鶴年胡文罕周祖洵陳蓮評胡永泉胡蔦蘿女士陳蒔黄女士李友琴女士陳保英女士錢塘唐泰哲寗波鍾寶初歙縣凌日峯鎭江嚴立逵上虞陳天錫常州羊漢章紹興謝息存甬江蔣慶餘鎭海陳良森慈溪錢以標上海張鈍公沈健行張志祥周梅羹張逸陶覺非陳凌雲陶翰臣干季良儉德會除五條規則外無他章程入會者祇須函告無他手續惟入會以後務須保全信用勿復驕奢足矣近多來書索閱章程特識數言於此 
劇談 
[誌新民社第一夜之梅花落] [  瘦鵑]  
　　梅花落一書爲至高尚至有價值之作演之殊非　易新民社昨演斯劇以憐影飾圓珠以旡恐飾常勃德候爵以優　飾何林森以素素飾氷娘以冶兒飾常克朔珠聯璧合各極其妙雖劇情小有脫　處然不足病也 
　　　影之圓珠　止陽容並　隹妙第一幕酒肆中歌（惟我同胞）一　眞有嚦嚦黄鶯花外囀之致一曲清歌大足令聽者移情跌雪一幕瑟縮號寒倏起倏仆描摹冷態妙到毫顚雪中低唱（梅花落）一曲聲棲以慘若斷若續至令人心惻如夜半聽杜鵑哀啼也被救人爵邸後應對間尚須稍稍高　俾合圓珠身分候爵求婚一場其嬌羞狀態固自妙絶　俠爵吞吞吐吐未將全意彼　而　珠遽爾允許嫌大直率吾　此　當多　一番話頭謂侯　大恩　不敢　惟吾乃無家貧女烏能高　侯門云云必使侯　多說幾句好話多要求一　然後　　便能顯出圓珠高傲性　來　影　以爲　吾 
　　无恐之常　德侯爵逐經一場言語冷形容冷微得極好雪中　圓珠體貼入微的是慈善家本色求婚一場欲語不語半吞半吐時出之以微喟自呼可憐不肯明明白白說出本意直到圓珠微有允意然後說出來倣得恰到好處 
　　優遊之柯林森確類一戴紳士假面具之陰險小人花園中竊窺常候爵與圓珠訂婚時而揚共厝時而睜其目神情絶妙前後言語態度無不酷肖柯林森之爲人此君演劇不論作何脚色總處處臻於絶地 
　　素素之氷娘一副伶牙俐齒一張善於獻媚的面　活現出交際社會中一個有城府的女子來倘易以他人吾决其不能稱職 
治兒之常克朔其言語其舉止確是一個侯門中之公子哥兒 
其他如石痴之李爾頓雷音之酒店主天厄之李爾巽秋聲之葛蘭蓀藥颼之李公佐航燕之梅夫人冷笑之常臧等亦各能稱職 
小說 
[社會小說新官塲現形記（十）] [  超然]  
　　詹德俊便自擬了一個電稿道民政長鈞鑒知事因病乞假職務由第一科科長萬通代理乞電准詹德俊叩删此電發後過了數日居然回電照准萬通心裏想着八十元的進帳自然快樂詹德俊心裏因爲素與縣議會有些啀眦之嫌料定算起地方交欵來他們定有許多作難之處用去的錢原有許多縣議會不會通過的將來列入交册難免不肯承認知道萬通和縣議會議長及財政審查股的幾個議員平時酒肉往來頗是要好由他擔任了去自然有點交情在裏面容易通的過去免得絆住了自己的身子躭悞了進京的日期其實也是詹德俊的妄想他們不過酒肉之交到得銀錢上面那裏還講什麽交情魏知事旣是擅用了地方公欵這盤交代天生是個口舌賬了加之平日有些睚眦怎麽便肯放鬆過去誰知事有湊巧等到鄭星萊接任之後各級自治機關竟已奉令一律停止進行地方交册只消前後任會印呈由省長核准便了詹知事只算枉費了一番心計萬科長例白受用了八十元津貼此是後話暫且按下不表再說鄭星萊帶着家眷一路上嘵行夜宿非止一日好容易頂了碼頭這個所在雖然是丙縣管轄的地方距離乙縣還有三天旱路若是前清時代便該早有房科書役出境遠迎如今是没有的了却不道有一位現任雇員心想討些好見托病向　知事請了一星期假出來運動了幾個紳士冩了幾封保荐他堪以升任科長的書函早在碼頭上借庽在一家朋友樓上日日盻着來往船隻幾乎望眼將穿這一日西風大發遠遠望見三號大船從下游駛上　桿上面一順兒飄起淡黄色的銜旗上書任命乙縣知事鄭七個大字不禁心花怒放未知這位雇員姓甚名誰能不能彀逹到目的且聽下回分解正是 
　　末世久無特吏傳衆生多抱小人心（二） 
[短篇小說霧（七）] [  瘦鵑譯]  
　　須臾球巳愈升而愈高頭上似有微光約略可辨其色亦不一有棕色有黄色有灰色間有藍色一痕至奇麗未幾而絢爛殷紅之日光現矣照眼生纈於是三人皆大歡忭張目相視裘麗亞把其情人手嬌呼曰敬謝上帝此眞奇觀也裘凡司俛而親其嫣紅之櫻唇言曰吾至愛之人此際昔姆泊爾夫人已呻吟面醒遽詢曰吾在何處裘凡司答曰在日光中裘麗亞曰吾輩雖得見兹日光而渠輩三人仍在暗中得母可憐生語時遂念及克拉勃雖翦水雙眸未嘗一見其人然十數日黑暗之中依稀見其軀體似甚偉大有時相語則覺其聲亦至剛强惟聲中似帶微顫亦不審其何故十數日相處觀其行事頗類英雄人并亦知彼愛已凡事皆體貼入微然而今則相去霄壤矣斯時天色蔚藍日光如錦下有雲片作白色間亦有褐色倐行倐止忽起忽落變幻萬狀放眼四眺則見自西徂東一片河光蕩漾無定遠遠有綠山若隠若現河中舟舶如雲小似蟻螘四野小鎭有如星羅棋布鎭上俱清澈無纖雲惟城中濃霧團結迷漫弗散氣球徐徐而升移時忽不動裘凡司堅執裘麗亞手言曰吾愛汝眞大勇裘麗亞曰裘凡司汝何謂也裘凡司曰裘麗亞汝不覺乎此氣球不動矣言時容色莊甚裘麗亞曰是何謂也裘凡司曰實告卿球已漸漸下降仍將入彼黑暗世界但卿當以勇自持幸勿唐喪是時球果徐徐而下一落數丈兩情人相顧太息曰吾輩下矣吾輩下矣居頃之黄金色之日光巳漸隠灰褐色之雲繚繞於四周氣球爲狀乃如一破舟沈入黑暗之海中閽人見狀矍然起立問曰先生吾輩殆將下降乎裘凡司答曰然翹首四瞻則日光已不見如入長夜呼吸亦漸覺艱難時克拉勃方送培脫來夫婦歸家去獨來廠俟於空地上靜坐如石心中時樂時不樂念彼玉人此時當在日光中飄飄然如安琪兒矣（未完） 
 
 
 

Page 15

 
 
   
 
 

Page 16

 
 
   
 
