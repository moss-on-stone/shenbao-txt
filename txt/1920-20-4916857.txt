# 1920 - 20 - 4916857

 

Page 1

 
 
   
 
 

Page 2

 
 
   
 
 

Page 3

 
 
時評 
[外交與内和（冷）]  
　　自歐洲回國者無不以國内之和議不成外交上有生阻礙爲言今則外交上爭持之結果旣將表露而國内之和議亦已稍稍復動矣 
　　雖然此國内和議之稍稍復動其果由於外交上之感覺而然耶苟其如此我恐此稍稍復動者不久而又將寂滅也何也我國有權位者之心思其對於國家利害究不敵其對於個人利害之切也今日受他感而稍稍復動者不旋踵而發其本性而又寂滅矣此其例乃信而可徴者歐洲和會開始之時我國要人亦嘗有此種之感覺而曾有一度致力國内和議之日也 
命令 
　　一月十九日大總統令參謀總長張懐芝呈科長王　另有任用請免本職應照准此令 
又令陸軍總長靳雲鵬呈請任命蔣玉昭爲陸軍第二十師副官長慈憲民爲步兵第四十旅少校副官郭世林爲輜重兵第二十營營長均照准此令 
又令二等寶光嘉禾章此令 
又令劉渤晉給四等文虎章此令 
專電 
　　北京電日使通牒大致稱因媾和條約發生效力日本繼承在山東之德國權利現擬遵照中日協約將膠州灣交還中國擬由中日兩國派遣委員在北京商議辦法貴國意見如何請卽答覆（二十日下午三鐘） 
　　北京電魯案中國方面尙未確定辦法本日閣議專商此事外部不負責任候陸回取决小幡除向外部提議外並調青島日武官濟南日領事來京爲開議準備 
（二十日下午二鐘） 
　　北京電滬王電和議卽日重開請催北返各分代速來（十九日下午二鐘） 
　　北京電王揖唐電國院報告滬會擬取合議制分代表有發言權從多數取决是否可行盼復 
（十九日下午二鐘） 
　　北京電顧維鈞報告匈約十五日提交匈委員中國各欵核與奥約内所列相同又十六日國際聯盟第一次會鈞代表中國列席 
（二十日下午二鐘） 
　　北京電英商會大會議决敦促英政府歸還我國庚子賠欵如果實行我政府决派學生赴英留學 
（十九日下午三鐘） 
　　北京電海崴電美撤兵全文不日披露外人將退出監管會聞日本擬　機積極進行（十九日下午三鐘） 
　　北京電俄民主黨紛紛起事拆毁伯利至伊馬電桿橋梁糧食缺乏華僑異常惶恐謝米諾夫以攝政自居各國均不贊同現各代表逕留哈埠聞與霍氏有所接洽 
（十九日下午三鐘） 
　　北京電巴黎電戴香納氏現被選爲法國總統（十九日下午二鐘） 
　　北京電京敎育費已由財部簽發現金（十九日下午二鐘） 
　　北京電本日閣議本月起各機關薪俸决發現洋七成一年期國庫券三成（二十日下午五鐘） 
　　北京電國院復粤軍府電車借欵旣無碍國權可審愼辦理 
（十九日下午二鐘） 
　　北京電軍政府鹽電據陜代表稱陳樹藩今購領槍械如有乞阻又篠電據聶其杰等稱張敬堯仍將紗廠抵日欵乞查禁（二十日下午二鐘） 
　　北京電京城内外連出搶案一無破獲至煩警吏挨戶警告入夜早閉戶勿輕啓（十九日下午二鐘） 
　　北京電南苑某部又遣散一營現存人數不滿四千（十九日下午二鐘） 
　　北京電財長李思浩以十萬金造新屋落成屬官紛送器具值價三十萬（十九日下午二鐘） 
　　北京電倪道烺來京否認倪督病故說惟病狀已不起此來商後事　　北京電倪嗣冲病復重府議以段芝貴督皖（二十日下午三鐘） 
　　北京電孫烈臣巧電請裁採金森林兩局部未照准現省會續提議務請允行（二十日下午二鐘） 
　　北京電意飛機通過各處院部通電飭照料（二十日下午二鐘） 
　　香港電巧（十八）晚王正廷赴華商總習演說我國未得良果因宣戰不派兵雖有華工效力然國無實力致處三等國地位魯案不簽字各國謂我無此膽大實乃我生死問題簽固死不簽亦死寗持不簽今各國已能諒此苦衷美參院保留英法有表示乃國際好機遇然外交變幻結果難料但信各國此後對我必有特别眞誠乃全國一致之效外人每詰目下南北問題如何心極難過甚願要人消權利除意見一致對外中國方有望邇來地方文牘報紙言中國腐敗實自灰心躭誤欲保國不亡惟有鐵煤兩事我國如許礦産望政府切實保護人民自奮急速開採敢言十年後國必强（二十日下午二鐘） 
　　香港電王正廷昨午乘廣九車抵省軍府國會學商各界均赴站迎至國會俱樂部王露天向學生獎勵茶會後赴軍府歡迎會各界定今日在東園開大歡迎會憲會散後請王報告和會經過王明日返港轉滬青年會華商會均備歡迎　　香港電澳門塡海交涉無效政府篠日令勞炎山帶全旅開駐前山實行監視並勒令停築 
（二十日下午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
　　北京電某使館訊國際聯盟會期二月十日舉行　　北京電靳電閩督謂林葆懌與陳炯明衝突如下侵我防線應守中立 
　　北京電呼倫撤治公文今日抵京 
　　北京電中義合辦實業銀行敬日（二十四）開幕 
（以上二十日）以上中華通訊社電 
　　北京電吳佩孚以師勞餉乏爲詞一再電請撤回原地當局允撥餉接濟不允撤防 
　　北京電粤訊林葆懌因方聲濤事與陳炯明惡感甚深海軍開往汕頭登陸大有作用（以上十九日） 
　　北京電法總統已選定外部電顧維鈞先以私人資格致賀俟正式通知後再由政府電賀 
　　北京電崴埠電英法美代表不承認謝米諾夫爲極東領袖謝勢已窮蹙激黨近已在伊另組新政府以亞闊列夫爲行政首領 
　　北京電徐樹錚電李垣并未出兵俄境高在田率兵赴恰以保境内安甯爲旨現俄軍官及自治會長請中國出兵保護擬畫界設防禁止雙方侵入對俄亂仍取不干涉熊度 
　　北京電日本交還青島通牒昨已送到内容確係要求直接交涉政府决俟陸回京定議 
　　北京電參陸處電陳樹藩駐韓郃晋軍已實行撤防請速派勁旅塡紥 
　　北京電裁兵二成已有數省區覆允預備實行惟皆要求先發欠餉 
　　北京電加稅裁釐之議頃又提起决由財部與稅務處會訂辦法籌備施行 
　　北京電都下軍警近日分段加班晝夜梭巡極其嚴緊聞奉府院令有所防範 
　　香港電岑陸兩派外似携手聞因粤督問題内潮仍甚烈（以上二十日）以上中孚通訊社電 
里昂無線電（路透社送） 
[協約國要求引渡德前皇]  
　　十九日巴黎電和會秘書長杜太斯大氏已以釋文一通交與駐巴黎荷蘭代表依據和約第二百二十七條要求引渡德前皇牒文中述及德意志帝國政府於戰時違背法律及所犯各種罪惡後又稱荷蘭如不與其他各國協同懲治此項罪惡則將放棄其國際責任云云比國自由報海牙訪員電稱當道正式宣布協約國要求引渡德前皇後荷京人士大爲震動 
[高等會議與阜姆問題]  
　　十九日巴黎電高等議會今晨在法外交部開會由克勒滿沙氏主席亞德里亞海問題爲討論之主要事件巨哥斯拉夫國政府之覆文將於今日送交高等議會覆文之内容昨夜尙未正式宣布惟聞不若豫望之滿意茲悉巨哥斯拉夫國政府對於高等議會所定之計畫尙猶豫不肯承認衆意高等議會必能消除此種新困難該問題延宕不决將發生種種不便聞高等議會現以意國已有讓步故决計遇必要時擬强制遵行所議决之辦法 
[法國之新内閣]  
　　十九日巴黎電法國各報載稱米勒蘭已奉命組織新内閣大約今晚可以成立明日將開第一次會議星期三四新内閣將在國會發表政策米勒蘭氏聲望甚著必將竭力組成國民混合内閣財政與軍事組織問題及社會理財問題必居政綱之　列 
[匈國媾和代表]  
　　十九日巴黎電匈國媾和總代表亞邦伊氏昨夜偕僚屬由巴黎回國 
中美新聞社電 
[美總統召集國際聯盟]  
　　華盛頓電白宮宣佈成爾遜總統召集國際聯盟會之公文内言此係各國提携新紀元之初步各國理想聯合之起點國際聯盟成立後將爲贊助各國願望和平快樂之人民之一種大力云 
[美國民主黨與和約]  
　　華盛頓電民主黨全國委員會會長克姆寗斯氏宣言將請該會贊助威爾遜總統對於和約之態度以表示民主黨一致擁護威氏傳說白利安氏將取别一方針公衆頗爲注意 
[各國近事記]  
　　薩來姆電美國沃雷岡州現已通過全國婦女參政修正案 
　　巴黎電巴黎附近大風交通斷絶 
　　倫敦電莫斯科官報廣義派軍自十二月二十九至一月九日在南部戰線獲俘虜二千五百人 
　　柏林電政府宣佈戒嚴令國務員多人被黜納伐克被舉爲大柏林總司令街上示威運動被禁止 
　　羅馬電敎皇内閣認購第六次國家公債二千萬立爾此爲敎皇内閣參加公債之第一次 
　　不魯捨拉電比國現有極大風潮因此受傷者甚多死者七人工廠多停閉 
　　巴黎電對匈牙利和約將於明日在法外部交與匈牙利代表 
　　里加電來脫軍及波蘭軍於星期五日開始攻擊聞進行頗順平均全線已進十五英里 
　　倫敦電廣義軍現沿西比利亞鐵道向東進行俘獲波蘭軍六縱隊砲十六尊槍二千枝佔領克拉斯諾耶司克以東五十英里之巴立山唐 
世界路透電 
[俄國過激黨之西侵]  
　　十五日倫敦電陸軍部稱隨同俄國台尼金將軍之英國陸軍委員團現已赴伊加特里諾達爾高加索軍據守柴里津西南阿克塞河後之陣線擊敗五次從正面進攻一次由側面抄擊之敵軍桐河軍隊扼守桐河陣線由阿克塞河起至河口止紅軍失利五次未能渡河義勇軍扼守克里米亞北面由尼古波爾至麥里杜波爾之陣地紅軍向俄迭薩之進取現已被阻　　十五日華盛頓電陸軍部長今日在衆議院主張將美國在歐餘剩之軍用供給品送與波蘭以助其抵抗過激黨又謂協約國現正考慮擬助波蘭美國議和代表白里斯氏稱如波蘭不能抵抗過激黨則歐戰難免不再發生據軍事專家預料過激黨必進窺波蘭過激黨未必趨赴貝加爾湖之東以攻日人且亦未必派軍赴印度或土國窺其現狀似有西進之意波蘭爲歐洲最易發生風潮之點故美國宜請協約國亦各以其餘剩戰品供給波蘭 
[德疆處分之公民大會]  
　　十五日丹京電國際委員會發表示文通告希萊斯維居民謂德國兵士與官吏將於一月二十日完全出境各界人民宜忠助委員會共維秩序第一區域之公民大會定於二月十日召集開會云云按第一區域即北區域或將歸隷丹麥第二區域即中央區域連佛蘭斯堡在内其地最關重要居平大半爲日耳曼人第三區域即南區域其公民大會之議已爲丹麥政府所放棄蓋恐當地德人加入丹麥藉以逃免繳付戰稅也 
[協約國之德國罪犯名表]  
　　十四日巴黎電司法總長及檢事長奉英首相喬治氏　總理克勒滿沙氏之命重行審查應按國際公法審訊之德國罪犯名表已自數千人減爲八百人如興登堡麥　森·魯登杜夫等諸上將均不在要求引渡之列 
[法國新舊政府之傳遞]  
　　十九日巴黎電克勒滿沙氏昨向總統普恩賚呈遞辭職書普氏向之表示全國感激其兩年來功業之意克氏今將實行其游歷埃及之計畫大約將在埃及盤桓兩月法蘭西大學將俟其由埃及回法時開正式歡迎會 
　　十九日巴黎電普恩賚已正式請米勒蘭氏組織内閣米氏允之將自兼外交總長職聞將物色非在國會之理財專家擔任財政總長職 
　　十八日巴黎電昨日兩院聯合會議長佈告戴香納被選爲總統時會場皆起立高呼法蘭西萬歲戴香納萬歲戴氏面呈感動之象離座致謝謂吾人一九一三年之希望今猶未完全達到法國人民旣熟知各事定能制勝種種困難云云戴出院時歡聲大作戴乘汽車先赴波爾本宮繼往愛立才宮晤普恩賚退職與新任兩總統晤談四十分鐘之久 
　　二十日香港電此間接到英國海軍無線電報如下海牙消息荷蘭已向德前皇示意囑其自行赴協約國投案備審法總理克勒滿沙氏現已辭職和會法代表行將易人且新内閣組織需時未能即有新代表參與和會因此英相喬治氏或將於星期二三日返英大約和會將在倫敦開議英海軍部稱海軍大將傑里柯氏將由西印度直返英國暫時中止南美與南斐之遊南斐聯邦首相發表勸告甫斐人民之文詞意懇切請其襄助救濟中歐數處之奇災 
[發起國際商務財政大會]  
　　十五日紐約電著名財政家多人懇請英·法·荷蘭·瑞士·丹麥·瑞典·瑙威政府舉行國際商務財政大會籌商救濟世界騷亂方法美國商會已應請籌備一切並建議當請日本·德國·奥國·其他歐洲各國及南美有主要出口貿易之各國亦派代表與會 
[澳洲政府之近事]  
　　十五日墨爾邦電澳政府出示凡澳人對於前敵國之出入貿易皆須先經澳洲稅關大臣之許可否則一概禁止 
　　十五日墨爾邦電澳洲將組織海陸軍聯合航空部以接管目前飛行事宜澳洲防務大臣稱澳洲因海軍大臣傑里柯氏之報告必重行考慮飛行問題 
[法船遇險記]  
　　十五日巴黎電法船亞斐利加號之二副稱船未觸礁但因舵失效力機器電池皆在水中船不能行歷二小時甫過半夜船以全力與燈船相撞除在拉巴里斯登岸者外餘人恐皆罹難 
太平洋路透電 
　　二十日北京電昨日午後日使小幡照會中政府謂和約現已發生效力日本依照和約條欵繼有德國前在膠州所享之權利又謂日政府現已準備如中政府亦願開議即可開始交還前德國租借地之談判日使復提議中日兩國宜即派代表會商並力稱一經商定日本即撤回鐵路防兵故從速開議乃中國之利云云 
　　二十日天津電華北明星報控告天津晚報主筆譭謗案昨由陪審員查明（一）被告對於華北明星報已有充分之道歉（二）據陪審員意見此事不應涉訟（三）陪審員以爲華北明星報並未因所控訴之文字而受損害（四）華北明星報應判得銀洋一分之賠償費被告律師請求訟費裁判官諭令下星期三復審 
　　十九日廣州電王正廷由巴黎和會回國今日抵此擬於二十一日赴滬童子軍與學生列隊歡迎王對衆演說略謂一九一八年九月由粤赴美時曾擬商諸協約國遣送中國學生三萬赴歐遊學但此議未及實施而歐戰業已告終又謂中國必有强盛之一日但何日强盛則唯中國少年是賴 
國外要聞 
[英公使朱爾典之略歷（續）]  
　　當爵士之於一九一六年回國也人多以爲爵士將從此休隱不再來華孰知彼雖以六十之高年仍能經過歐洲在現世紀中最黑暗之年代冒潛艇襲擊之險仍來中國供職此後二年間可謂爲爵士外交歷史上之第四時期亦爲彼之最偉大而含有創作性質之時期蓋爵士於一九一六及一九一七兩年間目擊戰禍之慘烈而得一大敎訓迨回至中國其政策上即抱一種新目的此目的維何卽使中國自由使中國鞏固並使中國人民得完全參加於世界之事情是也此種政策固亦由以前三時期内之政策遞嬗而來卻有獨立之性質彼以戰勝此次大戰之精神給予中國使中國人民知全國團結之必要與人民對於國家責任之重大爵士於一九一八年回華後與華人談論戰事及其敎訓數月不倦力勸華人努力自理其國使聽者非常感動而爵士之新政策亦漸漸成立於是當局各大員間漸以新理想爲談資而「統一」一名詞遂成爲一種習語如統一鐵路也統一全國也統一幣制也統一司法也統一人力也漸見由口語而人報紙新思潮一時風起雲湧今日開始見其效果交通部極願統一鐵路而幣制亦漸有改良之望又成立許多中外合辦公司卽中外之利益亦有趨於統一之勢此等抱新理想而欲付諸實行者莫不就商於朱爾典爵士爵士則竭誠勸告今此理想已瀰漫於全國人民皆受其感化爲力絶巨政府决不能拒之上海英商會聯合會開會爵士主席演說卽以（統一）二字爲主旨而該會亦即决爲議案中國之官員學生以及一般人民莫不讀之其感化之力爲何如哉今再論爵士生平作事之狀態按爵士爲愛爾蘭北部之人故其性質近於蘇格蘭人謹愼勤奮而重實際凡事非經實地試騐彼决不信其能行而有益迨一經信其可行則必以全力赴之爵士對人和靄可親又善滑稽亦愛爾蘭人之特性也總之爵士之性質富於彈性决非固執現年已六十七歲活潑猶如少年精神　鑠步履輕健腦中充滿希望之觀念從不作悲觀思想平日治事尤勤奮公文皆手自披閱最喜閱報故能熟悉外事爵士又善屬文雖未嘗著書而所爲公牘文字可爲模範爵士有公子三人其一爲醫生皆盡力於戰事女公子一人嫁與前北京英使館之克拉克氏克氏現爲英國陸軍部軍需長女公子已逝世遺一幼女由爵士之夫人在英扶養故不克來中國爵士为國宣勞厥功甚偉英政府亦極尊重之英皇曾畀以樞密顧問一職爲罕有之殊榮云 
國内要聞 
[北京通信（般若）]  
　　對俄方針决定 
　　取不干涉主義 
　　自伊爾庫斯克失陷俄國形勢大爲變化遂影響於我國之外交軍事兩問題經兩三次之閣議及星期五六之參陸處會議始决定不干涉態度然前此數日已岌岌乎有捲入漩渦之險象矣然而急轉直下則亦有故我國之外交向爲他動的自西伯利亞形勢變化後日美兩國之趨向各各不同日人决扶助謝米諾夫以抵抗俄國之民黨遂有增兵五師團之議欲保貝加爾湖以東不使俄國新派之勢力侵入美國方面則將駐軍撤退且致通牒於日本聲明不干涉之理由雖美人此種行動能否轉易日人主張不斷敢言然於我國固有影響也日人運動我國出兵此爲一星期以前之事其所舉理由則仍爲軍事協定上之關係謂東亞利害彼此相同且前項協定早聲明適用於俄亂期間今日西伯利亞激黨猖獗駸駸乎越貝加爾湖以東中日兩國不能不努力於共同出兵以期撲滅流入東方之過激派日人旣向邊防督辦處陳說而在庫倫之徐樹錚因黑營子之失陷雖屬俄境距恰克國近在咫尺亦來電主張出兵境外此正所謂千鈞一髮之形勢也 
　　然而邊防處以此理由電徽東三省意見而飽貴卿孫烈臣之復電則不甚謂然徐樹錚出兵境外之舉在與外蒙接壞之俄國舊黨亦不表示歡迎之意此種形勢已爲中變且北京之公使團於星期三日赴外交部時如美如英如法皆非正式向我表示謂各國對俄皆取不干涉態度貴國何必徇一國之意以出兵干涉且干涉之結果亦不能必保其勝利云云此意旣達於政府而靳雲鵬氏去年以來本卽主張廢止軍事協定者當日人運動出兵時早已自抒意見言於段氏謂共同協定早應取消因此而使共同協定之關係再深一層亦不上算及得吉黑之復電與公使團之陳說當然益伸其不出兵之主張以期合於各國中多數之態度矣 
　　前日之參陸處會議實爲對俄問題之最大關鍵方針卽於是决定所謂不干涉態度者遂成一定之國是昨日下午即由參陸處致電奉吉黑新四省及庫倫徐樹錚告以决定方針與各國一致不干涉俄國内亂雖邊地接壤不能不擇要設防以堵截潰兵之竄入然當嚴守國境不越雷池蓋已有正式之表示矣　 
　　段氏對於此種辦法最後亦甚贊成今晚所聞邊防處亦有同式之電致沿邊各省又恐徐樹錚於庫倫方面逕自出兵致成參差矛盾之現象亦去一急電囑其於恰克圖設防而不可至黑營子以北今日又去一私電召徐樹錚即行返京商對俄辦法雖其歸後方針有無變動尙未可知然以最近形勢言固不能再出於干涉矣（一月十八日） 
[北京敎職員會再上府院呈]  
　　反對變更京師學務管轄機關 
　　北京敎育會因受某方面指使主張將學務局裁撤中小學敎育改歸地方辦理此事極引起敎育界之反響已屢次發表反對意見茲悉小學以上敎職員聯合會十五十六兩日又議决再上書府院申明地方自治未經規復地方稅未經劃分都市制未經釐定以前京師學務管轄機關未便變更昨已分别呈遞茲錄其全文如下竊查北京敎育會呈請敎育部將京師中小學校改歸地方自辦業經敎育部批准惟待國務會議議决施行本會以爲北京敎育會與敎育部此舉表面不過學務管轄權之變更而實際則爲擾亂京師敎育之現狀查北京敎育會主張之理由不過謂中小學爲地方敎地方敎育應歸地方自辦此在世界各國誠爲通例然所謂地方自辦者乃與國家代辦爲對待名詞必有地方自辦之機關與財力始可以不勞國家代辦不然寗有廢止國家代辦之學校而長待地方之自辦者不然又寗有據有國家代辦之實而虚擁地方自辦之名者今查地方自治未經規復則凡地方應辦之事無根本自辦之機關試問一旦將現有京師中小學校改歸地方自辦地方有何種機關可以執行行此項事務查北京敎育會主張中小學校收歸地方自辦理由書謂本會爲國家法定機關自問責無旁貸關係地方敎育允宜實副其名故陳請當局收歸地方自辦云云又謂敎育會法規第二條第四項有處理官廳委任事務一則尤可見地方法定機關得有處理地方敎育事務之職權云云繹其語意該會以地方法定機關自居似欲即爲處理地方敎育事務之機關然敎育會爲敎育建議機關法規第二條第四項所謂處理官廳委任事務决非如該理由書所云况敎育會規程第七條規定敎育會不得干預敎育行政是敎育會不能爲承受地方自辦敎育之機關在地方自治未經規復以前而言地方敎育改歸地方自辦必屬諸少數私人之手輿論揣測以爲殆北京敎育會少數之人欲取學務局職權而代之雖不敢信而亦不能無疑可此地方自治未經規復以前而變更京師學務管轄適足以擾亂京師敎育之現狀者一也查各國以中小學校歸地方自辦者其經費皆以地方財力充之而國家問與補助殆爲通例今京師國家稅與地方稅尙未劃分地方財力絶無可言地方旣無財力不知北京敎育會所謂中小學校改歸地方自辦者經費從何取給查現在京師學務局所轄中小學校雖冠以公立字樣而其經費每月三萬元全數由國庫支撥名曰補助費此與各國中小學校受國家補助者名實並同然各國中小學校皆自以地方財力辦理而以所得於國庫者爲補助之用如德國且專以補助費爲補助新造添造修繕等經費之不足及敎員之俸給與其遺族扶助費今審京師學務局所轄中小學校幾無不賴此國庫補助之三萬元爲經常費用其由地方籌撥者殆爲絶無而查北京敎育會主張中小學校收歸地方自辦理由書謂今日中小學校之敎育費定其名曰補助費亦可見國家不能直接辦理地方行政尤不能以國庫款作爲地方敎育費之確鑿鐵證云云據此而言若京師中小學校改歸地方自辦其經費斷無取諸國庫之理是必地方已曾籌有承受此項學校開辦經常各費而後可以變更不然國庫一旦停支各校立見廢止而地方財力惟地方稅爲正宗地方稅未經劃淸不知又由何種方法以籌此承受中小學校之開辦經常各費豈坐視其一方廢止而一方從事於開辦乎此地方稅未經劃淸以前而變更京師學務管轄適足以擾亂京師敎育之現狀者又一也（未完） 
[京訊中之皖江政局（野雲）]  
　　皖省自倪氏掌握大權以來一切吏治民生成爲何種狀况海内有識共見共聞可無須記者再加批判惟近據都人士傳說倪氏邇來頗有退休之志抉其原因當有三種（一）倪氏年來病體離雖非高年已呈龍鍾之狀精神旣異常頽唐故遇事毫無興致當年率師北上嚇倒黃陂其不可一世之氣概現已早成往跡因此頗願解組歸田優游林下以娛暮年此其一（二）倪氏富而多金自顧前途有限故亟思保泰持盈以免再受政治之惡潮致爲家之累此其二（三）自安慶蠶桑女校事件發生以後各方反對函電紛馳倪氏極感不快退休之志由斯復動此其三有此三種原因倪氏解職之說似乎可成事實所欠者繼任之人未定一時尙難發表耳馬聯甲原爲倪氏心腹數年以來羽毛豐滿儼然有二督軍之槪一般人士推測以爲倪氏不去則已去則非馬莫屬但倪氏近來對於馬氏感情殊不見侍未必肯爲馬氏推　至二人所以不洽之原因聞以安慶女校事件爲最重要蓋所云肇事之軍隊原爲馬所統率也此次倪復咨請農商部派幹員復查女校事件現在田煥亭總長已派經濟調查會會員丁某前往調查矣連日都下盛傳倪氏已死確非事實惟據前日蕭龍友由蚌埠返京所言倪氏之病確係甚重總之無論如何倪氏與皖省督軍不久當必脫離關係馬氏不能繼任則必爲姜桂題所得也 
[居仁堂之新年茶話會]  
　　昨日（十八）下午二時總統府設宴招請新國會兩院議員及北京新聞記者於居仁堂東海及閣員均出席首由東海登壇朗讀演說詞次李盛鐸代表來賓致答詞禮畢遂赴懷仁堂觀劇劇目中有孫菊仙之天水關十三旦之伐子都東海更衣後亦坐廊下觀劇茲將其演說詞節錄於次今日大政所當籌措者亦有數端足資引發試就國内最近情勢言之財源危竭由於累歲之爭持軍備節除急於雙方之和議若以和局未定猶事因循積日愈深將無可挽况本年度預算草案不敷之數近二萬四千餘萬其中軍費佔全額百分之四十雖經兩院核減而軍費猶二萬萬有餘歲入不敷仰恃債欵者亦有五千五百餘萬夫因時局俶擾而擴充軍備因增兵而籌餉因增餉而借債乃至與舉全國收入除田賦外悉充抵押舉全年收入分償軍費國債尙屬不敷如是危機不亟更張何以爲國比日内閣業已條舉斯旨諮詢僉同復以急則治標是以有十一月二十二日之令顧茲事體大非倉卒可言例如裁兵須有的欵旦夕之内 
 
 

Page 7

 
 
籌措安從又如俄邊紛亂國防危急勁旅攸需各省伏莽未銷亦須捍衛妥籌兼顧責　幾先他如安挿改編動資羣策夫兵民附麗利害相關苟能各就省屬抒其見聞歷騐之談必多中肯此則所望於藎謨也次則金融紊亂亦爲待理之急務與前之計畫實相輔屬其整理方法首則改良幣制蓋金融爲財政及國民生計之樞而幣制實與之相維我國幣制之不統一國内外莫不引以爲苦十餘年前即言改革築室道謀罔底於成軍興以來不特各省濫發紙幣而中央各銀行所發之兌換券迫不得已亦復停兌價格抵落市民怨咨抑且幣制紊亂徴收複雜匯價參差國庫損失凡茲弊害無俟枚舉爾政府已深籌救濟有如清理銀行畫一幣價之類内閣業有良規鄙人必竭心力早促其成唯私見以爲改良幣制須有中外相聯之新精神常與世界商場聯絡貫通然後乃便於周轉商務至整理金融非有相當之資本不可而稅制改良又與之相需茲事政府固宜積極刷新而國誠意扶持亦在所必要也蓋世界之立國唯裕於生計界者爲能安全昔英儒斯賓塞爾有言古者爲軍事社會凡産業上之設施皆所以發達軍事今者爲産業社會凡軍事上之設施皆所以保護産業夫所謂産業社會者必合全國而言故非由政府造端不可歐戰結果國内生計界優良者勝國民經濟力充足者勝成績昭然固莫逃此公例也然自歐戰以後國家殖産政策已大變遷而近日彼邦上下方復以全力謀生計界之改良回顧我國則治生之業曾爲後儒所輕上等社會泰半皆坐食分利自涸富源不知生聚國民企業能力旣失餘者亦成株困迨至今日則其害又有亟焉一則財政久紊稅源不繼外債日繁人民負擔彌重生計之機亦彌窒二則内閧未息轉戰累年閭井墟蕪商旅裏足經濟力於以潛銷三則歐戰以後産業再事革新多有倡極端之社會主義者我國失業之徒恐亦借以爲厲凡此三者皆已然之勢將騐之符鄙人内憂積弱外審時趨夏屋深居若芒在背匝年以來亦嘗與執政者籌維阜民之術期以保育主義爲民生政策之發端諸君畎畝身經痌瘝久喻必有以申人民之大願挽社會之凋殘斯又鄙人所願前席以承明敎者也循是以觀吾儕所謀以求平治者其要在於人民各能爲生計界之發舒以應世界新趨勢而已若是則唯實業足以救國吾國負山臨海蔚爲大邦地方藴蓄罕有倫比農産繁殖且奄有寒温熱三帶之長席此而不能富强者必無其理十餘年來言實業者東塗西抺無所成就其病非他曰無組織政府之保護不周個人之經營不廣胥坐其弊今將使全國之實業自無組織而入於有組織之制度必先當同時開放各業而以政府任保育之責一面注重敎育養成新能力以圖進步乃可循序而進我國以農立國垂數千年固宜以改良農業爲本且各國産業發達之次序亦以農爲先如美國即先由農産物侵入歐洲市場富民因以𨺗增然如我國地大物宏工商各業亦宜同時振作大而礦林漁牧小而冶繡陶髹廠塲手工各就其宜力求美備良以歐戰旣熄諸廢俱興而原料食糧百待周給環顧在地其含藴至博足相供憶者殆以我國爲巨擘吾人苟能以全力發展實業應時勢之需要不特内鞏國基抑且使外人瞿然於我國之奮起力追行將以物質優越　世界相提携一切稅法修改資本協助皆可坐臻完愜此實今後活國之良方鄙人昕夜深思以爲舍此莫由者也至於敎育誠爲立國大本所擊我國沐孔子之敎化埀數千年必不可自隳其本智勇勤朴皆爲特長之國民性此後但當迎納世界之新機使其灌　啓　盡量發揮之敎育之方不必囿於一隅而要在注重科學知識之普及專門人才之培養使可以所學實用於農産地方造成産業社會之中堅則不唯生計界常得滋榮實業且可常資光大海内英才普施敎育人文蔚起國祚振興此皆鄙人夙昔懷抱　深期而願率位者以保育主義亟事提倡者也 
[京華短簡]  
　　二千四百萬之墊欵倫敦已正式拒絶而五百萬鎊之新銀團墊欵則日本在英倫異常活動可望成功昨日英倫來電謂五百萬鎊之新銀團墊欵英法美日四國政府正在商榷一俟四國政府協調即可以此旨通告四國銀團爲正當之考量大約可望成功至此項墊欵之擔保原爲鹽稅餘欵關稅餘欵兩宗惟此墊欵若能交付卽有二萬萬大借欵之繼續倫敦方面已兩次討論關於監督用途及擔保品辦法 
北大校長蔡子民君於敎職員罷課之際曾因無力調停兩次呈請辭職敎育部於其第一次呈文曾指令慰留乃事件解决之後敎育部於前日忽將其第二次辭呈提出閣議聞當時有主張准其辭職者閣議遂以通過惟靳氏以此事關係於敎育界甚爲重大未可輕率實行欲俟陳明東海後再行定奪結果如何於今後敎育界必有重大影響也 
俄亂日亟新舊兩黨閧爭不已西伯利亞全路交通將有破壞之虞協約各國有鑒及此特在崴埠會商救濟方法結果决設鐵路監管會以維沿線之治安聞我國駐崴委員李家鑒海軍代將林建章昨有會銜密電到京報告此事原文略謂協約各委員爲對俄起見議决設立鐵路監管會不准軍人干預路政中東鐵路亦包括在内此舉與我國主權尙無關碍應取如何態度懇即分交外交交通兩部查核電示以憑遵辦 
中德恢復和平狀態後德國特向我政府提出交涉三項由我國在德非正式之駐員電告顔公使轉達外交部（一）請中國對於德僑民財産再勿没收（二）准德人民來華自由貿易（三）請卽以前天津副領事塞伯特及德華銀行愛格林爲駐華非正式代表以上三項提議曾經閣議討論决定依照外部所擬答復辦法辦理茲探得外部所擬辦法如下（一）除規定應没收之財産外凡德僑須爲淸理者仍繼續淸理（二）德商來華貿易須有條件經中政府特許者方准入境（三）以薩伯特爲非正式代表與中國議訂條約一節因中國并未簽約自難照辦 
[山東學潮亦平]  
　　撤換警廳長敎職員决定上課 
　　討論日本實行和約之通牒事 
　　山東此次學潮以撤換警察廳長爲平息之要點日前（十六日）晚十二鐘左右由省公署决定撤換并擬定繼任警察廳長爲晉延年氏查晋在山東警界服務有年歷充警廳督察長行政科長·膠濟路署長·等職現由坊子鐵路署長擢升警察廳長各界人士尙無異言據各界討論警廳每年收入約在十萬元以上其大宗進欵即在膠濟路内運鴉片嗎啡之酬金爲數甚鉅在官文卿長警廳時即已如此晋氏熟悉膠濟路線詳情當此烟禁森嚴時代未知能否負監督之責而一洗從前之積弊也 
　　當晋氏議定繼任後由學潮調人王鴻一電告敎職員會長鞠思敏君於日昨下午一鐘在省敎育會招集會議届時男女各校敎職員共同蒞會鞠君主席報告開會宗旨略謂本日會議係根據上次會議之結果對於本會提出之條件得有行政方面顯確之表示即可恢復敎育原狀茲請調人報告經過以便討論嗣由王鴻一君出席報告謂我山東因元旦風潮陷入無敎育地位致令靑年學子廢棄光陰實屬可惜現經政府方面容納民意撤換警察廳長可謂達到要求條件之一其餘各種事項仍須繼續辦理總之恢復敎育原狀事關至要請求大家照原擬日期上課云云鞠思敏重復入席對於下星期一各校一律上課提出意見彼此互有討論結果届期一準上課嗣又提出敎職員聯合會章程從事修改畢散會則山東學潮從此可告一段落矣 
此事畢後又有一討論之事發生日前（十六日）省議會爲外交問題發出通知於昨日下午二鐘招集茶話會議届時到會人數甚多由副議長王鴻一報告連日報載日人將根據德國在巴黎和會是德間和約之交換通牒我國實行承繼德人在山東之權利究應如何應付請衆討論各議員討論至一小時之久結果决定根據我國未簽德約日本不能以日德間私相授受的和約實行承繼權行之理由電請中央嚴重主持一面公推代表赴都除監視政府外並查詢日本有無此種通牒乃散會 
[舊議員之東園會議]  
　　省長問題已臨絶 
　　急轉入於政潮 
　　前晚（十四）東園各派議員三十人自由集會協商第十一條問題（一）請公認吳議長主席確是手續未完主吳公開謝罪一部分贊成一部分反對之（二）有人主再依法投票表决褚寓議員及林議長不贊成相持久之無結果（三）五十號石行會館各議員表示退讓下次議事日程改議天壇草案諸問題十一條第一項暫從緩議林議長堅持不可謂如改發議事日和照霞樓議員卽不出席諸君如簽得四分三以上之連署方可照辦因此亦無結果而散昨日憲法會議又因人數不足改開談話會胡祖舜吳宗仁主張不再開憲法會議星期六開聯合會專講救國問題改組案不信任案都要一齊辦到李載賡王紹鏊反對主改變議事日程林議長宣告星期六仍開憲法會議仍是議第十一條第二項而散在場者不滿百人林之堅不改發議事日程蓋徇照霞樓之黨義則明日之會又可知矣今日褚寓照霞樓議員將審查不信任案藉以抵制反對派風潮恐將愈演愈烈矣岑總裁昨語人云余希望憲法之速成其熱誠不讓他人惟其内容須平妥公道利於推行目下省長問題雙方爭持甚力余極盼有一轉圜之道萬一條文中有太不適行吾國之實際者將來要西南出全力擁護責成北方承認施行殊覺困難是在制憲諸君好自爲之耳 
另一消息則云國會議員提出不信任岑春煊案雖經交付審查但被擱置已久刻下兩院中民黨一派以近來因憲法會議中之省長問題與政學會人生出政爭該會會員不肯讓步且以不出席爲消極抵制刻下照霞樓議員已逕函國會三議長於十六號一時在大沙頭衆議院秘書廳集議將原付審查之不信任主席總裁案再行提出審查並一面决定另行提出彈劾案實行督促改組軍政府以爲對待政學會人之惟一武器預料此數日内軍府國會間又必發生極大之政潮也 
[廣東三校風潮之報告]  
　　廣東三校風潮至今未息茲將敎員聯合會審查各校風潮之報告錄之（一）法政方面代理校長張乃璧辭職新校長何禮文係日本法政大學畢業學識資格並無不合學生有暴烈分子數十人主張激烈餘多認暴動爲不合（二）女師方面舊校長陶秀蓀被人用詭名告發新校長何智芬資望學識名分不無缺憾學生方面舉動尙屬文明請求亦有理由（三）第一高小方面舊校長前時被人控告已派視學查明所控不實新校長商衍均係高師單級畢業曾辦卅三國民小學以管敎未周於民國七年被省署更換至其人格訪之輿論多不贊成學生方面舉動間有不合究屬年輕識淺自應原諒觀此報告於法校之學生最有微詞然學生方面亦有種種原因决不僅一味暴烈也昨該校全體學生又上書敎育會長請求援手矣 
[南寗商界抵貨之宣言]  
　　南寗商界抵貨之舉自經此次檢貨風潮後愈爲堅决日前特發出傳單召集全埠各行店主齊集商務總會討論進行辦法嗣經全體議决宣誓抵制日貨更擬由學生聯合會給發不賣日貨證書一紙與各商號簽字蓋印收執又次由各商號主東發出南寗商界全體抵貨宣言書交與國民大會學生聯合會商務總會收存作爲證據以表示决心茲聞其宣言書略云我各行商號店内旣已無有日貨學生檢查又屬嚴緊市上已無日貨之慮嗣後我各行商店有與某公司來往交易者卽以對待某公司之法對待之所有全城各行商號亦一體與之停止交易倘遇有不堅持到底偷軍人口或私由郵政寄運者全體商人亦與之斷絶交易關係除惡務盡無使滋蔓凡我同人務請同心協力堅持到底始終不渝不特我商界前途之幸抑亦國家前途之大幸也云 
[贛紳之賣米救路策]  
　　贛紳陳小梅羅朗山張芝山等籌議以賣米日人爲救濟南　鐵路計劃一事聞此議實自某機關提出陳紳等認爲切實可行乃出而號召發起龔梅生等亦心許其事不過恐辦理不易故暫時不願出名爲發起人其預擬之辦法即凡運到九江之米（即在潯交貨）每石實給米商淨洋五元財政廳收稅二元餘五元則存爲救路之欵對於買者方面每石取洋十二元如果可行則七百五十萬之日債不難償淸所不能擔保者則爲買者方面是否有此意及果肯出十二元之價與否耳說者謂省紳中旣有人籌議發起决非孟浪從事必係有人先與接洽有幾分把握方敢明白號召也現陳紳等定十七日假商會開談話會發起此事或積極進行或暫緩一步或就此打銷届時自有分曉但聞學生派對於此項舉動甚不謂然謂此等要錢不要臉之事實足惹人笑話江西縱窮何致别無他法以救潯路江西三千萬人人出大洋二角即或還去欠欵尙有餘裕乃贛紳竟爲此無聯難成之事殊可異也 
[續紀潯商會關防之風潮]  
　　九江商會會董爲愼重關防問題昨由油鹽業·京蘇廣貨業·烟業·酒業·雜貨業·藥業·布業·銀樓業·館業·報關　業·茶業·棧業·十二帮帮董具呈地方各官署請勒令辜葆誠將關防交出一面又發布宣言書云竊維商會機關原由商界全體組成商會關防原非會長個人私有則此項關防自應交存會所由本會公推監印員妥爲保管以昭愼重不得留置會長私宅也九江總商會前此租借招商局房屋礙於地點狹小無人住宿是以交由會長保管此固一時權宜辦法現新會場業經落成徒居已定同人等鑒於外間風聲離奇爲預防危險起見趁新會塲一切規制刷新之始提議擬請現代會長將關防交會另舉富有資格者數人監印連帶負責保管通過與否尙取决於會場多數毫無私見及感情作用乃少數人不聲明反對理由竟以閙場逃席爲把持地步（情形見昨報）因此益增疑懼同人等負有各業代表之職興利降弊乃正當之職務心所謂危不敢緘默旋聞會長已赴地方長官衙門同人等恐有朦蔽情形只得以各帮會董名義星夜齊赴鎭道兩署陳明會場情形及所要求另舉監印一事請示祗　蒙道尹鎭使均以關防有監印事所當然會長當不至掯不交出准予代爲排解總之關防交出不交出全埠商場均有關係同人等現已禀請地方各衙門聲明關防存於會長私宅倘以後發生意外事端同人等决不負責乃造謠者不明事實謂同人等有權利之野心殊不知改選爲期不遠當有剖明心跡之時惟是是非顚倒正義不彰陰霾密布誠非全埠商人之幸福至搗亂推翻等名詞固屬厭人聽聞疑信聽之公斷同人等心無他物天日共鑒恐未週知特此宣言 
[市民權問題之寗訊]  
　　蘇實業廳長張軼歐呈軍民兩長報告赴申察看滬商要求市民權情形文略云本月十三日奉諭赴申察看滬商要求市民權及拒捐罷市情形等因遵附滬寗車就道於十四日辰刻抵滬赴楊特派交涉員處晤談適有因此事發生之各路聯合會會長陳則民及商團聯合會副會長湯節之等在座乃衆商領袖與要求市民權一事最有關係之人軼歐當即宣佈德意謂督軍省長對於此事　常關切一面希望成功能得應有之權利一面希望出以穩愼毋貽外人口實因特將經過情形及現定方針逐一報告討論并於是日午後邀集各路代表明白宣布以期一致遵守楊交涉員開誠布公應付得宜陳湯等自知責任重大亦頗能遵軌而行所有此次風潮盡一日之力已告結束綜核此案前後情形人民有納稅之義務即有參政之權利早成通例租界内華人納稅甚多獨無議事之權本非平允且自民國三年提出要求法界工部局已設華董二人主客相安已勝於前公共租界事同一律迄未信辦實屬遺憾現華人一方面自應由督軍省長責成交涉員隨時勸導恪遵軌道而行一面似宜由督軍省長切實咨請外交部速與公使團磋議實行修改章程設置華董以昭公允而慰商情 
[南京快信]  
　　和會專使陸徴祥不日將過甯北上聞各界擬開歡迎大會刻正籌備一切 
　　德艦醫長佘德滿昨已返寗聞倪病仍未見愈浙盧永祥續電李督稱因事緩期來寗 
准海土匪蠢蠢欲動李督昨飛電海州白寳山淸江馬玉仁速派得力軍隊嚴密防範毋稍疏忽 
王印川昨由滬來寗即轉車北上 
旅寗贛人因贛軍民長官有售米於某國人說昨特開同鄉大會到百餘人决定以同鄉會名義電陳光遠戚揚反對 
米價每擔已漲至七元開外商會迭召米業董事到會議平米價迄無辦法廣利慈善會籌辦冬賬因欵絀不易着手地方公　　公呈軍民兩長請撥欵開辦施粥廠以拯窮黎 
　　第一區烟酒公賣分局長蘇錫岱病故後尙未委人接辦茲聞有人請以蘇民生繼任文局長尙未同意 
甯垣印刷業呈請警廳修改印刷業施行細則奉批俟轉呈省長指令到廳再行示遵 
昨日（十九）爲追悼馮河間大會之第二日上午紳商各界聯袂蒞會致祭下午男女學校學生亦排隊到會與祭至四時任人入内參觀六時會内執事人員卽將會場陳設輓聯一併拆去 
　　四象橋河中昨日發現男死屍一具經地檢廳檢驗確係投河身死至晚死屍之母到場認明確係伊子孫方玉年二十一歲龍南人日前因事被母斥責即憤氣外出不意竟投河自盡云 
地方通信 
[松江]  
　　各界聯合會第一次聯席會議松江各界聯合會於一月十八日下午二時開第一次評議執行兩部聯席會出席十團體代表三十人由會長李二我主席主席報告張蔚丹來函辭列席全國各界聯合會代表之職翟翼甫主張本會現已改組當然取消另選不必辭職張蔚丹李二我依次申說前次不能赴會情形陸伯周報告駐滬四十餘日並無成績均希望另選賢能張蔚丹并希望女界方面亦舉出代表一二人俾與各地女界聯絡同謀發展云云次討論選舉方法徐偉聲主張用雙記連名法朱滙生主張須得票過半數當選均通過隨散票選舉結果張蔚丹行二十二票李二我陸伯周均得十八票吳袁季蘭·姜粟香·均得十六票當選爲列席全國各界聯合會代表次討論抵制日貨委員會問題由張蔚丹報告一月十日開成立會情形主席徴求意見可否由本日聯席會議承認已成立之抵制日貨委員會衆無異議通過次討論組織國貨公司委員會主席報告前開國民大會時議决組織國貨公司由各團體推代表組織委員會籌備一切現在應否由本會進行組織議决由本會函未派代表各團體請其迅派代表以便尅期成立張蔚丹主張抵制日貨委員會未派代表之各團體亦應函請補派一而即由已舉出之委員長姜粟香副委員長袁椿齡迅速進行付表决通過遂散會 
[蘇州]  
　　電請撤銷振興公司營業蘇州振興電燈公司兩次拒絶總商會調查賬據前日總商會開會省議員宋續成提議謂近日外間均稱該公司視蘭芳已遺人　金北上運動交通龍吾蘇人不可無所表示羣以爲然遂柏電交通部請求撤銷該公司營業茲將原電錄下北京國務院交通部農商部鈞鑒蘇州振興電燈公司私售外人部令地方官廳督同各團體嚴查詎該公司經理視大椿二次違抗不受調查現聞該經理輦金入京運動立案給照應請俯念主權關係重要勿爲所朦准予依照八年十月省長轉准交通部咨令從嚴辦理並撤銷該公司營業以維市面而保主權地方幸甚 
　　工校創辦營業部蘇城三元坊省立第二工業學校近由學生集資創辦營業部出品如洋紗花緞夏絲葛肥皂及各種化裝品聞已籌集資本金五千元約在舊曆新正即可實行銷售云 
　　各界追悼馮河間本月十八號蘇城各界在闊家頭巷圓通寺追悼馮河間朱鎭守使王道尹以下軍警各官及紳學商各界均蒞場致祭於下午二時舉行典禮共分五班第一班官長第二班日本領事第三班紳商第四班　學生第五班女學生行禮秩序（一）奏樂（二）上香（三）鞠躬（四）讀祭文一時轎馬盈門頗爲熱閙云 
　　二師改編混成旅蘇城第二師奉令改編混成旅經朱兼師長與李督軍磋商就緒所有裁留各員均於十九日發表聞被裁旅長一員團長二員營長六員及軍佐等數十人詳情容探續誌　　蘇垣運日火警近因天旱物燥火警頻聞十三晚十時范莊前周恒茂生店因將洋油潑翻柴堆起火延燒黃福興木作朱阿二漆作及何老四家共焚去房屋二十餘間損失數萬元十四日護龍街某烟紙店學徒胡小四將香烟頭棄於床邊致肇焚如幸經旁人窺見立即灌救撲滅十五日瓣蓮巷西口三十五號門牌某姓家遺火柴房至晚烟霧迷漫幸爲人瞥見立即灌熄十六日午間聞門外三六灣顧德鈞家草屋内不知如何起火一時烈燄騰空延燒鄰居各草屋當時各處龍社到塲灌救始得撲滅計焚去居戶十八家草屋二十餘間十七晚間門外大馬路一百八十八號沙姓花烟間内忽然火起已將冒穿屋頂幸該處鎭安水龍趕到施救隨即撲滅十八日司長巷養猪之某姓草屋忽然火起幸在白晝經衆救熄並未成災云 
[揚州]  
　　惡姑虐斃養媳揚州南鄉善里寺（即掦子橋）居民潘福仁生女憑媒許與同市陳萬國爲童養媳過門迄今四載時被翁姑凌虐十六日又因細故觸怒惡姑慘遭毒打受傷殞命潘聞訊後前往察視屍身遍體鱗傷撫屍痛哭後赴縣請求伸雪縣知事已委警佐於十九日帶同檢騐吏前赴該市相騐矣 
[鎭江]  
　　會議開濬沙灘鎭商會於昨下午召集各帮業董會議開濬江邊沙灘事宜首由胡健春起謂鎭埠江邊沙泥日積貨船無處可泊大於商業前途有碍今須先由鐵路碼頭起至甘露寺山脚依次疏濬用欵可向路局暫借歸各業陸續認還並延聘上海濬浦局工程師來鎭測騐云云嗣經議决先由商會具函稅務司借到江灘測量圖後再議如何開濬之法散會時已鐘鳴五下矣 
雜評一 
[歡迎陸徴祥（默）]  
　　廣東紛紛歡迎王正廷而北京則預備歡迎陸徴祥蓋皆歡迎其能拒絶簽字也然吾謂不僅歡迎其能拒絶簽字更希望此後能貫澈拒絶簽字之初衷則陸之責任將較王爲尤重矣 
　　陸本爲外交當局此次返國適值日本以實行德約而提出直接談判之時則當交涉之衝者必仍爲陸氏此正全國人最注目之時也陸果有堅持之志則入京以後必力任萬難毅然排去四圍種種之誘迫而獨伸其主張絶不因人之誘迫而稍爲搖動則國人始能諒解前此拒簽之眞意不然而一涉猶移或稍有所諉卸則前此拒簽固屬多事且全國爭之而一人敗之陸亦不能負此重咎也 
　　是故今日歡迎之者正欲以課陸之責任耳王在廣東歡迎席上已發表其堅持拒簽之意見而陸之眞意如何尤爲國人所急欲聞者其將何以副此萬衆一心之屬望耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
 
　　促外交當局注意 
　　致陸徴祥外交意見書大戰告終和局重開歐美各國鑒於已往之悽慘恐怖頓生覺悟政治上·社會上·之改造運動奔騰澎湃無時或息我國當政象杌隉之候適民生凋敝之餘内則豺狼遍道外則强鄰逼處舉目四顧神怵心寒同人察世界潮流國家狀况不能長此放棄應有之職權用集滬上公决國是昕夕研求以求一當者於今三月對外方針業經發表宣言公爲事實上負外交責任之人茲值行軒暫駐特以本會之意見攄陳台覽（一）德國前在山東佔有之一切權利應由我國直接收回也我國旣對德宣戰所有前訂之中德條約按諸國際法一律在解除之列則德國前在山東佔有之一切權利當歸原主與阿爾薩斯·羅蘭同例乃日本竟於巴黎和會藉口二十一條·及膠濟路换文·高徐順濟路約·要求繼承德國山東權利英法意以受戰時密約之束縛致有德約二百五十六·七·八·三條之規定此種警耗傳來國人奔走呼籲學界罷課商界罷市工界罷工以力拒簽字七千餘通之電文諒爲公等所親睹公初雖猶豫於拒否之間卒感國人熱忱得留懸案以待國際聯盟之公判比聞日本因德約調印遽以繼承德國山東權利及開始交還青島之交涉通牒我國倘　其狡計不惟拒簽成績槪付東流且爲未經國會同意及强迫締結之二十一條增一保證此後日本以東亞主人翁自居而我國無形淪爲保護國矣即希將原封駁回提交國際聯盟會解决以免鑄成大錯（一）福州 
交涉應照京滬决議條件辦理也福州日本領事署警察長無故指揮其僑民圍毆我國學商軍警登時死者一人傷者數十人彼政府反調艦示威欺蔑我國過於屬邦是以京滬各界立開大會决議八條件（一）更換駐閩日領（二）由日本政府謝罪（三）慰恤傷者（四）懲辦犯罪日人（五）保證此後日商不得携帶武器（六）懲辦駐閩日領署官長（七）撤銷福州日領事裁判權（八）限日本軍艦離閩各省所議决者大約與此一致報載雙方派員調查確係曲在日人卽希本京滬决議之八條件進行交涉國人不惜犧牲生命財産以爭正誼）（一）歐戰以後中日間一切不平等之條約應廢除也日本乘歐洲酣戰各國無睱東顧之際利誘威迫攫取我國之主權利權如二十一條·軍事協定·膠濟路換文·高徐順濟草約滿蒙四線鐵路合同·尤爲妨礙我國獨立破壞世界和平之導火線此等條約皆未經國會同意當然不能發生效力况二十一條山日本以哀的美敦書恫嚇爲國際法所不許軍事協定以共同防敵爲辭我國久已對德恢復和平即按原約亦當終止時效其他不平等之條約皆絶對無存在之理由公歷當外交之衝對於種種條約雖未盡行經手何不從事爭持竟坐聽其成立擊鈴解鈴義豈容辭即希提議廢除打破畸輕畸重之對外慣習以與世界各國敦平等睦誼此外如荷蘭暹羅虐待華僑亦希注意善後以資保護以上所陳實全國國民一致之主張統祈尊重公意堅持勿屈國人視線所集恕公罪公憑後此之舉動以爲衡公倘脂葦巽懦仰承一二人之意旨未必能如曩昔之晏然無憂也頃聞公條陳有多印某某肖像以激勵國民愛國心等語此猶路易十四朕即國家之故智公新游歐洲目擊各國思潮之變遷豈不知斯言一出易爲識者所訕笑甘蒙此訕笑而不辭者殆阿附逢迎之積習尙有未除歟時機危迫敢進忠告冀公能受盡言耳 
　　致滬寗津浦京津鐵路一帶各團體函逕啓者陸公徴祥爲現在事實上負外交責任之人近自歐洲返國魏公宸組亦與同行明日卽可抵滬聞在滬並不勾留卽乘滬寗　浦車北上本會决議其所到之地由各團體·各校學生曁工商界等准備用下列各項促其注意（一）　具意見書（二）備一長約一丈寬約五尺之大旗掛於車站或輪船碼頭並備旗幟等掛於商舖及住宅門首列隊專候者亦手執小旗此項旗幟上面書吾人對於山東問題·福州交涉·及不平等條約之主張本會所用之意見書及旗幟字樣另行附上（旗幟字樣與意見書中主張同從略）以資參考即乞貴處一致表示無任企盼全國各界聯合會啓一月二十日 
　　致北京國務院電德約一百六十六·七·八·三條業經我國拒絶簽字則吾國當然不能承受此三條之束縛近聞日本政府竟欲實踐德約三條實屬有意凌壓吾國全國國民誓難承認應請將吾國拒簽德約三條一案再行對各友邦嚴重聲明以杜日本覬觎而保吾國主權事關重大萬勿輕忽是荷全國各界聯合會號 
　　致廣州國會軍政府北京國務院電國際聯盟瞬將開會吾國不派代表甯非自棄主權敢請從速愼派妥員列席該會以解除國際間種種不平等之條約與待遇而崇我國家之資格是荷全國各界聯合會號　　致廣州國會軍政府電葡萄牙人在靑洲島築港顯侵我國主權决非國際法之所許敢請嚴重力爭幸勿稍事退讓是荷全國各界聯合會號 
[和會專使回國之迎迓與保護]  
外交總長兼任和會專使陸徴祥等乘波多士號輪船由法回華等情已誌前報昨江蘇特派交涉公署接陸專使電准本月二十一日抵淞二十二日轉車到上海再轉滬密車北上當由楊交涉員函知滬寗鐵路局外政科吳科長知照俟陸總長抵淞預備花車聞陸專使抵滬並不停留卽行北上本埠軍警政各界均已預備前往吳淞迎迓矣又楊交涉　接外交部電陸專使回國約養日抵滬應即妥愼照料保護等因楊交涉員除預備接待外并照會領事團通知各捕房届時加派探捕沿途保護 
　　商業公團聯合會昨通告該會商業各團體云敬啓者本月十九日幹事會議决和約專使陸徵祥君回國過滬時本會立派代表前往車站迎迓以伸拒簽德約之謝忱請求其堅持山東交涉達完全保留之目的現特定於陽曆本月二十二日上午八時齊集本會公同前往務祈台駕准時蒞臨勿遲勿誤盼切禱切 
[上海各界聯合會聯席會議紀]  
　　昨日上海各界聯合會開聯席會議公推顧惠民君主席（一）報告學生總會來函準王文彰辭職並另派孫鏡亞出席當討論結果總務幹事仍請孫君擔任付表决多 
數通過（二）報告四川旅滬同鄉會來函討論終結主答覆（三）補選代表出席全國各界聯合會當用記名投票式孫鏡亞得多數當選（四）討論經濟問題經各代表報告本會前發出捐摺各團體均將次募竟定期再開會繳集最終討論陸專使即日抵滬前届會議推定李果·蔣介民·温立陳倫會四代表往晤表示上海各界眞正民意請陸使對於中華民國之命脈當堅持勿懈遂散會 
[全國各界聯會請復烟台海校]  
　　全國各界聯合會致北京海軍部電云烟台海軍學生罷課一案關係海前途綦重駐滬烟台海軍學生三項要求本極公正大部延宕不决甯豈海軍之福祈順民情秉公辦理務使烟台海軍學校恢復原狀勿寒莘莘學生殷殷求學之心是荷全國各界聯合會號 
[海疆防禦計畫之要點]  
　　海疆防禦計畫及物色防禦人員曾誌前報聞藍總司令對此頗不贊成已曾電致政府陳述意見茲聞政府决計實行其内容要點（一）全國海防共分四大區第區渤海第二區江浙等三區閩海第四區粤海（二）每區設一防禦使由大總統特派　率本區各艦隊（三）區防禦使應負本區治安全凡艦隊駛入區内悉受防禦使之指揮督率（四）第一第二及練習艦隊暫仍舊制惟須分配四區（五）各區艦隊之微調以部令行之 
[追悼馮河間紀]  
　　昨日下午二點半時駐滬軍警行政各署官長假徐家匯路順直會館爲馮前總統開追悼會會場佈置由上海縣署承辦費約二千元主祭者代理松滬護軍使何茂如其餘（軍界）若海軍總司令藍建樞第四師步兵第十五團團長劉永勝十六團團長王鳴珂砲兵第四團第二營營長梁友諒十五團十六團所部步兵各營營長第十師步兵三十九團團長引張慕韓上海防守司令陸軍二十旅旅長榮道一京師憲兵第三營營長張捷三等（警界）爲淞滬警察廳長徐輔洲及所轄各區署長署員巡官等（政界）爲王道尹楊交涉員沈知事等各官長等齊集後皆穿禮服一律排班行三鞠躬禮致祭范麟書宣讀祭文（錄後）由王道尹歷述馮故總統一身事跡沈知事代馮氏家屬向來賓道謝散會時已三下鐘矣 
　　祭文天開國社星爚河淸扶輿磅礴降神生申公才公望振爍戎袧揆文奮武江漢淸塵秣陵建節大樹熙春輿誦允洽鼎業永貞推崇元首晋秉國鈞絢虔儷宇甘霪零辰功高不居綠野棲眞方期鮐耋造福蒸民胡不憗遺喪我喆人缅維棠蔭夙芘淞濱我軍我警蹈義詠仁我仁我紳飫德飲醇我學棲楚我商悲呻汍蘭相嚮幅抑同倫苾芬是薦俎豆是陳述冠絇履㵎藻溪蘋感逝歌鳳隕涕傷麟禮堂古誼萬情一辛公靈在天來格來歆鳴呼哀哉尙饗 
[林百架律師恢復出庭資格]  
　　大陸報云美律師林百架上星期一日代表未繳捐之華人在公堂辯護致起衝突當由英卓副領事諭令停止其出庭之資格至林律師向公道歉時爲止昨星期一日卓副領事審案時林律師到堂聲稱上星期一日所發生之事件渠甚以爲歉卓副領事即取銷前諭准其復在公堂辦理訟案 
[四川旅滬各界聯會電告成立]  
　　旅滬四川各界人士組織聯合會後昨特致電川省各法團通告成立電云成都軍民兩署省議會各法團各報館重慶各報館轉各法團均鑒本會於本月十八日成立以發揚民意挽救危亡並協謀桑梓利益爲宗旨特此電聞四川旅滬各界聯合會叩效 
[爪哇之取締抵制日貨會]  
　　聯合通信社消息昨有新自爪哇巴達維亞歸國之某君云該埠華僑自山東問題交涉發生後即與國内一致進行不用日貨而且愈進愈烈所有沿海船泊碼頭均有熱心同胞親往檢查前月並訂新章嚴行取締凡有私售日貨及與日貨商行往來者出入必有人跟隨一經查出確據即加以重懲詎意日貨商人運動居留地之政府聯合創立一會專爲取締抵制日貨而設已經成立該會内容已宣布者則爲有公然抵制日貨者輕則懲罰重則驅逐出境云 
[最近日貨進口表]  
　　上海學生聯合會調查科稿 
　　本科張睕淸在山林匯山碼頭查得日貨表列如下 
買號號主地址船名來埠物品件數價值東林義記顧海珍三洋涇橋南首八幡丸大阪錫匣二百打七十元 
震泰張杏卿法租界德銘里熊野丸又牙刷九十羅四百五十元 
又又又又又紗線三十羅三百五十元 
又又又又又皂紙一萬八千打四百五十元 
又又又近江丸又科學品五十打一千二百元 
又又又竹島丸又牙刷六十羅三百二十元 
[昨日之米價]  
上午跌下午漲 
　　滬上米市近兩日天時較暖内地河港開凍船隻已可開駛故到貨源源而來昨日一日間南市與閘北浦江中米船共到一百三十餘艘各米店以到貨頗多人心看不故祇零星　辦價格每石跌去二角迨至下午私運出口之某某等行接香港快郵得悉該處市價飛昂每石漲至港洋二十八元故該行等即在南北兩市大批搜羅無論高次之貨均被收辦打包裝出共約四萬五千石致市面疲而轉俏價格回漲二角數分各米客手中有貨者見此情形咸不願出售矣 
[中法實業銀行定期發息]  
　　文滙報云本埠中法實業銀行接到巴黎總行來電據稱董事會宣佈去年半年股息發給十五佛郎定二月一日起發息同股東付過股本年半數者得届時領欵云 
[上海美術學校之畢業式]  
　　上海美術學校於昨日上午十時舉行第六届正科生畢業式職員學生行禮後由校長劉海粟報告略謂本日爲本校正科第六届畢業之期以前畢業生在社會上已不無影響但學問無止境人生一日在世界即當求一日之進步畢業不過在學校内一種辦法余知此次畢業諸同學除已得敎職外間有到法留學之志此是狠希望的今日並蒙沈信卿先生等蒞校尤爲不勝榮幸云云繼請沈信卿先生演說略謂美術的學問吾國尙在最初發軔的時代美術在社會有狠大的關係美術爲美感之一種今負全國重望的蔡子民先生曾有以美術代宗敎之學說誠以美術於是心風俗有密切的關係爲創造社會文化的一種東西吾人以信仰宗敎的心理去信仰這種美術就是以美術代宗敎的意思現天所謂美術人才不過以圖畫方面爲多以圖畫爲各種美術的基本至其他彫刻望像的人才尙是沒有雖中國並非沒有這種人才但他的美術並無學理諸君畢業以後還要去研究各種美術因彫刻塑像等於將來社會敎育上狠有關係爲創造文化之才兄弟今日來校參預儀式不勝榮幸但所希望者並非畢業的神聖是對於中國文化上的關係云云次譚廉遜演說略謂今日吾國美術是由東洋來的東洋的美術由模仿西洋而來是間接的今聞諸君畢業後有赴法留學是可直接西洋美術將來不但能與東洋美術並駕齊驅且能勝過東洋云云次敎務主任江頴彦演說略謂圖畫是精神的非物質的一國的畫本有表現一國的國民性西洋畫確爲優美但西洋畫好處就在能表現他的國民性但西洋的學理已成爲世界大同的學理吾人學他的意思不過是採取他的大同學理萬不可失去國民性中國畫原有一種良好的國民性並非卑下中國現在最好以西洋的學理發表中國的國民性方可在世界上佔一藝術的位置日本的畫雖未見優美然恰能表現他的國民性是以日本的美術發達迄今不過二十臷年已到這種地位吾國若能功實研究下去未必不如東西洋云云繼請沈信卿先生給憑後學生代表温維倫起立致答詞並攝影而散茲錄畢業生姓氏如下甲等温維倫顧久鴻乙等譚炳仁賀銳許以權徐逢 
[取締擅扣帶征畝捐之手數料]  
　　江蘇省長訓令財政廳文云案查各縣水利經費及塘工經費並二分畝捐均係隨糧帶徴前據江北運河工程局呈明此項手續本極簡單無扣取手數料之必要凡誤扣者均令補繳節經本署令准照辦有案惟現在江南各屬仍有藉詞扣留者殊不足以重公欵而昭劃一合亟通令爲此令仰該廳即便會飭江南北各屬以後凡帶徴此項經費均須如數照解不得擅自劃扣至江南各屬業已扣支在前者究意是否呈經該局核准如確係呈准有案應卽分别摘錄補報以憑查奪經此次通令之後如再有擅扣支用者惟有責成各該知事如數賠繳以重公欵而儆效尤令到該廳仍將遵辦情形具報此令 
[交部訂定電綫阻滯轉報辦法]  
　　上海電政管理局昨奉交通部訂定京漢滬漢間遇有電綫阻滯轉報暫行辦法十三條通飭遵行茲將各條照錄如下（一）京滬綫阻所有京滬往來各報改由津滬綫轉通（二）京滬津滬同時綫阻所有京漢滬往來各報改由京漢滬綫轉　（三）滬漢綫阻應將京滬綫之帮電機及徐滬段綫路　出並將鄭徐鄭漢綫開放滬漢直産（四）京滬津滬漢同時綫阻所有綫阻地點之南北往來各報改由滬烟沽海綫轉遞倘海綫亦復阻斷應由最近綫阻之局（指沿津浦鐵路而言）就近與車站接洽按照路電接綫合同辦理（五）京滬津滬京漢同時綫阻所有京漢曁京津滬間往來各報改由滬烟沽海綫轉遞（六）京漢綫阻於鄭州以北者應將京滬綫之帮電機及鄭徐綫騰出開放京漢直達如阻斷於鄭州以南者所有京漢各報改用京滬滬漢綫轉遞（七）京漢滬漢同時綫阴應由最近　阻之局（指沿就漢鐵路而言）就近與車站接洽按照路電接綫合同辦理第四條第七條倘路綫同時阻斷者所有京漢滬漢往來各報除緊急一等及三等報改由北京吳淞武昌無綫電局傳遞外其他尋常官商曁緊急公電照第九條辦理（八）滬烟沽海綫阻於滬烟間應將京滬綫之徐滬段開放濟烟直達倘斷阻於烟沽間所有烟沽海綫電報改由津烟綫轉達（九）滬烟沽海綫賢京津滬漢間之陸綫同時阻斷時除緊急一等及三等報改由北京吳淞武昌無綫電局傳遞外所有京漢往來之次急各報改由鄭州老河口沙市或太原西安老河口沙市等綫轉遞其京津滬綫阻於濟南清江并徐州間者所有京滬津滬間往來之次要各報改由濟南濰縣青口清江鎭江等錢轉遞倘在州以上者改由徐州轉遞至滬漢如阻斷於鎭江南京間滬漢往來之要各報改由徐州安慶轉遞如阻於南京股家滙間改由南京安慶轉遞（以上兩路蚌埠開放直達）如阻於殷家滙武穴并九江漢口間改由蕪湖安慶轉遞如阻於蘇州鎭江間改巾紹興蘭溪蕪湖轉遞其他尋常各報照第十條辦理（十）第八條各支路同時阻斷或支路雖通崦僅能接轉緊急官商各報者尋常各報應酌量郵程遠近情形或由最近綫路之大局或山最近綫通之局接收交快郵或專差寄遞最近綫通之大局或最近綫通之局轉遞其尋常公電一律直郵寄所有寄遞各報在綫路修通之時計日尙未達到者應即提前重發以免　延（郵費或專差費用作正開報）（十一）在幹支各完全斷阻之際如發報人仍願交局折發者聽惟須將綫阻情形聲明并於收照上註明發報人自願交發電局不負稽延之責無論如何拒絶不收（十二）鄭州·老河口·沙市·太原·西安·濟南·濰縣靑口淸江浦鎭江徐州安慶南京蕪湖紹興蘭溪等局接轉該項額外電報應另列詳愼事竣專案呈部以憑核給特别獎金（每百字洋一角爲核給獎金之標準）以資鼓勵（十三）凡遇幹綫阻斷報由支路傳遞時應將綫路開放至距離無可再遠之局爲止巾間局不得攔阻截住不得推諉拒絶 
[估計海籌艦之修費]  
三十萬元 
　　海軍司令公署昨接福建馬尾船政局局長陳兆鏘呈稱奉令勘估第一艦隊所轄之海籌軍艦修葺工程及工價一事查海籌軍艦年久未修所有該艦艙面鍋爐機件以及其他器械拆卸後均須更换出新故須十個月方可修竣出塢統計共需工料洋三十萬元已屬核實估計減無可減其修價之鉅乃因年久所致敝局因修價過鉅未敢貿然動工應如何辦理之處理合呈請核示等情藍總司令據呈後已飭輪機課長王齊辰按照所開估單切實復估另行開單呈閱以便呈請海軍部撥欵興修一而已令行船政局陳局長遵照辦理矣 
[火車碾斃人命]  
　　前晚滬寗火車由南京開駛來滬於八時十分鐘駛至閘北姚家宅相近有形似西人模樣之人在軌道行走避讓不及爲火車撞倒車輛碾過身體分爲兩段登時斃命當爲鐵路巡警查見察得該尸年約二三十歲身穿元色破舊大衣足穿黃反鞋秃頭衣袋中抄出銅元二十五枚鉛質四開一個查無家屬且該處爲寶山縣吉一圖界遂令飭該圖地保陶祥生於昨晨投上海地方廳禀請相驗午後梅廳長委派熊檢察官沈檢驗員前往驗明無訛塡明尸格令由善堂棺殮銅元等帶回存儲俟示 
[釣魚船遭風遇救]  
　　山東人某某等五名於陰曆上月二十六日乘坐釣魚船在海參崴洋面捕魚不料陡遇風浪船桅被風吹斷船艙沒水以致不能行駛隨波逐流至二十八日適有本埠怡和公司怡生輪船經過遙聞救命之聲該船主喝令停機將該五人救起已經三晝夜斷食遂連同破船一併撈起昨日到滬當經該船主函送水巡捕房發落經梅捕頭察視該五人一律身穿反衣褲形似猿猴當即問明姓名轉送本埠山東會館安插 
[四誌本邑鄉之命案]  
　　三十保八圖民人范生全遭寳山縣侯家橋民人胡阿四糾合丁敬熙等兇毆致斃當由屍姪范阿毛將屍抛在胡家報請法庭派員往騐並將已獲之丁敬熙訊供判押候提胡阿四等到案案究懲在案茲悉此案昨午據寳山縣知事公署備文飭警至上海地檢廳投遞請將在押之丁敬熙帶回寳山歸本公署訊懲梅檢察長諭候核辦　 
[美華牙刷廠被焚九誌]  
地檢廳之訊問 
　　閘北光復路美華牙刷廠焚斃男女工人多命由該廠按名給予棺殮費洋五十元詳情已八誌前報前日下午地檢廳傳到列名公呈之被災家屬居廣厚等被告美華經理錢子昌及二十七保十一圖地保開庭集訊據屍屬戚陶氏供阜甯人年四十三歲現住閘北恒豐路餅店内其子萬卿現年十四歲萬卿三歲時氏夫故世由氏矢志守節撫養長大在該廠做工以謀餬口起火時該廠與氏住址近在咫尺卽趕往廠前見工場門緊閉以致焚斃多命請求爲氏伸寃云云質之錢子昌供火係廠旁草屋内起並不認鎖閉工場門又稱各屍屬除戚陶氏外餘人均已領去棺殮費洋按名五十元等情問官以戚氏寡苦堪憫着錢於王五十元之外擔任盤柩川資以示體恤又傳地保至案詰問該廠起火時究竟門上有無加鎖該地保供稱據被災屍屬衆口曉曉咸謂該敞鎖門不放事關焚斃多命不得不據情呈報奉諭錢子昌旣不認起仍判交保限將起火人交案一面飭地保舉出目睹該廠鎖門之人再行核辦 
[浦東爛泥渡火警續誌]  
　　浦東爛泥渡花園石橋汪鼎泰茶葉店前晚失愼延燒萃華銀樓等三十二家焚燬房屋七十餘間已誌本報茲悉未保險各户以此次起火先由汪鼎泰繼由斜對門源豐祥洋貨店發生兩面同時延燒以致不可收拾擬向該茶葉店股份汪某住宅吵閙事爲曾署長得悉深恐釀成意外之事特派武裝巡警二名前往彈壓一面飭查起火實情復候核奪 
[舊棉花行被刦]  
　　前晚七句餘鐘提籃橋滙山路大連灣路附近華租交界處蔡家浜吳裕生所開之舊棉花行内突來盜匪五六人袖出手槍利刃嚇禁聲張將男女各人驅諸一隅以二匪執械看守並將前後門把住餘匪卽登樓入室翻箱倒篋將值價洋一百數十元之現洋灰鼠皮女襖緞兜珍珠各物搜刮一空携贓而逸迨該管捕房聞警立飭通班中西包探馳往兜拿無獲該探等遂向事主家詳詢被刦狀况據情回禀捕頭通知各捕房中西探捕人等一體留心偵緝 
[續訊商務書館控中華書局案]  
　　河南路商務印書館在公共公廨呈控中華書局譯售日本人之支那問題一書中謂商務印書館亦有日人股价有意破壞名譽引起國人仇視請追損失銀一萬兩一案訊供情形四誌本報昨日上午又經俞襄讞會同英卓副領事升座第四民庭續審兩造律師出席後由被告律師先後提出南京新中華報立言報社報及山東日報福州健報與政府公報交涉書館張元濟閱看張亦將中華書局先登之山東日報兩份交被告律師閱看並問答良久將政府公報呈案繼由商務印書館司賬陳姓到案將所造七八九月營業銳減之中西文表格兩紙呈察並述明表中所列各項比較收入數目良久復由被告之律師向陳駁詰至午正堂上宣諭退庭午後續訊午後二時半開庭仍由原告書館司賬陳姓上堂縷述外 
 
 

Page 11

 
 
埠分館七八九日營業減色收入較前年彼時短少之總數（計二十四萬六千元）並稱自十月起始稱起色等語原告人證至是訊畢乃由被告律師起述原告所受營業損失似另有他項緣故請就質於被告當可證明遂由被告陸費伯鴻投案供訴至五句餘鐘始畢並將與厦門新民書社所訂代售書籍之合同呈案原告之律師因時已暮不及盤駁問官宣諭退庭改期續訊 
[調查戶口消息]  
　　本邑調查戶口因不及竣事展期等情已誌本報茲悉浦東一帶各　均在積極進行二十四保二十四圖圖董陸景雲查得圖區域内陸家嘴春江碼頭春江里一帶前届調查戶口時因該處富潤公司雇用巡丁託名洋商出而阻梗以是含糊過去現在該處一帶已經三區警署添設崗警常川保護且該處人口日繁亟應切實調查俾資考核故於昨日起督同地保人等前往按戶調查矣 
　　高昌廟鄉十二圖董事錢裕基地保張文義現將本圖居民查竣計有一千三百餘戶又十四圖董事劉竹溪地保計安國亦將圖内居戶八百七十五戶一併查明均經造册分晣開明昨已呈送上海縣公署彙核辦理矣 
[少年宣講轉宣講紀]  
　　少年宣講團總部前日（十八日）舉行九年第三週游行宣講在本埠舊縣基路宣講團員胡戒華講（愛國方法）陳子和講（改良新年風俗）王維民講（良心）聽者二百餘人頗受歡迎講畢復舉行露天學校照章授課學童共六十三人至七時方散 
[龍門平民義務學校休業式]  
　　本埠江区蘇省立第二師範學校學生分會自成立以來對於演講及抵制日貨諸事極爲熱心而所辦龍門平民義務學校成績尤佳刻因校中考試將届故該學校於前晚（十六日）六時半行休業式職員到者爲張士明·沈增祥·（正副會長）石慕雄·趙榛·（正副執行部長）陳貴三錢耕香（正副敎育科主任）杜心熙（該校主事）錢　榮·陳文瑞黃成　·盛庚·常廷秀·施家森王榮桂（該校監護員）學生百餘人休業式順序如下職員學生入席（職員學生行謁國旗禮職員南向立學生行謁師禮唱校歌主事致訓詞職員致訓詞給獎三呼中華民國萬歲三呼上海學生聯合會萬歲三呼江蘇省立第二師範學校學生分會萬歲三呼龍門平民義務學校萬歲職員學生齊退散會近九時矣 
[徐國樑患病請假]  
　　淞滬警察廳長徐國樑近因感冒風寒患腹瀉之症電呈軍民兩長給假半月以資調養所有公務由總務科沈科長代拆代行昨據警界中人云徐廳長有恙已有一星期連日未見鬆動所延醫生除中醫某逐日到廳診視外前晚九時復用汽車迎聘某西醫到廳診治 
[達商律師即將返滬]  
達商律師於本月五號至香港迎接其夫人已有十餘天現該律師事務所接達商氏來電云已由香港搭乘法國雅諾司脫輪船於二十二號（禮押四即明日）到申照常辦公 
[青藍染藝董事辭職之挽留]  
　　上海寳山靑藍淺批染藝公所董事顧藩因任事期滿具呈上海縣公署請准辭退職任茲將原呈及批示錄後 
呈文竊藩以愚陋無能濫承獎許乃於民國七年十月三日蒙准青藍染藝工人之請舉爲業董給示在案自任職至民國八年十二月三十一日已越一年以外雖彼中健訟之風於任期内由藩排解竟無一訟到署而狡猾機詐惡習尙未盡除查在上海寳山營業染工紹興籍者六百餘人均係安分良民而歷届各前董任内多擾亂者祗二三人情辦公名義暗中挑撥今則猶存餘毒不免有碍治安以藩之愚何能任事專此呈請縣長批令青藍染藝同人另舉賢員前來接任俾藩脫離關繫將承辦者項事件料理淸楚以便移交而安商業是幸除將各項淸單呈案外理合將辭退染藝業童實情呈請縣長鑒核批示施行 
批示呈及附件均悉據稱該董任事以來該業工人尙無爭執涉訟情事深堪嘉慰仰仍繼續辦理如有少數人逞私挑撥儘可指名呈究所請辭職之處應毋庸議附件存核 
並聞該業全體工人定於二十二日即陰曆十二月初二日開大會集議挽留該業董繼續任事以便維持工業云 
[三年公債第十一次付息之廳令]  
　　江蘇財政廳訓令各縣知事云案奉財政部訓令内開查八年十二月三十一日爲三年公債第十一號息票開始付息之期所有付息辦法均照歷届成案辦理除登報通告並通行各經理機關外合行令仰該廳查照迅即轉令所屬各經理分機關一體遵辦可也此令等因奉此查内債付息迭經令飭該縣妥愼經辦在案現届三年公債第十一付息之期自應援案照辦合行令抑該知事即便遵照查明歷届付息辦法迅即出示布告如有到期息票聽憑人民换取現金以及抵納稅欵仍由該縣彙齊息票列表向銀行領欵歸墊一面將辦理付息情形呈復備查此令 
[檢查醃貨船夾帶私鹽]  
　　蘇屬緝私第一團團長高青田君近以時届舊曆臘月正舉醃魚鹹肉等貨暢銷之際惟是貨運滬進口最易夾帶私鹽亟應注意檢查以防偷運入口妨碍鹽課故於昨日分令吳淞許浦瀏河各海口駐防緝私巡船凡遇醃貨船只進口務須詳細檢查如果所載鹽斤逾額者即廳扣留照章究罰 
[閘北新民路火警]  
　　前晚二時閘北新民路和民坊口新開之新昌祥廣貨店突兆焚如延燒其鄰茂興烟紙店協茂祥糖食店及空屋樓房四幢由各叚救火會到塲求熄昨經四區一分所提到新昌祥夥張金祥據供店主傳根生保有火險不知實數云云楊署員諭押候查明再核 
[俄商五利洋行控案昨日未訊]  
　　公共公廨第一公堂昨日午後本由陸襄讞與俄領麥君訂定會訊俄商五利洋行以刑事控陳子言私用公欵案因届時俄領未到檢察處通知兩造律師展期再訊 
[莫幼良虧欵被控]  
　　紹興人趙經記馮逸記兪仁記莫幼良等於去年集資八千兩前往無錫等處收買鮮繭舉莫爲經理嗣因生涯虧本雙方結算賬目查得被莫用空賬銀六百餘兩當由趙等向莫交涉莫即出立借據以西北鄉曹家渡之地産房屋作抵前欵不料迄今並未清理迨後細查所抵之田畝早已出抵於人惟存房屋欲向摧理避匿不面昨晨始在南市陸家石橋舊址某茶樓遇見後即扭控第一區警察署請爲移送地方廳追理經趙署長預審之下准即函送地方審判廳令原告人依法起訴 
[借欵不還之扭控]  
　　南滙人馬根雲家住南碼頭有志里今年八月間其同居樓上之甬人任銀生因有急需借去洋五十元事後不理與其妻避去馬即具呈淞滬警察廳請追奉批如中途遇見准予扭控該管署所在案昨日馬在途撞遇即將任扭控一區一分駐所任供前有土藥一箱寄存馬所駕之柴船上後被吞没當時已付給酬勞洋二百零四元等語詰之馬供詞含糊王署員飭一併申解警廳歸案訊辦 
[緝私營兵送營長訊辦]  
　　緝私營兵士湯富林日前糾同同伴數人在法租界小東門外假查緝私鹽爲名向鄉人唐阿榮拆梢不遂扭住兇毆唐大聲喊救後由法捕房二百二十二號巡捕赶來將湯拘獲餘均逃逸連唐一併帶入捕房昨解法公堂請究先據捕頭上堂禀明前情繼據原告唐阿榮投稱是日民人由鄉來申購物行經小東門外被湯等四人攔住强誣民人挾帶私鹽勒索銀洋民人不允湯等即將民人扭住兇毆幸有巡捕到來拘案請求訊究又據二百二十二號巡捕上堂禀稱是日我聞得喊救之聲赶往將湯拘獲餘人逃逸惟當時並未見唐挾帶私鹽請核詰之湯富林供是日實見唐有私鹽數包挑在肩上故上前向伊盤問不敢行兇餘供支吾中西讞員判將湯送緝私營着該營長自行訊辦 
[魏芝香開釋]  
　　紹興人魏芝香經特别機關中西包探查得於前年七月二十三號福建路九十五號門牌德康錢莊被盜搶刦一案有關將魏拘解公共公堂訊押在案昨由捕房提同在押西牢之張輔廷到廨質證先由西探目壳羅香上堂禀明前情繼據張犯供稱前年曾據首盜胡鏡如與我言及當往搶刦時所有手鎗二支係魏芝香發給惟其曾否分得贓洋不得而知且給手鎗時亦未目覩等語訊之魏供向爲掮客素來安分並延律師到堂辯白經關讞員核供商之英卓副領事以案無證據判令具結開釋 
[房客欠租之控追]  
　　雅維思昨遺收租人至法公堂控房客沈眉生虧欠租洋六十元求追沈供認欠租今先付一月餘求寬限還清判交案之洋交原告領去餘欠限五天還淸又茂祥洋行控房客朱榮康不理欠租四十五元請求訊追朱供認虧欠租洋一時難以措置請求寬限交付中西官判退去限三天内如數繳付 
[汽車傷人三則]  
　　某藥房學徒寗波人郟親臺昨日午後二時許手抱小孩行經公共租界南京路勞合路口遇有某號汽車駛來不及避讓爲汽車撞跌所抱小孩適跌入汽車當由汽車趕即接住幸未受傷郟親臺則跌暈倒地不能起頭部受傷頗劇由老閘捕房二百四十一號華捕到來雇車送入醫院醫治一面抄錄汽車號呈報捕頭請究又有某號汽車於昨日下午三時許駛經南京路撞倒江北人劉登高腿足受傷即由總巡捕房三百七十六號巡街捕前來將汽車號數抄錄另雇車送受傷人往醫院醫治據情歸禀捕頭候示又昨日下午四時餘有寗波人夏蕙蘭道經浦灘被某號汽車撞傷倒地即經老巡捕房一千一百十五號華捕到來抄錄汽車號數另雇車送夏蕙蘭投醫院醫治一面據實報請捕頭核示 
[扭控誘匿女兒]  
　　閘北蒙古路承慶里二百六十七號無錫人張洪發之女阿順年二十歲向在紗廠做工上月初七日忽失所在張各處找尋無着嗣據與阿順同廠做工之女子招弟出而作證謂阿順被住在開封路寳興里六百二十一號之婦人吳小妹引誘藏匿暗與雕花匠私在張得悉前情前日將吳小妹扭入公共捕房捕頭以出事地點識於華界着自赴内地法庭控訴於是張即扭吳至四區一分所下午轉送地方檢察廳究追阿順到案核辦 
[並無私售洋煙證據]  
　　法新租界小北門外民國路恒昌祥烟紙店主楊榮春前由捕房捕頭偵悉私賣洋煙帶同暗差捕等前往該店抄出烟鎗一支烟燈兩只洋烟一盒帶入捕房解經法公廨迭次研訊被告延巴和律師代爲辯護稱抄案之烟具實係被告自已吸食請求查察判候下堂諭飭遵等情已誌前報昨又傳案經中西讞員商明堂諭籌曰此案迭經本廨研訊明白實係自已吸食並無私售證據着將案註銷煙具發還 
[懲罰私烟間主客]  
　　老閘捕房捕頭偵悉南京路二百零三號屋内有人開設私烟間前日論飭中西包探協往查明當將烟間主左焕章烟客吳元廷徐仁卿金根海陸順卿錢雲林連同烟具一併帶入捕房飭左存洋一百元餘人各存洋二十元保出昨晨由廨傳訊左煥章錢雲林二人投案餘人不到經中西官訊供明白判錢雲林罰洋十元不到者保洋充公左不應破壞烟禁着押西牢四月示儆烟具銷燬 
　　又海門人劉阿二在虹口東嘉路一千二百九十五號屋内私售燈吃前日爲哈爾濱捕房捕頭訪悉帶同二百九十號華捕前往將劉與烟客葛瑞興嚴阿秀韓紅桂並烟具帶回押至昨晨解請公共公廨中西官訊明劉阿二違禁屬實科罰洋三十元無力改押西牢一月其餘三人各罰洋兩元無力各改押二天烟具焚燬 
[賣煙婦人仍不悛改]  
　　常熟婦人沈尤氏前因私售燈吃曾由捕房拘解公堂訊明罰辦詎氏近又在北四川路三百六十五號門牌屋内私設烟具容留崇明人陸明山袁衛其張小發張坤金等開燈吃食洋烟被北四川路捕房一百七十六號西探偵知將男女五人連同烟具一併帶入捕房禀明捕頭諭飭分别押候解究 
[因賭釀成兇劇]  
浦東老白渡日清公司碼頭小工邢仲山前日午後在該處小茶肆中與該公司發籌人胡森林賭博胡虧負洋三元二角當時先付二元餘約緩日歸還邢不允堅欲立時收清因此衝突時有同業小工之李學堂見而不平帮助胡森林斥邢太覺野蠻當時經人勸散事後邢糾合羽黨各執利刃四處尋李旋在中途相遇上前用刀亂戳致李左肋等處受傷倒地邢等一哄而散事爲三區警署查悉飭派長警將邢拿獲抄出兇刀一把并送到署胡森林亦投案伸訴願作證人該署諭飭將原被證人兇刀押送地檢廳下午經檢察官提案研訊一過判邢及賭博證人胡森林分别收押兇刀存案李學堂受傷屬實令送新普育堂醫治俟傷愈再行核辦 
[指控行兇案註銷]  
　　江北人唐三指控住居虹口梧州路六百九十四號門牌之周芝山與其子金裡金香持械糾衆在歐加路茶館内將伊頭顧擊破等情業經哈爾濱捕房將三被告拘解公共公廨諭令收押候原告傷愈再核在案茲因原告之傷已愈而被告周芝山之妻亦具禀公廨以唐三曾與長媳劉氏犯姦糾衆逞兇等情故昨晨由陸襄讞會同美約副領事升堂飭將一干人提案研訊先由駐廨二號西探目胡特斐爾上堂禀明周妻投禀反訴唐三情形次由周妻將禀呈案要求澈究堂上將禀却下諭候訊核旋據唐三供稱與三被告皆係素識此次起釁因周金裡欠我會欵十元索取不還被毆等語又據金裡之妻劉氏供稱兩造打架時我亦被毆傷我與唐三並無瓜葛等語又由一千零六十九號華捕禀明當時兩造打架狀態又由證人陳阿三證明呈案之鐵質兇器係伊在金裡手中奪取等語質之三被告同供因唐與劉氏犯姦遣人來向我等恐嚇欲令將劉氏價賣與彼致起爭端等語中西官核供判將案註銷被告　釋 
[兩雉妓發濟良所留養]  
　　南京婦人曾陳氏指控福建路一百零四號門牌雉妓院　婦王孔氏收買伊被拐十七歲女兒曾小四遍娼等情由捕將王摀拘解公共公堂訊交三百元人洋並保候核在案昨晨由廨復訊據　告代表律師上堂譯訴小四係原告親生去年被同鄉人誘拐來滬押入妓院現經原告尋見投訴捕房應請給予領回等語並據曾小四供稱被同鄉人李姓誘拐來滬押入娼寮是實訊之王摀延律師林百架到堂辯稱曾小四係其車夫押與被告妓院内爲娼立有押據其母所控被拐係屬不實應請將案註銷中西琯官核供以原告所控證據不足會判將案註銷曾小四發濟良所留養照章擇配 
昨晨濟良所西女士伴送不願爲娼之女子花寳林到廨請示即據女供年十八歲被賣與漢口路三百零八號門牌雉妓院内爲娼因不堪其苦潛行出外自投濟良所求援等語中西官得供判花寳林發濟良所留養候核 
[宰殺孕之科罰]  
　　在鳴綠路八百五十八號門牌擺設牛肉攤之浦東人莊林生因將懷孕將産之牛宰殺經工部局衛生處西人查見以若食此種牛肉不但與衛生有碍且宰孕牛亦殊背人道爰禀請公共公廨出單派捕於昨將莊傳案經中西官訊悉前情判令罰洋十五元無力改押五天再犯嚴懲 
[押犯違北所章]  
　　公共公廨三十八號寫字西人前日查見男押所内有因民事案拘押之沈佩林沈時馨胡根庭三人將鴉片烟槍洋燭油燈等物私藏以其違犯所章昨將三犯解案經中西官質訊屬實各科罰洋五元無力改各押五天抄出各物充公銷燬 
[雙龍洋行失竊]  
　　大陸報云南京路四十四號雙龍洋行星期日夜爲賊撬開房後窓門拆去鐵條入内偷去時計戒指等物共值洋二千元至於鐵箱鐵　則未被打開云 
[法包探破獲華界竊案]  
　　住居南市洪生碼頭新新街之木匠馮掌福家前日旁晚時被竊賊王茂生將門上之鎖扭落進内偷竊鋸子鐵鑤斧頭等應用器具并銅質手爐脚爐等物携贓行至法租界爲法捕房包探所見拘住人贓解入捕房供認行竊不諱後即傳同失主認明因事在内地飭即將人贓一併移送第一區警署請爲發落 
[過犯圖竊分别押儆　]  
過犯小丹陽裘一來陳正香等三人日前晚上潛至法租界希圖行竊適爲包探巡緝到來查見當將小丹陽等三人一併拘獲抄出撬門鐵器等物帶入捕房昨解法公堂請究先據該探等上堂禀明前情並將鐵器呈鑒詰之小丹陽等供認圖竊求宥中西官以小丹陽等不應屢犯不悛實屬可惡已極判丹陽押西牢八月裘押六月陳押三月期滿仍一併永遠逐出租界 
[四竊賊各押三年]  
李錫根吳連根陳阿梅陳阿七前爲滙司捕房中西探查有不法行爲拘解公共公廨諭令押候查明訊辦在案茲由該探等查得史阿毛魏金生陸品山　阿福王彩根等二十餘户失竊衣服等物均係李等所偷吊出原贓傳同各失主於昨將四被告解請中西官逐訊明判决各押西牢三年期滿一併逐出租界贓交失主認領 
[淞滬警察廳批示五則]  
批馬根雲呈任銀生賴欠敲詐各節果如所呈殊妨害安寗之秩序惟來呈於任銀生住址未據詳載無從查拘准於再來滋擾時報警拘解訊究可也 
批吳文才據呈已悉查本廳並未受理此案所請應毋庸議批民婦陸范氏據呈陸林生等串吞衣飾各節情殊支離顯見不　不實所請提究之處未便照准 
批民人韓永和呈悉查竊犯李阿生一名迭經嚴訊供認夥同金寳等竊取該民衣物出金寳携贓逃逸不諱比即派探跴緝尙未據弋獲解廳當以李阿生結夥行竊不容寬貸已飭科先行解送法庭訴辦並令飭區隊查拿贓犯務獲解辦矣至劉阿三一名訊與金寳認識未便置身事外亦經限日交人以憑訊追仰即知照 
批民人陳言雄據呈李四喬結黨蠻横各節仍無事實足以證明遽爾提究奚能折服該代表業已呈廳有案如果李四喬再有擾害營業情事儘可隨時鳴警拘拿所請簽單飭探拘提之處仍無庸議 
[誌謝]  
昨承商務印書館贈第二百二十四號英語週刊一册謝謝 
來件 
[致江蘇水利協會書沈秉璜]  
敬啓者貴會研究江淮水利計畫提綱書對於行水路線水量分配籌欵方法各意見已載報端拜誦一過倍仰貴會討論精詳之盛意但計畫之本旨尙有爲貴會未能洞見者敬再分别述之如次 
一貴會對於淮運行水路綫之意見（一）由仁和集至張福河口用沉床工和築新隄成一淮水幹河此隄恐不易築成（二）築成恐不易持久（三）由唯入湖之水恐爲新隄阻遏（說明）湖中築隄淤深易坍即用沉床以固隄根而湖面寬闊恐取土不易即不惜工本用機船就湖取土稀淤似難行船此隄横亘湖中伏秋盛漲風狂浪急兩面衝刷恐難堅固洪湖大隄裏運河西隄皆改用石工是其明證又查洪湖水源有二一爲淮河一爲唯河今由仁和集起至張福口河上築長隄中分洪湖爲二引淮水由張福河入黃出海而此隄以西之唯河受豫之虞永蘇之銅　碭皖之宿　泗諸水滙入洪澤湖者將攔阻於此隄之外無處宣洩云云竊以洪湖築隄驟視之皆恐阻遏西水致成上游汜濫之災計畫者豈不知隄之可以阻水豈不知淮河之外尙有唯水而特然標此一幟乎查計畫原文於洪湖築西隄之下有如裏運之於高寳湖一語蓋裡運西隄直接高郵寳應各湖其中河湖通連之涵洞閘一十有七高郵以下通湖口門更有數十百丈故裡運雖有西隄而高寶湖水未有因西隄阻遏不能暢洩入江之患原文舉例證明蓋有相互通連之計畫提綱未經說用且當日淮河西隄之主張乃於施工計畫書全部告成之日最後增入其所以增入理由則以今日之洪湖底高於唯貽境内之淮河底二公尺而將來張福口以下之淮河底依據旰眙之淮河底爲勾配應低於今日之洪湖底四公尺有奇有湖内不加疏治則他日之淮河自盰眙对海口中間經過洪湖之七十餘里成一凸字形用欵數千萬元尙不能收交通之利人其謂吾何欲求交通勢必疏濬但湖内淤深必有隄以範圍之則外淤不致侵入内淤方易取出此西隄之所由議築也然隨隄以北不能直接入淮之水恐受西隄之阻遏故有如裡運河之與高寳湖之證明後此通湖口門即以西水所需最大之面積用爲標準使之暢洩東歸此議築西隄之計畫也總之西隄之應否實行即以淮河之應否交通爲斷如交通任其斷絶一如今日之現狀則此項工程本可從緩竊嘗言之施工而及西隄去蘇境治淮全功告成之日不遠矣此時可集蘇皖明達諸君子實地審查其利害而判决其有無今日憑紙上之理論證以裡運河與高寳湖現有之事實則西水阻遏當然無慮至沉床工之形式先以柳條縱横編練厚約二尺寬長如所需之數乘水浮床至適當之地上加亂石底寬三丈而寬一丈五尺高以出未平面爲度凡江海衝激之處如南通之保坍吳淞之海　均以此爲基礎效用甚大若施諸湖中應不至十分爲難 
二貴會對於水量分配之意見（一）一萬二千五百立方公尺之水量係指現在爲患於江蘇裏運之水量而言抑係指爲壽皖北豫東平原之水量而言（二）三千立方公尺之淮水能否獨流入海衝刷流沙使何流不致湮没（說明）查一萬二千立方公尺係盱眙淮水來源之全量（據上年主張南通江淮水利計畫書）即爲患江蘇裏運之全量而非爲患皖豫之全量其泛濫於皖北豫東一大平原之水因淮水位高頂托不能入淮而由陽光蒸發滲漏入地者不下十之七八倘豫皖河渠悉事疏通萬流滙注於淮之一途其來源水量是否包括於此一萬二千五百立方公尺之内提綱未經說明又查河流就下由地心之吸力潮流逆上由天空之吸力兩流相遇惟視力之强弱爲進退以長江排水力之强而潮流能達皖贛之小孤山可知清水力弱或來源不繼且斷流者則潮流必溯河而上今淮河流勢本弱又分十之七以入江其勢更弱苟遇冬春水涸濁潮上溯日積月累恐不數十年河槽湮塞何以爲繼提綱未經說明是否應再加考慮云云竊以皖北豫東一大平原之水自不能以每秒一萬二千五百立方公尺爲限但計畫書中所引之數乃依據五年八月淮水下洩最大之量及唯岳諸水之不能直接入淮者包括在内然每秒一萬二千五百立方公尺祗五年八月有之二四六七八年中之最大水量不過占五年八月十分之五計畫施工取證於五年八月其結果必使後來之最高水位較五年低降一公尺十分之二計高出海平而十三尺一常水面高出海平面爲十一公尺一伏秋水漲如在規定之常水位以上所有洩水壩閘依例開放使上游之水不致阻塞蓋上游有萬立方公尺之來源下游有萬立方公尺之去路各湖水面自不致驟然増高萬一每秒來源不止一萬立方公尺則有洪澤高寶各湖爲之水櫃即計畫書中所謂以每秒二千五百立方公尺之水存留湖中是也假令後來之水無有大於五年八月者則洪水位决不至超過規定之數江皖沈災均可獲免就令遇有奇災水量　大於五年八月而去路暢達上游支幹各河皆有合度之傾斜總有暫時之氾濫應不至永久沉淪釀成巨患至以淮水十之七入江亦憑五年測量之經騐五年以前不知入江充分之能力究有幾何故有三分入江七分入海或五分入江五分入海之估計四年美工師團估計水量之最大數爲五千餘立方公尺乃有全部入江之提議迨五年八月實測入江洩量得每秒七千七百二十餘立方公尺能力乃顯然見矣故以萬分爲支配有七江三海之規定並非與從前計畫有所違反亦非因美團之報告而變其宗旨至謂每秒三千立方公尺能否刷沙竊查計畫原文規定下游淮河之寬九十四丈深二丈五尺每秒流速一公尺四乃合三千立方公尺之洩量以之刷消當有餘裕曾見某報載江皖水利協會對於計畫綱要有　運河寬十數丈即能洩每秒七千餘立方公尺之水治淮工程需費三千餘萬元以裏運衡之尚多疑　云云不知一立方公尺得若干體積十數丈得若干立方公尺七千立方公尺占地應得若干寬若干深均有一定不易之計算河寬十餘丈不過五十公尺耳欲洩七千餘立方公尺之水河深應得一百五十公尺即每秒流速二公尺亦須七十五公尺且河岸與河底須直上直下如圓椎形李無坡度可言乃能容納此數有是理乎裏運之深不足十公尺乃認淮水入江之每秒七千餘立方公尺即從十餘丈寬二丈餘深之裏運河輸出其於邵　以下歸江十壩情形均未明瞭種種誤會亦毋怪其言論之歧左也 
（未完） 
來函 
[上海學生聯合會交際科來函]  
報載上海抵制劣貨聯合會下届會期訂於陰曆十二月一日查爲陽曆二月一日（陰曆十二月十二日）之誤會塲在北門慈善救濟會後首薩珠弄十五號北城工商聯合會事務所開會請將此函登入來函欄爲荷上海聯合會交際科啓一月二十日 
[巴仁律師來函]  
貴報十八日本埠新聞欄内載朱葆三與丁紫垣呈請法公堂願爲仁康莊理賬員一節查與名義上實有誤會朱丁二君係由該莊債權團公推爲代表藉之監護利益合請更正爲禱巴仁律師啟 
雜評二 
[畝捐與手數料（庸）]  
蘇省各縣所徴水利塘工等費蘇屬各縣知事竟有援照忙漕正稅之例扣支手數料者省公署因與江北成案不符現特通令禁止吾謂此項手數料不特不應扣留且不應徴收也 
原手數料之義爲行政官廳對於人民因辦理私益事件而所課之手續費國家徴收賦稅與人民箇人利益無關本無令其繳納手續費之理忙漕而徴手數料於義已屬不符然猶可曰國家於經徴官吏並未給以徴收經費不得不取諸人民以供辦公必需之費用若水利塘工等附加之欵旣係隨糧帶徴經徴官吏並不另費手續更無課以手數料之理由自省中不察任其徴收於是各縣變本加厲手數料一項除依正附稅及帶徴各欵計算之外甚至滯納罰金亦照加在内（各縣串上所加紅戳多曰每銀一圓另徴手數料幾分）而民間之負擔乃益重脧人民之膏血飽官吏之貪囊於國庫會無絲毫裨益苟蘇當局而軫念民瘼者速宜革除之也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[俄游雜憶] [  諤聲]  
麥甘密著俄國失敗更有言曰奉天一地不　一見而知爲戰敗史上之大紀念益且覺俄國受挫之甚東北二百英里即吉林俄兵從哈爾濱敗走回西伯利亞之道也當奉天失守之際吉林恐慌殊甚蓋人人深知俄兵將取道吉林而人海參威效當年敗拿破崙於莫斯科故策人之信之者比比皆是蓋以俄兵之聲勢决不至爲日本所敗也 
余自山海關早食後於八時乘京奉火車出發六時三十五分抵奉天京奉直達快車每星期祗一次千九百零八年其收入盈四百萬元以一部分充京張一線之建築費路軌之寬闊恰與歐美鐵路同凡四英尺八寸半西伯利亞鐵路軌寬五英尺日本則祇三英尺半耳 
俄國古爲雪鐵恩人之地有達刋亞名將者統大軍侵入俄人退入深林間以逸待勞卒敗之數百年後俄將羅斯托平效之焚莫斯科而棄之以斷法兵糧食得敗拿破崙而速其亡今吾人觀滿洲一役俄兵之退出者亦豈知俄人不引用此計乎而白廉威爾所著之（東亞將來之戰爭）格連納之（大俄國誌）雪伯蘭之（俄國盛衰記）麥甘密之（俄國失敗記）咸謂一旦中國大夢醒後日俄兩國必爲中國逐出滿洲之外 
乘南滿火車往哈爾濱淸晨五時抵寬城子遂换坐俄國東淸鐵路火車是路長百七十五英里乃西伯利亞鐵路之支線早起換車天氣寒凍車中汚穢器具不全令人生畏然尙得開水泡茶以解渴亦一幸事啓窗一望而日俄欲得南滿之故已在目前昔美西戰事旣畢西班牙之議和代表赴巴黎簽約所行無他惟簽約而已約簽後古巴葡萄列科菲列濱之地已不翼而飛出西班牙勢力之外所謂非人力所能爲也今日俄之視滿洲亦猶當日美國之視上三地也 
異談 
[說鬼（二）] [  君豪]  
三年前某輪舶肇事損失逾百萬乘客之從届大夫游者亦不下萬人予友某君告予謂其戚於三日前擬乘此輪赴浙特定房艙一間是夜偕妻子登輪甫至碼頭其子大哭不止詢其何故則以見無數披鐵鍊者對其形殊爲可怕後是君竟緩行期得免於難說者謂亦鬼之指使 
俄邦某伯爵之居邸平素派兩巡士立門首以資護衛後伯爵病半月不出某夜十時許月光皎潔四無人聲此兩巡士忽見其主人不整衣冠而出乃怱促舉槍致敬俄頃間伯爵忽失所在巡士大懼毛骨聳然後探詢内侍始悉伯爵亦殁於是時 
吾兄於去年宦於浙江浦江縣嘗終夜批案件曾有一案甚 
奇突有差役某甚强横其子尤無賴姦虜之行無所不爲衆畏其權惟有側目犯案纍纍上峯購之頗急其父應拘捕之曾有與其子同姓名者差役乃捕之就訊縣吏慒慒無從爲判吾兄亦明知其爲僞顧實無脫之之方夜半繕文牘解往省署核辦時已深秋月華滿地方構思　忽聞鬼聲啾啾風撼窗樞案上之燈亦被吹滅其始至也若遠若近如泣如訴吾兄知爲怪淡然置之逾三日此囚行至半途忽逃遁上峯亦廉得實情赦其罪夜半鬼聲殆此囚之先人歟 
某英人素不畏鬼其友嘗告之以鬼事英人恨之以是兩人積不能容後十年重遇於途握手言别後狀况宿憾頓釋是夜英人就臥忽見適遇之友怱促奔至大呼曰今而後君可以信矣言畢即杳英人大疑翌日報紙暄傳其友適於彼時被電車撞死 
伍廷芳博士研究鬼學有素曾與鬼共攝一影世人競言其事比來又有鬼影等事發現信矣世之有鬼也然吾人誠不可言世之無鬼然猶不可漫然畏鬼鬼者過去之人類人者未來之鬼物鬼而人也人而鬼也又有何分别乎一笑 
雜談 
[小智囊] [  瘦鵑]  
美國第一次映演之影戲片長僅四十尺 
俄羅斯法律禁止男女結緍至五次以以八十歲以後亦不許結婚 
英國蘇瑟克司府有鬭球名手約翰霍屯氏與其九子一壻組織一鬭球隊四出與人相角號稱無敵 
日本地方官反對影戲片中之接吻西來影片特設專員檢查去歲美國影片之演於日本境内而被移去接吻一幕者凡一千一百二十起 
每年世界各部宰殺野獸約七千萬頭專取其毛皮以供男女妝飾及禦寒之用 
尋常麻雀平均每小時飛七十二里 
英國每年所受鼠患約損失三千萬金鎊蘇格蘭哀爾蘭均在其列 
去年美國發明以木髓造絲凡製成絲襪六百萬雙 
歐洲但紐勃河長二千里其經行之國所用語言文字凡五十二種 
第一架之打字機發明於一千八百六十七年人多目爲怪物 
英國哀瑟克司府議會特製一影戲片映演於狂人院中狂人大悅 
丹麥科本海根城中定有新律凡酒肆中醉人出至街中滋擾者由警察招街車載歸其家而罰酒肆付車值此律施行後醉人大減 
德廢皇威廉此定大　議案之金筆現存柏林博物院說者謂爲世界中萬惡之筆 
英國首相勞特喬治氏批定和約之筆亦以金製上鐫威爾士文字聞係上議院議員毛立思氏所贈 
意大利人達能齊哇氏即佔據阜姆者爲詩人爲小說家爲飛行家爲軍事家其著名小說（生命之燄）已由人譯爲英文刋入美國近代業書中 
美國影戲中名丑却泊林氏以一千九百十八年十月間結婚其夫人名海麗絲密爾特麗爲美國名美去歲生一兒已殤 
新聞拾遺 
小學生足球大激戰星期日（十八）下午南洋公學附屬小學足球隊應澄衷學校之函邀往唐山路澄校操場與該校小學隊比賽足球兩方公請陳劭君爲公正人三時半兩方球員先後入場南洋先鋒多年幼力小然活潑潑地接應傳遞俱皆神速澄衷方面年齒相　身軀較高於進攻方法稍欠研求未免較遜故銀角旣鳴戰端旣啓南洋卽大取攻勢不十分鐘南洋中軍遙蹴一球澄衷失守南洋遂勝一點未幾南洋右翼乘勝前進將至敵守境倏傳球中央左方攻軍即向前突進用頭一頂又勝一球休息時至兩方暫告停戰十分鐘後復戰澄衷更換生力軍并易陣勢乘風前衝南洋頗瀕於危幸守將嚴陣以待未遽失守嗣南洋方面忽受角球之罰澄衷右翼乘勢猛蹴球適落南洋門前兩方正大混戰相持不下澄衷中軍相機猛蹴遂勝一球於是四方掌聲雷動以慶勝利然南洋方面未稍氣餒奮力回攻五將齊驅球及敵門相差尺許不中者幾希耳是時澄衷新勝進攻甚爲勇猛南洋稍挫轉戰未嘗少衰進退爭奪頗有可觀例賽時至公正人銀角長鳴宣告停戰結果爲二與一之比南洋獲勝兩方歡呼三聲退入休息室更衣澄衷并備茶點賓主盡歡而散時已萬家燈火矣[  致遠]  
騙子新騙術西華德路某丸藥號於本月二十日接由嘉興寄來一信署名朱詩堂信内言詞係欲向該店批發大宗丸藥詢問折扣若何該店發信復之詎昨曉晨忽來一客自言卽寄信之人在嘉興設有延益堂藥號因需批發大宗貨品鑒於書信之有閡　特親至申接洽一切云該店經理見其服裝樸實舉止鄉愿極深信之於是雙方乃進議批貨手績旣而說定批貨若干折扣若干合不二百二十元客卽袖出匯劃票一紙計二百五十元票有莊名囑將尾數找清貨物則待明日來取經理答以可惟票須一照騐之即遣夥友某甲前往客默然片刻甲返大呼此票乃僞造之品詢騙子逃未而此騙子若客者已知計敗託詞颺矣該店未受絲毫損失可云幸歟爰記之以告一般商店留心之該騙子年約四十三四歲紹興口音人極鄉土兒模樣[  益香]  
年關之避債台戲紹興城内某廟中每至陰曆年關必開演戲劇俗呼爲躱債戲因一般負債者無力還償又恐債主之逼討咸趨某廟借觀劇之名以避債也自民國肇建改用陽曆一年之中須兩度年關今年某廟中發起陽曆之年底亦演戲一台以符陰陽曆並重之意乃日　鼓暄天竟開演陽曆之躱債戲矣而來觀者寥寥無人僉云人民沿用陰曆者多陽曆年關無債主之逼討尙無躱債之必要故往觀者人少云[  紅豆]  
史公祠方丈之慘死揚州廣儲門外史閣部祠方丈志林年六十餘湖北人在俗名楊弢清時曾於福省作參將助黑旗軍劉永福攻法軍於越南諒山一役弢實與之功績甚盛淸鼎旣革鬱鬱不得志遂剃度金陵毘盧寺爲僧民國六年赴揚作史祠方丈其人經綸滿腹温靄可親顧一念祖國沉淪英雄不遇則常倚戟酸心撫髀興嘆共厭世之色已不可掩前閱報福州事起學生慘斃日人之驕橫已極則容色慘變長吁淚落蓋共曾將兵是省故亦於其民瘼更關心也邇來精神遂益錯亂失常態於七日之夜竟溘然長逝而遍身現靑綠色騐係服毒而死者噫可慨也夫[  野鶴]  
小說 
[黨爭（二十七）] [  無我]  
聶曰然則無緝捕開利之據乎曰無之君亦可釋去買蘭我儕能自已理直一切聶曰否尙有他故不能允汝之請買蘭聞言爽然即與開利作耳語聲頗微細不能辨其隻字哈耳盆問曰汝作何語曰余囑彼覓一律師爲余辯護爾豈意我將終身居獄乎哈耳盆曰余不知惟我語汝汝所行之事恐無益於彼等且恐反使彼等與汝不和也買蘭曰任彼等作何想念於余終覺何患聶詢女曰今午汝在何處曰即在此間聶曰未嘗稍離乎買蘭曰然聶逐謂溪克曰速解若輩往警署且須謹愼此輩皆非善類務要監視鎖禁妥貼方可離身哈耳盆曰君將以此屋封禁充公乎聶不之採仍謂溪克曰君抵街即招警察二人來此伺守房屋但不必入内者哈耳盆聞言爽然轉身去溪克繼又受聶密囑遂携亡谷黨三人去聶謂其中一人曰倘事必需汝回明晨將見汝也少頃警察應命至聶命之守視開利而携買蘭就别室問之曰哈耳盆之失金果何在女憤怒殊甚不願作答按此室亦嘗作爲臥房者今則並無床舖之屬僅有衣架一具洗面桌一方當女勃怒時聶乘機觀察室中衣架啓其押屜視之見有銀白之假髮一組眼鏡一副因詢買蘭曰汝何自得此女曰是非余物也聶曰雖然汝今午固嘗佩用之買蘭曰汝誤矣安見其然聶曰否汝豈遺忘裝此以赴墳場者乎買蘭曰否余未常遺忘也聶曰汝何故往彼處買蘭曰蓋欲探觀被殺者爲誰不料其中一人固余弟也聶曰其中孰一人買蘭曰在第二哀佛奴見殺之人聶曰汝知殺之者爲誰買蘭搖首不語聶淡然曰我恐汝未必不知其人女愕然曰余實絶未之知言次門外剥啄聲起聶啓門視之則溪克也言若輩已安抵警署矣聶附耳小語之曰五分鐘内試釋放開利而密察其去向余當往躡其後君可携買蘭至我事務所此間則命警察守伺之日後再來搜查其諸室可也溪克曰余見有二人徘徊於此附近諒爲亡谷黨人君如欲尾開利奈與若輩相遇何 
[自由談之自由談] [  不冷]  
陰十二月陰十二月陰之至也陽一月陽之至也然此月中一方旣爲陽之一月一方又爲陰之十二月然則此月之中殆爲陽陰劇戰之月歟 
 
 

Page 15

 
 
   
 
 

Page 16

 
 
   
 
