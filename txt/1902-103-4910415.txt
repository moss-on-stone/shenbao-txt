# 1902 - 103 - 4910415

 

Page 1

 
 
[皇朝三通出書并仍减價訂期預定全書告白] [  圖書集成局啓]  
　　九通爲當今必備之書本局不惜重貲首先刊印皇朝三通業已出書與股諸君請臨申報館憑單找價取書其有向各外埠購取者仍由原處檢發惟有轉運之煩不免略覊時日至通泰淮等處由愼記分莊所售者亦歸上海發書再去年因股票所印不多截止甚早遠近都以不及購致爲憾爰於股書外多印數百部其有未及購票者可於二月望日起至三月望日止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部本埠仍在申報館發售外埠須俟皇朝三通寄到後方有憑單以備續購本局區區之意無非欲海内有志之士皆留心於經濟實學盡成有用之才也售處悉仍曩時售票處將來全書告成定價洋銀六十元决不稍有减讓此佈 
[山西巡撫奏開辦武備學堂摺再續昨摺]  
　　二十三本堂派有稽查委員發號傳操各生均宜聽稽查委員呼唤速赴廳事齊集聽點不准片刻違誤出則自廳前整隊入則至廳後散隊出入均兩行步伐齊一不得叅差二十四洋槍爲護身要器本堂騐明發給毫無捐傷書粘諸生姓名各認各槍宜加意珍惜應遵敎習指授之法擦洗油銹務期潔凈光明機件靈活一月一騐倘不小心致有損缺卽著該生賠修二十五學堂應派醫官一員常駐學生因病請假由醫官騐明出具病條登入號簿送監督蓋章核准若不待准而擅離堂者每次計一過二十六學堂内另設醫院一所爲醫官居住旁有養病所准學生有病者移入調治如欲離院養病非有醫官准照不得擅離如已逾七日或十四日病仍不痊或勢加重及傳染時症者均宜出堂調理二十七學生有病所擩藥物由醫官開單送呈監督閱過蓋戳憑單付藥至夏令暑藥由醫官先期開方酌配對症發給二十八諸生親友來堂探望准報明號房通知候該生功課畢後招出廳事叙話不准引入臥室以嚴界限話畢各散不准久坐留飯如因學生有病特來探望而病者不可冐風須回明監督方准引入臥室及養病所二十九諸生臥室門上俱貼名條每晚上燈後卽在本室温習功課不准亂走至十點鐘時各宜就寢一律滅火屆時由稽查委員徧巡各臥室檢點人數如有不在臥室者詢問明白禀候總辦酌量責治其堂内夫役人等亦由各委員嚴行稽察燈火及是否在堂住宿以昭愼重而免疏虞三十公中院落叧派夫役打掃其各生臥室以及院落應由各該生督飭該管聽差隨時灑掃不得稍積汚穢以免薰染受病三十一講堂及各臥室廊下均縣字帋簍諸生宜隨時將廢字帋拾置婁内不得任意棄擲蹧蹋擦物包裹違者記一過三十二齋舍内學生四人合住一房凡學生八人合用服役一名由本堂發給工食塡給腰牌不准私自添人亦不准另雇作抵如該役怠慢不謹許學生禀明斥退另換倘服役另有不安本分等事被本堂查出亦卽斥退該生毋得袒護至公用之人不得爲一人私事使喚出門三十三學生臥室内木器傢具由監督派定不得擅目占取恃强爭奪至各人衣服物件自宜小心照管以防遺失如或遺失本堂槪不追理倘指出偷竊之人確有贓證者准爲從重懲辦三十四諸生宜講求禮節如告假出門途遇總辦監督支應教習宜垂手旁立乘車馬則下以示敬三十五本堂定章端節中秋各放學三天年節以封印日放學開印日開學諸生如有道遠不願回家者仍在堂温習功課應遵學規不准出外遊蕩三十六南北洋湖北皆設有武備學堂諸生就學一年後准擇尤咨送外省各堂肄業分别彼此詳略精粗互相琢磨以期力探深奥一年回堂可取其所授功課用資印證擇其中造詣最深者作爲副教習教授新進學生三十七學堂常年經費係奏定指撥公帑諸生勵志有素就學數年業成之後皆係國家培植之材將來咨送保獎出洋遊歴爲國宣力馴至顯榮皆屬該生等分内之事至於心涎厚糈服役仰息於外人致貽口實卽爲學堂之玷尤願與諸生盟心永矢不得蹈此覆轍也三十八諸生來堂季課以後察其材質可以留堂造就者酌給獎賞仍分列一等二等三等至再歴季考學業漸進者准其遞升增給獎資如有功課懈怠學業日退者仍宜遞降减給以示賞罰三十九諸生在堂三年期滿仍由總辦禀請巡撫親臨考試分門評定分數塡給執照其照以宣紙高麗紙托裱書法精工銅板刊刷計開以後排列各項功課旁註分數上靿巡撫印信更援南北洋奏定學生年限章程擇尤保獎文授文職武授武職其總辦以下各員尤爲出力者亦援南北洋學堂保獎成案分别奏請獎勵四十以上各條係暫行試辦章程未盡事宜續議奏咨辦理奉硃批覽欽此 
[本館接奉電音]  
　　昨日午前京師飛電傳來旨一道諭旨一道敬謹譯登三月初九日奉旨著賞給隆福寺達喇麻小卷五絲縀一疋德木齊格斯貴教習喇麻每名一兩重銀錁各二個班第等每名一兩重銀錁各一個欽此同日軍機大臣面奉諭旨十四日駐蹕團灌留京王大臣著卽撤并恭繳合符于雙橋門接駕其餘王公大臣于郊接駕十五日赴團河呈遞膳牌欽此 
[修竣鐵路紀程]  
　　中國各省鐵路次第興修近據海關造報去年中國商務情形册内載綜核中國各省於去年終已成鐵路計山東省工竣鐵路有一百英里之多其東方鐵路已經築成者計四百英里上海吳淞鐵路已築完工者計十一英里蘆漢鐵路由北京築至正定府已經完工者約一百六十英里漢口鐵路由南而北與蘆溝接連之路已完工者約一百零五英里 
[關稅興旺]  
　　日本某報云去年中國上海海關册報業已刊出計去折海關所收稅銀合計關平銀二千五百五十三萬七千五百七十四兩除一千八百九十九年外海關所收稅銀冋無如此之多計前十年内每年所收關平銀祗二千二百萬兩左右乃去年所收稅銀竟較往年多三百餘萬兩蓋以去年新定值百抽五之實在稅則故能盈餘此 
 
 

Page 2

 
 
數也惟此例於去年西歴十一月十一號起始照新定稅則收稅其時已近年底故所收稅銀盈餘尙不能甚多至核算去年中國進口貨物所值之價比出口貨物約多五千萬兩如再不思整頓商務使出口之貨逐漸加增以敵進口之貨則中國之銀流出口外者必更日多卽以去歲論之中國之銀流出口外者已約有一千三百萬兩之譜矣又云查中國出口茶葉不如從前實因釐稅太重之故核計中國茶務捐項凡關稅釐金所徵之銀總共有值百抽四十之巨稅釐如此之重無怪茶務之年不如年也至絲業一項之尙可支持者因美法兩國行銷甚廣故得不致十分疲敗耳 
[各國商務]  
　　中國海關造結一千九百一年各國在華商務册内以英國並英屬各處爲首日本次之三則歐洲各國四則美國其所謂歐洲各國者乃法比德奥和西葡瑞等國統計是年各國在華商務共有四萬三千七百九十五萬九千六百七十五兩另高麗國一百六十九萬二千一百二十四兩此數不在前列之内計英國占二萬八千一百三十七萬六百八十七兩約五倍於歐洲各國合得之數至俄國是年在華商務水陸併計祗有一千二百十四萬零九百九十四兩以英與俄較約多二十四倍與法德比瑞和蘭並那威瑞典奥義西葡希等國較亦六倍有奇以此觀之英人在華商務可云巨矣 
[記潛水艇]  
　　東報云法人所創之潛水雷艇有新舊二式舊式係一千八百九十三年載鐵氏所創名曰載鐵式新式係一千八百九十九年革備所創名曰革備式兩式皆以電氣運動之體質甚輕約載重十墩左右惟速力均不甚佳尙未足爲完善也 
[發槍妙製]  
　　西報云英國天文士沙哥屈善製儀器近因英人於非洲之戰各兵施放槍砲取的尙未精純因思以測星之法移用於槍砲乃在槍砲之量尺中藏吸遠玻璃一片四角蒙之中劃一光顯之十字紋教人取準於是以之擊物窺其物在十字紋中可以百發百中不差累黍其法一出國人皆極讚歎現已授之於麥仙砲廠該廠卽往各國掛號不許摹效爲英國專秘之法該廠獨享之利各國聞其法亦驚駭嘆絶咸注目之欲俟製出時一審其妙也按此法頗覺平常於平水測量各尺上每有用之而數十年來竟無思及移於槍砲上者眼前之事一經指出便覺妙不可言然非精於天文測量者亦必不思及於此又聞沙哥屈尙有一法可用之於水陸戰陣但今未可傳出若使此法一行則地球各國水陸軍操皆須攺變云云正不知又有何法也 
[圖示知方]  
　　京師友人函云工藝局創製知方圖略謂本局爲教授幼童略知方名起見特仿七巧圖式將各省形勢用稱木鏤刻分爲若干片凡初學地理者先取一二片示之告以某爲直某爲江蘇記認旣熟然後易以他省並告以某省在某方與某省相連令其自相較合常以爲戲七八歲小兒女燈前窓下或用筆仿畫或剪紙爲牌數月之内中華大勢自無不了了胸中然後再以一省細圖按州縣製成若干枚授之如前法並將各地出產山河名目註於背面隨時講誦一省旣悉再易他省推之五洲各國皆可如此寓學問於嬉戲之中頗爲引人入勝再本局創製此圖專爲開發民智起見並無自私自利之心海内同志倘有仿製者或用鉛錫或用硬紙皆無不可成本愈輕則購者愈多製造愈精則流傳亦廣此圖如有應攺之處尚祈賜教以期盡善盡美不勝欣幸 
[主持警察]  
　　漢口訪事人云鄂省舉辦警察局業經當道禮聘英吉利人籃珀斯君由滬蒞鄂承充警察局總理凡訓練士卒釐訂章程皆歸藍君主政以專責成 
[振興工藝]  
　　江西訪事人云江西藩憲柯遜菴方伯通飭各屬舉行新政其中有莠民工作一條省中先行舉辦將自新所基地開拓創設工藝院兹已製成凈絲辮線洋紗大布揑泥耍物絲紗線帶等項工作頗佳銷售亦易從此擴而充之精益求精千百莠民皆能自食其力化爲善良矣又南昌紳士曾平齋龔梅生等前年在進賢門外創設工藝種植局講求栽種靛靑染造諸法並紡織東洋花紋絲布等項至今成效大著出貨日多近有日本商務練習員牛烏正已親臨局中查勘栽種染造紡　據云俱臻美善亦可見整頓中國視乎其人之能盡心否耳 
[日員蒞鄂]  
　　漢口訪事人云湖廣總督張香濤宮保以時事日艱非力行新政不足以致富强而創辦之初頭緒紛繁亦難就理爰於某日電請日員佐木鑄方君來卾承充備問官以資臂助 
[奏請開缺]  
　　廣州訪事人云粤督陶制軍假期已滿病仍未痊日前又拜摺奏請開缺未知能邀俞允否也 
[軍節回轅]  
　　松江訪事人云江南提督兼統南洋兵輪船李壽亭軍門近因蘇撫恩大中丞於蒞滬後定於十三日詣吳淞閱操十四日登程十五日抵松郡十六日校閱駐松正副兩營及提標各營員弁軍門爰於初十日由江陰防次回松江節轅預備一切日來校塲中已槍聲訇砰竟日不絶亦足見各員弁之能綢繆於臨事矣 
[太史就聘]  
　　漢口訪事人云前湖北學政王勝之太史現由卾省各當道聘爲兩湖書院監督蓋因黃仲弢太只行將入都供職也 
[三誌教習被辱事]  
　　江寍藩轅親兵毆辱陸師學堂教習黃君子和夏君仁溥一案本報已兩誌其事兹又接金陵訪事人來函云日來黃君傷勢經上元縣主戴子和江寍縣主盧肅卿兩大令盡心診治稍覺减輕然有無性命之虞尙屬毫無把握藩憲吳仲懌方伯聞之頗爲憂懼卽將當日縱兵滋事朦蔽情由之家丁劉某送縣管押以待究辦前報謂家丁唐某蓋傳聞之誤也方伯又以重金餽送黃君藉佐參苓之用黃君力却之 
[寺攺學堂]  
　　鹽城友人來函云鹽城縣南泰山寺因產甚豐寺僧金化素不守戒律奸賭之案罄竹難書事爲縣主陳曉珊明府所聞飭差拘提未獲迨親往查抄見箱篋中有婦人衣履數事胎藥方數紙不覺勃然大怒遂將寺門封閉詳請各大憲將該寺攺建學堂田產所入爲常年經費督憲劉峴莊宮太保嘉其辦理得宜回文到縣獎勉有加刻已鳩工庀材重行攺建一堂絃誦之聲當亦指顧可期矣 
[蘇州縣試三志]  
　　蘇州訪事人云長元吳三縣縣試業已兩志報章兹由蘇王田三大令將初覆卷評定甲乙於初九日榜示計長洲招覆七十五名元和招覆九十名吳縣招覆一百五十名并示期初十日二覆因是初九夜三縣文童均齊集貢院迨黎明時由三大令點名給卷局門考試所命各題照錄於下長洲首題魏徵十思疏論次題問測音測熱測光測電果何所憑藉而知其大小多寡試詳言其法元和首題元始祖論次題西算多合於古周髀說吳縣首題三國人才以何人爲上論次題問泰西重學本與算術無異試詳言之 
[松郡府試六誌]  
　　松江訪事人云日前府尊余石蓀太守所發塲期單本定三月初十日初覆上南靑三縣文童嗣因撫憲恩藝棠大中 
 
 

Page 3

 
 
丞按臨在卽例應出境迎迓遂懸牌諭知三學教官傳知廪保及各文童稍緩數日再行覆試近復因天雨連綿帥節尙未蒞止爰復牌示著三縣文童仍於十一日進院其華奉婁金四縣初覆案亦經發出兹各錄其前列二十名如左華亭周孝永張葆駿朱士英王隆文吳葆誼雷應運李藩宋樹屏宋登第徐廷颺周維鏞蔣襄姚祖瓊姜兆璜宋樹模宋觀光宋景賢陳世常陳日襄錢煌奉賢羅人驥朱祖廉莊禮陶陸承朱蔣大猷周應鳳顧汝楫季諾莊廷黻汪桂淸蔡熙洪莊禮馨莊正華王永錫唐敦仁金乃超莊正貴施德嘉瞿葆光曹鳳翔婁縣沈蘭盛元音陳昌祺汪鎭桐俞兆昌金章蔡邦石查曾禧沈洪鈞瞿文藻李鎔經張韞玉許詹方懷瑾黃裳顧其英王正瑩顔鑄朱世瑾鄒雲章金山王平成高增杆延康盧淦俞心安陳宗器俞練李贊勳丁延年莫寳賢倪道榮沈成章張光燿莊煥文陳煜林石芳高超姚維城陶士鈞盧鴻烈 
[賀使行轅紀事]  
　　昨日上午江蘇巡撫恩藝棠中丞詣行轅晉謁貝子延入之下略談片刻卽握别而出旣而本埠文武印委各員均趨轅禀安日本欽差辦理商稅大臣日置益曁小田切君亦乘馬車至轅進謁貝子以禮肅入旋卽赴大王廟碼頭回拜恩中丞十二點鐘至劉公館筵宴三點半鐘回行轅五點鐘赴靜安寺一百六十七號洋房裴稅務司宅茶宴陪宴者爲袁觀察盛宮保各隨員參贊等七點鐘赴正金銀行宴會聞今日午後本埠紳商假澄衷蒙學堂設筵公宴 
[上海官塲紀事]  
　　江蘇督糧道羅少耕觀察前日由蘇蒞滬昨日赴城内道營廳縣各署拜會○前日蘇松太兵備道袁海觀觀察行文至二十三七鋪巡防局將局員邱友林二尹撤去差使札委前十六鋪巡防北局委員姚榖蓀二尹接辦昨日姚二尹奉委卽赴道轅謝委擇日到差至新委十六鋪巡防北局委員陳仲賢二尹則筮吉十三日蒞局視事 
[分運未妥]  
　　江蘇海運冬漕同歸招商局輪船與沙船四六分運今屆蘇松常鎭太四府一州屬認運交倉本色漕白二糧六十萬石已由招商局承運四成其向歸沙船分裝之六成前經糧道羅少耕儲憲援照光緒十年間分運成案派員赴滬與英商太古洋行議立合同由該行裝輪船運北換裝火車逕運京倉詳奉督撫漕憲會同附片具奏曁咨明戶部倉憲查照並飭海運局飭各屬遵照辦理在案嗣太古在南市十六鋪老白渡設局雇工將駁運米石派員騐兌刻下督辦商稅大臣盛杏　宮保查悉此項米行向歸沙船承運歴年循案辦理此次儲憲忽將沙船分運之六成糧米與太古洋行訂立合同歸輪船承運殊屬不合移知江蘇巡撫恩藝黨大中丞請爲查明核辦中丞卽於前日在滬繕發排單飭役赴蘇傳觀察迅卽來滬儲憲立卽乘舟於前晚抵埠謁見中丞面陳一切中丞飭與商船董事及運漕董事王介眉部郎籌議辦理妥善章程限卽禀復察奪按此事旣經各大憲會同具奏想宮保早有所聞何以不阻於事前而阻於事後此中恐尙有不實不盡之處姑照訪事人所述紀之 
[西兵操演]  
　　昨日英美各捕房中西全班巡捕擬於午後赴英　事署前請領事閱操其本埠各西商團練兵則於本日三點鐘時至小菜塲勞合路等處齊集然後至跑馬塲操演嗣因陰雨連綿故各巡捕於四點鐘時攺在大馬路小菜塲大洋房内操練英國某兵官曁英總領事工部局董等均臨塲閱視約歴一點鐘之久始畢 
[安揷韓民]  
　　朝鮮遭風難民二十六名因在南匯川沙海面捕魚失事昨晨來滬投道轅求袁觀察資遣回國觀察卽發上海縣安插候遣縣主汪瑤庭大令奉諭之下立飭值日差帶往四門内關帝廟暫住候資遣回國 
[示更車制]  
　　前日馬路工程局總辦翁子文太守發出告示飭地甲張貼通衢略謂照得行馳各項東洋車原以利便行人廼訪聞本界行馳各車椅後均無鐵脚支撑以致偶不經心時有翻車傾跌傷人之患較之租界各車製法殊多未善爲此示仰各車夫一體知悉自示之後所有東洋車均須赶將椅後一律裝釘鐵脚來局呈騐方准行馳限於四月初一日爲始倘敢玩違一經婦捕查獲定卽罰辦不貸毋違切切特示 
[定期春賽]  
　　本埠西商春季賽馬已定於華歴本月二十八日卽西歴五月五號爲始共賽三天想屇時紅男緑女之乘興來觀者當又有萬人空巷之情也 
[控案發縣]  
　　昨日江蘇巡撫恩中丞由大王廟馬頭憲舟登岸乘輿拜客突有海門人陸翰卿者攔輿控稱小東門外花烟間龜奴誘拐伊媳倚門賣娼求爲究辦中丞准之就近交醬園弄捕房將人帶住候飭上海縣提究 
[違章宜罰]  
　　鍚箔認捐公所司事張仙記張維炳朱錦堂携帶捐局木戳至老閘地方向福和烟紙店聲稱欲查漏捐不知因何彼此爭閙包探顧阿六一倂拘解至案讞員張柄樞司馬會同英繙譯偉君訊得張等實係違章偉君欲判罰洋銀一千元司馬諭令押候禀明關道憲袁海觀觀察批示核斷昨奉批回由司馬會同偉君覆訊張仙記等一味求恩偉君與司馬會商謂張仙記前存捕房之洋銀五百元如數充公分撥同仁仁濟兩醫院每處洋銀二百五十元餘儘充棲流公所經費從寛完案 
[花販受罰]  
　　騐花局西人洛神飛投英美租界公堂禀稱查得鄉人楊根生售花攙水違章交由包探徐榮珊解案請究質之楊供稱小的所售之花並未攙水實因天氣陰雨由鄉間挑至此間未免受有潮氣叩求鑒宥讞員張柄樞司馬飭差將棉花當堂試騐稍有潮濕判照成案罰楊繳洋銀一元五角充公 
[控竊無憑]  
　　廣西候補知縣梁以復遣丁李升投英美租界公廨控稱現寓新大方棧失去皮箱一只請提棧主陳渭彬執事馬鏡明等到案究追讞員張柄樞司馬准卽簽差恊同包探李星福將陳馬提案研訊原告家丁李升投案供稱家主現已赴粤省候補所失皮箱諭令小的在滬投案請追包探李星福禀稱查得此箱係在塘沽失去李升因不小心已被其主斥逐請鑒質之陳馬同供梁宦住棧十餘天臨行時付清房飯資並由小的棧内代寫船票動身如果有失箱情事豈有至今日始行控追求察司馬核供商之偉君判陳馬暫行開釋梁宦如果失箱候接來函再行提訊核奪 
[作善降祥]  
　　連日接到建安署來隱名氏求合家平安助江省振捐小洋合洋銀十九元一角四分樹德堂助江西振捐洋銀五十元李月林求合家平安助振洋銀十元愼益洋貨號助振洋銀十一元楓涇桂香館助振洋銀二十元江省承慶堂助江西振捐洋銀五十元餘慶堂三十元均即掣付收條俟彚解災區代施厚澤爰代災民叩謝[  申報館協振所啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　鄉婦沈王氏控王勝全等挑唆滋擾等情前晚縣主汪　塵大令提訊沈王氏供夫故無子立胞姪茂堂爲嗣小婦人有姪王勝全忽唆使茂堂之弟桂堂突來分厘擊毁門窓求爲究辦沈桂堂供並無聽駿毁物情事王勝全供年三十一歲自幼由姑母撫藝爲子且爲小的娶妻生子歴久相安今忽另嗣茂生欲將小的逐出是以理論求鑒舌令曰爾本王姓爾姑母立失姪爲子實是正理　應挈同妻予歸宗遂判沈王氏分給勝全田二畝立卽歸宗沈桂堂姑寛不究飭各具結完案○前者英美租界公堂移送瞿耀曾盜寳田畝一案至縣當奉大令將瞿收押兹經原告費進卿投縣具呈息結禀求銷案前晚大令提瞿至案供稱小的在押挽友人向費勸妥了事求恩釋出大令准之○高昌廟巡防局前送因賭被敺之曹福羣等至縣今又續獲宋桂堂王小知尙送案亦由大令提集復訊王福生供住高昌廟上月某夜小的已　宋桂堂糾同王小和尙等十餘人來家借屋開賭小的不允叩求施恩宋供與福生親戚是晚在伊家與友人接龍消遣並非聚賭叩求明察王小和尙供並未同賭曹福羣供小的在賭塲上售賣香烟甘蔗被王小和尙毆傷今猶未愈王供曹亦係賭徒大令判曹退去候傷愈帶案補責宋桂堂笞責三百板枷號一月發高昌廟示衆王小和尙重責二百板交保 
[上海巡局紀事]  
　　前日有周子鴻者持僞質銀練一修赴南市植泰押鋪求質櫃夥朱金壽察知其僞正言斥之周不服擊毁什物朱遂扭控十六鋪巡防中局請究局員黃二尹飭送至總巡局稟請究辦○江北人王鶴林扭王裕高至十六鋪巡防中局控被欠去錢三十千歴久不還等情局員黃二尹飭移送總巡局核辦 
[英美租界公堂瑣案]  
　　包探沈阿岳禀稱比商某君被侍者李寳元竊去鈔票及現洋銀計六百元逃避寗波今由小的持文赴甬將李拘獲吊出原贓及李所置之衣服約值洋銀四百十七元爲特解案請究讞員張柄樞司馬會同英繙譯偉晉頌君曁比國副領事阿福柯君研訊之下李供所竊鈔票洋銀除已經繳案外尙有一百元已在寗波某客棧被人竊去實係無力賠繳叩求開恩司馬與偉阿兩君會商判將李笞責五百板發押捕房二年期滿遞解温州原籍其在客棧内被竊洋銀候移文鄞縣查明覆到核奪○有高四根者在彚司洋行主某君所置遊船上充當舟人日前忽竊船中篷案錨燈各物質洋浪用失主報捕後由包探沈阿岳將高拘獲於昨晨解案請究高認竊不諱司馬判責五百板發押捕房一年○法商誠記洋棧出店徐少章杜懷銀串竊點銅錫兩條約重一百四十餘斤售與寍波福順字號案發後解泰中西官諭令押候備文赴甬移吊原贓昨日包探竇如海王長桂同禀原贓並未查獲應請訊核徐少章供點銅錫係棧中王先生囑令竊取言明如破獲後禁押捕房允每月貼洋銀十元日以小的敢爲此不端叩求開恩杜懷銀供贓已售與福順得洋銀八十三元分用無存求恩鑒宥誠記執事人王和龍供徐少章之兄順泉現在東裕洋行執業曾允賠贓欵求鑒司馬判將徐杜管押諭令王至順泉處詢問是否願賠於禮拜一禀覆核奪○包探竇如海禀稱江寳記控黃震秋用虧銀五千兩今特解案請究江寳記投案訴稱黃係行内司帳被用虧銀五千兩並將各項帳簿藏匿請爲嚴追黃震秋供因江寳記充某洋行買辦無力墊銀商同小的向某錢莊往來今被江等將帳簿串匿反將小的誣控求恩明察司馬判將黃震秋押候交保出外核算帳目禀覆核奪○朱子郎陸根郎等投案訴稱小的等先後失去東洋車九輛報由包探徐申慶拘獲竊賊顧文奎解案請究顧供所竊各車已售與法界菜市街開小茶肆之潘老邵潘亦已轉售蘇州求鑒司馬判將顧文奎責五百板撥押捕房一年以儆○工部局查牛奶之西人禀稱查得善鐘牛奶棚私售牛奶並無執照報由包探趙銀河將善鐘傳案請究善鐘供此項牛奶皆係自用並不出售司馬判罰洋銀二十五元充公以後不准再售○水包探張才寳禀稱駁船戶王仁郎王阿福因駁煤起釁被魯楷亭陸德金徐新發等用木棍毆傷現送醫院約半月可愈今將陸等解案請究司馬判將爲首行兇之陸德金責三百板管押捕房一月魯徐各罰洋銀五元給王爲養傷費 
[法租界捕房紀事]  
　　李蘭生於去年八月憑媒蔡陳氏納妓吳小香卽蔡氏爲妾本年二月蔡氏席捲潛逃李偵知爲蔡陳氏誘匿投報捕房將蔡陳氏拘案讞員杜枝園大令飭押候限七日内將蔡氏交案兹已逾期原告投案求追大令提陳氏研訊一味支吾著掌頰五十下還押再比○無錫人榮錦芳掮賈小麥七百餘石吞没貨欵經德裕號主王芬具控公廨奉大令行文至無錫關提到案訊供勒限嚴追迄今案懸日久挺押不理昨日命提復訊榮供小的禁押捕房實難措置求准交保出外料理大令飭探帶出覔保清理○偷兒楊麗天張鳳山前經大令訊供昨日著照原斷楊責三百板發攺過所監禁二個月張責二百板驅逐出境○陳子亭何阿和周行寳均因犯竊拘案經大令昨日訊供著照原斷陳先行枷號一個月期滿責放何周各責二百板斥釋 
[美租界捕房紀事]  
　　昨日午前工部局垃圾車夫朱阿三駕車至西華德路馬忽受驚朱從車墮下傷及頭面由某號華捕所見　車送入捕房捕頭令轉送同仁醫院醫治○昨日午後甬婦沈吳氏至西華德路顧張氏京貨店内購物不知緣何忽起釁端將店中雜物擊毁顧卽投捕房訴控捕頭令包探顧福其將沈拘入捕房候轉解公堂禀請懲辦 
[江西官報]  
　　威武後營文玉發由玉山來省候補副將徐榮貴由萬安來省指分從九郭啓佑投文程鳳昌謝咨補瀘溪典史並拔委一次行知攺指知縣王榮楙投文吉安府許道培接奉開缺行知候補縣許德芬江西振捐獎加同知銜金盛秋往撫建各屬查土藥印花白士元往瑞臨各屬會辦土藥捐務金沛田辦裳州十　卡萬文鼎禀謝咨衡富田司行知記名提督劉先文由汴梁來省方　中由滬解餉回胡上襄謝酌委一次並捐升知府孫啓瑞提前優缺一次 
[上海虹口元濟善堂經收二月分送堂一文愿捐清單]  
　　無名氏洋十元譚容溢五元謝阮氏求合家平安謝黎氏求合家平安周伯記嚴命子慈命子王楊氏無名氏黃榮皆何顯庭王輔菏忍名氏源記號大方棧帳房十三戶各一元義昌號無名氏錢茂森眼痛卽愈孟憲瑄四戶各二元施春熊五元董運賡汪瑞卿周少山孔北海四戶各一角同泰號五元金治臣二元康三堂永壽堂二戶各四元吳太太楊太太楊宅三戶各二元吳宅四元董大和周選三瞿念慈餘慶堂龔諸鶴亭孫献侯無名氏七戶共　二元八角　　吳氏泰洲客次一元六保兒安堂勃海氏攺海氏過氏無力氏四戶共二元九角釣金薰富春室蘭陵居士愛蓮居士　上釣叟牟樓耕叟潤德堂蔣終不移居定安　無名氏宏遠堂　忍堂　痴子十三戶各一角陳竹樵諸志　二戶各一元沈茂勳五角葉門周氏二元四角延公館朱金炳無名氏三戶各三角無名氏一角王亞林銅洋六元永增祥　洋八角忍名氏銅洋四元其收洋八十元零九角銅洋五元四角 
[上海虹口元濟善堂經收二月分送堂施醫藥捐清單]  
　　衍慶主人求家中平安洋三十元翁瑞波翁經墓鄭旭初翁求合家平安洋廿元朱子祥翁求合家平安十元　門郭氏十元郭門李氏未醒主二戶各五元無名氏謝耀昌翁李細地三戶各一元陳竹溪翁二元共收洋八十五元 
[上海虹口元濟善堂經收正二月分月捐淸單]  
　　唐傑臣月捐洋十元陳可良翁醉樓二戶各四元黃薰南陳鴈初義成號錦章號四戶各二元永　祥萬順豐鉅昌　三戶各一元李珊記興昌祥　泰號長和號元昌號五戶各六角聚昌號寳昌號寳興號源泰號生昌號順興源恆昌號利亨號同春祥成昶利恆裕昌十一戶各四角梁日三惜字捐四元共收洋四十元零四角 
 
 

Page 10

 
 
[上海虹口元濟善堂經收正二月文一文愿常捐清單]  
　　陳鴈記每月五十願王岐記鄭思永二戶各三十願梁日三廿五願禮和帳房廿願華榮和怡珍居戚益齋潤德堂巢翰巢金氏鄭勤修堂七戶各十願致實長七元至義居六願守拙子湧幢氏靜慮居邵張榮張雯波謝烈卿同源茂陳金堂八穋各二願華榮昌黃式章二戶各五願筆喇帳房張鏡淸樂安主人三戶各四願陸壽生禮發押翁頌譔吳梅生葉梅生林步瀛姚啓祥梁泮記吳樞垣鄭鴻寳江　清李敬普蔡序記尹伯欽曹瑞鍾梁作舟梁樂記十七戶各三　李芹香寠樂氏馬錦昌鮑性安范德培費華庭陳耀宗費振林勉肖氏九戶各一願共計三百三十六願共計錢二十千零一百六十文陳森齡陳楚珍二戶各三願二月分錢共一百八十文朱蘭記金公遠堂貽德堂北材竹堂三存堂五戶各二願二月分共錢三百文積善堂不計願二月洋一角九章號不計元正二月分洋一元二湯鴻賓六角洽盛恆二月老升和洋一元盧子名洋一元錢仲厚四角林昭燕羅子敬葛永泉唐藻記吳雄記五戶各二角麥民佘明三兩戶恤釐各錢一千二百文通共收錢二十三千零四十文共洋五元五角 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年二月二十五日京報全錄]  
　　宮門抄　旨均錄前○燕提督馬奏爲爰案辦理勇丁四成糧價津貼懇恩准其彚案造報片○又奏爲酌量攺編武衛左軍營制並不造報花名淸册緣由摺○燕督袁奏爲畿疆事務殷繁分别調員佐理摺○又奏爲留員辦理營務片○蘭州道黃奏爲署理臬篆日期摺○秦督崧奏爲造册註銷某肅關内馬步練軍糧餉摺 
馬玉崑片再案據二十六年以晉省連年荒旱糧價異常昻貴籲懇天恩賞給各營勇丁四成糧價於光緒二十六年九月初六日曾經附片奏明在案溯查光緒二十年兩江督臣劉坤一督辦軍務亦曾奏准徽調各營勇丁無論關内關外一律律貼米價四成其在糧臺領米者將來扣價少扣四成共由各軍自行辦米者將來於月餉外另給米價四成由各原省發餉者此項津貼由各原省核辦由部發餉者此項津貼歸部核辦等因在案其所以津貼四成者亦無非以糧價昻貴兵食維艱之故前年奴才所統駐晉各營事同一律且糧價之昻昔年尙不若前年如此之甚也若不亟加津貼實無以示體恤而廣皇仁又查接管武衛左軍案卷毅軍第一案報銷册内步隊每營每月發給食米二百零四石馬隊砲隊减半每石作庫平銀三兩照四成核扣津貼自光緒二十一年正月分起截至六月底止連閏計七個月等因奴才接統左軍自應援案辦理原奏本擬自二十六年八月十七到晋之日起至年歲轉豐糧價平减再行停止嗣蒙深宮洞悉兵艱頒賞食米多日恩波浩蕩萬衆　歡遂展期至二十六年九月初一整理裁倂作爲津貼之日起惟當此國帑奇絀自應亟予限制節餉糈而杜虚糜因卽截至二十七年三月底移紥河北之日爲止計七個月一律俱照昔年成案辦理而於數目限期均屬相符應請敕部立案准其彚案造報而憑奏銷理合附片具奏伏乞聖鑒謹奏奉硃批該部知道欽此 
總統武衛左軍直隸提督奴才馬玉崑跪奏爲兵貴因時制宜不外循名核實擬將奴才所統武衛左軍酌量攺編並上年各營轉徙無定不遑造報花名淸册各緣由恭摺仰祈聖鑒事竊查奴才於光緒二十六年九月初六日與前四川提督臣宋慶會奏核實裁倂一摺計留步隊二十三營砲隊四營馬隊六營一哨嗣於十月间又收集馬隊一營計共三十四營一哨二十七年二月遵旨發歸山西撫臣岑春煊馬隊五營旋以馬隊一營與武衛左軍步隊一營互換四月間又撥交總兵郭殿邦馬隊一營一哨步隊八營仍攺爲毅軍統由豫省報銷並以舊毅軍冋無砲隊將武衛左軍砲隊一營留豫調換步隊一營赴直均經會同前四川提督臣宋慶奏明在案十二月間前四川提督臣宋慶以豫餉不敷毅軍所用附奏於毅軍撥出步隊一營歸入武衛左軍現在通盤計核奴才實統馬隊二營砲隊三營步隊十六營共二十一營伏查前年北洋之鑄造兵械存儲軍火者三局並失以致軍中砲彈愈用愈少有减無增與其日後砲彈造罄貽誤事機莫若先時設法攺徧冀收實用奴才擬將所統砲隊三營挑留一營旣可節省砲彈亦可選用砲位其餘砲隊一營之營哨官弁勇丁俱係奴才素所選拔久經戰陣未便任其閒散應卽攺爲步隊一營其正雜各項截算日期卽以光緒廿七年十二月底爲起止並擬卽於二十八年正月初一日將奴才所統分爲前後左右四路以砲隊二營步隊三營作爲前路以馬隊二營步隊三營作爲後路以步隊各五營分爲左右兩路仍餘步隊一營作爲奴才親軍衛隊以期名實兩符隊伍整肅再上年自辦理晉防後移駐河北未幾調赴順直分撥朝建各營終歲跋涉刻無睱晷所有官弁勇夫收除事故花名淸册委係不遑造報卽目下强爲補造各營旣經攺編亦恐不能針孔相符可否仰懇天恩將二十七年以前各營花名淸册免其補造報部自二十八年以後仍遵冋章轉飭按時呈報以備查核所有酌量攺編武衛左軍各營並不遑造報花名清册各緣由理合恭摺具陳伏乞皇太后皇上聖鑒謹奏奉硃批該部知道欽此 
太子少保署理北洋大臣直隸總督臣袁世凱跪奏爲畿疆事務殷繁分别調員佐理恭摺仰祈聖鑒事竊維爲政之道首左得人况直　畿輔要區北洋爲海疆重地一切吏治河工洋務軍政端緒之繁幾倍他省又自變亂以後事司草創異常棘手近復講昧新法尤須兼資羣力冀可綱舉目張查有記名道劉永慶山東候補道陸嘉榖山東候補知府徐際鴻叚祺瑞才具皆屬優長志趣亦頗正大向在東省隨臣辦理庶政均能得力擬請將該四員調直差委並攺留直補用又河南候補道黃璟前由河南隨扈北來襄辦差務饒有才幹山西試用道志森前隨全權大臣辦理善後尃宜具有條理擬請將該二員調歸北洋差遺委用方今時艱孔棘百度待興急切需材未便過拘成例合無仰懇天恩俯允所請俾臣稍收指臂之助出自鴻施所有調員佐理緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
袁世凱片再練兵爲今日急務而擇將尤練兵要圖查有福建漳州鎭總兵洪永安心精力果辦事勤能訓練操防講求有素又道貴用新選福建興化府知府張錫鑾久歴戎行能任勞怨曾在北洋辦理營務情形熟習合無仰懇天恩俯准將洪永安調歸北洋差遣委用張錫鑾現未赴任擬請開去興化府知府底缺以道員留於北洋差委倂資得力臣爲營務需才起見謹附片具陳伏乞聖鑒訓示謹奏奉硃批著照所請該部知道此 
二品頂戴署理甘肅按察使蘭州道臣黃雲跪奏爲恭報微臣接署甘肅臬篆日期叩謝天恩恭摺仰祈聖鑒事竊臣奉督臣崧蕃檄委署理甘肅按察使印務等因旋准升任按察使潘效蘇於光緒二十七年十二月二十七日將印信文卷等件移交前來當卽恭設得案望闕叩頭謝恩祇領任呈伏念臣籍衡湘宦遊江皖當捻匪縱橫之際效軍書簿領之勞出守廬州歴奉曾經兩任分巡隴上臨邊瞬越十年其間四署臬司一總營務愧涓埃之未報徒感激以滋慙兹復臬篆重權戎機再贊如臣譾陋深懼弗勝計惟勉竭血忱雕磨配鈍遇事禀商督臣認眞辦理斷不敢以暫時署理稍涉因循以冀仰答高厚鴻慈於萬一所有微臣接署臬篆日期並感激下忱理合恭摺具奏叩謝天恩伏乞皇太后皇上聖鑒再臣於封印期内接篆視事遵將印信啓用後旋卽封因合並聲明謹奏奉硃批知道了欽此頭品頂戴陜甘總督奴才崧蕃跪奏爲甘肅關内馬步練軍開支光緒二十六年連閏一歲糧餉數目照案造册註銷恭摺仰祈聖鑒事竊查前准戶部咨行甘省裁勇練兵係關因時制宜並非承平舊制所有開支薪水亦非常例動支嗣後應令專案奏銷以免牽混等因截至光緒二十五年止支用糧餉細數均經造册奏銷在案兹據甘肅布政使何福堃詳稱光緒二十六年連閏一歲甘肅關内馬步練軍薪公口糧等項共實支銀一十九萬八千八百二十七兩六錢二分六釐内扣收糧價及四二分减平共銀三萬五千二百三十兩一錢三分一釐分造細數淸册詳請具奏前來奴才覆核銀糧數目均屬相符除將清册分送部科外理合恭摺具陳伏乞皇太后皇上聖鑒飭部核銷施行謹奏奉硃批該部知道欽此 
 
 

Page 14

 
 
[光緒二十八年二月二十六日京報全錄]  
　　宮門抄諭旨均錄前○晉撫岑奏爲遵旨攺練常備續備等軍酌擬兵制餉章曁裁汰制兵防勇攺設官缺情形摺 
頭品頂戴兵部尙書銜山西巡撫臣岑春煊跪奏爲遵旨攺練晉省常備續備等軍酌擬兵制餉章曁裁汰制兵防勇攺設官缺情形繕單具奏仰祈聖鑒事竊臣前准政務處咨光緒二十七年七月三十日奉上諭前因各省制兵防勇積弊甚深業經通諭各督撫認眞裁節另練有用之兵因念練兵必先選將而將才端由教育而成自非廣建武備學堂挑選練扭不足以儲腹心干城之選學堂成效旣非旦夕可期其各省之設有學堂者學成之員現尙不敷分調惟有先就原有將弁擇其樸實勤奮者遴選擢用著各省將軍督撫將原有各營嚴行裁汰精選若干營作爲常備續備巡警等軍一律操習新式槍砲認眞訓練以成勁旅仍隨時嚴切考校如再沾染積習窳惰廢馳卽行嚴叅懲辦朝廷振興戎政在此一舉各該將軍督撫務當實力整頓加意修明期於日有起色無負諄諄申儆之至意所有攺練章程應如何更定餉章著政務處咨行各省悉心核議奏明辦理將此通諭知之欽此等因行令查照所擬常備續備各軍辦法更定兵制餉章以及錄用武員訓練規條各章程確核兵數餉數限期覆奏當經咨會太原大同兩鎮曁札飭司局營務處籌議在案兹據先後覆到臣詳加查核竊以爲晉省兵制多紛戎備久弛必盡去以前之積習始可望異日之自强斷非因陋就簡所可支持亦非補苴罅漏所能收效也光緒十年前升任撫臣張之洞以晉省制兵疲弱奏請變通兵制攺設官缺創爲三年四年兩議練四軍則歲需俸餉等銀九十六萬餘兩練三軍則歲需俸餉等銀七十一萬餘兩當時曾聲明部議或减兵數或减餉數必於晉省戎備無益嗣部議以餉重難行止允就原有本折五十五萬之數酌量供支前撫臣剛毅遂僅議裁兵挑練之章而不敢驟更緑營之舊存者益爲虚冗挑者未盡精强後雖屢議更攺亦未敢大攺舊章不過敷衍目前終無成效以故二十年東征之役二十六年拳匪之禍仍須添募新營藉資防守此補苴之不足以收效之明騐也是故晉省今日之兵制餉章除裁存之緑營制兵外復有練軍晉威軍防軍之判練餉晉威餉楚餉之分規制旣屬叅差餉項更分厚薄至操章兵械防軍則與練軍異同一練軍同一防軍復各與各異獨至營員之侵蝕兵丁之窳惰則無論防練無不相同此晉省戎備亟宜振刷變通之實在情形也兹奉明諭諄諄之申儆以振興戎政在此一舉仰見朝廷經原闕欽定一酌定新軍兵數餉數也查政務處咨每省酌定兵額分爲三等一日常備軍挑選年少精壯樸勇敢戰者優給餉項嚴加訓練一日續備軍餉數差减亦使足以自給陸軍以步隊爲大宗近各國尤以砲隊爲重馬隊亦相輔而行除步馬砲各隊外輜重工程各隊隨營醫藥爲軍中所必需均應籌備等因查晉省北控蒙藩西連關隴南岸河洛形勢本極重要矧今日遼瀋則藩籬盡撤津沽則門戶洞開尤以晉省爲京師之後路秦豫之外衛北省根本所關軍防尤亟考中國古制以一萬二千五百人爲一軍西國兵制亦以一萬二千人爲一分軍統籌晉省情形必須練足一軍始能分布惟練萬二千人歲需餉項必在一百數十萬斷難籌措今擬就西制一軍之規模而减少兵數先立基址再求推擴每旗三哨每哨卽武衛右軍之一排各旗餉章均照武備右軍定撥除官弁護號兵長伙夫不計外共戰兵三十名分爲左右兩翼每翼設分統一員各統步隊四旗馬隊兩旗砲隊一旗另設工程隊一旗共官弁兵夫三百十八名營制餉章亦照琥衛右軍分别核擬而以統領一員統轄步砲隊馬一十五旗嚴督訓練一面咨調曾在各省武備學堂學成或久充洋操隊官長各員來晉察其才具分别派作統領管帶凡靈矯之宿將鹵莽之員弁槪置不用一切操章戰法目下悉照武衛右軍辦理俟洋員聘到或派出游學員弁學成回晉又或訪悉各省有新操良法再行次第酌改擇善而從總期精益求精虛衷博采並设撫標親軍衛隊一隊共官弁兵夫二百三十五員名生律認眞訓練此省標攺設常備軍之情形也太原大同兩鎭分設續備軍營制一如常備軍餉數則較常備軍酌减太原鎮設步隊四旗馬隊三旗卽以太原鎮總兵爲統領大同鎭設步隊四旗馬隊五旗卽以大同鎭總兵爲統領兩鎮續備軍除官弁護號兵長伙夫不計外共戰兵二千九百七十六名與常備軍兵數相等常備軍屯聚訓練備征調續備軍分劄訓練資防守兵數相等似尙足收輕重相維之效惟武備學堂學成之員堪充教習者尙易搜求堪充將領者頗難多得誠如聖諭現尙不敷分調所有續備軍將領擬暫於原省將弁中擇其樸實勤奮者委用每旗加派武備學生一名爲教習以便一律攺習新操此兩鎭攺續備軍之情形也以上常備續備兩軍統共官弁兵夫九千一百三十九員名歲需新餉銀六十八萬二千九百八十餘兩軍火製造等項常年經費及一切雜支尙不在内然較諸有本折之數已加多十餘萬兩部臣稽之成案或以餉增兵减爲疑第從前緑練各餉本不足養死士只可以豢游民新軍　法糧嚴旣不容其窳惰如前自不得不優加餉項且緑兵出征外省如以鹽折夫價餘丁等欵每兵一名月餉亦五兩上下又遠則如江南大營近則如武衛右軍均每兵一名月餉四兩五錢則此擬新章似亦不爲優也至巡警一軍政務處原咨令分歸州縣鈐束已擬定章程通飭各屬籌議兵數餉數太原駐防旗兵應如何整頓亦已飭城守尉切實詳籌統俟覆齊另案奏明請旨辦理一請悉裁緑練防軍也晉省緑兵節經遵旨裁汰現存四千七百餘名僅原額十成之二大營路尙有兵一百餘名小汛則不過二三名零星散渙窳惰不堪非惟不足以備戰卽責以彈壓緝捕亦有所不能而猶守糜十萬内外之餉以養之亦可惜矣此緑營之斷宜悉裁者也防練各軍雖較緑營爲善然新操必須在二十五歲以下之壯丁始能練習而防練各營旗之兵勇則年在三十以外者居多且其中逃勇游民兼收並蓄徒糜餉項飾外觀而已臨事之時斷不足恃兵丁之不可用者此其一近日各國行軍無論大枝小隊均分三層一曰前鋒一曰接應一曰備分變行分合隨地不同皆包括於此三層隊之内是以此次新擬營制每旗分三哨每哨分六棚皆寓三層隊之制俾平時以此演習臨事卽以致用也若防練各營旗大半湘淮舊制原湘淮營制創立之始因彼時以刀矛擡槍爲利器故有一隊刀矛二隊擡槍上四棚下四棚之制今旣屏弃刀矛不用專習新操則從前分哨分棚之制施之目下實不相宜彰彰明矣營制之不可用者又其一此防練各軍之斷宜悉裁者也擬請由臣一面派員分赴本省民風强悍之州縣會同地方官按照所擬募兵意程精選愼募不阴成軍日期總以合繳爲要一面將陸營防練各軍陸續分起裁遣均給兩個月恩餉俾可謀生計自上年以來裁撤者已有十餘營旗均曾安靜則以後陸續裁遣不至滋事可知其武備各員缺擬不繫以營汛卽攺設漢常備續備兩軍以總兵副將爲統領分統以叅遊都司爲管帶以守備千把爲哨官現存各缺原領俸廉除太原大同兩鎭者不裁外其餘一槪全裁所有現任候補各員弁均由臣分别考騐其年力精壯者均令武備學堂或督操處學習留標補用次等者亦准留標當差年力　衰者如查係曾立戰功或疉受傷之員當奏請賞給恩俸終身餘均給資回籍舊染旣凈庶新機可生矣一擬攺設官缺也無標常備軍左右翼分統均設副將左翼副將加總兵銜充全軍統領左右冀帮統均設叅將加副將銜砲隊各旗管帶均設叅將步隊各旗管帶均設遊擊馬隊各旗管帶均設都司步馬砲十四旗每旗三哨計十二哨内除馬隊四旗中哨哨官歸管帶兼充外實計哨官三十八員又步隊每旗哨長七員砲隊每旗哨長十員馬隊每旗哨長三員計哨長八十八員每中哨哨官均設守備左右哨哨官均設千總各哨哨長均設把總[  此摺未畢]  
 
