# 1913 - 192 - 4914510

 

Page 1

 
 
   
 
 

Page 2

 
 
時評 
[最簡之官制談（無名）]  
　　中國人行事往往無决心議論起於一時未幾而即滅今日政府之裁併官吏策甫一發議而工農兩部即有反對之意使果實行則反對者更不知幾何人也或運動議會或運動團體或運動有力者其事之不能成固十而八九也雖然政府今日旣有是心則依中國今日之實情而爲一最簡之官制談亦記者之職也 
余謂令日中國必不可少之大事祗有七端一曰財政二曰軍事三曰內務四曰外交五曰實業六曰敎育七曰司法故政府之組織祗須由七部而成非特工農可併交通亦可併非特海軍可併參謀亦可併 
外省之官吏軍事旣統於中央司法又成爲獨立則都督旣廢只有省長與知事二級省長之下應設四司曰會計曰工程曰學務曰警察其餘一切駢指之官皆可削除 
命令 
　　六月二十七日臨時大總統命令據安徽都督兼署民政長柏文蔚電呈稱皖省霪雨連緜潮洪並漲重以風雹損害尤多無爲銅山太湖望江廬江懷甯懷遠等縣二麥盡湮圩隄復決黄絲灘受災尤鉅請予撥款振濟等語該省災情甚重閱電殊深憫惻應由財政部先行籌撥銀五萬元尅速匯交並由該都督遴派妥員會同各該縣知事趕辦急振母任流離失所值此青黄不接之際饑民嗷嗷待哺至爲隱念仍應由內務部會同財政部設法妥籌接濟以惠災黎此令 
代理國務總理叚祺瑞呈稱張家口貨稅微收局局長蕭允文擬請免官等語蕭允文准免本官此令 
代理國務總理段祺瑞呈請任命謝宗菊爲張家口貨稅徵收局局長應照准此令 
陸軍總長叚祺瑞呈請授林秉彝李朗陽莫手緒陳瑛周叙夫爲陸軍步兵上校薛鴻　爲陸軍騎兵上校金榮審章亮元爲陸軍炮兵上校梁心田爲陸軍工兵上校彭樹煌譚儒翰林樹巍黄心存張榮光邢穀芳范國彥潘志恒齊恕常李少唐范立逹劉世榮爲陸軍步兵中校黄泰彪爲陸軍騎兵中校曾植銘陳鼎强彭凱勳周鼎朱彝銘爲陸軍炮兵中校宋寶濂馮寶森余嘉瑞爲陸軍工兵中校雷霆震爲陸軍輜重兵中校韋經綸龍科材甘尚賢繆霖雨黄夢熊韋瀛橋廖承鋆陳錟何赤劉慶一符鴻錦梁士魁黄偉黄志傅李松年韓瑞祥羅造時陳昌第梁作光鄧聲鄧序銘張乾范茂槐任强蘇體行張鳳圖熊壯略江永清陳輪臣馬永平王建張金印王秉彝王煥文廿錫澤黨基璋潘天定爲陸軍步兵少校趙景爲陸軍騎兵少校劉啓漢何瑞麟李台簡談範吾吳禮和鄧林盛爲陸軍砲兵少校黎民樂林崇志爲陸軍工兵少校林壽崇爲陸軍輜重兵少校應照准此令 
司法總長許世英呈請任命吳炳樅署京師高等審判廳推事易恩侯吳家駒馬彝德爲京師高等檢察廳檢察官應照准此令 
司法總長許世英呈請任命張梯雲吳大業馮熙運王樹榮張允同宗賡霖署直隸高等審判廳推事趙金鏞温樹芳署直隷保定地方審判廳推事何王振署直隸天津第一初級審判廳推事許殿棟署直隸保定初級審判廳推事陳芝昌黎炳文曹祖蕃汪德温署直隷高等檢察廳檢察官徐造鳳俞登瀛徐世勳署直隸天津地方檢察廳檢察官何寶銓署直隷保定地方檢察廳檢察官宋景春署直隷保定初級檢察廳檢察官龔世昌署直隷天津第一初級檢察廳檢察官應照准此令 
代理國務總理段祺瑞呈稱據陜西都督兼署民政長張鳳　呈請任命張步侯爲興平縣知事宋質爲中部縣知事王其昌爲宜君縣知事丁炳麟爲宜川縣知事吳學平爲韓城縣知事王化南爲雒南縣知事韓德潮爲鎭安縣知事劉繼周爲山陽縣知事周光焱爲寶雞縣知事余宗壽爲汧陽縣知事李藩爲麟游縣知事李景壽爲邠縣知事高增宗爲西鄉縣知事戴乾爲雩縣知事范鼎榮爲漢陰縣知事朱廷榘爲磚坪縣知事段高瀛爲石泉縣知事劉式金爲椷陽縣知事馬登選爲葭縣知事李世英爲懷遠縣知事安慶豐爲安塞縣知事高照初爲甘泉縣知事李俊林爲保安縣知事王經緯爲安定縣知事張韜爲延長縣知事莊晋封爲延川縣知事高嵩煦爲定邊縣知事李藴華爲綏德縣知事馬榮選爲靖邊縣知事華鏡毓爲米脂縣知事張宗善爲吳堡縣知事應照准此令 
代理國務總理叚祺瑞呈稱據陜西都督兼署民政長張鳳　轉呈陜南觀察使南兆豐呈請任命趙繼聲爲秘書張秉正南風薰余欽烈李海爲科長應照准此令 
蒙藏事務局呈稱多倫諾爾會宗寺駑默爾根鷄們罕阿旺羅布桑租勒哩木派員來京呈遞賮品忠順可嘉請予奬叙等語默爾根諾們罕阿旺羅布桑租勒哩木應加封默爾根車臣諾們罕名號並賞坐綠圍車其派遣來京之沙畢額林沁亦屬贊襄有功應以應升之階升用藉昭激勸此令 
蒙藏事務局呈稱察哈爾固什默爾根班第逹額爾克綽爾濟羅普桑鄂索爾扎木楚來京謁見備抒捆忱請予奬叙等語該喇嘛傾心內嚮忠順可嘉應給予諾們罕名號其隨從來京之逹喇嘛義逹瑪喇什朝克圖商卓特巴巴圖爾巴圖羅均給予綽爾濟銜得木奇噶勒桑敦魯布巴特噶爾喇什濟瓦格斯貴畢里克圖烏蘇爾果綽扎密彥多爾寨應均以大喇嘛記名用昭激勸此令 
蒙藏事務局呈稱哲盟科爾沁旗親王棍楚克蘇隆在庫病故請予卹典等語該親王冐險赴庫宣導共和致遭拘禁備嘗艱險茲聞賚志溘逝凡我國民同深悼惜應照親王例給恤並賻銀二千兩派奉天都督代表本大總統致祭以昭激勸而慰英靈此令 
專電 
北京電工農合併傳聞有二原因（一）劉向衝突（二）工商借欵中止非此不足以對付外人此事現有三難（一）分立時係由參議院經過故合併亦必由參議院經過（二）合併後汰員必給津貼（三）兩部人員頗示反對 
北京電俄報載俄已允借庫倫二百萬盧布其條件爲借欵分數次交付由駐庫俄總領事監督用途分二十年償還 
 
 

Page 3

 
 
以蒙古採礦捐欵抵押 
北京電國民黨彈劾案不以奥欵爲限志在必倒政府列舉從前軍事不統西北軍事唐紹儀大墊欵大借欵以及外交不振斷送蒙古等事現已提與進步黨協商聞進步黨頗不同意 
北京電繼任皖督之孫多森已南行聞俟至浦口接洽後即行發表 
北京電陳昭常今日午後一時抵京 
杭州電二十九號浙路開第八届股東年會仍舉湯蟄仙劉澂如爲正副理事長舊理事留馮暢亭姚暮蓮新舉王秋蘅顧企韓鮑堯臣審議田澍霖等十一人 
南京電應省長通電各縣以本省各知事署設四科者列一等三科者列二等二科者列三等國家財政困難縣署行政經費已由內務部支配確定應遵照部電實力裁節自七月起實行按全年匀攤自行支配母得溢支以重預算 
南京電省議員與法學員衝突案昨經審判廳提起預審兩方面互相爭執彼此不服旋經庭長宣言候開公判 
南京電第一師長章梓刻擬辭職 
南京電程督因軍餉無着迭回中央請欵袁總統已飭財政部撥 
四十萬接濟 
南京電程督電請余寳珍師長嚴禁軍官屯米 
南京電四省交界處軍區問題昨陸軍部又電程督商擬辦法 
特約路透電 
　　哈爾濱電據俄京電稱國會討論陸軍預算案時政府代表泊海托帕帕夫君陳明近今遠東時局之變動時時有發生政治事端之虞故不可不先事綢繆且謂政府當以堅毅果斷之辦法鞏固遠東俄國之地位而一般人士對於近事殊未十分注意已忘却遠東之重要卽俄之西比利亞現仍不過供國家殖民之用須知一旦有失則必受後人之唾駡該代表又謂俄國近來進行各事殊形遲滯所主之政策復優柔寡斷而觀於華人之絡繹擁入俄邊各省黄種人民航業之發逹中國軍政商業嚴加改革日收功效中國之孜孜講武不遣餘力日本之兼併朝鮮勢日膨脹俄國若與比較則大局之危顯然易見今欲派兵保護邊陲殊非易易而駐紥哇姆斯克及伊爾克並泊利阿穆爾三省之軍隊其數實不足令俄民知可安枕無憂及使鄰國知難輕易侵犯繼又論及中俄邊界大局謂今當將獨立之蒙古作爲俄國之保護領土則始可令蒙人就俄國經濟利益之範圍末謂俄國今日之重要問題一當固防泊利阿穆爾省一當設法以食水供給海參威一面當實行果斷之辦法該員復極言泊利阿穆爾省之價值並未墜落惟現已漸有不保之虞云繼由陸軍參謀總長答稱海參威砲台及與砲台相接之處均經供以食水惟城中之居民則食水殊不敷用冬季尤甚陸軍部已盡力之所能消除此困 
哈爾濱電國會財政股員會已贊成新律維持俄蒙之自由貿易凡蒙古及華產貨品在伊里山斯克等處邊界一帶均免徵稅因按照蒙古新約應如此辦理故也該股員會並言欲將自由貿易之制推廣至伊爾克斯克及貝加爾各省與蒙毗連之邊界 
北京電財政部報告政府謂各省多已將力能協濟中央政府之預算數額呈報該部惟有五省尚未呈到山西省則連次去電催問迄未照覆應將該省財政司免除本官袁總統已准如所請命該省民政長核算呈報 
北京電政府通告各國公使謂中國現擬付清積欠之庚子賠欵並請交出應付清單五國惜欵須過七月三日之後續行繳付惟核算詳數亦非卽能告竣云 
北京電各華字報預料柏文蔚將任爲西北省宣撫使並謂政府將派員分赴暹邏美國南洋等處調查華僑情形 
哈爾濱電有鬍匪三十人在松花江附近某處攻擊華艇數艘殺死商人一名傷四名 
譯電 
倫敦電法總統卜横卡爾已回抵巴黎內閣各大臣及英國大使署職員均在車站迎接道旁觀者極形興奮當其離英之時自聖乾母斯宫至維多利亞車站一路觀者如堵皆向歡呼英皇皇太子康諾特親王皇族各員內閣各大臣倫敦市長及各著名人物均至車站送行法總統抵卡萊斯時致電英皇以極誠摯之詞表示對於英皇及國民歡迎之盛意並請代謝英后英皇卽覆電道謝並言辱承降臨敝國朕與皇后及全國國民無任欣慰今聞足下返國意殊愉快朕等益爲歡然云美京電美政府幣制議案已咨送國會擬陸續收回國家紙幣而於二十年內代以合衆豫備金劵並擬收回二釐起息之政府公債劵美金洋七萬萬圓藉此發行新劵 
柏林電德國國會已贊成產業稅議案兒童承繼之產業亦須徵稅惟寡婦鰥夫承繼之產業概可蠲免社會黨議員提出修正案主張徵收聯邦各王之稅雖經政府反對仍由多數通過大約三讀之際必可打消 
倫敦電英國皇太子定期七月一日重游德國各報宣布此事頗爲欣慰 
土京電土耳其處決政治犯多名外間殊爲不平說者謂暗殺首相之眞犯如定以死罪餘犯一律監禁則輿論自無異議今當道一味苛殺實屬大悞蓋怨毒旣結恐無不報之理故料日後尚將發生變端云政府目下財力異常支絀 
天津電此間有葡萄牙人名亞曼爾斯者被告行騙昨爲警察拘獲解交與俄領事署 
倫敦電據奥京消息羅馬尼亞政府曾示恫嚇謂布塞兩國如果啓釁則擬派大軍攻入布境據薩洛里卡消息布塞兩軍仍在齊萊托夫交戰兩方面死傷甚衆 
要聞一 
[六月二十五日之衆議院會]  
一抽簽問題二十五日衆議院開會到會者四百四十五人議長湯化龍主席國務總理曁財政次長均出席是日議題本爲審查會報告憲法委員互選規則及審計院組織建議兩案開議之始李增君動議請抽定張國溶鄧鎔顧視高曾子書歐陽啓勛五人席次歐陽以外四人均以次抽籖乃以歐陽啓勛與張則川孰爲有效問題大啓爭論蓋歐陽爲湖北議員當　後有告其違法者因補選張則川乃歐陽仍到院如故是日議及此遂發生先抽簽與先審查之議先抽簽之說易宗夔主之先審查之說汪榮寶主之時以汪君說付表决少數否卒後張伯烈提起審查資格問題付表决得多數歐陽啓勛以當事人猶復登台演說衆斥之始很很下台黄懋鑫君請其退席時已至休息時間矣 
一質問案件段總理出廣本因前日褚輔成提議一因一年預算案一因奥國借欵案一因蔣方震自戕案段總理對於三案除奥國借欵案另開秘密會外其預算案全院紛紛質問段總理欲令財政次長說明董君增儒謂前日梁次長出席謂次長資格不能列席國務院議對於何日提交國會不能答覆今日總理須自已答覆質問者如胡汝麟之量入爲出與量出爲入究竟取何方針孫洪伊之裁減行政費各省遵從預算案政府可否辦到最後由褚輔成要求以一星期內將已經造成之中央各省預算册先送到院經段總理承諾又由各省質問蔣君自戕事段君總理答以現在查辦中未得眞相衆謂此事無須討論但得政府從嚴查辦遂表决開秘密會質問奥國借欵案聞褚輔成何雯李國珍張耀等增質問頗中肯棨梁次長及政府委員頗爲所窘云至六時半遂散會 
[六月二十四日之參議院會]  
　　六月二十四日下午一鐘開會議員出席者僅四五人副議長王正廷主席延至二點二十分始足法定人數遂開議（一）憲法起草委員互選細則案秘書朗讀題目畢藍公武請以蔣曾燠之修正案付表决蔣君之修改題目文爲（參議院互選憲法起草委員規則）以之付表决得多數 
第一條蔣君修正文爲（本院依據國會組織法第二十條之職權與衆議院各選出憲法起草委員卅人）付表决得多數第二條（原文互選用無記名有限連記法每票連記二十名以得票比較多數者爲當選票數同者抽簽定之）蔣曾燠修正文（前條委員由本院議員互選之其互選以三分之連記投票法比較得票多數者爲當選票同以抽簽定之）吳文瀚之修正則主張以單記記名法投票陳宗輿謂本員贊成單記投票蓋單記投票對於重大案件多用之而此案之關係如何重大况憲法爲立國之本何能草草若用單記則以自已意思選舉夙所信仰人其結果必佳王家襄謂此案選舉即爲連記而又有三分二之連記此中大可研究然以本員意思則贊成單記當時發言者頗多楊永秦謂請議長宣告討論終止議長以單記付表决得少數議長宣告討論人數陳銘鑑謂有限連記十二人則各黨可平均富元主張無限連記三十人時至四點議長宣告休息十分鐘 
四點十分再振鈴開會延至三十分人數始足湯　謂用無限連記則可自已意思選舉而憲法亦可得美滿之目的延榮謂無限則太覺渙散不若定爲十人劉彭壽謂用三十人恐各人無此許多之信仰用二十人亦恐無有故本員主張用十五人至於當選則可平均數定之二分之一即可若如此則兩院庶皆可通過也時至五點已不足法定人數遂宣告散會 
[中國銀行與交通銀行之衝突]  
　　前參議院議决之中國銀行則例案及大總統批准試辦之金庫條例草案內載明代理金庫之權應歸之中國銀行自梁士詒到財政部以來以交通銀行代理國庫於本月八號布告委託交通銀行代理金庫暫行章程十六條言係審計處提議者中國銀行見之以爲此項章程與則例牴牾以爲係審計處提議即具函詢問審計處請其說明理由當經審計處復函大致謂本處有檢查國庫之權自應遵守辦理惟交通部經費有特别情形故前呈明總理將酌擬統一收支及國庫提議案交國務會議提議兩種辦法（一）各路應解交通部辦公經費及官欵利息應由國庫代收（一）各路餘利及官欵利息仍解交交通銀行一面報知國庫列收每月仍查照審計規則編製支付預算塡寫領欵憑單等語嗣准國務院秘書廳函開前案交國務會議由交通總長備具節略內開擬將各路應解本部經費及育才費仍交交通銀行經管其他手續應照審計處所關二種辦法辦理等因於交通部將交通銀行擬經管國庫收發交通部行政育才等費辦法九條請本處查核其第一條載明交通銀行經審計處財政部核准認爲國庫之分機關專管交通部行政經費及育才費出納事項等語是已指定其管理之範圍故本處於二年一月二十七日函請財政部交通部查照該項辦法辦理嗣本處擬訂檢查國庫規程公布後卽函知各衙門照辦交通部復稱交通銀行代理國庫章程尚未准財政部核定俟核定後卽轉知該行照章實行本處以爲財政部對於交通銀行經管國庫收發交通部行政育才等費辦法九條尚有斟酌之處當據交通部來函轉請財政部將交通銀行代理國庫章程早爲規定以便實行是本處所請規定者乃指委託交通銀行代理交通部行政育才之辦法非請規定委託交通銀行代理交通部行政育才等費以外之收支其財政部之布告則與本處無干至有違背法律命令前案具在本處不能負此責任云云旋聞參議員駱繼漢等以梁變動金庫代理機關特提書質問政府略謂此事是否以行政部令抵觸法律是否以部令侵犯命令其財政總長之得藉口者不過各該布告中所陳關係金庫條例之法律一切未備數語惟金庫條例草案已經大總統批令試辦何得藉口未經國會同意卽謂同一無法律可守之金庫何以見委託交通銀行代理之勝於中國銀行聞外間輿論謂財政總長以交通銀行總裁代長財政思攬此次大借欵經理之權故欲混兩機關於一觀該章程第三條委託範圍以國債收支一部分爲主可謂圖第七見云云 
[意人之中國幣制意見書]  
　　中國銀行總檢查員意人巴昔利君曾在羅馬大學校受高等敎育者凡十三年畢業後卽往銀行實驗在華凡十六年歷充銀行各重要職員學問豐富經驗尤多現經中國銀行聘爲總檢查員於中國情形極是熟習任事後曾上整頓幣制辦法大綱一書極有見地其主張以爲就中國目前情形言之無論金本位或虛金本位皆不可行勉强行之不獨廢時傷財亦且徒勞無功蓋巴君之意中國圜法紊亂已極現今無所爲本位若先將銀本位辦妥然後改爲虛金本位不過一反掌間之事而已其尤引人注意者則巴君以爲整頓幣制但有一完鍵之中央銀行緩緩爲之必有成效可期並無須另借鉅欵興辦此事云此篇不過爲巴君辦法大略至其詳細條陳巴君雖有成竹在胸今尚未宣布也茲將其整頓幣制辦法大綱照錄如左 
鄙人履居中士有年於幣制問題頗曾研索今值萬幾更始百廢待興之時敢貢所知以備中國政府採納竊謂中國幣制紛亂複雜雖泰西理財專家亦離測其端緒蓋彼於中土情形旣多未審而欲以西法强行於中國實無異削踵而適履也若然中國欲改革幣制宜仍責諸國人要非國人自行改良而以客卿爲之輔其道蓋莫由致第客卿非盡人皆能也必於中土情形富有經驗者始足以資臂助然後準中土之情形而參酌以西法師資富而法鑑瑩損益斟酌事半而功倍矣雖然鄙人於此端從未敢形諸楮墨盖以空言旣無稗於實際而欲推求精審又非竭畢生之力莫能竟乃事也茲僅就管見所及爲當道一陳梗概改革大綱約有三（一）爲改革幣制普通之辦法（二）爲改革幣制實行之機體（三）爲改革幣制因地制宜之計畫云云 
[兩黨代表委員會]  
　　日前進步國民兩黨各選舉代表委員十人協商一切重要問題已誌各報聞該協商問題中借欵問題憲法問題改造政府部題三事卽在應協商之最要部分該委員會因未正式開會故將來協商如何决定雖不可如然探聞雙方之意嚮第一借欵問題則國民黨亦大致讓步若政府用正式手續提交議院該黨議員亦應贊成通過第二憲法問題則進步黨亦贊成先定憲法後舉總統而該憲法不止議選舉總統條項之一部分先起草其全部以付討論第三改造政府問題則從國民黨之主張僅除二三國務員之外更動其餘閣員全體關於其組織分子田兩黨選出人物組織一種聯合內閣但聞就國務總理一席則國民黨希望由進步黨中担任之並聞該代表委員會擬於日內開第一次會恊商一切問題云 
雜評一（無名） 
　　　愈陷愈深之蒙事中國議會與政府對於蒙事尚無解決之法而蒙古與俄人又訂借欵之約矣中國益遷移而俄人益猛進蒙俄之關係愈多則蒙事益陷於難境此乃明白易知之事而乃議會與政府不知之吁可怪也矣 
俄國之議會與政府據俄京電俄國之政府與議會每次演說必及於中國必及於蒙古其問答之問致力於遠東者何等鄭重其所議論專爲遠東計劃别無絲毫他意涉於其問我中國之政府議會聞之得無聳然而有汗顏耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[程士官全家慘殺案紀聞]  
　　京師東四牌樓八條九條兩胡同中間南北小巷內住户拱衛軍士官程某之私宅於二十五號上午一時許突有兩巨漢各手持鋼刀闖入宅內覓程不見遂將程妻及其子女三人亂砍如俎上肉殊極慘酷該兩人口中猶發恨聲似有餘憤未雪者然逮去後則程之女孩已當時斃命男孩自抬到某醫院後旋亦絶命其妻亦斷臂折勝受傷甚重恐難救活一家四口惟女婢一人當兇徒入屋時藏身床下故獲免焉是時程適在總統府黨差回家後見此慘狀詢詰該女婢始悉兇手必係日前被黜之兵士呈報段司令遣派拱衛軍會同巡警及步軍分布九城地方嚴行搜索聞該兇犯二人已於昨日下午二鐘時刻在南城某妓院被拱衛軍拿獲矣聞彼等均係拱衛軍下士曾隷屬於程之麾下在總統府當差前因有故被程黜斥邇來彼等恨程入髓故有此舉云 
[蔣校長自戕後之面面觀]  
　　密議秉公查辦保定軍官學校校長蔣方震自戕一案係由於陸軍部軍學司長遇事掣肘所致袁總統已令蔭午樓陳二菴兩君切實查辦日前蔭陳與叚芝泉密議辦法以此雖係魏宗瀚與蔣方震私嫌惟請秉公查辦務冀水落石出以慰死者之靈云 
電阻議院質問蔣方震自戕後參衆兩院均提出質問政府書該校敎育長張承禮特爲此事致參衆兩院電云頃閱報紙載有貴院因敝校長自戕擬請段總長出席質問等情辱承錦注曷勝感激惟此事關係重大且屬軍事範圍敝校長遺書曾言殉職專爲國家如因此事立法行政兩機關致生齟齬殊非敝校長殉職之本意且陸軍部現已查辦將來自能秉公解决請免提質問生窒碍敝校秩序如常合併電聞軍官學校敎育長張承禮叩馬電止廣造謠言陸軍軍學會通電各界文云保定陸軍軍官學校校長蔣君方震於本月十七日突然自戕其詳情雖不得而知要必有極大之原因在現蔣君尚未絶命大總統正派員查覆不難得其眞相固無容局外人之擬議也乃竟有少數好事無識之輩不待事理之明造作種種蜚語或謂其由於過受牽制或謂其由於羞惡畏罪謂其由於過受牽制者則云軍學司把持於上全體敎員要挾於下事事掣肘所志莫伸遂不得已而以一死殉職謂其由於羞惡畏罪者則云行形暗休一再爲部下所見浮報欵項又爲軍部所覺自知情法所不容遂不得已而先自戕茲無論此等原因之有無即或有之亦恐不能致才識如蔣君者之死兼之兩說背馳相去萬里已足淆惑觀聽尤可懼者則借題發揮廣佈傳單創爲留學生速成學生新名詞强分畛域故挑嫌釁其用意所在固所難知然横議所播流毒無窮本會素以團結軍人感情化除軍人界限爲宗旨未便安於緘默聊供數語用止狂瀾須知留學生與速成學生就學雖有內外東西之别而未入學以前則固同爲中國人也旣學成以後又同爲中國之軍人也其中修學期間及所有科目亦莫不大同小異極言之直一體耳又何畛域界限之有焉况值此大敵憑陵豈兄弟鬩牆之日六軍未整正藺廉相讓之時四郊刁斗聞者傷心絶塞烟雲望之氣奮務望諸公持以穩靜之態度母爲好事者所惑並誥誡所部勿聽浮言一致爲國不致因嫌疑而生意見因意見而生惡感則民國之大幸也此次蔣君之自戕究因過受牽制或羞惡畏罪抑或尚有他種原因當靜候中央裁决終有水落石出之日至於軍學司長魏君宗瀚雖係本會會長然就學與行政事出兩途如於行政上果有過舉同人等將來决不以私廢公出而抗議惟魏君之得爲本會會長者以其曾畢業於北洋武備學堂將弁學堂及前清軍諮府軍官學堂（現改爲陸軍大學堂）且歷任前清軍諮府陸軍部科長第六鎭正參謀混成第十三協統領等要職前年光復江北功績尤偉其學識經騐實爲吾國軍界泰斗此海內同胞所共知也連日所發見之傳單竟有謂其僅畢業於舊師範學校且誣及其品行者未免過於失眞似有攸關本會名譽實非特爲個人聲明陸軍學會本部副會長張文林翼支評議處長師景雲總務處長張德峻編輯處長劉光調查處長潘毅等叩 
[燕市暗殺談]  
　　京師近日暗殺派與破壞派之活動極力進行記其一二如下 
京外前後破獲亂黨機關已七十餘起以血光黨爲大宗報章所發表者不過十之一二日來煙捲及錫茄烟中包含炸藥之案前後共已破獲三起前此有一人在某戲園聽戲口含烟捲忽暈倒在地殆係中毒者此種含有炸藥及毒質之烟類皆係不甚有名之商標前日軍警執法總長陸建章接到一信係自長崎來者函中略謂爾殘殺無辜自命得志吾黨已豫備以二百人與爾對付陸君閱信後頭暈欲倒試與他人閱看亦然騐係信紙以毒質浸成者其信面封口處係以極厚之紫色物質粘固（并非火添）當時疑係危險物亦未敢開視云 
某署日前在東安門一帶捉獲宗社黨犯一起內有某黨中人與之往來書信甚夥皆言勾結謀亂之事且其所勾結範圍甚廣凡失意軍官及某公署下等職事中人多被煽惑者現方極力防範上海報傳有一派人遣專使至青島見恭王溥偉圖謀亂事云 
又聞本月二十五日馬巡隊分隊長陳金楷由前門車站訪獲探丸黨楊仲賢一名搜出該黨章程載有專以暗殺爲目的並有各處來往信件甚多當卽帶送警廳審訊云 
[蒙邊捷報彚誌]  
　　（一）西蘇尼特王府克復西蘇尼特王府自被蒙匪佔據後曾經察哈爾都統何宗蓮就近派隊前往相機剿辦以圖恢復昨日何都統電告政府謂據董旅長報稱現已將佔據西蘇尼特王府之蒙匪擊散分途逃竄該處完全克復蒙民甚爲欣慰云 
（二）綏軍收復後套蒙匪南犯後連將經棚西蘇尼特王府滂江鳥得等要隘佔領其最後佔據者則爲綏遠屬之後套地方匪勢猖獗大有近逼歸化城之勢迭經政府密令各將軍都統認眞剿辦並由近幾各鎭抽撥軍隊前往助剿茲聞政府接綏遠城將軍張紹曾來電謂後套亦於二十三號由綏軍克復刻匪勢已經大挫擬會同前敵各軍乘勢卽日協剿以絶匪蹤 
[新政府注意殖民事業]  
　　設立僑民事務局吾國人民僑居於歐美日本南洋各島者人數日衆致招外人虐待之事時有所聞政府漠然視之殊非善計茲聞駐荷代表昨曾電致政府請按蒙藏事務局之例於國務院內設一僑民事務局專理僑民事務如（一）考察僑民在條約上所得之利益或損害（二）各國管理殖民地之法及其異同之處（三）鼓勵僑民之工商事業（四）設管理華工之章程（五）增進僑民之敎育程度（六）調查僑民之詳細人數聞政府接此電後卽交法制局議覆矣 
取締出洋華工前清對於各國招工訂入條約異常鄭重然閩粤兩省尚有誘拐土人販賣猪仔等事飄流異域艱苦備嘗苛虐情形不堪備述近來非洲部落又欲募集礦工渡海並在閩粤一帶遣人以重價相招外交部以此事關係甚大昨特咨行閩粤各督密探嚴查母使貧民再蹈覆轍如該部落果有正式招工公文到部自當援照前清招工局舊章辦理 
[衆議員質問內務部干涉選舉訴訟之違法]  
　　衆議員李根源等以雲南選舉訴訟案違及法律事須致書質問內務部云雲南選舉訴訟一案大理院違法受理曾經前參議院提出質問於司法部迄未答復且其判决於事實全不相符昨經雲南選舉總監督詳電大總統曁本院並內務部司法部兩部說明决不承認大理院判决及改選之理由當經本院提議數回尚未解决而顧曾二員旣已到院出席完全立法部分子他機關自不能爲法外之干涉乃內務部迭令警廳兩次到顧曾兩員住宅索取証書徽章聲明强制執行閱公報內務部令所依據之行政執行法第六條對於物得爲扣留查查此之謂物係指危險物及有危險之虞之物品該法第七條已明文規定內務部何至誤認至是是否內務部所依據者又另是一種行政執行法又司法判决之執行原有一定之程序內務部是否爲大理院之執行機關且其判决之執行在法律上能否及於善意之第三者本院職司監督對於上列之種種不法行爲實所不解謹依約法第十九條第九欵提出質問請內務總長於三日內答復提出者李根源連署者谷鍾秀劉峰一金貽厚邱冠棻褚輔成羅永紹王恒羅家衡孫鐘黄攻素于洪起李增盧元弼林文英趙炳麟蕭瑞麟周珏周之翰劉彥賀贊元張耀曾易宗夔蒙經張治祥梁仲則陳鴻鈞鄒魯馬如飛張大義吳壽田趙藩龔政李爲綸劉琦瑤 
[老同盟員痛論强索革命費]  
　　其一雷如川梁俠雄致秋露隆生澤如綺菴四君函云自償還革命運動費問題發生凡我黨人多懷疑懼迭經諫阻不聽方冀有汪先生在或可轉圜昨閱報載公等索還運動費書良深悲慟我輩當日運動雖屬秘密然其大略亦難欺人河口失敗以還同人逃遁南洋衣食多無所靠庚戌而後力謀大舉三月二十九之役當時報告共費去一十八萬元失敗後同志四散公議實行暗殺下年再圖大舉內部復互相攻詰責罵漢民毅生之貽誤四分五裂分途進行五月十一夕提議多購暗殺方以無欵爲詞祇勉各人擔任義務各同志窮餓求恤者亦以無欵却之此無可諱言者至九月十九反正漢民到省不名一錢即夕借出商會欵一萬元始有飯食此亦人所共知迨十月孫先生初過港漢民亦在粤庫提取港紙二十萬交與孫先生始有費用今忽謂有運動費一百四十餘萬之多不特他部分齒冷即本部同志亦立當瓦解也不圖公等竟以華僑代表自稱駐粤索還不顧華僑之議其後此等噯昧行爲他日分贜不匀人思染指公等自作自受死不足惜可惜我同志奔走多年千秋萬歲我同盟會人國民黨人徒爲中外人所唾罵也哀莫大於心死而身死次之公等卽不顧其後而旣假華僑之名華僑必深憤恨我輩末路更何有噉飯之所乎事關我黨存亡用敢苦口忠告使天下後世不至駡我黨全無一人並冀喚起同人急爲猛醒語曰過而能改善莫大焉弟終冀諸公之悔悟也除忠告汪先生勿受此十萬穢物免至身敗名裂外謹此掬誠相告尚希熟察並請籌安盟弟雷如川梁俠雄鞠躬 
其二梁龍騰致廣東報界公會函云近閱報章載有胡漢民撥粤庫銀償還美洲南洋華僑於庚辛二年資助籌借革命費二百餘萬圓並給其僚屬游學費數萬圓之舉若果屬實是海外華僑從前一切義舉均被胡督污衊殆盡矣胡督個人自有公論批評龍姑勿言惟此舉與華僑名譽有關龍不得不略爲表白龍未抵美洲美洲華僑資助革命費其爲捐與借龍不得而知至南洋一帶龍曾任新嘉坡中興日報筆政三年在暹羅華暹新報筆政三年此二報均同盟會機關報如有爲革命在南洋籌欵者此二報必先鼓吹故在南洋籌革命費龍頗知其大凡以龍所知華僑所捐之欵均懷一種復國熱誠不計利害而慷慨解囊并無所謂籌借收條或有或無卽有收條亦不過昭示此欵之已爲統籌部收到而已豈冀他日之償還乎他不具論卽龍於數年中亦捐有百數十元然并未有收條餘可類推如辛亥三月二十九之役暹羅同盟會中捐欵七千餘元失敗後又捐千餘元此皆龍所與列者又武漢起義後暹羅華僑捐欵三十餘萬元內滙粤政府十萬元南京政府十萬元此捐欵之捐啓爲龍所起草匯南京政府十萬元亦龍所主張者然當時均作義捐并非借欵今胡督撥還華僑革命費謂爲借欵究不知其果何所指可疑一即果有所謂借欵亦必因起革命時捐欵未足暫由個人担任籌借者而已然此亦少數何至有百餘萬元之多可疑二革命爲全國事非廣東一省事果革命費當償還應由中央支給今獨取償於粤庫可疑三革命費如應由粤償還何人任粤督均當如數支給也固不必區區由胡督經手今胡督必於其任內償還可知非胡任粤督則華僑此欵無着而此欵之償還爲勢力問題非法理問題明矣可疑四給還革命費以李陳二人之收條爲憑陳李二人爲當日同盟會公舉收革命費之人非粤人公舉收革命費之人同盟會爲中國革命黨之一部非粤人所得而知也今獨由粤庫代塡陳李所收之革命費已屬不公且李陳所發出之收條以何時起止何爲範圍足以表明無從中作弊至濫領公帑亦殊令人難信可疑五華僑捐資革命乃熱心復國之偉舉今要償還是當日之革命黨不過一合資營業之公司而已以義始而以利終想必非出自華僑資助革命費者之公意今胡督謂華僑屢次催問可疑六有此六可疑龍謂卽粤庫充裕亦當由省會電各埠華僑徵詢同意稽查實數若干着李陳二人將支數逐欵列明登出廣東公報以昭核實乃可給領固不能由胡個人任意妄支以糊裏糊塗了此大巨欵又况粤庫如洗乎至胡藉口有功民國四字而撥鉅欵於私人而此舉直同强盜又無論已龍現在瓊島報編輯因事回港見胡此舉實有碍華僑名譽且於吾廣東財政亦大有關係如鯁在喉不吐不安欲著論登諸瓊島日報尤覺迫不及待爰草此呈請貴會分登各報以代海外華僑輿論一斑希如所請曷勝翹企梁龍騰啓六月二十一號緘自香港瓊海通 
[關於湖北土地主權之新交涉案]  
　　同仁醫院借地條件美國聖公會在鄂省所設之同仁醫院規模狹小不能擴充前該會擬請鄂政府借予公地五百方俾資新建大醫院民政長查各國通商條約外人於內地建設敎堂醫院紙有租地辦法而無借地規例該醫院所請出於例外省議會亦以外人向無借地成例不可開端相拒故弗允所請茲該醫院復向民政長要求以該院設立武昌已四十餘年診愈疾病有數十萬人民軍起義之時醫愈民兵亦以萬計揆之人道報酬主義似應加以特别之待遇且建院之舉尤屬慈善事業而土地主權完全屬於湖北政府何樂而不爲日前特擬借地條件四　復呈軍民二府已大有允意特將所擬條件咨交議會議决茲錄條件如下（一）湖北政府指借適中之公地一塊約計五百方借與聖公會所設之同仁醫院專爲建築醫院及院中執事人等居宅而用不得改作他用（二）聖公會祇借湖北地址此外如建造用欵概由聖公會所募集之資籌辦不得另向政府再事要求（三）醫院須設董事部由湖北軍民二府省議會之代表及醫院院長組織而成監督該院所執事務（四）湖北政府係指定地點借與聖公會爲建造醫院之用該地主權完全屬於湖北政府聞省議會將該條件交法律股審查以該醫院所請係屬例外不能不嚴重取締以防流弊特更擬辦法五條咨請軍民二府飭交涉員按照所指妥議訂定再行咨復存核其辦法如後（一）地點須由行政官指定（二）條約遺漏地址面積須定若干尺應補出（三）借地權須預定年限如無流弊經行政官認可得繼續訂約（四）關於前項規定遇公作征收時卽未滿期限得由行政官隨時收回（五）該院經營事業如出慈善範圍外經行政官証明得隨時取消借地權 
太古洋行購地交涉漢口德商嘉利洋行前向太古洋行購地一叚侵佔官地特派交涉員胡朝宗迭與德領事嚴重交涉檢驗印契踏勘地址其四至丈尺均屬不合契內所載總方數亦不相符而德領不爲撥正反爲袒護一味意外要求胡交涉員以和平交涉旣無效果最後之解決非退讓卽强硬但值此國基未固之時不能稍事操切致起釁端亦不能過於優柔有喪主權是以左右爲難惟有檢齊圖說呈請民政長核示民政長以德領無理取閙必有誤會然歷經嚴詞駁詰未必不能就我範圍故指令胡交涉員仍應力據公理主權與德領嚴重駁詰卽或設法轉圜亦當於德領理屈詞窮後略示通融萬不能因其强硬遽行讓步致喪主權 
[湘省荒災記]  
　　湘省穀米缺乏連日以來荒象益呈社倉有穀散發無存而四鄉請穀者紛至沓來無從應付外府州縣亦有同罹荒歉各派代表乞糶省垣城廂米坊卽將來源斷絶採辦無門懸碓歇業十已去其四五甚至敷衍門市僅能支持半日一入午後交易便停種種情形實爲近年所未見其原因雖由建歲災歉人口增進而財政司春間允許販運穀米出口一時輸出甚多致成今日岌岌可危之局推原禍始實爲厲階茲將各屬荒歉情形備詳如下 
一湘陰湘陰縣城內讥荒吃緊人心惶懼業經備文來省呈請接濟在案茲因各鎭鄉人民難堪饑餓紛紛來縣請穀情詞迫切若不設法維持難免不生他變頃該縣知事李介春電呈都督各司懇於本城所請省倉穀一萬石外加發一萬石接濟以免患生肘腋 
一澧州澧州丁口不下七十萬人豐年收穀共五百萬石之譜平均計算每人年僅食穀七石其餘社倉存儲不及萬石加以迭年水災實形虛耗現在穀價每石已漲至四千貧民流離人心慌恐昨該州知事劉景崐呈請都督各司維持現狀矣 
一通道通道縣穀米缺乏價值翔貴每升百錢重一斤九兩而地處偏僻無商販運該縣知事楊道仲意欲積資辦米平糶富户絶少求賑者多昨特電呈財政司請飭洪江銀行借錢三千串赴靖州會同各處採買平糶 
一永明永明縣地處粤界每年民食全恃廣西接濟昨因該縣荒象發現特委員前往粤西運米不料行至中途突被該省士紳截留該縣大失所望頃聞該縣知事龍磊電呈都督各司借穀五千石以濟急需 
一甯鄉寗鄉縣素爲產米之區因上年蟲災甚重收成僅十分之六近日米價陡漲已成荒象曾於五月內派員赴靖江採買米五千餘石厥後又將該縣常平倉積穀減價平糶現在青黄不接距期甚遠該縣財政科科長彭君佐之財產管理處劉君壽雲又具呈財政司請發省倉穀經司長批准暫行發五千石以濟民困 
一武岡武岡州近因米價翔貴人心浮動適有船户買米下河被衆攔阻將人米往送行政廳知事以交卸在卽意存推諉未予處分衆等遂將船户送至地方檢察廳並邀求開倉平糶廳長陳君堃當令舉出代表告以阻禁開倉皆行政專責法院無此權力卽派法警將該船户送交行政廳收押一面懸牌布告允代求知事也示減糶衆始欣然而散嗣審檢兩廳廳長請於知事事不果行衆復大譁地痞匪徒乘機竊發致將地方法院房舍雜物毁搶一空同時焚燬儲英學堂掠財產管理處城自治公所米捐釐卡及殷實唐芳連唐春炳陸孝逹等數家現由檢察廳會營拿獲要犯王金魁袁桂林二名訊明正法並嚴緝餘犯審辦 
 
 

Page 7

 
 
一浦市浦市地方瘠苦民食維艱該市穀米向由辰州運來現在四處阻止出　浦市又難保無虞之象刻下該市米價有漲至百文一升有錢無市更屬可慮有地方民政之責者若不急急設法以謀補救庚癸之呼在所不免也 
地方通信 
[蘇州]  
　　劣保四罪俱發胥門外横涇鎭地保顧蔚祥者本係流氓素與梟匪爲伍聲勢甚大專以擄人勒贖搶刦居民爲事近自充當地方以來爲害更烈附近十餘村鎭皆敢怒而不敢言日前由七處鎭董發起聯名委任律師章世菼歷舉罪狀告發於吳縣地方檢察廳起訴於同級審判廳當經該廳於本月二十四號判决處一等有期徒刑十三年四罪俱發併科刑十八年六個月鄉民聞之無不稱快 
太湖忽然溷濁太湖廣闊三萬六千頃爲五湖之一水深險惡乃蘇省西南水道歸宿處與浙界毗連離海甚遠當風日清和時澄澈鑒底游魚可數前日該處鄉人來城謂本月二十日晨湖水忽發黄色溷濁異常少頃卽汹湧淜湃從浙江一面衝到忽然潮水漲落滔滔滾滾歷三小時之久並隨潮衝到黄魚數十尾裙帶魚甚多及有各種海魚多種沿湖漁人多捕獲者眞奇事也 
私售彩票彩票形同賭博久干嚴禁然私行抖售者終未能絶日前玄妙觀前某店夥向私賣澳門票之姚德卿顧慰新二人手內買得澳門彩票一條迨謝敎單來蘇居然射中十一字得頭彩分應得洋一千六百餘元之鉅詎姚顧兩人心懷不良將號單抺去二字改作三彩希圖朦蔽三彩祗有洋一二百元刻爲得主所知大不干休昨日邀集多人在桂芳閣茶室與兩人大起衝突幾致用武幸經旁人解勸極力調停然迄今兩日尚無相當之解决云 
[鎭江]  
　　三十一旅電令改編掩護隊駐鎭陸軍三十一旅張偉齋旅長昨奉程都督電令將所部各營撥爲要塞掩護隊歸長江四路要塞總司令調遣指揮分别支配等因旅長刻已遵照改用關防矣 
辛豐鎭刦匪行刑前在辛豐鎭沿途搶刦案內之已獲匪犯楊五一名經地方審檢兩廳訊供不諱詳奉法部宣布死刑該廳得回電照准已於昨晨由檢察廳縣知事等各帶兵士將楊押赴北門外如法絞决仍緝餘黨務獲解究云 
[揚州]  
　　一片洋洋追悼聲徐故軍統寶山菴忽逝世已經匝月中間改組師部捕拿凶犯種種手續繁多以致他處已經舉行追悼而本城雖有指定之追悼事務所迄今尚未舉行現運司張岱山出而提倡擇於七月十日至十三日邀集報政商學工各界排日至該事務所追悼以伸哀悃 
揚營地租將歸省有揚州鹽場二營地租前由台營官地局長朱大斌派遣劉湯張諸君來揚接洽未獲就緒茲值巡城營（卽揚州營所改）已歸裁併市議會亦經省長令飭不得爲難以故由巡城營營長劉桂庭將該營地一切檔案移交知事署接收轉交該局各委呈省大約更無留難之弊矣 
第四師大加裁併第四師部准於七月一日裁併現已將一切閒冗人員列册淘汰聞前第二軍部各員合計一百餘人裁併後所留僅及四分之一而外營之裁減則須俟中央軍餉到後方可實行現尚無資發遣云 
[安慶]  
　　桐西水災之慘狀皖屬桐城西鄉雲天坂保張子灘保陶沖驛保等處地勢低窪其河流上連英霍下通樅陽每遇山洪暴發禾苗無不淹没去歲因遭水災秋收未獲方冀今年二麥豐收秋成有慶詎料本月十九號大雨傾盆平地陡漲洪水丈餘汜濫無涯匪特圩堤冲潰禾苗沙壓屋字折頽而且淹斃老幼人民數十其慘不堪言狀現聞該縣紳董已電請民政長赶放急賑以救災黎 
籌畫敎練所經費蕪湖警察廳長汪箎自到任後諸事力加整頓現又組織巡邏隊敎練所業已先後成立惟常年經費頗不易籌刻已呈請民政長籌撥當奉批以現在籌欵若干開辦及常年經費若干仰詳報後再行核奪 
[長沙]  
　　限制軍官告假湘都督譚延闓以本省軍隊自退伍後軍事上一切規模漸臻完備惟新舊軍士亟宜訓練純熟方足以資守衛而禦外侮特下命令限制軍官任意請假略謂軍隊强弱視乎敎練之嚴否而敎練之嚴否又視乎官長之勤惰民國經費支絀籌餉匪易新軍初編操防宜熟賴諸將校熱心將事練成勁旅以衛國家不至虛糜餉糈嗣後各營官長非有婚喪大故及篤重疾病不得藉故請假云云 
[廣東]  
　　粤省擬設要塞司令陳軍使簡任都督護軍使一缺中央即行裁併以一事權惟擬在粤省設立要塞司令以控守南疆聞陸軍部叚總長請簡任陸軍少將宋尚傑來粤查宋少將係惠州人前在欽廉邊防有年戰功素着嗣由王芝祥軍長調桂光復有功奬少將職聘爲隨軍事顧問昨由袁總統及陸軍部委充調查粤桂軍政月初始返京復命云 
拿獲假冒趙聲妹之騙婦蘇州女趙氏年前以事來粤流落羊城前年三月念九之役人皆知有趙聲該氏卽冒稱趙聲之妹混入同盟會來往於港澳問與區某一見卽訂同心成爲膩友反正後趙氏屢向政界要求或借貸金錢政界中人以趙聲爲革命鉅子屋烏之愛往往不忍却之日昨又向某政界貸二百金因疑之特使人詢之趙聲兄弟詎接到回函謂趙氏有姊現在京中學堂此外别無姊妹於是盡情發露日昨由警兵將趙氏拿獲已轉解軍法處矣 
雜評二 
　　良心之言粤東各界之反對已足徵輿論之一斑然猶得曰彼非本黨中人不知此事之底藴與撥還之不得已且猶得曰彼無捐欵在內不妨發無責任之言論今雷如川梁龍騰等固明明老同盟會會員且爲募集革命費之經手者然而其言如此彼託詞撥還者尚有何說 
夫以雷梁諸人挾有老同盟會會員之資格而復爲革命費之經募者則對於此二百五十萬圓之撥付宜若歡迎之不暇然而彼竟痛哭流涕力持不可是誠何心夫亦深知其不可而懼爲中外人所唾駡耳良心之言願全同盟會名譽者其敬聽之（我） 
推測之害際此危疑震撼之秋宋案徐案聯翩發生而疑竇滋多流長飛短已足以震盪一世之耳目矣然猶得曰此不幸而爲他人所暗殺者 
若將校長則非其倫矣因軍學司長之掣肘校務上之種種不得志而出於自戕其情可哀其烈可敬其殉國之熱忱固自足以共白於天下遺書具在嚼然不滓不謂一經事後之推測而亦若借端發揮好題目然嗚呼異矣 
記者竊敢一言以正告曰此不惟無益於蔣校長也反足以傷烈士之忱而禍中於家國寄語今日之紛紛推測者其亦可以自崖而返矣（萍） 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[省敎育會開會記事]  
　　昨日西門外江蘇省敎育會開選舉大會並提議事件各縣會員到者百餘人上午十時開會先由副會長王勝之君宣布開會理由後卽報告四事 
（一）圖書審查會事 
（二）流通演講事 
（三）編印敎育研究事 
（四）收支大略 
報告旣畢王君即提議劉聽泉之妻江氏捐助一欵原議以之開辦法政大學現因此項學校業已供過於求而實業敎育尚在萌芽亟須提倡爲實業發逹之基本並圖理科知識之普及無如研究機關尚付缺如而研究博物一科者尤爲缺乏擬將此欵改辦中學博物館館內分設研究陳列製造出版四部以爲實業之基礎請衆公决多數贊成並定每部設主任一員暫以省敎育會爲會所 
次由評議員會提議本會常會期上年修改章程定於毎年六月中舉行惟决算不及於大會時報告且各校尚未一律暑假嗣後大會擬改於八月內舉行請衆公决衆亦贊成維時已午後半時王君乃宣告休息 
午後二時繼續開會由會員洪鶚請議小學敎員不宜兼市鄉議員及職員案已經評議員會議不甚贊同請衆討論集議未决 
次由會員章慰高君請議學務委員資格應請省公署重行規定案議案內甲項乙項併爲一項則此項人材更少應仍照原定辦法惟乙項擬改曾任小學校校長或三年以上之敎員者請衆公决多數贊成 
次投票選舉正副會長各一員正會長張季直君得六十八票副會長王勝之君得五十五票最多數均當選 
次互選幹事十六員當選姓名如下蔣炳章賈口口陸　基　賈豐臻　莊　何　沈恩孚　王引才　黄炎培　 
仇亮卿　沈　頤　伍　逹　楊錦森　趙銓年　吳本善　 
吳和士　夏曰璈 
選舉旣畢評議員會又議及修改會章案僉謂俟明年八月份開大會時再行修改卽散會 
[甯紹商輪公司股東大會記]  
　　昨日寗紹輪船公司在法租界四明公所開第四屆股東大會股東到者千餘人二點鐘開會先由各股東公推謝蘅窗君爲主席隨由主席宣布開會理由次由石運乾君報告營業情形略謂運乾自上年七月接手後諸事力求撙節尚能有盈無絀合以接手以前之虧耗故能盈虧相抵此後如能設法整頓則營業必能蒸蒸日上次由查賬員謝蓮卿君報告壬子年賬略各股東頗多責難當由該公司總理虞洽卿君向衆詳述與他公司競爭航業即所以挽回利權并公司種種經營之苦心各股東始無異議隨由虞君報告停止發息理由次由謝蘅窗君提議以公司定章與商律不無抵觸請衆公舉修改章程數員俾各職員有所遵守請衆公决各股東多數贊成當舉陳蓉館袁履登應季審陳季衡趙林士五君爲起草員次由陳蓉館吕耀廷廳季審李韵標四君提議選舉總協理此届無庸舉行俟明年新船下水後再開大會重行選舉請衆公决各股東亦多數贊成俟新船下水新章改定後再行選舉次又提議優待劵之應否取銷客位之應否加價與他公司之合同應否訂立各股東均謂此事關係重大應於二個月期內加詳討論後再行召集股東投票公决並由四明公所甯紹公司會請各帮各業舉代表二人維持公司善後事宜虞洽卿方樵芩二君首先贊成各股東亦多數贊成遂散會 
[膠督鈔送洪述祖供詞]  
　　宋案嫌疑犯洪述祖避往青島後膠督以中德條約並無交犯專條不允交出僅允俟青島法庭審訊後錄供送請華官閱看詳情經紀本報頃得可靠消息膠督已將洪犯訊取供詞交由魯督於六月二十五號送呈北京政府惟聞所鈔之供詞係屬德文刻正從事繙譯故尚未知其內容如何云 
[楊律師借重狄律師]  
　　楊景斌律師因辦理宋案被高等審判廳决定懲戒心不甘服擬赴大理院上訴曾誌前報茲悉楊律師業已延定狄梁孫律師担任辦理將於七月一號或二號偕狄律師北上實行上訴所有狄律師在滬担任辯護各案聞已委託沈某暫行兼代云 
[謀害徐軍長之眞相]  
　　揚州徐寶山軍長被人謀害詳情迭紀本報茲悉此案業經該處檢察廳將獲案之嫌疑各犯一再密訊已得眞相主謀者爲陸惠生陸於出事之上月某日在某聯合會內密謀傷害徐君之策時有盛某進言徐素好骨董卽將炸彈裝入古董箱內由盛送去尚有陸之友人陳某與一某國人均屬知情現已由該廳長備具正式公文送請公共公廨分别傳提矣 
[嚴緝徐案兇犯之訓令]  
　　水上警察第二廳李廳長昨奉省行政署訓令云內務司案呈准內務部文開准國務院函稱奉大總統令徐軍長寳山被炸一案業已令飭優卹並行各省速將此案正兇一體嚴緝邇來暗殺成風民國功人屢遭慘毒寳爲世道人心之慮應由國務院陸軍部司法部內務部分飭軍探法警各界一體嚴拿兇犯務獲究治以儆兇逆而慰英靈此令除由院分行外相應函知貴部遵照辦理等因准此應卽令知通飭嚴緝務獲切切此令等因奉准此查此案前准國務院電奉大總統令及江蘇第一高等檢察廳來函業經先後訓令該廳長等一體嚴緝在案茲准前因合再訓令該廳長遵照務將此案兇犯緝獲解究母稍玩忽 
[辦理關務之困難]  
　　江海常關抽收貨稅每正稅一兩加耗一錢一併解部濟餉昨因財政部通令完稅不用銀之處應納銀元不用錢碼並定爲洋元一元半作庫一兩於是連耗銀并計比之從前各分口用錢完納每千六百文作庫一兩者約增一百餘文然比之大關吳淞用常關平抽收者尚輕減二百數十文現有一二處商會因改納洋元要求减去耗銀事關定章未易解決而財政部又有電令各關監督設法增進稅項茲得江海關施監督轉行各口稅員訓令一件亦可知辦理關務之困難矣 
江海關監督行各分口常關稅員文爲訓令事本年六月廿八日奉財政部電諭民國成立財政困難逹於極點借欵雖成除抵還舊債外僅能支持至九月爲止此後政費仍然無著卽欲提出稅案而國會議决仍需時日各省鹽關兩欵逕歸中央勢已難支再予搜括亦不近情輾轉思維常關旣歸中央直轄又可自由整頓應由該監督各就所屬情形或清釐物價實行稅則或恢復船料舊額或附收二三成經費務望該監督體念國事之艱財政之竭極力設法能得有涓滴之助亦聊勝於無也電到卽應條陳新見勉爲其難幸勿藉詞推諉等因查民國新立百端待舉經費支絀不得不仰賴民人之極力担負無待著龜是以本監督疊次對於地方商界之請求無不竭誠開導期其急公奉上踴躍輸將並逆示以中央政府將來必有特别稅法向所未行於中國如所謂印花等稅者亦將踵而行之以增吾民之擔負此實出於無可如何之勢惟本監督深知商民疾苦雅不欲重累商民到任之初卽愼選員司力除積弊與民更始所期望於吾民者不過照則納稅以及新奉部令收稅改用銀元其餘凡有可以體卹商情維持市面之處無不盡力爲之文牘具在可以復按各口商民明白事理力顧大局者對於收稅改用銀元一事固有多數已經照辦而爭持抗拒誤會固執者尚有數口未能解决以致辦法未能一律殊屬爲難查江海常關各分口同在本關管轄之中大關吳淞抽收稅銀用常關平比之各分口現收洋銀一正一耗差至二百數十文同一商貨同隸一關彼此擔負輕重差異若此果一回省亦當無以自解茲春部令以財政困難已極又有期望於商民者引而責難於本監督情詞委惻讀之令人神悚上念國計下念民艱其何以處此不得已凡尚未按照洋碼完納之處惟有責成各該口稅員力勸商民卽日遵照將洋碼一事辦妥以示大公其餘恢復船料加收經費二事再當體察詳籌代爲請命倘仍不知大義固執抗違惟有將該口報運進吳　大關之貨停其搉稅聽其進吳淞口後在大關報稅以免爭執而重稅課至該口征收稅項務宜督率司巡認眞按則稽征勿任隱匿偷漏並再有減折情事其巡扦人等亦應嚴行查察母令滋弊以恤商艱是爲至要爲此訓令遵照仍將遵辦情形具復 
[財政部整頓契稅]  
　　上海縣知事昨奉省長通令整頓契稅其文如下准財政部電開新稅法未經國會議决以前自應暫照舊章辦理現在財政困難籌欵之法似以契稅最爲普及前清規定契稅試辦章程匿報及短報者如何懲罰偏僻鄉野如何推行以期普及均應悉心籌畫積極進行代徵契稅之機關應如何賞罰以示勸懲亦應妥擬辦法原辦章程二十條本係切實可行各省光復以來因各州縣奉行不力收數短絀亟應重申舊章由國稅廳籌備處處長商承都督民政長飭屬設法推行嚴定考核總期投稅踴躍國帑日增籌備處處長須隨時將辦理情形報部母任延玩等因准此查本省光復後契稅一項經臨時省議會議決每契價銀元一元征稅五分以三分爲正稅二分爲附稅較諸舊章已屬輕減執行一年有餘民間完納尚稱便利徒以經徵官吏稽查不力以致收數未見起色今若遵照部電規復舊章稅率加重窒碍殊多現經電奉部復查現行稅率切實推行是於整頓之中仍庽體卹之意各縣知事應即剴切布告務令民間將未稅各契趕緊一律投稅如有任意隱匿抗不完納即照舊章分别懲罰母稍玩忽是爲至要除通令外合行訓令該知事即速遵照切實整頓仍將辦理情形具報查核勿延 
[金陵絲緞之厄運]  
　　上海縣知事曁軍警各機關近奉都督省長通令云據南京總商會呈報案據金陵緞業公所呈稱據絲緞兩業被刧各商號曁船户仇二先後報告於本月九號捆載現銀銅元乘仇二航船前赴南鄉謝村爲收買新絲之用不意當夜二更時行至橋頭鎭之下地方先有五人立在河干呼喚搭船及停泊上船時突來盜匪約二三十名强拽纜繩蜂擁登船手執鎗械亂擊在船客民均被擊跑下船者下船落水者落水喊呼救命幸未受傷該盜匪横行無忌刀劈艙櫃任意搶刧銀洋銅元當時船主仇二仇三船夥老王韓三竭力抵捉皆受盜匪槍傷二人刀傷二人尤奮勇直前捉着盜匪一名搜出贓洋一百四十三元該鎭董事聞知率衆奔馳趕到兠拿盜匪業已四路遠颺不知何往旋將所捉盜匪一名交與橋頭鎭董飭甲看管遂檢點船中失物共計被盜刦去黄錦昌付協泰祥銀五百元于啓泰德記銀一千元銅元三千三十六枚張益泰銀五百元瑞記銀四百八十元銅元二千六百一枚保元銀一百五十元源豐銀二百五十元另開失單一紙伏維城廂絲緞號家所用肥絲取之於鄉歴當鄉絲見新之時捆載現銀向由航船運往各鄉收買新絲其數尤鉅尚稱安靖未聞有中途被刦等情茲當商力困苦之餘兵事後又盜賊蜂起搶案迭見防不勝防况值新絲初見後日方長城鄉客商來往途中貨財不絶若非嚴拿跴緝盜賊匪徒按律懲辦則盜匪日衆商旅聞而色沮勢必裹足民不聊生矣爲此縷述被刧情形報告敞公所仰祈代呈總商會懇祈據情轉呈都督省長飭令探訪局並移地方檢察廳一併嚴加捕緝首從盜匪母使漏綱務獲眞贜到案給領以安商業而靖盜風等情到敝公所據此查絲緞兩業各失事主所報中途被刧情形屬實相應轉呈貴總會仰祈據情轉呈都督省長曁探訪局地方檢察廳派令幹弁嚴緝跴拿無使漏綱務獲眞贓俾使各失事主給領實爲公便等情並失單一紙到會據此敝會復查該商船被刧屬實當此軍興而後商業彫殘瘡痍未復茲絲緞各商甫經於新絲上場重理舊業而附郭一帶又復出此巨案若非呈請嚴辦則道路荆榛商旅裹足尚復成何景象合亟據情開單轉報爲此呈請省長鑒核迅飭駐防各軍隊曁探訪局一體嚴緝跴拿務令贓盜並獲無任遠颺以安商旅等情據此又據民人仇二呈同前由除分别批示外合行訓令該知事廳長局長軍隊一體協緝務獲歸案訊辦切切 
[美國調查保護幼稚方法]  
　　上海縣知事昨奉省長通令云內務司案呈准特派江蘇交涉員陳文開准駐滬美領事函開敝國工部附屬之保衛幼稚科分函駐紥各外國領事囑詳詢所駐國凡關於敎育及保衛幼稚等事本總領事接閱之下擬請詳查蘇省關於此事最要之點開列如下一幼稚生死總數每年究有若干一普育堂卽育嬰堂之類一特别審判所卽專爲幼稚犯過而設者一孤孩卽早失怙恃者與棄孩卽俗所謂無主之私孩一特設衛稚醫院察驗其致病之源爲從前所未有者一免去幼稚一切危險工作一各幼稚所作何工一各項工程以何者爲用幼稚最多一保衛幼稚有何專條聞貴國各處曾設有保稚局所者想必訂有各項條欵及示諭預備保護幼稚限止其工作之時刻漸進之次序若蘇省各地辦理此事之已著成效得有報告者並關於此事所頒之條例示諭應請貴交涉使分别照錄一分送下至爲欣感等語相應呈請轉飭內務司將本省對於保護幼稚方法訂有何項章程及設立局所名稱照鈔一分以憑轉送至紉公誼等因准此除函復外合亟訓令該知事仰卽按照以上所開各節查明境內有無保護幼稚事宜及一切章程方法限令到十日內明白呈報以憑核轉 
[陸軍部偵察叛黨]  
陸軍部以京師破獲女子暗殺團供詞內牽涉之人咸住上海公共租界迭次破獲謀亂各機關亦多在滬北茲特選派偵探楊四獅來滬嚴密調查以憑澈究 
[縣議會不認省令]  
　　江蘇縣議會聯合會昨接南滙縣議事會函云前接華亭縣議會來函述及省令謂各縣行政征收巡警三項預算决算母庸交縣會通過云云不能承認囑即備函詰問等情茲經敝會議决由敝會函復華亭表示同意蓋三項支數總額儘可由省機關議决施行設預算决算亦須由省議定能否按照各縣情形逐欵逐項支配妥當亦一疑問敝縣對於此種窒碍事實之省令亦不承認務祈備函詰問即日取消云 
[電車公司勘定停車地點]  
　　南市華商電車公司現因開車在卽將停車地點逐段勘定聞南叚在滬軍營畔北叚在十六舖老馬路之橋堍靠北河沿設立分公司所有電軌從十六舖裏橋東首起概設雙軌約兩星期內均可完工 
[西方菴捐入善堂]  
　　西門外西方菴住持僧化瑩前被滬西商團查見與婦女同賭協警拘送地方檢察廳訊辦等情迭紀前報茲悉該菴並非地方公產係由化瑩之師叔蓮明等募資建築此案發現後蓮明因恐充公曾遞禀官廳請求保存近因有楊某等覬覦菴產運動甚力蓮明知勢不敵難望保全故將該菴捐助新普育堂作爲慈善公產該堂董以菴由蓮明親手捐造蓮明確有自主之權今旣自愿捐助不妨收受聞不日卽須實行管業云 
[組織棉花檢查局]  
　　南市花業近年銷路漸滯皆由販户貪利攙水日久色變致爲洋商所唾棄茲聞花業公所董事以此事關於同業之利害不得不力圖整頓故已呈准工商部在滬南設立棉花檢查局專司查察各鄉花衣刻正組織一切定於陽歷七月間卽行開辦 
[南洋中學畢業式誌盛]  
　　昨日滬南南洋中學舉行第九屆畢業式計畢業姚兩昌等廿六人上午十時開會首由來賓范源濂君蔡孑民君金邦平君李平書君相繼演說大致多勗勉之詞繼由黄韌之君給畢業文憑并勉以愛人類愛國家愛母校愛自已等語繼由各級同學致祝詞畢業生代表致答謝詞至十二時而閉會午後開校友會畢并由校友李松泉君試演催眠術光怪陸離頗足引人趣味一時男女賓到者甚多頗極一時之盛云 
[書吏自絶生路]  
　　公共公廨承發科書吏胡某因延悞要公曾經關讞員查悉着記大過一次了事茲悉西官一方面以該書吏等弊竇叢生擬請關君先行裁汰數名並聞尚須再開領事公會集議杜弊辦法云 
[興辦勸業會之餘痛]  
　　江蘇省民政長批虞和德呈云據呈前辦勸業會場因公被累請將滬寧押借欵項分别豁免作抵等情查此案昨據滬欵清理處具呈當以滬道押欵能否豁免應候部示業經轉咨核復其寧庫十五萬兩以房地等件請抵雖稱禀陳有案遍查都督移交案並無是項卷據仰將地皮房屋坐落地址及什物細數造具細册呈候估計變價歸償不敷仍應補繳以重公欵而資結束此批 
[花業商團追悼會]  
　　滬南花業商團團員徐敬奎向在三井花行營業入團後勤於操練今届四月間適應犯南渡防務緊急徐猶澈夜防禦不遺餘力旣又因製造局事防範益勞遂致染病於五月七日去世存年僅二十歲昨由該團事務所開追悼會來賓到者一百餘人首由會長沈潤挹君述徐之行狀繼由郁屏翰朱少沂黄襄君諸君演說會長曁同志諸君各致誄詞而散 
[煙犯紛至沓來]  
　　禁烟局長嚴君近派各調查員協同警察地保等向領照各烟户吊取戒烟執照並順道搜查有無煙証所以日來查獲煙犯烟証日必數十起致地方檢察廳及第一第二看守所竟無容足之地前日午後又由嚴君飭警押送煙犯俞友順王孝仁張阿三陳舟海俞長根袁清泉王象郎陸阿五王堯臣戴炳根董禮生朱阿福夏老三殷老祥陳順林並婦人閔張氏以及私販烟土七十二包之李永生及一切烟証到廳請爲罰辦聞該廳頗難安置云 
[强盜抗告續紀]  
　　看守水爐公所殯舍之李桂華家被盜行刦又遭砍斃當時拘獲盜匪瞿民壽李菊壽顧阿全三人由地方審判廳判决後瞿等不服赴高等廳上訴無效擬再行提起抗告各情已詳前報前日由地方廳顧檢察官飭提瞿等三犯到案預審瞿等堅稱並不爲匪亦無糾衆行刧將李砍斃等事是夜實在日暉橋茶肆賭博致遭誤拘因此不服判晰二次抗告是實廳長查閱卷宗諭謂瞿等三人曰爾等當時就獲身上尚有血跡証據顯然豈容逞刁任意抗告惟旣經二次上訴着仍分别監禁聽候上官命令核辦 
[律師公會開會紀]  
　　上海律師公會昨在彩衣街會所開會下午二時文超律師等先後到會前會長金泯瀾律師函報已指定在浙江杭縣執行職務應呈請出會評議長謝健律師宣言本律師已指定華亭亦應聲請出會於是投票補選會長及評議長用無記名票先選會長陳則民律師當選再補選副會長高朔律師當選於是再投票選舉評議長文超律師得多數當選職員選舉旣畢由會長提議懲戒律師一事經衆議决如左（一）楊律師並未違背律師法不發生懲戒問題（二）顯係高等審廳以個人私意妨害司法三大機關之一（三）卽日電北京請求訓令高等廳取消懲戒並聞是日律師開會係吳縣華亭無錫上海四處公會之聯合會各公會均有代表到滬云 
[暗探拘獲匪徒]  
　　前晚有匪徒糾率小工多人閧至浦東楊泗橋地方搶刦財物未成半途折回昨日清晨若輩成羣結黨由南碼頭過渡上岸適被淞滬警察廳暗探查見拘獲向爲鹽販之沈五海及散兵劉書堂朱桂堂李勝小工瞿二薛二陳禮才等七人一併解至第一分署詰明圖搶未成遂飭拘留候送司法科預審擬究 
[楊營長斥革兵士]  
混成旅一團第二營分防浦東三里橋之兵士林福橋晏一生前日渡浦來滬在南市機廠街地方與人口角被巡士拘至一區第一分署旋在林晏二兵士身畔搜出手鎗一支子彈十九粒該區陳區長因是軍人解送第二營請爲訊辦楊錦堂營長以該二兵士旣由防所出外不應携帶軍械且與人口角已於昨日將林晏二兵士重責斥革矣 
[李旅長分贈紀念章]  
　　陸軍混成第三旅李旅長現將交卸所有步兵各營官佐兵士均有贈品業已製就金銀紀念章四千餘塊定七月二號在旅司令部傳齊各營官兵分别贈送 
[一區區員易人]  
　　上海縣警察事務所所長景毓華君昨呈縣知事吳君文云案據一區區員王鳳紀呈稱竊區員自奉知事委任以來綆短汲深時虞隕越勉盡駑鈍藉酬知遇不敢稍萌引退之忱惟昨奉江蘇水上警察第二廳長委任行政科員辭之不獲進退維谷惟有呈請遴員接辦一區區務俾重責成等情到所據此查一區管轄閔行鄉爲水陸衝途較之他區尤形重要該員旣奉水上警廳委充科員自難兼顧所請辭職應行照准查有本所稽查員季厚基諳練警務辦事實心堪以派委接充除批行王前區員查照并飭季稽查員前往接替報查外相應具文呈報擬請俯賜察核加給一區區員季厚基委任狀以便轉發具領藉重職守 
[城內]  
　　地方審判廳民庭批○（王瞿氏呈訴請求備案批）據訴已悉爾夫失蹤經過法定期限自有登記之效力惟是否屬實斷難憑爾片面之詞准如所請爾志在改嫁尤難作証著邀憑親族聲明再行核奪（印蘭生呈訴申請命令給付批）狀悉查案已函送該初級廳實施執行此項繳欵旣由原控告人共同具領該錄事何得攬權截留姑候查復核辦所請暫勿庸議 
地方審判廳刑庭批○（李施氏呈訴請求贖罪批）呈悉據該氏聲稱該姑於昨晚去世該夫李裕財急須回家治喪聲明執行窒碍請求易科罰金前來據此理由尚無不合應將原狀一併移 
 
 

Page 11

 
 
　　知檢察廳按照總則第四十四條辦理可也 
地方檢察廳批○（周楊氏訴錢夏氏匿媳不交請追給領批）狀悉爾平時虐待爾媳於民律上改除婚姻條件早已完成今爾媳已經呈訴審廳請求離異在案爾對於此案苟有妨訴抗辯着卽逕向審廳據實辯訴於本廳前　瀆不休曷克有濟此批 
公堂移送拐案○婦人王周氏控陳阿福誘拐伊子出賣無蹤等情當經公共公堂中西官訊明此案發生內地兩造所居之地亦在華界故於前日下午飭探將原被函送地方檢廳收押候示水巡查獲拐匪○淞滬警察廳水巡隊昨在浦江查獲拐匪李四並被拐女孩蔡紅槐子一口一併解送地方檢廳請爲訊辦蔡廳長諭令將李收押該女發堂留養候訊明核辦 
[南市]  
　　偵探破獲拐案○浦東偵探沈坤昨在龍門輪船上查獲拐匪沈阿壽拐帶婦女李大保趙夏氏李陳氏等上人一併送至第五區警察分署經署員問明拐販屬實卽解南市可法科預審核辦　開寡婦房門○浦東塘橋鎭開設炒麪店之倪全福（即前南市裁判所偵探）家有寡媳陳氏前晚忽有店夥張阿根乘氏酣睡撬開房門欲行非禮正在聲響被倪夫婦聞知立鳴崗巡將張拘住連陳氏送至該處第三警察分署移送南市司法科豫審張一味狡賴留候查明澈究 
[閘北]  
　　預審拐案○昨報記錢林寶之妻陳氏被老嫗馬徐氏串同蟻棍胡松林羅月富等拐賣與陳阿階爲妾一案前日經四區警察署張署長解送司法科預訊一過判移檢察廳訊明究辦 
傭婦被疑○共和路蔣公館昨疑傭婦李王氏竊取金戒一只扭控四區警察署張署長飭解司法科訊供不認判令還押聽候查辦 
貧婦覔死○前日有婦人許吳氏因貧困無依奔至新閘橋欲投河自盡當由四區警察署崗巡查見上前阻止送入該署張署長飭解司法科訊問一過判送寄養所留養候核 
因何起釁○劉玉成前日不知何故被諸才金兇毆受傷扭控三區警察署經趙署長訊問一過逕移檢察廳騐傷核辦 
冒牌漁利○公共公廨關讞員前日函致穆警廳長稱有住居西門外之榮康顔料號經理朱世恩因假冒德商禮和洋行之獅子牌顔料被該洋商告發飭傳不到請派探警協同查緝歸案訊究云 
[公共租界]  
　　王月羣扭控姘夫○西天津路三十九號住户婦人王月羣前日扭其姘夫周錦生至老閘捕房控被搬去值洋二百餘元之衣物捕頭准卽將周管押並派包探王寶生查吊原贜以憑究辦 
白大橋畔之搶匪○愛文義路十一號住户馮阿寳前晚行經外白大橋被匪攫去金戒兩枚又婦人某氏亦在該處被匪搶去金鐲一只業已分别報請捕房飭探查緝 
麥正巡指揮巡捕○總巡捕房新招之一千一百六十二號華捕昨奉麥代正巡官諭赴戈登路敎練所學習警規又新閘捕房三百四十三號華捕奉諭調至戈登路捕房當差 
西人在途失物○西人某甲前日由公家花園至江西路客利西飯店門首在途失去值洋二百元之金表金練金小洋等物卽投總巡捕房報請派探尤阿根與三十六號西探同往查緝 
失主請緝贓賊○白克路二十五號居民陳連生失竊煙膏二百五十兩烟灰四百兩絨毯十二條又北京路住户王子梅失竊值洋二百八十元之衣物昨均分别開單呈請捕房飭探偵緝 
張登榮拾遣受罰○俄人某甲控張登榮拾去銀行支票洋二百三十二元三角一分並鈔票洋二十元不還前日由公廨王襄讞會同俄副領事穆君升座特别公堂研訊先由中西包探投訴張在黄浦灘拾取後旋至南京路二百三十五號洋貨店購得值洋一百四十元之洋布即出支單找洋當由該店派夥余明廷前往該銀行收取該行因早經失主知照故即扣留報請將張拘案請究訊之張祇認拾取支票中西官會商之下以張拾物匿不報捕有違定章着罰洋五元充公並賠原告鈔票洋二十元着卽繳洋開釋 
瘐死於獄○華特路西牢押犯張永林前晚因病身死昨由捕　派地保查明有無家屬再行收殮 
姑媳衝突○西華得路寶和里四十二號陳孫氏昨與其媳朱氏細故口角被媳用碗擲傷頭顱由捕併送捕房捕頭命送同仁院醫治候查核辦 
醋海興波○李阿榮與蕩婦沈周氏有染昨被其妻李許氏偵知尋至西華得路周氏家中大起衝突被捕一併拘入捕房聽候查辦 
乘車跌傷○馮阿茂昨乘廿二號電車至外大橋跳下跌仆受傷由捕車入捕房送往同仁醫院醫治 
索欠逞兇○奚根喜昨在北蘇州路某茶館向奚榮林索欠無着扭住痛毆被捕拘入捕房押候究辦 
[法租界]  
　　作頭拔還欠欵○吳良謨前控作頭孫逹久結欠木料價銀二千二百兩不還後由公正人理勸先還五百兩其餘分期拔還仍置不理求請訊追等情曾經公堂傳訊孫供祇欠銀一千一百九十兩讞員以兩造各執一詞着同公正人張九思徐義昌到案訊明再核在案昨日張徐兩人偕原被投案禀稱原被所書貨價大相懸殊况交易已有四年之久故勸折還一千七百兩除付過五百兩外凈欠一千二百兩是實聶讞員卽照公正人理勸之數着交原保限一月內先還銀五百兩餘欠每月拔銀一百兩 
寡婦不甘賠累○李秋庭前將田單托友王姓抵押洋二百元上年王身故後王妻徐氏向索本利洋三百三十元李以王在日付利息洋三十元又還過本洋一百元故祇肯還洋一百元以致涉訟公堂讞員以抵據上並無收洋字樣酌斷共還本利洋二百五十元餘欠交保限交在案迄今逾限未交徐氏又到案訴稱此款婦人已經賠出求恩嚴追諭候着保將李交案訊追 
限期折還○車主沈連生投廨訴稱戴阿四前來租去黄包車一輛虧欠車租並少去車上什物共計洋九十四角人卽避匿今始尋見向索不理求請訊追訊之戴供照算祗欠洋三十餘角判戴交保限七天折還洋五元 
鴇婦受罰○鴇婦沈李氏未領捐照私開野鷄妓院並縱令妓女陳富寳在途强拉狎客由捕拘解公堂請究李氏供妓女初次來滬不知章程婦人當卽捐領照會求宥判拉客違章罰洋五元無照私開罰洋十元以儆 
雜評三（我） 
　　告財政部關稅改兩爲圓可也改兩爲圓之後而復附收若干成不可也何則改兩爲圓爲劃一幣制計非祇爲加增收入計若附收若干成是直加增稅例矣夫此垂斃之商力寧勝財政部之再加剥削哉 
答雷兩生李華田口供之有無牽涉自非審理此案者卽無從下絶對的斷語報紙之記載祗盡有聞必錄之責任不特記者不敢信牽涉之必有即雷雨生亦不能斷牽涉之必無要之牽涉之有無傳聞之誤否惟李華田與審理者知之 
來稿 
[民國憲法論綱（張葆彝）]  
　　第一章憲法之原始 
憲法者國家之根本法也自世界文明人羣進化宗敎時代趨於法律時代人治主義變爲法治主義於是地球之上幾無君主專制國立足之餘地溯自西曆一千二百年之頃英王約翰發布大憲章而憲法以始一千六百八十八年韋廉三世有權利宣言而憲法漸備一千七百八十七年羡離英而獨立十三州之委員組織議會舉華盛頓爲議長議定憲法而成文憲法以始影響及於法國遂有法蘭西之革命於一千七百九十一年頒布憲法是爲大陸諸國有成文憲法之始厥後歐美諸國次第效之其影響漸及於東亞一千八百八十九年日本頒布憲法是爲亞洲各國有憲法之始我國迫於世界潮流前清光緒三十四年雖頒布憲法大綱然不過爲專制國保守君權之計去憲法之精神尚遠迄乎民國成立共和肇造首由南京參議院議定臨時約法然寥寥數條缺而不備略具憲法之雛形暫備臨時之應用而已查約法中第五十四條與國會組織法第二十條第二十一條皆規定中華民國之憲法由國會制定今國會行將成立而於憲法制定之前不可不先爲討論以備將來國會之參考但憲法與他種法律異民刑商法各有共通之原則可互相承襲而憲法則具特質因國體之不同於是有聯邦國憲法與單一國憲法之别因政體之不同於是有君主國憲法與民主國憲法之别以憲法之體裁言則有成文憲法與不成文憲法之分以憲法之性質言則有固定憲法與可動憲法之異以憲法之制定言則有君定憲法與民定憲法之殊至於憲法之範圍有甲國不爲規定而乙國則詳爲規定者有甲國之規定極繁而乙國之規定極簡者蓋制定憲法不可不有一定之標準其標準如何而定在叅酌一國之國體觀察一國之民族融化一國之歷史衡量一國之地域又必博採各國之良規不蹈列邦之舊俗而後斟酌損益折衷至善庶足以鞏固　家之基礎調劑民族之和平試將關於憲法中重要綱目特行　出區爲五大部分（一）國家（二）國民（三）立法權（四）行政權（五）司法　援據列邦之先例斟酌我國之國情參以已見加以論斷以與海內法學家共商榷焉 
第二章國家 
自夏禹家天下以來君主以國家爲個人之私產所謂普天之下莫非王土率土之濱莫非王臣卽爲此說之代表也是以君主爲國家之主體國民其家僕也國土其家產也一切法律亦視爲君主之家法也故一代之興亡祇與君主有直接之關係而與國民無連帶之關係觀梁王衍爲侯景迫於臺城之時猶慨然曰自我得之自我失之亦復何憾盖國家爲君主占有之私產久矣纂竊攘奪四千餘年今幸奪自君主而還之國民卓然成爲民國則凡國家成立之要素應仿共和先進國之成例於憲法中規定之以立鞏固不拔之基夫國家組成之要素有三試分晰述之於左 
（一）國家之領土 
領土爲國家統治權完全發動之區域本國領土內不許他國統治權之行使凡在領土內之人民不問其爲本國人與外國人皆應服從所在地國家之法律故德意志憲法第一條比利士憲法第一條皆用列舉主義規定領土之區劃而墨西哥憲法第四十三條非特詳列各州地名且標示經緯棧自某度幾分迄某度幾分蓋當此世界競爭强國日闢國百里弱國日蹙國百里非將領土明定恐邊防偶疏則山川易主而地圖變色我國西南鄰英法東北界日俄强鄰逼處狡焉思逞何地入何國之勢力圈某國以某省爲根據地列强謀之已熟是以伊犂劃界頻年無成片馬交涉數次失敗今則西藏告警庫倫獨立而邊界之風雲益急若猶不採列舉主義將領土之區劃明定於憲法恐不待均勢之局破瓜分之禍成而四境已蠶食無餘矣前清憲法大綱尚未鑒及固無足論臨時約法僅取概括主義亦屬未當此制定憲法者所急宜注意也（未完） 
來函 
[德和號函]  
　　頃讀六月二十九日貴報來函欄福康隆號函不勝詫異查二十六日午後河南路第十六七號門牌福康隆外國木器店後樓失愼殃及小號此乃左右隣居所共覩並經一千零六十五號巡捕將起火實情報由捕房派探查勘確係福康隆起火其詳情已載各報小號曾向瑞記保有火險即經該行核明損失賠償清訖茲福康隆欲避肇禍之罪希索保險之欵竟誣小號起火投函貴報以圖混亂黑白居心狠毒實不可問總之是日失愼果誰起火捕房早已查明無庸置辨小號以商家首重信實該號嫁禍圖賠實爲商界之玷故不能已於言敬求賜登來函欄足紉公誼河南路十五號德和號謹上 
雷雨生函 
　　敬啓者今讀大報載李華田一事牽涉警界中人多名並有雷某等情閱之不勝駭異伏思上海警界雷姓只有鄙人一人鄙人在上海警界服務六年有餘平日遇事小心謹愼從不干預外務爲警界中所共知共見李華田素日與鄙人絶無關係亦無怨隙揆情度理斷不至於有牽涉鄙人之事諒係傳聞之誤此事關係重大素仰大報主持公論務請查明更正無任感盼之至雷雨生謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[鼈脚戲班歌] [  瘦蝶]  
　　戲班來看戲哉鼈脚戲子才上檯麻子老生歪嘴旦大面先生一雙眼二花臉鼻頭缺一爿吃糠小生㗋嚨喊弗出花旦年紀六十三跌倒要人攙行頭尿布爿刀鎗毛竹爿戲箱隻隻繩來絆小鑼穿个洞鐃鈸剩得兩半爿胡琴弦子弗入板大鼓要用磚頭攬開場做齣火熖山孫行者一交跌下來跌壞子个小屁眼唬得看戲人一个一个才逃開戲場裏面單剩一付錕鈍擔个種戲班眞坍台快點寫得去登自由談引得自由談裏同志才笑翻（三） 
[滑稽廣告新無線電出現] [  半我]  
　　啓者自無線電發明以來世人驚爲絶技然其作用每藉藥物器械且裝製場所非在陸地則在舟車不能隨身携帶殊爲憾事本公司有鑒於此特聘電學專家發明一種新式無線電不藉器械不須藥物惟利用各人本身之電力以爲傳逹如財奴見金錢時其目紅如出火老饕見酒肉時其目霍霍有光是皆人身之電也本公司卽用此電更按異極相感之理以爲吸引如男子爲陽體則利用陽電女子爲陰體則利用陰電此電携帶極便雖眉梢眼角之間亦能裝置一副凡裝有電機之人若含有陽性電者與含有陰性電者相遇只須在眉梢眼角間將電機一發則互相吸引便能彼此心照且此種電線其優勝處全在秘密與電話不同其所傳逹之言語舍發電者與收電者外他人不能從旁竊聽而其吸力又强苟電機一發則兩電相吸固結不解其功用之大非尋常無線電可比今日世界維新爭尚電學無論上中流社會爲男爲女身上曾裝此種無線電者不知凡幾嘗有於衆人集合之地陽電一過陰電卽通効用非常密切爲旁觀所不及覺者而夜花園中使用尤爲便利誠男女交際不可無之新製也用登告白以廣招徠（三） 
[致進行社書] [  覺迷]  
　　閱二十七日自由談登載貴社通告徵集國內物品運赴美洲參與民國四年巴拿馬賽會足徵貴社諸君熱誠愛國力致光榮届時得全球人士之讚揚頭等金牌之奬譽可預必也惟是敝處藏有紀念品數件爲貴社徵集物品一覧表內所不及載者如議員措備運動費之借貸劵參衆兩院閧閙之留聲片比欵之報銷册國務總理之抺油鞋外國寡婦與中國偉人合撮之影片省議員强搶處女之攝影王耕餘生殖器之攝影孫中山先生藏貯革命精神之皮囊以上各件如蒙貴社允爲運往赴賽當卽送呈此啓憑虛子白（三） 
尊聞閣詞選 
[題南湖四美圖四首] [  哭盡]  
　　誰知舊院紅妝客亦寫空山翠袖人兩幅幽蘭都羽化書生無福黯傷神（馬湘蘭） 
舊藏守眞爲周公瑕畫蘭竹不知何時失去守眞又爲王百穀畫蘭守眞殁後舊院諸人如薛素素傅清和輩皆題之此畫歸余今歲在滬亦失去僅存一畫蘭泥金扇面而已 
底事侯門隔墓門欲將此語問梅邨影梅庵尚留梅影是否埋香水繪園（董小宛） 
　梅村集編詩皆有深意弔小宛詩後卽詠入宫且於弔小宛詩中已帷燈匣劍試舉其末二句云欲弔薛濤憐夢晰墓門深更阻候門墓門何以阻侯門耶此余所獨得之間讀者試考之浙詞近代喜浮眉朱厲元來是本師涙滴垂虹橋下水發源朱十斷腸詞（黄皆令） 
竹垞高陽臺詞詠葉元禮事較浮眉樓此作尤工請芝瑛夫人補書之何如 
影事前塵化刧灰披圖猶見白蓮開花之寺裏優婆侣還寫秦樓惜别來（方白蓮） 
自由談話會 
　　上海光復後產出一般自命偉人不耕而食不織而衣外尚有滿清末造存留一種介乎不官不商之間者厥物維何卽社會上各團體之董事是也諸君不觀夫各公司之開股東會乎其選舉董事也必不出乎此十餘人一經被選不問事之從何董起糜其一已之夫馬費而外濫引親私盤踞其間不必俟董事任滿早將所投之股本加利收回矣此後若能聯舉聯任固可大償所欲萬一落選仍不失爲股東坐享其利此種不稱職之董事直可名之曰商蠧[  鐵漢]  
西人稱中國爲病夫國余以爲在晚清末葉則然而不意民國成立以來一般自負爲公僕者遇有不得志事輒悻悻然以引疾爲辭置國家之利害得失於不顧是豈中國人之天性善病歟抑滿清時流毒歟安得大國手診其致病之由投以相當之藥石使牢不可破之宿疴一朝霍然而去則中國其庶幾乎[  俠生]  
小學爲敎育基礎欲敎育完善在乎敎員得人學術宜優美且必不爲他事所騖專心壹志誘導小兒而後可前清末造猶有敎員不得兼任他事之令乃民國成立以來各處小學竟有敎員而兼任鄉董或議員者嗚呼職務不一其心難專欲敎育之發逹學生之完全不亦難乎吾爲中國敎育前途悲 
碣石一帶向多貧民故竊盜時有所聞乃自線襪廠林立以來一般貧民或租機織襪或打線縫襪頭日得數百文或數十文頗堪自給小竊狗盜竟能稍息實業之可以救貧也於此益信望各處資本家多興實業也可[  粉蝶]  
今日之偉人卽昔日之所謂革黨也然昔日之革黨嘗冒鋒鏑薄血肉粉身碎骨而不顧今日之偉人則挾鉅資擁美姬倚翠偎紅以爲樂撫今追昔其志行相去何如由前觀之固爲偉人由後觀之直僞人耳或曰彼一時此一時也子何深責爲[  立三]  
劇談 
[紀新新舞臺之二本雙珠球] [  玄郎]  
　　新新編演二本雙珠球仍聯演兩夜賣座較頭本更形發逹樓上下座客幾滿而女界又佔其多數是可見此等戲最合娘娘們之心理矣而各藝員亦見座客之紛至沓來足資號召也俱萬分着勁拚命賣力所以彌見精采極得人歡吾知三四本排演時營業上當更見起色茲將二本情節紀之如下 
從曹龍以朱球誤陷獄中同諸父老奔赴按院張文憲處告狀伸冤演起文憲准詞大審詰告者姓名知卽山東曹龍卽挽入後堂呼爲恩公而跪謝其援救之恩蓋文憲之太夫人昔曾資其救護也升曹龍爲旗牌以報之陳翠娥在洞房乘火起逃出身無盤費途中窘急萬狀幸有戴金標暗隨其後時時贈銀遺衣以濟之遂易裝投宿客店在客中念朱綦切至於入夢見朱身受縲絏之苦不勝傷感醒後卽行誓必尋見朱球而爲之伸雪文憲詢悉情由乃喬裝奔赴常州私訪延慶寺不料亦誤落地穴見超凡痛罵而奮擊之被超凡幽禁暗室中金品娘王貞卿聞內有歎恨之聲啓鬥相見各訴衷情不料卽未婚之夫婦也羞憤交集幸賴金品娘設計繕書擲出穴外被曹龍所得急投文武衙門擊鼓請兵援救巡按又令妹秀英假扮進香鄉婦投入地穴裏應外合放信炮爲號大閙延慶寺內外夾攻秀英遂救出張文憲王貞卿金品娘等超凡獷悍異常曹龍及官兵等不能取勝逃至鄉間避匿品娘之父全義米店中超凡追至見後面大隊官兵殺來亦入店躱避全義誘其入木櫃中及官兵至卽令以木櫃抬之以去二本至此乃閉幕 
劇本考實 
[買胭脂] [  二我]  
　　買胭脂一劇人目之爲淫戲因演者止演上半段事出幽明錄云近有一富家止生一男資容過常遊市見一女子美麗賣胡粉愛之無繇自逹乃托買粉日往市得粉便去初無所言積漸久女深疑之明日復來問曰君買此粉將何所施答曰意相愛樂不敢自逹然恒欲相見故假此以觀姿耳女悵然微應之曰見愛如斯敢辭奔赴遂竊訂約薄暮果到勇不勝其悅把臂曰宿願始申於此歡躍遂死女愧懼不知所以因遁還粉店至食時父母怪男不起往視已死遂就殯殮發篋笥中見百餘裹胡粉大小一積其母曰殺吾兒者此粉也入市遍買胡粉以此女比之手跡如先遂執問女曰何殺吾兒女聞嗚咽具以實陳父母不信遂以訴官女曰妾豈復憮死乞一臨尸盡哀縣令許焉徑往撫之慟哭曰不幸至此若死魂而靈復何恨哉男豁然更生具說情狀遂爲夫婦子孫繁茂焉元人傳奇有留鞋記與此事大似男爲郭華女爲王月英惟買粉作買胭脂月英約華元夜會於殿堂其夜女至華醉臥呼之不起女留繡鞋一隻而去華旣醒得鞋知女至悔恨之極咽鞋而死獨此叚稍異據此則是劇本諸留鞋記明矣（三） 
小說 
[寫情小說黄金祟（四）] [  天虛我生]  
　　予之思念筝兒初未能一日忘之覺筝兒之影深刻於我腦印之中時時呈現於書本或影壁之上甚且能於空中幻出其顰笑歡瞋之象予方思之深而天之憫予將病忽以極大之悲劇破我魔障而入則吾父捐館矣目所見者惟慘切之狀耳所聞者惟哭泣之聲比及三年始撤影幃長兄乃授室予嫂氏美而賢人比之爲紅樓中鳳哥兒頗能博吾母歡而外家姊妹之往來者亦較昔爲多顧氏仲姊亦來予家居小桃花舘就吾母學針黹予於此時乃復以仲姊爲筝兒舉從前之事絮絮相告而仲姊惑於蒼蠅之聲以爲予以筝兒擬之者薄之矣時復不懌予不得不辨庸知予愈辨之而姊愈不懌予由是不敢復於姊前　涉筝兒然心目中終以爲姊與筝兒一而一三而一者也於斯之時予之樂趣復如臘盡春回之寒煖計日見其增所微有苦者則讀書之時間較嬉蛾爲多幸而予未嘗有所用心今日所苦明日率能背誦故吾師傅之待遇我者亦甚寛仲姊長予四年已能作詩予因吾母贊之勿絶口乃從之學由是始辨四聲偶有所作不就正於師傅而就正於姊蓋師傅之言吾弗願聞而吾姊爲我講解無論其言之娓娓爲可聽即彼之聲容態度亦中予心而終身無忘故予當時嘗請之吾母欲弗入塾而讀於吾姊閨中吾母斥予爲逃學不知予家之塾肅靜轉不如閨中蓋塾中不啻爲我諸兄之俱樂部也 
時予長兄年十九先生待之一如友朋授室而後來去自由舍文課之日特設虚位而已予從兄時年十七予叔客京師嬸氏以其獨子故鍾愛彌甚兄蓄芙蓉鳥一頭伺先生他出携之入塾懸迴廊映青女士 
姜漣字映清别號象乾東魯入適陳佐彤 
下壁鏡之前烏則顧影白憐嚶嚶而鳴羣方拊掌以爲樂先生遽歸而從兄悄然避去先生令舘僮撤籠去僅不奉命先生詢知爲予從兄之物乃不復言由是禁令一開諸兄亦相率效尤迴廊之下漸見雀籠增多於是書聲鳥聲一時並作但書聲有時間斷而鳥聲則此唱彼和無有已時先生乃嘅然曰此所謂人而不如鳥乎予至今念及此語猶不禁失笑夫以先生之尊嚴胡以曲從小兒之所好吾初以爲先生特偏苛於我與我若有夙世仇而於諸兄之前則又循循若此殆所謂畏大而侮小者歟抑知不然蓋先生之所圖者館穀而已知吾兒輩之能力足以去留之也若我孺子又何能爲彼其阿和之心夫豈本意亦爲黄金已耳然黄金又從而爲之祟吾兄輩不以黄金市此鳥先生不爲顧重黄金弛其禁則先生館於吾家者已三年於茲明年又何必另請高明也先生休矣（二） 
滑稽小說 
[鍾馗（七）] [  瘦蝶]  
　　尖鬼等忙着招手鍾馗也看見了一逕步上樓來與衆鬼點頭相見衆鬼驚喜不迭一齊擠　來問訊都道鍾先生受驚了却怎麽就可以出來呢鍾馗道說也話長你們請坐了待我說與你們聽昨天晚上我出了戲園門一擠就不見了你們一個兒走不多路就上來了一個巡長四個巡士將我拖了就走我問他我犯了什麽罪那巡長說見了總巡自然明白我就跟着他們走到了陰國捕房裏見了個外國人他們都叫總巡的他向我問了一篇話𪰳唎咕嚕我也聽不出只得點了幾點頭他就把我監禁起來那裏知道監禁的地方恰巧與去年被捉的呆鬼隔壁我喃喃自語却被呆鬼聽見了就隔着板壁談起天來倒也不覺得寂寞到今天早晨總巡又着巡士來請我出去見了總巡却對我鞠了一鞠躬咭唎咕嚕的又說了一大篇我仍然不懂後來有人同我傳話說認我是攻擊製造局案裏的罪犯所以拿了來現在訪聞就是鍾南山先生知道是悞拿的所以請你出來叫巡長與我賠禮當堂釋放請你老不必介懷那時我聽了這些話方纔如夢初覺旣然巡長在我面前賠了禮也就看破些不便定要那樣那樣的要挾我就向總巡要求把呆鬼放出來寶劍也檢出來給我帶回就算罷了總巡一口答應就把呆鬼寶劍一一交割我帶着就跑到孟園旅社一問知道你們正在吃茶所以趕着來了便叫呆鬼與衆鬼相見畢笑道我腹中倒飢了吃飯去罷遂一齊起身仍到聚鬼園吃飯衆鬼談起求救於五毒聯合會的事鍾馗道他們肯仗義救我實是感激得很事雖不曾實行盛情自不可没便分付積伶鬼道你去到血花樓定下十席上等的酒席我今晚要請一請客也可以回山了又對地理鬼道奉託你替我專誠去請那五毒聯合會會長及部長等請他們今晚小酌積伶鬼和地理鬼分途去訖這裏鍾馗又託色鬼等去張羅了幾個鬼客到得晚上大家都到血花樓來少刻五毒聯合會裏會長部長五個都來了客已到齊便卽坐席黑壓壓的坐了一屋子酒饌紛陳高談闊論五毒會會長便吹他的法螺說得五毒怎樣的神通廣大社會側目色鬼怨鬼瘟鬼三個專講嫖經賭鬼和烟鬼密密切切的談那麻雀舞弊私賣鴉片的方法冐失鬼冒冒失失的撞碎了一面大着衣鐘醉鬼和落水鬼只管在那裏搳拳閙酒偷飯鬼餓殺鬼兩個低着頭一眼弗落空的只是大嚼尖鬼冷鬼看了他在那裏微笑其餘諸鬼或促膝談心或猜枚行令眞是鬼材濟濟熱閙得很等得終席鍾馗便付清了帳身邊還多着一張二十元的陰國鈔票就賞給了侍者便向衆鬼告辭道我出來了兩天山裏的磕銃鬼不知怎樣了實在放心不下我也不回棧房了就此告别罷便佩好了實劍帶着呆鬼向衆鬼笑道前途珍重明年再會罷（三）（完） 
（按此篇須與去年鈍根所著之鍾馗小說參觀） 
短篇小說 
[革命史] [  立三]  
　　武漢起義四方響應有某甲者窶人子也聞風投袂起曰大丈夫得時則駕方今天下紛紛中原逐鹿吾儕欲得志此其時矣遂購香蕉作手鎗懷生梨作炸彈率無賴數十人黑夜入署官吏懾於手鎗炸彈之威倉皇遁走甲乃昻然稱都督發庫得銀數十萬翌日招兵士置軍械軍威大振而某處遂以光復聞迨共和告成南北統一各處都督多取銷甲乃挾資北走津門南游滬上今則名列偉人嬌姬滿前華屋連雲儼然作富家翁矣 
立三曰此爲余友人所述借滑稽以諷世耶抑確有其事耶姑誌之以博一粲 
文字因綠 
[題杜雙璧女士繡餘隨筆調寄畫堂春] [  瘦蝶]  
　　蘭闈倦繡興偏長　花字寫雙行　枝風味女兒香併入湘囊明月生從南海閒雲駐向京江一編珍重誌滄桑爭拜紅妝 
[索雙璧女士題拙著羅浮館詞]  
　　羅浮夢醒梅花笑甲乙新編兩卷詞敢乞　眉才子筆緣聯文字惠題辭 
[紀遊詩三十首有序依詩韵平聲之次每首一韵] [  雙璧]  
前蒙宜紅寂紅兩女士及諸大雅珠璣粉贈自愧菲材未能答和惟璧賦性不覊遠隨良人浪遊萬里因追憶所到之處各繫一詩共得三十首奉呈諸大雅以當答和幸斧而政之曷勝榮紉 
[答贈二首一東二冬]  
　　半天珠玉這隨風才陋慚無和二紅（宜紅寂紅贈詩）并謝詩豪紛贈句銅琶鐵板唱江束 
阿儂愛聽自由鐘聯袂隨郎萬里從聊借新詩當遊譜雪泥鴻爪紀行踪 
由上海出吳淞三江 
輪聲一鼓出浙江萬頃玻璃照晚　却喜波平渾似鏡銀蟾移影入船窗 
[到扶桑四支]  
　　浪聲澎湃夢醒時日出扶桑恨未知髣髴三山疑並峙瀛洲仙景忽來斯 
[渡黄海五微]  
　　飄零黄海自忘機獨愛沙　上下飛閒逐魚船三五點低啣日影片帆歸 
[到青島六魚]  
　　乘風破浪疾還徐忽到膠州一日餘太息最良軍港地外人租偕作長居 
[登勞山七虞]  
　　停舟小駐訪名區高踏勞山足快吾四面清風吹海立陰晴變幻忽懸殊 
[過劉公島八齊]  
　　携手乘槎日漸西泰山掩影暮雲低舟人黯指劉公島賸有羣鴉繞樹啼（未完） 
 
 
 

Page 15

 
 
   
 
 

Page 16

 
 
   
 
