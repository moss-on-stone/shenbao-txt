# 1919 - 1 - 4916481

 

Page 1

 
 
   
 
 

Page 2

 
 
   
 
 

Page 3

 
 
時評 
[希望與追悔（冷）]  
　　每當新年之始我人必有希望以祝一年之將來然而每希望之而每不能如我所願不但不能如願已也且至其年旣過而追悔隨之年復一年至於今日至今日又値新年矣我人之希望又將何如耶嗚呼以我言之今年之一年惟希望以後勿再爲追悔之年斯可矣斯可矣 
專電 
　　北京電元旦覲賀人員在懷仁堂賜宴觀劇 
（三十一日下午二鐘） 
　　北京電各代表到寧後私人或分赴滬杭但不以代表名義（三十日下午八鐘） 
　　北京電七總裁昨來電仍持先解决閩陜再開和議西南代表亦未正式電告（三十日下午八鐘） 
　　北京電平和期成會會員熊（希齡）谷（鐘秀）等定二日下午九時自津南下 
（三十日下午八鐘） 
　　北京電熊希齡自西山來京辭勳位（三十日下午八鐘） 
　　北京電外交委員會經濟調查會今日均開會討論戰後外交及經濟政策 
（三十日下午八鐘） 
　　北京電陜商會來電漢中圍確已解請政府剿匪 
（三十日下午八鐘） 
　　北京電閣員同意案疏通稍活動安福部定四日預行投票五日衆院投閣員票（三十日下午鐘） 
　　北京電鍾體道電漢城被圍已久元（十三）日在東關十八里舖激戰終日我軍奮力猛擊當將東關敵軍擊退並奪回十八里舖惟餉彈援軍未到仍甚危急（三十日下午一鐘） 
　　南京電李督派陳建謨赴徐迎接代表沿途車站加派軍隊保護（三十一日下午七鐘） 
　　南京電謝傅安昨回甯會議地點仍未定但李督正積極籌備進行 
（三十一日下午七鐘） 
　　香港電二十八日政務總裁邀國會議員茶會疏通各員解釋早派議和代表之理由岑春煊切實聲明非俟陜閩問題滿意解决决不與北方議和 
（三十日下午三鐘） 
各通信社電 
　　哈爾濱電却里平斯克消息謂過激黨領袖不滿意於西方運動之效果巳决計專力於東方擬在印度中國波斯土耳其之無敎育人民中從事鼓吹其主義冀收較優之效果（二十九日） 
　　北京電南方派定議和代表十員以唐紹儀爲總代表南方諸省各有代表一人孫中山與岑春煊亦各有代表此舉殊爲不智蓋照省分而派代表則北方將多得代表六人也（二十九日）以上路透電 
　　北京電本日中東鐡路總辦郭宗煕電告政府云黑龍江鐡路及中東鐡路現已决定歸日英美法四國管理我國對於此舉應如何處置乞即電示政府接電後定於明日開國務會議討論之（三十日） 
　　北京電本日李純電中央謂平和會議辦事處已設定於南京省長公署内（三十日） 
　　北京電憲法起草委員會於今日開成立會已選舉鄭萬瞻王震朝（譯音）等四人爲理事（三十日） 
　　北京電今日國務院接南方軍政府電文報告南方已决定議和代表如左總代表唐紹儀代表胡漢民章士釗唐繼禹彭允彝王伯羣李述膺湯漪郭椿森饒子和（三十日） 
　　北京電聞梁士詒派七號俱樂部之規模擬再加擴張並網羅熊希齡蔡元培等以對抗軍閥實行民治政策將據此組織一大政黨稱爲民治黨云 
（三十一日） 
　　北京電熊希齡張一　丁世嶧范源廉等二十五名將於今明日内赴津定於下月二日午後九時由津啓程赴南京熊希齡等又派妥員赴濟南訪張樹元赴蚌埠訪倪嗣冲關於妥協問題交換意見 
（三十一日） 
　　廣東電軍政府副官長張羣所擬南北議和後之軍事改良意見書已於數日前提出於軍政府全文計萬餘言茲就其要點摘錄於左第一裁兵善後方針（一）裁兵之必要列舉現在中國國家之收入與軍費之比較（國家之收入充軍費用者超過三分之一）軍制之不統一任用職官之無標準敎育之不完備服從心之缺乏野心家容易利用軍隊之弊害主張積極改良於必要上宜施行大觀模之裁兵（二）裁兵與外交關係列國决無乘中國裁兵之機會而實行侵略主義之事反將進而援助此舉（三）裁兵與内政關係一面裁兵一面須實施完全之警察制度（四）裁兵之處置被裁之兵宜選用其優良者令充巡警一面由農商内務兩部爲授産之施設此舉不僅有利於一般被裁之兵且甚利於人民之生計（五）解職將校之處置解職將校約三萬人當考查其履歷學識其優良者仍充現役（約一萬人）或令充軍事機關職員及將來國防軍之將校等或命留學外國其成績普通者宜再施敎育令爲警備隊附或充警官其餘概給恩餉編入後備隊（六）近衛軍之編成從全國軍隊中選拔精銳組織近衛軍稱曰第一模範軍以充首府防備軍凡以前由一地方招募軍隊便於養成一人一派自利之兵隊之制度皆當一律廢止（七）裁撤無用之機關將軍府（經費每年約三十萬元）督軍署（經費每年約五百元）護軍使鎭守使署（經費每年約二百餘萬元）等一律裁撤（八）暫停軍事敎育機關列舉現行敎育制度之不備卒業生任用方法之不當主張於全部軍事未完全改良以前停止一切軍事敎育機關（其經費每年約二百四十萬元）此時於各省各軍設立軍學補習所命有學識之將校充當講師俾各階級皆得補習軍事學（三十日） 
　　東京電此間傳說北京政府因現値會計年度告終之際又向各方面開始借欵運動聞此項借欵與徐樹解一派因編制國防軍爲整理軍政而借欵者逈然不同係用以塡補中央政府經常費之不足者蓋爲北京政府爲不可缺之要欵然當此南北紛爭未解决之際四國銀行團不能應中國之要求固不待言即其他財團方面亦復如此故此間一般人士之觀察以爲中央政府除延期緩付各項政費之外别無他法 
（三十一日） 
　　東京電北軍入陜祇足使該省日益危急而無些微之實益此項問題爲今日南北和議之大障礙日本及聯合諸國政府對於此事最爲遺憾最近美國之輿論主張日英法美意五國政府再向中國提出第二次之勸告聞五國駐北京公使不日將再就於此事交換意見（三十一日） 
　　以上東方通訊社電 
　　北京電李純電告唐紹儀於地點問題無商讓餘地徐覆以十代表定照原議年内抵寗不能中止仍望向唐旁通曲解請其勿因細故牽及大局（三十日） 
　　北京電外交當事纂輯戰後各種交涉案件備交公府外交委員會討論（三十日） 
　　北京電曹汝霖態度强硬巳表示决不因有人反對長交中止京奉收現（三十日） 
　　北京電院電各督軍呈報現有兵額實數並限制不得續招（三十日） 
　　北京電顧維鈞來電證明王正廷對於政府派令加入歐使一節已不堅拒（三十日） 
　　北京電有人條陳焚土防弊辦法由郵呈公府元首聞將採擇施行（三十日） 
　　北京電陸部核准陳樹藩呈報被匪戕害之陜西第五旅旅長李天佐照中將例給恤（三十一日） 
　　北京電陜紳公呈政府以陜西著匪自稱第一軍郭堅第二軍胡景翼第三軍曹世英第四軍高靜娃第五軍樊老二第六軍盧占魁出身桿首所過州縣淫擄請令飭陜督痛剿以拯陜民（三十一日） 
　　察哈爾電田都統呈准創設淸賦處擬具該處奬懲章程八條咨呈院部核辦（三十日） 
　　香港電攻閩方聲濤一軍須李烈鈞某項目的逹到後方可實在撤退（三十日） 
以上中孚通訊社電 
公電 
　　北京劉朝望等來電申報館并轉安徽旅滬同鄕會公鑒前接皖省商會及紳學界電告皖鹽加價一案國計民生兩有妨害朝望等以事關桑梓引領南望實切殷憂業經呈請大總統并鹽務署查核取銷全案惟茲事體大若欲伸其正義實有望於羣公務希合力以爭事求必濟紓吾皖剝膚之痛折當事竭澤之心如有嘉謀請時見惠盼禱無極劉朝望江紹杰汪聲玲唐理淮龔慶霖張汝鈞周維藩吳榮成黄立中陷印 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
　　柏林電柏林之巷戰甚危及政府之地位政府關於保留興登堡上將一事與勞兵會意見不合以故益形岌岌戰事發生之前一晚水兵勉强應允按照某某條件退出皇宫但爲深惡柏林戍軍司令維爾斯之故遂毁約言水兵曾逮捕維爾斯氏而政府對付此事復不得法由洛特丹調兵至京命叛兵即行投降後復許陸兵開砲轟擊柏林國民軍若干因是加入水兵方面愛倍爾氏與施特滿氏於是不得不屈服水兵内閣大約行將改組此次政府所取嚴厲計畫獨立社會黨實不負責其勢力日見膨脹當可於新内閣中佔優勢 
　　倫敦電海牙電稱摩爾根布爾將軍已任爲柏林戍軍司令摩爲李勃克萊區博士之黨（二十八日） 
　　巴黎電柏林現正履行休戰條件其交出鐡路火車尤爲爽快曾於一日間以貨車三千五百輛機車二百輛交與法軍餘者亦將陸續交出（二十八日） 
　　丹京電柏林消息伏細斯施報載稱政府風潮業已發展國民委員及不在政府中之獨立各黨黨員昨曾終日會商晚間内閣開重要會議深夜猶未知其結果禁衛軍司令里格斯將軍業已辭職由魯特韋資將軍繼之（二十七日） 
　　丹京電今日柏林消息謂將召集中央勞兵議會討論最近時局之發展改組政府以里特波氏與李勃克萊區氏爲領袖已爲意中事二十五日有人擁至伏瓦資報館解除警務長所置衛兵之武裝佔據館屋禁衛軍司令里格將軍告伏細斯施報代表謂彼部下之兵極願扶助政府惟政府遲遲施行必要之計劃如組織有力之軍隊解除反對黨之武裝種種迨水兵之行爲危及政府時彼乃受命謹愼行事設法迫令水兵降服愛倍爾氏曾允水手休戰二十分鐘致來不携武裝之羣衆干預戰事中雜婦孺兵士不允開槍擊之彼等之計畫遂歸失敗部下之兵一部分不得不退而置下其武裝（二十七日） 
　　倫敦電泰晤士報華沙訪員稱過激黨現準備進窺柯夫洛與維爾拉彼等志在吸收立陶宛與波蘭加入勞兵主義之民國彼等於維特白斯克與哇爾夏間集兵三師共計一萬八千人波蘭軍司令已募義勇兵六萬餘人抵禦之惟彼等皆無武裝波蘭陸軍參謀總長已乞助於協約國泰晤士報瑞典訪員稱波羅的諸省之現局日見危急愛沙尼亞之安甯與獨立現爲過激黨與立陶宛人所侵逼若輩攻入諸省在里伐爾六十五哩以内任意刦掠勒索英艦隊因里伐爾將被波及已駛回該港愛沙尼亞政府已請瑞典派兵登陸瑞曲政府之覆文措詞愼重惟不致徇從請求愛沙尼亞人且望芬蘭救之但芬蘭現亦爲過激黨所逼不致有此餘力也（二十七日） 
　　倫敦電今日爲威爾　總統　辰英皇曾於晨間赴白金漢宫威爾遜總統寓所祝嘏（二十八日） 
　　倫敦電泰晤士報載稱昨日之會議僅威爾遜總統首相喬治氏外相貝爾福氏列席以威爾遜總統所提出之十四大綱爲討論之基礎所涉及之問題爲海洋自由國際同盟賠欵新國地位德國殖民地與土耳其國之前途聞英國戰爭内閣於此數問題已於數日前决定主張關於海上法律竭力抱定英國舊有之意見並具决心擬將國際同盟載入將來國際公法至關於賠欵問題英國藩屬已表明彼等之損失淸單將與祖國及協約國之淸單一致提交德國（二十八日） 
　　約翰萊斯堡電歐戰中南斐之死傷人數連東斐西斐中斐之叛變諸役所死傷者在内計死六千三百人内有在歐死者四千六百三十人受傷及中煤氣者一萬一千五百人南斐兵在東斐之役死傷之一千三百人内有一千二百人係染病所致（二十七日） 
　　倫敦電每日紀聞巴黎訪員報稱法總統普恩賚語客謂彼料媾和討論可獲美滿之結局威爾遜總統提出之十四大綱其大體已得英法之同意英法僅願於海洋自由一事勿受東縛彼信喬治君與克勒滿沙君彼此殊爲相得必　　切提携而於各要點得完全之了解普恩賚總統曾在法國北部解脫束縛之土地度耶穌聖誔節其述及德國蹂躪地方時聲明嚴厲並謂德國必須賠償損失　特以金錢且須照原物賠還　治君巳承認報償主義普總統末謂彼不畏過激主義延及法國此種微菌僅能侵害戰敗之國而不能侵害戰勝之國云（二十八日） 
　　倫敦電航空部派飛行家兩隊携帶飛機及其他裝備赴斐測量自埃及開羅至南斐開浦唐之天空航路大約尙將調查自印度取道新加坡至澳洲之天空航路（二十八日） 
　　巴黎電衆院昨日開會之際旁聽席中爲之人滿蓋料克勒滿沙氏將發演說也克氏並未發言議院中無何種表示政府之地位未摇動外交總長畢勳否認彼曾作不出兵俄國之言但政府並無如報章所云之計畫派遠征軍赴俄之意（二十七日） 
　　不魯塞爾電盧森堡大公國之義勇軍近呈請議院改革陸軍政府不允接見彼等之代表故該軍之兵已於營内設防自守（二十七日） 
　　巴黎電塞勒河之水仍在高漲如目下之大雨不即停止則各埠頭不久均將被淹（二十八日） 
　　倫敦電愛士葵氏自一八八六年起即代表東法愛夫區爲國會議員此次選舉竟遭失敗（二十八日） 
　　倫敦電今日下午四時止國會選舉結果混合黨已佔三百九十六席非混合黨佔一百四十四席衆料混合黨之佔大多數可超過預料之數（二十八日） 
　　倫敦電銀巿星期報告市價與趨勢均無變動上海滙兌率穩固（二十四日） 
[國無線電]  
　　里昂電報紙接蘇尼克電據稱中央行政委員會於星期日午刻在柏林開會愛培爾氏朗讀哈斯氏所得各方面消息之報告大會似已宣布軍人社會黨員仍留政府中王宫及御廐始終爲水兵佔據胡爾夫電社爲斯巴達克斯團黨員佔領者現又克復惟電報由斯巴達克斯團黨員之手入於政府軍隊之手者現復落入斯巴達克斯團黨員之手（三十日） 
　　里昂電克洛資氏依據財政部所得之成績於星期日晨在衆議院宣布法國自由公債所募得之票面額已逾三萬兆實收現金額達二萬一千五百兆 
　　里昂電星期日法國衆議院開會討論本年末季之預算時（按此項預算須於一月一日預算未通過之前提出）外交總長畢勛氏說明關於協約國在俄國行動計劃詳情並稱法軍已在奥特薩登陸英軍則已行抵巴托姆末言曰所有友誼之軍隊設備於俄國之南部者俾能在該處設施一切行動云云國務總理克勒滿沙氏繼起發言發表重要之演說要點如下余直接之思想以爲此次大戰所結合之四大强國戰後不宜分難余將以所可犧牲者維持此項協約開於國際間之保證余今宣言設他國任令法國設備自國之防禦則余將接受他人向余提出之增加保證蓋法國欲能控制己國之軍事組織而不願重覩侵略也克氏結語曰吾曹爲一團之良國民共和國民之優秀者將盡力於國事設君等而信任吾輩者吾曹當副君等之期望决不有所惜演說之結果衆議院宣布大多數贊助政府（三十日） 
　　里昂電十二月三十日巴黎倫敦間滙兌率英金一鎊合二十六佛郎法國公債劵巿價如下三釐公債六十一佛郎五五一九一七年四釐公債七十一佛郎一○一九一八年四釐自由公債七十一佛郎七五五釐自由公債八十八佛郎三○（三十日） 
[美國無線電]  
　　紐約電外交議會之出口商銀行大商家及他會員今日在此開會磋商之餘贊成在太平洋添設一新電線該會特别代表甫自華盛頓歸據云各行政官皆贊成此新電線且另設一線以達白蒙布可布拿愛里（阿根廷京城）與蒙笛維度（二十九日） 
　　倫敦電威爾遜總統在倫敦商會所受之歡迎可謂極無上之尊榮爲他人所向未曾受者威氏起立將演說時拍掌之聲不絶於耳演說之際歡聲時作及演畢出場全場聽者皆起立歡呼美總統先自白金漢宫來會場時沿途人滿歡呼不止又據倫敦日日新聞云威總統與英首相佐治及他英閣員之會議已奏大效雙方皆思想一致異常和浹將來英美間之親善此爲兆朕云云該報又云威總統與其夫人受獨佛及倫敦之歡迎非常感激實則英國之歡迎不僅爲總統夫婦蓋爲美全國也再上星期六在市長宅中之宴會亦極簡單禮官立市尹之後宣告曰殿下（指康納脫公爵）吾主諸君請爲美國之和平各自緘默云云而當時歡呼之聲仍然不絶拍掌也揚巾也甚致敲案也聲以繼聲誠盛會也（二十九日） 
要聞 
[北京特别通信（二二五）飄萍]  
　　代表出發時之盛况 
　　中華民國七年十二月二十九日下午二時零五分北方政府派往南京準備與西南開和平善後會議之代表九人已出發矣 
代表共計十人施愚已先期南下故此日出發者爲朱　　啓鈐王克敏吳鼎昌方樞江紹杰李國珍徐佛蘇劉恩格汪有齡等九人最後至者爲王克敏但聞王總長已上車一聲而汽笛嗚嗚車即微動也 
　　愚至車站時送行者已極擁擠吳笈蓀代表東海閣員總次長亦皆來站歡送此外如梁士詒等之各派首領莫不來會爲之點綴者則有荷槍之警察與紅衣高帽之軍樂隊朱啓鈐氏與各要人一一握手笑容可掬在一部分送行者之感想似時局重任都付與代表十人之兩肩但不知彼代表心中之感想爲何如也 
車之矣脫帽者脫帽舉手者舉手朱啓鈐氏立於車門之外以帽作勢送留别之情倐忽間但見一縷靑烟與此有關時局之九代表者愈行愈遠預定八年一月二日抵南京矣吾人惟祝其進行之順利使國民有重覩太平之一日耳 
[北代表之公府餞别會]  
　　出京前之最後接洽 
北方各代表巳於本日（二十九）下午二時專車赴津三十一夜十二時由津以專車赴寗（出發情形詳另條）李秀山督軍巳飭備代表招待所兩處一以招待北方代表一以招待南方代表皆在督軍署附近北方各代表除施愚氏日前已先赴寗與李督軍接洽一切外其餘九代表均於本日同行昨日東海在懷仁堂爲各代表設餞並請錢總理府院兩秘書長及參陸辦事處張秘書長作陪代表到者爲朱啓鈐吳鼎昌王克敏方樞李國珍汪有齡劉恩格江紹杰徐佛蘇（聞當局本定邀各部總長陪宴嗣因某要人建議此項宴會應避去會議名稱不宜有閣員與席故臨時改爲府院秘書長及張志潭作陪）席間由代表報告與各方面接洽情形嗣東海作簡單之演說略謂一國之中本不應强分南北年來不幸而有南北之爭致今日欲謀統一不能不各派代表協商言之實可痛心諸君此行不必認定爲北方代表而來宜以國家及國民之利益爲前提而以爭字與讓字爲此行之宗旨見爲有害於國者不問北方或南方所主張皆宜力爭見爲有利於國者不問北方或南方所主張皆宜退讓總之應爭者在所必爭應讓者亦宜相讓必期和平統一早日成功使中華民國開一新紀元然後可適應世界一潮流以造成相當的民治國家是則本大總統所厚望者也云云東海演說畢由總代表朱桂莘答云當秉承政府和平統一之旨隨時請示以與西南接洽 
[和議中之南北兩要電]  
　　錢能訓覆七總裁電廣州岑西林先生伍秩庸先生陸幹卿先生唐蓂賡先生孫中山先生唐少川先生林悅卿先生鑒頃致主座蒸電敬悉前致伍君朝樞電内所稱之唯一政府係專指國際交涉面言爲對外之承認問題并非對内有所區别望加體察勿生誤會至會議地點具經累電商榷仍以就寗爲宜名稱一節前接少川先生來電請以會議地點爲會議名稱當經電復照辦此間總代表代表已派定朱君啓鈐等十人知照在案來電請照各派代表十人外另各推總代表一人亦可依照辦理惟謂以陜閩問題爲會議辦法之先决問題一節查陜匪蔓延日久並非始自今日匪首盧占魁積年巨　中外咸知近日結黨横行蹂躪全省此等殺人越貨之徒豈能寛縱不治且陜西向爲中央直接指揮不在西南五省之内今來電忽指爲護法區域并稱昭昭在人耳目實屬聞所未聞奉軍人閩係辦淸鄕事宜與戰事無涉要之陜閩問題與會議問題截然兩事不能併爲一談時會已迫大局虚懸此間總代表等經派定多日專待開議免致曠廢是爲至盼又此間各電均係開誠商榷來電請逕電以昭誠信似不無誤解并望詳察能訓箇印 
　　各總裁質問徐世昌電急北京徐菊人先生鑒蒸眞兩電迄未見覆乃諫日錢君能訓來電堅持陜閩有匪並承認派許張各軍入陜王旅入閩且有如不見諒惟有聽中外公論之語無異表示因陜閩問題不憚再延戰禍之决心於雙方言和之時忽生出此等枝節不幸殊甚錢電以郭堅樊毓秀盧占魁爲匪查郭堅前爲陜西省長公署警備隊統領樊毓秀係陳樹藩第二混成旅團長何以從前北方不認爲匪且加之任命盧占魁亦不過如張敬堯部下毛思忠等耳何以在北部爲國軍在南即爲土匪又據黎天才等電稱王占元劃施南爲匪區並限四星期收復恩鶴等處查黎天才唐克明或爲鎭守使或爲師長護法旗幟本極鮮明不得誣之爲匪即謂陜閩有匪何以於停戰後始經發見况旣經停戰則以現有軍隊剿匪綽有餘裕何必又添重兵錢電謂王旅係爲淸鄕之用並未令其作戰夫淸鄕之與作戰界說亦難分明考之輿論徴諸友邦當必有能辨之者又據陳炯明許崇智電遵令止攻繼迭據陳炯明文元等電北軍違約來攻永泰失而復得事實具在可以查知兹再切實質問如誠意言和應即復電聲明陜閩鄂西等處一律停止進兵由該處軍隊各就現驻地點雙方各守防線並可酌請當地領事爲保證以免食言惟恐北方尙持異說謂南方不欲言和茲特先委任唐君紹儀爲南北和平會議南方議和總代表即在上海靜候陜閩鄂西軍事完全解决再行開議倘北方始終堅持亦惟有如錢電所云聽諸友邦及國民之公論而巳岑春煊伍廷芳陸榮廷唐繼堯孫文唐紹儀林葆懌禡 
[内閣問題與安福派]  
　　衆院中之閣員同意案因種種阻礙未能投票據昨日（二十八）消息依然無甚進步一說謂安福派對於陸軍財政兩部長仍極反對東海已無疏通之策故不得不稍事延緩一說謂奉天議員反對曹汝霖問題由某要人專電張奉督請其代爲疏通張昨已覆電意謂承認某項問題則完全擔任疏通所謂某項問題即指京奉搭現而言交通部原定自來年一月爲始京奉完全收現今已採折衷辦法明年仍搭收半現而更由奉天交通銀行與奉人以種種便利（辦法見昨報）惟尙未得張督最後之表示此事尙爲一種懸案詢之議院中人則謂年内爲日無多一時難以疏通已决定延至明正至明正何日投票亦未决定 
　　又據京報消息閣員同意案新國會至今尙未列入議程其原因各報有述之者但尙遠於事實同意案所以擱置原因由於安福内部之分裂其已逹如何程度雖不知其詳但可别爲穩和與激烈兩派如王印川梁鴻志吳文瀚等屬於穩和派如鄭萬瞻及某某屬於激烈派因有兩派之衝突乃至影響於内閣此就大體言之也若將反對閣員之情形具體言之如楊以德之兄楊以儉一流則以私仇而反對錢兼内務但此最爲少數不成問題東三省議員則以林鑛問題京奉路搭現問題爲理由反對曹潤田此兩層業已着手疏通一則林鑛問題屬於財政方面已成過去之事實二則京奉搭現乃因該路中英合辦契約限制之結果部中旣無欵墊此虧耗則無論何人皆不得不取搭現之政策前因京鈔損失局中竟開賬六百餘萬元以後如何應付故關於曹者尙有疏通之餘地况於京鈔則由奉銀行設兌換所以格外便利奉人凡此皆間接發生之疏通方法也惟對於龔之財政疏通最難而反對方面亦最多如龔平時與銀行方面之不接洽致爲反對之健將者暗幕中實有舊交系之人而安福派情形複雜或以另有主人或以要求不遂方面愈多疏通愈爲不易故此問題非常困難政府旣經提出又不便於撤回聞有人主張收回修正然手續上亦正費事正式内閣完全産出不知其在何日也又當公府將設外交委員會時王　唐頗　佔其一席嗣以種種關係尙未加入近日王氏内顧己派之分裂外察時局之趨勢覺新衆院之議長前途亦屬黯淡不如在外交方面稍事發揮故仍要求加入當局已允與劉式訓許士熊等同時發表爲委員此亦可見安福派最近之形勢而首領之不能拘束分子更不待言也 
[新參院通過瑞比兩使]  
　　汪榮寳之使瑞魏宸組之使比新衆院已於二十六日通過移付参院昨日（二十八）新参院開會下午一時振鈴田應璜主席因人數不足兩次延長至一點五十分始足法定人數由秘書長報告文件畢主席報告議員請假事件諮詢無異議後即按照議程開議第一案汪榮寳爲駐瑞士公使同意案（衆院移付）第二案魏宸組爲駐比利時公使同意案（衆院移付）當由政府委員張祖棻出席說明兩君歷史及擬任爲公使之大意已經衆院通過敬請貴院予以同意說明後即有某議員提議以兩案性質相同應即合併投票衆贊成主席併宣告用無記名投票連記法衆無異議乃指定蔣棻陶家瑶等八人爲檢票員先行投票議員等陸續投票檢票畢主席報告今日出席人數共一百人票數與名剌數亦相符計汪榮寳同意票九十六張不同意票一張魏宸組同意票九十五張不同意票二張廢票均三張大多數通過報告後由秘書檢查在場人數祗有八十二人已不足法數遂宣告散會 
[制憲倡導會宣明宗旨]  
　　蔡元培王寵惠等發起之國民制憲倡導會業於二十六日在北京中央公園水榭開會討論進行方法昨日（二十八日）下午一時又在來今雨軒延請北京新聞界記者談話發表此會創始之眞意要求新聞界鼓吹以促將來良好憲法之早成各報記者共到數十人王寵惠君起而致詞略謂民國國體之成立經極短期之時間而即達目的此爲世界共和國家第一難能可貴者惟制憲之遲緩竟歷七年而無大經大法之可守斯又比之各先進國而不能無慚色者同人發起斯會意在一本國民全體之公意以立永久不敝之憲法基礎用備將來制憲機關之藍本而資採擇至於制憲之要素惟在心地上毫無偏私同人自問此心决不倚於一黨一派此可告天地質鬼神者報界諸君實爲國民之導師敢請將此旨爲天下倡詞畢由報界朱季箴潘定心張一鶴曹悲天李安陸諸君互起致答均希望發起斯會諸君本第三者之意思以確立憲法精神勿爲一黨一派所左右云茲將該會組織之緣起及宣言書併錄如下（國民制憲倡導會緣起）吾國近三十年來政治之變亟矣由專制而變爲立憲由立憲而變爲共和凡他國政治史上數十年或數百年所推演而僅至者吾國乃於數年或數月之間一蹴而及之其進步不可謂不速其故何在則世界新潮流壓迫之所致也此新潮流自海通以來侵入中國風發泉湧沛然而莫能禦其勢力亦云偉矣雖然社會之進化愈速者則其内部彭盪之力必愈大故吾國二三十年來每一進步必有一極大之波瀾起伏無端遂使國家演成多事之局而其間横斷於進化之關而常爲之爲梗者則新舊思想之不相容是也是故每經一次奮鬭則必有一進步而每有一進步即往往有一反動小之則爲政爭大之則興兵革直至於今黑白是非相特未决此雖社會進化必經階級無可如何之事然而調劑而和緩之使此種之奮鬭有益於國家及社會不致以此而誤國家而害社會則吾人之責也由前所言近三十年政治之變化實以外界之壓迫及新舊思想之衝突爲一原因則欲調劑而和緩之舍調和新舊外無他法矣新舊思想之表見於他方面者今暫不論其表見於政治上者以二三十年之政治史考之其發縱指示推波助瀾於其問者不外有兩派之人一爲立憲派一爲民治派茲兩派者其問思想之新舊雖不相懸殊而以歷史及手段緩急之不同遂有分道而不相謀之勢然其扶植民權主張法治之旨趣及其反對寡人專制排斥人治主義之事實要皆殊途同歸無所軒輕一言以蔽之則憲政主義實兩派之所共通者也吾國今日國體已爲共和政體亦爲立憲則民憲之局實爲政治進化之極境亦即爲吾人事業之集成幸而憲政確立國本以安吾黨之志事亦當於是而畢是故處於今日扶持憲政而培植之使無被戕賊以至於淪亡實爲吾輩共同之責任自今以後不得再分畛域以自兆　牆之禍此吾人之所當共勉者也吾國憲政史上之派别旣如上述而此後兩派之人不能不互相提携以共謀大計又極明顯之事乃者憲法問題民國七年懸而未决其間遷延至今尙未完成之故原因本至復雜事實亦極繁多然使當時兩派之人能早覺悟推誠相與則於大局或當有裨益蓋吾國今日稍明法制之人止有此數不於此則於彼惟其分也故入主出奴各行其是其甚者則各挾其所接近之一部分勢力以利用而指揮之遂陷國家於四分五裂之境自今以後苟能相與以誠相衡以理化分爲合化異爲同則國家社會所賴以指導而遵循者捨此别無他道國是歸一則一二特起之野心雄桀亦無從乘隙蹈瑕以利用而破壞之此吾人所急宜覺悟者也吾人以此最大之覺悟而爲此至誠之集合則今後進行之方針當以公正統一之精神以指導國民及社會第一不當以曲解之學說利用現勢力而反爲其所利用第二則更進一步立其正鵠以爲此後國民社會之表率及準繩語曰天下興亡匹夫有責此國民制憲倡導會發生之緣起也海内學者有同聲相應者乎願執鞭以從其後（宣言書）民國開創逾七年我國家安危治忽所關我國民禍福生死所繫及可爲國内永遠和平保障之憲法遲遲未能依我國民總意而制定施行以致無歲不有内爭且動輙以兵戎相見至於今世界亘古未聞之大戰亦已告終而吾國國同戰爭暫雖停罷對峙之形猶相持而不肯互下所謂南北妥協雖已感受外界潮流似乎日有進步至其妥協之方法與實際遥遥不可知也假即進一步而議妥協之方法誠能一一解决執調停之役者固已自信爲已萬分殫精竭力而南北兩方亦必自認爲已各大爲讓步無可復加然而吾國家存立發達之基礎又豈僅僅如此解决而遂能永久保障不致再翻統一和平之局耶吾知南北兩方及居間之流無論其眞意如何而口頭表示亦必曰不然不然國家存立發達之基礎在於根本大法顧今日事勢則非先解决妥協問題而根本大法無從議及然則解决南北問題不過爲解决國家根本大法問題之張本之手段而國家永久統一和平之保障必在於改造國家根本大法此殆無人反對者矣此次國内戰爭之起原西南以護法相號召其重視法治之精神吾人亦自諒其用心之苦然國家根本大法乃國家國民全體之公非一省一部分之私與其互爭一臨時適用之約法而戰母寗協定一永遠適用之憲法而和若不此之務徒使我國民延頸企踵所認爲至高無上之憲法長此因循遲遲不能成立坐令約法戰爭之禍一再相續而未有已甚而至於亡國返諸護法初心必不如此况臨時約法成於草創時代多所未備僅爲臨時政府適用之物遷延復遷延至正式大總統之選舉兩次舉行而飄摇風雨之國家仍不幸而僅僅恃一臨時之要約爲繫屬其危險實不可勝言且當世界戰爭告終之後亞東大陸早非歐戰未起以前之局而以吾國國家之處於今日决非初定約法者所能預料此後國法上國家機關必如何組織而始可以謀國力之發展國權之鞏固可以生存於永遠和平之世界可以進而爲國際團體之國家皆以改造根本大法爲樞紐而尤以制定民本主義之憲法爲要圖（未完） 
[京師八年元旦之點綴]  
　　八年元旦令節各國公使照例赴公府覲賀昨日總統府秘書廳已飭外交部通知各國使館訂於元旦日上午十點在府接見覲賀各使其隨帶之人員統限日内開單送交外交部查照 
　　國務院昨行知京内各部院各機關略謂現届新年各該機關應自本年十二月三十一日起至明年一月三日止停止辦公四日倘遇緊要公事仍當照常辦理新國會參衆兩院以民國八年新年在即前日特由該　　兩院議長副議長議定自八年元旦日起至五日止休會五日以誌慶祝刻秘書廳已分别通告 
[京華短簡]  
　　據外交傳說五國公使二次勸告醖釀已久前因他故未即提出最近各公使因和議又小生波折遂又繼續 
 
 

Page 7

 
 
討論現在已經决定其大體不外速開會議早日統一之意但二次勸告之内容與第一次全然不同第一次僅以希望和平爲止境此次則對吾國時局上應行解决問題均有具體辦法將以供吾國之參考目下各公使對於此種形式正在考慮之中惟外交部中人則否認此說謂近日外交界甚爲沈寂勸告一說絶無影響而同時某使館方面亦不承認即提二次勸告之事謂外交團尙未交換此種意見 
　　昨日（二十八）星期六閣議十一時開會除陸段兩總長外餘均列席其重要議案（一）各機關職員薪俸搭發現洋案繼續前次財政部提案討論結果仍交財政部核復辦理（一）營業稅法制定案農商部提出討論結果交財政農商兩部會同核議再行提出 
　　自俄國西比利亞廣義派强迫失業華工充兵之事發生後政府已屢次向俄使抗議茲聞俄舊黨游擊軍内亦有華人充當俄軍之事該軍統帶並云該華兵係由華政府允許加入而新疆省内塔城地方亦發現俄軍官派人招募華人當兵情事政府自得前項報告後已向俄使抗議並以俄統帶所稱華兵加入俄隊係由華政府允許一層究竟何所根據向俄使責問一面電令新疆省長飭屬嚴禁招募 
　　現在内閣改組陸軍總長段芝貴决意辭職其京師警備司令一席聞政府之意擬以張懷芝承乏日内即可决定 
新參議院長梁士詒辭職通過之後有議長之希望者爲李盛鐸王祖同田應璜三人醖釀已經多日近以田應璜資格稍弱王祖同自已放棄安福派遂决意舉李盛鐸爲議長大約下星期可望投票 
北京敎育界前曾遞呈敎育部請求加搭現欵該部未經核准茲聞各學校職員敎員日昨又聯名上書公府請求搭現五成以資維持 
[敎育部僉事之拐賣案]  
　　前日敎育部呈請明令免職之僉事牛獻周即日前北京各報所載姦拐婦女賣良爲娼之牛僉事據知其内幕者言牛爲山東人曾充桿匪及發生綁票等案後乃易今名逃往日本留學民國成立牛適於是時畢業回國夤緣入敎育部輾轉升至僉事前年見報端登載唐女士求婚告白牛遂效毛遂之自薦僞稱無室好事竟成當由兩方訂定婚書唐女士并與牛另訂財産均利之約取得牛之親筆證據惟牛當時并未提及在敎育部供職豈知結褵未久牛僞稱赴奉謀事與唐女首先赴津約其黨友劉姓一同赴奉住東站之天泰棧一二日後牛忽稱赴營與某要人接洽事務囑女士與其友在棧稍候牛去後卽由其友以看戲爲由將女士誘至坤優寄宿舍賣與鴇母逼其爲娼該寄宿舍内幕實爲旅館而兼營妓館之性質者也該女士旣陷入火坑不肯曲服即被鴇母鞭撻女士受逼無法佯爲應允於第三日夜内乘隙由樓窗跳入鄰家因樓高無援致將右臂跌折忍痛哀求當被鄰家縱之逃入奉天省城之内即由女士訴之審判廳不意曲未得申旋由某人出名略備川資送其回京與牛交涉豈知女士到京牛竟避不見女士因居黄梅會館（女士湖北黄梅人）將所歷慘狀哭訴同鄕於是同鄕大動公憤代爲剌探竟被同鄕某君查知牛供職敎育部始由女士出名探訴繼由同鄕提起公訴法廳迭次研訊案情盡得始於前日判决牛處徒刑六年敎育部遂即於是日呈請免職惟該女士以受苦太深如此輕罰實不甘心特又將婚時中之財産均利律證覓出懇由同鄕調查牛在魯産業不下十餘萬金刻正延請律師再行控告務請將牛某財産之半斷歸給養 
[休戰前之美國造鋼業]  
　　東方新聞社紐約通信云美國現在竭力從事種種重要辦法以促進本國之造鋼業其目的專在增進鋼之産出以應戰爭之要求及同盟各國之需要如鐡路當局努力增加焦煤之噸數與品質亦欲使鎔爐中之出品與鐡之性質隨之而增也又如美國造鋼公司與其他許多鋼製造家皆採用每日作工八小時之政策亦爲增進出産起見南部東部之生鐡價値均巳因此略有增加戰事工業部現正調查此項運動所得之結果前此半年内戰事所需之鋼雖從二千萬噸增至二千六百萬噸之譜但因鋼之産出大爲增進故預料可以供此後之需求美國各造鋼廠及製造其他金類之廠爲應國家需要起見奮力猛進置其他一切利益問題於不顧洵可爲大好之愛國模範也又製造軍火之機器銷路似無限制凡設備不甚充足之製造家現因受戰事工業部之奬勵多轉而製造砲穀藥彈筒及其他軍用品之機器又如摩托車之製造亦全以戰事需要爲根據現在戰事機器之巿場以中西部爲中心據該處報告南美各國來詢購機器者甚多智利國曾派員訪問沁沁納蒂附近之機器製造商據云現在談判中之買賣爲數甚鉅 
[舊議員對外之表示]  
　　廣東消息日昨兩院議員因時局問題以參衆兩院名義召集談話會於東園之國會議員俱樂部由吳景濓胡祖舜焦易堂張伯烈等報告質問軍政府經過多數議員均不滿意於軍府言論頗爲激昂湯漪發表意見以爲解决政局之根本辦法在組織大政黨其黨說極長褚輔成吳景濓最後發言謂俟星期一之政務會議看軍政府對於國會是否有誠意再開談話會决定對付方法云云是日並公决致日美英法義各國議會公電一通遂散會茲錄參議院致法英義日美五國國會電如下法英義日美國會諸公同鑒日前貴國公使傳達貴國政府之盛意期望敝國早日息戰平和統一敝國人民深感關切之友誼且對於說帖所云毫無最後干涉之策亦無指揮或諫勸此次議和條件之意尤感光明中正之態度敝國今日已由護法政府與北方武人領袖開始議和惟此次戰爭之所由起關係至鉅不獨爲敝國治亂安危所繫且如說帖所述敝國亦當與於國際之新組織是則敝國之安危治亂尤將影響於國際貴國政府對於敝國南北之爭固無左右袒之意而敝國會同人覺此次戰爭之原因與其是非曲直之所在有不能不冀貴國政府及人民之了解者蓋此次戰爭爲法與非法之戰爭其是非曲直在法治國之人民直可不煩言而喻當今之世無論何種國家苟其人民稍具法治思想則必不能聽少數武人恣其暴戾毁棄國家之大法蹂躪國民代表之機關以行其武力專制之主義此正如說帖所云以法律曁國民利益爲據而非有個人私懷及泥守法律之意見存乎其間也蓋所爭者非法筆之末節而國家之大防中華民國之存在恃約法爲基礎國會之職權依於約法而發生袁世凱第一度毁棄約法摧鋤國會未幾而有帝制之禍督軍團第二度毁棄約法摧鋤國會未幾而有復辟之禍干戈相尋以至於今溯其總因全由於跋扈之武人腐敗之官僚其心目不利法律之有效與武力之當受制裁於正義而巳即以最近之事實證之北方於停戰議和之後繼續進兵福建陜西以攻擊我護法政府所轄之軍隊我政府迭據前敵將士報告質問北方而錢能訓之答覆乃妄指福建陜西之護法軍隊爲土匪並確實承認派遣許蘭洲張聯陞各以一師入陜西王永泉以一混成旅入福建戰禍再開非其所恤由此可知北方之武人官僚但知因利乘便以遂其私於信誓之當守條欵之當踐舉非其所恤故今者舉國有識之士咸抱憂危而於我政府所標之永久和平依法和平兩義益信爲至當而不可易蓋非使全國所有之武力悉受制於法律之下則中華民國之根本無由安全也而欲使武力受制於法律其最大之證明在使爲武人所毁棄之約法復其效力欲使約法復其效力其最大之證明在使爲武人所蹂躪之國會完全自由行使其職權即所謂依法永久之内容亦即和平之保障護法各省人民所冒萬險排萬難以求其貫澈者也此簡單合理之要求微特護法各省人民所一致主張即全國人民對之亦無有異議北方之武人及官僚苟猶有和平統一之誠意者當知惟法律乃可以求和平統一而武力則適得其反夫武力鴟張法律陵夷之現象凡關於民國而抱新建設之思想者固必不受即對於國際而抱新組織之計畫者亦必不願聞貴國以主持正義摧抑强權聞於世界更本其主旨對於敝國而爲友誼之忠告故敢披其愚誠有所陳述惟貴國會諸公有以敎之居正謝持張秋白等九十四人同叩 
[粤之世界和平共進會]  
　　廣東通信云徐紹楨汪兆銘吕渭英王文典諸君近發起一世界和平共進會已於昨日下午在東園開成立大會各界到會者約三百餘人公推徐固卿爲臨時主席由發起人報告開會宗旨及討論會章畢時已五時宣佈散會茲將章程錄後第一條本會以促進民治永久合法和平爲宗旨第二條凡贊成本會宗旨由本會會員介紹經本會許可者得爲本會會員第三條關於本會進行事項須分别辦理時依會議之結果由各會員分任之第四條本會設理事若干人幹事若干人管理會務由大會投票選舉之以比較多數爲當選又設交際員若干人由理事幹事會同公推第五條本會每星期集會一次如有特别事件得由幹事召集或會員十人以上要求開臨時會議第六條本會會議事件得過半數可决即通過成立各同人應共同遵守凡有主張不得過半數之贊同者應犧牲其主張第七條每次集會幹事須將會議事項通告各人其通告不拘程式第八條無論大小事件非經過會議可决不得以本會名義進行第九條本章程有必須修改時得以過半數之可决修改之附則其他事宜均依會議另章定之第十條本章程自議决之日施行 
[閩省最近之戰局]  
　　厦漳自停戰以來南軍駐於江東橋北軍駐於蔡店附近之金同兩軍嚴守陣地北軍近日由厦門運至金同之槍械子彈計百餘箱係漢陽兵工廠所製新式快槍至十七號夜南北兩軍均出巡防地於沈宅附近忽起衝突開砲互擊附近居民咸爲震驚少頃兩方軍官各出勸止乃各休兵亦無甚死傷厦門臧致平聞知其事急遣人馳檄該地軍官嚴加約束又派副官張仲鼎於二十一號乘水警小輪前往視察陣地並誥誡軍士不得妄啓戰端厦門右翼第二支隊司令史廷颺恐嶼仔尾軍隊與南軍衝突於十九號早前往該地視察並約束軍隊厦門軍餉巳欠發數月日前臧致平電請李厚基撥欵接濟昨李復電謂已電請中央續撥欵項俟接到後按成發給姚建屏所部駐延軍士亦己四十餘日無欵接濟甚爲困苦查閩省現有軍隊計有二師三混成旅三獨立團每月軍費共需五十二萬元而衛隊營及臨時費尙不與焉故軍餉多陷於困難也近日莆田戰事雖已平息而永泰又啓戰端蓋以駐永泰縣城之北軍以嵩口所駐南軍無多欲一戰奪之遂傾城往攻詎料南軍司令蔣國賓適由仙遊至永泰與原駐永泰之周湘俊合又有陶質彬營長係前日閩軍歸附南軍者由永春至永泰又有孫國鎭之兵與之聯合計有八千之衆八日由縣城后山進攻駐城北軍僅有一營之數知勢不能敵下午遂棄城而走退至大黄地方南軍立即入城安民并分撥軍隊布置城外各地如葛嶺上牛浦口各地均駐紥南軍九日福州李厚基派周永桂旅長率隊往援其軍隊分三日出發周永桂於十一日起程取道蘇坂前往永泰駐延平之姚建屏師長亦撥王牛二營往援駐莆田之王獻臣團長亦督隊往援三路夾擊南軍亦分投應敵兩軍死者各數十人南軍被北軍捕獲連長一人目兵十六人於十三日押解到省北軍被南軍擊傷者三十餘人抵省後送陸軍醫院調治現南軍尙固守縣城北軍旅長周永桂遣使與南軍言和謂現正南北調和之際宜停止戰爭以待大局解决南軍司令亦應允不再交攻聞泉州方面現亦有互遣使節妥協消息若從此停止單爭亦閩人之幸也 
[兩軍撤防中之湘訊]  
　　湘中之南北兩方軍隊現在業已實行撤防近一星期中湘鄂鐡道火車由湘赴鄂者悉爲北方撤防軍隊惟日來因湘省初雪不便運輸故暫爲停止茲將最近兩軍撤防情形略誌如下 
　　奉天軍隊自張景惠所部退赴鄂省後其餘亦逐漸撤退據聞新曆年内即將盡數撤回其長沙兵站處亦已分别收束其兵站司令並已赴京刻下惟前敵總司令支隊長尙駐湘城料理一切 
　　李奎元所部之第十一師已由参陸處電令撤回南苑現該師第二十二旅已全部離湘代理師長張倫亦已首塗北上惟師部及第二十一旅之一部份尙駐湘垣張宗昌所部之第六混成旅已奉令暫駐湘東此時勿庸撤退故該旅僅由旅長將其一部份退駐醴陵其餘　駐茶攸業已電逹府院 
　　分駐湘東各屬之魯軍前奉魯督電令撤回剿匪現該軍已遵照陸續撤退由長武火車運送至鄂改道回魯該軍防地由張敬湯派兵接收聞新曆年中魯軍亦可悉數撤盡 
　　湘南南軍屬於粤桂兩省者已退去十之六七現在湘南各地概由湘軍分佈防守歸譚組庵氏節制至譚氏赴滬一節現下尙難確定蓋不僅湘南需人主持且其西南代表職務亦未商妥也 
　　湘南各軍之尙未退動者除湘軍爲主軍外其餘惟滇軍數營尙未撤退目下仍駐郴縣各處擔任剿匪事宜蓋因迄未奉到唐總裁撤兵命令也 
[湘西退伍軍暴動詳情]  
　　湘省戰事自吳子玉師長極端主和後兩軍均完全休戰近月以來南北兩軍對於額外軍隊及輸送備補等軍先後遣散詎一般被裁之兵集匿瀏陽寳慶一帶於本月二十一日晚集衆暴動非常猛烈該退伍軍人等自逗留瀏陽城外後或小販營生或負擔餬口其不良者爲盜爲竊在所不免地方人民因退伍兵久留爲害特要求防軍驅逐出境一般退伍兵因手中無資不肯即時退走防軍勒令再三遂釀成集衆暴動之事防軍武器均被刦去警察團防均被擊散雙方衝突約五句鐘之久退伍兵殺斃防兵人民四十餘名瀏陽爲北軍駐紥地張湘督得耗即派駐省張敬禹所部開往圍捕退伍兵雖刦有槍械子彈不多激戰二小時均即潰散北軍四面圍攻擊斃退伍兵三十餘名其餘竄逃他處當地人民紛紛遷徙地方大受蹂躪瀏陽本係商埠自停戰後商務漸趨興旺四鄕農民陸續返里此次退伍兵肆行搶刧東鄕王家場被火焚去四十餘家其他鄕村被焚一二家者亦有數處城内各商店均被刧掠損失之數約在十萬金以上刻下各商店均已閉巿由商會要求軍署撫卹以期恢復 
[陜西二次借欵之鄂訊]  
　　據武漢報紙消息陜西陳樹藩前曾派員來漢與某洋行磋商借欵三百萬元歷數月之久始得成立昨據某方面人云最近陳督又派其秘書陳孝先及實業廳科長胡侖二員爲二次借欵代表奉有全權委狀定名爲臨時善後借欵與某洋行接洽要求再借二百萬以陜省發行地方公債票作抵某洋行以並無的實保證拒而不允另由某洋行指定三原鐡鑛興安煤鑛及漢中五縣油漆出産之種植權三項爲抵押品至息率折扣期限均照前約辦理惟油漆種植一項附以特别條件未敢擅專已電陳督請示一俟核准即可簽字成立云 
[陳光遠尙不回贛]  
　　陳赣督以病軀未痊在京津兩地息養江西戚省長迭電催其回省江蘇李督軍亦曾來電催促而陳贛督以某項問題未了仍不能行昨聞李督又來一電年關逼近蘇贛毘連關於撤防等事應接洽之處甚多務懇陳督早日回贛即病未痊愈亦請回省調養又江西省長戚揚箇日電致政府瀝陳財政奇窘務懇飭部設法迅予籌還墊欵一百三十餘萬並轉催楊廳長立即回任俾得籌商一切昨政府已電復戚氏同時併電該省議會略謂迭電均悉贛省財政支絀待需孔亟已交財部速籌財政廳長楊慶鋆着其即日回贛陳督軍稍緩數日即行啓節 
[杭州快信]  
　　金華獲到黨人周祿供出此次計畫分浙江爲福祿禎祥四區以温台處爲一區寗绍爲一區金衢嚴爲一區嘉湖爲一區共首領爲高某軍民兩長得報後已通令各屬嚴加防緝 
　　旅浙安徽同鄕以此次皖省糧賦鹽價增加案於前日開會後已由高鳳德領銜分電財政部鹽務署轉請府院取消以紓民困 
　　財政廳前擬委派各屬催征專員分特等一等名目除杭縣兼海寗嘉興兼嘉善紹縣兼蕭山吳興兼德淸等縣業經委定外餘縣現又停頓須俟各該縣辦理三月後有無成效再行續委 
　　杭縣律師公會擬刋行聞見錄月出一編現經評議會將草案修正通過改名報告錄本月份起卽實行出版警務處總務科長楊桂欽因事請假一月回寗海原籍職務由秘書吳敦義兼代 
地方通信 
[蘇州]  
　　留法自費生之催欵蘇常道尹奉省署訓令案准教育部咨開准外交部抄送駐法胡公使電請轉直隸蘇皖浙湘蜀桂省長留法自費生家欵不濟生計窘極有流落之　迅請查明籌費補助盼速電復等因到部查自歐戰以來留法自費學生家欵皆不能以時滙寄現時歐戰停止倘再不設法維持恐學生等將流落異國相應咨請迅即籌資接濟一面飭知各生家屬籌寄學費務必按照前次匯寄倘滙寄不便或　金鎊匯交英倫華比銀行轉匯留歐朱監督分給各生亦甚妥速等因仰即轉知各該生家屬云 
　　城内行車之議决案蘇垣商民王度擬在城内創辦人力車經道尹令巿公所查復巿董事汪炯之邀集城廂各巿民公社人員於十二月二十七日在所會議表决贊成通行者居多數惟有桃塢公社則以停車地點稍有商酌擬請重行更改旋議决四項（一）人力車通行後路政亟須修理擬請酌助養路費若干（二）蘇垣各處橋　雖由各公社募欵拆除然尙有未曾拆除者此次通行人力　務須將橋探一律拆平並將街道修砌始可免其他之危險（三）城外各人力車其式樣廣大於城内通行不甚便利擬請呈騐式樣（四）按照規定路線僅觀前中巿等熱閙巿場暫不通行現擬須有一丈二尺廣闊之街道始可通行云已由汪　詳復道尹核示 
[松江]  
　　圖書館　入新屋本邑圖書館敎育會勸學所三機關所用之屋舍係屬縣議會舊址嗣悉縣議會有恢復之望遂由三機關合資在普照寺南公共體育塲内蓋造新屋以便遷讓現届工程告竣首由圖書館於二十九日起陸續遷往俟佈置妥洽再行定期開幕至教育會與勸學所大約當在一星期後一律遷人 
　　屠宰稅爭潮愈烈本邑屠宰稅向由肉商浦春帆包徴嗣有張春霖者具呈縣署自願增加認額歸其承辦適縣署因舊商積欠敎育附稅心有不愜遂准新商之請舊商不服逕赴財政廳增認稅額遂由財政廳將縣署爲新商呈請立案之呈詞驳回另行派委程鵬舉到縣投標以資取决先期新舊兩商知投標後均有不利已暗中接洽相約届時不往役標而以新舊合併爲交換條件詎縣署堅邀新商往投並以積欠附稅爲辭將舊商存案之保證金完全沒收且不許其參與投標遂激舊商之慣致有將存案作爲保證金之松江銀行支票先往掛失之舉據聞現在得標之宋梅初亦係黨於舊商者故張春霖已糾合肉商具呈縣署不許宋梅初增徴稅欵以期暗中推翻認案而舊商浦春帆則又搜獲張春霖在未奉財政廳批准以前掣付之稅欵收條一紙認爲張春霖私徴稅欵之鐡據現亦黏附呈詞向財政廳控訴矣 
[南通]  
　　電燈改換大機通明電燈公司成立以來營業尙稱發達惟所用機器引擎甚小電力不足有時明時暗之虞該公司經理田獻臣業由美國購辦　大機器三副運輸到通一俟裝配齊備後所有城廂已裝未及燃點之燈泡概可同時大放光明　　命犯獲案唐閘區農民許姓家日前被人竊去現金五十餘元鄰近陳貴指稱某廠工人許林第所爲許於日昨深更奔入陳室將陳戮斃立被陳姓家人獲住解送警衛團看管後旋用電話報經崔縣長簽派法警王海珊曹漢章將兇犯許林第提城訊供不諱押候擬辦矣 
[無錫]  
　　競志女學學藝會競志女學爲錫山之最早者去年分爲師範及小學兩校師範經費由省欵補助名爲省立代用女子中學由敎育廳委任韓某爲校長其小學部分仍由創辦人侯保三君主任二十八日爲舉行第十三次學藝會之期各界蒞校參觀上午九時開會縣立女子師範曁附屬小學私立翼中女學榮氏女學等全體學生均臨會所演節目多至八十餘二十九日下午二時起又開第一次音樂會到會各界人士尤衆所奏各種音樂爲内地女學中之破天荒云 
　　横林站之屍身滬寗鐡路横林站第十九號工房外於本月二十七日晚發現刀傷男屍一其年約四十左右二十八日已由武進縣署派警佐勘騐據路工陳述謂此人來刦工房被工人等獲住誤剌斃命云云該屍身原穿短襖鞋襪繼而祗存單衣衫褲鞋襪無着又而肉剝落不堪認識警佐履騐時於屍畔檢出紙條一張上有虹口電燈弄第二千零零一號字樣云 
[揚州]  
　　呈幸勘壩准運使前據攔江壩壩夫請修該壩曾派員丁乃寛往前勘估修築茲據該員呈復壩基尙堅無須修築 
　　　船遭風濟南大源公司以顧長順鹽船在途遭風損失 
鹽　甚　　　　　　　　　　　　　　　　　　　　　助理員就近查騐以憑核轉 
[鎭江]  
　　盜匪圖刦小輪聞日前大達小輪由東台開往泰州行至淤溪地方突遇盜船數艘盜匪多人包圍圖刦幸小輪開足輪機未遭毒手惟槍傷乘客二人 
　　洋商擬築馬路鎭郡各西商煤油公司之油池均建設於西門外荷花塘之束地居偏僻運　不便擬自籌經費山該油池起開闢馬路一條銜接新西門之新馬路業已禀由該管領事與周交涉員磋商辦法矣 
　　取締小輪載客鎭江關監督周嗣培函請本關理船廳對於由鎭往來揚州淸江各小輪之載客認眞取締當經酌定辦法以船身之大小分載客之多寡如船身長二十尺寛五尺者祇許載客五十人以此類推不准逾額多載違者一經查明每次罰銀一百兩以示懲儆 
[奉天]  
　　京奉收用現銀之抗議京奉路搭現問題曾經張巡閱使向交通部磋商一律使用國票以利商民部議亦以爲然惟以　係外人爲詞現在不但不將搭現取消反規定於明年起一律收用現洋張巡閱使以此舉與原議不符國家發行鈔幣原期通國利用中央京鈔　國有信用攸關現不能即時收回正賴國家各種機關推行今乃拒絶反用外幣現洋（京津等外國大洋鈔票與中國現洋有同等價值）旣非事理之平而貧民將盗陷於悲慘之境况京奉路線本爲奉省交通樞紐一切當準奉省利害現在因收現之故致使奉省現洋缺乏金融恐慌尤非所宜該路完全主權在我若果置民生疾苦於不顧牽引外人以圖卸責將何以杜悠悠之口特再請政府毅然决定取消前議以恤民生 
來函 
[黄海秋來函]  
　　（上略）姜埝鎭成記錢莊莊夥拐逃莊欵八千元該莊東諄托鄙人代表報告警察局查緝當查得徐吉人拐欵之日曾留宿於妓女陳紅喜家因將該妓傳案預審據供徐吉人與曹壽康時相往來此次與徐相識即係由曹引薦警局據供將曹　案詢問　管後偵知徐吉人尙隱藏在該妓女家中乃立派法警在該妓家將徐拘獲到案訊據供認不諱並有曹壽康分用三百元等语旋有晉源錢莊執事閔鑄臣因曹壽康胞兄縢儒淸之請求向警局要求將曹保釋出具保結有曹壽康分用徐吉人票洋三百元歸晉源人洋並保等語是曹之犯罪行爲已一見於徐之供詞再見於閔之保結豈鄙人所可硬指鄙人與曹姓素無嫌怨亦何必硬指且曹姓果受冤誣儘可向司法衙門起訴乃鼓動一般無意識之徒蜂擁商會並以電話朦請縣知事到場將大門　鎖脅迫發電經知事擯斥遂以商會名義朦電省長省會希圖損害鄙人名譽此種無意識之舉動顯有局外横暴之徒煽惑其間藉洩私憤本不値識者一笑當爲明眼人所能窥破似此無價値之行爲鄙人本可付之一笑祗以名譽所關巳向司法衙門正式起訴孰是孰非自有水落石出（下略）黄海秋上十二月三十日 
[淸江浦來電]  
　　申報館鑒閱十二月十二號貴報新聞欄内載朱團長振甲勒欵情事列有敝人名義竊思朱團長駐　剿匪地方賴以安靜其於敝人從無勒借之事請煩更正登錄以彰公道沐陽第九巿徐若霞叩卅一 
雜評一 
[民國八年之第一日（默）]  
　　八年以前之民國所以紛擾至是者由於以一國家而分爲二國會有新舊政府有南北軍人政客各爲其一各爭其一之是非而中華民國之國家遂以二而不成其爲國家對内無以保人民之安寗對外無以享平等之利益故吾人今後之期望第一即在於一然欲救國家之統於一不可不先求人心之定於一軍人一致勿暴横政客一致勿挑撥全國之人心能一致覺悟内訌之非計而幡然奮起扶　其國家得自立於世界國家之林庶幾中華民國之幸乎吾故於民國八年之第一日而以一祝之 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各界慶賀新年]  
　　今日爲民國八年元旦本埠各界預備慶賀情形如下　　軍警各界一律升旗惟向例元旦淸晨軍警兩界参賀一節今届因防務吃緊暫免舉行 
　　上海縣沈知事諭飭各科長並委員書吏等自元旦起停止辦公三天自頭門口至大廳止一律懸旗結彩上海地方審檢廳亦停辦公務三天昨已牌示曉諭淞滬警察廳徐廳長亦傳諭本廳各科長給假三天大門前亦紥冬靑翠柏牌樓中懸五色國旗城内外大小男女公私各學校放假數天不等 
　　南巿第一區警署趙墨林署長昨特用電話通知所屬各分駐所警佐大致謂頃奉廳長面諭以今日爲民國八年元旦着於淸晨起在所前一律升旗懸燈結綵同伸慶賀所有各長警仍宜加意防護對於地方賭博宜注意禁阻不得藉口新年稍弛禁令務各遵照辦理 
　　駐滬京畿憲兵營張營長以兹届陽曆新歲駐滬各軍士兵一律給假休息惟恐該士兵等於放假之後在外滋事自應令派各憲兵分途稽查以資監視昨飭第一連吳連長遵照辦理矣 
　　寳山路口培本小學校自民國八年元旦始放假三日校門外交义國旗慶祝又令學生於今日上午十時前至校行賀年禮並開談話會備有茶食以餉學生復取校中賀片分給各生携歸向家族道賀 
　　寳山路商務書館附設工界靑年勵志會於今晚六時開慶祝元旦大會由該會游戲部同志試演歐美魔術以及串演著名戲劇已由該部主任徐雪郎日夜排演成熟届時定必大有可觀也 
　　北四川路中華基督敎會元旦日上午十一時開新年演說會請敎育家余日章博士主演余君品高學博名滿海内其聲音形態之精神光彩使人眉飛色舞匪特動聽而已焉現已徧發傳單通請邦人君子赴會想届時必座無虚位矣 
　　南市花衣街城東女學於元旦日開文藝會表演學生成績任人參觀會場中布置書畫外并有啓明染織工廠陳列各種新發明時花緞絲光布等以所得之利捐助該校想女界中熱心敎育愛購國貨者届時定多蒞會聞價目格外低廉云至該校前數日發售之書畫福引劵亦於是日當場拈　取件 
[法總領事奉召北上]  
　　英文滬報云駐滬法總領事韋君昨奉駐京法使之急召取道南京北上故陽曆元旦日法總領事署不復舉行新年受賀禮 
[銀行兌現風潮已靜]  
　　連日滬巿金融緊急之風潮其原因約有數端（一）秋冬以還華商絲茶之對外貿易因滙率未鬆致銷數呆滯目下各絲廠所存之廠絲約四千八百餘包待時而沽貨價大半由各錢莊暫爲代墊尙有紹興無錫嘉興等埠來滬之乾繭未脫售者亦有三萬餘擔因無受主價亦不合其上棧抵押與各錢莊者共値銀三十餘萬連絲押欵不下數百萬致各錢莊之銀拆受其影響（二）現値陽曆年關華商與外人有銀兩關係者須一概結束適外間有意外之謡言致正金臺灣兩銀行有兌現之風潮昨日經恒祥等十大滙劃莊一律擔任代收所以上午該兩銀行共發出現洋十餘萬元下午往收鈔票者已寥寥無幾而兩銀行籌備之現洋頗爲充足故巿上之風說業已平靜矣 
[昨日洋釐之增漲]  
　　昨日本埠銀根依然緊急南北巿各錢莊仍向各銀行做押欵下午三四時由道勝匯豐二銀行做出押欵百餘萬接濟巿面本年元旦適逢陰曆十一月底將兩天之解欵併入故有此大結東南巿方面昨下午收盤時洋釐漲至七錢三分左右一般商業莫不大受影響 
[關於虹口鬧事之文牘（續）]  
　　（二）Ｈ日本水兵四人於七月十六日爲巡捕拘獲送交千代田軍艦一事報告書中謂未經本領署嚴懲其言含有水兵四人業已正式開釋之意工部局於此顯未知本領署無懲責此項水兵之權此權操諸海軍當道之手此四人係由捕房巡捕送交海軍當道也總巡報告中有顯有理由可信多數日本水兵脫其制服穿上和裝與聞是夜繼續發生之騷擾等語查係不確報告中不應有此余聞諸日本海軍當道此項水兵於鬧事中數夜被留於日本水兵俱樂部内而余親自調查亦證實此事也 
（三）工部局所發表之紀事中有日本店夥ＲＳ　Ｏ與ＦＦida二人由工部局次晨正式在領署控告此案停擱未有判决等語查此說不確蓋此二人確經審訊波克捕長時亦在場當經查明此二人僅路過其地故加以申斥而釋放之 
（四）工部局責言謂日本平民在亂中被拘者日領署公堂如何處分之工部局未有所聞云云查工部局並未向本領署請求此項消息而本領署向無以此種詳情知照工部局之手續再查與聞鬧事審明有罪之日本平民十人内有四人業已逐出中國以三年爲限其餘四人各判監禁一月之罪是以報告中所稱日員於懲辦犯罪日人時表示寛縱一節全屬不確且無根據 
（五）報告中所稱日人蔑視日領署權力一節完全誤會日本人民從未有反抗本領署之法律者至於維持上海秩序治安則責在工部局本領署不能阻止衆人之集於街中或干預上海警務也本領署於此權力有限雖可勸令本國人民尊重治安秩序但無厲行直接管轄所必要之方法蓋此種責任由捕房負之也 
（六）七月十六夜華捕集於虹口菜場其缺乏紀律已可概知此輩落差之後即應直接各回捕房而捕長里夫斯之言則謂此輩極安靖而有秩序寧非奇談巡捕於應在崗位時或應即回捕房報告落差時羣集於虹口菜場此爲非常舉動里伏斯捕長豈不知之蓋巡捕如是聚集其有特别目的可以測知當時可行之極簡易方法惟在囑令此輩各回捕房耳報告中又謂捕房操場中華捕散其隊伍擁入辦事室冀取短铳云云觀此可見華捕早有破壞租界治安秩序之計畫矣 
（七）捕房不能緝獲亂時殺害日人之兇犯乃一極重大事件報告中自認短銃未經淸擦故僅能查明曾經開放之銃祇有一桿然則公道之不伸實捕房疏忽有以致之也華捕中有犯殺人之罪者此事無可抵賴故余以爲工部局所加之紀律上懲罰全不足以蔽其辜余堅抱一種意見以爲旣未能指定負責之個人則全體鬧事華捕至少應予革除庶日人等僑氏得有此種殺害不致復生之證也 
（八）報告中有生命之死傷財産之損失工部局不負任何賠償之責等語此節余請工部局特别考慮之蓋工部局旣自認工部局用以保護租界中僑民生命財産維持租界中治安之差役有殺傷日人生命損毁日人財産情事則工部局不負責任之斷語未免大不公允余願指告曰先例具在可以證明工部局對於此事之責任也 
（九）日捕之殯塟費由日副領事與麥總巡雙方議定支付當時並未規定工部局所許之經費巡幾何爲限且此日捕係爲工部局効力之際死於非命乃工部局對於殯塟費淸單有所指摘此余所爲驚訝者也 
（十）中日相隔甚近故上海日僑當然佔居多數其中誠不免有下流社會之份子即在他國僑民中亦復如是惟以本領署之日僑表册稽之日僑之無顯明謀生方法者實乏其人日僑誠不盡殷富但非暴烈份子以事實言彼等未嘗擾及本領署或擾及工部局當道也報告中所謂若輩足爲治安與良好秩序之危害云云全非事實且無根據當鬧事時或不免有若干魯莽之表示但未可以此爲標準而斷定其平常行爲也至於赤貧之日僑其數尤無足計 
　　（十）（一）日捕自加入捕房執役以來及在鬧事時日其行爲皆可嘉尙余聞之爲之欣慰惟添募日捕事須俟納捐人於常會表示意見後再行定奪此則余爲之訝異者也查添募日捕早有成議今在役諸日捕旣已履行職務如是美滿然則所謂徴集意見者豈非爲暫不添募日捕之離奇理由工部局當知六月間麥總巡曾奉工部局總董之訓令向余有所請求當時囑將若干候充巡捕者之詳細情形限一個月内送交工部局此項新捕之所以展緩切實雇定者實有種種滿意理由而爲工部局所深知者故在余觀之工部局此種决議與虹口鬧事無關不應列入報告中但應直接知照余也（十）（二）報告中所稱鐘表舖細事不過爲鬧事之起端其眞正原因當於他處求之一節及報告中所謂之特别目的皆係工部局未有證據之詞純屬懸擬正式報告不宜有此至於日僑居留部建議請在虹口境内分配日捕全歸總巡直接管轄一層不過居留部董事向余提出之意見當事勢吃緊時聊作維持治安益臻妥善之建議其觀念中固無所謂别有作用或特别目的也（十）（三）報告中載稱鬧事發生後之一日日本浪人之態度甚爲仇憤日員慮其狂暴之行爲於是團練兵一隊遂因日員之請奉命出巡而日領署人員且請求派日本水兵登岸此層工部局視爲無需故未准之旋因誤會卒有若干日本水兵離船赴岸但未及登岸即被撤回後有穿便服之日水兵三十人駐守日總領署顯爲保護署内之人以防其本國人民計也其時日領署已得捕房之質言謂當予以充分之保證然日領署猶格外戒備焉云云以上所云完全誤解余故將關於此節之詳情縷述於下七月二十日午後伊吹山君至余宅晤余謂有一部份日人建議派若干水兵登岸但余知租界習慣故置之不理惟建議可召出英日團練兵余旋偕伊吹山君往工部局總董丕爾斯君之住宅僅告以上述之建議當决定派團練兵防備之辦法是晚有一部份日人因懼慮故仍主張派兵登岸其結果副領事與伊吹山君再往晤丕爾斯君解釋此事丕君謂若日本無械水兵登岸而駐守日领事署内則渠不反對之此舉遂舉行藉以鎭定一部份日人並欲輔助維持治安並無破壞租界行政權之意也 
（十）（四）上海日報之文其末段繙譯不當蓋原文之意應作當此時際施行種種可行之防衛以備意外事變當非徒勞之解也此文刋出之晨余即傳上海日報主筆來署面加警戒告以此文末叚易於誤解此後勿再登此種文字八月二日余接丕爾斯君關於此事之來函余雖未裁答但副領事曾往見麥總巡說明本領署所已行之方法故麥總巡報告中結果未詳一語定係誤言也 
（十）（五）報告中所稱近有顯著之趨勢欲擴充日領署巡捕職權在此鬧事中及此後總巡所報告之事中日領署巡捕確已侵佔工部局巡捕職權云云此說不確當騷亂時麥總巡曾有建議謂日領署巡捕當可有用日領署巡捕當此特殊時際暫時有所助力要不能視爲擴充其職權之趨勢近來余接麥總巡來函言侵佔捕房職權事余即明白答覆之想定可滿意也舍此而外余從未聞侵犯巡捕房職權情事設令工部局確有理由以日領署巡捕職權爲慮則早必與余交涉矣 
（十）（六）報告中所言華人一部份抱有仇日感情一節與鬧事無關查旅滬日人約一萬五千人大半與華人同居尤以虹口爲甚從前固未嘗有如此之衝突也其實中日人民之交誼素極和好故民族感情問題與此無涉此番騷亂僅以華捕與若干日人爲限報告中又牽涉北京借欵問題亦殊不平允蓋與亂事有關者大半不知政治事件也余願工部局對於上述諸點予以充分之考慮庶此番鬧事得有公正之解决余以爲上述諸點或可助工部局以從事解决也有吉明 
十二月五日工部局總董不爾斯致函日總領事略謂十一月四日關於虹口鬧事之來函所稱報告中各節不能使君滿意且並引起錯誤印象請再依據來函所述理由考慮判斷俾得公正解决等情工部局接此後現巳予以極審愼之考慮惟種種證據與報告須重行考查者甚爲繁多警務董事考察君所指出之各節雖有數點今已調查告畢第尙須一二星期後工部局始克以覆文送上爲此函告（仍未完） 
[水捕房彚報七年案件]  
　　海關水巡捕房梅捕頭昨將民國七年份經辦各案分别查明彚報稅務司核奪（一）查獲輪船帶土犯一百零四名解地方檢察廳（二）會同救濟婦孺會偵探查獲水面拐匪男十七名女二十三口救獲被拐男女小孩共四十七名口均解地方檢察廳發落（三）拘獲水面竊犯一百十二名内有情節較輕者七十六名從寛開釋（四）浦江中　壞船隻案中西共四十二隻（五）救獲投浦圖盡者九名（六）撈獲浮屍八十餘具送交救生局收殮（七）拘獲水面行兇鬭毆案十六名解地方檢察廳訊辦（八）撈獲水面遺失物二十三件分别存庫招領（九）查獲水面違警處罰者一百四十餘件共計罰欵一千餘 
[呈送全國敎育會聯合會議决案之部批]  
　　第四次全國敎育會聯合會在滬開會後所有議决案曾呈送敎育部核示茲經敎育部批示云據呈第四次全國敎育會聯合會呈送議决案請予採擇者八件通告各省區自謀進行者四件曁函電等共十六件前來查該會議决案多關重要除維持被災各省區敎育一案已奉大總統明令外如勵行敎育政策今後敎育之注重點改進理化敎授三案均切合時勢本部當酌量採擇施行各省區每年派員考察國外敎育一案裨益甚大應候咨行核辦推廣體育計畫速辦全國聯合運動會及省區運動會二案並俟審察情形分别籌備續設各省區敎育廳一案應相度時勢酌辦此外通告各省區敎育會各案内之中等以上各校學生假期内實行調查一案極有裨益應并令直轄各學校及各省區敎育官廳轉飭各學校查照辦理合行批示知照摺十六扣存此批 
[演說歐戰與森林關係（續）]  
　　美非僅爲一森林豐富之國抑亦森林入材濟濟之國也自對德宣戰以後政府即調查全國之森林家及工作於森林之人員選其能効力於歡洲前敵之森林事業者首先組織一大聯隊即所稱爲第十號工程隊者準備出發内有六團三從事於某工程處三曾受華盛頓大學之敎育於一千九百十七年九月編制成軍放洋赴法而於此隊出發之前第二隊又經組成即所謂第二十號工程隊也此隊中有森林家採木工師及鋸木工師十團外附有工人一隊計九團　司前敵森林内之工作而此隊之大具有一萬七千人之實力實世界最大之工程隊也該聯隊之職務係擔任伐木製材以充軍用每隊分若干排每排以一森林家或一木工督率之各帶有機器鋸斧梯輪等具凡戰地森林内之工程統可完全任之故其在法之前方代木造材也一面採取木材以供給軍需一面并能利用科學方法以維林業居砲火之前處百忙之中尙能從容處理絶不忍暴殄天物以犧牲將來之利益誠可謂美國林業家之光矣今歐戰停矣試觀上列之事實自知其所受森林之賜者非細小也美國即以其林業上種種之準備獲享此舉世稱羡乏成績吾中國如何乎具有數萬萬畝宜林之荒山設協約國而以此項供給及工程相委託者尙能應其萬一耶以平時言之鐡道造船建築之需皆仰賴舶來之木材棺木一項亦將有求給於洋木之勢甯勿懼哉况乎旱災水患無歲無之森林缺乏之惡結果彰彰列人耳目嗟我邦人曷不急起直追振興林業而尙作春婆之夢何耶演說旣畢復由朱少屏君道謝並謂吾國人素不注重森林近來取用木材者日盛一日而造林者未聞有人倡議自海外通商迄今舉凡應用諸材多半仰給於舶來品每年漏巵外溢實不可勝數凌君係　學碩士有志斯業專心研求有年回國後乃邀集同志組織中華森林會於上海以謀中國森林事業之發展期於十年後使各處荒山盡成森林以从國人之應用不需轉求於他國惟念同志愈多則事業愈隆故中華森林會尙擬廣徴同志力圖進行深 
願各界志士共起贊助之云云（完） 
[鐡路近聞兩則]  
　　添開夜車問題滬杭甬鐡路前擬添開夜車一事業經各處領袖會議多數贊同惟聞車務總管以滬杭夜車與滬寗夜車情形不同客貨運輸彼盈此絀恐將來實行後與營業不無虧損且查滬寗添開夜車時係値軍事時代每月由南京當道補助車費厥後車客日漸增多始行停止而核計車費綽可敷用滬杭滬寗本係聯運每日淸晨由杭開車赴滬轉車赴寗向有通車一次所少者由寗赴滬之各商必須在滬一宿不能當夜搭車赴杭耳故該總管意見擬於上海北站每夜十一時前祇添開滬杭聯運車一次俾六路聯運不至阻滯如此費用較省利便客商亦非淺鮮此項議案或將提出大會中以便公同議决實行大約最早須明春三四月實行云 
　　免票展期一月滬寗滬杭甬路局前奉交通部頒發國有鐡路長期免費乘車證發行規則業經遵照辦理本届民國八年所有各機關請求簽發新證日不暇給照部定規則均須呈候核准方可發給現在已届年終趕辦不及除將舊票展期一個月至八年一月底止分别函告外其各機關應行簽發長期免費車證任局長已彚列總表一紙呈請交通部核示矣 
[兩路債權團致交部函]  
　　蘇浙路債權團致北京函云交通部曹總長鈞鑒敬肅者前日由蘇浙兩路淸算處轉來大部馬電云云竊不謂然財政困難異常窘迫不告之消耗國庫之輩而語諸兩路債權人豈不可異試問兩路撥欵是否列入預算設云並未列之預算然則貴總長平日所司何事如云已列入預算豈或被人侵佔則貴總長責任所在亦不能辭其咎若云力有不逮無可如何更屬謬妄督軍請欵動輙數百萬何以如取如携應付不竭今以毫無根據之言搪塞我債權人設我債權人援大部馬電爲例搪塞其他債務是否可得法庭之允許作爲一種新債權法况貴總長法學宏深身處一國行政最高機關一言當爲天下法以後尙請愼於發言勿再作非法之談致爲邦人所譏議而失總長之尊嚴伏乞貴總長體大總統殷殷顧恤民生之意常抱已飢已溺之心勉爲其難迅籌現欵撥付並請將歷届京鈔損失及欠息等籌償辦法希於函到一星期内一併明白宣布如逾期不答作爲欵已籌備當令兩路淸算處主任赴部具領以蘇我債權之困苦不勝迫切待命之至肅此敬頌鈞安 
[委内瑞拉號延緩行期]  
　　大陸報云花旗輪船公司委内瑞拉號本定於一月三日由滬開赴日本口岸昨公司接到來電得悉該船行期延緩十五天將改於一月十八日由滬開往日本及舊金山云 
[津蘇皖人電爭加賦]  
　　旅津皖人電旅滬安徽同鄕會李仲軒李伯行余壽平陳劭吾諸公鑒有電敬悉本日開會議决通陳府院部署並皖督軍省長力請取消特聞安徽同鄕周馥胡建樞袁大化陳際唐吕調元等一百二十四人叩卅　　旅蘇皖人電旅滬同鄕先生鈞鑒敬啓者聞省公署前此提議糧米加徴鹽斤加價一案現經省會通過勢在實行茲事體大而關乎大江南北民生之負擔者極重吾皖旅蘇同人因此無不動色相告思爲民請命以維持閭閻之生計當即邀集同鄕凡同意者即經書名正欲函達諸公適閱報載敬悉此案曾經開會集議云此舉無論如何吾皖决不承認可見利害所在公理所必爭正不獨旅蘇一隅羣焉反對也公等望重梓鄕又以民生休戚爲念對此大衆一心决不能恝然置之刻下案經通過不得不謀抵制冀此案不成事實則保全彌大而造福亦彌窮茲將旅蘇諸同鄕書名同意者抄錄名單一紙寄上俾附屬於滬上諸大鄕台之後以歸一致旅蘇同鄕八十七人公押 
[復訊德華淸理處債案]  
　　本埠德華銀行淸理處代表律師在公共公廨控德國人鮑華特不理欠洋三十萬元一案由廨訊供詳情已誌本報昨晨又經公堂復訊即據原告代表律師上堂陳明案情並稱日前由德華銀行前辦事員西人斐革（譯音）持來被告交與嗬囒領事館洋十六萬元之收條確係嗬領簽字請堂上諭令該西人將欵取回惟尙欠洋十四萬元要求訊追經聶襄讞與英卓副領事得供向被告鮑華特略請一過判着西人斐革將所交與嗬　領事館洋十六萬元於本星期六以前提回公堂再核 
又淸理處控德商魯亨洋行不理欠欵一案業經由廨訊明判着被告照數理償在案嗣因被告抗不遵斷以故昨晨又經公堂傳訊即據原告代表律師一堂譯稱原告奉判後向索該項欠欵據該被告大班謂所有財産均已過戶美國洋行迨向美領事署調查並無其事顯見被告故意掯還敝律師對於各債務人向以和平對待今被告旣以虚僞言詞搪塞應請押追質之魯亨大班德人投訴良久（未譯）中西官得供會商之下判限被告於一星期内還淸 
[查究夾運烟土續誌]  
　　海關運糧平徴輪船此次由香港繞道厦門汕頭等處來滬於上月二十五號抵埠停泊浦東陸家嘴紙局浦邊内有土販夾帶大批烟土串通怡和公司小輪舵工水手暗地駕輪前往接運被關員察破抄獲烟土兩蔴袋一面報告水巡捕房拘獲平徴輪船管事傳才生西崽王春泉朱金生王喜妙林信宏陳成王金和及怡和小輪舵工水手張榮徐阿桃陳福生十名押候解究等情已誌昨報茲悉海關威稅務司對於此案非常注意除令行水巡捕房嚴飭中西探捕跴緝逸犯外並將是案詳情函請本關承辦律師呈請公堂嚴加澈究並聞此案破獲地點在法公司碼頭當被該土販等將土抛棄浦江者爲數頗多連日各船戶均在彼打撈云 
[槍斃大豐永刦案盜犯]  
　　大豐永金號被刦金條案内之盜犯崇明老二（即宋老二）曾經另案拿獲解由護軍使署訊實判處死刑巳於前日（即三十號）執行槍斃茲又有此案内之盜犯顧漢高（即蔡洪卿）一名亦經緝獲解署訊判死刑業於昨日午後四時就龍華操場槍斃該犯臨刑時尙欲索取麵包高梁酒等飽食一餐食畢即乘黄包車至操場行刑毫無畏懼之態茲將罪狀錄下松滬護軍使署法字第六十九號布告爲布告事案據淞滬警察廳呈解拿獲通緝盜匪顧漢高即蔡洪卿一名到署卷查該匪係爲持槍攔刦本埠公共租界大豐永金條號案内之在逃要犯前據此案獲犯朱阿四等在本署供出業經飭令嚴緝在案且查該盜顧漢高與另案拿獲之盜犯崇明老二係屬同黨前於民國四年四月間與崇明老二匿跡海門三星鎭地方當時經探警等前往拘拿該匪顧漢高乃敢帮助崇明老二開槍拒捕共同脫逃茲據警廳將該匪顧漢高一名獲解前來發交軍法科研訊據該匪供認原名顧漢高化名蔡洪卿民國六年九月間夥同已經獲案法辦之朱阿四等五人持槍在途攔刦大豐永金店金條大衆俵分又前在海門三星鎭地方曾帮同另案獲盜崇明老二開槍拒捕各等情不諱查該匪顧漢高即蔡洪卿前在海門膽敢帮同夥黨開槍拒捕脫逃嗣來滬上復敢夥衆持槍在途攔刦實屬兇惡昭著法無可貸按其夥同攔刦之所爲已搆成刑律第三百七十四條第一欵之罪應即按照懲治盜匪法第三條第一欵之規定判處死刑以昭炯戒除將該匪顧漢高即蔡洪卿一名提出騐明正身押赴刑場執行槍斃外爲此示仰軍民人等一體知悉此布 
[糾衆刦父衣箱之定罪]  
　　陳階蓀之子和卿因與繼母不睦糾衆到家强搬衣箱等物由階蓀據情控訴當經警署將陳和卿並帮同搬物之高子榮等拘送地方審檢廳開庭辯論終結聽候宣判在案昨日午後該廳堵熊推檢各官開庭宣判命提陳和卿等上堂略詰一過以陳和卿强盜刦物之所爲從寛滅等處斷着監禁一年二個月高子榮謝阿鈞王阿五張榮生金桂發等五名各監禁一年六個月並各追私訴洋十三元判畢飭令還押聽候執行 
[戳斃姘婦案之結束]  
　　松江婦人張周氏（即周小妹）背夫私逃來滬與魏林生姘識匿居浦東塘橋地方嗣爲伊夫張永生偵悉於陽曆七年十月三號前往該處尋獲鳴警往拘詎魏林生以該氏曾言夫故今本夫忽然出現一時氣忿用刀將氏亂戳傷及肚腹旋魏亦用刀自傷小腹當時由三區三分所警署將一干人證拘送地方審檢廳訊辦一面將氏並魏發堂醫治無如該氏受傷過重越日即行斃命由檢廳派員騐明判令尸夫棺殮候示在案茲悉魏所受之傷業經新普育堂醫愈送還檢廳預審收押 
 
 

Page 11

 
 
起訴審廳昨日午後該廳刑庭長端木棻會同李檢察官開庭飭提魏林生上堂略詰年歲籍貫後問官以該犯殺人罪及和姦罪業已成立判處一等有期徒刑監禁十四年零四個月以儆 
[修理沒收軍艦之勘估]  
　　我國自對德宣戰後所有沒收之德奥軍艦當因時間怱促未及防範致各艦物件多被暗中損壞而以奥船利捷號損壞最多竟失駕駛之力不能應用經海軍藍總司令勘騐後擬將該艦改爲淺水砲艦行駛於長江上下游尙可使用惟修理機件裝配砲門需價六萬餘金現經藍總司令將勘估修理情形呈請海軍部指示遵行云 
[藍總司令接見畢業生]  
　　吳淞海軍學校於十二月二十四日舉行第三届畢業考試經海軍部派海軍少將葛葆炎前往監考是日考試合格畢業學員計盧文祥等三十一名前日由該校何校長帶同畢業生詣海軍司令署晋謁經藍總事令親自延見慰勉至再諭候呈請海軍部派往各處見習 
[販賣軍械之懲處]  
　　老閘捕房特别機關西探目壳羅香華探目陳雲忠包探張炳成姚阿生偵悉住居虹口密勒路二百九十七號門牌之常州人錢魁生在北海路（即六馬路）十六號門牌華商旅館八號房間内有販賣軍械情事因即禀明捕頭於前晚密往將錢拘獲當場搜出手槍一支子彈五十粒一併帶入捕房昨晨解送公共公堂經王襄讞會同美丁副領事訊據中西探目上堂禀明前情並將手槍子彈呈案請究訊之錢魁生供稱此項手槍係由王姓託我轉向文監師路一百二十四號門牌三原洋行樓上之日本人大栗處販來實係不知違法請求寛宥中西官得供會商之下以被告販賣軍械罪巳成立本應按律處治姑念無知從竟判押西牢半年以儆手槍子彈充公 
[浙緝私軍官運械過滬]  
　　駐防浙省温台二縣之浙江緝私水巡第十一十二兩營現因缺乏槍彈軍衣等物派軍需處趙炯丁雲蔚等赴杭請領茲經楊督軍飭由軍械局核發快槍一百五十桿子彈六千顆灰布棉單軍衣一千四百件軍帽皮鞋腿布等各四百副當交該二員點收昨裝火車由杭運滬立即換裝寳華商輪運回温台縣以便接濟軍需又浙江緝私水巡第九營軍需官宋雲升亦因軍械不敷赴杭禀由楊督軍飭撥快槍七十桿剌刀五十柄又灰布棉單軍衣各五百八十件軍帽皮鞋帮腿布等各三百九十前又槍彈二千八百粒昨裝火車由杭運滬即裝鴻安公司輪船運赴海門一帶候撥軍用 
[内地水公司遷移有期]  
　　商辦内地自來水公司因大碼頭辦事處及工程所地租期滿特在尙文門外大新街中華路口建造新屋業已落成定期遷移已紀前報茲聞該公司總理姚慕蓮特與各董事磋商妥協定期陰曆十二月初八日實行興遷其積水塔原處雖不拆動因水力尙不足敷是以議在新屋旁添建水塔一座已由工程師繪圖規劃矣 
[地方審判廳長調任]  
　　上海地方審判廳長陸逹權蒞任以來已届一載近司法部將陸調任甘肅高等審判廳推事所遺上海地方廳長一缺現法部已委任京師地方審判廳推事張元桐繼任共職昨日上海地方審判廳已接江蘇高等審判廳令知飭即趕辦交代聞張元桐係粤人有不日出京之說想交替之期不遠矣 
[寰救中國學生會徴求報告]  
聶管臣八八八沈叔至六三四錢新之五七三劉大鈞五三四朱慶瀾三九四李登鄒三九四周靜涵三三二許兆豐二九二吳和士二八六章元善二六二宋漢章二五八張鶴隱二三四湯兆鈞二三三蔡廷幹二○八何君幹二○○周金箴二○○沈韞石二○○薩桐蓀二○○張季直二○○岑心叔二○○陸徴祥二○○郭仲良二○○唐露園一六八朱友漁一三三歐彬一三二楊先芬一三一孫粹係一二四顧天放一一○宋銘黄一○四梁傑廷一○一沈輔倫九七畢靜謙七七徐寄　六○周越然五六任筱珊五○吳藴齋四一裴國雄四○郝伯陽三六王瀛洲三六陳蔚靑三三錢素君三三張蕙生三三諸水春三二謝芝亭三二金永淸二八趙叔雍二五張孝若二五韓玉　二五金硯耕二五丁純濤二五羅泮輝二四張匯元二四張竹君二○林翥靑二○戈公振二○沈素存一六王恭寛一六鄧栽臣一六唐伯耆一六周正煇一六　士龍一六俞希稷一六畢雲程一六陳良玉一二周奎蓀一二鮑雪帆一二張叔良一二古達程八鄺煦堃八朱成章八倪新初八陳光甫八楊介眉八凌潛夫八張籋雲八黄　頑八沈韞芳八楊筱堂八盧效彭八張近樞八傳琅齋八裘可桴八金子剛八須家楨八張嘉甫八陸露沙八李松泉八徐寳璜八朱博泉八祁彦文八周憲章四江貴雲四周由　四過探先四林初誠四卓鏞詩四 
夏霆軒四以上統計共得九千四百三十元正 
[國貨維持會評議會紀事]  
　　國货維持會於前晚開第八届第四次評議常會議長汪星一主席表决各案如左（一）興華公司蕭楚南介紹香港大中華陳皮梅公司駐滬分公司入會由公决函請蕭君將該公司辦理情形詳細答復并推林煒南前往調查後再行核辦（一）北京開源呢絨工廠擬將出品推銷申地函請吹嘘由公决函復該廠將辦理情形詳细陳述并將樣品寄會再爲介紹（一）洪善長提議杭州學界諸君發起勸用國貨聯合會本會亟應贊助由公决函請該會將進行方法即日函示并將章程附下以便勸告全國學界一致舉辦（一）洪君又提議陰曆年關將屆本會評議會應於何時休會及明年何時開會并請於正月内開一全體交誼會以資聯絡由公决陰曆十二月初九日起休會來年元月二十八日起開會交誼會定正月二十一日（一）徐春榮提議三寳壟中華學校校長石鳴球熱心祖國工商欲徴集國貨樣本以資提倡由公决通告各工廠各商號陸續送會以便彚寄 
[商餘交誼社一週紀念會預誌]  
　　舊縣前商餘交誼社創設已届一年茲定舊曆十二月初四日（星期）假南巿外毛家衖南商會開一週紀念會除演說報告外並設有種種餘興以娱來賓各界如欲參觀者向該社函索觀覽劵可也 
[貧兒販賣國貨]  
　　城内家庭工業社近以發明之擦面牙粉銷路日旺特委託上海貧兒院分任調製裝置手續並於上星期日起由該院分派貧兒十餘人隨帶樂隊並彩旗廣告隨路發賣以資實習 
[寧波同鄕會募捐近訊]  
　　寗波旅滬同鄕會建立新會所籌募同鄕捐欵自期滿後曾經坐辦方椒伯迭函各募捐員催繳捐册現因陰曆年關將届故各將經募捐欵紛紛繳到以淸手續茲將近日收到本外埠捐欵彚誌於後穆子湘募王桂生十元應才興十三元柴福吳茂寅各十二元劉澤甫募大源海味行五元鄭星炎募劉明瑞五元陳禮堃三元周人倫助洋一百零六元孔光彪募林元欽五元胡長春張惠友吳永裕顧延生傳子章林梅生各二元滕心如一元孔君自助十元黄式章助洋一百元童裕香募周靑才翁勉甫余根林倪德華張才生李文林黄祥炳各十元胡福生王雲卿丁竹三唐仁生宋阿滿沈根福包德意曹友三各五元童君自助五十五元陳伯威助洋十元余冬心助洋五十元 
[冬季檢查印花稅八誌]  
　　昨日爲檢查印花稅之第七天仍由廳縣各委會同第一區警署巡官在該管境内各商店檢查簿據摺子共查獲違法簿據十餘册一併帶回存候核明待罰其前日投署請領簿據者有祥泰盛號摺子漏貼印花罰洋二十元咸茂米店陳同興雞行新通如客棧等三戶摺子簿據贴不足數每戶罰洋八元金泰祥皮鞋店春和客棧簿據貼不足數每戶罰洋五元罰金措繳後將簿摺分别發還依法加貼足數 
[警廳發餇暫免點騐]  
　　昨日爲陽曆民國七年十二月末日淞滬徐警廳長本擬派員分赴各區署所點名騐着各長警然後發餉茲因適値陽曆歲暮暫免點騐當即傳令各署所警正佐到廳領餉轉發各　亦一律照辦 
[天保里焚斃老嫗]  
　　前晚七時閘北新疆路天保里二里六十五號門牌華榮昌蠟燭店棧房樓上突然火起延燒左右鄰居共樓房五幢當由各段救火會到塲救熄其貼鄰王昌林江北人有母年五十八歲臥病已久起火時王出外籌　其母身後一切家内無人以致該嫗葬身火窟昨將屍體扒出僅存其身首足己零落不全慘不忍睹事後經四區一分所楊警佐查得該棧保有火險三千兩傳到學徒王阿康解司法科訊究一面飭地保報請地檢廳蒞騐焚死老嫗之屍體以憑收殮 
[大統路亦有火警]  
　　閘北大統路安祥里口萬源順酒行樓上堆有木花柴前晚十一時半柴堆内忽然起火幸一段救火會近在咫尺聞警到場救熄僅焚燬樓板數塊事後由崗警將經理石有淸傳到四區警署經張署長訊問一過據供保有火險二千兩飭令退去聽候查核 
[無軌電車電箱爆裂]  
　　英美電車公司二百零二號無軌電車於前晚十一時駛往滬西進廠行經靜安寺路詎該電車上前面之電箱忽然爆裂頓時焚燒車身幸司機人急即躍下並未灼傷當由巡街捕瞥見趕來帮同撲滅然車已燬壞矣 
[汽車撞壞電車脚踏板]  
昨日午後美孚火汕公司西人乘坐汽車至南巿陸家石橋舊址由北往南適有華商二號電車由十六舖開至小東門往西行駛不及停機致電車脚踏板爲汽車猛撞墮落當由六號司機人鳴警將汽車夫扣住帶入第一區警署未幾由裕興煤汕號經理張彦臣投署聲稱願爲擔保俟電車公司估計損失實數然後辦理趙署長准予交保 
[汽車碾傷行人]  
　　湖州人王仁京來滬販售湖藕昨晚七時偕二鄕人行經南京路山西路口被一百六十二號汽車撞跌車輪碾傷頭部胸腹等處耳鼻血流氣存一息由老閘捕房二百七十八號印捕瞥見帮同二鄕人將王仁京抱入汽車押令載送仁濟醫院醫治一面帶該汽車夫陸金發至捕房禀請捕頭核辦即經捕頭派包探前往醫院調查王仁京傷狀據醫言受傷過重生命深屬可危云當由探覆報捕頭候示 
[驀然躍入蘇州河]  
　　有在英美烟公司作工之廣東人林阿　近因所賦　亡神志若失昨晚六時半由其友人李某勸之出游俾解悲懷詎行經蘇州河濱林阿庚怱縱身躍入河中圖盡當由李某大聲喚救經老　捕房五百七十八號華捕到來設法將林打撈幸即援起當雇車送入仁濟醫院救治一面伴同李某至捕房報告捕頭請示即由捕頭派探前往醫院調查林阿庚怱萌短見原見及傷狀如何覆報候核 
[擔保抵押生絲之糾葛]  
　　裕商公銀號在公共公廨控金振泉不理擔保沈福祥抵押生絲三十餘擔之損失等情由廨訊判被告交保候傳見證鮑澄和到堂質證再核在案前日由廨傳齊兩造人證經王襄讞會同美丁副領事復訊先由原告代表律師上堂陳明案情並向見證鮑澄和詰據供稱此項生絲係原告寄存泰康祥絲棧内於六月十五號出原告派令嚴姓偕被告及我同往克利洋行售出此貨每擔價銀六百兩云云質之被告金振泉供稱我雖同往但所定之價格並未同意照彼時巿價每擔可售銀七百五六十兩等語並延律師到堂辯護之下向鮑見證詰據聲稱裕商公銀號曾向泰康祥借去銀一萬五千兩記賑與否因我係跑街夥不得而知中西官得供會判候函詢絲業會館並着檢察處向洋商絲業公會查明當時瓶花牌絲價並向魯意師　詢明拍賣行情復到再核 
[無力繳洋押禁三月]  
　　楊張氏前被傭入蘇潘祺竊取價値六百餘元之金銀首飾後偕同劉德淸之女寳珍逃至蘇州結婚由蘇給劉德淸洋二百元爲聘金嗣被法捕房包探許福卿查悉前往將蘇及劉父女一併帶入捕房吊出原贜外尙缺少洋五十二元係被劉德淸用去解經法公堂訊實判蘇押九月寳珍發堂擇配劉德淸罰洋二十元再償還所少之五十二元在案昨因劉無洋交案又解公堂請訊劉供民人實情貧苦無力措繳求宥中西官以劉旣無力繳洋判押西牢三月以儆 
[候查被告家産]  
　　厲厚培前至法公堂控王桂國不理擔保姚蓉生借洋二百元等情昨日傳訊被告王桂國供此欵雖係民人擔保惟當立據之時書明如不還洋以産業作抵民人並無在借據上立有向保賠償字樣應請堂上明察現今查得姚原籍松江頗有家産惟人匿居廣東請求核示中西官判各退去候函至松江地方官廳查明被告姚蓉生有無家産再行核辦 
[兩妓女併發濟良所留養]  
　　靜安寺路泥城橋堍居仁里一百零九號門牌妓院内妓女鳳娥生生因屢遭鴇婦周寓虐待不堪其苦相繼逃逸匿居新旅社客棧内被周鴇尋見逼令兩妓回院不願在途爭執經總巡捕房包探尤阿根耿德標查見將兩妓帶入捕房飭送公共公廨昨由官媒解訊經王襄讞與美領丁君訊據中西探上堂禀明前情而周寓延代表律師上堂辯稱鳳娥生生兩女於陰曆十一月初七日同時潛逃後經周據情報告新閘捕房有案可稽云云質之鳳娥供年十八歲原籍四川曾在北京漢口兩處懸牌爲妓至本年七月間鴇婦周寓由漢口將我挈領來滬在居仁里懸牌接客近被周鴇凌虐因此偕同生生逃出至南京又至漢口因乏盤費復回上海要求超豁詰之生生供年十五歲鎭江人前被生母價賣與周鴇處曾於去年懸牌賣娼半載因被鴇母毒虐以故與姊鳳娥逃出求恩脫籍中西官得供會商之下判鳳娥生生兩妓女併發濟良所留養 
[騙案引出竊案]  
　　甬人徐萬澤在閘北恒豐路開張景星銀樓日前有不知姓名之買客乘脚踏車來店購買銀飾共三十餘元將車寄放店内囑該店學徒同往新大橋南收取貨　不料該買客在途脫逃學徒歸告店主徐即登報聲明限期取　車輛逾限拍賣作抵前日忽有王鳳綱前來聲稱此車是伊失竊之物與徐互扭至四區二分所告發經孫署員一併解送司法科核辦 
[阿姪竊取首飾箱]  
　　婦人梁凌氏住居江灣鎭其夫梁曉琴在漢口營業有姪名三囝留養家中日前該氏有事他出三囝乘間竊取首飾箱一只而逸内有　釧金釧各一副及現洋百餘元方單契據等物共値千餘金旋被六區一分所崗警查見因其形跡可疑拘入所内經米警佐訊明情由傳到案凌氏解送司法科訊核 
[兩籃祗存其一]  
　　常熟女子華正寳在滬帮傭前日搭火車回籍在車站購票携　網籃兩只託同車婦人華李氏照管迨購好車票網籃祗存其一嗚警將該氏拘入五區警署昨解司法科聽候訊辦 
[剝䮅甲禁押半年]  
無賴張寳生前日在北西藏路洽興里内用强剝攫朱照貴家八歲男孩朱錫昌所穿之皮馬甲一件圖逃被包探查獲昨解公共公堂經中西官訊實判張押西牢半年期滿逐出租界 
[茶館聚賭抽頭]  
　　廣東路四百四十五號門牌一言樓茶館主吳進卿因糾衆在内聚賭摇攤抽頭漁利被八百二十五號六百八十四號兩華捕查見以其違章當將賭具帶入捕房禀明捕頭請廨出單於昨派探往傳詎吳情虚不到由吳妻王氏投案求宥中西官詰問一過以被告不應違章判罰洋二十元充公賭具銷燬 
[縣署批示六則]  
　　郝儒琳呈爲調查貧苦同鄕旅滬人數乞轉知由據呈派員分往城廂内外調查江北旅滬貧民戶口係屬慈善事業惟範圍太廣漫無制限値此冬防之際尤恐或因誤會則滋事端所請轉知及給示保護之處碍難准行仍候滬海道尹批示 
　　豆腐業程雲祺等呈爲違章設店請秉公澈究由呈悉此案前據朱杏春徐王氏來呈迭經明晰批示在案毋庸多　 
　　王國祥呈爲違章設爐並不遵諭停閉呈請照章發封由呈悉現據周長壽來呈己明晰批斥候飭吏執行發封可也仰即知照 
　　二十三保十一圖地保沈斗瞻呈爲粘附完稅收據瀝陳下情請從寛核釋由候提訊飭遵此批契稅收據發還 
　　繆延恩呈爲遺失田産合同議據呈請立案由呈及抄件均悉據稱吳淞灘地公司合同議據四紙錢晉甫名下收執一紙歸於該商收執現因遺失登載中西各報聲明作廢商由同股之人補立新據等情應准備案惟吳淞灘地坐落寳山縣境仍應呈候寳山縣核示此批抄件報紙均存 
　　郁洪興呈爲投案具結請准傳騐着充由呈悉候提騐飭遵此批保詰附 
中華職業敎育社通訊 
[中華職業敎育社謝！謝！]  
　　去年九月本社因籌設職業學校組織募金團募集經費定額五萬元期滿而應募者續續未已截至十二月三十一日共得銀七萬三千八百七十八元八角又俄幣二萬二千七百元另常年捐兩戶雖因推廣學額添築校舍添購機器種種進行致供求猶未能相劑而諸君子之扶助敎育嘉惠靑年已出同人望外軍民長吏旣分鶴俸之錢閨閣名媛亦拔金釵爲贈或指其身後之遺産或分其初度之筵資或移　字潤金或割施醫號費或捐建橋梁或捐置機械或施彝器或捨圖書舉凡以養以敎之資皆出羣策羣力之賜而微同志諸君子奮其贊助提倡之熱誠運其奔走鼓吹之毅力亦豈克臻此同人旣拜高惠敢不竭其知能孟晋從事以副厚望除俟捐欵收齊專册刋報並依前定之辦法施行外際茲履端之始回念隆情彌永感泐謹肅詞申謝並祝諸君子行道有福與歲無極 
來函 
[錢允利來函]  
　　敬啟者頃閱報載依周塘馬路新建之虬江橋新開港橋當時建橋工程投標辦法皆未公布云云一節殊爲駭異查依周塘路全路工程以及橋工均由護軍使公署督同滬北工巡捐局辦理鄙人旣無調查橋工合同之責亦無函請答復宣布之事諒係訪聞傳訛合亟備函聲明至祈登入來函欄内無任感禱錢允利謹啟十二月三十一日 
雜評二 
[八年之希望（庸）]  
　　民國八年於今日開始矣獻歲之初例有希望以上海而論對本年之希望其最小限度約有數點一希望戰後之金融日趨於活動而回復未戰以前之原狀二交通機關勿再受意外之阻礙庶貨物運輸得無停滯之患三盜案减少社會安寗得以日益鞏固四烟毒漸告廓淸私運私賣之案由少以至於無此四者以常理例之爲本年應致之現象而不得謂奢望也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[君] [  宋焜]  
　　自政體改革後帝制雖除而君之一字仍日觸於吾人之眼簾是可異也蓋有民國以來官場改大人爲先生而一般社會仍稱某某君字樣按白虎通訓君曰衆所歸往謂之君至於以君字爲尊人之稱究不知始於何時似非民國所宜用也 
老申報 
[嗣君告立（見光緒元年四月初八日）]  
　　泰西諸國新君踐阼刊印文書告諸列邦亦猶古列國朝嗣君與小國即位來見之禮也西班牙新君即位遵用此禮有土耳其所屬之小國魯文尼亞者西班牙亦告及之土耳其王不悅以爲魯文尼亞係其藩服而列國示以優崇有損其國體者然按此事正無獨有偶矣琉球歲貢中朝自是成例去年日本爲台灣生番事意謂已臣服琉球遂於琉球修貢一事竟至遣使詰問不猶之土耳其王之心哉海外諸邦近於交鄰之道頗以禮文相尙而日本土耳其猶於往來赴告之間存此芥蒂之意何其所見不廣而爲鄰封所竊笑哉 
[新到鋼砲（見光緒元年四月十八日）]  
　　聞有後膛大鋼砲一尊茲巳到申計重約一千七百擔係浙撫楊中丞委布政司銜胡觀察光墉所經辦將以置諸鎭海砲臺所用按此砲爲最新之式前年奥國所開賽珍會時此砲曾亦入會人皆嘆賞不已所以創造鋼砲之人經在賞牌以旌其巧妙也又前述杭省要辦熟鐡大砲三十尊聞日後亦將爲鎭海用也 
新拾遺 
[新星發現記] [  許嘯桐]  
一九一八年六月八日下午十點四十五分（格林惠克時間）安都尼爾比亞（比利時大邑）天文學會書記斐列克特老君在壽萊之桑頓赫斯地方發現一巨大之新星位於鷹星座曁天河南支線之北邊爲新星中之最明亮而易爲肉眼所見者一千九百零一年該星已出現即安特生發見瑙惠褒蘇斯星之時也施達文生亦覩此星於倫敦南部約在下午十句半鐘湯姆生則在新宫爲時較晏其他見者尙夥並巳爲皇家天文臺所證實格林惠克天文臺教授孟特稱此星之發現於星象學上極有趣味研究之價値自發現後已五次增其光明並詳述其後亮度之若何衰落光帶之若何改變頗可玩味六月九號漸至第二度與微加及奥爾泰二星成一三角形適居奥爾泰之右由天文臺遠鏡窺測此星作深紅色並有靑藍色之光帶 
斐列克老特君現年三十歲賦性靈敏爲隨心派天文學家安都尼爾比亞之總書記也施逹文生君現充克斯醫院醫藥員自幼即好天文餘如湯姆生等亦皆隨心派非專門天文家也新星之忽然發現僉謂因天上二星掽擊相着之處分離本體而結合成一熱質澎漲之氣體此理必須激烈之掽擊甚明故每有一星期極闇弱或竟澌滅乃在一小時中能發萬倍之光明存留或久或暫之時間而漸以减滅復其原狀褒蘇斯新星在一九○一年爆裂以前極暗後於數小時中一躍爲第三明星光亮勝前六萬倍然此解譯與大學教授西君日與行星期撞之理不甚吻合西君謂日與行星相撞或被吸收或擺脫日球仍循原軌而行故尙須研究焉 
益智新畫[  喬可南]  
雙帆船像盟 
常識 
[雞病療治法（上）] [  楊潛]  
雞病之害及其治法前已屢見於報端矣惟其治法大抵防之於未然及旣患之後尙未有急救之藥故非萬全之策也今將雞病之各種名稱及其遼治藥之製法詳述於左 
强壯劑冬期嚴寒之候梅雨濕潤之節及其他氣候不正之際最易發生雞病此時宜服强壯劑以防病氣之發生普通使用之强壯劑其效果以硫酸鐡之溶液爲最即於家雞飲水中混入硫酸鐡而溶解之其加入量以水稍帶赤色程度爲止又若以帶赤色而雞弗飲時可注入硫酸一二滴則赤色即得消失矣 
下痢症混大黄粉末於飲水中飲後即愈或飲少許菎麻子油使腹中之停滯物悉行吐出其病即愈 
張嘴病可用滴利並油以治之即滴利並油附着於羽毛上開雞之口將該毛揷入氣管數次即愈 
霍亂病此病之傳染頗速至於治法則有種種其有效與否亦無一定現所通行者則於飲水中注入稀硫酸二三滴而使飲之或使飲硫酸鐡溶液以水百分對以硫酸鐡一分亦頗有效 
卒中病即所謂腦溢血之病也此時急將雞頭濺於冷水中且使服用薄荷水及其他之淸心丹後即愈本病多生於肥滿之雞故宜减少其富含脂肪之食品勉與以淸菜等之食料 
鼻孔或服用胡椒粉末水溶液即愈 
烟喉加答兒症服用唐辛及胡椒粉末之水溶液或浸羽毛 
於滴利並油後將毛插入咽喉即愈 
雞痘塗布石炭酸於患處可也石炭酸之混合量即淸水百分對以石炭酸二分混合之即得又搿里三林或搿里三林四十瓦與苦露華林二瓦之混合液塗布于患處亦能得同一之效 
疥癬病此爲鷄常有之病其治法如下（一）用石炭酸鉛糖水或石油昇汞水等每日行三四回之洗滌後將石炭酸軟膏塗布于患處（二）將石鹼溶于徴温湯中取此液汁局部洗其患處後用脂油及水銀軟膏塗布之均在雞寢前行之 
雜錄 
[鬼談五則] [  維泰]  
　　海門乙種商業學校學鎭揚厝所相毘連每當陰雨輒有鬼囁聲校中學生時聞之亦不以爲懼也上年余肄業該校宿第九寢室同室四人五月中梅雨連棉鬼呌更甚某夜怱有打窗聲頗力時三人均入夢余尙觀書擬同學相戲啓門視之不見一物喞喞余等置之不理後亦無他異云 
又某夜第六臥室某生至東厠小便怱東操塲飛來小磗一塊某大驚奔回室中告諸同室諸生同往探之甫至忽又數小磗擲來如槍林彈雨衆皆抱頭鼠竄而返復至東操場視之一無他物始知爲鬼 
今歲秋余將有事於滬上七月十六日晚雇輿至宋季港（約十五里）乘輪而往是夜爛月如銀盤照映荒村景致殊佳行不二里勿天黑如墨伸手不見五指予頗驚訝輿夫亦不能前對面相望亦不得見祗聞聲而已約半句鐘余適小便而此黑漆之天亦仍現故時之明星亮月矣待歸述諸家人曰此鬼打牆也遇污物即化 
余友王君宅南有一福建義塜每逢陰雨必見鬼火其始也如孤燈一蘲繼而二盞三盞漸增數十盞乃合而爲一直升樹顛倐忽不見已而復從一盞始如是者輒夜不絶若往視之則又不見 
蘇地某姓家一日向午天氣甚熱門外粉牆上忽現一人影沃以水不動擊以杖又不動而影漸大嗣經隣人屠夫以猪血塗之漸縮漸小瞬息不見 
小說 
[醫生自述記] [  君玉譯]  
予久欲述一事以告讀者顧恐讀者訾爲怪誕不近人情故猶豫者久之然此事實予所躬歷初非　言信否但憑讀者予决述予事矣予初習醫旣畢業不即懸壺蓋予志不在醫予所喜者惟各科學耳而動物學一門尤所喜習遂稅居於倫敦高佛街孜孜自習今日高佛街之門牌當已改編即舉門牌號數告之讀者亦復昨是而今非矣然讀者試自京城車站向右行見一穹窗凸出牆外者即爲予曩日之寓廬也居停主婦曰馬啓森與予同居者凡四人三爲習醫之學生一爲工程師予居項上一層蓋以租金廉也然予非富有之人旣無經常收入故房租雖廉而予拮据之狀仍且與日俱增長此以往直將墮入窘鄕予乃獨居深念惟有改予之轍廢去各科學而弗習行吾素習之醫以爲餬口之計然予茅廬初出抑且無人爲之奥援則予縱行醫要亦無人踵吾之門又奈何予方惴惴自危而予之奇遇竟至讀者當知一日凌晨予以兀坐無聊取案頭模範日報展閱顧報中所載者初無一事能引起予興趣遂欲棄去忽於人事欄内見告白一方辭曰今欲延聘醫士一員作一二日之事務惟須體格健全富於膽力而遇事果斷曾習昆蟲學中之甲蟲學者斯爲合格願承斯乏者即於今日上午十二句鐘前親臨培魯克街Ｂ字七十七號面談過時無效此白予閱此告白頓起予之注意蓋予固醫生而予於昆蟲學一門亦嘗致力讀者須知當今之世博物學家之搜集蝴蝶者固不乏其人而研究昆蟲學者已屬寥寥無幾至於研究昆蟲學中之甲蟲學者實鮮於麟角鳳毛予於此道則嘗三折肱焉至予體格曩在學校中時賽擲鐡球嘗冠儕輩而予膽力自問亦殊不弱故以上列各項資格而言似專爲予設者閱竟遂亦不暇審度亟披衣整冠而出雇一馬車轆轆向培魯克街疾馳予坐車中則念彼何人斯乃欲招此一人旣須醫士又須曾習甲蟲學者且欲體格健全富於膽力遇事又須果斷凡此種種初不連屬則予茲去爲吉爲兇正未可卜心乃不禁忐忑旣而思之此事於吾當無所損惟有一事不無缺憾則此事實爲暫局初非久長然予爲落魄之人犠牲一二日光陰藉恃少許金錢入予囊中亦良値也總言之此事猶博今有人焉招予人局予以空囊而往勝則固佳負亦無損毫釐則予亦何樂而不爲思至此予意遂决而車亦戞然止蓋已抵培魯克街七十七號門前矣 
[自由談之自由談] [  鴛湖漁人]  
　　安福派因錢總理有犧牲新國會以求南北妥協之意乃運動排斥之先訴於某鉅公（見二十九日）以煌煌之立法機關動輒乞憐於軍人可笑亦復可歎或曰新國會者一小兒耳又安得不倚靠於强有力者哉 
[徴求各地古跡照相片]  
　　中國爲數千年之古國各地研究照相之人現亦甚多本報因有徴集各地古跡照相之願如有相片明顯而未見於外間印本者斯爲上等每張酬洋二元如相片明顯而曾見於印本者斯爲中等每張酬洋一元如爲印刷物而非原片者不取取者每日錄其姓名於本欄如於同式者後到之相片寄還不再奉酬相片之後須將古跡之歷史略記之 
 
 

Page 15

 
 
   
 
 

Page 16

 
 
   
 
