# 1905 - 109 - 4911500

 

Page 1

 
 
[諭旨恭錄]  
　　三月初六日内閣抄奉旨廕生澤華著以文職用興霈著内用黃元頤著外用斌魁著内用吕敬敷著外用朱方飴著外用楊蔚文著内用陳鴻銓著外用張秉銳著外用于翰宸著内用國子監監丞著林棟補授陜西延西府知府著愛星阿補授浙江台州府知府著張安園補授四川茂州直隸州知州著李文晉補授山東平度州知州著馬忠齊補授安徽太平府督運通判著者明　補授廣東茂名縣知縣著黃樹榮補授安徽五河縣知縣著徐日昌補授福建歸化縣知縣著羅駿聲補授河南林縣知縣著廖學沂補授山西石樓縣知縣著周宗頤補授福建尤溪縣知縣著招起陞補授陜西沔縣知縣著王聲揚補授截取舉人屈彦鈞著以知縣用鄭培堃著以知縣用陳鍾蟠著以教職用鄭祖庚著以教職用俞秉文著以教職用陳鍾棻著以知縣用許鄧起元著以知縣用楊梯青著以教職用宋肇鏛著以知縣用張啓元著以知縣用俸滿敎職孫閥禧著以教職用户部筆帖式著增續補授太僕寺筆帖式著延昌補授理藩院律帖式著清霖補授截取工部郎中汪朝模著照例用保送直隸州知州户部主事陳星庚著交部記名以直隸州知州用奏留吏部候補主事榮海關家騏俱准其留部分發安徽補用同知樂壽著照例發往保舉浙江候補知縣蔣蔭方著照例用開復同知銜前湖南補用知縣沈祖憲著准其開復原官原銜仍留原省補用欽此 
[論重工主義]  
　　記者怵於外貨之侵入金貨之輪出而中國蹙蹙焉有貧弱之憂未嘗不太息痛恨於工業之不振實爲其禍胎故於工藝一事已不憚再三論之矣蓋農以出之工以成之商以通之工業不振則農之所出皆生貨商之所通無良品當此自由貿易盛行之時代重商重農兩派斷不足以立於萬國競爭之巿塲此固識時務之俊傑所公認者也請以斯密亞丹之原富証之 
　　偉哉西史近百年殖産之豐環球九萬里交通之廣歐美十餘强國國計之充裕聲勢之將盛駸駸乎以富力霸天下所以推其波助其瀾者非此原富一書乎當十八世紀以前西人之言生計學者首推亞里士多德自原富一書行斯氏乃起而代之其魄力之偉大幾足震盪全球因攷諸西史及專門生計學各書乃知池人之言皆主重商重農而組成保護貿易主義斯氏之說則專主重工而 
 
 
 

Page 2

 
 
首唱自由貿易者也夫世界進化之理有階級焉進而益上等而彌高人力之所造實天意之所趨也泰西二百年前重商重農兩派各執已見以鼓揚其說如意之些拉英之德摩門法之孟喀黎津重商之表表者也法之奎士尼米拉般哥爾尼英之謙謨重農之表表者也其立說皆有至理而用意亦多偏重不知農者生物之利也商者通物之利也各自有其獨立之性質而無直接之功用故農無功則天下祇原質之村料而日用之品缺不備商無工則巿井有粟帛之交易而錢貨之流阻勿通工也者實農商之最要關鍵也原富首篇所以提出趨重力作之義以自别於重商重農兩學派而國民之勞力視爲致富之大原其論分功論經價論生利分利以及國計之盈朒視乎致力之巧拙出貨之疾徐生者之衆寡執業之損益大要以人工爲主動而以農商爲助動故曰庸率之高下一國貧富之本也今北美之新闢地英倫之營造廠其明効大驗矣 
　　至於保護貿易本爲重商學派所組成原其主義以保持貨幣勿使流出外國爲唯一之宗旨者也土貨則奬其出客貨則阻其入事事由政府恊助故名促護主義其實人生日用之品喜精而惡惡喜廉而惡貴者情也工業衰則窳敗之物品斷不能與精良之物品相抵抗而阻其侵入政府雖竭力維持而金貨仍有輸出之慮工業盛則本國之貨品方期其推行於外國外國之金貨正欲其吸收於本國安用保護而反多阻礙是以貿易之競爭不在保護之力不力而在工業之盛不盛也彼保護主義雖風行於一時然反動力之發生要不能免奎士尼等起而乘之（卽重農派）如那士之商業論查爾持之貿易新論已漸趨於自由浩潑之境界但謂操工業者不過變物品之形而增其值事商業者不過易物品之位而昻其價以自尊其重農之說持論猶未免太苛故斯氏兩闢之而以重工爲第一要義大凡一國之利害得失不徒關繫於一國而必放眼於世界貿易之事當視全世界如一共和國然各人互相貿易於此共和國中猶各人之互相貿易於本國而惟工業之良者爲能操其勝算耳今英國張伯倫之新稅則卽此主義之發端不俟十年生計界上必有可觀者矣 
　　烏虖歐美各國自原富一書出而生計界上之光彩一變吾國自嚴譯告成而其影響於生計界者殆鮮實業無發逹之期巿民有彫敝之色將何所恃而足以自立於自由貿易之世界也哉 
[奉化附近之戰形]  
　　十九日東京電云本處官場宣告滿洲占據奉化之日軍報稱奉化北二十英里老林及馬驢溝近地仍有小隊俄兵之蹤跡十六日約有俄馬兵百人攻擊營城被日軍擊退道路之俄防兵看守甚嚴但並無攻戰之舉動滿洲清形别無他變 
[駐韓俄兵近情]  
　　十七日東京電云圖們江南近日俄軍頗有舉動聞忠清道北駐有俄兵八千人 
[日本公布出戰章程]  
　　十七日東京電云日本官報刊印上諭公布調聚國民　出戰之章程 
[日報論法政府覆文之可疑]  
　　十七日東京電云法政府答覆日本責問之公文已由日政府收到日本各報論此事云公文内所言與法國泰晤士報所謂俄海軍泊於中立地界外一語全行反背據德郵船亨利親王報稱俄艦隊之大部計有鐵甲船五艘泊於鉛姆蘭港内並由他處得來確實消息謂俄人在該地裝煤購糧並修理船隻另派兵輪在港口監察來往之商船故俄人實以鉛姆蘭作爲海軍根據地又在該處預備一切以便與日海軍交戰各報又謂各國所指定之中立章程祇由本國之意見而定殊與萬國公法及通行之規則相違 
[俄艦停泊鉛姆蘭情形]  
　　十八日東京電云日本海軍參謀部報稱曾有人目覩俄戰船一艘及兩枝桅三烟筒改裝巡艦一艘在鉛姆蘭口外察查另在港外北面出入處泊有商輪兩艘在港内則有頭等戰船五艘中有兩艘懸掛海軍提督旗號又有兵輪六艘挨次泊於南面出入之處離岸不遠 
[英論俄艦隊隊裝煤購糧之利]  
　　十七日倫敦電云英國衆人之意以爲俄艦隊旣能在鉛姆蘭裝煤購糧實甚有益於俄俄京海軍中人謂俄海軍可有戰勝之望 
[英疑法人不守中立]  
　　十九日大孤電云倫敦傳來消息英衆人之意謂注保守中立頗有可疑英國雖願與法永遠輯睦倘法不守中立則莫甯疏法而親日 
[法人聲明嚴守中立]  
　　十八日東京電云法政府聞俄艦隊已抵鉛姆蘭之消息卽電致東京法總督嚴守中立章程嗣後接到日政府責問公文又電令法總督卽飭俄海軍離去該總督已答覆遵辦矣法又請俄政府飭令俄提督離法洋面俄亦已允准法又告知日本謂法已嚴守中立盡行其應爲之義務故日本頗服法人之言爲公允惟尚嚴待其說之實行同日倫敦電云法首相在法議院切實申言法政府曾嚴命越南之法官在該洋面遵守中立並云俄海部已告羅提督謂俄艦隊久泊越南近境有礙和局諒俄提督必能遵俄政府訓條而行同日大阪電云法首相宣言云法必嚴守中立並云俄海軍泊於越南洋面實爲危險恐將累及法國及歐洲大局 
[俄政府電令俄艦隊速離鉛姆蘭]  
　　十八日倫敦電云英路透駐俄京訪事人云爲俄艦隊泊於鉛姆蘭一事駐俄法使代日本呈遞責問之公文俄政府答云現實不知俄海軍究在何處故亦不知應得其咎與否惟當通知羅提督已於昨日發電必俟數日後始到俄政府又云俄海軍通知抵鉛姆蘭之電須在途四日邕抵俄東又謂最近之消息謂海軍已離銅姆蘭 
[解卸監禁俄艦之機具]  
　　十八日倫敦電云巴黎傳來消息謂西貢之法官已令監禁在該埠之俄台恩諾巡艦解卸軍械並將機器各要件交於法官該船現已修理工竣 
 
 

Page 3

 
 
[俄艦隊在瓊州裝煤]  
　　十九日大阪電云法京傳來消息謂俄海軍已離鉛姆蘭現在瓊州裝煤上海某商家於十八日接電云俄艦隊已於十八日離鉛姆蘭駛往何處未悉同日倫敦電云粤督已電致北京謂俄海軍現在瓊州近地裝煤 
[俄人運動滬上某報館]  
　　十八日東京電云日本各報接上海電云俄駐滬辦事人大便揮霍以運動上海某某等報令改易其議論故此等報近有向俄之意譯字林西報 
[俄提督報告海軍情形]  
　　三月十八日柏林來電云俄海軍提督羅斯提斯聞斯開報稱至今尚未遇見日海軍至俄海軍各船皆齊整無損船員之精神興會亦皆異常暢適譯德文報 
[俄艦隊行過森大海峽]  
　　三月十九日東京來電云俄波羅的海第三艦隊已行過森大海峽有軍醫船一艘已抵南洋之拔泰維亞島 
[俄海軍一部由開姆蘭起程]  
　　三月十九日東京來電云駐日某欽使接電謂泊於開姆蘭海灣之俄海軍一部已於十八日由該處啓程他往 
[俄日艦隊在開姆蘭海灣外交戰]  
　　三月二十日倫敦來電云法京太晤士報駐西貢訪事人於十九日晨電稱俄海軍各兵輪已於十八日午時離開姆蘭海灣嗣後聞灣外有大砲轟擊之聲大約俄艦隊與日本斥埃兵輪有交戰之事西貢現有俄運船四艘 
[西貢總督限制俄兵輪裝煤]  
　　三月二十日倫敦來電云西貢法總督不准俄輪船四艘在該處盡裝所積之煤但能裝載足於暫時之用而已 
[法外部大臣辭職之由]  
　　三月十八日倫敦來電云法外部突爾揩思君業已辭職其故因於禮拜三在議院議論德國之事被衆議紳所攻反對突君者謂突君辦理摩洛哥交涉苟能知德國之易於啓疑而略加斟酌德皇决不干預摩國之事 
[法總統慰留外部大臣]  
　　三月十八日倫敦來電云法總統羅培君召外部大臣突爾揩思至宫中親自勸諭令其不必辭職敎務大臣馬丁君以爲此事决可商妥 
[俄政府不允會員聚議]  
　　三月十八日倫敦來電云俄各省地方自治會員擬於西五月七號在俄京聚會然目下政府並不允許也 
[駐西藏大臣被戕]  
　　三月十七日成都來電云今日午後接打箭爐來電西藏大臣鳳全及其屬員被西藏巴塘士人所殺譯文匯 
[江督被参武昌]  
　　江督周玉帥現被言官叅劾多欵已奉密旨飭鄂督張宫保查辦矣（比） 
[晉撫張潤帥行將乞休天津]  
　　山西巡撫張潤生中丞籍隸南皮近其府中傳來消息謂中丞有入山之意行將托病乞休（家） 
[江督特派葉軍門監察俄艦]  
　　南洋大臣周玉帥悉浦江俄艦奥斯科有逃逸之意昨日特派葉軍門統帶魚雷艇四艘來滬察看情形相機辦理所有南北洋各兵輪曁吳淞砲台悉歸軍門調度已電飭上海道遵照（豐） 
[查覆俄船改刷白色及上煤之由]  
　　滬道袁觀察以俄船奥科忽將染色改換日内又陸續上煤五船事有可疑因特函囑稅司查復兹聞稅司已函復滬道略謂俄船身改染白色因天氣漸熱恐在船諸人悶氣之故至日内陸續上煤五船十五日蓋已滿月本應裝添五船共媒三百墩與前所定每月准裝煤三百墩之數相符當無他故云（鼎） 
[桂省邊防電請恊濟武昌]  
　　此間官塲得粤西督辦邊防大臣鄭孝胥京卿密電略謂桂邊現雖平靜然未雨綢繆實不能緩請爲恊力接齊（歸） 
[江鄂湘三省督撫據電會籌湘邊駐紮各軍移調咨文（師）]  
　　爲咨請事准辦理湘西邊防統領忠毅全軍前廣西提督劉會同南路會辦營務處沈道世培元電内稱查南路以永明屬之龍虎關桃川墟江華屬之白芒營戎蘆口最爲險隘現祇健字旗兩哨分駐實屬戰薄而永州府城乃有常備軍四營又有健字第七旗未免太多現遵諭會商擬將常備軍除中前兩營仍駐郡城右營後營仍分駐道州東安外飭派副中營左營分駐龍虎　桃川墟白芒營葫蘆口扼要駐紥歸杜道駐永督率嚴堵粤匪由平樂一帶竄湘之路將健字旗原駐兩哨調回本旗以免零星散紥爲匪所乘健字一軍除三六兩旗仍駐桂林一四五三旗仍駐全州二旗仍駐黃沙河外飭令現駐郡城之第七旗移駐黃沙河歸張提督駐全督率以當粤匪由桂林全州竄湘之路張提督旣兼統兩軍應兼顧兩路聯絡一氣無事勤加操練並互相會哨以重巡防有事如永明江華告警常備軍爲前敵健字軍爲援應桂林全州告警健字軍爲前敵常備軍爲援應有不如約者罪之已與張提督杜道商妥仍乞分别札飭俾有遵循等語查所籌分紥之處均甚扼要應如來電辦理以期各專責成並飭張提督杜道隨時督率認眞操練實力巡防遇有警報彼此互相援應勿得稍存畛域以致貽誤干咎仍應由前廣西提督軍門劉遇事爲之聲援並令沈道往來照料期致穩妥除咨行外合函札飭札到該口卽便遵照妥速辦理仍將遵辦情形禀報查核並移沈道查照本部堂遠在江鄂會銜不及曾印合併飭知行 
統帶健字全軍兼統南洋常備左軍張提督慶雲 
南路會辦營務處沈道世培 
 
 

Page 4

 
 
帮統南洋常備左軍兼代中營杜道俞辦理西門邊防統領忠毅全軍廣西提督軍門劉光才 
[外務部致上海道電（爲賠欵調查倫敦金銀巿價）]  
　　本部與各使確議賠欵事大致就緒尚未畫押所擬條欵内　定嗣後還欵辦法仍係每逢歴月終日按月匀付其應付之欵或按倫敦巿面銀價用銀付還或以金錢期票或以電匯票聽各國於此三端擇定其一兹准俄使照稱俄國擬擇於上海參照倫敦每上月巿面適中之銀價以現銀付還之辦法請速飭滬道與本國銀行董事妥商該付還之次序並嗣後如何更改各條以免誤會等語倫敦每日全銀巿價在滬諒不難查攷惟英銀平色與華銀本色不同須攷究的確如倫敦務色銀每一温司合中國關平銀若干應與該銀行訂明定數永遠照算其所謂每上月適中之價卽從還欵日起往上算一個月内適中之價惟適中與折中微有不同於至貴至賤兩價取其居中之數爲適中總彚一月内逐日之價以若干日數平分之爲折中二意何從華洋文繙譯字義難以明顯與該銀行當面訊明議定後彼此繕立憑據迅速電復本部并山該限行復共公使以便會定劃一之辦法餘俟畫押後再電逹（巽） 
[鄂督向日本定造銀元鈔票武昌]  
　　聞鄂督張香帥電致駐日楊使定　銀元鈔票一百萬張定以期限訂一合同尅日寄鄂以便應用（歸） 
[電聘英人爲南洋顧問官杭州]  
　　英人藍福洛君向在杭省拱宸橋新關襄理稅政兹奉兩江督憲周玉帥電騁爲南洋顧問官聞藍君係英京大學堂畢業高材生邇由某英員游揚於玉帥前故特電請赴寗也（復） 
[議派實缺州縣赴日本遊厯武昌]  
　　鄂督張宫保議派實缺州縣十二員令自備資斧前赴日本至少須遊歴三月方准到任並擬將來凡全省實缺人員一概輪派遊歴如託故不往以規避論兹探悉所派十二員中爲原任襄陽縣李祖蔭原任隨州趙振聲原任孝感縣蔣有霖准補鍾祥縣楊壽昌准補黃岡縣潘誦捷准補蘄水縣徐培光准補松滋縣劉肇墀餘五員未詳（比） 
[滬道照會法總領事文（爲華式漁船懸掛法旗辦法事）]  
　　爲照會事本年三月初六日准照復内開查有幾船船主係法國人現住上海均在本署大册給照縣掛法旗船户不必拘定係法國人水手更不必法國人一半法船不能改掛華旗如有此弊華官不妨追究船户係法國人所用應歸公堂訊辦等因到道准此查前項漁船旣經售與貴國商人由貴署給照爲憑目不得仍以中國漁船論惟該漁船聞係華式除懸掛法旂外其餘並無特别記認如果匿旗不掛便可混冐華船不獨華船冐掛法旗無從區别已也况洋船照約不得私在沿海不通商處貿易而兩國船隻應繳關稅乂各有不同更不能不劃清界限查善後條約第十欵内載通商各口收稅如何嚴防偷漏應由中國設法辦理等語本道擬凡華式漁船之屬於貴國商人領有貴國旗號者應於船之兩旁用油漆大字書法商某某領有某號執照之船字樣以杜矇混偷漏之弊除函致稅務司照辦外應請貴領事一體飭遵並將給過某商某號執照各船隨時開送至道以憑移行備調此後領有法旗並標有前項記認之船隻准照約在通商口岸沿海貿易如無記認而掛法旗或明係法船而掛華旗以及私在沿海不通商地方生理者均卽行一併扣留將冐掛法旗之華船户送交地方官冐掛華旗及違約私做生理之法船户送交貴公堂分别訊究惟查朦混之弊由來已久咸豐八年兩國大臣會訂通商善後條約時早議及此是以貴國葛大臣復文有本國例載法國之船船主係法國人水手有法國人一半方准發給旗號等因附載約欵之後彼此一律遵守未奉修改明文今貴總領事忽謂船户不必拘定法國人水手更不必法國人一半核有不符不知何所據而云然究竟葛大臣從前照復之言與貴總領事此次照復之言何去何從相應備文照詢爲此照會貴總領事請煩查照明晰示知望切施行須至照會者（明） 
[太湖水師統領歐陽恊戎上蘇撫院禀（爲緝拿范棍被營兵拒捕事）]  
　　謹禀者竊某疉奉蘇護撫部院效面諭飭將著名要犯范高頭魏家元董道富等限於一月内務獲解懲如延干咎等因奉諭之下惶急萬分當卽密派眼線各處訪拿探明魏家元在安徽原籍木來董道富匿跡浙江惟范高頭在吳淞崇明通州一帶往來不定因卽各處派綫確探於二月初二日眼綫禀稱范高頭匿跡通州東南地方隨卽飭派副中營管帶李遊擊標勝會同英美包探趙銀河派邵正濤雇民船三隻李管帶乘先鋒杉板由内河才擬雇小輪山吳淞山江某恐范高頭得信遠颺因囑李管帶由内河而去嗣據彭家橋眼線報稱范高頭匿跡通州東南鄕修船李管帶隨卽由福山過江到下港地方團練盤問隨卽通知一體會拿初八夜眼綫回報范匪已聞風而逸李管帶不動聲色卽來蘇禀明回申另行購線設法并未驚動面范高頭神通廣十二十五日哨官張樹奎帶同太湖眼線回蘇禀報二月十九日魏家元已回太湖在横涇一帶往來并在太湖石塘鎮地方將鹽捕各營開革哨官張麻子捆去某恐其在太湖滋事焦急萬分因於二十六日親率勇丁三十餘名雇民船三隻至横涇木瀆廣福一帶密拿未獲初一日囘蘇卽電調李管帶標勝來蘇面商兠拿之法卽派李管帶由太湖西廣福横涇洞庭山一帶到吳江會齊某由太湖東江震平望等處至吳江兩下會合期在必獲彼此卽分投開船詎知李管帶中途接黃秉忠帶同通州眼綫禀報范高頭匿跡通州東門外姜灶港狼狐鎮地方李管帶得報後即不赴太湖乘先鋒杉板并雇民船帶弁勇三十餘員名由内河福山過江初五日抵任家港卽據馳赴通州未完 
 
 

Page 5

 
 
   
 
 

Page 6

 
 
　　上海商務印書館最新敎科書出版 
最新國文敎科書第三册第四册 
自第一第二兩册出板後頗蒙諸敎育家許可爭相購用本報同人益加愼重以致出書較　良爲歉仄茲將第三每四兩册印成發行爲初等小學第二年之用並附五彩圖顔色美麗奪目必爲幼童所喜愛○每册大洋兩角第一册仍售大洋一角五分第二册二角 
　　又敎授法第三册第四册 
是書與敎科書相輔而行體例與第一第二兩册同惟此兩册有引用故事及特别講解之法同故需用尤爲緊要○每册大洋三角第一册仍售大洋四角第二册三角 
　　最新修身敎科書第一册 
我國經傳多言修身祗以理境精深非幼童所能領會雖曰蒙養而實未嘗有所養也是書爲初等小學堂第一年前半年之用多采取古人嘉言懿行之易於奉行者繪爲圖畫不著一字務令兒童兒之不生厭倦敎員就圖解釋涵養德性自能收效無形○每册大洋一角 
　　又敎授法第一册 
依敎科書編纂每課均註明出處詳列敎法敎員得此固便指示卽家庭敎育亦可采用較彼念四孝陰隲文有益多矣○每册大洋一角 
　　最新中國厯史敎科書二册全 
是爲初等小學堂第四第五兩年之用共兩册每册兩卷每卷四十課每星期授兩課以一年畢一册起自上古訖於今日專取歴代大事及名人事蹟之足資觀感者以充材料簡要不繁文筆亦雅潔可誦○第部大洋三角附歴代沿革圖一册卽日出　 
　　最新筆算敎科書第四册 
是爲初等小學第四年之用第一篇係上半年所用敎授萬以下之加减乘除及互合練習第二篇爲下半年所用敎授諸等數限一年習完○每册大洋二角第一册仍售大洋一角五分第二册一角五分第三册二角 
　　又第五册 
已是爲第五年之用第一篇敎授萬以上之數並練習諸等數第二篇敎授全命分法小數及全書之總練習亦限一年習完○每册大洋二角 
　　又敎授法第四册第五册 
專供敎員之用體例與第一第二第三第册同○第四册大洋三角五分第五册大洋四角第一册仍售大洋二角半第二册二角半第三册三角半 
　　最新習字帖第二册 
　　是帖按照國文敎科書第二册編次隨讀隨寫便於記憶幼童習過第一册描紅本半年此册可襯紙摹寫全册共四十頁最新習字贴第二册 
每頁十六字第字見方一寸半結搆開拓足以增長筆力約每三日摹寫一頁限以半年完畢○每册大洋八分第一册仍售大洋一角 
　　最新習畫帖八册全 
是帖爲初等小學堂第二年至第五年學生所用由簡而繁所繪皆尋常易見之物用毛筆臨寫計共八册第册十圖每兩星期臨慕圖約半年畢一册每册大洋七分 
　　敎員用一册全 
共八十册均標明用筆先後最便敎授○每册大洋二角 
　　以上皆初等小學所用 
　　最新理科敎科書四册全 
是書爲山陰謝洪賚先生所著並由日本前高等師範學校敎授新保磐次君山陰杜亞泉先生叅訂材料精當部次分明最便初學附印五彩圖及精圖三百餘幅書共四册每册四十課每星期敎授一課以一年畢一册誦習旣竣不患無普通之知識矣每部大洋八角敎授法稍緩出書 
　　最新地理敎科書附萬國輿圖 
是書爲高等小學堂第一第二兩年之用共四册每册四十課第一星期敎授兩課以牛年畢一册前二卷論中國後二卷論外國江淮省之新析中美洲巴拿馬之自主均已敘入無愧最新之目插印銅版精圖一百餘幅幼童讀之尤有興味○每部大洋五角附五彩地圖一册卽日出書 
以上皆高等小學所用 
　　仙授立山遺精益壽膏 
　　京都天寳齋舖分上海二馬路西鼎新里石庫門内發兌馳名丸散膏丹藥酒○修合雖無人見存心自有天知 
　　此膏道家所傳選三十六味貴品煉成能治男子遺精白濁陰虚陽痿腎竭精冷陽不轉興婦女赤白帶下經期腹痛子宫寒冷血枯陰虧等症貼此男先止遺女卽除帶諸恙漸漸驅逐充足元神養身之捷法莫敵於斯也每張洋七角○純陽祖法遺精必會丸每料洋三元每盒洋一元此丸治遺精實有中流砥柱之力功能延年益壽 
御方壯陽煖腎種子膏蓋人欲得弄璋貼此易如探囊取物能煖丹田　玉池固元神療虚損功難盡言養甚存精百戰百勝誠子仙膏保身聖藥兼治各症詳載仿單每張洋一元如購十張照市九　用後舊膏退回作價二角○扶陽種子衍慶丸雙料每兩二元單料一元此丸苟能試服雖朽敗之體復如乍無異欲種藍田之玉宜服衍慶之藥湯餅之會誠可預　也 
　　半濟戒煙總局廣告啟請 
　　本局兌出之丸　包退包換　外埠函購　原班回件信力自理　鋪設三　涇橋北首弄内第一家八十三號洋房 
　　上○○○　○○○○○○○○常年送戒○○○批發公道○○○○細本局原方向在東　香港傳戒多年外洋一帶有口皆碑客冬專托申江中日大藥房傳方送戒實事求是惟藥本均係價重之物參用中西妙品佐以珠粉枷楠等以補神理氣平肝爲主本局批出戒烟丸一項不取支費統歸中日大藥房支用各省各縣　能代本海○○○○○○○○○○○不取分文○○○○廣招分局○○○○看局經理傳戒批銷者廣勸有益本局到年終酌量酬敬並不在藥中提付歸在東京總局支送如各處向售戒烟藥者或售參片之家請速向本局批售一可獲利二可揚名常年廣銷亦可電知德局註冊到年終照批售之多寡以定津貼總與貴局有益且常年代登報章附送招貼不取分文此藥最爲靈驗益人功大可稱環球獨步鑒家請嘗試之批發五元發丸五百五十袋上海三洋涇橋北首弄内第一家八十三號洋房半濟局司事謹白 
　　春仙茶園 
　　三月廿一夜戲 
　　吳瑞云金　慶白　　蓋叫天王瑞云王永利　沈　秋汪笑　夜來香邱　翔高福安劉廷玉小桂枝箭台　宴大騙小騙帥府招親夜宿三岔口　　全本新戲珍珠塔 
　　羣仙茶園 
　　三月廿一夜戲 
　　小春仙小蕊仙小奎官左筱雲賽月樵郛少娥金處小連奎林　仙小奎官小　仙小寳仙小榮仙滿　朝笏富春樓會光武重興辭楚歸魯大白水　開山　打王府嚴嵩楊子林造反浣花溪准演楚漢爭取榮陽花點將 
　　天仙茶園 
　　廿一日戲正廳每位洋一角 
　　小春恒小慶官飛來鳳小春來雲中飛小瑞仙小金鐘　春奎賽月樓水上飄玉娃娃小慶官小彩云法門寺代大審小全二慶龍豐本山别寒窰鎖五龍戰蒲關紳商煩演迷人　拿九花　拐磨子 
　　夜戲 
　　趙洪小天娥旦趙小亷一陣風雙處李長勝謝雲奎小桂芬水上飄小桂芬小瑞仙賽月樓小連生分兵五路借率落店萬盞燈大溪皇莊捉放曹代演住店孟良盜骨六郎歸位紳商煩演斗牛宫高蹺背　戲法雙簧三嫂敎子 
　　月桂茶園 
　　廿一夜准演 
　　李祥麟小保成夏月珊小保珊孟鴻芳夏月潤張順　馮志奎七盞燈孫菊仙小子和林步青小雙鳳水漫金山李剛反朝火焚宗卷計上加計夏月華　枝一桃茂州廟新排内廷十　妹情節戲第七本兒女英雄傳活落門閂 
　　禮拜二拍賣 
　　准於廿一日十點鐘在虹口把子路第四十二日住宅内拍賣書樓大菜間臥房廚房一應上等木器另星什物不計此佈瑞和洋行啓 
　　遺失支票 
　　遺失怡記支源利一號支票一紙三月底元一百　十四兩　己向該莊掛失作應望各寳　號切勿收用同益　　 
 
 

Page 7

 
 
   
 
 

Page 8

 
 
   
 
 

Page 9

 
 
[煤鐵將設支店漢口]  
　　張韶曾觀察前曾派人在申開設公記號專售萍鄕鑛煤及鐵等物旋忽停止兹聞漢陽鐵廠分設在漢之恒通西號派人赴滬另設支店以廣銷塲（泰） 
[限繳鐵路浮欵廣州]  
　　職員黃某承辦鐵路工程石屑土方等件浮冒銀洋約千元總辦屢勸籌繳置之不睬因禀由朱臬憲飛飭長洲縣蘇大令提案限三期分繳押候繳清釋放後有伊戚宋某赴縣請保出外料理大令以逾限已久僅繳百元未便徇情姑俟繳過一半當爲代求臬憲或可保出清理云（蠱） 
[集欸禀請築堤鎭江]  
　　昨歲荷花蕩南順記碼頭坍後鄰近各貨棧地叚亦均裂縫難保無虞刻下公議集欵修築堤岸已聯名具禀鎮關稅司核辦矣（觀） 
[巨室收買金葉杭州]  
　　浙省金葉每兩向售洋五十二元兹於月朔以來驟漲至五十四元五角聞因某巨宦分向各金鋪收買至千餘兩之多以致不敷銷售價遂騰貴（馥） 
[賣女抵罰厦門]  
　　萬福興信局許臣討專收漳厦來往信件前日有漳信數封託某小輪帶往漳州被郵政局查獲議罰銀五十兩許一貧如洗禀求郵政總辦洋關稅務司願照郵政新章首次罰洋十兩之列稅司嘉朗貝君不准許不得已將親生十一歲女孩售買於人得銀七十餘元以繳罰欵其事始了（蹇） 
[創興女學福州]  
　　福州西醫林拱甫先生通曉醫學其女公子年已及笄學貫中西邀同林日新之女公子就山兠尾劉氏祠設立中西女學校已擇於二月初二日開學且禀請學務處給示立案矣（萃） 
[學生自誤鎭江]  
　　鎭江府學堂於今年正月卽遵奉奏定學堂章程由德乾一太守示諭學生不准應試詎有蔡某自願退學應試李某於府試第二塲濳逃出堂易名補考適爲監督趙銘辛明經查悉卽令退學而李生又苦失一膳宿之地復哀禀德太守請將考卷扣除不列考案則監督或可原情留堂學習不料太守閱禀大怒以爲李生過於取巧考試旣應除名學堂又不准補入爲違背章程者戒（井） 
[學師抵松松江]  
　　華亭縣學實授高廣文已到因未接藩憲札飭赴任明文且代理之戴廣文正辦考事故未接印（賁） 
[考試滋事續誌松江]  
　　前日某考童又因恒和紙店不用當五銅元閧入華署滋閙幸華邑尊孫大令薄責地保了事翌日金山考寓某生又因失去對時表引類呼朋蠭入華署强請孫大令提捕不賠不止當晚又有本地考童鍾某趙某等因至貢院對河吳姓考寓中探友與吳之戚串顧姓口角童等紏衆入華署迫出硃簽飛提顧某大令善詞勸慰而童等踞守不退搥擊公案肆口喧呶大令見聲勢洶湧飛請華婁學師戴歸兩廣文及謝符兩紳竭力排解始稍稍平定其金邑考生所失之表則由謝符兩紳許卽責令捕役丐頭認賠府尊田太守屢聞閙考遂懸牌誥誡略謂考試爲掄才大典宜何如力戒浮囂乃本府輪考奉金上三縣童生正塲時各以攻訐冐考爲名任意滋閙殊非士君子自重之道試一内返當亦啞然本府愛重士子具有深情本應飭學查明戒飭今姑從寛著各學教官廪保人等傳諭各童嗣後入場務各靜心角藝勿蹈前轍云云（賁） 
　　記者曰科學極弊至此而止稍有知覺淘汰殆盡一班牛魁蛇神益爲世病考其必廢之原因不得不頂禮以謝此輩（适） 
[示考試揚州]  
　　揚州府張太守奉江蘇學政唐宗師札開於四月初一日縣考五月初一日府考太守遵卽轉飭所屬一體遵照（剥） 
[教習尚武甫昌]  
　　省垣武備學堂有武教習朱壽同茅廼封忽因細故揮拳毆傷文教習趙能壽大令面部各處已經大憲委員查辦惟該學堂上年各學生屢起爭敺今年教習乂復逞兇勇於私鬭怯於公戰固中國普通性質該學堂幸以尚武主義擴而充之不勝厚望焉（晉） 
[派學農業生起程武昌]  
　　鄂省派學生赴東瀛學習農業已紀前日本報兹聞有十五日起程之說（履） 
[禀請修整學務南昌]  
　　贑省官設大學堂去秋改爲高等學堂規模粗具功課頗疎近日各學生以肄業已滿三年各門學問尚未能確有把握聯名公禀周護院並學務大臣其綱有五一添立教科二增聘教員三建造學舍四設師範館五購置圖書　器（晉） 
[伍銓萃暫避風潮廣東]  
　　伍銓萃因被控主使毁學一案聞伍以風潮太大勢難抵禦擬於日間避往湖北力求梁星海觀察　法（暌） 
[鹽巡道揚揚州]  
　　前淮揚道調補江南鹽 
 
 

Page 10

 
 
巡道楊彦圭觀察交卸淮揚道篆後已携眷南下赴甯履新（剥） 
[委署要缺揚州]  
　　署通州分司王分轉桂芬丁艱開缺運司恩都轉遴委淮南局員黎分轉鵾接署已詳奉督鹽憲批准矣（剥） 
[防營回省武昌]  
　　去年宜城軍户滋事將沙巿防營開往鎮懾而以黃防營駐札沙巿近宜城事已平靖沙營奉飭回防故黃防營亦於前日抵省（履） 
[什長竊銀廣東]  
　　續備軍什長廖阿蘇近日行竊某哨弁銀箱轉投佛山營作線勇爲某哨弁偵悉欲拿解回營阿蘇稱某管帶及某哨弁誘令私運軍火言明給予花紅若干後被吞没故取銀箱作抵佛山都府隨將阿蘇解交廣協訊辦未知如何定案也（暌） 
[杳辦僞捐南昌]  
　　省城發審局訊據某號解到僞捐人犯某姓供板印僞收均係南昌某姓經手交付託伊至宜春萍鄕萬載分售某姓向售順直山東賑捐僞照僞收私刻板印帶千百張濳往吉贑兩府設局勸捐發審局員以省城捐局及各府州縣不下數白起貢僞已苦難分部照實收有眞有僞尤屬有傷國體非澈底根究力加懲創不足以暢旺眞捐禀請大憲電飭吉贛府縣就近查拿先後拘獲某某解省現押南昌府照廳不知如何究辦也（晉） 
[補罰偷稅福州]  
　　南台泛船浦新泰木號東謝鏡澄前因購買鴉片烟五百五十箱又樟木一千一百四十片倩令日商昆記義昌洋行討關事經水亭釐局李仲昌司馬查出禀請財政局憲究辦拘該東至商會督同商董查訊謝稱此貨本囑行夥赴局照報不料行夥貪圖小利私倩討關實未知情願罰二倍太守業已會局詳請完案財政局司道憲以此案一報兩罰失之過輕樟木例比中等一千一百四十片應釐銀三百三十五兩鴉片五百五十箱應釐銀九十九兩又另罰三倍著令如數繳解以重課欵（萃） 
[販運騾牲烟台]  
　　旅順一帶牲騾等畜前爲俄兵擄殺殆盡今春兵火稍息農民復業有客商赴山東登萊二府購買驢騾牛馬等畜販往奉天銷售農民藉以耕種（損） 
[學務處呈覆遵議各州縣派人籌備公欵游厯日本以備充當學董辦法文]  
　　爲呈覆事光緒三十一年二月十三日宫保札飭據直隸留學日本學生梁志宸等具禀請通飭各州縣籌備公欵選派紳士游學日本以備充當學董等情到本督部堂據此除批禀悉多派紳士游學游歴於地方政學俱有裨益本督部堂曾與嚴太史言之該生等所禀意見相同近年官派士紳不遺餘力應再由各地方籌備公欵官紳恊商推廣以化内地固陋之風候行學務處核議酌辦此繳等因印發外合行札飭札到該處卽便查照辦理此札計黏抄禀等因奉此查學董一席與教員並重凡學規之遵守學級之編制教室之整頓教科之分配以及陶冶訓練加意於所謂德育智育體育之屬非略通教育之意者萬難勝任近日學堂初立教官固不足用學董尤難其人常有得力教員反爲學董所牽制學堂之成效不著卽地方之開化愈難誠如鈞諭多派紳士遊學遊歴實於地方政學俱有裨益惟需欵甚巨必藉衆擎之力斯其事輕而易舉該生等所請仿江湖各省辦法以地方公欵選派紳土遊歴日本撥之今日情事最爲適宜擬請宫保通飭各屬由員紳會同查學秉公推舉擇紳士中年力强壯品學端粹者申送本處考騐呈請宫保咨送日本遊學或官費或公費或自費或自費不足而以官費公費補助之或取諸學欵或另爲籌備聽各州縣酌度情形妥議辦理每州每縣至少送一人其經費充裕能多送者聽或人數有餘欲於教育管理之外兼學他項者亦聽總之不得以他州縣人充數學成回國各在本籍盡効力之義務庶幾風氣漸次開通而教育普及之望可得而言矣所有遵飭核議緣由並籌議簡明辦法九條理合備由具呈爲此呈請宫保鑒核伏候批示遵行計呈請摺一扣督憲袁批呈摺均悉應如所議辦理仰卽通飭各屬一體照辦此繳遵議飭各州縣派人籌備公欵游歴日本辦法呈請核奪一人數擬令每州縣各遣派二人若經費充裕能多派者聽卽貧瘠之區亦必須遣派一人惟不得以他州縣人充數一資格以品學兼優鄕望夙孚者爲合格如不可得卽就紳董中擇其夙行公正曾辦學務者充選若現充學董者尤善惟有嗜好之人不得濫送一推薦由本地官紳會同查學委員公同推選選定後具文申送學務處考驗彚齊後由學務處呈請宫保咨送一期限除往返程期外在東游歴日期以四個月爲限一課程到東後晝則叅觀各學校並攷求各學校組織編制各事於小學尤須加詳夜則延日本教師講授科學如教育學管理法學校制度等類值暑假時則晝夜聽講回國時每人須呈交日記一分其尤佳者付排印局印行一起程次序人數旣多擬分三期起程均於天津聚齊凡距津近者准於五月初一日齊集是爲第一期距津稍遠者於六月初一日齊集是爲第二期最遠者七月初一日齊集是爲第三期凡州縣派遣時務預計程途遠近母令太遲以致逾期亦毋太早致令久候一籌解經費每送學生一名籌銀三百兩徑解學務處其自費者卽自携學費隨同前往一豫算開銷各欵每名三日金以四十金爲由津赴東川費（此項由學務處在津發交本人）以二百金爲在東四個月延師及食宿書籍等費以四十金爲回國川費（此兩項匯交馬監督隨時照發）下餘二十金彚積成數留爲護送員及譯員津貼之用（此項在津田學務處給發在東山馬監督給發）一選派護送員及譯員由津起身時需人護迭計每期需兩人到東參觀及聽講時需譯員每二十人參觀需嚮導員一人每五十人聽講需譯授員一人統計每百人需七人聞現居日本之直隸留學生多願承任此事擬俟宫保批准後卽擇誠謹穩練者函招數人回華分期護送並預期函致馬監督俟學生到時選派十餘人任嚮導及譯授各事每護送員一人擬津貼川資五十兩兼往返者倍之每譯員一人按月津貼日幣三十元兼晝夜者倍之以上九條粗舉大略其未盡事宜應俟批准後再行詳議合並聲明 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
員署貴陽府事興義府知府石廷棟核員智慮精詳措施得體銅仁府知府陳廷　　該員諳練老成深明治體署仁　　事永寗州知州涂步衢該員條教修明邊防整飭署普定縣事麻哈州知州楊紹宗該員敏幹耐勞任事實心署遵義縣事龍里縣知縣陳价該員守潔才長胸有條理卓異佐雜官一員柳霽縣丞李煒該員資深才練辦事盡心叅劾才力不　官一員威甯州知州陳謨嘉該員才力平庸難期振作參劾不謹官二員邛水縣丞何文炳該員縱容子弟不知檢束　省溪司吏目劉紫綸該員縱弟妄爲屢被空告前遵義縣典史調補貴筑縣典史劉磊才該員行止猥鄙惟利是圖奉硃批覽欽此 
[署理貴州巡撫布政使曹奏爲舉行大計薦舉叅劾教職各員遵章具陳摺]  
　　署理貴州巡撫布政使臣曹鴻勛跪奏爲舉行大計薦舉叅劾教職各員遵章恭摺具陳仰祈聖鑒事竊查三年計吏黜陟宜嚴教職等官例得同時考察舉劾兼行所以勵羣材而彰鉅典兹當光緒三十年舉行大計臣悉心廉訪除知縣以上及佐雜各員卓異叅劾者另摺具奏外今於所屬教職中秉公考核堪應卓異者查有安順府鎮寗州儒學學正李國釗一員其有干六法者查有不謹官都匀縣教諭張孝友一員據署布政使袁開第按察使全楙績准貴西道文悌署貴東道嚴雋熙安順府知府瞿鴻陽署都匀府知府謝文翹署鎭寗州知州李保龢將該員事實開報並揭報前來臣察訪無異所當分别薦舉叅劾恭候諭旨除將各員考語遵章開具簡明清單恭呈御覽並將事實照例造册咨送部院外臣謹會同雲貴總督臣丁振鐸貴州學政臣朱福誅恭摺具奏伏乞皇太后皇上聖鑒敕下部院議覆施行謹奏奉硃批吏部議奏單併發欽此謹將薦舉參劾教職各員考語繕具清單恭呈御覽計開卓異教職官一員安順府鎭寧州儒學學正李國釗該員學裕品端詳求治理叅劾不謹教職官一員都匀縣教諭張孝友該員聲名甚劣不服士望奉硃批覽欽此宫門抄二十八日内務府國子監鑲藍旗值日無引見陜西道齊普松武謝恩漙侗假滿請安王中堂　假五日　公續假十日掌儀司奏三十初一日祭奉先殿濤貝勒載搜行禮召見軍機齊普松武 
[廣東巡撫暫管粤海關稅務張奏爲甄别屬員請旨分别懲處以肅吏治摺]  
　　廣東巡撫暫管粤海關稅務臣張人俊跪奏爲甄别屬員請旨分别懲處以肅吏治恭摺仰祈聖鑒事竊維安民必先察吏激濁乃以揚清未有吏治不修而地方能受具益者也廣東政務殷繁仕途龎雜其中端謹自愛者固不乏八而闖茸無能者亦復不少臣奉命撫粤瞬及一年平日於所屬各員無不隨時留心考察除有干六法各員歸入本年大計案内叅劾外兹查有試用同知彭光業嗜好甚深難期振作試用通判楊炳勲辦理房捐浮冐侵蝕試用通判周運春辦理官田變價任意開支代理運平州知州試用知縣王耀官聲甚劣操守不謹署長樂縣知縣候補知縣趙子瑶才識庸下聲名平常署龍川縣教諭王際隆擅離職守學務廢弛海豐縣丞幸光萃庸懦糊塗試用縣丞唐械培行爲貪鄙試用縣丞王和　心術險許胥江司巡檢甯國褆卑鄙務得太平司巡檢朱履祥屢被控告門　司巡檢裘士瀛心地庸暗代理如昔司巡檢試用巡檢傳煜林辦事粗率署林墟司巡檢試用從九品葉肇銑年老性偏試用巡檢彭祖况撞騙無賴代理合浦縣丞試用從九品産維楨不知檢棘代理合浦縣丞試用從九品馬步變民怨沸騰候補從九品李文瀾行蹤詭柲試用從九品朱鏘聲名庸劣典史吳炳坤久不在省以上二十員應請旨一併革職候補知縣鄧炳春體弱多病罷輭無能應請勒令休致候補知縣舊樸膽氣薄弱難膺民社應請以府經歴縣丞降補連州直隸州知州瞿光業情形不熟遇事張皇德慶州知州程錦文地當孔道才非幹練難期勝任高明縣知縣李恩榮謹厚有餘剛斷不足匪多之地似非所宜以上三員應請開缺另補此外各員容再隨時悉心察看分别辦理　改稍存姑息所遺各缺粤省現有應補人員應請扣留外補所有特參庸劣各員緣由謹繕摺具陳伏乞皇太后皇上聖鑒訓示謹奏奉硃批另有旨欽此 
[廣西巡撫李奏爲薦舉卓異能員以勵官方而光計興由題改奏摺]  
　　　品頂戴廣西巡撫臣李經羲跪奏爲薦舉卓異能員以勵官方而光計典由題改奏恭摺仰祈聖鑒事竊光緒三十年十月二十五日惟吏部咨考功司案呈本部具奏前事等因相應刷單知照計單一紙内開吏部謹奏查定例各省官員大計三年一次吏部於舉行之年請旨通行各督撫府尹等遵照辦理各省藩臬兩司令該督撫出具考語繕具履歴清單咨部由吏部彚核具題其道府以下等官該督撫將應舉應劾之員分爲二本先由通政司送内閣具題奉旨後吏部會同都察院吏科京畿道考　題覆奉旨後將應行引見之員行文調取令該督撫按限給咨赴部又定例大計卓異按省分大小缺分多寡州縣以上至道員計十五員内准薦一員教職佐雜計一百三十員内唯薦一員救職佐雜人數較多雖不能劃爲兩項亦不得全舉一途以致偏枯如合例人員較多薦舉不敷原額者卽於具題本内聲明此次額缺幾員下次依照原額保保又定例道府以下州縣以上各官覈計大省歴俸已滿三年任内並無正項錢糧未完其平日循聲政績上司實係灼見眞知准其列入薦舉俟到京引見吏部將奉旨准其卓異者卽以加一級註册　回原任候升至敕職首領佐雜内果有才能傑出操守兼　者該督撫具事實保薦吏部查明與例相符准其列入卓異俟具題奉旨後卽以卓異加一級註册照例候升無庸庸部　見又定例薦舉卓異人員任内如有正項錢糧未完果係居官清廉能幹或現蒞兼三　四　缺在本省歴俸已滿二年或並非兼三兼四繁缺在本省歴俸五年均准該督撫一體保薦吏部具題時將可否准其送部引見之處聲明請旨如並非兼三兼四繁缺及歴俸示滿五年任内又有錢　未完處分者卽行議駁又定例薦舉卓異人員如前任内及署任内有止項錢　未完　　卸事者或曾否照離任按例議結俱一體准其卓異又定例親老告近人員如有薦舉卓異准其一體調取引見俟奉旨回任候升在外准以木省應升之缺保　升用在内准以近省之缺論俸推升又定例六法人員除奏明展限省分另行辦理外其餘各直省夸該督撫府尹　 
 
 

Page 16

 
 
於本年封印以前具題按照程途遠近統於次年開印後到通政司衙門通政司卽日送内閣於二月初十日以前具題奉旨後吏部會同都察院吏科京畿道於二月二十日以前具題開覆如有遲延卽將何衙門承辦延遲之員照在京事件遲延例議處又定例各省選缺州縣凡在大計具題後半年之内以年老有疾劾叅者所遺員缺慨令歸部銓選不准扣留如該督撫率請扣留外補卽照違令公罪律罰俸九個月其年終甄别屬常例無論半年内外仍照例隨時劾參各等語今自光緒二十七年十二月起扣至光緒三十年十二月三年之期已届其各省官員大計卓異者應行按額薦舉佐雜教職亦不得全舉一途其有干六法者應照例統爲一本參奏仍今該督撫等將不謹浮躁等官俱確按實蹟詳細登註不得籠統參劾照例於光緒三十年十二月内具題臣部於光緒三十一年二月内會同都察院吏科京畿道察覈仍令歸藩臬兩司出具考語繕造履歴清册一併咨咨臣部查覈彚題俟　下之日通行各省一體遵行再此案例應具題今題件均已改奏是以一律辦理合併聲明謹奏光緒三十年八月初八日具○奏奉旨依議欽此等因遵照在案臣看得官員三年大計所以澄叙官方爲激揚鉅典兹當光緒三十年舉行　計典之期除將藩臬兩司履歴清册照例另文咨送吏部彚奏外秉公塡注考語造具臣謹會同署兩廣總督臣岑春煊將所屬廣西省大小官員矢公矢愼詳加體察務期舉劾得宜勸懲悉當以副我皇太后皇上整飭官方造就人才之至意除教職雜職官員賢能素著者另摺奏洊其有干六法人員遵例爲一摺另行糾參外今查得永康州知州熊起渭廉正誠慤親政愛民兹據布政使張廷燎會同按察使劉心源並該管道府開報前來臣等察訪相符以上一員歴練老成政績卓著歴俸已滿三年實屬合例堪膺保荐理合將該員事實逐一臚列繕具清單專摺洊舉以光計典保洊人員例應引見恭候諭旨部覆至日給咨咨部引見除將該員履歴册送部外謹會同署兩廣總督臣岑春煊恭摺具奏伏乞皇太后皇上聖鑒敕部覈　施行再廣西知縣以上例應洊舉六員此次因俸滿合例堪薦者甚少謹舉一員缺額五員五次仍請照依原額保送合併陳明謹奏奉硃批吏部議奏單併發欽此謹將光緒三十年舉行大計保薦正印卓異官員政績事實繕具清單敬呈御覽計開卓異官一員永康州知州熊起渭一該員每月朔望宣講聖諭廣訓及易犯律例使士民咸知安分守法一該　會同教官訓迪生童親詣考課以期多士奮興一該員力行保甲勸諭團練以安閭里一該員微收錢糧嚴禁吏役浮收滋弊一該員自理詞訟隨到隨審毋令小民守候 
宫門抄二十九日理藩院光祿寺八旗兩翼值日兵部引見十名理藩院十名　曰蒙十一名兩翼二十五名祥年謝署正白蒙副都統恩良泰假滿請安兵部奏派查齋之大臣派出奎俊桂公額勒春恒順松溎善旌松鶴德峯召見軍機漙興 
[閩浙總督魏奏爲閩省籌欵派送學生赴日本學習師範專科並請編發敎科書以宏教育而收捷效摺]  
　　頭品頂戴閩浙總督臣魏光燾跪奏爲閩省籌欵派送學生赴日本學習師範專科並請編發教科書以宏教育而收捷效恭摺具陳仰祈聖鑒事竊以自强之本端在育才育才之方尤資廣學額開通風氣培養人才非各省各屬多設中小各學不可欲多設中小學堂非多儲教員不可欲儲教員非多派學生派學生出洋專習師範不可前准學務大臣咨送奏定學堂章固内開各省應多派學生遊學外洋等因仰見朝廷培才興學之苦心誠爲今日救敝扶衰之盛舉伏查近年各省風氣漸開官費私費出洋遊學者皆不乏人福建最近東洋乃官費學生最少前署督臣李興銳任内僅選派學生十五名以十二名學習速成帥範以三名學習理化及　法速成科甫於本年七月間送赴日本在案臣到任後念福建爲理學名邦從前文教昌明英賢輩出士風較東南各省頗推樸茂然當此世局變遷時艱日亟固不能不存舊學以端士習亦不能不參新法以育通才因將全省學務詳細調查則各屬所有學堂多未　力舉行卽有業經舉行者亦不過將書院名目改爲學堂山長名目改爲教習仍係敷衍塞責未能核實整頓細加體察蓋有三難一日無經費一日無教員一日無課本臣已嚴飭各屬務將學堂認眞舉辦經費設法妥籌而學堂教員尤關緊要計福建全省九府二州數十州縣卽以每縣一學堂每學堂一教習而論已需教員數十員之多福建語言全係方音若用他省教習亦不相宜除多派本省學生出洋專習師範以備教員更無他法連日督同學務處司道就省城師範高等兩學堂肄業學生挑取考試擇其年在三十以内中學粗有根柢略通東西國文者得四十人派赴日本學習師範以三十名習速成科十名習完全科已與出使日本大臣楊樞電商送入日本東京宏文經緯兩學堂肄業俾學成回閩以作各屬中小堂教習之用現在考騐已畢派員監督照料准於明年正月由滬東渡通計川資學費每年須銀二萬餘圓閩省庫欵空虚入不敷出惟以學習師範爲全省人才命脉所繫不能不竭力勉籌已飭由藩司無論何欵項下先行提欵萬餘圓預交半年學費以後陸續籌寄譬猶土庶之家諸事務從節儉而至爲子弟延師就學則多經費亦所不辭况當此需才孔亟之時蓄艾療疴尚餘緩不濟急師範爲國民教育根本尤非速儲教員不能望教育之普及也至於學堂課本必須畫一方能有所適從擬請飭下學務大臣編定頒發以資應用抑臣更有請者近年日本驟致强盛實由全國人皆忠君愛國之心觀於明治二十三年所頒之教育敕語及其國人所著之倫理教科書則皆本中國古聖賢所述之倫常道德以爲根本用能强國勢而固民心足見其各項科學雖多取法歐美而德育一科仍必資我聖教中國近年學生往往習於囂張恣肆殆於聖賢根本先未講求於蒙養之年無以育成其孝弟忠信之氣質微臣愚見擬請將中國經書小學及日本所著倫理書互相參酌擇要編輯定爲中國倫理教科書分作淺深口種頒行各省以爲蒙小學堂課本庶乎人心可正士習可端而後國家乃可收得人之效所有閩省送派學生赴日本專習師範並請編發教科書各緣由理合恭摺具陳伏乞皇太后皇上聖鑒訓示謹奏奉硃　護衙門頟道欽此 
熱河都統松奏爲籌建熱河陸軍武備學堂參照北洋規制增訂章程摺 
 
 

Page 17

 
 
[新授鎮江府到省蘇州]  
　　新授鎮江府知府承太守璋於本月十六日由京領憑來省當詣撫轅謁見并詣藩臬二轅及各當道處禀謁（隨） 
[警員認眞福州]  
　　泛船浦有天成米行開張已久現因生理不佳忽然倒閉負債八千餘金債主聞信之下蜂擁而來雜以匪徒希圖搶掠勢甚洶湧幸警務四局丁蘭生司馬督同巡勇親臨彈壓並將該店暫行標封所有家私貨底著地保看守衆始解散得保無事（萃） 
[贛撫赴任鎭江]  
　　正任山東巡撫胡鼎帥自奉巡撫江西之命料理公務交卸起程於三月十五日由袁公浦南下道出瓜洲常鎭道曁文武各官咸過江迎迓卽日解維西上逕赴白門謁見署兩江總督周玉帥籌商一切然後往贛省履新（觀） 
[縣令視事漢口]  
　　調補漢陽縣李大令發宜本月十六日履任至卸任之馮韻軒大令亦於是日接辦漢口警察六局諸差（泰） 
[蘇撫新政蘇州]  
　　江蘇巡撫陸春帥履任後傳諭屬下文武各員略謂江蘇吏治營務兩項廢弛已久自後當大加整頓悉衼從前舊習連日復詳查諸文武履歴及年歲面貌如有不符卽當據實參辦併聞前撫效述帥所委之水陸各營管帶帮帶委員不合者甚多故月内必有一番更動也（隨） 
[咨取吏治章程蘇州]  
　　江蘇臬司朱廉訪接到淮揚道兼按察使徐廉訪來文請將督審發審等局章程及江淮各府州縣之官員圖給咨送淮省以憑核辦云云朱廉訪遵卽諭飭各書吏詳細抄錄已於本月十六日備文送淮（隨） 
[工藝招生清江]  
　　清江工藝局現又擴充由清河縣出示招取生徒五十名凡有無業貧民年十五歲以上三二歲以内願習藝者覓保來縣報名送局給予執照（夬） 
[勸興農業金華]  
　　浦江縣境僻處山陬自楊吉臣大令蒞任竭力提倡風氣漸開兹又分勸農民開墾荒地各就地勢之高下分植禾麥桑麻果蔬等物詳加指導勞瘁不辭（頤） 
[嚴禁淫戲續誌鎭江]  
　　鎮郡大街羣玉戲園前因演唱淫戲致被官憲嚴禁暫閉停演甫及旬日該園主神通廣大貲雇某洋人出面於初七日重張旗鼓仍招集髦兒班中之女優伶汾演各種淫戲事爲常鎮道郭月樓觀察訪聞因卽出示重申禁令特未知該戲園能改過否（觀） 
[靈輀回旗鎭江]  
　　原任京口副都統奇克伸布病殁任所筮期三月初二日出殯乘招商局江寛輪船至滬再行航海北上回旗安葬（觀） 
[御賜匾額北京]  
　　前任河南河北鎭總兵劉盛林之母任氏親見八代五世同堂洵爲熙朝人瑞奉旨賞賜匾額一方昨已繕妥由内閣呈遞俟交下後應禮部恭領再行頒發（訟） 
[控夫不法廣東]  
　　武弁朱某向在東江管帶扒船日前其妻忽具禀督憲控其種種不法雲帥立飭中協龎恊戎派某遊戎前往將朱提省審辦（暌） 
[西人設賭清江]  
　　有西人來浦住斗姥宫内徧張招帖請看泰西玩物每人收號金二十文實則多係賭具有摇彩擲骰打電槍套銅圈等事聞該酉人係土耳其籍事爲官場所聞已飭禁矣（夬） 
[舟子觸電蘇州]  
　　本月十五日清晨蘇垣雨雹大者如豆有茅山進香之快船一艘行經西跨塘橋時舟子某甲忽然觸電跌入波心經人援起僅仔一息而頭髮眉毫均成灰燼一時愚民造言猜測又必有一番熒惑也（隨） 
[拿獲海盜温州]  
　　管帶營船蘇千戎高邦拿獲洋盜四名解送道轅發交沈炯甫大令訊認不諱隨命釘鐐監禁（離） 
[開河興甫蕪湖]  
　　蕪湖自馬路開闢以來居民麕集烟户日繁籎該處距河稍遠貨物不便起卸去歲李本卿軍門曾面禀撫憲擬就陶溝故道開成新渠兹聞河道界址業經劃定由陶溝至觀音松繞道陶塘九連塘經東門外以逹大河月内卽將開工矣（困） 
[機器挖泥漢口]  
　　漢口英界江岸上下一帶歴年積泥甚厚一遇水漲船隻諸多妨碍英工部局董因鑒及此特派人赴滬購買挖泥機器以清水道（　） 
[清道停捐漢口]  
　　花樓至堤口一帶前由各商自認經費辦一清道局後卽改歸官辦易名警察另有房捐門面捐以充經費目下該處雖係五局所轄仍歸商辦後街一帶則專歸官辦惟是前街各户旣認房捐門面捐而又認清道捐未免重累當禀奉關道批准停止以恤民艱（泰） 
[電局將開清江]  
　　淮安電報局房屋已定現因上海電機尚未運到暫緩開局計用機器二具去（夬） 
[兵工廠樣板房需人漢口]  
　　湖廣總督張香 
 
 

Page 18

 
 
濤面諭漢陽兵工廠提調汪子雲太守謂樣板房最關緊要該房所出之樣板微有舛錯嗣後宜更加意講求併飭太守於該房内添人辦理以資臂助云（泰） 
[整頓茶捐紹興]  
　　紹屬茶汛夙推大宗惟應納釐金每有匿報偷漏等弊局員何頌梅司馬查得由曹娥局之嵩壩卡投報起捐者或匿報斤數或繞越偷漏雖有百官鎭下卡稽查一再糾葛故特責成過塘轉運各行按批核實呈報如改扶同隱朦與該茶商一體嚴罰（頤） 
[邦江官事]  
　　新任江都縣陳大令其璟於本月十二日寅刻接印○調署海州營叅將袁參戎大升五河鹽釐總辦那觀察良均因公到揚○陳鹺尹家駒徐鹺尉本勲均委通屬聽差○新委興化縣吳大令興虞過揚履任○提補海州分司夏分轉敏功奉部覆准叩謝飭知（剥） 
[練兵處擬呈行營禮節清單]  
　　謹將擬定陸軍行營禮節敬繕清單恭呈御覽總綱陸軍行營禮節總其大綱有四曰官兵相見曰官兵相遇曰軍隊相遇曰軍隊操演四綱之中其目爲五曰注目曰立正曰舉手曰舉刀曰舉槍凡陸軍官弁除握手禮專待外人及請安叩拜定制仍用於文武公謁曁在庭堂相見外其餘身著軍服之官長目兵均不准外此四綱五目别有異同陸軍官兵相見禮節一凡下級官入室謁見長官宜在距離五六步間行注目立正禮長官均頷顧答之如室無餘地則於進門時卽奮禮二凡下級官入室行禮佩刀者須將刀柄向後手握鞘上兩環中間三凡下級官入室接受長官公牘命今書籍等件或將公牘等件呈遞長官行禮後卽向前用右手接受呈遞接遞已畢仍回至應行禮處行禮畢肅退如係應閱之件閱畢後禮同若持槍時赗用左手接受應閱之件將槍貼身扶以右臂然後兩手披閱有應領回信收條者須回至行禮處肅候或行禮後退出門外待之屋外接遞公件禮同四凡下級官入室向長官禀白公件宜先行禮然後前進禀畢回至應行禮處行禮畢肅退五凡長官進官弁目兵屋内員兵均起行立正禮應聽命令者肅靜謹聽長官命則坐如有辦公者行禮後照舊辦公長官出屋時禮同如在講堂須聽教員口令然後行禮六凡下級官因同席宴會與長官相見須先行禮然後下刀若因事離席須掛刀禀知然後肅退七凡目兵見長官兵夫見弁目均與下級官見長官禮同陸軍官兵相遇禮節一凡下級官路遇長官停止時行注目立正禮同走時除讓路外行注目舉手禮長官均舉手答之倘長官品級不同一時並遇則先尊後卑除舉手外次第行注目禮二凡下級官遇素識之長官無論何項服色均應行禮遇著軍服之長官無論素識與否均應行禮雖長官距離稍遠不得疏略三凡下級　平時乘車值長官乘騎車馬相值須停車讓道（軍隊中乘軍器車者不在此例）一馳馬時須勒馬立認行禮若傳遞命令事機緊迫不妨陳明前馳無庸勒馬行禮四凡下級官平時騎馬路遇步行長官卽應下馬行禮候長官已過然後復上若傳遞命令或帶領軍隊則無須下馬在馬上行禮（往） 
[捐局批示]  
　　淞滬釐捐督辦陳亦漁觀察昨日發出批示一道照錄於後據鷄鴨行長盛等禀批聞鷄鴨販商已具禀貨捐局設立公司將此項捐釐自行承認該商所禀應毋庸議此批（金） 
[籌防局解欵]  
　　本埠籌防局委員魏明府昨日將應解二月分欵項及月辛等費銀三千零五十餘兩飭丁送呈道轅請袁觀察核收（金） 
[照請停止轎捐續聞]  
　　英工部局於西歴四月一號起抽收轎捐各情已詳本報兹聞各籮夫頭環禀關道袁觀察特札行公共公廨飭照會停止讞員屠興之司馬奉文後已據情照請租界領袖德總領事轉商工部局停止以順輿情不知工部局若何回復（木） 
[未便充公]  
　　内務府郎中衡部郎光於本月十三日由倫敦乘德國公司普爾生輪船回申携帶大木箱一口被海關查見報請稅務司充公部郎以箱内贮有緊要物件請上海道袁觀察照致稅司從速發還以便卽日回京（金） 
[詳誌謀斃可疑案]  
　　寶山縣境江灣徽州義塜地上遺有皮箱内儲無名男屍一具已屢誌本報兹悉死者係僑居北四川路仁智里粤婦鄭王氏之子名贊臣年祇二十向與住居靶子路同鄕吳傑臣之妾葉氏有染葉係江灣鎮人吳傑臣則在奉天礦務局前月間吳返滬上探悉姦情暗囑氏弟混名雕麻皮者日夜守候欲將鄭置之死地本丹初八夜鄭又前往續歡被雕麻皮破扉直入連砍數下傷及腦門立時斃命吳傑臣卽以黑皮箱一口將屍裝人至初九日令雕蔴皮雇車車至江灣轉雇小工歪嘴阿二舁往義塜地上掩埋不料入土未深被鄕民起出開視之下驚駭欲絶報縣請驗後因無屍親由地保棺殮前日鄭母以子久出不歸心焉疑之又見滬上各報載有此事衣服與子相同前往認視無誤并知係吳之所爲卽行投報捕房并禀知公共公堂稱長子贊臣卽掌生因與同鄕吳傑臣之妾有姦被吳謀斃裝入箱内抛棄江灣鎮義塜上已往認明無誤屠司馬卽飭捕房派中西包探將吳拘獲並搜出同式之皮箱一具帶入捕房又令包探至江灣鎮將儲屍之皮箱取回的係同式道偕其母至義塜上開棺相騐并令地保派人看守至葉氏雖未拘入捕房亦令包探輪流監視以防逃逸惟雕麻皮已聞風逃去其帮同掩埋之歪嘴阿二已由地保拘送寶山縣署昨日王緯辰大令聞兇手已獲遂將歪嘴阿二供詞錄送捕房吳弟某乙聞信即請在滬法人甲乙二人投捕房欲將輲保出捕頭以此事關係人命不允所請故吳仍押在捕房約於今日解送公堂請屠興之司馬訊辦（火） 
[俄兵滋事]  
　　前晚有俄兵某甲在百老匯路因醉滋事由巡捕雇車送入捕房押至酒醒後釋出（火） 
[滬城火警]  
　　昨日天將黎明時城内東街仁和里方姓後面忽然失火更夫分報各署經各業洋龍分馳而至汲水灌救始得熄滅然已焚去樓房十餘幢矣（金） 
[失愼又聞]  
　　昨日天未破曉三點四十分鐘時英界二馬路 
 
 

Page 19

 
 
泰和里第九十號門牌房屋忽然失火當經瞭望臺鳴鐘告警救火會洋人馳至竭力灌救逾時始息未經延及鄰家僅焚去房屋三樓三底兩廂房一宅被災者爲同仁半濟醫扃協康龍記二洋貨號周頌生等家同居在内并焚死鄭芳塘一名年十四歲又有車夫名阿三者灼傷甚重雖送仁濟醫館療治難保無性命之虞（木） 
[游船失火]  
　　前晚九句鐘時停泊蘇州河白大橋某西人之遊船忽然失火幸南蘇州路水龍近在咫尺馳往灌救始得熄滅祗焚去船面上之雜物而已（火） 
[上海官事]  
　　本城警察提調沈祺年二尹昨詣道轅禀知到差視事○警察西局委員謝建侯二尹恭壽太陽廟巡局員章次荍二尹仲英昨均因公至縣禀見○江寗候補道厲瑞書觀察玉麒刑部郎中吳澤培部郎昨均因公先後分赴道縣兩署拜會○本縣汪大令得官塲來電知江蘇糧道陸申甫觀察將次到滬爰卽飭差預備接迎○上海道袁觀察昨悉新任杭州將軍瑞留守定於卽日乘新濟輪船赴都卽親率屬員恭送如儀○警察北局委員汪二尹景龍前日由蘇回滬赴道禀知銷假後因感冐又禀請病假三天○上海道袁觀察於昨日六點鐘時假滬北洋務局設席片請江寗候補道厲瑞士觀察前四川川東道任錫汾觀察本埠商董嚴小舫觀察製造局總辦魏觀察等飲宴○上海道袁觀察昨日因公飭傳本縣汪大令總巡朱明府等到轅詢問要公○松海防沈司馬逋梅前廣東惠潮嘉道丁衡甫觀察寶銓江蘇補用巡檢余幹臣少尉家誤代理管帶伏波兵輪周望溪二尹恩賢通判銜朱别駕正輝昨均因公先後到道拜謁（金） 
[上海縣案]  
　　公共公堂函解王士魁控王慶辛圖賴借欵案内各証王掌榮楊四四錢正江等到縣前晚奉汪大令提訊士魁供故父掌全於二十三年分被王慶辛借去洋銀三百五十元二十九年正月父親去世向索遊約控廨送案求追本利慶辛供昔年貼票盛行士魁被人倒欠洋三百五十元因係小的經手逼勒賠償當央王掌榮楊四四作中以借欵立據交執二十八年索討甚急另倩錢正江曹安卿勸妥折償洋一百八十元付洋索據云已遺失士魁出有收清據呈電王掌榮楊四四供慶辛向士魁立據借洋確係小的等作中迨後折償均未預聞錢正江供士魁前向慶辛索借欵三百五十元小的與曹安卿勸令折償一百八十元目覩書立收清據是實大令核得拆償時原中未到本難憑信判令慶辛償還本洋一百七十元利息一百五十元具結交保限兩月繳楚○閩人詹鰲峯與子妾陳氏在縣互控亦奉訊質詹供子名子菁在申開桂圓店納陳氏爲妾子菁業已病故小的得耗到此挈領陳氏回閩不願求斷陳氏供年十九前年子菁央媒求婚謊稱妻故續娶母兄不察以致受愚嫁後年餘夫卽病故舅來挈領本應隨往因悉大婦尚在斷難相安母兄亦不願意求鑒大令察得氏尚年輕詹不必迫令終守判詹給陳氏洋二百元守志再醮聽其自主○三合土工頭魯紹興因喚小工陳明發做工口角同姚土根陳阿毛將陳毆傷抬縣控騐發堂醫治魯等三人管押在案刻陳傷痊愈提案復訊分别申斥外以陳尚須養息數日判魯給陳洋兩元與姚等一併省釋（金） 
[馬路工程局記事]  
　　柴店主顧福生王金生王信堅同扭販户胡阿元至捕房控被欠去柴價洋銀四百三十元捕頭解至馬路工程局翁太守倩襄讞委員黃銜堂二尹訊供子限三天交保理處○元豐木行執事孫德興扭串竊木植之王少之倪順甫至捕房由捕吊到原贓並收贓之陳英高一併解局黃二尹提案研訊王等供認不諱判三人各責一百板押候再訊○糧米船户陳杏雲同子素林扭控羅板林拆梢行兇奉黃二尹研訊羅供在陳處帮工向伊索取工資反誣拆梢求思明鑒二尹命交到見証再訊○劉錫昌扭控陳阿金竊取燭臺一付賣與王順雲捕頭傳到人証解請二尹訊供判各責一百板贜給失主具領○昨日五號華捕在途查獲蔡王義行竊東洋車一輛並無失主遂解至捕房捕頭令押候禀請工程局翁太守訊究○前日水巡捕在浦濱拘獲江友財解入捕房訴稱此人係行竊恒豐木行木植之同黨請卽押候解局訊究（土） 
[公共租界公廨紀事]  
　　職商朱掌金等控黃文卿徐采生陳芸生等糾股開設同發泰米店舞弊侵吞求提究追讞員屠興之司馬簽差協探將黃等拘入捕房押候訊究○客利西國飯館西崽某甲控被諸朱氏竊去銀表捕頭飭探張寶榮將氏拘獲取到原贓送入捕房旋據氏供甲有逼姦情事捕頭著送至公廨管押候訊○周才發控丁阿鶴賴婚勒詐司馬准詞移文定海廳指提到廨訊究核辦（木） 
[英租界捕房事]  
　　偷兒雪生行竊大亨天保等棧衣被各物爲包探石金榮拘入捕房押候解究○七百四十三號華捕向捕頭訴稱前晚中和里火災後有六十九號西捕在被災之七十五號房主任金清手中奪下洋鐵匣三只轉交與我未幾任卽冋我聲說據稱伊在鐵洋箱取出保險單卽將洋鐵匣帶出該西捕不允向之索取當卽開箱檢點已少去鈔票洋六七十元並金飾等物有管門人余阿記目睹該捕取去余可作証等語旋經捕頭查得果有是事不知如何辦理也○牛皮行主洪祖興投捕房控車夫周六川王莊云陳仁松等爭奪生意互相毆打請辦捕頭察得車夫周等均有傷痕飭送仁濟醫館療治候解公堂請究○寶善街瑞昌鞋店火灾後刻下正在翻造該作頭以碎磚砌牆希圖取巧爲工部局洋人查出將造屋照會取去因此各工匠卽停工○包探邵仁初在松江路拘獲互毆之李結山董渭堂解至捕房捕頭以董不合著管押候究（木） 
[法租界捕房事]  
　　發大馬車行馬夫某甲駕車至龍華路過法新租界巡街捕查無照會拘入捕房轉解總巡捕房捕頭准予交保俟堂期解請問官判罰○烟妓小金珠爲某甲勾引濳逃被龜奴尋獲將某甲扭送捕房捕頭著押交烟妓訊究○某某二倫兒行竊銅元絨衫等物爲包探緝　拘入捕房捕頭命押候堂期解訊○扒竊某丙迭次犯案驅逐出現前日又來回竊爲包探所見拘入捕房捕頭命押候解究（水） 
 
 

Page 20

 
 
   
 
