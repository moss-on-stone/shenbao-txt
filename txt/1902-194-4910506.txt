# 1902 - 194 - 4910506

 

Page 1

 
 
[欽定續通攷出書啓] [  圖書集成局謹白]  
　　本局用新鑄大號鉛字排印九通全書其皇朝三通已於正月告竣續三通晝夜赶印亦次第竣工惟邇來滬上釘作擁擠異常一時遽難釘出現在僅將續通考釘就若干部先行運赴川省蓋因楚蜀之交夏秋水漲貨物萬難載運不得不先乘此時運往也此外各外埠及本埠一俟日内赶釘齊全卽行登報發書此啓 
[書直督袁慰帥奏設北洋行營將弁學堂摺後]  
　　嗚呼中西强弱之分果何在乎說者謂西人之强在商務之大理財之精格致之學深機器之物廣中則無一能及者故遂相形見絀而受侮於西人也而不知立國之道首在能固我疆圉無一毫間隙之可入不受人侮而後可夫欲不受人侮必先能禦侮使人不敢侮我而後可欲使人不敢侮我則非操練兵備别無善策殾和人但知西人之兵精皆由器械之良何華兵現在皆用西式槍砲而無一能及者乎大抵西人之兵無一不從學堂出身故非但有勇而且知方一兵可抵十兵之用若槍砲之準則一兵何啻抵百兵千兵之用以此而侮中國中國安得不弱乎於此而求自强則自非練兵不可夫練兵云者精粗不一勤惰攸分無論中國從前操演不過爲循例之與敷衍了事卽通商以後仿照西法朝夕訓練雖規模大變於前然不過得西人之皮毛而兵與將均無實在之學故雖旗幟鮮明器械善利步伐整齊而一經大敵則如錐處囊中其末立見無他兵與將之均不由學堂出身故也中國三代以前文武未嘗分途漢唐猶存此意宋明以来重文輕武自是文人不屑習武而習武者皆係粗材積弱不振外侮迭侵職此之由查泰西各國職官重武故兵將皆出學校武備一院選聰穎子弟讀書十數年再令入伍習練雖王子之貴皆視爲急務歴練旣深又多學問故無不精嫻韜略夫西人選擇精讀書久而始能當一兵又何怪其動能制勝哉歐游隨筆載西國視把總如庶常千總如編檢守備則己開坊矣都司以上如京堂副將如閣學提鎭比之尚書蓋武員可以兼文文員不能兼武中國則反是一旦有事又安望其能抵禦乎朝廷知其然故迭下諭旨令各省徧設武備學堂以爲兵備之根本無如經費支絀創辦爲難各疆吏皆苦有心而無力即己有設立而爲時未久且不能如杜陵之萬間廣厦盡庇孤寒無論所學皆能成就亦斷不敷用卽使敷用亦勢不能舉所有之將帥概使退所有之兵一概裁撤爲今之計亦祇能就兵練兵就將練將卽不能如自幼入學堂者之學問優長亦可冀換頭改面一洗從前舊習閱昨報紀直督袁慰帥奏設北洋行營將弁學堂一摺眞先得余心矣中國兵士暮氣日深夜玩己極然欲整頓兵士自須先整頓將帥帥皆能向學則兵士自可得力現慰帥旣嚴定章程奏請辦理北洋軍務從此可望起色雖額設僅一百二十員而先以八個月爲畢業之期時非持久按班接調統計三年之中畢業之員己可得五百人以之訓練兵士一省之中己有餘而無不足雖八月之中爲時不久而悉心教授學習如原定章程六門凡軍制戰法擊法演練實演試擊卽不能精亦可得其大略較之尋常操演固不啻天壤之别尤望各省仿而行之費省而時速事半而功倍計固莫善於此如必欲待徧設武備學堂各學生畢業之後始行整頓誠如原奏之所謂緩不濟急且設立學堂亦恐非一時之事整頓兵備恐無日矣是不能不爲各疆吏望之矣 
[諭旨恭錄]  
　　六月初五日奉旨分發貴州試用知府潘家懌江蘇補用同知吳承德湖南補用同知李克勤雲南補用同知鄭鼎纓北河試用同知陳錫祺江蘇試用同知鄧振乾方臻善廣西試用同知郭葆元山東補用直隸州知州許學禮安徽試用直隸州知州邰寳琛四川試用直隸州知州楊杰修河南試用知州孔慶鑑雲南試用知州蔡廷英楊尚懿貴州試用知州龍秉鈞倪家驥江蘇試用通判蔡殿襄樓蔚然唐惪勳山東試用通判方鶴年王德鎔山西試用通判王兆奎陜西試用通判王恩沐江西試用通判帥元銘陶鈞鑅汪慶楨鄧玉堂四川試用通判張知非黄羡鈞顏振聲錢祥麟廣理試用通判劉鳴龢廣西試用通判黄贊朝陳乾象雲南試用通判涂建章兩淮補用鹽運判朱德澍長蘆試用鹽運判郭曾鈞兩淮試用鹽運判孫多灝福建試用直隸州州同黄鼎瑞湖北試用直隸州州同朱講成直隸補用知縣曾毓嶲唐則瑀山東補用知縣何蘭芬湖北補用知縣張集慶四川補用知縣李纘高黄鎰廣西補用知縣蔣航直隸試用知縣汪福森徐炳麟張兆棟胡壽蘭高煇江蘇試用知縣張葆吉兪錫疇吳毓芳周之黼沈祖濬沈衍周饒孟燾唐昱乾韓葆仁蔡延熙兪都鮑英符孤庠錢逢吉於蔭先周行成錢沛深洪祖廉王祖蔭歐沛霜安徽試用知縣左運奎陳采蘭朱祖圻張其濬王積洪王用霖胡樹徐德銘俱照例發往欽此 
[本館接電音]  
　　昨日午前京師飛電傳来上諭二道敬謹譯登○六月十三日奉上諭陶模等奏特叅庸劣不職文武各員請旨懲處一摺廣東陽春縣知縣沈夢熊因循玩誤聲名平常署長寍縣知縣候補知縣彭家祿因案擾民作事乖謬三江恊副將調補湖南常德協副將戴恒山結交非人行多巧僞水師提標後營游擊羅晉廷辦事糊塗擅離職守陽江營游擊鄭麟功嗜好甚深怠于理事署擊慶恊中軍都司順德恊右營守備黄日光辦事疎忽貽誤營務營守備賴欽嗜好甚深不能理事均著卽行革職碣石鎭左營遊擊梁鼎勛年老重聽難期振作著以原品休致連山綏猺同知黄晉銘辦事疎略難勝邊要新興縣知縣劉盛芳才具平庸辦事竭蹶新會縣知縣楊介康迂謹過甚難膺繁劇均著開缺另補以肅官常餘著照所議辦理該部知道欽此同日奉上諭李昭煒現出試差兵部左侍郎著楊佩璋署理欽此 
[電傳宮門抄]  
　　昨日午後京師友人專電告知本館云六月十四日皇上召見軍機大臣及周馥是日並無明發上諭 
[撤兵有望]  
　　天津直報登西歴七月十號英京来電云中國政府請美人極力調停將天津仍歸華官管轄美 
 
 

Page 2

 
 
相漢君斡旋再四始告成功目下駐津各國人員不日卽可奉到本國政府来文將軍隊分别撤退矣 
[派衍銀潢]  
　　京師訪事友人云邇者劉侍御彭年奏請推廣宗室人員外任升途擬照給事中例專以道員力并分發省分候補等情欽奉旨交政務處會同吏部議奏欽此兹由政務處吏部會銜覆奏請按近支逺支分别辦理睿皇帝宗派爲近支宗室仍照舊章内而京堂外而督撫藩臬特旨簡授睿皇帝以前分派者爲逺支宗室添記名道府一途與别項記名人員一律請旨簡授其原奏分省候補一節應毋庸議聞己奉旨兪允矣 
[嚴以御下]  
　　京師訪事人云崇文門監督肅親王御下素嚴雷厲風行不稍寛假日前特出示曉諭曰照得本府當差護衞官員曁包衣蘇拉人等本爵堂嚴加約束向不准在外生事近聞有無知匪徒假冐本府宗族親戚曁當差人等以及本衙門工巡總局員弁差役等在外招摇藉端需索種種情弊殊堪痛恨亟應嚴行查禁爲此示仰各該地面官兵巡捕人等一體訪查如查有前項各情無論何項人等立卽按名鎖解本衙門從重究治决不姑寛倘該官兵等有扶同徇縱情事定行一併懲辦各宜凛遵毋違特示 
[京師市景]  
　　京師訪事人云自前月迄今市上砂錢異常挑剔錢鋪無利可獲因之倒閉數家日来銀價復低每兩祇易當十京錢十二千之譜洋銀及各省所鑄龍銀每元祗易京錢八千六七百文米價則因天旱陡增雜糧亦甚昻貴順天府及五城察院會議開設平糶局以濟民艱不日卽當具奏請旨矣 
[官設輪船]  
　　九江訪事人云邇者贑省各大憲以振興商務必先於内河行駛輪船爰購取和濟公司小輪船四艘專在各處内河載客運貨名之曰江西官輪船總局涓吉六月初四日開辦所收水脚甚廉併由藩臬兩司及糧道丁觀察會銜出示曉諭曰照得本局詳奉撫憲批准開辦内河小輪分别運貨搭客拖帶原爲振興商務便利行旅起見現己設立總局綜理其事省城官輪附於土藥緝私總卡九江官輪局附於土藥統捐分局經管吳城專設官船分局凡有子口以及包完統捐各貨件裝運本局小輪須先將子口等稅釐單照交局驗明給與下貨准單照裝另給提單以便到埠提貨水脚均照裝運民船收取并由城外釐卡委員查騐於單内蓋戳未經統完稅釐者一概不准裝運至搭客水脚亦較各公司并不加增爲此示仰商號軍民人等知悉須知本局小輪運貨搭客以及拖帶民船甚爲便捷兹准於六月初四日開辦所有各項水脚另於各船牌示俾衆周知特示 
[法國置郵]  
　　天津大公報云法人近在雲南四川各處推廣郵政前月某日派人至蜀之叙州府城設立郵局一所說者謂雁往魚来固極便矣然亦知叙州爲我中國内地奈何任外人越爼爲之耶恐此事尚傳聞未確也 
[　　天津大公報云前者四川資陽縣城突被拳匪攻擊督憲奎樂帥派兵捕勦不三日即己敉平蓋皆高卜城大令督師有功之故也是役也燒去匪人所占房屋八九百所逐散婦孺數千人禽獲匪首李姓戳諸成都並將辦理不善之資陽令胡君撤任另委馬不卿大令往署縣篆辦理善後事宜刻惟簡州安岳一帶尚未平靖然習拳爲亂者多係鄉曲愚民並無外来匪人從中煽誘目下天時亢旱禾苗尚本句萌不知地方官亦思勞来撫綏以平反側否耶 
[剿匪報捷]  
　　廣州訪事人云馬介堂軍門於上月二十六日行抵雷州探得匪首黄十仔匿跡樂民村因於是夜會同方弁億羅弁梓材馬弁德方弁科帶同線勇袁洪馬文治方三馳往村中嚴密圍捕拘獲要匪歐保盧廣高等五名二十七晨進圍墩所村諸匪首率衆放槍拒捕致葛練勇李亞長一名各勇努力向前得將匪首黄十存擊斃禽獲其妻黄陳氏送交遂溪縣錄取供詞騐明正身梟首示衆似此雷厲風行地方當不難肅靖矣 
 [P備迎軍節>]  
　　杭州訪事友人云浙省官塲接金陵来電知新任浙江提督吕道生軍門本元陛辭南下于上月某日由陸路行抵白門謁見兩江總督南洋大臣劉峴帥小住數日約在本月初十前後可抵武林仁知錢塘兩縣主因在八旗會館備辦行轅日来己飭人灑掃潔清以便節麾暫駐矣 
[辟以止辟]  
　　鎭江訪事人云梟匪頭目朱某結黨販私無惡不作前經丹徒縣洪鷺汀大令訪知飭拿訊確收禁獄中申請上憲核示月之初八日接奉到上憲釘封文飭卽就地正法因柬請城守營王守戎占鰲帶兵一哨到署將朱由獄提出騐明正身如法捆綁押赴北門外法塲處斬梟首示衆初十日辰刻大令又奉省垣釘封文飭將今春行刼本邑某姓家之盜犯五名正法隨飭丁持名片請守戎帶兵護獄鐘鳴一下大令偕守戎升坐大堂飭役由獄將各犯提至案前騐視無訛喝令綑縳派出營兵差役百餘人一路擁獲押赴北門外明正典刑首級五顆均發往犯事處懸竿示衆 
[武林火警]  
　　杭州訪事友人云本月初五日之夜省城西大街吳姓家燈中遺火致肇焚如幸四鄰未入睡鄉急起施救附近某義集水龍亦疾馳而往得卽救熄僅燒去房屋一間 
[揚城火警]  
　　揚州訪事友人云本月初八日黎明時郡城多子街某席店忽然失火熊熊烈燄銳不可當加以天時乾燥著物卽燃頃刻延及鄰右迨警鉦飛報各水龍風馳電掣而至吸水狂噴約歴半時許得漸撲滅然己燬去某席店及寳文閣文錦堂二書坊附近各鋪幸保無恙而所失己不貲矣 
[上林挹爽]  
　　天津大公報云京師官醫局擬設在大沙土園張冶秋尚書商請前管醫學堂事務之某部郎相助爲理聞朝旨催促頗嚴○沈子惇侍郎奉命纂修律例己擇吉六月初二日到館一切儀注俱與堂官赴任相同○肅邸承修道路特從南洋新加坡延福建人朱某至京聞朱生長坡中幼曾在倫敦肄業十餘年精於法律之學惜中國文字所識不多且不善操京語 
[保陽清話]  
　　聞之保定友人云六月初二日直督袁慰庭宮保欽奉皇太后懿旨賞給御製却暑解瘟之藥若干種酉刻以黄亭舁入督轅○保定一帶時疫流行袁宮保特捐廉俸千金在北大街創設施醫給藥局各司道亦皆捐金助之涓吉上月某日開辦札委汪觀察瑞高總理其事局中委員醫士共得七人○直隸各屬亢旱無雨己數月於兹加之時疫流傳省城日死數十人百姓深以爲苦五户下旬某日袁宮保諭令清苑縣葉大令設壇求雨六月初一日宮保復躬率可道府縣往關帝廟拈香初二日午時下令封閉南門逾時始開刻又飭地方官遍掘城中古井 
 
 

Page 3

 
 
[津雲揚帆]  
　　間之天津友人云本月初十日清晨七點鐘時有德國兵士二十名督以武弁六員帶有糧餉一車馬三十一匹軍械行李各若干件由津附火車往塘沽臨行駐津德兵咸往車站相送○前者直隸試用道徐觀察思謙由京至津暫駐長發客棧兹己于本月初十日乘火車赴省垣矣经河東義國租界爲赴車站必由之路近日義巡捕官創徵各項車捐凡無捐照之車一概不准入界 
[口外述新]  
　　有客自張家口至天津語大公報執筆人曰張家口所微鹽釐向来爲數無幾兵燹之後益復寥寥去年江蘇皮商王松年等繕詞投察哈爾都統衙門禀請批飭承辦每年願繳課銀七千兩某統制准之飭將此欵撥充洋務局公費實則北路之鹽行銷甚廣蒙古各旗之取給于此者十居六七惜無人能一稽其確實情形也○近塞一帶地宜豆麥近雖經貽侍郎奏請設局振興農務並未辦有端倪歴年往往因豪强兼并恒至聚衆格鬥月前有人條陳政府請照錦州府馬廠之例定價招人領墾旣可集成鉅欵井得藉息爭端誠一舉而兩得者也特未知當軸諸公能俯如所請否 
[珠海揚舲]  
　　廣州訪事人云粤省農務學堂開設未久教習葉文銓竟被人以營私中飽等詞赴督轅禀控旋奉督憲陶芷芳制軍批示云梁祖光等禀批農學教習葉文銓營私中飽自應由該學堂辭退惟該學堂課程一切聞均未甚妥洽究竟是否實心教育抑專爲貪圖製賣肥料等項利益起見仰廣東善後局確切查勘據實禀覆察奪○粤省新會鶴山四會等縣居民向業種烟其利甚溥今年烟葉價貴所獲尤多此後倘能格外講求銷流日廣自能於桑麻而外更開一絶大利源也 
[滃洲擊舦]  
　　寗波訪事友人云郡治西南鄉有周韓兩姓聚族而居多至二百餘户五月二十五日之夜倐来匪黨十餘人蜂擁入周姓家恣情搜括所失約值三百餘金周姓集各佃户追之致被刃傷左臂事後據情禀諸鄞縣署縣主黄菊友大令特委鄞江司徐少尹前往勘明然後飭差嚴緝○邇来甬上各紳以時疫流行無可禳解議就保德觀設壇建醮七永日自上月二十八日起至本月初五日止亦神道設教之意也○今歳爲大比之年道府縣各官例有决科之舉本月初二日爲寗紹台道春會東觀察課期所命各題係張齊賢布衣獻策論唐太宗十八學士世系攷異開元中亦有十八學士試並詳之初四日爲府尊高嶼卿太守課期題係問各國講求製造新理日出至有創爲無根電線水底行船者中國比年所出新器其見於私家著述者若干種見於督撫章奏若干種其中果有獨出心裁更勝於洋人之工巧者乎其各舉所知以對公孫宏司馬先論至鄞縣黄菊友大公則定於初十日考試題尚未詳 
[是使辭行]  
　　中國簡駐義大理國大臣許靜山星使於日前到滬今明卽須航海北上以便入都請訓因於昨日命駕赴道縣各署辭行 
[恭送滇撫]  
　　正任貴州藩司奉旨升授雲南巡撫林中丞紹年于日前到滬假英界長發棧爲行轅兹己與出使義國大臣計靜山星使訂定同舟北上上海縣主汪謡庭大令因于昨日前往送行 
[請修兵艦]  
　　南洋飛霆兵艦巡緝洋面事竣回申管帶某君以此艦年久失修機器略有損壞請江南製造局總辦毛實君觀察遴派工匠入塢修治 
[推行盡善]  
　　前者本邑南市馬路工程局總辦翁子文太守禀准蘇松太兵備道袁海觀觀察遴派巡捕分巡十六鋪裏街以免匪人滋擾觀察隨札飭上海縣主汪瑶庭大令會同太守遵照辦理等　昨日出示曉諭云照得十六鋪外灘前奉南前洋大臣奏准開築馬路並由道憲派員設局仿照利界章程安置電燈酌用中西巡捕按叚巡緝就近籌捐辦理數年以来市面蒸蒸日上己有成效可觀兹道憲袁復因十六鋪裏街行棧店鋪鱗次櫛比尤爲繁盛亟應推行盡善以利商民己將電燈酌量添設並加派巡捕梭巡俾使内街外灘商民共得保護之益合行出示曉諭爲此　仰諸色人等一體知悉爾等須知十六鋪裏街添設電燈加派巡捕係爲便行人防宵小起見自示之後倘有無知棍徒藉端阻擾定行提侒不貸其各凛遵毋違特示 
[示禁夜游]  
　　嚴禁夜游己紀昨報昨日英美租界公廨讞員張柄樞司馬發出示諭一道略謂奉道憲袁札照得防疫一道西人極爲認眞非惟自防沾染且恐傳染害人用意至衣可師可法本年春間喉痧盛行入夏以来又患吊脚　螺急痧死人無算雖曰天時不正實由居民飲食不愼起居不時嗜欲不節種種不自愛惜有以致之刻届署令天氣載熱旅滬客商以及不肖子弟習始冶遊乘車納凉通宵達旦時疫未定加以貪受新凉一有感發往往成不可治之症在得病者固屬咎由自取然而死亡過多釀成疫癘傳染於人實可寒心應卽嚴行申禁每夜十一點鐘時張園愚園限卽閉門不准再納游客如違卽提園主罰究仍嚴禁無恥婦女終夜乘車出游倘十二點鐘時仍在馬路遊蕩以及逗留園内天曙後始行出園卽將馬夫提案從嚴罰辦以免游客終宵徵逐釀成疾病而保民命合卽札飭遵照出示諭禁並轉飭捕房切實辦理毋違等因奉此函致巡捕房一體飭禁外合行出示諭禁爲此示仰諸色人等一人體遵照毋違切切特示 
[法租界捕房瑣案]  
　　王順金之妻董氏放誕風流不守婦道去年臘月曾由其夫送案讞員杜枝園大令訊取口供飭發普育堂留養察其能否改過再行核奪昨日大令蒞捕房發落各案時王投案訴稱小的之妻董氏在堂患病求准領回醫治大令允之諭候函致普育堂董事一面飭王自投堂中向領○張永生以僞銀首飾向某押店求質店夥察出破綻送案請懲大令訊取口供飭押交同黨到案一併究辦昨日命提覆訊張供小的並無同黨叩求鑒原大令著重責二百板從寛開釋○積竊徐阿狗徐桂和迭次犯案經包探解請大令懲辦釋出未久又至江天輪船上行竊被包探拘解大令訊供著枷號一月期滿責釋 
[添請醫士]  
　　古云不爲良相當作良醫誠以人命攸關何等鄭重不容不愼擇而審處之也敝堂正月間開診敦請内外專科十二人類皆諳練老成不愧良醫之目亦旣合遐邇而交推矣乃自入夏以来疾病叢生各醫士從有扁盧之技而日昃不遑竊恐無能爲力兹復添請内科孫君鳳林朱君鳳山王君熙亭外科陳君偉生間日到堂施診庶幾從容閒暇醫者旣克盡其餘長紛至沓来病者亦不煩夫久俟雖未能挽回造化消沴戾於無形而春生著手轉危爲安似於貧病不無小補云乞附報章薪希均鑒滬北天后宮前廣益善堂司董嚴信厚龔心釗施則敬朱佩珍唐榮俊葉貽釗等謹誌 
[誕辰行善]  
　　敬啓者頃承鄭朗卿大善士以秋間六十初度筵貲洋蚨百翼預助敝公所施材善會仁膏惠布枯骨蒙庥敝同人無不頂祝九如用酬厚惠乞登申報藉鳴謝忱[  平江公所梓安堂同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[藉屍圖詐]  
　　杭州訪事人云省城招寳堂某姓屋後有水一池澄清可鑑今春有過客失足墮入其中因而奄斃某姓憫其窮困出資命地保買棺收殮至本月某日之夜霜機匠行經其地又蹈覆辙棍徒聞之意欲藉端索詐遂將其屍舁至某姓前門某姓立喚地保投仁和縣禀報縣主蕭藴齋明府帶同刑仵親往相騐委係自行墮水身亡塡明屍格飭地保報堂盛殮其藉端生事之人則己避匿無蹤不復敢出而多事矣 
[上海縣署瑣案]  
　　鋸工范寳春被王阿弟張雨牛毆傷前日浼人舁縣請騐當晚縣主汪瑶庭大令升堂研訊范雨樓供小的與寳春同族亦業鋸工家住本城同在八仙橋王阿弟作塲内做工近日小的因病未往本月初八夜有人来稱寳春被人毆傷抛擲河内小的急往查看己由四鋪地甲撈起惟口噤不能言語因卽舁回求醫施治日来傷勢漸重醫者言命難保全故將張雨生徐蘭生兩人送案請安四鋪地甲嚴升禀稱本月初八夜聞人言花草浜内潮水方退時有人倒植其間因之奔往撈起洗去污泥灌以薑湯移時始醒自言姓名住址并云被人毆傷爰卽知照范雨樓舁回醫治張雨生供小的係木匠與寳春素不相識昨晚行至城内太平街某茶館前適同業徐蘭生因毆傷寳春被獲由差押解一見小的即立談數語差疑小的帮兇致被悞拘到案徐蘭生供小的與張同業家住西門内關帝廟前向在英界香粉弄做工改入八仙橋王阿弟作塲僅歴數日寳春實被王阿弟毆傷聞因取木屑起釁但木屑本係鋸工應得之物不知王阿弟爲何肄毆小的適於是日歇工以故不知其細初十日偶至寳春家探望突被誣指帮兇扭送到案大令飭仵役騐得寳春除頸項等處受傷外尚有内傷以致氣息奄奄勢頗沈重遂飭將徐收押張交保寳春仍著舁回醫治一面出硃單拘王訊辦○流氓王林海前因屢次滋事經大令訪拿到案訊責收押前晚提案復訊王供小的以製鞋底爲業以後當安分謀生决不再犯叩乞開恩大令判責二百板取具改過切結然後交人保釋 
[馬路工程局瑣案]  
　　南市億康小錢莊主賈增生赴馬路工程局控同興裕號主江翰齋泰記號夥何少堂串同順昌恒煤油號股東周志善掉換票銀一千四百四十五兩向收現銀無著等情迭經總辦翁子文太守倩襄讞委員黄衡堂二尹研訊何匿不到案二尹乃傳保人韓廉卿押交一面令江速將所掉原票三紙具限呈案並措繳現銀五百兩前日升堂復訊賈供原票三帋刻己收到惟現銀五百兩由江交大豐錢莊執事人左月春韓曾向左聲言須俟周欵理楚方肯交還韓供此事己由小的調停妥貼銀在江處江現住北市某里叩求明鑒二尹令於翌日迅速繳銀如違嚴究○鴇婦林邱氏向在英租界四馬路開設妓院近日買得江北女郎兪文秀逼令作賣笑生涯前晚文秀搜括金銀首飾逸至南市集水馬頭擬附小輪船回籍林鴇倩龜奴高洪春等人追獲曳之使回適爲包探黄量海所見連高龜拘解捕房轉解馬路工程局總辦翁子文太守倩襄讞委員黄衡堂二尹研訊高龜供小的在滬北開設清園烟館前者比鄰林邱氏因伊姪尚未完姻價買文秀爲童養媳計付身價洋銀一百二十元文秀見伊姪貌寢不愜於心氏素知小的外甥尚未娶妻遂商令小的價買小的囑氏領至家中暫留數日然後議付身價詎料文秀竟於深夜竊取洋銀十一元三角金銀約指各三枚重十兩之銀錠一枚銀練一條玉器若干金銀簪十餘枝而逸小的得悉急央人至馬路中追獲求恩明斷林邱氏供小婦人年五十有八在公共租界新馬路開設長茂南貨店此女由素識之車夫王阿三領来後由小婦人轉領至高家文秀供年甫十六原籍南通州前由車夫王姓出洋銀八十元向父親買得四月二十七日帶至滬上賣入高龜所開妓院逼勒爲娼日事鞭箠不堪其苦因之携物而逃不幸仍被追獲惟求大老爺援出火坑二尹飭發普育堂留養洋銀首飾給高龜具領 
[英美租界晚堂案]  
　　許敏英投英美租界公廨控李襄林王子言圖賴抵欵等情讞員張柄樞司馬准詞簽差將李王拘獲前晚升堂質訊許供監生在鴻寳齋書局爲經理人上年冬李以書籍十六箱向監生抵洋銀八百四十八元王以書籍兩箱抵洋銀三百六十餘元後屢次催贖一味延宕爲特扭案請追李王同供書籍現存立興洋棧必須取出變價方可歸還抵欵司馬飭卽押候交人保出限李一月王二十天各將書籍售去歸還所欠延干未便 
[英美租界公堂瑣案]  
　　南京路鴻昌外國首飾店於四月十五夜被竊金銀首飾約值三千餘金因卽報明捕房旋由包探竇如海查獲賊犯葉澄經帶入捕房供出同黨梁小紅潘阿順姓名隨復次第拘獲詰知所竊金釦售與王惟祥銀爐餘贓押在資興押鋪昨日竇探將葉梁潘及王解案請究鴻昌夥投案候示竇探禀稱吊到之贓約值洋銀千餘元餘贓據葉稱寄存廣成合己被他人竊去梁潘延博易及畢道立二律師到堂聲辯王以潘梁質金釦時由全興押鋪中人同来故敢收押等情請博易律師代訴讞員張柄樞司馬商之迪繙譯官著一併發回捕房押候覆訊○虹口捕房押犯沈阿安陳阿配孫阿惟金歡歡向同押犯人陸瑞生勒索不遂膽敢行兇事爲捕頭查知遣某包探將一干人解送公堂請究司馬判責沈五百板加押半年陳孫金各責三百板還押○包探劉光震解錢朋壽到案禀稱此人高坐馬車自行拉韁五百六十四號巡捕見而喝阻反將捕推仆是以拘案請懲司馬判罰洋銀五十元再給巡捕養傷洋銀十五元○包探李四春禀稱魏榮雍謝安福携有僞洋銀一百二十一元僞小銀錢一百六十三枚由小的查獲解請究懲司馬飭押候覆訊○馮小和行竊合興公衣服由包探葉盈堂拘解請究司馬判責三百板發押捕房六月 
[美租界捕房紀事]  
　　蘇人陳二寳隨其母某氏服役於寄居靶子路之某西人家前晚氏忽失去衣物疑其子二寳所竊投訴捕房捕頭令某包探將二寳拘獲押候轉解公堂二寳以無端受屈鬱憤難堪潛將手上所籠金約指吞入腹中以圖自盡後經捕頭察知令送司仁醫院醫治○昨晨鄉民秦某行經提籃橋左近突被不知姓名之流氓多人向之訛詐不遂其欲恃衆兇毆事後秦心不能甘奔赴捕房聲訴捕頭允派包探偵緝 
[江西官報]  
　　公　試用道宜春縣張登奉委大學堂正監督周家衡解籌備銀進京並領咨赴引陳瑞鼎謝開復頂戴行知楊家駿辦瑞州土藥統捐卡從九向楷朱必昌俱謝酌委本班一次指分典史邵籛禀到高怡正濮良基由湖北解書箱俱来省委署瀘溪縣胡遜之短欠釐金應行扣委該印務以新選崇仁縣羅煥垣署理前贑州府連文沖委會辦製造局提調署南城縣劉昌言卸事清理交代回徐維則往長江催運王樹森進京赴引王燮厚帮辦省城外厘卡陶炳中解南字營餉往金陵按知事錢撫辰謝保舉選知縣後以同知升用指分縣丞邱應時就近禀到典史崔祥臨禀到從九劉開運禀到知府宋廷樑會同首府審案州判祝廷熙委貢院淘井沈乾元謝保舉補缺後以直隸州補用徐寛濟新洤提解土藥回詹光斗進京赴引汪承豫回九江電報局指分州判王贊中禀到分竊知府阮志觀謝咨進京赴引新選南昌通判王澐禀到張炳華銷監修憲有圩堤道庫朱廷利由萍鄉礦局委照料運省棧務沈育往涂家埠卡充司員鄧南驤辦宜春保甲指分知縣賀道南禀到貴溪縣黄錫光卸事清理交代回帥元銘進京赴引徐家勳辦出米釐卡陳常禀謝准補崇仁典史行知 
[邗江官報]  
　　六月初四日總局胡分轉禀赴江儀一帶查勘圩工祝鹺尹傳傳望委總局文案張鹺尉克壯起復回准分發巡檢吳鹺尉道繼浙江人禀到初五日葉分轉爲楨委淮北鹽池夏鹺尉片委淮北查沙基分發巡檢張鹺尉煥杰順天人禀到初六日范鹺尹　汪鹺尹丙炎吳鹺尹嘉澍均委北鹽 
 
 

Page 10

 
 
   
 
 

Page 11

 
 
　　大德膠州皇家印捐彩票六月十八日開彩 
本公司實備鉅資兼理各埠銀兩中式彩銀經膠州總督存儲德國銀行每次出票皆由皇家蓋印開彩時由督憲派委員在塲監視紳商士庶均可到看以照公道現售第十會票額設八千張每張　洋三元每則三角准於六月十八日開彩風雨不更如貴客欲領額發售請郵寄本公司錢在各埠經理處及濟南府化刧堂内本公司分局亦可　靑島仁濟公司白 
　　奏辦北洋順直義賑普濟公司雙號頭二三四彩大票六月十九日開彩　 
　　北洋順直義賑大票現由前廣益公司鄭君業臣等總理一切事務五月份票額設一萬五千張其頭二三　彩　開雙號額少而中式多容易得彩每張售洋六元分條六角小洋照算頭彩兩張每得洋二萬元二彩兩張每得洋二千五百元三彩兩張每得洋一千元四彩兩張每得洋五百元其餘得彩銀數註明票上共計得彩一千零四十四張之多　　君光顧批拆格外克已外埠函購原班回件此佈　上海經售北洋大票○老北門　同得財　萬利昌　廣萬元　鼎泰源　同有利　通得利　　運賚　必得利　有得利　廣悅來　必發財　正合時　財有利　萬鎰利　復發元　萬元利　天成○南市　老協記　同得財　源源來　裕豐源　義盛源　鼎泰　萬有利　萬寳源　必得利　財運來　廣萬通　通源　大發財　大發源　廣源發　亦中　萬有餘　中發財　同發源　同得利　必得誠　寳藏興　同得發　聯得財　廣惠利　廣大　快發財　賜福來　義善源　森裕　大來　贊化堂　天來　榮大　萬利元　萬倍利　廣有利　六吉祥　眞得發　廣有餘　三萬昌　萬運來　益中　立大　廣益祥　一聲雷　萬利成　源茂　春源　寳源祥　匯濟　大賜福　月得中　萬長得　連月中　來得快　惠利　必得中　善中　占元　萬有益　必有餘　萬有發　同得中　同運來　萬寳裕　大利來　福興　大有利　得月樓　萬有源○新北門　必有利　和得財　彤得利　新通源　同發財　時通來　湧利　中三元　捷發源　大福來　同得源　怡善源　天來福　廣得財　得發　有得中　果得標　必得成　來得　易昌　美利　廣萬利　倫元○小東門　同福來　乾大昌　必發中　萬寳源　宏元　萬寳利　大有利○西門　素富貴　必得利　利源盛　月中魁　連全發　同利財同啓 
　　横濵正金銀行上海分行新訂章程廣告　　 
　　本總行創自橫濱一千八百八十年資本金洋二千四百萬圓現已收足金洋一千八百萬元公積金洋八百五十一萬元分設英國倫敦法國媽塞　里昂美國紐約舊金山布哇香港孟買東京神户長崎韓城仁川釜山等名都大邑諸有通交以及中國上海天津牛莊北京等分行亦歴有年數專辦　　新式存单以及相與徃來支觧簿集 
　　銀行應有一切交易無不克已招接存欵更竭誠實久蒙中國　達官存均用華文專備中國仕商樂取便捷易於通鉅買交相稱贊本行格外精心研究接應　　　惠顧現由總行刋到曉惠然顧臨者之用爲特布吿仰祈　俯鑒如欲存欵在橫濱總行册者半年期息五釐長年期息六釐如存欵期滿准在橫濱支取金洋上海取銀亦可如在橫濱存取換算則以日本金錢交付隨時註明定價如在上海則以元錠銀價交付庶幾市面仙零上落於　貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾其餘匯票押匯電匯承接周到有美悉臻如蒙　惠臨請至本分行面訂可也　　經理人長鋒郎謹白 
　　精選應試最新分塲類括　　 
　　是編遵科塲新例釐訂六種首中政史論次西政西藝次四書五經義所選皆最近新書及諸名宿課作凡習見之篇槪不闌入故名曰應試最新每種詳分門類每類精擇策論考說等篇務求切中時事大小鉅細靡不兼賅分塲裝訂便於携帶故名曰分塲類括取精用宏殫聞洽見爲大小試及學堂課塾不可少之書現已印成出售每部寳洋一元上海棋盤街寳善齋畫坊寄售其他各坊皆可購取總批發在石路吉陞棧守倉書屋經禀　案翻印必究 
　　鎮綢續議新盤 
　　啓者今歲絲價奇貴吾業綢盤於五月間公議每尺暫行增漲五分刻因夏蠶收成雖好苦爲繭行收羅幾盡因而絲價繼漲增高有加無已公議綢盤於六月間起每尺續加二分先後共漲七分　未週知特此佈告　　鎭江綢業公啓 
　　三塲一貫出書 
　　此書遵三塲新章選輯内分六種一讀鑑廣論二皇淸掌故三歐洲興盛記四新學宏議五策論範圍六制義蜚英四書五經義俱全購此一部　元奪魁用之不竭定價四元批發九扣外埠原班回件信力自給另有御批通鑑綱目御批通鑑輯覽合編二十四史精華三才最要圖表四部一套實價六元五洲政藝撮要凡西政西藝公法列國地志俱全又經香紆紫凡十三經精義十三經序國語國策序乾嘉御製與進呈四書五經義俱全兩部一套實價六元願購者請至新閘醬園弄夢孔山房現印湖北書院兵法史略學圖學一斑經心輿地課程又平平言一種專言内政吏治又春秋大事表論序七八兩月陸續出書請川沙吳端伯來晤杭州沈益齋疊函無住趾難覆邵書已取去夢孔氏啓 
　　麥邊龍牌煤油分行聲明 
　　啓者本公司在蘭格開採煤油礦運售中外各埠日見推廣無不爭相購買皆因本公司之龍牌油不但火力足而無烟煤氣薰早經本國頭等化學師考騐給憑與老牌油並駕濟驅且龍牌之箱听堅固　量足重並可免小販改裝偷漏等弊價亦從亷倘蒙賜顧請向南市祥記馬頭北市新閘馬路浙紹城内江橋河沿本分行零躉皆可批發或移玉黄浦灘本行定購庶不致悞　上海總經理英商麥邊洋行啓 
　　良材待價 
　　啓者今由台灣運到眞正陰沉楠木壽器一具其躉材之堅固製造之精工實爲近代罕有之物賞鑒家一看立能辦别眞僞計售價規平紋一千二百兩正如合意者望速栘玉至新高昌廟湖北會館寳善堂内由司事人領看後再請至東棋盤街新義公號棧問廣盛裕經手人面議卽成 
　　奏辦湖北籖捐雙彩票頭彩拾萬元六月廿八日開彩　　 
本局奉　湖廣總督部堂　奏明開辦第五會額設票三萬雙張每張售洋十二元中彩共三千六百二十三雙張計八張有零中彩一張以八成零派出彩銀之高比各公司爲優准期六月二十八日在漢口開彩得彩紅票憑本局對號單核兌銀元本總局設在漢口鎭上海分局設在南市久大碼頭吉祥弄各　貴客如欲領額承銷請來而訂此佈○外埠往來信力票力本分局一槪不付統歸自給龍洋啞板槪不進出 
　　奏辦浙江善後協濟公加額大票頭彩壹萬伍千元六月廿九日開彩　　 
　　本公司曾蒙　浙撫憲　　奏明籌辦浙江善後彩票通售各埠經部核准覆奏奉旨依議欽此欽遵在案第五會已於五月廿八日如法當衆開彩得彩紅票憑本公司對號單實足兌洋茲出第七次彩票仍設票額一萬三千張彩額一千三百廿二張准於六月廿九日在杭州拱宸橋本公司開彩務祈　當道搢紳富商大賈届期　光顧以昭大公是幸此佈　分設各行省及南洋星如坡暹羅仰光孟買等各大埠以及四大洲各名都等處浙省協濟總公司上海大東門外大碼頭分公司啓　　 
 
 

Page 12

 
 
   
 
 

Page 13

 
 
   
 
 

Page 14

 
 
[光緒一十八年六月初一日京報全錄]  
　　宮門抄諭旨均錄前○黑龍江將軍薩奏爲齊齊哈爾省城官兵差徭借銀實難查繳懇請寛免摺○又奏爲恭報齊齊哈爾省城官學教習三年期滿緣由摺○又奏爲懇恩暫免貢貂並由鐵路呈解舊存貂皮緣由片○又奏爲展緩江省軍政摺○陜西巡撫升奏爲甄别道員堪以繁缺補用片○又奏爲藩司到省飭赴新任片○山西巡撫岑奏爲知府仍留平陽府本任片○又奏爲知縣不職據實糾叅片 
　　奴才薩保跪奏爲齊齊哈爾省城官兵差徭借銀實難查繳懇請寛免以紓積困而清欠欵恭摺仰祈聖鑒事竊據齊齊哈爾省城旗營屯站各官恊領宜鏗額等呈等查自咸豐年間軍興以来内地各省恊餉率多撥解不齊因而本省官兵俸餉不能按季關領而省城各項差徭日繁一日並無津貼僅只以兵帮兵輪替委泒一遇派差輙指餉借給川資近来餉項愈絀官兵愈苦陳借未清新措又積加以放餉每兩例扣二錢六分不能發足一兵一年所得不過數月之餉而差遣頻仍雖盼有數月餉銀每不敷扣差徭借銀之數嗷嗷待哺苦不忍言承平之時業己難於支持至光緒二十六年江省驟遭兵燮官兵亡故者擋册遺失殆盡以致數年来各官兵等借過差徭川資銀至三萬五千八百餘兩不惟無餉可扣抑且無案可稽若不聲請體卹誠恐旗兵財殫力罄查扣難清如蒙轉奏請免造册送部等情呈懇前来奴才覆查該恊領宜鏗額等所呈委屬實情合無仰懇天恩俯念齊齊哈爾省城官兵差繁餉匱且兼亡故甚多差徭信銀爲數過鉅無案扣繳曲賜寛免以示體卹之處鴻慈出自逾格所有齊齊哈爾省城官兵差徭借銀實難查繳懇請寛免以紓積困而清欠欵緣由理合恭摺具陳伏乞皇太后皇上聖鑒再請免借銀數目係由出入銀錢簿總簿查出合併聲明謹奏奉硃批著照所請該部知道欽此 
奴才薩保跪奏爲齊齊哈爾省城官學教習三年期滿遵照部咨改題爲奏恭摺具陳仰祈聖鑒事竊查齊齊哈爾省城官學教習出缺揀選得本衙門滿蒙繙譯筆帖式雙明於光緒二十五年三月十三日咨部在案北查該教習雙明於光緒二十五年三月初六日到學之日起連閏扣至二十八年二月初六日三年期滿之處此三年内所教習學生入司當差者二十八名雙明教導好行走勤請列爲頭等謹照例咨報吏部聽候部示遵行外所有齊齊哈爾省城官學教習年滿緣由理合遵照部咨恭摺具陳伏乞皇太后皇上聖鑒謹奏奉硃批該部知道欽此 
薩保片再黑龍江省自咸豐十一年劃江爲界從此各城應貢貂皮均赴奉天採購亂前皮價己每張需銀十餘兩官兵苦累萬分亂後俄兵搜搶嚴緊圍獵全荒近時貂價之貴較前又增一倍查貢貂制兵多係半餉每年祗發銀十二兩卽能滿得尚不抵貂價之需而且欠餉纍纍生計維艱可否懇恩准將各城歳貢貂皮暫免數年俟元氣稍復酌量情形規復舊制如蒙兪允出自特恩惟值此内庫待用方亟理宜極力搜羅奴才查江省尚存貂皮二千二百餘張因前年夏間經各城陸續採到預備入貢俄隊進城幸未散失上年道路梗塞無可解運現在站道仍未盡安靖惟鐵路近己暢行秋高氣爽無慮潮蛀之時派員改由鐵道解送入都以供御用所有懇恩暫免貢貂並擬由鐵路呈解舊存貂皮緣由謹附片陳請伏乞聖鑒訓示謹奏奉硃批著暫緩二年再行呈進餘依議欽此 
奴才薩保跪奏爲黑龍江省軍政例應舉行自經俄兵擾辭時勢艱難籲懇暫緩一年恭摺具陳仰祈聖鑒事竊於光緒二十七年十二月初一日接准兵部咨開現值本年軍政各省一律學行改題爲奏等因本應循章考驗舉劾優劣奈自庚子年間拳匪釀禍邊釁猝開所有被擾地方惟江省爲最甚而官兵之凋殘俸餉之艱難亦獨江省爲最重今當軍政之期若循章咨調各城官兵分班晉省考騐弓馬技藝則所屬各城逺者或距省千八百里近則三四百里不等往返行程需費浩繁且各該城氣候嚴寒兵貧地瘠加以俄兵壓境以来庫存軍械則己搜羅一空現届軍政應用弓箭實屬缺乏而黑龍江一城尚未歸復呼倫貝爾一城散漫者收撫未齊似此情形一時操辦不易理合將此次軍政委因時局艱難官員困苦弓箭缺乏難以舉行懇請暫緩一年各緣由謹恭摺具陳伏乞皇太后皇上聖鑒訓示謹奏奉硃批著照所請兵部知道欽此 
升允片再前准部咨道府州縣無論何項勞績保歸候補班人員到省子限一年察看才具分别繁簡補用等因兹查有存記道署鹽法道唐承烈前由陜西候補知府因辦理文應局出力上年三月奉旨以道員仍留原省補用此旋經前護理巡撫臣李紹芬專摺保洊奉硃批唐承烈著交軍機處存記欽此嗣卽請咨馳赴汴梁行在於十月二十日經吏部帶領引見奉旨著照例用欽此繳照到省現委署鹽法道篆務該員應自光緒二十七年三月十九日奉旨地日起作爲道員到省扣至二十八年三月十九日試看期滿遇有道員缺出例應序補據藩臬兩司會詳請奏前来奴才查得該員明體達用文武兼資堪以繁缺道員補用除咨部外謹會同陜甘總督臣崧蕃附片具陳伏乞聖鑒謹奏奉硃批吏部知道欽此 
升允片再新授陜西布政使夏峕業己到省自應飭赴新任署布政使樊增祥應飭回臬司本任署按察使嚴金清應飭赴延愉綏道本任各專責成謹會同陜甘總督臣崧蕃附片陳明伏乞聖鑒謹奏奉硃批知道了欽此 
岑春煊片再山西平陽府知府崇祥前與河南彰德府知府善承對調奉到部覆文憑當飭交卸前赴調任並附片奏明在案嗣准部咨善承經河南撫臣錫良奏稱前撫臣松壽不復回任現無應行廻避之處請將善承仍留彰德府知府任等因欽奉硃批著照所請吏部知道欽此欽遵知照到晉旋據崇祥由豫領咨回晉呈繳原領文憑自應仍飭回平陽府知府本任供職俾專責成據署布政使吳廷斌署按察使胡湘林會詳前来除批飭遵照並將文憑咨送吏部查鋪外理合附片具陳伏乞聖鑒謹奏奉硃批吏部知道欽此 
岑春煊片再查前署懷仁縣知縣梁佐基聽訟糊塗罕有斷結之案此糧而外一歳坐堂不過十餘次歳科縣考賄賣文武案首藉端革換稅户房經承充補者皆用重費勒辦車馬掯不發價浮收斗面多折草豆更縱容其子姪招摇需索宿娼聚賭以致民怨沸騰道路側目又懷仁縣訓導解全福藉辦捐務染指漁利以饋送之有無定捐數之多寡貧富顚倒苦樂不均且有過手捐欵茹而復吐之事以上情弊由該管大同府知府揭經署布政使吳廷斌委員覆查屬實會同署按察使胡湘林詳請一併奏叅前来臣查官常敗壞民生因以日促似此貪鄙不職應卽嚴行叅辦己飭令先係撤任看管相應請旨將前署懷仁縣事大挑短縣梁佐基懷仁縣訓導解全福一併革職以便歸案審辦除咨部查照外爲此附片具奏伏乞聖鑒訓示謹奏奉硃批著照所請該部知道欽此 
 
