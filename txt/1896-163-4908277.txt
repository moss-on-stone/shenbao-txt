# 1896 - 163 - 4908277

 

Page 1

 
 
[廣學會新著中東戰紀本末出售每部一圓五角] [  圖書集成局代啓]  
　　中東之戰千古奇變懲前毖後宜策治　上海廣學　經總稅司赫德　使駐滬英總領事哲美森　訪　英美德諸名士　　八年久　振興由國之志朝鮮難作林樂知進士主政延蔡君芝紱成戰紀一書中外兼權本末畢具事皆　實意必求新全書八卷都四億七　　宏　細目具詳二月下浣三月朔十二念二等日申報後幅告白今由申報舘曁其東西鄰申昌書畫室格致書室并北京路美華書舘虹口中西書院代售外埠死售申報處敎士售書處各分售 
[新印傳家寶全集] [  圖書集成局代啓]  
　　是書楊州石天堅先生所著分初二三四集初言治家立身處世之道繼言保産種子讀書之方終則文字禪宗怡情悅性諸法誠驚世之木鐸傳家之寶筏也本局大號鉛字排印毎部價洋一元六角在上洋三洋涇橋河浜煥文書局千頃堂外埠漢口新街鴻文順記書局烟台成文堂書坊發售 
[閱本報紀圇失事系之以論]  
　　自來天下之事有利必有弊亦有利必有害人不能盡趨於利而無弊也亦不能盡避夫害而圖利也人非不欲盡去夫弊而無如弊卽在利之中非不欲盡避夫害而無如害卽在利之内利輕則弊輕而害猶輕利重則弊重而害更重故人不欲謀利則已如欲謀利則斷不能無害無弊此亦陰陽消息之機往復平陂之理易所謂吉凶悔各生乎動也然使因其有害有弊而并其利之不欲圖是猶因噎廢食因沸廢湯之舉婦人女子之見不特爲智者所竊笑將人事之謂何耶古人創製舟楫車馬以濟不通爲人世之利莫大於此而弊與害遂因之而起舟船可以乘風破浪而獨不能無傾覆之患車馬可踰越險阻而獨不能無顚覆之虞諺云行船走馬三分命言乎行船走馬之時其禍不能逆料偶有不測輕則受傷之不免重卽性命之可虞雖曰三分而其實在行走之時并一分而不可恃此古人所以歌行路之難也其在千金之子田舍之翁未歴風濤之險不經嶮巘之區目想艱難心耽逸樂鄉閭伏處福享庸庸不可謂非明哲保身之彦然天下之能家食者少不能不謀食者多自數里至數十數百數千外水則乘舟陸則乘馬或經商或作宦或就幕或執工非置性命於不顧也蓋性命之虞其偶焉者也惟其偶故行船走馬之人斷無　及有性命之虞者卽慮及焉而仍不能舍舟車而跋涉也是得其利者之并忘其害也故舟車至今不廢也然就舟車而淪舟能多載而逸車不能多載而勞及其害也車之所失不過一二人舟則數人數十人不等所謂利重害亦重利輕害亦輕也中國颿檣之利雖亦歴涉乎長江大河遼海閩洋不無鴻毛遇順之時而究不能十分把握遲速旣難尅期風浪亦難抵禦雖利而未能盡利也自泰西輪舶肇興通行中國不假人力迅若奔驥大於中國之舟倍蓰穏於中國之舟亦倍蓰遲速可以定期風浪行所無事以中國之舟較之不啻小巫之見大巫可謂無美不臻無利不具矣然輪船失事時有所聞惟其偶焉者耳然卽偶焉亦不得謂之無害也其爲利較勝於中國其爲害亦較重於中國中國極大之船人不過數十物不過數千若輪舟無事則已一有事端人則數百也物則數千數萬也豈非利重而害亦重哉前報紀怡和洋行安和輪船於本月十八日由上海開往長江甫出吳淞口突遇太古公司牛莊輪船進口相碰未及五分時安和卽沈下牛莊急退至淺處得免據云在深夜之時并來船勢急故撞後卽沈船中搭客及中西執事人等悉數入水當相碰時諸客曉夢驚回左衝右突急不暇擇牛莊船中人有躍上安和者安和船中人有躍上牛莊者牛莊此次來自厦門躍過安和者係華人數名大約已隨船沈下惟安和船中之躍過牛莊者得以載回滬上安和沈没之人大約三百餘人因船中買辦亦與是難帳已遺失不能考其細數矣當時適有怡和及英公司船進口得以救起西人兩名華人數十名俄頃之間死生立判蒼蒼者必早有權衡也說者謂現在輸船愈多趁者愈衆今聞安和失事之險且慘卽有乘風破浪之志者得毋因之而皆裹足不前乎曰不然輪船失事似變而實常亦似常而實變也如子言不亦因噎廢食因沸廢湯耶從前福星船失事其慘與安和等至今趁者愈衆輪船愈多所謂得其利者之無不忘其害者也說者又謂安和失事卽在從前飛馬及拿臘失事之處其亦如溺鬼之討替乎曰因果之事說旣不經可勿具論大約失事之處不便徑行故一不經心卽遭碰撞嗣後凡進口出口之船格外留心自無碰撞之禍且不獨吳淞爲然也至於趁輪而生畏懼則更可不必生死有定不能免强不然何安和之人本皆該死而至牛莊而生牛莊之人本可不死而反至安和而死耶於輪船乎何尤 
[本館接奉電音]  
　　昨日午前京師飛電傳來上諭二道敬謹譯登○三月二十一日奉上諭方汝紹奏假期屆滿病仍未痊懇請開缺一摺鴻臚寺少卿方汝紹着准其開缺欽此同日奉上諭江南徐州鎭總兵員缺着劉靑煦補授欽此 
[接錄總稅務司赫德所議郵政章程]  
　　寄送包裹一各國郵局於寄送信件外現時亦代爲寄送包裹等項中國郵政局開辦有頭緒後亦擬一律代爲寄送須俟隨後將包裹之尺寸輕重與運送之規矩費用等項酌定明晰再爲宣示二三等欵俟嗣後有同類應載事宜卽添註於此○專欵一凡民局之信件途經通商口岸交輪船寄送者均須由該局將信件封固裝成總包交郵政局轉寄不得徑交輪船寄送並應按往來通商口岸之章宗納岸資至其輕重大小隨後酌定由各該郵政局曉諭衆知所有在内地往來之内資由該民局自行酌定收取　一郵政局接運民局之封固總包應寄交書明處所之同行民局查收取回收筆備查三凡民局開設聨約處所應　郵政局掛號領取執據爲憑無須另納規費倘該民局領有執據後不願復行承辦此項事件應先赴郵政局呈明將執據繳銷四五等款俟嗣後有同類應載事宜卽添註於此○示禁一凡郵政局之員役等若有私行拆動信封及傳揚洩漏等事除照局中定章罰辦外猶須按其本國律例治罪二凡有郵政局之處除掛號之民局外所有商民人等不得擅自代寄信件違者每件罰銀五十兩三輪船進出通商各口除承寄郵政局所交之信　所有行主船主水手搭客等俱不准携帶郵政局應寄之信函等件惟露寄之字紙如荐書曁辦事之隨身單據等類與本船之本行本船本貨各情之書件等項不在其内違者每次罰銀五百兩四五等欵俟嗣後有同類應載事宜卽添註於此○帳目一各郵政局應將進出欵目按月具報造册處管理郵政稅務司按結轉報總稅務司查核俟每屆年底由總稅務司彚報總理衙門鑒查其具報樣式隨後酌定二三等欵俟嗣後有同類應載事宜卽添註於此○册帳一凡郵政局應將信件各數往來若干隨時登記册簿其册簿式樣應照聨約條例第四第十七欵曁二古三與二十四條詳草辦理二三等欵嗣後有同類應載事宜卽　註於此○冬季封河一凡值冬季封河之時北方各處之郵政局如北京天津牛莊烟臺至鎭江收發 
 
 

Page 2

 
 
信件來往須由陸路遞送應由各該郵政局將陸路遞寄之章隨時宣示衆知二三等欵俟嗣後有同類應載事宜卽添註於此○雜欵一重慶一處之郵政局暫時祗寄零件信函不代寄總包如民局欲將信包轉寄他處卽須自已送赴宜昌交彼處郵政局代遞二蒙自龍州之郵政局亦不代寄總包暫時祗寄零件信函三長江六處爲陸谿口武穴湖口安慶大通等處以及南京之郵政局係由稅務司會同監旨派人管理各該處民局信件總包亦須有郵政局轉交輪船代寄或將輪船寄來信件總包轉交民局查收四五等欵俟嗣後有同類應載事宜卽添註於此○示諭　一郵政局開創之初暫照各關現辦寄信章程辦理俟開辦就緒在爲體察情形將以上章程所載各事復行明晰示諭各局員役遵行二三等欵俟嗣後有同類應載事宜卽添註於此○通商口岸往來内地寄遞一凡由聨約處所與不聨約處所往來寄送信件或係民局將信件交由郵政局轉寄抑或郵政局將信件交由民局轉寄其内地遞寄之信資應由民局照舊自定自取與郵政局無涉二凡民局開在設有郵政局聨約處所應赴郵政局掛號領取執據爲憑無須另納掛號規費倘該民局領有執據後不願復行承辦應先赴郵政局呈明將執據繳銷三凡民局將封固之總包交郵政局代寄該郵政局應照所書寫寄交他處之郵政局轉交被處之掛號同行民局查收四凡郵政局接到别局或外海送來之零件信函寄赴不聨約處所者均應交付掛號之民局承寄該民局應向接收信件之人收取内地運送之資五六等欵俟嗣後有同類應載事宜卽添註於此○通商口岸往來外國寄遞一凡郵政局將信件寄送聨約各國一切條規自應入會後俱照萬國聨約條例辦理二凡外海寄來之信件必須交由本口郵政局轉交應收各人不得自行另交轉送惟上海一處暫時不在此例若有須寄往内地不聨約處所投遞者卽由郵政局交給掛號之民局轉寄其内地運送之資方可由民局向收信之人按其自定條規收取三凡郵政局若在無船開往外國之處須將信件送交有船之處轉寄其規費一切悉照信會條例辦理四五等欵俟嗣後有同類應載事宜卽添註於此　一開辦郵政總章一現經奏明將以上各章作爲開辦章程嗣後隨時體察情形因時制宜增添更攺均可隨時添入當經奉旨准行照辦以上所擬四項章程足爲開創郵政嗣後應增應減再當隨時隨勢詳細擬議仍一面奏明遵行爲要同日奉硃批覽欽此 
[粤東瑣紀]  
　　廣東訪事友人來函云鄭心泉軍門於本月初四日仙逝省憲卽委補用府吳太守廷輝往虎門經理喪務二十七日運　靖海門外水師行臺開吊屆時想素車白馬往吊者又絡繹街衢矣聞軍門生有四子潤材恊戎居長仲叔季均已剕聲庠序繼起多　九原當無遺憾也○南海邑尊日前同李大令下鄉辦理積匪并往勘騐疊滘鄉基圍等處已於十二日返署隨卽奉到釘封部覆上年五月陽春縣寄禁發掘山墳穴棺竊物尙未見屍人犯張水莨一名騐明正身當堂綁赴市曹絞决○近日時疫流行朝不保暮者甚多十二日有人乘肩輿到眼鏡街某店及到時其人已死在輿中該店並不認識因詳詢輿夫謂在街上相雇而來并無原路可尋如不認領祗能委棄荒郊矣又沙基某店有同鄉人在港旋省回鄉船到已晚擬到該店借宿司事人見其面有病容不敢相留其人當卽雇船旋里不料該船尙未到家巳名登鬼籙矣○省垣北路南村地方常養快鎗打手數十名雄視一方　與鄰村石湖鄉爭陴水起見幾釀禍端日前又與鄰近北村人爭奪耕牛北村奮不能忍决意與之戰鬥爲番邑尊所聞已請安勇百餘名往該處彈壓未知能化有事爲無事否○初八晚十八鋪柯紹德香店被匪數人入店搶掠銀物店中夥伴因被其拘禁不能呼喊任其呼嘯而去 
[宜昌談屑]  
　　宜昌訪事友人來函云宜昌城東路之龍泉鋪地方聞前日刦搶富戶兩家又以湖南號客言近日長沙省城内亦有搶刼錢鋪當鋪之事或者近日米糧昻貴易啓盜風是以各處每多搶刦之案耳○宜昌鎭傅鎭軍自新正赴省賀上憲年節至本月初八日方坐沙市輪船回宜是日城内原營及城外操防營兵員弁俱赴江干排隊放槍薛迎河下砲艇亦升砲恭迎如禮○近日陰雨連宵惜廉纖不大鄉農故望澤猶殷必須大沛甘霖方可栽秧耕種也○北門外某甲月前忽染疾病數日未愈因請某醫士爲之診視該醫不加深察以爲甲所患之病乃是春瘟之症竟作時症醫治不料藥不對病繼而轉渴繼而轉瀉再請該醫換藥仍不見效不六七日一病嗚呼甲家以爲庸醫所誤至醫家吵閙不休幾至用武幸有左右鄰爲之調解方得解散 
[月湖映碧]  
　　漢口訪事人函云哥老會及安清道友散布長江已非一日其下焉者爲飢寒所迫遂時有行竊輪船搭客之事現經鄂中大憲察知計自漢口以下所有轄内大小碼頭均派官弁率營勇在彼照料輪船到埠卽攔截躉船要口見有情形可疑之人必再四盤詰以防匪黨混跡其中如能拘獲一名重加賞賚每次必待輪船啓椗方各休息似此認眞防範當可弭患於無形矣○居官折獄自古稱難然要非委此事於草菅人命之屠伯也現聞鄂省已辦秋審所有各屬招解要犯均由臬署定讞在案撫憲譚大中丞愼之又愼惟恐此中猶有寃抑不盡因再委李明府兆庚重加研審分别超提是誠出死入生之權輿也可以覘大府之刑期無刑矣○武昌府屬咸寗縣境有大山一名横山形勢巍聳其上古樹參天人跡罕到時有猛虎出没其中樵者多見之以其與人無爭故人亦置之度外上月下旬有母虎忽由山　突出適與鄰村張姓之童相遇一轉瞬間巳塡其飢腹童家偵知爲虎所食遂思爲童報仇由是日集壯漢數十名執挺環伺一日伺得虎偃臥山麓執梃者羣起而攻之霎時間正如諺所謂虎落平陽被犬欺者不覺七手八脚竟把山君置之於死地焉或曰此虎無人爲之附翼所以卒死於庸夫之手也○漢郡保甲總局黄明府凝迪去冬奉文兼辦團練地方賴以安靖邇欲爲商民節省捐費已飭團丁暫行散撤初十日明府業赴兩院銷差矣○鄂省自創辦綢縀官局以來現在新製各種綢縀花樣翻新所出各貨均已齊全因此就局内設官櫃一道照市發售特不剪零耳惟定價較寗杭等埠猶低不知何故兹聞督辦局務者以機張無多擬申禀督憲添機織造云○猪鬃羊角昔時皆棄物也自西人輾轉購製銷路日闢逐歲以來漢鎭鬃行不下百家據箇中人云誠土貨中一大宗生意也兹聞某鬃行挾資甚富思獨攬利權就漢陽府請得部帖一張居爲領袖并頒出行規數則由是府憲逄子政太尊通飭各鬃行槪須請帖否則不准私行交易也○江蘇商民寓漢者現因會館積年未修金碧剝落擬重葺理藉壯觀瞻有宦鄂某憲先勷銀若干兩刻　將客廳官房花園等處擇吉興工矣 
[六橋烟柳]  
　　之江訪事人函云杭州鹽商上年籌辦海防捐輸集繳庫平銀四十萬兩例應請奬嗣因各商會議均不敢仰邀奬叙禀請加廣商藉學額由司詳院經廖榖帥據情入奏刻已奉旨准加　廣學　一名以本屆科試爲始大部恭錄諭旨咨行到浙湛恩汪濊煮海者感激何若耶○杭州錢價日增現已開局鑄錢以濟民困然銅斤一時揩辦不及時形缺乏未能接濟前經藩憲委候補縣朱大令同赴申採買旋查知申地亦屬稀少購辦不能如數是以復飭各營查點廢壞銅砲由該營官點騐呈繳一面設局收賀民問廢銅分别銅質高下從優給價又深恐差役從中需索費用並由仁錢兩縣尊出示曉諭以便咸知如有藉端索取及强買抑價者准其指明禀控○杭城跑馬肇事層見疊出雖經地方官示禁而此風終不能絶月前有甲乙二人在西湖隄畔馳馬將老婦撞倒幸無大傷得以將就了結本月初五日又有湖墅陳姓馳馬在石塔頭地方縱轡飛馳忽從鞍上翻身倒下頭顱跌破經同人救起送歸延請傷科醫治未識能保全性命否撫憲廖中丞訪悉杭地每有馳馬傷人之事爰於本月望日出示嚴禁大旨謂現當春日融和之際西湖地方往來遊人不絶於道馳馬者苟不善駕馭勢必肇釁合行出示禁止自禁之後如有私賃馬匹及無故馳驟者均須從嚴懲辦并將其馬入官又有無韁之馬在空處故靑者須令馬夫在旁看管弗得令其奔騰致于查究等語似此嚴禁之後彼好馳馬者未知能歛迹否也 
 
 

Page 3

 
 
[春賽紀實第一]  
　　昨日爲上海西商春季賽馬之第一日數日前大雨傾盆泥濘載路至昨而嫩　烘日薄煖輕寒清晨經理賽馬會西人卽飭工人將馬埓重行修整鐘鳴十二下驊騮騄駬齊集塲中寳馬香車如雲如水賽馬廳上泰西士女履舄駢闐緑意紅情幾令人神搖自奪更就廳外支搭布篷兩三處邀人博簺以角輸贏一擲千金毫不介意勝則儌昻吐氣負則喪氣垂頭此蓋行樂及時並非沈湎於此也塲以外則村童鄉嫗支板爲臺招客坐觀以博蠅頭之利偶一縱目覺人山人海熱鬧喧闐繡地錦天風光美滿眞春郊之勝景海國之芳游也是日共賽十次第一次入會之馬每一馬由馬主捐銀五兩會中更添銀一百兩先到者得銀七成次得二成又次得一成計跑二里有半來跑者共馬二十疋西人來生馬顺全隆行主代賽首先馳至西人百西馬第二祥茂洋行馬第三第二次每一馬由馬主捐銀十兩會中更添銀二百兩先到者於所得采銀中分出五十兩贈與次到者計跑三里五馬共賽順全隆行主勝瑪立師馬第二第三次每一馬由馬主捐銀五兩先到者得一值銀四百兩之銀盆次得銀一百兩又次得銀五十兩與賽者皆新馬計跑二里有半共賽二十馬又順全隆馬首先馳至多益馬第二平和馬第三第四次每一馬由馬主捐銀五兩先到者得一值銀一百五十兩之銀杯次得銀五十兩計跑四里有半十二馬共賽西人華吉馬首先馳至新時昌第二第五次每一馬由馬主捐銀五兩先到者得一值銀一百兩之銀杯次得銀二十五兩與賽者皆前未獲采之馬計跑圍塲一週九馬共賽多益首先馳至平和馬第二第六次每一馬由馬主捐銀五兩先到者得一值銀一百五十兩之銀盆次得銀五十兩九馬共賽順全隆首先馳至西人福羅馬第二第七次每一馬由馬主捐銀五兩先到者得一值銀一百兩之銀杯次得銀二十五兩計跑一里有半十三馬共賽平和行馬首先馳至西人益利吉第二第八次第一馬由馬主捐銀十兩先到者於所得采銀中分五十兩與次到者計跑四里十三馬共賽西人戈師馬首先馳至平和馬第二第九次每一馬由馬主捐銀五兩先到者得銀一百五十兩次得二十五兩與賽之馬皆前未獲采者計跑四里十二馬共賽西人百西馬首先馳至新和馬第二第十次每一馬由馬主捐銀五兩先到者全數　之次到者會中另以銀五十兩爲贈又次到者贈銀二十五兩計跑三里十四馬共賽怡和洋行馬首先馳至大拉師馬第二多益馬第三時則日墮崦嵫暮烟始起游人漸散羣鳥歸巢而六街三市之間又萬點明燈如入恒春之國矣 
[龍誕拈香]  
　　昨日相傳爲龍王誕辰清晨江海關道黄幼農觀察松海防同知葉臨恭司馬上海縣黄愛棠大令縣丞吕蘭階二尹主簿孫立幹少尹典史蔡季卿少尉先後詣大東門外龍王廟拈香行禮 
[飲和食德二誌]  
　　日前本報紀城内將設自來水曾標其目曰食德飲和兹者蕭觀察允文巳擬有辦理章程及繪圖帖說送交黄幼農觀察觀察札飭黄愛棠大令會同本邑紳士商議其事前日午後大令邀請紳士至署到者僅姚君子讓曹君寄耘曹君潤甫三人議後各紳士均以爲可大令因將圖說交三君帶至王君介眉李君蘭墅范君蘭塘黄君靜園處閱看議復昨日下午姚君等至邑署禀復略謂議得自來水確係合邑居民有益之舉但須設立後城中開河之事仍不偏廢至安放水管之處須不碍人家大小陰溝等情大令卽將據情禀復道憲矣 
[相騐浮屍]  
　　昨日午前同仁輔元堂司事報稱救生局船在十六鋪萬瑞碼頭撈起屍身一具午後二點鐘時上海縣主黄大令帶齊刑仵人等鳴騶出大東門至屍塲相騐十六鋪地甲裘鎭先已備辦屍塲公案在萬瑞碼頭浦畔跪迎大令降輿升案裘甲禀稱屍由划船戶陸富泉撈起帶交救生局傳知小的整備屍塲一面報知同仁輔元堂請大老爺臨騐小的細查並無屍屬且又不知名姓陸禀稱小的係本邑人向在南市浦江駕划船度日今晨八點鐘時見屍由北首氽至小的船邊因卽撈起報知救生局大令察得死者形似文人年約三十餘身穿黑洋綢背心洋布棉袍套雲頭縀鞋袋内有信一封上書夢痕寄坦菴開拆飭仵役細騐身上並無傷痕惟腹已膨脑皮膚縐白委係生前溺水身死大令遂請善堂給棺收殮發壇浮厝標記以待屍屬投案認領並將遺書帶回附卷取具地甲船戶切結迨事畢呼殿回署報時鐘已鳴四下矣 
[送懲逆子]  
　　前日本城老北門内某米店夥胡竹堂送逆子阿三至上海縣署請懲黄大令向之詰問訢稱阿三年二十有四初在萬成公豆行習業五年之内虧空錢三百餘千小的照數賠償後卽停歇又央人薦至某某等處四五家終日閒遊浪蕩用空銀錢小的屢次賠累不堪今因失業回家贍敢向其母逼索銀錢不服管教大令飭差看管聽候訊辦 
[上海巡局瑣案]  
　　竊犯張嘉林家住本城西門流星丸弄前經升任陸春江觀察飭捕拘案收所嚴辦至今仍不攺悔自去冬迄今屢次行竊得贓事主紛紛投保甲總巡局請緝昨日經捕役拿獲詰出眞情解赴總巡局請究鍾守伯明府提訊之下初尙含糊以對研詰再四重笞八百板始一一供認明府飭捕役至伊屋内吊起原贓存候傳到失主認領一而判令將張用頭號大枷枷號三月發二十二鋪示衆候芿滿發攺過所永遠覊收旋又獲到張子才一名供稱小的是張之胞弟前曾聽從行竊明府飭笞責一百板交捕役帶去指吊贓物○南門内蔣家弄有余松林者於此開設機坊前晚被偷兒竊去邊若干丈約值洋銀三十餘圓憶及去年曾雇小黄爲夥嗣知小黄係一小流氓專以拆梢打降爲事因卽逐出刻忽被竊不無可疑遂投巡防南局控訴局員張二尹飭汛捕地甲爲之查緝○前者王阿茂投保甲總巡局控稱小的在小南門外開設豆腐店近被同業陸金榮誣以拆梢到店滋擾求恩提究鍾明府飭差提陸到局訊供之下以陸有不合著笞責三百板枷號若干日昨日枷期已滿地甲帶局請示明府令卽開枷送交攺過所覊管 
[英廨早堂案]  
　　包探杜雲卿禀稱徽州人王阿四在張阿谷押鋪内學業日前私取洋一百八十餘元出外花消報捕後經小的在四馬路妓院尋獲吊贓送究張投案供阿四在小的押銷學業不料竟私用店洋如今只求恩判王阿四供年十九歲年輕無知受友之愚現有族長在滬定於二十六日回籍可否恩准隨同回皖别駕不准謂定須懲辦旋原告亦爲代求免予遞解俟小的設法送回以全體面别駕乃商之薩副領事然後判將王阿四管押三禮拜滿日仍交張阿谷送回安徽○包探沈金隆禀稱萬興樓消夜館主陳洪前因夜市違章抗傳不到今由大老爺出牌始行提案送究陳洪供廣東人前實回籍不在店中今始來滬求恩判别駕以其抗傳不到藐法已極著罰洋二十元以儆○包探黄四福禀稱陳阿慶竊取伶人趙小廉銀水烟袋一支戲衣一件質洋清還康銀桂陳福林劉琶頭叚三楊友餘等之賭帳今連原洋及康等一併傳案趙小廉投案領贓陳阿慶供認行竊求寬宥康銀桂等同供新年賭博有之陳阿慶自願還洋小的等不知是贓洋求鑒别駕判將陳阿慶罰洋六元康等五人各罰洋四元○包　趙銀河禀稱徐金寳在輪船上竊取布衣洋傘烟袋銅爐等物經小的緝獲人贓送請訊究徐金寳供本地人行竊該死惟因窮苦叩求恩鑒别駕訊得過犯行竊著笞責一百板管押一個月○三百三十九號華捕拘解小工陸仲仲朱桂松吳錫堂朱錫桂等到案禀稱此四人向鮑全雲拆梢口角鮑全雲投案申訴陸仲仲等同供小的等均係鄉人耕種餬口此次由鮑雇來做小工共欠工洋二元有經摺爲憑現在田事緊要故小的等向算帳一同回家種田詎料鮑不肯付洋反出言不遜故與爭閙並非拆梢求明鑒别駕得供以原被均非安分之徒著一併逐出不理○孫忠靜同妻王氏在途與沈忠龍口角被三百八十四號華捕一併拘解到案别駕略詰之下以孫等不應在途胡閙著各押一天以示簿懲○捕解顧滿生到案禀稱此人在洋人疎路門處帮傭昨因算取工資爭閙爲此拘送請究疎路門供稱商人雇顧帮傭每月工洋六元前日顧欲辭歇商人許伊每月加一元半詎料至第二天又要辭歇及至算帳除已付二元外顧忽要找洋五元二角半其實以前並没許加以致吵鬧竟將商人拖扭顧滿生供疎路門自許小的每月工洋七元半共做三十一天除已收二元應欠五元二角半今僅算給四元故與爭論 
 
 

Page 4

 
 
不敢拖扭求鑒别駕以洋商所許爾尙未做過安得强要朦加著仍照每月六元算給洋四元顧不應吵閙罰洋一元示儆○包探石金榮禀稱周和尙竊取小竹籃一隻内有銀飾等件寄存在李旣豐莫阿保二家經小的吊贓一併送判周供認行竊李旣豐莫阿保同供不知是賊贓故敢受寄求鑒别駕得供著將周和尙笞責一百板李莫二人各交捕房管押一禮拜以儆 
[美界捕房瑣事]  
　　寗人王順新昔充洋房庖丁刻已攺操三隻手生涯某日竊得崑山路五十八號洋房侍者殷金生對時表一枚殷控諸捕房昨午包探石金榮查獲拘解捕房押候吊贓送廨訊究○昨晨虹口黄浦路有痴狗一頭逢人便咬被咬者不下十餘人經某西人喚一百五十一號華捕雇小工三四十人將狗圍住棒擊始斃○本邑人王坤坤前晚在北河南路圖竊經竇如海巡獲在其身畔搜出當票十餘紙　知在唐家弄地方犯竊甚夥因拘至捕房押候吊贓送廨究辦○前晚有年約三十餘歲之丐兒倒斃華記路永冨里内經四百三十三號華捕報知捕房昨晨捕頭飭傳三圖地保奚坤寳報由善堂給棺收殮發義塚掩埋○山東人吕阿四之婦某氏賃居西華德路七百五十三號屋内吕在輪船執役前晚有天津人王海山在氏家吵鬧經四百六十一號華捕拿送捕房捕頭詰問原由氏稱被王欔去報時鐘等物王稱向與該氏有染今被誣捐捕頭以二造所供懸殊因令押候派包探張阿五查明核辦○前日下午有江北甲乙二人同至篷路某酒肆沽　忽互兇毆店主恐肇禍喚一百另三號華捕拘解捕房捕頭以二人各有不合令一併禁押昨晨開釋 
[樂善好施]  
　　本館協賑所接奉瑞蚨祥瑞生祥瑞林祥慶祥號謙祥號交來賑洋一伯元云係天后聖母神誕演戲酬神向例設席邀請各帮　飲昔年曾將此欵移作賑需今順直之賑未畢而粤西災電又來特囑彚解災區○又山東賑捐局交來秀水閨女李婉貞祈求父親患病速痊助賑洋二十元又南市花程翁名鼎交來賑捐洋五十元云係六旬生辰恐筵宴殺生先期避蘇移兹筵費囑彙災區當卽一併彚解代沛恩施書此以誌感德 
[撈屍酬洋]  
　　安和輪船失事溺斃數百人凡撈起各屍已經本堂備棺代殮招認而遺骸尙多一時未能盡獲殊爲憾事凡屬碼頭杉板各色船戶人等能撈得一屍不論也幼送至新開河邊息影公所交明卽由公所掣與聨票持赴本堂帳房領酬勞洋四元除浦江南北一帶分掛招貼外冉請登報以便周知[  上海六馬路仁濟堂施善昌等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒二十二年三月十四日京報全錄]  
　　宫門抄○諭旨四道錄前○江督劉等奏蘇省開埠通商糧道兼充稅關監督請留蘇會辦摺○桂撫史奏揀員請補知府摺○閩督邊奏甄别道員知縣片○桂撫史奏揀員請補知府摺○三月十四日内務府國子監正紅旗值日無引見○安興阿假滿請安○察哈爾總管布彦德勒格爾齊莫特哩克津謝恩○雲南叅將陳安邦謝恩○啓秀請假十日○崇光續假十日○巴克坦布奏請署缺○掌儀司奏十八日祭奉先殿瀾公行禮○召見軍機○○兩江總督臣劉坤一江蘇巡撫臣趙舒翹跪奏爲蘇省開埠通商糧道兼充稅關監督請留蘇會辦恭摺具陳仰祈聖鑒事竊蘇省本年辦運漕糧業經奏明照章派委蘇松糧儲道陸元鼎督運在案惟蘇州正在開埠通商建立稅關經前署督臣張之洞會奏准以糧道兼充稅關監督現在關務稅則一切章程皆屬創辦該糧道陸元鼎旣有兼督之責自宜一手經理免致舛錯且查上年浙江糧道因兼署臬司亦未押運酓中關中外交涉更難拘泥常例合無仰懇大恩俯准將蘇松糧儲道陸元鼎留蘇會辦通商關務所有督運兌米事宜卽派津通總辦委員江蘇候補知府林文炳王毓苹二員　愼代辦一俟開關事竣仍令陸元鼎北上經理以重漕運除咨部查照外謹合詞恭摺具陳伏乞皇上聖鑒訓示謹奏奉硃批該衙門知道欽此○○頭品頂戴廣西巡撫臣史念　跪奏爲烟　要缺知府需員籲墾　天恩俯准揀員補授恭摺仰祈聖鑒事竊照泗城府知府蔣兆奎捐離任開缺以道員用吏部於光緒二十一年十月初五日行　接廣西照限一百日减半計算扣至十一月二十四日作爲接到部文開缺應歸十月三十日截缺所遣員缺係烟瘴要區三年俸滿撤回内地候升之缺例　在外揀員請補前准部咨此缺水土最爲惡毒别省人員不甚服習應於内地揀選廣東福建湖南雲南貴州五省人員調補又定例烟　苗疆缺出應於太平泗城鎭安慶遠思恩等五府歸順百色二州廳内先儘籍隸廣東福建湖南雲南貴州等省人員揀選調補如人地未宜准以别省人員揀選再人地不宜於别府别州内先儘籍隸五省人員揀選儻人地又不相宜始准以籍隸别省人員揀選又定例道府同知直隸州通判知州如係奉旨命往或督撫題明留於該省候補者均無論應題應調應選之缺令該督撫酌量才具擇其人地相宜者悉准補用又道府同知直隸州通判知州酌量以候補人員請補時谬省如有截取記名分發人員應先儘酌量請補如果實係人地不宜始准聲叙以各項候補人員請補各等因遵奉在案查泗城府地處極邊兵燹之餘元氣未復一切整飭撫綏尤賴表率得人非熟習幹練之員弗克勝任查太平等五府現任知府内並無籍隸五省之人其籍隸别省者非現居要缺卽人地未宜一時實無可調之人至别府籍隸五省及别省人員或不耐烟瘴或不熟邊情礙難率請更調亦無合例應升人員查候補知府班内截取記名分發人員祗有吳其珍一員到粤未久於邊地情形未熟其籍隸五省者或甄别專以簡缺補用或才具難勝邊要之任未便稍涉遷就兹於籍隸别省應補人員内逐加遴選查有補用知府歸順直隸州知州王方田現年五十一歲係河南陳州府扶溝縣人由優廪生應同治庚午科本省鄉試中式第八名舉人辛未科會試中式第二百八十七名貢生殿試三甲進士引見奉旨以知縣用欽此簽掣廣西親老告近攺掣湖北十一年三月初十日到鄂報捐同知銜光緒元年二月署理潛江縣事旋奉文准補廣濟縣知縣三年三月到任十二年正月兼理武黄江防同知六月呈請開缺終養七月二十四日丁母憂交代清楚回籍守制十四年十月二十四日服闋辦理本籍賑務出力保奏俟補缺後以直隸州用十六年七月十一日奉旨依議欽此由河南本籍起復領咨仍赴廣西原省十六年五月二十八日到省委署賓州知州十二月初二日到任十七年七月奉文准補上林縣知縣經前撫臣馬丕瑤保舉循良以守潔才優在賓州署任教養兼籌不遺餘力能任艱鉅卓著循聲請旨嘉奬十二月十八日到上林縣本任十八年卸事回省奉文准補歸順直隸州知州是年二月因擒獲上林等處齋匪農富幗等出力隨摺保奏十八年五月初二日奉上諭著俟補直隸州後以知府用欽此請咨赴部十九年三月初二日經吏部帶領引見奉旨著准其補授照例用欽此三月初七日領照起程於四月二十五日回省飭赴本任十九年六月二十五日到任因辦蠶桑案内出力保俟補知府後以道員用查該員前奉文准補歸順直隸州知州部中坐於光緒十八年三月十五日行文按照限减半計算扣至十八年五月初五日作爲補直隸州後以知府用到省日期業經甄别留省補用在案現署泗城府知府該員熟悉邊情才具開展能耐烟瘴以之請補泗城府知府員缺實屬人地相宜與例亦符據藩司游智開署臬司何昭然會詳前來相應仰懇天恩俯念邊地員缺緊要人地相需准以補用知府歸順直隸州知州王方田補授泗城府知府於烟　要區可收得人之效如蒙兪允該員係勞績出身保舉以知府補用之員今請補斯缺毋庸核計叅罰俟經手事竣照例給咨赴部引見至所遺歸順直隸州知州員缺係烟瘴調補五年俸滿在任候升之缺例應由外揀員調補俟奉准部覆再行遴　請補合併陳明謹會同兩廣總督臣譚鍾麟恭摺具奏伏乞皇上聖鑒訓示謹奏奉硃批吏部議奏欽此○○邊寳泉片再勞績捐納分發各員自到省之日起試用期滿詳加甄别歴經辦理在案兹福建試用道何成浩試用知縣胡之楨先後試看期滿據藩臬兩司照例甄别會詳前來臣查該員何成浩年壯才明辦事穏練胡之楨才具明晰勤愼奉公堪以本班留閩序補除履歴咨部处謹附片具陳伏乞聖鑒謹奏奉硃批吏部知縣欽此○○頭品頂戴廣西巡撫臣史念祖跪奏爲烟瘴要缺知府需員籲懇　聖恩俯准揀員請補以裨地方事竊照鎭安府知府陳如金於光緒二十一年十月十八日在署思恩府知府任内病故應歸十月三十日截缺所遺員缺係烟瘴專難要缺例應由外揀員調補查定例烟瘴苗疆缺出應於太平泗城鎭安慶遠思恩等五府歸順百色二州廳内先儘籍隸廣東福建湖南雲南貴州等省人員揀選調補如人地未宜准以别省人員揀選再人地不宜於别府别州内先儘籍隸五省人員揀選儻人地又不相宜始准以籍隸别省人員揀選又定例道府同知直隸州通判知州如係奉旨命往或督撫題明留於該省候補者均無論應題應調應選之缺令該督撫酌量才具擇其人地相宜者悉准補用又道府同知直隸州知州通判酌量以候補人員請補時該省如有截取記名分發人員應先儘酌量請補如果實係人地不宜始准聲叙以各項候補人員請補各等因遵奉在案伏查該府邊徼瘠區治理維艱一切整頓撫綏籌辦邊防均關緊要非熟悉幹練之員弗克勝任查太平等五府内並無籍隸五省之人其籍隸别省者非現居要缺卽人地未宜一時實無可調之員至别府籍隸五省及别省之員或不耐烟瘴或不熟邊情礙難率請更調亦　　例應升人員查候補知府班内截取記名分發人員祗有吳其珍一員到粤未久於邊地情形未熟實於此缺人地未宜未便遷就　於籍隸五省應補人員内逐加遴選查有候補班前先補用知府梁廷贊現年四十歲係廣東肇慶府德慶州人由附貢生報捐主事加捐員外郎銜光緒四年十二月籖分戶部浙江司行走十年攺捐知縣指分廣西分缺間補用經出使美日秘大臣奏調出洋差遣十一年二月到差旋充駐美叅贊金山總領事等官十五年加捐同知仍指廣西試用因出洋三年期滿奏保免補同知以知府仍留廣西歸候補班前先補用並加鹽運使銜是年九月二十八日奉旨著照所請奬　欽此十月銷差回京十九年八月十八日經吏部帶領引見奉旨著照例發往欽此二十一日領照出京二十年三月初二日到省委署柳州府知府是年十二月十八日到任先於十九年在山東賑捐案内捐資助賑奬戴花翎二十一年奉到部照業已試看一年期滿甄别留省補用在案該員才長心細明幹有爲能耐烟瘴　　請補鎭安府知府實屬人地相宜與例亦符據藩司游智開署臬司何昭然會詳前來相應仰懇天恩俯念邊地員缺緊要人地　　准以候補班前先補用知府梁廷贊補授鎭安府知府於烟瘴要區可收得人之效如蒙兪允該員係勞績出身保舉以知府補用之員今請補缺毋庸核計叅罰亦毋庸送部引見合併聲明謹會同兩廣總督臣譚鍾麟恭摺具奏伏乞皇上聖鑒謹奏奉硃批吏部議奏欽此 
 
 

Page 12

 
 
[流氓誘孀]  
　　虹口流氓聚白餘人在羅家洪地方搭棚聚賭　登報章自　楊樹　捕房捉後兼之雨久不止若輩無可存身乃退至虹鎭地方該鎭地痞劉六六與之合夥終日分屯茶坊酒肆間爲非作歹鎭上有孀婦李葛氏者去秋成親未久文君新寡頗具姿色衆流氓因商　劉六六之嫂將葛氏誘至劉家藏匿意圖販賣葛氏之姑李嚴氏知往理論衆流氓卽出剃刀恫嚇氏復喚十五圖地保吳琴蘭爲之料理吳保不　氏大恐前日下午投　通寺巡防局據情陳訴並指明吳保得賄庇護局員王壽華二尹勃然大怒立飭局勇多名籖提地保吳琴蘭到案訊　 
[法界捕房瑣案]  
　　昨日禮拜一鄭大令蒞捕房發落各案包探夥役沈長林之母李氏携其子海泉投案訴稱長林犯事到案求大老爷憫其年老准其子願代爲　責大令叱令退去著明日投公堂候核○李海大卽翻沙海大前已訊明昨日大令著照原斷先枷號一月期滿　釋○車夫洪福林陳寳明硬欲分用乘車客所遺失皮夾丙洋銀經劉明祥控諸案下大令著將洪陳押候笞責此禮拜六讞詞也昨日命提到案照原斷各笞責二百板從寬開釋○竊犯姜來富在招商局江天輪船竊取某客衣服經包探拘獲解訊大令著押候笞責送縣遞籍昨日命提研究供小的等在杭州某營當勇目下請假回籍大令著押候過堂送縣遞回徽州府原籍○竊犯金長卿卽丁尙卿屢次犯事經包探拘獲前日大令訊供之下著押候笞貴遞籍兹在押所患病大令騐明飭送某醫院療治○前者顧尙星控陸阿狗誘領弟婦顧朱氏藏匿陸桂廷家大令訊取供詞著押候追比昨日有姚祥林者投案保桂廷出外限日尋交大令叱令退去限桂廷於二日内將顧朱氏交案延干重比○前者朱春齋携其予二觀控媳朱包氏私逃來滬大令迭次訊供著各具切結送案存查嗣因情節離奇未便准其領去昨日朱包氏之親戚朱春芳偕包大金卜回　投案遞禀聲稱小的等家住常熟縣蔣莊四十九保頭圖朱包氏卽小的之姪女初嫁談金和成婚三載談卽逝世大令再三盤詰一味支吾大令謂朱包氏再醮與朱究竟是嫁是搶答稱不知緣朱包氏夫死至今已歴八年從未回母族故小的不知細底大令謂豈有旣爲族長而諸事不知之理爾今來此何幹著另跪一旁包供稱朱包氏信致鄉間囑小的來案具保大令謂禀詞何人所繕答稱倩朱先生代繕其中情節小的均未得知大令謂爾此次來滬談家中人知之否答稱不知問爾領阿二回去擬如何布置答送回談家小的由包耀卿所使大令　談姓不願收價將如何答另尋門徑或薦入翁狀元家傭工問爾與朱春齋相識否答稱所居僅隔一河大令謂爾不必支吾本委知爾本在上海又據卜四觀供稱小的與阿二係中表兄妹阿二在普慶里樂龜倡院爲傭小的曾往會面大令謂爾諸事不知偏知伊在普慶里倡院爲傭顯見不盡　實命提朱包氏詰究供稱大金係小婦人之族叔祖闊别多年去年曾在普慶里倡院會過一次卜係中表兄妹亦在倡院當龜奴小婦人並　致　亦不知其何時到申聞由包耀卿喚來耀卿係族兄兹小婦人願隨叔祖回去大令謂　須立定主意不如仍在普慶里倡院傭工答稱小婦人　曰　　人令謂朱曰爾好大瞻此事俱爾一人做弄朱供稱步的不敢實係包所　如果小的從中作弄自甘重辦大令謂爾之主意若何供稱小的不敢　主大令謂談姓無人到案爾能做主另圖别嫁乎朱稱此間帮訟之人甚多求大老爺送縣辦理可也大令謂爾亦有不盡　實遂著將一干人押候過堂解送上海縣署請移解常熟辦理 
[江督轅門抄]  
　　三月初一日籌防局候補道曾機器局候補道郭支應局候補運唐候補道杜兪中恊王城守恊　准補揚州營叅將袁帮帶　靖　　務處叅將彭　　陰二位均辭松江城守營遊擊曾恆德漕右營遊擊石紹全通判慶謙奉示騐看知州汪　年到會勘鎭寗鐵路回均見　辦通花布釐捐知府朱其昌銷蒞署文　　　　　　防順直賑捐差試用縣丞汪世南到禀知到省○初二日　臺瑞傳見鑄造銀元制錢局候補　劉候補道杜兪辭赴蘇見　　提督　勝本管帶太湖水師左營總兵　　　　　　　徐樹鍔左營守備曹作雲交卸兼　左營遊擊均見指分江蘇試用道郝爾泰到署　　營遊　武薄　禀知任事松江城守營遊擊曾恆德通判甘　動江　　　磨　　　赴　西崇安輪船劉德輝送鍾道官盤赴湖南均辭知縣德愷到安徽來署中營都司周德　禀知任事○初五日籌防局候補　　城内外保甲局候補道章袁支　　　　　唐　　所候補道楊淮北督銷　正陽關鹽釐候補道李委辦皖岸督銷候補道曾紀壽候　直隸州王世綬南河試用　官姚英營都司葉增福黄德興翁兆　蘇慶隆守備　　　　春林李雲泰均見正任直隸津海關道盛宣懐到由滬來府經歴海齡辭赴河運差○初六日藩臺瑞巡道胡下關掣騐候補　楊陸師學堂候補道錢候選道張　　又直隸州王世綬辭赴滬均見提督周應堂請假三月回湖南同知陳祖煊交卸代辦蘇　貨厘捐差回　判左營都司干國靖右　　司張錦陞均來領餉均　知縣程慶明辭布理　　思　奉司委解南洋防費鹽巡檢陸秦臨辭赴揚從九戈乃文未入郭光謙均禀知到省○初七日藩臺瑞會辦蘇省洋務局候補　錢志　由蘇來代水師後營總兵工俊　　　靖江縣馬霍恩叩謝奉飭請補均到南粤鎭萬國本都司葉增福均見委辦皖岸督　候補　曾紀壽禀謝奉委仍兼辦鄂湘賑捐差太湖水師左營總兵陳正珀辭副　　殿爵　由　來禀謝飭知挑浚丹徒等處運河案内出力賞加總兵銜上元縣王禀知赴鳳城鄉勘案知縣祿德禀知在藩署閱卷署鹽城營守　劉鎭標到鹽城來候騐看○初　　　北督銷兼正陽關鹽厘候補道李見陸　學堂候補道錢候補道曾丙熙城守協楊均傳見善後　候補　懋上海回皖軍威靖馬　　　營務處提督尤成章甘肅來遊兵　　州　備　將周虎臣奉調驗　均到知州孔祥　赴鎭江公幹運判祝傳望回揚均辭知縣胡廷琛高振聲王世楨蔣　劉德元禀知在　署閱卷府經歴賴九　典史　輝　　　　　　柏治福均見奉示騐看丁憂兩淮鹽經歴鄒傳頲由揚來指分江蘇試用典史楊光祜禀知到省○初九日正任直隸津　　　盛　懐善後局候補道懋候補道李經楚　　滬口會辦蘇省洋務局候補道錢知府沈桓九江鎭宋朝儒到中恊王城守恊楊威靖兵船　補蘇正中營遊擊徐九成辭裝炮回　均見上元縣王禀知扃試鳳池書院　補　江馬　恩辭回蘇常州左軍守　李桂芳○初十日徽州婺源汛左軍守備劉裕陞到安徽撫　　　中軍守備朱大慶遊兵營守備局虎　　山營左軍守備盛殿揚　左營守備　　　　鹽城營守　劉鎭標府經歴孫元恆縣丞徐德浚主簿朱錫甲世職胡玉書均見委辦　　　銷候補道會紀壽銷會辦　後保甲差辭　分統臺灣　楚軍等營兼　　　營　　興到福建　知州沈敦和禀知開辦沿江砲臺洋操回省何繼樸奉示察看署漕　　遊　石　全辭理問　鳳藻銷查　水　缸差試用縣丞應渠禀知到省 
[皖省官報]  
　　首縣吳雲　知奉委省城保甲副提調委署青陽縣顧仲安卸辦　米局　發審差並禀馳赴新任委　五河釐卡候補直隸州章　到准　　爲　　　　蔣元樾禀辭候補知縣包惠疇代首縣下鄉查勘堤工回試用巡檢屈憲章劉景琦均知赴　北土藥局差遣分　安徽試用巡檢良仁樹到金陵人指發安徽試用州判儲　昭到江蘇人試用巡檢張文煥到浙江人候補通判孔廣洋辭赴宿松候補知縣蕭仁丙辭赴太　縣均知奉委查勘産煤候補州同胡惟照知奉給超委一欠頴上縣　　昌到　　　示無爲州奥龍司買文林濳山縣天堂司巡檢吳集和對調署理試用知縣李文翰委署無爲州本任鳳臺　疃司巡檢陳　　　署鳳陽主簿候補典史陸國楷委署祁　縣大洪司巡檢丁艱知府龔鎭湘禀辭回楚湘珂里守制改發湖北候補典史龔而安禀辭本江　平縣崇　請咨赴部引見候補同知王　堃到解京餉回省委署　　縣　　司　　祝慶恩禀辭赴任新選南陵縣孫　臯到直隸人候補知州彭名保刺史到赴大通修理　線回並奉委辦軍械所候補知縣　光裕赴東流交代清楚回萬世章　奉　知　缺　以同知補用候補縣丞儼恩培　委解中折銀赴金陵卸辦大通釐卡候補知縣劉承祖　　　縣惠恩奉委解京餉回省　　安徽分缺先補用縣丞王榮　到紅　人新　定　縣池河司巡檢劉景　到江蘇人　分安徽　叙試用未入流姜毓滋到直隸人候補巡　　桂和舉臬憲札委稽查西門城門典史孫　濟西門外　　熙北門内均奉臬憲　　街道卸辦和州釐卡候補直隸州王大慶直刺到卸署英　縣梁濤觀到交代清楚回祁任　州府經歴張叅軍文熙到　　縣朱文蔚知奉委復騐迎江塔上程　補知縣張廷　到由京引見回縣丞田振　知接置東門城門差辦理大通厘卡知府劉沛然到興史汪　鴻知銷查北門内街道 
 
 
