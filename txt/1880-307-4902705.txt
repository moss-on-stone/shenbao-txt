# 1880 - 307 - 4902705

 

Page 1

 
 
[新印各種書籍出售價目] [  本館發售]  
　　啓者本館所排印書籍俱各精雅可　　在上海發售外其　各外埠即由資申報人經手如　　諸君子欲購閱者　　惠顧可也所有售外埠之售價與在上海一律如經手人買有私自加價等情祈買客信知本館以便查究茲特將各書實價附列如左 
　　中英和約洋一角 
　　中東和約洋一角 
　　翰海尺　洋四角 
　　在　雜誌洋二角 
　　三問識略洋三角 
　　經藝新俞洋四角 
　　盺夕前談洋四角 
　　平浙紀略洋三角 
　　草盧經略洋三角 
　　琥牑餘談洋三角 
　　文海披沙洋二角 
　　賓灜舊報洋一角 
　　紅樓夢補洋五角 
　　水滸後傳洋五角 
　　蹭芳録實洋八角 
　　绥寇纪略洋四角 
　　瀛　瑣紀錢八十 
　　四夢　谈洋二角 
　　門　柳記一角 
　　和約　抄洋三角 
　　阁秀诗评洋一角 
　　寰宇琐紀钱八十 
　　四淇琐紀钱八十 
　　格致　　钱　　　　百 
　　六合琐吉洋四角 
　　柳南陡筆洋二角 
　　香祖筆記二角五 
　　寰瀛附卷二角五 
　　訂譜雜錄一角五 
　　嘯亭雜錄四角五 
　　零金碎玉一角二 
　　尺　集錦一角五 
　　春融堂雜記二角 
　　獨司庵霞抄二角 
　　印雪軒　筆二角 
　　秦淮畫舫錄二角 
　　兩漢博聞一角五 
　　蟲　漫錄一角五 
　　滬城備考一角二 
　　臺灣外紀三角五 
　　快心編實洋五角 
　　反魂香實洋二角 
　　林蘭香洋四角五 
　　女才子實洋二角 
　　東槎記洋一角五 
　　聖武記實洋六角 
　　青樓夢每部五角 
　　雪月梅洋三角五 
　　東征集洋一角五 
　　閩雜記洋二角五 
　　夢園叢說洋二角 
　　藝林伐山洋二角 
　　問見異辭一角五 
　　萬國史記洋六角 
　　　史洋二角 
　　書目洋一分 
　　學史洋五角 
　　笑史一角五 
　　語新一角二 
　　耳郵一角五 
　　痴说一角五 
　　何典一角五 
　　野記一角二 
　　蜀碧一角二 
　　　屑一角五 
　　续書目一分 
　　西游補二角 
　　庭聞録一角 
　　澆愁集二角 
　　點勘記二角 
　　小家語二角 
　　十三日備當記洋一角 
　　　雨秋橙錄洋四角五 
　　浩暉閣尺續洋一角五 
　　山東軍興紀略四角五 
　　屑玉叢譚初集洋四角 
　　屑玉叢譚二集洋四角 
　　屑玉叢譚三集洋四角 
　　屑玉叢譚四集洋四角 
　　有正味語尺牘一角五 
　　螢窗異草初集洋二角 
　　螢窗異草二集洋二角 
　　螢窗異草三集洋二角 
　　續異書四種洋二角五 
　　曾文正公年譜三角五 
　　有正味齊日記一角五 
　　庸閒齊筆記洋二角五 
　　歷代陵寢備考洋七角 
　　淮軍平捻記洋一角八 
　　夜雨秋燈續錄四角五 
　　紀載　編洋一角五 
　　談古偶錄洋一角五 
　　豫軍紀錄洋三角五 
　　史餘萃暨洋二角五 
　　雲間據目抄一角五 
　　山中一夕話二角五 
　　景船　雜記一角五 
　　揚州　舫錄洋四角 
　　宮閨聯名谱洋六角 
　　甲申傳信錄洋二角 
　　吳中平　記洋二角 
　　硯雱甲乙編洋五角 
　　鴻雪紆紀艶一角二 
　　詩韻題解四集六角 
　　六梅書屋尺牘二角 
　　鋤經書舍零墨角半 
　　使琉球日記一角八 
　　旨文正公大事記洋一角五 
　　尊聞閣詩選初集洋四角半 
　　親聞閣詩選二集洋四角半 
　　笑笑錄　實洋二角 
　　媚史　洋三角五分 
　　荃餘　薈一角二分 
　　　露　雜記一角五 
　　騷候計質言一角五 
　　尊聞閣墨選一角八 
　　天壇長城圖合三分 
　　香咳集　實洋三角 
　　稟啓零飄一角五分 
　　航海述　一角八分 
　　讀史　　　錄洋三角 
　　平定粵匪記略四角 
[書江西洪文卿學憲夾片後]  
　　學政之按臨各府考舉例有奏片縷述考試情形以及文風民情等事是亦數見不鮮而且往往千篇一律周皆無煩置喙矣乃昨觀江西洪文卿所奏一片有獨見爲異者片中云首考袁州次考臨江次考吉安查弊實嚴塲規絕槍替皆例奏之言惟所云於未掛案之前將可取之卷較進額酌增數名先行挂牌調覆審別真偽既定然後出案此舉原爲察究槍冒起見然僅知其一不知其二也向來各省學院考試均以招　爲　既經招覆即已入選　試時不過量移名次而已其有果　槍冒者覆試時與頭塲不符則將名扣除於落卷中另補一人如此則被扣者無所怨而槍冒之風亦可以杜絕今乃酌加幾名則比風名均非槍替頂冒當其門斗報信欣然赴院覆試洋洋焉自以爲倖進矣俄而正案掛出名落孫山之外此時有不羞忿欲死者乎僕親見有一人因覆試被扣愧見江東父老情極投河自盡者蓋設或果屬槍替則雖被扣情極役河而死尚不足惜然於心已有不安而况比酌加之幾名亦不啻與槍冒者同罪平心思之其何以堪且填冊時更大費周折也各學校官廉俸無多餘賴歲科兩試新進諸童填冊時餽送贄儀以資津貼故每當新生填冊按名索贄量其家之貧富以分所餽之多寡其所爭止在送冊之一刻今既行行調覆將凡在覆試者皆送贄儀乎則將來額外數名何故出此浮質將俟覆度出案之後再行送冊乎則獲雋諸人已經覆試又何能再索其填冊之費比雖出於私情然亦示嘗無公理存乎其間也人之廉恥第一宜養古人有策馬應不求聞達之科者人皆鄙之伏讀　聖諭廣訓隆學校以端士習一條仰見　聖祖養士之恩極優教士之法至密　果有不肖之輩身列腸庠行同敗類則按律以懲之否則隆禮有加恩膏時沛上考則榮以花紅貧生則優以賙給無非待士之隆恩而且養其廉恥不輕作踐即如學政全書所載嘉慶五年吏部議准生員應戒飭者地方官會同教官至明倫堂扑責如擅自叱責照公罪律罰俸九個个月今酌議嗣後慶戒飭之生員地方官擅自叱責者降二級留任因而致死者降二級調用係故勘致死按律治罪此皆所以砥礪其廉隅愛養其羞惡而不與齊民同視所謂不以不肖之心待之也至今日而世風不古士習澆薄懷夾槍冒之風盛行於是考試塲規漸加嚴密觀於搜檢時如竊賊遇捕解衣翻　澈底搜查其有懷夾者果然無足怪即有恪守功令一無夾帶者亦不分清濁概予搜查此所謂壞人連累好人而有志之士每多引以爲恥第以功令所在不敢不從耳若先行調覆之舉似乎較搜檢爲冠冕而其以不肖之心測士則一也古之士曰求曰聘今之士曰舉曰貢其品概已有不同而復以不肖之心待之士豈復有氣節露哉洪文宇爲　國家求真士其意未嘗不善祇以不察其害之所在而於調覆之後再定棄取得取者固以爲榮被棄者鮮不以爲辱則何如仍其舊制而於關防加嚴搜檢加嚴日坐堂皇特時巡察雖有不肖童生何從施其會倆不然袁州則拿獲槍手四名臨江則拿獲槍手兩名至吉安而槍手屏跡皆歸功於調覆一塲爲之關鍵然則以前不先調覆之時所取皆槍替耶既行調覆之後槍替遂從此可絕耶是則又不敢遽信者已 
[華官受侮] ○循環報稱舊金山遞来信息謂中國欽使陳荔秋都憲已入該境埃利士人見之不惟罔知尊 
 
 

Page 2

 
 
敬且從而訕笑之甚有拾物而遙擲之者隨員人役出門苟未乘輿必被士人或從後而扯其辮或從旁而擊以石其輕蔑之意陵侮之加殊有難以僂述者曾經拘獲此等人交差歸案訊究而該差反爲袒　以爲所犯甚小何必僕僕公庭致礙其生業輒釋不問於是西國士夫有知其事者意殊不平調今者中外一家通好無間彼此遣使往來以昭輯睦正宜相待以禮各盡東道之情以敦友邦之誼何可縱其民人以非禮相加致貽譏於四方乎此西士之言誠爲當理特未知美廷聞之將何以辦理也 
[帆船失事] ○美國三枝桅帆船名占士卑利九月十一日從香港開行出口有小輪船導行及至大洋先則順瀾安逾日便風伯揚威波臣跋浪水手三人以風波勢急方在船面摒擋詎風濤一捲三人同時入海共以爲有死之機無生之氣矣詎之生致死波臣之魄力惟雄而致死之生天數之存亡有定蓋一人已深入龍宮其二人仍於波濤中掙扎復登船上同事者均爲之稱慶在後風力愈屬海水入船者約十尺船上人恐勢不支亟發小舟就岸暫避翌日復回船取衣服伙食等件則見土人蟻聚欲登船上肆搶船上人竭力抗拒已慮衆寡勢殊詎至下午土人之來益眾船上人只得盡行登岸一任土人搶掠而已意欲投往海口深苦不識程途遂求土人爲指南針而土人皆拒絕之嗣得別處人願爲引導土人力爲阻撓在帆船之人備極懇求其人不得已而允諾然土人仍相隨十餘里沿途尚嗾此人勿爲導往幸引路者知土人已行搶掠而又欲絕人之生命立心殊屬兇險遂不之聽慨然引至海口經投英國駐紮在彼之副領事加意周恤得免失所云 
[厲壇勝景] ○蘇郡厲壇在虎阜山左該處本係名山勝水雖遭兵變摧殘而一經點綴便覺繁華月之初一日爲下元厲壇祭期城廂內外城隍土地之出巡赴壇者十有四起會中儀仗莫不鮮明齊整由是遊人士女蜂屯蟻集自金閭大街至於虎阜山前觀會攬勝者如潮去潮來充途塞巷益以湖中書舫首尾相接以致七裏山塘祇見蘭槳桂棹不復見波光水色矣向晚則燈燭輝耀笙歌繚繞遂覺水晶宮不夜城如在目前也 
[分屍正法] ○今春蘇城某婦以其多年拚識之某甲商同新識乙丙多人謀死恐事敗露碎尸數叚意圖拋棄滅跡經官拿獲全案人犯訊明確情節經登報茲悉該婦及同謀乙丙等人均於前月杪全行正法云 
[染匠遇鬼] ○蘇州閭門外某姓染坊匠某甲者上月於二十三日四鼓時分起身蒸靛方欲取火拔關猛見巨鬼塞門峙立以手掔其兩腿即時暈倒經同夥喚醒備述所見同夥勸其暫息甲自顧身軀無恙仍然隨眾操作維時靛水正沸甲欲比較顏色忽鍋中水似潮湧沖溢甲腿肉爲之爛自此神志瞀亂寒熱暴作內病既劇外傷尤重數日之是已僅存一息矣 
[待澤孔殷] ○皖　自交秋後雨少晴多天氣又暖惟刻下正値農人播種菜麥久無雨淫下種爲難且包穀等在地亦皆乾結不能起穫是以懷寍縣尹仙波明府已出示定於九月念七日起至三十日止禁屠求雨蓋濟民利物賢有司固宜如是存心也 
[毒毆逼命] ○皖垣鄧某充當藩司吏書家頗豐足報捐膸貳雜職曾經筮仕外省於同治末年告歸弟兄二人相謀長策購買公館市房自居城內鄧家坡屋中裝飾華麗已極所生一子二女已出閣娶蔣某之女爲媳其子素不安分終日閒游其妻勸之反觸翁怒日前蔣氏見夫數日方囘略加詰問鄧子執棍亂打翁與伯又助之遂致蔣氏傷重斃命鄧某父子抬屍至天井水缸邊誣稱蔣氏奸情敗露抱愧投水　佑不服立將蔣氏之母邀至報縣請騐尹邑尊騐得實係遍身木傷令屍親補詞照案辦理 
[冬防告示] ○特授江南安慶府正堂孫江防總捕陳爲出示曉諭事照得省垣城廂內外人烟稠密五方雜處良莠實屬難齊不得不嚴加防範每年秋冬之際各巷設立柵欄二更後即行鎖閉前經示諭在案仍恐更夫稀少巡邏不周或有逃荒難戶外來遊民難免盡係安分之人宜防鼠竊狗偷之漸惟有仍照舊章自十月朔起至來春正月底止無諭鋪戶居民客棧勻應一律輪流支更以十戶爲一甲每夜每戶雇派一人按十日爲一週或倩人代爲支更或本家出人應更悉聽其便如今晚輪到某戶不出人支更即由九戶中次日稟候　究庶幾守望相助亦得各保身家合亟照章出示曉諭爲此示仰城廂內外鋪戶居民人等知悉自示之後務各遵照舊章一體辦理十家輪流支更二更棚欄上鎖倘該地保更夫人等於二更後柵欄不行上鎖除延醫接生外仍聽從遊人出入許該處鋪戶居民稟明查街委員轉稟本府等即將該處地保更夫提責懲示慎勿慢視因循其各凜遵切切特示 
[寍郡辦志文會十月分課題] ○漢學　將蒲姑說　钧庸鞗革解　問古者六尺爲步步百爲畞後世以二百四十步爲畞或曰起扁秦孝公或曰起於漢初其說孰長每步若干尺其法尚有可攷否○朱學　釋權　坊紀說　薛文清讀書錄書後○史學　蜀志首二牧說　唐太宗學庾　爲文說　續顧炎武生員諭○算學　火星行浪紋橢圜道說　周時十月之交朔日辛卯日有食之距今幾何年月能以時　術推得其交周距緯否　甲乙丙三車輪周遞小一尺每行一里甲輪比丙輪次數少轉三分之一試推三輪周各幾何○輿地　牛山攷　武林虎林辨　問新唐書叚文傳南詔襲南安糾謬謂本紀及南蠻傳不載此事且南安不見屬何郡疑皆無之其說然否○詞章　黃帝擒蚩尤於涿鹿賦以　風后力牧爲之相爲韻　漢五繟予賓服頌　擬杜工部洗兵馬行次原韵 
[老成殂謝] ○杭垣之學海堂爲孝廉月課之所其地即在西湖蘇公祠之側掌教者爲會稽杜蓮衢閣學現悉已於本月初旬仙逝故本月望課暫歸譚中丞命題考試聞繼是席者爲會稽之馬春暘太史但馬公係崇文書院掌教是否兼理尚在未定也浙中巨紳如鄭譜薌都轉夏子松侍郞皆於夏秋間物故老成凋謝曷禁慨然 
[霜降操兵] ○江西李大中丞於上月十九夜親出迎接霜降時各管員弁官丁俱齊集轅門遂督率而至北營坊大操爇火把以從事 
 
 

Page 3

 
 
照耀如同白晝約兩時許始事是夜洗馬池白馬廟正演劇酬神戲台攔街首士等因恐觀劇者壅塞　　大路俟至　鼓後方調台也 
[故紳安窆] ○朱雲甫觀察係上海縣浦東高有巷人也前在天津辦理脤務患病逝世其靈柩由津抵滬遵例入城仍復出城停棺在老閘新宅內此已列報昨午刻由新宅起靈往東轉南遍遊租界金鼓清道銜牌旗傘五梅花清音羽士魂轎隨送人等皆衣冠楚楚靈柩用龍頭扛十六人舁之眷屬人等皆乘轎在後女傭亦皆坐東洋車至大東門外渡江歸裏安葬云 
[義勇可嘉] ○老閘西首大廟碼頭有孩子玩耍墜河隨波而去經諸船戶持蒿撈救無著目覩著莫不着急幸有某甲飛身下水施　起岸然孩已淹淹待斃甲隨將自己濕衣換去送孩歸家如法救治竟得無恙謝甲洋蚨一枚甲堅不受昂然而去咸謂甲之義勇有足多鴛 
[賭風難絕] ○當道諸官訪拿虹口鄉間廣肇人之賭攤各情已列前報茲悉該賭徒等初亦暫停賭博現在非但照舊開塲反增數處賭攤較前更加熱鬧然則該處之賭安得禁絕耶說者謂該處賭徒皆廣肇幫之無業流民設或攀絕必致流爲盜賊爲之猶賢乎已也噫其然豈其然乎 
[失火未成] ○前晚六點鐘時實善街口渭園茶舘對面之胡鼎祥馬口鐵店晚炊時煙囱冒火延及椽樑幸爲時尚早隣人幫同澆滅不致焚如然四隣已驚惶無措矣日來天氣乾燥各鋪戶於火燭其加慎哉 
[殃及池魚] ○英租界鐵路大橋塊有甲乙二人不知因休擾衅乙竟將甲之十四歲之女推落河中隨遭滅項之兇當撈屍身無着及至昨午後始得撈獲據聞甲女已經許配與人故知照三圖地保協同報縣請騐矣至如何起衅之詳細緣由俟莫邑尊臨騐後再行續錄 
[控欠無據] ○上禮拜六何錦波投稟法公堂稱燒烟爲業故於煙館土行間有相識小東門外之悅來祥煙膏店曾托冋英租界上　里口恒德土行來往交易數次皆銀貨兩交前月間有一次土送去而洋未收來向之索討悅來祥竟不認帳爲此請追當經孫明府准詞傳訊悅來祥主一王永慶稱與恒德來往逐欵皆清從無蒂欠且每次皆有發票發貯今特請閱孫明府詢何錦波有何憑據何於身畔陬出手摺呈堂閱官將票與手摺較對內有一款無票隨斷逐次送貨收銀此次既無銀兩自當將貨携回何得遽爾付貨現既無票礙難核追應着兩造之擔保人自行理處 
[王烈婦傳畧] ○吾里風俗敦龐衣冠右族咸以詩書相尚故不獨雄材雋品代有偉人即婦人女子亦莫不共遵姆訓節孝貞烈者如元之周烈婦明之貞姑　皇朝之曇陽仙子要皆栺不勝屈庚申之難殉節捐軀得蒙　旌獎者尤多於他邑洵靈秀所鍾爲吳中所推許顧莫爲之傳雖美弗彰懿行淑德苟有聞見所當樓述而風世焉茂才胡調侯胞妹幼嫻閨訓長飫禮文適篆香玉君幼子子賢爲室相夫　節事舅姑以孝聞王氏固大族篆香爲鹺政蓮幕少有蓄積徒以子女煩多錯嫁諸費頗屬不支加以兵燹之後屢漕焚掠家遂中落而孺人操井白佐針褥甘旨未嘗少缺妯娌無間言戚黨賢之今年秋子賢忽患腸癱飲食扶持俱不能自任不得已赴蘇就醫夫婦偕往冀得隨時服侍稍爲便　醫家謂此症若潰斷難痊可於是賃屋調治幾逾匝月病勢日益增劇孺人勤奉湯藥飲泣籲天願以身代蓋自起病以來衣不解帶目不交睫者非一朝夕矣無如曠日待久日見頹敗乃買舟返裏藉略安適歸至維亭腸癱頓潰臍中膿血迸出盈　盈椀人遂昏暈明知勢不可爲然事已知此只午再赴原醫俾或有萬分之一迨一診脉醫生知危在旦夕囑早返棹孺人雖憂戚如焚特恐病者有聞轉相安慰然絕粒者蓋已數日矣甫解維子賢益不支諄諄以中道分殂爲憾一慟而卒初子賢病劇或勸其稍吸阿芙蓉當痛勢可以略減故舟中存有煙灰若干衆見孺人之摒擋諸務不甚痛哭故未防備而孰知已隱將煙灰吞服然猶囑舟子竭力趲程迨甫及崑山而毒發逾子賢歿繞半日耳蓋九月二十三日事也孺人生一子在繈褓卒年二十一即就城外搭盖草棚以殯殮而招魂人室云鳴呼末俗澆漓幾不堪問如孺人之德容兼備視死如歸者能有幾人不獨爲鄉里光抑亦爲家國重安得不記其顛末以俟賢有司之表揚奏獎振起風化也哉　太倉硯鋤陸增壽謹誌 
[葉蓉仙詞友丰姿秀媚謌藝絕佳余津沽寄跡耳食芳名燕樹吳雲緣慳一晤茲因假道滬上適遇於春曉樓中相語片刻頓慰積私其舉止幽嫻無徴大雅用贈二絕藉志鄙懷] ○皓齒明眸比阿嬌輕衫雅稱楚宮腰丰神别有傳情處不數江東有二喬　明窓瀟洒淨無塵小擘花箋寫性靈綺院深涼初睡起臨池還學衛夫人　卿好翰墨　蜀東十二峰樵求是稿 
[光緒六年九月二十三日京報全錄]  
　　宮門抄○發抄　旨五道○聽旨二道錄前○御史札等　奏援案陳請米石摺○又　奏請　飭給米石片○東撫周　○奏拿辦匪徒並協力修守河防片○黔撫岑　奏委員坐催部撥餉銀夾片○將軍岐　奏請變通放款摺子○又　奏新設圍塲總管一缺揀員調補摺子○九月二十三日兵部太常填太樸寺廂曰　値日無引　見○西淩阿等各謝授缺　恩○廣壽續假十日○銓林璟德各請假十日○兵部奏派磨勘弓刀石　派出怡王靈桂殷兆鏞○召見軍機○現換黑絨領珍珠毛褂白袖頭　○發抄　譚鍾麟奏黃河上游七廳另案土工銀數奉　旨該部知道欽此○又黃河各　拋辦磚石工叚　　旨知道了欽此○李瀚章等奏請將藉案指官撞騙之中書林煜南革訊奉　旨著照所請陔部知道欽此○榮毓等奏恭辦奉祀各件欠領要欵請飭發給奉　旨工部知道欽此○丁實楨奏解京協各餉奉　旨戶部知道欽此　○○巡視中城御史臣扎拉豐阿等跪　奏爲京師貧民過多援案籲懇　恩賞粟米散給外城各粥廠以資賑濟恭摺仰祈　聖鑒事竊查前三門外朝陽閣等處各粥廠向由紳士勸捐辦理並不請領倉粟惟恭讀同治六年七月二十五日　上諭戶部奏遵議外城粥廠酌給粟米一摺所有東城之臥佛寺南城之打磨廠西城之畏椿寺源寺北城之賀通觀梁家園各廠每月共需粟米二百七十石着照部議於八月初一 
 
 

Page 4

 
 
日起由各該城按月去戶部札倉照數給發該御史等務當督同紳士妥爲放毋任侵漁用副軫念窮黎至意欽此嗣於光緒三年十月間臣訥隆阿等以近京各屬早荒饑民日眾各廠經費不敷奏蒙　恩准合中城之朝陽閣共八粥廠每月共賞給粟米三百三十石分領支放迭經欽遵辦理在案本年秋成尚稱中稔而近畿一帶糧價仍未平減貧民待哺方殷現飭各紳士等設法籌辦十月初一日一律開放但所籌經費仍恐不敷散給惟有援案籲懇　天恩俯准飭部照舊發給俾各廠得資接濟窮黎悉荷　皇仁謹將各廠應需米石查照歷年成案另繕清單恭呈　御覽伏祈　皇太后　皇上聖鑒施行謹奏奉　旨已錄　○○札拉豐阿等片　再南城清化寺街之崇善堂北城梁家園之百善堂南下窪太清觀之公善堂三處向設煖廠冬令後收養貧民俾者梄止並每日放粥一次所有經費向由官紳捐辦自光緒三年災歡後各廠所收貧民較多經費不敷迭經奏請每年冬間各　賞給小米三百石又西城教子胡同禮拜寺收養窮苦囘民曾於五年奏請每年　恩賞小米三百石又東城朝陽門外南海會寺崇文門外玉清觀各粥廠及罔子上添設興善煖廠曾經奏請每年冬季三廠各　賞小米一百五十石先後奉　旨允准歷經欽遵辦理在案查各城粥煖廠現均請　旨照舊興舉辦所有各廠應領米石無仰懇　天恩照數撥給俾得及早開廠由臣等飭令官紳核實煮放以廣　皇仁爲此附片具陳伏乞　聖鑒謹　奏奉　旨已錄　○○周恒祺片　再東省兗沂曹濟各屬界連直豫江皖素爲捻幅淵藪荷澤濮州范縣陽穀之黃河水套尢易藏奸俗尚悍強愍不畏法置身命於度外視搶劫爲故常但有一二狡黠之徒煽惑倡　則若輩如　斯應不數日間即能螘聚麡集近數年來迭次嚴拿懲創並黃河南北兩岸以及各處要隘俱有大軍駐防鎮攝匪徒尚知歛跡地方賴以敉安乃自工月間曹州鎮臣王正起所統馬步各營全軍行西南驟形空虛又値夏秋雨澤稀少日漸亢旱晚穀豆禾均鮮收成人心殊覺浮動荷澤之閻什口濮州之紅船口張家志門鄆钜之梁山安山皇甫集獨山集等處即有匪徒夜聚明散並設立洋槍會名目凡有洋槍許人入會書名肆出槍馬到處色結情事居民驚惶紛紛遷避臣接據各屬稟報當檄調沂州協副將曹正榜管帶精建右營飛往曹郡擇要枙札並令防守黃河之提督楊飛熊副將黃金得抽撥勇隊會同地方文武無分畛域嚴密兜拿嗣經曹州府知府樊希棠與楊飛熊等會商機宜帶領兵勇分投搜捕該匪隨聞風潛逃第賊情詭譎仍多在各鄉伏匿往往兵至則收藏器械皆散而爲民兵去則故智復萌仍聚而爲菲本紳者畏其兇悍日後報懷各安緘默不敢舉發以致查拿殊難得手僅據報獲匪犯王直胡旺等十餘名由署濮州知州朱世俊提訊王直供認聽從在逃匪首王貴蔡三謀爲不軌令伊出外傳貼齊人約八月十五日竪旗起事由濮州田樓馬頭渡河會合吳金貴等各股匪徒再　分竄　實臣即批飭先將王直一犯就地正法梟示以寒賊胆而安人心其餘胡旺等各犯供尚遊移仍令曹州府研訊稟辦免致冤濫現在人心已稍安定而黃河秋汎適至迭報水勢異常盛漲南北兩岸長堤處出險十分吃重本年守堤勇丁業又征調設防本形單薄不敷分布河工與地方並重又不能不移緩就急今飭楊飛熊黃金得迅將派出隊伍一齊調回河干復令樊希棠酌量添募民夫協力修守務保無虞閻什口等處仍由曹正榜分哨駐札會同各地方官廣購眼線認真偵緝必將首要各犯按名弋獲究報以絕根株不准一名漏網至八月初旬省里及各　得雨均多深透倒兗沂曹三府屬尚有未獲普霑之處催期續沛甘霖俾得及早翻犁種麥不致有悮春收所有曹屬匪徒乘隙蠢動立即派隊查拿逃散現因秋汎河水盛漲仍調各營協力修守緣由理合附片陳明伏乞　聖鑒訓示謹　奏軍機大臣奉　旨知道了仍著該撫督所需餉項萬分支絀查福建省應解部　黔省舊欠的餉銀六萬兩又按月應解減成新餉銀八千兩自上年十月奉撥以來從未報解亟應委員坐催惟黔閩相距甚遠委員前往不易茲但有福建候補道謝家瑞堪以飭委就近坐催時匯解以期迅速據藩司林肇元等會詳前來除咨明閩浙督臣福建撫臣暨檄飭遵照外謹附片具陳伏乞　聖鑒訓示謹　奏軍機大臣奉　旨知道了欽此　○○奴才岐元松林跪　奏爲奉省西路各廳州縣承辦要差籲懇　天恩變通放欵謂以實銀核銷而免賠累恭摺仰祈　聖鑒事竊照現准禮部咨會本年恭送　穆宗毅皇帝　聖容　實錄　聖訓　冊　實並幀修　王牒前往盛京尊藏擇定九月二十二日由京起程令即查照上屆成案敬謹辦理等因當經分飭沿途各廳州縣將應　綵棚修理橋道等項妥爲　辦茲據承德縣新民　　縣甯　州廣　縣會同具稟以　治七年恭辦要差　用各項工料錄　兩事竣造冊報銷經工部刪減銀三萬四千八百餘　又趕戶部援照歲修章程以銀票各半搭放五成現銀每兩折放實銀八錢五成票銀每　折放實銀二錢五分核計原銷之數僅領三分之一以致承辦各　賠累　堪劇挪庫欵多被出革幸逢　恩詔始蒙豁免本年恭辦一切要差爲期甚迫購備工判已形竭嚴矧近年市物較昂例價不　採買　此兵差絡繹西路各廳州縣苦累難支現辦要差深恐貽悮不得不竭力籌備倘將來報銷再行折扣搭放鈔票秘致愈形賠素惟有稟請先期奏明變通放欵統按實銀給發庶可　法墊辦等情具稟尚來奴才等伏查本年恭辦要差奉文急迫加以現辦防務兵差絡繹地方官苦累滋多無力賠補原屬實情　東省係　根本重地誠與各省情形不同尤非歲修工程可比前因變通章程若每遇用欵繁多請按實銀報銷無不仰邀　恩准給發實銀此次恭辦要差既實以速期藏事　宜量加體恤俾得及時　辦方可不致貽俱倘復僅以折扣搭放鈔票辦理勢必製肘奴才等受　恩窗框重當此帑項末絀之時自應力求搏節惟今昔情形實有不同與其事後眾追款項仍歸無著何如先期籲懇邀　恩給發實銀使承辦各員可以實用實銷　致視爲畏途奴才等爲核實辦理起見惟有　實奏請將此次恭辦一切要差需用工料銀兩籲懇　特旨允准按照報銷約發實銀其餘別項差務不得援以爲例所有承辦要差請變通放欵按實銀核銷緣由理合恭摺具奏伏乞　皇太后　皇上聖鑒訓示遵行謹　奏軍機大臣奉　旨此次隨辦要差著照所請給發實銀惟當　實報銷不准銷有浮冒別項差務不得援以爲例該部知道欽此　○○奴才岐元廉德曉　奏爲新設園塲總管一執揀員調補以資治理恭摺抑祈　聖鑒事竊照奉省園塲地畝因流民私懇　升科　設總管一員加副都統銜由鴿領不論滿蒙漢撩員請補嗣奉部覆外所　改復變奴才等以都　各條諸多窒碍懇請仍　原辦據實覆奏光緒六年七月初四日軍機大臣奉　旨園塲設官添兵等事係屬創始該將軍等所奏自爲因時　宜起見均著照所請辦理欽此查園塲地處　　流民甫　向化新設花會有統轄旗　催徽　賦之實若輸明幹續熟悉情形之員不足以實治理奴才等　通省協領中逐加據選非　親居要缺即人地不宜惟查有花領二品銜水師營漢軍下堿品協　馬有利前經奏派總辦園塲事宜督　率弁兵薩除盜賊清查地畝　輯淺民凡有一切　後事宜悉心區盡辦理均屬裕如查看該員未成等遞處事情詳實爲協領中　　　　並於邊外情形俱能熟悉請以該員調補園塲總管仍加副都統銜接辦未盡事宜旬堪應任如蒙　俞允該員係封品調補　照例毋庸送部引　見所遣水師營協領員　　容當另行揀員請補理合恭摺具奏伏乞　皇太后　皇上聖鑒謹　奏軍機大臣奉　旨准有利署准其請補園塲總管　加副都統銜陳依　該　知道欽此 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
