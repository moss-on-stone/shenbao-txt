# 1895 - 324 - 4908118

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[闢界續談]  
　　前者本館因日本各官在蘇州議論開闢租界事宜因箸爲闢界閒談列諸報首其意蓋以日官堅索閶門外各地華官則謂租界宜設在盤門胥門互議多時事倘未决故爲此持平之論俾兩國皆得盡釋嫌疑也今者日本總領事珍田君率同繙譯官速水楢原二君及日日新聞社執筆員村川君乘舟赴杭州會議通商開埠意者先在杭州商定然後商及蘇州乎僕則以爲蘇杭二處本係我大清腹地向不容他國來此經商所列肆而操奇計齎者皆我大清之氓庶今者商埠旣設不特日本人可來貿易卽各國之多財善賈者亦無不欲祖鞭先著以博蠅頭我中國自有之利源日後恐不免爲外人所奪無已則有數策焉外人旣已通道若用内河船來往勢必以濡滯爲嫌日後行駛小輪船在所難免我當先設輪船之局貲購小輪船數十號倣外洋郵船公司及中國招商局之例依期開發除載客外復駁運貨物使得流通蘇杭另設稅司以榷稅餉上海則附於江海新關各卡釐金概不征取庶幾在我自操權利外人不致攙越乎其間猶恐外人或跌價招徠致我所設官輪船轉覺生涯冷淡則鐵路之設尤不可遲由上海以逹蘇杭數百里中無高山大川之阻隔所需築路經費宜較他處爲廉而又電掣風馳瞬息可逹運費旣省爲時又迅速逾常遠近商人自必爭先願附好在沿途經歴皆不在通商之地外人决不能另築一路以奪我生涯此尤計之得者也江浙各處土産以蠶絲木棉爲大宗鎖售外洋爲數甚鉅今者旣已開爲口岸並准用機器仿造土貨外人勢必就蘇杭二處設立繅絲紡紗各廠以繅成紡成之貨還而售諸華人而厚利又從兹外溢矣然蘇杭等處不乏富商大賈百萬千萬之巨欵何難糾集而成計惟有先創公司設局製造就錫金嘉湖等處收繭繅絲至木棉則收集尤覺非難大可興辦紡織之事若是則利雖不能盡歸之我亦可免悉付於外人亦何憚而不爲耶而其中尤要者則在開設郵局攷萬國通例郵局惟本國人可以開設外人不得與聞然上海自互巿以來我中國雖有信局多家而國家除各海關外並未有郵局之設是以英法日本等國皆設有書信館藉以郵寄音書英工部局書信館則本地之函亦可代遞今者内地旣有通商之事安見外人不援上海爲例廣開書信館以爭華人自有之利權則何若我先將郵政舉行使彼無從藉口至恐各信局或因而失業則郵局亦可雇用若輩作事以資熟手而免掣肘之虞以上數端皆今日之要圖而可藉以保我國家固有之利鯫生愚見敢獻芻蕘側聞南洋所派在蘇商定闢界之員若羅少畊陸春江黃公度楊星垣四觀察皆熟精洋務肆應咸宜而劉子貞都轉更久在日本曾任譯員參贊且前充箱館理事於通商諸事尤能了然於胸中此次自能先事圖維擴張商業綢繆未雨逐漸以興至於鐵路事宜則張香帥已委熟於洋務曾　外洋各國之沈仲禮太守則路繪圖以次興築各處内地事必有成他日者由蘇杭以迄宜昌沙巿諸埠頭及各處向日通商之口岸由漸整頓俾得收回數十年來溢出之銀錢不將於諸公重有望哉鄙人無狀時事關懷會當磨墨吮毫以紀我國家勃焉振興之盛事云爾 
[武林火警]  
　　杭州訪事人云頭髮巷丁紳家大門之内有門房三間轎屋數間進内則爲二門一座門内正廳四面皆有牆垣有人於此開設綢莊廳之左側牆外屋數楹卽存儲綢貨之所庭中建一高臺計共三層四面圍以鐵欄可以遠眺并藉以曬綢貨也本月初四日午後兩點鐘時臺下遺火勢若燎原莊上人急將綢貨運入内屋一面用所備太平水龍及滅火水槍竭力噴救以冀保全正屋城廂上下各集水龍及官署洋龍聞警之餘飛奔而至保甲局員及一府兩縣主杭中二恊城守營等官亦率同勇丁臨塲彈壓約歴一點鐘之久火始息滅牆外貨棧及門房轎屋俱被延燒高臺亦化爲灰燼正廳幸牆垣堅固兼之救護人多得以無恙 
[揚州火患]  
　　揚州訪事人云舊城城隍廟香烟素盛每逢朔望尤覺香客如雲本月初一日正殿樓下忽然烟焰迷漫灼乃樓板以致火勢上竄頃刻炎炎樓下人聞樓板作嗶剥聲仰首觀之大驚狂喊而樓上椽柱神幔均已一炬成灰廟祝急遣人四出鳴鉦一面汲水以灌江都縣署相距最近葛明府首先馳至見火勢正盛人力難施遂急飭人速駕本署水龍設法施救水從高處下注無殊百道飛泉火始就衰移時而滅明府俟餘燼盡熄方呼殿而回並飭役將本廟道士拘拿以便懲辦其失察之咎 
[片席難留]  
　　國朝算學正宗首推李氏善蘭後宣城梅氏父子兄弟雖遞擅絶技家學淵源要皆不出李氏之範圍間有推闡新奇能明前人所未明能發前人所未發亦不過衍其餘緒終未能别闢一徑也現在華洋互巿算學尤興雖疇人之書汗牛充棟而有志之士戒以未得入門爲憾前數年有金匱華君蘅芳者其人聰明絶頂學問淵深張香帥前開自强書院之初聘請來鄂主持山長一席從遊後俊無不受惠同深蒸蒸日上兹聞華君因西河抱痛北道興悲宦念頓消已决歸志署湖廣督憲譚敬甫中丞殷殷挽留又托人爲之投轄於井終莫能阻其行刻已電請香帥斟酌行止未審能否允坐皋比耳 
[聖裔過揚]  
　　揚州訪事人云世襲衍聖公孔公令貽之太夫人由公路浦乘官舫南下某觀察與之有桑梓誼且係葭莩親聞信之餘特備就輪船迎至邵伯鎭以上見官舫已至遂由差弁禀訴情由旋於九月三十日午後帶官舫至邗江船首高揷杏黃長旗大書賞帶雙眼花翎世襲衍聖公字樣抵埠時並未停泊直赴瓜州聞須往金陵小作句留然後赴蘇州省會云 
[僧人被騙]  
　　杭城北橋地方蓮花禪院住持僧某蜀産也來此住錫已有多年善於酬應頗得諸檀越歡凡佞佛者無不樂爲布施僧遂將房屋加意修整寺後有空地一方擬欲興造因所募之資僅得二百餘元未能動工日前有一人口操北音乘輿而來衣服翩翩狀類顯者僧接待殷勤展問邦族據云胡姓天津人向在上海開設洋行現因中日通商來杭創設基業城外已買地數十畝杭紳無不熟悉所設繅絲織布紡紗等廠均有股分今爲追薦太夫人欲作法事一壇聞大和尚道行高超非諸業林之有名無實者比故敢相煩該僧再三謙讓奉茶獻點而去其人公館則在城頭 
 
 

Page 2

 
 
巷次日僧往見擇定日期禮懴一天屆時其人來院開銷俱從豐給與僧談及寶刹果然清雅惜房屋窄隘不能大開壇塲僧告以後面尚有空地因募資不多未能舉工若得大護法解囊慨助實爲萬幸其人問共須錢若于現尚少若于僧云倩人估工云須七百之數現所募者尚不及三百遂同至後園觀看其人云營造之事我亦略知一二所費無須如是之多明日我遣一匠前來估看此匠係由申地帶來造作機廠者令其包造必可從省僧欣然許之次日其人果同一匠前來丈量基址估得洋五百六十元并云各料由我去買尚可便宜數十元除和尚的募三百洋外餘欵無庸顧慮僧欣喜萬分告以此刻尚未收齊先付百元可乎其人云現在無須且俟木料等發來再付可也越數日果有木頭磚瓦發來堆積滿庭其人亦乘輿而至謂僧曰此時可先將二百元交我餘俟工竣找付僧遂摒擋洋一百六十元交彼携去嗣後僧往彼探問見門已關鎖詢諸鄰人據云此處公館搬來不到一月前數日晚間忽然搬去不知何往僧以爲磚瓦木料堆積如山尚不疑爲受騙乃未幾而瓦木各行咸來索錢僧告以已交胡老爺手中行中人答以向不識姓胡之人且各物俱在廟中理應向廟中索錢爭論多時行中人不由分說竟將原貨搬運一空僧至此始知被騙然已無從尋覓只好自嘆晦氣而已 
[漢皋錢巿]  
　　漢皋通巿缺錢業已失登報牘兹復詳悉缺錢之由因販茶之欵浩大因而不敷所用花莊開辦後現錢去路更多是以錢盤益硬計紋銀五兩僅換青蚨一千三百餘文故雖有外埠運錢至漢多至十萬二十萬須臾之間各錢店已分買一空錢盤仍不少减據錢業中人云必待冬季後花莊停收内地諸埠各鋪運錢至漢錢蚨方可還跌耳 
[申議鐵路]  
　　漢陽鐵政廠總辦蔡觀察前月某日乘輪赴金陵面謁香帥昨據官塲中人云鄂省産鐵統沿江數行省當爲首屈一指自大冶興國等處設廠開采深資利用廠内所出之礦由鐵廠層遞提煉由生而熟由熟而鋼頗合鎗料砲料之需祗以道阻且長移運維艱前香帥在鄂時曾議於省垣保安門外宏開鐵路直逹興國地界嗣後因事中阻未見果行今觀察此往殆復申前議亦未可知 
[無子得子]  
　　金陵聚寶門外城卽古長千里也近四五里許多古名勝如雨花臺茉莉亭皆當年裙屐觴詠之所然大半高原下隰一望荒塜纍纍前數日路人見一棺暴露於外旁有蘆席半堆近觀之則包裹其中者乃新産之死孩也未幾復由塜邊經過忽覩前所見之席已由犬將席嚙破狺狺焉若甚甘其席中之物者急呵逐之正叱詫間突聞孩在地上呱呱而泣驚爲異事回身返顧亟以手撫孩胸際覺一息之温直逹臍下不覺慈悲心動無可如何適有南門機器局某甲在側兩人共商謂孩雖蘇如此赤條條一絲不挂且荒野一片誰爲牛羊腓字之者是置之此地終非生路也某願抱歸再作計較遂解衣抱負而去後有知其事者謂某甲之居停年老乏嗣正日夕爲嗣續計見甲抱孩至詢知來歴以爲實天所賜不勝狂喜卽命家人撫孩爲螟蛉子 
[挑夫淹斃]  
　　上月十四日午前漢鎭太古碼頭岸側有　船一號乘風破浪而來其上牛油飽載層層累高絶似巖牆該岸挑夫人衆平時負繩荷擔專恃包攬肩挑爲生活往往船未攏岸不顧其穩泊與否若輩攘臂爭先紛紛越跨一若非此不足以稱捷足也者不意是日人勢過猛頓將該駁船堆物觸動立卽劈空倒落船亦因之欹側而沈計水手挑夫共十餘名無一起者亦慘矣哉聞是夜撈獲浮屍一具餘由各屍親逐日沿江分探俟其水面飄浮再行撈取棺殮吁一念爭財同時致斃雖其自取有由然亦仰事俯畜者有以迫致之也觀此可見天下無如吃飯難 
[粤東近事]  
　　闈姓總商劉紳學詢因先被人控告後又爲某侍御糾叅投案審辦一節迭經列報兹廣州府周太守以該紳旣已投案候審自應傳集人証秉公訊究遂查開原告紳商婦女共六十餘人札縣飭差傳知限以廿五六兩日親到府轅聽候質訊想是非曲直一經訊明自無難水落石出也又被控案内有侵佔官河一事大憲札委南海縣李鐵船大令會同西關文瀾局紳親往勘明據實禀覆乃大令竟未會同局紳徑自往勘以致衆紳不服聯名通禀各大憲接禀深滋不悅立傳李大令詰問大加申飭再委府憲周太守邀約衆紳復往勘明秉公究斷○日前省垣謡言謂佛山地方有匪徒揭竿之事大憲防患爲殷立調福字營勇五百名委石叅戎管帶馳往彈壓到佛山時已在深夜叅戎帶隊登岸驚動居民緣近來佛山一埠安靜如常毫無盜賊遽見營勇突來轉生疑懼咸向叅戎詢問始知其故叅戎見地方乂安營勇不便久駐卽帶隊回省禀覆銷差○督憲譚文帥查知各路防勇招募多年强者已弱弱者已老非所以稱勁旅也現在飭下各營官大加裁汰老弱者概行遺散資送回籍另募强壯年少充補其數連日委員在大校塲開招聞應募者多屬三湘子弟皆昔隸戎行而今流徙者亦可見挂名戍籍洵非易易可慨也已○撫憲馬玉山中丞在任仙逝一節已列前報兹其公子等擇於上月廿七八日領帖受弔想屆時素車白馬絡繹於途定有一番熱閙也聞受弔後卽扶柩回里安葬大約梅開嶺上時靈輀卽當遄返矣 
[厦門巿景]  
　　北郊生理以牛莊油荳餅三項入口爲大宗本年牛莊豆價昻貴輪舟夾板在彼待貨而裝内河船隻來路甚少漲價非常詎知旣裝到厦則貨多價賤不得不貶價以售據北郊巿中人云此屆攬贌火船夾板載來豆貨應耗血本每稽洋銀五六角合計十數號家當蝕本十五七萬元而運赴北洋之糖貨亦無利可沾巿面如此爲之一慨○淡水之茶列年約計四十一二萬箱到厦售之西商本年雖日本兵亂而臺北之茶運厦者仍有此數與去年相彷彿因此茶棧中不能居奇虧折在所不免矣業此者咸悉眉不展云 
[津沽客談]  
　　湖南武威軍業由關外拔隊回津略列前報兹悉該軍已同忠信等營統領先後奉札飭往甘肅剿回刻下已由邑尊封雇民船載赴保陽進發又湖廣愷軍亦於上月底撤防來津或遣或留尚未探確然虎貔之士氣象激昻號衣齊整不似議遣情狀云○會辦奉天防務唐沅圃軍門日前殁於盛京營次業經列報上月杪其公子扶柩過津開弔後卽附輪回籍卜葬正定鎭徐見農軍門棺柩現亦旋津其公子於上月廿三四日設幕於城西公館領帖兩日不日回川以安窀穸兩軍門生前有德於民有惠於兵故此日蓋棺論定尚爲時論所推許比之馬革沙塲迥無愧焉○甘肅回匪日前勢甚披猖現聲息不聞者已十餘日私心竊喜以爲賊勢或者稍衰矣乃頃聞武威軍奉派西征湘勇忠信等營又復旌旗西指且湖廣愷軍亦秣馬厲兵有戒途之說則回匪之猖獗居然曰彦虎當日負嵎矣西顧巖疆札憂曷極○火車雖絶跡飛行然不出軌不翻車絶無危險所慮者該車未止之前已行之後附車人等互相上落遂蹈危機然於此而謂火車疏虞火車固不任咎也上月下旬北洋鐵路火車計斃兩人均係於將停未停時上落一破頭顱一傷腰膂身死正命者不立乎巖墻之下附車人等尚愼旃哉 
[杭客叢談]  
　　本月朔日爲下元令節城隍神例有賑孤之典杭州省主城隍神爲前明按察使周公新廟在吳山是日廟祝人等舁神像出巡由城隍牌樓下山經水師前大街直落出武林門詣厲壇焚化冥鏹禮畢由原路回殿前導執事除旗牌傘扇各班差役馬道香亭外有扮演故事者二起名爲地戲又有高蹺十餘人清音二班踵事增華較往時爲盛是以觀者甚夥大街之上茶坊酒肆幾無容足之處可謂盛矣○每當橙黃橘緑之時無腸公子風味正酣持螯大嚼者無不取以侑酒今年杭地蟹價初則甚昻每斤需錢二百左右近日以來販蟹者甚多而生意頗形减色蓋因杭地近多瘧痢之症據醫家云蟹性最寒今年少隂司令斷不可食食則必易染病是以保身者輙不敢買以致售主寥寥價亦頓减每斤祗需一百十二文也○有蘇人某媪者素以販賣珠寶爲生寓居杭垣十五奎巷子女各一子則不務正業兼嗜洋烟女年及笄雖出自小家貌頗娟好富商子某甲豔其色欲納爲小星遣媒嫗往言再四媪不之允旣乃以重金其子乘媪他出引甲入室欲圖生米煮成熟飯之事女抵死不從高聲喊救隣人感集其兄知事不諧早已逃避而甲則被大衆拉住使不得脫倩人再四懇求切弗聲張恐傷體面因以五十洋了結其事 
 
 

Page 3

 
 
[喜出望外]  
　　杭有某生者家境艱難食指繁多壬辰年連　喪　　　　　　　　　無可　法遂於十二月間孑身而行不知所　　年春問由餘杭寄一信函與其族叔云某自出門後本擬　大關之外從三閭大夫遊　爲善士搭救現已安置一處尚可餬口惟萬念皆空不復再顧家事未葬各柩託爲料理等語自接此信後家人以爲必係看破紅塵削髮爲僧矣乃於本年十月間有客自越中來云及生當出門後　　牧水爲布客所救同至餘杭又欲出家爲他人勸阻於是改易姓名在外　館現在　中某姓家教讀主賓頤爲相得久之始露眞名主人勸之冋家伊不肯從故託爲報信請由家中人往彼相勸家人喜田望外遂同客越相見現已偕之而歸也 
[法公堂案]  
　　二十六號西捕鋼絲脚踏車一輛在途行駛爲掮客傳士榮包軍　壞輪軸控經鄭大令訊供飭令修整如不能修理　　賠償　　拜六堂期鄭大令會同祁絀譯升座該捕將原車解堂請騐聲稱此車在外國定造上　不能修理請斷賠傳士榮供由北往南在天　堂街轉角小的車輛應走左邊該捕　種直　車夫不及避讓大令以此意逹之祁君該捕亦揉西語向問官伸訴大令飭探問明車夫旋據　　劇該事夫云僮在左邊大令謂照此情形理應賠償傳又供該捕前在捕房供認只值銀八十兩大令與祁君會商著將　　之車交傅帶回賠　一百兩偉遵斷如數呈繳壞車給予帶回○蔡明長控乾大利茶葉店主主素廷圖賴　洋一百元經大令提到店　方　餘押交方素廷兹因　不交案又將方妻顧氏拘押捕房昨日堂期解請研訊方顧氏供丈夫方素廷出外拔尋胡臘梅未回現在禁押之方關餘並非店夥實被悮拘此禀由夫姪方開順所出方旋役案　稱在乾大利爲司帳店主係小的之叔利源執事朝臘悔懇小的代出禀洋一百元並未來店照過大令謂出　須先告知店主無論照與不照現已出票不能不付方顧氏供姪子年幼無知求恩大令著將方顧氏方開順一併押候繳洋釋放○德培　　　竹布店主翁萬昌偕店司白啓生投案　稱廿三日晚上失去竹布二十疋計長一百丈鑰　交與店司陶長明且臥在貨箱上向伊根究一　支吾送案請訊白啓生供同爲店司廿四日晨起見箱　已開查檢失竊陶長明時未出去不知如何走失包探禀稱該店後壁有洞可以　出裏而一無形跡陶長明供與方岡臥東西煽上鑰匙仍在小的身畔大令謂爾旣受領鑰匙理應冋爾根究翁又禀伊先在德順祥爲夥時常進出　有可疑大令謂爾亦不得以模校語　人陶來何人薦保答稱七月間由大興昌薦來大令著押候追比原告斥退○王錫卿　銀芙渠　收　欵一案迭經大令訊供交保山外理處兹因延不清理昨日堂期王投案求追大令著保將張交　張扶病上堂仍求寛　大令謂　兄張阿六供　爾　收客欵事委准爾交保何以延不　理王又禀實被收去洋一百九十五元包深禀奉　帶　出外清理一味胡閙大令著　候　　　錫　斥退○包探禀稱積竊王金生竊取各家贓物在身畔抄出當票六張解案請訊質之王金生認竊不諱大令著押候吊贓傳先主其　　金生　答二百板○包探禀　陳馬氏奉諭送普育堂留養戒烟伊云烟不能戒呇　不肯收留因此退回解　請示陳馬氏供幼時有　父母過於　　以致成癊大令謂女身何堪吸烟卽欲回家亦不能食著仍送堂待戒維烟癊父其夫領回 
[蘇州官報]  
　　十一月十三日庚寅翰林與懷清辭行回籍同知周文　銷假通判金兆熊禀銷抽查高湻溧水句容等縣保甲差並請盛冐假三天知縣鮑　　　辭　　李筠謝飭知十九年分　運案内蒙保補缺後以直隸用都守仁禀知奉委能提華婁　項差卽辭林　堦請感冒假五天郭寅階展假五天縣丞陳　銜禀謝飭知十九　　海運内蒙保補缺後以知縣用主薄葉葆齡禀銷閶胥門外編查保甲差巡檢汪述曾禀辭回瀏河釐局陳　眉廪銷江北措資假未人汪懷禀謝飭知十八年分　無保　　　加六品銜代辦太湖水師正前營補用都司劉　吉禀知出巡回卽辭赴太湖一帶巡防家人禀報江蘇候補知縣陳偉傑於十二日午時病故蘇　金獅若十三日已時　　　　　示定於十一月十六日補者十　分在省候補同通州縣直隸州州同州判各員月課○十四日上海縣　企　縣王昭文縣李崑山縣諸新陽縣蘇五位均禀　　　縣　禀辭管帶無標副前營候補知縣　鎭山由黃渡來禀謝飭知讞局結案十二赴蒙給奬勵班拔委署事一次知縣蔣子蕃禀知由南匯覆丈觀濤　　　地回陳香　　知山江北公　回辦理太湖水師支應局候選直州判魏允恭請感冐假三天縣丞劉芳曜禀知奉委海運津局差未入卓煊禀知到閶門水　差家人禀報家主江蘇候補知府　錫　　　　十二日酉時病故於十四日已時大殮○十五日首府桐請感冐假二天上海縣黃金　縣王常熟縣朱昭文縣李崑山縣諸新陽縣蘇均禀辭通判陳鎬由常昭海口　　來正任　錫縣與觀樂屢假五天知縣蕙寶善禀知赴太倉等縣催辦志　朱家　銷上海綢捐　差並晴感冒假十天劉坥禀知奉委催提上海南匯　項差卽辭　復　　知奉赴　　催兌差陳同蔚　假三天林毓善　假一天直州同樊恭　禀知奉　解海　輕　銀兩差理問陳祖惠由嘉定保甲來知縣周清溱補缺後以同知直隸州用汪國奎加一級紀　　次華德森加四品銜蘇州府照磨湯毓楙在任以縣丞補用縣丞　　　俟得知縣加同知銜沈爾楨補缺後以知縣用均禀謝奉飭千九年分海　案因保　調署　　司　檢　啓佑委署光福司巡檢王澍干均禀辭赴任正任白茆司巡檢倪錫　　　赴孟河就醫巡檢沈恩港禀謝委署平望司巡檢事葛綬青禀知奉委赴青浦川沙催兌差　　楨禀　奉委海運管解　斛差並謝飭知海防案内記　二次項兆　禀知　海防例加捐局主簿仍歸原省補用指分江蘇試用縣丞陸嘉翰浙江人禀到統帶浙西内巡　私各　遊　陳光全由浙江回辦理太湖水師　務　安微卽　府　松榮由松江　帮帶飛划　都司胡昌寶由平望一帶查哨回臬轅牌示本月分候補佐雜月課於二十一二十二　日　試 
[江西官報]  
　　十月二十日興國縣　　　事清理交代回候補府般崇光禀銷期服假同知徐樹鉁往臨江公幹供範解固本銀進京新選都昌縣　　　由京來江禀劉係浙江甲子舉人趙峻驗收江軍砲船王之楨由山東賑捐挺加同知銜張樹芬係浙江人曲侃焦鑫係安徽人俱繳照道庫沈光訓由廣昌回府經沈紹　由鄰陽回　紙回　江回周曾營由新城回　　嚴由上餽回蔣景福由鉛山回羅饒蓉由高安回譚悌雲山世溪回詐子銓許聯桂孫壽齡錢林年寶樹敏俱辦南昌粥廠馮　昌陳鳳韶王樹　何　年劉氶訓黃錫祜俱辦新建粥　王遐齡按查廣内保甲指分典史杜仲淦禀到係安徽人○二十二日補用府但培良由萬安公幹回同知陳正笏解四批漕折進京分　補用縣王萬育係浙江　貢生試用縣沈乘權係浙江人從九汪興鑑係安徽人俱繳照州判胡宗俊禀謝拔委一次本班儘先補川行知府經彭祖荃由南城催雜欵回者樹　由璠洪緝私卡來省廬陵固江司桂汝金據　病故以候補典史楊傳煦署理委署　子典史　寶昌無力赴任以候補縣丞張樹芬署理 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[斯文掃地]  
　　金陵剪子巷謝公館聘江寗茂才陳看爲西席已數閱月寶主不相得卽於月初託薦手蕭某辭謝陳君蓋省垣風氣以候補人去留無定教讀一席往往不能終局遂相沿論季不論年今謝先期知照合則留不合則去本是恒情且陳亦可趁此另作良圖猶爲未晚固無容纞戀於皋比片席也詎陳聞主人辭館絶然不悅遽向蕭理論謂我非誤人于弟者何以遽下逐客之令煩致意主人欲奪鵲枝須謀鳩借蕭答此事不能勉强只好收回成命因是微有口角繼而聲色俱厲　槍　　暝逹户外駐足觀者如者牆咸謂似此斯文掃地無怪文章不值錢亦斯文人有以自起之也相與太息而去 
[大閙酒樓]  
　　邦江訪事人信稱緑楊城郭間有名裴長富　　大東門街開設酒樓前晚忽有雄糾紏氣昻昻者多人擁入酒樓點饌呼肴開懷暢飲飲至陶然大醉時店外又走入一少年爲之會帳裴不允衆人在内聞知卽大呼曰裴大哥可寫我的繼又有人曰裴老兄代我暫記七言八語眇曩紛紛裴俟衆人言畢爲言小店帳簿遍查皆無諸位大名實難下筆請卽付現衆人不待言畢咸仗麴秀才之威齊聲詈駡旣而盤飛盞舞凳腿桌面一齊騰入半空搗毁一番一哄而散逾時有左某者自命爲魯仲連出爲排解往返數次隨向裴曰今如令若輩照償酒帳並賠還搗毁雜物爾見面時亦當略爲服禮則彼此皆可言歸於好矣裴乃大聲斥之曰酒帳雜物皆當償還偺老子服禮是生平不會蓋裴亦虎而冠者從不肯低首讓人也左無奈直言回覆詎若輩一聞此信内有甲等數人不覺髮指眥裂坐候至天明相約衝入裴店見櫃内高臥一人甲等卽將其舁至街旁隙地肆情毆擊迨毆畢視之乃裴之次子也一息奄奄已不能行動及至酒店人尋至甲等已散隨將裴子舁回裴旣悲且忿立卽擡赴江邑請騐邑尊騐得受傷屬實略訊情由隨發堂簽廿八九日聞已先後拘獲數人研訊供認不諱並招出同黨名姓若于人邑宰怒其兇横飭令將甲等各予鞭背數百暫收外禁一面補提同黨尚不識若何辦理也 
[英廨晚堂瑣案]  
　　南京人吳厚培者巨騙也前在本埠三洋涇橋僞設林仁記字號虧負纍纍無所彌縫旋卽避匿不面迨至今五月間忽改姓沈名永生復紏同黨在英大馬路泰和里内僞設鼎豐益記京經莊旋向華彰等洋廣貨號並恒鎰祥怡和昌等布號以及某鐘表鋪誑騙各色貨物約值銀七千餘兩及各户向索貨銀吳等竟狼狽爲奸揑造金陵王錦記假匯票搪塞至中秋付銀届時各欠户持票向索見門已扄閉人亦杳如黃鶴旋經各欠户四處尋訪廿八日由華彰經事徐幹等將吳尋獲扭訴英公堂屠别駕庭訊之餘判將沈永生卽吳厚培交差管押在案前日復有恒錢祥布號主吳豫章扭控掮客姜文坡及吳之同黨吳永興二人至案請究别駕旋於晚堂升座吳豫章供前奉將誑騙貨物之吳厚培管押小的自應謹遵堂諭靜候料理乃昨有掮客姜文坡掮來印花白身等布共二百零七疋小的細閱之下知係前被吳厚培誑騙之原貨旋向姜查問云是吳永興託售故小的偕姜同至吳永興寓所詢貨來由詎吳一味支吾爲此扭案請究姜供蘇州人向爲布業邇因失業無聊昨日小的適至一壺春茶館訪友偶　永興會晤永興旋出印花等布二百餘疋囑小的代售小的實不知此貨係誑騙而來故小的携至恒鎰祥銷售致肇此禍伏求明察永興供上元人向在治下貿易此貨曾於本年七月間以現銀一百五十兩向鼎豐號主吳厚培買來况所付貨銀小的因乏現銀曾向友人王慶泰借來可以邀來質證小的實無串騙情事尚乞明察沈永生卽吳厚培供此項布疋小的實於七月間賣與吳永興小的與永興並無串騙情事今求寛限容小的赶緊措貸料理别駕以吳豫章所控吳永興與沈永生朋串誑騙雖無實據然事非無因遂判將沈永生掌頰二十下仍還押吳永興姜文坡交保著永興邀同王慶泰投候質訊再行核奪吳豫章遵諭叩謝而退○某號巡捕解送夫婦口角之曹子馨曹楊氏至廨屠别駕庭訊之下曹供紹興人向爲錢業今因失業已久無所事事妻子楊氏向住城内與妻弟楊星蘭同居昨日突來向我吵擾以致爭執後有巡捕來不問情由拘解案下今求明鑒楊氏供小婦人年三十四歲原籍安徽前由父母作主嫁曹爲室已生子女各一今女已天亡尚存一子邇來丈夫心生不良將氏及子抛棄不顧已則在外宿娼飲酒每日乘坐馬車揮金如土故氏不得已於昨日挈子出外找尋遇見丈夫與論反遭敺辱今求作主别駕訊得夫婦爭執不應匍伏公庭本應懲處今姑寛免大加申斥判將楊氏交曹領回不得再擾事端曹等唯唯而去 
[英廨早堂瑣案]  
　　包探杜雲卿禀稱有王福者向在在禮和洋行買辦張筱軒家帮夥昨日張失去金表一枚金約指兩隻經小的在王行李中查出送案請判張筱軒遣人投案領贓質之王福供南说人在張處司帳近欲告假回里張不允昨日小的定要回南京忽被誣詣行竊况金戒向戴在張手指上小的何能竊取求恩别駕據情商之單繙譯著將贓物先交張之來人領去王福著押候飭差查明再核○竊賊王阿金趙阿二陸阿來三人前曾遞解今來滬行竊徐福生家衣被等件經包探黃四福拘獲人贓昨晨送究徐福生投案申訴前情質之王阿金供崇明人趙阿二供蘇州人陸阿來供寍波人行竊該死尚求恩典别駕判令將王趙陸三人各押七天分别遞解○陳阿四竊取張阿來布鞋一雙經包探孔阿才緝獲人贓送究張投案供稱在路行走失落布鞋一雙被陳竊去今旣拿獲叩求給領陳供實是拾得並非竊取求恩别駕得供判將陳管押三天○三百三十七號華捕拘沈福卿到案禀稱此人昨晚混入泰和館酒肆於人多時竊取張新田之綢衣兩件正欲逃逸當被失主扭住指交小的是以送案請判張新田投案領贓沈福卿供在總巡之師爺處爲長隨昨晚偶至泰和館看貓兒戲不敢竊取衣服尚求大老爺鑒核别駕得供判將沈管押三天○包探黃四福禀稱改過所逃犯王阿多前因迭犯案件故而送所今逃出後又竊取馮阿三等家布衣棉被等件經小的拘獲送究馮阿三投案申訴前情請領失贓質之王阿多供不敢行竊尚求恩典别駕得供著令仍送改過所○水巡捕唐寶榮禀稱昨日有船户秦掌生劉吾榮滿載火油三百餘箱在馬頭停泊違章送請判罰别駕略詰之下判令罰洋三元 
　 
 
 

Page 9

 
 
   
 
 

Page 10

 
 
   
 
 

Page 11

 
 
   
 
