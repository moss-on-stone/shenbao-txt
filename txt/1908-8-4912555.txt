# 1908 - 8 - 4912555

 

Page 1

 
 
   
 
 

Page 2

 
 
　　十二月初四日奉　　上諭錫良奏特叅庸劣營員請分别懲處一摺雲南威撤駐蒙砲隊管帶補用都司許瀛州侵蝕餉恣爲弊混着革職城交原籍監禁二十年裁撤精緊左營管帶記名提督李章任意抽撥顯有弊渡管帶鐵路巡防隊第五砲瑞用游擊速國盛識淺才疏擅離職守均著即行革職速國盛准其留砲効力又片奏卸署順雲協副將永昌協副將志鵬縱容兵役約束不嚴提標左營遊擊楊鳳岐夙有心疾行止不檢著一併革職餘著照所議辦理該部知道欽此同日奉 
　　上諭錫良奏甄别庸劣不職各員一摺前雲南麗江府知府李盛卿貪功釀禍遇事生風永北直隸廳同知黃毓崧辦學荒謬諱盜殃民委辦漫口請金試用同缺葛僎縱容丁役滋擾商民前署廣西直隸州知州試用通判陳口才具平庸操守難信羅平州知州陶大濬報學堂諱命玩賑前署羅次知縣補用知縣車士琛汶足濟貪贓私纍纍前署廣安縣知縣補用知縣王琳縱丁索擾民怨沸騰着一併革職前署緬甯通判補用知縣黃序行叅躁心粗遇榮科罰惟辦事尚屬勤勞着以府經歷降補餘着照所議辦理該部知道欽此 
宫門抄 
　　　十二初四日召見軍機澤公紹英陳邦瑞 
論説L ] 
　　論政府將頒嚴重之報律間泰西各國之有報律也。所以規定言論自由之權限非以收縮言。論自由之界域。更非藉以爲剥奪。言論自由之官符。故除漏洩軍事秘密。及造作妨害治安之文。得勒令停止印刷外其餘大都袛處罰鍰而凡。政令之是非。官吏之賢否。指陳論列。均在其自由言論之範圍中。政府不惟不强遏之。且從而保護之。良以民智之開。通商業之競進風氣之轉移。一方面固在乎教育行政。而一方面則得力於報紙者居多。故政府中人。恒願報紙風行。以收無形之助。夫豈以報館爲贅設。嫉報紙之多言。慮操筆者。之力攻其失。而乃以律朿縛之。人使之動輒獲咎。不得言其所欲言也哉。 
　　吾國自通商數十年以本國人剙辦報館者恒寥寥不可多覯。至近五六年。報界始稍稍發逹社會之購閲報章者亦稍稍加多。而士民之能知大勢。注意國權。熱心公益者較諸五六年前遂不止一與五之比例。是則民智民德之驟進。雖由新學家之灌輸。識時者之提倡。而所賴以提撕警覺喚起國魂者報紙實亦有力於其間。假使吾國今後之報章。果有紙貴洛陽。争以先覩爲快之一。日則人人能知時局。即人人能懔危亡。保種保國之心。自必更切於今日亦何必非中國前途之幸福哉。乃政府誤以蘇杭甬借欵。西江緝捕權皆報館傳逹消息於。事未確定之前致惹起蘇浙人之抵拒。粤人之力争。而不得逞其志也。於是遷怒報館誣爲訛傳。斥爲造謡。猶以。爲不足乃車提編訂報律之問。題欲以洩忿而釋怨。現雖尚未頒布而其意主乎嚴其。法主乎刻。必不能如泰西各文明國之報律。寓保護於制限之中。直可意想而得。記者以是知近日所傳政府改定報律。或仿奥俄律。或採英日律。或採香港律。皆其假以欺人之誓言。而内容必有倍 
 
 
 

Page 3

 
 
　　酷於他國者。也不然文明法律彼方示德色於國人。又何必遲回再四而不發表不入奏哉。其所以未發表。未入奏者。正慮嚴刻之過。而報界中人將有所不任受耳。 
　　顧政府懷破壞報館之意。而欲以嚴重之。法律因之固矣。然而報章者輿論之代表。政府既以禁止集會演説使輿論無發布之機關。己與去年庶政公諸輿論之旨。大相刺謬若復舞文弄法。吹毛求疵。使代。表輿論之機關。亦處於敢怒不敢言之地位。則吾國眞爲無輿論之國矣試問。二十世紀之國家。其有以政府專横權臣暴戾輿論絶滅而可立國於大地者耶。况乎政府。愈欲破壞而報館愈欲保全。逃乎不文明之法律中。而求庇於文明之法律下。脱離覊勒。其事祗在一轉移間。爲淵毆魚爲叢毆雀。所謂嚴重之報律者。且較往者破産律。訴訟法之不可行而更有進矣。夫立一法而動輒不能行。誠不如無是法之爲愈。是故政府而果採英日奥俄法律。以示報館之遵守。猶或可也。若僅摭拾一二以爲塗耳目之謀。而其意竟欲以向者對待中華報京報之法移而施之於他報。吾知其不足以示威。而適足以爲人恥笑耳。 
　　雖然。推政府之用心其視海上各報也。久己如眼中釘一日不拔去而竊有所不適所恨者力不足以舉通國報館。而盡封之盡勒停之耳。至於頒行嚴重之報律則猶未足快其報復之意。而示其箝制之威也夫復何言。專電 
　　電一（北京） 
軍機處核准報律仍交還民法兩部又以租界權 
弱飭外部與各公使力商 
　　電二（北京） 
楊士琦電奏各埠僑情仍難聨絡奉旨着即回京 
　電三（北京） 
慈宫諭度支部澤公預籌海軍經費澤對己電外省令各 
海關劃撥的欵 
　　電四（長沙） 
湘省士民公電同鄉京官謂沈祖燕余肇康二人將斷送路礦迫請恊力維持 
　　電五（北京） 
湯壽潛服闋來京政府擬派入資政院 
　　電六（杭州） 
梟匪圖攻乍浦滿城張貼僞示情形危急官民求救商家罷市省中己派旗兵往援 
[浙省商學界致信方伯電]  
　　上海浙路分司轉信方伯鑒大旂匆行得信己遲攀轅罔及惶歉萬分拒欵事起公爲民請命心力交悴倘獲轉圜皆出自公賜此恩没齒不忘惟祝前途幸福浙省商學界公叩 
[大學堂監督因會左遷]  
　　十八日湖廣會館歡迎江浙代表大會時由大學堂領銜翌日張尚書即詢大學堂總監督朱艾卿謂開會由大學堂發起何無約朿朱答稱大學堂本爲各校領袖凡有事無論何校發起總推大學堂居首不能因其居首即謂由其發起尚書默然又越兩日總監督朱艾卿左遷宗人府丞繼其任者當時交相揣度或謂郭立山或謂袁勵準而最後發布則以劉廷琛爲總督云 
[旅贛恊會第五期大會]  
　　贛垣蘇杭甬拒欵恊會於上月廿五日仍假江南會館開第五次大會到者一千數百人男女隔坐秩序肅然先由會員來賓次第演説繼由正蒙女學堂教習汪之年女士登台演説痛快淋漓擊掌之聲不絶於耳復由黃憮予君宣佈浦信鐵路銅官山礦案較之蘇杭甬鐵路尤爲緊要現擬聨合圑體籌議辦法以期收回自辦保我固有之利權凡係熱心之士均請簽名以便定期集議一時在曾諸人莫不踴躍簽認旋將認集蘇浙路股一千數百股總數宣布並由區學堂教員某君率同該堂學生唱愛國歌兩闋唱畢摇鈴散會 
[旅蘇浙人開會集股]  
　　蘇州拒欵會本擬初二日在雲錦公所開特别大會嗣因武仲英君往甯未返遂於是日改爲旅蘇浙人集股會計集八百餘股至特别大會改期於初九日舉行云 
甬屬集股處繳股報告 
　　衣業集義會五百股敦源莊趙介繁王筱庵各二百股張崇新孫桂棠龍園雲記王文永陳壽記趙林十勵億記趙蔭庭孫雲記唐東臯劉文記各一百股吴劍士莊文彬各五十股華錦章秦煥章朱炳生阮綏之方煥章朱雪岑莊餘生包雲峯舒順富彭琴韻屠雲才胡吴氏朱芑臣毛忠耀夏寅記沈志元蔡芾生李夢隐各甘股邱寳成四十股陳季衡六十股莊瑞生柴文元余蔭庭各三十股王元良謝隆禮張聚伯顧重堪周隆生費巨海董叔彛劉咸斌許幾雲張振記嚴蔭居王衛臣趙文記沈肇安洪葆康方楚珍陳明才洪吟蓉鄭潤舫柴福全鄔公順蔡文記東太記莽倉倉室聽雨軒方惠堯陳頌山王元寛陳韻卿陳友記邵春榮陳鎭甫老寶基各十股吴鳳起張徐記籐花館王延陵林企芳袁漁笙洪潤甫朱長清王良臣翁載昌章懷記徐福效蠖書舍喻根發王如林虞汝記童傑夏乾記莊企雲各五股胡可表二股以上共計三千二百八十七股 
 
 

Page 4

 
 
　　黃玉書二百股烟葉業健行堂余文煥各一百股吴友立裘芝松鄭逹人錢怡青春記陳順卿王坤元各五十股楊炳臣陳華林嚴煥卿各二十股沈賓記十五股沈錫華葉紀生華天時高維林林春生各十股馮紀坤阮永清各五股以上烟葉業共認八百八十五股陳豐二百股乾坤和一百股王大生祥隆裘乾豐各五十股德泰豐四十股人和祥三十股亮泰萬泰隆謝如勳大隆乾各二十股仇成楝張宗棠大昌德茂生周鑑清蔣錦榮朱雪園周生泰福沈楚榮裘文鑑沈紹裕魁成各十股陳榮德謝如桂陳又豐葉福元葉增揚余長明張維芳陳觀文葉銀芳盧晉珊王榮章各五股以上烟絲業共認七百八十五股總共計認一千六百七十股 
緊要新聞 
[趙御史奏叅徐督北京]  
　　御史趙炳麟封奏略謂東督徐世昌到東以後徒事鋪張趙爾巽在東數年當兵燹之後尚能積存鉅欵今徐世昌一事未辦動輙請欵尤可笑者趙爾巽磋商多年未結之外交徐到任一一允許即授手而讓之外人臣誠不解其何心徐世昌固負時望而并爲聖明特簡者也豈外交本應如此辦法者耶東三省爲陪都重地界於强鄰極力圖維尚恐難固藩籬恤緯之憂曷其有極用敢不避忌諱據實直陳奉旨着徐世昌明白回奏（響） 
[孫御史片奏嚴禁私鑄銅圓北京]  
　　御史孫培元片奏私鑄銅元充斥銀價日賤貨物飛漲貧民受累無窮市面亦因大壞江河日下勢必無業游民勾結匪類滋事而後己應請飭下各該衙門一律嚴禁立飭各省先事預防云云當日廷寄京外各衙門一體察酌嚴禁（影） 
[廷寄各省會議幣制之原因北京]  
　　現在改新幣制銀本位業己議定惟或主一兩或主一元議論紛紛莫衷一是並行則不能畫一度支部意則在用元軍機處之意則在用兩袁尚書則謂蘇杭路借欵事己覺内外不符以後無論何事總須采之輿論然後施行或少窒閡之處故二十六日即有廷寄各省會議幣制之旨（響） 
[國史舘之改章北京]  
　　國史館向來並無經費而繕脩各書特准京外各昌報効所繳名曰功課費至全書告成時酌給保舉有保免補者有得議叙從九未入者每届所保多至數百人近爲皇清奏議全書告成開保之期摺上奏硃批該部議奏向來京署保舉各案均是依議或着照所請從無交部議奏者孫中堂等見此硃此轉將保案嚴加核減以免吏部議駁日前又請發常年辦公費三萬兩奉旨依議蓋從此應繕書册即歸該館自辦母須報効此項保案將因此停止矣（山） 
[軍機電留張安帥廣東]  
　　張安帥自到粤以來内亂外交交相迭起欽事尚未能一律肅清而西江緝捕交涉又起諸多掣肘曾於日前電致京中力以難當重任准予開缺爲詞兹悉日來軍機己有覆電略謂時局艱難辦事固多棘手而緝捕各事主權所在自當竭力維持張老成持重名望素孚務當勉爲其難以副朝廷倚畀重任云云 
粤東西江緝捕問題 
　　粤商自治會緊要議案二十八日粤商自治會第十一期集議蒞會者極形踴躍公推郭仙舟楊輝巖二人主席宣佈議案四條如左一議挽回捕權以設立兩廣郵船會社爲最良之效果經第九第十兩期會議决定事關大局安危應請行商諸公切實妥籌舉辦二宣佈草訂郵船會社招股章程三議請暫舉義務員數十員主持會社事務四宣佈致梧州行商電電文由七十二行合梧行商創辦兩廣郵船會社推廣航業允速復 
　　集議郵船會社事傳單公啓者挽救捕權以速辦郵船會社爲中外同胞所切望西江警察關係兩粤存亡此次中外恊争圑體最大迭接各省各外埠同胞來函無不因此事特設兩廣同鄉會函詢辦法以盡力恊助爲詞是郵船會社之倡旅外同胞望之尤切兹定期二十八日照前第十期議案通請七十二行商到會共籌辦法並多舉義務員担任組織郵船會社一切事宜粤省行商自治會謹佈 
　　外務部致粤督電齊電計逹現准英使照復稱水提派兵輪赴西江一帶保護英輪利益此等辦法爲英政府莫可如何勉强之行本國允俟西南案結並由地方官實行妥善之策以靖盜風自能停派巡查粤東水面之兵輪等語查此案雖經本部駁復商阻終恐空言無濟仍希尊處速將西南案妥爲議結並實行妥善辦法以期相安而保主權切盼電復 
桂匪近狀廣西 
　　桂撫張鏗帥前電奏防匪情形己誌前報兹得該處友人函告匪情節錄如下 
大股匪徒在廿九封地人徧發傅單徵供居民而居民之供給牛羊米麵曾不少吝可見有人利用之語事非無因 
　　粤匪敗後往往逃竄越南地界法國人不肯交犯故匪徒以關外爲逋逃藪云 
　　近日匪攻擊砲台官軍受傷者五十餘人己送諒山醫院診治（忠） 
[嘉湖勦匪辦圑彚電]  
　　浙撫院致湖洲府電湖州楊太守鑒頃據湖紳李愷等電禀湖鄉善連重兆石塜菁岳千金等處梟匪白日搶刧擄人勒贖等語現己另派幹 
 
 

Page 5

 
 
員前往剿辦惟地方官亦須赶辦清鄉民圑勿任盜匪横行即傳諭該紳等爲要（初一日） 
　　又致湖州府縣電湖州府縣均鑒疉據商學界電禀巢匪横掠雙林石塜千金新市一帶擄職員陳珍及船隻船夫銀洋要件等語匪勢如此横行該地方官等恐難當此重咎現己另派幹員前往剿辦務速辦民圑清鄉（初一日） 
　　浙撫復桐鄉勞乃宣電嘉興縣轉桐鄉勞雨翁京卿周管帶徐令電悉己另派幹員前往剿辦該地方官務速辦民圑清鄉爲要（初二日） 
[撫批上猶縣辦匪情形江西]  
　　江西上猶縣陳大令壽琳詳禀會營進剿圓坑連日搜山緝獲拳匪等情現奉贛撫批云據稱會營剿辦圓坑之匪各情核與該縣迭次電禀相同被獲戕害之縣學社長前據江署司等會禀到院己批飭俟南康縣教案議結彚同奏請卹賞在案所獲陳行祥一犯前經電飭江署司等應傳知李翹家屬及學界再辦兹據稱因傷重垂危業經正法應仍録供其報其續獲之匪首何益秀己電飭解道審辦仍將己獲陳良輝等各匪犯迅即詳訊確供禀候核辦一面會營隨時嚴密查拿母任潜匿漏網並將保甲族禁會紳切實舉辦不得虚應故事庶期地方又安是爲至要向按察司會同學務處轉飭知照（因） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
要件 
[度支部另擬印花税辦事章程十二條]  
　　第一條由部設立印花税局派員管理印花税事務 
　　第二條印花票花紋式樣由部審定後交印刷局印造 
　　知三條各直省藩署或相當局所附設管理印花税處責成藩司遴派妥員專司本省發售印花事宜遇有報部公件一面呈由督撫轉咨一面逕呈臣部京畿地面由順天府辦理 
　　第四條各直省每一州縣應招總發賣若干人承辦發售印花由總發賣人發賣於各分售人由分售人發售於需用者 
　　第五條總發賣人須殷實商家取具地方紳士或地方商會保結由地方官查明禀請藩司核准發給承售印花執照 
　　第六條各分售人須殷實舖户由總發售人承招呈報地主官存案 
　　第七條發售印花照票面價值提百分之七作經售人費用此百分之七費用總發賣人應得百分之三分售人應得百分之四 
　　第八條凡經售印花除照第九條外無論總發賣人分售人除支經售費用外概應先繳禀價 
　　第九條領售印花一次在二千元以上者如有確實担保准其展限至六個月爲繳欵之期 
　　第十條總發賣人或分售人繳價領取印花票後六個月内如未能售罄不願接續經售者准其將餘票繳官領還原繳之價不准有絲毫折扣倘遇印花式樣更改舊式印花歸於無用亦准其於改用新式印花後一年之内將舊式印花繳官領還原繳之價或換取新式印花亦不准有絲毫折扣倘經售人誤將未售之印花票破損染污票面尚可認識並無弊混准其隨時繳官照票面價值减去百分之十領還票價或折合換取新票 
　　第十一條各州縣之城鎭村市所招總發售人及分售人之人數多寡及如何分配區域隨時由地方官核定呈報臣部存案 
　　第十二條各省地方以地方官奉到部發印花後三個月爲施行之期未施行以前應先由地方官將印花税辦法税則及種類式樣開辦日期於各府州縣之城鎭村市詳細出示曉諭 
分類新聞政界 
[蘇撫札委設立自治局蘇州]  
　　蘇撫陳伯帥札飭設立自治局文云查自治之道非預先研究法理不能遽議實行現在江甯省城己經倣照天津辦法設立自治總局蘇省應仿照江甯規制於長元吴三邑先行試辦即於省城設立自治局查有王道仁東何守剛德派充局長陸守懋勉宗令能述魏令詩銓金令元烺派充參事務即迅速擇地開局一切應辦事宜應支欵項查照甯章參酌次第詳辦所有各課課員各所所長即由司會同各局長遴選孄于法理官紳分别請委其開辦經費暫由藩司設法籌塾俟自治辦有眉目地方籌有的欵即行撥還總期督率人民練習政治養成立憲國民之資格本署部院有厚望焉（魚） 
[蘇撫札委設立諮議局蘇州]  
　　蘇撫陳伯帥札文云查諮議局詳細章程既未奉院頒定此時自應遵咨先設局所爲討論之地應即設立蘇省諮議局查有藩學臬三司堪以派委總理該局事務王道仁東何守剛德派充局長陸守懋勛宗令能述魏令詩銓金令元烺派充參事務即將應辦事宜先行討論一切並邀集士紳詳加研究以立議皖之基礎一俟資政院頒發詳細章程再當行知遵照妥速辦理至該局辦公之地應 
 
 

Page 11

 
 
　　設何處即由司體察情形議復察奪（禾） 
[新任蘇臬改期履任蘇州]  
　　新任蘇臬瑞廉訪初擬十二月中旬來蘇俊任曾志本報兹聞臬署於初二日得瑞廉訪來電謂尚須請假二月回蘇省親大約明春二月方可履任云（必） 
[札委初級審判廳推事奏天]  
　　奉省初級審判廳按巡警區域六處設立六廳每廳設推事一員惟第一初級管轄較廣事件必繁則設推事二員兹提法使特委楊文何展采周繩武戴書銘方瑛顔文海薛寳三等七員爲各廳推事均己奉到委札分往視事矣（之） 
[詳覆减平銀兩實籌撥安慶]  
　　皖藩司日前札飭支應局催解減平銀兩等情曾誌前報兹由該局復稱查前項銀兩當初因支應餉項支絀並未由庫另行提存所有上年撥解之銀皆係臨時騰挪應付藉還司庫墊欵自上年標營改制的餉全無目前局庫奇絀挪借俱無標防正餉不知何出正值吃緊爲難之際所有前項銀兩實難籌撥准移前因相應咨復請煩查照（孔） 
[鎭關道注重警務鎭江]  
　　鎭道劉襄孫觀察履任以來於警務力加整頓現因時届冬防深恐有匪徒乘機竊發特札委周副將德標及二班學員數名晝夜梭巡以重防務（射） 
交涉 
[請禁日商誘民賭博福州]  
　　福州南台警務四局日前具詳洋務局略謂南台岡猫洞有日商販賣洋貨該店後面開一賭場引誘華民入内賭博當派嘗兵前往阻止該行夥攔住不許進内應請速行嚴禁現奉洋務局批飭會同南台巡查委員查明該行東是何姓名據實禀復以便照會該國領事飭即禁阻（子） 
[中西官會訊地基交涉案漢口]  
　　漢口後城外一帶基地係命婦任譚氏之産前己售於法商永興洋行得價銀二十餘萬嗣又造僞契紙售於日信洋行致起交涉迄今年餘尚未斷結昨由江漢關道桑鐵珊觀察會同商務局總辦孫觀察督同漢陽府夏口廳及本地印委各員并法日兩領事在商務局大開裁判斷令任譚氏將日信洋行賣價如數繳出聞日領不允故尚有一番交涉云（生） 
[批飭集訊三山鎭教民毁學安慶]  
　　繁昌縣之三山鎭教民毁學一案己紀本報現由該縣紳士等具禀學轅當奉提學使批示云前據學堂電禀前來當即電請蕪湖道就近委員查辦并由撫部院暨洋務局先後遴委妥員秉公查明辦理各在案兹據禀請各情己由本司出示保護并札飭該縣會同妥員查明辦理仍仰繁昌縣傳集兩造研究實情禀請核辦（美） 
[電飭李使索償華僑損失北京]  
　　坎拿大屬之華僑前因温哥地方土人作亂損失財産甚鉅現經駐美代理公使周自齊查明損失實數開列清單咨呈外部聞己由外部電致駐英李使向英政府索償矣（爲） 
[旨授粤商爲秘魯領事廣東]  
　　粤省新甯縣富商何均陪向在秘魯埠貿易積資巨富近年返粤居省前日接到京電奉旨授爲秘魯總領事官兼二等參贊聞係外部與出使美國大臣伍欽使所奏保以何久商該埠熟悉情形足以勝任故也（矣） 
軍界 
[擬設太鎗砲廠北京]  
　　張大軍機擬在南北洋擇地設立大機器廠自造鎗砲現己組織章程俟妥定後奏請施行云（如） 
[校閲新軍冬操福州]  
　　福州緑營弁兵向有冬操之例現因改練新軍一切操法大加改良操塲移在西關外白龍地方己於上月二十七日由孫統制道仁率帶常備一恊及各營練兵列隊至操塲操演二十八日又在祭酒嶺分派船隻操演水軍是日適有微雨故松帥及司道均未蒞塲校閲聞操法尚屬可觀云（天） 
[甯波紳商電留嘉防統領杭州]  
　　甯波紳商李濂等公電浙撫略云合州年荒多盜定海洋面巡緝尤要今夏廳民聚衆閙署善後事宜待辦甚多吴鎭合威望素著現雖總統嘉防仍堪兼顧浙東請轉商督憲収回成命勿令交卸以安人心而懾盜膽云云（乃） 
[批飭青浦請撥飛划駐防蘇州]  
　　青浦縣趙豹文大令以近日梟匪夏竹林俞孟廷江北阿四等各帮匪船二千餘隻在澱山泖湖及金澤一帶往來遊弋窺伺可否請飭撥飛划船七八號駐防各要隘以資保衛等情禀奉撫憲以所請撥派飛划駐防能否照准應候檄飭巡防營務處司道察酌情形妥籌議詳定奪惟該梟等之敢於遊弋實由地方毫無戒備所致平時若能將巡警圑防二事實力整頓認眞辦理若輩知有戒備自亦不敢窺伺若專恃兵力固無如許師船足以分布且兵至則去兵去復至亦非正本清源之道寺情批飭該縣迅約巡警圑防實力整頓爲長治久安之計切勿草率敷衍自貽伊戚（禾　） 
[派定西藏練兵統帥北京]  
　　陸軍部鐵尚書以西藏招練新軍即當選派精於訓練人員方足以資統率現經派定江西常備軍恊統岳嗣儀任充西藏練兵統帥（也） 
[擬設漢口提督漢口]  
　　鄂督趙次帥具摺到京謂漢口爲長江衝要地方火車輪船之中心點交通利便防範宜嚴擬設水師提督一缺以資鎭懾聞張祖國對於此事頗爲贊成　轉陸軍部核議（也） 
[咨請驗放鎗枝北京]  
　　税務大臣咨行各省督撫略云逸信洋換運皖鎗三千一百桿又代河東四百二十桿查兩項鎗枝既經陸軍部核准應由各該關於起運起岸及經過時騐明皖撫所發護照及件數相符即予放行并遵照本處前訂鎗枝子彈進口章程之第一七兩條所載各節分别辦理云云（賢） 
[學習官派習砲術安慶]  
　　日前撫台馮中丞札飭一二兩標標各選本標學習官五員派往南洋講武堂專門研究砲術以便養成砲隊專門之才所有該標選派學員十人己擬於冬月二十九日即行赴甯入講武堂肄習砲隊專科矣（孔） 
[奉飭防營撤調回甯九江]  
　　南京第三十五標統帶蕭翼如向來派駐九江近奉江督端午帥札飭將所屬各營一律撤防回甯等因蕭統 
 
 

Page 12

 
 
　　帶奉札後己於上月二十五日督率所屬營隊乘坐招商局江新輪船回甯矣（涯） 
學務 
[法政學堂之風潮天津]  
　　北洋法政學堂學生因事與齋務長衝突由該堂斥退學生八人學生羣起不服集議全體退學聞出堂者己有一百餘人之多云（雨） 
[决議裁撤游學預備科（蘇州）]  
　　蘇省師範學堂年須經費七萬六千餘兩省憲以近來欵項奇絀飭議將附設之游學預備科自明年起即行裁撤以節經費每年可省二萬兩業己詳奉批准矣（命） 
[挽留中學監督紹興]  
　　紹興府中學堂監督袁滌菴秋間因秋瑾一案被人指摘遂於九月底辭職由八縣勸學所總董公舉上虞王濟清君接辦而王君僅允擔任年内事務明年不允賡續現各總董以府校工程尚未告竣各縣捐欵又未収到是以竭力挽留未知王君能勉盡義務否（交） 
[批飭滁州李牧設立小學安慶]  
　　滁州李牧於北鄉三都六保設立初等小學堂業經開辦刻由該州牧禀請立案當奉皖撫批飭將該堂經費及一切詳情禀復核奪並責令該州牧不得敷衍粉飾云（政） 
[省視學查學事竣鎭江]  
　　蘇州省視學員吴君紫翔蒞鎭查學曾誌前報兹悉此次所查各學堂以徒陽兩縣高等小學最爲合格其餘公立私立各校或限於經費未能推廣或規則簡陋教法參差應行改良之處不一而足現己查畢於日昨乘舟回省矣（射） 
[議籌勸學所經費之爲難鎭江]  
　　鎭屬金壇縣劉明府日前邀同城鄉紳董在署會議開辦勸學所事宜惟因開辦及常年兩項經費尚無可籌的欵故仍未議有端緒云（射） 
實業 
[寳山興辦林業試驗塲太倉]  
　　江督端午帥札飭各州廳縣勸諭紳民籌辦樹藝曾誌前報兹悉寳山縣學董王樹基在城西學堂體操塲之西南購地設立林業試驗塲以爲基礎業己禀由該縣胡大令通禀各憲立案矣（企） 
[電飭速繪海界漁業全圖北京]  
　　農工商部溥尚書議以明年義國漁業賽會前己電飭各省督撫將沿江沿海漁業情形查明具覆昨聞又電致江督轉飭測繪人員將所屬沿江沿海漁業海界全圖詳細查繪咨送本部以備查核云（伏） 
[當商禀覆免减釐息北京]  
　　日前軍機處抄交各衙門會議徐御史具奏請規復當商二分舊制以利窮民一節兹聞各當商以該行内資本多不充足規復二分舊制殊多未便懇請格外格護緩辦等語繕就禀帖數件分遞民政部提署順天府各堂憲核議矣（嗚） 
[工人邀求增薪北京]  
　　京師銀價瀑漲米粮各物昻貴所有各行商業工藝人等工價錢文不敷需用聞城内外糕點餑餑舖烘爐工藝同人會議邀求增加工資聞己從上月二十二日一齊漲價矣（矣） 
[部議嚴禁鹽繭北京]  
　　農工商部溥尚書近議南省商務以絲業爲大宗亟應切實改良以期擴充利益查各省蠶業近年多有使用鹽兩之法頗於絲質有損且於銷路亦多妨礙應即通咨各省督撫飭令地方官着於明春出示嚴禁嗣後務須仍用烘繭之法以維絲業云涯 
[勸業道定期接篆武昌]  
　　漢口新設之勸業道劉葆林觀察於上月二十五日乘輪到省定期初三日接篆現暫租文昌門王府口民房爲行台云（生） 
[查復麵粉緩議完税情形安廢]  
　　皖省益新公司禀請分運麵粉務照阜豐等公司一律免税完落地厘捐一案兹據正陽關委員遵查沿淮兩岸灣地素號産麥最盛之區正陽關居長淮上游居民同食均係土製麵粉包白價廉從未行銷機器所製之麵是以阜豐單照至今尚未查驗一次遑論益新如果將來阜豐公司運麵到關單照應准免税則益新自應一律辦理以照公允業田鳳陽關道據情轉禀上台矣（政） 
雜記 
[奸商監禁營口]  
　　上月十八日馬司馬提案葉亮卿關益之遲鏡泉遲克仁堂訊司馬問其帳中有天利名下存銀四十七萬有奇係十月初一日註帳此項從何而來葉供係二十九年在大連辦豆子之欵司馬問二十九年之事何以待今年倒閉之日寫帳顯係隐匿葉言有帳可查乞開恩司馬問帳何人知道供關益之遲鏡泉知道司馬即訊關遲供與葉同司馬謂你等東夥合謀坑騙天理難容現奉上憲來諭監禁爾等本廳自當照辦遂將葉亮卿等四人當堂鎖押監禁矣（生） 
[沙民暴動可虞紹興]  
　　蕭山南沙一帶自丈量牧地大起風潮後謡言四起人心惶惑有謂大兵即日前來勦捕者有謂丈量一事須於年内辦竣者又值該縣安大令連日飭差恊保捕拿爲首滋事之人各沙民尤多疑懼故日來無不自造鎗彈預備抵抗禍機所迫間不容髮竊願有司一審愼之（乃） 
[禀辦淫惡家丁蘇州]  
　　蘇垣己故候候知縣全某素與家丁侯金珊通姦侯暗將全宅金銀首飾房契存摺衣物等項陸續竊去約值萬餘金潛行逃遁即經全某嗣子赴縣控告經吴縣金調卿大令差提全某之妻到案勒令交出侯金珊究辦現己將侯交案管押聞大令擬俟追清各物後禀明上憲按律嚴治其罪以儆刁惡云（魚） 
[飭撥息銀分給粥廠蘇州]  
　　蘇府何太守近據各紳董禀稱粥廠經費不敷因請酌撥分給當即飭在賓興田賦存典息欵項下提撥銀四兩發給東西南北四路粥廠以便應用（間） 
[官眷溺斃福建]  
　　新任平潭廳沈司馬守泰上月十四日僱船赴任時適雲霧迷漫舵工水手不允解纜而艱隨高某嚇以明日即須接印若畏艱誤公定干嚴辦舟子迫於威勢勉强開行詎離埠僅數里風浪大作船即傾覆計溺斃者二十六人司馬亦在其内遇救者僅十五人是高某仗勢作威之罪也（聲） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[時事小説人面獸（）三十]  
　　老者説道老兄你難道在那裡做夢麽到了今天還要講拒欵集股那條鐵路恐怕早己送掉了我們今天赴的會名爲稱心適意會你難道不曉得麽江浙兩省的人替伍唐兩烈士立了銅像正想行開幕禮忽然天上降下五個鐵製就的人面獸來恰恰伏在兩烈士銅像之前天下的人方曉得京城裏五個奸賊忽然失去竟是被天下吸了去罰他們變做人面獸再降到那裏去的眞是善有善報惡有惡報這件事情大快人心所以有人發起這個會也是讓大家好去瞻仰瞻仰見識見識的意思小子聽了恍然大悟心想眞是有緣遇着了這樣的熱閙便又拱拱手説領教領教回到自己坐的地方又同那左右緊靠的人譚譚説説不多幾時火車上的汽管連響了幾次己經到了杭州同車的人紛紛下車小子便跟在裏面一出火車站但見青山緑水風景絶佳兩條長隄都種着些桃花楊柳正是日暖風和春光明媚一片太平景象繁華境地小子便沿着長隄走去只見右邊是山左邊是水樹影湖光花流花落一路行來忽然到了一個高大的廟門底下抬頭看那門上的匾額却是果報司三字進進出出遊人如蟻小子便也擠進去見有一大堆人圍住在大殿對面兩廊之下但聽得個個咬牙切齒的在那裏呌奸賊小子心想這一定是人面獸降在此地了急忙的站起了脚兩邊一看却有幾個鐵人背梆了手跪在那裡明明與宋朝的秦檜長舌婦一樣但是這兩個人的鐵像明明記得是跪在岳王墳上的怎麽變了果報司呢心裏倒覺得疑惑起來正在呆孜孜的時候怱聽得耳朶裏頭鈴聲大振彷彿四面八方有無數人摇着銅鈴犇着喊着開幕丨開幕丨一羣的人齊向外走小子隨着出門見人山人海像錢塘江的潮水一般密密層層推將過來把小子一擠由不得自己作主兩隻脚動也不要動給他們擁到了一個所在 
國外新聞 
[南斐開礦新機]  
　　初三日倫敦電云南斐洲蘭特地方各礦現爲試用高唐氏之開墾機器頗有効果且與傭工亦大有益處蓋以一人用機開墾計五小時之工作足抵十五人全日之工作云 
[美政府會主議要事]  
　　初三日倫敦電云得華盛頓消息謂美總統羅斯佛與國務大臣羅德海軍大臣美客甫於日前會議蓋爲關於日本之事務云 
[墨國加鑄銀圓]  
　　初三日倫敦電云墨西哥政府己購買大條銀甚夥擬再鑄造銀圓云 
[英國天氣嚴寒]  
　　初三日倫敦電云英國堤江己結冰約有七英哩之遥泰晤士江温綏城一帶亦己結冰 
[日使對美之演説]  
　　初三日紐約電云駐美日使青木在舊金山商業會議所演説謂日美之交情可决其並無變動且傅告日本人民不可敵視美人云青木隨處有秘密隊保護以防日本社會黨之暴舉 
[日政府嚴制國人出境]  
　　初三日東京電云日政府以各府知事發給出口執照太無限制故又發出訓令嚴禁不合格之日人赴美國云 
[東京電車改歸市政所]  
　　初三日東京電云東京電車公司各股東今日開會集議大衆對於電車改歸市政所執管之草約均無異言 
[香港小工同盟罷工]  
　　初三日香港電云今日本港東洋車夫約三千人同時罷工其故因車主欲增加租費後經港督府出而干涉各車主亦罷其初議故至晚六句時即平靖無事當罷工之際街中電車因損斷電線故上午不能行駛以上譯字林報 
[美人拒日近狀]  
　　初三日栢林電云得華盛頓消息美人對于日本之移民問題現漸平静美總統羅斯佛己將阻止拒絶日人議案交國會提議矣 
[日美之關係]  
　　法文報得巴黎電云世界各報現仍評論日美之交誼惟巴黎日使栗野己聲言美艦隊之東游日人並不視爲有戰争之事蓋深信羅斯佛大總統之和平也 
[日人在北滿之勢力]  
　　倫敦電云日人阻止北京至新民屯鐵路延拓路線至法庫之舉在華英人均甚憤怒蓋以延拓此線之約早己簽字英人據約言之目下日本人之旨意成以爲違背開放主義云以上譯文滙報 
本埠新聞 
[浦東防兵暫緩調回]  
　　滬道函致滬軍營略云前接來牘以浦東地方安静派去弁兵可以調回等因當即函詢李令兹據禀復地方業己安静照常開市即河工亦踴躍挑浚奉派弁兵原無須常川駐紥惟頃據李紳等面稱浦東人心未定應請暫緩調回俟同人會議妥恊再行禀請辦理等語即祈執事查照將派去各兵暫緩調回仍督飭認眞巡防母稍疏懈云（企） 
[震澤縣禀報梟匪滋擾情形]  
　　震澤縣張令禀陳滬道略云縣屬南麻地方日前有大帮匪船十四艘梟匪二百餘人擁進梅家堰防營内轟死勇丁雷楚勝奪去後膛鎗五枝前膛鎗二枝並波及該處釐捐分卡 
 
 

Page 19

 
 
　　知縣聞警後即傅齊通班差役函知營汛四出兜拿並帶巡勇星馳前往該梟匪業己竄散知縣除將勘明被搶各情通禀各憲鑒核一面飛移鄰省營縣一體恊拿務獲嚴辦外合行禀陳云云（琴） 
[江督復製造局張總辦電（爲浙省訂購鎗彈事）]  
　　冬電悉己轉電馮星帥查照即派員携欵赴尊處如數領運方江印 
[美領晤商要公]  
　　昨日午後三時駐滬美總領事羅智思君詣洋務局拜會滬道梁孟亭觀察商議要公（軌） 
[江蘇海運局將次開辦]  
　　江蘇海運滬局總辦孫太太毓驥現在無錫設立車運司卡先飭丁役來滬將局事部署以便開辦（夏） 
[聚秀女校添設國文專脩科]  
　　虹口聚秀女學堂向惟注重工蓺他項科學時間甚少兹由創辦人林女士暨監學卓女士重訂新章擴充辦法除應有各科外更添設國文專脩科以期文質兼修啓牗普通之智識云（川） 
[捐資種樹]  
　　十六鋪大有水菓行主朱栢亭向爲總工程局議員現獨自出資在外馬路沿浦灘至大馬頭止一帶裁種樹木以資庇蔭昨總工程局己給示曉諭並着巡士妥爲照料矣（車） 
[添招華捕照料電車]  
　　法界電車開駛在即捕房以舊有中西各捕房不敷差遣擬添招華捕七十餘名現陸續報名者己有數百人前日麥總巡督率捕頭挑選年少力强者一百餘名再由西醫驗視有無暗疾以定去留（舟 
[巡局聽差被控]  
　　前紀有人持英廨讞員寳子觀明府之名片送信至巡警總局公禀三路西南區門差陳祖培地保董阿福包探趙姓等籍端拆梢各情兹聞此案己由汪觀察面諭正巡官黃明府偵探課員汪二尹查明趙姓即地保黃愼堂之夥趙子餘又名趙貴現爲總局聽差當即禀復奉飭傳齊人証嚴訊究辦（衣） 
[恊弔賊贓]  
　　昨有公共捕房中西包探押解竊賊朱有星至縣禀請派捕弔贓李大令准即飭捕會同該探至新北門内某質弔取古銅香爐等物隨將竊賊仍交該探帶回究辦（軌） 
[駁船焚燬]  
　　前晚有某駁船裝載棉花泊在美租界揚子江路對面浦灘忽然失愼焚燬一空（西） 
[失火即熄]  
　　閘北天寳里第七弄第二家某姓於昨日上午失愼幸即救熄僅燬去蚊帳被頭等物未成巨災 
[押犯病斃]  
　　流氓王阿四因罷市時强搶物件由公廨判押西牢三年在案前因患病送入同仁醫院昨晚斃命當即報知捕房飭探恊保查傳屍屬收殮（西） 
[道批兩則]  
　　王定瀛等禀批出口牛隻定有額數祗防多運並未有華洋之分洋商報運但未滿額既准隨時出口豈有華商轉不許出口之理洋商辦運並不給照何能爲該商特給專照自生枝節該商不明事理復敢藉口虧耗可恨可嘆既據並禀着候蘇牙釐局淞滬總局核示遵行可也○杭綢衆商悦昌文記等禀批候函致税務司遵照並移會杭州關道一體照辦可也（合） 
[官事]  
　　提右營中哨二隊把總馮學連昨至道署禀知現奉萬參將派往浦東駐紥嚴家橋蘇省左路巡防二營左哨哨官劉文嘉禀知奉省憲札委率兵至浦東龍王廟一帶駐紥章梁彪禀知奉巡警總辦札委辦理巡警教習差前黃橋巡檢羅晋藩禀知接辦浦東三林塘保甲局差救生局委員陶鳳威禀知本局小輪拖帶釐捐總巡回滬（車） 
訟案 
[上海縣案]  
　　吴阿海趙阿瑞在龍華一帶訛詐滋事經董保耆民聨名禀　飭提到案判各責四百板枷號二十天發犯事處示衆○甬婦錢史氏去臘被殷德華誘拐至章練塘賣於某姓爲妻兹由蘇府何將氏太守遞解來滬經大令訊供年十九歲被殷誘拐價賣是實並據氏父史阿三投求給領判具結領去交婿管束○陳福春與姘婦姚王氏即大郎勾引鄰婦陸王氏至小客棧姦宿一案亦奉復訊大郎本夫姚二郎投求領妻大令准之陳亦在押己久著具改過結交保開釋○南匯縣移解張維甯到縣訊稱因欠錢糧及某姓借欵奉南邑憲訊飭清理久寓在申奈無保人遞案大令判覔妥保限月内繳洋（車） 
[總工程局紀事]  
　　閘北某絲廠女工喬槐林年十一歲近被陳老娘即李沈氏徐阿四李洪生戴六等串誘出外賣於陸家石橋鄭姓土行爲婢正在議價被女父喬壽松尋見扭控到案經孫明府訊知李陸氏等均慣爲蟻媒判氏戒責二百下發堂押一年徐戒責二百下發押改過局十月李洪生戒責二百下押改過局五月戴戒責二百下從寛斥釋女交伊父領回○全盛信局划船户陸長生運貨至松江甫抵南卡附近忽被崇明張道子之船撞破船身浸壞貨物昨由局夥陳榮生將張扭至南區解案經陳叅軍判飭管帮查明○恊興洋貨店主周煥臣扭控明興押店夥張錫榮將僞鈔票兌換請爲究辦陳叅軍姑免深究判張還洋兩元五角僞票塗銷○裕興米店主李裕生控己閉正興飯店主張書紳欠洋二十四元一角由西區送案經陳叅軍訊知房主處存有押租判李交保理處○積　陳來生日前被拘脱逃昨又由南區拘獲解案判戒責一百下押一月（杞） 
[巡警局紀事]  
　　總局瞿桂林禀控瞿海朝串同地保瞿大春盜賣地基昨奉提訊以地在寳山縣境判一併移回訊辦○周永海因王彭庚欠洋十九元八角向索不還控請追究局員准予提追○沈張氏與泥匠周連生犯姦昨被其夫沈金榮撞見綑縳送究奉飭分别押候訊辦○東裕公司因自立烏鎭路牌昨奉局員飭傳該公司作頭張雨仁到局論將路牌拆去以便飭工程局訂立 
　　城内第一路三區嚴松林與同夥施小弟鬥毆傷面經地甲拘局判給施養傷費完案 
　　第一路四區杜得隆被傭婦席步氏捲逃衣飾由荐頭朱得尋獲送局判氏賠償洋十元杜不應行兇罰洋兩元充公（衣） 
[公共公廨曾訊案三則]  
　　西洋商人陳全記即陳妙泉前延律師穆安素控過福雲担保熊澤蔭訂立合同不交銻砂一案昨日午後讞員寳明府與西洋沙領事復訊穆律師稱查陳妙泉早經入籍西洋且有庭册可考前云在海關生意實另有其人此案由遇担保是控究過延高易律師稱過僅担保付銀五百兩並不保熊姓交貨有合同可查今熊姓既未到案應俟追熊來滬再行質訊明府商之沙君判交原保限十天追熊來案如違照據賠償○英商伊利士嘉道理控莊富南佔地造屋亦奉王襄讞與英巴副領事會訊原告延麥律師投稱原告之地己轉道契今被告在該地上建造房屋請究莊延高易律師之某帮辦陳訴造屋情形中西官以供詞各執判一併退去候下禮拜一會同往勘再行核斷○裕通紗廠前控同茂號股東李韻甫等吞没帳銀七萬餘兩昨晨德師副領事又與寳讞員會訊讞員以李交保未到碍難訊理遂商之師君判將投案之保人公記花行主陸冠英押候追交一面仍補傅人証到案再訊（業） 
[公共公廨早堂案]  
　　陳毛毛竊取魏清記木行木頭十四根撐至高昌廟售於萬衛生得價洋八元昨經失主報捕將陳萬解究陳供實因張樹山欠萬工洋將木頭作抵求察訊之萬供詞去吾帮讞王明府商之美白副領事判陳押六月萬罰洋五十元充公○姜阿三與王阿二在火塲上扒取什物由余賢渭報捕解究判各押三禮拜○張子雲即阿妹昨將無照牛奶攙水混售由捕解究判罰洋一百元充公再押捕房兩禮拜其夥王耀坤交保候示○ 
 
 

Page 20

 
 
幼女王五妹與渴阿鳳被張姓拐至無錫被鐵路公司中人查見拘送濟良所於昨解究旋有邊褚氏投稱五妹是養媳並有湯陳氏稱阿鳳是孫女均於廿九日被拐求恩給領判兩氏覔保具領○幼女根弟違章在妓院居住由濟良所解案旋有包探楊金山之夥王仁桂同妻劉氏投稱女孩招弟至顧張氏妓院内游玩不知違禁求恩給領判王顧各罰洋十元根弟交王具領○幼妓王小二子朱彩娟不愿賣娼由濟良所交捕解訊王供年十五歲朱供年十二歲均不愿賣娼求察判押候禮拜三訊核○幼女陳妙英朱愛保王阿巧違章賣娼由捕解究判交投案之陳成和覔保將朱王陳領回○王小秉與王雲祥一地兩賣由營業公司控奉傳究判交保候下禮拜二傅到原告再訊○徐大濂收買賊贓牙刷控奉傅究判還押候禮拜六再訊○何加生向李陸氏騙取白縐紗十一疋判將所穿之皮袍裭下交氏領去餘押限七天交贓如違擬罪○賭棍朱正瑞即金山與過犯嚴阿六潘金生沈玉奎卜桂卿等誘人賭博由捕解究判嚴補各押兩月朱押三月卜押三禮拜均逐出租界○王阿三竊趙錦藩之面盆判押一月○朱有星竊捕房副捕頭之古玩等物判押候吊齊各贓再訊○宋德榮欠賈劍門銀洋控奉提究判過堂訊追○劉興法竊周阿貴家綢縐衣服判押三月逐出租界○王光中與妻王陸氏竊取同居之潘介梅首飾及鈔票銀洋判各押三個月○楊金泉誘拐趙銀根之妻張氏控奉押交在案昨解請究判還押展限七天交人如違擬罪○流氓陸阿三顧阿三攫取張唐氏錢洋等物判陸押半年顧押三月均逐出租界○曹珏香拐騙陳淦生值洋五百五十元之金珠花等物判押限十四天交當本洋三百零五元再核○妓女雅仙閣不愿賣娼奔廨喊寃判發棲流所擇良婚配○張根全與丁妙生串竊吴生元脚踏車判張押三月丁交保開釋○沈其香竊陳氏家綢衣判押四月（業） 
[法租界公堂案]  
　　車寓主龔阿長行竊蔡見彬衣飾逃匿不面昨由包探將遺下之東洋車四部拍賣得洋二十元呈案聶司馬諭交蔡見彬具領作抵○流氓吴阿二蔣子欽王裕材串搶車墊判押在案昨由失主顧其甫投稱該流氓屢次行搶求究司馬飭將吴等三人提案判各架號半月○王長根竊釘靴周阿雲偷太古棧白糖朱亞毛竊洋傘吴亞三偷木料吕阿庚陸進升串竊松板徐嘉興拆竹笆一併解訊判王枷號一月押改過局三月周枷示半月朱枷號七天吴等各枷三天（浩） 
[美租界捕房事]  
　　前晚有西兵四名私逃登岸由八十四號西探持領事信票在百老匯路查獲拘入押候解送該管領事署訊辦○前有女孩倪金　在密勒路被某黑人姦傷報捕飭探查明該洋人係入吕宋籍當請諸領事給發信票將黑人拘入押候核辦○俞老五戴炳川昨因索欠互毆由捕一併拘入押候核辦○昨有三十九號氣車駛至乍浦路撞翻潘阿蘭東洋車跌傷乘車之張吉卿由捕一伊帶入著給養傷費了事○前晚有蔡四福投稱被木工張掌生搶去銀洋衣服請究昨由朱包探將張拘入押候究辦（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
