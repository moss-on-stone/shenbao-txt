# 1880 - 246 - 4902644

 

Page 1

 
 
[點石齋印售書籍碑帖字幅價目] [  本齋主人啟]  
　　本齋於去年在泰西購得新式石印機器另用照相之法照印各種書　皆能與元本不爽錙銖且神采更覺煥發至照成縮本尤極精工舟車攜帶者可無累墜之虞且行列井然不費目力　天　間有數之奇事也今在申報館申昌書畫室出售合將印成每種價目列左 
　　書籍○縮本字彚二角五○晚笑堂書傳三角五○英字入門一角五○耕　圖五角○華英字典五角○聖論像解五角○簡明目錄七角五○鴻雲因緣圖記一元○廣治平略五角○歷代名媛圖說七角○華英通用要語一角五○狀元圖者一角二○於越先賢歷傳二角五○萬壽盛典五角○華英文字合璧二角五○黑蠻風土記二角五○華文譯英文字典八角絹面一元○　汗箇二角五詩書訪六角五○帝鑑圖說六角○華英說部　要四角綢面六角○華英尺牘二角二角五○康熙字典一元七角○篆文四書七角五○無師自通英語錄五角 
　　碑帖○玄秘塔二角連裱六角○王夢樓墨蹟連裱三角五○董其昌成樂軒八分連裱一角六○玉版十三行一角連裱一角八○家廟碑一角五○張玉德崇仁寺碑一角五○成親王　邪公家傳八分連裱一角六○多寶塔一角八連裱三角八○徐昌緒書陳文恭語五分○黃庭經一角飼裱一角八○聖教序二角五紙裱五角五○米南宮虎邱詩一角二紙裱二角六○趙之謙書陳夫人家傳二角紙裱三角五○又琴旨一角二紙裱二角二○梅野人草書八分紙裱二角○何子貞上會滌相詩七分連裱二角二○沈桐敂書王右丞遺事七分裱加八分○表忠觀碑縮本一角巳裱二角○近今翰林墨蹟三角連裱六角五○爭歷位一角巳裱二角○趙子昂龍與寺碑一角巳裱二角五○文徵明前赤壁賦墨蹟一角五巳裱二角七○董其昌秣陵碑一角五巳裱三角三○梁文定公墨蹟七分巳裱一角五○汪士鋐圂風墨蹟一角巳裱二角二○虞恭公溫公碑一角五巳裱三角板　三角五○皇甫君碑二角五巳裱五角加板面五角五○御製官箴孫玉庭書連裱一角○靈飛經二角裱者四角○顏魯公祭姪稿一角半裱者二角七○九成宮醴泉銘一角五○董文敏公蘭亭敘一角二裱者二角七○函禪合詠劉石譚王達齋兩先生書二角半裱者四角○戴府君墓誌銘曾君熙書七分裱者一角九○戴夫人墓誌銘戴君熙書四分裱者一角二○十思疏祁君廷杰墨跡六分 
　　字幅○陳鴻壽行書立軸一角綾裱三角五○行書小屏六條八分○行書中屏四條一角裱者四角○　行書中屏四條一角○莫友芝條幅六張未裱五角巳裱一元○元和沈共之小篆條幅每堂二角五綾裱另加四角五○毛意香行書條幅毎堂三角五綾裱加四角五 
[讀英人戈君策略書後]  
　　英將戈登之來華也議者不一其說其歸也亦不一其詞乃昨讀其在粵中所著策略十數條後然後知其來也並非決意欲助中國軍務亦非中國有意延之與英廷之命之前來也則其歸也又非中國之辭之與英廷之召之也不過欲抒其所見為中國竭效愚忱而已故其策略所云皆深得中國軍務之要領與敵情之多寡強弱緩急勝負之殊事雖未發而形勢已瞭如指掌誠不可忽視之也我　朝二百餘年武功極盛自遼瀋開基以至今日如嚴蒙部拓回疆平金川勦教匪用兵之久輙十數年而後定然在陸地者多而在海洋者少惟太宗時兩征高麗嘗以舟師間道入其國都此外惟台灣鄭氏之亂冉於海道用兵故列聖以來所以整軍經武者陸路則無遺策而海道未有勝籌是以道光之季與咸豊庚申兩挫於歐洲人此時勢使然而亦未始非無備之患也近年講求海防製船造炮購買軍火等物不惜重費沿海操防之具侈然大觀惟地勢濱海門戶孔多不能節節設備猶慮有事之時有措手不及之勢故侈談經濟者咸謂船砲不可不求精軍火不可不多購且不特於海口嚴為守禦且將於洋面葢於追戰眾策紛紜皆以軍餉不繼籌欵維艱為憂而或則則遲疑不敢設措或則游移無所定見葢知其難而不肯輕於一試也然事固不可不知其難而知其太難轉至畏難而不舉則敵已得其先著矣今觀戈登所云乃知目下辦理海防正不必張皇其事也夫戈登英人也其會豈真能綜中國之全局而籌之然意在海防則言海防其言固深切著明語語皆從肺腑中出不敢有所欺也大旨謂中國之兵利在速戰無俟敵人入境事事安排妥帖而後擊之尤利其屢戰無使敵人有一息之間得以從容布置也又謂中國海防在於各口守禦而不在於洋面游攻葢敵來攻我我為主而彼為客地勢所限一出海口即無關繫重大之處假如我軍全力緊守沿海門戶敵不登岸則雖敵船布滿海中而我無草芥之受傷也若敵不進口而我反欲出海以要擊之則勝負之權未可預操而敵或見我之船以眾船圍攻之則海口不能為援設不能敵必至船被擄而人被戕而守禦之處少此船隻其兵力反至盧單而隘口有難保之勢故利在守而不在戰也此數條皆會攻守之大概至謂船砲不必過於求精但務求多取其價廉而可以一易十也葢既不必邀戰海中則此等槍砲皆沿海口岸所需其勢與用之洋面不同輕則易於舉放且人多便習也多則宜於偏值且無害內地也如所云舂坎砲五百門價抵十八噸巨砲一門假有巨砲在海口固見其雄然見敵船之來而施放之近則其力太大勢必遠出敵船之外遠則敵船可以避就擊之不中百里之外相差尺寸其路必歧而此砲止在一處別口之無砲者多安知敵船不攺嚮以趨之乎故以五百門舂坎砲之價而購巨砲一門殊不合算也至於重鐵甲船及難於料理之水雷皆不宜用者亦跡此意也而其間最為要緊要者則電線之傳遞消息乃軍中所應有之事而歷經試辦已有成效且并不需假手西人而中國所能自造者矣竊讀戈君之言於現在中國大勢固能灼見真知緣其前在中國帮剿粵匪時深悉行軍之法故能歷歷會之所願綜攬大權者採擇其言勿視為袖手旁觀之論可也 
[爵帥行程] ○探聞質撫會九帥不日將到天津故大王廟中已備行轅想抵津後必將與李中堂有商議事件也 
 
 

Page 2

 
 
[津兵數] ○近日津沽兵丁時有調動然僅屬傳言未可據以為實其兵額則約有八萬至十萬名云 
[福州防堵] ○福州海口近有中國兵船泊守疊接憲札以聞俄有封口之議飭令嚴密防堵永和兵船於前月十五日出口巡歷洋面二十日同二兵船進口仍舊駐防於此安不忘危福州大吏有焉 
[剏設籌防] ○粵省近設籌防聯團局於省內魁巷肇羅道行署由紳士龍闌簃李若農陳蘭甫三君主理其事其餘郡縣諸紳尚未選定從此眾志成城同仇敵愾知方有勇報國衛家必有實效之可覩已 
[電信神速] ○近有香港至倫敦臺電信其神速莫與比倫計香港電信公司於上午十點鐘三十九分發信後下午四點鐘二十七分已接回信計為時不過五點鐘四十八分而七萬餘里程途已不啻覿面而語得不拍案呼奇耶 
[木船多覆] ○從福州出口來滬之木船聞從黃梅節汎以迄於今失事者約有四十艘人多覆溺航海之難如此可不畏哉　 
[狥私庇賭] ○粵垣西城黃沙地方近有無賴土著開設翻攤賭館屢次械鬥傷人街坊聯名遞稟請官查封并指明已革兵房典史某甲及候選訓導某乙藉充街正日　陋規串合地保薦匿不報又言更練劉姓五人開場聚賭日夜滋事倘有失竊不為杳緝而且諸多恐嚇人皆目為五虎等語前月上浣南海縣袁敦齋明府廉得其情委員按址查封復批革更保另准街坊秉公核辦招人承充隨即出有佈啓集眾會議初八日街坊會於團練公所擬着新充更保接辦各務詎料舊日地保高發并更練劉良等紏匪百有餘人闖入公所將伍姓紳士毆傷并追毆龔某其餘皆走避得免翌早街坊再行投訴稟官請騐究匪追兇無如包庇賭館之甲乙二人以陋規不繼囊槖無餘遂又袒庇舊日更保改名復充不許新充更保入境理事現稟控之賭館隨封髓揭開設如故更可異者前日竟有將路斃之乞丐尸身舁往伍姓之門首欲圖架害幸街瞬斥逐立即瘞埋云 
[不協與情] ○福建廈門之鼓浪嶼向設有通商總局大吏近委賴姓委員接辦局務此局原為洋務起見故該委員徧赴各西國領事署投賜拜謁不料各領事皆閉門謝客遂悻悻而回聞各領事非獨不屑會面又擬陳請改委他員前月十五日英美法德葡丹各領事敘會於英國駐廈領事署內議備文書申群閩省大憲謂通商委員事涉中外關繫匪輕宜得其人以求勝任今新到委員於外國人情素所不愜將來辦事必多棘手請此後通商事務實歸道憲辦理以昭慎重云云據傳賴委員前會在局辦公中外情形本甚熟悉祗因查辦德記洋行失竊一案時獲犯提訊德記行主恐草率完結未免輕縱特着侍役黃祀赴局聽審賴委員拘泥中國法度不許外人混雜特飭閉門然後研究黃不能入難於覆命情急氣憤踢門而入賴委員大怒責以擅闖公堂喝笞三百黃歸訴於行主轉訴葡國領事官因而大形齟齬後委羅姓委員接任現以陞系春州去局賴君再行赴局辦事初不虞接任未及旬日即有是事也今聞各領事文書現已馳遞福州省垣未審大盡將若何商辦也 
[旗丁攫金] ○京師正陽門外珠寶市半皆銀樓金店而以實與天成兩號為首出前月二十四日薄暮時有兩旗人向天成兌金四兩云須足色店夥取金請閱一旗人似嫌金色太淡時已傍晚不克詳辨遂攜至店門外估看詎料一轉瞬間兩人即攫金而去店中人羣起狂追且大聲疾呼隣近各店亦聞聲相助兩旗人方過前門橋頭隨即獲住捆送步軍統領衙門聞該二人向充管兵現以革退矣 
[府試示期] ○楊郡八屬現奉何鐵生太守牌示定於八月十九日取齋舉行府試云 
[訛人致死] ○周浦鎮某氏婦綽號小白菜年將四旬而尚有姿色其夫不務正業一切家用悉賴婦措置中元節晚九點鐘有店夥厲姓至婦處甫坐定即有陳甲紏合翼張二人推門而入見厲與婦同坐不間情由拖厲毒打又搜其搭膊得洋六元當即瓜分再勒令書借票洋三十元厲至此無可如何勉強書就然受傷已重勢不能行陳即令其子扶回十六日早陳等持票向該店收洋是時厲尚高臥店友問陳此究何欵陳等便大肆咆哮云無我輩爾夥早被人打死今何尚敢延宕正在大鬧之際幸有姚姓出為調處厲在內聞聲痛忿交迫竟服阿芙蓉膏自盡該店以厲係寍波人家有老母未便專擅先為備棺材小殮念三日厲母到鎮本欲投縣呈控因有浙寍會館主韓某撓阻故延至月底始行稟報未知邑尊將如何核辦也 
[領事調署] ○上海英公館隨員克而楷脫今接署上海副領事缺所有會審署日行案件亦即由克君會辦云 
[俄官去滬] ○俄國派來中華之水師提督沙司鴿及其夫人參贊等員日前來滬起岸後庽於法租界之美最時洋行現聞定於今日起程去日本云 
[軍裝運津] ○去年金陵製造局所鑄造之十二磅三楞珠來福彈及克虜泊彈後開膛彈并大銅帽珠來福砲等寄存滬地昨晨招商局保大輪船出口盡皆裝運在天津交御云 
[僧遭拆梢] ○英租界石路中四馬路北小弄中有愛寶者係住家妓女前夜有僧名竹禪至該妓女處被人偵知一閧而進該僧與妓再四向商情願出費以掩其口隨散給洋三百元之譜始得寢事焉 
[毆捕判責] ○一百四十五號華捕至英公堂稱昨夜王寶才在棋盤街路中與人閒談因此地馬車來往甚多恐有碰撞令其立在傍邊反被辱駡並拾磚擲傷左目奔跑追趕始獲送請究辦王則稱以後不敢乞求施恩陳司馬騐得該華捕受傷屬實隨判王荷枷一月責百板 
[控追虧欠] ○西人韋特至英公堂稱是小輪船主由向識之鄭道成荐來鄭金鳳用為管事終日花消熌賭被虧空洋一百零七元向索無着故將二人送案請究鄭金鳳供虧欠是實容措辦料理鄭道成供作荐是實無力賠償容着伊自行料理陳司馬隨將鄭金鳳押令繳洋 
 
 

Page 3

 
 
鄭道成交保帮同清理 
[捉獲小賭] ○法捕房獲到　案兩起一名王丫頭一名陳阿順均有賭具孫明府判各責一百板陳阿順枷示一个月以儆其餘 
[藏女索女] ○昨日法公堂據原告鹽城人陳九林帶同親子徐雅如投訴稱我子從幼過寄與徐姓今年三十三歲於十年前娶孫王氏之女爲妻已生子女在光緒元年分孫王氏竟將女及一孩領去藏匿不見向之理說非惟不認反來討人爲此在鹽城縣署控告蒙陳縣尊訉實着孫王氏限期交人在案詎孫王氏交保出外潜來滬地我子尋訪到此與我說反鳴捕拘押解訉請飭孫王氏將女交出其鹽城控詞批語均抄呈孫明府質之孫王氏則稱女兒嫁彼多年現在不知伊等獎女如何擺佈孫明府訉以在鹽城有無控告答稱均屬僞造官着將孫王氏送縣暫押請備文至鹽城縣署詢明原案再行核辦陳九林徐雅如着自行投縣候示 
[控竊傳訊] ○前報列搜獲嗶嘰一事昨由捕房將人　一併解案惠捕頭稟稱日興昌洋貨鋪來報稱有三人來鋪購辦嗶嘰被竊三疋業已令人尾隨當飭包探等拘住在其搭連袋內搜出洋銀一百零九元碎銀五兩又派包探至彼所寓之新北門外恒源棧中獲其同黨一人並寄存在該棧司帳處之元寶二只元絲六錠及竹箱鋪盖等又廣東藍布六疋紅嗶嘰十八疋一併帶至捕房盤問據稱皆是價買來者惟呈出各洋貨鋪之發票祗有七疋當據日興昌認明三疋外其餘八疋萃昌順等三家認　屬實日興昌夥供彼來買嗶嘰二疋被竊三疋及經察覺肝卽令人跟追一面報捕司馬謂每疋嗶嘰斤兩甚重彼將如何竊法據稱用藍布包袱擺在櫃檯上或揀貨之高低或論價之上下設一回身便乘間將嗶嘰用藍布包袱包好混去也萃昌順夥供被買二疋竊去二疋鄭德茂夥供被買一疋竊去二疋日新順夥供被買一疋竊去二疋正豐夥供被買一疋竊去二疋其混竊之情形皆相髣髴恒源棧夥供左有興等五人於前月二十六日來棧稱是湖南來滬購辦洋貨旋卽逐日出外本云三十日要動身豈卽於是日由包探陳阿九康啊順來搜　計被欠房飯錢共五千五百餘文請追左有興供湖北人我兄在蕪湖坐莊販賣洋貨今同李桂寶等五人來滬購辦嗶嘰皆是現銀交易並未行竊不知何故捕來拘護又到棧樓起行李我侄現亦不知去向伏請察究司馬又問嗶嘰旣稱買來何發票祗有七疋其餘十一疋之發票何在答稱遺失矣李桂寶張新洪張元興等四人供與左同哲繙懌謂原告已有五家左等何得抵賴請各判押二年銀洋元寶應充各善舉司馬論於禮拜四再行核奪隨令將左等四人仍交捕房帶囘認明原　之紅嗶嘰十一疋交日新昌等分別收領竹箱鋪盖廣藍布六疋紅嗶嘰七疋英洋一百零九元碎銀五兩元寶兩隻元絲錠六只錢千餘文均存捕房 
[助賑愈病] ○古晉陵清河氏來書謂因患泄痢勢甚危險兼有煙癖醫家束手舉室惶惶家人在灶神前虔誠禱祝許出藥質洋十元以助直賑求未三日病卽霍然當將洋十元送交鎮江籌賑公所於以見如響斯應而救災之不可緩也來書如是爰照錄之 
[題黃高峰樵書畫册] ○賑飢無策抱長吟數　煙雲一片心莫笑寒儒窮措大從今班管亦捐金○水旱頻災抱杞憂　皇恩憲德澤長畱硯田相約分餘潤米舫何妨喚麥舟○風流年少羡江郎蒿目時艱慨解囊具有文章用不盡生花筆作饋貧粮　君以詩潤助賑○曾經航海往津門　余於春間往津辦賑　泣雨愁雲野色昏鄭俠流民圖未盡問誰隻手挽乾坤○搜羅書畫滿巾箱共此珍藏姓氏香格律千家心一樣哀鳩猶是泣斜陽○千里相思正悄然多君錦册集名賢何當讀畫披書共最好橙黃橘綠天[  小園沈嵩齡稿]  
[題黃高峯樵書畫册] ○筆潤賑飢荒良工心苦矣王義與王維品貴洛陽紙心熱救飢腸不疲競樂此筆生花江郎捐金購其美卷軸積紛綸餘霞散成綺　謝眺句　豈徒玩雲烟飢溺切由已不惜賣賦金　君筆花爛縵詩嗣唐音社得潤金亦以充賑　造塔中心喜援手澤哀鴻養志庭趨鯉麥舟順父心　尊翁仁德有脚陽春兄承志活人家風恍同范氏麥舟　詩咏維桑梓概彼爲富人漠視呼庚癸鮒魚跳涸轍吝潑升斗水族人操壺瓢庇根愧葛藟對此文通子仁心應勃起余聽鴈鳴嗷抱慚馬長齒蓬窓閒寫蘭　戊寅夏秋泛舟講約動賑抽暇寫蘭取潤以助　渺一粟而已[  一山吳江時年七十有一]  
 
 

Page 4

 
 
[光緒六年七月念四日京報全錄]  
　　宮門抄○晉撫曾　奏遵　旨入都　陛見交卸日期摺○護晋撫葆　奏恭報接署撫篆日期摺○晉撫曾　奏委署司道片○署晉藩松　奏恭報接署藩篆日期摺○署晉泉王　奏恭報接署泉篆日期摺○七月二十四日戶部通政司詹事府正藍旗值日無引　見○詹事府代奏尹蕭怡謝授右贊善　恩○召見軍機○皇上明日卯正至　壽皇殿行禮　○○太子少保頭品頂戴山西巡撫一等威毅伯臣曾國荃跪　奏為微臣遵　旨入　都　陛見謹將交卸日期恭摺　奏聞仰祈　聖鑒事竊光緒六年六月二十四日內閣奉　上諭曾國荃着來京陛見山西巡撫着葆亨護理欽此　於七月初三日飭委太原府知府左雋撫標中軍　將瑞璋將山西巡撫關防及提督監政印信　交　司葆亨接取護理現將應辦事宜稱為部署一俟就緒即行起程北上另摺呈報微臣按站前進行抵　都城即當泥首　宮門跪聆　聖訓幸　瞻　天之願彌殷向　日之忱除恭疏　題報外所有微臣交卸撫篆日期理合恭摺具　奏伏乞　皇太后　皇上聖鑒謹　奏軍機大臣奉旨知道了欽此　○○護理山西巡撫布政使奴才葆亨跪　奏為恭報奴才接護理篆日期叩謝　天恩仰祈　聖事竊奴才承准撫臣曾國荃行知光緒六年六月二十四日內閣奉　上諭曾國荃著來京陛見山西巡撫著葆亨護理欽此旋於七月初三日撫臣曾國荃將巡撫關防提督監政印信並　王命旗牌交卷等件派委太原府知府左雋撫標中軍叅將瑞璋　送前來奴才遵即恭殿香案望　　叩頭謝　恩祗領任事伏念奴才滿洲世僕知識毫無由牧守而厲權監司倖荷　四朝之　植自楚黔而移宮邊徼曾權八閩之疆符溯維歷拜　殊恩已屬榮叨非分　復仰承　異命護理晉圻在　朝廷曲予裁全不遺土壤細流之擇而奴才自　　昧並深材輇任重之虞恐懼悚惶彌增兢惕查山右大　之餘年　順成氣機轉一切善後事宜均經隨同撫臣次第舉辦多已　具規模而察吏安民邊防　餉諸端在在胥關係緊要奴才惟有謹守撫臣舊章殚竭愚誠實心經理萬不敢因暫時　篆稍涉懈弛尤不敢好事更張轉滋紛擾以冀上答　高厚鳩慈於萬一除將接護撫篆日期循例恭疏具　題外所有奴才感激下忱理合恭摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○曾國荃片　再　司葆亨欽奉　諭旨護理山西巡撫所有　司員缺自應委員接署查有臬司松椿公忠雙暢體用　　堪以署理臬司篆務　有冀　道王定安學識兼優才幹明　堪委務署其冀　道篆務查有侯補　吳其復　練　篤正直和平堪以　署除分　遵照外理合附片陳明伏乞　聖鑒護奏軍機大臣奉　旨知道了欽此　○○二品頂戴署山西布政使接察使奴才松椿跪　奏為恭報奴才接署　篆日期叩謝　天恩仰祈　聖事竊奴才接奉撫臣曾國荃行知　司葆亨奉篆旨護理山西巡撫奏委奴才接署布政使篆務即於光緒六年七月初三日經護撫臣葆亨將　司印信文卷委　移交前來奴才當即恭設香案　望　　叩頭謝　恩祗領任事伏念奴才滿洲世僕知識庸愚由都曹　簡授江　　道涓埃未報　　恩薦擢山西按察使履任以來夙夜從公莫名慚悚　復權　　篆惕憟彌深查晋省為政務繁劇之區　司有理財用人之　皋凡整　吏治　　餉需在在均關緊要奴才賦質　鈍隕越時虞惟有勉竭駑　隨時稟商護撫臣葆亨實心經理斷不敢以暫時權篆稍涉　因循以冀仰酬　高厚鴻慈於萬一所有奴才接署　篆日期並感激下忱理合恭摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○二品頂戴署山西按察使冀　道臣王定安跪　奏為恭報微臣接署臬篆日期叩謝　天恩仰祈　聖事竊臣接奉撫臣曾國荃行知　奏委署理按察使印務旋於光緒六年七月初三日准臬司松椿　印信文卷委　移交前來臣當即恭設香案望　　叩頭謝　天恩仰祈　恩祗領任事伏念臣楚北庸材知識短淺由皋人歷官江蘇州縣隨同前大學士曾國　軍營辦理文案光緒三年由直隸　　　　山西　辦賑務爾次　奏派轉運山東漕米　濟晋賑上年冬　奉　旨送部引　見仰蒙　召見一次　聖調周辭莫名欽感今　年正月　　恩值授　　道　缺涓挨未　慚悚方　茲復　篆遽權彌　兢惕　山右　連　畿輔臬司　　刑名息訟安民在在均關緊要乳臣　昧深　弗勝惟有勉竭愚　動披案　隨事稟商現護巡撫臣葆亨實心經理斷不敢以暫時攝篆稍涉因循以冀仰酬　高厚鴻慈於萬一所有微臣感激下忱理合恭摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
