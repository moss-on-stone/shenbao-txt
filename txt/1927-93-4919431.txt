# 1927 - 93 - 4919431

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
本館要電 
[革命軍進攻固鎭]  
　　魯軍俘虜分批運滬 
　　浦口市面秩序漸復 
　　(南京)革命軍佔領蚌埠後、聞現已進攻固鎭、迫近徐州、［十五日下午一鐘］ 
　　（南京）軍界息、蚌埠以南之直魯軍、已被黨軍截爲數段、浦鎭上流尚有少數散兵、時隠時現、不時向黨軍開槍射擊、　　（南京）十二日一役、魯軍被俘獲者計一萬四千人、明日起、每日開三列車運滬、調後方訓練、現有被俘軍官及傷兵約二百餘人候車待發、［十六日下午一鐘］ 
　　（南京）浦口方面、十五日黨軍仍搜查餘敵繼續繳械、下關浦口商民避難者已來歸、市面秩序漸復人心較定、 
　　（南京）國民革民軍前在烏衣所俘獲之直魯軍中二百餘名、將於明日押運赴滬、［十六日下午三鐘］ 
　　（北京）杜鳳舉由前線返濟、就醫院、稍事休養、［十六日下午一鐘 
[南京禁止集會游行]  
　　蔣委劉紀文南京市長 
　　（南京）南京戒嚴司令部爲防止地方騷動、通告各界如未經核准、擅自集會游行以擾亂治安論罪、［十五日下午一鐘］ 
　　（南京）蔣委十四師長衛立煌爲下關守備司令、副師長鄧振銓爲副司令、［十五日］ 
　　（南京）蔣委總部審計處長劉紀文爲南京市長、即組市政廳、整理一切、［十五日］ 
[廣洲大捕共産黨份子]  
　　工會糾察隊繳械解散 
　　逮捕學生工人近千人 
　　前日下午秩序已恢復 
　　（廣州）十四晚廣州突下緊急戒嚴令、警備司令部隊及公安局保安隊、於夜深十 
二時許、將東堤惠州會館之工人代表會及罷工委員會包圍解散糾察隊、雙方發生槍聲數百發、全城震動、同時軍隊復向共黨工會所據之三大鐵路進剿、三鐵路 
工人有農民軍援助、彼此激戰頗烈、十五晨、全市電話不通、商店閉門内街交通斷絕、各方消息無從詳探、惟路上間見受傷兵士由西濠口方面扛回、又據一說、某方糾察隊被擊斃七十餘人、［十五日下午二鐘］ 
　　（廣州）十四晚起、當局派兵解散共黨機關逮捕共黨份子已詳前電、頃續查十 
四晚十二時起、軍隊分往工人代表會·中華全國總工會·銅鐵工會·海員工會·酒樓茶室工會等處繳械解散、致槍聲四起、十五日上午二時、第四軍兵士一連、保安隊三百名、先到黄沙粤漢路、圍繳該路工人槍械、結果、繳槍數十、捕工人二十餘、傷斃六十餘人、廣三路方面、由錢大鈞李福林部各一營、於三時赴石圍塘剿辦、繳工人槍械二百餘枝、捕工人十餘、傷斃六七人、官兵傷五六名、廣九路方面工人無抵抗、被繳槍數十桿、拿去十餘工人、至十五日下午二時、計將工人代表會所轄之工會二百餘組、完全解散、至三 
大鐵路、則由擁護政府之機器總工會十六日接收、［十六日上午八鐘］ 
　　（廣州）中山大學被捕共黨學生三十餘人、婦女解放協會、被捕女會員十餘人、某中學學生被捕十餘、統計被捕者、各機關各工會不下千人次要者、解往南關戲院收容重要者、解往警備司令部及公安局看管、［十六日上午八鐘］ 
　　（香港）共黨被捕六百餘人、在南關戲院收容、首要爲劉爾崧·鄧少銘·雷榮甲·譚其鏡·畢磊·蕭楚女·沈春雨·另婦女會二十餘人濟難會執行委員十餘人攻粤漢路工會時死工人二十餘、是役共死傷百數十人、各工會已改用白旗［十六日下午九鐘］ 
　　（香港）十四夕廣州公安局下緊急令、派大隊警察、會同錢大鈞部、於十五早四時、分途將工代會·省港罷工會·廣九廣三粤漢三路工會·及前時罷工糾察改编之財部特務處繳械、捕去職員甚多、十五早、軍警尚密佈全市及河南一帶、錢大鈞擔任郊外、鄧彦華擔任市内防守、　　（香港）軍警圍搜粤路公司時、工人抵抗、戰三小時、始攻入、繳械百餘、廣三路由福軍繳械二百餘、廣九路繳數十、均無抵抗、［十六日下午九鐘］ 
　　（廣州）國光書局被市黨部没收、又政府機關報國民新聞民國日報兩報館、亦被軍隊搜查、十六日未見發刋、聞省黨部將派員接收國民新聞、［十六日上午八鐘］ 
　　（廣州）黄埔軍官學校學生及駐郊外之入伍生八百人、於十四夜悉被繳械、［十六日］ 
　　（廣州）本市秩序、十五日下午二時以後恢復、［十六日上午八鐘］ 
　　（廣州）公安局長鄧彦華十五日佈告云、 
奉總司令訓令開、准中央監察委員會咨請以非常緊急處置各地共産黨首要份子、交軍警機關看管、本總司令認爲有完全接受及迅飭軍警執行之必要、爲此令仰公安局、迅將廣州附近共産黨份子全行逮捕、並將各工會糾察隊勒令繳械、如違即行剿辦等因、奉此、特飭軍警即日嚴密執行仰人民一體知照等語［十五日下午二鐘］ 
　　（廣州）錢大鈞十五日佈告、奉委兼廣州戒嚴司令、節制海陸軍警、按照戒嚴法、尅日宣佈廣州戒嚴、督飭軍警、嚴拿反革命份子、［十五日下午二鐘］ 
　　（香港）十六日祝捷大會、决展期、廣州共黨肅清、十五日下午秩序恢復、商店如常 
贸易、［十六日下午九鐘］ 
　　（廣州）省城連日戒嚴、省河南北所有舟車行旅、均施檢查、聞係防共産黨異動又連晚夜深、派隊搜查跨黨重要份子住宅［十四日下午十鐘］ 
　　（香港）李濟琛十三日令孫炳文撤職查辦派兵搜孫宅孫已逃［十五日下午十二鐘］ 
[粤省特委會决議要案]  
　　派古應芳代財部長兼粤財廳長 
　　李濟琛通電擁護汪蔣合作 
　　（香港）留粤執監委員及省市黨部、十五日在政治分會推李濟琛古應芬李福林陳孚木鄧彦華組特别委員會、隨開會通過議案（一）通告全省肅清共黨、（二）派古應芬代財部長兼粤財廳長、（三）派黄隆生代中央銀行長、（四）派定民衆運動·軍警·及宣傳委員會委員即日成立、（五）派陳孚木接管民國日報、曾養甫接管國民新聞、（六）訓令各縣長嚴禁土豪劣紳反動、運動免摧殘農工團體、（七）令各機關密報共産分子查辦、（八）通告共産分子、於十日内自首免罪、［十六日下午九鐘］ 
　　（香港）特别委員會宣傳委員會口號、［打倒共黨、］［鞏固國民黨權、］嚴防右傾分子、］［對國民黨罷工是反革命、］ 
　　（香港）特别委員會佈告、此次祇究辦共黨與工會無關嚴禁乘機壓迫工友、 
　　（香港）李濟琛十五日通電、擁護汪蔣合作到底、［十六日下午九鐘］ 
　　（香港）全國總工會·鐵路工會·工代會宣言擁蔣又廣東總工會·機器工會·宣言反對共黨及擁汪蔣合作［十六日下午九鐘］ 
[李濟琛在粤召集軍會]  
　　議决維持粤政鞏固後方 
　　（廣州）後方總部十四日召集軍事會議李濟琛主席、古應芬錢大鈞鄧彦華等均列席、議决應付現局、維持粤省治安交通財政及鞏固北伐後方等要政、［十四日］ 
　　（香港）李濟琛將召集軍事會議、討論後方問題、［十五日下午十二鐘］ 
　　（廣州）孔庸之赴滬、係與宋子文商設中央銀行上海分行、［十四日上午八鐘］ 
　　（廣州）甘乃光九日致粤家屬電、近日平安、滬傳扣留、並無其事、［十四日下午十鐘］ 
　　（廣州）孔庸之來電、請續假七天、［十四日］ 
　　（廣州）土地廳長周佩箴來電、請續假半月、［十四日上午八鐘］ 
　　（廣州）此間發起組織農工商學聯合會全省總會、以謀各界實益爲旨［十四日上午八鐘］ 
[京政府駁復俄牒]  
　　對所提要求碍難遵辦 
　　電鄭延禧轉達俄政府 
　　（北京）今日政府駁覆蘇聯抗議文發出、内容要點、蘇聯外交等機關人員、圖謀　覆駐在國政府破壞駐在國秩序、故中政府不得不取斷然之處置、且按國際法、遇事實上必要時、檢查使館亦非絕對不許之事、今中國軍警並未入蘇聯使館、已屬 
特别優容、而蘇聯反提出抗議、殊屬不合、故中政府對蘇聯所提要求四项碍、難遵辦、聞此覆照、並不送交俄使館、係電俄京鄭延禧、令轉達蘇聯政府、因俄方原來抗議、亦係由鄭用電報陳述大要云、 
　　（北京）蘇聯代使决十八日出京、俄商贸易公司經理狄克禮、今早出京、同行男女三十餘人、［十六日下午十一鐘］ 
　　（北京）外部駁覆蘇聯抗議、取籠統主義、并不列舉、師結於蘇聯增加中國内亂、此覆文今日送安國總部核示、再定期送出、　　（北京）外部云、俄代辦本人護照尚未來請、［十六日下午一鐘］ 
[李大釗案將組特别法庭]  
　　（北京）李大釗案、顧張間商組特别法庭處理之、其法庭之組織、有法官軍人名流等、［十六日下午一鐘］ 
　　（北京）在押之黨案中俄人十三名、現警廳每餐給一元西菜、［十六日下午十一鐘］ 
[四使會議陳友仁復牒]  
　　兩次均無結果 
　　（北京）日使館宣稱、陳友仁覆牒截至今午、僅接到一部分、預計全文今晚方可到齊等語、因此英美法日四使雖已會議兩次、尚無結果、一部分英美人頗對日方嫌疑、［十六日下午十一鐘］ 
[沙面加緊戒嚴]  
　　星加坡慘案之傷亡數 
　　（廣州）沙面十四日起又復加緊戒嚴、外兵全副武裝出巡、水兵二百四十名、及印兵六十名登陸、［十四日下午十鐘］ 
　　（香港）公安局派警百人、保護沙基、［十六日下午九鐘 
　　（廣州）星加坡中華總商會來電、星洲慘案、查確斃六人、傷十餘人、現經領事館陪審員騐尸錄供、尚未完、［十四日上午八鐘］ 
　　奉軍嚴搜長安丸 
　　搜查一晝夜未獲李景林 
　　日兵五十名上船華兵退　　長安丸昨日上午已離津 
　　日使向外部提書面抗議 
　　（天津）長安丸搜索結果、李景林未獲、據可靠消息、李係昨晨乘濟通丸離津、長安 
丸今晨四時放行、［十六日下午七鐘］ 
　　（北京）張作霖爲李景林事、曾派王琦赴津、長安丸至昨夜深尚在軍警及便衣隊數百包圍中、軍警已强行上船搜查一次、未獲李氏、當捕去乘客三人、以爲檢查口實、［十六日下午一鐘］ 
　　（北京）津訊、今［十六］上午二時、岡村少將率駐屯軍五十名上船後、中國軍警始下船、該長安船遂於五時出口、至在該船上所捕七人中、有馬福祥亦在内說、 
　　（天津）日人稱、三李已搭日船濟通丸或唐山丸、於十五晨離津、［十五日下午四鐘］ 
　　（天津）十四夜、督署得密告李景林乘長安丸赴日、即派軍警分布大連碼頭、十五晨二時、李割鬚、穿西服改名上田、偕姪書鳳書泰登輪、三時離岸、軍警向空開排槍、船始停、四時、交涉員莊景珂會同日領事有田、取得芳澤公使同意、上船搜查至下午三時、將馬福祥等三人搜獲、押軍法課、李無蹤、六時奉張來電話、懸賞兩萬元捕李、六時半、王琦由京趕到、勷辦此事、軍警備手電燈一百個、食宿船上十六日再詳細搜查、因李確在船上、日領表示、如獲李、若無證據不能引渡刻在交涉中［十五日下午四鐘］ 
　　（天津）十四晚參謀處偵探報告、李景林李書鳳李書泰分乘汽車兩輛、由日人保護搭長安丸赴大連、當派警於十五日上午三時半長安丸開至特别一區時、開槍勒令停止、船主不允、下午二時、得日公使令、始允搜查、五時搜獲馬福祥等七人、當局懸賞每名二萬購三李、莊交涉員向日領擔保停船損失、至九時、尚未搜得、將起貨嚴查、［十五日下午四鐘］ 
 
 

Page 5

 
 
   
 
 

Page 6

 
 
時評 
[繼續不斷之力（冷）]  
　　凡事。須有。一。時。之。力。更須。有。繼。續。不。斷，之，力。無一。時。之。力。不能。有。所。創。立。無繼。續。不。斷。之。力。非特。不。能。進。展。抑且。不，能。保。守。蓋。世。間萬事。無一。不。繼。續。進。展。不。。 
已。世人。之。心。理。亦無。一。不。繼。續。進。展。不。已。故有。一。時。之。力。而自。謂。大。功。已。成。即。安。福。享。受。而不。事繼續不。已。之。工。作。則其。事。終。必。爲。人。所。取。携。而。不。能。永。保。民。國。以。前。各。種。勢。力。之。失。敗。無。不。由於。一。時。之。力。得。勝而即謂其。力。無。敵。不。必。 
。繼。續。不。斷。以。自。勉。據高。位。者。　拱。任屬。下。以。縱。放。於。是。人。得。乘。間。以入。悉。取。其。實。力。以。去。而尚。不。自。知。故。一。旦。遇。有。事。 
變鮮有。不。全。盤。覆者。故。我。謂一。時。之。力。旣得。成功之後繼。續。不。斷。之。力。實。不可。少。 
[本館要電二]  
　　（天津）十六晨三時、日總領有田籨字、保證李景林不在長安丸、軍警即撤退、放該輪出口、據聞李用金蟬脫殻計、趁軍警包圍長安丸時、於十五晨三時改乘濟通丸離津、［十六日下午四鐘］ 
　　（北京）津當局令軍警、凡捕到李景林書鳳書泰三人中之一者、赏洋二萬、［十六日］ 
　　（北京）昨晚日使向外部提書面抗議、日船長安丸中國違法檢查、且此次上船搜查軍警、達數十人之多、復對日副領事有侮辱行爲、此項責任、保留將來交涉、順邸爲此事、及對俄外交問題、開重要會議、自今早一時迄四時方散、當派安國軍總部第三科長程慶霖赴津、協同王琦等辦理、又派吳晋赴日使館、面加解釋［十六日］　　（北京）外部對日使抗議長安丸事、已電莊景珂查報真相、以便答覆［十六日］ 
[張贞部調滬與閩政潮]  
　　領到開拔費即行 
　　（廈門）省電、張貞先派王谢副官赴滬、本人俟領到開拔費十五萬、即率部行、張調滬、與此次政潮有關、鼓浪嶼工部局十五日亦宣佈戒嚴、［十六日下午八鐘］ 
[滬寗滬杭兩路調兵]  
　　（蘇州）一軍第二師劉峙部四五六三團、今日掃數由崑山開往常熟、與十四軍一部分、會合渡江、進攻通州、崑山改由二十一師嚴重部接防、昨夜半三時、已有一團載車三十五輛開往、［十六日下午三鐘］ 
　　（鎮江）國民軍第十五師余憲文部第二團 
第一營、今居七時二十五分開往上海、轉赴杭州、［十六日上午十鐘］ 
　　（杭州）十七軍第一師第三團兵一營、今晨二時半由南星橋開滬、［十六日下午一鐘］ 
　　（杭州）國民軍第二十六軍第三團、今晨二時廿四分開往上海南站、［十六日上午十鐘］ 
　　（杭州）南星橋國民軍第六病院職員及醫用品等、今晨一時五十四分裝車八輛、遷往嘉興、［十六日上午十鐘］ 
　　（鎮江）國民軍第十七軍兵士一營、今晨十時十四分開往常州、［十六日下午二鐘］ 
　　（蘇州）駐蘇東路總指揮部第一病院主任及用品等、凖明［十七］遷滬、［十六日下午二鐘］ 
[汪精衛在漢寓譚宅]  
　　（漢口）汪精衛偕其夫人陳璧君、乘漢順專輪十日午到漢、歡迎數萬人、暫寓法界昌年里二十八號譚組庵宅、漢武十二十三兩日分别開會歡迎、［十一日上午十二鐘］ 
[四川有反英同盟]  
　　（重慶）反英大同盟今午在城内打槍壩開會示威各界到者萬餘人、塲外即現火砲聲、塲内外有形同工人者、手持各種武器及連槍、互相亂打、打死及踏死者約百人中以學生工人爲多、傷者無數、劉湘軍部因之戒嚴午後二鐘、秩序即復、［一日］ 
　　（重慶）美領事昨午登美兵艦駐宿、英艦同英輪今悉向下游開去、英僑全體離渝、［一日下午七鐘］ 
　　（成都）此間各界定三十日成立對外大同盟、是日各團體放假、游行示威運動、［二十八日下午十三鐘］ 
[川軍改編與公開財政]  
　　年可减薪餉九十萬元 
　　（成都）鄧錫侯近對改編直轄各部、核减兵額、整理財政、已規畫、計每年可减薪餉九十萬元、將就軍部設財務委員會、審核收支、並由各縣人民組織監察機關　核［二十七日下午八鐘］ 
　　（成都）劉文輝擬公開財政、通令該軍、照財務會議决、在防區各縣、由人民選代表、設稅收監察所、稽查出入數目、［二十六日下午十二鐘］ 
　　（成都）鄧軍部議設政治訓練所、收編餘軍官、委龍傑三任所長、［二十七日下午八鐘］ 
　　（成都）劉鄧兩軍黨部、政治部日内聯合舉行抗英大同盟、［二十七日下午八鐘］ 
　　（成都）省議會電渝省黨部云、定本月底结束、［二十八日下午十二鐘］ 
　　（成都）劉文輝改委熊思進任第四混成旅長原任向庭培調第　路副司令［二十八日］ 
[北京政聞]  
　　（北京）今晨盧香亭由東站出京、［十六日］ 
　　（北京）今閣議未開成連許寳蘅亦未到院、張景惠定今夜離京、［十六日下午十一鐘］ 
　　（北京）昨夜十一點、軍警搜查京商務印書館、帶去書數本、［十六日下午十一鐘］ 
　　（北京）今早奉軍飛機兩架運鄭、［十六日］ 
　　（北京）東北第十軍在京招募能乘自由車者、第名月薪二十元、［十六日下午八鐘］ 
[湘省政聞]  
　　（長沙）唐電省黨部、謂俟新政府成立時、當回湘一行、路局通告停收外國鈔票、 
　　（長沙）省黨部奉國民政府電、謂各委員暫難離鄂、不能應邀來湘、［十一日上午十二鐘］ 
　　（長沙）十日工人捕獲趙恒惕之姪趙謀道、並搜出文件甚夥、［十一日上午十二鐘］ 
　　（長沙）何軍長健與該軍政治部主任王基永、十日由常經省赴漢、［十一日上午十二鐘］ 
　　（長沙）市商民恊會因市面金融忽生停滯、拒纸收現、十日召各民衆團體領袖會議、設法救濟、［十一日上午十二鐘］ 
　　（長沙）湖南交涉員、奉中央令、改名爲長沙交涉員、［十一日上午十二鐘］ 
[本館專電]  
　　（天津）直省特種物品捐、省署十五日指令商會停辦、十六日雜貨顔料染商纸行均復業、［十六日下午四鐘］ 
　　（天津）滬上各報到津被扣、經人疏通、十四日弛禁［十六日下午四鐘］ 
　　（成都）郵務總工會向西川郵務長英人儒佛立、要求平等待遇工人六條、昨經各團體仲裁結果、儒願退職、由副長華人馬文志代理、餘事電請交通部派員接辦、［二十六日下午十二鐘］ 
　　（成都）劉愿安等發起人民日報、下月十日出版、［二十六日下午十二鐘］ 
　　（廣州）桂省擬擴築公路、由梧至南寗轉達百色龍州、爲總幹線、由梧至桂林、爲第一幹線、由梧至潯州轉達柳州、爲第二幹線、由梧至貴縣、轉達　林、直通粤之北海、爲第三幹線、［十四日上午八鐘］ 
　　（廣州）廣西電報總工會、十五日開成立大會、並於未開會之前、派出代表、出席漢口第四次勞動大會議、［十四日上午八鐘］ 
　　（慶州）佛山油糖雜貨草蓆等行、因勞資衝突、一律罷市、［十四日上午八鐘］ 
　　（香港）汕海關扣留盧山丸、因前有興寗人高龍驤赴省投考軍校、落選、資罄搭該船回汕、該船不給飯、高蹈海死、工會代其出頭、尚在交涉中、［十五日下午十二鐘］ 
各社電讯 
[陳友仁爲寗案復美牒文]  
　　對赔償表示容納　對懲罪應俟調查結果 
　　兼須調查美艦開砲事件 
　　國民政府再表歉忱 
　　對保護外僑願竭力担任 
　　準備派代表與美國談判廢除不平等條約 
　　路透社十五日漢口電陳友仁已寗案覆文送交漢口美領事、（聞與致英覆文大致相同）其文略謂國民政府外交部接美政府四月十一日來牒、内開條件、據稱欲以之迅速解决因三月二十四日南京國民軍加諸美僑暴行而起之時局茲覆者、關於美政府所提受傷人民損毁物質給予完全賠償之要求、國民政府準備對於美領署之一切損毁予以賠償、因無論此項損毁是否北方逆黨所爲如三月三十一日國民政府所稱、然中國境内美領署之被侵犯則係事實也、至於美人所受身體上傷害、物質上損失之賠償國民政府準備給以種種適當與必要之賠償、惟經切實證明係三月二十四日英美砲轟所致或係北方逆黨等所爲者、則不在此例、來牒要求對於殺人傷人汚辱損毁等事負責之各軍官及查明與此有關之各人予以充分懲辦一層、當然假定犯罪者爲攻獲南京之國民軍、查此層與三月三十一日國民政府所聲明者不符、但政府現正切實調查、以期查知此事真相、並考核程潛佔取南京後呈報軍事委員會之事實、據程潛報告、圍捕有槍械北兵三萬人、此外以在城内捕獲數千人、程潛又報告暴行者若干人已被正法、國民政府以爲懲治問題、應俟刻在進行中政府調查或俟國民政府與美國立即合組國際委員會調查之結果、查國際法律與文明國習慣、不許開砲轟擊友邦境内之城邑、國民政府故提議此項調查委員會並應調查三月二十四日美砲艦轟擊未設防南京城之情形、至於要求國民軍總司令書面道歉及書面擔任制止對外人生命財産之暴行一節、就道歉而言、如南京騷擾查明罪在國民軍、自屬應然、是以國民政府以爲道歉問題、亦須俟刻在進行中政府調查或國際調查委員會關於犯罪間題之决定、國民政府外交部接美領署被侵犯之報告後、即向美政府表示歉忱、茲國民政府重作歉仄之表示、國民政府爲負責行政機關、不能容許對外人生命財産有任何形式暴動或鼓噪之運用保護外人生命財産、確爲國民政府迭次聲明之一定政策、國政府當然將訓飭有司、不獨給予此種意思之書面擔任、且注意採行有效力方法、予外人生命財産以適當之保護、惟切實保護美人與其他外人生命財産之最好保障、在除去中國與列强現仍保持不平等條約者間現有纷擾之根本原因、此層苟國民政府不說明之、則爲欠缺坦直、蓋在華外人生命財産之主要危險者、即此不平等條約、爲中國不自甘卑辱、今日已有新力之覺悟、如列强堅持旣羞辱且危害中國之條約、則政府因以管轄爲難、而危險將終不可免、故國民政府準備派代表與美國代表根據可保障兩國合法利益及邦交互惠之條欵、談判中美間各問題與異見之美滿解决云、 
[五公使對寗案擬用第二步手段]  
　　東方社十五日北京電五國公使會議、對於毫無誠意之南方政府之答覆恊議後、僉以爲舍用第二步之適當手段外、别無他法、已立即向各該政府請訓、所謂第二步之手段者即加以制裁之謂、 
　　路透社十六日倫敦電每日電聞謂寗案懲戒、列强雖有此意、迄末正式表示、殊可扼腕、官場現證實英美法日艦隊司令及意國艦長確奉政府訓令、草擬在國民軍無適當賠償時施行之懲戒方法、除對於陳友仁略有表示使知不依充列强要求、即有嚴重懲戒、則其覆文當異於現所有者、陳之覆文中最不壓人望者、厥爲其態度云、 
[英美日兵艦續來華]  
　　路透社十五日直布拉陀電運兵船　比夏號裝載蘇格蘭衛兵第二大隊及威爾斯團第二大隊今晨抵此、船上有一兵患肺炎症、已移至岸上、該船旋即駛出、 
　　路透社十五日馬尼剌電美國驅逐艦新浦生號與梅考馬克號、今日開赴上海、尚有兩驅逐艦、刻在條理中、約兩日可畢亦將即起上海、 
　　路透社十六日東京電日本鑒於現狀、决定駐滿洲之日兵第十師雖届瓜期暫不撤回以厚兵力、再天津原有三中隊仍然劉駐除新派三中隊外續派兩中隊、 
[漢日界防務稍鬆]  
　　國聞社十一日漢口電日界水兵僅留少數保護領事館、餘均撤、防務亦稍鬆、 
　　國聞社十一日漢口電真（十一）酉刻、日領到外部與陳友仁晤談、陳已備書面交日領請轉日外相、聲明四三案後黨政府對日之真相、 
[廣州拘捕共産黨之别報]  
　　路透社十六日香港電廣州十五日無線電稱、昨日廣州各處共産黨與武裝工人纠察隊皆經政府派兵包圍、略有戰爭聞結果赤黨死傷百人、指揮香港罷工華人之總部被搜查、捕去數人搜獲來復槍若干涉面特别 
戒嚴、防騷擾蔓延、沙面附近有兵嚴守、時局可無樂化、　　東方社十五日廣州電此間自十四日夜間深更起、布戒嚴令開始拘拿共産黨員左傾派工人因粤漢鐵路工人抵抗逮捕、致雙方開槍互擊、負傷者約三十名、共産黨員被捕者三十名、 
 
 

Page 7

 
 
第二張 
各社電訊二 
[津軍警搜查李景林未獲]  
　　長安丸至昨晨始放行 
　　路透社十五日天津電今晨有日船三艘正欲離港、武裝華警開槍阻之、旋上船檢查後、兩艘放行、而第三艘長安號則被扣留、泊於俄租界江邊、巡警在船嚴搜李景林、疑李乘此船赴日也、北京訓令捕李、指李有反奉密謀、長安號今日午後移泊德租界江邊、四時許、尚在搜檢中、中日當道談判無效、日當道稱、如李被搜出、應解送日警署務審、而華官則要求無條件引渡、李被搜獲否、現尚未悉、因警察不肯宣佈、且禁人近船也、 
　　路透社十六日北京電日使署昨抗議天津軍警扣留日船長安號、加以搜查事、但日使雖抗議、昨晚仍繼續搜查、在船巡警約有百人、船客行李物件皆被啓視、日領事到船亦受槍刺之威嚇、今晨該船已放、聞李景林未曾覓得、 
　　東方社十六日北京電中國方面對於有田總領事所提長安丸事件之抗議、諉爲奉省張作霖之命令、以回避責任、故未得要領、故總領事將此事移往北京、由日使與張作霖嚴談、又慮今後之形勢不妥、電乞政府派驅逐艦來華防備、 
　　東方社十六日北京電今晨四時餘、有田總領事親赴長安丸視察、該船於同時平安驶出、 
　　東方社十六日北京電有田總領事昨晚深更向中國方面要求、謂長安丸有日本兵守備、故請令中國捕離船至今晨上午二時岡村少尉所率之駐屯軍兵士五十名開到該船、中國軍警遂不得已而下船、 
　　東方社十六日北京電昨日上午四時在英租界碼頭解纜下駛之長安丸、駛至舊德租界之下岸、被中國軍警開槍威嚇、迫令停船、因直隷當局以爲李景林現搭乘該船之上欲加以逮捕、立時開始檢查之行動、以划子數十隻及陸上之兵士監視該船、隔絕與岸上之交通、同時向日本總領事要求請將搭乘船上之李景林引渡、不然、則請准予上船檢查、日本總領事先時採强硬態度、但嗣因若不應允則該船不能行動、故不得已允偕同日本當局、共往檢查至午後三時、遂開始共同檢查、然中國當局、不遵約束、武裝警察百餘名、將日本當局押退、并 
用手槍將日本當局之已先上船者迫入一室恣意搜查、又日本當局恐中國軍警因欲逮捕李景林孫洪伊之故、襲入租界、已下警員總動員令、并乞將駐屯軍出動、以作戒備、 
　　東方社十五日北京電日本公使館對於外交部及安國軍方面所要求之檢查長安丸一事、以於國際法上無何等根據爲理由、予以拒絕、同時因長安丸被中國憲兵隊以槍擊射、遂不得不停泊於天津舊德國租界之碼頭、對此嚴重要求、請速除去危險、俾該船可安然行駛、 
[京警廳搜查商務分館]  
　　東方社十六日北京電警廳昨晚派人至琉璃廠上海商務印書館分店搜索、没收書籍多種、因該館有販賣宣傳赤化之書籍之嫌疑、 
[駐日華使前晚啓程回國]  
　　路透社十五日東京電聞駐日中使因經費無着、定今夜返中國、但外務省尚未得正式消息、 
　　電通社十六日東京電駐日中國公使以經費無着已於十五夜出發歸國 
　　電通社十六日東京電中國各省派送之官費生尚有二千三百人、現在學費斷絕已久均日食一餐、再無接濟、當坐以待斃、 
[臺灣銀行救濟案]  
　　日樞府委員會否决　政府或被迫辭職 
　　路透社十五日東京電樞密院委員會已否决政府無條件扶助臺灣銀行之議、現信内閣甚形張皇惟刻仍與日本銀行當局磋商一切、樞密院明日開全體會議或尚有打銷委員會否决之望、 
　　路透社十六日東京電各大報一致贊成樞密院委員 
會否决政府扶助臺灣銀行計畫之舉、政府之地位現殊阽危、或將被迫辭職、 
　　東方社十六日東京電樞府對於臺灣銀行救濟緊急勅令案、態度極强硬、十五日續開之精查委員會、遂將此案否决、但政府以臺銀之救濟、於財界之安定上爲緊急且不獲已之事、故立於同晚召集臨時閣議商議第二步應急辦法、至深更方散、 
[三國海軍會議開會定期]  
　　路透社十四日華盛頓電英日美互换意見後、已臨時議定以六月十二日爲三國限制海軍大會開議之期、　　東方社十六日東方電軍縮會議全權齊籐實男、石井大使、及隨員等、十五受正式之任命同時命、宇垣陸相代理臨時總督、 
[公電]  
　　南京來電申報轉中國國民黨同志均鑒、本日南京黨員開改組市黨部統一會議由東路軍總指揮部政治部秘書主任董光孚四軍政治部主任李因、公安局政治部主任吳文龍、總司令部副官處主任孫柏文、公安局副局長俞奮、蒞會指導、當塲通過議案三件、并推舉南京市黨部籌備委員達劍案·巫一亞·趙一鵬·陳葆元何成濬·張拱辰·陳光組·孫柏文·胡抱一·陳紫楓·靳鶴聲等十一人、用特電聞、南京市黨部統一籌備會叩删、 
　　福州來電申報轉南京及各省黨政軍警各民衆團體均鑒、此次共産份子、破壞黨務、詆毁領袖、罪大惡極、舉國憤慨、福州報界同人、一致議决、誥以精誠、擁護中國國民黨、實行三民主義、擁護革命領袖蔣總司令、始終不渝、福州南强日報社、民言通訊 
社、省聞彙刋、正言報社、公道報社、實報社、民生日報、華同日報、超然日報、實業日刋、閩報、福建日、報福建航報、福州晚報工人日刋、八閩通訊社、正報、市民通讯社、公論新報、福建商報、商務報、福建農報同人叩、 
　　杭州來電申報館、逕啓者、頃閱貴報四月三日杭州電、謂浙江省黨部行將改選、各縣代表已纷纷到杭云、按本黨部目下並無改選之舉、各縣代表亦並無到杭之事、此電所云、顯係奸徒造謠、淆惑觀聽、請將此電批露、藉證反革命派勾結各方之陰謀、實爲公便、此致申報館主筆大鑒、中國國民黨浙江省執行委員會秘書處啓微、 
　　湘潭來電申報轉汪委員精衛勛鑒、國人望公如望歲、聞征軺東返、萬衆歡呼、伏冀即日蒞鄂、主持大計、謹以滿腔熱忱、敬致革命的敬禮、中國國民黨湘潭縣黨部叩　 
國内要聞 
[汪精衛抵漢]  
　　國聞社漢口通信、汪精衛氏於七日搭漢順輪上駛來鄂十日上午十時許、該輪駛抵武昌、停泊文昌門碼頭、時漢口特别市黨部常務委員李國暄適在武昌、聞汪抵埠、即上輪與汪昭見、作簡單之谈話、汪聞中央黨部在漢、乃命輪開至漢口、是時羣衆知悉、乃由代表乘原有預備之小輪［新湖北楚材］兩艘上前歡迎、輪乃中止、汪等遂出艙與歡迎代表相見、並脫帽爲禮、歡迎代表團推孫科吳玉章兩人上輪、未幾汪亦轉入小輪、駛至總司令部差船碼頭停泊、歡迎羣衆知汪已來、一時岸上鞭炮聲口號聲雜作且揮帽作敬汪與歡迎代表於大雨中一同登岸、汪衣靑灰色西服、持灰色帽面容雖略有風塵而精神活潑如昔、同行者有其夫人陳璧君等數人上岸後即登中央黨部所備汽車、駛往華商總會中央黨部、抵中央黨部後、中央各委員如陳公博何香凝均與談話、并向全國總工會李立三表示對羣衆歡迎之謝忱、惟以舟車勞頓、對晋見代表未一一接見、現庽昌年里二十八號譚組庵宅、 
[粤省黨潮漸澎湃]  
　　市黨部拒絕武漢改組令 
　　共産黨運動工農之銳進 
　　廣州通信、自武漢會議發表各項議决案後、粤中各方面初尚抱靜默態度、故在旬日以前、雖右傾聲浪極高、猶能保持平穏局面、及軍事廳長李濟琛赴滬、迭有密電回粤局勢始急轉直下、蓋李氏赴滬所得結果、乃爲解决反動派而粤中所謂反動者實指共産黨今共産黨亦急謀對付、雙方舉動、大有短兵相接之勢、溯其導火線、省市黨部之改組問題、是其一也、缘省市兩黨部前次改選、右傾派佔優勝、武漢會議恐此後不能指揮自如、遂認爲選舉違法、下令改組、而尤注意於市黨部、因派武漢系之可恃份子楊匏安劉爾崧黄俠生黎照寰陳劍如簡琴石沈壽　七人爲改組委員、當時該委員中只簡陳黎黄劉在廣州、彼等以市黨部改選手續情、形業經政治分會電達武漢解釋、今突往執行改組、必遭拒絕、復以粤局右傾力量日厚、遂無表示未、幾共産黨份子劉爾崧楊匏安黄俠生奉譚平山命、暗中極力進行改組、右傾份子此時亦得到滬上解决反動派之計劃乃先發制人、由市黨部以反對改組題、目發出通告、爲開抵制武漢會議、解决反動份子之初步、其通告書略云、［近日報载、有豫直寗皖等省黨部向中央在漢黨部提出反對前廣州市黨部特别委員會辦理選出之本届執行監察各委員、請另改選一事、核其所論、認張主席個人命令組織之特别委員會爲違法、故謂其辦理選出之本届執監各委員亦屬無效等情、查中央常務委員訓令李濟琛等組織特别委員會接管廣州特别市黨部事當日各報均有登載常務委、員亦不止一人、乃時逾兩月、迄無其他常務委員認此命令違法提出異議、今日何得謂爲個人命令、况當日此命令曾正式蓋用中央黨印若今日可謂爲違法認爲無效、則以前凡經蓋有中央黨印之命令及行動、今日亦可認爲違法、認爲無效、而任意推翻矣、即使當日此中央正式命令组織之特别委員會今日可指爲違法、認爲無效、然此純屬中央自身之事有中央監察委員彈劾、與全國代表大會制裁、斷不能影響及於並無違法之本市全體黨員、而剝奪其選舉權、將其照章依法選出之本届執監委員取銷之也基此理由、故當然不能謂本届全市黨員選出之執監委員爲無效、昨經本黨部執監委員第一次臨時聯席會議議决、呈訴中央監察委員會、望各级黨部靜候其纠正與答覆、切勿妄滋疑惑受人利用陷於反動行爲、自干懲處云云、各改組委員見此通告、漸有知難而退之勢陳劍如且以辭職聞矣此一事也其次則工人方面廣東總工會始終右傾與左傾之工人代表會對抗、今活動益猛、兵工廠工人昨致電蔣介石慶賀統一長江、並謂最後之敵人奉系軍閥尚未撲滅、帝國主義尚未打倒、三民主義尚未實現、總理遺志尚未完成、而反動派投機派正待時而動、在後方搗亂、并懷種種野心設種種陰謀、希圖破壞革命戰線、危害國民黨、尚望我公繼續努力、奮鬥到底打倒一切敵人、保持國民黨歷史上的光榮、鞏固本黨的基礎、完成總理的遺志及本黨的使命云云、該廠工人亦總工會份子、而有充實力量者、令此表示、其志可見、至共産黨之凖備應付甚爲秘密、據聞現正銳進聯絡農工份子、編配實力、其聯絡工人、由工人代表會及政治部主任孫炳文任之、關於聯絡兵工廠工人、尤爲注意聯絡農人、則由農人首領彭湃任之、彭已派員赴東北兩江、及廣西之梧州桂林南寗龍州、分投活動、期於最短期内、有所舉動矣、（四月八日） 
[廈門之時局變化]  
　　省政府電令捕多人　海軍宣布戒嚴 
　　醖釀總罷工未成 
　　十一日廈門通信、福建全省郵政自二日罷工、至今日始復工、先後九日此九日、中廈門及福州均起劇烈變化、今請先述廈門之經過焉、半月來爲工會最活動時、期提加薪及改良待遇條件、無不勝利者、其原因則以中央執行委員會三次會議後、左傾派居於勝利地位、省黨部當事者爲左傾派、新委廈門市黨部籌備委員羅揚才楊世寗黄埔樹、均爲左傾之激烈者、羅任總工會籌備處總務主任、兼市黨部工人部長、楊世寗任宣傳部長、與黄均爲總工會重要職員黄兼市黨部靑年婦女部副主任羅就職後、對罷工進行益積極、此十日中如印務工會對報館罷工三日完全勝利、並限制編輯部發稿時間、郵務罷工要求全省照省廈兩處津貼、及改良待遇、北京總局不准、罷工至九日、郵信完全停頓、此外最激者爲店員工會對綢布商提出之條件、除按等加薪外、所有店員月薪五元以上者、年終須酬給五十元、遞增至五十元者年酬四百元、此項酬金、無論店主赢虧、均須照給、在解决後六個月内不得停歇生理、以後如欲收盤、本店店員有優先承頂權、此項條件提出、頗激社會反感、金銀工人要求加薪改良待遇不遂、銀樓被工人於罷工時携去金銀器値數萬金聲言如店主承認條件、始能交還、内河海員、於一日罷工、遊行時與武警衝突、毆傷警察、至五日復工亦勝利、廈門與漳泉交通爲之斷絕者五日、海關華員一日罷工、要求改良待遇、至五日經海關監督王君秀與司令部調解、由稅務司江厚忠（日人）以個人資格、儘先承認條件、候北京總稅司核准後再定奪、始解决復工、此爲十日來工會活躍之情形也、 
　　至九日警備司令部奉福州政治分會、市黨部籌備處奉省黨部命令、捕左傾分子而變作矣、此次閩省政爭内幕即真正國民黨派與左傾之共産派暗爭、福州兩派、在政治方面黨務方面及工人方面、月來暗潮激盪、至短兵相接者已屢、至最近國民黨派在上海會議結果、取締各地共産派、福州民黨派遂對左傾派爲根本之解决矣、共派在閩歷史其淺、勢力亦至薄、福州民黨在農工學則均較有鞏固的勢力、政治會議政財兩會及軍政當局、多國民黨派、故一舉而左傾派全覆馬式材被捕、潘谷公被殺於屏山、李培桐李伯羲余佩臯等逃、戴任（政務會主任並政治會議委員）以與方聲濤蔣介石私誼均佳、由方保護乘輪出口他去、李翟鴻逃廈門寓鼓浪嶼現被工部局偵探監視、省黨部改組、由丁超武回閩與冷欣主持、丁爲中央執行委員、國民黨忠實分子、近赴漢口大會、冷爲此次政爭民黨方面之主要人物、被漢口免其第三路政治部主任職者、廈門海軍當局固聽命於福州者、八日陳季良派陳培錕到廈、促警備司令部參謀長林國賡同時解决左派、是日午前十一時、林奉福州全省戒嚴司令官譚曙卿電令宣布全省戒嚴、當晚即以閩廈警備司令楊樹莊名義、（楊至今仍兼此職）宣布自九日起、實施戒嚴、停止一切集會運動、即日召集緊急軍事會議、並召市黨部籌備主任民黨派李漢靑與議、商定解决左派辦法、當時事極秘密、左派僅知形勢嚴重、而未料竟出此斷然之態度、總工會羅揚才楊世寗尚應召赴司令部、林國賡告以宣布戒嚴各工會應停止一切集會運動至九日上午三時半、林復奉政治分會電令、通緝陳文總（現任興泉政治監察）陳卓凡（現任漳屬政治監察）羅揚才·楊世寗·黄埔樹傳學禮嚴子輝江維三吳昆元等十一人、市黨部籌備處同時亦奉省黨部同樣電令、九日侵晨、司令部下緊急戒嚴令、武裝軍警出勤全市、八時派陸戰隊一連、至總工會包圍、搜兵羅揚才等、工會纠察隊聞訊、集數十人持棍驰往、軍警荷槍以待、並臨時揭告搜捕搗亂分子、與工人無涉、各宜安其所業、有敢暴動者、就地槍决、纠察隊乃不敢動、由陸隊軍官入、會見 
羅揚才楊世寗黄埔樹等、謂奉司令部令、請其赴部有事商議、羅等即偕往、至其拘禁、惟尚優待耳、嚴子輝江維三在距城十五里之禾山、被鄉民拘送司令部、吳昆元則下午被捕先後共六人、陳文總在厦、寓新馬路三合號軍警往捕、已先避去、此九日軍警捕人情形也、市黨部民黨派於、是日晨在新馬路召集各界擁蔣護黨大會、到民黨派之學校工會三十三團體、最有力者爲向與總工會居於反對地位之建築工會（會員達數千人（由建築工會長許春草主席、通過擁蔣肅清黨内共産分子等五條、及擁蔣護黨之通電、是時總工理派代表至、要求（一）取消擁蔣護黨大會、（二）保護工人、（三）擁護總理之農工政策、（四）工人以後仍有集會及運動之絕對自由、當時大會對（一）絕對拒絕、（二三）均容納、（四）由政府代表答覆、在戒器期間不能允許、旋出發游行、此時傳總工會方面工人將與建築工人衝突、於是游行隊首導以武裝之陸戰隊、及永健兵艦水兵、復殿以陸隊及武警、共約四百人、沿途高呼擁蔣迎汪、及肅清共産分子等口號、是時全市極緊張、港仔口廟前街新馬路等閙市商店、均半閉户、午後總工會請釋羅楊黄三人不獲、總罷工聲浪益盛、至午後二時、印務工會首先罷工、各報臨時停刋、後分頭運動電燈自來水罷工、但司令部先有準備、於九日之晨、已派武裝軍隊監視電燈自來水及電話等交通及公用機關、且揭妨害公安就地槍决之幟於門首、總罷工運動乃無效、五時各工會在新馬路集會到數百人、游行赴司令部請願、推代表劉友福等五人入謁林國賡、林令軍法處長楊廷樞代見、保證羅等安全、但不允釋、工人乃散去、入晚罷工除印務工會外、無響應者、是日警備司令部再布告、此次僅爲取締搗亂份子、正黨工人仍予保護、勸各安業、市黨部亦佈告、以此次取締搗亂份子、絕無取消總工會意、現派員改組、以後仍絕對擁護工人利益、繼續工作及運動、 
　　十日各報均無報纸發行、市黨部派郭立基許春華王宗世魏子銘孫嘉武劉哲民王德寛等七人、爲接收總工會委員、上午十時、在總工會召集各工會代表大會、到十二工會（全部二十餘工會）未成會、改十一日再在市黨部開會、並派員分頭向各工會解釋此次捕羅原因、晚總工會方面以市黨部名義派發傳單、通知全市、定十一日上午十時在新馬路開推蔣大會、用意蓋欲藉是成會爲别項之活動復爲司令部覺察即晚佈告、略謂一本埠宣佈自九日戒嚴業經佈告在案茲聞有人暗中煽惑商民假借擁蔣名義開會游行希圖騷擾、殊屬不法亟應嚴加取締以遏亂萌、已分飭軍警各機關在此戒嚴期中絕對禁止集會游行、有不遵者、强制解散、倘有擾亂行動、决以軍法從事、不稍姑寛詞意至爲嚴萬、十一百侵晨、新馬路及各繁盛街市滿布軍警、要隘地且駐大隊、並分隊巡邏、揭［擾亂公安格殺勿論］之幟、往復市街、形勢較九日尤爲嚴重、截至屬稿時（十二時平）尚無團體赴會也、 
　　郵務罷工已九日、相持不决、市民極感不便、迨總工會羅揚才等被捕後、郵務工會失其後盾、同時省政治分會通知全省郵局、即日復工所有條件、由政府負責向郵務總局交涉解决、遂於今日復工矣、印務工會今日亦復工、明日各報可復刋矣、 
 
 

Page 8

 
 
   
 
 

Page 9

 
 
[第三張]  
國内要聞二 
[福州擁蔣護黨之熱烈]  
　　七日福州通信、福州各界本月三日在南較場開擁蔣護黨大會後、並組織擁蔣執行委員會、肅清反動分子、政委會主任兼省黨部代主任、戴任前月間接到浙江政治會議主席蔡子民電促回浙服務、戴氏尚以職責綦重、未便擅離爲詞、請給假一月、方能旋里、現因環境不佳、傳戴氏已與李培桐等附搭上期滬輪出境、屬於左派之鄭尚衡（省黨部工運會職員）朱銘莊林梧鳳（均省黨部農運會職員）黄素雲（省黨部婦女運動會副主任）陳興鍾後嶼區農恊會職員）方爾鎬（福建革命靑年社發起人等、均已次第被捕、福建省政治會議認爲目下情形實有施行戒嚴之必要、特請譚曙卿担任全省戒嚴司令、衛戍司令張貞兼任福州戒嚴司令、宣佈戒嚴條例五項、（禁止造謠、停止集會結社、禁輸軍需物品、拆閱郵信電報、 
檢查出入船舶）仍恐馬江琯江等處有反動分子潛伏活動、由戒嚴司令部分派員探、注意查緝、譚曙卿又於四日在軍署召集全體各级軍官會議、到者六百餘人、一致議决擁護蔣總司令、完成北伐工作並否認在漢口少數反動派把持政府之命令、新編軍團長高爲國等亦有單獨通電、表示擁蔣、五日上午十一時、擁蔣執委會委員宋思一李大超胡遯陳大章林壽昌、及譚曙卿方聲濤之代表張志韓等、假南公園開第一次大會、公推胡遯主席討論重要事件共通過十餘項（一）本會議决組織問題、由執行委員互選一人爲秘書、組織秘書處、辦理日常事務、（二）秘書處設書記一人、財務一人、司書二人、必要時得增加之、（三）刋造本執委會印信及招牌等、（四）本會地址設省黨部、（五）最近應執行事務六項、（甲）致函政治會議譚代總指揮、通緝本市反動派戴任馬式材李培桐李伯羲張德鐘潘谷公余佩臯七名、并由本會通告各團體機關恊緝之、（乙）執行委員列名發電、請蔣總司令處辦已被扣留及在監視中之各反動分子、（丙）通告各團體各级黨部各軍警機關、擴大擁蔣護黨宣傳工作、（丁）致函政治會議、查封反動派之滌社新建社福建靑年社福建革命靑年社勞働童子團職工小學校等機關、（按上述鄭尚衡朱銘莊均兼職小敎員、該校已於六日被封（戊）致函市黨部、改組擁蔣護黨大會故意不到之反動派店員總工會、（已）省黨部人員畏罪潛逃、應請政治會議派本黨得力同志改組、（六）本會會期定每星期一星期三下午一時爲常會、必要時由秘書調集臨時會議、（七）秘書選舉宋思一同志担任、（八）秘書處人員、除財務用本會名義、請劉鞠民同志擔任外、餘由秘書聘請之、（九）據民衆報告、擒獲反動派鄭尚衡林梧鳳黄素雲六名、應函公安局暫予拘留、聽候懲辦、（十）本會辦公時間、定上午九時至下午五時、（十一）一切什役僱員、由秘書負責、斟酌僱用、（十二）用本會名義、派員查拿反動分子、六日下午一時、又在省黨部開第二次執委會、出席會員五人、主席胡遯、記錄尤增永、主席宣告開會理由、後繼尤增永宣讀第一次議决案、并已辦未辦各事、繼劉鞠民財務報告畢、即開始討論、（一）議决用大會名義、發一通電說明擁蔣護黨之理由及主張、（二）議决函公安局將、寄押之反動分子、切實負責、嚴密監視、不得疏忽、如有疏忽、須向全體民衆負完全責任、（三）向政治會議抗議關於反動分子之處置過於輕鬆、并請其即時查封反動機關、（四）秘書處務請宣傳員擴大宣傳工作、（五）對李馬戴等七重要逃犯、議决函公安局戒嚴司令部、切實負責查拿、（六（俟省黨部改組後、即請其取銷政治監察黨務指導員等、（七）擴大宣傳工作、（一）草擬宣傳大綱、（二）組織宣傳隊、（三（通知本省各縣、響應擁蔣護黨之工作、（四）翻印蔣總司令言論、（八（請省黨部收回反動之福州書店及福建評論社、左派各團體聞訊之下、大起恐慌、社員無形中自動解散、除職工學校中堅分子鄭尚衡等、及福建革命靑年社領袖方爾鎬等、已於前昨兩日被捕外、此外滌社領袖陳炳·新建社領袖董韓求·福建靑年社領袖林　·勞働童子團領袖鄭國信、曁左派之學生聯合會領袖林利鳳等、亦均於昨今兩日離省、至省黨部籌備處爲全省黨務最高级機關、工作未許長期間斷、籌備主席丁超五前往武昌、出席中央黨部全體執委會議、回閩之期尚未確定、政治會議特委市黨部籌備主任黄展雲先行代理省黨部籌備主任、福州市公安局政治部員吳求哲代理宣傳委員會主任、工人日刋編輯主任林壽康代理宣委會副主任、前新福建報編輯現在廣州市政廳供職之李睡仙、代理組織委員會主任（李未抵省以前、由市黨部秘書李文濱兼代、）市黨部籌備處工人運動委員會主任李挺蒼代理農民運動委員會主任、福建國民日報營業部主任張宣和代理商民運動委員會主任、本處婦女運動委員會編輯股長張寳慧代理該會副主任、其正主任張裕光仍舊供職、又以尤增永謝瘦秋代理工人運動委員會正副主任、截至今午止已次第發表其他各委會職員亦多有更動、省黨部氣象、刻又燦然一新、唯拘留公安局之婦運會副主任黄素雲、係屬粤籍髫年女子、未便久覊、已於本日暫行保外候訊矣、 
[肥北大戰前之軍事佈置]  
　　黨魯兩軍配備兵力狀况 
　　四日合肥通信、黨魯兩軍、滬寗戰事方告一段落、而合肥北境戰事、又將開始、蓋合肥爲皖北要衝、魯軍據之、可以東南拊安慶·蕪湖·南京·等黨軍之背、西出英霍可以側面攻鄂、黨軍據之、可以東北出定遠·進滁淮·而攻蚌埠、西北攻壽縣進鳳頴而入豫之光山固始也魯軍在寗未下之先、軍隊在皖北壽縣·正陽·定遠·鳳台·懷遠·阜陽·等縣、十一軍五軍不過三萬人、現忽增加不已、壽縣原駐劉荊山宋永安兩旅、現又增兩師、定遠原駐張輔臣一旅、現亦增加兩師、正陽亦同、定遠方面直魯軍並在合定交界之吳家圩·朱家灣·九字集·佈防、並掘戰壕三道備戰、壽縣方面直魯軍現在合六交界石家集·銀洒集·一帶佈防、步哨已至合境吳山、廟以北駐吳山廟黨軍獨立第五師一旅二團、據情報告閻統貫旅長、轉報上峯、現蔣總司令决定解决皖北直魯軍、沿滁淮鐵道進攻蚌埠、聞對直魯軍之戰略、令暫編第五軍軍長葉開鑫、率部出英霍攻頴州、三十三軍袁子菁師出鳳台擊正陽獨立第五師馬祥斌所部及第七軍李宗仁部第一師夏威·第二師胡宗鐸·擔任正面攻擊、刻下三十三軍柏烈武部岳相如旅已到壽境三覺寺、袁子菁師亦到六境大椿樹崗、駐肥獨立第五師第一團全部、第二團第一營均於四月二日開拔、准於四日集中濤境陡問舖、七軍·十軍·十五軍·擬陸續集中合肥、七軍第一師長夏威·副師長李明瑞·率全師第一·二·三·四·十九·二十·步兵六團、骑兵營砲兵營·特務營·手機關槍·機槍·迫擊砲·輜重·等營、電信·輸送·工程·等隊業由省經桐城·舒城·於三日正午完全到肥、師部設於李國鈞宅、其餘分駐小書院第二中學·大書院第六師範·正誼·廬陽·三育·各中學、惠民·基督·各醫院、各客棧、七軍政治部設天主堂、聞略事休息、即赴前方、七軍二師胡宗鐸部、一日已到舒城、定四日到肥、三師鍾祖培部亦來電、日内由安慶經無爲巢縣到肥、十軍王天培已率全軍、由英霍經六安直赴南宿州、聞定五日下總攻擊令、此黨軍最近佈置情形也、合肥各公團現以大軍雲集、財政局·商會·特公組一支應局、專辦來往各軍米草一切事宜、商會對黨軍携帶四種中央銀行幣券、已開會决定、照鄂赣十足通用、惟由商會先印一種一元流通券、將各軍携來幣券、换存商會、然後由軍人特流通券在市面使用、俟各該軍開拔後、流通券由商會如數兌現、惟以供應各軍浩繁、需欵甚鉅、鮑縣長前日曾召集全縣會議、討論預借丁漕辦法、議决印發一種五元十元債券、由各區分攤、將來以此券完納十六年丁漕、現各鄉區均贊成照此實行、將來供應之費已有着落矣、 
[南京戒嚴後禁止集會結社]  
　　十五日南京通信、蔣總司令委馮軼裴爲南京戒嚴司令、已經宣布條例、十日晚起實行戒嚴、現馮司令以當此戒嚴期内、恐有奸人潛踪來寗、密謀擾亂、私行集會結社遊行等事、特出示禁止、略謂查集會結社遊行、原係民衆團結力量之表現、在法律本許自由、惟在戒嚴時期、地方情形當與尋常不同、誠恐有奸徒匿跡其間、乘機搗亂、圖謀不轨、對於治安極有妨害、本司令宫職責所在、爲杜絕弊端、防範未形起見、特此佈告、仰各界人等一體知悉、倘有集會結社遊行之必要、應先報告本部核准如未核准、或隠瞞不報、而私自舉行者、一經查出即、以擾亂治安論罪、决不寛貸 
[南京快信]  
　　蔣總司令留守武昌各處科人員二百餘人、奉調乘專輪抵寗、仍照原有組織、並不變更、刻尚散赁民房居住、一俟總部騰出房屋、即全遷入辦公、 
　　程潛電、十二日晨抵九江、約今（十四）日可到寗、　　第六軍十七師師長楊杰·十九師師長張振武·均於十三日由寗出發、赴前綫督戰、又第六軍參謀李明灝、偕俄顧間赴前綫視察、 
　　第二軍各師留守營底、均由寗開拔過江、第十七師四十九團、十四日開往雨花台增防、 
　　陳調元部三十七軍、照黨軍編制、擴充爲三師、 
　　魯滌平軍現集中全椒、陳調元軍集中烏江、陳部四十八團、昨由上游開拔到寗、即渡江轉赴前綫、 
　　下關防務、由第一軍佈置鞏、固惟市面停頓、浦口人民逃避一空、城内大小旅館避難者　集、 
　　第十七師四十九團團長張繼良、調任江蘇水警廳長、　　東路軍現準備高射砲及電槍、射擊敵飛機、（以上十四日） 
　　李宗仁部第七軍、佔領蚌埠後、刻指揮江左軍進攻固鎭、 
　　津浦路南段之魯軍杜鳳舉部第十軍、被黨軍横截三斷、一在花旗營、一在明光一在蚌埠、受包圍繳械者約三萬餘人、 
　　第一軍昨辰有步兵一團、在第一中學操場訓話後、即開出堯化門、赴高資一帶防守、 
　　第二十二師長陳總承、昨統率所部由杭開寗、獨立第二師第五團開至省立一中校内駐紮、 
　　孫傳芳宣傳員錢廷樑、昨爲公安局捕獲、因錢係江蘇警察協進會副會長、遂將該會封閉、（以上十五日） 
[寗波快信]  
　　市黨部及民國日報等案已有人從中調停聞明日可照當復工、司令部對於流氓擾亂秩序、將從嚴處締、　　十二日、李伯平等在小敎場舉行慶祝大會、市民到得一千餘人、當有李伯平等相繼演說、並議决（一）請緝拿許廣武、（二）歡迎吳局長復職、 
　　甬曹車於十二日忽然停駛、工人四散、王司令派員勸諭復工、無從接洽、至昨日仍未復工、 
　　省防軍第四團三營應徴部、接杭急電三通、於十二日下午一時、開特車一列赴杭、 
　　寗波郵務工會及奉化縣區黨部呈司令、部請求釋放王鯤楊眉山莊禹梅等、 
　　市政府决定改組、十四日推選市政府委員十一人、當選者兪佐廷·李伯平·袁端甫·包貞可·張申之·金臻庠·吳萬均·虞志飛·陳南琴·鄭蕴三·馬冠軍·等、定十六日就職、 
　　和豐紗廠早晚班工人、於十二日起全體罷工、延至今日仍未復工、 
　　日前小敎場擾事之死傷人、調查（一（吳彭年、男寗、波人二十一歲已死、（二）柴霜福、男奉化人、二十三歲已死、（三）張金生、男、餘姚人四十七歲、右肩受傷、（四）張玉英女二十一歲　南人腰被踼傷（十五日） 
[粤東北涨潦水暴漲]  
　　水勢高漲丈餘　沿江損失極大 
　　廣州通信、粤省東西北三江、每届春夏、必發生潦災、今年入春以來、　雨兼旬、東北兩江已有潦災警訊、東江 
上游之河源老隆紫金龍川惠陽及海豐陸豐、河面水漲、已達一丈二尺、其河源舊城觀音閣紫金之古竹釣魚台上下二圍、惠陽之横瀝銅湖、博羅之派尾蘇村、及下游東莞之鐵崗、各鄉村悉爲潦水淹没、所有輪船鄉渡均已停擺、沿海居民多有露宿山岡、截至昨五日、水勢尚汩汩由上游而下、北江水勢、由英德河下趨、現在漲至二丈左右、僅差三尺、即將淹没粤漢鐵路、沿江各城邑及車站人民咸凖備遷居高原、聞各車站尚存賩轉運往廣州之榖米柴杉竹炭及雜貨等、達三十餘輛、粤路又乏車輛運輸、勢必爲其浸没、查東西北三江潮水、原聚匯於廣州、現西江水流亦極湍急、恐　免潦漲、故廣州河面、水勢大爲增長、且時晴時雨、尤患潦水未易停息云 
　 
[湘政府請免擔國防軍費]  
　　省軍三師仍由湘省撥濟 
　　十日長沙通訊、唐生智所部軍隊、現已擴充至三軍三師第八軍（軍長唐生智兼）第三十五軍（軍長何键）第三十六軍（軍長劉興）則編爲國防軍、已奉令一律集中漢口廣水武勝關一帶、出發河南、至熊震王錫濤陳漢章 
陳渠珍戴斗垣五部、則合併爲三師、編爲省防軍、分駐湘省各屬、擔任防剿之責、已内定熊震爲省防軍第一師長、王錫濤爲第二師長、第三師長一席、將於陳漢章陳渠珍二人中擇一任命、總計每月所需軍費一百六十萬元、臨時費尚不在内、每月中央僅津貼六十萬、湘省每月須擔負一百萬元以上、値此財庫虚空收入短绌之時、實無力籌措、湖南財務委員會因軍政各費已積欠四五月之久、來日方長、何以爲繼、特電請國民政府、准將湘省出征前敵之國防軍第八·第三十五·第三十六·等軍費、由中央籌發、省軍三師軍費、則由湘省接濟、以纾財力、其電文云、［漢口國民政府中央軍事委員會鈞鑒、湖南財政、在舊政府時代、已積虧二千餘萬、預徴田賦、有遠至民國二十一二年者、預借鹽稅、亦已推至民國十六年底、上年北伐軍興、戰費虧耗、極力羅掘、已陷於山窮水盡之絕境、現由屬令综核收入大宗厥惟田賦厘金雜稅各項、目前湘西三十餘縣、尚未完全肅清、稅收遽難回復原狀、本年田賦、新政府原案規定、須俟秋收後開徴、永禁提徴預抵、厘金因商業停滯、雖極力整理、收入亦不如往年、即如竹木厘一項、向以春夏爲最旺、今則木商裹足、收數銳减、茶業亦逐年衰落、刻正收茶之時茶商來者極尠、將來捐收减少、可以逆料、米捐所收亦屬無幾且米價漸涨人民已有封閉之請求其勢將成弩末其他各項收入暫亦無法增加而支也方面各軍經常經費除中央津貼外每月尚需一百萬元其臨時費、每月雖無定額、總在二十萬元以上、經常行政敎育等費、亦達五十餘萬元、出入不敷、相差甚鉅、現計積欠軍政各費已至四五個月不等、收入旣短、支出復鉅、點金乏術、實等無米爲炊、茲經公同議决、一面整理稅收、一面審查支、出徐圖補救、庶可循序程功、若不計收入之盈虚、强求盡量之支拂、則牽　補屋、轉類治絲益　况竭澤而漁更非長策、現查第八軍第三十五三十六兩軍、均係出征步隊、所需薪餉各費、擬懇鈞會體諒湘省貧困、准由中央軍費項下分别籌發、庶可稍纾湘民痛苦、則湘省財政始有整理之可言、惟省軍三師經費、無論如何困難、應仍由湘省完全接濟、謹此電呈、伏乞核准示復、至爲公便、湖南財務委員會叩、不知能否邀准也、（四月十日） 
[皖軍蔡旅繳械之經過]  
　　蔡率兩營向桐城逃去餘部已一律繳械 
　　七日安慶通信、蔡文彬旅繳械問題、初由駐皖第十軍敎導第三師會同陳調元部、分兩路進兵、嗣因蔡旅在集賢關一帶設防抵抗、且戰且走、退到練潭、陳部因急須隨陳調元赴蕪、即渡河回馬家窩子、登江華輪、開往蕪湖、所有蔡旅缴械事宜、完全由第十軍第三師潘師長率隊追至練潭、蔡文彬知難抵抗、遂率兩營向桐城方面逃竄、其餘約計四營、由潘師長繳械遣散、僅有少數兵士、願受收編、亦經潘師長當時處置、收繳槍械、業已運送來省、茲將陳王兩氏會銜布告錄下、三月二十七日、奉總司令蔣密令開、安徽第一旅亟應設法處置、以維網紀、 
 
 

Page 10

 
 
而遏亂萌、前經明令、歸江左軍李總指揮節制、應予全權、藉資解决、必要時該總指揮所部安旅、着由李總指揮調遣、除分令外、仰即遵照等因奉此、查該旅團長蔡文彬、當革命軍對於敵人積極進攻之際、竟敢煽惑部下叛黨妄爲、擾亂後方秩序、妨害軍事進行、本總指揮以時機緊急、不欲過事株求、致增内部纷擾、當呈請總司令、委升該團長爲第一旅旅長、原欲寛其旣往、以策後效、乃該旅長奉李總指揮命令、開往巢縣、又復違抗不遵、逗留集賢關北門外一帶、遲遲不行、且有回據省城之企圖、似此一再優容、迄無侮悟、若不早日解决、何以肅綱紀而安地方、茲因總指揮已赴前方督師、無暇兼顧、而事變當前、又未便稍事延缓、當經本總指揮本軍長會同派隊遵照蔣總司令命令、於本月四日、將該旅全部缴械遣散、以爲叛亂者戒、除呈報外、爲此布告周知、陳調元王天培、 
地方通信 
　　松江 
　　縣執委會議紀松江縣黨部執行委員會、於十一十三兩日、均開會集議議案甚多、撮要錄下、（一）第七區黨部呈請解釋臨時敎育委員行使職權時、應否受各區黨部之指導監督案、議决、臨時敎育委員係受敎育局指揮、本黨只處於監察地位、前項解釋、應令各區遵照、（一）省黨部通電被暴徒搗毁及常務委員侯紹裘等被捕、應否表示案、議决致電蔣總司令、詢問眞相、當場起草電文拍發、（一）學生聯合會函請懲辦二高校反動敎員孫伯鹿張遠齊等案、議决、函令敎育局取締、該兩人以後不得在本縣轄境内充當敎員、（一）敎育局長倪世昌執告、縣立第二小學校發生迎拒問題、應如何辦法案、議决、函敎育局局長請其全權處置、（一）中等學生要求减收學費案、議决、由黨部令學生會照繳、（一）縣代表大會選舉法、省部發生變故、自應從權辦理、即照前日通過之代表大會選舉法、先行舉辦改選、俟省部恢復原狀、再行呈請追認、（一）孫宗堃提議、公開徴求黨員案、議决、通令各區黨部開始徴求、一面登報公告、（一）籌備處慶祝會、雖已推定團體籌備、惟本黨部方面亦應推定負責人員案、議决、推定袁玉雨姚祥夫顧養天三同志負責辦理、（一）松江市潛伏潰兵甚多、應如何辦理案、議决、函請縣署轉咨軍警、搜緝驅逐、 
　　佈告取消學務茶捐松江市政委員會議决取消學務茶捐佈告云、查前市公所補助敎育經費項下、原有學務茶捐一項、全年收人無多、且茶捐本已規定徴收、今又附加學務茶捐、未免巧立名目、跡近骈枝、現經本委員會議决取消、並呈報中國國民黨松江縣第一區之執行委員會核准、自應遵照執行、將學務茶捐、永遠取消、以恤商艱、 
　　二小校長暫行解决松江縣立第二小學全體學生、發生拒絕新校長風潮等情、略誌本報、茲悉該項問題業經敎育局長從中調解、委臨時敎育委員姜粟香暫爲維持校長職務、已得雙方同意、聞姜君準於十五日到校、 
　　拾炸彈炸傷頭面松江城内舊中參府衙門、向爲駐紮軍隊之所、藥彈遺落、在所不免、十四日下午、附近小孩、在此游玩、有石姓五歲幼孩、拾獲彈丸一枚、誤觸機關、砰然一聲、頓時倒地、家屬聞聲出視、該孩頭面及手腕鮮血直流、當即送往醫院救治、未知能否保全性命、 
　　奉賢 
　　縣署報解俘虜奉賢縣警所、在金所長時、曾捕得聯軍第五方面軍隊兵士兩名、並搜出金銀飾物各件、當時因無主管機關、故押在警所、已有四十多日、上月第一師過境、又捕得聯軍第四十六團兵士十六名、由薛師長令飭寄押、當經警局一併拘留、現莊縣長以常此收押、終非辦法、乃於上月二十九日、備文分呈白總司令曁薛師長處請示、於六日下午奉得回令、着送龍華戒嚴司令部、故縣署方面、即派警士六名、另由水警六名、鹽警八名、飭令巡官周課餘、於十三日恊同解往龍華矣、 
　　逆倫案環請正法奉賢三官塘張伯年、在去歲九月、主使劇盜尹田和勒斃父母一案、早經人證並獲、審供確切、而縣署方面、遲不判决、已及半年、節經地方人士、先後控告、在上月初旬、由高等廳令飭速辦、當由陳前任移交奉城承審員審實、未及執行、適逢政變、近有不肖之徒、竟欲乘混亂未定之時、希圖保釋、因之惹起民衆之憤怒、昨有農民代表張大生·許逢吉·等數百人、發出宣言、略稱逆倫重案、早經審實、陳前任一科主任張某、得贿延擱已激衆怒、而現聞劣紳多人、又欲乘行政未定之際、竟爲保釋、人神不容、爲特作最後之警告、在兩星期内、官廳仍不執行槍决、民衆等惟有自行解决、以維紀綱、而昭天日、茲莊縣長亦以此案、案卷確切、同犯尹田和等四人、又早認實、按律已可執行、故將详情請示司令部、擬以軍法槍决、 
　　蘇州 
　　軍隊開拔回蘇前駐蘇州之革命二十一師嚴重部軍隊、現駐南京、昨悉該師又奉令開拔回蘇、担任後方防務、已定十五十六兩天、由寗分批開蘇、該師之輜重隊三隊、則先於十四日晚開抵蘇地矣、 
　　工會續被解散駐蘇革命軍第十獨立旅長張鎭、十三日奉令解散蘇州總工會後、又於十四日下午、派兵兩排赴盤門外、將該處紗廠工會曁絲廠工會、一併解散、解散後兵士並在該處遊行示威一週而去、 
　　切實勸止罷工駐蘇革命軍第十獨立旅長張鎭、昨發佈告云照得蘇州各業工商、得於靑天白日旗幟之下、羣起組織各工會、 
商民恊會等、互相團結、參加國民革命運動、本旅長自當掬誠、予以愛護、惟據近日調查各業工商會中、頗多錯解三民主義、時有軌外行動、如打毁店舗、捕人游行、以及動輒罷工、包圍要挾等等、不一而足、社會人心、因之頓現恐慌景象、須知國民革命軍、自出師北伐以還、　風沐雨、奮勇前驅、不顧身家、不惜生命者、無非求統一中國、實行三民主義、解放與福利我全體民衆、凡我民衆、縱不能直接執戈奮鬥、亦應間接盡力帮助、方足以鞏固國民革命基礎、雄厚國民革命勢力、擴展國民革命戰線、倘我民衆於國民政府統轄之區、衹圖一方私利、不顧破壞秩序、或假借名義暴動、不惜引起纠纷、將何以慰先總理在天之靈、又何以安現在前敵犧牲之軍士、當知後方治安與否、影響前敵軍心、至大且鉅、經此懇切明白佈告、凡我前次錯解三民主義之革命民衆、當能全體了解、悉循正軌、倘仍發生上述軌外行動、則非敵人派出之間諜、混入搗亂後方、便係别具肺腑之奸徒、希圖妨碍北伐進行、或是地痞流氓、意在敲詐、飽其私慾、有一於此、均屬反革命、本旅長爲黨國成功計、爲實行三民主義計、爲羣衆安全計、惟有嚴密查拿、執法懲辦、凡我參加國民革命之各業工商、幸各注意、毌受間諜奸徒地痞流氓之愚弄、致贻後悔、是爲至要、 
　　常熟 
　　新稅所長開談話會先遣隊政治部、近委張佩德副官爲本邑常海稅務所長、於本月五日接事、前日張召集各稽征員開談話會、略謂、本人對於稅所諸弊、决計革除、但目下各員司薪金太少急切尚難實行、余於本月十四日赴寗接洽、當有解决辦法云云、　　革軍到常駐防十四日晨縣行政會接奉革命軍第十二獨立師師長張中立覃電云、敝部張仁輔團、移駐貴縣、務希關垂指導爲荷、縣行政會接電後、即知照採辦處籌備一切、當日八時許、張團長率全團兵士、分載二十餘船、僱輪拖帶來常、當即開往滸浦福山等鄉駐防、又東路先遣隊司令李明揚、於十三日晚、由蘇乘輪來常、駐節城内趙繪園、隨來軍官十餘人、兵士四十餘人、均分駐城内各處、是晚又得支塘電訊、劉峙部一師約五千餘人、由崑山開抵本邑、該部兵士、並未到城、即分赴白茆口徐六涇滸浦福山等處增防、 
　　江陰 
　　商民恊會提案江陰商民恊會、於十二日下午三時開籌備會議、出席委員季和華等九人、由常務委員陸景堯主席、提議事件如下、（一）各業商人選舉執行委員、由商人直接選舉、因代表選舉與民權抵觸選舉票由會製定、以示一律、（二）議定凡一會員衹能認一業、每一業選與執行委員一人、（三）會員入會費及月費、規定普通商民入會費二元、月費四角、商店職工入會費洋五角、月費一角五分、小販商人入會費二角、月費七分、各鄉商民景况不一、入會費及月捐不能與城市一律、似宜减輕、俟各鄉成立分會時、由本會酌量地方情形、再行决定、議畢散會、 
　　勒斃幼姪案含糊了結邑西丁墅鄉花家橋丁瑞榮、本月九日、與寡嫂朱氏因分析家産懷恨、乘朱氏上街買菜時、竟將朱氏六歲獨子玉良、誘至柴屋中、用　勒斃將屍身藏匿柴内、迨朱氏返家覺察、尋獲屍身瑞榮早已避去、朱氏悲憤異常、因邑政適當混亂時期、又無正式機關起訴、旋經族人丁淵等從中說項、另立議據一纸、將瑞榮名下一份田産、作死者棺木及朱氏養老之費、含糊了結矣、 
　　澄江軍事雜訊駐澄十四軍一師師長熊式輝、奉賴軍長電令、另調所部一營、赴錫塡防、熊師長即於十二日晨、將所屬三團第一營、用小輪一艘、拖帶民船十餘號、開拔赴錫、閩海軍司令歐陽昌生、十二日在錫乘祿平小輪蒞澄、寓招商旅館、即赴徴存學校、與熊師長接洽要公、十三晨仍返錫赴寗、沙洲各鄉石牌等處、有渡江北來難民千餘、沿江而來、因無處投奔、現經紅十字會及卍字會、設法收容、江靖交通斷絕、對江各港孫軍、駐守甚嚴、天生港並有直魯軍聶栗二團殘部、凡經過長江船隻、即以槍擊、危險非常、上三日有馬姓夫婦及五歲女孩姚理榮林兆堂等、均遭槍擊、姚理榮彈中後腦骨、恐性命難保、其餘各人、均舁紅十字會醫院療治、 
　　鎭江 
　　軍事消息彙誌國民革命軍第十七軍第一師長劉峙、現已將本部軍隊分防高資卜蜀等處、現在荷花塘永利絲廠内、設立司令部、又暫編第十五師政治部、本駐租界怡和洋行内、現因租界内不得駐軍、乃遷至城内磨刀　通俗敎育館辦公、又昨日下午、有國民革命軍巡洋艦五艘、由上游蒞鎭保護鎭江一帶江面、又國民革命軍東路先遣軍别動隊决死團團長王仁俟、昨率所部由滬開拔來鎭、暫設團部於新馬路太平庵、以利辦公、 
　　舉行擁蔣迎汪護黨大會鎭江市黨部、爲擁護蔣介石及國民黨、並歡迎汪精衛起見、特於前日邀集鎭江各團體、在南馬路廣肇公所内籌開擁蔣迎汪護黨大會、定期於明日（十五）上午十時在城内公共體育場舉行 
　　靑塘村發生却案丹徒縣茅山附近靑塘村地方居民讀姓家於昨晚九時許、突來土匪十數人、口操北音、頭　黑布、於進村時、先行鳴槍示威、然後將董家大門衝開、直入内室、翻刧半小時始行飽載而去、現董已報由官廳追緝、 
　　房客聯合運動减租鎭江西城外河邊及天主街東塲街一帶市房、多爲天主堂所有、前年火後翻建、租價即較前加高、現義豐厚等號、因上海房客、近已運動减租、鎭地自當繼起進行、乃聯合四十餘家、一致進行、擬向天主堂要求减租價、聞天主堂方面、聞此消息、已令人出面疏通、 
　　平湖 
　　全縣代表大會紀十四日上午九時、本縣縣黨部召集各區分部代表、在大禮堂開第一次全縣代表大會、簽　代表三十五人農工商學婦女政警各機關均派代表、董會觀禮、臨時主度伊壽昌、秘書長陸恭良、九時三十分、出席代表三十三人、已足法定人數宣告開會、行禮畢主席報告黨務、伊壽昌米文粹黄袓廉爲大會主席團、張靜侯徐月璘黄祖廉朱超寰胡人傑爲提案審查委員陳迪張松年李祝華爲宣言起草委員、潘惟中干凱君俞詠沂張冠坤李文燕爲報告審查委員、李祝華臨時動議、省黨部被毁、本黨部應表示態度、免外界懷疑、討論頗久、僉主暫缓通電、俟眞想明白後再議、次張靜侯李祝華等演說、最後呼口號、攝影散會、 
　　杭州 
　　杭縣商恊會積極組織杭州各業商人、前日假總商會開會、籌設杭州獨立市商民恊會、推員籌備、昨（十四）日下午、續在總商會開籌備會議、到一百餘人、三時開會、公推孟祿久爲主席孟君登臺報告、略謂凡我商民、當此潮流、實有組織商民恊會之必要、日前大會、爲諸君所公認、故今日續開會議、着手籌備、務須積極進行、衆以名稱問題、尚應研究、於是互相討論、獨立市因地居省會、究嫌未妥不如冠以縣字或市字或竟用省字、主席付表决、全體贊成冠以縣字、遂定名爲杭縣商民恊會、主席復謂縣會曾有張馨谷諸君組織、正在籌備中、今張君亦到會、請張君報告籌設縣會之經過、張君起言、縣會之籌設、已歷多時、籌備委員計十人、現在成立分會凡九、在籌備中者十七處、今日大會旣决定冠以縣字、敝處正可合併辦理、第不知衆意如何、衆謂歡迎之至、主席言合併旣已解决、應分業公推籌備委員、當推定袁子耀朱克勳王湘泉金理堂孟祿久等三十六人、合之原任之縣會籌備員十人、共四十六人、主席言籌備委員已推定、現當接開籌備委員會、衆贊成、會議至此、適接某機關電話、謂接滬電、政委會主席張靜江先生已由滬起節來杭、主席言張主席到、應否前往歡迎、衆謂理應全體赴城站迎迓、籌備委員會準今夜集合、乃散會、同赴城站、候至八時、張主席未到、九時各籌備委員又至總商會開籌備會、决分總務交際組織宣傳文書庶務仲裁八部、由各委員分任之、並定十五日上午分開各部會議、赶速籌備成立、 
[來函]  
　　松江縣黨部來函頃閱四月十四日貴報松江通信欄所載黨政彙聞一則、與事實諸多不符、如華　兩城隍廟廟産、係縣黨部函令清理地方欵産委員會接收尚未前往、報載則爲已令第一區黨部收歸市有、此不符之點一、又屠宰稅一項、縣黨部對於姚丙奎承包認缴、並無變更、亦從未接有肉業恊會、呈請自辦之函牘、更何來核照行之說、此不符之點二、第二點影響稅收、尤爲重要、用特函請貴報、俯予更正、是所感幸、松江縣黨部謹啟、 
敎育消息 
[專電]  
　　（香港）國民政府敎育行政委員會裁撤［十五日下午十二鐘］ 
　　（香港）嶺南大學因發生工潮、宣布停辦、有遷澳消息、［十五日下午十二鐘］ 
　　（成都）省敎育經費處通電、爭肉稅、謂不撥則省立各校立將恐慌、［二十八日下午十鐘］ 
要聞 
[皖敎育科規定敎育行政方針]  
　　敎育經費獨立 
　　皖敎育科長張仲琳、自接事以來、首先進行者爲敎育經費獨立、連日各方接洽、頗費唇舌、皖敎育界亦有集議援助、故昨日（八日）下午政務委員會開會時、財政科長即自動提出捲菸稅獨立歸敎育經費之案、比經通過、並說明倘有不足、仍由財政科另籌補助、聞捲菸稅每年收入共有一百七十餘萬元、足敷敎育經費之用、不過管理問題、頗難解决、皖敎育科現正與敎育界研究、敎育科又爲统一敎育行政方針見、特訂出敎育行政方針七條、提交政務會議討論、日内即將公布、其原文如下、）一）實行黨化敎育灌輸三民主義、（三）男女敎育絕對平等、（三）普及義務敎育及提倡職業敎育、（四）勵行平民化的敎育、（五）取締敎會學校及一切敎會及外人私立學校、均須在敎育行政機關立案、（六）鞏固敎育經費、（七）改良敎職員待遇、（四月十一日） 
[直敎廳宣佈改進敎育辦法]  
　　以職業爲中心點 
　　直隸敎育廳令各中學校各師範學校第一二模範小學校及各縣知事云、爲訓令事、人羣要義、重在厚生、敎育主旨、歸於實用、年來各校畢業生徒、多數失業、推究其故、原因雖多、而課業蹈空、學不切用、不能爲諱、茲以職業爲中心、訂定直隸省敎育改進辦法、隨令頒發、務各按切學校性質、將改革辦法及課程設備各項、詳加研究、擬具方案、呈報來廳、核定施行、至興革之端、非财莫舉、當此地方多故、省庫奇艱、倘一種事業需欵過多、必至牽動全案、悉成畫餅、尤望注意爲要、除分令外合行令仰各該縣轉令遵照、此令云、計發直隸省敎育改進辦法、（一（小學中學注重職業辦法、（二）初级小學學生年齡尚在幼稚、無專設職業之必要、惟較高年级得就手工校園販賣室等、練習　勞作爲將來職業之準備、（三）高级小學分單軌雙軌兩種、雙軌制可分升學就業兩班、升學者作初中之預備、就業者斟酌地方情形、選授農工商科、單軌者修完高小二年課程後、如升學者、應再按照部令、延長一年、專授職業科目、（四）普通市鎭先儘小學設立、如有餘欵、設職業學校、但高小學校必須添設職業班、並應附設職業補習學校、（五）各縣舊有之乙種實業學校、經濟少者、改爲附設職業班之高小學校、經費多者、改爲高小以上相當年期之職業學校、（六）省立初中應用用雙軌制、前二年習普通科、後一年得分升學就業兩種、各依其性質、選授升學就業課程、其有辦理三年制初中者、除升學外、則再延長一年、專授職業科目、（七）各縣應先儘師範及職業學校設立、俟師範職業根基鞏固、再行設立初中、其已設立初中者、得分雙軌單軌二種、其年限課程、均照前條省立初中辦理、（八）省立高中分單軌雙軌二種、單軌者、注重升學、應分文理兩組、雙軌者、除文理兩組外、再按學校環境、酌設農工商家事等件、（九）職業學校及中小學之職業班、須注意下列各項、（甲）應設農塲工廠商店、（乙）實騐及試騐時間、應佔全時間五分之二以上、（丙）核計成績、應以作業爲成績之半數（丁）設備費及營業資本、應另作預算一次、或數次籌足、不得消耗、 
[江蘇省校敎職員在寗開會記]  
　　并向省黨部請示辦法 
　　本學期蘇省各校、始因時局緊急展缓開學、迨黨軍攻入、江蘇多數校長、先期他往、開學非但無望、以前各校所欠敎職員薪金、本年應畢業學生及專校、預定實騐諸問題、更屬無從說起、近日省垣服務省校者、均以敎育將隨時局變更、且以前校長未清手續、凡此諸端亟應羣起呼籲、力謀開學、實屬刻不容缓、三月二十五日南京省校敎職員與代表寗垣以外省校敎職員、在一中開會、討論議决、發出通函、請所屬省校、推定代表一人、加入組織江蘇省校敎職員會、並訂四月七日在寗開會、届期即集合各校代表、向當局接洽敎育問題、七日下午二時、在一中圖書室開會、計到會二農于礦法大田孔章、六中張國仁、女　黄洪、一農徐壽齡、工專吳尉之、四師沈子善胡亞衡侯佩衡、九師徐篤卿　伯敏、七師劉雲鵠、十中劉琨、一女師陳秋帆馮順伯、八師吳洗之代用商業陳厚均、一中周莲潔周漢章凌叔明濮君田萬休伯郭瑞商、四中陸靜蓀未到、由一中周蓮潔報告籌備會經過情形、繼即討論應否組織江蘇省校敎職員會、全體通過、討論名稱、所費時間稍長、最後通過、仍用江蘇省校敎職員會組織草案、則推定起草委員擬就、交由次日開會、逐條討論、繼又推定郭瑞商彙編交來議案、俾擬致省當局敎育意見書、末後推舉法大田孔章、二農于鑛、一中凌叔明代商陳厚均、女　黄洪、向省黨部接洽省立學校事宜、在七日會畢、五代表即往省黨部適遇省黨部工人部長兼秘書長劉重民、於招待室先由代表等、述明省校停頓、迄今未能開學、新省政府又未成立、致省敎育究竟如何情形、在數週間全無眞確消息、故今日在寗有非正式集會、並推定同人代表、向貴黨部徴詢一切、請先告以黨部在省政府未成立以前、對改革本省敎育有無具體計劃、黨委員劉重民、答省政府委員多未到寗、致省政府尚未成立、即省黨部執行委員、亦未到齊、未正式開會、討論警本省敎育、尚無具體計劃、但最近黨部對本省敎育意見、可告諸君、將來改革敎育　最注視兩點、一爲中等學校學生出路、近幾年來、每次畢業入數甚多、但自謀生活甚少、亦衹少數升入大學、此生活能力亟應增近、一爲敎育利益受少數人把持敎育、不能普及　衆、此在學校行政上、亟應纠正、概括言之、補救以上情形、將用集中辦法代表、問以前各校自齊盧戰爭以後所欠敎員薪金、黨部於此有無具體結束辦法、劉重民答、此須待省政府清理敎育經費、以後如有省校未領省欵甚多、將來可由省政府照舊發還、代表等問近日有數省校自動組織校務委員會開學上課、省黨部對此有無辦法、黨委員劉重民答、各校須注視校中情形、校務委員會有敎職員與學生兩方面共同組織、且對以前校中經濟負責呈報黨部、亦可許予開學、代表等問將來各校省黨部用何種辦法接收、答爲便利計、將由各縣市黨部、組織完備者就近向各校接收、如蘇州各校、已由省黨部派人會同蘇州市黨部辦理、代表等問在最短時期内、（即指本學期内）能否籌劃各省校、一致開學、答此須視清理敎育經費結果、以後始可决定此時代表等告以今日敎職員集會、將組織省校敎職員會、可否助予成立、答國民黨本亟希望民衆團結此種組織當予贊助、並望對於敎育改革意見、儘可向黨部發表、八日下午、在一中繼續開會、劉雲鶚主席、首由前五代表報告與省黨部委員談話情形、次由起草委員會交議組織草案逐條討論、通過旣畢、即推定在寗敎職員中七人爲籌備委員、從事具催促開學意見書及致函各校報告開會情形等事、并議俟相當時期再由代表前往謁見蔣總司令開學問題、 
[南匯縣公立中小學敎聯會記]  
　　南匯縣縣公立中小學敎職員聯合會、於四月十日開籌備會、到有縣立師範·縣立女師·初级中學·公立第一·公立第二·縣立一女·公立第三·公立第五·達明女校·師範附小校等敎職員數十人、當推楊彬如主席、議定會名爲南匯縣縣公立中小學敎職員聯合會、公推楊彬如·周仲溪·湯夢吾三人起草會章、五月一日爲本會成立日期、聞入會費暫定大洋二角、每年會費半圓、於大會成立時經會員大會通過會章、當即收費云、 
[崇明中小學敎員罷敎續訊]  
　　崇明中小學敎員罷敎、業誌昨報、此次罷敎原因、半爲加薪優待問題、半由於敎育局欠發經費、前日敎職員聯合會要求、縣黨部敎育局履行該會去年所議决之各條、並發清欠費、因無切實答復、遂於十一日　緊急會議、决定罷敎城市三橋鄉各校、於十二日起、一律罷敎、鄉間學校、得訊較遲、於前昨兩日起實行、現黨部敎育局擬分標本辦理、標則先借大宗欵項、發清舊欠整理過、投公田租以彌補之、本則徴收畝捐、然後實行加薪及優待各條件 
[江蘇小學敎育月刋社近訊]  
　　江蘇小學敎育月刋社所編輯之小學敎育月刋第二卷第八期已出版、以江北各縣尚在戰爭狀態中、江南各縣敎育局、多所變更、恐贸然寄遞收信者負責無人、不免散失、該社主任顧述之君、住無錫鳳光橋、甚望各地閱者及經理之各敎育局、先事通函接洽、以便照發云、 
本埠 
[國立四校代表赴寗接洽校欵]  
　　曁南同濟政治東大商科四國立學校、於昨日上午九時、在商大開聯合會曁南到姜伯韓·王克仁·羅潛淵、商大到金國寳·許敦楷同濟到陳柱一、議决各校推代表一人、赴寗向各方面接洽校欵、當推定商大金國寳、同濟陳柱一、曁南姜伯韓、於今日上午九時起程南京、向各當局接洽一切云、 
[中等學校敎職聯會監察委員會紀]  
　　上海中等學校敎職員聯合會、昨日下午三時在招商局公學開第一次監察委員會、到李肖日·陳　可·　伯和·錢琴一·孟知我·倪祝華（韋伯和代）、推錢琴一爲主席·孟知我爲紀錄、議决事件、（一）推定錢琴一·李肖白·孟知我爲常務委員（二）推定韋伯和·孟知我起草辦事細則、（三）備函知照執行委員會雙方議决事件、互相通知、（三）函請執行委員會擬具上海中等敎育計劃、建議當道、（四）發表護黨救國宣言交執行委員起草、由本會聯合具名、（五）下次開會日期、定四月二十三日下午二時地點、在愛國分校、 
[私立學校聯會開監執委員會紀]  
　　上海私立學校聯合會、昨（十六日）日下午三時、開第二次監執委員會、到三十五校代表三十餘人、茲將兩會情形併誌於下、 
　　執行委員會公推謝守恒主席、朱士方記錄、程序如下、（一）討論執行委員辦事細則、陳濟成提議執行委員、缺席時、應由候補委員遞補、凡連續二次、未出席者、永久取消、執行資格缺席一次時、則臨時由候補委員臨時補充、其理由（一）執行委員須過半數免少數人把持、（二）因多一人可多一人意見、（三）規定若干人、旣有候補缺一人、應補一人議决、通過、［執行委員會辦理細則］如下（一）本會田委員大會中選出十七人組織之、（二）本會爲大會閉會期間最高權力機關、代行大會職權及執行大會之議决案、（三）本會每二星期（星期六下午四時起）開常會一次、遇有緊要事項、由常務委員召集臨時會、但均須委員過半數之出席方得開議、凡有提議事件、須有二人以上之附議及出席委員過半數之通過、方得議决、（四）本會委員連續兩次、不出席即取鋿其資格、由候補委員遞補之、（五）本會候補執行委員亦得出席、惟無表决權倘遇執行委員缺席時得臨時遞補之、（六）本會常務交際宣傳調查文書五股、每股委員三人、常務委員五人、分任會中一切事務、（七）本會各股辦事細則如下、（一）常務會司一切日常事務兼理會計及召集開會等事、、（二）交際股司本會一切交際事項、（三）宣傳股司本會宣傳黨化敎育事項、（四）文牘股司本會文書記錄事項、（五）調查股司調查各校近况督促各校履行會員大會之議决案等事項、（八）本會爲研究與解决各種問題、得聘專員組織委員會、（九）本會遇必要時、得與監察開聯席會議、（十）本會任期至下次執行委員、舉出交代後爲止、（十一）本會對於會員大會之議决案、如認有窒礙處、得召售臨時會員大會核議之、（十二）本會細則由本會通過之日發生效力、以後修改之權、屬於本會、又推定各股職員如下、（一）常務委員捕　二人、上海幼稚院·民立女中、（二）交際兩江上海小學愛國女校、（三）宣傳靑年中學羣治大學上海職中、（四）調查民立承天愛羣、（五）文牘南市城東有才坤範、末後愛羣女校提議留雲學校被人把持請本會恊助、議决向市黨部政治委員會请求、准予收回、 
　　監察委員會公推蘇州旅滬公學主席、吳東公學記錄、議决監察委員會辦事細則如下、（一）本委員會依照會章之規定、由會員大會選出之監察委員九人、及候補監察委員九人組織之、（二）本委員會依照會章之規定、負審查會員人會資格之責任、（三）本委員會負監察執行委員會一切行動之責、於執行委員會開時、得由本會派員列席旁聽之、（四）本委員會記常務委員二人、主持召集開會事會、（五）本委員會依照會章之規定、委員任期爲半年、連舉得連任、惟不得過三次、（六）本委員會每月開常會一次、由常務委員通知、如遇特别事故、得隨時召集臨時會議、（七）本委員會開會主席臨時推定之、（八）本委員會開會時、以過半數爲法定人數表决權、取决於多數、（九）本委員會開會時候補監察委員有發言權而無表决權、如正式監察委員缺席時、立即依次遞補、（　到一刻鐘、即作缺席）、（十）本委員會每次開會時、如過法定時間半小時、仍不足法定人數、得改開談話會、（十一）本會委員如連讀三次不出席者、即取消其委員資格、由最先候補委員、正式遞補之、（十二）本委員會有監察本會財政之摧、（十三）本委員會對於本會會員、有監察其有無破壞本會會譽之權、（十四）本委員會遇須費用時、由常會議决得由執行委員會會計支取、惟須按次報告、（十五）本細則經全體監察委員會議决後施行、如有不盡善處、得隨時修正之、又公推蘇州旅滬公學爲常務正委員、南洋女子師範爲副委員、旋即散會、已六時餘矣、 
[二區敎育恊會支部分配就緒]  
　　閘北區敎育協會、近奉江蘇省敎育恊會籌備會之命、改稱爲第二區敎育恊會、支部分配已由執行委員組織股、依成立先後、支配就緒、茲探錄於下、（一）德新、（二育德、（三）惠風、（四）培本、（五）蘆　、（六）彭二、（七）北市、（八）市一、（九）區二、（十）市三、（十一）三民、（十二）立達（十三）愛國、（十四）澤民、（十五）尚公、（十六）景賢、（十七）南　、（十八）華旦、（十九）華英、（二十------商中、（二十一）閘北、（二十二）華民、（二十三）華英、（二十四）新 
民、（二十五）實業、（二十六）市北、（二十七）中華、（二十八）道南、其餘不成立支部之會員、就近併人各支部、並聞該會不日將開執行委員會、討論進行事項云、 
[第七區敎育恊會今日開成立會]  
　　上海市第七區（法租界）敎育恊會、於今日星期日上午九時、在法租界辣斐德路一一九七號比德學校開成立大會、業已通知各支部會員、准時出席、並函請省敎育恊會派員指導、如該區内欲組織支部或加入會員者、請速向籌備處接洽 
[商大會計學會開常會]  
　　商科大學會計學會、自新委員章啓宇梁慶椿田斌等、接替後、進行不遺餘力、於十四日開第六届常會、第十八次研究會、茲記其開會程序如次、（一）首由主席田斌君報告會務、並致介紹詞、（二）會計師並密勒氏評論報廣告部主任沈立人演講（三）統計專家金侣琴演講、（四）議决案五條、 
體育 
[上海足球隊昨獲司考托杯錦標]  
　　以二對一勝葡萄牙 
　　近數旬來、時局不靖、滬上各種重要之球賽、無形中均爲之擱置、即如前次上海與葡萄牙二隊相持不下之司考托杯决賽、方延於昨日在跑馬廳舉行、中西人士之有球嗜者、對此盛舉、安忍交臂失之、球場四週、咸被觀衆包圍、數之當在二千以上也 
　　二時有半、寂莫已久之笛聲、忽自裁判員霍金氏口中而起、全塲空氣、爲之一震、上海隊得順風之助、二三傳遞、中鋒顧爾猛（Ｇoldman)即以頭頂射門、惜斜出門外、爲時無幾、上海隊申克萊（Ｓinclare)、一踼成功、上海隊乃首獲一球、此球之失、咎在葡萄牙守門之失策、若能身好矯健、救之亦頗易事耳、二隊又經十五分之血戰、方見葡萄牙右内鋒考拉沙（Ｃolaco)、得左翼傳來之球、射中網内、至時雙方各得一球、勝負相等、葡萄牙前鋒、氣燄較盛、然以上海隊内部之堅固、終難破門而入、上半時一與一之比、上海得占勝、檸檬時間後、上海隊又有一度猛烈之進攻、結果乃以出足稍缓、被人所阻、同時葡萄牙、亦投袂奮起、考拉沙穿出人羣、盤球疾進、大可單騎奪關、何奈出足不愼、球身乃離足稍遠、不及舉踵、已出綫外、轉輾間、上海隊左翼史道克斯（Ｓtokes)乘虚冲入、傳中合度、中鋒顧爾門、乃以迅雷不及掩耳之射法、　入網中、上海隊又獲一球、全塲呼聲大起、葡萄牙經此一撀、接連被人包圍、乃努力抵抗、至最後十分鐘、方破圍出險、大舉入攻、來勢洶洶、似在在有恢復之氣象、末後三分間、尤多機遇、不料舉動一再失措、終以一與二之比、受挫於上海隊、而本届司考托杯錦標、乃爲上海隊所得漹、 
　　按本届加入者、共有九隊、而華人所組織之樂華、三育二隊、亦在參與之間、惟均不幸在半途失利、致未能參加最後之一幕、與人一較長短耳、 
[中華棒球隊今日開始練習]  
　　準備參與遠東運動會 
　　棒球爲遠東運動會八種錦標之一此項、球賽、我國在遠東運動會、歷次失財、究其故、厥由民衆提倡之不力、及此項組織之不完備耳、去年自上海中華棒球隊組織後、氣象大振、又連勝華北與滬上日美各强隊、棒球一項、至時遂爲民衆所注目、茲以第八届遠東運動會本年將在上海舉行、該隊爲準備起見、乃定於今日下午二時、在中華棒球場開始練習、凡去年球員謝惠源·張國勳·崔燦鶴·曾廣邦·黎寳駿·沈雲榮·盧觀祥·余靑林·吳志良·余志忠·瞿鴻仁·巫振芳·王慶勳·李博文·等均望出塲、此外上海精於是道者頗衆、若童郁文祝隆意等、亦望參加其問、增加實力云、 
 
 

Page 11

 
 
商業新聞 
　　金融 
[日樞密院否决臺銀救濟案]  
　　内閣有總辭職說 
　　昨日電通社東京電云、樞密院審查委員會、於昨日午后將台銀救濟之緊急勒令案、加以否决、若槻首相即在官邸開緊急閣議、討論甚久、决定决戰於樞府本會議、若有五六人之贊成者、該案即有通過之望、若再被否决、則惟有總辭職、政府希望本會議於十七日以後即開會、樞府將於本日中行非常召集、政府同時又要求政友本黨之諒解、 
[造幣廠有重行開鑄說]  
　　雙毫來源旺市價步落 
　　寗杭兩造幣廠、自停鑄以來、迄今數月、良以軍事期中、無法工作、兼之原料（即現銀）無人供給、祇得無形中止、好在市上需要亦不甚殷、即無出品、亦不致發生若何影響、茲聞本埠金融界方面、大多數主張、以現在厘價高至七錢三分以上、銀條鑄洋、獲利優厚、當此銀根奇鬆之際、坐失大好機會、未免可惜、因擬邀集有力份子、提議開鑄辦法、結果如何、雖不得而知、而錢業市場中旣聞有此項消息、不得不防洋釐之跌價、然據一方面言、此種未證實之消息、認爲無稽、以爲目下時局未靖、自無開鑄之可能、所以厘價依然把持、雙方互竸、卒至市氣軒輊相　、兩市低昻不過一二毫之間、茲將昨日市况、分述如下、 
　　洋厘昨日因銀方面仍在封關期中、一般華商大銀行循例休業、故做開交易者祇有照常營業之數銀行、早市如上海買進五萬、四明買進三萬、其他各銀行互市十餘萬、午市鹽業大陸各進五萬、錢業成交數額、早市匯劃票欵三十三萬、鈔票七萬五千午市匯劃票欵三十七萬一千、鈔票十三萬、做開釐價、早市爲七錢三分一釐六毫二忽半、較前日午市微高一毫二忽半、午市爲七錢三分一釐三毫七忽半、與早市反小二毫半、趨勢升降、平均一二五之　云、 
　　銀根前數日似仍趨於白借地位、而昨日則又開出二分行情、早午同價、但市上銀根氣、象證諸目下情形、實覺鬆濫莫與比倫、兼之昨日銀行封關、收解消息、完全停置、以致錢業方面 
景况愈見蕭索、聞對内公單收解、約計一千五百餘萬、小銀行收解四五十萬云、 
　　輔幣昨日江南小洋勿動、仍爲六錢一分七厘、交易亦未聞有做開、廣東小洋、步步下落、早市爲五錢九分一釐二毫半交易七萬五千角、午市更跌爲五錢九分零半厘、成交四萬角、聞各埠現貨來源不少、故市價一時難望回昻、銅元則又步長、昨竟到三百八十四千云、 
[内滙市面淸淡]  
　　上海銀行國内匯兌行市報告云、今日漢電仍未到、匯價無定、交易極淸淡、津電銀匯再跌五錢、洋匯漢口大數可以平匯、天津步跌、再小二元、餘皆未有更動云、 
　　地名貨幣　滙　價比上日　地名貨幣　匯價　比上日天津行化一○六一·○○跌○·五○　靑島銀元一○○五·○○天津銀元一○○五·○○　跌二·○一　蕪湖銀元一○○五·○○北京銀元一○○六·○○　跌二·○○杭州銀元一○○四·○○烟台銀元一○○六·○○南京銀元一○○四·○○ 
　　證劵 
[京九六暗盤跌五角]  
　　通易又售出二十八萬 
　　玖陸暗盤由二九九、漲至三扣、又跌至二八二復回漲至二九二、成交三十七八萬、柒長六零五五、销二萬、今日通易公司又售出玖陸二十八萬、 
[整理一週間成交一百六十餘萬]  
　　（一）昨日期市續暢掉期套利交易占多數 
　　昨整理期貨市面續佳、賣買進出熱閙、市場人氣踴躍、兩方交易各月份以套利及掉期之投資占其大多數、如某經紀人售出本月期收進下月期、交易共達四十萬、而另一經紀人則買進本月期而抛出下月期、亦有三十萬、此外惟某資本家收進本月期十四五萬其他概分散於各户、合計全日期貨單方成交總數七十萬零五千元、分七年長期四月份十四萬五千元、五月期十六萬元、整理六釐四月期二十一萬元、五月期十九萬元、現貨雖做開種類頗多而交易均屬無多、如整理七釐二千元、整理六釐二千六百元七年三千八百元、五年一千元、合僅九千四百元、至各價趨勢因掉期套利之交易占多數、故市而雖甚佳、而市價則無期變化、茲分述如下、 
　　整六現貨祇上午開出一盤、價七十一元六角、比週三暴漲二元一角、期貨四月期七十二元二角、比上午大一角、較前日續好一角、五月期七十二元九角、較前市初開小一角、比前日亦好一角、 
　　七年及其他七年現貨前市成交一盤、計六十一元六角、比前日略小一角、期貨四月期六十二元四角、比上午好三角、較前日續漲一角半、五月期六十三元、與上午初盤同、比前日回跌二角、又整七現貨七十元、比上月底續跌四元半、五大現貨八十元、比二月中旬下跌達十元、（内有除息關係、實際約下七元許） 
　　（二）全週　市况先淸後暢價回漲二元數角　　整理現貨交易、上週始終極淸、週初兩日、全未開出以後亦祇零星成交、合計全週僅二萬一千四百元、較前星期相差幾達十萬元、内分七年一萬零八百元、整理六釐七千六百元、五大一千元整七二千元、惟期貨較前爲旺、然於週一及週三四、諸日市面寥落異恒、每日交易、均不及十萬元、其沉寂情形、實爲僅見週二週五稍佳、各開出三四十萬元、週六最活動、一日間成交達七十萬零五千元、合計全週總數一百六十三萬元、内分整六四月期六十七萬五千元、五月期二十萬零五千元、七年四月期四十四萬五千元、五月期三十萬零五千元、至一週各債變動經過、九六滬市仍無所聞、京市暗盤約徘徊於三十元左右、未有重大上落整理趨勢殊平和、自週初至週四、成交稀少、每日恒祇數角漲跌週五以蘇皖戰局轉機、外交形勢缓和、一時人心樂觀、買方人氣　動、放膽爲期貨投資、市價於一日間提漲二元以外、週末市面已詳上節、不　述、至言各債前途趨勢、據市上傳說、似有續漲之望、惟以環象觀之、市况仍難有更大發展、市價亦無大漲跌之可能、茲將一週間最高低差額及漲跌與日期等分列之如後（單位元） 
種别　期或現　最高　星期　最低　星期　差額　漲跌 
整六　現貨七一·六○六　六九·五○　三　二·一○漲二·三○整六　四月期七二·四○　六　六八·○○　二四·四○漲二·六○整六　五月期　七三·二○六　七二·八○五　○·四○初開出整七　現貨　七○·○○　六　七○·○○　六　跌四·五○七年　現貨六一七○五　六○·三○四　一·四○　漲二·○○七年四月期　六二·六○五　五八·八○二　三·八○漲二·二五七年五月期　六三·二○五　六○·二○二　三·○○初開出五年現貨　八○·○○　六八○·○○　六跌十元 
　　商情 
[紗廠復工中棉花看漲]  
　　廠中存儲已罄不久當有大批採辦 
　　昨印美兩棉因西曆春節、休假無市、而本棉趨勢依然上漲查其原因、各路交通尚未完全恢復、運輸仍覺困難、故來源仍寥實銷雖無發達之象、而人心甚堅、據業中人云、紗廠停工期限恐一二日中即可解决、而外廠已纷纷復工、故與市面不生問題、尚有一部份人云、英日兩廠前以工潮纠纷、預備長期停閉、將所存之棉悉數向所中套賣、廠中儲藏將罄、如果實行開工、原料旣缺將來必有大批採辦、故目前市面亦難看小云、碼頭上到貨仍稀、交易所其棉上午開盤各月又漲二錢五分、午後平靜、全日成交計一萬七千八百擔、漢標拍開之盤列左、 
　　收盤價　　比上日　存賬數　六月期　三一·四○　漲○·一五　四二七○○四月期三一·○○漲○·一五三二五○○七月期三一·五五　○·二五　三○○○○五月期三一·○五　○·○五三八七○○　八月期三一·七五○·二五三○九○○棉業公會上消息、通州花到一千一二百包、姚花陜西未詳、售盤如左、 
　　陜西花梅花落　三○·七五　大康廠進　一○件棧交通州花　三一·○○　申新廠進　六○○包送廠粗絨花　三一·二五　大康廠進　一○○件送廠又大阪三品期棉市價、照錄如下、 
　　前開後收比上日　前開後收比上日　　五月四六·四○　四六·六○　跌○·一○八月四七·六○四七·八五跌○·○五六月四六·五○　四六·九○漲○·三○　九月四八·○○四八·二五漲○·一五七月四七·○○四七·八○○·六○十月四八·二五　四八·五五○·五○ 
[棉紗趨勢盤旋]  
　　客帮發動當在開關後 
　　棉紗市面依然穏固、客方實需漸有發　氣象、而華商紗廠仍未復工、故人心略形挺莠、廣東四川牛莊内地等帮、買去各紗尚有一千一二百包、交易所期紗前市開盤以現銷較爲流動、原料堅硬場中賣氣較濃、散户補空者亦屬不少、各月俱漲六七錢、午後大阪三品紗稍漲、惟市勢未緊、因鉅户抛賣額數不少、致市面壓迫面下、各月回跌四五錢、結果前後兩市各月無甚上落、大勢極平靜、暫時須有一度盤旋而已、但據場中老於斯業者云、現以西曆者節封關、客帮停辦裝運、俟星期一開關、恐各帮有發動旺　之消息、市面或將上漲、亦未可知也、全日成交計一萬九千一百五十包、人標拍開之盤如左、 
　　收盤價　比上日存賬數　收盤價　比上日　存賬數 
四月期一三三·八　漲○·一○　二六五五○七月期　一三六·九漲○·二○二八八五○五月期一三四·七　三○五五○　八月期一三七·九○·一○一九七五○六月期一三五·九○·四○三一三五○九月期一三八·六○·三○八五五○現紗客帮買去計一千一二百包、同業中進一百六十五包、行情上午漲五錢半、午後小二錢半、廣東帮進二百五十包、汕頭帮進一百五十包、天津帮進六十五包、牛莊帮進二百零五包、川帮進七十五包、安慶帮進三十五包、内地帮進一百三十五包、厦門帮進七十五包、寗波帮進十包、漢口帮進三十五包、售盤如左 
二十支立馬　一四六·二五二十支雲鵬一三三·二五小包十六支人鐘一三○·五○小包水月一四四·七五彩球一四二·八○金虎一三七·五○至一四五·○○十六支鴻喜一三七·五○日交一三七·○○五月仙桃一四三·○○日光一三六·○○十四支寳　一三　·○○至一四三·二五至一三五·七五十支人鐘一二七·二五雲鵬一三五·七五　年一三七·○○　　至一二七·五○至一三五·五○寳光一三七·○○帆船一二八·六五藍鳳一四三·二五藍鳳一三四·五○大發一二八·五○豐年一四二·○○仙姚一三八·○○　至一二七·五○招財一三八·○○鴻福一二八·九○ 
　昨日大阪三品期紗市價照錄如下 
前市開盤收盤　後市開盤收盤比上日 
四月期一八八·五○一八九·九○一九○九○一九四○五○不動五月期一九一·五○一九二·八○一九四·二○一九三·一○漲○·一○六月期一九三·五○一九五·四○一九六·○○一九五·五○跌○·五○七月期一九七·○○二○○·○○一九九·八○一九九·四○○·一○八月期一九九·七○二○二·○○二○一·九○二○一·一○○·四○九月期二○○·○○二○二·五○二○一·八○二○一·二○○·八○十月期一九九·九○二○二·五○二○一·三○二○一·一○○·七○又上午九時半大阪現紗電、二十支藍魚一百九十九元、不動合申規一百六十兩二錢、二十支紅財神一百八十元、跌一元、合申規一百四十四兩九錢、十六支福島一百七十九元、不動、合申規一百四十四兩一錢、十六支三馬一百七十九元、不動、合申規一百四十四兩一錢、 
[日内運出絲經七百餘包]  
　　英屬三百餘包美法均祇一二百包 
　　日内美郵船約克遜號英輪杜維那號等出口、本埠公安泰和達昌開利信孚等均有絲經裝出、計共七百八十餘包、計英印三百六十八包、紐約一百五十四包、里昻馬賽二百七十餘包云、至昨日耶穌復活節封關、絲經絲頭均無市、 
[里昂華絲價續趨疲勢]  
　　黄白廠經各跌三四法郎灰乾二經各跌六七法郎 
　　本埠開利洋行、昨接里昻來電、報告華絲市况、大致謂週初里昂市場、華絲因廠銷不動、開價較跌、計滬川魯黄白廠經每基　各跌三四法郎、灰經乾經各跌六七法郎、市面停滯云、 
[呢羢洋服帮銷路轉旺]  
　　日來呢羢市面淸淡、本客各帮進胃甚少、各定貨號每日銷售僅祇零星拆疋、較往年斯時實减少一半以上、惟邇日盛行中山裝軍學兩界、纷纷定購、避難來申之西人、又多添購衣服、故呢羢套頭貨·法蘭羢·及普通可製中山裝之花呢料、銷路頗暢、而呢絨洋服帮生意、亦非常熱閙云、 
[英美棉市平靜]  
　　紐約上週市况平靜、密昔昔比及西北部之雨水、未能引起購胃、南方執貨者繼續交出新棉預備頗有進展、惟中區及西北部則以雨水之故、稍形遲缓、四月一日前蟲害狀况之政府報告較去年爲重、然不致爲害、目下場中所注意者、爲棉區之天氣報告 
　　利物浦塲中所注意者爲下季新棉之狀况、惟上週市况甚平又假期將近、現銷大受打擊、期貨營業、亦頗清淡、埃及棉營業不振、價隨美棉爲上落、 
[期糖續升錢許]  
　　昨爲西節休假之第二日、海外糖市無到電、公會劃市期糖續見微升、初市成交價格、本月份爲八兩一錢七分半、四月份八兩二錢七分半、五月份八兩三錢七分半、二盤因買氣尚旺、漢帮亦有吸收、價升二分半、尚且缺貨、此時某某等户忽猛放、市形突變買方朿手、故結果收盤價、仍本月份八兩二錢、四月份八兩三錢五月份八兩四錢、全市進出不多比前日市價又升錢許、然市象殊甚平疲也、現貨　　昨劃價八兩一錢、陳貨八兩零七分半、明治ＹＴ八兩一錢、什　ＥＴ等八兩零五分至七分半、ＴＭ七兩九錢七分半、上檔ＹＰ八兩八錢二分半至八兩八錢五分、交易亦不旺而市面尚見平穏云、 
[新買注神遠期粉]  
　　昨日粉市有新買收吸遠期、七八月份均漲一分、六月份亦漲半分、三五月份仍與前收同價、當上午開盤時承前日局勢、各月份均平疲無神、午後新買一辦、立呈佳象、收價三月份二兩四錢三分　五月份二兩三錢三分二五、六月份二兩二錢四分七五七月份二兩三錢零二五、八月份二兩三錢零五厘、期麥與粉市相同、近期全日無市、遠期亦以新買發動、及補空之故、五六七月份各步漲三分、七月份收價已至二兩四錢一分云、 
[湖南米新到二千餘包] 大連帮有辦胃 
　　昨洋米市况仍淡、須待海關開關後、始可望本客之暢辦、在封關期内、各洋棧均未開放、辦後亦不能出貨也、全市祇開西貢一號千餘包、又二號六百包、均係本街辦去、新到湖南機油米二千三百包、係上次辦存之貨、由三北公司鳳浦進口、隨市由大連辦去五百包、本街去七百包、因貨稀價挺、尚存千包有喊大一角之意、特在此洋米存到兩充之時、亦難售善價也、 
　　昨日南市到船十餘號、銷路仍淸、北粳薄稻價跌小二角餘貨亦小角外、惟變元價喊緊、滬北來源約有四五十號、市上去胃亦呆 
北粳薄稻早稻價跌一二角、餘貨亦見短小云、 
[期糧續漲三分]  
　　昨日大連紅糧電報又漲五六分、市上人心又好、標準期糧本月份又大至三兩錢四分、比前日收價漲三分、現糧以有到貨故市仍居平、惟去胃昨較活動、計開出連糧大包五車、價三兩一錢六七分、　米三車、價三兩八錢半、次三兩七錢六分、現存到兩有去胃漸活、市面頗呈站勢云、 
[煤銷漸形冷淡]  
　　自前數日各工廠罷工後、行市煤銷頗冷靜、棧單交易除客帮外本街各同行則鮮有採進、全市成交總共不滿四千噸、内客帮辦進三元山煤約佔四分之三、餘貨做開、大抵零星無幾蓋因封關期中、各方皆無意進出、而各碼頭又休息停工故也、至現貨交易更覺寂寞、工廠方面亦祇有詢問價格、而無大批成交云、 
[棉線交易呆滯]  
　　棉綫現貨交易呆滯、賣價仍趨下游、故人心平疲、蕪湖帮進四十二支鶴鹿綫五件、價爲二百六十一兩、同行中進三十二支美人綫十五件、價爲二百二十九兩五錢、其他各帮全無交易、後市平穏云、 
 
 

Page 12

 
 
   
 
 

Page 13

 
 
本埠新聞 
[白崇禧昨招各報記者談话]  
　　國民革命軍東路前敵總指揮白崇禧、以本埠中西各報、對於此次收繳總工會纠察隊之槍械、以及前方軍事上之實在情形、本黨内部之纠纷與現狀諸問題、似多隔閡、又關於上海之治安問題急須表明當局之職責、故特於前日專函分邀中西各報館各通信社記者、約定於昨日上午十時在龍華本部談話、計出席者有華·日·英·美·等各報館各通訊社記者、共二十九人、十時十分、先由副官處長陳維沂報告、谓白總指揮因須出席政治委員會代理主席、不克親出晤談、甚歉、現由參謀長張定璠代表報告一切、言畢、張參謀長即與陳處長分就主席、並請謝福生君及日本記者翻譯英日文、至十二時許、白總指揮已散會回部、即行出席繼續報告、直至下午二時半始散、茲將白總指揮張參謀長之報告及大阪每日新聞記者與白總指揮之問答、摘要紀錄如下、 
　　張參謀長之報告國民革命軍到滬瞬將一月、亟願與諸君晤談、第以時事所限、遷延未果、良用歉然、今日白總指揮本擬親自出席、以上海臨時政治委員適又開會、因囑鄙人代表、查上海一埠新聞事業之發達、不特爲全國輿論中心、抑亦爲東方輿論之中心、言論一有失實、影響於國民革命前途者甚大、故亟欲報告眞相者厥有兩端、第一爲工人纠察隊問題、當革命軍到滬之初、工人以圖繳畢庶澄部槍械之故、閘北全市、遭重大之損害、終賴革命軍開到始獲解决、現在所應討論者、爲工人應否武裝與武裝後應否暴動兩點、關於第一點、按諸總理遺策、係聯合各階级起而爲革命的工作、絕非將農工兩界提至任何一界之上也、故如工界而須武裝自衛、其他如商如學亦何獨不可、且我軍旣爲國民革命軍、則其軍隊即爲工人之武力、亦即爲全體民衆之武力、工界單獨武裝、實不需此、至工人暴動問題、其宗旨究爲何若、亦一疑問、而况際此外交緊急之秋、萬不容有暴動之舉、設曰其目的在收回租界與取消不平等條約、此兩項本爲總理數十年中所渴望者、亦即我黨所亟欲達到者、但收回租界與取消不平等條約、决非武力所可成功、更非暴動所能償願、須有整個的辦法和具體的計劃、設日暴動之目的在對資本家、總理之意、早知扶助農工、設有不平等之待遇、儘可向廠主提條件、如若不成、亦可向仲裁機關呼　、再退而言其次、設其目的係對現在之軍隊、則反對國民軍、即爲反革命矣、况現方在軍事時期、按之建國大綱之三時間、曰軍政時期、曰訓政時期、曰憲政時期、第一時期尚未結束、即一躍而入第三時期、是有背乎總理之遺旨、敝部對上海總工會以尊重其地位故、曾屢次加以勸告與糾正、冀彼自動覺悟、第事實上其行爲絕不能與我人之意旨相符、組織旣不良好、内部又包含無數反動份子、但敝部仍不願以武力相周旋、使搖動前方戰事、迨至十一日、總工會竟下令有所舉動、另一方面之工人不願、遂相鬥毆、敝部至此乃爲維持地方治安計、忍痛將其繳械、詎彼等被繳械以後、猶復負嵎、下令總罷工、幸工商界能深諒苦衷、屹不爲動、日前又有千餘人衝向閘北二十六軍師部等處、守軍以正當防衛計、開槍抵禦、結果拘獲百餘名、經詳細之質訊、竟查出直魯軍潰兵甚多、於是其通敵謀叛之心、更昭然若揭、惟以後謠言必日　起、不曰國民軍壓迫工人、即曰國民軍殘虐民衆、余今日敢正告諸君曰、敝部旣負戒嚴之職、以後對上海治安問題、可負完全責任、以後如有危言聳聽、幸毌疑慮、余所亟欲聲明之第一端、爲軍事問題、我軍自去歲五月由粤出發、不十月由珠江流域而至長江流域、現已及於黄河流域、更數月者、行且及於北直、至敝軍知前進而不知後退、有成功而從無失敗、其所以然之故、全賴總理之三民主義爲前驅、民衆之擁護爲後盾、孫傳芳當時之勢力、地佔五省之廣、兵及二十萬之多、而迄今則消滅者消滅、投誠者投誠、王普陳調元輩相繼來歸九江一役、逃歸者僅七八萬、浙江兩戰、損失又三四萬現在通往江北者爲數僅二萬餘、國民革命軍不難一舉而殲滅之、而日前中外某某數報竟謂孫軍攻下鎭江丹陽實去事實太遠、孫軍仍在揚州泰興、固無庸諱言、但孫軍 
前進旣所不可、後退又復不能、如往山東、張宗昌且繳其械、故可斷言無再發展之餘地、張宗昌之主力軍如畢庶澄王棟孫宗先等部、俱已消滅殆盡、現葉開鑫已占領臨淮關、將抵蚌埠、則其蚌埠以南之軍隊、將見悉數繳械也、又上海新聞界地位之重要、旣如上述、希望以後對軍事消息、取愼重態度、諸君對各事如有疑問與質詢、無不樂爲答復云云、至此密勒氏評論報包衞爾君乃起立聲稱、登載眞確之新聞爲報界所應爲、余曾設盡方法探訪戰事消息、結果每不能如所預期、貴部設能規定每日招待新聞記者之時期、俾資諮詢、則以後之誤會容可减少、當由張參謀長致答、定每日下午一時至二時爲招待時間、 
　　白總指揮之報告今日上海臨時政治委員會開會有多項問題待决、不能早到爲歉、現在之國民黨不幸内部發生糾纷、頗滋外界疑慮、孫總理致力於黨國者四十年、其主義昭然告人曰、求自由平等、國民革命軍接收總理之使命、遵照其三民主義建國大綱等繼續奮鬥自 
辛亥推翻滿淸政府始、至民國十三年間、以北洋軍閥勾結帝國主義者、致民黨累起累仆、總理因知内部之組織、尚不完善、即於是年重行改組、於是組織始克完密黨綱及政策、亦燦然備矣、最近二三年來、根據兩廣局 
部之地、不出十月、奄有十餘省、關内除直魯之外北有馮焕章之進展、山西方面態度雖未十分鮮明、但屢派人 
到來接洽、允達相當時機時、即有密切之表示、起而合作、故實現統一之期、如無後方搗亂、三月可矣、當出發之初、僅有七軍、現在則已增至四十餘軍、發展之速震驚全球、此則仍有賴於民衆之瞭解與擁護三民主義也、對政治方面、北洋軍閥之腦筋中、直不知其爲何物、本軍惟有遵照總理三民主義努力奮鬥、完成國民革命工作、欲知最近黨内糾纷、不能不追溯起因當初總理容納共産黨徒李大釗陳獨秀輩、許以抛棄其原有之主張、加入國民黨、奉行三民主義、從事國民革命之工作、其後在廣東方面、即出其操縱之手段、甚至使國民首領蔣介石胡漢民汪精衛三人相互不得會見、舉凡中央政府中央黨部靑年政治諸部、靡不入其掌握表面上仍以奉行三民主義爲面具、暗中則宣傳共産爲階级間之鬥爭、如農民恊會總工會等、省縣黨部竟不能指揮、又將國民黨强分爲左派右派新右派新軍閥等名辭我全部黨員祇知以主義相結合、不知有派别、現在湖南湖北江西等省、全爲其勢力所及、聞醴陵現已試行共産喧賓奪主、在所不容、上海市政府與總工會之成立自以爲非常合法、要知未到憲政時期以前、即在江北津浦方面戰事未平時、彼輩攫政權以發施號令、實不合法故江浙兩廣福建等省同時下令封閉、武漢中央黨部之國民黨員、甚至不敢發言、否則即利用農工、動辄擁之游街、我等不反對中央政府及黨部、惟要求在南京開會、免被挾制、再議解决黨的問題、新聞界諸君應注意共産黨之謠傳、如某軍將與某軍衝突等、要知國民革命軍是整個的、全體武裝同志是一致的、絕對服從三民主義、遵照總理遺下之政微與黨綱、繼續奮鬥、至當初總理之聯俄政策、原以俄國能以平等待我、故引爲好友如英美日法等國亦能以平等待我者、頗願與之合作我等對共産主義、以與民生主義相似、不能加以非難但俄國文明程度遠過中國、尚且退而爲新經濟政策故共黨主義、現實不適於中國、更何能以中國爲試騐場又目下之所謂倒蔣、蔣如不忠於黨、當然無待人倒但現在表面上爲推倒蔣介石、實則欲推倒國民黨也、希望新聞界勿爲搖惑云、 
　　白總指揮與日記者之問答白總指揮報告畢、大阪每日新聞記者發問下列各問題、（一）陳獨秀與汪壽華之蹤跡、白答不知、（二）倘漢口國民政府聲明對南京外艦砲擊事件不負外交上之責任、結果將如何、白答此係中央之事、不能代答、但當時外團牒文曾備兩份、一致外交部、一致蔣介石、余意此事欲有平允之解决、須中外合組調查委員會、不論何方、如有損失、均應賠償、（三）傳共産黨將與反動派决裂、並聞以朱培德率軍攻擊未知確否、白答、完全造謠、國民革命軍决不自已殘殺（四）對北伐軍事行動、有無中止之必要、白答、軍閥一日不打倒、革命工作即一秒鐘亦不停止、日記者又問如奉方與俄宣戰、國民軍之態度如何、白答、余祇知國民革命爲主義而戰爭、不知有他、如奉方能服從三民主義、亦可與之合作、又孫傳芳派來多人接洽、謂孫旨在討赤現革命軍亦在抗赤、彼如確有誠意、當不深拒、又上海每日新聞記者問此次工人糾察隊所繳之槍械幾何、白答尚無詳細報告、大約自二千以至三千、又問、對汪精衞與陳獨秀所發聯事宣言之意見、白答、國共兩黨之主義有許多不能並行不叛者、聞此次起草者爲陳獨秀、當然有所偏袒云云、 
[周鳳岐對於工潮善後之條陳]  
　　周軍長致上海臨時政治委員會函云、敬肅者、本月十二日、本軍因調停工潮、搜繳槍械、不幸一部工友、受人愚弄煽惑、竟有十三日衝擊本軍部並本軍政治部及第二師司令部之變、本軍以時在戒嚴期間、未便任令横行危及革命軍隊、使淞滬治安更形搖動、遂不能不正當制止、致雙方各有若干人罹於非命、事後追思、彼鼓煽肇亂之主謀、固罪不容恕、而一部盲從附和之工友實情有可憫、本軍爲服從三民主義之軍隊、擁護農工利益解除人民痛苦、責無旁貸、而抵滬以來、善政未加慘變猝起、懲前毖後、急宜於政治上速　補救、以示革命軍絕不爲擁護資産階级、蔑視農工福利之舉、鳳岐職司軍旅、未便妄干政治、然以工潮而波及軍隊、實不忍自安緘默、用特條陳數事、敬請貴會討論、倘荷公議良法採擇施行、尤所感幸、（一）工人對於政治運動之盲從、由於智識幼稚、今後如何開導工人、俾知趨向、似宜迅籌職工敎育之普及、臨時對於指揮工人之工會職員、尤宜注意、考核訓練（一）工人生活困離、爲容易滋生事變之根本原因、今後如何謀工人生活向善、似宜召集廠主之負責者、命籌自動的改善待遇之方、並組織仲裁機關擬訂暫行勞資規約、迅速解决一切懸案及調處未來爭端（一）工人於工作時間以外、應令多得人生樂趣、庶可陶治良善性能、似宜特闢財源、儘先舉辦上海市政中國於社會設施事項、以上三端、鳳岐以爲治標治本均在其中貴會爲建設新上海之最先政治機關、凡百設施、均有提議施行之權、謹陳思慮所及者如此、至是否可行、以及如何實施、貴會必有詳細計劃、鳳岐可不喋喋也、此上上海臨時政治委員會、第二十六軍軍長周鳳岐啓、 
[國民黨指導工農組織之布告]  
　　中國國民黨上海臨時政治委員會布告云本黨向以扶助 
農工爲職志、故第一次全國代表大會所通過之國民黨政綱、對内政策第十條載、［改良農村組織、增進農人生活］、第十一條載、制定勞工法、改良勞工者之生活保障勞工團體、並扶助其發展］、明文俱在、羣衆咸知不意工農運動正際進行、而狡詐之徒、往往愚弄多數農工、假借名義、成立所謂某某工會及某某農民恊會實際不爲眞正工農運動、專爲危及破壞中國國民黨三民主義革命之行爲、其甚者、藉武裝自衛之名、組織糾察隊、始則持械遊行、繼則藉故械鬥、强迫罷工、自相殘殺、不知在廣州時、中央政治會議、對於工人持械遊行工會、不得擅自拘人、各經議决禁止在案、乃最近上海總工會及上海工界聯合總會、亦有此種不幸之械鬥情事發生、軍事當局、因戒嚴期間、恐　事變、乃採怪必要之手段、將雙方軍械、悉行解除、由東路軍前敵總指揮部政治部、派員指導、另行改組工會並經本會第五次會議對軍事當局此種之處置、認爲適當在案、但本會有須聲明者、工人自恃武裝、借端械鬥、不特於工人自身利益無裨補、且害及地方公安、此後各種眞正之工人組織農民組織、其運動必須在中國國民黨指導之下、本黨自當任扶植保護之責、否則一律嚴厲禁止、决不寛容至各界民衆團體、尤不得違背本黨政綱、借故壓迫工友農民、私圖利益、所望我農工商學兵各界、實行大聯合鞏固國民革命基礎、實現三民主義、使我民衆、求得眞正 
之自由平等、黨國前途、實利賴之、此布、中華民國十六年四月十六日、 
[兩路局長誥誡工友]  
　　滬寗滬杭甬鐵路管理局通令云、爲通令告誡事、交通工作、關係革命前途、非常重要、本局長蒞任伊始、首先贊助工會、以純正之宗旨、擁護國民革命軍之進行深幸兩路同人、均能體會此旨、於革命軍所到之處、努力恢復交通、以利前方後方之運輸、本局長實深嘉慰近因各處常有破壞份子、煽惑工友罷工、希畫擾亂後方誠恐兩路工友、不明眞相、爲所播弄、或致釀成不幸之舉用特通令嚴行告誡、須知我革命軍、在前方進展之際凡屬兩路職工、尤應嚴守秩序、努力交通工作、以爲後盾、其或有不良份子、煽惑罷工、意圖破壞者、本局長職責所在、决難寛宥、切切此令、滬寗滬杭甬鐵路管理局局長孫鶴臯、 
[工會組織統一委員會昨訊]  
　　上海工會組織統一委員會成立後、對於保障工人安寗辦法甚爲注意、昨日工界聯合總會全體工團、已决議一致加入、茲特分載各項消息如左、 
　　再告工友書本會是奉國民革命軍東路總指揮部政治部的命令組織成立的、以後上海各工會的一切行動、都要受本會的指揮和監督、從四月十二日起、如果用以前上海總工會的名義來發的命令、是一概無效的、現在北方軍閥、雖已十分崩潰但是他們的殘餘勢力、仍舊不可輕侮、我們前敵的將士、正在努力殺賊的時候、凡我工友們、應當謹守秩序、安心去作工、切勿再被以前包辦總工會的叛徒所利用、輕易爲不顧善後的罷工、以致擾害我們軍事的後方大家須知道擾亂我們革命軍後方的、是無異於間接帮助敵人、所以如有流氓工賊及共産份子等、煽動或是强迫工友們罷工、應當堅决的拒絕、並且快來報告本會、我們當即呈請當局派隊拘拿嚴辦、本會看到近來工潮的糾纷、狠明白上海各工會的組織、還没有達到健全的地步、故特照先總理訓致的精神拿黨的集權來、擔負對於工友們指導和訓練的責任、是絕對的擁護工友本身利益的、想我愛黨的工友們、一定了解這個意思的此佈上海工會組織統一委員會、四月十六日、 
　　工界統一組織委員會章程定名、上海工會組織統一委員會職權、本委員會、承前敵總指揮部政治部之命令指導、並設法求上海所有各工會之組織上的統一、其職權如下、（一）凡已成立之工 
會、須受本委員會之指導、（二）未成以及正在籌備之工會須經本委員會審查及登記、並得派員指導其組織、（三）凡工會内部或工會與工會間發生糾纷時、本委員會得爲之秉公解决、（四）遇必要時、本委員會對於任何工會、得改善或合併組織之、（五）遇有工會與工會間發生衝突、或聚衆鬥毆危害治安之情事、本委員會得呈請當道設法制止之、（六）無論已成未成之工會、本委員會得審查其組織中之份子、如有敵人間諜流氓地痞、及一切危害治安、違反三民主義、破壞國民黨之份子、一經查明、得由本委員會呈請常道拿獲懲辦之、組織、本委員會由東路前敵總指揮部政治部派委員十三人組織之、（一）本委員會權力機關、爲全體委員會議一切議决案、須有全體委員三分之二出席、並出席委員過半數之通過方爲有效、（二）本委員會設常務委員會、由全體委員公推三人組織之處理一切日常會務、（三）本委員會設總書記一人、承本委員會之命令、處理一切文書事件、凡對外一切通知命令、須得常務委員會與總書記簽名蓋章、方爲有效、（四）本委員會分設下列各部辦理屬於各該部之一切事宜、（一）組織部設部長一人、主持本部一切事宜、下設各股、承部長之命令、辦理屬於各該科之事宜、（甲）交通組合股、設股長一人、幹事若干人、（乙）産業組合股、（丙）織工組合股、（丁）手工業組合股、（二）統計部、（甲）調查股、（乙）分類股（丙）　集股（丁）登記股、（三）宣傳部、（甲）編纂股（乙）印刷股（丙）訓練股（四）保衛部、議决保衛兵六百名、（甲）編制股（乙）訓練股（丙）參謀股、（五）交際部、（甲）報館及各機關股（乙）工廠工會股、（丙）内部招待股、（六）總務部（甲）會計股、（乙）庶務股（丙）收發股、各部股長由各部長提出委員會任用之、會議（甲） 
全體委員會議、每週至少開會三次、于必要時、得由主席召集臨時會議、（乙）常務委員會、每週至少開會五次、（丙）各部聯席會議、由常務委員會隨時召集之、股長以上、得參預聯席會議（丁） 
各部會議、由各該部部長隨時召集之、各部辦事細則、由各該部 
提出委員會規定之、本組織大綱、自頒佈之日施行、 
　　工界聯合總會議决加入逕啟者、本會於四月三日成立以來 
承各界工友踴躍加入、始有今日成續、茲蒙上海工會組織統一委員會、函推代表費公俠先生、駕臨本會磋商統一改組事宜業經本會决議、全體加入、凡與本會有關係之工會工友、仍祈本原定之宗旨、奉行三民主義、以謀我工界最後之福利爲要、除另函通知各工會召集代表會議統一　　外恐未週知、特此通告代表黄恢權·朱海東·冷旭初·張之如·朱潤章·林萬富·　光雋等　　民生紗廠函請保護敬啓者、敝廠本擬即日開工、緣因外面謠傳惑人、難免發生事端、以致工人不敢上工、敝廠亦無從開工今日蒙江先生到廠對我們演講一切、現擬籌備開工、然今早尚有人持槍到工房尋人毆打、但此種情形、殊屬危險、請貴會設法保護防危未然、俾工人得以照常作工、再者、此間各廠工會、均被打毁一空、但工人都願受貴會指導、合併述明、此致上海工會組織統一委員會、民生紡織分司啓 
[海員工會昨被查抄]  
　　東路軍前敵總指揮部政治部據報、謂民國路海員工會希圖煽惑罷工、於昨日上午九時、在該會所開秘密會議、即於上午十時、派兵至該會查抄、搜得由漢寄滬大宗傳單十　、每簍約十餘萬張、及該會罷工命令等證據當獲十四人、並手槍一枝、步槍十枝、子彈二百餘顆併解司令部訊辦、該會罷工命令如左、 
[慈善里工人寄宿所抄出槍械]  
　　國民革命軍二十六軍周軍長、因據密報、車站路新普育堂對面慈善里總工會工人寄宿所、藏有槍械等情當即令飭補充隊彭隊長率同武裝兵士、會同高昌廟二區派出所巡官馬文達等、於前日傍晚、前往該寄宿所搜查至則工人均已避匿無踪、旋在屋内搜出步槍三十二枝帶至隊中、呈報周軍長核辦、該寄宿所則由警署發封看管、茲將馬巡官呈報二區朱署長原文錄下呈爲報告事、切查慈善里空房内、忽於十五日下午四時餘被革命第二十六軍率帶兵士多名、圍住查抄、當搜出步槍三十餘桿、運回本部、理合具單呈報、伏乞署長鑒核、 
[地毯公會昨被發封]  
　　滬西斜土路魯班路口地毯公會、昨日正午十二時有工人三十餘人、在内秘密開會、被二十六軍補充隊總隊長彭光武偵知、立即率同武裝兵士馳往該會將工人驅散會所交由該處二區麗園路派出所派警看管發封所内尚有檯櫈物件甚夥、 
[臨時政委會第四次談話會]  
　　昨日上午十時、臨時政治委員會、開第四次談話會出席委員、白崇禧·郭泰祺·蔣尊籃·吳忠信·楊樹莊·（李景　代）陳其采·（錢永銘代）主席白崇禧主席恭讀總理遺囑、全體肅立、主席謂、不足開會法定人數、仍開談話會、甲·報告事項、一·江蘇上海地方審判廳廳長鄭毓秀呈報接收上海地方審判廳經過情形、二·賀本會成立函電四件、三·上海市内务機關調查委員會呈報第一項開會情形、附呈規則六條、乙·討論事項、一·江蘇第二監獄典獄長吳棠、呈覆遵造該獄月支經費預算清册請速撥欵、以維囚糧、（議决）令上海縣照向例撥發二·江蘇上海地方檢察廳廳長孫紹康、呈復遵令暫維廳務茲製具每月預算清册照份、請鑒核接濟、（議决）應先呈明從前向何種機關領欵、再憑核辦、三·江灣第五區分部常務委員徐炳榮、函稱本會布告有指導當地黨部等因對於下级黨部是否適用請示遵、（議决）下级黨部應由上海特别市黨部指導、四·上海特别市商民協會呈稱該會於四月八日召集全體商民代表開籌備大會選舉臨時委員、並擬定草章、請准予備案、（議决）交上海特别市黨部商民部查覆、五·關於招商局改善部題（議决）派蔣尊　錢永銘與商辦輪船招商總局負責人員商議改善招商局辦法、六·上海慈善團體聯合會常務委員王震等、呈請頒發佈告、並通令各機關、一體保護慈善團體、附呈名單簡章各一份、（議决）令上海縣縣長頒發佈告、予以保護、七·前閘北市上寳兩縣聯合學務處主任姚文達、詳陳辦理學務處經過情形、並請迅派能員前往主持、又條陳上海市區興革事、（議决）分交上海市 
 
 

Page 14

 
 
各地方機關調查委員會及敎育委員會、八·關於敎育機關來呈八件、（議决）彙交敎育委員會、並聞明日星期、停會一天、此該會成立以來第一天休息也、 
[兪飛鵬接任江海關監督]  
　　江海關監督、現已正式委定兪飛鵬、前任沈鈕、業於前日交代、兪君前任總司令部軍需總監及江西財政委員會主席、聞關監督署及所屬各分關人員、略有更動、業已内定、數日内當可發表、 
[軍事消息彙誌]  
　　余憲文部開往杭垣駐紮鎭江之第十五師余憲文部第二團第一營兵士五百餘名及一切軍用品等、於昨日奉令開往杭州、當在鎭江乘車十二輛、於淸晨七時二十五分專車來滬、於下午二時抵麥根路、即轉道開往杭垣　　先遺第六支隊解散駐紮滬西斜土路先遣軍第六支隊便衣兵士一千四百餘名、該隊司令葉飛、將有械者四百名、送往南京、分别投編外、其餘無械者、昨已解散、順直山莊之司令部取消、葉司令亦他往、徐家匯鎭各米號、被該軍隊赊食白米三千餘元、尚未收取、商民頗以爲憂、 
　　十五師副師長升任一師長第一軍第一師長薛岳、因病辭職、昨悉已由蔣總司令另委他項要職、該師長職、由十五師鄧副師長升任、已於十五日下午三時視事、 
[海軍總司令部政治部昨日成立]  
　　國民革命軍海軍總司令部政治部、昨日下午二時、在高昌廳舉行政治主任就職宣誓典禮、茲分紀其情形如下、 
　　會塲之布置會場設於總司令部之大禮堂内、入門爲簽名處、會塲内交懸小黨徽國旗用代以前萬國旗之制、演講臺之正中、交叉黨國兩旗、中懸總理遺像、下以白布大書遺囑、左爲新聞記者席、右爲來賓席、並綴以種種花彩標語、至形美觀、 
　　到會之人數海軍方面有總司令楊樹莊·政治主任林知淵·總參議鄭寳菁·參謀長吳光宗·秘書長沈　冕·副官鄭世璋·任光海·陳景薌·參謀韓光衡·江鯤艦高憲乾·建中艦吳宗藩·拱辰艦陳祖祺·永安艦王濟業·等來賓方面、有蔣總司令代表陳羣·白總指揮郭交涉員·航空司令劉沛泉·警廳政治主任冷欣·福建財務委員何玉書·等、及其他各界來賓、計三百餘人、 
　　開會秩序會塲由海軍總司令楊樹莊主席、情形如下（一）宣布開會（二）奏樂、（三）全體肅立、（四）向總理遺像黨旗國旗行三鞠躬禮、（五）主席恭讀遺囑、（六）蔣總司令代表陳羣布達委任令、（七）海軍政治部主任林知淵宣誓、（八）蔣總司令代表訓辭（九）楊總司令訓辭、（十）白總指揮訓辭、（十一）來賓演說者有王柏齡·郭泰祺·何玉嘗·等、（十二）林主任答辭、（十三）呼口號（十四）奏藥、（十五）宣佈禮成、（十六）在禮堂外隙地攝影、（十七）客室茶點、（十八）散會、 
　　宣誓全文林知淵主任之宣誓云、余誓以至誠、實行三民主義、服從長官命令、捍衛國家、愛護人民、克盡軍人天職、此誓、　　演詞紀略蔣總司令代表陳羣主任之訓辭云、中國海軍自成立以來、麻多次之革命、尤以此次爲能根本了解革命之意義、人謂海軍革命爲灰色、吾人且認爲海軍有極濃厚之革命思想試看海軍以吾黨靑天白日旗爲海軍旗幟、亦已表明海軍爲富於革命思想者矣、尤有進者、往往黨員中且有將黨旗國旗顚倒懸掛今此間布置、黨旗列於左、實足以證明海軍同志之了解革命、近觀其不助閩周而反解决張毅、與其開砲表示響應革命等已往事實深可顯明海軍革命之毫不灰色、夫海軍響應而長江革命成功政治部成立而人人黨化、光明日增、發達無限、將來海陸聯合起來擁蔣擁楊、完成北伐、意中事也、次楊總司令書面訓辭、由鄭寳寈總參議代誦、原文云、本日本軍政治部舉行主任就職宣誓典禮鄙人躬逢其盛、曷勝欣幸、我海軍本國民黨黨綱、服從先總理三民主義、以推倒軍閥、完成國民革命爲職志、全軍上下、一致工作、終始不渝、務期貫澈三民主義、現在革命尚未成功、全國民衆及本軍各份子、對於三民主義、庸有訓練未臻純熟者、茲幸政治部林主任曁同志、以奮發之氣概、堅忍之精神、擁護國民黨綱盡忠革命工作、并將先總理三民主義闡發宣傳、以求發聾振瞶、斯誠當世遒鐸、而邇遐所風從也、抑鄙人尤有進者、本會各艦分駐江海、流域甚長、所有工作人員、散處各地、須由諸同志分途指導、各加訓練、將先總理三民主義輸入全軍、一致普及將來三民主義、定必完全實現、以蘄於革命之成功、是又鄙人所至爲欣望者也、特綴數言、幸垂察焉、次白總指揮訓詞云、本軍得海軍同志之助力、長江一帶、革命獲以成功、曩昔陸軍海軍之敎練官必諄諄以不干政治爲戒、其實國家興亡、匹夫有責、而國内外情形尤必瞭然、如對外打倒帝國主義對内打倒封建軍閥、是皆賴於政治部之宣傳而後能同仇敵愾、所向成功云、林主任之答詞云今日爲海軍同志第一次受政治訓練、亦即受黨的訓練、夫作事必有目標、吾黨以三民主義爲目標者也、彼張張吳孫等人、可謂直無目標、雖一時標榜曰某某賊也、然不旋踵而與賊合作矣、此豈軍人爲國民之計耶、政治部者、軍人之第二給養也、其第一給養固爲餉糈、而政治部指以目標、曉以國民責任、使人人爲黨奮鬥、爲國宣勞云云、次并致謝各長官之訓示、來賓之指導云、又王柏齡郭泰祺等亦均有演說云、 
[直魯軍俘虜今日解滬發落]  
　　國民革民軍前日在津浦路烏衣一役、曾俘獲直魯軍不少、槍彈無算、及鐵甲車一輛、茲悉該俘虜兵士中有二百餘名、將於今日由寗押解來滬、轉送龍華總指揮部、聽候發落、 
[地方機關調查委員會二次會議]  
　　上海市内各地方機關調查委員會、昨日成立、已誌本報、該委員會昨日下午一時、開第二次籌備會議、到會者蔣百器·朱貢三·湯濟滄·張心撫·記錄陳芴書·祁文華·茲將會議情形、錄之於後、（一）恭讀遺囑、（二）主席報告本會會章、已由臨時政治委員會通過、議决案件、（一）本會對於案件、須蓋印後方生效力、即由主席保管、以昭鄭重、（二）本會提議及議决各案、非得委員會許可、委員及助理員、不得宣佈、（三）審定表格、（四）編製上海市内各機關名稱地點表册、以備查考、（五）討論調查方法及實行程序、散會已四時矣、 
[商業聯合會之清黨贊助]  
　　上海商業聯合會會員六十餘團體、昨電致南京中央執監委員會文云、南京蔣總司令·並轉中央執監委員諸公鈞鑒、竊維革命告成、建設隨之、不鬬共産黨祇知破壞、陰謀暴露、事實俱在、幸當局未雨綢缪、俾免赤禍蔓延、此商民所感慰者也、頃讀吳稚暉先生呈請清黨電文、益見當局、具有掃盪反動分子之决心、諸公此次列席會議、解决國是、在茲一舉、可否之間、關係甚鉅、敝會一致議决、願與三民主義相終始、對於當局清黨主張、願爲後盾、謹此電聞、 
　　上海商業聯合會會員、上海縣商會、閘北商會、銀行公會、錢業公會、交易所聯合會、南北報關公所、紗廠聯合會、雜糧公會、紗業公會麫粉公會、纸業公會、金業公會、粤橋商界聯合會、茶葉會館、絲經同業公會、振華堂書業商會商船會館、通商各口轉運公所、中國棉業聯合會、南市吉雲堂、花業公所、運輸公會、綢緞業緒綸堂、上海機器碾米公會、滬北經售米糧公會、滬北米業聯合會、參業公所、上海華商織襪公會、上海銀樓公會、上海酒行公會、上海南北糧燒酒業公所、上海縣織布廠聯合會、中華水泥廠聯合會、敦善堂醃臘公所、新藥業公會、杭綢業錢江會館、華商碼頭公會、電機絲織公會、通崇海花業公會、上海料器業公會、典質業公所、糖洋南北雜貨公會、上海油廠公會、木商會館、布業公所、喻義堂、藥業和義堂、飲片業信義堂、江蘇火柴同業會、旅滬商帮協會、染織同業公會、銅鐵業公會、纸業公所、景綸堂、押當公所、糖業點春堂、嘉榖堂、米業公所、廂業集義公所、出口各業公會、銀爐公會、鐵業公會、五金同業公會、洋貨同業公會同叩、 
[淸黨運動之文件]  
　　特别市黨部執行委員會宣言全國各報館各團體鈞鑒、中國共産黨、受蘇俄豢養、供其驅使、寄生於本黨之下、張冠李戴、數年以來、其種種陰謀禍國滅黨之進行、有加無已、雖經本黨中央執行委員第四次全體會議、釐定清黨辦法、然不幸同志之間尚未一致進行、而最近彼黨於國民革命成敗所　之際、更在後方一意搗亂、作種種反革命之工作、其影響於黨國前途、至深且鉅本市黨部是以不嫌辭費、用特臚列事實、昭告國人、（一）破壤本黨政治及軍事之進行、自本黨北伐軍動員以來、未及半載、湘鄂底定近且飲馬長江、進　中原、人民對於本黨一民主義之信仰可謂一日千里、乃寄生於本黨中之共産黨人、到處肆其鼓簧、曲解三民主義、以宣傳其世界革命·勞動專政·階级戰爭·之主張循至民衆對於本黨之信仰上、每每發生誤會、武漢方面、且公然張貼打倒三民主義之標語、觸目皆是、該黨猶以文字之反宣傳尚不足以快其陰謀、復於本黨北伐軍在前敵血戰之際、以少數竊據黨權之分子、濫發亂命、對於本黨革命將領、横加誣蔑、密議對於河南友軍、不加援助、動搖後方、且於本黨勢力所及外人居住之地不依照本黨所定方針、正黨交涉進行、而任意搗亂、欲引起國際糾纷、以陷北伐軍於困難之境、所幸我軍於極短時期間、克復滬寗、日見發展、此種破壞國民革命之進行、實無異間接爲北方軍閥之助力、不知彼輩是何居心、必欲使本黨在政治上軍事上完全失敗而後快、其危害於本黨、實無異附骨之疸、此眞可爲痛恨者也、（二）坡壞社會之秩序、共産黨人旣棲息隠混於本黨之下於是吾黨軍隊所在、彼輩無往而不肆其凶燄、於地方到處勒捐利用土豪惡棍、假借農工團體、以爲挾仇報復、任意敲詐之工具稍一不遂其慾、即任意拘捕、任意禁監、甚至濫殺無辜、並不審訊律以北方軍閥之横暴、尚未足彷彿其萬一、用是共産黨人所至之處、金融枯窘、商賈側目、敎育停頓、交通阻塞、軍事及行政長官稍有裁制、即明目張膽、公然反對、社會之秩序爲之破壞無餘如此行動、而對外則稱之曰國民黨、誠本黨同志所最痛心疾首而無可見宥於社會者也、（三）破壞國家之主權、共産黨受第三國際之拳養、即以第三國際爲主人、其平日宣傳及工作、一惟蘇俄之命令是從、對於外蒙獨立、則美之日民族自决、對於俄人之把持中東路侵略主權、則諱莫如深、其口頭反革命及帝國主義、而即爲新帝國主義之倀鬼、口頭反軍閥秘密賣國、而自身即公開賣國彼黨近日復發表宣言、稱總理聯俄聯共、殊不知總理聯俄有平等待我之原則、而聯共之說、更無絲毫根據、共産黨人以總理曾容納彼輩之故、以二重資格、跨黨經營、若在平時、則謬稱同志一有責言、則抗拒裁制、其口號宣傳、非奉蘇俄爲先進國、即呼鮑羅廷萬歲、推其所極、非將我國之版圖、盡劃入蘇俄之管轄不止張邦昌李完用之賣國、尚不及其陰毒狠驇、如此行動、而托之日國民黨國民黨、雖寸磔其肉、豈足稱其罪於萬一乎、凡右所舉皆其犖犖大者、其餘瑣細末節、雖罄南山之竹、不足書盡其罪惡本市黨部曁上海所有同志等、奉總理遺敎、及本黨中央執行委員會之决議、奮鬬經年、不敢謂有成效、際此本黨進行、北伐成敗所繫之期、尤當領導同志、努力清黨、以謀對外、所希邦人君子懷匹夫有責之義、作除惡務盡之謀、豈惟本黨之幸、社會國家前途庶幾有豸、謹此宣言、諸维鑒察、中國國民黨上海特别市黨部執行委員會、 
　　上海兵工廠政治部通電本部對東路總指揮政治部眞電所揭露的共産黨及鮑氏與第三國際東方部長某氏在漢口臨時大會議决案、其全部最要之點、可概爲三、（一）對本黨取敵對的態度和進攻的方式、（二）提高其獨裁下之武漢中央執委權、利用汪精衛爲進攻的工具、以打倒蔣介石、（三）離間國民黨重要軍官并極力拉攏帝派份子、更要依議會制參加出席權、深入國民黨、搗亂國民黨、以遂其奪取國民黨政權之野心、尤注意廣東及各地農工方面的組織、該議案全部約共數十條、閱三晝夜之長期間的討論决定是項對本黨總攻擊的方策、本政治部認定國民黨是中國唯一代表民衆利益的革命黨、認定三民主義是孫總理的靈魂我們應以全力擁護之使其實現、然後全國民衆才能得到解放、今者冒牌國民黨員、空打着三民主義招牌的共産黨、他們公然破壞我們國民革命工作、擾亂我們的後方、斷絕我們的生路、以圖少數人的權利、這種野心、在他們秘密未經揭露以前、我們何常不知道我們何常不想爲黨國除莫大隠患、不過不願全部的革命工作因此而暫時停頓、現在他們旣甘心破壞、積極圖逞、毫無顧忌的對本黨提出愛的美敦書、並且屢次的向我們挑戰衝鋒了、我們前有敵人帝國主義者、後有叛賊共産黨、我們圖生存亡的唯一希望唯一生路、祇有團結我們忠實同志的力量、集中勢力、加倍奮鬬拼命的殺一條血路出去、肅清黨内投機份子、和一切陰謀傾覆本黨 
破壞革命進行的共産黨、并打倒新舊帝國主義、最後的勝利仍可從艱難困苦中奮鬬得來、忠實的同志們、不要灰心、不要徘徊革命是我們的職業、奮鬬是我們的義務、黨存與存、黨亡與亡凡我同志、其共勉之、上海兵工廠政治部叩栅 
　　各團體聯合會呈文各團體聯合會等呈當局云、爲叛徒亂黨禍國殃民、罪狀顯著、特聯名請願、務乞俯順民意、肅清亂源以救民衛國事、敝會等自年餘以來、鑒於共産黨之禍國殃民擾亂社會、羣衆擾攘、不獲終日、每欲投袂而起、爲國除患、徒以彼等隠庇於國民黨旗幟之下、遂不免投鼠而忌器、迨最近讀四月六日報載吳君稚晖之談話、上海全埠市民、始恍然悟孫中山先生聯俄政策内容、僅容納共産黨加入國民黨、股從三民主義、而努力於國民革命之途、並非縱容彼等禍國虐民、如年餘以來之行動及最近之陰謀擾亂者也、蔣總司令曁各軍長各同志、繼承先總理未竟之志、遵守遺囑、統率三軍、誓師北伐、克湘卾而定　閩進浙蘇而復皖境、靑天白日之旗、沿長江而直達黄河流域、會師南都將控北燕、此眞中國國民撥雲霧而見靑天之時、詎料我革命將士戮力以肅清北方殘敵之時、而共産黨徒、乃乘機而肆其禍民覆國之實、名爲打倒貪官汚吏、而爭奪權位、贿赂公行、乃實行爲貪官汚吏、名爲打倒土豪劣紳、而實勾結土豪劣绅、爲其爪牙虎恨之助、復聯合地痞流氓、掠奪武裝、抄没民産、捕殺無辜、草菅民命舉凡北洋軍閥及土匪盜賊所不敢爲不忍爲者、彼共産黨徒乃悍然爲之而無忌、故我黨軍所過之處、人民不堪共産黨徒之凌暴對向日敬愛黨軍之心、亦爲之滅損不少、聞俄人鮑羅庭有言中國非殺五百萬人、革命不能成功、又聞共産黨首領陳獨秀有言中國非造成大亂、則共産黨無活動及成功之希望、其處心積慮非倾覆我國不止蔣總司令曁各軍長各同志、承先總理付託之重、師行所至、民衆景從、當此危機一髮之時、爲民具爾瞻之際尚請爲國計、爲民計、爲黨計、速加乾斷、聲討共産黨禍國殃民之罪狀、予以根本肅清、懲治首要、解　脅從、以爲民請命勿懷猶豫、勿加瞻徇、拔本塞源、澄清華夏、實行三民主義建國大網以收撥亂反正之功、則　烈鴻勋、將永垂於民國矣、當機立斷時至勿疑、謹布區區、伏冀採納、不勝喁喁延企之至、除請願總司令　、合再上陳、並請俯赐准行、謹呈總指揮白·總指揮何·軍長　上海臨時政治委員會、 
[國民黨消息]  
　　市黨部昨日上午九時市黨部指導員開改組委員會第二次聯　會議、列席者吳倚滄·黄惠平·冷欣·周致遠·冷雋·陳德微·　國珍·張晴川·由吳倚滄主席、（一（恭讀總理遺囑（二）黄惠平同志報告秘書處情况、（三）宣傳部主任報告以前案卷俱無着落聞係由姓門者携去、其餘婦女工農商人等部報告大致相同、（四）主席提出、（一）本部秘書處、應照中央規定、分一等二等三等（二）各部應將所辦之事、即行彙送秘書處、以便定議事日程（三）各部職員、分秘書幹事助理幹事三種、（五）通過各部職員、婦女部幹事嚴 
清穆·王偉傑·莊靜·闕娟·徐呵梅·宣傳部幹事沈傳珍·潘潤生·工農部幹事高希仲·徐錫林·姚天鵬·孔廣富·商人部幹事王延松·陸祺生·程祝蓀、靑年部高廕祖·組織部原有幹事均暫爲保留、秘書處暫定五人、各科原有職員、均暫爲保留、（六）訓練班暫停、由組織部宣傳部秘書處共商續辦方法、（七）對於各级黨部現狀、由組織部調查辦理、（八）定每星期一·三·五·上午九時開各部聯席會議、如有重要事務、可臨時召集、（九）議决事項（一）通電響應中監護黨救國通電、（二）改組情形、報告中央、請中央核准（三）通電主張遷都南京、（四）發表宣言、改組經過與意義、（五）通告改組情形、（六）訓令所屬各级黨部、（七）辦公時間定上午九時至下午四時、 
　　市黨部婦女部上海特别市黨部婦女部、自經改組後對於工作積極整頓、如調查各婦女同志及女校學生等各項事宜甚宜甚爲忙碌、而各婦女團體、往該部接洽者甚多、昨日委員會議决先派女同志前往務本女校接洽、以前假市黨部名義接收該校之事全係共黨所爲、稍缓數日、當派正式人員前去接收、至該婦女部旣已改組爲眞正三民主義之婦女部、將來領導全市婦女同志使上海婦女運動得入正軌、而同站在靑天白日之旗下、以努力於革命之工作云、 
　　三區三十四分部上海特别市黨部第三區第三十四分部宣言、上海特别市黨部、於四月十五日、由東路政治部主任陳羣同志等來部、重行改組、所有以前之不良份子、完全排出、以純粹之國民黨員組織良善之黨部、從此黨務前途、可以進展無疆、而我三區三十四分部全體同志、無不同聲相慶、重見光明云、 
　四區四十四分部四區四十四分部於十五晚六時、開臨時黨員大會到三十五人、（一）宣讀遺囑、（二）報告跨黨分子把持黨務之陰謀情形、（三）决派員指導工友、（四）宣言擁護改組後之特别市黨部、（五）公函東路前敵總指揮政治部及工聯總會、請其勸導各紗廠、即日開工、以裕工友生計、（六）散會、 
　　五區八分部國民黨第五區第八分部、現由上海特别市黨部派人前去改組、凡昔日之跨黨份子、完全開去黨籍、现在入籍者均純粹之國民黨員云、 
[市公所照常行使職權之佈告]  
　　上海市公所昨發佈告云、爲佈告事、案奉上海臨時政治委員會函開、本會第三次會議議决、在本會未議定如何處理上海市各地方機關以前、上海市公所職員不得將該公所及附屬機關交與任何人接收、茲特錄案函達、請查照等因、奉此、自應遵照辦理、所有本公所一切職務、照常積極進行、爲此佈告、仰各界人等一體周知、此佈、 
[上海縣布告房捐照舊徴收]  
　　上海縣公署昨發布告文云、爲布告事、照得本縣房捐一項、向係抵撥縣公安費·淸丈局費·公立上海醫院·縣立體育場·及補助上海市敎育等欵、歷經房捐處辦理在案、茲奉中國國民黨上海臨時委員會函開、本會第四次會議議决、上海縣房捐徴收處、交上海縣縣長暫照向例收支保管等因、合行布告、仰業户租人等一體知悉、所有全縣房捐、在徴額未變更以前、一切辦法、仍照向章、除飭派各圖地甲按月收繳外、務各迅速清繳、不得藉詞延抗、致誤要需、切切、再四月份房捐收據、蓋用房捐處圖記、不及更换、自五月份起、改用縣印、並即知照、此布、 
[各校學生代表大會紀]  
　　上海學生代表大會、昨假西門第二師範開第二次籌備會、到東吳法科祝修爵·南方大學王銘西·翟宗濤·務本女校葉胥寳·陳靄春·羣治汪傳麟·震旦馬克强·商科何福元·上海美專劉思訓·兪亦蘭·南洋醫大鄭旭·劉毅同德醫專黄逸生·王紹謙·持志倪光祖·林魯·第二師範高克維·金祿莊·上海職中陳景泰·張文粹·浦東劉光書·李模培明·莊端·陸志英·澄衷方善梅·賈華源·江蘇商專鮑文俊·汪集鑑·南洋高商鄭方琦·謝景亮·靑年會高中童傳俊·董嘉瑞·民立中學郭壽椿·扈頌·坤範女子劉斐君·傳雅琴·育材中學徐昭明·劉維誦·大同大學錢正華·等三十餘校代表、公推冷雋主席、（一）報告開會宗旨、略謂以前學聯會爲共産分子把持、壓迫靑年同學、破壞革命、亟應重新改組、以利進行、另組眞正代表學生之靑年團體、（二）特别市黨部靑年部冷雋報告接收市黨經過及義意、並望學生團體、團結於三民主義旗幟之下、努力奮鬥、打倒一切反革命派、促成國民革命、實現眞正三民主義之理想政治、（三）東路政治部楊耀堂演說、謂革命軍人在前方犧牲、共産份子在後方破壞軍事、如扣餉扣械、停止兵工廠工作、誣蔑革命軍領袖與帝國主義者及軍閥妥協、此外陰謀破壞、阻止革命軍進行之事尚多、當此千鈞一髮之時如同志不努力奮鬥、則滅黨亡國之禍、即在目前、（四）政治部宣傳科馮輯五演說本黨爲革命政黨、凡革命分子、均可參加、自共黨份子加入本黨後、外借國民黨之名、内行共黨之實、破壞三民主義及革命的聯合戰線、前爲護黨救國起見、非將此種反動份子打倒、以除隠患不可、（五）政治部持務組長尹子衡報告武漢情形、凡小資産階级受經濟恐慌、行將破産之痛苦、及農會工會之横施壓迫、動輒無　殺人、武漢情形、黑暗萬狀、凡國民黨忠實同志、皆加以壓迫、捕殺監禁、無所不用其極、言之痛心、（六）議决（甲）發表宣言、反對爲共産分子把持之學聯會、並别行改組、（乙） 
發表宣言擁護上海政治委員會及上海特别市黨部、通電擁護國民黨及蔣介石同志、（丙）請市黨部靑年部通令各校驅逐共産黨份子、改組各校學生會、（丁）定下星期三上午九時開成立大會、議畢散會、 
[租界内昨有外國飛機飛巡]  
　　昨晨八句餘鐘時、有白色外國飛機三架、飛翔天空、週游租界各處、偵察一切、至十時許、該飛機始冉冉在跑馬廳方面降落、 
[北新涇保衛團獲盜記]  
　　北新涇保衛團前接據報告、謂有盜匪在滬西蒲淞市江橋地方前往緝捕、與盜匪格鬥、黨場格斃盜匪二名、並拘獲一盜、流彈並繫傷路人、其拘獲之盜名范加楝、係江北人、解經六區一分署研訊堅不供認爲盜、昨晨將該盜移送地檢廳訊供判押候究、至流彈繫傷之路人、一爲已故王焕明之孫、年十四歲、當時受傷後、片刻即氣絕斃命、查王氏僅此一子、業經家屬自行收殮、一名阿六現年二十歲、槍傷腹部、現在醫院醫治、惟子彈同未取出、故尚有性命危險、其已斃兩盜、倒斃之處、一大屈家橋後面、年約四十餘歲身穿元布火襖褲、周身受有槍傷五處滿身血染、一在陶家浜地方、年約三十餘歲、身穿白布短衫、元布夾褲、有襪無鞋頭戴瓜皮小帽、其頭部及胸前受有槍傷各一處、昨晨、由該處二十九　六圖地保金雲棠投報地檢廳請騐、奉孫檢察長於下午二時委派劉屏藩檢察官帶同沈檢騐員等下鄉、分别騐明、該兩盜委係槍傷要害斃命、判令由堂收殮候核、而該保衛團於前日（十五）下午又拘獲盜匪三人、立解團部、當在各盜身畔衣袋内抄出婦女所用之首飾多件、當向研詰、各盜供認、於日前糾黨搶刦某内河小輪旅客銀洋衣物及此次拒捕各情不諱、遂立解該管警署申角警察廳、奉發司法科訊明後、再行移送地檢廳併案訊懲、一面仍由警 
團搜捕逸盜、解案嚴辦、 
[洋涇鎭保衛團前晚緊急出防]  
　　浦東洋涇鎭自北警携械逃散後、地方秩序、由該鎭市區保衛團恊同特務營第三連兵士站崗維持、昨夜十時許、突聞西北方槍聲不絕、深恐逃警游民乘機搶刦、一時人民驚慌、店舖戒備、洋涇市區保衛團長潘先啓聞訊、立即出發緊急命令、召集各團員武裝、齊集團本部、由潘團長指派出防洋涇橋·定水橋·東西棚口各要隘、加派團員防守、禁止行人通過、並由副隊長諸鑫洲督率團員通宵達旦、往來梭巡、以資保衛、 
[黄金榮等警告工人書]  
　　昨黄金榮·張嘯林·杜月笙·等三人憫工人之受愚、苦社會之纷擾、特捐資印散警告工友書十萬份、其警告書云、我最親愛的男女工人們、你們現在遇着了狠利害的騙子、叫做共産黨、這種黨裏的大騙子、旣受了蘇俄的幾千萬金錢、就在中國來宣傳共産主義、來欺騙你們而且强迫良好的工人、入他們的黨、聽他們的命令、犧牲你們的金錢與性命、你們的父母妻子、有那一個人替你們來養活、就是加了薪工、除了總工會的會費、你們所剩的還有幾塊洋錢、并且停工的日子太多、要同朋友們吃吃茶、吃吃酒、看看戲零用更加多了、如若各處工廠店家弄得没有生意、只好停辦起來、到了那個時候、你們到那裏去尋生活、這種共産主義、實在是絕平民的生計、這不是共産、簡直是共死、諸位同胞、仔細想想、我們的說話、究竟是錯不錯的、此番集合同志、起來反對共産黨、本具天良、不要大家破費分文、吃自已的飯、拚命的與大家出力、又不想什麽權利、不像那總工會的主任委員、拿了你們汗血工錢、聽他們任意的揮霍、還要說什麽停一天工、每人給發大洋四角、拚一條命、每人撫恤大洋二百元、自從上海罷工罷市數十次、犧牲了不少工人們的性命、蘇俄拿出來的數千萬洋錢、恐怕你們工人連一個銅子都拿不到手、你們想想看、這些大宗的欵項、到那裏去了、一是共産黨中的大騙子落了腰包裏去嗎、勸你們工人們快快的醒悟、千萬不要再受他們的欺騙、我們希望工人們、各安本分、各守行業、不要被共産黨來利用、工會要由眞正的工人來組織、不要讓共産黨的暴徒來把持、現在生活程席增高、你們工資自然要加的、想有資本的人、亦要放出良心來、自動的加你們的工資、勞資兩得其益、此後安居樂業、就是我們大家的幸福、 
[黄金榮等眞電應聲之繼起]  
　　自黄金榮·張嘯林·杜月笙·等發出眞電後各地聞風響應者甚多［其一］上海地毯同業會代表張競民·慈雨順·馮欣亭·朱倬雲·等昨發通電云、（上略）頃誦諸公十三日通電、藉曉種切措詞痛快淋漓、令人可歌可泣、共産流毒、禍害慘劇、誠有不堪言狀者（中略）諸公毅然奮起、發砭時之　言、苦口姿心、愷然作　　之寳筏、使迷惑異端者、力行　悔、確隷革命者、藉以振刷、則此電一出自當　應踵起、關係於黨國前途殊非淺　、鄙人等忝係職工份子、靡不共表同情（下略）其二滬西三民主義研究社、昨發通電云、吾黨信仰三民主義、應切實研究主義之所在範圍、羣衆向軌道上直前、挽回國運、拯救民生、不意共産派利用吾軍戰勝時機團結土匪流氓、破壞秩序紀綱、無論公私财産、便其收括没收竊奪黨政軍權、實行共死政策、利用勞動、爲彼犧牲、商人破産工人失業、流離顚沛、毫不顧　、幸吾救國俠士黄金榮等諸君揭竿軒木、首先發雖、凡吾崇拜三民主義之信徒、莫不踴躍現聞餘孽尚多、全功未竟務望全國各界、仿效上海、共起剷滅、黨國幸甚人民幸甚云、 
　　　尚有本埠新聞轉入後頁 
 
 

Page 15

 
 
本埠新聞二 
[中小敎聯會罷課案之反響]  
　　本埠敎育界爲實施黨化敎育、肅清叛黨份子完成國民革命起見、特邀集忠實同志、組織上海敎育界同志會昨日開會、當場擬定宣言發表、並議及報載中小學敎職員聯合會執委會議决、通告各校總罷課案、認爲共産份子搗亂行爲、一致堅决反對云、 
[三星總廠工潮解决]  
　　閘北中興路三星棉鐵總廠工人、共約二千餘平日感情甚洽、廠方待遇工人、亦持寛大主義、詎於月初忽起誤會、相率罷工、爭持數日、形勢頗爲險惡、經理張子廉君、頗感應付困難、且覺危險異常、旋由二廠廠長張子安君出任調停、已得雙方諒解、昨已照常工作、工會亦另改組、工人亦多明瞭廠方苦衷、工作格外勤奮聞其餘三廠並未捲入漩渦、由於訓育有方云、 
[搬運貨物工人加入工聯會]  
　　麥根路車站全體搬運貨物工人、曾組織滬寗鐵路麥站搬運工會、自滬局革新、上海總工會曾以暴力脅迫該工會隷屬總工會、而該搬運工人以服役國有鐵路與其他碼頭工人性質不同、未允加入、卒因總工會勢力故該搬運工會無可獨立、遂除牌閉門、暗中團結、茲總工會改組爲上海工聯總會、宗旨純正、昨該搬運工人開全體會議、一致表决、應備正式公函、加入工聯總會并推派 
出席代表、向工聯總會接洽、 
[恒通路鐵路總工會被封]  
　　閘北恒通路梅園里滬寗鐵路總工會、因有武裝糾察隊及阻止該路機廠工人復工嫌疑、當被軍事當局察知於前日午後二時、派兵前往發封、繳出槍械等件并捉獲十九人、解往司令部究辦、 
[盛竹書先生追悼會紀事]  
　　銀行公會·錢業公會·等團體、昨在西藏路寗波同鄉會開盛竹書先生追悼大會、二時二十五分奏樂開會、勵建侯司儀、首由主席方椒伯致詞、略謂竹書先生在日、對於社會公益慈善等事業異常熱心、各公團對於先生之死、極爲哀悼、故有此盛大之追悼會次胡孟嘉報告盛先生事略（詳後）三奏樂、四烏崖琴讀誄文五全 
體起行三鞠躬禮、（六）鳴鐘靜默三分鐘、（七）奏追悼歌（八）各團體代表演說、銀行公會代表胡藴齋、略謂、竹老之言行實與中山三民主義中之民生主義、不謀而同、其手創之儉德會、尤足解决生活難題、又謂人之生命、當視其做事成績如何、不能徒以年齡定條短、若竹老事業彪炳、享壽雖祇六十八、其精神生命、直達百千歲云、錢業公會代表秦潤卿略謂、三代以下、惟恐不好名竹老實一愛惜名譽之人、本其愛惜名譽之心以行事、故能享此盛大之聲名云、濟生會代表伊竣齋、略謂、本會推先生爲經濟科主任先生不讓、力任艱鉅、本會會員出發救濟各地水旱兵災、皆其規劃救濟需欵甚户、先生則百計籌募、不遺餘力、本會會務之能發展先生之功爲多、今先生作古、實爲社會之一大損失、陳良玉略謂先生自奔走江浙和平失敗後、對於國事常抱悲觀、去年朱公葆三追悼會時、曾有先生去矣、我從君來之嘆、白雲蒼狗、時局變幻而先生遽歸道山、不知其在九泉、作何感想也、（九）家屬致答謝辭（十）奏樂散會、（胡孟嘉君報告之事略並祭文均錄后、） 
　　祭文惟民國十六年夏曆丁卯之歲、三月旣望、銀行公會·錢業公會·上海銀行市委員聯合會四明銀行·中國紅十字會·閘北慈善團·上海中國濟生會·魚業敦和公所·寗波旅滬同鄉會·四明醫院·鎭海旅滬同鄉會·上海交通銀行·張韜·葉墨君·張之銘 
等謹以香花之敬、公奠於竹書盛先生之靈前日、於惟先生孤高拔俗、夷清惠和、羣望似屬、昊天不弔、喪我元良、抒哀代諫纸短情長、瞻望蛟川、鍾毓靈秀、幼稱徇齋、世德食舊、髫齡失怙依叔而居、冠軍擷藻、阨于賢書、譬囊脫錐、出參蓮幕、决策運籌寗靜澹泊、載稽遺行、更僕難終、重名輕利、昭然大公、其在梓桑力任艱鉅、振臂一呼、衆擎畢舉、有如兵學、樹之風聲、菁莪棫樸聿觀厥成、有如濬河、去其淤塞、旱潦罔愆、飲和食德、有如實業布廠拓基、有如公益、設院延醫、旁及恤貧、貸錢振乏、飲渴食飢蔀檐歡洽、歲在丁未、稅駕漢臯、巋然魯殿、牛耳是操、雲狗蒼茫世外甲子、高蹈知幾、迺隠於市、出其餘緒、被乎春申、清介盟水和藹親人、不剛不柔、有爲有守、豈獨金融、尊爲耆宿、始而興業繼而交通、盈虚質劑、肆外閡中、汲引英才、虚懷若谷、傾肺瀝肝三握一沐、扶桑地震、慘矣華僑、流離顚沛、不可崇朝、爲謀收容解衣推食、視之如傷、提携卵翼、江浙之役、呼籲和平、曉音瘏口一本至誠、秦庭徒號、魯戈莫返、鑄鐵已成、補牢嗟晚、士爕祈死因而心灰、邦人不諒、维以告哀、嗚呼、先生之才、五官並用排解　纷、談言微中、先生之德、内行聿修、市義勿炫、受恩必酬先生之心、胞與民物、亦俠亦儒、即仙即佛、先生之學、躬行爲先遠大是務、無黨無偏、天不慗遺、山　木壞、比鄰停春、蒿里歌薤身非金石、孰離影形、精神不死、永麗日星、遺滯在人、殁宜祭社前事之師、以勗來者、魂輿寂寞、夜臺沈沈、隻鷄絮酒、庶其來歆嗚呼哀哉、尚饗、 
　　事略竹書先生世居寗波之鎭海、年十二失怙、隨其叔父蓉洲先生居京邸讀書、學成歸里、以郡試第一入邑庠、屢赴秋　不利乃援例捐中書、從其同祖兄省傳先生於四川學署、未幾省傳先生以丁憂歸、先生始遊幕江蘇、先後在金壇·常熟·溧陽·十五年以清介自矢、人不敢干以私、於地方政事多所贊助、歸里後尤致力於桑梓之事、創辦養蒙志成簡易公諸校、時孫君燕秋幸鎭海以先生辦學著成効、約赴各鄉勸導、不二年而公私校設立七十餘所、其初辦公立學校、也以孤寒之身、墊欵至五千餘金、補助至十三年之久、可謂難矣、若困勉東西校城立第一校樊氏便蒙學校先生或任籌欵、或任校長、歷年久無倦容、此先生在鄉興學之大　也、東門浦者、鎭海城廂内外河流蓄積之要口、成立於五代塞於明季、咸同間尊甫蓉川先生議開而未果、辛丑壬寅間先生承遺志、獨任籌欵、並濬全城河道、工未竣、欵幾竭、先生後約葉君星海·謝君星比·史君晋生·集欵爲浦工河工歲修之備邑人至今賴之、樊君時勛創公益織布廠、向君鳳棲·周君葆昌·創公善醫院、先生均贊助之、凡爲地方公益、貧民生計、苟力之所及未嘗後於入、餘如創辦貧民借錢局、邑之人以慶祝筵資移助者幾必數起、由是貧民之受惠日益廣、焉此先生在鄉辦公益事之大略也、歲丁未、徇旅漢同鄉之請、始赴漢口就寗波會館總董職先生出其餘力、整理公所、以妥旅魂、辦旅漢學校、以惠同鄉子第又以烟毒爲害之大、爲立戒烟會、恐鄉誼之或間、爲别設同鄉會百端並舉、先生肆應裕如、不以爲苦也、他如浙路之爭回路權寗紹之自闢航路、普益公票局之抗議取銷、凡關於公衆之利益者莫不勉力爲之、人士之僑居彼都者、至今稱道不衰、此先生在漢口任家邦事之大略也、旅漢之次年、即被舉爲漢口總商會議董、踰年被舉爲協理、改選又被舉爲總理、辭不獲已則仍任協理職、任事之初、適丁國變、商業耗損、漢口爲最、事平之後先生與宋君渭潤·姚君蔭生·等奔走京師、爲被難商民請命、一面設理債處、以清理之、所有條例章程、悉出先生手、其間料量債務裁抑債務、苦心規畫、積二年之力、始克就緒、先生不自以爲功也、招商漢局貨棧所存貨物、値銀一百二十餘萬兩、兵起盡燬無人負責、輿論大譁、設追賠聯合會、與局爲難、先生時任恊理奔走調停歷三年、始由局減成墊欵先償、衆商德之、因綉像製盃以旌其勞、並勝千金、以償旅費、旣不獲辭、則悉數捐入上海紅十字會、其預民國元年之工商會議也、所提各案、皆工商業之根本計畫、惜無有起而行者、又鑒於商會之不能融洽也、與宋君渭潤·王君一亭·發起全國商會聯合會、被舉爲湖北幹事、上海兩次大會、被舉爲審查長、此先生在商會時之大略也、先生旅漢時受浙江興業銀行之聘爲漢行總經理、未一月、會辛亥之變即遭兵燹、越歲重開、尤費經營、及代樊君時勛來滬、其時適商會改選、又被舉爲會長、漢臯全埠、無論識與不識、相率攀留、先生恝然舍去、就任滬行、滬居全國要衝、又爲各行之要匯、廊其舊基宏以新制、調和因應、卒能事事循軌而鞏其基礎、至於今駸駸與國内外諸大銀行齊驅而並駕矣、此先生在漢滬任事之大略也旋由上海交通銀行聘爲行長、治事有聲、其在金融事業、則三任上海銀行公會會長、剙辦造幣廠借欵銀團、通泰鹽墾借欵銀團剙辦銀行週報社、提倡銀行公會聯合會、其在慈善事業則常任紅十字會議長、中國濟生會經濟董事、四明公所董事、江灣婦孺救濟會會董、其在社會事業、則曾辦江浙漁業任會長、創鎭海旅滬同鄉會、任會長、維持南通鹽墾公司及大生紗廠、提倡儉德會其尤着者、癸亥日本地震、華僑大受損失、死傷多人、其顚沛回國者、先生爲之辦日災振濟會、朝夕視事、無微不至、人咸德之甲子浙江開釁、先生於事前奔走和平、呼籲號泣、當道感其誠兵幾可弭、旋爲他故所尼、不果成、先生由是悔心灰志、一意經商不問 
政治事矣、丙寅之冬、以積勞至肺疚、不料於丁卯正月十二日竟不起、鄉之人識與不識、靡不痛惜老成、揮涙相告、嗚呼可感矣、祖同生也晚、不獲詳知先生之行事、茲惟就其家著之行述與夫祖同年來追隨先生之所聞、舉其犖犖大者、爲諸君告焉 
[保險公會允討論閘北災户要求]  
　　閘北火災各户聯合會、因保險賠償問題、特公推代表聶雁影等三君、昨日同至華商保險公會、詳述此次兵燹情况、請將賠償欵項、從速發給、以維災黎、由該公會羅倬雲君出而招待、允俟星期二開會、詳細討論後、再行正式答復、 
[特務處懸賞收繳槍械]  
　　國民革命軍總司令部特務處布告云、爲布告事、查得逆軍退走之時、所遺槍械、爲數甚多、除爲正式軍隊收繳者外、其散存民間者、聞尚不少、茲特剴切曉諭各界人等知悉、如有將該項槍支、自行繳呈本處者、自來得每槍一枝發給價洋五十元、長槍每枝發給價洋三十元其有來處密報因而破獲者、自來得每槍一枝發給賞洋三十元、長槍每枝發給賞洋十元、倘若隠匿不報、一經查 
獲、定以私藏軍械論罪、决不寛貸切切此佈處長楊虎 
[鋤奸團被拘諸人分别押儆]  
　　蔣通吉等前在法租界貝勒路望德里第二號門牌國華公學内附設上海市民鋤奸團、於本月九號下午開會事前未報捕房、爲法捕房政治部查悉、以被告等私行開會有違定章、爰由中西包探等前往、拘獲蔣通吉·陳瑞祥·楊啓章、陸鼎·邵仁·吕純生·任大釗·張士畬·吳澤明·吳其益·及嫌疑人朱鼎元·石其堃·朱大康·王爾强·陳金林·劉萬生·鄭海明·黄元龍·曹果宜·朱振國·女子馬曉徴·等二十一名、並抄出印刷品等物、帶入捕房解經法公廨、奉諭展期訂訊在案、昨又提訊、先由捕房刑事科代表律師博勒稱、查法租界前由法總領事條諭凡在租界内開會者、須於二十四小時前通知捕房、尚有報館及印刷品須禀明法領署、如未經允許、一概不准舉行及發行、否則立即封閉、現今被告等在該處設立鋤奸團係共産黨組織、專查反共産份子、對於共産黨之惡迹者、拘交國民政府懲治、要知伊等政府、究係何處之政府且又設立房租减半聯合會、如此情形、被告等實係違犯第一零二條及三五七條刑律、觸犯政府及恐嚇人民等種種行爲、應處一等至五等有期徒刑、請爲按律訊究云云、被告蔣通吉由吳凱聲律師代辯稱、被告是法科大學學生、是日由朋友邀往作臨時主席、不過開談話會而已、並非正式開會、况被告等均係年輕之人、實不知租界章程及國家之法律、請求從寛開釋、捕房代表律師起而駁稱、據被告律師辯稱、被告等均係年輕、不知法律及租界之章程、倘然有人將鄰居之人殺死、豈可諉稱年輕不知法律即能免罪之理、至於年輕一節、按照刑律規定十六歲以上之人、即可照律懲治云、陳瑞祥供、國華公舉是民人創辦、锄奸團實係附設在内、民人亦係會員一份子、至於房租减半聯合會、亦係民人合辦、不敢在外募捐等語、邵仁·吕純生·任大釗·張士畬·吳澤明·吳其益·六人供認、民人等均係鋤奸團會員、楊起章·陸鼎·兩人同供、民人等係奉政治部孫波琴之命、至該會察看情形、並非會員、餘供支吾、朱鼎元等十名同供、民人等至該會探望朋友、不知開會之事、求察、朱振國保出傳不到案、中西讞員退入休息室内會商堂諭後、復又升坐刑庭、先由法副領事居君將西文堂諭誦畢後、聶讞員宣判、蔣通吉着押西牢六個月、陳瑞祥押二個月楊啓章·陸鼎·兩人各罰二百元、或押兩個月、邵仁·吕純生·任大釗·張士畬·吳澤明·吳其益·等六人、各罰洋一百元、或押一個月以儆朱振國傳案再核、餘均一併開釋 
[銀聯會提議改善業務]  
　　上海銀行業聯合會、提出改善業務議案六條、茲爲照錄如次逕啓者按同業聯合會之成立、係以合作精神、謀鞏固基礎改善業務、並爲同人謀福利爲宗旨、又按發表之宣言、實具有改革與建設之决心、此爲滬上同業第一次結晶之團體、謀公同之工作誠爲金融界前途之幸也、今欲求言行相符、除入會同業正在研究加薪及改良待遇外、應當羣策羣力、從事革新與建設之事業姑就管見所見、略舉於後、以備採納、（一）籌集公共準備金、查同業中入公會者原有公共準備金之設備今旣有因會内會外同業之大組織、更應籌集公共準備金、擬以洋一千萬元爲定額、俾當此時局飄搖之際、有巨額之準備金、足以調劑市面、安定人心、實爲同業鞏固基礎刻不容缓之辦法·至關準備金分配及保管章程應由大會選舉委員、專任研究、提出大會、通過實行、（二）設立票據交换所、上海爲全國金融之中心、各行莊收解頻繁、、尤以現金運送最爲擔險、票據交换所之益、同業知之甚詳、無庸赘述曩者同業曾有票據交换所之提議、惜其未能實行、今者團體增大、對於此事亟應辦理、宜先推舉委員負責研究、實行創設、（三）劃一存欵利息同業平日競收存欵、爭加利息、甚非金融界之好現象、値茲商業凋敝、工潮湧起、同業於開支及營業上均難免受極大之影響倘再照前爭加利息、勢必成爲自殺、今求補救之計、應由在會同業議定劃一利息以憑公守、（四）促訂銀行新律法、按國内銀行之組織、雖有銀行條例爲根據、然取締不嚴、審查不密、流弊甚深現經政變之後、銀行營業與社會經濟狀况、均隨變遷、自應有銀行新律法之規定、以取締不規則之銀行、並使外商銀行亦受節制同業始得賴以保護、今爲預備條陳製定此種律法之意見應由會中舉出委員、專事研究此項問題、以期促成銀行新律法之實現（五）改良華洋銀行收解辦法、查本埠華洋銀行互相收解之習例最欠公允、譬如華商銀行解欵至洋商銀行時、須由華商銀行直接解送、若遇洋商銀行應解華商銀行之欵、又須由華商銀行向收且一部份應收之現欵、其成份概由洋商銀行支配、倘遇爲數稍大則由其任意輾轉劃出、幾費周折、方可收齊、茲爲要求華洋收解平等起見、應由同業議决辦法、通知洋商銀行照行、並由同業一律公守、（六）同業受軍事當局勒借巨欵之訴苦、近年南北軍閥屢向同業勒索强借、摧殘金融、毫無顧忌、同業所受種種痛苦非特軍事當局漫不經意、即一般社會民衆、亦莫從知其中黑暗之眞相、今同業旣有强固之組織、對此軍閥借欵之事宜、應就會内立一專部、搜集材料、盡量宣傳、期造成輿論、得社會之同情或亦同業自謀維護之一道耳、 
[減輕房租問題之繼續運動]  
　　全滬市民運動减輕房租、進行甚力、各馬路之房客聯合會風起雲湧、大爲房主所注目、房主因利害關係、現亦聯絡一致組織南北市地産業之聯合會以資應付、公共租界工部局爲免除房主房客間之爭執起見、業已出示、一方制止房主加租、一方命房客依照三月份所付租率繳付、但房客要求之目的、並不在此、自前日起、將白纸所印紅字［要求房租減半實行陽歷計算］之長條向各馬路商舗住宅分發、並將此項字條張貼、如浙江路自南京路口起迤北之老垃圾橋止之墻壁間電線本上所貼甚多、此一問題大有擴大之勢、不知將來如何解决也、茲將昨日各房客運動消息　誌如次、 
　　房租减半運動總聯合會房租减半運動總聯合會、昨日開代表會議、各路房客代表到會者、二百餘處其議事程序、公推朱愛民爲臨時席主、報告開會宗旨、宣佈中華路二六六號五二七八號房主光鑑所應該會之請、實行減租、定立合同之方式、次恭讀中山先生遺囑、黨部操月波君、演說三民主義方略及房主壓迫房客之痛苦祝努力進行、又朱愛民君演說最簡單之言詞推舉監察委員、由余君鵬提議、根據第一次大會、法定人數、仍爲十一人由每里每路代表選舉之名稱、改爲常務監察委員、通過、會計委員黄誠鵬君報告帳略、由余君鵬提議無用口頭報告、改用書面報告、分送各代表及分會參考、并交監察委員監察之、次討論經濟問題、多數贊、成由聯合總會制出三聯單收據、分發各聯分會由每路房客代表、收取費用、計平房五分、東洋房一角、石庫門兩角兩上兩下四角、作爲辦公費用、一切手續、交由會計部辦理提議工部局佈告案由陳瑞　律師主張由總聯合會顧問義務律師去函和平交涉、并登報聲明、通過、提議主席委員翁國動　　議權案、去函警告、通過、主席薛維平辭職、議决照准、當場公舉市黨部余鵬君爲主席委員、至五時餘散會云、 
　　寗康里北浙江路寗康里之房屋、係皖人李姓産業組金最昻、單幢石庫門住宅、每月須三十六元、兩樓兩底者、月租八十餘元、此次全滬市之减租運動、該里房客、亦乘時崛起組織寗康里房客聯聯會、曾邀集全體房客在該里第五衖常州旅館開會兩次、結果將房租暫行停付、昨經該會印就通告、一本里暫停付租正向房東交涉、一俟問題解决、再由本會通告、一分發各房客貼於門首、以示决心、 
[上海慈善團董事會昨日開會紀]  
　　上海慈善團董事會、於昨日下午二時開會、到會者爲姚子　·莫子經·姚紫若·楊東山·顧馨一·賈叔香·柳子甘·郭硯樵·吳叔田·等三十餘人、由姚子讓主席、開會後、首由該團經理凌伯華·報告近時經濟狀况、大致略謂、本團現受時局之應響、房租捐欵均遭停頓、而支出方面、如各種慈善費、收容所資遺費等、在在需欵究應如何辦理之處、請爲討論、經各董事會議之下、决定先通告各房客、按照契約照付、又松江後岡倉房、先被周蔭人軍隊佔居損失三千餘元、白米二十餘石、現在又被金山第六區黨部佔踞議决、另呈總司令部設法撥回、以维善産、又淞滬敎養院籌欵艱難、應如何辦理案、議决、時局不靖、經費難籌、暫缓進行議畢散會、已五時矣 
[臨時法院佈告厲行購貼印花]  
　　公共租界臨時法院佈告云、爲佈告事、查印花稅租界内一致推行、經前會審公廨登報通告有案、茲准江蘇印花處來函、復以重申前令爲請合行佈告各訴訟當事人知悉、凡契約簿據及一切有關權利之憑證、皆應遵章購貼、如奉有違章漏貼情事、一經告發、定須照章處罰不貸特此佈告、 
[上南長途汽車加票資]  
　　上南長途汽車公司昨發通告云、自上年以來、因時勢潮流之所趨、社會經濟生活程度、均隨之而改舊觀以是百物昻貴吾公司用品、大概外來貨物居多、上年又受金價匯水高漲之影響物價大漲、加以兩年以來、上下人等生計方面情形亦須兼顧多方維持、煞費苦心、然對於乘客、不敢有加價之舉者、以對於地方不得不盡交通之責任、使一般負担輕而社會利益均、但自上年戰事發生以後、社會情形、想早爲乘客所共知、吾公司方面欲避免來日根本受動搖計、不得已亦只有出於加價之一途、以資挹注茲於夏歷三月初九日、經第九次董事監察聯合會議决自三月望日起、董家渡至蕩里加一分、又至楊思橋加一分、至三林塘加二分、至天花菴加三分、至百曲加四、至周浦加五分、中間每一小站各加一分、輪渡加銅元一枚等因、爲特通告、即於是日開始實行云云、該公司茲因日已較長、上下行車行船時間、例應隨之加放於昨日（十六）起、加開南北行車與輪渡、下午各添一班其辦法如左、（北行車）周浦開、上午七時零五分起、至下午六時零五分止、（南行車）周家渡開、上午八時起、至下午七時止、（輪渡（周家渡開、上午六時五十分起、至下午六時五十分止、董家渡開上午七時二十五分起、至下午六時二十五分止、又下午七時零五分一班、只有輪渡票已無汽車、 
[公共租界刦案併誌]  
　　福建路昨晨八時、福建路一百九十九號門牌裕成綢莊被盜匪七八名侵入、袖出手槍、嚇禁聲張、搶刦鈔洋五百元以及飾物携贓而逸、事主檢點損失、共約千元左右、嗣投捕房報請查緝　　白克路昨日午後二時許、白克路八百三十五號門牌某姓家被持械之盜三名闖進搶刦値洋二十元之物件而去、事主嗣投捕房、報請查緝、 
　　牯嶺路昨午十二時半、有少婦乘坐黄包車、經過牯嶺路被三盜攔住、執槍恫嚇、將婦所御價値七十元之首飾、掠奪呼嘯而逸、嗣婦投該管捕房報告、請爲查緝、 
[南市前晚之兩刦案]  
　　南市老馬路關橋迤南泰生潤南貨店、前晚七點三刻、突來口操北省音之盜匪五人、以二盜把風、三盜侵入店内賬房間、出示手槍恫嚇、隨迫令司賬人程某交出銀箱鎖匙、自行啓箱、盜刦大洋一百五十餘元、小洋一千一百餘角、並將程手上金戒一只捋取後携贜呼嘯而逸、幸未傷人、聞盜等頭戴銅盆帽、身穿長衣均携帶手槍盒子砲、迨由保衛團聞警、並一區警署聞報派警、恊同追赶則盜均去遠、並悉是晚七時許、荷花池施家弄對面某小米店亦遭盜刧、適由附近之市區保衛團出防所聞、鳴笛赶捕、盜始驚恐遂將賬檯押屜内之銀洋八九元攫之而逸、 
[麥根路前晚之刦案]  
　　前晚麥根路火車軌道旁、某姓所開之豆腐店、被匪徒五六人各執手槍盒子砲、毁門入内、刦去銀洋衣飾、約値二百元、昨日事主已報警請緝、 
[懸賞緝拿暗殺楊阿章兇犯]  
　　本年二月二十五號、楊阿章在虹口蓬路被人暗殺一案兇手逃避、迄將兩月、尚未弋獲、公共租界裴總巡司特懸賞格洋二百元諭令刑事稽查處刋印賞格文告、日昨分發各捕房張貼仰諸色人等知悉、如將該案兇手拿獲訊實者、即將賞洋如數發給 
[小木橋無名男屍騐係受傷身死]  
　　本邑西南鄉龍華路小木橋西首沈家祠堂　山旁側、於昨晨發現 
被人謀殺之無名男屍一具、經鄉人經過瞥見、報知二十七保頭圖地保孫永章、立投地檢廳報請相騐、奉委劉檢察官·沈檢騐員·等蒞場、騐得該屍年約三十餘歲、身穿灰色　嘰駱驼絨長袍元色毛葛夾馬褂、頭戴新瓜皮小帽、下着灰醬色夾褲、足穿絲襪元緞鞋、察其頭部及腰肋等處、受有刀傷四五處、委係生前被人殺斃　明屍格拍照、判由堂棺殮發封　壇、候示召屍屬認領聽候緝兇究懲、 
[滬寗杭甬兩路新委職員]  
　　兩路局長孫鶴臯、近日發表大批新委職員、工程處工程秘書楊才清、月薪六百元公費二百元、工程練習生葉俊材一百四十元工務員王格一百元、事務處夜班段長孫吟一百八十元副站務巡查員孫定陽一百六十元、替班站務巡查員稽復一百四十元貨物調查員張帆一百六十元站長毛景羲八十元、替班站長賴慶煜七十元、機務處機車巡查員孫雲霄二百四十元、辦事員張令法一百六十元、潘湘芹黄存榖張鎭威各一百二十元、帪務處沿路副查帪員張繼中二百元、辦事員蔡治瀾一百元、材料處副總管孫士愷三百元、分廠主任虞中望一百四十元、副主任孫子　一百四十元總務處新委處長王更三葉叔梅等以下大薪水者十餘人、將陸續發表、聞兩路因戰事影響、收人銳减、已有人不敷出之虞、孫局長蒞任伊始、復委大批職員、每月支出增加、經費不資、故有將舊員司酌量裁汰减薪之計畫、以資彌補、全局舊員、莫不人心惶惶云 
[一師政治部鄷悌赴寗]  
　　國民革命軍第一軍第一師政治部主任鄷悌、奉蔣總司令令調任第二十一師政治部主任、遺缺以第二十二師政治部主任季方調充、（故第一師開拔南京時第一師政治部仍駐上海辦交代）刻聞鄷季兩主任、已分别交接清楚、鄷並於昨晨偕同隨員趁車赴寗履新、 
[張振武昨晨赴寗]  
　　國民軍師長張振武、昨因要務、於上午九時由滬乘坐滬寗七號車赴寧、晋謁蔣總司令有所秉承、 
[法租界新築之路名]  
　　文匯報云、法租界新築之Ｇ·Ａ·Ｗ·三路委員會、現擬將自藍維靄 
路通至盧家灣　山之四路、定名爲杜神甫路ＰcreDugout神甫爲前震旦大學敎授、即此次在南京遇害者、又擬將亞爾培路通至古拔路之Ｗ路、定名爲亨利路ＰaulHenry氏爲海軍少尉掌旗官一九○○年之役、死於北京者、 
[被拘之邱麗川已釋放]  
　　前日（十五）報載江防先遣獨立第三旅拘獲總工會職員邱麗川一則、茲查邱係正當商人、初由厦門來滬辦貨、當在途上爲軍隊誤拘、解送司令部後、訊得實非總工會職員、亦無共産行爲、當即釋出、並無究辦之事、 
[纸箔稅新局長視事之通告]  
　　江蘇全省纸箔稅徴收總局新局長謝棨涣、昨函上海總商會云案奉國民革命軍總司令蔣委狀令開、茲委任謝棨湊爲江蘇全省纸箔稅徴收總局局長、此令等因、敝局長奉令後、遵即到局視事除呈報分咨外、相應函請查照、 
[滬北工巡捐局催缴車照捐之通告]  
　　滬北巡捐局、昨日通告總商會等各機關·取消免車照限一星期内速往納捐、略謂本局爲整頓稅收起見、對於各機關及各團體人員自備之各種車輛、一律停給免捐照會、即本局職員、因公自備之車輛、亦須遵章缴捐、自本日起凡未經領照者、限一星期内趕速來局捐領、過期不領、即欲照章取繳、 
[趙傳鼎律師事務所遷移]  
　　本埠趙傳鼎律師舊事務所地方狹隘、不敷辦公、茲已遷至南京路十一號Ｂ中華𢡟業銀行二樓、照常行使職務、並已呈報各级法院曁通知律師公會、其事務所電話、爲中央八千二百七十七號云 
[函請代懇發還誤封住宅]  
　　總商會接恒興公絲棧來函、請求軍事當局發還誤封住宅文曰高曉東君、爲敝棧總經理、且入貴會爲會員、籍隷魯省在滬專營商業、不問他事、本月十日、二十六軍二師司令部將其閘北寳山路來安里二十六號住宅發封、指爲通敵、顯係有人誣害、請貴會轉函當局、證明高君爲正當商人、未預外事、將屋啓封發還俾免寃抑、 
[上海捷音工會請警廳保護]  
　　上海捷音要會由捷音公所改組成立、會員完全係派報送報賣報份子、現因有人破壞同業成規、私行贩賣、擬召集會議、討論制止方法、昨先呈請警廳保護、函云、敬啓者、敝會四月八日開成立大會、曾請派警到場維持在案、查敝業産生於前清同治十二年後爲便利營業、組爲公所、現應時勢之需要、謀生活之改善將公所改組、成爲工會、同業行規、一應照舊、惟事關交通、除向請上海工會組織統一委員會登記外、應將現在組織大略、呈請鈞鑒並懇賞予隨地保護以維營業、而利交通、此上警察廳廳長上海捷音工會啓、 
[北區救火會歡迎代理主任]  
　　北區救火會主任陸錦麟離職後、經上海救火聯合會函聘孫君桐生爲代理主任、該區會員張菊生·黄振昌·吳啓模·周志剛·黄燦章·倪羅卿·黄伯良·王子網·等多人發起、於昨日開會歡迎届時到會會員七十餘人開會歡迎畢、即舉行聚餐、觥籌交錯頗極一 
時之盛、 
[吳亞陶報告軍事]  
　　東路軍先遣暫編游擊司令吳亞陶、前奉李明揚司令派往前方工作、茲已返滬、昨晨特偕辦公處長李劍虹、赴常熟謁李、面陳前方一切軍情、及改編部隊等事云、 
[無名男子騐係急病身死]  
　　前日、有年約三旬穿鐵灰花緞長袍白灰呢罩衫足穿元色洋襪白灰呢鞋秃頭無帽之男子一名、行經五馬路滿庭芳錦壽里口忽患急病倒地身、死由捕查見報告捕房將尸舁入騐尸所旋經查得並舞尸屬、由捕房奉諭飭令三圖地保唐晋山報堂傾棺收殮發壇暫厝、候尸屬認領 
[盜匪越貨傷人罪定期宣判]  
　　上月二十四號晚、楊樹清眉州路鄉民陳友清家、被盜侵入搶刧物件、開槍擊傷事主腿部嗣由該管捕房包探耿德標緝獲是案盜犯江北人顧如月·劉學林·陳國榮·三名抄出利斧利刀各一把押假亂究本月十四日午後法院開庭由陳友清到案證明是晚被告糾黨二名來家、兩被告各執刀斧、向我妻恫嚇搶刧金圈鈔洋我凄稍與抵抗、致遭砍傷頭、部其餘兩盜、則開槍擊傷我之腿部云云、並由其妻陳顧氏到案、證明當時情狀質之顧如月·劉學林·兩盜、供認糾黨持械搶刧用刀斧砍傷事主婦等情不諱而陳國榮則否認與此案有關、徐推事訊畢、諭三被告還押候本月二十一日下午宣判、 
[迷路男孩徒領]  
　　前晚十一時、二區一分署崗警在老北門穿心街查見迷路男孩一名帶署、由蕭署員詰據供年五歲、餘語含糊、現已出示召領該孩身穿綠布長衫、内　布袍、秃頭、是穿黑布舊鞋、柳條愛國布棉褲云、 
[臨時法院公佈判决批示併錄]  
　　臨時法院公佈之判决批示、併錄於下、 
　　民庭判决一件、張雨泉與陶文培欠欵一案、（判决主文）查本案同一原被同一系爭標的即存欵業經上海地審廳十四年初字第九一八號判决兩造自應同受拘東、原告更在本院前公堂起　實違返一事不得再理之原則、縱使前判决係本於一遺之辦論且被告住居租界、上海廳不應管轄、然迭次傳票均經合法傳達被告並不抗辯、上海廳無管轄權而判詞送達後被告於得爲上訴之期間内、更未依法上訴、自以合意管轄論而判决又經確定自無理由更行受理、予以推翻之餘地、雖前公廨諭令原告照以原告就被定章辦理、只可視爲命令原告到案就執行上應有之程序與被告對質、不能有令原告另行起訴之表示、故本件原告之訴應予駁斥、訟費被告負担、該原告有依廳判請求該廳執行可也一件、通用電器公司與益康號因貨欵涉訟一案判决主文被告應償還原告貨欵洋六百五十七元、並自中華民國十五年三月底起至執行終了日止、按月六厘之利息、本審訴訟費用歸被告負担、一件美商大陸銀公司代表王建中與周瑞記等汽車涉訟一案（判决主文）　克生新加大姆萊殷德斯惟奥佛蘭潑碼皮爾等汽車六輛、又過電機一具、應確認爲原告所毌庸予以執行原告其餘之訴駁斥、本審訴讼費用、歸被告負担、一件李星聯與邵建剛借欵涉訟一案、（判决主文）被告應償還原告大洋一千元及自民國十二年陰曆正月初九日起至執行終了之日止、按月一分五厘利息、但不得過一本一利、訟費被告負担、一件、羅森德洋行與來美欠電綫銀一案、）判决主文）被告兩傳不到、應予缺席判决被告來美、應償還原告羅森德洋行銀五百兩正及民國十五年一月起至執行終了日止週年九厘之利息、訟費歸被告負担一件、顯蘭記與明星印務局欠租一案、）判决主文）被告應償付原告租金洋五百六十元、並負擔訟費、因被告逃匿無踪、原告代理人聲請將乍浦路四百零二號之房屋發封、聲請照准、一件張崇信與王子均債務一案、（判决主文）兩造均傳而不到、應將原告駁斥、一件、姚繼濤與沈别村貨欵一案、）判决主文）兩造均傳而不到、應將原訴駁斥、　　 
　　批示一件、汪壽籛請將訴汪雨蓀欠欵案撤回由、准子撤回此批、一件林弟請將訴王氏案撤回由、旣經和解妥協、應准將案撤回、此批、一件、顧新記請發還瞿惠卿保單由據稱判還租洋及訟費共一百四十六元、已由保人瞿惠卿交到現洋六十六元又八十元之約據一纸、即已情願完案、有瞿惠泰號之保單應准發還、此批、一件、李阿三請將告訴納特賠償案撤回由、旣已和解妥恊、應准將案撤回、至訟費應否發還一半、查本案係本年新收之件、與舊案不同、不得適用舊章、新章旣無和解案件發還訟費半數之規定、所請應不准行、此批、一件、王阿根聲請可釋由、狀悉、准交二百元保、聽候傳訊、 
[誌謝]  
　　昨承濬浦局惠贈英文［上海口岸［一册、又承銀行週報社惠贈第四百九十四號銀行週報一册、書此併謝、 
[來函]  
 [P蘇籍軍人同志會來函> 
　　逕啓者、本日閱貴報新聞欄、登載江蘇軍人同志會一節與事實微有不符、敝會係蘇籍軍人同志會成立業已有年、並非近日所籌備發起、前已於貴報登載公啓、概以團體名義行之、更無列舉個人之事應請貴報將此函人來函欄内、以符眞相、蘇籍軍人同志會謹啟、二六年四月十五、 
[邢志剛李仲甫來函]  
　　敬啟者、昨日貴報本埠新聞欄内、載奉南川三縣聯合會在滬成立一則、推邢志剛爲執行委員、推李伸甫爲候補執行云云竊志剛在滬擔任敎務、仲甫經營商業、對於該會性質、素岡聞知而所推舉、事前未經知悉、用是聲明、務請登入來函欄内爲荷此致申報館本埠新聞欄主筆先生台鑒、邢志剛李仲甫、 
[獨立第三旅副官處來函]  
　　頃閱四月十六日貴報本埠新聞欄、有國民革命軍江蘇江防要塞先遣獨立第三旅旅長周雄、（誤載張熊）對於總工會職員邱麗川共産嫌疑、查無確實證據、旋即釋放、貴報所載、有失實之處請即更止、致级公誼、獨立第三旅副官處啓、四月十六日、 
公布欄 
[上海地方審判廳]  
　　民庭判决一件判决文聲洲與吳　秋造價涉訟一案（主文）被告應給付原告九八規元一千二百二十兩訟費由被告負擔 
　　公未送達（全文在本廳揭示場公佈）一件判决孫佑圻與孫雲卿因米欵涉訟案件）主文）被告應給付原告經理之欠盛米號米歇洋四百五十三元三角訟費由被告負擔右仰被告孫雲卿知照一件判决莊泉茂與劉少漙因欠租涉訟假扣押案件請求金額一百三十三元債務人所有在閘北鴻興坊二十九號房屋内之動産限於前記金額範圍内應行假扣押以　清償但債務人若提供前請求金額以爲擔保　請將假扣押停止或撤銷云右仰債務人劉少溥知照 
　　批示一件張鶴隠請查封　抵由狀悉仰整交執行費用銀元五元聽候核辦可也此批一件夏銘甫請領銀元由狀悉仰於本月二十二日上午九時來廳具領此批一件施雲階請領銀元由狀悉查此欵前據該民聲狀悉明歸陸鋤經具領在案所請碍難照准此批一件錢坤坤聲明欵已付清由此批一件沈剛熙請給領證物由狀悉查此案卷宗尚未發還所請暫從缓議此批一件李人俊請强制執行由狀悉仰節吏執行可也此批一件何嗣蕃請領銀元由狀悉查此歇未據交案仰　　傳訊追可也此批一件沈　舜請執行拍賣由狀悉候飭傳訊奪此批一件高根泉聲請展期由狀悉仰速將短欠銀十九元交案所請應毌庸議此批 
　　刑庭判决判决周阿大等竊盜一案（主文）周阿大共同　　一　處五等有期徒刑三月褫奪公權全部終身未决羈押日數以二日抵徒刑一日木文福共問竊盜一罪處五等有期徒刑二月褫奪公權全部終身未决羈押日數以二日抵一日判决陳益才强取一案（主文）陳益才强取一罪處五　有期徒刑五月褫奪公權全部終身未决覊押日數以二日抵一日以上四月十六日 
[上海地方檢察廳]  
　　批示陳步明狀悉查此宁業絕起訴　將來狀轉送同级審判廳核辦此批周春林狀悉查筆據兩纸未據隨粘呈所稱王錢氏是否即前次到案之周陳氏亦未據於狀内聲明殊屬不合餘俊訊明核辦此批程子侯狀悉查仇仲侯已經保釋　即知請此批以上四月十四日 
 
 

Page 16

 
 
自由談 
[小經騐] [  莊如恒]  
　　我們有時封信口的時候。倘然没有醬糊或膠水。佷爲不便。現在有一個法子。祇要拿肥皂蘸水。在信口上面磨而封之乾後。很爲牢固如果是愛情信。可以用香肥皂施行。那末。雖然隔了許多日子。但是那香味。終不會减的。（却酬） 
[徴租誣訟記] [  聽冰生]  
　　江蘇鉅公馮某。以榜眼及第。出宰越東。罷職歸來。人言其宦囊頗不菲云蓄出於金壇千萬畝盡招佃户而耕耨之。貧者得賴以生。顧完官糧殊厚從而取之佃户佃户遂嘖有繁言。蓋上規於范文正之義田。實不得同日語也。佃户某甲租馮之田如干畝時値歉歲。五榖不登。貨其所獲。猶不抵一家火食。生計日以困愁勞日益增蚤夜思維擬以半數報馮。聊塞已責。而人貧言輕走貸於眷戚。無敢濟之者終無所得以是悒鬱成疾。延醫診治。厥功罔奏。其妻王氏憂之。顧亦莫能爲計會惡官在位苛政横施賦稅之令出。限日必完。嬗遞及縣。馮亦被累。於是不得不轉徴於佃户遣人下鄉則十室之中。而皆菜色矣一日踵某甲門具述來意。恫以危辭甲對曰租人之田納人之稅。卸已之責。人亦可課官糧。理之當也。不幸我田無收稅將焉取匪欲假貧而避債。實無餘資以償君。若過迫之以律論。惟破我産耳然我所有盡屬日需之物揆律亦宜保全。退言之。縱違律而抵售於人。所得竟不値馮家一飯也且人生世上孰不求體面以自雄。我安獨反是。果得餘金者。寗靳茲戔戔田稅邪雖然我亦深慮馮先生以蓄出多故。納糧必厚。人盡如我。正難取信於官所憾馮先生未能以馮驩之心爲心耳。其詞振振。理範之。邈若有餘。而逆聞於馮徒懊喪未有所計索逋者縱焦舌腐唇。竟不可得。乃廢然返。越日必至。逾旬絕跡越五日始又來時某甲之門虚掩室中骯髒實甚。臨壁一榻。有病人偃臥其上。空氣坐是更濁觸鼻欲嘔顧求錢之時往往嚅嚅叩首作媍寺狀而不以爲恥。矧論臥内之雜穢如蚊睫者竟直入以屢見識甲復進前言。强令賦租。聲容俱厲。甲以病危無力致答辭僅翻首扪心咄嗟而已索逋者疑有僞。强之起。撫腕如臘。知確病且死。聽之而攫耡耙等物出甲睨目見之意度其取以作抵也。竊思一身生計端賴於此苟失之如遺三寳他日無力復購簡接殺已命於無形耳。即已病死妻將何以善後思至此怒自心茁攘臂躍起擬奪復其物。獨牀沿横木。未步而先倒地。昏不省事時方日暮王氏買藥自市歸値索逋者於門。因撞而踣。以爲戲已。阻之則。見其夫臥仰地上殆死矣撫之果僵婦人不暇計議。逕扭索逋者至縣署。訴其行凶狀。縣吏張楫先生我友中之君子人也聞訴即張火升堂。索逋者以實告。無證。甲妻必罪其暗殺。亦無證急命偵騎夜出廣徴輿論以甲家地處窮鄉。日事發於倉卒。無有論及者。因懸案不敢遽判明日有進以騐屍之術者。先生笑曰。我與馮某素敦篤。然亦不願私之而凌貧弱遂允所請騐之時市民環聚而觀者數百人。騐吏轉輾屍身。竟發木傷於痺下。即前日觸牀木致命處也先生親視之。喜曰。是矣。肉傷處靑而徴紫。請觀者證之。卒判馮某出百金撫恤其家禁索逋者於蠶室。而市民驚服。無敢異言者。事始寢。 
　　聽冰生日。我行文至此。亟取示張楫先生先。生嗔曰子抑知人將罪及某耶某於此案。獨失檢察。初王氏之夫。病入膏盲。脫無索逋者踵門殆亦斃矣而王氏狼蝎爲心假罪於索逋者。致怨下獄。馮亦無故失金。幾殺盡世間好人矣予慰之曰官之治政不受賕貽。則處事也公。遇此奇離之案。徒憑口角爭風無實可證者寃斷自難免除然中國以貧富殊塗。殊釀成千百年來之浩刧。某甲以貧成疾操刀殺之者實爲馮某罰百金以儆。尤事之小焉者。耳假令盡均馮某之財。以濟天下貧弱理亦當也至於索逋者。爲人製造財力。假勢凌。人坐其罪。尤不足抵其惡先生處置使然正快我心所憾者。未能繩婦人以法耳。然而婦人或不知詳又將奈何彼哉先生戚然日噫如子所言。失於過火。以世界大勢論。則我無敢間言。 
[看飛機被殺記] [  鄭有光]  
　　十二日拂曉時。各工黨因發生衝突。遂致此可怖之砰訇槍聲。又復震入吾人之耳鼓矣。閘北寳山路商務印書館一段。抗爭似較他處爲尤烈。一時該路附近。流彈四射。密如雨點。激戰情形。幾有如上次之閘北戰役者。亦可慨已。有某甲者。業汽車夫。寓於該路寳山里。當槍聲猝發時。某甲從睡夢中驚醒。怱促起床。急避入屋内所停之汽車下。蜷臥不稍動。蓋藉此可以避免一切流彈之危險耳。乃禍福之來。本有出人之意表者。某甲蜷臥車下。未及一時。忽聞空中飛機聲軋軋作響。忽東忽西不一而定。某甲心竊忐忑。思往外一窺爲快。徒因槍聲未止。出外恐有危險。故仍鎭定伏於車下。不數分鐘。槍聲亦漸息。而此軋軋之飛機聲仍在盤旋空際。某甲因已無甚危險。何不出外一觀。乃亟由車下爬出。登其屋之露台上。詎料方在翹首仰望間。而一彈忽由西飛來。適中某甲胸部。頓時倒於台上。待其家人趨集。則因彈中要害。已不可救藥而斃矣。一時圍屍痛哭。厥狀至慘。說者咸爲某甲直接雖被流彈所殺然綜其原因。實不啻爲飛機所殺云。 
[上海人眼光中之香港] [  張延祥]  
　　余離滬時第一次見英國駛來之飛機運送艦。余抵厦門時則見日本之海軍示威。四月四日抵香港口立甲板上。第一物觸余眼簾者。爲一英國潛水艇。疾駛而過住居上海之安樂寓公。十之八九未曾見過潛水艇之駛行升沉。余亦慚愧囿於見聞。此次爲第一次見也。噫嘻。我國立國太平洋濱而無海軍之可言。良好港口。爲他人耀武揚威。可痛也。又何怪國民之孤陋寡聞乎。 
　　港口有燈塔數座。以示航海路線。故時雖暮色蒼茫輪船仍得出入。有一燈塔發出鏘鏘鐘聲。與波濤澎湃相應和。此景絕佳。遠望山上。有屋字錯綜點綴其間。則英兵房也。再約二十餘分鐘而抵所謂域多利城。者則香港之閙市。時已萬家燈火。憑欄遠囑。有如在七月三十夜登高而望挿［地藏香］。 
　　香港電車均爲二層樓者。車費不論遠近頭等一毫。三等五仙。是日電車前懸廣告爲［良友銀星到了］。在上海未見各書局肯犧牲廣告費。在電車上登新書出版廣告。今香港行之。則可想見其銷路矣。汽車則極少。 
　　沿港邊之馬路稱［康樂道］。其英名實即上海之［康腦脫路］。此路上十之五爲旅店。如大東東亞等。尚在建築中者如皇后酒家東山酒家等。均高九層樓。爲上海之所少見。即中國房屋亦都爲四五層樓者。上海之工部局建築條例。不准華式房屋造過二層樓。以例香港。似不適宜。余行時金城銀行新屋建築工程師薛次莘君。委託代索香港建築條例一册。以資比較。當寄與薛君請其說明原因也。 
　　香港馬路大概可用［橋］式與［樓梯］式代表之。橋式者如上海之四川路橋而斜度更大。樓梯式者較新新公司大樓梯爲闊。所謂坦坦之大道僅沿海三道耳。大道旁之房屋建築如上海法租界西新橋以西之新屋。屋柱建於路旁街沿中。上面亦蓋屋。故雨天行人。不必張傘也。 
　　香港辦事時間從上午九時至下午一時。下午二時至五時。每日七小時。較上海多一小時。每至午時腹中饑腸轆轆。又上海之五香燻魚頗受歡迎。亦如在上海吃廣東魚生。 
　　香港所以臻今日如此之發達者。實由於人力之所造。其工程之鉅頗爲驚嘆。即如自來水一項已不知費幾許金錢。所有一切建設勞工實我華人任之。彼英人不過計畫而已。余因感國中缺乏建設的工程師領袖。否則濱海無數荒島何難一一開闢之爲良好區域耶。 
[各業漲價後之經濟法] [  江柳聲]  
　　目前各業工人。要求資本家加薪。將來資本家因開支浩大。祇可將各業各物同時加價。以資補助。此係事實上一定之理。無待贅述。惟我儕小民。平日經濟素極拮据。一旦加價。如何應付。無米爲炊。無屋可棲。故予祇得絞盡腦汁。百端思索。預定經濟法術數則。例舉如次。惟請閱者祇可視予爲滑稽文字吻也。 
　　米糧漲價。先從减少餐數爲着手。例如每三餐者。則减爲二餐一餐。若米價再貴。用薄粥代乾飯。可節省米糧。一家數口。人數過多。祇得各人輪流果腹。如某日爲何人進餐之期。即應由何人進之。其外則依次挨輪。否則米糧告罄。各人即須立待餓斃。祇可依照上列而行。緩緩輪流進餐。食時切不可過飽。須帶半餓半飽。以備次日第二人之點飢而已。 
　　房租漲價。滬上原有所謂寸金地者是也。鴿籠一席地。亦須租人十數元。若再從事漲價。祇有變通辦法。若一間房屋佔居地位者。尤以床舖爲最。每見一榻之地。佔去一室之半。如有三四榻舖設一室者。幾無容身之地。故不得不從事遵節。現擬將床舗建成鴿子籠形。仿照輪船床舗格式。將三四榻併合。成爲一幢。如此則地位旣省。租費較輕。例如租二三間房屋者。合併爲一間。床舗即照上項舗設。地位即不覺狹窄矣。 
　　衣料漲價。非將衣服改革不可。長袍須製成裙式。上半身罩以馬褂即不易眞相畢露。局外人觀之仍視爲長袍大褂。而内部之衣料則省矣。 
　　理髮漲價。關係吾人禮貌上之觀瞻。前日已有人盛傳謂剃髮須漲價爲八角。修面須洋四角。予以爲此種漲價。吾人不損絲毫損失。譬如向例每一星期修一面者。改爲一月一。修二星期一剪髮者。改爲二月一剪。如此則經濟上。並不遭受如何損失之痛苦也。 
　　衣食住等之經濟法。已如上述。。其外因限於本刋篇幅。故略之不及備載 
[游藝消息]  
　　長城影片公司［浪女窮途］影片、由梅雪濤導演、劉漢鈞雷夏電陳脫塵主演、現已攝竣、不日開映云、[  薄鍾]  
　　中華第一影片公司已聘定谷劍塵君爲編劇主任聞今編製中爲［假面博士］一劇、[  神行]  
[海外小新聞] [  穉雲]  
　　瑞士國之雪像瑞士國終年積雪。居民恒以之堆積模型。藉資笑樂該。國亞羅撒省。近有大雪像一具。堆置式樣備極美觀。昏夜月色中。遠而窺之。幾疑安琪兒下降。像大可三十丈。狀爲伏地之象。鼻作捲形。牙向上。體毛歷歷如眞。背間坐一裸體女像。二脚團坐如僧。卷髮圓睛。而體態嫋娜。一時嘆爲神技云。 
　　直上飛機將成功近有匃加利國機師。鑒於飛機上升。須先平行地上。然後可漸漸而上。故非在廣場中不能飛升。發願將將究可以直接上升之飛。機俾可隨地飛行。現已大致就序。他日成功。必開世界飛機之新紀元云。 
[人間地獄（六十四）] [  天笑]  
　　第六十六回痴情宛轉雨洗棠枝别意纒綿風飄柳絮 
　　這時坐在程藕舲身傍的白蓮花。。說道。。碰着這種娘眞是没有法子我停刻兒。。也要去看看他去。。不過小靑的脾氣呢。。也不大好像我們那裏隨便那哼堂唱是總要出的。。席散以後。姚嘯秋回到報館說你們去看陳小靑去恕我不奉陪了。。見了小靑。。給我望望他。。到底爲了什麽事淘氣停刻兒我到東亞旅館聽信。。這時藕舲便和蓮孫宛亭兩人。。到新清和陳小靑家裏來打茶圍恰好秋月樓也在家裏。。見了程藕舲。。便道。。程大少你來是很好的了我們這個小脚色。。你看他人末小。。脾氣眞正大得來。。因爲我只有這一個女孩子在身邊程大少。。我們的事。。也瞞不過你。。我本來還有一個男孩子就是小靑的兄弟現在他們已經領回去了。。就只他。。到底是自已肚子袋出來的凡事我總順他一點那裏知道他的性子。。越順越不是了。。一言不合動不動便和我相駡我說除非我們不吃這碗堂子飯。。旣然吃了這碗堂子飯總要照堂子裏的規矩做的我自然最好是不吃這碗斷命堂子飯。。無奈一個人活在世上總要用錢的就像袁家。。他們丢我母女二人在外面不管我們也只好自已在外面掙紮他又是横不是。。堅不是。。敎我怎麽好呢。。藕舲道。。你們到底爲了什麽事爭吵起來的呢秋月樓道。。一點没有什麽事。。便是這樣的相駡起來他就發性子咧現在他在亭子間裏。。你去勸勸他吧。。藕舲的意思。。却是要蓮孫和宛亭一同到亭子間去蓮孫道。。我們隨後追來。。不然。。好像我們約會了似的他便是有什麽話也不肯說了。。藕舲只得進去。。只見小靑側臥在一張半銅牀上傍邊就是剛纔來回頭他堂唱的那個小大姐。。陪了他。。只穿了一件小棉襖辮子也不肯梳好亂髮蓬鬆。。把一個面孔。。緊貼在一個白十字布挑着红字的枕頭上手中還握着一塊印花的小絲巾。。把這塊絲巾。。在手心裏握得緊緊的拌上了許多眼涙見藕舲進來了。。他把頭伏在枕頭上。。也不堅起身來。。小大姐道程大少來了小靑也不抬起頭來。。藕舲坐在牀沿上。。用手挽着他。。說爲什麽又淘氣了到我們旅館裏玩去。。姚二少等着你去义小麻雀咧。。 
 
 

Page 17

 
 
本埠増刋 
[團體消息]  
　　黄周訂婚誌剛從日本留學歸國之黄中、由孫鋤雲滕固介紹、與顧志筠夫人之令媛周愉女士互訂婚約、前日在東亞酒樓、開筵宴客、作爲訂婚之宣布、計到男女賓客七十餘人、觥籌交錯、頗極一時之盛、聞周女士係江蘇一女師高材生、對於文學、亦有相當之研究、蓋得諸母敎爲多云、上圖即黄君與周女士之訂婚攝影、 
[商店消息]  
　　綺華公司星期休業南京路綺華花邊飾品公司、本定每逢星期日上午休息、下午一時起照常營業、現該公司爲應現時潮流優待職員起見、自本星期日起、改爲全天休息、其餘營業時間仍舊、每日自早九時至晚八時云、 
　　安樂園増製酸味菜品東武昌路安樂園粤菜館、近發售潮連蒸鵝各種卤味等、大爲顧客讚美、購買者户限爲穿、日來特増製醋溜排骨添丁猪脚（即薑醋猎脚）應市、極爲暢銷、女界尤所觀迎、 
　　牙刷牌綉花眞絲襪上市南京路一五二號梁新記兄弟牙刷公司、所出牙刷牌各種絲襪、線襪針線緊結穿 
着適意、早爲各界士女所贊許、近聞該公司新出綉花眞絲襪一種、花樣精緻、顔色美麗男女各式均備、男襪每雙大洋一元五角五分、女襪每雙大洋一元三角五分、並有雙線襪及麻紗襪二種、每雙大洋六角云、 
　　同生五金號明日遷移開幕同生五金號、向設在虹口三元宫西首、近因營業日益發達、致原址不敷應用、已租定浙江路寗波路北首爲店址、並添設門市部、現定明日舉行遷移開幕云、 
　　震寰花纸暢銷勞合路億鑫里四三一號震寰公司、係崔泉聲等集合組織、自創辦以來、已歷五載、信用頗著、該公司所經理之蝴蝶牌美術裱壁花纸、專門裝飾裱糊房間之用、深受社會人士歡迎樂用、所定價格、亦頗低廉、故往購者更形踴躍云、 
　　三星廠之應時新貨南京路石路西首三星廠總發行所、昨日售出電光緞電光布、及電光牌毛巾甚多、聞今日有新出之全幅織花被單、分白底紅花藍花數種、自二元八角至三元七角五、全幅緞花被面、三元二角五至四元五角、提花綫毯、二元五角至四元五角、織花枕頭、九角五至二元七角五、提花方墊、一元五角至二元五角、床巾八角至四元六角七分、浴巾一元二角至一元八角、均甚新頴美觀云、 
　　靑年會西餐部近訊四川路靑年會西餐部、爲迎合顧客心理起見、特於今春添聘著名廚司數位、所烹菜肴、鹹淡得宜、異常適口是以營業益形發達、茲以西曆清明節、特増製清明饅頭一種、價格非常公道云、 
 
 

Page 18

 
 
　　大中車行昨日正式開幕南京路北石路口大洋車行自建新式門面、裝璜華麗、該　自往歐美各廠　定選大批機器脚踏車、並人力包車、式樣新奇、車胎堅圖耐用、取價極廉昨日開張、聞中外各界往購者、甚爲擁擠云、 
　　中西繼續廉價四馬路中西藥房總號、及南北支號、同於二月二十四日起、照例舉行春季廉價以來、門市頗形熱閙、顧客殊爲擁擠、目下衹有兩天即届期滿、惟此次租界戒嚴、營業時間爲之縮短、因是遠道顧客、遂抱向隅、而所備贈品亦未送完、爲此决定再行繼續廉價三星期云、 
　　聯益又到新貨虹日東西華德路莊源大弄對過聯益贸易公司、發售之各種日用貨物、均有新貨運到、如十五種圓梭縫紉剌繡脚踏機每架八十元、靈便手搖機每部二十五元、大銀箱（重九七五塝Ｖiotor廠製造）六百四十五元、家庭用小號銀箱自四十元至百餘元不等、其他如汽車油打字機五金雜貨、以及聯益箋等、均貨眞價實歡迎參觀選購云、 
[出版界消息]  
　　革命畫報昨日出版革命畫報、爲上海特殊畫報之一、係宣傳革命工作唯一利器、創刋號、已於昨日（星期六）出版、内有蔣總司令題眉、及近影、文字方面有［革命畫報之使命、］［國徽飄舞］等、諷刺畫寓意深刻内有［狐假虎威］、［取銷不平等條約］、以及照片十餘幅、印刷精良、内容豐富售價低廉、以資普及嗣後該報每逢星期六出版、聞首期本外埠發行三萬份云、 
　　中國影戲大觀不日出版合作出版社發行之［中國影戲大觀］一書、由徐恥痕及諸大名家編輯、内容詳載影戲界之軼事趣聞、材料新頴而珍貴、全書用銅版纸精印、並有銅版數十幅、皆全國男女明星最近小影、本定上月底出版、嗣因承印之大束書局印刷所發生罷工風潮不能如期交件故而愆期聞大朿昨日業已復工故徐君催促該局將［中國影戲大觀］儘先付印、大約旬日後定可出版、又預約期本已截止、茲爲優待顧客起見、特再展至出版前一日止、凡在此期内預約者、除每册僅收一元外、仍可享奉贈女明星照片之權利、預約處四馬路大東書局、南京路二十號中國攝影學會、四川路上海銀行旅行部、新世界西首生命與健康社、 
　　白相世界定期出版白相世界三日刋、爲林梓春等所組織、第一期定於陽曆本月二十二日（星期五）出版社址在上海北山西路德安里一百十一號云、 
　　生命與健康衬擴充消息新世界西首靜安寺路生命與健康社、所出新書均備受社會人士所歡迎近　受時局影響、但營業仍發　異常、用特將三層樓闢爲編輯部、二層樓爲德醫治療部而樓下門市部、亦改關兩開間、專售該社叢書、計現預約有［未婚夫的性智識］一書、定價四角、預約二角、又有未婚妻的性智識］一書、定價四角預約二角、聞該社從事編輯正勤、不日尚有［結婚與節育］一書出版但現所預約諸書、數日來約售出預約手册以上、不久即將絕止期限矣、 
[劇場消息]  
　　　中央今日開映［什林祭塔］天一靑年影片公司邵醉翁君導演之古裝新片第三部白蛇傳［仕林祭塔］、曾試映於新中央大戲院、極蒙輿論界贊許是片自許仙削髮起、至白氏昇天止其中穿挿、在書塾中之顽童、愛河中之情侣、詼諧哀艶兼而有之、眞不食人間火食者、較之第一第二兩部、尤見精彩、聞該片定於今日起在中央大戲院公映云、 
　　中央重映梅花落訊明星影片公司去年攝成之［梅花落］爲最近國産影片中最偉大之出品、較去年公映之［空谷蘭］尤佳、此次在滬公映、適値兵亂革政之期、時局緊張、市面蕭條而租界當局復頻施戒嚴、以是賣座仍爲損色、現因時局漸告平靖、租界戒嚴亦已縮短二小時、故各界咸投函中央大戲院要求重映、故該院已定本月二十四日起重映三日、並將此片上中下三集計共三十大本、一次映完、每日分日夜二次、日戲下午二點至六點、夜戲下午七點至十一點云、 
　　蔣介石北伐記不日在滬公演蔣介石北伐記一片、爲本埠五洲影片公司出品、自蔣總司令興師粤東、而湘·鄂·贛·閩·浙·蘇·均隨同拍攝、跋涉數千里、費時八九月、始克成此鉅觀、凡革軍之偉人·國民之請願北伐·蔣總司令就職典禮·攻長沙·武昌·上海·及數十萬之男女革軍·作戰時之陣勢等等、俱冒死攝製在内、可稱國民革命軍之雄壯寫眞、民衆奮鬥之表現、現是片已攝製完竣長于大本、不日可在滬公演各埠欲租映者、可至虹日福生路德康里四弄三十號接洽、至現在革軍進攻蚌埠時之情形亦派有專員攝取云、 
［蔣介石北伐記］中吳淞口之大砲 
　　一箭仇中之三俠長城畫片公司新片［一箭仇］、已趕攝過半、此劇描寫殊富北地色彩、中有大俠三、一爲琴雪芳與琴秋之風流天子 
　　孔劍三、一爲張昆、一爲癩頭黿孔之爲人、精擊技、懲惡助善、張則勇毅沈着、多經世故、癩頭黿戇直忠實、粗魯而有義俠心腸、孔爲顧夢鶴所飾、、張爲雷夏電所飾、癩爲劉繼羣所飾聞表演皆較前尤有精彩云 
　　奥迪安大戲院照常營業北四川路奥迪安大戲院、自黨軍到滬解决直魯軍殘部之時、以時局嚴重、曾停營業數日、及直魯殘軍全部繳械、即行恢復營業、其後雖曾一次受時局影響、停映一天但翌日又行恢復、昨日且特映美國巨片［糖宫艶舞］、觀者甚形擁擠、外間流言謂該院屋頂駐有日水兵並置機關槍一架、實無其事云　　大世界游藝恢復原狀大世界初因兩租界於晚上十時戒嚴、故各場游藝均暫時縮短、至九時半止、昨日起因租界當局、已寛展兩小時戒嚴、故大世界各游藝、已恢復原狀、每日仍照前日夜兩場開演、晚間已延至十一時半、故日來游客、亦漸増多、並聞乾坤大劇場、自遭回綠後、該班男女演員、並不解散、現正趕製行頭、大約可於日内、重整旗鼓以應觀者之望、届時當更有一番新氣象云、 
　　北京開映［醋海波平］北京大戲院自十七日起、開映［醋海波平］（ＴLaser)、劇情滑稽而兼愛情、緊凑異常、由羅拉阿瑪利合演、珠聯璧合、堪稱罕匹、而穿挿之更饒佳趣、尤爲自來影片所未有、云 
　　復活的玫瑰之字幕民新公司新片復活的玫瑰、業已告竣、片中字幕、聞係書家徐造時手筆、徐氏擅長六朝、久已蜚聲海上、此次黨軍克復淞滬、徐君以寓居閘北、適在彈雨砲光之下乃能從容揮灑、不失嫵媚遒勁之氣、洵爲該片生色不少云、 
　　［三國志］中之桃園天一靑年影片公司古裝新片［桃園三結義］、開攝以來、頗爲順利業已攝成底片數千尺、聞現正籌備攝取之結義一場、該公司爲力求逼眞及審美起見特在攝影場内布置桃園、由邵醉翁親自規畫一切、佔地頗廣計縱約七十尺、横約五十尺、桃樹不下數百株、布置迄今、已逾旬日、現已就緒、一俟天晴即可開攝云、 
　　新改良之炭精燈大亞影片公司攝影師古仁志君、近日鑒於攝影場中所用之炭精燈、均爲舶來品、且呆笨難移價錢復昻、非資本雄厚之影片公司、不能購置故古君極力研究、將其改良、形狀則似舶來品、惟輕捷便當、能高能低、遠近均可用電減省、每攝影場、能備該種炭精燈五座者、則無論黑夜天陰、所攝之片、與在日光之下、所攝者無異、現定每座價目一百二十兩、各影片公司欲購置或試用者、可函致該公司毛少文、當即函約面試、刻民新影片公司、已購訂五座云、（璧人） 
　　明星新片訊明星公司最新製成之愛情悲劇［掛名的夫妻］、係卜萬蒼導演、鄭正秋根據名小說家包天笑原著一縷麻而加以改編者、劇情極哀艶曲折之致、其中悲歡離合、痴獃悔悟、處處能使觀衆具極深刻的印象、飾男女之二主角、一爲滑稽胖明星黄君甫、一爲初次現身銀幕而獲得最高成績之阮玲玉、與劇中人恰合身分、而表演眞切處、均異常賣力、一幕甫畢、而傍觀者之贊許、大有其人、他如光線佈景字幕等等、均加精美考究、務臻完備、聞全劇共十大本、約旬日内在中央大戲院正式公映云、 
 
 

Page 19

 
 
   
 
 

Page 20

 
 
   
 
