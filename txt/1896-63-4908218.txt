# 1896 - 63 - 4908218

 

Page 1

 
 
[古今圖書集成價] [  圖書集成局謹啓]  
　　本局新印古今圖書集成一書除股印之外多印之　　經售出現已所餘無多本局因急欲結帳擬將所餘之書减價出售毎部計九八規元二百兩是書間有誤訂處刻已查準補釘完全賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[讀報紀部臣諫草書後]  
　　今之舉人稱爲孝廉攷漢代季廉之舉自郡國升諸朝天子親策之視舉人之應禮部會試俟中式後始獲對策明廷者　異昔人詳言之見日知錄諸書兹姑不贅第自明初定科舉之制國朝沿之士之應鄉試得中舉人者號爲登科由此而中進士則號爲及第非科第不得爲官非登科無由及第雖優拔貢廷試擢用旣制科廕生兩途之考用者皆爲正途出身然要不若舉人進士爲尤重舉人雖不中進士尙有大挑截取揀發並中書教習謄錄各項考試皆可出身其班次均在五貢制科廕生之前且也内而部曹則補缺可考御史卽未補缺亦可考軍機章京惟較進士實缺京官之得考試差者爲遜一等若外用知縣則無論實缺候補俱與進士出身人員同派簾差蓋舉人之在宦途中固如是之重也卽或不由大挑等項進身而以本班就職銓選者其途有八内則光祿寺署正也國子監助教也兵馬司副批揮也外則直隷州州同也按察司經歴也縣丞也鹽課大使也經制教諭並州學正也其品秩不一要皆可以策名仕版委贄登朝卽由舉人捐職亦與貢監有别如教職中惟舉人准捐五班統選其他皆瞠焉在後是故不中舉人則已苟中舉人無不可望作官者自明初至今五百餘年以來列名膠庠之士以億兆計而其得中舉人者大率不過百中之一此外皓首窮經老死牖下雖品行如顔曾經濟如賈董文學如韓柳歐蘇祗以榜上無名終身不獲一展其抱負文章憎命自昔云然觀於得中舉人者如此之伸不得中者如彼其屈一枯一菀則判若天淵假令回家立一新法通融辦理俾舉人一途亦可捐納竊意海内懷奇抱異之士結綬彈冠必有于于而來爭先恐後者乃讀本月初旬申報所登部臣諫草一則係去歲九月中戸部遵旨議奏摺稿中有云據漕運總督松原奏内稱請開海防善後新捐名目生員報効銀二萬兩者請給舉人各省均可照捐百名等語查本年二月間本部具奏所有五貢及廪增附生員出身捐銀二萬兩報捐舉人定額百名又於五月間會議兩江總督張之洞奏酌擬五貢捐銀一萬兩監生捐銀二萬五千兩准作爲舉人一體會試凡屬生監五貢均可報捐並非專指近畿一帶而言惟迄今數月之久赴部報捐者祗有一名若各省照捐百名恐舉額虚懸無人來應碍難議准云云噫異矣夫以二萬兩報捐舉人此非常之曠典也我朝捐例之行已近百年文職内自部郎外自道府以下武職自叅遊以下皆可報捐卽廪增附監均可加捐貢生獨舉人前未開捐是國家之視舉人與京卿方面專閫並重矣近歲邦交多故度支告絀部臣仰屋而興嗟樞府旁皇而無策凡諸可裁可减可截可移之欵業已通盤計算較及錙銖然猶恐其不敷爰於捐納事例中特創一格因思歴届臣工有報効銀至二萬兩者子弟得邀恩賜舉人故援是例而以二萬兩爲報捐舉人之定數於廣籌餉需之中仍寓愼重名器之意此誠樞部諸臣之苦必宜爲宸衷所俞允者也捐項至二萬兩爲前此所未有惟其視舉人也重故其定數也不容稍輕中國廿二省之士人欲由正途出身者得此捷徑宜何如踴躍輸將無負此千載一時之會乃時逾半載而赴部報捐者僅僅一人豈士之重舉人不及銀二萬兩耶抑捐納之舉人究不足重耶未完 
[標客肇禍]  
　　沙市訪事友人云沙市天后宫前有隙地馬縱横數畝中有一塘水浪瀠青石欄倚翠四望天底一嘯雲遏頗能開豁心胸右側築一花園亦饒有雅趣凡平日賽水龍讌佳賓多集於此固一極大寛闊之地也現當紅換桃符緑斟柏酒凡戲廠貨攤茶社皆林立於其間故遊人霧集雲屯極形熱閙江湖賣技者流小本營生之輩無不於此博取厚貲直至日落崦嵫遊人始謌陌上花開之句計元旦日起至金吾不禁夜止此半月内可稱大觀今歲初二日山東人綽號李鐵頭得係順天保定門外標局之標手去歲保某官員回籍四川後欲返津門阮囊已澀客臘至沙求助盤纒適有河南賣技一夥來沙赶趁新年生意遂招入焉是日分兩班開廠逞顯技能以取彩頭觀者翔集有童子五六人在廠内東突西竄致令不能施展伎俩李鐵頭奮起拔劍冀其懼而避也不料有某童見刀飛來用手遮護砍斷兩指衆皆譁然鐵頭知已釀禍乘勢用武連傷童兒三名旁觀皆手申無器惟遠圍之以磚瓦擲擊適中鐵頭之頭而鐵頭猶勢不少衰鎭南營什長某脫下號褂掩其不備用號褂揮去將刀擒住衆益助威鐵頭跳入塘中欲鳬水而逸什長下水擒之交巡司署又獲住内中之敲鑼者一名余太守適出城賀新聞其事親臨履勘將敲鑼者帶回衙齋張大令亦在埠卽飭練勇解鐵頭至保甲局收管太守旋出示通衢鎖拿把戲烟館賭博聞所傷三名一係太師淵何萬盛飯店之次子年十四歲砍壞所帶毡帽削去額角一半脚踢腰下一處勢已垂危一係劉大人巷某姓孩童傷重頭顱腫大如斗亦難保不測其斷指之童尙無性命之憂初三日何姓之童殞命因卽報安縣署張大令詣騐塡明屍格發給棺木錢十四串屍親領埋押解鐵頭回署研訊供認不諱卽飭監禁鐵頭至此英雄無用武之地矣於是賣皮者懾於太尊之嚴禁不敢開塲遊人亦從此敗興熱閙之區頓形寂寞小本營生者無不恨鐵頭不置云 
[禁苑春燈]  
　　大内傳信新正十三日皇太后復巡幸頤和園十五六等日觀看燈彩内務府於臘月廿八九等日傳集燈庫工匠將客歲萬壽聖節恭備未張之燈悉在萬壽山附近廟宇中上齊正月初間分布頤和園各所懸挂整齊併將洋式各種機器電氣諸燈一律齊備恭備届期懿駕遊幸云○大通橋運米入倉之駁船向及十年例准報毁另造今年報毁船隻六艘刻已在東便門外集工補造矣○有甲乙丙者皆二閘東高碑店人去年臘月二十八日三人同坐冰牀一隻自城中携帶年貨等物歸家詎立春後河冰不堅牀行至二閘左近之處冰忽開裂甲乙丙致同作波臣○宣武門外北極庵巷中有古樹一株中已空折正月初五日張燈時樹空處驟然火出霎時紅光燭空照同白晝琉璃廠安平水會相距半里許望見火光疑爲住戸失愼登時鳴警招集水夫至樹下見火在樹撲之卽熄救火者方將轉身詎火燄復生較初起時猛烈尤甚因復提桶撲救并共議伐樹移時樹倒火消幸不災及房屋惟枝幹斷折落於房上者其房不無損傷云 
[營陽春燕]  
　　據訪事人云營口向例臘月廿六日定銀市去冬毎兩東錢七吊五百七十文合制錢一千二百 
 
 

Page 2

 
 
十一文六毫至新正初六日上市再定漲落是日爲各店會市日期甚爲擁擠定價八吊合制錢一千二百八十文核計上年各店生意均有盈餘最得利者爲洋貨南貨兩項去臘二十後洋呢及南紅紙等貨均已售罄各店春夏雖無甚交易秋間輪帆沙甯各船生意較勝夥友避難歸去者多糜費旣輕關稅又少日人當關究不在行計常洋兩稅日人僅得五十餘萬兩耳○上年豆收欠稔年終核計堆積各邊各城僅一百五十萬石比前年少積九十萬石故豆價難望跌减現在通江等處尙值四兩二錢上下○電報局定章本收洋元自某委員巧取餘潤飾詞營口洋不通行毎元折收東錢七吊三百文後經商號公禀北洋定爲六吊九百文七吊二百文兩價十餘年來浮收甚鉅營口爲通商口岸素來銀洋兼行上年日人來營通以日本洋進出毎日有市較鷹洋少值十餘文毎寶一錠易鷹洋七十六元日本洋多一元四電局尙收六吊九百市價祗易五吊四百毎元浮收一吊五百之多故電局以營口爲最優毎年約收報費三萬元商人咸畏之不敢與較誰是督理其事者奈何竟不見不聞耶二 
[鹿城市景]  
　　温州訪事人云温郡市面素稱熱閙客歲銀根缺乏生意稍形淡泊制錢愈少洋價愈貶除夕之日鷹洋毎元僅兌大錢九百八十文貧民臨虧不可言喻甌地出口圭産惟柑與茶葉爲大宗舊歲頭二帮茶獲利甚豐卽上海天津各茶商亦咸推甌茶爲最操苦荈業者共沾利市三倍以故温州茶價年增一年將來茶市必逐漸興旺後帮裝出之茶比初稍遜然紅茶尙稱得利也甌柑出口歴年虧折業柑者樂此不疲統計一年之中惟南北貨獲利頗厚如裕大乾泰恒記源記各行均尙得手次則綢布抄莊如萃昌和恊昌懋福甡恒各鋪俱覺暢旺提莊則推公富爲獨小官醬園則羡廣和爲得人他若米業藥業廣貨魚鹹各業概與上年不相上下錢莊以裕通祥記敦和爲最餘亦平平惟第二橋之恒餘莊收帳減色以致虧歇五馬街之李永茂蝦尾號負欠二千有奇突於舊歲除夕例閉東夥皆如黄鶴之高飛云○温郡洋布厘捐向歸紳商包認客歲中日失和進貨甚少各商畏葸不前惟恊昌茂號東史春芳墊捐包認不意接辦以來捐數充牣日有起色本正羣起鑽謀希圖爭辦楊雲巢太守總司榷政胸有成竹並不故事更張但爭攬有人務須加增繳欵方能仍舊歸辦耳刻聞史亦樂於輸將認添二　舊年認繳英洋二千四百元本届已加至三千元想從此洋布厘課當可蒸蒸日上也 
[禾郡春聲]  
　　禾郡城廂内外各廟以及菴觀寺院毎逢元宵香汛極甚故是日老幼婦女手携香籃往各處進香　不絶於途山門外男女老幼乞丐挨次坐地以待佈施呌喊之聲聞於遠近各廟宇又皆購買花爆是晚在神前燃放以慶元宵欲往觀者惜爲雨歸所阻不能助方外之興無不歎天公之不做美也○嘉屬文武各官定於元宵日行圑拜之禮外縣各官先期來郡届時咸赴府轅圑拜○十七日爲月蝕之期文武各署牌示并傳諭屬員弁兵僧道等至時齊集援救云○天時晴雨不定寒暖不匀自元宵傍晚降雨起隂雨不定尙未暢晴○前日嘉郡文武大小各衙門書差兵弁等准備開印咸各整肅衣冠預先齊集大堂届時禀請各本官升坐大堂循例開印各役叩賀如儀○乍浦恊水師楊協戎於正初某日因病遺缺當卽申詳各大憲聞已飛札檄委統領寅字親兵郭鎭戎署理兹聞郭練鎭於防次奉檄遂卽飛棹前往擇吉接印任事矣○禾地去年各業生意甚旺獲利者多故新正以來各業皆極欣欣得意十七日皆已開市較往年爲早是日黎明時爆聲連綿不絶於耳○天時仍晴雨不定和暖不常十八日上燈後微雨濛濛翌日風犯雨急鎭日不休入晚有不稍减懋得此甘霖河水當查略漲也 
[沙津人語]  
　　沙市訪事人函云殷家巷太新軒包子館卽前歲六月聞武漢門毆肇釁之兩全軒故居兩全閉歇後有林某賃期屋設館於此店司均弄帮人去臘上旬有夥某甲偶抱微恙勢轉沈重岐黄無術魂赴九京林知死者之兄某乙在宜昌因函訃之不料某乙在宜偶留雪跡現不復計東西使者返林以屍不可久停遂從豐棺殮詎越數日乙忽聞風而來謂其弟係屈死與林爲難施其　碎黄鶴樓踢翻鸚鵡洲手叚將館中諸器一掃而空林至會首處評理會首勸林出青蚨六竿交乙領柩回籍林恐興訟負累曲意允之乙以林懦弱可欺後數日又來滋閙聲言盤川不給必需多增林辭無錢乙瞥見案上肉數十斤竟以肩負之大踏步而去林含聲忍涙望而送之噫武漢人之在沙市者刁騙狡詐打降傷人無惡不作毎以無事生有事小事釀成大事此一役也苟非林能忍必致大起事端去　六月兩帮鬥毆罷市十二日地方遭其大害官斯土者尙不嚴爲懲辦姑息養奸優容縱惡是固有以驕其氣不得竟謂武漢人之桀驁性成也○有友自荆門州履巉巖攀藤葛抵江青復乘長風唱大江東去缷帆沙埠爲言該州近有一事頗駭聽聞據云荆門各鄉去年禾稼歉收乏貨者卽相率逞意於雇苻之澤年例潛沔等處當秋收時多運船來荆門糴榖鄉之有榖富戸藉是出其所藏而糶之名曰搬盤相沿已久今歲各鄉收穫難爲事畜之資本州窮民欲仰藉富民之榖以供給本地免爲庚癸之呼禀諸州尊禁榖出境窮民見河下榖船數艘滿載榖糧卽率衆搶奪一空並查知糶出此榖之鄉戸向之索詐一時船商鄉戸不堪其擾互相糾察知搶者非窮民實係地方匪類招同外來之强暴肆害鄉民耳各鄉因卽據情禀官官諭舉辦保甲圑練紳耆奉示後一面挨戸措資有某米店不捨分文共禀驛丞驛丞倉卒未曾酌核羣情遽言如不出錢卽搬米期時匪類正欲藉端爲利聞此語立揚言於衆曰官令不得有違霎時間該米店之充牣有餘者一變而爲室如懸磬矣各鄉聞城内如此咸躍躍欲試以故北門外之蔣姓毛老店之王姓二廻橋之染坊張家灣之質鋪皆無分白晝黑夜一言不合匪類卽趁勢搶刼張家灣圑練兠拿殺斃柳爲寶一名係著名痞棍又獲住本地方之號稱爲刀客者六名以身常帶刀故名之也當皆解往州署聞蔣家搶銀數百兩糓數百石有産婦尙未彌月匪黨入其室將嬰孩抛於地下剥産婦身上所穿皮棉襖而去亦經圑練圍拿數名王家本窮民炎暑紡織披蓑衣挂耳籠以防蚊蟲晝夜勤苦積得錢三二串榖二十石置土倉中匪黨入門時其老母及妻子叩頭哀哭乞饒匪皆不理仍搜掠無遺鄉鄰令王報案王辭以錢榖兩空寔命不猶如再奔馳二百里入城衙費路用更屬不貲鄉鄰以此風不可長集資代報現各鄉徹夜逹旦柝鑼之聲相聞徐文伯州尊正在老試武童又值行封印迎春禮一日連接四五紙皆係搶案急分委州間驛丞先往履勘不日公畢仍親臨各鄉州尊素寛仁毎笞責不過二百聞此事不爲菩薩之低眉而爲金剛之努目已製成站籠十數架擡赴各鄉欲將匪黨盡置諸法以儆刁頑而靖閭閻刑亂國用重典此古人所謂一家哭何如一路哭者吾知使君自是不凡定能爲民除害馬去羼羊不勝拭目俟之 
[江西官塲紀事]  
　　江西訪事友云江右各屬文武赴省贺年者猶陸續而來袁州府惠太守格上高縣江明府召棠安福縣陸明府善格樵舍釐卡王明府渭賓吉安府許太守道培萬安縣劉明府步元南城縣洪明府汝濂烏石門厘卡劉二尹樓奎吉安剛字營申軍門道發袁州恊李副戎榮發瑞洪厘卡姜太守秀瀾武寗縣凌明府錦章靖安縣姚明府景羲贑防水師李軍門榮春贑州鎭興總戎壽瑞州府江太守毓昌河口同知王司馬肇賜吉水縣華明府文匯瀘溪縣王明府愼猷贑州府賈太守孝珍硝石釐卡何别駕朝崧先後駕臨趨轅叩賀連日車馬紛紜街塡塞巷倍極熱鬧云○善後總局邵太守夢善牙釐總局崔太守湘輿圖豁免局陳别駕希曾俱於新正初四日開辦局務軍裝局李太守宗言孫太守祖烈則於初八日開碓裝造軍火建昌同知廖司馬繼周補用縣李明府克鑅王明府祖彝許明府金策知州邱刺史承榮典史何少尉書年南昌府照磨朱叅軍建勳俱於十二日開辦禮樂局 
[白下瑣言]  
　　金陵文正書院鄒山長先舉移席惜隂文正遂聘黄學士體芳主講已登報章兹聞黄山長亦决計歸田辭館再四經署督憲張香帥挽留未允隨卽布帆高掛望甌江進發緣是文正一席不得不另延主講向例延請由督憲主政然非品學兼優名望例著者不獲膺幣玉日前香帥已敦請癸已恩科狀元張季直殿撰前來掌教矣○金陵城内東洋車盛行刻無停軌大都以價廉費省願乘者衆而婦女尤樂此 
 
 

Page 3

 
 
以代步焉日前有一少婦趁風和日麗雇東洋車遊夫子廟由其家迤邐而來左顧右盼勝於揚鞭得意然不知其身懷六甲不宜乘此驅之驅之也詎繞過通衢至此已三四里省内街道半係石板砌成車行石上不免凸凹欹側非復尋常穏坐而該婦之孕已七月有餘經此顚簸忽覺腹中震動一陣疼痛愛呀一聲嬰兒已落褲中婦旣驚惶無措兒復在褲内啼哭不止祗得急挽車夫照舊送之以歸然已哄動街市聚觀者至數千人路爲之塞咸嘖嘖稱奇謂車夫催生之術賢於穏婆多多矣 
[吳苑春光]  
　　據訪事友函云蘇垣閶門内皮市街小弄内居人某甲向以掮貨爲生涯卽諺所謂掮客是也夫婦二人年皆知命膝下僅有一子甫十四齡本月甘日上燈時甲子以事至弄外某整容店逾時踽踽而返甫入弄驀地趨出一人以巨繩從腦後套其頸負之而奔至後弄泥墩之下始放於地剥取其衣服僅剩衫褲而後已時甲子被勒已不省人事越一時許始漸漸而蘇匍匐歸家甲夫婦驚詢其故猶咽噎不能作聲以手自指其頸細視之見其頸粗數倍繩痕固宛然在也逾時始細述所遭甲携燈追至是處勘視見子所穿之衣服悉在地下惟少去洋皮坎肩一襲想該匪下手時遇有行人經過是以撇却衣縷逃逸也甲卽告知該處地甲請爲查究事後甲告人曰吾去年除夕之夜手持元縀二疋從某處歸甫入弄黑暗中突來一拳因卽横身倒地當被攫去元縀一疋時在年關忙迫之際無暇追究且以不欲多事故未向人提及今匪徒又如此横行僻靜小巷不將變成荆天棘地乎至後是否報案容續聞○蘇垣賭風素來其熾而露天攤爲尤甚自總捕同知劉司馬蒞任後嚴行禁止犯必重懲若輩知所儆懼相與匿迹銷聲然當臘尾年頭又以爲新年不禁相率支篷設廠聚賭抽頭呼盧喝雉之聲聞於遠近去年元和縣葉明府蒞任首嚴此禁如地方上設有賭塲卽非明府所轄亦卽無分畛域不憚親住掩捕是以今年獻歲以來露天賭攤竟絶無所見說者謂苟非司馬與明府雷厲風行曷克臻此○撫憲趙大中丞訪得蘇垣有等衣冠無賴專藉賭博爲務毎當新歲則賭興更豪折柬設筵邀集良家子弟設局聚賭其輸贏動輙盈千累萬因之而傾家蕩産者實繁有徒中丞特於前日面諭三首縣大旨謂賭博爲害最烈此禁斷不可稍事寛容現届新年若輩所謂書房賭者殊屬不少務必嚴加申禁凈絶根株并諭將著名賭徒若干名按名訪拿從嚴懲辦三縣尊唯唯而退回署後立卽飭差查訪務使大待小巷牌骰之聲一概凈絶所有著名之賭徒悉獲到案懸法以待從此良家子不得再墮陷阱何快如之○前報本月十三日善長巷同福來客棧八齡子名蓮生者被甲乙二拐匪拐至光福鎭附近之西夏地方鎖置空屋内孩大聲呼救經人察破報知光福司署飭差將二拐匪獲案詢出拐案數起云云兹悉二拐匪卽於翌日經司官飭差押解來省乙匪在途中乘間扭斷繩索飛步逃逸甲匪則解至蘇州府署經桐太守飭發吳縣交凌大令訊究大令飭押入刑房候訊○邇來蘇垣拐孩之事時有所聞正月十四日司發街楊姓女孩年已七歲於午後在門前嬉戲竟被匪人拐去其父母雖四出偵騎迄今沓無音信盤門附近某姓子年五齡於十六日亦入拐匪之手十八日下午有一中年人口操楚音手擊銅鉦從養育巷望北而行口稱一六歲男孩於今晨忽然失去云云噫拐匪如此猖獗有地方之賣者當如何設法以掩捕也 
[預備接差]  
　　雲南巡撫黄中丞槐森將蒞滬上已登前報昨日縣署探悉中丞乘坐富順輪船由廣東來滬約在昨晚准到飭令辦差人在碼頭伺候 
[恪恭將事]  
　　致祭海神已紀昨報辦差人等奉諭之下已將龍王廟火神廟風神廟天后宫邑廟内園等處陳設精潔預備整齊届時陸儲憲率同各僚屬分别行禮 
[領事回任]  
　　英總領事韓君能曾於去年十月間請假回國業已假滿來滬接任視事至代理總領事之哲君美森○仍回英正領事兼副按察使本任云 
[司馬將回]  
　　本埠升科局委員新委署理海防同知葉臨恭司馬日前赴白門賀歲聞司馬定於今日回滬也 
[儲憲拜客]  
　　江蘇督糧道陸春江儲憲來滬等情已詳前報儲憲於前日傍晚時排齊儀仗命駕進成遍赴各衙門拜會至縣署黄大令迎入花廳茗談良久而别 
[委員仙遊]  
　　常駐南匯縣巡查船務望棚委員江蘇候補縣謝明府立恭前蒙龔前憲檄委辦理至今日前在差仙逝聞者傷之昨日由家丁來申投道轅禀報因病開缺黄幼農觀察據報後擬卽選委接辦至所委何人尙無明文也 
[東嶽開印]  
　　本城火神廟内供奉東嶽大帝前日爲開璽之期午前各會首整肅衣冠恭舁神像升座大殿舉行投文領文排衙等事案下書役紅班等人排班叩拜甚形熱閙亦循曩例也 
[爭産控縣]  
　　邇來上邑地價昻貴較前增高數倍以故爭地之案實繁有徒昨有浦東賈家角鄉人賈某投縣喊控同族賈榮春揑造假契吞没伊婿金林田産求提訊究等情奉内諭候查明提究 
[逃婢尋獲]  
　　有朱姓者住居英租界永平安里口蓄有婢女一口年已十五名喚冬蘭不料該婢乘主人出外時竟將房中所儲鷹餅三百枚竊之而逸比主人回家查悉情由立卽四處偵尋查如黄鶴據情投報捕房捕頭飭令包探黄四福查緝昨由黄包探在虹口迤北之引翔港地方緝獲人贓當卽送入該處巡防局想須帶回捕房帝廨辦理也 
[勸認養傷]  
　　昨有甲乙二人行經北京路忽有某丙迎面而來互相碰撞不料甲卽將丙扭住兇毆乙更從旁相助致丙受有微傷丙不肯干休定欲將甲乙扭至捕房嗣經魯仲連其人出爲排解勸令甲乙各出洋一元爲養傷之費内亦首肯事乃寢息 
[清光大來]  
　　本城魚行橋沿河一帶隙地被清道局打掃夫堆積垃圾行人不便擬欲禀縣請示已紀前報兹經本邑黄大令查悉飭差薛貴傳諭夫頭備船裝載傾棄浦東曠野之區該處畚掃清凈居民咸頌德不置＼ 
[英早堂案]  
　　寍波人俞阿毛向在隆茂洋行爲小工時或住宿棧中前日竊取棧中堆存之洋及馬褂統一件至某當鋪當錢適爲包探黄四福所見向之查詢知前後共竊皮統七件尙有王李氏之銀臂釧一副亦係俞竊遂將各贓吊齊於昨日早堂解案請訊隆茂洋行買辦及王李氏均投案領贓質之俞阿毛供認行竊惟求宥免别駕據情商諸班副領事判將俞阿毛笞責一百板再枷號一禮拜發犯事處示衆以昭炯戒○偷兒李阿福混入寶善街萬寶樓茶肆茶博士偶不經心竟被將檯上之水烟袋竊之而逸爲包探顧阿六所見當卽拘送到案别駕略詰之下以事尙細微判令掌頰五十下贓還失主○黄包探又禀稱方仁榮在閔公館當家丁前室竊取伊主人之銀水烟袋一支報捕後由小的緝獲惟贓物當城内未便吊出爲先將方送案請究閔公館遣女傭到案領贓質之方仁榮俯首無詞一味求恩别駕以方監守自盜情殊可惡判笞二百板○包探趙銀河禀稱任阿金托俞阿三購辦東洋車三部俞强索謝儀洋三元任不肯以致口角爲此送究任阿金投案申訴質之俞阿三供不敢强索謝儀求鹽别駕得供判將俞管押兩天○四十八號西捕禀稱昨有馬夫胡阿生駕車在途飛駛與他車爭先送請判罰别駕略問數語判罰洋五元充醫費以儆○恊安吕宋票店扭王祖咸到案禀稱此人昨持塗改之吕宋票到店希塗混取彩洋比看出塗改痕跡王卽欲脫逃故扭送捕房解案請訊質之王祖咸供係朋友托取彩洋實不知是圖改求鑒别駕判罰尖五元○積竊蔡榮林迭犯竊案曾經公堂懲辦今又先後竊取王阿三王茂言陸阿七永彩慶王德寶王尙壽毛四福曾竹林王阿元等家綢布皮棉衣服以及零星什物由四百五十六號暗捕緝獲人贓送 
 
 

Page 4

 
 
究王阿三等各投案領贓質之察榮林供浦東人耕種度日此次被父母逐出無以餬口如今只求大老爺恩典别駕以蔡榮林行竊多贓判笞三百板管押一年期滿驅逐出境 
[法捕房二則]  
　　福順昌報關行夥倪鳳山代小東門順號氷鮮行報關膽將關單刮去字跡加增銀數爲該行騐出作弊將倪扭送捕房捕頭命押候堂期解訊○有夏昌林者與浦東火油棧扛捧頭目某甲爭奪生意起見糾合多人與甲鬥毆甲被戳三刀血液淋漓事後夏至法界某烟館開燈爲甲尋獲扭入捕房捕頭騐明傷痕飭送仁濟醫館療治夏押候解堂訊究 
[美界瑣聞]  
　　本邑人某甲住居楊樹浦地方向操鐵工餬口刻在大純紡織局怀管機之役前日下午就機旁添油偶不經心被機器將其衣袖席捲而上又從上墜下竟致跌悶經同夥竭力灌救始漸蘇甦卽舁至同仁醫院求治醫生驗得傷及肺腑碍難施救延至晚間果然因傷身死昨晨院主遣人訃知家屬前來棺殮○江北人何福友以小工度日昨晨在停泊公和祥碼頭怡和洋行之某輪船搬運貸物爲起重機吕軋傷右足竟致折斷經同夥舁送同仁醫院求療想不免成殘廢矣○寗波人吳阿泉向在巡捕房之後水龍間執役早經辭歇前晚忽溷入内圖竊爲現充是役之粤人某甲所見立卽扭至捕房捕頭令押候倩包控施奎江查其曾否犯竊然後送廨訊究○斐偷路某某等木行及竹行將竹木停放是處河干有碍水道屢經捕房諭令退讓終屬置之不聞昨晨捕頭遣包探倪順泉前往各行將執事名姓開呈英公廨請屠别駕核奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[中人受累]  
　　杭地推薦　　　解者謂之中人倘有逃亡走失惟中人自問而中人又憑靠山其靠山必係該僕之親戚素與中人相熟乃敢爲之擔代去年下皮市夏姓中人薦一女僕在馬市街某公館爲傭今正初十日其主母出門賀年歸家時已及黄昏所戴珠飾未曾收藏置於梳頭桌上次早該僕竟將金飾竊去數件乘間脫逃及主母起身查點什物所失甚鉅約值二百元之數急呼該僕則已不知去向立命人喚夏某至前責令追賠夏自知無可卸肩云砃追尋靠山同往該婦之家找尋婦係諸曁人請以十日爲限如逾期不歸聽憑送辦未識能珠還合浦否耳 
[同歸於盡]  
　　都門訪事友函稱富翁某住前門外琉璃廠東北上年十一月三十日值翁初度之辰翁乃假炸子橋嵩雲草堂戲樓演劇招致親賓盛設筵席事後翁乘車歴謝諸親友去臘十七日車行至宣武門外騾驚而飛奔至西河沿御人追之不及翁懼車覆一躍而下詎翁之辮繩掛於轅上猝不及斷卽將翁倒拖而馳計行里許翁一耳被車輪軋落比騾停足則翁已血滿漬面急浼人舁之以歸氣息奄奄醫治罔效至廿三日而翁竟卒○去冬臘月二十間前門迤東護城河中一貧婦人偕一女背小兒踏冰渡河意將奔赴粥廠打粥詎行至河心薄冰踏陷三人同墜水中而死翌日在東便門氷關鐵栅欄下撈獲屍身又天橋欄上一男子自縊而斃亦臘月杪事經官相騐並無傷痕亦無隂狀度其情形大約爲貧起見 
[英廨晚堂案]  
　　粤婦袁素蘭奔投英公廨喊稱丈夫袁老元逼令賣娼不遂屢遭鞭撻身受傷痕片刻難忍無奈投求超豁值日差據情入禀屠别駕飭交官媒候訊前日晚堂别駕升座訊詰袁素蘭供小婦人原籍廣東因自幼父母相繼棄世曾被歹人誘拐來滬鬻入娼寮旋因小婦人不愿爲娼曾嫁狎客袁老元爲妾進門後初尙相安邇來丈夫竟心生不良屢逼小婦人仍理舊業不遂所欲迭　毒擊甚至身無完膚不得已乘間逸出投訴案下今求大老爺恩憐超拔供畢涙涔涔如雨下别駕憫之判著仍交官媒候再核奪○一百三十九號　街華捕拘解顧桂　及婦人章李氏在途口角爭閙等情别駕庭訊之下顧供小的向開木匠作爲業曾與該氏認識並代購衣三件詎該氏忽自逃遁氏母某氏竟　小的拐逃不問情由被扭至二十三七鋪巡防局奉訊飭身帮同找尋在案昨日小的途遇李氏好言勸令回家詎氏堅不允從以致爭閙後由巡捕前來拘案伏求明鑒質之李氏供小婦人係青浦縣境之朱家角人丈夫章某向以耕田爲業邇因家計貧困衣食不繼無奈告明丈夫來　　傭先在小南門外南倉街母親家中居住數日日前告明母親出外帮傭其實並非私逃以及違犯不端之否叩求明察别駕得供判將了氏仍　官媒著俟伊母來案訊明給領顧桂蘭訊無干涉斥釋 
 
 
 

Page 10

 
 
   
 
