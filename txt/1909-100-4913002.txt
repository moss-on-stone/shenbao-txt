# 1909 - 100 - 4913002

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章閏二月二十六日内閣奉 
　　上諭欽差大臣東三省總督兼管三省將軍事務錫良著加恩在紫禁城内騎馬欽此 
　　上諭　鴻書奏武員庸妄溺職請旨懲處一摺貴州普安營游擊姚承恩聲名甚劣被控有案擅用非刑衆論不服署平越營遊擊凱里營都司崑恩仲貪鄙無耻用親隨頂充兵額並有缺糧情事撤任後復與署中軍守備儘先補用守備黃大元滋闹黃大元亦縱兵爭毆大玷官常長壩營遊擊譚玉和缺額不補發餉婪索私開押當出佃官屋以上四員均屬琥營敗類著一併革職該部知道欽此軍機大臣署名奕劻世續張之洞鹿傳霖那桐假 
　　宫門抄二十六日召見軍機那王色旺端嚕布錫良 
[交旨]  
　　二十一日軍機大臣欽奉 
　　諭旨貝勒哉濤奏請調撥槍砲一摺著依議又片奏揀員接辦軍需科監督一片知道了欽此 
論説 
[論圓半銀幣合銀一兩之制孟森來稿]  
　　近日言幣制者漸趨重圓制。而又不欲大背主用兩者之意。因創圓半適合一兩之議。仍鑄一兩重幣。而名之曰圓半。此可謂天下之至巧矣。或者謂圓之所以便者。取其與向用之墨銀相等也。今以六錢五分爲圓。則分量參差。多一貼水繞算之煩。而圜法乃益大亂。此實知其一未知其二之説也。夫墨銀何嘗適合七錢二分。即以七錢二分論。亦祇言其重量而非言其與銀相準之值。若其與銀相準之值則漕平銀一兩。當分釐短縮時恒值墨銀圓半左右。若與庫平銀相準。即恒以一兩當圓半爲中數。今苟勒定圓半爲一兩。自當論其准銀之值。至其重量。則吾國名市用各市之平。原無一定之分量。且鑄圓之銀。又必於凈銀之中。和以雜質故今之一圓。大可仍與墨銀等其分。量成色而特恒以圓半當銀一兩。夫今日銀圓通用之各埠。大宗交易。亦無不以兩計。然所謂兩。大率本無此項眞實平色。特與銀圓折合成一種分釐。或與寳銀折合成一種比較而已。今但用舊鑄之圓。而鑿定其每圓當三分兩之二。而每兩當一圓有半。是即爲通國勒定一種銀平。專與圓配而究其實際則大率不離乎庫平。且凈銀亦正不必以六錢五分爲圓。九錢七分五釐爲兩。但期與墨銀相等足矣抑圓半之幣亦正無需多鑄。且并可以不鑄。旣以圓半爲兩。則加半圓之補助品幣。即成一兩每三圓即成二兩。特必勒定半圓之幣。止可用若干枚不得不加限制。而許其以每三枚半圓幣。當銀一兩何者。補助品必成色較低。即非爲取盈計。要其每鑄二枚。始當正幣一枚。工費已鉅。不能不收回之於成色。故其較低者恒也。成色旣較低即不能無限制苟無限制。即生取巧取巧生爭論。而幣制乃大壞矣。向使銅元而有限制。何至合日。之敗壞决裂乎。兩有圓半之名。即又可以不鑄。則但加一勒定之。明文即安然用七錢二分之圓。而用兩者便。用圓者亦便。故曰天下之至巧也。雖然圓與兩之定價乃今日解紏紛濟斡旋之用幣之大用。在子母相權。子母相權之實。在補助品之有限制。小銀圓之兌换止准至十角爲止。則無小角之貼水。而可以保其信用。銅元之兌换。止准至十枚。至多准至百枚而止。則洋價無從驟漲。而物價不隨以沸騰。計臣今日。似眞知幣制不劃一之害矣。徒以上年議劃一時。爲有力者主持用兩。而每兩之錢價。畸零難定。以致所劃一者乃大小銀圓之。比例與銅元制錢無涉。人民交易。官吏出納。危險如故官則欲改徴銀解銀以取。償否則抑勒洋價以取償。吾民獨何所取償乎。至銅元小角之鼓鑄無藝。其利乃恒在督撫與承鑄之官。夫以銅元餘利爲人欵之一宗。在有幣政之國。乃詐欺取財盜賊之行徑耳。至小銀圓之利。初不甚厚特薪餉自官給發者。恒可以搭成支放。而以小角强作大圓。此弊在吾國亦當以盜賊論。而官中則公然爲之。苟欲劃一幣制者。嚴定補助品之限制。則官無從搭成以規利。又嚴禁其鼓鑄無爲銅斤購。自外洋等飾詞所惑。則幣制行且大定矣。非然者。雖用圓半之巧何能爲。蓋用兩用圓而皆一無所當。者也所不便於用兩者。爲銀與　難定其比價故用圓而仍與銅元無比價其謂之何。 
專電 
[電一（北京）]  
　　學部奏譯學館考試畢業照章請奬奉旨依議有奬直隸州知縣者 
[電二（北京）]  
　　度支部派章宗祥充財政學堂監督 
[電三（北京）]  
　　東督徐奏陳銅元十弊治標三策奉批度支部知道又奏州縣賠累急應變通奉旨照准 
[電四（北京）]  
　　錫清帥於今日（念六）召見時面陳治滇困難倩形攝政王諭於晤李經羲時面授機宜並促迅速赴任 
[電五（北京）]  
　　禁烟大臣前議仿度支部派財政監理官例議每省派員一人查察禁烟事宜已作罷論 
緊要新聞 
 
 

Page 4

 
 
[御史奏叅桂臬之殘殺北京]  
　　某御史奏參廣西臬司王芝祥專事殺戮敗壞憲法致司選員紛紛辭職於憲政前途大有關碍原摺内容略云王芝祥本京油子以辦圑歛集民財得捐官聯到桂後以殺戮爲務竟得授臬署藩蔡具銘者係王之私人署上恩時劉永福省墓過境蔡忽電禀該司謂劉素通匪該司電覆謂劉本匪類無論何處捉到即行就地正法蔡得電後派人四出拿到劉永福跟人五名立時正法劉永福以鄉人保護得免就戮屬員之至該司處禀辭者該司必曰我們以殺爲務朝廷立憲係倒行逆　之事我們仍辦我們的事羅廷珍赴任欵賓即聲言我奉臬憲面諭可以殺人云云該邑司選員等遂相率解散羅廷珍復朦禀該司謂該紳等吞没公欵意存羅織该司輙曲庇之諮議局事雖經撫臣熟商京外官紳次第籌辦該司多方掣肘此等民賊不除竊恐憲政難期成立應飭該省督撫秉公查辦 
[攝政王清理財政之宗旨北京]  
　　攝政王對於憲政籌備一事萬分注意以其事用費甚巨而庫儲支絀遂有認眞清理財政之意前次度支部奏駁政務處議覆清理財政辦法以一事權實奉攝政王之意旨也總監理官之改爲簡任亦出於攝政王之獨斷近日攝政王兩次召見總監理官劉世珩等飭令同班進見奉攝政王　云現在預備憲政應行新政漸多需欵亦漸增京外庫欵支絀全賴外省將外銷中飽各欵和盤託出以資要需而　習相沿往往任意隠匿你到差後務必逐案稽核勿爲各省所朦混其要尤在不擾害民間宜仰體朝廷實事求是之意不得稍事瞻徇 
[攝政王注重貴胄法政學堂北京]  
　　日昨毓貝勒等謝恩奉攝政王諭貴胄法政學堂關系重要嗣後貴胄出洋必須在此學堂選拔開辦刻不可緩速即擇地興工總期秋間得以開學再貴胄爲各學堂之表率開堂之後尤須　時勸導不准稍犯堂規倘竟有不知自愛者儘可隨時請旨懲處 
[贛撫奏報第一届籌備成績北京]  
　　江西巡撫馮汝騤奏稱伏念籌辦諮議局爲臣專責欽限攸關歷經臣督飭該　員紳急起直追痛除敷衍因循之習數月以來趕將各項通則細章詳愼編輯以次發行現在各府參議均已舉報以備諮詢各廳州縣初選舉事務所亦俱成立責令劃分選舉區域調查選舉資格分别造册依限告成一面遴派司選員講習章程研究方法已於閏二月朔日分赴各屬襄同辦理選舉事宜禀承初複選舉監督並會同各屬調查員廣爲講演務使窮鄉僻壞婦孺皆知又恐各州縣或因事派捐司選員或藉端需索復再三申禁預示訓條由该處發給各屬選舉事務所經費曁司選員夫馬薪水期於民不苛擾而事易推行似於憲政前途免滋流弊臣體察目前各屬情形辦理均尚踴躍屈指九月開局當不至於後時所有該處一切經費前經奏明飭由藩司籌撥現均力從撙節核實支銷又地方自治章程前經憲政編查館咨行到江當即設所研究先令司選員聽議俾於各屬司選之暇演說自治規則定章大意另由士紳發起自治研究會均已辦有規模又調查户口章程清理財政章程亦經民政部度支部先後頒發臣上年遵設調查局統計處已令將户口財政分科籌辦自奉部章又經刷印通行現以清理財政責成藩司以調查户口責成巡警道分别遵章辦理又刑律草案前准憲政編查館行令參考現經恪遵諭旨將有關倫紀及於風俗民情未盡合宜各條詳晣簽註專案奏咨其民律商律刑事民事訴訟律俟奉部頒即行遵辦又簡易識字課本國民必讀課本爲人民識字之要點臣於上年查照内閣會議政務處學部奏案就省城創設私塾改良總會招集塾師補習師範頗收成效現正推廣各屬擬俟部定課本頒到即當多設簡易識字學塾以期教育普及預籌將來滿足人民識字分數無誤立憲期限以上各節凡屬於第一年限内者均經悉心籌備幸未踰限其屬於第二的者如籌辦地方自治調查人户總數歲出入總數諸端亦已預爲籌備改良巡警辦法並經奏咨有案惟各級審判廳應俟法部頒發章程趕緊籌辦現正查照單開條目次第推曁實力奉行臣渥叨恩遇惟有得寸得尺進之以漸持之以恒永矢危流共濟之心勉佐聖世維新之治 
[查驗續到薦舉人才北京]  
　　查驗大臣榮慶梁敦彦瑞良嚴修俞廉三等奏稱臣等於二月二十七日仍就税務處公署依次接見續經報到之前署肖西提學司使提學使汪詒書等五員均按照前三期辦法一一詳加詢問公同分别加考列於原保考語之後另　清單恭呈御覽今將查驗大臣考語錄下前署江西提學使汪詒書湖南進士學術湛深風裁峻整前任廣西學政嗣署江西提學使均以端正趨向培植人材爲務至其出洋考察學制旁及政治尤多心得調補江西吉南贛寗道俞明頣順天監生心思沈摯措置周詳勇毅過人尤嫻兵事主持湘省營務勤於訓練紀律肅然勦辦瀏醴匪徒已著成效存記海關道留直補用道李德順正藍旗漢軍官學生究心時政不尚空談肄業栢靈多年於德之語言文字深造有得辦理交涉因應成宜方今國際事繁洞悉外交情勢者頗難其人此才信不易覯升用道廣西平樂府知府徐宗蔭順天監生器識深穏心思沈細前供職倉場頗稱幹練典郡後移署邊要久歷烟瘴力任其難可稱練達勤明之選開復原銜前湖南候補道金還江蘇舉人思慮周匝條理詳明頗有辦事之才故爲各省大吏所任使惟前在奉天經東三省督臣徐世昌於查覆史念祖等參案摺内以把持牟利等情奏參　　嗣　四川督臣趙爾巽奏開復原官調川 
 
 

Page 5

 
 
任使欽奉硃批著先行開復原銜合併聲明 
[電商振捐造報辦法廣東]  
　　蘇撫陳伯帥日前致沿江海各省督撫電云度支部咨行奏定清理財政章程各省均應設局由部派員監並另案奏請截清舊案分别已報未報定限開單報銷事在必行期尤甚促查各省振捐一欵七項向照例銀十成報部即銜封亦按例銀報收四成實則七項只收一成六釐銜封只收九釐中間尚偶有折收規元之時其經辦局委公費部監飯照等費亦在捐欵内扣提雖當時皆因捐務早成弩末各省捐局如林不得不權宜減折以期集欵而濟要需然實收之數與報部之數懸殊太鉅造銷爲難是以蘇省所收捐欵迄未將收支數目造册報銷想此事各省情形大略相同現在蘇省振捐業經停辦本應截數造報况值清理財政之時首須截清舊案尤不容緩若必欲按照奬册報收之數强爲符合不但揑造開支明蹈欺飾貽人指摘且虚數太鉅駭人聽聞亦斷無此許多名目可以開報好在此次部定清理財政章程不咎旣往而減折收捐又係實在情形各省所同有案牘章程可稽有捐生公論可證和盤托出似無他慮但事關各省大局不敢以一已私見首發大難用特先行電商如諸公不以爲非擬請蓮帥午帥主稿聯合各省會銜電奏請照實在收數造册報銷以免久久拖宕終無辦法况已宕無可宕耶是否有當伏祈裁酌指教倘以爲然並請列帥逕違蓮帥午帥酌辦爲荷粤督張安帥接電後當以振捐减折報銷爲難一節前經電商各省嗣據南北洋復電或謂部中本有不以成例相繩之語或謂部奏聲明不咎旣往大抵皆主和盤托出迄未定議入告及奉部章清理財政按年造册若不將向來融銷情形據實陳明似難著手今尊處旣電請南北洋主稿會奏　處亦深表同情業已電請蓮帥午帥酌辦等情電覆伯帥矣 
[京師近事]  
　　十五日召見樞臣時攝政王詢及改訂京官制事慶邸面奏已會議兩次現定二十日再在憲政館集議攝政王諭改訂大要在改歸一律以絶奔競之風 
　　那相中風後旋遭太夫人之喪病益加增近經中西醫調治已見大效前日攝政王面諭鹿相往視並傳諭安心調理如日見痊愈則百日後即出來當差 
　　攝政王近日諭令政府將耆老大臣銜名年歲一律繕單進呈嗣後各該大臣召對時　有條奏事件均令坐言如有可採者將節略另繕一紙置之座右以示不忘 
　　政府　議起用廢員辦法咸以恭逢覃恩宜格外施恩所有永不叙用人員奏請一律改爲革職將永不叙用字樣銷除南皮相國頗不謂然故樞府擬於日内即將此事入奏恭候欽定 
　　政務虚吳菊若提調日前曾交諭該處人員迅即檢查本處前會同吏部陸軍部奏訂駐紥邊地大員養廉公費專章各摺片及上年九月核議綏遠城察哈爾𤍽河等處振興商務洋章一律檢齊預備提議聞此二事皆係奉軍機大臣片交飭即從速妥議具奏以備實行故也 
　　本月十八日郵傳部尚侍三堂均蒙攝政王於八點鐘時呌起召見約十點一刻方始退出散值後同到政務處憩息堂復會商一小時之久聞是日攝政王垂詢政事除該部　　分年籌備憲法一摺並附片奏洛潼西潼等路籌擬辦法外並詢李尚書漸設藩屬蒙地及西北各省無線電報事宜約二十餘分鐘 
　　按郵部奏洛潼西潼等路　擬辦法原片錄今日本報第三張 
　　日前吏部陸尚書赴軍機處謁諸軍機商議皇上登極恩詔給廕事宜承廕各官不論加級及有宫保等銜酌照實俸蔭子其嫡庶所出應先聲明以符定例聞世中堂擬由樞垣諭交各部院衙門均照實俸官職開送過部以憑核辦是日約議十餘分鐘 
　　新簡雲貴總督李仲帥與外部梁尚書議商　邊交涉政策李仲帥以越邊毗連滇界之處時有越匪與法兵衝突擬商請陸軍部鐵寳帥酌添防軍駐紥以免越匪竄境勾結滇匪釀成交涉 
　　新授之雲貴總督李經羲以滇省事務難辦旦夕運籌不得其綱要曾經電詢署理滇督篆務之雲南藩司沈秉堃將該省緊要各件查清電告以便在京時將各項要務向政府籌畫妥恊以免臨時棘手刻聞沈藩司已將各項查明電告矣 
　　直隷藩司崔盤石方伯因崇陵工程及沿途辦理陵差出力一俟事竣即應奏請優奬以巡撫　放 
　　派住西寗塔爾寺辦差人員被呼圖克特喇嘛虐待曾經電請辦法理藩部壽尚書以該處喇嘛毫不知禮義教化亟當設法開導故於日前咨照西寗辦事大　慶恕嗣後如有差務人嗣當飭該處各喇嘛以禮相待　　開缺侍郎趙秉鈞擬定本月二十五六日出京不回河南原籍擬在天津新車站南邊暂寓前充保府法政學堂監督歐陽弁元宅内少作勾留蓋與歐陽舊爲詩洒交也 
　　荷　政府迫令南洋華僑人殖民籍一事得陸使最近覆電稱荷政府諉此事爲殖民地總督之權限故爭議數次迄無端倪 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[湘省礦務局暫留會辦湖南]  
　　湘撫片奏前准憲政編查館咨奏定勸業道官制第十八條内開各省原設農工商礦局均歸該道管理惟該道設立之初一時不便槪行裁併其舊有總辦得力者仍舊分任局所事務改爲會辦坐辦由該道總司攷察等語查湖南礦政調查局事務前經檄委在籍候選道蔣德鈞總理在案湘省辦礦各商係本省之人居多往往因爭界等事涉訟紏葛遇有上控案件若非監司大員飭令查辦旣無以杜藉口而昭折服地方官亦難免瞻顧遷延憲政編查館所定勸業道官制礦務現歸該道管理所有礦政調查局事務自應即歸經管現任勸業道唐步　在湘多年地方礦務均極熟悉惟上年八月間接辦之初恐於該局情形未能接洽是以臣檄飭將蔣德鈞暫改爲會辦至年底爲止遵章裁併統歸該道經理以一事權 
[贛撫奏陳簽註刑律草案江西]  
　　江西巡撫馮汝騤奏稱竊維我朝律例歷經列聖之修明垂爲一代之鉅典凡以申國憲正官方禁慝詰奸防微杜漸悉准諸天理人情一歸於大公至當此固措之天下而不疑傳之萬世而無弊者矣自海禁大開交涉日賾中西獄訟往往以彼此刑律之重輕坐視夫法權之喪失而莫可如何事窮則變亦不得已之勢也杳新定刑律草案集列國之成規溯法系之沿革诠述大要以明其注意推見至隠以抉其理由纂訂之劬用心良苦惟是處新舊遞嬗之交定中外大同之法其可得與民變革者固不妨取彼之長補我之短至於綱常所繫風俗所關斷不容以舍已徇人自墮其千百年相傳之禮教先儒有言苟慕輕刑之名而不恤惠奸之患甚非聖人明刑弼教之本意也謹擇其義關倫常及體察風俗民情未盡合宜者共四十五條加以按語另繕清單恭呈御覽 
分類新聞 
[政界]  
[撫臬釐定訟費之籌商安徽]  
　　皖撫朱經帥前因欽奉諭旨釐剔訟費當即飭司核辦玉廉訪以定例差役犯贓十兩罪千軍戌惟役食例支年僅京平六兩終歲勤勞食繁衣費若不取償閭閻幾至枵腹從事爰即逐一考核體察皖南北情形分别刑事民事酌定數目詳復皖撫奉朱中丞批云所擬辦法尚屬簡明惟刑事項下凡係謀故鬭殺强刦搶竊及姦詐被害獲犯罪應流徒以上者其訟費似應由官酌籌津貼不准堂役向原告事主需索分文俾示矜恤應於章程内再行詳晰添註以杜弊端至民事案件堂費據稱不拘堂數多寡總以案結後共給錢四千文似有窒碍恐難實行日久不免流弊查民司詞訟多因錢債房屋地畝契約等事似不若按其所訟之件約抽百文之三如估值銀五十兩者訟費銀一兩五錢值百兩者訟費銀三兩餘即以此類推至一千兩以上者即酌　抽百分之二九每加一千遞减一釐如追出之欵至一萬兩以上槪照百分之二抽取訟費結案後飭令當堂呈繳立簿登註月終總計分給堂役不論有無承票一律匀給以資津貼蓋明給之費不妨稍優暗索之費絲毫不能假借也事關祛除積弊考核不厭求詳仰再悉心妥議詳候核奪 
[張雲飛被誣之結果杭州]  
　　餘杭紳士張雲飛被杭防管帶秋占鰲誣指爲盜私刑逼供等情略記前報茲悉杭府卓太守昨又通詳院司略謂前准營務處函解容留盜匪知情買贓之附生張雲飛即鵬翼供稱光緒辛丑科試人學因住餘杭後畈地方係屬山僻恐結匪怨受買盜贓屬實質之高阿毛即生球各供相符復訊張雲飛供又翻異旋據孝豐縣會同防營將匪首老趙即趙金龍獲解來省提同張雲飛面質老趙供與張雲飛確係認識曾送張絲線綢緞並由匪夥殷二哥老朱等在張家價買後膛鎗三支及子彈并寄存贓物多件乃張雲飛恃符不認理合具文請詳將附生張雲飛衣頂先行斥革以便歸案訊辦 
[閩垣考吏之認眞福州]  
　　閩督日前札行藩司文云捐納勞績兩項候補人員前經憲政編查館奏定行令認眞通行考試嚴定去留原爲澄清仕途起見其在省候補人員昨已分班考試未經遵章報考者尚復不少功令所在斷不容任其觀望自府廳以至未人流各員勒令十日内報名補考如再違延由司查明詳請分别撤差扣輪停委其在省外供差署缺應行考試人員未届期滿以前雖未便槪行調考如有文理荒謬及不能執筆者一經查實由院司隨時指名調考其餘俟何時期滿即令何時補考不准留辦留署亦不准另委差缺務須破除情面一律實行以杜趨避仍由司查明何員何時期滿造具銜名清册先行詳送立案勿稍錯漏是爲至要 
[舒城辦理土膏之計畫安徽]  
　　舒城縣紳董禀省台文云該邑土膏店所領牌照僅繳捐六元即極貧之户亦可張羅設籌領照開辦如此漫無限制誠恐刁民從中影射藉土膏店私售吸燈流弊滋多隠患非淺擬請領照所開之土膏店除繳照費六元外再捐洋二十元充作地方辦理要政之需務請批飭邑令祇遵辦理 
[委員查勘皖北種烟之狀况安徽]  
　　皖撫朱中丞近准江督來咨云禁烟政策以禁種　粟爲第一要義所有江蘇徐州府屬業經委員分投前往會同地方官週歷查勘剷除凈盡惟與該郡界連之皖北靈泗等州縣奸民不無影射私種若非通力合作斷難速收實效現委陳令印綬等赴各該屬一帶會同各該地方官認眞查勘如有刁民私種情事即　當地紳董勒令剗除凈盡務絶根株而除流毒相應咨請轉飭靈泗滿蒙等州縣切它遵辦 
[自治研究所之分佈廣西]  
　　桂垣各大吏以地方自治爲籌備憲 
 
 

Page 11

 
 
政中重要之事非先切實研究不可因特設自治研究所三區分佈桂林悟州南寗三處以桂林爲第一所梧州爲第二所南寗爲第三所 
交涉 
[飭查外人佔踞西湖地畝杭州]  
　　廣濟醫院英人梅滕更前在西湖保叔塔山麓一帶以建設病院爲名佔用官民公地至百餘畆之多名勝古蹟毁鏟不少並有人甘爲虎倀恃符利已勢將蠶食全湖本年經錢氏後裔聯名具禀各憲籲請澈查收回昨日增中丞專札派委洋務局會同錢塘縣尅日查勘西　梅滕更租用寳石山地畆建造養病院一所自養病别墅大門起東北西三面圍墻及南面一帶山脚界址内並東首墻外新開之山地一方合共計約面積一百畆有零内歸梅姓承糧管業者共十九畆三分二釐其餘無糧山地約計面積在八十畆有零亦在圍墻界缐以内據錢紳駿祥等所控原租之地僅有六畆五分二釐此外保叔山之石山二畆二分六合堂之土山五分赫德之土山十畆旣歸梅姓管業係由何年售進過户承糧其餘山地八十畆零旣云無糧當是官荒除札行錢塘縣查明禀復外并札布政司立即轉飭遵照母延 
[請禁華商僞冒牌號鎭江]  
　　鎭關道劉襄孫觀察現准駐江寗美領事函稱美商公利洋行壳乃爾經售巴敦老牌飛鷹牛乳近查有人冒牌漁利函祈出示曉諭商民母得仿效冒牌致碍商務等因查美國人民之商標禁止中國商民影射仿效載在中美新訂條约自應照約辦理爰即示諭商賈人等知悉以後前項飛鷹牛乳商標不准仿效冒牌行用違干查究不貸 
軍界 
[皖省徴軍近安慶]  
　　皖省陸軍第一標缺額兵士業經皖撫委派錢管帶等前往舒桐合一帶徴補昨已足額即日撤局回省二標現奉部飭速辦余恊統已電調南洋三十三標第一營管帶伍崇仁來皖充當統帶准於三月間赴頴州府屬設局開徴以符軍制所需各官長即於月之二十二日考試本省武備各學生分别委用 
[添練新軍之計畫貴州]  
　　陸軍部規畫全國應練新軍分省分年督飭籌備黔撫龐劬帥日前具奏以部定黔省應練新軍一鎭現僅練成一標本省歲人祇六十餘萬即他事停辦尚不足用擬先練一恊懇飭部撥濟或將應攤賠欵二十萬扣留備用奉硃批該部議奏 
[陸軍部注意各省軍隊鎭江]  
　　陸軍部通咨各省督撫將軍詳加考查軍人品格取具身家切結並將年少氣浮及平日記過太多不守約束者嚴加裁汰其有編成一鎭者即設督練處練足混成一恊者即設憲兵學堂以資造就江督准咨後已轉飭沿江各標營一體遵照矣 
[武備學員與余恊統之意見安慶]  
　　日前余恊統出示招攷武備畢業生如持　正式畢業文憑者儘可來恊司令部呈驗准予量才委用等語已誌前報茲聞安徽武備學堂畢業生對於此舉頗不爲然擬欲集合同學輩不應恊統之攷驗公禀撫憲請經帥面試以便量予委用 
學務 
[抽捐興學之竭蹶安慶]  
　　南陵縣教育會職員黃家鋭以該縣經濟困難達於極點舉辦各項新政多以經費難籌遂爲中止現該邑彩票店共有二十餘家月售各省大小彩票甚夥擬於每張大票抽捐洋二角小票抽捐洋一角作爲該邑小學蠶桑學堂及教育會經費以期永久而維學務特據情禀請縣令轉詳省台核辦懷潜兩縣紳董前曾聯名公禀省台内稱興辦小學經費難籌擬請抽蓆簟捐每條捐錢一文作爲小學常年經費藉資挹注業奉批准在案惟由紳等自行設所抽收誠恐奸商刁販把持滋釀事端擬懇飭由牙釐局轉飭石牌釐卡代爲籍捐另行存儲由該紳等承領應用 
[體育會舉定正副會長蘇州]  
　　蘇商體育會前經舉定職員三十六人定期複選正副會長各情已紀本報茲悉日昨複選洪君少圃當選爲正會長陸君仲英鄒君椿如當選爲副會長聞擬日内分配各部職員以明權限 
[壽州體育之發達安徽]  
　　壽州阜財學校體操教員潘君雲卿以體育爲各科首要會商各同志設體操專修科不收學資招集生徒四十名教以完全體育學術冀爲異日廣儲教材地步 
實業 
[嚴緝斫毁電線匪徒安慶]  
　　皖省城外電線前被匪徒盜割曾經朱中丞面飭余大鴻恊統派弁密查茲據復稱日前派出弁兵在北門外亂石堆地方見有持械者四人該弁兵因手無武噐未敢兜拿竟被斫去電線數丈等語撫帥接禀後札飭巡警道會同該恊統選弁晝夜巡緝如果匪徒臨拿拒捕准其格殺勿論 
[羅山振興實業之計畫河南]  
　　汴省羅山縣陳令繼溪在任興辦實業潦水石田　使有用計分四項彚誌如下（一）墾荒境内本無荒地惟山高土磽不能種植之處一律飭令設法牧養牛羊以孶繁息（二）漁業境内湖塘本多民間已知其利惟無法令爲之限制故往往終年綱罟難得繁殖現定保護專章捕釣以時以免絶類（三）林業各鄉雜樹本多南山尤多橡樹現飭民夫於道旁一律種樹以盡地力（四）道路境内山境崎嶇惟正陽大路可通大車現擇要道逐漸開闢使通車辆以便行人 
[照請研究染織新法浙江]  
　　浙江農工商礦局准桐鄉縣勸學所呈稱據江南商務局附設工藝學堂畢業生張長來呈驗該生與同學生彭應球合編之染織新法一書於用水用噐漂染及挑花配色諸法確有心得當此崇尚實業時代自當代爲呈送附呈染織新編一册陳請鑒定等情當即將染織新編照送杭州總商會傳知染織二業董事分晣研究如果該生等新編諸法有獨出心裁勝於舊法之處即希開單詳細見復 
[民信農業公司開辦杭州]  
　　農工商礦局日前具詳院司謂據本省紳士知縣沈秉櫿沈廷傑來福貽等聯名禀稱紳等生長浙中備察浙土之肥磽民情之勤惰近年來民食缺乏實由地多礦土查浙土以杭嘉 
 
 

Page 12

 
 
湖三府號爲上腴然如海寗長安鎭等處爲粤匪時通兵大道受禍尤深民因未蘇五十年來尚有相隔四五里僅三四家民居不成村落者地廣人稀溝蕩大半淤塞兼之輸糧畝需八百文産主租與佃户亦僅八百文故報荒者多墾荒者少弊在水少租輕土着向業蠶桑少事田疇蠶桑利厚業田利薄棄蠶桑莫如棄田禾之合算弊在重桑輕農土客勢如散沙蠶畢後游養成游惰遂至沃土變瘠棄等石田職等現擬紏合同志集欵五萬元取名民信農業公司於該鎭左近價買民田荒熟相間闢渠以興水利招農給種與以肥料其荒土未墾者遵照憲頒清查荒山荒地設法招墾章程第四條赴官呈報試墾承糧所患地近海濱梟匪出没地棍游民不免滋擾且豪强大族造謡阻撓在所不免擬請遵照招墾章程第十一條環請轉詳飭地方官保護立案藉收地利據情詳請憲台俯賜察核批示祇尊 
雜記 
[巡官調戲婦女之撫批杭州]  
　　徐士炎調戲酈廷亮之妻一案經酈廷亮及鄰右張長寳等通禀各憲後撫憲亦委周笠珂太守確查嗣將實情禀復浙撫茲奉增中丞批云據禀情形並酈杜氏口述親供開摺呈送並據該巡官徐士炎巡記酈廷亮左右鄰張長寳各禀到院查此案該巡官徐士炎向酈廷亮之妻酈杜氏調戲已據酈杜氏言之鑿鑿乃該巡官具禀稱此時正奉總局電話傳諭到局何能分身究竟是否屬實抑有串揑情弊案關風化亟應發交杭州府澈查訊究以昭核實而免藉口札司移提人證研究確情據實錄供詳辦 
[拘獲冒官匪犯蘇州]  
　　蘇城葑門内小烟膏店日前忽有冒充清鄉公所委員攜僕前往誣指私售燈吃該店主以清鄉公所早經裁撤不服盤查該犯惱羞成怒傳唤地保出示委札遽向該店主言如欲宫休送縣究辦否則私休須洋五六元之數正在紛擾間該處站崗巡警前往查看情跡離奇遂設計誘至四區局内解送婁齊分局經金巡官訊得該犯名阮寳林詳閲委札别字連篇所印關防割下粘上其爲僞造無疑當將該主僕一併移縣訊究一面將該區巡警記大功一次以資策勵 
[縣委索盜齟齬松江]  
　　前日婁境姚涇二十六圖邱貴和家被盜當塲獲解盜匪曹四　曹家宣曹武戴大周金榮等時鐵路小工頭目李開永强向索保致被一併解縣彈壓委員朱大令至縣署討保不獲歸途適遇該圖地保竟令護勇扭回車站嗣婁尊劉大令乘赴勘之便親往索回昨日朱委員又至婁署索保劉大令告以案關盜刦由民獲解本縣亦不能操縱自由如尊意必欲索保須具切結存案隨時交訊方可勉應所請而朱則不願擔保堅請釋放幾與劉令衝突云 
[騙術新奇蘇州]  
　　蘇城西中市和豐錢莊日前忽接京内源豐潤錢莊電匯肯門某客棧某宦銀二千七百兩該莊信以爲眞照數開票遣店司前往交付詎店司未返而原票即經裕蘇官錢局赴莊照票因有人兌换鈔票该莊以票數均對並派夥赴局果見有人乘坐四轎兌换鈔票問答之下始知姓梁號桂森并谓此欵如不送來擬將來取因亦接到源豐潤京電將電底示閲店夥見其舉止闊綽深信不疑梁遂全换鈔而去該夥返店後以全换鈔票情跡可疑并電報暗記稍有不符遂拍京電向源豐潤莊詢問詎復電謂並無其事始知兩電全係僞造當再派夥速往胥門客棧查拿詎已將行李一切同上擺渡船而去現雖四處訪查實無影響事後該莊經理等擬令各友照數攤賠以免失察之咎 
清談 
[改良中國之資料]  
　　一 
　　中國攷察各國憲政。第一次則有五大臣之奏報。第二次則先有于工枚德國憲法之奏報。今有汪大變英國憲法之奏報。而李家駒之奏報日本憲法。又將接踵而至。合之其他駐使所得攷察之書。編譯之件。不下數萬卷汗牛充棟於憲政編查館。館員之處其中者如入五都之市。光怪陸離。神迷目眩。不知其果能悉心研究。折衷至當。以定一確合中國情勢之憲法乎。抑亦僅以供無數蛙蟲之窟　乎。 
　　二 
　　各省保薦人才。去年陸續到京。經查驗大臣按期詢問者。已有數十員。今又有續報到京之汪詒書等五人。亦已經榮尚書等查驗竣事。中國每歎乏才。而不料人才之多若此。且觀原保與查驗大臣之攷語。非長於政治兵學。即習於工商實業。不知袞袞諸公。果能有所建白。以報朝廷知遇之恩乎。抑仍隨波逐流。僅博此保薦之虚榮而已乎。 
　　三 
　　中國留學生之畢業者。不下數千。其經政府召試者屢矣。今又有四月初十日廷試留學生之舉。將來各館各部各署各局所之錄用留學生者。必日益夥。不知留學生果能出其所學。以挽救中國之積弱乎。抑僅博舉人進士翰林之名稱。以爲润色畢業文憑之用乎。 
小説 
[初選舉之醜歷史]  
　　一名哭松江 
　　用强權趙叔蕙重選及格。 
　　結圑體白慧甫兩次到場。 
　　歹戲多鑼鼓。窮人説話多。閑話少説。再説三個運動選舉朋友。一個派了兒子到四鄉去演説一個差了二爺到四處去發傳單。一個約了朋友聯合了選舉各人依計而行時光忽忽。已到了開票那日子。二人果然獲選。偏偏一個趙叔蕙僅得一個次多數。趙叔蕙悶悶不樂。正要與幾個朋友發作。恰好神機軍師也得了一個次多。數匆勿而至。趙叔蕙疑神機軍師。不給他運動。就發作道。恭喜自兄你也得了次多數。小弟蒙諸君鼎力。倖而獲此。已是僥倖萬分。神機軍師一聽説話不對。連忙答道。這個事情。小弟如不給老兄出力。青天在上。小弟今日來此。非爲别的。亦爲老兄。现在第一次選舉。尚未足額。必須重選。小弟還有一計。能令老兄必然當選。叔蕙道就算了罷。前日蒙諸君竭力爲弟帮忙。僅僅得了一個次多數。現在老兄雖有妙計。恐亦不能成事。神機軍師道。此事不是小弟誇口。必定着手成春。趙叔蕙道。請教有什麽計策。神機軍師道。小弟聽見當選的黃大鵬。他的手下四鄉部卒甚多。今日當選。亦是他部卒的力。大鵬今已當選。他的手下部卒尚多。不如乞師於他。請他代爲運動。没有不濟的道理叔蕙一聽轉怒爲喜道。此計甚好。我們明日同去如何。神機軍師道。要做就做。事不宜遲如至明日倘先有人運動了去。豈不是又白白的走了一遭麽。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[人壽醫藥室沈製羊脂珠粉鏡面散附近假冒購者注意]  
附近仿冒甚多購者認明盆湯弄新橋南北新街即北無錫路人壽醫藥室内有英租界審理事府寳嚴禁假冒告示上海只此一家 
餘年氏沈製羊脂珠粉鏡面散一藥專治面部各症有神驗驚人移山拔鼎之能力已蒙　恭親王府内採辦　壽傑臣太史二次嘉獎屢承官界學界绅商女界歡迎靡不讚美稱奇自丁未夏發行以來親自報告治愈者一千一百餘人各處謝函每日登報後原信有郵政局掛號圖章民局盖印者共彙集二百四十函　訂成册置諸案頭　購藥諸君儘可披閱此係眞憑鐡據賜顧者有所徵信假冒者不能施其鬼蜮伎倆也又荷中國境内各大藥房以及英國倫敦利物浦巴黎南洋各埠爭設分銷共有二百零八家可見沈製鏡面散之發達由於藥靈雖居處偏僻與招搖信冒專售僞藥者不可比例也近有無恥之徒本醫藥室附近戤名仿冒欺騙客商本主人以攘利事小素不與計今知有贋鼎之貨害人衛生故不得不大聲佈告　中外同胞賜顧者切記認明人壽醫藥室沈製羊脂珠粉鏡面散有餘年氏製在盆湯弄橋南北新街卽是北無錫路只此一家方是的眞外埠郵政局妥而且速批發有特别利益治症列下○雀班○粉剌○烟容○酒剌○紅點○晦色○黄黑○油光○瘡瘰癧○白點風○狐騷臭等類用法仿單細詳每瓶洋二角五分每洋五瓶雙料重　羊脂珠粉每瓶洋半元每料六瓶洋二元五角最　最重之症一料包愈無論烟容晒黑面上百病能使返醜爲妍如無效驗加倍受罰上海盆湯弄橋南北新街卽北無錫路石庫門内人壽醫藥室主人餘年氏告白 
[立止遺精第一妙方]  
廣東陳恒德堂包愈遺精愈後永無再遺之患若有半句虛言神明共鑒 
凡患遺精之症皆由腎水耗竭相火上炎或思慮太甚酒色過度以致心腎不交無夢且遺日久則面黑肌瘦四肢酸軟虛損勞傷從此起矣本堂深探病原得異人之妙方秘製奇效遺精丸此丸專治遺精當日立止屢試屢驗百發百中無論遠年初起有夢無夢服之立刻見功重者一大盒除根輕者一中盒全愈永無後患眞水火旣濟之妙方常服大補氣血延年却病煖腎種子惟此種妙方四海之内乃本堂獨得秘傳之妙方淸心安神止遺除根之良藥每大盒四元中盒二元小盒一元　假冒甚多購者認明○函購信力自給○鋪分上海英大馬路萬康醬園對門德仁里内石庫門廣東陳恆德堂謹白 
[江西商會腐敗情形廣告]  
商會之設原爲維持商務保護市權起見至充當總理協理之人尤宜破除情面立剖是非庶幾曲直攸分輿論咸服乃江省之商會則大不然如廣閏門外長和錢店主熊元　號文叔身爲協理以未到期之票提前勒兌並賄通西局警員於二月初六夜一句鐘時率領多人蜂擁至洗馬池某衣店抄繳貨物勢欲全呑迨鄰佑聞聲麕集衆論不服始將貨暫行封閉並喝令警員將某店主帶局拘押次日街坊各債户聞知僉稱熊某此舉不惟大背商律且與中承之告示商會之告白均有違碍若不大爲整頓誠恐關係全局貽害無窮故連日特開會以爲經衆提議必能辦理持平不謂總理諸人一味袒護不肯破除積習明定罰章以致衆口譁然同興公忿現聞各債户與某衣店主已疊詞控告熊元鍠尙不知作何了局　　　　　　南　昌　甘　聯　琨　啓 
[留心僞葯]  
凡購崔氏半夏須認明在根德里内門口招牌有瓣香廬字號方是的眞 
本廬自發兑崔製半夏以來荷蒙中外紳商學界惠書道謝堆積如山然本主人不以營業發達爲喜轉以盛名難副爲憂故製煉必親自監督不敢稍涉輕忽誤人性命此果天日可表毋待自剖者也祇以疊接外埠來信均言在本藥室附近悞購僞品毫無功驗本主人有鑒於此未便緘默無言蓋半夏一味出售甚繁惟製法不同故收功特别本廬所製早經工部局醫官驗準給憑復經上海縣正堂李出示嚴禁僞藥混售在案非他家明仿暗售所可同日而語凡惠顧者務須認明門口招牌有瓣香廬牌號在根德里内門首印捕看守者方是的眞要知藥可救人亦可殺人差之毫釐失之千里本主人職有攸歸責無旁貸不得不諄諄苦口以告中外采藥諸君若悞購僞藥求益反損則本主人不能代人受過也大盒洋兩元四角小盒洋一元二角　上海盆湯弄新橋南堍見洋貨號朝西每料六大盒洋十三元二角　轉灣約十餘家第二百六十一號門牌根德里内瓣香廬總發行所崔宗武骥雲氏啓 
[信義儲蓄銀行存欵簡章]  
本銀行實備股本一百二十萬元存欵利息格外克已均係月息凡無定期存欵月息三釐半○存三個月者月息四釐半○存半年者月息五釐○存一年者月息六釐○存二年者月息七釐○存三年者月息八釐本銀行另有儲蓄章程甚爲完美因限於篇幅不及備載望移玉鐡馬路橋天后宮對面本行取閱可也 
[扶陽種子奏効快速]  
欲添子女○欲廣嗣族○必購衍慶丸酒○確是種子良藥 
孟子云不孝有三無後爲大故伯道無兒爲人生恨事然亦當因人事以回天不宜全委於天命也僕素心操勞年將半百膝下尙虚盡而徧購種子之藥以兾獲後嗣及閱至上海二馬路天寳齋參茸海狗腎扶陽種子衍慶丸仿單者其言論方藥極爲周妥實事求是洞中欵竅遂即信服托購一料按方靜飲又購婦科降生丹二料囑爲調飲於此二年之中妻妾各舉一男從此桑榆暮景足可目娛良藥之功不可不表明而公之於世夫種子之原全在精血充足欲精血充足非裕其生化之源不可今扶陽種子衍慶丸功能化衰弱爲强壯變繞指柔爲百煉剛固精種子健旺氣血開胃進食服之立見奇効若非裕其生化之源曷克臻此奇功神驗聊誌數語謹謝主人製藥之婆心并告世之無子者速購一試方知僕言之信而有徴也秣陵潘爾疆敬告 
 
 

Page 18

 
 
各省籌辦諮議局 
[舉行初選舉開票]  
　　江蘇寗屬（江寗句容） 
　　句容初選舉總共實到一千三百三十人十三日開票當選者如下 
周應達得七十八票蔣　　得五十七票魯德源得五十七票倪安　得五十六票次多數周鉌陳鵬來駱文鳳王致厚吳樹勛王鳳之陳清瀾陳瑞鎔王棟材盧　成楊聲遠唐慶昇朱宣修張長齡潘道裕嚴惟清朱子修 
　　又（揚州鹽城） 
　　鹽城初選舉十七日開票有效票計二千三百十票以七十二票爲當選二十五日舉行二次投票二十九日舉行二次開票初次當選者如左陶鴻慶八十三票陳宗湛七十六票李繩武七十二票 
　　又（江寗六合） 
　　六合選舉人名册計兩千四百六十九人本月十一日分九區投票十四日在明倫堂開匭計有效票一千七百一十八張以六十七票當選當選者五人尚缺八名開列次多數十六人定期重投茲錄初次當選者如左張存英一百五十四票孫錫恩一百二十六票王文彩一百十一票汪志遠一百零七票谷守基一百零一票 
[舉行第二次初選舉開票]  
　　江蘇寗屬（通州本州） 
　　通州初選舉於閏月二十三日重行開票尚缺二名當選者如左 
張　四百四十票季祥德一百九十四票張蔭穀一百九十票周滙瀛一百八十九票劉永康一百八十五票宋焕一百七十八票張澐生一百五十九票李宋一百三十八票許繩志一百二十九票顧鳴歧一百十七票張鴻甲一百十八票郁志仁一百十五票周階榮一百十五票次多數四名熊　一百零六票成諝九十七票程逢恩九十三票王振鐸八十六票 
　　又（通州如臯） 
　　如臯初選舉第一次當選三人第二次開票期恰得當選者十六名 
黃文　一百三十二票馬錦繁一百十四票汪雲龍一百零五票李長華一百零二票潘蔭東一百零一票沙元炳九十五票田焕光九十五票金文源九十三票宋維曾八十四票周蔭棠八十票盧駿七十五票鄭之湊七十七票陳汝錫七十七票陳其嘉七十六票葛振鷺七十六票馬章南六十八票 
　　又（江寗六合） 
　　二十一日六合重行投票二十三日仍在原所開票除剔去廢票及逾额過多票數不計外實檢出有效票紙一千一百六十一張以七十三票當選茲錄姓氏票數如左 
王乃屏一百六票孫守正一百六票戴國恩九十五票項文啓八十六票王桂馨八十五票沈克諧八十四票朱炎八十二票徐承烈七十九票 
候補當選人李綿淮七十四票姜崇恩七十三票 
[舉行第三次初選舉開票]  
　　江蘇蘇屬（蘇州常昭） 
　　常昭三次開票當選者如左 
常熟蔣鳳梧六十三票宗嘉　五十一票昭文何鴻鋆三十五票郭冠英三十五票常熟現仍缺額一名定二十五日在城常邑廟投票併定當晚開票 
[初選舉區成立]  
　　湖南（各屬） 
　　湘省岳州府巴陵縣調查選舉事務所已將初選草册造竣分爲十區其次序地名列下第一區岳郡本城第二區茅栗舖第三區新祥第四區學士嶺第五區黃伏太第六區楊林司第七區黃安市第八區雙口第九區康王橋第十區河西 
　　湘省各屬近將初選舉合格名數電禀諮議局籌辦處茲照錄如下芷江縣本籍有選舉權者一百十三人兼有被舉權者八百二十四人外省寄居有選舉權者一人兼有被舉權者四人外府寄居有被舉權者二人臨湘縣選舉人五百九十三名保靖縣六百十四名清泉縣一千六百二十五名晃州廳一千零二名靖州四百四十九名永順縣三百十一名桑植縣一百六十六名又增補三十六名衡陽縣一千七百四十五名道州一千七百零八名寗遠縣七百八十六名永明縣二百九十六名通道縣一百五十三名投票區均已劃定 
[預備複選舉事宜]  
　　江蘇蘇屬（松江） 
　　松江府戚太守因複選期近所有預備事宜略已就緒惟監察員擬就各縣酌派一時頗難其選現聞共派八人日内當即照會各紳届期任職所有擬派諸紳訪錄如下徐祖堯（理才）陳憲章（菊生）袁遠（穆庵）吳前楣（伯庚）劉至信（中孚）錢銘銓（選青）夏允　（听 
渠）廖麟年（昧蓉）管理員亦已派定姓氏未悉僅聞其一爲桑姓云 
[官長設立]  
　　江西 
　　籌辦處致八十廳州縣函云選舉事宜即爲本年九月初一日諮議局成立之準備欽限攸關非若别項行政可謂來日方長也五月初一日即爲全省初選區投票之期必須全省初選區早將選舉人名册依限送由本處呈請撫憲核定分配當選人額數一律通行然後各初選區投票乃可著手苟一邑未齊則七十九邑遂垂手而候非如别項行政可以分道揚鑣也有二者絶大關鍵故於驛站排遞文件撫憲早發母得遲延之令於各地方交缷撫憲早發母得推諉之文此外各按大中小縣酌給經費設紳董派司選員帮同辦理飭本處别表考核種種綢繆不勝枚舉節經電牘並行諒在洞鑒之中凡我同寮旣負責任應如何振刷精神以襄盛舉茲查各處申報詳明辦理就緒者固居多數而觀望周章尚未急起直追者亦復不少用特開誠布達重瀆聰聽尚祈照章刻日實力奉行免誤嚴限其已遊刃有餘者益加精進且尚補牢有待者上緊維持不勝禱跂盼切之至 
　　安徽 
　　安徽諮議局籌辦處前日札飭蕪湖縣文云蕪湖呈送人名册内公益一 
 
 

Page 19

 
 
項未免太多其中顯有冒濫該縣爲初選監督責無旁貸萬勿瞻徇着速查明排單禀復 
[來函]  
　　寗屬諮議局分合問題意見書江寗沈啓運 
　　江蘇諮議局主分主合與在寗在蘇建設各理由已詳於蘇人士意見書矣（見二月下旬申報）及　我江寗夏君仁　所論解决方法一則（見二月二十九日申報）竊歎夏君指陳三誤曁從根本上解决諸説洵爲至論何也往日科舉時代鄉試中額祇分上下江額數上江爲皖省下江爲江蘇省未聞江蘇省名額又分江寗蘇州爲二是江蘇之爲一省可知夫江蘇旣爲一省自不得有兩諮議局更可知惟在寗在蘇建設一節殊難解釋（前日報載憲政編查館復電請增寗屬議員名額之説已不行矣彼夏君所谓重行更定之處更無庸議）將設於寗耶寗爲督駐之地原與局章無背顧或者曰寗地雖爲督駐然總督所轄不止江蘇一省皖贛兩省均爲總督轄境彼皖贛兩省之諮議局旣分設於該兩省巡撫所駐之地則江蘇諮議局亦宜設於江蘇巡撫所駐之地似應設於蘇不應設於寗此一説也將設於蘇耶蘇爲撫駐之地亦與局章無背顧或者曰局章僅言諮議局設於督撫所駐之地並未言設於督撫所轄之地駐與轄有别且攷國朝定制巡撫仍歸總督節制今江蘇省内旣有總督在又駐於　似應設於寧不應設於蘇此又一説也愚謂兩説皆是無已惟有仍從蘇人某君意見甲年　於寧乙年議於蘇之説較爲兩平（見二月下旬申報彚載蘇人士意見書）（未完） 
本埠新聞 
[蘇省鐵路股東會續紀]  
　　二十六日上午十時蘇路公司續開股東會先由許恊理報告昨晚得郵傳部公文（全文附後）請各股東主意次選舉董事由書記報告本届簽退董事二人（周舜卿君宣子野君）現在應更舉董事二人每票寫被選者姓名二張恊理布告請各股東公推二人監視開筒衆推郭禮徴君夏昕渠君十一點鐘開票當選者如下宣子野一千四百四十四權季子雲九百八十九權下午二時續行開會選舉監查員三人由書記報告監查員照章一年一任今應更舉監查員三人每票寫被選者姓名三時郭禮徴君已先退衆推周鐵生君與夏昕渠君監視開筒二時三十五分開票當選者如下曹秉仁一千三百六十八權祁冕庭一千三百十權陶湛春八百五十五權 
　　附郵傳部照會蘇路公司文爲照會事路政司案呈宣統元年閏二月十八日本部奏洛潼西潼等路籌擬辦法一片奉旨依議欽此相應恭錄諭旨貼鈔原片照會貴公司欽遵查照可也（郵傳部奏片錄下）再臣部審度形勢京張京漢粤漢各幹路以次建築南北交通尅期可以集事惟自西徂東相隔萬里行程必迂廻而始達貨物以壅滯而難通從前商部建議乘汴洛現造之路東達徐海西展至陜甘新疆造成東西一大緯綫經畫深遠一時未能舉辦臣部自接管以來即思此路關繫全局利益且迭奉廟誤宸訓責成統籌交通自應亟謀興築雖經督催汴洛工程於去冬造竣而河南鐵路公司之籌築洛潼一叚陜西鐵路公司之籌築西潼一叚江蘇鐵路公司之議築徐清一叚久經奏明在案乃或集股不多或尚無資本至今均未呈報開工除清徐一路前經大學士張之洞等奏定自光緒三十三年十月起限四年造竣外其洛潼西潼等路實爲西展之要道並非蕪廣南潯次要之路可比必早一日告成始得早一日推展聯絡西陲施行憲政胥於是乎賴斷不能任其一再延緩坐誤事機查洛潼约三百餘里估計需欵一千六百萬元西潼約二百餘里估計需銀四百萬兩兩公司苟集股有成同時并舉三年當可告竣茲擬限令兩公司自開辦之日起於三年内集股鳩工每年均須有三分之一報部核明始能准其接續籌築届時倘未及半擬即由臣部籌措巨欵代爲建造兩公司已集及續集之股本儘可并入作爲官辦商附倘集股鳩工不逾年限惟稍有欠缺未克告成即由臣部撥欵資助以竟全功作爲商辦官助一體以股本相視匀分利益此次清單所列洛潼西潼年限比各路稍嚴職此之故其開徐海清及西安以西各幹線擬即由臣部次第勘明奏辦除仍俟勘路委員將洛潼路線圖説呈核詳議具奏外理合附片陳明伏乞聖鑒訓示謹奏 
　　按郵部之言如此清徐一線現已開工欲工程之速全在欵項應手各股東宜踴躍投資俾如期路成政府自無從干涉關係甚鉅各股東其念諸 
[議籌接收自來水欵項]  
　　内地自來水公司由官收回三個月後再由紳商集股承接迭記前報茲三月之期轉瞬即届各紳商議於日内假新舞臺開會分認集股茲將集股章程列下一全數九八規銀一百二十五萬兩作爲二十五萬股每股收銀五兩一次繳足先掣收據六個月後换給股票一股息常年七釐從交銀日起每年二月發給官利如有餘利一併附發一所收水價除開支煤砂薪工火食修理各項繳費及付官利外盈餘作十六分匀開以四分提作公積十分匀給股東二分爲辦事人花紅一照公司律酌定總理一人恊理一人董事五人查帳員二人開辦時由承認集股之各圑體公舉俟股分齊集後開股東會另由各股東選舉一凡與股滿十股者得一議决權及選舉權股多遞加滿二百五十股者有被選舉權一公司集股以本國人爲限不收外國人股份一承認集股者先領認股聯單塡給認股之人將股銀交至上海南北市信成銀行掣取公司收據一現在用水實數六千户每月收水價洋一萬二千餘元煤炭薪工等項約用洋二千餘元每年可餘洋十二萬元按照股本常年七釐官利已敷給發一面清釐水價一面廣勸食水一年之後可望盈餘以上係暫定章程如有增損俟股東會公决 
[三誌南北警界之衝突]  
　　閘北巡警總局巡邏隊陳隊官等與南區探夥巡士大起衝突已兩紀前報茲南區正副兩區長以總工程局孫裁判官訊辦此案未得其平均向總董自行辭退旋在南區邀集區董特開賛助員會將此案大槪佈告大衆復評議當時衝突情形咸以巡警局陳隊官似欠公允蓋旣來南市緝拿盜犯照例應先事報區派探恊助今該隊官與同來之偵探胡熙初竟將獲住之成長生軋入胡雲山私開之烟館内復於次日軋至望江樓茶肆恫嚇勒詐似非緝盜之本意迨經由區將一千人證移至總工程局該隊官又藉詞受傷先行遄返並不投案候質致被成長生指爲索詐洋一百元無人辨論無論該隊官有無勒索情事觀其舉動終屬非是厥後孫裁判官又並不深究違章軋人及勒索虚實僅治探夥巡士以毆人之罪此後區長辦事必多棘手因擬將情報告局董請再轉達道憲秉公辦理並再訂開會日期以便續議一切 
 
 

Page 20

 
 
[嚴究開路拆墳之主動]  
　　滬道蔡觀察批邰招福禀云該民盜賣水爐公所塜地有畫押之契爲憑並在公堂自行承認罪魁禍首本應重辦因念工部局自稱尚未買定將案註銷從寛冕究乃竟不知悔悟從中播弄不獨前立界石曁所安溝管迄未除去復又串令開路拆墳藐玩已極昨據縣詳業經行廨核辦並批示在案仰上海縣遵照另批嚴行訊究勿稍寛縱爲要 
[新縣令接任無期]  
　　本縣總書龔豫昌前日專赴通州迎迓新任上海縣田春霆刺史奉諭到任之期現尚未定飭先回滬茲據官摥傳述謂田刺史須俟新放通州直隷州知州祁直刺於三月十五日由京到通後再行交卸來申接任又聞張季直殿撰尚擬會同通州紳董稟求督撫挽留一年因通州現正開築海塘刺史在崇明築造塘工頗爲堅穏須資熟手云 
城内 
　　 
[經手自盡]  
　　四鋪地甲周福前晚到縣禀稱城隍廟二門内西廊下松盛酒釀店經手蘇州人陳阿春年六十歲因被店主周長發扣付辛工在店自縊迨至天明解救早已氣絶求請蒞驗昨日午前本縣李司馬命駕到場據店主周長發禀稱陳在店多年並無子女今忽自盡實堪憐憫小的情願具結備辦　　棺木從豐收殮求免相驗司馬准之 
[母稍偏倚]  
　　滬道蔡觀察批高衡禀云陸錦川借銀三千二百兩除由保人薛聯三將通源公司股本合同作銀一千八百兩抵付外尚短銀一千四百兩自應由陸錦川照數償還乃竟挺押不理該廨復聽一面之詞吊取原抵合同置欠欵於不問殊不足以昭折服仰公共租界會審官核明原案秉公辦理具報毋稍偏倚爲要黏抄並發 
南市 
[船夥送局P ] 
　　浙省海鹽石門兩縣運粮船户陳文邦等因中途和糠送由工程局訊辦在案陳文邦陳文炳吳聖愷等均已賠補而永恩汪加發陳自新等尚未獲案業由局中派探帶同劉永恩之夥李得來至碼頭將米重篩共短米九十餘石當將米石篩頭一併封存船交管帮看守一面將李送請浙江海運局總辦核示究辦 
[汽車碰撞]  
　　　洋人乘坐汽車在西門外撞壞張阿三之東洋車由巡士拘獲汽車夫林厚甫解由西區移至工程局飭林罰洋四元充以再給張修費洋四元了事 
[交保理欠]  
　　已閉肇隆猪行執事倪秋霞控浦東爛泥渡錫永順及永順老店兩肉莊主錢寳泉結欠貨洋一千八百三十四元人角由工程局派差至浦東二路一區巡警局恊提到案判錢交保出外自行理處 
閘北 
[嚴辦流氓]  
　　流氓張阿二拾取魚販郭杏子之鮮魚一担並將巡士拔至租界等情已詳昨報昨經巡局提訊張供出同黨錢阿二小金子等十餘人均在新閘橋堍烏鎭路天保里等處擺設賭灘抽頭漁利判張笞責六百板枷號兩月發犯事地方示衆期滿責釋魚販郭杏子賞給資本洋兩元茶館夥無于省釋所有巡士搗毁之噐具着該店主開呈失單如數賠償 
[出爾反爾]  
　　沈柳堂之姘婦高楊氏前被郭海拐逃控徑四路分局提案質訊因氏不願隨沈判發棲流所擇配在案不料前日該氏在所掘墻圖逃昨由所董遣丁將該氏送回警局據供仍願隨沈歸家安分度日判氏還押候傳沈柳堂到案再行核奪 
[巡警總局批詞]  
　　黃金成禀批據禀已悉金勝華等禀控該商各情現准蘇松太道移會到局應候派局澈查實在情形　行核奪飭遵着即知照江寗公所職董薄德明等禀批禀黏失單均悉此案已經通飭各局區隊並分行英法兩廨一體嚴緝矣仰即知照 
英租界 
[調查帳據]  
　　義商安利泰控康保甫不還烟價昨午由廨會訊原告延律師請追被欠洋一千餘元康亦延律師到堂聲稱當時康與邱開初往來未與洋人接洽所控欠數亦不相符請察中西官以兩造數目不符判康將帳呈案候下禮拜一午堂訊斷 
[客棧窩姦]  
　　山西路佛照樓客棧容留甬妓范桂香與董培記姦宿被中西巡捕查獲時當由龜奴答吟蘭冒充該妓表兄出爲阻撓因即一併拘入捕房分别管押昨晨由探將該棧主姚樹生及在押各人一併解至公堂請究判董等各具安分結斥釋　妓着即回籍不　逗姚遛罰洋四十元充公旋又由徐　禀稱小的在押時被犯人胡雲星竊去衣帶各物中西官以胡不法已極判加押兩月 
[仍無確供]  
　　銅匠任阿四與陳阿發楊鑫甫李靜香等私鑄銅元迭紀前報昨由捕房將任等四人解廨復訊任等仍無確供任仍還押楊李陳三人均併交妥保候訊 
[私裝水管]  
　　自來水公司控陳松和私裝水管等情昨晨將陳解廨押候查明訊辦 
[兇犯收禁]  
　　李菊生控被流氓王阿二用刀戳傷昨經公堂訊實判王押西牢一年 
[調戲女子]  
　　女子王阿香控無賴王阿二攔路調戲由探將王拘廨判王枷號三天 
[控追存欵]  
　　英　利源通控立生莊經理蕭邦泰不還存銀昨由差探將蕭傳至公廨判交保候訊 
[室人交謪]  
　　朱雲棠控妻吳氏私逃一案昨經公堂復訊朱供吳氏不安於室時常逃出請究氏供因朱不顧家用反被兇毆是以逃出判吳氏交朱領回不准虐待 
[收票舞弊]  
　　電車公司控王菊芳收票舞弊昨晨由探將王解至公堂訊供屬實判王押兩禮拜 
[來路不明]  
　　羅華善出售冒牌晋隆烟公司香烟一案昨日由廨復訊據羅華善之兄羅裕廷供稱此項香烟係在碼頭上所買請限三天將其人尋案判羅華善還押候下禮拜一再訊 
美租界 
[自縊]  
　　前晚有年約三十左右之男子在歐嘉路周家庫沿洪樹上自縊身死黎明時由捕查見回報捕頭飭將屍身送入驗屍所傳知地保報縣請驗 
[賠洋]  
　　日前有日兵三名至吳淞路美利鐘表店修表因論價起釁擊碎該店之玻璃窻由捕拘解日署並判令償還洋三元了事 
[聚賭]  
　　武昌路蔡廷才休舘聚賭押頭被西探查見歸禀捕頭請廨出單傳訊 
[攫物]  
　　某西婦昨投捕房訴稱被流氓多人攫去銀表等物請爲查緝捕頭　之 
[搶洋]  
　　畢水金昨投捕房訴稱前晚行經天　路被流氓多人攫去洋十一元請緝 
[法租界]  
[提督宴客]  
　　停泊吳淞外三夾水地方之法國　水師提督矮爾　和愛氏前日柬　法總領事巨籟達君副領事福蓋君總巡麥蘭律師栢爾德等同坐小輪赴艦款讌陪坐者係本艦五道金線兵官五人入晚始散 
[並未寄頓]  
　　掮客陳敦科與包車夫顧德坤串竊大豐寄棧之洋酒值洋三千餘元一案昨日又由捕房將案内牽涉之顧文卿提解公堂訊據供稱商人開設棧房陳敦科並無洋酒寄棧惟前曾買過琴酒兩箱計洋六元有零繼又來棧出貨兩次　售於三　涇橋某酒店内可請查訪况商人之酒係向壳件洋行賣來亦可查問質之德坤供陳並無洋酒寄於該棧判文卿交保德坤還押再訊 
[爭先恐後]  
　　九十號　差巡捕前日在新租界查見某馬夫與他車加鞭爭馳止欲拘住某即逃去當將小馬夫土根松拘至公廨判王交保限交大馬夫到案訊辦 
[小工串竊]  
　　小工王長友王阿二在太古碼頭串竊　糖十餘斤被巡丁一併扭　捕房轉解公堂請究判　友　兩禮拜阿二枷七天分别示儆 
 
 
] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
[感謝瓣香廬廣嗣金丹種子神效]  
凡購此藥在上海盆湯弄新橋南堍見洋貨號朝西轉灣約十餘家門面根德里内瓣香廬牌號方是的眞瓣香廬主人骥雲國手閣下鄙人體質本弱不能耐勞年來復以游學廣州研究學業不無耗費心血致精神疲倦飲食不思困憊異常雖迭延醫調治終未奏效邇來更有遺精之症每入夜間或有夢亦遺或無夢亦洩心焉憂之上月友人自申來羊惠贈　貴廬所製廣嗣金丹一盒照法服之居然所患若失後復託代購十盒服未及半已身體康健步履輕捷且内人刻已懷姙尤爲事出意外喜何如之特此嗎謝以答　貴藥室製藥之功并爲諸君欲强身體廣後嗣者告如蒙代登報章所該報資示明原璧歸趙手此即頌　進步　但附近假冒須認明瓣香廬牌號在根德里内方是的眞廣州天平街沈進士第竹喧氏啓 
[祥森黑頭安全火柴公司廣告]  
本公司開設上海舢舨廠地方專製黑頭安全火柴曾於去年八月呈様商標奉批准予專利他人不得私自仿造祇准向本公司購用原料并蒙咨飭地方官妥爲保護本公司初次出貨深恐或未盡善不足以致購求者之踴躍并難副大部提倡實業之美意因復大加改良力求精美計有六大特色 
一盒壳堅固不致破碎　二木幹潔白容易引火　三藥不受潮霉時無患　四料出中國利不外溢　五盒大幹多用之不盡　六售價從廉易於暢銷粗枝火柴以單蛙單雀麒麟各種商標爲記細枝火柴以雙蛙雙雀各種商標爲記印用五色光輝奪目誠足爲祖國實業界上放一異彩熱心同胞如欲購用本公司火柴及願代爲經理批發以期挽回利權者請移玉至本公司帳房面行接洽可也謹啓 
[請看女界生輝]  
又製專治咬髮癬藥連用三十天永保不發續搽生髮膠包可重生不靈還銀每洋三瓶每瓶大洋四角 
予自庚子遭拳匪之亂隨父母僑寓滬上不料一病兩載骨瘦如柴髮秃如尼求方覔藥終無效驗閱新聞報載盆湯弄橋南首北無錫路人壽醫藥室秘製生髮膠神効先購試用兩盒將罄漸見發枝今又着小婢奉洋二元請選上好乞付四盒如能還我本相總當逢人說項以揚仁風　天津旅滬女子前幼女學堂敎習吳湘雲寓本埠西門武聖宮前 
本號開設○上海城内彩衣街○上海北市抛球塲○蘇州間門内中市 
掃葉山房新出繪圖騙術奇談裝訂四册價洋八角 
是書爲華亭雷君君矅所編輯搜羅新奇騙術計得百則有達官貴人而受騙者有乞兒貧婦而受騙者有騷人雅士而受騙者至各店鋪被騙尤多甚至騙人者或亦爲人所騙奇之又奇幻之以幻世路之險防不勝防閱此書者可以長識見增閱歷覊旅之人尤宜奉爲枕中鴻寳每則又繪有精圖隨事指陳頗饒趣味誠近日小說書中唯一之特色也最新商界往來函稿裝訂二册價洋三角 
近來商界中不乏才　高遠文理優長之流故往來函牘必須加意改良不可仍前之安於陋略是編所著皆出自名人手筆又經華亭雷君君曜詳細審定凡商業中應用各函無不備具至其文法不用典故而自然雅馴不尚浮言而悉中肯要善讀者一經研究觸類旁通固不愧爲翩翩書記才矣 
[有延壽廣嗣之奇功]  
大隆藥房秘製參茸芝术海狗腎延壽丸方眞料足神效萬分故遠近試騐鳴謝之保證書案盈許尺足見其功力之大有口皆碑 
本藥房獨得化學經驗良方不惜工本重用海狗腎大枝人參血片鹿茸黄山野术天生靈芝爲君佐以各種滋補妙品熬膏去渣取其精液爲丸故藥少勝多丸小力大專治陽痿不舉精衰無子見色即洩未交先流夢遺滑精耳鳴目花四肢無力面黄肌瘦諸虛百損五勞七傷等症其効如神最奇者久患陽痿之人一服此丸立能轉弱爲强精神百倍元陽壯健耐久不倦眞有出神入化之妙延壽廣嗣之功妙在藥性潤而不滯滋而不膩連服一月百病不生精髓充滿冬天手足不冷夏日身體不熱故常服補命門安五臟壯筋骨益氣血烏鬚黑髮轉老還童屢試屢驗百發百中眞水火旣濟之良方却病延年種子之秘寳每瓶雙料二元每打十二瓶念元單料减半如用雙料取効更速另有參茸芝术海狗腎壯陽種子延壽酒大瓶四元小瓶二元功同丸而尤速如丸酒並用最妙　上　海　四　馬　路　望　平　街　口　大　隆　藥　房　啓 
[奏辦廣東全省籌餉彩票恒豐公司]  
三月十四日開彩　頭彩二萬五千元 
本公司前屆經辦多年誠信相孚久爲中外士商許可茲復集厚資奉　兩廣督憲批准承辦移咨各省及上海道憲一體通行在案每月開彩一次第五會設額票一萬張每張價洋六元内八千張分爲十則每則售洋六角有一千張每張各分爲二十則每張售洋三角又一千張每張分爲四十則每則售洋一角半共大票一萬張其號碼係由第一千另另一號起至一萬一千號爲止以悦主之買意定於三月十四日在粤東省城西關北帝廟戲檯當衆開彩由大憲派員監督以示大公其額少而中彩多足飫獵彩諸君之雅興也其中彩紅票銀由廣東省城恒豐總公司兑交或由上海漢口厦門　各分售處憑本總公司印出對號單爲準本公局紅票槪印騎縫圖記若無本分局圖記無從查對未便代收　恆豐公司駐滬分局寓老北門外新泰票行内謹啓 
[上海漢冶萍煤鐡廠礦股份有限總公司廣告]  
本公司優先銀元新股票業已刷印齊全凡執漢萍以前老股票摺及本年註册後新附股本諸公請憑舊票舊摺及新收條駕臨斜橋總公司金菊蕃君查照奏案刊章分别調换倘須將户名洋數或合併或分開亦可悉如諸君之意惟祈將籍貫住址詳晰註示以便開會時寄函奉邀再本公司現尚多留優先股額以待遠埠官學商紳有志實業者不論一股以至千百股欵到即可塡給股票並權利證券不必再掣收條調換周折恐未週知謹刊布　公鑒 
 
 

Page 26

 
 
要件 
[和蘭匯票律譯稿（照商律第六節第一百條起至二百零七條止）（續）]  
　　第一百八十一條設付欵人拒不照付則執票人祇得向居間人或票中載明之付欵具允人索取票欵爲抵制一切拒不照付之人起見祇須立同文之公證書一紙已足第一百八十二條不具允據或旣允不付之公證書應由公證人或治安裁判所書記或門監偕見證兩人會同訂立其寫法如下（一）將票中語句具允字據添註字據保人姓名及各項居住處所一一騰出（二）具允或付欵之催促語又票中欵數（三）拒不付欵或不具允據之緣由（四）公證書及拒付緣由應行畫押之催促語（五）因不具允據　旣允不付之故所以由本人曁公證人或治安裁判所書記或門監出立　証之聲明語第一百八十三條公証人治安裁判所書記或門監應照公証書原文另留副本并按日期次序當日謄寫於特别簿記不然應受賠償訟費及貼補之罰謄寫後由本處治安裁判所將該簿編定頁數每頁角以簡筆畫押爲記設一千人欲索閲此項証書應錄出一分或數分如請發給第一百八十四條執票人執有不具允據或旣允不付之立證票而交付此票之人與執票人同住一邑則執票人應至遲於立証之後五日内將立證情形通知交付此票之人不然應受賠償訟費及貼補之罰設此兩人住不同邑則執票人應將立證人核實之公證書錄一副本至運於立證之五日後由第一班信差寄交此人設該處無准期信班則於五日後趁第一著名之郵遞機會寄發不然應受同樣之罰第一百八十五條每添註人應將公證書通知或寄交添註人以前之授票人其辦法與上條所述同所云五日之期自收到公證書日起算第一百八十六條執票人執有旣允不付之立證票而收票出票及一切添註等人有共認票欵之責則執票人得用索保法向一千人追問其追問則或向全數或向一人均可如專向出票人則一切添註人皆得驰責如向添註人中之一人則此人以後各添註人皆得弛責 
國外新聞 
[日本糖公司控案之株連]  
　　二十五日東京電云日本糖公司控案株連益衆有國會議員五人均於今日經官查究其餘牽涉尚有多人 
[倫敦麵粉增價]  
　　二十五日倫敦電云倫敦麵粉市價日見增漲昨日餅司會議决定將麵包之價每塊漲至六便士半说者謂二十年來從無如此騰貴 
[美股票經紀倒空巨欵]  
　　二十五日倫敦電云美國芝茄哥裴登公司抛賣空盤壟斷麥價致鈕約股票經紀安里斯及斯托配里兩人倒空英金三十萬磅 
[土爾其軍變聞]  
　　二十五日倫敦電云土爾其軍變之故殊難明晰其總因則圖推翻聯合黨與進步黨耳自由黨及新組織之國教會均與叛軍聯絡土皇殊韙叛軍之舉動當時並無激烈之决鬭决鬭者僅零星散隊而已君士坦丁地方已告安謐民間照常貿易　土京君士坦丁電稱刑部大臣被害一節業已確實該大臣之被害因悮指爲兵部大臣之故蓋叛軍實欲戕害兵部大臣以其袒助聯合黨與進步黨故也新内閣現已組織告成都費君爲内閣總理大臣愛特海姆君爲兵部大臣軍變時有砲臺防兵一大隊整旅至伊爾笛宫歡呼以賀土皇土皇旋於窗次誡諭軍士稱之曰朕之赤子復勸各軍回營安職勿啟暴動各軍即遵論散歸昨日袒助聯合黨及進步黨之報館均遭亂民搗毁城中現已安靖此次事變軍民終始矢忠土皇足爲土國極大之特色同日柏靈電云成都費君已簡爲内閣總理大臣里番脱仍任外務部大臣土皇復操憲政大權惟議院議員現尚不能足額 
[英皇游歷地中海]  
　　二十六日倫敦電云英皇愛德華已由法國皮阿里起蹕取道巴黎前赴其洛游歷地中海一帶星期六日可以行抵該處 
小説 
[譏彈小説滑稽魂（四十六）]  
　　第九回擺雙檯名妓捉瘟生破温柔巫山驚好夢 
　　説罷大家謝了一聲便都坐下。陸佩芳斟了一巡酒。便彈首琵琶唱了一枝曲子。原來十年之前。上海的倌人。唱起曲子來。大半還都是彈的琵琶那用胡琴的不過十分之二三罷了。到了如今的時候。上海灘上竟没有會彈琵琶的人。一個個都改用了胡琴。那舊日的銀撥檀槽。鈿蟬金雁變成了稽中散的廣陵操竟成絶　的了。閒話休提。只説陸佩芳有心籠絡包松濤在席面上十分巴結。等得第一樣菜魚翅上來。佩芳又一個個都敬過來。包松濤見他坐在背後。甚是不便便把手指着席上的一個空位子道你何不坐在這裡。自已也好吃些。陸佩芳聽了笑道。謝謝耐。倪是嘸撥格號福氣。衆人聽了。又望着包松濤笑。包松濤也不理會。只細細的打量佩芳的臉兒。一會兒。叫的局陸陸續續的到了。大家豁拳的豁拳。講話的講话。閙了兩點多鐘方才漸漸的散席。娘姨端上乾稀飯來包松濤努力吃了五碗乾飯。暗想他們的飯碗。爲什麽小到這般。難道他恐怕人家多吃了他的飯麽。想着。已經吃完了飯。便把那兩只象牙筷子。擱在碗上對着衆人説一聲慢請。佩芳見了。連忙伸過手去。替他拿了下來道。勿要實梗　。包松濤見了。以爲佩芳不懂這個規矩。偏偏的又把那雙筷子拿起來。端端正正的擱上碗去却被佩芳一手搶住了道。做倽做倽。勿要　倪搭。勿行格呀包松濤。聽不清楚。正色對他説道。這是我們官塲的儀注你們是不懂的。不要來和我混閙。正在説不明白。却得蕭雲峰走過來。對他説道。堂子裡頭的規矩。不作興把筷子擱在碗上的。你不要這般固執。 
 
 

Page 27

 
 
   
 
 

Page 28

 
 
   
 
