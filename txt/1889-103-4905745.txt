# 1889 - 103 - 4905745

 

Page 1

 
 
[發售廿四史預啓] [  書集成局主人啓]  
　　本局開印古今圖書集成一書早已排印齊全祇以卷帙繁重加以去年訂匠忙廹異常致第三批出書之期稍遲然至臘底已將第三批書發出全書完畢矣隨於圖書集成印竣之後卽刊廿四电刻下已將排至一半用中國潔白蓮史納印成紙色首尾一律此書爲讀書人必不可省之書想莫不欲家置一編謹與諸者約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀　足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至申報館掛號可也其栗售至四月縱截止如至全書印成購辦者不照預定之例須再行定價今印有樣張欲觀向申報館領看此佈 
[點石齋售書啓略]  
　　巡　　纂○是書蒐羅宏富取用不窮購此應試可咄嗟辦然門　非由素熟臨事　易張　預釁　　隨禁隨　則臨用之獲　更多　人　我　多今定　洋雷五元○大題觀海初二集○實文三萬六千篇本届各省鄉試題十得八九謂子不信可覆接　今定　洋廿五元○五經文　○　文一萬五千言其中向無陳作而特搆者不下萬首新穎美備無踰於此碼洋八元○五鳳樓試帖○得詩一萬二千首座　土餼概不關入　洋　元○　築七經先印五經○直行宋字精校精印碼洋八元○慶治平略○采輯史臨有體有用卽經釁必諸之　　洋一元其餘　　　多不　　　本埠外埠　之分鋪士商就近購取可也此佈 
[鑄錢餘論]  
　　鑄錢之弊有二曰盜鑄曰盜燬錢輕則錢之質不及錢之值而盜鑄之弊起錢重則錢之質甚於錢之值而盜燬之弊起均弊也禁盜鑄難禁盜燬尤難盜鑄者猶有未鑄之錢範已鑄之錢文可以跡而求之他盜燬者未燬則錢而已矣已燬則銅而已矣安所得而指之爲盜盜鑄而獲罪者有之矣未聞有盜燬而獲罪者昔咸豐年間粤宼倡亂軍務孔亟餉需浩繁大吏奏停京外鑄錢局而制錢遂日見其少矣惟其少也各省會物價騰湧市面支絀錢鋪盡出錢帖零星以小錢挽雜因以爲奸難於取信有赴江浙購錢接濟者脚價固多虧折而杯水車薪隨散隨盡光緒戊寅北省奇荒有蘇人載制錢數十萬串帶往天津發賑一時錢價驟漲蘇松殷富中天下區區數十萬串不過滄海勺波太倉粒粟已耳而錢價因是而漲豈蘇松之殷富獨貧於數十萬串乎則制錢之少可知也夫天下之物多者賤而少者貴自然之理人所共知而制錢獨愈少　愈賤者何也曰盜鐲盜燬之弊有以致之也錢之少也少於盜燬錢之賤也賤於盜鑄夫盜鑄盜燬之弊旣不能革而盜燬者又無從發其覆而摘其奸則何以知錢之少於盜燬也曰以錢之少而知之也富粤宼初定時市面通行之錢每串間有順治康熙雍正錢百十文不等其錢輪郭較大質料頗堅每文重一錢以外積而久之漸稀漸少今雖求一文而不可得矣試忠順治康熙雍正大錢將安往耶奸商黠匠收買零星鎔化入爐别鑄器械謂非盜燬而何　何以如此　賤也夫天下之物多寡大小參差不齊必權兩端而用其中於以制其價之貴賤焉此亦自然之理人所共知者也錢價之貴賤亦猶是耳今有錢於此有最大之錢挨次遞减以至於最小之錢而取其適中之錢以爲錢價之準毋使有過不及焉今順治康熙雍正大錢既爲奸商黠匠所盜燬矣則必以次於最大者爲大而减至於最小其適中之錢必較諸向時適中之錢而差小矣錢之小宜乎其價之賤也而奸商黠匠之弊猶未己也盜燬可以獲利盜鑄亦可以獲利銅多渣滓字多模糊質鬆體輕俗謂沙壳其鑄出之小錢皆售之於錢莊錢莊爲之攙雜配搭併人大錢以行使於市面積而久之小錢日多大錢日少錢價遂因之而愈賤甚矣哉錢法之壞也當事者亦嘗籌及之矣光緒十二年奏　變通錢法開爐試鑄民用利便國寳充盈因錢賤之勢弭錢少之患升以杜盜鑄盜燬之弊可謂慮之深而計之遠矣大清會典順治年間初鑄每文一錢嗣加鑄一錢二分至一錢四分康熙年間改鑄一錢嗣又鑄一錢四分雍正年間改鑄一錢二分乾隆以後皆以一錢二分爲則自咸豐改鑄鐵錢鈔錢之後停鑄者二十餘年矣今以錢之少而賤也始議鑄錢以補救之然錢之少可以鑄之使多錢之賤不能值之使貴富順康以還每錢一文必確有一錢以外之價故每文加至一錢四分而不爲過重若使每文之價不及一錢而矯而爲之則順康雍三朝之錢當時必亦有奸商黠匠之牟利者隨鑄隨燬而無復存矣方今錢賤之時每錢一文之價尚不能抵紅銅九分之值使仍照每文一錢與一錢二分一錢四分之例則官鑄工本虧折必多帑藏虚縻難於持久適足以滋盜燬之弊而缺乏如故仍不能禁盜鑄之弊而龎雜如前是以通融成憲酌合時宜使官鑄無所虧私燬無所利會議奏准每錢一文重八分五厘且調劑於紅銅白鉛之增减斟酌於火耗工料之多寡雖未符定例而不致懸殊吾知自兹以往民用利便國寳充盈源源而來泉流不竭錢少之患可以弭盜燬之弊可以革矣雖然自古無無弊之法而有法外之弊今所慮者錢賤與盜鑄耳錢賤無足慮但求其止於現在價值而已惟盜鑄雖有厲禁而不可止今議者曰使仿照鑄造亦無利可圖抑知彼盜鑄者安能仿照八分五厘之重而鑄造乎當猶是沙壳小錢爲害市面欲思所以杜絕之而不得其道揭之以待當世之考論錢法者 
[本館接奉電音]  
　　昨接在京友人發來電音有本月十八日諭旨三道敬謹譯登○三月十八日奉上諭貴州按察使着田國俊補授欽此同日奉上諭奎潤現在請假禮部尚書着麟書兼署欽此同日奉旨鑲黄旗漢軍都統着錫珍署理欽此 
[京邸雜言]  
　　惇親土金棺擇於二月二十三日發引二十五日傳中正殿喇嘛萬善殿和尚大光明殿道士各六十人輪流唪經每早午晚三祭欽派近支王公六人輪班赴府奠醊所派出者爲絪瀅二貝勒澤公謨橚二貝子怡王也○前紀恩護軍統領揀選本管廂藍旗護軍營官缺一則兹聞統領會同文侍御揀選擬定正陪所有委護軍叅領一缺揀得空銜花翎兼御前十五善射大臣惠芳擬正空銜花翎和盛額擬陪頭排護軍校揀得藍翎長成林擬正空銜護軍校銜護軍雙全擬陪二排護軍校揀得護軍德本擬正護軍常慶擬陪三排護軍校棟得護軍札寛擬正藍翎六品頂戴護軍鳴吉擬陪已將履歷册送交承辦廂白護查照以備入排帶領引見矣○新授甘肅按察使唐樹楠赴吏部遞呈稱光緒十四年十月初三日奉旨甘肅按察司着唐樹楠補授欽此旋於光緒十五年正月初五日到 
 
 

Page 2

 
 
京上年八月將第五女許字現任甘肅布政使譚繼洵之子秦官爲婚查藩臬兩司兒女姻親應否廻避並無專條惟藩臬同城時有會辦之件其究竟應否廻避之處據實呈明吏部檢查藩臬兩司兒女姻親並無作何廻避明文今該員與現任藩司譚繼洵兒女姻親應否廻避理應奏明請旨遵行遂繕摺具奏奉殊筆毋庸廻避欽此旋奉旨唐樹楠調補陝西按察使欽此○禮部示頭傳咸安宫官學候補教習胡永榮景山官學候補教習朱士俊周興謨覺羅官學候補教習劉文勳魏時鉅宗室官學候補教習蔣世彦八旗官學候補教習　懋績郭武斌章鈐等九員限三日内親身赴部投到並携帶筆墨以備塡冩親供當堂核對筆跡○善撲營咨行侍衛處所有本營充當布庫子之侍衛平安祥順崇山文秀四員照例應將侍衛一切差使停止以便在營習練文秀年逾五十奏明脫去搭連照章留營仍充教習之差相應咨行貴處查照○稽察三海外圍朱車散秩大臣啓嗣侯秦親往各朱車稽察值班不令喊傳播勒和口號出其不備考核官兵實數有無空曠班差查至第八朱車甫入門見兵丁團聚作葉子戲大怒謂爾等不思守法奉公胆敢聚賭成何體統該章京同屋居住並不阻禁擬令值班總理備文將該值班官兵一併送究後經營總率章京向候再四懇恩侯碍於營總顔面概從寛宥諭以嗣後如再聚賭定行從嚴究辦○前寍夏將軍維侯帥慶病故任所所遺世襲一等侯經值年旂帶領引見奉旨准其維慶之子信恪承襲今由侍衛處帶領引見懇恩賞給差使奉旨侯爵信恪著賞給委散秩大臣欽此又世襲二等伯宗善原係上虞備用處拜唐阿於去歳年終承襲伯爵今亦經侍衛處帶領引見奉旨伯爵宗爵宗善著賞給委散秩大臣欽此○内廣儲司銀庫於初七日午刻開放三旗侍衛月費銀一千兩内廷各門各項值班官兵一個月口分銀六百六十兩三旗内務府護軍海班口分等銀三百四十兩造辦處銀三千兩○香山健銳營八旗營房公署公所兵房間有傾圯不堤棲止辦公營壘圍牆則竟一律倒坍無一存者咸豐後未經咨部請修又外火器營公所房間亦年久失修委難再緩因各咨部請急興修工部將該營報修各工核與年限相符計約需銀在五千兩以上應奏請欽派大臣前往履勘查估各工分别緩急奏明專案興修遂由工部奏請欽派查估大臣奉硃筆派　吏部尚書錫珍户部侍郎孫詒經欽此聞錫孫兩大臣擬於初十日率料估所官吏前往查估云○初七日皇上由壽星殿行禮畢大駕甫臨北上門突有正白旗護車平安跪於道旁口呼奴才寃枉當經前導侍衛將其挪縛交步軍營官兵先行押赴西苑門外迨聖駕回海經御前大臣面取該護軍口供覆奏奉旨交刑部嚴行訊審旨卜經原解步營民兵卽將該護軍解赴刑部交收傅聞該犯所控者爲債務云○克邸定於本月初九日前往海運倉支領所管正藍旗滿洲固山應領三月季弁兵甲米刻由該旗備文知照該倉監督等是日開倉以備本旗支領勿悮○初七日上燈時阜成門内錦什坊街扁担胡同有宗室恩某由某糧店負錢二十餘緡年逾半百步履遲遲突有人自身後來揪倒於地攫軍其錢迨恩爬起其人已杳遂赴本管廂藍蒙六甲官廳喊報步軍校派兵立卽分路偵尋則音耗無聞恩嘵嘵不休廳官許以三日内若不獲犯願照數奉賠云 
[九峯韶景]  
　　前報某甲縊死一事嗣聞人說甲平日作惡多端形同無賴　爲隣里所不齒兹乃不獲善終足見報施之不爽也當於夕陽西下時令僕輩以蘆簾裏其屍納諸舟中載歸收殮矣○松郡東門外華陽橋附近　村落日前有一不覊之馬突如其來横衝直撞適有某姓十餘齡男孩躑躅道途不及避讓竟被馬衝倒踏破唇舌齒牙脫落者五六枚鮮血淋漓奄奄一息水漿已不能下咽當卽延醫救治難保無性命之虞也 
[陽瑣]  
　　初十日後陰雨不輟寒氣逼人至十四日大雨如注雷電交作風伯揚威江中巨浪如山街上行人多有被輕裘而戴風帽者小本營生之輩無不望天呌苦也○寗武祁門各茶莊踩造烏龍向例三月初十後開秤頃聞山内因天雨連綿不能採摘凡欲做烏龍者無不仰天浩歎雙鎖愁眉惟願天公做美早日晴霽庶便赶做紅茶也○近日上江妓女以茶市伊邇紛紛來潯以供碩腹賈之尋歡買笑凡遇客人喚局龜輩　之而行藉以節省輿費穿街過巷行人如織肩摩背擦醜　難言前晚五點鐘許有龜子肩負一妓由湖邊而來韶顔稚齒姿態嫣然浪蝶游蜂相隨不捨將近轉角處一少年肆意輕薄龜子驚呼得脫娼寮本難禁絕况通商碼頭乎惟肩負既不雅觀又易滋事不可不禁也 
[禾中紀事]  
　　嘉興府宗太守考試武童業已出案計嘉興縣二十名秀水十名嘉善二十二名海鹽七十八名平湖二十八名石門四名桐鄉四名○北門内東道弄　姓住宅二進堂樓於十六日午後一點鐘失愼家人大聲呼救左右鄰赶卽鳴鑼報警各坊洋水龍先後馳到取水噴救幸人手衆多　卽救熄祗燬去堂樓其餘皆得保全洵不幸中之大幸也○聞潘宵帥已於十四日取齊湖郡有二十八日取齊嘉郡之說未知是否屬實也 
[旌節過楊]  
　　調補山西巡撫衛靜瀾中丞自奉賞假回籍之諭卽由浙江起節本月十三日傍晚行抵揚州江甘兩邑宰至瓜洲口迎迓鹽揚二營亦於風洲口排列隊伍燃砲示敬是時旌旂蔽日冠盖如雲各兵隨於兩岸護送憲舟至徐凝門停泊福都轉以下名官呈遞手版禀安憲舟小泊片時卽於是夜解纜北上兩邑宰暨各營送至五臺山邕各散歸 
[廣州近倍]  
　　城内桂香街桂香廟供奉北帝神俗傳三月初三日爲神誕辰因於二月二十九日奉神出遊隨行儀仗極形繁盛有頂馬百餘乘綵色數十駕其餘鼓樂香亭尤不可數計士女聯袂來觀幾至萬人空巷所惜上午時大雨滂沱終日不止迎會及看會之人均淋漓盡致乘興而來敗興而返未免怨大公之不做美矣○上月二十九日有一小艇行至海珠前頓遭沈溺艇内男女共六人均入於水經救生船救回男二人餘皆問諸水濱或謂每年清明前後是處必有行船覆没者此則無稽之言也○白鴿票迭經大憲嚴禁近日又有匪徒在番禺某鄉落設廠開收楊左槐大令訪聞立卽發委查　並拘賭匪懲辦以絕根株○武童某甲在東門某店購物爭論價錢店夥出言不遜致觸武童之怒武童紏集多人向之尋釁店夥見勢不佳閉門以避後經人調處由店夥服禮賠罪始得無事○本月初一晚保甲局勇巡至司後街見一人面貌猙獰形躍詭秘向之盤諸言語支吾搜其身有火藥一包凶器二件訊其何爲據稱意欲縱火奪物當卽押回局中解案懲辦○廣雅書院於前月二十二日　　旋卽揭曉張香濤制軍示期三月初二日親詣書院開課院内諸生均須整肅衣冠隨班行禮至越華粤秀兩書院迄今仍未出案士林中人無不望穿秋水矣○去年有匪人到處招摇謂現已禀准白鴿票仿照闈姓例繳餉開收迨大憲將各票舘查封又謂因欲招商承辦效先行禁　耳近日匪人更爲猖獗胆敢於沙基菜攔街設館名曰綿遠堂引入股詣股本足數卽可繳餉開辦事爲大憲訪聞赫然震怒密委幹員前往掩　當塲捉獲盧兩田等五名將館釘封一時聞者無不鼓掌稱快入春以來雨澤調匀田疇沾足郊外農人皆得及時播種無不欣欣色喜云○記名提督王軍門光耀　零仃洋面與私鹽船相遇督令軍士燃砲追截梟匪力不能敵紛紛鳬水遁逃所有私鹽十六萬餘斤船九艘悉數拿獲卽日押解來省交局騐收 
[去思滋永]  
　　署理廣東潮州府方柳橋太守功惠垷當卸事回潮橋分司本任而潮郡紳耆以公莅任雖僅年餘然於郡中書院義塾修築隄防禁止賭博以及鋤　暴息詞訟凡有益於地方者無不實力施行故當交卸時士民皆臥轍攀轅大有借宼之意夫今之太守卽古之二千石也然則龔黄德政安見今必異於古哉 
[津門瑣語]  
　　法人德威尼包辦旅順大工未經報竣卽續辦院署東偏及大虹橋活鐵橋兩座又豫工活鐵路及電汽燈一切工程去冬 
 
 

Page 3

 
 
又包大連灣活鐵砲臺其工程銀兩大者一百一十餘萬中者三十餘萬小者亦十數萬卽武備學堂汽球兩具亦銀一二萬兩其於大小工程如泰山之不讓土壤河海之不擇細流捷足先登洵於西人中首屈一指現擬於月初還國其未竣各工另有營造司經辦諒不至半途而廢也○初六日津郡各官舉行耕藉之禮文自道府州縣以及儒學　貳武自鎭軍以及城守將弁無不衣冠濟濟於天甫黎明先後至先農壇肅恭將事主祭陪祭讀祝献爵　帛各　專司　畢道府州縣叱犢扶犁播種饁耕分餉鹽菜一盂菽米飯數簋盤中粒粒皆辛苦不知仕途中人食之能下　否禮成各嚴鎭道更順便查勘鐵路　梁○天津本係水鄉外有九河環繞每當大雨輒患横流目今春水方生李傅相民瘼關心札飭練軍統領黄麗川軍門轉飭護衙一營練軍五營各統帶酌派五成隊伍於二月二十五日起前赴土城築堤並將機器局旁河道隄防一律濬深培厚○海河水淺輪船停泊大沽碍難　口　各輪船入水最淺者首推普濟目下尚可來往自如其餘惟順和入水八尺餘均入水一丈或一丈餘不等　海河之水　大潮外尋常只深八尺不咫是以各輪船每至大沽輒需駁輕貨物仍候潮汐三兩日或四五日各西商均嘖有煩言均謂宜於疏　也 
[削髮財]  
　　上月中旬有某甲者貿貿然至温州東門内資福山西方殿拜倒蓮花座下哀求老僧爲之披薙老僧見其出自誠心　住寺中擇吉削髮甲則齋　粥　梵誦喃喃人之見之　皆以爲四大皆空一塵不染貪嗔痴愛當可次第懴除矣老僧亦頗信任之每一出門卽託其掌筦鑰望後某日之晚有人延老僧放燄口至四更始返則房門洞開人已不見鐘磬鐃鈸錫杖架裟以及香積廚中之糧枯木牀上之被如席之捲無一存者始知甲之爲僧實係有心圖竊不覺失聲長歎懊喪欷歔云 
[漢臯賽紀聞]  
　　漢口諸　商春季賽馬於三月十二日開賽適值天氣和暖半陰半晴賽者觀者無不興高采烈華官則仁義禮智兩少尉洋街委員與漢陽協戎等均往彈壓以免閒人滋事是日第一次賽四馬　商阜昌勝第二次四馬俄商順豐勝第三次十馬江漢關西人勝第四次五馬又係順豐勝第五次兩馬英商華記勝第六次八馬仍係江漢關西人勝第七次七馬係某醫生勝十三日又賽第一次四馬醫生勝第二次四　順豐勝第三次三馬又係醫生勝第四次四馬又係順豐勝第五次四馬醫生勝第六次七馬太平勝第七次十馬仍是醫生勝其時適有兵船在漢船上水手在塲照料巡捕亦往來彈壓西眷幼孩皆登賽馬亭樓頭觀玩以遣春興云 
[東粤官塲紀要]  
　　補用道周嘵丹觀察奉藩憲札委交代局總辦差刻己進局視事○升補崖州知州侯小巢刺史由京引見冋省向谷憲衙門禀　呈遞履歷○廣雅書院自　造迄告成歷時一年之久所有監工各委不無微勞足錄張制軍批准每名給予超委一次以示鼓勵○補用府吳太守廷焯奉臬司札委赴方營督審案件○西關保甲委員現屆更換之期臬憲札委河南保甲委員候補同知沈司馬鴻壽調辦所遺河南保甲差札委試用縣邱大令爲鈺接辦刻均己到局視事矣○日内將屇秋審各屬解到犯人臬憲飭發南番兩縣獄妥爲看管並傳諭差役等務須在省聽候不得私行回縣及在外滋事○某都戎頻年管帶兵輪現有人臚列劣跡多欵密禀張制軍制軍得禀遂檄調都戎回省聽候查辦○藩轅牌示新寗縣丞缺委卸瓊州府經歷葛繹祖署理合浦縣典史缺委試用從九品蔡峋署理 
[上海四馬路文報局東賑收解處接到烟臺盛觀察轉來周少逸先生告災電]  
　　滬上各所善長公鑒周少逸十六電洋賑數目十三已禀復現在青州地盡不毛樹皆剝光拆下屋梁每斤一文至無人要沿途餓倒與賣妻鬻女者更指不勝屈人口遺剩不及三分之一均從廿餘里外覓草根樹皮度日蓋近處草已吃完而面貌無一成人形者據謝司事云災象較河南重甚將來總數恐不至十萬賑錢每人先發大錢三百明日起卽將現錢裝車與查户同行一面點騐塡票於一二箭地外卽憑票發錢　特可杜混濫且使災民人人親領灼知的數并就便告知下次照領如此急就辦法恐尚有不及待者奈不能億萬化身同時並賑何以上皆實情博興聞亦相似俟信到再陳收養幼孩屠令下鄉俟回卽商辦若不嚴拿人販卽養幼孫媛女仍掠賣紛紛明目張胆而爲之也冕禀云宣叩 
[董事勸捐述略]  
　　去年鎭江府屬丹徒丹賜金壇溧水及蘇常等處均患偏災由撫憲崧中丞札飭各州縣分册捐募上海縣裴邑尊當諭英租界保安堂董事瞿開桐謝榮施新閘董事徐拱辰等持册勸捐兹聞瞿謝兩董在老閘二十五保頭二三四圖内共募賑洋六百四十三元五角大錢一百十文徐董在二十五保二十七保中之九十十一十二十三等圖内募洋二百二十三元五角總共八百六十七元錢一百十文除上年臘月兩次繳洋六百五十元外本月初十日續繳洋二百十七元錢一百十文連捐册六本由邑尊閱收彚解災區所有各捐户姓氏己繕清單張掛保安善堂門外並請登報以昭信實爰誌其大略知此 
[縣案彚錄]  
　　浦東陳家巷裕伯題橋因年久傾圯經該圖董秦榮光等集議興捐裴邑尊倡捐錢一百千已列前報兹悉是橋業已雇匠其工前日該董等具禀投縣邑尊飭將所捐之欵卽交該董等領去○九華烟館主婦朱沈氏病斃後所遺衣服銀錢房産被孫利生陶關通等紛紛攫取孫秋塘以婦有螟蛉子桂生及養媳利生關通等豈可任意攫取　投上海縣扭控經裴邑尊訊明情節飭將利生枷號陶交保限令將取去物件交案前日晚堂覆訊陶避匿利生稱所取衣服數件已作沈氏殮費叩求鑒宥邑尊飭將桂生及養媳發交普育堂撫養銀錢箱籠房産等件一一點交同仁輔元堂留存俟桂生長成具領利生仍飭荷枷陶着差保交　訊辦餘人斥退○唐玉山控弟玉亭覇産一案經裴邑尊訊令邀同親族理處前日玉亭具禀投案稱奉諭央親族理處無如玉山一味恃强叩求鑒核邑尊着候提案訊辦 
[英界公堂瑣案]  
　　包探顧阿六稱昨見魏學才等奔跑後有人追赶情形可疑因卽阻獲井在伊等所住六馬路地方新泰客棧内搜出軍械一併送　請究魏學才供合肥縣人曾在道署充當護勇與友人耿金標住居客棧有湖北人李姓指一少　人行竊物件着我等將人交出致相爭閙軍械係保標所用耿金摽供南京人與友人楊振標在大馬　保鏢局生理餘供與魏同魏洪發供揚州人向在輪船爲侍者住居後新街客棧此事我不干涉且與魏耿等不相識蔡太守得供之下飭將各人暫押軍械交捕房帶回查明實在情形下禮拜二解候覆訊○二百八十號華捕稱昨在六馬路見方阿三騎馬往來五六次在後踏傷王陸氏由該氏知照拘方送案方前曾犯事王陸氏供年五十二歳在路行走方騎馬馳至慌卽避至人家不料仍被踏傷手腰等處報捕拘案方阿三供在棋盤街雅宜園烟館生理昨天乘馬至該處欲讓小孩反傷該氏如今只求施恩蔡太守騐得該氏受傷屬寳判方阿三出洋三元給該氏養傷再着覓保具以後安分不再滋事結始准開釋○張福雲稱與夏阿全同居被竊布衣三件向索不還報捕　案夏阿全供爲薙髮匠與張同居被借洋一元向索不還反誣　竊現有同業人公禀具保小的張又　並無借洋事夏之同業人遞呈公禀求保蔡太守謂張福雲指竊本無証據不准究追夏阿全准其保去如將來查有贓據仍須交案訊辦○張文奎稱前被陳子　偷去三星照一副今又來撬門圖竊幸卽知覺獲住交捕陳供青浦縣人向爲米店生理現因失業犯竊三星照質在法界地方蔡太守判將陳子甫管押一月再派　協同包探市贓給還張文奎○沈月卿稱寗波人現在馬房爲馬夫昨同事潘福順向我借錢不遂怒擲錢板致傷我眼皮報捕拘案請爲騐傷潘供昨接家信要給信力向沈暫借不允以致肇釁蔡太守騐得沈月卿受有微傷判藩福順管押二天以示薄懲 
[法界公堂瑣案]  
　　蔡李氏訴稱小婦人素開烟館後由華吳氏介紹祖與馬小王日前馬忽逃逸有粤人陳阿清　烟鎗三支　去押錢 
 
 

Page 4

 
 
是以將陳交案陳供小的向爲鴉片掮客馬曾欠小的洋銀店主婦華吳氏將鎗抵押華吳氏供小婦人並非店主婦與馬爲中表親一切均不知情朱明府飭將陳營押令原告尋馬送案核辦○前報紀某法人帶見証何增福控陳廣成鐘表店欠洋店主逃逸因將保人朱禮應送案云云朱明府以朱不認担保何見証不實因着于禮拜四再訊昨日原告未到朱何投案候示明府謂朱與該店究係近隣可幫同找尋不拘何處如能尋見喚捕拘送來案○日前孫德寳卽孫三扭控土開江誘拐姪女朱明府飭探查明事屬子虚遂着傳孫核辦此已兩紀報章昨日包探將王解案禀稱孫住十六鋪南是以未經傳到旋有蘇林投案稱小的與王隣居願爲王具保明府察得各人均非善類着連蘇管押勒令交孫再核○前報紀張芝亭控妻一案朱明府飭拘褚阿松懲責昨日解送公堂明府謂爾是著名賭棍判荷枷一月期滿交的實人保去○日前周也卿控謝汝川私用銀兩押追已久尚未了結昨日捕房將謝及中人周福堂解訊原告偕見議陳家瑞之子明科投案候示明府詰訊之下原告稱本不與謝相識由福堂介紹是以合開洋行前付銀二百五十兩交與裕大謝將銀私行劃付與陳除收過外尚欠銀一百八十五兩零叩乞究追謝供議單共三紙行中用粤人劉理庭爲買辦現住英界同芳居後明府問明科曰爾父何在供稱有病不能到案明府謂本應將爾管押今格外施恩可出外趕緊理楚復謂謝曰爾將銀私劃與陳又將奚茂林之紅契方單押銀使用情同誑騙如不趕緊料理定卽嚴比諭畢飭將謝周帶回管押原告退去○王山子竊取水烟袋一枝乘東洋車至小東門外適遇馬金海代付車錢强將水烟袋搶去以致互相毆扭由捕拘入捕房昨日解送公堂朱明府問土水烟袋從何處竊來王供在大關劉貴子處竊得明府謂王犯竊馬拆梢俱應懲儆遂判各責四十板○邵阿二訴稱小的家住高第東里前夜被賊竊去棉被一條押錢一千另五十文現在人贓已獲叩求核辦明府詰具何由獲住邵供該竊去而復來是以拘獲士阿毛供小的住在本城小南門内與母親賭氣出門是以犯竊明府謂與母親賭氣卽是不孝不孝該責犯竊又該責姑念初犯格外從寛喝責一百板釋之使出 
[喉症内服方]  
　　葛根一錢牛蒡十三錢桔梗一錢五分炒荆芥錢半枳壳一錢杏仁三錢生甘草四分土貝母三錢炒防風錢半加浮萍草三錢○喉症外吹方西牛黄五厘人指甲五厘焙研上濂珠三分製研青黛六分龍腦片三厘研壁喜窠二十箇墻上者焙黄象牙屑三分焙研以上二方金保三先生刻於錄要本楊韶和司馬以爲奇騐請登報章亦方便事也江夏老翁謹識 
[題餘姚魏烈女殉節事略後應經蓮珊部郎囑]  
　　一死千秋定斯人世共尊心原如古井身本出清門烈魄仙班證芳名史册存曹娥遺蹟在節孝可同論[  餐花室主人未定草]  
[挽吳門茶蘑山人汪燕庭明經五律四首]  
　　大夢者先覺飄然竟出塵蓋棺悽過客執手慟斯人瞑目仙都近論心友誼眞山陽一聲笛想像見丰神○海上人才藪頻年賦悼詞那堪落花節又賦哭君詩蓮社逃禪日蕉窗讀畫時依稀一眴斗竟與世長辭○掉首騎箕去同嗟　老成日方逢卓午星忽墮長庚捉醉留陳迹著書了此生贏人揮熱涙苦憶售時情○木竟虫天志君撰虫天志說部尚未全豪懷邁　倫清譚宜捉麈警語合書紳好學先端品躭吟愛率眞方期同嘯咏執稿悵逡巡[  吳縣蔾牀舊主稿]  
[蘇省撫轅抄]  
　　十六日陳鳳蔚銷委解甘肅新餉銀兩差本班前先補用道庫大使程濟時服闋禀到巡檢林韻貽銷海運滬局差並禀知聞訃丁母憂○十七日候補縣章寅禀綃上海查驗絲茶北卡差並謝奉飭駐册以查獲大宗偷漏絲觔蒙前撫崧憲破格奬勵給予委署一次藩轅牌示照得太倉直隸州知州莫祥芝病故遺缺查有在任補用直隸州元和縣知縣程其珏堪以請補 
　　英國屈臣氏自序 
　　盖聞一病有一藥之　有是症必有是藥甲藥如用兵之法知其法乃可知醫屈臣幼習盧扁之傳深究刀圭之術凡於某藥入某經某方治某病及人身之臟腑氣血筋骨脈絡藥　之陰陽喪衰補瀉温寒靡不考　精微暸如指掌加以博覽中外羣書採擇前賢良法互參已見觸類旁通窮十餘載之功夫然後出而問世旣通行於西國復稅駕於中華以期着　羣生俾海内咸登上壽自道光廿二年到港創局以來荷蒙遠近垂靑無日不臣門如市於今幾四十捻矣閱歴旣深學問愈廣近年復製戒烟精粉藥丸藥餅藥水等項專爲中國芟　鴉片之患大著奇功　蒙左李爵相曁各督撫大人試騐確效陸續寵以手書賞以扁額昭然可據非敢誇也惟所製各藥固堪自信而戒烟各藥尤爲見信於人由是各省鎭埠紛紛郵筒索購日不暇給遂不得己另派妥伴分枝藥局於粤城沙基大街上海大英大馬路又一在棋盤街北京都杭州蘇州天津烟臺九江汕頭福州厦門佛鎭寗波鎭江澳門長沙淡水揚州沙市北海海口安慶建寗南京江西城粤城内小呂宋福建城漢口洋街流通巷濟南府城梧州等埠將來或　擇地分設以便諸君購取庶免路程隔涉方知本藥房貨眞價實誠信不欺也雖所售諸藥其值稍昂而較之别家價賤而功少者則爲迵異况本藥房選料必精益求精監製必愼而又愼故能萬發萬中卽間有未盡全效者或因本人飮失食調或因本病變症岐出所致此皆自悞非　能歸咎於用藥不靈惟　　鑒愚忱細察　　伴塔方能辨别眞　與别家確有不同是則愚之　幸漹爾 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市絲業會籌賑公所施少欽經收奉直豫皖山東揚鎭賑捐三月十四五六日第二千另五十三四五次清單]  
　　清遠堂徐大善士洋一千元無名氏洋二百元浙寗葛大善士求病愈合家平安由仁濟堂來廿元又爲三郎　懋求病愈一百元又葛維懋求病愈三元杭州朱子纮爲妻陳氏久病續助以求速愈三十元新關唐聚卿節省點心資三十元寄鷗室内史由申報舘來十元杭城隱名氏十元常熱徐祥隆十元寓瀏河盛我航善士奉母巢太夫人命郵助十元蓉城補過軒十元無名十元許承宗求病愈五元無名由恆緣莊夾五元又五角又三槐堂五角汪國桂求病愈一元印德甫爲母病愈一元研田守歳人求兄病愈一元○恆豫莊來蕪湖謝立年爲慈冥誕齋資移助十元汪復記四元謝晝記印勸振歌兩元子紳記乙元仁濟堂來夏昇戴次雅王文奎周學亷劉光志汪蓮塘諸乃權七户各一元周全寗顧舜臣各七角馮子卿樓元恩各五角共十一户合洋九元四角○製造局樸紀君募冬榮主人錢七伯文忠恕堂五百兆者三百守拙生思純軒無力量五代第一家有心無力人五户各二百遵義堂無名恕心堂無名澄思堂五柳氏時記不書名　名有其人斯人也吾從衆是亦善醒菴福記小記不具名十七户各一百共廿五户合洋四元以上十四日○杭省平安室主人洋六十元松江鹽公堂馮怡軒翁募馮谿橋善士續助胃口復開飲食有昧洋五十元李智泉由王文榮兄來四十元又建帮公信七元有信堂有恆堂惜分陰齋養樹山房陶善培陶善堅由許公若來三十元蘇省程許氏求病愈廿元常熱信泰典吳門高氏求夫冠亭病愈廿元嘉善孫署莊子秉善士將倉泥土之中米糴價餘資移助廿元瑞藹山房十五圓無力子十元吳鰲峰求老病愈十元瀏河關盛我航翁募隱名求保合宅平安永無疾病十元南州間吏節省日用費由仁濟堂來五元蘇胥成昌號陳曾楨爲女病愈五元馬德林求孫病愈四元追先子爲秀冬公冥福洋四元無民三元王姓求父瘡疾愈三黎以昭以名以輝三元滸關鹽公堂程培三募王子修求病愈二元太倉牌樓鎭洪求保合宅平安二元海昌無名求病愈二元包得元一元海昌周申甫募伯歳廬主人一元沈福順求妻病愈一元生大銅洋廿元乍川源隆昌銅洋四元桐城裕泰程昌期募程慶貽堂求母壽各二元無名力不足求平安 
八户合英五圓爛本洋五元以上十五日○熊記大善士續助求妻病速愈由周魯峰先生來規銀一千兩存性堂由恊源莊來洋五十元又陳香泉十元又信舘餘資三元求免災染雅片人由項竹卿兄來廿元又東海小女子三元又無名四元四角銅洋五元錢六十七文小蓮氏求父目疾速愈十元不名十元九江祥發元節省財神會酒六元始平氏求子病愈五元隱名求病愈出外太平由寳和莊來二元守樸子劉慶熙求父母平安各一元思彼想自氏五角恆記銅洋十二元以上十六日 
 
 
