# 1885 - 70 - 4904282

 

Page 1

 
 
[三十二號畫報出售] [  申報舘主人謹啓]  
　　本齋印行畫報早蒙海内君子爭相購取物美而價廉洵有目共賞也茲又不惜重資求得時下大名家如任阜長任伯乍沙山春管劬安諸公　　人物花卉翎毛山川諸畫臨筆墨埼奥逈異凡庸從此次三十二號畫報爲始先將任君阜長所繪羅漢印就兩圖裝入畫報之首以後按號分送絶不間斷可　　册頁可作　譜而畫報仍然九圖亦不減少末附淞隱漫錄圖說一則價洋照舊不加分諸君子其亦先覩爲快乎此仰 
[論格倫雷輪船被拘事]  
　　怡和洋行之格倫雷輪船被法人所拘以迄釋回前後細情均登報牘閲竟不禁爲之三歎夫怡和洋行爲英商所開固局外之商人也今爲法人所載留者袛以船中被法人搜出鉛條六百條故鉛條豈盡爲軍裝之用　上海自通商以來　 
競相製造爲電氣爲强水爲字模以及各種鑄造鉛之爲用甚　固不僅爲砲彈所必需也而法人則一見鉛　遽　爲軍裝而不肯放行至於該船主行東立與筆據而後釋此大無禮之事也夫中國洋面中國宜查訊以斷法人之接濟乃中國未聞有查船之舉而法人肆無忌憚公然查之禁之此何說哉聞法人初時查船但取其船中艙口單騐之蓋艙口單詳載船内所裝貨物幾何人口幾何莫不瞭如指掌法人取而視之見無違例之物卽行放船使去無所留難厥後載運各船有暗運軍裝並不載諸艙口單抵滬之後得以將所藏各件起運上岸此事爲法人偵知孤拔乃傳令查船之船弁必須將船中貨物逐細查檢而後放不但憑一紙艙口單卽可照騐放行於是乎查騐之法愈密而格倫雷輪船至有此次之累並聞格倫雷輪船之由外洋來華也本載有軍械多件迨行抵新加坡聞知法人在中國海面遊弈搜截商船不准携帶違例之物該船不敢冒昧隨將所裝軍械悉數盤運上岸然後駛行來華其被搜出之鉛條則本非軍裝故以爲並非違禁之物坦然載以俱來孰知法人仍指爲軍裝而居然拘留之也往來中國之商船惟英爲最多約計較之他國十中居其七八故法人而滋覆於中國則於英商大有不利他國猶不若英國之甚爲大局計咨必求中英之好合不但於中無害而且於英有益法事一起英人守局外之例而莫賛一詞雖去年有調停之說而迄無成議人以爲中國固執已見不肯俯從實則法人先固執已見不肯稍讓也中法兩國相持不决則中法之爭端方開兵禍方結法人增兵調船不卽罷手中國防邊籌海更無已時而英人則已陰受其虧暗被其禍而不可勝數或者謂英國此時之所以恪守局外之例者實以持盈保泰之故恐開罪於法人其患滋大然自以爲泰而盈而欲保之持之卽已近乎滿之招損矣或又謂英國本以法人擾中爲利英人而結好於中國所利於英者不過在商局英人而結好於法國所利於英者實在於國家大局爲國家謀遠大之䇿何必斤斤於商局故英人之於中國並非實有患難相恤之情其於法人大有陰與結納之意然吾以爲此說也亦未足爲確論也法船來華鴟張狼跋中國雖有兵艦鐵甲船止以爲防守海口之用初無有一輪艦敢巡行海面以阻法船之來則他國之船又何肯力與法船相抗其被搜被阻固屬意中之事非他國之眞懼法人也惟英國則實有深懼法人之隱前者胡思禮元帥曾與英人言及英人而欲攻其决乎未能法人而欲攻英實屬易事英國所以拒法之炮臺地小而兵單斷不足以相禦故法人欲在英法毗連之海地底開築鐵路以便二國之行旅而胡思禮執不肯從况近者德人分占阿非利加之英國屬地已不一而足日前倫敦電音復有德人拔去英　成幟之信是德與英將次關釁矣俄羅斯盛兵於阿富汗耽耽虎視意在鯨吞英人雖阻之而未必其遽聽則是俄英又將次開釁僕昨論歐洲時局竊竊然爲英國危之區區商船之偶爾被扣猶其小焉者也雖然從來觀事必於其微格倫雷之被法所留旋卽釋放此正其機之先見者也英人之累恐將自此始耳英人至今日而欲求好於法恐亦有所不能蓋德人欲聯合法國早日殫思竭慮或虞不足以歆動法國因而借重於俄國前者德俄奥三國之會必有所商卽有意大利之相助尚恐不可深恃若德法一合則英人之患已大此則英人所旦夕惴惴者也英國旣以此爲懼則方且自顧之不睱又何睱在亞西亞地方大爲振作也哉第此時而爲英國計則惟有聨交於中國英國藉中國地大人多之勢中國借英國船堅炮利之雄二美旣合則不但可以自保其商局而且有以力持夫大局並有以開古今天下未有之變局閲者幸勿以余言爲河漢也可矣 
[基隆戰務]  
　　臺灣西人遞來信息云近聞基隆地方中法兩軍於月之二十廿一廿二連日開仗奮勇交綏該處華軍分駐險要壁壘星羅戈戟如霜旌旗蔽日統共約有一萬五千之衆法兵大隊則有一千八百人當其進攻之時將近中國營盤華軍鼓角齊鳴排隊出陣與法兵對敵兩軍先施巨炮轟聲如雷繼燃洋鎗彈子如雨狼爭虎鬥戰至夕陽西下方始收兵翌日兩軍再整旂鼓奮銳衝鋒自朝至于日昃法兵已被華軍重重圍困水洩不通法兵正在危險之際幸遇援師救應乃得潰圍而逸此廿二日事也詰朝法兵捲甲重來華軍亦率師禦敵是日兩軍鏖戰較前尤烈惟覺戰塲之上愁雲慘淡塵土迷漫肉薄環攻短兵相接人懷必死之心士矢捐軀之志其戰鬪情形爲從　所何見旣而華軍稍退遂被法兵襲取紥營之地數處是役也法兵斃于鋒鏑者二百五十人傷者頗多而華軍亦死亡甚鉅西人憑軾而觀者恒謂華軍步伐整齊進退有度足稱勁旅中國具此軍容誠未易進攻者也選錄香港中外新報 
[甬洋消息]  
　　西報言近日來甬洋殊無消息遠方逖聽者或疑法人此時狙伏不動盖將待他處兵船駛到卽有一番爭戰至鎭海華兵有二萬五千之多沿海一帶各項船上約有人十萬光景而米糧甚少洋烟亦有缺乏之慮恐日久不免騷擾也 
[阿洲近信]  
　　阿非利加之干倍倫地方英人建旗於彼而爲德人拔去英幟易以德幟此事已據電音登錄前報兹閲外洋新聞紙載有該地一事大約卽此事起衅之由因補譯如左俾閲者詳悉其原委焉據云去年十一月初八日有德兵船三艘駛赴該處旋則登岸該處土人見之立卽開鎗繫斃德人九名傷者不知其數德船怒卽於船上開炮向岸上轟擊傷斃土人無數英國屬地之房屋作坊亦有小損惟時德水師提督之坐船意欲再行駛近以便大肆轟擊詎意遽擱於淺大費氣力而後援出英領事宫亦乘英兵船往彼察看德人欲設法使英船不得至彼故該處生意殊覺 
 
 

Page 2

 
 
蕭索一日德人獲住土人一名云係殺人之犯因拘至德國提督坐船卽行殺戮云 
[東洋茶信]  
　　日本西字報言本年日本所產之茶因天寒地凍故茶芽發生甚遲恐今年之茶不及從前之盛也　 
[天津市價]  
　　天津西人來信云近日天津市上米與火油兩種驟然增價米則每担銀二兩八錢火油則每箱洋五元照此價目而居爲 
奇貨者尚不肯出售恐將來更翔貴其出口之貨價亦加高約增二三分蓋恐將有戰事或至封口則貨將積滯而現在需此貨者必爭先購辦故因而漲價也 
[天威赫怒]  
　　客有采風日下者倩春水雙鱗寄語本館云去歲除夕潘琴帥諒山失守岑制軍宣光敗績元旦吳統領石浦挫衂内廷於初二　日陸續接到警報天威震動幾於寢饋不安傳　諭樞臣電促隣近各省撥兵協助所有失事人員先行傳電申飭着卽督師復地以贖前愆至正月十五日内廷又接龍州電局警報内稱法人已入鎭南關潘琴帥身受重傷兵勇陣亡者數尚未悉皇太后赫然震怒立刻降　旨着張制軍之洞彭宫保玉麟設法救援毋使法人越鴻溝一步云 
[分别卹]  
　　諒山之役楊雲階軍門中砲而殞部下各員弁勇丁陣亡者亦復不少初九日鎭南關遂陷至十一日蘇軍門元春督率所部冒死仰攻奮往無前再接再厲將法人全數驅逐出關方得將關收復龍州亦賴以安全奏聞後皇太后深憫死事各人從優羲卹又嘉蘇軍門之勇不特任内處分一一寛免且將從優獎勵惟潘中丞雖已受傷究屬踈於防守王方伯按兵不動更屬咎無可辭天威震怒已傳電申飭俟接奏摺再降明諭昭示天下云 
[交勘總戎]  
　　統帶南洋援臺兵艦之吳徴三總戎前因冶游無度曾諭孫文起漕帥就近查辦漕帥曾奏稱該總戎雖玷官方冶游有據但當此需才之際統帶永師未便遽易生手可否加恩營免禠職俾該員早日鼓輪以解臺圍而驅强宼等語疏上皇太后留中不發惟　飭總戎卽日援臺以觀後效不料總戎所帶五船在石浦洋面卽被敵人毁去其二餘三船亦未發一炮奔避不遑各大僚聞此消息無不　指頿裂交章彈劾請將該總戎拿交刑部治罪以儆其餘特聖意淵深近日尚未發落耳 
[搜米紀餘]  
　　京華訪事人來信云法人出示搜截中國米糧英廷不許起而詰責中朝自接倫敦電報後朝野官民無不嘉英廷之深明大義不愧海外　邦不料法外務大臣斐利予智自雄不顧商務堅執前說斷斷不肯通融蓋斐利原知截粮之舉違背公法故當英　駐　使臣前往詰責時斐利祇托言並無其事惟廣東以北不准各商船販運米石耳英使未　中國地勢聞之喜甚退而電知英國外部英外部接電後跌足長歎以爲斐利何人竟敢愚我公使所云廣東以北不准運米是上海天津等海口俱在其内矣他國使臣聞此無不笑英使之不明地學以致受侮於人然此事英雖冷眼熱腸多方設法其情固甚可感而在我中國視之亦可坦然無慮盖京師各倉尚有十年之蓄卽使兵連禍結靡有已　 
時南米不能北來市面或有短絀大可發倉平糶决不致庚癸頻呼况海運雖阻河運固依然無恙也法人其奈之何哉 
[德願運米]  
　　法人欲行截糧之計都中於正月十八日接到電音日下臣民咸爲蹙額嗣闻德廷願將漕糧包運駐京公使巴蘭德曾向總署王大臣面許此事居民得此消息無不以手加額爭相慶賀然米商則已居爲奇貨市價高抬矣查德願運米之說滬上並未聞知大　得諸途說姑妄言之而已 
[移駐重臣]  
　　張軍門曜治兵有法摧敵如神震其威武者至擬之爲桓侯轉世昔年隨左侯相平定伊　部下兵士衝鋒陷陣履險如夷往往不折一人全師凱旋功施赫濯照耀寰區近以法人猖獗皇太后皇上思深慮遠恐北洋有警防堵難周因於去歲冬特下廷寄飭軍門速帶所部馬隊移駐津門聞軍門俟入京陛見面受機自卽當馳赴防次云 
[遠臣蒙貺]  
　　英國提督戈登西音呼爲格爾登昔年統帶王師剿平髮逆戰功卓著朝廷業已賞賚從優近聞中朝以該提督征勦埃及亂黨中炮身亡傳電出使英國大臣曾襲侯備又照會英國政府藉伸吊唁并晉封崇銜榮賞卹典請該政府飭知該故提督家屬云 
[欽憲回津]  
　　上月廿一日普濟兵輪到津出使朝鮮之吳續兩欽憲卽乘之言旋登岸後拜謁李傅相駐節吳楚公所云 
[接辦煤礦]  
　　開平礦務在天津局發賣煤斤聞因銷塲不暢而需用又繁是以暫　新泰興洋行試辦初擬訂立合同嗣因該局總辦吳南皋太守恐於事無益姑令試辦一年如能竿頭日進再訂合同現在已將全局存煤過磅交泰興接手矣 
[韓城西信]  
　　寓高西人來信云本年正月初八日高麗王率領群臣至某寺瞻拜佛像又云高麗有一王宫荒閉已久近日高王飭人趕緊脩葺擇于本月十七日遷居其内窺具意見大約因去冬之亂有多人被戮宫中高王疑爲不祥故有是舉也 
[輦下述聞]  
　　法人犯順以來一切軍國大事悉請醇邸裁奪運籌决策倍極焦勞日前偶得感冒之疾旋發疹子委頓床褥者旬日近日腿上又生一疽以致步履維艱未能出而視事各員遇有要務咸往府第禀知想天相吉人定能早占勿藥也○京師當道間鎭海防堵尚嚴法船非惟不能闖進且猛受兩砲彈船身洞穿并折其桅擊斃水手七人因卽知難而退故各當道以歐陽軍門防守有方深堪嘉尚業　請旨傳電褎嘉矣○吏部招考謄錄一再展期歴登前報兹聞報考人數仍甚寥寥至今未能開考該部書辦生意大爲减色莫不詈丁侍御　鐸之多言惹事致令受累不輕云○正月初九日俄國博公使英國巴公使美國楊公使日本榎本公使比國米公使隨帶　譯各員至總署賀歲慶郡王閻中堂福錫二尚書許徐二侍郎鄧大鴻臚及不在總署之六部九卿翰詹科道俱衣冠濟楚酬酢懽然輿馬盈門倍形熱鬧午後一點鐘先申致頌辭恭賀皇太后皇上次及各位大臣各大臣其一一致謝乃延客就座暢飲主賓欵洽偶俱無猜至四點鐘始興辭而散○醇邸派往熱河查驗金礦之王仲良貳尹業於去年底回京禀明是處礦苗尚旺將來開採可獲贏餘醇邸聞而大喜當卽批定籌備一百萬金爲開採費○前直隷通外道英觀察良寓居米市煤渣胡同其太夫人一品命婦卓佳氏年屇百齡精神康健此次恭逢皇太后五旬萬壽奉懿旨賞頤齡錫福四字匾額業於除夕懸掛大門矞皇典麗倍極寵榮云○三角淀機器局總辦恩翰臣觀察幹練明通頗爲醇邸器重此次向英商怡和洋行　貸之五百萬金係觀察及曾蘭生觀察商同訂定合同甚妥利息甚輕較已革道員胡雪巖經手之欵便宜不帝倍　醇邸頗深嘉許聞此欵按年拔清已奉旨着户部預爲籌備矣○總署近日疉接海疆電信知法船游弈洋面將欲邀截漕粮當卽涌飭海運局員嚴行戒備 
[淞口小誌]  
　　前日下午一鐘點有三枝桅英兵艦一艘從上海駛至張華浜暫泊聞將往大戢普陀一帶看中法戰事也○昨早營務處朱觀察坐福安輪船赴金陵公幹○昨下午有女屍一口氽在淞口石塘下其衣式似是廣帮人旋由善堂收殮 
[憲示照錄]  
　　查閲粘呈局規各該信局受寄銀洋如果中途被盜應由原局措墊三成先行給領今此案胡阿福信船被刼業已獲犯孫壽棠連起獲贜洋一併解案當因贜數未齊是以暫行儲庫一面飭局議領旣據該局禀明尚無正盜就獲原贜未齊之案未便會議等情應准由 
 
 

Page 3

 
 
縣代爲酌定卽就現起贓洋一千零四十四元按照各户原失贜數計成攤派先予具領餘贜另候緝追以示體恤而昭公允着該局立卽遵照確查寄洋底薄將各户店號姓名開具清摺於本户名下註明原寄洋若干及現在按成應領合洋若干由局禀候核明示諭一面提出庫存贜洋飭發該局分别傳户給領令出收條由局　齊禀呈立案至各該信局受寄銀洋每月失事之案嗣後應如何設法保護並卽議覆其各凛遵毋違切切特示 
[傳人問話]  
　　租界及八仙橋等處之牛羊肉行及麵包等店經道憲派印委各員嚴查等情詳列前報而八仙橋西浜係在租界之外是以莫邑尊前日飭二十五保四圖地保盛秀春往查旋經該保查得共有七户業已具覆在案昨日午後縣署忽派差恊保飭傅各户進署問話其中培記一户經該地保催同進城云 
[浦畔雜聞]  
　　昨有二人赴虹口同仁醫院求治一係老船塢内之小工被銕板壓損小指一係垃圾船户因兩船來往相擠挫傷中指筯連而骨已斷矣○德國兵船之水師兵昨早登岸至泥城外操演洋鎗發無不中操畢遂歸○往來甬滬之白鼈殼海船現在專載搭客銀洋信件貨物一概不寄盖因輪船阻滯故改章以便行旅也○昨早英租界大馬路有西捕押犯人六十餘名繫以大鐵練往來碾石西捕忽以鞭撲責各犯各犯不服相率將滾石解下向西直奔西捕吹號求援無如市肆暄闐卒無聞者追至老新衙門前適有西人乘馬車向東見而下車將各犯攔阻是時各巡捕及副捕頭正欲解犯至公堂遂帮同將各犯攔住帶回捕房暫押故午後尚未做工也 
[烟花地獄]  
　　昨報列烟妓吞烟一節兹悉該妓毫無親屬孑然一身被摀凌辱不堪以致出比下策斃命後卽由鴇俻棺成殮夫淪落烟花已同苦海而又鞭鸞笞鳳作　多端宜其荏弱小女兒競思畢命于霞膏一盒也若該鴇者不誠人面獸心者哉 
[瞎捕得銀]  
　　大自鳴鐘捕房二十六號華捕名聚寳者數年前患目疾屢醫不效近則儼然一瞽人矣捕頭備德祿憫其殘廢請於工部局董給銀一百兩以爲養老資局董允之 
[西捕捉賭]  
　　　家木橋西首沿浜近有賭徒聚集約近百人共設賭檯五隻非復往時地灘可比前日大自鳴鐘捕房出差之兩西捕互商以賭徒必有望風人若照常往拿每被　風先遁遂定計分東西兩路兠拿賭徒得信收拾賭具紛紛逃竄有不及逃避之五人被獲昨解公堂訊究史阿標供稱本在地亞士洋行爲下灶現已停歇住新橋堍二十二號樓房不敢犯賭翁太守詰其獲到之人誰實犯賭答稱内有穿夾衫之人在老虎灶洗面餘三人確是犯賭翁太守將穿夾衫人傳案據供名李桂堂住漿園街本做烟館堂倌餘語與史阿標同翁太守又將鄧明川張阿發胡小慶三人詰訊均不認賭翁太守判將三人各笞一百板枷一个月李桂堂史阿標二人從寛各罰洋兩元充公持交洋後卽行釋放 
[牛奶案結]  
　　日前美領事查得仁濟醫院對面義茂廣雜貨鋪主張茂祥有冒造美商牌號牛奶情　當飭西包探麥根出錢購買得有實據且查知招帖係海利同興兩家承印因卽一併傳案黄太守會同美繙譯易君庭訊先判將海利同興各夥及張茂祥暫行押俟查明是否向永發洋行拆來轉售再行核辦至昨西包探禀稱查得永發行並未出售此種牛奶與張張堅執如前且比鄰有各店鋪具呈公禀聲稱張所售牛奶實向永發行拆來我等咸知張决不敢冒倣牌號太守商之易繙譯判罰張洋二百元一面補傳永發行司事到案根究 
[金釧案]  
　　某甲家在本城畫錦牌坊左近回充縣役辛苦成家生有二男三女大二女均已出閣三女紅絲雖繫未賦桃夭本月中旬甲竟病故在世時曾將金釧一隻分給三女故後一切喪費需用浩繁其母某氏擬將是釧質錢以濟燃眉之急向女熟商女終低頭無語盤詰至再始附耳騂顏低低數語蓋日前其未婚之壻倩人向女借資女卽以此釧付彼矣其母聞言大怒竟欲將女處死一面憑媒向婿興問罪師想月下老人又將費幾許唇舌也 
[縣訊賣嫂案]  
　　前報載匪徒賣嫂一事日前該婦之母姚章氏挈子姚秀華投上海縣訴稱子婿早故我女張姚氏寡守六年惟賴女紅度日前日我女之夫弟張阿六串同蟻媒沈仁榮等勒令再醮于九圖地保張兆堂議得身價洋七十元我女冰霜操凛誓死不從阿六竟大肆兇風將我女晨夕鞭撻我女甘心忍受匪石不移阿六見計不能行又串同沈仁榮張錦春等計誘我女至張兆堂家逼令成親我女旣入牢籠身不能脫遂暗中致信于我我卽命子秀華向彼理說張等非但置之不理反又將女藏匿無蹤不得已備情求提研究莫邑尊准詞飭提去後前日下午升堂集訊張兆堂供稱憑媒沈仁榮出洋七十元娶張姚氏爲室後探知其中尚有未妥旋卽將氏送回當由沈仁榮領去至强逼等情小的並無其事求請明察沈仁榮張錦春稱並未　張姚氏爲媒該氏日前與母口角自行避匿張處我等實係被誣求請鑒察張阿六供串賣姚氏實係沈仁榮等所爲邑尊謂爾等旣皆在案豈容推諉現在姚氏究藏何處同稱寔本知悉邑尊復詰姚章氏謂爾在鄉間可曾探明姚氏究係何人藏匿答稱鎭上喧傳本月念一日沈等領我女至張兆堂家正欲成交經張兆堂探悉我等已經控案知事不妥卽送交沈仁榮收管現我女諒在沈家求請追究邑尊將情詰沈仍推諉不知邑尊限沈於三日内交姚氏到案張阿六張錦春張兆堂一併管押並諭姚張氏姚秀華靜候　訊核斷 
[英界公堂瑣案]  
　　包探顧阿六禀稱前日夜深見永茂押鋪尚未閉門竟敢違章受押請卽傳案嚴懲永茂經事人王部卿供稱是夜實已閉門因有友人前來暫行啓鑰黄太守判罰洋十元俟繳案後議充善舉○三百十五號華捕禀稱王阿福陳阿新在某酒肆沽飲沈醉與店夥吵閙不休爲此拘案請究原告今未投質二人同供因醉胡閙乞卽施恩黄太守申斥數言着一併開釋○一百三十三號華捕禀稱金阿海硬入某戲園看白戲喝阻不依爲特拘案金供並非要看白戱實因進内尋人太守謂金因細故已押一宵可毋庸議隨卽斥釋○酒店主高阿生訴稱王金發前來飲酒毁壞椀盞索賠爭執由捕拘來王供實因酒醉誤事如今情願賠償太守着賠洋一元完結○李吟瑞訴稱妻子徐氏不守婦道與祝阿發私相往來甚且敢出外不返昨在祝處尋見與論逞蠻由捕拘案該氏供稱李吟瑞確是丈夫小婦人決不敢與祝拚識祝亦不認姦情李請辦祝領妻黄太守隨判祝押候笞貴百板原告及該氏一并攆逐○包探吳朗山禀稱前日夜深見劉榮海手持絨單阻住盤問言語支吾并在身畔搜出鐵器二件查劉於三年前曾經犯事爲特送案請懲劉供湖南人向在吳淞當勇今因告假往川沙訪友回滬時夜已過深絨單的係已物並無鐵器在身黄太守判押候笞責五十板絨單鐵噐暫存捕房○包探顧阿六禀稱昨夜深後見積竊張阿狗在路徘徊頗有圖竊之意因此拘案請辦張稱不敢圖竊求恩省釋太守判笞責三十板以儆○包探孔長生禀稱獲住竊賊王阿順搜出押票吊得贜衣二件據稱從長江輪船竊來失主尚未傳案王俯首求恩太守判管押兩月贜存捕房俟領○包探顧阿六禀稱唐公館至捕房開單報失衣物甚多昨在又新押鋪查得贜衣三件爲此起得解案竊犯尚未獲到家丁唐升禀稱主人失竊曾報捕房今旣查到贜衣請爲給領并求限緝賊犯餘贜太守隨飭將贜交唐領去諭俟查拿賊犯究追 
[瑣案彚錄]  
　　捕房解婦人王沈氏案旋有原告謝某遞禀并將出店趙雲龍倩人扶掖上堂聲稱在小東門外開正茂洋廣貨店前日 
 
 

Page 4

 
 
遣趙到新開河怡和仁送信回路有擺盌灘者人極擁擠趙誤碰該婦之身旋被多人軋至小東門外老虎灶繼將伊毆打并塗穢牣因哭地中鳴捕將該婦送案探得行兇者名廣東阿喜卽住該婦處尚有一大脚婦翁太守詰趙平時與伊等認識否答稱不認識太守詰王沈氏據稱現住小東門城下夫亡無子有七十餘歲老姑十一歲女兒前晚我患肝疾女兒亦有病故到大街買物行至洋貨店門前遇伊將我調戱傍入不服起而毆打我不辨爲何人亦不識阿喜翁太守謂好没廉耻着仍交捕房管押飭趙等退去諭包探將廣東阿喜查到辦○前報到列新益成烟館婦馬楊氏扭控成衣匠魏桂生欠錢借槍一節經翁太守斷令魏先將烟鎗贖還昨日馮楊氏又到案稱魏不但不還槍又來吵閙故再送案魏稱　尙欠我衣帳三千數百文我並不欠伊洋及烟鈔伊如還我錢我卽還伊烟鎗太守謂該氏所控欠欵有帳可查着魏先將烟槍烟錢清理再算○粤人莫升訴稱前與鍾阿好合做太古行打包生意我名下一股出銀八十兩交與鍾手現在連股銀併利結欠銀一百十八兩一錢六分我已出股由鍾招唐阿豐承頂應該還我股分銀兩延宕不繳求請追究旋據通事禀稱伊等索銀爭吵適巡街捕見而問詢鍾不服將巡捕之棍搶去是以將鍾拘押翁太守詰之鍾阿好據稱應歸　銀現已齊備隨據唐阿豐遞呈銀票　紙計元九十餘兩并現洋七元有零翁太守問銀數合否旋有鍾之親串朱安康稱銀數相合惟票銀之能收到與否則不敢知翁太守將票及洋當堂給莫領去謂鍾不應奪巡捕木棍斷令出洋兩員以半員賠棍一員半罰充善　鍾卽繳洋釋出○去臘城河浜舊貨店被竊經包探緝到積竊陳阿榮并分贜之陳阿丁吊到原贜向不及十分之四因將兩陳管押在案昨日捕房將兩陳解案仍據供稱贜物盡在同黨之福山處翁太守謂應先行發落將陳阿榮責二百板枷號兩个月陳阿丁責二百板免枷飭包探將福山務獲究辦○前報列撑粮米船之王阿四周阿春在烟舘與張銀才肇衅一節經翁太守飭包探查訪明白昨三人解案太守判張銀才聚衆閙事笞責五十板周阿春藉端訛詐着責一百板船主王阿四串計誣人本須懲辦姑念管押多日從寛開釋 
[雙輪無恙]  
　　昨晚禪臣洋行來信云本行接有電音所有央忠輪航己於正月三十日安抵香港矣亟登報尾以慰粤海旅人 
[寄酬芋仙刺史卽次原均並呈昕伯明經大吟壇郢政]  
　　偶拈巴曲爲公壽却引珠璣寄贈來細數淵源原有自與公本忝世父翻勞姓氏費相猜維摩示疾非關老公有衰病善忘之語月旦評花也見才更羡賢豪長聚合昕伯明經與公詩酒往還最相契合賢豪聚首良非偶然羡羡何如雅懷同對好春開[  汝南泊齋氏未是艸]  
[蘇省撫轅抄]  
　　二十七日候補府張球禀銷工程局差卽辭赴滬候補同知蔡國熊禀知辭察藩憲委赴浙江公幹候補縣茅紹祺禀知辭奉藩憲委赴無錫縣騐收櫝榖差查以觀謝委代理江陰縣事周麓禀知派蘇差委從九俞龍盤禀知奉委帮辦常昭洋藥局差未入袁承恩銷松滬貨捐局差○二十八日候補直隷州蔣煐禀知奉藩憲委稽核收文件兼辦積榖差畢奉先禀知　奉委赴句容上元公幹改補巡典王錫疇禀知奉委齊門外水關差藩憲譚於二月十二日壽辰○二十九日俞龍盤禀辭回常昭洋藥局分發江蘇試用縣丞季保榮浙江人由京騐看來省禀到 
[浙省撫轅抄]  
　　正月二十六日通判羅振謙禀知防軍局委取發文移差禀叩謝並禀本日到局新選樂清教諭汪運昇禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[召杜復生]  
　　皖屬之來安全椒皆滁所治來安孫明府善捕盜得盜則以法嚴繩之往往輕騎夜出繞縣鄙一周天明而返居民聞犬吠輒相戒賭者罷局烟者閤户至屏息不敢有笑語聲幾幾乎帨無厖感居盡鳩安論者至儗之爲虎渡河全椒與來安　毗連王明府者兗之壽張人以名進士初試爲吏尤多書生本色全邑故健訟訟者輙累年不匍匐公庭而波及者家已破產已蕩並未見堂工人是　面孔訟棍有圖准　圖審之秘弱之肉强之食謂非官實使之而何王明府下車後將舊案之屢傳不到及原告及無蹤　者皆榜示　外注消三八告期親坐堂皇如兩造具在卽爲剖决其待傳質者限以三日人皆如入秦宫照胆鏡各見其動靜以去故縣中無滯囚無留獄去　淮北無麥民多闌人全境桀黠者往往窺人蓋藏民盡恐明府乃自策輕騎以一僕從環縣境而巡察之與民申守望相助之義俾數百里村落聨爲一氣　堡聚處卽責成鄉約相警邏不使異服異言之人或夜行而晝伏縣之北門久不啓隍外有小市名河灣市有殷實户懼爲匪人所覬明府乃令户自支更　以坊快巡通又就城頭設一燈以兩役互相瞭矚且擊柝故終歲暮而全邑無以隣爲壑之盜患於是問俗者悉推之爲召父杜母而爲之口碑載道云 
[圖劫未成]  
　　金陵内城在大中橋北向爲滿州駐防之地兵燹以後城已全燬地叚錦長人烟寥落每至金烏西墜道路卽斷行人去年底有某公舘圖其屋價較賤僦而居之今正十八夜忽有數有踰墻而入意圖劫奪幸中門頗堅匪徒猝不得入室中鳴鑼呼救四隣畢集賊始胡哨而去次日該公館設酒酬謝衆隣並恐復遭毒手遂仍移居外城語云千金之子坐不垂堂有以也 
[歡喜招災]  
　　蘇友來函云日前有一比邸僧與一比邸尼飛錫至桑葉巷某浴堂語以收燈後可於八功德池中預備碧洞丹泉俾得滌五濁而叅懽喜禪堂主利其值許焉及期諸檀越皆已隨喜而去二人乃入極樂世界露　清淨法身俱然赤條條來去無牽掛正在以游以泳蜿蜓如鉢内毒龍不提防爲巡員訪獲絏以黑索若牽豕羊解至保甲總局局員徐司馬訊得該僧尼雖已剗除八千根煩恼絲實　六根俱凈　遮會啓習以爲常遂飭押候嚴懲浴堂主貪獲　頭胆敢容老潔郎破色空眞諦亦屬罪不可逃著先將房屋發封再行提案究治聞該尼　押怨僧曰儂早謂愛河浪大切勿共上慈航郎因不聽我言以致如此今雖叅破情禪恐不能向煩惱城中度一切苦厄矣僧閉目數息合十和南曰南無大慈大悲救命皇菩薩 
[哀朝鮮二良文]  
　　維大清光緒十年十月戊子夜朝鮮賊臣洪英植等謀作亂踞王宫遷王族脅殺其國之大臣而議政府左贊成閔台鎬大輔國前兵曹判書趙寗夏死焉是役也人或尤二君先不能聨與國附和互市以全其令名旣知英植等爲亂於宫中而不思所以靖難之方輙躬自蹈之若僅以一死自謝者嗚乎士窮乃見節義當二君在時豈不知小心以事上修好以睦鄰勤勤懇懇爲國脈計長久迫强鄰扇於外奸人畔於内卒然擁兵挾王召重臣以求逞二君知變出非常又不悟王所在奮然入宫略無沮色遇賊於廡下逼草襌　不許以國歸日本不許割半與之復不許恐之以刃二君交口大駡牙齦盡裂賊怒甚嗾日本兵自後斫之　連斫之體無完　翌日暴二君之尸宫外令曰敢有不服者如二人當是時宫門盡閉國人之環王宫者且數萬不得入亦無敢大聲問訊者及見二君被僇知事力創乃　呼動天以額叩閽閽破導中國戍兵入與日本人戰於庭二日醢英植等十數人竄日本兵三百人於濟物浦覓王不得最後於永者中得之已不食二日矣相向哭失聲次日乃正王位嗚乎倉卒起釁國人不及知而二君者獨慷慨誓天赴死無悔卒能感發輿志撥亂反止保全社稷可不謂重　泰山哉余深憫夫二君之忠且以見天下之大忠臣義士良不以方隅限而日本之狡焉思逞者適所以成二君也故爲文以哀之辭曰箕子立國實長東藩保世滋大奄有三韓醇風終閟樸陋易安世運丕變乃迫戎蠻太歲在壬互市伊始炫其奇淫約爲唇齒混厥醜類式好兄弟廓乎無爭寗知　計時　申申孟冬望夜倭人三百潛布朝野陰險恣睢虎威狐假蠢爾賊臣爲鬼爲蜮肆其憑陵圖竊弓玉同謀合從三分其國矯矯陪臣曰閔與　萬夫之望憂必悄悄退食委蛇三更　召戴星而起聨步趨陛志决　閑慷慨靖義甫入王門遇賊於庭痛哭捐軀月星爲昏賊人　視拊手而喜人之云亡大事成矣舁尸於外萬民譁駭斯人旣亡國事何賴仰天大呼從者如雲道王師入剪其鯨鯤逐倭殺賊國乃乂寍於時朝鮮　絶如線危而復存僅乃獲免嗚乎二君謇謇匪躬一死靖亂日出復東人尤其愚我欽其忠爲此哀又以勸無窮[  海東釣鰲客稿]  
 [ 
 
 

Page 10

 
 
   
 
 

Page 11

 
 
[光緒十一年正月初十日十一日京報全錄]  
宫門抄○上諭一道錄前○滇撫張奏彚報秋季審結各案案由摺○楚督卞奏獲犯訊辦並請鼓勵片○又奏擬請嚴定搶拐婦女重辦章程片○豫撫鹿奏請補都守各員摺○楚督卞奏道員丁憂開缺遴員委署片○將軍慶奏爲據實陳明片○正月初十日伯玉謝賞壽物恩○秀吉謝署右翼前鋒統領恩○絪貝勒續假二十日○漪貝勒請假十五日○關防衙門奏十五日　大高殿拜表瀅貝勒行禮○召見軍機○十一日○鳳山請假二十日○掌儀司奏十四日奉先殿親行禮節○召見軍機○○雲南巡撫臣張凱嵩跪奏爲彚報滇省十年秋季分審結旨盜土匪就地正法各案恭摺仰祈聖鑒事竊照滇省强劫案件前經奏准仍照舊章審訊明確就地正法所有光緒十年夏季各案業經臣會摺彚奏在案兹據署按察便熊昭鏡詳稱查得光緒十年秋季分據宜良等州縣詳報盜劫共十二案首夥各盜除在監病故及拒捕致被格斃外計罪應擬斬盜犯張賴五劉開里林六十盧發富施有昭毛五大頁楊五四簫三郭春亭卽郭老五江發廣張春山冉易新陳黑汪眞喜胡三插王石匠王大巴拉金官淋老陳郭小三王偏卽王連有李小甲劉苗三瞿老五朱苗子江成保王木匠蕭老四盧恍堡牟著發等共三十名均經各該府廳州縣禀奉委員前往會審並解由該管府覆審明確開摺禀奉批飭分别照章就地正法在案兹屇年底開造案由清册詳請具奏前來臣覆核無異除清册送部外謹會同雲貴總督臣岑毓英恭摺具奏伏乞皇太后皇上聖鑒勅部查照施行謹奏軍機大臣奉旨刑部知道欽此○○卞寳第片再搶拐婦女窩囤嫁賣湖北地方最甚居民苦之光緒五年升任給事中胡聘之奏請飭令前督撫臣查拿藩大烈等十一名懲辦在案迄今四年漢陽安陸兩府所屬復有搶掳婦女情事臣飭候補副將張國棟叅將周與貴遊擊彭山茂各帶哨勇訪明著名窩巢先後拿獲嚴士秀等解經臬司督同府縣審訊據嚴士秀供認同治七年嫁賣宜城縣人王光照之女一次十二年四月初二日夥同姜正發等槍　鍾明哲家衣物烟土並分得錢十一千文光緒九年九月有江陵縣人孚能六拐一婦人董氏又四月聞有荆門州人劉興芳楊得吳連春媳婦張氏劉家場人許光耀拐他姪女許氏監利縣人王大高拐待逃荒婦女陳氏均在向家囤住賣錢分用嚴爲權供譅光緒九年三月間囤賣監利縣萬姓婦人又沔陽州劉姓婦人潜江縣屈姓婦人其餘囤賣人口都記不得日期約共數十起得錢花用本年三月初十日荆州府派令軍功張多寅等赴沔陽州境訪拿匪徒在伊族人嚴士甲家坐歇該犯心疑來捕伊等匪黨商同劉世昌李傳之嚴士元嚴爲錢嚴爲千等至嚴士甲家將張多寅拖走行至徐家嘴地方該犯用刀將張多寅兩　珠控出因傷斃命現被拿獲劉世昌供認在江陵縣老新口地方與嚴爲權等結盟拜會羣推伊爲徐大爺是爲販賣人口彼此聨絡照應的　思光緒八年三四月間囤賣江陵縣匡姓婦人沔陽州劉姓丁姓兩婦人其餘尚有十餘起記不清名姓本年三月初八日因賣潜江縣任姓婦人京山縣徐姓婦人得錢花用謝泳安卽謝獅子供認上年冬月不記日期夥同在逃之謝泳洋搶提黄毛英之女賣錢分用本年二月初八日夥同在逃之吳書盛搶得路行婦女杜何氏夏何氏欲赴宋河地方出賣中途被獲各等語開錄供招禀送前來臣查嚴士秀等均係搶拐婦女窩囤嫁賣之犯嚴士秀並另犯搶劫嚴爲權並另犯毆斃人命重案除已獲之李傳之等另行擬辦未獲之李能六等仍飭緝拿起出婦女杜何氏等交親屬具領外嚴爲權劉世昌謝泳安三犯均批飭遵照奏定章程卽行就地正法以昭烔戒所有拿獲此案及另獲聚衆結盟肆行搶劫鄭潰賢等多犯之候補副將張國棟候補叅將周與貴遊擊彭山茂緝捕尚屬勤能可否仰懇天恩各賞給紀錄一次藉資鼓勵出自鴻慈謹附片具陳伏乞聖鑒謹奏軍機大臣奉旨該部知道欽此○○卞寳第片禹湖北囤賣婦女最爲地方之患有所謂做水活路者於湖河港汊中停舟以待遇有婦女悞坐其船則載之遠颺無從跴跡設天男同行多被戕害又有走旱活路者非係擄掠卽屬誘拐亦　逼勒本夫嫁賣者婦女一入其手逼姦逼嫁俯首相從則謂之曰文開銷否則逞其兇焰加以凌虐則謂之武開銷是以窮黎有室家之憂婦女無保身之計淫惡不法莫此爲甚必須嚴懲凶徒以救荏弱查　盜已行但得財者不分首從皆斬財爲無知之物得者立子駢首人則名節所關旣汚其身體又離其骨肉情節較財物爲重湖北業經前督臣涂宗瀛奏准平空搶奪良家婦女已成爲首囤户興販誘取婦女藏匿勒　爲首罪干斬決者均仍查照歴次定章就地正法近聞江皖一帶常有搶拐婦女載至上海或賣爲娼妓或售爲洋人多有囤户爲之藏匿輾轉售賣此種囤户名曰白螞蟻其凌虐逼勒之慘不减於湖北應請旨飭下刑部凡有平空搶奪良家婦女囤户興販誘取婦女藏匿勒賣爲首者均照强盜　窩盜例擬斬立决卽行就地正法通行各省遵辦庶可稍儆淫兇全人骨肉而人與物較尤重於財於例意似爲平允臣愚昧之見是否有當謹兩片具陳伏乞聖鑒訓示謹奏軍機大臣奉旨刑部議奏欽此○○河南巡撫臣鹿傳霖跪奏　挾員請補都司守備各員缺以寔營伍恭摺仰祈聖鑒事竊查内黄營都司長慶信陽右營確山汛守備張徴經臣奏叅斥革咨請扣留外補　准兵部咨内黄營都司係題補第一輪第四缺確山汎守備係第三輪第五缺均應用儘先人員行令揀員請補等因臣查兵部奏定章程儘九人員均按奉旨先後挨次補用如實在不得其人亦必將名次在前各員於此缺何項不宜按名指寳准將名次在後之員請補等語今臣於在標候補儘先都司各員内逐加遴選儘先都司在先之羅斌元王國鐸王占元吳士秀夏獻廷胡國安斌成均與現開之缺人地不甚相宜禾便稍涉遷就惟查有儘先都司任萬元現年四十三歲係河南率陽府南陽縣人由雲騎尉世職在馬山口等處痛剿大股捻匪案内出力保奏同治四年四月十八日奉上諭世龔雲騎尉任萬元着以都司儘先補用欽此於五年十二月到標該員樸實耐勞差操勤奮堪以擬補内黄營都司惟該員儘先名次在後與例未符第人地實在相需自應照章將名次在前各員按名指實專摺奏請又儘先守俻李貴現年四十一歲係河南　州人由武童投營保升把總嗣在江蘇揚州擊退大股悍賊案内出力保奏同治元年六月十四日奉上諭李貴着以守俻儘先補用欽此嗣因江北肅清案内保奏同治三年二月二十日奉上諭守俻李貴看賞戴花翎並賞加都司銜欽此於光緒三年九月到標該員年力强壯弓馬可觀且名次在前堪以擬補信陽右營確山汎守俻令無仰懇天恩俯准將儘先都司任萬元補授内黄營都司儘先守俻李貴補受信陽右營確山汎守俻實於營伍地方均有裨益除飭取各員履歴咨部外理合恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○卞寳第片再據漢黄德道江漢關監督惲彥琦呈稱該道親母盛氏迎養在署於光緒十年十一月三十日病故該道係屬親子例應丁憂開缺守制等情具報前　所遺漢黄德道及江漢關監督員缺關係緊要亟應揀員委署臣同撫臣彭祖賢商酌查有鹽法武昌道武震老成練逞堪以署理遞遺鹽法武昌道篆務查有候補道瞿廷韶精明幹練堪以署理除檄飭遵照外謹會同湖北巡撫臣彭　賢附片具陳伏乞聖鑒再查漢黄德道係煩疲難要缺應由外調補容俟揀員另請補授合併陳　謹奏軍機大臣奉旨吏部知道欽此○○慶裕等片再奴才等又據海龍城總管馬有利禀稱該城地處邊徼氣候迴異乎内地春種秋收均不能爲時萬一經逢偏灾徴欵稍有遲滯則各官俸亷練兵餉糈卽有不繼之虞請將續丈餘　剩存壓租東錢十五萬餘千另款存儲俻作不時之需至圍地練軍現雖馬隊百名步隊三百名似亦稍敷分布然地面遼闊路經紛歧山深林密最易　奸遇有不逞之徒　星劫搶曁　邊山匪私人偷打欲期跟蹤掩捕迅速步隊非其所長實以馬隊爲得力惟建治之初圍地抽撥領摧兵丁五百名前經奏明欵項無多先練馬隊百名步隊二百名餘兵二百名俟籌有欵項卽行起練擬將前項丈墾荒地歲徴升科正耗銀七千五百餘兩由存旂領催兵内添練馬隊一百名以之分充餉乾等銀歲徴歲放亦可足資動用於圈地旣有裨益於原奏亦屬相符等情禀請前來奴才等伏查海龍城地方孤懸邊外與大圍塲唇齒相依關係緊要從前雖練有馬步隊兵三百名分守城垣四外巡緝兵力未免單弱今該總管請再添練馬隊一百名係爲照案豫防嚴禁圍地起見理合據寔陳明如蒙俞允奴才等卽當轉飭遵辦俾資鎭攝謹附片奏聞請旨軍機大臣奉旨該部知道欽此 
 
 

Page 12

 
 
　 
[光緒十一年正月十二十三日京報全錄]  
宫門抄○發抄旨四道○豫撫鹿奏請加封號並頒匾額摺○御史俊等奏請給獎摺○湘撫龎奏採辦漕米仍由海運交倉摺○又奏請議敘片○將軍金奏驍騎校病請休致片○豫臬許奏恭報接篆日期摺○豫撫鹿奏審明定擬摺子○正月十二日○郭公謝賜祭恩○密雲副都統國俊請訓○徴貝勒續假二十日○海英請假五日○椿壽請假二十日○掌儀司奏十五日早晚祭奉先殿載津惠王行禮○吏部奏派稽查覺羅學派出愛廉○内務府奏泒遞酒之大臣派出逹木定札布○召見軍機國俊○十三日○額中堂謝赏壽物恩○愛廉謝稽查覺羅學恩○召見軍機○皇上明日卯正二刻至奉先殿壽皇殿行禮○發抄岑毓英等奏查明前保剿滅昭通等府州縣匪徒各案出力人員分晣請獎奉旨兵部議奏單併發欽此○又克復騰越廳等處出力府經歴彭述賢保案底銜更正奉旨吏部知道欽此○又克復館驛等處出力遇缺令溥恩榮保案底銜更正奉旨吏部知道欽此○豐紳奏查閲官兵技藝奉旨知道了欽此○○河南巡撫臣鹿傳霖跪奏爲神靈顯應保衞地方顯懇勅加封號並頒匾額恭摺仰祈聖鑒事竊據署布政使唐咸仰詳據開封府轉據代理中牟縣知縣李永吉詳稱據縣紳前掌陜西道監察御史張鴻遠等聨名公呈該縣城内城隍廟靈應常昭每值水旱祈禱輒應或有盜賊竊發往往神靈默助得以首夥全獲光緒三四年間值歲大旱官紳士民齋肅虔禱輙有靈應乃得轉歉爲豐本年春夏雨澤較稀該縣知縣設壇步禱雨卽隨之神之聲靈赫濯實能保衞斯民爲此恭請轉詳奏懇敕加封號並欽頒匾額等情前來臣查則例内開各省廟祀正神實能禦災悍患有功德於民者由督撫題請敕封等語相應籲懇天恩敕加中牟縣城隍神封號並頒發匾顯一方以昭靈貺而順輿情出自聖裁理合恭摺具陳伏乞皇太后皇上聖鑒謹奏奉旨已錄○○巡視東城御史臣俊又等跪奏爲遵保會同拿獲鄰境搶劫首夥盜犯出力之司坊宫懇恩給獎恭摺具陳仰祈聖鑒事竊准步軍統領衙門移稱本年三月間據左營叅將廖承恩等俞同南城正指揮魯壽陽等在京外一帶地方拿獲結夥持械搶劫多贜拒傷事主盜犯劉二卽劉杜兒又名劉凱等十七名一案經該衙門研訊供招於三月十九日奏交刑部審訊並隨摺聲明獲盜出力文武員弁俟刑部定案後擇優請獎旋准刑部移稱訊明該犯等按律定擬具奏奉旨劉二卽劉杜兒郝六張二卽張舜兒陳六卽傅六十兒吳二卽廬三朱二卽朱長有黄麻他邵四卽邵連俱着卽處斬梟示餘依議欽此除將原拿此案首先協獲之叅將廖承恩等業經分别奏請獎勵外其會同首先獲犯之司坊等官應由該城核辦等因移咨到城臣等查正指挥魯壽陽等均能不分畛域會同拿獲鄰境首夥盜犯多名緝捕尙屬奮勉未便没其微勞可否將四品銜候選同知南城兵馬司正指挥魯壽陽請在任仍以同知不論雙單月遇缺卽選揀發東城兵馬司吏目張汝清請加六品銜北城副指揮梅啓善請加五口銜以示鼓勵如蒙俞允並請飭部核議施行再此摺係南城去稿會同東北二城辦理合併聲明伏祈皇太后皇上聖鑒謹奏奉旨已錄○○署理湖南巡撫布政使臣龎際雲跪奏爲湖南本年冬漕採辦京米三萬石照案仍由海運交倉恭摺具奏仰祈聖鑒事竊臣接准户部咨開議覆倉塲侍郎興廉等具奏湖南冬漕仍請籌辦採買一摺查湖南省前辦採買米價運費雖較江蘇爲多而核之湖北省歴年採買價脚不相上下應請將本年冬漕查照湖北成案迅卽採買三萬石運通交倉米價運費由該年米折漕項銀兩支銷等因奉旨依議欽此欽遵咨行到臣臣當經轉飭遵辦去後兹據署湖南糧儲道但湘良會同署布政使孫翹澤詳稱伏查同治十三年冬漕湖南省採辦米二萬石係由海運津剝兌通倉交納均經核實開支造册報銷在案兹奉文採辦米石爲籌備京倉要需自應遵照購運何敢稍事諉延惟採買事極煩重海運尤關緊要容卽查照湖北成案趕緊購辦米三萬石仍由輪船海運赴津剝兌通倉交收所有一切米價運費均照湖北成案歴年開支之數撙節動用卽在光緒十年分米折漕項等欵銀兩按數支銷斷不敢稍有浮冒等情詳請奏咨前來臣覆核無異除咨明户部曁倉塲侍　查照外所有湖南採買米石照案仍由海運緣由理合會同署湖廣總督臣卞寳第恭摺覆奏伏乞皇太后皇上聖鑒訓示謹奏軍機大臣奉旨該部知道欽此○○龎際雲片再漕糧爲天庾正供徴解例有定限處此欵項奇絀如能提前批解實於餉需大有裨益兹據署藩司孫翹澤署糧儲道但湘良詳稱查明湘潭縣知縣沈錫周於本年十月内將應徴光緒十年分正四漕折二米南驢漕項津貼漕雜各欵銀一萬三千九百餘兩首先掃數解清核入於光緒十一年春撥册内造報查該員能於十月以前將漕南正雜各欵全數批解實屬力顧正供徴解踴躍核與年内全完者尤爲得力詳請奏懇天恩將湘潭縣知縣沈錫周交部從優議敘以示獎勵前來臣查沈錫周才具優長本係出　之員兹徴解異常出力未敢没其微勞理合附片具奏伏乞聖鑒訓示謹奏軍機大臣奉旨着照所請該部知道欽此○○金順片再奴才准署察哈爾營領隊大臣王寛咨呈據右翼總管阿有呈據正紅旗驍騎校布林貝勒克呈稱現年五十九歲舊有眼疾時發時愈近因年老兩目昏花不能當差若不呈明告退誠恐貽誤公差理合呈請原品休致等情轉呈前來奴才覆查無異合無仰懇天恩俯准將察哈爾營左翼正紅旗驍騎校布林伯勒克原品休致之處出自逾格鴻　除將該員履歴咨部查核外理合附片具陳伏乞聖鑒訓示謹奏軍機大臣奉旨着照所請兵部知道欽此○○二品頂戴署河南接察使彰衞懷道臣許振褘跪奏爲恭報微臣署理臬篆日期叩謝天恩仰祈聖鑒事竊臣於本月初三日接奉撫臣鹿傅霖飭知以現署臬司陳彝已升授甘肅按察使奉旨陛見委臣接署篆務遵卽俶裝來省隨於初八日准署臬司陳彝將印信文卷移交前來臣當卽恭設香案望闕叩頭祗領任事訖伏念臣豫章下士知識庸愚班綴西清兩忝文衡於邊繳職承左史遽蒙寵擢於監司方防河守土之習勤已增秩加銜之優錫涓埃未報感悚滋深兹復臬事暫權彌覺冰兢加愓查中州本民物殷煩之地臬司爲刑名總匯之區凡奸宄之待除實流亡之未復欲清庶獄在察吏以惠困窮恃牖羣思必弼教而移風氣如臣檮昧深慮弗勝惟有一切禀承撫臣盡心經理不敢以暫時攝篆稍涉因循以冀仰答高厚鴻慈於萬一所有微臣署理臬篆日期並感激下忱理合繕摺具奏伏乞皇太后皇上聖鑒謹奏軍機大臣奉旨知道了欽此○○河机南巡撫臣鹿傅霖跪奏爲審明疎防斬犯越獄脫逃刑禁人等按律定擬恭摺具奏仰祈聖鑒事竊臣前據蘭儀縣王季球禀報斬犯韓欽恩越獄脫逃一案當經奏叅奉旨這所叅疎防越獄之管獄官河南蘭儀縣典史胡瀛着卽革職拿問等因欽此欽遵行司飭令勒緝逸犯韓欽恩務獲提同該典史及刑禁人等來省飭發開封府審辦去後茲據署臬司陳彛轉據該府鞠捷昌以逸犯限過尚未弋獲將刑禁人等審明擬議解勘前來臣親提研鞫緣楊清林胡鏡川均藉隷蘭儀縣楊清林充當禁卒胡鏡川充當刑書韓欽恩係與王曹氏通各商同米二貨等謀勒本夫王福沅身死審依因姦謀殺本夫律擬斬監候奉准部覆已入本年秋審之犯在監内北厫收禁係禁卒楊清林看守光緒十年閏五月十八日該縣王季球晋省面鸇地方事宜公出十九日傍晚該典史原瀛同刑書胡鏡川進監收封騐明韓欽恩鐐銬完回諭令禁卒更夫人等小心看守巡邏是夜四更時分風雨交作更夫傅九成因燈吹滅到更房躭避旋與刑書胡鏡川禁卒楊清林各因困倦睡熟韓欽恩乘間扭斷鐐銬板斷木籠在墻上挖空鑽出至西北角圍墻用純拴縛磚塊撩上監墻拄住荆刺　純上墻越獄脫逃禁卒楊清林睡醒查看韓欽恩不在禁内遺有扭斷鐐銬木籠板斷墻上挖有一孔喊同刑書更夫人等看明報經該典史督飭分投追捕無蹤轉報王季球星馳由縣勘訊詳緝經臣奏叅奉旨革審行司飭提該叅員及刑禁人等來省審辦並委員查明王季球寔係先期公出並無揑飾情弊胡鏡川旋在縣監病故將禁卒人等解省茲據該府審明擬議由司解勘前來臣提集研鞠各供前情不諱詰無鬆刑賄縱情事應卽擬結查例載監犯越獄獄卒果係依法看守一時疎忽偶致脫逃並無賄縱情弊援例减囚罪二等治罪又律載司獄官典减獄卒罪三等各等語此案禁卒楊清林於監禁重犯並不小心防守致犯脫逃雖訊係一時疎忽並無賄縱情弊百日限滿擬斬逃犯韓欽恩尚未弋獲自應按律問擬楊清林合依獄卒依法看守一時疎忽偶致脫逃並無賄縱情弊依律减囚罪二等例應於韓欽恩斬罪上减二等擬杖一百徒三年定地折責充徒期滿遞籍安插刑書胡鏡川合依司獄官典减獄卒罪三等律於楊清林滿徒罪上减三等擬杖七十徒一年半已在縣監病故應與並無凌虐之刑禁人等均無庸議更夫傅九成失於巡邏應照不應重律杖侂十折責發落仍革役有獄官王季球先期因公晋省初叅請免置議管獄官已革典史胡瀛飭留地主恊緝俟限滿有無戈獲照例分别辦理逸犯韓欽恩嚴緝獲日另結除供勘圖結另行咨部外所有審擬緣由是否允恊理合恭摺具奏伏乞皇太后皇上聖鑒飭部議覆施行謹奏軍機大臣奉旨刑部議奏欽此 
 
