# 1883 - 111 - 4903586

 

Page 1

 
 
[本館告白]  
　　本館現擬將光緒八牟正月朔起至年底止所有京報上　諭旨按日彙錄成編以便衆官紳恭讀惟此書排印無多欲購者祈速來本舘帳房預定爲盼 
　　申報舘主人啓 
[論呂宋彩票]  
　　吾友美國博士金君楷理林君樂知嘗爲言呂宋票緣起乃出一時之權宜洵稱救時之善政爰本其說而畧陳之當中國道光十餘年間西班牙國境內水患頻仍人民蕩析離居露宿風餐靡寍寢處水告退矣故業未能盡復馮夷又復爲災嘆抱其魚歸難化鶉執玫有憂之成爲借箸以籌遂剙奪標之擊其初意原爲救荒而設也迨災區底定議停斯舉以購票者屢獲大彩未得者懸想殊殷臂諸舉子應試被黜莫不嗒然若喪以此行竟落孫山不復作槐黃之夢未幾下科將屇視秋風起瘋然有凌霄之志龍劍在匣躍躍欲試不爲王良之請復者幾何當夫彩號未開又如帥壇甫築人人以爲必得大將孰肯作第二人想以致踴躍輸將爭先恐後每月開彩一次限朝未滿稟紙己空號數因而加多彩額亦因之加廣而加重日新月盛停何有焉此四五十年中漸推漸遠不翼而飛不脛而走自外洋而香港而粵而滬而蘇松而常鎭通海他如閩橋津沽豫章江漢帆輪所至莫不視爲吉光片羽利市之符而行就之多銷售之速得彩之盛屈指計之則海上固應稱自其始也由洋行附售繼則華人設有專行其始也不過數家繼則十數家數十家多多益善不可勝數矣其始也稟售全張繼則劈分半紙裂作十條矣得彩之數頭標則由一萬而倍而爲二二萬而增爲三每逢六屆則又倍之可謂極一時之盛矣日中則昃月滿則虧無平不陂無往不復循環倚伏事理之常近者封疆大吏以耗損民財一再申禁都下言官又以之入封事於是海上行家因之一律閉歇死灰能否復然殊難逆科然聞駐滬領事與執政一再商確擬仍仿照呂宋票人中國之初祇許西國洋行家寄賣倘華人欲仍前設肆須酌定限制家數不准過多且須西國洋行爲之切保始許開張視昔之散漫無稽有問矣溯自呂宋票之盛行於中國羣以耗損民財爲其罪案然斯舉也雖足以耗財亦足以聚財所失甚微所得甚大萬人布施一人造化如謂楚弓必須楚得毋乃失之褊開設行號者吾不敢謂無織毫之弊也謂其流弊盡出于行號亦非吾所敢知至於遠方購票間獲大彩鏡花水月終歸無何有之鄕者或因電報說傳縱使隨卽更正而在遠者見其初報以號數相符如操左券卽購票人之親友知其號數者初報傳來不禁爲之狂喜踉艙而造其門不啻紅旗之報捷客皆所聲稱賀主人亦居之不疑越日而更正之號數又見報矣閱之不勝錯愕反覆思維仍冀初次之誤報爲不謬更指此番之更正爲荒唐趕至對號單到始爽然若失豈由得失之心重而爲造物所弄耶不然電音之傳十不爽一何不誤於彼而誤於此耶此吾友城北公所以抱書生命薄之嘆也又有獲彩之後執券來滬兌取銀錢投諸票號票鏡不收質諸銀行銀行不顧指天畫日呼籲無靈且不免爲識者所笑者葢其號數雖同而月分則異己成祭後之芻狗一焚之外無餘事其失坐購票者不識洋文又係假手他人居間者得以因緣爲奸以無用爲有用輾轉以售其欺初不意先後同揆若合符節如前歲鄖人名事雖徧頒露布大聲疾呼奚益乎更有得而復失旣非行號舞弊亦非電音誤傳而又非居間者高下其手如去歲京江甲乙之事益令人嘆人心之難測交媿雷陳世無管鮑與甲乙乎何誅按甲年旣長於乙家道亦較爲殷實故事以兄禮甲愛其敏捷貸以貲而與之台業事無巨細必與之偕相知之深相待之厚雖寵姬枕謗愛子膝讒莫能間也每月由信局自海上代購呂宋票半紙亦必與之半半焉曾屢獲小彩如數均分西十一月復購五條其號數爲幾千幾百幾十有零方諸射策春明獨步鰲峯第一惜乎票半而人亦半焉是爲美中不足傳電京江甲適他往乙遂持票據輕裝疾馳至滬兌銀後竟杳如黃鶴噫吁嘻烟花三月萬貫纏腰入揚州之夢耶鄕關咫尺不可以止些羌尋花問柳上姑鮮之臺烟波畫船度秦淮之曲耶通都大邑冠盖縱橫不可以托些乙兮乙兮盍事來些無爲城北公所笑而遭鄖人之呵 
[寍波官報]  
　　○上月十五日寗郡提標六營奉歐陽軍門之令調集本標兵勇在江東大教塲操演洋鎗線鎗等遊戎以下咸集演武廳祭纛畢然後開操旗幟鮮明軍容嚴肅此爲今年第一大開操也○寍波府宗湘文大守於上月二十六日因公晉省兼謁新撫憲劉仲良中丞云 
[寍波失火]  
　　○上月二十六夜五鼓時寍城旗杆夾弄烏木作不戒於火霎時火光燭天警鑼亂鳴幸各處水龍聞聲馳往得卽撲滅僅焚去房屋三間云 
[清查荒墳]  
　　○蘇屬長元吳三邑四鄕壤地極廣每有無主荒墳暴露棺木漫望平原纍纍在目客歲由程藻安觀察凜請譚方伯籌欵派員由各善局協同清查分別遷埋代葬俾免盜買而妥孤靈刻聞藩庫無欵可撥而委派員董亦嫌所費太鉅故現擬由各善堂局量力借撥集成躉欵購買公地分別有主無主造具清册報縣立案以全善舉噫是舉也陽以斷其葛籐陰且惠及泉壤九原有知能無啣結觀察之功亦偉矣哉 
[僞藥斃孩]  
　　○蘇州閶門外某姓近爲幼子種疸問藥求醫頗盡心力旋以痘顆雖見深恐體質太弱兾用清補之劑以培養之卽向渡僧橋下塘某參肆購得上品參鬚少許煎湯令服詎服後至次辰痘漿黃閉氣息僅屬亟延醫察之云不可救乃查悉該鋪所售之參鬚係以僞貨炮製而成其性温熱故有是變繼而兒果殤於是某姓男婦率領多人向該參鋪理論譁擾撕毀攪作圍而該姓猶汹汹不已後經隣舖出爲調停始痛罵而去然則售僞藥者亦可以戒矣 
[白門近事]  
　　○金陵鳳皇台者卽李謪仙游詠之處也前朝因其地爲鳳台門門外有花娜廟爲衆香國之公所前日公所首事延梨園兩部就廟慶百花生日竹枝唱澈春寒宜羯鼓之催桃葉歌殘日麗動鶯簧之聽一時具踏日之雅興者莫不踴躍爭先藉盡賞心樂事云○金陵哄傳查怡新烟店有避地而來者其人頗狼狽客走詢之始知其人上月曾得呂穴票頭彩之半以素爲某店夥店主見其驟獲多金也硬貸去若干又有以一洋託其代購釘靴者至是誣指爲股分強分去若干於是親屬聞風麕集此來彼去耗散不支其未遂欲者或揮以鷺拳或恐以雀角岌岌乎有不可終 
 
 

Page 2

 
 
日之勢其人計僅存洋四千元而日恐不足以爲續命湯不得已乘間棄行李隻身東不也聞云暴富不祥窮措大豈易言阿堵物哉○二月十七日清曉奇望街一帶驀來一片嘈雜聲有人披衣趨出倚梯於垣陟其巓以暸火則見炎炎者已透該屋之頂所水龍尚未坌集正在焦慮問忽一陣雄風從西北掩至火焰頓减旋見黑烟自火中裊裊而起而屋架已落下矣一時水龍競灌遂不復燃查該處人烟稠密之區王後勴前張左李右詹牙四屋設當時非十八封夷稅駕相救則祝融氏盛怒之下豈易言燎之方揚寍或滅之耶至被火之家僅數椽殆與祝枝山所謂兩間東倒西歪屋一個南腔北調人者彷彿也又連日如花牌樓左所巷兩處均有火患幸未成災民非水火不生活惟在爲家督者時以焬灶爲慮耳○通濟門外閘工開局僅估三萬金亦見董事者之實氻撙節矣近因久雨土壩被水冲刷添築一道需費千金現在宛若長虹者皆不啻爲山九仞者也閘之下脚處水已戽乾開深一丈有奇竟不見燥結老士不得已另議密排椿木以期完固計每樁必須下至二丈以外非常巨木密若釘頭其費又何奴者是皆估工時所未友逆料者也○駐防希將軍之太夫人年己古稀就養於江憲節署前日偶爾違和醫者不悟其爲薄寒之中人也輒以人參雜進服四五劑巳胸結氣端不能此忱矣厥後醫者稍知其非又苦於以先入之言爲主相持不决果于百花生日被十二座花神迎作衆香國主矣語云福壽雙全太夫人有焉○魚龍曼衍之戯踵事增華至今日而已極金陵有競勝者近爲滾龍兩條飾以綾綵更爲士女故事甚者不惜珠翠鳴茄擊鼓燈火相属隨滾龍而交舞於通衢思拓眼界者以炮竹相招致謂之龍燈會十八日該會首事率燈詣藩署不納而出蓋以　國卹未除也識者於是服薇垣之善持大體○貓耳山案有某明府者亦遣戌龍堆以路遠寄眷于金陵而行詎抵戍未幾卽行物化家中初無消息行時有堂侄與姪婿與之俱去冬十一月間兩人貿貿自戍所來稱奉命來接家眷多方誘勸且挾桐喝語適明府之夫人患病如夫人者不病而強項皆不肯發軔旁人以旣無親筆到亦無資斧遂莫敢促駕怏怏而去近聞明府於去秋已歿兩人於歿後施此詭計試思其訃果成則後事豈堪設想耶噫天下有此等姪與姪婿也哉○金陵刻下米價跌至二千三四百文柴價跌至二百五六十文小菜每斤僅售錢九文十文○金陵信局向以鎭江旱班濡滯致往來信札多不願由信局本舘曾爲畫策謂其宜在輪船接班近各家果於不關所設之躉船上伺候風馳電驟靈捷非常也○鐘山書院鮑山長久已到院因俠相出轅皋比末設故尚未開課玆悉侯相於十九日親詣書院行西面禮威儀肅穆各極其尊院中肄業者數百人無不欣瞻盛典也○安得廣廈千萬間大庇天下寒士盡歡顏此杜工部語乃旅食金陵者每以一椽難借爲憾近來如左侯相於城北添造官房千魄卽民間之跤斯翼而鳥斯革者亦復經年聞閣閣橐槖之聲而謀賃廡者從莫覓皋伯通之居停焉此正寒士所無丐如何也 
[旗亭餘韵]  
　　○揚州風俗每於花朝命儔歗侶飲酒賦詩爲百花壽今年是日也淑景如畫和風徐來湖上之小金山適已落成於是有毘陵名士騷壇主盟集雕龍之彥泛彩鷁之舟金管玉簫明璫翠羽至小金山之糊上草堂而設講焉座客八妓六歌僮二靑衫紅袖掩映於湖光山色間管絃旣終觴詠間作容有題一長聯云曲水遙通問當年鬢影衣香都付子規啼去名園再築看此日湖光山色恍如丁令歸來由是此唱彼和各奏爾能有賦律詩者有賦古風者忽骨一妓振袖而前披瓊箋握翠管迅書一絕句以呈座客其詞云勝地居然復舊觀紅羊一刦指聲彈靑衫翠袖原同調各有傷心怕倚闌座客讀罷爲之黯然問曰年幾何矣則花信風尚少一番詢其身世則泫然不作一語蓋良家女而流落至此者座客聞之如聽商婦琵琶無不泣下且願爲之脫平康籍談論方酣忽水面有二晝舫隄上有數肩輿來少頃則有如華元之于思者有如何郎之傅粉者十數輩從者亦有十餘人一擁而入卽見從者與座主耳語云此地須要讓也問之則票鹽中之小販携妓賞花者於是座客大怒欲與爭席某客急止之云我輩及時行樂何必以樂始而以怒終且我據東偏渠據西偏涇渭不相混夫何害遂遷於一亭洗盞更酌其樂何極而回顧西偏則長竄奴方箕踞歡呼笑聲呵呵絃聲嘈嘈以自鳴其得意而巳 
[螺殼傷人]  
　　○所州春日螺螄上市之時兒童以細竹片製成小弓約廣四五寸小箭約長三寸取螺螄殼射之名曰螺螄弓兒童於鬥草之暇藉此以博勝買城鄕皆然前日揚州東門外十里許之劉家庄羣兒共爲此戲以螺殼之遼近比手段之優劣有一兒取一大螺殼向空而射遠及丈許不意途中有一負布包者應絃而倒旁人卽拘此兒趨視倒地之人則螺殼恰中左太陽穴深入寸許已畢命矣乃卽鳴保控官諺云凡戲無益豈不信歟 
[登屋捉賊]  
　　○江省廣潤門內棋盤街於二月十二日晚三更後某布店見屋上有賊遂大喊捉賊街隣聞聲驚起登一露臺以望之果見屋上有賊行走中有胆壯者登屋追之賊縱躍如飛適爲廣潤門蕭弁所見亦聳身登屋復有數勇相繼而登用撓鈎將賊拿獲綑送至南昌縣收押究辦矣 
[留心養犬]  
　　○頃接滬上放犬救生公所來函云英法兩工部局自二月初一日起至月底止英界送來狗六十六只原主領囘九只死八只法界送到狗三十三只共收犬九十九只除存犬八十二只尚在陸續送來其中有主之犬不少惟工部局定章極嚴凡送來之犬均有記號如查見有一隻在外立卽截送爲此凡來認領者槪難從命務祈住捕房說明方可領去以免爲一犬而害數十百犬之命并奉勸現在養犬之家務須格外當心勿使出外如使出外務須頸內套一銅圈鐫明某處某家之犬庶免巡捕拿捉而做記號否則弗放之出爲最佳特此佈告伏希諒鑒 
[醫院議事]  
　　○本埠仁濟醫院諸董事於前月二十九下午四點鐘在張醫生家會集議事英領事官及上海稅務司均在坐查得去年西歷一千八百八十二年一年之內華人之赴該醫院治病居於院中者計六百七十一人其中男子計六百二十名婦女五十一口就中六百零四人則已全愈二十人則尚末全愈死者四十七人此外來院看診者共有一萬八千八百八十五人又有六十八人則緣傷骨就醫三十五人則係霍亂症內有十人不治又有三十五人係吞生烟者止八人得生而已幼孩之赴院種牛痘者共六千三百六十五名有應用刀割治之症計一百零六人跌傷者十七人因造陞搭架由高跌下致傷者二十人計去年所收之捐銀及歷年滾存並人所送與所收息銀共計三千四百六十四兩五錢六分院中一切費用除銷外尚餘銀四百九十兩零九錢一分核帳畢各董事共相議論其言不及備載惟張醫生言及院中某華醫相助爲理在院已二十六年最爲得力院中諸務及一切醫法皆已精透他人之在院習學者皆不能及也慕維廉先生言天津李傅相開設醫院選由美回華之學徒肄業其中據西醫云諸學徒皆質地聰明可以深造或者由津招致學徒數人來此於醫院諸事可有裨益也於是各董事等皆至院中周覽一切如各散歸 
[難人歸國]  
　　○前月有俄羅斯國輪船行近高麗國洋面救起遭風難民兩名抵滬後該船主以援救之人雖言語不通而察其服色及同時撈得伊等遭風之小船確係高麗漁船式樣遂送俄國領事署轉交會審公廨所獲小船則因帶在輪船後已爲風浪激碎無存陳太守卽給該難民舖盖衣服暫歸棲流所留養當時詢間尚能書寫模糊之間似將名姓寫出一爲康大吉一爲在寅元餘字則難辨識並以其言語似有緬甸口音遂復疑其或係緬民見懹執西文名片一帋甚爲寶貴盖卽向首先援救者所索來也英文外並有松村扃昌及東洋煤廠等日本文字陳 
 
 

Page 3

 
 
太守持問日本繙譯官始知此二人卽塔俄船來之察看日水煤礦人員也今適有朝鮮統理衙門協辦官閔泳祥及穆德麟諸君在滬陳太守卽告知其事同往棲流所認明實係彼國難民閔君等深感援救收留之德昨已帶二人搭趁輪船回國矣陳太守報明道轅給子衣被食用外邵觀察復每人賞給川資洋銀二十元可諸盡懷柔之道矣 
[雞有四足]  
　　○人情於常見之物則不以爲異於罕見之物則羣以爲奇天下事皆可作如是觀而物類猶其小焉者也前日午後小菜街有鄕人携四足雄鷄一只出售市中人見之以爲見所未見也遂聚而觀之或相告曰物之有異形者不可食此雞得毋類是人遂無敢買者細視之其後兩足生在後半身鷄爪畢具惟較前足稍短故行時未能脚踏實地嘻若此雞者豈阿瞞所謂食之無味棄之可措者歟 
[醉游水府]  
　　○虹口鄕人魯東生年近知非前月杪赴胡家宅親戚家飲酒俗所謂清明酒也比其歸也時巳黃昏柳風彿面杏雨霑衣而魯亦醺醺醉步蹣跚至秦家弄地方小石橋畔失足墜河竟至淹斃盖以酒仙而作水仙矣翌晨鄕人李多多行過是處見河中一屍房有雨傘兩把烟筒一支李取傘視之見柄上刊有李友某甲之名而與魯則不相識也乃持傘至某甲家詞知此傘係魯借去者急報知魯家往查果是於是家人大慟舁屍至家備棺盛殮昔李太白乘醉捉月千古傳爲隹話若遇魯東生當與之把臂入林 
[碼頭被損]  
　　○上月念七爲寒食禁烟之期是日晡時風在雨驟雷電交作上海頗有損壞之物煤船沈覆巳列昨報又有五馬路之碼頭本係隨水勢爲高下是日亦被損傷水汨汨入內遂不復如前之活動矣 
[續獲津黨]  
　　○近來租界中無業之夭津人睦續由巡捕解案此可見天津人失業者多而亦見地方官辦事之勤也昨日暗捕至英公堂稱昨見天津人劉砌手持鎗頭刀二把向押舖質錢該押舖以軍器槪不收押旋被我拘拿送案刀二把呈閱劉砌供天津人現在上海欲托人尋生意刀二把係友人侯郎山令我替伊押錢者我確無滋擾情事乞恩開釋平總巡捕頭稟劉砌亦係無業流民前已避跡今又逗遛租界陳太守飭將劉砌暫押候備文附刀送縣訊辦 
[賭棍就獲]  
　　○打狗橋兩岸賭攤靡日不有雖屢經公堂嚴懲巡捕偵察而此拿彼懲不可收拾豈若輩除賭博外別無生機歟不然何甘受敲扑若此也昨日法捕房復在打狗橋河浜拿獲聚賭之一干人解案計爲首者沈金奎同賭者吳阿大朱阿保朱祥茂望風者文麗生共計五人并賭具等一併送案請訊經翁太守研究属實判將沈金奎責一百板枷號一个月吳阿大朱阿保各責八十板文麗生亦責一百板朱祥茂姑念年輕從寬免責設再不悔下次拘到定當重責 
[英界公堂瑣案]  
　　○包探康阿順稱浦東人朱東生疊犯竊案屢經懲辦去冬押捕房後期滿開釋出外卽行誆騙受其欺者三四人均報捕房未經緝獲今朱又至城內某皮箱舖購辦皮箱五只令舖夥送到新北門外航船上取洋及至航船又向船戶云購得皮箱運往蘇州然祇送來五只尚須往催共定皮箱二十只一併裝船惟尚須我價洋五元商向船戶借皮馬掛質洋一面又向舖夥云再要十五只同彼到鋪揀選一併付價遂復與舖夥上岸在路逸去朱又假冒洋行出店僞寫字條向洋廣貨舖誆騙貨物均巳報捕昨得拘獲送案請辦原告皆未投案容再傳到朱東生供不敢拐騙伙求施恩夏領事謂朱東生疊次騙竊實堪痛恨請判責百板發捕房管押至年終如果原告投到再行質訊可也陳太守允之○包探康阿順稟稱湖南人李阿桂密波人張阿雲皆是竊犯前在法租界犯窮破案管押法捕房期滿開釋曾幾何時李卽在寶善街地方竊王寶文家之衣服等件張則行竊虹口瑞昌茶棧內方雲豐之衣物均曾報捕昨被我緝獲李張二犯搜出押票九紙共押錢八千餘文又搜得大洋二元四開洋二元當卽吊贓的係王方二失主之原贓特一併送案王方二失主同供失去衣物甚多今雖獲賊起贓然贓不及半請爲追究李阿桂則稱行竊該死然贓均起案並無餘贓張阿雲供李確犯竊令我押贓分給我洋二元四角亦巳起案押舖夥共有三家同請追押本陳太守隨判李枷號一月發頭門示衆張則管押一月期滿遞籍起案之衣物交失主分別認領所少之贓再侯捕房查究起案洋二元四角酌償各押舖質本○包探陳阿九稱邇來有一種小孩混入人家行竊今曹永高家失竊之縐紗裙王氏家失竊之銀水烟筒查得均係此等小孩所竊昨在客庽中拘獲數人一名王阿狗一名張大海一名鄭阿三一名劉阿五起出原贓一併送案失主亦均投案領贓王阿狗供年十七歲上海人父母俱亡然不敢犯竊張鄭劉三孩年皆祇十二三歲同供王阿狗令我行竊衣物交被押錢分給我等買食菓餌我等均有父母者陳太守判責王百板管押三個月張鄭劉三孩管押侯其父母投案具領管束起案之贓交失主分別認領○華捕稟昨據東洋婦人到捕房云前被鄭阿三竊去洋傘昨鄭又往圖竊未成當卽扭獲送辦東洋婦人亦投案稟訢鄭阿三堅不認竊陳太守判鄭阿三枷號一月發頭門求衆 
[法界公堂瑣案]  
　　○王華氏卽蔴皮金福曾借婦人陳氏金鐲質去被陳控追一案已懸數月自第二次金福到案後陳氏之洋人阿三屢次投案請追而王華氏竟無人保出押在捕房昨日捕房將王華氏解案而洋人阿三亦投案翁太守謂金福爾雖願押捕房但事須設法料理不然當爲比追金福訴稱前曾向陳氏商酌每月拔還洋六元現在請照前議太守謂質本計有洋一百八十五元似此拔歸計須兩年餘方可完結勢有不能爾旣稱無從設法着現在先還洋三十元其餘在半年之內如數清還着交的當保人保去王華氏遵斷而退○生昌一案昨日復訊據法包探稟稱曾偕李俊方魏渭如往進貨之家逐一對過而金針茶一項才記價四兩六錢仁記價四兩九錢其貨係兩家分去現在照算魏渭如應結欠李俊方銀一百八十七兩九錢五分七厘等語旋據魏渭如遞呈銀票一紙諒卽葆鴻之銀太守詰問魏渭加現在銀兩如何魏答稱一時無力伏求寬限太守着其將欠數分爲三股於日內交現銀一股尚有兩股着出票交執而王雅琴復遞稟稱實爲李俊方所誑我當倒帳時伊許我辛資現均賴去反追宕帳太守謂宕帳自應清還現旣一時無力亦着出票交執隨着李俊方寫交票據卽將箱子等物交還太守又謂李俊方爾控魏渭如之銀業已斷結現在生昌欠葆鴻之銀亦算粗了但欠順泰等三錢莊之銀限一禮拜設法料理云○法租界開清烟館婦人陳陸氏訴稱二月初四日有烟客吸烟乘間竊去女孩帽一項上有翡翠帽准翠蝙蝠等件值洋十四五元會報捕房於前日拘獲行竊之人交捕送案旋據法包探稱此人在捕房曾認將帽抵押於老閘小押店內得錢一千七百文其票存鄭家木橋舊貸店內因帶其前往而該店又稱集己贖出賣去云云翁太守詰解案之人供姓陳名仰泰認竊不諱太守着管押俟下期傳到舊貨店人再核 
[浙省撫轅抄]  
　　○二月二十四日正任寗紹台道瑞稟奉給咨赴都進見稟謝卽辭並謝步　候補同知程守謙稟見辭赴海鹽勘工運副祝良稟見辭赴紹局幫辦　前署新昌縣黎宗淦交缷回省稟到候補縣播映彬服滿來省稟到　巡檢孔昭漣稟知臬司委中一叚保甲差　從九品郭焜稟知瀋司委署諸曁典史事叩謝　○二十五日鄒寶善稟知瀋委分寗差遣　候補縣丞苗福田起服來省稟到陳志祥稟知臬委艮山門外保甲差 
[蘇省撫轅抄]  
　　○二月二十八日候補府潘學祖稟知奉委陸路境內電報事宜　侯補同知温世京稟知奉委北路總巡差　通判丁健相　候補縣閻寶麒均稟知奉飭分寗差委　李慶誥稟知奉委調辦中路總巡差　指發江蘇試用巡檢吳世瀛河南人稟到　從九金濟稟知奉委吳縣太湖石塘工程卽辭赴工並銷華亭駐塘差　○二十九日候補縣朱江稟知奉委南路總巡差　五品頂戴分發江蘇試用縣丞張維鏞浙江人稟到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
