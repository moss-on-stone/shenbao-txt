# 1905 - 60 - 4911451

 

Page 1

 
 
   
 
 

Page 2

 
 
[電傳　諭旨]  
　　正月三十日旨有泰奏噶布倫二缺擬定正陪請補一摺著照有泰所奏著擬正之四品前藏戴琫汪曲諾布四品堪布中譯喇嘛洛桑彌勒補授欽此○二月初一日内閣抄奉上諭順天府府尹著李希杰補授欽此同日奉上諭浙江按察使著豐紳泰調補叚爾慶著補授山西按察使欽此 
[講求工業説]  
　　記者昔論經濟問題而推源於農力之不振商市之日疲固嘗以講求工業爲言矣但近世工藝之價値日進於高度各國工藝之竸爭且達其極點非能發明新理想搆造新物品者將無以爭存於大陸之市場哀吾羣黎旣未受普通之教育又安知製造之新理使僅僅恃其人工之賤操業之勤則以愚敵智以拙敵巧勢必爲彼族所擠排而仍歸於喪失夫優勝則劣敗此固天演進化之公理未見其可逃避者也 
　　且一事也今所亟亟焉求其振興者必有其振興之法也而冋之所以不能振興者亦必有其阻害者在也害不去則利不興竊謂中國最足阻害工業之發達者有直接間接二端直接者何專利是也此各國奬進工業之良法也吾國仿而効之懸格以待法非不良也而吾獨以爲不然者歐洲列邦自行强迫教育之法無論貴賤皆受相當之學科故其腦力日活潑造作日精良懸此一格則人人出其心思智巧以取勝而後可與世界爭富强若吾國民如鹿豕工尤窳敗雖欲奬之何從奬之其黠者乃購西人之機器爲獨得之秘傳呈請專利若干年如是則不惟不能振興工業反而阻害工業蓋他人之所長者我能仿之方冀推行日廣或可稍挽利權若據而私之壠斷而售之則是自塞其通行之路矣此其爲害彰彰也間接者何善舉是也古之君子有一夫不得其所則惻然而不能自安故遂本其已饑己溺之心廣此推食解衣之用固仁者之用心也然而人之所以異於禽獸者以其能自存也所以惻然不能安者恐其無以自存也若予之食予之衣不使之謀自存之道則與豢禽獸何異是胥天下之人而皆教之爲惰民也故西人雖在牢獄之中亦教之工作以自生活蓋工者成農之所產供商之所通一羣之中有一惰民則一羣便差一分之富率而吾國聚此數十萬不耕不織之惰民卽少此數十萬手胼足胝之勞工其關係於羣富增長之舒疾爲何如也則其爲害又彰彰也 
　　二者之阻害工業若是然則其遂不可行乎非也吾國苟有工藝學校以養成專門之人才更遍設中小學校使皆有普通之智識則爭奇鬥巧專利正奬進工業之良法也至善舉則西人亦有行之者如廢疾盲瞽皆歸收養經費且多至數十萬兩但必予以職業不使惰廢則變通而施之可也鳥處此商戰之世界萬國竸爭之時代耽耽列强智巧相等遂鼓吹其自由貿易主義以互慱交通之利益而惟吾國工藝不精乃首承其害而漏巵之鉅駸駸焉有江河日下之勢且立國之通例工業未發達則必用保護貿易主義以爲自固藩籬之計工業旣振興乃可用自由貿易主義以闢推廣出口之途而吾國則因一著之錯進口半税旣載於約章内地釐金專重於土貨保護之法勢所難行則惟有急自講求工業之一策以冀稍圖抵制而已神州莽來日大難載貽此説吾勞如何 
[德船長述俄波羅的海艦隊情形]  
　　有德國輪船曾供應波羅的海艦隊煤斤者由瑪達嚘司喀爾海島航抵可倫破口岸該船長將波羅的海艦隊各情形語諸可倫破某訪事人因照錄如下波羅的海艦隊行繞阿非利加時有各國輪船載運巨數煤斤相隨而行所有各項煤船均歸俄水師提督羅日牒司特文司克氏節制至其船上規模與兵船同爲一律船中有一半先行開往瑪達嚘司喀爾島中各煤船將煤卸畢相繼而去比我船航抵該島時見有煤船二艘尙未卸畢該煤船卸畢亦卽駛去各煤船卸畢煤斤之後皆可以辦理本船私事不必爲波羅的海艦隊節制俄國艦隊堅守中立範圍甚嚴凡停泊時必在中立界線之外煤斤由煤船轉載兵船時先以大繩一條繫於兩船桅杆之上將煤袋横於繩間然後兩船工人互將繩旋轉以便煤袋由煤船轉至兵船此轉至兵船時再爲卸釋至卸竟時而後已該船長謂所有波羅的海艦隊行蹝與其煤斤多寡糧餉若干皆知其細無如該船長之領袖禁言此事故不傳出至艦隊行止甚爲秘密卽該艦隊高等武官羅軍門亦不與聞也該艦隊兵弁人等稍有小犯羅氏卽嚴讉之羅軍門與本國政府用電問答無時或已或有謂俄艦隊某日於何處停泊某日向某島開往之事甚爲不確蓋艦隊之行止除蘿氏以外他人不得而知也夜間燈火盡息不過有時燃示探海燈耳艦隊接到消息謂日本巡洋艦航駛南來於是波羅的海艦隊晝夜嚴防較前加倍凡輪船之供應俄隊煤斤者爲日人所獲且認爲禁船則俄政府照輪船價値多寡以償其公司云 
[停止運貨至盛京]  
　　二月初一日文匯報云昨日本埠某商家於午前十一點鐘接電囑令停止運貨至盛京因彼處道路現方梗阻故也 
[法京將售俄國新債票]  
　　正月二十八日德京 
 
 
 

Page 3

 
 
柏林來電云法京巴黎現預備西四月内出售俄國債新股票共計八百兆佛郎常年息五釐譯德文報 
[俄民料戰事之結果]  
　　正月三十日倫敦來電云俄國各省郷民有叛黨往通消息故於戰務情形頗能深知咸謂戰務結局必不能利於俄譯太晤士報 
[俄皇隠言允設國會]  
　　正月二十九日日本大阪來電云俄皇維持專制政體之諭揭曉後民人大爲憤恨因此俄皇又下諭擬挽冋前令並隠言將設國會但此舉國民皆姗笑之譯字林西報 
[俄皇准民人與於訂律之舉]  
　　正月二十九日倫敦來電云俄皇已諭内務大臣謂朕已决定准國民所選之上等代表人有分於訂律之舉但必須維持國中紀律不可稍行攺易譯字林西報 
[日兵攻入新民屯]  
　　正月二十九日日本東京來電云溝帮子來電日軍於禮拜三下午攻入新民屯並拘獲俄兵四人譯字林西報 
[日勝俄軍]  
　　二月初一日渾河來電云近日日軍大勝由歐洲新　滿洲之第十六旅團俄軍計有兩聨隊皆爲日所敗奪獲軍械甚多譯文匯西報 
[俄報擊退日軍]  
　　正月三十日倫敦電云俄柯魯拔托金將軍報稱俄軍已於二十七日失去高台嶺之防護地一叚昨日日軍又來攻俄軍之左翼甚爲劇烈但每次均爲俄軍所擊退有數處日軍將戰死兵之屍首堆積以避鎗砲昨日在高土里山有日兵二十大隊被俄軍所擊退傷亡之數甚爲可慘譯字林西報 
[沙河戰務二十六]  
　　正月三十日日本東京來電云日軍之前列一帶計有八十英里之長皆有預備戰務之意近日官報於沙河戰務甚爲簡略因此民人不甚措意但目下彼處情形較之從前頗爲緊要興京及本斯河之交通現已如常官報云興京之日軍已逼近撫順西南十五英里相近鐵道之俄軍及撫順南十五英里萬頃潭之俄軍現彼兩處尙在交戰二十八日晚俄軍四次猛攻日軍所占據之後聖母堡及通家屯均被日軍所擊退晚間在鐵路之東有小戰之事鐵路之西日軍仍向前猛攻並占據沙河鋪相近之地三處渾河右岸日軍將俄軍向北追逐並猛攻昌台及四方台之間俄人之防護界線現日軍已抵盛京西南十五英里之華家堡起穿過盛京西十三英里至太子堡及達子堡北四英里之拉馬堡界線至此日軍已將盛京之一半包圍譯字林西報 
[俄國亂事二十八]  
　　正月二十九日倫敦來電云華爾騷之罷工情形現更危險此項工人皆有手槍及炸彈因此頗有礙各項商業政府若不設法令自來火廠工人復行作工則禮拜日晚全城將爲黑暗世界俄皇之諭頗爲人所不服地方官現調兵於華爾騷及勞仔兩地以資彈壓三十日電云華爾騷自來火廠之工人現已重行工作二十九日日本大阪電云奥京維也納傳來消息謂倘姆斯克（在西比利亞）現有大震動之事譯字林西報 
[俄國亂事二十九]  
　　正月二十九日日本大阪來電云今日接倫敦來電謂目下俄國情形深爲危險聖彼得堡民人皆有驚擾之意各工人謂政府若非於禮拜六允准所要求各欵則將一律罷工俄京民人中之富家現擬遷往他處避難又電云俄工人相約罷工之舉已視爲習慣譯字林西報 
[俄罷工人計數]  
　　二月初一日倫敦來電云俄京聖彼得堡罷工人現已多至五萬一千人幸禮拜六尙稱安靜譯文匯西報 
[俄叛黨請各駐使勿離俄京]  
　　正月三十日倫敦來電云俄革命黨領袖巳請各國駐俄欽使各安其任勿離俄京并勸勿輕易出外在街衢往來譯太晤士報 
[俄神甫遊歷各國]  
　　正月三十日德京栢林來電云俄國天主教神甫卽亂黨領袖開噴君現遊歴瑞士及英法等國京城譯德文報 
[意國罷工之事已結]  
　　正月三十日德京柏林來電云意大利鐵路工人罷工之事現已了結譯德文報 
[意臣辭職]  
　　正月三十日德京柏林來電云意大利樞密院各大臣現已辭職譯德文報 
[英向俄政府索漁船被擊賠欵]  
　　正月二十九日倫敦來電云俄艦隊在北海砲攻英漁船一事英政府已向俄政府要索賠欵計英金六萬五千磅譯字林西報 
[會訊殺害德法武員之兇犯]  
　　正月三十日烟臺來電云去年西七月在旅順口外殺害德法武員之兇犯本係烟臺某德商所雇專運禁止品前往戰地者去夏由威海衛運牛赴旅順回烟時奉命載兩武員出口卽被殺害現爲此事見証之某俄人已至烟台故由德法俄三國駐烟領事會同審訊殺害此兩武員之兇犯并與某俄人對質據供當時實無挑唆之人但因一時忿怒故將兩武員由船抛於海中譯文匯報 
[德皇贈江督周玉帥寳星]  
　　正月二十九日德京柏林來電云德皇贈兩江總督前山東巡撫周馥晋魯士頭等冠冕寳星一座譯德文報 
[德人在吳淞經營電線公司]  
　　吳淞大北電報公司棧房南近有德人購買民地數畝起建德國電報公司分棧並築造鐵水池碼頭等事擴張上海至膠州海底電線以擅利權 
[日人要索潮汕鐵路滋事案情形廣州]  
　　去臘潮汕鐵路閙事時有日本工程師二人爲上人所殺撫院張安 
 
 

Page 4

 
 
帥電致商部謂該工程師辦理工程不洽輿情致激民變總辦張煜南則謂係匪徒戕害地方官保護不力彼此各執一詞現商部責成鐵路公司速議賠償撫卹以圖了結並責成粤撫速緝正兇目下聞兇手已逃外洋至日人向鐵路公司要求共有五欵内二欵最爲緊要一自後無論如何該路工程永歸日人經辦不然須償費一百九十萬金二該鐵路工程日日本國派兵保護 
[山西釐金抵還洋欵京師]  
　　户部已向匯豐銀行與荷蘭銀行借欵七萬磅年息五釐均以山西釐金抵押此項釐金每年可得八十萬兩 
[會昌縣民滋閙局卡南昌]  
　　江西龍南定南信豐等縣毁卡閉市搶刦錢店各節已紀前報兹悉贑屬會昌縣同時因十捐貨捐鹽捐重疉加徴居民亦有滋閙各局卡之事其倡首者皆係鹽梟士匪贛南道江訒吾觀察由贛來省中途聞警密電護撫憲周瀚帥瀚帥卽電飭帶兵折回擇要相機拿辦並派兵分投彈壓查辦至前報南豐實係信豐之誤合行更正以昭核實 
[記各省攺練新軍各兵實數京師]  
　　兵部近據北洋大臣直隷總督袁世凱將光緒三十年分河南巡撫陳夔龍將光緒二十九年分江西巡撫夏峕將光緒二十八年冬季分雲貴總督丁振鐸將光緒二十九年夏季分所有新練各營兵造册到部詳核北洋常備軍各營共練勇一萬八千四百九十名河南常備軍練勇共一千二百八十七名江西常備軍續備軍練勇水陸各營兵勇共九千五百零九名雲南常備續備軍各鎮兵勇共一萬七千九百九十六名其餘各省間有奏報到部並未造册者請旨飭令各該督撫速卽造册咨報 
[江督周致江西巡撫電文南昌]  
　　（爲江西開辦鐵路鹽斤加價事）江西籌辦鐵路贑紳梅道啓熙等議食鹽每斤加價四文禀田端午帥會同夏菽帥具奏原爲挽回利權起見若商民而無窒礙亟應竭力籌辦以維大局惟近來商民議論紛起民間咸謂加價甚於加賦蓋加賦則無田者尙能邀免今則窮苦小民皆須計口攤捐一網打盡未收鐵路之利先受口捐之害此民論也商人則謂一經加價粤閩浙私越界侵佔誰肯舍私鹽之賤血食官鹽之貴驅民爲梟私鹽日盛官引必滯於國於民兩受共弊此商論也若爲淮綱全局計之一經滯銷挽回甚難且現在湘鄂正議鐵路皖省亦聞有路礦之議萬一援案以請則淮鹽全局敗壤一蹶難振不但贛省不能收足二十萬且全局餉需攸關更不可不愼議者謂原奏全省照加粤閩浙之鹽亦加四文何獨於淮鹽多所顧慮不知江　十三府一州行淮鹽者十府州行粤閩浙鹽者僅三府一州而且淮鹽原價已重本與粤閩浙鹽不同現據西岸淮商披瀝具禀容卽據情咨商再定辦法此時請暫緩加價望轉請原禀列名之梅道啓熙歐愓道霖程部郎志和鄧主政福初伍部郎光鰲陶主政福祖陳主政三立黄主政大壎斵主政景煕來寗面商妥法此外如尙有明白大體郷望素著之正紳並望邀請數位一同患臨以便聆教一切曷勝盼禮馥巧印 
[南洋大臣致上海道電文]  
　　（爲撤換公廨會審委員事）頃接外部電聞黄煊聲名甚劣巨棍范高頭犯案纍纍捕房得其簿籍書信獲犯黨羽解過公堂黄竟開釋向索原信又稱遺失各領事及工部局欲迫我撤差等情會審委員不得其人致使外人侵權干預此端斷不可開黄煊劣跡旣者應由我先撤毋俟四官迫促云云 
[江督泒員查察吳淞續備軍]  
　　兩江總督周玉帥札委兩江督練公所參議商子純鎭軍德全營務幕友馮友山彩林教練處教練官鍾春輝大令丙煕參謀處測繪員吳詠舟司馬乃揖殷子傑大令偉勳等員及親兵十二名於正月三十日赴吳淞會同戴秋田恊戎查察續備盛軍營制軍械兵餉操法現各員皆駐宿大校塲約須考查數日方可竣事 
[電咨比國賽會日期京師]  
　　出使比國楊大臣電咨外務部云比國慱覽會已定於西歴四月一號卽中歴二月二十七日開會請咨行各省一體查照 
[皖省土藥局統捐章程安慶]  
　　皖省土藥局去春始攺爲統捐然弊端反因之百出今正撫憲特委候補迫陸士格觀察辦理全省土藥統捐事務日前觀察出示申明統捐定章並宣示緝私章程示中略謂查舊章凡商販起運土藥之時遵章完納統捐塡給運單黏貼印花經過局卡查有無運單而僅有印花抑或無印花而僅有運單者均作私土論乃訪聞近來司勇不無疏漏未能盡遵向章殊干例究嗣後遇有商販報運土藥遵章完納統捐當卽塡給運單並將所貼印花編成字號數目倘運單指運地万未能全數銷售尙須分銷他處者由局卡於運單上指運地方己銷若干尙存若干運往何地均應查明印花號數分晰核塡以昭核實倘查有不符卽係有意弊混定行全數充公云其土藥緝私章程一土店販運無論何項土藥總以有運單有印花兩相符合者爲准其有不符卽係私土罰究不貸一外來士藥未完税者諸多繞越而不敢公然賣諸市廛或賣烟館或賣給用主准該買主立刻將人貨扣留報局由局核明果係私土卽照舊章以八成充獎二成充公倘不自行報明由他人舉發者烟館立卽封閉用主照買數加倍示罰一凡携帶烟膏數逾拾兩卽應赴局報明每兩完錢四十文黏貼印花以杜弊混欲行出賣卽須塡給運單無者以私論一本局自本道及可勇以下有携帶烟土回省有或到蕪湖各經過各卡數至一斤以上者均須黏貼印花欲行出賣均須帶有運單否則卽係弊混無論何人均准舉發照章給獎一無論軍民人等隨時查到私土報信者由局拿獲以二成充獎扣留人貨報局核明果係私者以八成充獎立卽給發 
[籌解濬浦經費]  
　　江寗藩司黄方伯昨將認解分攤開濬黄浦經費六萬五千兩備文移請江海關道袁觀察查照 
 
 

Page 5

 
 
[電發歸裝銀兩]  
　　駐英欽使張大臣將次冋華昨由外務部電飭上海道袁觀察在出使經費項下提撥歸裝銀二萬八千兩匯赴倫敦觀察遵卽交由匯豐匯往矣○出使俄國叅贊錢太守怐將次回華昨特電致上海道袁觀察所有歸裝銀二千四百兩不必匯俄仍來滬自取 
[諭避俄人]  
　　日來屢自俄人入城至邑廟等處遊玩警察局員汪二尹郁少尹諭飭各署兵隨時防範以免肇釁並飭諭頑童等如見俄人預行引避 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[護蘇撫效奏江海關兩届期滿税司代徴内地商税銀數摺]  
　　暫護江蘇巡撫江蘇布政使奴才效曾跪奏爲江海關光緒二十七年十月起連閏扣至二十九年八月底止二届期滿查明税司代徴内地商税銀數恭摺其陳仰祈聖鑒事竊准外務部咨查各國償欵本息分年攤還以各省鹽課鹽釐及各關常税曁海關進口貨税收足値百抽五作抵並常關徴税事宜攺歸新關税務司兼辦均經定議前據總税務司呈送節略當經咨准户部復稱常關徴税事宜旣攺歸新關兼理應與收足値百抽五之新關税同於光緒二十七年九月二十日先行試辦至各關界限如何分别應照全權大臣所議常關分局在口岸五十里以内者歸税務司兼管將來試辦如有窒礙應准總税務司隨時申請酌辦當卽行知總税務司據復新約畫押同於七月二十五日前呈節略内約計之九月二十日實未滿兩個月不能開辦是以轉飭各口税司所有貨税收足値百抽五與免税値百抽五均攺爲十月初一日開辦其常關徴税事宜攺歸新關兼理亦定於是日試辦等因鈔錄節略咨行到蘇當經札開遵辦去後兹據江海關道袁樹勲詳稱遵查奉行單開江海關應派現在該口税務司兼辦徴收常税事宜由監督派員隨同辦理又常關分局多在内地應定明内地分局在距口岸五十里以内者歸税司兼管其在五十里发外者仍由該關監督專管以清界限等語所有本口之江海大關及吳淞分關遵飭攺歸新關税務司兼管其離滬五十里外之各小口仍由關道督飭舍人照常稽徴分别辦理在案嗣據新關税務司好慱遜將徴收大關吳淞進出各口商船税鈔各數按三個月爲一結先後開報前來卽經電禀請示辦法當奉户部電開各關常税冋係扣足一年奏報今歸税司代徴應自光緒二十七年十月初一日起至二十八年九月三十日止扣足一年計算以後關期均作爲該年九月三十日報滿遇閏則截至八月三十日爲止其届關期滿後未歸税司以前之九個月應另行聲叙附奏以憑核辦等因除將上届關期收數遵飭截至二十七年九月底止另行專案詳辦外今將光緒二十七年十月初一日起至二十八年九月三十日止扣足一届期滿據税務司開報徴收大關淞關進出口商船貨税銀六萬四百七十八兩六錢五分九釐又罰欵另項提歸公用銀八千二百二十七兩六錢四分八釐以上兩欵除提交總税務司一成經費銀六千五百五十五兩二錢三分二釐七毫外實徴銀六萬二千一百五十一兩七分四釐三毫又關道督飭實徴五十里外之各小口税銀二萬一千一百九十五兩一分又自二十八年十月初一日起連閏至二十九年八月三十日止扣足一届期滿據税務司開報徴收大關淞關進出口商船貨税銀八萬四千二百四十兩四錢一分又罰欵另項提歸公用銀二萬七千七百六十二兩九錢八分七釐以上兩欵除提交總税務司一成經費銀一萬一千二百兩三錢三分九釐七毫外實收銀十萬八百三兩五分七釐三毫又關道督飭實微五十里外之各小口税銀二萬三十四兩三分以上所徴各税除湊付償欵本息及支解例銷經費外業已照案分别發解再税務司一成經費二十七年十月關辦起至二十八年六月底止先係旣經徴十關淞關進出貨税提支迨二十八年七月起始將罰欵另項歸公銀兩一併照提是以第一届所提經費未能恰符一成之數合併陳明等情詳請核奏前來奴才復核無異除飭認眞整頓並照具收支各數清册詳咨外理合恭摺具奏伏乞皇太后皇上聖鑒謹奏奉硃批該部知道欽此 
[正月分缺單]  
　　道湖北鹽法武昌繼昌調同知四川成都李忠鑑革知縣甘肅靖遠黄樹榮近四川石泉胡永榮革典史順天平谷楊夢鱓廻避陜西安塞李芳林故 
[武昌官事]  
　　荆宜關道一缺張宫保初議委殷厚培觀察李堯署理嗣因到鄂尙需時日遂攺委善後局總辦蔡鷺卿觀察署理所遺善後局差則委桑鐵珊觀察接辦○調任江漢關道繼蓮溪觀察昌於二十六日到任陞署鹽道梁觀察鼎芬委署武昌府黄觀察以霖調署漢陽府汪太守鳳瀛均於二十四日午刻到任○調任貴州巡撫柯遜巷中丞由省寓回武昌縣金牛郷埽墓大約二月半間可以赴黔矣 
[楊州官事]  
　　兩淮泰場一缺專司掣騐場鹽過壩准補海分司夏分轉敏功署理期滿運憲恩都轉爰禀准督鹽憲檄委淮南總局會辦鄭菊雲分轉前往庖代所遺會辦一缺卽札飭巡警提調胡碧澄 
 
 

Page 10

 
 
分轉接辦其提調一差現委林分轉之蓀辦理昨均已奉札謝委矣 
[湖北]  
　　施南教案議結條約第三欵有地方官在荆州城内代覔基地建造醫院追念主教之議刻經升任山東臬憲余堯衢廉訪覔得火神廟附近基地一方與約相符出價四千元買就簽字不日開工○去年萬壽節張宫保自撰歌章多種以軍歌及學堂歌最爲得意故日前特諭營學兩處及警察局速刊五萬本遍發軍人學生及一切居民以維人心而敦風俗○南路高等小學堂去年鐵欽差查閲之日張宫保諭令文案汪荃台太守招西路教習往教事後鹽督田伏侯孝廉自覺赧顏上禀辭差張宫保從某太守請以辦事人少仍著留堂照常經理○仕學院今年擬遷地擴充并有考列前茅爲督署文案之説故考試亦頗認眞佐貳題爲行司通飭全省實缺候補各官力戒奢靡濫用札禁街市抛棄煤灰不潔等物示○善後局爲全省財政機關原分十一科因繁裁撤兹聞總辦蔡鷺卿觀察奉大憲諭攺爲銀錢二科無論何項收支統分銀錢二事庶較簡便○督轅文案雖有四十餘員而尸位素餐及有嗜好者占其多數每有要公不能應手昨張宫保特飭號房凡文案出入悉爲掛號倘三日不到罰扣薪水五日不到卽行撤差 
[江西]  
　　江西木簰釐税從前祇憑出山騐單抽收未免有取巧之弊近年攺由分口丈驗給單抽收凡逹昌河之木由吳城量驗限六個月至湖口分局覆驗丈量贛河之木由三湖量騐入省河限九十天至吳城覆驗丈量此後經過各卡不准再有刀難去臘有江西安徽兩帮木商禀請仍照出驗單抽收經當道批飭不准○江西鐵路會辦紳士梅子肇部郎去冬赴滬延訂洋工程師以便今春查勘測量然後估本興工李太守德芬又在上海抄得日本愛久澤直哉包辦潮汕鐵路工料與香港潮汕鐵路有限總公司訂立合約底稿一紙計十三條陳於總辦李郷垣方伯以備挅擇江西鐵路得所依據當易斟酌矣○江西候補縣丞吳二尹熾係去冬奉湖廣總督張香帥電召赴鄂諭令攺省湖北然後派赴日本學習普通科俟畢業後再行回鄂刻二尹已專丁來省接取眷屬以便同赴東灜矣 
[九江]  
　　贛省警察總局以前開辦時在潯所募各役甚爲得力因又移請廣饒九南道瑞莘儒觀察轉飭德化縣賀紹九明府出示招考年在二十以上三十五歲以下者八十人送省訓練以備錄用○護理江西巡撫周𨌺如中丞訪聞各府州縣有不法之徒假冒戚族親隨名目在外招摇撞騆四頒給告示發各處曉諭並飭地方官一體緝拿 
[甯波]  
　　日前蜜郡練軍副中營哨弁章某帶領勇丁數人至西門外捉拿某姓賭慱詐得洋銀若干元爲管帶姚長泰查知禀以提督吕道生軍門將章弁撤差勇丁則按名責以軍棍然後斥革○元宵節有米據司四人在城内某姓家聚賭爲保甲局委員匡少尹查知飭局丁將一干人拘局移送鄞縣署適縣主高大令因公言省因又禀請府尊喻太守將一干人提至府署飭各薄責若干下卽令具保釋放○鄞奉交界地方有方橋一座於數年前忽然傾圯迭由各紳士設法捐貲欲行重建因須費浩繁事迄未就現聞某紳業已集欵數萬金聘請洋工程師建造鐵橋奈各紳意見不治仍欲建築石橋因之其事又復虚懸大约再行籌集巨欵方可創議建造也 
[蘇撫行轅紀事]  
　　昨日清晨本埠交武印委各官均至行轅禀見新任江蘇巡撫陸春帥於七點鐘延見蘇省學務處叅議刑部主事章鈺試用知府張壽鏞江蘇候補道葉貽釗候補道趙從内施則敬商務局總辦候補道嚴信厚寗滬鐵路購地局候補道林賀峒灘地局總辦候補道梅光遠四品京堂李經芳釐捐局候補道陳兆璜前刑部主事張元濟江蘇海運總辦知府吳觀樂美國進士李佳白怡和洋行主人闞鍚克藍臺爾候補道金承誥駐滬考察商務四品京堂龎元濟招商局總辦候補道沈能虎甲辰科翰林高振霄前山東道監察御史楊晟前四川川東道任鍚芬洋務參贊福開森松江府知府田庚寶山縣知縣王緯臣鎮洋縣知縣吳煕等正午出轅至澄衷學堂由總辦章梫延入飮讌畢在堂中詳閲一周興辭而出答拜商約隨員内閣侍讀學士劉宇泰回轅聞春帥改期初三日啓行上海縣汪大令已飭差在崇明小輪船碼頭預備一切 
[蘇撫定期回杭]  
　　江蘇巡撫陸春帥來滬駐節泥城外洋務局小作勾留已定期初三日起節回杭垣珂里擬在南市大馬頭登舟上海縣汪大令已飭船牙預備官舫數關停泊滴濱馬路工程局總辦翁子文太守預派差探在彼照料 
[縣試初志]  
　　昨爲上海縣童試頭塲計應試者一百七十餘人兹將所命各題錄左已冠首題立則其參於前也一節義次題尺蠖之屈以求信也義夫冠首題一日暴之十日寒之未有能生者也義次題出納土命玉之喉舌義 
[師範開學]  
龍門師範學堂總辦李平書大令與姚子讓孝廉昨均詣道縣兩署禀知三十日開學 
[寗滬鐵路紀事]  
　　上海道袁觀察近准督辦鐵路大臣札開據工程師禀稱嘉定寳山兩縣境地保往往有抗傳不到等弊著卽飭查等語現已田觀察札飭兩縣一體諭知矣 
[四續申詳門司踢斃船户晏金寳全案]  
　　堂上謂陳潘語在門司處已有兩年只見門司用過籐條或用手扣擊有時亦曾用脚踢過二三次陳與門司亦並無仇隙等情此卽爲控告門司有罪之實據陸阿頼供稱向爲水包探上禮拜六早間捕頭梅羅訊問舢板水手陳潘語當時我在旁聽見梅羅問道是否門司踢過晏金寶陳回稱謂門司只打過數次用脚推過一次有之捕頭梅羅謂門司充當巡捕已有一年平時辦事認眞所以呌他當這差使惟清理河道實非易事因巡捕向章不准用武但不稍帶威嚇欲令船只遷讓以清河道實非易事耳捕頭蘭滋培稱在蘇州河充當巡捕已有三年清理河道本一極難之事緣時常有等船户雖説至唇焦舌敝亦難理喻至與門司相識已及一年於禮拜五 
 
 

Page 11

 
 
日十點二十分鐘見門司跕近榮昌米坊此時我卽撑過麥克路迨第二次見門司在十二點二十分相近河南路橋口於是日下午閙事之時河泊司亦曾著人打聽門司是否卽在巡差船上及一切細情門司供稱我生在德國地方向在美國名屋根及墨而捺輪船上共有七年以後就在上海做水巡捕於十月十三日六點鐘巡行蘇州河當時河中只有我及水手兩人迨六點三十分看見米船至八點四十五分始見米船靠邊拉扱橋之底右邊我卽告知自已水手譮令避開但米船上人不聽我卽登入米船將船繩割斷船中水手兩人逃上岸去我卽捉住一個喝令速開卽以籐條向打兩次見米船旋卽開往我就回到自已船上又撑到自來火廠約有一點一刻復巡回頭至一點半鐘見米船停泊離橋四十磅仍舊當阻河道又諭令開避米船水手仍是不聽米船上三人有一人上岸我卽捉住一人叫他遠行摇櫓但其一味訦延我卽用籐條將背肩上略打幾下大約卽係死者我並用手掌其面顂兩次但並未捉住不放這水手當時坐倒我用左手將他拉起然後我仍回到自已舢板船上直至下差時候至捕頭船上將差名登入簿内隨卽上岸及至五點鐘捕頭蘭滋培到來謂捕頭梅羅要傳我到他船上去有事過一小時我就在他船上聽見傍人説我把中國人打死但我實未有脚踢或打死人之事旣爲巡捕清理河道乃我職守若非稍用嚇諕伊等决不能聽從吩咐至我與死者平日亦向不相識是目相打時用力較諸平常尤輕因巡捕向章不准妄亂打人也捕頭包而阜司謂門司第一次打人已經承認至第二次相打想亦其爲確實來滿律師辯稱以上控告各節未能指明確實憑據晏金保是被門司因打而死亦並未剖腹相驗亦難决定晏金保究竟致死緣故以門司如此勇壯之人萬不能將晏金保打死不留痕跡亦無確實口供指出門司承認相打之事或死者卽係被打之人其餘中國各見証人供都不劃一是難憑信也已完 
[提欵修廨]  
　　公共租界公廨修葺等情已誌前報昨由英副領事德爲門君商之黄司馬在罰欵項下提出洋一千一百元作爲修理經費並添置器皿之用 
[電料被竊]  
　　吳淞口張華浜大北大東等電報公司分棧所餘象皮紫銅線心數十磅均浸於鐵水池内前夜忽被人竊去並失紫銅浴盆等物甚多公司執事洋人鮑立根君因函報寶山縣王大令飭差馳往緝查 
[保人受累]  
　　奥商瑞嘉洋行近被元泰洋貨店主羅銀泉定貸不出私逃無蹝訴由領事照會道憲袁觀察札飭公廨追提保人到案訊追 
[上海官事]  
　　新委江南機器製造局帮辦李叔倫觀察經叙蘭日接差視事遍赴各當道處拜謁比至馬路工程局時總辦翁子文太守飭丁擋駕○新委　捐南局委員魏明府允濟昨日至各衙門拜謁人至上路工程局謁見翁太守江蘇海運漕糧京局委員楊星甫明府寶善前日因公來滬僑寓英界三馬路祥發棧昨日命駕至各衙門投剌比至馬路工程局時翁太守飭丁擋駕○辦理南市商船出口貨捐總辦樊明府恭壽現奉省憲委辦長沙海口釐捐局差所遺出口局已委候補知府朱糼山太守寳瑩來滬接辦太守已涓吉昨日到差矣○江蘇候補道林蔚生觀察湖南候補道葉聽松觀察江蘇海運局總辦吳觀樂太守海運委員沈泗孫太守昨均因公詣道轅拜會 
[上海縣案]  
　　縣捕朱福奉汪大令批文派夥管解南匯縣軍犯蘇阿木至嘉定上站交替被犯脱逃一案前晚經大令提訊朱供小的派夥不愼咎實難辭查得該犯家有田地妻奴願卽任緝歸案捕夥李炳民壯莊柏供小的等押解該犯船至中途聲稱腹痛小解小的等伴至船首不料一躍登岸飛身逃遁小的立卽狂追黑夜路歧被逃無蹝求恩大令判李莊各責二　板收押限朱十天務獲該犯到案○寡婦陳湯氏控姑王氏捐匿糼女一案亦經大令訊質湯氏供年三十六歲丈夫陳雲法去世多載生有一女名順寳今年七歲婆婆王氏聽人挑唆將婦人逐出女兒又被婆婆藏匿乞求給　王氏供兒子死後媳婦湯氏不能安守并欲將孫女領去出賣未使給領大令斥王氏不應逐母留女判順寳卽交湯氏領去完案 
[馬路工程局紀事]  
　　前日甯波婦人陳江氏扭戎文安至馬路工程局控被竊去衣飾値洋五百餘元求追翁子文太守傅襄　委員黄二尹提訊氏供住太平馬頭去年八月因事出外僅留女孩看門常被戎文安私至樓上竊取箱内衣飾而逸昨在南馬頭相遇是以扭案求斷戎供江北人去年與氏同居竊取各物力賠還求場恩斷二尹以所失頗鉅本局未便訊理判掌顂一百下命移縣訊辦○船户田忠清被陸壽林周炳坤同竊樹柴扭解工程局經黄二尹研訊認竊不諱判各責五十板贓給失主領去 
[公共公界會審案]  
　　前者英商愛爾德控華民黄丫頭佔地一案昨日午後三點鐘英國領事德爲門君蒞廨會同襄理讞員孫耳三明府覆訊原告延愛禮司律師投案禀稱原告之地係美册八百九十三號在滬北二十七保十一圖作字圩内爲黄丫頭佔地三分九釐零現在請堂上飭黄交還佔地拆去所蓋之屋并罰銀一千兩嗣後永遠不得再佔所有堂訊三次訟費亦應由黄交出該地已經會丈局查明禀明道合袁觀察佔地之故請堂上明示明府質之黄丫頭供小的之地除造房尙存地七分零原告之地是白岐珍郁鹿生二人經手買下單契三張計地一畝九分三釐三毫實在只有一畝八分九釐四毫並未佔原告之地明府商之德君以會丈局已經查明禀道毋得多費唇舌著黄速卽拆讓候訂期覆訊定斷 
[公共公廨早堂案]  
　　昨日英副領事德爲門君蒞廨會同黄耀宿司馬訊案美捕房捕頭解無錫縣差吳連一案包深顧福祺供稱吳連糾同孫鍚康吳金保孫崇梅等將吳金龍與吳之妹吳三妹曵入舟中道章請究吳連供上年十二月十五日縣主陳大老爺給小的信票招拿吳金龍兄妹因孫錫康在縣控妾吳三妹捲物濳逃訪知在申是以來滬拘拿有信票爲憑求鑒黄司馬察得信票並非 
 
 

Page 12

 
 
移提之文不能至租界擅自拘人德爲門君以該差違章至租界拘人務請重辦黄司馬判將吳責二百板管押一年吳金寳責二百板管押十月孫崇梅責二百板管押六月孫錫康據稱係有職人員從寛免責管押二月○大英公司洋人禀稱行夥陳子山用虧洋銀一千一百元訴捕將陳提案請究黄司馬判陳押候訂期會訊○倪連生吳江照等將竹簰攔於河干有碍行船經工部局禀請訊懲上禮拜五已將倪傳案判罰吳則抗傳不到特攺提牌提到請究司馬判吳江照罰洋二十元並諭速將竹簰移去延干重究○沈蘭亭控沈祖良誘騙洋銀衣飾等情黄司馬准詞簽差恊探將沈祖良提案著押候過堂訊奪○徐士生在法界俄人寓處竊得銅調羹銅义等物爲美包探邊槐洲拘獲送案請究司馬著將原贓存捕房候領徐判責一百板○吳海林控陸張氏將寄存之縫衣機器擅自售去得洋三十二元訴知包探錢榮堂將車取回惟曾欠氏洋三十餘元兹特措齊歸還請將車給領司馬著交包探帶出理楚○祝蘭舫控胡德生以假契騙洋一萬八千元一案會訊後判將胡德生李秋亭押繳洋銀現限期已逾洋尙未繳司馬著再展限七天如延嚴比○正月十四日美捕房解送拿獲賭徒一案當判將爲首之胡起恒罰洋五十元胡挺押不交咋由捕房解案司馬判再押七天開釋○小桃源妓院龜奴沈少卿於正月初九晚縱火圖賠保險銀兩兹經捕頭飭探查明實據於日前將沈拘案管押昨日解案訊究據捕頭惠爾生禀稱沈在山東路租屋四幢開設妓院先在中庸洋行保險二千兩已逾期復於上年正月在中和行保險銀一千兩由掮客葛榮昌經手此次火災後沈串同掮客將銀領出與沈之胞弟阿土等分用但細查其確據沈於正月初二日囑木器店趙炳元將所租房間生財扛去初三日又將自已什物搬運一空少卿先於去臘底避匿祇剩其弟在房照料惟同居之凌銀花等家並不知情致將凌銀花之生母與大姐焚死凌銀花挾一六歲之孩從樓躍下手已跌傷尙未全愈似此實情務請重懲司馬訊保險掮客葛榮昌供被災後沈以保險單交小的向中和取到銀一千一百兩沈取去七百兩伊弟取去百兩餘三百兩小的收下代共還欠尙貼去四十餘兩趙炳元供開木器店沈向小的租去雜物因租錢短付於新正初二日搬回凌銀花供是晚火起焚斷樓梯帶同小孩跳下跌傷手臂至今未愈物件被焚一空尙求明察司馬判將沈少卿發押西牢三年中和洋行主人投案請將掮客葛榮昌究其串通領銀之咎司馬判葛押候核奪○王甘妐控車夫董阿春竊取油衣一領銀水烟筒一支質得洋元報由包探趙銀河拘案吊取原贜於昨日解案司馬判責一百板押捕房兩禮拜贓給失主領去○華捕解快馬違章之車夫朱阿狗至案司馬判罰洋十五元○周惟山向在新閘路擺水果攤近因妌識李阿四之姊故李藉端索詐銀表一隻質洋事後報由包探徐榮珊獲案昨日解訊司馬判責李一百板開釋○周阿鳳控同居之朱寶生竊取牙筷衣服等物報探拘案司馬判責三百板○妓女王月仙王大寶在路曵客由某華捕拘至捕房當由摀兒至捕房存洋二十元保出昨晨不到案司馬判將保洋二十元充公○野鷄馬車夫朱錫堂前日多載坐客被某華捕拘案司馬判罰洋五元○娻舟山控李雙岳竊取縀皮衣兩件報捕解案請究司馬判枷號一個月贜交失主領去 
[法公堂案]  
　　流氓沙老虎等八人在新租界僻靜處行刧行人衣服洋銀爲包探拘獲傳同原告某洋行細崽李長甫到堂質訊大令以若輩犯案重重著押候被害之人來案控訴昨日韓敬坤禀稱上月初十之夜路過四明公所左近被沙等褫去衣服并被用刀戳傷由捕將沙等并烟妓王三寶解案請究質之沙等供認不諱又在王三寶處抄出當票數紙呈電大令與魏繙譯會商判將沙寺各責一千板枷號六個月期滿再押六個月王三寶著責手心二百下另候發落○寗波人水阿莊去年十月憑媒聘定同鄉人黄心海之女鳳香爲室擇吉本年三月完姻王陰有悔意勒索重聘前日水邀同親友前往搶親黄將其女藏匿投報捕房飭探將一干人拘案請訊水供此女在寗波許字他姓帶來滬上與小的聨姻又欲攺嫁馬夫求恩訊斷大令判將黄心海夫婦及伊女鳳香交保水押候查明再核○王濤發錢金卿行竊大餐刀四十打托殷祖壽銷贓售與洋涇浜復興祥外國洒店失主報捕查獲吊到原贜昨日解案請訊復興祥店主陳美良供不知竊贓悞收求恩寛宥大令姑念初犯從寛開釋王錢各枷號五天發碼頭示衆期滿各責二百板殷責二百板○婦人李陳氏禀稱丈夫在某客棧爲接客夥與烟妓洪月紅狎暱置家事於不顧前日小婦人親往伊家反遭摀婦胡王氏與月紅毆傷扭案請辦胡王氏供係二房東餘不知情大令著從寛開釋月紅押候遞解回籍○杜安康汪竹亭禀稱前日收取帪欵洋二百元託包車夫江學清送至虹口家内中途逃逸當塲尋獲少洋三元九角解案請示大令判枷號二禮拜責二百板洋交失主具領○南順泰雜貨號上月某晚四點鐘　戒於火焚毁樓房十餘幢事後查悉該號保有火險銀二萬五千兩昨日飭傳號主李雪巖不到遣夥李璧初許允德到堂代質李許同供焚燒貨物約値銀五六萬兩大令以其時天將破曉火種何來著將帪薄呈候復核李等交保候查明再行核辦 
[英捕房紀事]  
　　公共租界蓋司康不乃自來火行洋人投捕房報稱被人竊去自來火紗罩等物並將在行工人甲乙丙丁送請追究捕頭飭西探帶同華探錢少蘭查明再核 
[美捕房事]  
　　前晩甬人施阿福鄔來生在匯山碼頭互相兇毆鄔力不能敵被施打傷印捕將兩造拘送捕房捕頭令將鄔送同仁醫院醫治施押解公堂禀請訊辦○甬婦陸張氏前日因竊胡海林家成衣機器一部由包探錢榮堂拘入捕房押候解辦○前晩有英國人某甲至虹口密勒路粤妓王阿翠家尋歡突有美國人七名闖入妓家將甲扭住索詐洋銀若干甲不允若輩抽出利刃向甲剌傷手背等處王恐肇巨禍飛報捕房捕頭派中西包探前往拘獲帶人捕房押解駐滬美國總領事署禀請懲辦甲送公濟醫院醫抬 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
