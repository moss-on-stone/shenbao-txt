# 1909 - 262 - 4913164

 

Page 1

 
 
   
 
 

Page 2

 
 
上諭 
　　監國攝政王鈐章　八月十二日內閣奉上諭山西巡警道員缺著連印補授欽此上諭湖南巡警道員缺著賴承裕補授欽此上諭浙江衢州府知府員缺著崇興補授欽此軍機大臣署名奕劻世續張之洞假鹿傳霖那桐 
　　十三日內閣奉上諭本日請行召見京察一等之農工商部員外郎王大貞著交軍機處記名以道府用欽此軍機大臣署外奕劻世續張之洞假鹿傳霖那桐 
宮門抄 
　　八月十二日　召見軍機　玉璋　恩志　李家駒　朱恩紱 
　　十三日　召見軍機　崇興　王大貞 
交旨 
　八月初八日　軍機大臣欽奉諭旨理藩部奏蒙旗因災缺丁請勻差戶並請勻差戶並請振撫分別酌擬辦法一摺著依議欽此 
代論 
[攷察憲政大臣李家駒奏攷察日本司法制度摺]  
　　竊維日本司法制度。今已燦然大備。然其經營垂四十年。其改革不止一次。正非一蹴所能幾。故必察其已然之跡。而後知損益之序。稽其所歷之程。而後明取舍之準。奴才謹體此義。從事考察。於其制度變遷之實。沿革因襲之文。研究特詳。茲編成日本司法制度考都五萬餘言。分訂二冊。恭呈御覧。查司法一語。有廣狹二義。凡國家之行動。以通用法律爲主者。皆謂之司法。此廣義也凡裁判民事刑事。謂之司法。民事者確定私權關係之事件也。刑事者通用刑法之事件也。狹義也。至所謂司法獨立。亦有二義。凡行使司法權。以裁判所機關。與立法機闢。行政機關。分離不相統攝。故謂之獨立。此一義也。凡司法官裁判案件。悉依法規所定。自行判斷。不受上官指揮。故謂之獨立。此又一義也。由是觀之。司法權爲主權作用 
 
 
 

Page 3

 
 
之一。司法權獨立。不過特設機關專掌裁判而已。並非分割國家主權以其一部爲司法權也。司法獨立之制。創始於法蘭西當二百餘年前。制定法律。區定司法行政。不使裁判所妨行政權之作用。亦不使行政權干涉司法權。是爲司法獨立之嚆矢。厥後歐洲大陸諸國。迭相仿傚。司法獨立制度。遂爲各國通行不易之規。其所以必須獨立者。蓋立憲制度之精義。在防官吏專制之弊。保人民自主之權。行政官兼司裁判。往往有所瞻徇。流於偏私。其極也官吏肆其威福。而國家叢爲怨府。馴至召亂。故歐美各國斤斤於司法獨立一事。誠有鑒於此也。既實行司法獨立則裁判事務。悉委諸裁判官。司法大臣。不得干預。然其中亦自有辦者。則司法權與司法行政之關係也。裁判民事刑事之權。謂之司法權。而關於司法之行政事務。謂之司法行政。司法大臣雖不得干預裁判權。而有監督司法行政之權。不僅司法大臣也。各裁判所長及監督判事。亦有監督司法行政之權。例如建築廳舍。斟酌地方情形。增置裁判官等事。皆爲司法行政事務。裁判官於司法事務。不必受監督者之命令。而於司法行政事務命令。則必須。奉行司。法事務與司法行政事務有。截然分晰不相混淆者有。介於兩可。甚難分別者。立法之時。規定不明。易滋欵義。日本裁判所搆成法於監督權。詳加規定。凡官吏辦事。不當有監督權者。可訓飭之。凡官吏所爲。不問其有關職守與否。但有不稱職情形。有監督權者可告誡之。監督者既有此權。故裁判官如有任意休暇。擅禁觀審。不宣示判決文。不以時開審等事。監督者皆能行其監督權。故司法獨立云者。專就裁判事務而言。至司法行政事務。仍須受上官指揮。不能獨立也。司法獨立。厥要有三。凡組織裁判所及裁判方法。皆須以法律規定。一也。以法律保持裁判官之地位。不得無故罷免。二也。按照憲法。使人民有受裁判官裁判之權。三也。三者缺一。不得謂之司法獨立。此司法獨立之性質也。日本維新之初。司法行政。雜糅不分。各項法典。無一完善。各國領事。駐在日本。皆有裁判權。朝野上下。引爲深恥。銳意以整飭司法編定法典爲事。明治初元。雖知有三權分立之說。然當時所謂司法。專指刑事裁判而言。民事裁判。則掌於行政官中之會計官。故不能謂之司法獨立。明治四年。置司法省。民事裁判。亦歸管轄。五年定司法職務官制。是爲日本司法制度改進之第一期。然審判疑讞。論決重囚。仍使司法卿主持。且地方官多兼任判事。以云司法獨立。猶未也。七年議設控訴裁判所。八年置大審院。改定司法省職制不使司法卿干預裁判。是爲改進之第二期。然下級裁判所。必候上級裁判所批示。始能宣示判決文。地方官兼任判事者尚多。雖有司法獨立之名。而無司法獨立之實。九年改定裁判所管轄區域。廢地方官兼任判事之制。十三年制定治罪法。十九年定裁判所官制。以司法官爲終身官。非依刑法。或懲戒處分。不得罷免。是爲改進之第三期。然裁判所之組織權限。及裁判所官制。政府可任便改廢。司法獨立之基礎。尚未鞏固。二十二年發布憲法。二十三年以法律制定裁判所搆成法判事懲戒法執達吏規則。是爲改進之第四期。蓋至是司法制度。乃完全獨立而無遺憾矣。按李欽使同時另上考察日本皇室制度摺錄今日第四張。（未完） 
要件 
[蘇撫署會議廳第二次議決案（二續）]  
　　一房捐改爲警察經費之問題查房捐性質係屬地方稅警察乃地方行政之一端其經費似應由房捐項下指撥乃符名實且警察保衛治安事關公益無論官民公私第宅均應一律照繳惟此項房捐向係指解賠欵應如何別籌抵解之處急應提議 
　　決議 
　　房捐爲地方稅以爲警察經費名實相符自係正辦蘇省向以房捐指解賠欵亦財政紊亂之一端亟應別籌抵解而以此項房捐截留爲地方之用且必使官民公私第宅與舖戶一律納捐以爲推廣之經費俟清理財政就緒國家稅與地方稅定議如何劃分再籌抵解賠欵之方而以舊辦之舖戶捐侭數撥充地方行政經費 
　　一各廳州縣應設警察敎練所之問題各屬警察前議每縣至少四十名兩縣同城者至少六十名未免茍簡宜議逐年擴充之法且照部章各屬應設警察敎練所應否札派警察畢業生分赴各屬敎練抑或由各屬自行聘請之處急應提議 
　　決議 
　　查民政部逐年籌備清單本年各廳州縣均應設立巡警敎練所所以求保衛地方之實際而力除保甲圑練更名之弊也經各員籌議僉謂應照章設立惟敎練員主見派與主各屬自聘者參半既以前次巡警畢業生曾按縣派在敎練恒與士紳不相聯絡有人地不宜之歎次定由各屬自行聘請報明立案至各屬城治警察暫照前次議決案所定之數限十月內一律辦齊以後再議分年擴充 
　　一各屬辦理新政籌欵之問題憲政分年籌備督促既嚴舉行一事首須籌欵目下諮議局尚未開局而附加稅一項非有議員代表礙難實行地方官無從挹注辦理不易應田各府廳州縣各按所轄情形會商士紳妥爲籌集 
　　決議 
　　查憲政分年籌備本年所應舉行而其事分責之廳州縣者爲城鎮鄉地方自治調查戶口簡易識字學堂巡警數端而籌欵一事實爲辦事之前題提議及茲每多束手今經各員籌議壛以清理公欵公產爲入手之方查公欵公產調查最難有衙門立案者有未經立案者即立案之公欵公產有報銷者有未報銷者經理之紳董熱心公益者固亦有之而自使私圖者亦比比皆是若使官長無切實扶持 
 
 

Page 4

 
 
之責士紳無正當清理之權斷難令公欵公產和盤托出決定由各府州屬設一清查公所公所公推正紳主任爲統一財政之機關令舊董各開清摺將契據簿帳等件悉數交公所調查有抗違者地方官爲之維持調查後並無所予奪某地之公欵公產仍還某地以爲地方自治之助（未完） 
專電 
[電一（北京。）]  
　　朱恩紱昨日（十二）請訓擬節後啓行先赴上海考查軍械 
[電二（北京。）]  
　　李家駒召見時奉攝政王諭資政院事務重要總裁孫家鼐時常患病諸務廢弛汝熟悉情形須認真幇辦 
[電三（北京。）]  
　　張相國病尚未痊擬再續假 
[電四（北京。）]  
　　蘇撫瑞奏報整頓國政巡警情形奉原批該撫整理庶務其爲認真深堪嘉尚著照所陳各節切實辦理母得日久生懈 
[電五（北京。）]  
　　昨日召見王大貞面陳南洋華僑聞中國振興實業重辦海軍頗形喜悅足徵該華僑不忘祖國請加意撫慰 
緊要新聞一 
[政務處會議財政之概畧北京]  
　　○會議政務處日前擬定議略數件。係爲籌欵之事。預商度支等部核議其大綱如下（一）各省造幣餘利。（一）田房契稅。（一）印花票稅。（一）鹽務加釐。或免釐增稅。或清理私利。以上係廨由度支部核議（一）鐵路預計餘利。（一）郵電餘利。（一）現議之航捐。以上歸郵傳部核議聞此係十二日會議之件 
[擬添蒙邊監理官之原因北京]  
　　○會議政務王大臣前議添設蒙邊各處清理財政監理官。以期通國一制已誌前報茲探悉原因係郵傳部現將擴充內外蒙古各局郵電兩政。驟由部辦。需欵浩繁。擾先清理各該駐防處所之財政。以便半日各該處之駐防辦事㕘贊各大臣協籌辦理藉立將來改爲行省之基礎 
[郵部尚侍出京查勘路務北京]  
　　○郵傳部徐尚書。日昨又帶同隨員出阜成門乘京張路早車出京。聞係查勘該路補修工程。及預備本月十一日行開車禮。事宜約四五日後始能回京郵傳部沈侍郎。帶同隨員出京查勘津浦鐵路。沿途情形其所注意之點在全路購地購料等事。並聞北叚購地委員現已裁撤有五分之二該路總文案前係翰林馮伯巖。嗣因督辦易人故馮亦撤差。現徐尚書派修撰劉福姚充總文案。已於日前到差該路總繙譯亦經徐尚書。派外務部繙譯官唐介臣充當。 
[政府電飭伍使赴墨北京]  
　　○現任駐美欽使伍秩庸。曾奉政府諭令往比利士公幹。近伍使有電來京謂已事竣回華盛頓矣初八日政府復有電致伍大臣。飭令迅速前往墨西哥呈遞國書。以答謝德宗奉移時墨國派使來華送喪之厚誼 
[大理院修建法庭之爲難北京]  
　　○大理院因該院建築法庭及改良監獄。等項工程共計奏請由度支部撥欵二十五萬兩。其法庭純造西式樓房定鎮平京卿以工程浩大。故特奏調該院丁憂推丞周少昌充修建法庭各工程上之監督。度支部澤尚書自該院舉修法庭奏蒙俞允後頗有爲難情形。因庫欵支絀籌畫入欵尚在無著而該院不計事之緩急。竟奏辦此項工程。故於日前奏陳財力窘迫應請樽節又聞尚書對於此欵從緩發放。 
[學部催報二年籌備事宜北京]  
　　○學部通咨各省督撫文云查籌備立憲事宜。內有關於學務者應由本部與各省督撫按年籌備現屆滿二年。應由各督撫迅速將第二年籌備之各條。咨報到部。以便彙齊專摺具奏 
[張中堂病仍未痊北京]  
　　○張中堂抱病已久先延華醫診治無效乃延日本川田醫生與平賀醫生又延英德醫生繼又延華醫或中或西。服藥宗旨不定。病體迄不能痊。聞中堂今年已七十四歲延日本川田醫生爲生平服西藥之第一回。又聞中堂有時肝氣極盛。家中均默伺意旨不敢多首有時忽傳電話至琉璃廠。囑送書畫閱看。有時催辦學部公事。 
[麥御史請定保舉章程北京]  
　　○御史麥秩嚴奏竊維近年吏治之壞。實始於捐納一途。而保舉之濫次之。我孝欽顯皇后德宗景皇帝不惜每年數百萬之鉅欵毅然停止實官捐項薄海臣民莫不曉然於朝延澄敘官方之至意而不肖官員。乃藉口於辦殳涉辦賬災辦土匪辦邊防諸名目。動輒張大其詞紛紛稟。報以爲開保地。步封疆大吏據情入告專竣之後。每案請獎名數。累牘連篇以近事論之如東三省蜂密 
 
 

Page 5

 
 
山。一案。所保至百餘員廣東廉欽一案。所保至二百餘員尤其甚者上年十月間安徽兵變一案。數省同時。開保每省人百數十員夫使所保者均係身被甲胄躬冒矢石或運籌帷幄轉餉道猶可言也乃查得保人員意有當時並無差遣而事後列諸異常勞績者。是信口可以許孫吳而輦金足以鑄韓岳也。臣愚以爲保舉之途一濫吏治民生必有陰受其弊者矣伏查吏部定章非身臨前敵克復城池河工決口搶險合龍不得議敘實官定例何等森嚴咸同間匪亂蔓延十餘省除戰功卓著諸員外從不輕易破格超擢非靳也朝廷官爵祿位所以鼓舞天下人才得之難則咸思淬厲取之易則無足重輕有唐之末千金能易告身一通人以爲恥況保舉之濫名器之褻如今日者乎此中消息甚微關擊甚大應請明降諭旨通飭各省督撫嗣後不拘回項請獎人員必須將該員。何時到差所派何事先行報部存案方準開保。如有學行濫請者即治以狥庇之罪並請飭部妥議保舉章程酌定名數。嚴示限制以飭官常而杜倖進上諭已錄 
[稽察守衛大臣嚴㕘前鋒護軍積習北京]  
　　○總司稽察守衛大臣奏奴才等奉命稽察守衛遵照奏定章程認真稽督責曾將值班空誤之㕘領桂斌兆林等查明奏㕘。在案近復查有值班空誤之兵丁文陞等十三名。當即從嚴斥革。原冀各營知所儆惕乃體察各營現在情形以迫於功訟龜勉從公固較當日稍情整肅然按之從前定制仍多未能切實遵行即如前鋒護軍統領。進內值班本有一定時刻今則遵照舊章當面交替者雖不乏人而清晨散值日夕進班者亦所難免前一日下班之護軍統領館本有夜間稽察之貢乃皆諉之㕘領以下各員。從未嘗親往稽察至於查驗腰牌業經內務府照製通行。遵辦而售賣什物之閒雜人等。仍可設法假借溷跡出入。甚至轎夫人等竟敢在東華門以內隨意坐臥。該管官兵則仍前熟視無覩凡茲種種不過略舉大端良由各營積習過深牢不可破相應請旨飭不前鋒護軍統領嗣後進內值班務遵欽定時刻。當面接交。其夜間應一稽察處所並田下班之護軍統領遵照定例辦理倘敢仍前玩忽即由奴才等指名嚴㕘至進內當差之蘇拉人等呈騐腰牌。除由各營飭令該管官兵認真查騐外並請飭下各該衙門於所管人役應發腰牌。隨時自行嚴查。勿任私相假借倘再查有前項情弊即惟守衛官兵及該管衙門是問抑更有進者官禁重地理宜清潔現查來信經行各處所往往堆積灰十污穢不堪。實屬不成事體擬併請旨飭由內務府妥定辦法隨時糞除如有各項人役於內廷各叚落內任意傾倒灰土污穢準由各該處守。衛官吳即時扭送懲辦。以昭整肅 
[京師近事]  
　　政界消息資政院倫總裁。日來回會軍機大臣議商該院續訂院章。事宜聞細則業經草竣目綱均已妥定。並有月內先行具奏請旨遵行。之說 
　　東三省總錫清帥擬日內到京。俾與樞府妥商間島。及安奉鐵路兩問題。 
　　恭邸於初五日帶領隨員護衛十餘員出京。赴東陵查閱要路。並傳飭沿途州縣出境迎接 
　　郎貝勒日昨請假十日係因現屆定王逝世二週年之期。貝勒前往祭掃。已於昨日午後起程 
　　此次博公壽尚書所派前門稅務坐辦委員等格外慎重非精通洋文者不用。 
　　美國駐華公使格連士西於十月二號自美京起程由西伯利亞鐵路來華履新。 
　　外部現接駐京俄便照會天津俄國領事。奉其政府命令調往哈爾濱署理哈爾濱俄總領事。 
　　近聞有留學生某君等在前門內化石橋貨屋一所創立東西洋留學會館以地名名曰石橋別業現已擬定章程月內即行開館 
　　郵傳部前接學部文開該衙門如有應考游學生。請即咨送以便預備試卷現查該部人。員中并無本屆游學回國者。昨已咨覆學部免其咨送 
　　瓜哇全島學務總會電稟外學兩部云該島辦理華僑學堂。現已次第開學。謹將辦法章程另呈立案先此電告 
　　游美學務處考取之學生現經外務部議定。俟中秋節後。即帶該學生先赴上海製辦各學生衣帽等項物品。俟齊畢再行搭輪赴美就學 
　　內城自治研究所業經成立聞外城自研究所。亦將於節後成立。惟聞經費不足。每月只籌定二百金。 
　　都察院堂憲因接收二品廕生余紹襄呈告某省縣令。朦詳襲職並牽涉某省巡撫徇私袒護。堂憲以此事關係大吏因私擅用刑訊故擬定奏請澈底究查。 
　　山西地方業煙最盛地畝種煙幾佔八九成之數藩司丁寶銓。一年之內即將煙害禁絕。英人前往調查聞甚佩服現丁藩因別項事端。擬請開缺。政府以該藩司素有能名不準告退。 
　　大理院編訂該衙門第一次統計表現已脫稿付刋。不日即通咨各審判廳及外省各府州縣遵照 
　　出使美國大臣張蔭棠。起程出京已紀前報聞該大臣於請訓時請假一月回籍修墓。故先赴廣東俟假滿後即往美國蒞任。 
 
 

Page 6

 
 
   
 
 

Page 7

 
 
 [G 
[揚州廣照公司]  
　　本公司於上年經同人組織在揚州創辦電燈票奉南洋大臣批准議草後再行開辦嗣涇調查揚州内地風氣不開用燈之户甚屬寥寥如果遽辦必致虧折是以公商俟察看將來市面如何再定行止决議緩辦所有發起人前交押議銀兩均於八月初七日撥還清訖此外未收他人絲毫股份所印章棧股單息摺一概作廢特此聲明 
[聲明憑信作廢]  
　　三月初六日向崇餘莊出憑信一封計支新市乾吉莊絡續支用洋以三千元爲度今該信中途遺失已向該莊説明作爲廢紙望　各寳莊號切勿收用　日輝公司啓 
[真崎洋行掛麫切麫機器廣告]  
　　　者本號麫機由日本運中消售以歷有年如寗波鎭江蕪湖九江南昌漢口楊州蘇州杭州福州濟南等埠均已購買大爲廣用該機粗細隨便較昔時人力數倍總所謂靈速之極如欲圖様函咨即覆兼售火油引擎打米機器彈花機器磋繩機器等如蒙賜顧請臨小行面試自當格外克已是也◎總經理處上海虹口瑪禮孫路（吳淞路東横眞崎洋行◎代售美界盆湯衖橋北中東信號九江城外　梅義盛號 
[新開同春茶園四喜名角]  
　　八月十四夜准演特請京都初次新到眞超等文武名角拿手好戲 
謝心泉富貴長春邱勝奎收楊再興王燕山八義全圖趙月翠王春云一李秀云八九贯張玉鳳王福連胡榮貴楊順來魚楊壽長三進士會小長庚空城巧計彩霞旦小桂枝廖連卿雙奪頭彩頭等文武名角新到新到文武老生李順來趙黑燈溜旦曹壽山客串沈袁洪福白韓玉春王瑞雲水雲中燕謝水福灘王桂山韓琪殺廟吳喜奎草袁德海橋許闌香關袁洪福長董長清王福連高玉喜長板坡 
[春桂茶園]  
　　十四夜特煩文武名角合演好戲 
　　小春奎水仙花李金茂小春來李福祥李長勝郭仙舟雙處馮二考劉廷玉小子和張桂軒三麻子殺女報恩馬上姻緣陳祥元殷一陳風家潘大水堡丁長勝鎁美封官打鼓罵曹化子拾金金割茂髮戰皖城福代祥首刺嬸娘 
[（丹桂茶園）]  
　　十四夜特煩超等文武名角合演 
鄢增泉小桂鳳小魁仙小桃紅草上飛周福全應寳蓮王寳安筱益芳四盞燈李德奎王永利曹甫臣池水落店大荷珠配鐵蓮生花紳商特煩小放牛全武行大子伐都代金殿子疋過關馬上姻緣紳商特煩白斬馬顔坡良 
[（羣仙茶園）]  
　　十四夜全班演正廳每位洋四角白文奎小富仙小蓉仙小春穆金處賽春恆尹桂鳳小蓮英郭鳳仙小菊僊賽勝奎尹鴻蘭林黛玉長喜春秋記准濱九龍山煩演法門寺新寳海潮珠賽月樵一紡大板長坡捧雪棉花 
[丹鳳春記茶園]  
　　十四夜特煩文武名角合演好戲 
小菊仙黄金秀小桂英徐桂英蓋燕飛玻璃張彩奎王娚娚小桂云花四寳牡丹花小春來寗金英洪羊洞鐵弓緣五雷陣祭寳塔天水關遺翠花全巧黄武○龍行拿基 
[超羣集會]  
租前同慶戲園開演十四日戲正本 
三氣過其租全班文武名角合二演 
（黛玉塟花）（再續紅樓） 
匙羹仔新權仔日　 
淡水元戲牡丹卓桂花棠桂花仁金山流新亮公爺康聲架榮金山昭神功保蛇仔牛日戲價目　特等洋四角頭等洋三角二等洋二角起碼洋一角 
夜戲價目　特等洋六角頭等洋五角二等洋三角起碼洋角半 
[商辦新舞臺　八月十四夜 
[ 
　　日戲每逢禮拜三禮拜六禮拜日 
劇中隨加巧彩新詞及五色電光特别官廳精美寛潔可全請客 
小小連生張顺來毛仲琪小連生馮志奎夜來香夏月珊小保成趙文連七盞燈劉培山賽魁冠李祥麟韓琪殺廟金雁橋奪取成都薛瑤卿匡下河東小雙鳳遊浣花溪新排情節文武加景全本新戲·雙·鐵·弓·緣 
[白賽克大馬戲]  
　　兼演各種動物 
　　在上海坭城橋跑馬塲對面 
今晚改換新戲了 
請看大馬戲及各種野獸今晚九點一刻開演所演之戲曾經看過之人均謂爲滬上從前所未有不可不看來看奇老虎能演許多稀奇各戲爲人所不可思擬者諸君請來一觀每逢禮拜三禮拜六下午四點鐘開演望祈諸君早定坐位是荷本園主人謹白本園特備電車專爲貴紳商赴園觀便而設購票處大馬路十一號羅辦臣琴行 
　　價目 
包廂全包客六人座每間洋十五元頭等包廂每位洋三元頭等椅位每位洋二元二等椅位每位洋一元半邊　廂每位洋一元起　碼每位洋半元日戲十二歲以丙之小孩每位减半 
[超羣集會]  
　啓者亮等與諸園承演合同已滿回粤在即惟粤班向例每到六月間散班時在粤港諸伶借園集會合演刻下邀同諸名魚確商揀選在滬最優者登臺今商租前同慶戲園准擇於十二十三日夜開演名曰超羣集會滬地並無開過此例是二日之間各盡其生平技藝與尋常不同大有奇觀祇緣敝班開演數月深荷　紳商各界見賞逾格嘉奬故此次之劇無不奮力從事以仰答諸公惠顧之雅意届時請　　篤臨爲盼超羣集會發起人新亮謹啓 
[禮拜一拍賣]  
　魯意師摩洋行始創自同治十三年即英一千八百七十四年准於十四日上午十時在北四川路念七號拍賣書樓大菜間房間八個浴間廚房一應上等木器　魯意師摩洋行啓 
[禮拜一拍賣]  
　　開泰洋行 
准於十四日上午十點鐘在本行拍賣外國鐵鎖一百二十打象皮鞋十餘打斜紋花布數十疋絨毯鈕扣飱刀叉來路皮手包東洋磁茶杯花瓶洋畫挿瓶火油瀘男女脚踏車房間式書樓花綢椅子式漆布床扶手大椅梳粧檯書廚寫字檯大飱檯鐵床椅子馬桶箱條頭肥皂另物不計此佈開泰洋行 
[禮拜一拍賣　摩利遜洋行]  
准於十四日上午十點鐘在本行拍賣上等木器房間式書樓式大菜間式山扒酒架捲蓬寫字檯打字檯信箱帽架衣架面湯檯漆布大椅梳法畫鏡梳粧檯茶檯東洋茶式大衣廚帆布椅銅横鐵床風橙框中國帳薄信封紙紅木大園屏自來火燈以及另星什物不計此佈摩利遜洋行啓 
[壳件洋行禮拜一拍賣]  
滙山碼頭歷年棧底貨准於本月十四日下午二點半鐘在虹口匯山碼頭棧房内拍賣棧底貨計麵粉一百餘包竹羅十餘件空箱五十只自來火柴數箱皮皂十餘箱書箱數箱及什物不計届期務請駕臨小行面拍特此佈聞壳件洋行啓 
[禮拜一拍賣]  
　　織絨　織花　地毯　木器古董　 
榮記洋行 
准於十四日十點鐘在本行拍賣上等三扒酒架房間式着衣鏡書樓椅書廚信箱火爐鏡火爐邊火爐箱厚白絨毯上等五彩織絨織花地毯火爐毡油畫鏡水畫大菜檯椅子寫字檯梳法扶手椅搖椅自鳴鐘打字機器檯子烹銀刀叉色磁料器並一應上等古銅古磁花瓶人物香爐擺式另星等物不計此佈榮記洋行啓 
[禮拜一拍賣]  
浦東楊子棧拍賣油毛毡寳和洋行准於月之十四日下午三點一刻鐘在浦東楊子棧房内拍賣油毛毡五十五箱届期至大馬路碼頭同趁小火輪向該處面拍即带定洋限當日出清此佈 
[拍賣（暫停一期）]  
啓者本行十四日呌莊暫停一期待後拍期自當登報特此聲明老公茂洋行廣告 
[禮拜二拍賣]  
魯意師摩洋行始創自同治十三年 
即英一千八百七十四年 
准於中秋日十時在靶子路第九十五號拍賣書樓大菜間房間浴間廚房一應頂上木器洋琴大油畫另物不計此佈魯意師摩洋行啓 
[禮拜三拍賣]  
　　徐家匯大酒店地産房屋木器 
魯意師摩洋行始創自同治十三年即英一千八百七十四年准於三十日十點半由大呂宋公館囑拍在徐家匯路呵而海姆白來花園大酒店拍賣一應木器酒間生財裝修花草其地在大呂宋公館註册第二十九號至三十號三十一號計十二畝九分一厘其房屋内有穿堂並有外面隔牆房子此産業限價銀三萬五千兩拍時即將此數起價如要看契劵等在大呂宋公館此佈魯意歸摩洋行啓 
[禮拜三拍賣　貴重地産房屋]  
魯意師摩洋行始創自同治十三年即英一千八百七十四年准於念三日下午四時在本行拍賣地皮一方在麥根路約六百尺至東騎馬書房在　登路計一畝六分一厘七毫在英署註册第號三千四百四十九地皮第號四千三百五十一其地塡平花草菜園拍球塲陰溝清爽馬車間馬棚可容二馬其地上造有别墅外面亦有房屋相連洋台穿堂間廿八尺及九尺下面有傭人間書樓間十五尺方大菜間亦十五尺方吃烟間十三尺及十二尺臥房四間計十六尺六寸及九尺五寸又十三尺五寸及十五尺六寸又十三尺二寸及十六尺六寸又十三尺及十二尺並有浴間洋台扶梯亦有傭人間自來火電燈自來水俱備此産業極便極好其屋乃英一千九百零四年十一月分所造一應磚料天滿俱用法國磚瓦陰溝百葉窗四門汀一切工程皆是上等係洋人所督造再有地皮一方與以上地相連計八分此地已于英一千九百零六年起租出十年每年可得租洋三十元如欲看契劵小照知一切細情請問小行此佈　魯意師摩洋行啓 
[禮拜三拍賣]  
瑞和洋行　公平貨不限價 
准於十六日二點半鐘在本棧拍賣爭貨公平鞋帽店甘露雙花圈納花圖回京圖邇川電氣燈象童馬上侯雙小人點　天賜黄金三財圖問津圖利市三倍北地胭脂九鶴童二仙散菓吳后進宮祝壽圖三金鷄雙飛馬龍九財童八鹿巧發財萬紫千紅綢莊華封二祝雙得利成親圖四子高陞劉海人虎人槍花牌求已五糓豐登龍鳳圖小花園母子全歸富貴樓公平劃一鴻運大發一品香九獅代軍過新年戰長沙鶴童萬年如意人鳳雙人鳳燕窩光日光圈光麥草光絲光彩邊本邊白邊黄邊　羽裯劉海人魚人虎天賜黄金順風大發尺六絲光元絨英雄得志萬商雲集鬥百草元太西緞人鎗三Ｆ紅猪頭三英三利人打虎三德三正大英細布五子登枓人槍三Ｓ三Ｘ三彩三日童鶴三和獅球三寳花旗細布十一磅至十四磅雙劉海四劉海六劉海八劉海十劉海十二劉海雙人虎四人虎六人虎八人虎紅猪頭市布十磅圈馬頭飛球奪營三祥市布四磅至六磅人虎鴕鳥紅標九獅吉祥如意馬蹄金永慶昇平三德三正三廣三隆預兆豐年三上海壽戰長沙票布二四金錢豹九金魚洋標所拍各貨均限二禮拜出清此佈]  
 
 
] 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江督通飭各屬設立協贊會南京]  
　　○江督張安帥札各屬文云照得南洋創辦第一次勸業會係仿東西各國國內博覧會規章辦理茲事體大自非合羣策羣力不足以樹模型而收大效本月十三日欽奉明諭煌煌在事員紳固應龜勉從事即凡政學士紳各界均當協力贊成用副朝廷興物導民之至意查奏定本會章程除本曾事務悉由事務所職員承任辦理外具餘各處均應設立協贊會以協助勸業會之成立而發揮勸業會之精神歷經遴選官紳分別照請委任協理理事評議員協贊員各在案惟協贊會之設立。不尚虛聲須求實事。如勸諭農工商民。預備出品陳說利益。指示方法使各出品協會物產會。得早觀厥成以。爲勸業會陳賽之張本。固爲協先會應盡之責任。至若勸業會塲所敎敎育衛生武備各館籌備出品亦須由協贊會特雖提倡。將來布置方能完善蓋賽會之主意不獨發抒生計且以發達國民一切思想而爲補助敎育之妙用其實益任使工藝物產得以改良進步然某物優處何在。某品劣處何在。非發起各項專門研究。會聯合專門學者。及工商實騐家。特就會塲陳列各品切。實研究。將來審查何所根據。改良進步亦將徒託空。言此頃研究會應由協贊會提倡。分別籌設以爲改良物品之張本而研究各員亦可借以增長學識相互程功其利實溥至于關係敎育慈善及開通民智改良市政一切事宜均可由協贊會預爲籌備表彰而誘導之更就明年勸業會塲時爲宣示當羣情軒鼓之際示潛移默化之方抑亦增進國民程度之一法也凡此諸。端非賴熱心官紳。擔當義務。力任其難共同提倡不可。總之實業爲國計民生之根本而物質文明之進步與否與行政興學練兵種種要圖均有息息相關之理關之理彼此不容歧視矧以博覧會之規模而論凡人世所應官講求事項均可就會塲比賽以期進步正不獨實業一端已也所有各衙門。局所學堂職事敎習各員以及地方土紳軍隊官長應即合力辦成完全之協贊會。並分別承認事項以襄盛舉商務實業蠺桑各堂與勸業關係尤重自應格外贊助學務公所督練公所爲軍學總滙之區于籌備武備敎育館尤應注意且賽會爲地方要政諮議籌辦處及自治調合各局亦與有關係此外如外賓觀會招待需才洋務局及方言學堂堂均有應盡之責所有本省協贊會一切事宜應如何預爲籌畫如何實力施行與勸業會如何表裡相助及與各商埠協贊會如何聯絡進行之處仰即公同會商尅日稟復是所切盻 
[浙江稅契收解準用銀幣折算]  
　　監理官致度支部電。浙江田房稅契向章稅銀三分折收制錢六十六文今奉新章加至九分而試辦章程第十條內開折錢暫仍其舊等語是稅銀九分應折收制錢一百九十八文查浙江司局各庫收納通用銀幣每元作制錢一千文每一元五角作庫平銀一兩歷來如此。茲經財政局會議稅契折價。譬如買價十兩稅銀九錢準民間交納通用銀幣一元三角五分其零找銅元照市價核算並準州縣解司一元五角抵作庫平銀一兩此項稅銀司庫另欵存儲聽候部撥。至撥用時擬請即以通用銀幣兌解。無庸改解紋銀。以省周折穆等復加查核稅銀收解一律絕無流弊。且爲將來畫一幣制計亦頗相近。惟究應如何辦理合乞電呈鈞座酌核如蒙照準另行由局詳請奏咨立案伏乞鈞裁清穆應清叩沁 
　　度支部覆監理官電。沁電悉稅契收解均用銀幣照司庫定價折算事屬可行。惟須一律均收龍元零找銅元照市作價。不得稍有抑勒。度支部艷 
[奏籌海軍軍港辦法杭州]  
　　○日前浙撫接準海軍大臣咨奏遵籌海軍基礎辦法並黏訂印花章程兩條業由增中丞飭司轉札各屬一體欽遵。茲將原摺摘錄如下一闢建軍港。查浙江象山港最佔優勝久爲外人所垂涎。宜從速闢作軍港。分設海軍公所。演武廳操塲港務廳軍械庫。修械廠儲煤廠醫院燈樓旗臺鐵石碼頭次第興修。務求工堅料實此爲目前屯泊軍艦起見是以僅擇萬不容緩者先擬舉辦至港內創築船塢砲臺。均需欵甚鉅。刻下限於財力。未能議及。俟將來欵項稍裕力能增添盤隊再議展拓由奴才等屆時籌擬。奏明辦理 
[粵省清理財政之大概廣東]  
　　○粵省清理財政局春季佈告業已咨呈度支部查核。聞該季收支總數共一千四百六十餘萬兩。共存五百二十餘萬兩。各省理財局所前奉旨定限一年裁撤現聞袁督抵粵後。商議遵旨辦理決定於年內。將粵省所有關涉理財各處。如善後局釐局及關務公所等一律歸併經濟衙門管轄。以專責成 
[宜春鄉民鬧事續誌江西]  
　　○江西宜春縣北鄉莠民藉帛學捐起事後洪江會匪。從中煸惑。蠱脅鄉民至數千之多。鎗械齊備重復圍城四日。文報不通初三初六兩日互擊二次。兵民傷死甚多。此係初八日夜萍鄉楊令代爲告急之電也初四初五兩。日經官紳勸導要挾萬端必欲進城毀殺爲目的。未允之後一時會匪號召同類至數千之多圍城攻擊數次幸獲保固。而城中絕糧甚爲危急。請大兵救援。此係袁州府周守初八告警之電也。省中大吏接電頗形惶恐當經司道會議電派駐紥吉安左路巡防統領袁坦督隊星馳剿辦遞遺吉防派省兵填紮 
分類新聞 
政界 
[鄂督議裁佐職之政見。武昌]  
　　○鄂督陳小帥以各屬警察均漸次成立所有各州縣與牧令同駐一處之州判縣丞均無所事事值此財政困難之際該佐職似可一律裁撤其職務均歸警察辦理以節公費昨特札飭三司會議是否可行迅即稟復以便奏請裁併 
 
 

Page 11

 
 
[蘇省財政困難之一班。蘇州]  
　　○蘇省藩庫本爲財政總滙之區從前常存庫銀多或百餘萬少亦有七八十萬即前數年尚有三四十萬無如近年來籌辦要政在在需欵現聞預算至九月底將已無欵可撥庫空如洗陸方伯爰擬先將典捐一項豫借十五年約十餘萬左右暫濟目前之急已於日昨照曾典業公所紳董潘紳祖謙籌商措借並委盧崙三太守前往設法勸導茲聞典業中人有欵鉅年久礙難承認之說轉定於十六日在公所大會議商酌一切對付辦法 
[核議種煙地畝改植桑棉。浙江]  
　　○嵊縣敎職裘大川稟請禁煙改種一節前奉增撫批飭勸業道核議茲據童觀察稟復云該敎職所稟種植鶯粟之地與桑相同桑既種後未便移動務使分行寛闊桑樹空處夏可以種棉花冬可以種小麥或地一畝四圍種桑中間種棉種麥以裕小民衣食之源所稟小爲無見似屬可行惟查改良種植曾於本年五月間由署道札飭各屬集議妥籌禁焑改種之法與鶯粟同時不妨田稻之物惟有大小麥及菜十等類又恐物多銷滯飭議於寗波海門等處地方商按照公司律集股創設麫粉廠以銷小麥皮酒廠以銷大麥榨油廠以銷菜子則內地與外海行運均屬便利既不使棄貨於地復不至壅地不銷且於工業商務辦可收發達又效已將此項籌辦方法詳呈立案又查本年七月間據候選縣丞陳駿英稟請購辦鮮貝母子在海寗地方所種桑下餘地試種貝母以盡地利又經批獎飭辦在案今據該敎職裘大川所稟於桑下種植棉麥一地而收數利用意胥同似於抵制鶯粟之利大有裨益應否札飭各屬體察各地情形妥籌仿辦理合詳請俯賜察核 
[自治局紀事。松江]  
　　○華婁城廂自治局研究會今日星期由孟庸生君來松演講十六日開調查員特別會已遍發傳單請雷繼與君主任研究調查方法定期寔行 
[飭查擬辦寶應租捐。楊州]  
　　○甘泉縣議紳張鶴第前以敎前自治經費支絀擬請試辦租捐稟奉江督張安帥批云地方行政經費固不得不籌然籌之亦不可不慎租捐取自農民按石油收頗近煩擾上年寶應縣租捐之案據江藩司詳試辦一年雖經端前部堂批準仍飭隋時察看情形其中稍有窒礙即行稟請停止並飭妥擬章程稟復迄今未據具復前來該令在寶應出詳之後旋即交卸究竟寶應辦法有無窒礙民情能否相安該令既未深知上司亦難懸揣今因敎育自治經費乃復援以爲請未便率予準行仰江藩司會同學飭府查明寶應現辦租捐是否安貼無擾該縣情形與寶應是否相同能否倣辦妥議稟復一面催令寶應縣將辦法及支配章程迅速具報以憑核奪 
[籌辦處調查戶口之示諭蘇州]  
　　○蘇屬自治籌辦處以調查戶口將次實行誠恐民間多所疑慮特頒發六言簡明告示茲錄於下　籌辦地方自治　先須選舉人民　此次調查戶口　即係選舉先聲　概不假手書差　辦理均用員紳　並無抽收之意　不須耗費分文　選民極爲榮耀　全在調查分明　爾等宜知此理　均應從實報陳　切勿稍有疑慮　致啓臨時紛爭　用特明白曉諭　仰即一體凜遵 
[袁督實行禁賭之預備廣東]  
　　○粵省賭風之盛爲各省冠年中繳餉凡數百萬現聞袁督決意設法籌禁已派出委員多人清查此項賭餉并商議籌禁之法聞日來善後局已紛紛預備頗爲倉皇云 
[蘇藩嚴查書吏戒煙蘇州]  
　　○蘇藩陸方伯以本署書吏丁役人等沾染嗜好者多先後由瑞前升司左前署司勒限飭戒札廳查復仍有尚未戒斷之人查照定章即應責令赴禁煙公所報領牌照依限斷戒惟既結稱服藥未斷似已不吸鴉片母庸再購膏土弔查具結日期迄今已逾兩月如果認真遵戒必能脫除煙累應再飭查復奪已於日昨將上次送到名冊札發該理問便查照冊開姓名凡稱服藥未斷者現時已未斷藥分晰登註其並無嗜好具有互保切之人是否盡屬確實有無彼此隱混清弊亦應由該廳復查聲復總之禁煙綦巖本司又嫉煙如仇法行自近司署斷不容一吸煙之人該理問其切實查辦母負委任 
軍界 
[蘇撫飭司催送軍用地圖蘇州]  
　　○蘇撫瑞中丞日前準軍諮處來電以陸軍部咨行貴省調查村鎮戶口等項並附送地理調查表式本處調查地圖現已開辦需用甚急即請資照前咨辦法迅速辦齊依限彙送等情現經瑞中丞札司立即遵照前批辦理矣 
[巡警敎練所紀事蘇州]  
　　○蘇垣巡警學堂附設之巡警敎練所前因各路挑送警兵一百二十名內有不合格者甚多業經出示招考在案茲悉該學堂已將報名各生考騐揭曉計正取陳廷杰等一百二十名備取陸成福等五十名並悉正取各生已於日昨進所試習矣 
學務 
[中國公學經費未便勻撥。浙江]  
　　○上海中國公學常年經費逝省補助三千兩前由敎育總會呈請分撥一半助新公學現公學監督夏道又以未便勻撥等情具呈撫院奉增中丞批云前據浙江敎育總會及中國新公學朱經等先後呈稟到院當因此欵現須另籌飭司籌議在案據稟前情仰布政司迅速併案核議詳奪並移該道知照 
[申明考試選拔優職定章。長沙]  
　　○湘省吳子修文宗諭應考各生文云本司重來視學三載於茲舊學不厭商量新章尤期了澈茲逢選拔並試優生羣希釋褐之榮用備臨軒之試不先宣布恐遺綱外珊瑚弗令周知或誤籠中參術爲此合行曉諭示仰應考各生查照後開各條俾知遵守自揣合格即予入塲倘或乖違斷難遷就文章信美定看翀翮於秋天披采無私竊比焚香於清夜特示計開（一）準考選拔優職生員一舊日稟增附生現充各學堂敎員職員並未得有獎勵者（惟考職一途即使取錄所傳亦止巡檢典史殊屬無謂學堂自有獎勵章程如果熱心敎育應勿考職以免曠發）一舊日稟增附生前在各學堂修業實已在校告退於本年七月以前有文申報者一舊日稟增附生在法政講習科已未畢業者一舊日稟增附生在不足二年之師範簡易科已未畢業者一舊日稟增附生曾在各項學堂畢業並未得有獎勵者一舊日稟增附生在東西洋游學畢業並未得有獎勵者（一）準考職不準考優拔生員一無論曾入學堂及未入學堂之稟增附生已捐貢監者（考職報名時 
 
 

Page 12

 
 
應將貢監照呈驗）（一）不準考選扱優職生員一舊日稟增附生在各項學堂充當敎員職員已得有獎勵者一舊日稟增附生在各項學堂畢業已得有獎勵者一舊日稟增附生尚在各項學堂修業期內並未告退及臨考前告退者其在學堂名字非學冊原名者如朦混與考查出扣除一稟增附生犯案斥革及緣事註劣者一稟增附生欠歲考三次以上曾經達部除名者一稟增附生丁憂尚未起復者一稟增附生告給衣頂出學除名者一稟生輪應考充戊申年以前恩歲各貢延挨不考者一無四寸相片者 
實業 
[漢商會議後湖開闢馬路詳情。漢口]  
　　○漢口巨商劉歆生等爲後湖開闢馬路以興市面事於初六日假商會開會邀集各業戶開全體研究草章大會到者二百餘人先由夏口廂馮司馬演說修路之利益次商會總協理暨商學各界紳士演說暫定草章共計四十一節內有一二節尚待折衷餘則均無異言若別有意見者準於按日四點鐘至工程辦事處從長計議並定於本月十三日再開全體大會一次宣布實行章程 
[商務分曾侵越行政權浙江]  
　　○湖屬武康縣紳商陳可法等以該縣商務分會現已組織成立公舉總理擬呈簡章環請札道立案札派等情具詳撫憲當奉增中丞嚴詞批云該處設立商務分會自應呈縣詳請核咨何得逕自率請查核所擬章程諸多不合並有理案問案等名目尤屬侵越行政之權即欲調處商界爭端亦僅能由該會協議和息不得受理訴訟且所舉總董蔡維翰前經巡警道稟請飭退整董並飭縣查復在案是蔡維翰之能否舉任總理應由該縣察看一併詳奪所請未便照準仰勸業道轉飭遵照件均發還 
[華婁出品所或立松江]  
　　○華婁出品事務所設在商會現已成立遍送入場劵定期本月十四五日男賓參觀十六女賓參視每日上午九時起十一時半止下午一時起五時止至物產會房屋則已鳩工它材就育嬰堂曠塲從事建築矣 
雜記 
[論旨嚴辦丹陽鬧事鄉民。蘇州]  
　　○丹陽縣鄉民聚衆滋鬧一案業經督撫憲曾同電奏前日接奉論旨張人駿等電奏丹陽鄉民因櫃書浮收銀米藉端滋事此案由櫃書激動衆怒自應嚴行究辦其同衆煽誘之棍徒暨抗拒官軍之匪黨亦情殊可惡著該督等迅將幫匪黃定敘飭屬拿獲與已獲匪首景勝等一併從更懲治仍將該鄉爲首滋事棍徒查明嚴辦以靖地方欽此 
[移商釐局調騐委員煙癖。杭州]  
　　○省城禁煙公所於調驗一事頗爲認真近日訪聞紹興安昌釐局委員徐大令有素染煙癖情事特移文釐餉局略謂本公所訪聞現辦安昌釐局候補知縣徐寶善素染煙癖迄未遵戒是否屬實自非調省查驗不足以明究竟惟釐務人員爲貴局統轄應否飭人暫代令該員來所受騐抑或請飭就近長官詳細查察切實加具保結設有不符惟保結官是問以上兩項辦法合移請主政希即酌核見復 
[關道禁止信義銀行存戶開會。漢口]  
　　○漢口信義銀行存欵人劉卓彬等因存欵尚未發還遂於前日邀集各存欵人假後湖寶善堂閉會磋議辦法事爲漢關道齊觀察所聞謂該存戶既開會集議並未赴巡警官署存案有犯法律當飭警察三局派胡哨弁傳知該堂不準招待聞各存戶已改於十五日假後城馬路春江茶樓以爲集議之所並決謀抵制之策 
[請捐怪物。浙江]  
　　○溫屬瑞安縣知縣余筠準該邑勸學所總董移據育嬰堂堂長金聲等稟稱敞堂經費歲入無多年出甚鉅若非認真籌辦誠恐難能持久茲再集紳設法公議將附近蝦滬二十餘只援例每分每月捐洋一角並沙轅所城塲一帶隙地歸入堂中僱植產息聊以補苴等情通稟各憲當奉藩憲批云嬰費固應妥籌民情亦應體恤該縣所稟暇滬究係何項營業所稱每分捐洋一角是貨是船殊難索解沙園所城場一帶又係何項官地計畝若干是否荒基抑係有人墾熟地畝每年可收租銀若干從前歸何衙門管理該縣於以上各節均未切實聲敘率行含糊轉稟本司無憑批示仰溫州府轉飭確切查明悉心體察與輿情有無窒礙另稟察奪 
清談 
[運動進歟運動退歟。]  
　　官吏之熱心升目也運動。其有迎事棘手而託名退職也亦運動。 
　　敎員之謀但敎席也運動。其有突遇風潮而託名辭退也亦運動。 
　　議員之欲謀常駐也運動。其有位在常駐議員之上職重事擊。而不敢擔任也亦運動。進亦運動。擔亦運動。斯員運動之世界也噫。 
[緊要新聞（續）]  
　　踴躍者一般考試之留學生。新翰林新進士新舉人之名既大噪於當世。而一般熱心功名之留學生。於是心搔技癢。躍躍欲試。故朝間考試之令。而暮集諸都下者以數百計。（留學生報考者計五百人見前日本報專電）可見一般留學生數年所留學放東西各國者其志願無非爲今日考試地步。考試爲何。不過爲欲得翰林進士舉人地步。然則今日之各種科學。可與從前之八股殿試策齊翻。是今日之翰林進士舉人與從前之翰林進士舉人何異。或曰後之視今。亦猶今之視昔。無以異。 
　　恐權者百姓之心理。典舖有捐。住宅有捐。米榖有捐。零星雜物有捐。變於無物不捐。即無一物不強有。而民已堪其苦。故調查戶口之事實行。則國民之疑懼以起。曰是不過爲後日勒捐地步。由是羣起驚疑。相與陰阻止。如江西之寗都州。其一例也。雖經上憲。家諭戶晚。而莫能解釋愚民之惑。驚弓之鳥兄影而墮勢有必至。 
雜說 
[中秋月。（東草堂日記）]  
　　月至中秋而倍明者以白道之所行。（即月軌道）大約不出黃道內外五度故黃道之所在即可爲月軌之所在。溫帝。之下秋時黃道在赤道之北。與天頂近。月光所經之濛氣少。故倍覺明瑩。春時則黃道在赤道之南與地平綫近。月光所經之濛氣多。故其明不及中秋。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[浙臬對於選舉訴訟之批詳]  
　　浙江 
　　嘉興縣貢生徐執勤控調查員吳文霓挾嫌陰誣批細查選舉章程凡人民冊宣示之後不能任意變更其中有調查未確資格不符者應適用第八十一條第三項候判定確實之後追溯作爲當選無效庶爲適法果如該稟所稱則該處辦理未免處置失當但該貢生如果素無煙癮不難立時請驗何以閏月十一有取消告示並於斯時控府又據稱告示標硃雖閏月十一而張貼實在投票之後查該縣初選投票爲四月十五日計時已兩月之久雖縣署公事稽延斷無如是又況該生在投票期前自見事務所印發單內無名不即根究并呈十八日開票宣佈無效猶復遲之又久至五月初八始行請府查騐則前此優游自誤保無因戒煙禾凈故必俟已凈之後始請查騐乎現在煙禁綦嚴選章具在該調查員有聞必告本職務所當爲即或報告與事實不符亦不能爲該員罪惟所不可解者該員既受傳騐之委任即當迅速實行縱令有爲難之情形亦當立時稟復另請核奪乃既不傳知本人又不自辭委任坐視他人之權利日即消亡毫不顧惜則挾嫌誣陷雖爲揣度之深文而因其怠慢之愆損人權利實屬咎有應得者仰候札飭嘉興府詳細調查如實有怠慢不傳情事應即將該員記過并宣示下屆不得充任調查員以示懲儆至該貢生心跡既明不必以揣度影射之詞希圖緾訟可也黏抄附 
　　仙居學界王施敎等稟控黃崇威周鍾俊公舉私賣批此案前據電稟即電飭臺州府傳諭該生等檢同確實證據證人投轅呈控一面迅論該議員來省聽候查騐訊判并牌示立案現據該生等函稟各節著仍遵照前示并檢齊所受陳寶鑑等贜等贜票投轅呈控靜候核奪 
　　鄞縣舉人鄭彬等稟剖袁作周揑控議員王世釗請賜昭雪批該案業已由院批發到司飭寗波府查明并移諮議局籌辦處知照辦理候覆到核奪仰即知照 
　　安孝兩邑紳商學界函稟議員章育麟素行不軌批選舉雖屬行政事務而訴訟實爲司法行爲應其正式稟呈明載當事者姓名以憑裁判不得以紳商學界等混同名稱希圖置身事外況照依選舉章程業已逾限所請應不準行并斥 
　　浙江法政學堂畢業生王行健稟控陳樹鈞迫脅被毆批據該稟所稱如果屬實則陳樹鈞不但議員應就撤銷併宜照章科罰仰候即日飭府查明電覆核奪 
　　太平縣中學堂敎員張化習等稟控陳樹鈞串蠧舞弊批事關胥吏舞弊自必澈底根究惟既由院批飭臺州府核對筆跡應仍候催該府迅速核對詳覆察辦可也 
　　浙江臬司李廉訪會同諮議局籌辦處詳浙撫文云竊維選舉訴訟照依選舉章程第九十二條須於各項訴訟之內提前審判自爲力求迅速以免拖延之弊然合計全省各屬區域遼闊轉輾調查動需時日且有案情裑雜必須提集人證質訊方能定斷者如此情形欲於開會期前一律審實似有難行之勢所以選舉章程對於宣示更正之判決有一定之期限而選舉訴訟獨無一定期限者蓋即此意再查選舉章程第八十一條第三項第四項之規定本統括開會前後之判決確實者而言則在開會後審實之訴訟仍得援用本條宣告當選無效尚在未經審實之前自可任該議員一律蒞會不必停止此皆可於第八十一條規定之法意明之也特以本條文義未甚明顯故恐滋人疑本司等特再推本此條之意協定辦法以求適合擬以後選舉訴訟無論在會前後確實審決者均得適用第八十一條規定隨時知照諮議局宣告當選無效但未經審實之前不得令被控議員停止蒞會並須於開會期內停止傳訊似此辦理既不長誣害計告之風仍不失舉直錯枉之旨似於法理事實均不背而可行是否有當謹會銜詳陳伏乞憲臺察奪批示祗遵 
本埠新聞 
[新簡駐義欽使抵滬]  
　　○新簡出使義國大臣吳挹青星使宗濂昨乘平輪船抵滬駐節泥城橋沿浜孤嶲路南陽里嘉定同鄉廖越衢章緣生許稚梅金西林李蕓茲莊季成趙稚侯陳輯文金聿修等特假斜橋西園開權迎會先由主席章瑑生君報告懽迎緣由繼田汪子仁君致頌辭舉吳星使致謝同鄉略謂此次奉命出洋自愧才疎承諸同鄉開會懽迎莫名感媿自當首重主權上答聖恩下副諸同鄉期望之盛意云云是日嘉定同鄉到會者百餘人散會時已五句鐘即共攝一影以留紀念聞吳星便不日回鄉定九月中旬放洋並聞此次所帶隨員均由外務部奏派按照新章作爲實缺銜名錄下河南候補知府余祐蕃補授二等㕘贊官候選縣丞趙詒壽接署二等通譯官江蘇候補知縣馬瑞煕試署一等書記官法部主事文惠試署二等書記官 
[解元舉人冒入西籍。]  
　　○滬道蔡觀察批正大莊等稟云盧宗璜係廣東解元盧誦芬係廣東舉人以科舉正途冒託葡籍爲抵賴鉅欠地步中外法律均所不容除據情函致葡總領事並飭廨員備文催索外仍將盧宗璜盧誦芬先行詳請奏明㕘革咨明外務部與葡使交涉以儆效尤 
[華人忍餓出洋之奇聞。]  
　　○太倉九輪船前由山東開往神戶到埠時於該輪貨艙內見一華人已餓十二天之久口不能言當由該輪送往華醫院診治旋即痊愈詢其姓名據稱姓張名煕弟係湖北人且稱不愿回國駐紥大坂領事張觀察以該華人醫藥等費業已代給白餘金若再居留日本何以餬口爰乘使署事務員胡兆華回華之便囑其攜帶回滬免致流落昨已咨請滬道妥爲安挿矣 
[西捕擊傷鄉婦續誌。]  
　　○鄉婦張章氏被英界捕房五十七號西捕擊傷右腿已誌昨報茲悉吳淞司巡檢嚴二尹業已申詳縣令請即轉詳 
 
 

Page 19

 
 
滬道照會領袖事從嚴禁約免再肇禍詳文錄下本月十一日上午十一句鐘時卑司行經徐家滙鎮突見有西人一名爲鄉民圍住羣情洶洶意在與之爲難卑司向前詢問始知該西人乃莫美工部局巡捕房第五十七號之西捕因捕狗開鎗彈子由籬笆飛入居民張心耕家內致傷其妻張章氏之腿血流如注卑司當曉諭鄉民不可恃蠻滋事正在查詢間該處巡局潘委員亦到塲彈壓旋又有郵傳部高等實業學堂西文敎員余敎習道經其地卑司以不諳洋文即請余敎習譯告該西捕令其繕寫字據爲憑由潘委員檢收一面將該西捕護送出境一面將受傷之人車送羅家灣廣慈醫院救治據醫院云傷勢尚不致有性命之憂查咸豐八年中英續約第九欵內載如通商各口有出外遊玩者地在百里在三五日內母庸請照等語又光緒二年總理衙門照會駐京英公使文內載嗣後遇有領照遊歷之人只可照章游歷勿再誤會游歷爲游獵等語是洋人入通商口岸附近內地游獵本非約章所許惟以向來通融辦理遂相沿爲例今徐家滙鎮爲附近上海口岸之內地而人煙稠密豈游獵之塲該西捕捕狗乃警察上執行之事務又非游獵可比近年來洋人入內地游獵傷及居民已數見不鮮疊經道憲照會領袖領事在案今該西捕竟持鎗入內地捕狗與游獵不同況復追捕放鎗致傷民婦殊背約章倘當時衆情憤激釀成他變在該捕固咎由自取而事後必起交涉矣卑司爲懲前毖後起見用特備文申詳伏乞憲臺察核俯賜轉詳道憲照會領袖領事知照英美工部局以後西捕勿再持鎗入內地捕狗並此次受傷之人所遭損失及如有不測應責成該西捕擔任以順輿情而伸公理 
[加徵田房契稅]  
　　○蘇藩陸方伯通飭加收田房契稅經紀前報茲悉本縣田大令奉札後業已飭承趕繕示諭分貼四鄉並照會官契局於八月十五日起查照新章辦理所有以前稅契均於十四日截止由局查明開數送縣以清界限 
[絲廠女工風潮已息]  
　　○新閘路鴻慶里新大絲廠各女工同赴公共公廨環控該廠不付工資已紀前報茲悉該廠主業已允準於中秋節一律照付故昨日各女工已照常工作矣 
[催造統計表冊]  
　　○江督張安帥以滬道衙門應造光緒三十三年收解各欵統計表冊尚未造送爰於前日札催造報以便達部備案 
[城內]  
　　仍不自認。 
　　○女伶白蘭花家被搶案內之朱阿三昨由臬委劉明府到縣復訊喝責竹梢二百下又笞責二百下據供此案先由陳明甫與高士逵述及白籣花家境遇頗佳高遂率黨往搶小的實無夥搶情事乞鑒判朱還押候核 
　　盜匪熬。刑 
　　○浦東楊長春冰廠被搶案內之首要沈得稟昨由臬委劉明府到縣復訊堅不承認明府喝責六百板又責竹梢二百下還禁再核 
　　擾累不堪。 
　　○鄉民張氏同子奎生到縣喊控經幫審德明府提訊奎生供胞姊妹嫁於周士祺之子爲室本年六月間因時被翁姑丈夫凌虐逃現無蹤本月初二日周忽帶人將小的逼至太平街茶館內被自稱縣羞之朱姓誣指藏匿索償洋二百元小的不服即被扭至西區解送工程局諭飭幫同找尋詎周朱二人近日仍來詐擾是以投案請究明府諭令退去候查明核辦 
　　退婚紏葛。 
　　○衛海林至一路巡局稟稱父親增和前與姜福明爲王阿弟說合聘定張永全之女爲妻當時付過茶禮洋三千元去年阿弟患病情矧退婚伊兄春泉運串通女媒姜福明至張姓家索還洋冊元阿弟現已痊愈向姜索討姜即蕩逸詎阿弟遂曲巡長徐有梅於前日將父親拘至西四區收押請飾釋放前晚經游正巡官審訉判衛增和交保速尋姜福明到案質訉 
　　即徒搶火。 
　　○西門內顧瑞堂家日前失慎有匪徒傳永興汪仁保到場搶火刻被查獲送訥一路巡局究辦果育堂董亦函致巡局謂汪係積匪由改過局釋出未久請爲巖辦前晚提訉傳汴二人推諉不認判汪責四百板值責三百板送改過局收押五月 
　　巡士不端。 
　　○一路五區巡士李渭泉日前請假出外私至四路二區搜充巡士旋即偷竊軍裝不別而行經該區董副巡官函請一路五區將李查獲於昨日轉解一路巡局暫行收押候送四路二區訉辦 
　　不認行竊。 
　　○西四區將張顧氏萬張氏吳升全嚴阿嘉等四人解至一路巡局前晚經游正巡官審訉張顧氏供與萬張氏各置鐵車機器兩部上月十一日有隣人嚴阿嘉來家詢問機器價值氏言每部價洋四十八元當晚即被竊去鐵重兩部鞋幫三十五雙本月初五日父親在法租界同登茶樓與吳升全啜茗見嚴手攜鞋幫三十五雙向人兜售父親即托吳升全進城喚氏出城迨到茶館嚴已走開吳升全云阿嘉已將鞋幫售去因即跟至壽祥里某姓家扭嚴到案求追嚴供小的現在輔元堂煮飯並不犯竊實被誣指判押候查明再核 
　　作頭殘忍。 
　　○木匠鄭筆四年十九歲係寗海人現在某作頭處爲夥昨日天明時鄭忽身死由作頭情張鶴夫鄭美生二人將尸舁至北門內九畝地城根拋棄而逸當被該處汎捕瞥見喚同巡士將張鄭二人拘送一路五區分局飭派地甲徐春押送上海縣訉辦 
　　官事。 
　　○直隸記名總兵前借補順德游擊聶榮華昨日到道拜會三林塘保甲局委員汪鳴謙稟請目疾假三天張汪棚保甲局委員姚明由沙漫洲守提元源錢莊欠欵回滬稟請銷差上海縣田大令前晚由省返滬 
[南市]  
　　無從查提。 
　　○南碼頭祥隆春記肥皂公司前因倣造北忌牌肥皂出售漁利被英商祥茂洋行控奉公共公廨飭差協探至工程局提獲夥友陳順昌并起出冒牌肥皂解廨訉明該公司係毛有德所開補提未獲近復由廨移文請將該公司查封仍查提毛有德歸案懲辦局中因公司業已遷徒毛亦逃匿無踨不能查提移復廨員請爲查照 
　　捕房弔贓。 
　　○法租界捕房昨日派探帶領小竊楊金三洪正法至工程懇稟請派探至信成押店協吊紗布長衫各一件紡綢衫一件復至再興押店查吊竹布長衫一件又至義昌押店查吊布夾袍一件布被一條一併點交來探帶回歸案辦理 
　　押限交銀。 
　　○復記木行股東宋應祐前控鍾慕堯騙取房契田單經工程局判鍾交保限交所抵銀五百三十兩在案詎鍾保出後置之不理前日被宋遇見立即扭至局中押限十天內照數措繳 
　　店夥竊洋。 
　　○陸家洪三角街茶葉店主王廣廷被夥程泉三竊洋六十元窩存大碼頭匯泰漆店庖丁錢增炎處茲被王查知扭至南區解送工程局訉實判程戒責五十下著將用剩洋二十元繳案給王具領餘限本月二十二日一併繳還 
　　追繳租金。 
　　○求餘公司經租人朱桂松控房客張國堂積欠租洋七十五元私將房屋轉租與薛某等情昨經工程局陳副裁判提訉張供祇欠洋二十元當時交保出外已將十二九繳於羅錫卿處餘係薛某所欠求察判限一二天內覓保出外趕緊理楚 
[閘北]  
　　作何勾當。 
　　○金秀發之女彩林向在某絲廠工作日前竊取廠內銅盆一貝逃往交袋魚同廠女工某氏家內匿居數日昨忽在新閘橋北與流氓馮阿榮同行適被隣人瞥見報知金秀發將馮及女扭入四路一區判女 
 
 

Page 20

 
 
交金領回管東馮押候究辦 
[新租界]  
　　捕廳騐屍。 
　　○聚德客棧庽客唐伯華及木匠與生實猝斃報驗均誌昨報前日下午捕廳趙少尉蒞所相驗據仵作喝報驗得唐係服毒斃命吳係病死少尉親視無誤飾填屍格由地保報堂收殮發壇召認 
　　跌傷斃命。 
　　○蘇州人顧永林年二十五歲近在福利公司幫工於前日下午自駕馬車行經愛文義路失足跌傷當由印捕車送捕房轉送醫院中途斃命遂將屍身逕送驗屍所報縣請驗 
　　失火即熄。 
　　○前晚三時青島路二十號門牌吳秉璋家灶披內起火由救火會到場救熄未成巨災 
[英租界]  
　　因傷斃命。 
　　○工部局新修游船下水時船忽翻轉壓傷工匠馮阿彥等已紀前報茲悉馮因受傷過重醫治無效延至昨日斃命當由捕房飭保唐全坤報縣旋經屍屬馮阿恒求準免驗自行棺殮 
　　圍牆坍塌。 
　　○前晚十一句鐘河南路三百另三號承豐紗號外面圍牆忽然坍下將後面北京路瑞康吐絲號及發大馬車行兩家什物壓壞幸未傷人旋由巡捕查知回訴捕房派探往查核辦 
　　妓女逃逸。 
　　○西棋盤街老長春么二妓院妓女花三寶前晚逃逸昨由龜奴范初江投報捕房派探查緝 
　　遞解流氓。 
　　○流氓呂德生壓次犯案由廨判押本牢半年期滿送縣訉辦昨經本縣田大令訉明判呂遞解鳳陽原籍經過租界由總巡捕房派捕護送出境 
　　發封備抵。 
　　○英商義記洋行控河南路泰隆洋貨號主馬燕堂定貨不出由廨判押在案茲因馬挺押不埋昨經公廨中西官派差協探將泰隆號及九江路十六號棧房一併發封備抵 
　　出店受愚。 
　　○南市豫和豬行出店王桂戚前日送鈔票洋二百元現洋一百元至滬北某錢莊詎行經江西路北京路轉角被匪以擲包爲由將王所帶票洋悉數掉去王察覺後回訴行主王秋泉投報捕房飭探查緝 
　　雉妓流血。 
　　○張三因前晚至西藏路五十三號門牌雉妓王寶玉處住宿因不暢其欲硬用竹片將妓之私處剜傷血流不止該妓痛極狂呼即經妓傭多人擁入將張扭住送至捕房捕頭飭探葉長亭將王妓車送仁濟醫院醫治張押候解廨訉究 
　　負氣圖盡。 
　　南京路四百二十號門牌源發藤椅店主沈阿堂之妻范氏前晚與夫妹口角吞煙圖盡經沈察覺投報捕房飭探車送仁濟醫院醫治 
　　違章拉客。 
　　○汕頭中五十二號門牌雉妓蔣鳳寶在途拉客由捕回稟捕頭派探查明請廨出單傳訉 
　　過犯復來。 
　　○過犯大鼻頭阿二即陳阿記與同黨張子堂復來租界在胡家宅羣芳樓茶館內向人尋覺適被華探沈阿岳與日本包探查見一併拘入捕房押候究辦 
　　小工跌整。 
　　○西棋盤街永清堂么二妓院昨嚴作頭馬毛毛修理房屋馬令小工沈維生登屋察看天幔竊一不慎失足墮下經八百七十二號華捕將沈車入捕房轉送仁濟醫院醫治無效延至午刻身死捕房即飭三圖地保唐全坤報縣請驗 
　　小孩不端。 
　　○頑童王小梅昨持元緞一疋至西上林街三十三號花煙間內囑令妓傭王陸氏押於蕪湖路一百三十四號押舖內得洋十元旋由包探葉長亭查見將王及揷一併拘入捕房分別押候究辦 
[美租界]  
　　姑媳不睦。 
　　○住居密勒路之廣東媚婦梁胡氏前日與姑口角攜同幼子出外先至濟良所繼赴捕房報告擄頭飭令退去候該所解廨訉核 
　　行夥兇狠。 
　　○天潼路同利廣東水渠行夥陳硯昨與十餘歲之小販張一論價起釁用丑戳傷張之腰助當由巡街輪將陳拘入捕房張送同仁醫院醫治 
　　因何起釁。 
　　○趙阿五朱阿黑昨日在途互毆由捕一併拘入捕房捕頭飭朱退去趙收押候辦 
　　欠租封屋。 
　　○新記浜路一百二十四號某姓家積欠房租昨被房主控準公廨派差協探將屋發封 
　　巡捕獲賊。 
　　○張榮康昨竊吳淞路傳惠記洋燭洋釘各一箱由捕拘入捕房押候究辦 
[法租界]  
　　並未接洽。 
　　○公廨議員聶司馬前日出一論單云準上海縣移奉道憲光據修髪經理郭雲軒等稟設立公所整頓行規飭縣會同英法兩廨查明具復等因請即飭查見復以憑轉詳等由準此正核辦間接據江鎮整容公所首事楊道成等稟同前情原稟內敘現在法界嵩山路吉祥坊一百三十五號門牌設立公所各幫均已會議數次章程亦已妥訂所謹抽捐一條列人由以所拙錢一文公舉郭雲軒爲經理衆情允洽等情所稟是否風實仰包探迅即前往該公所確切查明此次設所謹章抽收捐欵是否衆情允洽所舉經理是否郭雲軒其人此外有無別項名目確切查明限五日稟復以憑轉移核辦切勿稽延云云茲由包探至吉祥坊查得日前確有數人租貧此屋未幾即行遷去又柱各剃頭店查詢僉稱與郭雲軒並不相識設立公所抽捐等事各店亦不以爲然昨已據情稟知聶司馬移復縣令查照矣 
　　累及保人。 
　　○著名拐匪崇明阿祥即施阿福串同主朱氏誘拐寡婦張陸氏之子經公堂訉明係由粵人王祖成經手賣去後提王詰訉忽又翻供是以送縣訉究茲由縣令移文至廨請將王祖成者保交案聶司馬以王飾詞搪塞搞違不到特傳保人李梅君到案押候送縣訉辦 
　　串竊鮮魚。 
　　○小王高鴻奎張寶英串竊碼頭上鮮魚數十斤被大古行巡丁查知拘送捕房解廨請辦判高押一月張押七天 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[考察日本憲政大臣李家駒奏考察日本皇室制度摺]  
　　竊奴才考察日本立憲宣制前經編輯成書奏報在案此外尚有宮內省官制不列責任內閣之內與皇族地位權務等事皆屬皇室制度之要端日本此項法令時有增修其細則亦多內定而不公布奴才廣徵秘本博訪通人撮其大要編成日本皇室制度考一冊並上次奏明譯繕未竣之本日本自治制通釋一冊日本官規通釋一冊日本行政裁判法制通釋一冊茲已一併繕齊恭呈御覧查日本國體與歐洲迴然不同而與我國相近歐洲君主之權由私法之關係而生其君權施行之機關必俟憲法之組織始成公法之關係至於皇室一身一家之事務則純屬私事故宮廷宮吏悉爲君主之家臣而無與於國家惟日本皇室自昔已爲統治國家機關之一部其行政制度亦多取法中七自大化以來所行之大寶令實仿唐之永徽令而作以逮明治維新屢有改革厥後廢太政官行新內閣官制始將國家事務與皇室事務析之爲二然二者之間究不能截然分離如玉璽國璽掌於內大臣接待外賓掌於式部職之類至宮內大臣雖不爲閣員而有命令警視總監與地方長官之權此則歷史使然爲歐洲諸國所無者也惟是立憲政體首明責任皇室之與國家其實際雖互有關係而體制不能無區別日本當行新官制之初議論紛歧莫衷一是憲法發布之日宮廷制度仍未告成至明治三十二年始設帝室制度調查局詳細討論以日本之歷史爲張本分別規定其頒布宮內省宮制亦不以敕令而以皇室令行之蓋皇室令者立於國家與皇室之間而有超越法律命令之效力既不屬於內閣之責任事務又能使官府臣民一律服從此則權衡之妙用也其官制要旨務嚴宮府之區別以保皇室之尊嚴宮內大臣惟上對天皇任輔弼之責而絕不負憲法之責所有供奉諸司皆別爲系統不與國家行政官相混而皇族懿親既與君主一體受臣民相當之敬禮享特別保護之權利則其身位事項如班次能力敘勳任官之類皆異乎尋常別爲規定凡茲制度似宜鑒於日本之前事於宣布憲法以前及早制定垂諸無窮謹參考各國情事證以我國歷史敬爲我皇上陳之一日內廷供奉諸官署員缺宜分別增併也各國供奉之官皆隸宮內省而以宮內大臣統之宮內大臣之地位雖與各省大臣同其尊榮而不負政治上之責任所以重王人優清秩也日本宮內省官制除大臣官房及省務分課外所屬局部尤爲繁密有侍從職式部職則我國禮部及內務府之所掌也有東宮職則前代之詹事府也有內藏寮御料局調度局帝室林野管理局則漢制少府水衡所掌而今制內務府之廣儲都虞會計諸制也有爵位局則漢制之主爵都尉而今制吏部騐封司之所掌也有大膳職則漢制之大官而今制內務府之御茶膳房也有主殿寮則漢制之衛尉執金吾而今制內務府之御茶膳房也有主殿寮則今制之玉牒館實錄館起居注文淵閣諸職也有內匠寮則漢制之將作大匠而今司工部之營繕司製造庫料估所等及內務府之營造司也有主馬寮則我之鑾輿衛太僕寺上駟院也有諸陵寮則我禮部工部所掌之一部也有侍醫局則我之太醫院也有內苑局主獵局則我之奉宸苑也其餘如御歌所則太常寺所掌之一部也文事秘書局則內閣翰林院所掌之一部也皇族職員則宗人府內務府所掌之一部也學習院則前代之國子監而今制之左右翼宗學咸安宮景山諸官學也此外又有內大臣府亦在宮中官之列而不隸於宮內大臣其職一在掌御璽國璽略如我內務府大臣會同內閣學士監視用寶之制一在常侍輔弼略如我御前大臣領侍衛內大臣之制內大臣雖不負政治責任然其職則以國家事怪爲多其地位實立於宮府之間故不隸宮內大臣焉自餘諸國雖局部之建置不盡從同而體制之統一則無以異我國自昔行獨裁政治以宮府一體爲尚故宮職與國務不分周官供奉之職數十皆統於家宰居簡之意釐然可見自漢以降疏附之司列於九卿萬機出納歸於臺閣內外競權責任始淆爰逮隋唐因而勿革惟宋制特置宣徽院總領內諸司及三班內侍之籍祀朝會宴饗供帳之事以大臣爲院使與今世各國宮內省制不謀而合故終宋之世無中官弄權之禍雖曰爲政在人抑亦立法之美使然矣下逮元明浸失此意我朝上鑒百干深括治本特設內務府以領左右蟄御諸司而不使與聞政治詒謀之美冠厥前古惟是治道隨時會爲轉移法制以借鑒血益備竊嘗推原各國立法之意以爲今制之有待損益者凡三事其一如禮部翰林院等衙門職在襄治大典待從乘與供奉文字凡不負政治上之責任者宜酌併宮職以歸書一或謂諸署分立歷代相沿雖不合併何關治體不知憲政精神最重秩序諸司並建而無最高之長官以統之則一切機務悉煩宸慮既非郅治之所宜且典禮攸崇不可簡䙝即如祭祀經費若待議會協贊始能供給設或有所削減事將不舉更於體制有傷故各國通制外之既有內閣總理大臣以長政府內之復有宮內大臣以率宮職惟執簡以馭繁斯本端而末舉也其二如外務部度支部農工商部等衙門將來建設責任內閣以後皆爲最高之行政官府而負政治之責今其諸司所職尚存兼奉宮掖之務他日議曾既開若於此不加糾察則大臣責任無自而完若與通常政務同列議案則皇室尊嚴緣此而褻似宜分雖性質或省歸他署或別立專司悉受成於宮正庶幾同世禒推原立法之本意一以成例相沿取資熟手一以事務較簡無須多才也今若倣行各國宮內省制規模式廓職務增多則出入諷議端賴衆賢干城腹心亦需英俊若仍限以旗籍委諸銓選恐非先王慎選近習之旨春秋特崇王人之義此又宮職行用法亟宜改正者也二曰宜永裁宦寺別置女官也宦官之禍前史相尋我朝祖訓森嚴宮闈清肅漢唐前事誠可勿慮第以成例相沿中涓一途迄未能廢聖祖仁皇帝御極伊始革除十三衙門且有永不用內官之詔徒以事勢不無窒礙遂致良法未能實行考列國古代不乏此俗近已廓清無存除土耳其波斯外無復有用宦官者邇者土波改行憲政亦將丕變矣我國文明早開甲於大地而敝俗未革餘燼仍留貽列強以口實似非所以隆郅治示來茲也考歷朝所以不廢宦竪之故意在明內外之辨嚴踰閾之防服御灑掃不可無人積習相承原非得已然揆諸古制事與此殊 
 
 

Page 27

 
 
禮記稱后立六宮三夫人九嬪二十七世婦八十一御妻鄭康成孔頴達皆指爲女官周禮天官之屬亦有九嬪世婦女御女視女史典婦功諸職可知三代盛時實有女官而無奄寺降及後世斯義浸廢然漢設內官一十四等唐設立局二十司官祿秩品位釐終可考宋置內省尚宮諸司職掌加祥而日本現制女官尤備自從九位以至正一位論資遷擢與男宦無異此實採用我國古制準情酌理毫無流弊者也竊以爲宜降明詔將現在宦官以次汰盡廢召募牙行之制嚴禁投充一面別置女官若干品選世家命婦名門淑媛充之以供奉宮闈贊襄內治上以竟聖祖未竟之志下以革千年未革之弊則聖治益隆天下改觀矣三曰宜規定皇族之資格勒典範以保尊嚴也歷代之制惟晉及南北朝多以皇族掌政權漢魏唐宋率加限制或釀畏逼之嫌或闕親親之義矯枉過直其失惟均我朝自順治九年停諸王貝勒管理部院不復以有司之事責諸懿親之臣後此列宗因時制宜其所以優待親賢之禮或不勞以簿書以示優崇或專委任樞機以固根本先聖後聖異跡同揆因應妙用非臣子所得妄窺若夫今世各立憲國其皇族率皆典兵而任文職者甚罕亦有以皇族不任國務大臣之條規定於憲法者奴才竊惟立憲精神最重平等一切公權私權舉國臣民不問貴賤皆當同享若禁皇族不得列於閣職揆諸法理殊屬不平然東西各國法律雖無限制之明文而實際幾成限制之習慣其故何也蓋以君主立憲國體於天澤之分辨之最嚴非特君主神聖不可侵即在皇族其所受臣民敬禮亦最隆重至於國務大臣負政治種種責任輙受議院之詰責爲輿論所指目以親貴而居此職則責任與敬禮二者不可得兼將使人民無所適從而國體政體或致牽動也惟是國情既互有不同法制自不相沿襲今者時局孔艱待治方亟非賴親賢坐鎮誠無以總其成然制度所以示來茲而立法必期於盡善應如何權衡至當兩利兼存此則在我皇上乾綱獨斷非他國成法所得而拘也抑奴才更有進者各國皇族資格皆規定於皇室典範而禮俗互殊範圍斯異或兼用女系而專取近支或惟尊男統而推及遠族日本素崇中國禮敎略以男糸五服爲限自皇子以至皇元孫皆稱皇族下此則降爲華族恩議兩盡洵屬允當我朝天潢毓慶瓜瓞綿繁太祖太宗之子孫載在玉牒者其數已可比歐洲一小國繼茲以往寶祚傳諸無窮子姓繩繩云胡可量故親親之殺宜示等差其祖免以下祗列宗室而不得與於皇族亦勢使然矣雖然自皇朝開國以來多賴周召夾輔之勳不乏河山帶礪之誓故爵級例須降襲而賞延於世者亦時有之揆以崇德報功之義自宜與近支懿親共此優隆故我國皇族似當兼采血屬主義與爵稱主義則仁至義盡永爲萬世不易之規矣所有考察日本皇室制度緣由謹繕摺具陳伏乞皇上聖鑒謹奏宣統元年八月初一日奉原批憲政編查館知道片併發欽此 
小說 
[奇情小說美人虹] [  英敦勞斯著　瘦狷譯意。（七十五）]  
第三十六章 
　　踆鳥。顧兔。尺波若瞥。葛蘭崖與辣司登夫人訂交後。情好之密。亦隨時而俱。長時或作書與雅麗芙則必盛稱辣司登夫人之賢淑屬雅麗芙延彼至紐約克。作一番之暢敘。 
　　旋得雅麗芙覆書。謂辣司登夫人茍惠然背來者。實獲我心。葛蘭崖因將雅麗芙愁慘之歷史詳告辣司登天人并知梅黛嶲近日在雅麗芙處。復以梅黛嶺之事告彼。惟未將與二人爲敵之人名相告。語畢。吏述雅麗芙渴願訂交意。辣司登夫人謝之曰。令姊厚意。已銘心版。仲日當往相候。葛蘭崖堅請其即日啟行。辣司登夫人未之允也。 
　　未幾葛蘭崖敦促辣司登夫人即行之機會至矣。是日之晚凱斯夫人及葛蘭崖方與辣司登夫人相對閒談。忽一侍者啟門而入。言愛雷痕先生將謁辣司登夫人凱斯夫人擬起避之辣司。登夫人謂愛雷痕非外客固留不使行。俄頃。愛雷痕入矣。寒暄數語畢。出一書授辣司登夫人曰。頃從緣奪君處得此。君試讀之。更將對付之策告吾。 
　　辣司登夫人接書後。面色頓變。慘白無人意。手顫不能止。驟墮其書於地。未幾。勉力拾起之。授凱斯夫人令讀凱斯夫人接而讀之。書曰。 
　　愛雷痕足下。今午一人來訪。詳問辣司登夫人之事。自陳操律師之職。然茍吾之猜度不謬者彼實一偵探。曾記摩來夫人案中。吾嘗見之。此來係探察辣司登夫人重嫁後之行爲。及其後夫人之蹤跡。并問及其後夫有無親屬。異日可爲其後嗣者。若干人。愛雷痕君此事於辣司登夫人。大有不便。君茍知其住址者。宜速以此告之。城中耳目衆。辣司登夫人舊日之僕婢。尚有存者。倘此人探訪。及人。飛短流長。尤不可不慮。今吾於此事。別無爲吾友助力之法。惟飾詞以欺此人耳。若能知吾友所在者。 
是誓當盡力相助。更有一事。足爲予告慰者。則此人於辣司登夫人殂謝一事。深信不疑。祈君一并轉告之。緣奪頓首。 
來函 
[安溪崑邑小學校來函。]  
　　○閱七月十一日貴報所載安亭鎮學堂阻撓自治情形殊屬駭異但此事係顧振岳一人之私見假借自治之名阻撓學堂刻經地方公會會員聯名稟縣幸崑山縣張大令秦鏡高懸批斥顧振岳意氣用事反失自治之宗旨敝校得以成立已於七月十六日蒙邑尊委縣視學錢鎏來堂行開校禮并出示懲誡阻撓等情旋晤王君子靜述及此事卻是揑名登報當經地方公會會員員查得王蔡諸君前投貴報之信係顧振岳之內侄葛元增徇私揑造并竊取地方公會圖章任意印刷現聞各會員秉公議辦云云茲以貴報所載事宜並非確論合亟聲明更正懇請貴報將此信登入來函一門以昭公理而懲誣揑不勝盻禱之至 
 
 

Page 28

 
 
   
 
 

Page 29

 
 
 [G 
[包愈咳𠻳永遠斷根]  
　　上海大隆藥房秘煉五十六製化痰止咳半夏餅功力極大奏效極速較市上所製半夏大有天淵之别一試立分優劣本藥房秘製化痰止咳平喘半夏餅内用半夏爲君佐以龍涎香珍珠化州賴園吐喘橋紅川貝等品去其糩粕取其精華故能藥小力大服少勝多屢經名醫博士試驗種奇推爲最靈最精之品本主人濟世爲心平價耗本以救沉疴數年來活人無算婦孺咸如　市上欺世盜名者不同此餅專治男女咳嗽哮喘吐痰咯血等症立服立愈奇在愈後不發無論虚勞咳嗽寒邪咳嗽痰火咳嗽半夜咳嗽及燥咳無痰行路氣急痰中带血久嗽失音産後虚咳老年哮喘傷風喉痛頑痰壅　　等症無不應効如神藥性和平携带極便補肺不膩降火不寒滋陰清金補虚療損盛發之時隨時服二片立刻痰消咳止哮定喘平如不信將餅和人痰内立化爲水眞百試百驗之奇藥也每瓶一元小瓶六角順氣化痰丸大瓶五角小瓶二角半上海四馬路望平街大隆藥房啓 
[除烟容之聖藥閨閣之助粧品]  
　　净面美容水潤膚美顔　天下古今獨一無双 
　　凈面美容水潤膚美顔膏之功用早爲社會歡迎其價値　知其能力能深入肌膚調和血脉有益衛生不諭男女老幼均宜常用則皮膚滋潤斑疤永不發生近來烟禁森嚴官塲尤甚每有烟癮己除面烟容無滅善法消卒因之調省騐看者時有所間若用此美容水美顔膏早夜洗搽不但烟容消滅可免調驗且使面色紅潤目光亮明腦力加増升官發財亦隨之而來其除面部諸症如　紋雀斑酒刺油光晦色等自然一律掃除閨閣中以之代粉則　面色如玉美而且　種種奇効　以盡述用後便知惟近來謀利之徒　知自利每以混魚目珠賜顧者須認明本公司商標庶不致悞兩種共裝一盒價洋一元五角總發行上海新白渡橋北美租界乍浦路中西書院後三百零七號益羣公司 
[益記聲明假冒]  
　　茲者本號設立南市合興里内專做各帮氏客買賣所有呼貨進出成單收解貨欵以及錢莊支取一切均認本號圖記鄙人扞字爲憑若無本號圖章一概無涉近聞有不法之徒在外冒本號之牌私做買賣竊偕貨洋誠恐主客受愚特此登報聲明望　各寳行號均鑒勿悞　周寳鏞特白 
[英商義記洋行經理]  
　　愛奢克沙福愛魁生得而火險公司 
　　皆是英國克落基司德及立物浦而極大之保險公司資本充足赔欵迅速承保岸上産業屋宇棧房貨物生財裝修衣服家私等件并分設寗波承保岸上産業如蒙　紳商賜顧請至江西路十八號　義記洋行告白　 
[茂生洋行經理]  
　　麺粉以及打米各式機噐 
本行在上海四十餘年專門經理美國第一等名廠愛利司　麥司廠麫粉打米各種機器出粉以及出米均佳色美貨足較前特别改良以廣招徠格外克已每日出數均可隨時開帳如蒙　紳商賜顧者請至新關後面四川路五十三號本行面議可也 
[一補有十年之功]  
　　廣東彭壽堂始創參茸芝术海狗精壯陽種子如意丸專治虚損立奏奇效○此丸純是精液煉成故丸小力大服少勝多一補有十年之功 
　　本草載海狗腎功能助陽益氣補腎生精治諸虚百損五勞七傷立奏奇効兹本堂提其精液配以滋補名藥煉成此丸功力更大用治精竭血枯陽痿不舉腎氣虧損精稀易洩四肢酸軟耳鳴眼花面黄肌瘦頭眩心悸夢遺滑精夜溺頻多吃烟人虚弱乏嗣等症最見捷効凡虚不受補極衰極弱之人一服此丸能變衰陽爲久健反老弱爲少壯元氣一旺自然身强力壯百病全消若少年服之則本根愈固到老康健五臟百脉永無積弱之患豈特增壽益嗣而已哉剛蒙公卿士庶極口嘉許咸推第一補品五十年來試驗無算皆得反虚爲實轉弱爲强且藥性補而不燥滋而不膩均選王道補養諸品毫無覇烈燥熱等弊故丸雖小而力自大服雖少而功自倍以視市上各藥莫可比擬是真能以少許勝人多許者因此丸上能填充髓海下則温煖丹田中則化痰止咳健脾益精補先天不足之元氣培後天失陷之精神凡一料服完定可肌膚豐盈筋骨堅壯面目光潤鬚髮烏黑冬月手足不冷夏日身體不熱眞有水火旣濟之功陰陽兩益之妙其功効之神更非仿冐各藥可及一試立分優劣每瓶二元每料念瓶三十六元大瓶加倍單料减半○參茸芝术海狗精如意酒功同丸而尤速如丸酒並用最妙大瓶四元小瓶二元雙料加倍○緩腎外 
貼壯陽膏尤妙每對二元四角　上海抛球塲南首河南路三層樓七號洋房廣東彭壽堂啓 
[廣仁濟世界第一戒烟葯]  
　　一瓶斷瘾百發百中 
天下戒烟藥丸多矣而苦無妙方非燥熱即寒削以故購服者每患便血遺精呵嘔腹痛胃逆腰酸骨痛等症種種病狀不可縷述甚者私攙嗎啡漁利害人故市上戒烟丸藥極多試問戒斷者幾人戒後不生病者又幾人本主人憫焉是以力發宏願盟誓救人不惜工本將祖傳秘方配製貴重藥料贈送親友戒斷無病者不可數計眞有奪天地造化之秘起死回生之功故名曰世界第一真普天下戒烟各藥所萬萬弗及也然竊苦濟人不宏令特分局上洋俾有志戒烟者得此金丹玉液服之早享文明幸福矣此藥不寒不燥無嗎啡担保戒後無病有一兩癮者每瓶服四日每對日服一次三五錢癮者每瓶服五日服完一瓶雖吸烟至三四十年無不立行斷癮也倘有癮而不欲遽行剗斷者於辨事之先服此藥一次則終日精神倍能二十四點鐘内不發癮暇時又可吸烟倘服此藥至四五次則一兩癮可减至一錢久之不戒自除百發百中萬勿輕視諸　君不信當面服試如無神效原銀送還諸　君賜顧請認明住址購取庶不受欺大瓶四元小瓶二元不折不扣藥到無多遲恐不周如巨神富商名媛閨秀可上門包戒謝金面議倘不斷癮及生别病不取謝金大帮批發格外克已貧者减贈此佈●本藥房戒烟藥兼有十大特色○一治胃口不開○二治心神不寗○三治夜夢遺精○四治終日困倦○五治胸嗝膨漲○六治嘔吐不止○七治目眩眼花○八治久年淋濁○九治身體虚弱○十治一切痼疾　上海總發行在四馬路中老巡捕房西第五百七十九號門牌開張　志在揚名暫收八折十天 
[兩江總督部堂保護亞支奶厳杜假冒]  
　　爲示論事據職商席裕麒禀稱洋烟一物流毒無窮惟欲戒者每苦良方難覔市上所售之藥非攙藥粉即和嗎啡轉致受病於是廣搜博採得此爾籐醫員尅烟化癮藥名亞支奶每瓶僅收藥本一元能斷一錢之癮發售以來收效甚廣禀蒙商部登錄商標在案乃前有職之遠族席文光輙冒牌號以假藥混售調查確實當經禀蒙　蘇撫憲上海道憲暨南洋沿海各官長示禁　在案惟南洋地方遼闊難保再無席文光其人踵其故智爲此瀝懇俯念戒烟爲自强之本假藥阻自新之路賞准給示保護等情到本署部堂據此除批假冒牌號殊礙商務該職商經售爾籐戒煙藥品既著成效應准給示保護以免假冒而垂久遠仰將發出示諭一道查收張掛俾衆周知並候札行上海道遵照此批附件存並札飭上海道遵照外合行給示曉諭爲此示仰諸色人等一體凛遵勿違特示發上海壽康里席公館寔貼 
 
 

Page 30

 
 
   
 
 

Page 31

 
 
   
 
 

Page 32

 
 
   
 
