# 1911 - 58 - 4913673

 

Page 1

 
 
大清宣統三年辛亥二月初五日共二張 
[本館定報價目]  
○每份售大洋二分○ 
中國境内　全年逐日寄大洋九元六角　半年四元八角　日本全年九元六角　半年四元八角外國　全年十四元四角　半年七元二角報資先惠　郵票不收 
[告白刊例]  
論前二行起碼每行以第一版爲準第一日每行八角半第二日起每行六角半多則按行照算後幅長行三行起碼短行五十字起碼多則以十字遞加第一日每字五釐第二日至第七日每字三釐第八日以後每字二釐半 
西歷千九百十一年三月五號禮拜日 
本館開設上海望平街第一百六十三號 
第一萬三千六百七十一號 
電話第九十五號 
[信成銀行添招新股并發給第五屆官利紅利廣告]  
啓者本銀行在農工商部度支部註册開辦至今已届五載向主保守謹愼從事除上海北市及北京天津南京無錫已設分行外其餘各大埠均未分設蓋限於資本未敢稍存奢望近年營業發達信用日孚如漢口廣東奉天福建新加坡等處之大資本家有願投資請設分行者惟本行以利益普及爲主義不能遽徇少數人之請故經念八日股東會公决添招新股壹百萬元每股仍五十元二月半起至三月底止爲掛號期每股十元四月朔起至五月底止爲繳股期每股補繳四十元外埠展期一個月股本繳足即給股單並擇期開股東特别會集議添設分行之計畫并選舉董事以扶助本行之進行凡有本行股份一百股以上者均可舉爲董事十股以上者有一選舉權此項新股官利與老股向年派七釐惟紅利因老股有十萬公積提存故須俟宣統五年正月初一日起與老股一律照派凡欲認股者請向本總行及各分行掛號并取閱詳細章程可也再本銀行第五届官利紅利經股東會議决官利七釐紅利五釐定於三月初一日起給發凡有股諸君請持息摺向南北兩行及京津寗錫四分行收取可也此佈　上海信成總銀行總理周舜卿協理沈縵雲同啓 
[商務印書館師範講義各省提學使評語廣告登本報第二張第七版閱注意]  
[華通保險公司賠欵迅速]  
十二月廿三日小號被鄰延燒幸向華通公司保有生財衣服火險銀兩早蒙該公司照數賠償足見誠信可靠爲特登報鳴謝 
　寗波東門内大街　隆泰帽店　萬昇絲線店　同啓 
[舉殯布告]  
誥授朝議大夫徐公仁生初三日寅時疾終擇於初六日已刻發引暫厝延緒山莊恐　友誼報喪不週特此奉告此佈　五馬路徐潤記帳房謹啓 
[上海南北商團均鑒]  
啓者西北風雲迫在眉睫同人等現擬組織義勇隊以籌對付之策擇本月十二日下午一時假西門外西園開特别大會務請　本會及各操會各界同志諸君届期到會共議辦法是所至禱特此佈告　沈縵雲王一亭虞洽卿胡寄梅周豹元　葉惠鈞顧馨一袁恒之同啓 
[瑞生洋行廣告]  
啟者本行陳列所在滬開設十餘載專辦局廠所用機器及鐵路開礦榨油打米磨麵印書抽水起重鋸木引擎鍋爐電燈皮帶輪地軸車鑽鍘洗刨剪冲床等俱有現貨向由外洋名廠製造最新式樣承購者莫不贊美本行取價格外克已以廣招徠倘蒙　仕商賜顧請至英大馬路三十三號本陳列所面議可也　瑞生洋行機器陳列所謹啟 
[招請管事]  
今有西人欲用中國管事一名其人須精幹敏捷能於極短時内配辦巨筵者始爲合格投函之人務須呈出近時之頭等保證書以便詳加察騐此席出息頗豐且係常事願獲此席者望寫英函交申報　轉遞西諾塞姆君收啓可也 
[轉運公所遷移廣告]  
謹啓者本公所於月朔遷趾東首坭城橋西堍金隆西飯店後弄第十五號洋房内電話仍是一千另五十五號除宣告同業外特再登報佈　聞 
[俞佑喬醫寓遷移廣告]  
在老垃圾橋南洪德里内門診六角過午不候出診二元半過橋加五角車資號金不取 
[漢口裕號綢莊聲明]  
本莊在申蘇杭等處辦貨數十餘年與各莊往來貨帳按年清結毫無蒂欠亦無銀錢票據在外恐未週知特此聲明 
[可貴輪船二月初一日起兼走短班每逢]  
禮拜三短班由上海開往穿山定海 
禮拜四由定海開回穿山上海 
禮拜五長班由上海開往穿山定海石浦海門 
禮拜日由海門開回石浦定海穿山上海　錦章號啓 
[上洋新開眞不二價元昌成洋貨抄莊]  
擇二月十二日開張 
本號開設英大馬路望平街口自運泰西紗羅綢緞鏡面貴企畢嘰羽毛海虎絲絨異樣錦緞呢絨奇種花素羅緞羽綢絲光洋紗督染精工廣竹各色咈布特别花色廣採博取定價從廉藉圖推廣零躉批發一律克已凡蒙○紳商學界光顧者請認明本號招牌庶不致誤特此佈告 
[續招甯紹商輪公司股分簡章]  
第一章　股欵（甲）此欵以三十萬元爲限由公司與維持會公同指存殷實各莊（乙）此欵專爲造新艦而集非訂造新艦之用概不支取（丙）股欵隨購隨繳一期收足限本年對六月底截止（丁）此股除贈優待劵外官利花紅一切與從前所集之股一律辨理　第二章　贈劵（戊）此劵名優待劵出股洋五百元者送超等艙劵一本出股洋二百四十元者送官艙劵一本出股洋一百八十元者送房艙劵一本出股洋六十元者送統艙劵一本（巳）優待劵每年可趁十二次每次用劵一紙劵分十色一年一色十年爲度期滿之後再行酌加（庚）超等艙超字劵定六十號官艙官字劵定三百號房艙房字劵定五百號統艙統字劵定一千八百號以合成三十萬元之數此外不能再加（辛）此劵與收據同時給送即日便可搭趁寗紹甬興兩輪（壬）此劵盡人可用認劵不認人購股處上海四馬路本會寗波江北岸分會　寗紹航業維持會謹啓 
 
 

Page 2

 
 
[代吳樾辯誣者請看]  
鄙人前登告白質問吳樾干涉繼案之故爲日許久未見答覆意者吳樾非吾郡人乎今忍由族長開崧名登載報紙廣分傳單爲吳樾作辯護士砌詞架空種種謊繆不値一笑本不欲浪費筆墨化此無謂之申辯顧置若罔聞彼不幾疑爲意懾面詞窮乎茲擇其最可笑者條列數則與當世明眼人公論之一原文（吳公與嵋青相知多年交情甚厚）鄙人年五十餘矣少嵋青公十歲在滬隨侍三十餘年之久酬酢往來未見蹤跡或者吳某秉性孤峭相交以心不以跡嵋青公前年作古凡屬友朋咸來吊唁吳某旣與嵋青公交情甚厚憑棺一慟亦屬至友之常情或者吳某作客天涯當時未及前臨何以殁後年餘並一束生芻亦靳而不　豈生前至交一死即相絶乎揆吳某之心亦不忍出此（一原文）謂族中不服申訴吳公按吳某與吾族中人並無往來究係何人申訴其申訴之人即爲扛挈插訟之人吳某爲其所愚以毫不干已之事貿然上書增撫託言姻世自捐名舉纏訟不休即基於此且事旣成訟地方官必能秉公判斷何竟延不到案暗中買囑豈地方官不足信不得不申訴於吳某耶可笑者一　一原文（嵋青死於十一月初四日已時初三夕即口不能言惟氣未斷此乃衆人所共見爾所揑遺命中僅有爾及二壻之名當時房長丕恆住在同懋相去咫尺何無簽約）按嵋青公病危時至親均侍牀前固不僅鄙人與陳張二君在側也當時見囑時衆目昭彰豈有當衆揑造之理且易簀之日房長雖不在側而事後立據簽名允遵確證具在何得謂並無簽押一原文（又謂立同璫爲繼孫理宜使同璫繼母蔡董氏先爲承認）按同璫成服之日伊母董氏固同在滬江也母子同服衰絰衆所共見則其承認可知其後四月二十日登報曁呈府署聲明蓋迫於族中紛爭深懼禍及情迹概可想見其非圖産尤屬無疑又原文）謂自嵋青病危而死迭次來電並未提及遺命兩字）按嵋青公病殁之日曾由胞弟和靄電致寗波松房其電曰）嵋叔病故己奉遺命以琴孫承繼祥）有電碼可查何得謂來電並未提及遺命可笑者二　一原文）敢將同德之銀賄串諸親等妄控族中子弟爲搶擄）同德銀錢管理者誰鄙人豈能予取予求供我賄串之用乎至控族中子弟搶擄一節當時鄙人在上海無論事變之起旣不知情即事後亦並無一紙呈詞訴於當道此皆有案可查非鄙人一手能掩衆目者也此等彰明昭著之事尙欲揑詞陷人則其餘顚倒是非混淆黑白概可知矣可笑者三　以上三端畧舉其大鄙人不欲瑣瑣鬭口且不欲盡情傾露自傷厚道况宗長年逾古稀見利忘義受人嗾使情亦可憫雖其對於嵋青公繼事反覆無常致釀成此次之變態然鄙人終期其及早悔悟以補前此之失而弭將來之禍否則始終爲人傀儡不惟他日無以對嵋青公亦無以對我蔡氏之祖宗矣良心具在請三思之　　蔡和霖雨巖甫白 
[萬國體育會第一期游戲賽馬廣告]  
本會定於本月十一日禮拜六舉行第一次遊戲賽馬下午一點半鐘起賽共賽八次是日滬寗鐵路特備專車自上午十一點半鐘起至下午七點半止隨時開行會塲内備有午餐每客計洋一元須先向虹口同興號（德律風一○九五號）預購菜票觀賽入塲劵頭等每張售洋二元二等售洋一元發售處江灣本會塲門首及上海車站分售處大馬路萬和木器號四馬路信豐洋行虹口百老匯路同興號○與賽之馬祈先向靜安寺路一百廿六號本會或龍飛馬房索取馬名入册單各自塡寫限本月初六日下午六點鐘截止乘馬員須於本月初九日以前致函本會報名俾免臨時局促特此廣告 
[寗波和豐紗廠開股東會廣告]  
啓者本公司定二月初十日下午一點鐘假座寗波商務總會開第四届尋常股東會并報告庚戌年營業帳略情形届期務望到會集議幸勿自失權利爲盼 
[祥大源五金號告白]  
祥大源記五金號於本年正月拆換股東改爲祥大源號所有祥大源記於宣統二年臘月底爲止帳目銀錢貨物一概交盤清楚議單重新繕立自宣統三年正月起以後生意盈虧歸祥大源號承召特此布告　股東朱葆三嚴漁三傅筱庵周金箴恆昌祥輪船機器廠唐華九謹白 
[祥大源記告白]  
本號於宣統三年拆換股東重立議單改爲祥大源號所有宣統二年臘月底以前帳目銀錢貨物一概交盤清楚以後盈虧與源記無涉特此布告 
[上海慶餘堂藥舖]  
擇吉於二月　初八日開張 
本堂開設鐵馬路南首坐東朝西石庫門面發兌各省藥材自運參茸官燕遵古法製飮片虔修丸散膏丹杜煎諸品仙膠沙甑四時花露奇效膏藥各種藥酒凡　仕商光顧者須認明本堂招牌爲記庶不致悮 
[楊君謀開追悼會及家奠日期]  
二月初四日荷旅蘇旅滬皖省紳士憫念亡子君謀爲賑捐軀特假西門外斜橋西園開追悼會翌日（初五）下午一時即在西園行家奠禮君謀知交甚廣不能徧訃哀此通告　楊敦頤謹啓 
[中國國書公司股東會改期廣告]  
朱君志堯李君平書均因事入京李君瀕行以報告事託沈君信卿祁君冕庭並屬賢爲主席頃得南京諮議局電以初一開臨時會而議員到者不及半數照例不能開會因此賢不能不即日束裝往寗沈君又以會議廳事赴寗而此間會期不得已改于三月初五日仍于南門外本公司印刷所開會務乞諸位股東原鑒是幸　狄葆賢啓 
[浙路公司招包橋工投標廣告]  
本公司杭甬綫甬紹叚橋工現欲招人承辦工料全包如有熟悉橋工確有經驗資本者可於二月初九日以前至上海老垃圾橋貽德里本公司取閱圖樣章程定初十下午三點鐘在本公司當衆開標如均不合意本公司有權全不包出特啓 
[浙路公司發息廣告]  
本公司定章每年三月初一起憑息單照發上年股息杭滬均可領取現届第五期發息之期新舊各股東届時請持息單照章至公司領息總公司在杭州方谷園駐滬公司在上海老垃圾橋貽德里 
[中興麵粉公司開股東常會廣告]  
本公司經董事會議定於二月初五日一點鐘在二馬路泰和里本公司賬房開股東常會報告營業情形並宣佈帳略議决一切事宜除知住所函達外有未悉　諸君住址者無由函達特登申新二報以俾週知届時務祈在股諸公　玉趾惠臨是幸　中興麵粉公司謹告 
[上海振華紡織公司開股東常會廣告]  
本公司經董事會議定於二月十二日下午在句鐘在九江路五號本公司批發所開股東常會報告庚戌年帳略曁營業情形並有特别事件提議除函達外恐未週知特此登報通告届時務乞在股諸君准時　惠臨幸勿自失權利此佈 
[怡德水火保險廣告]  
本行經理皇家火險公司及鈕齊崙水險公司迄已多年仍在五馬路五號怡泰洋行内　貴客光顧仍臨原處可也　　保險帳房宋永發啓 
[聲明遺失田據]  
啓者余於本年正月間由滬赴鄂將隨帶衣箱一口遺失箱内有歷年自置田産契據一包一併失去除開明田畝細數命子慶瀾赴金山縣禀請照號先發執照外恐被人拾獲契據冐名押賣受騙特此佈告黄春甫謹白　計開遺失田數號數及契據件數於後　黄繼德户光緒六年買陸敬德金邑三四六圖不該字圩田共十七號計田四十八畝二分九厘五毫賣絶杜絶契各一紙布字一千四十五號契尾一紙　黄禮記户光緒六年買陸敬德金邑七堡三十七圖不該字圩田共二十八號計田九十四畝另四厘七毫五絲賣絶杜絶契各一紙布字一千四十四號契尾一紙　元記户光緒六年買陸敬德金邑黄浦塲荒黄宿寒張字號田共十六號計田九十五畝一分四厘九毫賣絶杜絶契各一紙運字三百九十七號契尾一紙　茂記户光緒六年買陸敬德浦東塲荒字號田共十七號計田一百三十三畝五分三厘一毫賣田杜絶契各一紙運字四百九十號契尾一紙　信記户光緒六年買華亭浦東塲日月字號田共十八號計田一百五十一畝三厘賣田杜絶契各一紙運字五百六十號契尾一紙　仁記户光緒六年買陸敬德金邑浦東塲宙字月字洪字三十八圖不該字號田共二十七號計田一百七十二畝另六厘賣田杜絶契各一紙運字五百六十二號契尾一紙　亨記户光緒六年買陸敬德金邑六保十九圖二十圖二十七圖天地元月列昃辰宙盈字　田共三十四號計田一百六十二畝四分三釐賣田杜絶契各一紙布字一千二百八十五號契尾一紙　銀記户光緒六年買陸敬德金邑浦東塲大字圩地字圩元字圩字號田共四十一號計田二百三十七畝二分四厘三毫絲賣契杜絶契各一紙運字五百六十一號契尾一紙　貞記户光緒六年買陸敬德金邑七保三十五圖不該字圩田共二十五號計田一百十七畝二分五釐四毫賣田杜絶契各一紙布字一千二百八十六號契尾一紙　和記户光緒六年買陸敬德金邑六保十七十八兩圖不該字圩田共二號計田十九畝另二釐九毫賣田杜絶契各一紙　黄繼德户光緒三十三年買宋鳳崗金邑六保十六圖横浦場盈字圩田共三號計田十五畝二分九厘杜絶契據各一紙運字不列號稅契一紙上首杜絶契一紙稅契一紙 
 
 

Page 3

 
 
[上諭]  
　　監國攝政王鈐章二月初四日内閣奉 
　　旨蘇州織造着文蔭去欽此軍機大臣署名奕劻毓朗那桐徐世昌論說 
[論收回旅大亟宜準備（續）（轉錄）]  
　　一租期滿了前之準備有五。 
　　甲報纸雜誌喚起國民之注意。日俄戰役。日本獲得大勝。凱旋之時。全國人咸頌某大將之功。而某大將卽歸其功於報紙。英人之稱雜誌曰火藥庫。拿破崙之稱雜誌曰毛瑟槍。由是觀之雖謂報紙雜誌。乃國民軍之先鋒可也。故欲與敵國民勝負。則不可不使全國報紙雜誌同一筆調。有步代整齊之槪。平日各報宗旨。雖有異同。然一臨大敵。則主論自當一致去年美國提議滿洲鐵路中立。而日本全國報館。同時反對。殆以此也。今旅大交還之期巳近。某國不欲交還。卽爲中國之敵國。我國報紙。安可聚訟紛紜。致使鷸蚌相持。而漁人得利哉。 
　　乙憲法當有議會之條約承認權。世界立憲各國。除英日两國。外交權全屬君主外。其餘如瑞士則全屬於國會如美國法國則元首與國會共有其權。在德意志奥大利意大利比利時等。或限以領土之變更。或限以財政之負擔。或兼及通商事務。必經議會之承諾。而後有效。獨我國憲法大綱第七條宣戰講和。訂立條約。及派遣使臣。與認受使臣之權。註云國交之事。由君上親裁。不付議院表决。曩者因此演出種種辱國喪權之歷史。非曰某國開某礦山。即曰某國築某鐵路。非曰某港租借某國。即曰某省不讓與他國。推厥弊原。無非上下隔閡。内外夾攻之咎。有以致之也。嗚呼。往事巳矣。來軫方遒爲今之計。惟有要求憲法當有議會之條約承認權。凡通商事務。及領土割讓。與夫國民一切負擔義務之條約。皆必經國會之承諾。而後有效。旅大租期告終之日。吾知日本必以詐欺恫喝之手段。迫我政府立約。殿限續借。苟國會無此條約承認權。則中國懦弱無能之政府。與日本强硬狡猾之政府遇。未有不一敗塗地者。尙安望旅大之交還與。 
　　丙移民充實滿洲之空地。我國經營滿洲。事事與日人遇。無不立敗。獨移民則能與日本相持不下何也。主客之勢異也。彼於滿洲。則語言文字逈異。我於滿洲。則語言文字相同。彼於滿洲。風俗習慣迥異。我於滿洲。則風俗習慣相同。故近年來支那本部人民移居滿洲者。逐年增加。然而日本移民。有政府之後。援我國移民無政府之保護。（近時滿洲黑死病流）行亦由於政府無衞生行政之保護也）終不得不令日人有喧賓奪主之勢。自小村外相主唱移民集中以來。日人之赴滿洲者。絡繹不絶。每年以數千計。據最近調查。全滿洲之日人。巳十萬有奇毋滋他族。實逼處此異日東方有事。必用此輩爲前驅。故吾嘗謂滿洲將來之大患。未有甚於日本移民者也。爲今日計。惟有速行以移民制移民之政策。設立殖民公司。招募各省窮民。以實滿洲。而後滿洲乃眞滿矣。 
　　丁急修錦愛鐵路錦愛鐵路。爲救滿之不二法門。予巳屢屢言之。今可毋庸再贅。第就錦愛鐵路與旅大商業上之關係言。之蓋此路爲歐亞交通之捷徑郵物旅客。必舍南滿而就錦愛。北方各省及渤海灣之貨物運輸。必棄大連而由製州。錦愛鐵路成。則旅大之商業。從此减色。而我國之收加旅大。較易爲力。此固理勢顯然者也。 
戊先贖回威海爲軍港。中國近年來對於英國。熱心收回權利。如山西 
 
 
 

Page 4

 
 
煤礦也。如銅官山也。如開平煤礦也。如何南鐵礦也。或巳經爭回。或尙在交涉。均不惜重資以謀贖回。獨威海則無人過問。此誠吾所不解者也。威海與旅大遥遥相對。英人之租借威海也。純然爲抵制俄國起見。故其條約有租期應按照俄國駐守旅順之期相同一語自日俄單役俄人敗釁而旅順大連。由俄而轉於日本。於是英政府近年始有交還威海之消息苟能於旅大租期未滿之前。迅即贖回威海爲軍港。則異日旅大租期滿了之日。我國與日本談判。英人始爲我助。不然。日人狡猾異。常將敎英人以威海之利害。唆使英人爲我外交之梗。以寡敵衆雖欲收回旅大。而有所不能也。 
　　（二）租期滿了後之準備有二。 
甲提供於海牙平和會議請求仲裁裁判。一八九九。年各國於荷蘭海牙開萬國平和會議訂立海牙條約。各國之國際爭議均可由萬國仲裁裁判。近時英美两國漁業問題。巳開先例。故旅大租期告終之日。我國能以武力解决此問題爲上策。其次則請求萬國仲裁裁判焉。 
　　乙全國國民當爲外交之後盾。英人於日本關稅問題。全國輿論。甚形激烈。日本終不得不爲之讓步。美國日本移民問題。加州議會。提議排斥日人。日本終未敢起而反抗。此何故哉。以英美两國國民。均能爲外交之後盾也。我國近年來外交屢屢失敗。雖屬外務當局者媚外之罪。然國民不能起而爲外交之後盾。亦難辭咎。故旅大租期告終之日。全國國民。當爲外交之後盾。嗚呼。東隅巳逝。桑榆非晚。神州男兒。安得寂然不動。居於袖手旁觀之列乎。旅大一失。中國之瓜分卽定。與其奄奄無復生氣。爲亡國之奴。毋寗合四萬萬同胞據理力爭。死爲鬼雄之爲愈也。 
要之旅大者。非奉天人之旅大也。中國人之旅大也東三省者非東三省人之東三省也。中國四萬萬同胞之東三省也。得旅大則東省可以保守失旅大則東省難以圖存。有東省則中國右以無恙。無東省則中國必致滅亡。其關係之重大若此。我同胞其猛省。 
專電 
[電一（北京）]  
　　陜督電奏武威會匪糾衆煽惑焚燒搶掠請示辦法奉旨電寄長庚著督飭總兵黄福祥妥速勦撫毋使惹亂 
[電二二北京]  
　　樞府電寄駐藏大臣著查英國在邊境增兵若干並飭愼防藏番聨合滋事 
[電三北京]  
　　樞府電政駐日欽使朝鮮釜山領事館被毁事速向日政府理論和平了結 
[電四（北京）]  
　　麟壽電奏綏遠城墾務緊要請飭桂春速赴新任奉旨著桂春趕往接辦整頓墾務 
[電五北京]  
　　資政院前議山山西省北鹽務辦法鹽政省辦澤公恐其窒碍難行電召山西道張珠農來京面商一切復擬派員往晋調查實在情形即與晉撫和衷商辦辦此事 
緊要新聞 
[留東中國學生會議對俄問題]  
　　文匯報載初三日東京電云東京有中國學生一千二百人於前月二十八日開會討論對俄問題蓋恐政府屈從俄國之要求當經議决組織救國會與各省國民軍合力以保中國之獨立東京中國學生現每日開會集議日本警察頗爲注意 
[中英禁烟交涉之好消息]  
　　字林報載初三日倫敦電云路透社得有消息謂外務部自駐京英使朱邇與回任後卽與交涉限制印土軍華事宜今舆論皆主按照中國减種鶯粟成數以减運華之土惟華人之中亦有主張將入口栽種两項即時禁盡者正月二十七日倫敦電云印度近有多人　心反對鴉片首相愛斯奎士君巳接印度通過之條陳一千一百件皆促請政府畫策禁止製造鴉片運往中國 
　　 
[防疫損失碍及運河工欵北京]  
　　日昨直督陳制軍電致樞府略謂前署督臣那桐奏辦修濬北運河工程計估欵八十餘萬其不敷之三十餘萬即在亦奉鐵路東海關稅項二處籌撥除陸續巳解外尙有未解之欵十餘萬近接郵部來電謂自防疫停車進欵銳滅實無餘存之欵可以應付又接東海關道電禀常洋两稅收支日絀又因防疫事起船貨俱無來源巳竭萬難如期接解等語查北運河爲畿輔水利所關至爲重要現届春融適值工作吃緊之時該 
 
 

Page 5

 
 
两處即無籌解之期而運河又未能停工待欵應請飭部暫撥十五萬两以濟要需聞巳有旨交度支妥速核議矣 
[軍學院獨立之先聲北京]  
　　陸軍部軍學司現既攺爲軍學處其中一切人員尙無更動茲聞廕大臣以該處關係全國軍事敎育情形至爲重要擬於今春將該處攺爲軍爲院離部獨立欽派大臣專司其事巳與軍諮處商定辦法並擬奏保那錫候閣學充該院大臣之任大約不日卽當繕摺具奏 
[張綏路仍議趕築北京]  
　　張綏鐵路原議趕速辦理每年限定須築五大段嗣因詹工程司回粤辦路郵傅部唐尙書主張暫從緩辦每年只須開築一段工程所有該路各工程司均經詹工程司調回粤路襄辦一切自盛尙書到任後以該路關係西北軍事甚屬緊要不以原定緩辦之議爲然現在中俄交涉日益吃緊爰飭該路各工程司按照原定每年修築五大段辦法仍行趕速興造以顧邊防而重要工 
[吉長鐵道之歷史及近狀吉林]  
　　日俄戰爭以前京奉鐵路極東之終點爲新民府戰旣平日人乘機修築新民屯至奉天一叚以規遼西權利我國漸知其非遂由政府向日公使交涉將吉長之預定線抵換收回曰新奉鐵道嗣政府又以吉長一綫關係甚大復向日人交涉幾經辯難始允歸我自辦惟全路用欵之半數必須貸諸日本總工程師一席亦須聘請日人此外尙有所謂會計顧問一員亦係日人總局設在長春其總辦係昔日督辦間島邊務而失敗之傅觀察乃郵部所派者本局凡屬外交事件禀承外部命令路政則由郵傅部主持日本借欵計一百五十萬两巳於去年由大連日本領事交由駐大連之某道台轉繳郵部總工程師及會計顧問雖係日人均師總辦節制凡事非禀商總辦不得施行想亦不過表面文章耳本路先由長春築起巳竣工一段且於年前開車賣票惟長春首站所佔地址大失形勝地位將來貨物屯機以及客機等皆爲南滿鐵路所阻礙必全趨於南滿站此乃日人靈滑之手叚而亦我國當事者不善經營有以致此云 
[浙江歲出預算大綱巳定杭州]  
　　浙江歲出分類細目前經本省官廳預算列表咨送度支部再由部交資政院覆核其中核减頗多且有全裁者如財政費中之銷算科併入審計科俸餉科併入總務科行政費中之杭巡道幕脩温巡道幕脩民政費之調查局經費及刋徵信錄經費軍政費之錄營餉項講武堂經費兵差費以及軍政臨時門之陸軍財政局軍政臨時門之民政費均係全裁此外皆係酌减其照原定之數不動者祇鹽務衙門經費糧道衙門經費監獄費警察學堂費四種而巳而於司法費及各級審判費則特别加增云聞此件資政院並未印刷分布係由浙江特派員抄出現度支部函達財政監理官卽據各特派員所抄呈之表實行日昨巳由監理官函知浙撫照辦 
[組織全國敎育之總機關]  
　　江蘇敎育總會發起各省敎育總會聨合會定於四月初一日開會現巳函請各省敎育總會先期推定代表二人或三人來滬其敎育總會未成立省分亦巳函請諮議局於學界中推定代表公議關係全國之敎育事宜以期敎育之發達所有草擬各省敎育總會聨合會簡章照錄如下（一）本會由各省敎育總會同意組織以公議關係全國之敎育事宜期於攺良進步爲目的（二）本會以各省敎育總會公推之代表人爲會員其敎育總會未成立者暫由其本省諮議局公推學界之明於敎育者爲代表人（三）本會提議事件之範圍如左一全國敎育方針二初等敎育普及方法三高等敎育中等敎育之規畫（四）本會每口年開會一次以口日爲會期其會所暫於直隷之囗囗湖北之囗囗江蘇之囗囗輪定之（五）本會每届開會以七日爲度（六）本會議案由各省敎育總會提出於會期一月以前送至事務所彚編議事簡表印送各會員（七）本會不設會長每届開會期内於會員中推舉主席一人主持會務其書記及幹事卽由輪值開會年分之敎育總會職員任之（八）本會議事之議决權以每省爲一權權數相等時由主席决定之（九）本會會員不納會費其赴會所需之費得由本省敎育總會公費内開支（十）本會事務所暫設於江蘇敎育總會 
東京通信 
[日美新條約又成立矣]  
　　日美新條約成立有人特訪日本外務省政務局長倉知君質詢顚末據云此次協約係日美新通商條約巳於陽歷二月念一日調印經美國上院批准决於本年七月十七日實行其内容未便遽行宣布惟現行條約第二條則業巳削除從前日美两國種種之窒碍問題今後當可一掃而空云 
[日本對清外交之將來]  
　　陽歷二月二十三日日本小村外相與駐華日使伊集院協商外交方針略謂中日外交之不能圓滿者以有美國之陰雲障蔽其間今日美恊約巳告成立則此後對清問題亟當一變近頃我邦朝野均以我日外交不振羣相訾議而英俄以强硬手段迫壓清國巳得效果我國亦須决意刷新等語聞伊集院公使須俟此項問題商妥 
 
 

Page 6

 
 
後方可回華 
[亡國君王單騎朝日]  
　　朝鮮李王昨巳照會日政府准於西三月二十六日由朝鮮起程率伯爵李完用子爵趙重應及寺内總督三人從陸路來東覲見日皇 
[我國女留學生之口碑]  
陽歷二月二十七蝇央新聞载載有東京本鄉菊阪畔女子美術學校校長佐藤進男爵夫人評論我國在留該校女生之現狀一則譯錄如下本校最有趣味者爲中國女留學生現在共有十四人皆通學生也其學科以刺繡爲每一亦有研究日本畫與西洋畫者惟甚少此等學生與我日本女生比較成蹟殊甚幼稚以手藝趣味中國人素不注重且此輩素不規則至校遲早殊甚自由學校定刻置若罔聞大約通學二三個月即不出席校中僅有學籍而巳即偶出席亦不過以學校爲散步之地故我校清國學生學籍有百名以上而卒業者不及十人茲特通知清國公使館並議定以後清國女生入學者須先納一年學費方准入學云 
[獸醫學生卒業歸國]  
　　我國陸軍馬醫學堂第一回卒業生十六名於明治四十一年五月來東其中十名由該堂敎師伊藤技師率領漫游關東北及北海道等處實練數月巳早回國惟留東六名入振武學校研究日語後由該校配屬東京乘馬隊練慴一年又分三班其研究獸醫制度者送入陸軍獸醫學校研究病理及細菌學者送入西原獸疫調查所及農科大學獸醫學科研究馬政者送入軍馬補充部三本支部及奥羽種馬牧塲均巳卒業成蹟尙好昨巳回國矣 
[京師近事]  
　　郵部盛尙書以圖書局等雖經裁撤署中司員亦復人浮於事非切實裁汰不足以資整頓故除外官未經奏留及司員之未分科者一律裁撤外並將船政司二等科員范紹森三等科員郭育才開去差使而以候補四品京堂占鰲派在該司三等科員上行走昨又飭知各司將各員履歷及有無兼差情事詳細開單呈堂備閱說者謂此次辦法卽爲日後裁去兼差之先聲 
　　學部陸軍部均巳大行攺革現外務部亦有攺革之議惟因各司掌印主稿各烏布多係該部丞參上行走人員兼差若實行攺革新烏布須遵章裁去誠恐有傷情面不易舉行故鄒尙書擬待新官制實行再行辦理以免公事棘手 
各省諮議局因上届聨合會舉行稍遲遠省議員往返維艱今年擬擬於六月前齊集都下聞四川巳推定副議長蕭君湘届時來京與會 
　　軍諮使馮國璋都護自入春以來患病甚篤嗣經謝麥两君爲之診治稍有轉機近日聞該都護病又增重羣醫束手哈副使薦日醫川田診視數次亦屬無效據川田君云不能過十日刻攺服某華醫藥仍無效果此席將來未知誰屬也 
　　民政部現與商務總會互商本月初旬内外城關閉之錢舗屢次催令復業而各商人竟藉籌欵不齊延宕時日若不嚴定辦法令其復業嗣後奸商必將任竟虧倒故决定由大清銀行措撥巨欵勒令各倒閉家於二月間一律復業如再藉端延遲即行送交法廳加重治罪此眞可謂維持商業之新法矣 
　　開海鐵路之海徐一叚巳委黄道以霖辦理郵部盛宮保前電黄道來京面商辦法適江蘇鐵路公司要求展築北線與官辦之開徐海清衝突故盛尙遂將海徐事擱起現黄道大有進退两難之勢 
　　勞乃宣現巳請訓出亦赴江寗提學司新任聞因去年新刑律問題大爲各報所譏諷遂運動某某達官創辦两報一在北京一在上海并聞上海主持報務者爲資政院江南某議員想今年開會時必有一番論戰云時評 
[不會運動之京官]  
　　云年部中有學堂畢業考試。舉貢考試留學生畢業考試。士人紛紛聚於京邸。爭謀出路。不得意則落魄長安。書空咄咄未幾而有文官考試信息。則此輩又躍躍欲動。漸有生氣乃文官考試章程尙未發布。而陸軍部巳裁員矣。郵傅部又裁鐵路局矣。則又多一班長吁短歎有名無實之京官。昔人邯鄲道上詩云。吾今落魄邯鄲道。要向先生借枕頭。爲問長安旅客。亦有此凄凉况味否。 
[不知痛癢之國民]  
　　滇事急矣。蒙古危矣。而吾國民猶酣歌恒舞而不之怪者。豈喪心病狂哉。無當兵之義務。則無切膚之痛。無閱報之知識。則無憂國之忱。宜其長夜漫漫而不知敵國外患之爲何物也。故政 
府非速實行徵兵制度。推廣普通小學。而責吾民以不知愛國也。寃矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[飢民爭食遇禍慘聞]  
　　文匯報載初三日漢口電云 
湖北北部現有數處荒災頗重漢河之沙洋鎭近有敎會中人以食物分散飢民爭奪之際踏死飢民二十一人傷者多人 
[何粤省悍匪之多耶廣東]  
粤省西封兵輪管帶黎廣業日前電禀省憲謂正月念二夜一點鐘時候有匪徒三十餘名行劫南海縣屬林岳岳村郭姓六家並擄去郭贊廷之幼子郭蘇一名卽經東約鄉練勇知會駐紥林岳東村之廣安水軍前營右哨第一號扒船管駕蔡金玉督帶水勇登岸向前追捕至東村鄉當塲被匪拒斃管駕蔡金玉一員並斃東約鄉練勇鄧潤一名匪等臨去時逼脅該鄉更練郭錦送行嗣即放回據郭錦稱匪亦被官兵儴傷數名刻巳撥派援隊前往搜捕 
又本月二十晚子刻有匪徒約六七十人僞扮營兵濳至石龍對岸石灣村意欲圖刦廣九鐵路寫字樓幸該處駐有鐵路護勇及新巡防營惠安水軍扒船當時察覺開槍抵禦不意匪徒勢猛器利鐵路護勇曁扒船水勇各一名均受槍傷該匪亦受傷數人仍然極力撲攻適巡防第六營劉管帶聞警馳赴兜拿該匪見勢不支分途逃遁率隊追至增城縣屬緊水河地方巳杳無匪蹤聞各匪係由增屬糾集而來巳經大憲電飭東莞博羅增城各營縣不分畛域一體嚴緝該匪務獲究辦廣九鐵路洋總工程司恐其再來報復亦巳函請政界加派礮船一艘駐紥石龍保護各工程司家屬云 
關於南京勸業會股欵電文 
[江寗勸業道致粤紳電]  
　　廣州江少泉太史鑒勸業會塲由張煜南侍郎購定敝處組織各種工廠招集股欵勸業會股東多有認股者台端原招僑商股七萬餘元務懇轉電撥作工廠股份章程另寄盻復哲濬 
[江紳上南京督院電]  
　　南京張制台鑒李勸業道敬電稱張榕軒侍郎上購定勸業會塲擬將原招股欵撥作工廠股份囑轉電僑商等語孔殷上年奉派出洋除勸得江北賑捐巨欵外尙有勸業會股三萬餘元開會前後迭接各埠侨商電催股票雪蘭莪埠以屢函辦事所不報詰問尤多經托黄道景棠温大臣宗堯到寗代陳均據覆稱巳晤李道謂會塲出購巳定不日派回股本無須另發股票經照宣布各埠李道來電前後予盾事關個人責任南洋大臣信用未便團電現雪蘭莪僑商黄連超星架坡僑商朱鶴年西貢僑商馬維駿暹羅分號金成利均在粤港乞將孔殷原招各股本掃數電匯廣東勸業陳道就近會同派回以昭大信寗省工廠招股如出鈞命當代另起勸認惟力是視請告李道併候電復示遵孔殷叩 
[江督復江紳電]  
　　廣州江少泉太史鍳徑電悉華僑所繳勸業會股卽擬發還嗣因組織工廠李道商請台端撥作股本願否本聽其便既承來電當照原擬撥還以昭大信駿 
禁烟近事片片 
[萬國攺良會注重禁烟]  
　　萬國攺良會原以攺良各等不善風俗爲宗旨近天津攺良會接總會來函言現擬將中國禁烟問題作爲本會進行之第一要務美人注重禁烟於此可見一斑 
[二萬人簽名之效力]  
　　月前天津攺良會電致美京總會云華正月内上英皇帝之書簽名者巳達二萬人之譜當經總會將此電宣佈美人人受感動昨接總會來函言美國現有多人因中國上英皇請禁鴉片書有二萬人簽名大受激觸爭相簽名誓與中國同志同心以請求英皇廢棄烟約並有婦女多人亦聨絡團結簽名上書聞其上書辦法與前載男人之上書辦法同（一）上英皇帝（一）上美總統（一）上攺良總會若美人者可謂急人之難矣 
[福建禁烟之退步]  
　　天津攺良會得閩友函言該省某縣今年種烟較去年反多推其故因烟價增高而洋土弆不禁止無以箝執其口愚民貪利忘義遂至相與私種噫我國禁烟若不先行禁運徒禁内地之自種吾恐各行省不蹈福建之轍者鮮矣 
[美國烟禁之嚴厲]  
　　天津攺良會接美京消息美總統塔虎脫近向議院發出政見書一通其宗旨卽攺良增修二年前所定之禁烟法律要旨有二（一）凡自他國開往美國海口之船或美國自此埠開往彼埠之船除去用作藥材品外一概不許裝帶鴉片（二）由作爲藥材品之鴉片嗎啡叩克印皆歸國家專賣以防弊端 
[庫倫通信]  
　　蒙古邊務吃緊經軍諮處派定副參領唐在禮專辦庫倫練兵事宜該員眷屬及隨員錢桐等四十餘人均於臘月十二日抵庫將來庫倫軍界或有一番整新氣象然蒙古地廣人稀若招蒙兵言語不通且皆惰懶成性而漢人旅庫者又皆有正業由此招募恐一時難達目的莫若由内地招練爲易也究應如何辦理非局外人所能預料想當事者早定方針矣庫倫無力建房之小本營業商人向在西庫倫擇地設灘散亂無章時被蒙僧欺辱自三都護蒞任以來舉凡開通風氣整頓商業頗能悉心規畫查知小本營生之苦情卽擇定印署西邊空地一所建造墻垣名日同和市塲無論漢蒙商人均著移人其中並在土膏罰欵項下撥銀一千两 
 
 

Page 11

 
 
　　作爲建築市塲經費今春業巳告成 
　　庫倫原屬蒙地向來不知衞生糞土汚泥堆滿街道自設衛生局以來街道極其潔淨茲於臘月初旬沿道安設路燈夜間行路之人無不稱便庫倫電報局顧保恒善於運動與印務處某人有秘密之來往彼此呼吸相通故三都護蒞任未悉底藴加以某人極力爲之吹嘘以故添練巡防隊之時即派顧某爲營務處總辦因此顧某聲價陡增狐假處威日肆暴凶去夏永茂公東夥不合有入人辭退因股分爭執不休該號執事請顧某就中調停若按帳清釐每人須得一千二百餘金事隔二日顧某方針忽變强迫以每人二百金立卽出號該夥友等吃虧太大堅執不允而顧某大動威力謂若再狡執卽拿送欽署云云該夥友等伏地乞宥遂受二百金飲泣出號矣此事彰明較著庫倫商界嘖有煩言三都護頗有所聞因部派練兵人員不日來庫未便攺委迨練兵處唐參領來庫之時顧某出局迎接並其隨員亦多方諂諛之顧某有如此媚人之好手段其地位固不患不穩而庫倫軍事則無望矣 
分類新聞政界 
[鄉自治調查又起波折常州]  
　　武進欽風鄉傅莊两董對於調查户口辦理尙屬認眞名册大致造齊惟某圖尙未竣事日前親往演說詎該圖鄰近丹陽縣正在反對調查該圖受其影響遽將莊董等毆辱並撕毁名册鳴鑼聚衆勢成暴動旋經鄰鄉防守兵勇到塲彈壓始稍歛迹然選舉一事又因此遲緩矣 
[武陽城自治補選議員常州]  
　　武陽城自治會前因議員缺額三分之一仍然開會致起爭執各情曾誌前報日昨董事會發貼廣告定本月初三日乙級選舉初五日甲級選舉計係添選議員八人云 
[鎭商反對充統捐之消息鎭江]  
　　蘇撫程中丞以蘇省各屬釐捐積 
弊甚深特通飭各釐局定於三月初一日一律攺辦統捐茲悉鎭郡商界對於此事以擔負太重極端反對紛紛禀求擬從諮議局之議攺爲認捐云云未知能邀上憲批准否也 
[禁賭案恐尙免議募公債廣東]  
　　張督現札行司道云照得本署部堂昨經電詢度支部議復粤省禁賭案内暫募公債一節是否照准並經行知在案茲於本月十九日准度支部電開公債因近年各省辦理流弊過多業於此次議覆援案議駁粤省預算本有餘存又資政院核减三百餘萬來電所指不敷之欵不妨暫時量爲匀挪移緩就急仍希一面另籌以期抵欵有着等因本署部准此查粤省三年預算本無餘存此次部電所指餘存恐係指預備費而言又資政院核减三百餘萬未准咨到尙無細數可稽究竟能否量爲匀挪移緩就急是否必須暫募公債抑或尙可籌集大宗欵項即不募公債亦足通盤抵補亟應先事籌欵合行札飭札到該司道卽便刻日會同體察情形悉心酌核迅速詳復核奪 
[張督明定選任城鎭董之手續廣東]  
　　張督因地方自治設立城鎭總董事宜特札飭籌辦處司道略謂城鎭總董應由督撫遴選加劄惟正陪總董之資格票數是否悉符不能不批令核詳再行選任查粤省向來此項姓名清册大都僅報督撫若必待到院之後始行行處核詳展轉延緩頗形濡滯自應妥籌辦法以求迅速前經本署督部堂酌定此後該各府廳州縣造册申請選任總董時一面申報本署督部堂一面申報該處該處即據所報申册照章核明詳辦俟本署督部堂選定後卽將劄文隨批封發分别轉行遵照其用電申報者該處即據電具詳如資格票數不符定章亦由該處分飭更正庶手續較簡而考核可期周密云 
外交 
[英商摭充桂省内地航權問題廣西]  
　　桂林英領事屢次要求擴張南寗百色之航路並築停輪碼頭曾經魏護院允爲查覆乃英領又直接向北京外務部交涉迄無辦法茲悉魏護撫業巳電致左江紀道迅速具詳以憑核咨日前又接北京外務部電催文云英商天和洋行小輪往來南寗百色停泊馬頭事前准英使交來節略於九月間咨行往辦在案茲英又來催問特聞並希速核辦見復外務部蒸印魏護院於次日電覆文云蒸電敬悉天和小輪行駛邕色河停泊事前准大咨業先咨覆及行關道查詳日久未據詳到亦經電催據電復詳文在途一俟接到當將全案咨請鈞部核辦景桐謹叩眞 
[嚴查沿海各沙灘私售洋商杭州]  
　　浙屬濱海各廳州縣之沙灘自近年定海海塗肇釁後凡華人私售洋商之案業經屢次發現大吏有鑒於此巳於去冬通飭嚴禁在案茲聞交涉使王司使近因奉有撫札内開外務部咨稱近來沿海沿江各埠每有外國商人串通華人私購新漲之沙灘地畝查此項灘地中國官應有自主之權不得自由買賣致啓爭端應卽速飭地方官嚴行查禁並將華人嚴辦以免日後交涉等情著即轉飭遵照等因王司使奉文後即分札濱海各州縣查照矣 
軍界 
[清查營産機關業巳成立杭州]  
　　浙省綠營上年由撫院專案奏咨一律全裁所有各屬營産營地當時曾派大員分别騐收清理惟辦法參差未能核實現經中座會商司道决擬特設機關以資綜握卽日專札飭委並諭十一府遵照略謂浙省綠營業巳裁撤所有坐落各府屬營産基地前經奏明變價專作補助新軍開辦費之用並派員前往各府屬會縣勘丈估計價值造册禀報在案現查所估營産各價减少太多殊欠核實且恐尙有漏未查報之處亟應於兵備處内設立清理綠營産事務所並於各屬暫設清理綠營産事務所遴委總會辦督飭各員分赴各府屬會同地方官逐細詳查營産確數核實佑價變賣以資軍實茲查有袁道思永堪以委充浙江清查綠營營産事務所總辦候補知府王守恕强守運開堪以委充該所會辦候補知縣徐令仕箴馮令金恩唐令光煦唐令植仁均堪委充幹事員候補巡檢李郁第分省從九楊光萼均堪以委充書記官候補府經歷亢世昌試用府照磨徐焯均堪以委充曾計官每月薪水川費各照現定辦法支給札到即便遵照辦理 
[分委左路統領各差原因杭州]  
　　浙江全省營務統制呂道生軍 
 
 

Page 12

 
 
門前因肩脅刃傷不時舉發年老力衰决意乞休日前咨商中座擬請開缺靜養增帥以現值軍政需才不忍捐棄老成特備文加函懇切慰留呂統制復又函請中座以神衰力薄自非藥餌所能調治力乞退卸左路各統兼差增子帥以所請似係實情勉爲允准所有左路統領一缺札委左路帮統遊擊常榮清接任其帮統一缺札委第六營管帶儘先守備王國治升調其第六營管帶差務札委陸軍第二十一鎭縣丞韓玉廷接任 
學務 
[松郡小學生紛紛請奬松江]  
　　蘇提學樊文宗以華婁南匯等縣各高等小學堂畢業生俱届畢業華婁两縣官立高等小學堂畢業學生最優等錢鈞駟等两名中等吳三多等五名下等姜文祐等两名南匯縣官立两等小學高等科學生最優等金士傑两名優等張維翰等两名程度均於高等小學相符日前自業巳具詳獲案請奬以資鼓勵矣 
[鄉間小學發達之一斑常州]  
　　武進各鄉小學本多於陽湖本年又絡續添設計懷北鄉添懷淵小學及第一第二两分校懷南鄉添尙志懷南第一两校嗚鳳鄉添鳴鳳第三第四宣元三校德澤鄉添喬蔭分校欽風鄉添口西小學口西女學两校尙宜鄉添制宜一校循理鄉添竟成一校依西依東两鄉亦各添一校共計設十餘校陽湖則僅添法古分校一所云 
實業 
[機户藉端向各綢莊發難杭州]  
　　上月三十日傍晚時艮山門外機户聚衆二百餘人擁至花園弄衡昌協生貨綢莊滋閙聞因上年綢銷最滯之時有機户蔣阿牛者因貨無受主情願减價賣與該莊及年終結帳巳將找帳補帳一併算訖初無異言不料今年有機户某與阿牛有隙竟指爲私亂大船傅語各帮衆大起風波然臨時又變方針忽舍阿牛而尋綢莊恃衆滋閙百船威逼衆謂市價本有漲落願賣願買各有自由豈容第三者藉口大盤横加武斷故當時有某莊經理出而喝阻謂貨係阿牛願賣爾機户欲整行規應自與同業之阿牛交涉何能憑空移禍綢莊衆語塞遂議罰蔣阿牛洋一百七十元而散 
[勸業道提倡工藝之熱誠廣東]  
　　粤省勸工陳列所係由陳道望曾在廣府任内籌辦就司後街建設原爲陳列本省工藝品物俾工商各界觀覽比較研究攺良其工藝學堂所出成品亦並蓄兼收藉廣消塲嗣以原設處所非　　適中一再籌商始行遷至大新街中約比年以來陳列之品頗多銷塲亦旺乃近來該所總辦委員以撙節爲名大加裁减電燈亦經裁去事爲勸業陳道所聞札府查覆略謂當此工商競爭時代迭奉大部行文籌設勸工及商品陳列各所正宜擴充使游覽者動其歆羨之必共獲觀摩之益且陳列係勸工要政應隷本道主管卽該所經費支絀亦應禀商維持何得遽議裁汰猶憶當時開辦應需經費似巳籌撥足敷現在是何實情應由該府禀覆核奪目前則暫行照舊辦理勿事更張至該府工藝學勞純屬工廠性質本道前在廣府任内迭經分别擴充出品亦有進步額數巳達二百人分年畢業爲益滋多現聞擬攺爲工業中學堂則前此藝徒行將擯棄雖學爲當務之急而有舉莫廢自應並顧兼籌札即遵照迅將以上所指各節分别查明示覆云 
雜記 
[匪盜與偵探通力合作杭州]  
　　杭州江干本爲水陸要衝自浙路通軌營業日盛然捕務廢弛宵小匿跡亦較他處爲尤甚前月念九晚竟有紏黨持械夥刦閘口牙行情事茲悉該處商民自上年以來刧竊重疊從無一次破獲其最鉅者如正豐昌行劫失大塊錫箔十餘件何三房被刧桕油二十件其次如裕通源潘宏先楊永年等行先後被盜其贓約十件八件不等若小竊之案自小橋裡街起至海月橋等處幾乎無日無之現聞有偵探隊夥張英綽號玟瑰者暗縱小竊两名常駐該處作坐地分贓之舉自徐龍浦行失事後商店居户各懷惴惴現巳聨名具禀巡警道要求嚴限破獲以保治安並聞該行被盜後次日在江邊拾得牛奶式鎗彈一粒始知匪黨所持確爲後膛快鎗云 
[流氓與婦女勢不两立鎭江]  
　　鎭郡新河街某姓家少婦風致楚楚昨日午後忽聞有人敲門隨卽開門視之見某甲手持硝鏹水瓶直向自巳面部洒來時婦適手抱小孩吃乳不及躱避致傷面部及胸前並傷去眼睛一隻當卽逃脫由家人報告巡警總局饒子敬提調隨卽派差將甲拿獲據聞甲兄弟七人無惡不作外人咸以七雄稱之現饒提調擬將甲從重懲辦以儆效尤矣 
時乘 
[滇緬劃界小史（二）]  
維時出使大臣曾惠敏公紀澤承准總理各國事務衙門密電。疊次與英外部會商。一立君存祀。二界務三商務其界務一瑞。則英人自以驟闢緬甸全境所獲巳多外部侍郎克蕾聲稱願將潞江以東之地自雲南南界外起。南抵暹羅北界。西濱潞江。東抵澜滄江下遊其中北有南掌國南有擇人各種或留爲屬國或收爲屬地。悉聽中國之便。曾惠敏并欲向索八募之地設關收稅。使滇省西境以大金沙江爲界央以地在厄勒瓦諦找之東。俗稱新街爲全緬商貨所萃。靳而未許迨爭論數次。始允飭駐緬英官勘驗一地。以便中國立埠。設關收稅且允以老八募歸中國。將大金沙江劃爲两國公共之江日後貿易繁盛。两國可同在大金沙江行船之說惠敏以急於回華。因與外部互書節略存卷而返。此光緒十二。年事也 
　　按此爲滇緬界約之　失照此定約。是滇南一隅西以大金沙江。爲界南以潞江爲。界境域分明。無此疆彼界之嫌。華離蠻觸之爭。不意。存卷而後。遷延數年。中國迄。無定論。旣未換立正約。又不。派員。勘　界。而英國遂從此生心矣。猶憶英初得緬時。欲望甚。小其正告我欽差大臣曾惠敏也。一則日潞江以東中國於此地。權力絶大而緬人無權再則曰英人見中國兵所在。而視爲中國地。决不侵八。其言至今。猶存案牘。 
惜。乎滇中當。時無人能。折其機牙者。於是潞江一隅。侵蝕殆盤。迨英人自阿瓦探新街。無中國兵焉。自新街探孟拱又無中國兵焉。由是遂肆意深入矣。藉令當。時即定約。即勘界。即派兵。亦何至肆意進兵。而深入吾阻。有如今。日之情狀者。 
[諧文]  
　　戲擬廉州府請准臥治禀詞敬禀。者竊維國稱老大。巳成。衰朽之餘生。人號病夫。必有虚羸之倦態。故執政者恆請病假。而辦公者輒用代。行凡此所以養惜。精神。治理。每劇者也。現卑府到省以來。臥病不起。甚於河豚之疾。非止採薪之憂據醫者云係患想。錢病所致。非多吸指膏。廣敲膚髓不能奏效。然覊留旅。次調治殊難。再四思維。惟有履新臥治。庶可占勿藥之喜。必求艾之功。謹將臥治利益。爲我大人陳之之卑府病源。由於水土不服。此乃地氣使然。若離省。赴任藉吸新鮮之空氣。能保一路之福星病必。爽然若失。此臥治之利益一也卑府到任。多聘精明幕友。代辦公事。必使案無留牘。庭有落花。務博能幹之名。力矯玩延之弊。以仰副憲台　成之厚意。此臥治之利益二也。[  （未完）]  
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[法部奏釐定法院書記官承發吏考試任用章程摺併單（續）]  
第六條年二十以上在中學堂以上畢業得有文憑者得受法院書記官考試但具有左列四項之一者准其暫行一體與考一法政學堂講習科或外國法政學堂年半以上畢業得有文憑者二生員以上出身者三文職九品以上者四舊充刑幕確係品端學裕者第七條有左列三項之一者不得與考一曾爲不正當之營業者二有心疾者及瘋癲者三有法院編制法第一百十五條三項之一者第八條願受考試者除呈遞志願書履歷書外並應取具圖片印結切結第九條願受考試者應將文憑執照隨同前條書結呈驗並附呈本人四寸照相片一張第十條考試科目如左一各項現行法律及暫行章程大要二民刑訴訟律中書記官職務大要三國文及公文程式四口授速記五算術六薄記 
右列各項以第一至第三爲主要科分數不及格者餘科分數雖多不得錄取第十一條考試暫以筆述爲之第十二條考試官查定筆述分數送呈正考試官覆校後正考試官應開會議以多數法决定去取第十三條律述分數以六十分爲合格七十分以上爲優等八十分以上爲最優等第十四條巳錄取者由正考試官發給文憑第十五條錄取文憑亦師由法部蓋印頒發各省由提法司蓋印頒發仍應申報法部第十六條凡用不正方法並違背本章及塲規者不准與考其因而倖獲錄取者查出後文憑作廢第十七條考試巳畢正考試官應將錄取者姓名分數京師逕呈法部各省由提法司轉呈法部 
第十八條考試錄取者應行實地學習京師由法部各省田提法司派往初級審判檢察廳作爲學習人員但開辦之初准其暫以考試成績最優者派往地方以上審判檢察廳學習書記官職務第十九條學習書記官職務至少以六個月爲期滿[  （未完）]  
本埠新聞 
[松府亦不以新欵抵補舊欵爲然]  
　　本縣由大令曾徇邑紳李鍾鈺之請擬將積榖欵項移還李前故令所欠庫欵經各紳士禀請督撫札縣更正告示遵章帶徵巳詳前報茲悉李鍾鈺姚文枬二紳業巳同奉松江府戚太守照會以李前故令在官有年身後虧空國庫不至一無抵當應由後人理還或另籌别欵相抵不必以積榖撥學之欵提還官債應請邀集各紳磋商善後法復候核禀上峯請示遵辦 
[南匯川沙鄉民反對自治之駭聞]  
　　滬道劉觀察飭查川沙鄉民反對籌辦地方自治情形業巳略誌前報茲悉該廳西北鄉自治事宜係由董事吳蔭卿假唐墓橋鎭西南之俞公廟爲辦事所今正投票等事均在彼處舉行惟該地與南匯接壤是廟係由川南人民集資公建前日南匯鄉民以川南公立之廟而爲川沙人獨自佔據大不甘心迷信之人尤以驚動神廟必有災殃等詞輾轉傅說遂即哄動衆人將吳董房屋盡行拆毁卽日由吳報知川沙廳成司馬乘輿往勘鄉民恐將犯事者拘回治罪故又紏衆將成司馬團團圍住與之爲難甚將乘輿打毁差役勇丁亦多受傷成司馬見勢不佳立即遁去回署後派人密訪知當日犯事者大半係南匯縣人爰卽通禀上司並移請南匯縣賴大令按名提究以維憲政又一訪員報告尤駭聽聞姑先錄下容俟續探浦東川沙鄉民前因謡傅四起謂自治公所成立後必須徵收各項捐費如居民有豢養猪犬牛羊鷄鴨者每頭例捐洋自一角起至二元止有延僧道誦經者亦須酌收捐欵並議將劉公祠像拆毁攺立學堂種種謡言萬口同聲衆鄉民咸歸怒於新舉議董於是一呼百應聚衆數千人先至楊樹園地方董事陳九餘家將箱籠雜物搬至空地用柴草灘油引火付之一炬然後將房屋拆毁淨盡當由陳董飛報川沙廳署該廳陳司馬聞報親目下鄉踏勘詎鄉民衆怒難遏竟集衆攔住司馬歸路迨司馬經過知事不妙赶由他路避逸衆鄉民竟一齊追上幸有挖泥船救渡過河司馬旋向某醫生借馬濳逃得免於難詎衆民遷怒舟人與醫生將船屋一併焚燬繼復至小灣徐紳北平家將住宅盡行焚燬北平復被衆民咬耳咬肉又用竹梢鞭至滿身流血而斃亦慘矣哉此外各鄉紳家亦欲相繼焚燒不留餘地所有該處各學堂房屋自黄昏時起至天明止或被火焚或被拆燬無一存者滬道劉觀察聞報後即飭馮菊生二尹帶領營勇四十名下鄉彈壓惟恐兵力單薄一時難以殲平耳 
[尹克昌案提歸審判廳審理]  
　　信義銀行總理尹克昌因倒欠官商鉅欵由縣訊供發廳看管在案茲尹因與鎭江造紙公司紏葛未清禀由蘇省高等審判廳轉禀蘇撫業奉札飭上海縣出大令迅將此案卷宗及尹克昌與紙廠帳房王小崖信義司帳吳秀伯一併申送該廳秉公審理並着飭差分傅造紙公司各股東馬文卿李國珍等趕即赴蘇投案候質 
[飛行艇將至租界飛駛]  
　　法國技術家環落氏在江灣萬國體操塲試演飛艇詳情巳迭紀前報茲聞法工部局各西人以此種飛艇每小時能行二百里其在江灣飛駛範圍較小未足盡其所長因備賞銀一千两英工部局亦巳備賞請該技師駕乘飛艇至英法两界内遍行飛驶俾界内居民同飽眼福不日即可實行云 
[楊君謀追倬會紀事]  
　　昨日午後二時旅滬皖省士紳假西門斜橋西園追悼楊君謀義士是日午後天雨來賓男女共二百人其秩序如下（一）張楚寶君述開會詞（屬張君虎臣代表）（二）費璞庵君述楊君事狀詳於幼時歷史（三）義振會述追悼詞並皖省災狀由王步瀛君代表（四）旅滬皖人全體誄詞又留日吳江同鄉代表誄詞（五）王培元君 
 
 

Page 19

 
 
代表沈仲禮君演說謂楊君雖死而其事不死足爲社曾賀因有楊君爲之榜檥足以鼓舞少年人之志氣也次楊九如君代表幹古農君演說次侯光迪君演說謂今年醫生又爲不幸時代東北疫氣醫生死者十餘人楊君爲東南有數之醫士亦死於非命南北醫生均以救人而自死乃至可慘痛之事次沈縵雲君謂慈善者死而貪殘者不死此中國國民之患氣未復莊諧雜陳座客動容後陳振國君（乃楊君成仁時同在劇塲者也）演說言尤痛切並謂楊君未死之前嘗戲言皖振不踴躍除非有人自殺不知可激動一般守財虜否云云今楊君眞死皖省災黎振欵未集言畢大慟後由皖省來賓謂楊君爲皖振而死皖人不可無以答死者决定公禀蘇撫及警道就楊君死事之處擇繁華區城爲楊君立一紀念碑一面竭力勸賑以惠皖省災黎知受楊君之惠亦以慰楊君家屬之心（六）楊君尊人粹卿致答謝詞並極言諸君不忘小兒請廣振捐多活一災民卽僕小兒多救一人之志小兒死矣家人悲慟不遑外募所望熱心諸君及與愚父子有交誼者設法謀皖賑進行方法鄙人不惜以小兒小死爲激刺人心之具也聞者均感動時巳五時遂散會 
[蘇省商品陳列所徵召出品]  
商務總會昨接蘇省商品陳列所來文請爲轉告工商各業迅將出品運往陳列其文如下溯自海禁大開歐美輸人物品日見繁多土産之銷塲致爲減色推原其故皆因墨守成法不求變更遂致淘汰於水平綫以下時至今日經濟困難巳達極點而外人之攘奪益形劇烈欲求補救非講求實業急起直追實鮮良策查我國撫四百萬方里之膏腴土壤出産之富首屈全球苟能實事攺良競勝列强可操左劵本所以交通國内商品暢銷土貨爲宗旨舉凡本國天産敎育工藝美術諸品莫不廣爲蒐羅藉資比較西哲云有比較然後有競爭有競爭然後有進步斯言洵不誣也國家有鑒於此是以疊奉部飭設立陳列所以爲比較進步之先導本所遵即經營籌設幸告成功於本所自陳品物外特專設寄售處以餉我工商各界凡本國商品均可代任介紹交易且可使農之於地利工之於藝術商之於物情互相聨絡而交際社會得享憲政完全之幸福現擬於本年二月間開幕際茲商戰劇烈時代想工商各界必能奮起精神將良美出品爭相比賽如荷贊成先期惠送本處或本處商會轉交使我國數千來未發洩之精華一旦實行放彩本所實有厚望焉 
[考試警長區官之資格]  
　　閘北巡警總局接奉蘇省巡警道汪觀察札開各屬應設苟警務長區官遵照民政部定章分别考試甄錄用如與下開資格相符着於正月念六日起至二月初十日止開具年歲籍貫出身携帶相片赴警務公所報名聽候示期考試資格如下）有左開資格之一者得有高等考騐）一曾在高等巡警或法政或律學堂得有三年以上之畢業文憑者一曾辦警務三年以上著有成效者 
（有左開資格之一者得有區官考試）一曾在高等巡警學堂附設簡易科或中學以上得有文憑者一現任巡官者 
[太平橋鄉自治選舉揭曉]  
　　太平橋區鄉自治公所日前投票選舉議員由縣照請潘池石潘伯廉两君到會監視茲將舉定甲乙二級議員姓氏錄下甲級李猶龍倬雲薛福衡祖繩揚承震起鳳張家聲潘茂忠乙級丁守謙子筠葉滋華也愚守邦彦亦梅 
王宗琳同賡馬文彬睛峯以上各員由縣分别知會請塡志願書矣 
[滬城體操會記事]  
　　滬城體操會本年因推廣會員名額所有軍械鎗珠不敷應用爰於前日開董事會議决由會長禀道發給定於初五日早晨起一律開操並於是日下午在地方公益研究會爲巳故會董蔡山泉君開追悼會 
[第三次研訊正興懋綢號失愼案]  
　　英租界九江路正興懋綢號失火一案昨晨復由公共公廨寳讞員會同　副領事師謀氏飭將在押之該號小主胡寶元胡永年提案研訊两胡管律師愛理司譯稱捕房控告縱火祇謂形跡可欵並無實在証據應請將案註銷或則交保候示旋據捕房代表侃克律師聲稱被告實有串同縱火情事且經堂上勘明應請澈究中西官會商之下判两胡仍各還押聽候核奪 
[懲治乘間串竊之西人]  
　　土耳其人哥而弗與希臘人克潑立司串竊章東明酒店及寳大糟坊朱光忠錫箔店等九户銀票現洋一案昨晨復由捕房解至公共公廨請究各失主均投案求追旋據捕房代表侃克律師聲稱查得該两西人均無領事管束專在英美租界内以購物爲由乘間行竊被害者不知凡幾應請照例嚴辦訊之該两西人供仍推諉寳讞員商之德副領事師謀氏以事由哥而弗爲首着送厦門路西牢禁錮二年克潑立司收押半年期滿均逐出租界 
　内 
[無可希冀]  
　　浦東廿四保廿一圖捆董蔡雲峯前因盜賣氏田由縣訊實刋令罰洋一千元在案茲蔡運動紳士謝某等在鄉開會希圖免罰事爲田大令訪悉以蔡不自知罪反敢搞斷實屬可惡昨即諭飭差役着保交案候訊嚴追 
[非提不到]  
　　陳永康去年至一路分局禀控張姓收租人北枝山圖吞頂首曾奉德正巡官批候傅訊在案詎杜屢次搞傅遷延未結昨陳復投案謂杜避匿不到顯見情虚但商人具禀至今將届半載何堪被其久累務請飭提等語未知巡官將如何辦理也 
南市 
[是亦洋債]  
　　大南門外牛奶棚主張多生去年向公共租界捕房印捕大六生借洋一百三十六元約期年底歸還其北妙林亦向訪捕借洋一百零四元至期僅由多生還洋二十五元餘均延宕當將妙林扭控南區飭令交保理處後即還洋一百元尙欠一百十五元巳由該捕赴區催索詎多生亦巳避去置之不理前日適在浦東尋見扭控二路一區移至南區傅到張父增堂併送裁判所訊理判多生留局增堂交保着交妙林到案再訊 
[歷訴姦情]  
　　曹囝囡之妻陳氏曾於上月二十一日懷抱幼子出外買物一去不歸旋經查知被江北婦人陸李氏誘至伊家住宿两夜後又誘往高昌廟和康里沈周氏家與沈子成姦曹即尋見陸氏連同沈周氏等一併扭控南區移解裁判所訊究曹偕胞姊曹小妹投訴前情訊之陸氏供年二十一歲並歷訴被誘成姦情形判戒責五十下交夫領回管束陸李氏戒責二百下押半月沈周氏責一百下交地甲帶云尋交伊子到案重懲 
[分期理債]  
　　前開西園墨作之徽州人曹立壽前收同鄉人鄭國良定買其物洋三十元並以皖省路礦股票向鄭抵借洋二十七元近因閉歇無貨可交洋亦不還鄭知曹有墨板存在胡萬美茶葉店内前日向之取抵被該店主汪發祥阻止口角遂將曹扭控裁判所訊明前情判曹交保分限二三两月底繳清以便令鄭將票交還 
[人面獸心]  
　　瓦屑墩人陸子根之媳褚寳大去年私出不歸旋經偵知在其毋胡氏之 
 
 

Page 20

 
 
親戚祝姓家遂往尋見偕同胡氏來滬忽又不肯隨歸因即扭控南區請爲訊究據寳大供稱翁有無恥行爲是以不願回去區長以情節支離驟難給陸領去判留候解送裁判所訊核 
閘北 
[人貧志短]  
　　寡婦吳胡氏近與紹興人馬德豐私識在草鞋濱地方　屋同居前日同在梅園裏親戚孫紀忠家午膳忽被氏侄即現充巡邏隊巡士之吳福清前往捉住孫出爲解勸被吳毆傷旋由其妻孫王氏奔訴崗巡一併拘送四路分局昨經黄正巡官提訊胡氏供前夫亦係姘識亡故後遺有子女一貧如洗無可度日福清雖充巡士亦尙自顧不週因此不得巳與馬姘識以期子女成立訊之孫王氏供丈夫被吳踢傷甚重求究判胡氏掌頰二百下馬笞責二百板一併還押王氏交保候查其夫曾否受傷再核 
[追繳房租]  
　　收租人張耀宗昨至四路分局控告租户王江記徐李氏馮蔡氏徐魯氏等各欠房租三個月請爲追繳當經黄正巡官飭傅各被告到案集訊一過判限五天各繳租洋一月餘欠按月拔付各具保結開釋 
[不交定貨]  
　　鄉民丁廣俠昨至四路分局控稱前向魏如高毛步生卞巧發等三人定買壅田肥料逾期不交請爲追究即經黄正巡官　案質訊一過判一併押候查核 
英租界 
[幸無證據]  
　　王馮氏與同居人馮生雲周楊氏將生女王東桂領至虹口王李氏家求售被探查悉將各人一併拘解公堂分别管押在案昨晨復由德襄讞會同德裴繙譯官研訊據一馮氏供稱所有抄出賣身契據係故夫遺下不知何來中西官以此次並無售女証據判將該女仍交馮氏領回並　各覔妥保候再查核 
[私用客帳]  
　　新閘路一千六百五十二號門牌茶食店夥濮右其私用客帳洋一百二十一元被店主桂宗湘查悉昨報捕房將濮解送公堂訊供推諉判押候下禮拜六再訊 
[流氓攫物]  
　　流氓陳阿六蕭關才攫取陸錦亭之銅元及毛蔡氏之銀挖耳均被包探查獲昨解公堂訊實判陳先枷两天再押两禮拜蕭押两禮拜 
[冒名勒捐]  
　　江竹生前日至公平洋行内勒收善捐由該行報知捕房昨解公堂訊明係是冒騙判押三天以儆 
[聚賭受罰]  
　　徐松慶奚金山覇雲田俞金生在長浜路五十六號洋房内聚賭被捕查獲昨晨併解公堂訊明判俞罰洋五元充公餘人各押三天 
[屢戒不悛]  
　　五次過犯顧金福因竊靶子路范中和家衣物由探查獲昨解公堂訊實判顧押西牢一年期滿再逐出境 
[侵吞欵項]  
　　時松泉張阿燦因侵吞錢根元銀两被控昨由公廨飾差協探將時張两人傅案過堂候訊 
[拐賣女孩]  
　　金華婦人胡李氏帶領女孩青雲來滬帮傭詎被同鄉婦人陳趙氏串同張王氏張李氏將女拐賣得洋三十九元兹被胡李氏偵悉報告捕房將趙氏等三人併解公堂訊明屬實判各押女所二年如能將女交出准予酌減押期 
[誘拐女子]  
　　李陳氏誘拐蘇陳氏之女孩福林希圖販賣由探將李陳氏與女一併查獲昨解公堂訊實判氏押女所九月女交其母領回 
[仍照前斷]  
　　德商美勒洋行控鑫昌號主史阿堃不理定貨虧折銀两一案昨經公堂復訊判史將前次斷定之銀照數交還原告違干未便 
[人証未齊]  
　　姚翠根即姚翠樓因串騙恆豐紗廠洋銀四千元由廨收押在案昨日復訊原告倩宋稚臣投案求追德襄讞即商之德裴繙譯官判姚仍還押候提齊人証再訊 
[火油攙水]  
　　王利卿控樂金坤於火油内攙入清水混售圖利昨由捕房將樂拘解公堂訊明判押两天以儆 
[女子擇配]  
　　濟良所昨將留養女子周金秀送至公廨據西女董禀稱該女在押吵閙爲此餘解案請示判攺發棲流所擇配 
[塗攺鈔票]  
　　鎭江人吳止元將信成銀行之一元鈔票攺爲五元於前日持至山東路松茂烟紙店内混用當被店夥王松林察出鳴捕將吳拘入捕房昨解公堂訊供推賴判押七天鈔票塗銷 
美租界 
[幸未燎原]  
　　鴨綠路六十二號某姓家前晚不戒於火由鄰衆帮同救熄昨捕頭巳派包探前往查勘矣 
[欠租逃遁]  
　　管門人丁德豐昨至捕房報稱西華得路寳和里三十四號租户吳協清積欠房租五個月忽於前晚私將物件搬運一空請爲查究捕頭諭赴公堂控訴 
[婢女潛逃]  
　　北四川路四十二號住户雷紹廷昨至捕房報稱家有十二歲婢女一口於前晚逃逸請爲查緝捕頭允之 
[馬車溜韁]  
　　唐山路某公館之馬車昨經楊樹浦路馬忽溜韁由西捕追獲送至捕房旋經馬夫王少卿投案領回 
[瘋子宜防]  
　　成衣匠丁松林素有瘋疾昨立百老匯路電車軌道上電車駛來亦不避讓幸由一百四十八號西舖瞥見拖開帶入捕房後經家屬領回看管 
法租界 
[追還女孩]  
　　某綢緞廠工人李爛頭頭將同事王仁喜之女孩秀寳拐賣於香粉弄鴇婦沈王氏處李即逃回湖州經歸安縣查明拘禁所有供出之同黨顧李氏王顧氏亦由王仁喜扭送英廨移解法廟訊究王顧氏同姪阿銀供稱秀寳由李爛頭領來售於沈鴇是寳判秀寳給予其交頒回沈王氏交保頴李氏等三人押候移提李爛頭到案再訊 
[仍須覔保]  
　　高玉庭控金增桂圖賴欠欵一案昨日由廨復訊高供金原籍揚州頗有産業請移地方官發封房屋變賣作抵金供實因法界内並無熟識店家可以作保求宥判從寛交保立據拔還 
[未免多疑]  
　　葛步洲日前失去女孩一口查有孟陳氏於葛妻病故後時常來家給孩食物情節可疑因即訴知捕房拘解公廨請訊氏稱婦人家有子孫豈肯爲此害人之事判氏交保候查明再核 
[婦人紏賭]  
　　徐沈氏家時常紏集多人圍聚賭博前晚適有四十八號西捕行經該處各賭徒聞風驚懼紛紛逃出該捕因即禀知捕頭飭傅該氏至廨訊實判罰洋十元充公 
[海上閒談]  
　　上海握南北交通之總樞。號爲全國文明之中心點。如短髮革履之少年。東頭西足華服之女學生。幾乎觸目皆是。而更足惹人注目者。則每月朔望紅廟之燒香。三月間江灣之看合會是也。記者曰。是爲上海之文明。是爲中國之進化。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[上江督請另籌償還洋債的實抵欵議]  
　　徐鍾孚沈恩令竊查息借洋債。自係必不得巳。卽所借數目。亦萬不可少。乃爲是飲鴆止渴之計。科員等於本省財政。未窺門奥。檢閱財政公所原詳原表。又甚簡略頗屬難於立議。伏讀鈞批。謂借欵以應行政經費。最爲時諭詬病。痛哉言乎。科員等竊以今日膏言之症。在於借欵。尤在借欵用之於行政。而不籌及日後如何歸償。此則借欵者自有慾心。遂使爭持者不啻如水投石矣。今憲台毫無自私自利之見。固爲天下所共知。猶復預計還時。俾免消耗。且蒙諄諄批飭。未經會議廳議决之前。無論曾否禀經本督院核准者。一概暫緩動支。仰見憲台鄭重周詳。曷勝銘感。惟據財政公所原議。計劃之數。幾於全落空際。甚非憲台顧慮還欵之意。事關重要。竊恐參事審查两科。凡不理財政人員。均難憑空言議决。科員等謹就管錐隙見。條列上陳。用備菲葑。而資采擇。 
一財政公所原詳。謂備欵三百萬两。可期回復者。二百三十八萬。應列支銷者。六十二萬。原表附記。又謂所存大清銀行一百萬两。及撥存裕寗局五十萬两。仍擬察看市面。陸續提回。以備付還洋欵。及彌補餉虧之用。則是旋存旋用巳耳。仍與列入支銷者無異。通核原表。僅有撥給電燈宮廠銀十萬两。可作爲實在存本。此外毫無著落。正蹈鈎批借欵以應行政經費之弊。應請飭交寗藩司。通盤籌畫。切實復議。指明備還的欵。再候鈞示。開會决定。 
　　一此次借欵。聞係七釐利息。今轉存大清銀行者。僅止四釐八毫。存裕寗者。諒亦不過如此。一轉手間。無故貼賠鉅利。失算甚矣。刻下滬市利息。倘不至七釐。則所借洋債。何以又需此數。旣爲維持市面起見。仰不應官家貼賠利息也。 
　　一裕寗局用出鈔票數百餘萬。應有實在抵項。聞該局年前異常緊迫。乃因與源豐潤私交。借助至數十萬鉅欵。今又撥存五十萬两。存本愈多卽濫放愈甚。是又本省財政將來之大患也。應請查明實情。再議存否一原表先後借給寗同銀三十萬两。實在維持市面者。不過如此。但寗桓錢舖去年倒閉數家。今借出之欵。究係何莊何號。利率若干。曾否詳明憲台咨明藩司。有無實在抵押。設有倒欠。誰擔責成。向來商借公欵。皆由原借署局。完全負責。認眞經理。今以不知誰何之借項。取决公議。萬一不能歸還。則原借署局。轉可以此次議决。爲推諉脫卸地步。流弊甚大。非先明定責成。礙難輕於决定也。 
來件 
[青浦勸學所傅知闔邑各學堂文（續）]  
[公立求是初等小學堂]  
　　到堂學生甚少答講國文不明者多習字用昔時描紅本旣不合用敎授亦不合法筆畫倒置非從速攺良不可 
[公立殿西初等小學堂]  
　　調查到校　見學生七人在堂嬉戲詢知爾敎員一係有事他出一係抱恙囑令各生講書七人中少數勉强講出其習過算學題目僅有一人對答不誤廢弛若此殊堪痛恨所有下學期勸學所補助欵應令暫行扣存俟調查該校果能實行攺良後再行給發 
[公立鳳凰山務本初等小學堂]  
　　調查時學生到者僅八人國文則不能答講且認字不清筆算則自一至九之字碼全體均未能識學科中列珠算一門大算盤旣未備各學生無一人有小算盤者不知用何法敎授腐敗太甚應由縣督同勸學所隨時調查若無進步即行更換敎員所有下學期勸學所補助金暫緩給發須俟實行攺良再行如數照給 
[公立西霞初等小學堂]  
　　校舍在山麓之上到校太遠不合用查時約二點鐘學生均未到堂僅有敎員一人堂内桌椅塵封詢之云午前學生來者六人平時各生從未到全者腐敗太甚至國文用彪蒙課本亦屬不合應速另擇深明學務之人重行纽織以免貽誤至今歲下學期勸學所補助費欵暫行扣留俟該校實行攺良再行照數發給 
[公立崇溪附設簡易識字夜墊]  
　　是塾學生分年長年幼爲南堂惟敎授未能合法 
[公立冠瀛附設簡易識字夜塾]  
　　是塾初辦報名者甚多到者亦尙不少年長失學者約十餘人餘均年幼子弟惟其中有十五人即係本校學生殊屬不合應令仍人該堂肄業以厚初基 
　　統觀以上初等小學共七所腐敗大甚除由縣傅諭從嚴申斥外並速查照單開事理切實辦理毋稍遷延同干示便至崇溪冠瀛二校附設簡易識字夜塾二所各有不合亦應由縣督率遵章辦理以重憲政爲要切切 
[法公堂罰欵收付清單]  
　　法公堂自一千九百十年七月起至十二月底止共收罰欵洋五千五百二十五元六角付公堂下半年六個月費用洋一千八百八十三元四角八分付廣慈醫院治理犯病費洋八百六十七元五角付探夥送拐案人犯幼孩至杭州川資洋二十元付捕房押犯棉袄褲工料洋一千元付探夥赴江北吊洋槍贓川資洋二十九元付探夥押送案犯二名赴松江川資洋三元六角共付洋三千八百零三元五角八分除付應存洋一千七百二十二元零二分連上存備用洋一千四百五十四元零三分現共存備用洋三千一百七十六元零五分 
國外新聞 
[澳政府擬興辦無線電報]  
　　初三日倫敦電云澳洲政府將派英員興辦無線電報其規模頗大現有人舉薦海軍大將漢特森君充當此任 
[英下議院宣讀議案]  
　　初三日倫敦電云取締上議院否案權議案巳在下議院第二次宣讀通過贊成者三百六十八人反對者二百四十三人（以上譯字林報） 
[法國新内閣人員尙有更動]  
　　初三日栢林電云法國新簡之外務部大臣里巴脫君巳申明不願受任商約部領袖克呂 
 
 

Page 27

 
 
闢君似將續行輕稅政策 
[黑龍江鐵路不能如期告竣]  
　　初三日栢林電云俄政府代表在國會豫算部宣稱黑龍江鐵路不能照所定之期告成 
[日人私登海島之慣技]  
　　初四日倫敦電云據番林島電稱英國美洲西岸艦隊之小軍艦阿爾琴利號巳將日本帆船某號拘留該船自認曾送日人十三名濳登克利斯脫曼斯島按番林島在太平洋中間爲英國之屬地克利斯曼斯島共有两處均屬英國一在印度洋一在番林島之南上電所稱者必係此島以上諸島均富産海鳥糞[  （以上譯文匯報）]  
小說 
[言情小說投海孤兒（五）]  
　　諸童子見狀奇駭。顚越而奔。獨白雷姆夷然不動哂曰。事出無心。客何故乃欲毆我。弗倫富士切齒未答。忽有清脆之聲浪。自内傅出。呼曰白雷姆速來。日且嚑矣。何故耽戲如是。弗倫富士聞之悚然。約略辨爲薏麥玲之音吐。嘿念美人出矣。吾今日方圖與彼相見。而忽遇此不如意之事。今衣服破裂。右足復創。如是醜狀。胡可爲美人所矚。不如遁也。思旣。立遁至大門以外。而警察適制此奔馬。牽而返之弗倫富士。弗倫富士鞠躬以謝警察。遂賃一街車。自返俾諾德街之金獅旅館。 
弗倫富士之創。至於三日弗瘳踰八日。股創旣愈。乃飾其容貌。以謁密昔司討克。密昔司一見弗倫富士之名刺。立頳其頰。俯首有頃。始謂紀綱曰。汝肅客入廳事。道吾俄頃且出。讀者諸公。亦知弗倫富士爲何人乎。弗倫富士者。爲好夫克來斯之甥。爲密昔司討克從兄。（譯者按西人稱謂與吾中國不同吾國惟同姓而異祖苏父者。始謂之從兄弟。而諸姑諸姊及舅氏之子則皆謂之表兄弟西人不然無諭同姓兄弟及諸姑諸姊之子概謂之從兄弟以其血胤同也故西人儘有同姓苏父之兄弟姊妹而結婚爲夫婦者若在吾國則大凟倫常之律矣弗倫富士之於薏麥玲右從吾國之稱謂衡之則姑表兄妹也譯者從其原文之稱謂異姓兄妹亦謂之從兄存其原也）少育克來斯家。薏麥玲幼時。與之至暱。弗倫富士長於薏麥玲者八歲。乃竭力欲得薏麥玲之歡心。冀欲得以爲婦。蓋弗倫富士者。畸零人也父母早殁。乃無一辨士之遺産。弗倫富士知舅氏至富。但得其女爲妻。必有至巨之奩贈。而克來斯之初意。亦欲以弗倫富士爲薏麥玲之婿。顧薏麥玲之年浸長。而弗倫富士之流品。乃日趨於下流。嗜酒嗜博。日嗜作狹邪游常以一日而負二千四百磅。無可爲計。則盜取克來斯夫人之鑽石。賣之他人。償其博負。克來斯知之。乃大憤懣。擇婿之心立息。又不妨竟發其罪。則屏逐此弗倫富士。至於澳洲。俾營商業。然是時薏麥玲之年僅十三歲。嬰宛無知。乃不知弗倫富士之惡。弟覺自弗倫富士行後。長日乃戚戚寡歡。頗怪此多事之老父。直擯我從兄。至於澳洲。有同罪人之放斥。此爲何理。故薏麥玲僅知弗倫富士待巳甚善。而不知其流品之傖荒。至於極地。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
