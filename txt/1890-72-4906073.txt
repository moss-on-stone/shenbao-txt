# 1890 - 72 - 4906073

 

Page 1

 
 
[新印分類尺牘出售] [  申報舘啓]  
　　尺櫝雖小道然蓮幕中人爲達官顯者捉刀必胸有積軸腕有好筆方能指揮如意咳吐成珠意則不亢不卑詞則不支不蔓江都王蕊仙先生輯有分類尺牘備覽其中多係名人手筆千狐之腋合成一裘洵足使童蒙拾其香草飽學資其沾漑本舘特用新鉛排印每部十四本價洋八角卽日出售賜顧者仍照襄例 
[出售上皂] [  申報舘啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌　畫室發售外埠分售則各埠賣　處各申昌均有此　　　製時用水甚少故製成之後堅緊耐久與衆不同有欲　身而浴德者盍早購取手 
[點石齋發售各種精本石印書籍]  
　　硃批雍正上諭御纂五經經策通纂五經文準經　淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○本齊種類繁多不及備載擇其尤者登報以供海内文人賞鑒價當格外從亷卽希光顧爲盼發售處一在三馬路申報舘東隔壁又設分局在二馬路横街三層樓紅墻洋房内此佈 
[論臺灣時勢]  
　　聞之今與昔異時彼與此異勢執一說以衡量天下事猶拘方而治病檢譜而對奕也試以臺灣之時勢論之臺灣自明末鄭成功逐荷蘭而有之闢草萊啓山逕因俗爲治始與番通教化未敷刑政未備屢犯閩浙諸省爲患於國初徒以流宼甫平民未安堵海洋險惡遠涉維艱不忍臺灣之故重勞我民是以鄭氏據偏隅傳四世與海外不賓之國無異康熙間三藩旣殄督師施烺嘗爲鄭經屬將洞悉臺灣虚實因其時鄭克塽幼年劉國奎秉政一戰而捷遂克澎湖鄭克塽舉族來降全臺大定建置府縣收入版圖設立重鎭水陸十六營弁兵一萬四千調自内地三年更易旣有兵糈又有眷米歲費數十萬天庾正供不少惜此者何也蓋臺灣非外憂之懼而内訌是虞鷄籠鹿耳諸海口有險可恃第使負隅國守則繼以十萬之師攻之而必不克荷蘭素　善製船式駕駛涉海而鄭成功驅之若犬豕終鄭之世不敢與爭此外憂所以無懼也然惟其如是故草澤梟雄乘間伺隙率羣不逞之徒弄兵潢池屢殲屢變如朱一貴林爽文陳周全蔡牽諸逆先後作亂幾無寍歲善其意正以臺灣有險可恃苟能竊據土地雄長人民自立爲海外不賓之國則中國其奈我何哉此内訌所以堪虞也夫防内訌與禦外憂異道光初大府欲攺班兵爲召募議者曰邊塞戰爭之地得矢無常居人各顧家室必懷首鼠苟有失守則相率以迎暮楚朝秦是其常態若用爲兵雖頗牧不能裘守故不惜遠勞數千里之兵更迭往戌期以三年贍其家室使之盡力疆塲亡軀效命使攺爲召募則與臺人守臺是以臺與臺人也議卒不行此臺灣當日之時勢也我中國與泰西立約通商乃天下古今一大變局臺灣今日之時勢有大異於昔日者論今日之臺灣則非内訌之虞而外憂是懼矣洋槍火礮摧枯拉朽所向無堅城輪船鐵艦衝風破浪履重洋如平地向之所謂險者均無足恃假令十萬之師守臺而以萬人攻之倐來往忽東忽西亟肄以罷之多方以誤之雖有智士不能爲之計矣使梟雄如鄭成功者生今之時决不敢率爾倡亂私臺灣爲已有卽有之亦不能守自兹以往朱一貴林爽文陳周全蔡牽之亂吾知其不復作矣邇年叛番紛擾征烽未熄者盖此輩强悍有力桀驁性生騒動反側愍不畏死初非有大志也此内訌所以無虞也所可虞者泰西之鷹瞵虎視而環伺我者不一其國我中國晏安無事故彎弓持滿而不敢發一旦有變則必毁約背盟以逞其志其發難嘗試之處必於臺灣使泰西據有臺灣如法之於越南日之於琉球是又樹一大敵於蕭墻也臥榻之側豈容他人鼾睡臺灣爲中國所必爭不得以越南琉球爲比則所以爲久遠計者不可不亟講也此外憂所以可懼也然則將何以策之曰海禁旣開以來華人之流寓於外洋者以千萬計而大半仍服中國之服平居談及故鄉往往矯首回望欷歔而不能置嗚呼此王化德澤之效也臺灣自康熙迄今二百年草昧初開制度從略其民人檏陋自安不知禮法其番人蠢蠢如鹿豕　化之被人者未厚德澤之入人者未深順逆之理猶未明從違之途猶未定我所懼者此也使在上者教之養之潛移而默化之番與民無歧視客與主無偏袒使民皆有不忍叛不願去之心民之心旣有所主不爲他說所搖惑則與中國内地之民無異又何外憂之可懼乎夫如是則臺灣永爲中國所有他國雖能取臺灣之地而不能服臺灣之民覬𧢢之意不戢自消此其意非輕舉妄動好大喜功者所能知也此臺灣今日之時勢也 
[本館接奉電音]  
　　昨由京友電傳諭旨一道敬謹譯登○二月二十八日奉旨崇歡着賞給副都統銜作爲烏里雅蘇臺叅贊大臣照例馳驛前往欽此 
[鳳闕觀光]  
　　伊犁額魯特領隊大臣果權遵旨入覲曾詳客歲報章兹已於十四日抵京暫假禪林歇宿赶繕淸字安摺二分於十六夜齋交奏事官在皇太后皇上前呈遞隨於十七日丑　趨詣西苑門先將淸字膳牌交樞垣呈遞少選由内傳令第二起入覲上詢以新疆伊犁邊情防務交涉各政領隊披瀝上陳天顔大悅○每遇皇上祗謁陵寢惟奏派隨駕之王大臣得至寳城前展謁其未派者不准擅入本月十九日經禮部查取御前行走各銜名繕單呈遞本日奉硃筆圈出和碩博多勒噶台親王伯彦訥謨祜和碩肅親王隆懃親王銜多羅克勤郡王晋祺多羅慶郡王奕劻郡王銜多羅貝勒載濓郡王銜多羅貝勒載瀅郡王銜多羅貝勒載漪科爾沁輔國公温都蘇奉恩輔國公載澤正白旗滿洲都統　福右翼前鋒統領桂祥正藍旗漢軍副都統福森布欽此○厢藍旂恩護軍統領普諭以本營護軍叅領桂山自派署委司鑰以來於値班事宜經理並無貽誤所遺委司鑰一缺未便久懸卽令桂山擬充以便行知承辦正紅旗護軍統領處帶領引見○殺虎口監督禮部員外郎恒壽期滿更換經户部三庫咨取各衙門一等資深兩項人員帶領引見恭候欽簡奉硃筆圏出殺虎口監督着步軍統領衙門郎中景祥去欽此○ 
 
 

Page 2

 
 
神機營本年春季分撥馬步移操南苑日期已詳前　兹經該營奏稱改遲至三月初三日等情奉硃筆依議欽此○神機營本年春季分撥入苑各隊内精字洋槍步隊係三月分守衛三海班期銳字洋槍步隊係四月分守衛三海班期客秋該兩隊卽應入苑彼時適値海班届期是　將捷勝兩字洋槍隊移撥入苑今春若仍撥捷勝兩隊未便偏枯且於駐操以習勞苦之意未符經管營王大臣商諸醇邸所有守衛三海外圍擬令捷字隊代替三月分班期勝字隊代替四月分班期以便精銳兩隊入苑駐操以資練習而均勞逸至捷字隊應於九月分三海班期卽令精字隊補値勝字隊應於十月分三海班期卽令銳字隊補値等情入陳黼座奉旨着照所擬欽此○八旗内滿洲火器營官兵本年春　閱兵大臣肅親　定於本月二十一日辰初在德勝定安門外兩黄旂教塲閱看閱兵大臣漪貝勒定於二十二日夘刻在德勝門外西褡褳坡閱看八旗内火器營演打鉛丸先期由承辦正黄滿都統知照内火器營查照預備入○户部爲咨覆事南檔房案呈准廂藍滿都統咨取本部郎中員外郎送本旗公中佐領等因前來查本部福建司行走員外郎花里雅堪係滿洲廂藍旗福珠隆阿佐領下人應行保送入放本旂公中佐領相應咨覆貴都統查照辨理○程其者貴公子也夙耽花柳癖戀烟霞近與某土妓狎致與混混張八成不解之仇一日程往張家尋覔欲得甘心張適不在家得免於禍某日未刻於梁家園練勇局前相遇一言不合陡出洋槍擊之彈入張左太陽穴踣仆於途洎扒起卽赴北城坊據情控訴厥後如何容再訪錄 
[京師火警]  
　　本月十八日酉刻東西牌樓北六條胡同口外大街路西永昇槓房堆房失愼致兆焚如頃刻間火燄北飛勢甚猛烈幸水會及各地面汲桶竭力撲求拆斷毗連房屋至九點鐘後始得火滅烟消事後查悉焚去後屋六楹貨物燬其大半當經本　官廳將該鋪掌櫃人循例送交北署至此火緣何而起尙未訊得確情云 
[大閱紀盛]  
　　兩廣總督李筱筌制軍示期二月十二日大閱督撫兩標兵操演届期爲風雨所阻遂攺期十六七兩日校閱是日淸晨各營弁裝束整齊督兵赴較塲伺候少選制軍會同游子岱中丞排列全副儀仗迤邐至演武廳小坐片時卽升座發令操演洋槍等技軍容荼火頗壯聲威制軍賞犒有差旋卽排道而返 
[軍門履任]  
　　新授廣東陸路提督唐軍門仁濂現已馳抵粤垣就在天馬巷行臺駐節屬下員弁紛紛呈遞手版禀安軍門以次接見次日拜會督撫司道各憲各憲亦依次回拜轅門外車馬塡咽幾無駐足之區時則正任鄭心泉軍門早已帶印來省唐軍門遂擇吉十九日未刻在省接印履新云 
[開藩志喜]  
　　升任甘肅藩司張竹晨方伯禀請交卸安徽臬篆卽由安徽巡撫沈仲帥會同兩江爵督曾沅帥札委安廬滁和道丁潛生觀察升署觀察諏吉本月二十二日接篆履新所遺安廬滁和道一缺以候補道劉子幹觀察接署聞方伯須俟閏月初旬秉節就道云 
[榕垣紀要]  
　　前紀福州侯閩二縣會同保甲局總辦將城廂内外各烟舘分爲上中下三等抽取捐資以作淸理街道之費等因不料各烟館竟衆抱不平約期在某廟集議公禀局員大略稱巿景蕭條懇恩豁免局員批云烟館本非正業宵小易於潛蹤現在設栅巡更格外防範糜費不貲亦半由烟館之爲害也况吸烟之人廢時失業蕩産傾家以有用之錢棄之無用之地不如酌抽經費以資辦公苟烟價稍昻吸者日少不獨於地方公事有益卽沈溺於毒物中者亦可望漸返迷途本局之用心亦良苦矣今據該烟舘等僉禀竟敢冐稱不藥行謂洋藥已經收過厘金藉口求免不思爾等所開者係熬膏零賣之烟舘與洋藥行兩不相涉且擬抽之數甚屬些微無所容其推諉惟本局於民間疾苦罔不曲加體恤該烟舘等亦在軫念之中姑候札飭閩侯兩縣會同提調妥議酌减仍俟數月以後察看情形如果另籌有欵准卽停抽以免偏枯該烟館等務須仰體本局寛恤德意速卽遵諭繳捐如敢觀望定卽標封不貸再禀内　列姓名擅書堂號實屬荒謬特斥此批一出各烟舘竟思把持巿面相約閉門經侯閩兩邑尊飭差諄諭再三始復開門貿易云○何小宋制軍總督閩浙時有四川人李樹棻號子善者自稱係某部郎中來閩遍謁各官氣燄十分烜嚇上憲知其假冐正在緝拿李卽微服脫逃潛蹤漳泉厦門一帶地方文武察得仍在招謠撞騙且復僞造保札功牌到處誘人入其彀者不可勝數因又留心購緝務獲嚴懲李聞風遠颺僅以身免去秋又貿然至省攺稱李捷號月舫胆敢赴督轅求見保甲局員以其案如山積飭員帶勇拿獲升堂提訊李自知無可狡辯叩首求饒問其捐照始稱寄存季某處繼又攺稱係廕生得保語甚呑吐益信其全係子虚局員搜其寓所内尙無犯法實據遂痛斥一番限三日内自行離省毋得逗遛○船政大臣裴樾軒星使以邇來局中所入不敷所出挹彼注此措籌良難因議减省工食若干不料工匠竟僉約罷工以相挾制時星使方因公在省聞信馳回倉猝之中失足墮水幸舵工水手赶卽救援解去濕衣回局調養旋以隨侍之跟丁弁勇不善伺候發交提調訊究笞責有差訪事人函告如此確否不敢知也○民人某甲之子與某乙涉訟龍廉訪委員升坐花廳飭提研訊一時觀者林列擠擁喧譁問官喝令拘拿衆皆奔散有踰垣而逃者甲乙二人躱避不遑被差拘住官着跪在　下俟訊畢始准釋回是亦可謂不惡而嚴矣 
[鄂垣官報]  
　　二月初十日候補府札勒哈哩候補通判易象俱奉憲委赴歸州興山巴東等處履勘煤鐵等礦候補同知盛春頤奉督憲委帶同礦師履勘上海一帶煤鐵各礦禀辭調補鍾祥縣要缺本任利川縣徐嘉禾禀見謝赴鍾祥縣隄工十一日候補縣丞曾紀符奉善後局委赴湖南公幹赴兩院禀辭帮辦牙厘局監印候補巡檢劉鶴慈赴兩院禀知赴進局候補道李奉委辦牙厘總局十三日准補安陸府史書青禀見赴兩院謝赴任飭知卽用縣劉詡禀見奉藩憲札飭給予儘先拔委優缺一次赴兩院禀知謝候補縣張飛鵬帶礦師赴京　當陽等縣履勘煤鐵各礦候補巡檢吳熙詔赴天門帮辦賑工署長樂縣典史黄雲瀚禀謝見辭十六日湖北提臺和從周軍門來省赴两院拜會候補縣陳閬奉善後局委赴荊州公幹本任漢陽縣薜福祁赴漢川縣查賑見辭糧憲惲於本月廿五日進衙門十七日候補州胡承組奉善後局委赴上海公幹赴两院禀知辭十八日調辦沙洋厘局候補府許炳恭禀辭赴局分發分缺間巡檢孫詒謀來省赴兩院禀到前大治縣林佐禀見謝開復飭知候補縣張國蘭奉委漢陽縣帮審案件禀見知 
[蛉洲野史]  
　　日本飭訪事人云長崎理事官於本月初八日恭詣文廟行釋菜禮有禮生某甲帶領蒙童五六人入襄盛典日人觀者密若堵墻○去年日本政府以攺正條約一事大不洽於輿情因咨照各國欽差延至今春修整日内限期已近山縣總理大臣特偕靑木外務大臣入朝覲見將條約應如何攺　之處逐一奏聞日皇令内閣會議不知目下曾否釐定也○本年日本舉行國會　就東京建議事堂現在已賦落成惟裝飾尙未酌定所有内務省及帝國會議事務房委員於本月二十一號集議到者有内務省末松大谷兩局長建築局末松事務官帝國會議事務局吉井技師小島書記官相與酌定一切旋命匠在堂内雕繪一新云○日本擇於本年四月一號開設萬國博覽會凡百人民苟有一藝一長者皆可入會其有精於書畫者咸閉户謝客描繪雲烟以冀張設會中藉傳名譽他若玳瑁一物盛行於日本女子用之爲飾貴重如金銀兹有長崎今魚町龞甲細工江崎榮造特出心裁倣俄軍艦同　壳以模様製就玳瑁船一艘長二尺許闊三尺深二尺其細巧幾類鬼工又十善寺鄉 
 
 

Page 3

 
 
縫箔商米原吉藏用大幅綾丈餘以彩絲繡鷲巖於其上鳥之羽毛山之林木均光彩奪目栩栩如生據云此種品物當安置會中第二部日内當運往東京矣○日皇行幸西京之際所有東京大坂名古屋三師團兵齊集美濃關操演主賓對壘之勢○冲繩縣下向有琉球王所築砲臺數座久已置之荒烟蔓草中矣此次政府講求武俻擇各要隘之向無砲臺者逐漸爲之添設查得冲繩舊有基址遂遣臨時砲臺建築部吏官前往查明以備修繕 
[太守賢明]  
　　越友述及會稽下灶地方有前明胡端肅公墳近以子孫凌替致被本村痞棍盜賣與人將胡墳石條拆造新墳胡墳左拳首僅存右拳首石條數十方墓碑横石毁字改作他墳直墓碑意在滅胡墳之跡紳士有仗義者控經紹興府霍太守於正月初四日邀同紳耆並會邑尊同到墓所訊取該痞棍供詞直認不諱飭縣斷結咸頌太守之德不衰 
[章江小誌]  
　　江省友教書院向歸瀋憲主政每年甄别在豫章書院後十日因此豫章諸生於友教甄别時亦得報名投考現聞方佑民方伯汝翼定於二月廿一日在新建考棚甄别友教與豫章同日舉行以杜跨考之弊想見方伯於愛惜士類之中寓鄭重分明之意竽吹一一南郭潜逃方伯其亦行此道也○江省娼寮有堂子臺子門子各名目龜奴有忘八夾板簑衣各名目大約堂子則明目張膽臺子則漸隱密門子則又隱密忘八則縱妻賣娼夾板簑衣則護他人之妻賣娼名雖不同其齷齪則一也近有某甲以忘八而兼簑衣内藏兩美作皮肉生涯外開油鹽鋪遮人耳目非熟悉門徑者未許問津日前有錢鋪夥某乙經蜂蝶使導引前往因阮囊羞澀中以閉門羹待之乙不服糾同痞棍前去問罪不料易發難收七手八脚已將貨物搬取一空甲遂赴保甲局控訴拘到數人送縣核辦據理而論甲之賣娼乙之糾人滋閙痞棍之强搬物件皆干法紀想賢令秉公判斷自有權衡也 
[結案無期]  
　　江右義成集成兩質鋪前年虧空至八十三萬三千八百餘兩上年經德曉峯中丞將鋪主程俊程杰並經理之程安儔奏請革職押追旋將店鋪貨物抵淸公欵十九萬餘兩又查封住屋衣飾估價備抵所欠倘鉅各債主之以憂憤死貧病死者不可勝數安儔自以爲經理其事並非鋪主可比情願向某姓挪移五千兩冀提開釋委員飭令措繳再候酌奪及安儔向某姓商借某姓慮繳淸仍不得開釋因此不肯挪移日前安儔因病逝世五千兩遂無着落程杰迄今未繳絲毫各債主更覺惶急不知何以善其後也 
[營口火災]  
　　本月十二夜湄雲兵輪管帶屠漁庄叅戎公館中忽然失愼焚去秫稭七八千捆幸未延及住房十三日黄昏時大水蕩南岸辛姓家柴篷又遭火患殃及廂房共焚去平屋五楹秫稭數千担 
[春蘭雅集]  
　　徐園主人訂於閏二月初一起初三止在園内供設各種蘭花以資遊賞九畹奇葩三湘佳種搜羅殆盡位置咸宜想此三日中倘得春陰早展旭日微烘則聨轡往觀者當必倍形濟濟也 
[再訊失火]  
　　洋行街失火一事前昨巳兩記報端矣昨晨瑞祥東洋庄主顧南濤投法捕房申訴失火緣由並將被灼之板呈騐范德盛糖行吳阿堂亦投案伸訴前情葛同轉問顧曰據謝副捕頭及李包探禀稱火確起自爾家樓板夾層中沿及吳處爾尙敢逞刁强辯乎顧供稱行中樓面皆係空虚靠街之樓與范家祗隔一壁樓柱一長一短並立中間留出一縫本嵌以長板一條後見仍有細縫復用薄板片釘於柱上火確起自吳家樓面樓板夾層内延及吾家因恐大老爺生疑故將薄板撬下呈騐如果起自我家則必先燒屋内何以靠柱之板獨焦况吳家靠街樓係吳之臥室靠壁安放火爐幾具是晚起火吳等正在睹錢同轉謂吳曰爾控顧縱火顧則稱火從爾屋起沿燒伊家是以靠爾一面之板巳焦靠顧家者尙未焚着吳稱請大老爺親臨勘騐方悉情由同轉謂爾昨稱起火時見顧衣冠楚楚儿坐室中果有其事否答稱是顧稱小的一知火起卽經撲滅吳稱小的一知顧家失愼卽率夥計入屋救熄同轉問曰此事有隣人目覩否吳稱行屋係比隣太古元之産是晚火熄後房主欲將顧立時逐出顧一時無屋可遷是以向捕房報請查騐同轉問對門是誰家答稱肅怡和雜貨號同轉謂吳曰此事不能照爾兩造之言斷結須另邀數隣人於明後日來案待核遂將顧仍交原保人保出 
[再試搶女]  
　　嘉興沈御靑之女大寳被匪刼至申江售去經法包探王榮培將買主及經賣人拘獲葛同轉訊明情節着候补提陸阿茂卽錦文以待核辦等因俱詳前報昨晨該包探禀稱陸今已提案同轉着將案中人一并帶出先詰陸曰大寳是否由爾經手售與廣婦陳王氏答稱是問由何人挈至爾處答稱由汪錦山挈來問汪夙與爾相識否答稱小的向在董家渡設舊貨攤七八年前汪曾裝山芋一船來滬託小的經售因之相識問此女來歴爾可知道否答稱據汪稱此女由其叔沈阿東託爲變賣并言女有母無父實因嘉興連遭水患無可謀生是以由母託帶來此求售同轉卽詰大寳曰挈爾來申者是否爾叔答稱並非叔子惟沿途偪令呼爲要叔不依則卽肆兇毆同轉將陳王氏所呈筆據給陸觀看問所簽花押是否爾的筆陸閱罷復付與陳和尙騐視陳稱所簽花押已大不相同矣諒必照樣繕成僞契同轉謂今着爾當堂簽花　以比對筆跡陳卽簽成彩記二字同轉詰陳王氏曰據上列名之阿林姐是何人答稱卽小婦人問爾有丈夫否答稱已作未亡人矣現在祗有姘夫葉阿發前在二擺渡和成鐘表店爲夥目下失業無聊詰人寳曰爾初次被賣與陳王氏家後轉賣誰家爾可知道否答稱不知其家何姓惟見一老嫗咸呼爲阿徐媽問爾見阿徐媽家共有女子幾人答稱與我同年者四人年略長者約七八人問年長者在家作何事答稱終日塗脂抹粉羅綺滿身晚上則招接男客令我等送茶送瓜子隨詰陸陳曰爾等分得洋銀若干答稱小的兩人各得四元另有茶烟費代筆費各一元此外據汪稱分得四元多用與否不得而知現已不知去向矣同轉喝令暫退詰來差方坤曰此案須送上海縣請裴大老爺添差護送至嘉興方爲妥洽答稱小的現已函致嘉興尙未接得回信同轉謂嘉興縣周大老爺已有公事至裴大老爺處遂着將陳王氏大寳押候送縣備文歸案辦理 
[上海縣署瑣案]  
　　上年鄭錫堂控妾劉氏脫逃裴邑尊緝拘到案交鄭領回當庭訊時劉氏供明避匿生員汪雪春處邑尊因移請學師宣廣文傳汪詰究前晚汪具詞投案訴稱行員並無誘藏劉氏事情因向劉氏之母索錢其母懷恨於心遂唆使到堂誣指邑尊謂爾旣係生員自應恪守臥碑何致　若輩轇轕其不自檢約已可槪見姑候批示核奪可也○華召鄉人趙張氏控湯錦堂强姦女兒裴邑尊提集人証於昨日請帮審委員詹明府訊究地保侯如山禀稱趙張氏之女湯趙氏靑年守寡歸住母家湯係夫族叔祖去年五月與之犯姦至本月初該氏忽産私孩湯倩人將孩奪去淹斃溝中繼復欲强娶該氏爲室湯有老母年已八旬帮同向趙張氏糾葛趙張氏不肯將女再醮是以來案控告宅長族長所供略同趙張氏供稱女兒守寡在家向無不端之事去年五月初十日午前抱女孩入内湯竟潛蹤而入按住强姦今又胆敢强娶實屬目無法紀叩求究辦以雪沈寃湯供稱小的不敢强姦實因該氏自願嫁小的趙張氏從中爲之覇阻耳明府判將湯笞責二百板鎖示頭門晚間收入所内如湯母仍敢恃老作横自須加等重懲按亂倫之罪律有專條乃湯强姦族姪孫之寡妻而僅以笞臀鎖押了事豈非便宜之甚耶嘻 
[英界公堂瑣案]  
　　二百四十八號華捕禀稱昨夜小的尋至浦濵見陳渭卿自褫衣褲投入浦中急爲救起送入捕房今特解請安插陳供稱小的係浙江餘姚縣人失業無聊不提已而自尋短見蔡太守查得陳前曾投水由捕解案資遣回籍因飭押候查明當時資遣情形以便定 
 
 

Page 4

 
 
奪○七號西捕禀稱見二婦在公家花園門前爭毆爲此送案請訊李趙氏供稱小婦人在二馬路某西人家爲傭被梅利姐搬弄是非故與口角梅利姐供稱小婦人在晉源西報館某西人處爲傭並無搬弄是非之事蔡太守判令該氏及梅利姐各罰洋銀二元撥充西醫院經費如再毆扭定予重懲○二百四十三號華捕禀稱昨晚夜深時見莊阿文在提籃橋往來無定爲此拘案請究莊供稱小的係南通州人躭擱新北門内同鄉人王姓扛夫家現欲附船回里該捕又禀稱是處並非泊舟之所蔡太守飭將莊暫押候查明再核○徐雙桂訴稱前禮拜三小的被張阿桂毆傷有名阿言者在場帮兇當時祗將張扭送案下經大老爺諭令交人保出後央人向小的調停願給養傷之費如今傷勢已痊請免究辦張供稱當時係阿言與徐口角現在小的願給養贍之資蔡太守　旣已自行調處可無庸議遂判令張出洋銀二元給徐爲養傷之　○酒肆　陳元松訴稱李子才每於深夜前來沽飲昨晚　圖賒欠小的不依伊遂糾同湯阿倫來倚醉行兇撃碎火油燈等物李供稱小的實因醉中胡閙並無强賒之事湯供稱李稱李陳口角時小的曾經解勸並不帮兇蔡太守判將李管押三天湯管押二天諭以押滿開釋後如再閙事定予重懲 
[法界捕房瑣案]  
　　包探王榮培禀稱陳阿四等所竊南誠信象牙鎗一支已被質得洋銀五元一角今由小的吊呈葛同轉命將陳及方長新帶出研訊陳供稱小的願將自已衣服質錢償還質本同轉令押店夥辨認由何人至爾店質錢答稱由陳等兩人來質遂喝令將陳笞責一百板詰方曰阿榮現在何處供稱小的與阿榮素無一面之緣同轉怒謂贓証鑿然尙敢狡辯乎判笞一百板押候將陳衣作價抵償贓欵然後釋放吊到之贓給該堂倌徐阿濤領去○前紀戴榮安控陳利華圖賴定購之廣南木五百担一案經葛同轉訊明情節着陳將所少之棧單一紙繳呈昨晨戴偕陳投案由陳齎呈棧單一紙戴訴稱此貨已售與别人求着陳在單上簽字同轉謂此單須存案隨令陳親簽名字諭以　貨准由戴提出陳稱　缺銀六百兩因將單作抵同轉謂據爾稱徐吉甫於光緖十四年十月十四日結欠爾銀一千一百兩足見爾與徐　好在戴之前矣陳稱戴稱有銀六百兩作定銀但此銀乃徐還小的之欠欵並非定銀同轉謂今限爾於十天内將徐尋到可以追繳欠銀棧單暫存十天再行核辦○日前豐順輪船某西人送形跡可欵之夏國　請訊昨日葛同轉命帶出謂爾深夜潛至船上非行竊而何遂着笞責八十板叱之使退○前報紀名利棧庖○丁控蘇雲卿滋詐行兇昨日葛同轉着將蘇帶案覆訊蘇供稱小的歇業後有鋪蓋留在棧中同轉謂押已數日爾可醒否答稱小的　後不敢行兇矣同轉着當堂具結然後　包探帶往該棧取還鋪盖 
[蘇省撫轅抄]  
　　二十三日候補縣陳官慶禀辭回宜荆厘局○二十四日候補通判郭廷沛卽用縣劉允恭均禀知奉委發審局差○二十五日藩轅牌示照得寳山縣知縣葛慶同在任因病遺缺查有候補知縣陳玉斌堪以酌委署理 
　　天下無雙中外第一楊梅合掌搜毒散百花祠中西大藥局設在梅春里 
本局蒙東國醫士異授奇方精煉中西上品珍藥修造此散專治楊梅大毒黴疳橫痃淋濁魚口囊癰隂瘡下疳疥癩濕毒其法祇須將藥放在兩手心内搽擦小毒三天大毒二十一日無不結痂退疤淋止毒消旣不服食則免脾胃受傷又非敷搽患處更免痛苦最奇者搽擦之後其毒悉從大便而解毒患濳消萬穩萬妥永無後患誠希世奇珍久行東國屢試如神本局不惜重資修煉濟世現在祇收半價每丸半元凡被苦海之患者不難乘寳筏而出迷津本局所製中西丸散皆格外道地效驗如神靈寳戒烟丹尤膾炙人口葢用參茸珠珀製煉濟世非專圖牟利也大瓶七角小瓶三角半和肝養胃丹調經萬應丸聖靈解毒丸喉風痧藥清肺百花露藥水鐵丸等俱全遠處信購原班回件本局主人專治喉症貧病施診給藥 
　　廣東詹誠德堂膏丹丸散發兌上洋四馬路老巡捕房對門中和里内只此一家 
　　富貴丹固精益血除煩解渴童子讀書壯年作事善忘者服之過目不忘每元四粒○爛脚紅腫五十六文○疝氣又名小腸氣百四十文○止濁丸治遺精白濁小便痛每兩二角○滋隂養榮丸治隂虛兼濕熱每兩三百文○大便脫肛八十四文○紅白痢疾丸二角半○流氣丸治積聚癥瘕痞塊元二角○金匱腎氣丸二角○固齒擦牙粉二角○辟瘟救命丹三角○痔漏去管丸三角○臭虫藥水二角○治喘止咳順氣化痰丸三角○瘧疾元半○女金丹二角○千金丹治癩疥瘡癬五角○　花散治黃水瘡三角○脚生鷄眼二角○治凍瘡嫩面香蜜三角○調經毓麟酒四角○傷寒點眼角發汗散三角○爛腿臁瘡八十四文○婦科坤順丸每元四粒小丸四兩○扶陽乾健丸價同上○筋骨痛藥酒二百四十文○下疳散二角○婦科白帶丸治赤白帶兼調經種子一元○神仙散除汗班嫩面二角○兩腋狐臭藥又名猪狗臭三角○九種心胃氣痛五角○養眞丹治癱瘓半身不遂一元○婦科調經種子毓　丸每料四元每粒二角○小兒消疳丸二百廿文○坐板瘡三角○目昏多涙丸每兩二角○立愈頭風一角○傷科聖藥七厘散每服七厘起死回生五角○傷風鼻塞一角二○兒科走馬牙疳八十四文○眞大山人參補血生精延壽種子丸每兩價銀四兩二錢半○婦科種玉丸價同上○耳内腫痛流膿二角半○産後玉門不閉二百廿文○立止牙痛二角○小孩斷乳畫眉丹百十二文○耳被挖傷三角○寗神安眠丸心血虧損夜不寗寐忡怔等一元○閃跌毆打腰痛五角○寒天脚冷如冰二角半○保孕丸治婦人屢慣小産每元三粒○第一靈驗固精丸凡遺精百藥不愈者此丸極效每元廿粒○引熱下行藥治口舌生瘡二角○秃頭瘡又名鬎鬁頭二角半○湯火傷五角皮破紅腫止痛生肌○八寳丹治小孩胎毒每粒二百四十文○八寳紅靈丹大瓶一角○疝氣丸每元七十瓶○以上除每粒每兩外皆係或一瓶或一盒外埠賜顧局例自給 
　　金陽賑局彩票助賑引言 
　　啓者金陽賑局籌賑彩票去冬創辦蒙諸同仁慷慨購票得彩助賑甚多現在靑黃不接飢民仍嗷嗷待哺啼飢號寒苦不忍言因變通推廣分設上海按月出售籌賑彩票每張售洋五元分條六角頭彩得洋四萬五千元二彩得二萬元三彩得一萬元其餘得彩數目並開彩章程閱票自悉得彩卽兌現洋除給發紅彩外下餘之欵全解災區散給災民得彩章程照呂宋每月對號單碼號向後順數十號爲金陽彩票得彩之號至呂宋對號單向由呂宋寄滬其碼號由呂宋國定本局不能叅議一詞毫無弊竇伏乞四方樂書君子速臨賜購旣可得彩又可助賑一舉兩得遠處寄洋來滬買票望寄四馬路一家春舘隔壁西中和巷内西首金陽賑局敝局仍由原信局寄票奉復其寄洋來滬信力由購票人自給上海四馬路西中和金陽賑局謹啓 
　　新開鴻寳齋南局 
　　本局分設上洋法大馬路東首發兑自印各種書畫圖帖新出精選牕稿時文萬餘篇顔曰巧搭文府每部十六本價洋八元又大題三萬選大題文府初二集各省課藝彚海正續小題文府小題三萬選四書合纂大成四書題鏡味根正續○皇清經解雪樵經解五經文府五經宏括經藝淵海經戞文造經策通纂五經合纂大成策府統宗天算策學策學大成增訂試帖玉芙蓉試帖宗海賦海大　夢華廬賦海直行經籍纂詁增篆文○康熙字典四庫全書提要廿二史攷異精校本草綱目後附拾遺增補正續驗方新編曾文正公家書格局一新繪圖列國聊齋三國志西遊大板芥子園全集茜牕小品畫譜補云外史蘆雁畫稿揮毫自在畫譜並各局石印銅鉛板等書俱備名目繁多不及細述另備書目如蒙士商賜顧請至本局購取價實從廉本局啓 
　　差國佛邦羅補斯益制藥貢水 
　　專治肝勞肺癰癆瘵飲食停積胃口果滯心悸多諸君賜顧請向上海四馬路中西大馬驚四肢酸軟身虚體弱隂損陽虧宗筋舉氣血衰敗路晋隆洋行寳善街晉隆分行曁良濟房等酒色過度水土不服小兒不長成小兒血不强壯病後四家購辦大瓶一元五角中瓶一元起碼小瓶元氣未復精神委頓吸烟人身體瘦烟癮新斷精神恍五角原箱十二瓶價目格外公道批拆另議傷寒症初愈軟弱以及五勞七傷等患服此皆效美國佛羅斯醫生謹啓 
 
 

Page 5

 
 
　　廣百宋齋信記書莊 
　　聖祖仁皇帝庭訓格言一册洋二角大版湖濫易知錄十六册四元八角王罕黄四書本義匯纂十二册四元閱微草堂筆記五繙洋一元四角皇朝經世文編廿四册洋八元　像廿四史演義六册洋二元四角大板四庫簡明目錄六册洋三元六角大板各省新闈墨每省洋二角唐宋三二家宮詞二本洋三角九朝東華錄七十六本洋二十八元大版讀本書六册毛邊紙者洋一元大版讀本四書八册外國紙者洋一元四角套印雍正硃批諭旨五十六本洋四十八元通商約章成案彚編附五采石印各國旗議寳星寳帶共十二册八元洪經略奏　筆記一册洋二角歴代名臣　行錄十二册四元論語旁讀四册洋一元皇朝開國方略六册洋三元國朝先正事略十册洋三元　　二本洋六角三字經性解備要洋三角韻史　本洋三角 
御製避暑山莊圓明園圓詠洋一元四角大字石印管韞山文稿四册洋八角石印五經合纂大成二十本洋十元石印增廣小題味新八本洋四元石印事類統編十二本洋四元全像封神榜十册洋五元繪圖增像西遊記十本洋五元御纂五經十二本洋八元 
本齋在上海二馬路禮拜堂北首承印書籍精鑄銅版發兌各種銅版石印書籌併分莊廣東省城雙門底河南省城鴻影庵南街湖南四川福建等處均有發兌澳口黄陂街大英醫院内廳上海二馬路中廣百宋齋信記書莊啓 
　　人參鹿茸三貴丸○參茸衞生丸○參茸白鳳丸○金鎖固精丸○舒筋活絡丸○小兒回春丹廣東鹿芝館之設上洋老巡捕房對門 
　　人參鹿茸三貴丸○益氣之品人參爲最補血之物鹿茸爲速此丸重用之以爲君丹遇氣血虧損隂陽失陷精不化氣血不歸經酒色過傷腎冷精寒心煩香燥跂體怠倦上能慣充血海下可温煖丹田中則健脾益精補先天不足之元氣培後天已定之精神增壽延綿潤顔益嗣每兩洋一元四角○參茸衛生丸○統治男婦老少氣血虚弱精神困乏病後失調婦人産後欠補凡因虚弱百發皆宜卽無病者服之亦能生精神耐勞誠碌醫生之聖藥也每丸洋二角半雙料者洋一元加料洋五角小丸每兩洋一元○參茸白鳳丸○此丸爲婦科聖藥如資質薄弱不受　育月事不時經來腹痛經聞血枯赤白帶下一切胎前産後各症皆能奏效每丸洋一角雙料洋二角○金鎖固精丸○專治心腎不交夢遺滑洩精　不固洩後餘滴及年久白濁等症此丸有如金鎖固守玉門功效每速每兩洋一角○舒筋活絡丸○專治風邪氣寒壅塞經絡胸脹彭痛半身不遂口眼歪斜手足疼痛等症每丸洋五分雙料一角○小兒回春丹○統治小兒驚風氣喘咳嗽吐乳多略發寒發熱水瀉不止一切萬病立可回春每丸洋一角 
　　沈寃待雪上海職婦李金氏啓 
　　憤啓者氏子李鴻振字逵羽係本學文生於光緒十四年十月二十日慘被同商吳文亮謀斃一案吳恃財囑托案歴三載寃不得伸謹將事跡呈鑒蓋文亮之父顯甫向同氏夫姪王樵合認靑浦引地光緒四年玉樵身故無嗣故棧務暫歸顯甫經理七年顯甫亦故伊子文亮遂獨攬其事彼見李姓孤弱可欺逐事侵佔玉樵妻朱氏念棧中乏人照顧因於九年托氏子逵羽管理棧務氏子素性秉公吳因不便私銷鹽引遂碍爲眼中釘每事尋釁至十四年九月間又借端與氏子扭毆暗使其僕劉幹帮揪髮辫猶以爲未洩所忿乃於運憲前控以終日游蕩夜半不歸等語請逐氏子反受其誣因以吳冐稱職員勒索牌費私開醬園添排私缸等諸欵控告事未發而爲吳所覺吳遂起殺機慘於十月二十日夜謀斃後抛擲靑浦南門河中時氏居嘉定玉樵妻朱氏居上海法華鎭吳乃揑造酒醉失足墮河身死來報氏等聞信後卽赶赴靑城吳己匿避詢及吳之司帳朱舜欽亦以醉後墮河支吾以對因跡至南門見地極荒僻河多淺灘水不盈尺屍身己經地保撈起河干當時不勝慘目因將屍身抬入鹽棧沿途之人己嘖有煩言細察屍身確見頭面有傷遂以身死不明控縣時縣尊適公出因請鄰封相驗而吳己央人來勸成殮并出襄費洋一千餘元遂於二十三夜殯殮惟棺蓋未泯以待相驗而吳誤爲業己蓋棺卽於二十四日反以移屍踞擾等詞控縣適蒙松江府恩太守明察專委華邑尊凌於二十五日到靑因驗得屍身右太陽穴有拳傷一處十指甲靑色並無泥沙腹不膨脹口鼻有血委係因傷身死移棄河内實非溺斃吳知事敗露願賄萬金以寢其事氏憤欲伸寃斥退來人旋蒙靑邑尊錢誔詢兩次未及細靮兇手惟將苦主盤詰再三氏遂以堂訊徇庇等詞赴松府署禀請親提靑邑尊亦自知爲難遂禀請提省審辦十五年春前撫憲崧批准飭可發局提審歴派委員審訊吳一味狡展卽蒙前臬憲朱將吳文亮文生詳革延至秋間調派黄委員世本主訊仍未將吳嚴鞫反被吳誣供以氏子與沈婦有私妬姦致死鞫員黄遂以各執一詞禀請撫憲剛發回原縣錢邑尊復提沈婦及鄰右人等細鞫雖知吳供全屬子虚祇將沈婦開釋並不以誑供責吳倘非文亮謀死何必架詞妄供若此氏子在靑多年惟與文人交往從無游蕩等事是靑浦人所共知而吳控運憲詞内拈入夜半不歸字樣顯見預爲半夜謀死地步乃由縣提省由發縣迄今未得昭雪本年正月中赴控督園蒙批己發原縣應靜候集訊但錢邑尊旣知事屬難爲禀請提省審辦若仍由縣訊問恐難雪此沈寃氏惟此一子被吳謀死遂致絶嗣無可奈何不日上京控告爰先將寃憤登諸報章布告四方閱報君子以昭公鑒 
　　永海軒 
　　二月三十日演 
　　兩將軍黄金臺回龍閣别宫祭江過新年雙打店取北原地行圖 
　　二月三十夜演 
　　五雷陣三岔口慶頂珠胭脂虎頭二本紅鸞禧捉放曹金花洞十美圖 
　　丹桂軒 
　　二月三十日演 
　　繼陽關彩樓配打金枝文昭關飛义陣太平橋白馬坡斬顔良通天河 
　　二月三十夜演 
　　大報仇大反延安巧姻綠金水橋翠鳳樓捉放曹富春樓九更天探滁州芭蕉扇 
　　天成園 
　　二月三十日演 
　　三擊掌蘆花計觀觀進宫賓鐵劍新排全本新戲九龍峪白門樓 
　　二月三十夜演 
　　桃華車瓊林宴落馬湖巧姻緣富榮花雙探母代回令反延安漢陽院楊家將三世修 
　　天仙茶園 
　　二月三十日演 
　　　帶箭大小騙五雷陣祭長江樓會泗洲城打皷駡曹下河南王婆駡鷄濟癲佳話 
　　二月三十夜演 
　　祝家莊出祁山四杰村大報仇問病偷詩頭二三四本節義亷明飛雲浦 
　　一仙茶園上記 
　　廣東鈞天樂名班 
　　二月三十日演夜演英雄會夜演齣頭吕蒙正實妻丁蘭刺目二十四孝 
　　禮拜四拍賣 
　　三十日二點鐘本行拍不限價新色檯椅地氈磁器畫鏡天秤衣櫃面湯檯大菜檯床牛奶什物不計此佈豐茂啓 
　　信船被刼 
　　本月廿四申放班船開往常熟廿五晚行經昭文縣界白茆新巿鎭停泊至三更被盜將船排出三眼橋外所將船中大士貨物刼搶一空約值洋千餘元當卽報縣候踏看再告致大局啓 
　　禮拜四拍賣 
　　啓者於三十日兩點鐘在本行拍賣稍漬花旗　粉一百包各色顔料五十箱洋燭數百箱鏡面盒十餘箱大號扣八箱洋針數箱大英皂數百箱香水衣釣手鈴大千里鏡象鼻珠剪刀小洋刀荳　盒皮拆鏡五彩樹毯方打鐘檯燈手套中羹各色另物不計此佈泳泰行啓　　禮拜四拍賣 
　　啓者禮拜四卽本月世日十點半鐘拍賣路燈船牌九老羽毛鎗小呢船牌九老羽綾　　嘰十一磅彩三元十磅十二彩人鎗十磅紅萬壽紅三元紅人鎗藍人鎗十二磅人鎗九獅市布八磅四彩三元五子登科紅三元彩人鎗藍三元藍四美藍人鎗洋房雙人七磅藍三元藍四美藍八鎗六磅藍三元雙人採蓮原布八磅彩三元藍獅七磅紅三元彩人鎗藍獅挻巿洋標八磅松鼠細斜紋十五磅老人頂粗布十四磅老人頭人鎗十五磅跑鹿斜紋紅金星白三元七十二線紅雙路燈六十四金三元藍雙路燈洋房毛光市漂等貨特此佈聞元月廿五元芳行啓 
　　拍賣 
　　兹初一日二點鐘在虹口拍賣生財什物如欲買者請至武昌路一百二十九號源昌路八十八號二處房屋内便是此佈老沙遜洋行啓 
　　禮拜五拍賣 
　　啓者於閏二月初一日兩點鐘在永安街口第四十二號門牌内拍賣錨鐽生鋼花鉛皮鐵皮油毡繩索帆布各色油漆大小天平鐵箱羅絲釘各色木匠鐵器傢伙一應生財什物不計此佈永發行啓 
　　禮拜六拍賣 
　　啓者閏二月初二日下午兩點鐘在本行棧房拍賣銀福壽紅櫃牌八磅四原布藍西牛十磅巿布等貨此佈順全隆洋行啓 
　　三天濁效 
　　奇哉奇哉余淋濁症屈指十年屢醫不效今春幸閱報章知有上洋盆湯衖内廣東譚寳宦寳齋馳名三日愈白濁丸驗靈非常鳴謝不一寄購一元用之其丸未盡三天濁效何奇神也感其妙藥之靈特登告白頌揚俾同患者週知亦行方便耳該號白帶丸内人亦經試驗並書以揚之嘉定董其暢啓 
 
 

Page 6

 
 
　　禮拜六拍賣 
　　兹於初二日四點鐘在董家渡船厰拍賣賣爐子四隻售鐵器等不計其貨輪船卸下如貴客欲意者届時請至豐裕碼頭仝趁小炎輪赴該船厰面拍可也此佈壳件行啓 
　　英三月號單到大彩誌喜 
　　頭彩本埠源祥號周君得二彩桃溪鎭陸書常翁得三彩寗波卞君得餘彩甚多請來兌洋○英四月票華閏月念日開彩半張二角全張四角頭彩三千元買三張送果報集一部○紳商賜顧請至上海四馬路中市聚豐園斜對門局力自給 
　　遺失 
　　兹遺失去年十一月廿六日裝華利輪往漢第三百十七次提單一支計顔料十件今己向該行關照作爲廢紙此白南順記 
　　順利水險告白 
　　本行經理奴士米來公司保洋面船貨物等險如有不測價賠甚捷且價格外克己倘蒙士商賜顧請至本行帳房面議是幸順利行啓 
　　讀易堂 
　　本舘課命悉遵儒理批評凡蒙賜問直言勿怪親自到舘均照仿單遠處池詢五角起碼三日回件寓新衙門西首洋房内 
　　英四月票批發 
　　並代附廣東文進士闈姓 
　　額設四萬五千號英四月票零躉批拆匯兌紅票門售全張六元分條七角信購指明上洋棋盤街 < 
　　普魯華洋行 
　　今售英二月份票全張一元半張五角如欲躉批祈早來定價須本帳房面議上洋英大馬路老旗昌隔壁 
　　拍賣車糖 
　　本行准於每逢禮拜三早十點鐘在本棧不限價拍賣Ｂ唛四呍半糖拍定卽收定銀限兩禮拜出淸如過期不出將定銀罰去下期另拍此佈老太古帳房啓 
　　翰墨因綠 
　　予友蔣君鵠臣素以書法著名兹來海上暫駐征驂予勸其小作勾留俾申江名士豪商得與相結翰墨緣亦一時之韻事爲此代布如欲求書請至東棋盤街來得吕宋票店就敎可也倉山舊主白 
　　四萬五千 
　　英四月份票全張六元○同發財條頭六角三上洋棋盤街北 
　　儒醫來滬 
　　孟河馬鈞之醫寓今移在大馬路集賢里底候診特白 
　　頭彩四萬五千元 
　　英四月份票全張六元半張三元分條七角閏二月廿日開彩外埠　買　　　號回件備式圖章 
　　廣義祥土號 
　　本公司香港於去春分設上洋石路中街二馬路口揀選大小洋藥照莊批發精製清陳公烟加煎冷熱各膏分兩前報再明比衆相宜倘蒙賜顧原班回件斷無負悮 
　　必得其利 
　　本行售票有年屢中大彩今售英四月發財票全張六元半張三元分條七角外埠來信指明寳善街中 
　　大得其利 
　　英四月票全張半張照巿分條六角三批拆公道信購原班寄奉上洋抛球塲 
　　二彩聲明 
　　英三月份二彩第二萬三千七百廿四號由本行售與本埠英大馬路恆興號王君半張得洋六千元又京江棧四川客　寳臣劉子雲二君合得洋六千无了雖諸君鴻福小行亦與有增色耳現售四月票全張六元分條六角半賜顧寄上洋棋街北必得彩仝啓 
　　四月頭彩四萬五千 
　　英四月份票全張六元○條頭六角三分向在上洋棋盤街北長豐綢莊對門 
　　尋人 
　　啓者余胞姪沈四觀號美章薦保在義泰行爲夥於本月二十二日盜取銀洋現在避匿無蹤如有仁人知風報信謝洋廿元送到原人者謝洋四十元其人嘉善口音身矮面白年二十四歲此佈中虹橋大昌灰行沈悅章啓 
　　頭彩聲明 
　　英三月份頭彩係本號售與寗波英記廣貨莊一條壽全齋藥鋪一條宏茂洋貨行一條榮大南貨鋪一條萃昌棧一條王翁二條定海俞廣豐烟店一條太和米行一條鳴鶴塲萬興染坊一條共得洋三萬元欲購者請至寗波天后後街王文正筆鋪廣豐祥啓 
　　誌謝譚寳牙齋白濁丸效 
　　弟因身體濕熱染得赤白淋濁之症久矣小便短痛腫碎面黃骨痛醫藥無功特托申友速至盆湯衖買譚寳宦齋白濁丸三料服後果騐如神弟心喜甚登報揚名漢口黃撅波謹啓 
　　召人承買 
　　今有廣順源木輪快船兩隻由本行招人承買如無人買則定期拍賣船泊在蘇州河大橋塊公家花園處欲拍者請到虹口文監師路第十三號門牌議價銀是英商穆師亨啓 
　　奉揚寳宦齋白濁靈丹 
　　余購上海盆湯衖粤東寳宦齋字號馳名白濁丸一元盡服後不覺立止矣可稱海上仙丹也感謝之極登報聲明好遊花柳者諒邀洞鑒也杭省福心子特白 
　　聨發土棧 
　　本號在寳善街口開設多年蒙四海見信今春重振新兹擇於二月初六日開張提莊大小洋藥照箱批發佳製各種烟膏味美價亷比前公道仕商光顧請認招牌不悞 
　　附送工細人物月分牌 
　　英四月大票批發零售照巿分條七角賜顧指明棋盤街 
　　大彩連獲附送彩票 
　　頭彩拾條得洋一千元四月票全六元分條角送一條批拆公道信購原局寄奉上洋棋盤街聚興隆啓 
　　老號 
　　治氣痞塊胃氣痛藥洋一角百效痰喘咳嗽肺露每兩廿八○袁吉人熟理肝胃症調理大方脈上洋署往南育嬰堂東李府 
　　新開附送彩票行 
　　英四月份票全張六元送彩四號半張送二號分條七角送二號得彩數目註明票上上洋棋盤街 
　　金山麫粉又到 
　　本號現又新到鷄牌火車牌麵粉較前更爲潔白價亷貨精如各寳號欲躉售者請來面議此佈虹口老順記啓 
　　召租 
　　兹天后宫西集慶里朝南石庫門每宅六幢二廂又石庫門每宅一幢南混城橋重慶里朝南石庫門一宅三幢二廂披屋俱全如欲租者請至本帳房面議老沙　經租帳房啓 
　　瞽目重明 
　余雙目痛瞎徧醫不效張友青盲無見余邀至上海遇老閘中街遇麗生先生張得爻卽明余治一月復明如舊特此揚明姑蘇張貴榮王東初啓 
　　英四月票 
　　全張六元躉批克己紅票照港匯兌函購原班回件上洋棋盤街北大成彩豐啓 
　　召租 
　　北有觀音閣松柏里朝南石庫門三宅計廿幢六廂披屋俱全如嫌大均可分租外有大平棧房一宅如欲租者請至本帳房面議此佈新沙遲洋行啓 
　　果　三日立止白濁 
　　因閱貴報有鳴謝盆湯衖譚寳宦齋三日愈白濁丸靈驗之汪君想其人得恩莫忘報之念弟染此症六年信買半元服後果然三日立止名不虚傳焉金勝祥具 
　　上海鴻福來聲明 
　　英三月吕票二彩拆與同業轉售本埠恆興號金又川客劉各半張上附彩亦拆同業轉售大北電報行洋人以上共得一萬二千五百洋號單到查又中五六小彩甚多分條售山名繁不贅遠埠函報外候速兌雖中外得主之鴻　幸小行大彩綿果稱鴻福而齊來財星正旺望中人同志早購錦鏢皆大發財是鴻福常來之盼禱矣 
　　上海泰來洋行謹白 
　　啓者本行經辦德國什好厰魚雷船係中外各國賞鑒第一利器又復利夏厰新式後膛連珠鎗亦係靈捷甲於諸鎗並兼辦各國軍械機器五金雜貨一切齊全現有新製無烟火藥尤爲精奇因在滬開行已三十餘年久著誠實上年特添設天津分行以便南北各省官商就近採購今并請有熟悉各種機器之洋匠能打圖樣代爲安置如蒙賜顧交易各價槪從克已此啓 
　　魯麟保險告白 
　　本行經理孟漢記保險公司專保各路洋面船棧貨物等險如有不測價賠甚捷且價目格外克己倘蒙仕商賜顧本行面議是幸魯麟行啓 
　　鎗上戒烟膏靈騐 
　　閱前報告白滬北中和里内詹誠德堂精製發四草戒烟舍每兩價一千二百八十文可裝在鎗上呼吸戒烟極好其氣淸香並無惡味且吸此膏就不須另吸别烟僕患烟累十餘年一旦而釋重担速登申報以告同病相憐者胡敬齋啓 
　　大花園 
　　新到綵綢公仔 
　　本園新到廣東新式綵綢公仔六套懸掛各廳以供游客玩賞該綵綢人物生動異常廣東亦不多覯特此奉佈 
　　頭彩九百千文 
　　今有福州怡興票寄售凡屬親友欲買者請向愚處購取每張一角得彩悉照呂宋票對號單幷向愚處收兌怡和行王敬侯白 
　　代步香港 
　本行自運逐月吕宋票批發今分設在上海英大馬路大寳來票行内先行交易紳商賜顧者移玉面訂吕商恊同發 
 
 

Page 7

 
 
　　上海屈臣氏大藥房發售 
　　至寳肥兒藥散此散能消積進食固氣培神小兒服之最爲盡善盡美誠兒科至寶之料也化痰止咳飲丸此丸專能理氣除痰無論熱咳寒咳稠濁爲痰稀點爲飲皆能治之最爲奇驗培補小兒氣血此藥水王道不覇性藥純和能補小兒氣血或病後欠補一切身體虚弱等症香味紅口唇羔此羔芬芳滋潤善療口唇焦燥爆裂男婦均皆合用能辟穢冬令尤宜去腐肉解毒油專治一切手足潰爛遠年腐肉難於埋口等症兼能辟螆止癢善解諸船惡毒和粉修容香水此香水精工秘製以些少和粉修容最助閨粧之鮮麗且其香撲鼻經宿不散 
極品玫瑰香油此油與衆不同其香最能耐久其價雖似稍昂而用者自知此物之所值也以上各欵用法及服法價銀均另有仿單詳列尚有無數藥料容後續登 
　　廣東趙同春堂馳名蠟丸 
　　參茸扶陽乾健丸 
　　男子禀乾之剛女子配坤之順故乾健也乾以健行而施生乾道從男以健行爲貴遇有虧損則乾健不行則氣不壯神不足遂至腎元虛冷夢遺精滑夜溺頻多或頭暈眼花四肢疲倦步履艱難身體虛弱如是而欲求子也難矣本堂有祖傳秘製乾健丸其性補而不澡濕而不滯貫輸六脈調和五經凡五勞七傷諸虛百損先天不足後天虧損一切虛弱之症服之應效如神能培元補氣益髓壯精倘妻妾多年久而不孕者男服乾健女服坤順則隂陽合德有坎離旣濟之功天地同春乾坤得相生之道七十老翁無子者常服能多生子的確屢試屢驗誠千古第一種子良方也每丸洋一角雙料二角半小丸每兩二角廣東同春堂趙宗濟上海老巡捕房對門開張○分設杭州大井巷鴻昌號○鎭江得利　○蘇州養育巷德記○無錫北門内德記發售 
　　普仁堂藥丸店 
　　一身命脈全靠眞精如火資油油傾火滅瓊漿玉液惜之如金不容濫洩焉然或先天不固思慮傷脾元氣或虧夜夢遺洩以至神疲體倦心中恍惚此丸係用正北鹿尾巴配入健脾固精等藥專能收攝元神保固精液煖腎鎖陽强筋長髓並止夢遺每兩洋一角鋪在上洋棋盤街開張 
　　京縀批發開剪 
　　本號自運南京京緞兼剪另批衣着套褂斜訓等料價碼劃一賜顧者請移興聖街京江棧對衖交易黃慶泰和 
　　鎗上戒烟藥 
　　戒烟之藥遍處皆是何足云奇須戒而不病效而速妥不期然面脫者爲奇本堂秘製戒烟寄藥藥由拌烟裝吸神效之速比衆不同早已名馳海内所奇者三日後鼻孔烟油洗凈鎗膏盡脫腹中烟積由大便而出所謂濁降淸升故能益營衛復精神永無後患戒至七日卽可斷鎗如弱者老癮極至半月無不戒絕頭號每兩二元二號一元照碼八折零售亦可俾先試騐始知本堂之育並非誇口也賜顧者認明上海法大馬路東首存濟堂便是原班回件花農氏啓 
　　病遇良醫藥 
　　醫科秘製靈丸在申年久馳名善治男婦梅無論新久宿毒留汑衞䈥骨艱難痼疾凡服者一應能除結毒全症實可得愈斷根無患决勿虚圖仍恐存心自有天知每價大匣洋一元小匣洋五角○另有異宜立止白濁丸不論近淋久漓毒氣傷䈥便溺經痛濕熱混濁虚虧夢遺滑精血淋等症是服應效最無他丸靈異不二每匣洋五角各有仿單知須詳服○王雲泉醫寓在英大馬路西市五雲日昇茶樓後背第二衖内石庫門便是 
　　新開廣泰土棧 
　　上洋三茅閣播北朝西門面自運大小洋藥照箱批發精製淸膏每洋兩四錢陳膏還灰二兩四分膏二兩八冷籠三兩二熱等三兩六平外加任商賜顧請認招牌爲記 
　　滅火水藥 
　　本公司新法創造滅火藥水與别家大不相同此瓶口封閉甚密使藥氣無從漏洩遇火起時取一瓶或數瓶遙遙抛入藥瓶破碎藥水卽徧處飛洒遇火卽化此瓶上特用五角星爲記貨眞價實每箱十二瓶價洋十二元此佈福利公司告白 
　　催取殿板全史并發售啓 
　　本局全史於九月告成與股者請速持單來取以免書倉積壓而鄴架中亦可早資觀覽幸勿遲延爲禱除股分外添印百餘部以圖賞鑒家購取此係殿本照印後附考證並未裁割格外精良謹遵原訂七百十一本每全部實洋一百八十元裝兩木箱如要夾板加洋八元遠處寄費酌加零售史記念六本洋十元前漢書三十二洋十二元後漢書廿八本洋十元三國志十四本洋六元舊唐書四十八本洋廿元新唐書五十本洋廿元明史一百十二本洋四十元○本局開設上海虹口分設二馬路横街京都琉璃廠四川成都府重慶府廣東雙門底其餘江西湖南漢口河南均有分局發兌同文書局啓 
　　新開晉祥 
　　開設上洋棋盤街南首自運杭省庫緞寗綢羅紡湖縐顧繡蟒袍原典估衣加工選料蒙仕商惠顧速來搆辦顧見便宜先行交易擇吉開張衣莊 
　　英三月號單己到 
　　中彩甚多請來兌洋今售四月票全張六元裁條七角附送大張花草人物精細月份牌上洋源源新記票行啓 
　　陳輔臣啓 
　　昨閱滬報彤昇莊主沈炳成控黃蓮材吞騙銀兩一案據黃供陳甫成有份合股此語實屬糊塗該莊定有合同眞僞無難立辨特告白以免牽誣 
　　皮貨大减價 
　　本號因上年存貨多積今正爲始减碼出售幷有頂好眞灘皮袍掛其價更賤如蒙賜顧請至城内四牌樓何祥豐啓 
　　鐵裁縫機器出售 
　　行新到新本刻式機器　其靈便價目格外公道照此圖樣如欲買者請至本行帳房面議可也地亞士洋行啓　 
　　漠河金礦告白 
　　敬啓者本厰自光緒十四年十二月開工以來時屆一年應結總帳自宜刋本分送奈各分局散處於萬里數千里外造送報銷急不能齊一擬俟光緒十六年春間各帳彙集再行核辦惟事屬公司除禀請北洋大臣李黑龍江將軍依派精於會計之員來厰公同查核外所有在股之友如願前來務請於三月中到厰眼同結算淸楚俾刋訂本呈送各大憲曁各股友共覽以資徴信督理黑龍江等處礦務李金鏞謹啓 
　　英三月電報 
　　本局大彩得主俟號單到申佈明○英四月票頭彩二千元每張兩角半買四張隨票送王石谷山水十二册函購至上海四馬路盤記隔壁 
　　上海中西大藥房 
　　疎風薄荷錠 
　　蒲荷主散熱疎風爲頭痛聖藥此錠擦之毫無痕跡功用便利絕勝膏藥十倍也價洋二角半 
　　立止輪船顚簸暈船丹 
　　此丸專治航海出洋風浪大作顚簸暈船嘔吐頭眩心泛等症服此丸者立見神效出洋諸君必須佩帶多瓶遇此風浪利巳利人實爲方便第一之要藥也每瓶價洋一元孕婦不忌服法註明瓶上寄上海一層樓後管可壽齋幷各路全盛信局函購 
　　寄售藥水 
　　斯藥水能醫頭痛身酸骨軟夜不能睡讀書人做生意人將士用心力過步精神少短一切食之大有功效又治心神不安頭痛腦痛眼化畏日極之應驗又治女人心痛身痛發寒發熱作嘱作悶皆能治之乃妙方也食法一大匙羹冲水半盃攪匀卽飲鋪在弩白利因生經凸鬱街倫頓謹啓轉托上洋老德記經手代售 
　　鎭江得利票行只此一家 
　　今售英四月呂宋票全張六元半張三元分條六角八零躉批拆收兌紅票格外比衆克己自運廣東趙同春堂老鋪各種丸散膏丹發兌蒙仕商惠顧祈指明洋關後街庶不致悞 
 
 

Page 8

 
 
　　上海荷蘭水厰 
　　啓者本廠設在寗波路第七百八十二七百八十三號門牌甜淡各様荷蘭水每打價洋三角五分如買多者可以另行商量本廠係用外國人管理各様荷蘭水皆係上品如不將原瓶退遷每打須洋六角此佈梳發洋行啓 
　　新開萬隆士棧 
　　本號開張上洋寳善街親自採辦大小洋藥批發精製淸膏每洋一兩二陳膏還灰二兩二公膏二兩六冷籠三兩二熱籠三兩六平頭外加仕商賜顧請認盆湯衖萬昌大馬路萬豐老號仝啓 
　　新設信局 
　　新設奉化各鄉信客諸公有信往來小號寄往來交小虎寄遞誉閏二月初每每月開班無阻奉邑康財隆啓 
　　新開源大昌詳布號 
　　開設上洋法大馬路興聖街口坐北朝南門面專運哈喇大呢羽毛嗶嘰花素羅羢時式璋羢寗綢摹本各色咈布等貨一應俱全凡蒙仕商賜顧格外克已先行交易擇吉開張特此佈告 
　　劃一衣庄 
　　本莊運售原典估衣專倣四季時式新衣照碼每兩折洋七角劃一不二如嫌價貴包退包換今有戤冲劃一甚多貴客愼之受欺然小莊並無出外抖售如信顧者祈請棋盤街北首便是祥豐衣莊 
　　新開慶豐土棧 
　　上洋打狗橋北自運大小洋藥照箱批發精製淸膏每洋兩四陳膏還灰二兩四公膏二兩八冷籠三兩二熱籠三兩六平外加仕商賜顧請認 
　　召租 
　　兹有老旗昌對過泰安坊内朝南庫門樓房二宅合意者請至北京路本帳房或至二馬路責順帳房面議可也道達洋行啓 
　　萬有豐字號 
　　本號自運歐郡嵌鑲竹絲屛對足點博古酒器異樣花卉煖碗等加工製造玲瓏精巧欲做奇樣新式亦可照定紳商惠顧移玉上洋棋盤街中 
　　新到傳話機器 
　　今有美國愛的生厰寄到奇巧機器傳話箱倘有要言密語機密軍情或歌唱曲調均可隨意講入箱内傳遞遠方開箱傾聽聲音瞭亮絲毫不錯最奇者雖路隔萬里或藏之數十年後音仍宛然不减當年眞千古未有之奇物如合意者請至本行面試其價亦可面議豐泰洋行啓 
　　輪船往東洋等埠 
　　啓者本行賽局麥魯輪船船主名康乃爾於禮拜六卽閏二月初二上午十一點半開往長崎西門舍革神戶橫濱等埠小包收至初一正午十二點鐘爲止搭客票出至開船之日上午十點鐘爲止在船買票須照定價加十分之一如各寳號欲裝貨搭客者請至本行訂定可也此佈二月廿五日本公司啓 
　　利源晉記茶號 
　　本號向在申江法馬路興聖街口開設有年中外馳名今特加記重整章程專辦各省異品名茶進呈官禮龍井雨前松蘿武彝親自監製重窨花茶一應俱全照山批發格外公道良圖久遠倘蒙士商賜顧認明本號牌記須不致悞特此佈聞 
　　遂月份牌開彩　 
　　按月吕宋　　發全半　巿　　七角　送開　國月份牌各一張　收大小紅票外埠賜顧指明上海法馬路醫和　　吉 
　　告白 
　　啓者寗波李某與夥友向在九江合聞同春和過侢棧今李某不合開張己拆出以後各寳號往來與李氏無涉特此告白 
　　必得亨 
　　英三月票頭彩二萬一千三百另一號並上附彩均本行售　得主候號單到申明今售四月票全張六元分條照市上洋棋盤街北 
　　招售板紙 
　　本行新到日本各局製造之板紙其質比歐洲來更爲堅韌光滑厚薄皆備甚合訂洋簿作裝潢及製各種箱匣一切之用價極便宜如蒙諸印字局曁各寳作坊賜顧者乞移玉趾至法界新開河南堍向小行帳房議購試用可也此佈日本製造板紙局一手販賣者永田德三郎上海經售廣業洋行告白 
　　聲明 
　　啓者今有西人一名不日前往英國可代印度中國東洋客商在外國買　其於生意甚爲熟悉與各局皆認識買貨可以便宜客商賜顧者交辦欲知詳細可在新加坡地方阿比恩客寓内面議可也特此佈聞别發洋行啓由 
　　聲明 
　　上年九月立存摺有申江潘利豐圖章計洋二百元取妾時所立並非存欵乃妾母度日之費付過洋三次去臘妾己逃回仍落苦海此摺作爲廢紙如見此摺皆爲無用特此登報潘利豐主人啓 
　　咨照領彩 
　　英三月份號單己到各行着彩除遠處函報外餘者請來對號兌洋此佈廣豐新廣豐萬福來萬寳來啓 
　　老誠濟局 
　　本局於己卯年始創極貞參片迄今十餘年從未登報服者名傳中外因冐名甚多是以聲名又於庚寅年加增梅花參片效驗異常價値克已照碼九折賜賜者認明上洋棋盤街三茅閣橋各埠皆有批發 
　　圖書集成收單遺失 
　　啓者本堂前購申報舘圖書集成股份第一次第一千三百七十五號收單一紙業於光緒十年五月赴瑞金任所舟過吉安因書箱落河遂致遺失至今尚未撈着現向申報舘說明如兩月内無人將此單送來則當另出新單此單卽作爲廢紙此佈光緒十五年十月二十七日文承慶堂啓 
　　輪船往釜山仁川 
　　烟臺天津埠 
　　啓者本行賽局麥魯輪船船主名康乃爾於禮拜六卽閏二月初二上午十一點半開往長崎埠另換我威利麥魯輪船開往釜山仁川烟臺天津埠如各寳號欲裝貨搭客者請至本行訂定可也此佈二月廿五日本公司啓 
　　　中票行 
　　大彩屢　今舊英四月票全張六元分條六角半批　零躉格外公遂外埠　購指明上洋　　　 
　　同豐永金鋪 
　　本號開設上洋大馬路抛球塲向售十足條錠葉金精造滿漢首飾今添售靑赤金箔定價劃一恐未週知特此佈告 
　　看書卽知戒烟法 
　　此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腸中積滯烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮錢服丸三兩除根惟藥丸無凸凹形卽係假冐藥另有狐騷自藥每料一元三日除根雀斑藥半元十日退清髮秃藥六角半月重生淋癬藥等二角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　林光昌松記啓 
　　本號開設潮州汕頭埠有年精選經昌等牌號廣藍竹布親自督染不惜工木久巳四遠馳名近聞有無恥之徒將次貨假冐本號招牌魚目混珠情殊可惡貴客賜顧請向上海抛球塲同和里鄭恊大布號購取幷無别家分售特此佈告 
　　新開天豐洋貨號 
　　開設上洋大東門外大街中市坐北朝南門面專運哈喇大呢嗶嘰羽毛花素羅絨時式漳絨寗綢摹本各色咈布等貨一應俱全凡仕商賜顧格外克已先行交易擇吉開張特此佈告 
　　請得頭彩 
　　英四月票全張六元半張三元分條照巿紳商賜顧指明上洋抛球塲北首 
　　二月廿九日錢洋並匯銀票行情列左 
　　新匯劃收巿七錢二分六厘五本洋無巿銀拆二錢五分洋拆無巿洋找頭七錢二分七厘錢找頭九百七十文市錢一百三十九千文卡錢一百三十八千文衣牌一千零二十文銀行現銀票四先令三辨士二五六個月期票四先令四辨士二五又四個月期票四先令四辨士商人票六個月期四先令四辨士一八又四個月期票四先令四辨士 
　　二月二十九日進口船禮拜三 
　　宜昌輪船由寗波太古公司高陞又由寗波怡和啓太生又由香港怡和啓福山又由汕頭怡和司芝罘又由天津太古公啓美富又由汕頭招商局賽局麥魯又由東洋日本公司 
　　三十日出口船禮拜四 
富有輪船下午往寗波招商局江永又晚往長江招商局海琛又晚往福州招商局美富又晚往天津牛莊招商局新裕又晚往天津招商局廣利又晚往香港省城招商局南摩帆船晚往福州壳件啓 
華利又晚往長江麥邊啓太生又晚往汕頭香港省城怡和啓芝罘又晚往牛莊太古公司 
　　閏月初一日出口船禮拜五 
　　北京輪船晚往長江太古公司宜昌又下午點半往寗波太古公司益利又晚往長江華友啓海晏又晚往天津招商局揚子又晚往香港省城禪臣啓高升又晚往寗波怡和啓 
　　閏月初二日出口船禮拜六 
　　賽局麥魯輪船上午十一點半往東洋釜日本山仁川烟臺天津等埠公司 
武昌又晚往烟臺天津太古公司安興又晚往長江仁記啓元和又晚往長江 
　　閏月初五日出口船禮拜二 
　　婺源輪船早往神户横濱和衆公司 
 
 

Page 9

 
 
　　廣東趙同春堂馳名蠟丸 
　　參茸調經坤順丸 
　　天地生人女子配坤之順受所以生物即隂陽和而雨澤降四時行而百物生也本堂秘製坤順丸此丸專治婦人身體瘦弱月經時不調子宮寒冷或生育過多病後失調之症其功分利隂陽氣運調和六脈血經氣行血和補而不燥潤而不滯百節流通隂陽配合婦人多年孕服此丸卽可成孕旣成孕者服之安胎保產固本培元歴經屢驗誠種子調經婦科之聖藥也兼治年老婦人閨中弱女夢寐不寗精神怠倦飲食不思四肢浮腫等症立效如神非特調經種子之功實有却病培元之力得坤順之道也每丸洋一角雙料二角半小丸每兩二角同春堂趙宗濟鋪在上海老巡捕房對門開張○杭州大井巷鴻昌號○鎭江得利行○蘇州養德記○無錫北門内德記發售 
　　廣　杏林軒精製 
　　混元搜毒丹○世之　娼妓者多矣因得孽疾者亦難窮其數也若不善於醫治毒必日深豈不危乎竊以片刻風流竟染混身惡毒　梅瘡結銅皷疔成左有魚口右来便毒疳痔漏同時并起精淋濁一氣齊流五官旣虞虧損全體猶恐不完甚至生機日削元氣潛消嗣續或爲明絶生命因之暗戕種種孽疾難以枚舉花柳害人是誠浩嘆此丹能治疳疔痔漏魚口便毒花柳所致一切等症無論諸患齊愈每空心服四分輕者一服重者三服則混身之毒盡去而患卽愈矣功效奇妙世所罕僯每服洋五角○白濁清甜水○白濁之症多因飲食失節熱毒傷中酒色過度敗精傷腎而成又或花柳所染者其毒尤甚若不善治必變疳疔等症可不愼之此水能治一切白濁無論是否花柳所染均立奏效每瓶洋三角服法詳仿單　　英四月票出售 
　　票設四萬五千號頭彩得洋四萬五千元准華又月廿日開彩全張價洋六元半張三元條頭七角凡蒙遠處函購原班回件祈認各行信式圖章是要此佈老廣豐萬福來仝新廣豐萬來仝新廣豐萬　來啓 
　　島約人命保險公司告白 
　　本公司存銀九千五百三十五萬五千兩每年收餘利銀二千五百五十八萬七千五百廿五兩去年一年所来生意計銀一萬二千八百六十二萬一千一百廿兩令所保之數計銀四萬一千一百九十八萬二千兩 
人命保險乃儲財裕後之法創會道光廿五年集欵九千餘萬穏固極矣今年公司由香港分設上海請麥士尼都督經理凡有東方各國諸公賜順在三洋涇橋五馬路七號通易洋行官話西話均可而議 
　　海外奇草 
　　本堂代售哂議藥草專戒遠年大癮吞服簡便戒時毫無所苦精神反强飲食可加服此藥草戒除者不下千餘人皆稱靈騐每服錢廿一文上洋老巡捕房南四馬路口城濟堂啓 
　　普國票預定 
　　啓者本行今有第二百九十八次普國票出售全張英洋四十八元半張二十四元四開八開照算共額設十萬號得彩有五萬零二百號並有七次可望得彩頭彩得洋世萬二彩得洋廿萬均是普國之洋每元照英洋三折左右給算其餘小彩甚多請至小行取仿單觀看便知如得彩者付彩洋當換新票如欲買者祈爲預定往返信資各客自理華二月十四起閏二月十三止批佈和順洋行 
　　新開 
　　在上洋法馬路大自鳴鐘西批發大小洋藥零市照箱拆兑貨眞價實以圖久遠凡承光顧誠信無擇於二月十二開張 
　　清膏每洋一兩五陳膏還灰二兩五公膏二兩八冷籠三兩二熱籠四兩平頭外加 
　　箋扇申啓 
　　本號精製藏扇選料帳簿簡册金箋圍屏緯絲壽幛仿古硾蠟棉宣十景詩箋廣東葵葉關東鵰扇精裱書畫卷册漂製顏料東洋印色寄售王文治魯太史定武蘭亭法帖湖筆徽墨一應俱全蒙賞鑒　認明招牌庶不致悞上海玉聲堂九華堂 
　　上海廣東路十六號公信洋行啓 
　　本行所有十四磅松鼠及魚鎗等牌斜紋布係與上頂棉花織成布身堅固堪用耐久眞上等貨也向承貴客屢顧巳藉四遠馳名刻交易年多一年由爲貨眞價實若布每疋皆有松鼠藍印而魚鎗牌者亦係藍色印焉貴客賜顧須認憑據庶免魚目混珠第布於各處大疋頭號均有發賣而總其售者只有本行一家 
　　順氣化痰丸 
　　痰屬濕熱乃津液所化百病所有多因起居飲食失宜七情抑六淫所擾而成痰從氣升降無處不到欲治其痰必先順氣次以導之使氣順痰消自然無病耳本堂特選料配製此丸能治男婦痰多或虚火妄動痰隨氣上升壅肺咳嗽甚至痰中帶血精神短少四肢困倦胸膈不利飲食無味一切咳嗽之症並能治之每早晚用淡薑湯送下三錢服後利氣開鬱化痰咳嗽自止耳每瓶大洋二角另有綠水甜油玉桂發兌價面議上海英巡捕房對門廣東接元堂何均年謹啓 
　　告白 
　　承接代寫英文信札兼寫合同契劵并代收中西帳目兼代拍賣價甚克己如欲賜顧者　移玉至虹口文監司路門牌第十三號　是英商穆師亨謹啓 
　　半顚和尚神道 
　　京都慈松半顚儈前在京諸友請相呼爲神道今来申幾載功行海上諸君心有不决或寫八字寄館局或来申面判前和得失佈告住寳　街大通亨樵雅亭啓 
　　松江鴻寳來 
　　寄運吕宋大票批發全張六元半張三分元分條七角仕商賜顧寄售各處便近購辦請認招牌是要英商鴻寳來啓 
　　三鞭壯陽丸 
　　此丸能回精滋腎壯陽扶脾滲濕養血袪風利氣行痰專治元陽衰弱陰分虧損酒色過傷陽事不舉不能堅久精神困倦目視無力腎虛耳鳴腰膝酸痛履步維艱四肢無力脾虛受濕夜夢遺精肌黃體瘦大便溏泄腎氣不化飲食不思以上諸症皆難育嗣雖妻妾滿前尤有老翁之歎本堂良方用三鞭配入上品之藥製成此丸服之能助元陽不足可使精髓充盈有健體强神舒筋活血老少咸宜欲廣嗣者請嘗試之功效自有神奇幸勿視余言爲妄也其藥性平和時常可服無病能開冐進食養血駐顔每早晚用淡鹽湯送下四錢毋庸戒口每兩大洋二角上海英巡捕房對門廣東接元堂何均年監製 
　　延陵建記紹酒棧遷移 
　　本號向在浙紹山陰專釀厚味美酒自運京廣閩蜀幷英美德法通商各埠承蒙仕商信服中外馳名曾在滬北寳善街開張今遷英大馬路坐北向南門面凡蒙賜顧者祈認明招牌庶不致悞 
　　分條七角 
　　售英四月吕宋票並附送彩票購票全張送彩票四條半張分條各送兩頭彩得洋七百元其餘章程注明票上來信指上洋棋盤街雙得行啓 
　　鎗上戒烟三香膏 
　　戒烟方藥如林終無盡善之法夫人吸烟上癮亦非一日若一旦戒烟放下烟鎗而服丸藥雖有靈藥難免心癮之慮也本堂本人濟世心切凡中西格物醫理莫不精究用十鎗之苦心費千百之金銀挅藥草於深山乃爲創製鎗上戒烟三香膏之法方成效矣此膏和入烟中調匀呼吸非但無心癮之慮旦保不生他病兼能愈百病人皆喜用之歴年以來精益求精銷路甚廣射利之輩眼紅紛紛效尤魚目混珠或稽獨出心裁或云方傳外國昔南客問於予曰鎗上戒烟之法人皆知係寶號所始創在申已將十年歴年巿上忽開忽閉之店紛紛出售此藥其方可與寶號同否予曰本店所製三香膏雖子姪兄弟亦不得聞其法豈肯傳方於外綠該膏内多貴品誠恐不肖者妄减藥味非欲居奇計也○每日吸烟一錢需三香膏半兩多則照加不吸烟多少限三十六天戒脫每兩二千五百六十文足串起碼半兩戒法另詳○發四草戒烟丸每兩一千二百八十文一錢癮用丸三兩斷根凡公事出門不能吸烟者服此丸毫無難過且倍精神上洋英老巡捕房對門廣東詹誠德堂啓 
　　廣東普澤園 
　　九轉如圖丹 
　　人之命門一身根本根本深臟腑安根本淺病叢起景岳所謂温補命門百不失一此也本園秘煉此丸得乎異授神效馳名專選血肉靈活鹿髓茸膠人乳生蛤蚧烏鷄等依法配藥或蒸汁淹浸或以血潤炙使猛爲純大補不燥能治命門火衰陽衰隂虧陽物不舉或舉卽洩神短眼花頭暈腰痛足軟肢體困倦遺精便頻脾胃虚寒飮食不化痰喘氣促及婦人虚弱久不孕育旣孕小産服能受胎助育每服丸多至錢半爲率藥性猛分次服每兩洋七角上海棋盤街 
　　墨晶减八折 
　　現貨好過上年市淡沽一元六茶晶八角翡翠戒一元翡翠鐲三元金利源碼頭昌順逢白 
　　房屋出租 
　　啓者本行抛球塲Ｏ唛第三百另五號石庫門房屋一所係兩幢一廂房出租倘合意者謂至小行面議其價格外公道特此佈聞兆豐行啓 
　　欽差大臣兵部左侍郎承襲一等毅勇侯加匡救情殷一雲騎尉曾紀澤題贈老德記大藥房雅鑒 
　　上海英大馬路老德記起首藥房 
　　本藥房於道光二十二年上海通商之初首先開創所有出售各藥皆係極貴料品格物製鍊無論内外病症按病給藥靡不見功復承中西仕商嘉許信任温語褒揚誠恐遠地賜顧未得周詳僅摘試驗靈藥循序列報開於後其餘無數藥味不能盡載於兹兼售印書機器墨水照相玻鏡藥水等件如蒙惠顧價當從廉此佈新增分鋪京都正陽門外天津院署前漢口鮑家巷湖南坡子街雙井巷本埠四馬路計開 
　　解血毒靈藥下疳諸症藥腦寒流水藥治黄疸症藥骨節疼痛藥禽獸發癩藥救食生烟藥治蚤虱妙藥秘製濘血藥文武痴癲藥感風發疹藥追風袪濕藥治咬髮癬藥花柳角虱藥解瘟疫氣藥患膝脚瘋藥治損傷膏藥諸瘡潰爛藥痔瘡斷根藥吃搐痧氣藥濕氣爛脚藥瘰癧疤平藥小腸氣痛藥金刃刀傷藥 
　　賴家園橋紅 
　　肺　最　每傷於該夫號由痰作痰由氣升故止咳莫先於化痰尤宜降氣常考化痰降氣之品以粤東化州賴家園橘紅爲最然所出無多本堂不惜資本親往園中　取故　假冐且　東　實　　　　厦及自藏數十年　陳皮佐之均以去　化氣之品故去痰而不　無論外感作　及遠年　　老年夜　服之立　奇功每瓶洋二角○并有正化州　家園機紅　售每個洋五角○並有橘紅花發售每兩洋二角此花和入茶葉冲服常服則痰喘咳嗽少也廣東普仁堂分設上　　盤　　張 
　　每盒三角 
　　白帶常下小腹時痛月事參差等每料四盒○白濁丸治五淋白濁花柳積毒小便刺痛每盒五角○雀班藥每盒角半玉容散二角上洋二馬路中近石路壽榮齋啓 
 
 

Page 10

 
 
　　批發大票 
　　英三月份對號單已到現售四月份票零躉批拆兼收紅票價皆大市紳商惠顧函購原局回件庶不致悞此佈上洋廣揚興廣惠和廣泰祥仝啓 
　　止帶神靈 
　　滬北盆湯衖内譚寳宦齋出售三日愈白帶丸招貼通街試購半元家人服之護效銘感大德登報謝揚南市馬茂隆啓 
　　德昌質滿衣出售 
　　本典滿衣槪行出售價可格外從亷照碼每兩七角劃一不二童叟無欺倘蒙賜顧請至麥家圈尙仁里口便是 
　　遺失派司 
　　令遺失　　９８３６　　　靑蓮十箱報過三箱退關驗出復原十箱己向新關說明如外人拾得作廢特此聲明順全隆行 
　　速中吕宋四月票 
　　批發公道零沽全半照巿分　六角半收兌紅票曁各路銀洋匯票遠處信辦一律克己上洋法大馬路連中啓 
　　逐月吕宋票批發 
　　本彩　獲各　　名英四月票全張六元分條六角倘蒙賜顧寄上洋棋盤街中 
　　分條六角 
　　英四月　全張六元零躉批發客外公道收兌　　比　克己信購指明　抛　傷此　發 
　　分條六角 
　　四月票全半照巿零躉批拆一例代勞函購　　　票例覺 
　　分條六角 
　　英四月票華閏二月二十日開彩全張六元半張三元紳富陽顧指明上洋四馬路中市 
　　久大恒記洋廣貨號 
　　開設上洋英大馬路自運百音鐘表顔料燈鏡洋針鈕扣花虎絨毯等蒙貴客賜顧其價格外克已特此佈告 
　　附送吕宋開彩　 
　　英四月票全張六元分條七角零　批發價照香港紳富信購指明上海法馬路 
　　召租 
　西門外榮昌自來火厰後路北西至浜有地十餘畝刻欲起造倘紳商要定造棧房厰屋卽繪圖照樣起造需定年期均可英界西新橋德源里五開間廂披天井晒臺俱全二宅合意者移玉面談錦名行 
　　復源鏞老店遷移 
　本號專運大呢羽毛各種洋布俱全向在上海大東門外開張數十年今於庚寅年遷移英大馬路抛球塲口朝南門面交易誠恐逺近未及通知特此登報奉聞主人謹啓 
　　失票作廢 
　　昨日下午在二馬路遺失皮夾一個内除英洋兩元外有惠泰莊票一紙閏二月初一期第五千三百零六號計洋三百元當向惠泰挂失作爲廢紙望各寳莊號勿悞收用特白滬報舘帳房啓 
　　洪利公司 
　　本公司設立已久素昭信實外埠皆知紅票各處均可收兌按月批發並不閒斷全張一元分條一角外埠信購原班回件杭州上海鎭江嘉興洪利仝啓 
　　分條七角 
　　英四月份吕宋票出售全半照巿零躉拆兌　一公道函購立奉上海四馬路 
　　聲明誑騙 
　　近有匪徒仿刻本號圖章在外冐取貨物幸該號細察未受其騙是後小號向各寳號取貨另加圖記望各行號詳察審愼爲是倘再有前項情事將來人扣留咨照小號自當送究虹口聚源號特白 
　　减價出售 
　　啓者本行今有新到六寸八角木鐘價每只銀一兩八錢五分又八寸八角木鐘價每只銀二兩一錢五分如各寳號欲賣者請至小行面議可也豐裕洋行啓 
　　遺失棧單 
　　今遺失金利源棧單兩紙邈字第二百九十一號上紙三件又岫字第一百七十號上紙五件己向該棧說明别人拾得作爲廢紙此佈豐記具 
　　合豐衣莊 
　　開設上洋棋盤銜歴年馳名向蒙仕商光顧各省原典估衣定做時式新衣各色俱全因近年衣莊甚多價目上落拆扣不一貴客難免受虧是係本號新立章程於己丑元旦起照碼每兩售洋七角無扣貨分高低價値克己劃一不二誠實無欺承蒙賜顧須認明招牌不悞倘不合包退回換 
　　枯骨銘恩 
　　無主屍骸風霜暑露善堂每裝入壜内送向義塜掩埋但盖不堅牢仍患暴露狐狸蠅蚋作踐堪虞近有南　震澤諸神士定製有鬥筍之蓋糊以紙筋石灰等將筍一鏇永不能開壜肩分作圓方以别男女骸骨安放時頭顱對準標記俾免零亂縱橫似此謹愼周詳死者當亦銘感矣安得各善堂倩窰貨鋪俱仿其製庶幾惠及窮泉乎 
　　聲明盤店 
　　兹者本號在三馬路石路口向係吳姓所開至今年正月底爲止將店中存貨生財什物並招牌及東洋淸燧社包造本號火柴牌子一應在内均盤與姚姓爲業如正月底以前有往來帳目均向前東理處不涉姚姓之事以後往來圖章另加發記字樣爲憑特此聲明以免後論立生盛發記啓 
　　匯兌銀兩批發吕宋票 
　　本號承兌粤東佛山陳村香港澳門吕宋匯票並批發吕宋票收兌紅票今售英四月票全張半張分條均可外埠賜顧原局寄奉不悞上洋棋盤街協安號啓 
　　分設上海永興洋行 
　　本行由法國京城分枝上海寗波專辦出口各貨恐未週知特此佈告在英界長樂里間壁廿三號門牌便是 
　　英四月票批拆 
　　專辦呂宋票匯兌紅票格外公道並售門莊全半張照市分條六角半仕商賜顧原班回件上洋抛球塲口大有利 
 
 

Page 11

 
 
　　中西大樂房 
　　再聲明戒烟梅花参片 
　　本藥房創製無雙戒烟梅花参片於兹三載通行各省遐邇馳名戒烟方中推爲第一藥用王道不入覇品故戒時毫無所苦精神反强飲食倍增此係歴届戒烟諸君子自道者也何如人心不古仿造疊出深恐遠近主顧難分眞僞物於庚寅年二月初一日爲始仿單另加紅墨聲明一則庶不謂魚目之混今於閏月起門巿批發朔望均九扣發兌賜顧者請認明四馬路中巿大洋房内上海只此一家並無分號遠處局寄更須注明方無後悞此啓 
　　何謂薩波料 
　　薩波料者係堅硬之肥皂除衣服外洗淨各物無出其右一經試用卽知其妙其妙何在醫如人家有髮漆之器用薩波料洗之可使舊者如新油布污穢用薩波料洗之可使污穢悉去檯桌地板及各式木器用薩波料洗之可使與新者無異盆　鍋子常有油膩用薩波料洗之可使油膩全除大餐所用刀义及各式馬口鐵物用薩波料洗之可使光明如鏡洗面澡身之盆及廚房各物用薩波料洗之可使白亮如新製之針如購一塊試之卽能知其佳妙聰明之當家人　必喜於試用也 
薩波料作只此一家在美國鈕約克地方如欲用者須小心購　勿爲僞物所　 
　　老店遷移 
　　本號向在大英大馬路專售　針毛帶各貨己有二十餘年今有二十餘各貨己有二十餘所今因改創字號　移至四馬路老巡捕房南首恆德里内交易仍恐商賈未及週知爲此登報佈告舒三泰號啓 
　　屢獲大彩 
　　英二月份票四彩本號售出己登前報今英三月票　彩二萬一千三百零一號亦由本號售與寗波藥行街廣源祥半張又王文正筆莊半張特此聲明上洋恊安號啓 
　　曰然居 
　　現聘名廚精製京蘇大菜嘉湖酒席奇巧點心隨意小酌各式大　掛爐猪鴨馳名美酒物美價亷早晚常便滿漢戲筵可滿漢戲筵可以預定設上海大花園裏 
　　大花園馬車火船游例 
　　每日准演女小班 
　　另有　河小輪船出　 
　　本　特請李紅玉女小班每日在　唱戲逢雨不演特備　車在二擺渡三和里口另設小輪船泊在四馬路招商局碼頭每日十一點一點三點五點鐘開往大花園十二點二點四點六點鐘回申現由外國新到奇　鳥獸世所罕見各　陳設雅歴宴客代辦酒　每席　五元起碼另堂彩二元　藥燈油茶烟在内　　閱獸另惠並有由河小輪船出租如欲租往蘇杭各處者　到者太古　房面訂比衆加倍相宜此佈 
　　罐頭荔枝波　發售 
　　荔枝爲嶺南土産蘇東坡云日啖荔枝三百顆不妨長作嶺南人可知荔枝爲嶺南佳品然而鮮菓時食不能常有令人思蓴蒓者不可多得惟我本號獨得秘要兼能泡製原味不失爽脆非常四時皆備且能歴久不變此等貨物本公司創造親督監製不惜工本用能登諸上品不但宴會塲中可以羅酒遣醉辦送官禮尤爲新奇雅趣况價甚相宜更有　古波蘿亦是泡製原味淸香異常凡有官商賜顧請認飛鷹招牌紙爲記庶不致悞鋪在粤東澳門木橋橫街開張現寓上海虹口廣東街廣益店代售廣福安主人謹識 
　　著手生春 
　　吾鄕詹筱仙先生名下士也文章品行久重膠庠多藝多材岐黃尤著來游滬上全活甚多余子陡患癲症諸醫束手先生一診而安非三折其肱曷克臻此同人公勸懸壺先生亦心存利濟兹擇本月廿九日開診患沈疴者幸勿失此機宜也寓小東門内花草浜奚家橋西首送診五日新安查沛然啓 
　　新開同昌泰　公廣膏 
　　本號開設英四馬路中杏林春番菜舘隔壁精製淸陳廣膏床鋪器具虔潔雅麗一錢起碼門莊零售童叟無欺準於本月廿九開張每盒格外加多至期請蒙貴仕商光臨特此登報週知光緒十六年二月廿六日同昌泰啓 
　　英正月花旗號單己到 
　　英二月花旗票出售全張一元半張五角函購指明各行卽班回件○開期例無電報對號單約閏月初到申兌洋上海必得來天來福鴻福來仝啓 
　　粤東廣福林丸藥 
　　○白帶症每因寒滯濕熱憂思抑　氣血傷耗眞隂虧損遂成此症倘不早治愈流愈多漸成成咳嗽　熱骨　瘦損等患此方祖傳靈驗應　奏效小丸每兩四角大丸每個二角○閉經爲婦女要息經閉則百　　生本號祖傳良能通經活血去瘀　新調和血　無　室女　女無不應手奏效每丸一角鋪在上淨老巡捕房對門廣福林 
　　廣東趙同春堂蠟丸號 
　　異法卽愈白濁丸 
　　卽愈者卽服卽靈之速也本堂此丸有異法製成用珠珀調元等藥配煉不壞胃不傷脾專治白濁赤濁五淋漓瀝尿管痛癢花柳疔痔餘毒等症服之　能解毒止痛濁去清來神效無比花柳餘毒永除矣每瓶洋二角鋪在上海老巡捕房對門開張○分設鎭江得利行○杭州大井巷鴻昌號○蘇州養育巷德記發售 
　　新出經商尺牘附看銀洋書 
　　專取商號四季往來書札親戚家書男女稱時令婚襄喪帖式估看銀洋要法初學者必備之書每部四本三角半上海味三堂 
　　普仁堂藥丸　 
　　婦人之體血本有餘旣成孕則將此血以注胎未成孕則每月一放焉式因肝　結血氣不調遂至經前經後　中隠痛久　不治斷難成胎此丸專治婦人經水不調小腹剌　服之立能　肝解痛養血調經立卽見功己　成孕每丸　一角　在上程棋　　開張 
　　催　押　 
　　兹者本棧陸　押下箱物等限端節爲止望貴客速來取　倘　過限不　本棧一併變價歸欵特此佈告三洋涇橋中和棧主人告白 
　　福元質 
　　本質逐月所滿之衣統盤照當本劃碼折售每兩　七角定價劃一倘蒙紳商賜顧者請至打狗橋北堍便是 
 
 

Page 12

 
 
[光緖十六年二月二十日京報全錄]  
　　宫門抄○豫撫倪奏藩司遵遺命捐賑循例建坊片○又奏烈婦殉夫請旨旌表片○又奏委署副將片○又奏委署知縣片○都統譧奏遵查革員才力可用籲懇恩施摺○又奏知府與屬員互相口角請暫行解任查核片○護新撫魏奏飭署總兵片○閩督卞奏據情代陳片○護新撫魏奏調署知州等缺片○又奏委署副將片○台撫劉奏甄别知縣片○江撫德　奏甄别知府片○二月二十日兵部太常寺太僕寺正藍旗値日兵部引見二十一名廂藍滿四名○芸公續昌各假滿請安○誠俟假滿請安並致察明陵請訓○景灃續假五日○兵部奏派管理馬館派出巴克坦布○召見軍機德福白桓○○倪文蔚片再據賑撫局司道詳稱山東布政使王毓藻前在廣東臬司任内捐助豫賑銀庫平一千兩匯同廣東協賑欵解豫濟賑並述其故祖父二品封職頁生王志釗故祖母葉氏在日常以濟貧救災爲急遺命後世子孫須恪守祖訓遇有災歉儘力拯救用是特捐廉銀遠助鄰賑以成先志等情咨經由局具詳前來查士民人等捐助工賑至一千兩者例得聲請建坊歴經辦理有案相應請旨准將二品封職貢生王志釗命婦王葉氏在湖北黄岡縣原籍照例建坊給予樂善好施字樣以彰善行爲此附片具陳伏乞聖鑒訓示謹奏奉硃批着照所請禮部知道欽此○○倪文蔚片再據候補道衛桂森開封府知府孫雲錦等聨名禀稱竊查安徽定遠縣烈婦何孫氏壽州人定遠縣學附生何維棠之妻江蘇候補知縣孫家聲之女該氏幼讀詩書深明大義　親以孝聞二十一歲于歸維棠克盡婦職並勉維棠以遠志維棠因携胞弟赴豫依嫡堂兄記名道何維楷在其寓内讀書是年該氏得舉一子光緖十五年維棠回籍鄉試塲後卒於金陵寓所訃至該氏以頭撞柱頭裂血出絶而復甦者再自言不能勉夫名成當以死殉貽書夫弟維橒託以養親教子家人苦勸志不可奪於九月十五日乘間仰樂身死職等屬在桑梓見聞較確不忍聽其湮沒謹具册結公懇核奏等情前來臣查該何孫氏慟天情切矢志捐軀洵屬節烈可嘉相應請旨勅部族表　闡幽光而維風化除册給咨部外謹會同河南學政臣吳樹棻合詞附片具陳伏乞聖鑒訓示謹奏奉硃批着照所請禮部知道欽此○○倪文蔚片再署荆子關副將楊定吉期滿調省本任副將李家昌前委管帶精銳後營練軍塡札光州息縣之間刻値冬防吃重未能遽易生手所遺荆子關協篆務查有分發記名提督果勇巴圖魯李葆珠久歴戎行營務諳練堪委署理除分檄飭遵外理合附片陳明伏乞聖鑒謹奏奉硃批兵部知道欽此○○倪文蔚片再代理遂平縣知縣毛大猷現經調省所遺篆務查有淮寍縣知縣程鍾明練詳愼堪以調署該員任内並無盜案已起四叅及經徵錢糧有關降調處分據藩臬兩司會詳前來除批飭遵照外理合附片陳明伏乞聖鑒謹奏奉硃批吏部知道欽此○○奴才譧禧跪奏爲遵查革員才力堪用籲懇恩施恭摺具陳仰祈聖鑒事竊查光緖十五年三月十六日恭逢恩詔内開自同治元年以來曾經任用現已革職官員除大計貪贓及居官不職以至失守城池各員外若有事係寃枉被革果有才力堪用者在京聽該衙門在外聽該督撫查明詳開緣由奏明請旨等因欽此欽遵在案奴才當飭道府確查去後查有已革運同銜知州用俸滿平泉州知州揀發知縣湯華袞現年五十一歲湖南直隷澧州永定縣人由優廪生中式丁卯科本省鄉試舉人考取景山官學教習經部註册揀選知縣遵例報捐同知升銜光緖元年熱河都統瑞聨奏請揀發知縣經欽派王大臣揀發奉旨着以知縣發往熱河差委用欽此六月到郡於剿捕白凌阿案内經前都統瑞聨保奏俟補缺後以知州用有旨着照所請欽此十二月署理朝陽縣事二年六月交卸五年經前都統延煦奏請試署平泉州知州六年經前都統崇綺秦請實授奉部覆准七年因獲盜出力復經都統崇　奏請賞加連同銜奉旨依議欽此九年經前都統春福奏委護理承德府篆旋回平泉三任九月俸滿回郡十二月據喀拉沁王旂以該員於該旂拿送賊匪並不嚴訊確情等情咨經前都統繼格查明雖無縱賊確據辦事粗率不洽輿情等情奏叅奉旨交部議處部議革職各在案查該革員需次熱河兩列保案素著勤勞屢任繁缺均無貽誤檢查被叅案卷並無實在劣跡亦非貪贓等項重情可比復叅以僚屬公論僉謂該革員服官十載循聲卓著該革員現來熱河解交欠欵接談之餘見其才識明敏提力强壯洵屬牧令中不可多得之員今幸恭逢恩詔凡獲咎較輕才力堪用人員由各疆臣奏請者無不渥荷特恩棄瑕錄用該革員事同一律未便令其棄置據熱河道德克精額轉據承德府知府廷杰詳請具奏前來奴才復查該革員幹練老成通達治體該道府等所稱才力堪用委係實情若竟任其廢棄殊爲可惜見在熱河差委需人合無仰懇天恩俯准將該革員湯華袞開復原官原銜升階仍留熱河補用之處出自逾格鴻慈所有查明革員才力堪用籲懇恩施緣由謹繕摺具奏伏乞皇上聖鑒訓示施行謹奏奉原批吏部議奏欽此○○謙禧片再十一月二十九日奴才風聞熱河道署内傳見屬員時有撤任試署平泉州知州蓋永貞找向承德府知府廷杰互相口角等情一時觀者駭然其中難保無别故隨時傳見該管道德克精額面禀如前奴才查屬員與該管上司名分攸關竟敢找向滋閙該府廷杰有表率之責亦不應與蓋永貞互相口角除一面將盖永貞先行看管外相應請旨將承德府知府廷杰暫行解任俟查明該員等有無别項情弊再行據實奏聞理合附片具陳伏乞皇上聖鑒謹奏奉硃批廷杰與屬員互相口角有無别項情弊着查明具奏請旨所請暫行解任之處着毋庸議欽此○○魏光燾片再巴坤里鎭總兵員缺前經臣奏請以統領庫爾喀喇烏蘇精阿等處營旗記名提督湯　和署理所遺防務並請以烏什協營副將現調署伊犁鎭總兵張俊接統各在案茲查湯彦和業將防務交卸晉省應卽飭赴署理以專責成除咨行外謹附片具奏伏乞聖鑒謹奏奉硃批知道了欽此○○卞寳第片再臣准湖北正考官内閣中書陳璧呈稱竊璧欽奉恩命典試湖北揭曉後請假兩個月回籍省親由湖北撫臣奏陳在案兹於十月二十一日由鄂依限到籍俟假滿之目卽行起程回京覆命理合呈請奏等因前來謹據情附片代陳伏乞聖鑒謹奏奉硃批知道了欽此○○魏光燾片　再署温宿直隷州知州江遇璞調省遺缺查有請升温宿直隸州知州迪化縣知縣陳希洛勤廉篤實練達有爲堪以先行署理所遺員缺查有署昌吉縣知縣楊其㴻才具穩練爲守兼優堪以調署遞遺之缺查有署府經歴事補用知縣鄧以謨年壯才優辦事勤愼堪以調署據藩臬兩司會詳前來除批飭分别給委外謹會同陝甘總督臣楊昌濬附片具陳伏乞聖鑒謹奏奉硃批吏部知道欽此○○魏光燾片再署烏什協營調補伊犁鎭總兵張俊前准臣奏委接統庫爾喀喇烏蘇精阿等處營旗在案所遺副將員缺查有署撫標中車叅將都忠裔明練有爲熟悉營務堪以委署除飭遵外謹會同陝甘總督臣楊昌濬喀什爾噶提督臣譚上達附片陳明伏乞聖鑒謹奏奉硃批兵部知道欽此○○劉銘傳片再定例捐納分發各官必俟到省試用一年後方准題咨補缺又准部咨嗣後無論何項勞績歸候補班人員以到省之日起予限一年詳加察看出具切實考語分别補用等因兹查署淡水縣知縣候補班前補用知縣李淦到省試看一年期滿自應照例甄别據署台灣布政使沈應奎台灣道兼按察使銜唐景崧會詳前來查該員李淦年富才明堪以知縣留閩按班序補除將履歴咨部外臣謹會同兼管福建巡撫閩浙總督臣卞寳第附片具陳伏乞聖鑒謹奏奉硃批吏部知道欽此○○德馨片再查前准吏部咨嗣後道府州縣等官無論捐納勞績各項人員應於到省一年後察看考覈分别補用等因歴經遵辦在案兹查有捐納分發試用知府許炳暐試看一年期滿應行照章甄别據革職留任布政使方汝翼會同按察使瑞璋詳請留省照例補用前來臣詳加察看捐納分發試用知府許炳暐精明練達堪以知府留於江西補用相應請旨留省照例補用謹會同兩江督臣曾國荃附片具奏伏乞聖鑒謹奏奉硃批吏部知道欽此 
 
