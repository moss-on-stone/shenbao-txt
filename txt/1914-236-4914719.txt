# 1914 - 236 - 4914719

 

Page 1

 
 
   
 
 

Page 2

 
 
時評 
[罰官（冷）]  
　　自民國成立賞多於罰而官爲尤甚其有罰者皆名之曰黨亂之故而其外無黨亂之名者大抵皆有賞而無罰也黨亂者固不肖矣不黨亂者豈皆賢者乎於是苟有與亂事反對者皆曰賞也賞也即有不肖亦皆置之不問也於是反對亂事者之勢大張夫反對亂事不可謂不是也因僅僅反對亂事之故而便可無惡不作無人顧問此中國今日之官方所以放僻邪侈若是之甚而人羣視之爲穢藪也 
　　今者罰官之事漸有所聞若汪瑞闓若張鎭芳若尹昌衡若孫道仁政府亦知長此放任不可以爲國歟雖然是數人者是猶狐猓之於豺狼也政府其進計 
[命令]  
　　二月一日總統命令爲治之道首在整肅官常欲其各厲廉隅先宜嚴禁標榜從前掄才試士向有門生夫子之名稱惡習相沿積重難返大則啓門戶之見剖擊各樹其黨援小則長奔競之風苞苴行於暮夜私情勝於公義隱患中於人心末流所趨曷勝浩歎須知主試者爲國求士本非可以市恩應試者爲國効勞更無用其感德若以國家選拔賢能之舉克視爲個人恩私酬報之途進身之始存心已不光明安望其廉介自持爲民造福現在法官甄别知事試驗以及將來文官考試不日次第舉行此等稱謂若不永遠革除官邪何由而戢吏治何自而澄本大總統爲正本清源之計用特明白宣示懸爲厲禁所有考試各員與受試官吏務宜朿身自愛共體斯意不得再蹈前轍致干法紀此令又令署雲南民政長李鴻祥於此次榆亂定變有方深堪嘉慰李鴻祥應給予二等嘉禾章以彰勞勩此令 
又令據雲南民政長李鴻祥等電陳榆亂在事文武各員分别功罪請予賞罰以示勸懲等語大姚在籍紳士前貴州提督李寳書捍衞地方深資得力應給予三等文虎章内務司長陳鈞秘書熊廷權金正煒周安元劉潤疇或規畫周詳深資助或稽查間　備著勤勞迤西觀察使楊晋鎭攝邊西調度有方麗江縣知事葛延春永昌縣知事徐元佐保境援隣布置井井應均給予四等嘉禾章調任大理縣知事處鉞騰越縣知事徐鈺楚雄縣知事秦恩述鎭靜不擾防範得宜蒙化縣知事張璘緝獲要匪勇於任事應均給予五等嘉禾章彌渡縣知事陳楨鎭南縣知事尹馥清永平縣知事李治大姚縣知事嚴恭姚安縣知事萬鴻恩捍衞竄匪克保治安應均給予六等嘉禾章團長楊湘利赴援隣邑擒斬甚多應給予六等文虎章前大理縣知事蘇桂芬雲南縣知事孫嘉榮鄧川縣知事戴紹祖漾濞縣知事扗澍趙縣知事張炳榮或臨時忽略毫無布置或禦亂無方擅離職守應一併褫職不得再行錄用並由該民政長等分别查辦此令 
又令劉詢關忠和均授爲陸軍中將此令 
又令陳正仁明羽林齊寳善傅崇恩均授爲陸軍少將此令 
又令兼代陸軍總長周自齊呈請將陸軍步兵中校張光啓加陸軍步兵上校銜陸軍工兵少校俞書紳劉漢加陸軍工兵中校銜陸軍步兵上尉哈豐阿加陸軍步兵少校銜陸軍礮兵上尉趙徇成加陸軍礮兵少校銜李名揚陳德明張鳳明張聲揚授爲陸軍步兵上尉王永新趙運昌李源張毓森授爲陸軍礮兵上尉陸軍步兵中尉崔景浦加陸軍步兵上尉銜王寳盛李恕任張寳林郭立功劉福臣陳允瀚關克忠朱伯良授爲陸軍步兵中尉馬子雲劉朝棟王永琛授爲陸軍步兵少尉應照准此令 
又令兼代陸軍總長周自齊呈請將二等軍醫正常兆彬加一等軍醫正銜三等軍醫正張用魁加二等軍醫正銜一等軍醫王桐陞加三等軍醫正銜二等獸醫祝濤孫在甫加一等獸醫銜應照准此令 
專電 
[北京電]  
　　所擬造法機關人員雖甚秘密但聞舊大員網羅極多如嚴修唐景崇均在内 
[北京電]  
　　頃晤一高等文官甄别委員云彼等會議結果將並從前因减政被裁人員一律甄别以被裁者並非因箇人關係去職其有資格者仍保留資格得照原俸支給幾分之幾此節曾以商熊總理熊謂欵不重亦可照辦現該會正檢驗文憑 
[北京電]  
　　高等文官懲戒會日前開會有主總合辦理者有主分部者將來恐用前說 
[北京電]  
　　尹昌衡被控二起一起控其四欵最重胡景伊電有三十萬一欵稱尹之報告不符故先被在賢良寺本宅看管嗣以尹出入舉動無常恐疏失故改押憲兵營將開軍法會議處之 
[北京電]  
　　劉冠雄亦有電稱孫道仁報銷不實故孫亦有看管之 說 
[北京電]  
　　今日京奉京張京漢津浦四路公讌其全體路員部員並廣集名伶演劇 
[廣東電]  
　　晦電係引渡普陳光非鍾秀南前電誤 
[南京電]  
　　都督府設立諮議廳杜淮川巳任廳長 
[南京電]  
　　財政司額設三科外現又增添統計預算交代清理四處 
[南京電]  
　　韓省長現組織旗民生計局委任樊溥雲爲局長八卦洲善後工廠均歸直接辦理 
特約路透電 
[北京電]  
　　熊希齡致文政治會議論國敎問題謂泰西歷史凡政府干涉宗敎輒釀變故中國因無國敎故國内雖有多敎絶無爭端今如以孔敎爲國敎耶回佛道等敎能弗羣起反對乎此可証中國不當創設國敎云云熊請政府准國民有信敎自由而一面尊孔闡揚敎旨熊意如孔敎會及孔敎堂等舉皆屬多有實與孔子之敎不相符合 
[北京電]  
　　袁總統命令着叚祺瑞回京仍任陸軍總長並命段芝貴署理湖北都督 
[北京電]  
　　文官懲戒會現辦理前任江西民政長汪瑞闓控案甚爲忙碌内有在國税廳安插私人四十名曠離職務虚造報銷等欵 
[北京電]  
　　西班牙葡萄牙奥大利亞均覆允中政府之請實行徵足五釐入口貨税德日俄法四國尚未答復現信德亦贊成修改税則惟法則請酬利益 
譯電 
[北京電]  
　　預料熊希齡辭職邀准後陸軍總長段祺瑞將署理國務總理周自齊將任財政總長梁士詒將任交通總長且仍將兼任總統府秘書長其他各部並無更動 
[北京電]  
　　熊希齡連日因病未能出門今日已照常視事 
[北京電]  
　　據北京日報載稱袁總統曾向五國銀行團代表宣稱熊希齡雖將告退國務總理及財政總長而改革幣制借欵談判仍將由熊一手辦理並無阻滯云 
[北京電]  
　　各都督均贊成實行總統制以直隷江蘇二都督主張最力 
[北京電]  
　　此間已組織監查約法會議選舉專局 
[北京電]  
　　據順天時報載稱山西都督提議請廢武昌起義國慶節及清帝遜位紀念日政府現正討論此議 
[北京電]  
　　據順天時報載稱英美比荷奥西諸國已允增加海關入口税 
[北京電]  
　　農商總長張謇請政府速以寛例准許人民競爭興辦礦業則中國十年可以自立二十年可以富裕云 
[柏林電]  
　　美國國務卿白乃安君擬於一千九百十六年在海牙召集萬國和平會 
[柏林電]  
　　據雅典消息現料希臘與羅馬尼亞將於日内簽定聨盟條約說者謂此舉乃抵制土布聨盟 
[柏林電]  
　　英俄法各報倡議如愛琴海羣島問題不能解决則各國當派軍艦示威土國海面德意奥各報則謂三聨盟國是否將參與此舉尚不可必 
[布京電]  
　　希臘與布爾茄利亞不日將言歸於好擬各先派代理公使辦理外交 
[公電]  
　　農商部請各省覆查商會應得奬勵電各省都督民政長都統鑒上年十月間前工商部通咨查明商會應得奬勵一案現在本部亟應彙案呈明枝獎除太原商會巳由山西都督呈請給奬外所有吉林江蘇廣州山西河南雲南福建察哈爾等處雖經報到惟各省商會不止一處希再詳爲覆查其餘尚未復部各省應請迅速查明電復以憑核辦農商部三十一印 
　　四川都督省長亦贊成總統制電安慶倪都督各省都督民政長均鑒倪公敬電祗悉内閣制度作用全在政黨吾國政黨幼穉釀禍　家亦旣殘害人民騰羞青史覆轍未遠何可再循項城袁公絶世之才中外具瞻天人合應允宜屏息退聽縱其展舒若實行内閣責任俾元首退處無權何異困蛟龍以溝壑擊麟鳳以鉗鐵中華累卵曷云能國故縱觀往事審酌國情衡量人才均以總統制爲最適吾國承惠雅敎至佩名言請挈名銜迅以上聞胡景伊陳廷傑艶印 
要聞一 
[古德諾之論總統制]  
　　政治顧問美國古德諾博士日前著一總統制與内閣制之比較以助長總統制之說今錄其稿如左 
　　歐洲各國之政制可分兩種一曰總統制一曰内閣制各國用内閣制者較多然往往出於君主國若共和則用此制者甚少法國蓋其例外也君主國所以多用内閣制者蓋君主不負責任惟用内閣制然後可得一負責任之政府故用此制之國其君主常神聖不可侵犯焉雖然以例外言之則共和國旣有用内閣制者而君主國亦有用總統制者如德意志帝國及日本皆是也 
共和國所以多用總統制者良以其國之元首本非君主自無不負責任之權利且總統旣由民選並在法律制裁之内其任期甚短如所行之事不愜人意國民得於第二次選舉時表示其不信用之意故共和國之總統實爲國民所委任之人對於國民負其責任自無再用内閣制之必要也 
　　共和國旣不必用内閣制故主張總統制者恒以此制爲遠勝於内閣制蓋用總統制者政府之地位極爲穩固而其政策亦可行之較久彼内閣制固無此利便也緣是之故德國及日本兩國雖其君主不負責任亦採用總統制德國地勢處歐洲之中其邊界絶無天然險阻足以防强鄰之侵伐故政府之政策必期其可久而後國基不至動摇此其所以必用總統制也若日本原係島國初無外患之虞然在新行立憲之時不能不加以審愼彼蓋見夫歐洲各國之用内閣制者大抵皆有自治之閱歷故當建設伊始不敢貿然效之此其所以亦用總統制也 
用内閣制之國其政府所以不能穩固而政策不能永久者蓋其行政機關初無法定之任期内閣之去留其權操諸國會國會表示不信用時卽須全體辭職而此種不信用之决議可以隨時發生雖政府有重要問題正待解决之時若國會失其信用亦須即時解散其阻礙進行莫此爲甚 
是故用内閣制者欲政府之任期略能持久而政府之政策可以繼續進行則必常得議會之信用而後可達此目的此必其國有兩大政黨若英國者乃能行之無弊也若法 
 
 
 

Page 3

 
 
國若義國則其國本無兩大政黨之組織故雖採用内閣制其政府屢次更迭而政策終無繼續進行之時亦足見内閣制之流弊矣 
　　若用總統制者其情形正與此相反試証之美國美國之總統其任期定爲四年不以國會之不信任而有所縮短且任期满後尚可更舉一次故其地位甚爲穩固在總統任期以内之國會對於致府不表信用時政府之行事雖不能有十分之實力然一切行政方針仍可次第施行而國務員亦可照舊供職不必有重行組織之事彼用内閣制者則紛亂無停晷矣試即兩者内閣壽命之長短較之美國之内閣其任期至少四年若總統得被再選時則常歷八年之久若用内閣制之國其内閣任期每在一年二年之間法國十三年中九易内閣而去歲一年中内閣易至三次可以知其得失矣 
在用内閣制之國常設一總理由元首任命之而組織内閣之權操諸總理之手總理有時自領一部然以普通言之則往往不管部務而爲各部總長之首領以决定大政之方針各總長均聽命焉惟其爲國務員之長故當其任命之時雖無須議院之同意而常對於議院負其責任此内閣制總理之地位也若在用總統制之國則不必有總理之設蓋共和國之總統本係自負責任國務員皆聽命於總統而歸其監督故毋庸再設總理然實則總理之設亦要無礙於總統制德國雖用總統制而置有宰相一官卽其例也大抵有總理者其人必直接隷於總統對於總統負責任而總統之訓令皆經由總理以及於其他國務員焉 
　　各國之制略如前述今以中國之情形言之似不宜採用内閣制蓋用内閣制而有利者必其國先有完善之政黨而其人民又有立法之習練此必然之理也今中國旣無完好之政黨又乏政治之經騐人民對於議會之性質茫然不知所謂果何所利而用内閣制乎且中國大局粗定今日之急務在得一穩固强硬之政府能實行其所定政策者然後可徐收其效若用内閣制則法義兩國之屢易内閣前車非遥可爲設鑒况中國人民自治之經騐尚遠不及彼二國乎吾知將來中國之内閣必紛更無定而政府之政策永不能見諸施行當此存亡危急之秋愼勿忽此根本之大計也 
　　吾謂中國今日欲恢復元氣其道在於國家之建設而建設之功極爲浩大行政司法各部分無一不需改良法典之制定旣必求其完善財政之管理亦宜重行組織凡茲重大事業任其責者必抱定宗旨竭力進行於事或可有濟如大總統及其國務員日夜孳孳惟恐失國會之信用更何餘力以圖大計乎 
　　是故中國今日應辦之事旣繁且要若用内閣制雖在文化大進之國猶恐其多所掣肘若行之於中國其困難之處必有更甚者蓋中國將來國會無論如何組織必不能成一完好之機關議員於立法之事絶無閱歷欲其盡立法之職分神速而有效果必不可得之數也彼歐洲各國立法機關所以有益於國家者蓋無不從堅苦卓絶而來屢蹶屢起乃有今日今日用内閣制之國從前亦皆曾經總統制之階級此又言閣制者不可不知者也 
　　今且讓一步言之姑以爲内閣制若用於適宜之國實爲無上之良法然熟知歐洲各國之歷史及中國今日之現狀者亦必不能以内閣制望之於目前之中國中國目前所且用之制度在能得鞏固不摇之政府以行其堅忍不拔之政策而後可望其有成也吾故曰内閣制不如總統制也 
[改革鹽政之磋議]  
　　改革鹽政於財政上固有絶大關係且亦涉及外交故此事不能過緩前者張署長弧主張專賣而顧問丹恩氏則主張就場徵收二人意見不能一致因之丁恩氏特赴各省調查鹽務情形聞丹氏回京後之主張對於專賣一層並不表示絶對不贊成之意而就場徵税之主張亦未全然變更其歸宿擬於南北情形不同之處各取因地制宜之法不必使之强同而張署長則以爲改革鹽政首在統一南北情形雖殊要亦不能異制二人意見各殊未能遽定現正在商議中也 
[各部暫行政策之大綱]  
　　各部前因規定大政方針改革興廢部務爲之停滯現雖交政治　猝難議决茲經熊總理規定大綱暫由各部分别實行惟外交海軍交通等部尚未脱稿茲爲分述其概略如左 
　　内務部以保持公共安寗秩序增進國民幸福爲本（一）采用折衷之干涉主義（二）督促各省民政長縣知事嚴守分治政策官治自治各定權限（三）實行地方自治不使暴徒武斷鄉曲（四）測繪全國土地制精確之圖表（五）平治道路橋梁（六）徵考文獻規定通禮以齊民治（七）保護宗敎信仰自由（八）整頓保安警察完成警上察制度（九）訂考績法以清吏治（十）儲養人才以資任使 
　　陸軍部完成嚴肅軍制以爲國防之預備（一）制定軍區實行軍民分治（二）裁遣軍隊釐定兵額全國以五千師爲華（防營二成）（三）整頓軍事敎育改良軍需製造（四）定國防軍警備軍兩種（五）陸軍爲國防軍防營爲警備軍（六）實行徵兵制度（七）規定軍官軍佐目兵等退伍年限限（八）督飭各廠改良製造整頓馬匹喂養法（九）釐定參謀之職權及關於參謀各事 
　　財政部以標本兼治增進歲入爲政策（一）裁節經費减少支出改良舊税創行新税歲出採减節主義歲入用增加政策（二）實行國庫統一舊有代理國庫機關一律收回（三）嚴定會計法規實行新式簿記務使用途詳明（四）確定單位制統一幣紙收回各省舊鈔易以中國銀行之票（五）特定國立銀行條例（六）納公債於國庫（七）監督鹽務署之一行進行（八）督率國税廳財政司之徵收 
　　敎育部統一國民敎育化人民之畛域免内部之競爭（一）尊崇孔學爲道德敎育之本（二）主用嚴格整頓學風（三）人才敎育與國民敎育分途並進（四）人才敎育以注重實業爲主國民敎育以培養師範爲先（五）普及中小學校以孔學爲入手（六）審定音讀以期統一言語（七）審查敎科書作爲國定敎科書（八）審察國家財政與時勢之情形推行社會敎育 
　　農商部注重助長行政以求人民物質經濟之發達（一）采保護主義恊定税率以期商民有益（二）整頓固有之官營業利用外資創辦實業（三）指導奬勵民營商業（四）準備廢止釐金實行單獨税法（五）改良全國之農林漁業（六）畫一全國之度量衡（七）監督礦務局之一切事務（八）調查全國農林漁牧等之統計（九）擴充國有森林（十）勸導商民實行海外貿易（十一）設出口貨物檢查所（十二）指導改良物品以期發達 
　　司法部參酌中外法律尊重人道主義以期完成法治國（一）審察財政狀况養成法官人才分施行之先後（二）實行三級制度（三）愼選司法官吏以保法定之威信（四）保存固有精神按照習慣程度以定適當之法律（五）改良監獄以謀收回領事裁判權之預備（六）編訂民刑法及訴訟法商事裁判法（七）施行監獄敎育制度以期逐漸改良 
[雜評一]  
　　門生夫子余謂其道一以貫之也旣倡祀孔則必尊師旣有考試則必搶替旣考試有搶替祀孔而尊師則主試者爲夫子被考者爲門生其事本相連屬雖有命令革除之恐不易也 
　　甄别考試法官有甄别高等文官有甄别知事有考試今日北京城中試事大忙矣應試之人大多矣雖曰不復科舉而一切情形大相類似矣此束身自好之人所以恐投今日之政界也 
 
 
 

Page 4

 
 
   
 
 

Page 5

 
 
   
 
 

Page 6

 
 
H>第六版 
要聞二 
[浙省大吏建議總統制（續）]  
　　或謂行總統制則總統爲政治之衝易遭輿論之指摘旣損行政首長之威嚴且易啓人民弁髦法紀之漸不知總統施政不善固可招庶民之怨咨但施政而良亦易致輿人之謳頌况因易受輿論　摘之故尤可使總統生恪恭將事之心如行内閣制則閣員起仆靡定行政部之損失威嚴人民之弁髦法紀當較總統制爲尤甚或謂總統制政權集於總統苟總統不賢則大足貽誤國事不知總統爲國人所共選其人必多爲瑰琦傑特出類拔萃之人才况政權集於一身則其任事之心自較行内閣制國之總統更爲奮發切實蓋事權旣屬則責任自專貽誤之說未足深慮或謂總統任期有定不能於途半更換行總統制如總統不賢易招武力反抗且大權在握人人皆欲得之必致以其力爲競爭手叚不知總統任期不過數年與帝王萬世之業大異總統縱有不賢何至迫不及待而用武力排除凡以武力反抗者多由國内野心之人覬覦元首之位其用武力從事固不在總統之賢否亦不關總統制與内閣制之異同試觀我國固行内閣制者何以上年贛蘇之亂反觀北美合衆國行總統詞何以無用兵力競爭總統之事其故可以深思且其行總統制並可杜絶議員挾持内閣獨取閣員之弊亦何憚而不採用耶今日我國情勢如破舟之處驚濤瘠夫之攖重病國人咸知非有强善之政府不足以挽危亡而欲政府之强善則非擴充行政部之權力不可欲擴充行政部之權力是在亟行總統制溯民國第一期臨時約法本非内閣制及南北統一參議院乃對人立法而取法蘭西之内閣制以朿縛大總統以致弊害叢生痛我民國今當修改約法之時伏祈大總統鑒巳往之弊端順國民之心理毅然主用總統制罷除内閣制度師合衆國之良規取德意志之精義以總權屬於大總統於確定之任期規宏遠之事業俾國内政潮不作百政雍容進步民國前途庶幾有豸抑瑞尤有進者近聞有爲折衷之說倡總統内閣制者擬於總統之下仍設總理以總統内閣分任政治上之權責此制權限旣不分明責任即難歸屬自其積極之獘言之則總統與總理易生政見之衝突自其消極之弊言之總統與總理皆可互相諉卸而負責允非善制揆諸國勢未可施行　昧之見是否有當伏祈鑒裁浙江都督朱瑞徑印 
　　屈省長杭州屈民政長一月二十七號來電云大總統鈞鑒院密迭讀政治會議通電敬悉造法機關不日告成最良根本法將由此制定海内喁喁　鼓軒舞竊以閣制一端爲約法中最重之點改法之始乃宜揆度國情詳加審議我國自採用内閣制以來業經兩載閣員更迭五次國政停滯不前法蘭西内閣制之式巳實現於吾國現行約法實爲厲階夫内閣爲政治之總匯而遷變無常如此在閣員有視同傳舍之心在人民有舉棋不定之慮黨派紛爭均由此起以此圖治是猶南轅而北轍查美利堅爲行總統制之國政權寄於總統行政權力極爲鞏固故林肯麥堅尼羅福諸賢操縱政局發揚國威我國幅員廣大與美相埒满蒙回藏諸族皆與强隣相接必有總攬政權之大總統以當政治之衝方足以樹威信而立　家不拔之基采取美制最爲適宜伏祈大總統於造法機關成立時以總統制提交議决施行民國幸甚署浙江民政長屈映光叩有印 
[近今最要之政法兩問題]  
　　閣制問題變更閣制問題紛議以來究竟採用何制尚未規定雖由總統府各顧問紛紛陳請主張總統制者然大總統之對於此項問題極爲愼重故日前卽召集陳請各顧問諮詢一次且聲明内閣如果必須改組甚不願實行此制（卽總統制）使内閣立於不負責任之地位各等語各顧問復陳說考查中國情形非採總統制難謀國利民福使國家安於磐石更紛紛陳說總統制與内閣制之利害此係前數日之事大總統尚未敢毅然取决尤以爲雖由各顧問之建議尚未交院核議各省督長等亦未必一致贊同當卽商之黎副總統黎公亦與陳請各顧問持同一之主張日間各督長等復聨電總統府曁國務院竟一致贊成并無一人反對此總統这所以提出政治會議以資取决也至於總統制將來若果實行則國務統理自歸裁撤國務院當然取消擬另行改組聞已有人提議將國務院卽名爲樞密院一爲統屬各部長之機關一爲會議國務之地點其一切之組織法純仿法國樞密院章程云 
　　造法機關總統府最近消息總統對於造法機關之組織極爲注意其名稱雖由政治會議决定用約法會議字樣日前大總統尚召秘書長顧鰲至府秘密討論後當即諭飭秘書廳擬定電稿三件旋卽拍發第一起聞係通飭北省都督民政長等第二起係分政南省督長及鎭守使第三起聞係通致各將軍都統辦事長官等其内容聞係徵集組織造法機關之意見事關重要統限於一星期内電復以備參核 
[試騐知事之談片]  
　　核對保結之預備熊總理昨與内務朱總長在國務院談話略以考試知事實爲澄清吏治根本要圖亟應妥愼將事對於出具保結之薦任官尤須注意然薦任文官一項人數衆多其姓名若何其圖章若何甚清晰朱總長擬咨行行政司法各官署各將本署薦任官姓名及其圖章列表送部以憑試驗時核對云 
　　審查投考之方法聞内務部以現在舉行知事試騐試期已近投考者日益繁多或且來從遠道其不合投考資格不克與試未便使其聽候宣布名錄久作覊留茲擬嗣後報考之人於履歷保結書呈繳報名後除審查合格者由本處於考試前一日宣布外其餘均卽隨時批示以免報考者稽京寓云 
　　試期展緩之消息知事第一届試騐期迫而日來到部領取履歷書保結書者雖逹千人以上然實行報名者僅有三百人餘人茲聞籌備知事試騐事務處以報名人數寥寥而湘魯等省又紛紛電請暫緩調驗恐屆時應試者少難拔眞才擬呈請朱總長將甄錄試期暫行展緩云 
　　湘省請緩之實情政府除一面拔選良才作爲候補知事同時並分四期各省現任知事調京試騐以定去取先巳有山東田民政長電陳魯省困難情形懇爲緩行業經照准在案日昨湖南湯都督亦有電復内務部大致謂薌銘接篆後考查現任知事非市井無賴之徒即黨會强梁之輩流品紛雜吏治卑汚現在力袪積獘廣致賢良能否足額尚無把握如再行調送考騐則更憂缺乏茲承示田民政長條陳各節巳　照准薌銘體察湘省困難情形實有過之而無不及應請援照山東辦法展緩調騐云云此外廣東李省長亦照此呈請展緩至第四期矣 
[銓叙局檢驗文憑之手續]  
　　高等文官甄别委員會昨日（二十九）午後在國務院開會大總統所派之各會員均巳到會甄别資格共分八種以甲乙丙丁戊己庚爲次甲表以在大學及高等政治學校畢業者爲限乙丙兩表以原有簡任及薦任官相當之資格而辦理行政曾經五年或三年以上者兩表困難之處乃就原有履歷編製與前清吏部官照相對多有不符經此審查後擬行查各該本衙門咨覆如有不合則移歸别表繼議經此次减政主義被裁各員是否亦可歸入甄别惟各衙門多數政官有降補主事者有改技正或技士者現擬仍照未裁前之原官資格辦理之蓋甄别高等委員法乃在减政主義之前若技術官不願再受甄别則亦聽之但不能再爲他項文官耳現定自二月一日至十四日爲止專爲檢騐各表文憑之期云 
[最近籌備之稅法]  
　　商税可望减輕吾國病商之政莫過於釐金裁釐之說起全國人士莫不欣然引領期旦夕除茲獘政無如茲事體大國内之財政國際之成約種種問題互相關連非内籌補救之方外與各國議妥未易猝然解决於是商人之重困亦急切不能得蘇刻聞農商張總長對於此事頗加籌思擬當釐金未能遽裁之時先定一恤商之辦法别擇貨物種類取其能與國際貿易處競爭者爲製造品之原料者概减免其税金减免之度以使其能輕成本敵外貨爲止如此則可蘇商人之困苦促實業之進行體恤之中兼寓提倡之意現聞該部正擬調查應减應免之種類與其所减所免之常額及預籌抵補之方云 
　　牙帖税將次頒布財政部於舊舊有租税時加整頓以圖起色頃聞税法委員會又將牙帖一項討論完竣其辦法仍係參酌舊有習慣依地域之繁僻貨物種類以定税率之多寡昨已備文連草案一併送呈國務院核准頒布云 
[中俄注意江省之邊地]  
　　中國之設治伊必氣人烟甚密朱民政長以該處向設旗屬總管衙門辦理各項要政諸多不合議將該總管衙門裁撤改設伊必氣設治局擬委内務司于司長駟興胞弟于駟華爲設治員又漠河在江省極北距黑河一千餘里近因金廠開挖人民繁盛黑河觀察使張壽增特面請朱省長擬將該處改設河縣而將漠河總卡倫裁撤所有上下游十卡均歸該縣管轄按伊必氣疑係東布特哈總管之駐所漠河在前清宣統元年本擬設漠河廳刻因呼倫外叛吉拉林被陷由吉迤東卽奇乾河卡倫距廠咫尺故劉某獻媚勝逆有攻取之計此次設治殆有必要之情勢焉 
　　俄人之改制俄京新派駐哈護境軍團總司令官德米特里也夫中將已由京乘快車起程日内卽行抵哈懽駐哈司令官一缺此次更調異常迅速且新司令官由俄京起程多日哈埠始接到電報仍未言明何日東行未悉其中果有何項關係也按沿黑龍州總督義爾古斯科總督悉已調易駐哈司令之遷調亦同在斯時儀於極東高等官制將大改定已見端倪查俄於亞陸凡分七省近又分劃爲東西兩部東西比利亞以義義爾古斯科爲都會西西比利亞以拖慕司科爲都會茲番凡東部之高武昌官殆有全體更換之概云 
[江吉之兩大害]  
　　匪害易去紙害難除 
吉省之著匪著名胡匪徐長勝（按同時有兩 
徐長勝彼徐長勝綽號粳米客巳於前清宣統三年伏法此徐長勝綽號掃北）籍隷阿城於前清光緒年間曾投唐殿榮手下爲從匪唐見其勇悍升之爲匪中頭目倚若腹心自唐死後率領羽黨十餘潛回阿城屢在吉江交界如榆樹阿城雙城濱江呼蘭綏化餘慶等縣滋擾當宣統三年夏因搶刧俄輪案發風聲緊急逃往鐵山包（即擬設治之鐵　縣東深山之内躱避數月後錢財用盡復出而大肆猖獗該處軍警均不敢正眼視幾有横行吉江兩省之概惟因手下人數無多是以未敢大舉嗣在武漢起義時曾與天邊羊聨絡一氣屢欲趁機起事所以遲疑未果者時適有勁旅調彼駐防自顧力不能敵之故後天邊羊投降其勢己孤頗稍歛迹然搶刦綁票等案猶無虚日迨至夥搶綏化後往勦軍隊如林彼無可容足乃帶領從匪二十餘又竄往東甯俄租界勒捐烟土數千兩及羌帖數千張即分發散夥各尋僻靜處所過冬（匪中慣例）惟該匪與其腹心六人携帶烟土一千兩羌洋八百元擬往外蒙効用詎行至寧安界内被軍隊查見立卽逃散所帶烟土羌帖盡行抛棄僅與張李二匪前來敦化時狼狽已極急欲試急欲試其故技無如道路生疎羽黨缺乏難以下手嗣經勾串土匪數人搶刧兩家得財遂與張李作盤費遣之他往　該匪一人日在敦境遊逛日昨不識於何處攫得槍械一桿持向高麗盤道地方刦掠過往行人及附近糧戶適被巡警訪知查明其住址猶不敢動手派幹　變裝前往假充行路人將伊穩住用酒灌醉俟至夜深餘警始一鬨而入不費吹灰之力立將該匪縛住及解至縣署宿酒尚未醒也逮天明知覺自顧己身麻繩已緊纏肩背矣即日鞫訊該匪自知難逃法網當將其爲匪歷史滔滔供認畫押縣署業已據實呈報省吏候文正法矣有客民朱德財在敦化城東沙河掌山裏頂蹚子窩鋪（卽捕獵）已經多年自徐長勝被獲提訊頭道梁子劉永清等家被搶各案徐供認與朱德財張傻子李單子等三人强搶不諱遂將朱德財傳案訊究則供伊與徐匪有宿憾因前日徐匪至伊窩舖覓宿挑剔飲食將桌推翻曾相毆打實被讐攀等語復有該處附近糧戶五十餘名來城搶保請求平反尚不知能釋放否也又高麗盤道地方柳某素開小店前被徐長勝持鎗威嚇勒捐帖錢二十餘吊意頗不某茲徐就獲因來縣追訴併索要前項被勒之欵矣 
　　江省之紙幣財政部以江省廣信公司官銀號近來濫發紙幣漫無限制以致價格日低失民信用前特派監理官來江意即在限制濫發及清理財政嗣又任命巢鳳岡潘鴻賓辦理東三省官銀號及廣信公司俾會同本省地方長官整理然此事着手非易刻尚未有辦法表示聞巢會辦業來電報准於日内到江未知施行何種方法也聞江省近年拿獲僞造廣信公司紙幣之案幾於各處皆有年前哈爾濱道裏已有俄人勾串華人僞造此項假帖大宗獲案後乃日前省城又連獲使用假帖者十餘人半多小本營業貪圖厚利以三百吊購換一千吊而僞造者又稱係昂昂溪中東車站内之日人某因未得有確據且在附屬地内未敢輕易捕拿特請准省長佈告週知凡查獲造假帖人犯及搜獲造帖器具或紙料者分三等給賞由一千五百元以下至三百元以上云云 
[汪瑞闓落職懲戒之原因]  
自文官懲戒委員會成立後中央之所以求澄叙官方之方法者無微不至江西民政長汪瑞闓奪職懲戒是爲該會之開幕事業頗惹起一般心理之注意茲就各方面調查其原因如下汪氏所抱政策爲何姑不備述第卽其落職一節言雖包含原因亦複雜而其主要部分則九江觀察使實爲之厲階何以言之汪在任時夙以任用私人著稱其卓然有名於黑幕中最占勢力者有三一楊會康二吳筠蓀三華某是也時適九江觀察使懸缺未補楊華皆向汪運動欲得是席已得許可矣然吳爲汪幕中秘書頗得信任其結果九江觀察使一席爲吳所得於是華楊均銜怨於心思得當有以報汪又偵知熊内閣對於汪之意見亦不十分满足以爲時機可乘由楊向國務院提起控訴計共八欵熊總理得呈乃派王瑚前往江西查辦旋得覆稱謂所列八欵其六欵已查有確據餘二欵尚有欵義國務院卽據以呈報大總統原呈中本有褫職解京嚴訊之語呈上大總統甚爲震怒然猶以汪名譽雖劣恐尚含有他種情節不肯遽爾發表一方並與副總統磋商詢以若何處理副總統亦以汪之爲人頗爲輿論所不容現在整飭官方若再予姑息恐吏治將更不堪設想於是大總統之意始决而其結果猶僅交懲戒委員會懲戒不可謂非汪氏不幸中之大幸云 
[鄂省之警法兩界]  
　　警察編制之改革鄂垣警察前清時原設七署光復後改爲十五分署二分駐所糜貴較前尤甚近因實行减政吕省長特指令警察廳長崔振奎另行改編將省垣内外地段劃爲七區規復清制仍設七署四分駐所并將改革區域署址從新劃定如後第一區警察署址蘭陵街管轄地叚東至東廠口西至佑新巷南至平湖門北至南樓口第二區署址設大朝街管轄地段東至五龍橋南至保安門西至營坊巷口北至大朝街口第三區署址設在黄土陂管轄地段東至大東門南至石灰堰西至東廠口北至蛇山第四區署址設在郎家巷管轄地段東至小東門南至蛇山新鑿洞北口西至三道街北至武勝門東首第五區署址設在斗級營管轄地段東至撫院街口南至南樓西至漢陽門北至武勝門第六區署址設在望山門外正街管轄地段東沿城至通湘門南至白沙洲頭西沿域至平湖門外北抵城牆第七區署址設漢陽門外　子街管轄地段東至洪山南至平湖門西至江面北至氈呢廠 
　　高級法官之去留鄂省高等檢察廳長徐金聲君日前奉政府任命與江蘇高等檢察廳長陳福頣互相調任原爲各避本籍之故茲聞陳廳長已交卸蘇廳事務來鄂接任徐金聲君一俟交代辦竣即行携眷赴蘇履新至高等審何廳長梁柏年君亦隷籍湖北天門現見徐他調知不可久留特於日前呈請司法部辭職昨接梁總長復電挽留稱爲法學名家成績優異聞須俟陳福頣接任將鄂事辦理熟悉後再行改調以資熟手云 
[詳紀六安匪亂情形]  
　　白匪由豫東竄逼近六安該處駐防王壽亭營長奉倪都督電出境迎敵受傷兵士以寡衆不敵當卽潰散縣知事殷西樵得信捲欵潛逃縣署衞隊亦乘間聨合散勇地痞肆行搶刧監獄洞開全城爲之糜爛此二十二日事也大股匪徒乃於二十五日卽（除夕）入城佔據蕪大鎭守使鮑貴卿奉陸軍部令於二十八日率第八團軍士三營出發廬州堵截茲將蕪湖所接六安商家私函錄下六安亞細煤油分銷處致蕪行兩函謂此間三日前接有公電因光州失守商固危急白匪今已到六知事殷及各局所人員全行逃走王壽亭受傷匪勢兇兇監獄門開大小店家被刧全行閉門逃難者紛紛電局亦無人照管散兵向各處强借川資敝處每人給洋四元共計用去三百六十四元頃聞有大衆土匪六七千聚集南離六安僅數十里云云又六安義生莊致蕪湖同豐公司函云今晩壽州已派前站三人到明日有二營可到都督電飭王慶國路靖坤兩人來援蓋由舒城調撥明日當亦可到已派人往迎矣昨得霍山消息匪已到過三百餘人城内現已派人往探并布置防堵矣又接霍邱信謂匪於數日内連陷光商羅三城擄掠一空不守而去固始因有兵在未敢入境蓋其志不在土地又不敢迎敵也云云又聞王營長二十二日行抵流波䃥之唐家小集與匪接（匪於二十五到䃥）戰數時之久竟能以七十餘人斃匪三十餘人卒以少不敵衆退挫而回死亡七人其餘多潰散云 
地方通 
[杭州]  
　　内河商輪遇險警廳昨據第三署長魏其光呈稱本月二十八日准招商内河輪船公司杭局函開謹啓者昨班十七號由湖開杭之河平輪船拖帶公司船一艘鎗船一隻駛經雙林十八里之遥廟橋地方甫出橋洞時突見左右聚有盜船四隻岸上約有盜匪十餘人開鎗傷及輪船中紅綠燈及篷布各處並經槍子擦傷煙篷上婦女頭額當時輪船舵工見勢不妥赶開快車後拖鎗船亦卽開鎗抵敵幸逃出險特此具略詳報請察核從速轉報施行云云 
　　裁撤軍探近聞朱督以軍府探訪員現有五十人其中濫竽者多特定於一月末號爲止將所有探訪員一律取消遴選精明幹練者改爲本府調查員聞已面諭參謀長轉知各該員將所發符號証書及探訪條例迅卽繳銷聞酌留者不過二十餘人 
[南京]  
　　高淳縣之大刧案江蘇高淳縣境東北隅距縣署五十餘里之柳溪港鎭於元月二十三號上午七時突來匪盜五六十名身帶軍火將該鎭大小舖戶及京雜貨店連刧二十二家並傷害多人有豆腐店某甲與石牌村賣毛柴之老李中流彈隕命其被刧之店豫昌泰昌廣泰沙和四家除貨物外計英洋約共三千四百餘元迨盜出鎭隣近各村鑼聲大作農民以農具追趕不一時擊 
 
 
 

Page 7

 
 
斃該盜十二名農民之强有力者竟追踵四五十里之遥至典深水交界之芝山地方該盜見勢難逃逸咸匿村内或山清間又被打死二十七名 
[武昌]  
　　地方廳餓斃押犯鄂省近因財政支絀所有各法庭警署拘押之非刑事罪犯皆不給糧須被押人自行購食或由家屬遞送其家屬有不在省城及貧困者或向恃在押人謀生者每有負腹之嘆聞武昌地方檢察廳之看守所現積押人犯至四百名有奇其中有半數不能逐日得食前數日有多人因飢餓不堪相約　卡而出經衞兵竭力阻回該犯等多被擊傷亦不醫治昨聞已有二押犯竟至餓斃内中搶食種種惡劇該所官亦無法制止致有食者每被他犯奪去者誠可憐也 
　　勸業場之冷落鄂省勸業場定章不准售賣洋貨實則舶來品獨目皆是歷來管理員體卹商情並不干涉近鄂省實業司長力謀振興國貨嚴禁該場出售洋貨各商因生意冷落歇業遷徙出揚者上冬巳及半數所餘各商皆欲藉年貨獲利者無如年來民生凋蔽入該場購貨者向恃閑遊之人上年底又未能大獲利致所欠場租電燈費等項大半未繳前旬該場管理用嚴厲手段勒限五日不繳者卽行封閉各商大動公憤且以不能謀利遂藉陰曆新年休業紛紛搬貨而出昨届開市之期到場照舊營業者僅十之一二其餘人貨俱空管理員巳報告實業司以非准售洋貨無衞維持於是通傳商界仍准售賣洋貨惟場租較售土貨者加倍云 
安慶 
　　李司長返皖有期皖省内務司李司長前於二十一號赴滬請　兩星期卽行返皖所遺是職已派内務司第一科科長鄭謙代辦昨聞李已有電來皖云日内卽可返皖故該司人員已派衞隊前赴江干迎接矣 
　　高署長命案之爭議前次皖垣警察南署署長高佩臣鎗傷斃命一案曾經懷寗地方檢察廳崔君邀請美國聖公會同仁醫院醫士戴世璜君詣驗確係自戕屢誌前報嗣因拘捕嫌疑犯數人將有鎗斃之說戴君乃親赴都督府一再辯論謂高君確係自戕如以檢騐未精可請另招别國醫士再爲研究果係被害身死决不辭咎云云 
[山東]  
　　財政研究所學員請求委用日前財政研究所學業學員在國税　具呈請求委用曾誌報端茲聞該所學員李緒鋆等因候差日久又在行政公署具呈奉到批答略謂該所原爲造就各縣財政科員人才而設凡在學人員旣經疑習畢業考試及格自無不用之理本公署於該生等畢業伊始卽開具考次姓名函請國税廳並令各縣查照選用在案應俟各縣遇有相當缺出再予酌量任用可也 
　　審計分處將成立聞山東審計分處處長李君於舊曆去年十二月三十日蒞東現庽國税廳籌備處各科人員現已派定有定於陽曆二月初旬開辦之說其各科人員以及處所地點開辦准期容俟續誌 
要件 
[甄拔司法人員會通告（續）]  
　　甄拔考驗細則（筆述考騐）第一條甄拔考騐鹽視員按照本細則規定鹽視考場維持一切秩序第二條事務員若干人按照本細則規定襄助監視員實行前條之職務第三條事務員在考場内管理左列各欵事宜（一）查察各受騐員考卷所列號數與坐號之符否（二）補給或收受考卷（三）臨時發生之其他事宜第四條受騐員接卷後由事務員引入考場按照考卷所列號數歸坐第五條凡受騐員須遵守左列之規則（一）不得離坐（二）不昨與他人接談（三）不得窺視他人稿件（四）不得任意高聲朗誦（五）不得有妨害他人之舉動（六）不得有强暴之舉動第六條受騐員不得隨帶書籍入場如有　帶書籍須在命題前交存事務員前項書籍於出場時可　事務員領回第七條受騐員不得私藏夾帶第八條受騐員不得爲人槍替或受人槍替第九條違第四條之規定者應受事務員之指揮按原列號數歸坐如不服前項命令者得由事務員報由監視員令其退場第十條在考騐中或考騐將畢發見有違第五條第一欵之規定者應由事務員或報由監視員查核情節予以左列之處分第一調坐原號第二號坐特别坐號第三記其情節以備酌扣分數或作爲無效第四卽時令其退場第十一條違第五條之規定者事務員得制止之如不聽制止而情節重大或擅行抵抗者得報由監視員酌令退場第五條第一欵如係必要情形應請事務員許可第十二條違第六條至第八條之規定者立令退場第十三條受騐員不得向監視員及事務員質問問題義旨前項如係特别情形得由監視員臨時酌行處置第十四條受騐員須在所限鐘點内繳卷違者不錄第十五條受騐員繳卷後須即退出考場（口述考騐）第一條甄拔考騐監視員按照本細則規定監視考場維持一切秩序第二條事務員若干人按照本細則規定襄助監視員實行前條之職務第三條口述考騐時應按典試員人數分爲兩班每班六人第四條典試員案前設受騐員坐位其數與典試員人數相等第五條受騐員以六人分一班每班另附事務員二人分左右立管理次條之事務第六條考騐時由左事務員按班引導受騐員依次入坐俟全班口述畢由右事務員引退第七條受騐員就坐後由典試員問明姓名依甄拔司法人員準則第四條第四欵之宗旨在指定科目範圍内分起考問三題記明分數以備考核第八條考問時受騐員所答有未明晰者典試員得再反問以測知受騐員學問程度並運用能力爲度第九條受騐員在考問範圍以外不得向典試員發他項之質問第十條凡受騐員須遵守左列之規則（一）不得離坐（二）不得與他人接談（三）不得有妨害他人之舉動（四）不得有强暴之舉動第十一條違前條之規定者典試員及事務員得制止之如不聽制止而情節重大或擅行抵抗者得報由監視員酌令退場第十二條每典試員附書記一人從旁筆錄問答 
雜評二（默） 
　　新舊相爭說或謂今日之中國一新舊相搏之中國也吾謂不然今日正新與新相爭之時何則今之主張新者固言新制而主張舊者亦未嘗不言新制如内閣問題之紛爭其中豈無思想稍舊之人物然無一人敢言舊制非曰採法制即曰用美制夫無論法制與美制我人固皆視爲新制也朱鄰　之電請用總統制謂應師合衆國之良規取德意志之精　是於美制而外兼主用德制矣吾人試思之德制又豈非新制乎 
　　中俄謀邊譚從前之侵略人國者以兵力而防人侵略者亦以兵力繼而思想進步侵略人國者以商務防之者亦力謀振興商務以抵制之今則又進一步侵略者先整理其邊疆之吏治改革其官制與地方制而防之者亦亟謀設治以鞏固其邊圉如中俄兩國之於江省邊地急急治理豈非世界愈進化而謀國愈難歟 
然俄人之治理其邊省巳着着實行而我國江邊之設治則僅有其議而已終恐落俄人後也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[白狼擾害敎會之警耗]  
　　駐滬法總領事甘世東君日前接奉法主敎文開頃得汴省總敎堂電稱茲有駐紥六安州傳敎之本國韓達二敎士被白狼縱匪攻城時擄去拘禁匪案聲稱須由敎堂備銀二百萬金捐助白匪軍糈方得釋回請示核辦等情查白匪在汴皖鄂豫等省擾亂刧掠甚至佔踞縣城擄刧敎士勒贖實屬不法已極惟韓達二敎士現被白匪擄禁何處速選派中西幹探馳往河南一帶密爲偵探等因法總領事奉文後遵於前日（卽一號）派令法捕房二號西探恊同華探黄錦榮韓邦達等八名及石繙譯等於晩間乘坐滬寗火車赴汴正欲起程法領事署又得汴省來電謂白匪擄去之二敎士刻已放回各探遂欲行又止聞法領事昨已親赴法主敎處面商擬請該國駐京公使向中政府交涉云 
　　又一訪函云皖省六安霍邱鳳陽等處近被白狼騷擾波及敎堂昨有該處敎士來申卽投南市敎堂向主姚敎面陳目覩情形並報告該處敎堂奚司鐸業已被害姚主敎以奚司鐸在敎四十餘年特卽通告各敎士爲奚司鐸追悼並派會長倪君趕往該處調查一切 
[密探口中之三次革命]  
　　上海鄭鎭守便昨接長江巡閱使張勳密函内稱案查前任六合縣知事傅鑫前因附和亂黨棄印脱逃曾由本巡閱使前在江蘇都督任内巳將該知事傅金緝獲原擬卽行鎗斃嗣因訊無証據從寛呈請革職斥釋在案茲據密探報稱傅鑫現已改名傅潛夫不思改悔茲又潛往上海復與逆首何海鳴韓恢朱左文　大悲顧振驚羅幹莊翊武袁守仁楊道駘唐支厦李長才周正羣吳燕侯支瑞黄少侯張紹卿劉立中陳譚炳劉潔陳鑑清等勾通謀爲不軌希圖復起三次革命呈請查緝等情合行函請通飭各軍嚴密查緝 
[防護製造局之威勢]  
　　上海自去臘迄今因有黨人再圖起事之謡故鄭鎭守使已商請海陸各軍一體防備聞前日復在該局西栅外設置四十磅快砲兩尊並機關槍四枝以備不虞云 
[再誌救國接勵團之發現]  
　　江海關巡員在東洋公司碼頭筑前丸輪船上查獲黨人黄大昌（卽王樹績）一名並在衣箱内搜出救國接勵團誓愿書等項印刷品送交淞滬警察廳轉解鐵守使署訊辦等情巳誌昨報茲悉南市警廳崔分廳長昨巳將黄大昌發交司法科預審一過連同起獲之証據一箱飭派本署警探押解鎭守使署聽候訊辦鄭鎭守使當卽發交軍法科訊據黄供實名聶振東並非黄大昌我甫由東洋回國黄大昌當另有其人此項箱件亦非我所帶判押候攫訊再核 
[棋盤街暗殺案十誌]  
　　兇犯擬處死刑 
　　大奬小馬夫 
　　周靜安交保 
　　暗殺商務印書館總理夏粹芳及流彈擊艶夏廣仁之兇徒王慶瑞經公共公廨訊供不諱判交總巡捕房押候擬辦在案茲經捕房秘密盤問稱係住居楊樹浦之周緝雲等指使飭探拘周未獲業將周父周靜安拘押於昨日午後由捕將周王兩人併解公廨請究夏君之子夏　偕代表丁榕律師到堂候示英美工部局總辦雷福森君亦蒞廨列座觀審 
至午後二時半孫襄讞會同英領哲君升坐樓下公堂研訊先由十五號西探目依克與華探目李星福上堂禀稱王慶瑞在捕房供稱擊斃夏粹芳係由周緝雲等指使均未拿獲惟將周緝雲之父周靜安拘案並在其家内抄出道契信函等件請爲訊究 
堂上諭將王慶瑞傅案即由英領哲君向之詰問夏粹芳是否由爾擊斃王稱夏粹芳是我打死哲　君諭曰爾於正月十號擊斃夏粹芳此係世界上最慘苦之事所有指使之人本公堂尚未查明現狠望早日查出爾已供認罪巳成立現仍暫押西牢將來須解送内地官署處以死刑惟解送何處以及處置方法尚未商定諭畢命傳小馬夫胡慶有上堂復由哲君諭曰今日傳爾到堂因大衆以爾勇敢盡職保主得將兇徒拿獲此舉實足保衛公安如人人似爾者世界可無危險事發生今工部局亦深爲嘉尚議定賞洋二百五十元今日正會長雷君巳親自携洋到堂並大爲讚美實爲爾之榮譽言至此卽將賞洋二百五十元當堂交與繙譯給胡領取孫襄讞亦向之奬諭謂爾之忠勇可稱滬上馬夫之冠工部局給爾賞洋夏之家屬亦有賞欵惟爾正在少年得錢後不可妄爲須成家立業方不負今日公堂中西官紳之讚美云云論畢胡捧洋退下 
　　旋據聖文律師投稱敝律師係周靜安之代表周因其子周緝雲被兇徒牽涉緝雲現方他往故由捕房將周靜安逮案然周靜安在海關辦事十餘年向無過失與政治上並無關係且人素誠實應請交保如奉傅訊卽令到案尚有其家内之道契等據被捕房抄去亦請發還中西官會商之下判周靜安暫准交保至由捕房搜出之契據發還信函仍存捕房王慶瑞着仍帶回捕房候商定處治辦法解送内地官廳執行 
又得來函云棋盤街鉅商夏粹芳遭刺其馬夫雖在穉年能忠勇追獲正兇其案情因得水落石出會審公堂英領事及工部局總董均深嘉許日前開讞時傅諭該馬夫云今日傳爾到本公堂爾合受公衆歡謝因爾主被刺爾能忠勇奮發追捕兇手其時爾固甚爲危險極易殞命乃爾旣能爲爾主盡名分之責任又爲國家盡公益之天職但以上每爲中國人民所膜視設或有竊賊偷竊他人物件者應卽相助擒捕此即是保護自己財産又如見有謀害他人生命者應即相助捕拿此即是保衞自己生命又如知有干犯法紀之人若不卽行報告捕房則將來自身亦受其害因爾是日捕獲兇徒是以英工部局賞爾洋二百五十元本副領事會同工部局董事當堂將洋賞爾並表明租界之人甚服爾忠勇之胆氣云云 
[盜匪傷害西人三誌]  
　　僑居北四川路迤北九二圖馬家橋之西洋人勞德吉司於陽曆一月三十號被匪刧去金飾現洋並被戳傷業經淞滬警察薩督辦賞通飭所屬水陸巡警查緝並移請英美捕房一體恊緝在案茲經美捕房包探於前日拘獲張福生一名查與此案有　卽飭收押昨晨解送公共公堂請究先由中西包探禀稱張曾糾黨夥刦西洋人家現洋金飾並刀傷事主業已身死請爲訊究繼由見証馬加生投訴與西洋人爲　是晩一句餘鐘忽聞喊捕之聲卽出外帮同追至靶子場該匪等均已逃散未獲而回並據捕房禀稱受傷西洋人送交滬寗鑑路醫院醫治無效現已殞命訊之張福生供認隨衆往刧不諱旋由閘北警署派警備文投案聲請移提歸案關讞員商之英領康君以此案發生地點確係華界應准引渡判張當堂交來警帶回歸案訊辦又聞北市警察分廳徐廳長前日又督飭第二警備隊隊長徐小齊率領探警前往出事地點詳細察閱當在該處附近緝獲嫌疑犯七名一併拘解警廳司法科押候預審再將核辦 
[英使對於煙禁之希望]  
租界禁烟問題前由穆警廳長條陳省長轉請中央與駐京英使磋議提前實行曾紀前報茲駐滬外交部特派交涉員得孫總長來電略謂本部與英使磋商禁烟條例原定十年禁絶茲英使極願贊助倘中國能於七年以内各省同時禁絶英國亦可承認縮短日期提前禁運印烟入口以期痛除毒根除電飭各省迅將禁烟事宜認眞查禁督促進行外合行電飭該員查照 
[駐京法使抵滬]  
　　駐京法國公使康蒂君因界務問題來滬商辦已兩紀前報茲悉康蒂君係乘津浦鐵路特别快車南下隨帶文隨員格來爾等兩員武隨員一員到南京後卽乘滬寧捷駛通車於前晩八點二十分鐘抵滬庽居法總領事署昨總領事甘世東君卽在署設筵歡迎康君並請讞員聶榕卿君等作陪所有領署門前由藍總巡特派安南捕荷鎗守衞 
[隊長擅責副隊長]  
　　江蘇水警偵探隊副隊長文芝慶於舊曆元旦日違背禁令糾衆賭博當爲警衛隊長劉漢明查悉親往查禁立將文芝慶連同賭具解送廳部請究是時李廳長適因公外出被該隊長劉漢明擅自訊理將文芝慶戒責手心數百事後經李廳長查悉大爲震怒以文副隊長在外賭博有玷官箴自應嚴辦惟警衞隊長劉漢明不應擅自訊理　屬濫用職權鹵莽巳極本應一併重懲姑念劉漢明平日辦事尚稱勤奮而文芝慶旣已受責從寛着一併撤差以示薄懲業將懲辦撤差情形通令各專署及游巡總隊鈞和巡艦等一體知照矣 
[私立法政學校之抗議]  
　　伍廷芳楊天驥電北京敎育部鈞鑒敝校於二年四月奉司法部曁大部批奬立案後復遵令屢改學制擴充校舍减少學費廷芳等創立是校之初心原冀以法律常識浸淫社會補助國立各校之不及雖無巨金爲基本而隨時籌措　後巳及萬金此次大部視學之來足不旋踵目不停瞬遽以糢糊粗鹵之詞取消成案敝校存亡固無足惜當此國基初定人心望治社會又多學齡己失之人消極政策决非所宜而國帑支絀敎育設施全無倪緒對於私立各校亦當以維持現狀扶植善良爲促進法治之助謹電商榷佇侯明示私立民國法律專門學校校長伍廷芳代表人楊天驥同叩 
　　朱鴻達楊天驥電北京大總統敎育部鈞鑒敝校等創立法政法律專　殫精耗財原　爲國立學校之補助當此國基初定尤賴普及法政常識維持法政精神屢承部令修改學　社會風尚亦漸有軌物之可循乃值畢業期近大部遽以消極政策不别良窳悉予摧殘視學之來先挾成見不稽簿籍不觀課業下馬出門盛氣奕奕旣乃以模糊評語多所誣衊按之事實全不相会致令學生恐慌轉學無校急迫無　用集議電陳敬乞維持以慰祉會之望杭州私立浙江法政專門學校代表朱鴻達上海私立民國法律專門學校代表楊天驥等同叩 
[嚴緝擾亂江陰之官兵]  
　　上海觀察使縣知事警察廳昨奉省長通令云内務司案呈准江蘇都督馮咨開案照二年十一月十九等日迭准參謀本部陸軍部電傳大總統令以駐紥江陰海軍陸戰團放火搶刧飭令分别剿撫各等因當經令委第二軍軍法處長殷鴻壽陸軍第五師第十九團長潘鴻鈞會同馳往該處查明嚴辦去後茲據該處長等先後呈復前來查該海軍　戰團團部軍需張日新第一營帮帶郭元鳳　長劉松林軍需郭文德第二營哨官鞏長貴顔景隨杜顯揚哨長賈文峻並什長正兵王德勝等一百二十三名均係在場爲亂事後脱逃除咨請陸軍部通行嚴緝外相應造具該官兵等年貌籍貫清册咨請查照通行各觀察使縣知事警察廳一體嚴緝務　究懲以肅軍紀等因並清册一本准此合行抄册訓令仰卽一體嚴緝務獲解辦（册開姓名錄後） 
張日新郭元鳳劉松林郭文德築長貴顔景隨杜顯揚賈文峻王德勝郭道倫王得順湯啓源林毓祺郭以恩郭邦華史安泰吳鳳鳴孫得勝張端夫郭宜海陳從先封永寅郭大有高文處何海標葛瑞祥鄭大明劉守誥郭義忠王金勝李華成解雲亭田文敬李德本張武鴻郭海清董本修高德瑞張玉德周玉鴻魯義堂宋印山張士福晁萬秋王禮貴張紹年郭邦臣鄭大榮鄭宏山徐玉焜史守才吳德基陳繼德陳鴻亮曾得功耿殿魁賈金標黄憲得汪家寛任金斗袁景鳳張季武仝致中郅隆趙得功仝致端喻蘭清何鴻鈞譚國屏章德全盛傳典劉法炎張富有高見宗楊光才王煇庭晁起雲朱金城董鳳江王景元楊得功苗秀雲張振家王兆合張蘭庭郭海山趙榮先劉宗田宋九爲晁宗允左杏元傅進李馮玉珍張玉芳金兆强崔寳善葉芬餘王錫發張煇然張貴芳陳玉山高林發樊得元王兆珍周占開楊體中畢先芝董廣吉岳得功劉先勤張心敬岳得頌楊振清洪鶴翥甄守禮劉德壽蔣仲春郝占彪王汝桐馮丹桂金志坦魯鳳鳴楊得山張納標竇其榮陳廷貴劉憲鴻郭友標王家平張慶安王授升 
[頒布警務視察員規程]  
　　上海縣知事奉省長通令云内務司案呈本省警務事宜亟應切實整頓本公署巳設置警務視察員飭赴各縣認眞視察茲經訂定江蘇暫行警務視察員規程九條合亟訓令仰即一體知照 
　　江蘇暫行警務視察員規程第一條江蘇省行政公署爲督促全省警務事宜特設警務視察員承省行政長官之命令視察全省警務第二條合於左列資格之一且確　經騐者得由省行政長官委任爲警務視察員（甲）曾在外國警察學校畢業學期在一年半以上者（乙）曾在本國高等警察學校本科三年畢業者第三條視察員之俸給由省行政長官定之第四條視警之概目如左（一）各縣警察事務所之狀况（二）各縣警察敎練所之狀况（三）各縣市鄉擔負警察經費之事項（四）各縣警察分區支配各市鄉之事項（五）各縣現有警察應抽調敎練式裁法及設法改良之事項（六）其他特命視察之事項第五條前餘各欵之細目每届視察員出發時由省行政公署酌量指示之第六條視察員對於各縣警察官吏得陳述關於警務上之意見第七條視察　於必要時得查圖與警務有關係之簿籍一第八條視察員得查閱敎練所内生徒之成績第九條視察員應造具調查報告書呈由省行政長官核定辦法飭各縣遵行 
[松江會館簿募特别捐]  
　　上海縣洪知事致市政廳總董函云接展北京松江會館公函内開松館房屋自庚子以來歲修僅兩次因年代過久每甫修理隨卽破壞辛亥春耿伯齊先生始集資於廳之前面營建洋樓一座外觀頗壯鄉人樂之茲樓上下可住人者不過七間廳之兩旁原有屋六間今改新式可容六人廳之後房尚有三進然牆垣不修牖戶不治可住之屋十僅六七非加修葺將立見頽圯將來如何保持更不敢言也方今卿人來者日盛　充館屋從新改作固屬盛事竊恐力有所未　茲經同人集議每年擬開特别捐　次自今年始卽行籌募以每年籌得之欵作每年治館之費牆字有破漏者則修整之器具有毁損者則增益之卿人君子縱持有責想必樂於贊成也損册另附等因查松江會館爲滬人士旅京會集之所現在旣據函稱房屋日見傾圮籌欵修理自不容緩相應函轉敬希貴總董設法勸募一俟集有成數彙交敝署列册轉寄可也 
[續聘出品協會名譽經理]  
江蘇籌辦巴拿馬賽會出品恊會名譽經理前由韓省長聘任沈敦和等四十五人已登報端茲續聘名譽經理二十人姓字如下（上海）貝仁元王豐鎬蘇本炎王樹枬黄晋紳陸濚金廷蔚陳兆燾（通屬）王清穆（鎭屬）胡鎔曹林（海屬）吳鍾麟（太屬）童式魁（常屬）薛翼運孫鳴圻楊壽楣榮瑞錦（蘇屬）楊錦森王同愈蔣煥章 
[徐廳長調集偵探]  
　　北市警察分廳長徐輔洲君昨令所屬各區署長署員文云照得本分廳向無偵探一旦遇事實難收迅速之效查各該署分署向有偵探三名兩名不等亟應分别調廳以資差遣爲此通令令到各該署分署迅飭各偵探機帶行李赶卽到廳聽候分派爲要 
[偵探紛紛辭職]  
　　南市第一區偵探胡富全副探譚永全等四人及浦東第五區警署偵探趙升祺并副探等又大達碼頭偵探李玉亭現因不願承值特向各該署長辭職聞業已轉禀崔分廳長核准聽候陸續派人接充探務 
[論功不論過]  
淞滬警察分廳長崔有昨令所屬各區署分署文云照得警察爲保民而設欲得人民之安　端賴警察之勤奮若能查視週密防患無形自然宵小潛蹤人民安枕但人情誰不好逸惡勞故巡警之勞逸恒視官長之督率爲轉移若長官長此養尊處優則旣曠督率之功自乏觀感之念長警之精神旣無自以振刷人民之幸福又何賴爲保障本分廳長到任至今於諸般整頓不啻三令五申然言之諄諄聽殊藐藐近考力求整飭者固不乏人而因循敷衍者實亦不少今與諸君約凡從前之功廣爲紀錄預爲保升之資已往之過概從消除俾與自新之路爲此訓令該署長員卽便遵照嗣後倘再查有對於訓令各件漠不經心者立予禀究决不寛貸勿謂言之不預也 
[調查長之羽翼]  
　　長江巡閱使駐滬調查員林　森奉令在滬設立機關偵查黨人巳詳前報茲悉林君曾經奉令所有一等調查員歸張巡閱使派委其餘二等調查員以及探員探士均歸林調查長遴委業於昨日委定朱光明吳致和兩人爲二等調查員徐紹明等兩人爲探員戴正明等四人爲探士並呈報張巡閱使備查矣 
[催繳房捐之困難]  
　　滬城小北門内同豐泰莊立大泰記協愼等大小商號二十五家集衆議决不付房捐曾經該處丸舖地甲徐春橋將爲難情形禀奉上海縣洪知事諭飭催征吏協同前往開導催繳同豐泰等仍置若罔聞該吏王愼卿遂　徐到署據實禀復洪君以房捐係抵巡警經費豈容拖延昨命該吏督同徐甲往提同豐泰等各號主到案勒追 
[塡河築路之障礙]  
　　南市十六舖橋至小東門外水關橋一帶河道由市政廳撥欵塡平改築馬路并鋪設鐵軌通行電車詳情曾紀本報茲聞此項工程巳將次告竣所有水關橋附近之房屋及水關等均有礙要工刻已由工程處商請市總董布告各該店戶於十天内從速拆除以便興工矣 
[沙船戶聚賭拒捕續誌]  
　　青口帮沙船戶李振祥等在船聚賭由水巡隊前往拘拿李等不服拒捕毆傷該隊巡長趙義勝水手周錫年等當場由水警將李及陸四寳費雲春丁阿春陸長發孫義文等十名拘解司法科以趙巡長受傷較重判送上海醫院醫治李等及周錫年解送地方檢察廳訊究在案昨日午後由汪廳長委派李檢察官吳檢騐員至上海醫院騐得趙義勝左臂及腰肋等處俱受木器傷勢將平復大約三日可以出院該檢察官等即回廳禀復 
[警廳移解賭犯]  
　　二區警局在西門羊尾橋地方拘獲賭徒二十餘解送警廳司法科訊辦在案茲悉該賭徒中巳有四人設法保釋其爲首之張永德（卽小老虎）沙榮祥又名沙蔭霞即大老虎並睹徒嚴德昌莊壽生丁東生楊明發陳會臣楊雲保毛紹林洪立生萬長敬陵自修朱文炳童遠興李榮卿余三福朱金林毛三寳胡三寳周阿三王阿二嚴東天王四先等業已由警廳連同賭具解送地方廳由汪檢察長諭飭分别收押候訊賭具暫存 
[巡捕之罪惡]  
　　流氓陳阿華朱阿才因賭起釁在六馬路吉慶坊弄内戳傷同類姚利山（即小利三）己誌昨報茲悉二人前日在捕房供係六百三十一號華捕方有仁指使嗣經捕頭查得方係帮匪廣收門徒秘密結社即將該捕收押於昨日併解公共公堂請究先由原告投訴被方逼勒向廣西路某總會借洋五十元致被糾衆兇毆用刀戳傷繼由中西包探及當時在場之印華各捕証明前情訊之陳朱與方捕供不承認王襄讞商之英領哲君以被告三人不法已極判方捕與朱各押西牢一年半陳押一年分别示儆 
[警察之不法舉動]  
　　閘北警察韓某於前夜二句鐘時闖至小榮場華阿明家意圖强姦華妻某氏氏卽狂呼救命由衆隣及巡街警察到來將韓拘至四區警署轉送分廳請徐廳長發落 
[何可與之偕老]  
小東門法租界某花烟館烟妓陳桂寳昨至南市第一區第一分署報告頃被家住南碼頭滬軍營附近之狎客吳雙福以偕同出外買物爲名意圖誘上滬杭火車至浙省地方爲偕老之計旋因稍拂其意被吳將所帶之銷鍜水澆洒雖未沾體衣服已多被毁壞今吳已乘間逸去請爲查究署員諭將衣服暫存如遇見該狎客准其隨時扭控該妓唯唯而退 
[婦人不耐幽居]  
　　湖州長興縣婦人王李氏前因私逃來滬被王正才陳香狗串同徐王氏賣入姚張氏花烟間内爲娼由捕查悉將各人一併拘解公共公堂訊明分别押辦嗣因氏不愿隨夫王金生回去判發濟良所在案詎氏在所不受約束昨由該所將氏送至公堂請爲核示據氏供其父母均在原籍判留候函送長興縣知事就近傳其有屬領回管束 
[偵探拘拿土匪]  
　　虬江橋殺牛作後邢家宅地方有邢三山邢富生二人專與匪類爲伍昨經三區偵探張振標查悉即將兩邢拘獲解送第一分署訊究 
[捕房召認小孩]  
　　北市警察分廳長徐君昨日通令三四六各區警署及各分署云爲訓令事頃准北四川路巡捕房電話謂該捕房巡捕現帶迷路小孩兩口請卽傳知各家屬如有失孩人家飭即前往認領等因除通令外仰該署長署員遵照該境内如有失孩之家飭其往北四川路巡捕房認領可也 
[迷路小孩待認]  
　　浦東洋涇鎭崗巡譚蔭寰於昨日三句鐘時落差回署經過擺渡口賈家角口見有迷途男孩一名年約六七歲詢其有無父母及姓名住址均不能答當即帶至第二分署留候家屬認領 
[爭奪石條之釁端]  
　　前晩有婦人朱張氏奔至地方檢察廳喊稱家住西鄉廿圖陳家 
 
 
 

Page 11

 
 
行地方昨被夫叔朱阿大　同夫弟等來家强將室中石條數條取去氏向阻擋被毆受傷爲此來案控究汪廳長以爲時巳晩着先送往新普育堂醫治昨午又派檢騐　等前往騐得該氏腰肋等處果受拳傷幸無大碍諭令靜候在堂醫治候提朱阿大等到案訊究 
[汽車傷人續紀]  
　　北四川路一百七十五號門牌水菓店主范金堂於舊曆正月初三日在該店附近被考白士西醫之汽車撞跌受傷斃命巳誌前報昨午由公共公廨關讞員偕同英康副領事至騐屍所相騐委係跌傷腦部致命騐畢先由捕房將汽車夫王學生及見證姚立或帶案經中西官研訊王供是開駛汽車由北往南出事處適有電車阻塞死者由西往東不及避讓致被撞跌繼由西醫考君聲訴各節與王相同姚供在彼處一百十六號開設銅器店是日站立門口見一汽車由北往南尚有馬車一輛在前汽車向右邊駛去見死者在路行走致被撞倒供畢命傳尸子范木金到案供稍是日因不在家故未詳知父親如何被汽車撞跌惟求伸雪復傳見証訊問供與前同中西官諭令退去並著尸子具結先行備棺收殮候星期二上午九時傳集人證到廨訊明核辦 
[瘋婦投河殞命]  
　　浦東洋涇鎖二十一圖地保成雲田於前晩九時至該處第五區第二警察分署報稱洋涇西栅口外陳家宅左首水塘中發現無名女屍一具年約三十餘歲身穿藍布棉袄褲肚腹腫脹形似投河自盡詢問該處各鄉民家俱無相識之人請爲核示等語當由署員許壽清飭報地方檢察廳蒞場相騐昨檢察廳廳長正擬派員往騐忽有屍屬投廳呈訴該女屍生前向有痴病於日前深夜私行出外找尋無着詎巳投河自盡求請免騐廳長准之着卽具結　棺收殮 
[檢察廳覆審命案]  
　　捷飛黄包車公司修車銅匠林順香被拉車人應如桂等毆傷斃命一案昨日午後又由地方廳田檢觀官提案預審吳大五子供在該公司經管車輛舊曆本月初三日林順香不知因何與應爭毆當晩七時林卽身死是實陸大慶供在公司中經收車租伊等之事我不干涉質之應如桂供多支吾問官判令還押候偵查起衅情形再行訊辦 
[巡警拘住販烟犯]  
　　婦人丁陸氏私帶烟土十一包凌菊生私帶廿二包李阿二私帶三十六包行經南市被第一區巡警一併拘住解送司法科移送地方廳請爲訊究汪檢察長諭將烟土存案陸氏與凌李二人分别押候究辦 
[飯店起火之疑竇]  
　　前晩三句餘鐘英租界河南路三百九十九十一兩號門牌義昌飯店起火焚燬樓屋兩間事後由捕房查得該店保有火險銀一千兩且樓上下均有火油氣味恐係縱火圖賠當將該店主之胞弟吳齊榮店夥秦四金秦裕卿學徒金阿二潘阿五蔡和寳金阿竹等七人一併拘入捕房昨解公堂請究據九號西探與一百另二號西捕等先後上堂禀稱該店曾於西曆去年十二月八號保有火險銀一千兩起火時赶往察看樓板上均有火油氣味情實可疑因該店主並不在店故將其弟吳齊榮及夥友學徒拘案請爲澈究中西官會商之下判學徒四人交保候示吳與兩秦均押候查明再行訊辦 
[汽車行司賬舞弊]  
　　美商怡昌行洋人至法公堂譯稱雇司賬葉和生在汽車行内登載出租汽車賬目茲經商人查出西曆一月三十號等所記賬目不符且吞沒租洋二十元向詰不　交捕解究詰之葉供租出汽車間有忘却登賬者然祗有兩次並無二十元之多求察聶讞員商之副領事德君以葉舞獘屬實判押一月賠繳洋二十元了事 
[跑街私收賬欵]  
　　陸叔良至法公堂訴稱商人在吉祥街開設同順昌字號雇周高春爲泡街夥詎被私收眼洋七百零六元店夥囑其交服置之不　因函知商人來滬向追語甚支吾是以交捕解究訊之周供洋已用　求恩寛限措交判交人洋兩保限兩禮拜還洋如違嚴辦 
[車夫串竊珠兜續誌]  
　　朱　吉被包車夫施阿四於　日串嗣施洪培及婢女竊去值價三千五百元之珠兜等物銀由包探黄金榮韓邦達拿獲吊出原贓已誌昨報昨日解送法公堂請究黄探禀稱原贓業巳吊到　少去小洋二十角詰之婢妇　香供是晩主婦看戲回來卽臥　阿四囑我暫緩關閉房門旋由施洪培蔣珠兜竊去　勿聲張許於售賣後給洋若千質之施阿四等均承認串竊不諱判兩施各押兩年期满逐出租界婢女姑念年幼押女所一月满期交朱領回贓給失主具領 
[公共公堂瑣案]  
　　無賴楊　善前晩至河南路一百八十四號門牌花烟間内狎遊因與烟妓陸王氏爭論夜度資起　吵鬧不休當由五百另一號華捕阻止不服反與該捕爲雜打失警笛等物卽被拘押昨解公堂訊明判楊罰洋五元充公如無力繳洋改押七天 
　　楊阿童前晩身懷利刀在百老滙路游行被一百六十六號西捕查見帶入捕房搜出利刀昨解公堂訊供不認爲匪中西官以非善類着押候查明於禮拜三訊辦 
　　匪徒陳天生在虹口攫取西婦手套又汪連生搶取沈朱氏小孩金鎖片均經包堔查獲昨將二人併解公堂分别訊明判陳押三月期满遞送浦東汪押一月 
　　丹桂髦兒戲園用人沈文鑒控沈祥林硬看白戲行兇等情昨由捕房將被告拘解公堂訊明判罰洋五元充公 
[謝贈月份牌]  
　　昨承法商延豐益壽保險儲蓄會社惠贈月份牌四幀繪躅設色並皆佳妙書此誌謝 
雜評三（訥） 
[禁門生夫子之命令]  
　　門生夫子之名稱本爲尊師重道行於學界師弟間者也不謂後竟爲官場夤緣之一階梯前清爲一般門生夫子而亡其學亡其道德亡其國家門生夫子之爲害何其烈歟 
　　原夫門生夫子之名稱所由盛盛於重門第資格之後門第資格爲中國前代用人之一大弊而門生夫子旣爲重門第資格之媒介而尤於門第資格外别開種種請託徇私之徑途官吏莫不取之考試考試莫不有門生夫子於是凡入官界者莫不出身於門生夫子故其禍若是之烈也 
　　今者將考試知事法官而禁門生夫子或謂主試者先自尊身分而後應試者敢以嘗試宜先禁夫子或又謂應試者苟不屑依附則主試者雖欲自尊而無從宜先禁門生吾謂門生夫子固互相爲用者主試與應試之人均宜引以爲戒也雖然官場中門生夫子之虚名宜禁而爲尊師重道計學界中門生夫子之實際又安可不亟爲提倡哉 
專件 
[張總長道制草案（九續）]  
　　雲南 
　　滇江道治昆明昆明富民宜良呈貢羅次祿豐易門嵩明晋寗安寗昆陽武定元謀祿勸曲靖平彝霑益馬龍陸凉羅平尋甸南安路南江川澂江新興師宗會理 
　　右滇江道地跨　池大江原屬雲南武定徵江兼得曲靖之霑益馬龍尋甸廣西州之師宗凡轄二十八縣治所設昆明舊爲雲南省會法之滇越鐵道於此終點 
滇南道治蒙自蒙自臨安通海海西　峨石屏阿迷梁水即寳寧個舊文山即開化蟠龍卽安平廣南富州廣西彌勒邱北鎭邊元江新平普洱思茅威遠他郎鎭沅寳谷即鎭邊廳 
　　右滇南道古句町國地在愼池之兩原屬臨安開化廣南普沍諸府及元江廣西諸州今除師宗改隷兼得廣西省之　邊縣外凡轄二十五縣治所設蒙自當安南之衝沿邊重地也 
　　瀾江道治騰衝騰衝龍陵永慶即永康永昌永平　甯雲緬寗景東蒙化干崖猛卯諸土司 
右　江道地踞瀾滄江之中原屬永昌　寜二府景東蒙化三廳　　十縣兼　邊各土司地治所　勝衝　　越當緬錫之術陵路通商要地也 
　　洱江　治大理大理雲南洱源趙鄧川賓川雲龍彌渡麗江蘭坪鹽源鹽邊鶴慶劍川維西阿墩子中州漾濞永北華　楚雄定遠廣通大純鎭南姚安鹽興鹽豐 
　　右洱江道地勢北跨大江中包洱海原　大理楚雄麗江永北諸政廳兼得四川之鹽邊鹽源二縣凡轄二十八縣治所設大理舊爲大理府治南詔之京都也亦迤西道所駐滇中氣侯以此地爲最良 
[新疆附阿爾秦科布多]  
　　北庭道洽迪化迪化奇台昌吉阜康孚遠綏來鎭西哈密吐魯番　善南路土爾扈特四旗和碩特三旗東路舊土爾扈特二旗 
　　右北庭道唐北庭都護府地原爲迪化府及鎭西等廳凡轄十縣及土爾　特等諸旗治所設迪化原爲新疆省會 
　　伊塔道治綏定綏定精河寗遠烏蘇塔城西路舊土爾扈特一旗北路舊土爾扈特三旗四愛曼哈薩克 
　　右伊塔道原伊犂地凡轄五縣治所設綏定舊爲伊犂將軍駐節處天山北路精華所　也 
　　葱嶺道治疏勒疏勒疏附洛浦于闐和　伽師蒲犁皮山葉城莎車巴楚英吉沙兼轄境内布魯特 
右葱嶺道地負葱嶺之東原屬疏勒莎車二府及子闐州英吉沙廳凡轄十三縣 
燶祟犂道治焉耆焉耆輪台新平婼羌阿克蘇温宿沙雅拜城烏什庫車兼轄境内布魯特 
　　右渠犂道唐渠犂都督府地原屬焉耆府庫車廳凡轄十縣治所設焉耆漢輪台及唐安西都護府駐地天山南路之中樞也 
金微道治承化承化兼轄新土爾扈特二旗和碩特一旗阿爾泰烏梁海七旗及各哈薩克 
　　右金微道唐金微都督府地原屬阿　泰科布多轄承化寺及游牧諸旗治所設承化寺即阿爾泰大營負山臨水形勢稱最 
來件 
[籌備巴拿馬賽會事務局研究茶葉出品會議紀事]  
　　本局因茶葉出品爲我國此次赴賽一大宗近來印度錫蘭日本茶盛行歐美以致華茶有江河日下之勢亟應設法改良以投外人之嗜好而擴固有之利權特於九月一日午後二時在局内特開茶葉出品討論會研究調查方法及包裝辦法略紀如左 
（甲）調查時應注意事項 
　　一我國製茶向由婦女用手足摩擦致蒙外人不潔之請此次赴賽須調查其出品務須改用他法製造此應注意者一 
　　二我國茶商資本充足者不一而足此次赴賽須請大資本家出品並須指導其對於海外貿易之方法此應注意者二 
　　三前次南洋開勸業會有南洋羣島僑商製茶機器出品此項機器所值僅二千餘元製茶甚佳此次赴賽應先招募僑商回國集合各茶商改用機器製茶此應注意者三 
　　四羊樓峒製茶往往於蒸茶畤不待水乾卽行銷售於市或以僞品混合致失茶之眞味此次赴賽務須徵集乾潔出品此應注意者四 
（乙）製茶時須參考事項 
　　一機器製茶須參考日本及華僑之製法 
　　二后工製茶須參考日本以木板代人之手足擦磨及雲南普洱茶之製法 
　　按雲南普洱茶製法係僱未及笄之女子入出用手採茶葉採回時亦用手探磨潔製成茶 
（丙）茶之包裝方法 
　　茶之包裝我國商人向不講求如前赴聖路易　會所用粗呆木箱外觀殊屬不雅且有用紙包者外人多蔑視之此次赴賽所有茶之出品亟應改良包　查日本用圓洋鐵管裝茶印度用方洋鐵管裝茶内又置有圓筒密　不使茶之香味散發其法甚好現在廣東安微等省改用方漆　或玻璃瓶裝茶尚有可採茲擬由秦豐公司製成　方　　盒裝茶分半飭一盒一　一盒二　一盒餘用大箱運到美時隨　　　 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新年竹枝詞] [  劉豁公]  
　　鶯啼燕語報新年債主無權更索錢試着鮮衣兼美履與君一樣到人前 
　　酒肆梨園日幾遭者般揮霍亦云豪須知累月窮居積不敢輕輕拔一毛 
　　香車寳馬逞豪華遊罷歸來日巳斜一路攀轅憑浪子玉人原是自由花 
　　淡裝濃抹鬥容光隨地招摇勢若狂一自人叢擁擠後盈盈遍體發奇香 
　　紅男綠女互相瞻道左喁喁不避嫌料得春情無限好旁觀那識是無鹽 
　　明璫翠羽自爭妍霧鬢雲　艶若仙不是漢臯也解佩人雖柳下亦情牽 
　　駡人胡四未全非刦後瘡痍忍刺譏最是不堪回首處南人消瘦北人肥 
　　夢回清夜見良知忍握毛錐賦竹枝祖國江河知日下荆天棘地我安之 
尊聞閣詞選 
[歲莫戲贈内] [  天白]  
　　十年游徧江南北北馬南舟度歲華定遠上書還握管嫖姚賜第亦謀家那堪奔走長千里况隔音塵各一涯林下好爲偕隱計春風頻問故圜花 
[觀圓圓劇弔明思宗]  
　　先朝遺恨說榆關杜字空啼萬歲山獨有詞典在（梅村）年年哀怨满人間 
[瓶供蠟梅]  
　　金屑花開折一枝膽瓶新汲碧琉璃綺窗明月疏簾影苦憶家園歲莫時 
[申江冶春詞三首] [  李生]  
　　南中絃管聽梨園子夜吳歌欲斷魂一自龜年揮手去更無小部奏開元 
野道逶迤故相祠名園寥落幾人知斜橋十里春申路不見鞭絲見柳絲 
　　蛾眉翠黛玉纎纎小立蘭窗捲畫簾海上艶妝爭綺麗最難傅粉是無鹽 
[觀馮子和馮小青劇戲占二絶] [  李生]  
　　絶代蘭姿命不猶西湖山色冷清秋古今紅粉多如是誰識人間薄命愁 
子夜哀絃不忍聽生　一幅妃娉婷馮　　有飄零感郤化燕支作小青 
[消寒即事] [  包者香女士]  
　　漫將韻事鬭尖又九九圖中紀物華閒撥薰籠添獸炭烘開凍管點梅花 
　　硯池冰釋墨華匀淨几晴　絶點塵日暖瓶花香有韵撩人詩筆鬭清新 
　　嚴冬喜得玉花鱸賞雪何如酒一壺恰好陶漕家釀熟曉來小酌擁紅爐 
　　雪霽瑶階月色鋪綺窗梅影伴清癯寒衣熨貼猶斟酌寛窄腰圍稱體無 
　　把卷惜陰師禹聖還添一線繡工夫閒愁都付寒銷却不向流光感隙駒 
天涯歲暮寄書難悵望停雲獨椅闌不識故人無恙否（謂　雲閨友）關心綠竹報平安 
　　佩芳女弟以余家明年正月十九日爲長兒受室遺書屆時來賀喜而以詩速之 
　　吳越風光春更好玉梅開遍短長亭須看驛路花枝麗莫待泉唐草色青預約湖山延畫舫恰敎絃管迓雲軿相期共賞元宵節酒满清尊月满庭 
　　思君漸喜相逢近隔歲光陰祗兩旬晩菊田圜將餞臘　蘭庭院欲生春會當新婦迎歸日合拜紅閨不櫛人湖上他時同選勝關圖挈妹駐雕輪 
[送劉小雲還廣陵六首] [  丹徒包柚斧]  
　　江山笑客重來贅俯仰因人一飯難何日使君魚得水飛騰變化與人看 
　　游山採藥荷長饞野鶴閑雲自不凡桃粥天台原幻夢此情追憶莫貪　（小雲在宿有所眷） 
　　陽送客濕青衫此别閑愁一例芟笑擁萬花作豪舉不須尊酒話酸鹹 
　　歸舟遥指緣楊城似聽家人笑有聲不問行囊問寒暖高堂白髮暮年情 
　　年來心上故人多循吏猶聞竹馬歌寄訊江南吳繭雪蒓羡風味近如何（吳　雪爲潮州守著蒓羨堂集前宿遷令吳蘭池家在廣陵亦故人也） 
　　夕陽流水雪微函萬朶梅花綴一帆閣部祠堂漸荒落還家乞爲補松杉 
自由談話會 
　　吾國民窮國弱至於斯極夷考其故皆一奢字爲之害也奢嫖豪賭一擲千金高樓一席酒窮漢半年糧亦可見吾國人民之奢矣今者檢德會出現不特挽回薄俗且於中國前途大有裨益僕年十七不知狎邪爲何物至於賭則僕所深惡者對於寒素之士尊敬之不暇何敢輕視服飾紛華酒食徵逐此鄙夫俗子之事僕不屑也總之僕雖愚懦自入儉德會後敢違會中規則者有如錢塘江皇天后土實聞予言凡吾同志曷歸乎來並進而祝之曰中華民國萬歲儉德會萬歲 
　　抑僕更有進者儉者儉其無益之處移作有益之事然後謂之眞儉否則鄙嗇耳是諸同志不可不知者也[  海寧無我宋雲彬]  
儉德會之發起不數日而贊成入會者踵相接足見惡惡好善之必人所同具也鄙人酷愛麻雀然自今日始實行割愛願追隨諸君子後[  葛病夫]  
儉德會規則一不狎邪二不賭博三不必以酒肉宴客四不必華服五不輕寒素 
入會者野鶴王伯衡粉蝶孫閃青寳山嚴守仁星江詹乃西顧樹炘金寳書吳興黄仲苹越東魏六先南京劉豁公吳縣潘梵信莫釐病鶴 
小說 
[玉女魂（十二）（英國羅生女士著）] [  中華雪英譯]  
　　第十二章 
燕爾立奇老人超車向校取邱洛德途中自語曰人世快意之事無遇子女之歡娱順媚邱洛德不特能愛其父母且愜我老懷尤不省回溯我妻子逝世時之慘况至今猶爲心悸惟一經邱洛德之温存覺從前種種情同隔世然則邱洛德者乃我此生消愁遂意無上之愛物而今日尤爲畢生愉快遭逢之甚者也未幾車止老人翻然下車入校舉趾迅疾若精悍之少年 
　　校章每晨八時半校長率全校師生集禮堂禮神嚴若正課是晨羣人咸集獨洛羅及邱洛德二人不至校長知邱洛德爲歸家事豫備行具然以祈神重興不稍假借遣人呼之俄承命者倉皇返曰二人臥室嚴扃叩之不應測之若無人校長大驚顔色陡變曰大奇大奇促率人力　室門審臥榻頗整飾若夜來未經人睡同人駭異四處搜尋絶無影響俄全校沸騰高呼洛羅邱洛德之聲響若雷震搜索諸人惶恐狂易若被鬼惟時燕爾立奇遲於應賓室已久聞喧呼邱洛德之聲驚騐曰邱洛德遭不測耶何喧呼若是忽校長彭脱入顔色倉皇至不能語燕爾立奇曰我遲於此久矣邱洛德何爲不出校長曰乞老翁勿急邱洛德今茲出偕行者尚有同室法女一人必無害且不假而出歸必速燕爾立奇不悅曰此女常不假出校耶出又何必偕法女請校長恕老夫多疑吾知貴校諸師固稱良善惟法女洛羅浮薄淫蕩之餘萬不能住居匡拂乃以天眞爛漫之邱洛德屬之苟校長不速易位置吾孫肄業於此乃日居危地校長曰燕爾立奇君殊誤令孫肄業於此我未嘗一日疎其防範平時非他女士偕行必不託其獨出今日事誠出人意料待歸來考其究竟是時校役四出無地弗搜終無蹤跡而爲時已過亭午矣燕爾立奇疑駭萬狀不知所可將歸告其家人忽校長得一匿名帖帖曰 
　　邱洛德女士甚快樂今自願從一士人此士人日後必保邱洛德弗失所家中父母可抒慈慮今已遠行追緝必無益如果家中校中諸親友慮女士此去涉於危地後當以居址奉聞助敎洛羅先生與之俱行 
　　校長平時以邱洛德嫻靜和順愛護特深讀畢色白身顫昏亂不支旁人促以冷水沁腦始免於仆深知此事必由洛羅且寄此一書實速其禍燕爾立奇視校長合眼不語問曰此帖與邱洛德有涉否校長曰然渠甚安惟今日不能歸家燕爾立奇曰是胡言渠果安在敢問誰能制人不親其父母校長曰君言太刻使子女必欲背其天親亦復誰能防範我實不知渠何在燕爾立奇大驚曰渠爲私奔耶此中必有故誠如是老漢烏能蒙羞苟活天乎我何不立死於欲來之時省此無窮懊惱旣乃强制憤鬱讀揭帖浩嘆曰嗟乎如彼父母何如彼父母何我老涙不流久矣羅仙汝烏能堪此我自悲不暇何能慰汝旣而移步入車狀至頺喪視來時氣概頓若隔世車中垂首及胸交手瞋目直視不動色若憤懼意若曰俄頃之間下九天入黄　塵世歡娱富貴豈能一刻自侈耶（二） 
[短篇實事二萬鎊之世界名畫] [  井水譯]  
　　案此篇節取一月七日大陸報新聞欄内之一則編排而成原稿係十二月十三日在歐洲所寄内有昨日及去月等字今仍之 
　　一千九百十一年八月二十一日禮拜一世界上希有之　寳曰拉霞空那者在巴黎國家博物院之美術展覽場中刹那間不翼而飛 
　　此畫爲中古時代法國畫士洛乃多之名筆縱三英尺横則二尺有四寸裝以錦架此次意蓋被人從錦架中席捲而去者然面錦架亦同時失蹤 
此奇案披露後與論莫不驚駭俱謂此妙手空空者挾此無價之蓋世傑作何以竟能安然越過二室飛渡階梯並穿出三座院落俾之逍遥以遁 
於是法之偵騎密布於全歐冥心搜索者二年卒杳如黄鶴 
昨日意大利學務大臣忽宣言此名畫拉霞空那巳發現於意境勿老倫司世間所疑爲不可思議之巨竊者亦巳就逮 
　　是竊名潘立迦年三十歲一意大利油漆工人也兩載以前役於巴黎博物院拉霞空那即由彼寛博之外衣懷之而出由是伏居巴黎者二年法蘭西警探竭智盡能大索於四境以外而不知人賊卽處於其肘腋之下也 
　　去月潘立迦讀意大利日刋悉勿老倫司考古家千里方出資搜集畫册乃爲書以告之曰吾願以拉霞空那割愛讓君請君惠我二萬鎊足矣千里得書以示當地賞鑑家撲第撲第以爲廉亟勸其納且促其速爲應允毋失此機 
　　禮拜三潘立迦由巴黎遄赴勿老倫司招千里造其逆旅以親鑒此天地間惟一之丹青千里與撲第偕往千里曰此室沉沉負此美品多矣曷屈臨吾邸第細賞之可乎潘立迦正重整其畫幅而警官數輩巳進其逆旅矣現此畫則在勿老倫司之官中也 
拉霞空那重現於世之第一消息首傳於法政府之美術總管佛米尼佛米尼接電大喜曰失一拉霞空那甚於燬一國家博物院世界上固無物更有勝於拉霞空那者余今當立即向意大利政府乞還一俟完璧歸趙之後拉霞空那即復據其二年前原有之位置矣 
　　余（訪員自稱）持此新聞赴伊立斯宫晉謁法總統蒲楷里時法總統亦適從廓互塞接到是項新聞也 
　　斯底奇者是畫被竊時之美術總管也彼告我（訪員自稱）曰拉霞空那之失蹤至今猶歷歷如在目前此日爲禮拜一游人絶跡窗戶盡閉吾以旣未有人枉顧則物何能被空而去因而疑及看守者後乃恍然於看守者是時曾被人召往他室　物即由是失也 
　　潘立迦被捕後旣直白其行竊復曰吾之所以爲此者欲報拿破崙之仇也昔拿破崙蹂躪歐洲席捲吾意大利刦吾意大利　物重器據爲己有吾今即以其人之行爲還竊其人之國之寳物以輸之吾國吾昔被傭巴黎環吾四旁者皆名世絶作吾烏能不思所以報乎 
　　拉霞空那者惱而司美人瑪娜麗賽之畫像瑪娜麗賽爲洛乃多友人之愛妻洛乃多爲之冩生竭四年之力尚未得竟全功時蓋一千五百年也 
　　嘗傳洛乃多爲此惱而司美人設繪時聚歌　百戲環繞於其側以博得彼美之笑顔常開洛乃多於此春風满座中遂攝取其嫣然一笑之態付之靈腕妙筆曲曲表而出之故其神妙直到秋毫之顚舉世殆無其匹其魔力之大傾國傾城六宫無色不足喻也當時洛乃多師此法而施之他像終不敵此遠甚古今來對此一幅絶妙畫圖一見而魂銷者正不知其幾千萬人矣（三） 
 
 
 

Page 15

 
 
   
 
 

Page 16

 
 
   
 
