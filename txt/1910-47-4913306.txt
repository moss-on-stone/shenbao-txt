# 1910 - 47 - 4913306

 

Page 1

 
 
   
 
 

Page 2

 
 
   
 
 

Page 3

 
 
論說 
[敬告勸學所（莊俞稿）]  
　　古之人。皆知學爲人道之本。故以七歲爲入學之年。迨後世尚虚文。累生計。漸致自甘墮學。相習成風。嗚呼。民之愚。國之賊也。我國今日。萬一實學絶滅。神州陸沉。非萬般無知無識者尸其咎歟。邇來國家多故。始知敎育爲立國之基。乃設專員以勸學。用心亦良苦矣。試觀文明各國。凡七歲不入學者。罪其父母。旣曰罪。是以法律强之入學也。在他國則可出以强迫在我國則必出以勸導。是其過不在國家而在人民。昭昭可知。强迫者不惟不亂。人且樂從。勸導者不惟不從人且望望以去。默默不應。是其罪不在國家而在人民。又明明可證雖然。是蚩蚩者何足深責。責運亦無以取效。惟有望諸勸學者能盡其職而已。勸學所者。以勸人入學爲職者也。今之所謂勸學所者。大抵爲地方官之學務文牘收發所耳。不類書吏。即類幕僚。稍能稱職者。按時周歷城鄉各學堂。據其所得。填一表。呈一册。即爲畢事。是可謂爲查學所。不可謂爲勸學所也。私塾日益發達。學堂日益寥落。職是之由。今日敎育。急起直追。猶有朝不及夕之勢。况將日事遷延乎。日月逝矣。歲不我與。轉瞬又將開學。敬告各地勸學所。無居勸學之名。不務勸學之實。他姑不論。請就勸學一端。言其要者。 
（一）專籌勸學經費。自來辦勸學所者。往往以經費缺乏。人才難得。或視勸學爲不亟之務。延緩不辦。不知勸學爲勸學所之本職。欲勸學。尤必籌定經費。無論何等要需。不得挪用庶幾欵足而事舉。 
（一）遴選勸學員。人所不知則待勸。人所不願則待勸。人所不爲則待勸。欲以不知不願不爲者使之知。使之願使之爲。則其人非口靈心敏品正學優者。不能勝任。旣能勝任。尤必爲本邑之産。而後熟悉情形。是非鄭重遴選不可。當此風氣未開之際。勸學員宜每區一人。不得則每勸學所至少須有勸學員六人。或四人。視其地之才與財而定之。 
（一）實行勸學主義。勸學與查學異。查學者。祇須調查境内有何學堂。有無失學兒童。勸學與視學異。視學者。祇須按時視察各學堂之 
 
 
 

Page 4

 
 
優劣。惟勸學者。必須調查及齡兒童。父母不令入學者。婉言勸其人學。貧困子弟不能入學者。爲之紹介於貧民學堂。成年之人。不願就學者。爲運紹介於半日學堂夜學堂。其地學堂過少者。爲之籌謀倡設。此其人必具和婉之色。純粹之性。强毅之力。不然。人且望之而遠避尚待其勸哉。 
（一）推廣貧民學堂半日學堂夜學堂。社會現狀。生計日窮。欲人人就學。不可不設貧民學堂。或爲一時糊口計。或則遊惰以偷生。全國人民。此居七八。不可不設半日學堂夜學堂。以補救之。苟勸學有效。 
則此項學生。必將紛至也。 
當十八世紀之前。各國制。皆未完具。及十九世紀以後。敎育家始定培養國民爲敎育宗旨。普之皮里達埒。法之夏哥士。首倡小學最急之議。今 
我國之勸學所。亦當守此宗旨。以促進行。中等以上之學生。固尚無待於勸也。 
專電 
[電一（北京）]  
海軍大臣以開辦海軍本國及外國領海職務章程最關重要商請外務部　與各使商議 
[電二（北京）]  
軍諮處奏派殷承巘充陸軍十九鎭正參謀丁慕韓充五鎭參謀劉文吉充湖北參謀朱鼎勳充山西參謀易兆霖充二十鎭參謀李蓉鏡充八鎭參謀 
[電三（北京）]  
錦齊鐵路事日使屢向外務部要求事頗棘手 
[電四（北京）]  
吉撫陳昭常奏請開缺樞府擬不准 
[電五（東京）]  
駐日英國使臣瑪克度那爾度爲視察臺灣開拓之狀况於西二十二日到臺北佐久間總督以禮歡迎 
緊要新聞 
[藏僧與官兵開仗北京]  
　　聞初八日樞府接到駐藏大臣密電一道詳陳藏僧恃旨與官兵開仗勢甚洶湧勝負難卜并聞樞府接到此電恐與川匪連合牽動大局已電復該大臣命其妥慎辦理勿使蔓延爲患 
又聞川督趙次帥亦有電到京略云藏僧連日開仗非常激烈官兵大有鞭長莫及之勢（按此節略見前報專電） 
　　附譯字林報十四日倫敦電云喀爾喀脫路透代理人電稱有華兵一隊不知數目已由東方侵入拉薩達賴喇嘛聞已率同大臣數人逃往印度西二月二十六號可抵開利姆邦班禪喇嘛計必在西干孜（譯音）云 
又文滙報十五日倫敦電云據路透電音有日本操法之軍隊數約二萬五千名現已由四川向西藏進發隨營帶有無綫電報器械及機器砲過山砲甚夥該軍由趙爾豐統率其進攻之目的顯欲直轄西藏及改造邊陲情狀鼓勵中國之殖民事業且成都有兵工廠兩所近新添德國機器歸德員管理現兩廠工役七千餘人日夜工作供輸戰品目下官軍異常艱苦加以邊界旗民之讎視天氣之寒冽故大受磨折大軍行至巴塘附近時爲伏兵所襲致死兵四百名失砲多尊 
[軍諮處調查軍用地段北京]  
　　軍諮處上年分咨各省按查全省地址事宜兹悉此項調查專指軍用地叚分戰地防地兩種戰地内則有山道平道險隘要道陸界水界各項防地内則有邊界要塞河口海口隘道通道各項其水陸砲台埋設水魚雷處所以及各項險阻形勢均著於圖表内填列並附以說明大要藉備查核 
[鹽政處之忙碌北京]  
　　度支部澤尚書昨諭鹽政處晏總辦將各省鹽釐價目詳晰列表其各省常年實收若干及宣統元年起部發引票若干均著各科清查一併列明表上以便備案 
澤尚書又與晏總辦提議鹽政處宜趕催各省將鹽務統計表從速編定以備著手整理 
鹽政處雖已獨立然須清查各省習慣法始能妥定辦法外間謡傳各省將放監理鹽政官此說實屬不確 
澤尚書又諭鹽政處分咨各省會辦鹽務大臣著將該省辦理鹽務各項人員詳細開單報知鹽政處備案 
永平府屬鹽商楊曉坡等前詣鹽政處禀請試辦灘鹽捐刻經督辦鹽政大臣批云永屬鹽務改辦官運已歷數揁頗有起色鹽價亦較他屬爲廉據請就灘抽捐任民運賣勢必任意侵銷於蘆綱全局殊多妨磚應母庸議至稱各該鹽店多加鹽價并有短枰攙雜情事是否屬實仰候札行長蘆運司查明禀覆 
[法部籌欵赶修模範監獄北京]  
　　法部年前奏請撥欵修建模範監獄及地方審判廳等工程已蒙照准惟聞度支部對於此項工欵擬暫緩放而法部以此事係部内按期籌備事宜地方審判廳亦急待遷移未便再緩刻經各堂官議定先將部員捐欵曁瑞洵贓欵提撥開工興修如度支部工欵延久不放即再設法籌欵暫行墊辦以免貽誤籌備事宜 
 
 

Page 5

 
 
[廣東兵變善後之近狀]  
[袁督致北京電]  
　　北京軍諮處陸軍部外務部鈞鑒廣東省城東門外標兵叛變剿撫兼施擒獲要首大局平定情形已於豪日電請軍機處代奏甫發電間欽奉電旨訓示周詳莫名欽悚連日招撫散亡分别留遣妥籌善後人心已安城廂一律靜謐所有縱釀事端辦理不善各將領員弁遵當分别查明另摺參處已電請軍機處先行代覆奏矣合併奏聞 
[袁督飭各路鎭協道府電]  
　　省城燕塘　新軍一標兵變已會同李軍門調集多勇剿辦昨經擊斃叛兵百餘名陣斬二十餘名拾回槍枝千餘桿戰馬十七匹叛兵潰逃已飭營弁追蹤痛擊並分飭各路防營一體截堵嚴剿不難一鼓瘍除現在省垣安謐如常誠恐外間謡傳妄論軍情有碍治安望即詳晰曉示遍貼知之爲禱督豪 
[中國名畫]  
[自治會安無逃兵紀]  
初八日自治會大集同志分途前往各鄉宣佈憲意安撫逃兵聞陳惠普陳仲魯鄧振武黄煥庭等親到寺背底潘基村洗村石排各鄉訪查據洗村人云富時有新軍數十名到來並無軍火亦有無衣服者衆皆憐之有洗某力任招待多備舊衣妥備食宿後贈資令去旋在田間獲鎗數枝有新軍火夫羅世江羅定人上工僅四天在營忽聞有大兵來不知何故慌忙逃往洗村遇耕菜園洗某招待送其回鄉潘基村亦有數十人逃至鄉人爲之轉換衣服扮農人裝各贈二三元令其逃生又關玉珊蘇天錫等由車渡往東浦新造各鄉數日方返聞陳惠普等復約多人於初九早分往龍眼洞及大北上客家邨元下田磨刀坑太和巿等處訪杳同時戒烟社胡瑞峯亦往沙河上各邨莊查詢據各土人云連日各邨均安然無事各新軍始終未取絲毫物件即菜蔬食物亦無取過且當日逃兵到此鄉人憫其無辜情殷招待各兵反恐我輩株連食後即行遠去 
[袁督飭查兵士存數文]  
　　昨日督院札行督練公所云照得此次步隊第一標曁砲工輜重兵事變亂其始藉口爲二標報復警兵迨亂事已成逼二三標營兵士同變該兵士等竟不從亂堅守不出並聞連日安靜如常但慌亂之中亦難保無畏法離營者現在亂事已定是否陸續囘營應分飭各管帶查照實在人數究竟原有若干離營若干去而復回者若干現存若干下級官長有無擅離職守者均應一一查明開摺面呈以憑查核 
[補録秦提致督院電]  
　　廣東制台鈞鑒新軍旣顯然叛變號稱革黨似應挑選壯勇特懸重賞運大砲乘夜將所踞横枝岡東山寺痛加轟擊再用白洋布大書投槍來歸一概免究八字張掛要路以資解散此輩膽亂氣浮一有以創之不能有爲矣惟不可觀望任其計畫日周風聲日遠致成大患弟現於各鄉抽調營隊如能調集兩營即親督赴省助剿東路並請與李提督商明轉飭東莞增城龍門各處防隊俟弟到石龍悉聽節制調遣以便呼應至此間空虚已面囑徐守即日辦團先顧城守去年已領有毛瑟鎗千桿以備給領並責成帮統劉寳敏督辦城守事宜惟一切開支雜項請准報銷由善後局給領弟當親核不令有絲毫浮濫也直江 
[附紀花縣張皇情形]  
　　自兵叛事起電調省外各處防營回省救援後各州縣異常驚慌遂有謡傳謂省城已爲叛兵所踞者花縣所屬兵勇本少誠恐土匪乘機竊發故縣令亦將城門關閉 
西報譯要 
[錦愛鐵路交涉之葛籐]  
　　字林報載十四日北京電云錦愛鐵路交涉現在進行殊緩先是中政府僅請俄國承認此舉俄政府答稱此事與俄殊有不利故請中國以詳細規畫見示而中國尚未照復嗣英法兩國公使告戒中國謂非經俄日承認不得允准此舉同時外郵兩部並在部署開議交涉之大綱此事本已移交度支部辦理澤公以外郵兩部越權渺視故對於所擬各欵均謂不合不加贊成而日本之答文又爲此事之阻礙現惟視中政府之如何對付云 
 
 

Page 6

 
 
[滿洲多事之一斑]  
　　又載十四日東京電云有紅鬍子一百五十餘人出現於寛城子之北某鎭（長春）即與中國常備軍互鬥常備軍大爲所挫十三日東京電云有日人數名在齊齊哈爾與中國巡警互鬥巡警後得華軍助援並聞有中國常備軍六十名與巡警七十名在呼蘭城互戰一小時之久兩方面死者共約十人以外 
京師近事 
　　元旦日特奉恩旨豫親王楙林罰俸處分加恩寛免并諭令學習當差查該邸係於前年兩宮大事時尚未滿歲擅自遞摺奏請當差當交宗人府議處嗣議以罰半俸九年處分此次恩旨因該邸於庚子時損失頗巨故特免其罰俸俾得挹注云 
　　度支部澤尚書因整理部務一切需才須有得力人員以收實效故于初四日到部時曾向丞參等員諭查各司及在計學館肄業人員有品學兼優者即可隨時回堂以憑考試酌派要差 
　　聞學部榮尚書與左右侍郎議商擬請由今歲起凡本部司務當差勤奮人才出色者均准拔陞本部七品小京官以示奬勵 
　　民政部昨日通飭内外警廳將各廳區一等巡官查明共有若干造册送部一律送入高等巡警學堂另設一班補習功課俟一年畢業後分别等第以七八九品警官升用 
　　日前吏部李尚書面諭文選司掌印今歲凡有簽分各部郎中員外郎主事人員均不得配用外務部之簽 
　　理藩部壽尚書查内外蒙古事務日益加多而能通蒙文人員甚屬寥寥部内現雖添設學堂然畢業之期尚遠故擬另立速成科一門其學生即由本部人員内挑選或由殖邊學堂學生内拔補俾得派赴蒙古緊要地方差委 
　　郵傳部近以吉長及張綏鐵路將次開辦所有機器材料自應援例免稅擬將吉長路之機器材料自宣統二年正月起張绥鐵路之機器材料自宣統二年五月起槩予免稅以三年爲限業經奏奉諭旨允准頃已分行吉撫綏遠城將軍查照 
　　聞某侍御近又訪得西北路兩都護一有縱容門丁招權納賄一有子侄劣幕朋比爲奸情事擬不日具摺一併奏參 
　　鳳都護因近畿各鎭關係重要所有各該鎭應商要件若俟開印後再行提議恐多貽誤日前札飭各局總辦各鎭統制等自本月初八日起每逢三八日仍在督練公所開特别會議一次 
時評 
[上級自治章程一]  
　　憲政館對於上級自治章程。改董事會爲參事會。採用日本制度也。然地方自治。總以寛予民權爲主義。今憲政館必欲嚴格以待之。予府廳州縣以得交令覆議及撤銷議事會參事會議决事件之權。并删除議事會議决自治規約之權。則地方自治尚有何權可操。而他日辦事必多牽掣。可預决也吾不知憲政館對於各種新法令之編制。必事事取法於日本嚴重運制度以縮民權而張官權。果何爲也歟。 
[上級自治章程二]  
　　府廳州縣之自治章程。有議事會參事會議員不得同時兼充諮議局議員等項之規定。若城鎭鄉之自治章程則無之。吾不知此項規定。亦必須上下級異其制度歟。抑亦將另案更正也。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[杭乍兩防生計之困難浙江]  
　　去臘杭乍兩防以生計艱難大起風潮公舉代表存炳等進禀軍署各情略誌本報現悉瑞爵帥已將公禀中要求之三事分别批准大旨如下一攤認路股姑念兵丁困苦暫行停扣俟調查後再行核示一新挑甲缺着其計日食餉本爵戕軍力任仔肩始終加恩該協領不得過慮三開辦工藝原爲目前謀生意務着該代表等急速妥擬章程籌辦可也聞軍憲又面諭各代表嗣後若有禀呈不妨直遞本爵門房云云兹將公禀補録於後 
　　爲兵丁困苦衣食艱難叩求恩鑒俯念下情以拯待斃而安衆心事竊我杭防自兵燹後人數寥寥均由各防調撥而來户口日見繁多生計愈形困憊十年前尚可勉力支持近年薪桂米珠魘物昂貴僅恃錢糧贍家舍此無可謀生困苦情形難以言喻加之攤認路股停缺百份而辦理新政在在需欵若不早爲籌畫倘他日一旦裁撤前途實爲危險兹有三事謹爲我憲臺陳之一曰變通路股夫江浙鐵路原所以上保國家之主權下杜外人之窺伺招股開辦理所必然我八旗前次承認二千四百股本屬不得已之舉即如去歲年終給發股票未及一月已押去十份之七自是而後所剩者不過十份之三然集湊多股由經理處轉押與銀行者有之若一二零股經理處不代經手貧苦運兵不得已押與典質各舖者有之押與銀行以七折計算尚有三元五角押與典質各鋪至多不過二元五角以銀行較典質各鋪銀行尚無意外之虞過期不贖虧折一元五角之貲本典質各鋪過期不贖即爲出賣品深恐輾轉入于敎士洋人之手所失之資本姑無論而起重重交涉實可慮何也案公司章程路股不得售與敎士洋人倘一旦典質各鋪轉售於敎士洋人而開重大交涉是我旗人破壞章程因股票上註人名故也與其辦交涉於日後不如籌變通於目前擬請將路股照押與銀行七折辦法我八旗兵等情願盡三成義務不取股票以杜他日之交涉以救兵丁之困苦此變通路股之辦法也一曰新甲食餉我八旗自前任常軍憲奏停百缺後人人盼望開缺如大旱之望雲雨幸我軍憲俯念兵艱决然開挑不啻萬家生佛人人歡悅家家拜禱無如自開挑後食餉無期前奉傳諭有將此項新挑兵缺移前三月作新政欵項者查此項停缺截留旗庫已有數年如新政需欵不妨將前次所存旗庫者禀請撥用何必以飢人之食忍作破釜之舉旣已開挑即當食餉擬請此次新挑之缺諭飭計日食餉母庸扣留以仰副我軍憲蘇救兵困之至意此新甲食餉之辦法也一曰開辦工藝夫工藝原爲目前要政籌欵無著實難開辦然一日不開辦工藝則一日不能籌生計查自治會現已取消擬請將所扣每匹馬乾二分之欵移作試辦工藝經費由八旗三十二佐公舉執事員先行試辦不領薪水俟辦有成效再行推廣一轉移間化無用爲有用八旗戴德靡涯矣此開辦工藝之辦法也以上三事變通路股實所以免交涉新甲食餉實所以蘇兵困開辦工藝實所以籌生計現經八旗三十二佐集議認可公舉代表具禀籲懇軍都憲電鑒批示祇遵 
[浙撫爲鹽釐事第三次復台府電浙江]  
　　台府啓 
守鑒宥電悉該商續認加釐二千本係騰節公費餘五千二百三十元亦由裁減而來均非出自已資惟加釐七千報効五千方爲該商自認之欵前委成守往查原爲整頓積弊並非與議加價當時原議提繳爲數尚多因據該守禀陳釐課部情並籌兼顧請共加洋一萬九千二百三十元是以姑准照辦仍飭由商認繳以符原案續據該守申請加價又經明晰電復飭令復查兹核來電於前飭查上年已否加過現擬酌加若干各節並未复及仍以每斤匀算七毫五絲約略核計殊未確切至上年部飭加價四文浙東西各商一律遵辦何得云並無承認總之加釐報効應歸該商認繳未便任聽藉詞牽混取償於民今若專議加價自應核實辦理出示必須定數未可含糊仰仍遵前飭切實查復察奪並照原案通飭將認加之欵從光緒三十三年七月朔日起加繳解院院佳印 
[襄陽士紳公請革除甲保積弊湖北]  
　　襄陽府紳董區長龔文貴等一百九十五人上卾督禀云竊思立憲要義首以自治爲基礎自治主旨原欲下情上達改革壅塞積弊振興公共利益也吾郡地當孔道户口繁多好訟之風甲於各郡推原其故固由民情刁狡易起競爭亦由甲保差役勾串一氣架唆簸弄以致於此伏責承充甲保之人俱屬本處無聊痞棍名由紳耆禀舉實爲爲差私人地方熟富孰貧孰强孰弱早已瞭然於心每遇春秋收割之際挨户訛取粮食名曰收薪鄉民如有口角細故借貸微嫌伊即從中刁唆興訟或添砌情節張大其詞或擇肥牽誣訛詐無辜迨至控准票下伊又與差役指對門户暗串滋擾勒索錢文夥詐分肥稍不遂欲伊即從中爲鬼爲蜮使差肆起兇燄打鷄殺猪抄掠擾害並以拒捕謊禀報復如縣差趙文升現在焚掠黄姓一案蒙道憲詳請監禁是其明証甚至唆使搶犯妄供扳誣陷害良民性命破壞無辜家産種種積弊言之殊堪痛心職等德薄才疎忝充董　管見旣有所及何忍瞻徇容隱致使民間疾苦壅於上聞於是公同會議設法補救除命盜重件及機密要公仍用甲保照章辦理外擬請嗣後民間細故不許遽投甲保興訟先投村長理處如未處息層遞而投段長區長分解萬一轇轕太深非經縣斷莫明即由區叚各長出具某人一事不能處息一語加蓋縣發戳記交與原告附粘呈詞始准具控該區叚各長除冩事由與不能處息四字外不准明寫孰是孰非以杜偏徇扛帮情獘一俟控准 
 
 

Page 11

 
 
傳訊乞將票免寫協同甲保字樣飭令原差先至區長家說明轉令叚長村長指對門户能消許多隱患該區叚各長俱有身家懇縣發給戳記以專責成而資信守諒不至如甲保錮習串差擾民若叚村各長有串差訛詐情事一經控告查實輕則以十倍議罰重則拘懲治罪如此舉辦訟源或可清閭閻或可安矣是否有當公乞大帥大人台電鑒核檄飭文武各衙門一體遵辦示諭立案實爲恩便再民間應興應革通常政體除再妥議詳細條陳請示遵外謹先肅禀 
分類新聞政界 
[司法研究所聘定敎員蘇州]  
　　蘇垣司法研究所去年經臬憲考取官紳兩班共計百名定本月二十一日開課兹悉該所敎習已分别聘定法政優等舉人章世菼日本法政畢業生張象成專授法律刑幕程季延專授大清律例月送薪金各百元至該所房屋本設在中張家巷韓宅現因離審判廳籌辦處相隔太遠改在大石頭巷賃屋開辦 
[示期攷送兩江法政學堂江西]  
　　江西林提學開謩於正月初七日牌示奉兩江督部堂張電稱兩江法政學堂開辦補習科贛省應送十名中學畢業及高等預科三年以上畢業均准收攷開學期近亟盼選送如額於正月二十日以前到甯等因奉此除洪都中學畢業生前經考取七名給咨飭其尅期前往入學外爲此示仰中學堂畢業及高等學堂預科三年以上畢業各生知悉如有願赴兩江學習法政補習科者務於十一日來司報名十二日已刻隨帶筆墨聽候考騐 
[籌撥建築審判廳經費武昌]  
　　湖北提法司馬廉訪因漢口商埠審判廳應設拘留所及省城審判廳修建廳舍共約不敷銀二萬兩特開摺詳請督院擬在官錢局借撥再由藩司鹽道分籌歸還楊護院以修治審判廳業已在官錢局借欵六萬兩至今尚未籌還而藩鹽兩庫亦恐無欵可撥惟查本年銀幣局摺報宣統元年實獲餘利現尚存四萬餘兩可否即在此欵内動支作正開銷之處特批飭藩司銀元局會議具復 
[提法使署開幕武昌]  
　　卾臬一缺現遵新章改名提法使司分科治事昨馬積生廉訪特飭吏先將提刑按察司使署牌更換並議將署中書吏一併裁撤改用書記司書人等優予薪資以除積弊至臬司舊管之驛站因有關交通現已劃歸勸業道兼管 
交涉 
[日本駐漢新領事將來漢口]  
　　日本駐漢總領事高橋橘太郎去秋在漢病故遺缺經日外務省委副領事渡邊省氏代理兹已派定前駐上海副領事現署長春領事松村貞雄君升補斯缺不日卽來漢任事又聞日外務省以漢口爲中國通商要埠交涉繁多舊有領事兩員不敷治理故又添派來栖三郎氏爲副領事昨渡邊領事奉本國飭知後立即照會漢關道及各國領事知照 
[請禁日人開設彩票南昌]  
　　江西德化縣令及該縣警長前日電禀贛撫云南昌撫憲鈞鑒潯城西門大街有日本野口鶴次等三人開設抽籤彩票哄動鄉民不服勸阻并來縣滋擾請電日本領事勒令出境免成交涉警務所長梁偉年德化知縣華桐叩 
軍界 
[兵警小衝突之結果松江]  
　　西外一區分局巡士半係舊時團勇結習未除致有初十夜與賭捕賭情事現聞發縣之五巡士經婁尊劉大令訊明分别判押一星期或十日期餘已照常站崗鹽勇張某由張帮帶索去細訊祇認由友邀往閱看乃飭重責軍棍一千營勇譚某則由副營嚴哨弁保回亦責懲示儆 
[派員測繪行軍道路江西]  
　　贛省兵備道兼參謀敎練等處總辦張觀察季煜擬派各員分赴各府查閱行軍道路並繪行軍地圖每兩府派三員限兩月告竣聞定月内即派副軍校熊翌等分道前往 
[催造陸軍官佐考語武昌]  
　　陸軍第八鎭張虎臣統制以軍隊爲保衛國家之具非具有專門學問武術者不足當官佐之任昨特通飭各協標營隊官佐管官速即層遞出具切實考語造呈清册以便擇日考驗藉覘學識而定優劣 
學務 
[金華學界織組閱報社浙江]  
　　金華府學界胡永清等聯名郵禀提學司略稱生等現擬邀集同志組織閱報　藉以開通民智周知外情擬具簡章呈請先予立案等語昨奉袁文宗批云該生等創辦閱報社並能屏去宗旨不正語涉悖謬之傳單說帖等件自屬可行察閱簡章兼任宣講未免與各屬宣講所相混應母庸議至該社專屬閱報得十數同志已可組織掌收各報設一職員亦足蕆事無庸選舉社長廣置社員徒多名目致滋流弊仰義烏縣查飭釐正呈送察奪仍候自治籌辦處批示 
[敎育會保送速記員南昌]  
　　贛提馮中丞歲杪致函敎育總會略謂頃奉資政院沁電内開本院爲儲備京師及各省議會應用速記人員乃設速記學堂於京師定明年二月初一日開第一班以六個月畢業祈就貴省中學堂以上畢業或具有同等程度者考取四名酌給官費務於開班前咨送到院俟畢業後仍咨回原省以資傳習而備任用等因查此項速記人員係爲本省資傳習備任用起見必須品行端文　優而又耳目心思手筆靈敏略知京話官音者方堪膺選即希貴會會同諮議局自治籌辦處速於正月初集議合保本省中學堂以上或法政學堂畢業學員十二名開具籍貫履歷年齡於初十前造送名册到院以備照額考取四名即於二十後給咨起程所有川資及在京學膳各費自應由官支給等語聞初七日敎育總會已舉定張沂定（分宜人法政學堂畢業員）諶待（南昌人師範學堂畢業員）方巽山（長甯人師範學堂畢業員）諶仲衡（安義人敎育官練習所畢業員）等四人 
實業 
[派員監視嘉府展覽會浙江]  
　　嘉興府英雨亭太守通禀省台謂嘉郡出品聯合協贊會前已會同學商兩界紳董組織成立定名爲嘉府物産會擇於正月十五日開幕展覽呈請派員監視等語兹聞董觀察已具詳撫院派委勸業公所文牘科員大挑知縣黄爲熊即日前往蒞會審查一俟展覽規模大定即行回省銷差業奉中丞核准飭即起程矣 
 
 

Page 12

 
 
[安慶出品協會成立安徽]  
　　安慶出品協會及安慶府物産會均設在新建府中學堂内兹於正月十五日行開幕禮十六日售劵展覽二月十六日開會所有參觀規則附列於後（一）本會於午前十時開會午後十時閉會其售票時刻日間自開會起至五時止晚間自七時起至閉會止均摇鈴報知但遇有臨時停止入塲之事參觀人不得違抗（二）凡參觀人非携有本會所贈優待入塲劵者均須購劵入塲惟七歲以下之兒童免帶入塲劵除優待劵外分二種一普通劵爲各界所通用每張銅元四枚一特别劵專爲軍人學生而設每張銅元二枚（三）軍人學生以星期日爲參觀期其參觀期内必著制服以便識别否則仍須購普通劵入塲如非參觀期雖著制服亦不能享有特别劵之權利（四）每星期三自午前十時起至五時止爲女賓參觀之期男賓不得攔入惟自午後七時起至十時止女賓停止觀覽仍聽男賓購劵入塲（五）凡參視人如看守人認爲癲瘋醉狂恐有妨碍會塲一切者雖携有入塲劵可拒勿令入即已入塲亦可勒令退出（六）凡至陳列館内不得吸烟吐痰及高聲呌囂（七）凡參觀人非得看守人允許不得擅動陳列物品非得本會事務所允許不得將陳列物品拍照或摹寫（八）凡損毁陳列物品及裝飾品者須遵本事務所指示相當價偵賠償（八）凡參觀人對於本會如有特别意見本會設有會塲徵集意見所參觀人俱得隨時詣所記註以便採擇 
[水電公司營業發達漢口]  
　　漢口旣濟水電公司自去春開辦迄今獲利甚厚刻該公司總理爲推廣營業起見自本年正月起至八月止减收水電費八閱月以廣招惟裝設水電之户必需報明需電時刻與食水人數以便裝設相當機件 
雜記 
[八旗公益會大會記事浙江]  
　　八旗右司椿梁任事十年著名貪酷舊冬經杭乍兩防八旗公益社社長馬孝廉伯文發起聯合各旗佐一千餘人列欵上控經將軍派委貴林等六員查辦澈究其時節届殘年奉查各員又互存意見致未解决正月初三晚馬君狹路遇匪險遭不測（該匪名吳阿望與馬君素昧平生向在長江一帶輪舶竊刦行旅黨羽衆多此次在滬犯案潜逃來杭聞因受人指使演此惡劇）十二日下午一時該旗公益社特開大會到者六百餘人首由社長馬孝廉報告控案查辦延宕之原因並以瑞爵帥體恤旗丁困苦主持嚴究凡我同人莫不感激决議於開印日致送匾額一方公議四字曰萬家生佛又以德都憲與是案雖告中立然正副兩堂不應異視亦擬照例致送一匾曰有求必應（此四字隱存諷剌足爲都護寫照）當；時會員羣起反對贊成者僅十餘人馬社長再三磋商衆仍未允次决議於十九開印之後一面送匾一面具禀催結椿案並聲明自願實究虚坐全體歡呼卽行散會 
[淫伶獲案詳誌蘇州]  
　　蘇垣閶門馬路著名淫伶小阿四即詹潤泉二十年前一丐徒常在普安橋某戲園牆外潜聽戲劇竟被學得唱戲入該園唱小丑且口齒辯黠官紳演唱堂戲皆彼接洽於是招摇撞騙無惡不作而一般無賴官塲若前工程局委員某令及某候補道皆樂爲之護符以此其膽益巨平時拐賣婦女串販地皮積案纍纍見者側目去年又詹敢盜賣蘇路公司及串僭棗業公所地基被人告發乃神通廣大雖經瑞升帥嚴飭訪拿仍被脫逃且恃熟識官塲仍潜往來蘇滬兩地近以誘騙某姓家妾捲逃重資又被事主控告陸護撫以如此惡棍豈容常漏法網嚴飭三縣通緝而該淫伶惡貫滿盈適於除夕潜乘火車回蘇爲護撫訪悉遂飭巡警縣役馳往車站拿獲發交吳縣收押一面出示招告有監禁流氓公所二十年之說惟聞現署某令與之有素不知能不爲開脫否 
[首府轎役與巡長之衝突武昌]  
　　武昌府伍太守銓萃於元旦之辰赴文廟行香下輿後轎役等即至火巷口魚菜塲内燒火禦寒適警察局二等巡長劉桂林經過其地見火光熊熊上前勸阻乃若輩恃勢不遵且敢出言不遜該巡長即鳴笛集人時崗警尚未到來各轎役即羣起朋毆致該巡長身受重傷旋經抬赴同仁醫院診治所有行兇之轎役經馮巡道與伍太守再三交涉昨始發交江夏縣枷責示衆以儆兇横 
清談（東吳） 
[其一]  
一伶人耳。而敢誘騙婦女。串販地皮。其淫惡可知。 
　　一伶人耳。而工程局員樂與周旋。某署令某候補道皆樂與周旋。其狡黠可知。 
一伶人耳。而蘇撫訪拿不　三縣令通緝不獲其神通可知。 
令該伶惡貫滿矣願與有素識之大老官勿再暗作護符。爲我蘇留一民間之大害。 
[其一]  
一伶人耳。而被訪拿之後。尚敢潛行往返蘇滬兩地。其必有人暗通消息可知。 
一伶人耳。而被告發之後。仍敢誘騙婦女串販地皮。其必有人爲之爪牙可知。 
今該伶惡貫滿矣。願嫉惡如仇之賢長官。更宜嚴究同黨。以絶若輩作惡之根株。 
雜録 
[陳大樽軼事]  
陳臥子負海内重名。柳如是欲委身焉。從盛澤至松江。屢以刺謁自稱女弟。陳嚴正不易近。因轉屬於虞山錢蒙叟。（即錢謙益也） 
　　按柳如是之見識。固是不凡。今之自稱女弟者。有柳之眼力否。 
　　陳臥子陸子玄兩先生。祈夢於于忠肅祠。臥子夢負一虎。謂必風雲會合之意。而子玄。則夢忠肅授以瀋陽地圖一卷。亦以爲必當官於此地也。後臥子以起義殉國。雖赴水自盡。猶懸其元於虎頭牌上。宛然負虎之象。而子玄於丁酉之役。以通關節竟流遼左。無不奇驗。 
臥子性好諧讔。一日偶集子建齋。戲子建曰君詩文比宋襄公何如。子建未及答。王澐曰。猶明府之於陳恆。滿座絶倒。蓋以其寛傳有似襄公不鼓不列也。 
瀛談 
 [P德國 
德國男子。在幼稚園時。即由保姆敎以步趨之法迨入小學中學。而　趨愈見整齊。行列愈見劃一。雄武糾糾。完具一軍人資格矣。不但在學時爲然。即偶一出外散步。二三人同行。疾徐進退。亦與軍隊之運動無異。故人之稱德國者。稱之爲完全軍人國。返觀　國數人同步。彼此參差。或擁擠錯亂。此焉得謂之有訓練之民。即焉得謂之爲有節制之國。吾國民其猛省。 
[南洋羣島]  
　　南洋羣島。吾華人之勢力地也。自白人倡議排華後。而勢力一衰。自日人攙入作工後。而勢力　襄今則雨馳風驟。竟有落花滿地之感。而商工無　舊時觀矣。聞檀香山一埠。華人現在之數。僅二萬餘。而第起之日本。反有三四萬。有心者能不向滄江而一灑熱涙乎 
[議員]  
　　英國議員。多係經商後。家擁鉅資。始願爲之者。美國議員。多係一面經商。一面爲之者。日本議員。多係未營實業。以書生運動爲之者故英美之議員。有經驗。有資財。不肯受他人賄賂。日本則不能得此好結果。去年日糖之案。不其明驗乎。吾願將爲中國議員者思之也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[江蘇（長元吳）]  
長元吳甲乙級投票開票各情已紀前報兹悉當選各員已由自治籌備公所紳董開具姓名年歲籍貫送縣請給知會書並將乙級内次多數得二票者費玉如等十人一併開呈現聞縣尊以甲級議員乙級亦當選者均歸甲級因甲級只有缺額乙級可以次多數挨補並悉甲級議員内彭麟保彭瑞保係胞弟兄照章應將瑞保一票作廢不日由縣通告矣 
[湖北（江夏）]  
江夏縣選舉事務所總紳吕君逵先羅君綸以地方自治爲今日之急務各州縣設立自治會不可再緩江夏爲各州縣之望尤宜带設自治會以爲各州縣先導兹擇於旣濟宮内開辦並分别議事會董事會投票選舉合　之會員以便自今春起推行地方自治一切辦法李大令以旣濟宮附近縣署隨時會商地方事宜亦甚便利故已認可矣 
要摺 
[山東巡撫奏明年釐定直省官制謹陳管見摺（續）]  
督撫增設幕職司道改設屬官續訂官制通則已有專條臣竊以爲就現在情形而論督撫幕職固非十科不能盡事若欲實行責任法申明司道職守惟交涉軍政爲督撫專責其餘應歸司道主管擬請設交涉軍政兩科此外只設統計一科蓋民政張弛財力盈耗敎育盛衰實業增損謀事者所資以立計畫者也定籌策規遠大督撫之責也遵法令核名實司道之任也三科所不盡悉隷秘書而以秘書爲幕職之長别設庶務長以主雜務並管全署人役司道各設副官一員上佐其長下爲屬官之首領如秘書員而分科設額應參酌現行規則由各部頒職掌責任專章以取畫一以上皆爲補助官各直轄於其長官仍間接受監督於督撫督撫司道各就其職權以内日行之事裁决施行所有奏咨札行之件皆應單銜以專責任而防侵越若遇奉旨交議交查特别之事則督撫隨時召集各司道會議或專就所主管之司道密議議决之後所有奏咨札行之件應由督撫與司道會銜以同擔責任每五日督撫必與司道會議一次互述日行緊要之事俾可接洽如此則分之各盡政事之責任合之可保政權之統一力除昔日敷衍推諉之獘而吏治必蒸蒸日上矣 
一加重知府責任而其職權範圍則上據督撫職權之所不能　下據州縣職權之所不能勝以定之知府之監督州縣不妨嚴而督撫之監督知府則官寛漢唐州郡世稱善制者少層遞監臨之司無束縛干涉之苦也文景貞元之治實與賢良共之近郡比於股肱上州選及親貴璽書郊餞恩禮甚隆至州牧專兵而郡政壞　史失職而節度横得失之數於此可在况今之州縣爲官治自治集合之地又擬革除迴避之例任用本省之人則知府監督命令之權尤應加重然後足主上級平决以保官民兩權之均衡近世各國地方區域未有龐大若吾一府而上不接於政府日理民事而下不接於百姓者中國地廣人稠固不能以府職内隷使離督撫監督範圍亦宜略復漢唐之舊委以獨立責任令得自行其意且督撫本以欽差監臨方面改正官制乂將純以督撫代表中央政府而司平道行並立各有專任之職無相統一之權此其性質資格皆不適爲分地而治之長官也是集權必政府爲主體而督撫代表之分權必知府爲主體而督撫監督之無疑義已督撫下行州縣上行之事未有不經知府而後辦者向來緊急公牘督撫知府直達者多其由司道轉詳轉札皆屬例事知府通禀仍惟督撫批示是從與其存此具文何如省一轉折臣愚以爲宜加崇知府體制使與司道平行一省統一權旣在督撫則知府直接奉承號令原無礙於司道粤任之權蓋司道專任之權督撫尚不能侵而知府承督撫號令乃能侵之無是理也司道之對於知府猶各部之對於督撫昔不以札飭而見司道之權重今豈以咨行而見司道之權輕旣在司道專任範圍自有强制執行之力若爲知府獨立責任尤無越爼代庖之權佐以直接督撫而得簡捷之益决不至於平行司道而生抗違之弊同爲國家高等官吏何以司道必可信知府必不可信也知府之下雖有同通官職而規制未能畫一完備宜一律設上佐二員一主地方財政一主國民敎育此敎養兩大綱也其餘民政分科置吏是爲普通佐官選一郡人望以充之郡職旣能獨立郡吏復盛選人才則漢唐之盛可復而新政可冀漸有實效至直隷州廳宜酌區域大小道里遠近并省分隷或升爲府其邊地有交涉屯墾者性質旣與内地不同職制職權自應特定不以普通法治之矣 
　　一除州縣迴避之例確定登用資格嚴其選舉以發達民政蓋敎養之事至極纖悉富强之基起於鄉里古理親民之官正所以急爲政之本漢代令長多取郡吏尤異而吏多通經又習於政故循吏獨多晋唐以降猶郎官出宰而縣令有政績者内調省臺明經進士釋褐僅受丞尉未嘗以百里之任寄之書生南北分地置選至遠勿逾三十驛良法美意典册具存即今東西各國如日本郡長有特别試驗登用之法而普國千八百八年改制之後選取縣長更無一不與我古法相符其秩甚尊出自國王任命非曾供職裁判所及高等行政官廳者不得爲之間有出本縣推薦者則又非占縣籍一年以上或在本縣有財産者非曾在裁判所學習四年以上或任本省地方自治行政官吏四年以上者不與推薦之列其得整理地方行政盡心民事視如已事實由於此今中國之州縣就官者動涉數吉里資用倍繁人情又隔名節累於衣食利害視同秦越官民並困獨吏胥利爲奸弊現當新政亟行自治萌芽之初興革損益日趨複雜旣事非素習亦力所難能不敷衍以塞上官即鹵莽以滋民累情見勢絀窘急更甚於前臣以爲非除迥避之例用其地方之人以謀桑梓之利斷無改良進行之效蓋官治自治最患隔閔調和維持實惟州縣是賴其於自治之發達關緊尤密且服官鄉里人情所樂卽俸人稍儉而視其原有生計業已比較加增亦易以自給現在佐雜之職已免迥避本省與敎職同擬請將州縣並前條所議增設各衙門科員與凡五品以下佐職亦一律辦理州縣任地以去本籍五百里爲限其選舉不宜專試法律亦不須深通東 
 
 

Page 19

 
 
西各國之學國有新法鄉里無新事民政條理雖密不出身家範圍人人智力之所能建但上下扶持實心以謀公益則才識以經驗而優利獘以研考而見擬分登用爲三途曰曾任府縣行政官吏三年以上優異者曰曾任高等行政官廳科員三年以上有成績者曰曾任地方自治行政官吏四年以上有名譽由長官保舉者而别設考試一途試以州縣應知之事及格後勿遽受州縣正官先令在各行政官廳學習必勤能然後補職現在各實缺候補人員准其自行呈請改歸本省仍依原班序補將來登用則悉依新例其州縣職權凡在地方行政範圍悉由監督執行非事連他縣或有衝突不上於府凡在國家行政範圍以法令條例委任之行政警察悉聽指揮以維地方秩序而分曹設屬即遵續訂官制通則或考或舉悉用士紳使官民融洽如治家事十年之後州縣之才必出地方之政必舉至疑官吏多出本省恐與議會結合把持政權則國法具在長官命令豈敢抗違古今中外未聞以離隔官民爲操縱者且迴避專爲防私今議司法獨立州縣不理詞訟議會公開之後耳目衆多更無容私之地中西歷史成效可徵今日地方根本救濟之策未有急於此者也（未完） 
本埠新聞 
[松江府札上海縣文（爲籌還國債事）]  
爲轉飭事奉兼署藩憲樊札奉護撫部院陸札准直隷督部堂陳養電開准軍機處電商務總會創辦國債籌還賠欵希即詳酌妥辦等因並准督部堂電同前由各到本護院准此除電復外抄電札司移行遵照傳知各商會隨時妥爲勸導勿稍苛勒等因到司奉此除分行外合亟抄粘轉飭又先奉農工商務局憲札同前由各等因到府奉此合就抄粘轉飭札到該縣立即一體遵照傳知各商魯隨時妥爲勸導勿稍苛勒 
[拒賭公會催訂賭律電稿]  
　　北京民政部商部王爺貝子爺鈞鑒賭博毒害劇烈阻新政敗商業滬漢尤甚竟有局賭三十萬金巨案前呈懇嚴訂治罪律務求迅飭各省實行中國拒賭公會叩 
[寰球學生會開五週大會]  
　　寰球中國學生會自設立以來成績頗有可觀現定於正月十七日六句半鐘在老靶子路曹家花園開第五週新年大會特備西餐邀請名流赴會以爲紀念亦一盛舉也 
[船户閙元宵]  
　　昨爲元宵佳節南巿淮揚船帮中人莫不興高釆烈紥成各色龍燈游行街巿並至各衙署藉伸慶賀 
城内 
[公役聚賭]  
　　某署當差之楊世生前晚糾合賭徒在家聚賭旋被南三區巡士查獲解請張副巡官訊辦判罰洋數元斥釋 
[情極搶洋]  
　　倪和林倪玉山昨將孫福元扭至一路巡局喊控稱小的等偶然小賭孫輸銅圓二十餘圓忽然情極將他人之銀洋八元搶去小的等隨後追赶孫將洋隨路撒棄以致均被他人拾去求請究追游巡官諭飭收押候查明再究 
[能否保釋]  
　　顧阿四曾於去臘向吳新泉索討棉被租錢吳反將顧毆傷由浦東總巡局送縣驗明判顧自行醫治吳收押在案前日吳挽人投縣具禀求請交保未知能准如所請否 
[毁壞照片]  
　　馬宜才前日將陳聲南扭至東區禀稱小的在邑廟花園内銷售照片陳硬要購買淫畫小的無以應付陳將照片搶去數十張任情毁壞爲此扭請究追錢副巡官諭飭解送一路巡局究辦 
[官事]  
　　山西候補道鮑振鏞昨日到道拜會廣東營務處差遣委員補用守備沈紹金金山縣知縣蔣清瑞補用府經歷元到道禀見藍翎拔補千總鄧鳳林禀知奉委淞滬巡防步隊第四營管帶差 
南巿 
妓女求援 
　　英租界小普慶里婦花月紅所開妓院内之妓女陳小妹子因不願爲娼於前日逃出奔至南巿總工程局叩求超豁當值處以事在租界著自投濟良所訴苦求援 
[徒勞往返]  
　　法捕房包探查獲積竊陳阿福一名帶至工程局協同偵探至洪聚興小客棧内搜查窩匿之質票無着即行帶回詰知票已賣給同和水菓行夥張永發贖出皮袍等贓昨又投局移提張永發未獲逐回捕房禀復仍候補提歸案質訊 
[情節離奇]  
　　西門外城根倪茂興銅作内學徒朱阿發於昨日天未黎明時竊取破脚爐兩個逃出行至十六舖被六十四號巡士查見拘至工程局旣由主婦倪沈氏投局禀明係由該婦囑令携出飭罰洋三角然後准將該徒及原贓給領 
[查緝贓賊]  
　　甯紹公司巡丁日前扭送　夫陳海明至工程局控被車運湖北搭客華汝平之行李至碼頭失去衣箱一只　工程局提訊不認判陳交保在案昨華具禀到局失單内有法政學堂畢業文憑及藩臬關道公文袍褂書藉等物業已諭　偵探赶緊緝查未識能　破否 
閘北 
[節期停訊]  
　　昨逢元宵佳節巡警總局曁三四兩路分局均停訊一天 
[匪徒解局]  
　　眞茹鎭留防營去臘緝獲匪徒狄阿春一名解經寶山縣胡大令迭次研訊供出同黨丁栢榮張金生周阿發潘某等四人匿居浦東日前由二路一區汪正巡官一併查獲解送總局經孫正裁判分别研訊尚無確供押候再行訊辦 
[怙惡不悛]  
　　　桂生　將已革巡士戴有錦及陳開富扭至四路一區控稱伊妻張氏被戴等串拐逃逸請爲究辦黄正巡官以戴前因姦拐徐芳嘉之妻斥革懲辦遞解回籍此次膽敢潜來復犯拐案實屬不法已極飭與陳分别收押候訊 
[婦女紏賭]  
　　住居天保里後之劉竇氏前晚紏合王少蘭劉金海何仁和等在家賭博忽將何毆傷頭顱由崗巡一併拘解四路一區經黄巡官訊明判氏與王各罰洋五元劉罰六元回已受傷從寛免究分别具結開釋 
[草屋失火]  
　　前日下午三時總局路陳亮卿家起火焚燬草屋兩間幸由四路一區消防隊到塲施救始　滅熄 
英租界 
[馬車肇禍]  
　　某西人昨乘馬車行經四川路北京路轉角馬忽驚躍狂奔撞壞四川路十五號陸姓大門及趙阿福之包車陳阿三等之東洋車該車夫等均受微傷馬車亦已損壞旋經華印各捕將馬車並　壞各車一併帶入捕房票明捕頭諭飭該車夫等自向仁記路該西人處索賠 
[益加周密]  
　　總巡捕房西探頭目安姆斯脫郎諭飭包探調查租界内小車夫頭目總數集合攝影以備查考經誌前報昨安探目復飭各華探詳查界内車庽主姓名籍貫開設處所並報捐小車夫若士名禀候查核 
[請緝逃妾]  
　　漢口路劉潤記綢莊主去春娶湖州婦人陸蘭英爲妾忽於今正初八日逃逸今始查悉係被住居南巿王家碼頭蔡陽弄内之彭子卿誘匿爰於昨日開明男女年貌報請老閘捕房派探沈阿岳偵緝 
[妓女捲逃]  
　　山東路尚仁里三百三十一號妓院妓女花月樓前晚　取衣飾潛逃無蹤昨由龜奴王阿大報知捕房飭探查緝 
[逼良爲娼]  
　　天津路七十六號雉妓院龜奴王金生與鴇婦金小寳即王二　逼令良婦金桂枝爲娼並容留幼女林弟事爲老閘 
 
 

Page 20

 
 
捕房偵知飭將幼女與妓並龜鴇等一併拘入捕房押候解廨訊辦 
[失竊金表]  
　　河南路筆店主汪某前晚在南京路菜巿塲鐵洋房内觀看跳舞被偷兒摸去值洋二百餘元之金表一枚昨報捕房請派包探查緝 
[小孩迷路]  
　　小孩惠阿慶昨在虹口馬路徘徊由捕查見帶入捕房據稱年十四歲出外游行不記歸途捕頭諭飭送廨留候訊核 
[伊誰竊取]  
　　自來火公司機匠在湖北路迎春坊二百十五號屋内修理電燈失去器具多件昨報捕房請爲查緝 
[查獲原贓]  
　　河南路三百三十一號馮桐君家失竊皮衣等物昨由包探　蘭葆查到原贓禀奉捕頭留候失主認領 
[無須代勞]  
　　廣東路泰安棧庽客鮑振鏞失竊現洋二百元小洋三百餘角昨由該棧經理李元代報捕房請爲查緝捕頭諭令退去著邀鮑自到捕房報告 
[妓院失竊]  
　　漢口路二百十六號門牌妓女林書昭失竊銀水烟袋二只金練一條昨報老閘捕房派探查緝 
美租界 
[殃及隣居]  
　　前晚九時半百老匯路百福里口一千零八十四號康生福外國木器店突遭回祿延燒廣源昌烟膏店剃頭店洋鐵店及居民等房屋九幢捕房昨飭中西探查明核辦 
[幸即覺察]  
　　日本人某昨以僞金練向瑪禮遜路福興押店押去洋七十元嗣被店夥察破將該日人追獲扭控捕房押候究辦 
[誑騙木器]  
　　某日人在有恆路三十二號開設宮本洋行日前向城内朱同興陳萬順集益公司等三家購買紅木器物值價二千餘元昨向收帳詎已逃逸該店主等當即投報捕房飭候查辦 
[法人兇横]  
　　法人某昨雇陳三之東洋車不給車資向索逞兇將車身擊壞九百七十六號華捕向阻不服嗣有他　到來帮同拘入捕房押候解送法領事署訊辦 
[深夜賣酒]  
　　密勒路五百十一號某雜買店深夜賣酒昨被捕房查悉請廨出單傳究 
法租界 
[婦人拒捕]  
　　九十三號華捕昨將小茶館主婦張李氏解至公廨禀稱小的前日上差見該氏茶館内有人聚賭上前喝阻該氏竟出言不遜並敢拒捕以致失去警笛請爲究辦氏供茶館係他人所開婦人代爲照管而已不敢行兇判罰洋五元以示懲儆 
[串竊豆餅]  
　　李生四王一生兩匪徒串竊東方公司輪船上豆餅十五張被稽察人周阿八查知報知包探至李阿金客棧内吊出原贓兩塊昨解公廨訊實判兩　各枷兩禮拜李阿金從寛開釋 
[供詞歧異]  
　　鴇婦張王氏控丁老九趙阿根因尋獲逃妓索酧洋五十元一案前日由廨復訊氏稱雖曾索洋三十元並未拿去中西官以該氏供詞歧異殊不足信且丁趙二人在押已久判即開釋妓女發堂擇配 
[冒探索賄]  
　　吳阿毛冒充暗探向灰膏店主李增福徐德興等索賄一案昨日由廨提訊李等同供吳於去年偕李桂生前來　捕房現已禁燒肉皮料膏　等土渣烟膏亦　犯禁若肯酧勞數十元保可無事因此約齊同行五家先在某烟館内交洋十五元吳因嫌少不肯收受訊之吳狡賴不認中西官以此事已訪明屬實豈容抵賴判吳枷一月押三月李　一月以儆 
[起火可疑]  
　　楊嘉文所開之鏡架店于去年十二月十六日失慎曾紀前報昨由捕房將楊傳至公廨審訊旋有隣居洋鐵店　匠店兩學徒孫福秀郁戴人投案聲稱該店于起火之前扛出衣鏡等物甚多顯有别情判楊押候查明再核 
[新聞畫]  
杭州城隍山時有游手好閒之徒成羣嬉戲前日傍晚時某姓女子游畢下山忽有營兵數人將該女圍住遍身摸索該女不敢作聲任其侮弄而去聞有人曾見該兵肩章謂有左三六等字樣云 
　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[憲政館核訂府廳州縣地方自治章程清單（二）]  
第四章府廳州縣自治行政第一節府廳州縣長官第五十四條府廳州縣長官代表府廳州縣第五十五條府廳州縣長官應辦事件如左一執行府廳州縣議事會或參事會議决之事件二提交議案於府廳州縣議事會或參事會三掌管一切公牘文件四其餘依據法令屬於府廳州縣長官職權内之事件第五十六條府廳州縣議事會或參事會之議决及選舉如有踰越權限或違背法令者該管長官得說明原委事由即行撤銷或將其議决事件交令覆議若仍執前議得撤銷之若議事會或參事會不服前項之撤銷者得呈請行政審判衙門處理行政審判衙門未經設立以前暫由各省會議廳處理之第五十七條府廳州縣議事會　參事會於府廳州縣之收支爲不適當之議决或議决事件有碍公益者長官得說明原委事由交議事會或參事會覆議前項覆議事件若議事會或參事會仍執前議長官得呈請督撫核辦第五十八條府廳州縣長官得令府廳州縣議事會停止會議其停會日期以十日爲限第五十九條府廳州縣長官遇議事會不赴召集或不能成立或遇緊急事件不及召集議事會時得將該事件交參事會代議參事會於應行議决之事件不能議决或閉會期届尚未議决者亦同第六十條府廳州縣長官遇參事會不直召集或不能成立時得將該事件申請督撫核准施行參事會於應行議决之事件不能議决者亦同第六十一條前兩條事件府廳州縣長官應於下次議事會或參事會開會時分别聲明議事會或參事會右以長官辦法爲不當者得呈請督撫核辦或行政審判衙門處理第六十二條府廳州縣長官提交議案於議事會時應先將該議案交參事會審查若參事會與長官意見不同應將其意見附列議案之後提交議事會第六十三條府廳州縣長官得將其職權内事務之一部委任城鎭董事會鄉董鄉佐代行第二節自治委員第六十四條府廳州縣得置自治委員若干人輔佐長官執行自治事宜第六十五條自治委員員額任期規則由府廳州縣長官擬訂經議事會之議决申請督撫核定並咨報民政部存案第六十六條自治委員之進退該長官掌之自治委員之掌收支及經理公欵公産者必須身家殷實操守廉潔非經議事會或參事會之保證不得任用第六十七條府廳州縣自治委員承府廳州縣長官之命辦理各該管事宜第六十八條府廳州縣長官監督自治委員如有過失得依情節輕重分别處分如左一申飭二罰薪十日以上兩月以下三撤差第六十九條凡受前條第三欵處分者二年以内不得充府廳州縣自治委員亦不得充府廳州縣議事會議員及參事會參事員第七十條府廳州縣長官得以議事會之議决申請督撫核准於自治委員外增設臨時委員其員額任期及選任規則照第六十五條辦理第七十一條府廳州縣辦事細則由該長官定之第三節薪水及公費第七十二條府廳州縣自治委員及議事會參事會文牘庶務等員之薪水公費經議事會議决由該長官定之第七十三條府廳州縣議事會議員參事會參事員及臨時委員均不支薪水但給相當之公費前項公費數目及支給規則經議事會議决由該長官申請督撫核定 
第五章府廳州縣財政第一節自治經費第七十四條府廳州縣自治經費以左列各欵之收入充之一府廳州縣公欵公産二府廳州縣地方稅三公費及使用費四因重要事故臨時募集之公債第七十五條府廳州縣公欵公産以向歸府廳州縣全體公有不分屬於城鎭鄉者爲限第七十六條公欵公産之内有係私家捐助當經指定作爲辦理某事之用者不得移作他用其指定辦理之事業以法令變更或廢止者不在此限第七十七條府廳州縣地方稅徵收賦課事項按照地方稅章程辦理地方稅章程由度支部另行釐訂奏定施行第七十八條地方稅章程未經施行以前凡按照現制爲府廳州縣所應行負擔者照舊辦理第七十九條府廳州縣於依據法令應行辦理之事有關係個人利益者得向該關係人徵收公費第八十條凡使用府廳州縣公共營造物或其他公産者府廳州縣得向該使用人徵收使用費第八十一條公費及使用費徵收事項除法令另有規定者外得設徵收細則經議事會之議决由府廳州縣長官申請督撫核定並咨報民政部度支部存案第八十二條府廳州縣遇有左列各欵事由得募集公債一爲府廳州縣永遠利益一爲救濟災變一爲償還負債前項募集經議事會之議决由府廳州縣長官申請督撫核准並咨報民政部度支部存案關於募集方法利息定率及償還期限各事項照前項辦理第八十三條府廳州縣爲籌備預算内之支出得募集短期公債前項募集並關於募集方法利息定率及償還期限各事項經議事會之議决由府廳州縣長官申報督撫存案第二節預算及决算第八十四條府廳州縣長官每年應預計明年出入編成預算於議事會開會之始提交該會議决第八十五條府廳州縣會計年度以國家會計年度爲準其國家會計年度未定以前按照舊例辦理第八十六條府廳州縣長官提交預算時應附加按語連同上年度預算彚交議事會第八十七條以府廳州縣經費辦理之事件其事業非一年所能完竣或其費用非一年所能籌撥者得以議事會之議决預定年限設繼續費第八十八條預算除正額外得設預備費以備預算不敷及預算外之支出但不得以充議事會所否决事件之用第八十九條預算議决之後由府廳州縣長官申請督撫核准咨報民政部度支部存案並於本地方榜示公衆第九十條府廳州縣經議事會之議决得設特别會計第九十一條府廳州縣長官每年應將上年出入編成决算連同收支細帳於議事會開會期内提交該會議决第九十二條决算議决後由該府廳州縣長官申請督撫咨報民政部度支部存案並於本地方榜示公衆第九十三條預算决算程式及其餘關於收支之重要規則由民政部會同度支部釐訂通行 
 
 

Page 27

 
 
第六章府廳州縣自治監督第九十四條府廳州縣自治由本省督撫監督之仍受成於民政部其關係各部所管事務並受成於各部第九十五條前條監督之官府得令該府廳州縣呈報辦事情形並得隨時調閱公牘文件檢查收支帳目第九十六條監督事項照本章程所定各條辦理第九十七條監督官府如以府廳州縣之預算爲不適當者得減削之第九十八條督撫遇有不得已情節得咨請民政部解散府廳州縣議事會議事會解散後應於三個月以内改選重行召集前項重行召集時其會期之長短由府廳州縣長官申請督撫酌定之第九十九條凡應經監督官府核准之事件各該官府得於申請之範圍内酌加改正但不得與申請本意相反第一百條凡呈請行政審判衙門處理之事件關於呈請事項另以法律定之 
第七章文書程式第一百零一條府廳州縣議事會或參事會行文府廳州縣長官及監督官府用呈府廳州縣長官行文議事會或參事會用照會監督官府用劄議事會及參事會互相行文及與諮議局互相行文用知會第一百零二條府廳州縣議事會參事會各備木質鈐記由民政部核定式樣通行督撫刋發 
第八章附條第一百零三條本章程施行之期遵照欽定逐年籌備事宜清單辦理第一百零四條本章程如有增删修改之處得由議事會擬具條議知會本省諮議局由諮議局審查後呈請督撫酌奪咨送民政部核議奏明修改第一百零五條本章程施行細則由督撫酌定仍咨報民政部存案（未完） 
小說 
[官塲小說玉樹花（十一）（春）]  
　　第三回　愛餘桃南風不競　刦銀樓白日行凶 
　　吕太尊自從捐官到省以後。兩年的工夫。只當著了一個五十兩銀子一個月的照例差使。吕太尊家裡頭狠有錢。原不在乎一定要當什麽差使。但是一個堂堂太守。當不著一個優差。面子上好像有些過不去。便托了幾個有名紳士。都是和他老太爺有交情的。在總督夏制軍面前說項。要求一個面子好些的差使。有錢没有錢。倒不要緊。無奈夏制軍這個人。是個天生的倔强性兒。見了這幾個和他說話的。都是本省有名的紳士。便疑惑吕太尊有意抬出這幾個人來壓他。心上不快活起來。索性不去理會他。就是這個差使。該應派委吕太尊的。夏制軍也有心不肯委他。把個吕太尊懸空了一年。吕太尊心中急了。便千方百計的想求個差使。吕太尊的意思。倒也不想什麽有錢的優差。只要有些　面的。就叫他賠幾個錢。也没有什麽不願意。偏偏的夏制軍和他做對。就是賠錢的差使。也挨不着他。吕太尊十分焦躁。便想出一個法子來。本省地方。盜風本來最盛。民間有句俗話。說一個人到了三十歲。還没有什麽事業幹出來。不如賭氣去做强盜。　苻遍野伏莽塞郊。甚至省城裡頭。青天白日。就有强人行刦。地方官捕不勝捕。誅不勝誅。自從夏制軍到了。創辦巡警。那班盜匪。自然比起先要歛跡些兒。夏制軍心上甚是得意。只說盜匪怕他的威勢。所以不敢横行。那知不多幾時。省城裡頭藩台衙門間壁。又出了一起刦案。剛剛午後六下鐘的時候。忽然來了二十多個人。走進藩台衙門間壁的一家銀樓裡去。出其不意。搶刦了一個罄盡。不知後事如何且俟下文分解。 
國外新聞 
[英國大學校長謝罪]  
　　十四日倫敦電云寇崇君致書格蘭斯戈大學略謂近因受命辦理重要之政事旣不能辭又不可緩是以遲遲不能接受校長之任私心實愧尚祈原諒云云學生答書謂二月十八號學生議决之件斷無取銷之理云 
[奥國外務大臣抵德]  
　　十四日倫敦電云奥國外務部大臣已由維也納行抵柏靈即與德國首相會談一小時之久兩大臣旋與德皇德后同宴 
[希臘太子不得入國]  
　　十三日柏靈電云希臘皇太子已回拂蘭克福脫地方 
[西維亞王擬游羅馬]  
　　十三日柏靈電云西維亞國君游俄之後擬赴羅馬一游 
[摩王屈從法國要求]  
　　十三日柏靈電云法國外務部大臣闢匈已接摩王豫約謂擬承認愛的美敦書要求各欵 
[法擬招募黑人充軍]  
　　十三日柏靈電云法國議院已允在摩洛哥哇爾其愛斯招募黑人軍隊 
[英國政界之大局]  
　　十四日柏靈電云反對黨首領貝爾福君在立憲總會演說聲言政府顯有革命之狀故凡關於社會改革之舉均爲所延必至憲政破壞無遺而後止英國政界中人對於時局罕有恐懼因工黨領袖巴恩士君之演說尚屬和平今察大勢政府與丄黨國民黨可望於數星期内聯絡辦事云 
 
 
 

Page 28

 
 
　　蘇州大日夲商品陳列館發行觀覽福引劵廣告 
奉　帝國部定在清國蘇州創辦合資會社發行觀覽福引正副劵通行中外内地由領事許可一體保護正劵六萬號照湖北正月二十九開全連十號價洋二元每條洋二角點字副劵第七會正月二十開十八截止中式福品俾公衆觀覽之興榮向本館及分發處均可領兌廿五會正劵增彩新章頭等得洋二千元照九十八次籖捐大票號單爲憑所有抽號六千號均作末尾中彩○分發處址閶門吊橋李原昌　上海老北門鴻發源　杭州大井巷本分所　湖州欽古巷莊第　松江石潤橋孫天寳　震澤中市益和瑞　無錫萬利源　楓涇西市孫潤　寗波縣前街和通源揚州翠花街宏發　興化德興鴻　硤石西南河快得利○蘇州二馬路本館白 
　　芝州氏補心丹 
　　心乃一身之主他經病易治心經疾難醫衛生者他經可免疾病惟心雖善於衛生者豈有飽食終日無所用心哉無論商學諸界未有不用其心之人是以用心有過度未聞有用他經而過度者用心過度百病咸來漸成癆症可不畏歟所以補心較補他經勝於百倍也市上補品甚夥未見有補心之方此則舍水以求未也苟能平時得補則用之不竭過度何患焉鄙人創製此丹專補心中一切虧損兼培養心神益智慧增氣血治健忘療百病久服令人過目不忘每盒洋二元　寄售上海自來水橋北首天　路清雲里二衖榮陽寄廬 
　　四明儒醫王振文 
　　夙抱濟世苦心○研究諸家醫說○切脈便知何症○病人不必自述○無論外感内傷○可以條分縷析○女科治法尤神○痘瘄另有秘術○非敢虚言誇張○診時立辨消息○門診貧乏不計○出診醫資照律○住鐵馬路天后宫後寳順里三衖 
　　改頭換面美國女醫士吉凌漢廣告之新醫術 
　　本醫士以新發明之秘術專治面部不美之病凡面麻可醫之光瘰瘰可醫之平紅痣黑　消滅無迹瘡疤疙瘩除去無痕縐紋可醫不縐雀斑能使無斑髮低能醫之高鬚多能使不出白髮黃鬚變爲烏黑烟容酒滯一掃面光面色蒼老黃黑能使之嫩而紅白皮膚租糧能醫之使細膩誠有改頭換面變醜爲美之妙術到滬以來醫愈之華人已百數十人男則變爲翩翩少年女則變爲美貎佳人尤奇者醫治時並無痛苦輕則數小時重亦不過數日試我神奇手叚還君本來面目誠千古未有之奇患面部病者請到英大馬路Ａ字十一號即福利公司東首第五大門向經理嚴之湄君指視醫愈之照片及未醫以前之照片先後判若兩人方信言之不謬也 
　　古今第一婦科續嗣容易降生丹 
　　京都天寳齋○婦得科種子仙丹服後受胎極速○如不信者有法可素未生蛋之雞餉以此丹半月後蛋自生矣虚言欺人罪我惟天 
　　夫婦人固無不育之理不育者即有病也然病多起於月經月經不調則非受孕之兆氣血不和必致經候失常諸　所以漸生也續嗣勢所必難也凡經水不調前後無常或腹痛躉積或崩血過多或傷於七情致墜情志或感及風寒致損營衛或體虚盜汗不止或血枯面黃肌瘦及白帶淋漓胸腹脹悶五臓虚損子宫寒冷動情即洩　而復出等症此皆體虚血虧所致故種子之難所由來也此凡係葉眞人所傳能調和婦人衝任之血平定肝鬱之氣去瘀生新開鬱解悶煖宫止帶聚精血旺固本調經却病壯體之功凡婦人望子者苟能連政一月中途不間斷無不應手而得素未生育之婦服後一舉成孕晚年經斷血枯常服且能育子孕服此產必雙胎　婦科呈藥種子仙丹也每料一斤價洋八元半料四元閨女孀婦服此恐產無父軟骨之子切忌切忌　勿輕視　另有參茸海狗腎扶陽種子衍慶丸專治男子陽痿衰服則立見奋功雙料每兩洋二元單料每兩一元○　烏骨鷄白鳳丸每洋五粒　遠埠函購此托郵政局最妥信局屢次作弊上海二馬路中市西鼎新里石庫門内交易京都天寳齋啓 
　　萬國九洲第一靈騐耳聾聖品 
　　京都天寳齋○耳聾痼疾○我有神劑○服此立聰○不靈還洋○上海二馬路西鼎新里第二石庫門京都天寳齋發兌 
凡患耳聾一症皆因腎水虚損相火上　或因鬱火傷肝以致耳鳴耳聾耳脹耳痛等症本齋家藏良藥屢蒙官紳試驗故出而問世非徒漁利已也善治男女老幼久年初起一經服此二三盒立覺血氣調和呼吸靈捷補　陰生津液退浮火除邪熱雖十年念年　症服此丸一料立見奇功極重久年老聾服此二料無不轉聾復聰眞乃第一聖品每盒一元每料六盒洋五元不靈包退還洋以昭信實如兩耳挖損再吹八寳吹耳散無不立愈每瓶七角○效驗妙藥包可斷根立有保單設不見效原洋洋奉還批發另議 
　　兜安大醫士道鍳 
敬啓者豚兒寳琳幼時即患遺尿一症但在孩提之年余亦不甚留意以爲頑心太甚睡夢使然今届八齡而遺尿如故同學諸生咸名之曰撒尿脬一露面目大聲疾呼鬨傳鄰里即爲内子所覺愧恨難堪因此囑余訪醫爲之調治醫家皆謂腎虚精弱膀胱疲乏非藥力所能抵製及冠之年精氣充足血液暢旺雖勿藥而亦能愈矣余姑待之試其言之驗與否然恨被褥遺臭不堪觸鼻心憫豚兒半夜臥于濕被之中不免有碍衛生十月中旬偶閱報章見有上海泗涇路九號兜安氏保腎丸之廣告一則謂耑療内腎膀胱諸病于遺尿一症尤稱獨步余頓萌憐愛之心何妨一試即赴本埠華英大藥房購買四瓶命豚兒按日服之未及一月其患居然消滅面色亦轉紅潤身軀更見肥壯臭名得隨之而湮沒矣余夫婦喜出望外感激萬分草此寸丹藉頌新禧蘇州觀前街周學邃頓首鳴謝　春王月初六日 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
