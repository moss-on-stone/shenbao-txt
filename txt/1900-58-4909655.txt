# 1900 - 58 - 4909655

 

Page 1

 
 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述已有美必收而海防礦務諸學尚付闕如因更輯爲續編方今風會漸開事機屢變甲午以後朝野上下均以講求洋務爲　三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門别類詳愼校讐附于經世文續編之後倩本局印以新鑄鉛字現已裝釘成書價目格外從廉計皇朝經世文編廿四本洋三元續編連三編世本洋三元單買三續六本洋一元在上海三馬路申報館申昌蘇申南北掃葉山房發兌 
[解查拿新黨之惑]  
　　連日西報載中國政府密咨兩廣兩江兩湖總督密拿新黨甚急惟現在未聞拿獲尚不敢信以爲實不知政府意中果有其人而欲訪而拿之歟抑恐有新黨聯結而姑使疆吏訪之歟若果確知其人則何不指名嚴拿若未知其人則奚啻大海撈針卽疆吏亦何從訪察蒙但願此說虚傳俾人心得以安靖若果有此舉則恐人本無黨之見存或轉因此而激成黨禍在政府亦不可不慮也自來黨禍之興始誤於閂户之見太明繼誤於攻擊之心太甚迨至勢不兩立惟爭彼此不爭是非必置國事於不問關係大局實非淺鮮大抵旣名爲黨各有一偏之意存乎胸中其間成敗之機視乎勢之盛衰故人無黨則已有則必日求其盛冀其可以相制彼欲制此此亦欲制彼於是黨禍成而時事遂不堪問矣自漢迄明淸流賈禍朋黨招尤皆爲叔季之弊政而非盛世之鴻模吾朝郅治之隆超越前代士大夫無不恪守王章羣趨於大同之治迨戊戌政變康梁諸逆事發於是始有新黨之名然狂妄悖逆者不過康梁二人其黨於康梁而有悖逆實跡者不過譚嗣同楊銳等六人六人旣遭顯戮而康梁又逋逃海外其餘與康梁有往還者聖度寛容一概不子追究以免株連當時人心無不翕服今忽有查拿新黨之說聞者頗駭誠以中國無所爲新黨所謂新黨者無非欲變新法之人也然中國自通商以來事事仿行西法帆檣則易而爲輪船矣弓矢則易而爲槍砲矣外洋則各簡使臣海關則各用稅務電報郵政次第舉行海軍水師南北分設以及製造船政紡紗織布各設局廠精求工藝水師武備同文方言各設學堂培養人才而且建築鐵路關辦礦務略舉大端皆爲中國昔之所無而今之所有者不得不謂之新法旣謂之新法則當時條陳之人創辦之人及今之承乏其間者亦皆得謂之新黨矣若以此爲新黨則更查不勝查辦不勝辦且亦無待於查無待於辦此拿獲新黨之不足信者一也或謂新黨者乃指康梁之黨面言失並與康梁往來之人已奉　不子追究概免株連想政府亦斷不至今日而更有反覆追求之事矣當康梁未經敗之先人或受其所愚與之欵洽及事敗之後誰肯以依附康梁自居致招滅閂之禍現在康梁逃竄海外遠隔數萬里惟是私設保皇之會騙取經商海外者之貲財凡我内地人心未必悉被其搖惑旣無被其搖惑者亦何待於查何待於辦此查拿新黨之不足信者二也然旣見諸西報可見謠諑之言未息故書此以告天下之通逹明理者想不以予言爲河漢也 
[要館接奉電音]  
　　昨日午前京師飛電傅來上諭三道敬謹譯登○二月初四日奉上論端方奏特叅縱役殃民及簽差不愼之知縣請分别懲處等語前任陜西洛川縣知縣王祖植於强刦重案未克及時獲犯又復聽信差役劉魁妄拿平民致無辜受害實屬從役殃民接署該縣知縣陳鳳翔經該撫委員守提劉魁懲辦簽差不愼致令中途脫逃亦屬疎忽開缺洛川縣知縣王祖植著革職永不叙用署洛川縣知縣陳鳳翔著摘去頂戴勒限嚴緝倘逾限不獲再行叅辦餘著照所議辦理該部知道欽此同日奉上諭袁世凱奏凌汛暴漲濵州境内張肖堂家隄埝衝漫成口現經勒限堵合請將在事各員暫緩叅處一摺本年正月二十一二等日濵州張肖堂家地方因上年冰凍結阻本年河水陡漲水溜湍急漫口五十餘丈奪溜直趨東北歴濵州惠民陽信霑化津利等境由浲河入海此次凌汛失事據該撫奏稱係因下游冰結上游凌塊已層遞而來實屬人力難施督辦河務各員著照所請暫緩叅處勒限一個月赶緊堵合毋得稍有延誤該部知道欽此同日奉上諭端方奏舉劾屬員一摺陜西調署渭南縣知縣尹昌齡調署咸寗縣知縣隴州知州董瀛富昭平縣知縣楊宜澣盩厔縣知縣易潤芝同官縣知縣黄至宏沔陽縣知縣雷天裕署石泉縣知縣張世英署朝邑縣知縣朱組綬據該護撫稱其治行卓著卽著傅旨嘉獎仍飭該員等益加奮勉毋得始勤終怠署安定縣知試用同知胡官墀性情乖戾罔恤民艱著卽行革職山陽縣知縣劉魁瀛違章濫押控案較多著開缺以府經歴縣丞降補湻化縣知縣徐錫瓛玩愒性成遇事敷衍淸澗縣知縣張景董必好姑容未能振作均著開缺留省另補三原縣知縣歐炳琳識解拘牽治事迂緩著以教職歸部銓選以肅吏治餘著照所議辦理該部知道欽此 
[德報論英]  
　　天津國聞報譯德國報云世人以英軍三戰三北輙曰英已老矣無復吞吐乾坤之概何以能歴久雄視寰中乎予獨以爲不然緣英政府經此挫折漸悟陸師之不適於用其更定兵制必矣儻一旦攺絃更張取資於法德諸國則國帑有餘布置經營惟我所欲旣以水師握海上大權加以陸師之精强無匹英當自此振興天下莫與之匹豈得以區區小敗妄肆譏評哉 
[俄日交疎]  
　　日本東京來信云日本與某國交情日漸疎淡刻下日廷已預備遣兵渡海云云其所指何國尚未見明言然以時局推之則固人人知其爲俄國也 
[英人秉正]  
　　南洋實得力太晤士報曾論及逆犯康有爲之事略謂康欲來此避害則可倘在實得力及英國各屬地藉稱設會煽動民心則英國有司斷難容縱必立下逐客之令或交還中國爾時必有噬臍之禍悔莫能追矣觀此是英廷惟憐其窮蹙而姑留之實未嘗不深惡其謀爲不軌誰謂外人好納奸邪哉 
[日員被侮]  
　　南昌采訪友人云新正上浣某日日本陸軍少將某某二君携帶陸師一名游歴至江西進賢縣境時已暮色蒼茫距城尚十里許荒村野店難覓枝棲正在棖棖無之適遇土人趙某乃攬其袪而問曰相逢萍水未識荆州祈賜指南俾免歧途之悮幸毋金玉爾音也趙係農家者流蠢如鹿豕旣駭其裝束有異且又言語不通悮認歹人極力掙脫日員疑其將不利於已也出腰間利刃擬之趙欋大聲疾呼鄉人聞之立時雲集拳如雨下致日員各負重傷次日尋途入城電禀滬漢各領事照會江西巡撫松鶴帥飛飭進賢縣主迅速妥爲保護縣主恐釀巨禍延日員至署悉心療治閱數日駐漢口日領事瀨川氏親詣省垣商請當道辦理當道雅意殷勤設筵以欵未幾日員所傷漸次平復領 
 
 

Page 2

 
 
事遂無復後言　 
[粤學行程]  
　　廣州訪事友來函云廣東提督學政張冶秋宗師於正月十四日巡試惠州事竣旋卽持節起程二十一日安抵省垣赴督撫憲各轅拜會旋定於二十六日按臨肇慶舉行科試事宜 
[弭盜安良]  
　　廣州訪事友來函云邇者省垣盜風日熾刦掠頻聞廣州協李協戎查得從前新城東西南并河南一帶均有勇丁駐紥嗣因餉項支絀逐漸裁汰現擬規復奮制詳禀大憲招募勇丁五百四十名分投駐紥畫夜梭巡務使宵小不敢竊發所需餉項在緝搏經費内開支大憲俯如所請諒不日卽可招募成軍矣 
[遊戎獲盜]  
　　廣州訪事友來函云花縣盜匪横行甚爲猖獗墟塲店鋪一律閉門地方官據情通禀上游正月二十日大憲札委白遊戎統率安勇五百名前往緝捕遊戎抵境後卽有人報知盜匪藏匿之所遂於二十一日之晚率隊圍捕適各匪刼得一運貨船正擬分贓忽聞勇丁到來幾疑飛將軍從天而下自知勢不能敵急欲奔逃當塲被勇丁擒獲二十餘名解赴省垣交地方官審辦 
[賭棍已獲]  
　　松江訪事人云著名賭棍金昆秀前曾由縣拘獲未幾卽乘隙脫逃邇者客來自浙江平湖縣境新倉言及本月初一日金挈婦駕舟來鎭在某茶肆啜茗忽來槍船六七號船上緝私營勇羣至茶肆將金拘獲鎖錮送官其婦女飛奔逸去 
[米船傾覆]  
　　蕪湖訪事人云正月二十一日傍晚怡和洋行廣生輪船由汕頭來蕪運米天在鼓輪進口適一駁船滿載米糧順流下駛卒不及避致被碰翻非但米糧全付蛟宫卽舟子亦載沈載浮幾致凶占滅頂幸江上小划棹往救始得重慶更生後所駁之米計四百餘包乃仁豐米店之貨推有付之一歎而已 
[蕪上官塲紀事]  
　　蕪湖訪事人云正月二十二日皖南鎭總兵黄錦山鎭軍秉節來蕪附招商局江孚輪船前往皖坦恭賀各大憲年禧然後赴金陵謁見署理兩江督憲鹿芝帥戎部下蕪采練軍等營官弁咸督率健兒沿堤迎謁○正月二十二日蕪湖縣張筱珊大令赴省恭賀各大憲年禧旋於二十七日回署聞此次皖省廬江縣缺出輪應大令補授適署建平縣汪大令亦到班遂由大憲題補○河口巡檢雖爲微末官員而於山温水膩之鄉管領烟花粉黛亦頗事務殷繁原任呂少尹仲光承乏其間最稱得手惜乎天不假年於上月十一日因病出缺所遺篆務經府尊委候補巡檢唐少尹伯華庖代雖五日京兆而同僚已不無艶羡良深矣○泥汊關爲蕪關外五口之一稅員王少尹采芹刻屆差滿道憲委候補經歴余平甫叅軍接辦本關便商委員陰二尹聿脩亦屆瓜期詳請以京餉勞績張少尹和賓接辦均於日前具禀申詳俟奉撫院回批再飭到差治事至新河關稅員陳筱泉少尹瓜期旣及此較尚優因飭聯差三月○前報和州直隸州朱笏堂直剌因病請假改委童米蓀直剌署理等因兹悉直剌實係六年俸滿請咨引見正月初七日交卸州篆後將經手各事次第淸理迨二十七日由蕪附某輪船赴省謁見各大憲禀知交代完竣以便卽日赴都 
[松郡官塲紀事]  
　　松江訪事人云去年提轅巡捕准補上海右營城汛千總周監之千戎恩傑經江南提督兼自强軍統領李壽亭軍門遴補是缺刻已奉到各大憲飭知涓吉本月十二日買舟赴滬履新任事○駐松提標左營遊擊吳星甫遊戎炳辰現經上峯拔補漕標中協某日標下各汛弁製就輭匾一方鼓吹送入公館以誌去思聞遊戎定於三月某日交缷遊篆馳往淸江履新○松江府濮紫泉太守牌示本月初五日致祭至聖先師十三日祭文昌十五日祭關聖帝君想屆時躋躋蹌蹌百報事必恪恭將事也○前經江蘇海運總局憲派來管解華婁糧米之某委員於上月某日到松赴縣署拜會旋經華亭縣王緯辰大令會同婁縣屈吉士大令就署中設筵欵之亦官塲之通例也○上月二十六日華亭縣王緯辰大令帶同吏書耆亭差役等人赴北鄉十字莊淸丈田畞蓋因佃户涉訟故須親往勘明也○日前太湖協某協戎乘師船至松江赴府署投剌有頃府尊濮紫泉太守乘輿出署赴蘆席匯舟次報謁禮也 
[輦轂要聞]  
　　京師訪事友人云欽命稽查保甲大臣瀾公以禁城之内刼案頻聞苟非嚴定保甲章程及封禁烟館娼寮賭局不足以靖盜藪而安閭閻爰於正月初旬起由步軍統領衙門轉飭各叚官廳弁兵認眞查察凡有開設烟館者立將館主帶回嚴辦十九日之夜三更時前外西南一帶各娼寮亦有營弁挨户搜查一時燕燕鶯鶯紛飛四散風流淵藪爲之一空○武衛中軍現在南苑安設機器磨麫以供兵食○某商　客臘運以機器麫若干在前門外西河沿巷口某姓家寄售聞今年擬請之總署在距京二十里許之豐臺村創設機器磨麫廠未知能否准行也○客冬電燈機器到京後先在臺基廠街頭植立燈竿新正以來東交民巷一帶亦已挨次植立各洋行及各國駐京使館曁海關郵政各局每晚必大放光明○新正二十一日五城街道察院於正陽門橋上張貼告示不准在正陽門外吊橋左右排列貨攤并沿途停放車輛一面諭令各叚營汛弁兵不時巡察如有敢蹈故轍者定卽嚴懲 
[烟海春帆]  
　　烟臺訪事友人來函云前者德人在卽墨縣境創設鐵路民間以風水攸關頗多梗阻上月初旬某日東海關道憲親臨開導迄今已逾一月尚未回轅○正月十八日之晚有盜匪二十餘人蜂擁至城内東大街某錢莊開放洋槍將窗櫺擊壞旋刦錢十餘千文次夜四南街永豐恒錢莊亦有匪人破扉而入莊上人竭力拒之匪遂知難而退至二十三日之夜二點鐘時東街同生祥糧食店又有録林豪客結黨而來店夥知不能敵濳携現銀錢票踰牆而遁所失僅現錢零物而已盜黨横行至於此極有緝捕之責得何竟熟視若無覩也○前任東海關道劉薌林觀察逝世後遺愛在民上年紳商在廣仁堂西醫院建立專祠迄已工竣正月二十五日爲觀察嶽降之辰特召梨園子弟演劇三日亦崇德報功之意也○上月二十九日之夜城内三太廟施放烟火男婦老幼空巷往觀適午後陰雲四合及至黄昏大雪驟至雖觀者未能盡興而麥田得此祥霙未始非豐年之兆也 
[羊城仙迹]  
　　廣州訪事友來函云省垣每有一種紈袴少年身穿華服頭帶西人小帽招搖過巿恬不知羞無賴之徒更相率效尤自鳴得意南海縣楊大令聞而惡之特飭差役在城廂内外嚴查見卽拘回重責取保一時風行雷厲居民無不懍遵是亦整齊風俗之一道也○正月二十日之晚萬善里外菜圃中忽有一無名男子自經迄今數日尚無屍親來認二十二日之夜復有一少女在左近投河而死不知有何寃抑竟欲於枉死城中覓安樂地也○棠夏村人與三元里村人訂期正月二十日互鬥地方官聞信禀請上憲札飭福軍前往彈壓旋經紳士從中調處刻已言歸於好不致再動干戈是亦兩村之福也○花縣所轄五和墟向來生涯鼎盛近因盜匪横行以致行旅裹足各店貿易大爲减色甚有閉門罷巿者不知賢有司當何法以善其後也○近日大憲以南番兩縣所存倉榖爲日已久難免霉壞之虞特飭兩縣主招商承買以便糶陳糴新兩縣主奉諭後已於日前議妥南海大有倉定於正月十六日出糶番禺縣定於十七日出糶 
[京江春泛]  
　　鎭江訪事人云正月某日常鎭通海道長久山觀察因公出城道經洋浮橋見欄杆及柱配壞不堪　捐廉遴委船塢委員周别駕岐鳳雇工修葺誠莫大功德也○長江上下各輪船未及停輪卽有小划船爭先接客致忙亂中每有失足墮江者鎭江關稅務司法來格君有鑒於此飭理船廳某西人商請稽查長江商輪船委員周錦堂都戎傳諭各駁船主嗣後不准再蹈故轍違者重懲並派各江快船妥爲照料一面禀請關道憲長久山觀察出示曉諭○二月朔日有一進香船行至金山江面狂風陡起浪湧如山舟子無力支持以致傾覆幸救生船近在 
 
 

Page 3

 
 
咫尺飛往援救得以援起船中香客三十餘輩未占滅頂之爻○七濠口舉賽龍燈鋪户民民議定以二五八等日爲期一時不夜城開魚龍曼衍觀者塡街溢巷士女如雲○河豚一物烹飪不得其法食之易於致命有某甲者在南門大街開設大生雜貨鋪某日甲躑躅街頭見有河豚適觸所好出資購歸洗以淸泉調以五味與店夥乙丙等人同筮朶頤之卦未幾均呼腹痛乙灌救無效延至上月二十九日斃命未知甲丙二人能保無礙否○七濠口某武舉專設迷龍陣誘人入局正月某日之夜瓜州保甲總局委員某大令會同某游戎率領親兵二十餘名伏於宅之左右遣一人前往叩門托詞赴約雙扉啓處蜂擁而入賭客皆駭極飛奔未及逃者僅二人籲稱有人病危延之守夜藉以解睡非較輸赢大令以所言近情不予深究勉以數語而歸○正月二十八日鎭江下游釐捐總辦李明府玉芳乘官舫赴蘇垣禀見各大憲面陳釐務叩賀年禧大約不日卽可遄返也○瓜洲總鎭高鎭軍光効於正月二十八日午刻由大馬頭登舟帶以小火輪船溯江赴金陵謁見署理兩江督憲鹿芝帥籌商防務瀕行各營官弁咸赴江干恭送 
[釋菜盛儀]  
　　昨爲上丁釋菜之期天未黎明代理上海縣篆之戴子邁　府偕縣丞劉二尹主簿孫少尹典史周少尉趨詣學宫未幾松海防同知劉乙笙司馬城汛張縵雲千戎守備程少庵守戎陸續齊集官廳伺候俄而江海關監督蘇松太兵備道余晉珊觀察提右營廖楚材叅戎呵殿而來各官步出恭迎隨由禮生導引至大成殿分班行三跪九叩首禮恪恭致祭禮成退入官廳略坐然後分道回衙時已旭日曈曈高懸樹杪矣 
[監司赴省]  
　　昨日蘇松太兵備道兼江海關監督余晉珊觀察偕前上海縣江蘇候補道黄愛棠觀察赴金陵晉謁署督憲鹿滋帥並恭送正任督憲劉峴帥入都 
[解季過站]  
　　前者南匯縣民人陶泉春等撈取海濵漂失之木及經縣主汪蘅舫大令拘拿膽敢糾衆閧堂迨拘獲審實先將陶就地正法從犯張勤光陶福堂兩名由上憲擬定徒罪發配丹陽靖江兩縣安置汪大令奉文後遵卽飭差押解起程昨日行經上海解差投縣請換過站文書代理縣篆之戴子邁明府飭分别寄禁内監一面飭吏繕備公文轉解嘉定下站 
[購緝臺基]  
　　欽加同知銜代理上海縣正堂戴爲出示曉諭事照得上海地方有等無賴女棍所謂黄婆者往往賃屋一椽開設臺基專以引誘男女入室通姦爲事敗俗傷風莫此爲甚而良家婦女被其誘墮術中致令一朝失節畢世蒙羞彼則但圖漁利不顧害人言之實堪痛恨雖經示禁飭拿未能一律歛跡且若輩行藏詭密鮮有破獲現奉道憲飭縣購線懸賞嚴密稽察有犯務獲等因奉此除嚴密訪拿外合行出示曉諭爲此示仰諸色人等知悉爾等如有能知臺基實在蹤跡務卽立時報縣拿獲一經訊實本縣自當捐廉酌賞一面將開設臺基之人從重懲辦但不得任意混指希圖賞銀至房主保甲倘敢容留庇隠查出後定卽併提究辦並將房屋發封入官决不寛貸以期稍挽薄俗並可保全節名其各凛遵毋違特示 
[彈壓工人]  
　　去年西門外榮昌自來火行已售與虹口爕昌改換牌號所雇男婦工人數百名口擇其老弱殘廢者汰之廠中向例每工提出錢十二文爲另雇工人收拾器物之費今減去三文工人悮爲欲將此欵一併裁去遂於前日相約停工持香至廠籲懇事聞於法界捕頭立派中西各捕探帶領通班探夥到塲彈壓並諭以此後不得聚衆滋閙致干究辦 
[上海縣署瑣案]  
　　保甲總巡周秋江司馬移送沈印橋控桂榮榮誘拐伊妻張氏一案至縣前晚經襄讞委員吳端甫明府研訊沈供小的之妻未能生育因娶張周氏之女張氏爲次妻卽居於母家前年十一月某日小的因事赴香港張氏忽然逃逸頃始查悉被浦東高橋人桂榮榮拐去往領不允控經總巡大老爺移解至案婚帖呈電張周氏供女兒初嫁朱姓夫故後轉嫁沈印橋沈張氏卽朱張氏供小婦人年二十八歲丈夫朱金海於前年三月某日病故後被沈印橋引誘成姦事後知伊已有兩妻故由母親作主再醮桂榮榮之子長順桂榮榮供前年十月某日徐孫兩人來言南通州人張周氏之女許字朱姓未嫁夫故願爲小的这子長順作伐小的允之卽付給財禮洋銀八十元至十一月初三日由其母送來與兒子成親桂長順所供與父相同明府著桂榮榮具結省釋沈張氏發普育堂擇配○前日龍華巡防局移送竊賊秦阿金到縣經吳明府提訊秦供鄰居顧勝千前向小的借去石槽向索不還因之口角不料其竟挾嫌誣竊明府察閱巡局來函有地保調處未妥等語遂飭將秦收押候傳地保到案質訊核辦 
[馬路工程局瑣案]  
　　江北人周懷玉偕其子雲寳至南馬頭領媳婦周高氏回籍周高氏不允在途爭閙由某號巡街捕解經馬路工程局總辦程雨村大令提訊周高氏供小婦人由洪阿三薦往南馬頭某軋花廠工作丈夫雲寳爲人舂米所得工資不敷度日且又性喜賭博現在翁欲將小婦人價賣小婦人不允因與爭閙大令命暫發普育堂留養限周懷玉邀周高氏母屬來案候訊前日周將周高氏之舅母范史氏交案大令詰訊之下范史氏供小婦人係淮安府鹽城縣人願領周高氏回鄉大令判罰洪阿三洋銀五元給范史氏爲盤費迅卽回籍不准逗留○船户包有富在吳淞攬得海蟄六十八件倩張雲金駁船運至本埠前日午後潮漲時船忽傾覆海蟄盡付東流前日包投捕房聲訴捕頭令移解馬路工程局總辦程大令提案研訊包供小的寗波府屬舟山人駕舟爲業此次攬得海蟄六十八件在吳淞口雇張雲金駁船運滬潮漲舟覆力不能償叩求恩斷張供傾覆之後船已損壞失去雜物甚多現在撈得四十一擔其餘不能打撈矣大令命退去候查明再核○前日廣濟公司移送塗改江南義振彩票號碼冒領洋銀之臧永至捕房捕頭解請馬路工程局總辦程大令研訊臧供小的年一十有四寗波鎭海縣人現在英租界四馬路東興印字館習業館中歇夥金福將彩票上結尾號碼塗攺囑小的往領洋銀小的實受其愚叩求超豁大令飭責手心四十下鎖錮三日發廣濟公司前示衆○前日南巿某姓羊毛店夥劉根元將電燈廠内竹梯取去由捕查獲解入捕房捕頭禀知馬路工局總辦程雨村大令判罰洋銀三元撥充馬路經費 
[法租界捕房瑣案]  
　　昨日讞員朱森庭明府蒞捕房讞案命提竊取北京輪船衣包縀靴之竊犯李阿二張明山至案略詰數語著　　責四百板張一百五十板○去臘某日金陵人畢松培被天津人吳又新呈控唆訟索賄詐去洋銀二百元明府判令枷號二月昨已滿期命開去荷枷重責六百板押候追繳所索洋銀二百元給原告具領○宏昌水菓行夥董寳慶控行販戴阿高結欠洋銀一百餘元明府提戴研訊准交保出外理處嗣因延不淸理著保人交案押追昨日提案復訊戴一味挺撞明府著押候過堂追比 
[美租界捕房紀事]  
　　去年蕩婦王阿秀嫁下海浦鄉民吳春春爲妻旋又與某號巡捕姘識在虹口吳淞路母家同住吳屢次往邀回堅不肯回昨日邀同其兄惟根將阿秀簇擁而歸適爲五百四十二號巡街捕所見拘入捕房捕頭令押候解送公堂禀請讞員翁笠漁直剌訊空○昨日拐匪曹振聲騙得吳淞路李姓家年甫八齡之女孩名鳳金者路經北四川路包探張阿五向之盤詰言語支吾遂拘入捕房捕頭令押候解送公堂禀請訊辦○昨日午刻積竊程其安不知在何處竊得綢衣携至外虹口某押鋪求質適爲包探張阿五所見拘入捕房捕頭令押候解送公堂禀請懲辦○昨日偷兒吳阿四混入虹口蜜勒路某姓燭店棧房竊取桕油二百斤適爲包探劉阿炳所見拘入捕房捕頭令押候解送公堂稟請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[烟膏批示]  
　　廣州訪事友來函云前者商人承辦廣東全省烟膏捐釐經大憲批示令熟膏行照前官辦加抽三成各行允之以爲從此可各安生業矣不謂兩造仍相持不下邇者永安堂商人復詣督轅遞禀督憲李傅相批示云經商承辦膏牌按月繳餉各膏店自當遵照定章一體認繳前據各膏店照官之數加繳三成業由該商應允卽經批局核飭遵照所稟各據一說未息紛爭仰廣東善後局迅卽傳詢明確秉公核斷期於餉有益於商無損各膏店如有把持欺飾情弊應如何緝辦之處一併議覆具報烟膏行亦赴善後局遞禀局憲批示云熟膏行均安等店禀願增餉承辦牌費并籌墊按餉請改辦各情由查本案該商已先禀奉藩司衙閂明晰批斥現在永安堂商又禀奉督憲批局照章示禁各膏店務須赶緊領牌繳費毋再抗延自取咎戾所請應不准行特斥 
[太守衡文]  
　　松江訪栆云郡城雲間求忠景賢三書院經府尊濮紫泉太守示期正月二十八日借校士館扃試四鄉士子紛紛來郡爭欲於風檐寸晷奪得錦標是日黎明太守駕臨貢院升座點名給卷命題事畢卽命駕回署雲間求忠文題必得其名至栽者培之詩題賦得秋鶯振翮當雲霄得秋字五言八韻景賢文題我亦欲正人心息邪說詩題賦得經訓菑畬得韓字五言六　 
[愛雀釀命]  
　　京師訪事友人云内城東四牌樓北香兒　胡同某姓切麫鋪夥某甲豢一黄雀飲啄甚馴愛之如拱璧客臘某日甲偶然他出比鄰寡媪某氏之子年甫七八齡適來觀玩籠啓雀飛不知所往因懼而逸移時甲回知其事銜之翌日童偕其姊自他處歸道經麫鋪甲瞥見持刀追上斫之童應聲仆其姊號泣而歸告諸媪急往救護則子方宛轉呼號移時而殞媪遂投報有司拘甲科罪夫黄雀玩物也得失何中介意卽使被童縱逸亦何妨索償於其家失一雀復購一雀事甚易易計不出此乃竟操刀相向一若與童有不解之仇也者何其重雀而輕人也執而懲之國法當不能爲田曲恕所願與甲有同癖者以此爲前車之鑒勿以細故而釀大禍哉 
[英美租界公堂瑣案]  
　　日前周阿茂顔阿才串竊福利公司絨布羽綢銅器旋由某包探拘獲解經讞員翁笠漁直剌訊供昨晨又將周顔解送至案福利公司經理洋人投案訴稱起出各贓尚少羽綢五匹周阿根亦係行中所用之人未便任其漏網務乞嚴懲周阿茂顔阿才同供此事實係周阿根所爲小的等並未與聞求鑒直刺商之梅繙譯予限三日將周阿楰交案再行訊辦○水巡捕何瑞福禀稱竊賊王阿興串同周耀三竊取某洋人杉板船一艘駛至虹口公和祥馬頭又竊某姓銅板十餘方適被小的查見拘送案下兩失主均因事未到王供認行竊求恩寛宥周供小的受王之　實未同竊直剌判將王笞責四百板周二百板贓存候失主認領○包探沈阿岳解李阿初到案稟稱此人係著名流氓昨日手持洋槍向王阿根恐嚇適爲小的所見搜其身畔藏有鐵尺一條今特送案請辦王供小的與李素識不知因何挾嫌時與小的爲難李供小的係本邑人偶與游戲並無别故直剌判責三户板管押一年○一百二十五號華捕解彭巧雲到案禀稱此人無端將貓焚斃適被西人韜勃所見惡其殘忍囑小的拘案請辦韜勃投案申訴前情彭供小的賣油炸檜度日此貓自行躍入油鍋並非有意致死直刺著押候查明再訊○西包探參片禀稱昨日陳金榮私售和水牛奶有違租界章程爲特拘案請罰陳供此項牛奶係小的向乾生祥舊貨店購來實不知其曾否和水直剌判罰洋銀十元○龜奴李阿方竊取妓女陳梅雲家銀水烟袋一枝經包探倪順泉拘獲送案請究陳妓遺婢投案請領失贓李供小的在途拾得直刺判責一百板贓給失主具領○扛夫張立淸在某馬頭與人兇毆經包探李培芝拘案請辦直剌判責二百板以儆 
[光緒二十六年正月選單]  
　　同知安徽安慶志瑞廂紅監知州廣西永康熊起渭湖北甲知縣四川高縣裴棨福建舉直隷井陘葉季愷安徽監甘肅靖遠劉文海湖北拔貢直州判四川綿州李苑林山西恩巡檢廣西武緣張肇邦山西監江蘇泰興羅錫章順天監典史湖南東安張四維四川監 
[光緒二十六年正月教職單]  
　　正諭奉天寗遠李崇瑞正白漢直隷交河郝鳳樓定州安徽廣德州吳愼旃寗國湖北均州鄭世灼荆州廣東海豐羅嵩培廣州四川叙永廳龔汲書重慶瀘州王晉恩重慶俱舉訓導直隸籌孫承頴保定新樂王漢陞永平安徽靈璧姜蔭森安慶河南沈邱周國均開封江西瑞金李之璜南昌廣東文昌黄兆祺廣州饒平陳家驤惠州四川大足曾爾常成都雲南呈貢孟鑫昌東川貴州遵義王世仁　陽俱舉山東夏津孫作霖靑州歲復諭安徽靑陽蘇錫蕃寗國江西大庾許述祖撫州四川長壽陳洪澤保寗俱廪山東長淸　嘉禾濟寗附廣西灌陽植萬禧梧州舉貴州淸鎭駱澤炳遠恩復訓江蘇寳山孫儆通州廪山東恩縣周于灝濟寗廪陜西靖邊馬景超西安附雲南新興何啓泰麗江增貴州鎭遠曠廣瑶思南舉都匀張可煐安順舉 
[壽筵移助]  
　　陸傅睦善士上年六旬榮慶賀者紛至本欲卽行宴客藉答隆情嗣緣事未果而此心殊覺耿耿特於日前將筵資洋六十元撥充施粥經費藉爲諸君造福噓枯吹朽遠追指囷之風境過情遷猶厪投桃之念匡時誼重懷舊情殷同時奉到周昌記棧主罰欵銀十兩洋五元小洋二百二十角併乞登報卽希公鑒上海六馬路仁濟善堂董事嚴信厚楊廷杲黄宗憲朱佩珍施則敬劉芬謹誌 
[蘇省官報]  
　　正月二十日戊戌翰林陸懋勲浙江人由杭州來知州洪爾振謝委署溧陽縣事宜興縣郭禀到上海英美租界會審請補陽湖縣翁延年禀辭上海法租界會審委員候補知縣朱璜由滬來知縣劉寳銓由上海絲茶北卡來又吳其芳禀辭赴寗見制憲知府用補用直隸州改指江蘇廻避卽用知縣李前泮由浙領咨省來到准補陽湖縣主簿傅淇由鎭江來縣丞莊奎禀謝飭知二十二年分海運案内蒙保補缺後以知縣用正任鎭江府經歴海齡禀知交　署常熟縣縣丞任事回從九胡善兀由南匯淸丈沙洲差次來卽辭○二十一日知州洪爾振禀知奉委赴新陽公幹卽辭吳縣田禀知下鄉公幹○二十二日知府黄家瑋禀銷牙厘局總巡差卽辭赴寗宜興縣郭禀辭知縣方廷鴻由常昭河工米捐局來金陵待質公所委員候補知縣朱之幹安徽人由寗來指分江蘇試用巡檢葛寳成浙江人由浙騐看領咨來省禀到候選從九品葉在揚福建人由滬來禀謝奉委中西學堂法文敎習○二十三日藩轅牌示照得寳山縣主簿員缺前經請以長洲縣典史現署常熟縣典史陸桐華升補巳奉部覆核准自應飭赴新任又現署常熟縣典史陸桐華飭赴升任遺缺查有試用巡檢程葆埰堪以委署又署震澤縣平望司巡檢陳盛鈞署事一年期滿遺缺查有儘先補用巡檢陳錫蕃堪以署理又新選上海縣典史趙熙業經領憑到省自應飭令赴任寳山縣尹禀到崑山縣尚禀到通判陳鎬禀謝奉委發審局卽日到差知縣楊炳震禀謝飭知丁酉科文闈内簾差無悮蒙給予獎勵班委署一次又胡智澄禀謝奉委閶胥門外總巡差又陳香祖禀謝奉委發審局卽日到差並辭赴寗又鍾鴻鈞禀謝飭知二十一年分海運案内蒙保交部從優議叙廿二年分海運蒙保以直隸州補用縣丞姚霆禀謝奉委盤門旱關差又陳維樞禀謝飭知請補嘉定縣諸翟司巡檢缺又鄒慕賢由寗來禀謝飭知咨補吳江縣汾湖司巡檢缺從九蔡恩錫禀謝飭知廿二年分海運案内蒙　補缺後以　主簿用 
[江西官報]  
　　代理永寗縣王祖彞禀謝委鄭錦春建昌等縣催雜欵回江蘇候補縣李瑞懋禀謝咨赴蘇勸辦江西賑捐上饒縣麥錫良據報丁憂卽以府委兼理興安縣周邦翰接署滬遺興安縣篆務輪應卽用知縣彭錫蕃署理又南城縣洪汝濂因病記假回省調理查有南昌府讞局委員請功十八次之翁稟仁堪以酌委代理又署新建縣丞王鴻壽署期屆滿以新選豐城縣丞金恭書調署安義縣文廉由京引見回知州洪籛生都昌等縣公　回縣丞王世瑞寳知在新海防捐局捐升知縣署貴谿典史陳瑋並未在贑繳委以試用從九高銓署理 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十六年正月二十日京報全錄]  
　　宫門抄○諭旨一道錄前○湘撫錫奏爲知縣聽斷糊塗請旨革職歸案訊辦片○江督劉奏申明徧查兩淮各塲並無尅扣灶丁情事片○御史英奏爲遵保拿獲結夥强刼得贓盜犯之官紳請旨獎勵摺○江督劉奏兩淮鹽商報効股票銀兩懇恩援照海防例給獎片○黔提督梅奏爲籲恩陛見摺○正月二十日吏部翰林院侍衛處值日侍衛處引見二名○慶公服滿請安○英信假滿請安○鈕楞額謝賞福字恩○醇王恭繳端罩○英侯續假十日○王之春預備召見○召見軍機王之春○本日已刻 
皇上升勤政殿日國使臣葛絡幹英國使臣竇納樂奥國使臣齊幹美國使臣康格俄國使臣格爾思德國使臣克林德和國使臣克羅伯義國使臣薩爾瓦葛比國署使臣賈爾牒法國護理使臣唐端日本叅贊石井菊次郎覲見賀年○○錫良片再查湖南興寗縣知縣李柏齡詳報民人朱桂英縱容伊妻朱李氏與無服族人朱珍球通姦朱李氏獨自起意謀毒朱桂英身死等情旋經覆審將朱李氏照本夫縱容妻與人通姦被妻謀殺姦婦擬斬立决例擬斬立决由前署郴州知州蔡其銘轉解到司前臬司蔡希邠提訊犯供翻異發交長沙府審辦經長沙府知府顔鍾驥以案情重大人證不齊未能定讞禀請發回嗣據署柳州知州任國均禀稱提集人卷悉心推鞫緣朱李氏先於光緒十四年與朱珍球通姦伊夫朱桂英盤出姦情並未禁止隨雇朱珍球在家帮工二十三年十一月内朱桂英因遣令朱珍球向伍好發索討借欠洋銀起釁被伍好發在該縣滁口巡檢衙門控告需錢應用往向無服族人朱其榮索討舊欠口角爭論朱其榮懷恨刁唆已革巡檢楊振榮將朱桂英帶署收押訛索以致朱桂英憤激服毒身死朱其榮復商同楊振榮及家丁劉齊生勾串屍屬以朱李氏謀毒伊夫身死赴縣具報希圖掩飾擅受釀命之咎該縣李柏齡卽提朱李氏僅止與朱珍球通姦至朱桂英之死則係因楊振榮管押訛詐憤激自盡與朱李氏全無干涉據實平反等情當經本任撫臣俞兼三批司委提人證未有確據並將李柏齡撤任一面咨明山東撫臣轉飭已革巡檢楊振榮原籍海陽縣查拿解湘去後兹據署柳州知州任國均將人證卷宗詳解到省奴才伏查興寗縣知縣李柏齡於人命重案並不虚心查問輒卽妄肆刑求幾至枉坐斬决實屬荒謬由藩臬兩司會詳揭叅前來除飭將現到人証詳加審訊務得確情照例擬辦外相應請旨將興寍縣知縣李柏齡先行革職以便歸案審辦所有興寍縣知縣係疲難中缺例應歸部銓選湘省現有應補人員如蒙俞允再行照例揀員請補除咨部外謹會同湖廣總督臣張之洞附片具陳伏乞聖鑒謹奏奉硃批著照所請該部知道欽此○○劉坤一片再臣上年欽奉諭旨飭令轉飭兩淮運司徧查各塲有無尅扣灶丁情事一案飭據運司查覆仍卽嚴飭另派幹員確切覆查附片奏明嗣據運司派員查辦丁溪塲扣桶價經臣專摺具奏聲明通泰分司所屬其餘各塲有無交通尅扣情弊一俟運司查覆議詳卽由臣據實覆陳奉硃批著照所請該部知道欽此等因各在案兹據兩淮運司江人鏡詳稱現除泰屬何垜一塲另案辦理丁溪一塲前已查明詳辦不計外其餘泰屬富安等九塲據委員候補運判孫厚通屬石港等九塲據委員候補通判戴文擕分投周歴明查暗訪均無尅扣竈丁情事先後稟覆到司並經飭據通泰兩分司轉飭各塲傳集灶丁出具切結結内叙明桶價數目聲明並無尅扣等情詳請覆奏前來理合附片具陳伏乞聖鑒謹奏奉硃批該部知道欽此○○巡視東城掌四川道監察御史臣英壽等跪奏爲遵保拿獲結夥强劫得贓手持刀械洋槍轟斃事主拒傷弁兵隣境盜犯尤爲出力之坊官紳董請旨獎勵恭摺仰祈聖鑒事竊准步軍統領衙門移稱左翼員弁會同東城副指揮金榖元東城紳士蕭椿林等購覓眼線跟蹤拿獲結夥持械洋槍轟斃事主拒傷弁兵强刼鄰境之盜犯李三等一案傅同事主解赴步軍統領衙門於上年十二月二十五日具奏請旨飭交刑部審辦本年二月初二日經刑部審明擬結將李三卽李篙生得海卽小得仔又名張五卽張得海小金卽短腿金又名王泳山俱擬斬決梟示餘犯分别辦理奏奉諭旨欽遵在案並聲明會同獲盜之官紳應由該衙門自行酌核請獎等因鈔錄原奏及獲盜官紳銜名知照前來臣等查該坊官紳董等均能不分畛域購覓眼線跟蹤拿獲强刼盜犯多名緝捕尚屬認眞未便没其微勞謹將尤爲出力之官紳等照章分别請獎以昭激勸查盜犯李三等行刦並非五城管轄地面且係限内弋獲是以未經開叅除將該紳等履歴及原奏送部查覈外敬繕淸單恭呈御鑒伏乞皇太后皇上聖鑒飭部覈覆施行再此摺係東城主稿會同中西北三城辦理合併聲明謹奏奉旨欽此○○劉坤一片再接准部咨兩淮鹽商報効股票銀兩自應查照官員報効之欵一律給獎應查照官員報効股票銀兩按照例定十成銀數造册咨部請獎等因當卽行知運司飭遵去後兹據兩淮鹽運使江人鏡詳稱竊據鄂湘西皖四岸運商金永隆等禀查光緒二十五年八月内户部奏請息借商欵行令各直省照辦一案就商等業鹺之江西而論曾奉勸辦陸續借至銀三十一萬八千六百兩嗣由職員張福田朱連元等禀稱前借銀兩除初期息銀已奉籌欵發還收領外現值庫欵萬分支絀將所有應還本息情願一併報効等情經前布政使翁曾桂詳由前江西撫臣德馨奏明經部核准援照新海防减成捐例獎給實官以示鼓勵以後如有情殷報効借欵本息者亦准其一律辦理等因遵行在案商等籍隸江西者多曾荷寵錫之殊榮俾群情之鼓舞此次股票亦係計息籌還改歸報効與江西息借改獎事同一律應懇恩施查照海防成例詳請奏咨核辦並原奏係懇查照臣工欵數給獎亦未指定例案在户部核照官欵一律十成固爲愼重名器起見而商等愚昧以爲臣工報効事屬僅見卽十成獎叙亦屬格外從優至商等則歴屆助餉助工豫借捐賑轉將疉疉休養難期際此時事日艱商困日甚猶復竭誠報効若不稍示區别何足以慰羣望而勸將來况照十成核獎其有商止一票票兼數人者銀數不敷仍不免空負恩榮獨抱向隅之憾伏讀五月二十日邸抄御史余誠格奏請民間股息移獎一摺曾奉上諭准咨各省體察情形總期各從其便不得稍有抑勒等因欽此天語煌煌寛厚之恩至優極渥思維至再　有據情援案禀求俯念商等竭蹶之誠殊非官欵可比而情事如一實有成案可循詳請奏咨請照海防例定减成銀數獎給實官與前部議將來如有情殷報効借欵本息者准其一律辦理之情殊屬相符同籲詳請奏咨俾有遵循等情該司覆查兩淮各商歴捐部餉海防善後等鉅欵均准照海防例請獎此次事同一律仍照海防事例减成銀數獎給實官以順商情詳請奏咨前來除咨部查照外理合附片具陳伏乞　聖鑒訓示謹奏奉硃批户部議奏欽此○○新授貴州提督奴才梅東益跪奏爲恭謝天恩仰祈聖鑒事本月初六日接准直隷督臣裕祿行知兵部咨開光緒二十五年十一月十二日内閣奉上諭貴州提督著梅東益補授等因欽此竊奴才皖北武夫久從征役偏師轉戰曾無尺寸之勞滄海巡防愧乏涓埃之報兹復渥荷温綸補授今職自天聞命伏地增慚查貴州爲黔邊衝要之區提督有統轄營伍之責練兵溝武除暴安良在在均關重要自維駑鈍深懼弗勝惟有趨叩闕廷薛聆聖訓遵循有自報稱彌殷奉九法於南天益勵敵愾同仇之志依三辰於北極獲遂瞻天仰聖之懷所有奴才感激下忱並籲請陛見緣由理合繕摺叩謝天恩伏乞皇太后皇上聖鑒謹訓示再此摺係借用天津鎭總兵關防合併聲明謹奏奉硃批著來見欽此 
 
 

Page 14

 
 
[光緒二十六年正月二十一日京報全錄]  
　　宫門抄○諭旨四道錄前○將軍恩奏爲遵建武備學堂工竣擬請酌定常欵以期經久摺○江督劉奏爲南洋水師學堂出力各員籲恩仍照原擬給獎摺○又奏已故臬司政績卓著遺愛在民籲恩宣付史館立傳摺○贛撫松奏爲江西省練習洋操編列成軍及增减各營弁勇更立營名起止餉銀摺○正月二十一日户部通政司詹事府廂黄旗值日無引見○醇王謝賞端罩恩○倭林保希璋謝賞委散秩大臣恩○載振續假五日○鳳鳴遞遺摺○召見軍機鐵良○○奴才恩澤薩保跪奏爲遵建武備學堂工竣擬請酌定常欵以期經久恭摺仰祈聖鑒事竊自光緒二十四年四月以後准總理各國事務衙門咨電欽奉上諭催令各省開辦學堂遵卽於黑龍江江省擇地鳩工亟力建設武備學堂一所其時陳明嚴寒之地一年十二月做工不及其半又章程一切均須調自北洋創始匪易勢難猝就尅期預計非俟今歲不能告成等情於上年七月十七日電請總理各國事務衙門代奏在案厥後咨請北洋大臣寄到章程核其規模閎廓需欵甚多時事艱難不得不力求撙節恰值本省輿圖告竣一面飭將原調測繪之北洋武備學生三人留充教習一面嚴督工作直至本年夏秋共成房舍五十間粗足敷用因思江省本勁旅所自出自以振興兵事善於取法爲急務而泰西兵法講求甚細一卒之微亦必自學堂教育以成粗而溝壘之工程槍砲之運用細而戰陣之機要輿圖之測量要皆研習甚精而後調入營伍故能有所憑藉各奏其能我欲擅彼之長自以設學爲急務刻已於八月初一日開堂試辦先挑學生六十名皆係八旗子弟年在十六歲以上二十二歲以下敏强而有志氣者其各種西學武備功課均令查照北洋章程辦理此外復責成漢文教習專課以小學忠孝各經以先培其根本端其趨向再擇七書中淺顯易知及史鑑雜說中有關兵事者分條錄出日於課餘講論數則必使諸生義理皆明於胸中油然興其忠君愛國之念力除近時洋學一倫習氣果至利不能誘勢不能奪以敗北爲深恥以死綏爲極榮幼而沾濡年月旣久必有眞忠勇出於其間庶不失設學自强明恥教戰之本意也惟經費一項必期經久現在减之又减每歲約銀萬兩上下乃能敷用擬請由近年出放通肯巴拜一帶荒地押租欵内先行提用一俟屆限升科卽由正租酌撥查各省書院往往設學田今如學田之例歲由徵進租内酌撥五萬晌地之大小實租中錢三萬三千吊以三萬吊作　常年開支以三千吊另欵存儲備購外洋新式器械每年年終仍咨報户部核銷並咨呈總理各國事務衙門備案除俟欽奉俞允再將章程咨部曁將修造各工另摺奏銷外所有遵建武備學堂工竣擬請酌定常欵以期經久緣由恭摺具奏伏乞皇太后皇上聖鑒訓示再將來學堂如有成效在事各員應照北洋成案請獎以示鼓勵合併陳明謹奏奉硃批該衙門議奏欽此○○頭品頂戴南洋通商大臣兩江總督臣劉坤一跪奏爲南洋水師學堂出力人員籲懇天恩仍照原擬給獎恭摺仰祈聖鑒事竊准吏部咨議駁臣保南洋水師學堂期滿請獎單開内有按照異常勞績請獎三員尋常勞績請獎十三員核與成案不符應令遵照光緒十四年並二十二年奏准成案核實删减於光緒二十五年五月三十日具奏奉 
旨依議欽此等因行知前來臣查光緒二十二年天津武備學堂期滿請獎文職十四員内按異常勞績請獎七員尋常勞繕請獎七員均經欽奉硃批允准此次南洋水師學堂請獎十六員係屬三年期滿與北洋水師學堂事同一律若照天津武備學堂二年保獎一次准保九人成案核計僅多二員惟照異常勞績請獎三員尋常勞績請獎十三員均與上次天津武備學堂請獎成案無所區别所有在事各員均能實心任事加意講求課導有方已著成効保獎人數業經從實裁汰若再行删减未免向隅合無仰懇天恩俯准仍照原保給獎以勸將來出鴻慈逾格臣爲鼓勵人才起見謹恭摺具陳伏乞皇太后皇上聖鑒訓示謹奏奉硃批著照所請吏部知道欽此○○頭品頂戴兩江總督臣劉坤一跪奏爲已故臬司政績卓著遺愛在民籲懇天恩宣付史館立傳以表循良恭摺仰祈聖鑒事竊於於同治二年十一月二十四日奉上諭祁寯藻奏緝盜安民必資循吏請分别表彰錄用一摺嗣後各省大吏務宜加意訪查其有政績官聲遺愛在人者著奏明宣付史館編入循吏副傅等因欽此欽遵在案兹據徐州府知府詹鴻謨轉據銅山等八州縣詳據徐州紳士湖北提督吳鳳柱等一百八員名禀稱已故湖南按察使前徐州府知府桂中行江西臨川縣人寄籍貴州以諸生從戎爲前督臣曾國潘所識拔薦保知縣歴官安徽合肥蒙城阜陽等縣所至有聲光緒九年補授徐州府知府下車伊始適當大水之後邳宿災民流離載道該故員殫竭心力籌辦賑撫全活甚多徐郡盜風素熾案牘紛繁該故員以弭盜安民爲先務整頓保甲嚴懲窩匪奸宄爲之斂迹尤長於治獄手自平反多案民以無寃又以地方瘠敝敦勸農民力田務穡物産漸豐生計以裕倡立書塾延名宿以講求實學講經史以擴充志識士之穎秀而家貧無力者助之以資勉以通經致用風尚丕變人文蔚起餘如修堤堰濬渠督察積榖添置水龍以及育嬰施材矜孤埋胔諸善政凡民所好興之所惡去之每接見屬吏士庶教忠教孝娓娓不倦勤政愛民十二年如一日中間因勞致疾幾瀕於危士民爲之祈禱疾用頓瘥迨拜湖南岳常灃道之命耆老攀轅餞送繪像誌感踰年卒於湖南臬司任所耗至徐婦穉聞之有走哭失聲者其德澤感人有如此至其在皖治蹟則以淸查蒙城圩寨堅壁淸野使捻無糧可擄日就殄滅厥功甚偉次則查辦宣城教案遠人懾服民教以安淸理皖南墾務力翦巨惡調和土客均能處之裕如尤昭昭在人耳目紳等謳思舊澤積久益深有敢臚陳政績造具事實聯名禀請轉詳具奏等情前來臣查該故臬司桂中行學有根柢守正不阿歴官江皖循聲卓著尤以治徐爲最久遺澤入人亦最深爲政以求民隠培元氣爲主運之以精心持之以定力推誠接物人不忍欺不汲汲以圖功而地方漸被休養之福嚴重靜潔有兩漢良吏二千石之風合無仰懇天恩俯准將已故湖南按察使前徐州府知府桂中行生平政蹟宣付史館列入循吏傅並附祀徐州府城前督臣曾國藩專祠由地方官春秋致祭以勵臣職而順輿情出自鴻慈除將事實册結分咨查核外理合會同江蘇巡撫臣鹿傅霖恭摺具陳伏乞皇太后皇上聖鑒訓示謹奏奉硃批著照所請該衙門知道欽此○○江西巡撫臣松壽跪奏爲恭報江西練習洋操編列成軍及增减各營弁勇名數更立營名起止餉銀日期仰祈聖鑒事竊查前准部咨併案議覆御史梁俊等各摺抄發章桯内開各省防軍練軍水師兵勇如有增减勇數餉數隨時奏咨立案等語歴經遵辦在案兹查江西省抽調陸軍添募勇丁練習洋操並歸併營勇更立營名前經臣恭摺具奏欽奉硃批知道了卽著隨時認眞訓練實事求是勿徒以空言塞責欽此欽遵轉行遵照現在各營均已編列成軍計立威武新軍前後左右五營於二十五年四月初一日成軍同親兵營振武營及剛字左右營弁勇在省練習洋操此外更立忠信禮義四營及安字綏字並剛字中左右三營分防各府廳州縣均於五月初一日起支餉銀據善後總局司道具詳請奏前來除照錄淸單咨送户兵二部查核外謹會同兩江總督臣劉坤一恭摺具奏伏乞皇太后皇上聖鑒飭部查照施行謹奏奉硃批該部知道欽此 
 
