# 1901 - 163 - 4910185

 

Page 1

 
 
[再續劉張兩制軍遵旨籌議變法第二摺]  
　　一去差役并役之爲民　各省皆同必鄉里無賴始充此業傳案之株連過堂之勒索看管之凌虐相騐之科派緝捕之淫擄白役之助虐其害不可殫述民見差役無有不疾首蹙　視如虎狼蛇蝎者差役擾民之事其報官者不過什之一其報官而懲辦者不過什之五師徒相承專習爲惡之事良由換官不換差役故根株蟠結黨羽繁滋旋革旋復雖有良吏只能遇事懲儆稍戢其暴而己而終不能令種種擾民害民之獘一槪杜絶蓋官署事事需差州縣不皆久於其任勢不能鋤而去之别籌良法今欽奉明諭令將差役白役分别裁汰此誠恤民圖治之要端也此事自當轉飭有司欽遵實辦惟州縣之聽訟理刑催科緝捕等事不能不需人以供驅使若繁劇州縣人少亦不敷用例定役食無多不足以資雇募擬令州縣自行募勇以供驅遣大縣百餘名小縣數十名以供上項各種驅使此勇旣由官選募必自擇妥實可信之人去留在官自然不能把持習氣未深作弊不能甚巧但使本官約束嚴明卽可不爲民害用勇之與用差利害相去懸絶如慮人地生疎其查案傳人自有鄉保可以指引如慮緝捕不知賊蹤儘可臨時購覔眼綫此項養勇之費應令各州縣體祭情形就地籌辦如州縣以無欵可籌藉口推諉亦尙有一辦法大率民間詞訟必有訟費少者錢四千多者數十百千不待審斷一經過堂即須先納此錢訟者久己視爲成例各處相沿皆有陋規需索稍輕者卽己欣幸應令州縣照其舊規量爲裁减定一數目以示限制此外不准多索分文示民周知卽以此錢爲養勇之費民間樂於去差役之害未有不踴躍交納者大縣訟多簡縣訟少如不數養勇之費再行就地勸籌民必樂從惟繁缺州縣差役多至數百人驟行革除慮其流而爲盜應請限以五年次第裁革並給以三年役食令其各謀生計去此巨害則民氣漸紓教養有所施矣再者各國清查保甲巡街查夜禁暴詰奸皆係巡捕兵之責其人並非下流猥賤之人其頭目卽係武弁日本名爲警察其頭目名爲警察長而統之以警察部其章程用意大要以安民防患爲主與保甲局及營兵堆卡略同然警察係出於學堂故章程甚嚴而用意甚厚凡一切查戸口清道路防火患别良莠詰盜賊皆此警察局爲之聞京城現擬設立巡捕將來外省自可仿辦兹擬令州縣用勇卽與用巡捕兵之意相近當於繁盛城鎭采取外國成法並叅酌本地情形先行試辦以次推行警察若設則差役之害可以永遠革除此尤爲吏治之根基除莠安良之長策矣一恤刑獄魯曹劌之論單也謂小大之獄必以情爲可戰之具遂一戰而勝强齊誠以獄爲生民之大命結民心禦强敵其端皆基於此非迂談也我朝列聖皆以哀矜庶獄爲心大清律例較之漢隋唐明之律其仁恕寛平相去霄壤徒以州縣有司政事過繁文法過密經費過絀而心愛民者不多於是濫刑株累之酷囹圄凌虐之弊往往而有雖有良吏不過隨時消息終不能盡挽頽風外國人來華者往往親入州縣之監獄旁觀州縣之間案疾首　頓譏爲賤視人類驅民入教職此之由蓋外國百年以來其聽訟之詳愼刑罰之輕簡監獄之寛舒從無苛酷之事以故氏氣發舒人知有恥國勢以强夫中外情形不同外國案以證定中國案以供定若照衆證確鑿即同獄成之例罕有不翻控者故外國聽訟從不用刑求重罪罕至大辟兩端中國遽難仿照然而明愼用刑不留獄大易之文圍士教職事周禮之典疑獄與衆共王制之法此皆中國古典舊章與西法無涉今酌擬九條一曰禁訟累每有訴訟差役家丁必索訟費視其家道以爲多少至少者制錢四千薄有田產者任意誅求不滿其欲者則詭曰案未傳齊致官不能過堂卽恤民之官爲之酌减定數不准多索然一官所禁後任復然差役不革此弊不除至傅案株累最爲民害其中有原告誣攀者亦有吏役慫恿本官者亦必須裁去吏役方能杜絶二曰省文法承審之例限處分太嚴而命盜案之報少必俟犯己認供而後詳報盜案之例限開叅太嚴且必獲犯過半兼獲盜首方予免議而諱盗之事多諱有爲無諱刼爲竊諱多爲少各省從無一實報人數者命案罕報罕結則多私和人命及拖斃證人之事民冤所以不伸也盜案不早報不實報則萑苻己起而上官不知宼亂所以潛伏也二事關繫甚大非寛減例處斷無禁絶拖延命案諱師盜案之法至於上控之案其官吏偏私實有冤抑者自應澈究嚴懲乃近來上控者往往有訟棍主持意圖攀累訛索圖準而不圖審以致被告覊纍日久而原告總不到案雖有原告兩月不到將案注銷之例而兩月之久拖累己多卽省　發或己經逃匿或中途潛逃誣累害人情尤可惡應請明定例章如上控案己經批發而兩月後並不到案者除照例注銷外並將上控之人通緝治罪以後再將此案上控者亦卽駁斥冶罪究出架訟之人律嚴辦並請將上控承審遲延之處分人别情節辦理此亦省拖累之一端也三曰省刑責敲扑呼　血肉　飛最爲傷　害理有悖民牧之義地方官相沿己久漠不動心夫民雖犯法當存哀矜供情未定有罪與否尙不可知理宜詳愼况輕罪一眚當時如法懲儆日後仍望其勉爲良民更宜存其廉恥擬請以後除盜案命案證據己確而不肯認供者准其刑嚇外凡初次訊供時及牽連人證斷不准輕加刑責共笞杖等罪應由地方官體察情形酌量改爲覊禁或數日或數旬不得凌虐久繫四曰重衆證外國問案專憑證人衆證旣確卽無須本犯之供然外國問案有專官刑律少死罪時刻閒暇故可以從容研求監禁不苦故有確證者卽不肯狡供且警察之法最密平日之良莠生業街巷蹤跡一一周知故證據多問案皆係列坐證人從不管押故證人易中國州縣事繁素無警察而刑罰較嚴出入甚鉅旁人多不肯作證本犯自必圖倖免此刑求拖累之所由來也今惟有申明定例一法可以稍救此弊查例載衆證明白卽同獄成不須對問然照此斷擬者往往翻控非誣問官受賄卽詆證人得贓以故非有確供不敢詳辦於是反覆刑求則有拷掠之慘多人拖累則有瘐斃之冤擬請以後斷案除死罪必須有輪服供詞外其軍流以下罪名若本犯狡供拖延至半年以外者果係衆證確鑿其證人皆係公正可信上司層遞親提覆訊皆無疑義者卽按律定擬奏咨立案如再京控上控均不准理夫旣非死罪又有衆證兼有覆勘卽使本犯不肯輪服不過意有不足斷不能全然顚倒據此定案則全案應訊人等可以省釋謀生未爲一人之軍流而致妨廢多家之生業拖斃無數之人命孰得孰失仁人良吏必有能辨之者矣此則省酷刑恤拖累之大端也此摺仍未畢容俟排日登錄 
[償銀有著]  
　　京師訪事友人來函云直隸各州縣賠修教堂之欵業經歸入京師議和賠欵内其所毁華教民物產合通省計之應賠銀四百萬兩有奇其中責成京畿各州縣就地籌措者約一百四十萬兩欽派帮辦議和大臣直隸藩司周玉山方伯與西什庫法國天主教堂樊主教往返函商仍由地丁項下籌撥限華歴本年七月内掃數付清聞直省來歲地丁須於今歲豫徵加以今歲地丁差足相抵其數亦可謂巨矣 
 
 

Page 2

 
 
[日兵將减]  
　　日本某日報云目前日軍之屯駐京師者計步兵四大隊砲兵一大隊騎兵一中隊工兵中隊大約各國撤兵之後我日亦當减少兵額廿　　回國者約於東歴九月内撤回此外有步兵二大隊暫屯天津步兵一大隊暫屯山海關至通州楊村　州昌黎亦皆暫留守備兵隊 
[英添軍艦]  
　　日本某日報云西歴七月五號英國海軍大臣在下議院中宣言新製軍艦之事太略謂刻有軍艦十九號次第告成其中頭等戰艦三號巡艦六號逐水雷艇十號計戰艦各各一萬六千五百墩馬力一萬八千匹速率每一下鐘時行十八海里有半長英度二十尺歐洲各國海軍中當推爲巨擘至巡艦則各重九千八百墩說者謂邇來英國無論地中海艦隊陳洋艦隊皆莫與比倫卽合俄法二國失力較之恐亦不能齊驅並駕也 
[京餉解陜]  
　　武昌訪事友人云卾省應解京餉向分十批起解近接行在電文以兩宫廻鑾在卽飭將應解京餉提前解陜以應急需藩司瞿賡甫方伯因就地丁釐稅各項内壽銀若干萬兩作爲第五批札委陸大令景輿賴大令汝驥押解西上星夜兼程前進限七月十九日以前到陜俾免貽悮要需 
[革員起解]  
　　杭州訪事友人云己革浙江金衢嚴道鮑祖齡因衢州亂民戕殺教士案由上憲奏叅革職請旨從重治罪欽奉上諭發往極邊充軍永不釋回上月某日撫轅接奉部文著將該革員解往行在兵部以便押赴戍所撫憲任筱沅中丞因飭藩臬兩司會同營務處札委候補縣周大令錫康會同把總胡把戎福海小心管解擇於本月初五日申刻起程至己革衢州府洪思亮管押道署數月於兹現己豁免罪名勒令回籍矣 
[漕務述聞]  
　　杭州采訪友人云上年浙省所徵冬漕刻己掃數解滬裝載輪船旣抵塘沽卽用火車運解入都交納所有京津局務由糧道陸吾山觀察札委喻兼三太守綜理己於日前航海赴津矣 
[續述華官受紿釋犯事]  
　　前月某日有人冐西員之名冋京師刑部獄中索去要犯四名己登本報兹又得京師訪事友人續函知前事尙未詳盡爰再述蓋所釋四要犯實係盜黨是日輪應滿司獄某君值班瞥見數華人偕洋兵至大言恫喝勢甚洶洶因不及細察情由貿貿然將四犯交若輩帶去閱數日若輩復指定某某等犯要索如前時值班者爲漢司獄某君見其形跡可疑悉心盤詰若輩初尙强項及向索西員文牘答稱另日補送某君愈知其詐乃謂之曰果爾請諸君在此暫留半日容禀知慶邸然後遵行詎料若輩情虛卽忿忿而去迨後某君將情回明堂憲照會某國覆稱並無其事即前次索去四犯亦係海市蜃樓然己悔之無及矣 
[續錄出使美日秘大臣伍秩庸星使請奬三年期滿隨使各員銜名清單]  
　　駐檀香山正領事官浙江試用同知楊蔚彬擬請免補本班以知府仍留原省歸候補班遇缺儘先補用並請賞加鹽運使銜駐檀香山副領事官知縣用候選縣丞古今輝擬請免選本班以知縣不論雙單月儘先選用並請賞加同知銜駐檀香山副領事官花翎候選同知王殿璋擬請免選本班以知府不論雙單月儘先選用並請賞加鹽運使銜駐檀香山領事署隨員指分廣西試用同知梁聨芳擬請免補同知以知府仍留原省歸候補班儘先前補用並請賞加鹽運使銜駐小吕宋總領事署隨員候選直隸州州判王心鏡擬請免選本班以知縣不論雙單月遇缺儘先前選用並請賞加同知銜駐小吕宋總領事署繙譯官同知銜指分廣西試用知縣李光亨擬請俟補缺後以直隸州知州在任候補並請賞加四品銜駐日使署隨員禮部卽補主事筆帖式清治擬請免補主事以直隸州知州分發省分歸候補班儘先前補用並請賞加知府銜駐日使署隨員直隸試用縣丞濮陽鏡擬請免補本班以知縣仍歸原省儘先補用並請賞加同知銜駐日使署繙譯官鹽運使銜候選知府鄧廷鋰擬請免選知府以道員不論雙單月遇缺即選並請賞加二品銜駐日使署繙譯官候選知州譚培森擬請免選知州以鹽運使司運同儘先選用並請賞加三品銜駐日使署學生監生黃履和擬請以縣丞不論雙單月遇缺儘先前卽選並請賞加六品銜駐秘使署二等叅贊官道員用分省候補知府李經叙擬請免捕本班以道員仍分發省分歸候補班遇缺儘先前補用並請賞加布政使銜駐秘嘉里約領事官分省試用同知黃中慧擬請免補本班以知府仍分發省分歸候補班儘先補用並請賞加三品銜駐秘使署隨員花翎江蘇試用同知兼襲騎都尉加一雲騎尉馬祖蔭擬請免補本班以知府仍留原省歸候補班儘先補用並請賞加三品銜駐秘使署隨員指分安徽試用府經歴劉家藩擬請免補本班以知縣仍留原省歸候補班遇缺儘先前補用並請賞加同知銜駐秘使署繙譯官六品銜候選從九品張樹椿擬請免補本班以縣丞不論雙單月遇缺卽選並請賞加五品銜駐榓使署供事都司銜廣東督標補用守備龎元階擬請免補本班以都司仍歸廣東督標儘先補用並請賞換叅將銜駐秘使署供事俞瑞擬請以縣丞不論雙單月儘先選用並請賞加六品銜駐美使署武弁六品軍功于吉發擬請以把總歸禁儘先補用並請賞加千總銜駐美使署武弁六品軍功葉長華擬請以把總歸標儘先補用並請賞加千總銜 
[三述杭州各業請禁小錢事]  
　　杭州各業禀謂地方官出示自七月初一日起律禁用小錢此己迭見前報矣昨得本館采訪友人續函云目下巿中小錢己搜剔凈盡而百貨依然騰貴以致民間購物齟齬叢生初八日府尊宗子材太守復出示曉諭曰照得案據各業董聨名禀稱省城小錢充斥商民致多虧折不得不高擡價值以致百物騰貴現擬將各貨槪和减價收用制錢以昭平允當卽批准出示禁止并札縣嚴禁在案惟禁止以來洋價驟减每元祇易錢九百三十文尙無換處小龍圓賀賣更復任意擡捺店鋪收錢過於釐剔且不肯找貧民入巿買物受困非常以致怨聲載道時滋事端且所禀各貨减價一節其未减者頗多卽如南貨店零星交易何以五文起價去年增至七文今未核减其他可知眞所謂有名無實如何服衆合亟出示曉諭嗣後除鵝眼砂壳鉛鐵等錢永遠禁止外其餘尙可行用者亦宜稍爲和通洋價每元定以一干文爲率不得短少店鋪交易加以申串龍圓須照大洋核算不得貶抑巿價亦當一律平减各宜凛遵毋違特示蓋以積重難返欲挽巿中舊習必須由漸而來故爲是　　誥誡也 
[嚴辦流氓]  
　　松江訪事友人來函云邇來風俗日衰各處流氓充斥一與觸忤即懷挾利刃四出尋仇江蘇某大憲聞而患之嚴定懲辦章程札飭所屬各州縣遵照辦理日前華婁兩縣主接到札文因出示曉諭曰爲出示曉諭事案奉府憲特奉臬憲札發奉督撫憲批准重懲流氓章程飭卽遵辦等因奉此合亟抄錄章程出示曉諭爲此示仰合邑軍民人等一體知悉自示之後爾等如敢干犯憲章一經訪聞或被告發定行照章嚴辦不貸所有章程開列於後嗣後蘇松常鎭太屬凡拿獲流氓到案如實係初犯情節尙輕罪止枷杖卽於左面剌流氓二字取具的保釋放卽將剌字緣由詳報查核並示諭犯事地方如該流氓三年無過准將剌字起除如釋後再行滋事卽扭獲送宁按其後犯從重懲辦卽使其罪仍止枷杖亦卽詳明監禁三年限滿察看分别釋辦其平日帶佩凶器刀械恃强逞凶並確有綽號雖無滋事重大實跡飭拿到案枷責剌字後鎖繫鐵杆一年改悔釋放若不悛改再繫一年如敢帶枷滋事或毁杆脫逃持以逞凶拒捕卽鎖繫巨石五年如罪應擬徒者卽改爲監禁十年均於限滿時察酌辦理其有並非訪獲佩帶凶器刀械並綽號匪徒如犯事到案訊係流氓核其罪名己至徒者卽詳請監禁分别情節酌定年限己至軍流者卽照例科斷詳辦其罪干斬絞監候者亦照例擬辦如情節較重核諸律例己至斬瘊者即錄供禀請委員覆審將犯就近正法以示懲 
 
 

Page 3

 
 
儆 
[武林火警]  
　　杭州訪事友人云本月初四日己刻省城清河坊大街汪瑞芬茶葉鋪中人焙茶不愼致兆焚如一時烈燄騰空幾有不可嚮邇之勢幸地當孔道鄰近各鋪皆備有水龍聞警之餘協同救熄僅焚去巿屋三間披屋數間比鄰恭一土棧門樓亦被燬去當祝融勢盛時各員俱飛馳前往拘獲乘火行刦之匪犯一名由保甲局員茜君帶回懲辦 
[蘇省官塲紀事]  
　　姑蘇訪事人云江蘇按察司經歴庾叅軍崇恩在任二十餘年近爲二豎子所侵醫藥無效延至本月初六日己刻撒手西歸藩司陸春江方伯得報卽於初七日札委候補縣丞陳二尹毓楠署理○候補縣丞何二尹魁昌到省迄今己逾十載忽於本月初六日申刻在富郎中巷公館中病故當經家人詣各憲轅禀報旋筮期初八日寅時大殮○蘇省膏捐總辦分省補用道郭安庭觀察於本月初七日赴洞庭東西山等處查辦膏捐○署丹徒縣知縣莫嶼香大令於本月某日交缷縣篆初八日回省禀到併禀知交缷日期○蘇省中西學堂提調一差經撫憲聶仲芳大中丞札委前署蘇州府知府張子虞太守接辦不日卽可到差矣 
[上海官塲紀事]  
日前太倉州知州蔣羹臣直剌來滬公幹昨己事畢因命駕至各處辭行○得日浙江海運局總辦郭誦茗太守命駕至上海縣署拜會縣主汪瑶庭大令大令延入花廳茗談良久而别○日前浙江督糧道陸吾山觀察因公來滬昨日亭午命駕至蘇松太兵備道轅拜會道憲袁海觀觀察旋至上海縣署投剌縣主汪瑶庭大令飭丁擋駕○昨日上海縣主簿孫立幹少尹飭差傳集南巿十六鋪二十三七鋪各地甲到署諭話○新委馬路工程局總辦翁子文太守蒞局任事後定於昨日勘騐馬路午後帶同地甲差役人等自南馬頭先農壇畔馬路口往北迤邐至十六鋪橋詳細履勘一周○昨日午前上海城守營守備和厚菴守戎命駕至南巿馬路工程局投剌適總辦翁子文太守别有要公飭丁擋駕○昨日前安徽皖南鎭總兵周蘭亭鎭軍因公到滬午後命駕至道轅拜會道憲袁海觀觀察茗談良久而别○某科榜眼噲太史長霖於日前來滬昨日親詣道署辭行道憲袁海觀觀察飭丁擋駕 
[星使行轅紀事]  
　　昨日午後二點半鐘時督辦鐵路大臣盛杏蓀丞堂蘇松太兵備道袁海觀觀察均乘馬車北河南路天后宫側出使行轅謁見出使日本大臣那琴軒星使茗談片刻而散○駐滬日本總領事涉田切君定於今日在署中設讌恭請出使日本大臣那琴軒星使先于昨日飭丁赴道轅請蘇松太兵備道袁海觀觀察陪座 
[水手逞兇]  
　　前晚二點鐘時某國兵輪船水手甲乙丙丁四人在南巿新馬路雇坐東洋車疾馳往北沿途在車中跳躍御者斥之甲怒將車夫痛擊乙丙丁亦下車帮兇致車夫頭面受傷某號巡街印捕見之將一干人拘至捕房捕頭詰悉情由一併送至英界四馬路老巡捕房捕頭命暫行覊禁昨晨法界總巡捕頭克賴美聞之遣某號華捕至南巿捕房告以凡押解人犯經過之處須赴捕房告知庶不致違犯租界章程捕頭曰諾 
[大令騐屍]  
　　前日傍晚時南巿救生局某號巡船在浦東張家浜浦面撈獲溺斃男屍一具年約四十左右脚穿草履形似工人因卽帶至老白渡旋由局中司事察得形迹可疑遂命十六鋪地甲裘鎭投報上海縣署昨日午前九點一刻鐘時縣主汪瑶庭大令傳集刑仵書役鳴騶而往旣升座裘甲禀稱小的由救生局知照在浦江撈獲屍身因有瘢痕是以投案具報大令頷之少焉仵作唱報騐得死者周身無傷委墮浦淹死大令離座親視無悮飭吏將屍格填明隨由善堂給棺收殮標封發壇以待屍屬認領 
[批斥屍妻]  
　　前者浦東唐橋鎭光棍計木林被仇人朱華生用刀砍斃報經上海縣主汪瑶庭大令騐明通詳各憲旋由屍妻計徐氏具禀到縣籲請伸冤昨日大令將批示懸掛頭門云查得計木林係著名土棍昔年將朱兄長華謀斃給洋賄和今則被朱挾仇戳傷身死咎由自取該氏率領多人將朱華生之叔朱秀咸房屋拆毁實屬蠻橫該氏近又羅織多人意圖株累尤屬不合斥不准理候嚴緝朱華生務獲訊明究辦該氏毋得率請補提以杜滋累 
[收殮浮屍]  
　　前日潮水盛漲時本邑法租界招商局金利源碼頭外浦中忽來浮屍一具適爲某包探所見向之諦視知年約三十左右狀貌魁梧身穿東洋絲布衫褲足登元色布雙梁鞋身畔藏有質劵五紙分質徐州城内公興正興恒順及岔河鎭合裕各典亦有質在上海小東門外益成押鋪者因卽報知捕房捕頭命報請同仁輔元堂備棺收殮發壇禁志以便屍屬認領 
[定期開塾]  
　　本邑法租界法文書館前以溽暑薰蒸循章暫歇兹己新秋時節凉爽宜人因定於本月二十日開館俾諸生橫經鼓篋絃誦如常 
[英租界捕房紀事]  
　　匪人陳阿金屢在洋涇浜左近攫取行人衣物本月初七日之晚十點鐘時行至泗涇路見某甲手持鵰翎扇踽踽獨行因卽逞强攫取次日持至某處求售適爲包探趙銀河所見拘入捕房捕頭令押候解送公堂禀請讞員張柄樞司馬訊辦○前晚流娼陳費氏在漢口路强曳行人經巡街捕拘入捕房捕頭令押候解送公堂禀請訊究○馬夫顧阿炳以病馬駕車經一百四十八號印度巡捕拘入捕房顧稱願將馬車暫存求准從寛釋出自投公堂候訊捕頭以之○偷兒陳金三掩入鄉間某姓家竊取衣服若干携至租界中某押鋪求質適爲包探張阿五所見拘入捕房捕頭令押候解送公堂禀請訊究○賊犯李阿福潛入某姓家竊取衣服五件携之而出適爲巡街捕所見拘入捕房捕頭令押候解送公堂禀請懲辦○馬夫曹阿咸駕車至南京路飛馳經七十七號巡街西捕拘入捕房曹稱願存洋銀若干求准暫行釋出明日自投公堂候訊捕頭允之 
[法租界捕房紀事]  
　　上月某日浦東洋涇鎭人某甲挈六齡幼孩至西新橋迤南廣豐小烟館開燈過癮乙丙丁三流氓見其懦弱可欺串同烟館主李旭初將孩誘至英界五福弄售與潮州人某姓得洋銀二十六元瓜人而散前日被甲查知據情投訴捕房捕頭令包探將李及三流氓一併拘獲旋准交人具保限期將孩交出以便解送公堂禀請讞員杜枝園大令訊辦○積竊張阿才潛至招商局海琛輪船上竊取某甲所携衣服十餘件適爲包探所見拘入捕房捕頭令押候解送公堂禀請究辦 
[美租界捕房紀事]  
　　甬人任和尙周桂二同居漢璧禮路昨晨周因事外出任頓起貪心竊取綢衣二件携至某押鋪質錢適爲包探張阿五所見連原贓帶入捕房捕頭令押候轉解公堂禀請讞員張柄樞司馬訊辦○前晚某西人雇坐某甲所拉東洋車至百老匯路臨行遺下皮袋一口内有洋銀三十八元施永興見之欲向甲分肥甲不允以致口角扭毆旋復扭至捕房聲訴捕頭令將洋銀擊存待失主來領○地販朱殿華昨在漢碧禮路鶴昇樓茶肆中不知緣何與李錦堂口角將李兇毆李忿甚投訴捕房捕頭令自投公堂禀控 
[分發人員掣籖名單]  
　　勞績掣籖分發主事邵恒濬山東○新海防例掣籖分發鹽運司運判陳廷輝浙江直隸州州同趙鏡源貴州○議叙掣籖分發通判張寳鑑順天知縣馬維驄安徽 
[善與人同]  
　　前接溧陽退思齋主人助沙湖水災振洋銀三百元雍萃堂幼軒氏求子病愈助陜振洋銀十元又求内子舊恙速痊助沙洲振洋銀十元溝壑餘生同沾惠澤惻隠之念必召祥和爰代飢民拜手叩謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　鄒招福控楊紀賢圖賴洋銀前晚縣主汪瑶庭大令升堂研訊鄒供楊欠小的洋銀二百餘元去年七月某日結清立摺言明按月拔還迄今屢次延約爲特求請究追楊供此係會欵前年核算時鄒尙欠小的洋銀二百六十元另將他欵劃歸小的按月收取洋銀十一元計共收過一百三十元此外並無欠伊之欵所呈之摺實伊僞繕大令一併斥退不予深求○浦東巡防局員某君解送陳毛毛姚阿木到縣汪大令研訊之下陳供日前友人朱和尙被姚糾人擄去勒詐洋銀五十元嗣由小的勸解令姚立據以後不准滋擾姚黨潘其三姚民其不服以致互毆此係實情叩求鑒察姚供小的前曾在某紡紗廠代朱工作被欠工值若干向之索取朱竟唆使西人將小的送押捕房半年迨釋出向之理論朱自知理屈願罰洋銀五十元小的不受撥充某處修廟之費陳强欲小的出立筆據以致潘等向之忿爭大令飭將陳責三百板姚責二百板一併送改過局將陳管押八月姚管押六月○縣署捕役某甲見南巿護城河畔有載煤船一艘形迹可疑因之扣住將雇主夏榮寳解縣汪大令研訊之下夏供此煤向源大號購來發票呈電大令飭將夏交差帶至源大查問如果實情准將船貨給還 
[馬路工程局瑣案]  
　　前日南巿永愼和米行執事人袁嘉豫投馬路工程局訴稱船戸顧桂華王晉發錢海全裝運小麥至滬北增裕麫粉公司途中將水攙入叩請究懲總辦翁子文太守升堂研訊袁夥俞槐林訴稱監生係甯波府屬某邑人此項小麥代增裕公司購定雇顧等三船往無錫運來交缷後公司洋人言麥己霉爛堅欲退還憶從前曾代買小麥一萬餘石並無攙水情事今被伊等舞弊以致虧折甚鉅求恩明斷顧供小的承運行中小麥言明包納釐捐每石水脚洋銀二角上月十八日在無錫裝載適值風雨交作船不能行迨至二十一日始開駛來滬當缷交時經公司中人驗明小的不敢攙水叩求鑒宥太守謂爾等雖無攙水明證但本分府己將麥察看不無弊竇遂斷令顧繳洋銀六十元王繳五十元錢繳五十五元賠補永愼和虧折錢堅不遵斷太守飭顧王各具結限繳錢交人保出著行中人將船扣留○前日姚錦章携洋銀九十元小洋銀四百角鈔票洋銀九十元至南巿大馬頭裏街聚源米行購貨暫置門首排門上一轉瞬間己不翼而飛乃卽開單投報馬路工程局總辦翁子文太守准之飭汛捕錢福赶緊緝查 
[英美租界晚堂瑣案]  
　　鄉人馬阿發控王子剛拆屋佔地等情前晚讞員張柄樞司馬升堂研訊馬供小的有祖遺地一畝一釐租與吳景堂建築小屋數間尙有餘地五分售與王子剛執業兹者王將地永遠租與某洋人并將小屋拆毁叩乞究追王供小的僅出租地五分並不多佔伊地地保徐子良所禀略同司馬判令王貼遠馬洋銀一百五十元交人保出限三禮拜内繳清○張阿狗扭任桂仁及其妻張王氏到案訴稱小的娶王氏爲室己閱多年兹忽被任調戲成姦前晚小的目擊情形是以一併送案請辦任供詞狡展不認有姦張王氏供小婦人被任强姦幸由丈夫到來得以扭送至案司馬判將任重責三百板荷枷一月張王氏掌頰一百下交張領回嚴加管束 
[英美租界公堂會訊案]  
　　英商瑞樂洋行主　本管領事署控復興愼鐵號主徐蘭卿應承柄定貨不出等情英總領事准之函請讞員張柄樞司馬飭提徐應訊追前日午後司馬會同英副領事梅爾思君升堂研訊原告延博易律　到案聲稱前由徐蘭卿定購皮帶白鉛各貨共計價銀二千九百三十七兩有奇逾期不來出貨請卽照數追償徐供小的在復興愼執業曾囑應墊銀應以其貨與原樣不符故不付銀提出求鑒應延律師業理和到堂聲辯良久司馬商之梅君令一併交人保出自向原告理明禀覆核奪○德商華友洋行主控豐州煤礦公司買辦馮如山鄭玉書欠銀五千二百六十兩司馬准詞飭提研訊馮鄭延律師担文到案聲稱豐州煤礦公司係日本商人所開華友行主應赴日總領事署控追非堂上所可訊理原告倩律師博克辯駁司馬商之佛繙譯諭令兩律師暫退聽候互商核斷 
[蘇省官報]  
　　七月初二日知縣倪文范禀謝奉委赴滬領洋火藥差卽辭五品頂戴試用府歴經趙孚安徽人由籍來巡檢陳昌緒禀辭赴滬見這憲初三日勸辦順直賑捐委員五品銜試用通判金殿元安徽人由滬差次來禀知由照磨過班知縣尙昌厚禀知前署崑山縣任内交代於初限内算結張峻基禀謝奉委赴阜甯查辦案件差富光祖禀銷清查江震膏捐差回布庫大使沈葆源禀謝奉飭派甯差委卽辭從九翁鳴球禀謝奉委分松差遣卽辭初四日知縣陳文藻由滬清查膏捐回委辦虎邱厘卡委員縣丞沈恩湛禀謝奉飭半年比較有盈照章留辦初五日分省補用道郭熙光通知赴香山等處查辦膏捐妥畢回知縣龔鴻揆銷假並禀謝奉委查勘丹陽灾賑差卽辭張祖繪禀知由京津一帶察勘運木情形回管帶巡緝快船都司莊長勝禀知在盤門内監修船隻初六日崑山縣諸專丁來省禀知接收前署縣尙令在内交代欵目於初限内倉同算緒主簿蔡保昌禀謝奉委鎭洋縣保甲差巡檢舒家俊由寗來禀到 
[維揚官報]  
　　六月二十五日總局胡分轉委兼辦各善堂事務二十六日五鼓都轉以次文武官員均詣萬壽宫拜牌羅鹺尹樹屏歡陽鹺尉訒均委北鹽差姚分轉近愷由姜　卡來二十七日由徐鹺尹讓立六閘差次抵揚 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彙錄]  
　　兵部尙書兼管順天府府尹事務臣徐會澧新授河南布政使順天府府尹臣陳夔龍跪奏爲沿河知縣要缺揀員請補恭擅仰祈聖鑒事竊查良鄉縣知縣王汝廉奏叅降調應以光緒二十五年十一月初六日接到部文之日作爲開缺日期歸二十五年十一月分截缺所　良鄉縣知縣一缺經管驛站路當首冲旗民雜處事務紛繁兼管隄工河道命盜案件係衝繁難三字沿河要缺例應在外揀選前以曾任實缺候補知縣張琨請補經部議覆該員係曾任選缺知縣不准補繁行令另行揀選等因自應遵照另行揀選兹據兼理布政俊高　麟署按家使孫鍾祥在於現任選缺知縣内逐加遴選非歴俸未滿卽人地未宜一時實乏合例堪調之員自應在於沿河候補知縣班内揀選兹查有沿河候補知縣賴汝顯年富力强明愼舠練堪以請補會詳請奏前來臣等查賴汝顯年三十七歲四川善陽縣監生光緒十七年遵新海防例報捐州判指分北河試用十一月十三日到省分通永道差委十八年辦理海運出力保俟補缺後以知縣用十九年全漕告竣出力保俟歸知縣班後賞加同知銜十一月初三日署理通州石壩州判到任二十年二月十一日丁父憂交缷請咨回籍先於十九年調辦永定河大工合龍案内保以知縣仍留原省補用二十年三月十五日奉旨依議欽此二十二年五月服闋起復六月二十四日到省旋留順天差委試看一年期滿甄别在案先因調辦海運出力保俟補缺後以直隸川知州在任候補委署平谷縣知縣現署寳坻縣知縣該員勤政愛民有爲有守以之請補良鄉縣知縣實堪勝沿河要缺之任與例亦屬相符合無仰懇天恩俯念沿河員缺緊要准以該員賴汝顯請補良鄉縣知縣實於地方實有裨益如蒙　　俞允該員係沿河候補知縣請補沿河要缺知縣銜缺相當毋庸送部引見謹會同大學士直隸總督臣李鴻章合詞恭摺具陳伏乞皇太后皇上聖鑒勅部核覆施行謹奏五月十九日奉硃批著照所請吏部知道欽此 
　　山東巡撫臣袁世凱跪奏爲揀員請補守備照章先行試署恭摺具奏仰祈聖鑒事竊照登中營守備韋文蔚粗率任世瞻大妄爲經臣于甄别庸劣不職文武各員内彙案奏叅於光緒二十六年十一月二十四日奉旨韋文蔚著即行革職等因欽此旋准北京兵　咨覆以所遺登中營守備員缺係陸路部推之缺應用儘先人員行令查照奏定新章先行揀員試署等因伏查登州地臨海濱五方雜處且係各國通商口岸巡緝操防倍關緊要非精明幹練之員不足以資控馭臣於儘先守備内逐加遴選查有撫標右營候補儘先守備于相平現年五十九歲係山東歴城縣人由營兵於咸豐十一年投効本省軍管疊次剿匪曁調赴直隸派委前敵克復饒陽縣等案内出力歴保以千總儘先拔補並戴藍翎同治七年東省剿滅捻逆一律肅清案内出力經前任撫臣丁寳楨彙案奏保是年十一月二十八日奉上諭于相平著以守備儘先補用欽此光緒六年由縣詳請歸標飭發撫標右營候補歴次差委均無貽誤該員樸誠勤愼操防認眞以之請補登中營守備海堪勝任雖該員儘先名次稍後惟名次在前之朱寀慶爛己請補撫標左營守備員缺吳學詩王漢成二員到標後造送履歴均未接准部覆劉文德丁憂尙未據報服閱王啓榮久不在榮吳英傑金士泰係實缺把總任内各有展叅盜案馬貞祥宋維發襲得九趙啓清孫長清丁得勝張孝忠七員俱於此缺人地不甚相宜未便遷就請補理合遵照新章先將該員改爲試署分别奏咨立案俟兵部查核檔册奏請補授知照到東再行給咨送部引見以符定制謹會同登州鎭總兵臣夏辛酉合詞恭摺具奏伏乞皇太后皇上敕部查照施行謹奏五月十九日奉硃批兵部議奏欽此 
　　山東巡撫臣袁世凱跪奏爲揀員升補守備照章先行試署恭摺仰祈聖鑒事竊照登州右營守備李得生因病出缺經臣改題附片奏報接准部咨以所遺登州右營守備員缺係陸路部推第一輪第三缺應用卓異人員行令按照新章先行揀員試署等辏主查東省實缺千總内並無卓異人員自應照章以尋常應升之員抵補該守備駐紥登州濱臨海淹巡緝操防倍關緊要非明幹有爲之員不足以資整　臣於通書　滿千總内逐加遴選非現居要缺卽人地未宜均未便遷就請補查有單縣存營千總錢清發現年五十九歲係山東歴城縣人由營兵於咸豐七年間投効本省軍營迭次剿匪出力歴保以把總儘先補用並戴藍翎同治三年隨營復剿淄川東昌兗州山蓮池等處捻匪案内出力經前升任撫臣閣敬銘彙案咨保以千總儘先拔補於光緒十年飭發撫標候補當差十七年拔補單縣營頭哨千總十二月十九日到營　鈐任事鏗兵部發給劄付嗣因六年俸滿經前撫臣張汝梅考騐留任咨部註册在案該員諳練營務緝捕勤能以之升補登右營守備員缺實堪　任且　千　任内并無叅罰處分照例亦屬相符理合遵照新章先行改爲試署分别奏咨立案俟兵部查核檔册奏請補授知照到東再行給咨道部引見以符定制謹會同登州鎭總兵臣夏辛酉曹州鎭總兵臣龍殿揚合詞恭摺具奏伏乞皇太后皇上聖鑒勅部查照　行諭奏五月十九日奉硃批兵部議奏欽此 
　　升允片再前據總理勞務處記名道嚴金清派弁恊同咸寍長安兩縣拿獲會匪蕭青山等訊明就地正法當經奴才附片奏明五月十一日奉硃批知道了欽此查該犯蕭青山劉春峯皆係積年著名臣匪日久逋逃兹經營弁外委胡定安訪悉匪縱該咸寗長安兩縣立卽親身率役同往緝拿用使匪首就獲消患未萌洵屬緝捕勤能異常奮勉合無仰懇天恩俯准將同知銜咸甯縣知縣舒紹祥同知銜長安縣知縣朱弼臣賞加四品銜軍功外委胡定安免補把總以千總儘先補用並賞加守備銜以昭激勸之處出自逾格鴻慈所有保奬緝匪出力各員弁緣由理合附片陳明伏乞聖鑒訓示謹奏五月十九日奉硃批著照所請該部知道欽此 
　　升允片再准部咨道府州縣無論何項人員到省予限一年察看才具分别補用等因兹查有補用知縣歐豫於光緒二十五年十二月到省試看一年期滿據藩臬兩司會詳前來奴才到任未及三月例不加考據藩司李紹芬查得該員歐豫老成篤實勤幹有爲堪以留陜照例補用謹會同陜甘總督臣崧蕃附片具陳伏乞聖鑒謹奏五月十九日奉硃批吏部知道欽此 
　　徐會灃等片再署宛平縣知縣范履福另有差委所遺宛平縣一缺管轄京西一帶地方寥闊民俗刁敝現值京師地西陸續交還值凡彈壓土匪撫恤殘黎均關緊要且時有民教交涉之案非精明練逹之員難期措理裕如查有前任宛平縣知縣正任武清縣知縣潘瀛堪以仍回宛平縣署任以資熟手謹附片具陳伏乞聖鑒謹奏五月十九日奉硃批知道了欽此 
　　頭品頂戴江蘇巡撫臣聶緝槼跪奏爲籌解固本京餉銀兩恭摺具陳仰祈聖鑒事竊照江蘇省奉撥固本京餉分派司關各庫按月籌解銀五千兩自同治五年八月二十八日欽奉諭旨改歸部庫後業經陸續解至光緒二十六年冬季止在案兹准行在戸部咨各省應解固本京餉迅速籌解江海關道代收匯直以濟軍需等因遵經飭據蘇州布政使陸元鼎詳稱蘇省應解光緒二十七年春夏兩季六個月前項餉銀三萬兩現由司關各庫照數籌撥飭委候補知縣肅策動解赴江海關道代收轉解直隸應用詳請奏咨前來臣覆核無異除咨戸部直隸督臣查照外謹會同兩江總督臣劉坤一恭摺具陳伏乞皇太后皇上聖鑒謹奏五月二十日奉硃批戸部知道欽此 
 
