# 1902 - 54 - 4910366

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙儥洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕　義碼洋三角○瘍醫大全碼洋三元○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何黄碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲講者請移玉至三馬路申昌書畫室或申報館帳房可也此佈 
[書江督致外務部及全權大臣電文并外務部全權覆電後]  
　　自我朝宏開海禁西洋各國不遠數萬里航海來華通商貿易進口之貨較多於出口每歲損耗己屬不貲而尤受虧者凡有貿易我以銀幣核算而各國皆以金磅乘除其初中外金價尙不甚懸殊受虧尤淺嗣後商務愈大金價亦愈高外人以中國不行金弊歲向中國收買條金華人以金價日高樂於售出以爲皆得利益不知外人雖出重價以購而在貨物往來以銀合金之中早將利益收回以致中國金根日薄金弊難興而外人則金磅愈貴每歲華人損耗較前奚止數倍然華人雖知受金磅之虧而條金出口尙源源不絶勢必至將來金少銀多且至黃金被收凈盡外人更提金之價以爲奇貨而視銀如泥沙中國商務安望於起色之日哉本報前論中國宜亟鑄金幣以冀挽回利權然及早圖之尙恐盡收中國之金己不敷鑄幣之用倘再因循中國必至無金之可收若欲向外人收回無論外人未必肯售卽使肯售其價必不可問必至又成畫餅外人圖利皆存遠謀中國則僅顧目前致受此害此皆在上者不知核算之故也然當時風氣未開在在受外人之愚猶可說也不謂至今日而仍受愚若是是眞不可救藥矣前報紀江督電詢外務部以各國賠欵約載海關銀四百五十兆息四釐按表分三十九年共還本利九百八十二兆有奇此係應還銀數且約載必須關平色則自當付銀然照第二條甲欵又載有本息用金付給似須又付給金磅而每期究竟應付若干磅數並未列表是金是銀請爲電覆而外務部覆稱新約所載之銀數四百五十兆祇按本年西歴四月初一日拆兌行情算出若彼時付銀則可以四百五十兆了結因不能付清各國卽以賠作借議定分三十九年還本付息表内所開係照西歴四月初一日行情計算雖與以後付銀數目似無甚相懸然金銀換易行情每日更變倘匯兌時銀可多易金則表内數目卽有餘若少易金則所開數目卽不足現籌銀欵按關平銀數計算隨時購磅亦照關平巿價拆兌云云閱此知賠欵固爲極大受虧之事而如此拆兌則受虧必更甚當議和之時磋磨至數月之之久而約中究未十分明晰直至江督電詢而始明白此中曲折即此一端其受愚己不淺矣夫不能一舉清還自不能不認虧然己加還利息無論作賠作借四釐起息各國通行亦不爲薄且照西歴四月初一日結定則嗣後逐年還銀卽照關平色銀數目　若劃一何必再照金磅核算若與爭折吾知西人亦何從置喙而乃任其核算雖賠欵之受虧猶小而商務之受虧實大也或者謂損益之道卽細民亦知豈身秉國柄者反慮不到此大約惑於銀可多易金之說以冀有餘不知金磅之價操之外人雖外人亦示人以公而究不知其底藴卽如去年還欵之時而金磅頓貴雖不盡係乎此而未始不係乎此不然何如是之適相值耶去年洋貨騰貴華商之被累者無不皆受虧於金磅而金磅之漲落又無不視賠欵之前後爲權衡賠欵尙有三十餘年之久夫此三十餘年中商務受虧當更不可勝計矣謂予不信清騐之後日當信予言不幸而中也然往者不可諫來者猶可追凡交涉之事須澈底核算俾毫髮之無憾庶不受人之愚而挽回利權尤在亟鑄金幣若再因循必悔之無及贑直之言不知當軸者能俯采芻蕘一二否也 
[諭旨恭錄]  
　　正月初十日奉旨加恩御前行走科爾沁札薩克多羅賓圖郡王敏嚕普札布之長子頭等台吉棍楚克蘇隆著挑在乾清門欽此○十一日奉上諭李興銳奏查明上年江西被災各屬懇恩分别蠲緩新舊錢糧等項開單呈覽一摺江西南昌等府所屬各廳州縣上年五六月間被水被旱被風雖情形輕重不同收成均甚歉薄若將應徵新舊錢漕等項照常徵收民力實有未逮加恩著照所請所有勘實被災之義寗等廳州縣並九江府同知所轄之南九二衛及安義之寄莊建昌又勘未成災民困未蘇之豐城等廳州縣均著將應徵新舊錢漕蘆課分别蠲免緩徵遞緩以紓民力該撫卽按照原單所開各廳州縣村莊頃畝分數應蠲應緩銀兩米石各數刊刻謄黃徧行曉諭務使實惠均霑毋任吏胥舞弊用副朝廷軫念民艱至意該部知道戰併發欽此 
E 
[宫門抄]  
　　正月初八日舒文因伊子得保奬謝恩福建學政秦綬章請訓車王續假十日王培佑假滿請安太常寺奏派改派分獻大臣派出黃永安侍衛處奏派稽查壇墻派出貴恒官祥蘇魯岱毓秀澧深榮惠召見軍機及秦綬章皇上明日寅正至太廟行禮畢還宫卯正二刻升太和殿看版己正進天壇入齋宫初九日錫侯續假十日召見軍機皇上明日寅正壇内上祭禮成後還宫辦事畢午正升保和殿筵宴蒙古王公初十日薄顧續假二十日召見軍機十一日延侯請假十日召見軍機及敬信善耆 
[俄路紀聞]  
　　日本報云頃閱俄羅斯公報悉西伯利亞鐵路目下己築至七千七百八十三俄里所需工費計盧見七億八千萬枚屈計全路落成共需盧貝八億五千萬枚 
 
 

Page 2

 
 
[日相歸期]  
　　日本前内閣總理大臣伊藤春畝侯返自泰西道經上海前己歴紀報端兹閱日本報云伊侯于東歴二月二十五日由上海啓行定於二十六日抵長崎二十八日抵神戸三月一日抵橫濱小作勾留卽乘火車赴大磯歸臥滄浪閣别墅政友會總務員聞信己派大岡育造詣崎陽遠迎矣 
[東瀛地震]  
　　日本報云東歴二月二十五日之夜十二下鐘逾二十分時北海道札幌地方地忽震動其勢甚劇迨二十一日清晨八下鐘許又微震傷人與否刻尙未得而知 
[煤礦飛災]  
　　日本報云東歴二月二十一日午前十下鐘時日本西海道長崎縣所轄高島煤礦第十峒中所燃煤氣燈無端爆裂時有工人三百餘名在峒中工作轟然一震驀灼斃七名另有三名受重傷七名受輕傷 
[裁汰關吏]  
　　厦門訪事人云厦門常關歸稅務司兼辦後關内書役人等照常辦事兹因糜費浩大稅務司會同襄辦委員楊直剌酌定應用書役人等共留七十六名列名榜示如名未列榜者一概辭退另謀别業不准逗留一切章程照洋關辦理 
[裁併釐局]  
　　南昌訪事人來函云江西撫憲李勉林中丞藩憲柯遜菴方伯日前將吉安河口饒州撫建瑞袁臨六處釐金分局一律裁撤並將石灰窰吳城上下神岡山等卡原委州縣班者改委知府班其李家渡萬年橋橫江渡湘東河背西關六卡原委佐雜者改委同通州縣他如生米併入石灰窰高郵巿併入瑞河口住歧併入三曲灘吳城上下歸併爲一另於荏港設一旱卡至各卡比較皆視近年情形重訂章程以歸劃一 
[舉辦升科]  
　　紹興訪事人云紹郡沿江一帶歴年所漲沙灘爲數甚夥大半皆己開墾成熟内分灶地稅地牧地民地等諸名目劣紳蠹吏霸持爲業以致時肇爭端去冬省憲札委候補府吳沅青太守京培來紹設局查勘升科因值歲闌未經舉辦兹聞太守擬於日内赴鄉先丈山陰所屬詳細繪圖造册若無主之地禀請核定官價准由沿海貧民繳資領憑納賦承種以杜攘奪 
[酒捐巨欵]  
　　紹興訪事人云浙省創辦酒捐以紹郡爲出產之大宗去冬省憲特委趙漁衫太守程輔堂大令等赴越設局初約每歲可籌洋銀十餘萬元及由太守查明運銷實數照章加捐外復將各作坊造册傳諭按照醬缸之例以五十缸爲限歲納印帖一紙計銀五十兩現在統計每歲可集洋銀三十萬元之譜聞此後尙有增無减云 
[改辦學堂]  
　　紹興訪事人云紹郡中西學堂係前徐頌帆觀察所創現己改爲府城中學堂大加擴充添聘教習并增額六十名業奉府尊熊再青太守出示招考聞校取後尙須試習一月以定去留一切悉仿省城大學堂辦理示期二十八日截至故日來投名報考者無不爭先恐後也 
[教習名言]  
　　廣州訪事人云江蘇吳稚暉孝廉胱鈕惕生孝廉永建經粤省聘爲學堂教習去冬兩孝廉應聘來省寓於督署督憲陶制軍本擬將廣雅書院改建學堂兹聞須擇地建造齋舍或將黃埔之水師學堂改設惟尙未有定議吳鈕兩孝廉又以大學堂規模宏遠中國現尙無教迪之人不能遽設須俟中小學堂粗有成效方可舉辦也執筆人按兩孝廉此語大有見地今各省會爭設大學堂大抵僅易書院之名爲學堂耳不先於中小學堂植其基未見其可也 
[司馬被控]  
　　廣州訪事人云署理陽江同知沈鴻壽因被上控撤任回省現又有紳士陳毓鴻等及梁乙新等禀控兹將陶制軍批示照錄於後陳毓鴻禀批前署陽江同知沈鴻壽遇案苛罰前據謝祐成等禀業經批飭確查究辦據禀查該丞查拿匪犯霸仔來爲名勒令該教職繳銀一千兩又勒繳勇費銀三百五十兩均有過付證據並縱勇搜括銀錢衣飾果如所禀殊屬貪酷荒謬控關地方官藉公詐贓虛實均應澈究仰廣東布政司會同按察司轉飭新任李丞一併確查禀覆由司密派委員前往確查禀辦禀及黏抄均發仍繳又梁乙新等禀批前陽江同知沈鴻壽聲名甚劣由司撤任現據舉人謝祐成教職陳毓鴻等先後禀控沈丞遇案苛罰各節業經行司飭查該舉人等忽爯其政蹟昭著民不能忘細閱所禀無非空言鋪張顯係爲沈丞抵飾本應照例澈查究處姑寛特飭清摺擲還 
[會匪正法]  
　　紹興訪事人云浙東沿海等處素爲盜匪出没之區曾於去冬謡傳有會匪溷跡内地因之各當道稽查甚密兹悉蘭谿縣忠若虛大令擒獲一匪搜其身畔藏有逆信一封稱有餘黨數千人之多餘均隠語當提該匪訊供直認不諱因卽正法并照信中所載按名訪拿詎若輩消息靈通己聞風遠遁矣 
[票匪成擒]  
　　漢口訪事人云自立會匪楊潤生倖逃法外己一年有餘兹復潜行來漢勾結土棍擾害良民爲某武弁訪悉立即督同捕勇設法擒獲解請漢口糧捕府馮少竹别駕訊辦 
[松郡盜案]  
　　松江訪事人云正月初六夜郡境東北鄉太平橋富戸倪姓被盜行刼計失洋銀八百四十七元衣箱四口報經華亭縣林　生大令於翌日帶同壯捕馳往履勘知所失洋銀係初四日甫從泗涇某店收來儲之旁屋樹中其地異常嚴密非熟人無從下手盜來時越過正房數間均不過問僅臨去順掠衣箱數口察其來去蹤跡種種可疑大令乃傳其族人之充圖董者詢知是夜略聞聲響臨去並聞洋槍聲問何不出視則稱疑係新年爆竹聲喧耳大令乃辭退回署密飭通班壯捕勒限跴緝務獲究辦 
[惡棍宜誅]  
　　鎭江訪事友人云著名惡棍趙小喜子黨羽衆多稔惡己久邇因强姦婦女行劫傷人經常鎭通海道兼鎭江關監督長久山觀察訪聞札行署鎭江府許東畬太守轉飭署丹徒縣洪鷺汀大令選派幹役會同某營勇丁在太平洲左近擒獲當塲搜出風砲利刃解至縣署新正初七日大令提訊之下直認不諱隨禀明觀察太守置諸站籠發頭門外示衆未幾斃命聞者快之 
[嚴懲拐匪]  
　　厦門訪事人云日前厦防同知張司馬提某營所獲之拐匪楊劉張三犯到案各重責一千板釘鐐收禁拐婦一口掌頰四百下交官媒看管各小孩暫爲留養再行核辦 
[惠及旅人]  
　　厦門訪事人云厦門爲商旅輻輳之區旅居於斯者甚衆偶遇染病遠者或不及回家和鳳宫等諸紳董憫之糾合同志廣爲勸捐集成巨貲購買竹仔河舊屋一所園地一方鳩工改造名曰回春廬以作商旅養病之所誠善舉也 
[漢鎭巿情]  
　　漢口訪事人云去年漢口巿面尙覺平穏倒閉之事寂無所罕見疋頭一業獲利更豐故今年有富商等各 
 
 

Page 3

 
 
集巨欵就黃陂街河街等處己增設七家而錢業亦因去年獲利較豐添設者約有八九家之多至官絲局去歲所出之絲質色俱佳洋莊銷數頗旺獲利不下四萬金左右惟製麻局因經費不足勢將難支聞有賃與日人辦理之不識確否 
[鎭郡官塲紀事]  
　　鎭江訪事友人云去臘中旬常鎭通海道兼鎭江關監督長久山觀察赴金陵謁見兩江總督劉峴莊宫太保旋於二十四日乘某輪船遄回維時水陸總巡周錦堂遊戎及屬下各員均赴江干恭迎如禮○前者南洋常備江勝右軍統領杜雲秋觀察因事赴金陵謁見督憲劉宫太保去臘二十五日乘官舫帶以小輪船遄回潤州麾下各營員弁均赴江士迎迓○去臘前任江安督糧道升任江蘇按察司效述堂廉訪由寍省抵京口度歲本月初八日乘某輪船駛赴金陵謁見兩江總督兼南洋通商大臣劉峴莊宫太保禀商要公瀕行署鎭江府許東畬太守水陸總巡周錦堂遊戎以及印委各官均赴江干恭送○蘇州府向子振太守由蘇至滬乘招商局江寛輪船上駛新正初八日道出潤州鎭城印委各員咸赴江士迎迓有頃鼓輪駛赴金陵謁見兩江總督劉峴莊宫太保禀商要公並賀年禧○鎭江關稅務司慕天錫君現奉總稅務司赫鷺賓榷憲調赴北海關主持榷務父缷後部署行裝新正初九日親詣各當道處辭行及至道轅道憲長久山觀察迎入花廳欵以西式茶點暢談而别迨初十日乘某輪船下駛洋務局總辦邵文炳大令租界總巡周錦堂遊戎及關上中西人士咸整肅衣冠赴躉船送别○丹徒縣張允臣大令德迪因案撤任交缷後卽於月之初十日携同瀛眷乘招商局江永輪船取道滬江折回金閶禀見各大憲瀕行水利廳張少尹以及各紳董均往江干恭送○新正初十日南洋常備右軍統領杜雲秋觀察乘某輪船繞道滬江折赴蘇垣謁見大憲禀商要公 
[蓬瀛青鳥]  
　　日本長崎訪事人云廿八號接北京來電悉直隸總督袁世凱奏請聘用英德美日法俄等國人各一員於政務處辦理事務又云英國有條約准於英歴三月將天津歸還中國○廢止砂糖出口稅一案去年十二月十六號各國會議於白耳義國蒲拉子衰而府外務省内是日到者英法德俄奥西伊羅和瑞白等國所派之員計十餘名○上月二十號駐孟買日本領事來信云印度棉花初收時似較常年稍减詎至收齊後核算乃較前年忽增一成半而五年中均平扯算約增一成六云印度乃產棉三大地之一近五年其出口之棉花共有九十萬包可謂盛矣○臺灣金礦砂自前年十二月至去年十一月止共採得金二萬八千四百餘兩兌洋銀一百十六萬七千餘元不但比前爲盛聞此後尙有加無己云○去臘農務局長集議擬增雞蛋進口稅或謂一九抽或謂三七抽或謂對半抽議論紛然尙未定見惟海關於華人華來之食物衣服雜用等類所徵之稅異常苛刻某日博愛丸抵埠有人帶皮帽一頂抽稅五角縀帽縀鞋等各抽銀圓二角無論一草一木無不抽收并須搜及身畔聞神戸廣帮因此事己請諸日政府略謂此等運來之物皆係華人自用並非售與日人似與日人毫無交涉請爲從寛未知日政府能俯允否也 
[上海官塲紀事]  
　　昨晨江蘇蘇督糧道羅少耕儲憲由蘇來滬就海運局暫駐行旌午後排導入城赴道轅拜會道憲袁海觀觀察茗談良久繼至縣署縣主汪瑶庭大令飭丁擋駕○日前南巿籌餉貨捐局總辦勞厚菴太守赴蘇謁見大憲面陳要事昨己公畢乘舟返滬旋卽命駕詣局視事 
[豸節過申]  
　　新任江蘇臬司效述堂廉訪於昨日由鎭江乘江永輪船抵滬本埠官塲咸往馬頭恭迓並在觀音閣馬頭預備官舫以便赴蘇履新 
[示知多士]  
　　欽加三品銜在任候選道松江府上海縣正堂汪爲出示曉諭事奉本府正堂余札奉總督部堂劉札開光緒二十七年十一月十二日准行在禮部咨本月初一日本部會同政務處議奏變通科舉章程一摺本日奉旨依議欽此相應刊刷原奏通行各直省督撫將軍副都統學政卽由各督撫妥速刊校頒發所屬各府州縣並各學曉諭士子一體飭遵可也等因並章程到本部堂准此合將章程刷印札發等因到府轉行到縣奉此除移各邑照辦合行出示曉諭爲此示仰合邑應試士子知悉一體遵照辦理毋違特示 
[梟匪送縣]  
　　梟匪黃潤春或曰吳順春糾黨胡大胡三等十餘人至虹口某茶肆持刀搶劫趙掌高現錢四十三千文洋四十七元經趙投報捕房捕頭派包探張阿五石錦榮劉阿炳協同中西探捕前往將黃拘獲並在寓中搜出藥彈及洋槍等兇器昨晨解案請究讞員張柄樞司馬商之佛繙譯判送上海縣署縣主汪瑶庭大令飭押自新所候訊 
[飲水思源]  
　　法租界自來水向由英租界接入每日祇准開放二次以致爭先汲飲時起爭端邇經法工部局在滬南蕭家廠購地數十畝另造水棧兹己一律工竣隨時可以開放居民便之 
[軍犯起解]  
　　去年朝廷以京師雨澤稀少命將各省監犯從輕辦理冀迓天和日前上海縣汪大令奉到憲札飭將擬絞之兇犯陳阿六改爲軍罪應發陜西潼關廳配所等因大令飭吏備齊文牘昨日派出差役民壯各兩名押犯起解 
[研訊逃婦]  
　　某絲廠女工陳阿順嫁與盆湯弄德大糖食店陳振壽爲妻阿順近與細崽沈木根有染日前阿順因做工不愼被絲廠工頭逐出遂與同廠女工沈阿香相約同逃至吳淞中途被某包探所見以其形跡可疑拘入捕房於前日解送英美租界公廨經讞員張柄樞司馬提訊沈阿香之母沈傅氏投案供稱小婦人之女向在絲廠工作被陳阿順帶出在細崽沈木根家借住兩夜約同逃至吳淞今被拘案叩求究辦沈阿香供同陳阿順供詞狡展司馬判阿香交其母領回陳阿順押候補提沈木根到案再行核辦 
[控請騐傷]  
　　昨日江北人朱鴻標偕妻某氏投上海縣署控稱寄居八仙橋左近販薪度日前日橫被山東人左老四張阿五等毆傷特求騐究值日差禀明縣主汪瑶庭大令諭令明白補詞候核 
[志謝嘉貺]  
　　中國屢遭外侮丕振新機學者爭先肄習和文以資借鏡顧和文豈易言習哉必有人焉爲先人焉爲先路之導始不致迷於所向罔知適從日本坪内君雄藏儒者也箸爲和文漢譯讀本一書俾讀者一目了然得以由流溯源有條不紊先浼商務印浼商務印書館印成第一第二兩卷昨承媵函見貺略加披閱爲綴數語於簡端他時由淺及深借平假片假之文以漸探閫奥嘉惠學子豈淺鮮耶子日望耶子日望之己 
[鴻施渥沛]  
　　昨日本館協振所承鴻盛洋布寳號交來洋銀一百元媵以一函稱於客臘遷居同樂里承諸同好寵賜隆儀理宜設筵酬謝嗣念刻下長江水災甚重不忍坐視特將筵資移助振欵送請察收爲諸君造福又吳汪氏病愈完願助洋銀二十元竊惟救災卹鄰行道古稱有福今二大善士或分參苓之惠或節珍錯之資類皆慷慨好施宅心仁厚鴻恩所沛獲報無涯詩曰俾爾熾而昌俾爾壽而康不禁爲大善士額手頌之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[荆沙瑣語]  
　　沙巿訪事人云云去冬天氣和暖宛似三春直至十四日夜朔風怒號玉龍酣戰翌晨寒氣更甚簷前玉筠長幾尺餘○每屇　尾米糧必貴去臘南風時作湘省米船銜尾而至故上熟米每擔價祇三千七八百文次者三千三四百文又次者不過三千左右油柴價亦頗廉窮簷部屋中人莫不欣欣然有喜色○前報紀抽丁稅一則己經各埠地保挨戸清查現聞經各憲會商作爲罷論矣○刻有人招集股分在上海租得小輪船一艘專駛枝江縣屬江口　巿等處船名永吉己於十七日据埠不日當啓碇上駛也○距沙巿二三十里資福寺地方漢景帝廟有某甲披剃爲俗桌錫其中其婦亦在附近某庵爲尼其子年己弱冠甲爲娶婦卽在廟中完姻甲夫婦護法頗多一時來賀者三四百人於廟内大開筵宴清淨地變爲熱閙塲亦從來所未有也○去臘二十一日魚更四躍祝融氏稅駕於紅門路左近幸各水龍極力噴救始　糢　　燬去瓦屋七有餘問 
[火未成災]  
　　前日薄暮時南巿王家馬頭左近永裕泰火腿店後面披屋中因遺火積薪不及覺察遂致濃烟密　幾兆燎原幸鄰人汲永狂噴得卽熄滅 
[馬路工程局瑣案]  
　　前年船戸夏了頭將駁船一艘租與陸德發被陸轉租他人積欠租資向索無著前日扭控馬路工程局經總辦翁子文太守升堂斫訊夏供小的係浦東塘橋鎭人前將船租與陸德發議定每月租洋五元先收押租三十元嗣後彼卽不付被欠甚鉅今將押租扣抵尙餘三元小的查檢船上篷索鐵錨均被質去叩求斷還太守命管帮人陳德全將船交夏收領陸所取器具著卽交還○前日沈世卿春董家渡馬頭左近與六號巡捕某甲爲難經他捕帮同拘獲轉解工程局翁太守提訊之下沈供小的年二十向駕沙船楚晚因酒醉模糊致與巡捕爭閙自知不合尙乞開恩太守判押捕房三日○歹人陸阿入潛至萬裕馬頭某貨船上行竊纜繩某號巡街捕見而拘獲轉解工程局翁太守研訊陸認竊不諱太守判令掌頰四十下逐出租界贓給還失主 
[英美租界公堂瑣案]  
　　前者陳金甫控傭婦李何氏串戚沈少蘭行竊金琛等物約值洋千餘元經包探趙銀河拘解由讞員張柄樞司馬判將李何氏鞭背三百管押三月沈少蘭責四百板押捕房六月在案昨沈少蘭之父國祥偕原告投案聲稱情願照賠求恩輕辦司馬與偉繙譯互商准如所請判李何氏責手心二百下沈責手心四百下完案○前者太古保險行控地　林永祥積欠保費銀二百餘兩經司馬飭差查提在案因林避匿無從查提嗣經嚴催林知不了遂於昨日遣弟某甲繳到洋二百五十元並由原告遣抱請銷司馬准之○積賊陳錫根串同王阿狗行竊劉鶴亭家綢衣六件經包探顧阿六拘解請究司馬判各責五百板陳押捕房二年王押半年○積賊陳阿榮行竊馮太興皮馬褂一件經包探張全林拘解請究司馬判責五百板押捕房一年 
[法租界捕房瑣案]  
　　蟻媒劉錢氏前年誘拐西門外許姓家婢女冬梅帶至羅店鄉間賣與劉姓爲妻得身價洋二百二十元因冬梅不耐勞苦逃回上海泣訴於舊主人許遂投公堂控訴經杜枝園大令訊供判將冬梅給家主領回劉錢氏押交身價洋銀在案昨日大令蒞捕房發落命提劉錢氏到案謂此事爾與姘夫領女同往所得身價究屬幾人分用爾姘夫現在何處從實供明尙可從寛劉錢氏矢口不承大令命還押聽候嚴比○劉林桂王阿王嚴阿生在新租界竊取某作塲所築籬笆數十丈爲管門人拘獲送案大令判押候責懲昨日命提到案著各責二百板斥釋○偷兒蔣福元謝阿有王德勝王阿榮經大令訊供昨日著照原斷蔣責五百板發改過所監禁三個月謝責二百板二王各責二百板一併斥釋 
[美租界捕房紀事]  
　　前晚東洋車夫大寳寳在司各脫路見某西人醉容可掬知其可欺向前攫取洋銀鈔票多至千餘金乘間逃逸昨晨爲包探劉阿炳查獲起出原贓帶入捕房捕頭令押候解送公堂禀請讞員張柄樞司馬懲辦○前晚跪灘賊方阿四混入蘇州河某姓航船上行竊某客所置皮馬褂一襲後經包探倪順泉查知連贓帶入捕房捕頭令押候解送公堂禀請究辦○昨日午前甲乙二無賴在四華德路某小茶肆因賭起釁互相扭毆旋至捕房聲訴捕頭以各有不合令押乞丐牢半日以儆 
[蘇垣官報]  
　　正月初七日同知余志銳禀知在順直振捐直振案内過知府班並辭赴甯兄制憲知縣劉廷鳳由常昭内河釐局水禀謝一年期滿比較有盈奉飭留辦張祖綸禀銷運解木植差並禀知由工部送帶引見奉旨著以知縣儘先卽補宫醫局委員候選訓導高瑛禀知今日開局啓診試用府經歴曾國壽由籍起復回省禀知順直賑捐案内過班知縣仍留原省補用遇缺先補用縣主簿趙蔭彦浙江人山京起復回省禀到儘先副將鄭輝蕚禀謝奉撫憲札委管帶撫禁續備親兵中營己到差初八日知府孫葆珪由上海貨捐局專丁來省禀請期服假吳縣田昨日禀知下鄉相騐同知吳源由上海綢捐局來禀謝三季連盈蒙給再記大功一次知縣恩厚由車坊釐周來禀知順直賑捐案内　叙花翎潘宜經由盛澤釐局來禀謝半年期滿比較有盈奉飭留辦典史沈慶年由京起復回省禀到初九日知縣許文濬禀銷發審局差縣丞葉葆齡禀知吳江清丈告竣回省指分江蘇遇缺先補用州吏目許鴻壽試用府照磨朱錫麟均浙江人由京騐看來省禀到管帶太湖水師後營候補遊擊劉榮盛到卽辭管帶蘇防右營推補遊擊謝德鳳由震澤查哨來帮帶撫標水師中營任毓山禀知赴各鎭查哨初十日江南提臺李蘇松太道袁蘇松總鎭陳均到知縣鍾鴻鈞禀謝奉委騐收寳山塘工　差縣丞汪德泉禀辦二十七年秋審案内蒙給委署一次巡檢朱福履禀謝奉委帮辦江震絲捐周差高念慈禀謝二十七年秋審案内蒙給記功一次沈學書禀知丁父憂知縣萬繩武禀知由京引見回省指分江蘇議叙班補用縣丞王祖恕順天人禀知繳照到省從九周篤生禀知奉委赴溧陽催漕差十一日二品頂戴南洋副筆法官候選道　貞意廣東人由上海來管帶飛划營捕用遊擊王萬美禀知出巡回十二日通判金殿元百上海查探松銷回禀知到督銷局差並謝奉撫憲給咨赴都引見知縣戴運寅東謝保舉以本班知縣遇缺卽補 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年正月初五日京報全錄]  
　　宫門抄諭旨均錄前○江督劉奏蘇省應征光緒二十七年漕曰二糧核計起運交倉本折銀米約數摺○秦督崧奏揀　調補要　知府摺○楚督張奏擬請開辦富簽彩票片○河督錫奏　議來春調濟撫恤情形片○漕督陳奏報辛丑年十一月分湖河水勢摺 
頭品頂戴兩江總督臣劉坤一頭品頂戴江蘇巡撫臣恩壽跪奏爲蘇省光緒二十七年分應征漕曰二糧核計起運交倉本折銀米約數恭摺馳陳仰祈聖鑒事竊照蘇省本年冬漕先奉諭旨一律改徵折色嗣准戸部電京師米價陡漲採辦恐轉多費前據浙撫奏杭嘉湖等府仍本折兼收蘇省亦可收本色總之蘇浙兩省湊足百萬石由海運京等因當經前撫臣聶緝槼往返籌商議定蘇省認運木色六成浙省認運四成白糧在内其餘漕糧仍遵前旨改徵折色連同運費湊抵償欵聲明循舊本折兼收電土行在軍機大臣代奏奉旨允准遵經通飭欽遵辦理在案查蘇省漕額業己久蒙恩旨永减現值京倉需米兼　賠欵亟應辦籌足額運解以裕支放惟蘇州等麝自遭兵燹荒田尙未盡復所有光緒二十七年分應征原復熟及屇徵新墾各田復因入夏後陰雨風潮低平田地被淹受傷高阜之　亦以暘雨失調收成均形歉薄業經飭屬逐一查勘被歉輕重情形分别蠲减緩征另行奏懇恩施並將鎭江府之丹徒縣應征漕糧循舊坐撥旗營兵米　免起運外今將蘇州等屬之長洲元和吳縣吳江震澤常熟昭文崑山新陽華亭奉賢婁縣金山上海南匯青浦川沙武進陽湖無錫金　江陰冝興荆溪丹陽歴壇溧陽太倉鎭洋嘉定寳山等三十一州廳縣應徵漕曰二糧經臣等督同司道飭屬核實釐剔除清賦案内增徵未石折鑌充餉提出另辦外約計交倉正耗米七十四萬五千三百七十餘石内除認運本色漕白交倉米六十萬石外實該約計改折漕糧交倉米一十四萬五千三百七十餘石又津通經剝倉耗米二萬九十餘石内隨運本色米一萬六千二百二十二石零改折米三千八百七十餘石又籌備二升餘米一萬四千九百餘石内本色米一萬二千石改折米二千九百餘石又沙船耗米六萬一千六十餘石内本色米四萬九千四百四十石零改折米一萬一千六百二十餘石統共改折項下約計正耗各欵共米一十六萬三千七百六十餘石每石以二兩四錢折解合銀三十九萬三千餘兩又水脚運費約銀一十萬八千七百餘兩共可得銀五十萬一千七百餘兩今屆起運交倉米數較之上年短少米一萬五千餘石委因秋成歉薄實己確覈稽征應請就數起運據蘇州布政使陸元鼎蘇松糧道羅嘉杰會詳請奏前來臣等復核無異除飭司道督飭各屬赶緊徵收分别連解並　明起運漕白本折確敷開摺詳辦曁先鈔奏咨明戸部查照外謹會同漕運總督臣陳夔龍恭摺由驛馳陳伏乞皇太后皇上聖　訓示謹 
奏奉硃批戸部知道欽此 
　　頭品頂戴陜甘總督奴才崧蕃跪奏爲揀員調補要缺知府以重地方恭摺仰祈聖鑒事竊據甘肅布政使何福堃按察使　效蘇會詳稱四寍府知府燕起烈病故業己截缺報部所遺係衝繁疲難四項最要缺該處諸番羅列回撒雜居任重事繁向稱難治非精明幹練之員實難勝任查同治元年前督臣沈兆霖奏准西寗道府二缺此後但使人地相宜無論滿漢人員均准酌量調補惟因時道府二員内必須有滿洲蒙古一人不得另用漢員等語今四寗道英林係滿洲旂人應於通省知府　無論滿漢揀選調補該司等在於通省知府内逐加遴選惟查有慶場府知府慶霖年五十八歲係正紅旗滿洲甲興端佐領下人由貢生報捐筆帖式補授翰林院筆幃嘩辦理昭忠烈傳告成以理事通判在任儘先升用襄辦典禮保加同知銜補授山西太原府理事通判報捐知府分缺先在任選用嗣因辦理蘇皖振捐保俟選知府後以道員用補授甘肅慶陽府知府光緒二十四年十二月十五日到任該司等查該員守潔才優率屬嚴厲任内辦理振務一切籌畫精詳諸臻妥恊以之調補西寗府知府實堪勝任會詳請調前來奴不查該員慶霖整躬率屬才具優長合無仰懇天恩俯念邊缺緊要准以慶霖調補西寍府知府員缺實屬人地相需如蒙俞允該員係對品調補任内亦無叅罰案件毋庸送部引見所遺慶陽府知府係疲難中缺甘肅現有應補人員應請扣　外補　恭摺具陳伏乞皇太后皇上聖鑒訓示謹奏奉硃批吏部議奏欽此 
　　張之洞片再湖北武漢等處地方近年盛行各種彩票江南順直等省奏准之籌振彩票有廣東奏准之各種彩票又有膠州外國人新開彩票按期開彩集欵不貲現在浙江省亦議行善後彩票勢必推行至卾卾省前因各項彩票銷塲寖廣屢飭禁止而民間以有重彩可冀出資少而獲利豐無不爭先購置私售寄曹防不勝防查不勝查計每年輪出之貲爲數甚鉅實爲卾省一大漏巵查此時籌集賠欵萬分爲難籌議數月尙無端緒值此民牛困窮之際雖百計搜羅終無大宗巨欵而限期急迫諭旨森嚴巨等與司道各官焦灼萬分因思各種彩票林立旣己禁阻無從則與其坐聽消流徒滋外耗不若因勢利導自保利源查外國急需籌欵之法原有富簽票名目藉彩招來酌提報効各省彩票大意亦與富簽票略同兹擬仿照各省成案由卾省自設簽捐票在漢口地方招選妥實商人試辦並於繁盛通逹各州縣體察民情酌量試辦其所收之欵卽以　補此次賠欵之用及奉旨急須舉辦之自强諸要政能　　集鉅欵目前尙無把握要之此舉取諸有力出於自然於國有益於民無擾果能集少成鉅固可以裨補要需卽使所收無多亦可以抵塞外漏雖出權宜之策存固本之義除札委江漢關道岑春蓂奏調差委廣東候補道王秉恩會同江漢關稅務司叅酌各省章程將簽捐票妥籌舉辦並於相宜州縣酌量試辦外謹合詞附片具陳伏乞聖鑒謹奏奉硃批著先行試辦欽此 
　　漕　總督臣陳　龍跪奏爲謹將十一月分湖河水勢恭摺具陳仰祈聖鑒事竊照光緒二十七年十月分湖河水勢經前護漕臣陳瑜慶於十二月初十日專摺具奏在案兹查十一月初一日起至三十日止洪澤湖長水二尺仍存五尺一寸高郵玉馬頭落水一尺八寸仍存三尺五寸淮揚裏運　所屬各汛落水數寸至一尺餘寸不等徐州邳運宿三汛成無長落或落水數寸除上游隄掃各工經臣於　次順道閱看外其下游工程己分飭該管廳員雜坊杳看謹當禮徐情形以備來春擇要興修所有十一月分湖河水勢理合繕摺具陳伏乞皇太后皇上聖鏖謹奏奉硃批知道了欽此 
　　錫良片再竊照各省遇有災歉來年青黃不接應否調劑撫恤向於封印前具奏兹查豫省上年秋冬之交雨雹稀少二麥木未普種今春二三月聞疊遇風霾麥苗大半損傷迨入夏後又復霪雨連綿黃水漲漫蘭儀考城二縣被淹成災業經籌欵撫恤其餘各屬旱潦不濟幸秋收尙　中稔不致成災己將新舊錢漕分别　綏均經奏明在案若論目前情形尙可毋庸接濟惟自秋徂冬雨雪稀少麥　末能普　又兼連年　　民困己探來春青黃不接深恐被旱較事之區窮黎失所必須量加調濟等情據布政使延祉議詳請奏前來　才　　銀　除飭布政司　行該管道府州親詣所屬地方詳加體察情形核實妥爲辦理外所有籌議來春調濟撫恤緣由理合附片陳明伏乞聖鑒謹奏奉　　　批知道了欽此 
 
