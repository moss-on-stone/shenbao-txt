# 1883 - 125 - 4903600

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[論禁小押店]  
　　客問於余曰小押店何爲而禁也余應之曰小押與典當大不相同典當資本旣巨當官納帖所質之物類多衣服首飾至於破衣舊帽則不之額蓋以破衣舊帽之類往往所値無幾而或恐爲扒手小竊之贓物故不聽其押錢而利則以二分爲率期則以二十七月爲率於貿利之中尚寓便民之意至於小押則旣不曾當官納帖資本亦屬無幾資本少故取利多利有至三分一期者一月作三期算則合計一月取利九分且爲期又促四閱月卽已滿限而發賣作本是其居心只在貿利初不顧其便民也向者各處省會郡縣亦有此等小押名曰軍犯當惟流配罪人得以開設盖以此等流犯無所謀食情亦可憫故聽其開此短押之店覓利以餬口凡舊銅廢錫一切器具等類皆可暫押民間窮苦者流家無長物偶有急用搜羅盡篋無物可以入長生庫者於是挖肉瘡瘡或掮一凳或携一儿什物家具所値僅數百文而亦得向短押店暫抵以應用甘出重息誠亦出於熱之無可如何乃近來上海租界此等小押愈開愈多幾于比比皆是向惟軍犯得開者今則人人不避軍犯之名而競欲藉此以貿利其害人也大矣况上海之地爲追商碼頭五方雜處良莠不齊淸書攫金與去黃昏胠篋之流混迹於租界中不短凡幾搶得小帽一頂卽往小押質錢百十文竊得水烟袋一支亦赴小押抵錢數百文此等店頒宵不閉宵小輩偶有所獲無不隨時可以易錢夫是以狗偷鼠竊之風日增月盛幾於防不勝防雖有巡捕沿路梭巡隨時捕獲然諺云有千日做賊無千日防賊安能防得許多倘無此等小押店則若輩雖然得贓尚不止隨時變錢或不至如是之多也此等小押之宜禁實爲理勢之所必然余曾著爲論說冀當事者採及芻蕘一施禁令乃左侯相關心民瘼札飭查禁煌煌示諭遍貼通衢吾知侯相令出必行各該店斷不能復違狡獪其功德當與除暴安良博施濟衆同爲無量而子又何疑乎客曰然僕非有所疑於禁也僕見告示中亦言及此而其實則小押店之惡尚不至於此也僕有友人曾充包探爲僕言之最悉據云小押店與賊直是通同一氣凡宵小所得之贓固無不以小押店爲出路或遇雨雪載途行人稀少無可攫竊拐腹轆轆然苦無果腹之計則向小押店借百十文以活命小押店亦應付之俟其有所得而於押本中扣取歸還其利則憑該小押店分付若輩分不與爭蓋彼此通融生意所在不啻合夥同命也租界攫竊之案層見疉出幾於無日無之不查贓則已查贓則無不從小押查出者而且狡獪之技層出不窮其流水簿中往往登不以實或故爲兩簿以欺人小竊向押甚有不出票不錄簿者嘗見一人持烟鎗兩支赴小押櫃上押夥卽以數百文付之而收其烟鎗置之櫃内其人亦無他言持錢逕去葢兩心相照不待言宣也或有小竊倫得貴重衣物押本過大又不敢持向質庫以啓包探之疑則托該押店夥轉向大當質錢以掩人之耳目如此者亦往往而有葢一則該押店代爲轉質於中有利可圖一則該押店等實與若輩一鼻孔出氣無異手足之護頭目同惡相濟其情殊厚也包探往查竊贓亦非易事凡有飭查之件必須轉托面生之友輾轉往查或者有一二破獲之處若包探自往查問則未有不深自諱者蓋不僅恐追出竊贓押本無着尤不欲該竊之破案而故爲之掩飾廻護也此其居心尚可問哉且一經滿期卽發舊貨店售賣此等舊貨店新老北門一帶櫛比鱗次非常橫咨鄕人有過而問者或還價過少或貨物不愜彼則動輒逞兇毆人視同魚肉此等案件時見於報茍無小押則此等舊貨店亦不至於若是之多卽不敢若是之橫凡此皆吾子所未嘗言及卽告示中亦未嘗及此也小押店之害人若此早禁一日則民間之困早甦一日宵小之勢亦早殺一日善乎侯相卽此一舉誠不愧爲萬家生佛矣 
[諭旨恭錄]  
　　○三月初八日奉　上諭徐桐現在入闈禮部尚書着畢道遠署理欽此同日奉　上諭瑞聨現在入闈兵部尚書着恩承兼署欽此同日奉　上諭張之萬現在入闈刑部尚書着薛允升署理張澐卿着兼署刑部左侍卽欽此同日奉　上諭貴恒現在入闈刑部右侍卽着錫珍兼署欽此同日奉　旨瑞聨現在入闈所管正藍旂汉軍都統着棍楚克林沁署理欽此同日奉　旨貴恒現在入闈所管正白旗蒙古副都統着松溎署理欽此同日奉　上諭雲南報銷一案着派薛允升會同審辦欽此同日奉　上諭福錕現在入闈戶部右侍卽兼管錢法堂事務着奎潤兼署欽此○初九日奉　上諭劉秉璋奏請旨飭調將領一摺記名提督楊岐珍着張樹聲飭令該員迅赴浙江交劉秉璋差遣委用該部知道欽此同日奉　上諭宗人府刑部奏審明直隸安州私墾官淀一案分別定擬一摺此案土幅詳於禁墾淀地輒起意揑造租冊商同張金謀等勾串護軍校薩彬將淀地朦混投獻溥泰公府希圖倚勢墾種充當莊頭實屬胆大妄爲王幅詳着照所擬發邊遠充軍到配折責安置張金謀聽從投獻往向薩彬說合着杖一百徒三年禮部卽中孟傳金明知淀地禁墾仍向薩彬告稱可辦並代溥泰擬札文告示諭帖復揑名頂冒希兾分種地畝殊屬不安本分着革職發往軍台効力贖罪薩彬身充公府包衣於王幅詳等投獻淀地並不確切訪明遽行勘丈張貼告示亦屬各有應得薩彬卽田瑞着革去護衛銜護軍校杖九十徒二年半該把與王幅詳俱供母老丁單均着不准留養奉恩鎭國公溥泰於王幅詳等具呈投獻淀地並不查明是否禁墾輒輕聽孟傅金之言託擬札交告示諭帖等件並親筆標畫派人前往勘丈卽係已受投獻溥泰着革去公爵仍照例折圈禁一年以示懲儆餘依議欽此同日奉　上諭前因御史俊又奏恭内務府銀庫卽中齊克森布取巧夤緣把　公事等欵當諭令總管内務府大臣查明具奏玆據奏稱内務府銀庫差使緊要齊克森布由縀庫卽中調補銀庫係援照例案辦理庫掌文林經前任該管大臣派管各作差使嗣升員外卽仍留造辦處當差旋　廣壽將庫作差使全行開去均非齊克森布所能干預至原叅夤緣營謀一語究竟夤緣何人及何人受其夤緣請飭指實以憑查辦等語卽着俊又將所叅齊克森布夤緣管謀一節指實具奏欽此同日奉　上諭前據内閣侍讀學士文碩奏請釐正奏議體裁當降旨令都察院堂官議奏兹據該堂官奏稱所陳各條立言踳駁不便施行等 
 
 

Page 2

 
 
語臣工奏議自有體裁其間偶有錯悮朝廷意存寛大原不加之責備惟陳奏摺件理應恪愼將事不得稍形輕率嗣後建言諸臣務當留心體要敬謹敷陳以昭愼重文碩所奏著毋庸議欽此同日奉　上諭刑部奏戶部主事王榘等呈告侍衛金鳳岐毀墻毆工一案傳訊金鳳岐　在司堂踞坐並不候質訊自行走回顯係恃符抗違請旨解任等語三等侍衛金鳳岐着先行解任歸案審訊欽此 
[本舘自己接到電音]  
　　○本舘昨日接得在津友人專發電音到本舘有三月十三日　上諭一道敬謹譯登○三月十三日奉　上諭倪文蔚奏請調員差委等語前廣西補用知府王政慈着卞寶第飭令仍回廣西原省交倪文蔚差遣委用該部知道欽此 
[束報摘譯]  
　　○西四月初三日長崎鎭西日報云日本自維新以來准華族與平民聨姻在華族中人甚爲方使隨後嫁娶者亦不少惟因過於簡便漸滋流弊是以此次華族會議以後只許華族與華族結婚仍復古制云又西海日報云前月靑森縣下有難一艘漂至内有死屍四具一則手持利器一則手有血痕一則割破腸肚肝臟俱見細騐衣服皆朝鮮人民又一屍則服俄國衣裳据居留日本之朝鮮人云此必該國人被俄人殺害無疑緣向來朝鮮人之遭俄人戕害者不知凡幾也又大坂新聞云日廷頒布條例以日本人足之居留朝鮮者嗣後如有越界遊歴情事酌量身家照例議罰其金在二元以上百元以下云 
[朝鮮告示]  
　　○朝鮮國暗行御史李永承近日巡視尚慶道地方於上月十八日拜會日本總領事彼此殷勤接待翌日榜示日本租界其文如左　嶺左暗行御史爲榜諭事開港通商是兩國修好之美事則固當信義相交兩情歡洽可期永敦和好而近聞館市交易之際奸弊多端商務不興若不別般痛禁則有難言之弊故諸般爲弊條例於後特此揭示爲去乎如是令飭之後有漫不知戢作奸犯禁者輕則刑配重則梟警矣遠近商旅大小民人其各知悉向事　一兩國商民交涉之際相敬相孚如或有欺騙凌侮之習則斷當隨重勘事　一館中及港口偷竊之患種而入聞非從商旅之失舉大爲鄰人之貽羞此類斷當照律嚴勘事　一各處無賴輩故負館債誘引他商誣囑妄證白地移微以致客商蕩敗在呼此等弊類當摘嚴繩事　一海關羅卒住館市要路入來米穀物每負三四錢每船四五兩式勒捧稅錢商怨狼藉此非正稅也一切嚴禁事　一所謂客主及朝市軍駔儈輩無論船商陸商引導入館濫討口文出沒館中秤稱斗量之際奸弊百端以致商况蕭條故此類幾漢現方嚴刑枷囚是在果或不悛舊習復有此弊則斷當嚴勘事 
[朝鮮新定職官]  
　　○内務統理軍國事務衙門總理大臣　洪醇穆　金炳國　督衙　閔鎬　尹滋惪　金炳妃　金有淵　金炳德　趙寍夏　鄭範　朝恊衙　金允植　李喬翼　朴定陽　趙準永　韓章錫　閔種默　參議　魚允中　申箕善　尹泰熙　李重七　王錫鬯淸人　主事　尹憲　李重夏　權瀟　朴齋永　李疹宏　洪在鼎　金洛鎭　金禎均　洪承運　丁大懋　徐光祚　尹泰駔○外務統理交涉通商事務衙門總理督衙　馬建常淸人　閔泳穆　權知　閔泳翊　協衙　金宏集　洪英植　參議　穆麟德德人　趙秉弼　金玉均　李祖淵　卞元圭　主事　金思徹　南廷携　鄭憲時　徐相雨　尹起晉　金嘉鎭　高永吉　愈吉濬　鄭萬朝　池運永 
[會試題目]  
　　○首題　知其說者之於天下也其如示諸斯乎　二題　文理密察足以有別也　三題　其事則齊桓晉文其文則史　詩題　賦得花開烏鳴晨得晨字 
[輪船擱淺詳述]  
　　○海晏船在津擱淺疉照西字報譯錄玆得津友函稱初六傍晚天津初次聞雷其時大雨以風中夾雹子經時始止當未雨之先風勢頗勁適海晏輪船出口行至鹹水沽下被風折舵一時不能自如船被吹擱在難船中搭客頗多有駐京之西國醫生德子園帶其婦子亦趁是船來滬再行回國船旣擱灘驟難駛下翌日鎭東輪船出口乃將客接上鎭東貨亦起淸然後設法將船施下幸七十二沽泥軟如綿况輪船擱淺乃係常事此次雖全船被擱却無大碍也 
[營口得雨]  
　　○營口自上已日辰刻得雨至晚益形沾足正値農人播種之候得此甘霖可以預卜年豐矣 
[輪船遭風]  
　　○營口書來言晏頓輪船開往烟臺搭客約有四百名傳聞上月二十七日出口二十八日天未明時駛過落鐵山洋忽遭大風船身簸動艙面之容坐臥不穩鋪盖行李圓轉如轆轤繼而風勢益在行李多滾入海中鉛主乃令搭客入艙并同水手等將行李縛於鐵柱然落海者巳不少艙面之客隨風落海者亦有三四人及到烟臺衆客以該船主不能保護搭客以致人財兩失遂同控於領事署經領事斷令該船主償銀四百餘兩以丁其事有一搭客上岸自縊被逆旅主人所見解而問之客言向在邊外挖參淘金歴二十年積有兩千餘金今巳三十七歲欲婦家娶婦置產以温飽畢此生計有寶銀四十枚碎銀二百餘兩他無長物以十寶作一梱共計四梱盡被風吹入海中二十年辛苦一旦付之流水何以生爲逆旅主亦爲浩嘆並間其碎銀尚在否客低頭不答一語并聞此客買輪船票時有葭莩親問曰何不坐艙位乎客以省費對至此果遇風災惜小費而罹大厄可悲也夫 
[歲試題目]  
　　○十四日黃大宗師考南靑童正題　南　未入於室也子貢間師　靑　不仁者遠矣子貢問友　通塲次題　舊令尹之政　通塲詩題　賦得波翻榖雨萍得萍字 
[出言唐突]  
　　○去科有法租界錦記磚灰行託永和信局寄交恒泰洋一百元豈料變爲鉛餅兩造因此訟於法公廨歴訊數堂均已登報嗣因時屆歲闌兩造均經保出事隨中止昨日忽有一人上堂禀請銷案翁太守將禀閱竟見是李沛恩出名畧言已從中調處兩下各認其半云云太守訽其去歲可曾到案汝現在作何生意住居何處答稱亦是磗灰行鬨設在虹口店名洪泰去年未曾到案太守謂兩造涉訟汝從中調處不能算爾多事但此事非比他案明明一百洋元變成一百鉛餅今兩下各認其半可知不是錦記多出洋五十元卽永和多出洋五十元現在准汝銷案但爾旣可調處亦可訪查如何變成鉛餅當查明禀覆李沛恩稱老公祖前巳訊過並未水落石出我實無查處且轉折甚多耳翁太守謂爾要水落石比當爲覆訊着限七日查覆 
[售物可疑]  
　　○法包探嚴颂眉昨至法公堂稟稱在新街見一人手持银器一包向舊貨店求售店中還價錢四千數百文觀其銀器有練條押髮耳圈等物及盤詰之初則稱從杭州來滬買藥水詢其買物何以不帶洋元而將銀器求售伊言語支離故拘進捕房搜其身畔有押票兩紙一紙係押髮四支一紙係套褲今一併解案翁太守詰之其人據稱姓顧名亮卿寍波人在杭州義橋地方開設天保銀飾店買藥水來滬太守詰其買藥水何用幾時抵滬住在何處可知義橋係何縣該管到申之路如何答稱藥水乃提金所用此次從寍波而來於十一日到滬住鄭家本橋恒記客棧内義橋離杭城有一百四五十里該處係富陽縣管轄太守謂自稱開銀飾店何以反將銀飾售賣况查質票十二日押去押髪簪四支何以又欲售賣種種不符爾當直說顧亮卿仍狡展稱實無虛言太守詰其滬地可有親戚答稱洋涇浜相近陳順和茶號内徐新茂是我表叔南市順記雜貨行内倪潤生是我母舅太守着將顧亮卿暫行管押飭法包探前往兩處及恒記客寓查明再核 
 
 

Page 3

 
 
[修橋動工]  
　　○虹口之白渡橋現巳興修橋攔皆已伸下此係往來要道自當赶緊修成以便行人也 
[送縣追銀]  
　　○乾德錢莊控開義泰絲棧之李逸仙欠銀五萬五千兩由陳太守押令李逸仙赶緊措辦銀兩繳案等情已列前報玆悉李在押巳久毫無銀兩措繳是以該莊又請將李送縣比追太守於昨晨飭差將李帶案該莊之朱和渭亦投案聲稱請將李逸仙送縣我當投縣對質太守隨向李曰乾德莊控欠之銀本分府屢經後寛限爾繳銀爾竟置身事外迄今毫無銀兩繳案玩延已極業據該莊請將爾送縣本分府應准其請李稱再求寛限容將家内衣裳金飾盡行變實以價莊欵太守又問爾之衣飾可變銀幾何李答稱願傾家蕩產一槪變賣然難確指數目太守謂爾欠該莊銀有五萬五千兩但稱將衣飾抵償恐數目懸殊無濟於事飭卽備文將李送縣嚴追諭令原告亦當投縣候質 
[欠銀轇轕]  
　　○英租界之復昇洋行業已倒閉該行曾在美國購辦洋松木料已將提貨單抵押與匯豐銀行現因該行向匯豐行商將洋松水料出售得價歸欵現已價賣與豐泰木行該本行於前日付同甡庄上單銀二千兩與復昇帳房因復昇洋東欠買辦何天生銀兩致何卽將票銀收歸在自巳名下而致復昇應還匯豐之銀無著匯豐行東投英領事署請傳何天生追還票銀等因司副領事立卽函請陳太守飭差傳何到案訂期於昨日午刻會訊匯豐復昇兩洋東投案申訴前因何供洋東欠我墊欵銀三千一百餘兩前日豐泰付與洋東之票銀二千兩我因急需收歸入自巳名下尚被洋東欠銀一千一百餘兩至此票銀我已經付出陳太守向司副領事曰復昇行東旣欠買辦何天生銀兩今何扣收銀兩理無不合至復昇應歸匯豐之欵今旣無著應由匯豐行控追復昇何以匯豐反控及復昇之買辦設何果有不合情事亦祗復昇控何請問復昇是否欠何銀兩乎司君卽問很昇據稱欠何銀二千餘兩容俟外洋友人寄到銀兩卽可歸還現在之銀應歸匯豐太守謂何旣爲復昇買辦因墊欵數目不符可再核帳司君又謂豐泰行所付之同甡上單銀刻未到期請爲飭令止付或俟到期飭將銀兩繳案再行會訊核辦至復昇行旣欠何銀無着何可投英按察司署控追此銀實應歸與匯豐者太守謂如是則洋行買辦難做矣今姑准諭令同甡庄將銀繳案訂期於下禮拜一再行覆訊核斷另有寍人某到堂稱何欠我銀五百兩前日何將同甡票銀二千兩交與我囑找伊銀一千五百兩當將此票往同甡庄對明無錯如找何銀今奉止付如是則我銀無着矣太守謂爾非在案之人毋庸多瀆至票銀亦非止付惟令繳案靜候秉公核斷 
[書警船總冊後]  
　　○泰四人善於駕舟雖萬里重洋視如咫尺不知者幾疑其冒險而行豈知審愼於平時固有華人所萬不能及者卽如中國通商各口岸某處有暗礁某處有沙埂巡工司隨時查察報明稅務司或設以燈或設以椿或設以浮俾舵工舟子一望而知不致悮行入險其或有改設新添者亦卽報明稅務司出示曉衆是故船隻往來俱能望指知歸履如平地兼各關造冊處每年於設警船處必彚刊一書以供衆覽昨承將九年分之總冊送交本館披閱之下覺繪圖貼說格外詳明眞不啻指路之南針迷津之寶筏不勝欽佩之至用綴數語藉答盛情 
[香草集序]  
　　○曩余在蘇門管子秋初以騎省之痛介丁子　雲凂製悼亡徵詩叙啓知君以衛介之風情標景行之文采餐瓊流慧茹古發韻雪滌煩襟則明月在抱霞裁春艷則奇花孕胎幽情綿綿高格落落時君客申江雲山不通烟波相隔悵白鷗之跡阻望碧蕪其路遙立瘦斜陽空對尋春之影吟酸苦雨浪投寄遠之書念佳人兮信修何處圓君孤夢眷之子而延佇徒教悽我痴魂引領爲勞相思曷極辛巳秋余來滬瀆君偕祝日卿茂才訪余於蒲西館舍平子愁重沈約腰瘦峭蒨呈態知爲山林之人騷屑貢雅大有烟霞之氣觀澄懷之似水想抽緒之如雲　舌生蓮虛心師竹固矯矯然入雪之鶴彬彬乎藴采之鸞也自是茶夢頻招酒談相競擊銅鉢以索旬倚銀燈而製曲渺渺他鄕聨床人對招招我友說餅筵張踏浦外之閒雲契天涯之今雨相見恨晚余傅信芳幾忘塵紲之牽纏江湖之淪落矣明年余返梁溪至癸未春復來滬上勞商伊鬱羈客終逢倦眼惺忪故人無恙小歇柳邊之棹重彈花下之琴笑索新詩頻徵近作因出日卿所選香草集數卷乞序於余盖皆一時名流寫艷之詩所以發性情紀遊歴者也夫徒工涉獵難語風人不事鋪張亦非騷體必使麗而有則和而不流游情於綺靡之域取法乎温柔之旨句可呈佛心無雜仙香象金鳷刻燭彈丸之技珠哀玉泣含英咀華之文八手又來一篇跳出痴詞酸語暈金粉於春紅瑤想瓊思食苔花之古翠正聲可協雅品斯稱試觀一聲河滿之詩三調淸平之奏託閒情於香草感彼美於山榛玉溪錦瑟之篇珠啼滄海江州琵琶之詠淚灑潯陽類皆以幽微窈眇之音寫宛轉纏緜之致緣情賦物興託閨幨比事屬辭旨歸忠愛何礙才人好色莫非詞客寓言然而郢曲難賡鄭聲易靡徒見濫觴末俗語類俳優不知嚆矢先聲理探正則礦觀斯世不少作家蚓笛亂乎笙簧犬吠雜乎鸞鳳茫茫此輩誰登太白之堂擾擾淫哇空鬧雍門之瑟細攻其弊厥有數端其或氣染金銀目迷朱碧本洛下之傖父稱江東之阿蒙自忘文不如人題碑學陋詎解卿須憐我剗襪情深乃亦謬託風騷浪摹綺麗狀撩人之笑盼極設想之妖媱體製無題愧冬卽之彩筆心懷有美蕩春女之柔魂亦知魏枕留香宋牆窺玉雲雨荒唐之賦閨房蝶嫚之詞十五王昌身不嫌夫蒙姤三章河女事有甚於畫眉如描宮裏之春難懺筆頭之孽痴情眷眷綺障叢叢所謂名教之罪人恐累少年之慧業又或販鳳名流楦麟博士飲王子安之墨汁儲邊孝先之腹笥胭脂多買但求著色之工玉石並珍儼侈多文之富掞華摛藻獵艷爲能嬌翠迷紅搖毫卽至豈知東施狀貌脩蛾妄效顰眉韓榦丹焉畫馬終嫌沒骨雖殘膏賸馥渲染須加彇口錦心空虛不尚而謝芙蓉以性靈擅譽鄭鷓鴣以興趣成吟獺祭奚誇蠅鑽亦陋他若功疏炙硯學愧傳薪惟拘江總之側篇未奉曹溪之法鉢偏欲啞鐘妄扣盲瑟輕調簿温李爲小兒斥齊梁爲浮艷高踞金華之席作手自矜苦搜李賀之囊別腸悮用究之吟將謝草莫辨妃豨可憐詠到江花終歸爨弄空換淵明之骨難辭法秀之訶平淡何奇聰明曷貴凡此流弊犯者尤多執是論詩幾難其選然而箇中甘苦學士須知眼底雌雄解人可索能麟充爼豈無一臠堪嘗騏驥滿羣必有九方之賞祝君乃胸恢成竹目破迷花恐珊網之未收致沙金之見棄每値鶯初燕晚酒罷茶餘鷗邊笛秋鴈外鐘夕張任昉之著席敞昭明之選樓春風吹而墨汁香畫燈燦而筆花艷翩翩詞侶如贈淸曾窈窈美人宛聞香口或賞來全璧鄭重雙毫或珍過連城商量一字但使聲能擊節句可鏗金無不取其牙慧奉爲枕秘裁就百家之衲錦段縱橫載將多寶之船珠璣錯落擷羣芳之艷五氣氤氳披一品之編萬花飛舞大勝麗情之集足當記事之觚雖涉香奩殊非讕語僕小巫自域大雅同嘲未能縱吻於南冠竊愧望洋於北海辱承佳士徵及菲材許著糞於佛頭遂附名於驥足願呈譈陋請爲引伸雖有類乎芻蕘諒不同於河藻夫哀絲濫竹雜陳　黻之廷大呂黃鐘不乏罰韶之奏若更導揚美德洗剔浮華參得失於宋唐溯淵源於雅頌則千秋正軌咸歸教主之鑪錘一席名山應奪詩王之爼豆　歲在昭陽協洽月在旃蒙單閼花誕金匱三借盧主人瘦鶴鄒弢序 
[贈馬雙珠和餞春客韻]  
　　○香液隨風唾玉壺隔廉小語喚花奴生來性格偏圓轉不枉芳名喚做珠　花樣風神玉樣膚蘭湯浴罷欲凝酥銷魂若得成眞個我願輸卿十斛珠　春風一曲唱巴歈慙殺當筵處士竽阿母漫愁車馬少從今掌上有明珠　誰從金谷鬥珊瑚人自娉婷影自孤記得小時曾一見簾前讀曲雨如珠 
　　鳳凰池上客醉墨 
[浙省撫轅抄]  
　　○三月初九日候補按經歴張佩　交卸龍泉厘局來省禀到並辭赴海門接辦厘局差叩謝　○初十日按司獄王孝鼎禀知藩司委分金郡差遣叩辭 
[蘇省撫轅抄]  
　　○三月十四日候補府余慶祺禀銷緝捕差並禀知聞訃了母憂　福建候補通判李鳳翎禀辭由滬回閩省　調補上元縣楊鳳朝卸署銅山縣事回並謝奉飭赴本任　浙江撫憲劉大人官眷本日辰刻過無錫前來 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第三百九十號]  
[光緒九年三月初六日京報全錄]  
　　宮門抄○旨六道錄前○大臣伯等　奏爲查明分別定擬請　言定奪並將辦理不善員弁懲處摺子○三月初六日禮部宗人府欽天監正黃旂値日無引　見○寶昌假滿請　安○禮部奏請換載凉帽日期　旨着於二十日○召見軍機　○○臣伯彥訥謨祜閻徵銘跪　奏爲查明馬蘭鎭營兵迭次呈控營勞工程及起衅滋事各情形究出首從分別定擬請　旨定奪並請將辦理不善之該管員弁量予懲處恭摺仰祈　聖鑒事竊臣等於光緒八年十二月二十日奉　命前赴　東陵查辦事件遵於二十五日隨帶司員由京起程在通州途次承准軍機大臣字寄欽奉　上諭李鴻章張樹聲奏查明馬蘭鎭營兵滋事情形一摺等因欽此二十七晶行抵馬蘭峪後於九年正月初一日復欽奉　上諭張樹聲奏特叅疲玩不職之遊擊一摺等因欽此隨卽督飭司員按照御史劉恩溥前督臣李鴻章署督臣張樹聲等原摺叅奏各節詳細研究並咨據馬　鎭總兵桂昻送到先後遞呈之兵丁王甲三蕭潰雄高紀雲張鈺李春王保張國用劉煥章徐冠鈺竊剛劉鐸鮑國恩王殿漳劉金潰等十四人嗣經陸續究出遞呈滋事之兵丁徐汶如李景隆可泳忠徐庭選揚振麟吳得奎宋　儔宋潮歲李良佐閻有楊進才毆振勛李潤春榮萬士秦漬友李培畛毆連奎宋潮選石保山曾少堂李靑春叚汶匯李殿英張廣劉寶馬城堂等二十六人隔別研鞫後傳到該鎭中軍遊擊兩營守備存營把總及各千總等官到案併調取馬蘭鎭總兵直隸總督各原卷詳加考証已蔣訊出大槪情形附片陳明欽奉　諭旨遵辦在案玆經臣等督同隨帶司員復加詳釩滋事確靑緣光緒三年間前任總兵景瑞奏請侈建新兵營房數年以來迄未收工街談巷議輒謂商人工料不實監督監修等員使用工程銀兩衆論嘖嘖均懷不平特無首先發難之人上年十月間營兵徐汶如聞知革弁盧彬有控告營房工程經右營守備鄧啓華斥其無據不准收理之事覓得呈稿編造匿名揭帖分點左右營官廳滋有舊兵王殿漳因見揭帖起意控告于八年十月十二日在該鎭火神廟與新兵王甲三司泳忠商讓找來徐汶如令王甲三編就呈詞徐汶如膡寫因係公事呈内未列姓名只寫左右營新添外委馬守兵等又各備單名呈狀約期呈遞而散時有外委盧晉王懋謙在坐亦未向阻止於十月二十五日王甲三司泳忠等在千總劉寶堂處呈遞旋經批斥復經王甲三司泳忠蕭潰雄王保等於十一月初五日跪求中軍遊擊淸保諭令蔣呈遞由兩營存營把總閻文選王貴蔭呈轉遞呈之已集有數十人各持名條一紙嗣經該遊擊守備等到教塲曉諭當時對衆吩咐不許續控新兵每名給銀八兩爲保固安家之用嗣後官房如有倒塌均可隨時交收衆新兵亦遂無詞惟時舊兵王殿漳亦在教塲見衆新兵許有銀兩因而生心倡說舊兵亦可轉補新兵將來官房倒塌必受其累遂又令王甲三編就呈詞徐汶如膡寫呈内亦未分列姓名約會場振麟徐庭選劉金潰等仍由兩營存營官呈遞經該總兵桂昻委派守備鄧啓華把總劉振麟外委王懋印楊藴秀等查辦並另發手諭專委王懋印認眞切實辦理乃王懋印楊藴秀等希圖了事又面許給舊兵餘丁劉金潰等銀兩衆舊兵亦遂各散延至數日王殿漳見所許銀兩仍無准信遂復起意糾合新舊兵在東陵承辦事務衙門貝子毓繡處伺候復商允李景隆同往遞呈探知十一月二十七日貝子毓繡在四里撥挑補兵缺王殿漳徐汶如李景隆遂約會新舊兵李培畛等二百餘人備有名冊三本在四里撥道旁跪遞呈冊經貝子毓請將原呈送交總兵桂昻辦理亦未辦理完結此新舊兵壘次遞呈之實在情形也衆兵丁官在四里撥遞呈之後雖隨時探聽批示尚屬安靜並無聚事商議及復在別衙門呈控之事乃總兵桂昻旣不據呈妥辦又密文咨請直隸總督委員並派隊會辦遂於十二月初五日直隸委員候補道何崧奏前來查辦初十日拜謁總兵帶有小隊十餘人於是道路傳說何道帶兵拿人王殿漳路遇李培畛又聞派委弁兵數名不知係何差事之言遂約會李景隆徐汶如宋潮淋等先後到鎭上山神廟商議王殿漳倡爲何道如來拿人生死都在一處之說時有劉金潰高紀雲等在廟會商李景隆宋潮淋復以大兵按名捉拿之言在街傳嚷衆兵疑懼多赴山神廟探信本鎭民人婦女亦紛紛逃避時兩營存營官閻文選王貴蔭聞信齊赴左營官廳李景隆宋潮琳恐其商議拿人各持刀搶向之威嚇究詰楊進才在　助勢王殿漳張鈺等亦隨至官廳助勢圍繞經齊鐸劉金　將李景隆宋潮淋攔勸王殿漳見事勢不好先自回家季景隆恐何道眞來無人保護令衆兵將閻文選王貴蔭擁至山神廟又恐倘若拿人廟中擁擠復令擁至教塲李景隆由山神廟順路回家之時衆兵遂將閻文選王貴蔭擁在軍器庫該班兵丁屋内先是宋潮淋在官廳隨同李景隆圍繞時聽孫旺喊說把總李蔭長榮振邦楊錫恩素日不好都使過工程銀兩約會到各家擁砸出氣宋潮淋遂同孫旺張鈺楊進才等連至李蔭長楊錫恩兩家打壞門窓擁毀器具孫旺用刀背毆傷楊錫恩之父並其母妻尚未掠取衣物而閻有秦潰友段汶証李潤春馬城堂因之各撂竊財物曾少堂又逞忿捉扭把總李陰長幼子至山神廟關閉屋内意圖窘辱孫旺及不知姓名人等又在榮振邦家打毀馬城堂乘閣撂竊彼時衆兵都在教塲李景隆已由家復來宋潮淋等均已折回教塲適値該鎭營于十二月初八初九連日挑取兵缺取用庫械演試坡藝畢卽同巡夜花鎗暫存該班兵丁屋内是夜總兵旣集教塲李殿英首先向該班兵丁屋内取出花槍蕭潰雄適因恐有兵來在二洞地方探信回來亦在庫兵屋内取枪一桿衆兵丁亦各取器械防身李景隆畏懼暗令衆兵求存營官保護復令秦潰友往尋王殿漳時王殿漳己避回伊族弟王甲三家王甲三時値母喪在家守孝勸其不可再出乃王殿漳聞約復到教塲目擊羣兵取集有五六百人亦心壞畏懼恐滋別事乃向衆阻止不可開時有遵化州送文馬夫路過教塲兵丁張廣恐係知會拿人將文書要來經李景隆接交徐文選轉遞存營官閻文選代投仍將投文回照交給馬夫至十一日午前該總兵桂昻始到教塲曉諭衆兵丁亦各散回家此鎭兵起衅滋事圍繞官聽羣取庫械截留馬夫之實在各情形也當李景隆宋潮淋之前往官廳見徐汶　走出廟門路遇劉賓向說劉寶堂不收呈詞寔在可恨徐汶如遂同宋盈孺劉竇吳得奎李良佐同往劉寶堂家衆人進院尋闌李良佐宋#儒進屋哧毆劉寶堂妻女劉寶堂已聞聲越出後墻繞回門前適遇徐汶如出來徐汶如用鈎桿將劉寶堂鈎住劉寶堂把鈎桿將其按倒互扭之際徐汶如喊救適毆重奎由門口經過驟聞喊聲黑夜不辨放槍救護致轟傷劉寶堂右手腕並傷吸徐汶如右眼經李良佐等將徐汶如扶往山神廟調理徐汶加聲言被劉寶堂放洋槍打傷衆兵亦紛紛傳說千總劉寶堂槍傷徐汶如其時中軍　擊淸保並未探明率回總兵衙門告知外委王懋印又不加詳查卽行禀知桂昻賞給徐汶如創藥衆兵更信以爲眞此劉寶堂徐汶如均被毆連奎悮傷非千總劉寶堂槍傷兵丁徐汶如之實在情形也新舊兵疉次惰同遞呈者固不止王甲三等數人初十日夜鬨聚之際隨同前往千總劉寶堂把總李蔭長榮振邦外委楊錫恩四家摔砸併乘機撂竊者亦不止宋盈儒等數人實則首先潜貼匿名帖啓衆兵控告之心復用鈎杆鈎傷千總劉寶堂又聲言被劉寶堂槍傷意在激怒衆兵比徐汶如之罪也控告猶得藉引營房舊兵轉得不于己事倡言舊兵轉補新兵將來受累致舊兵聞拿畏懼又倡爲生死都在一處之說此王殿章之罪也首持刀鎗威嚇存營官挾衆圍繞官廳又以大兵按名捉拿之言在街傳嚷以致衆恟懼老弱奔逃兵民均受其害李景隆復有逼擁存營官到教塲以致衆兵亂取庫械之事宋廟淋復有連砸李蔭長楊錫恩兩家之事此李景隆宋潮淋之罪也確查此案滋事之由實以徐汶如王殿漳李某隆宋潮淋四人爲渠魁而糾合新舊兵釀成戶案則王殿漳尤爲禍首至王甲三劉金潰司泳忠蕭潰雄徐庭選李培畛高紀雲數人則隨同遞呈者也楊進才歐連奎李良佐宋盈儒張廣李殿英吳得至張鈺曾少堂數人則摔砸滋鬧者也閻有劉賓馬城堂秦潰友叚文証李春數人則乘機撂竊者也旣經臣等督飭司員詳加訊究復親提人犯逐節研鞫備得確情卽應按照案情分別定擬惟詳查刑律並無恰合專條若遷就比擬輕重失宜反無以得情法之當臣等悉心酌核謹查中樞政考内載營中如有給餉不足等弊許各兵赴總督巡撫提督總兵告理具告不准赴部告理若不行告理擅自聚譁者將倡亂兵丁正法等語此案兵丁王殿漳等因營房工料不實迭次控告及聞値隸總督委員查辦又不靜候辦理羣懷疑　聚集教塲實屬不如法紀擅自聚譁應請　旨將首先倡亂之兵丁王殿漳徐汶如李景隆宋潮淋四人照例卽行正法以昭烱戒 
　　此稿未完 
 
