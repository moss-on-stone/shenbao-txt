# 1882 - 80 - 4903196

 

Page 1

 
 
[縮本佩文韻府出售] [  點石齋主人啓]  
　　康熙四十三年聖祖命廷臣在武英殿開局刊定佩文韻府越八年告成都爲一百零六卷計頁一萬八千有餘誠韻學之大成藝林之珍帙也維時刷印無多各直省士人艱於購置於是廣東江西先後翻刻其中烏焉帝虎訛舛滋多而江西板爲尤劣廣東板雖稍勝一籌然現在坊間出售每部價洋尚須五十餘元寒素之儒奚能家置一編晨夕觀玩且卷帙太繁凡舟車携帶以及芸窓披閲亦覺　事本齋因於前年夏間願出重價特在都中購得殿板初印者一部帶歸齋中用石印照相法照成縮本初擬寒暑一週當可工竣豈意原書内墨之濃淡尚有參差字之筆盡容有斷缺蓋就書平視原屬渾成一經縮小便難爽目因又出資延友不限工程務須逐字詳加潤色甫於今正印就披覧一過覺本齋所印各書當以此最爲清晰工　區區之心似可謂毫髮無遺憾矣至於紙張之光潔裝潢之精雅固當有目共賞無待贅吉現准於二月十六日出書每部訂成十本貯以巧式木箱並附外洋大顯微鏡一面以便檢查時持以照閲統收價洋十六元正蓋不欲居奇特以公諸同好耳惟此書太覺煩重是以照印不多遠近諸君尚祈早來購取本埠則仍在申昌書畵室發兑各外埠之賣申報人處亦可價購也此佈 
[論銀行無虧倒之弊]  
　　開設銀行之難前日有人論議及之以爲現在中國習見泰西經商之法在乎合衆力而成事故招股一層似較易於辦理惟中國商民大勢常處於渙富厚殷實之家雖所在皆有而人情詭詐地方遼闊商賈資財流通不滯此處之人卽不知彼處之情其或塲面闊綽而外强中乾全恃挪轉之活動並無實在根柢則放息之時憑其聲名招牌一旦虧負無從着落此等商户其心必貪生意之反覆瞬息千萬卽不有心虧負而事至無可奈何之時雖官爲究追而亦知其無益也譬如上海爲各省商人出入之區然爲東爲夥與其資本實有若干不能澈知底裏設有銀行將借之乎抑不借乎是以招股不難而放息爲難也論中大意如此本館以其所慮確中中國之人情故略加修飾而錄之於報中乃昨與西商銀行中人偶然論及而知此事正無可慮若照外國揭銀規例則虧負之事不至如中國錢莊往來之多也蓋銀行之借銀皆有抵押貨物産業不拘一格要以值錢若干之物押八成七成爲率其合同載明限約如限滿不還則將貨物産業賣出抵收倘賣而不足除抵若干外餘銀仍追欠户令其繳補設有不敷其家産已經盡絶生意又復虧耗餘銀無幾始則銀行催之繼而官爲追之迨至無計可出然後歸入銀行折閲欵内而所收至少亦得六七成矣其與倒帳之一無着落及攤歸欠項僅收一二成者不誠相去天壤耶蓋憑中放借雖有證據而其事猶虚憑物抵借且立合同而其事無不着實是以中國之錢莊恒有倒帳拕累之患而外國之銀行可免人事反覆之虞也夫貨物本極流通必以貨物押銀而商人營運猶不暢旺惟貨物之外更有産業可抵則生意之道愈推而愈廣緣貨物隨時可賣即有不能經久之物亦可視貨以定期而或者有心經營而無現成之資本則挹注亦難得手若産業可以抵押則家有田房收租息以自食者偶一變計不爲富家翁而爲大腹賈矣此處之産惟賣於此處若他處則不值錢且無承認之人照西國之例譬如每省設一大銀行各府州縣各設小銀行數處大銀行以銀貸諸小銀行而各府州縣之產業皆可以抵本經商矣人情發財千萬當其暮年必以子孫愚魯爲慮不欲其繼舊業而欲其守家財則置產最爲穩當往往有躬承遺澤而手内現銀不多者如係賢明之子孫或者欲稍營運以牟十百倍蓰之利而苦于所遺產業一時難覔售主或以體面爲重賣田賣屋深自諱節惟恐人知因而坐悞因循者有之且人情子孫之侈費每過於祖父之儉約所收田房一年之租不足供衣食一家之用歲見短絀積成巨空數年而去一屋又數年而棄一田又豈少者若有銀行可以抵借則呆笨之產變爲流動之銀壹意經營必不止三厘四厘之息而其人之享用常寛卽先代之留貽永保吾知本富而忽貧者不多觏也故收押產業爲銀行借銀之法之更善也然則不有貨物卽有產業銀行其何從而閉倒乎哉中國止有錢莊而無銀行有往來而無抵借或者謂錢莊放銀憑諸中保殷寔之户斷無差失所以不免於倒者以經理者曾圖生意與識見拘小易於誤聽悞信致墮入奸商之計耳若不輕於放借雖無抵押亦何患焉然而事圖經久利推於遠錢莊之往來同在一處可以知其根柢而銀行則愈推愈廣將不論何人而皆可以借本經營謂不惟貨物產業之是憑而憑人焉可乎哉蓋銀行猶之當也以物當錢所以濟民間日用之窮以物抵銀所以廣商賈流通之路其事雖異而其理則同由使民而思便商誰謂銀行之可以不設耶 
[本館自已接到電音]  
　　本館於昨日接到在津友人專發電音到本舘有二月初六日上諭一道敬謹譯登○二月初六日奉上諭此次京察一等圈出人員着各該堂官再行出具切實考語交吏部帶領引見圈出之滿洲蒙古中書筆帖式等官着歸入理事同知通判内遇有缺出與舊記名人員一體帶領引見漢軍漢人着交部以撫　同知通判等官分别選用起居注主事秀恒大理寺寺丞裕林太常寺寺丞伊仁布光祿寺署丞逢辰侍衛處主事祥壽唐古忒學司業垒鳳上諭處委署主事崇勳户部寳泉局南廠大使穆特恩太常寺讀祝官瑞祥賛禮郎克們泰慶連讀祝官迪興國子監博士通武助教嵩岢李湛鴻臚寺鳴賛覺羅寛甫覺羅榮海欽天監博士郭照奎俱著交部照例以應升之缺升用其内閣侍讀恩興等二百七十六員俱著准其一等加一級欽此 
[東瀛雜錄]  
　　琉球王尚泰自至日京已有三載日皇實以三品虚銜邸宅一所不過令其終養天年而已緬懷故國悲不自勝現聞業以憂思成疾其舊臣每欲往中國欽使衙門求欽使代圖復國無如日人防範甚嚴不但該邸宅派有巡捕看守而且欽使署前亦有人暗查見有琉人進出必多方搜檢前聞有某法司官將琉王致欽使手書藏於髮内深夜易粧往見欽使後爲日人所知大爲不悦云○日本與各國所立條約五年一換今當換約之期日廷派出外務大臣邀請各國公使在外務衙門商訂云○東京爲日皇建都之地户口綦繁而火患之多莫過於此據東報云去歲一年中失火共有四百六十七處而被燒之家共有二萬一千九百二十五户之多以週年統算猶不止按日一次不可駭詫哉○近有日本善士在東京創立防飢局一所已經禀明日官派人往各處勸募兹聞陸續已捐得洋五十餘萬儲積局内以備荒歉之年支爲賑欵此與積榖倉之舉相類而尤足相輔意美法良他處盍師而行之○大坂地方向有砲臺一座係十餘年前所築者近因年久失修已見倒塌現由該處鎭台興工仿法國砲台式樣重造大約月内可以完竣聞 
 
 

Page 2

 
 
費資已不少矣○北海道一帶地方人民向與中國之生番生苗相類前日廷派有開拓使一員在該處教民樹蓻已及十年現有成效聞該處土人漸能自謀耕種而生齒亦日見其繁故政府將開拓使員缺裁去而於該處南北兩境新設縣署二所學校六處聞已派定官員前往蒞任矣夫於教化不行之地循序施以教養徐開風氣豈尋常之善　哉 
[公送牌傘]  
　　中國派駐長崎理事官余閣讀元眉自光緒戊寅歲莅任以來迄今數年保護商民辦理交涉事件悉臻妥善同駐该處各西官咸相敬佩今以瓜期已滿商民公製萬民傘一柄德政牌四面題曰甘棠勿翦霖雨同沾清徹瓊江明如冰鑑已於正月二十一日衆人衣冠恭送入署以慰去思並聞新欽使欲留閣讀仍居原任云 
[松郡雜錄]  
　　松郡西門外鹽公堂近綠私鹽禁絶向買者日衆旋因鹽斤缺少定例每晨只賣一枝香工夫餘均以閉門羹相待但近城者尚不難於售買遠來者不免徒勞日前有衆鄉人赴該堂售鹽夥答以貨盡時過須待明日時適堂内异鹽百斤赴某鹽店鄉人見之定欲向購堂夥决意不允鄉人遂不由分説將鹽搶奪一空堂夥卽喊拿人共拿住四人均係未動手者又適遇鄉間解到私鹽一艘鄉人又欲購之堂夥總以定章難改爲辭鄉人大怒謂私鹽不准賣官鹽不肯賣豈欲我等淡死乎遂羣起攻之將堂内桌椅等盡行打毁堂夥均已走避鄉人遂將鹽船上私鹽二百餘包盡行搶去堂夥將先拿之四人送縣請辦並請拿辦其餘楊邑尊詢得四人無辜當卽釋放并諭鹽夥鄉民數十里而來自當賣給旣據稱鹽斤缺乏今後一人只准買一斤毋許多買等語并爲商營撥勇四名以資彈壓○松郡東門外河久淤塞兹經楊邑尊飭董募捐開濬聞自東門城河起至華陽橋止業於朔日築壩矣○松郡西門外嶽廟内有西洋鏡攤日前有鄉人挈幼孩赴觀給錢兩文其人不允孩定欲觀糾纏再四其人怒將孩批頰一下鄉人謂不允則已何得打人一聲喊打衆鄉人攘臂而前將攤打成虀粉其人早經逃逸鄉人餘怒未平打及他人之攤搬運不及者多遭打毁是眞池魚之殃及也後經巡防局勇出爲彈壓驅散 
[憲札照錄]  
　　閩撫岑宮保去年到任後訪察民情留心吏治欲爲興利除弊之舉遂行札學查縣之文其略云爲政首在愛民居官當求無過然身任牧令者公事紛紜丁役每多從中蒙蔽獘混稍知自愛者尚不至賄賂公行是非倒置但品類不一志趣攸分勉爲清廉者固有人而陷於卑污者恐亦不少州縣之上爲府道管轄旣廣耳目難周欲時時稽查而密訪之殊不易易惟儒學一宮密邇邑令凡邑中有無寃枉令尹是否賢良諒難瞞儒學之耳目况儒學卽鄰郡之紳耆原與士民易通聲氣縣署中有何號令郊野外有何風聲想儒學無不可訪聞也札到該學遇有邑令之不恤民隱縱差凌虐者或有貪贓枉法出入人罪者該學卽行來轅禀知以便分别查辦該學其秉公從事不得挾宿怨以報復焉是則本部院之所厚望也特札 
[调營防堵]  
　　閩省去年所募湘勇各營旋經撤散昨經列報兹聞何制軍面諭馬玉山叅將所帶之攉勝左營勇暫行移紥館頭以資堵禦故馬叅將毋庸前往泉州銷差攉勝左營之勇已於正月廿八日馳赴館頭駐紥矣盖憲意因台匪金滿尚未拿獲姑作思患預防之計也 
[丐頭可惡]  
　　天津大官船隻過境間有雇用民夫者向定每夫由縣發給工食錢若干文以之餬口本來有盈無絀嗣因逐層尅扣現則每夫由丐頭日給燒餅五枚而又先事掯留過期始發當未應役時及已應役後槩不發給是以鳩形鵠面之流往往倒斃丐頭有額顱墳起渾名山芋頭者每遇官差都假公濟私拿獲鄉愚就中需索又於驛内及北浮橋旁搭盖窩棚招留年輕乞丐作不堪言狀事安得地方官嚴查而懲辦之也 
[蕩子喬妝]  
　　揚城上元燈市稱盛於十三日起至十八日止觀燈者買賣者轂擊肩摩擁塞衢路此中良莠不齋固宜事端疉出乃更有新奇狡獪者殊所罕聞十三日人見一艷婦坐玻璃大轎高髻艷粧口啣長旱烟袋後隨騎馬健僕專在熱閙塲中緩緩而行人皆驚爲殊艷又見如此排場不敢疑爲娼妓然道路已阻塞不開至次日相傅輿中人並非少女乃候補某之子美姿容善拳勇特作此戲以博一笑及二十日運台在西門外大教塲看操合揚鹽二營之兵走陣觀者如堵而此人又照觀燈光景直至教塲有識者視之知所聞非虚因與其你有交恐其閙事致招大辱卽馳馬飛告其母説以利害并命其老僕立刻奔往假説老主人自差所回家令其速歸此人聞之信而返乃外間卽有無賴輩四下尋覔知其已回大惜之 
[賽會日期]  
　　寍波壓賽堰之東嶽宮供奉東嶽帝及王天君素著靈應每年二月間出巡一次卽向稱永昌會是也兹聞擇於初五日出殿初六日先巡鄞境江北岸等處初七日巡鎭海白沙等處初八日巡慈東樟橋等處云 
[聘定山長]  
　　杭垣三大書院及詁經精舍其掌教皆由中丞聘請非齒爵俱尊名重士林者未敢遽膺是席今歲敷文書院則仍請周縵雲太史崇文書院則仍請馬春暘太史獨紫陽書院則另請許竹篔太史掌教至西湖之詁經清舍素爲俞蔭甫太史主講太史經學詞章名震海内大江南北學者皆望若泰山北斗掌教西湖今已十有五年其門下士凡舉京兆而列詞館者已有二十餘人滿城桃李盡屬春官洵可爲太史頌矣 
[鏡中見鬼]  
　　杭省下城彌勒寺地方民人某甲者夫婦居室素以小本營生日前甲婦因有親串家之行絶早起身梳洗妝竟忽見鏡中突露一鬼狀貌猙獰鋸牙箕口婦擲鏡大驚奔告隣媪聞者咸爲詫異邀集鄰婦四五輩偕婦往觀則見鏡中果如所言分明一厲鬼面目也衆婦驚譁時甲尚酣臥未起從夢中冷笑曰婦女無知動輒大驚小怪鏡中安得有鬼耶其婦促之起視甲遂披衣起自揩睡眼對鏡一照亦不禁失聲驚喚一時隣右戚知爭先奔集甲方取鏡與衆觀看忽砉然一聲鏡已粉碎鬼亦杳然衆爲失色而甲夫婦尤驚疑不釋咸謂此屋必有邪祟不可久居遂艸艸收拾遷向其姊妹家暫住去此係杭友來函述及稱爲確鑿然情跡殊屬不經姑照錄之经符新聞之體例云爾 
[挾怨行凶]  
　　甯西望春橋某甲買得菜刀一柄携向茶坊啜敬迨飮罷刀失所在有某乙者見爲某丙所竊告之甲追而獲之甲旣去乙方獨歸丙卽向前扭乙勢甚凶悍乙大受窘迫幾被所傷幸有旁人解散丙始遠遁云 
[巧計浮徵]  
　　江西漕米地丁嘉道年間各縣徵收參差不一惟視其地方之貧富民情之强弱以定多寡漫無限制雖其時昇平樂業民力可勉爲支持而違抗京控之案猶枚不勝舉大吏憚於變革且不欲骤裁入欵澈底澄清致下僚掣肘故卒無肯釐正者嗣髮逆擾亂南北梗阻糧船不行而沿江數省用兵餉糈孔亟朝廷以不能起運之漕因時制宜哉留以濟軍食而各軍營駐紮無常所米不便解吏議始請暫徵折色其實則以江省時亦大遭蹂躪不克盡安畎畆徵米必視田之荒熟徵銀則可不問從來故决然行之是雖爲民謀容有未善然固一時濟急之權衡未可盡非迨宼亂旣平江省大官又不計米爲民所自有銀則民所難致舍米取銀就使弊端易杜得之旣久必致米賤銀荒大爲閭閻之病而惟以法較簡便且可明定畫一章程遂得奏請裁革陋規籌定新章將各項辦公費用槪攤捐於漕丁之内漕米每石定徵庫平紋銀一兩九錢地 
 
 

Page 3

 
 
丁每兩定徵一兩五錢内計除耗及應解正雜欵項并各上司衙門公費外漕石州縣每兩實可餘銀三錢三分丁兩州縣實可餘銀二錢四分公私同到於州縣旣得津貼之實又免浮收之名稍具天良者應如何體上恤下也詎谿壑難盈不旋踵而臨川遂有浮收一事繼之者都昌又繼之者安福而其不敢控及未經上控就本省了結着尚不知凡幾然此猶皆另立名目顯然易見故得揭發近聞某縣官所爲則更避名就實巧詐益甚矣盖江省外府州縣市面罕有紋銀多用爛板洋元該邑亦然舊經官紳議定漕石作徵洋銀二兩三錢丁兩作徵一兩八錢合之近十餘年省垣紋銀價值總計有贏無絀且贏者綜核計之亦頗不菲初意蓋以爲與其隨時漲跌終恐漲則隨漲跌則不跌雖能數數向官購價不如明定有餘苟非十分漲跌皆以此爲定額之爲愈此縣官自履斯任本亦照常辦理乃去歲由調署某缺回任忽令糧户須將洋銀折爲銅錢特提高其洋價復將錢折而爲洋較通行洋價抑低數分遂全漕石加納二錢二分地丁準是數千金竟暗暗入囊計亦巧矣而聞其對該邑人言則曰市價難憑又曰上司所命夫奉命則事同一律何以他縣絶無所聞若謂市價則以該邑較省加一之平試問洋銀二兩三錢能否兑得庫平紋銀一兩九錢此事之最易知者將誰欺乎夫成事不説在該邑多納四五千金已無可挽回獨恐風聲暗遞他邑將皆奉爲良法接踵而起日甚一日則害將十倍於從前關繫民生實大至邑名官姓槪從删佚但期上下覺察俾流風不至煽而莫遏斯大幸也 
[振興市面]  
　　甌江僻在海疆素無大商賈出入近以北門外創立洋關情形稍見起色刻聞廣商蔡君意欲疏通生意擬請招商局輪船赴温裝載明礬等貨如此議能成温郡市面或可蒸蒸日上也 
[無疾而終]  
　　永嘉差役蔡高年四十餘歲體質壯健素無疾病去臘二十六夜二鼓後回家飲食言談一切照常迨次日卓午蔡尚未起其妻親往喚呌詎已僵臥正不知是何疾病也 
[僕婦拐女]  
　　寓居英租界大馬路之寍人某姓家雇有男女傭人多名主人之女正在綺年近忽失去徧尋不得疑係女僕某嫗所拐盤語不認毫無証據莫可如何只得報捕房請緝兹由英捕房包探陳阿九緝得有慣作蟻媒之婦轉託人領一女往湖州求售雖有受主尚不敢脱手蓋欲探聽上海失女家之動靜卽將蟻媒獲住究詰吐實果係此女其間經手頗有轉折而來歴則係所疑之嫗也包探復拘該嫗一併解送英界會審公堂辦理矣然則人家雇用僕婦可不愼哉 
[口角自經]  
　　本埠新閘鎭某米舖中斛手月浦人某甲與乙内等因賭口角及甲回家乙又招之出外與丙等對質詎甲復歸後卽懸樑自盡比其家人知覺已不可救矣旋其家人獲住某乙一面鳴報地保不知報案與否俟有續聞再錄 
[剝衣誣控]  
　　昨晨翁太守臨大自鳴鐘法捕房時據小東門法捕房解到一人請訊並將其人身畔之英洋一元四開洋八枚時辰表一個鼻烟壼一个呈案原告花烟館鴇婦陳阿七手携皮馬褂棉袍各一件投案候斷翁太守詰問緣由據陳阿七供烟館在小東門外此人昨來喫烟不給錢文而查得失去烟鎗一支故爲報捕其人供名王二係某官家丁現庽英租界長發棧昨晚主人往小東門外戲園觀劇我携水烟袋相隨主人進園後我在街閒玩見該煙館中爭閙不知何事上前解勸渠等卽稱我喫烟不給資隨被拉住我以主人在園不敢入延詢其要錢若干答稱八百文因思事已如此只得認虧息事卽欲取小洋給與詎彼等見我取洋又稱失去烟鎗價值甚鉅亦令賠償我不允卽剝我身穿之袍褂並取去手携之水煙袋復被鳴捕拘押一宵等語翁太守謂陳阿七據稱彼偷烟鎗但人已拉住未曾離開則鎗必在身畔何得又剝其衣服况烟鎗非小件豈能隱藏顯係有心欺詐誣控實屬可惡判將陳阿七掌頰四十下又將王二申斥數語衣物等件給還一併斥退 
[愼刑説]  
　　奉上諭事雍正二年五月初六日准刑部咨廣東清吏司鞌呈雍正二年閏四月初五日奉上諭刑部朕披覽奏章其中人命案件如故殺謀殺者尚少而以闘毆傷人者甚多或因口角相爭或因微物起釁揮拳操戈一時殞命及至抵罪雖悔何追此皆由於愚賤鄉民不知法律因一朝之忿貽身命之憂言之可爲憫惻古人有月吉讀法之典聖祖皇帝上諭内又有講讀律以儆愚頑之條葢欲使民知法之不可犯律之無可寛畏懼猛醒遷善而遠過也但法律包舉甚廣一時難以遍識今將大清律内所載凡毆殺人命等律逐條摘出疏解詳明爾部可通行各省令地方有司刊刻散布於大小鄉村處處張掛風雨損壞仍復再頒俾知鬥毆之律尚然如此則故殺謀殺罪更可知父兄子弟互相講論時有提撕警戒之心以化其好勇闘狠之習庶命案可以漸少以副朕好生愼罰之至意特諭○一凡闘毆殺人者不問手足他物金刃並絞如兩相毆打一時情急拳打脚踢并執棍棒刀槍木石之類抵擋抛擲傷人至死應該絞罪○一同謀共毆因而致死者以致命傷爲重下手傷重者絞如衆人同去將人毆打致傷人命罪坐下手傷重之人應該絞罪○一因闘毆而誤殺旁人者以闘殺論死者絞如與人相打悮將旁人打傷致死雖非有意打死也要抵命應該絞罪○一威力主使他人毆打致死者以主使之人爲首絞如倚仗勢力使令他人將人打傷致死以使令人抵命應該絞罪○一共毆人傷皆致命以最後下手重者當其重罪絞如與衆人共相毆打其一人先將此人已打有致命重傷後有一人又將此人打有致命重傷以最後下手之人抵命應該絞罪○一官司差人追徵錢糧勾攝公事抗拒不服毆所差人傷重至篤疾者絞篤疾者如瞎人兩目折人兩股損人一目一肢之類是也如應完錢糧及承辦公事官府差人催徵傳喚而納户及應辦公事之人恃强畏命抗拒不服毆打差人傷至篤疾應該絞罪○一毆妻之父母至篤疾者絞如女婿將丈人丈母毆打傷重至篤疾者應該絞罪○一卑幼毆本宗及外姻緦麻小功大功兄姊尊屬篤疾者絞尊屬者與父母同輩如同堂伯叔伯母嬸母姑及母舅母姨之類外姻止有緦麻兄姊葢姑舅兩姨之兄姊是也大功尊屬如父之出嫁姊妹之類是也小功尊屬如父之同祖兄弟及姊妹母之兄弟姊妹之類是也若將此等尊屬及兄姊毆打傷至篤疾者應該絞罪○一尊長毆卑幼緦麻小功大功至死者絞如身係尊長將本宗外姻緦麻小功大功服制卑幼毆打至死者應該絞罪○一妻毆卑屬至死者絞如妻毆打夫之緦麻大功小功服制卑幼致死者應該絞罪○一尊長毆卑幼之婦妾至死者絞如身係尊長將卑幼之妻妾毆打致死者應該絞罪○一犯罪拒捕毆人至折傷以上者絞折傷者折跌人手足腰項及瞎一目者皆成廢疾是也如犯罪事發官府差人捉拿追捕那罪人不服拒捕將差人毆打至折傷者應該絞罪欽此相應移咨合咨前去欽遵查照施行 
[光緒八年正月分分發人員騐看名單]  
　　籌餉事例掣籖分發主事黃珩湖南○議叙掣籖分發主事奇齡鑲黃○籌餉事例指省分發同知許廣身浙江東河知州馮發揚四川雲南通判馮燦浙江江蘇布庫大使如柏正黃陜西州判六品銜熊兆礽江西湖北府經歴陳樹霖湖南浙江茅鼎基山東山西吳璟浙江山西黄元錫浙江江蘇縣丞趙壽彭河南東河齊士傑河南東河胡秀昌山東東河劉光燦江西江蘇張日焜福建湖北縣主簿王輔臣安徽江蘇同知庫大使吳壽昌順天山西巡檢黃孝圖湖南湖北李淑郿山東山西沈德恭江蘇山西從九品陶鼎晟湖南湖北沈榮爕湖北江蘇侯覲光江蘇浙江陳載澧浙江山西徐福疇浙江江蘇典史潘仲箎直隷山西梅光镛四川湖涨聶培祜四川湖北諸淇浙江湖北朱宗翰四川湖北闸官王椿年顺天東河未入流黃文 
 
 

Page 4

 
 
治江蘇浙江○勞績出力掣籖分發縣丞胡克烈浙江○勞績指省分發同知花翎知府銜沈啓濚四川貴州知縣同知銜方大坰湖南甘肅賈端四川江蘇張紹衡湖北陜西府經歴縣丞呂書雲順天貴州府經歴王大慶直隷吉林劉炳輝江西貴州崔樹德安徽甘肅縣主薄魏孝堉湖南陜西○保送記名呈請分發直隷州知州康模四川○議叙掣籖分發知縣何咸德福建馮鵬翥福建○分發原省坐補原缺典史張昱直隷山西 
[浙省撫鎄抄]  
　　二月初二日補用同知　恩　禀知臬司委调督審差禀見通判徐承爕禀知瀋司委署杭州理事同知禀見叩謝李傳組交缷温州通判回省禀到候補縣善廣禀見　監濬彚報差叩見譚恩　禀見琑海防文案差辭赴　涇厘局差周有聲禀見辭赴臨　厘局差胡紹　禀知糧道　解通餉銀兩叩辭從九品王樸禀謝瀋司委署新市巡檢○初三日杭理事同知　禀知缷事並交缷城門事務張升猷禀知臬委接辦上城總巡差叩謝署　和典史任廷棻銷假叩辭赴任候補按經歴李錫㙋由京騐看來省禀到從九品董彦芬服滿來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年正月二十四日京報全錄]  
　　宮門抄○諭旨十道錄前○發抄旨五道○調補蘇撫衛奏交代虧短各員請旨革職查抄勒追摺○又奏審明案件按律擬結片○大臣張奏銷燬舊用關防片○將軍金奏爲留員差遣片○正月二十四日禮部宗人府欽天監正黃旗值日無引見○怡王假滿請安○誠公謝賞　散秩大臣恩○澂貝勒續假二十日○佩公續假十五日○英俊請假十五日○召見軍機○發抄丁寳楨奏請將捐田備荒之監生王恩沛故父王德福建坊奉旨着照所請該部知道欽此○鮑超奏力疾銷假起程日期奉旨知道了欽此○李明墀奏交卸湘撫篆務日期奉旨知道了欽此○張凱嵩奏接任四川臬篆日期並謝恩奉旨知道了欽此○劉士奇奏接任四川建呂鎭篆日期並謝恩奉旨知道了欽此○○頭品頂戴調補江蘇巡撫山西巡撫臣衛榮光跪奏爲特叅交代案内虧短正雜米豆銀錢等欵各員並故員家屬潛回旗籍延不來晉清交請旨革職查抄勒追以重庫欵恭摺仰祈聖鍳事竊臣前因晉省各屬交代歴任延不算結積壓過多奏請將光緒七年三月以前未結交案寛免遲延處分勒限六個月一律清算結報於四月十九日奉旨着照所請該部知道欽此卽經行司轉飭太原府交代局並通飭各屬欽遵辦理在案嗣因奏限届滿復經飭司查明逾限未結各案從嚴詳叅去後兹據太原府交代局將通省未結舊案交代分别調省會算其有欵項數目轇轕不符者添員督同核算分股勾稽飭將應交銀兩隨算隨交並嚴飭該管府州督催接收結報統計截至本年三月底止未結各舊案交代共計八百餘案現經清結六百餘案未結各案内多有因丁憂人員及故員家屬早經回歸旗籍甫行咨調到晉現已嚴飭趕緊結算自應暫緩叅辦惟查有原叅以府經歴縣丞歸選之前任寍遠通判佛爾根額虧短正雜米折旗　等銀共四萬九千餘兩計典降調之前任寍　通判富明虧短正雜地租等銀二萬八千餘兩已革豐鎭理事同知玉麟虧短正雜各欵銀三千五百餘兩已革大同縣知縣員啓端虧短正雜各欵銀二萬一千餘兩朔平府理事同知隆秀虧短米折地租等銀二千七百餘兩已故署豐鎭理事同知薩麟虧短正雜各欵銀二千一百餘兩已故應州知州李慶崧虧短正雜各欵银二千四百餘兩又錢八百餘千又米一千七百餘石已故前署應州知州强兆芸虧短正雜各欵銀一千二百餘兩又米九百餘石已故石樓縣知縣张德立虧短正雜各欵銀二千餘兩以上各員並故員家屬均早濳回旗籍屢經咨調延不來晋會算清交據該管　府揭由瀋臬兩司詳請奏叅前來臣查各該員等虧短交代銀兩爲數甚鉅並不卽時清交輒敢潛回旗籍現經勒限清壓迭次咨調尤復延不來晉清結實屬玩泄已極相應請旨將原叅以府經歴縣丞歸選前任寍遠通判佛爾根額計典降調之寍速通判富明卽行革職佛爾根額係正白旗滿洲恒秢佐領下人富明係正黃旗滿洲阿清阿佐領下人已革前鍳鎭理事同知玉麟係镶黃旗滿洲阿克　阿佐領下人已革前大同縣知縣員啓端係陜西華陰縣人已故前朔平府理事同知隆秀係正黃旗滿洲文溥佐領下人已故署豐鎭理事同知薩麟係镶黃旗滿洲錫麟佐領下人已故前應州知州李慶崧係順天通州人已故前者應州知州强兆芸係江蘇溧陽縣人已故石樓縣知縣張德立係直隷滄州人以上各員及故員家屬均早各回旗籍並請飭下各該管旗籍都統督撫先將各員家産　密查抄備抵一面將各該革員及故員家屬提解來晋勒追以重庫欵其餘未結各案現已嚴飭赶緊一律清結倘延未結報仍當隨時奏請從嚴叅辦决不稍事姑容所有查明虧短交案銀兩潛回旗籍各員並故員家屬從嚴叅辦緣由理合恭摺具奏乞皇太后皇上聖鑒訓示謹奏奉旨已錄○○衛榮光片再據太原府知府左雋詳稱委審河曲縣民劉二付氣致被活埋身死一案　因兩造各執一詞互相狡展案内要証前署河保營千總効力武舉梁虎臣不吐實情恃符逞刁由瀋臬兩司詳請將梁虎臣奏革審辦欽奉諭旨著照所請該部知道欽此卽經轉行欽遵辦理去後旋因供出要証侯起首卽侯來慶未到詳經臣咨部展限兹據該府審明議擬由臬司解審前來臣親提研訊緣梁虎臣籍隸河曲縣由武監生應内子科本省鄉試中式武舉投標効力與已死該縣民人劉二付氣素識無嫌光緒四年間梁虎臣委署河保營千總劉二付氣平素游蕩不務正業取其母劉張氏首飾變錢花用劉張氏訓責不悛是年五月二十日定更時劉張氏查知劉二付氣私取劉大付氣寄伊養贍錢二千餘文花用復向斥駡劉二付氣不服頂撞劉張氏撲毆劉二付氣用手揢住劉張氏咽喉經與劉張氏同住之出嫁女藺劉氏曾見將劉二付氣勸開劉張氏忿極起意致死除害適梁虎臣帶同營兵樊六在街查夜劉張氏往向面禀前情懇將其子帶回　死梁虎臣亦非應管之事諭令禀縣究治劉張氏再三央求梁虎臣始允帶囘責處卽同樊六至劉張氏家内將劉二付氣兩手繩捆帶走路經空閑營房進内歇緩惟時劉張氏恐梁虎臣將劉二付氣責釋又向白丑乞捲俟起首卽侯來慶告知情由邀令與藺劉氏偕往帮同致死藺劉氏與白丑乞捲等先未應允劉張氏用言嚇逼藺劉氏等勉强允從隨同劉張氏前往行至空營房門首見梁虎臣帶同劉二付氣在内劉張氏央求將劉二付氣活埋致死梁虎臣不允令劉二付氣向劉張氏求饒未允梁虎臣負氣走避劉張氏央允樊六與藺劉氏白丑乞捲侯來慶同將劉二付氣撳按倒地各用營房内坍墻磚土將劉二付氣身軀掩埋劉二付氣因兩手被缚不能轉動當被活埋氣閉殞命劉張氏等各自回歸旋經該縣訪聞詣騐飭令藺劉氏指明原埋處所令起屍身已被狼犬爬開磚土殘食僅存零星骨殖連髑髏共十一件騐無傷痕其餘骨殖無存當將訊驗緣由禀報因案關牽涉武弁擅管釀命批飭提省委審復因該武舉梁虎臣恃符狡展不吐實情當經奏請革審因要証侯起首在逃咨部展限在案旋據陽曲縣具報樊六在押患病醫治罔効延至七年六月初三日病故經陽曲縣騐訊詳報兹因案証侯起直到案無期未便久時覊延隨復研鞫始據梁虎臣供吐前情質之衆証亦均相符再三究詰矢口不移案無遁節議擬由司解經臣親審無異應卽擬結查律載制書有所施行而故違者杖一百又例載殺死有罪卑幼之案如卑幼罪犯應死聽從下手之犯無論尊長凡人各杖九十各等語此案前署河保營千總武舉梁虎臣因劉張氏以子劉二付氣屢次擅取財物變錢花用訓飭不服並將其咽喉揢住訴經該革弁允將劉二付氣綑回責處劉張氏恐被責釋復與藺劉氏等前往將劉二付氣活埋致死該革弁雖臨時走避並無帮同活埋情事惟先據面訴輒行擅受將劉二付氣兩手綑缚致被活埋身死且當時並不喝阻咎實難辭應請照違制擬杖一百業已斥革武舉所得杖罪免其發落該革弁雖犯事到官在光緒七年五月十四日恩詔以前惟檀受釀命情節較重應不准其援免開復以肅戎行樊六聽從將罪犯應死之劉二付氣帮同活埋斃命應請與白丑乞捲藺劉氏均依殺死有罪卑幼之案如卑幼罪犯應死聽從下手之犯無論尊長凡人各杖九十例俱擬杖九十樊六業已病故應毋庸議白丑乞捲等事犯到　 
官均在光緒七年五月十四日恭逢恩詔以前所得杖罪應予援免侯起首卽侯來慶並准免緝劉張氏因子劉二付氣私取錢物訓斥不服並用手揢住其咽喉實屬罪犯應死例得勿論應與已被活埋斃命之劉二付氣均毋庸議至樊六在押身死之處業經陽曲縣驗訊明確委係因病所致並無别故看役人等均無凌虐情弊亦毋庸議是否允協除全案供招咨部外理合附片陳明伏乞聖鑒謹奏軍機大臣奉旨刑部議奏欽此○○張曜片再奴才前刊署理帮辦軍務廣東陸路提督行營木質關防於光緒六年十二月十六日開用附片具奏在案茲改刊　辦軍務廣東陸路提督行營質關防一顆謹於十月二十五日啓用所有舊用關防卽日銷燬理合附片陳明伏乞聖鍳謹奏軍機大臣奉旨知道了欽此○○金順片再户部員外郎恩綬於本年二月由本衙門請假赴古城迎請該員胞伯母靈柩又委護軍叅領銜雲騎尉魁敏於本年七月由正紅旗滿洲都統衙門請假赴古城祭掃該員原旗祖塋均於八月二十八日抵古嗣因資斧不繼來營措資適以奴才接收伊犂有期情殷報効禀請留營當差等情前來奴才於接見之頃察看恩綬舉止安詳人甚樸實魁敏年富力强才堪造就均堪留營差遣除批准外謹附片具奏伏乞聖鑒謹奏軍機大臣奉旨知道了欽此正月廿四五六日京報昨已接到因卽按日排印補登[  本館附識]  
 
