# 1909 - 217 - 4913119

 

Page 1

 
 
   
 
 

Page 2

 
 
[宮門抄]  
六月二十七日　召見軍機　澤公　紹英　陳邦瑞論說 
　　 
[調查戶口遇民暴動感言] （東吳）嗟乎。今日非豫備立憲十年內之時間耶。豫備立憲不當以調查戶口與地方自治二者爲尤要之首圖耶。論者謂吾國舉行新政。取資於歐西者十之一二。模範於日本者十之八九。而獨於明治維新之始。所謂過渡時代者。社會之影響若何。輿論之向背若何。會否有今日中國之怪現象。反動力。地既同洲。書且同文。度斯民之性情當亦不至大相懸絕。惜東渡諸君子精研政法之餘暇。迄未有詳確之報告。瑣屑之調查。藉母國之光影以返照祖邦者。亦一憾事也。且夫日本當變政之初。藩臣之跋扈。幕府之烈熖。亦豈易於措手者哉。觀乎抱參商之意見。爲獨善之修持。高樓蓄髪。足不履城市。口不言時事。千葉常陸間。猶彷彿如遇其人。然則今日之棲情山海寄興林泉優遊卒歲者流。亦孰一非前此之一言不合。掉頭長往。而以遼東敝榻鄴下長裾爲終身之高蹈也哉。蓋觀乎今之現象。而知前此舉辦新政之時。中央政府之若何經營。地方官廳之若何措置。非無阻撓之人。非無尼遏之輩。舉可得之想像間矣。吾國之舉辦新政也。當其始紳民上要求之書。各屬有代表之舉。亦復上下一氣。紳民合力。抑若憲政之奧義。已家喻而戶曉。法治之便利。復洞悉而彌遺。蠻野這習。一變而文明。錮蔽之餘。稍淩而通貫。黃種既屬神明之胄。白人鳥得專美於前。爲憲政前途幸。尤爲吾民進化幸也。乃以前這所聞証於今之所見。則有大不然者。夫調查戶口。僅籌備中之一事亦籌備中之始基耳。前此之門牌保甲。固屬故事之奉行。然今之所謂調查。非大異於前之所謂調查也。特切實與敷衍稍異其程轍而已。則不得視爲少見多怪也可知。章程發佈於前。地方官示諭於後。而將事於其間者。藉紳力不藉官力。一切吏胥之勒詐。官樣之文章。排除屏斥之殆盡。則不得委爲操切僨事也又可知。然乃一波去平。一波遽起。觀乎近日各屬之報告。地方官之彈壓無靈調查員之身不保。謠言四起。草木皆。 
 
 

Page 3

 
 
兵且有書不勝書者噫。果曷故哉。將憲政之果不宜於吾國哉。或者民智閉塞果爲陰撓者之幸中哉。蓋嘗深思熟慮而得其故也。謂憲政不宜於吾國與民智之閉塞乎。夫憲政者何。語其目則累日更僕而不能悉數。扼其要則庶政公諸輿論。一語而有餘。今試執一鄉人而問之曰。地方公事宜公議公辦乎。抑任一二土豪勢紳之把持歟。彼必曰宜公議公辦也。地方辦事之人宜公舉乎。抑任齷齪無恥者之蠅營狗茍而得之歟。彼必日宜公舉也。然則憲政亦何嘗不宜於吾國。而吾民亦何嘗不知憲政之利國而利民。夫以諮議局之選舉。城鎭鄉之自治。猶得曰處積久專制之餘。驟焉與吾民以預政之大權。其事屬於創始。其疑駭或尚近情。并前此習見之調查戶口而亦尼之阻之。外國新法不見信。中國舊法亦不可行耶。鳴呼是非民智之閉塞也。是非憲政之不宜於吾國也。吾民無信任國家之觀念也。則取近事以證之戊戌以後這朝政。固彰彰在人心目間也。他更勿論。僅就財政一項言之。錢粮爲國家惟正之供。每兩合錢二千一百文。（此據吾蘇言之他省雖有叅差然亦不甚相懸）此舊章也一變而二千四百矣。今且有徵銀解銀之議矣。夫銅元充斥。銀價奇昂。官界受其累。農商亦何嘗不受其累。官可取償於民。民又將取償於誰耶。且當加價取償之時官章之下逮。文告之相將。無不曰此後不准再加。此外不准浮收。言猶在耳。而前議已忘。職是之故。而吾民之對於國家。無論爲何者之舉動。則必相聚而言曰。此非國家之厚愛吾民也。將藉此爲搜括之舉也。夫民孰不自愛其身家。身家之本何在。財而已矣。而近數年來。中央政府與地方行政。又正當財政告匱這秋。兩困相接。不能無猜疑。猜疑之極。不能無影響。極影響之所至。而種種之誤會所不免矣。所謂吾民無信任國家之觀念者此也。抑又有進者。吾蘇爲開通之區。前者諮議局辦理初選。鄉民率以而已。若調查戶口則不能任其匿名矣。在此不能任其匿名。即在彼愈不得不自匿其名。暴動之來。不率以此。然則欲求正本清源之法固不可。懾之以威。當喻之以理。顧猶其次也。其首要在使吾民有信任國家這觀念。　　 
[專電]  
○電一（北京）海軍籌辦處暫不設丞參設參賛一員以譚學衡充當設參謀四員暫由司長兼充前海軍處科員亦均留用經費擬分各省攤派部撥募捐三項捐鉅者優獎○電二（北京）東督錫清帥奏遵旨覆查督署議移駐長春現暫不移到吉江時少奉撫宜裁惟程撫甫補應否裁撤悉候聖裁旗務司裁撤設旗務處勸業道已歲減三十萬免裁吉省度支司裁撤歸民政司兼理自到任後所裁歲節百餘萬奉省仍歲需八百餘萬難濟吉江奉批奉撫事候旨餘照請○電三（北京）李元案定後大理院奏請實行報律肅邸慮摧殘輿論擬仍變通故現飭在京各報不得登載三省交涉實由此案波及○電四（北京）度支部奏各省清理財政報冊事屬創舉頭緒紛繁請展三月限九月報奉旨依議○電五（北京）留美學務處已派周自齊爲籌辦○電六（北京）洵貝勒常至海軍籌辦處頗極認眞○電七（北京）和使陸增祥奏請簡派留學監督○電八（北京）慶邸鹿相又請假○公電（九江）各報館鑒會審余發程案至今日畢英領事宣言將案取消嗎仕開釋懇協籌速控以平衆憤公義社緊要新聞一 
　　 
[攝政王深慮創辦人丁捐之擾民] 北京　○十七日召見澤公攝政王垂詢海軍費甚詳甚久。並諭所擬創辦人丁捐終恐巨欵難集。徒事紛擾。澤公對此事需費過多實在難於籌措攝政王諭海軍勢在必與你們速即妥商籌措。　　 
[學治館招攷法政新班紀事] 北京　　○吏部學治館所招法政班設額一百名。以京外候補候選者爲合格本定六月二十日截止。乃報名僅寥寥數十人。因卒業後並無獎勵而無功名者又不能 
 
 

Page 4

 
 
與考之故故經丞參回明堂官。再展限十日。並加增功課雖仍定三學期卒業。而鐘點加增幾及一倍。功課亦加重。共有二十八種。而科學不與焉。如審判交涉等爲實缺州縣所應用者無一不備故此三學期之所習足爲一生爲官之用。因此報名者忽然踴躍。有已經到省復來京投考者。有正在京辦分發而留堂者。二十日二十一日兩日之中。報名共有四十餘人。大約到月底截止必有四五百人。聞考試之期約在七月初十以後。即行開堂。並添聘東洋人某某二人爲教習。其餘則仍係去年舊教習畢業後選缺者到省後即飭赴新任候補。分發到省者到省後不再進法政學堂儘先酌委差使　　 
[奏請派員興辦藏學] 北京　　○駐藏大臣聯豫溫宗堯奏藏事急待整頓而僧衆愚蒙。不知利害。動輙阻撓。藩地近接強鄰改革實難再緩。自以練兵爲第一要義。體察情形惟有從教育入手。以期默化。擬先普設學堂。以蒙藏漢文爲主。英俄等國語言。文詞爲助。兼習測算理化爲日後興辦實業之資經費尚不難籌撥而人才缺乏。搜訪實難擬懇飭下學部遴選辦學素有經騐者一員。漢文有根柢者數員。尅日來藏。以便從早開辦。奉旨學部知道　　 
[台諫維持清議之計畫] 北京　　○某某兩侍御日昨會議以報館主持清議爲諫院所不能逮當此預備立憲時代欲廣開言路尤以維持報紙。爲救亡之唯一手續。大理院所奏實行報律第七條之摺於言論機關大有妨礙。若民政部持之過急將來京師報界計無所出勢必同盟停版此風一倡貽笑世界各國。於立憲前途關繋甚大擬即聯名據實入奏　　 
[吉長鐵路合同續聞] 吉林　　○吉長鐵路籌辦數年最初中日兩國所締結者爲正約其次爲續約再次爲協約前日又有合同出現業已探錄數條載錄前報茲又探得四欵錄下　一凡該路總工程師及總司帳皆用日人。　二此合同以二十五年爲期限。此二十五年中該路爲中日兩國合辦之鐵路　三該路建築經費共計二百十五萬盡用日。欵訂明由交清之日起息息銀定爲五釐　四訂明該路嗣後這進欵。必須存放於在中國之日本正金銀行。　　 
[翰林院講習科腐敗之現象] 北京　　○翰林院　　處裁撤後改辦講習館侍講以下均行入館疑習課程分九類係外交度支學制兵制法律農工商民政郵傳理藩。等科刻聞自講習館設立以來並無一人在館肄習。每間五日各員呈遞日記一分。其瑕瑜互見。率多與政治無關。其日記　有僅記個人行動者如某日會到某處拜客在某飯館晚餐等類不一而足。其甚者並此說帖亦不呈遞間有對於此項科學素經研究者當未設立以前亦知此舉關係重大豫儲異日之應用。極思認眞講習。乃設立以後不謂掌院學士任其頺唐腐敗一至此也　　 
[度支部議復廣西協餉難停] 北京　　○度支部議奏云內閣抄出湖廣總督陳夔龍奏湖北省應解西邊餉力有未逮懇予停止並將上年欠餉免其補解一片奉硃批度支部議奏欽此欽遵到部伏查湖北省應解廣西協餉一欵前於光緒三十四年四月間據該督奏請改撥當經臣部議覆以該欵係前兩廣督臣會商湖北撫臣奏准協撥並聲明自光緒三十年起按年解清不得短解蒂欠廣西軍務初平籌辦邊防善後需欵尤亟仍令該省設法籌解等因奏奉俞允行知遵照在案嗣據該督奏稱欠解廣西邊餉無力續籌請飭改撥復經臣部議覆以廣西邊防吃緊近來添練新軍餉需尤爲緊要和以該省自行認籌之欵勉強改撥他省展轉推諉亦恐終無實濟所有湖北省欠解廣西協餉銀八萬兩應仍令該督轉飭設法續籌如數解清等因奏奉俞允行知遵照亦在案今據該督奏稱前因查所奏各節固屬實在情形惟廣。西地處邊瘠毗連滇黔。糜爛之餘。時虞伏莽練軍固防在在需欵。全賴各省畛。域不分源源協濟鄂。省應解廣西邊餉　三萬。既經認籌於前。自當接濟於。後相應請旨飭下該督轉飭司道無論如何爲難仍須設法按年。籌解並將上年欠解協餉銀八萬兩如數解清以重邊防而免貽誤五月二十六日奉旨依議 
　　 
[粵督奏陳籌助香港設校經費] 北京　　○前粵督張安帥奏云竊臣於宣統元年二月間接香港英總督盧嘉函稱擬在香港設立大學校注重實業以便內地人士就學因所需經費較多商請設法籌助並附送章程聲明無分種族無限宗教敦請名師按照倫敦大學程度教授科學畢業一律給獎又據僑港華商聯名具禀請予維持情詞甚爲懇切經將所議章程再三考核其宗旨以養成工商實用人材爲主。學科如工程機器電氣測量等類。皆我國日前所急需文科不廢中學亦無偏重之慮經。與司道等反覆商論均以爲有利無弊臣伏念實業向推英國教師本易取材學程效法倫敦造端不同茍簡近年以來中國派遣學生留學東西各國公私諸費年擲巨欵遠適異邦動逾萬裡少年之士檢察不及流入奇袤所在有香港近在咫尺風氣。尚仍華俗。用度既省。耳目易周自較便益。現由司道設法湊集先行撥助銀二十萬元一面勸諭紳商量爲捐助並將該　程度學位詳與考試。近准英領事函覆云以貝明思大學爲準。自應俟其將詳細規則科級章照送到日再爲據實奏陳臣奉命移督兩江去粵在即理合恭摺具陳伏乞聖鑒六月十九日奉　硃批著袁樹勛妥籌接辦學部知道欽此　　京師近事 
　攝政王對於興復海軍一事異常注意日來召見軍機時必垂詢至再并諭以海軍處既已設立則一切籌辦事宜亟須早爲預定聞樞府某鉅公之意擬先會商籌辦海軍各大臣。妥議籌欵辦法。先設一艦隊。計戰艦 
 
 

Page 5

 
 
十艘以爲中國海軍基礎。并聞此項開辦經費約計需銀四百兆有奇。一時甚難措。辦惟攝政王對於此事主持極力。期在必行。　度支部尚書澤公於十九日上午在本部清理財政處。會同丞參廳堂。及莞權和課會計等司。議籌海軍需欵要政。會議多時仍無善法遂定於廿二日再行會議。　攝政王前飭憲政編查館王大臣恭考國務會典務照憲法編訂攝政法令制一節日內將會同軍機處大臣議擬辦法。　新任直督端午帥日前與某大臣談及憲政各事謂法主要首在機關完備。責任權限。各有攸歸。雖頭緒萬端自有秩序可尋而機關之最高者。莫如內閣及各部署責任。權限之最宜注重者。莫如總理國務大臣。及各國務大臣。現在中外遑遑日事籌備而主要機關尚未決定。擬卽切實條陳請明降諭旨早日定奪。以立中央出治之基。　度支部澤尚書現飭清理財政處將本年全年出入各欵。核照例欵預計實虧數目。列表呈閱聞該處員司已將出入各欵預計完竣除本年新案指發各欵。不計外尚虧庫。平銀一千七百。餘萬兩。　度支部日前片奏各省春李報告冊請予展限一摺聞係因各省財政監理官。現已出京而程途遠近不一。到省必有先後。又因增訂表冊式樣由部將通行。故由部具奏請予展限云。　歐洲游學生監督昨將在歐所調查之各國學校章程三十餘種。彙編成函咨送學部。以備採擇　留日東亞鐵道學校學生闞澤自著鐵路建築學書。一部頗得路政精萃昨由胡大臣代爲呈送學部審定。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[奏報粵東籌辦諮議局情形] 北京　　○兩廣總督張人駿奏云臣欽遵諭旨籌辦廣東諮議局設立該局籌辦處派委司道充當總會辦選公正明達紳士充當議紳業將開辦情形奏報在案伏查諮議局爲憲政根本關係重要端緒甚繁期限又迫既須迅速圖成尤須格外詳審經臣督飭籌辦處各員悉心規畫實力赶辦免誤九月成立之期茲幸進行尚速數月之間諸事均已就緒謹將籌辦情形敬爲我皇上陳之選舉事屬創辦紳民強半茫然故解釋章程。務須明晣。編訂細則不厭求詳。遵章飭令各府廳州縣設立選舉事務所。酌派員紳認眞舉辦並遴委法政畢業紳員充司選員。分赴各屬幫同辦理暨演講章程辦法再由各郡守牧令派明白士紳。赴所聽講事畢分赴各區。擔任調查。庶於選舉意義。洞澈靡遺。乃能措施悉當。並復刋刷告示。分發各屬。徧貼曉諭俾民間咸和朝廷重視輿論予人民與聞政事之德意莫不鼓舞歡欣自是疑慮漸消阻力尚少猶慮各屬或有延宕愆期爰明定辦事。期限清單。電檄紛馳限令五日呈報一次。不合者駁正之妥善者批獎之復商請議紳函致各屬鄉局紳董曉以大義。勸其廣爲傳布。以助官力之不。逮期於官紳共濟。可無隔閡之虞。此開辦調查選舉之情形出。調查之初人民不知選舉權利即備有資格之人亦往往不願入冊經司選調查各員多方勸導始皆踴躍爭趨惟調查過嚴則有碍進機。過寬則不。免冒濫因飭令詳愼將事而對於鄉人格外沖和。免生齟齬。故自開始以及告竣靜謐無擾各屬選舉人名冊業已造齊申繳臣督飭籌辦處司道逐一覆核大都與定章相符間。有含混錯誤者。即飭分別刪除更正。惟財產資格一項勢難確查未便過事吹求。凡報明合格者悉准照章塡註。以免遺漏綜計廣東全省浚舉人共一十四萬一千五百五十八名以議員定額九十一名除之計一千五百五十五人選得議員一名廣州駐防選舉人共三百六十九名照章酌定議員專額三名按區分配支配既定即當舉行投票開票復編詳細章程通發各屬照辦以明權限而保秩序至管理各員並飭遴派停止選舉權及被選舉權各員充當。俾免於選權有碍。據各屬禀報均已一律設立。公所派定人員廣州駐防與南海縣同城除投票所由。駐防遴舉管理員專辦禀。請將軍都統核定外其開票事宜仍以南海縣爲初選監督。附入南海縣辦理。現距六月一日初選之期已近豫備尚屬完全此名冊告成分配定額之情形也。諮議局爲採取輿論之所建築形式固不可過事鋪張。亦不宜於簡陋。全局規模須宏廠。而正式議廳尤當注意。據番禺紳士金溥崇等報效省城東門外魚塘菜地一區得三十餘畝爲建局基址派員測勘明確。繪具圖說。召匠估價核實撙節。不任虛糜。現已興工程造刻期落成。務期料實工堅俾可經久此籌建諮議局之情形也。茲據該局籌辦處司道具詳前來竊維剏立諮議局原爲通德達情之舉以收集思廣益之功現在各事既有端倪待初選竣後接辦複選一切更易就緒臣交卸在即所有未盡事宜當由護督臣胡湘林並新任督臣袁樹勛督同司道嚴飭各屬妥爲辦理務期依限成立議員悉皆得人以仰副聖主勤求治理之至意宣統元年六月十八日奉殊批該衙門知道　　 
[西報譯要]  
○中日將重議安奉鐵路問題　字林報載二十六日東京電云東督錫良已派參寶與奉天日本總領事交換重建安奉鐵路之意見書。聞駐京日本公使伊集院。將於中國外務部會議此事。○間島地面安謐　又載同日東京電云間島問題。外間謠傳不一。近接該局來電謂日來中日人民。雖小有衝突。而大局安謐。並無變故。○美國與借路債已確　泰晤士報載同日鈕約電云美國染指川漢鐵路借欵一事。確有成議。現已將各事商訂妥洽。將來且可按美國投資之數。與各國比例酌用美國工程司云。分類新聞 
政界 
　　 
[鄞縣自治研究所成立] 寗波　　○寗波府教育會會員馮子蕃等禀請設自治研究所一節奉省垣籌辦處批云府教育會附設自治研究所熱心自治良堪佩慰所聘講員所長資格亦復相當惟查定章自治研究所必須於各廳州縣分別設立原以使該管境內城鎭鄉區域各有聽講員爲主若僅就府治設立一所轄境既遙招生勢難普及必至有名無實據稱援照蘇州台州辦法蘇州事屬隔省碍難援以爲例台州前請裁撤台郡學務調查處改設自治研究所在案總之自治研究所必須各廳州縣分別設立方與定章符合查閱呈送職員各冊所載員名多屬鄞縣以本縣人辦本縣自治研究所較爲密切應卽改設鄞縣自治研究所爲各屬倡所有一切辦法並應分別改定呈由鄞縣核明轉詳本處核定至慮各縣分設講宣員乏人一俟全省自治研究所聽講員畢業後自可分別派充仰即查照　　 
[辦理調查風潮善後之方法] 江西　　○豐城縣昨上贛撫電云南昌撫憲鈞鑒縣境縱橫二百餘里共分九坊滋鬧之處除五坊無故外河東以一二三坊爲重四六次之河西以七坊爲重八九坊次之曲江爲河西七坊日前糾集男婦萬餘要挾免查戶籍經峻明白曉諭適水師周管帶來縣往彼開導旋即解散原擬兵隊到後先從一坊辦起但事機不順城守把總李任英因往三坊田心查勘突被大澆黃姓拒毆受傷不得不先其所急調集劉哨官偕謝典史帶全哨於今日往大澆查辦城內已無一兵一勇僅賴水師逡巡彈壓擬俟大澆辦有眉目調回營隊峻即親赴各鄉逐案分別查辦其情節稍輕者業已辦結多起此案在城居中因應實非得已非畏事也陳紳日前到縣亦係請兵峻詢及方略亦以兵單無策對刻已往延偕徐來縣藉資臂助但察看情形兵力實有顧此失彼之虞尚求憲台垂念地方吃緊迅賜續派勇隊兩峭下縣俾得分撥彈壓親往 
 
 

Page 11

 
 
勒交嚴拿滋事匪犯實在逾格恩慈至此次造謠首要已懸重賞錢千串購拿矣知縣峻禀寒印交涉 
　　 
[葡人對於法律範圍之要求] 廣東　　○澳門劃界交涉葡使肆意要求迭經堅拒故日前又照會高大臣云前所要求澳門華僑改人葡籍一事既蒙拒絕應即遵照惟該處華僑須在葡國法律範圍之下即刑事訴訟亦宜赴葡國法司審判聞高大臣仍以此事非權限所及嚴詞拒絕　　 
[輪船撞潰垸堤之交涉] 湖南　　○湘陰沿河地方某垸堤被水淹浸已久正在岌岌可危幸水勢漸退尚得無虞該垸居民等派多人護守日前忽有怡和公司之昌和輪船在該處經過護堤之人預先揮手喝令由對岸繞避勿使逼近堤身恐爲巨浪沖塌該輪勿聽仍由隄下逕過竟將垸隄登時沖潰垸內居民房屋悉遭漂沒溺斃人口甚多田禾亦均淹沒比由垸民禀控省台暨長沙關道求向該輪責令賠償大約垸內田備此次損失在十萬金以外聞現在該輪已認賠六萬金至淹斃人口當由該輪酌給銀兩俾各具領隨時殮埋此案目前尚未了結云　　 
[洋商請造機器橋之交涉] 鎭江　　○鎭江英商亞細洋行煤油池向設於荷花塘之東現雙擬在該塘迤西添設棧房一所惟中隔河港一道貨物上下殊形不便因禀由該管領事照會鎭關道請在該處建造機器橋一座以便往來劉觀察以該處係在租界以外應歸地方官管理若由該商出資造橋殊於主權有碍因於日昨率同丹徒縣王大令親往查勘再行核奪辦理軍界 
　　 
[撥輪巡緝瓊崖海道] 廣東　　○瓊崖沿海一帶爲南洋入口要衝且近接雷州北海欽廉爲全粵海防重要之區惟向來兵力尚單當此會盜披猖之際今昔情勢不同亟應切籌整頓粵督因特電飭該鎭道詳查各路形勢布置具覆核奪現該鎭道以瓊州一島如所屬之瓊山海口儋州文昌赤溪等屬皆瀕臨大海北面崖州之凌水萬縣等屬更地接島外洋海其外海之西爲感恩昌化各境東爲會同樂會各地近日會盜偷運車火時虞竊發尤爲防不勝防而瓊州海口一帶西與越南海防遙對形勢尤爲扼要統籌并顧自宜極力注重海防無如兵力甚單布置不無疎略特將詳細情形具復并請酌撥輪艦出巡以資保衛　　 
[札委水師營彈壓災區] 河南　　○湘省西路水災甚重各處搶刦時有所聞河下船隻幾爲絕跡湘撫岑堯帥札飭飛翰選鋒兩水師營統領楊游戎督飭所部各營馳往西路各災區彈壓巡緝痞徒大致以據澧州安鄉華容南洲龍陽沅江等州廳縣先後禀報因被水成災飢民紛紛四出索食並有痞從從中煽惑藉災向過往商船強借糧食或恃衆搶刦情事迭飭司局分派委員携帶錢榖前往振撫惟災重地廣飢民衆多亟應飭派楊統領明遠馳往督飭所部各營認眞彈壓巡緝以靖湖面除札飭該統領刻日前往濱湖各廳州縣會同各地方印委暨米釐兩局委員巡防各隊統領管帶等並長江水師將弁妥籌布置　　 
[東夾荒胡匪猖獗] 吉林　　○長春東夾荒近有胡匪四十餘名在半拉山子一帶肆意搶掠於六月初五日與梁管帶之巡兵隊接戰當將巡兵王姓鎗斃該區官禀請唐總辦派兵緝匪當即允其所請遂派游巡二十餘名赴該區協同緝捕並將被押之楊區官提出派作偵探倘將要犯就獲立即將功折罪　　 
[部咨陸軍人員不准規避] 安慶　　○皖撫頃准陸軍部咨開各省陸軍人員每因差務不遂即飾辭告病希圖規避此等惡習實屬有違軍紀嗣後各省倘遇有陸軍告病人員卽由各該長官查明病情輕重出具切結酌給假期病痊仍回原鎭差遣以重考成當移督辦處轉行各營隊一體遵照學務 
　　 
[商籌農桑實業學堂經費] 溫州　　○溫州初等農桑實業學堂長施震澤日前具禀省台請將溫屬屬營地及已停振旅學堂經費准賜飭鎭撥充農學經費當經藩司顏方伯會同學司離文宗支查得各屬校塲荒地前經由司通飭一律召墾認租將歲收銀悉數提充省垣師範學堂充振旅學堂經費每年可收租洋一千元有另究竟此項租地自學堂停辦後係歸何衙門收租如何支銷現值清釐財政之際即行札飭溫州府遵照確查前項官基坐落處所畝分若干歲收租銀若干向歸何衙門經管詳細禀復以憑核詳　　 
[務實小學改添中學文科] 安慶　　○皖省務實高等小學堂經理員以該堂甲乙兩班學生於去今兩年次第畢業擬於明年裁撤初等小學添設中學文科特於本年七月初一日招考新生六十名其宗旨學科悉遵定章辦理附加英文等科年齡以十四歲以上十六歲以下資格以體質強健文理清順粗通諸等算法爲合格實業 
　　 
[東省金融界之曙光] 奉天　　○東督錫清帥見三省財政困難達於極點專以紙幣流行各屬銀價因之奇漲官民錢帖異常低落日俄紙幣乘隙暢行於幣制主權實業前途實屬關碍匪淺於是上請政府轉飭度支部籌撥的欵五百萬開設三省興業銀行以挽利權澤尚書因部庫奇絀無欵可撥而東省財政又待助孔殷刻不容緩特商之大清總銀行總辦張允言分設三省銀行救濟錢法以免利權旁落亦可抵制外幣張總辦刻擬於營口奉天長春黑龍江哈爾濱吉森各埠已設立銀行者加添資本銳意擴充未設立者組織開辦并聞度支部將飭三省清理官取締官民錢帖行使大清銀行紙幣以便統一錢法　　 
[錦洮鐵路之計畫] 奉天　　○新法鐵路以日人阻撓屢次交涉不能就緒故近有改築錦洮鐵路之議由錦州府取道朝陽東北經小庫倫復 
 
 

Page 12

 
 
渡西遼河過達耳汗東部以至洮南此路本由蒙務局朱桂辛督辦所建議經前督徐尚書贊成謂此路不特可分南滿之利并能握東蒙古交通機關物於前日咨催東督奉撫迅將路線繪圖送部以便從速舉辦　　 
[商會調和路政之無效] 江西　　○南潯鐵路辦理未善嘖有煩言與勸股會宗旨近亦互相反對南潯路總理聯絡京官結合團體以撤銷勸股會爲目的而勸股會結合地方團體力攻總理之非以致兩造相持日前經商務總會會平齊熊文叔兩主政擬定融洽主義電致潯局請萬象周君爲代表聞總局當事不以爲然勢將罷論日昨萬君告辭回省矣雜記 
　　 
[湘省籌辦災振之撫批] 湖南　　○湘省水災經撫院岑堯帥派員查勘業誌本報昨委員及被災各縣全將籌振情形上禀撫院茲節錄批詞如下　批委員梅令安鄉縣趙令會禀云該縣五百餘垸三次被水滿目瘡痍深爲惻然前因據報災情甚重於梅令押解省榖五千石之外據司局呈報續委彭令携帶錢一萬串運解赴縣振撫茲據禀該縣先行設廠發粥解到之榖在城則設局平糶各鄉先行借給散放以定人心辦理妥洽所請續發省榖一萬石應即照准並再撥錢一萬串以資振撫除札司局撥給委員迅速運解外仰即遵照一俟彭令到縣會同營員督率勇役實力巡防彈壓並將爲首煽惑滋事痞匪嚴拿務獲禀辦　又批委員饒令沅江縣方令會禀云該令委解榖石銅元赴澧船隻由輪拖至沅江縣界之郎保青泥灣注蘭湖側停泊是夜因彼處堤垸潰口致將榖船隨水沖入沉榖一千零三十石並溺斃船戶尹上元男女五人殊堪憫惻已將被水擊破之劉自泰等三船在該縣換雇撥運前進仰卽遵照督飭團保趕緊雇人將沉沒榖石設法撈獲若干即在縣就近曬乾散放以免損失並將溺斃船戶妥爲撫卹　又批龍陽縣孔令禀云縣屬垸堤沖潰被災較重即經撥發省榖五千石派委聶令由輪拖運並令聶令帮同籌辦振糶在案現摣該管府戚守電禀帶去錢三千串已分撥一半交該令作將來以工代振之用盻望省榖甚切等情此時聶令計已運榖到縣仰卽會商聶令將被水貧民妥爲安撫其老弱災黎即由該委酌量核實散放毌任流棄失所至分紥縣屬哨弁王祺升所帶什勇既因原紮處所被水移駐城內應准留縣會同該令隨時實力彈壓以靖地方　又批慈利縣劉令禀云據禀該縣前因連日大雨勘明沿河兩岸上五等都居民房屋多被沖倒田禾非遭淹沒即被沙淤已由縣諭飭團紳查造災戶清冊擬將前次購存平糶之榖作爲急振辦理尚妥所請發銀振卹之處應准由善後局撥給錢四千串文委員會同核實散放俾免失所一俟委員到縣再行酌定極貧次貧各戶分別散放務使實惠均沾一面督飭農業人等將積水趕緊設法疏消沙壓田畝翻墾補種以冀有秋　　 
[杭垣選拔之怪現狀] 浙江　　○本月廿四日爲支提學覆試選拔生之期其四書義題爲拔乎其萃一句意在選拔眞材出題後即宣佈求速不求工之宗旨不及四刻鐘即行紛紛繳卷且此次考試訴訟之多不特爲近今選舉所不及抑亦爲向來科舉所未有總之宗旨所在非報復即排擠而已甚有不用正式公文而控告者亦有攻其人而其人並未與試者訴訟之謬妄已可概見處州龍泉縣第二塲取錄三人首名葉維周次名季慶祺乃有某生者當是日覆試時竟以葉季二人文理荒謬倩人代作等詞具禀攻訏學憲以果係實情何不早禀因即將葉季二人除普通招覆外另出題面試題爲齊景公越句踐論又另增多默寫頭塲文字呈閱後以其文尚可觀名次仍不更易爰即懸牌將某生嚴加申飭謂本應將優塲扣考以示懲儆姑從寬發學申飭況攻訏之風小縣較之大縣爲尤甚杭屬新城小縣也選拔頭塲出案袁姓得二人一首名一三名爰是與袁姓宿有嫌隙與名次較低之羅保眞王伯寬等設法攻訏就商於該縣老前輩現新舉爲議員之某君某君乃極力爲之畫策若輩奉之而行袁姓野蠻之舉動招雇無賴多人分作兩起一起在公和客棧門首（袁純熙寓此）一起在東都司衙前意在痛毆一頓使之不得進塲詎袁君已得消息不及期而先啟行預至仁和學辦考寓所暫避風潮并告明原委及期派有多人保護而往沿途果有人躍躍欲試見多保護始止現拔塲業已考畢惟撫憲何日覆試刻尚未定云　　 
[清談]  
　　名臣語錄明錢忠介肅樂爲右副都御史時。嘗以封章上監國魯王。語極激切沈慟。有曰國有九亡而無一存。民有十死而無一生。台省直諫。發言盈廷。無傷羣枉四也。　記者按東隣副處。奪我路權。盈廷鉅公。寒　蟬絕響。而挾嫌綱故。則袖金買參之事迭　聞羣枉依然置諸不問。又曰咫尺江波。烽烟不息。而越城襄衣博帶。滿目太平。讌笑漏舟之中。廻翔焚棟之下八也。　記者按強隣逼處。鷹瞻虎視。正是咫尺江波。烽烟不息時候。而據北京某報載。東堂子胡同伺某洋行。每日有某大臣某貴胄某世爵。前往徵歌選妓。滅燭留髠。流連亡返。人皆呼該洋行爲貴胄大臣。之待合所。是正所謂讌笑漏舟之中。廻翔焚棟之下。　　 
[遊戲文]  
　　擬歡迎優拔入選諸君回里　　祝辭伏維君等爲一鄉之望。又以才華蓋世。學問勝人。鄙人等私相計　。以爲諸君。不鳴則已。一鳴驚人。不飛則已。一飛沖天。可斷言者。自世風變革。百度維新。學堂徧立。勸學所。教育會。諮議局。又紛紛並起。君等或分居一席之地。或不屑厠身其間。以爲科學一廢。進身無路。良自悲矣。即鄙人等亦爲之惜。乃　皇恩浩蕩。猶留一線之光。君等挾策乘時。欣然命駕。奪一錦標。長風破浪。榮歸鄉里。快進頭銜。前程萬里。無量光寵。彼碌碌者。方謂科舉之害。甚於洪水。得諸君一雪此言。亦足以間執　慝之口。豈獨一邑之福哉。維桑與梓。必恭敬止。謹進一辭。爲諸君賀。　　 
[擬答詞]  
鄙人等學識謹陋。得與優拔之選。既念。　聖恩之寬大。又恐負宗工之賞識。報稱無方。私心自媿。乃荷諸君不棄。迎以盛會。寵以祝辭。益增慚惡。鄙人等前以科舉廢絕。自分棲櫟庸材。無關輕重。即進身無路。亦奚足惜。乃躬逢。　盛典。勉竭愚庸。未遭屏斥。此賴諸君子平時磋磨之益。此恩此德何日忘之。諸君子今爲地方盡義務。殫誠竭慮。辛苦備嘗。鄙人等行將入都赴考。以圖寸進。不獲助一臂之力。是用歉然。然以諸君子槃槃大才。益我桑梓。幸福無量。左劵可操。亦無煩土壤　流之補助。謹贅蕪詞。用答盛意。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　預備舉行複選舉　直隸籌辦處飭辦調查選舉事宜應遵期限清單於七月初一日舉行複選所有投票開票所管理監察各員自宜預爲籌備已於日前由府憲札飭管理監察各員如期辦理　　 
[複選舉開票]  
　江西（南昌）南昌府複選於七月二十日在府學明倫堂內投票於廿二日在南昌府署經武太守監督開票計得足額議員十四名已錄前報專電茲再將縣分票數及候補人姓名錄下　（進賢）余仲田八票　張德興八票（義寗州）張拜飏八票　陳三立七票　冷開運六票　（武寗）葉潤黎七票　（奉新）徐士信七票　閔荷生六票　（南昌）叚方祁七票　熊元鍠七票　鄒安孟五票　（新建）李　隅七票　（靖安）陳永懋六票（豐城）王明德六票　候補七名　（豐城）袁宗濂五票　（南昌）蔡如璋五票　（新建）陶福履五票　惟候補議員尚缺四名定於廿四日重行在府署投票至一點鐘開票　　 
[照會議員預備議案]  
　浙江　（寗波）寗波府現奉道札略云前奉撫憲札准憲政編查館咨行各省諮議局章程第二十五條載二十一條所開第一至第七各款議案應由督撫先期起草於開會時提議等因奉此查本道管轄三郡地方遼闊興革因仍諸事訏慮難周諮議局章程第二十一條所開第一至第七各欵範圍甚廣不易建言既未容率爾操觚貽譏掛漏亦未便雷同勦說致落言詮刻各府議員均已舉定皆屬一時英選富於政治思想坐言者當可起行據第二十五條規定除二三欵外諮議局本得自行草具議案惟財政問題於國際民生尤有密切之關係議員諸紳當統籌大局各獻讜言本道識見拘虛深頭廣益集思藉資陳告改良行政亦有所取合亟札府從速照會該府議員諸紳將粘抄之七條逐欵將本府應行建議各事詳細答復務于議員未會赴省之先卽行詳復將來官紳沆瀣上下交妥有所設施較易措手爲時甚迫務即轉行知照劉太守奉文後即照會議員諸紳辦理　　 
[選舉訴訟]  
　安徽（穎州）渦陽縣所舉之議員爲劉鴻慶紳商各界多不承認已將劉某品行不端兼之武斷鄉曲誠恐將來貽害地方等情陳訴皖撫朱中丞以所禀係詞出一面未能憑信已飭籌辦處轉飭穎州府就近查辦　江西（饒州）鄱陽縣上籌辦處電南昌諮議局籌辦處憲鑒鄱邑初當選之程體元前因被人攻訏嗜好遵章取有保結聲明業已戒斷始行確定惟李儒修等現在赴府呈控奉飭調騐茲已騐明程體元確已戒斷而原禀之人謂其近始戒除仍求令其當選無效奉本府以複選投票在即應如何辦理飭電請憲示乞迅賜電復鄱陽知縣沈善謙號　籌辦處復鄱陽縣電號電悉程體元嗜好既騐明戒淨應當選照章由縣決定諮議局個印　司選員上籌辦處電南昌籌辦處憲鑒程體元調騐雖未發癮然據體元向複選監督自供于本月八日領執照後始行遵戒前充調查員豋名冊及初選當選並具保結時皆實有嗜好本日（二十一）應否准其投票及如何罰則請即示府遵辦縣電訛誤司選員王慈叩馬　監察員上籌辦處電南昌籌辦處憲鑒縣電禀程體元事不實懇飭府查復鄱陽開票監察副貢李儒修等叩　饒州府上諮議局憲電程體元被控嗜好飭縣同管理監察員查騐三日未發癮據伊面稱六月初八後始行戒斷若追究既往初選時不應入冊若寬將來複選前實已戒斷昨縣電請示未復本日（六月二十一日）投票公憤將程票另存如何辦理專候核示饒州知府王祖同禀馬叩本埠新聞 
　　 
[滬道注意嚴禁夜花園]  
　　○滬道蔡觀察訪得余村園避暑園等實有藏垢納污情事會請法總領事禁閉法領堅執不允故由蔡觀察復飭上海縣查明以上兩園基址究竟是否華界迅即禀復核辦茲經本縣田大令飭差查復余村避暑兩園基址確係華界惟園門設在法工董局所築馬路之旁是以法捕房竟給執照准予開設並飭安南巡捕管門究應作何辦理請示核辦　　 
[蘇路公司移請速建馬路]  
　　○蘇路公司鐵路車站現設滬軍營舊址因與北市路程寫遠殊與搭客往來不便擬在西門外王家圈起至陸家浜築一馬路並在西門外城腳另由公司接展支綫一條分設車站以期利便行旅業已商允工程局局董惟迄今日久馬路尚未開工爰移文滬道請爲轉商工程局從速興工以踐前言　　 
[縣令遵札飭查廢員]  
　　○上海縣田大令昨接松江府戚太守札云奉藩憲札開閏二月初七日奉撫憲札准陸軍部咨軍機處交出諭旨所有光緒三十四年以前緣事降調革職及遣戍釋回已未錄用文武廢員除業經病故及已復原官者毌庸商議外餘着該部查明原案開具簡明事由分繕清單呈覽欽此欽遵前來查京外武職緣事降革等項各廢員其中有無病故多未經各該衙門咨報到部無從核查相應通行各處希將光緒三十四年以前各屬武職被參原案暨有無病故會否派充各項差使等情迅卽詳細查明分晣報部以憑核辦等因遵照查明由司彙案詳咨等因到司奉此令就轉飭札府即便通飭所屬一體遵照查明由府彙案詳辦毌違等因到府奉此合就轉飭札縣即便遵照查明復府彙案詳辦等因到縣田大令接札後立即飭派聽事吏林榮遵札確查有無文武被叅之員以及病故會否派充各項差使情事着限五日查明復縣以便核轉 
 
 

Page 19

 
 
　　 
[迷信神權之可惡]  
　　○崇邑西鄉第二區上小堅河鎭有黃君伯純等祖織民立初等公小學堂借鎭南城隍廟爲校舍設立未久頗形發達學生約有八十餘人現有不肖迷信之徒借俗稱雷祖誕日爲名煽動鄉愚鳴鑼聚衆於二十三日先將諸泥像散置該校講堂並毀壞牆壁門窓等件二十四日又將該校器具搗毀付諸一炬當由黃君等禀請邑尊已由田大令派委捕廳查勘矣　　 
[札飭查移白壁殼船]  
　　○寗紹公司碼頭附近泊有白壁殼船殊於寗紹商輪進出有碍因由該公司總理函商滬道現經蔡觀察轉飭水利局會商新關理船廳迅將所泊該處之白壁殼船設法移開以免碰撞　　 
[請查收贓煤鐵]  
　　○浦東怡和洋行近因浦東沿浦各洋棧所儲煤鐵時遭偷竊業已查得住居周家渡之吳巧福慣收賊贓因由怡和洋行洋東於日前函請滬道蔡觀察札飭浦東二路警局局員迅即飭差查拿　　城內 
　控拐無憑○范锦春前日扭隣居薛瞿氏錢陸成至北區轉解一路巡局訊間范供於五年前會娶妓女袁雲仙即沈氏爲妾相安無異今有開帋頭店薛瞿氏之外甥錢陸成向沈氏誘引與錢犯姦十八日沈氏竟將金銀飾物衣服等件約計值洋一千餘元席倦而逃四處找尋杳無蹤跡求請究追失職願充振損薛瞿氏與錢陸成均各不認別駕以范所控無憑判交保帮同尋找諭范若獲有証據禀明棧辦　醫學研究所之公德○醫學研究所衛生處前日發貼布告謂現交秋令大忌瀉痢蠅虫散子爲瀉痢之禍階七月初一日起几一切食物攤店及劈開之西瓜均須用紗罩或油紙遮蓋等語昨又飭役　牌沿街勸諭矣　縣批○周昌富禀批張慶等搶刦朱濤濤家係人贓並獲爾如毫不相干何致一同被捕所禀殊難憑信著靜候復訊　俞連生禀批候再提案研訊至爾妻是否匿跡鎭江爾須逕往密查禀候移提不得以含糊影響之詞率禀蔣奎禀批現據蔣希會具禀已批飭舖董理處矣　蔣希會禀批此案前奉道憲批示到縣業經勘明在案據稱蔣奎現屆暑假之期已回家內自可當面集議理結斷不能以在學堂爲藉口候諭飭二十舖董理處復奪母再各執已見是爲至要　道批○周馬馬禀批查閱爾前禀抄黏爾父控告潘盜賣周潘氏遺產由縣訊係虛誣明晣判諭詎容事隔兩年爾父已故由爾出名翻控至本道所設投禀木桶係專爲控告書差舞弊蠹詐寃無所訴而設其無關上次事由概不准理會經示諭周知在案該民人乃以田產翻控案件並不正式來道具禀輒取便投入桶內殊爲不合前禀不批職是之由并着知照商號炳康等禀批查私錢一項應行赴官售賣若任意收買貨賣例有分別治罪明文況據稱銷燬圖利更難保無暗中攙燬制錢情弊姑念愚民無知前事免究嗣後即不准再行收買藉交坊銷燬爲名以杜流獘仰法租界會審官示諭遵照　　南市 
　借事端任意勒詐○英租界水巡捕陸阿九夥潘銀泉葉阿六即李阿六串同南市水更夫沈阿狗等向洪生碼頭駁船戶王順發藉口五月間裝運花生沒攙水任意勒詐致王情急投浦圖盡當由巡士查見拘至工程局孫裁判提訊王供前在愼餘豐沒荳行承裝生沒一百筆係由滬北廣益號購買運至太古洋行之穎州輪船赴香港交納不料六月二十日忽將油六簍退轉由廣益號派人至愼餘豐行招同夥友赴碼頭將原退之油驗看實非生油已被換水且水色澄清並非浦江濁水公評之下與小的無干故廣益號亦未向公堂控告今小的在碼頭裝小麥突被陸夥到來恐嚇擬欲拔至北市小的情急投浦求鑒沈供小的在小東門外某烟館過癮由陸阿九同兩夥來關照至黃浦江查看王之蹤跡言欲查　係奉公堂有票故即同往葉潘同供由陸阿九命尋王查問不料反遭多人毆打落水訊至此旋由陸阿九率新關洋巡梅羅投案聲明奉公堂出票查拿緣由官謂今閱該票並無原呈係屬據爾報告又派捕役楊德與爾無涉況又未呈信函票亦未經簽字何得反請帶回陸抗不遵從官怒斥命留候禀請道憲澈究後由梅羅代爲婉懇令認罰洋十元具結存查王交愼餘豐保出候示葉潘同押候再訊　欠米洋跟蹝追尋○寧波人屠新甫前在原籍開設米店被何肇基欠往來洋一百元小洋二百五十角避至鎭江營業近又來滬屠即跟蹝來此尋見扭控工程局陳副裁判訊明判交保限令措還　移股本　湧扭控○徽寗碼頭祥豐煤炭店股東戚培榮朱煥然同扭該店執事熊煥庭至南　控稱去年集股三千元爲資本開張至年底被熊將股本移放他處致虧本洋一千餘元等情解工程局陳副裁判判熊覔保出外將帳目理明　　 
[閘北]  
　拐蔞子僅罰十元○梁梅春於春間投四路一區控劉同春姦拐其妻沈氏並四歲之子經孫正巡官判罰洋十元開釋了案梁乃上控道署經蔡觀察批准飭發寶山縣查提訊究（劉寶山入匿居大周家宅）寶邑尊奉文後即派差役帶同原告梁梅春前往指提當將劉同春獲住解往寶山押候訊究　搶鮮魚充工三月○流氓張阿二前因紏搶魚販鮮魚巡士上前拘捕竟被拔入租界經匯四捕房拘獲解回四路分局罰充苦工三月昨已期滿由黃巡官提案訓斥飭具改過結交保開釋　圖賴洋貨○巡警總局批民人張方坤禀云據禀黃金成圖賴貨洋等情此項貨洋既係顧品三在場議價並會經手過付究竟有無拖欠候一併傳案訊明再行棧斷　吞沒田單○巡警總局批孀婦潘趙氏禀云據禀該氏從堂夫兄潘阿金吞沒田單並恃充地保縱令伊子芝山辱罵逞兇果係實情殊屬可惡仰警法科飭提潘阿金父子到案澈究明確再行核辦　手心○余阿才康元來康仲惠等昨因綱故口角互毆由巡士拘局各責手心五十下　　 
[英租界]  
　照例停訊○今日爲　德宗景皇帝聖誕日期遵例停訊刑名昨由英公廨責閱員照會輪訊之英副領事布君停訊公堂一天　催訽可欵之陳智春○滬北體操會會友方雲卿於本年三月初五夜在英租界貴州路永平安里口被人鎗斃當由捕房將可疑之陳智春拿解公堂奉中西官訊解上海縣訊辦在案茲英總巡卜君以陳解縣日久竟無音信飭由老閘捕房捕頭轉禀西官面詢寶讞員移查迄今尚無回復昨又派探到廨禀請寶讞員轉至上海縣將陳訊供辦法情形速爲移復以憑商核　斷結犯姦之葉黃氏○老閘唐家弄底瑞香齊沓店主棄寶林之妻黃氏因與蔡伯岐通姦被葉控奉公堂訊明判蔡與氏分別各押半年在案茲已期滿蔡開釋黃氏昨由官媒解案請示據經辦此案之包探陳金標禀稱葉寶林不愿將氏領回請爲裁奪王襄讞會商西官判黃氏交其外祖母黃吳氏覓保領回嗣後如氏夫欲領回家惟保是問　鎗彈何爲而來○薛組錫瓚二人同庽英租界松江路西號全安棧因帶有鎗彈四箱手鎗七支腰刀二把被虹口匯四捕房包探楊掌生偵悉禀明捕頭協同八十二號西探前往將鎗彈等一併抄獲車入總巡捕房捕頭飭存候查明是否私販以憑澈究　捐簿可以自造○騙子馮文英假廣測同仁善局名以建醮爲蟲向李雲門家募捐經李察知是僞報由捕房飭探將馮所造僞捐簿及馮一併拘入捕房昨解公堂請究王襄讞與美赫繙譯官訊得馮前會犯冒收捐欵案辦過逐出租界今又故志復萌判押三月期滿逐出租界　串逃○魯松林控趙金龍趙陸氏夫婦串 
 
 

Page 20

 
 
令俟妻王氏潛逃一案昨奉王襄蘭與西官復訊原告投稱趙夫婦均知王氏下落因欲勒詐尚未明言請爲澈究訊之趙夫婦均供愿爲幫尋求察判趙夫婦仍分別押候於下禮拜二訊核　串騙○陳起昌串同婦人陸阿五騙取女子陸阿二金飾圖逃被控捕房日昨由探解究女供陳與陸阿五串騙女子金鑲手鐲並令潛逃求究訊之陳與陸阿五均推　不認中西官判陸阿五交保陳押候查明於下禮拜二訊核　西崽奸佔寡婦○甬入蔣昌來控西崽潘高壽奸佔伊之寡弟媳劉氏一案昨奉李襄讞與美副領事祜君復訊由探將　蔣捉奸之宮金生馮玉林陳和調李阿寶一併解究原被均延律師上堂代辯聲稱此案均愿和平了結惟請將蔣劉氏令回舟山不准留滬等語中西官判氏自行回籍餘人均從寬開釋完案　茶館聚賭罰洋○湖北路浙江路轉角薈萃樓茶館迭次聚賭昨由捕房將該館主崔來法傳案官判罰洋四十元充公再犯封閉　竊鈔票○騰阿裕因被某日人控竊鈔票洋六十餘元由探查獲昨解公堂復訊經中西官訊供仍不旺實判騰還押候再訊辦　質僞飾○汪桂甫持僞飾向久大順泰等各押店圖質當被察破扭控捕房日昨解究經中西官訊供不諱判汪押三月出境　持刀戳妻○楊福郎以妻王菊郎與陸春田有奸屢誠不聽忿甚竟持刀將伊妻腿際戳傷被控捕房日昨解究經中西官訊得夫婦均有不合惟楊不應持刀行兇判押一體拜楊妻斥釋　　 
[美租界]  
　爭工資衆女將同盟○前昨兩日密勒路瑞綸絲廠各女工要求加增工資同盟罷工因該廠經理人不允紛紛向帳房支領所存工賬復又不給衆女工乃投捕房控告捕頭見人數甚衆祇得撫慰令散或自向該廠善商辦法或投公廨禀控母許暴動滋事致干未便衆始遵諭而退　各大意兩車子受損○左子順昨拖東洋車至乍浦路忽與錢阿榮東洋車互撞彼此均受微損坐車之周阿龍跌傷頭部由捕將左錢一併拘入捕房押候查辦　包車夫悮控巡捕房○華特路某洋人家包車夫趙阿二控被該洋人欠去工洋數月向討逞兇捕頭命赴領事署控追　犯竊案被押英臬署○印人林生因犯竊案被人在英臬署告發昨日提案訊實判押三禮拜　　法租界 
　做蟻棍十分狡猾○著名蟻棍嚴亭山及妻陶小妹專以拐孩爲生歷經縣廨懲辦有案近又拐匿黃全福之九齡男孩榮生爲全福訪悉後將陶夫婦尋見向追允即交由詎交出之孩係崇明小孩黃孩仍匿不交投報捕房飭探將陶及同黨三人拘案押究　爲馬夫格外行兇○錦記馬車行夫王阿二前日駕車在新北門天主堂街疾馳撞翻嚴阿二所拉之東洋車嚴之腰脇亦受重傷坐客幸而無恙當由巡捕拘入捕房飭嚴送醫院醫治王交保候傷人醫愈再行解訊　控欺騙並無實據○黃包車公司西人迪宜前延德律師帮辦某君控買辦李洪貴章紀青算帳欺騙李等亦延開達律師代表辯護奉判限兩禮拜著原告將欺騙情形據實呈明再核茲已逾期開達律師投案請示中西官以原告既屆限不到例應將案註銷不予准理　抵房屋未便輾轉押人○沈蔭庭前將大南門房屋抵與沈姓計洋五百元不贖一案昨日沈同楊氏到案氏稱此房　是湯姓之產湯故後無人由伊戚包宇清執案抵與小婦人輾轉抵押是實今日包不肯來案求鑒中西官准予另傳包來質訊　司機人竟兇橫乃爾○二十九號電車司機人陳香春見有小車夫推貨在電車旁行走立即躍下將司機鎭具任意毆打當爲二十號華捕撞見報知捕房傳訊判罰　前 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
　　 
[美人虹] [  英勞敦斯著] 瘦狷譯意（三十）　　第十四章愛蘭靜坐於一侈麗之粧閣內。賽倫侍於其旁。爲之治粧。愛蘭時時謂賽倫曰。今日嘉賓戾止。子其加意粧飾。頃之。雲鬟務髻。新粧竟矣。愛蘭顧影自喜。極譽賽倫之藝。且曰。汝先下樓遲伴雪。俟其來。導之至欵客室小坐。母慢彼也。賽倫諾之下樓。操英語喃喃自言曰。伴雪耶。吾將於其來細審之。安索夫人自埒根行後。復滋厭惡其夫。是日取安索所吸之雪茄。及所觀之晨報。置於其室。乃披一綘色之肩衣。獨至後圃閒步。時賽倫已引伴雪在欵客室矣。室踞後圃左隅。圃中裙腰一道。直達欵客之室。顧室外老樹數株。深深黽書。以故楷羅躑躅圃間。竟未悉有客室中。臨窗外矚。驚鴻影過。姍姍來遲。伴雪意必愛蘭來矣。諦視。識爲楷羅。則大驚。低問賽倫曰。是爲誰曰。安索夫人也曰。非一孀雌歟曰。初固孀。今爲新嫁娘矣。嫁時何名曰。西脫雷史夫人。伴雪聞之。沈吟良久。出紙幣數紙授賽倫曰。西脫雷史夫人。吾友也。其爲我速渠來此一叙。惟萬不可告安索姑娘。汝許之乎。賽倫頷之。趨告楷羅。有客求見。楷羅驚問誰氏。賽倫告之。楷羅曰。汝可告彼。吾已他出矣。賽倫躊躇曰。客在室中見汝矣。楷羅乃行。賽倫爲之前導自思曰。是兩人必有絕大瓜葛者。　面而驚。聞聲以懼。彼此機緘。無心流露矣。行至室門時。賽倫乃讓楷羅先進。而呼伴雪曰。安索夫人至矣。伴雪趨與爲禮。賽倫則乘間趨出。反　其門。楷羅植立伴雪之前。一手捧心。防肺葉作震。一手拈其綘色之肩衣。與黑色之半臂。紅纓黑絡。相結成環。久之乃發一種柔脆嬌恨之聲曰。汝乎。伴雪亦柔聲答曰。我也。暌隔久矣。別來無恙。楷羅怒曰。汝來胡爲。伴雪曰。吾妻勿怒。此來本不涉汝事。邂逅於此。殊出意外。楷羅曰。汝既來速竟爾說。惟屬垣有耳。幸勿高聲。伴雪怒曰。勿高聲耶。吾安能見屈於子。今且問子。舍伴雪夫人勿爲而爲安索夫人。其意何居。楷羅曰。君勿逼人太甚。會不記十年前。君固懼我者曰。爾時汝有挾而然。今則爲吾敵之人死矣。尚安懼子。楷羅曰約在也。爾忘之乎曰。卿獨無約。彼處禮拜堂之記事簿上。會載一條云。雅利司與伴雪結婚。即此處之禮拜堂。亦有典可稽云。屋克來之主人安索約翰。又娶一寡婦曰西脫雷史夫人。茍往稽之蒼。墨痕必尚燦然若新。子願之乎。國外新聞 
　　 
[英國預算案近聞]  
　　○二十六日倫敦電云英政府於討論預算案之際聲稱擬將財政議案第十二欵取銷該欵擬徵取未有所獲之鑛石稅大約將以礦產紅利稅代之下議院討論預算案內之地產稅各欵共歷十五小時之久提議修改者爲數頗衆惟均爲多數駁拒財政議案第十欵係擬徵取未會開墾地畝稅已經下議院投票取決替成者二百二十三人反對者一百十九人　外務部大臣葛雷在里斯地方演說謂今屆預算案公正適當對於外侮內訌諸事均能籌備妥適　　 
[汽球高昇之創聞]  
　　○二十六日倫敦電云意大利飛船家斯配爾脫里列近與伴侶三人同乘汽球由刦摩利啓程飛過愛爾普大山該汽球昇至一萬七千尺之高　　 
[美飛船家赴德]  
　　○二十六日紐約電云美國飛船家賴愛脫束裝赴德聞爲教授德人駕駛飛船之術　　來件 
　　 
[上海出品所第二次調查各業單]  
泰豐罐頭食物公司　振餘改良信封號　何錦豐操服號　九華堂箋扇號　莊同順顧繡號　月中桂化粧品號　萬象春紙花號　藝學社簿藉號　義昌織地毯號　天寶齊仿天津帶號　朱錦堂刻字號　廣藝公司　東升製西衣號　恒昌製西衣號　王順昌製西衣號　新裕操嚴號　三泰西式木器號　廣棧製加利米號　寶昌製咖啡號　丁大昌梳箆號　李鼎和筆號 
 
 

Page 27

 
 
   
 
 

Page 28

 
 
   
 
