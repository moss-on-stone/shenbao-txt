# 1885 - 347 - 4904559

 

Page 1

 
 
[文匯館精選石印小題宗海初編出售] [  點石齋主人啓]  
　　縮本小題宗海爲吴下文匯館主人選定是選事取名家稿本時賢窻作以及歴屆試草各省書院課藝始事於癸未之春而集事於乙酉之夏先出初編八千首交本齋石印欲購諸君爭來聞訊而主人不厭精審凡字體略欠工整而校對容有漏説者不　貲本抽出重印且查與文藪珠華等集有營題一藝之雷同者删除盡淨是以稍稽時日今已一律告成分裝十六本定價洋　元　角准於十一月十九日出售售處在法馬路密采里外國飯店南對而第六十七號門牌内文匯館購取如願躉售面議可也此佈　 
[六十號畫報出售] [  申報舘主人啓]  
　　距金陵城七十里有花山山頂有巨潭潭水清冽霜降後龍蟄伏其中每當天朗雲凈時輙浮水嚗衣遊人給香火貲於僧可引往遊觀芘圖之以供衆覽起首畫諧　圖爲管君劬安所繪士女後附淞隐漫録圖説一則並送戊字號目録一張閲者鑒之此布 
[再論捕房押犯直有區别]  
　　本報前曾著有論説謂捕房監禁犯人之所宜有區别詳哉其言之矣而捕房苦於地方之狹窄無從爲大厦之庇亦出於勢之無如何有西友過余而問曰子前論捕房押犯之宜有區别子亦知我外洋監獄之制度乎余曰聞之而宋詳也西友曰子之所論未嘗不　捕房諸人固宋嘗不知前者所以欲借英國家設在上海之獄房以爲禁押犯人之所蓋以英國監房所押之犯實屬無幾故有此通融之計無如英國家未經俯允事遂中止若僅有現在捕房之監獄又何怪乎押犯之混雜　不能分别耶且　使英國家監牢而許爲借用亦屬不敷所用蓋照外洋監獄之制所臂約需數爲金今上海地方若欲另造監牢而止　用數千金之費則其地仍不足用若能仿照外洋之制另造一大厦以爲分别押犯之所則不但牢内可以不生事端而且竊　宵小從此可以漸少是實大有裨于地方之事現當工部局將次總　事之期曷弗將此事一爲籌及存果籌辦及於此事則非仿外洋之制不可盖外洋之牢房無不高其閈閎厚其墻垣房屋之軒敞高爽絶無潮濕薰蒸之氣不必言矣但就其所區之房間約總以數百計每房一間長寛約止七尺　足以容一人之坐臥勿使押犯得以相聚偶語日間則押以出外作工監者不離左右無可交談夜則驅之以歸人各一室彼此不能呼應故串同諸事皆有所不便上海押犯之久者每遇新犯入牢必且多方勒索甚至剥其衣褲時有經查出而重責者外洋則必無是事也且外洋押犯之地分門别類井然秩然男犯則歸在一處女犯則歸在一處女牢禁卒等類悉以潘女充之此則所以嚴男女之别固無論矣卽其所押各犯亦各從其類以爲等有命案之犯則區爲一類有盜案之犯則區爲一類有打降之犯則區爲一類有拐驅之犯則區爲一類其他如户婚田産錢債等事無不各有等差各有位置甚且同一盜犯而爲首爲從地卽不同同一竊犯而爲初爲積區又各别如此分别故獄中房屋必得如許　後足用獄中有醫生偶有犯人患病立卽可以診浩而人各一室卽疫氣瘡毒均不至於傳染而且規矩之嚴密又無逾乎此獄官亦居於内一禮拜中親自巡視押犯者約必有三四次犯人有事可以面訴於獄首或犯人不獲面訴而託獄卒轉禀則獄卒必須將其　逹到設未　到而日後獄官巡視之時一經犯人問及則必將該獄卒從重懲處犯人所著另有衣服不與常人等設或潛逃見之者一望而知不難弋獲　中有寫字房各犯倘有欲訴之寃亦可請爲代書其有所押之犯索係富貴之人身進或有華菔以及表戒等貴重之物一經入獄卽皆取出交於寫字房爲之包封而藏於鐵箱待其期滿獲釋之日悉數交還絲毫不缺獄中又有盡堂或當休息之期犯人不出作工則有牧師升堂講書召集各犯使之辭聽反覆開導認真勸化多有聞之而憬然改悟者各犯旣不能聚談日則作工夜則空閉一室寂處　聊人靜則悔心生悔生則與善漸近故外洋　押之犯多有悔過遷善　怨自艾迨旣出之後不但憚幽囚之苦而不敢復萌故智抑且深海前非而力圖後效從此竟成爲好人者亦屬不少曾聞某處獄中有犯人押至十年該犯在獄中除作工之外暇則作諸手藝零星物件托禁卒等持出售之於人所得之貲悉以存貯於獄中迨釋放出外則銖積寸累之貲已不下　百番藉此以作小本　營不復再　前轍數年之後竟成小康此皆監獄之制盡善盡美故有此濳移默化之妙用也今上海捕房不特高爽寛廣不及外洋而且日間作工雖以監押有人不能交談晚間則羣聚一處有説有笑無所不談其初次犯竊者一經監禁　月之後卽成爲老練賊薰押所老犯日夕有以教之故能自　師而賊智日進也若一切生意中人偶有錢債細故而被押者則又毫無區别與竊匪等共繫一處尤屬不成體統與外洋制度大相逕庭卽例以中國各州縣之監獄飯歇隨其案之輕重而顯有區别者亦有　乎若後者焉捕房亦明知之而苦於無從設法是誠大可惜之事矣余曰請以子言列離報端俾將來爲總議事時之嗃矢卽爲將來設法仿造之左劵也何如 
[緬甸計程]  
　　華洋新報載有逹緬計程一則録之亦足知該處之途徑也據云由英境北界的眼渺城溯怒江北行至英緬分界處緬甸第一隘口地名阿蘭渺水程四十一英里由此而北皆是緬境　下英軍卽從此路攻入者也由阿蘭渺至冥朥城四十六里此爲緬南界第一重鎮緬兵皆屯其處以阻英兵之入刻下業被英襄破矣由冥朥至芒威鎮二十一英里其處住有緬兵現已被英攻下其壘由芒威至野蘭養四十英里其處　産土油之　由野籣養至新妙勇譯卽白象嶼三十三英里蓋其處山中多生白象故名新妙勇至色領渺十八英里色領渺至南烏城五十三英里其處緬兵亦被攻破南烏至坤院三十七英里坤院譯乃七村爲市之義由坤院至冥然二十六英里乃緬境産馬之區由冥然至色故八十七英里此卽英兵現往進攻之地由色改至緬京七英里由英仰光屬北界的眼渺城起從怒江至緬京水程共得四百一十五英里此卽英軍現下攻入緬甸行所必由之水道也其江乃發源中國雲南及四藏南流匯於緬北之拔摩城成爲大江奔騰浩瀚南流至於緬京再西南流入緬南英屬境將至仰光分三大股以注於海江面寛而多石湍速而流急自仰光至緬京商人輪船行須十二三日回則順流南下八日可逹 
[緬王妄想]  
　　緬甸國王以夢兆可以勝英遍諭臣民一節本館前已録報其愚妄之情業覺堪　兹接本館訪事人近報云緬王及妃商量造宫事真不覺令人聞而笑煞爰録出供諸君一粲據云近有緬民自土京滿打利城發 
 
 

Page 2

 
 
信以告仰光莫境之緬民曰刻下緬王底母與其妃蘇吡阿那以爲多國有佛法相助前敵諸將足破英兵此番定將英人盡行逐去前所侵地全璧奪回當仍在仰光建立京城是以王與妃每日披圖籌塵仰光何處擅爾形勝以充建宫室爲駐駕之斯其他一無所問也此信一到仰光西人聞知莫不捧腹泰吾士日報乃作謔詞曰緬王及妃若一旦惠臨仰光　英人當無不欣慶業敬代爲備駐駕之所卽仰光之大監是也若以其室陋不肯居則英印孟買有新成之大獻足供王及妃之游憩矣西報之之固屬過虐而緬王夫婦之設想亦覺太奢自家兵敗將亡地失城陷大兵壓境滅亡之禍且夕　見而自不知危尙奢然爲宫室之謀以宗社爲兒戲昏庸驕暴四者兼之欲求其不遭滅亡之慘尙可得乎有此一節緬之終必覆滅無待督龜者矣説見華洋新報 
[象陣紀新]  
　　華洋新報群述英緬之戰以象爲陣語頗新頴録之以供衆鑒據云由東屋督軍進勦之英兵宫四　偕行據云攻下某城卽留一官駐守餘三將再進攻下文如之蓋此行冀得四城以爲功也　軍中驅用大象二十二隻以四象負大砲四　負火藥砲彈署十二隻貨軍械用物者四隻負糧糈食物者二隻其象乃産自本境山中體巨力大經印人象奴　練極馴登山渡水如履平地誠行軍陸地之妙法也業目東屋起行進發刻雖捷音未到而馬到功成太平有象之徵業　不煩蓍卜者矣其第一圖繪巨象一頭高有丈餘長可八尺四蹄如柱背襯革皮有類鞍式方大數倍下承以巨帶周腹緊縳其頸與尾皆繫以鐵索如馬之有前後鞦背負大砲一尊並雙輪砲車一架一印人象奴横坐象頸手執畏三尺之鐵鈎鎗一具以控制進退行止惟象奴命昻聽稍違卽用手中鎗以鈎其耳象則股慄不敢逆焉第二圖乃隨於負砲之象後者象之高大縳束一如前式其背乃負火藥一大匾方箱上格有憚箱六具其行與第一圖之象前後相偕不離寸步蓋備不時之需也第三圖乃繪戰象渡水之圖岸上有遠山甚高山下雲樹迷離之中有塔矗志意卽緬甸山城之佛塔也近水有小村落臨流茅屋數間式類中國之製屋背略高有破板橘權出於水以備取汲屋傍竹樹相間樹之高者數丈另一小舟二印兵蕩樣波間水闊波平一灣如鏡未渡之象　旋林中伸鼻而吼自鳴得意其在水鳬行於中流者共七象初渡而飲以鼻者有之鳬行深處僅露一鼻　水數丈者　之將逹彼岸回首顧羣以示先登者有之而其背皆乗象奴一人騎者坐者立於象背者不一其法要皆習之於素行之於用也其第四圖上繪象已渡水伏地上載之形象就地伏前腿並伸鼻曲如環後腿如人跪象奴手撫其額一英兵立於象背砲車之上又二英　炮兵用棍共扛一砲上舉象背之兵曲腰躬身以援之此上下之常法曲第五圖則繪整隊行於平地及將見敵之圖也其法乃四砲象分四行並班以行無少前後象前英國兵官一員戎裝乗馬爲導象之左右各　英國待快鎗步兵三名護之行其後則以印兵爲殿負火藥砲彈之象護者如前極其整肅遇敵而施無不芘解者也爲釋其圖形如上閲者當知象陣之妙矣 
[日報彚譯]  
　　日本報云邇來當道各員咸以時事孔亟爲憂謂現在之兵制欲與諸强國抗衡尙恕力有不逮若再敬安禍將立至云○日廷派谷鳥尾兩提督前赴歐洲諸國察看兵法定於十二月起程○近日擬將封存舊潘之大小銅砲六十門解赴大坂砲廠改鑄新式大砲以資利器○西歴十一月二十九日大版及京都兩處各巡捕頭聚集兵庫縣會議惟其事甚爲私密外人不得而知悉者爲各處舊黨蔓延之事歟○英國外部匯銀一萬二千與羙廷被美人準毛攔所竊逃逸他方英廷疑係潛匿東瀛遂電致日廷託爲查緝本月一號有英國輪船由金山開抵横濱巡捕查得該賊隐匿船中俟其登岸詰　實情遂卽帶回捕　收押翌日會同美領事用馬車將該犯押送刑署訊供聞擬按　律科罪云 
[瀛海飛輪]  
　　日本報章云西歴本月六號中國　商總局派袁子莊上舍投文長崎理事衙門謂總局不日卽有輪船開往横濱　户長崎等越招徠　意今特先來察看各口商情小駐三天卽赴神户日本郵船公司閲此消息卽將搭客船價每人減去兩元云 
[豫章新語]  
　　新任廣東學憲胡宗師瑞瀾於十月廿八日由京南下道出江西自中丞以下皆命駕出聲前詣滕王閣恭　如禮宗師旋卽登岸次第拜會有差聞取道贑州入粤云○武　技勇十月廿八日始行試竣十一月初旬先出挑榜後出正榜當試技勇時其孔武　力者不乏其人見者無不歎服然其中力不能勝者致折臂傷胸伏地嘔血亦有數人云○軍興以來挑練選鋒駐紥北管周者有撫標三營駐紥城外濠上者有南昌城守營皆於緑旗本餉外加以練餉及夫價棚價規制一如行營取其日夜會合便於練習防範也近日德中丞見各兵丁另紥管盤致城上棚屋　寂無人殊失城守二字之義且夫價棚價另行支錧歲醫不貲未免虚擲因議一律裁撤飭各兵丁日夜駐紥城上不但撙節　費亦醫事求是也○東大街之左營衙署因鄰近失慎致焚其頭門馬寮等處當日營官兵丁皆呼驚不小今議將署前一帶餘地向貸與鋪户建造店房者今旣燬失不准復造以杜後患或　歲入地租不少如禁其復造未免公私兩損何如飭令復造者改建磚墻磚門俾官民兩受其益之爲愈乎或又謂禁其復造者爲漲地租起見然歟否歟○賜福巷某娼寮日前有兩武生於盤馬彎弓之餘爲趨羶逐　之樂該妓見其囊　錢澀婉言拒絶之武生未免掃興因與之角口時在四更被總查某弁聞聲入室問明情形將兩武生與三妓女押赴新建縣各遭笞責武生則發班房看守妓女則發官媒管押是亦整頓惡俗之一端也○日前有一民船由省上駛至瑞河口地方灣泊有素識之數人從岸上相招謂　搭船回梓船户允之詎上船後　臂一呼岸上伏有多人悉行突出將滿船衣物搶去船户勢孤力弱不敢拒敵濳返省垣以强盜白日搶刧控究或謂此非强盜也　户欠其錢麇索　償是以下此毒手耳 
[揚城火敬]  
　　初八日亥刻揚州缺口門外南首某姓家失慎各處水龍聞警馳至火勢已不可嚮邇幸汲水較便隨卽擈滅計延燒木行以及居民瓦草　約有十二三户起火之由容俟續述 
[烟臺火警]  
　　初七日晚八點鐘烟臺招商商失慎於時烟氣彌漫人聲嘈雜洋行水龍較近爭先馳到俄而文武廳汛及海防營水龍次第赶到人衆手多約兩點鐘時方得救息幸是夜天晴是靜不至蔓延云 
[鄂州火患]  
　　本月初八夜三點鐘時已月落參横霜凝風冷居人皆擁絮被作漆園游忽報鄂垣外大堤口火警急推枕而起昏黑中遥見熊熊燭天火光計長里許閲二點鐘之久火始熄滅次日探知起自某宅延燒二十餘家多屬手藝脚去篙工小店是處地隣荒野報有委員彈壓防營幫救得以迅速撲息云 
[禾城火警]  
　　十一日傍晚時嘉興北門大街孩兒橋南首永盛花砲店因研春火藥以致火屋猝發頃刻延燒幸爲時尙早遠近水龍聞警來救得卽熄滅祗焚去披屋一間真是大幸惟研藥之夥逃避不及頂上青絲已被紅孩兒剗去肌膚亦已焦灼是日更鼓初報警鑼又鳴東栅南堰等處水龍爭先馳救後知塘灣街後面空地江北客民住處焚去柴草一堆而已各水龍如紛紛折回何火警之多耶 
[會商善後]  
　　臺灣新設巡撫與新疆事同一律所有善後事宜在在均須籌畵現聞閩浙總督楊石泉制軍擬於月内渡臺與劉省三爵撫憲會商應辦各事云 
[儲憲行旌]  
　　馬儲憲有本月十五日赴汜水採買運米之説隨漕各員已於初六日派委矣聞是日委札共有四十件副襄辦兼頭幫係 
 
 

Page 3

 
 
俞　馬熙會同襄辦李厚庵司馬先行到局其餘監兌騐船各員亦隨後到局各司其事 
[本年海運及河運蘇省各委員單]  
　　海運滬局總辦候補府譚泰來楊靖松海防同知劉啓彬上海縣莫祥芝會辦候補縣楊薄幫辦候補同知鄭本誠施澍候補通判朱世基王鍾瀚候補縣錢麟圖蘇升紀縢恩沛湯學江李徵槐直州同王伯乾差遣候補按經歴馬中皆府經歴霍鎔炳縣丞湯慶洹葉恒新巡檢蔡濟慶孫鑑儕從九温士俊典史吴　曾毛雲錦孫官準○海運準局總辦候補府崔繩祖候　同知土用　會辦候　縣吴其芳帮辦候補同知李福冕明瑞王儼馬玉田直隷州趙惟善候補通判王振鏞牛漢奎文綸徐承福孫和鳴候　知州石和鑒楊鳳儀卽用縣吴炳湯曜候補縣陸昀麟恒周濂蔡世濂孫家聲楊文斌孫茂橿張豫立杜仁榦俞德炤徐景寅馬霔恩河啓綬王國　直州判宋恒坊朱培仁差遣候補理問周玉朱景質候補道庫大使易家鼎縣丞張寳瑔吴秉衡吴德輝劉步洲方世忠李芳陳鳳岡李德埴趙雲倬巡檢聶師賢章福齊王文煥楊紹禫沈膠藻沈爾繩典史胡畏慶畢蘭紳董郁聞順汪介耆金福臻彭應庚楊佐垣○河運勷　候補　番學祖文案候補縣查以觀支放候補縣殷勸押運第一　候補縣帥遠煒第二幫候補同知陳步同第三帮候補通判李運炬第四帮候補通判劉文　差遺候補理問王顯錢候補道庫大便陳　炳府經歴葉紫綬巡檢宋維璋 
[改設兵輪]  
　　赭宼披猖之日官軍與之角逐於江皖之交水師之力居其大半其時水師名將首推楊厚菴彭雪琴兩宫保迨乎宼氛旣息朝廷知江防之宜重爰命彭宫保按平巡閲以收有備無患之效近日朝議整頓水軍因擬於長江水師各舢板船撤去一半以此一半經費改造小兵輪分給各鎮操練巡哨江面與舢相豈表裏從此江程千里瞬息可通江防不且愈固哉 
[使節述聞]  
　　出使美日秘三國大臣張樵野京卿之參贊隨員繙譯官等共有十餘人現在尙人到齊其已到滬者祗頭等參賛延齡及隨員彭承謨江鑑等聞其餘各人不日亦可到齊星使起程之期現尙未定云 
[領事已到]  
　　昨禮拜六英公堂廳輪夏正領事會訊前因夏君公出由連繙譯代理昨日夏君已到堂會判各案矣 
[諭令集]  
　　汪子宜請迨周雨亭　欵一案訊　情由屢登前報昨何景峯投遞稟詞汪子宜金梅溪亦到案候示周經英廨飭錢送到何稱光緒光七年起造恒合祥公　房屋時每股出銀二千兩周祗五百兩向我借一千五百兩復造小東　　屋又僣八百兩　九年轉票周將小東瘦　保險地　兩單作抵周稱七年借銀一千五百兩早經還楚八年另借之銀將小東閂外房屋作抵曾立抵據太守將　事間何　稱小東門外房屋祗保銀一千兩如何可抵二千三百兩因有公司房屋股分救肯借銀太守謂現在英廨所控如何定讞民將批語呈閲何又稱本年周已　過七百四十兩又恒合祥公司帳上餘利二百六十三兩故現在祗欠銀一千二百九十七兩至小東門外房屋所收之租尙不敷繳地租銀兩大守謂汪前控厲將公司股份抵銀一千二百兩逾期不還汪本不願收管房屋後見周無銀可取始肯收房及傳周到來亦願將房交伊暫管但　須金何兩人愿意簽押方可故將金何傳案否則汪周之事　何不粗干涉周將股抵押與汪本不應由何姓專主爾等旣有枝節金亦大股可仍養金調處遂令汪何周三人暫退從問金此事須爾調停卽使汪將公司房屋收管日後枝節正多爾亦是股東恐更受累還須兩下相勸爲是僉稱屬次調停均不肯允太守著將三人傳進復向汪開導汪稱小東門外房屋何旣不要諒必不值如許銀兩况　祗請追銀並不要伊房屋何如肯出銀一千二百　亦可將小東門外及公司房屋收管何稱我惟索銀現　伊能還銀一千二百九十七兩股份仍主伊收管惟另銀六百兩由周向金　下借去太守謂總之周旣無銀如何可作股東附股造屋今着金向爾等四人調停爾等可商通再核至周所稱帳目不清准將不清之　指出另具禀請可也 
[事去毆]  
　　昨下午四點鐘時五馬路相近三洋涇橋之第八號門牌西婦家有一東洋車夫被西婦拉入屋内閉門而毆之正不知其因何中但間該事夫喊聲如斬家外人聞聲集視約以百計似皆有不平之意大聲高呼或力推其門欲思破扉入救而卒不可得良久該車天奮力踰短門而出乎中已鮮而淋漓其時門外人喧譁甚至欲尋巡捕而不可得意者昨係禮拜六爲西人跑紙之期巡捕或者咸彺觀跑紙故此處寂無一人致該西婦得施其毒手歟 
[允釋行夥]  
　　謙信洋行之粤人譚如新卽譚日新雇船裝載鷄鴨肝被巡丁指爲漏稅爭毆報捕由羅太守訊供將一人看管　由貨捐局將巡丁及船户保去譚仍押候復訊昨由謙信洋行東帶同　某　案聲明前情并稱我行鷄鴨肝放在蒲包内在十六鋪過見廵丁誤認爲洋藥竟歡查看爭執間船已駛至金利源碼頭有岸見巡丁人衆恃幾爲　報捕夏領事向太守曰該洋行係德商本領事理應曹辦巡丁謑查則已保出譚　新則反管押何也太守謂是案昨同龑副領事佩君會訊尙須匱訊確不知該行係　國商人今　貴領事言卽傳巡丁質訊可也王云該巡丁誤指肝爲　藥一節該巡丁係　貨捐局並非洋藥局彼不過見貨查看譚旣無漏捐事不妨任其查看卽無轇　矣且據巡丁言係大馬路三益鋪中之貨並非洋行之貨夏君曰　巡丁雖非洋藥局中人然果查見洋藥豈不可知開洋藥局圖賞辦公旣誤反得出外設彼延不到案竟任無辜之人覊押乎　請將譚開釋俟巡丁來質太守曰貨捐局巡丁不查洋藥人所共知本府須覆訊發藻夏君曰然則不容本領事保譚乎隨告辭太守亦退堂兩下晤談後始允釋譚俟傳巡丁候質楨辦 
[花叢肆竊]  
　　前據妓女陸秀卿至英公堂訴稱有崇明某孝廉與同鄉人陳智卿同來打茶圍後陳獨來寄宿　曉我尚未起而陳先起身囑傭人備轎出外聲曾看竊及傭人回　抬陳進城到邑廟豫園　伊等在茶館守候良久　見殊爲　異等語我聞而疑　卽檢點僉飾已被捲去八兩重金　一對及金約指等件請查當由捕房包探唐阿順查得陳習卿卽陳旺郎前曾犯繼又探得陳已回崇明因卽購線禀請　會審員羅太守備文至崇明縣投遞派差恊提陳智卿押解來滬昨晨送案該包探申訴前因并稱獲陳時詰　已將金鐲金約指等兌換　洋在家越造草房贖回田地業繼用罄容再傳該妓來賢太守命將陳押俟辭妓投案質訊當陳回鄉時造屋贖産儼然富家翁宗族交游方且稱羡之不暇而孰知其向知欄中竊來者哉雖然世之類陳者正復何限陳亦不幸而敗露耳 
[細故逞兇]  
　　前日突有染坊中八十餘輩至本城新北門内觀音閣左近某姓成衣店大肆咆哮將店中物件擲毁無遺店夥甲乙兩人出爲攔阻驀被擊傷頭額鮮血淋漓嗣爲該處守城其丁所見前往解散苴起事之由聞該染坊與成衣店係屬比隣染坊中時向成衣店告　水桶汲水已非一次前日染坊夥某甲又往成衣店借桶汲水汲罼甲乗　將桶携回坊内並不交還少頃成衣店夥需用水桶向甲索還甲將桶臧匿以致口角紛爭釀成　事　兩遠均不肯干休經　處地甲出爲調處不知作何了結也 
[扭控泰水]  
　　江北婦某氏寓居小東門外集水街左近膝前一女嫁同鄉某甲爲室上月二十八日其女驀地脫逃四處　尋杳無蹤跡閱日隣近水菓行中某甲之女亦不知去向前日經人訪悉兩女均被該氏之弟某乙拐赴吴　甲遂恊同行主報捕緝查一面將某氏提至上海縣喊控莫邑尊飭暫行看管以候集訊 
 
 

Page 4

 
 
[英界公堂瑣案]  
　　陳杜氏稱無錫人曠母來滬業已嫁人被堂兄杜阿六糾人前來欲將我母拔回無錫爭執間由捕拘案　已被毆受傷杜阿　供在籍　堂妹爲媒許字人家　料嬸母挈女來滬另中陳子山爲媒别嫁我已被在原籍衙門告發爲此前　尋嬸母及陳子山　同回里料理各事陳子山供爲媒是實惟不知　籍之事陳阿大何三寳辭順寳等同供與杜昆同鄉親戚故邀我等同去理説羅太守飲將一千人分問押候覆訊○德和坪行收租人張錦堂稱昨同　人向陳　輔收租洋三元　付反將西人毆打報播拘案焉人申訴前因陳　輔供所欠租洋今特措繳並不毆打西人羅太守商之夏幾事除繳到租洋給領　再罰陳洋二元給西人養傷完結○捕頭禀粤人吴阿根在虹口地方聚賭曾經訪拿今得蘿　送案吴阿根不　聚賭羅太守飭將吴抑候過堂笞責二百板以儆 
[勸舉救大文會]  
　　各城鄉溺女風熾雖經官長未禁終屬陽永陰違其中忍心致溺固屬不少而因家况維艱不得日而溺者亦居其大半其法原無可貸其情實有可　輾轉圖維莫如六文會之意美法民也兹將救溺女六立會章程列左六文會各村收各村之溺先置簿一本邀一百股每人或作三十股或三五股每股每月出錢六文一月可得錢六目給與貧而養女之　以給三十個月爲　其衣食稍匪存沾者不給頭胎生女者不給或生子數胎而始生女者亦不給甚有應行給錢之家或因生女過　難於乳養　姓有抱作童媳者亦照例給錢與之族大者或一村分爲數會族小者或熏村合爲一會各村之溺各村救之可無稽察之勞生女便行派錢不生女不用可無侵吞之患且所救之女或存活或夭殤者易於查明可無冒領之弊　爲惠而不費簡則易從迨數年後衆志旣定人樂救生再行隐地變通或捐田歸衆管理或集貲發商生息墨官主案　垂久遠查閩省州縣城鄉或有捐資生息匱田收租設局收養者或有隨地　集六文會給錢自行撫育者又案查同治二年前江西撫沈文肅公刊刻六文會意程通飭谷屬舉行至光緒四年翰林院檢討王邦璽奏奉諭旨通飭各省舉辦在案是則各州縣之紳耆尤當遵行而弗替也[  己溺子稿]  
[浙實撫轅抄]  
　　十一月初四日通判徐光鑒禀銷假○初五日寗台道薛差人來省禀奉飭知奉到部文賞加布政使銜禀謝候補府胡晉甡禀知奉委嚴東關鹽厘局差禀謝卽辭同知趙儀禀知藩委護解湖北後路糧臺餉項差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[憲示節録]  
　　監臨護理江蘇巡撫部院譚示各屬每届鄉試之期解送謄録對賣書手名爲悉心考選實則臨時招募　多失業游蕩子弟文理粗俗之人招摇誘買弊端百出且録窵字跡模糊至有筆畫遺漏等事實屬不堪寓目業據應試士之趙企翔等聯名具禀前來爲此出示下屆鄉試仰各該縣舉選代書解送謄録書手以昭整頓百重考務其各遵辦毋違 
[怯界癸堂瑣案]  
　　袁松林偕收租人請追金洪仁周郁氏豆腐店陶欠租金自稱係縣署差役呈遞禀詞稱奉諭按月拔洋一元五角翁太守謂日前並非爾自已上堂本分府亦從未如此斷法惟着爾等將舊欠分作三期歸楚爾今竟揑造堂諭希圖朦混乎　管押以待辦其欠租矇混之罪陶及周郁氏均繳洋兩元太守着將所欠繳呈○昨報列某甲代胡正昌也禀控薙髮匠糾衆折梢情事旋卽拘獲一人昨日捕房將薙髮匠王阿金解案翁太守先詰某甲據供姓胡名霖坐庄客胡正昌被王屢次拆梢且紏集無賴許多到來騷憂正昌年已七十三歲現在有病不能投案太守謂王曰伊並不欠爾錢文爾因何屢往騷擾王稱我已跟伊五六年向伊借錢肯不肯由伊爲何遽爾將我送案太守謂旣不欠爾錢文如何向伊要錢爾實屬不安本分判責六十板以儆○巡捕在打狗橋堍獲到賭徒郁景全陳阿二并牽絲摇缸骰子竹牌錢一百五十文併呈案由包探解送公堂禀稱伊等聚賭雇有望風人連日巡捕上前拘捉被其覷破早已脫逃昨日知又聚賭因遣出店火夫等人前去將人　住送案郁供　習雕花匠刻因先就經伊等雇去數錢並不與賭陳供賭首係蘇州人小名阿金早經逃去太守謂聚賭事已可惡况用假骰騙錢遂判陳重責二百板枷號一月郁重責二百板枷號兩月以儆○捕房解曹阿明請訊包探孫寳生禀稱此人由小東門外捕房解來原告保大輪船水手稱有食鹽一担飭伊挑往家中後竟不知其挑往何處現原告不曾到來翁太守將曹詰問曹供在碼頭爲野鷄挑夫前晚有人飭我將鹽挑往新開河浜成衣店内中途被兩人關截囑我將水手喚來我去後不知伊等將鹽挑往何處太守問可知水手名字答稱不知成衣店中人諒必曉得太守謂該水手旣經失物亦應到案請追隨着包探帶曹往該船上將原告傳案以便究追○萬卷樓書鋪主陶岩偕鳳凰臺茶肆夥顧蘭生投案先據陶稱從浦左東溝口來滬隨帶鋪盖一个暫　鳳凰臺翌日遣人往取據稱當日　被朱永春取去因之四處尋訪前日顧在十六舗地方將朱獲到尙敢倔强經人　同拘入捕房解送案下顧語亦相同朱稱小的係沙船上舵工並求取伊舖盖實是被誣顧稱小的親手將鋪盖交伊何得胡賴太守謂鋪盖諒必昆爾所取寄放何處着伊等同爾去取出交還朱稱實已當在大東門外大碼頭某典中得洋一元五角太守謂當票何在答稱寄在陸家石橋陳姓處太守着陶顧二人退去飭包探吊到當票再核○捕房解朱王氏請訊原告係該婦之夫朱煥　訴稱小的　蘇州傭工度日本年九月間妻與母口角出門潜來上海自稱爲人縫紉小的於十月間來滬同住在城内親串家十二日妻出城一次十三日　名鳳鳴者來與妻挑鋪盖出城稱城外已有生意斯時親戚家欲倩妻至馬弄中索取錢文以故未去二十日鳳鳴又來呼喚至二十七日竟將鋪盖挑去稱在潮陽樓妻院弄中本月初一二等日小的往尋不到初三日尋至一家見妻在内室旁攤有鋪盖據房東言　鄉下人所寄然小的　能無疑因於翌日清晨叩門入内見裏床上睡一男子小的卽將妻打罵其人乘間逸去小的遂趣妻回蘇二到船上忽有阿寳者前來將妻喚去至昨日始又尋到翁太守聞鳳明阿寳究竟是何等樣人前日逃去者可是阿寳答稱鳳明阿寳均是四馬路北益泰堂倌逃去之人看不清楚現請提阿寳究懲太守轉詰朱王氏答稱因無吃用　來滬上暫住書院弄姊妹處丈夫疑心聲言欲毆死小婦人小婦人願自已尋叱太守謂朱爾疑心往捉又將人放走並不一併拉住面貌亦看不清楚總之並非體面事今朱五氏願跟爾回去爾究願領回否答稱伊已心向别人不肯跟隨小的太守謂然則惟有　堂而已爾勿後悔朱稱倘伊肯回當卽領回家去太守又傳朱王氏問今日不子深究全爾臉面可隨夫回去朱王氏稱願隨夫回去太守着朱將妻領回管束設　不遵或有人來肇事阻撓再行投案○前報列拐案各犯移送上海縣署嚴訊尙有福來烟舘主陳海坪未到昨因差保交案被拐之孩邵金福魏正海亦到案候示翁太守將正海之父阿書開導謂本分府體恤爾等今日且將兒帶回待疑提審時爾卽帶進以憑質對魏邵叩謝退出太守着將陳送縣歸案辦理 
[高陽臺]  
　　乙西報罷適聞吴韻仙詞史臥病不起之信名花萎地衰草連天棖觸於懷愴然賦此世有同恨亦興美人遲莫之悲乎○匝地胭脂無邊抛擲天涯客子心驚説甚情長依稀塵夢都醒盼將一淚酬知已早潸然洛影無靈時予悼亡已及二載甚更番望斷銀河立冷銀屏人間具有傷懷事算青衫落拓紅粉飄零我便悲秋空憐風月凄清挑燈幻把新詞懴奉間曾贈詞二闋料難盟兩字惺惺補今番綺語從頭綺恨填膺[  柳隐詞人馬相如稿]  
[題畢玉洲小藍田三俠圖]  
　　可曾雙璧種藍田劍影脂痕兩意産金雀補裘宵壓綫玉驄試埓曉凌烟肯將肝膽酬輕諾儘有錢鈿證舊緣愧我豪情銷歇盡藥爐經卷自年年[  申左夢畹生]  
[上海三馬路與昌絲棧陳竹坪經募兩廣山東江寗沙州賑捐棉衣十一月初八九日第一百五十二三次清單]  
　　新開河恊各水烟號交來昌字一千一百六十三册烟奂營士經募漢鎮棉花帮紋銀十兩春生鑑興發壽張松齡三户各紋銀六錢二分八厘李紹堂俞漢清辛保三楊濟川李世瀛程旭東楊星臣郗咸福郭錫九趙文堂王仁亭馬孝侯焦申之十三户各錢一千以上十七户共來紋銀十一兩八錢八分四厘批見規銀十二兩另五分一厘又洋十一元六角○淡永縣徐元臣爲父病愈完愿洋十元○文報局移來常熟瞿鐵舫先生助朱子格言篆書十張○金逹衢交來奦源無名氏助名畫手卷三件精品字册十二頁精品山水一軸精品行書一軸○燉煌鍾記助山東楊博秀助廣東二户各洋十元浦左求安主人隐名氏二户各洋五元○寳善街王大吉老樂鋪因新學徒進店折席移助山東洋八元○桂馨書舍經募鄧國香等計四十二户助江寕洋八元錢廿文○海甯慎省齋經募昌字二千四百五十一册求親福銅洋廿七元敬性比再生氏二户合洋十元謙益堂洋一元五角文川氏寳經樹榖堂廉泉居章月樵五户各洋一元思聰氏虚對洋二个以上九户共來洋十六元鍻洋廿七元虚對二個小洋五角○嚴玉記馮少雲餘生子川沙朱友梅病愈完愿棉衣捐四户各洋一元無名氏助廣東銅洋二元除病子銅洋一元○兩日共收規銀十二兩零五分一厘英洋八十七元銅洋三十元虚對兩个小洋十一角錢廿文朱子家訓篆書十張名畫手卷三件精而字册十二頁精品山水一軸精品行書一軸合并申明 
[上海北市絲業會舘核奬籌賑公所施少欽經收山東賑捐十一月初一二三日第八百五十二三四次清單]  
　　張子青爲嚴君六旬誕辰節省移助洋一百元慈水無名氏求佑妻楊氏病速愈産平安洋二十元隐名氏江求合家平安由未菊坪兄來洋二十元蘇省顧金生求保母病速愈洋十元斷河孔誦先保佑平安由全盛局來十元鄭方氏求分娩平安十元進南孫氏六元江蘇無名氏五元紹興王不留名病愈完愿五元黄門江氏完愿五元陳門李氏求子病速愈四元周家嬀平日積聚求目疾速愈由朱菊坪兄來洋四元沈端廉求病速痊二元平江了心願子一元汗先生一元樂心堂一元陳芝田五角楊增源五角苕溪無名氏銅洋六元○金匱學殷第二十一次來託汪逸泉先生經募昌字八百六十八號册保康節省費洋四元王允記洋二元王恭儉洋一元共三户合來洋七元○九江乾昌局來像康莊經募昌字二千三百六十五號册豫康莊洋三元錢八百文又九江姑塘　蔡募昌字二千八百九十號册三益堂錢一千文德太店裕太店同太店正昌店吉太店五户各錢五百文李記蕭記胡記陳記四户各錢四百文以上十户共錢五千一百文連上册合來洋八元以上初一日○上海馮海槎兄交來無名氏病愈完愿洋二百五十元溧陽不留名賣去零衣由寳順局來洋十五元隐名氏以助賑彩票得彩物件仍舊售去易洋移助十二元七角新安古樸子求小兒子尙病卽全愈由杭州全盛局來洋十元無錫縣署諸同人以賀朱臻翁刑璋禮移助洋十元朱臻山以得子酬謝親友席費移助洋十元蘇州瑞記祈保合宅平安洋六元鎮江張逢源求母病速愈洋五元張沅芷求内子病愈由蘇州通順局來洋二元蘇城守梅軒主代寄恊源局來了願永完人洋一元陳氏求病速愈洋一元本埠無名氏錢一千文○　涇鎮紳士陳逹甫先生經募富貴源頭同字二千七百零六號册洋四元錢八百文由太倉繆季豐先生寄永義昶局來以上初二日○慎俗莊來有心無力人完願湘平銀十兩合來洋十四元異門忍　居士寄姑蘇全盛局來求痔漏卽愈人洋二十元永安街永記號交來洞庭隐名氏棉衣洋十五元無名户洋五元七峯世恩室因妻分娩驚而得喜藥資移助由梅里永義昶局來洋五元浙西俞氏求補過子爲考邦鈞公妣姚宜人求冥福洋三元陳姓求妻炳愈洋二元隐名善士以得彩各物售去易洋移助二元桂貴林洋一元老復泰船局求生意興隆平安洋一元焦承卿洋一元○安昌謝正大米行代寄老恊興局來浙紹山陰安昌謝文海祈消災合宅平安洋十元浙紹山陰安昌謝正記銅洋二元浙紹山陰安昌謝正昌祈平安銅洋一元○金匱學殷第二十二次募觀記洋二元用記洋一元聚記洋一元尤記洋一元四户共合來洋五元以上初三日 
　　參茸衛生丸○人參鹿茸三貴丸○寗心補腎丸○麋茸女金丹○參茸白鳳丸○金鎭固精丸○兒科萬病回春丹 
參茸衛生丸○統治男婦血氣虛弱精神困乏常吸洋烟精力耗損病後失調產後欠補目暗耳聾血枯液竭肢體怠倦脾胃虛寒婦女月事不時男子夢遺滑洩一切虛損等症百發　宜誠衛生善後之聖藥也每丸洋二角半雙料者一元加料五角小丸每兩洋一元○人參鹿茸三貴丸○重用人參鹿茸爲君佐以補益之品大補血氣培養精神倘有血氣虧損陰陽失陷精不化氣血不歸經酒色過傷憂思成疾精神短少仲怔善忘或病後失調或夢中遺洩陽痿不振陰竭成癆血液乾枯便溺頻數等症俱能治之每兩洋一元四角○甯心補腎丸○人之一身運用者心滋生者腎雖相須爲用而交通　難或先天不足後天失養則精神疲敝作事健忘腰腿軟　頭目昏暗百病叢生矣此丸善能調和血脉補腎寗心健脾開胃益氣强神凡雕龍文土握算經　皆可常服以其培養精神增益智慧功力最速也每丸洋二角○麋茸女金丹○麋茸性屬陽中之陰最能滋陰補血本舘選極壯嫩者蒸燉旣成配入女金丹之内名曰麋茸女金丹　女服之最爲有益功能温填血海壯煖子宫不寒不燥能補能療服之可無赤白帶下之　並可免紫黑崩中之累其月事不調或歇或行久不受孕輙被小產等症皆能治之功效異常不愧金丹之稱也每兩洋二角○參茸白鳳丸○此丸爲婦科上品如資質薄弱不受誕育月事不調經閉腹痛赤白帶下一切胎前產後各症皆能奏效每丸洋一角雙料二角小丸每兩二角半○金鎖固精丸○耑治心腎不交夢遺滑洩精關不固洩後餘滴等症此丸有如金鎖固守玉門功效奇捷每兩洋一角○兒科萬病回春丹○統治小兒驚風氣喘咳嗽叶乳多啼發寒發熱赤白痢下水瀉不止二切諸病立可回春每丸洋一角廣東鹿芝館分設上洋英老巡捕房斜對門 
 
