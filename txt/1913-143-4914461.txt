# 1913 - 143 - 4914461

 

Page 1

 
 
要件 
[宋案證據全錄（十）（二）]  
　　第四十一件（應夔丞寄洪述祖電底一紙原稿一紙） 
　　民國二年三月十四日下午七點二十分由上海電報局發寄四等第七千八百六十三號電報計三十八字譯文如左 
　　北京洪蔭芝君應密梁山匪魁頃又四處擾亂危險實甚已發緊急命令設法勦捕乞轉呈候示夔寒 
　　（原稿）致北京洪蔭芝電北京洪蔭芝君應密梁山匪魁頃又四處擾亂危險實甚已發緊急命令設法剿捕乞轉呈候示夔寒二年三月十四日速發十四晚七鐘（此處有應夔丞印） 
　　第四十一件（説明）此件電底向電局調取蓋有江蘇駐滬巡署緘紅戳由捕房照應密本譯出呈堂原稿應夔丞註有速發十四晩七鐘七字蓋有應夔丞印章 
[第四十二件（洪述祖寄應夔丞電底一紙）]  
　　民國二年三月十七日下午三點十五分上海電報局接到北京發寄四等第三千四百九十五號電報計三十四字譯文如左 
　　上海文元坊應夔丞應密寒電到債票特别准何日繳現領票另電潤我若千今日復蔭銑 
　　第四十二件（説明）此件電底向電局調取照應密本譯出 
　　第四十二件 
　　按此件與前第三十七件至第三十九件相應電内有寒電到債票特别准之語以前蒸眞兩去電月日計之與第四十一件相合 
[第四十三件（洪述祖寄應夔丞川密電底一紙）]  
　　民國二年三月十八日下午三點七分上海電報局收到北京發寄第四等三千七百廿四號電報計二十一字譯文如左上海文元坊應夔丞川密寒電應即照辦倘空言益爲忌者笑蔭十八 
　　第四十三件（説明）此件電底向電局調取由捕房照川密本譯出呈堂並附有原碼及鉛筆自譯電又一紙 
　　第四十三件 
　　按此件電内所云寒電與第四十一件應密一電相合 
[第四十四件（洪述祖寄應夔丞電底一紙）]  
　　民國二年三月十九日下午十二點三十五分上海電報局收到北京發寄第四等三千九百三十七號電報計十五字譯文如左 
　　上海文元坊應夔丞應密事速進行川效 
　　第四十四件（説明）此件向電局調取電底出捕房照應密本譯出呈堂並附有原碼及鉛筆自譯電文一紙 
[第四十五件（應夔丞寄洪述祖電底一紙附電局收照一紙）]  
　　民國二年三月二十一日上午二點十分由上海電報局發寄三等第一萬一千六百二十八號電報計三十字譯文如左北京椿樹胡同洪蔭芝君川密廿四十分鐘所發急令已逹到請先呈報夔號 
　　第四十五件（説明）此件向電局調取蓋有應公館三字紅戳由捕房照川密本譯出呈堂並附有電局收照一紙 
　　第四十五件 
　　按此件電内所云急令與第四十一件寒電已發緊急命令一語相應廿四十分鐘五字亦與第四十七件油印品内所云三月二十日下午十時四十分鐘等語相合 
[第四十六件（應夔丞寄洪述祖電底一紙附電局收照一紙）]  
　　民國二年三月廿一日上午九點二十分由上海電報局發寄北京第四等一萬一千六百四十一號電報計三十三字譯文如左 
　　北京椿樹胡同洪蔭芝君鑒川密號電諒悉匪魁已滅我軍一無傷亡堪慰望轉呈夔箇 
　　第四十六件（説明）此件向電局調取電底蓋有江蘇駐滬巡局緘紅戳由捕房照川密本譯出呈堂並附有電局收照一紙 
　　第四十六件 
　　按此件電内所云號電與第四十五件川密一電 
相合 
[第四十七件（第一法庭油印品寄各報館信四十二封）]  
　　監督議院政府神聖裁判機關簡明宣吿文 
　　嗚呼今日之民國固千鈞一髮至危極險存亡呼吸之秋也譬若嬰孩正維護哺養之不暇豈容稍觸外邪本機關爲神聖不可侵犯之監督議院政府之特别法庭凡不正當之議員政黨必據四萬萬同胞授與之公意爲求共和之幸福以光明公道之裁判執行嚴厲正當之刑法行使我天賦之神權奠定我莊嚴之民國今查有宋敎仁莠言亂政圖竊權位梁啓超利祿薰心罔知廉恥孫 
 
 
 

Page 2

 
 
中山純盜虚聲欺世誤國袁世凱獨攬大權有違約法黎元洪羣小用事擅作威福張季直破壞鹽綱植黨營私趙秉鈞不知政本放棄責任黄克强大言惑世屢悮大局其餘汪榮實李烈鈞朱介人輩均爲民國之神奸巨蠧内則動摇邦本賊害同胞外則激起外交幾肇瓜分若不加懲創恐禍亂立至兹特於三月二十日下午十時四十分鐘將宋敎仁一名按照特别法庭三月初九日第九次公開　判由陪審員薛聖渡君等九員一致贊同請求代理主席副法官葉義衡君判决死刑先行卽時執行所有罪狀當另行羅列宣布分登各報俾中外咸知以爲同一之宋敎仁儆以上開列各人倘各自悛悔化除私見共謀國是而奠民生則法庭必赦其巳往不事株求其各猛省凛遵切切此布 
　　第四十七件（說明）此項油印品與國務院宥日通電據應夔丞函内附呈發見之油印品相同外封上書郵寄二字下署京江第一法庭緘七字均係油印中書某某報飽字樣計各埠報舘共四十二封函封貼有郵票 
[第四十八件（洪述祖寄應夔丞信二紙信封一箇）]  
　　號箇兩電均悉不再另復鄙人於四月七號到滬因挈内子到常掃墓並至徐滙啓明女學挈小女入京出閣也所有一切均俟面談王博謙處之欵擬携票面交手頌夔弟足下觀川居士啓三月廿三日 
　　再請弟夫人薛君代覓女僕一人要肯赴京者（因小女出閣暫用數月）工貲能廉最好（至多五元）此信到後卽求預爲事弟夫人必能爲我出力也又及 
　　（信封）上海西門文元坊江蘇駐滬巡查長應夔丞先生台啓津洪緘廿三日 
　　第四十八件（說明）此函係用觀川書屋製牋郵封有津洪緘字樣且有津局圖記應夔丞於三月二十三日逮捕當由交涉使知照上海郵局將應夔丞往來信件一律扣留送交涉使署檢查此函到日曾經津局電達滬局囑將原件寄回維時滬局扣存送查信件巳有此函在内此件緊接第四十五四十六兩件觀函内用號箇兩電均悉語自明附信内每句俱加單圈至托二字加三圈 
　　按自第三十九件内燬宋酬勳位等語起至第四十八件號箇兩電悉不再另復等語止爲本案最關緊要之件第四十二件與售公債票事有關是爲一節 
時評 
[忠告兩院議員（三）（無名）]  
　　或者以爲今日議會之擾亂而不能開會者非各黨之不能統一其黨員與夫嚴守規則之善實由少數黨故意如此使多數黨不能獲勝也使苟如其言則是以議會爲政黨之利器以政黨爲本以議會爲末議會誠不足重也擾亂與不擾亂開會與不開會固無庸計較也若以議會爲主體爲言則有不應如此者 
　　有議會而後能議事能議事而後能决可否能决可否而後能定其主張之勝敗以勢論院中旣非一黨勝敗原不可必以理論一黨之主張未必盡是原不能事事求其必勝今各黨議均以必勝之心殉其主張不勝毋甯并議會而破壞之少數黨盡具此心固無議會之不破壞矣 
　　夫少數黨之常敗於多數黨固也然議會之中豈無兩黨同一主張之案則卽少數黨亦有能伸其主張之時無必破壞也且也使兩院之多數黨而爲一黨之人少數黨破壞之猶可說也今則參議院國民黨爲多數而進步黨爲少數衆議院進步黨爲多數而國民黨爲少數二者得其平敗於參議院尚得勝於衆議院敗於衆議院者尚得勝於參議院即以政黨之勝敗計亦何必定欲破壞此議會耶 
專電 
[北京電]  
　　近來消息稍鬆胡瑛電南方要人並無亂意皆無聊人所爲據傳國民黨之方針將專從法律上政治上解决但其多數仍不承認袁 
[北京電]  
　　初八兩黨因院議衝突後協商林長民面問國民黨是何宗旨前此擁護政府不遺餘力參議院通過借欵時餘黨稍有辨難國民黨員卽起而辨護惟恐傷之今則决絶至此于右任張耀曾彭允彜等未有所對 
[北京電]  
　　北京商會連日會議將發一決絶之通告謂各黨相爭無預我商民事不應連累及我輩且有人提議排斥反對借欵之議員與主杜絶貿易 
[北京電]  
　　京中各報盛傳各國將干涉我内亂余訪之多數外人均謂並無其事大約非到不可收拾之時機外人必力持慎重不至干涉 
[重慶電]  
　　南川縣城近日新造天主堂一座鐘樓一架高十二丈昨行落成禮主敎司鐸法領事武員等均到與禮官紳亦皆往稱賀 
[南京電]  
　　程都督昨派黄逵赴魯傳聞索取洪述祖未知確否 
[南京電]  
　　應省長以近日謡諑紛繁藉口宋案借欵兩事開會演說無非挑動南北惡感昨飭警廳取締凡遇各團體開會派員到會旁聽如有不經之談准其干涉云 
[南京電]  
　　内務部科長鄭咸昨由浙江察勘海塘工程來寗當乘津浦車北上 
[南京電]  
　　水上警察廳長盧鹿萍昨因公來寗 
[南京電]  
　　江蘇征庫將校團定於十七日假浙江會館開追悼宋先生大會 
特約路透電 
[北京電]  
　　袁總統任命梁士詒爲代理財政次長孫寳琦爲稅務處督辦趙椿年爲稅務處會辦 
[張家口電]  
　　連日有人紛向各銀行提欵巳倒閉銀行一家惟商務局則稱乃係擱淺各大銀行皆有軍警保護當道現正從事安撫人民近有大批軍隊開抵此間居民頗爲惴惴當道今日與商界會商辦法防杜若輩刧掠蒙兵現漸迫近華軍先鋒隊華軍準備禦敵殊少精神人同益爲震恐 
[南京電]  
　　日本貴族團於今日上午七點三十分抵此在下關旅館早餐旋赴日領事署卽在該處午宴在座者有程都督應省長及商會各員下午游明陵明故宫及北極閣晚至都督府赴宴明晨乘岳陽丸赴漢然後入京及至滿洲各處 
譯電 
[巴黎電]  
　　西班牙王亞爾方沙巳啓程回國各報皆謂西班牙或能加入三國協約法政府此次特别防杜無政府黨之舉動外間評論蠭起西王抵時曾有數人狂呼道中並毆擊警察均即被拘業巳判罪監禁兩年至六月不等 
[開列福列亞首府電]  
　　本州上議院復提出新議案規定調查境内日本僑民户口及將彼等所 
有田地之等級畝數造成總册 
[華盛頓電]  
　　修改稅則議案巳呈入上議院該院民主黨向佔多數六人惟有二員反對該案内糖稅蠲免一條 
[倫敦電]  
　　維克斯公司爲日本代造之戰鬭巡洋艦巳於昨日試航全由日員駕駛 
[哇太樺電]  
　　坎拿大首相巴丹君對於海軍議案提出之最後動議巳由下議院通過下議院將於五月十日最後開議該案是日將付表决現信上議院自由黨大多數將推翻該案 
[倫敦電]  
　　英皇英后昨在徽特森台愛特閱看賽馬同時場内有飛機十七隻翺翔空中並有飛船兩艘試驗抛擲炸彈之法 
[倫敦電]  
　　蘇格蘭等處近遭霪雨損失頗巨 
[奥京電]  
　　據斯克太时私電城中現有大火因風急水少延燒甚廣 
[芒京電]  
　　芒軍巳將斯克太里之火救熄計焚燬土耳其商店二十家 
[柏林電]  
　　芒國巳與列强商定退讓斯克太里之辦法芒王巳復召集國會以私禮接見各議員解釋退讓該城之理由昨日列强大使會開議時奥意兩國曾提出畫定亞爾巴利亞南部邊界之意見如照兩國辦法希臘須放棄權利若干列强接收斯克太里之兵共計千人英三百法奥意各二百德一百羅馬尼亞保守黨反對所議與布爾茄利亞調停之辦法 
公電 
[電局分送各政黨各報館兹有大總統致]  
　　武昌黎副總統各省督民政長省議會上海岑督辦轉伍李譚温王高藍杜張諸君電文曰岑君等支電悉時局方艱人心不靖諸公痛心沭目排難解紛用意甚善所陳四則似當分别言之一宋案曾飭外交部魯督索交洪述祖覆謂須先閱証據昨日甫由程督等將證據呈送至京巳分飭外交部及魯督向德人索犯引渡約法第五十一條法官獨立審判各國法律凡案在預審期中各報紙不得登布此案當宋君被刺之始尚未獲凶卽有人預設成心誣指政府繼又憑影射之詞牽混之據斷章取義之文電預侵法官獨立職權實爲文明國所未有卽就所呈証據而言趙秉鈞尚無嫌疑可說設將來法庭判决應行備質政府斷無袒護理由但未經判决以前無論何人不得妄下斷語判决以後當事亦何得抗不受理而感情用事者日逞其不法之言論自由果使國民共同維持政府方從善如流豈肯有少數人之主張尤而效之二借欵由前參議院通過查議事錄第三册内載十二月二十七日下午二時五分開議國務總理曁財政總長出席議長吳景濓主席宣告開秘密會議國務總理趙秉鈞財政總長周學熙先後報告事件張耀曾汪榮寳劉彦等提議對於本案特别條欵之大體須用表决主席諮詢全院衆贊同第二欵照原案主席用舉手表决法多數可决第五欵照原案汪榮寳提議本欵能删最好否則作爲附欵萬辦不到卽照原案附議在一人以上主席用舉手表决法多數可决第六款照原案主席用舉手表决法多數可决第十四欵照原案主席用舉手表决法多數可决第十七欵照原案主席用舉手表决法多數可决主席諮詢全院其餘普通條欵毋庸表决衆贊同主席宣告散會云云安得謂非正式通過至參議院正副議長張繼王正廷二君通電由本人當院宣言係個人私電與院無涉有參議院議員丁世嶧等之報告可證至合同條件均由財政部一再宣告且國民代表咸集都下自有正當主張果如傳聞之言國會豈肯放棄職權政府亦不容孤行巳意彼借端煽惑者以自由行動爲方針分裂之禍孰執其咎三製定憲法十九省都督雖電請設會起草不過供研究之資政府無干涉理由純是猜疑逆億來電謂注重國家犧牲黨見果能如此豈不快心四各黨機關報造謡惑衆未嘗不痛恨於作俑之人造此惡因擾亂全局是在有心世道者同挽頽風總之政府與人民未嘗不以誠相見惟因黨派之爭持入主出奴政府一秉至公未嘗偏徇以致不見諒於人則有之矣諸公在滬言滬或未悉原案實情約同志數人聯袂來京調查正確必有真知灼見撥雲霧而見清天者曷勝翊盻袁世凱佳印京電局青　　 
　　武昌黎副總統各省都督民政長省議會均鑒據黄君克强東日通電反對借欵種種懷疑此項借欵巳由本部於宥勘兩電通告有案兹再將黄君所欵各節詳細剖解以釋君疑如原電稱參議院通電並無議决之說查前參 
議院議决各件載在議事錄第三册中豈可諱飾至張繼王正廷兩君對於借欵之通電業由兩君當院聲明純係個人私電與參議院無涉有參議院丁世嶧等八十四人通告爲証黄君以自然人與法人併爲一談似屬誤會如電稱此案未經公布施行縱議事手續巳經完了如遇議會停閉至下期開議時須重提出等語查此項借欵係由前參議院議决通過惟事涉借欵應視雙方協商方能定議不能如尋常法案一經議决卽可公布國會即繼續前參議院之性質無停閉之可言當時兩院開議政府自當履行舊案卽以先例言之有財政部所辦克立士卜借欵及交通部所辦隴秦豫海借欵成例勘電業巳詳言乃黄君指爲經年之廢案是必前參議院議决各案全失效力而後可揆諸約法宜乎不宜若謂銀團易式合同易欵折扣過異顧問大增卽當另爲一案無論利息酌減與折扣略改相抵之外且較便宜其他條件與上年通過原議並無出入卽銀團減六爲五顧問稍增數員由我自行黜陟與主權無涉至原電稱當局揮金僇辱人民等語另有用途清單均歸審計處稽核政府豈能揮金若云僇辱人民中央並無其事期年以來政費浩繁呼籲不應又併計前清積欠外欵至一千二百萬磅之多政府百計維持恐拂民意雖國中至大實業如招商局漢治萍等亦未敢分毫抵押黄君乃謂玩國民於股掌視議會如寇讎野心家或有此種行爲政府决不敢出此蓋國民包全體而言非如名列偉人便可口含天憲共和國家爲人民所共有但須不侮矜寡不畏强禦卽與大多數人民心理相應本無玩弄之可言至議會神聖獨立自南北統一以後却無議員受政府迫脅致憤告辭職之明文黄君所言誠所不解萬一激動人心釀成巨變誰尸其咎原電稱國政不綱賂賄遍地等語祇須黨見消 
 
 
 

Page 3

 
 
融則全國紀綱自振若云賂賄則當此暴民專制行政官方視爲畏途豈如專制之朝以官爲巿繩營狗苟顧而之他旣無餘瀝之可分安有凶頑之沾潤若夫僉壬誑騙意在分肥鬼蜮秘謀豈能預料子曰先覺不億不信佛言衆生勿造惡因世變方殷天聽不遠現在國會巳經成立參衆兩院爲代表人民之總機關發言問難自有法定權責個人言論無庸深求惟黄君蓋世英豪萬流宗仰不得不再加辯白相與切磋以待我大多數人民之論定財政部魚印 
要聞一 
[呌罵聲中之參議院]  
　　五月七號下午兩點十分振鈴開會副議長王正廷主席議員出席者一百四十一人首由主席宣告開議並謂今日新到議員二人由本席介紹入席遂由秘書長掣定席次四川議員陳君係一百三十七號甘肅議員馬君係一百六十五號又謂某議員因病請假十日經衆認可金兆模登台報告略謂今日本員動議係對於前數日大總統所發命令令廣西參議員改選甚爲差異當覆選時並非不足法定人數何以依一電報卽發命令稽之選舉條文毫無改選之必要是以本員認爲違法無效請議長宣告變更議事日程彭介石謂請表决變更議事日程變更之後卽接續討論楊永泰謂凡動議之案須具有緊要之資格方有討論之價值現金君旣巳動議請先提出議案交審查會審查後再行討論此係依據議事細則之規定現在可暫不討論王家襄謂現在本院院法尚未規定僅依據前參議院法凡遇有動議案件卽以金君之動議論須一面質問政府一面請原告報告報告後再行提交起草委員會起草起草後再行討論未晚也陳銘鑑謂今日金君動議其理由尚未報告明晰先請金君提出理由書再行討論主席付表决贊成動議者少數某議員謂大借欵係重要案件前日尚未議决衆議院巳全體否認本院應接續討論某議員謂請議長表决變更議事日程王家襄謂本院凡遇討論案件必有種種窒碍皆由無院法之過現在發表何須動議皆須根據前議院院法楊永泰謂本員前次主張將公文退還政府並非變更議事日程公文之應否收受亦係一種手續緣本員觀其公文形勢上甚不完備况此事並非動議亦非變更議事日程趙世鈺謂大借欵事前巳有人動議附議者亦復不少應有繼續討論之特權請議長付表决於是議長以此議付表决起立者之數議長並未細數劉成禺謂起立者係多少議長答云本席以爲多數劉成愚大聲疾呼謂參議院自開院以來未有如此之含混表决者議長如是糊塗於表决前途窒碍殊多請諸員否認有效於是有拍案大呌者有喧嗔不平者紛紛出塲以致議場秩序大亂主席云現在巳不足法定人數宣告休息十分鐘届時不足法定人數苗雨潤云請議長宣告再延長三十分鐘如届時仍不足法定人數當然散會届時果不足法定人數湯漪謂將纔開會時本過法定人數稍息片刻卽有逃席者請議長調查逃席人員分别懲罰秘書長將欲調查衆謂雖調查得實亦不能開會不如散會遂由議長宣告散會時將四點十分也 
[打擲聲中之衆議院]  
　　五月七日下午一時衆議院開第八次會議出席議員三日六十八人湯議長以祖母病故請假一星期副議長陳國祥主席報告政府來咨前日本院請政府代電美國議會答謝承認民國巳由外交部照電並由議長諮詢大衆巴西墨西哥秘魯均先後承認民國可否一律由政府代電致謝全體一致起立贊成突有易宗夔動議閱報載英國下院議禁鴉片烟運入中國參議院巳乘此機會提案請政府修改禁烟條約本院亦當議决咨政府照辦張伯烈據國會組織法謂此議案兩院不能同時討論應俟參議院議决本院再議李國珍謂此案係建議性質當俟院法議决後依據法定手續提案方能開議衆贊成當此之時議長請照參議院現例以一時開會三時休息五時閉會孫潤宇卽主張適用前參議院法紛爭許久其結果卒以大多數贊成議長之說適用參議院現例范熙壬謂院法旣不適用則議員動議必行如何手續始成議題毫無根據昨日表决谷鍾秀退還合同指斥政府違法之動議當然無效國民黨議員羣起譁噪秩序將亂適鐘鳴三下議長宣告休息三十分鐘 
　　各議員旣退入休息室三黨推李國珍何雯與國民黨李肇甫協商謂今日須免去意氣商定辦法以免會場衝突李然之奈會場巳摇鈐無協商之餘地各議員知復入會場必有最激衝突自由退席者甚多以致不足法定人數不意國民黨議員竟强迫議長將昨日表决案及借款合同不俟經過二讀會立刻咨送政府議長據議事細則駁拒谷鍾秀登臺大罵亡國議長狗議長等語陳策吕復等卽拔下銅墨盒（議場墨盒均釘在棹上）抛擊議長並揚拳握掌奔至議長席前欲肆兇毆坐最後排之某議員竟出手鎗欲擊議長經左右席力阻乃止議長經警衛隊擁護方倖出場最後又遷怒林長民多聲喝打林亦從後門逃去遂致一鬨而散 
[衆議員宣告暴民罪惡之通告]  
　　各省都督民政長省議會各報館各公團鑒善後借欵磋議經年去冬政府將草約提交參議院逐條議決此次簽字事實上並非違法國民黨意圖破壞大局五月五日衆議院開會嗾使該黨議員谷鍾秀臨時動議謂政府未經提出院議遽爾簽字認爲違法是日出席議員三百七十二人贊成者二百十九人查臨時約法第十九條十二項參議院對於國務員認爲失職或違法時得以總員四分三以上出席出席員三分二以上之可决彈劾之此次表决之案聲明違法實爲彈劾性質未得四分三之出席又無三分二之贊成按照臨時約法不生効力及五月七日開會休息後不足法定人數該黨議員復逼令議長將借欵合同併彈劾文咨送政府議長據法不允該黨議員谷鍾秀竟登台辱駡議長吕復陳策等卽拔墨盒向議長抛擊並有一人出手鎗作轟擊狀經人阻止全場秩序擾亂不堪議長經警衛隊擁護始得出險該黨議員等不遵臨時約法並敢於議場内毆辱議長似此野蠻逞兇蹂躪議塲如不依法解决則家楨等永無可以發言之地國會前途非常危險謹據實電聞衆議院議員李家楨王紹鑿王印川李慶芳張大昕孟昭漢王蔭棠周大烈陳光勳祁連元蕭晉榮畢維垣劉顯治姚守先烏爾棍布侯延爽李國珍劉澤龍汪彭年劉崇祐貢羣繼孚等二百七十六人同叩陽 
[京師警察廳之通告]  
　　逕啓者奉内務部訓令開五月一日准大總統秘書廳函開近日京中各報對於宋案妄加批評往往甲論乙駁飛短流長實足淆亂人心查宋案旣經法庭審判將來自可水落石出未經審判以前照律不得登載乃四月二十九日國風報國光新聞中國報任意誣衊有萬惡政府政府殺人政府罪狀及民賊獨夫等字樣應由貴部按照報律或刑律第十六章第三十一章嚴重取締以重秩序而安人心相應函達卽希查照辦理等因到部查本部向來對於報館維持提倡不遺餘力誠以報紙爲與論機關人心安危係之地方秩序係之值兹國會開幕全國上下方當協力同心力顧大局豈容造作語言聳人聞聽乃四月二十九日國風等報竟載有萬惡政府政府殺人政府罪狀等字樣殊屬任意誣衊旣經秘書廳函請嚴重取締本應按律辦理以維治安惟念本部有整齊言論之責不得不先行告誡查報律第十一條第十三條暫行新刑律第十六章第二百二十一條第三十一章第三百五十九條第三百六十條均經列有專條律禁森嚴詎容玩視兹特重申律條明白宣示旣側身報界必皆洞達時勢之材卽當有國家之觀念存乎其間嗣後不得再有此任意汚衊之詞公然煽惑倘再故違定行令廳依律辦理除咨令各省都督民政長轉飭各報一體遵照外合亟令廳轉飭各報館遵照等因奉此相應函達貴報館希卽遵照可也 
雜評一（無名） 
[杜絶貿易]  
　　商人以貿易爲性命者也至以貿易爲武器以爲抵制其心亦甚苦矣數年來常以之抵制外人今則用以抵制議員此法愈流行貿易愈不振矣傷哉 
[以毒攻毒]  
　　古語有云以水止水以火止火我以今日各方面之爭持者觀之誠所謂以謡止謡以駡止駡以違法止違法之勢豈若醫家所謂以毒攻毒耶不然何止沸者無不揚湯也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津災商之哀聲]  
　　天津災商代表趙子元劉錦堂劉煥章錢翊臣程鶴洲宋少卿王子臣岳琴堂陸輔廷徐懋岩等上書商務總會請轉詳大總統曁國務院撫恤災商文云竊津埠被創以來迄今一載有餘災商之困苦萬分不堪言狀前蒙貴會竭力維持何勝欽感惟借欵賠償兩端遲至今日毫無確當辦法以致災商等艱苦情形達於極點惟恃借欵賠償大定庶得轉死爲生現下各行商號雖有小措資本稍爲經營然不過爲一時餬口之計若長此以往恐復業無日其患將不堪設想查要求賠償前蒙大總統批開暫候大宗借欵成立再爲分撥并蒙國務院批開候政府有欵一定辦理各等因現今大宗借欵 
巳經借妥正式政府業巳成立衆參兩院正副議長均巳舉定以前未議之案自必繼續開議懇請貴會極力扶救關於借款用途最關緊要務希從速籌謀進行并祈儘先電催大總統并國務院遵照前批辦理以重災商而救數十萬生靈實爲公德兩便 
鄂省勦匪近事記 
[汴鄂聯軍剿匪]  
　　汴都督張鎮芳因汴鄂毗連之舞陽羅山棗陽隨州一帶近有大股匪徒出没爲患搶刦燒殺形同流寇數月以來兩省軍隊巳疲於奔命汴擊則逃入鄂境鄂擊則竄入汴境各軍長官因省界所限不能越擊致匪勢蔓延日久不能肅清地方大受其害現特議定聯合鄂軍會同剿撫不分省界其辦法係由汴鄂兩省各指派精練陸軍一團合編爲鄂汴緝捕隊設總司令一員汴鄂兩團長内公舉一人兼任仍隨時與縣知事地方圍體接洽所有一切薪糈照舊由兩省支給該司令官直接禀承都督指揮一切不受其他上級官之調遣俟匪勢平定再取銷編制各歸該本師旅長節制現在對於兩省毗連地方土匪須負完全責任張都督特於昨日電商黎副總統聞黎極爲贊成巳轉令第三師長王安瀾查明現今隨棗匪勢再行核辦 
[隨北匪黨肅清]  
　　隨縣與襄陽接壤之地天河口等處匪徒嘯聚抗拒官軍曾由副總統飭令第三師增兵往剿兹得王師長安瀾於初六日來電云據赴隨剿匪李團長報告隨北天河口及新城三合店一帶匪黨巳被我等軍隊擊散向河南桐柏縣逃竄擊死匪黨數名獲　　五支馬數匹現正搜索追剿自隨匪起後經王安瀾派兵平服曾與匪接戰數次陣亡官佐兵士多人當經黎督飭第三師長將姓名調查照章優予撫卹并訂撫恤辦法數事飭王師長遵照辦理 
[派兵保護宜沙]  
　　宜沙團匪雖未大露頭角而蠢蠢欲動之象有儳焉不可終日前月尾沙巿蕭旅長宜昌御旅長會禀到鄂言自施南以下土匪蔓延所有軍隊大半退伍僅恃現有之兵未免難期鎮攝卽請添駐軍隊以期弭患無形云云都督接電卽將向駐祁家灣第一師第三團之　南軍令趙團長全行拔往宜沙分地駐紥昨五號巳乘大元上水輪船全軍出發矣 
[墾荒案將釀成蜀楚惡感]  
　　千畝荒地亦存省見耶 
　　旅鄂四川商會代表王章等上民政長禀云竊敝同鄉墾民陳崇純等念六户開關江夏南鄉義字官荒第一段民國成立經財政司委員王繼業會同清丈局前總理熊騰俊丈量明晰共計一千二百餘畝當給准單在案嗣遭該墾民之惡佃馬啓斌等賄串熊前總理奪領揑誣墾民拖欠七年租課該錢二萬餘串詳請大府取銷押追等語該墾民等疉次呈訴申明苦衷積案如鱗就該局揑誣欠租而論七年租課按張文襄公定章每畝常年六百一千二百餘畝七年計算亦祇四千餘串以此推之足見該總理賄朦顯然不待智者而知也延至去歲十月該墾民惡佃掠搶黄豆竟成械鬥案經地方審判傳訊又蒙財政局示諭粘呈及後又蒙川蘇都督來電要求大府豁免租課得沐恩免令飭財政司照辦復經司長牌示遵照抄粘呈閱該墾民等遵示赴局請領耕種不想又被惡佃馬啓斌等揑用馬啓勳十餘人名乘熊前總理撤差之際藐違財政局司示諭不候案結賄買准單領去七百餘畝又經該墾民及敝會復請財政司委員查辦仍批該局秉公辦理而清丈局新總理徐祝平不查案之理由惡佃之賄朦聲稱前總理將此地業經發給該墾民之佃户領去碍難收轉等語似此情形熊前總理誣欠租課取銷墾民准單於前刻下租課又蒙恩免現任總理又推前總理巳發佃户承領其中隱情顯係串同一局上下其手藉故驅逐墾民朦奪此地不辯自明矣然該墾民等自備資本由荒港闢成熟地不獨數載經營煞費苦心頻年水災顆粒無收累及資本二萬餘金破産傾家不堪言狀尤可憐者該墾民二十六家合計眷屬男婦大小不下百餘口待哺嗷嗷將何爲生寄跡異鄉數千里孤客舉目皆疎若失此墾地似成餓莩敝會誼切桑梓不忍坐視迭經開會提議數次故前派代表等呈請大府批飭財政司委員秉公查辦尚未批發何敢再瀆敝會昨復奉四川都督電諭謂此案久延莫結恐釀交涉蜀楚爲唇齒之邦旣分畛域歧視川民應候呈請中央政府辦理等因敝會昨再紏集旅鄂川人開會公議解决僉稱該墾民等前情時領墾官荒闢成之熟地民國成立上下朦弊致遭惡佃賄奪案懸莫了此地應歸誰主靜候中央政府核示飭遵該局熊前總理受賄驀發惡佃馬啓斌等賄揑奪領應俟大理院提案訊究惟該墾民等播種春糧下月將收應請大府批飭財政司示諭准該墾民等自種自收免致惡佃等僱請亡命掠搶釀成械鬥慘劇致傷生命所有本年上季該墾民應完租課務請批飭財政司轉飭清丈局按畝核實計算先行飭該墾民等照數繳局而免國課虚懸損失公益除另由四川都督咨呈中央政府核辦一面由敝會業經選派代表晉京呈訴大理院提案訊究曁大總統批示核辦外是以懇祈民政長原情作主批示祇遵俾該墾民等不致再釀械鬥則感激無曁矣現聞此案尚未奉批示也 
贛省近事紀 
[彭民政安民之希告]  
　　贛省代理民政長彭程萬布告云民國肇興巳逾一載南北一統五族騰歡内則商業民生安甯如故外則巴西北美承認同來况復正式國會巳經成立臨時政府瞬將告終行見我五大族之民國四百兆之同胞共躋文明同享幸福雖歐美諸先進國亦不難並駕而齊驅乃自宋案發生借欵成立報紙喧傳風聲四播人民不察自爾驚疑巿面商情亦被影響豈知解決宋案法律自有特權借債違法國會必能處置所有本省秩序軍警旣完全保護金融巿面官廳巳竭力維持李都督日前布告業巳宣示明白本公署不憚其煩再爲誥誡凡我贛人自宜遵守各安生業母用恐慌 
[萬載縣人民之哀聲]  
　　贛省萬載縣爲製造花爆之區運銷外省營業極爲發達以故業此者十居八九現因官廳禁售花爆極其嚴密以致萬民無業羣起惶恐業經省會議員提出議案請卽弛禁藉活人命尚未解决垷萬載縣公團又函致該縣省議會議員謂爆竹一項不獨爲萬載人生命所關如萍鄉瀘溪宣風慈化宜春吉安等處大宗土産生靈藉此活命者不下數百萬近萬載自奉警廳曉諭後各造琢店舖一律歇業而販賣者亦卽停止流民失業窮無所歸袖手受飢四處啼哭或扶老携幼乞食街巿各商舖亦不能給賑餓莩堪虞務求向議會陳訴苦况以救民命云 
[萬家埠駐兵之要求]  
　　贛省新建縣屬吳城鎮地方緊接鄱湖爲上下游水路要道商務極爲繁盛後河地方係爲義甯奉新靖安建昌數邑往來要道由吳城上溯六十里之萬家埠此間港汊紛歧人烟稀少昔年有水歸砲船駐紥鎮攝因承平無事旋經裁撤迨光復以來搶刦之事迭見行旅視爲畏途該處商會深恐阻碍商務設法防範特呈總會轉懇李督迅令水巡局長飭派礮船分叚巡紥以資鎮攝而維商務云 
[粤人發起拒債救亡會]  
　　五月三日午後粤省公民在郡學明倫堂開會是日赴會者甚衆并有外國偵探到場先由廖冠英演說大偕欵概略及其利害繼由吳公幹譚竹軒劉柱石蘇天錫相繼演說大借欵之失敗及袁總統之違法甚爲憤激次陳君起言大借欵所以倉卒成立之故並請先結一拒債救亡會衆鼓掌贊成次譚民三言美國脫離銀團未久卽有實行承認我國之舉美國此舉誠足以羞當世而他日借債歷史美國又可以自表其清白此鄙人之所最快心者也次由李芳宣佈諸君以爲此次大借債爲應拒否並謂拒債救亡會請先舉主席隨舉定張壽榮君主席兹將是日表决事項錄下㈠定名爲拒債救亡會㈠總機關設在上海本會派員赴滬聯絡㈠辦事地點暫借西關華林寺内宏仁演說會㈠致電北京銀行團聲明此欵未經國會議决國民不能承認請勿交付㈠致電美澳各埠請協同電京力爭㈠致電各行省協爭㈠舉義務幹事員最後提出捐助電費共得一千八百餘元旋由衆舉譚民二暫行管理宣布散會卽行拍發聞此次共用去電費一千二百餘元餘款留作辦事所經費各電文從略 
粤省會議事記 
[廣州灣禁烟案]  
　　五月二號省會請議股報告吳川縣林遇春等禁煙請願案林正煊謂禁烟一舉政府巳經實行果能協力稽查無難根株凈絶獨廣州灣僻處海隅該處軍警甚少煙土卽由此銷入且間有不肖軍警從而包庇之查該處四路交通若被流入蔓延兩廣流毒未艾似宜照案通過咨請責成地方官嚴行查禁杜應魁謂政府對於禁烟巳三令五申内地尚不難禁絶所患者洋界尚未厲禁或恐奸商潛運入境耳查廣州灣通連甚廣尚不止於廣西吳川遂溪苟一輸入卽高廉瓊等屬亦必同受其害自宜咨請責成各該屬軍警一律查禁劉樹芬謂禁煙一事必先嚴禁軍隊包庇然後可以禁絶前此駐韶警衛軍私包烟土十四件由韶運至桂陽陳督辦查悉飭將原土起回焚燒此是本議員目擊是以本員意思欲禁私運煙土須從嚴辦軍隊包運入手議長謂討論此案之結果多謂煙土入口每由不法軍警包庇輸入應將此層加入議案咨請行政長官轉飭所屬從嚴查禁付表决多數通過 
[增城縣縱勇殃民案]  
　　五月三號省會請議股報告增城縣賢都臘囿鄉代表賴雪航等爲弁法縱虐案議長請介紹知會代表賴雪航君陳述意見略謂縣知事張如川到任以來敝鄉之受其慘害者兩次一爲元年八月廿七日該縣知事帶勇到鄉任意肆掠民婦賴蒲氏慘被輪姦張如川不惟不辦反縱令其弟肆意需索卒被索賄百元一爲本年三月八日復到鄉騷擾地方比前尤甚兵士周桂林甫到該鄉卽强取賴曾氏金約指爲其姑所阻得其襟章粘呈該縣請辦置之不理而尤妄拿善良縱勇横行耆民到保反被留押查該縣先後到鄉兩次未獲一匪而人民巳飽受其害迭經被害事主赴上級官廳控告至今尚無辦法素稔貴會主持公論故特請議陳鴻銓謂近日各知事一經抵任則以慘殺爲能一若先示其威使人民有所警懼也者此等殘殺酷吏最爲地方之害查該縣現經調任似此横暴之官吏如不嚴懲而以調任了之上級官廳究不知居心何若依鄙見宜咨請都督將該縣知事從速扣留歸案從嚴審辦杜應魁謂此等暴吏猶不懲辦而使之移調他方豈他邑人民卽可任其魚肉乎議長謂各人討論多主先將該知事撤任扣留可於議案加入此層咨請行政長官辦理付表决多數通過 
粤省地方自治之悲觀 
[增城土匪仇敎風潮增城]  
　　麻車沙隴地方土匪仇敎燬拆民房經該處敎會牧師電請當道彈壓巳略紀昨報兹查肇事之由係因該處村場往日團練極少匪徒猝至卽如取如携近因該鄉信敎人多頗知講求自衛農課稍暇卽在祠堂聚衆宣講辦團保安之益匪徒以爲大忌乃遷怒於南學敎會將兩鄉敎民房屋毁拆過半并以松脂草把蘸以火油逕往敎堂意圖縱火幸爲附近鄉團赴救極力抵拒始各暫爲散去云 
[茂名拆毁警署風潮茂名]  
　　縣屬彭村鄉昨因迎神賽會有無賴百餘人各携軍火襯以鼓樂尾隨其後至鰲頭鄉路經該處警察第三分署門首各無賴因挾警察平日干涉之恨各將長鎗向該署轟擊并擁入警署奪取鎗械各警察以來勢太猛不及抵禦鎗械盡被攫去署内信印文件器具被毁一空並將押留之大盜莊亞四等四名一併放去鎗傷警察十餘名均中要害該縣知事刻巳據情電禀當道並一面勒令該鄉將匪供出嚴行究辦矣 
[江門干涉報界風潮]  
　　江門岡州日報因揭載警察各事該埠警察正區區長陶厚誕竟謂該報口不擇言卽用處分令援引前清報律第七條取締該報每日前一夜十二時以前送稿檢閱方得發刋聞該報以前清尚無此黑暗今民國成立何得壓制言論决不服從故巳起交涉矣 
[魯省黑幕中之奇怪案]  
　　近日省垣曾發生一離奇古怪之案警廳及都署探訪窮索數日卒不得其要領頃聞巳於七號十二鐘破獲亦一異聞也數日前本城有信義商號突接匿名信件一封令該號速送銀票若干於縣西巷東側財神巷中之財神廟内以便取用否則且不利於該號並自言黑幕中勢力甚大以種種危辭恐嚇該號接閱後雖明知其爲詐局終覺膽怯卽報警廳及探訪隊届時商定以贋票置其所指之地而周圍出入路徑皆布滿隊警俟其來取便可拿捕詎該犯手段甚爲詭密候之一夜不見動靜而騐視所置贋銀巳被取去且來去並無痕跡旋該號又接匿名投函責其以贋銀搪塞敢於誑騙如不速將真銀送呈定懲不貸云云該號雖懼而無如何旣而同升商號亦接此樣信函照樣派警布置亦無所獲又有周家起者亦接得同樣信函仍前預備置以真銀一百兩銀爲取去亦仍不得要領於是各商家紛紛懷疑不知黑幕中究是何種團體頗有擾擾不安之情該犯復於日前投函某富翁家富翁祇有一子珍愛甚至該犯卽以此脅之言不以巨金送某處（仍是財神廟）則殺汝愛子富翁懼報告警局及都督復加派警兵並特派九十四團兵士多人暗將財神廟周圍嚴密守住又於廟内設鈴機及帶色粉末俟其入廟取銀機動鈴響或色粉著身即易蹤跡布置巳妥及是晚該犯又如前來取果被守候兵士如法捕住訊其來歷並黨羽若干供稱姓陳名爾倫係南方人前在曹州充當書役於數月前來省函詐信義同升周家起等事皆直認不諱並冒稱係國民黨籍諸案皆我一人所爲言次傲然若無所恐訊明後由九十四團繕具確供移送都督府軍法科審辦聞都督以當此人心懷疑之際此等亂徒實足擾惑爲害不淺擬卽以軍法嚴懲約日間卽予槍斃云 
蘇鄂兩省不願聯合會遷滬 
[蘇省代表函]  
　　聯合會江蘇代表俞陳二君致本省會函云仁愈等前月二十九日抵津曾上卅東兩電本月三日抵京續上歌電諒巳先後送達此中詳情尚有電文未能盡罄者特再函陳一聯合會地點問題前月二十七日開成立會於津遷地之說巳屬多數主張本月一日開預備會議决遷滬此中原因複筆難盡述與愈等個人之意會地應在北京津且不可何論於滬然迫於多數末如何也將來惟有主張分設機關於京以爲補救而巳現在到津者計湘豫鄂粤贛閩魯秦燕東三省及吾蘇共十三省宣言書業巳發布至規約尚係草案報紙所載不足憑也一大借欵問題前日參議院决取消衆議院議决先行質問各省議會來電力爭者有滇甘新燕皖粤贛浙閩奉吉黑湘鄂豫等省報載吾蘇巳有電爭未知確否此事仁愈等因與國本攸關數日間各方探聽平心之論借欵係事實問題不得不爾去年臨時參議院對於此案不過秘密會之通過未能作爲正式議决且資本團與條件均有異同政府辦理此案之手續實不完備仁愈等個人之見對於第六條四省共同負擔除通電各省協爭外應聯合無魯豫三省議會專電抗議是否有當祈公决之昨日衆議院對於此案巳表决將國務院咨文退還參議院亦議退還未能表决將來結果當難逆料大約彈劾恐不免矣至於交欵一節在津時聞巳交一千萬磅抵京探個中人云現尚未交云總之現在時局並無何等危險惟南北誤會黨報造謡實非好象覘國者咸謂急宜設法調和云 
[鄂省議會電]  
　　江蘇省議會鑒聯合會遷滬本會極不贊成巳電代表力爭否則宣告出會鄂議會陽 
[江蘇省會開會記]  
　　江蘇省議會於初八日開第十九次議事會㈠宣布民政長交議省縣巿鄉房屋土地租借規則案付審查㈡宣布民政長交議縣巿鄉學校聯合會規程案三讀會通過㈢宣布學務特别審查會審查公斷無錫縣立女子師範學校准予維持案報告照報告原文通過㈣宣布法律審查會審查修正本省單行條例公布施行規則案報告通過 
　　初九日開第二十次議事會省議會無庸常設機關緊急動議案衆議紛紛有謂聯合會宜取消者有謂聯合會不宜取消者爭執多時議塲爲之擾亂此案竟未决㈠宣布法律審查會審查修正本省單行例公布施行規則案報告照原案條文通過㈡宣布法律審查會審查縣巿鄉自治機關文書程式案報告照原文咨請民政長更正㈢宣布法律審查本會辦事處辦事細則報告交法律審查會修正㈣宣布預算審查會審查本會預算情形報告未决兹是日議場缺點約略記之該會議至第二案内務司課長金其堡出席宣布四月二十二日大總統來電其來文略曰縣巿鄉文書程式與現行無背觸者適用之言未畢議員不聽其發言即遽云俟本會咨文到貴署時儘可辯駁於是人咸異之以爲日前挾令金出席今日何又不願金出席也議至第四案預算情形報告其原文係增加議員之旅費公費等語大爲爭執蓋昨日上午開預算審查會時到二十三人當時有謂須每日五元者有議須每日七元者因少數人未得通過故今日提出由大會公决王議員樹榛謂五元猶多何能加至七元衆皆與之反對卒未决議當提議此案議長宣布之初有議員趙銘傳王仕良等主張禁止旁聽獨王議員樹榛極力反對謂此案何妨宣示大衆衆與王君爭執不勝遂不禁旁聽說者謂禁止旁聽議會法載有條文然未有議長巳將案由宣布而後議員譁然請禁止者窺其意於增加旅費事恐將爭執醜態宣揚於外云 
地方通信 
南京 
[蔡寅報告就職電]  
　　蔡寅致司法總長電云東電及各長轉示鈞電祇悉江蘇司法現狀艱阻前此辭職良非得巳辱蒙敦勗悚忭交并惟念桑梓服務義所應盡機關久懸羣情惶迫值此潮流避難諉責心復奚安因卽勉奮遵諭就職但計緩事急進行利鈍未可逆臆仰規國計俯察輿望犧牲匪惜兼顧爲難惟有先事規畫再定進止伏望釣裁除將任事日期另文呈報外特此電呈蔡寅叩 
 
 
 

Page 7

 
 
蘇州 
[船牌手數料之爭持]  
　　警察廳長石軼羣君前所舉辦之船牌手數料近自水而警察成立以該項船牌手數料理宜劃歸水面警察廳範圍内於是兩相爭持至今尚未解决然省議會對於此項船捐頗不贊成業巳否决故此事之能否實行尚難逆料云 
[拒烟會員吸烟]  
　　住居鐵瓶巷之姚清溪者富有資財爲蘇城商界鉅子而亦上海拒煙會中大名鼎鼎者也熟料姚竟嗜好未絶且家中妻女等亦狂吸不巳昨爲地方檢察廳蔡雲生廳長偵悉特派司法警察協同商團前往搜查當場拿獲烟鎗三支煙膠一缸一併帶回檢廳中適姚某赴滬不在家中故奉廳長諭飭俟姚回蘇再行核辦 
天津 
[炸彈傷人案續誌]  
　　日前法租界發現炸彈炸斃二人一事巳 
略誌前報兹悉被炸者一姓李名三奎住西門外育黎堂後李家台一姓劉名　子住西門外南台子均係拾毛襤爲生於是日在該處檢拾爛鐵見乾溝内有蔴袋一片裹一鐵筩高約四五寸有鉛絲提樑因其蓋甚堅未能揭開卽向地下一摔以致炸裂聲如巨砲遂將二人炸斃血肉狼藉甚爲可慘當經法工部局往驗並將所遺之鐵筩蓋及提樑帶局存查並移請審判廳派員詣驗畢卽飭屍親領屍掩埋 
湖北 
[衛兵大閙民政府]  
　　鄂報云日昨民政府衛隊羣聚飲於衛舍（卽二進廳中）醉後戲語相侵有王某等憤張某戲謔太過　將菜碗擲去將張某頭顱擊破血流狼藉張某之黨羣起攻擊或奉以老拳或砍以刺刀王某情急逃逸被張友荷槍跡追至横街頭不及而返王夥一人逃至庶務課室當被拘留時府内吵閙聲刀鎗聲嘈雜異常府内各科人員聞之皆不知何事甚爲惶駭急呼衛兵詢之始知其酗酒鬭很該傷兵數人破頭爛額羣嚷於民政長室門求其嚴辦經夏省長允許乃各散去云 
[鄂省派兵查剷烟苗]  
　　鄂民政長夏壽康以本省擬於本年六月問禁絶鴉片禁止印土輸入乃日前外交部接西人報告鄂境鄖施宜各郡毗連川屬地方仍有裁種罌粟情事迭電令地方官紳剷除均以權力有限恐起反抗未敢操切從事爲辭現在中央政府禁煙總會皆以請求英政府改删煙約爲要務而湖北地方仍有烟苖未剷英人必有所藉口大礙烟禁之進行特於昨日電請黎副總統檄派護衛軍憲兵隊各一營爲鄖施宜各屬專任查剷烟苗軍卽日出發隨地查剷聞黎公以此事關係重要非派一得力人員督率難免不生他變特委任本府副官長陳鎮蕃爲督帶以期查剷得力云 
廣東 
[都督府讌會領事紀]  
　　胡都督以美國承認民國特於昨日邀沙面各國領事赴府讌會席間美領事起言中美邦交素稱輯睦今貴國一躍而爲民主共和之國敝國對於貴國關係自必較爲密切此後敝國政府深願出其全力以保持東亞之和平俾世界增進安寧幸福但貴國現在國基初奠深望諸君化除黨見一致以救國爲前提藉以鞏固共和之基礎母使國民爲鷸蚌之紛爭此則友邦所敢爲貴國政府効忠告者此外英德法日各國領事皆交口爲我國前途稱祝且謂敝國政府對於承認貴國問題早經準備妥協日間必一致提出國書云云賓主盡歡而散 
[瘋人自請火葬]  
　　南雄泉灘村朱東水於前清光緒年間同三總村鍾姓爭墾結訟拘監數年惟監内先押有瘋人某甲朱　　　與共食宿竟爲所染及民國成立釋朱還家連年紅雲滿　　治弗效現朱某以此種瘋病恐染村人乃囑其子准備柴炭自願服毒斃化妻子哭阻村衆因朱某忠信且因被押染成均勸勿爾惟朱志巳决不肯遵勸村人知難阻止特通知親友及子姪族衆預爲生祭後於四月十九號自斃當扛往轉頭嶺火葬觀者均爲下涙 
雜評二（默） 
[聯合會之遷滬]  
　　省會聯合會移滬問題一方面曰津且不可何况於滬宜設在京一方面曰津且不可何况於京宜設在滬然則兩方面之所爭者不過地點之關係而巳而於該會之目的如何手叚如何且究竟有無設立之必要均未於根本上詳加討論切實宣布第見其貿然加入貿然脫離殊令人懷疑莫釋也 
[天津之災商]  
　　津商受兵變之害巳一載餘矣而至今原氣未復巿面無力再興即著名大商亦僅勉强開設足資糊口觀災商陳請維持書聲涙俱下較前日漢口商人之請願尤爲可憐也一日被擾數年不復然則今日維持且不暇尚堪再擾耶 
[廣東之仇敎]  
　　仇敎爲野蠻時代之惡習前清末季此風巳稍息民國成立人民信敎自由而敎會中人又爲中國祈禱然則敎民與非敎民當益加親睦决不致再起仇敎風潮不謂廣東增城縣近復有拆毁敎民房屋圖焚敎堂之事雖由於土匪希圖搶刦遷怒南學敎會所致然而地處偏僻仇敎之惡根性容或未除有地方之職者宜如何加之意也 
[鄂省之墾荒案]  
　　省界之見决不能再容於共和之世界此爲國人所公認然而近來因省見而鬧風潮者屢矣卽如　省之墾荒案旅鄂川商陳崇純等所領墾之地准單　　而熊總理偏袒護惡佃强行佔奪一再糾葛絶不稍顧商人之血本雖其中貪利舞弊或者爲人所蒙然亦横梗一省界之見有以致之也川督電謂顯分畛域歧視川民豈無因乎鄂省大吏而顧念蜀楚唇齒之義以免釀成械鬥之隱憂者盍速注意於此 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
改組上海地方審判廳四誌 
[張清樾之狼狽]  
　　上海地方審判廳長一席由高等審判總廳委派張清樾君暫時代理張君奉委後卽擬接手經黄涵之廳長以案牘繁多急難交卸拒之巳紀昨報兹悉張君於改組風潮未發生以前巳奉總廳委任上海　方審判廳民庭長嗣因黄廳長以本廳組織民庭僅有推事不設庭長拒不承認故張雖來廳旬餘尚未正式任事正有進退兩難之勢此次奉委代理廳長故遂出以强迫乃前晚張君到廳忽又自處於庭長地位不復以代理廳長自居而黄廳長則以交代業巳辦就卽將一應案卷交張接任　謂代理廳長之命現巳取銷不肯收受惟欲設立民庭審理訟案刑庭長鄭寳菁君答以本廳現因改組業巳懸牌停止辦公一切手續俱未預備何能立時開審張謂有意反對與鄭君大起衝突悻悻而去 
[屠銓等之引避]  
　　蘇州高等審判總廳派委屠銓等來滬接受上海地方審判廳事審判廳長黄涵之君以未奉司法部命令不允交代乃將印信送交地方檢察廳長陳松生君暫行兼管卽經陳君將印信封固候示在案昨日雖值星期陳廳長因審判廳要事甚多特於上午派役往北巿孟淵惠中兩旅館邀請屠銓等來廳面商一切嗣據該役返廳報告謂　淵等各旅館僅有推事張清樾等在内屠銓等不知遷往何處詢之該推事等皆不回答因此無處找尋云 
三誌巿政廳與巡警長之激戰 
[再請縣議會接管案卷]  
　　巿議事會退職議長王引才君復縣議事會函云逕復懇者頃到巿政廳奉讀大札領悉移交案卷一事未蒙俯允但議員旣巳辭職議長卽時銷滅祗以預備移交案卷故引才暫到會會同文牘庶務整理一切靜候交代豈能以無職人員常預公家機務耶伏思現在國會初立法規諸多未備而民主國以民意爲重下級民意機關辭職以案卷移交上級民意機關苟非國會立法所不許卽違背總統命令亦未見逾越權限所有巿議會案卷請我縣議會收管係辭職議員之公意非引才一人所能變動當請縣議長顧念民權俯照前函施行不勝盼禱之至 
[縣知事之慰勸]  
　　上海縣吳知事批答董事會總董陸文麓呈云來牘閱悉此案昨據巿議會來文呈請辭職當經函請縣議會議長堅致慰留在案巿董事會爲巿行政執行機關貴總董維持公益羣佩熱忱尚望力爲其難顧全大局并卽轉致董事會諸君一體照常辦事候商解决方法所請辭職改選之處應毋庸議希即知照此復 
[公民之公憤]  
　　上海公民因巡警長關閉巿政廳大門一事特於昨日在羣學會開談話會研究維持辦法到會者爲王引才王慕詰吳叔田瞿仲戍干蘭屏奚嘏純葉鴻英朱次孫王星泉郭襄士胡訪鶴錢裕基徐回秋林康侯朱鑑塘曹幹臣葛吉卿瞿仲餘葉頌君沈鍵侯許松春鍾新甫朱貢三趙芹波臧廉遜宋蕙孫張翰蓀鄭也孫金筱雲王叔炎莫子經王佑之郁屏翰等共計一百餘人於下午三時開會由主席王慕詰君報告開會宗旨經衆討論僉謂淞滬警長違法蹂躪全巿機關議董兩會以其頑强無可理喻全體辭職全巿驚惶亟應籌議對待遂由林康侯干蘭屏沈鍵侯王叔炎吳叔田楊景斌等互相磋議决定辦法大要以法律解决爲根據卽經議定電稿公請省長主持散會時巳四下鐘矣兹將電稿錄下南京應省長均鑒淞滬廳長貿然寄押普通罪犯擅將巿政廳公用門鎖閉議董兩會相繼辭職羣情惶惑懇迅飭該警長即日開啟以安人心而弭隱患地方幸甚羣學會會長王宗毅東南城地方會會長林祖　輿論折衷會會長王師曾吳寳地同叩真 
[董事會應先起訴]  
　　王引才君致巿政廳總董董事函云逕啓者頃假羣學會集議巡警廳長違法鎖閉廳門事到會公民同意應請尊處先行按律起訴至現在雖有縣議員担任調停而在巿廳正不必因調停而中止起訴在尊處亦不得以辭職而卸肩公民等無任激切盼望特此請求即乞照行 
[莫議長一再勸解]  
　　縣議會議長莫子經君昨日午後又至巿政廳與陸總董王議長等商議和平辦法莫君擬勸穆廳長迅即啟門以釋嫌疑所有第一第二兩區警局附設巿政廳範圍之内亦擬介紹由警局月出租金若干惟聞陸總董之意須俟羣學會之公民會得有省中回電再議辦法云 
[商學補習會之呼籲]  
　　商學補習會昨致應省長電云淞滬巡警廳長擅閉巿政廳大門恃强執抝不服調停致議董全體辭職謡諑紛紜人心惶惑請速維持以保治安商學補習會全體叩 
[應省長之調停]  
　　應省長致上海縣知事電云吳知事覽巿公所爭議警廳閉門事致激爲全體辭職之舉有公職者以維持地方治安爲重上海自治成立較早尤爲中外觀瞻所係消極作用殊非所望除電穆廳長毋庸固執或擇遷押所外仰轉致該自治職照常任職以圖公益民政長應真 
[龔區長不認縱犯吸煙]  
　　宋案要犯應桂馨在巿政廳押所内吸食鴉片曾由禁烟局詰問地方檢察廳請按刑律併懲在案兹經局長嚴君查得該犯確在押所吃烟故又於昨日派令調查員至巿政廳巡警第一區查詢該犯所吸之烟及一應煙具從何得來龔區長復以此事並不確實近日該犯仍吃戒煙藥丸並未吃煙等語嚴局長據該調查員呈復後雖明知龔區長有意隱瞞亦不深究矣 
[商會聯合會開會地點]  
　　王一亭君等前擬組織各省商會聯合會經紀前報兹聞各省代表業巳紛紛來滬擬借内地會場聯合開會王君擬卽在圖書公司舊址即商團公會事務所設立會場巳與商團公會會長商榷定妥一俟各省代表到齊卽當定期開會 
[閩人追悼林述慶]  
　　昨日旅滬閩籍同鄉在福州路三山會館爲故將軍林述慶君開追悼大會各界來賓固極一時之盛而閩籍軍界中人亦復不少二時開會由主席薩鎮氷君報告開會宗旨並宣讀林君傳略略謂君幼貧失學稍長折節讀書有大志嘗憤然曰男兒不學萬人敵顧以文書老耶遂投身軍界益精軍事學與人交輕死生重然諾江湖豪傑多歸之畢業於福州武備學堂旋隷南京趙聲部下由三十三標一營排長歷擢三十二標三營管帶改三十四標二營管帶丙午冬萍鄉之役君奉清吏檄率兵往剿君竊喜抵萍醴卽欲乘機大舉而萍事巳敗旋師江寗激勵同志誓再舉義與趙聲柏文蔚林之夏熊成基諸君交最篤未幾熊成與安慶趙敗績州廣柏避地遼東君留江甯布置大局黄花岡之役死者多閩人都君同志武昌起義清軍壓境鎮江爲長江上下游樞紐又處滿人都統管轄下時君以南京九鎮三十四標駐京口激勵軍民遂一舉而光復鎮江都統自縊君被舉都督辭不獲立軍政府奪兵艦十數時漢陽失守黎宋　君告急電文日數至君火檄軍艦援武昌鄂軍氣壯旋挾建瓴勢俯瞰金陵時鎮浙蘇滬軍合力攻寗君帥鎮軍直撲天保城歷七晝夜卒乃克之南京臨時政府之基於兹確定旋君總制北伐各軍出駐臨淮迨統一告成决意歸田旋由袁總統電請赴京授中將加上將銜兼高等軍事顧問非所願也四月十六夜十二時暴卒於北京醫院天下哀之云云薩君謂林君事略如此頗足爲後起者之模範云次舉哀樂後由薩君向林君遺像致祭並由讀祝職員宣讀祭文次全場向遺像行三鞠躬禮禮畢再舉哀樂次由張樂君女士及梅竹廬楊砥中鄭冠生陳國權四君相繼演說措詞頗爲和平惟鄭君說詞對於激烈派演說家不無微詞並謂不論何方面如果理直氣壯均宜以平心靜氣出之現在吾國上下均以愛國爲口頭禪但外患孔亟在上者果能誠心愛國竭力對外則宋案等何致發生又吾國經濟困難巳極借用外債亦事之常如果借債亦本於誠心愛國則國會旣開何以不俟參衆兩議院通過而亟亟簽字惟恐不及如此而曰愛國可乎哉又言林君素愛國吾輩今言愛國卽所以追悼林君望國民去其悮會真心愛國並望林君在天之靈監督吾同胞俾收良心上真愛國之實效云云全場鼓掌陳君說詞則先釋共和二字之真義繼言種種之現象與共和真義背馳者實屬不知凡幾殊堪浩嘆次言英政府於吾國革命事業所著之藍皮書不但言之綦詳而且絶無偏袒書中對於蘇滬鎮浙聯軍光復南京事件尤爲詳盡並謂林君功績足與徐紹楨君相伯仲現在予正將宋案譯成西文印刷成本遍送各友邦俾得此案真相以免各國悮會陳君又言林君若於光復南京後果能率師北伐以抵於成則宋案大借欵均無自發生惜乎前年北伐之舉未獲實行此則不能無遺恨者耳言畢全場亦鼓掌旋卽散會 
[海軍部派艦巡查]  
　　海軍部以長江下游爲各省之門户防範自宜周密乃近來謡言迭出難保無匪徒乘機煽惑希圖滋擾爰飭駐滬海軍司令部調派飛鷹魚雷艇曁通濟練船於昨日開往長江往來游弋並調江元礮艦駛赴福州洋面巡查 
[添派礮艇防守製造局]  
　　滬防水師第三營王管帶以近來滬上謡言蠭起人心不靖製造局爲軍火重地防範宜周所有本營前派各礮艇恐尚單薄爰於前日命令二隊一排排長劉思　迅將現駐裏日輝港之礮艇一艘卽日駛赴製造局江邊碼頭駐泊防守 
[金陵軍械局延聘工匠]  
　　金陵軍械局以各處軍隊曁各口岸礮台所用之礮以七生五口徑之管退礮最爲適用惟本局素來承造二磅快礮之機器不能合用亟應改造故於前日派員來滬延聘江南製造局礮廠工匠數名赴寗仿造聞業巳訂定礮匠四名約在日内卽當赴寗云 
[催造水師名册]  
蘇省水師各營改組水警一事早經程都督應省長傳集各水師統領議决在案嗣因蘇軍政司將次取消呈請任命盧鹿平君爲水警總廳長而盧君以水警編制並無總廳名目恐難持久遂以地方多事爲由請求暫緩組織水警兹爲程都督應省長察知其隱以組織水上巡警各省巳一律照辦本省未便獨異除訓令各水師統領迅將各該官佐兵士花名清册送候編制外並於前日令飭吳松第一廳劉廳長上海第二廳李廳長赶將所部原有水師各營官佐兵士一律造册送核矣 
[保衛幼犯之周密]  
　　英美總巡捕房在虹口提籃橋西牢内附設之幼犯改良習藝所業巳選派熟悉工藝之華捕督率敎授佈置頗爲完善兹悉英美總巡卜羅斯君以時交夏令疫癘易滋昨特通諭各捕房捕頭嗣後解送公堂判决發所幼犯應先送請工部局西醫騐明有無疾病再行送所習藝以免傳染 
[移東補西之計畫]  
　　海軍李總司令以新造之肇龢應瑞二艦業經試水勘驗輪機均甚合用惟該二艦之水手軍士一時無從抽調兹查保民運船艦業巳破舊擬將該輪艙面礮械艙桅一律拆卸鋪平作爲海軍兵士操演之處所有該艦水手人等即派至二新艦爲水手刻巳呈請海軍部核示矣 
[轟斃人命之禍首]  
　　萃豐碼頭鐵店主無錫人榮永林於去年舊曆十一月十一日與人合販火藥在店中過秤以致炸烈轟斃徐建章並牽涉對鄰天元米店主皇甫玉林等一案曾由檢察廳驗訊判將皇甫玉林交保候緝榮永林到案訊辦在案兹由死者之兄徐鑑貴（在吳淞炮台營充當炮長）於昨晨在吳淞某茶肆啜茗與榮相遇當卽扭入營中禀明炮台官立即備文交給徐鑑貴令其自行將榮押送檢察廳歸案訊辦 
[拿獲體面拐子]  
　　太倉人朱咸翼卽仲甫自稱於前清時代在魯省爲州縣今與蕭君發廖忠坤等串通一氣在山西地方誘拐良家女孩三口一年九歲一年十歲一年十二歲改名爲牡丹才喜林珍先後到申分居各旅舘近因各輪船查緝甚嚴若輩不敢趁搭商輪乃於前晚改乘德國公司俱落輪船擬赴廣東一帶販賣事爲婦孺救濟會偵探訪悉馳往查看見其神色有異立卽拘獲抄出皮箱一只洋傘兩把大皮夾一只竹籃三只蒲包一個船票一張連同三女孩一併送交水巡捕房轉解地方檢察廳訊辦當因爲時巳晚由陳廳長諭令分别收押候究三女孩發所留養昨日又逢星期停止辦公午後忽有甲乙丙三人至廳聲稱欲將朱咸翼等具保出外廳中告以案未經預審不准交保甲等出言不遜一味胡閙廳中以其不知規則卽着守衛巡警押逐而去 
[截獲販賣人口之奸徒]  
　　匪徒張榮生王慶明趙廣太馬寳林等專以販賣人口爲業前晚帶領婦女張吳氏丁侯氏丁來寳吳二姑等在華順碼頭搭輪他往被中西包探查見一併拘入捕房分别管押候辦 
[証明唆使忤逆之舉動]  
　　黄發記木作主寡婦黄王氏控告嗣子黄關大被謝茂山唆使在英公廨誣告行竊將伊逐出一案昨經閘北初級廳王檢察飭傳見証張阿五及關大之母舅益四春到案訊問據阿五供在黄發記看守作場黄王氏被逐後曾囑我至宅内拿取衣包詎關大茂山非惟不給並將該氏辱駡旋又由四春証明茂山唆使伊甥忤逆嗣母等情判阿五取具供結一併退去候再傳案質訊 
[孫煥生憤憤不平]  
　　本邑西鄉馬橋附近沙尖地方鄉民孫煥生前以族兄孫文生不應將胞妹嫁人爲妾糾衆在途將文生毆傷文生卽同其母投檢察廳控告預審起訴審判廳訊明判决將煥生監禁二年六個月在案嗣因煥生不服遣人赴蘇州高等廳上訴業巳行文來滬先將煥生解蘇昨又飭警往傳原告孫文生等並牽涉之某廳書記等均着迅速赴蘇以便本月十四號集訊 
[兇手不知去向]  
　　武昌路七百六十一號門牌陳阿甫所開之輪船火夫總會内茶房曾連生前晚被人戳傷頭面當至捕房報告謂向與元芳路李福財所開之總會夥施富才有仇捕頭卽飭包探將施陳二人一併逮案解送公共公堂訊判交保昨又提到李福才管押候究後經包探查悉此案實係某甲所爲查拿未獲卽將其姘婦陳李氏拘押候再查緝 
[書業商會補習科開課]  
　　望平街書業商會於丙午冬組織補習科先後畢業凡兩次繼而由書業公所倡議改組書業商團日以研究尚武精神爲利國福民之計旋值武昌起義諸健兒咸効死沙場攻上海克南京不無微勞現提議第三次開課當於前晚九時開校學生二十餘人課程分國文英文商業算學地理等課 
[擬訂巿立小學校暫行章程（三續）]  
　　第六章校長敎員俸額 
　　第三十三條敎員月俸可照左表規定惟巿政廳經費或有不敷時得依次遞減（職員俸級）本科正敎員一級五十元二級四十五元三級四十元四級三十五元五級三十元六級二十五元七級二十元八級十五元九級十二元十級十元專科正敎員一級四十元二級三十五元三級二十元四級二十五元五紙二十元六級十五元七級十元八級八元助敎員一級十八元二級十六元三級十四元四級十二元五級十元六級八元七級七元八級六元 
　　第三十四條校長月俸額得比照前表級數由巿長酌定之 
　　第三十五條專科正敎員得按其敎授時數將該等級例應發給之俸額核减 
　　第三十六條專科正敎員兼充他小學校之專科正敎員其月俸額得由兩校攤分給予 
　　第七章優待職員通例 
　　第三十七條巿立小學校長敎員有特别勤勞者得給慰勞金其額由巿長酌定 
　　第三十八條巿立小學校長敎員認真盡職因罹傷痍疾病者得給以醫費 
　　第三十九條巿立小學校長敎員在職滿四年以上而成續佳良者得酌加二十元以下之年俸惟最多增至四次爲止 
　　第四十條巿立小學校長敎員盡心職務在職滿四年以上者得免其子弟一人學費惟就學不在巿立學校者不在此例 
　　第四十一條巿立小學校長敎員盡心職務在職滿四年以上因病身故者無論其在職與休職中均以在職之末日應領月俸額爲率發給恩卹金三個月令其遺族領取 
　　第四十二條巿立小學校長敎員在職滿十六年者身故者得給恩卹金其額以年俸三分之一爲率令其遺族領取以三年爲限在職年滿十二年身故者其恩卹金以年俸四分之一爲率令其遺族領取以二年爲限 
　　第四十三條籌集第四十一條第四十二條恩卹金之法得由巿長規定之 
　　第八章納費 
　　第四十四條巿立初等小學校每生一學年内納費四元兄弟同在一校者第二人得商請减半 
　　第四十五條巿立高等小學校每生一學年内納費十二元入商業科者每生一學年内納費六元 
　　第四十六條巿立初等小學校生如有志向學而實係貧困無力者經巿長調查明確後得給以書籍紙墨等課業用品 
　　第四十七條巿立小學校管理細則由校長酌定單小學校由敎員酌定 
　　第九章附則 
　　第四十八條學年學期及每週敎授時數與收費之多寡各校長得參酌地方情形暫行規定俟完全新學制頒布後再行通告改正 
　　第四十九條本章程現巳施行如有未盡事宜得以隨時修改（完） 
[謝贈]  
　　南洋女子師範學校定於十五日午後借西門中國體操學校操場開春季運動會昨承惠贈入場劵兩紙書此誌謝 
城内 
[地方檢察廳批]  
　　（陸陸氏爲伊夫長生在押請求保釋批）狀悉爾夫犯私逮捕罪業巳偵查確實着候起訴按律辦理所請不准（閔錦濤爲設騙捲逃叩求追償批）狀悉案經預審係屬初級範圍候將該案卷人等發交南巿第一初級廳辦理着卽前赴呈訴可也（江春和爲伊妻陸氏免押初級廳請求吊案訊究批據訴巳悉此案旣巳控經初級檢廳受理自應靜候該廳處分不得違章越訴着卽遵照（程吳氏爲伊夫程二在押請求開釋批）狀悉爾夫私買煙土置於小孩之身顯見情虚非販賣而何着繳納相當之保証金再行核辦 
[召領屍棺]  
　　地方檢察廳出示云案據十二圖地保顧慎之報稱本月六號龍營後潮州會館塜地發現無名女屍一具身穿元布棉祅竹布罩衫羽紗褲白襪套天然足不知因何身死查無屍屬出認理合報驗等情當經派委檢察官帶同檢驗吏等前往驗得該屍年約三十左右咽　有指甲痕七八個其痕斷續不一乳旁有拳傷一處委係生前被揢傷身死當場填格屍飭地保棺殮發封浮厝除由本廳派警緝兇外合亟出示召認爲此示仰該屍屬人等如果查明年貌衣履相符卽便來廳具狀領歸安塟可也 
南巿 
[第一初級檢察廳牌示]  
　　案查本廳受理各鴉片煙業經執行各案所有煙土煙具前經本廳焚燬一次榜示在案兹據第二次焚燬煙具定於本月十二號上午在本廳大門外實行焚燬合行牌示仰各周知 
[寓客病斃]  
　　銅匠陸文全係無錫人失業巳久寓居老白渡成發小客棧内前晚忽患急痧延至昨晨四時在棧斃命經棧主林鳳周報告一區飭報地方檢察廳請驗旣由屍兄陸文奎得悉偕同其母到場備棺收殮 
閘北 
[拆毁墳墓]  
　　寡婦陶金氏去年在裁判所呈控伊姪陶桂生私賣祖墳迭經孫裁判員傳案質訊判桂生交保候查嗣因閘北改組初級審檢廳將此案移交審判廳核辦在案詎陶桂生忽於前日糾集多人將川虹路旁之祖墳拆毁由陶金氏扭控一區解經司法科轉送檢察廳押候訊辦 
[承認搶刦]  
　　北新涇沈家宅任遠和米店被刧一案前日由警廳偵探員倪順全巡長王霄松張登雲巡目沈坤標等緝獲首犯張生元即張二解經司法科凌科長研訊據供此案係胡大富子起意我與胡各糾八九人同往事主家掇開後門入内共得贓洋八百四十一元金戒二只銀鐲一副分得洋五十元是實判連同在押之徐金和徐仁和徐鳳鸞蘇學詩李小五等一併移送檢察廳訊明核辦 
[孑然一身]  
　　七區徐區長前日解送迷路男孩一名至司法科經凌科長提案訊問據供姓陸名阿根年十二歲羅店人父母均故判送惠兒院留養候查 
公共租界 
[畫影圖形]  
　　甬人童光初年三十五歲前在立興洋行爲式拉夫忽於本月七號午後捲取上海跑馬總會公欵洋二千元帶同其妾逃匿無蹤業經該總會開單報請老閘捕房轉禀卜總巡於昨開明童之年貌籍貫通飭各捕房中西探捕一體嚴密偵緝矣 
[開除巡捕]  
　　公共捕房代理華捕正巡官麥君查得楊樹浦捕房三百三十四號華捕朱兆山五百五十七號華捕楊三山均因看守火場串竊洋紗業巳解送公堂訊實判各管押兩月昨又由麥君諭將該兩捕卯名開除以符警章 
[印捕可誅]  
　　虹口捕房二百三十七號印捕因上差時在滙四登路調戲幼女經該捕房捕頭查悉禀奉印捕正巡裴立脫昨將該印捕傳至總巡捕房詰問屬實姑寛著罰洋二十五元充公以儆 
[傭婦難靠]  
　　福建路公興里五百五十一號住户程全亭曾於鄰近五百六十六號妓傭顧阿寳家起火時將衣箱一只囑令傭婦夏阿金寄於湖北路一百二十七號屋内詎該傭婦頓起不良與宋沈氏陸王氏串吞值洋八十元之衣飾兹程巳查悉特於昨日報請捕房派探王梅生將三婦一併拘入捕房轉送公廨押候吊贓究辦 
[吞没衣飾]  
　　同居新閘路一千二百六十七號屋内之繅絲女工吳朱氏徐曹氏曾被李阿生與王吳氏串拐擬往大連灣販賣旋經浦東警局破獲業巳分别開釋兹因李等吞没兩氏衣飾不還前日由兩氏向李等索取在途爭執由捕查見一併拘入捕房分别押候解廨訊究 
[流氓横行]  
　　流氓胡小羊子前晚闖入南京路四百四十四號西衣店内攫取大衣一襲飛逃當被該店夥劉阿寳追獲鳴捕拘入捕房禀明捕頭諭飭押候解究 
[欺騙鄉愚]  
　　孫維章傅金生專在松江路一帶擺設紅黑三四僞賭攤欺騙鄉愚爲害非鮮兹經老閘捕房捕頭訪悉昨派包探曹錦珊陳阿四將二人一併拘入捕房押候解辦 
[過犯復來]  
　　過犯陳順生迭經公堂訊辦逐出租界有案兹又潛來前日在大沽路被包探陸桂山查獲拘押捕房候解公堂訊辦 
[請緝贓賊]  
　　天津路十一號門牌潘奇盧家前日失竊值洋二百餘元之金飾等物昨日開單報請總巡捕房飭探查緝 
[男扮女裝]  
　　成衣匠陳義興前晚身穿女服在途行走巡捕見其可疑拘入捕房押候查辦 
[勾引賭博]  
　　沈桂泉王阿高在唐山路誘人賭博被捕查獲解押捕房聽候究辦 
法租界 
[追還店業]  
　　楊青舟楊尊言前與袁炳坤股開剃頭店後因各營别業將店租於袁一人開設每月租洋六元以兩年爲期扣至今正期滿兩楊收還該店被經理人陳拐子托詞袁回原籍將店覇住向論恃蠻兹由兩楊控經公堂集訊陳供因袁欠我洋一百餘元故將該店扣住現在情願交還聶讞員以陳袁如有交涉儘可另行具控着卽交保限一月將店交還如缺少生財及虧欠房租均歸陳担任 
[女子何往]  
　　李紹興之女兒曾托人荐在張王氏妓院内爲大 
 
 
 

Page 11

 
 
姐距前日往探不見向論支吾嗣經訪知被王氏藏匿控奉公堂傳訊王氏供李女出外購物一去不返婦人實未藏匿且身患重症求恩釋出醫治判准予暫釋候再傳訊核辦 
[數目不符]  
　　解子明投廨控稱陶實鈞前與商人莊上往來至上年結算共欠銀四百廿五兩向之索取延約不付訊之陶供照商人核算祗欠三百餘兩判陶交保着原告將結帳單呈案察奪 
[各執一詞]  
　　收租人楊莘耕延福來吕律師赴廨代稱楊价人於上年十一月租開歌舞臺戲園每月房租及生財租金共洋一千一百念元立有六個月爲期之合同照合同計算需洋五千九百元請堂上訊追楊延羅銳律師代稱房東巳將房屋另租他人照被告核算於停演日爲止祗欠洋七百餘元判候宣佈堂諭 
[註銷控案]  
　　羅銳律師投廨控稱周壽記前因訟事延本律師爲代表詎被書記童子崑私向被告通知以致逃去請究等情周亦禀稱商人在被告處見有童子崑之名片故知被其通信縱逃求究訊之童堅不承認中西官以所控無憑將案註銷 
雜評三　 
[巿政廳大門案]  
　　自穆警長擅閉大門巿政廳董議會全體辭職後巳閱三日矣縣議會調停而無效縣知事調停而無效今者應省長亦出而調停矣穆警長將從應省長毋庸固執之言而開放歟抑如商學補習會諸君所言而恃强執抝不服調停歟 
　　巿政關係重要機關一日停滯卽自治全體一日不進行改過遷善君子所許穆警長其三思之 
[販賣人口案]  
　　蓄養奴婢爲專制時代蹂躪人權之惡習近年以來提倡平等主義者巳不啻墨乾筆秃此風宜可稍息矣而不謂蓄養如故 
　　拐匪販賣人口之所以多以蓄養奴婢者之多也香港與上海迭獲大帮拐匪從嚴懲辦且設種種方法以偵探之兒童之父母亦時時習聞而防備之而拐匪之得乘間以肆其手叚者又如故維持人道挽回習俗之難於此可見一斑 
來函 
[河南旅滬同人乞賑啓]  
　　敬啓者連接豫省來函以開封全屬沿河一帶彰衛河陜汝許等處自上年被旱至今赤地千里麥熟無望汝光被災之地占全省四分之三飢民載途無衣無食樹草掘盡竟有碾石作粉爲苟延生命其忍飢而全家自盡者有之待食而抛棄子女者有之加以時局未平人多困乏卽求振濟朿手無策弱者相率流亡强者迫而爲匪似此慘不忍聞諒亦我仁人君子之所痛心者伏乞大善長籌助鉅欵趕寄災區早振一日多活一命源源接濟普惠災黎我同胞惻隱關懷卽施百文千錢亦屬無量功德也凄風苦雨痛億姓之子遺義粟仁漿佈無疆之惠澤謹爲豫省億萬災民九叩以告 
 
 
 

Page 12

 
 
   
 
 

Page 13

 
 
自由談 
游戲文章 
[新進學解] [  逸民]  
　　冬烘先生晨入村學招淘氣生立館下誨之曰學精於熟荒於生功敗於懶成於勤方今共和建國五族大同私塾改良兼習普通農工商兵率以錄哲法理化無不庸多才多藝邦家之光未聞胸無點墨而倖選豈有碑没一字而能揚諸生工夫患不深無患先生之不明分數患不充無患先生之不公語未旣生嗤之以鼻曰先生欺人哉弟子侍先生四百五六旬矣先生手不停披於三代之書口不絶誦於兩漢之文審音必協乎宫徵釋字必辨乎形聲下至桓碑彝器籕篆隷銘莫不搜訂明確仿歐九之錄集而保存（六一公有集古錄羅置金石甚備）先生致力可謂勤矣人類進化潮流東斡中日一治亞歐一貉笑民約之麤疏（盧梭之學頗嫌草率）陋天演之穿鑿將使飲冰失其辨更何有乎嚴復先生於時可謂博矣詞章深厚燁燁其華古樸艶冶自成一家粤稽渾噩文始萌芽周秦而後旨約辭奢下逮六朝質益萎顇拈花鬥葉剥喪元氣偉哉昌黎有唐崛起振衰八代一掃蕪靡億萬斯年傳此正軌先生於文可謂升古人之堂而嚌其胾矣少承家學詩禮趨庭長而騫涵嶽峙淵停先生之風度可謂端凝矣然而進不能顯於時退不能庇其族不爲雞口恒爲牛後青衫一領廿載於兹薄田數畝荒穢不治南北交鬨轉徙無時週飢則祗餘鶴子傲寒則惟擁梅妻冰心鐵骨自顧何裨不知責巳而反責人爲先生曰嘻子來前夫趙倡合從秦恃連衡漢崇處士唐制明經風尚所趨各尊其所宜尊者情也鯤游江海　安尺澤鵬摶扶摇　巢眉睫大細不齊各適其所自適者勢也黄　毁棄瓦缶雷鳴明珠按劍魚目混珍得失何常有幸有不幸者渺不知其幾何人也昔者淵明高逸彭澤解符倚窗寄傲不事王侯茶村憤激避地金陵氣壓豪貴天下知名（鄉先進杜茶村先生濬清初隱遁南京著變雅堂集行世與淵明同一用意）是二人者金玉其音夷齊其節獨抱孤芳優游自適其過於世何如也今先生學雖勤不若陶侃之惜隂品雖端不如九齡之丰神文雖多不及韓潮蘇海之豪放能雖博不爲吹牛拍馬之鑽營猶且雲山書史耦俱無猜臯比坐擁弟子追陪日得飽腹夜得酣眠以文章爲游戲手自由之一編然而居停主人不蹙額報界主筆不縐眉非其幸與若夫貶道以悅俗規方而爲圓犧牲寳貴之名譽求不可知之虚榮是猶指蹇芻以驕天馬而見鳳凰翔翺於九天之上持腐鼠以嚇之下也（　　腐鼠見　鶵過仰而視之曰嚇見莊子） 
[偉人大人合傳] [  愛樓]  
　　偉人者民國時人也大人者前清時人也偉即大也大卽偉也論其位置實無分於高下者也前清之大人外則爲督撫内則爲尚侍此大人之官也嫖像姑逛堂子打麻雀抽烏烟此大人之事也賣官爵植私人置姬妾營田宅此大人之業也見外人則唯唯諾諾見小民則呵呵喝喝此大人之形容也見優差則先人而鑽見戰仗則先人而逃此大人之伎倆也民國之偉人爲總理則携妾而逃爲外部則畏難而逸爲都督則稱花酒大王爲次長則稱風流敎主誇大口練五百萬衆之精兵無結局造二十萬里之鐵路忠厚者手鎗中腰巴掌加頰狡黠者鼻間塗粉脚底抺油衛青牧豬樊噲屠狗猶覺名正而言順無慚於大雅者也其餘爭黨派閙意見作漢奸冒革命皆欲學偉人而不得者也前清自有大人因而敗民國自有偉人亦不見其興蓋皆非古所謂之大人偉人者耳古之稱大人者必有大人之學焉律參造化學究天人古之稱偉人者必有偉人之業焉功在國境德被蒼生今之所謂大人偉人則異是故另作大人偉人合傳以傳之使後世知今古大人偉人正是有别也㈢ 
海國叢談 
[荷蘭荷蘭之今昔] [  跫廬]  
　　荷蘭古國也西洋之文明實首賴荷蘭傳播於東亞時移事變今日荷蘭巳脫强國之班矣然距今一百六十年前荷蘭挾有雄偉之海軍與英人搆戰又乘其戰勝餘威要求與世界通商在當時誠爲最繁昌之國今日之育烏亞馬斯脫拿波而利哦及西印度其領地之面積合而計之較其本國國土之面積大六十倍有餘而荷蘭本國之面積實不過一萬二千六百四十八平方哩耳荷蘭武力雖甚弱然亦不至於衰微何哉蓋其國土狹隘介於大國之間故不與列國爲武力之戰爭其人民負擔軍費較之英國人民尚不足當其二分之一誠不可不謂爲幸福而其國之位置與諸列强壤地相接故無論何國不許有侵略之舉荷蘭實有一種中立地帶之形勢此點適合於平和論者之理想海外殖民始於荷蘭今得席祖宗之餘業享和平之快樂荷蘭將有廢殖民地之兵而遞减去陸軍費以使成爲真實非武裝的國家㈢（未完） 
尊聞閣詞選 
[滿庭芳癸丑四月一日爲陽曆五月六日戲拈一解從虚舟體] [  蝶仙] 　　 
　　昨日端陽今朝立夏無端誤盡光隂峭寒如此難問是天心只恐摇摇園柳又容易變了鳴禽悵一樹批杷未熟無術點成金世情顛倒甚笋廚纔薦　酒先斟笑落梅天氣猶裹重衾二十四番風信從頭錯錯到如今試推算荷花生日時節巳秋深 
[鎖窗寒本意] [  小蝶]  
　　寂寂花時重門閉了紗窗風細絲柳無情綠到碧湘簾底悄冥冥芳階貴闌殘紅一寸埋愁地恁乍晴還雨薄暖輕寒惱人天氣 
欲避難廻避是中酒情懷傷春滋味羅幃小夢又被流鶯驚起晚燈前孤影自憐曉粧瘦損明鏡裏怕相逢花樣容顔巳共花憔悴 
[暗祝來生化女兒仿鹿盧體自題幻裝小影] [  鹿門舊隱]  
　　暗祝來生化女兒癡心悵惘欲何之賈生决策仍雌伏莊子空言起幻思名士風流餘恨事美人骨格擬他時蘭因絮果無須問 
　　種情根不肯移 
　　聰明悮我太迷離暗祝來生化女兒天賦柔腸偏惹妬身多俠骨轉成癡漫誇擲果傳佳話戲仿簪花寫艶詞幻夢欲隨胡蝶去春愁如許夜眠遲 
　　春水無端皺一池干卿底事屢傷悲爲愁前路無知巳暗祝來生化女兒攬鏡預窺風韵改焚香私禱月明知只求天意如人意隔世奇花好護持 
　　莫敎孤負雪霜姿容易潘郎兩鬢絲酒上青衫和涙漬香添紅袖與心期却羞薄倖稱男子暗祝來生化女兒獨掩書幃空想像他年誰賦定情詩 
　　顧影翩翩擬阿誰屢從燈下費猜疑手　青鬢偷施沐唇吮丹毫學點脂色相何人知駿骨英雄自古屬蛾眉幾回低首花前訴暗祝來生化女兒 
自由談話會 
　　有進取之心然後能與人競勝負此自然之理也我國人之特性祇知保守不知進取以故實業不興商務衰敗皆由此一大弊病所致也吾願同胞捨保守而採進取則日後實業發達商務興旺必可操券矣 
　　民國肇立百端待理奈所謂偉人者身服西裝胸佩勳章出入於秦樓楚館間倚翠偎紅目迷心醉置國事於不問括人民之脂膏供一己之揮霍嗟我同胞抑何不幸隱我） 
劇談 
[新新舞臺未來之自由恨（續昨）] [  玄郎]  
　　時值端陽王忠家宴于園亭廷章欲遞詩章苦于可望而不可卽忽遇衛卒孫九遂啗以金錢囑其乘間遞于明霞詩稿適爲曹姨所見苦詰之嬌鸞始直告其故曹姨亦傾慕周生之才貌竭力慫恿其成嬌鸞乃作定情詩以遣周生廷章得詩喜甚遂假托老父之意央趙學究往王府議婚王翁不允廷章知嬌鸞之母與巳同姓又矯父命往拜王妻爲姑翁亦不拒自後衛中周常出入自如且假園亭爲下帷之所然翁内外之間防閑甚嚴嬌鸞愁緒無聊鬱思成疾廷章假說曾習岐黄詡然自荐遂乘間約往後園私會届時面訂終身盟山誓海又倩曹姨作媒証互訂合同婚書兩情繾綣備極綢繆後周司敎離任携子遠去爲廷章聘魏同知女爲妻廷章貪其財色頓負前盟嬌鸞望穿秋水音信杳然乃央孫九親往吳江致書廷章孫抵周處廷章見孫卽反身入内使家丁出謂公子巳娶魏女多時并以羅帕及婚書交於孫九托其送還嬌鸞略贈川資催速行孫怒其負心薄倖摔銀而出回抵衛中盡情告知嬌鸞嬌鸞羞憤無地乃作長恨歌一篇以洩胸中怨忿適吳江令來文衛中提取逃軍遂暗以詩歌及婚書雜封公文之中怒取羅帕自縊而死闞大令見之不勝駭異卽請趙府尹樊撫院澈究樊提周至責以調戲宦女停妻再娶因姦致死三大罪卽用亂棒打死以爲薄倖男子之烱戒云 
小說 
言情小説 
[麗綃記（十）] [  栩]  
　　喜尤因蹙額自忖曰彼乃擁衾弗起將奈之何因顧僕人曰予妹適抱薪憂致猶未起勞汝主人懸注誠滋歉無狀旣承肩輿相迓且乞小俟容詢予妹以占行止僕人唯唯而退而館中人巳陳設盥具一雙於鏡台之側喜尤麾之去乃趨就麗綃耳語曰翟愛治餐以待肩輿來且久矣麗綃弗應喜尤再語之則以至憤之聲答之曰我未嘗鬻身於彼胡乃迫我汝果圖餔啜者則汝趣赴翟愛之餐喜尤曰予何嘗忍於遽别哉麗綃曰然則麾之去可矣旣非勾魂使者要不限我以時日喜尤思之誠然轉覺自巳之愚爲不可及乃呼來使再伸前說謂病不能興且俟小愈即當自至母勞肩輿相迓并囑其代達歉忱而來使則請喜尤以電語達翟愛 
　　翟愛之家饒有園林之勝高樓矗雲四週環以右欄欄外藝花數百本而櫻花爲多時方盛開和鳴之鳥亦盡演爲歡悅之聲面西則瓊梯百級覆以玻璃之瓦抱以碧檻之廊其上高窻廠啓護以白紗籀花之軟簾簾内陳設楚楚自几榻以至於地莫不羃以奇紋綵煥之章特猶空焉無人則以待麗綃耳其左則爲翟愛之嫂氏奚雪晴所居其右則其猶女譪蔭之寢室也西望綠隂蔚鬱隔以女牆遥見玻窻一帶熠熠如鏡窻外紅欄四繞綠湘之簾臨風高卷絶類仙人所居者則翟愛夫人蘇若霞之妝閣也其旁爲翟愛起居之所與此間之樓適相對峙果使目力能及百步以外則樓中之人亦能辨認毫髮此時翟愛方在起居之室引紙作書俄聞電鈴丁丁乃使若霞代爲之聽則喜尤所致也喜尤問爲誰若霞應之曰我又問汝爲翟君何人則羞赧無以爲對呼翟愛自聽而亭亭立於其旁含笑而問翟愛曰其來乎翟愛略轉其首仍蹙額以聽旣而曰旣有感冒則旅舘中没人調護尤非所宜若霞曰誰其病乎翟愛亟應之曰麗綃亟又向機語曰予家無殊於君家幸勿見外又曰然則不妨命輿夫相候明日能起坐者務以遷地爲良旣而又應之曰唯唯則鈴聲復動遂置聽機而退握若霞之手曰勞卿置酒而乃饗我老餮誠口福不淺然而麗綃殊可憐客中臥病在吾儕亦所勿堪况乎弱女子哉若霞笑曰聆汝之言則知彼人之可愛當不亞於綰春也翟愛顧其面而莞爾曰卿誠善於調兌胡不自擬而擬綰春可知卿心終以爲我之愛卿不綰春若也若霞亦笑曰君果愛綰春不逮愛我則我以綰春擬麗綃亦適得其當翟愛乃以手撫其頰而親之曰此婉孌雋妙之言誠令予愛極而無以爲答㈡ 
愛情小說 
[自由花彈詞（五十九）] [  天虚我生]  
　　秦保道哥兒這一番作用老奴倒有些解不出來旣然是一位真正的哥兒爲什麽當時又要冒做小姐萬書笑道蠢才蠢才若不如此你那小姐如何便肯許嫁於我秦保道如此說來只有老奴和老相公兩个睡在鼓裏罷了萬書瞋道胡說你把我當做什麽人看了你那小姐也是直到如今才明白了的秦保見他嗔了便不敢多說退了出來不禁自覺好笑把隻手自向頭上打了一下道你真老糊塗了怎說是 
　　相隨千里不離身撲朔迷離辨不清難怪那木蘭充上將軍中旘透竟無人如今仔細從頭想還是我老眼昏花認得真當日長途同起坐我原說居然舉動像書生女兒家縱使喬裝做那裏便跌宕風流到廿四分可見我老奴原不蠢閱人多處自分明今朝說破真堪笑笑只笑那一位痴聾的老主人坦腹東床經半載却將他當做个女兒身幸虧是自家骨肉成連理舊例堪援兩表親倘使羅敷先有主豈不把西廂舊事鬧新聞 
　　秦保想到此處因道這真呌做才子佳人信有之了似這樣的美滿圓場也算是个難得若使做了癸辰卯酉那時節也怕惹着老奴還陪上許多眼涙來呢俗語道得好好境當前不可躭誤須索早早回去呷一杯喜酒兒多少是好說着便去整理行裝算清了棧房帳目歡歡喜喜同着萬書回至蘇州秦公分咐請萬書住在書房裏面當下合家相見少不得有一番說話獨有儷簫倒反廻避了起來秦幕嘉選了一個吉日便借若華學校做個結婚的禮堂請楊若華做了証人又補請了兩位介紹却這喜日正是八月十五那位楊世空公子本來艶羡儷簫到了極處如今雖有些妬忌但也喜得名花有主心裏倒也舒服的很一主要想討些好兒他便討着做了一个招待並把若華學校裝演得和一卒廣寒宫一般只見 
　　紅花翠柏結當榓排比珍珠絡索燈繡幃漫天懸綵穗錦毹貼地踏花茵兩旁舖設來賓席密葉繁花插滿瓶禮案居中分八字左邊樂隊右邊琴專誠製一套和鳴曲煩懇深交穆紫瑛邀集同門諸女伴歌喉一串選清聲泥金禮券分頭送繡　藍輿各處迎晉接周旋勞宅主就中忙煞了陸夫人 
　　這日到得午後一時男女來賓絡繹而至裙屐聯翩衣香滿座竟把个若華學校的禮堂變做了花海一般楊世空好似一个穿花蝴蝶這邊獻些　　那邊討些好兒大家因他生得俊秀倒也不厭煩他他便分外輿高采烈只算自從開校以來今日是个最有趣的日子他的心裏比到萬書却還要受用十分當下吉時巳届司儀員唱起奏樂只聽得 
　　洋洋盈耳起春聲如火如荼樂隊鳴木笛吹來尖魆魆銅鼓敲處撲騰騰好一似龍吟和虎嘯滿堂賓客起精神釵裙似雁雙行列樺燭如椽十倍明介紹證婚先入席司儀高唱請新人萬條規線齊攅集爭看牽牛織女星好一似臨風雙玉樹一般容貌足傾城儷簫是今番重見了寃家面少不得流露嬌嗔一種情惹得徐郎心暗笑眼波微溜惜惺惺男賓席上偏窺見早便起一片歡呼鼓掌聲 
　　此時便把他兩个羞得抬不起頭來幸喜證婚人巳在那裏宣讀證書男女賓相替他兩人上去蓋了印章那時女賓席上就有幾位出席奏起琴來早有許多嬌女唱起歌詞好一似 
　　花間葉底囀春鶯嚦嚦清圓口齒輕四座不喧人語定珠喉一串遏雲行錚鏦急響披霞納委宛柔聲槐以林曲罷滿堂齊贊美畫染猶是繞餘音㈡ 
　　更正吳興爾我來片云疉閱貴報自由花彈詞果覺纒綿熨貼變幻莫測惟蓋天青解申堂判一層未免草率至於萬書當堂釋結以後姊弟尚未晤面遂爲戀春赴蘇取資似屬缺筆想作者旣有興於前不可忽略於後此回情節重請補叙則閱者有厚望焉蝶仙云此書叙漢口風災係清光緒三十四年事其時刑律與今不合故不明叙至徐氏姊弟相見曾在本回第九節唱句倒叙一筆惟不明瞭兹遵來意補叙一節如下（五月二日自由花第四十九節說白内將徐萬書當堂開釋句下補入却那楊老二仍舊把他帶到自巳家裏秦保得知忙去央了時老五一同前去見過萬書先把懋春的事悄悄地和萬書講个明白又央時老五和楊老二說把一切規費擔任了回來楊老二等只要錢有着落自然答應當下四人一同來到高陞客棧秦保央着棧主做了保人楊時兩人便自去了這裏萬書姊弟相見少不得又悲又喜各將前事略述一番毋庸細表却這戀春和秦保兩个因爲時老五這邊欵項未清脫身不得只好令萬書去向他舅父告借三百銀子前來做个開銷萬書領命便打次日動身前去暫且按下看官這一部小說自從第九回起只算起了一陣烏雲如今纔得開朗不免言歸正傳（接原文）再第三回白第二叚說白内我姑丈生平耿直一句姑丈二字係舅父之誤合併聲明更正 
文字因緣 
[爲廉南湖題津樓惜别圖] [  蝶仙]  
　　癸丑春南湖客於津門所遇絶類鄭交甫事旣别賸詩盈篋芝瑛夫人爲之綴錄成卷吳觀岱先生作圖以記其事是年三月予於小萬柳堂得窺全豹并獲見二女士玉照眩爲五絶南湖屬題媿未有報而予之箏樓泣别圖則巳先承藻翰矣亟起走筆用酬雅誼 
　　桃葉桃根擊夢思鷓鴣聲裏渡江時離情欲寫無憑據難煞江南老畫師 
　　緩欵明珠結珮璫湘臯情事耐思量天涯大半多淪落何况秋娘與泰娘 
　　蠻牋密字記前因　語都從别後真猶恐薄魂銷不盡鈔詩還倩衛夫人 
　　人問也有癡於我好事應無勝似君一　盡圖留紀念不知誰是百年身 
 
 

Page 14

 
 
   
 
