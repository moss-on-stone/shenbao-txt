# 1906 - 159 - 4911909

 

Page 1

 
 
[電傳上諭]  
　　閏四月念二日奉上諭唐炯奏年衰病劇應請開去礦務差使一摺唐炯辦理雲南礦務多年運解無悮尙有微勞著加恩賞還原銜惟其開去差使所有該省礦務著責成丁振鐸督飭藩司妥爲籌辦欽此 
 
 
 

Page 2

 
 
[商部户部會奏議覆吴郁生奏籌欵接濟滬甯鐵路摺代論續昨稿]  
　　臣部綜理路政。全賴管路大臣將工料等差欵項出入。切實報告。俾得隨事稽核。以収互相維繫之效。若所報未能詳盡。臣部欲施整理之方。亦苦無從著手。應請飭下唐紹儀。查照臣部歷次奏咨案件。隨時具報。至所用欵項應。先報明臣部核准立案。方准開支。其唐紹儀接収以前。盛宣懷經手開支各欵。責有攸歸。亦應由盛。宣懷赶速詳細報部。以重工欵。至萍醴鐵路。前由盛宣懷於京漢官欵内支撥建造。業由臣等以盛宣懷事前并未奏明立案。碍難核銷等因。於上年九月間奏明在案。此路係動用官欵修築。應再由臣部行催盛宣懷將一切欵目案由。詳晰具復。再行奏明核辦。原奏所稱招商接辦撥歸官款一節應。毋庸議。又原奏所稱指撥京漢行車餘利二百萬兩。卽於應交官欵息銀内分年攤扣一節。户部查京漢行車餘利。應繳官款息銀。前因臣部籌欵艱難。咨行督辦鐵路大臣唐紹儀商訂交息辦法。以爲將來撥用之需。且滬寗路欵。旣據唐紹儀二次函稱倫敦尙存英金六十五萬磅上海各銀行錢莊尙存銀二百八十餘萬兩。是存欵尙。鉅不惟不應再借洋欵。更可無須動撥官項。所請指撥京漢行車餘利碍難照准。所有臣等遵旨會議緣由。理合恭摺具陳伏乞皇太后皇上聖鑒訓示再此摺係由商部主稿。會同户部辦理。合併陳明。謹奏。閏四月十三日奉旨依議（懷） 
　　按挽回寗滬鐵路之法。京外官紳。莫不以節省造費鈎稽帳目爲言。本館亦嘗嘵嘵於此而不已者。誠有所不能已也。内閣學士吴郁生前恐督辦大臣唐紹儀徇工程師之請續售小票。國家受累更甚。爰擬請撥官欵接濟。其意不過欲蘇人稍輕擔負耳。夫寗滬鐵路帳册。盛宣懷旣未按照合同造報到部。唐紹儀接辦以來。亦未呈報一次。則此中盈餘短缺。商户部且不能知其底藴。更何論身居局外之京官。不知商户部旣有綜核路政之權。則無論公司費用。爲盈爲絀。爲督辦大臣者。自應按期切實咨報。倘若視爲弁髦。并虚行故事而亦無之。則商户部將何所據以綜核乎。故此事。無論唐紹儀旣二次函稱倫敦上海。存銀尙鉅。商户部本不必允其另籌官欵。卽使唐紹儀並未陳明。存欵尙鉅。商户部旣未據有收支出入切實之報告。諒亦未便遽行允撥也。總之此路稽查浮濫。覈省費用。旣以鈎勒帳目爲第一要義。則辦理自當以此爲入手辦法。前此盛宣懷之所以物議紛紛者。徒以帳册不清。所有進出欵項。不能上報於部臣。下告我蘇人故耳。今唐紹儀亦復因循如故。不能從速報銷。則微特以後辦理。此路。使人藉爲口實。多所疑慮。運用欵項。必有掣肘。關礙甚大。卽爲唐紹儀一人計亦將何以。自解於部臣。而塞我蘇人之口也。願當局者以斯言爲忠告焉。 
[俄擬建築黑龍江鐵路之用意]  
　　日本郵信報接聖彼得堡訪函云俄國在北滿洲之布置頗爲可異或恐因此起釁東方鐵路自哈爾濱至海參威一叚俄不能以之爲行軍之用且俄如由此路派一兵或運送火藥一磅至海參威日本可起而與之反抗故俄復畏之且日本萬一宣戰則日本將東方鐵路與海參威隔絶之使不通亦易易蓋日本與敵旣極密邇加以俄國現又不得屯兵于西畢利亞邊境俄國無法以預防于先也職是之故凡關心遠東之俄人其宗旨所在皆擬自黑龍江建一鐵路俾與東方鐵路銜接呼應然此項築路之欵尙不知其從何籌措也中國現于蒙古滿洲銳意經營此間俄人亦爲之驚訝云譯文滙報 
[英政府已滿意于外部之公文]  
　　二十二日倫敦電云英國外務部大臣愛華德格雷伯爵在下議院宣言謂英國政府于中國外務部照覆海關稅務辦法之公文業已滿意譯文匯報 
[中國在日本定造砲艦告成]  
　　神户西報云中國政府在神户川崎船廠定造之砲艦除上月告成楚泰一艘外又有楚通一艘于日前工竣下水譯字林報 
[鄂督秋操方畧之一端]  
　　漢口西報云卾督張宮保爲秋操時各軍傳遞信息迅速起見特諭飭張虎臣統領雇用善乘脚踏車者發交各營差遣聞已購辦脚踏車不少矣譯字林報 
[日本中國留學生之數]  
　　東報云中國留學生現在東京者共有八千餘人譯字林報 
[攷政大臣起程回國]  
　　昨日本埠官塲接外洋電云出洋考政大臣澤公於本月十九日由法國麥西利乘法公司輪船起程端午帥則定於五月初一日由荷蘭起程遄回中國（顚） 
[滬錫鐵路定期試車]  
　　滬甯鐵路自上海至蘇州無錫一叚工程現已告竣定期五月十六日卽禮拜六行開車典禮試車一兩日後當再賣票搭客（助） 
[泰州頑民焚燬學堂原電泰州]  
　　頃接泰州專電云東台米價昻貴每升四十八文民心甚屬不靖詎十六日辰有婦女向慶豐米店糴米因爭論錢串致相口角該處貧民聚衆附和滋擾不堪又因痛恨夏紳故有多人突向高等小學堂招尋吵閙致將洋燈潑翻焚燬房屋三進又將夏紳家中什物盡行搗毁幸未傷人東台縣聞信馳往竭力彈壓始行解散目下地方尙屬安謐（南） 
[臬批甘泉縣詳報邵伯鎭閉市禀蘇州]  
　　甘泉縣宋大令禀邵伯鎭閉市情形已登昨報茲奉臬司朱廉訪批示云月初未屇忙種鄉人正擬插秧無端因米貴罷市可見風俗澆 
 
 

Page 3

 
 
漓果遇歉歲又將如何惟此多由不逞之徒從而煽惑在痞棍流氓從中生事固在意中不意出於膠庠之使爲之廢書三歎旣據拿獲陶文輝等供明匿名揭帖係文生佘長庚等主稿當此振作政治之際亟應拿究辦法以挽刁風批飭揚州府速飭選差勒拿佘長庚等到案提同陶文輝等研訊確情通詳察辦一面先查明佘長庚等入學年分詳情咨革並飭該縣隨時認眞查察辦理勿稍大意是爲至要（永） 
[士商電陳愛戴浙撫杭州]  
　　浙撫張筱帥蒞任以來正在振興一切聞日前被言官摭拾多欵封章参劾（聞係錢侍御能訓嘉興人）士紳商民咸抱不平而東京留學界亦得消息已由東電致孫慕韓京卿及仁和王相國山陰葛尙書等代達政府并將電稿寄杭因之杭省學商二界亦訂期十九日集議聯名電乞都中同鄉官主持表白茲將東京學界致電孫京卿原稿照錄於後 
　　東京全浙留學生致北京孫慕韓京卿公電浙撫張整頓吏治軍政鐵路學務全浙依賴聞有人媒孽乞轉商仁和（卽王中堂文韶）山陰（卽葛尙書寳華）曁同鄉京官切達政府勿爲所蔽留東全浙學生陳榥何燏時等八百人公叩（荷） 
[粤督奏請開缺廣東]  
　　傳聞岑督日來又復吐血奏請開缺養病之摺已於初七日拜發奉准與否月杪當有明文（冬） 
[皖撫致外商兩部電（爲銅官山礦事）]  
　　外商兩部鈞鑒洪據銅陵縣禀英商凱約翰所派礦師麥奎仍住銅官山廟内現據該處職員潘裕前等呈報該礦師忽將伊等屋基祖墳挖損向阻不理以致衆心不服當經該縣親詣勘明屬實竭力彈壓聽候禀辦衆始忿忿散去隨卽飛禀懇請飭催該礦師早日回滬免肇釁端等情銘查凱約翰前訂銅官山合同早經逾限上年五月間卽經前部院誠咨呈鈞部並照會英總領事駐蕪英領事轉飭凱約翰將合同作廢各在案是凱約翰之合同旣已作廢該礦師麥奎早應離皖何得至今仍在銅官山居住况復擅挖有主之屋基墳墓此等舉動爲各國公理所不容皖省民風强悍難保不激成衆怒除電達英總領事及駐蕪英領事請飭該礦師速卽回滬勿再逗遛致生别故並聲明銅官山合同逾限早經呈明作廢該礦師卽係不應在銅官山居住之人而地方官自係並無保護之責設釀事端誰任其咎一面批飭該縣隨時勸諭居民聽候鈞示母任生事外伏乞鈞部迅賜照會英公使轉飭該領事迅令該礦師麥奎速離該處母再前來以安衆心免肇衅端無任迫切待命之至恩銘叩眞（同） 
[電告核准俄求金礦展限北京]  
　　日前外務部電致吉林將軍謂查前與俄商所訂開採夾皮溝金礦合同業已限滿理應作廢現因俄使一再要求曾經各堂憲核議准其展限一年俟届期卽將原立合同作廢不得藉詞推諉除照覆俄使外應行電請貴將軍查照（以） 
[拒駁義商要求探礦護照京師]  
　　京西房山良鄉一帶礦產甚多十四日有義商赴外務部要請探礦護照前往勘察礦產以便合股開辦各堂憲謂與約章不符業經婉詞拒絶（和） 
[議准展限畝捐辦理路礦京師]  
　　山西畆捐一項係按糧帶收每糧銀一兩隨捐銀一錢五分每年約收銀三十七八萬兩所收之欵除支本省敎案賠欵外其餘凑還新案賠欵現在將届期滿在籍吏部主事李廷颺等因自造同蒲鐵路及開辦礦務工鉅費繁欵無所出請將以後畝捐展限十五年照舊收捐解交藩庫專備修路開礦之用公司仍照章塡票給患所得息銀餘利分撥各州縣爲興學經費特聯名禀由晋撫入奏　已由户部議准覆奏奉旨依議矣（京） 
[鄂督密奏南昌敎案武昌]  
　　日前鄂督飭委密繕奏摺傳聞係南昌敎案一事將梁署臬查明禀覆各節及江召棠手書始終全案封摺入奏惟事關機密外間未得其詳（八） 
[建昌府南城縣匪勢大衰江西]  
　　建昌府南城匪警及匪勢已殺均紀前報茲聞該匪爲邊江會平日以敎拳棒賣打藥爲名有隙則殺人越貨此次聚有千餘名匿跡建昌撫州兩府交界之毛排一帶與撫州桶子會匪遂通聲氣桶子會匪逃散聞有投入該匪黨者日前巡防右軍右營管帶蔡都戎拔隊進勦毛排搗其巢穴連日皆有擒獲匪勢業已大衰矣（用） 
[撫州府臨川縣安靖續述江西]  
　　撫州府臨川縣兩次警耗及安靖各節均誌前報茲聞臨川南門外距城八十里時山地方有通知會卽桶子會匪徒五六百人聚集于吴家祠左右先經各鄉團勇迭次殺匪二十餘名黃大令復會同撫州營兵親往時山附近聯絡卿團擒匪十餘名此閏四月初六日事也乃大令回至半途忽發狂疾至署時欲自戕省中聞知遂委員接署至初九日匪至滕村焚燬民房數家旋聞省撥常備軍已抵府城卽日進剿遂退回時山四散逃竄（用） 
[江蘇學會復上海道函（爲警察干涉演說事）]  
　　逕復者前奉大移内開本年二月初八日奉兩江督憲周札開照得立會演說本以闡揚理義化導愚蒙或欲社會之改良或因善舉之集議事經官長之特許言爲國民所樂聞原不在禁例之内第恐持論偏宕屢變失眞宗旨不同遂多謬妄以後地方演說人數至十五人以上者除已經官許立案外應派巡長明白事理者臨場監督並將會名會規及開會處所存記備查以綏靖地方安輯民志等因移知敝會酌擬辦法茲以寰球學生會擇期開會復蒙函示前因正在酌擬奉覆間適閱報載學部奏定勸學所章程實行宣講條内載各屬地方一律設立宣講所其章程規則統歸勸學所總董經理而受地方官及巡警之監督又云巡警官得派明白事理之巡警員旁聽遇有妨碍治安之演說可使之立時停講與督帥綏輯地方之意正復相同近日地方浮薄少年託名學會爲無意識之演說紛紜生事者時有所聞誠不可不示以一定之規則雖然竊有說焉宣講有宣 
 
 

Page 4

 
 
講之資格監督有監督之資格旁聽有旁聽之資格試取近事爲証則知我中國之事變甲而不變乙則甲爲無效有斷然也夫宣講之資格學部定章以師範畢業生及與師範生有同等之學力品行端方者爲合格或小學堂敎員亦可而學務總董則選本籍紳衿年三十以外品行端方曾出洋游歷或曾習師範者派充所定資格可謂詳且愼矣而旁聽之資格僅曰明白事理然則巡警不出自學堂所明白者何事理耶敝會最近之調查兩事言之泰州凌生因開會而與張州牧衝突夫泰州學會官許立案矣凌充敎員且曾出洋游歷矣其有宣講之資格無疑也張州牧蒞會之時亦誠居于監督之地位矣因凌君演說地方學務之腐敗而以爲侵已斥爲莠言亂政昌言解散之此一事也金壇學會亦官許立案矣因紳與紳不合致官與紳亦不合敝會受學務處調查之委託派員前往而該邑學會開會行歡迎禮是日在席演說者爲于生鳳藻曩年端午帥資遣東洋習師範回國者也宜有宣講之資格矣乃該邑胡縣令則遣丁役一人往瞷之事畢胡縣令謂調查員曰于生演說頗謬瞷者已告我矣調查員愕然力白其無蓋于生述地方衝突之原因複雜之本末亦與泰州凌生等泰州張牧不可謂不明白事理以官場習慣之優崇一旦受社會之激刺尙不免忿形於色彼所遣者何人也其有旁聽之資格耶然則欲合乎今之監督旁聽之意而爲宣講員者資格當何如耶謇等籌議非有相當之資格而宣講而監督而旁聽是自促干戈於蕭墻之内也雖然以江蘇情形而論濱江海數郡邑風氣較爲開通求合乎學部所定講員之資格或尙不乏人惜乎監督及旁聽之資格未經明定一若地方官卽盡人有監督之資格巡警員即盡人有旁聽之資格地方官之身受敎育及游歷回國者或不少矣巡警開辦未久内地多付闃如僅責以站街彈壓之故事或跛倚焉或戲謔焉或竟爲竊爲拐紛紜錯沓不知所極焉何也未受警學故也以未受警學之人而責其旁聽且授以立時停講之權是使必合資格之講員而受範于絶無資格之巡警得母北轍而南其轅乎夫東西各國警察官署有稽查結社之令治安有損有解散集會之權其所以能如此者人人受普通之敎育而警察有專門之學堂社會之受治于巡警也非受治于巡警受治于公認巡警之法律也中國貿然行之是變甲而不變乙之說也非徒無益抑恐有害然則奈何曰是惟于各省會各商埠速立巡警學堂飭各州縣選派高等小學卒業或有相當學力之學生入習巡警此項巡警之學生尤當注意於法學惟敎員難得似應遣派出洋或仍如端帥每縣派一二人習師範之例此事應由警部通籌全局作速舉辦將來地方受治于法律奚獨演說一端並先實行州縣赴東洋調查再行履任之舉必嚴覈其確實調查方准履任以造就監督之資格然仍慮過渡時代階級不能相接則母寗由各處勸學所之縣視學官暫爲監察設或演說時違背宗旨准其禀官停止一俟警學得人仍恪遵部章辦理較之授耳目于吏胥得失固大有間此爲目前救急之辦法芻蕘之見是否有當希酌詳督帥察核爲此照覆伏維垂鑒（語） 
[商部札上海商會文（爲推廣土藥統稅辦法並勸戒烟事）]  
　　商部爲札行事案准財政處咨稱本處會同户部議覆督辦土膏統捐事宜户部右侍郎柯奏推廣各省土藥統稅辦法章程各摺片光緒三十二年四月十四日具奏均奉旨依議欽此刷印原奏章程恭錄諭旨咨行欽遵辦理等因到部查章程善後條款内載鴉片不能驟禁必須實行以征爲禁之法方爲有裨應由各局員會同地方官設立戒煙會總期漸銷漸少以免爲害生靈等語用意至爲美善現各省設立商會該總恊理等日與商民直接往來尤應隨地隨時設法勸諭爲此將財政處刷印章程一本札行該商會遵照廣爲宣布俾衆周知是爲切要須至劄者（南） 
[駐英日使將赴任]  
　　東簡駐英公使小村男爵已病愈將于西六月中旬起程赴任 
[日本預備接待英艦隊]  
　　東報云英國艦隊定于西六月二十八號駛抵神户現該處日本官員士民已預備接待 
[俄捕日本漁民]  
　　東報云前曾有日本漁民五十三人因捕魚侵及俄國 
所轄洋面爲俄官所捕已于西六月二號帶往海參威矣 
[英日聯歡]  
　　二十一日東京電云日本公會年宴于今晚舉行駐日英公使麥克竇納爾君主席日本外務省大臣林董子爵爲上客 
[高麗海盜猖獗]  
　　二十一日東京電云高麗西南境海盜日見猖獗日本因派戰艦二艘前往現有巡洋艦二艘在馬山浦左近搜截匪黨 
[日本赤十字社開會]  
　　二十一日東京電云日本赤十字社于今早開年會宣告戰時該社所辦之事日本皇后及后妃等均到會頗極一時之盛 
[美國保險公司之弊竇]  
　　二十一日倫敦路透電云前美國紐約人壽保險公司副總理紀立梯及葛蘭尼斯二人已在紐約爲人公訴其犯作僞之罪 
[俄國兵變近聞]  
　　二十一日倫敦電云俄國布佗洼地方之軍隊羣起變叛結隊唱歌游行街市該統帶官業已　步允其所求 
[法國無君黨謀刺敎皇]  
　　二十一日倫敦電云羅馬敎皇于上禮拜在聖彼得敎堂爲一已故西班牙聖人舉行祈福典禮當日下柬邀請者不下數千人然到者甚寥廖其故由于外間皆報稱有法國無君黨人擬乘機以炸彈向敎皇擲擊故也是日警察防護異常嚴密 
[英國君臣弔慰名相逝世]  
　　二十一日倫敦路透電云英國本國及各殖民地自得澳洲新西蘭首相西唐君逝世之信皆表哀敬之意深以國家失人爲可惜云英皇已致電新西蘭巡撫撥勒克脫伯爵深致悼惜以西唐君生平服官從政忠貞卓越宣力有年洵爲英國家之功臣朝廷所倚賴者也英國殖民部大臣額爾金伯爵亦以政府惋惜傷感之意實告潑勒克脫伯爵譯字林報 
[英國海軍部撈救沉艦]  
　　二十二日倫敦電云英國海軍部大臣魯褒生在下議院宣言謂海軍部甚盼天氣倘能仍舊清明則前月三十號在英國海峽觸礁之戰艦　得古號始可撈救云 
[英國艦隊游歷俄海口]  
　　二十一日栢林電云按照泰晤士所載謂英國艦隊定于西八月三號開往俄國克倫斯塔脫海口游歷俄國艦隊于一月内卽行答謁之禮 
[南斐洲屬多亂]  
　　二十一日柏林電云南斐洲德屬基利滿乍羅地方左近有匪徒作亂 
[德皇定期出游]  
　　二十一日栢林電云德皇定于西七月三號起行至北境漫游譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日本兵艦到湘湖南]  
　　本月初二日有日本兵艦隅田號開抵常德府寄椗南門外對河旅常日人特開歡迎會該艦弁兵四十餘人聯隊赴會初七日由常開行初九日駛抵省城泊西湖礄對岸之牛頭洲旅湘日本官商亦歡迎如禮十一日在該艦宴會入夜燃放烟火示敬（車） 
[前贛撫抵漢武昌]  
　　撤任江西巡撫胡廷幹於十六日三點鐘抵漢其官航五隻當卽開至武昌泊於鮎魚套口（荒） 
[直刺去思（開封）]  
　　河南許州知州端直刺係端午橋中丞之介弟蒞許年餘凡學堂巡警工藝廠悉由捐廉創設頗著成效至於聽訟則片言折獄兩造服其神明民間頌之曰端一堂本年夏初瓜代屇期紳商士庶之致送牌匾者紛紛不絶亦可見德政之感人深矣（顚） 
[鎭道保衛地方鎭江]  
　　鎭道陶榘林觀察以鎭郡地方遼闊匪徒易於潛蹤每夜二鼓後親自策騎出城帶同總巡周副將德摽及小隊八名迤邐至洋馬路各國敎堂前及大街等處巡察一週直至天明始行回署（特） 
[贛撫批示請禁運米出口兼免統稅南昌]  
　　贛藩司嚴禁米穀出口出境示文已列前報茲聞同時本省紳士及商會因近日米穀騰貴無所底止岌岌可危聯名禀請撫軍禁運出口兼免統稅旋得批示來牘閱悉本署部院前因米價翔貴民食有關卽經迭飭両司稅務總局九江關道嚴行查禁不准販米出省所有本省内地各處仍應照常流通不得阻遏本日復准督部堂眞電皖贛各屬或准動積穀或借用公欵速辦平糶以安人心至向來出米各鄉由官紳查明勸道流通等因亦經通行遵照各在案茲該紳董等所請援案免稅内地稅釐三個月一節候再札行布按兩司會同稅務總局悉心體查妥籌兼顧以期於民食度支兩無妨礙迅速核議詳辦並先派員赴湖口查禁曁行縣嚴禁行店各節分别詳辦飭遵此復摘由批發（用） 
[米商議立米業公會揚州]  
　　揚郡米商近以米價忽漲議論紛紛爰會同集議擬將平時開銷各費提撥若干在仙鎭創一米業公會遇有事件得以由會集議同保公益俟仙鎭總會成立再於卲伯高郵興化等埠添設支會以資聯絡昨已由該業領袖孫煃瑞曹士信等議訂章程禀請商務總會立案旋奉回批仰揚州府詳查覆奪（願） 
[紀邵伯米捐興學事揚州]  
　　卲伯通鎭生業以米麥爲大宗近年收成中稔鎭董籌議擬勸米捐爲興學經費然本邑學界意見則謂此項捐欵不能强迫須出捐人樂輸方可持久旣已禀陳縣主應候宋大令察奪云（願） 
[江蘇造幣分廠歸併先聲蘇州]  
　　蘇撫陳中丞以蘇州新舊两廠每日向鑄二百餘萬枚今奉部咨限制鼓鑄合江寗两廠清江一廠共五廠總鑄一百萬枚不得不遵照辦理現與江督往返函商擬將江寗両廠併爲一廠蘇州兩廠亦併一廠清江一廠或歸併江寗或歸併蘇州一俟議定卽當會銜奏請施行（康） 
[省憲派員嚴查釐稅比較鎭江]  
　　蘇屬江北運河各釐局腐敗已極非極力整頓不能起色近來各局報數與往年所報之數所差甚多現由省憲特派王太守馳赴各處確查有無弊竇並飭嚴核比較以定功過日前太守由省過鎭卽換坐民船揚帆北去（特） 
[鎭郡總商會宣佈規則鎭江]  
　　鎭江總商會總董現議定規章五條照錄於下一本總會遵照定章不侵地方官裁判之權凡兩造於已經成訟之後乃來投訴者概不准代陳以清權限二各商如遇爭執之事其原告雖先行禀官而被告不願興訟乃來投訴者本會應行調查實在情形仍可據情代達三凡兩造爭執之案如由各地方官移請本總會調處者本總會方爲之調查實在情形持平勸結移覆地方官銷案以省訟累四本總會雖有代商民陳訴之權然止能酌量來訴實情爲之邀集両造和平勸解倘有不遵調處則將両造實情備文移送地方官裁判五凡商民因錢債被押者本總商會查係鋪户司事其舖主可保者應代保出候審以免被押受苦（特） 
[丹陽開辦商會鎭江]  
　　丹陽縣地方紳士吴王二君等前曾聯合商界中人組織商會以謀公益現已定期於月之二十三日開會决議各事（特） 
[青浦競新公學運動會松江]  
　　青浦競新公學於十七日舉行夏季運動會次序錄左一運動歌二百碼賽跑三跳高四擲鐵球五撑篙跳六二百二十碼賽跑七三足竸走八百碼跳欄九跳遠十百碼戴囊竸走十一四百四十碼賽跑十二給奬（望） 
[侵蝕公欵被控安慶]  
　　桐城師範學堂學生傅德良等日前在學務處禀控該縣豐樂書院於光緒三十年改設養正小學其經費係書院各欵充用該院每年進欵至少約二千金被書院董事六人把持侵蝕以至學董迄今兩年尙未開學欲爲整頓非裁革學董不可懇提究追等語黨經該處批謂仰桐城縣督同該縣中學堂管理各員將該書院歷年支收欵目核實結算倘有侵漁等弊卽行從嚴究追一面會同城鄉紳耆公選廉愼之人認眞經理迅速開學母任抗延（士） 
[續志馬夫伶人毆鬥案蘇州]  
　　前紀馬夫與伶人毆鬥一節茲悉該馬夫渾名盤金平日横行不法素與天福戲園伶人汪詠春有隙十八日以索取車資爲詞糾集同黨百數十人持械兇毆汪身受重傷旋由捕頭督捕將兩造拘至捕房解經委員提訊後以曲在馬夫飭伶人自回醫治（且） 
來函 
[劉君愼之等由漢口來函]  
　　滬上籌振諸善長鑒别後於十六晚到漢途次平安免念蕪湖米價三两四錢現貨不多湘撫正在派人採辦漢口三兩八錢貨少且人心惶惑深恐我等辦運探聞湘米除被災各縣外米尙可辦故决議就湘買放或徑散錢文姑候到 
 
 

Page 10

 
 
湘體察情形再定刻在漢口匯到義豐源規銀五萬両請交王蓮卿兄收去到漢後蒙孫君狄甫蕭君麟書陳君雲樵蘇君善夫等或不取滙水或不收船價或代籌辦法均極可感現定今晚起程先到長沙與官紳商酌先從何處下手再行續報聞蛟水從永州出發而是處反無大害災情最重乃衡州湘潭鐖民約四十萬嗷嗷待振漢口紳商集錢八萬串先往賑濟刻雖不致餓死而來日方長善後大非易易餘容到長再行續告 
[振武宗社書記員報告]  
　　衢州商會吴濤來函接奉華章并頒草式覘圖說之詳明誦簡章之痛切惟鵝郎草式一時或難辦認寄呈一株是否卽眞尙希示敎○馬塘振武支社來函敝鎭僻處海濱中鴉片之毒良深故於三月間繼公後塵設立支社每逢朔日演說實力奉行茲又奉上志願書十一紙卽祈入册并請登報以堅其志銜名錄後陳宗槱鄧瑞卿張援戴國源朱啓藩業晉昌吴毓莘失國　戴國濱劉炳華楊世箕○揚州夏藝珩來函貴社戒烟圖說傳示親友感悟極多刻已發完請再賜寄圖說數十頁俾得遍貼通衢以謀普及并擬創設支　一所即就本舍採草分送廣爲勸戒以盡吾人同胞之義而體貴社提倡之心○　熟鹿苑鎭新新社來函我公創振武宗社於海上以强種爲强國之基礎卽以戒烟爲强種之起點偉哉卓識實超出尋常萬萬也晚等世居常熟西北鄉鹿苑鎭地處海濱俗多頑固沈渝烟籍者十之三　因合同志立一戒烟　取自新新民之義名曰新新社日集鎭民演講而　導之頗能感奮入社者日淅加多　見基　已固用敢撮要禀陳將敝社附入　社中貴社章程請即寄示俾遇事有所取法（後畧）入社同人名錄于後錢壽琛黃調元　瑞慶錢晉琛王成忠○豐　振武支社來函奉敎并鵝郎草圖說當卽分赴馬　掘港拼茶　河雙甸曹橋苴鎭壩鎭等各處廣勸同胞設支社探馬塘壩鎭两處業已開會演說掘港昨有訊來公益啓智兩學堂舉行亦在口内其餘各處均多發起容再函　將入社姓　并開辦情形山敝支社代爲轉達以副雅命敝支社於本月十二日第二次開會演說是日來賓甚衆如豐利塲梁君雨農水師營鄭君漢臣皆　焉情願入社者共計四十人茲特呈上志願書一册乞即登報以示鼓舞嗣後仍當隨時勸導以盡天職名錄干後楊炳南周　華徐子璠馬宗海張炳輝俞銘鼎管仁俊葛澤三泰茂宣張森劉靜波孫同德朱風人趙延勳成　卿成伯亭成古愚徐殿掄王鍚五陸炳南戴少庭葛郁哉宋漢人劉似熊袁鼎　許枚宣成約哉季貢廷柔贊廷王海珍黃華耕徐豫國保竹生劉靜涵劉廷亮劉撫辰金延慶張義安方培元繆振東 
今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
中萃數百十少年以相聚處若不引以繩墨知所遵守是非徒無益且將以學堂爲口實風氣轉無由大開臣等夙夜兢兢不敢求效於將來惟期無過于初始固全省學務所關甚重斷非一經開辦即可任其自爲故於省城設立調查研究一區每遇星期臣等率同在省司道曁各學監督敎員相與討論於此原派學務處總理翰林院編修孔祥霖候補道張士珩方燕年籌辦數年經營不懈近以張士珩因差離省臣士驤復加派新任臬司臣連甲並總其成分通省爲十二區遴派員紳輪往查考總以凡辦一校固在學科完備程度適宜而尤以培植各學生以德行性情爲立學要旨每當宣講分論及接見屬僚不憚煩言注重在此學生中間有舉止浮薄議論囂張者均經臣隨時斥退在今日章法稍峻難保爲少年華士所不甘但爲國作人儻異時魁傑奮興有大純而無小庛應可諒今日在事之苦心初非苛以相待臣等所開導東人學務者在此所以仰酬高厚萬一者亦在此所有東省學堂漸次普及並辦理情形除咨部查照外謹合詞繕摺具陳伏乞皇太后皇上聖鑒訓示謹奏奉硃批學部知道欽此 
　　宮門抄三月十四日户部宗人府正白旗値日侍衞處引見二名刑部十一名工部九名理藩院四名欽天監二名光祿寺二名恭王假滿請安朱寳奎謝議叙恩廣東知府吴蔭培謝恩玉山景清預備召見桂公續假十日掌儀司奏十八日祭奉先殿振貝子行禮召見軍機吴蔭培玉山景清 
　　工部謹奏爲各省工程雇覓洋匠包辦及定製外洋船械等項請旨飭將切實收據隨册送部以資考覈而防流弊摺工部謹奏爲各省工程雇覓洋匠包辦及定製外洋船械等項請旨飭將切實收據隨册送部以資考覈而防流弊恭摺具陳仰祈聖鑒事竊維臣部辦理内地銷案均有例定價値可循册報到部時得以分别准駁目同治年間以來沿江沿海省分創建各局廠築造新式砲臺船塢安設電綫類皆雇覓洋匠包工購買外洋物料及定製各國船艦軍火機器等項一切均屬創辦開支巨欵或三四百萬或數十萬不等各該督撫僅於興辦時自行奏明辦結後開單奏銷多年藉口與洋人交涉比内地情形迥殊無憑造册是動用愈繁報銷愈簡殊非愼重帑項覈實度支之道現在庫欵奇絀百倍從前購造等事日多於昔外省開銷又以涉於洋務者爲獨鉅嘗有奏稱覈實請銷於前而承辦人員復以侵冒被劾於後可知動輒以絶無浮冒爲詞者恐不免藉洋務二字爲開支鉅欵之地伏念臣部旣有考覈之責至涉及外洋者製造日新價値懸絶雖不能拘以限制似不可漫無稽覈查外省與洋人經手之件無一不有執據其與各工各廠訂立詳細之合同及洋行發出收付之清單輪船各公司交給之運貨單各種之保險票卽至一切工程器械皆有圖樣有價單比之内地信據條件尤爲詳密臣等公同商酌擬請飭下各直隸將軍督撫等轉飭承辦之員嗣後凡有洋匠包工及購買外洋船隻軍火物料等項均應造具清册咨部查核並將與洋匠原定之合同洋行原出之清單各公司原定之運貨單保險票以及圖式價目等件加鈴印信一併隨册送部以備存查若無各項實在執據呈騐一律駁回延不聲覆者由臣部咨行吏部議處似此詳加考校庶幾工皆實用款不虚糜于帑項實有裨益臣等爲嚴考覈清流弊起見是否有當伏乞皇太后皇上聖鑒訓示施行謹奏光緒三十二年二月十八日奉旨依議欽此 
　　宮門抄三月十五日禮部太常寺正糽旗値日吏部引見六十四名内務府五名高樹胡遠燦預備召見召見軍機高樹胡遠燦 
　　署粤督岑奏爲粤海各關改章整頓擬將按結徵收之洋稅洋藥稅釐九拱兩關貨稅併案奏銷並請免造貨册情形摺 
太子少保頭品頂戴兵部尙書銜署理兩廣總督兼管廣東巡撫粤海太平兩關事務臣岑春煊跪奏爲粤海各關改章整頓擬將按結徵收之洋稅洋藥稅釐九拱兩關貨稅併案奏銷並請免造貨册情形恭摺具陳仰祈聖鑒事竊查粤海各關徵收稅項惟粤海潮海瓊海北海三水江門等關洋稅洋藥收支數目係按四結專摺奏銷其各關洋藥釐金九龍拱北兩關洋藥稅以及九拱兩關百貨稅收支數目爲數亦鉅向止分案造册報部不列奏銷同是按結徵收之欵而分而爲三復不同時造報歷届洋稅各欵遲至四五年始報洋藥釐金各欵遲至七八年始報所報收支銀數任憑庫書揑造故得少報收數浮報支數以收抵支率不敷數百萬之多其實少收浮支之銀早入庫書之槖詳稽歷年報部各册收支欵目套搭糾葛雖精於綜核者未易得其底藴用是外欺監督内朦部科間奉部文行查監督復以事隔多年官非一任飾詞登覆故前充庫書已革三品京堂周榮矅與已革朋充庫書周啓慈等敢于侵盜稅銀二百數十萬之多也近年撥欵加鉅並奉部咨奏銷册内不准有存解名目侵蝕之弊已不復如曩昔之甚然當此改章整頓不定切實辦法實難保日後弊不復生臣悉心籌度擬自一百七十七結第三月第十天卽光緒三十年十一月初四日前廣東撫臣張人駿接管關務以後凡歸稅司徵收之各關洋稅洋藥稅釐及九拱兩關百貨稅向分三起造報者併爲一案奏銷必使收數與稅司按結摺報之數鍼孔相符支數照實解實支之數分晰開報則銷册到部不難按籍而稽設有不符亦可隨時行查更正似此辦理少收浮支之弊無自而生正供卽無虞侵蝕矣又洋稅歷届奏銷另造粤潮瓊北四關貨色稅數册分送部科計八百七十餘本卷册繁多旣非尅期所能造送且各關収稅貨色底簿存在稅司關署無案可稽册中所列貨物係照徵稅銀數按則核計不過具此文贖竊謂各關經徵貨色旣有總稅司貿易清册可憑更何用此繁複無用之文而令徒耗造辦册費現當百度維新實事求是繁文縟　悉從袪除擬懇天恩敕部免其造送以歸簡易所有粤海各關改章整頓擬將按結徵收各稅併案奏銷曁免造貨色清册各緣由是否有當理合恭摺具陳伏乞皇太后皇上聖鑒訓示謹奏奉硃批該部議奏欽此 
　　　調補河南巡撫山西巡撫張等奏爲會考晉省西學專齋豫備科第二期畢業學生照章給予出身憑照並進呈分數表摺調補河南巡撫山西巡撫臣張人駿内閣學士兼禮部侍郎銜山西學政臣宗室寳熙跪奏爲會考晋省西學專齋豫備科第一期畢業學生照章給予出身憑照並進呈分數表恭摺具陳仰祈聖鑒事竊照前准學務處咨光緒三十一年四月初六日本處奏議覆山西巡撫奏西學專齋畢業酌擬考試升學辦法一摺奉旨依議欽此查覆奏内稱該省西學專齋普通畢業生此次量加 
 
 

Page 17

 
 
[滬城官事]  
　　准補瑞州府知府陸孟孚太守長佑江蘇人由江西來申住晉陞棧又總辦瓷器公司兼洋務局江西補用道李少徽觀察嘉德河南人到申住棋盤街成康號又分省即補縣羅明府忠彤又咨調江西撫轅文案周伯猷明府德宣河南人由江西來申住周昌記棧騐貨局委員孫明府鼎又候補巡檢陳參軍鳳翥昨均因公到道拜會禀見○甲午舉人試用知縣莊柳汀大令學忠昨日詣道辭行赴都公幹○稽查官輪委員陳别駕宗雍昨日到道禀知請假赴寕禀見江督○洋員福開森君昨因要公到道拜會經瑞觀察延入晤商良久而别○寳山縣王緯辰大令得庚昨日到道禀辭回任（合） 
[示期免褂]  
　　滬道瑞觀察以現屇夏令天將炎熱昨日示諭各屬員自卽日起照例一體免褂（事） 
[道憲函借小輪]  
　　滬道瑞觀察近因要公將次赴蘇禀見陳筱帥昨日函請候補道虞洽卿觀察商借淺水小輪一艘俾便届時乘坐（事） 
[局員據理駁阻工部局収捐]  
　　寳山縣境之天葆南林等里工部局欲越界収捐居民有共謀抵制之意經道憲一再曉諭嚴戒暴動在案並札飭就近天通庵巡防局員王叅軍隨時巡察禀報前日聞工部局特派洋員三人率帶華人前往收捐預由參軍商同各房主迓入據理駁阻使去旋詣道轅禀知瑞觀察示奪（事） 
[製造局記事]  
　　製造局提調李明府前經禀請總辦魏觀察飭本局生鐵廠鑄造廣東省自來水管茲因此項水管爲數甚多工程又甚緊要所有土模不及晒乾待用故擬禀明觀察另用爐火速烘云○製造局總辦魏觀察以近有外來青紅幫匪類混跡高昌廟一帶前夜在廣東街開賭引誘工匠入局之事立飭巡局員孫明府迅速查拿究辦（尺） 
[水手鬨鬧製造局餘聞]  
　　北洋飛鷹兵輪水手俞都酒後與製造局護勇張鳴風尋衅大起衝突經魏總辦將該護勇斥革發交巡局訊辦已紀前報茲悉管門哨弁亦由觀察飭記大過一次以爲彈壓不力者戒並移文水師總統薩軍門略謂嗣後務將該水手從嚴約朿以免再滋事端且鬧事時北洋船塢警察毫不照料未免疏忽亦應加以重咎薩軍門則以孫明府有水師巡兵十二名内有一名受塲送至船塢延西醫看視實係裝傷故經咨請觀察將該員記大過一次并有撤去南北洋水師總巡差使另歸砲隊營幫帶張雨發守戎兼辦之說一面札飭飛鷹管帶將水手等一律記過云（寳） 
[道憲飭拿藐法線捕]  
　　道憲瑞觀察記得西門外某巡局線捕某甲姦佔剃頭匠某乙之婦反敢行兇將乙驅逐殊屬目無法紀昨日札飭上海縣飭差緝拿從嚴訊辦（宜） 
[照請查禁偷漏]  
　　增裕麵粉公司近又包攬茂新棧小麥代爲裝運經過關卡抗不完捐由淞滬釐局查悉日前移知滬道核辦瑞觀察昨日照會英總領事轉諭該公司不得包攬偷漏（宜） 
[獲匪奬賞銀牌]  
　　上海縣汪大令以皂頭全順快頭薜貴捕頭徐文凌振等迭次緝拿著名流氓葉香蘭陳阿華高阿虎郝子祥季元發梟匪左老五彭少卿徐海青有功奬給銀牌五面以資鼓勵 
[查究永裕公司改掛洋牌]  
　　滬南永裕公司碼頭迭因包攬漏捐被貨捐局總辦鐵太守查悉諭令各行商設立公所稽查偷漏並經禀請滬道示遵在案茲悉瑞觀察訪聞該公司碼頭近日忽挂洋商牌號查該碼頭前係華商繳銀築造何得忽挂洋商牌號故於昨日諭飭該公司明白禀復候核（宜） 
[札飭禁止冒牌]  
　　德商禮和洋行所製肥皂曾經呈請註册禁止冒牌在案茲有華商泰生祥私自假冒有碍商標故於日前禀由德總領事函請滬道瑞觀察札飭關司馬傳諭禁止（宜） 
[照會緝拿巨棍]  
　　本埠領事公會訪聞巨棍范高頭現在匿跡通州地方故由値年領袖比總領事薜君昨日照會滬道請速拿辦瑞觀察接准之下當卽移知常鎭道轉札該州嚴密查拿並札飭崇明縣一體協緝（宜） 
[設局開闢閘北商場示諭照錄]  
　　上海北市馬路工程局督辦江南蘇松太道瑞總辦前江西候補道徐爲出示曉諭事案奉南洋通商大臣署兩江總督部堂周札開照得上海自開闢租界以來華人僑寓經商日繁日盛非自闢商塲不足以便華商而興商業前據上海道詳據陳紹昌祝承桂等先後禀稱籌集股欵擬於新閘浜北二十七保十一圖等地方建造橋梁興築沿河馬路承辦一切事宜當經批准照辦祝道故後又據職商沈鏞等公舉錢道康榮接辦乃時逾二年辦理有無頭緒未據隨時禀報特派徐道前赴上海會同滬道查明情形與錢道妥議辦法禀候察奪旋據會禀據錢道函稱商力未逮請歸官辦又據該地各業户沈鏞等公電禀稱閘北闢界事關主權商利勢難延緩應請歸官早日開辦等情本部堂查該處地方情形亟宜及早由官籌辦以挽利權而慰羣望飭令體察輿情會籌核辦當經函請上海總商會傳集該地各業户公同會議僉以商力未逮請歸官辦均表同情卽經據情禀復旋奉批飭旣據該商等請歸官辦自宜速爲布置仰卽擇日開局議章舉董開辦各等因奉此本道等遵於閏四月初一日開局分别申報移行各在案合行出示嘵諭爲此示仰北市各業户人等知悉爾等須知此次設立北市馬路工巡總局係爲闢界興商俯順羣情起見刻下入手辦法宗旨所在一面勘定界限清查畝分一面照會商會就地舉董本總局所有應辦築路設捕電燈自來水火各事宜皆當次第舉行斟酌適宜擴充盡利總期官商聯絡一氣官握築路設捕之權商獲造屋興市之利合力實行維持公益上以體督憲保衛商民之至意下以全地方自治之主權此則本道等旣負責任所當悉心經畫以冀勉副衆望　也其各凛遵母違特示（力） 
[失火罰鍰]  
　　法大馬路介春堂藥店前晚失愼昨日法廨堂期由捕房將執事人俞春槐傳案請究起火情由俞供是晚因事外出查得火係店夥烘藥不愼所致焚去貨物樓面一間餘無損失店中保有火險銀一萬五千兩是實大令以該店失愼已非一次殊屬 
 
 

Page 18

 
 
漫不經心判罰洋四百元充公以儆（興） 
[恃力索詐案薄懲了結]  
　　前日報紀席文光控袁海龍自恃膂力索詐洋五百元奉關司馬押候查明覆訊核辦在案昨日復經捕房將袁解究包探竇如海禀稱奉諭至席玉書處查問據云與袁雖曾見過一面不能代其担保捕頭惠而生禀稱捕房查得袁海龍與席文光素有糾葛且婦女間亦彼此往來此次所控各情似難深信質之席文光供與袁並無交誼至店索詐是實司馬謂案經捕房查明何得抵賴但袁藉端拆梢例應懲辦提詰袁海龍供小的之妻與文光家眷結爲姊妹現在案下可以傳訊司馬商之英副領事判袁從寛押捕房一月以儆（力） 
[婦女窩賭從輕改罰]  
　　乍浦路粤婦李阿冬開設賭塲爲捕房西探拿獲婦女陳阿好等十一口分别押罰完案已志前報昨日穆安素律師投案聲稱李阿冬奉判管押二月刻下伊夫病重曾延西醫療治有藥方呈驗請將該婦交保出外司馬以此係判定之案不能准保今姑格外從寛改判罰洋一百五十元充棲流濟良二所經費穆律師遵諭而退（力） 
[押限理楚]  
　　寶昌押店主鄭熙槎投公共公廨控翁阿葉透支洋一千四百元經關司馬押候措繳在案茲已日久不理昨鄭投案請追質之翁阿葉供求寛限翁阿青供阿葉原籍並無家產求鑒司馬判阿葉押候限追阿青仍交原保赶緊理楚旋有悅興行姚子潛投供翁阿葉積欠商銀二百十九两六錢鄭和國供開宏泰被翁欠去貨銀五十七两零又借洋五十元附求究追司馬以翁供認不諱判押限半月一併理楚違于未便（力） 
[上海縣案]  
　　本縣汪大令准臬道各憲札准江督飭拿流氓光蛋先後嚴飭差捕獲到惡棍杜阿毛小徽州等六七人分别訊釋押解在案茲又續獲彭少卿等多名於前晚提訊彭供在各營盤挑買河南茶葉度日並不爲非大令核供不實判責二百下釘鐐收禁候解時有王乃生私給戒烟丸藥與彭被差查見解訊大令喝責二百下斥退又訊左老五供在九畝地提營當勇並不犯事大令以營粮無幾見其身著綢衫必有不安本分之處喝責四百下將綢長衫褫下入庫判釘鐐收禁又訊徐海青供在南市南碼頭開剃頭店五所有餘家有妻女不敢爲匪大令判候查明再核○汪忠照控張竹亭抛棺圖詐前晚亦經提訊汪供有遺田七畝近被張抛棺圖葬向阻不服求請訊究地保金士榮供此田實係張姓祖產乃咸豐年間價買王姓由王姓轉售汪處乞鑒張供該田雖經賣與汪姓田根仍由小的掌管故擬將棺埋葬大令核供不實喝責求免判限十日遷棺違于提究○何鍚光欲開同昌打米店托許某代購打米機器三部付去銀八百五十两延不交貨禀請究辦前晚大令畧詰之下判候傳許質訊核奪○何以順控唐顯州匿妻請追等情大令准詞提訊何供妻因患病由唐領出隨同其母至西門外醫院求治不歸後悉與唐住居北市天福棧内往尋被逃求請究追訊之唐供何妻現在醫院醫病並未誘拐大令核供判候協差往查是否屬實再核○金長泰夏布莊主鄒家祥控經手吴苟農虧岩資本九千餘兩請追前晚亦經傳訊吴供所虧各帳計太倉祥餘號八千餘兩無鍚劉同和一千餘两現劉投案求訊質之劉供欠銀屬實大令判劉交保限一月措繳歸吴以便轉交店主並諭吴速向祥餘追索欠欵禀覆候核（巖） 
[總工程局紀案]  
　　廿三鋪境内天燈夫計寳和因貪懶燃燈爲清道處董事送局請懲陳參軍判戒責一百○寗人張生安在花衣街攫取檯子一只雇車運逃爲失主扭交駐防所巡士解局陳參軍判戒責一百交保　給失主○王子卿在大生小輪船行竊被巡丁察破解究參軍判戒責五十下贜交該巡丁吴瑞根帶回（尺） 
[警察西局記事]  
　　警察西局委員謝建侯二尹據巡士報稱虹橋堍同信昌金家牌樓曹阿大石皮弄口强寳等各烟館均違章深夜賣烟飭傳各店主到局判同信昌罰洋十元曹阿大强寳各罰洋五元○陳某投西局控稱妻陳張氏被徐阿毛姦拐請究謝二尹提訊之下以徐供認屬實判責二百下鎖示楊家橋三天再核（宜） 
[英美公廨早堂案]  
　　美界威妥瑪路曠地有西牢内之西捕爲人勒死凶手至今未獲前日經楊樹浦捕房拘獲形跡可疑之東洋車夫徐甫生似與此案有關兼有夏保全願爲見証因於昨日解訊關司馬與英副領事研訊之下均不吐實因判將徐暫交捕房押候查明再訊○山西人田子藩李延年控乾記棧主查秋泉茶房生福竊珍珠五十粒關司馬准詞傳案判交妥保於晚堂訊奪○德商天福洋行控林明齋欠銀不還亦於昨日由探傳案判交保候訂期會訊○蘇人李洪義之子被人誘拐來滬托王張氏卽白頭鷹價賣於粤婦李郭氏案發訊押邇由白頭鷹之女陳王氏來滬將李郭氏指交包探昨日解究判交官媒暫押候備文解蘇辦理○李雙有藉端將花慶榮凶毆報捕解究判押一月罰養傷洋三元○捕禀剃頭匠陳本泉前夜掩入范姓房内圖竊請究判押三禮拜○馬夫王阿四拉韁不愼撞壞曹子云車子由捕解究判罰修理洋兩元並押两天○馬夫王金生駕車將萬阿四　傷甚重由捕解訊判押十天再罰洋五元養傷○李雙成與洪秀記吴鍚記在路碰撞口角爲捕解究判一併開釋○著名流氓王阿炳卽雕花阿三張阿茂即板箱阿二帶刀在泗涇路夥搶茶館内會洋四十一元經關司馬訊供詳　核示茲奉批回昨由捕房派探倪順泉將王張两流氓解究司馬判王押西牢五年張押三年均作苦工滿期逐出租界完案又夥搶蔡詠濤之流氓陳阿五高易蛋卽胡阿榮等八名解訊押究未結昨日包探陸協庭續獲流氓江阿龍即小鋼义及周松林吴全富王正寳等請訊司馬判押候禮拜六解究○岑紹修竊唐阿梅等家衣物顧春海圖竊未成由捕解究判岑押一月顧押两禮拜○周何春卽象皮阿春姦拐顏甫英之女素珍一案昨日素珍投案請示司馬判交其父領回管束周押一月完案○大菜司務李毛記因不聽西崽宋卿福言語互相爭執將宋戳傷解案請究司馬以宋未到判交保再訊（當） 
[法租界公堂案]  
　　某署譯員方姓前晚在鄭家木橋被金阿四等持刀搶去銀洋鈔票及金鋼鑽戒指報由包探黃金榮在英界拘獲昨日解訊方投案請辦金供認刦物不諱併稱　銷與費文元銀樓夥姚菊才計洋三元不知鑽石是眞現已被姚掉換姚供金已來店銷　七次不知竊物求鑒陳大令商之魏繙譯判金押捕房一年期滿再押改過局二年姚交保查覆○施久榮控包車夫王阿三竊金戒二只請究大令判押候查明再訊○木作主夏祥山控夥林泉寶拐賣四歲幼孩判提串賣之張陳氏候訊在案昨經大令集訊張陳氏供作媒是實此孩由成衣匠李根福領來云係已子不知拐來粤婦秦王氏供價買此孩計洋九十元有身契呈電大令判將林泉寶存於捕房之金戒二只洋十九元一併給償秦王氏身價該孩給夏領回張陳氏交保著交李根福訊辦林押捕房一年再押改過局二年○姚始云控張福生在　北門外搶去牙扇一把當塲追獲請究判　給失主張押捕房十天○探解積竊嚴春桂及楊阿發陸招生陳桂生等請究嚴供被楊陸二人擊傷頭額楊陸同供前晚嚴在三洋涇橋擊窗圖竊小的帮同拘拿嚴跌石上磕破頭顱陳供做碼頭小工因病臥於弄口悮拘大令察得陳無于省釋楊陸不應行凶各押五天嚴押一月○七十六號華捕扭控姜金寶在洋涇浜堆磚碍路喝阻不服請究判罰洋三元充公○探解迷路女孩銀香求請安插大令判發堂留養候招家族認領○王永生竊衣數十件王阿三竊紡綢長衫由探解究判各押捕房半年○五十七號華捕禀翟其明在新北門外與人相打小的喝阻反被掌頰一下請究官判罰洋二元充公○法商韜司控陶步云少交定貨絲棉一案昨日投催質之陶供係湖州通源號經手定貨一切均由上海大有號胡俊鍾經理須胡理楚大令判候下期覆訊（興） 
[美租界捕房事]  
　　南潯路某錢莊前日投函西華得路濟良所據稱比隣一百零四號花煙間有形跡可疑之三鄉女請爲查究當經所董知照捕　飭一百零一號西探會同華探朱桂生往查始知三鄉女均係親戚即日囘鄉並無别故該探等當即回禀捕頭核奪○周根榮行至崑山路突有流氓朱阿三朱阿富强借不遂被毆由六十六號西探拘押候究○某西人乘醉至怡和碼頭胡閙由捕拘獲押候醒釋○孫光才扭舟子葉桂山報稱妻在浦灘洗衣被葉推入浦中險遭淹斃亟　得免請究奉飭白投公廨控告○王阿二竊北河南路李阿生家布衣銀表等物由探朱桂生拘押候辦（似） 
 
