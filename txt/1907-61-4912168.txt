# 1907 - 61 - 4912168

 

Page 1

 
 
   
 
 

Page 2

 
 
[電傳上諭]  
　　正月二十四日奉上諭都察院奏據山西榆次縣生員郭富德代父來京呈訴一摺據稱伊父安徽當塗縣知縣郭繼泰因署太平府知府汪麟昌挾嫌禀參帶印進省欲鳴寃抑各憲均不接見一時糊塗帶印來京赴院呈訴等語已革安徽當塗縣知縣郭繼泰被參革職輒帶印進省伊子郭富德復帶印來京控訐實屬荒謬難保無别項情弊著將該生員郭富德及原印一併解交安徽巡撫親提秉公研究務得確情按律懲辦母稍廻護欽此同日奉 
上諭柯劭忞著以道員用署理貴州提學使欽此 
[宮門抄]  
　　二十四日召見軍機榮慶達壽嚴修 
[説敎育普及（生）]  
　　天下之變岌岌哉。欲挽世變在人才欲興人才。在敎育。此義也人人。知之。人人能言之。王於今日。京師有大學堂矣。省有省學堂矣。各府州。縣有中學堂小學堂矣。然而其效仍不可必者何哉。曰無他。是惟不能普及之故。 
夫敎育何以必需普及也。凡此國與彼國爭者。不恃乎全體之國民而恃乎一二之豪傑。此民族與彼民族爭者。不在乎一二之豪傑。而在乎全體之國民。二十世紀之世界。一民族競爭之世界也。當民族競爭之世。欲陶鑄國民非使人人有國家思想不可欲使人人有國。家思想。非以敎育普及爲基礎不可。雖然。豈易言哉於歐美言敎育普及易。於中國言敎育普及難。人數太衆。其難一度支不充。其難二師範無人。其難三。夫敎育普及之難行旣如此。而重要又如彼。嗟吾同胞。將如之何。 
吾於是仰天泣血。以正告我同胞曰。吾愿吾同胞於未亡之前。首從事於敎育普及。以謀事半功倍之策。所謂事半功倍者何也。曰就今日之時局言之。請獻一種决定義。二種旁義。一種師墟義。 
夫今日各省所立之學堂。姑勿論其無濟也。就令有濟。而十人中。能入者。不過二三人耳。其握最多數之敎育權者。固不在學校。而仍在塾師也。今欲於各地編設小學。不特財力不周。抑且人才消乏。目今以往。宜由各督撫札飭各府州縣。凡爲塾師者。須一律報名考試。由學務處擇其畧知敎育原理。稍有普通知識者。予以文憑。准其敎授。下此者黜弗庸。年試一次。分别黜陟。庶蒙昧冬烘之徒。不敢盤踞臯。比。誤人子弟。是曰決定義。更無疑義。 
　　凡各府州縣。宜共舉熱心才辯之士。廣開演説會。親赴各村各鎭。謀改良習俗。招集婦孺。告以世界之風潮。曉以立身之大義。是曰一種。旁義。中國受病之原。由於識字之人太少。宜創立諧聲字母。一洗國文煩𤨏之弊。使下等社會。盡人能之。以便應用。家廣編白話報。隨處分散。不取分文。是曰二種旁義。 
宜由學部明定强迫敎育年限。凡童子至若干歲不入學者。罪其父母。一面籌欵。多立蒙小學堂。半日學堂。簡字學堂。是曰歸墟義。 
遵此道而行之。三年而人才興。五年而國勢振而猶患。貧弱者。未之。 
 
 
 

Page 3

 
 
聞也若夫。因循苟且。徒費重貲。慕興學之虚名。忘根本之大計不敢言之矣。不敢言之矣。西人愛勤民曰。中國人不足受敎育。卽有之。亦奴隷敎育。非國民敎育。嗚呼。吾復何言。 
[專電北京（正月廿四日亥刻）]  
　　政府延攬外交理財人才○政府電致各省督撫凡有長於外交理財人員不論有職無職一律延攬以資佐理（句） 
[電飭滇督認眞整頓政治北京]  
　　日前政府電致雲貴總督畧云雲南地處邊隅極關重要查該省一切政治仍屬敷衍如初殊於滇省全局關繫匪淺務請迅將各項政治認眞整頓設法改良凡有挽救利權之處切實舉辦勿稍廻護藉固邊疆（其） 
[度支部考試司員北京]  
　　度支部尚書近因釐訂本部併司設官辦法除諭飭各司員呈遞説帖外並輪流面試本衙門應辦例案宜如何改良論説一篇但言一事不拘字數限以時刻以備考試後量材任用詳定去留（其） 
[廷寄注意廣東學務廣東]  
　　去年周督接准軍機大臣字寄光緖三十二年十二月初九日奉上諭學堂敎育人才關繫至爲緊要迭經宣示宗旨飭令各省切實遵行近聞廣東學堂頗多辦理不善著周馥督飭提學使認眞整頓母稍瞻徇務令講求實用力戒浮囂以副朝廷興學儲才之至意將此諭令知之欽此遵旨寄信前來除札廣東提學司欽遵查照轉飭一體遵照並將各學堂認眞整頓一面將現辦情形詳細具詳以憑覆奏云云周督正擬與段提學設法改良而叚提學又因丁憂交卸故周督於此事頗爲躊躇也（貳） 
[武學改歸武員管理湖北]  
　　鄂督張香帥近將關於軍事敎育之陸軍小學武普通中學將校講習所各學堂均改歸督練公所統屬不歸提學使節制蓋遵定章也至堂長敎員等亦均派上級軍官以資整頓今） 
[擬設扈衛學堂北京]  
　　陸軍部鐵尚書現定左右兩翼各設扈衛學堂一區飭令各員分别入堂肄業并飭該營設立辦事總公所一區在地安門兩翼適中之地以便遇事會議一切（星 
[陸軍研究會議定地址湖北]  
　　鄂督張香帥近接陸軍部來電略謂前議每年在各省開陸軍研究會一次現己議定自本年起即開第一會在武昌舉行第二會在江寗舉行第三會在廣州舉行其期均定於每年夏末秋初云（今） 
[咨查各省儲用軍械京師]  
　　日前陸軍部通咨各省將軍督撫略謂現當整頓營伍所有各省軍火器械亟宜認眞稽查應請將本省各營去歲已用及現存之軍火器械數目並查明是否相符一併詳細列表咨部查核（氣） 
[江面警察之計畫湖北]  
　　鄂督張香帥以漢陽漢口交界處之小河口船隻如梭竊案迭出雖有砲船巡緝究不如巡警之尤爲週密爰飭漢口漢陽一處暫行試辦江面警察卽歸各該處警察節制聞經費有酌捐船捐之議云（今） 
[浙撫電飭辦結海門敎案寗波]  
　　寗紹台道喻庶二觀察日前因擬晋省謁見浙撫飭提海門天主耶穌兩敎鬧事各犯逐一覆審已誌前報茲悉觀察奉浙撫來電飭令毌庸來省趕將海門敎案秉公了結以免外人口實云云（行） 
[拒絶要求湘省礦產京師]  
　　近有德商屢向外務部要求湖南永州郴州採礦權各堂以各省礦產均由官紳籌欵目行開辦嚴詞拒之（仁） 
[廷寄查辦廣東路事廣東]  
　　督轅於正月十四日接到軍機大臣字寄光緒三十二年十二月十三日奉上諭有人奏廣東鐵路股本經理非人弊端甚多請飭查辦一摺著周馥按照所參各節切實查明認眞究辦原摺著抄給閲看欽此等因去去給事中陳慶桂曾奏廣東路事此諭卽因陳摺而發聞陳摺係東莞尹某主稿（貳） 
[續調查德國鐵路機器節略廣東]  
　　若不用加熱蒸之器其錫爐之氣須每方寸二百磅因其氣至氣筒時易冷壓力無多折减至用加熱蒸氣器其氣祇須有百八十磅因此器能使氣因烟重熱壓力不至减小則一百八十磅足抵二百磅之力火車氣機原分雙排機單排機現就雙排機四氣筒而論不但氣中含有水質即氣經過多數氣筒其力自薄至用單排機二氣筒其壓力更不及雙排機之四氣筒氣中含有水質每有二成五之多若用加熱蒸氣於單排二氣筒較雙排四氣筒不用加熱蒸氣其力更大若於雙排氣筒機另用加熱蒸與單排氣筒機另用加熱蒸兩相比較壓力所差無幾單排機燃煤一噸能有馬力六百五十四雙排燃煤一噸能有七百五十至八百匹若於單排機加以加蒸器則馬力可增至千匹今用單排三汽筒機其兩傍前後機輸共十隻後輪六隻後輪六隻汽壓力亦有二百磅熱汽面積共一千六百五十七方尺空機車重六十五噸汽筒對徑十九寸十六分之十一長二十四寸半輪徑四尺十一寸每部價三千六百七十五磅較用熱蒸單排機相去似更懸絶蓋因單排機筒之用加熱蒸器其機輪僅八隻汽壓力僅一百七十磅汽筒二隻機重四十九噸鍋爐汽成積僅得一千二百三十方尺加之加熱蒸之汽面積三百二十三方尺共得一千四百五十三方尺計須二千八百九十磅較單排三汽筒機省七百八十五磅因所用機輪汽筒較單排三汽筒減少故價亦廉右所論加熱蒸器其材料之節省汽機之减便皆非現在來會各國所能及故議者公認德國爲首溯其創造之原實始自英美兩國蓋以海軍以英爲最其行駛兵輪皆用此種機以求省便及一千八百九十 
 
 

Page 4

 
 
八年德人失密地脱始仿造之而用之於鐵路（測） 
[京張鐵路購買轟山最新機器北京]  
　　京張鐵路開鑿八達嶺工程甚難現鐵路公司又向法商購買轟山最新機器訂妥合同業經簽押不日卽可交收矣（星） 
[遵札籌開陳列所廈門]  
　　廈門商會自奉到農工商部札飭開辦陳列所後旋田該會總協理悉心籌辦聞刻己禀報該部略謂自遵奉部飭現己妥爲籌議不日即可開辦并遵諭通飭各村鎭設立商務分所以資聨絡云云（法） 
[擬設黑龍江漁業公司奉天]  
　　哈爾賓紳商陳興周趙翰等前禀黑龍江將軍程雪帥擬於吉江兩省招商二千股每股銀百兩共銀二十萬兩設立有限公司興辦兩省漁業業蒙批准在案原擬招股至半卽行開辦餘股容日續添茲聞己招成一千五百股卽派員查驗各處網户以備興辦至於如何布置及得利後如何分派俟章程議妥後刊布示知（星） 
[俄人在黑龍江設蔗糖公司奉天]  
　　前者俄國擇地於海拉爾及齊齊哈爾種植甘蔗開設庶糖公司曾向德國購買最新式之機器現已運到如試驗有效則將花江一帶肥沃之地改種甘蔗其產額必異常旺盛也（星） 
[紀瀏陽辦理淸鄕情形湖南]  
　　瀏陽縣自匪亂蕩平後卽由常備軍協統俞綬丞曁由省派往之王伯屏太守遴委孫大令秉淸鍾二尹華等赴各鄉督同團紳分團查辦以淸伏莾繼恐該員紳等不能得力遂由王太守商同該署縣劉豫侯别駕親赴各鄉切實查察先至南鄉之楓林團及文市團細詢情形調查牌册復往大瑤金剛兩團密查一切並面諭各團紳嗣後如有匪中頭目仍准照前查拿解縣訊辦其餘脅從之匪旣無指實自難按户窮搜致滋擾累倘若輩自知改悔各務正業卽屬化莠爲良保甲册内不妨一律編入予以自新卽烟館飯店及形跡可疑之人無業之户亦祇於牌册註明待查字樣以便稽考復查云云是以瀏陽各鄉業己一律安靖去臘有匪徒復行蠢動之謠實係傳聞之誤云（放） 
[禀陳小輪裝回饑民認罰情形鎭江]  
　　鎭關道榮星莊觀察禀報各憲略謂日前東宇公司小輪由浦攬載揚鎭資遣到浦災民百餘人回至瓜洲等處得信後隨將該公司小輪扣關罰辦現該公司認罰裝送災民二千人到浦不收水脚今日招商大東戴生昌小輪不敷周轉暫行停載卽由東宇小輪資遣七百六十六人往浦乂日來有徐海灾民由常屬句容各處遞送到鎭卽不願走因同是徐海災民除隨時一律資遣外理合陳明云云（聰） 
[串買官地甬商解省長沙] 　　 
　　常德府於前年開闢商埠時有某二尹串同寗波職商王松年在該處私買官地甚多爲將來租界居奇之計旋經當道查悉遂將二尹革職收押並飭拿王松年追還契據質訊究辦乃案延多時迄未弋獲去冬經江漢關道將王松年之父拿獲到案押令交出始於前日交到當卽押解來湘歸案訊辦（指） 
[勒交緝私斃人之哨弁江陰]  
　　江陰江巡緝私第三哨哨弁李鎭相於上年有越界緝私鎗斃人命一案事隔二月該管帶周遠明匿不禀報江督訪聞當卽札飭内外江緝私鹽捕爲營統領徐次舟觀察密派游擊許金勝遊戎來澄會同江陰縣承大令曁新委該營管帶陳永壽都戎密查該弁是否在營當差有無縱逃情弊勒令前管帶周遠明趕緊交出發縣以便澈查究辦並聞上台以周副將在差時縱兵騷擾屢滋事端尚須將該管帶叅革云（知） 
[遣散搗毁戲園之營勇武昌]  
　　湖北凱字軍八營自由北通州撤防回鄂後即有遣散消息現因屢屢滋事且在漢口搗毁戲園釀成交涉鄂督張香帥因飭將該營兵一律遣散發給一月恩糧以示體恤現該兵等己於十七日將軍裝呈繳次日由督練公所派員押送回籍沿途均有砲船護送計二千餘人（今） 
[西報紀租界暴動案交涉]  
　　西二月二十號北京訪函云江督端午帥爲一千九百零五年十二月上海租界罷市暴動一案中英兩國彼此爭執特電覆外務部侍郎唐紹儀謂已飭令滬道於西三四月與英國專員開議以前親赴南京商議江督之意以英公使如力索賠欵則當淸查受害華人之數以便其親屬得一律領取償欵至懲治前滬道袁樹勳一節江督亦不以爲然因匪徒在租界内肇事華官實無權力以處之若拿辦肇事匪黨一端己飭滬道如有犯法匪徒拘案後照律痛辦以儆其餘云云北京中國官場傳言外務部將派外務部右丞朱寳奎襄同與英國專員議結此事風聞他國人民索取之償欵須俟中國與英國議定後與各國另案辦理譯字林報 
[税司催詢加展輪船泊界事]  
　　滬道瑞觀察日前將擬定浦南加展輪船停泊界限辦法詳請江督咨達外部考核己誌前報茲觀察又接滬關税司來函謂此事能否禀奉南洋大臣核准立案各總領事迭來詢及請即查示轉復等語因卽函復略稱輪船泊界圖説業已詳請咨部察核俟奉到批示即行奉復（建） 
[蘇臬司移上海道文（爲省外官員戒烟事）]  
　　爲移會事光緖三十二年十一月二十五日奉巡撫部院陳札開案准會議政務處咨遵旨籌議禁烟章程一案卽經刷印轉行並擬刻告示徧行曉諭省城文武大小實缺候補各員有無嗜好派委同鄉各員認眞查報各在案所有省外現任候補各員知府直州責成巡道知縣知州及府敎佐責成知府縣佐敎雜責成知縣分别認眞查詢勒限半月取具切結如有烟癖傳諭速行戒除過期不戒定必照章查辦倘有癖人員隱匿不言或該管上司扶同徇隱一經發覺一併懲處所有現辦厘捐各員即責成蘇滬兩牙厘局查報除通飭外合亟札飭札司卽便知照等因奉此除移行外合亟移會貴道請煩查照辦理施行（川） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇州官事]  
　　廿三日藩轅牌示云照得華亭縣典史吳近義咨革遺缺查有補用典史鄭佐東堪以請補○候補知州黎明昨日赴各轅禀謝奉委瀏河釐局差○省垣大小各學堂監督提調均詣撫轅禀知二十日一律開學○籌欵所提調應德閎於念一日禀辭押解銅元機器赴津○候補同知恒坦於二十日病故（出） 
[皖藩牌示安徽]  
　　徽州府王振聲捐升遺缺以保送知府劉沛然署理署廣德直隷州知州張廷鑾期滿遺缺以准補泗州直隷州知州夏曾佑署理署六安直隷州知州郭育才調省遺缺以現署霍山縣知縣李維源調署遞遺霍山縣知縣缺以試用知縣徐耀署理准補夥縣知縣胡汝霖飭赴新任署繁昌縣知縣楊光詒期滿遺缺以候補知縣賀元釐署理署績溪縣知縣劉以信期滿遺缺以議叙知縣文化舒署理署靈璧縣知縣衛獻瑤期滿遺缺以候補知縣馬宏圖署理署潛山縣知縣沈釗期滿遺缺以建德縣知縣李長郁調署遞遺建德縣缺以補用知縣徐景鏞署理署鳳台縣知縣鄧士芬調省遺缺以大挑知縣馬文錦署理（異） 
[胡藩司兼署提學使廣東]  
　　署提學使叚少滄報丁内艱周制軍以學務緊要未便虚懸札委胡藩司兼任力辭不獲聞胡藩司已定期十七日午刻接篆俾段提學早日冋籍守制云（多） 
[江督端午帥咨贛撫文南昌（爲通飭各屬淸訟事]  
　　爲咨會事竊照訟獄者民之大命是以本部堂蒞任伊始即委員按日接收詞禀逐一披閲有人命重案越八九年迄未弋獲一犯者有正兇在逃而株連無辜管押近十年者有罪人己得並不研訊詳辦聽其在監瘐斃者有案情本重大而改換報呈供詞　圖規避處分者有誣告命盜重情不爲卽時伸理以致受害之家橫遭拖累傾家破產者其爭訟錢債户婚田土尋常控案亦　預定斷監押人證致令兩造纏訟不休迭次上控而調查每月監　册報多匿未登列種種情弊更僕難終各牧令有父母斯民之責乃皆高臥衙齋性躭安逸不以訟事爲重上何以對朝廷下何以對黎庶捫心淸夜能弗慚惶除隨時擇尤撤參並密委員分投查察外臬司總匯刑名道府身膺表率應卽責成督飭所屬務將未結命盜各案懸賞購線嚴緝兇盜照例究辦以雪沉寃已獲犯未審結之案尅日訊取確供速定爰書應詳辦者辦應開釋者開釋其自理詞訟隨告隨審隨結監覊犯証應由道府遵照新章派委丞倅按月馳往稽察一次據實禀報嚴杜淹禁以示矜恤總期案無留牘獄無滯囚如再隱匿不報除將本員從嚴叅辦外定惟臬司曁本管道府廳是問决不容寛其各凛遵母貽後悔除通飭外爲此咨會貴部院請煩查照轉飭所屬一體遵照辦理望切施行（千） 
[江督批奬條陳刑事民事訴訟法江西]  
　　義寗州金刺史奉頒刑事民事訴訟法遵飭體察情形條議上陳業奉江督批示云據禀已悉所議各條本部堂詳加披閲深堪采擇足見該州在吏治上顯發精神今懸此目的果能推求挨次改良則新政不難放一線光明仰江西臬司核飭遵照辦理勿得始勤終怠爲要（泯） 
[提學司批示條陳學務事宜南昌]  
　　萍鄉縣優廪生張樹風條陳學務事官奉代理提學司傳觀察批示云禀悉查第一條賛成學會卽學部設立敎育會之意也已經通飭在案第二條設立地方議會應俟政務處大臣將外省官制宣布後自有明文第三條廣設初等小學現奉學部頒發勸學所章程已經通飭各州縣分定學區推廣學務第四條甄别師範改良私塾敎課據臨江臨川廣信等府縣先後報稱設立師範傳習所及初級師範學堂而各屬私塾多改爲兩等小學堂已有改良之狀第五條省城各學堂開自費附課班前奉部章京外各學堂均收學費及膳宿費併奉撫憲札飭會同妥爲籌議在案俟會詳奉准立案後再行通飭第六條明經學堂改爲法政專科查明經學堂所有課程均遵學部新章照高等學堂第一類辦理且奏明未久未便朝令夕改第七條敎員宜兼管理查省城各學堂均係遵照部章辦理並無冗員浮費第八條各學堂附設閲報所查閲報　本應多設但未便設於學堂之中以致喧囂第九條奬勵工商學堂本屬不容緩之事是所賴於各屬巨紳富商同力合作本司實有厚望第十條提倡女學堂各省學務官制章程内稱女子師範學堂女子中學堂小學堂敎課規程竐備規制及關於管理員敎員學生等一切事務均歸學務公所普通　掌理本司自應提倡應候次第舉行以宏蒙養家敎之規模仰開辦照此批（來） 
[贛省商會開用關防南昌]  
　　省垣商務總會本年更訂章程選舉候選道劉景熙爲總理朱葆成爲協理業己由農工商部頒到關防於本月十九日開用矣（存） 
[贛省工藝廠奬勵匾額江西]  
　　贛撫瑞中丞日前接到農工商部咨文略謂本屇各省咨送陳列所各品凡經進呈者業己發給匾額以示鼓舞在案惟查進呈貨品爲數有限此外各省寄到各品種類尚多其中不乏殫清製造加意改良之件茲查得江西工藝廠所製貨品尚屬精良相應發給工用相得匾額字樣一方隨文咨送卽飭刊刻懸掛以資提倡泯） 
[淮鹽局添委會辦湖北]  
　　漢口淮鹽督銷局總辦每年可獲七萬餘金現由江督端午帥將一半提私爲公只餘三萬餘金而辦是差者已視爲瘠近江督又札委湖北候補追缪石農觀察爲該局會辦月支薪水三百兩若此則總辦進欵又不免减少矣今） 
[梁慶桂請准派員赴美廣州]  
　　梁慶桂奉派赴美視學聞梁以華僑學務繁重請學部酌派數員贊襄一切學部以此次人員必須通曉英文始資得力現由大學堂總監督李家駒於大學堂師範科畢業生中擇定朱兆莘曹冕何炎森程祖怡四人前往并聞學部委派之意係使半日入大學校肆業半日在華僑學堂敎授漢文一切川資及游學費用均須優給並許以數年後學成歸國優予保奬云（悉） 
[賑倉委員撤差查辦揚州]  
　　淮運司趙都轉前委本衙門經 
 
 

Page 10

 
 
歷黃家珠知事沈永淸經辦上倉賑米茲訪悉該二員有向船户索詐情事均即撤委聽候查辦至所遺經歷一缺委知事李樹聲署理知事一缺則委經歷彭慶善接署司） 
[派員管理市亭武昌]  
　　鄂省山前山後建設市亭已屢誌前報茲警察局新舊市亭無員管理不足以昭鄭重特禀明鄂督札委候補千總吳向述專司稽查以免各小販違章肇事（采） 
[鄂臬創設消閑會湖北]  
　　鄂臬梁星海廉訪以新正數日公事淸簡特邀集官學界中人在署設一消閑會或聨句或詩鐘彼唱此和以聨雅誼（今） 
[裁汰冗員湖北]  
　　湖北銅幣局自去冬經陳雨蒼侍郎調查後凡從前但領薪水並不到局辦事各員均巳一律裁撤又湖北兵工廠近年支銷亦巨經費竭蹶日前張香帥特札飭該局總辦將各項開支大加撙節並將員司分别裁汰（今 
[巡警學堂定期開學安慶]  
　　皖省巡警學堂去臘考取之甲班生二百二十名定於二十四日由臬司世廉訪禀請皖撫蒞堂開學尚有乙班二百名則俟甲班畢業後再行補入（虚） 
[諭飭追繳膏捐揚州]  
　　揚州籌欵分局張委員以膏捐一項積欠甚多特會同江甘兩縣諭飭經理董司諸人除追繳欠捐欵項外仍按章抽收不准再蒂欠（司） 
[詳報遞解敎民回籍情形南昌]  
　　武寗縣王大令日前禀詳省憲略謂天主堂敎民范光鈺不守敎規屢次滋事且有𪝔託天主� 
堂牌號販賣松柴圖免税釐情事正在飭差詳查間適該堂敎十樊體愛至縣談及該敎民平日實不安分確有假託天主堂牌號情事因卽飭差傳案訊供管押旋復據該敎士稱卽革逐出敎等語從寛免其深究將該敎民遞回安徽黟縣原籍相應具文申報云云（存） 
[饑民來蘇蘇州]  
　　蘇垣閶門内養育巷司前街等處於念二念三兩日到有饑民數百人沿途滋擾巡警羣集彈壓非但不服反肆辱罵現地方官已禀知蘇撫設法資遣矣（出） 
[錫金二縣擬封行鋪厫米蘇州]  
　　無錫金匱二縣以本屇應解糧米無從購辦因擬將各米鋪行號貯厫之米槪行發封移用照給價値已禀請上憲核示矣（出） 
[整頓牙税紀聞蘇州]  
　　蘇省籌欵所日前會同藩臬兩司咨會牙釐總局請飭未領牙帖之各行號統限三個月一律請帖如逾限不領槪不准懸牌貿易云（出） 
[集議請弛廣西米禁廣東]  
　　粤垣米價日日飛漲其故由於内地穀米不足來源漸少所致日前廣濟醫院特因此事會議設法挽救擬臚舉市情具禀周督請將廣西出口米石弛禁以資接濟而惠窮黎云（悉） 
[呈請廣闢東堤商埠廣東]  
　　粤省每年出有時疫考其原因無非地狹人稠所致爰擬由川龍口興築商埠以達獵德商埠旣成則奏請將城基闢作馬路去冬已經提議茲聞此舉迭經各大紳會議欲請江太史生槁鄧中丞爲首聨名禀請周督奏明舉辦（測） 
[銻礦押禀憑單由農工商局核辦廣東]  
　　永興公司商人葉澍南等赴善後局禀稱前奉憲局諭飭曲江銻礦准商等與禮和洋行同價領承傳集兩家訂明合同所有鑛沙到省田花地官礦局眼同平分不得占先後優劣俟核明多寡相等然後各自起運因沙價日漲每百斤應定銀十一元限至十二月爲止期滿後另案定議並先繳按銀五千元後奉傳知具結領回改　三千元憑單一張禀繳歷經遵辦在案當以奉到憲局發回收單註明此欵於尾批銻價扣抵淸數七二兑九九八平重二千一百六十兩正等因現在年關已屇適奉農工商局開辦昨承花地官礦局朱委員曉諭所報押禀銀三千元應赴憲局領回以便將尾批銻價解赴農工商局兑收俾淸税項理合禀懇察核俯准繳回憲局收單卽將前繳押禀銀三千元給發祗領等情局員據禀當批以查礦務事宜現奉改歸農工商局辦理所請給還前繳按價銀三千元憑單一帋應否照准俟備移農工商局核明移復過局再行核辦可也云云旋由善後局將禀批備移農工商局查照核明移復以憑核辦悉 
[補錄學部奏定各學堂考試章程再續）]  
　　凡各學堂所發文憑两等小學但　平均分數中學堂以上各學堂及與中學以上程度相當之各種學堂均應分載各科學分數並載平均分數两等小學堂文憑本學堂堂長列名簽押呈由該管衙門盖用印信中學以上各學堂及與中學以上程度相當之各種學堂本學堂監督敎員曁會同考試之學務官一員簽押並呈由該管官衙門蓋用印信其本學堂具有成案准關防或鈐記者自行鈐用無庸該管官衙門蓋印升學考試者本學堂旣已畢業升入程度較高之學堂以期循序深造初等小學畢業升入高等小學高等小學畢業升入中學中學畢業升入高等高等學畢業升入大學槪由所升入之學堂自行考試分别去取以期程度齊一其初等小學畢業不願升入高等小學高等小學畢業不願升入中學中學畢業不願升入高等學高等學畢業不願升入大學者不必與升學考試至通儒院所以待雋異之士篤志好學者研求各專門之精深義藴願否升入聽其自便毋庸考試初等小學畢業學生除升入高等小學外可升入初等農工商學堂高等小學堂畢業生除升入中學外可升入中等農工商學堂初級師範學堂中學畢業生除升入商等學外可升入大學豫備科大學實科高等農工商學堂優級師範學堂京師譯學舘外省方言學堂高等小學中學曁與高等小學中學程度相等之學堂遇舉行升學考試之時應將所升入之學生姓名年歲籍貫三代及由何處初等小學畢業或歷由何處初等小學及高等小學畢業彚造淸册在京師者呈由督學局備案在各省者呈由本管地方官申詳提學使司備案每年年終由督學局及各省提學使司彙造淸册詳報學部 
　　高等以上各學堂及與高等以上程度相等之各種學堂遇舉行升學考試之時應將所升入之學生姓名年歲籍貫三代及歷由何處學堂畢業彚造淸册在京師者呈送學部備案在各省者送呈提學使司彚報學部備案 
　　初等小學堂收入學生及現在各種學堂招取學生均應於收招時造具姓名年歲籍貫三代淸册各按學堂等級比照上開升學考試應行呈報之處呈送備案 
凡各學堂畢業生卽升入本學堂高等學堂者如兩等小學堂初等畢業升入高等大學預備科畢業升入大學之類其升學考試仍由本學堂辦理 
本章程未經指明之各種學堂所有考試各按程度比照辦理（已完） 
[今日尚有繙譯本埠新聞均列入第三張]  
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
第三張第十七版 
[德大員定期赴美游歷]  
　　二十二日柏林電云德國内部大臣惠南伯爵擬於西歷夏間赴美洲游歷 
[英議院辦論弭兵問題]  
　　二十二日柏林電云英國下議院辯論弭兵一事反對黨領袖貝爾福以政府於海牙和平會提議弭兵極力排擊首相貝南門答稱内閣已决定下次和平會開議必將此問題提及彼此辯駁旣畢海軍部大臣宣言英國海軍之威力實出德法两國之上 
[英國預算添造軍艦用欵]  
　　南中國早報載倫敦電云英國海軍費豫算表業巳宣布於衆計减去用欵英金一百五十萬磅總數爲三十兆磅惟表内載明不添造巡洋艦頗招訾議戰鬥艦須添造两艘或三艘但須視海牙和平會會議情形再定計自西四月一號卽須興工建造者爲戰鬥艦五艘裝甲巡洋艦七艘航海驅逐艦八艘潛水艦十二艘魚雷艦十七艘海軍部大臣德維摩宣言目　政府當謹守前人海軍政策 
[郵船在日本洋面失事四誌]  
　　廿三日東京電云大北公司郵稱達柯太號搭客已抵橫濱皆以日本人出力救護合辭聲謝以致敬禮而表感情達柯太號船主電稱據善於泅水者入水查察如天氣合宜則該船可望浮起 
[特國立法院定期開會]  
　　二十三日倫敦電云南斐洲特蘭斯哇國立法院定於西三月二十一號會議 
[英國不減茶糖税]  
　　二十三日倫敦電云英國自由黨機關報預算財用表謂茶糖两項税母庸核减 
[英國鼓勵植棉之實業]  
　　二十三日倫敦電云英國殖民部次官温斯敦翹基爾赴斐洲人公會宴飮席間宣言斐洲棉花業與英國本國頗有關係殖氏部極力鼓勵英國種殖棉花而尤盼烏耿達地方之振興棉花業也 
[英大員宣布殖民地政策]  
　　廿三日倫敦電云英國殖民部次官温斯敦翹基爾赴斐洲人公會宴飮席間宣言斐洲各地之歸英國保護者及爲英國殖民地者英國急須振興之俾其能自活爲止殖民地行政官應知無論用何政體要其所推戴者祇一英國而已 
[日本借債實數]  
　　廿三日倫敦電云日本借債項計英金二十三兆磅非二十六兆磅也每票利銀爲一零四分之一 
[德國敎士在波斯被戕之交涉]  
　　二十三日倫敦電云德京消息謂駐波斯京城之德公使因德敎士被戕已向波斯索取賠欵但傳言德兵進估波斯屬地則係不根之談譯字林報 
[上海官事]  
　　製造局支應委員浙江候補知縣金炳輝湖北陸軍將校講習所畢業生呂洪勝昨日均到道轅禀見試用通判熙光到道轅禀辭赴蘇船捐捕盜局總辦知府朱寶瑩昨投道轅請假赴蘇（車） 
[考查銅幣大臣赴粤]  
　　考查銅幣大臣陳玉蒼侍郎定於昨晚乘法公司輪船赴粤（車） 
[江南提督來申]  
　　江南提督劉華軒軍門光才昨日由松來申寓董家渡舟次午後赴各當道處拜會即日赴寗公幹（永） 
[滬道批應秉鈞卽應枉馨禀（爲飭親身赴公廨拍照事]  
　　此案己由會審官判定該職移出租界惟判出租界者照章應先拍照留存捕房該職未候拍照擅自他離現准英總領事函請飭拿前來著卽親身投案聽候拍完結母再延誤自貽伊戚切切此批（尾）按應桂馨逐出租界公堂所判也乃此批不曰逐出而曰移出實公牘中未見之創格不可不表出之或曰應桂馨官也官與官來往文牘有移文移會等名目故批其禀宜曰移 
[濬浦薪工再飭核實禀復]  
　　浚浦總局收支委員郭縣丞前日造具西歷正月下旬收支淸册禀存滬道旋奉批示略謂查洋工司及華員工薪等四項支數較巨應將工司華員月薪若干及工匠幾名月薪幾何分别詳細聲復以昭核實云云（悦） 
[競華師範定期開學]  
　　上海競華師範學校爲滬學會體育部畢業生汪慕梁别駕及同學諸君所組織額設八十名日來報名投考者頗形踴躍定期二十八日開學公舉江南上江公學監督方守六部郎爲總理安徽旅滬公學敎員胡郁文廣文爲校長兩君聲譽卓著定能受學界之歡迎也（川） 
[電招肄習鐵路條規學生]  
　　京漢鐵路學堂前日電請本埠法文書館提調賈神甫遴選學生數十名送往北京長新店鐵路學堂肄業條規三月卽派往各車站充當站長等差該館接電後即選得徐匡大等二十餘名准於今晚禮拜六乘東方公司輪船赴漢轉附火車北上（舟） 
[南市擬開戲園]  
　　南市市面日興　有某商擬在該處開一戲園蓋亦招徠商賈擴充市面之意也（永） 
[集議添設巡士]  
　　前日滬城各紳董在公益研究會集議謂現在滬上流氓刧奪之案層出不窮站崗巡士均不得力必須大加整頓卽如南局巡士據聞只有十三名除去門差一名實在不敷分派兼之南局轄地甚廣偏僻居多巡察難周必須添設巡士竭力拘拿盡法懲治庶能懲一儆百云（尾） 
[茶館尚未發封]  
　　昨報紀發封茶館一則茲悉廨差將封條送至美捕房後捕頭即飭八十二號西探與華探宋張貴往查成衣匠吳仲堂刑斃蔡金林之處係在肇勤路一千另六十九號房屋内並非在西華樓茶館故不便擅行發封昨日午後捕頭已將一切情形禀請關讞員核辦矣（泉） 
[縣驗病斃烟妓]  
　　小東門外一枝春街六十八號花烟間前晚病斃烟妓徐阿鳳一口報由捕房飭探報請上海縣蒞驗邑尊王少谷大令於昨午四下鐘往驗委係因病身死卽飭備棺成殮候其家屬具領（舟） 
[拘獲拐犯]  
　　昨有江北船泊於閘北永順里口由巡局捕役貴生查獲男孩裝朿之女孩一口據稱陳姓年十四歲江北東臺人父名春揚已死多年家中有母弟被劉春山誘騙來申云云陳捕即將劉及孩一併拘入巡局候究（尾） 
[車中死人]  
　　昨日淸晨七點鐘美界公共公廨前七浦路西 
首保安堂義塚地上停有舊東洋車一輛並無墊子中有一男屍察之年約三十身穿元布棉祅白布褲子赤足祇有一鞋時觀者甚衆並無識知其姓名（莊） 
[再紀英界滿庭芳火案]  
　　前晚八下鐘英畀寳善街滿庭芳内火警一節已紀昨報茲悉起火之家爲六十八六十九兩號義興隆鞋店延燒七十號某布店此店係屬新開又七十一號長發祥客 
 
 

Page 18

 
 
棧共焚去房屋四幢其六十七與七十二號房屋少有損傷及水漬而已聞長發棧保有火險四百兩義興隆保四千兩捕房恐有縱火情事昨日派中西各探詳查起火情形禀覆核奪（莊） 
[會審定糖不出案]  
　　前者德商咪吔洋行控同春糖行馮嘉甫定糖不出一案經中西官會訊限兩禮拜理楚茲已逾期前日午後又經復訊原告洋人投案聲稱馮仍未理明請向訊究馮延担文幫辦雪門律師到案伸辯稱被告向該行定買糖五百包後察得貨樣不符因此不出中西官互商之下判馮交保再限兩禮拜自向原告理楚如屇期再不理明卽行禀請拍賣虧耗若干再行核奪（泉） 
[研訊鎗擊華捕案]  
　　日前包探陸協庭楊掌生等至蘇垣提回鎗擊二百三十九號華捕之著名流氓顧福生陳金甫两名又是案先獲楊阿慶徐桂生王和尚等三名又前次拿獲顧等同黨已經訊辦之陸阿和徐阿林姚洪生等三名均在西牢提出共八名一併於昨早解送公共公廨襄讞王肇之明府會同英巴副領事升堂集訊時陸楊二探已傳到被該流氓挾刀搶取金飾及剝取皮衣之失主劉李氏王杜氏傅阿二張甫伯周合興葛新如顏王氏沈吉福金葛氏張陶氏洪子良陳王氏王阿二李祖林蔡錢氏王朱氏楊李氏李許氏錢金林張仁甫傅子祥袁洪氏朱永甫鄭張氏楊吳氏朱裕明王月仙祥豐號計芝忠沈雲濤張興記王萬成陳玉穉馬王氏沈良甫王華桂柴子培等三十七家齊集案下候訊先據五十五號西探譯稱搶物情形復據二百三十九號華捕范金生投供當時被擊之狀並稱鎗擊之後卽被顧陳等逸去餘供同前明府訊之各失主或稱被攫金挖耳金飾金鐲金表金練或稱被剝皮馬褂皮袍俱歷歷指證惟贓物祇吊到金戒一只洋銀數十元皮衣數件而已寳順信局夥柴子培供稱正月初十携洋三百零六元路經寳善街被顧陳等九人軋進桂馨里撳倒地上將洋盡行搶去質之顧福生供每人分得二十五元其餘河南路鎗傷之事小的亦在其内王大吉門口擊捕之事小的有分開鎗者爲小阿三現在在逃未獲中西官逐一研詰判顧福生陳金甫情節較重送上海縣訊明照例嚴辦楊阿慶徐桂生王和尚各押西牢五年西牢帶出之姚洪生除前判候期滿再加押一年各犯期滿一併逐出租界包探禀稱顧福生之母開設天福客棧專留歹人請卽將棧發封明府准之（莊） 
[示領發堂婦女]  
　　昨日總工程局裁判所出示云據西區解來徐德興强逼江北婦人張郁氏成親一案訊判交二十舗地甲帶至伊姊夫丁恆昌收領詎丁不遇復帶案訊據供稱丈夫己故有兄郁同福等語茲特暫行發堂該氏家屬聞之速卽前往認領（永） 
[上海縣案]  
　　蔡襄臣將廿五保十二圖基地一方憑中陸達三王順福價賣於張祥蘭計洋三百五十元該地曾由蔡轉租與張阿東建屋四間屢囑拆讓不允昨特扭蔡至縣請究王大令提案訊問判飭差恊同蔡襄臣前往諭張阿東限月内拆讓如張不遵禀復提究○陳富仁因妻楊氏捲逃忿極自縊因無尸親在中由地保郭懷仁報驗刻有富仁胞弟晉珊由寗波原籍來滬偕地保到縣禀求將兄棺領回原籍安葬大令准之○串拐女孩之徐啞聾前奉訊押在案刻因患病禀請大令察驗屬實判准予交保（疏） 
[總工程局紀事]  
　　劉王氏價買劉再高處幼女小扣子爲婢怱由周東芳周東順昆季認係所失胞妹控由西區轉解至局孫明府判令劉再高交還身價洋十五元給氏具領小扣子交两周帶去候交保查問有無串賣情事○鄉人張海南被吳仁成因寄　糾葛控由西區解局奉判交保候提供出之英山到案訊奪○葛士德控吳慶桃佔踞租地不背遷讓由南區轉解至局孫蛤府判葛貼給遷費十元限胡赶緊遷去○蔡于廷陶詩秀在大東門外被已革捕夥朱金寳周天榮張阿六拆梢錢財控由東區解局明府以两造均非善類分别戒責交保（永） 
[公共公廨晚堂案]  
　　榮升控孫福祥不還繭銀前晚襄讞王明府提訊榮升供孫向家主購買繭子計銀七千餘两除付外尚少四千餘两向索不付求究訊之孫供因繭成色太低原告本肯貼銀五口两詎被蔣某從中攔阻求恩公斷明府以供詞各執判孫交保將案移送商會候两造淸理賬目後禀覆核斷○王富泉控張阿二俞顧氏計顧氏等串拐妻張氏並女阿香一案前晚亦奉明府提訊王供妻子張氏已經尋獲惟女兒阿香不知賣於何處求究訊之張阿二供阿香現在浙省湖州鄕問求恩移提明府判張收押俞計仍分别交保候移提人証到案再斷（莊） 
[公共公廨早堂案]  
　　李春田程如暉因鄭洽利控疑竊金戒等物報捕解奉中西官訊判交保限七天白向原告理楚昨解復訊鄭供李程並不淸理求恩究追訊之李程同供因刻無營業懇情折償襄讞王明府判交原保赶緊淸理○周炳生違章以病馬駕車判罰洋念五元○迷路男孩孫阿新由捕解訊供稱南翔人爲後母所虐逃出來滬求爲安揰明府判押遞嘉定縣傳領（莊） 
[法租界公堂案]  
　　傳順興鞋店串通同興年糕店放火圖賠一案昨又解訊陳明府謂順興經理人喬竹平曰爾前堂稱火由隔鄰同興店竄人今費繙譯官又往查勘同興店内不甚毁傷爾店則已被燒焦灼不堪且屋内俱是火油氣味種種情節殊屬離奇因命與傅王一併押候嚴辦○英界棋盤街德號土棧主戚蘭谷于去冬負欠倒閉避居法界首善里内茲爲債主訪悉即禀請英公堂飭差投法捕房愶探將戚拘獲陳明府命英廨差帶回歸案訊辦○朱春舫控瞿松記吞沒絲廠臨樣一案昨又傳訊瞿稱原樣已失實難交呈今倩人照原樣另繪一圖賠償呈驗原告稱原圖極爲緊要務請追究陳明府判原告下期將尚有原圖五張帶案再核○搗婦徐周氏曾失烟妓一口訪知爲某甲所拐疑賣餛飩之錢小弟有通同情事故即扭捕解訊奉判交保查核（露） 
[美租界捕房事]  
　　六十六號西探昨奉美領事署信票在西酒肆拘獲甲乙二艦兵帶入捕房押送美署發落○吳綿勳前晚行經北江西路被流氓多人攫取票洋多元並綢皮袍褂各一襲而去吳卽投報捕房飭探查辦○陳阿虎昨扭褚烏大至捕房報稱褚在浦東香烟公司竊烟一箱請究捕頭詢無証據飭赴公廨控告○阮阿虎疑蘇文炳行竊綢布衣服喚捕將蘇拘入捕房查無贓証斥釋○塘山路瞿阿六之妻陳氏因夫反目逃出瞿卽報捕請查捕頭准之○沈梁啓在元芳路乘馬疾馳下墜受傷由捕送入捕房轉送醫院求治（西） 
[來函]  
　　端午帥致吕盛兩大臣稱許華洋義賑會到江北辦理平糶等事甚爲妥洽電淮安敎士辦平糶事前電楊道設法维持茲得復電云奉勘電當與淸江敎士林嘉美商酌據云山陽洋麫赴鄉平糶仍係交與木地董事承辦該處敎士並不自往查户决不滋事令地方官爲難卽如淸河鄉間洋麫平糶亦是如此辦法該敎士僅司監察請放心山陽敎士係其弟已函囑妥辦等語昨晚魏守自山陽來亦言敎士在彼處辦平糶甚妥似可相安魏守令早赴桃源約定初十日前回浦電邀许道速來會議謹覆云辦理尚稱妥協特聞方 
[蘇省鐵路公司經收淮北工賑捐欵第廿四次報告]  
　　二十日收到楓涇求志予郁一百元張季直殿撰寫字助賑十七元啓成布號銅洋三十六元祇領之餘謹爲淮北灾黎九　叩謝 
 
 

Page 19

 
 
   
 
 

Page 20

 
 
   
 
