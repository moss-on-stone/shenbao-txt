# 1915 - 107 - 4915157

 

Page 1

 
 
譯述 
[上海附近製造洋襪業之勃興（三）（芝馥）]  
　　日本工業去我一間耳 
　　日本人自　其陋 
然則我日本獨不可改用新機更換紗質以與之竸爭乎曰是非容易之事也蓋將舊機全數廢去不僅事實有所不能揆之經濟亦斷不許且日本工價實較中國爲高加以運費稅金諸欵所失尤大以如此情形而欲求對抗之法按諸事勢實已不能而彼三廠者且能於素襪之外製造花襪其予我日本製襪業以痛苦者尤莫知其紀極也要之中國近年來所興辦之新工業以辦事人營私罔利或不肯精心考究之故其成績皆不足觀而所出之貨其品質及價格亦無一不在我日本貨物之下獨此洋襪之業乃大不然其品質其價格皆遠出吾日本貨物以上吾日本貨倘欲追之雖倍其足力亦不能及由現狀以推究將來除最上等之毛襪小兒襪女人襪衞生襪數種稍有餘地能容日本貨立足外至於普通洋襪皆將爲上海松江貨物所驅逐此蓋必至之符未易以人力挽回也 
吾譯是篇旣竟覺有無窮之雜思凑集臘部紛紛然莫知所自蓋是篇之事故雖極細微而所以引人之感慨者則甚大因并錄所感　之於後 
 
 
 

Page 2

 
 
時評 
[最後之手段（冷）]  
　　最後之手叚者何謂也以人言决生死而已以國言决存亡而已 
日本之於中國無存亡關係也要求而得則張其權利要求而不得則權利之張範圍不過稍小耳 
而中國則不然許其要求中國必亡不許其要求存亡之數尚未定也故中國之所謂最後手叚者斯眞最後手叚也 
然而中國尚未用最後手段而日本先用之斯眞不可解也 
嗚呼最後之手段最後之手段我國家唯有於此一卜存亡耳 
[命令]  
　　四月二十三日大總統策令陸軍部呈請將馬霍武授爲陸軍步兵少校應照准此令 
[專電]  
　　北京電昨日外交部並未接到日使通知書今日之中日交涉會議恐仍不能成會 
　　北京電東京傳來消息日政府將嚴催中國政府爲最後之答覆如仍不能滿意則擬出最後之手段以恫嚇中國 
　　北京電段總長以用心過度患失眠之症因之精神甚不舒暢顏色亦甚憔悴大有辭職之意大總統見其病勢非輕亦擬暫令修養惟繼續無人殊爲躊躇 
　　北京電禁烟會會長章遹駿前患失血之症大總統持給醫藥費二千元令其住農事試驗場静心調養刻聞章遹駿病勢日重飮食日减恐不能醫治大總統特派衞侍武官岳開先前往問詢 
　　河口電黨人以緬越邊防防範嚴密欲由暹羅濳入安南小路取道思普圖擾湞境現陳其美李郄陽在越南東京設立民黨部分遣鄂人張世昌入思茅檀人張光邠人騰越又猛烏陳玉庭陰聯黨人有檀人鄧四領陳其美欵一千元來思普均以運動軍隊及土司爲人手 
　　雲南電騰越楊道尹此次與英領到界會審積案不到一月完全判結雙方賠欵緬多於中二千餘元並索得三角地租三年租銀三千元實爲從來所未有順手之事 
　　重慶電金堂縣巨匪孟琢堂勾結羽黨抗拒官兵施勦已有半年迄未成功刻已由警備隊司令劉霽捕獲 
　　清江電叛匪薛必慶勾結黨衆在淮屬阜𡩋縣大通口地方肆行搶刦並隨處招納亡命密謀倡亂已由白寳山派夏鏡亮捕獲 
[特約路透電]  
　　倫敦電外相葛雷在平民議院答覆質問謂英政府曾將中國許給英人之鐵路權通告日政府諒日政府必能尊重英人已得之權利得此權利之英人未以此事報告英政府英政府之出此舉蓋防中國或將以新權利讓與日本因以礙及英人之權利耳有人提議敵濳艇如繫沉英船一艘則英國當没收敵船一艘某議員曾以此事質問首相是否能行首相答稱政府現决議不採納此議（二十三日） 
[譯電]  
　　其一（德人德文報專電） 
　　北京電據日人方面傳稱日本將於今日照會中國聲明不欲再開無謂之會議中國必須承認日本之要求否則日本有自由行動之權又據他方面傳稱日使日置易擬與中國訂期續開會議勸喩中國承認其要求最重要之部分而尤注意供給軍械一條會議期大約爲下星期一日（二十四日） 
　　北京電清室購民國四年内國公債劵二十萬元（二十四日） 
　　其二（美人大陸報專電） 
　　北京電日使照會中國昨日停止會議時曾謂明日當可續行開會衆信明日尚不致有此聞日本現擬候駐英日使報告到後再定進取方針駐英日使日來曾與英國外相葛雷會商數次歷時甚久葛雷在國會之宣言已引起兩種觀念中國政界之意以爲其言論甚有力且頗可恃日本所傳英日盟約現正從事修改俾英國得以全力助日要求之說至是虚僞乃明云或謂葛言殊荏弱據此可以推想英國力不能阻扼日本故日本似將繼續施用壓力逼脝中國承認要求日本且信日英之葛藤日後可以妥爲解决云中國當局者仍謂中國决不承認第五號内之要求（二十三日） 
　　北京電美總統威爾遜否認美國不以精神助力予華之說後英外相葛雷在平民議院答覆質問時復有英國對華政策仍將恪遵英日盟約之言中國政界及此間西人皆引以爲慰日本曾請中國反省彼之態度現信數日之内不致開正式會議蓋日本奇襲之謀業已失敗其表裏反覆之態則已盡露交涉事態殊不明顯衆多猜料日本將施恫嚇且復有致最後通牒之說惟中政府今仍堅決鎭静北京安謐如常（二十三日） 
[戰電（英人路透電）]  
　　巴黎電據今日下午公報宣稱伊塞爾河曲處狄克斯末特北面有活潑之戰事比軍於該處繫退德軍加以重創伊泊爾北面之德軍抛擲毒氣炸彈多枚迫令我軍沿二基洛邁當之陣線向伊塞爾運河一方面退走旋由我軍奮力囘攻奪回所失之地俘敵兵多名我軍復在愛萊叢林獲地七百邁當俘敵兵若干名内有軍官數員今晚公報宣稱德軍在伊泊爾北面卒然施用毒氣炸彈並無重大影響我軍奮力回攻時英軍助於右比軍助於左頗獲勝利英法軍曾在斯台斯特拉特及自伊泊爾至波爾加具爾大路北面占有土地所獲俘虜乃屬於三聯隊者德軍在末斯河高地進攻三次均即受阻我軍仍在亞泊勒芒森林得有進步（二十二日） 
　　倫敦電英帥費蘭巨報告宣稱自星期一日後德軍復攻繫六○山多次均失利現已暫行休兵我軍占據該山巓全部故能控制敵軍敵軍殊注重該地位连日作戰之際敵軍曾以十七寸口徑大炮轟繫伊泊爾二十一日敵軍在拉巴塞附近我軍右翼對面炸地雷二枚但未損及我軍戰濠我軍發見敵軍在亞曼蒂愛爾附近埋置地雷即先發制之炸毁預在該處埋置之地雷一枚我軍飛行家一員曾奮勇獨攻干特敵軍飛船停置所敵軍由汽球及陸地繫之該飛行家卒降至距地二百尺以内抛擲炸彈飛船所中曾發炸聲（二十三日） 
　　哈爾濱電彼得格勒電社稱奥軍完全頽喪今已有種種現象奥軍第九先鋒隊及與第二十五輕騎隊之兵皆謂奥軍糧食不足兵十咸有怨言皆知戰事已失敗無望刻奥國僅爲不願辜負其聯盟國起見而勉力作戰耳二十三日瑞典京城來電謂奥京人民因軍用麵包滋味苦澁大啓怨言奥國肉價自開戰以來已較前漲至兩倍有半新自由報評論國民軍章謂父子同在　中五旬老人與十八歲幼童並肩而戰（二十四日） 
　　哈爾濱電瑞典京城來電謂近數日來外間傳說德國刻聚集重兵於西境戰地並設法堵斷荷比邊界據萊姆洛斯報章云運送艦出入該處者共有一百十艘之多二十一日聯軍曾轟擊逹逹納爾峽口之土軍營壘二十二里虚電云奥軍擬乘船渡至阿台加爾鳥但爲塞軍砲火擊退奥軍曾砲擊具爾格勒塞軍地位並無效果阿爾巴尼亞兵七百人攻撃塞國邊界查伐哇尼戰事刻仍進行現塞國議院已通過二百兆狄拉（合英金八兆鎊） 
戰費之議案（二十四日） 
　　彼得格勒電土軍仍向波斯扣滿夏進攻聞扣滿夏總督曾派兵一小隊據守克倫山隘但波斯兵見土軍前進遂向後退走土軍得以占據山隘並擁至距扣滿夏二十四英里之瑪希台克特波斯政府飭退至哈瑪丹之軍隊復回扣滿夏但爲免去無益之流血起見旋諭扣滿夏總督退讓刻波斯内閣續與土使會議希望土國調回軍隊波斯京城各報對於土國態度表示不 
滿意之言蓋以土國曾有友好之質言且有欲結合回敎諸國之謀尤不應有此舉動也（二十三日） 
　　倫敦電據德國舞線電報聲稱聯軍二萬人已在土耳其伊洛斯登岸當時土軍排砲曾與軍艦發砲互擊甚爲猛烈據雅典電稱聯軍軍艦現正轟撃加里波里半鳥（二十二日） 
　　彼得格勒電據波斯伊斯巴漢電稱土耳其德員現竭力運動該處人民抗拒俄英且散布傳單内言各節全屬虚妄地方官置之不問憲兵顯均贊助此舉（二十三日） 
　　愛姆斯特丹電柏林來電稱德艦愛姆登號在陸艦員前在柯柯斯島拘獲帆船愛伊夏號遂乘之開赴阿刺伯三月二十七日在桀逹南面阿刺伯錫德口岸登陸而行途中爲阿刺伯人所攻連戰三日德人皆勝土大本營報告云德人方面死大尉一人兵二人傷三人刻土軍伴送受傷之德人（二十三日） 
　　愛姆斯特丹電柏林公報云近來德國艦隊屢在北海游弋直入英國領海未遇英國艦隊（二十三日） 
　　哈爾濱電彼得格勒電社羅馬訪員稱駐意德使蒲蘆氏曾向意國議員加拉伐丹特里亞言奥意交涉進行甚緩恐有完全失敗之虞德國 
 
 
 

Page 3

 
 
　　誠不願奥意决裂但若不得已遇有與间開戰之必要時則德國對於奥國必盡其責任堅持到底云（二十四日） 
　　倫敦電漁船安伏號（一五六噸）爲德濳艇擊中船中之人人艇後曾被轟擊（二十二日） 
　　倫敦電漁船聖洛蘭斯號（一九六噸） 
在北海爲魚雷擊中死二人其餘七人已在格里姆斯比登岸轟沉聖洛蘭斯號之濳艇砲擊遇救之人（二十三日） 
　　倫敦電英首相愛斯葵宣告三月三十一日以前海軍死傷總數計軍官四百五十二人内有三百二十二人陣亡兵八千一百四十一人内有四千九百八十一人陣亡（二十三日） 
　　彼得格勒電俄皇至倫堡之爾伏夫鎭各街皆懸旗點綴當俄皇行過時居民咸熱忱歡呼不已俄皇在行官露台上對衆道謝並率衆高呼固結强大之俄國萬歲加里西亞猶太人歡迎俄皇極爲踴躍（二十三日） 
[東方通信社電（日人組）]  
　　東京電日本正式通牒已於今晨在北京遞交中國政府行重大之會見（二十四日） 
　　東京電日本識者皆信中國必能改其態度應允日本提出要求之新案以冀交涉之解决（二十四日） 
　　東京電日本對中國要求之新案表現國家的之態度英美諸國對此毫無取特别之　動而是認日本之態度此事已甚確實英國外務大臣克烈氏在議會之答辯極受東京稱贊其故因在中國英人之利害與日本之要求爲别一問題日本之要求由日英同盟確保東洋英國貿易之安全其主意蓋甚明確政治問題與貿易發展之策全異日本非以政治的妨害此發展策也（二十四日） 
　　東京電北京電云中國政府對於日本之通告有求美國助力之說（二十四日） 
　　東京電加蕂外相在内閣會議時言明日本之决心略謂此次對中國之交涉雖有第三國置喙然日本帝國斷然必貫徹其初志云（二十四日） 
　　東京電日本政府各大臣因中日交涉之結果尚不可知故中止其旅行（二十四日） 
　　東京電濟南電云濟南商務總會近據上海方面勸集救國儲金因特邀集有志會議决定贊成旋卽發布傳單着手游說惟應募者尚不多云（二十四日） 
要聞一 
[羅馬尼亞對於歐戰之態度]  
　　華德日報曰近來吾敵又紛紛傳稱羅馬尼亞有加入三協約國攻撃德奥之意而據本報所得歐洲來電則適與是相反茲讀三月初間俄國雷赤報所載其特别訪員與羅馬尼亞政治家之談話愈見敵人所傳之消息不確而羅馬尼亞惟中立是守焉謂予不信試觀以下所錄羅馬尼亞政治爱之談話便知非虚矣若就羅馬尼亞之利害而論則吾人仍以堅守中立是爲至要苟有爲勢所迫之時必須起而干涉據吾人思之則具薩拉濱（俄屬）必先於七堡（奥屬）蓋七堡吾族之同胞其國籍之損失實較少於在具薩拉濱者也俄人深知勾引各級居民以爲其助大抵凡受有敎育之人俄國旣藉開官路而求得之至若經商貿易之人則因其經濟上之利益傾向俄國故吾羅馬尼亞不求恢復則已苟求恢復必先下手於具薩拉濱也 
七堡之羅馬尼亞人國性之感情深入腦髓絶非前者所可同日而語並且七堡之行政亦必因今之戰事而有所變動適合國籍之要求是此情形吾羅馬尼亞人又何必想陷入戰爭漩渦也再者今之戰事尚有數月之久絶無可欵顧吾羅馬尼亞雖係有千萬居民之國而不能召集軍隊六十萬人其中可以出戰者至多不過四五十萬人以此區區與各國數百萬之大軍相較安能濟事而且吾國若攻奥匈則布加利亞必襲吾人之後或者土耳其亦將乘隙而入焉然則如吾羅馬尼亞者加入今日空前之大戰又有何重要也哉緃令吾人欲戰吾國財勢與吾軍需輸入之缺乏亦不准吾人想有日久不决之戰今吾羅馬尼亞如果進攻德奥於已固無益而於俄則有利蓋俄可藉此唯一之門户運銷其食物於吾國也然則俄可藉此無敵乎吾知其大不然焉而今熱心運動吾人進攻歐洲中原各邦者惟有法一國而已此亦不可不注意者也俄國惟有假途之舉英則始終未言及此蓋英與瓜分奥匈之思想旣絶不同情而尤不贊成匈牙利日弱之理想如其不信請觀芬菲雅英使全然反其俄法協約國所爲可知也 
吾羅馬尼亞政府旣深以余意爲然而首相兼陸軍總長布拉提亞奴氏亦屢就會討論一切問題而必嚴守中立以待大局完全清結一端尤與余意相同焉至吾國王亦堅守此義襄者有上將一人以不得俯從其結好法國之奏議陳請辭職立蒙吾王准其辭退矣此余朝覲時親聆吾王所言者也 
[新聞日記（四月十五日）（遠生）]  
　　財界近事 
近日各報喧傳四國銀行圑向滙豐銀行抗議不應與中國交通兩銀行合同承售民國四年之内國公債有違大借欵合同聞之當局五國圑之合約祇限於在歐洲發賣債票之中國借欵須爲一致之行動至於此等代募内債事宜係銀行一種普通事業並無可抗議之理由現亦未聞有抗議之事實云云然以記者所聞於某國人之口吻則謂某行以内國公債爲名爲中國借欵違背合約所指某行卽爲滙豐大約此等閒話不能不有此等閒話亦無理由而具體的抗議則無之也滙豐與中國交通兩行合同承售公債一事此實一最可慶幸之事蓋吾國吾國銀行非漸漸與外國銀行合同攜手終多隔阂據聞此舉之成前中國銀行總裁蕯福楙民實與有力以蕯係内國公債局副經理兼通英語故也故蕯此次雖解去本職仍得參政得少卿得勲章皆以此一大功 
四年公債之二千四百萬債額據當局者云甚可樂觀一匯豐已認允可代募二百萬尚有上届公債所餘六百餘萬上届公債之募集僅及内地此次則大可從華僑著手亦略可得數百萬其他則以仰之各省之認購云云財部近月内部更動已稍定似漸將更易外部人員故近日鹽運使財政廳長漸漸更動也 
雜評一 
[存亡之秋（無名）]  
　　我國民其知之今日誠所謂存亡之秋也訂亡國之約亡也不訂亡國之約而爲兵力所迫至於戰敗亦亡也然則欲不亡也奈何人人各奮其力以救國則人以兵力迫者使其兵力不能迫我而乃有一線圖存之望我國民其勉之哉 
 
 
 

Page 4

 
 
   
 
 

Page 5

 
 
[驥製珍品参茸廣嗣金丹]  
古云孤陰不生獨陽不長陰陽交合而後萬物育焉故草木先凋而開花結實禽獸交尾而物類滋生此天地自然之至理即陰陽變化之大道也顧男女秉陰陽二氣以蕃殖其種族若男子陽精不足或女子陰血虧損則雖有交合之舉終不能達其生育之目的如此而不從速調理因循自悞豈止斬宗絕嗣之憂且有促壽戕生之患本主人心焉憫之竭力設法採得宮闈御製種子良方參究西法純用培補眞陽之中西各種貴重藥品提取精液創製廣嗣金丹其性補而不膩和而不烈君臣佐使配合相宜春夏秋冬按時可服補命門不足之火滋天一已虧之水煖丹田壯元陽開脾胃固腠理舒筋活絡定魄安神使氣血歸于和平斯形神俱茂俾精隨日漸充足而眞陽自生則身體强壯有不一索即得者乎故凡男子先天不足或後天失調老年陽痿少年色傷眞陽虧損精血枯竭憔悴羸弱腰酸腿軟夢遺滑精臨房不舉精薄如水一切虚弱各症試服此丹立見奇功不謹爲處乾種玉妙品便可謂補身延壽金丹然市上爲藥充斥大都名不副寔純用燥烈之劑即孫眞人千金方中亦皆金石之品不顧癰疽之患取快一時貽害無窮故須試驗多人纔敢出售此丹貴品甚多成本較巨本主人以利濟爲懷痌瘝在抱若僅顧自利天必厭之○每盒二元每料一斤洋念八元老年陽痿鹿茸加重另製雙料廣嗣金丹又名丈夫再造天每盒五元如欲試驗另有每服一元 
上海盆湯弄絲業會館北寗波路口五開間門面崔氏瓣香廬總發行所啓　本廬分設○南京花牌樓○杭州陳列所天津北門忠成棧○無錫北門外江陰巷 
[警告凡有血氣者]  
今日何日乎黑鐵赤血弱肉强食爲几上爼爲釜中遊岌岌殆哉不可終日非吾人忍辱負重發憤爲雄之日乎雖然國之弱久矣民之弱久矣不去其積弱之點而徒張其客氣奮其空拳遽欲以奄奄泉下人轉弱爲强也何可得哉故非有健全之體格獨立之精神不足以圖存於今世夫國之强弱視乎民身之强弱視乎血血之時義大矣哉本藥房之人造自來血補血强身確有實驗少者服之可資發育老者服之可振衰頽壯者服之可任艱鉅弱者服之可起廢疾婦女服之則經期調而生育繁產母服之則乳汁稠而撫養易舉一切虚羸之體無不可轉弱而爲强强種强國之機其在斯乎凡有血氣者尚其急起以圖存　人造自來血大瓶二元小瓶一元二角　總發行　上海四馬路五洲藥房 
[沈吉齋先生由杭診病回申照常開診]  
牯嶺路一百號沈公館醫藥處啟 
[特告公衆三炮台香烟係由英國倫敦與勃力司土耳之英美烟公司精製發售 
三炮台香烟　寰球第一 
[中日實業有限公司滬行廣吿]  
本公司禀經農商部第八○二號批准立案資本金額共爲五百萬元以通融資金應募債票承辦調查各種企業爲營業如有政商各界委辦各項實業借欵等事有可承辦本公司聘有專門鑛師可以代爲考騐各地鑛產鑛質及一切開採計畫荷蒙惠顧議商辦法請於每日午前十時至午後四時駕臨四川路本公司滬行接洽可也　電話二千六百念六號　中日實業有限公司滬行啓 
[白帶禍及嬰兒]  
婦人多白帶白帶多淋毒凡有淋毒之婦人所產嬰兒七日之内每發火眼紅腫不開眼涙如膿黑睛旋生星障蟹珠而失明是即膿眼因生產時母之白帶毒入目而來也故婦人坐產宜清新法產婆接生使行預防膿眼之法如不能則湯沐時洗面須格外注意萬一生後七日之内發火眼宜速求名醫以免失明　芝罘路上海眼科醫院陳滋奉告　 
[上海老九章綢莊特别啟事]  
啓者近頃風尙轉移至爲迅捷絲織品一項亦日新月異而歲不同本號搜羅閎富剔選精良花樣翻新悉合俗尙早饜社會歡迎今歲更悉心研究精益求精五光十色無美不臻如蒙賜顧格外克己再本號僅分設支店于天津日租界一處其餘並無分出合併聲明 
[練雲大藥房蓋世耳聾還聰丸]  
人患耳聾○有此蓋世奇方○謹吿同胞○服後立聰○靈效請速購試○良藥天下無雙○不靈欺人○罪我惟天 
凡世人患耳聾之症甚多市上所售該藥林立不少然往往不得方法萬難收效然患耳聾皆因腎水下虧相火上炎鬱火傷肝以致耳聾目昏聽視不靈陰虛氣虧血脉不能流通呼吸不能靈捷故有耳鳴耳脹耳聾耳痛言語不聞等症本主人得世傳秘藏良方加工精製久煉成丹專治男女老幼兩耳重聽雖二三十年老症服之立見神效轉聾爲聰補眞陰生津液除浮火退虛熱妙在服後神清氣爽身體强健永無復發之患屢經試驗萬無一失中外聞名專治耳聾竟有再造之功早蒙仕學商界信服至效至驗允推萬國九洲耳聾返聰之妙藥也一二年之新症二三盒吿痊雖十年廿年之老患連服二料包可全愈每盒一元每料六盒洋五元郵局函購原班回件妥速無弊●今因原處翻造房屋仍遷上海三馬路大舞台對面鍊雲大藥房謹啓 
愛讀甲寅者鑒 
[秋桐白事]  
僕以孱弱之軀旅居海外去歲夏間同志數輩創作甲寅雜誌屬僕主任其事社務叢　益以屢病出版愆期至用慚歉今爲分工之計以印刷發行兩事析與上海亞東圖書館代爲理治僕祇任編輯一部心一意專庶可期諸久遠自後凡屬印刷發行事項請向上海接洽其有關於文字者則直函日本東京小石川區林町七十番地甲寅雜誌社編輯部交僕收可也 
[甲寅第五期預告]  
甲寅雜誌前此出版已經四號惟秋桐先生兼理數事過於勞劇每不免印刷遲延使續者有盻望之苦今爲分任職司期諸久遠特將印刷發行事務委屬敝館經理第五號現已付印不日卽可出版自後凡蒙愛讀諸君　惠購請直向敝館接洽其一切收歀發報等事皆由敝館完全負責從前在日本上海兩總社直接定購報費已經交足者敝館必當按期續寄不致差誤 
報價　全年四元　郵費四角八分　分每册四角　郵費四分 
上海四馬路福華里亞東圖書館謹啓 
[現銀專收精圓各種珍珠特别放盤]  
三馬路中東鼎新里對門英商安昌洋行經理告白 
[滙中西旅舘通告]  
本館開設南京路口黃浦灘邊洋房七層巍巍高峙樓外有樓屋頂有園推窻遙望全埠悉見設有特别餐室專供華商便利金碧輝煌燦爛莊嚴大厦四敞空氣新鮮冬暖夏凉四時皆宜宴客酬酢可表敬意食品比衆講究價較大槪爲廉便菜午膳元半晚餐英洋二幣另備應時大菜聽客隨意而點下午一時以後備有點心考啡入門買票升高汽梯槪不另外取資接待非常客氣 
[彚亨專收珍珠鑽石]  
上海三馬路中美仁里口發兌珍珠鑽石兼收各種珍珠 
鑽石等件出價格外從豐此啟　電話三三六四 
[京都天寳齋人参鹿茸靈芝野术海狗腎扶陽種子衍慶丸]  
天下馳名○種子仙丹○靈驗無敵○鋪設上海二馬路中市西鼎新里内交易○若服他家藥不靈請來一試虚言欺人罪我惟天 
本草云海狗腎一名腽肭臍其性大爲扶陽暖腎養精堅固一切諸虚百損五癆七傷夢遺滑精腰酸骨痛四肢無力服則立愈本齋獨得秘藏良方用眞正吉林老山人參關東鹿茸海狗腎並各種滋補貴品上藥君臣佐使相配製成此丸藥性和平不燥不熱四時可服專治男子陽痿不舉舉而不堅堅而不固或精薄如水精冷如冰或未交先洩洩而不射雖年輕損傷體弱之人服之轉弱爲强雖白髮老翁久服陽足宛如幼年藍田種玉左劵可操扶陽種子功效甚速此乃本齋獨得秘寳非他家大言欺人毫無實濟者可比常服補命門益丹田開胃健脾活絡壯筋培元固本養精烏鬚黑髮轉老還童却病延年多子多壽此丸種子固十分靈驗敢稱第一誠非誇口每料雙料二十兩洋三十六元每兩二元每盒洋五元單料減半另有始創秘製鹿茸海狗腎壯陽補身種子衍慶酒大瓶四元中瓶二元功效同上此酒如購十瓶照碼九折壯陽煖腎種子膏每張一元●遠埠函購托郵政局最妥信局愼防作弊 
[湖南大清銀行清理處廣告]  
本行前協理王紹臣於前清宣統三年七月交卸時負欠本行銀三千餘兩光復後紹臣往滬分厘未償本處屢派員往滬尋覔不知蹤跡無從索還茲本處清理行將完竣未便任其再懸查前該協理原存有押櫃銀二千五百兩由總行立交存摺一扣收條一紙今已呈明總清理處核准將前項押櫃銀兩扣留備抵并將所出存摺收條註銷作廢餘欠仍派員追尋探訪索還以清公欵特此聲明 
[上海廣昌號戒烟丸漲價]  
本號前開設廣東街因房屋翻造遷在虹口元芳路東貴方弄内陰曆二月十五日起每盒百粒售錢七百文批發照價八折遠地函購原班回件 
[遺精萎弱同病注意秘精回陽果有靈葯]  
五載病魔一旦藥物有緣病去霍然且久萎之陽竟得龍璋之喜此種快事諒同病遺精者所樂聞也今將病情特登申新二報使凡百精枯腎虧者知所問津焉竊嘆我國人種之不强多由乎早婚之害靑年無知精髓濫耗待至中年有爲之期一經操勞百病雜出坐是之故予患遺精者有年初則有夢而遺繼則無夢亦遺遍嘗各藥迄難見功稍行動作便覺耳鳴心跳手足酸軟腰疼背扳久之相火愈盛見色便舉遇陰便洩小便短促日凡五六次萎弱之狀不言可知幸于去春二月間偶閱新聞報見光華堂廣告保精丸之功用相對當即購試一瓶甫服三天遺精便止飯量亦加從此精關堅固絶未虚洩其效若此連購一打服至半月後精神爽健筋骨活潑琴瑟重調判若二人樂趣無限幸福頓增所喜者于去冬臘月十九夜内人分娩呱呱落地竟舉一雄合家慶喜自思萎弱之軀竟能秘精囘陽而得後嗣此功此德豈可泯滅不得不讚頌上海四馬路中光華堂之保精丸確有奇靈也價且便宜每瓶可服六七天售洋不過一元連服半打可獲大功勸世人有同病者祈速試服也可　四明葉仲玉謹啓 
[印契被竊]  
陽曆四月十一日被竊未寫完全印契第六百四十八號並失主張建甫交來草契第一萬四百三十五號一併竊去查究無着當即咨照四七圖地保轉囑得失主補寫草契第一萬五百八十一號印契第六百四十九號簽字盖戳爲憑一面報告官契局備案如有人朦騙受抵被竊之契作爲廢紙此佈　引翔港鄕經董辦事處啓 
[上海城濠官產丈放局通告]  
照得南半城馬路亟待建築所有路線早經本局規定現已定於三月十一日開工惟建築馬路須先將有礙路線房屋拆去查南半城各租户房屋前經本局限期陰曆二月底止一律拆除現又格外通融展限至三月初九日惟查各户仍多觀望並不動拆日來本局迭據小東門大東門一帶居户來局陳稱馬路未築溝水難通堆積垃圾汚穢不堪轉瞬將屆夏令實屬大礙衛生是拆屋之舉不特丈放進行之亟圖亦居民衞生之關繫爲此再行作末次之通告查此項拆屋各户自必執有前清營諭及按年租照等據其已拆屋者亦必領有前城濠事務所拆屋憑單在手茲限于四月念四日起至五月一日止即陰曆三月初十日起至三月十七日止仰各租户迅速檢齊前項憑證來局呈騐以便換給本局拆遷費執照各該户房屋但能遵限拆除經本局派員騐明即可憑此執照來局領欵如再有逾限不拆情事本局定即會同上海縣淞滬警察廳派工代拆以便路工早日開築於地方公衆衛生亦多裨益决不再事姑容特此通告毌貽後悔切切此佈]  
 
 

Page 6

 
 
要聞二 
[中日交涉前途之沈滯]  
　　中日交涉情形日益困難屢次會議之結果雙方意見並無接近之機會我外交當局對於有碍領土主權或與各國成約牴觸之條件旣絶對不能承認而日使亦表示極端强硬之態度並時以請示該國政府訓令爲藉口以示威　之意近日日本對於交涉問題其態度躊躇不决據各種西文報之所記載多謂此次英國議院質問中日交涉一事與日本對華方針頗有重要之關係日本擬俟英國政府宣布外交方針之後始能表示最後决斷之意見現在尚非其時此稱觀察是否爲事實之眞像吾人亦不敢斷定惟各西文報中多有紀述此事者或亦不爲無因也至日本政府對於近日交涉事件其確實之主張如何現在尚無詳明之表示惟據日使言謂日政府對於近日交涉情形頗不滿意以後關於談判之情形應隨時電請訓令未接到訓令之前不能决定辦法果如所言則交涉前途之沈滯亦可想而知又聞十九日晚總統府接到駐英公使元密電報一件電文甚長當由專電長親送内史監交由阮斗瞻内史長轉呈總統矣又聞中日交涉第二十五次會議本定於二十號開議適因日本公使日置氏接到本國政府訓電（據日人報言内容極屬緊要）故日使不克赴外交部致日昨會議竟作停議並聞此後開議尚無確期蓋中日交涉至此可謂爲一叚落也 
[京津泰晤士報述日人對華心理]  
　　紅鬍子搶刦疑問京津太晤士報北京十九號通信云數日前曾得報告謂有大隊紅鬍子將從大連開赴靑島意在搶刦沿岸各城市其中尚有日本人無數聞須指揮紅鬍子者今日又得可怪之消息謂本月十二號又有紅鬍子百餘名日人四五名從即墨以東之鰲山衞登岸直搗周江幸得軍隊之助若輩卽被驅退然而軍隊未至以前周汀已被紅鬍子搶刧一空並有許多人民均被擄去意圖勒索該匪衆並携有紅旗一面上書中國字曰討袁軍現悉若輩均視靑鳥爲淵藪目已日漸增多其尤足研究之處即日前中國陸軍聞得有紅鬍子登岸一事竭力設法欲調遣軍隊前往痛剿而無關痛癢之即墨日本當道竟不允中國軍隊之前往上星期六中國政府因此事又向日本提出抗議日本尚未答復然一般人對於此項答復均極注目蓋欲窺日本方面對於此事究取何種態度也夫以紅鬍子而有日人三名爲之統率其軍械復爲日本式樣已大足引起一般人之猜疑不請即墨日本當道又有阻止中國軍隊之行動事之脗合無有遇於此者故此一悶葫蘆將令人更難索解矣夫中國陸軍自有維持山東秩序之責日本當道旣阻止其行動則將來如有意外之事其責任全須日人負之又彰然明矣中國政府旣能向日本提出抗議則日本人與紅鬍子之同謀其證據確　必無可隠飾惟日本於此無可隠飾之中再欲隠飾與否亦一不能預定之事也雖然以往事推之日本當道之對於此事必又否認無疑將來或一不幸而日本人民之帶領紅鬍子者爲中國所殺吾恐日本人於斯時必又將起而認此事爲一極大抗議之問題而要求中國爲生命之賠償如一不遂則日本更可宣言謂將繼以强有力之辦法務使中國必賠償之而後已也 
　　漢冶萍問題將來該報同日北京函云漢冶萍公司大多數之股東謂該公司積欠日人之欵僅二千萬有奇較之公司現在所有產業爲數尚少故主張集合原有股東向公衆作將伯之呼以期此項欠欵早日清償以免將來與日人多所紏葛雖然若債主爲他國人則此種主張必爲有效顧今日之債主乃不幸而爲日本人則其不許債務者之履行債約有斷然也蓋日本人之主意固在攫奪漢冶萍之完全管理權即使今日中國人皆能速出黃白物以償還日人日人必又驅其政府爲先鋒以反對中國人清償債務之舉蓋鴨綠江森林公司者漢冶萍之前驅也試問其旣入日人之手尚能脫其掌握否耶當日本人與漢冶萍締结借欵合同之時其中所列條欵皆爲歐洲資本家所不能允洽者卽允洽之後其政府亦不能予以援助綠此種條欵均足以引起擾攘之舉也雖然擾攘之舉爲日本人所引領希望者故對於各種條欵亦無不贊成之且必深望事機一旦成熟其政府卽出而爲之援助以迫使中國方面更改其合同以遂其所願謂予不信可一讀漢冶萍借欵之合同而即能了然於今日日人利用此條約之時機實已成熟非然者私人往來之事於國家何有而必須將此事亦列人於二十一條之要求中以當作公文看何也吾知將來日人即不能得完全管理之權而擁合辦之名亦足以使中國對於該公司所有之利益不久之後漸入於無何有之鄉蓋日善用一種手段足以使中國股東售去其股票也行見鴨綠江森林公司之覆轍冉蹈於今日耳中國對於此事或須抗議然而抗議之提出無不受日人不知兩字之答復歷觀日本對待中國抗議之方法一如私塾中之强暴學生偷得小孩手中林禽正在大嚼之際而猶諱言其非偷竊小孩之哭泣號呼終亦無濟於事也 
[中日交涉中之吉長鐵路]  
　　吉長鐵路總辦虞愚氏前以頭道溝車站改築事擬行人京後因中日交涉關於吉長路條件未結遂以中止日昨虞總辦奉交通部電以吉長路條件業將了結特調虞氏入京到部特有商議虞氏接電後即於前日西上 
吉長路吉林站北五里之周家店地方鐵橋前被氷水冲毁一節其橋梁旣小毁壤尚微刻已修築完備日内卽可告竣再暴晒爾日即可行車距吉林站八里之哈逹灣地方之鐵橋較周家店之橋爲大而損失尤鉅該路爲欵所限且修築亦費時（約三個月方能竣工）因此特將該橋暫置不修另自九站由幹路築一支路行車該支路現已動工本星期内可告竣通車該路之電報及電話被水沖折數十處來往不以電通消息者已半月餘茲悉該路已督飭工人趕速補修業於上星期五完工 
[交涉緊急中之海外黨人]  
　　某國人督促圖大舉北京日報載稱海外黨人大致分孫黃兩派意見不同孫文受某國指使欲乘歐洲戰事起事曾爲黃派所攻擊乃由居正陳其美胡英等出而聯絡黃派迭次開會疏通意見本月三日仍在東京小石川指谷町庸庸寄廬秘議聞意見已大致疏通孫文現因某國督促急圖大舉如此次再不成事以後某國槪不接濟聞彼已爲勢所迫以致黨徒紛紛回國希圖一逞東京黨人餞别之酒每日不下十餘處窺其方向以京津滬等處爲多孫文又乘此時機派柏文蔚夏興夏畢站波等往南洋聯絡各黨人云云 
　　陳其美再致黃興書陳其美前致黃興書已載各報陳以未得復函昨又二次致書黃興略云二月間因風乘便曾通尺素越一月未得復音譚石屏先生來言足下有桑港之遊巴拿馬賽會爲二十世紀之一大博覽場足下其將以此爲實業之借鏡乎抑厭棄國事以爲偃息消遣之計也雖然魯難不已秦師未出勾踐志在沼吳子胥心切覆楚今日何日以足下之重而可以置身事外乎美雖愚騃亦知不可足下明逹敢再一言中山先生吾輩奉之爲黨魁而始終不渝者也顧吾輩固奉中山先生一個人乎抑奉中山先生之主張乎是必曰奉中山先生之主張也夫旣曰奉中山先生之主張矣則當始終貫澈首尾呼應不可昨是而今非不可此從而彼違海外同志共一漏舟固結之不遑派别於何有足下不此之思乃黨同伐異分標樹幟離日以來途說道聽咸以足下爲緩進領袖夫同一進也足下必分之爲緩進當乎急進當乎一言以蔽觀於時機之成熟與否爲斷耳然而時機之成熟無有過於今日者中國立國於亞東將不見良兵不見銳器械不見精欲圖國基之鞏固惟有因人以成事英米德法遠處歐西風尚之不同習慣之各異親之不易聯之爲難環顧左右舍日其誰美前書有曰日助我則我勝日助袁則袁勝今袁不能利用日而與之推誠相與條件之不解决要求之不承認皆所以啟中日離貳之端而失之援袁之失我之得也中山先生追懹往事遠記前史深維東亞之大局策勵本黨之進行於是爲中日聯邦之議唇齒之共　車之依日本出其兵力中國出其財力互相爲用相爲利雄飛實進指日可徒惟奥與德庶幾並駕足下又不此之思遠適西方以示反對迭相函促雁杏魚沉是豈中山先生之主張終不能愜足下之懹耶足下殆亦不思之甚矣辛亥以來革命二字深中於國人之腦海而孫黃婗美尤爲人所共曉同志之醉心革命者又言孫必及黃是可知孫之於黃合之則爾利合之則爾客中山先生嘗與美言曰我與克强神交也克强必不捐我是益可以知中山先生之信賴足下矣猶憶昔年陽夏之役足下敗走滬濱執美之手而言曰不意十餘年奔走之功見之今日又曰微英士我維與伹癸丑十月美晤足下於横濱旅次足下謂美曰英士亦知悔乎美未及答足下又慷慨言曰滬𡩋之役我知其不可爲而爲之者也知其不可爲而爲之以明我與袁氏之不兩立而藉勗同志救國之心美聞言爲之激昂者再乃言猶在耳足下之行動已　趄不前徘徊患後足下何勇於前而怯於後耶聞之道途近來袁氏之於我同志多有以金錢相買收者海鳴諸人與德不終美之所切齒中山先生之所痛心想足下必不出此也美與足下同聲同氣已非一日半途之廢人所竊笑尤望足下以國爲重即日東渡維同舟共濟之義收衆　易舉之效若其心存觀望坐　事機則非美之所望於足下矣臨穎迫切言盡於斯顧足下善圖之印泉諸君並乞致意 
[山東實行義務敎育之動機]  
　　敎育爲立國之根本計畫處今日而言普及非勵行義務敎育不可然欲義務敎育之推行必以調查學齡兒童爲初步山東全省小學校共一萬七百八十二處學生人數二十五萬八千一百五十六人就表面觀察數已不少伹各屬學齡兒童尚未有精確可稽之數目究竟已有學生占學齡兒童百分之幾尚不可知現閔省公署昨特飭知各道轉飭各縣知事督飭縣視學就各縣區域急速分劃學區並督同區視學會同各城鎭鄉首事詳細調查學齡兒童遇有必要時並應約同警官或警士帮同辦理惟不許假手差役並先期曉諭人民妥愼將事母滋誤會限文到三個月按照表式各節詳報備核庶於籌盡義務敎育推行辦法有所憑藉事關敎育要政幸勿延宕云云 
[江西紙業之墮落如是]  
　　江西素稱產紙之區十年來一落千丈洋紙遂充塞市廛昨財政廳濮廳長有上巡按署詳文一通述紙業墮落情形極詳原文略謂查稅局在前清光緒三十年間每年所收紙稅約進五萬餘串及至宣統年間雖云減少然出產大宗毛邊之處如石城𡩋都瑞金縣屬各商元和榮元和昇太和唐同裕興仁賴益康正大生祥豫恆益義豐昌同德等號歲可装七萬簍以徵稅在二萬九千串大宗花尖紙除福建古城運來而外如雩都小溪口羅家渡兩處同昌同康九安祥本立莊春泰同益同茂天順昌同大協昌元升得利明興各商歲運四萬餘徵稅在一萬七千餘串今則逐年愈少民國元二兩年中雩屬小溪口羅家渡歇業者且十有三家他縣之元和榮元和昇尤岌岌不支歲運毛邊不及五萬簍徵稅衹二萬串左右花尖不滿一萬擔徵稅三千數百吊總較光緒年間之數已短收三萬串有奇似此大相懸殊一隅如此一省可知推而至於全國其漏　伊於胡底然則欲圖發逹非先由官廳提倡不可就政界一方面觀之在前清科舉時代試卷所銷已廣心各署公文紙票簿等類何一不用土紙　後洋紙愈售愈廉各機關以重價取諸公中冀漁小利而購用洋紙於是公文表册以及各學校大半均用洋紙矣土紙銷數日滯一日紙商因而歇業槽户因而停止長此因循再過數年不特稅收無着土紙一宗勢必至於無人過問而後已甚非吾國之利也况今庫藏如洗無省不然目撃情形若不亟圖抵制將來土紙出產行將摕地無餘不有於貨源何有於稅收局長管見所及竊以爲及今爲計失之東隅猶可收之桑榆擬請先行通飭全省各屬一切公文等件改用土毛邊紙不得再用洋紙此外表册等類如嫌毛邊質料不白中國向有白摺紙蠟光紙質地白厚均可代用趁此歐戰未平洋紙停運進口之時參合時機力爲提倡庶土紙旣更輰銷而利權可期漸復是亦治標之一法一面再請咨部飭行各省一律通用土紙並令全國紙商妥議改良紙料善策以塞漏　之本實於大宗貨源深有裨益云云是亦提倡國貨者所宜注意及之也 
[贛漢商圑發起救國儲金]  
　　江西商圑之通啟商圑發起救國儲金之通啟云嗟夫皇皇大支那芸芸四百兆非數千百年來特立於地球之上而稱爲古國者哉何今日之疲敝貧弱至於此極也中國自滿清末季列强環伺日肆要求得寸思尺歲無寗　我國政府自清迄今　化俔俔俯首聽命貽國家羞豈外人之土地人民果優於我耶攷中國國土東逹錦奉西　後藏北亘外蒙南抵欽廉縱横各萬餘里人民之衆物產之　地方財賦之繁較外人奚止倍蓗而我反含羞忍辱日逼處各國勢力範圍之下不敢稍攫其鋒此歇故哉皆我中國人民自貽伊慼而不自知也夫中國人心衹知有家不知有國上而大吏下而宰官無非攘奪刻剝自飽私囊至若市井庸夫則更日權子母自厚身家間有熱心愛國而以救國相呼　者官則託爲經濟之困窮民則委爲官府之職事究之官民之糜費一宴會之設動逾數十一婚姻之禮輙計千百而淫蕩戲博者無論也國家之困難如彼人民之心理如此我國安得而不危歟不知國之與家互相維繫國苟滅亡家於何有自去年歐戰而後影　及於我國强鄰之交涉日迫匪黨之蠢動時聞中國之勢已成膏育之疾危亡愑禍恐在眉睫推厥原因非力之不足爲實國帑空虚槍械子彈無一足恃凡我豈氓尚能溺人於宴樂吝於私財坐視阽危而不救耶此滬上有志之士故不禁痛哭流涕大聲疾呼而發起儲蓄金爲救國之計也江西僻處内地事事均落人後上海儲蓄金之舉報紙宣傳已逾旬日絶不聞有爲之應者果我贛人財力之困而地方之苦乎然我贛人豈可自安於困苦而不勉爲哉本圑部於今公餘之暇同人談論及此一時激昂慷慨義憤塡　步滬海後塵爲贛省　矢發起儲蓄金就圑部同人中籌資儲積存放銀行願我圑中同志掃從前積習奮今日精神共襄大義量力輸將俾集腋成裘爲土壤細流之助雖區區杯水莫濟車薪然我贛省豪俠義士素不乏人諒各界之當仁不讓必更有雄資鉅欵足以備國家不時之需者庶外人不敢欺　無人或能救危亡於萬一是則國家之慶抑亦吾贛之光也謹啓 
　　漢口商圑之公函漢口各商圑聯合會日昨開大會議决擬仿上海辦法提倡救國儲金頃已致函商務總會要求協同辦理茲特照錄如下逕啓者自上海發起救國儲金一般愛國之士踴　　將不數日間集資鉅萬風聲所播遐邇興起於此見人心之不死即可卜國運之必昌漢口全國中心爲通商巨埠　者水旱偏災得有力者出而敼吹嘗有於杯酒慇懃之間立致數千萬金之助者矧此金爲救國而儲旣可狀政府樽俎折衝之氣並可表人民不甘爲亡國奴隷之心　會同人公同議决擬步上海後慶聊盡國民天職惟茲事體重大非同心合力難收實效貴曾爲商人組織之法定機關而職員諸君又皆商場巨擘登高一呼衆山響應我商界同胞不乏子文卜式其人而毁家紓財輸難助邊當不讓古人專美於前矣諸君子愛國熱忱久深欽偑伏希鼎力提倡共濟時艱至應如何辦理之處敝會同人自當從諸君子後勉盡縣　臨穎神馳諸希亮察漢口各圑聯合會謹啓 
[蕯鎭冰監視宣誓抵鄂]  
　　元帥府辦事員蕯鎭冰上將現奉總統命監視海軍各艦隊行宣誓典禮十九號由京漢火車來鄂先詣漢口江面監行各艦宣誓畢即赴武昌拜訪段將軍因有公務上之必要尚須勾留數日方能往下游監視其他各艦宣誓段將軍已飭鋪陳平湖門外丙棧爲行　由警察廳調撥警隊前往換班守衞而海軍第二艦隊江犀（艦長杜宗凱原泊長沙）楚豫（艦 
長方佑生原泊上海）兩號亦同於日昨駛停泊行轅前江中聽候差遣是日午後二時段將軍段巡按同乘馬車至行轅答拜輰　良久旋邀蕯上將同往軍署午宴陪座者四十餘人凡武陽夏軍政各官均獲陪座酢飮盡歡而散時已近晚前往行轅禀見者多至七十餘人蕯君僅見舊知數人并聞蕯君此行隨員並無多人只海軍部科長唐伯勛及親　差官三人 
地方通信 
[南京]  
　　會勘英員到寗昨日英使勘烟委員違禮敦　師來𡩋謁軍民兩使商議會勘辦法定二十八日從事調查齊使已委王　廷爲第一路特派員李慶璋爲第二路特派員關齊使前委之方悅魯復查江浦烟苗該員於城　荒僻等處逐日詳查頗爲出力 
[鎭江]  
　　愛國熱忱自上海發起救國儲金以來各處聞風興起現丹徒縣立第一高等小學校各敎員曁全體學生已開會議每人每日節省用費若干量力儲蓄每一星期彙總送交中國銀行收儲　　江北荒象齊巡按使以江北鹽城興化阜寗各縣去年荒歉之後倉儲久虚現更陰雨連綿二麥已　糧價騰貴民食艱難匪患堪虞特電飭准淮揭道尹轉飭各縣知事　禁囤户居奇以平米價並會紳籌欵購糧辦　以資接濟 
[揚州]  
　　濱戲儲金救國女子公學校長郭堅忍女士發起婦女愛國儲金一事已誌前報茲又有通俗　　人集合各同志在大舞台開濱新劇除開支外以餘資爲救國儲金之作現已禀請縣知事 
 
 
 

Page 7

 
 
　　准予出示保護未知　知事能准如所請否也 
　　敎育會定期開會江都縣敎育會因學務應行改良進行事件甚多特於日前招集城鄉學界人員在第一　書館開敎育行政會議届時適値天雨　途淋漓各缴學界多數未能到會是以未能開議現由周知事改期五月十號仍在該處開會昨已通知城鄉學務人員凡有建議事件務於一日前送到以便編訂議案云 
[蘇州]  
　　斥革署警錄事吳縣孫知事查悉署警錄事多屬前清書吏差役更名復充時有營私舞弊情事昨特將錄事周惠嘉朱桐生署警張斌秦榮等先行斥革一面調查各署警有無不端行爲查得蔣林生署警更名唐慶亦卽論令將名姓更正矣 
　　警察奉令查貓蘇垣學士街沈姓家前日忽有一貓走來躱藏内室不去後有鄰右楊碧岑（現充高等檢察廳監獄主任員） 
之妾氏得悉赶至沈家聲稱此貓爲伊家失去特闖入内室搜尋吵閙沈以此貓雖係走來是否楊姓之物難以證明且該氏舉動野蠻故未便將貓交出迨後楊碧岑以高等廳名義函致警察廳轉飭西區警察署章玉林署員派巡長凃炳煌前往查詢沈以居户所蓄之貓來去無常警察無干涉之權嗣經章署員到來出示原函說明情形當將此貓帶區由楊姓具領了事當時觀者途爲之塞咸稱貓官司云 
[松江]  
　　錢業之竸爭民國紀元後　江各錢莊如德裕惠大通源裕康等紛紛虧倒允康又急流勇退存者惟甡源一家松人士以商市不能利使遂有松江銀行之組織迄今三年營業非常發逹錢業涎之遂由上海信元恒泰等四莊各提資本十萬共四十萬金來松另設一錢莊松江銀行西隔壁石庫門内係協和祥帽莊遂商請協和祥擇地另遷俾錢莊與銀行毗連互爭先着目下大致已定甡源聞之亦添解資本冀自　一軍與衆角逐云 
　　知事將次受代周仲庠知事蒞任已逾一年收漕業經兩次現齊巡按使已委李恩露君號潤之來松接替李吉林人係考取第三届知事在省長處現辦選舉事宜聞不日即需蒞新故縣署接電後舉辦交卸非常忙追 
　　酗酒滋事被拘西二區禇某嗜酒逞暴幾同習慣且有神經病常忤毆其母本日醉後又懹利刃意圖肆暴爲警捕獲逕解總局惟頭面已受傷矣 
[海𡩋]  
　　商會集議備金硤石爲救國儲金事昨（即二十二號）由商會總理徐申如與自治委員鄭奱僕發起派庶務員徐竹君與　事員王槐廷分發知單限斯開會集議照錄於下啓者外患日亟國勢頻危我中國人心未死决不甘作亡國奴隷故上海有救國儲金之發起爲政府外交之後盾表國民救國之决心各處聞風響應上自富室巨商下自販夫走卒無不踴躣存儲吾　人民土地𡩋非中國之人民土地國亡家破誰能幸免吾人即不爲救國計寗不爲保家計乎爰定於四月二十三號即陰暦三月初十午後一時在商會開會籌集轉解存儲盼望撥冗蒞臨是所切盼 
[安慶]  
　　紳民禀留知事此次泗縣知事李銘楚因案撤任定遠縣知事趙鏡源調任泗邑均經該縣紳民電陳省長或以振務吃緊或以治匪有功請予留任又渦陽縣知事張其　調省亦經該縣圑防局曁地方財政局長禀以渦陽現正趕辦開溝工程緊要未便遽易生手請暫留兩月以竟全功聞韓省長以用人行政本使自有權衡非地方人民所能干涉均經分别批示駁斥矣 
　　茶稅歸併水釐實行皖南一帶如六安等縣案爲產茶區域茶質優美爲吾國出口大宗凡屬出茶之處均各設茶釐挥因撙節經費起見將所有茶釐歸併釐金兼大通茶稅局每年征收茶釐甚鉅開支亦不少現該局已將一切卷宗移交水釐局接收矣 
[江西]  
　　商號儲金之踴躣江西救國儲金倡議發起者首爲周仁齡曾平齋𡩋慰凡楊錦垣諸君各情已誌本報𡩋君與李晉生諸君已在商圑實行發起周楊二君日來奔走呼號與各要人商議尚未妥洽昨日楊君在倫昌紙行續議進行周君憤然曰吾　倡議發起有日矣無如諸君過於愼重　事請求今不如各行各志請從隗始卽在紙行召集賓客夥徒雇工火夫首先握管書於紙上周壽山英洋五十元楊君亦書楊閣賓英洋二十元在座之傳文羣亦寫洋五十元行内各紙客於是爭先恐後相李　欵如李正居蕭義垣姚松夫彭集動傳贊卿賴晉堂諸君各總十元又有南城李君在座曰鄙人前在上海已經認繳今請以合姪致祥之名寫洋十元合計共洋一百九十元夥徒雇夫合寫洋十元足成二百元周君等復當衆宣佈明日上午親將所認之數送往中國銀行收儲云 
[漢口]  
　　文虎章掃標出售漢口大同里口昨有一苦力手持文虎章一座掃草標求售爲當地　警所見疑爲竊得帶署訊問據稱姓聶名坤係河南人此物係於劉家廟車站拾付云云巡警七署長當論以此係動章非普通人所宜有應存署俟招夫主認領斥卽退出 
　　華洋商塞馬定期漢口萬國洋商跑馬公會春季塞馬定本月二十六七八三日舉行華商塞馬會刻亦通告會員准二十五號至二十八號連塞四日二十九至三十一號休息五月一二號續塞二日唯華洋兩骊廠如遇雨均須改期 
　　理債處將開會議漢口損失商帮理債處近因債權憤務案件亟待解决惟外欠之欵雖經清理而關傳來漢還債者寥寥無幾且在江漢道尹署禀請添改條件尚多未准尤應再行要求現定於二十六號假藥五廟開會籌議一切已遵照取　集會章程於五日前禀報警應核示 
[武昌]  
　　段巡按禁開男女合演戲園鄂省巡按使近據商人孔錦華禀稱漢口爲通商之地華洋雜處商業繁興而後城興修馬路較租界總覺閉塞實因舞興商之場合久成廢壤馬路同樂茶園舊址原係公家產業坐誤事機殊覺可惜商人等擬援京津成例延聘各埠名角男女兩班分班扮演新劇伹男女合演騍覺駭人聽聞今擬不准演唱淫戲而於貞淫邪正之間現身說法感化似速如影響倘蒙俯允即當詳定細章報効損欵呈請保護云云當由段使批以演曲一事觀今鑒古如果編排得當旨趣正大裨益社會良非淺鮮惟男女合演即不涉及淫邪究囑有乖禮敎前沙市荆舞台及漢口丹桂茶園先後開演均經本署認爲有傷風化會同前都督黎飭禁在案該商詎無所聞除已飭漢口商埠警察廳並咨請段將軍轉行漢口鎭守使一體查禁外特批飭該商遵照 
雜評二 
[山東之義務敎育（默）]  
　　此次中日交涉之貺我國人者其一能使我知國之可愛也其二能使我知提倡國貨之要也其三能使我知根本敎育之不可一日緩也山東受交涉影　爲最切故其士人之感覺爲獨早自中央倡興義務敎育後他省閃無所聞而山東已力籌舉辦多難興邦此其一證歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[推放法新租界餘聞]  
　　法新租界自推放以來所有界内原有之公私建築已由法公董局華董吳啘九陸伯鴻兩君迭次嗟議擬定辦法如下（一）公家建築由法公董局擔任保存（二）私人建築由承受人時値估計出資收買（三）水電公司水管電箱及建築等物援照公家建築物辦理（四）其他建築各事爲推廣條文所規定者應照約履行不在其内以上數端現已由吳陸二君會商法總領事並詳報楊交涉員請爲解决矣 
[查勘烟苗之周密]  
　　本邑各鄉查禁烟苗一事前經沈知事飭由各經董就近調查均已呈報一律肅清茲沈知事以英員會勘卽日實行擬再派員抽查以昭愼重故昨又函致各市鄉經董請將已查之處揰籖留記以便再行抽查云 
[救國儲金紀要]  
　　第十四日之收數昨日（二十四）爲中國銀行收受儲金之第十四日因係星期六日故衹收半日計午刻截止時共收儲金一萬零五百九十一元銀六百三十九兩連以前所收者併計之已共有洋二十七萬三千一百四十八元銀七百零六兩聞昨日所收者以各公司友人之月薪儲金爲最鉅鴻安輪船公司與𡩋紹輪船公司兩家共有八千餘元之多上海各業提倡月薪儲金數日間已接踵而起各帮各業經東均次第實行就上海方面論之爲數已屬可觀加之各埠聞風興起日增月盛實於儲金中占一最多數地位似此踴躣則五千萬假定之數當不難逹到也 
　　總商會之會議月薪儲金之議自經虞洽卿君發起後往儲者絡繹不絶上海總商會以此項辦法最爲美備爰於昨日（即二十四）午後三時邀集各帮各業商董開特别會議由虞君報告國家危急情形該項儲金關係重大全體一致贊成次第實行並分兩種辦法（一）由各店號各夥友自將月薪送往中國銀行存儲或分爲十個月存儲（二）由各夥友自行認定由店主及經理先爲籌墊一月存儲於中國銀行按分十個月扣清所有應得銀行存息仍歸夥友並聞總商會擬將此項辦法通告各省商會一體查照實行務使早逹假定儲數之目的云 
　　進步黨協力提倡進步黨上海交通處致各支部交通處函云查中華救國儲金圑業經財政部核准上海總事務所亦早已成立惟各處分事務所尚鮮有人發起組織事關國計本黨亟應協力提倡期速收效現擬就辦法數條另錄呈覽敬祈迅速裁核示復毋任企盼等語旋接魯支部復函謂此間日前曾經研究一次大約與商會公同發起事關國計敢不勉　除轉各分部請其隨時提倡外專此奉復云云 
　　假冐亟應查究儲金聞總事務所昨接隠名信函云昨日在虹口見有衣服都麗之男女華人四五名挾册募捐稱係貴圑所派代收捐欵按貴圑前曾登報聲明不在外邊招募今睹若輩行爲恐係假冐是以函逹貴圑嚴行追究以保名譽而利進行云云 
　　小學生熱心救國中國銀行前日收受儲金時曾有閘北市立第一小學繳洋二十二元並附一函如下中國銀行執事大鑒謹啓者送奉救國儲金二十二元正請察收賜覆敝校同學多屬清貧勉凑儲金爲數甚　或係點心錢或係壓歲錢或向父兄請求而得聊盡一點愛國心而已 
[包探深夜捕匪]  
　　前晚三點半時法新租界善鐘路捕房聞得華界有開鎗聲音旋又鑼聲大鳴知有變故捕頭立派包探李祥卿陸海林前往調查該探等不動聲色守候在華法交界之處後果有匪徒王亨一名　入租界當場拘獲解入捕房該匪身穿章絨馬褂内襯摹本緞灰鼠皮女襖一件並在身畔抄出銀手鐲金絲圈各一副當向詰問據供年三十九歲安東縣人餘供支吾捕頭立飭該探等將王押解大自鳴鐘捕房禀請石總巡訊問口供核辦 
[公廨提訊盜案彙誌]  
　　照章引渡盜匪宋炳宋三宋熊昌宋正昌馮長有陳登枝婁恒廣何寳玉葛乾三等於本月十三號天將破曉時糾衆數十人持械夥刦華特路附近華界楊家宅鄉民楊海坤家値洋一百三十元之衣飾並開槍擊斃事主楊海忠分　逃匿公共租界楊樹浦地方業經楊樹浦捕房華探目陳銀松協同八十六號西探將宋等九盜緝獲昨解公共公廨請究先由中西包探禀明前情繼由淞滬警察廳派警持文帶同已死楊海忠之姪媳楊沈氏投案聲請提回聶襄讞商之德領裴君以事出内地自應照章引渡判將宋等九盜併解淞滬警察廳歸案辦訊 
　　俯首無詞盜匪葉連生曾與周阿毛沈老二等於二月二號糾黨持械夥刦麥根路十四號門牌彭友山家又於三月十五號夥劫白克路七百六十六號門牌許如松家共値洋六千餘元之金珠飾物逃逸　由淞滬警察廳偵探在城内先將葉盜緝獲訊知犯事地點係在公共租界知照新閘捕房派探將葉提回並將周阿毛提獲一併解送公共公廨訊供管押候查在案昨晨復由捕房將葉周兩盜解廨請究先由華探目陳雲忠與西探海威明上堂禀明該盜等已在捕房供認行刦並將所錄華洋文供單呈案請察並據包探毛伊文投訴事主彭友山因有另案被控避匿故將其傭人徐開山傳案質證繼由許如松偕證許德茂及徐關山先後上堂證明當時被刦情形即由代理讞員肇之君將葉周兩盜在捕房所供情形當堂宣讀畢詰問該兩盜所供是否承認均俯首無詞遂由王君商之陪審西官德領師君判葉周兩盜押候備文錄供詳解鎭守使署訊明按例懲治 
　　見證未愈盜匪沈恒集於本月十六號夜糾黨持械夥劫愛文義路六百三十二號門牌龍德奎家値洋一百九十餘元衣飾並開鎗拒捕擊傷印捕黑良心並帮同追捕之探夥王阿毛成衣匠朱才郎右助脚骨等處當經包探毛伊文追至成都路將沈追獲並抄出勃郎𡩋手鎗一枝解送公共公廨訊供押候各見證傷愈再訊在案昨晨由廨復訊中西官以各見證傷尚未愈判沈帶回捕房候下禮拜六再訊 
　　暫緩訊究盜匪王生紀（即王小老班）因糾黨搶刦法租界瑞福傳朱氏家金飾經法包探　獲訊知王曾於三月二十號糾黨夥刦公共租界愛文義路七百九十九號門牌張王氏張馬氏金飾故經戈登路捕房派探投請法捕房將王提解公共公廨訊押候究在案昨晨由廨復訊據中西包探投訴尚有别案現未調查明白請緩訊究中西官判王　押候查明再議 
　　疑圑未破四馬路山西路口紫陽觀醬菜店曾被匪徒深夜　門入内用刀戳傷賑房張瑞旺搜取鐵箱銷匙攫取鈔票現洋一千二百餘元嗣經捕房查得該店已歇學徒洪芝順跡涉嫌疑將洪拘解公共公廨訊供不認判交一千元人洋並保候張瑞旺傷愈質訊在案昨晨復由捕房將洪解廨復訊中西官以張傷未平復判洪仍交原保聽候傳訊 
[地方經費之困難]  
　　本邑四年度預算前由上海縣沈知事督飭所屬按照部頒表式逐一塡報在案茲聞地方歲入之欵共十三萬一千五百餘元向充地方公用出入相抵尚可敷衍自奉飭將原有附稅一併解省後地方辦理各事卽多窒碍近如代微水利經費籌議海塘工費等事經各市鄉會議多時迄尚一籌莫展現聞各市鄉經董擬將種種爲難情形公呈沈知事請將附稅暫留仍充地方公用云 
[海軍司令部紀事]  
　　海軍總司令李鼎新君因奉部飭裁節餉糈故飭南琛軍艦裁去水手三十六名巡查員一名海圻巡洋艦裁去水手八名一併撥入鏡清兵艦候差遇有各兵艦水手遺缺即將鏡清艦内之候差兵士調補所有裁汰各水手應自五月一號起改發半餉以資節省 
又海圻巡洋艦内之砲手亦經李總司令裁去兩名擬即送往烟臺海軍學堂　習砲學惟該兩砲手之薪餉在學習期内亦准支給半餉 
又海籌海容海琛三巡洋艦及聯鯨兵艦着於五月一號起每艦裁撤大車一員每艦各添司機弁二名蓋因大車之月餉每月額支約在百兩以外現在改添司機弁得略爲縮減云 
[欲辦選舉先脫黨籍]  
　　本邑立法院初選舉事宜業經各市鄉經董舉定妥員呈請監督沈知事核明委任辦理在案茲悉沈監督以辦理選舉人員前奉省飭禁止列名黨籍各市鄉所舉人員有無黨籍或已於何時脫黨未據切實聲叙昨特分函各經董囑卽查明聲覆以憑核委彙報 
[運動會改期舉行]  
　　徐家滙工業專門學校即南洋公學本定本月二十四日開校内運動會茲以半月來天氣陰　場中濘濕故改於二十六日舉行該校運動場甚爲寬敝往觀者無需入覽劵云 
[通海鎭守使請緝黨人]  
　　本埠軍警各機關近接通州管鎭守使來電謂有去年擾亂通州之黨人王玉震孫桂林錢宗愷湯承銑周錦泉張臣等現聞匿跡上海又思蠢動亟應嚴密查緝務獲懲辦請飭駐滬軍警一體偵緝等因現各軍警偵探已分投偵緝矣 
[協緝逃犯之通飭]  
　　淞　警察廳長徐國　君昨日飭知各區警察署云爲飭緝事案於本月二十二日准上海地方檢察廳閘北分庭函開逕啓者敝庭看守所　押人犯沈忠林等五名於木日上午四時挖牆逃逸當飭法警追緝未獲誠恐遠　合亟開具該犯等姓名籍貫年貌案由函請貴廳轉飭各警區一體協緝務獲解究至　公誼等因准此除分行外合亟飭仰該署長員即便遵照轉飭所屬一體嚴行查緝務獲解廳訊轉法辦是爲至要切切此飭計開沈忠林年三十六歲太倉人無鬚廚業係本月十三日五區警署解送烟犯陳福卿年三十四歲崑山人無鬚敎　係本月十四日五　警署解送烟犯胡金英年三十歲鎭江人無鬚香店係本月十六日五區警署解送烟犯陳德林年三十五歲蘇州人無鬚算命係本月二十日五區警署解送烟犯馬離福即馬錫興年三十三歲川沙人無鬚木作住新閘路開馬順興竹器舖係四區警署解送拐案嫌疑犯陳李氏之保人 
[張關松宣告無罪]  
　　漕河涇地方警區前將張關松指爲著名流氓大刀關勝解由警察所轉送地方檢察廳一再預審判令收押起訴審判廳請爲判决在案昨由上午由該　堵推事官會同陳檢察官開庭辯論張供本地人家住漕河涇鄉間向在漢口牛皮廠　工於去年九月間回家向來安分並不爲匪亦無大刀關勝之綽號且查大刀關勝昔年已經正法此次小民因遭仇人挾嫌誣指爲匪請求明鑒陳君即當庭起訴略謂檢察廳自經再三預審後曾派員下鄉確切查明張關松實無爲匪證據况且被盜各家亦難指實請爲公判堵君一再駁詰矢口不移問官會商之下以張關松旣無爲匪證據且無失主來案證明遂當宣告無論畢令還押候示 
[三誌江北人報告遇盜之疑賣]  
　　　薺船户江北人陶柳根寳陶周明章馮陳氏等至地方檢察廳報告被盜毆傷後又有鄉婦毛夏氏昇子毛金南到廳控被江北帮打傷等情已兩誌前報前日下午經檢察官驗得毛金南頭面等處受傷屬實因無大碍判令該氏抬回自行醫治問官又查得本月二十一號夜陶等各船在西門外潘家木橋地方被搶未成後曾拘獲匪黨一名據稱送交二十七保二圖地保周福根收管面周地保則堅稱不知或者陶等面交正保康志雲亦未可知遂論傳康保到案再行詰問詎康抗論不到林廳長大爲震怒已於昨日改傳爲提矣 
[究竟是否盜黨]  
　　蔡慶全即泥水慶全因毛永和家被盜一案肇牽涉由地方警察所特派探役前往水上警察第二廳第一專署索提歸案訊辦已誌前報茲悉蔡　全已由該專署向奉賢縣索回交探帶所昨經司法員提案研訊蔡不承認及提同獲犯方阿六張阿榮對質亦不肯吐它判分别還押候再調集據覆訊核辦 
[押店收受盜贓之處分]  
　　北海路鴻源押店主張瑞堂因收押法租界裕新猪腸廠被刧金表由法捕房移請弔出原贓並以該押店主不照定章覓保收押復移請公共公廨傳張到案論令交保在案得晨傳訊張延律師上堂代表辯護並請追給當本洋十八元裕新廠亦延律師到堂聲明被告不應收押盜贓請究中西官判贓交原告領回當本不追將張斥釋 
[塌車壓傷行人]  
　　寗流人王雨亭前日行經南市三泰馬頭突被某煤炭行之塌車壓傷脚趾由　警查見帶至一分署察得骨節已損飭送警廳司法科訊明核奪 
[工人因何自盡]  
　　浦東爛泥渡東首花園石橋地方有開荳腐店之趙秋梅雇用崇明人現年四十四歲之顧金虎帮工每日工畢之後顧至附近唐子英家住宿前日顧回唐處不知何故於當夜懸樑自縊而死唐即報知趙秋梅因無家屬正欲收殮事爲第三區警局查悉恐有别怀飭警將趙唐並在店各夥一併拘區收押一面立飭二十四保二十四圖地保陸培生投上海地方檢察廳禀請相驗昨午由林檢察長委派陳檢察官沈檢驗員並法警等渡浦相驗該警區先將趙秋梅唐子英等解案請訊據供顧金虎在店爲夥尚稱勤儉此次不知因何自盡求鑒陳君等即驗明顧金虎委係自縊身死並無别故塡明屍格判趙秋梅備棺成殮趙唐等仍交警區帶去候司法科解送到廳後再行發落驗畢陳君等即返廳禀復 
[江北人尋獲蟻媒]  
　　江北人趙枝如之妻陳氏近被蟻媒陳嚴氏誘拐來滬賣於滬北某妓院爲娼趙枝如自妻走失後訪明前情偕同伊兄趙盛如來申尋訪前日將陳嚴氏尋獲扭送警區昨午由司法科轉送地方檢察廳請爲訊辦林廳長飭將陳嚴氏收押候究追趙陳氏下落再行核辦 
[截留被拐小孩]  
　　水巡捕房偵探昨日在招商局愛仁輪船上查獲被拐之十三歲小孩戴長金十歲小孩戴長生弟兄二名惟拐匪已被兎脫當將二孩　送地方廳下午由檢察官向之詰間據雨孩同供安慶人家住安慶城内大陸門内水關地方父名戴金標係在營中充當目兵弟兄二人實被拐匪誘拐到此問官判將二孩發堂留養候查傳家屬來案認領 
[逃婢關提來滬]  
　　林榮卿前投法公堂控稱使女金小弟私行逃逸後悉被胡王氏誘去報捕後由探在王氏家中抄出捲去之銀筷原　爲證求究等情王氏供小弟雖到過婦人家中旋將銀筷抛在婦人房内人即出外現在何處實出不知判令管押候查在案現經偵知小弟逃匿嘉善縣某姓家當經公堂備文飭探於昨日關提來申解案請訊林求請懲辦再行具領小弟供隨某甲前往嘉善並　被王氏誘拐判王氏開釋小弟押十四天期滿給林領去 
[查獲男女拐匪]  
　　施阿毛潘毛毛兪阿彩前日與粤婦王李氏李張氏王夏氏帶領男女小孩六口擬乘德生輪船帶往他處販賣被美捕房包探蔣榮生查見將各人與孩一併帶入捕房分别拘留昨解公共公廨請究先由蔣探禀明前情並稱各孩年均幼稚向詰姓名咸哭而不答故未知悉各孩姓名住址旋由一女孩供稱年十五歲名趙小媛住居嘉興路四百二十在號門牌内有一孩係由伊母出洋價買爲子昨因捕房來查我母不知何故走開等語訊之施等男女各人均供詞支吾繼由兪阿彩延中國律師辯護請予交保中西官判兪交保施等男女各人與各小孩一併留候訂期再訊 
[婦人因何潛遁]  
　　法租界居人沈厓龍之妻曹氏私取現洋六十元潛居公共租界經沈偵悉報告法捕房派探協同老閘捕房中西包探於前日將氏查獲昨解公共公堂請究由法包探偕氏夫投案證明前情聲請提回中西官判曹氏交來探帶回歸案訊辦 
[姦拐女子續誌]  
　　向爲木匠之浦東人奚錫川因姦拐北蔡鎭人潘俊賢之女盈珍匿居公共租界經女之父母來滬尋獲將奚扭控捕房解送公共公堂訊供押候南匯縣知事移提在案昨晨由廨復訊據南匯來警持文投案聲請移提中西官准將奚錫川交來警帶回歸案訊辦 
[人盡夫也父一而已矣]  
　　王全福前至法公堂控稱憑媒說合入贅王阿炎家爲婿尚未成婚現妻父嫌民人窮乏悔賴將民人逐出求請訊斷等情阿炎供因全福私取家中縫衣機器售洋浪用故不許進門判令阿炎偕同伊女王阿妹到案訊明核辦在案昨日阿妹投稱父親乏嗣收留王全福爲義子言明如後來品行端方將女子招伊爲婿現令全福不務正業私竊機器與匪爲伍難以　老終身故不甘爲伊妻室求思核斷　讞員向阿妹再三開導仍執前供故判王阿炎交還所收茶禮洋十五元給王全福具領離開完案 
[警署保護學校]  
　　耶穌敎浸禮公會所立之滬西啓智兩等學校係於前清光緒三十三年由校長江政卿君募費締造迄已九載該校專收貧寒子弟以普及敎育爲本旨刻有學生百數十名日前由江校長具禀淞滬警廳以該校在西門外林蔭路地當通衢時有游民闖入滋擾附近愚民常以垃圾污物傾棄於校門左右有碍學校衞生請求給示保護等情徐廳長以學校爲培養人材之地自應加意保護除出示曉諭外並傳諭該管警署飭知崗警遇有上項情事隨時拘解究辦 
[組織愛國演講圑]  
　　　昌路退步里國民請願會會長張人傑發起組織愛國演講圑募集圑員編刋講稿分頭演講聞於提倡國貨勸導儲金均甚致意云 
[關於採辦藥材之文告]  
　　上海縣知事昨日出示云案據藥業飮片公所信義堂業董司年韓孝先葉星如應常銓張子和等禀稱蘆茅根兩味龍華等處出產較多向以該處鄕民把特居奇浸水隔夜有碍病人於前清光緒二十五年間經同業馮存仁等店禀蒙示禁奈日久弊生致各鄕連日缺貨由董等前往調查該販户等公舉湯福生爲代表領袖在龍華土地堂設立蘆茅根辦事處雙方協議逐日由領袖指派將貨徧送各店如有遺漏由領袖負責補送公所常年津貼辛工立據簽字抄黏舊示議據請求給示等情當以所議挑送蘆茅根辦法該同業與鄕民是否悉已允洽函請南商盏查復核辦批示在案旋據南商會將查詢情形函復正在核辦間茲又據該業董司年等八十一人蓋章連署禀求前來除批示外合行示諭爲此示仰該處鄕民人等知悉須知蘆茅根爲時症要藥與病人生命有關近水地方隨處皆有該代表應指令販户逐日往掘即時徧送各店以應售賣母得遺漏間斷浸水隔夜致碍銷售衞生各該藥店亦須按照時値給價不得故意抑勒其各遵照母違 
[失火即熄]  
　　前晚二時許美租界七浦路一百四十號沈姓家柴堆内失火當由二號救火會闻警立驅皮帶車到場救熄幸未延熾房至 
[原告索還方單]  
　　張沈氏偕子張長生控張勝林攫取方單多張昨由捕房將被告拘解公共公堂請究原告投訴前情訊之被告延律師上堂辯稱此係被告故叔張頌清之產原告張沈氏係頌清螟蛤子之媳故將方單取回中西官以事屬爭產判將方單給還原告被告張勝林開釋 
[錢莊夥友之不端]  
　　天潼路運大錢莊夥趙其發因與陳松泉串竊該腎現洋鈔票二百餘元並騙取四川路祥源錢莊鈔票銀一百餘兩儲蓄票兩張同往蘇州狎遊經運大莊主張運慶偵悉報請捕房派探前往蘇州將二人移提來滬昨解公共公堂訊供不諒判趙押西牢半年陳押三月起案贓洋交原告具領 
[移傳負債而逃之被告]  
　　嚴開弟因大漢口不理英商新瑞和洋行抵欵被控經夏口廳傳案交保出外後逃匿來滬業經該廳訪悉嚴居租界於前日派警持文投請公共公廨轉飭捕房將嚴傳案經中西官訊悉前情判嚴交來警帶回歸案訊理 
[衹可缺席判决]  
　　俄商公興洋行利源義順利等號以及華商同和祥源康等因某號主柯長生虧欠往來貨欵等項先後控經公共公廨簽票飭提後因柯已潛避無蹝飭將該號發封拍賣仍候飭提究追在案前日午後由襄讞王崧生君會同俄領格君及蒞廨觀審之美柏副領事升座集訊先由俄商公興洋行等上堂證明欠數將賬呈案請追繼由華商同和祥號主王光格等投案呈賬訴請核追中西官互商之下判俄商控案旣據將賬呈案證明欠數而被告避不投質應即照章缺席判决將拍賣銀兩舉華商各户一併公攤華商控案展期一禮拜仰各原告來案證明欠數再行核奪 
[實際上已經承認]  
　　怡豐錢莊謝芝庭因元芳路同和公煙紙店主張逸堂不理借洋三百元控經公共公廨於前晚傳訊原告由代表律師偕同及見證謝麗堂上堂證明並將所有憑票兩紙呈案請追質之被告供稱與原告雖係相識向無銀錢往來所有呈安憑票係由舉薦之夥友金无懹私立故票面所蓋者係兼售輪船客票所用之圖章並非書東且因金已避匿故亦具禀起訴請向保人追　王襄讞以被告旣經另安起訴顯已承認此項欠欵因判被告交原保限一個月連同堂費一併遵繳 
[抗傳不到之無益]  
　　聚豐煤號主謝小舫因秦有全不理結欠煤價洋七十元控經公共公廨於前晚傳訊詎被告抗避不到原告投案訴明被欠情形並延律師上堂將帳簿呈案請追王襄讞判被告臨訊不到旣據原告將賬呈案證明欠數應准按照所控照章缺席判决候原告着保交案連同堂費一併遵繳 
[債務人交保候訊]  
　　華界居人張海生因欠陸庚生貨欵逃匿公共租界被陸控由地方審判廳移請公共公廨轉飭捕房昨將張傳至公廨經兪代襄讞會同英領卓君升坐民庭略訊一過判張交保候訊又高又章控邱阿菊不還借洋昨亦由探將邱傳案中西官諭邱交保過堂候訊 
[船户私賣鐵料]  
顧乃林在閘北檢察分庭訴船户茹學元私將包運之鐵料中途盜賣計洋六十三元請爲究辦等情前日由李檢察官預訊一過押候起訴判决 
[客民不知禁令]  
　　工部局衞生處西人至法公堂禀稱租界内向章不准畜養活猪以免穢氣薰蒸妨碍衞生今有周　初倪　瞿靑新等三户家中均養活猪有違定章故傳安請訊周等同供民人等均係客民來 
 
 
 

Page 11

 
 
　　申未久不知章程求有判姑念無知從寬免罰限三天　去如　提究 
[察被私鑄銅元]  
　　小販嚴阿四前日將私鑄銅元百枚向朱嚴氏所開之雜貨店兌換小洋經該氏察破鳴警拘入四區一分署移送檢察分庭押候核辦 
[閘北之烟禁]  
　　閘北檢察分庭前日將訊實烟土犯分别起訴經審判分庭孫推事判决金徐氏私賣洋烟罰洋一百元傳子衡帶烟灰一兩烟泡一個罰洋六十元祝純嘏帶烟泡九個丸藥一粒罰洋二十元倪鳳祥帶灰二錢泡一個罰洋十元 
　　四區四分署崗警前日在北新涇查獲私賣洋烟之陸阿五一名抄出烟具十餘件移送檢察分庭預訊還押聽候起訴公判 
[介紹㗋症藥]  
　　嘉興五世喉科張頣卿君在滬行醫已十餘年矣今照家傳秘方合製喉症救命藥設所發行張君旣爲五世喉科其所製之藥當必有效也 
[誌謝]  
　　昨承棋盤街中華　書館惠贈第四十七期小說週刋禮拜六二册書此誌謝 
雜評三 
[預料無成者即敗事者也]  
　　今人恒惴惴焉以儲金之不足額爲慮吾謂此無庸慮也天下事本無慮至萬全而始行者况盡我心力而爲之庸知其不足乎觀近日狀况以地論上海爲最踴躣以人論商界爲最踴躣他省他界之所以遲遲者或以發起較後或則不免有觀望之心倘以觀望故而致不足届時彼將昌言不出我料我固知其無成而不知所以無成者即由於料事如神者之觀望也我滬人我商界雖戅雖不智然而可告無罪於國家矣 
救國儲金 
[四月二十日中國銀行收受儲欵清單（續）]  
　　第一百册四號至八十三號 
　　侯秋生一元楊根權一元范永祥一元周柳生一元梁佃甫一元沈啓湧五元乾新祥烟紙號十元唐崇李二元馬慶廷一元王士忠一元唐連奎一元何柬一元徐鳴連一元余维海一元董王記一元沐　安葉運　一元應文二十元周安生一元施香才一元徐惟慶一元張時春一元陶賓初五元盛竹筠四元周國南十元朱亮人五元陳檢書一元顧遂宜一元陶祝堯二元李子清五十元陸在田二元德罄泰五十元馮德明十元徐桂林十元祝昌南一元裘阿友林厚榮一元應晉瑞四元陳伯成一元沈旺甫一元黃忠三一元姚鍚康二元倪寳康二元朱素存三十元曹祥記五十元畢雲才二元王培卿五元申菁如五元屠仲英二元兪樹棠一元姜麟書二元傳祖厚一元華詠春二元全月波二元吉少山十元朱雲甫六元項茂質五元陳芳梅五元蔣安生三元朱龍生二元胡傳薪五元張龍甫三元單鑑寳一元顧士榮二元袁子衡十元鄭楚徵五元姚瑞麟十元卜厚培十元傳春生五元王文孝十元段少坪五元趙幼棠五元陳觀渭十五元何景　十元鄭星輝二十五元虞順恩三十元邱文彬八十元劉綬生七十元虞洽卿二百元鄭曾良四十元鄭虞氏二百元華虞氏二百元 
[第一百零一册一號至一百號]  
　　歐　芬女士二元楊森生五元馮鉅川五元陳家謀五元楊蓮生四元梁德善三元陳著存三元泰昌號五元蔣徐氏四元周竹生一元鴻生號三十元潘安坤五元孫士炎五元高魯靑五元陳子　四元應鍾鈺一元柯駿記二元翁强年二元周福寳一元葉亨培一元翁善惠一元胡煥章二元胡傑一元沈祖根一元宓配華一元宓配崧一元姜大根一元兪雪堂二十元兪錫惠五元　家樞三元　益清一元顧鍾榆一元陳鍾欵二元麥繼源一元周嘯松二元陶穗田十元于鐵君十元張長福五十八元餞福祥五十元戚振昌二元女學生姚藴德一元又曹維蓮一元又曹維玉一元又計　珠一元又周蕙芬一元又鄭瑞新一元又鞠心悟一元又徐黛雲一元棧司花阿彭二元余紹庭一元張濟川一元兪勉齋一元李載明五元李仁茂五元吳眉士二十元謝伯静十八元施雨臣十元謝梯靑十元鄭彥聲十元楊錦泉一元朱祖泉一元毛永錫五元徐士昶二元振華堂朱鶴記各友十元又馮春源五元又朱怡如十元又徐少培一元又朱鶴生十五元方馬洲五元趙潤東一元湯桂生二元龔茂椿一元張桂連一元袁鶴雲一元陳阿瑞一元薜燦甫五元周桐生一元作新社共三十二人十四元孟天盛號二十元李　均一元張耀臣十元鄒良卿十元鄒浩銓五元沈蔭伯五元楊星燦二元莊訥之一元許松春三百元張冰如二元蔣麗軒十元趙滄蓉薪水洋四十元丁民山薪水洋六元朱旣醒薪水洋十五元王輔周薪水洋三十元鄭潤之薪水洋三十元朱勉之薪水洋十五元兪燕臣水洋二十六元范柏生薪水洋三十元 
[第一百零二册一號至九十七號]  
　　侯志方十元康省泉六元陳召堂二十元梁錫蕃五元盧澤田五元李馥清二十元李聯生五元邱憇棠五元張寳林五元傳紹文二元胡源生二元張宗堂三元蔡鴻才一元葉傳宗一元何國祥二元張文　一元沈志先二元錢昌苯一元李克豪四元糜文榮一元周王記一元傳春發孫含英合三元湯劉記一元侯才先二元李松林三元方爾端五元李蓮卿五元楊耀鸞十五元張嘉惠五元李菁欽五元胡雲生五元　李飛卿十元陳君耀十元周沈惠女士一百元周渭石二百元施才高一百元女學生顧吉仙一元女職員葉嶺先二元徐耐冰五元顧峰清二元女職員顧鈺二元女職員姚智先二元又徐承智二元又張韻花一元又康維均二元女學生張蘭娟十元又顧文仙二元王國卿五元徐祖祥一元沈永清一元霞女士十五元十四童方善堅五元八歲童方善　五元十歲女方龍琴五元德隆彰五百元潘伯良二百元湯侍臣五十元湯衍禧五十元湯椿年五十元湯章滿芳五十元學徒汪藥祥詹友仁汪再林更夫李觀鑑合二元學生詹再瑞一元又汪庭德一元詹茂枝女士一元龔康伯五元李阿海一元李麗生一元盧繼榮一元余其友一元楊阿水一元崔驥臣二元沈貺生二元沈善卿一元張寳生一元許繡逵一元李祖芬　茶吳茂俊興慈合一元吳嵩卿張克鈿張家齊張振岳合一元黃彰發二十元沈天麟一元周志道二元槐蔭寄廬二元虞紀榮薪水洋十元鄭茗友薪水洋二十五元孫肇祺薪水洋二十元陸子淵薪水洋二十元胡晉卿薪水洋二十元陸安生薪水洋十四元沈振瀛薪水洋十四元豐伯年二元謝蓮卿薪水洋五十元王殿臣薪正洋四十元張昌齡薪水洋三十四元夏圭方薪水洋三十二元楊蒼生薪水洋三十元夏橘臣薪水洋二十四元孫介石薪水洋二十元童松年薪水洋十八元 
[第一百零三册一號至七十九號]  
　　盧紹祥二元侯長根二元　陳貴榮二元陸掌生二元康長根二元戚氏十元解氏一元徐立祥五元汪寳林五元陳　炳一元龔士賢一元孔章根五元周欽章二元馮浩然一元萬蓮記一元錢蓮蓀一元嚴杏記十元錢酉山一元張子京十元徐海源一元洪午生一元楊德生一元張萊年二元王炳文二元劉德升一元張祖昇一元周其林二元朱良　二元全研芳二元余湘官一元汪柏林一元女學生徐藴玉二元王紀平二元沈雲玉二元蔡應福二元沈鳳英二元朱建鏗二元姚敬先一元姚惠芳一元姚桂貞一元唐月蓮一元呂錦池二元茂泰洋貨行三百元余錦祥五元傳桂生十元杜雲燦十元吳静甫十二元　興隆十二元何金生五元徐凌雲二百元邵松岑四元沈泊沈六元邵新　一元金　光四元鄭季卿四元陸路靑四元陳秉鈞四元劉秉成二元楊建濤二元馮孟堅二元崔阿二一元楊克皓五元莫獻臣五元毛　甫一元黃玉堂一元兪泰安五元震日學院李堯十元劉德亭五元徐延年一元盛虞氏二百元陶毛毛薪水一月十二元謝初尝薪水一月十一元方　小薪水一月九元方寳興薪水一月九元虞小土薪水一月九元田阿友薪水一月八元張志清薪水一月九元鄭　高薪水一月十一元蔡順福薪水一月八元 
[第一百零四册一號至十四號]  
　　忻財吉三元潘鶴堃二元葛兆龍二元張鶴　二元吳蔚楨四元吳冠英二元陳省高一元陸連卿五元恒昌甡號一百元柳生源五十元劉鳥氏二百五十元劉綬蓀二百五十元順徵公司房租一千五百另九元王金寳一元 
[第一百零五册一號至七號]  
　　張同齡薪水一月十四元又胡軓十四元又虞順章八元又謝梅崇四元又張永靑四元又楊德甫四元又田岐鳳四元 
　　二十一日共收儲金銀圓一萬一千一百七十四元連前十一日共計已收儲金銀圓二十二萬六千二百零四元銀六十六兩中國銀行謹啓 
[四月二十二日中國銀行收受儲欵清單]  
　　此爲第十二次報告 
[第三十一册第八號]  
　　出口公會陸先生銀一兩 
[第一百册八十四號至一百號]  
　　葉雨菴十元錢宗法五元朱吉林五元金寗海一元周安官一元莊雲柜五元張明章一元應竹軒一元葉瑞臣二元錢承斌廿元周嘉讓五元宋祖承二元王愛堂一元裕生五金號十元張雲卿一元沈葆南六元劉錦芳二元 
[第一百零二册九十八號至一百號]  
　　心然道人一元慶福銀樓五元汪心存五元 
[第一百零三册十號至一百號]  
　　夏樹滋三十元蔡夢逹一元方金煒一元蔣吉人一元兪德　一元朱阿大一元陳效策五元陳寅亮五元協成興號五十元殷德如一元正記號一百元陳志渠五元董佑衡五元陳梅一四元黃善卿五元姜渭山一元蔡載德一元經愼安五元朱鈺庭二元陸茂松二元陳錫昌二元 
[第一百零四册十五號至一百號]  
車夫湯長甫一元應祺祥一元張鳳采一元朱韶笙一元王錫君一元馮肅祥一元孫祥源一元葉康壽一元曹繼成一元棧司楊彬榮二元又劉成鈞二元胡源來二元應松祥二元毛志章二元永泰恆五金號五元錢鳳清十二元翁琅庭五元應文卿十二元同義和五金號三十元曹增泰六元劉春華三元沈竺溪十元應安祥二元應質祺三十元老順泰五金號一百元鳥渭林十元包雨塘十元具瑾甫十元葉芝偑十元葉林奎十元沈佐卿十元莊瑞祥五元錢純甫五元陳修槐五元翁經鈴五元施筠生五元夏瑞卿五元沈俊卿五元永承五金號五百元張世祥一元唐敦格一元陳錫恩一元陳文龍一元馮如安一元包懹宣一元陳明篆一元李文炳一元李逹仁二元邵寳懹二元柳渭棠一元宋燕生一元陳賢廷一元李瑞章一元高芸馥一元孟金渭李尚志合一元丁熠一元傳瑞銓一元石耀庭一元童海林一元蕭平伯一元陳芰慶一元成子良一元鄭宗發一元鉋金官二元丁康衢二元楊錦文二元汪福生二元嚴振業二元陸澄甫二元鄭文蔚二元李静之二元洪辛槁二元陳國相二元陶伯衡二元胡純圭二元張玉如二元魏孝存二元孔樹滋二元周國興二元周智卿二元蔡立靑五元何轼瑞五元陳季龍五元夏沛樹五元 
[第一百零五册八號至一百號]  
　　王國瑞一元莊錦標一元李玉成一元鄧庭魯一元葉瑞甫五元鄭宗漢三元莊祖薪三元樊守山三元劉世偉三元張陳卿卿一元唐　熊一元沈光宸一元丁性源一元夏榮康二元陳少林一元葉祥熊二元錢惠卿一元董紀昌二元譚道勝一元兪頣豐二元楊阿初一元嚴錦榮二元丁芝亭六元沈世高二元鄭聖瑞一元葉大年二元羅嘉槐三元曹祖貴一元鄭　生一元章雙英二元陳阿紀一元李詠霓二元許和生一元張阿根二元鄔阿文一元陳積銘一百元項如松一百元項言氏五十元項雄　廿五元項偼之廿五元項遠材廿五元項馨吾廿五元項緯年廿五元項植權廿五元貝蘭亭五元董聯芳二元羅原泉二元何振甫一元屠誕生一元宋鳳翔五元向錫　二元謝炳文一元陳潤夫一元周逹士一元陳韻生五元董水芳二元張萝林一元王文叔一元張善榮一元王芷溪二元張義偉二元高蔭樞一元張仁章一元金安良一元李炳和二元林彭年二元湯祥順一元蔡　松一元白欽甫一元蘇啓雲一元劉增富二元張文甫廿五元任祖傳一元裘公逹一元愼記號三百元張寳照一元劉頣雲二元楊九如廿五元楊成才一元裘璜廷一元許韶鳴一百元新記五金號三十元謝敦甫一元朱景生五元楊再如二元姚伯武二元鮑柏鄰一百元王雲城十三元李秉明一元姚藹茹十元馬雲清一元莊孟顯五元洪承祁一百元 
[第一百零六册一號至一百號]  
　　王愼生一元陸義源十元錢笨伯三元汪浩元一元李鳳崗一元賈光熙一元葉榮坊五元鄭晴豪五元高少洲二元夏景蓀二元恒記洋布號五百元李萊山五百元孫積慶堂一百五十元鄭樹德堂五十元陳恭孚三十元陳銘生一百元黃祖偑一百元楊錦孫五十元陳鎔純四元周戒冰十元周麗崖五元徐永泰煤號五元鮑興賢一元范敬甫七元應隠五元徐　清四元李葆匀二元孫鏡字二元胡承倫二元侯蓉卿五元陳蕪釗一元徐乾　一元徐大夫一元陸宗天一元徐阿銀一元王邦英王小梅一元徐孝生屠阿蓮一元彭望芸女士一元洪誠之一元陸守仁十元王東昇廿五元聚成豐二十元聚成豐各友十元王祖安十元甘元愷三十元郭子衡二元沈芳平一元陳　祺二元黃少卿五元周瑞庭一元　裁縫一元陸成林陸全鑫十元何芬芽三元蔣偉楨一元張彭武一元泰盛東三十元鄒子明三十元燕翼堂十元孟菊生一元順昌乾糖北貨行五十元旌德中華國民一份子五元新和柴行五元施元生一元王无庭一元　佐　一元祝榮朝一元陳友方一元史祥生二十元唐祥寅一元奚關順二元　楚柏五元王先昌一元楊金鍾一元張公洋一元金鳳池二元李培初五元丁方洪一元范星三五元裕厚堂一百五十元彭長春一元丁阿尺一元張根仁一元丁金水一元陳雙福一元丁兆一元翁記林一元樂阿寳一元孫長貴一元包阿方沈明山一元搖紗房日夜班工等十五元衆小工等五元周宏來號五十元包清包澄包潔一元張伯良一元方鼎祺一元宣振瀛周明寳周國琛周　琛周錫徐福全顧景安朱照卿合四元江禮偉一元周湧泉一元錢紀發一元協興永一元 
[第一百零七册一號至一百號]  
　　趙筱芳一元沈良才一元王志良一元於自來一元金辛來一元徐芳全一元黃吉生一元朱寳泉一元林仁政五元陸永昌一元查增榮一元應世葵一元許吉祥二元周錫圭一元浦緝庭一元何壽松一元李丙炎一元龐承康二元謝仁生二元應雲緯二元益泰花廠五百元薜文泰二百元張綸卿五十元樓恂如三十元姚槎蓀十六元湯梅生十四元陳　芸十二元吳友卿六元黃調卿六元胡全生一元薜潤生二元趙開芬十元嚴森法二元陳鏡秋二元林蔭亭二元錫浩茶房一元張升茶房一元滿生阿洪棧司合一元增桂阿順棧司合一元阿根金桂棧司合一元金寳榮發合一元順發裕順合一元寳林阿祥合一元瑞卿順珠棧司合一元順發　司阿章木司合一元駁船唐阿海一元駁船施姜江一元駁船許香一元駁船陳海榮一元駁船朱寳生一元駁船徐寳生一元又周奎生一元又　金華一元又陳金泉一元又胡大毛一元又范春林一元又萬洪生一元又楊阿濤一元周寳興二元徐鶴俊五元丁東　二元施璇生五元葉殿卿五元朱少山五元黃鴻網二元桑企棠二元趙實卿五元楊静波二元薜春生一元曹華章二十元阿榮阿方棧司合一元文星棧司一元全生棧司二元阿東機司二元小工頭坤山二元駁船如秀一元車夫阿王飯司阿夫合一元飯司阿裕一元駁船徐和尚一元又吳小寳一元又黃順福一元又楊和貴一元又鮑大一元又張阿龍一元又仇阿林一元又劉渭田一元又張恒發一元又吳明華一元林猶春一元劉子存五元朱榮麟五十元蔣係成二十元謝心田三元張開榮二元賴定三二土元張阿郎二元柳榮甫一元朱榮聖一元細紗房男女工共八元朱香卿二元 
[第一百零八册一號至一百號]  
　　沈調悔五元陳筑魰十元勝家公司毛志卿一元又宋錦瑚女士一元又孫彇英女士一元又林敏女士一元又周月泉女士一元又監阿絨女士一元車夫褚阿梅薪水一月七元陳生梅一元陳掬靑五元陳步靑五元張　芬一元朱敏一元姚更生十元曹大發十元陳錫坤一元張桂生一元陳姜林二元徐德成五元朱雲生三元王學義三元和聚公三十元張逢恩十元德順和四十元同和東三十元聚成號三十元周執中一元周尚珍一元朱香林五元陳少梅二元陳寳生一元汪仰述一元徐養卿三元仇榮貴十元楊阿明十元李生順十元徐勝祥二元徐悌祥一元兪慶來一元張修源一元五蘭生一元出口曾協記蛋行廿元又裕豐號三十元又居寳生五十元又王福泉十元又唐伯圖十元又王崇遇二十元又裘玉卿五十元儲僕生一元兪炳章二元周阿毛陳連珍蔡和尚合二元徐成春二元老公茂衆姓小工等十四元張善金二元韋爽秋二元羅正大二三元莫培卿一元吳夢痴一元凌步雲二元朱允元四元陳文彬二元瞿木傑一元王孝祺一元朱望生朱熙生合一元羅英藩一元閘北官立第一初等小學校衆學生十八人合三元潤鍋紙號十元何建尹三元潘如興五元錢永年五元柯榮華一元王兆圻一元方安邦一元忻禮卿一元吳文　一元孫德豐一元何和奎一元顧良才一元可松林一元李智泉一元何冠山一元宋阿全一元丁鴻魁一元錢珍瑩一元何梅城一元平鐘靈一元沈阿金一元王毓孫二元朱森泉一元黃明初一元陳應蛟一元吳錫福一元黃雲一元何庭玉一元馬蔭祺三元馬如珍一元兪文華一元高江林一元石汌甫一元 
[第一百零九册一號至一號]  
　　中州貧道静觀一元錢嘉蓀十元陳楚湘五元楊增培五元九齡妇子徐志英三十元元利號二十元李徂才二十元馮雲卿五元林根寳二元李筱泉二元白思榮二元同愼莊五元何壽堂二元振華堂李錫卿五十元又劉翰章五元又周永清五元又盧仁琯二元又李景白李景行李景文合五元又恒記棧司廚司車夫合三元又鼎豐二十元又陳紉亭十元又鼎豐各友二十元黎期彰一百元甘佳五元雷鏡泉五元歐景　一元馮晉三一元趙貫之一元陸炳釗三元陸炳法三元陸炳鶴二元陸夏仙二元吳志卿十元公昇號三百元阮宏剛五元方　甫三十元吳逸卿三十元徐菊舲二十元姜友莊二十元王慕金十元蔣松甫十元阮鐸八元徐榮卿十元王海燧十元何偑成二十元鼎裕洋貨號一百元吳華堂五十元莊壽山廿五元鄧維周十元程縵雲五元周耀庭四元王增壽三元席蓉生二元陸鈞珊十四元裴嘯鶴十元李熙春五元陳仁貴一元余筱香一元陳東生一元夏潮發一元蔡祖勲五元朱秉忠二元朱爾康一元張一鳴一元夏癯生一元朱蒼海一元周桐生二十元周初香十元馮曉川二元鄭逹明二元黃苑初二元 
鄭日扳四元陳旭華一元鄭福生一元馮磐石一元張靑卿二十元長盛莊五十元徐正甫十元王福靑一元孔金寳五元董伯卿五元汪寳堂五元丁朝奎二十元丁善貴一元裘如賢一元沈生法一元陳阿才一元陳阿方一元宋瑞祥一元　阿明一元　吉補一元史 
雨順二元丁訓鎬二元嚴梅卿一元袁長倫一元盛外樹一元金小根一元孫仁深丁仁法合一元羅阿寳丁仁官合一元諸元和陳阿書陳福芳合一元（未完） 
　　補遺前報載第二十三册二十九號勝家公司同人洋一百二十二元茲又由儲金圑總事務所補送詳細名單照錄如下華經理人陸文中五十元鄭維庠一元周文逹二元馮維新一元胡菊清一元蘇榮昌一元張一許一元胡佐廷一元陸壽康一元虞運才一元尤惠民一元楊六保一元金士華一元張根泉一元朱敏生一元張菊堂五角以下勝家公司内附設女子縫敎授所子敎習及各生陸寳瑛十元李羣英十元楊　珠十元邵志英五元戴劍俠二元楊偑文二元陳素貞四元吳月英二元吳娞媛二元鄧慧貞一元邱德淑一元李羣賢一元徐桂寳一元姚連帶二元董汶水二元馮濤芬一元彭履清五角 
　　更正前登三十七册六十六號沈子獻改爲沈子敞又第九十一册九十四號何遂　改爲何前湗 
來件 
[全國敎育會聯合會代表名單]  
　　北京敎育會佟永元梁錫光劉潛江蘇袁希濤沈恩孚郭秉文山東張介禮許名世鞠承穎浙江經亭頣張世杓蔡敦辛廣東廖道傳曹冕湖南符定一易克臬熊非龍蔣謙孫江西周爾壁程臻雲南周鍾嶽楊潤　吉林楊作舟聶樹滋劉哲新疆楊增炳察哈爾李杏田河南王卓午董景常四川王蜀瓊福建劉以鍾鄧萃英甘肅李鈵黑龍江馬庶蕃京兆王桂照蔡以觀李　榮湖北牟鴻勛范鴻勛張祝南奉天關海靑曾有翼魏福錫安微江謙方新山西蘭承榮張秀升陜西蘇寳俠直隷張佐漢劉續曾李雲錦 
來函 
[程允君來函]  
　　並無請設華僑招待所之辯正書前在京與政界諸友談及近日海外華僑因歐戰恐慌不能安業查中國可墾之荒地不少長江一帶可增商埠之處亦多與其曠廢留啓外人之覬　不如趁此時機招徠各華僑回國興辦農商　業庶幾有裨大局是以特向農商部陳說一切兼與相識僑商籌議並無設立華僑招待所之說乃近閱某某等報多載有請設華僑招待所等語實係訛傳將招徠字樣誤爲招待夫華僑人數衆多品類不一焉能設所招待况勸辦農商聽人自便又何必設立招待所其理明甚誠恐訛語流傳有人誤會特此辯正 
[唐慶庠來函]  
　　昨閱貴報記夫婦離異一節微有失實之處蓋庠所控者係孫長發唆使唐孫氏席捲飾物兼帶走十五齡婢女避匿他處至於虐待等情全屬鳥有庠幼受敎育亦知男女平權焉肯忍心害理違背人道主義惟該氏不守婦道有乖愛情而已尚祈登人來函門爲荷 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[鄺氏父子] [  曜禪]  
　　鄺露字湛若南海人年十三爲諸生居恒慷慨以才略自許念海内多事遂爲劍　　鈐之術會上元跨馬夜出觸縣令前騶令怒詳於學使削　籍時崇禎七年也乃走廣西窮歷諸郡出川阨塞　於岑胡五土司爲猺女執兵符者雲　娘書記述其風土儀物爲赤雅三卷文飾古藻往往過實然其述岑氏兵法能以少　衆將千人者得以軍令臨百人之將將百人者得以軍令臨十人之將一人赴敵則左右呼而夾擊一伍爭救之一人戰殁左右不夾　者斬一伍之衆皆罪一伍赴敵則左右伍呼而夾擊一遂爭救之一伍戰殁左右伍不夾擊者斬一隊之衆皆罪不如令者斬退縮者走者斬言惑衆者斬敵人衝而散者斬敵以金帛遣地拾者斬論者以爲　　可用非文士曼衍之說也當是時關中已陷河南江北流寇四起湛若浮湘而下轉徙吳越間明年北走燕趙賊勢益熾冬十月　帝下詔罪已慨然有求　四方之志而湛若孤　逾歲裘敝剌滅卒無所遇遂南歸清順治二年唐王據福州起爲中書舍人甫三月引去五年永明王據肇慶復起就職七年二月奉使還廣州會清兵至與諸將戮力守城或勸湛若事急矣盍去諸湛　笑曰吾平居自命何如今日不當以死報國哉十二月朔城破死之年四十有七一子曰鴻字劇孟幼承家學有父風年二十　能詩及罊劍識者咸以大器目之愍皇帝兇問至劇孟號泣終日及聞清兵入關稱帝燕京益痛哭不食喟然曰天下未有　人之危至於若是之甚者也遂於北山招集義勇千餘人以圖恢復敎之兵法諭以大義以是人人效死其戚某謂之曰清兵力銳爾之義勇雖可用　衆寡不敵何必輕以性命嘗試哉劇孟曰余豈不知之余之所以出此者正惟不忍見祖國之淪亡謀盡職　萬一耳事之成否非所計也順治三年清兵陷廣州劇孟率義勇迎擊之匹馬陷陣左衝右突當者盡靡已而清兵排牆直進圍之數重萬矢交集力竭死之贈錦衣千户 
　禪曰忠義之氣萃於一門父子二人先後殉國可不謂難能而可貴者哉使二人者當日從人言而去孰以必死相責備者義不忍出此而父子相隨於煨燼也悲夫雖然二人旣死而愛國之氣昭如日星至今猶凛凛有生氣焉則其所全者大矣 
游戲文章 
[開彩預備] [  覺迷]  
　　新華銀行發行儲蓄票今日開籤予友温生曾購全張今日乃大忙自朝至暮奔走東西南北一刻不息汗珠滿額蓋預備得頭奬後之種種佈置也　　○往京館徽館揚州館天津館打聽全副桌面價錢預備謝財神 
　　○往林步靑公館向之商量預備唱攤簧一天　　○往新舞台討論價格預備全包請客一次　　○往滙豐道勝麥加利銀行會晤剛白渡大板預備存欵 
　　○往各茶館打聽地皮掮客預備置地皮起造住宅 
　　往各洋行參觀樣子間預備訂購新式汽車一輛 
　　○往各保險公司索閱章程預備保火險壽險　　○往么二堂喊移茶預備討小老婆　　○往壽器店向老板高談闊論預備定做楠木棺一具 
　　○往南京路溥利公司預備領奬及見黑板上電碼撅起嘴唇說道阿呀呀拆空老壽星 
[儲蓄票之預言] [  無際]  
　　第一期儲蓄票第一次抽　即在今日全國引領齊盻頭標屬我某雖非如法國女郎皮里尼之能先知亦能亂道一二諸君閱之果能驗否 
得頭奬者見頭奬號碼適與已所購得相符必覺惝怳迷離疑眞疑假 
得頭奬者必將號碼單與票端詳審視對之又對看之又看更疑電報碼得無誤乎排字人得無錯乎總之恐怕空開心也 
購得與頭奬號碼上下相差一號之票者必欷　　息曰　時彩票尚有附彩今則差僅一數而得意失意判若　壤矣 
得二等奬者必曰何不頭等得三等奬者必曰何不二等推而至於得末尾者亦必同此心理 
得最小之末尾者必自慰曰聊勝不中以一取二其利已倍究便宜貨也 
當眞票時頭奬票却曾經手而未買者其人必自怨無極悔當時不曾買此苟情性稍固執者或竟至於狂易 
未得奬者必希望明年得奬　 
譯業 
[意外之死刑（美人哈利生筆記之一）（續）] [  木]  
　　予　若狀知若窘極乃類發　因慰之曰銀行之中果弗能抵押者予可往紐約向予兄處貸得付若工資此語旣出若曹始欣然色喜未幾餐室之門忽呀然關一黑人出曰餐已具若乃肅予餐食吾人遂魚貫而出餐室桌凳悉爲粗劣之木製成盛餐器　悉爲錫製咖啡之杯亦爲錫質食品類皆惡劣無　予食之頗覺有味蓋時予　甚也從知　餓乃爲世界唯一之開胃劑食已一工人導予至梯指樓閣語予曰君果下榻此間者可臥此閣上也予遂傴僂而登所謂臥室旣無床帳又無　簧之墊僅臥木板之上堅乃無倫蓋板上僅鋪稱草數根而已温我體者則兩方污穢之毯也斯時予果弗困　甚者决弗成寐旣寐卽夢夢在紐約與予諸友歡然道故及進紐約俱樂部之中而爲娛樂未幾光線一道忽透予眼　而入已而聞呼予名醒視之則工人領袖方聳立前語予曰汝趣起若工人需工資急汝計若何予起曰若果欲工資者可發電紐約至吾兄處貸之也領袖曰然財事當速行予下閣立草一電命人送往電局復返閣而　自後予遂竟久弗寐於（未完） 
自由談之自由談 
　　幼稚之學生曾投救國之儲金矣龍　之　婦亦曾投救國之儲金矣其他或售金飾或典衣服作救國之儲金鳴呼此咸知國勢阽危而又窘於財力所以出此也吾不知擁資百萬倉儲萬鍾者其亦有　於中乎 
予固中華之國民也家無擔石苦尠能力僅以一元投中國銀行儲爲救國聊盡我個人之力也舍此而外猶有一法憑此舌根苦勸同胞仗此毛錐勸告親友同胞：：：：親友：：：：其聽諸[  胡子 
瘦]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第二十二章 
　密昔司勃崙自楷洛格之家出後喃喃署其夫不止彼之治家正與蜂蜜村中一般婦女相等不過以其泥濡滿握之箕𥰆及淋漓之地板歡迎其夫耳密斯特勃崙亦見慣不怪日度其生活於鹿角酒肆中彼良心至平舍菸酒外無多求其意以爲凡人但有金錢足以應其妻之要索者則宴歸亦不妨也故自工廠出時第一事即赴質庫贖其上禮拜所典之衣然後挾之以赴酒肆索啤酒一樽置之桌上佐菸而飮萬事皆無涉於彼矣十句鐘時肆主人忽來呼勃崙曰安柱密昔司勃崙特來訪汝現已在門次安柱聞語陡止其菸弗吸目灼灼外視蓋天下男子之所最惡者即其妻出醜於酒肆中也而安柱尤甚當密昔司勃崙人時滿擬痛詈其夫及見桌上注有先令則雙眼忽赤按其怒氣俟下禮拜六再發立攫先令數枚出門而去顧亦弗赴質肆贖其烙鐵轉至密昔司白福而店中購臘肉備佐晚餐歸時經楷洛格之門適勞倍脫出預備閉門見密昔司勃崙過乃呼之曰密昔司勃崙安柱已歸乎密昔司勃崙曰否渠已爲鹿角所觸醉死肆中今生當弗更歸於時楷洛格亦出乃曰密昔司勃崙汝已贖烙鐵乎勃崙怨聲曰咄吾鳥爲贖之吾家灶下物入質肆者且大半豈特一烙鐵彼今已贖其大衣出預備明日穿着然無烙鐵爲之熨摺彼又奈何密斯楷洛格汝不見其領袖已黑漆如泥漿耶密斯特安柱勃崙汝明日欲衣新衣者亦惟夢想中有之矣吾不能爲汝役也楷洛格詫曰安柱乃以衣人質肆耶密昔司勃崙曰然方於今日與亞當之衣同贖出者楷洛格曰密昔司勃崙亞當亦質其衣耶言時容色頳頳不寗密昔司勃崙曰然適吾至鹿角酒肆渠二人正並坐而飮誠難兄與難弟也密斯楷洛格願汝　我忠告凡人旣爲女子寗投澗而死萬勿嫁作酒鬼之妻致受累於無窮 
[埃及野史之一勃萊物外紀（二十一）] [  𤧑筠女史]  
　　一日日輪已下崦嵫　光上射爱　特園中屋脊咸作黃金色與樹杪　陽相映海　之外波光亦散爲金光　瀲而動久之漸人沉宴亞尼孟德城中咸似爲大幕所　不復可見獨愛　特園中則飛　複道時射紅燈　　如天際稠星背月而皎而天空皓月亦復吐其清輝流入宮禁禁中花草乃益有情微風顫動一一皆如銀製時有夜鶯之聲低喚不如歸去雅梨娜兒乃惘然憑　而立雙眸如水注射海波綃衣如霧爲晚風所吹袂袖都舉幾疑此身立於篷壶方丈之際行且仙而羽化靈魂直脫軀壳而去然猶幸軀壳倖存得籠諸晚烟薄霧之中消受晚凉風味凡此在凡人心理固宜如是而雅梨娜兒者獨滿腔抑鬰芳心一點直飄　於無何有之郷頃之忽有鳴金之聲起於海上微風吹之逹雅梨娜兒耳鼓香魂始少自警凝眸外望則有一白軓之船趁風而至泊於海　船身作黑色不類亞尼孟德產國例凡外泊入口必須罄船中人朝王并納貨物之半爲稅蓋當赫崙挨力時代時有販人之船越關而遁亞尼孟德國亦濱海故定此例以便檢驗法至善也至是雅梨娜兒遂命侍從往召船上人且擅泊宮外例當有罪頃之侍衞十人已繫諸人而至船主年已濱老白鬚掩其下　而雙目灼灼有光時復斜睨此外舵工凡十咸粗壯如健兒惟一人獨瘦貌亦　秀似嘗見於何處者眉微蹙似含有深愁者雅梨娜兒憐之乃訽船主曰若何業此少年爲若何人船主叩首對曰臣名馬楷爲橄欖商人途次遭風雨船弗能駛不得已乃泊貴境私擅之罪萬死莫贖言次叩首崩角者再雅梨娜兒曰此少年爲若何人歟曰此人爲臣中途所救得者以其聰敏故留司會計言時神色至不寗雅梨娜兒乃訽少年曰汝何名耶少年聞語　其眉不遽答旣而曰王訽予今名乎抑　名乎雅梨娜兒詫曰少年若有兩名耶則悽然曰舊名不可說今名則爲牲口雅梨娜兒大疑向船主曰若旣販橄欖貨今奚在船主指堦下曰售去已大半尚有十簍盡在是間雅梨娜兒曰然則可併此少年歸我向少年曰若願之乎少年點首船主乃弗可曰王此爲臣會計之人瞬息不能離萬死不敢從命雅梨娜兒大怒曰誰言者汝旣入吾國境操縱之權即在朕汝烏敢抗顧左右曰　之母令瞬息留船主旣返舟以海中風大仍暫留弗行雅梨娜兒引少年入宮和顏詢之曰少年汝母　試爲我道其生平朕當爲汝助力適才商船果爲販人者否少年初不語但以目視雅梨娜兒心中轆轤似不知作何思久之忽喟然曰嗟乎予名勃萊特福而斯佛倫爲：：：少年之語未畢顧雅梨娜兒已失聲而呼聲銳而媚少年大愕不知所　於是一室盡寂當此一隙吾筆爲有暇請爲諸君一追叙勃萊特倉卒登舟之事 
 
 
 

Page 15

 
 
   
 
 

Page 16

 
 
   
 
