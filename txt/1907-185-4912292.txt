# 1907 - 185 - 4912292

 

Page 1

 
 
   
 
 

Page 2

 
 
上諭 
六月初一日奉 
上諭崇善奏因病懇請開缺一摺福州將軍崇善著准其開缺欽此同日奉 
上諭吳引孫奏請迥避原箱一摺吳引孫奏著調補福建布政使安徽布政使著連甲補授欽此同日奉 
上諭昨據端方馮煦等電奏均悉安徽巡撫恩銘赴巡警學生考驗該學堂會辦道員徐錫麟膽敢率衆持鎗肆擊致該撫被戕並傷斃巡捕知縣用試用府經歷陸永頤收支委員府經歷顧松實屬不法已極徐錫麟業經當塲拿獲徒黨多名經端方等派撥兵艦營隊前往該省協力防範現在地方人心安貼辦理尙屬妥速惟匪黨光復子陳伯平宗漢子二名現尙在逃着各省督撫督飭文武員弁嚴拿務獲懲辦母任漏綱陸永頤顧松着該部從優議卹欽此同日奉 
上諭安徽巡撫恩銘由舉人知縣保升道員歷任監司均能認眞整頓洊膺疆寄忠勤廉介克盡厥職此次因公倉猝被害深堪憫惻着加恩予謚照總督陣亡例從優議卹任内一切處分悉予開後應得卹典該衙門查例具奏靈柩回籍時沿途地方官妥爲照料伊子山西候補道咸麟着以道員卽補欽此 
論說 
[論湖南鐵路（吉）]  
曩在戊戍之歲。西人之論我中國也。曰他日與歐洲抗衡者。當在湖南。良由髮逆之變。湘中名將。雲湧而起。而其剛强毅勇之概。又較他省爲勝。故西人期許之言。不無過當。然以今日鐵路觀之。則不能不爲湘人惜已。吾去年游於湘聞湘人士談及新政。無不太息痛恨於绅士王某。與臬司莊某。以爲湘中新政之蠧賊無有過於此二人者夫以莊之詬病也。以毆辱學生故。但學生程度未至。人格不齊。其遇無道而不免刑辱者。或非必爲循謹守法之士。可不具論。若王之覇阻鐵路。則去歲固於湘中親見之矣。材料不購也。工人不招也。路線不勘定也。基地不預籌也。而每歲股分之所人。紳士輒瓜分而用之。一時所謂四大金剛十八羅漢者。皆於是乎染指。（湖南紳士把持公事者人爲取諢名曰四大金剛十八羅漢）王於四大金剛。班在第二。而其把持之勢力。則視孔某爲尤甚。（湖南人以孔某爲四金剛之首）嗟乎。以商民集腋之資本。方將於鐵路之成。冀十倍之利。而乃窮年累月。未嘗有絲毫基礎以取信於商民。然且每歲漏巵。至三千兩之多。（四大金剛每人歲支三百兩十八羅漢每人歲支一百兩此亦據湘垣土人言）竊恐嗣是以往。資本愈短。興工愈難何惑乎一時商民。有求退股本之議焉。尤可怪者王之議辦鐵路固儼然以會辦自任也。然自創議以來去歲之曠廢工程者一年矣問其所辦者何事則曰我 
 
 
 

Page 3

 
 
不知也觀其歲支報銷固儼然鐵路工程之薪水也問鐵路前途之影響則曰我不知也由此觀之是直以白日而爲醉夢之塲也是直以衣冠而行謊　之術也是直以鐵路爲路斃之丐爲地痞指屍歛財地也是直以鐵路公司爲莊嚴佈施供奸僧淫賭之用也夫如是則雖有朝議夕奏之功猶必終於無望。况其爲鐵路乎哉是故某紳一日不去則湘路一日不成湘路一日不成則外人之覬觎一日不絶。吾不解湘中绅士。何其見近忘遠若此也。卽使衆怨不足畏。人言不足恤。惟藉此區區股本。爲自肥之策。固已爲無本之水况遲之又久。將必有取而代之者遂并此歲入人二三百金亦將拱手而授之他人此亦計之至拙者矣。向使尺寸不以自利概歸之鐵路工程。他日全省利權將盡出其掌握之中。即疇昔西人所謂抗衡歐洲者。將於是乎信。當此之時雖三倍今日之所取夫亦誰得而議之乃不此之務而顧甘心腐敗以貽外人之笑柄抑獨何歟。 
專電 
[電一北京（六月初一日午後五點）]  
政府因皖省亂事特傳電旨通飭沿江海各督撫嚴加防範妥爲布置勿任會黨勾結（視） 
[電二杭州（同日午後十點五分）]  
金華匪勢甚熾軍力不敵省中各大憲已將調省防營飭令馳往痛勦（夫） 
[電三北京（同日午後十一點）]  
新官制州縣佐治有主計一員專掌賦稅聲明俟官俸公費確定實行支給並平餘等名目剔除後再行設置其警務典獄員卽以縣丞巡檢典史主簿改之視學勸業員以官紳舉貢參用（序） 
緊要新聞 
[皖撫恩新帥被刺詳誌安慶]  
安徽巡撫恩新甫中丞銘在巡警學堂被害事已迭誌本報專電茲得皖省各訪員來函所述甚詳爰卽照錄以快先覩 
五月二十七日訪函云安省巡警學堂於二十一日大考凡官兵生連日分别班次按照課章業已考竣嗣經該堂禀請恩撫閱看該學生等外操二十六日下午十一句鐘前恩撫遂帶同文武巡捕親蒞将該堂閱看操法正擬點騐各學生排隊開操該堂會辦徐道錫麟請稍緩一刻俄恩撫上禮堂各學生行禮未畢徐卽出九嚮手鎗向恩撫連放數彈先中手肩次中腰脇恩撫大駭喊被徐剌藩學臬道以及來賓視此行爲皆甚慌張而恩撫之文武巡捕陸永順曁顧某車某均受重傷陸卽斃命當由撫軍茶號房等將撫軍背負人轎回署時藩學臬等見大帥已走亦紛紛奔散徐揚言日今日撫軍看操不知爲何人所刺我輩卽宜帶鎗往軍械所守護捉拿剌客以盡我輩責任是時學生已大半逃散在堂者僅二三十人矣恩撫回署後卽出示諭謂今日之事係徐道錫麟一人所爲衆目共見與全體無涉云云一面卽調各營兵士來署保護旋經巡捕營在軍械所將徐拿獲隨卽斬首剖腹並拿獲學生二十餘人尙未知如何辦法容再探報（消） 
二十八日訪函云恩撫中彈回署卽諭各營戒嚴以防乘機擾亂一面飭派中軍叅將劉督同巡捕營官杜帶隊保護軍械所軍裝火藥徐道見營隊圍集乃開槍圖逃擊斃兵勇數名劉叅戎及杜營官見勢不佳亦令發鎗對擊徐知不敵卽退後思竄走不數步遂被杜營官擒獲所有隨從學生至此始知爲徐所誘賣各向該所後覓隙逃避有踰左右垣墻從鄰居屋上走者有躱避該所軍裝堆架上者旋被搜獲二十七名槍斃一名兵勇聞亦傷斃七名徐道旣獲恩撫卽飭督練公所兵備兼叅謀處總辦陸費垓觀察審訊取供徐直認革命黨不諱並供稱此時不打死他更待何時今打死他我們事就好辦了於學堂學生何干等語陸總辦卽退堂請領令箭將徐提至東轅門側用刑先剜心祭酒再斬首級其所拿隨到軍械所之學生均押督練所未經訊究當晚俱上刑具收監（手） 
 
 

Page 4

 
 
同日續函云恩撫延各醫院醫員診治其肩際臂膀諸彈子皆取出惟腹際一子甚深醫員不能保險遂於二十六日三句鐘時因傷出缺昨午卽備棺大殮今日街坊舖戶雖已開巿城門仍緊閉不開昨日午前僅令開半邊以放前日倉卒閉在城内之挑糞擔水賣菜及婦女等人其餘均不准出入名軍隊查緝街段住戶及客棧飯店等處尤極嚴密民心惶懼且有謡言凡似學生穿白洋紗衣裝者皆須擒拿通城更覺驚悸昨午見首縣發出安民告示並抄貼江督電示始漸安靜電文曰革命逆黨徐道錫麟槍傷撫院罪惡貫盈業經拿供認罪名按例懲辯萬離姑容所有脅從一律從輕罪在禍首勿牽旁人軍民人等皆可安心本日淸晨江督端午帥特派大員二人帶兵五百名趁輪抵皖已由首縣預備迎接進城帶來兵丁等暫駐城外義渡局頃間懷寗首縣貼出斗方賞格告示如有拿獲馬姓自稱崇漢子與陳伯平自稱光復子者實銀一千兩云云以下係另一訪員來函（已見前函者均删去）念七日函云革命黨徐錫麟字伯生浙江紹興籍曾留學日本陸軍客歲以道員分發皖省爲上峯所器重即委尤陸軍學堂總辦嗣於今春改委巡警處會辦兼理學堂事務並於賑捐案内加捐花翎二品頂戴自辦警務後實心任事學界同聲欽佩於是上峯更視之不疑據聞徐與孫汶時通信件近恩撫聞有大批軍火運皖嚴切查拿遂啓若輩之忌念六日院司各憲至巡警學堂會考尋常科學生午刻恩撫蒞堂學生等排隊行鞠躬禮恩撫回答畢徐身著軍服向前行舉手禮隨卽在靴筒内取出九響手鎗兩支握左右手逕向恩撫轟放又有徐之門生甲乙兩人亦持手槍施放當經文巡捕陸永頤武巡捕車煥章緊將恩撫摟抱遮蔽而恩撫已受傷數處陸車亦受重傷毓臬司之家丁馬某因保護臬司亦受彈傷旋由該堂收支員顧少尹冒險突出力求徐勿得如此被徐當塲格斃衆逢逃散徐見人旣散隨即人内狂呼革命二字拔刀亂拍復呼學生跕隊伺候有某生稍違被徐殺死於是各生（約計世名）畏勢服從徐卽約同直抵軍械所僞稱撫憲已被人刺死我等當保護軍械該所總辦周家煜見其來勢洶湧知事不諧登時逃避徐遂得以盤踞作抵禦之計恩撫返署後卽傳三軍一律來轅復發示諭多道又由督練所出緝獲徐錫麟之賞格三千金斯時各兵分途保護並率兵圍住軍械所相持良久始人内將學生一併拘住復在屋上將徐尋獲捆送督練所審辦是日申刻恩撫因傷出缺陸巡捕亦斃命現在城門緊閉輪船只下不上所有搭客且須有保人爲憑每日緝拿匪黨必有數起淸濁不分人心惶恐不知如何了結也（盛） 
二十八日來函云徐錫麟率領學生人軍械所後擬將所存鉅砲一律開放幸係新式不知運用是以朿手待捕事後經委員在巡警學堂搜出自布旗一面　書四言韻語無非起事之意刻懷寗縣又出賞格内開革命黨逃犯陳伯平名光復子又馬姓名宗漢子身矮體胖均浙籍如有拿獲者賞銀一千兩又首府抄奉江督示諭大致係緝匪安民亦已遍貼通衢所獲巡警學生三十名已研訊數次開釋數名矣（周） 
[奉天又獲謀刺總督之黨人奉天]  
　　昨聞瀋陽有密電到京謂東三省總督徐菊帥於日昨帶領緑營千總王君巡至某處忽遇一人形色詭異如意欲行剌者然黨爲王千總看出破綻即命手下人拿獲審訊據供係革命黨實欲謀剌不幸被拿云（口） 
[徐督於六月初旬入都奏事奉天]  
　　東三省總督徐制軍原奏東三省辦事綱要摺内本有隨時乘車入都奏事之　茲聞制軍因東省外交内政及改設官司等事頗難措手且被京官一再彈劾故擬於六月初旬專車入覲面陳一切云（月） 
[東三省中日交涉紀聞奉天]  
　　東三省交涉　結各案徐唐兩帥已於十八日起與荻原總領事迭次開議大致已有頭緒據外間所傳則安奉線路附近礦山已允中日兩國合資開採又前次沒收日人違約私運之食鹽亦允交還乂鴨緑江伐木問題亦允電飭江浙公司暫禁採伐惟森林條約尙須俟外部與日使交涉此外各種未結問題均挨日談判聞彼此皆取和平方針大約不久當可一律議結云（靑、） 
[政治館咨催官報資料北京]  
　　政治館提調　瑞　侍郎以所辦官報内容一切均已就緒因卽咨催各部院衙門及所屬司廳學堂局所迅將日行公牘有關各項政治之件並所定章程分别抄送以憑逐一採用卽日出版（書） 
[端午帥電告拿獲要匪南京]  
　　江督端午帥昨日又有密電致軍機處謂現下寗波海岸匪勢異常猖獗日前拿獲首傾徐慶彭 
 
 

Page 5

 
 
一名年二十餘歲據供大總統特派我來攻取象山鎭海及舟山島等處語甚狂悖該匪已傷害漁業小民八千人自拿獲後海岸一帶尙屬平安云云（肖） 
[江督札派緝匪專員南京]  
　　江督端午帥以邇來長江一帶時有梟票各匪勾結當地痞棍潛謀不軌殊爲地方之害惟長江界連數省商埠林立不得不派專員查拿以專責成兹查有前廣西柳州府趙守淶彦緝捕勤能堪以派委爰於日前札委趙太守密查拿辦（速） 
[江督奏准四省合辦銅礦北京]  
　　端午帥奏請由寗蘇皖贛四省合力籌辦贛州府長排嶺銅礦并先由寗贛二省各撥銀二十萬兩派委通判池貞銓總理其事以維銅政而闢利源等情業已奉旨允准（丁） 
[新奉鐵路工竣開車奉天]  
　　新民府至盛京鐵路自中國收回後卽將軌道加寛與山海關至新民府軌道一律已於前日竣工由榆關開行計十二小時卽可直抵盛京云（提） 
[會議設立海軍公所就緒北京]  
　　陸軍部整頓海軍擬設海軍公所己紀前報十五日慶邸鐵尙書又與薩鎭氷軍門在内廷會議一切辦法大致就緒當將是日所議章程另繕淸單各持一分以備詳愼叅酌再行定期會商斟酌損益（益） 
[澤公監視收支庫欵北京]  
　　度支部澤公到任以來訪得開庫收支欵項流弊滋多日昨面諭司員嗣後凡開庫時務須先期禀明本爵届時親臨監視如在内廷值班或赴園有差亦須請示左右堂到庫監視以昭愼重（益） 
[議定設立槍炮學堂北京]  
　　陸軍部鐵尙書現與慶邸籌商以製造廠業經擇妥地基决定先行籌欵在京師設立鎗砲學堂考選總頴子弟肄業　致仿照工藝局分科之制内分機簧器械英文算學測繪兵法等科俟議妥章程卽行奏請開辦（益） 
[稅務大臣嚴查私運軍火辦法北京]  
　　稅務大臣近以各處私運軍火層見迭出昨與赫總稅務司議定嗣後凡由各海口岸入口之旅客所有携帶行　及一切可疑包裝貨物均須一律嚴查以防夾帶如有拿獲私運者准予奏請優給奬叙刻已通飭各稅務司一體遵照矣（肖） 
[巡防隊兵殺斃學生駭聞南昌]  
　　袁州巡防隊兵與中學堂學生素有嫌隙原任府尊傳太守以愛重學生之故屢飭營哨嚴戒勿犯乃日前彼此不知因何口角中學堂學生竟被隊兵殺斃一名學生隊大動公憤兵隊又恃勢崛强互相攻擊幾至不堪收拾府縣各官恐因此擾亂當卽飛禀省憲派兵彈壓現省中已特派委員前往查辦矣（來） 
[黨魁鄧子瑜由港到叻情形香港]  
　　據實得力太晤士報載稱著名維新首領鄧子瑜於十六日到叻查鄧氏曾由周督重懸賞格購緝鄧係貴州人年近四十歲六七年前黔省維新黨之亂伊在其列厥後逃至叻中至去秋由叻到香港意欲返回内地惟港中友人知有重賞緝拿之事勸其不可輕爲嘗試故遲一兩月鄧卽返叻迨至本年中國南省各處暴動鄧氏又復回港港友依然阻止令勿輕入内地時粤督查知鄧氏蹤跡移文到港請逐出境遂於十六日抵叻時有二差弁到船帶同鄧氏往見叻埠華民政務司該司復引見叻督叻督問以須要派人保護如康有爲否鄧氏對以無庸云云（西） 
本埠要聞 
[禀請開設中西醫院之督批]  
　　上海工程局李紳鍾鈺等議設中西醫院就各省彩票加價籌費當卽擬就辦法禀請滬道轉詳江督茲奉端午帥批示云據詳總工程局總董等請設中西醫院議由上海銷售之各項彩票每張加價一角作爲經費等情醫院洶爲惠民要政彩票加價亦尙輕而易行惟事關善舉須出樂輸應由該局先與各票店商明允洽議有成規再行詳候咨明湖廣廣東安徽督撫院查照繳摺存（提） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[丁未考試舉貢題名錄]  
鄭祿昌直隸武强舉　蘆師湘江西南康拔　何世謙胡北漢川舉　許壽昌浙江山陰舉吕宗洛安徽旌德舉　陳　鎬福建侯官優　查鳳聲江蘇吳縣副　蕭澤漙四川成都梁致廣廣東三水副　馮志超山東日照舉　薛　位陜西韓城舉　李秀卿河南鞏縣副宜煦正白旗滿洲拔　吳起鑾江西高安副　馬絅章浙江會稽舉　廖瑞翔貴州修文舉梁　珂直隸肥鄕舉　彭蠡濱江西鄱陽舉　周子蔭雲南蒙自副　李廕蕃直隸遵化優陳光爕福建長樂舉　楊士欽四州江津副　梁鴻治廣東南海舉　吳恩麟四州蓬溪舉貿鍚麟湖南耒陽舉　梁登瀛甘肅金縣舉　姚德厚山西渾源舉　常塡璋直隸饒陽副邱瞻恆浙江黄巖副　李夑元江西贛縣舉　陳士衡安徽旌德歲　單庭蘭山東高密舉南壽丙古北蘄水舉　郁　華廂藍滿洲舉　韓葆謙河南柘城舉　汪桂林江蘇儀徴舉曾廣源湖北江陵舉　周蔭榕廣西臨桂舉　蘇鎭炬安徽合肥　　黄元吉江蘇震澤舉李仁涵河南臨頴舉　杜榮申山東齊河舉　楊　魯廣東澄海　　張承　江蘇甘泉舉劉佑騏湖北黄安舉　唐家豐湖南衡陽拔　李樹聲山東德平舉　張德洋雲南騰越　王世謙福建侯官舉　唐際虞浙江嘉善歲　程桂芬浙江永康　　靳鶴齡河南密縣舉張敬承山東臨淸舉　陳崇鼎廣東番禹舉　龔耀星湖南安化　　秦曾榮江蘇嘉定舉萬之一河南固始舉　楊其煥山東寕海舉　邱言鑑山東諸城舉　文　昺湖南長沙舉高徽嶧山東諸城舉　胡子英安徽宿松拔　蘇世樟直隸豐潤　　李長春直隸欒州舉王同海山東諸城舉　傳鴻銓四川萬縣舉　蘆文鉅四川富順舉　林鍚光福建長樂舉黄寅瑞廣東香山舉　李景　福建閩縣舉　孟淸溪直隸深州舉　張燦斗福建蒲田舉周守程浙江仁和舉　羅　雲廣東興寕舉　王　淦陜西南鄭舉　俞　鑅浙江會稽舉劉善錡直隸玉田舉　王樹枬陜西洋縣拔　陳元棟貴州鎭寕拔　沈頌康湖北孝感舉熊蹇修江西奉新　　熊元翰安徽宿松舉　王　樞直隸河間舉　程良驟浙江錢塘舉黄顯聲河南商城舉　王朝璧河南温縣舉　彭贊皇貴州安順舉　趙元杰廣西陽朔舉王國梁廣西興安舉　陳書年江蘇武進舉　汪壽康江蘇海州舉　高際雲山西苪城副王寳　奉天承德舉　游家帡湖北浦圻舉　萬方儼江西南昌舉　蘆應麟甘肅臯蘭舉翁鍚麟浙江永嘉舉　李仲元廣西臨楊歲　孫應坦福建侯官貢　趙無玷山西臨縣　揚丕烈山西淸源舉　黄堯輔雲南昆明副　李鴻賓山東日照　　平　遠廣州駐防拔楊慶棠福建侯官　　藍澤煕貴州貴筑舉　侯榮邦陜西綏德舉　廖先堂湖南衡山舉劉鍚章直隸鹽山副　陳　寅陜西渭南舉　郭葆芳福建蒲田貢　程寳均直隸交河舉宗室嵩海廂白旗　　黄鳳藻廣東順德舉　田忠詢河南睢州　　叚永恩甘肅武威舉薛維翀福建侯官舉　趙葆元江蘇甘泉　　李應庚廣東香山舉　馮傑颺浙江諸曁優劉應元陜西佛坪　　吳品瑀浙江東陽　　易國幹湖北隨州　　于元芳山東萊陽　舒鎭觀湖北崇陽　　賀寅淸安徽宿松　　李煥章甘肅西寗　　葉梧春浙江慈谿舉馬和鳴湖北黄岡　　章　峻浙江餘杭舉　劉映奎福建化寗　　鄒祖蔭江蘇元和舉何　興廣西永福　　金在鎔雲南昆明舉　蘇鍾貞湖北靳水優　崇文廂紅旗滿洲舉張一鳴江蘇元和　　陳寳瑛浙江仁和舉　馬象乾雲南趙州　　沙亮功江蘇江陰舉丁立中雲南昆明舉　劉純仁江西新昌舉　廖潤鴻湖南寗鄕　　毛玉麟江西新建　鄭宣綸福建侯官舉　潘　超安徽婺源舉　阮次濬山西河漢舉　胡　文甘肅秦州　張　蘭直隸任邱舉　許德烜江西宜黄副　蕭光汶四川三台　　孔昭諤山東寗海舉余重耀浙江諸曁舉　鄭祖仁福建閩縣舉　桂詩成貴州陽府　　姚慈澤浙江錢塘副胡鍚謙古北黄岡舉　恩昆正白旗蒙古舉　姚壽慈浙江德淸舉　吳鑾軫河南泌陽拔陳　棠浙江仁和舉　丁　德安徽懷寧副　吳承仕安徽歙縣　　吳汝讓廣東恩平舉胡樹桐浙江錢塘舉　楊樹芳廣東順德舉　張志潛直隸豐潤舉　周紹邵湖南長沙舉童振藻江蘇山陽舉　邱　璧江西寕都舉　張汝金浙江海寧舉　張德藩湖南益陽舉吕祖植安徽旌德歲　陳懋功廣西臨桂舉　陳政宣廣東南海舉　蕭樹棠四川忠州拔陳之鍇廣東羅定優　李　鍾廂藍漢軍拔　黄葆奇福建永福　　楊念棨江蘇元和舉史紀昌直隸阜成拔　吳崇德陜西高陵舉　陳頌文廣東新會　　陸維李江蘇口口舉梁元仕廣東順德　　劉克昌江西都昌拔　王之愷陜西城固　　駱汝驤甘肅伏羌副劉克昌貴州修文　　鍾寳洪直隸永淸舉　闞毓澤安徽合肥副　趙用霖貴州貴府　陳德樹山東蘭山　　孫文煜湖南湘潭歲　王廷鑑甘肅秦州　　彭士華江西臨川舉程起鵬江蘚肯州舉　徐　湘四川新繁舉　歐陽增勳江西萍鄕　張鼎彝直隸獻縣　苟萃珍甘肅通渭　　劉一鶴山東安邱舉　曹一鶴山東惠民　　王乃祿山東淄州舉成啓運江蘇興化　　紀淸邵直隸獻縣　　彭書年貴州安順舉　孫鼎元奉天義州　孫乃炤浙江嘉善　　劉廷灝貴州龍里　　宗室盧燿廂紅旗　　楊　寛廣州駐防　李　增雲南河陽舉　沈以經浙江錢塘　　陳　經江蘇陰舉　　孫　芳直隸覇州　宋宗和四川成都舉　歐署春奉天奉化舉　鄭永淸雲南昆陽舉　陰國垣山西口源　殷紹卿四川西充舉　王鴻昇山東博山　　程加樹安徽休寗　　徐世澤江蘇松江舉劉慶劭雲南新化　　王運享福建侯官舉　吳定川江西萍鄕舉　李顯齡山西盂縣舉李鍚庚直隸寳抵舉　蔣　極浙江諸曁舉　顧其明廣西北流舉　童益泰安徽旌德舉王采亭山東新成舉　王其昌河南囗囗　　樓振聲浙江諸曁副　王逢炎山東泰安舉朱　冠廣西臨桂舉　徐亮羲山東諸成　　朱　從江蘇興化　　彭福煌湖南湘陰舉李　馥河南汲縣　　黎呈銓江西南康舉　詹亮疇安徽懷寗舉　夏慶紱江蘇江寗舉趙宇航直隸南宫舉　張　珣直隸天津　　高鴻猷山西孟縣　　黎植槐廣東東莞舉徐　旭安徽望江舉　張長植直隸昌黎舉　華翌運浙江鄞縣舉　秋應離陜西醴泉舉濬　哲錦州駐防　　梁樹翰廣西蒼梧拔　金壯春湖南長沙　　陳鴻寳江西泰和舉龔　渤江西南昌拔　劉道龍福建閩縣舉　陳雲漙直隸易州優　李景和福建閩縣舉李介春安徽懷寗舉　紀大經四川蓬溪　　劉潤疇雲南昆明副　梁慶庸廣東順德　陳鍚恭廣東東莞舉　高兮沂河南汲縣副　張尙謙陜西武功舉　繆毓昆湖南長沙舉黎國華河南羅山舉　王謝蒙山東濟寗舉　陳逹璋福建長樂　　許植材安徽當塗舉余良述四川雅安舉　鄧殿華廣東三水　　輝　祥杭州駐防舉　韋紹皇廣西宣化舉侯必昌江蘇上元舉　張鍚年江西武寗舉　邱有光江西金溪舉　沈元弼浙江錢塘舉銅蔭正白蒙古舉　　張文炳陜西潼關舉　倪惟俊雲南昆明　　何士瑗貴州貴筑舉高　超江西彭澤　　韓運章河南泌陽　　黄　隆古南湘潭　　邱樹梓河南信陽舉凌念京四川宜賓　　陳宗彝雲南石昆舉　劉九穗江西洋鄕　　沈　　江蘇海州舉於樹棠湖北黄梅　　趙　鯨雲南浪穹拔　蔡　湖南長沙縣舉　錢煥綺江蘇吳縣舉祝爾宏江西鉛山舉　麟　璧錦州駐防舉　王堉昌山西稷山舉　周文堃貴州遵義　郭敦壎浙江鄞縣副　劉　峙直隸固安舉　賀贊元江西永新舉　周景墀湖北羅田舉郭星五廂黄漢軍舉　蕭　信福建侯官　　桂里傑江蘇甘泉舉　龔顯鶴福建晉江舉吉　兆四川駐防舉　王立中山東益都拔　王起沅山東諸城　　王義榕直隸易州　耿　翼山東新城　　王鍾麟湖北當陽舉　色克通額靑州駐防舉施大猷福建蒲田舉鄭承明福建長汀　　劉　粹錦州駐防貢　熊　勝江西新建副　徐樹蘭廣瓛桂臨副續　昌鑲紅旗　　　朱江廣州駐防舉　　余國琛江西都昌舉　高紹辛奉天錦縣　湯之楷貴州餘慶　　李锦春山東寗海拔　張正桂四川永　舉　羅鏡淸安徽六安舉周傳性雲南　峨舉　李廷弼山西鳳台舉　林　安荆州駐防舉　翁鳴　福建候官舉劉樹培四川萬縣舉　蒙啓謨廣西貴平舉　侯效儒甘肅安化舉　王文海陜西太原舉邊　鉞奉天成德舉　王熾昌湖南湘譚舉　周仁撰江蘇武進副　任　榕甘肅伏羌　孫榮明四川富順舉　壽　齡德州駐防舉　徐友梧福建閩縣舉　劉登瀛直隸南官舉夏仁沂江蘇上元歲　李學仁雲南昆明舉　劉錦祚廣西臨桂舉　孔慶成四川蕪陽舉張文明山西榮河舉　李　權湖北鍾祥優　楊賡元江蘇吳縣貢　岳　竣陜西淸潤舉高　鑾浙江仁和舉　梁兆麒福建候官舉　吕炳晨廣西陸州　　高景龍河南確山拔唐乃釗江蘇山陽副　候廷翰山西平遠　　楊開甲陜西安康舉　善　漙江寗駐防　桂　保廂黄漢軍　　王　陜西安康碍坪　舒　齡正黄漢軍　　陳　楷　州安平舉董鍚賡河南信陽　　慶　祉河南駐防　　陳椿菊貴州淸鎭　　秦臯弼山西臨汾歲吳之杭河南固始舉 
 
 

Page 11

 
 
内治部 
[江督批奬揚州府盡心民事南京]  
　　揚州府桂太守殿萬將到任後調查地方一切事宜情形禀報江督當蒙端午帥抵示云興學爲育才要務府中學堂經費旣經所屬認定豈能任其宕延應卽嚴催所屬赶緊籌解刻日開學具報戒烟爲自强之圖所擬先從官吏入手辦法極爲扼要城鄕大小烟館旣經分别定限先後閉歇届期必須實行關閉惟關閉之後眞正無業窮民亦須爲寛籌生路應由該府禀商運司督率紳商及善堂籌設速成工藝所俾得習業謀生不至流而爲匪積穀錢文爲荒政要需乃官紳挪用相習成風迨至年深月久大都歸於無著社會幾同虚設公欵徒飽私囊深堪痛恨非勒限催繳不足以戒將來而備不虞非擇尤參追不足以重公欵而示炯戒應即如禀嚴催叅追勿稍徇庇至稱嗣後穀欵積至三百千文卽行發典生意取領送府不得再存屬庫係爲杜侵挪袪宿弊起見亦應照辦該府務當切實行之其餘各節均屬應辦之事應飭按照來禀督屬認眞辦理該府到任未久於地方事宜詳加調查切實敷陳尙屬盡心民事附禀聲稱府署需用物件均係自備並嚴禁丁役人等冒名需索廉潔自持良堪嘉許應將該府前在淮安禀留山陽振餘案内所記大過二次銷去以示奬勵仰江藩司速卽註銷飭遵仍候撫部院批示繳（克） 
[議准揀選舉人呈請分發北京]  
　　吏部堂官日昨議定所有揀選舉人隨時准其呈請分發（丁） 
[鄂省優貢案揭曉武昌]  
　　鄂省考試優貢日前由張香帥命題覆試計取正備優生二十四名於五月念四日揭曉茲將錄取名單列下正取二十名　賀汝珩　董來雲　李鴻墀　鄭曜列　明經澣　陶峻　藍步靑　黎廣潤　周森田　黄承倫　陳　範　賀翌賢　鄧崇年　邱祖德　劉文品　馬樹榮　孫暉藻　張知本　樂炳照　瑪琳步　備取四名　李杞煥　程石潤　傳　鋆　郭定均（泰） 
外交錄 
[不准樟腦公司越界買樹江西]  
　　裕華樟腦公司採買樟樹每多仰勒滋事龍泉縣褚大令當將該公司派來承辦之人胡彼得胡㦸堂買樟收腦情形禀明農工商礦局鑒核茲奉批示略謂前據該縣禀稱該公司派敎民胡戟堂赴縣買樹請撥兵役保護當經本局以該公司禀辦時只批准在廬陵縣試辦不得朦混取巧巳札飭吉安府轉飭遵照在案茲據禀稱該公司勒買樟樹胡戟堂恃敎妄爲並有奪人樟油情事殊屬可惡該縣地界旣非該公司禀准之地仰卽勒令仍回廬陵平價購辦不得壟斷爭利以淸界限而杜爭端云云（皮） 
[冒名交涉索詐鉅欵蘇州]  
　　東吳大學堂學生張菊泉於上月十七晚被干漿坊巷孫公館所雇鏢師人等兇毆並波及勸解之日本售藥商人等情曾兩志前報茲悉此事業經孫宦出爲理處事已了結詎有張姓甲乙二人向孫冒稱該學堂校長謂美敎士孫樂文君議罰銀二千兩助充學堂經費又謂該日商傷勢沉重併失去貴重藥品多件索償醫藥及失物洋二百元否則將禀請上憲交涉云云孫遂央人轉詢該校長及日本領事始知罰銀索償等事全屬子虚因特據情告知日領事及該校長當以二張冒名索詐有關名譽隨即禀請上憲究辦（出） 
[洋商運動粤東債權廣東]  
　　粤督岑雲帥奏請募借債欵一千萬辦理新政經度支部議准各節迭見本報現據東報所載謂有洋商某氏願以低利攬借現正在極力運勳不知信否（口） 
[電請咨送日敎員回國大理]  
　　雲南督學使葉爾愷昨有電致學部略稱滇省學堂所聘之日本敎員某君不守校律經校長婉言勸阻彼竟持刀意圖恐嚇甚至澆煤油於屋爲縱火計幸爲警察所阻現已解约給咨令其回國請大部咨請外務部轉告日使以便接洽云云（丁） 
[東省將添籌外債]  
　　東京朝日新聞訪員某謁奉天巡撫唐紹儀據稱此間一切當與日本合力經營以開浚各項利源而减輕人民之擔負現所有欵一千三百萬兩尙不足以經營各新政故擬添籌外債至東三省全部將調兵三萬分佈各處云譯字林報 
[禁止招募華工]  
　　近聞又有德人某在汕頭私招華人出洋工作等情中政府聞之特飭粤督嚴行禁制譯文滙報 
軍事界 
[政府購買滿洲軍備]  
　　中國政府以調往滿洲軍隊於軍械殊未完全不足以資防守爰議向外洋定購洋鎗二萬桿大砲十六門譯東京朝日新聞（頴） 
[試驗魚雷艇速率武昌]  
　　鄂督張香帥前在日本川畸船廠訂購之魚雷艇兩艘（一名湖鵬一名湖鶚）刻己造竣運鄂於二十四日在靑山江面試行駕駛以騐該艇速率聞每句鐘可行九十里云（今） 
[駐滿軍隊暴動]  
　　中國政府得黑龍江巡撫電告謂崑源部下軍隊之駐守呼蘭城者偶以小事驟起暴動當將該處知府衙門燒燬應請飭下崑源妥爲鎭壓云譯大阪每日新聞（頴） 
[創設陸軍大學校]  
　　陸軍部尙書鐵良近日商諸慶邸擬由稅務處押欵一百萬兩設陸軍大學於北京聞日下已决議開辦矣譯東京朝日新聞（頴） 
敎育誌 
[奏定滿蒙文學堂辦法北京]  
　　學部奏請於京師設立滿蒙文學堂一事現已擬定辦法其學科係以滿蒙二文爲主以日俄二文爲輔習滿文者兼習日文習蒙文者兼習俄文以便他日見諸實用至該堂學生畢業奬勵之法悉照譯學館奏定章程辦理刻正籌畫一切開辦事宜杞 
 
 

Page 12

 
 
[三溪學堂又議開辦温州]  
　　永嘉三溪學堂停辦後已越三載日前該處紳董徐君素樵黄君禹民又議籌欵開辦現己將該堂校舍修葺一新並購備書籍器具延聘杭州徐君伯英擔任義務敎員（係杭州養正書院師範科畢業）惟英文理化體操各敎員尙未聘定學生之報名者已有數十人二公熱心興學於此可見一斑矣（焉） 
[撤退私塾改良會會長鎭江]  
　　丹徒私塾改良會會長嚴君棟臣日前因縣視學趙君酉彝擬提會費移辦蒙學大相反對趙君遂力向丹徒縣辭職宗加彌大令以嚴君挾私害公深滋不悅遂將私塾會長之照會注銷以期挽留趙視學云（八） 
[郭溪學堂之小風潮温州]  
　　永嘉郭溪地方今春由各富戶捐欵設立高等小學堂一所學生廿餘人敎習四人辦理以來尙有成效乃日前有斥革生邵某挾私尋釁與英文體操敎員彭君面加辱詈各學生咸抱不平勢幾解散後經該堂正敎習徐君司事黄君竭力排解始得息事 
[催解湖南中學經費南京]  
　　武昌湖南中學堂經費經江督端午帥前在署任内飭前辦湖北督銷局曾道紀壽於鄂岸搭銷下關功鹽項下每引提銀五兩一錢九分以一半爲認定練兵備提之欵以一半撥充武昌湖南中學堂經費照辦在案茲據該堂監督禀稱鄂局經費久延未解支絀異常勢將不支懇請維持午帥以此項經費旣經該局認定禀准立案列作常年的欵自應源源報解遂札催湖北督銷局范道掃數解淸勿致有碍學務云（商） 
實業類 
[正定鐵道擬借外債]  
　　郵傳部尙書陳璧以正定鐵道經費支絀擬將以後一切不足之欵均向華俄銀行息借云譯大阪朝日新聞（頴） 
[車水機器之作用湖北]  
　　鄂屬興國州炭山灣商礦公司前在德國某廠定造車水機器近已開車起水因馬力太大水性猛烈致將吸水蚌布損壞日昨由該公司礦師聘請德國頭等機匠來廠修理（初） 
[縣令提倡工藝江西]  
　　永新縣民風樸拙工作素欠精良經前縣張大令覔有木工王姓心尙靈敏敎之倣造學堂應用器物由是城鄕木工漸能互相倣製而去歲石大令履任以來又加意提倡該處所造各學堂用品更見精緻並聞該縣向産苧蔴現經石大令諭令各鄕民講示紡織務期與宜黄萬載寗都各處所出夏布角勝似此隨時利導工藝前途當必發逹無已也（皮） 
[金谿縣開辦墟塲江西]  
　　金谿縣城内向無墟場故生意無所歸宿查該縣土産以穀米爲大宗每至農民刈獲之後必挑往他處銷賣或沿門求售不獨路遠不便甚至多被抑價現該縣鋪商附生王堅等請在城内開辦墟場定以一四七爲期擇定縣署前及城隍廟爲開墟之所已經擬定章程公舉數人照料試辦匝月商民稱便并於穀米之中酌抽經費以爲津貼警察局工藝院之用通商惠工逐漸發逹足見風氣之開通也（西） 
[金谿工藝之進步江西]  
　　金谿縣工藝院已於本年三月二十一日開辦織出花布毛巾等項質精縷細頗合本處居民之用已將各樣解赴省局呈核惜經費不充未能推廣若再能極力籌劃將來成效必大有可觀也（西） 
瑣事欄 
[裁判官被剌奇聞漢口]  
　　漢口警察局裁判委員謝紹左大令辦公有年積資頗厚娶有一妻一妾日前不知何故其妾竟手持利刀伺謝酣睡時將刀剌謝之腹幸謝負痛呼救家人馳至妾見事不諧卽反刀自刎當爲家人等將刀奪住現謝已延聘西醫診視聞可免性命之虞（字） 
[報告會匪起事之地點鎭江]  
　　派駐鎭江之劉包探日前訪得各路會匪實以鎭江爲起事之中心點因其地處險要長江上下游皆能通貫故大宗軍火時用秘密方法潛行連卸以備乘機暴動當卽據惰禀由米占元都戎轉禀江督札飭地方文武協力防範并加意保護各敎堂勿稍疏忽云（庶） 
[派員查辦娶妓知府武昌]  
　　湖北候補知府陳太守日前在漢口絲絃班娶妓女翠紅樓爲妾旋因與某某爭論身價被人匿名函禀督憲張中堂以陳守不守官箴無論事之虚實均應澈底查究已派文案某太守某大令往漢口查辦矣（讀） 
[蘇州禁烟近情]  
　　字林報云蘇撫陳筱帥近慨捐銀一萬兩以備撫卹受烟害者雙塔頭之學宫現改爲戒烟善堂中丞又集地方紳士議商禁烟事宜大衆對此甚形熱心此次上海城内烟館實行閉歇後華人皆以爲吉兆云譯文匯報 
[趙爾巽之奏對]  
　　趙將軍入京後已蒙召見兩次其中奏對之語大率不外滿洲事件又謂與日本交涉之最形困難者爲蓋平漁業及礦山問題言次頗不滿意於日人譯大阪每日新聞（穎） 
[批飭查究土豪侵碍公益南京]  
　　常昭培元墾荒局董周曾源以土豪孫旭初請欵修圩侵碍公益等情禀訴督轅當奉端午師批示云查前因昭文東鄕各鎭飢民待振孔殷經該鎭董事陳肇辰等禀經撫部院兩次飭司撥銀四千兩續據常昭紳士陸懋宗等公函米價日昂貧民艱於粒食經本部堂飭由江寗籌振局撥銀三千兩均發交該縣轉給各紳核實散放專爲振撫之用與築提修圩兩不相涉孫旭初與郭冠英何能生覬觎之心挪作别用惟所禀光緒二十八年孫旭初藉口築圩朦領公欵充人私囊以致圩工不久卽廢此外承攬東塘巿米捐虧短甚鉅各節虚實均應澈查究辦仰蘇藩司會同提學司遴委妥員前往會縣按照指控情節究竟從前圩工侵蝕若干如何草率偷減米捐虧短若干如何朦請截留又如何藉詞興學圖飽私囊逐一澈底根究據實禀復核辦至去年十二月刻職董由郵政局呈遞築堤種樹保衛圩田簡章圖說本衙門未據禀呈有案旣經撫部院批司飭遵應卽由該司察度情形核明轉飭遵辦並先飭縣傳諭該職董知照禀及圖說均發仍繳（商） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[畫史]  
國外新聞 
[俄國議加海軍經費]  
　　二十九日倫敦電云據俄京聖彼得堡來信謂俄政府己决議自今起至千九百十一年止按年撥欵三十兆羅布專備建造戰艦等費用云 
[日俄協約埀成]  
　　二十九日東京電云得確實消息謂日俄協約不日卽可議結 
[美國海軍示威之念]  
　　二十九日倫敦電云日本人對干美國遺艦赴太平洋之舉極形注意美海軍少將代美統領宣言曰美國原擬以美海軍之能力顯示世界各國須知美海軍果有力足以保守美國東西兩海濱也特美國與各大國和平相處故殊無須此一舉耳 
[日本添置軍械]  
　　二十九日倫敦電云英國每日郵便報得栢林訪員電稱日本海軍委員近托德國克虜伯鋼鐵廠鑄造十二時口徑大砲數尊爲日本新建屈雷議脫式戰艦之應用云 
[韓皇之窘狀一]  
　　二十九日倫敦電云高麗漢城路透訪員電稱高麗政府爲密遺使者赴平和會一事慮韓皇之再有妄靡巨費情事擬設專員以監察皇所有私蓄 
[韓皇之窘狀二]  
　　二十九日東京電云得漢城電信稱高麗皇擬將赴平和會之秘密使者逮捕回國但日前在御前會議時各大臣以此舉殊欠適當此事皇實負有責任故最善之策皇當親赴日本道歉且以疏辯其事云高麗皇頗爲所動因請各大臣設法和平調處就此情形觀之可見統監伊籐候必有嚴緊之辦法而日本各大臣自必護伊侯之所爲也以上譯字西報 
[暹羅皇赴德日期]  
　　二十九日柏林電云暹羅國皇將於西歷八月四號到柏遊歷 
[巿尹定罪]  
　　二十九日柏林電云舊金山巿政局員希密支前因受賄被人告發茲審得屬實即定以五年監禁之罪 
[法國南方亂事之善後事宜]  
　　二十九日柏林電云法國議院准許一千九百零三年入籍爲兵者均得出籍爲民惟於南方防守必須之數人不得遽行退籍其第十七營兵士因前曾助亂黨爲亂之故仍須留營効力 
[德國助美之謡傳]  
　　二十九日柏林電云人言德國有私以煤炭在太平洋接濟美國兵艦之說而栢林地方均一無聞見但以理論即以煤炭私供彼通常之巡洋艦果其艦不爲戰艦則政府亦不能干與之也 
[法國巿尹未盡復職]  
　　法文報云法國南方暴動時各地巿尹柏率辭罷後亦各復其位惟那蓬及蒙扁利哀兩處之巿尹現仍固執不願重復就職云以上譯文匯報 
本埠新聞 
[王相蒞滬]  
　　致任大學士王夔石相國昨午由北京蒞滬駐節泥城橋外老洋務局本埠官塲均往伺候并在行轅預備一切供張）根（ 
 
 

Page 19

 
 
[僞造鈔票犯押解道轅]  
　　馬士良因紏集同黨僞造正金銀行鈔票事發奉中西官拘訊判押西牢兩年在案茲關道瑞辛儒觀察又據川沙廳申報遂札飭公共公廨讞員關烔之太守照會總巡麥高云君將馬送廨會商核查昨捕房將馬解案幇審寳子觀明府商之英巴副領事判押候申解道轅核奪（莊） 
[牙釐局請飭核减牛捐貼費]  
　　領事公會前議中國牛捐應須減少不得再行加價經滬道移請松滬釐局核辦一節已紀前報茲悉朱觀察咨准蘇牙厘局移復略謂此項菜牛認捐凡有牛行牛贩領照贩運每頭加收貼费洋八角爲數本屬太鉅當因貴局主稿詳辦本局故未指飭雖稱義商認捐時係按季領繳該商改爲按月繳價己屬取巧各領事旣因貼費過鉅不以爲然應請貴局議酌核飭商減以昭公允要知加收貼費本在認繳止捐之外若因飭令核减藉此求讓認額萬無是理請亦不能照准云云（耽） 
[石子船有碍公益]  
　　浙江石門縣沿城一帶河道時有上海駁運石子船隻經過一經河水稍淺舟重難行該船戶往往抛棄河旁淺處以致日久爲水冲動陷入河心航路爲其阻塞現該縣以有碍公益特禀杭嘉湖道核　茲袁觀察己據情轉移滬道飭遵矣（的） 
[嚴緝無頭命案要犯]  
　　上海縣李大令查得無頭命案有支解鄭阿坡屍身之阿全係屬要犯亟應速提到案訊辦除將研訊大略情形通禀各上憲外並移請鄰封各州縣及英法兩廨　體協拿一面勒令原差並加派幹差分投嚴緝務獲不得玩延致千重咎（車） 
[阿妹薄命]  
　　男扮女裝之許阿际業經由縣訊明判押改過局二年在案旋經臬憲訪悉以許罪大惡極律應重辦曾札飭上海縣將許解省訊究正擬派差押解首途詎許在局患病由李大令提案騐明患病屬實判將許改押自新所旋以病勢日劇又送普育堂醫治延至昨日身死由堂董報縣奉李大令飭仵作前往驗明收殮（尾） 
[新警務長視事]  
　　新舉總工程局警務長邵馥初君昨日到局中晤見各總董後旋有各區巡目巡長率領巡士排隊叅見當由邵君發命慰勵數語而散（永） 
[照覆德領懲辦盜犯]  
　　駐滬德副領事師謀君以捕房去年所獲盜匪王壽根等六名解經公共公廨移送法公堂轉解上海縣署迄今未悉如何判斷因卽照會公廨讞員關太守查明見覆嗣由太守移縣查明以此案曾經前縣王大令訊據王壽根許成寳張老頭蔣用才四犯供認夥劫蔡義昌珠寳店不諱已判中押改過局一年期滿再行核辦惟黄軒標趙云卿兩犯先亦招認後忽翻供故仍監禁候訊在案昨日已由太守據情照覆師副領事矣（莊） 
[押追斥革巡士學費]  
　　總工程局派探帶同藏匿秦長順鴨行箱物之陳阿林至伊姘傭錢阿寳處搜查餘贜之時詎有南區十二號巡士許吉昌亦上前帮同查點區探以其不應預聞禀知區長將許解局由警務長斥革交裁判所陳叅軍訊明著押交學費（永） 
[道批三則]  
　　米業三泰等禀批此案業經本道電禀蘇撫憲轉飭照常流通茲抄稿粘發仰上海縣查照轉諭知之仍候移會江蘇駐滬官米平價局接洽可也再據稱並禀該縣是以來禀不復抄發此批○張嘉年禀批錫金米粮應請照常流通以濟滬上食困業經軍禀撫憲飭遵並批行在案惟刻下米價每石漲至九元以外實爲從來所未有固由來源希少亦未免任意抬高自應酌予限制以後祗可低跌不能再漲如違定行究罰仰上海縣查明酌中衡定出示曉諭具報再此案據稱並禀該縣是以來禀不復沙發張谷雅禀批義商利生德利公司所辦統捐如果係該職員暗串出名認辦大爲不合不予追究已屬從寛其中如何紏葛應由該職員赶緊自行淸理來禀所請碍難准行（軌） 
[示禁謡言]  
　　本縣李大令以滬嘉鐵路開工後民間時有種種謡言特發六言韻示一道以安人心文曰照得滬嘉鐵路　業已一律開工　乃有無稽謡言　到處傳述相同　謂須小兒八字　釘於椿木之中　各廟過房八字　竟至收括一空　指爲公司價買　藉以煽惑愚蒙　希圖破壞公益　實屬荒謬絶倫　須知鐵道之設　行旅便行無窮　愼勿造謡惑衆　按律治罪從重　特撰簡明示諭　爲爾啓瞶振聾　軍民諸色人等　謡傳决不姑容　董保妥爲開導　務各一體依從　密訪奸徒提究　嚴懲以遏刁風　（杞） 
[劣保包庇烟間開燈]  
　　西門外沿馬路有烟館七家均抗諭私自開燈經總工程局查知係地保康桂卿得賄包庇爰卽禀由滬道飭縣派差立提該保到案嚴懲並將私開各烟館赶緊勒閉（哲） 
[米廠帳簿吊案備查]  
　　公共公廨奉滬道密札飭吊公共租界内源昌米廠帳簿到案備查等因昨由中西包探將該米廠帳簿共六本吊到呈案帮讞寳子觀明府判存案候查明禀復滬道示遵（莊） 
[英副領事請假避暑]  
　　專管本埠契地英副領事羅三樂君日内將告假一月赴威海衛避暑所遺契地公務暫由德爲門君代理 
[斥革疏縱女犯官媒]  
　　公共公廨官媒沈費氏看管疎忽致女所押犯姜張氏等六名夤夜穴墻逃逸等情已誌昨報前晚奉讞員關太守提訊以該官媒咎實難辭着即斥革一面詳請滬道瑞觀察札飭上海縣李大令遴選熟悉公務之官媒邱徐氏赴廨當差（泉） 
[縣批照錄]  
　　俞慶榮等禀批據禀已悉商旅投宿客棧銀錢重件交存帳房代收否則難有遺失不能照賠此棧規所同朱最靑十二月初一日至爾等所開同和公各客棧住宿至初五之夜乃稱被竊洋一百元遂扭控王阿才於工程局裁判處其失洋祇出自一已口中别無証據原屬眇冥之事而竟牽連涉訟至半年之久轉致各商會互相訐難枝節叢生大失聯絡商情講求公益之義迨工程局將案移縣業已逾月朱最靑旣未投到亦無一字禀呈綜核案情殊多不實應將差票調銷免其集訊卽此銷案俾得各安生業倘朱最靑仍敢纏訟俟其投案訊明核奪（尾） 
[淸道何在]  
　　本埠連日大雨致城内縣前街曲尺灣彩衣街穿心街等處類皆積水成渠陰溝淤塞往來行人均褰裳而過婦女行路尤覺困難有淸道之責者應亟將陰溝塞淤之各街巷飭工疏通則便利行道者實多也（泳） 
[城内小火]  
　　小東門内硝皮弄某姓家昨日九點鐘忽然失火幸經洋龍駛往救熄祗燬房屋一椽（疏） 
 
 

Page 20

 
 
[上海官事]  
　　丁憂分省通判胡士楨漢軍正藍旗人中蘇來江蘇候補府經歷羅肇煥由京來昨均到道禀見新委虹鎭巡局員濮子澄龍華巡局員梁慶眞小南門盤查委員陳大斌等均禀知到差調辦塘橋巡防局員楊永康禀銷虹鎭巡防差（釐） 
訟案 
[法租界公堂案]  
　　阜豐麫粉公司方愼齋前控大隆米店章海山不出定貨經廨迭次傳訊抗延不到昨據揚炳生代章投案禀稱實因患病未能到案求請寛限於下禮拜投質聶司馬准之○李旋氏前控詹子卿故父經手代陶姓借欵延不淸理一案昨又傳訊判限五天將陶交案○南巿某米店經理人張云峯控得興舘飯店主陳金生賴欠往來米洋一百十六元傳訊據稱實因生意淸淡無力歸償求恩寛限判限兩禮拜拔淸○林金海冒充卸任粤督周玉帥家丁混人江新輪船大飱間行竊大皮夾一隻内儲洋七十二元及金表金練等物當塲拘獲片送捕房解辦判枷號兩月○小客棧主唐永生擅將住棧病婦某氏逐出門外爲捕查知拘訊判從寛罰洋五元○野鷄輪船買辦賀茂生被賑房陸孝臣控圖賴押櫃洋二百元一案奉判保出不理茲以保人退保故又傳訊判押候另覔理楚（絲） 
[美租界捕房事]  
　　西華得路朱雪忠烟間深夜違章售烟由捕回禀捕頭飭探請廨單傳訊罰○洋奴宋阿仁在某輪船上私竊物件由探宋掌桂拘入捕房押候查辦○袁阿順報稱向在麥克路某西人家服役近向洋東索取工資無著反被兇毆請究捕頭命自投該管領事署控告○車夫張阿三身穿巡捕油衣由捕拘入押候解究○郭阿二郭裕記范雲財顧學亭等在途索欠互毆由捕拘入捕頭以事屬錢債飭赴公廨控告（西） 
[公共公廨早堂案]  
　　粤人唐玉墀被李順之何醉亭禀控姦逃兩妾陳譚兩氏一案訊供押候查明復訊等情已誌前報昨解請究兩造均延律師到案分訴良久寳子覲明府以所控無據應將唐玉墀交妥保候查明實情再核○王金桂在九江輪船上局賭將同事王紀立等洋銀一千三百餘元騙盡控奉中西官訊供僞牌是管事王高來之物奉傳王對質在案昨由包探潘玉山將王解究王投訴前情訊之金桂供在船有四五十人並非局賭騙洋訊之婁阿根張生林王長桂等同供均在九江船上賭負求察明府以賭博各有不是判一併斥釋完案○郁連舫串同車夫關福平之替工盧阿四竊取主人現洋五百五十元逃逸報捕將郁解究明府以堅不承認判押候禮拜五復訊再奪○趙仁福王林華朱長根等冒充包探帶賊陳阿根到李亦仙家藉吊贜爲由肆意拆梢經李報捕解訊判押候查明在案昨解請斷明府以趙等現法已極判各押捕房半年陳阿根開釋○周松元竊取伊母周許氏金飾逃避來滬經氏在南匯縣署控奉移提在案昨由氏鳴捕將松元解究判押候送縣轉解南匯縣歸案訊辦○女孩潘桂香被人誘賣與黄榮陞帶申販賣由捕解案判孩送棲流所投案請領之張榮陞斥釋完案（根） 
[總工程局紀事]  
　　趙同泰沙船耆民崔級山因辭歇生决後向　主彭祥慶等取墊賑洋三百三十餘元無著控提到案奉孫明府訊供各執判彭開賑補詞候移商船公董核理○西區前解在鴻和老虎灶口角械鬧毆傷店夥劉先姑之木工湯壽福陳裕生王早之等至案卽經分别訊責昨復訊判湯押改過局三月餘增交保（永） 
 
 
 

Page 21

 
 
　　泰西贊醫士監製五牛牌珍珠燕窩牛髓粉此粉問世以來官長士商服之補腎生精晚年種子近年銷路更盛富家送禮風行千里函贊僉云清補 
　　童叟補劑○調體實騐○常年四時可服○能補先天充足○僞貨亂眞○備者宜愼 
　　攷得牛骨髓補腎功稱獨步本醫士七次游歷中華視診應接不暇每見世人輕年殀壽邁年無嗣更有身染損症亦頗不乏據其理初爲先天不足繼復後天失調致有壽殀身損無子等情醫者憫惻殊深由此製藥濟人此劑用泰西童子肥牛取頭骨中之髓佐以珍珠並養元固本塡精等要藥入口毫無噪氣善能補腎益氣壯陽健脾添精神養眞元平五臟安三焦獲益甚繁載不勝載盖人如患腎虧氣虚損症癆瘵陰虚陽痿腰酸腿軟頭暈目眩面黃肌瘦等症服後奏效如神欲亨高壽欲廣嗣續欲强體質欲除百病請常服此則延年益壽螽斯衍慶握如掌心中也連服十天面色即轉紅潤能服一月可長　肉十磅倘行房後稍有疲倦冲服三錢不使外邪乘虚而入且精神照常倍增試驗磪有眞憑識者請早衛身幸弗負本醫士婆心濟世焉○每罐洋一元每打十二罐洋十元○外埠函購託郵政局最妥信局愼防作弊○經理贊醫士始創眞正五牛牌○設在上海二馬路中市西鼎新里口○暹邏大德通公司○方是外國的眞源貨 
　　奏辦江南賑捐公益彩票頭彩肆萬元 
　　第七會六月廿八日開彩本總局奉　南洋大臣两江總督部堂端　奏明辦理現設票三萬張每張十則售洋六元以八成派彩計中彩有四千零四十張之多較各省彩票爲優按月開彩由　南洋大臣委派大員以及公正商董惠臨監視以昭大公又第十二會副票六月初四日開彩所有中式紅票憑本總局對號單實足兌洋　諸君定票請至上海南市久大碼頭便是特此佈告本局外埠分局○漢口義興巷虞炳記○蘇州閶門内天燈衖○杭紹分設在珠寶巷○松江分在西門外○南京府東大街　　江南賑捐公益票總局謹啓 
　　英商錦隆火險公司 
　　本行經理英國南興南爾克司火司生意以來久蒙　貴紳商照顧日見興旺今又新加坡英國生脫而ＯＥＮＴＲＡＬ火險大公司資本銀一千萬兩又加英國愛險西公司ＥＸＣＥＳＳ火險大公司資本一千五百萬两比前更爲力足何論南北通商各埠風潮水險火險均可承保倘遇不測欵迅速棧房衣服生財亦可承保保定保費格外克已特此告聞　錦隆火險公司經理丁子乾啓 
　　匯豐銀行告白　　 
啓者本行收足資本洋一千萬元公積英金値洋一千萬元又銀洋一千一百萬元共合洋二千一百萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州德國漢口神户長崎意陸伊羅法國呂宋紐約檳榔晏貢西貢舊金山新加坡蘇拉巴亚天津北京横濱其上海行與各商往來暫存本行之銀每日結賬者其息長年二厘存至二十萬两爲止存一年者其息照常五厘算存六個月者其息照長年四厘算存三個月者其息照長年三厘算代付本埠匯票並辦理銀行一切應辦事宜匯票可以匯至倫敦及歐洲印度舊金山美國中國東洋等處大通商碼頭特此佈聞 
光緒三十三年正月十七日 
　　廣東彩票水富公司廣告 
　　啓者廣東彩票自十二會　以由敝公司接辦共設額票一萬張每張售洋五元所有一切章程照舊准期六月十九日開彩現託源豐駐滬分局代理買票諸君如欲批發請移玉南市竹行衖敝分局面議可也此佈 
　　奏辦湖北籖捐彩票頭彩五萬元六月十六日開彩 
　　本局奉　湖廣總督部堂奏明開辦第六十六會額設票六萬張每張售洋六元中彩共九千九百九十八號計六張中彩一張以七成餘發彩派出彩票之高比各公司爲優准定期六月十六日在漢口開彩得彩紅票憑本局對號單兌銀元本總局在漢口鎭上海分局設在南市久大碼頭吉祥衖○外埠往來信力票力一概本局不付統歸自給○再得彩紅票如無本分局騎縫圖章及長方上海分局小印概不收票兌因無根可查也特白 
　　安徽鐵路勸股票頭彩三萬元第十二會六月十九開彩 
　　第十二會票仍設六萬張不中原價換取路股兼辦附號副票悉准於六月十九日照舊章在蕪湖開彩第廿三會點號副票准六月十二日開彩廿二會點號副票准五月廿六日開彩此佈 
　　本局今遷移棋盤街○點石齋内莊照常交易倘有外埠信件等投送該處無悞此佈 
　　明季稗史彙編複印出書明季稗史彙編搜集烈皇小識聖安本紀行在陽秋嘉定屠城紀略幸存錄求野錄也是錄江南聞見錄粤游見聞賜姓始末两廣紀略東明聞見錄青燐屑吳耿尙孔四王傳揚州十日記十六種均係國初遺老著述讀之足以窺見勝朝政亂寇起之由與夫亡國滅種之慘本局以二十二年印本銷售已罄因特複印成書以　海内弔古之士現已出版訂成六册定價洋七角 
　　圖書集成醫部全錄每部六十本裝一本箱價洋二十元 
　　百大家名賢手札陸存齋封翁經濟文章名重海内一時士大夫咸樂與之交是册皆咸同間及今上初年名公鉅卿所致封翁書也共得百有餘家或談政法或述軍情或研經史而容金石或伸視賀而候起居藻綵繽紛目迷五色不獨尋常尺牘所罕見實足長人智識不少也茲訪得原稿付諸石印鐵畫銀鈎如覩眞蹟尤爲能品每部六本價洋八角 
　　新輯海國春秋演義新輯海國春秋一書亦小說類也都凡四十卷意創而語新情奇而理實文人學士大可藉此消閒晷醒睡魔較之尋常說部一覽卽索然意盡者有霄壤之别石印十册價洋七角 
　　繪圖君芳花鏡秘書凡百花木雖各有本性而竭人力以爲之轉移則人巧實可奪造花是書係西湖陳扶搖花隠所輯彙載四季花木剪枝更換秘訣俗所謂移花接木過枝接葉之道盡在於是併將花果繪列成圖附及畜養鳥獸各法誠足該泰西專門之動植物學而爲近今研究物理者所必需之書也裝訂六册價洋四角快覩軒五彩特色官商便覽八百四十種每部一大册價洋六角 
　　耳食錄初二集是書爲樂蓮裳先生所著先生爲乾嘉間知名士著有青芝山房文集此書則其三十二歲以前所識出其筆墨之間潔思想之奇幻較聊齋誌異閱微草堂筆記諸書殆有過之以前此祗有木刻魯魚亥豕閱者憾焉茲特付之石印悉心校正　供同好書印無多速購爲幸計用白紙精工裝訂五册價洋四角 
　　改良笑話小說小說一道貴乎新奇而具有特别之理想乃足以開拓心胸增長智慧如近世通行陳腐相襲咸曰笑話實則令人作樂本局編著是書名曰笑話小說以雋妙流利之筆寫中西異聞奇事光怪陸離如天花亂墜洵爲别開生面瀏覽一過津津乎若有餘味焉人有言曰妙語解頤其殆爲是書之贊辭乎石印裝訂六册價洋三角 
　　上海申昌書局謹啓 
　　義勇隊郵船公司 
　　啓者本公司與國家訂約所有往來海參威朝鮮等處之郵船由前禮拜起概歸本公司承辦仍請陳君可揚爲買辦一切章程均照現行規條從善辦理如蒙惠顧請臨四馬路口與本帳房接洽是盼　大清東省鐵路公司經理葛萊臣啓 
　　松江生財道湖北票二彩聲明 
　　啓者本行創設多年在西門外嶽廟内經售各省彩票屢中大彩連綿登報指不勝屈諒諸君共見今湖北第六十五次五月二十日開出二彩第三萬一千四百六十五號由本行售出得主王君二條張君一條南橋升泰號得二條批興王藎臣轉售與杜君賚予得五條共洋一萬五千元並下附彩亦由本行門莊零條售出現六月份湖北江南川漢安徽等大票曁分副票票外埠函購原班回件郵資自給批發從亷此佈　松江生財道啓 
 
 

Page 22

 
 
   
 
 

Page 23

 
 
   
 
 

Page 24

 
 
   
 
