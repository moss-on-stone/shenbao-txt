# 1881 - 350 - 4903108

 

Page 1

 
 
[自來火出售] [  申報館間壁申昌書畵室啓]  
　　本號有頂好紅頭自來火出　與外洋之虎　　　牌無異一括卽燃並無着而　滅等弊如蒙賜顧乞侈玉來本號議價此貨包退包換童叟無欺　　均可發兌此佈 
[論華人住島國之多]  
　　去月念六日本報述登西字新聞紙言火奴魯魯地方華人往者不少且多係商人專務創立基業購地建屋將爲久畏之計並有妻土人女爲妻者該島主之地或租或買漸爲華人所有西報以爲似此情形恐火奴魯魯一島不久將爲中國所据矣鄙人聞之不禁瞿然以興爲中國家額手稱慶也夫火奴魯魯一小島耳地懸海中雖土脉肥沃種藝之事土人習其所便有甚講求僅以島中之產供島人之食而已地小俗陋其島主不過如南洋諸島之甲必丹爲土人之領袖管其爭訟之事而其他政教則素所未聞島主雖欲振興而無加不諧於俗以故島主游歷各國曾至中華親見大國之風俗政教有心效法而無力施行於囘島之後不勝躊躇前聞其欲將全島之地出賣于人議雖不果而其意亦殊深遠也蓋島主明知己之權與位不足仿行他國之政教而民情土俗積重難返亦非攺絃易轍所能治之者是以欲有人焉居其地而變其俗此亦不得已之所爲豈輕業土地隳祖宗搆造之業也耶今觀華人之往日多一日然後知該島主之地此後不必求賣於人而已自漸歸於華人矣昔日土人見多故不能以他國之政教治之今日華人見多則自可以中國之俗行之葢華商旣漸集於其地締造屋宇整創事業娶妻生子將欲久居其地其必自立頭目治理一切不爲士官統轄可知而此數萬人之中又豈無識見學問高出人羣者起而創良法美意以垂諸久遠者况島主原有舉國相從之意其於華人之經營締造者必且不欲與聞而聽其爲之然則華人之創建於該島詎有限量哉大凡別國之人旅居其處與土人積不相能亦以風俗之異性情嗜好之別而彼此又復猜忌是以輒相齟齬致臨其上者不得禁止之美國之旅居華人歲有所增土人以其奪利太甚羣起而攻擊之美官旣不能制其土人而中國亦不能驟止華人以故欽使再三商酌而不克定議不特美國也華人自居華地何獨不然廣東向有士客之隙械門時有鉅案同治年間經前撫蔣中丞辦理妥善此風稍殺而土人及客籍之心終覺不能相融浙西自匪亂以後杭湖兩屬荒地未墾有累陌連阡地方官以賦無所出特招募外來游民認佃收捐而田墾其十九温台帮人趨之若驚卽兩湖散勇不能婦鄉者亦如水之赴壑成聚成都地方氣象居然有興旺之勢而土民衆寡不敵妬忌日甚且轉爲容民所欺無事不受陵辱因而控案纍纍劫殺焚擄之風橫於鄉里官至不能袒庇土人客民之中又各成帮自護如今年餘杭一案温台人與兩湖人械鬥被殺被傷至有數十人之多可知畛域之見人情所不能泯同居一國者尚且如此而况乎海外之旅人也然而火奴魯魯之人則吾知其必無是見而與華人爲最睦也何也人情惟昏姻一事最難草率富貴之家或則經商他省或則筮仕遠方同業同寅所識之友不可以千百計彼此投契締兒女之好結秦晉之盟比比皆是若平等之家則往往以輕棄家鄉爲憾世俗之見父母而愛其女不遠嫁以爲歲時可以歸寍且風傛相同事事便宜也乃今火奴魯魯之人竟肯以其女嫁異鄉之大而我華人亦居然肯娶卽此一端可知華人之於土人其必十分親睦勿存彼此之見也旣通昏購耦俱無猜則平日華人之所欲經營者土人亦願助其力華人之見爲利益者土人亦與沾其餘協力同心卽使化土人爲華人而島主亦將歡欣鼓舞之不暇其猶敢曰國中之事華人爲政竟嗾其民而以謀逐華人爲務哉閱此一則不禁大喜過望於是乎書 
[栽贓刑逼]  
　　○香港有兩德國人乘船打獵巡丁誤認爲販賣私士之船放鎗擊斃舵工將其妻帶至官署船上水手卽係舵工之子鳧水而逃兩西人亦經巡丁帶去嗣經官憲送往德國領事公廨旋卽釋放囘港等情均經列報茲閱香港西字報知帶去之婦人現在屢加刑逼令其招認私土該婦以實無其事抵死不招舵工本自四子其三于帶在船上一子則留于香港刻有友人致信于其子言其母屢受官刑云云其實前此查船之時船上委無私土蹝跡其後巡丁頭目又曾赴船搜查而自携私土假作搜出意欲埋贓誣陷蓋查無私土則巡丁當獲誤殺之罪且德領事又以該船坐有德國人并扯德國旗號卽與德國之船無異必欲華官飭巡丁等償還該婦以銀並請嚴辦故巡丁等益加畏懼必欲逼勒成招以　自免咎戾也如果屬實其情大可惡矣 
[冬防嚴密]  
　　○漢鎭爲五方雜處良莠不齊曩多盜刦之案一任嚴防重辦終難凈絕嗣自後湖建城以來始覺安謐加以上年施協戎設法使逐叚均立卡棚抽調防兵日夜輪班守卡一卡約兵十名晚間擊柝相警著爲常例匪類尤不能逞誠除暴安良之善政也現值冬令各委員并武營奉有憲諭每夕除守卡兵勇外仍須按段分查逢五逢十之夜上在沈家廟下在四官殿文武員弁取齊會查務使周而不複現各憲出有告示并嚴諭客棧飯舘不准留宿遊舅及形跡可疑之人并烟室限止九點鐘息燈是以各坊保甲亦加意防範晚間巡者羅織擊柝聲聞於遠近十冢牌燈燃黠通宵防務似此嚴密居民眞可高枕無憂也 
[漢鎭氣候]  
　　○前述鄂省一帶天氣和暖彷彿陽春其間雖有數日風雨驟作寒汎然雨後微晴依然融暖節邇大雪氣侯如此殊覺違常自九月杪至前月下旬陰雨連緜鮮逢晴霽由此街市各生意爲之减色鄉鎭負販者均被雨阻裹足不前望後只晴一日且又多風近覺稍冷或將降瑞雪也 
[寗波氣候]  
　　○寍郡自上月初十日後無日不雨天氣和煦如春至二十五晚風聲怒吼竟夜不休次早雲散見日驟覺寒冷河巳見冰天甯寺粥廠定於本月朔日爲始照常施粥諸善士亦備棉衣佈施窮民乃不致凍餒也 
[賭場勢鬧]  
　　○寍郡賭禁雖嚴而究不能凈絕邇聞如眞武宮前郡廟內每日約有十餘張賭桌或以車馬炮或以壓字烏或以牌九或以擲骰名目不一甚至有賭輸剝衣酗酒闘毆等事總之非管廟人之賄庇卽差保之容　現屆隆冬無知小民一經賭負難保不逼成人命有地方之責者能設法痛懲之是亦衛民之要政也 
 
 

Page 2

 
 
[汰兵回籍]  
　　○閩撫岑宮保於十月十七日出城到馬尾街蝴蝶道行營點名因前奉　諭旨准宮保調撥貴州兵二千名隨帶來閩刻下兵巳到齊計溢額有二百餘名宮保深恐中有弊混故欲汰弱留强剔出二百餘名卽派琛航輪麟載回粵東再由陸路換船前赴貴州琛航船已於十九日午刻開行因風太利是夕泊於館頭翌員又霧氣濃遮至午刻始敢展輪出口海面天時不定操舟者尚其愼之於早哉 
[督工嚴密]  
　　○福州船局內工匠人等每日入廠出廠均有一定時刻前經總監工酌擬更攺致各工匠鼓譟此巳死報兹又聞十月初新定章程仍與從前不符每日入廠天色未亮匠人等均不願前行必待天明乃肯舉足至到廠點名各廠亦須點燭動工時雖燈燭輝煌而廠面深邃仍難工作須侯七點鐘方能動工各工匠查係總監工新章轉請憲示頒行茲故將新章錄左　奉帥諭十月初一日起早晨六點一刻響號齊集六點二刻再響號各廠齊動工上午十一點放工吃飯十二點響號齊集十二點一刻再響號各廠動工下午五點散工等因此布竊思有令必行方堪振作雖令不從何以圖功舊章已密而又密無隙可乘今又於點鐘而攺早一二刻豈欲使工匠等暗中模索耶抑欲使工匠等視而弗見虛應故事耶是誠不可解也 
[元寍縣試]  
　　○江寍府上元江寍兩邑縣試昨聞兩邑尊校閱公允衆人翕服初覆黜人無幾終覆則各取百名而優給酒膳云 
[江西官報]  
　　○洪又卿宗師於十月初八日由吉安起馬按臨袁州府考試撫憲牌示吉南贛寍道蔣繼洙患病禀請開缺調理所有該道篆務以補用道南昌府賀良楨署理藩憲牌示南昌府賀良楨現奉撫憲牌示委署吉南贑寍道所遺南昌府印務以南康府曹秉濬遞遺南康府印務以贛州府斌　均調署又新城縣極高司邵開金准調龍泉縣左安司缺飭赴新任署宜黃縣棠廕可朱蓉期滿更替所遺極高司缺以卽補府經歷陳玉光棠廕司缺以試用巡檢項麟書均署理 
[停公日期]  
　　○本月初五十二兩日爲西人冬節元旦良辰各銀行停公日期已列前報兹悉大英領事公廨於初四初六十一十三等四日英按察司於初三初四初六初十十一等五日海關於初六一日皆停辦公事云 
[西兵操演]  
　　○本埠昨晨有英國兵船槍隊約二百名齊登浦岸從大馬路出坭城至跑馬場操演閱一點鐘始整放而回觀者莫不美其軍容之盛云 
[邑尊相騐]  
　　○昨報吞烟自盡一節茲悉死者董爾載之妻弟范震生同三圖地保報縣請騐昨午前莫邑尊帶同仵作書役人等住騐范供董於前月二十九夜吞煙身死董姪錦全向爲掮客寓於白大橋堍王三三所開之王倫記西國裁縫店內前月二十五日王告董謂錦全竊其洋四百元逃匿着令交人屢與逼迫致董自盡等語董之胞弟名可祥供係寍郡鄞縣人兄年四十六歲向在滬上開舊貨店茲由范震生函知我兄被王逼死追我來滬特求伸寃邑　問范作何生理答稱亦開舊貨店又問汝何得知姊丈被王逼死答稱有姊丈之夥陸順甫可証問官訉陸供稱初王來與店東出外吃茶嗣又來過三次據云董錦全竊洋避匿湏令交人否則欲與涉訟店東憂急異常卽於念九夜密購洋烟吞服及我知覺救治無及云邑尊隨令仵作檢騐仵作用銀針從屍口中插入察得的係吞烟致死邑尊又親自覆驗屍親董司祥范震生求容自行棺殮並免發封邑尊准其所請着具自殮結候移文英會審署提王三三訊究昨報所云董友有向王理論者茲聞其人沈姓名予山現押於虹口捕房屍親等尚須投縣聲明云 
[來信照登]  
　　○鄙人於九月二十夜在蘇州電局校治簿書稍形勞頓肝陽乘之而起二十二三督魂氣離體知不可救十月初七夜氣湧聲微陰陽交戰醫家均已束手後事亦均預備延至望日脉氣離决水榖不進腹兼水瀉神已出舍知死期　旦暮間矣十七日偶因足冷用外國止痛樂水途抹兩足頓卽火降熱退旋復徧身塗抹腹中嘓嘓作響瀉水一次胃口頓開粥飯並進卽以大劉培補至今勉可起坐雖生死自有定命然非得此藥水頗難轉機爰請登報以告天下之同病者 
　　桃塢望炊樓主人謹啓 
　　十月二十六日報登第二傷心人病中述懷詩其署名係傳者寫錯實卽望炊樓主人所作也詩共七首末一首已排人本月初一日報內兹接來信知主人病已漸痊實深欣幸爰綴數語以誌喜 
　　本館附識 
[接錄電局章程]  
　　○一寄信之費至少以七個字起算　每三碼作一字算　七字以內亦算七字七字以外按字加算路有遠近費有等差另行列表於後局中照表收費給與收條後方爲代傳　一本局按照萬國公例每三碼作一字算如寄信者用四碼至五碼六碼送寄俱用一律碼號別無字母夾雜者應將繕來碼號統而計之如寄三個四碼通計十二碼　應扯作四字算如寄四個四碼　通計十六碼　應扯作六字算　凡零數湊不及三碼亦作一字算　倘碼號內有夾離者便難扯算如一個四碼應徑作兩字算兩個四碼應作四字算　一遇有私事電報欲提前立發者卽爲私事緊急信須出信費三倍　每洋一角者加作洋三角　並於信尾自加一急字　此急字亦算一字之費　一如來報中加用點句者其點不能照傳祗可每句自加一句字　此句字亦算一字之費　一如所寄之報欲使一無差誤須由收報之局照　信號碼傳回校對者信費另加一半　每洋一角者加作一角五分並於信尾自加一劉字　此對字亦算一字之費　一如所寄之報欲使收報之局報明收信人何時接到者本局電線可寄之信應收報費外加收五字之費其由本局轉交洋公司代遞上海至香港厦門歐洲各國之信仍照萬國通例加收十字之費並於信尾自加一到字　此到字亦算一字之費　一如所寄之報欲使立候回信者須於信尾自加一復字　此復字亦算一字之費所有囘信之費必須預付然奇信人不能預定回信字數凡本局電綫之信如信尾加一復字者一例先收十字之費收報局於送信時附交憑單一帋照預收字數傳遞囘音如果回信字多再由收報局向寄回信人找足如無回信收報之人可將此單寄還發信之人憑單向發報局取囘原費計限發報日起本局界　內三外六　禮拜爲期逾期作廢不遞回音不還原費倘去信無人接收卽由收報局用公務電音傳知發報局告知寄信人其預付回信之費卽抵知照之費例不給還　一如寄信人因收信人住址不定於開寫住址之後又寫一處住址欲使收信局兩處探投者應於信尾自加一探字　此探字亦算一字之費　除信費已由寄信人付訖外其探送之費應由收信人照付一信至某局尚須雇人奉送或由信局接遞未設電緣之處者除報費已由寄信人付訖外其雇送轉寄之費應由收信人照付　應於信尾自加一送字　此送字亦算一字之費一收信人應付探送雇送等費若不照付或姓名寓址不能眞確以致投送不到無從取費者收信之局卽以公務電報傳知寄信之局向寄信人如數補收一寄信人欲將一信分送幾人或一人分住幾處者如其同在一埠仍收一分信費但每帋另加鈔寫費洋一角　寄信南北亞美利加等處不能照此辦理　如果分送幾人幾處不在一埠者卽照各埠信費逐一計算一寄信人復欲追回原信無須發遞者果係本人之意或有人保非假冒者均可照准如果此信尚未代傳卽將原信費立刻交還並將本局收條收回倘信已代傳可續寄一信令收信之局註銷前信不代投送所收送費除此信已到基埠應照某埠信費扣收若干如有餘 
 
 

Page 3

 
 
資繳回東人至于續寄之信仍須照字先行收費倘寄信者欲索囘信先付回信之費則此信在何局止住該局卽須照復倘未付囘信之費該局亦應由信局寄與復音一收信人因來信有不解之語卽計原局追問者所有追問及回復信費均湏先行照付如果復信到時實係局中之誤其事大有關係者應將信費全數繳還一如所寄電信收信人並未收到應將信費全行繳還者卽由寄信局傳公務電音至收信局查得送信簿上並不簽名蓋章又未交留布啓者當憑寄信人所執本局收條及收信人寫來未曾收到之字據全數照付或電線未斷遲至一百四十四點鐘之久方能遞到或追問原信後同中果有大誤應將信費全行繳還者當憑收信人所收之信帋照付除此三者之外平常小誤槪不還費至於應還信費之期凡因中　日本之信者以兩個月爲限因歐羅巴等處之信者以六個月爲限○洋字寄報專章十二條　一傳遞洋字電音其式有三一曰顯語一曰暗語一曰機密暗號　一顯語之信盡人可知惟須用萬國電報通用之文　一暗語之信能使人識其字而不解其意惟須用英法德意荷葡日拉八國文字至於人名地名不准借作暗語至於暗語底本應准局中查看　一機密暗號之信若用號碼或連寫或幾號裁作一段局中不必明其意惟商民之信不准用外國不成字之字母以作暗號如果一信之內暗號與顯語間用則所寫暗號必頃用筆截出全用暗號者聽之　一洋字均以字母軿成然至多以十個字母算一字不止十個字母者加費　一信內有二三字點畫接連者仍按字數收費　一人名地名及數目等字倘係接寫准照字母核算字數倘寫某色某街某巷者其邑街巷等字逐一收費　一凡書寫號碼之信以三個號碼爲一字　一凡遇號碼或字母截開單寫者各照一字計算緊要語下用畫者亦算一字　一遇有分別數目點畫各算一個號碼遞有號數之後又加一字母者　卽係中國第子　亦以一個號碼計費　一洋字書函均有定格若電信不按欵式及有錯字省文者均不代傳　一洋字電音條理甚繁均照萬團電報通例不及一一詳載規例與華字電信相同者已見前文此不再錄 
[金節婦傳略]  
　　○浙台臨海縣生員金牧次子拱垂娶時邑禀生彭澤之女四妹爲室秉性貞靜寡言笑家貧夫婦相敬拱垂習帽領業彭氏日夕助針黹開張小舖稍可支持本年五月間拱垂患病醫藥無靈日久用竭彭民傾筐倒篋典質殆盡遍求良醫祈神禱天竟彈綿四閱月不起至八月二十日棄世彭氏現年二十一歲痛不欲生絕而復甦者多次　檢點衣衾慷慨經理次日更衣於親長前道謝戚黨見其神色有異再三詰問始淚下而言曰氏家貧無子年輕守節恐難終始且父翁有聲庠序一有不愼玷辱兩家幸各親長弗以視死不救爲詞誠如活氏試間置氏何地所遺二女望大伯念手足之情代撫成立九泉之下定當圖報言畢哽咽烟膏毒發而死時值府試爲新任成梓臣太守所風聞旋詢紳董確　太守謂有年烈性可敬可嘆卽厚賻以資喪禮並囑局紳經理祭日率同社親詣吊奠各縣紳士衣冠濟濟咸集來吊觀者如堵殊形擁擠僉稱死雖節烈若非賢太守留心風教表揚化俗亦難致此况際此考試之期剿匪之後更屬難事並諭令紳士具禀卽行詳請旌表云 
　　古章安心耕拙人撰 
[方芝樵茂才客遊吳越爰成秋懷一律寄之]  
　　○明月照南樓憑欄遠思悠蛩吟三徑露簾捲一天秋作客悲王粲何人識馬風有懷眠未穩欹枕數更籌 
　　吟紅館主小蓮孫葆基初稿 
[孫小蓮部曹秋日寄詩見懷依韻答和]  
　　○有容正登樓浩然鄉思悠故人頻入夢多病况逢秋我愧賣癡范誰爲顧曲周茫茫增別感交錯負觥籌 
　　芝山懶樵澍人方之祥待删草 
[芝樵茂才以小蓮部曹寄懷詩見示邀同和作]  
　　○百尺仲宣樓雲飛意共悠調高難和韻筆健好吟秋慟哭嗟狂籍逍遙讓老周雕蟲吾輩事且復鬥詩籌 
　　種蕉使合茝孫葉光祖未是草 
[芝樵宗兄以小蓮孫君秋日寄懷詩見示卽步原韻]  
　　○縱步上高樓長天一望悠曰雲無盡處紅樹不勝秋遊宦家千里懷人歲又周空餘投筆意借著爲誰籌 
　　廣陵散仙養滋方頣壽未定草 
[秋暮羈留屯浦感成一律仍次前韻錄呈諸大吟壇指正]  
　　○裘敝質高樓天寒客恨悠漏殘紅燭冷書斷故鄉秋良驥空逢樂東風不與周旅愁寄何處夢醒侮輸籌 
　　廣陵散仙方頤壽再稿 
[養滋鹺府以和草並秋感一律見示仍用原韻答之]  
　　○今古幾間樓浮雲到眼悠思縈靑瑣夢吟瘦碧天秋得意鷹揚呂忘機蝶化周無才恥書記莫畫魏公籌 
　　芝山懶憔方之祥求正草 
[光緒七年十月十六日京報接錄]  
　　○○恭親王等片　查軍機章京形部員外郎謝謙亨奉　旨捕授江南道監察御史所遺章京一缺應以服滿與留在額外行走之工部候補員外郎李方豫充補謹　奏奉　旨知道了欽此　○○頭品頂戴山東巡撫臣任道鎔跪　奏爲審明　殺一家二命重犯按例定擬恭摺具　奏仰祈　聖鑒事竊照高密縣案犯李五謀毒伊兄責休之妻李盛氏並隨養幼子李道士　誤毒鄰人王叙各身外一案前據該縣騐訉通詳審擬由府解司因恐案情未確發委濟南府審　旌據該府以李盛氏係該犯李　胞兄李景奎買休之妻　應離異至死應以凡論李道士係李盛氏之子　母撫養子無絕母之理似應以一家論檢查道光年間安徽省盛福賢成案與此案情節相似仍徒一科斷並不以一家二命論引斷恐有錯悞詳經咨請部示嗣准刑部核　以盛福賢成案係一鬥一誤與二命俱係鬥殺有間長以徒一科斷此案李盛氏母子俱係謀殺向應以一家二命論行令詳核擬辦等因經前撫臣周恆　轉飭遵照去後茲據該府撫　熙督　候補　　耿　昌　文熙審明擬議解司由臬司潘駿文覆審解勘前來臣親提研鞫緣李五籍隸高密縣先與李盛氏李道士無嫌與王叙並無嫌隙李盛氏本係李五同姓不宗李法成之妻　道士年甫八齡係李盛氏之子王叙係李五隣人光緒三年正月間李法成因案貧將李盛氏賣與　五胞兄李景奎爲妻得受身價制錢十二千文李道士隨母　　李五先與李景奎同居李盛氏過門後屢將李五欺凌並以李五好吃懶做挑唆李景　將李五分出另居是年十月間李景奎　李五並其二胞弟李景花分居各度將　遺地四畝二分每入分一畝二分下餘六分作爲祭產李盛氏　唆使李景奎將家尋糧食按人口分派李景奎分得糧食一石二斗李景花分得六斗李五因無妻室祗分得三斗李五不服爭論李盛氏卽以李五將來總要餓死之有向李五斥罵李五生氣與李盛氏吵鬧經李景奎喝散李景花卽外出貿易嗣李五將所分糧食吃盡因年荒米貴貧苦難度億及李盛氏屢次將伊欺　並挑唆伊兄分居少分糧食使伊一人獨受貧苦必懷怨恨起意將李盛氏李道士謀死迆忿計定乘便下手十二月十七日李五　知李景奎探親外出卽起集向不議姓名人担上買得　鼠信末三兩作用紙包裹收藏身邊走至李景奎家適李道士在門外玩耍李盛氏在炕背 
 
 

Page 4

 
 
坐針　李五見外間桌上放有秣秫麵　假意看視將信末撒入罐內用手攪勻走回李盛氏旋將罐內秫麵煑粥因王叙適在李景奎家修補鍋框李盛氏用盌盛粥與王叙李道士分食均因毒發先後殞命經李景奎回家瞥見屍身通知王叙之弟王均前往看明李景　當向李五肖問因見李五神色慌張再一　詰李五不能隱瞞　知實　李景奎將李五拿獲投保經該前　史　驗訉通詳未及審解卸事前署縣往瀛審擬解經萊州府知府福　因提訉犯供翻異駁飭汪瀛審照　擬解經福潤因恐案情未確駁據汪瀛覆審照原擬由府解司因恐案情仍未確切發　濟南府知府黃大鶴以李道士係李盛氏之子　母撫　應否以一家　檢查成案未符引斷恐有錯誤詳經咨准部覆黃大鶴審擬兩次解司駁審訉因犯供仍復游移禀司飭取李法成供詞核訉未到升任兗沂曹濟道卸事該府梅啓熙到任催據該縣訉供由司發府審明擬議由司招解提審供認前情不諱並無起衅別故及知情同謀加功之人案無遁師查例載殺一家非死罪二人擬斬立决梟示酌斷財產一半給被殺二命之家養瞻又律載用財買休賣休因而和同娶人妻者本夫本婦及買休人各杖一百婦人離異歸宗財禮人官各等語此案李五因挾李盛氏欺凌並唆使伊兄李景奎將伊分出另居少分糧食之嫌輒起意毒斃李盛氏及其隨養年甫八齡幼子李道士並誤　鄰人王叙身死情殊兇惡李盛氏係該犯胞兄李景奎買休之妻律應離異歸宗應以凡論惟李道士係李盛氏之子隨母賣休身受撫養子無絕母之理應一家二命論自應遵照部示按律問擬李五除誤毒王叙身死輕罪不議外合依殺一家非死罪二人擬斬立决梟示倒擬斬立决梟示先於左面　兇犯一字李盛氏與前夫李法成恩義巳絕於李景奎亦應離異應毋庸斷給財產李法成因貧將妻李盛氏賣與同姓不宗之李景奎爲妻李景奎知情買休亦應按律問擬李法成李景　均合依用財買休賣休　而和同娶人妻者本夫及買休人各杖一百律各擬杖一百事犯到官在光緒七年五月十四日恭逢　恩詔以前所得杖罪均予援免李法成所得身價錢文照追入官賣信之不識姓名人應免詳究除供招咨部外理合循例恭摺具　奏伏乞　皇太后　皇上聖鑒勅部核覆施行謹　奏軍機大臣奉　旨刑部速議員奏欽此 
[浙省撫轅抄]  
　　○十月二十三日候補府徐士霖湖墅同知鍾匯華俱禀知厘捐周委接辦厘局差叩謝　俞德懋禀知藩委海寧州嘉秀二縣催南米差禀見叩辭　候補縣高英禀知奉藩司　署蕭山縣事叩謝　從九品李景雲由京騐看來省　到　○二十五日憲駕巳刻陞堂左右兩營官兵站圍拜接撫鹽二印　候補同知揭裕鎔禀知厘捐局委鎭海船買捐局差叩謝　李攸叙禀知藩糧委海寧監收漕米差叩謝　通判李鏡禀謝臬司委辦下城保甲差　補用辦善廣禀知藩委石桐監收漕米差　何兆境由京引見回省禀到　接司獄王孝鼎玉環　九品高長松廟山均禀知奉藩司委署各巡檢事叩謝　○二十六日候補同知　均禀知藩糧委嘉秀監收漕米差　補用縣金廷棟禀知藩糧委平海二縣　收漕米差　且蘊章巡檢葛錫爵俱由京騐看分發來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
