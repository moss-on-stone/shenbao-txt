# 1884 - 37 - 4903890

 

Page 1

 
 
[招請賣報售及採訪時事人] [  申報舘主人啓]  
　　廣東爲極大省會仕商雲集本舘現欲請一友人在穗垣代銷申報及點石齋申報舘兩處所印之書籍如有粤友願辦此事祈來本舘面議一切惟須在 
上海覔一殷實大鋪作保方可訂定也又欲另請一友在粤垣採訪新聞務須眞實不虚措詞明順修洋面議此布 
[書整頓錢業規條後]  
　　新歳本報開印之日所登東山後裔整頓錢業規條其言洞中弊病非深知此中之甘苦者不能親切言之竊維歔歲以來各業從新開市街走飛輿堂留名紙莫不欣欣然相賀曰發財發財惟錢業則大不然去年未至除夕先期倒閉之家固已風流雲散而歲底收帳支撐過年者乃亦大半收塲至初五日丑寅之間不見大夥小夥相率而拜財神螭竹之聲寂然不聞闚其戶内寥寥數人異常冷落蓋因財東已有復絶之信諸夥知事不諧各奔頭路惟生財竹物尚未搬淨留出店一二人守門而已此等處所無里不有拜年之客蹤跡希罕統計是日錢行上市者北市止有十一家南市亦僅十五家噫嘻氣象蕭索極矣轉瞬春深絲荼上市客帮雲集或者尚有新開者抑有旣收帳而復整門面者大小諸夥心摇摇如懸旌希冀生意猶不絶望日來上元令節二三同志相將入烟館上酒樓各道所苦互求援引以故烟酒聚會之處座常擠滿至於賭錢則往年錢帮最盛今生意之有無懸而未定舊年歸帳亦旣悉索敝賦債負纍纍更從何處掇借以爲賭本途間問訊皆日此調不彈久矣何情形之冷落至於若是耶據目前觀之賦閒之人盖不下三數千假令二三月以來依然如此不知置此輩於何地也或曰人棄我取亦經營之權術也錢莊雖少而外行營運每年有貨若干卽需資本若干是往年五十家往來者今可歸總於十數家拆息之利穏獲盈餘但事事謹愼不放倒帳豈非絶好機會乎顧機會雖有可乘而莊家積習猝不能改若以東山後裔之章程質之董事懸諸錢業公所之門而令此十五家十一家者遵而行之吾竊以爲未可也如其可行則現在莊雖不多同業之人十九賦閒情殊可憫而究之夥友之失業其害猶小財東之折閱其繫非輕苟今年一歲之中家家獲利則聞風而來者踵接趾錯亦何難斬復前日之觀而此等失業之人不過一年仍有可就所損亦正無多矣而無如規條之必不能行也無論錢業之人大都勢利空塲闊架滬上最多根柢虚實苦於散處五方無由摸索一或不愼必墮術中放帳而不倒萬不能保卽店中規矩亦覺無由整頓盖夥友宕帳已成牢不可破之習自西帮於匯兑之外放出常期莊夥與之往來應酬煩數出必乘輿衣必豔色酒必招妓樸素之風變而侈麗非千金不能開銷人情拘謹樸實以有所顧忌也聲色之好非上智不免向之惟恐人知者一旦不畏人知則漸染之餘易於縱弛浸假而非爲應酬亦溺志聲伎矣千金之微不足以供揮霍而於是千方遮掩百計搜羅利欲熏心妾貪非分勝則自獲其赢敗則歸諸公帳大夥如此則小夥亦漸效尤放胆宕掛自千餘以次遞降至於學徒亦有一二百金財東眞本不過三萬上下而諸友宕帳乃反無限制其能堪此擾擾耶所幸者每屇歲除必歸清而後聯明年生意否則當手者不令拜財神也故錢業之人於十一月間卽在外張羅或商之親友或挪之同業或更謀之往來店戶掗借常期以分用其半迨新正開市送摺交易則又在店中宕挂逐漸歸還核計實在虧空多必萬金少亦數千跑街以下千金數百金不等此則全數烏有者止以生意聯貫如紙糊鬼驗未曾抓破耳今如規條所云寍加辛俸不許宕帳夫辛俸大夥百二十千以次遞减少僅三四十千就令加至兩倍亦屬無濟於事凡去歲挖肉補瘡始能彌補全賴宕支以抵各欠一旦斷絶彼債主有不逼索者　將何以應之也故實虧不能補而加俸止宕之法斷不可行也錢業之人本極樸實自學業以至出山父兄之所期望母妻之所依頼有寄錢回家以資事畜之需者無由家措錢以償花費之債者蘇鎭各帮成不可在而寍紹則　所素悉凡學錢業生意者無不守此規矩卽便家有餘資良田市屋歲收租息足以温飽而欲其變産以彌虧空勢必不能然則共歷年之東挪西蓋者將終無的出而宕帳之例於是乎不能革矣噫嘻整頓之法倘猶别有在乎是所望於董其事者 
[法報譯錄]  
○法國報言前知有德國兵官數人在在國教練兵士而德國報中則云實無其人惟中國購辦克虜伯炮廠之炮該廠中有數人至中國爲華兵指點現在亦俱回國止有一人名薛基耐爾尚在恐目下卽在北寍軍中未識是否爲統兵軍官但卽使其人果在北甯亦僅能教習軍士若統兵攻戰則無此本領也至中國向德購辦軍械兵艦未識中國意見若何第德廷已告知中國謂中法之事未定則所製軍裝船隻不能駛行來華聞所造之鐵中船已有一艘下水其船可裝二千墩内有炮十二尊行行駛極速云 
[朝鮮風俗續記]  
　　官員出門或乘驢或坐轎從人必將印匣負隨於後以繩作網而肩承之口盂溺壺皆雜置其中官員束腰之帶下埀大穗内藏一物約三寸長或象牙或烏木不等上刻其人之姓名某科出身何年入什聞是國王所頒給　外城共分道八卽八省然惟京畿道文堂武權衣前埀二皮包内藏兵符及信符便帽無分貴賤皆黑馬尾織成如中軍帽式文人雅士有戴六角帽其質甚軟可疉摺之名爲程子冠係仿程夫子之冠而爲之無書可攷不識然否大街本甚寛敞而兩旁房屋以外又各搭草棚以爲賣物者棲止之所每逢國王出宮所經之路草棚先期拆毁回後再修葺之殊勞勞也自街口望之草有新舊屋亦高低不一深淺不齊甚不雅觀且草屋毗連一遭回祿殃及者必致繁多城中街市穢污難堪蓋居民便溺皆傾於街之兩旁溝中掩鼻而逼猶有餘臭焉而彼之人民習若無事海上有逐　之夫洵不虚也官行街上無論乘驢乘馬皆以青纱障面兩端有柄以手持之若坐轎則不然有云是避穢氣者有　是避熟人者席地而坐脫屨戶外有古人風宴客之時客至主屋主欠身少讓膝尚未起面前各設小几一高約八寸許各對坐酒有數種菜無多品只菘椒牛肉而已客去主欠身點頭並無迎送之禮居家皆火炕下爇以薪夏日亦然熱氣通人殊難坐臥而彼處之晏如也一品紅袍犀帶二品紅袍金帶以次有差懸睕而書字多精妙若使之憑於几案反不有能書者亦習惯成自然也轎無椅板惟盤膝而坐於下層大官之轎間有精工者其制亦不外乎是極大之官有坐獨輪車者兩杆甚長前挽後推輪高四尺餘上安一小椅升車時兩旁以木撐住然後扶人而上巍然高坐約離地六尺餘笨 
 
 

Page 2

 
 
而且危春聯紙尚白只書宜春納福迎祥迪吉等字間有書三字者若五言七言則未之見也且貼春聯者十家不得一二其貧苦可知草屋居多間有瓦屋皆百餘年物簷椽半摇摇欲墜除王宮廟宇外木皆本色絶無油漆彩繪元旦無拜賀之儀惟皆著新衣冠遊行街上兒女多有放風　者或如小箭靶而中留一圓孔　樣胡蘆無二式也雨天惟官令隷人執盖紳民皆油衣油帽徧行路中油帽折疉如摺式有竹架可支下等之人將油帽竹架束於腰間天陰則預支架於頂將雨卽撐帽於架太監名中使亦有娶妻妾三四人者但不能生育耳酒店隨在皆然有掛燈籠紙帽爲招牌而權當酒帘者内多當罏婦女名曰花酒店小兒留髮如女子然迷離撲朔洵難辨也然女子自幼卽束裙於衣上男孩則否木屐削木如鞋齒高行速中國人著之殊有行不得之勢隨處有賣草鞋者轎夫及貧苦之人或置數雙而　於腰下敝卽棄之以換新者陌路上多此物登山雙不借有謂爲不惜者其此意也夫試士以策論一年或三四試絶無定期一試帥一狀元且有不祗一狀元者蓋無榜眼探花之名目均可以狀頭稱之觀其所對之策論亦不過諛美頌楊無甚實在學問持親喪者皆麻衣草笠笠形大如斗邊作花瓣式父喪髮分於後母喪髮分於前手持麻布一方旁有兩柄見人則以布掩口而過問其名則曰喪　蓋不欲人見也然不掩其目而僅護其口其義何居春秋日居民上墳祭掃只奠以酒或撮土三堆而後拜之無所謂供献者新葬之墳亦有婦人哀哭於其傍山水清秀故人亦靈敏惟以門第阻人微賤者未能上進遂安於怠惰無所事事終日遊行街上耳性嗜淡芭菰每人必手執一具隨時噘食幾不相離婦人行路多以袖　蒙頭見人則兩手緊持之其實大半是白髮媪陶器甚樸木器多古式居屋在半茅茨間有瓦屋亦卑陋淺隘聊蔽飛雨除宮署及文武二廟外無所爲高樓廣厦也有官妓官塲飲宴之時可招之如輕人其門國人皆賤之春秋佳日各著五色彩衣朝謁國王自宮門外望之多至數百輩綺羅錦綉如入萬花之叢謁後國王賜宴皆歌舞於王前盡　而散紗帽皆短翅無所謂尖圓而長者惟三品以上是雙紗四品以下是單紗然非細認不能識也武人習射與中國殊以靶臥於地上二三四十步射者仰弓向上矢下落而着於靶上爲中的兼有以竹矢射麻雀者亦匪命中官民頂前均以琥珀一塊繫於髮上盖恐笠爲風吹以此止之名之曰遠山 
[福州信息]  
　　福州西字報云福州相近洋面近日海盗甚多出沒於長風巨浪之中肆無忌匣捕魚船等疉遭打刦人咸視爲畏途有巡海之責者可不嚴行搜捕耶又云去臘二十五日中國某兵船駛出馬尾試演打靶其所放開花炮有一千五百码碼及二千碼之遠其打靶之法係設靶子於山上然後由船上然炮擊之中間隔一大巴島此島向無居人是時適因捕魚聚集多人而兵船又因風大浪湧簸揚不定炮彈遂誤堕大巴島上死者數人後經舁回家中受傷者則置諸不理聽其白斃殊可慘也查打靶之時船上本有紅旗使人知所趨避惟島中則不能望見致罹此厄云 
[火油遭焚]  
　　昨日香港來電云本月十四日港西旗昌洋行之火油棧房失愼該棧計儲有火油四萬箱分數家保險計保本七萬元現均付之一炬想保險各家當照章賠償也 
[建閘懸燈]  
　　廣東議堵河口一節兹悉擬建築水閘以時啓閉晚間則於閘上懸燈俾船隻得以避就也 
[宜昌雜聞]  
　　高學憲於去臘十二日抵宜卽換坐船拜客十四日開往武漢云○前奉憲札派委在城鄉募捐修整府縣學文廟及覽勝樓現聞府學文廟工已告竣覽勝樓亦已架梁惟縣學文廟尚未興工城内捐款將近收齊鄉間則尚多未繳故柳明府到任後卽出示限三期繳清自十二月初四日起十日一限蓋恐任意延挨工價無從取給也○馬鎭軍飭營逐日操演於刀矛弓箭外尤以打靶爲先務賞罰分明兵弁皆爲之踴躍也○立德行所辨之輪船現在改名彛陵於臘月十九日午後抵宜因初次運行貨物未多只裝火油多箱亦無搭客只教士數位而已○長陽縣自去夏蛟洪爲患年榖又不順成饑民苦極至有剝樹皮掘草根而煮食者又有貧民取山中軟土作成餻形賣與人食名曰觀音餻若桀驁者流爲士排隨處搶劫此風雖不可長而其情亦甚可憐也○年底各項生意清淡惟幸天氣晴明肩販尚可買賣乃臘月念二三兩日雪花飛隳陰雨薄寒市上更形蕭瑟矣米價又漲數百文一担約在五千内外麻油驟漲每斤須制錢一百三十文桐油亦每斤八十文無項不貴貧民之苦難言也 
[津沽近事]  
　　天津市面全伏票項流通籍資週轉去冬歸賈胡同内某洋貨號倒閉十餘萬兩宮南北各鋪戶多受其累銅山西崩洛鐘東應銀根因之愈緊爲十餘年來所未見云○天津當鋪去歲十一月間已經讓利自十二月朔起原利三分者讓至二分復讓至一分二厘原利二分者讓至一分五厘復讓至一分農具亦照常讓利而取贖者仍寥寥焉民窮如是牧民者將何以救之○施捨棉衣大抵原當者佳而做新者假手於人不無侵　天津棉衣有三面新之說蓋謂表裏及棉花均簇簇生新也去冬某處捨衣雖係三新而表褁洋布削薄過紙其中棉絮不過略略平舖向光一照共隔二層居然望見天日噫是誰之過歟 
[雪澤均霑]  
去冬南省無雪官民盼望良殷入正以來本埠及金陵蘇垣均獲祥霙迄今尚未銷盡此已列報近接各處郵信知鄂省於新年初二日天氣轉陰先雨一晝夜初三日卽雪花飛舞至初七日早起　一無垠積有七八寸許江西南昌亦於正月初四日得雪惟隨落隨融未能厚積九江府於初二日大雨如注初三日十點鐘後卽六出花飛正如扯絮搓線紛紛不已入晚則萬籟無聲晶光交映初四日晨起屋比已積有寸許遥望廬山正如銀裝玉　農民無不忭舞初五日北風大作寒氣逼人人皆有瑟縮狀寒署表已降至三十一度云安慶於初三日起連朝大雪約積二尺餘鎭江則僅得盈尺元宵以前尚聚而未化揚州黄沛皆太守去冬早率屬永雪新正初六日午後果見同雲密布戍刻卽邀雪澤至初七日城中約有四五寸鄉間約四寸有餘高寳泰東等縣稱是寍波於初二日起忽雨忽雪間雜雪珠河水張與隄平低處將可没膝云按上自武漢下主浙東各省府得雪情形似皆仿佛則今歲田禾定必有秋也又接十二日烟台信知是日雪甚大天氣寒甚路旁乞兒間有倒斃者 
[懷遠船失事紀餘]  
　　招商局之懷遠輪船失事後經派小火輪船往探情形此列報兹悉小火船名福利於昨日回滬據稱該船往探時帶有海關洋人善水性者　人迨至該處而雨雪紛飛風浪交作苦於不能奏手在後二人入水探得懷遠船爲沙泥擁覆　厚　尺因是不能入艙内取物惟見船面有死羊四隻而已水面之桅杆亦不可見二人遂至近處山上暫住是以福利船于今日再行開往接回二人也自此以後不復派船往探矣 
[台基官禁]  
　　風俗之壞莫甚於台基虹口素無妓館而台基亦所罕間近有一種甯波媪在鬥鷄塲弄内專以引誘婦女爲事小家碧玉狹巷閒花貪其重利每至失節敗名有地方之責者不可不設法查究也 
[英界公堂瑣案]  
　　西包探稱裏虹口街旁有人罷設賭攤往拘時人均逃散祗獲三名并賭具及大洋一元對開二個四開五個八開三 
 
 

Page 3

 
 
個錢千餘文一併送案黄太守判將馮阿二張阿二　寳牛等各罰洋二元起案洋錢交捕房發充醫院經費賭具飭毁○華捕稱昨夜在寳善街東首見有人擺字謎攤情同賭博卽拘二人并將字條一併解案黄太守判將沈任才王阿福各押七天字條毁○虹口鄉人朱炳咸稱豢猪爲生逐日向各戶取鹹湯給绾食每至節期分送青菜等物以酬之去臘王姓家以我未曾送去向我索取致與口角不料著名流氓陸阿發助王尋衅致我用去酒菜烟鈔服禮等洋十餘元尚欲我酬謝不得已而訴捕富捕頭禀陸阿發混名獨眼阿發係著名流氓藉端訛詐屢經送辦哲領事因請判發捕房管押一年黄太守謂一年太重哲君又謂若不嚴辦不足以儆將來太守祗得照此判斷○華捕稱曹春林鄭金寳均在浦江摇麻雀杉板昨因爭奪生意打架拘案請訊黄太守謂杉板與東洋車一例不得爭奪生意今姑判罰四開一个充醫院經費 
[法界公堂瑣案]  
　　歷人周景溪者浦東人也每在租界地方人酒肆麵館大嚼而出不名一錢因是被人扭送捕房及由公堂送縣者已 
非一次詎前日至某酒肆吃去酒錢一百九十四文又不會鈔被該店扭送法捕房解訊翁太守詰其家有何人何以吃酒不會鈔答稱家有二千餘人若吃酒會鈔亦不致被人送案矣太守見其愾狀可掬着送善堂收管○前報列拐孩被獲之鄭阿新昨日復解公堂據法包探嚴頌眉禀稱前往八仙橋　頭店傳張老二據該店主稱張於當日出外後迄今未曾回店太守詰鄭阿新則仍執前供太守又詰原告沈李氏之子九歲小兒來福亦仍照初次到堂之供語太守謂小兒何能說謊着將鄭阿新重責二百板　號一月以儆○原告徐金章偕夥董某携天和錢莊帳簿數本遞禀聲稱在英租界開天和錢莊請王其爲經手詎其放出各戶之銀合計有一千零五兩遣副手董夥往收各戶中有云俟王自已來收我等另有帳算有云已經王收去爲此將王送案翁太守閱票之下知此案去歲曾在英公堂涉訟徐則稱英界係陳耀宗原告控王欠銀六百餘兩之案不涉我等之事太守詰之解案人王某稱放出銀數相符儘可收取翁太守着徐金章帶同王出外收帳若能收到卽可無事倘收不到卽當扭送以便提究○前　花烟館婦人顧王氏控有烟妓周王氏卽曹愛寳由薦頭張錫　張四姐王美觀胡奶奶四人做中借去洋四十元詎曹愛寳私自逃去現在伊寄母胡陳氏家尋到送案借據呈騐翁太守見借據上係周印仁具名卽詰周壬氏此是何人答稱是丈夫素患瘋症翁太守斷將周王氏暫押着其將丈夫交出又令原告將作中之　婦四人邀到再核昨日捕房將周王氏解案原告顧王氏惟將其寄母胡陳氏邀來中保四人未到翁太守謂顧王氏曰借錢之事爾有借據收執不患落空况有中人在内祗　尋到中人卽可向出名之周印仁索討遂將借據擲還又詢周王氏　到花　館中幾何時大夫曾到爾處取洋否答稱爲妓已有一年丈夫每月來取洋三元有七八月光景太守謂縱妻爲娼自已取錢夫婦之義已絶着將周王氏送善堂另行擇配免致爲娼 
[陳家木橋直山東賑所催捐啓]  
啓者敝所因疉接直隸嚴佑之諸君山東潘振聲諸君催解賑欵勢不容已現擬卽日起解直隸賑銀五千兩山東賑銀五千兩惟欵項尚無着落務祈好善君子源源設法卽日募交彚解以應急需施患當厄功德無涯同人不勝急切盼禱之至 
[陳家木橋賑析來啓]  
　　敝處承出使德國李丹崖星使復緘略言直東沈災前經仰承先母遺志捐銀一千兩兹當率屬捐湊并派員勸令華商醉捐等因又附來德商地亞士洋行主密臘推助規銀二百兩星使恫瘝在抱孝義夙敦仁風所偃興起必多用先登報以代郵復而誌欽感云 
[三彩助賑]  
陳家木橋賑所來函云善士王薦之經募楷記棧友所得正月分呂宋票三彩爰捐繳陳家木橋之順直山東賑洋三百元 
絲業會館之順直山東賑洋二百元具見楷記諸善士心切救災不私其利册之得彩者多矣其可聞而興起乎再敝所曾函求四川升豐泰王薦之先生廣籌賑捐并寄去捐册等件未蒙賜復此次得承募欵感慰無似藉報鳴謝 
[山東募賑滬局正月十一日接嚴佑翁夾書]  
　　諸善長大人閣下頃奉前月二十九日惠函並直賑申公砝衛化銀一千五百兩照收拜 
悉一切籍稔籌祉吉羊善褀安燕爲慰九月望所賜之信弟由東赴直時尚未奉到容函致東省詢之同人再爲奉申諸君子存心利濟廣籌賑需旣相恩於桑梓復施澤於畿疆義聞仁聲溢於海内凡我同人靡不欽佩惟邦畿重地災區甚廣賑欵維艱弟至寳坻散放四百餘村全在水中共用二萬二千餘金每大口不過大錢七百文小口减半區區之數有勝於無若云救人救徹則未得也現擬至静海青縣一帶查辦一二處如無南欵接濟只好回南尚祈諸善長鼎力設法俾順直災徐不致塡於溝壑則感激如同身受矣專此布復敬請德安十二月念五日愚弟嚴作霖頓首 
[贈王敬侯次詠雪燈韵]  
　　君懷經濟盍陳籌繙譯斡旋圜地　義俠由來徴雅度多情應許擅風流詞壇調古欽相尚蓺苑功深博講 
求布鼓雷門　薄技欲　筆硯訪羅浮○春日曉望詩思油然着意尋霜風料峭曉寒侵隔江初日籠殘雪蘸水霏烟織遠林一片吟魂安所往三竿睡味適難禁紛紛車屬旋勞碌徙倫濠梁有會心[  珠江拙閒廬主杜鳳岐邠農甫求是草]  
[上海陳家木橋金州礦務局内順直山東賑捐公所經經收正月十一　　十二十三日第四十單]  
嘉興萬豐木行輕募吉祥舘主一百元駿記一百元○永安街無名氏二元羅店病俞老人二元疁城清河氏一元穎川補過氏一元以上十一日○出使德國大臣李募德商地亞士行主密臘助規元二百兩○錢塘學姚經募天台學黄十元季少漁二元吳遐卿馮藎臣徐子文陳慶百徐稷香凌雪樵無力子孫聚亨徐秋孫九戶各一元馮則誠半元○梁惻隱氏爲先嚴慈資冥福念元無力氏十元悔過人求子病愈先繳一元錢二百文以上十二日○王薦之經募楷記棧友正月呂宋票三彩三百元○炕州吳仲耆經募懷遠堂八千椿樹山房各念立壽椿堂瑞粟軒各十元夏佩甫吉陽山舘舒各六元康彊逢吉自牧居士祈保病愈祈母健求事順四戶各五元葉又青愼思堂李黄嘯吟仙舘厚載堂項董海珊曹子鳳無名氏七戶各四元潘懷德堂徐葆素堂陳餘慶堂汪敬義堂劉鶴汀余德銓汪仲谷七戶各二元潤餘堂都吳炳榮董仲英李鳳標汪星海吳立如江懋功怡耕堂董方增卿孫心田程錫畇呂道生汪厚章葉夢賢王御卿萬喜培十六戶各一元以上三十八戶共一百五十元○愛我廬主人指助山東由葛平甫手來十元唐　初次子十元隠名氏四元對開一個 
[接錄上海陳家木橋金州礦務局内順直山東賑捐公所經收正月十四日第四十單]  
　　常州保嬰總局經募定東戶善孝經捐洋二元錢十三千五十二文豐北陸宗邦募十 
五千三百四十三文昇西王永福募十元錢五十一千八百八十文豐北周維新募十三千二百文通江巢通發募四元九百八十文豐西蘇榮貴募六千九百文思補齋五百文懷北陵鑑堂墓九千一百八十文豐南湯榮華募九千九百三文安尚顧道明募十三千二百文懷雨南周　徐募九千文昇西王培興募四元念千三十文定秦厚齋募九元二千八百文又十元念九千二百念七文欽風莊寳　募九員邵信榮墓四　三千文楊兆賢募念七元三十六千一百五十文陸浩昌募五千廿文是健甫募六元十七千五百念文徐仁生募五元五千文唐恩如募六千文浦安典平安善士十元王庭柯三千文不書名汪一元薛寅亮募六千五百文吳福海募十五元廿四千七百廿五文徐慶宗一千文秦厚齋募八元一千四十文以上廿八戶共洋一百廿四元錢三百零五千一百五十文兩共合洋四百零一元四角一分由巨豐莊解來○廣州電局墓壽萱保康草堂十五元求椿萱冥福十五元○欽旌節孝馮氏六旬筵費移賑廿元無名氏三十元愼德堂求病先繳五元盧王氏二元○太古東來誠心子四員求平安三圓有心無力勉力子安懷氏問心如何不書名五戶各二圓無力人無名氏意誠十三戶各一圓○仁和姚同善祈母肝氣骨痛頓愈二圓○嘉定心嘉經墓心字聞十戶共書籍四十八本晶　二個料翎管二個玉鵝一只紅木墨閣一個又墓嘉字册十戶共書籍七十八本牙千繡袋一只錢二百七十文○有心無力人現銀一錢六分洋三角 
[揚州茂恆代收山東賑欵清單]  
　　富貴源頭勸捐單同字第二千二百十四號錢寳仁七十二元郭雨村汪子雨孫維軒三戶各四十五元吳語華王石渠二戶各三十六元賈逹人賈澤庭二戶共三十六元二成齋二餘生俞二戶各十元懷德堂六元二成齋高大有堂三槐堂在兹堂四戶各四元虎餘氏鈍子二元大共英洋三百五十九元係内姐臯縣楊手經勸彚寄指捐東賑合併聲明 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒九年十二月念四五日京報全錄]  
　　宮門抄○上諭五道錄前○選單○湘撫潘奏訊明京控案情摺子○楚督卞奏總兵因病請假夾片○雲督岑等奏調補知縣摺子○將軍崇奏甄别州縣摺子○大臣文奏請議卹摺○十二月二十四日○長春請假十日○召見軍機醇王○十二月二十五日○克王文中堂長有周家楣各假滿請安○兆珪等長有等前往口外賜奠請訓○麟公明桂各續假十五日○托倫布續假十日○載鶴續假二十日○果勒敏請假二十日○兵部奏派更換值年派出謨公尚宗瑞額勒和布徴員勒伯王禮王靈中堂延煦○又奏派查齋派出克蒙額恩全明魁芬車容貴德克吉訥耀年惪銘○工部奏派管理溝渠河道派出麟書嵩申福錕巴克坦布○内務府奏派分賞麅鹿派出額勒和布師曾○太常寺奏派看視牲隻派出恩承○侍衛處奏派東黄寺聽經派山錫光○召見軍機○光緒九年十二月分選單知府江南安圖坦鑲紅滿生員雲南楚雄裘祖誥直隷監同知貴州安順依凌阿廂紅官學生知縣直隷唐山樊增祥湖北甲撫寍邱逢源江蘇舉四川夾江陳遇贊順天舉縣丞江西龍泉王振鏞浙江拔巡檢廣東鶴山劉桂清直隷監靈山丁映南山西附山西交城周廷杰直隸供安徽無爲鄧虎臣順天供典史河南中牟張國煜山東監永寗惕韞玉四川貢商邱章光藻直隷汜水邵鈺順天洛陽袁慶煊順天俱供○○頭品頂戴署理湖南巡撫臣潘鼎新跪奏爲訊明京控案情恭摺覆癸仰祈聖鑒事竊於光緒八年十月初二日承准軍機大臣字寄光緒八年九月十九日奉上諭有人奏湖南澧州丁憂在籍道員覃遠璡與生員龔萬玫夥同貿易因挾索欠之嫌竟誣以白晝搶刦承審官徇情曲斷又湘鄉縣人彭萼從車得保叅遊結黨武斷鄉曲前與彭聲菴搆訟糾衆將其父子捉入祠堂抄掠家産此二案均經京控咨回審辦數年未結提訊等語着卞寳第委員迅速提集人証秉公嚴訊以成信讞等因欽此當經本任巡撫臣卞寳第欽遵行司分别提訊詳辦臣到任接交又經照案查催除彭萼被叅武斷鄉曲及與彭聲菴搆訟各情現在催提人証容俟查訊明確另行覆奏外至龔萬玫京控覃遠璡一案先於光緒六年五月接准刑部咨交隨經行司委提人卷來省審辦嗣欽奉前因復經卞寳第遴委候補知府徐培元赴司會審兹據臬司孫翹澤督同委員提集人証審明議擬具詳前來臣親提訊與司招相符查龔萬玫係澧州直隷州屬石門縣文生該處出産雄磺向聽民間自行開採龔萬玫與覃長甸等先後採辦各有挖存磺斤公議夥同運售事竣結事龔萬玫有短交磺價錢文覃長甸等向其照算索補龔萬玖不允爭論彼此由縣赴州控訴該州提訊供情各執帳目不齊諭令憑中清算稟覆尚未定斷覃遠璡亦籍隷石門係廣西候補道員呈請終養回籍與龔萬玖先不認識龔萬玖因覃長甸等爲覃遠璡胞姪恐其代爲到官情託必致吃虧起意呈控將覃遠璡牽入案内可以提省速結加砌招摇恐嚇依勢誣詐各浮詞遣抱赴都察院呈控送部提訊咨解回湘此龔萬玖京控覃遠璡之緣由也嗣經該司提集人証督同委員查訊覃遠璡並無與龔萬玖夥同貿易誣告搶刼情事質之龔萬玖亦稱京控情詞多係隨意鋪叙其應給覃長甸等雄磺價錢實無力全償願將田房作抵正在呈繳契約間龔萬玖在保患病醫調無效病故隨據其子龔世倬赴司投案據供伊父身故家計艱難前欵更無力補繳已轉向覃長甸等商明願再合夥赴山開挖俟所出雄磺暢旺再行陸續歸還提訊覃長甸等亦均允服無辭自應准如兩造所請取結完案以省拖累此又現在訊結覃長甸等控爭磺價之情形也此案龔萬玫賣去覃長甸等雄磺價錢短少被控提訊因慮道員覃遠璡代爲請託輒卽遣抱赴京砌詞越控殊有不合俱均係無據空言無憑反坐且已在保病故應免置議石門縣在籍道員覃遠璡訊無挾嫌誣搶各情原叅該員依勢横行交通官吏但亦查無實據至覃長甸與龔萬玖在州控訴該州提訊因帳目不齊飭中查復尚未定斷無所徇情均請毋庸置議除將細供備錄招册咨部核覆外所有遵旨查明緣由理合會同署湖廣總督臣卞寳第恭摺覆奏伏乞皇太后皇上聖鑒謹奏軍機大臣奉旨知道了欽此○○卞寳第片再據長江水師湖北漢陽鎭總失許朝琳稟稱前在軍營積勞過久心神交瘁筋力傷殘自同治八年新設長江水師各缺莅日十有五年事屬創始地值沖煩竭力講求營務未敢稍躭安逸前此年力較健尚可勉强支持迨至本年六月以後先因感受風寒左臂酸痛嗣復感受外侵風濕内應以致夙疾同時舉發周身疾痛難忍藥餌未能見效據醫者云非静心調攝難期速痊因思總兵任大責重竊恐帶病赴公轉滋曠悮獲咎匪輕合無禀懇給假三個月並請委員接署鎭篆以便父缷就醫一俟病痊卽當禀請銷假等情前來臣伏查漢陽地方水陸交冲舟車輻輳華洋雜處巡防彈壓均關緊要當此整頓江防之際該總兵旣病難速痊自未便稍事遷就致滋貽誤當卽咨商巡閱長江水師兵部尚書臣彭玉麟委荆州營副將高光効署理檄飭遵照在案相應仰懇天恩俯准將漢陽鎭總兵許朝　賞假三个月俾得安心調理一俟病痊卽行奏明飭令回任供職以專責成所有總兵因病請假就醫並委員接署鎭務緣由謹曾同巡閱長江水師兵部尚書臣彭玉麟長江水師提督臣李成謀附片具陳伏乞聖鑒訓示謹奏軍機大臣奉旨着照所請兵部知道欽此○○雲貴總督臣岑毓英革職留任雲南巡撫臣唐□跪奏爲揀員調補要缺知縣以裨地方恭摺仰祈聖鑒事竊臣接准史部咨議覆雲南寳寗縣知縣缺請以候補班前補用知縣孫祥麟請補查初任候補人員例不准補題調要缺該督等請以候補班前補用知縣孫祥麟補授寳寍縣知縣之處應毋庸議應令另行揀選等因應照例仍以前任知縣任蘭徴告病於光緒九年正月二十七日奉旨應以奉旨後五日作爲部中發行日期照限减半計算扣至九年三月二十七日五十五日限滿應勒歸三月底截缺係夷疆要缺例應在外揀撰調補毋庸掣簽查該縣幅愪遼遼闊地處邊隅界連廣西越南漢夷雜處最關要非精明幹練之員弗克勝仕臣等督飭潘杲兩司於通省應調人員内逐加遴選查有彌勒縣知縣胡以遠年五十三歲湖北武昌府江夏縣人由文童投効軍營克復漢陽府城池保奏咸豐六年十二月十五日奉上諭看以從九品不論雙單月歸部選用欽此又克復府城縣城保奏八年八月二十九日奉上諭着免選本班以府經歴縣丞儘先選用欽此又於克復黄州府縣城池保奏十一年十一月十六日奉上諭看免選本班以知縣不論雙單月遇缺前先選用欽此又赴脘隨征攻克廬州府城池保奏同治元年十一月十九日奉上諭着賞六品銜並賞戴監翎欽此三年七月赴部　供十二年七月分選授雲南河西縣知縣引見領憑赴滇十三年九月到省考列三等開缺另補於光緒四年另行請補彌勒縣知縣奉文覆准是年九月十五日到任任内並無叅罰事件歴俸已滿三年請以調補寳寍縣知縣洵屬人地相宜與例亦符據者雲南布政使李德莪署按察使熊昭鏡會詳請奏前來臣等伏查該員胡以遠年健才明辦事勤謹合無仰懇天恩俯念要缺需員准以彌勒縣知縣胡以遠調補寳寍縣知縣實於地方有裨如蒙俞允該員係現任知縣請調知縣銜缺相當毋庸送部引見所遺彌勒縣知縣選缺滇省現有應補人員俟覆准日另行揀員序補所有揀員調補要缺知縣緣由謹合詞恭摺具陳伏乞皇太后皇上聖鑒勅部議覆施行謹奏軍機大臣奉旨吏部議奏欽此○○奴才崇綺松林跪奏爲隨時甄别要缺州縣恭摺具陳仰祈聖鑒事竊查 
州縣爲親民之官必須持躬端嚴處事精詳方能有裨吏治其或才難　職必將貽悮地方茲查有委署軍粮同知遼陽州知州徐仲三文理不無可取惟志力日頹難期振作未便因前有擬補軍粮同知梢涉廻護應請旨將該員勒令休致俾免濫竽又查有撤任海城絲知縣徐廷蘭年力尚稱强壯而才識疏淺煩劇難勝應請旨將該員開缺留省另補該二員所遺遼陽州海城縣缺分均係繁疲難升調要缺應由奴才等照例揀員請補所有甄别州縣緣由謹合詞恭摺具陳伏乞皇太后皇上聖鑒謹奏奉旨已錄○○奴才文緒祿彭跪奏爲帶隊統領積勞病故籲懇天恩飭部　卹以彰勞盡恭摺仰祈聖鑒事茲據署正白旂協領德成報稱駐扎呼蘭統帶馬隊練兵花領副都統銜記名副都統布特哈副營木特本巴圖魯成福於十月二十七日突患吐血之症調治不止旋卽身故等情呈報前來奴才等查該員自咸豐八年出征轉戰湖北安徽河南等省迭著戰功後隨已故盛京將軍都興阿到奉剿賊十餘年來功績甚多屢經保至記名副都統花領勇號補授實缺副管光緒七年奉撤回籍時值呼蘭馬賊兹擾帶隊各官半不得力曾經前任將軍定安檄委該員前往接統練軍訓卒整武各處剿賊無不身先士卒軍威始振盜匪斂跡地方頼以安堵寔出該員之力前出黑能江恊領一缺奴才等以該員勞積掉著正札調來省領咨並面諭地方情形見其精神尚屬强壯兾其久資臂助不期突患吐血之症一病不起殊堪憫惻合無仰懇天恩俯准追念前勞將該員照軍營立功後病故例餾部從優議卹之處出自逾格鴻慈除將隊伍另揀久歴戎行之副都統銜協領博遜泰前往接統實力搜剿賊匪以安地方外所有帶隊統領債勞病故請卹緣由理合恭摺具奏伏乞皇太后皇上聖鑒謹奏軍機大臣奉旨着照所請該部知道欽此 
 
 
