# 1894 - 349 - 4907784

 

Page 1

 
 
[新印二十四史價目] [  圖書集成局啓]  
本局前印二十四史字跡明朗書式精良較他家之細若蝇頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨甲報館帳房購取可也 
[重印四史告成] [  圖書集成局啓]  
四史者何史記前漢書後漢書三國志是也本局前曾排印出售價亷物美購者盈門未及一年篋笥巳罄茲重復鳩工排就字跡疎朗紙色精良較對裝潢略不苟且每部分爲六十册僅收實價洋銀四元有欲躉購若干者請臨申報館帳房面議 
[新印繡像醒世姻緣告成] [  三馬路申昌書啓]  
是書爲西周生手箸雖倣章回體例而和平中正絶無穢褻情形時而寫才女之綺思時而傳佳人之幽怨時而記名臣之功績時而狀俠士之行繪影繪聲各極其妙誠小說中出乎其類者也更延名畫史繢成繡像冠諸卷端不特誊頦如聞抑且鬚眉畢現茲巳告蕆每部分裝十本釐定碼洋一元四角諸君子盍亦於酒尾茶餘藉此作掃愁之帶乎 
[聖明天縱說]  
自來一代之興必有聖明之主出乎其間用以成不世之勳而著重熙之治如周之宣王漢之光武唐之肅宗皆是也大抵運會有剥必有復治道有塞卽有通天之鍾毓神靈盖不忍坐視斯世之終於晦盲而特使之乘乾出冶奠一世於澄清恭讀本月二十一日上諭而不禁肅然以興歡然而舞也夫用兵之道全賴將帥之得人苟得其人則雖新募之勇訓練未精而駕馭得法亦可驅之赴敵蹈白刃冐湯火而不辭苟非其人則雖以身經百戰之兵而以兵將平日積不相能之故誰肯以性命相拚徒坐視其抛棄器械爭先逃遁而已是以將有勇怯兵無强弱以勇將領弱兵則兵之弱者可化而爲强以怯將領强兵則兵之强者可化而爲弱兵之進退將主之至將之黜陟則朝廷實宰制之高拱法宫之中明燭萬里之外凡將帥之賢劣勤惰無不一一考察如燭照數計而後爲將者不敢肆其欺飾之計平日則認眞訓練臨戰則歃血誓死踔厲奮發一洗畏怯掩飾之弊夫何患戰事之尙無起色自中倭開戰以來牙山旣敗於前平壤復失於後遂致鳳凰九連金州岫巖州次第失守甚至以形勢天然之旅順船隖製造局及無數新鎗利砲一旦拱手而讓諸他人不特西人之作壁上觀者不解華兵之何以不戰而逃卽倭人自視雖謂已得西法皮毛可出其鋒以與我相爭然亦未敢逆料夫華兵之恇怯不能力戰至於此極也夫至於兵不能力戰則爲將者之庸懦可知而况各軍挫敗半皆由將領首先逃竄固未可盡以恇怯不力戰諉其咎於兵也黜陟之權操之自上此賢智之所以奮興愚不肖之所以甘於屏斥也此其道在持之以公而尤貴濟之以明不公則有功者或致湮没不彰有過者轉得牢籠固寵不明則屈抑眞才彼不敢居功者斷不屑急於自見而積惡累過者反得巧爲裝點以遂其欺誆之計紀綱不整賢否混淆此僨事之所以多也皇上自用兵以來旰食宵衣運籌决策而於馭將之道尤加意焉方葉軍門志超駐軍牙山時屢報勝仗奬勵有加又蒙頒發内帑銀二萬以犒軍士一時遐邇傳聞歡聲雷動乃未幾而平壤已失惟左軍門寳貴以死事聞而葉軍門則飲宴帳中歡呼逹旦見勢危迫始倉黄潰退置平壤於不顧論者竊疑其前後如出兩人及讀諭旨而始恍然於前此之報捷皆揑造也夫勝負者賞罰之所從出也軍報不實則賞罰何由而當此聖怒赫然所以與避敵遷延不顧大局之丁軍門汝昌同有交部治罪之諭也衛軍門汝貴早奉拿問進京之旨閱時旣久尙未到京此豈山川阻隔不能自致歟抑平日高牙大纛居移氣養移體久已習爲固然一旦被逮進京胸中恃有護符故遲遲吾行以示不失其故步歟今旣著沿途地方官赶緊押解若非北走胡南走越終必有勘繫詔獄之一日是雖逭顯戮於一時終當正典刑於日後也龔魯卿觀察旣爲旅順塢澳總辦兼水陸營務處任大責重苟稍有人心者必當與水陸將領和衷共濟熟籌防禦之方卽使倭兵未至亦必日日戒嚴一面督飭塢澳各工匠照常工作使閭閻不致因風鶴而驚心庶合從容坐鎭之道乃倭兵之蹤跡未來而觀察之旌麾已去暗運重貲携帶瀛眷自烟臺以抵天津謁見李傅相大遭呵斥始不得已而復回旅順征塵甫息而倭兵果至觀察倉卒逃生僅附一小船得至烟臺觀察之性命保矣而於旅順一口塢澳工程費十餘年之心力數千萬之貲財坐視其爲他人所有曾不稍加喜戚於其心視性命獨重視國事獨輕國家亦安用此貪生誤國之臣哉自經此次明降諭旨俾天下曉然於朝廷之明察秋毫於諸將之勇怯賢否無不深知灼見有功必賞有罪必罰則此後諸將自當革面洗心與其避敵而正國法孰若死事以沐恩褒相與戮力同仇共以殺賊爲事區區倭虜苟不悉數爲我軍所殲滅亦當低首下心肉袒請成爲城下之盟而後已勝敗利鈍爲兵家所常有全恃乎在上者之有以振作之耳莊誦綸音竊不禁歡抃雀躍恢藩服而擣扶桑已於此兆其機矣願與關心時事者徐以待之可耳 
[本館接奉電音]  
　　昨由京友電傳上諭一道敬謹譯登○十一月二十二日奉上諭四川建昌鎭總兵員缺著閃殿魁補授欽此 
[金臺眺雪]  
　　吏部示傳現出有兩廣石橋塲鹽大使一缺查有在部投供之新海防遇缺先鹽大使李家駓應行擬補相應示傳該員於三日内衣冠赴部騐到有執照者携帶呈騐毋違○每科會試例由禮部由科甲出之身漢司員揀選正副提調擬定正陪各一人帶領引見恭候欽定明年乙未科會試所有闈中一切事宜自應先期豫辦近經禮部諸憲會商所有乙未科會試正提調將禮部員外郎李德炳擬正員外郎陳璧擬陪副提調將禮部主事韓大鏞擬正主事郭賡平擬陪諒不日卽可帶領引見矣按李副郎德炳河南南召縣人庚辰進士現掌主客司印陳副郎璧福建閩縣人丁丑進士韓主政大鏞山西徐溝縣人丙子進士郭主政賡平江西萬載縣人庚辰進士○長石農少宗伯兼授正藍旗護軍統領抵任後諭知營中印務章京謂此後挑補本營護軍缺本旗滿蒙固山送到入挑之人僅於馬甲弓匠養育兵留名備挑其閑散無論是否何項練兵一概不准留名旣可使鎗冐頂替者潛消而本旗馬甲等缺又漸疏通一舉而兩得其益矣著傳知該管甲喇章京等遇有騐留護軍缺時凛遵辦理○吏部爲示傳事所有擬補内閣中書吴嶔吳中欽等二員務於本月初五日已刻親身赴部騐到毋得自悮○前者桂爵帥統率神機營馬步四隊馳赴奉天 
 
 

Page 2

 
 
兹傳聞有寄諭令桂祥等帶隊回京屈指冬至節前卽可戾止矣○謙護軍統領光外攉密雲副都統所有兩翼前鋒八旗護軍專操大臣一缺應另行奏請派充經景運門咨取各翼旗堂銜繕單請派十一月初四日奉硃筆圈出正黄旗護軍統領奕功欽此欽遵除傳知兩翼前鋒營八旗護軍營外己咨行神機營查照○侍衛處額哲庫傳諭三旗漢侍衛本年武進士賞給侍衛各員俱係新進於内廷值班及扈從一切要差皆所未習自應隨時認眞習學仰期嫻熟免干戾咎班領等人亦當隨時指導勿得瞙視不言以昭愼重而免貽悮○駐京各國使署各國官商教民寓所凡華人執役其中者現由總署行文將姓名籍貫傭役若干年逐一查明咨覆本衙門以憑編入保甲○前甘肅凉州鎭總兵閃鎭軍殿魁保由兵部帶領引見後循例繕摺於三日内謝恩鎭軍謹具謝恩摺緑頭簽由軍機處齎去子刻交奏事官遞入次晨鎭軍趨詣西苑門於九卿房内候旨旋由樞垣發出傳單閃殿魁二起入見上御勤政殿詢以從前從征何省帶過何項營勇曾否與洋人相戰鎭軍逐一據實面陳宸聽畢步出西苑乘馬回寓○戶部爲片傳事俸餉處案呈所有正紅正白鑲白各旗營應領本年十一月季應領兵丁甲米折色銀兩現准銀庫付稱於本月初十日開放爲此片傳貴固山飭知承辦人等務於是日辰刻赴庫承領並轉傳護軍營○頭等鎭國將軍溥洞以倭逆擾我海疆擬欲率一旅偏師與之决戰未卜　上意允准否也 
[蓋平警電]  
　　昨日午後四點鐘越三十分時本館特派赴天津專訪軍務之友人來電云蓋平失守宋帥被困噫倭虜猖狂何竟至於此極哉翹首遼東爲之長歎 
[電述視峴帥行程]  
　　昨晚七點鐘越十五人分時本館派赴天津訪事人來電云劉峴帥奉旨北上明日可抵天津以湘楚之名臣膺朝廷之重寄剿平狂冠當在指顧間矣 
[津郡防倭]  
　　天津訪事人云自大沽外齊口望見倭船而後析津商宦頗覺驚惶大都向租界喬遷以冀免遭兵燹大街鋪戶更集資招募鄉勇以備不虞估衣街各鋪門前皆挿一小方旗大書鄉字惟人械則藏而不露不知中有幾許甲兵小洋貨街則劃分兩叚刀槍羅列一白如霜鄉勇各穿號衣如荼如火城廂各水局亦建立大旗上寫團防字樣○寓津各西人深恐倭奴侵犯大沽土匪必乘機竊發因用機器壓束草裹除包皮外復加以鐵箍據云設有不虞用以塞斷租界道口華人見此愈覺驚惶已 
[倭兵敗績]  
　　倫敦來電言倭酋山縣有朋報稱日本哨兵在九連城附近屢與華軍接仗日兵現已退回安雄大營矣按倭人每諱敗爲勝今言退駐其爲大敗無疑而安雄在鴨緑江以内各地我軍皆可望克復陸路戰仗已有轉機直抵黄龍與諸君痛飲此其時矣夫子朂哉倭財將竭 
　　倭主又向本國商民籌借國債五千萬圓爲用軍之費每票股本一百圓以五厘起息事之成否須俟本月二十九日議定 
[大軍殲倭]  
　　西報云上月二十九日牛莊訪事人來電探悉中國擬調大兵二十五萬前往東三省剿滅倭軍前數日有倭軍五百名潛攻某處小城池業爲倭軍所據忽然華軍大至將城四面圍困水洩不通盡將五百倭兵殲盡無一倖脫連日大軍由牛莊馳往東三省者絡繹經過牛莊地面甚形平静倭口撤防 
　　倭邦西報言本月初七日長崎僞官出示曉諭飭將港口從前所放水雷盡行起出並將限制船艘出入章程一律撤去其或故作狡計以誘我軍之來歟抑料我國船少不能搗扶桑歟然輕敵者必敗倭亡可立待矣見循環日報 
[通事伏誅]  
　　西字報載當金州未失之前有倭通事七人爲華軍所獲悉數處斬内有一人曾在燕湖及上海等處多年北洋一帶亦均閱歴殆徧以其裝作商人故外人不疑據倭人云中倭未經開戰之時凡倭船之往來長江一帶者皆由此人領港因其熟悉中國内地各情故曾引見倭主頗爲器重一旦爲華軍所殺在倭人深爲可惜而華人則莫不大快厥心矣 
[倭邦地震]  
　　本月初四晚八點半鐘時横濵東京等處忽遭地震其勢猛烈歴二分二十七杪所震之處鐘表多停止卽細微之物亦遭傾跌至於人物之傷猝未查悉天之警倭屢矣何不知自悟耶 
[險地重遊]  
　　當中倭兩國宣戰時華人之在倭國者屢被倭人欺侮故多有眷懷故土賦黄鳥以言旋者現聞倭人稍知歛跡不敢肆無忌憚華人又相率至倭噫人生天地間何處不可謀利何必戀此危邦歟 
[倭設砲廠]  
　　聞倭奴擬擇水師口岸建設砲廠鼓鑄巨砲不久卽可開工嘻此事如可告成則此後倭人不須以木砲掩人耳目矣 
[倭國購船]  
　　英京發來電報云風傳日本已向芝利國買快船一艘名曰下士馬士剌打因查船身係鋼皮所製一千八百八十三年六月在英國暗士得郎船廠製成大三千墩鋼皮厚一英寸機器可抵馬力六千五百匹船中載有二十四墩後膛巨砲二門四墩砲六門并有連還砲每點鐘可行十八海里厥製如是亦量敵者不可不知者也 
[迎眷安民]  
　　寍波訪事人云日前郡城哄傳鎭海口外有倭兵船游弋定海口外有英兵船十二艘美兵船二艘停泊並有一美兵船駛入口内砲臺守將見之卽開空砲三門美兵船並不退避惟下定其聞旋有兵弁帶一小孩駕三板船登岸閱視砲臺閱畢仍駕三板船而去道署得此消息將瀛眷星夜遷回云云一時道路傳言人心惶惑道憲恐滋事故特於二十日用全副儀仗由署内迎眷口出東門至江東清節堂遊玩一周然後進靈橋門回署於是民心始安 
[江西武鄉試題名錄]  
倪順楨安仁朱良材南城黄仁龍南昌江道奎鉛山陳躍龍豐城周兆燊南昌涂英蘭新建龔耀庭新昌王英傑宜黄詹兆麟廣豐陳兆蓮南昌張庚荃南昌劉秉源南昌熊鈞元新建夏其斌進賢王聨鑣義寍舒信灼靖安王化成瑞州羅奪錦高安劉熒宜春廖鵬昇萍鄉傅耀奎清江廖備選新喻朱選青吉安晏春榮廬陵張鵬飛吉水紀士榮臨川左焜臨川王璜崇仁黄進元宜黄單炳耀建昌李英俊南城徐鳳翔廣信龔步雲廣信陳立志上饒劉士熊鉛山張奪崙鉛山章竟成饒州余鳳　鄱陽余澤清樂平雷迅安仁倪廷樞安仁蔡漢清德興程聨棟萬年周焕章南康熊步滋安義郭樹森九江劉渠麟彭澤叚恒清南安劉子龍南康鍾烈藻贛縣葉清華安縣袁觀成雩都黄金采寍都 
[寓兵於農]  
　　升署臺撫唐薇鄉中丞前在藩司任内欽奉帮辦防務之命曉諭全臺紳民於尋常所辦團練外能有集勇數百至數千人不等皆許註册來轅以備有事之秋依數徵調此卽古來寓兵於民之意法至善也臺中各處陸續集有義勇數萬人均經中丞分别示以營千或某營由某人管帶而以在籍之工部主事邱主政逢甲總司其事人皆聞風興起近又有淡水縣厲進士山東卽用知縣陳紳登元編集義勇數營禀經中丞命其名曰良字等營某營歸某管帶以陳紳持躬嚴謹鄉望素符無事均聽約束有事再候調遣一面行文邱主政知照等因懸批轅門中丞之璧畫防務其計誠善其心亦良苦矣 
[添造營房]  
　　臺灣自海防戒嚴後府城立一籌防總局由藩司總辦臺北府爲提調又委廳縣佐雜多員赴各處點騐勇額起造營房各 
 
 

Page 3

 
 
員來往於基隆滬尾各處頗有接應不暇之勢近因滬尾廖廷芳軍門所部防軍十數營有需添置營房之處已委現任臺北府經歴李蔚三叅軍前往估工估畢回郡不日諒當委員監造矣 
[借重長才]  
　　泉州海口舉臺北對峙形勢險要海口水淺沙多輪舶不能駛入然設防不可不嚴平日福建陸路提督常駐泉州府城兹因海氛不靖黄芍巖宫保移節厦門兼理水師提督事務而陸路提督一缺非威名素著者不克勝任譚文卿制憲特委漳州鎭侯桂舲軍門貴統帶漳州鎭標並練軍各營前往接署緣軍門久歴戎行隨左文襄公出關削平回匪克復伊黎等處戰功卓著文襄每稱其有大將才倚如左右手撫循士卒敬禮文士十年前法人肇釁福建陸路提督孫庚堂軍門奉旨渡臺俟鎭戎署提篆移鎭泉郡軍民恃爲長城刻值倭人犯順南澳鎭劉淵亭軍門奉　旨帶辦臺灣防務嗣擬赴邊征剿倭奴而臺撫唐中丞以臺南保漳一郡倘劉鎭軍北上非侯軍門不能勝任因函請譚制軍奏調軍門渡臺而泉郡紳民又聨名禀留因仍駐孝林保漳泉厦一帶而劉淵亭軍門亦未能率隊赴邊遂剿滅倭奴之願此亦時勢爲之也 
[厦門患疫]  
　　厦門自九月初旬起天氣炎熱時疫較前更甚亦有不出一日而卽登鬼錄者至十月間尤甚每日死者十數人局口街馮姓一家九人竟死八人此外一家而死三四人者不知凡幾三十六崎頂自成竹店之子放學歸來次日卽病卒塾師恐其逃學遺人至家詢問已死一日矣又一賣水菓者一家五口全登鬼錄因之各街宫廟均設平安醮祈保平安棺木店甚至無棺可賣人心惶惶關帝廟董事特於上月二十五六七等日請武聖像出巡逐疫城廂内外各街宫廟神像一律出外驅疫闔厦商民在門前擺設香案并各出一二人執香隨行約有二三萬人歴兩點半鐘時始過各人手執一篐香闔厦香店之香爲之售空而時疫仍未告止每日約死一二十人如無雨澤恐時症尙難消除此亦厦民之小刼也 
[募勇補缺]  
　　安慶撫標練軍四營月前奉盛京將軍裕壽帥調赴山海關皖撫福少帥念省會重地豈可無兵屯紥卽在攔江磯山字右營酌調二百名又在皖北亳州威靖營酌調三百名來皖駐紥以重防奸近日少帥又念倭氛未息不可不爲有備無患之計札飭管帶官徐叅戎思祥速赴皖北一帶招募營勇數百名尅日成軍率領來皖藉補練軍之缺三處駐札一札北門外一札東門外一札西門外卽飭統領亳州威靖馬步等營韓軍門大武兼統此軍○ 
[密查要案]  
　　委辦安徽某厘局候補直隷州某直剌現奉大帥密札飭赴宿松霍山廬州等處密查要直剌奉劄後微服而出不動聲色旋卽束裝就道所查何事俟有續聞再錄 
[鐵爐停冶]  
　　鄂省自張香濤制軍創設織織造鐵政二局規模宏遠舉措裕如廣利源以拓商路誠非常之舉也迄今五易寒暑頗有蒸蒸日上之勢惟湘鄂年産煤炭雖佳以之鎔煆鐵鑛必須先將炭質燒成枯坱然後下爐究以力難負重鑛壓炭上多成粉碎以致火候閉塞不若泰西之炭堅實可無此弊近聞派員辦運西國炭斤以供鎔煆之用約在臘月杪可抵漢𦤎故鎔鑛之爐暫已停工此外之煉鋼煉鐵製造泥木等事仍照常工作目下所出毛鐵精鐵堆存廠中積同山阜月前上海製造局曾至漢局購買百墩每墩一千六百餘斤價銀二十八兩有奇鐵質甚佳 
[馬鞍設市]  
　　馬鞍山爲江夏屬地距京山九十餘里一水可通鄰近鐵炭各壠相距咫尺趨利於市者遂在此山擇地設市闢草萊除瓦　建屋數百椽開張各業數月之間百貨風行萬商雲集鄉民就近購物價亦相宜匹頭綢綾廣南雜貨山海珍饈零星等物羅列滿市刻下約有鋪面百餘家商賈頗獲利益故近日京山之冷落鋪面多願遷徙是地以便逐什一之利昔日山邱今成華屋盛衰興廢何常之有 
[坍岸壓舟]  
　　漢口新碼頭上首南岸嘴坡岸忽於初十日坍倒十餘丈有楚南船二艘適泊岸下一船裝錢數百串搭客數人一裝雜貨舟子三人同時被壓沉入水底人船均無蹤跡至四五點鐘時裝雜貨之船一頭浮出水面船中貨物大半遺失舟子已與波臣爲伍裝錢之船仍在水内須俟水退方能起出也 
[潯陽宦轍]  
　　江西撫憲德曉峯中丞之文孫由京南下坐江孚輪船於初十日行抵九江文武各官俱至招商局碼頭迎接旋易官舫晉省各官恭送如儀○署理九江江防府盛菊蓀司馬於初十日接奉道憲誠觀察札飭兼理本府印務遂於十二日已刻接篆任事同城文武各員齊往道賀○委辦小池口厘金分卡汪景傅二尹接到竹報知太夫人在籍病故當禀報湖口牙厘分局經崔闌嶼太守札委隨員王石詒二尹接辦汪二尹交卸後卽日回籍奔喪 
[九江小火]  
　　十五日早七點鐘時九江九華門外陶萬興樹棚失愼火勢熊熊同城文武各官及選鋒新勁飛虎等營并保甲局齊往撲救得以卽滅僅焚後進房屋而己 
[帥節將臨]  
　　兩江總督張香帥由江寍起節來申察閱吳淞川沙等口岸前晚江海關道劉康侯觀察乘鈞和兵輪船赴吳淞迎迓昨日午後道署差勇人等均在小東門外吳淞碼頭伺候聞香帥閱視砲臺後卽欲回轅或云在製造局小作勾留俟有續聞再行錄報 
[暫遲校射]  
　　昨日上海縣考試武童馬箭之期黄大令聞兩江總督張香帥將次來滬會同提右營廖楚才叅戎城守營程厚菴守戎及文武各官赴吳淞迎接是以暫緩日期考試 
[五馬來申]  
　　松江府恩詩農太守聞兩江總督張香帥秉節蒞申卽乘官舫前來迎迓昨日清晨戾止舟泊南市大碼頭 
[襄理讞務]  
　　保甲總巡翁笠漁明府奉道憲札飭赴上海縣帮審各案擇於本月二十二日遷進縣署黄大令預期飭丁將西花廳灑掃一清爲明府下榻之處 
[示種牛痘]  
　　工部局設立牛痘局一在美租界同仁醫院一英租界仁濟醫館設定後先由首領事函請道憲出示曉諭旋復照會會審公廨曉諭居民及期抱孩往種日昨讞員宋莘樂通剌亦已飭書吏繕寫告示數通發往通衢張掛矣 
[虹口雜言]  
　　廣東人名福堂者購地新記浜路朱家木橋之畔起造西式房屋工程將次告竣雇甲乙丙等江北人在屋外設更棚蟄居其内夜間擊柝巡行甲乙丙以天氣嚴寒爇煤取煖前晚將煤加足蜷臥其旁至昨晨八下鐘時尙未啓門而出衆工人知有異破門入内則三人非但不能言語且皆一息奄奄乃報知福堂投捕房聲訴捕頭知中煤毒立傳二圖地保奚坤寳至唤小工舁往同仁醫院求治醫生察得甲已不能挽回乙丙尙可施救○昨晨有一惡犬不知從何處啃出孩屍一具銜至文昌閣左近鹽其腦而啖之適爲巡街華捕所見將犬驅去報知捕頭捕頭喚二圖地保奚坤寳至令其備棺收殮舁至義塚掩埋○前晚包探張阿五在武昌武遇積竊施桂生拘入捕房昨晨捕頭令帶出稽查竊案旋查得曾竊衣服等物惟未知失主姓名爰令押候解送英公堂究辦 
[爰喪其馬]  
　　西人之善於御控者每於冬季約齊同志爲獵紙之戲卽俗所謂跳貝柏也昨日各騎馬至靜安寺一帶荒僻處爭著祖鞭某西人之馬性不甚馴驚躍不止西人翻身墜下馬卽向北奔馳嗣經彭王廟某鄉人拘獲而鞍轡已不知所之西人遂步行至英公堂訴請飭差至是處將馬牽回差役給鄉人洋銀八圓始得取回馬匹鞍轡等物西人願償還所給洋銀宋通剌以倘有西人之馬逸入鄉間無論何人卽須沿途送交捕房收管不得任情隱匿索取銀錢刻已飭差至各圖地保處知照矣 
 
 

Page 4

 
 
[舟中失火]  
　　本月二十一日之晚寗波人陳小才撑駕杉板船至浦東新關碼頭停泊睡鄉甫入火忽起於艙中迨驚醒則已勢若燎原無從逃避駭而呼救經鄰船援之而而全船已盡付刦灰矣 
[纜斷船沈]  
　　安定挖泥船在吳淞口外觸礁受損已紀報章旋經虹口梅家巷對岸新船塢代爲修理用拖船帶至船塢左近以便興工二十二日清晨九點鐘時忽繫船之鐵練麻绳騞然中斷船遂沈諸水底蹤影全無雖尙可設法打撈然不免多所曲折矣 
[逃犯已獲]  
　　鹽販羅金發朱毛毛於光緒十六年拒捕放槍悮擊顧雲洲受傷身死其時陵春江觀察方握上海縣篆飭役拿案訊實申詳上憲擬定軍罪由縣起解赴配本年春接到陜西厔盩縣來文内開軍犯羅金發在配脫逃諒回原籍移請飭差就近跴緝黄大令奉文後卽飭差捕上緊嚴拿兹經捕役柴樛在北市某花烟館拿獲逕解到縣大令飭嚴行看管聽候訊辦 
[拿辦流氓]  
　　本城保甲總巡翁笠漁明府示諭通衢訪拿流氓二十五名計徐長春卽園地長春骨牌阿坤陸掌華嚴少峯陸雲生卽地甲流氓張瑞大金林小金林狗狗麻皮桂寳麻皮阿狗謝炳華福榮嚴三長慶绳索阿炳流過頭金榮薙頭阿虎沙魚阿大蔡關通沈金桂挑水金林陸和尙范木林葉阿發李祥祥 
[迷龍作崇]  
　　浦東人某甲之弟完姻在邇奉父命携洋銀五銀五十圓渡浦而西購取應需之物旣抵滬上僑寓　祥街某客棧中一日同棧某客欣欣然回自言今日在虹口老檯連戰皆捷贏得洋銀百餘圓甲聞之不覺見獵心喜翌日隨之而往一角輸贏詎知五木無靈頃刻囊資輸盡垂頭喪氣彳亍而回前日其父來滬訪尋遇諸新北門外丹桂樓茶肆怒不可遏揮拳痛毆旋經座客解勸再三遂將甲扭進城闉言欲赴琴堂控訴噫賭之爲害如是其烈不知腎長官亦有所聞否 
[一蹶不振]  
　　前日南市高巷頭黄信義葷油棧出店人某甲往小南門迤南運貨旣畢回至裘家弄口忽然跌仆於地不省人事有知其下落者奔至棧中報信棧夥急雇人將甲舁回甫至門前已身冷如冰氣絲不屬乃訃知家屬購棺殮之 
[麴生悮事]  
　　前日有傅某者飲至酩酊仗麴秀才之勢胡閙街坊北局巡防委員藍茂如二尹恐肇事端拘至局中傳其父到局領去詎料其父不怪子之沈湎反謂局員不得無故拘人二尹怒飭一併送請總巡局發落翁明府訊問之下父子同稱知過叩乞開恩明府大加申斥將傅責手心四十下著具改過切結交其父領回 
[嚴查黨羽]  
　　小東門内保太衣莊被騙一事前己兩紀報端旋由法包探拘到男女二騙子并在升和里起獲原贓五件及至捕房又供出曾在英法兩租界質去所騙衣服四件刻亦一併吊到惟尙缺二件且同黨某甲在逃未獲捕頭令包探嚴密查拿 
　　天下第一最靈内痔丸 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡防嚴密]  
　　安慶城内外街道所設栅欄歴年旣久太半損壞會辦省城保甲局候補道　子榦　　念近來宵小滋多加以海氛不靖巡察宜嚴概捐廉俸採辦木料飭匠赶緊修理刻已告成飭各地保責成各更夫每夜二更後將各栅欄鎖閉除衙門緊要公事及醫生穩婆以外概不准擅啓違卽重懲此亦保衛地方之一端也 
[妖婦宜誅]  
　　鎭江訪事人云邇有一老婦口操寗波音在街頭爲人卜算無稽讕語信口開河婦女無知羣焉信奉本月十四日山巷南首陳姓婦喚令爲小兒推算年神吉凶婦察知其夫不在家中造言煽惑謂此兒命犯天狗白虎金鎖各關煞非設壇祈禱和克消災問所需若干則微笑曰老身非江湖賣技之流不敢多索祗洋蚨半圓足矣惟金鎖一關必得以金物供壇前煎湯化符令寍馨服之方可袪除惡煞好在煎罷卽原物奉趙孃孃固不必心疑也陳姓婦惑其所言急命婢辦冥鈔果酒之屬令婦在堂前設壇作種種法事詎料婦已暗中施以蒙藥設壇後合家老幼皆迷惘如痴婦遂大踏步入室中搜掠貴重衣物并煎水之金飾携之而遁家中人雖目覩情形而骨軟口喑不能追捕迨至夕照銜山陳自外歸见舉室之人皆如痴如醉知爲迷藥所中卽以清水解之始漸次蘇醒檢視衣物所失約值洋　三四十翼次晨倩人四處尋訪而此婦已不知所之矣 
[北固山訪碑記]  
　　鎭江訪事人云統領兩江督標果勝全軍皖南鎭總兵李鎭軍占椿由鎭江赴金陵謁見兩江總督張香帥禀請將所部果勝數營移駐象山各口香帥諭令悉數調赴南通州防堵鎭軍因於本月十三日午刻乘怡和洋行泰和輪船馳抵鎭江闔郡文武各官及新湘各營管帶官均在躉船迎迓鎭軍命駕登岸回營將營中各事料理清楚旋於十四日清晨親詣各署辭行十五日午刻文武各官在北固山設筵祖餞　坐者爲京口副都統保頣菴統制統領新湘等營陳宇山軍門瓜州營遊擊戴遊戎華貴督標新兵前營吳養吾管帶新湘後營趙管帶鎭國等人雅歌投壺風流照耀直至虞淵日墮始各興盡而歸十六日上午十點鐘時鎭軍統率虎旅乘招商局江永輪船東下文武各官咸詣江于送别新湘各營勇站隊東碼頭旌旗耀日劍戟凝霜槍砲之聲隆隆不絶○新簡廣東學政惲文宗彦彬陛辭南下於本月十五日上午十一點鐘　駛抵鎭江就義渡碼頭小泊常鎭道吕觀　及府縣印委各官均往恭迓文旌脚靴手版票六異常文宗接見之餘以禮答拜迨至日午卽命解纜而東聞憲舟進江陰口由内河赴姑蘇晤奎中丞後順道至陽湖珂里省親展墓勾留數日然後馳赴粤中○近日大道通衢遍黏募勇告示其文曰爲招募勸單事照得本軍總理奉天營務處兼統仁勝馬步全軍提督軍門陳自奉欽差大臣尙書銜會辦奉天軍務廣東陸路提督唐奉旨招募年壯精勇各處派員挑選招齊准冬臘月赶到天津成軍訓練操演來春開赴奉天援剿各省賢愚英集名士苦在江湖者准其投効係圖出山之望本軍格外　恩實有奇才異能者到營准其擇優保選陞遺歴古至今公侯將相皆報効於朝廷立功於世簡由此寸進也本軍派員在揚州天寗寺内於是月初五日開抬如有自願　効者到此報名入册給發口糧招齊之日一統動身到津成軍特此通知○湖北學政孔文宗祥霖交卸學篆後由漢口乘官舫帶以小火輪船順流而下本月十四日行抵金陵拜會兩江總督張香帥後卽於十五日午刻駛抵鎭江就怡和碼頭下椗先是寳蓋山新兵前營弁勇聞信後在　山列隊恭迎迨文旌戾止時燃砲鳴槍聲如珠貫旣而道府廳縣紛紛赴碼頭接見簪裾星聚輿馬雲屯有頃文宗鳴騶登岸由大街入城詣文武各衙謝步十六日黎明啓輪進瓜州口由揚河取道袁浦遵陸赴都 
[英廨晚堂瑣案]  
　日前捕頭遣包探解送陳於樵控奚阿四誣姦行兇一案前晚宋通剌升堂訊究奚宋氏供稱小婦人年二十三歲父親宋增林係寍波人小婦人生長滬江曾嫁同鄉人奚某爲室借住虹口燮昌自來火廠附近丈夫向無專業小婦人以女工度日邇者丈夫逝世小婦人乏人作伴邀　妹來家同睡前夜晚餐時陳送其妹來小坐片刻夫弟阿四突如其來誣小婦人與阿四有姦持刃行兇求恩明臨　四供稱小的家在寍波胞兄曾隨父親來滬在靜安寺左近當園丁兼售牛乳本年四月父親回寗波原籍小的與哥哥仍在滬上營生旣而嫂嫂不願與小的同居遷至自來火廠附近日前哥哥病殁棺殮費均由小的料理前日傍晚小的前往探望嫂嫂目覩陳在嫂嫂臥房手持水烟袋坐嫂嫂牀上與之理論一味强詞奪理以致互爭今蒙訊明求恩原宥陳供稱小的向操洋廣貨業日前傍晚時送妹子至宋氏家偶然小坐閒談阿四突誣小的與伊嫂犯姦持刃行兇呼捕送案通剌著陳具改過切結存查奚宋氏交阿四領回妥爲照料○下海浦二十三保十三圖有財神廟一所係處鄉民公産前年西人開築馬路向前充地保之嚴子琴重價購去嚴保向衆鄉民告知衆民互相齟齬旋經者民羅金福等聨名具禀堂其時蔡二源太守尙未解組諭令嚴保另行購地建廟此光緒十八年事也邇者羅坤保等復赴公堂控嚴保獨吞公欵通剌升堂提訊羅訴聞嚴保曾就所賣公産之欵内提出銀四十兩饋送某董餘圖獨自侵吞小的等屢赴案下呈催竟將此事置之度外今蒙提訊務請老爺押令赶緊購地起造以儆刁頑嚴保禀稱小的實因一時擇地未就以致運延現求寛限幾時容小的赶緊起　通　著交的寳保人保出擇地興造如延押比並飭書吏抄錄供詞函致董事查照 
[英界公堂瑣案]  
　　牝　費周氏乘人不備潛入虹口嚴觀察公館中狙伏牀下經公館中人察知曳之使出問其所以則稱因有洋犬一頭逃入此間故來尋覓公館中人知其托詞逭罪扭送捕房昨晨由包探江阿三解送公堂觀察遣家丁持名片投案禀訴氏供稱小婦人係浙江嘉善縣人昔年來滬傭工今已失業前晚實至嚴公館尋犬並非圖竊尙求恩寛包探黄四福禀稱小的查得氏尙竊取某姓家翡翠首飾通剌與薩副領事和衷商議然後著交官　管押俟訊明别案再行料罪○包探顧阿六禀稱王阿生竊取磁花盆一枚由小的拘獲送究王供稱小的家在浦東四十八圖來滬覓就刻尙未成所有旅資業經用盡寒威交迫凍餒難堪不得已圖竊些微以資飽煖通剌著交顧探帶回捕房管押三日期滿發交地保收管 
[江西官報]  
　　十月十三日親兵前營　祖由恩宋　來　布理王鵬翼禀謝飭知德化縣李用曾禀赴任楊國璋辦立成堂兼省河輯私杜璘光往臨江公幹胡上襄解第一捕潛折進京　　承解輕賚京回張紹　往宜　張鳳　往泰和俱催地丁府照馬聲烈往　賢催漕折○十五日　布理　鳳韶禀卸事白賡梅禀銷騐收進外吊橋濠溝韓姬宗接辦淮鹽局提　事事務閻庚　委辦善後　文案趙煦往　江催　未人黎培幹往　溪從九晏瑞嚴往武　柳遇春往上　俱催道欵與中葉瑞往九江催稅契縣丞潘琦往豐城催地丁王　齡　南昌新建進賢汪葆昌往吉水應汝燮往南城俱催漕折新選安福羅墟司徐　本禀到　山東人指分　丞鄭守中禀到係直隷人○十七日候補同如安　　解第二批遭折進京張慶霖營辦善後　陳席珍解九江關餉京回府照王環解鹽餉往金陵　蔭福查章外保甲鄭又偉查廣外保甲五品頂戴縣丞秦瑞輯起服來江武巡捕劉豐　京　幫帶測字前營申玉衡往瓜州 
[江官報]  
　　十一月十二日淮南總局杜分轉禀銷驗收　萬壽宫工程差盛分轉曾　禀知赴省　　尹　元委赴太平府常差查鹺尹振采起復回淮○十三日　分轉學仁由金陵公　四　　　尹鳳鈞由皖　來揚○十四日正任通分轉　　赴省公幹 
 
 
 

Page 10

 
 
   
 
