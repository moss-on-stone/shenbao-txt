# 1898 - 220 - 4909096

 

Page 1

 
 
[重印二十四史出售] [  圖書集成局啓]  
　　二十四史一書上下五千年縱横九萬里其中治亂興衰之故盈虚消長之機洞澈源流昭如日月洵當世考鏡得失之林也方今風會大開振興實學士人柔日誦讀尤須兼備三長是以本局持將原板重加校印共訂三百九十二本分裝三箱因邇來紙價過鉅略爲加增毎部售實洋五十六元箱不外加卽日在申報館及申昌書畫室發售此佈 
[新出刑案彚編出售] [  圖書集成局代啓]  
　　刑案彚編一書爲山隂周春　所輯皆近今刑案彚爲一編凡入仕途者皆可爲先路之導不僅申韓家當奉圭臬也鐘古書屋主人倩本局　新鑄鉛字排板刷印潔白紙張毎部訂八本裝用錦套計碼洋一元五角卽日出書并有詋松庵鮑季芸刑案匯覽毎部四十本亦本届所代印書如二部并購連箱毎部實洋五元欲購者移玉至三馬路申報館及申昌書畫室可也 
[新新大字古文雅正告成] [  圖書集成局代啓]  
　　是書　漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出面問世其中自漢唐宋明諸文二百世徐篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧毎部訂洋七有上洋三芽　橋飛鴻閣發兌此佈 
[論飢民搶米之可慮宜設法推廣平糶]  
　　自去年至今米價之昻無處不然究非大歉之年而如此缺少令人殊艱索解在上月極貴之時滬上須八元一石幸地方官出示不准過昻得以逐漸跌落然亦所跌無幾實因商家存本過在而米數過缺也雖經官塲到處設法運來而米仍有限價亦仍不大减去收成之日雖近而豐歉未卜且晚稻亦須九十月間登塲　三月之中人民能不惶急耶民情急則民恥忘於是搶刦之事出矣就松江而論一郡七縣水田居多本爲出米之地而今年米貴一如米少之　而米缺亦如米少之區近日鄉民幾無顆粒之藏皆須購之市廛市廛來源旣乏不能不擡價鄉民素無餘資至須購米而食已有岌岌不可終日之勢而價值倍之鄉民之情争誠無足怪而并將無米可購則迫而爲搶勢所必至報中所紀自三四月以來各處搶米迷案層見迭出其中不僅鄉民無食而爲此亦有盜匪乘機刼搶者究之皆因米貴米缺之故雖鄉民搶米非揭竿可比然其事不可不慮其禍不可不弭欲弭其禍除平糶别無良法乃自米缺米貴以來各省各郡各邑無不舉行平糶登之本報者亦書不勝書而各處搶米之風仍不少殺松柒爲産米之地且民表柔輭而本月十七日七寶鎭飢民羣聚向教堂乞食堂中人却之致被焚燬七寶向産木棉無從覓食遂赴泗涇告糴道經各處搶刦浦東各飢民亦於本月十四夜渡浦而西入張姓屋中將教中人瞻禮之所損毁十六日七寶泗涇毘連之朱家行長橋姚家角九里菴莘莊等處鄉民先後投署報稱十五日疉被飢民掠去白米三四十石松江如此别處可知幸地方官赶緊彈壓并拿獲數人頃刻波平浪靜若附和者衆必至不可收拾然現雖安靜而米價未平且一時難於接濟前報紀南匯縣移文云境内種植二麥因去科未得雨澤入春以來暘雨不調及至結實之際天氣隂寒以故二麥未能盡皆飽綻收成當在六分之際豐歉雖各邑不同而數百里内天時不甚相遠以此推之别處恐亦不能十分豐稔二麥旣不能豐收而榖米登塲尙有數月此數月之中安保無有搶刦之事初僅搶刼米石終且不止米石也初則飢民爲之終且不止飢民爲之也歴經官憲諭平米價而米數實缺米商安肯虧本卽設有平糶而勢不能徧及且聞平糶之處雖立法盡善而擁擠萬分苦樂不均甚有因擁擠而斃命者有徒手而回者皆由米數短絀平糶局太少之故大抵平糶之所毎設城市鄉間距城或數里或數十里其在壯丁固不難奔走然局中猶限於時刻或有不及赶到者若婦女則斷不能奔走遠道且毎人祗能糴若干又不能倩人代糴故平糶之設在近處者受惠固多而僻處者仍不無向隅故致　搶刼之事蒙意不但城中宜多設平糶各處市鎭雖極小之處皆宜平糶說者謂平糶多設固是美舉無論現在籌欵之難卽使籌有欵項試問從何處販買各處米荒江西已禀請遏糴使處處如此何從下手曰此皆中國不總核之故耳泰西無物不總核如各處總核知某處存米若干毎日應食米若干合國中以省較省中以郡較郡中以邑較則自可得其大略扣至接新之時某處可餘若干某處應缺若干則移東補西不致茫無頭緒有米可購再籌經費若通國核算有絀無盈則再向外洋設法間東洋屯米甚多官商宜併力設法運戴來華若慮運去而復運回其價必大然旣云平糶本該賠錢斷不可因小而失大也惟聞日人不准運回是在官商辦理之善不善耳若不思販米而思平糶則雖有經費恐巧媳亦終難爲無米之炊也 
[英俄不洽]  
　　上海某西字報云數月前中國政府議定自山海關築鐵路至牛莊其欵由英商匯豐銀行承借此路遂歸英人經理俄廷聞之急飭駐京使臣向總理各國事務衙門阻止英國政府聞信卽電告駐京使臣白之總署謂此事已由兩國訂立合同萬難中輟中國政府遂不免左可爲難矣迨本月二十二日倫敦來電言英俄兩國因此不免有違言不知有人焉能爲之調停妥恊否至美廷則聞有是言擬出而爲英輔助俄人復就巴爾的克海口添調兵船數號至華時事岌岌如斯良可慮也 
[奏陳中國銀行開辦情形摺]  
　　戸部謹奏爲遵旨速議具奏事大理寺少卿盛宣懷奏籌辦中國通商銀行次第開設情形一摺光緒二十四年五月十九日奉硃批戸部速議具奏欽此欽遵由軍機處抄交到部據原奏内稱中國銀行節經招集紳商備足股本叅照西國銀行成法議擬章程於光緒二十三年四月二十六日開辦上海總行自夏伹冬天津漢口廣州汕頭烟臺鎭江等處分行陸續開設京城銀行本年亦已開辦至各行省都會亦當逐漸分設近年金磅翔貴銀幣低壓如上海通商總匯之區而銀根空匱商情岌岌皆有不可終日之危幸通商銀行主持市面銀息雖昻猶有限制得以免爲支拄中國銀行規模草創故裨補於商務者必由漸而來蓋由倣辦於各國銀行在華開設之後如匯豐之設已三十餘年根柢已深不特洋商欵項往來網羅都盡卽華商大宗貿易亦與西行相交日久信之素深中國銀行新造之局勢力未充非可驟與西人爭勝故原議以愼始圖終積小成大爲宗旨今創辦一年始基已立自此擴充中土之商利收回自有之利權其樞機必視京外撥解官欵是否皆歸通商銀行爲旋轉若各省關存解官欵仍循舊轍專交私家之銀號絶不與奉旨設立之銀行相涉則商政之體全失西人騰笑華人增欵海内商情孰肯信　所關於通商大局非小查銀行于國家有無形之利有有形之利氣脈流通民交便易利在無形餘利愈厚歸公愈多利在有形非恃國家主持於上公忠宏達之督撫藩司各關監督維持於下無以徐收兩利宏此遠謨合無仰懇飭下 
 
 

Page 2

 
 
戸部通行各省關嗣後凡存解官觺但係有中國通商銀行之處務須統交銀行收存匯解以符事體而樹風聲及其成效大著則如昭信股票以及造路開礦凡有招股之事皆可倣照西國歸於銀行代辦較之官力號召自無扞格猜疑之弊等語臣等伏查中國通商銀行前據大理寺少卿盛宣懷建議創設當由臣部借撥官欵一百萬兩按年生息業於上年四月間在上海開辦總行兹復據該京卿奏稱天津漢口廣州汕頭烟臺鎭江等處分行陸續開設京城銀行本年亦已開辦請飭戸部通行各省關嗣後凡解存官欵但係有中國通商銀行之處務須統交銀行收存匯解等因查銀行之設係分商人之利益而使之流通非攬天下之利權而歸其壟斷果能愼選總董妥爲經理如原定章程所擬京外撥解之欵交銀行匯兌可以减省匯費分中備用之欵交銀行生息可以有益國帑而又事事矢以信實出以公平久之上下相孚官民交維自足廣招徠而開風氣現在各處分行開辦伊始遽令各省關凡解存官欵統交銀行收存匯解無論人不相信未便强以所難亦恐跡近把持於市面商情多有窒碍惟是各省關解存官欵若如原奏所稱專交私家銀號絶不與銀行相涉則是公家所開之銀行公家先不相信又安望商民之共信殊非國家所以維持銀行振興商務之意臣等公同商酌擬令該京卿將銀行收存官欵如何議生利息匯兌官欵如何議减匯費先與各省關商訂明確務較私家票號錢莊尤爲妥實省便庶幾羣情翕服號召無難仍請旨飭下各省將軍督撫曁各關監督嗣後凡有通商銀行之處所有各項官欵及匯解京協各餉向交商號匯兌者如查明改交通商銀行仍不至受虧匯費尙可輕减卽酌交通商銀行妥愼辦理以重商務仍各京各省情形分别奏明辦理所有遵旨速議緣由理合恭摺具陳伏乞皇上聖鑒謹奏奉旨依議欽此 
[備迓薇旌]  
　　金陵采訪友人云新授江寗藩司袁爽秋方伯欽承寵命理合陛見聞筮吉月之十六日由鳩江入都道經白門晉關督憲官塲遂飭差恭備行轅嗣接蕪湖來電知方伯現因公務尙未摒擋清楚約於二十一日始克成行 
[調補要缺]  
　　天津訪事友來函云天津府藩藜閣太守出缺後卽由上憲札委保甲局總辦李少澐太守署理現奉上諭以大名府知府榮太守銓調補斯缺所遺大名府篆務以吳太守積　補授吳太守接奉飭知後卽於本月十三日趨轅叩謝以便擇吉履新 
[嚴防姦宄]  
　　金陵訪事人云近日盜風日熾初不過在鄉市村鎭搶掠繼且閙市通衢亦横行無忌自五月十三日城廂内外搶米案起旋經督憲飭營緝獲九人各刵一耳方謂如此嚴辦匪類當戢羽潛鱗矣詎料六月朔日牛首巷張姓又報盜去計值一千數百金旋經緝獲正犯五名一俟訊有實供卽行傳令正法事後督憲特飭元寗兩縣及城内外各保甲與標防各營認眞巡緝加意防閑如再有盜賊重案定卽予以叅罰想自此雷厲風行民間或可以高枕而臥乎 
[咨停採米]  
　　金陵訪事友人云省垣米榖缺少價值昻貴異常歴經大憲電飭江西督銷局員購米數萬石繼又委員赴鄂採辦陸續運載來省以濟官米局平糶之用兹悉督轅准江西湖北兩撫憲先後來咨内開豫鄂兩省米榖已經江寗委員採運多次現在存米無多若再運解出省則此閒亦將有乏社之虞應請飭令停止云云白門需米甚殷豫鄂來源中止想上憲又須另行籌劃矣 
[皖中荒政]  
　　安慶采訪友人云皖城米價奇昻又值青黄不接貧民昕宵力作尚難果腹有資賢有司民瘼關心誠恐激成他變遂將萬億倉積存之米一律平價出糶以慰飢民又慮人衆易滋事端特委候補縣胡大令登崧專司彈壓并以藩經歴吳叅軍毓庭府經歴鈕叅軍俊達府照磨俞少牧光烈按司獄徐少尉紹濵副之臬司趙次珊廉訪有督辦全省保甲之責因見省會莠民麕集無以裕其生勢必流爲匪類特倡首捐廉建造自新所凡有竊犯及因事訪拿到案者概收所中如子弟癖染烟霞亦可入所將癮戒除導之習藝近以米缺價貴將各倉積榖運至所中令諸犯礱米出售定價毎升錢三十四文米色較平糶者略熟按之市價毎升减去四文誠一舉而數善備焉 
[環求平糶]  
　　紹興采訪友人云距郡城東北四十里有皇甫莊焉濵臨鑑湖清流環繞鳧茨一帶掩映於平沙垂柳中眞天然圖畫也莊民約二千餘推范沈兩姓爲望族或官或幕不一其人此外則皆如武陵人之捕焦漁村水作田頗得江湖之樂自米價昻貴度日維艱轆轆飢腸日盼地方官之平糶某日陸守戎巡鄉經此衆漁戸各駕扁舟一葉圍繞籲求守戎見而憐之允伏請三日内開倉平糶衆漁戸始紛紛散歸嗣守戎回城請於府尊先撥米三百石發往平價糶給莊民若有不敷再籌接濟 
[閧堂獲戾]  
　　安慶采訪友人云無爲州武進士姚兆熊曾在兩江督署當差有嫂某氏傭於黄雒司某少尹署其子已授室矣與媳不睦時虐待之同族姚甲見而不服責氏偏心氏恨之砌詞具禀控諸司署少尹擬傳甲訊懲甲懼而逃事聞於兆熊謂事出家庭安得恃官興訟遂隨差役至署向嫂理喻再三不料少尹聞之卽聲言須升堂提訊兆熊忿甚迫嫂歸家嫂匿不出兆熊遂大肆咆哮掄拳用武署内弓兵差役爲數寥寥以致少尹之妻駭而跌傷頭破血溢兆熊知已肇禍廢然而歸事後少尹以兆熊閧閙公堂闖入内室刼物傷人等情向州尊某刺史哭訴刺史據禀通詳未幾卽經上憲委員提勘兆熊猶自以爲理直氣壯挺身到省某日鄧大中丞親自提訊不知若何科以罪名有往觀者謂兆熊年約四十餘體氣雄偉兩足釘鐵鐐當提訊時涕泗漣而意者其有悔於從前之孟浪乎然而晚矣 
[津沽苦雨]  
　　天津訪事友來函云前月二十八日起至本月初四日止連日大雨滂沱北河水勢陡漲城北白廟等村民人相率赴縣署呈報水災縣主正委員勘騐間又聞鳳河東岸河水漫溢冋東直注所有下游各村莊如黄莊老米店龎家嘴馬家口一帶盡成澤國初四日以後天氣放晴河汛報稱水退八寸詎料十三夜復雨十四日竟日點滴不停夜間雨勢尤猛十五日晨仍雨意連天雲隂似墨九河之水當更有加無已也 
[潯上官塲紀事]  
　　九江訪事友來函云新勁營管帶白遊戎琨玲任事甫經三月忽由撫憲德靜山中丞另委馬保三遊戎接帶馬遊戎奉委後日内卽可到差矣○關道憲誠果泉觀察札委候補縣樊補山明府恭慈管解餉銀六萬兩至京於安七日起程經過營縣照例派兵役護送○德安縣鄭月如明府綬祺偶抱採薪之疾乞假就醫所遺篆務由府尊聨太守委江防臺曾葆農司馬督攝嗣奉藩憲翁方伯委卽用縣吳明府希五署理曾司馬已於十五日蒞德安十七日接印任事○日前德安典史徐子蕃少尉家駿遺家丁赴府禀報丁憂聨太守擬卽委員人理○署九江後營遊擊周席珍遊戎國玉瓜期已届督憲劉制軍撫憲德中丞飭補授是缺之陳　戎有元赴任 
[鳩兹官塲紀事]  
　　蕪湖訪事友人云關道憲徐晉齋觀察自奉旨升授安徽按察使司本擬俟新任吳季卿觀察蒞任後赴都請訓嗣於本月十七日接奉督撫憲電檄署理安徽布政司以便調任滇藩于次棠方伯起程北上觀察接電後已料理奉鶴恭候行知至所遺蕪湖道篆大憲已遴委候補道張曼龍觀察佩緒前來接署定於二十日由省蒞蕪接篆視事慰届時文武各員脚靴手版定有一番迎送之勞也○新簡蕪湖道吳季卿觀察景祺以浙江拔貢朝考歴官禮部郎中現充總署章京總辦海防股章京同文館提調等差博通淹洽久爲時彦所推尊自奉簡命次第交卸各差恭聆聖訓後聞有擇吉七月初六日陛辭南下之說屈指中元節左右當可皂蓋榮臨矣○皖南土樂總卡提調王珊園别駕於本月十七日接奉省憲檄飭交卸另候差委所遺卡務以候補縣李大令接辦保甲總巡饒芷薌刺史需次鳩水已歴有年祗以宦槖蕭條無力赴京引見以致聽鼓浮沈迄未升遷以去而精神强健遇事果斷敏捷不潬煩勞往往戴月披星躬親巡緝匪類爲之濳蹤近者 
 
 

Page 3

 
 
積勞致疾觸發痔瘡因延醫施以刀針不能封口致精血漏盡於本月十八日騎鯨西去噩耗傳來同寅僚友皆惋惜不置○保甲總辦林眉仲太守奉撫憲委辦銀圓局要差已於十二日赴省所遺保甲總辦事務經省憲另委卸署六安州之祺子麟太守接辦祺太守於十八日由省至蕪適是日暫行護理之饒刺史遞爾仙逝太守遂就土藥局暫駐襜帷於十九日視事約俟饒刺史靈輀發引然後進駐總局○保甲緝捕委員李葆林副戎訪拿會匪迭獲渠魁積功保升副將祇以前年同茂莊被刼一案事後獲匪牽涉營兵被議落職嗣因蕪湖捕務需人去夏經前道憲袁方伯詳請仍回原差供職迄今一載江皖會匪及鹽梟大頭目奉文訪拿者三十餘起經副戎督勇擒拿解送督轅者已十有六起袁方伯嘉其勤奮因於交卸前專案詳谖督憲開復原官本月初旬副戎接奉督憲電召遂赴江寗聞官塲傳說已蒙峴帥奉請賞還翎頂至開復原官則仍俟懋建殊勳再候恩旨宣城縣陳雲溪當塗縣謝鳳崗繁昌縣史叔齊三大令均因要公於月望前後至蕪晉謁道憲拜會寅獠小作勾留卽須分道揚鑣遄回任所 
[津沽客述]  
　　天津訪事友人函告云甲局二人於先農壇西南租地一區建造女戲園至今年正月落成嗣以有干禁令未敢開張迄今仍然閉置此處雖當孔道然深夜絶省行人本月十三日農有人道經其地遥見園内窗櫺之上有一人自縊趨前解救已體冷於　嗣有識者謂其人龐姓係利通羊腸行所雇東洋車夫緣失足花柳塲中傳染毒瘡醫治不效遂投缳而死旋已由地方投縣請騐○德國新闢租界凡居民所有田園房屋已於去年十月交收今春多半拆毁其未拆者仍召　取值但荒凉滿目盜賊不免濳蹤華人某甲近充租界巡捕頭目賃屋數椂棲其眷屬將餘屋租與崔某同居某夜三鼓落班歸寓瞥見重門洞開正欲呼人拿賊而賊已自房中奔出飛步而逃此捕眼明手快力挈其肘賊不得脫回手握捕之辮與之爭持捕之弟與同居之崔某聞聲出　遂得帮同獲住細察之下則係鄰人劉順翌晨解案請懲除笞責外復枷示德租界以儆效尤 
[聖節停公]  
　　本月二十六日恭逢皇上萬壽聖節凡在官塲例須趨詣萬壽宫行朝賀禮代理英界讞員鄭瀚生大令示期二十五六七三日暫停讞政業已據情照會各國領事官矣至江海新關亦于二十六日停公一日 
[提憲回滬]  
　　江南提督李壽亭軍門秉節赴吳淞已詳前報前晚由吳淞回滬仍在也是園行轅駐節提右管廖楚材叅戎卽具手版入謁 
[遵札禀覆]  
　　上海縣署奉到松江府張子豫太守札開奉前學憲龍札飭以致祭先師例用六佾蘇省自遭宼亂學宫多半被燬祭器樂器蕩焉無存承平以後學宫雖漸次建復而禮樂諸器闕而未舉現在海門泰興江隂如皋各廳縣已次第舉行開單札飭仿辦等因合行札到該縣遵札會學邀集地方糾富遵照憲行酌　勸辦一面將辦理情菜具報云云黄大令奉札後已將本縣前經道憲應籌欵及郁紳捐助設立禮樂各器佾舞生六十四名按春秋兩委奉行致祭至今並無稍懈等情具覆憲鑒矣 
[致祭火神]  
　　昨日爲火神誕辰清晨關道憲蔡觀察提右營廖叅戎各率文武屬員齊詣火神廟致祭至晚廟前一帶居民懸燈慶祝燈彩輝煌循曩例也 
[拿獲搶犯]  
　　江海關道憲蔡觀察上海縣黄大令自七寶一帶飢民搶米焚燬教堂之後卽密訪爲得蔡金瑶爲首糾率同姓各人肇事各無賴亦一唱百和以致滋生事端爰飭差役薛貴等務獲究懲薛役奉飭後嚴密查拿昨在梅家弄左近緝獲蔡金瑶之弟蔡金榮一名先行解縣請訊大令著暫行看管聽候訊懲 
[名醫來滬]  
　　青浦陳蓮舫比部日前應禾中某宦之招勾留未久嗣本埠席君志前抱恙電招兩次比部遂於昨日雇小火論船至申在英界西棋盤街大亨棧小住席君攀留再四大約須躭擱數日始返珠溪也 
[病婦覓死]  
　　崇明婦人張陳氏年逾知命頻年守寡膝下猶虚向在南馬頭草鞋灣擺設雜貨攤以資餬口近忽爲二豎所侵輾轉牀褥無力醫治愈思愈忿竟於前日濳服紫霞膏冀了殘生至傍晚爲鄰居朱瑞生所知立爲設法灌救將毒嘔盡而愈吁孀居無偶貧病相連命之不辰亦可憐已 
[上海縣署瑣案]  
　　同福祥洋貨字號股東祁文明錢伯理彼此推諉不認虧本赴縣涉訟屢經黄大令及李二尹提訊供詞各執前晚二尹升堂先傳同福祥司帳人趙永甫訊問供祁文明錢伯理趙培玉均係股東因未立議單故皆推諉祁文明前控錢伯理將伊貨單抵銀實有其事祁文明仍供並無股分錢供有乾股二分並無資本二尹以此案涉訟已入枝節頤多遂著原差將在案人證送交洋貨公所諭令董事秉公理處明白禀覆○本城提右營署内拘獲賊犯金阿大陸樹聲解縣訊供收押後前晚二尹復訊參署當差人吳祥勝投案禀稱十四夜喊捕時賊從後面逃逸當時追獲陸犯一名金阿大得諸草叢中自稱捕夥故帶伊到署詢問伊卽慌張圖遁因一并獲住闪日交城汛張老爺訊究始認合竊全供種菜度日十五日清晨赴友人處鬭牌至晚方回並未見竹笆下有洋銀二尹開導再三諭日爾如繳出當酌令酬賞若于吳堅稱未見又訊兩竊犯供與前同傳訊二十二鋪七鋪兩地甲均稱已往吳阿全家查看堅稱無有二尹判將金陸兩犯各責三百板吳阿全自供犯賭亦責一百板七鋪地甲當時並未報案亦責一百板責畢將金陸吳三人一併交捕看管候再研訊 
[馬路工程局瑣案]  
　　江北人花浦樓在南市增祥碼頭駕駛杉板船被同業周四如欠去會欵洋銀十二元昨日在新馬路相遇向索前欠彼此爭論以致揮拳旋由二十八號巡街捕勇一併拘至馬路工程局捕房捕頭王榮培以事涉索欠不予准理著花喚十六鋪地甲將周帶去覓人保出帮同清理　馬路工程局章程所有馬車東洋車小車均須赴局繳捐領照方准駛行不意車夫花樣百出竟在局中領一捐照分裁爲二以英法兩租界照會夾雜其間巧爲嘗試昨日某號巡街捕勇巡至十六鋪橋見小車一輛形跡可疑問其照會何在車夫卽取出一紙小之捕見破綻畢露正欲拘拿車夫知事不妙驅車飛奔捕追赶不及遂將照會帶回馬路工程局捕房據情告知捕頭王榮培著存候查核隨傳知各捕勇此後務將捐照留心查察各捕勇唯唯而退○日前馬路工程局會辦兼帮辦城廂内外保甲總巡朱森庭明府傳諭各鋪地甲嚴查流氓滋事諄諄誥誡不啻三令五申乃近日查得無業游民仍有擺攤誘賭之事因諭令地甲赶緊查獲解局嚴辦 
[法界捕房紀事]  
　　公館馬路迤西八仙橋左近順里房屋約共百餘幢係新沙遜洋行之産邇因年久傾頽意欲鳩工翻造爰報知捕房請遣包探傳諭各房客讓去租金一月限於一月内遷移捕頭允之○前日南市某行出店人某甲携一大搭連袋内儲洋銀八十三圓行至小東門外洋行街醉白園徽麫館前突被流氓攫去及投報捕房後捕頭令包探查獲乞丐某甲詰出同黨乙丙丁三人皆著名惡丐陳子明之羽黨現在匿跡新閘與惡棍小黄牛連爲一氣因卽禀知捕頭密往新閘會同巡防局勇拘獲帶回捕房内有一名供認本年二月某日在萬里春茶肆畔弄中攫得洋銀一百圓捕頭命一併押候解送公堂禀請訊究 
[美界捕房紀事]  
　　江北某邑人王阿鳳梁上君子也前日潛入楊樹浦某姓家竊得水烟袋等物持至虹口西華德路某押鋪質錢爲包 
 
 

Page 4

 
 
探沈阿鶴所見拘入捕房捕頭令押候解送公堂禀請究辦○昨晨小竊張阿福至閔行路第十五號門牌某姓家竊得鋸子爲包探劉光華所見拘入捕房押候究辦○昨晨流氓張阿巧至菜市某甬人處竊取洋傘爲包探劉光華所見拘入捕房押候究辦○前晚十點鐘時有銅匠混名淮陽如生者糾約其黨數人擁至新記浜路第五弄第五十五號門牌張陳氏家拔刀相向强索洋銀一百圓氏駭極狂呼巡街捕聞聲前往如生等卽一溜烟散去昨日事爲捕頭所聞令各包探拘拿重辦 
[妙藥罕見]  
　　患下利久矣藥餌雜投百無一效休沐之日偶過百化祠以語主人畢耐仙譜弟耐仙曰有良藥在盍一試之叩以何藥則出陳士示之曰此爲郁氏之物藏之已百餘年當某中丞撫淛時曾分此以潦河魚之疾用以止利如反掌耳予曰奇效若此能分些微之惠乎耐仙欣然持贈試之疾良已嘻何神奇乃至於如此乎爰書數語以答高情申左夢畹生志 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[批牘照登]  
　　江西采訪友人致書本館云本月某日南昌縣發出市用銀鏡改傾庫寶各傾銷店謂毎百兩須貼補數兩孟子卿明府允照章貼補三錢各店不允并禀請歇業大有挾制把持之勢明府批示曰查行用低潮僞銀久已懸爲厲禁該商等旣以錢店帶開傾銷卽應恪遵憲法豈能以其具結與否典爲寛貸至江省市用銀色前因不能與庫寶庫鏡一律比較是以光緒十三年前府憲督同二縣示諭定章市用足銀祗准較庫色毎百兩低色三錢立爲定章過此卽于查究本縣發傾上兌庫欵照毎百兩補色三錢係按定章並無參差今該傾銷店推原銀色之低謂爲現銀缺少所致以本縣所聞則係各傾銷店行用低銀以致市肆漸不流通迫不得已祇得將陸續收兌現銀付存傾銷店中隨時以過條取用冀於進出之間不受短色之　費該傾銷店收到現銀毎以生放取息坐得厚利漸至現銀短缺偶遇解欵各錢店貿取現銀該傾銷店無以應急便將市用足寶成色提高招致存銀之家貪此銀色亦將現銀付出收受過條該店等更將升色之銀取償於解兌鋪戸祇知利已罔顧損人漸至習故之常忘其所存各錢店之欵理應照章足鏡市色　現方爲正理轉欲以該店虚盤空色視爲成例希冀縣中解欵亦爲照補便可以此挾制同行安鉅萬存欵概以低色付還殊於市面商情大有窒礙况爾等傾銷小瀘開否原聽各家自便但傾出各種低銀不能因歇業之後遂可置身事外將案究係何店不願開設詞首並不書明店號率以誠意堂具名謂非把持而何該傾銷店如有不願遵章傾銷足銀之家自願收歇應於一個月此前先行呈明以憑出示曉諭責令該店將收取各錢店存欵概照原定章程按三錢補足庫寶之市用足鏡兌現並將市面用出低潮現銀一律購回改傾卽准收歇以後或報新商或竟歸官銀爐傾化應候體察商情詳定章程辦理在官並不爲之遥制若不能兌出足錢現銀一味空言飾辯甚或糾約同行藉詞收歇以爲挾制地步定卽嚴究造意爲首之人從重懲治以爲把持署戒　之 
[甌江雜俎]  
　　温州訪事友人云前因米荒民變經官憲設立平糶局暫濟時艱數月以來貧民罔不謌功頌德自本月初五日撤局後忽有西南隅地保甲乙丙丁等四人竟敢借製送德政牌傘爲名將領有門牌之窮戸凡糴米一升者勒令出錢十文集　成裘不下二百餘貫事爲永嘉縣秦大令所聞卽飭差役傳集城廂各保升堂研訊查出斂錢肥已之人喝笞二百板枷號示衆○早稻登場頗稱豐稔惟上鄉一帶稍遜下鄉沿海之區則皆望慰篝車刻下新米業已上市毎升約售錢三十文或二十八文之譜數米而炊者莫不相顧色喜○温地近有一種時疫偶爾寒顫卽成不治之症庸醫誤投表散一經發汗便不可救現在傳染甚夥連日考棚前倉橋一帶乞兒相繼倒斃屍體横陳居民性成佞佛巫峴之徒利市三倍金鼓聲常終宵不絶吁何其愚也○東門外近有人將二麥裝載出口帆檣如織頗見豐年景象惟内地常平義社各倉儲榖已空自應急爲賈補想將來秋稼登塲地方官早已胸有成竹矣 
[英界晚堂瑣案]  
　　沈鳳端控被李明山虧欠貼票洋銀經劉二尹提訊沈供天津人去年李向小的貼去現洋五百三十元迄今延宕不還筆據呈電李供小的亦天津人開設源盛彩刷染店所欠之欵係代友經手筆據由沈勒寫非出小的之意二尹謂筆據鑿鑿豈容推諉著交妥人保出毎月拔還洋十元立摺付沈支取如敢抗諭准沈扭案重辦○張福庭控陳阿海賴婚一案經劉二尹覆訊張供前年憑蔡桂榮周老德爲媒聘定陳女爲媳擬於今年十月擇吉迎娶不料陳竟將女另字他人求請究辦陳供本邑人女兒許字張之長子永昌爲妻現聞永昌病故張欲將次子頂替成婚小的不願是以將女另配蔡供浦東人前年陳女許字張子爲妻確由小的與周爲媒今陳貪利無恥將女另字妄稱張子永昌業已病故信口胡言求請明察二尹謂李一女兩字殊出情理之外著邀周老德到案再訊陳如有的實保人准其交保向原告善爲理處禀覆再核○楊士卿控吳桂生圖賴中金洋一案經劉二尹　訊楊供本地人在瑞記洋行經理保險事務並爲地基掮客今春有江西紳宦周姓托小的經賣與通瀛公所地一方言明價銀五千兩三面言定付銀交契所有中費銀五百兩應由小的與吳分派各得銀二百五十兩詎料吳竟一併收去小的分文無著心不能甘求請追繳吳供周姓賣地楊與小的爲中是實惟中金業已分收並不拖欠前日楊在三元同慶樓硬向小的拆梢並搶去長衫一件有朱長根爲見証求鑒二尹以兩造供詞各執著將原被交保出外從速料理至吳所稱楊士卿搶衣拆梢著原差查明禀復再行質訊○楊芝蘭控張文星藏匿妻子一案經劉二尹提訊楊　蘇州人妻朱氏於四月十九日逃出後小的四處找尋毫無蹤跡故託表兄李壽卿姊夫錢時奎代爲緝訪至本月十八日錢時奎在張文星處遇見遂函促小的來申錢供與楊芝蘭有葭莩誼　日楊妻朱氏逃逸後曾托小的留心尋訪十八日小的遇諸張文星家向之盤問言語支吾因令楊親來領回李壽卿供與錢略同張文星供朱氏在小的處租屋閒住前日已遷去錢時奎突向小的索人殊不知小的撑船爲業在外日多安能知其詳細情形求鑒二尹著張文星交保出外帮尋朱氏到案訊核○周和尙控馬阿君馬阿金馬紀生竊衣行凶一案由劉二尹提訊周供住某粥店内前日馬等三人來店吃粥後小的卽失去布褲一條立時追赶見三馬手執當票正在分錢向之理論反被持刀戳傷求究馬阿君供清江人販馬度日前日周誣小的竊衣以致口解扭毆馬阿金馬紀生供與略同二尹以三馬持刀逞兇著各責五十板從寛斥釋 
[英界公堂瑣案]  
　　包探胡瑞龍解陸小金至案禀稱此人向在小的處充當夥役不料竟向施載廷藉端訛詐適經小的查知故特告知捕頭解請大老爺究辦施訴稱此人平空向小的勒索聲言如不依允須送捕房陸供稱小的在胡探處當夥役向來安分守已此次實向施查問事件並無需索事情代理讞員鄭瀚生大令商諸班領事官然後判令笞責二百板枷號半月○賭棍沈阿堂前曾犯案受懲此次又與人聚賭並强褫某賭徒身上之衣正在吵閙間爲二百三十二號華捕所見乃拘送捕房昨日捕頭令解請訊懲沈供稱小的係浦東人偶然犯賭並不敢强剥人衣大令判令笞責二百板枷號一月○賊犯楊海生竊取范阿金家金耳　一枚正欲付諸長生庫適爲包探石金榮所見詰出緣由帶回捕房管押昨晨捕頭令傳同失主送案請訊范訴請領贓楊供認行竊叩首求恩大令判令笞責二百板枷號一禮拜贓給還失主○某號巡捕解張阿新陳阿狗陸阿發至案禀稱前晚伊等三人在嚴子雲所開茶肆内　毆致毁懷茗具不少當忿爭之際嚴喚小的拘獲兹者捕頭令送請究懲嚴投案訴稱伊等打架時被毁烟袋茶碗約值洋銀一圓半叩請追償張陳陸同供稱小的等因細故紛爭所毁自願照賠惟求恩宥大令判令各罰洋銀一圓五角提出一分賠嚴○洋婦某　雇用陳海金等人在家揀棉花前日陳忽勒令各人一律停工洋婦以其跡近把持據情告知捕房昨晨捕頭令某包探將陳解案洋婦投案聲訴前情陳供稱小的不願執役不知他人何以亦相約停工大令判罰洋銀五圓管押兩禮并藍請　頭遺某包探解押犯謝春生至案禀稱捕房管押人犯例須在押所中掃地楷窓以期潔凈此人甚爲懶怠不肯照章收拾以致他犯不服告知捕頭兹特送請究懲謝供稱小的毎日與他犯一律做工不敢貪懶大令判令笞責一百板 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年六月十四日京報全錄]  
　　宫門抄○諭旨二道錄前○尙書孫奏爲遵旨議奏摺○御史韓奏爲各省倉榖亟宜籌辦摺○粤督　奏爲道員請假就醫片○晉藩景奏爲到任接印日期摺○湘撫陳奏爲甄别知縣留省補用片○晉撫胡奏道員飭任新任片○粤督譚奏委員接署知縣片○六月十四日刑部都察院大理寺正黄旗值日無引見○廖壽恒謝賞壽物恩○永隘謝署鑲黄漢副都統恩○祥年送賞壽物覆命○文琳續假十日○希朗阿續假五日○召見軍機○○臣孫家鼐跪奏爲遵旨議奏事五月二十九日内閣奉上諭御史宋伯魯奏請將上海時務報改爲官報一摺著總理大學堂大臣孫家鼐酌核妥議奏明辦理欽此臣竊維明目達聰居虞之盛德采風問俗三代之隆規自古聖帝明王未有不通達下情而可臻上理者也今之論治者皆以貧弱爲患矣臣竊謂貧弱之患猶小壅蔽之患嚴深該御史請將時務報改爲官報進呈御覽擬請准如所奏該御史請以梁起超督同向來主筆人等實力辦理查起超奉旨辦理譯書事務現在學堂旣開急待譯書以供士子講習尙恐分譯書功課可否以康有爲督辦官報之處恭請聖裁抑臣更有請者唐臣魏徵對唐太宗曰人君兼聽則明偏聽則暗泰西報館林立人人閱報其報能上逹於君主亦不問可知今時務報改爲官報僅一處官報得以進呈尙恐見聞不廣現在天津上海湖北廣東等處皆有報館擬請飭各省督撫飭下各處報館凡有報單均呈送都察院一分大學堂一分擇其有關時事無甚背謬者均一律錄呈御覽庶幾收兼聽之明無偏聽之蔽如此則皇上雖法宫高拱萬里之外如在目前於用人行政似有裨益臣謹擬章程三條開列於後一時務報雖有可取而龎雜猥瑣之談夸誕虚誣之語謴所不免今旣改爲官報宜令主筆者愼加選擇如有顚倒是非混淆黑曰挾嫌妄議讀亂宸聰者一經查出主筆者不得辭其咎一官書局向有彚報係遵總理衙門奏定章程不准議論時政不准臧否人物專譯外國之事俾閱者略知各國情形今新開官報旣得隨時進呈臚陳利弊將來官書局報亦請開除楚忌仿陳詩之觀風准鄉校之議政惟各處報紙送到臣仍督飭書局辦事人員詳愼選擇不得濫爲印送一原奏官報經費一節臣查官書局印報例令閱報者出價惟所售無多故毎月經費不足由書局貼補兹新設官報閱報者自應一體出價擬請將此項官報隨時寄送各省督撫通行道府州縣均令閱看毎月出價銀一兩統十八省一千數百州縣約計毎月得價近一千兩常年核算約在兩萬四千之譜加以官商士庶閱報出價經費亦可得鉅欵於紙墨刷印工本自當游刃有餘可無庸另籌經費惟創設之始需費必需數千金若在上海開辦或由上海道代爲設法可令該員自往籌商以上遵旨議奏及所籌辦法是否有當伏乞皇上聖鑒訓示謹奏奉○○江西道監察御史臣韓培森跪奏爲各省倉榖亟宜籌辦以備緩急恭摺仰祈聖鑒事竊維自强之道以固民心爲本以蘇民困爲先民困固非一端而米價騰貴粒食維艱其尤甚也聞各省米價毎石計銀自四五兩至六兩不等要皆視前數年倍之將欲責商販以平價而米無來源處處價昻誰肯折閱商販無如何也將欲責地方官籌欵以平糶而鄰境自顧不暇處處遏糴無從採買地方官無如何也且米價日貴百物因之俱貴而銀價獨賤民旣絀於生　官復窮於補救匪徒乃乘機滋事往往覷有米之家肆行搶刦或途剽掠甚千日成羣有鬨堂毁署與官爲難之事夫近年來各省無甚水旱間有一二災區尙不爲廣而民間危苦之狀已岌岌不可終日設遇荒歉何堪設想况自外洋購米私運偷漏其外溢者不知凡幾若非綢繆未雨多所積儲以資緩急安得而不坐困乎臣常反覆思之病在各省倉榖有名無實其存榖在倉者殊屬寥寥大都被官紳吏胥逐漸侵漁乾没而飾辭於年久朽蠧至兵燹後因循不辦者亦所在多有否則以榖易錢竟謂與其存榖不如存錢生息殊不知存錢之始其作榖價也甚輕錢又便於取攜經手者不免挾自私自利之見迨倉猝有事欲買米而米已貴傾本錢並息錢以出之得不償失緩不濟急而况到處缺米無米可買尤爲窘迫始悔存錢不存榖之貽誤也晚矣爲今之司懲前毖後當以籌辦倉榖爲急務儻得秋收豐稔米價稍平其存有錢者從速買榖還倉其向已空虚者另行設法籌欵或慮同時並舉榖價易漲則寛公期限分年籌辦總之一方倉榖足備一方緩急而止嗣後酌定年分推陳易新如民間米價奇貴藉以平糶仍行隨時買補其關鍵須官與紳互相稽察互相箝制前後任列入交代年終各府縣出納由督撫彚核奏報一次以杜流弊如此則年豐榖多之時藏之於倉稍外溢之爲害不甚年荒米少亦可有備無患相應請旨飭各督撫豫先籌議儲積倉榖以備緩急毋任因循再蹈有名無實之弊於民食大有裨益臣愚昧之見是否有當伏乞皇上聖鑒謹奏○○譚鍾麟等片再雷瓊道馮不遹在任已及三年因瘴致病調理未愈禀請給假來省就醫伏查海南地方靖内防外均關緊要惟水土較劣養病非宜自應量予體恤給假醫調所遺雷瓊道篆務查有署瓊州府知府陳武純才識練達諳悉海防堪以暫行兼護除分飭遵照外臣等謹合詞附片陳明伏乞聖鑒謹奏奉硃批吏部知道欽此○○二品銜署理山西布政使按察使奴才景星跪奏爲恭報奴才到省接署藩篆日期叩謝天恩仰祈聖鑒事竊奴才於光緒二十四年正月在長蘆運可任内蒙恩簡放山西臬司當卽具摺謝恩趨詣闕廷仰蒙如見二次跪聆聖訓周詳莫名欽感隨卽速裝出京於五月初五日馳抵山西省城初十日接奉撫臣胡聘之行咨飭奴才署理藩篆十四日准署布政使冀寗道錫良委員將印信文件齎送前來奴才當卽恭設香案望闕叩頭祗領任事伏念奴才滿洲世僕渥受國恩早歳廕官從公水部繁區除秩轉運金閶曾膺上考之書再任監司之職滄瀛萬竃巡鹺未報乎涓埃雲朔三邊陳臬特邀夫簡畀兹權藩秀益楊氷淵查山西地隣畿輔藩司任重旬宣矧值時局多艱度支告匱裕餉以理財爲本貴開　之兼權用人乃行政之源必鑑衡之悉當舉凡厚民生以宏培養課吏治以重激揚在在均關緊要奴才愚昧深　　勝惟有矢愼矢勤遇事禀承撫臣實心經理萬不敢以暫時權篆稍涉因循以冀仰答高厚鴻慈於萬一所有奴才到省接署藩篆日期並感檄玷忱理合繕摺叩謝天恩伏乞皇上聖鑒謹奏奉硃批知道了欽此○○陳箴片再查定例道府州縣保歸候補班人員予限一年察看甄别等因歴經遵辦在案兹查有候補班補用知縣胡日升年四十八歲係江蘇陽湖縣人於光緒二十三年四月初七日到省扣至二十四年四月初七日一年期滿例應甄别據署湖南布政使李經羲署按察使黄遵憲會詳　來臣詳加察看該員胡日升才識敏練辦事勸能堪以留省照例補用除咨吏部查照外謹會同兼署湖廣督臣譚繼洵附片具陳伏乞聖鑒謹奏奉硃批吏部知道欽此○○胡聘之片再前因藩司俞廉三調補湖南布政使新任藩司何樞到晉需時經臣奏明檄委新調冀寍道錫良暫署藩篆以便俞廉三交卸起程北上在案兹查新授臬司景星業已到省自應改委署理司篆並飭錫良交卸署篆後卽赴冀寗道新任以專責成除分檄飭遵外理合附片陳明伏乞聖鑒謹奏奉硃批知道了欽此○○譚鍾麟等片再海陽縣知縣杜友白病故明遺海陽縣知縣篆務應行委員接署查有惠來縣知縣池伯煒性行端平留心吏治堪以調署該員惠　縣任内並無盜刼已起四叅之案據藩臬兩司會詳前來除檄飭遵照外臣等謹合詞循例附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十四年六月十五日京報全錄]  
　　宫門抄○諭旨九道錄前○湘撫陳奏爲子捉母姦誤斃母命審明議擬摺○粤督譚奏爲甄别知縣　例補用片○直督榮奏爲商民捐助鉅欵懇恩奬勵片○六月十五日工部鴻臚寺正白旂值日無引見○卓公謝管新舊營房恩○倫貝子張蔭恒各續假五日○工部奏派查估國子監工程派出溥良○又奏派查估恩豐倉工程派出溥善○侍衛處奏派保和殿監試之王大臣派出頭班謨貝子奕功色楞額全福常貴二班端王瀾公色清額善耆訥欽泰○召見軍機○皇上明日由頤和園還宫辦事召見大臣○○頭品頂戴湖南巡撫臣陳寶箴跪奏爲子捉母姦誤斃母命審明議擬恭摺仰祈聖鑒事竊據署瀏陽縣知縣黎墉騐訊詳報縣民羅才三誤傷嗣母羅曾氏身死一案當經臣批飭覆訊擬解去後兹據該縣審明議擬具招連犯解由署長沙府知府頭鍾驥審擬解司該署湖南按察使黄遵憲覆審解勘前來臣隨提犯親訊緣羅才三籍隸瀏陽縣係羅曾氏之嗣子羅曾氏之夫羅長春因曾氏未能生子又無親房可以爲繼之人於光緒六年憑族戚過繼同姓不宗羅明亮幼子羅才三爲子立有字樣其時羅才三年僅五齡經氏接去過門撫養成立並娶媳孫氏素相親愛羅才三歴無違犯光緒十六年八月内羅長春因修造房屋雇砌匠林國科在家傭工羅间氏見面不避林國科乘間與羅曾氏調戲成姦遇便續舊給過錢物並無確數羅長春先不知情後經羅才三撞見私向羅長春告知羅長春當將羅曾氏斥駡羅曾氏性情强悍羅長春人極懦弱未能禁絶自此之後毎逢羅長春外出林國科至家内續姦維時羅才三年尙幼稚林國科並不避忌嗣於光緒二十一年羅曾氏與林國科因事口角林國科旋復出外貿易遂絶往來迨至二十三年十月二十二日林國科由外轉回復至羅長春家探望又與羅曾氏續舊往來甚密羅長春力不能制羅才三不勝憤懣並因羅曾氏所生之女羅甘秀年齒已長恐被林國科一並引壞致敗門風毎於林國科來家之時因言譏諷囑其各避嫌疑林國科因見羅才三氣忿不平心生懼怯不敢肆行無忌隨密向羅曾氏告知前情羅曾氏復將羅才三斥駡羅才三心懷忿激起意俟林國科侂來姦宿之時將其致死杜絶往來二十四年二月二十六日羅長春赴油房打油不歸羅曾氏與林國科商約先開後門在簷下等候三更時羅才三聽聞犬吠料係林國科乘間前來續姦悄取圑防鳥槍裝就子藥由前門繞　屋後淹捕黑暗之中望見人影以爲卽係林國料將槍點放砂子飛開中傷羅曾氏右手　　並傷右脇聲喊倒地羅才三聞係曾氏聲音始知錯誤連忙棄槍赶攏扶起適羅甘秀亦聞閙驚起携燈赶出查看帮回將羅曾氏扶進屋内維時林國科走至羅曾氏之屋後山内聽聞槍響人聲嚷　知其中必有别故不敢復來悄自轉回羅才三報知羅長林赶至看明用藥醫治詎羅曾氏傷重旋卽殞命羅長春擬報知曾姓族人曾炳林赴縣呈自不意羅才三悔恨交迫自知無復生理旋於三月初一日將其甫生之幼子丢地撞斃泣屬其妻孫氏改嫁免留後累迨經羅長春知覺赶救不及隨將死孩挖土掩埋當經該縣訪聞差查並據羅長春投縣具報帶同羅才三赴案投首該縣親詣相騐拿獲林國科到案並據羅長春供羅才三於誤傷母命後將幼子撞斃各情訊詳飭審兹據者瀏陽縣知縣黎墉審明擬由府司復審解勘臣提犯親訊據供前情不諱詰無起釁别情應卽擬結查例載子誤傷母致死律應凌遲處死者仍照本律定擬援引白鵬鶴案内欽奉諭旨恭候欽定又嘉慶十八年三月二十一奉上諭此案白鵬鶴因向伊嫂白葛氏借取燈油不給出街嚷駡白葛氏赶出門首理論白鵬鶴拾取士塊向白葛氏擲毆不期伊母白王氏出勸以致誤傷殞命刑部行子毆母殺凌遲處死律又張鬥毆誤殺傍人以鬥殺論律比擬問以凌遲處死核其情節白鵬鶴遥擲土塊悞殺其母非其思慮所及與鬥毆謀榖誤殺者應有間白鵬鶴著改爲斬立决嗣後有案情似此者卽照此問擬欽此道光八年六月二十一日奉上諭程祖洛審擬誤傷母命重犯一摺此案江南榮陽縣民姚啞叭因堂叔姚七與伊母姚陳氏通姦先經撞破不依反被搏毆嗣見姚七復在伊母窰内姦宿一時忿激持鐮刀撲砍姚七閃至其身後抱住奪鐮該犯持脫適伊母從背後抱住疑係姚七以致誤傷伊母殞命經該撫照律問擬凌遲並聲明與有心逆倫者不同較白鵬鶴案情尤爲可憫遵例請旨此事與白鵬鶴之案情節迥異自應詳愼妥爲定擬著刑部妥議速奏欽與當經刑部以姚啞叭母被姦污聲受欺辱當其忿激欲砍姚七之際伊弱從後抱住疑爲姚七以致誤傷伊母聲死是姚啞叭意在殺死姦夫姚七誤傷伊母陳氏斃命較之白鵬鶴之案更爲可憫可否量從末减改爲斬監候之處恭候欽定奉旨姚啞叭著改爲斬監候等因欽此各在案又律載子毆母殺者凌遲處死又斷罪無正條援引他律比兩定擬又例載本夫殺死姦婦將姦夫擬絞監候各等語　案羅才三因嗣母羅曾氏與林國科通姦伊父羅長春力不能制並因伊妹羅甘秀年齒已長恐被林國科一併誘壞致敗門風起意將林國科致死杜絶往來黑夜之中點槍　放不期悞傷羅曾氏身死羅才三雖係羅曾氏過繼同姓不宗之嗣子過門時年甫五歲撫養成立兼爲授室自應照律問擬羅才三除故殺子輕罪不議外合依子毆母殺者凌遲處死惟查該犯因林國科常來姦宿携槍由前門開出繞至屋後　捕於嗣母羅曾氏先開後門私立簷下等候實非　料所及時在黑夜望見人影以爲卽係林國科點槍嚇放不期悞傷察其情節較之白鵬鶴之案更屬可憫而義忿所激核與姚啞叭之　情事相同相應援案照例聲明恭候欽定林國科與羅曾氏通姦先經羅才三撞　告知其嗣父查察並不杜絶往來嗣因羅才三用言譏諷復懲患　婦向　斥駡以致羅才三激於義忿黑夜掩捕誤傷母命悔恨之迫復將幼子撞斃釀成重案該犯實爲首惡徧查律例並無作　治罪明文應　照夲夫捉姦殺死姦婦姦夫擬絞例擬絞監候秋後處决羅長春於羅曾氏與林國科通姦不能禁絶卽屬縱容應照縱容妻與人通姦杖九十律杖九十折責發落羅曾氏與林國科通姦罪有應得業已身死與救阻不及之羅甘秀均無庸議無干省擇屍棺據飭令埋兇槍飭存彚報再此案鳥鎗係　防器械業已隨案起獲失察職名邀免開報除將全案供招咨部查核外理合恭摺具陳伏乞皇上聖鑒敕部核復施行謹奏奉硃批刑部議奏欽此○○譚鍾麟片再試用知縣到省一年期滿例應甄别具奏歴經遵辦在案兹查截取進士試用知縣郭傳昌福建侯官縣人中式光緒甲午科進士籖分工部因無力在部當差改歸進士知縣原班銓選遵例呈請分發捐指廣東二十二年十一月初九日逾限到省試用已滿一年例應甄别據藩臬兩司詳加察晉會詳請奏前來臣等復加察核該員郭傳昌器局端正才具有爲堪膺民社謹合詞附片具陳伏乞聖鑒謹奏奉硃批吏部知道欽此○○榮祿片再前准部咨息借商欵以充軍餉如集欵至一萬兩以上准將籌集之人先行請奬銜封等因當經前督臣王文韶轉行遵照在案兹查接管卷内據藩司員鳳林詳稱易州直隷州知州郭宗仁前在署蔚州知州任内勸捐商民康彦駁等捐銀一萬六百一十兩又當商捐銀一千八百兩解司兌收查郭宗仁籌集捐欵至一萬二千四百餘兩之多核與請奬章程相符詳請具奏等情前督臣王文韶未及核辦移交前來奴才覆核無異合無仰懇天恩賞給郭宗仁知府銜以昭激勸出自鴻施逾格除履歴册咨部外理合附片具陳伏乞聖鑒訓示謹奏奉硃批著照所請該部知道欽此 
 
