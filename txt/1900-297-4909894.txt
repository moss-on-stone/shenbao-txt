# 1900 - 297 - 4909894

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十圥○網鑑易知錄白紙價洋一元五角竹紙一元二角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覧洋七元○景岳全書碼洋三元○資治新書碼洋一元五角○繪圖三國演義碼洋一元六角○駁安彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會與碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○　芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈　 
[槯酒酤議]  
　　自彝狄作酒而嗜飲之風歴數千年而日見其盛周書酒誥厥或告曰羣飲汝勿佚盡執拘以歸于周子其殺周官萍氏幾酒謹酒而司虣禁以屬遊飲食於市者若不可禁則搏而殺之漢興蕭何造律三人以上無故羣飲酒罰金四兩自古聖君賢相欲風俗之整齊財物之豐阜無不以禁民飲酒爲急務誠以酒之爲物雖爲儀文酬酢之所不可廢然戕民生耗民財蕩民志一利而百弊一益而百損非有制節謹度之意卽難免沈緬淫佚之愆故非苛法嚴刑不足以峻民之防閑而驅民以勤儉也至漢武帝天漢三年用桑宏羊之說初榷酒酤自後有時而禁有時而開迨唐代宗廣德二年詔天下州縣各量定酤酒户隨月納稅除此之外不問官私一切禁斷宋孝宗湻熙中李燾奏謂宜設法勸飲以斂民財周煇雜志以爲惟恐其飲不多而課不羡於是議者謂朝廷徒計一時之小利而不計百年之大害殊非化民成俗之要務然愚竊謂治國之道惟在務其實而不必爭其名果使令出惟行上絶甘酒之風下無酣歌之失豈不甚善然周時之法可謂嚴矣而載號載呶之風並未戢也漢初之令可謂密矣而吏舍歌呼之習亦未除也故與其嚴其禁而民間仍濳肆其奸不若徵其稅而國家得廣收其利今者國庫空虚度支告匱司農仰屋而無計疆吏羅掘而俱窮凡鹽斤之加價房屋之納捐苟有利之所在無不析及錙銖爲裨益庫儲之計况酒酤仿自前代何不可通行各省凡有造酒之處就地籌捐以資挹注或曰方今福州酒捐由宏豐庫商人陳桂官創議與紳士葉某議今各酒庫每年酌令公繳洋銀二萬元以五年爲限其章程每大罈納捐小銀錢四角中二角小一角再小五十三文已禀准上憲給諭開辦而一時省城内外酒庫二十餘家一律停止酒店五百餘家亦相率閉門罷市海防同知呂司馬遷就其說减至每年一萬元而酒商仍未首肯豈不以年來市景蕭條若欲捐納巨貲必至業此者無利可沾而生機因之遽絶不知驟而觀之萬金之數固不爲少然以酒户五百餘家而輸此則每户不過一二百金黽勉輪將亦自易易况酒稅旣重酒價可增是官府雖榷於造酒之人店鋪仍取償於沽酒之客藉彼輸此曾無受虧何必因此細微而徒負抗捐之名哉或又曰民間之喜沽飲者以價之不甚貴也若欲陡然加價恐嗜飲者少而店中將有無人顧問之虞是又不然蓋酒之爲用本非同稻梁菽麥爲民生所必需開筵宴客者非陶猗豪商卽金張貴胄笙歌風月之塲斷不因吝此區區遂致减其豪興試觀燕京之售酒者其價幾倍於南中甘凉秦隴則又過焉而酒肆如林銷數仍然暢旺可知不喜飲者决不因價賤如泥忽思染指若生有麴蘖之癖卽十千一斗亦不以靑蚨之浪擲而遽損豪情况其章程每大罈只捐四角是每斤不過多加數文豈有因此而遂忘醉鄉風趣哉故居今日而欲稅項之增首宜仿前代酒酤之成章而不必有所顧慮若夫行之而如何能除弊如何能持久則凡有理財之責者皆宜周詳審愼而豈獨酒稅爲然哉 
[議和條欵]  
　　昨聞本邑官塲曾接京師電信云慶王李相已在京師與各國使臣開議和局各國要我十欵第一償付各費銀四百兆兩分六十年付淸第二中國各省督撫衙門均派洋員會同治事督撫不得简放滿人第三端王須永遠圏禁第四中國須於三個月内剿平匪亂第五中國東三省地於三個月内歸還第六各省稅釐鹽課歸西員代收除開銷費用外悉以付還國債第七斥退大阿哥第八皇太后皇上還京第九各國留兵二千名在京駐守其餉由中國付給第十中國内地各水口一律通商聞第一欵已由慶王李相開議大約可以允從其餘九欵刻下尚未議及也 
[駕幸西安]  
　　昨日本邑官塲接到西安來電云皇太后皇上已於本月初四日安抵西安省城駐蹕撫署 
[電召京卿]  
　　太常寺卿盛杏蓀京堂安駐滬上辦理一切事宜聞昨日接奉西安行在電諭促令入京想卽須治裝北上也 
[妄思割地]  
　　日本友人來信云拳匪事起禍結兵連俄人欲據滿洲而有之德人擬得黃河以北之地法人則志在併呑兩廣而逆黨孫文依附法人宇下意欲稍分餘潤然其力不足終至覆亡英人似欲駐兵長江恐明年必有舉動也 
[幾致屠城]  
　　日本報云當聨軍進攻保定時以保定爲拳匪巢穴定須焚洗一空後見華兵並不搜持乃未下屠城之令是役也美日二國並未出后 
[鄂撫又更]  
　　本埠德文報館接華歴本月初六日漢口來電云新简湖北巡撫裕中丞長因病未能任故中朝已調前漢黃德道今浙江布政使惲菘耘方伯祖翼升授鄂撫矣 
[旗員殉節]  
　　日本報云日前得天津來信内開東歴十月二日卽華歴閏八月初八日俄軍攻撲奉天府城時將軍增祺副都統晉昌皆力戰陣亡 
[德兵剿匪]  
　　本埠德文報館接華歴本月初六日京師來電云拳匪現仍未靖數日前由山海關至唐沽之鐵路及由天津至北通州一帶均有拳匪蹤跡且沿途黏貼匿名揭帖謂已定於某日在良鄉縣肇事去去德國統帥見之立卽調兵一枝往剿將拳匪所踞之某二處用大砲轟撃致斃匪徒五十人刻下德兵已回京師矣 
[京津不靖]  
　　西字報云前日得天津來電略謂邇來京津等處仍有拳匪蠢動殺人越貨習以爲常華歴本月 
 
 

Page 2

 
 
初三日卽西歴十月二十五日有德兵一小隧押運副提督某君之行李入京道出唐村忽被拳匪截劫德兵奮力抵禦拳匪拳遂四散奔逃 
[擬截軍糧]  
　　日本友人來信云東歴十月十八日卽華歴閏八月二十五日日本某日報言及聨軍擬至黃河北岸斷截南中大吏所運之糧蓋恐運至秦中不免接濟拳匪也 
[日艦觸礁]  
　　日本報云東歴十月六日卽華歴閏八月三日日本佐世保軍港所轄葛城艦鼓浪赴横須賀行至伊豆大鳥左近海中大霧迷漫咫尺不能辦認不得已减其速率緩緩而行忽觸暗礁以致受損艦長海軍中佐藤田吉五郎急命人乘小艇赴三浦郡三崎求救一面電告横須賀鎭守府旋由港務部員田口中佐及造船廠職工某氏乘武藏艦往援無奈兩驟風狂海濤洶湧不得已駛入房州館山灣暫泊迨九日仍返横須賀至十日而葛城已全船沈沒矣猶幸艦中執事諸人無一遇難均經艦長挈之而歸 
[瘡痍滿目]  
　　日本報云東歴十月十七日卽華歴閏八月二十四日日本赤十字社醫船博愛丸由北洋行抵門司載有日人之患病者三百六十名内重傷者二十二名輕傷者一百九十九名受内傷者十名患赤痢者二十二名患窒扶斯者九名患脚氣者五十五名患麥辣利耶者二十二名患腸加答兒者二十一名按窒扶斯卽傷寒腸加答兒卽腸發炎皆日語麥辣利耶未詳　由西文譯出歟　 
[殘軍忽返]  
　　金陵訪事友人云前江西按察司統領武衛先鋒右軍陳雨人廉訪澤霖前與統領武衛先鋒左軍之湖北提督張　咳軍門春發同歸李鑑堂制軍節制統率全軍由淸江拔隧北上旣而左軍行抵北洋右軍則半途紛紛逃散迨制軍殉節張家灣各國聨軍入京大局糜爛軍門收拾敗殘兵士星夜南來廉訪雖隨節北行而所部之軍蹤影杳然消息不通者累月不意近日廉訪忽戾止曰門趨詣督轅禀見並帶有潰軍若干誠不知其從何至此也　 
[嚴懲墨吏]  
　　武昌訪事友人云湖北巡撫于次棠中丞整頓釐金不遺餘力前因辦理釐金各員積弊太鉅中飽甚多曾將收數最少之某某等員撤差勒繳乃遲延日久此輩仍觀望不前近日中丞恭承恩命調撫河南原擬本月初二日交卸起節嗣查得各員應繳之欵竟敢置若罔聞惡其意圖朦混因商之湖廣督憲張香濤制軍將交卸日期暫行展緩一面札飭牙釐局督辦徐穉生觀察傳諭各員務於初五日以前如數繳納免子深求否則定卽專摺嚴叅斷不因去任有期稍存贍顧似此實事求是庶足稍懲頷墨之風乎 
[糧米過漢]  
　　漢口訪事友人云湖南撫憲兪廙軒中丞近奉行在電音敬悉皇上已於上月某日恭奉皇太后西幸長安陜中近歲屢患旱災產米無多不足以資接濟爰就湘省籌辦米糧若干石取道漢口望襄河進發直抵秦中　 
[運糧赴陜]  
　　杭州訪事友人云浙省上年冬漕由輪船裝載者刻已掃數解津其由民船裝運者因北地拳匪擾亂半途折回暫存滬局兹皇太后皇上鑾輿西幸長安撫憲劉景韓大中丞以天庾之供不可一日稍缺爰飭藩糧二憲赶緊將漕米起解赴陜本月初一日蕃司惲菘耘方伯會同糧道鄭芝巖觀察札委候補知府沈太守文煒押運往行在交納并在漢口設立轉運局委候補縣程大令贊淸常川駐局辦事 
[勸諭輸將]  
　　松江訪事人云邇來時事多艱需餉甚亟省中大憲札飭松屬各縣向地方紳富勸令捐輸華亭縣林蔚生婁縣屈吉士兩大令假座城中方正學祠邀集諸紳籌議華境擬按上届息借之例已還者仍照數捐納未還者半之前次允而未繳齊者補足其數婁縣復於本月初三日在東嶽廟集議擬勸杜張朱鄭四紳富各出一千金錢業捐二百五十兩典業二百五十兩綢縀業二百五十兩帽業士業各一百兩磁業烟業顔料桐油山貨等業及零星店鋪捐數有差聞各户擬按兩期分繳年内先繳一半普天率士莫非食毛踐土之人諒民竭力輸將以急公家之急也 
[密禽要犯]  
　　杭州事友人云衢州府屬江山縣境土匪肇事闌入西安致西安縣主吳小村大令裃被戕事後由新任衢州府趙太守訪拿兇犯三名派員解省大憲發交錢塘縣沈劍吴明府悉心拷問供出爲首肇事之杲甲等人名姓大令立卽密禀大憲旋由臬司榮伯衡廉訪札 
委候補同知過司馬仕舁輕車减從濳赴三衢面禀金衢嚴道憲徐觀察請派勇丁差役往拿某日將所供四犯全行獲住無一漏網翌日卽由營主撥勇押解到杭本月初二日抵省卽解至錢塘縣署收入獄中以便歸案嚴鞫又聞有某孝廉者亦在亂民之内司馬設法帶回省中暫行看管候質 
[軍節赴蘇]  
　　松江訪事人云江南提督李壽亭軍門於上月二十八日由防次回轅隨於本月初三日蒞小校塲简閱正副兩軍操演自朝至於日中昃始畢乃事各兵均犒以制錢一百千文迨初六日淸晨卽乘舟赴蘇勾當要公然後遄返松江節署 
[新守將來]  
　　松江訪事人云准補松江府知府余太守九穀近奉江蘇藩憲陸春江方伯牌示餘赴新任遵卽部署行裝涓吉本月十七日來松接篆日内雖紅諭未到而華婁兩縣署辦差人役已在城東校士館預備行轅矣 
[鄂省官塲紀事]  
　　武昌訪事友人云湖北候補縣羅大令忠祺辦理遷善所事務有年近奉憲檄委署咸甯縣篆所遺遷善所一差由署臬司扎鳳池廉訪委招賢里保甲委員任大令壽彭調補遞遺招賢里保甲事務委候補縣馬大令驥接辦刻已分别到差視事矣○鄧大令嘉顈向隨湖北巡撫于次棠中丞辦理文案中丞深加器賞曾專摺奏保奉旨送部引見大令部署行裝正擬請咨赴引適接行在來電知已蒙特恩摧授襄陽府知府超遷不次聞者榮之○前武昌府經歴兪叅軍德城奉檄調署朱家河主簿已於日前交卸禀辭赴任所遺員缺由上憲委唐叅軍鯤接署○漢口電報局委員王廼亭司馬因事撤差所遺局務由督辦盛杏蓀京卿札委莊刺史亮華接辦刺史奉檄後卽詣督撫兩轅禀知任事○湖北撫憲于次棠中丞前以防務戒嚴招募親軍衛隧近者調撫豫省擬將此軍携帶前往以壯聲威副已札委候補縣馬大令文兆管帶起程矣 
[金陀山公]  
　　嘉興訪事人云本月初四夜有盜十餘人持械入鳳橋鎭鄉間永寗𤲅恣行动掠住持僧極聲呼救突被毆傷餘僧遂畏縮� 
一旁儘其搜括蕭山門鄉某姓家亦於是夜被匪搶劫某鄉民家被盜剽刼所失不多惟新嫁之女適於是日歸寍竟被劍負而去嘉興縣劉邑尊得報已派捕會勇緝拿矣○前報江蘇邊界登溪橋釐卡遇盜一節事後吳江縣宗大令移文各縣並懸賞千金刻已在奉賢破獲究不知確否也 
[上海官塲紀事P ] 
　　昨爲蘇松太兵備道余晉珊觀察六旬誕日本埠文武各官均詣遣轅叩祝觀察一槪飭丁擋駕所餽壽儀亦均璧謝○昨晨江南機器製造局總辦潘芸蓀觀察命駕赴道轅拜會蘇松太兵備道余晉珊觀察觀察延入花廳茗談良久然後握别○昨日提標守備程守𤲅守戎因有要公命駕至上海縣署拜會縣主汪瑤庭大令晤談良久而别� 
[灜眷來滬]  
　　今夏豢匪肇禍京官之遇亂者不可勝計陸鳳石殿撰瀛眷向來僑寓都門兹已由舊友某君設法護送出京前日安抵滬上暫寓某客棧中當卽錦旋珂里也 
[儲憲回申]  
　　昨日江蘇督糧道羅少耕觀察由金陵乘舟回滬本邑印委各　咸往迎迓觀察旋卽命駕至美租界北河南路天后宮側出使行轅暫駐聞不日卽須遄返姑蘇也 
 
 
] 

Page 3

 
 
[禀求核示]  
　　昨日有民人王姓者乘上海縣主汪瑤庭大令公出回署時攔輿禀稱小的欲在治下開設烟館託趙星海向烟膏捐局請給執照費已付淸照不給發及向局中李邱王三董事查問諉爲不知因於上月十八日來安禀明未奉批示今敢叩求大老爺核辦大令諭令靜候查案核示 
[巡員視事]  
　　昨日十六鋪巡防中局委員黃衡堂二尹捧檄到差預由地甲巡勇就局中陳設一新届時二尹命駕戾止汛捕差役叩賀如儀 
[照會停訊]  
　　前晚新任英美租界公廨讞員張柄樞司馬乘招商局江永輪船赴白下謁見兩江督憲劉峴帥所有公堂應訊之案照會美總領事署繙譯官白保羅君暫停訊理一期 
[讞案改期]  
　　昨禮拜二爲法界公廨讞案之期緣西人另有控案法總領事白藻泰君會同公董局首董麥乃姆君詣公廨會訊至鐘鳴一下始訊畢退堂所有捕房房應訊各案改於次日午前十點鐘時由讞員杜枝園大令會同費繙譯訊判 
[聚衆宜懲]  
　　滬上流氓地痞往往成羣結黨遇事生風雖迭次嚴懲終不代歛跡然亦不過聚集人或十數人而已從未聞有多至數百人者前晚忽有馬夫二百餘人在英界南京路某烟館吸烟肇事聲勢洶洶烟館執事人恐釀禍端意欲報捕旋有人出爲排解至十一點鐘時始散去 
[西兵操演]  
　　昨晨七點鐘時有駐劄本邑英界大馬路迤西泥城外之某國兵一隧由管帶官督率至賽馬塲内操演約歴一點鐘之久始操畢而回 
[華捕操演]  
　　昨日午後二點鐘時英界捕房教習西人帶領華捕五十餘名至大馬路新巡捕房曠地上操演步伐至三點鐘後始一畢而散 
[橋梁竣工]  
　　　租界裏虹口港四各脫路向無橋梁行人來往其間殊多不便邇者是處市面漸興經英美租界工部局西人集資建一西式木橋刻已工竣從此附近居民可免臨流唤渡矣　 
[法界火警]  
　　昨晚六點鐘時新北門外大街德順飯館與北鄰某燭店不知因何火起霎時冐穿屋頂法界捕房中人聞警急驅皮帶車飛馳而至開自來水龍頭吸水狂噴須臾卽熄至焚去房屋若干容俟訪明續錄 
[失火未成]  
　　昨日淸晨五點鐘後英租界六馬路彤德里五百二十六號門牌某姓家廚屋内忽然火發熊熊之勢幾致燎原幸經行人望見呼集鄰人灌救得熄不致成災 
[英界瑣聞]  
　　有戴姓者未悉其名曾倩某婦說合納妓女某氏爲妾某日戴適他往鴇兒某氏偵知遂前往引誘氏被其蠱惑席捲家中所有效黃鶴之高飛迨戴回家而人面桃花東風惆悵四處查訪始知氏已就百花里另築香巢艷幟重張履綦滿座因卽往尋某婦跟查諒必有一番饒舌也○有張陳甫者年約二十餘歲不知因何與人口角呑烟自盡旋經其友察知急送仁濟醫館求救醫生如法施治將烟吐出諒不致有性命之虞矣 
[法租界捕房紀事]  
　　流氓曹同慶向宰猪作主朱順借貨不遂攫去銀對時表一枚事後朱投報捕房捕頭立遣包探將曹同慶及其同黨某甲拘獲押候堂期解請讞員杜枝園大令訊辦○偷兒趙阿二至停泊洋涇浜之柴船上竊得衣服二伴向某押店求質事爲包探所見拘入捕房捕頭令押候解送公堂禀請究辦○鄉人某甲手持布四在途求售被流氓王阿四攫去適爲某包探所見帮同拘獲送入捕房捕頭命押候解送公堂禀請訊究 
[盍簪誌感]  
　　啓者前蒙福州湖南浙江不西安徽雲南四川諸大憲分别電助濟急經費業經兩次鈔請登報兹接烟臺通商銀行萬霞如兄來電去盛大人鈞鑒濟急會李幼雲觀察捐銀一千兩已電總行照解另信後寄其餘零星捐户隨捐隨匯夑叩○復電烟臺霞如轉呈李觀察濟急會承助千金俾浩劫餘生得沾實惠先此感謝宣等敬○成都去電陳子鈞兄承助萬金同深感戴頃晤張汝金兄約月底月初分批解現謹先電謝一面電禀傅相聲明尊意俟收到再復宣等○又電子鈞兄承助萬金頃已照收匯京矣宣等○廣東丁方伯來電云文電祗悉各省官紳困守都門鼎諭公同救濟造福無量現奉靜帥率同在省各司道共籌助銀五千兩赶卽集欵兌滬先電禀聞粤藩體常宥印○復電丁方伯奉宥電靜帥與諸公共籌助銀五千兩以濟在京官民之急頃傅相來電京畿貧民太多無以禦冬乞速籌匯至深感禱宣等叩沁○山東巡撫袁慰帥來電云盛京堂鑒昨由司道送閱尊處電劄章程因在京之各省官紳商民猝遭造刼困居望援仰荷諸大君子議設濟急善會酌量接濟囑爲設法勸助敬悉偑甚第等亦有同志本應寛籌多濟惟東省災歉頻仍現又各處不靖官民交困籌助甚難卽如前由北逃避路過缺資者第等各自解囊酌濟亦未他籌然此次至大至善之舉又復重以台囑焉能袖手亦不便過遲兹先由第商同司道措備庫足銀三千兩由振局電滬捐局撥付到祈查收原諒嗣後如再有可籌可勸之處容續電聞凱勘○覆電濟南袁中丞勘電謹悉路過山東京外各官皆蒙解囊相助無不頌聲載道兹以濟急善會又蒙措撥銀三千兩樂善無已萬分感佩一俟沈道交到卽當匯京以副仁厪宣等冬○天順祥陳潤夫先生來函云頃接雲南來電各憲道宦滇各官電申交盛京卿諸公恊濟各同鄉京官計署督憲丁一千兩藩憲李二千兩署臬憲曹五百兩署糧道湯四百兩西道全四百兩署蒙關道劉五百兩學憲張并廣西宦滇各官共一千一百二十兩又湖南宦滇各官共六百兩湖北宦滇各官共八百十兩以上共計規元七千三百三　兩如數送上祈查收轉解并乞登報爲盼○復電丁制臺冬電悉承交司道分助同鄉京官四千八百兩續由天順祥交來張學臺廣西同鄉一千一百廿兩湖南同鄉六百兩湖北同鄉八晨十兩均收卽匯京托傅相幕府照辦宣陽○桂林黃中丞來電云盛京卿鑒前奉文電知京官遭變奇窮卽商同司道設法籌濟因西省亦極瘠苦尚未報命頃又奉冬電傳傅相諭遵卽合力勉籌銀二各兩交西號匯呈尊處彚齊轉解聊盡微意槐支○復電黃中丞支電承代籌兩竽一俟匯到卽當轉解傅相來函京員坐困全仗諸帥仁心佛力以救萬一粤西境内安否開議在卽然亦難矣宣支○成都李鐵船京卿周玉山方伯來電云盛京堂承匯京欵各省同感川省向送川京官炭敬京平足銀一千今制軍屬加二千共三千擬以一千由馥解陜以二千交重慶通商銀行匯滬請公收轉寄京中川京官喬樹枬高枬陳鍾信收匀給川員李徵庸周馥東○復電李鐵翁周玉翁承撥二千兩俟渝銀行匯到卽當轉寄京濟急會指交川京官匀散以副雅意宣等東元濟等先後祗遵感同身受謹再鈔請登報藉申謝悃并勸後來再前報七號公函内云江西官紳合籌銀五千兩千悞書十合併聲明統希公鑒上海北市絲業會館濟急善局龐元濟施則敬等謹誌 
[蔡和甫觀察致救濟善會書]  
　　救濟善會諸善長大人均鑒前讀報章知原任直隷提督聶功亭軍門之令郎偉臣公子曾至貴處面致一切鈞與軍門素未謀面但此次軍門旣爲國捐軀眷口尚留滯北地情形殊堪憐惻謹另備洋銀百元卽請貴會收下代爲訪交軍門眷口收用貴會不憚勞遠力爲其難海内欽仰當不厭其煩瑣也手此敬請善安惟照不盡愚第蔡鈞頓首 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　鄉婦張戴氏控螟蛉子姚阿三不許寡媳贅夫前晚縣主汪瑤庭大令升堂研訊張戴氏供稱小婦人先嫁張姓本夫逝世贅姚阿三之義父姚姓爲夫後因先後兩夫均無所出遂恩撫兩子一姓張一姓姚張子娶媳陶氏姚子卽姚阿三去冬張子病故小婦人以媳尚靑年令陶氏贅徐有生爲夫阿三不從紏合流氓羅雨春張阿四等大肆咆哮並敺傷小婦人求恩究辦陶氏供小婦人夫故無依由姑作主贅徐有生爲夫姚阿三供小的本姓何因張戴氏之後夫姚姓撫小的爲子故改姓姚姚另撫一子爲張姓後卽陶氏之夫今陶氏夫故產業應由小的執管不料戴氏又令寡嫂贅徐有生在家向小的爭奪田產是以吵閙大令判曰姚阿三係戴氏後夫所撫應爲戴氏之子張陶氏旣醮與徐有生應由徐有生娶回不得贅入張家致啓釁端著地保侯少林送陶氏至徐家居住喝責姚阿三二百板羅雨春張阿四各責三百板各具切結呈案○張汝鈺控夏梅亭圖呑存欵前晚汪瑤庭大令提訊張供稱夏梅亭紏合一會每月須交洋銀六元小的搖得後將會欵存與夏處收息交會後會忽散去存欵遂被夏呑没求究夏供小的係蘇州人開設花紙店張汝鈺所存會銀已由會總朱阿根收去自應向朱究追大令飭將夏交差收管候提朱阿根到案訊追○趙雲山控妻李氏不守婦道私逃出外大令升堂研訊趙李氏供小婦人係無鍚人十四歲時至趙家爲童養媳今年三十有三生有兩子丈夫趙雲山近有外遇時將小婦人毆駡且不給食用令回無鍚原籍小婦人因蘇州尚有親戚故先往蘇州後至無鍚今聞丈夫控告因卽來滬求恩鑒察趙供小的係蘇州人在申爲裱工妻子俟小的赴崇明買貨時卽私逃出外今於本月初五日回申求辦大令著領回管束○卿人何竹士控媳顧氏忤逆大令提訊之下何供顧氏不服管束取板凳撃傷小的腰際求准退回母族顧氏供小婦人並不違忤因姑虐待過甚被小婦人外祖母批頰一下遂嗾使翁休退小婦人旣嫁何姓至死不願回母族顧丫頭供小的係顧氏之兄顧氏已嫁何姓小的不願收回求鑒何竹士請發堂兩月待改過後領回大令准之判將顧氏掌頰十下發堂暫留惟兩月後務須領回不准推諉何遵諭而退　 
[上海巡局紀事]  
　　前晚上海縣汪瑤庭大令派差役薛貴率同各夥役至城廂内餐嚴密　巡比至南市恒生馬頭左近某烟館門前見王丫頭徘徊不去詰其何爲在此王出言不遜遂帶至十六鋪巡防中局禀請局員文斌臣二尹研訊王供小的駕舟爲業並未爲非叩求鑒宥二尹飭覓妥人保釋○無鍚人高阿二在南市馬家廠左近開設鐵鋪姪女年已及笄近忽一去無蹤高因憶及附近順泰石作學徒某甲曾垂涎女色央媒關說未允所求或卽被甲誘惑因訴知鍚金所董事函致二十三七鋪巡防局員邱友林二尹請飭地甲提甲訊究二尹准之○前日浦東爛泥渡祥生船廠工人桂毛毛張小毛至孫金林所設水菓攤購梨起釁互肆兇毆旋扭至巡防局控訴局員徐二尹研訊之下以桂張好勇鬭狠判令各責二百板具結交人保去 
[南巿捕房紀事]  
　　昨晨籌餉貨捐局稽查浦江委員金君仲熙至十六鋪馬頭附舟見岸上人多於鯽擁擠不堪喝令退讓駁船户夏瓊茂之夥萬家標聞而不平與之爲難金君忿甚告知總辦林太守太守飭差將萬拘入捕房捕頭令押候解送馬路工程局禀請總辦程雨村大令訊辦○甬人方阿洪秋胡生同住泉漳會館馬頭左近昨晨不知因何起釁持械互鬥各受重傷一號巡街捕見之因卽拘入捕房捕頭令押候解送馬路工程局禀請訊究○前日有傅合興者駕一划船裝連荳油煤油至南巿某馬頭舁之起岸五十號巡街捕見之恐其來歴不明拘入捕房捕頭詰知並無别情令交人保去 
[英美租界公堂會訊案]  
　　德商謙信洋行主控前買辦吳廣卽吳殿元代客定貨延不出淸讞員張柄樞司馬與德總領事署繙譯官佛爾克君會訊之下以兩造供詞各執未能定讞著於禮拜一復訊前日午後怫爾克君詣公廨會同司馬升座原告博易律師邀新買辦吳羣生見證沈泉山陳瑞卿到案聲稱前者堂上已訊明吳廣經手定出恒泰湘記等五家之貨實係揑名並無其人爲特邀集見證及新買辦到案請訊吳羣生供監生向在謙信管棧胞姪吳廣揑名定貨監生曾勸阻不聽嗣後吳廣辭歇監生接手已將此事向洋人告知見證沈泉生陳瑞卿同稱監生等均業洋貨吳廣經定之各客户訪悉並無其人吳廣供稱監生在謙信爲買辦已有五年此次恒泰等五家確曾與洋人會晤吳羣生爲管棧時並無來往經手定貨何由得知惟泰康人和兩家係監生擔保今願連自已名下之貨認賠利息此外不能照賠求察被告律師費君聲稱此案吳廣業已供明目已名下本可定貨且照合同並無限制何必另揑他名如謙信必欲交出客人且令認賠恐有不公惟求恩斷訊至此已鐘鳴五下司馬商之佛爾克君繙譯著兩造暫退候下禮拜六復訊核斷 
[英美租界公廨紀事]  
　　日前德昌莊主王性之控泰生恒林三和二號積欠鉅欵延不淸還讞員翁笠漁直剌准之昨日已由公差將泰生恒號主吳慕堂林三和號主林汀蘭提押矣○前者英商協隆洋行主人以昌大莊倒閉後所出期票七紙計銀二千一百餘兩尚未付出控經直刺飭提莊夥王平橋押候訊追昨日原告復請補提股東鍾榖貽直刺准之立卽飭差提到諭候訂期會訊核奪 
[界捕房紀事]  
　　浙江寗波府屬某邑人石阿二賃居虹口北穿虹浜第四百二十五號門牌屋内昨晨奔至美界捕房訴稱四月前曾娶同鄉楊姓寡婦爲妻前晚不知因何潛購阿芙蓉呑服迨天明覺察卽倩陳與昌司事前來救治奈受毒已深延至今晨畢命其父母均在鄉間深恐前來滋擾是以屍尚未殮捕頭令卽回家棺殮如氏之父母到來滋閙再行報捕可也○積竊顧阿根屢經犯案解送公堂由讞員翁笠漁直刺判令遞解回籍昨日又潛行來滬匿跡西華德路某里内被包探倪順泉查獲拘入捕房捕頭令押候解送公堂禀請新任讞員張柄樞司馬究辦○昨晨偷兒陳阿高潛至西華德路某甬人家竊取鍚燭臺及茶壺等件適爲包探李偑芝所年見拘入捕房捕頭今押候解送堂禀請訊辦○昨日黎明時梁上君子羅阿紀潛至北四川路五號洋房某西人家踰垣而入竊得銅器數件携至某押店求質正在爭論價値之際適爲包探倪順泉所見拘入捕房捕頭令押候　送公堂禀請訊究 
[鴻施渥沛]  
　　昨承吳府交來捐册共募洋銀四十一元金兆蕃翁經募洋銀二十八元八角山右隠名氏交來洋銀五十元存仁堂二十元邵喜善五元漢口春源油行吳幹廷翁前墊來洋銀八百元規元四百兩今募集洋銀六百六十六元錢三十四千劃還墊欵抄來各户姓氏容請續登漢口有心無力子交來洋銀十元耶松鍋鑪帳交來代募洋銀二十四元五角嘉定顧質卿五十元四明憂時子十元敝善會近接北電知難民甚衆咸苦無計謀生今得諸善士義粟仁漿源源而至俾覊蹤異地者皆得保全性命結件還鄉其功德詎可限量哉拜登之下謹誌數言以鳴謝[  上海慶順里救濟善會陸樹藩炳南丁紹芬等] 　　 
[上海虹口元濟善堂經收庚子年八月分送堂願並施醫藥捐淸單]  
　　韋陳氏八月閏八月分願洋二元陳韋氏洋二元永昌堂洋五角祿順堂洋五角當塗縣署同人洋五元郭　修五六七月分洋六元三合號銅洋一元以上共收願洋十六元又銅洋一元○朱子祥爲子柳門病愈身體康健施醫藥洋廿元無名氏洋二元黃瑞波洋一元韋吳氏交來世户共洋廿三元九角朱柳門洋四元已上共收洋五十元零九角 
 
 

Page 10

 
 
[金陵官報]  
　　閏八月二十九日候補道劉鍚康禀知赴江東門點騐衡字副右營候選郎中殷彝到由廣西來正任淸河縣候紹瀛到交卸回湖南知縣申鍚綬到湖南來瑞州營都司會樊貴辭赴任 
 
 
 

Page 11

 
 
   
 
 

Page 12

 
 
   
 
