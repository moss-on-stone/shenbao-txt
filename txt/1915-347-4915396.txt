# 1915 - 347 - 4915396

 

Page 1

 
 
   
 
 

Page 2

 
 
時評 
[中國人特性之公例（三）冷]  
　　中國人之遇大事又有特性如交戰然每用襲擊而决不用正攻也故凡一事之起紛紛擾擾而喧攘以進者皆其外表之徒而非中堅之人物中堅之人物必隱於幕後而多聲東擊西之手段試觀歷史之上蓋此種之憑證也 
　　是故中國之事其起也不知其所自起其滅也不知其所自滅非若他國之有蛛絲馬跡之可循也且其起滅亦不知其究已起已滅與否歡欣鼓舞之日正其腐心切齒之時此類之人甚多故觀察中國者决不能以皮相而中國事之反覆無定亦以是故 
[命令]  
　　十二月十八日政事堂奉策令傳增湘給予三等嘉禾章此令　　又令張桂森李榮文均給予五等文虎章此令 
　　又令特任馮國璋爲參謀總長未到任以前著唐在禮代理此令 
　　又令廣東巡按使張鳴岐假期已滿即行回任此令 
　　又令任命陳璧爲參政院參政此令 
　　又令任命鈕傳善督辦全國菸酒事務此令 
　　又令任命高全忠爲陸軍第十師步兵第十三團團長此令 
　　又令勝福著封爲貝子車和雅貴福均著封爲鎭國公此令 
　　又令前呼倫貝爾總管車和雅著給副都統銜帮辦呼倫貝爾旗務此令 
　　又令兼代國務卿呈據銓叙局聲稱遵核京兆財政分廳曁步軍統領衙門各員資格請予叙官等語陳昌榖江壽椿均授爲中大夫此令 
　　又令外交部呈稱秘書施履本等勤勞卓著請特予進官等語施履本特升授爲中大夫嚴鶴齡劉筠誠特升授爲少大夫此令　　又令陸軍部呈請將田鴻恩授爲陸軍步兵中校李恩重楊廣哲均授爲陸軍步兵少校應照准此令 
　　十二月十八日政事堂奉申令以予薄德奚足君人遭時多難無從息肩而臨深履薄無時去懷近見各處文電紛紛稱臣在人以爲盡禮在予實有難安况今之文武要職多予舊日之同僚眷念舊侶情尤難堪雖四岳五人曾無異代之成見而聖帝賢王萬非予所可企及凡我舊侶及耆碩故人均弗稱臣時艱方殷要在協力謀國無取儀文末節也此令 
　　又令政事堂呈前據蒙古西藏靑海回部國民代表鑲黃旗滿洲都統親王那彥圖等呈稱共和不適國情全國同聲咸以改定君憲爲救國大計現在國民代表大會滿蒙回藏國民代表投票决定國體一致主張君主立憲具見薄海人民心理大同惟是國體旣定爲帝國帝位必歸於聖人四年以來國家多故拯民水火登之袵席我四萬萬蒸黎身家子姓實託我大總統一人之覆幬我國民爲人民謀長治久安之厚福爲國家圖創業垂統之公規億萬同心歸於聖德代表等謹以滿蒙回藏國民公意恭戴我大總統爲中華帝國皇帝並以國家最上完全主權奉之於皇帝氶天建極傳之萬世伏願順應天人踐登大位皇建有極民悅無疆一統定基保四千年神明之胄奕葉蒙福遂億萬姓歸往之誠代表等不勝歡忭跂望之至等情現在國體業經全國國民代表大會總代表代行立法院决定君主立憲所有滿蒙回藏待遇條件載在約法將來制定憲法時自應一併列入憲法繼續有效此令 
[專電]  
　　北京電加冕大典不日舉行御極仍在三海易名曰新華宮 
　　北京電印鑄局鑄就金印二方一皇帝之寳一中華帝國之璽盤龍紐方五寸厚一寸重十五斤先進呈備用 
　　北京電昨日爲開國慶祝大會之第一日紳商耆民約千餘人齊詣新華宮門口排班山呼恭進賀表禮成而退是日公園及正陽門等處均懸燈升旗游人極盛 
　　北京電祀天大典聞從緩舉行　　北京電鹽務處聞有改爲獨立機關之說張鎭芳有督辦希望 
　　北京電田次長昨日入部視事 
[特約路透電]  
　　北京電今日往游紫禁城者甚衆咸欲瞻仰慶賀帝制成立之點綴自昨日起商會所組職之提燈會夜間游行北京各街三日始止有公署數處掛燈結綵甚爲輝煌總統命令任馮國璋爲參謀總長又任鈕傳善督辦全國烟酒專賣局勝福封四等滿洲親王 
　　（十九日） 
　　華盛頓電威爾遜總統今日行結婚禮即日偕新夫人赴南作密月之游以半月爲期 
　　（十九日） 
戰電 
[其一（英人路透電）]  
　　倫敦電路透社特派員從巴爾幹大本營來電叙法軍退走時最後一幕之情形謂格拉茅資戰事甚烈而法軍之軍需車輛及重砲存於是處者甚多此種要品必須運至陣後然後始可撤退軍隊故法軍在該處築成橋端砲台此後法軍失戰壕三百碼第一道陣線勢已危迫幸橋端台完全無恙法軍得以集守後陳迨奉到退走命令時左翼兵力單薄易爲敵軍所乘法軍乃分兵鞏固左翼遂能全師退至奇夫桀里未有損失奇夫桀里爲法軍根據地醫院軍糧皆在其地法軍陸續移退有條不紊適遇大霧以致法軍遲退四十八小時但敵軍迫逐皆被擊退計退走時法軍共死傷二千人（十三日） 
　　巴黎電希臘聯軍已凖備實力之攻勢德軍重砲尙未見運抵必因敵軍尙未越過邊界故也（十七日） 
　　薩洛尼加電希臘大員一人已抵此間擬設法使聯軍更可利用路電交通（十八日） 
　　巴黎電統帶薩洛尼加法軍之薩萊爾將軍近語人曰將來發生之事定可見我人已有抵拒敵軍攻勢之凖備云云希臘仍繼續徵發軍隊蓋希臘政府深恐希臘將來或不免於陷入戰局也（十八日） 
　　倫敦電路透電社得悉希政府因聯軍現在薩洛尼加建造砲臺已向協約國正式提出抗議（十八日） 
　　倫敦電法境英軍大本營來電謂陣地多霧不便砲戰以故頗形沉寂惟英法砲隊曾將伊泊爾北面敵砲數排擊至無聲 
　　（十八日） 
　　亞姆斯特丹電據最近德國消息謂德軍現聚集聖米葉爾西境聯軍砲隊較德軍　優嘗毁德軍之戰壕故德軍今必調新軍前往拒之其中當以砲隊爲多據確實消息俄軍現亦從事凖備新攻勢（十七日） 
　　巴黎電今日下午公報云全陣線砲火甚厲亞土瓦最爲激烈該處且有空中魚雷戰事 
　　旭爾萊附近有德國運送車多輛爲法軍炸毁今晚公報謂法軍於松末河與瓦斯河間及蘇瓦松與萊姆間轟擊德軍戰壕萊姆境之敵排砲爲法軍擊至無聲馬其頓及逹逹納爾無事可報聯軍仍在薩洛尼加築造壕營（十八日） 
　　彼得格勒電大隊敵兵攻擊米洛夫與杜白洛大道間之魯拉維特斯基顯圖奪取杜白洛及通伊克伐河之道路是戰雖與平斯克南面沿泊里貝河廣闊之陣線向魯尼萊資進攻之敵軍無直接關係然有勢力之各界皆謂此舉之目的亦在占據薩拉洛維琪魯尼萊資羅夫洛鐵路因德軍急需該路輸運軍隊與糧食也兩處進攻之敵軍皆爲俄軍砲火擊退敵軍雖用力三月仍不能據有此路 
　　（十三日） 
　　彼得格勒電俄軍已佔領哈瑪丹刻向克姆進發聞英俄領事已離柯爾滿而往班逹拉巴斯英人之人僑庽希拉士者刻仍被拘禁葉士德英僑之消息未有所聞蘇丹阿巴英僑今已釋放（十七日） 
　　彼得格勒電今日公報謂俄軍曾戰勝於白里斯維亞蒂湖北面及杜爾洛北面古爾人數百名戰於凡恩湖東北端者爲俄軍驅入山中棄有死屍六十具（十八日） 
　　倫敦電意商船波賽德號英商船勒文浦號）四八四四噸）皆被擊沉英船水夫已遇救 
　　（十七日） 
　　巴黎電海軍部宣稱法國魚雷艇一艇追擊泊於尼曷濮爾外哇特拉特沙岸附近水面之海面飛機兩架一逃逸一中彈翻落爲法艇所獲機中海軍軍官兩員亦就擒法國巡洋艦轟毁小亞細亞海伐德國製造戰品之廠一所 
　　（十八日） 
　　彼得格勒電俄國千兆盧布兵債可保勝利財政大臣已擬定財政新計畫實行後每年可餘盧布三百六十一兆現議將茶葉咖啡及火柴歸國家專賣據德黒蘭消息謂克姆之官員因俄軍逼近已向伊斯巴漢逃逸（十七日） 
　　倫敦電財政大臣麥堅萊任印度總督以繼哈定巨爵士之職一說刻經官場否認 
　　（十七日） 
　　亞姆斯特丹電荷蘭檢察官請釋放電聞報之主筆（十八日） 
　　倫敦電竇比徵兵計畫之要着已於今日實行官場出示召集第二第三第四第五等之壯丁於一月二十日入伍此輩皆屬十九歲至二十二歲未婚之少年（十八日） 
　　倫敦電徵兵督辦竇比爵士今日在波爾登演說謂首相愛士葵必實踐其約言（十八日）　　倫敦電英國南希爾資火車失事情形頗慘有一客車一驗路機車與一工人空車在霧中互相衝撞聞客車中有數輛爲火所焚燒死車客數人又電云工人及許多婦孺皆在失事火車之前部景象極慘（十七日） 
　　華盛頓電威爾遜總統現草擬致奥第二牒文豫料將於數日之内遞發聞文中請奥政府即速答覆並預告第二次覆文不能令美政府滿意之影響（十八日） 
[其二（德人德文報專電）]  
　　柏林電十二月十八日德軍大本營公報云亞柯伐（比洛波里）附近一役共俘敵兵一千九百五十人内有孟兵若干太拉東北境自摩化伐克以下已無敵兵蹤跡奥軍近五日内屢戰屢勝俘敵一萬三千五百人（巴爾幹戰况）德軍在拉洛區與瑪特細哇爾之間共俘俄軍官兩員兵二百八十五人全陣線之戰局未變僅有哨隊戰事（東境戰况）（十八日） 
　　維也納電十二月十六日奥軍大本營公報云飛蝶南大公爵之軍在哥爾亞境擊退進攻之俄軍奥飛機以炸彈擲擊愛克沙洛夫加及克里凡車站諸機雖經敵軍發砲猛攻均安然飛回（奥俄戰况）奥軍於佛里區山谷乘意軍不備奪獲其前鋒陣地（奥意戰况）奥軍在格里巴伊西南擊退敵軍奥軍與敵鏖戰後奪獲羅海與比拉尼中途之地敵軍開始在伊貝克西南向泊萊伐與格細里退走昨俘之敵兵共有九百人（巴爾幹戰况）（十六日） 
　　柏林電意國伊爾塞柯柯報巴黎訪員紀英法會商遣發巴爾幹遠征軍事宜謂英國初持猶豫態度法國不待英國作决即發兵在薩洛尼加登岸英國爲法政府所促乃亦派兵赴薩旣而吉靑納貴族及柯香將軍均不以繼續派兵爲然故英政府乃於十二月 
 
 
 

Page 3

 
 
三日在巴黎宣稱擬將駐希之軍調往埃及十二月四日兩國續開會議未有結果次日開軍事會議公决巴爾幹遠征軍不能撤退否則將大不利於戰事九日又在巴黎開會英首相愛士葵外相葛雷陸軍大臣吉靑納意國大使鐵土尼法首相白里安陸軍總長加里尼法元帥霞飛均與會於是始有最後之解决（十七日） 
[東方通信社電（日本人織）]  
　　東京電在東京之革命黨因聞暗殺鄭彰威之王小峰王銘山已於七日在上海槍斃特於昨日午後一時在大手町私立衛生會開追悼會譚人鳳戴天仇等均赴會並有女子十餘人旋並演說反對帝制至四時餘始散會（十九日） 
　　東京電政府與黨各派議員决議與在野黨對抗其宣言如左歐洲現在單亂渦中東洋蒙其餘波未靖之際日本爲平和之原動者爲行自主的外交專避内訌以期國威之宣揚云云（十九日） 
　　東京電昨日議會討議彈劾案由原肥塜·關（直彥）小河（源一）菊池（武德）金澤諸氏討議贊否之後即經大隈首相痛駁政友會之内閣責任論詎在野黨猛然擁至演壇侵犯議長之席一時議場頗爲紛擾當經守衛制止旋即鎭靜此暴行之武藤小林廣岡秦鳩山岩本六人已交懲罰委員議處說者謂此暴行旣挫彈劾之氣勢又失輿論之同情云（十九日） 
　　東京電德川賴倫侯爵因有創立南葵文庫之功蒙授藍綬褒章（十九日） 
要聞一 
[俄境之可否冬戰論（續）]  
　　夷考征俄之師有二途焉一由南俄之沃爾希尼省至得約披流域一由北俄經杜納河而取聖彼得堡此二路也若就第一路論可謂其在政治上之關係多於在軍事上者蓋即得之而勝負之戰爭仍不得從此直接决定也即俄政府亦知此意故其於開戰伊始即先預備遷都凡屬要物一槪先軍出聖彼得堡以示其意在久戰庶乎德軍不長驅而入取其京都迫其乞和然今觀俄報之報告似乎俄人已知德軍前驅所擬進取之方面仍注重此第二路蓋俄報屢謂斯温茲亞尼聚有德國馬隊甚衆而向格魯泊布斯加亞一帶出探者且絡繹不絶於途一似其先前所載昔日進取莫洛得赤洛之情形也今姑假定經斯温茲亞尼赴杜納流域之波洛茲克爲征俄必由之大路則沿狹軌鐵路前進至白萊斯維赤之路程爲一百二十啓羅密逹（約合中國二百里）由是至波洛茲克爲七十九啓羅密逹（合中國一百三四十里）共計二百零五啓羅密逹馬隊行之其程不過三四日即步隊行之至多有八日亦可兵臨杜納河矣 
　　以上所言之程期乃就全局計之需時七八日若就前進至維里齊野魯奇以求安全之右翼言則六日之内即可兵臨其地以斷聖彼得堡赴吉野夫之交通總線而德軍左翼則可沿杜納河右岸進逼杜拉堡要塞至於德軍中路則更可先取其北去三十啟羅密逹之塞倍虚小市然後再佔莫斯科至文島之鐵路十字路口雷石柴鎭以决杜拉堡與南里夫蘭州之死命凡此諸地苟所派大軍足用則取之易如反掌絶不至有困難而且德國大軍一至杜拉河勿庸覔渡口建築橋梁即可渡越蓋時値嚴寒河道已凍也 
　　若論渡河後再進取聖彼得堡一叚則較難於前蓋其地旣未開拓而北去至普勒斯坎一百七十啓羅密逹（約合中國三百里）之遠又除去鐵路一線外僅有二路可用也再由普勒斯坎至聖彼得堡爲程一百七十三啟羅密逹尤爲難行故爲求速效計勢必繞道其東經洛夫格洛特而進也 
　　顧上所言可見俄國之天時地理雖惡亦不能爲人力之敵矣而本報所謂俄之可伐者亦可見絶非出於妄想焉况且冬季征俄全在野戰軍人進退自如可以振刷精神更非在西歐終日伏處戰壕中不得一動者所可比乎總之冬季征俄苟飲食佳衣服全即可禦寒矣而且其境内富有森林亦不患無火柴又何寒冷之可懼哉惟轉戰千里損失衆多恐爲勢所難免耳蓋在曠野之中受傷將士必不得迅離戰地而不迅離戰地臥身於雪天冰地之間即難免凍僵之禍也然爲國家利害計雖有所犧牲亦不得不乘機進取至德軍大勝之後縱令俄人仍欲續戰而不請成則我獨佔東海使英國潛水艇無立足之地亦殊關重要矧自此以後俄與歐洲之交通斷絶雖欲假道瑞典亦不可得乎 
　　倘瑞典加入戰局進佔芬蘭則德國征俄之軍尤其便利焉蓋由維堡至里西麥奇之鐵路北上有行軍大路三道其最西者且直接瑞典邊境惟其全工之基礎無二即由聖彼得堡至維堡僅一路線以便接連芬蘭各路線也是此區區一路固不敷大軍後路接濟糧糈軍火等項之需然聖彼得堡一經南來之敵圍困則芬蘭之俄人亦即陷於絶地進退無路惟有坐以待斃而已 
　　總之俄國境内冬戰之許多困難固不宜輕視然所謂冬季絶不能攻俄之說恐　在今冬即從根本上破壞也 
[美國致英牒文之發表]  
　　大陸報十一月八日華盛頓消息云美國致英之牒文昨已發表國人見之咸以此牒保衛中立國應有之海上權利駁斥英國自稱之地位措詞嚴正意旨明顯極表同情故今日白宮及國務院接國人函電甚多賀總統與國務卿能盡保衛國權之職有經驗之政客皆謂英國苟不服從美國之要求則美國國會定必禁止軍械出口絶英國之接濟以示報復目下當道尙未凖備如是决裂之辦法但知英國如不改其摧殘美國海上貿易之方法則國人憤極終必要求政府頒行不許軍械出境之禁令美總統威爾遜卿藍辛對於英美報紙關於此牒之批評極爲注意惟駐美英使則尙未以美人印象報告其外部就美國航業而言此牒實爲轉移現狀之重要樞紐蓋此牒一發美國即可不承認英國封鎖行動爲有效凡非禁品之貨物運往德國或運往中立國而後轉入英國之敵國者在美政府視之不應被人扣留也卽前被英國扣留或抄没之非禁品貨物美商可向英政府要索賠償而美國外交官亦必極力助之以保全美商之利益英國與中立國照常貿易而獨不許美商運貨至中立國此種厚已薄人之行逕揆諸情理豈得謂爲正當此美國之所以視爲重要而不能不斤斤置辯者也此間協約國外交界雖未評議此牒但有一種觀念以爲英美交涉不致十分棘手即使磋議無效然美國當白利安爲國務卿時會與協約諸國締結和平條約凡有爭端須於一年内秉公派員調查解决之法今此約尙有效力故英美邦交一時不致决裂至於英國覆文大約一月之後始可交出聞駐美德使擬於日内將德政府對於魯西台里亞號一案之辦法通告國務院德使力勸其政府稍予讓步以博美人對德之美感大約德國將承認美國之要求其所擬辦法當可爲美政府所容納也華盛頓之老於外交者謂德使當此國際交涉紛擾之際擬出其敏捷手叚以佔先着如德使得手則協約國將自悔其不尊重美國海上商權之大誤矣衆　德使刻欲製造美國内反對軍械出口之輿情云 
[南京快信]  
　　蘇省各釐局認加比較作爲額外盈餘已奉財政部令准提三成之費爲各該局員司攤派以作勞金 
　　財政部咨稱清理官產召領變賣惟名山古蹟載在治書務須加意保存特通飭各　駐辦員遵辦勿得擅行估賣 
　　公賣局飭各酒商嗣後空罈運回裝酒均須黏貼印花否則議罰 
編輯餘談 
[神經病（無名）]  
　　無論如何神經强健之人每每有發一時之神經病所謂神經病者非必其神經之顚倒而錯亂也即平常人以爲其事不必如是而乃非如是不可者神經病之症候已見也 
 [ 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之籌備種種]  
　　籌備處之改進大典籌備處係臨時特設機關朱桂莘總長雖被推舉爲辦事員長然以非正式機關之故現時仍不能以辦事員長之名義上呈故此次之改爲正式機關擬由國務卿代將該處應行呈報事件呈明總統聞其事件大槪分爲兩項一爲已經籌備之情形一爲尙未籌備之事務將此兩事件呈明之後即可將該處改爲正式特設機關專辦開國典禮事宜矣 
　　各機關之會議陸代理國務卿根據十二日總統之申令擬聯合各機關開會就各部院主管事務公同協議特於政事堂内組織各部院聯席會議其列席者爲政事堂國務卿左右丞各部總次長參謀本部總次長政事堂五局長統率辦事處總務廳長三辦事員三所主任將軍府七將軍審計院院長副院長警察廳總監步軍統領左右兩總兵中國銀行總裁副總裁鹽務署督辦署長幣制委員會長稅務處督辦會辦大理院院長平政院院長國史館館長蒙藏院總裁副總裁等已於前日午後一時開豫備會大致所議皆爲將來實行時應行事件欲令各自聲明本機關籌備事件共約若干日可以完竣愈速妙以便定出一准日期會同呈請施行 
　　登極禮之所聞關於新皇登極典禮曾由政府通電各省徵集意見茲聞政府已接到各省將軍巡按使等來電三十餘起皆各表示其對於大典之意見政府當即將此項電文交大典籌備處核議矣至登極日期京中所傳不一頃據某方面消息政府原訂期於陰曆正月四日舉行登極大典嗣以各方面陳請有擬於冬至日即舉行登極大典之消息唯冬至爲本月二十三號屈指不過一星期各項籌備未必趕辦得及此消息恐亦不確并聞將來登極之後將行祀孔禮以示尊崇孔敎之至意現大典籌備處正籌備祀孔典禮云 
　　新官制之草案帝政實行之籌備各事雖經進行然關於大問題仍須由政府會議解决方可實行茲聞朱桂莘氏以官制亦在籌備之内惟事關重大本處又非法定機關未便草率從事特呈總統提交政務會議陸子欣氏已通知各部長列席討論探聞此項議案業經大致議就茲爲分述於左（甲）内官制一設内閣總理一人（有主張仍用國務卿名義者）二左右副大臣各一人三内閣之組織以外交内政財政陸軍海軍司法敎育農商交通蒙藏參謀等十一部組織之各部設内閣大臣一人副大臣一二人（有主張以蒙藏院改爲部者有主張仍用理藩部舊名者現時尙未决定）四内閣總理爲親任左右副大臣各部内閣大臣均爲勅任五内閣以下設置制誥法制主計叙動印鑄等五局六每局設總辦一人帮辦一人爲奏任職（乙）外官制一各省將軍在暫行官制時代以内均加陸軍副大臣或大臣銜有督率及訓遣軍隊之權二巡按使均加内閣大臣銜并加肅政史銜三在京外之海軍長官按照官階得分别給予大臣銜此項草案尙未通過姑先誌之以覘將來 
　　慶祝中之異彩昨日有所謂中國君憲成立公民慶賀團者發出通啟一則首叙國民代表投票表决並推戴勸進各情中言發起此團以表慶祝之意其所謂團員者即指憲政協進會會員公民勸進團團員兩種資格而復益之以一切有志覲光者以廣其範圍以爲招徠之預備其文末數語云本團擬定發起人一百名團員多多益善即日彙齊總數錄列開國賀表内並購備靈壽石一大方謹刋本團慶賀人名於開國聖德紀念碑後並垂不朽云云發起人之冠首者爲前清狀元王壽彭以次序列有張履斌郭步賢郭敬誠胡大華薛繼昌黃霖許桓熊亞傑水福清等九人此亦慶祝聲中之一異彩也至京商會所發起之開國慶祝大會昨曾具禀步軍統領衙門京師警察廳立案已經批准頃又函請兩機關至開會時爲派鼓號前導兵警彈壓及樂隊奏樂等事兩機關聞已函復照派矣 
[北京政聞紀要]  
　　外交上之近情日前外傳代行立法院咨請外交部將國體投票結果通知外交團茲聞此事實出政事堂之交片外交部内容略謂奉新皇帝面諭應將總投票滿意之結果通知各國以表示變更國體之事確係五族人民之眞意與中央及外省將軍巡按使絲毫無涉因是大總統爲民意所迫不得不勉膺大寳但因各種預備之欠缺故國體實行變更須至適當之時該咨文中又切實聲明此事雖屬中國内政除中國外與他國毫無關係但因最近五國之勸告與目下之大局該部必格外愼重處理此事以免生出枝節云云聞外交部接到此項交片即將國民代表一千九百九十三人一致選舉大總統爲大皇帝之事通知各國一面電令駐外各使將各國對於此事之態度隨時報告 
　　據政府中人云近有某某二國已願承認新帝國並謂不論何時中國如願交換國書該國等甚願交换惟據另一說謂日前政府尙通電我國駐外公使飭其探取各國對於我國變更國體之意見恐各國之態度一時未必遽肯宣示云 
　　各要人之去就前晚策令册封黎元洪爲武義親王昨晨政界自各部總長以下凡與黎副總統素有交誼者均紛紛前往道賀陸海等部員尤全體偕往大都未蒙延見其軍警界中人有得入見者聞黎於談次頗露謙辭封爵之意大略謂武昌首義我亦被人擁戴初非一手一足之烈今當時在事諸人不無流離在外者傷兵殘卒且乏長久安置之法我獨何心敢　懋賞言下慨歎不已大約辭封之畢亦在意中也 
　　黎副總統兩月之前已辭參政院院長惟兩次辭呈均留中未批今旣有親王之册封自能准其脫離一切職務惟繼院長之任者命令未發表以前京中早知其必屬於前清宗室漙倫其人蓋以其有推戴之功也又聞該院副院長汪大燮氏亦復有辭職之意未知繼任者又屬何人 
　　審計院長孫寳琦氏夏間即有辭職之意厥後國體問題發生孫旣不便再辭故久已不聞其說茲聞孫氏於十三日入府朝賀後當日即請假十日返津休息其眷屬亦已同行矣 
[北京又獲會匪首領]  
　　昨日北京軍政執法處宣告云民國四年十二月三日准統率辦事處公函據京師一帶稽查處詳報緝獲會匪首領岳天慶李探源二名并旗印等據一案將旗印等項證據送請訊辦等因并據該稽查處將人犯押送前來當經本處長督員訊得岳天慶供認爲仁義會領袖暗帶玉印黃旗等物與川甘等省會匪謀爲不軌不諱應即按照新刑律一百零一條第一欵處以死刑以昭炯戒李探源供認於上年十二月經岳天慶勸允入會雖入會未久捕獲之後挺身自認於岳犯力加廻護亦屬甘心附逆應照該條第三款處以三等有期徒刑四年除一面執行李犯徒刑外所有岳天慶一犯即日押赴刑場槍斃合亟宣告俾衆周知 
[日人將在北京籌設學校]  
　　聞日人近來欲於中國各地設立學校而尤注意於北京有末永節氏者日前來京視察一次有在京設置中學校之計畫定資金二三十萬元欲擇北京適當之地爲校址以日語敎授普通學科爲升入日本内地大學及專門學校之預備又擬仿南滿醫工學堂附設之小學校幼稚園辦法在京亦設立小學校幼稚園現末永氏正在招集同志經營是舉 
[江蘇國民會議議員投票紀（南京特約員）]  
　　江蘇國民會議議員覆選事日期屢有變更最近擬定十四日因中央審查手續太繁改於十八日舉行投票場所原定省立圖書館亦改在巡按使公署以示鄭重 
　　先其由覆選事務所派員調查各初選人來省確數發給通知書定十八日上午八時起至下午二時止陸續投票九時頃即有入場者場外密布軍警守衛頗嚴至下午二時閉匭數月來之覆選事項遂告完成 
　　運動議員者約十餘人以到省日期甚久故組織大致就緒審查有被選資格者六十八人與報局人數略有減汰尙不過嚴蓋外省選擇亦有師承斷無大意也運動者始有金錢買賣之說及奉查禁稍稍歛跡詎至投票日忽有江陰某爲大有力者之助力分去票數不少他人受此影響臨時運動倉猝之際竟多足額此中似非金力無此迅速也 
　　下午三時開票總共四百四十九票其結果蘇屬三人寗屬七人最高額爲郝儒琳金其堡各四十二票一寗一蘇孫錫恩四十一票次之最少者解樹强三十四票另有韓國鈞五票繆荃蓀二十六票均不及額又顧震復運動極力偶一疏失僅三十三票爲候補之第一名亦出人像料之外者蘇屬三人爲彭榖蓀金其堡楊壽樞寗屬七人爲郝儒琳孫錫恩夏仁虎兪仁愈沈仲長張鶴第解樹强内吳縣二人無錫一人江寗一人六合一人句容一人鹽城一人東海一人江都一人阜寗一人候補十人尙有九人未投十九日接續舉行第二次聞覆選事務所令各投票人不得於第一次投票後即行離省如果有他去者其公家支結旅費須責令還出以免臨時散開候補十名尙未組織一日間恐難於告成也 
[紀粤東私塾聯合抗議之風潮]  
　　風潮特約員平生 
　　粤東學務奄奄無氣至今日而極矣年來疲於軍務敎育一事視爲無足重輕敎育會則儼然一虚設機關而行政公署敎育科要人則鮮有資望遇事敷衍偶然舉辦一事又不免意氣用事或預存私見此所以醖釀而成私塾抗議之風潮也粤省學校向稱發逹自民國二年而後政府厲行減政學務乃一落千丈小學校多見扃閉其尙得苟延殘喘者亦黯然無色小學衰則私塾盛此爲理之自然粤中私塾向分三種有大館有中館有蒙館自科舉廢而學校興大館盡廢從前之孝廉五貢鼎鼎有名之大館亦皆變而爲中館矣當學校極盛時代所謂中館亦已門可羅雀其蒙館則設帳之人流品極雜文理欠通者所在多有蓋誤人子弟莫甚於此近二年來復古之說興而公立私立之小學校又多有名無實敎授管理均多缺憾每不足以饜人望於是私塾驟然興盛不論中館蒙館居然有人滿之患即有全無敎法文理不通者招牌一掛不患無人而各小學校於秋季始業招生或反無人報册至不能成班景象如是所以當小學敎師者益痛心疾視私墪敎師也本年夏間六月時巡按署敎育科長某爲整理私塾起見特將欽廉視學員一缺所支薪金一百五十圓移作省視學員經費揀派三人檢查省城私塾限三個月竣事當時派出之員一爲張煒勳調查城西城南一爲謝作康調查城北一爲高葆勳調查城東及河南而塾師之厄運至矣當時調查方法不過發一表册令塾師自塡敎法及人數隨即到該塾一次調查其狀况於各塾内容實不甚深知也而該視學員亦有年少氣盛者於調查竣事造册報告時分爲最優次優半改良次劣最劣五種名目由敎育科總其成用巡按使名義揭示宣布其間最優次優者准其設塾半改良及次劣者須晚間入師範講習所方許塾而最劣者則由巡警執行勒令停閉同時又規畫於城中分區設立師範講習所由各官立小學校長充當所長由敎育科長派人當敎員各塾師須於夜間到所學習每夜上課四時（即修身國文歷史地理亦在其内）須納學費一元自揭示發後而城内外各塾師遂譁然起矣各塾師之藉口以爲視學員之評判不公其分等第大抵由於學校中人與私塾敎師爭學生而起不免含有醋意故平日鼎鼎大名之孝廉貢士素爲社會所信仰之私塾今多列之最劣及次劣而平日極劣之蒙館學生極少者反厠之優等是非顚倒莫此爲甚况當師範傳習所之所長及敎員全無資望學問亦無根柢僅充小學校長亦不免爲社會輕視而欲屈此老孝廉老貢生居於其下使之授以修身歷史地理國文等科焉有不生反抗於是一倡百和遂有用私塾聯合會名義遍發傳單標貼長紅定於舊曆十一月初一日齊集廣府學宮明倫堂大會議並請粤中大紳如鄧華熙凌福彭蔡乃煌易學清梁慶桂等到會維持是日到會者巨紳亦不乏人各塾師中間有前清京職部曹其孝廉貢士亦不少故能有此勢力於是侃侃陳詞皆痛斥敎育科長之用人不當視學員之挾私用事其氣盛者反痛斥現今小學之腐敗兒童文字不通不若私塾之有實際其會議結果卒由大紳鄧華熙領銜各紳署名具一公函致巡按請其於勒令塾師入講習所一事從緩舉辦不知巡按署中對於此事如何取决然檢查私塾之舉原爲今日所不可少獨惜用人不當所派視學員確有未當人意之處致生出絶大風潮刻下各區傳習所塾師到所報名者絶少又不知將如何敷衍過去矣 
[廣東慶賀之狀况]  
　　將軍巡按使昨准北京大典籌辦處眞電内開眞日全國國民代表票數一律贊成君憲後由立法院二進勸進表聖懷謙讓已有邀允之意所有大典禮儀事宜自應趕速進行云云將軍巡按使准此即於月之十二號晚通飭所屬軍警衙門傳知各界准於月之十三號下午四點半鐘一律懸旗結綵表示歡賀之忱軍署即於是晚雇匠定造生花等件惟因時間太促不能趕辦即日下午將軍巡按使曁各處衙門一律懸掛五色國旗軍政機關則兼懸海軍旗燃放串爆無數其尤爲鬧熱者則爲衛邊街集思廣益社懸有黃色大燈籠一對上書君主立憲普天同慶省河四江兵輪燃砲二十一響誌慶廣東中國銀行及電力公司廣九鐵路局俱懸掛週番旗幟中國銀行是日下午休業半天其餘商民住户則無所舉動惟城外洞神坊某人壽燕梳總會懸出五色國旗一面三元坊培英學塾張貼黃紙楹聯一對云 
[紀湖北最近之防務]  
　　武漢近因國體改變謠諑紛耘怪談百出而黨人在本地起事之說衆尤相驚以伯有適連日商民不戒於火迭肇焚如偵探輩遂疑黨人謀放火乘間滋事漢口警廳長周亞芬深恐專顧救火忽略事變特令各區署遇有火患時各署仍留一班警士在署守備一面函請各商團保安會聯合會各將救火龍頭等件准備齊全遇警即往撲救而鎭守使亦每夜調遣軍隊隱伏各地後城馬路防衛尤嚴夜十一句鐘後即斷交通華界各戲園均較前收場早一點鐘新舞臺且爲駐軍故停演並聞該臺經理因事被拘現在北方軍隊又續有來漢者官場皆信本省可保無擾亂　因不十分可靠之軍隊均已調駐於外又以素稱得力各軍分防各要隘也至停泊鄂江中之兵艦來去無定現泊於此者有建威楚豫楚泰楚同各艦及列字魚艇昨該艦隊司令饒建文致函水警廳以各兵艦駐泊附近七八碼水面均不准一切輪帆各船及小划駛近如有違抗即行鎗擊請即轉飭各船户一體遵照以免誤傷云云昨水警廳已出示布告矣 
　　鄂省陸軍審判處於十五日又槍斃灙人一名旋由該處布告略云案奉將軍批開該犯呂亞農勾通亂黨聚衆謀逆當場起獲僞徽章及願書底稿各件應准按照刑律一百零一條第二項處以死刑用昭炯戒等因奉此除將該犯呂亞農一名提案驗明正身依法銷斃外合行布告一體知悉 
[蕪湖近訊]  
　　蕪湖自滬警發生後地方防範極嚴各行政官署及各要道每晚皆有兵士荷鎗實彈防守城門關閉以晚間九點鐘爲限各界如有要事進城須持有縣署通行證劵方可出入馬路男女兩戲館每晚夜戲警廳亦限令十一點鐘停演 
　　財政部特派印花稅專員鄒日煃來蕪會同警察實行檢查舗商印花稅事刻已公畢十二日乘輪赴寗 
　　蕪湖地方檢察廳十二日執行鎗斃平山口刦案盜犯楊二楊廣有兩名縣知事余詠南亦於十五日將石硊鎭刦案盜犯李玉堂張永福郭邦連張友平四人解往犯事地方鎗斃 
　　駐蕪英領事柏逵君日前因事赴滬十五日偕眷返蕪 
　　湖北巡按使近派委員吳琦帶同偵探范懋懷赴上海提解黨人丁玉琳十五日乘輪過蕪返鄂 
　　蕪湖烟酒公賣刻已議定値百抽收二十業於本月十四日開徵先將各棧存貨查明補抽嗣後烟酒各號提單關票須送第三區公賣分棧蓋戳方准提貨 
　　中國海軍驅逐艦豫章號奉海軍司令飭令來蕪駐防前日已由下游開駛到蕪停泊江干 
地方通信 
[蘇州]  
　　東山設縣　題太湖洞庭東西兩山孤懸湖中地面　關户口繁盛又爲江浙交界之區前清時東山設有太湖協副將及太湖廳西山設有太湖營遊擊及靖湖廳專理地方各事光復後各缺一律取消僅在東山設太湖縣民政長未幾改爲洞庭　不數月即爲臨時省議會議决將洞庭縣撤消併歸吳縣知事管轄惟 
 
 
 

Page 7

 
 
於東西兩山各設一行政委員由吳縣委任職司同於縣佐又於東西兩山各設地方審檢分廳專管訴訟事件迨後兩分廳裁撤東西兩山地方訟務及完賦均須遠涉風濤赴百里以外之吳縣知事署紳民頗爲不便近日東山旅滬商董席錫蕃等發起禀請規復東山洞庭縣治業經屢次邀集旅滬東山同鄕會議草定禀稿（原禀中大致以東西兩山丁口各有六萬有奇歲納上下忙銀各有三千餘兩清米二千餘石較之揚中縣賦稅殆有過之且盜賊　起帮匪充斥非有縣長除暴安良後患堪虞等情）擬公推現任湖南財政廳長嚴家熾領銜上禀一面復錄原禀底稿送交西山紳董請求同意西山紳董等接閱禀稿亦即邀集旅滬西山同鄕在上海西山金庭會館開會徵集意見當時公同討論以原禀所叙理由分三層第一丁口賦稅則東西兩山之數不相上下故前清時並設太湖靖湖兩廳今若請設縣治不應獨設於東山其第二盜賊　起第三帮匪充斥及關係江浙兩省安危等情此爲軍防問題非地方行政官之專職即使以地勢防務立論又似西山重於東山然多設一官地方小民即多一重負担總之此事關繫重要非少數人所可擅專遂議定刋印公啓連同原禀底稿分寄西山本鄕及旅居蘇湖湘鄂京奉各處同鄕公同研究表未意見俟復齊後再行會商决定 
　　續誌報館繳保證金事警廳崔廳長日前飭令蘇州各報館遵照報紙條例一律繳納保證金（每家三百五十元）限期十二月十五號爲止逾限不繳勒令停版茲已屆期三家報館中僅蘇州日報社經理石雨聲將保證金三百五十元如數照納仍照常出版其餘蘇醒新新二家業由各該經理具禀　廳請照報紙條例第六條第二項變更體例免納保證金已經崔廳長批准止許專載學術藝事統計官文書物價報告五項日昨亦已出版矣 
　　日租界開演影戲蘇垣閶胥盤馬路一帶市情日漸蕭索日前曾有人請開戲館影戲等欲藉以振興市面官廳以値此戒嚴期内恐滋事端嚴斥不准頃聞有戴生昌輪船局司事朱思九擬在盤門二馬路日租界内開演影戲業經擇定日本郵便局隔　房屋爲戲園已禀由日領事池永君核准不日即當開幕矣 
[松江]  
　　召賣漲蕩之恐慌官彥局駐松狄委員就西外陳公祠設機關處用前清一二蠢吏爲虎　不論官荒民荒得錢便賣繼且注意漲蕩有先買先得之表示於是謀利之徒紛紛集合公司繳價承買而民間遂大起恐慌地方正紳不忍坐視現正走函同志籌商救濟之法蓋以此事之關係地利大而將來之糾葛必多也 
　　路工爲盜十四號夜西鄕張莊地方鄕民金順祥家被盜雖劫物無多而被槍傷一鄰婦並斫傷二鄰人事後檢獲盜遺各物如洋松鐵條塌帽便鞋無一非鐵路小工所用之物且盜黨二十餘人均操山東淮徐口昔該處逼近滬杭路線已由松縣李知事飭幹警偵緝矣 
　　禁放花砲松江政界於浦南肇和艦被擾後注重兩事一曰謠言一曰爆竹謠言惟暗中偵察爆竹則懸示申禁昨府東封姓誤犯致被捉將官裹去經保始釋 
[杭州]  
　　部電飭查謠言軍署昨接部電略謂聞上海有人造作謠言謂中央有密飭緝拿唐伍康梁張湯等諸知名之人顯係意存煽惑淆亂聽聞請即嚴飭查禁等語聞軍署頃已如電飭查矣 
　　組織運鹽公司之預備新充紹蕭引商王錫榮等組織運鹽公司已蒙運使批准所有籌備事宜刻已逐項預備期於明年一月一日開辦茲聞擬於餘　未設之前先行收買餘姚各　收剩板私運回紹蕭搭銷昨又具禀運署請發准運餘姚板私公文以便持赴該地就商場知事及該地各商　接洽一面併請運使飭知餘姚場轉諭各商　知照俾其到地後不致有所隔膜胡運使接禀後聞已給與公文准該商往餘收買此項板私以便運回搭銷 
[安徽]  
　　總統府宜講官來蕪總統府宣講官趙恩滮朱培桂前日由大通來蕪駐防馬管帶儲副官連日召集兵士由趙朱兩君宜講愛國主義及軍人要旨聞兩君小作勾留即須赴寗云 
　　望江縣研究水利善後前次望江縣余某擅借外款希國修築該邑横堤曾經官廳批駁人民反對茲聞該縣駐省公民對於該縣水利欲研究一完善辦法免致屢起爭端日前特開會議公同磋商擬將華湯口堵斷并將馬華堤接續延長現已將議案印成傳單遍行分發聞該縣人民大多贊成云 
[廣東]  
　　知事凟職案三起巡按使以卸任陽江縣知事諸葛棠於代理陽江縣任内濫刑枉殺殘酷民命對於處决營兵曾進金一案草菅人命尤爲證據確鑿昨特密飭高等檢察廳長葉鏡湜派出司法警察八名前往該知事寓所將其拿解到案按律懲辦卸任南雄縣知事劉殿臣前在任内劣跡多端迭被紳民控告有據龍使以該員辦事乘謬斷難姑容昨特呈請交付文官高等懲戒委員會議處陽春知事王一德自蒞任後捕務廢弛盜賊橫行烟賭逼地審理案件亦多不理人口年前黎炳泰被匪截擄勒贖不遂槍斃一事經前鄭知事詣驗明確將該案匪黨楊志林拿獲訊明監禁在案該知事不知何故反將該原告炳泰之弟收押以致闔邑人士大動公憤現聞該邑紳商學界已來省禀控矣 
[長沙]  
　　南縣發生弑母案譚爲政夫妻二人俱受僱於南縣湯甫廷家詎日前譚之次子將伊母用刀殺死兇手就獲送縣後越獄脫逃未獲據聞此事原因緣譚妻與主人通姦譚置若罔聞譚之次子慶生年僅十七以其母行爲不端於前夜持利刃入母室連砍四刀殺斃當經譚爲政及湯甫廷拿獲捆送知事公署知事聞報即來驗明屍體提譚慶生研訊供認因母不貞弑殺不諱其父譚爲政與湯甫廷則稱慶生夺瘋疾此次係因瘋狂弑母並無他項情節沈知事當將一干人犯收押至第三日晚譚慶生由後監越獄逃走逃知事派警　緝無蹤當即電告省使通緝沈巡按使以此等弑母重犯竟任越逃殊屬玩忽先將該知事記遇一次管獄員撤差留緝此案發生後該縣紳民紛紛來省報告案情一李明華等禀報實係瘋狂弑母承審濫刑拷逼譚爲政與慶生勒供因姦所弑二張道煌等禀報實係因姦所弑三彭　等禀報實係因姦弑母特購官役縱逃慶生以　滅口而免追究沈使除將各禀一律批候查辦外飭令武陵道尹查照並派候補知事盧雯前往詳切查明會同知事從嚴辦結具報核奪 
[天津]  
　　國民會議投票紀昨日國民會議覆選投票各縣初選當選人報到者四百餘人巡按使公署頭門設劃到處由管理員監查員查驗證書並在投票簿本人名下劃到領得入場劵後持赴二門給票處驗明發給票紙持赴寫票坐位依法塡寫自上午九鐘投票至下午二鐘開票檢查結果計莊耀奎得三十九票卞蔭昌三十三票劉彭壽三十七票劉坦四十五票王振堯三十五票胡源滙三十五票齊樹楷三十四票郭步瀛三十六票均當選爲國民會議議員依法尙缺名額二人仍於今日繼續投票茲將不及格票數人名錄後王雙岐二十八票步以莊二十四票董景動二十二票李士　十六票于振宗十三票劉春霖十票王琴堂八票李金藻三票高凌霄一票李兆蘭一票 
[雜評一]  
　　中國人之經營（默） 
　　西人有言天下事有創始勞苦而獲實在利益者如耕種田禾是也貪暇逸圖不可必得之利而遺後世無窮之勞苦者如經營葡萄園是也蓋經營葡萄園者始不過播種除草且有萬一善價之望而不知後來種種勞力與費用不知凡幾其所收穫亦非人生必需之物故凡人謀事之始當爲全局計而不能爲一時計當爲實利計而不可爲空名計若我國人作事則反是其貪逸樂也在目前其希望利益也在虚無縹緲之中其結果也子孫之勞苦且無已時而所謂聰明人亦每每蹈此鳴呼何經營葡萄園者之多也經營葡萄園者多此國之所以紛紛不治歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨夜軍警之嚴防]  
　　本埠軍警各機關前經訪聞黨人定於本月十九號在閘北聚集然後赴華界以縱火爲號攻擊起事當經諭飭所屬一體嚴防在案昨已届期各警區署除派出崗巡荷鎗實彈雙崗嚴防外一面由警廳徐廳長添派保安巡邏偵緝水巡各隊士不分晝夜巡邏防護故商民入夜交通比前數天更爲困難 
[發現黨人抛棄之小汽船]  
　　聞某西人有一小汽船賣於華人不知如何轉入黨人之手於本月五號晚有多數黨人乘坐此船駛至滬南躍登肇和兵輪脅迫發炮圖奪製造局事敗仍坐原船逃逸後將船棄於金利源碼頭經該西人得悉即駛至蘇州河停泊迨至前日經水巡捕房包探何阿春查悉即將看船之張阿道帶至水巡捕房當經梅副捕頭詢知張係受雇看管之人諭令開釋除飭何探查緝當日駕駛此船之老大船夫外並將該船看管函致楊護軍使請爲查照 
　　按前據訪員報告黨人遣棄之平湖小輪已被扣留茲又發現一小汽船亦謂爲黨人所用者觀此則當日黨人用以渡至肇和兵艦之船實不止一艘 
[調查肇和艦失蹤之員役]  
　　海軍總司令李鼎新君昨咨淞滬警察廳文云案據代理肇和艦長陳紹寛詳稱竊照肇和遇變後所有調查並辦理善後一切事宜業經分别詳報在案茲查尙有槍砲正王楫見習生王北辰並士兵軍役尹鴻魁等二十名計今數日尙未回艦不知是否爲亂黨所謀害抑當時被迫落水生死存亡未能分曉理合具列名單詳請鑒核咨請水陸警一體查探打撈俾有着落實爲公便等情前來查該艦長所有調查未經回艦之槍砲正等二十餘人究竟生死存亡自應設法查探以期有所着落相應備文並抄列清單一紙咨請貴廳查照務於前星期内有無撈獲屍身如有着落即行知會本處以憑核辦並咨送清單一紙等因徐廳長當即抄單分飭各區警署所督率所屬按照後開名單切實查探如有着落即行報廳以憑轉咨核辦茲將抄發名軍列下計開鎗砲正王楫見習生王北辰槍砲上士尹鴻魁帆覽中士楊道桂一等兵士李聖棟施永平陳恆倫李雲增李匡長二等兵陳得安徐殿安李雲田白玉文三等兵吳秉元詹東贈楊增新陳可發林松森陳元烈一等機輪兵劉學佑軍役謝依秋黃茂禧 
[護軍副使率兵抵滬]  
　　陸軍三十九團馬步砲兵由松滬護軍副使盧永祥君率帶　下已於前昨兩日分乘滬寗火車來滬分駐南北各要隘以厚兵力 
　　另一訪函云新簡松滬護軍副使陸軍第十師師長盧永祥奉令率帶所部第二十旅步兵三十九團及機關鎗隊等各官兵來滬協防已於十八號午後先來一營暫駐吳淞盧副使　於昨日至製聖局與楊護軍使商議擇要駐防事宜其餘二營曁機關槍隊等亦已由津起程日内即可抵滬 
　　附錄楊護軍使佈告爲出示曉諭事案奉大元帥訓令各處探報柏文蔚李烈鈞陳其美等均在上海潛伏該逆首等素著狡悍久恐滋生變故須厚集兵力以期建威銷萌著盧永祥督帶所部一旅開往上海或駐松江或駐吳淞隨時會商楊善德擇要屯紮具報查考等因奉此遵即擇定吳淞爲駐兵之所以便策應查此次第十師軍隊調滬係爲集厚兵力預遏亂萌起見純爲保衛地方而來誠恐爾商民人等誤聽謠言自相驚疑爲此剴切曉諭仰爾商民人等一體知悉務宜各安生業勉爲善良切勿輕聽讕言妄生恐懼本使有厚望焉 
[警察廳取締商家]  
　　淞滬警察廳長徐輔洲君以城内外大小商店爲數頗多各商號各廠棧夥友每家或數十人或數百人不等其中尙有失業者躭擱在内此種躭擱之人旣無事業難保不滋生事端當於前昨兩日諭飭各區署警正警佐各員着派探警按户知照所有躭擱之人一律拒却不准容留其在店服務各友亦應由執事聲明姓氏年歲共有幾人由執事爲之擔保聞不日即須實行云 
[高昌廟市面蕭條]  
　　滬南高昌廟一帶居民大半在製造局充當工匠附近商舖亦藉工匠購物爲營業近自五號迄今居民恐遭兵禍紛紛遷徒前昨兩日該處居民又因謠言十九夜復有攻局之事以致遷移家室者絡繹不絶現查高昌廟居户搬去者已逹千餘家所餘者僅有店舖因此市面甚爲冷淡 
[訊究携帶手鎗藥彈之苦力]  
　　法捕房自滬南肇和兵艦於本月五號夜被脅開砲後即飭通班探捕出外巡防當由探目沈德福包探任水揚於當晚在法新租界白爾路拘獲携帶手槍之槍之許盡台身藏槍珠之夏雨樓陳保標等三人押至前日下午解送法公堂經聶讞員會同法副領事德君升坐特别公堂研訊許盡台供向在浦口爲小經紀有親戚朱壽祥與住在上海欲圖革命之丁四節素識因民人貧苦難以度日由朱壽祥介紹托丁謀事倩小朱伴送民人來申於五號日間抵埠在金利源碼頭上與丁會見小朱當即回去丁囑民人暫寓小客棧中並向民人言業已邀集四五十人欲攻製造局囑民人守在棧中聽候命令丁即出外後着人送來手槍一支給與民人前往攻局行至白爾路即被包探拘獲是實夏雨樓供安東人於七月間來申向以推車爲生五號下午七點時在霞飛路有一身穿西裝之人雇民人之車至南陽橋允給車資兩元聶君詰其路途甚近車力何以肯給兩元夏稱因逃難人衆車輛無多故向坐客索取重資該坐車人至南陽橋後一躍下車分文不給故此將車停在路畔上前追索後給民人洋一元回來見車上踏脚處有鐵珠一排民人不知其爲鎗珠以其好玩故藏在身畔至夜深時將車送回車主出外行經白爾路爲探拘案實無附亂情事求察陳保標供清江人來申已有八個月在周姓車寓租推黃包車五號晚上忽然患病故未推車在白爾路畔暫憇爲探拘獲槍珠實非民人之物訊至此爲時已晚中西官判一併管押候再覆訊核辦 
[婦人私藏軍用品續紀]  
　　賃居滬南新碼頭四十九號門牌之蘇州婦人沈錢氏因將家内所藏之違禁物品運出被隣婦張王氏偵知報告崗警將其所運之老毛瑟鎗一枝及鎗子十排即行阻止帶至一區署後又在伊家内搜出大批軍用物品繼又在大碼頭志仁蒲包店内搜出軍帽等物當將其婢女吉祥並二房東沈某店夥王榮華等一併帶署移解警廳司法科訊究在案茲聞沈錢氏所供出寄存以上品物之親戚業經派警查得實係該氏之姘夫邵志芬近在大碼頭志仁蒲包店内附設餘成麵粉廠經售處前因當過商團隊長奉令取銷後以上各物仍私藏在家未經繳銷此次因與報告之張王氏有隙邵將手鎗恫嚇致被懷恨密報董警正當即呈報徐廳長補提邵志芬到案澈究有無其他情事並即派警前往將志仁餘成兩店及該氏住屋嚴行看守以憑核辦 
[内務部查禁謠言之電文]  
　　護軍使道尹鑒聞上海匪徒造作謠言謂中央有密飭緝拿知名之士多人顯係意存煽惑淆亂聽聞請即嚴飭查禁内務部篠 
[四誌詹温兩人之被捕]  
　　黨人詹大悲温楚珩（即馬東海）同居公共租界南成都路五百四十七號門牌經長江巡閱使所派駐滬偵探林懋　等偵悉報請新閘捕房協同中西包探前往將二人拿獲搜出手鎗黨證一併解送公共公廨諭著押候訂期正式研訊在案茲悉此案已由林偵探等電禀張巡閱使張君以詹等係民黨中重要人物曾奉政府縣賞通緝且查與此次肇和兵艦暴動一事均有關係因即咨請滬海道尹移行公共公廨關讞員轉商外交團即日引渡以憑澈究聞外交團以詹等係國事犯尙未預審明白未便遽行引渡業已照請關讞員轉復矣 
[公井内弔起炸彈]  
　　法新租界安納京路生善里内有公井一口昨日下午二時有居民某甲前往汲水吊起炸彈一枚甲不知何物放在并畔後有小孩拾取玩弄失手墮地立即爆裂幸在水中浸過炸力尙微僅帶傷該里内居民沈阿金之右眼角餘未損傷事爲捕房所知飭將沈送醫院醫治 
[再紀盤運沈縵雲棺柩之檢查]  
　　滬商沈縵雲因二次革命涉及嫌疑携眷避居海外嗣在大連病故由其子乘日商神户丸輪船扶柩來滬前日抵埠時經海關扦巡在沈子衣箱内搜出鎗珠三十粒禀奉正稅務司諭將沈子暫交水巡捕房看管候核等情已誌昨報茲悉此事已由沈子聲明此項槍珠因該處鬍匪衆多係乃父生前防身所用遣忘在衣箱内此次扶柩回滬給有護照别無違禁物品請求省釋業奉照准諭交妥保開釋槍珠充公 
[海關稽查鐵路貨物之籌備]  
　　海關施監督寗杭兩鐵路管理局鍾局長同奉財政交通兩部飭關案查上海各鐵路往來貨物及禁品一律歸海關派人查辦一案前據該監督復稱海關稽查路貨職在關稅及與禁品無碍釐捐聲明權限復請核示祗遵等情當由本部咨行稅務處去後茲准稅務處復稱查上海一埠自滬寕滬杭兩處鐵路開通以來商運貨物多由該埠南北車站裝卸海關托手祗在車站查驗轉口單照其他貨物不在權限以内而釐局亦未能入站稽查値此戒嚴期内防務緊要之時倘或夾帶禁物爲患實大該監督歷舉困難各節亦係實在情形一再詳請由海關兼負稽查之責不爲無見惟事關改章必宜詳愼非由該監督稅務司路局會同詳籌辦法不足以昭周密除分飭外合亟會飭該監督局長即便核議分詳復部以憑核辦等因聞海關監督現已與稅務司及鍾局長往復會商擬就辦法十二條詳部核示一俟批准即可遵照施行 
[七浦路押店被刦]  
　　昨晚七點四十五分鐘公共租界七浦路五百七十五號門牌榮成押店突來盜匪四人二人在門外把風二人直入店堂各出手鎗嚇禁聲張將賬檯上洋二十餘元小洋一百餘角及時表六只劫取一空携贓而逃臨行時開放手鎗一响示威事後即經店主楊雲卿飛報滙四捕房捕頭立飭中西包探前往兜拿惟匪已遠颺無蹤矣 
[海關又獲私士土]  
　　招商局新濟輪船前日由烟台來滬抵埠時經海關扦巡協同水巡捕房包控何阿春登輪檢查違禁物品當在該船内搜獲烟土四磅詢係卓杲元劉錦堂二人所帶遂將該二人連同烟土帶入水巡捕房禀奉梅副捕頭諭著解送地方察　訊辦 
[國體發表後之周道尹]  
　　滬海道尹周金箴君以國體問題業已正式發表特訂於今日邀請領袖領事薛福德君及英美法日四國領事在署會宴並互商合力維持治安之策又聞周君擬於袁總統即帝位後條陳四事（一）減免雜稅（二）遣游民開墾荒地（三）廣開貧民工廠（四）聘請士紳廣開貧民小學連日正在親自擬稿以備送請政事堂代呈 
[緝捕黨案之急速]  
　　近日軍警各界對於黨案查緝頗嚴聞淞滬警廳又奉楊護軍使飭開嗣後該廳各區署隊及各分駐所如有協捕及緝獲黨人或關黨案之犯一經拘獲立卽預審其有同黨同謀之徒應即補提解案訊辦庶免聞風濳逃以期迅捷等因警廳奉飭後當飭各區署所一體遵照嗣後如有上項案件立即預審隨時補提同解來廳轉解軍署訊辦 
[軍火過境之保護]  
　　淞滬警察廳長徐君奉松滬護軍使楊君飭開承准陸軍部寒電内開本部派葉道繩押運軍火赴粤携有本部護照現已抵汴希飭所屬俟過境時妥爲保護等因承准此合亟飭知等因徐廳長奉文後遵即飭知所屬各區署所一體遵照届時相機保護 
[浙參謀蒞滬之一瞥]  
　　浙江與武將軍朱介人君曾於滬南驚擾之時派張樹屏君來申訓查並報告浙省安　情形前日（十八）又派參謀朱蘭言君來滬朱於是晚四時赴洋務局會晤周道尹周朱二君因係同鄕情誼甚洽晤談二小時始出朱參謀即於昨日早車回浙 
[海軍司令部紀事]  
　　海軍李總司令以淞口爲咽喉要道保障江海自當格外愼密除商由外海水警第一廳長飭派虎威兵輪駛赴外洋嚴查匪類旣有無潛藏違禁物品外並於昨日調撥楚謙砲艦配齊軍械速往淞口駐防又因粤省防務吃緊需艦遊巡亦於昨日派海琛巡洋艦駛赴廣東查緝 
[衛兵保護偵探員]  
　　長江巡閱使張動因奉飭緝黨人特派偵探員某君駐滬查緝詎有黨人意圖傷害該探員恐遭不測故特電告張巡閱使昨日函致松滬護軍使請派衛兵數名馳往某君辦公處保護 
[辦理冬防之簡示]  
　　淞滬警廳昨出冬防簡示一通照錄如下照得冬防吃緊宵小最易叢生本廳責在保衛防範格外認眞諭爾商民人等門户各自當心火燭務須謹愼以期公共安寗倘或有疏防範須知貽誤匪輕爲此出示曉諭其各一體遵行 
[添招偵緝盜案之暗探]  
　　英美總巡麥高雲君以邇來公共租界内迭出越貨傷人之事若不設法防範不足以保治安業與各捕房捕頭會議添招老於捕務者七名爲暗探專司偵緝盜案並令日夜分往各處巡察每月俸金定額共二百元業已議决不日實行 
[緝拿兇犯之通告]  
　　公共租界總巡捕房刑事科昨日發出偵緝兇犯之通告兩則照錄於下（其一）爲通緝事刻接會審公廨來函内開奉滬海道尹飭開據嘉定縣知事詳稱本年十一月十二日據縣屬第九鄕董金文瀚夏曰琦報據本鄕十一圖鄕警金少漁等報告本月十一日唐家村地方鹽鐵河内浮起男屍一具當飭鄕人撈起年約三十餘歲身有重傷足上有繩縳住似係身死後用石沉於河内身畔有薦函一封申精南名片數十張係直隸天津人等情除出示招屬認明領棺歸葬偵緝逸兇務獲解究外函請協緝此案兇犯爲此合行出示仰各探捕一體查緝（其二）爲曉諭事照得西曆一千九百十五年十二月十三號上午約十點三十分鐘在楊樹浦蘭路倍開爾路相近小浜内發現楊阿寳女屍一具查死者未遇害時有人見其身上帶有首飾如下計開光面中國金戒一只金耳環一副均老鳳祥牌號金鈕三粒楊慶和牌號鍍金銀押髮一只藍緞皮袄一件似係謀財害命除令該家屬領棺外爲此合行出示曉諭如能將上開物伴查獲者應即通知就近捕房可也 
[匪徒欺侮小孩]  
　　住居生義弄四十一號門牌之米業商人劉某有一子年九齡前日奉母命赴小西門内尙文路外祖母家探望迨回家時已四點餘鐘行至半途被一徒匪將該孩誘至僻靜處將其身穿之小皮袍綿袄等以及袋中銅元悉數攫去該孩在彼啼哭嗣經人詢明護送歸家昨劉某已赴各警局禀請嚴緝贓匪到案究辦 
[晝錦里商家請派暗探]  
　　公共租界漢口路山西路（即晝錦里）一帶商號以售賣婦女應用物品者居多邇因路劫簪環之事日有所聞各商號恐與營業有碍故已聯名禀請捕房麥總巡添派暗探數名專在該處一帶巡察如有匪徒路劫即行拘捕以安商業 
[閘北火警]  
　　寳山路來安里一千零二十三號新華祥銅鐵店灶披内於前晚十二時後起火延燒樓面一間左右鄰居亦略遭殃及當由閘北各段救火會聞警畢集極力救熄五區二分所牛警佐昨派探警查明起火情形並飭傳該店主到案訊究 
[摩托車起火]  
　　蓬路寗波人嚴姓家置有摩托車一輛昨日不知如何車中忽然起火迨二號水龍間駕皮帶車往救火已熄滅 
[好行其德]  
　　前晚九時許有沈某者由　友處欽　而歸行至大南門凝和路見一人在電杆木上自縊沈見之大駭急命隨從之人上前救下不一刻其人即蘇當向詰間據稱覆姓司馬名輝係湖北黃縣人前清文生向在原籍故讀此次來申旬餘尋友不遇所帶川資早已用罄不得已出此下策沈見而憐憫即命從者將所着棉袍給與穿着一面將自已之大衣令從者暫　並給大洋一元小洋四角囑令暫用若欲回藉缺少川資可至施家弄某號門牌述明再當給予船票司馬輝伏地再三叩謝始領洋含淚而去 
[關於酒捐問題之覆電]  
　　江蘇全省酒業公會因酒捐已奉飭歸併各稅所照舊征收新章當然無效而各稅所則或循舊例成照新章主張頗不一致當於前日電致財政部特派員王君請即公布以釋羣疑電文已錄昨報茲再將該公會所接覆電錄下酒業公會鑒篠電悉現已同財政廳公賣局商議歸併以期一致矣王荃本 
[張女士維持女校]  
　　本埠博文女學校曾由譚延　君等函請周道尹提倡捐募藉以維持業已得書首肯茲有唐心畬公使之夫人張　英女士首先慨允每年捐助經常費二百元昨已付該校收訖張女士急公好義如此想繼起者必不乏人也 
[再誌烏木業之爭端]  
　　本埠烏木業工店兩帮因彼此爭執行規各發通告已見前報及至昨晨（十九號）又發現工帮傳單邀集各工人訂本日下午二時在邑廟賞樂園茶館聚議云云事爲店帮訪悉以當此戒嚴期内恐有唆使罷工行爲立即公請柱首方雲卿等馳往開導適工帮柱首蘇忠泰等與多數工人正在聚議當由方君上前開導謂吾業不幸累訟經年所受損失已難支持設再鼓動風潮非但有碍地方治安恐兩方生機亦將同歸於盡詎意一言不合羣起爲難幸由該管一區二分署聞信立派長警數人馳往彈壓一面將衆人解散一面將柱首蘇忠泰等拘署訊詰諭飭該帮母得聚衆滋事如有罷工情事有碍警律准由店業報署究辦旋即釋出惟聞爭執仍烈尙不知如何解决也 
[泥水匠遽起衝突]  
　　昨有泥水匠四人在天潼路因分給工資不匀遽起衝突站崗巡捕勸阻不從一併拘入捕房留候訊核 
[熬煎柏油之不愼]  
　　漆匠孫嘉生昨在蓬路蕭連記印書作熬煎柏油偶不經心燒傷下體甚重報由捕房飭送同仁醫院請治候核 
[塌車碾傷車夫]  
　　塌車夫李根榮前日推車經過北河南路與另一塌車互磋致李碾傷足骨由同伴雇車送入同仁醫院醫治 
[婦人不願重婚]  
　　崇明婦人崔施氏年二十五歲於今年陰曆九月間來申覓主傭工至滬南新碼頭徐吳氏薦頭店内居住斷被徐氏夫婦爲伊表弟閔福生議婚言明酌給該氏身價洋六十元先付四十元訂定昨日遇門完姻嗣該氏恐其本夫來此追究堅執不允閔以該氏情同拐騙報警將兩氏拘至一分駐所問明理由飭送警廳司法科訊究並再補提徐吳氏之夫樹炳歸案訊究 
[小車撞傷孕婦]  
　　孕婦吳王氏前日行經烏鎭路被徐立心所推之小車撞傷腰部該氏頓呼腹痛由崗警將徐拘押四區警署着氏目行歸家醫治聽候核辦 
[雉妓硬拖行人]  
　　西天津路三十六號門牌雉妓院妓女王三寳王李氏又西天津路二十一號雉妓金阿大均因深夜在馬路上違章拉客由捕查見一併拘入捕房轉送公共公廨發交官媒看管候訊 
[烟膏店違章受罰]  
　　九江路三百三十九號門牌某烟膏店主王鶴山因深夜挑膏被捕查見以其違章回禀捕頭將王傳至寫字間禀奉中函廨員着令罰洋三元充公以儆 
[捕房發貼交涉員告示]  
　　外交部特派交涉員兼滬海道尹周金箴君曾於肇和出事後將 
 
 
 

Page 11

 
 
告示多道送請　滬領袖領事簽字發交公共捕房張貼及至昨日始發貼通衢其文如下爲出示曉諭事現准松滬謹軍使電開上海製造局安　無恙軍警佈置嚴密匪徒一律擊散肇和翰船業經收回現正搜捕餘擊地方悉保無虞等因查此事變起倉猝惟軍警早有所聞預防鎭歷水陸各處現已並臻寗輯南市一帶交通稍有未便因軍警正在搜查餘　之故誠恐華界租界居民商旅未悉眞相惶惑不解亟應出示曉諭爲此示仰居民商旅人等一體知悉其各照常實業母滋自擾切切此示 
[工巡捐局批示照錄]  
　　船户施木相等禀請指定泊船地點由批據禀已悉現在公用碼頭尙未建築所請指定地點未便照准至所稱薛家浜等處每有無業流氓勒索規費各節是否屬實候飭市舶所查　可也 
[氣候報告]  
　　（上海徐家滙天文臺天氣測候報告） 
　　已過者之報告十二月十九日中國中央有猛烈之反旋風日本全部低度頗深菲利濱南部晴雨表下降海濱一帶有冬季信風上海天晴而冷十九日上海天氣晴而不朗且寒甚有西北凉風氣度高於累年平均度十九日下午四時前二十四小時内上海氣候温度至高四五八至低三一·六去年同日至高五三·八至低三一·一 
　　未來者之推測十九日下午四時三十分豫測天晴海濱有新信風北方有不定之涼風 
來函 
[沈祖章來函]  
　　昨日貴報新聞欄内有關於鄙人名譽一節略謂鄙人自大連扶柩返滬因行李中帶有槍珠數粒致遭水巡嚴究查此項鎗珠係屬廢棄之品兒童取以玩耍者故擱置行篋並不在意否則何致逼覓槍枝不得且鄙人又何不早爲之　　鄙人至巡船後旋由海關董事尤森庭先生前往陳述理由即偕鄙人登岸並無拘留之事先嚴養疴在連爲日已久更無别種關係用敢據實聲明伏乞賜予更正以昭信　無任　切沈縵雲子祖章謹啓 
[雜評二]  
　　餘波猶未已也（訥） 
　　滬事平已多日矣而恐　之餘波至今未已起一次謠言則防範加嚴一次謠言日出不窮防範之法亦日出不窮防範愈嚴而商民愈感其不便如大小商舗夥友由店主呈報負責法雖嚴僅多一番手續而已若躭擱之人一槪不准容留則失業之夥友將何地自容失業中有親戚故舊者將若何此外親戚故舊之偶來躭擱者又將奈何必一律麾之門外情勢上俱有所爲難吾知商民必引以爲苦矣然而商民之苦猶不僅此一端也然而謠言之起猶日出而不已也 
[補錄命令]  
　　十二月十一日大總統策令特授蕭良臣以動四位此令 
　　又令日本國駐安東領事吉田茂給予四等文虎章此令 
　　又令王金鏡授爲陸軍中將此令 
　　又令任命黃振魁爲陸軍第三混成旅旅長此令 
　　又令陸軍部呈陸軍第二十七師步兵第一百七團　長蔡永鎭因病懇請辭職蔡永鎭准免本職此令 
　　又令任命蔡平本爲陸軍第二十七師步兵第一百七團團長此令 
　　又令張杰授爲陸軍步兵上校此令 
　　又令唐拉增巴噶圖爾著封爲頭等台吉此令 
　　又令内務部呈本部參事王緩煒勤勞卓著請特予進官等語王　煒特授爲少大夫此令 
　　又令司法部呈請任命錢泰爲參事應照准此令 
　　又令代理國務卿呈據主計局詳請將僉事周英杰叙列四等應照准此令 
　　又令海軍部呈請任命曾兆麟爲肇和軍艦艦長應照准此令 
　　又令財政部呈覆核甘肅驗契得力人員請照章給予奬勵等語狄道縣知　關耀斌鎭番縣知事袁翼徵收驗契報解約三萬元武山縣知事舒龍襲西和縣知事孔慶基固原縣知事邵遇春海原縣知事張慶瑜張掖縣知事龔元凱　彝縣知事沈濤高台縣知事徐仁鑑中衛縣知事徐懋南前伏　縣知事張鍾駿微收報解均在一萬元以上應均給予五等金質單鶴章以示奬勵餘如所擬辦理此令 
　　十二月十二日大總統策令鮑琪豹授爲中大夫此令 
　　又令吳藝　授爲中大夫張毓銘景緩均授爲少大夫此令 
　　又令陸軍部呈請揀派團附員缺應准以郭松山充任陸軍　兵第二旅第三團團附此令 
　　又令陸軍部呈准察哈爾都統張懷芝咨請以額爾德呢胡雅克補公中佐領應照准此令 
　　十二月十二日大總統申令内務司法兩部呈准文官高等懲戒委員會議决安徽巡按使呈劾郎溪縣知事徐振清疏脫監犯依照知事懲戒條例應受降等處分等語徐振清著准照所議即行降等以示懲儆此令 
　　又令内務司法兩部呈准文官高等懲戒委員會議决四川宜實縣知事李實聶正熙辦案玩法依照知事懲戒條例應受降職解職各處分等語著照所議李實即行降職聶正熙即行解職以示懲儆此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[托力克博士傳] [  吳悔初]  
　　托力克者西人也少肄業於某學校悉心研究於光學一門極有心得越數年卒業得最優等文憑受博士職自是遂嶄然露頭角焉博士性坦率胸無城府平易近人無老無少無智無愚苟願與博士遊者博士亦無不與之結納蓋博士爲人素具救世主義慨世人之清濁不辦黑白混淆也嘗發宏願謂寗犧牲一已之利益盡心爲人指導由是博士之名益彰惟雅好遠遊夙仰中國之富庶思以一覩爲快通商以後歐美人士相繼内渡博士亦聞風興起束裝東來初棲身於海上知者寥寥所與遊者不過一二鬚長髮白之流互相結伴而已久之貴介子弟耳博士盛名爭相結納馴至時髦之女學生亦出入必與博士偕其名之見重於世人也有如此且素性豪放不甘室處知之者朝則携登酒館恣啖佳餚暮則聯袂舞臺評論優劣或同趨北里賞鑒名花或率赴賭場參觀竹單博士亦無可無不可惟人之所欲而已於是雅重博士者亦覺座無博士心爲不歡博士又多技能凡鍾王之字米鄭之畫上之商盤周鼎一入目則眞僞立辦故一般骨董家與夫文人墨士咸偕助於博士無不鑄金事之尤奇者博士亦知兵若軍中操練士卒苟有博士指揮於其旁則彈無虚發發無不中軍人頗歡迎之奉之爲師云所惜者博士交遊旣廣身價亦高緼袍之士咸可望而不可及此亦博士之遺憾也余知博士久故不揣譾陋而爲之傳 
譯叢 
[報館攝影員之生涯㈤] [  （柏雅師著）（鄜逸虎譯）]  
　　汽笛一聲瞬息千里吾輩風塵僕僕其光陰固多銷磨於鐵馬）則火車）之中故鐵道上之經歷猶有足述者焉去年當威路斯煤鑛炸裂時某日報探得内閣某大臣親赴尖區勘驗某站火車中已特備座位爲該大臣之用即召余暗跡其後將渠到場時之情形攝影以回時余友有娶婦者余適往道賀歸來聞信之下未遑易服即匆匆赴車站抵站時已逾所定開車時刻惟車尙未開余遂疾馳赴月台站長見余至竟鞠躬爲禮語余曰吾車遲君久矣僕願爲君導言訖即行余當時固莫明其妙但隨之而前乃渠竟領余至爲某大臣所預定之座位處蓋渠見余高冠禮服竟誤余爲某大臣也坐甫定汽笛乍嗚車啓輪行矣後悉某大臣於吾車行後數分鐘始馳抵該站見車已去遂改乘專車料彼尙以爲車須按時而行而不知彼所預定之座實已爲余享受矣旣抵礦所進行如常無足述者迨事竟言旋抵站時車已啓行須俟三時後始有他車可乘夫此區區三時在他人視之固無關重要然我輩視之千金不啻矣有旁人告余謂將有快車過此余遂走謁站長請其轉告來車暫停片刻價値之多少固所不吝站長竟以無權停車拒我余遂隱身站旁無何見一縷黑烟如飛而至余疾出軌道中迎車而立高揚白巾以示來車管機人以爲有意外事即製機使停余一躍登車車中幹事咸圍余詢故余以實情告之并願受罰後幸獲無事誠非余所及料也 
自由談之自由談[  少年進德錄]  
　　人以品爲重若存一點卑汚黷貨之心便非頂天立地漢子品以行爲主若有一件衾影慚愧之事即非泰山北斗品格 
　　人只一念貪私便消剛爲柔塞智爲昏變慈爲慘染潔爲汚壞了一生人品故古人以不貪爲寳 
　　人若不以理制必其失無涯故一今之刻即非仁人念之貪即非義一念之慢即非禮一念之詐卽非智此君子不可一念起差至大之惡由一念之不善而遂至滔天 
小說 
[俠情小說紅蘩蕗别傳] [  天虚我生]  
　　衆旣入乃各就坐國民代表羅伯斯比坐最前髮光滑如髹漆目光銳如饑鼠時從玳瑁鏡中透出晶光神宇益英鷙不羣傍之坐者則爲安東尼聖皆司與其妹楷洛格聖皆司坐之後則爲山岳黨首領但東猿背虎頷儼然偉人行時每回其首顧桑洛桑洛者國家之屠伯也二年以來其手已不在染血幾斛時方衣軍衣作護衛裝式行時每𢌞目四矚若將於包廂中覔人以試其屠刀者於是劇場之中視線盡𢌞以瞻桑洛而桑洛之名亦復如插雙翅飛遍空氣之中衆口交贊如誦情歌且語且爭以手自撫其頸唯恐此頸或爲屠伯所相顧近臺一包廂中所坐二人獨冷靜不爲動廂中初不燃燈黑如漆廂前簾幕深垂僅啓一線以便外矚而面皆向臺外人乃不得覩但覺此二人者其一年似較少且於巴黎爲初至蓋當羅伯斯比諸人入座時其人仍屢屢偸覷且向其同伴似有諮詢旣又指一人曰勃斯汝觀此以手支頣而坐者乃何人耶勃斯者蓋即其同伴聞語乃迴視居中包廂曰汝奚指少年曰吾指以左手支頣右手持戲單人也勃斯視之曰是人名富格爾丁微兒蓋國民中佼佼者也少年曰是人即保安會長耶勃斯曰然是人之下即當以海龍首屈一指少年聞語似以不解乃顰蹙曰海龍者誰歟勃斯曰其人即保安會中偵探長次富格爾丁微兒僅一級耳少年點首似解似不解復倚其身於椅背低聲曰保安會耶是誠何謂以吾思之會雖保安其實但有擾亂耳勃斯聞語則亦低其聲浪作爲鄙薄之態曰嗟乎吾所欽佩之聖皆司汝以此二人問我我實不屑言之蓋此二人者實爲議會之鷹太且尤貪得無厭凡人苟爲其目光所矚即無有倖免者惡劣至此故吾實恥之 
[奇情小說秘密汽車] [  東埜譯]  
　　第十四章（續） 
　　行行重行行那汽車穿過熱鬧的市街漸到冷落之處又漸到荒野之處借着昏黃月色便見一帶林木隱隱在面前出現杜崙下令緩行那車子沿着林中一條靑石砌成的大道灣繞而進好得那時秋風甚勁吹得樹林裹一片松濤聲　颼瑟瑟的怪響汽車駛行時雖有些響聲早被風聲落葉聲掩住了不愁被院子裹人覺察汽車駛行到自由居門前相離一丈之處方纔停止杜崙先跳下車來用電光燈向四下裹一照林中預先埋伏下的警兵曉得這是一個信號三三五五的都圍櫳前來聽巡長發令勃立南方要跨下汽車杜崙阻止他說道子爵和密司脫滕逹聽我的忠告你們兩位和駕車夫麥開都備好手槍坐在車中靜待切不可下車我們倆現在各人有各人的責任進院子去捉拿歹人是我們警務中人的責任萬一那秘密汽車乘間逃脫追上去槍擊逃犯是你們三個人的責任那秘密汽車自從昨晚至今不曾出現過現在還在院子裹黨人等或正在籌備一切駛將出來肇事也未可知勃立南奮然道我隨你們一同進去杜崙道那是使不得的請子爵原諒待在這裹的好勃立南一脚跨下車來說道我同你們進去我不願意等在外面杜崙一把握住他手腕貼耳說道子爵我已囑咐幾個孩兒們入門第一件事便是救密司挨周出險領他一直到你汽車中來你放心這責任委在我身上决不誤事我自信捕拿决鬭的幹當我們警務中人的手段較你們靈敏一些請你少安母躁勿來製我們的肘說着也不待勃立南回答返身閃入黑暗中去了勃立南無奈依舊退歸坐位勝逹向他笑道勃里你此時的心緒一則以喜一則以懼我也是這樣但目的物和你不同我想那秘密汽車倘然突圍而出我們和他在黑暗中賽跑一會也是個頑意兒勃立南看了他一眼默不出聲兩人屏息靜氣的在樹林邊候了幾分鐘車夫麥開摸出手鎗摩拳擦掌的躍躍欲試那時天空夜靜萬籟無聲忽聽院子裹一陣脚步歷亂聲接着自由居的兩扇棚門豁然大開便見兩個穿黑色衣服的警兵攙扶着一位雪白衣裙輕裾長袖的女子急急忙忙走將出來那女子顏色慘白唇吻單動眼波兩點含着無限　惶急迫之意那不是茉莉兒是誰 
文字因緣 
[輓譜伯陸鳳石太傳] [  靑浦徐公輔]  
　　已事話前塵吳中大有人九重勤典學兩字痛維新研究扁盧術安排元宰身可憐醫國手莫挽世沈淪 
　　自歷滄桑劫曾經庽復園（前年假旋庽松江錢氏復園）我慙徐孺子公是陸平原空掬王孫淚難招故國魂一聲河滿子抵死戀都門 
[輓常熟龐中亟劬庵先生]  
　　未識荆州面欽遲已世年林泉閑歲月文字締因緣（不侫與公時有唱和之作）手定河渠志心通訓詁篇每懷同訪戴一棹滯琴川（春初約署芸買棹訪公因病不果） 
　　早醒邯鄲夢前身有夙根新詞姜白石舊隱邵靑門久著疆臣續難招帝子魂梧階秋月冷凄絶到黃昏 
　　留滬四川學生會會　何處請示知景盧白 
[京都天德堂包醫花柳毒症說明書]  
上海四馬路西羣仙戲園東隔璧平望街便是 
奚占一大醫士 
本堂三代祖傳善治毒門在京百餘年矣分設上海廿年矣臨診累萬見多識廣精益求精法醫改良使患病者毫無痛苦不誤公事藥不忌口卽有貴親好友亦難知君染有梅毒之症也花柳毒初起時不遇白濁下疳魚口横痃猶易調治最怕初患此症多隱蔽不治忍痛耐苦不敢聲張日久失治更難收拾及治時再誤投庸醫不顧人之性命加以粉銀倒提刧藥致毒内陷凡腦筋血氣所達之處隨時發現上障透頂損壞五官下壞足底斑點瘋癱輕者殘廢重則命在旦夕但係由毒所發本堂均可包醫包愈鐵証 
眞正出立永遠爲還世人可稱惟一無二 
誠實包醫定日保好永遠除根過期不愈不取分文 
信行 
覔得確保醫藥取資先期醫痊愈後受謝 
忠告 
現今醫藥如林莫分患疾同胞試後方知 
[說部叢書第一集]  
全書一百種定價二十元本館所印說部叢書、皆係新譯新著之作、饒有趣味、早已風行一時、積五六年之力、始得完成一百種計一百三十一册、茲特裝成一木箱、以便購者得窺全豹、茲將第一集書目列后、 
[言情小說天際落花三角]  
有一婦人、被男子自塔頂推落同時别有一男子亦偕其情婦遊塔上、以嫌疑被捕遂横生無數枝節、情事離奇不可思議、 
[偵探小說劇場奇案四角]  
有學生姊妹二人因承襲遺產、被人窺伺先殺其姊并欲及妹、妹之未婚夫、厯盡艱辛、偵得眞相、而獲正兇、 
[科學小說夢游二十一世紀]  
是書爲荷蘭哲學士所著風行歐洲、書中所述皆本格致之原理、推世界之進步奇想天開、新理疊出、 
[偵探小說補譯華生包探案二角]  
華生所輯包探案、久已風行本館又覓得六則爲各譯本所未見、特補譯之、以貽世之愛讀偵探談者、 
[冒險小說小仙源一埆五分]  
瑞士人攜妻子航海觸礁、至一新地、以田獵漁樵爲生觀其經營締造足爲獨立自治者植一標影、 
[偵探小說案中案二角]  
英國某女、得匿名信、邀往戲園女約福爾摩斯同往旣至晤某甲、又往見甲兄、至則甲兄被刺福於江上偵獲兇手此女後與華生訂婚、情節離奇豔麗 
[科學小說環游月球三角]  
美國有格致家數人、欲游行月球、造一極大之礮配用合宜之火藥彈子、測準月球軌道、三人入居彈中、旣放礮後彈子飛出忽彈落稍斜、不能入月、而相距極近、環繞一周、盡見月中眞相 
[神怪小說英國詩人吟邊燕語英莎士比著林紓譯三角五分]  
莎爲歐洲詩聖、其所著述、梨園演唱、至今勿衰、此爲其詩之紀事、凡二十則、林君爲譯出、全書約五萬言、光怪陸離、别饒趣味、 
[倫理小說美洲童子萬里尋親記林紓譯三角]  
一童子、年僅十一齡父母遠客他鄉、隻身就道訪問縱跡歷無數苦難、渡大西洋、至巴黎、於無意之中卒遇父母、遂得完聚摹寫童年思想、情景逼眞、 
[偵探小說黃金血三角]  
英國婦人買認前室姓氏、冀得其母家遺產繼知本支有人潛謀殺之後經包探破獲案情奇幻可觀、 
商務印書飩館發行 
[南京浙江寳慶銀樓]  
翻造房屋今已工竣仍遷承恩寺大街原處交易擇于陰歷十一月初三日陽曆十二月九號開張 
[叙畫第三集廣告]  
上海圖畫美術學院出版部發行 
本部鉛畫初集出版一時洛陽紙貴譽滿藝林詢購二集者紛至沓來第二集現已出版印刷格外精良存册無多購者從速茲將内容詳列於左 
（一）靜物寫生古鼎及杮（海粟）（二）植物寫生香蕉栗杮（海粟）（三）時裝美女少婦沉思（丁悚）（四）時裝美女課餘擊球（丁悚）（五）時裝美女少女浣衣（丁悚）（六）繪像梁任公造像（丁悚）（七）植物寫生牡丹花（聿光）（八）動物　（聿光）（九）動物蜻蜓蝦蟆（聿光）（十）動物猛獅呑羊（聿光）（十一）風景茆屋臨流（海粟）（十二）風景郊外㵎色（海粟）總發行所上海西門外白雲觀斜對過圖畫美術院出版部 
分售處上海商務印書館及新學會社各省商務印書分館及大書坊每集十二頁售大洋二角批價格外從廉外埠逕向本部零購者可寄三分以内之郵票代價當即寄奉每册另加寄費一分 
[禮拜六大减價]  
禮拜六爲擴充銷路起見自八十一期起减價爲每册五分本期封面爲珂羅版印美女畫内有西湖小萬柳堂夕照亭攝影長篇中國偵探小說三女頸哀情小說燈前瑣語義俠小說汪克奇情小說孽海疑雲全書都萬五千言取材精審趣味濃深誠可謂價廉物美也上海棋盤街中華圖書館發行本埠外埠各大書坊均有出售八十一期每册五分 
[廣東仙壽窩　立愈癩疥瘡藥]  
此藥不論何種濕毒久年惡瘡等症朝搽晚愈神效之速世所罕有大盒五角小盒二角６７６９上海二馬路晝錦里口請認鐵拐李爲記 
[遺失滙票]  
茲有烟台交通銀行第二百三十九號滙票一紙九八元一千零四十五兩裕豐德第八十四號滙票一紙九八元一千零四十五兩同慶祥第六十二號滙票一紙致和祥照付九八元一千零四十五兩該三票經向各號聲明遺失無分中外人等拾得槪作無效特此登報聲明東順長告白 
[海豐麪粉（注意又出來了（]  
江蘇海州海豐麵粉公司所製雙龍地球牌麵粉向受各地售主食户異常歡迎葢海州處淮水極北產麥最富其麥日間開花又下種早而收割遲得天地之氣獨厚是以其質膠黏其性温和本公司設在海州就地取材小麥原料旣與人不同故製成麵粉其優點有六（一（食之胸膈不作滿脹并不發燒雖病人亦毋庸禁忌（二（麵質爽口不黏齒牙（三（易於發酵試將海豐麵粉蒸成無餡實心饅首以手壓之放手隨即凸起復原易發酵即易消化（四（用膠質不足之粉做燒買水餃等點心用筷子一箝即破海豐之粉筋力極大不易箝破如做細絲長條切麵柔韌如絲（五（他家麵粉喫水至多不過八兩海豐粉能喫水十兩至十一兩因海州小麥乾燥製成麵粉亦乾燥之故（六（麵質乾燥故可以久擱不壞雖擱至一年兩年亦不至結成霉塊能久擱即能行遠有以上數項之優勝是以考究喫麵食之人必以海豐公司雙龍地球牌麵粉 
爲佳祇因光復以後時時停機出粉不多致失顧主之望茲於本年七月起本公司已歸浙江地方實業銀行及浙江興業銀行兩家接收管理（已由兩銀行登載申新兩報聲明（重整旗鼓精益求精務令顔色膠質兩項兼擅勝塲且使常年開機出粉源源不斷振起本公司之名譽藉副各地售主食户雅意外埠批發烟台由合順恒記經理青島由廣匯長經理或直接函商海州新浦本公司及上海北京路慶順里二弄本公司駐滬帳房接洽亦可恐未週知特此廣告 
海州新浦海豐機器麵粉公司謹啓 
[吉屋召租]  
英租界天津路阜成里四樓四底雙廂一所江西路清遠里新造石庫門二幢一廂一所又小棧房一所欲租者請到後馬路乾記弄姚慕記面議可也 
[森記股票公司]  
本公司賣買華洋各種股票公債票儲蓄票鐵路股票證劵存單收據等並做押欵倘蒙賜顧請至法界永安街三德里得記茶棧内交易 
[十三集民權素]  
每逢陽曆一准出版上海四馬路麥家圈東口民權出版郶 
[書目]  
恨海鵑聲譜二角 
蝶花刦五角錦囊五角 
鐵冷叢譚五角葡萄刦（上五角（（下六角（破涕錄三角 
茉利花四角孽寃鏡蘭娘哀史（特價三折（五角二角 
[言情小說曇花影出版]  
是書即潘郎怨未完稿著者李定夷先生爲近日小說界第一流人物毋庸贅述現已由先生續著完全是書共二十回係演義體裁事旣新穎有味文亦雅俗共賞曾讀定夷著作者皆知定夷文言小說之佳而不知定夷之白話小說尤佳蓋定夷善於描情文言所不能寫者在白話無有不可委曲而道之是書於　處則如明草媚皆大歡喜於悲處則如婺婦夜泣不忍卒聽在定夷著作中洵别開一生面也洋裝一厚册定價大洋五角再凡在陰曆年内向本局總發行所購李著各書滿實洋二元以上者奉贈鄭曼陀繪雙美紅窻絮語畫一幅如預定著之慘情小說千金骨（六角（ 
豔情小說伉儷福（四角（亦可在二元内計算此佈上海四馬路國華書局啓 
[廣東省城長堤東亞大酒店廣告]  
本酒店倣歐美各國大酒店舍短取長推陳出新誠東亞空前絶後一大旅邸也其内容則廳房宏廠傢私西式其外觀則樓矗五層窻開四面其地位則左通九廣鐵路右達粤漢鐵路前臨珠海後枕白雲送往迎來交通極便他若波樓酒吧剪髮室游戲室中西酒菜等無不具備至於招呼週到取價廉宜尤爲别家所不可及也　諸尊賜顧仰祈惠臨是荷 
[戒烟塊塊淡糖增價緣由]  
吃烟人一天緊一天戒脫的一天好一天吃此糖一塊淡一塊無論新癮老癮將烟鎗丢脫吃烟一錢者食糖五塊共分元亨利貞四種半月後一換兩月斷癮可稱王道第一靈妙無比乃中國老虎牙粉廠主人張晋卿所發明竟有二年服此而戒絶者指不勝屈消路之暢已臻極點實因邇來烟土昻貴如照原價發售不敷保本不得不於十一月初五日起酌加價目每包五塊改作四塊仍售小洋一角每盒四十八塊大洋一元事出無奈還祈賜顧者亮之　上海四馬路晋戴春林香粉老號發行 
 
 

Page 15

 
 
   
 
 

Page 16

 
 
   
 
