# 1887 - 159 - 4905087

 

Page 1

 
 
[新印滇南雜志出售] [  申報館主啓]  
　　滇南雜志係上海曹春林先生樹翹編輯網羅闕失博采遺聞分爲八門釐成廿四卷滇中古今事實備載書中本舘現用活字印成每部訂作十本計價洋六角卽日出書伏祈購閱 
[發兌石印雲程必備] [  點石齋主人代啓]  
　　蕉緑軒主人藏有名輩窗稿及近時試藝千篇皆詞意輕靈理法縝密題之纖巧偏全截搭無不齊備爰付石印以供同好又精選近時舘閣賦白餘　　 
萹分韵試帖四百首重編分類文料初二集統領之曰雲程必備分訂十本用綢匣裝池每部價洋一元八角倘善惠顧祈向滬上掃棄山房文宜書局江左書林及各書坊曁南北申昌各埠申昌購取如躉售希至申報舘帳房及鎭江申昌書畫室面議價更從廳此佈 
[新出典制分類文稿出售] [  點石齋代啓]  
　　是集宜畫樓主人所託專選窻作分門别户悉照四書類典之例每類中書卷典制等文搜括無遺不特取用取不竭并可觸類旁通其有裨於作文者不淺也分訂十本價洋二元售處在法大馬路南申昌及各書坊蘇城在婁門内平江路潭子里吳宅均可購此佈 
[皇朝經世文編石印成書告白] [  點石齋代啓]  
　　是編爲善化賀藕庚先生手聚本朝以來碩公龐儒俊士畸民之言爲卷百有二十爲綱八爲目六十有三言學之屬六言治之屬五言吏之屬八言户之屬十有二言禮之屬九言兵之屬十有二言刑之屬三言工之屬九讀之增長識見裨益學問不淺也本齋承愼記交來初印本規撫付石現己印竣出書分訂十二本價洋八元極便提挈如有主顧請至逢源里愼記面議躉售從廉可也 
[書本報茶市消息後]  
　　茶之一業爲中國出口之一大宗與絲不相上下茶業之盛衰關乎中國市道之豐嗇故本市道之豐嗇本館每際茶市必探訪各處消塲之通塞價目之漲跌備列於報其有緊要信息更由電報傳逹以期閱者先睹爲快乃近年以來茶市日見疲敝至去年而虧耗極大甚至有茶客不能回家無面見故鄉父老而自尋短見者以爲此已極茶業之至疲矣孰意今年抑又甚焉漢口茶信其初但言洋人觀望購辦不甚踴躍猶疑爲時尙早或者稍遲數日一經開盤當有陸續成交者至今日而爲時已不早矣較之上年往漢口辦茶之西商將次可以回滬彼如果欲購置則亦將早爲定計豈有至此而尙復徘徊觀望以致坐失機宜而乃消息傳來曾無佳報一則曰刻下到漢之茶所消去者數較上年爲少其存積而無售主者數較上年爲多此則銷路遲滯之明騐也一則曰山價現已漸减而茶客仍無利可獲有因此而短見輕生者此可見茶客之虧耗初非由於進貨之價昻而實由於銷路之拙滯似此情形吾恐以後茶客固不敢入山辦茶卽山户亦將改植别物不復以茶爲恒業而中國之茶業直將自此而停矣信如是則害在商人而實則延於國家何則彼商人將本就利每執一業見有可圖之利則趨之見無可圖之利則避之舍此適彼一轉移耳卽曰連年虧本不能去而之他而旁觀者饌羹吹虀亦或以前車之覆爲鑒則且以茶業爲鴆毒不敢一悞再悞茶客旣裹足不前則山户種植茶樹何所取息久必幡然變計另種他物以期避害而就利雖曰近年以來吃苦不小而一轉移間猶可以爲善計也惟國家一年所收稅録凡若干金一旦而無從收取失此一大宗進欵殊爲可惜說者謂茶捐定例本來過重他貨之稅不過定以值百抽五而茶之稅則約計抽至四分之一非茶稅之獨重也蓋以茶稅初抽本無稅則就粤省海關查而得之先時茶價昻貴約計稅則仍與值百抽五相彷彿厥後茶價日减較之於前僅止五六分之一而所定稅則永遠爲例每百斤定稅若干雖價已减至極低而稅仍絲毫無減以是茶商吃虧更大况又加以厘捐其數亦頗不小而地方善舉公事一切所需亦多取給於茶商前此茶業鼎盛此等區區如九牛拔一毛太倉減一粟至今日而一毛之積直可重於千鈞一粟之中無異别藏世界而相仍舊例破除爲難夫是以茶商之苦至於如是也然茶商之所捐者雖多苟其茶能暢消猶不足患無如近年西倫印度以及日本等處競種茶樹坊出日多外洋各商咸以外洋之茶購取爲便而又外洋之茶不收稅厘其價較廉日本雖有茶稅而亦不若中國之重故茶之進價少而發售易是皆足以害中國之茶葉者也似此兩面夾攻中國之業此者孰不大爲寒心有不亟思變計者乎前閱西報謂有西醫悉心考騐騐得印度之茶食之者易於致疾不若中國茶之美聞此信息不禁爲中國之業茶者喜然而此說也僅僅得之傳聞而漢口之信息則竟確鑿可據然則可喜者尙虚而可憂者屬實安得不爲之扼腕由是而言中國之茶業見無挽回之法乎大抵天下事爲之而不成則無可如何而悉委之於命與數吾則以爲命與數固非盡屬渺茫特以尙有可爲之機尚有可爲之勢而安於不爲則非命也數也而仍由於人謀之不臧也印度茶之果足致疾與否姑不之深究自今以後中國之茶客其入山辦茶者寗少毋多勿以貪而誤事則卽使虧耗亦不甚大山户則損失尤少也外洋購茶其觀望遲疑至於如此者亦由於外洋銷塲之不暢其所以不暢者要亦尙嫌茶價之昻然荼價至今日又安得尙謂之昻哉以山中之價稍加水脚製成而售之於西人其值尚可從廉無如稅則有增厘則有增捐則有增一增再增而價已數倍於是西人見之以爲昻矣今若欲整頓茶務非藉國家之力不可所以藉國家之力者亦不過酌改稅釐俾仍值百抽五之舊而茶商之困可甦則茶業之疲可復茶業有轉機斯業茶者多而稅釐仍無所缺俗語所云少吃一點多吃一天正此理也留心商務者其亦以此言爲河漢否耶 
[諭旨恭録]  
　　閏四月十八日奉旨内閣侍讀學士員缺着三德補授錫齡着准其補授陳晉着准其升補尹元亮着准其補授回任吏部考功司主事員缺着區德霖補授欽此 
[本館接奉電音]  
　　昨接在京友人發來電音不本月二十三日上諭一道敬謹譯登○閏四月二十三日奉上諭河南河北道員缺着曹秉哲補授欽此 
[京師紀要]  
　　户部捐納房于四月初七夜被賊竊去捐册九十餘本次日經司員禀明堂官當卽出咨步軍統領衙門轉飭地面官廳派役緝捕至今尙未有弋獲也○曾襲侯聞保定府錢局爐軍日支工食現增至每名銀三錢而京師寳泉寳源兩錢局仍照舊章日支銀一錢似不平允遂會商户部堂官擬增加工食章程每名加給銀二錢○山東臨清州歴年有應解武備院寒羊毛六千斤刻該州將十三年分應解者採買足數差書吏管解到京已於本月初七日 
 
 

Page 2

 
 
赴户部投批聞此項羊毛專供内廷毡毯之需云○前報刑部密咨步軍統領順天府五城嚴拿工部已滿書吏沈劉兩人一節聞兩人聞信先逃至今尚未就獲二人獲罪之由因工部虞衡司窰築房於顔料庫領取飭片折價銀兩諸多浮冒實二人朋比爲奸之故刻刑部因二人漏網乃擬以書吏英姓侍質於獄定以五年限期不日將入奏矣○前報謝侍御祖源條陳京師設立官錢鋪一節經户部議駁已於本月初間覆奏傳聞某當道頗以侍御之議爲不然而醇邸則頗以侍御所陳爲合宜人約户部仍須從長計議也○内廷所用鮮果向有商人在内務府承辦名曰官果局本月初該局主人某甲赴步軍統領衙門遞呈蓋因内城内泰山錢鋪曾於上月關閉其主人某乙於刑部公堂供稱官果局歴借伊鋪白銀二萬兩有奇久不歸還伊鋪關閉皆由於此務求嚴追以清票存等語現經刑部追甲甚緊而甲因内務府歴欠宫東局欵項約在十數萬兩久不　 
發給遂遞呈司憲欲提憲與内務府商酌發給欵項以償錢鋪欠欵至能否如願尙俟續聞○前報李傅相購買老順記洋行鉛斤曾經户部擬令東海津海兩關撥銀二萬兩以償其價其不敷之處俟鉛斤運解到津中傅相核明數目入奏户部再行如數撥欵發給等語刻李傅相因鉛斤全數到津核明價值除前撥之欵尙須找價銀八萬兩業經奏聞專旨交户部核議○阜城門外釣魚台園眶德勝門外窵橋均是皇上巡卒之所年久失修頗形頽圯内務府將欲重建因派司員查估需銀五萬八千兩有奇復以無欵可籌於本月初奏請由户部奏定各員所交南苑工程項下如數提撥聞此奏已交户部核議未聞准駁如何○南海工程自前年舉行其所建殿宇亭榭已有大半刻經内務府諭令承修是工興隆木廠商人馬德春赶緊將椽棟梁柱一律彩畫油魚馬遵諭將向京師各顔料店購買詎顔料行情驟然昻貴馬因禀明内務府堂官當經堂官飭馬自赴天津採買漳丹五十四箱銀硃三十二箱定粉五十箱洋緑三十八箱佛青十箱速卽運京並發給護照以佛經過關卡查騐並由户部轉飭關卡准予免稅○邵小村方伯前在蘇松太道任内有虧欠江海關十一年分稅銀一萬三千餘兩現遵户部奏定交五免五章程措齊銀三千二百餘兩遣家人到京赴内務府呈繳嗣經該府行文户部查詢方伯所交數目是否合符新章旋准户部移文查准均屬相符内務府遂定於二十日免收○山東臨清州向來代理臨清户工兩關稅務户關例定每年正額盈餘共銀四萬五千餘兩凡屆一年期滿由該撫察看稅課之衰旺如於額定之外復有溢征則奏請獎叙如徵不足額且於額内有虧則奏請懲處歴來如是本月十四日張朗齋中丞將該州征收十二年分稅課數目入奏内稱户關除徵足定額外尙溢徵銀一萬四千餘兩其工關未能足額計少徵銀二千餘兩請將工關之不足存於户關溢征項下如數撥補至户關溢征者除撥補外尙有銀一萬一千餘兩之鉅數年以來稅課之旺未有過此請將該州從優議叙以昭激勸云云聞此奏已交吏户工三部會議矣○客臘總理衙門奉皇太后懿旨飭令各衙門保薦出洋游歴人員一節曾紀前報刻聞總署因各衙門保送人員均已送齊乃行咨各衙門轉飭各員知悉定於本月二十一日考試吏户禮三部人員二十二日考試兵刑工三部人員卯刻點名辰刻扃試其餘各衙門人員則另定日期考試云 
[維揚賽會]  
　　維揚邵天罄會在乾嘉年間大江南北當首屈一指迨紅羊劫後久未舉行各會首皆風流雲散會中陳設各物亦蕩然無復存矣去歲缺口徐凝門南門等處偶議規復舊會奈事經創舉且迎賽時日又先後不同未免有參差零落之憾今歲五榖豐稔各會首公議擬將各會併在一日迎賽又添十數班擇於本月二十廿五兩日舉行先期舖設會堂購備執事轉瞬屆期緑楊城郭間又有一番熱閙矣 
[粤東紀事]  
　　粤東官錢日少督撫兩憲會同奏明購辦機器試鑄制錢并飭地方官覓購建廠地基現由番禺縣楊大令在東門外勘地一區約有七十六畝堪以建廠大令禀明院憲後卽出示曉諭各業主將該處田地畝數載在某圖某甲某户原買價銀若干依限連契赴縣呈繳以憑禀請給發價銀轉給具領○油行巡緝經費省城佛山陳村三埠各歸本行自抽自繳遵行已久乃陳村埠祗圖得利任意加抽遂至衆情不恊互起爭端搆訟公庭莫能了結大憲酌理準情判令改歸厘廠帶抽以斷葛藤現經厘務總局札飭陳村厘廠照章帶抽出示開辦矣○洋藥止稅厘金改由總稅務司督辦總稅務司現於澳門附近添設新關一所名拱北關派稅務司法充任其事香港附近添設新關一所名九龍關派稅務司馬充任其事并出示曉諭商人一體遵照矣○河南合益棧日前有洋煤十五墩附載已式火船進口假冒蔑祖洋行之名走漏釐金當被厘局緝獲該棧主到局懇求局員念其尙知愧悔從寛罰銀三十兩了結然各行棧之假托洋行希圖漏稅者正復不少安得盡以法律繩之也○西關洪恩里各娼寮業經大憲封禁乃龜鴇等恃有護符隨禁隨開實屬户無法紀紳士吳某赴府聲禀并言該處地保得規徇庇孫太守大怒飭謹勒拘護娼之人及地保到案嚴辦以儆刁頑○日前有某甲手携洋銀百元路經會仙街突遇匪徒强行奪去甲大聲呼救營勇聞聲齊出四面兠拿當將該匪緝獲解交營務處審辦○河南纜路尾汛勇丁前夜出隊巡緝行至北帝廟門首放槍示威鎗内已入彈子誤將蛋户某甲擊中登時斃命汎官自知疏忽翌日卽禀請縣憲相騐并交出勇丁一人聽候審辦○張香濤制軍前因患病請假調治兹聞制軍以夙恙未瘳難膺重寄復於前日拜摺陳請開缺回籍養疴然制軍公忠體國懋著勳勞朝廷倚畀方深恐未必允其所請也○督辦瓊州黎匪事宜前廣西提督馮軍門子材奉命辦理黎匪以來屢更寒暑軍門因感受瘴氣牽引舊疾而其地又無醫藥未能調理就痊軍門因移文來省咨請制軍代奏求恩開去一切差使俾得回籍安心調治聞制軍已爲據情代奏矣 
[營口紀聞]  
　　今年裝載糧米之沙船共有一百三十餘艘由營回南時祗有九十二艘載貨而回其餘回南者悉是空船向來糧船回空載貨准予免稅以故回時未有不裝貨物者今乃僅以空船回實爲向來所未有然生意蕭索於此可見一斑○甘軍九營早已調回固原前時所建營壘今由奉軍一律拆卸將磚木各料移置礮臺其地仍還之於民前此所給租價免其追繳亦軫恤民艱之意也○楊四秃子者與回教中人張姓相識日前張偕其友二人自西而東與楊相遇談笑如常偶因一言之戯以足踢楊誤中要害楊遂斃命二人見釀命案恐被株連遂各分散獨張到縣自首蓋平縣李大令於十三日親臨相騐踢斃屬實張亦供認不諱故不用刑帶回收禁想將來當以誤殺議結矣戯無益良然○去年南帮客在海州盖平兩處買繭絲到申售與西人西人僅買盖州絲而不買海城絲以其攙雜太多故耳現在絲帮公議今年不准赴海城買絲然則海城人之作僞豈非自塞利源歟 
[轟斃多命]  
　　漢鎭於十五日晚間十二點半鐘苗家碼頭中巷内忽一聲響亮登時火燄熊熊透出屋頂幸卽汲水撲救應手而熄但不知火自何來嗣查得失愼者爲施姓該宅雖未盡付焚如然其左右隣已蹂躪不堪盖非尋常失火實因某花砲店之火藥料寄藏其家婦孺無知解開觀看被風將烟燼捲入立時轟發兩男孩俱死又傷老壯男子三人均於次日畢命施姓一家數口祗剩婦孩童媳而已嗚呼慘哉 
[求志書院丙戌秋季案]  
　　經學超等　朱逢甲　蔡啓盛　于鬯　許克勤　倪承瓚　過炎　特等　胡玉庚　胡玉縉　金文梁　汪開祉　陳鳳藻　吳廷採　一等六名　不取十八名○史學超等　張堅　艾承禧　朱逢甲　汪開祉　潘志裘　殷松年　特等　潘家㽦　程理鏞　黄錫恭　許慶堯　糜本一　許庭銓　嚴祥彬　曹煒　陳曾彪　許承棨　陸銘圻　項文瑞　李鼎頤　嚴家駿　不取十一名○掌故超等　周寳箴　汪開祉　朱逢甲　李鼎頤　嚴祥彬　黃錫恭　特等　曹煒　陳鳳藻　王士駿　唐逢吉　湯桂籍　程理鏞　不取十名○算學超等　沈書蒸　崔朝慶　葉耀元　特等　程之驥　錢潮○輿地超等　汪贊鈖　許克勤　王廷材　汪開祉　倪 
 
 

Page 3

 
 
承瓚　葛尙遠　特等　許文蔚　周寳箴　嚴祥彬　王觀國　李鼎頤　陳曾彪　一等七名○詞章超等　殷松年　楊引傳　陳鳳藻　陳曾彪　陸珩　楊應環　特等　吳榮森　顧學瀚　沈汝豹　施贊唐　過炎　范鏡堂　一等六名　不取廿一名 
[僅受虚驚]  
　　法租界西馬路自來火西街口有某南貨店昨晨行路者見該店樓窓口烟燄迷漫恐係失愼赶卽喊救該店夥徒不暇他顧飛步上樓並無他異惟所推之舊蒲包下有火星隨卽澆滅然路人之駐足觀者及聞信趕至者頃刻間已有一二百人近處隣人亦皆吃驚不小幸未成災究不知火星何自來也 
[憲駕將行]  
　　湖廣總督裕壽帥乘測海兵船莅申卽在兵船暫駐襜帷擬俟招商局海晏輪船來申卽行乘之北上已登前報今悉海晏船於昨晨十點鐘時進浦停泊招商局寍波碼頭壽帥卽擬過船俟起節後測海船當護進出口云 
[馬戲三誌]  
　　廿三日晚間車利尼馬戯第三次開演復赴班主之約見戯棚外馬車東洋車不計其數旣入門則廣座聯裾惹香風而不散明燈照夜與圓月以爭輝鐃鼓聲中時聞笑語鞦韆影裏雜以詼諧苟非車君戯術之神何能傾動遠近如此乎至其所演各戯有目共賞已祥前報中固無取乎費筆累墨爲也 
[結摛伊邇]  
　　上海縣蒯虎臣邑尊之公子聘定滬城提右營陳鈺卿叅戎之女公子諏吉於本月二十七日完姻吉期將屆兩署均已陳設一新日來尞屬之送禮者亦已絡繹於途一則箕裘媲美紀花縣之循聲一則韜略傳家標柳營之偉望此誠姻緣之巧合仕宦之美談也 
[淞濵瑣語]  
　　孀婦王張氏投上海喊稱邸寳生在日開三雅戯園我夫曾爲包飯被邱積火錢四百餘千屢索不歸後戯園關閉光緒四年間經人理勸折讓認還錢九十七千立有票據未幾邱病故當向伊子邱阿珍索討阿珍一味遷延分文無着今向素取反思圖賴乞賜提追等語不知蒯邑尊如何辦理也○寍婦某氏寓居本城黑橋浜其夫某甲向爲信局生理本月中旬患急痧而死氏哭之痛由是神魂顚倒如醉如痴前日午後遽將金飾吞下欲從夫於地下家人知之急爲設法救治始得轉危爲安此其伉儷情深貞操不改固有足爲薄俗風者○毆斃王阿安之曹錫榮前日在監忽患霍亂症當經禁卒知覺禀明蒯邑尊飭傳官醫吳鳳皋赴監診治始獲無恙 
[英界公堂瑣案]  
　　包探戴金寳稱粤人鄧光紀有七歲女孩以患驚風症送至仁濟醫院請醫生醫治察得女孩並非患病的係吞烟卽照吞烟救愈惟女孩胸前背後兩腿均有傷痕恐有曲折報知捕房捕頭派我傳鄧並將女孩送案并稱查得女孩由鄧出洋四十二元買得鄧光紀供開烟膏店買孩爲女並未毆打昨見其昏不知人只知患病送往醫院實未知其悞吞洋烟該女孩小萬供不成語蔡太守謂鄧旣買該爲女不應凌虐飭將小萬暫交官媒再行醫傷覆訊諭鄧暫退候示○包探王阿二稱鄉人錢竹堂買得鹽百餘斤突遇楊子香冒稱探夥藉查私爲名索詐洋十元否則欲拘我至捕房等語錢與之商減至五元因無現洋向王老春借洋二元將鹽七十斤變賣錢八百四十文再託華雲豐担保遲日再找洋二元昨已屇期逼索無着爭執間始由錢竹堂報捕由我拘楊送案錢竹堂稱撐垃圾船曾在小東門外買得鹽一百四十斤帶至鄉間作醃菜之用被楊指爲私貨意圖訛詐由王老春調停减至五元華雲豐供在垃坂碼頭經管垃圾伊等將事說定後由錢竹堂託我代保洋二元楊子香供我與錢均是浦東人伊托我代賣鹽七十斤並無索詐情事蔡太守問錢曰王老春何在答稱已往浦東又問華雲豐是否楊之同黨答稱不是係我托華代保又問初被訛詐時何不報捕直待找洋始告答稱初時自知不應買此鹽繼遇捕房中人怕事不敢言後知楊冒充訛詐始敢報捕又問華雲豐是否先付洋兩元又將鹽七十斤變賣交鐫答稱均是眞情太守謂楊子香冒充探夥訛詐見証確鑿奚容抵賴着先繳還洋錢楊稱無力繳還太守判楊枷號一月發訛詐地方示衆期滿再押一月並諭華雲豐嗣後不得代保流氓訛詐之錢免致取咎○巡捕稱昨日法捕房之三道頭西捕坐東洋車至英租界被顧仁義將車撞壞爲此將顧交捕今特送案法捕未到蔡太守商之賈副領事飭將顧仁義押候備函送歸法公堂訊理○詹仕紀稱安徽人現住長春棧昨夜有同行客王友天闖入我房圖竊被我撞見告知棧中司帳王德志報捕來拘王友天跳窓圖遁趺仆受傷由捕舁至捕房送案王德志稱王友天住棧已久因圖竊同棧客之物件將伊所有竹箱竹籃肚兠玉鐲等件交到捕房送案王友天供四川夔州府人向在江陵縣謝老爺處爲家丁名王桂因事來滬住居該棧與詹是同鄉向借盤費竟被報捕情急跳窓以致跌傷蔡太守謂王是四川人詹是安徽人何得謂之同鄉且商借之遂何致報捕旣被報捕何致跳窗圖遁種種情節殊屬可疑姑念已受重傷飭送棲流公所安置再行核辦所有箱籠物件檢點存堂○捕送爭擺攤基之蘇阿大胡阿四請訊蘇阿大供我在小菜塲先擺魚攤有胡阿四與我爭奪基地被毆受傷由捕拘案胡阿四供該處向由我擺昨被佔去故與理說亦被毆傷蔡太守謂蘇阿大胡阿四釁起細微且受傷甚輕姑免深究概予斥釋 
[法捕房瑣案]  
　　昨晨王司馬臨捕房提在押之鄧來發卽童人發問曰汝稱在船做工今船在何處答稱在南碼頭司馬謂業已查過並無船隻何得妄供喝先掌頰四十下始供現做短工故不知船已開去詰其住在何處可是販私鹽答稱住在客寓現在一販私鹽司馬謂現在不做以前必定販過爲何說在謝姓船上前日到堂爲何不直供喝笞責至一百六十板仍行管押下期再訊○洋藥局巡丁郭六冲因私自拉人判押七日已登前報昨日王司馬復提郭詰訊年歲若干以前作何事答稱已六十二歲在局當巡丁二十餘年司馬謂爾旣是老巡丁爲何不知章程姑念年老無知且已管押多日從寛開釋○甲乙兩人偷竊德培里某號馬口鐡紅緑各一箱約值價洋十七元之譜由法包探獲到送捕備捕頭着管押以待解訊○有甲乙丙三人在酒肆轟飲笑語歡呼興高采烈飲畢核計酒菜錢一百五十文三人身畔皆無半文甲乙乘間逸去丙不能脫身堂倌索資無以應隨被鳴捕將丙押候解案 
[正字]  
　　昨報恭譯電傳諭旨内所有朱舀之舀字實係湘字又日官過滬條内所有上望君專一之望字實係野字合亟更正 
[名畫助賑]  
　　南匯謝燕香先生精繪事團摺扇翎毛花卉每件三角黑竹每件兩角秋扇加倍現擬減半助賑以五十件爲則諸公欲畵者在滬請至敝所掣一助賑收票寄交南匯鞠文圃唐雨皋兩先生處筆資先惠五日取件上海四馬路浦灘文報局内恊賑公所啓 
[送同邑雷譜桐農部入都序]  
　　小京官之制實本朝所創設隸於各部階七品而與部曹之五六品者班自長是部者視之均之爲屬吏也三載俸滿擢主事由是以敡歴郎署洊陟卿貳殆古之所謂清要官者近之而户部綜天下財賦筦理出入事較他部爲尤繁吾友同邑雷君譜桐端雅士也登乙西拔萃科廷試授斯職今歲夏五假滿入都握手海上索言贈别自惟弇陋何足裨君萬一顧念人亦有言閉門造車出而合轍言事理之同千里如一室也方今朝廷聖明勵精圖治念宇内多故國用支絀命閻相國爲司農經畫部務比年以來著有成效以君之識之明才之敏凡所以斟酌乎寅僚贊襄乎庶政者固宜規諸天下之大百世之遠而不局於一隅狃於一日也審矣雖然當世至大至遠之務必有其簡且易者爲要領之所繫農曹職在利國而古今利國之道在乎因民因乎情之所同然因乎勢之所將然本末宜分也緩急宜辨也由本以及末由急以至緩可也本末兼修緩急並治不可也舍本而從末舍急而就緩尤不可也與其舍本從末舍急就緩不若專務其本之急者而姑置其末之緩者於弗顧如是則于情於勢爲順不如是則於情于勢爲逆此自然之理因之爲義也不獨利民宜因卽其他國政亦不外乎因 
 
 

Page 4

 
 
我朝二百年來紀綱人備具又與名具在也誠能考文以思義循名以核實雖今世至變至異之事無一非職之所當舉官之所當修少一分意氣之張皇卽多一分精神之刻實任無大小事無鉅細要期有益於公而毋便於私進固可以利國家退亦可以光鄉黨我郡數十年來宦途寂寥朝官尤落落如晨星非獨時會使然亦士大夫之自待實卑求所以伸其英偉之氣而儲其宏達之材者蓋寡今而後其在君乎抑嘗攷本朝名臣如秦文恭之於禮部戴簡恪之於刑部皆於一部之中由司員至尙書今閻相國之於户部也亦然君能繼閻公後他日爲地官長經國盛業愈益宏遠請以此言爲左劵如僅謂蜚聲翰苑翔步木天止於文學侍從之臣而已也則非予之所厚望於君者也華亭朱昌鼎 
　　有起伏有照應隨筆寫來而自然入彀固知寢饋於古大家也深矣敬佩敬佩[  霧裏看花客僣注]  
[蘇省撫轅抄]  
　　二十日候補縣夏書紳曹日新均禀知奉飭派蘇差委程桂林禀知奉飭換蘇委分發江蘇試用縣丞王錡山東人由京騐看來省禀到巡檢丁世盛老爺知分寗遵章換蘇差委○二十一日從九湯毓楙禀知奉飭派蘇差委○二十二日五品頂戴兩淮試用鹽大使金宗保浙江人由揚州來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年閏四月十九日京報全録]  
　　宫門抄○諭旨一道録前○發抄硃批二道○豫撫邊奏查明咨交新舊各案循章彚奏摺○粤督張奏請賜卹片○陜督譚奏都司出缺另行揀補片○晉撫剛奏副將等改留晉省補用片○將軍希奏特叅佐領請旨革職摺○又奏爲奏聞片○又奏紳商續捐各欵請加廣學額摺○閏四月十九日禮部宗人府欽天監廂黄旗值日○三德謝授内閣侍讀學士恩○廣恩德禄豫備召見○召見軍機三德廣恩德禄井衛垣○發抄岑毓英奏招撫黑山頭目李芝隆等請給土都司等官職銜奉硃批着照所請該部知道欽此○又江蘇欠解餉已先存司庫請將督撫藩司處分免議奉硃批着照所請該部知道欽此○○頭品頂戴河南巡撫臣邊寳泉跪奏爲光緒十二年下半年新舊咨交各案查明已結未結起數循章彚奏恭摺仰祈聖鑒事竊臣准部咨京控咨交各案行令半年彚奏一次等因歴經遵照在案豫省自光緒十二年七月起至十二月底止已審明咨結徐建中吳耀南連靳氏梁作岐張於義李清泉王柳氏胡先敖賈來宣胡應曜李斌陳百山張二小趙啓岡高積懋毋景智潘茅貢管懷清曹國梁崔廷修趙金河楊宏宅二十二起尙有白錦昭劉文章馬文朱長元郭連業王儒魁王欽若周藻周化雨閻喜福王克恭李品超李張氏柴忠卿屈鳳勝徐崑山李閻氏陳殿傑陳振忠尹文林毆陽胡氏朱文煜鄒國勳汪紹先趙光培石慶長許孫氏經讓葉恒新胡恒榮劉新旺王奉三汪海泉劉本法李模郁金氏黃文方李丁氏陳書趙崇德劉新田趙崇德方李氏李世官章海波毛文林井酉峯李吳氏孔慶宗楊法劉德崇劉履臘葛懷瑜張王氏耿强玉趙祥麟陳棫茂梁金倉趙克勤謝氏馬承榮王如中毛文林孔繼坤李鳳鳴劉金城徐大振姬宗周白琨何德三内趙崇德毛文林續控之案應歸併計算共六十八起又十二年七月起續准咨交劉愼德徐萬水張法成劉德崇普心同孫蘭芳劉化林尙純仁張金生楊倉張東林翟兆林蕭守業郭合成曹殿甲張金科李振邱平禾邵金蘭鄭廷華柳内青楊元順張仰齡郁文亮内劉德崇係屬續控應歸併前案計算共二十三起以上新舊各案共九十一起或因要証未到或已咨部展限尙未咨結均經飭催勒提赶緊審辦以仰副聖主清理訟獄之至意所有查明光緒十二年下半年已結未結新舊京控起數謹繕摺具陳伏乞皇太后皇上聖鑒謹奏奉硃批刑部知道欽此○○張之洞等片再遊擊銜廣東儘先補用都司張福啓自馮子材渡海剿辦黎匪該都司踴躍請行首率一營由嶺門深入黎峒爲諸軍先雙溪灘黄竹等處賊寨爲陳鍾明什密老巢第一重門巖深河廣該都司鳬水而渡麾軍猛攻首克堅栅三處旋復冒雨會合諸軍攻奪總口山要隘大挫兇鋒此次殲渠掃穴該都司尤爲首功詎以日日渡河冒雨受濕兼受瘴氣水毒致嬰重病殁於營次各軍同聲痛惜計該軍弁勇傷亡瘴故最多又查有六品銜分省補用縣主簿楊士丞向在萃軍派充哨官上年十月隨同大軍攻克什密老巢復經攻剿廖二弓黃清匪巢斬馘最多均經奏報在案此次進剿廖二巖那肥一股該主簿刀追該逆中鎗陣亡該逆及其悍黨卒爲我軍所殲查張福啓首克黎巢殞身瘴域楊士丞以文吏親身搏戰奮勇捐軀均屬深堪憫惜令無仰懇天恩俯准飭部將遊擊銜儘先都司張福啓照遊擊軍營立功後積勞病故例從優議卹六品銜分省主簿楊士丞照六品陣亡例從優議卹以慰忠魂其餘迭次傷亡瘴故員弁兵勇容俟查明另行彚案奏請賜卹謹附片具陳伏乞聖鑒謹奏奉硃批着照所請該部知道欽此○○譚鍾麟片再准署陜西固原提督沈玉遂咨稱靖遠恊營中軍都司雷豫動於光緒十三年三月初七日病故應請開缺並聲明原領劄付及親屬醫士承查甘結俟取到另文咨送等因前來臣覆查無異相應請旨開缺所遺靖遠恊營中軍都司員缺甘省現有應補人員容臣另行揀員請補理合附片陳明伏乞聖謹鑒奏奉硃批兵部知道欽此○○剛毅片再大同鎭總兵張樹屏所統樹軍在晉十有餘年深資得力該營出力員弁迭經援照成案　 
先後奏請留晉補用奉旨允准在案現在該軍已分别改練撤遺復查有記名總兵鄭兆蘭兩江補用副將谷邦宏儘先守備楊占魁等三員在該軍帶隊有年於晉中關隘險要形勢無不周悉操練精勤實心任事現當創辦練軍正須得力員弁派委操防據大同鎭咨請留省補用前來合無仰懇天恩俯准將總兵鄭兆蘭留晋差遣並將兩江補用副將谷邦宏儘先守備楊占魁二員均照原保官階分别改留晉省補用實於營伍人材均有裨益除咨部外理合援案附片陳明伏乞聖鑒謹奏奉硃批着照所請兵部知道欽此○○奴才希元恩澤跪奏爲特叅延放兵餉之佐領請旨革職以肅功令恭摺仰祈聖鑒事竊據阿勒楚喀副都統富和咨稱正黃旗協領銜花翎佐領全恒於該營旗務並不認眞整理且聞有延放兵餉情事當派右翼花翎恊領桂全查辦去後旋據禀稱查得佐領全恒延發兵餉錢二百四十餘千等情屬實副都統提訊無異除飭該旗赶緊發放外咨請叅辦前來奴才等伏查全恒身任佐領理宜體恤兵丁竟敢於應放兵餉延不發給雖查無苛扣情獘究屬任意妄爲若不嚴行叅辦何以肅功令而資事飭相應請旨將阿勒楚喀正黄旗恊領銜花翎佐領全恒卽行革職以示懲儆除咨部查照外謹恭摺具奏伏乞皇太后皇上聖鑒謹奏請旨奉硃批全恒着卽行革職該部知道欽此○○希元等片再十年冬間有盜匪高幅等十餘人由黑龍江竄至伯都訥長春廳一帶肆擾當卽派隊跟蹤嚴緝雖據報臨陣時有殄斃而高幅尙未弋獲現據全營翼長吉陞阿等轉據各處紳民鋪商炳南等六十餘户聯名呈稱高幅前在呼蘭廳充當快役練勇因緝捕盗賊爲仇家所誣逼而匪情非得已兹率餘黨五人到處央求商民呈保紳等知其並無殺害人命及甘心爲匪情事卽帶同高幅等投營訴明前情由該翼長解送前來奴才等查往年長江盗匪曹立全台州十匪黃金滿近如黑龍江馬賊喬克玉均經設法招撫閭閻賴以安靜兹該犯高幅等自知罪戾誠心投首當飭發審局訊取確供並取具該紳商聯名切結將該犯等六人交營作爲眼線効力贖罪嗣後倘稍有不法卽按軍令從事以肅紀綱謹附片奏聞伏乞聖鑒謹奏奉硃批高幅等着准其投誠効九贖罪仍着該將軍等隨時查察毋稍疏虞欽此○○奴才希元跪奏爲古林長春廳紳商續捐各欵曁前次捐輸餘剩銀數請再加廣文武學額恭摺仰祈聖鑒事竊查同治六年因吉省紳民捐輸奏請通省加廣學額並聲明長春廳餘剩銀兩歸入續捐核辦奉部覆准又前准户部奏准通行内開嗣後外省捐輸各案只准請加一次文武學額櫃不准加永遠學額其加廣一次文武額銀數擬請改爲一屬捐銀一萬兩准廣文武學額一次等因咨照在案兹據吉林分巡道豐紳泰呈據前署長春廳通判李金鏞詳稱竊查卑廳原該學額三名並加廣永遠定額三名共六名暫廣十四次文學三名一次武學一名自戊辰歲試爲始按照次數取進武學本與吉林廳伯都訥廰三處共額四名由同治十三年分撥卑廳定額三名加暫廣二十四名每次取進一名自本屆歲試爲始分别取進在案查卑廳紳商前經捐輸吉林建修闔屬考棚中錢四萬餘千並建廳城文廟學署工程費用　 
錢九萬千有奇又倡修書院王國楨等五名捐錢二萬餘千業經奏獎不計外其餘各户報捐中錢十萬八千餘千至練勇經費自同治五年廣額及由六年起至光緒六年八月初一日止養勇五十名計勇費中錢十萬七千餘千守門勇二十四名中同治六年起至光緒十一年年底止計勇費中錢三萬三千餘千總計續捐各欵共中錢三十八萬四千五百零七千八百七十六文請照現在吉省搭放俸薪章程每市錢三千核銀一兩統共計銀一十二萬八千一百六十九兩二錢九分二厘併上届廣額餘剩銀一千五百六十三兩四錢二共計銀一十二萬九千七百三十二兩六錢九分二厘遵照通行每銀一萬兩應暫廣文武學額一名共應暫廣文武學額各二十名分作十二次取進尙餘銀九千七百三十二兩六錢九分二厘歸入下屆捐輸核辦等情由吉林道詳請具奏前來奴才覆查長春廳紳商彚捐銀數至十二萬兩之多實屬急公好義踴躍輸將且所捐各欵均歸實用核與各省辦理加額之案相符合無仰懇天恩俯准加廣長春廳文武學額各十二名分作十二次取進俾該廳士子感激奮興以沐皇仁而作士氣除將送到細册咨部外謹會同奉天學政臣楊頤合詞恭摺具奏伏乞皇太后皇上聖鑒勅部議覆施行謹奏奉硃批該部議奏欽此 
 
 

Page 12

 
 
[無微不照]  
　　海甯州厘局禀衛靜瀾中丞曁牙釐總局憲稱有查姓闖卡閙局請頒嚴諭張貼局前俾咸知警云云旋有舉人查某具禀撫轅稱該局司事方冶如無故留難需索與論被毆以致衣服破裂身體受傷局員置不理間故敢來轅禀控且該局平時聚賭抽頭良家子弟多有傾蕩家産者并請查禁云云衛中丞批局員禀徑發該局外人無從窺見至批查孝廉禀約言釐局司巡舞弊已成痼疾每當關閉栅欄後行船欲令開放必故意留難多方需索稍不遂欲强與論說卽加以闖卡閙局之名該舉人爲司事方冶如所阻過卡不得度必恃衿負氣與之爭論司巡等恃衆動蠻是其素技旣已用武該舉人何能相敵身傷人破亦意中事該局員不立將司事辭覆動手巡丁立時革責非特不善調處顯係有心袒護該州衆紳宜其不服且司巡藉賭抽頭誘害良民亦爲恒有之事仰牙厘總局卽委明幹之員赴該州會同州官妥速分别查究禀候核辦衛中丞此批眞是洞燭隠微絶無絲毫袒庇内外大小官員盡如中丞之存心辦事庶幾國治而天下平矣 
[賞格照録]  
　　前報廻峯磯盜刼茶船一案經地方官會同水陸營汛四處跴緝至今尚未拿獲兹又經德化縣金雨卿明府懸賞緝拿兹將賞格照録左方爲懸賞緝拿事光緒十三年閏四月初九夜浮梁縣監生余聯美禀稱合開萬順昌茶號寫小划一隻販賣茶葉突於是夕將划泊於廻峯磯被盜强揜撬艙入划搶去篾衣箱一只考籃一個並縳水手金華有一名呈懇具報等情到縣據此當經本縣飭差會同營兵嚴緝至今並未拿獲爲此備移隣近各縣請煩查照一體緝拿外合亟再行懸賞爲此示仰闔邑軍民諸色人等知悉爾等如有拿獲此案正賊正贜者賞銀五十兩知風報信者賞銀三十兩决不食言須至賞格者 
[來書照登]  
　　秦郵丁鏡齋先生寒士也遇災必募計已七年孜孜不倦昨有朝鮮使者趙玉坡進士觀光上國道出珠湖過訪鏡齋持贈聯額以誌景慕聯云天下恩深河海闊人間功績嶽嵩高又風雨來時思令德海天闊處仰隆名額云中外咸稱又名揚秦漢數語相贈咸謂不誣一時膾炙人口可知天下事能用沈實功夫者雖不求聞逹於諸侯而大名垂諸宇宙自不泯矣用請登諸報端以爲行道有福者告奏郵朱佑亭謹識 
[敬步尊韻奉和自題小樓吟飲圖一律卽呈松堂司馬大吟壇笑政並乞夢畹生正刊]  
　　烟雨蒼茫幾費尋小樓屹立沈江襟殘盃瀝海鯨同醉古硯磨雲鶴終吟詩酒之中皆許友林泉以外本無心科頭抱膝東牕下快聽江流自在音人生樂趣及時尋樓小祗期愜素襟明月常來不獨酌驚天何忌郤高吟雞林聲價重詩伯鶴夢清凉印古心我有同懷徒仰止追隨何日訂知音[  鏡塘童士俊持删草]  
[上海四馬路文報局内恊賑公所經收賑捐閏四月下旬清單]  
　　廿二日福州普安堂募誠心子祈事如意還願助閩二七庫平番銀四十四兩另五分二厘八毛并并求父母病退身安康强福壽綿長○遜敏齋助台番洋十元二共實收規元五十兩另二錢四分○福州普安堂紳董周伯厚王子芸二君送謝景宣兄湯餅會洋四元○蕪湖朱留餘善士爲得舉次孫湯餅會八元○本埠合盛元交來山西太原府祁縣元生望民規元四兩三錢二分○任逢翁交來無名氏送金苕人觀察六旬大慶壽分移賑四元○受福册公字一百另八號常熟徐朗岩先生募不留名仝妻室姪男長次二女五元省吾居求女病愈四元無力子爲室徐氏祈病速痊二元不留名祈追荐幼女晉芬早轉男胎二元中山後人燕巢室主吟香主人珍善堂四户各一元○又册公字三百三十五號湖北圻州廣大典當吳養泉先生募廣大善記六元吳逢源四元榮昇庄三元卞新垣一元○江册烏鎭總捕分府瞿司馬交來求安氏四元○本埠共收英洋五十一元規元五十四兩五錢六分 
[上海三馬路陳與昌恊賑公所陳竹坪經收山東直隸賑捐閏四月十九日至二十一日第六百六十三四五次清單]  
　　本埠吳子蘭先生交來楊天祥洋二十元孫嶼芝先生交來倪兆鵬祈病速愈洋十元隠名人因母病劇許愿助賑果獲全愈完願洋十元錫山三樹堂洋三元陳子明洋三元不留名助舊東洋車子一乘無名氏洋二元五角慈東自怡軒求妻病速愈洋二元祥茂洋行銅洋二元無名氏銅洋一元不留名銅洋一元○塔册第八百四十九號本埠郭泰棧沈古愚先生交來貴州吳興沈福鑾洋十元○杭州新册第六萬另三百廿四號就日樓主人洋十元由廣信鹽局寄恊興信局來○蘇州周急局養竹居新記經募塔册三萬二千八百十二號楊冠廷徐少淵各洋一元陸殿臣錢三百五十居憂十五百不留名季佩忠各錢二百五十文種玉堂老青雲各二百張晋卿江愼之各一百五十孫公堂四百蔣太太一百王錦濤五十以上十五户共來洋六元○江蘇太湖救生總局寄來俞記病愈完愿洋五元徐四房爲兩媳産安酬愿洋四元以上二户共洋九元由蘇先出收票○塔册一萬四千八百九十號杭州江千厘局續募閻鵬九洋十元由全盛局來○新册第六萬八千四百另二號本埠靳涇卿書潤移助洋三元○城隍廟桶捐白單紙包洋五元隠名氏祈神佑長女彩雲目疾速愈洋二元燕翼堂金祈寒熱速愈洋二元散吉洋二元又銅洋一元又錢八百另四文以上共洋十一元銅洋一元錢八百另四文○嘉興楊廟鎭朱萬順油坊徐久嗟寄來陳慕卿求小孩眠食均安洋四元廣東潮州府人陳步津求父母康健順遂洋一元四開洋六角八開洋五角○本宅門前桶捐許吳氏求胎氣平安洋二元抱愧生爲慈谿陸春沂保冥福洋二元恊興木作因拾得無人可還將此移賑洋一元移花助賑洋一元散銅洋一元小洋三角散錢二百五十文旅滬貧人銅洋一元銅小洋一角仙城丹青氏銅洋一元白紙包銅洋三元老瑞興酒館票帋因前途已掛失票作爲廢紙德元館票一帋錢五百文○○三天共收英洋一百廿元銅洋十一元一角乘合併聲明 
[上海北市絲業會舘籌賑公所施少欽經收山東順直賑捐閏四月十六七日第一千三百七十七八次清單]  
　現成功德莫票錯過機緣救命摺第二千六百六號唯亭厘卡募詳號公記仁記三户各洋五角端記秉誠大豐怡記敬記五户各二角德記錢四百文鳳記吳德記程四太太汝記永盛志記六户各一百文又二千六百七號又募沈萬茂汪昇茂無名氏彭玉成潘萬源正記祥源沈恆生錢正發九户各五百文王乾興永記各四百王同泰錢正興王泰源孫良四户各三百益泰二百以上二摺共三十一户由鴻源局合來洋十元○又四千八百二十六號安省春和庄募戴春堂蔡義侯丁粹亭吳道三蔡慶澄五户各錢三百文徐榮元二百文餘慶金瞻加玖柳柄生汪萬成許德馨孫德貴楊渭夫王景軒九户各一百阮佐忠五十文共十六户由森昌局合來洋二元銀四錢○又七千七百五十五號麗如洋行募陳玉書笠保各洋四角黃俊卿張禄黃清和三户各二角王寶興朱桂堂無名氏黃寶珊許李五户各一角共十户合洋一元八角錢一百零四文○又四千六百六十五號揚州李姓由鎭江福興潤局來洋二元○又九千六百六十二號蘇寓許璞山善士由全盛局來洋二十元○又一千八百八十三號湖北武穴掣驗鄂湘淮鹽總局募詠春堂洋四元爲善堂一元惻隠堂錢一千文積厚堂資生堂各八百文敬義堂五百文小隠堂四百勉力氏榮慶堂如心氏三户各三百西早氏西亭氏誠証堂永昇堂四户各二百白水氏無名氏各一百文共十六户合洋十元由全泰盛局來○又二千五百九號浦左灃溪氏銅　 
洋四元由周浦寶順局來○袁子三大善士爲子樹本患病甚重自願助賑求保速愈規銀一千兩由山塘王憶笠翁記恊康莊來周琴溪求病速愈洋二十元不名氏病愈完愿由硤石恆受參號寄恊源局來十元楊逸琴五元王錫康求關煞開通五元酬願氏鄒由朱菊屏來四元姚姓求病速愈三元汪耀泰由練塘全盛局來三元杭州錢誠齋平安完愿由浙省老福潤局來一元浦秋生續助求嘉定寳順局來一元以上十六日○現成功德莫要錯過機緑救命摺第三千六百五十三號廣豐洋行募東洋横濱埠友陳玉池鄭榮山鮑煒昭柳寬亮四户各洋五元黃槐三梁逸齋方瑞軒盧鳳臯悄昌和陳佩之黄益堂劉靜臣易階平九户各二元柳莫氏柳中澤氏黃肇齋三户各一元共十六户由潘鶴琴交來洋四十一元又豐字册曾卓軒洋二元○又三十四號杭州九曲巷吳募吳雋洋一元祈保痧子平安二角寶雲山館錢三百徐金姑閱報發心人各二百共五户由永泰豐局來洋一元二角錢七百文○又七千二百七號方永隆泰募方如湛胡樹齋章三餘張兆增朱同春五户各二角曹懷林方觀惠方靜記程槐記程富記孫維祥六户各一角共十一户由臨平全盛局來洋一元五角錢一百零三文○又九千八百三十號海鹽日看申報人由全盛局來洋二角○蘇州潘仲溪第一百十七次募毛瞿毛求病速愈洋十元葑溪不留名求病愈强健四元郭逸氏二元由晉和庄來○濟善堂由日昇昌田瑞卿翁來九八元五十二兩七錢三分陳門陸氏洋三十元吳興氏求母目疾速痊由椿元庄來五元無名氏祈保胎平安五元鍾秉垣二元求父病速愈二元無名氏祈保母子病愈二元張蓮生爲母病愈完愿祈延年益壽二元全盛届友乏力人求闔家平安二元無名氏一元七角桂昌才求病卽愈一元復元一元方雲馥求母病速愈一元張門姚氏求病速愈銅洋一元以上十七日 
 
 
