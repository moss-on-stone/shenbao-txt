# 1920 - 18 - 4916855

 

Page 1

 
 
   
 
 

Page 2

 
 
   
 
 

Page 3

 
 
時評 
[過激黨之勢力（冷）]  
據路透電所傳俄國過激黨之勢力有逾於前已有南侵之象各國多愼重戒備之余以爲中國今日所急者不在戒備而在不自製造之也 
蓋過激派之舉動與我自來之國情多有不相容納之處故有權位之人而不自製造則輸入之患可以勿恐然世界之主義事物每有一至中國經中國人之變化改造而成爲中國之主義事物者故俄國過激黨之侵入可以勿恐而有權位者之舉動盡力反民意逆人心激人不平之念啟人憤恨之聲是無異日夕製造過激之徒而有不能不恐者也故曰戒備在後而不自製其先也 
專電 
北京電山東問題日使力主直接 
交涉國人非常危慮紛電反對（十八日下午三鐘） 
北京電日對魯案希望直接交涉擬先派使來華詢中國意見外部尙未正式答復（十八日下午五鐘） 
北京電陸徴祥王正廷等回國京中各團體擬開聯合歡迎會答謝拒約（十八日下午五鐘） 
北京電顧使電告抵巴黎國際聯盟預備會月内開幕鈞卽代表列席（十八日下午三鐘） 
北京電政府於敎長未定前决不去傳安系爲全傳計亦不再催政府提人（十八日下午三鐘） 
北京電蔡元培辭職事傳昨在國議席上提出主張照准國員多數通過靳意不甚爲然命郭秘長請示總統决定（十八日下午三鐘） 
北京電學生聯合會决定二十八再赴敎部促傳自辭敎職員一部分恐激事故正在勸阻 
（十八日下午三鐘） 
北京電靳復施愚電滬會行將開議此時萬勿北上有事可電商 
（十八日下午三鐘） 
北京電年底借欵英法日聯合一致美尙未加入煙酒借欵第二期五百萬美金原定陰曆交付美藉口五百萬金鎊借欵不允再交（十八日下午五鐘） 
北京電政府對俄方針决定與各國一致取不干涉主義已分電東三省新疆庫倫長官嚴守邊界 
（十八日下午三鐘） 
北京電李家鰲等電西比利亞及中東路監管會不准軍人干預路政雖包東省在内然以之抵抗俄軍干涉於東省主權無妨 
（十八日下午五鐘） 
北京電海薩請劃渤海江浙閩海粤海四區各設海疆防禦使引起艦隊反對派員分往疏通 
（十八日下午三鐘） 
北京電本日命令鍾體道裴其勳爲將軍張謇一等大綬寳光章 
（十八日下午五鐘） 
北京電葉恭綽在京設專署各商埠設分機關着手勸導商工 
（十八日下午五鐘） 
北京電徐派梅馨查辦張敬堯（十八日下午三鐘） 
北京電張懷芝來電謂父病未愈續假一星期（十七日下午三鐘） 
北京電鮑電據林建章李家鏊報告俄工千餘與哥薩克軍在四站作戰恐敗兵竄入我境已飭護路軍嚴防（十七日下午三鐘） 
北京電鮑電協約各國對俄態度英法等主張以民意爲從違如多數黨勢力擴張當然承認某國雖援謝保舊爲宗旨如各國一致承認想亦不能違反（十七日下午三鐘） 
北京電庫徐電俄商民請中國出兵俄境在蒙境外二十五里歸中國軍隊保護嗣因俄軍官否認尙未實行（十七日下午三鐘） 
北京電庫倫電駐庫日員松平氏見徐樹錚謂激黨東侵日本必以兵力制止中日有軍事協定請共同出兵對敵徐已派高在田率三營赴恰克圖與日軍聯絡 
（十七日下午三鐘） 
北京電庫徐電段二十左右回京一行面商各問題（十七日下午三鐘） 
香港電陸徴祥王正廷魏宸組唐在禮等今早抵港青年會商會派員登船歡迎陸以病辭詢以赴歐經過陸答限於時間不能詳述明早赴滬王魏登岸與各界接洽王今晚乘軍府派來江漢艦往省 
（十八日下午八鐘） 
各通信社電 
北京電政府提議付予顧維鈞處分外交特權以便辦理山東及未决各項外交要案 
北京電徐傳見王克敏詳詢滬會有無即開希望王答和平空氣仍不甚佳 
北京電外訊　公使小幡得其政府訓電已决定開始膠州灣交還直接與中國交涉 
北京電蒙　院增設副總裁陳師可頗有希望（以上十七日） 
北京電李曰垓謁徐述西林和局意見次陳各地情形參以意見極蒙嘉納 
北京電黃陂派哈漢章到京辭仲裁首領請另選人員擔任 
北京電政府將命徐樹錚赴呼倫宣慰 
北京電蔡元培二次呈辭大學校長現尙未批北京電衆院因馮河間國葬湘紳彈劾張敬堯各要案待議已電催劉副議長回京定日内開會 
北京電魏聯芳爲鄂財政廳長 
北京電政府以劉鏡人固辭有與陳籙對調消息（以上十八日）以上中華通訊社電 
北京電以魏聯芳爲鄂財政廳長今日閣議通過 
北京電有以范源濓爲敎育總長說（以上十七日） 
北京電駐日莊代辦電告日本閣議决定直接交涉山東問題請定辦法 
北京電日本要求依軍事協定共同出兵防俄聞政府决拒却 
北京電聞美已與中政府締結重要協約九條將西伯利亞軍隊撤回中東路守備礶讓交中國日本對此頗持反對論調 
北京電參陸處討論防俄方略决定後電致外蒙新疆東三省各軍事長官查照辦理 
北京電波蘭政府成立後中國已與各國一同承認外部現擬與之訂約通商 
北京電政府不贊成修改和會規則電王揖唐駁拒北京電李蘇督轉到岑陸唐等覆電於和局各有所允許與要求 
北京電聞當軕將以姜桂題爲衛戍總督出段芝貴督皖倪專任長江巡閱使（以上十八日） 
天津電在野調人擬擁黃陂出山爲仲裁領袖黎均謝絶曾對人云徒恃空言决不能解决時局我無所求何必爲人利用（十八日）以上中孚通信社電 
世界路透電 
[俄國過激黨與東方關係]  
十五日倫敦電（續昨日所發論近東　局之一條）運兵火車自大希干至亞斯克哈巴特須需六日之久今每日有一列車載兵駛抵新抵之軍内有騎兵頗多由現供職過激黨中之舊軍官指揮另有武裝摩托車多輛駛抵亞斯克哈巴特聞有過激黨與突厥人一隊以二車載飛機零部及無線電報機一架行抵希拉特現取道康達哈向加布爾進發有阿富汗騎隊沿路護送過激黨已在大希干開辦鼓吹過激主義之學校多所校内敎授東方語言過激黨且將派員分赴中國印度及各回敎國大希干之勞兵會近决計集全力以謀印度擬儘速在該處設立鼓吹機關近東現局之危急多因過激軍近今戰事勝利之故巴黎協約國政治家現極注重該問題邱吉爾氏與華特朗氏今日均怱遽應召前赴巴黎協約國現知過激黨之有害於文明其大遠出前所意料故將不恤犧牲阻其蔓延於俄國境外今日大局總括言之　狀如下高加索現處於危險中過激軍已抵波斯邊界附近突厥人現方與某路過激軍携手美沙波太米亞英軍佔領區域之各部落受夏拉希氏之煽惑咸思蠢動美沙波太米亞之英軍司令美克孟將軍以哀的美敦書致夏拉希氏後卽發兵攻之擊散其游掠隊柯爾恰克將軍旣已潰敗遠東有勢力之軍隊唯日師而已然斷不足獨當大衝且聞日本現亦猶豫不欲擔負重大之委託目下過激黨集兵攻擊南俄之台尼金將軍頃者台氏克復桐河之要防線士氣爲之一振但過激軍人數衆多台尼金將軍今方扼守通入印度之路若協約國不加援助恐終非過激軍之敵也且台之軍隊已退走數百哩將士困憊隨時有敗北之　此不可不知者也俄國國庫存金八十兆鎊前爲柯爾恰克將軍所保管過激黨現方在索覔求其所在據俄迭薩最近消息稱台尼金將軍現仍總領戎行其分權之說實屬不確 
十四日倫敦電過激黨無線電稱紅衛軍自占據克拉斯諾雅斯克後西比利亞未有重大事端紅衛軍不日將接近日軍但不欲向之挑戰過激黨因該方面有日本及協約國附庸之侵逼不得不調集大軍豫防不測十三日倫敦電過激黨無線電稱紅衛軍在南部陣線自十二月二十一日起至一月九日止共俘敵二萬五千四百人獲砲六百五十尊湯克戰車十一具武裝摩托車二輛武裝火車二列機車二百五十六輛貨車五千八百八十六輛多滿載物品此外尙獲軍火甚夥 
[德國之工人風潮]  
十三日柏林電魯爾境亨邦區之礦工罷工要求每日工作六小時且供以較美之食品因以發生暴動歷一日之久亂民攻擊市政廳搶去軍械旣而騷亂延至他國至晚未已柏林所需之煤五十萬噸因鐵路罷工不能運來來因與維斯特法里全境之工業因乏煤斤恐將停輟 
十三日柏林電今日此間羣衆示威反對政府建設勞工議會議案蓋視此爲讓步舉動也工廠今多閉門電車停駛一部分人民數隊圍繞國會紛階上發反對之演說議員多人於赴國會之途中被毆保安警察曾開槍阻止羣衆强入國會死傷多人未成議長宣布示威者之屍十具已舁至國會庭前國會乃即休會且由軍隊恢復秩序 
[阜姆問題之解决]  
十四日倫敦電每日紀聞報巴黎訪員電稱亞德里亞海問題業已解决阜姆仍將屬意惟阜姆港作爲列國公有處國際聯盟保護權下腹地屬於巨哥斯拉夫惟須許意國需用境内之鐵路達　瑪希亞海濱除柴拉及一二島外全部爲巨哥斯拉夫所有阿爾巴尼亞之命運尙解决 
[美總統與國際聯盟]  
十五日倫敦電威爾遜總統於其正式召集國際聯盟第一次行政議會之文中謂國際協力進行之新紀元將以此會爲起點而國民共賡同調之觀念將以此會爲初步此會將使國際聯盟成一有生氣之團體專以輔助各國人民達其和平發達幸福之志願爲事業甚望國際聯盟之步趨與其爲人期嚮之高尙目的相適合 
十二日巴黎電辯論報論國際聯盟會所須解决之重要問題謂委託管理前德國殖民地事之解决雖屬不可久擱之問題但以目前趨勢察之似將展緩以待美國批准凡爾塞和約庶未與國際聯盟會第一次大會之美代表或可參與此事之解决也 
[英國之路工問題]  
十王日倫敦電路工已接受政府之條件就今晚公報觀之政府未舍棄其依照平均工資而定劃一工價之主張政府並保守其依照生活代價而定之累進法但政府允將原議中所未列久之各級戰時工資逐漸加增又允將此解决辦法施用於愛爾蘭 
十五日倫敦電　鑄模鐵工决計再行投票鐵工大會力主接受僱主之條件即每星期增加工資五先令及開大會協商工作條件是也 
[美國之懲治煽亂案]  
十二日華盛頓電衆議院司法委員會對於懲治煽亂案已表同意預料不久即可實施凡志在以武力推翻政府之行爲或文字如犯者爲國人處以五百元以下之罰金及五年之監禁如係外人則驅逐出境如因仇視政府之活動而釀成生命之損害者則處以死刑 
[英國之症報告]  
十五日倫敦電倫敦地方行政會發表報告論　症之傳佈謂一九一六年三月此症即已流行於中國日本兩處西班牙素未聞有此症迨一九一八年五月始有之此症當係發源於中國傳入美洲復由美洲轉至歐洲或此症係起於美洲而由美洲分傳於東西兩大陸英國首染此症者爲海陸兵士五月格拉斯哥鎭民間始發現此症秋間利物浦等大鎭亦傳染之其勢甚輕内地諸鎭傳染較遲而勢較劇孟卻斯德鎭之詳細調查證明夏季患此者大都多由十五歲至四十五歲之人民若在冬季則男童兩歲至十五歲與女子一歲至四十五歲者最易染之染夏季　症者未必能不染冬季痒症 
[和約餘聞]  
十二日土倫電派往加太羅港將奥國交出之戰艦三艘驅逐艦四艘魚雷艇十二艘拖至比塞太之拖船查知各艦皆已損毁幾不能修理 
十二日倫敦電八日開羅電稱叙利理亞之大局非常嚴重法兵與叙利亞義勇隊曾相激戰雙方死傷甚衆大馬斯克已組織國防委員會厲行普及兵役制婦女亦紛紛投効以充戰士委員會發表宣言書反對外國之干涉 
十三日布京電布國國會已批准和約 
[各國近事紀]  
十五日倫敦電遍遊帝國各大商埠之英貨旅行展覧會將於五月一日由英出發赴斐洲澳洲紐絲倫等處約明年初可到加拿大 
十二日紐約電西比利亞美兵八千人將於二月中旬開始撤回美國任令日人保護西比利亞鐵路與西比利亞東部俄人 
十二日巴黎電法國郵船亞斐利加號載客四百六十五人開往西斐今日在距羅希勒西五十哩處沉没十三日巴黎電晨報載稱錫蘭號輪船所載自亞斐利加號郵船救起之搭客多人已在巴里斯登岸現因電報梗　亞斐利加號遇救之人名表尙未發表船中共載四百八十八人目下僅知遇救者共祇三十人 
十二日華盛頓電美國經濟協會之國外貿易委員會發表報告謂不獨美政府必借欵於歐洲卽美國私人方面純爲私利起見亦當出其財力接濟歐洲惟此種借欵須用於實業而不可供政府用也 
 
 
 

Page 4

 
 
   
 
 

Page 5

 
 
   
 
 

Page 6

 
 
里昂無線電（路透社送） 
[法國新選大總統]  
十七日巴黎電參衆兩院各政團昨在參議院會集選舉候選總統人旋舉定戴香納氏與克勒滿沙氏二人戴得四百零八票克得三百八十九票結果旣布各總長及次長卽赴陸軍部與克氏會商未幾克氏即致書參衆兩院　長波學懷氏取消其爲候選總統人兩院今日在凡爾塞宮開聯合會選舉總統衆院議長戴香納氏獲選計投八百八十九票戴得七百三十四票小巴黎人報探悉克勒滿沙氏亟欲歸隱特蘭希自著戰事實錄不復從政及列身報界聞克嘗語友曰此後不再於報章有所論列余將著書以自娛云 
[波斯與國際聯盟]  
十七日巴黎電和會議長克勒滿沙氏曾邀波斯政府依凡爾塞和約附則第一條加入國際聯盟會波斯外交大臣西魯士親王於本月十三日宣布波斯政府正式完全依守國際聯盟公　擔任履行國際聯盟會所定在會諸國之責任 
[英閣員蒞法]  
十七日巴黎電昨晨邱吉爾氏維爾森上將華特朗氏裴蒂海軍大將由倫敦抵此與英相喬治氏及其他英國代表同處因有海陸軍重要問題多件須事討論 
[德國新駐外使]  
十七日巴黎電蘇里克消息謂德國財政總長美葉氏被任爲駐巴黎代使參議員兼亨堡市長斯台末博士將任駐倫敦代使 
[協約國軍艦赴德]  
十七日巴黎電丹京電稱協約國軍艦由丹京駛入普魯士希萊斯維之佛蘭斯堡港大受居民歡迎 
太平洋路透電 
十七日北京電金某近游歷日本印度錫蘭調查茶業現呈　商部准其在滬開辦茶業銀行設支行於安慶福州北京資本五百萬元由茶商籌集以期振興中國茶業 
十七日北京電哈爾濱電稱謝米諾夫因柯爾恰克音息不通而緊要行動又迫不及待故在其勢力所及區域内執行政府之完全職　霍爾瓦特氏發表宣言布告中東鐵路區域内之居民略謂元首與中央政府間之交通現已全斷故在未與元首復通音信以前渠不得不執行完全政府權力以對待中東鐵路區域内之俄人並謂依照中俄條約此地主權屬諸中國俄人旣在中國土地經營事　故惟有維持中俄人民間現有之友誼始可保全俄人在此之生活常狀與鐵路營業 
國内要聞 
[北京敎職員會之發展]  
北京公立各校敎職員聯合會係此次因爭五項要求所組織者其範圍尙嫌狹小卽性質亦不甚明瞭因此敎職員中多欲乘此機會爲永久之結合日前特由馬叙倫關景山赫銳緒吳起凡許繩祖姚憾沈士遠沈尹默陶履恭陳大齊等九十人糾集公私各校敎職員共組一公會爲敎職員互助機關聞不日可告成立茲將該公會緣起及組織大綱錄載於左（北京敎職員組織公會緣起）敎育爲專門職業已爲先進國之所公認凡操專門之職業者必結合團體求職業之進步與保障先進各國已有成例其效亦已卓著學校敎職員以敎育爲職業故亦須結合團體以謀保障蓋保障職業卽所以保障敎育也歐戰以後舉世皆知敎育爲國家興衰之一大关鍵故美國近來有全國八十萬敎員之大組織吾國國勢衰弱社會　敗一線光明　乎敎育近年以來經種種外力之摧殘敎育前途危若累卵若吾人不速自謀補救則將來之危險將更甚於往昔故爲國家計爲社會計不可不有相當之團體本互助之精神爲堅固之結合保障職業促進敎育庶外可以免摧殘之禍内可以收進步之效此亦從事敎育者之責任所當負之而不容辭者也爰集同志發起斯會略具大綱以備討論（組織大綱）（一）本會以北京各學校敎職員組織之定名爲北京各學校敎職員公會（二）本會以聯絡各校敎職員發展敎育爲宗旨（三）本會應辦事務如左（甲）研究敎育問題促進敎育之事業（乙）保障從事敎育者之職業（丙）舉辦敎職員間互助之事業（四）各學校敎職員皆得爲本會會員（五）本會職員採委員會制由小學中學及專門以上學校三部會員各舉出十一人共三十三人爲本會委員會委員執行大會議决事務委員會長由委員互選之（六）本會委員會於大會時用無記名投票法選舉之以次多數爲候補委員（七）委員會委員任期一年期滿得分部抽　各留四人其餘重選之）八（委員會會議以委員會長爲主席委員會長缺席時由委員臨時推定主席（十）本會會費暫定如左一特别費由會員及非會員自由捐助二常年費以每年第一月收入總額百分之一爲會費（十一）大會非有會員過半數出席不得開會（十二）本會組織大綱由本會委員囗人以上之提議得提出大會修正之（十三）本會細則另定之 
十五十六兩日敎職員聯合會仍在美術學校開會對於北京敎育會之地方敎育收歸地方自辦案僉謂該會不先不後而適於此次風潮中有此主張顯係别有居心且卽以地方敎育歸地方自辦言之亦必基於自治制度完全成立地方稅與國家稅完全劃清然後方有相當之機關相當之的欵以執行辦理此種事業該會本係研究機關乃思攫得執行敎育之實權實與地方敎育以惡影響决定上書府院申駁一面並電致各省敎育界揭明北京敎育會之用意其電文如次眞電計達我　此次運動純爲掃除敎育界之障碍而促其發展此種意見早邀洞鑒嗣後凡認爲敎育界障碍我輩斷然仍爲貫澈之處置北京敎育會乘我輩此次運動之機會假地方敎育收歸自辦之名勾串傳嶽芬希圖破壞我輩團體鬼蜮横行爲虎作倀該會頻年以來奔走帝制包辦選舉甚且公然在該會所設壇扶乩種種惡行久爲都人所鄙棄近聞該會通電各省揑造莠言以亂聽聞本會除將該會建議京師中小學校收歸地主自辦案申駁理由公呈府院取銷外特揭該會劣蹟以與全國敎育界共棄之 
[北京之財政與金融]  
北京政府財政早已有山窮水盡之勢各機關積欠應發之俸給多者及半年少者亦及三月其能勉强按月發出者皆　各機關自家設法或動用本署收入或轉貸於銀莊錢號與財部無與也各機關俸給搭發京鈔成數極不一致如交通外交兩部不過一二成財政部不過三成其他亦有及五成者自八年預算案通過於新國會後爰由某議員提議加入附件一條規定一例發給現錢因該案中所列之數目本無京鈔一項夾雜其間也大家以己身利害關係又知能適合於一般政界心理當然一致贊同無復異議迨政府明令公布預算案而後自本年一月起（預算年度原自八年七月一日起）即當依照案列諸欵開支因此首由審計院提議主張一例發給現洋萬一事實不能做到儘可另想他種救濟方法不能再將五折之鈔當作一圓　給在服務公家各員年來感受紙幣之痛苦已深一聞斯議當然欣然色喜惟聞日前關於此項問題已在國務會議秘密討論一次討論結果究以財政支絀驟然全數發現萬難做到有擬發現五成之外一例搭發國庫證券以資救濟之說但現在尙在計議之中然此風一播各機關人員聞之又不免垂頭喪氣矣 
新年以來各省解到中央之欵合計尙有一百餘萬元但入少出多實際仍無裨益近日籌議借債之說又復喧傳於都下矣債主爲誰可以推想而知據聞其債額係一千萬日金以日金之現價折合國幣則一千萬亦僅有四百萬耳而其抵押品則說者不一有謂用中國銀行政府股票者有謂指定某某兩路者事未徴實尙難斷定也 
近年北京銀行之數驟然增出者不下二十　家其所以驟然增多之原因不外兩種（一）有錢之軍人出其餘資派人經營旣可得利以增其財又可藉此與各界聯絡（二）由銀號錢莊改設年來北京錢舗多數皆大發其財財旣增多則慾望益熾故亟思擴張其營業範圍以圖發展但銀行雖多生意有限競爭過激恐將來未必皆有良好結果耳 
[鹽欵之審核問題]  
審計院與鹽務署爭　限 
審計院前以鹽欵收支賬目關係國家財政綦重財部僅將每年分鹽務總賬送院而鹽務署本機關及稽核總所每年收支計算書據迄未造送實無從據以審核曾咨財部轉訪該署所遵照辦理嗣稽核總所對於審核一事頗持異議謂鹽務賬目由本所稽核載在善後借欵合同本稽核總所機關之外不能承認其他機關加以審核至接洽派人來所抽查手續實爲尊重政府威信格外通融起見請將本所地位及責任詳爲轉告等語當由財部轉咨審計院查照現聞該院以國家監督財政本有行政監督與司法監督之别二者並行不悖考之現行法令均有一定之程文故陸海軍經費旣由陸海軍會計審查處審查後仍送本院復核即以對外有契約關係者徴之稅務處及海關稅務司經費旣經總稅務司稽核後亦復送院審核稽核總所係一種鹽務行政監督機關其地位及責任亦僅與陸海軍會計審查處及總稅務司相等似不宜拒絶本院之司法監督以自損其信用且原合同亦未有拒絶司法監督之條文該所主張實未免有誤會之點已將各情復咨財部請飭該署所仍將每年鹽欵收支計算送院審核以符章制未知該署所又如何答覆也 
[美使館發表美國撤兵通牒]  
美軍將於下月上旬退出西伯利 
中美通信社述美使館聲稱本月十三號美外部發出通告云一九一九年十二月八號駐華盛頓日本公使受彼國政府訓令請美外交總長注意於目今西比利亞之險狀問美國將維持現狀抑撤退美軍之全數或一部或添派軍隊以應時勢之需要十三號美外長將美政府之决議答覆日使曰本政府對於貴使之通牒指出戈爾察克軍之困難提出協約國之三種辦法審愼考慮以爲本國决不添兵助舊黨進攻亦不助防聯軍所守之地旣免口實又省糜費故决採撤兵之策去年七月十七日美曾通牒日使謂美國派兵用意一爲捷克軍從西比利亞鐵路退出時受激黨及敵俘之攻擊故美派兵擁護該軍由海參崴回國一爲援助俄人之自治自守今捷軍已安抵西比利亞東境而英美政府已約定如該軍由崴埠退出時美船將於二月十號抵該埠載運一萬餘人之捷軍是美國派兵之第一目的已經達到至關於助俄自守一層美政府見貴使　西比利亞東境現狀岌岌可危恐加派援軍助其自治之爭將益致糾紛終無寗日而日美將爲無益犧牲故第二目的將捨而不顧美之目的如此日政府之宣言如彼故美政府决計集中美軍於海參崴二月十號捷軍一行即當俱去又關於美軍去後美國鐵路技師管理西比利亞及中東鐵路者照一九一九年一月十五日計劃援軍一退卽須召回數月來當地文官無實力軍人多干預故决擬退出敝政府敢告貴國政府此舉結束日美之協作甚爲抱歉但俄人已漸有作爲前途頗佳敝政府極感貴政府之友誼他日西比利亞再有事時極願襄助一切以後敝政府對於該地人民政治及經濟之改造並未忘懷對於日本友誼之協作亦深願相助請貴政府將八號通牒遍致他協約國敝政府同時亦擬將此通牒布告周知 
[京華短簡]  
參陸辦公處昨日（十六）召集會議討論東北邊防問題僉謂俄亂蔓延關係我國甚鉅結果除電奉吉黑三省軍事長官速飭沿邊軍隊嚴加防範外並電駐崴軍隊相機前移國務院並於十五日有一長電分致新疆甘肅奉天吉林黑龍江五省督軍内容略謂過激派勢力日熾俄舊黨完全失敗所有新疆之伊犁塔城喀什甘肅之北鄙外蒙之恰克圖黑龍江之滿海吉林之密山興凱河皆與俄境接壤希實行聯防以資應付 
協約國共管中東曁西比利亞鐵路技術部中國代表自詹天佑病故後無人接替近來柯爾恰克政府失敗各國軍隊均擬由西比利亞退出因此中東路沿綫大受影響形勢異常險惡現在政府特派交通部參事前京漢鐵路局長王景春兼充技術代表聞王君日内將偕同隨員數名出京赴哈 
中英飛機借欵曾經美國公使提出抗議昨悉駐京法使亦於日昨赴外交部對於此事提出抗議略謂關於飛機事件中法二國曾於民國三年訂有協約該協約原載中國購買飛機或修理飛機允許法國有十年優先之權卽將來有飛機借欵等事亦須先與法國磋商取得同意方可實現茲聞貴國與英國商議二次飛機借欵殊與民國三年所訂中法協約上符云 
北洋大學之校　問題迄無解决聞學生所屬望者爲曾任敎育總長之范靜生氏范亦甚願擔任但不能受省長之委派必須中央簡任而直省長曹銳則謂如果改由中央簡人則地方即不擔任經費以是糾紛不易解决現該校業已輟課 
留歐華工劉霈彰等日前曾呈請當局略謂華工等前在歐時日在戰線槍林彈雨之中成績素優於軍事智識經騐亦多現在業已回國擬請設法安置於軍隊中則裨益實多等語聞此事已由當局核議後以該華工等雖在戰綫工作究係後方若遽編入軍隊實非所宜决定咨請僑工局核駁 
[留日官費生請加學費]  
二月起各加十元 
留日官費學生受日本物價騰貴影響近來每月所領官費不足敷衍生活雖屢次由監督處呈請政府要求加費亦無甚效果去年十月由留日官費生各團體組織一官費生聯合會切實進行乃獲增加四圓然杯水車薪何能濟事自江庸辭職歸國後金之錚代理其職亦以年關在即無力維持回京設法官費學生窮無所告遂於十二月二十六日假東京神田中國青年會開官費生全體大會議决選舉代表二人歸國向敎育部交涉當選出鄧天民羅振邦二君爲留日全體官費生代表鄧羅二人於十二月二十九日自東京出發一月四號抵京當謁見敎育次長傳嶽棻氏將留日官費生困苦狀况詳爲陳述並將所携來關於日本物價騰貴之新聞雜誌各種證據及必需用項詳細用度表面呈傳閱傳閱後頗爲動容惟以國内財政困難前此所加四元各省至今尙有不肯承認者今驟加巨額殊難辦理代表等再三要求乃允設法按月增加十元但中央無力墊付非咨商各省承認不可嗣後代表每日催促敎育部文電交馳至本月十五日敎育部始接到數省回電承認照加故現已解决自九年二月份起留日官費生一律按月增給官費十元查官費生所開用度表平均每月需用七八十元此次雖獲加十元合計不過五十三元所差尙遠然傳已允將來設法再加務使海外學生得安心向學對於加增實習研究視察歸國川資災害撫恤各費及更改醫藥費章程高師生入研究科限制俱允日後由新監督東文辦理鄧　二代表　已得　　結果業於本月十六日回東報告矣 
[東三省通訊（）]  
吉政界之金錢　 
大抵新官上任必有一番振作精神其第一步則就前此之積弊設法揭破一二此通例也此次吉林省長徐　霖蒞吉後對於吉省政務其首先注意之點爲財政故在奉天與張巡閱使商議時聯帶以財政廳長要求信用之人擔任前財政廳董士恩去職之原因卽在此焉齊耀珺受任財廳對於各稅局大加密查而各地方人之不滿於稅局者亦紛紛而起現已撤換之稅局長已有數處如伊通之局長錢某首當其衝伊通即吉林財政廳長齊耀珺之家鄉也該縣稅務例由人承包如前吳仲遥李子川等辦有成例矣故爲伊通局長者不必勞心只要伸手拿錢詎此次錢氏至伊自詡爲多年財政廳科長一變通前包稅制而爲自辦一般向例承包之人少一宗生意因此大爲不滿適齊耀珺長吉林財政王親國戚咸來告訴錢局長撤差查辦之令遂下旋以無甚憑證錢反詰之財政廳長惱怒電令縣知事押解來省論者咸謂該局長運氣不佳適當其衝雖不能謂之全寃亦可謂之半寃矣詎同時又有扶餘稅捐局長金鼎元挾欵潛逃之事原金爲東三省鹽運使金鼎勳之介弟而現爲衆議院議員金明川之三子也方充局長時原指定一等局旣而遷就至扶餘此次挾欵潛逃一說爲出於雇員之手大約該局長膽小見爲上官整頓也恐有破綻遂定三十六著走爲上著實則金氏爲吉林有數之富户公欵何能逃了惟經此一逃事反弄大以致乃兄金運使親自到吉向徐省長說項徐頗爲難此事以金氏父兄之力必能不了了之也至於縣知事亦有潛逃者磐石縣知　張廷翊前省長郭宗熙之親家也於前充長春稅捐局長時尙有虧空聞將澈查彼便不别而行致家眷爲省吏在省扣留又有某官銀錢分號陳某亦因虧公欵扣留家眷其錦上添花之德惠縣土地清查分局局長袁增高亦有虧欵即來請假不之允卒由縣知事派員解省詎至長春一溜烟向南而去押解之委員亦聯袂偕行也在省垣之大官如永衡官銀錢號監理官莫海惠現行請假說者謂其於銀號存有　　調換之事有關係惟確知底藴者則云現在吉林之吉林派爲排斥雙城派莫爲雙城派故被擠云 
[福州案近訊]  
中日調查員將離閩 
中日兩政府所派來閩之調查員業已調查完結不日進京報告日本軍艦於一月四日始開駛離閩當閩事發生後美法英三國亦派艦來閩英艦前已撤退美法兩國軍艦則於一月三日離閩聞日本外務省所派之松岡氏主張就地解决謂此案不過兩國人民互相衝突事件異常輕徴多遷延一日則中日國交上多障礙一層而我國方面之王鴻年沈覲扆徐鴻寶三氏因案情重大期期以爲不可謂必須回京報告待中央政府與日本政府交涉我國學生前日受傷者入醫院醫治已經月餘鄭孝謙鄭起浩二人外部傷痕雖已平復而時仍咯血又頭痛時發四肢尙未能支持現已出院改聘中醫診治楊玉蒼傷痕尙平復肌肉時有刺痛行步艱難並因悲鬱過甚胃病時作現仍在院調理劉開祥腿部已成廢疾肺部受現尙音啞僑日華商近日紛紛回國日昨搭輪抵福州者有福清縣張某林某等挈眷十餘人登岸據云我在大阪經商十餘年已娶妻生子此次因公憤回國其餘各同鄉現正收刺賬務即日亦可動身云云 
一月四日下午二時福州保存國貨公會在大廟山開會正會長林惠亭告假由副會長鄭守馨主席所提議案如下（一）十二日起開國貨展覧會出品審查會請政務廳長王善荃爲審查長（二）定陰曆新正在西湖公園開大會請會員並各界宣警永遠倡用國貨以表示决心（三）組織國貨銷售所代售日用各種物品資本由會員認集（四）編輯國貨出品錄倡用國貨迄已八月成效漸著唯内地人士僻處一隅未嘗到會參觀現擬就本會展覧品爲藍本再調查國内各大工廠出品編成出品錄分送各界以資考鏡（五）推擴會務現據各屬來會請設分會已有數處惟尙嫌未能普及茲擬通函各縣請均設分會以推擴會務散會時已六點鐘矣 
 [P湘人請阻張敬堯紗廠借欵> 
張敬堯將湖南第一紗廠押賣日本東亞公司之舉財農兩部雖已批駁昨有湘人某至彼駐京代表錢錫霖處詢問情形據稱張敬堯押賣之意極爲堅决不問政府是否核准已與東亞接洽妥協并有密電召錢錫霖赴湘簽字現由華實公司朱恩縉等遞呈外交部力爭茲將該公司呈文節錄於下竊湖南第一紗廠民國五年袁前財政廳長因歷年糜費至巨公家無力舉辦乃仿鄂廠成例呈准譚前省長招商承租迄民國六年四月間恩縉等組合華實公司呈請承租當邀核准於是年八月訂立草約繳納定金二萬兩草約第三條載股本定額百萬元湘人踴躍投資未及五閱月股已足額即照約繳驗資本六十萬元七年三月換訂正約均經官民雙方簽字立案惟時機廠工程未竣故該廠尙未移交本公司接管又該廠因安設機件之費無着袁前總理復將該廠全部機件向本公司抵押銀四萬元訂有臨時借欵契約是本公司之於該廠旣有租偕權復有抵押權草約第十四條正約第十二條臨時借欵契約第七條已有嚴格之規定迨張兼省長蒞湘欲以該廠攫取巨欵始議收歸官辦繼倡變賣外商至八年六月間竟勾引鄂商李子雲承買價已議定將行簽約其時不獨本公司以租借有案抵死力爭即湘省紳商學各界亦羣起反對李子雲知觸衆怒取消前議張兼省長忽出示招商投標本公司迭次呈請湘紳多方調停院部函電切阻卒無轉圜餘地至是年八月則宣布託名爲大興公司之代表高庶熙標賣恩縉等呼籲無門不得已於去年八月由本公司委託訴訟代理彭祖植胡變槐二人赴京詣平政院依法提起行政訴訟當經平政院認爲合法受理延至去年十二月張兼省長始提出答辯此案旣成訴訟無論若何均應依法靜候平政院解决乃於訴訟期間内即去年十一月間忽又將該廠向日商東亞興業株式會社抵借日金一百五十萬元隨將合同電陳財政部復派錢錫霖爲駐京代表向部交涉其所訂合同於用人購物土貨販賣純利報酬諸大端條件尤爲嚴酷雖財農兩部均未核准然恩縉等託在京同鄉逕向錢錫霖調查情形據稱張兼省長已與東亞會社接洽妥協將不問部之是否核准卽照所訂合同履行該東亞會社埀涎此廠已久尤欣願速成其事竊思該廠旣經前官廳租歸本公司承辦有案自不得再行標賣旣標賣矣自不得復抵押外商况標賣與抵押均出自張兼省長一人之手以一物而數次處分不惟違法其譸張爲幻尤可想見且該廠爲湖南公産湖南經兵燹之後業已破産湘人皆恃此以爲一綫生機若竟爲外人攫取則生計已絶伏查内地各省政府或商人與外人締結合同非經鈞部及主管部批准不能發生效力張兼省長此舉殊違國法用敢將此案始末縷陳並附呈彙刋一本鈔呈各文電五件仰懇鈞部嚴電張兼省長將與日商東亞會社所訂借欵合同取消雙方均候平政院解决並懇一面照會日本公使飭令該會社勿得不問該廠究竟卽履行合同致滋日後重大糾葛事機急迫伏維鈞部察鑒迅賜施行 
[馮玉祥之敎育譚]  
馮玉祥旅長自鎭守湘西以後其治常政績中外頗多許可之詞現聞馮氏在常對於敎育一事亦能實力提倡除各學校特加維持外尤注重通俗敎育先就常城適中地點設一通俗講演所並附設圖書館閱報室無論何人皆可隨時入内閱覧近爲力圖普及更就東南西北四臨各設講演所一處按時派員講演又於各所　 
 
 
 

Page 7

 
 
門外立一高約六七尺之石柱其上鐫以各種格言及國民應知之刑律此外各處則就空壁隙牆粉以見方丈許之白地亦用隸書題寫各項刑律格言俾納民於軌物至常城淫祠已半多平毁或改爲學校或改設菜場又以常德地方街道逼窄人民往來異常擁擠因此恒有口角之事於是就各街口竪立標識來左往右並不時派兵察視有不道者即罰辦之近來常城内外已有行人讓道之風旅部内設有通俗報館一所其通俗報按日刋行創設以來銷數甚廣馮旅又勒令部下兵士一律購閱有時馮旅自往各營點名考問不能對答者罰之且無事不准出營邇來派員稽查更爲嚴密故市面兵士往來幾至絶無僅有馮之夫人近亦創設女子儉德會立有禁約多條聞女界入會者已及千人以外常城戲園妓院向來林立經馮極力嚴禁犯者重懲之故邇來竟已絶跡惟市面因之日益蕭條耳至於馮旅傷痕現已平復惟該處因此問題曾謡風迭起或謂劉禮權係陸建章舊部前年陸氏令馮獨立馮未實行陸極憤恨劉之來常係欲爲陸氏報仇者有謂馮氏抵貨甚力懷恨之人特買囑劉氏行刺者實皆無稽之言聞劉爲馮之叔岳曾携其家眷同來如果有行刺之事則何必携眷以多一累贅近馮氏以此項謡傳已遍及長江各省故已通電聲明免生誤會矣 
[葉夏聲憤訴桂軍暴行電]  
廣州參衆兩院省議會粤籍國會議員俱樂部廣東學生聯合會各界聯合會女界聯合會報界公會鑒報載桂軍在三水　包某鄉强姦全村婦女四十以下咸莫能免殘暴淫兇慘無人道較安武軍蹂躪女學爲尤甚夫粤自會匪遊勇入主民不聯生久矣粤人所以忍而不發者以爲彼所欲者玉帛而非子女則寗忍一時痛苦耳乃若輩飽煖思淫益恣兇暴竟蹂躪吾諸姑姊妹之貞操行同禽獸惡過生番此而可忍孰不可忍當軸爲官僚軍閥之結晶體官官相衛自難望其痌瘝在抱獨不解吾國會同人代表民意吾粤各軍界同胞情關桑梓何亦熟視無睹恬不爲恥豈吾粤諸姑姊妹義　恣飽獸慾抑護法政府之下軍人强姦婦女亦有特别法爲之保護耶嗟乎粤省雖亡人心應未盡死萬望諸公明恥保節速爲吾無告女同胞請命嚴行查究盡法對待母貽龜鴇之消以爲國人笑夏聲到滬當竭愚誠　訴内外輿論葉夏聲元 
[五紀憲法中之省長問題]  
廣東週循社通訊云十三日午後三時憲法會議開會到者約五百人尙差百人改開談話會某議員執香港某報朗讀所載軍府提出議和條件（一）唐繼堯兼領參謀總長（二）陸榮廷副總統兼兩廣巡閱使（三）岑春煊督辦八省鐵路（四）函南三千萬善後費（五）軍政府命令均認爲有效（六）國會三個月内制定憲法（七）憲法公布後新舊國會同時消滅另行新選舉云云議員中有叫好者大家慷慨激昻閙了一場最後决定十五日星期四開兩院聯合會準備數事如下（一）提出改組案以推倒軍府（二）提出不信任案以與西林爲難（三）通電嫁罪於此次憲法會議之缺席者是否屬實惟待明日證明之耳茲附錄關於省長問題舊國會議員之通電如下各省省議會敎育會商會各報館均鑒憲法地方制度原案主省長辦理國家行政對中央負責省參事會辦理省自治對省議會負責釐然各當統系分明第十一條第一項原案設省長一人執行國家行政并監督地方自治本月三日大會表决贊成原案者據吳景濓議長報告達四百十一人之多距四分三法定數祇差二十餘人當時有人提起疑義要求反證表决議長置之不理違法表决其他動議致原案不幸而無結果某等容忍承認再付審議詎審議會表决有人提出省長爲參事會領袖國家行政由參　會互選之省長兼理表决時贊成者遠不及三分二而審議長褚輔成報告謂已過三分二人數有人提起疑義褚君延宕不付表决致議員自由退席無結果而散翌日大會吳議長强指審議布告爲已成立某等容忍不與較迨六日表决時張瑞萱修正案爲省長執行省政務國家行政依法委任省長執行之與原案恰相反對依法應以離原案最遠之張案先付表决而吳議 
長先表决其原案較近者乃及于張案某等爭之無效相爲容忍張案表决後吳議長布告起立者爲四百六十四人羣以其點查不實提起疑義請用投票反證表决始而吳議長欲諮詢大會衆以爲依法無諮詢乃宣告投票詎又有人出持異議而吳議長不依法禁止反爲之諮詢表决視自巳宣告爲兒戲某爭之無效復爲容忍承認其起立表决是時起立反對張案者確在四分一以上而吳議長又減報爲一百四十三人袒助張案之成立查前次贊成如果確係四百六十四人則在場人數五百九十二人反對者應祗一百二十八人何以又有一百四十三人有人本此提起疑義吳議長不依法辦理擅自按鈴開門無結果而散翌日發議事日程竟載明從十一條第二項議起認第一項爲已成立除由某等函請撤銷更正日程外竊以省長問題自元二年來民選任命之爭各走極端何幸此次原案質劑得宜得獲其所而吳褚兩君横亘一省長民選縣長民選之成見以爲省應兼辦國家行政省不應受中央監督張案即爲此種主張之代表萬一見諸施行則團體之統一由此破壞旣失内外平衡之勢實開酋長專制之端此中危險顯而易見乃吳褚不惜用盡其種種之卑劣手段以冀其主張之成功其條文内容之善否卽在我忠愛國家忠愛地方之國民亦當判斷其是非况某等身居憲法會議對於議長指令秘書廳查點人數以多報少以少報多不足則濫用職權破壞規則以濟之不足則用按鈴散會之慣技以抺煞同人眞正之表示種種違法舞弊萬難容忍顧某等本無政治道德之素養向以服從多數爲指歸再四容忍主最後要求投票表决以期贊否之確定亦不爲所容納武斷專横一至於此夫使贊成張案者人數果在四分三以上吳議長又何憚而不願投票耶未經投票則表决未完何能强認此案爲已成立耶以神聖之憲法會議專憑秘書口說議長報告以爲贊否之票準使某等貿然服從是不啻爲議長秘書傀儡與從服多數之原質適得其反將來貽禍國家某等實尸其咎心所謂危不敢緘默惟國人進而敎之陳鴻鈞李爲綸張魯泉周之翰王源漢楊擇王迪成歐陽振聲鍾才宏廖希賢魏郁文陳應昌鄭際中朱溥恩杜華張佩紳袁麟閣丁文瑩王贊臣楊天驥劉新桂王鑾聲沈鈞儒周維屏韓玉辰楊永泰張大義陳祖基徐傳霖李述膺孫光庭金兆炎等眞 
[廣東學潮之近訊]  
敎育會質問更動校長 
十一日晚六時廣東敎育會開評議會移改執行部與評議會聯席會議議决案中之最大者卽議决用敎育曾名　質問省長何以紛紛更換校長有無充分理由如省長不能有圓滿答覆時卽開全省敎育大會與省長爲最後之决鬭云一致表决通過并提出質問書如下呈爲呈請事竊維國家之强弱視乎敎育之發達與否以爲衡敎育之興衰觀乎學校管理之得人與否以爲斷敎育昌盛首推江浙考其所以致此者半得力於敎育長官愼選校長之效半得力於省敎育會提倡指導之功蓋省敎育會爲輔助敎育行政之法定機關以研究敎育事項力圖本省敎育發達爲職志如有關於全省學務興革事宜得建議官廳請求執行江浙等省敎育會均能認定職守獻替否敎育當道亦虚心採納立予施行相繫相維各無成見而根本計畫遂以推　無阻粤省瀕海素號開通惟敎育事業日見銷沈良由敎育會放棄職權而校長復頻仍更換雖有設施亦難措手若夫維持挽救急起直追此皆敎育當軸及省敎育會應有之責詎邇來省立女子師範公立第一高等小學等校長又聞下令易人本會同人　滋惶惑而各該學校生徒因更易校長未得其人以致紛紛罷課不已繼以請願官廳對此未聞有維持辦法本會以敎育糾紛不　膜視當經召集本會評議幹事兩部職員開聯席會議將各校學生請願書提出討論僉以敎育爲地方公共事業與其他政治不同校長爲管敎生徒領袖與行政官吏有别校長如係稱職自宜久予在任俾其安心辦理倘有辭職或查確不職有據則宜愼選品望素孚才學優異者以繼其任今該校長等委任之後學生相繼罷課誠懇呼籲暫勿論該新校長品學才具何如而其不孚衆望已可慨見茲者風潮旣肇若仍糾紛不已潰决堪虞在官廳政務紛繁或視此爲無足輕重在同人等以切　之痛緘默决非所宜雖官廳行政本會未便干涉但共和國家人民可以監督政府若令敎育糾紛本會置之不理揆之立國之旨設會之義殊有未安至各校罷課業已多日學生請願亦不止一次官廳如果有意維持自應迅定妥善辦法無論對於本會對於學生萬不能以用人自有權衡一語相搪塞同人等經一致表决提出兩事質問（一）前校長有何失職致被撤換（一）新校長有何資望學識與經驗足資表率所有開會議决情形理合備文呈請察核迅賜批示實爲公便謹呈廣東省長張 
[廣東女師範生蹈海紀]  
廣東省立女子師範畢業生王淑宜蹈海溺斃一事外圖多未明瞭茲聞該校同學已查得王女士此次自盡情節離奇殊出意表之外蓋該生在校肄業每考多列前茅於體操運動各科尤稱特色自畢業後現充養懿粤華兩校音樂敎員去年六月始在省垣結婚婚事旣畢復返母家擔任敎員如故伊夫則以該氏歸寗太久意頗怏怏時遣家人催促不生效力昨乃親發一函郵交王氏收閱原函辭意極爲憤激該氏閱竟即帶婢僕馳往夫家先將房中貴重物品取回隨告伊母托稱因事赴港即携僕婦一人同搭金山輪船大餐樓座舟次急水門時正值天色如墨該氏探囊取出銀毫命僕往購捲烟及返已失王氏所在登卽報由辦事房遍查均尋不獲船主疑有别情立將僕婦扣留以待查訊越日母家聞耗立僱漁艇多艘馳往打撈一面報由夫家協同設法至第二日始有屍首浮起雙晴已爲魚類啖去後始備棺埋殮至被留女僕一名女家查無别情昨已將其領返至該氏所以尋死之故一說謂伊夫函内有不必歸來我已另娶之語致觸其憤一說謂該氏當未嫁之先已已同學梅美璧結爲閨中膩友出閣之日實以父母之命不敢不從而草草盲婚非其本志故鳳閣催妝之際尙與女友纒綿不肯上轎後由梅美璧再三婉勸願與同乘一轎送往男家始克就範旣嫁之後則一夫一友有左右爲難以感與其兩情俱失不若早死爲安因此劇萌短見然女生結契密友各校近已相習成風何对因是尋死二說比較似第一說較爲近理也 
[潯商會落成後之搗亂第一幕]  
九江商會會董名額向以六十名爲度内容分三派一與某銀行有借欵關係者十餘名專以商會爲遮身牌平日每遇會議多爲若輩所操縱卽現任會長辜葆誠一派是也此派錢米兩帮實占大多數一爲反對辜派者計二十餘名此派在以前無甚團體故雖曾極力反抗辜派而卒莫能爲力一爲中立派十餘人視彼兩派之勝負而决定附和之自會長陳中瑞逝世後以副會長辜葆誠代行其職時傳辜有以該會關防在某銀行押借外欵之說於是除辜派以外諸人均以利害所關頗爲鄭重至辜之反對派則尤不肯以關防交辜保管延至日久關防卒爲辜所攫去但允登報聲明决無以關防押借外欵之事迨登報後風潮漸漸平息乃近忽傳辜派以前借欵現届臘月行將滿期又有以該會關防抵押續借之說因是反對派設法抵制另組織一商業研究會以合力禦之入會者共八帮業已舉定鄭質卿爲會長陳靄仁爲副會長會場暫設菸酒聯合會内昨日（十二號）爲商會常會之期該派早在研究會集議預備二十餘人到會質問關防問題不料預爲辜派所聞卽欲於開會時嗾使同派中人搗亂以免提出是日到會會董除不在本埠者外均悉數到會計共四十餘人先議已經列入議程之應辦事件未畢忽有辜葆誠之叔父辜糼齋自外而來形狀似已酒醉者突向反對派傳糼泉大駡該派疑爲辜葆誠所嗾使羣起質問一時秩序大亂該會新會場落成後之第一次會議卽閙成一片搗亂聲旋經中立派出而調停罰辜糼齋停職一月而反對派怒猶未息嗣周勉齋提出關防問題應由辜會長交出仿照廣西商會辦法另行舉人監管以昭愼重生辜派則以本會關防向由會長一人保管前次辜會長接收關防時經衆議决只由辜登報聲明無以關防押借外欵之事現已登報自無重提之必要且此事今日未經列入議程當然不能提議說畢辜派恐爲彼派所迫遂紛紛散會反對派因未得要領旋推舉十七人往謁道尹陳述愼重關防情形傳道尹云諸公旣不信仰辜君辜君自應退職謁者云商等對於辜君亦無惡感不過爲愼重關防起見不能不令其交出傳云如此我當令其交出時辜亦到署謁傳所談未悉俄而十七人辭出往謁吳鎭使吳使云各機關均有監印官商商自以舉人監印爲是惟鎭道所言雖如此究亦未有具體辦法今日反對派已將關防問題備文呈請兩署核奪至辜派則於今日尙在米業公會會議抵禦之策决計不肯交出似此兩派競爭將來不知如何解决也 
[皖省近事]  
省垣各善局近以米糧缺乏價値高昻特集議呈請當局飭禁私運出境以維民食至鄰近各縣如有採辦少數食米者仍准流通但必須執有公團致省商會公函方准販運庶於限制之中仍寓變通之意云云 
劉道章奉聶委任代理安慶道尹十六日接事 
新任警務處長程炎勳業於昨日接篆 
懷寧大豐鄉刦案地方檢廳已派法警偵緝迄未緝獲昨由左知事飭各鄉團防局認眞嚴拿正犯並懸賞格五十元 
敎育廳所設之科學講演會昨日特請科長李寅恭講演其標題爲中日林業之對觀 
[杭州快信]  
省垣宗文學校今日（十八）上午援第一中校例在本校開學生自治成立會下午假省敎育會化裝演講 
體育研究會註音字母普及會蕭山旅杭學會均於今日在省敎育會開評議會 
杭縣縣敎育經費八年度預算不敷三千餘金現王知事擬即日召集城鄉紳董開會籌議補助方法 
藥業各舖東因夥友加薪風潮定十九日在吉祥巷四明頣美養廬開會集議對待方法 
北洋陸軍大學畢業咨送回浙之軍官方策張健昨奉盧督委充二師第七團團附 
[南京快信]  
浙督盧永祥准今日乘車來寗會晤李督商榷各重要問題李督特派本署顧問謝傳安副官陳廷謨赴滬寗車站迎迓並派軍樂隊在站預備歡迎 
藍建樞昨來寗乘艦赴上游巡弋 
金鑫煤公司實廳批准立案石浪山煤鑛即日開採南京地方公會等呈軍氏兩署稱放運漕米影響甚巨經地方團體會議公懇仍予維持奉批此案昨准財政部咨商漕運局擬購蘇米業經咨復實難通融照辦仰即知照 
交通銀行委分蘇任用知事顧立仁充甯行副行長江寗鎭守使兼第六師師長齊變元赴京覲見經李督委派使署參謀長李鉞暫代 
李督於天津建設國民學校一所定名爲私立秀山學校建築開辦及常年費均由李督擔任日昨特派前黑龍江敎育廳長劉潛（現充軍署一等秘書）赴津延聘敎員招考學生准備本　陽曆三月間開學 
實業廳委葉遇春赴阜寗查會控案 
地方通信 
[蘇州]  
各界聯合會紀事蘇州各界聯合會十七日下午二時開評議部臨時會議茲將議决各事錄下（一）會址决定假舊皇宮吳縣敎育會評議部通信處假者亭橋平江日報館執行部通信處假宮巷市鄉公報館（二）調查振與公司無外股先由評議員柳濟安向商會抄錄各項往來文件曁已查出之證據提交下次評議會審查（三）組織演講團由各團體派員擔任演講並勸各商店勿進日貨（四）查禁米糧出口由調查員調查各行家運出之米每日若干運銷何地一面函請上海全國各界聯合會隨時偵查截留（五）審查蘇州拒土會會長徐問禮函請入會問題審查結果因徐問禮與柏樂文各自組織拒土支會根本尙未解决應俟該會立案後再予加入（六）審查黃石農來函謂全國民志團加入蘇州各界聯合會名稱上抵觸問題審查結果以評議會應審查入會各團體之内容名稱上無審查之必要遂將該函提議否决五旬鐘散會 
禁唱玉蜻蜓彈詞蘇垣文定義莊主奉申顧華祠裔申振剛等公呈吳縣警廳略云十二世祖明太師文定公諱時行崇稱鄉賢建立專祠前因游民田少山在茶　彈唱玉蜻蜓改名芙蓉洞小說誣謗先賢演說淫詞經族中迭次禀奉飭禁在案乃近有臨頓路　中天茶館招攬吳陞泉逐日彈唱玉蜻蜓小說誣蔑先賢弁髦禁令請求　辦等情經温楝團知事立派法警諸雲將吳陞泉拘案收押警廳崔廳長亦即令飭東區警署派警往拘當將壼中天茶館主婦汪吳氏拘區解縣經藍承審員提訊吳陞泉乞求慫從寬當判處吳拘役十日不准納　茶館主婦汪吳氏罰洋十元嗣後再有違禁彈唱玉蜻蜓者定即依律加等治罪一面已由縣查禁出示布告矣 
蘇州國貨維持會成立蘇垣各業領袖仿滬杭兩埠成例發起組織國貨維持會業於一月十三日在蘇州總商會開成立大會到者頗衆議定簡章後當場投票選舉職員開票揭曉得職員王亦安程幹卿杭伯華龎天笙蘇稼秋宋友裴等五十人十九日仍假商會開職員會互選正副會長並籌商進行各事云 
推事與律師衝突昨據法界傳述淮安高審檢分廳有律師曹某至分廳出庭與某推事辯論時大起爭執某推事竟連駡混賬不止曹與之爭執相持不下幸經旁人排解始得退庭曹律師即將詳情報告律師公會公議已電呈高等廳司法部核示矣 
[南通]  
梅郎演劇之盛况梅　員　華蒞通後地方人士異常歡迎適因天氣嚴寒梅郎畏冷擬不登　惟劇塲先期已將戲目排出深恐觀劇者詰責遂由張嗇老敦勸並許以臺前陳設火爐梅始首肯逐日排演如黛玉葬花遊園驚夢千金一笑諸劇尙未盡獻所長而張嗇老已大爲得意連日贈詩十數首近演天女散花一劇裝飾麗精神充足尤稱色藝雙絶惟該園地方不甚寬闊座位無多遲到者咸抱向隅之憾有梅迷者祗得强買劇票與門衛稍有衝突嗣經該園薛主任出爲解圍始克寢事云 
[南京]  
抗租案須分别辦理吳江縣知事章維鈞呈軍民兩署請將聚衆抗租者准照懲洽盗匪條例辦理旋又據施則敬錢崇威電稱該縣震澤市民抗租滋事確係客民林大塊頭胡老五等爲首煽動現胡老五一名經縣拿獲該民等尙有聯合他區作歛費重來之舉云云經李督齊省長指令提訊明確依法呈辦其在逃之林大塊頭等倘敢糾合匪徒肆行煽動應准由該知事嚴緝到案依法呈請核辦至　澤市被災最重自應迅籌撫卹以安民生并准由縣息借欵項購米平糶併即遵照 
[杭州]  
一中自治會成立浙江省立第一中學校學生自治會於十七日上午九時在該校禮堂舉行成立大會來賓到者有工校校長許緘甫一師敎員袁心産省垣中等以上各校學生代表及該校全體職敎員該會全體會員不下三百餘人九時振铃開會由該會總幹事朱義權主席先由該校吳校長致辭略謂自治會之設其必要研究者莫如江蘇省敎育會陶先生所言遂將陶先生之言覆述一次繼由許緘甫袁心産等演講再由蕙蘭一師學生部代表及該校第十五次畢業生李元楝該校英文敎員施省明相繼登臺講演末由朱主席向來賓行一鞠躬禮散會時已鐘鳴十二下矣附錄該會國文會歌人權各個由天賦世界同進步身心活動須規範目的咸趨赴公民練習此　型知識須　富個人團體共匡扶意志更强固規程璀璨與維持便便遵大路民治精神共發揮浙水文明溥 
藥店允加夥友薪工杭州城廂門外飲片店約有八十餘家夥友共有千除人向來資微薄生計維艱十八日在吳山藥皇廟會議加增津貼月費當場全體議决請求店東照加並於十七日邀請各店車至吉祥巷四明怡養　商議到者六十餘有當與夥友代表雙方議妥首由三元坊邵培心執事韓君代表店東簽字承認次即有胡慶餘等六大家陸續簽字一律照加並允曆陰十一月起實行聞尙有震和堂等二十餘家未曾允洽 
來件 
[蘇州市民對待振興電燈公司之宣言]  
（一）拒絶官僚之敷衍調查自奉部令檢查振興以來幸龐會長等允吾全市公民共赴商會監督檢查乃祝大椿不敢對簿於吾全體市民之前忽創縣署召集之議祝之運動借縣署開會於吾全市監督檢查之目的不能達到縣長外似無所表示實已信　私自允許各界中頗有依附其稅主張在縣署檢查無異乎在商會者適墮其規避市民之計蓋意在借警察之力阻止吾全體市民之監督則列名某會某社之祝家細作即可掩人耳目到時表而閱看虚應故事聽其仍將賬簿契券携回從此含糊了事吾全市電氣事業仍操彼等之手凡吾市民應急起反對縣署開會此爲吾市民監督權能否實行之第一事吾全市公民聽者非達到共同監督則檢查必不可信 
（二）檢查股本必須騐收現欵公司財産契據永遠歸商會保存自振興改組日人投資羣謀抵制又紛紛提還股本究竟實存若干應交由商會騐收庶部令内查出日資即將該公司産業充公之辦法得以實行否則産在彼手即使檢查完竣亦無公司充所有財産將來是否分配各法團抑或即充新電廠用途先由各界代表簽字承認商會爲正常之保存機關嗣後由商會承認各界現在或續充各代表有處分該公司財産之議决權 
（三）各界聯合會注意害馬十五日嶮查振　　容納吾全市公民到場故先於十四日歡迎商會長龐天笙君加入各界聯合會乃公民應商會召集而祝轉不到其中顯有洩漏機關之人况届時各公團皆可入内吾全市公民受種種條件須知吾民堂堂正正而來遭此擯棄本欲户外行動以表熱心乃爲奸細所誤各界走散據稱此次繼續開會不但有改在縣署消息且以商會地狹至多能容二三百人數滿祗准在户外行動此爲狹義之各界吾市民誓不放棄對於商會秩序自當共保一俟查有日資實據財産奉令充公如確有袒護祝大椿之形迹即不引嫌自避亦應禁止到會以免混亂目標前項宣言伏乞蘇城各法團全體一致是爲萬幸 
來函 
[浙江省立第一中校來涵]  
昨閱貴報載有杭州學生聯合會内部衝突一則所記全與事實相反不勝駭異查杭州學生聯合會於本月十三夜在會塲内開評議會突有法校學生多人挾有無理要求闖入會塲强迫評議員通過聲勢洶洶幾至用武時在塲評議員人寡勢弱旣不足以抵抗尤不能屈於武力而冒昧承認正在萬難之際適安定學校曁敝校同學聞訊前去排解法校諸人當即星散維就中有張景龍者係敝校第十五次畢業生前十一夜在法校内召集多人私開會議伊曾冒稱敝校全體代表亂言妄作敝校同學聞之非常憤激方欲與張交涉乃適於是時逢張當即據情質問張景龍自知理屈曾親至敝校向同學謝罪並允日後登杭州各報聲明所序述均係事實張景龍果有良心亦當不以此言爲誣乃貴報記有一中學生大聲呼打紅該校敎職員排解後始得脫檢云云子虚烏有之說想係傳闻失實所致故用此函請更正以保敝校名譽不勝感激之至此請公鑒浙江省立第一中校學生會啓元月十七日 
雜評一 
[能否堅持（默）]  
凡事於正當主張旣定之後而不能堅持者未有不失敗者也堅持而失敗者雖亦有之然其失敗尙能爲人原諒若不能堅持而失敗則無有能爲之原諒者矣蓋不能堅持之故不外爲人利誘與力迫耳然因一方之利誘與力迫而改變主張則他一方面之反響更甚而公論亦不能容故其失敗可立而待如今日對内之學潮問題無論如何爲難當堅持去傳主張對外之山東問題無論如何爲難當堅持不直接談判主張此即當局之立脚地亦卽大局安危之關也不然而一稍游移有不立墮於九淵者哉吾故以堅持主張爲當局告 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法蘭西新總統之歷史]  
大陸報云昨夜十一時五十四分本埠顧家宅無線電臺接到十七日午後三時五十四分巴黎發來特别無線電信遞交法領署據稱十七日法國兩院聯合會在凡爾塞宮選出保羅戴香納氏爲法蘭西民主國大總统云云按新總統姓戴香納名保羅佑金路易爲簡便計故名之曰保羅戴香納係法國文學院與科學院之會員生於一八五六年畢業於聖巴伯學校得文學與法學學位一八七八年任德魯副府尹以後屢任民政要職一八八五年被舉爲衆議員一八九六年被舉爲衆議院副議長逾二年就衆院正議長職至一九○二年止一九○五年擔任外交委員會會長職務至一九一二年止後擔任編擬外交預算案其事至爲繁重是年復被選爲衆院議長繼續至今本年一月十五日仍再被選斯任蓋以其人爲數十年來歐洲政治界中之要人也此次與總理克勒滿沙氏爭總統席據連日電信觀之似有元首一席非總理莫屬之象乃夜間特電消息克勒滿沙氏竟失敗矣（參觀今日本報里昻無線電） 
[請拒日本魯案通牒之公電]  
九大團體電北京大總統國務院外交部鈞鑒山東案聞日本有通牒我國履行德約之說此案在拒簽德約時國民公意决付國際聯盟解决我若與日談判即與未拒簽約無異勢必盡棄前功請堅拒直接交涉免墮狡計江蘇省敎育會上海縣商會上海縣敎育會寰球中國學生會中華職業敎育社上海歐美同學會華僑聯合會上海基督敎救國會上海救火聯合會篠商界救國總團電北京總統府國務院鑒德約一百五十六七八三條我國已拒絶簽字留待國際聯盟會提决頃閱連日報載日本將通牒繼承山東一切權利實屬横蠻已極豈有未加承認而自行占取之理乎務請嚴辭拒駁爲幸上海商界救國總團叩印（致南方軍政府電辭同） 
上海學生聯合會電北京總統府國務院鑒和約我未簽字當然不受拘束日人竟欲繼承山東權利實屬違背公法務希嚴重抗議勿稍退讓上海學生聯合會巧（致廣州軍政府參衆兩院電略同） 
[上海航空俱樂部正式成立]  
大陸報云上海航空俱樂部十九日午後五時在卡爾登飯店正式組織時將討論招待意國飛行家由羅馬飛至東京者之計畫一俟該俱樂部正式成立卽將舉定委員會協同意人代表招待意飛行家以盡東道之誼並將請在滬意飛行家表示其航空之技術十九日該俱樂部將公舉會長及各部幹事員凡注意航空事業者皆可與會現願入俱樂部爲會員者五十餘人云 
[汪精衛之演說]  
寰球中國學生會前日（十七日）晚請汪精衛先生演說（留學法國之近狀）演詞如下我到法國雖然有四次但是時間很短對於法國的情形知道的没有多少要請諸君原諒現在我把留學法國的近狀和諸君談談法國敎育在戰時所受影響很大關於學校方面的（一）大學敎授因國内戰事去從軍的人一天多一天所以在學校的敎授上覺得很困難了（二）大學生去從軍的也很多記得波鐸BORDEBUX文科大學哲學班一九一七年開班的時候祇有四十個學生内有女生三十六人男生僅四人此等現象甚爲悽慘（三）有因爲冬天没有煤用課堂和寄宿舍裏都不能生火因此停課者很多關於學生方面的所受影響也不小我講一件實事做個明證有一天我晤見一個福建的官費學生他對我講歐戰方停的時候要買麵包很不容易就是有也都是陳的冷的非但勿容易消化并且堅硬如石不能下口生活的困難在這個時候實在達到極點現在戰事雖終各種事業多在整理但是戰時所受的苦况還没有完全恢復呢然而就彼方面論我們現在到法國去留學也有樂觀的地方在人家困難的時候很可以促進我們的感覺增加對於處置困難的經驗雖然有種種的困難也可以得種種的好處現在戰爭術如空中飛艇水底潛艇等都以科學爲本位從軍的人非受過敎育不能故各國在戰時的學校除了十分困難决不停課巴黎附近一個學校有一天校舍的一部被砲彈燬去他們的敎師和學生仍在那裏上課在這一點上可以知道法國對於敎育的注意以上是普通留學的近狀我如今再說儉學會的近狀李石曾先生因爲華人到歐洲去留學的很少所以在民國元年發起組織了一個儉學會是說明祇須費一半的用度就可以到歐洲去留學他的主旨就是希望中國人多到歐洲去留學我也是主張多到歐洲去留學的一個人我們爲什麽要主張多派學生到歐洲去留學呢我常聽見敎育界裏人說選派留學生貴精不貴多試看歐美日本選派留學生的標準都是就大學敎授或大學畢業生中揀拔出色的人物予以官費使他到外國去就專攻的學科精益求精中國也要仿照他們嚴定標準不必隨便就選派留學生的這派說話很有些影響前清末年及民國二年以後受這影響很不少我以爲這派說話有三個謬誤（第一）歐美日本現在的大學差不多都已逐漸齊備了世界上應有的學科差不多都已逐漸添設了我們中國大學的殘缺不完說起來也就汁顔世界上應有的學科設備的不過十分之二三如果單就專攻學者中選派出去雖然他所專攻的學科有精益求精希望然而没人攻的科學就永遠没有輸入的希望了試想這害處豈不大呢（第二）中國現在敎育情形小學畢業的不能都入中學因爲中學不夠用中學畢業的不能夠都入大學因爲大學不夠用中國旣然不能自已多辦大學倘然再不多派人到國外去留學那麽一年中大學生的人數能夠增加多少呢有人說中國小學没有辦得好怎麽辦中學呢中學没有辦得好怎麽大學呢但是我以爲中學和師範學校不辦好小學没有辦得好的希望大學和高等師範不辦好中學也不能達辦得好的希望所以要整頓中國的敎育從澈底的研究還是要從大學入手要養成大學的敎授除多派人到歐洲去留學外没有别的法子（新嘉坡有一個陳嘉庚先生是很熱心敎育的他起先在家鄉辦了一個糼稚園和一個小學後來知道敎師的缺乏又辦了一個中學和師範學校現在更捐出經費四百萬元要在厦門辦大學和高等師範像陳君這種人我們是應當欽佩的）（第三）中國這麽大的地方這麽多的人數又是這樣久的歷史要想改造除了大多數盡心竭力的輸入世界的文明整理國内的文明没有第二個法子派人留學他的環境和他的機會最爲相宜所以人數不厭其多就是十萬八萬也祇有不夠的没有多餘的以上說明留學生多多益善的理由如今再說儉學的方法是否可以適用就我調查所得可以分三個時代講（一）戰前（二）戰時（三）戰後一戰前一二年間檢學生本來規定每年六百元但是到法以後也有不能讀書發生了種種的困難是有三個緣故（一）法國各種學校收的學費是不一樣的所以間有些學費昻貴的學校儉學便不能達到目的這是例外的困難但是不過是極少數（二）去的時候没有照定章帶足六百元的經費（三）不照儉學會的所定的章程做去 
二歐戰初開的時候最爲困苦因爲一時匯兌不通的緣故後來駐法公使胡維德墊發了七八萬餘法郎以救濟許多人的生活這種借欵各人家裏滙到了就還的三戰後生活雖昻但是法郎很賤照儉學會所定每年學費六百元可得六千餘佛郎如今官費每人也祇月五百法郎對他們没有什麽困難那麽儉費生也不成問題了在二三年内看起來法郎的價格是不會增高的就是增高一點那生活程度也會減低一點的如此說來如果每年有六百元的經費就可以到法國去留學比起留日本的學費相差不多還没有香港大學的昻貴呢儉學的人一定可以年年增多儉學會也可以天天的發達起來了吾們要輸入世界文化和發達中國的文化須要多派學生到歐洲去留學是不容疑的陳炯明先生現在漳州每一縣派一人至三人到法國去留學用半官費的法子廣東省政府亦在每一縣裏派一人至三人一年内又可以多一二百的留學生了將來各省倘然能照這樣的辦法做去我想一定有很好的效果儉學會與勤工儉學會的性質是完全不同的勤工儉學發生的原因是李石曾先生在巴黎辦了一個豆腐公司華人在他公司裏做了幾年工所得的工資也不少他們就去讀書法國的工人是不像美國的不許外國人來做工的法國全國工黨的宣言云無論何國何族祗要能守工黨的規約都可以到法國來做工工約的要素（工價一律）（罷工一致）法國戰後工人很少華人去很歡迎的但是須要有高等的工業技能綫可以得多額的工資一二年後就可以有求學的學費了勤工儉學的最要條件就是要有高等的工業技能山西閻督軍誤會了勤工儉學會的意義以爲可以半天做工半天讀書如今派去的人也有具高等工業技能的即時便入了工廠但是大多數是没有工業技能的所以到法之後祗得先學後工就發生學費問題了近來陸續去的人也都有誤會此意現在有許多人在法國發生了困難李厂曾先生正在那裏想種種的方法去維持他們以上講的雖不十分詳盡但是都從自已調查來的實在情形至於西南大學籌備的情形我也不能具體的報告因爲我到香港的時候方綫從報上看見原來這種計畫不過是幾個人討論後來陳炯明先生提議將關稅餘欵充作辦西南大學的經費主席總裁岑西林先生亦贊成所以就委章行嚴先生和我籌備這件事但是一二人的學識有限所以不敢草草將章程擬就先和大家討論之後隨後設立籌備處著手起草待政務會議通過實行 
[會議請願修改中荷條約紀詳]  
前日（十七）華僑聯合會因荷屬請願代表熊韓二君過滬特先約集閩粤旅滬各同鄉團體開會討論一切到會者楊小川林鼎華李登輝等及廣肇公所粤僑商業聯合會泉漳會館大埔同鄉會中華工商研究會之代表招燡年杜清貽葉苾荃許奏雲曾少坡藍護臣沈卓吾等計三十餘人由李登輝主席宣布開會宗旨次韓代表報告荷屬華僑此次提出請願修正中荷各約之各項理由略謂華僑等因前清所訂中荷條約中多失當之處致喪失種種應享之權利按該約以五年爲期明年適爲第二届滿期之際故由各部華僑組織聯合大會特派希琦等回國向政府請願要求乘此時機提出修改重任輇材深恐不克達到目的應請貴會曁全國各團體指示協助一切進行事宜實爲幸甚云云繼由林鼎華起謂中荷條約之不甚適當兄弟前兩次奉政府命令調查南洋各島時博採僑情卽知有修改之必要曾具意見書上諸當局此次荷屬東中西各部僑胞公派代表入京請願兄弟自當力爲帮忙惟是兄弟之意尙宜擴大範圍效力始大故由本會直接單獨致呈政府外尙須得有各方面之協助較爲合辦如何之處還請到會各團體代表發抒偉論藉供研究時楊小川適到李君乃請楊君指示楊君略謂兄弟意宜一方面组織一國籍研究會舉定職員從事研究衆贊成當舉定楊小川爲正主任李登輝謝碧田爲副主任繼吳應培提議本會前會長汪精衛先生現在上海應請加入林鼎華舉鄭貞文加入李君因將提議各項付表决議决如下（一）設立國籍研究會除正副主任外公推汪精衛林鼎華爲名譽主任謝碧田熊理韓希琦沈卓吾朱遐九侯德庭爲起草員會章由謝碧田起草議定每日下午四時至六時爲議事時間（一）本會單獨具呈政府要求修改中荷條約（一）閩粤各團體各自具呈政府要求（一）本會聯合閩粤各團體具公函致各省督軍省長省議會敎育會商會農會等法定機關請呈電政府要求時已七鐘遂茶點散會 
[海軍疆吏之保薦]  
頃據海軍界人云政府規劃海疆防禦計畫已决定實行此項疆吏已由部保薦閩海防禦使爲劉冠雄江浙防禦使爲藍建樞遼渤防禦使爲李鼎新其粤海一職暫不擬定云 
[部令查禁鐵路夫役私運鴉片]  
滬甯滬杭甬鐵路管理局局長任傳榜接交通部訓令云鴉片流毒中國爲害最鉅自政府厲行烟禁以來本部對於各路疉經訓令查禁私自運帶烟土禁令綦嚴茲據江浙公民禁烟協進會密呈查有粤籍土商徐少卿等在蘇常杭湖一帶私運烟土勾結輪船舵工頭目賄通鐵路車頭夫役並聯絡關卡軍警互爲包庇請飭滬甯滬杭甬兩路嚴訂檢查頭夫役條例以絶來源等情所陳如果屬實流毒何堪設想路局夫役受賄通同私運尤干法紀仰該局長嚴密偵查該路員役如有前項情事　立卽開革送交法庭從嚴究辦勿稍姑容一面速訂檢查車頭夫役辦法呈部核奪俾奸宄得以警懼可期淨絶根株原呈鈔發查閱此令 
[愼重學欵之省令]  
滬海道署接江蘇省長公署訓令云案查本公署前以興化縣敎育會會長沈廷璋呈前縣挪用敎育鉅欵請飭澈追歸楚並立案隨徴劃發等情據經如呈批示並通行該道轉飭各縣知事一體知照在案查前令主要之點在各縣縣署經徴應撥各欵由知事接任日起按年分期撥發不得再有通挪虚抵情事各縣勸學所並應將收支各欵按月報告以昭覈實現在各縣奉令之後縣署經徴各欵能否如期撥發勸學所收支各欵是否按月報告本省長均極系念爲特訓令該道再行轉令所屬各知事迅將遵令辦理情形尅日詳細聲復轉呈查攷以重學欵仰即遵照此令 
[吳懷疚紀念銅碑開幕禮]  
昨日（十八日）上海縣全體童子軍在公共體育場爲吳懷疚紀念銅碑行開幕禮儀式列后（一）開會（二）奏樂第十五團童子軍（三）報告開會情形上海縣童子軍聯合會會長賈季英君謂上海縣童子軍之成立也外雖有總敎練員主持一切然内中提倡贊助則吳公一人之力也吳公熱心於上海縣童子軍爰集資建碑以紀念焉但今日之紀念雖小而將來之希望實大紀念此銅碑即希望此銅碑永久保存亦即希望童子軍之前程無限（四）行禮童子軍全體曁來賓（五）演說先沈信卿君略謂今日行開幕禮可樂之事亦可悲之事蓋童子軍中少一提倡扶助之人矣今日紀念吳公不特爲吳公紀念抑亦爲上海縣童子軍紀念不特爲上海縣童子軍紀念抑亦爲中華童子軍紀念夫紀念童子軍希望養成童子軍之眞精神童子軍眞精神卽將來建設中華民國之眞精神倘能蒸蒸日上達此目的則紀念吳公斯能永遠也歟次黃任之君演說謂今日紀今吳公非徒爲吳對於童子軍中贊助良多而童子軍不忘提携之德而然也蓋吳公爲社會服務之熱心家提倡家不觀夫十載前西區猶一荒僻之地而今則漸形熱閙非有吳公之經營計劃曷克臻此去歲五四運動之時今日在此開會明日於斯集合則又吳公關此體育場之功矣要之造福社會造福將來又不一而足夫爲社會服務爲童子軍之至旨則今日紀念吳公願即以吳公爲模範（六）唱歌第六團童子軍（七）奏樂第十五團童子軍（八）縣聯合會放邊砲祝頌（九）全體攝影（十）閉會 
[四川旅滬各界聯合會成立紀]  
昨日（十八日）下午二時五馬路公順里九十六號四川旅滬各界聯合會開成立會到者工商學報各界八十餘人公推許協揆爲臨時主席報告開會宗旨略謂現在外交内政糾紛已極我等國民皆宜固結團體共挽危局查内地各省皆有各界聯合會之組織滬上各省人士如福建河南等省亦發起旅滬各界聯合會然我旅滬川人爲數頗衆豈罷甘自散漫終居人後同人等故於上月間轉從事組織迄今半月幸克成立此後務祈諸君同心協力共策前途勿少退後報告畢衆請推舉職員於是公推許協揆爲總務幹事周震勛爲文牘主任王北樞爲交際主任馬閒雲爲編輯主任張炤堂爲調查主任王漢章爲庶務主任王宗陪爲會計主任趙不成陳茂期朱伯爲曹克明易雲岡鄢濟寬劉　鄭密康皆爲評議員經衆議决一面修訂章程將該會成立情形通告各團體并電告四川各機關時已五句餘鐘遂由主席宣告散會 
[救國恒心團消息]  
昨晚八時救國恒心團在法租界自來火街瑞福里開評議會到者十六人評議長張春芳主席夏息塵紀錄至席報告（一）全國各界聯合會復函後復本團贊成市民權之要求無討論（二）陳耀華來函略謂陳君誤購劣貨除退還外自請處罰應請大家公判趙南公謂陳君旣知誤購且請議處知過卽改無處分之必要惟一般奸商冒牌欺人在在皆有應函請以後購物須加注意倘若再犯無論誤與不誤均須照章罰辦衆贊成推黃裕生復函和仕勇提議本團本旨在抵制劣貨應加入上海抵制劣貨聯合會衆然其說當推黃裕生錢立琳爲代表卽日加入趙南公提議演講爲本團服務社會之重要職務應擇内地要區按定期日出發演講鼓勵人心請衆討論結果（一）定二月一號出發梅家鎭（二）車費由本團津貼一半（三）演講題目各具意見下星期六提出討論（四）推定趙南公和仕勇陶樂勤綠小丹夏錫成黃裕生六人擔任演講主席提議報載大東門有一商業恒心團與本團名稱相類彼團主旨何在尙未明瞭誠恐日久相混應請大家注意程仕勇主張一面函詢其組織主旨及成立日期一面本團可除去商業二字範圍亦可擴大 
[漢璧禮路商聯會常會紀]  
漢璧禮路商界聯合會昨晚（十七日）七時在事務所開第二十次職員會到者三十餘人會長黃愼康因事未到由黃次俊主席報告略謂前日各路商界總聯合會在總商會開全體職員會時因會場太廣臺上聲浪不克傳達四座以致發生種種誤會實爲憾事但今楊交涉使旣已聲明得有十四國領事之同意贊助則我儕自應先付春捐以靜候此問題之解决次由文牘員陳菖嶼起立報告今日總聯合會開會情形並謂總董陳惠農並未離滬報載赴粤之說實不眞確云云於是遂當場議决數條如下（一）本路聯合會當始終一致擁護各路商界聯合會（二）自後各職員對於本會事務更當極力進行以樹國民自治之基礎（三）本會義務夜校自開辦以來入學者已不少如來年再增加英文等科則現在校舍决難容納當設法另覔寬大地址以期實行本會促進民智之宗旨至是策進救國團支金石臨時附議謂敝團自與貴會合力籌辦義務夜校以來進步甚速惟經費及敎員敎科等之分配今日應請諸君共同討論之時已鐘鳴十下衆遂决於下次開會時再行詳細討論隨摇鈴散會 
[工界志成會紀事]  
楊樹浦工界志成會自成立以來會務極形發達會内附設義務學校凡入校肄業者概免學費由敎務長周斌秉承校監明君辦理一切該校校董嚴裕棠虞俊卿張純生尤水泉陳財照李寶璋歐陽純波等尤極熱心提倡日前偕同外賓多人來校參觀學生均彬彬有禮現當該校招生之期并添一夜課班及英文專修館以便商家子弟入校肄業日來報名求學者頗多至該會模範工場發明新樣蓆法布黑色一種頗合時趨自發行後大有供不給求之勢聞各當事建議添購織機俾出品日增以利推行昨爲該會第二十三次常會首由評議長明潤身報告本會經過情形及將來如何擴充祈協力同心共圖匡濟各等語旋由張協成提議本會學務工業旣逐漸擴充所入會費當然不敷展布應組織特别會員捐以爲本會按月經常費用并約齊熱心會務者百人每人每月一元作爲永久經費按月由承認各員自行繳會以資辦公當付表决一致贊成并由評議長明君倡議立一宣言書布告大衆將認捐各會員銜名刋諸銅版懸諸本會以誌義舉至散會已鐘鳴五下茲將工界志成會特别會員發起人題名於後嚴裕宲胡玉峯張協成林正清李賣璋裘運生陳財照明潤身尤氷泉朱鴻盛柯松生姚愼之蘇毓青周斌李樹林夏敬之孟洪林趙得榮歐陽純波王安福史裕順陳憲章奚淵源陳雲卿劉三保虞俊卿茅桂生王松山黃鴻喜王介甫丁玉崑劉香存李彬如劉凱存李春山胡以仁朱春菴藍子田許珊琩錢谷馨儲庭璋華叔持蕭海珊 
[上海學生聯合會消息]  
評議部當會昨日（十八日）上海學生聯合會評議部開常會主席吳匡紀錄程叟齡女士議决案如下（一）主席報告籌備游藝會事（二）滬江大學代表提議本會應辦通俗敎育館經端木愷陳倫會等先後討論結果舉特别委員會審查委員九人當選者吳匡薛俊升程叟齡歐陽雪賈觀晴王建範端木愷邵禹襄王文彰（三）馬愼餘提議本部常會以下次爲本學期之結束（四）端木愷提議本部休會後部務由留滬部員擔任（五）歐陽雪提議年假期内本會職員祇得請代表不得請假至散會時已日落矣茲附錄通告於下啓者本部現議决下星期日（即本月二十五日）爲本部末次常會期届時有重要議案討論務促貴分會評議代表出席爲盼此致會長先生台鑒評議部啓 
抵制日貨委員會昨日（十八日）午後三時上海學生聯合會抵制日貨委員會開第八次常會到會有十三校代表主席董克仁記錄姜維良議决案如下（一）主席報告上次常會因人數不足以致不能開會並報告上海各團體抵制劣貨聯合會開會情形（二）董君交議再舉副委員長一人此副委員長專任出席上海各團體抵制劣貨聯合會本委員會代表馮君提議可推舉代表一位兩方多有附議經衆討論表决另舉代表一人當時用記名投票法舉定錢肇榮（三）董君提議屢次出席抵制劣貨聯合會不能正式認定請另派選代表蕭箎主張由本委員會多數認可爲本委員會代表兩方多有附議結果多數認可請董君出席上海各團體抵制劣貨聯合會（四）張君提議董君旣出席抵制劣貨聯合會本會當另選正任馮君附議討論結果否决（五）董君交議查獲日貨勿必焚燒可送與慈善團利用經錢君浦君馮君等抗議以我國當新文化運動之時革新社會之秋凡我同胞均當以平等眼光看待日貨旣爲人人所公棄是以己所不欲勿施於人倘有查獲當卽焚燬以示决心（六）錢君報告第二師範在十六舖張同和查獲日貨及交涉情形（七）錢君提議各分會出發演講須積極進行惟由本會當致函勉勵進行多數通過（八）董君提議在年假時各代表如返者當另請留滬同學代理散會已六時矣 
[愛國商號錄（上海學生聯合會調查科稿）]  
江西路源茂國太印書局同春恒三洋涇橋敖興昌永大　福記逢太厚大德太公和祥延記祥太胡閏太嘉發莊鼎順太和利同太祥海寗路鎭太祥瑞森太湖北南路黃元豐北浙江路陸永昌萬茂豐物華永順昌永順太慶華乾坤和振興祥義太豐發祥順記萬乾豐萃昌太增太源升日昇祥鑫昌張鼎豐孫順發永太法界新開河外灘德裕法界黃浦灘宏裕瑞太十六舖鴻發通太公成潤記泳晋安里平記永安街曹安里美太仁記豐和永安街元茂森記怡協升北通裕信義太昌俗永安里太豐穗盛永安街口日生章豫太同春太福永隆太來天主堂街益生大藥房新北門天主堂街 
 
 
 

Page 11

 
 
同順長萬　　氷成昌新北門恒豐萬　康法大屬路太　法界天主堂街永太祥紙號 
[最近日貨進口表上海學生聯合會調查科稿]  
　　本科汪國寶在山林匯山碼頭查得日貨表列如下 
買號號主地址船名來埠物品件數價值東林義記顧海珍三洋涇橋南首竹島丸大阪皂紙二千六百九十打一千二百元　泰張杏卿法租界德銘里又又呌人鈴廿五打一百二十元又又又又又水瓶四十打四百八十元 
又又又熊野丸又絨毯一百件一百二十元 
大盛公桂生法租界首善里竹島丸又染料五十叮一千六百元和昌盛陸景清尉遲階東棋盤街近江丸又吊帶一百五十羅九十元 
[寗紹公司股東臨時會紀事]  
　　通過修改章程及股東會規則　 
寗紹商輪股份有限公司於上月間開股東大會討論修改章程草案因不足法定人數决定續開大會議决昨日爲開第十二届股東臨時大會之期會場仍假總商會到會者爲董事張延鐘孫梅堂樂俊葆等並股東百餘人其預定秩序如次（一）振鈴開會（二）公推臨時議長（三）議長宣布開會詞（四）公推糾議員（五）决定第一次臨時股東會議定章程草案（六）討論股東會規則草案（七）閉會於午後二時開會公推方樵伯爲臨時議長並推顧景華張志剛何梅仙金芝山爲糾議員方樵伯就席後起謂前次討論股東會修改章程草案雖經衆股東逐條修正惟彼時到會股東不足法定人數遵照公司條例應續開大會决議故今日再請衆股東到會解决究竟各股東對於前改章程有無異議請各抒所見云云時有股東宋侯三聲稱此項修正章程草案所列各條别無討論之處惟第八條原文（本公司股票應載明左列各項并加蓋本公司圖章由董事三人簽名蓋印）等語應請於由董事下增加及經理三字第十九條第三項原文（議决變更或增減航路及賣買重要産業之計劃）句應請將變更或增减航路及等八字删去各股東討論之下表示贊成又某股東以第二十九條原文（凡附本公司股份五十整股以上年滿二十五歲者有被選爲董事）一節有所　觸提出討論各股東以董事一職須資格經騐完全之人方能充當卽使選舉時有年未滿三十者其資格必富年歲一層可不必變更决定仍照原文辦理方議長以前項章程旣别無異議遂將股東會規則宣布衆亦無異辭議畢散會已鐘鳴四下矣 
[烟酒聯合會常會紀事]  
中國烟酒聯合會昨開星期常會首由主席陳良玉報告本會前爲烟酒借欵事所擬致函美商會美國領事美國同鄉會聲明理由希望顧全兩國人民素來之睦誼現在此函件業已發出而一月十四號等日報載美政府表示中國未統一前不便借欵因此太平洋公司迄未交欵等語金印侯起言我深望美政府始終抱此决心以促我國内之和議以舒我兩業之困苦則我全國人民對於美國政府及其人民更多一層親善之感念洪小楚起言我兩業對於本國政府原無黨派之意見苟政府　體諒我商人則我商民亦斷無漠視政府之意南北速謀統一稅則速謀改良則數千萬公債不難一舉而成次由金拜仁將各處所來贊成烟酒國内公債書函逐一宣讀俞葆康建議由本會將前擬公債辦法五條刷印分送各省各埠徴求同意衆皆贊成次提議玉山縣三和帮來函擅增公賣一案公决交文牘部摘叙函致江西省公賣局持平辦理議畢已時逾五鐘乃摇鈴散會 
[碾米業常會紀]  
南北市機器碾米各廠昨日下午在總商會三層樓上該業公所開會到會者南北市張錢兩董評議員朱安生曾影毫蔣敬文黃守仁及司月同業三十餘家開會後討論同業代客承碾糙米向有規則限日碾成白米將米出清以便再接他客之米近因機廠衆多同　往往不照公所定章任憑碾客延不出清廠基寬大者尙能容堆若窄狹之廠實難擠藏一遇市面疲滯更延宕不出同業受累殊非淺鮮現將届陰曆年終結束之期向有將貨抵押支宕銀洋之例誠恐仍有前項情弊爰公同議决定陰曆十二月二十五日爲限代碾客米一律出清一面由各廠預早通知碾客以免臨期侷促散會已五時矣 
[藥業夥友聯誼會成立會紀]  
藥業夥友聯誼會昨假四明公所開成立大會到會同業三百餘人正會長沈仲禮副會長王乾康坐辦董事章芝麟等皆出席午後二時摇鈴開會經衆公推沈正會長爲主席報告開會理由大致謂鄙人承推爲主席誼不敢辭惟今日到會者多係夥友一方經理方面到者無多况所擬簡章並未事前分送各同業研究鄙意擬另行擇日邀請各經理到會雙方協商以期妥洽今日作爲成立會請諸君公議施行云云次由王副會長將擬定簡章宣誦一過次公推司年六人以殷由龍蔡茂槐葉瑞齋施琴堂方慶和洪萼延當選次來賓童理璋陳炳雲楊良貴等相繼演說畢相與合攝一影以誌紀念散會時已鐘鳴五下矣 
[美國組織外國保險公司]  
大陸報云美國保險公司二十家約資本美金四萬萬元現合籌資本二千萬組織美利堅外國保險公司承保水火險專注意於東方經理人海格才麥氏現乘亞細亞皇后號輪船來滬擬設總行於上海然後分立支行於外埠逐漸擴充至西比利亞日本菲列濱等處云 
[各商船之行蹤]  
英輪船公司所經理之墨脫拉號商船將由香港來滬大約一月二十一日可以抵埠二十三日開往日本各埠該公司所經理之沙米立號商輪將於二十七日由日本來埠大約二十九日開往香港新加坡等處三月十七日可抵倫敦 
[派警保護典當]  
　　本邑各典當因時交冬令舊曆年關將届深恐宵小乘間竊發擾害商民特具禀淞滬警察廳請求維持業經徐廳長令飭所屬各就所轄區域以内如有典質各業者應派武裝巡警一名實地保護俟該業每日下午收市後方回區所消差 
[救火會員因公殞命之請獎卹]  
　　上海救火聯合會會長毛經疇等呈江蘇省長滬海道尹及上海縣知事文云爲救火會員因公殞命援案呈請轉呈獎卹事竊上海自組織救火聯合會每遇火警各區會員無不踴躍從事民國元年八月十七日上海西門内許姓家失愼有會員夏書林捨身撲救傷重捐軀曾經敝會呈准前上海縣知事吳獎給救焚赴義匾額一方並蒙轉呈前江蘇都督程核准獎給能禦大災四字匾額并支給恤銀一百元以昭激勸又民國二年二月二日上海市舊校場地方失愼有會員黃海林首先到場登高施救烟燄陡湧梯墜身墮立時殞命復經敝會呈准前縣知事吳獎給捨身殉義匾額一方恤銀一百元並蒙轉呈前江蘇民政長應核准於二年二月十四日奉到寒電飭給捨身成仁四字匾額並給恤銀一百元飭給具領等因各在案自先後奉到獎恤之後各區會員益形感奮本年一月七日上海市民國路舊倉路口舊貨店失愼時適狂風怒號火勢猛烈有四區救火會會員陳和生聞警到場奮勇當先手持出水龍頭登高施救是日天氣嚴寒朔風砭骨滴水成冰陳和生猶奮不顧身忍凍從事以致寒侵臟腑受傷撲地經同人等急爲雇車護送回家延醫救治詎已不及延至夜分卽行身故查該區救火會員陳和生現年四十八歲擔任救火義務已十有餘年凡於地方火警無役不從其毅力熱心爲衆所佩今一旦因公殞命情實堪憐爲此不揣冒昧援案呈請省長道尹縣長賜鑒應如何恩加獎恤之處乞賜指令祗遵並祈迅賜分别轉呈江蘇省長曁滬海道尹恩給獎恤以慰死者而勵生存實深感禱 
[美華牙刷廠被焚七誌]  
　　被害工人家屬領取撫恤費 
　　閘北光復路美華牙刷廠被災工人家屬居廣厚陳阿昌張王氏王朱氏顧魏氏許夏氏戚陶氏等因該廠經理對於官廳諭令撫恤屍屬一層不即履行繕具公呈赴訴地地檢廳已誌前報茲悉該廠前日已喚到各家屬按名給予棺殮費洋五十元惟戚陶氏因其子萬卿自幼喪父由該氏撫孤成立備嘗艱苦故不願領資聲稱尙須涉訟爲子伸寃其餘諸人於前日聲請撤銷訴案矣 
[前晚浦東之兩火警]  
　　爛泥渡洋涇港 
浦東爛泥渡花園石橋一帶街道近年店舖林立市面漸繁前晚一時許由汪鼎泰茶葉店失愼一時火勢燎原不可向邇當經該鎭第九區救火會鳴鑼告警急驅皮帶車到場施救無如相距黃浦尙遠皮帶不及附近護塘浜河道又無水可吸以致難於施救俄由工部局及保險行洋龍到場協助直至昨晨黎明四時許始行撲滅是役計延燒萃華銀樓源興鞋店存心堂藥店源豐祥洋貨店德生昌洋貨店徐松記柴炭店永昌糖食店法記剃頭店漢昌酒店盛興粥店福興隆帽店源泰酒店源記成衣舖盛興烟紙店劉合興棉花店福昌皮鞋店德大昌成衣店源昌成衣舖合興園茶館徐海珊交通社二妙軒三家鑲牙店朱永泰窰貨店永豐醬園等三十二家連同晋昌里永福里口共燬房屋七十餘間内有十餘家保有火險當火熾時三區署長曾永奎巡官李鶴鳴第四游巡隊長趙玉珂各率長警二十餘名在火場四週照料彈壓一面將失愼情形於昨詳報徐警廳長核奪 
　　又浦東洋涇港口三井煤棧後面蔡家宅婦人蔡賈氏家不戒於火於前晚夜半三時許失愼其時風勢猛烈登時冒穿屋頂延燒鄰居蔡雲峯蔡善卿蔡良材住屋十九間損失甚巨當經該管三區二分駐所王警佐立派巡官郝文翰督率長警馳往協同左右鄰人極力灌熄事後由王警佐飭查起火緣由以憑核辦 
[續誌麵粉船半夜遇暴]  
　　船夥陳小二因傷　命 
　　船户沈銀生日前裝載麵粉在浦東董家渡碼頭避風過夜至夜半突來匪徒十餘人搶去麫粉二十餘包戳傷船夥陳小二等情已誌前報茲悉陳送醫院後因刀傷甚重醫治無效延至昨日斃命由沈着人至浦東六里橋報知陳小二家屬着即來滬收殮一切衣棺等費均由沈出資擔任又報告水陸警區捕緝兇匪究辦 
[四誌周家渡之刦案]  
　　韓嘉興妻之訴寃 
　　竹販楊秉田携帶鉅　登舟擬往内地販運竹頭舟泊周家渡碼頭當晚被盜行刦事後由楊報告水陸警區旋經三林塘地方警區緝獲此案嫌疑人三名中送縣警察事務所收押候究等情已三誌本報茲悉三嫌疑人中其一名韓嘉興（即韓阿大）韓妻周氏以此次實遭楊思鄉警所探警索詐不遂誣指爲盜因此心不甘服投淞滬警察廳禀請澈究徐廳長據禀後以楊思鄉警所不涉於淞滬警察範圍以内該氏夫等果有寃抑儘可逕赴上海縣公署地方警察事務所呈訴當將原禀擲還却不受理 
[通如崇海商會代尹靄卿申辯]  
　　水上警察第一廳偵探王慶甫被控檢查私土舞弊一案前經松滬護軍使署將原告尹靄卿查獲解送地方檢察廳訊不承認有具名控告之事押候偵查復訊再核等情已誌前報茲悉該原告尹　卿原籍通如崇海總商會據其胞叔尹炳章報告被人揑名遺累情形該商會特致函地方檢察廳代爲伸辯略謂尹靄卿向在南通縣屬川港鎭恒昌錦布號爲夥安分營生從未販運私土與王慶甫亦素不相識原禀起訴時正在店中有同夥可查此次控告委係被人冒名請予交保省釋以免拖累無辜如蒙俯准通如崇海布業公所董事可以就近擔保云云 
[天韻樓發現炸彈]  
　　公共租界南京路永安公司之天韻樓屋頂花園唱攤簧塲内於昨晚六句餘鐘時忽發現炸彈聲震遠近幸未傷人祗炸毁玻瑙窗門數扇一時游客受此驚恐紛紛奪門而出當經該場經理人報告老閘捕房由捕頭率同中西包探前赴出事地點察勘一週並經該塲將鐵棚門關閉向塲内人等搜檢冀獲擲彈之人終無所得僅由包探在地上拾獲彈壳數片帶回捕房以資研究 
[開會追悼黃輯虞]  
　　中華公義會及浦濱公益會總董黃輯虞夙以宅心慈善慷慨奸施近於夏曆十一月十一日忽爾作古茲由該會等聯絡淞滬駁船公所及崇義堂南貨公所利濟校友會等於十二月初五日下午二時假座英大馬路保安堂開追悼會云 
[南市火警兩則]  
　　南市小九華北首裏篾竹街第七十一號門牌居户邱壽庚家昨日午前十一時因司炊不愼遺火積薪頃刻成災由各區救火會驅皮帶車火龍等到場施救得熄燬去邱姓家平房一間後由一區三分駐所崗警將起火者帶所飭罰洋四元示儆 
又十二時三刻大南門内顧家弄第三十九號門牌後進樓上住有道士金仁傑其母某氏在房内生炭煮菜倒翻風爐处着門帘一時烟火四冒經救火聯合會鳴鐘告警各區救火會駕車馳至灌救得熄僅燬去皮箱一只及雜物等件遂由一區三分所派警傳事主到所經劉警佐研訊之下着罰洋兩元充公 
[洞房失愼]  
　　在滬城梅溪弄某學校爲敎員之居谷生爾因内願無人憑媒續娶虹橋附近周姓之女爲繼室前日迎娶成婚入夜新房中怱然失愼延燒被褥新床帳子被燬無遺旋經衆人救熄然新娘等已飽受虚驚各親友皆少興而散 
[和誘案之發落]  
　　成衣匠徐松泉住居城内金家牌樓其妻沈氏與住居鐵路北陸家宅之南翔人陸小弟姘識前日由徐尋見向領不放遂唤警拘入四區警署經顔署長訊明將沈氏嚴加申斥判交本夫領回管東陸小弟罰洋十元具結保釋 
[各被告交保候訊]  
大德元久等錢莊同在公共公廨呈控王吉卿倒欠往來銀十四萬兩又王夢星控王吉卿欠銀一千三百八十七兩又陸巧生控張芝珊抵單不贖請追本利洋一百十二元又林第控施夏氏覇佔值洋五百元之妝奩又顧警敬德控王巖雲王子雲不理擔保吳姓借洋二百二十三元等案業由公廨准飭探捕將以上各被告先後傳至公堂禀明中西官諭令分别過堂候訊 
[馬車碾傷男孩]  
　　昨日有不知誰家之九齡童張富寳行經福建路被寗波馬夫　寶友所駕之馬車撞倒於地碾傷足骨當爲五百三十七號巡捕查見與九百七十三號華捕將嚴並車並傷者一併帶入捕房經捕頭詢問當時情形一過飭華探榮錦林雇車將傷者送請醫院療洽肇禍人收押候解公共公廨訊究 
[汽車撞傷男孩]  
　　公共租界南京路昨日午刻有西人所乘三千零四十號汽車駛過撞倒年約二齡之男孩受傷頗重由老閘捕房三百五十二號印捕瞥見當即前來押同汽車將傷孩載送醫院醫治一面抄錄西人姓氏住址及汽車號碼呈報捕頭請示 
[私賣烟土之懲罰]  
　　法租界大自鳴鐘捕房捕頭阿而風西日前偵悉居民陳伯良家私賣烟土烟膏有違禁令故於前晚帶同包探及暗差捕數名前往陳家抄出烟膏兩大缸烟土數十磅天秤一架一併帶入捕房諭陳交保出外聽候解究昨日傳至法廨請究先據捕頭上堂禀明前情並將抄案之烟膏等物如數呈鑒詰之陳伯良供此項洋烟實係民人自已吸食請以旣係自已吸食何以如此之多陳語塞中西官會判陳私賣洋烟證據屬實豈容抵賴着罰洋三百元並押六月准予贖罪烟膏銷毁 
[賣假藥騙錢之押儆]  
　　無賴吳根泉李德仁兩人於前日下午在法新租界僻靜處　上攫設僞藥攤大呼出賣西藏某山採來之樹子能治五勞七傷等症藉以欽錢適有包探任水揚王榮生宋阿新等巡緝到來查見以吳等所賣僞藥深恐有傷人命將吳李兩人連同僞藥一併帶入捕房昨解法公堂請究先據該探等上堂禀明前情並將僞藥呈鑒詰之吳李兩人同稱此項藥料實係民人在小東門某藥店内購來意圖騙錢不諱中西官以吳等不應出賣僞藥哄騙鄉愚罪已成立判吳押西牢六月李押二月以儆僞藥銷毁 
來件 
[對於安徽水利主任疑問江淮水利計畫提綱之解釋（沈秉璜）]  
　　疑問一有江淮水利計畫如以治淮爲前提不宜於皖境受害之幹支各河絶不顧及如以蘇省之水利爲前提則徴收附稅僅能限於蘇省是否即可爲謀豫蘇皖魯四省之安全等語查江淮水利局之成立本限於江蘇之淮自開辦以後研求水源均在皖境故測量部分由皖而蘇初及五河繼及蚌埠七年復由皖入豫至於桐柏淮河全圖告成蚌埠流量接測三年此幹河也濉淝渦沱澮　潼河測有平面圖淮河以北津浦路以東黃河以南洪湖以西四萬一千餘方里測有平剖面簡圖民國五年九月測有淮北水災圖此支河及平剖面圖也其各支河之斷而圖及平剖面詳圖因貴省長官拒絶測量且有驅逐測員提回測費之私函及公牘往來敝局無法進行遂以中止此次治淮計畫於皖境者因圖事未完不能爲詳細之估計乃皖省自爲之然已於淮河正幹有圖支流有圖平刮面有圖災區有圖流量有圖蘇局本以兼籌並顧爲治淮之宗旨則所謂皖北受災之幹支河絶不顧及者非事實也至徴收附稅則以能受益之區域爲限原文中有半之亦一萬四千餘萬畝並未以二萬九千萬畝爲一定不易之數蘇爲四省下游蘇無水患四省安全之目的可達此治水應有之結果亦非奢望 
　　疑問二有受益田畝每畝附徴五分較原稅加倍難有把握等語竊以籌辦水利爲人民最切身之事業其利益由人民直接接受之一畝之收入至少應得若干分若被水淹没其損失又爲若干分假如不損失而收入收入之數不止每畝五分人民已受益矣徴收之多寡全以人民受益之輕重爲轉移江北各屬　水利經費有每畝徴九分者有每兩徴一元五角者人民集合省數之費得倍蓗之利縱然多取亦不爲虐固在辦事人是否涓滴歸公能得人民之信仰亦全在地方少數優秀分子開化多數愚民俾得通行無阻計畫者當然從積極方面着想不願純然負借欵之累故有此美滿之估計 
疑問三有裏運工費三百廿八萬元適合蘇運三百萬元之數是以蘇運借欵一併混入治運名下此項層見丝出之偏重計畫有無理由可布等語竊以裏運經費三百二十八萬乃依據來水去水之成分酌定灌漑交通之細數證諸現有河床　閘之狀况參合近時物質人工之價值爲有根底之支配並非受三百萬元蘇運借欵之束縛蘇運借欵非正式之合同早已取消何從再行牽涉且當日所謂蘇運乃合中運裏運全部而言計畫中之三百餘萬元專指裏運與借欵原案格不相入計畫者之心目中並無所謂蘇運借欵而竟以三百萬元之嫌疑被人指摘信如所言則有三百萬元之蘇運借欵在先此後運河工程即不應有三百萬元之計畫可乎且此三百萬元明明爲裏運工程更無混合偏重之可言疑問四有分配水位之最高與低降數及河道寬深是否以一萬二千五百立方公尺計算抑以一萬立方公尺計算計畫中以每秒二千五百立方公尺留湖中其意不啻以累秒之二千五百立方公尺聽其繼長增高淹没氾濫上游仍難免夙昔之災等語竊以洪水平水枯水位於計畫書中分别叙明提綱未經列入近十年之淮水以民國五年八月爲最大六年七年均祗占五年十分之三八年占五年十分之四八治水計畫應照最大之量爲標準故取證於五年八月但上游漫溢無歸之水固應排洩而下游灌溉交通之水亦宜留存計畫以每秒二千五百立方公尺之水停　湖中目的在灌溉與交通則入江入海河道深寬當然以一萬立方公尺爲勾配查民國五年八月淮水入湖量達一萬立方公尺者不足十五日然水量之大已爲三十年來所未有計畫書中之一萬二千五百立方公尺合濉河及不能直接入淮之水言之就令漲水時期以十五日計此十五日中每秒積水二千五百立方公尺迴旋於洪澤高寶湖中計其水面之繼長增高總數不過十三公尺本計畫規定將來之洪水位爲十三公尺又十分之一比照五年八月之洪水位低降一公尺又十分之二此項水位之低降亦據五年實測上游災區積水之深及海平面之傾斜度爲準如將來之水無有大於五年者則皖北可免沉災如有小於五年者水位低更可推想亦何至繼長增高上游去水阻滯至有夙昔之災 
　　疑問五有洪湖築隄成河河外仍留瀦水湖如今日裏連之於高　各湖將不能以湖中古有三分之二之民田恢復舊觀旣與美工師團涸湖成田之計畫相背且委棄地利不合治淮本旨似非妥全之道等語竊以築隄成河爲長淮交通計河外留湖所以裕下游之水源亦以保上游之水利大川之旁無停水區域易致潰决之險黃河長江之異點亦在於斯美工歸團報告中之涸湖圖說固寳見之然以停水區域之不可少也將以高　各湖爲永遠之屯水櫃美團計畫淮水全數入江故高寳湖可爲水櫃本計畫主江海分入故高寶洪澤不能偏廢且美工師來華在民國三年當日測得淮河來水之最大流量不足六千立方公尺僅占五年八月全量十分之四五故主張由淮入江主張恢復湖田實不適用於五年以後之現狀本計畫以洪澤高寶分儲積水乃爲兩省安全計求於湖外淡沉災不求湖内之地全數　出致水無迴旋冲激爲患歐美交通河左近如向無湖泊者即有造湖工程之計畫審時度勢求與實地相宜若但求涸田不顧後患未敢贊同况後來之洪水即等於五年八月而排洩如量水位之低降較五年八月有一公尺二分之差數則兩湖民田之涸出者亦復不少此乃自然之利何至遺葉 
　　疑問六有江淮水利計畫於洪澤以上未設一籌即洪湖以下能宣洩每秒一萬二千立方公尺而五河以上驟雨之時仍不免泛濫之災江淮計畫未爲皖　謀掘雨土使泛濫原野之水不能導出則其不顧皖境之泛濫祗顧蘇境排洩之成分似覺難諱不知如何自圓其說等語竊以本計畫未能爲皖北詳訂施工節目乃所承認其原因於第一節已言之至　未設一籌則不然以圖論所少者支河之斷面及平剖面詳圖十分之六若謂祗顧蘇者省排洩之成分不顧皖境之泛濫試問謀排洩者乃蘇省地面之水抑皖境泛濫之水原文中以路溝爲喻誠然溝口出水在蘇　中之水爲誰蘇皖比連若論治水各有緩急輕重之處五年皖淮之災大矣蘇境之災不及皖北十分之五六七年皖皆有災蘇則無之蘇省之主持治淮者在皖無尺寸之土絲毫之産其平日治淮言論每不見諒於蘇人則以一般人之觀測皆以江北水災重心並不在淮之故彼此密邇應有所聞竊嘗言之蘇如眞正不爲皖謀則歷年之測量皆可省免且高堰爲禦淮之金城蘇不治淮任此淮水泛濫越堰而過於蘇乃不利而以水平計算皖北壑邱地面亦有三尺之積水較蘇省奚止　蓰主張治淮者其目光統觀兩省蘇居下游淮一日不治蘇一日不安謀皖即所以謀蘇然亦不敢謂自此以　江北境内即無氾濫原野之水若論水量則所謂每秒一萬二千除立方公尺者十之八九皖水也洪湖之地十之六七皖地也減低洪水位依據鳳頴泗積水之地計之亦皖地也去皖水出皖地乃曰不爲皖謀眞不知如何始圓其說疑問七有江淮計畫所指現有河床不知以何爲憑且所謂將來行水之面積以何爲證上游十餘萬方里幹河已淤支河待治工程不大一語其可信乎辭遁而窮殆不可掩是否設謀本不爲淮及經駁詰强作飾詞所致等語竊以淮河幹流已有全圖則河床之現有者當然指淮言之行水面積自以最大者爲證工程不大乃　淮河上下游比較而言蓋下游淮河自淮陰至海需工費三千餘萬元上游自無須此數此乃實情至設謀是否爲皖於第六節已詳爲說明有何所謂遁窮而强作掩飾之必要疑問八有計畫中路經及工程事項疑問尚多亟俟正式書發到方可研究事隔數月不識已否印成可發等語竊以江淮水利計畫本有待人研究之處可從事實上討論敝局經費六月份尙未撥到印刷費在預算之外更無着落出版延緩實由於此 
雜評二 
[改訂荷約之請願（庸）]  
　中荷條約明年適届改訂之期荷屬華僑特推代表向政府請願提出修改此關心僑民利益者所當注意者也 
　　前清所訂中荷條約我國喪失權利之處甚多卽就華僑國籍問題言之以清政府一時之疏忽竟將數百萬僑民輕輕斷送於外籍之僑民身居異域旣食條約不良之果而强戴外籍及至一旦回國又受複籍影響即此一端所感痛苦已深而况該約喪失權利且不止此乎 
是故北京政府而念及海外僑民者速趁荷約期滿之前提議改訂俾符國際平等待遇之恉勿顢頇畏葸也 
 
 

Page 12

 
 
   
 
 

Page 13

 
 
自由談 
旅行談 
[俄游雜憶] [  諤聲]  
西伯利亞之觀察談 
日俄之役俄交通大臣基科夫親出而管轄西伯利亞鐵路以伊克斯克爲中央部基氏曾在美國實習路政有年故辦理甚爲得手沿途分線及軍站一時增多無數使俄軍之運輪異常快捷世界各國莫不稱羨和議告成俄政府特加以優遇基氏秘書華來列曾記基氏某日囑工程司趕築車站於某處後出巡察閱沿路車站時忽問下屬何以在某站未停下屬答以夜間駛過基氏即查里數表知有不符傳令回車再閱車至時該處車站尙未完工大怒乃嚴責工程司及下屬不數日是處車站乃告成矣 
西伯利亞鐵道極東之車站爲海參威俄人名之曰筆列德和斯托VLDJVOSNTOK東方皇后之謂也與海參威相對者爲高加索省之筆列德高加斯VADIKNNKAS西方防軍之城也海參威某街有海軍提督尼羅爾斯科銅像旁有俄帝尼古拉一世誌語曰俄國國旗飛升之處永無解下之日車站中有一大柱内刻（海參威至聖彼得堡九千九百二十二俄里）數字 
西伯利亞無勾留之價值前已言之矣然則無怪他人之過而不入有著作家某從海參崴抵莫斯科或詢以曾否至多木斯克彼答曰在火車上一見之噫游客之輕視西伯利亞可謂甚矣夫多木斯克城者乃西伯利亞之首都離車站約六十英里有支路以接連之游客至此每見白木樹成林景緻天然罔不嘆該地之風光清氣西伯利亞都會多與車站相隔頗遠或謂俄政府築該路時有意如是者　 
外人之評論西伯利亞雖屬如此然仍不足以阻余漫游之志蓋俄國乃世界上最奇異之國久爲余所注意故無日不整備行旅以快旅游且不履俄國土地則已苟若履之决不能如他人之乘快車稍作過目觀者一則欲觀察俄國經營東亞之情狀再則使中考查其風土人情而余之最主要目的則欲觀俄京聖彼得堡二物一爲聖經新約眞蹟）爲尼古浦爾古瓶二者乃世界上最有名之古人遺物也 
異談 
[說鬼] [  君豪]  
前見本欄有顧君之紀夢頗饒趣味茲摭拾舊聞載鬼譚數則以供閱者之譚助 
赫赫拿翁自滑鐵壚一役竟一蹶而不復顧英雄之靈魂亘古長存四年前德人某曾訪其海島故宮所遇事蹟頗爲奇異相傳是宮頗華麗綠陰蔽天花草繽紛拿翁英靈嘗出没其間以是人相戒不敢過其廬守者爲拿氏昔日侍兵之後人皤然一老翁也德人某頗崇拜拿翁之爲人遂欣然造其故居旣至之夜守者頗爲歡悅請其登樓作信宿是夜月色大佳和風駘蕩天星不繁某膳後擬就臥顧未幾聞脚步聲甚厲繞其門而登再上之樓跨入一室適爲己居室之上繼聽其坐椅上太息推抽屜取筆紙颼然作書之聲亦歷歷可辨某大恐崇拜心與畏懼心冶爲一爐實不知所措無何登樓者自上室上扣門甚厲某大恐呼曰汝爲誰WHOAYGYOU但無應者再曰汝爲誰不則手槍發矣言未畢門悄然自　拿翁携其愛犬已呈現於目前犬呼呼欲吠拿翁止之囅然一笑亟自引去某痴視久之翌日乃别歸 
此次歐洲大戰哲學家益證明世界之確有鬼類人身之肉體上壽不過百年顧吾輩之眞魂或竟存至數百載法兵某開赴前敵已逾二年同伍者咸見有一婦人隨之初尙相秘而不宣但爲日旣久亦不能無疑衆遂詢之兵泫然泣曰吾母死五年矣魂夢未嘗離吾左右余來爲兵母氏亦隨而掖助君等所遇其吾母與言罷黯然無語四月後此兵中流彈死婦人亦不見 
先王母於民國二年逝世彼時余甚糼不解世事然病篤之前數日庭中似有人影天雨時釘鞋聲尤厲易　之夜余臥南軒家人均起顧余未嘗覺迨睡醒時見白光一團向户外逃去方欲大呼而家人已慟哭失聲報言先王母逝矣（按此事係記者親見世之自詡爲文明者每言世無鬼類惟余 
則未之敢信 
雜談 
[情場罪惡史] [  瘦鵑]  
殺人之愛藥（上） 
英國泰晤士河上之亨來鎭有白萊台氏者BLANDY一著名律師也其女瑪麗娥眉曼睩媞媞有絶色以亨來鎭花冠稱白氏固多金且愛其女甚里巷傳說謂瑪麗他日苟出閣奩資殆不下萬鎊也以是少年之無室者咸視白家瑪麗爲禁臠必欲得之而後快然白氏父女物色者久殊無當意者日氏因多金故虚榮心頗熾意欲置身貴族社會與名公命婦相往還平日以訟案見託者固多貴族中人時延白氏過其家白氏意得甚私念己身果欲爲個中人者胥以愛女爲階梯非與貴家子聯姻不可會時届初夏貴家眷屬多作白斯城之遊以其山水清幽致足遊目聘懐也白氏意貴家　集必易得快婿因挾其妻女俱往居未久瑪麗白蘭台之艷名即大噪其向白氏乞婚者凡十餘人白氏咸不當意一一却之其意想中但欲以愛女匹貴族少年至女他日之能否沐情愛享幸福悉不問也未幾遂有一貴族少年至其人名威廉克蘭斯東WILLIRUOOYBNNTOUN爲克蘭斯東貴族LODCRNNSTKNN族子在軍中爲大佐邂逅瑪麗可數月相愛彌摰瑪麗之一寸芳心已顚倒不自持至有爲大佐犧牲一切之想然大佐貌殊不揚非若小說中所謂面如冠玉者軀體甚短二脮撓曲如胡弓面麻眸小若獴鼠其家在蘇格蘭已有妻子然出入脂粉叢中每詭謂未娶瑪麗不之疑情深一往有知大佐往事者立走告白氏而大佐已有準備逕以婚事直告女謂非正式解除殊易易也瑪麗愛之甚不欲以此梗好事因深信之且念老父爲律師苟有糾葛不難迎刃而解因相暱如故白氏聞其事頗不謂然而瑪麗以受蠱者深竟不能舍去即白氏夫人亦右大佐力與夫爭謂非得大佐爲婿則瑪麗永永不嫁可也白氏無如何聽之而已 
新聞拾遺 
工業學校與水産學校賽球記日前吳淞水産學校往蘇與第二工業學校比賽足球迨下午二時公證人將銀角一鳴雙方球員奮勇異常後工業學校五卒具受傷故僅比一小時其結果爲○與○之比不分勝負初工業球員蹴入一球後因此係罰球故不算而水産學校之二門人咸呼之曰希馬拉耶以其身高而力大也蹴球之遠可在九十碼之外旁觀者爲之掌聲不止云[  學周]  
揚州將有跑冰場揚州某紳之子近集得同志數人擬在揚建一跑冰場其式樣仿上海大世界之跑冰場以注重體育現尙示擇定地點聞動工在即云[  學周]  
小孩腹瀉奇蟲甯垣剪子巷地方有蔣姓小孩日昨自塾中歸忽呼腹痛滿地亂滾其母大駭命服金雞納霜九十粒不半時瀉出一蟲紅色形如絨繩遍體生毛長約三尺許見者無不驚奇嗣爲西醫劉仲文君索去納入玻璃瓶中用火酒精養之作爲標本云誌之以供醫學家一研究焉[  隱厂]  
娶親演出一齣活劇吳縣沺涇鄉費姓女破瓜年華風姿綽約糼時許配喬姓子固羅敷有夫矣而附近之輕薄少年每於夕陽西下咸往徘徊以冀博得佳人之青眼前日佳期已至彩輿臨門來迎阿嬌於是凡與女一面之雅者心殊怏怏乃約同好事者數十人潛伏於田溝中及其經過前而阻之始而口角繼乃用武扭成幾堆新郎新婦大驚失色幸經魯仲連極力排解始罷云[  紫巖]  
丐婦曉裝影作鏡蘇州曹家巷有一丐婦終日席地坐於泰仁里口常喃喃自語似痴非痴一若自得其樂者惟於晨問八九時必移其原處而入附近之慶雲弄借日光梳理其髮常顧影作鏡深有自然之景緻古詩有云漁婦曉裝波作鏡今乃有丐婦曉裝影作鏡者矣[  萍寄子]  
廬山大雪江西廬山五老峯牯嶺一帶於上旬起連下雪三日厚約三丈爲數十年來未有如此之大雪屋字樹木之被損壞者不可勝數云[  學周]  
越野賽跑詳記徐家滙南洋公學歲有越野賽跑之舉行聯合滬上各學校參與比賽歷年個人第一均爲復旦大學冷鑑君惟去歲則爲哈利會某西人所得團體第一均屬諸該校今歲南洋又循例舉行先期函知各學校報名參預計與賽者爲南洋中學龍門師範復旦大學浦東中學等十餘校及哈利西人隊昨日（十七日）下午三時半爲該項運動舉行之期各界人士參觀者約千餘人由南洋西敎員萬特克爲公正人陳琮君爲記錄員李樹本君及卓觀潮君爲記時員列時旣届與賽者排列一字式公正人旣鳴角此二十五之各校健將與夫十有四之西人隊突前飛奔煞是可觀是日路程係由南洋操場左轉出校門過徐家滙路西向進虹橋路越鐵道轉北折入法華鎭大街沿原路入校共四英里有半沿路皆有南洋童子軍指導越三十分鐘觀者皆引領遥囑蓋皆各盼其母校之得勝也移時某賽跑員至則爲哈利隊西人時間爲三十二分五十四杪第二亦爲哈利隊西人時間爲三十三分二十三杪第三爲南洋公學邱敬忠君時間爲三十三分四十六杪計個人第一得金牌第二得銀牌第三得銅牌團體第一得銀盾一座各項奬品均由南洋捐助云[  達奎]  
小說 
[黨爭（二十五）] [  無我]  
聶曰汝輩何以欲爭得此礦圖豈無圖不能往礦地乎曰使汝曾一至亡谷者當不復作此言聶曰然則汝黨於礦務何涉曰我儕初得之而旋失之呼茄脫與倘瀾二人則坐收我儕未畢之功耳倘我儕彼時力有所及二人又烏能得成功聶曰室中男女所談有恫嚇呼茄脫之言乎曰否惟似爲彼等誘之他往者聶曰二人有爭論聲乎曰稍作恨恨聲聶曰汝聞其談及呼茄脫何往曰若輩逕言其在哈耳故致我儕今晚之來此也聶曰爾所成就之事可謂不乏矣曰然皆爲爾偵探之資料而已聶曰汝嘗間女子有欲出黨之談乎曰彼二人皆作此想聶始恍然於此案之端倪已而曰但於汝等醫寓之屋前尙有一人被殺則汝有何語曰無語顧汝卽昨晚在我儕室中者乎聶唯唯匿笑其人曰竟爲汝傷一人倘我儕早知爾时爲偵探者必不汝逸也聶復笑曰惜知之已晚矣繼暗思其人於樓下之命案不肯贅一言若故意欲滋人之疑者然想摩天屋一案不難獲歸宿矣思次忽聞外室發有憤怒之聲蓋卽溪克與泰以結監守二男二女之處也聶遂啓門視之見一胖漢黑鬚怪眼向女楊拳摩掌曰我必以汝等交官吏汝等竟乘亂竊我保險箱中金元而空無所遺存嘻汝心之毒尙可言哉女斜睨之若鄙賤其人不屑作答者胖漢旋顧聶曰爾今晚之來乃在賊隊之前想亂事發而爾即趨此室以避其鋒也復指謂溪克曰爾充侍者無幾余料君等皆偵探也然乎溪克曰汝言果中矣胖漢曰若然余切欲請君等緝捕此二女我保險箱中被竊金洋一萬元余必控告之於警署聶曰此金被竊於何時漢曰即在今晚余不能確指其何時聶曰但亂發之後二女恒在此室也漢曰然則必在亂發之前或在午後亦未可知若輩祇須知我箱鎖之暗號則啓之固易易今旣能啓之自必知其暗號矣蓋我之保險箱恒下鍵者也聶曰保險箱置於何處曰在酒室之最後一房内聶曰附近私道之室乎曰甚切近聶曰君名即約摩耶 
[自由談之自由談] [  不冷]  
化生因五四運動而至於今日其間化生之事不知凡幾因此化生之故而至今受其利害者又不知凡幾是故作始與結果有非人力所能預料者 
 
 
 

Page 14

 
 
   
 
