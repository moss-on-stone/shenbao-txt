# 1905 - 126 - 4911517

 

Page 1

 
 
[書本報紀英兵輪駛入鄱陽湖事後]  
强權之世强國有公法弱國無公法强國可援和約以均沾利益弱國不能援和約以抵制要求强國著著爭先不妨有非分之覬覦弱者步步落後每苦於因應之無方强存弱亡優勝劣敗固天演之公理使然也目泰西創鐵血主義之後而列强侵略之雄圖日益膨脹歐洲各國莫不秣馬利兵開拓疆土自哥侖布登新陸而美洲之紅種遂澌滅無遺自東印度立公司而文明之古邦遂淪爲奴隸此外闢地殖民屯兵設戌喧賓奪主恢廓版圖茫茫亞洲幾盡歸碧眼虬髯之掌握歐美勢力於此可見一斑矣然推其所以致此之由則以狡猾之手叚隂險之才力假設所謂公法和約等名目以愚他人陽爲遵約隂實背之自相矛盾不可理喻其他姑置不論卽以和約一端觀之可以覩 
 
 
 

Page 2

 
 
其全豹矣中國自與泰西各國通商以来以失和之事常見故立和約之事亦常覩有所謂白門和約天津和約北京和約馬關和約其餘若劃界之約通商之約多至不可勝計自立約以来我國則和約遵守不敢或廢而外人則犯約自由違章任意蹈瑕抵隙層出不窮可見國際之交涉必不能僅恃和約而可保太平也 
譬之於人一壯一羸羸者富有貲產壯者窺羸者之產而思攫之據之乃奮其力與羸者鬥羸者敗而懼求和於壯者稍分其產與之爲約曰吾無爾詐爾無我虞壯者覩產心喜佯許之迨後所分之產不足饜壯者之慾又思從而染指焉羸者責之曰我曾與爾立約爾何爲不遵此約乎壯者曰爾力能敵我則己否則我不知何者爲約章也於是羸者卒爲壯者所并而攫其產夫個人犯約尚有國法以治之外人犯約吾將何法以禦之哉公治家論管理河道之法有曰行船之河爲本國之人公用非天下各國人所公用又曰凡非通商之内港他國兵船不得駛人停泊及借作屯煤等用西歴一千七百八十三年荷蘭不許比利時在司口勒脫河行船至搆兵釁可知某河屬於某國則其國管理是河實有完全無缺之主權斷非外人所能任意駛入肆行要索也 
揚子江爲中國第一大水南北兩岸商埠林立故自通州以至宜昌時有外國兵艦来往上下游若江西之鄱陽湖則爲中國之内港非若通商口岸可以隨意游弋也乃自去年德兵船欲駛入測量爲各大吏力爭而止今又有英兵艦步德人之俊塵且欲借該港作爲屯煤之所事雖未必果行而要之其所以至此者則由當時定約不諳公法之故如近岸之海向屬某國則其國權所轄以離岸三里爲度而中國與英國立約則約任英國管理住居中國之英人並在洋面一百英里内所有船上之英人俱能管理海權旣失則浸假而入於江河推原禍始不能不責當時立約者謬也夫歐美各國自十九世紀以来所恃爲金池長城者惟强權而己能强則存不能强則亡吾國而不欲爭存於世也則己吾國而苟欲爭存也合力圖自强尚安有挽回之策哉 
[督練公所密查軍營滋事鎭江]  
　　兩江督練公所聞駐鎭各軍時有滋閙之事爰卽派員密查並擬更易營弁究辦兵丁所有統帶大員則禀由江督據實參劾）井（ 
[密查廬鳳同知被控案蕪湖]  
　　廬鳳同知宋司馬和撤任聞因劣迹經人控諸兩江督轅周玉帥遂委某太守前往密查以便澈究）困（ 
[含山縣因學務被控蕪湖]  
　　和州含山縣斌農學校去夏由前署任萬方欽大令創辦大令受代繼其任者實缺汪子元大令到任後藉口無欵竟至中止今春議改爲蒙學遮人耳目邑紳力爭不得近己公呈於學務處懇請規復刻己奉批派員查辦批云查該縣前署任萬令辦理學堂何屬認眞據該紳等禀呈現在情形是將己成之局一切付諸廢墜如果屬實殊於學務大有阻礙仰候派員秉公澈查辦理可也）困（ 
[鄉民恃衆辱官杭州]  
　　海寗西門外貝村地方於上月某夜突有盜匪攔入行劫事主受傷甚危嗣經拘獲盜匪五名解州禀報及鄭瀚生刺史汝騤赴鄉勘騐時鄉民集衆譁擾堅請立將五盜斬决鄭刺史諭以　權即殺鄉民即將肩輿搗毁復又爭扯刺史之衣盡行碎裂幸經從役竭力擁護始得徒步回署現己通詳各大憲擬拿糾衆逞兇之各刁民嚴懲示儆云）復（ 
[福山縣鄉民砍傷德國商人濟南]  
　　登萊青道電禀東撫楊中丞稱月前某日登州府福山縣屬有德國商人某某二名游歴出城被鄉民砍傷身故幸將兇手拿獲監禁縣獄請示辦法中丞據禀卽電達外部）藏（ 
[萬載縣教案續誌江西]  
　　前報紀萬載縣教屋被焚傷及七八人兹查實係傷及二十二人并斃一人其傷重者恐尚有性命之慮刻下縣主張大令仍在省城尚不知如何辦理也）晋（ 
[練兵處緩設偵探科京師]  
　　前練兵處擬添設偵探一科兹聞練兵處以現在改定軍制凡行營駐紥例有對兵卽係演習偵深故此一科暫從緩議）盈（ 
[蘇省設立佐雜學堂蘇州]  
　　撫憲陸春帥以蘇省佐雜班人多於鯽其中志向清高者雖不乏人而品行卑鄙者亦殊不少除每月由各憲輪課外無所事事因議設立佐雜學堂遴委教習分課教授而以學習品行爲第一要義現方議訂章程不日當有明文見示矣）隨（ 
[籌畫貴胄學堂之辦法京師]  
　　京師設立貴胄學堂己誌本報日前政府各大臣議商此事謂創辦伊始必須揀派名望素著之土公總司其事以期細心策畫方臻妥善應卽調查日本陸軍學校章程採擇仿辦並請日本教習認眞指授惟需用經費過鉅核計約在百萬以上現因户庫奇絀其勢難籌擬飭各省督撫設法籌辦云）訟（ 
[諭收當五銅錢規則蘇州]  
　　寳蘇官錢局所鑄當五銅錢因錢質惡劣民間不能通行經撫憲陸春帥飭局委員楊壽之阴府限期收回本月初三日長洲縣兼元和縣蘇靜菴大令傳集各圖董面諭略謂奉藩憲效方伯核定以當五銅錢二百十枚兌換洋銀一元不分厚薄輕重等因著卽諭知各錢莊一律照收各圖董己奉諭遵辦矣）隨（ 
[黔撫奏請籌欵試鑄銅圓黄州]  
　　黔省鼓鑄久經停爐以致銅價日昂私燬日多制錢因之日少每銀一兩至不能易錢一串民間日用所需大都以錢相市光緒二十年以前斗米不過售錢二三百文嗣以連歳荒歉竟售至六七百文不等百貨亦翔貴異常黔撫林中丞因購致外洋機器就省建設爐廠採辦銅斤鼓鑄當十銅圓發市兌換凡錢糧釐稅畸零數目均准兼納銅圓以期上下流通倘將来行銷日暢再當逐漸擴充兼鑄銀圓以濟民用 
 
 

Page 3

 
 
）露（ 
[商部奏請减免江寕等府當商額外息捐京師]  
　　前者江寗等府恊和等當商聯名具禀商部略謂寗屬各典其初照章取息二分五釐遞奉飭礒爲二分所繳典稅向係每年五兩前奉部章議加四十五兩嗣於光緒二十八年賠欵案内奉江督行知江寗藩司因安徽提取典息每年按長年十個月提繳二釐以充賠欵現己遵繳三載殊屬虧累不堪爲特禀請准予奏咨豁免商部據禀己具摺禀請减免矣）露（ 
[李京兆己奉旨議叙京師]  
　　增祺密保現任順天府府尹李大京兆希杰己略誌本報兹探悉其奏保原摺略謂李希杰前在登萊青　任内值庚子變亂凡奉省應轉電報及運餉銀諸要務無不極力維持得以庚行無阻顧全大局良非淺鮮比及著名匪首林七卽林成岱潛至烟台由奴才派員前往該處一面密電該道不動聲色立將匪首林七拿獲正法論功行賞未便没其勤勞應如何奬勵祗候聖裁聞己奉旨交部議叙矣）訟（ 
[請刋摺奏交議京師]  
　　黄侍御昌年奏請刊示各衙門摺奏一摺兹聞己交政務處議奏矣）盈（ 
[刑部裁吏辦法京師]  
　　刑部議裁書吏兹聞葛大司宼擬將書吏皂役全行裁撤併十八司爲四司由工巡局咨調巡捕爲守衞護監并招考通曉法律之貢士等辦理案件）盈（ 
[奏請嚴緝直隸盜匪京師]  
　　近来直隸所屬各地方甚爲不靖伏莽蠢動盜匪猖獗擾害閭閻之事時有所聞日前慶侍御秀以騷擾殊甚特上封奏請飭下直隸總督妥籌辦法以安商民聞己奉旨交直隸總督辦理矣）訟（ 
[浙省嚴防俄艦杭州]  
　　浙撫聶中丞前曾兩次因病乞假兹因政躬漸愈電請樞垣代奏銷假勉力從公適值浙東沿海等境邊防緊要日與司道各憲商議軍務并電飭水陸各營一律嚴防不令俄波羅的海艦隊逼近浙江洋面違犯中立條規）復（ 
[商部允開昌平州銀礦北京]  
　　日昨商部各堂會議商人李宏富禀請試辦昌平州河子澗村銀礦一事前據順天府查覆稱該商請辦河子㵎村銀礦於地方均無窒碍又據該商遵章將保單礦圖曁與山主原立合同一併呈送到部查核前後禀請各節與部章均屬相符故商部擬將照准飭呈繳照費銀兩以便塡給採礦執照發給矣）訟（ 
[電燈公司購辦木料京師]  
　　北京電燈公司久有成說現派馮君公度来滬購辦木料約需數萬金己於十四日由火車到津乘輪南下）乾（ 
[商部擬改川漢鐵路集欵章程四條原文]  
第一章第一條原文川漢鐵路係奏明自辦川省紳民皆自願籌集股分非中國人股分一概不准入股並不准將股分售與非中國人以符奏案擬改川漢鐵路係奏明自辦川省紳民皆願自籌集股分懇請不招外股不借外債一切欵項悉田本省主持調撥以符奏案 
第一章第八條原文本公司俟路成開車之後將所收搭客載貨脚價按年總結一次除本年應支各項及各股應得四釐息銀外先提十分之一作爲公債以積至成本十分之五卽行停止其餘仍作十成以三成報効國家以立成作爲紅利分給公司股東以半成作爲歳修以半成作爲花紅奬給鐵路在事員役擬改本公司俟路成開車之後將所收搭客載貨脚價按年總結一次除本年修理經費應支各項及各股應得四釐息銀外先提十分之一作爲公積以積至成本十分之五卽行停止其餘仍作十成以三成報効國家以六成作爲紅利分給公司股東以一成作爲花紅奬給鐵路在事員役 
第二章第十八條原文認購股票之人祇准取息分利不准提取本銀倘一時需錢使用准將股票轉售與人惟須將承售之人姓名住址詳細報明本公司換給股票若距省路逺即在各州縣分售股票處所報明換給股票亦無不可仍由分售處隨時報明本公司註册查考惟祗准售與中國人倘轉售或抵債與非中國人本公司概不承認股票作廢擬改認購股票之人祗准取息分利不准提収本銀倘一時需錢使用欲將股票轉售或抵押與人須由出售出抵人先將承售承抵人姓名住址等開具詳明呈報本公司核准或換給或批註後方可作數若距省較逺者即在各州縣分售股票處呈明由分售處轉報本化司核准辦理倘有私相相授受等情查明立即註銷 
第六章第五十三條原文入股之人如將股票全行轉售他人者須將息摺一並交與買主赴本公司及分售股票處報明換立給執若未届付息之期息銀應由售主買主自行劃算本公司不能代爲分剖擬改入股之人如將股票全行轉售他人者須將息摺一並呈繳本公司照第十八條核辦換立息摺 
按商部會覆川漢鐵路章程奏摺己紀三月十七日本報惟擬改之章程四條未經覔得昨知所擬改者爲第一章之第一第八兩條及第二章之第十八第六章之第五十三條爰即紀其大概於報兹又覔得擬改原文合亟錄之以供衆覽 
[漢口後湖堤工案續初八日稿]  
鄂督札文爲札飭事光緒三十年二月二十八日准漢倫署領事照得本日據本國商人德和包公局禀稱爲墊欵修堤永保水患以便耕種而興民利事竊思漢口後湖一帶地方寛闊每多少患春夏之際竟成澤國與其土地荒蕪何若化無用爲有用本局擬由京漢鐵路大約從現在鐵路車站之第一號起至十五號止造一長隄本局工程司費孝蘭繪成二圖一總圖一隄工破面圖該工程司己於去年五月間在武昌謁見湖廣總督部堂端言及此事奉諭用意良嘉 
 
 

Page 4

 
 
須俟張宮保来鄂再行禀明方可定奪等因至用費大概需銀一百萬兩本局承辦此事願將此項現銀借與湖北政府倘不即用修辦本局圖樣及詳細節略别人不得仿照辦理理合具禀懇祈照會湖廣督部堂張察核圖樣節略可否興辦示復祗遵等情並呈到圖樣二伴節略一件前来本署領事查德和商人係本國極妥當極有體面之人呈到圖樣節略禀懇轉呈自應如禀照送查照辦理並希見復以便轉飭知照等情常將圖件發交江漢關道體察情形就近妥商辦理在案兹於六月初七日又據倫署領事照催見復前来本部堂查此項隄工極關緊要湖北當自行籌辦毋庸由德商干預應飭江漢關道將該處應修長隄詳細履勘確估工程實需用欵若干禀候核定今秋水落定卽便興工准將新籌賑糶米捐移緩就急盡數撥充工用將来隄内獲益田地分平攤繳歸欵仍備荒年賑糶之需應如何詳定章程即由江漢關道會同北善後局公同商酌擬稿呈核除行江漢關道遵照札飭事宜妥籌禀辦一面酌量照復德領事知照外合就札飭到該司即便　照此札）比（ 
[日員調查鄂湘商務漢口]  
　　日本政府近派商部委員彥和次郎来武漢一帶調查商務事畢尚須赴湘屬之湘潭常德等處遊歴）泰（ 
[荷領事調查商務漢口]  
　　荷國駐滬總領事官日前蒞漢寓和昌洋行内擬調查漢口商界情形併擬招致木國商民在漢推廣商務）泰（ 
[新任俄使璞科第之行期京師]  
　　新任駐京俄使樸科第原擬携家屬從緩赴任嗣以東方外交孔棘　華欽使不可一日無人故俄政府催令樸君從速到任聞樸君擬由西伯利亞鐵路經蒙古以達北京大約五月初旬可以蒞任）閏（ 
[滬道令淞口各營嚴行防守]  
　　上海道袁觀察近日迭接上台及各省来文謂俄波艦己抵粤南洋面請速嚴加防備以免不虞等語因卽分令淞口各營管帶一體預爲防守）金（ 
[滬道電禀江督請飭各關嚴查接濟]  
上海道袁觀察接准日總領事来函謂俄波艦現抵粤南請查奸商接濟煤斤等語除函復並札縣局關卡一體嚴查外復又將情電禀江督周玉帥請即轉飭各關一體嚴查禁阻）金（ 
[日俄艦隊比較表]  
　　日本報云日本艦隊與俄國東来之波羅的海第一二三艦隊及海參威艦隊比較其噸數則勝敗之數不待戰而可决今列表如左 
艦類　　日本　　　　　　　　　　俄 
戰鬥艦　六萬一千○○六噸　　　　九萬四千○十六墩 
裝甲巡洋艦七萬○八百三十四噸　　三萬九千二百七十八墩 
巡洋艦　六萬二千一百四十一噸　　三萬二千三百十五墩　 
綜計　　十九萬三千九百八十一噸　十六萬五千六百○九墩 
）露（ 
[川督電陳藏亂將平]  
　　初七日北京電云川督錫良電致兵部謂所派前赴西藏之馬軍門己將彼處肇亂之人殺斃多名亦有被拘獲者故彼處亂事現己漸見平定矣 
[俄議開設議院]  
　　初七日倫敦電云俄内務大臣現擬在俄國設立議院上議院卽係國會中人下議院則由各處選舉共計約五百員 
[俄艦泊於法領海之關係]  
　　初七日倫敦電云爲俄艦泊於法領海界内之事英國各報遣人至日本訪察舉動見日本各員及外交家辦事精細鎭靜頗深欽佩至法與俄暗中連盟現正深爲秘密倘日本將泊於法領海之俄艦攻擊則法於此時必益形爲難將迫於不得不守中立之勢矣 
[俄艦常遊弋越南海境]  
　　初七日東京電云俄艦隊自離康克希海灣後常遊弋於越南海境現又擬在附近尋一海軍根據地 
[日商議不購法貨]  
　　初七日東京電云本埠商業會館現以法人破壞中立特定一策以後凡法國貨物本國商人概不與之交易必俟法能嚴守中立始允再通貿易現此議己刊成傳單發與各埠簽字矣 
[日商遷出澎湖]  
　　初七日東京電云有富商二百餘人己由澎湖島將其所積資財運至他處因恐日俄海戰必在其地故先遷避免蹈危險之事也 
[日擬占遼東塩利]  
　　初七日東京電云鹽業與商務最有關係現中國遼東地方產鹽甚豐須令以後中國不得獨擅其利此事若成則營口等處將来商業必可興盛民間免受鹽貴之累則兵燹餘生亦可稍蘇兵困云譯泰晤士報 
[法懼日本之詰責]  
　　初七日德京電云法京傳来消息謂日本屢次切責法國破壞中立現法國於此事己有中餒之意矣 
[俄在圖們江北建築防護具]  
　　初七日東京電云在高麗北之俄兵現在圖們江左岸建築防護具甚爲忙亂俄馬兵隊近己不復多見譯德文報 
[俄艦隊泊於香港近境]  
　　初七日香港来電云由康克希海灣開出之裝煤船報稱俄艦現停於香港海面兩英里之内各船均無損壞惟水手多愚蠢察其情形恐不能戰勝日本 
[俄艦隊現在瓊北]  
　　初七日香港電云俄波羅的海艦隊現在瓊州之北 
[飛鷹巡艦己至烟台]  
　　初八日烟台電云前在大沽船廠修理之之中國飛鷹巡艦現己工竣駛抵烟台譯文匯報 
[俄武員赴庫倫]  
　　初七日德京電云俄武員名可白路者己動身赴庫倫地方并持有俄皇所頒禮物贈與達賴喇嘛譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俄海軍離萬峯海灣]  
　　初七日倫敦電云南脫拉電稱俄海軍羅提督前在萬峯）譯音在康克希海灣之北）海灣遊弋現己離開其處矣譯字林報 
[漏洩軍事被拘]  
　　初七日東京電云有英法人各一名日本人二名現爲警察查獲蓋因漏洩軍營中秘密消息故也 
[召買兵輪]  
　　初七日東京電云在旅順所沈之兵船二十二艘現己出示招人承買 
[鐵路爲雪壓損]  
　　初七日倫敦電云培格爾鐵路爲山上積雪所壓以致損壞譯泰晤士報 
[營弁拿獲巨盜蘇州]  
　　河南人楊裕春即楊矮子巨盜也專在浙江地方聚集醜類爲首行劫經浙省上憲懸賞二千金購拿未獲近日吳縣所轄光福横涇等鄉劫案所獲三犯均稱由楊爲首初六日下午經飛划左營哨弁劉桂堂孔慶琳在閶門外第一樓茶肆禽獲解經該營管帶朱大炳解至吳縣署請李紫璈大令訊究大令卽飭釘鐐收監候訊）隨（ 
[淫僧宜辦蘇州]  
　　初六日下午江震考童麕集貢院前候案時有數童己陶然微醉偕至定慧寺中隨喜住持僧悟闡傲不爲禮因之激怒諸童始則詈駡繼則揮拳當將悟闡頭顱擊破鮮血淋漓悟闡不肯于休扭數童至長洲縣署鳴寃蘇靜菴大令見人衆口雜難以理喻因飭將悟闡管押刑房一面勸諸童散歸詎諸童更糾合同伴蜂擁入寺將大殿兩旁之羅漢像及佛堂器具恣情搗毁旋在悟闡臥室内搜出女相照片二紙以爲該僧荒淫証據因即呈諸大令請爲嚴究不識大令將若何辦理也）隨（ 
[蘇郡府試二志蘇州]  
　　府尊許子元太守於初六日發長元吳江震五縣文童招覆案兹將前列各名照錄於左）長洲（汪樑孫　王季杲　朱履豐　張慶繩　張斌毅　汪增祚　王鳳瀛　丁士斌　顧賡熙　馬乃同　徐念修　陳駿聲　江宗模　顧蔚庠　陳逢盛　龔光祖　袁熙榮　周鍾彝　吳南鼎　貝祖燕　）元和（顧文光　蔣震元　潘承華　宋乃賓　張澤霖　沈禹襄　吳德培　朱受圻　朱嘉釗　汪三槐　祝　淦　蔣　灝　徐思顂　楊　庠　章雅韻　陳　龍　王　鼎　瞿祖澤　祝　鑄　吳傳紳　）吳縣（錢祖鐮　王　龍　張志俊　吳　鈞　管義華　陳叙玉　瞿　震　顧廷勳　孔慶鏞　徐恩灝　湯輔桐　張善珪　王文纜　彭永昌　雷學志　陳　舒　朱祖基　陸承謀　殷葆麟　潘湛芬　）吳江）柳受珍　黄壽彭　吳廷均　陸惟清　陸明堃　王紹鏊　毛迺覽　周士杰　徐亮勳　葉與鳳　陳鑑源　錢錫恩　沈寳棠　顧永思　陳不烈　王掄元　陸懷棠　蔣天驥　金松年　袁翰清）震澤（　吳毓麒　沈建勳　毛廷鸞　陳傳良　沈人鑑　任兆甲　龎文彬　吳錫蛟　任傳鼎　沈兆璣　吳炳儒　黄綬基　龎聊瀛　吳邦基　吕森寳　劉兆奎　殷彥洋　殷傳鋆　周文煥　謝宗元）隨（ 
[派員追繳洋欵鎭江]  
　　鎭江英商亨得利行因揚州債務至今未蒙該處縣令追償禀田領事函催常鎭道飭縣從速理結道憲郭觀察以案延多時恐非一紙空文所能濟事特委陶式銓大令前赴揚州會縣訊追以重交涉）觀（ 
[咨查營制改章鎭江]  
　　兩江督練處擬改營制章程己詳准督憲通飭遵改日昨督練總辦咨行常鎭道請查明駐鎭各營曾否照章辦理核實詳覆）井（　 
[陽湖縣禀請驅逐各民蘇州]  
　　陽湖縣境安尚定東二鄉前有客民閔茂山等前往墾荒繼將四圍熟田盡行覇占各田户向之理論閔竟糾合多人持蠻兇毆致鄉民談銀福身受重傷當經董事許濟良張楚卿等禀請陽湖縣主王大令念祖勘驗屬實飭差將閔茂山拘案訊押詎閔之黨羽仍向彼處鄉人百般滋擾兇横異常爰經大令於本月初一日通禀各大憲請派兵前往驅逐）隨（ 
[續開織布工廠揚州]  
　　揚城便益門外某商創設春和織布廠生涯甚旺近有汪某紏集鉅資於城内北河下地方添設同豐豫織布廠於上月開張廠中支機三十餘架專織外洋各種條布其精美足與洋貨相將每機日可出布二三丈每匹長五丈零本郡各綢莊以該廠貨旣與外洋無異乂省關捐水脚紛紛訂購非惟要以抵制洋貨想獲利自能加豐也）剥（ 
[紳辦譯書局南京]  
　　省垣官辦江楚譯書局發行之書寥寥無幾現經本城紳富鳩集資本擬仿通州翰墨林辦法譯印一切新書昨己議有章程禀請商務局存案大約不日即將開辦矣）豫（ 
 
 

Page 10

 
 
[長江水師提督出巡蕪湖]  
　　長江水師提督程從周軍門現定於四月初旬由太郡啓節溯流而上察勘沿江各水師操防）恆（ 
[請加砲艇助防蕪湖]  
　　西梁山駐防營因現當防務吃緊之時由管帶姚文煥游戎備文申請皖撫懇加派砲艇十艘俾助防守聞己准如所請矣）恆（ 
[調署知縣蘇州]  
　　新陽縣知縣盧大令懋善署事年滿現經上憲撤回遺缺由藩憲效述堂方伯酌委准補靖江縣知縣馮明府璋署理業於本月初三日懸牌示知矣）隨（ 
[屈大令仍回婁縣本任蘇州]  
　　署婁縣知縣黎子新令耀森己届期滿遺缺由藩憲陸方伯於初三日懸牌以正任斯缺之屈吉士大令泰清飭令回任翌日大令奉札卽趨詣各憲轅禀謝）隨（ 
[臬憲批斥嘉定縣彚記蘇州]  
　　嘉定縣境紀王廟濟恒代步被盜一事會紀本報兹悉嘉定縣李大令聽信幕書之言向該典索賄又欲改盜爲竊該典不允則不肯出示開賠業己兩次通詳上憲當經臬憲嚴加批斥兹山蘇州訪友抄来原批彚錄於下批云地方官爲民父母平時不能講求捕務保衞閭閻致典鋪被劫己覺懷慚乃察核来詳不念商典之苦累轉謂其積貨太多吝惜小費又謂其顯有浮報種種挑剔一若該分典自行誨盜者然絶不體念商艱未知是何居心豈爲他人所教令耶該令之昏瞶可見一斑要知該分典被劫屬實失物而仍須賠償原係定例如斯不得不遵當貨限外稍存待贖亦事所恒有其己滿富貨自無須賠償未滿者卽查照簿據核明分别遵照例章賠償仰卽遵照迅速曉諭開賠具報以安商業而免滋擾母稍違延切切此繳册存第一次批云查此案前據該縣具詳到司當經明晰批示在案兹核来申仍未出示開賠該典商己被盜劫該令猶聽信幕書之言屢屢挑剔不即出示賠償必致别釀事端該令豈能辭其責耶初不意該令糊塗一至於此仰卽遵照先經批檄迅速曉諭開賠具報以安商業而免滋擾母再違延切切此批排單存銷）奭（ 
[隱匿盜案寗波]  
　　寗屬之象山縣孤懸海外前縣主史仲華大令舉辦圑防防緝甚嚴故交卸時民間立碑頌德日久玩生盜賊蠭起府尊以現任該縣戈子泉大令疎於防緝故呈報盜案六起僅破一案詳請記大過一次予限勒緝詎士民復以各境匿未呈報之刼案紛紛禀陳共有二十餘起之多且知大令己奉核准調補平湖遂聯名禀請大憲早日飭赴新任另派幹員接署象山期整防務而安閭閻）頤（ 
[盜犯就擒鎭江]  
　　前月姚家橋被盜己由孟河營拿獲案内要犯數名押送丹徒縣署訊供監禁俟詳報寗蘇兩省大憲核示遵辦）井（ 
[地陷述聞九江]  
　　三月二十六日黄昏時潯城東門内毛家巷馬宅内忽爾地陷周圍一丈深逾四丈幸牆屋並未坍塌人亦無恙）遯（ 
[蘇垣官事蘇州]  
　本年蘇省秋審案犯現己解到十七起臬憲朱竹石廉訪特委戴大令運寅瑞大令成充秋審點名差祿二尹蔭充給賞執事差○正任撫標左營右哨外委陳萬金現經撫憲陸春帥委充本轅武巡捕己於初三日到差矣○江南陸師學堂提調候補直隸州知州章直刺楨於初三日由寗来蘇謁見撫憲陸春帥面禀學務）隨（ 
[委員稽查缸鹽杭州]  
　　兩浙各屬醬園每匿報缸數甚或潛　私鹽造醬以致鹽引銷數短絀兹届例查己奉崔磐石都轉分别下札諭飭認眞稽察以期整頓兹將所委各員照錄於後湖州府屬郭炳勛世英魁新嘉秀石桐錢溯儲管頤勳寗波府屬方臻齡蘇繩武山會諸嵊鄭崑齡畢震江震常陳祖貽沈一鶚仁錢二縣經庫二廳官上海川沙帥福清仲鳳余輔清華婁奉金南青戴培因白曾麟繆志名長元吳林藎臣孟桂鑅嘉平海黄祖瀛龔熙光金華府屬吳廷揩楊通澐衢州府屬沈三成徐佺壽蕭餘上袁晟周鼎亨錫金江隂靖江張晶湯國珊太倉州屬兪午綰盧峻垣常昭崑新方璞江福慈鎭江府屬徐森臨 
武陽宜荆建平李祖慈黄暄海富餘臨黄瑞年劉錫鎔）復（ 
[川學生東渡]  
　渡　渡四川成都府東文學堂現派學生八十六名赴東瀛留學道經滬上尅日成行聞下次尚有四十名航海東渡 
）容（ 
[上海官事]  
　　南市工程局帮審黄衡堂二尹縣丞沈鴻孫二尹主簿孫立幹少尹捕廳趙敬臣少尉非均因公到縣禀見○兩淮鹽運通判朱蘭禀辭赴揚○道轅英文繙譯關炯之司馬禀銷病假○湖北候補道張贊宸昨日到滬寓謙吉里○統帶太湖水師全軍歐陽恊戎昨日来滬舟泊三泰碼頭採辦江蘇貢木委員候補府經歴劉輔臣試用巡檢李約禮續備後營管帶候補縣丞梁焯四川接運物件委員袁延闓江蘇縣丞楊文炳昨均先後到縣謁曾）金（ 
[帶征塘費]  
　　寳山縣開挖海塘河工費於完糧時每畝攤收十文昨日汪大令特諭各册書在征册内加戮註明並將加戮串式呈候察騐）金（ 
[會議分廠]  
　　製造局總辦魏觀察近因分廠事宜會同新廠會辦方碩甫觀察提調李平書明府定於今日在局設席恭請上海道袁觀察船塢總辦葉軍門電政大臣吳侍郎與洋員巴斯君飲晏商議一切）金（ 
[圑局費拙]  
　　閘北圑防局係商民禀官創設藉防竊盜近来該局司事每於巡夜時率勇擅拘居民致動衆怒不肯出捐故該局經費頗覽支絀聞有撤局之說云）木（ 
[緝犯賞格]  
　　營兵嚴順德赴川捉賭被傷身死後兇手陳福堂土阿錫等至今未獲該廳左司馬特出賞格拿獲正兇帮兇者每名賞洋五十元知風報信因而拿獲者賞洋三十元己移請上海縣恊緝矣）金（ 
[吞烟得生]  
　　昨記巡士懼罪吞烟一則兹悉巡士寗姓名海源奉汪大令發往醫院醫治得生後昨己送回縣署奉飭收押候訊）金（ 
 
 

Page 11

 
 
[查禁營地建屋]  
　　袁觀察近悉沿城根一帶營地屢由營書賄董改建房屋圖利並有侵佔官路等弊除札縣營查復外恐猶玩視以致城根愈鬆故擬商請提憲一體查禁）金（ 
[釐局禀批]  
　　昨日淞滬釐捐局懸批一道文云全盛信船禀批該信船偷漏綢線各貨經綢捐卡查獲招商核實估計即經批飭准如所估充公在案所禀應毋庸議）金（ 
[辦糧諭話]  
　　昨紀傳保諭話一節大令傳到各地保諭謂如能將糧首先清完者准予給賞違則嚴究倘有土棍流氓詐擾准即禀拿究辦云云）金（ 
[上海縣案]  
　　行竊裕泰棧客羅卜票洋之張培根由蘇押解来縣據供所竊羅卜託某甲兌洋三千餘元小的祗得二千四百元到蘇後以一千元存於恒孚餘因狎娼娶妾用去大令判鞭責六十下押候追辦○李成章控王龍興在小的薙髮店爲伙以行止不端辭歇今忽任意滋擾王供在店八天卽被污衊不端罰點香燭及酒席費八九元今往搬物又遭霸掯盛蘭生供爲王之荐保餘與李同大令判王責三百板交差押往取物驅逐出境○前在浦東開賭拆稍之姚唐生押改過局現因祖母病危大令准交的保釋放）金（ 
[馬路工程局案]  
　　晉泰米店陳桂生控蔡英海賖米四石欠洋不還等情蔡供失業賦閑無力歸楚判限五天理楚○山東人金月亭因爭論價值被衣店夥李某毆傷判李給養傷費七角）土（ 
[巡局紀事]  
　　閘北趙阿慶趙阿毛向劉文孝買草履四雙抵付三雙之值致相毆擊趙稱被劉搶去銅元三百枚借端訛詐互扭到局章二尹判各笞二百板）木（ 
[南市捕房紀事]  
　　華捕鄭維貴不守局規出捕頭禀明翁太守斥革○南潯人蔣德生自稱南琛兵輪教習在法界某客棧誑騙婦女財物昨被某婦扭控南市捕房管押）土（ 
[公共公廨會審案]  
　　英商克拉克控汪理堂買絲不認虧銀一案先據汪延之律師費烈訴稱原告係壳仵洋行瑞和棧房雖伊經理然當時並未到堂一年前斷過此種案情須有入出數目方可做原告且原告律師說過有進出銀錢分紅股有合同即令呈堂由原被律師看過再議愛律師稱經理人不能到堂初有此意惟看案情如何當時案情内呈案之憑據被告律師亦曾閱過司馬判退去再訊）木（ 
[公共公堂早堂案]  
　　錢德桂楊吉侯控高金生等搶物高供僅經手質當判責三百板押半年○前遞解回籍之流氓陳鶴松有三人擔保不再到申如再来各出銀五百兩乃該犯近又潛至判禮拜六訊究○福来德洋行控王秀坤欠銀二十餘兩昨晨將王提到著暫押候訊○西人蜜司强生控陳阿四竊外國剃刀判責二百板枷七天○婦人許意英控李阿三竊綢皮衣服金鈕扣判責三百板押二月○王阿生扒竊銀表判責二百板表候領○王福林控周瑞卿詐洋一案因周供有邢唐等同搶物件訊據邢和尚供與王等素不相識張坤榮供張寳生是胞姪昔年與周爲子此次搶物事　有之王福林供周於二月間索詐洋五十元有信可據周瑞卿供信係揑誣王等搶物是實地保邢繼生供張等確至周家搶親判周瑞卿暫保俟下禮拜二候示）木（ 
[法租界公堂案]  
　　吳阿生竊太古某輪船上絨毯掛鐘及招商棧房龍頭判枷二十天期滿責四百板再押一月收贓之吳阿大罰洋一元○包車夫兪貴竊振豐洋貨店洋綢二疋判責二百板贓給領○王雲堂控李福生周桂生乘間行竊李周同供實遭誣指讞員陳大令斥釋○陸桂林陳阿三徐金生陳金福張阿根李阿四等行竊各贜窩畱二房東張陸氏家由探一併解案判陸等各枷二百責五百板期滿再押二月張阿三王阿根各責二百板贜給失王分領）水（ 
[美租界捕房寨]  
　　小工沈阿三因竊某棧房黄荳將管棧李阿立毆傷并用刀自刺捕頭諭李送同仁醫院沈候解訊○印度人某甲誘小孩毛阿慶至麥倫書院荒地意圖鷄姦以尚未成姦省釋○塌車夫袁修金撞壞路旁玻璃燈罩令償修費了事○酒醉俄兵某乙在西華德路滋事著押至酒醒釋放）火（ 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
　　立止心胃氣痛 
　　眞是逍遙膏 
　　此膏專治各種心胃氣痛無論男婦老幼遠年痼疾皆可奏效如神輕則一張除根重則再貼全愈永無復廢從此脫離苦海故名之曰逍遙誠不愧矣每張一元上海三馬路西市中法老藥房白 
　　盤賣生財 
　　大東門外大酺樓徽館向係許胡兩姓三股合開近因耗本老股無力閉業盤賣三面議定各色生財憑中立據盤賣與公記大酺樓開張所有各貨住來角欵原歸許胡淸理與公記無干嗣後公記店事與許胡無涉老股退淸恐未週知登報聲明大酺樓老股退淸許胡告白乙 
　　悅興隆合記磚茶批發 
　　本公司自備頭等機器專製雙龍悅字各式茶磚批發並承接定貨不　用何招牌均可代壓前搭唐信和内現遷至博物院路第十三號卽二擺渡騰鳳里後貴客光顧屈駕到本帳房看樣此佈 
　　遺失莊票 
　　今遺失永餘莊票三帋四月初九期第二千九百零七號九八元一千兩第二千九百零八號九八元四百兩第二十九百零九號九八元一百兩此票已向該莊說明作廢望各寳號切勿收用特此佈聞同泰生具 
　　匯票遺失 
　　今遺失廈建源莊支申建美一百十八號匯票一紙七天期三月廿九日見票本初七到期元二千兩該票遺失已向前途掛失作爲廢紙合再登報望中外各寶號切勿收用倘有悮收請向經手是問此佈莊春成 
　　新到各貨 
　　本行刻到花旗頭號紅美人麵粉花旗頭號泗門汀又德國頭號泗門汀價亷物美如蒙仕商賜顧者請駕至小行看樣議價格外克已特此佈告恊隆洋行啓甲 
　　魯亨洋行告白 
　　本行設在二馬路祥茂洋行内專辦棉花油花下脚等貨倘各寳號有貨出售者請至本行帳房面議可也此佈甲 
 
 

Page 16

 
 
   
 
