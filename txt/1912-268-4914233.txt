# 1912 - 268 - 4914233

 

Page 1

 
 
社會 
[外交方面之危言（二）（警）（眼）]  
　　記者旣述福本誠氏之言并揭其隱以明日人意旨之所在蓋歐美列强時或有保全吾國領土之心即其心不可知而保全領土之言論未嘗不騰播於國際之間惟日人則無日不以幸災樂禍爲心利吾有事乘機攫奪與吾輩望提挈引援於同種同文之國以共敦睦誼之旨蓋日遠矣 
　　福本誠氏主張以滿蒙藏置於日俄英保護之下雖其心狡不可問而猶藉口於中政府之實力不能及遠不如合力以治内部爲言其態度猶稍近和平者也日政府之對待我國强硬凌蔑可謂至矣然其言論界猶日以責言相加一若日政府不爲瓜分吾國之戎首卽爲不稱厥職者而尤甚者有曰西藏爲英國之勢力範圍外蒙古爲俄國之勢力範圍内蒙古爲我國之勢力範圍此不待言者也英俄兩國各關於其勢力範圍與支那政府交涉獨爲我邦勢力範圍之内蒙竟聽其一王與支那政府交涉不揷入何等之言論蓋已落英俄兩國之後矣内蒙古雖有謂其有二萬支快槍然藥　甚爲缺乏某兵士縱極勇敢往往爲支那兵所敗札克蕯國五府罹於兵燹烏泰王府爲支那兵那佔領是等諸王將結降伏的議和條約矣又曰支那政府若不能統治内蒙古則内蒙古將屈於活佛之勢力而立於俄國勢力之下以我邦之勢力範圍而呈此現象則决非我邦之利我外交當局者豈無意擁護其勢力範圍耶果何爲耶其言皆以鞭策政府起而攘利惡和平而挑惡感惟日人肩其責凡此皆吾國民所當謹誌之而不忘者也 
　　夫日人蓄志於南滿内蒙非一日矣今乘俄之圖外蒙英之圖藏躍躍欲試自在意計之中惟俄英之於蒙藏雖皆利用其煽惑之手段然實地理上之位置便於乘機南滿吾内地内蒙亦相等且與北京政府多關係固示易輒肆其離間之手叚也乃日人日鼓吹其誘惑之說且欲政府强加干涉名曰保東亞之和平其實攪亂之而已矣記者請正告之曰交遠攻近之策日人嘗用之以收其利矣顧此後未必可用用之亦未必有利於日本日本與列强握手聯合形勢將以求償於我無論我之視滿蒙回藏與内部無異無所謂外藩萬無允許割讓之理果令如願以償要亦非日人之福此何以故引羣雄於一室則利害接觸之處必多英展足於西藏俄伸股於蒙古與日本之利害日益接近矣後患方長日人固未可以高枕也故作謂其狡吾謂其愚彼日肆蜚語之日人盍返而自省乎 
來稿 
[周宏業借欵談（三）（續）]  
　　夫兵之多國之福也俄國動員約七百萬德四百萬法三百萬號稱强國此兵其亦能禦外侮增國力乎即不能當亦可衛蒙藏弭邊禍而何以日日言裁夜夜防變也則此二原因也而裁之之法亦有二種給以恩餉使之歸農放牛華山牧馬桃林姑從而神聖之曰汝神聖之軍隊也此今日當局所用之辦法吾輩亦不反對積極方法也然恩餉有限兵終無窮國民賣兒鬻女之外債豈能塡數十萬無業遊民之慾壑則積極辦法終有窮期故有消極辦法以輔之彼輩之來爲寄食於國家耳而國家則旣枯矣求薪而國家無薪求餉而國家無餉欠一月矣繼以二月繼以三四月而所指望之借欵又不急成窮則變變則通於是乎始知改計中國地大物博士農工商剃頭修脚何事不可發財而必賴此區區之俸餉而況俸與餉終化爲烏有一先生也此即近日自行退伍之由來冥冥之中有消極之作用在也是故自積極辦法言則望借欵之成自消極辦法言則望借欵之不成成以裁兵不成亦以裁兵成固治標之妙策不成尤治本之遠謨凡以裁兵問題爲借欵之必要理由者皆自欺欺人之言耳龔定菴曰世之衰也朝無才臣野無才士市無才駔藪無才盜閭無才娼天之嗇才不獨嗇於君子亦並嗇於小人（原文不盡如此語意則同）民國之無才正君子小人並嗇之時也不獨治國無才亂國亦無才不獨禦侮無兵生變亦無兵朝一閧於朝市夕懸首於國門矣而况各省都督與其士大夫誰無天良誰無知慮彼其先人墳墓宮室妻妾皆在故鄉一旦邱墟同爲灰燼縱忘大局豈不言私則竭力以弭變於未然猶是人情是善用之則民國一綫之生機也吾願吾國民勿徒依賴借款也果使借欵不成則兵不能裁不裁生變秩序不保恢復無期則尙成何等景象恐不但監督財政之條件不能拒絶即要求國民自滅其十分之一亦孰得而拒之蓋犧牲一分保全九分乃仁人志士之所提倡也吾固不敢言我國之必不至斯也吾亦不忍信吾國之遂至於斯也吾意不借欵之中尙有途逕在也（未完） 
要件 
[農會暫行規程（農林部公布）]  
　　第一條農會以圖農事之改良發達爲主旨 
　　第二條農會分爲左之四種全國聯合農會省農會府縣農會市鄕農會 
　　第三條非依本規程設立之農會不得援用前條各種農會之名稱 
　　第四條各種農會已設之處不得更設同種之農會但會已解散者不在此限同種農會於同時發起組織者得由主管官署核定所會章令其會同籌辦　　定其一 
　　第五條各種農會均爲法人 
　　第六條農會會員之資格如左一有農業之學識者二有農業之經驗者三有耕地牧場原野等土地者四經營農業者具有以上一資格而品行端正年逾二十歲者均得爲會員凡熱心資助農會經費贊襄農會事業者得爲名譽會員會員入會後均有議决權選舉權被選舉權 
　　第七條市鄕農會由該市鄕區域内之具有會員資格者組織之府縣農會由該府縣各市鄕農會舉代表組織之少農會由該省各府縣農會舉代表組織之全國聯合農會由各省農會各舉代表四人由農林總長臨時召集組織之市鄕農會未設立之前府縣農會得由該區域内之具有會員資格者組織之 
　　第八條組織府縣省農會之代表人數如下府縣農會由市鄕農會每會舉一人省農會由府縣農會每會舉一人 
　　第九條設立農會須先擬定會章在市鄕農會則舉三人以上之代表其餘各農會則由組織該會之代表呈報主管官署核准 
　　第十條農會成立後該區域内有合於會員之資格者均任其自由入會 
　　第十一條會章必須載明左列之事項一名稱二事業三事務所四會員入會與出會之規定五職員之人數職務權限選舉任期及退職之規定六會議之規定七會員分擔會費數目及收入之規定八會中一切財産之規定九辦事及會計規定十更改會章之規定十一解散之規定更改會章非呈報主管官署核准者無效 
　　第十二條農會置會長一人副會長一人並評議員庶務會計書記調查員 
　　第十三條農會職員人數除會長副會長外應由各會視事務之繁簡於會章中定之但市鄕農會至多不得逾八人縣農會不得逾十六人省農會不得逾二十四人全國聯合農會不得逾四十人如發行雜誌者得另置編輯員若干人 
　　第十四條農會之職員或代表在市鄕農會則自會員中選舉之其餘各農會則自代表中選舉之職員亦得舉爲代表職員代表之選舉法應由各農會於會章中定之 
　　第十五條會長總理全會事務代表農會副會長協同會長辦理會務會長有故不能到會時得代行其職權評議員答覆會長之諮問監查會務執行之狀况庶務會計書記調查各員承會長之指揮分掌會務 
　　第十六條市鄕農會經費由該會會員分擔其餘各農會經費由組織該會之農會分擔其不足者呈請主管官署酌撥地方公欵或由政府給予補助金前項補助金俟農會法議决公布後給與之 
　　第十七條農會之事業年度在會計年度未定以前暫以自正月一日起至十二月末日止爲一年度 
　　第十八條農會於每年總會議决經費之預算及會費之收入法議决後須於每年度兩月前呈報主管官署核准預算及收入法如有更改時經議决後亦須呈報主管官署核准 
　　第十九條每年二月以前須將上年度之經費決算財産目錄及會務之狀况通知會員並呈報主管官署 
　　第二十條農農每年應將該會事務及該會區域内農業狀况編成農事報告書分别呈送主管官署 
　　第二十一條農會於農事上之改良進行事宜得建議於主管官署主管官署有關於農事上之諮問農會應答復之荒歉之歲農會須调查荒歉狀况共籌救濟方法呈報於主管官署 
　　第二十二條省農會須設立農産陳列所搜集各種農産物品陳列所中以供參觀 
　　第二十三條府縣農會須於該區域内每月派人巡行講演農事改良之技術 
　　第二十四條農會應設冬期學校或補習學校於冬期農閒時招集附近農民敎授農學大意 
　　第二十五條主管官署認爲必要時得檢查農會之狀况及文牘並發監督上必要之命令 
　　第二十六條農會之議决職員之行爲如有違背本法規程或會章及有害公益者主管官署得依左記各項處分之一取銷其决議之事件二解免其職員之職務三停止該會之事業四解散全會另行組織職員受主管官署之處分而解職者五年以内不得復舉爲職員 
　　第二十七條農會自行解散時經議以後須將原由呈報主管官署核准轉呈農林部備案 
　　第二十八條行政區劃如有更改時農會區域亦須隨其區劃更改之農會所屬之區域與他處地方合併或分隸時主管官署得令該農會解散 
　　第二十九條農會雖已解散在淸理賬目期間内仍視爲有存續之効力 
　　第三十條農會解散時會長與副會長得爲淸理帳目人但會章另有規定者不在此限 
 
 
 

Page 2

 
 
　　第三十一條淸理帳目人須酌定淸理賬目及處置財産之方法呈報主管官署核准淸理帳目人有代表農會　於淸理帳目一切緊要事宜之權限 
　　第三十二條主管官署認爲必要時得更改其淸理帳目與處置財産之方法及解免淸理帳目人之職權 
　　第三十三條淸理完結時淸理帳目人須將該會之帳簿與關於淸理帳目之一切重要文牘呈報主管官署 
　　第三十四條凡省縣市鄕等農會設立於各省縣市鄕等處全國聯合農會則由農林總長臨時指定地點 
　　第三十五條農會規程施行細則由農林總長定之 
　　第三十六條本規程自公布日施行 
命令 
[十月初四日臨時大總統命令]  
　　參議院議决服制本大總統按照約法第三十二條公布之 
　　第一章男子禮服 
　　第一條男子禮服分爲大禮服常禮服二種 
　　第二條大禮服式如第一圖料用本國絲織品色用黑 
　　第三條常禮服分二種一甲種式如第二圖料用本國絲織品或棉織品麻織品色用黑二乙種褂袍式如第三圖 
　　第四條几遇喪禮應服第二第三條禮服時於左腕圍以黑紗 
　　第五條男子禮帽分爲大禮帽常禮帽二種一大禮帽式如本國絲織品或毛織品色用黑 
　　第六條禮靴分二種一甲種式如第六圖色用黑服大禮服及甲種常禮服時均用之二乙種式如第七圖色用黑服乙種常禮服時用之 
　　第七條學生軍人警察法官及其他官吏之制服有特别規定者不適用本制 
　　第八條凡有公職者於應服禮服時不適用第三條第二欵及第六條第二欵之規定 
　　第二章女子禮服 
　　第九條女子禮服式如第八圖週身得加　飾 
　　第十條凡遇喪禮應服前條禮服時於朡際綴以黑紗結 
　　第三章附則 
　　第十一條關於大禮服及常禮服之用料如本國有相當之毛縀品時得適用之 
　　第十二條本制自公布日施行此令 
專電 
[北京電]  
　　北京英文日報著論駁斥英使朱爾典辦理借欵之不合公道朱使見之大不謂然查知該主筆係交通部秘書因向交通部交涉勒令不得復爲主筆聞該部置之不答 
[北京電]  
　　續借一千萬磅之議倫敦銀行以諸多爲難恐將不成惟在京之銀行圑代表則聲稱大借欵仍可續議 
[北京電]  
　　趙總理不允久兼内務聞於臨時期内尙須擇人提出 
[天津電]  
　　梁任公四號抵津直督派警道率警兵多名赴塘沽迎接民主黨定五號開歡迎大會共和曁各圑體亦陸續定期歡迎 
　　按此電前日到時已晚不及刋登昨報今補錄之 
[南京電]  
　　程都督通令各初選舉監督凡吸食鴉片之人務須從嚴挑剔勿列入册 
[南京電]  
　　徐州勦匪軍隊有騷擾無辜情事經該處商民控告程都督特派軍事參議官杜淮川前往查察以究虚實 
[南京電]  
　　程都督已准民政司請確將省敎育費市鄕敎育補助費各中學基本金加入二年預算案内以備省議會議决通過 
[南京電]  
　　程都督令南京府嗣後推廣學校應以初等爲要并摘錄省視學調查各學校評語一紙 
[南京電]  
　　國務院已將議决浦口振興商埠章程咨請程都督查核辦理 
[南京電]  
　　駐寗日領事商請程都督擬在蘇省辦米二十五萬石出口以賑該國水荒並允借數十萬元 
[南京電]  
　　魯都督電程都督請飭各屬保護運商運鹽以便接濟民食 
特約路透電 
[北京電]  
　　聞比國代築汴陜鐵路合同内有一款訂定十年滿期後中國可隨意償淸借款收回該路按此事磋商已近六月所定辦法恐並未依照孫中山君之鐵路政策至此事曾否商諸孫君因資本家不肯見告謂目下尙未便宣布合同内容故無從探悉惟一般之人皆知草合同業已簽押如此路辦法果未與孫中山君相商則必大碍其鐵路計畫也 
[北京電]  
　　聞比國鐵路借欵現謀在巴黎股票交易所發行今有人謂六國銀行圑無理由可以反對此舉蓋該借欵入項專用於河南至西安之路工且比國似已約定照粤漢鐵路辦法築造該路故也政府之意該路與孫中山君之鐵路計畫並不抵觸蓋日後將籌商與他路相連接也 
[北京電]  
　　陳其美擬赴日本及歐美游歷大約須四年始能回國 
[北京電]  
　　今日（四號）參議院會議時議長宣言接滇督來電問緬甸華僑應否列於滇省國民之内抑外國華僑之内因此事殊爲複雜卽付審查 
[北京電]  
　　某議員提議減輕國務總理及國務員俸金各員討論多時後經議决國務總理每月應受俸洋一千五百元國務總長月俸洋千元次長六百元次長以下之員有五百元者有四百元者 
[北京電]  
　　國務院接開封商會來電懇請政府贊助以下諸事（一）設立商業銀行（二）修築開封宿州鐵路（三）改革鹽課（四）仿西法設立製革厰 
[北京電]  
　　據華字報載稱總統府曾開會議决諸事（一）派海牙和平會代表（二）檢查應需修改之條約編列一表（三）　各國减輕亂賠欵或准展緩解付（四）催請各國承認民國 
[北京電]  
　　張紹曾奉命赴朝陽坐鎭按該地爲蒙古邊界軍略上之要區 
[北京電]  
　　聞庫倫附近北卞爾（譯音）之蒙兵於前月二十六號譁變四出刦掠俄國要求呼圖克圖賠償俄民所受之損失 
[北京電]  
　　章嘉活佛抵京與袁總統會晤後宣言余　人多矣未見如袁總統人品之卓瀅者且驚服民國之成績及希望全蒙終必内附民國云 
[北京電]  
　　政府電告東三省督預備歡迎日本衆議院議員現該員已取道北京前往該處 
[武昌電]  
　　有江蘇義勇隊一標及江西兵均奉黎都督之命移紮城内當道對於本地軍隊似懷疑意黎都督已出示勸誡軍民當相善處國慶大典如安靜而過則民心庶可鎭定也此間現每日刑人 
[漢口電]  
　漢口大治之鐵質水呢運銷日本爲數甚鉅日本軍人近來仍極注意該地有由該地來此之人云該地港内現駐有日本巡洋艦二艘砲船一艘近復有日本水兵三百名腰佩短刀登岸游勘各鑛 
譯電 
[福州電]  
　　傳聞彭壽松辭職後雖經當道派人與商許酬金錢勸令離閩而彭仍不允岑春煊率兵來閩之消息傳布後民人復紛紛遷徙大局殊形阽危 
[北京電]  
　　此間已大備供張舉行國慶大典已擇定前門外琉璃廠爲行禮之地辦事職員中有中西人士發出請柬二千餘封另一電云國慶日將天壇舉行紀念大典 
[北京電]  
　　政府命奉督趙爾巽剪髮 
[倫敦電]  
　　聞布爾茄利亞已聘定英國著名飛船家一員並　現尙延聘數員正在商議之中愛琴廷已允以現在英國築成之滅魚雷艇四艘售與希臘聞今日下午已竪希臘國旗土耳其全國人民皆力求政府開戰各社會均踴躍捐助戰費國民聞菲列帕里斯回敎徒受辱之消息怒不可遏統一進步會理事部員已發宣言書允以全力贊助政府君士坦丁之車夫曾於星期日罷工今因祖國受逼已照常供役阿爾培利亞民人三萬名已舉代表電告土政府願爲祖國戮力從戰據柏林半官消息各國早已籌議防變計畫德國並未與聞因信戰事必將限於一隅故也意大利各代表現已勸諭巴爾幹同謀各邦政府和平調停此事而各國亦竭力誘令巴爾幹各邦弛解出師準備並令與土耳其協商改革馬其頓之制度布爾茄利亞曾宣布半官文告内謂同謀各邦並不欲開拓疆土惟欲實行各國已經從事之改革耳同謀各邦之態度即此可以槪見布爾茄利亞及西維亞與土耳其相接之鐵路均已停止開車由君士坦丁乘最末次火車之旅客均於邊界附近聞開鎗之聲奥大利亞已於東南邊界增兵自防法政府已請銀行家勿助布爾茄利亞及西维亞希臘王太子已於首相及聖敎議會前立誓任陸軍大元帥之職 
[喀爾喀脫電]  
　　聞星期五日印度各禮拜寺皆爲土皇祈禱商場且有抵制希臘貨　　說 
[西汀其電]  
　　昨夜此間民人聚衆示威主張與土耳其宣戰國王及太子均大受民人歡迎王勸國民少安毋噪謂出師準備非即開戰之謂愛國之民當遵守國王及陸軍官員之命云云 
[君士坦丁電]  
　　土皇已下諭召集海陸兩軍希臘商船爲土政府在黑海扣留者五十隻在買穆拉海者一百隻希臘駐土公使已向土政府　議 
[蘇菲亞電]  
　　西維亞定期十月五號召集臨時國會以期批准戒嚴令及籌費以充準備出師經費 
公電 
[程都督致黎副總統電]  
　　勘電敬悉參議院審查省制議案本愛國之誠心進再三之忠告公推我公主稿德全深爲贊佩頃又接浙江朱都督來電對於省長任命民選兩義亦擬力爭錄稿商請德全擬請我公領銜並聯合各都督挈銜電達中央其文曰省制草案交議以來省長問題歧爲三說一主人民選舉一主總統委任一主省議會選舉候補二人請總統簡任其最後之一說登膺省長之實權操諸省會質言之間接之民選也今聞政府撤回原案踵武普制分作兩種機關一任官治一任自治任官治者仍由總統委任政府此舉亦所以調和民選問題夫圖始不愼必有後憂立法不善難以利行瑞等熟審民選之弊期期以爲不可敢掬所知爲諸君子痛切陳之夫聯邦國列邦之長由人民選舉美利堅瑞士是也單一國各省之長由總統委任法蘭西智利是也蓋一邦之長爲代表代表及人民所推戴必由選舉本意始契於共和一省之長爲官吏官吏乃總統之屬員不由委任政策將何以貫通吾國旣非聯邦則各省行政之長官是爲官吏宜委任不宜選舉夫復何言更以事實論之省長民選必起黨爭甲擁其魁乙彈其後卽不去位亦或坐困弊一省長民選必爲本籍之人親戚交遊近在咫尺趨炎希寵易與爲非弊二光復以後省自爲政扶植中央是爲急務若省長各由民選則中央與地方弛其維繋之道庸闇者漠視政府桀驁者割據一方二十餘省之瓦解翹足可待弊三國家多事之秋非强有力之政府不足以轉危故集權之說已成與論若省長民選乃地方分權最有力之舉坐使政府徒擁虚名無術振作弊四省長爲本省所選之人往往私其一省忽於全局各省貧富懸殊協欵昔有先例若此界彼疆不相調劑貧瘠之省或涸而踣弊五省長民選則其負責之處對於省會者爲多對於總統者絶少但爲省贊同之人即梗中央之命總統亦無如之何以下凌上呼應不靈行政系統乃如散沙弊六各省開明之區政治能力每苦孱弱選舉之制尙難利行邊遠之民相去倍蓰蔑棄選權猶屬無知名曰民選不副其實擁戴長官將成壟斷弊七即此七弊觀之民選省長在在自速其滅亡苟能擴而去之採用委任之制則於理論事實兩得其平固不易之良法也（未完） 
[雲南都督致籌備國會事務局電]  
　　籌備國會事務局鑒靑巧電敬悉國會組織關係國本選舉期限萬難刻延滇省於奉到本法及衆議院選舉法後即於九月初三日依令組成籌備選舉事務所九月初五日委定初覆選監督初十日將法定選舉資格通電各屬剋期調查限十月初十日將選舉人總數電呈又將奉到法令並依法製成各項表册簿票令於九月初五日飛遞各在案其餘依照法令應辦事宜現正賡續趕辦至選舉日期令所定期限揆諸滇省情形應援本法第九十九條酌量更正又自國會組織法第二條第一欵及第十三條之規定觀察之正式省議會當在國會召集之前成立則衆議院與省議會選舉事宜自應兼程並進參酌法理詳究事實以詳愼周備之主旨規定辦理選舉日期淸單通行各屬其期間之最關緊要者謹奉達如下（一）十一月二十五日舉行衆議院省議會議員初選舉（二）十二月二十日舉行省議會議員覆選舉（三）民國二年正月初十日舉行衆議院議員覆選舉其餘各項期限比之靑　所列稍有差異皆係酌量提前與大總統通告所謂國會早日成立即國基早日安奠之旨正自相符於法令均無觸背除通　　覆選監督照辦外合行電達再省議會議員名額及覆選區劃表需用甚急並請從速電示無任盼禱滇都督　廻印 
要聞一 
[北京政界之黑幕（北京特員派）]  
　　袁總統之手腕 
　　黃派宋派之暗潮 
　　趙總理之滑稽的政黨内閣談 
　　周朱兩總長之堅决 
　　前次通信題爲新舊内閣蟺蛻之裹面皆從政治上極有關係之各方面探訪而來足爲一時信史但猶未盡其曲折茲續通一信以詳之袁總統爲天生的富有政治能力之人且其魄力偉大詞色誠懇凡與之接近者莫不深相傾倒此次孫中山到京極推重袁氏黃克强雖似傾倒袁氏之程度不及中山然亦絶無隨意短長之痕迹且對於黨員諄諄以維持大局相告誡孫黃二君在南方時是否已立定主意不入政界記者不敢臆測到京後孫君首表明十年以内决不入政界并云使袁氏爲總統十年必能鞏固民國此二語互爲表裹蓋含有十年以内袁爲總統十年以後不妨繼爲總統之二義也黃君在京各處演說亦示不入政界之意非堂堅决黨員中有勸其出而組織内閣者黃俱謝却之二君皆熱心政治所以退處在野之地位者必眞知灼見於袁氏之爲總統有利於民國也舊同盟派在南方對於袁氏醜詆痛詈無所不至而其兩首領轉深信不疑雖云首領眼光與普通黨員不同亦足見袁氏之手腕某君之言曰袁氏之能受腌臢氣爲民國第一人即此一端已足爲大總統矣語雖近謔亦可深長思也黃君倡爲人造的政黨内閣之說進言於袁氏謂必如此而後臨時期内政府易於措手否則不得大黨之援助危險異常袁氏聳然而聽卽毅然以勸諭閣員爲己任又如聞黃君推薦宋敎仁沈秉堃爲總理即决定以沈充任毫無遲徊審愼之色使進言者躊躇滿志且旣允他人所請必竭力主張到底不懈俟有他項事實之障礙則付之無可如何而進言者自無遺憾矣故孫黃二君之到京於大局甚有裨益彼此見面各知眞象乘間抵隙者無術可施此記者所樂予稱道者也 
　　京中國民黨本部盛傳湘派中有黃派宋派之分實亦不甚可據在同盟會時代本有激烈及和平兩派和平者主張改組而以宋敎仁爲最力迨國民黨成立後激烈派咸歸咎於宋並侵及魏宸組張耀曾李肇甫輩張李爲國民黨參議員之領袖旣因改組與宋同受激烈派之攻擊自必與宋相結合且國民黨中在京可爲領袖而比較的有政治思想者莫如宋在舊統一共和黨之參議員如吳景濂谷鍾秀日夜想望國務員亦將藉宋以達其目的故參議院中之國民黨皆與宋連合一氣每遇内閣動掏輒聞宋内閣之聲觸於耳鼓其中出於宋自動之意者半出於利用宋爲總理間接求得國務員者之鼓動亦半宋派二字於是乎成立矣彼激烈一派必别籌抵制之法乃竭力鼓吹黃爲總理並日在黃前短宋意謂惟黃可以敵宋始有黃派之名當黃君未到京　未嘗聞此名詞也近日黃君頗聞激烈派之利用黃派二字又懼社會上目黃君爲激烈派之領袖失信用於同黨之參議員因於九月二十七日在陸軍俱樂部招集該黨理事幹事會議取締機關報之方法衆意在滬在京須各指定一家以杜假托之弊轉遭社會之攻擊時座間有北京民主報主任者請衆即認民主報爲北京之國民黨機關報黃云民主報尙不能即爲機關報因提出一條件云凡議論和平而確聽黨中之指導者方可爲機關報衆贊成即簽定議案究竟某報議論和平而能聽黨中指導現尙無從指實彼上海北京日事謾駡之報旁人方竊擬爲國民黨黨報自經此項議案簽定後一般社會皆知各該報之無價値不容與國民黨相牽混亦國民黨之福也且黨中旣不認其爲黨報經濟關係勢必斷絶各該報失其生活根據自無獨立之理故議案之是否實行即視各該報之能否支持爲明顯之標準在黃君此舉表明其並非袒護激烈派旣非袒護激烈派即與宋敎仁無分派之必要外間擬議之詞可以烟消雲滅蓋黃君倘眞無意於政權則與宋之希望得總理應相成而相悖矣（未完） 
[組織國際法學會之先聲]  
　　張季直君在京與陸子興君晤談以國際法關係重要陸君願犧牲一切專事研究使中國得在世界上占一位置已亦得附於世界學者之列即屬厚幸云云張君極佩其言擬即發起國際法學研究會先函約數人商議辦法其啓云昨與陸子興先生談先生爲言國際公法之重要極願與國中明法之士組織一研究會以所得公之國民俾吾國得以明習法學占世界上之位置謇深敬先生之爲人又極佩其語面訂先生約期請相識中之有志於斯者與先生共談先生以氣弱不能於稠人中暢談囑少約數人敬體先生之意略繕小啟請諸公於九月三十號上午十點鐘假蒙古實業公司叙談冀共聆先生緒論再定常期研究辦法務乞準時駕臨爲荷張謇謹啓 
 
 
 

Page 3

 
 
　　迨至九月三十號所約各人即在蒙古實業公司開談話會到者爲陸徵祥張謇王廣圻楊廷棟雷奮陳陶怡張嘉森汪有齡孟森等諸人聞研究之法以預備修改條約及第三次和平會提議案爲最要另出雜誌以爲臨時發表意思機關陸君并就在歐洲各國調查之國際法學書籍開單照購以便各研究員翻閱此會倘能發達旣可令中國在世界上增高其地位中國亦得造就世界上之學者其關係實非淺鮮今有陸張諸君出而主持提倡必能蒸蒸日上記者不禁有無窮之希望焉 
[臨時中央預算案出入不敷眞相]  
　　臨時政府八月以後至十二月四個月預算案已由大總統提交參議院决定於本星期内列入議事日程查此時期内收入各欵僅得二千七百十九萬五千九百八十六元九角八分五釐支出總數共七千零零九萬五元六百八十八元一角五分八釐不敷數共四千二百八十九萬九千七百零一元一角七分三釐按部分列於下（一）外交部經常支出七十二萬六千五百四十六元臨時支出十五萬五千七百九十五元（一）内務部經常支出一百一十五萬八千九百九十四元九角三分臨時支出三十萬五千一百四十四元一角五分五釐（一）財政部經常支出三千二百八十五萬三千三百八十三元七角八分七釐臨時支出二百六十九萬五千一百八十七元七角（一）敎育部經常支出六十三萬九千二百五十元五角六分臨時支出二十五萬二千五百四十四元（一）陸軍部經常支出一千八百七十三萬八千六百零二元二角二分五釐臨時支出五十一萬八千九百八十五元四角六分（一）海軍部經常支出八十九萬四千九百四十五元六角臨時支出一百零六萬九千九百三十七元一角七分五釐（一）司法部經常支出二十九萬九千五百二十九元六角臨時支出七萬六千八百九十元（一）農林部經常支出十七萬八千四百五十九元零二分臨時支出七萬六千三百九十八元（一）工商部經常支出九萬九千七百九十七元二角八分臨時支出三萬五千三百九十八元四角四分（一）交通部經常支出二十九萬八千六百八十一元九角三分臨時支出二十萬八千二百元 
[新借欵情形彙誌]  
　　交欵期限縮短新借欵一千萬磅告成後今年本交付三百萬磅茲中國代表借債人以年内需用甚多促其年前增交已得資本家之同意擬將新發行五百萬磅均於年前交納 
　　匯兌設法進行自六國銀行圑有拒絶匯兌通電後當局者頗知注意擬趁勢在倫敦設立匯兌銀行以資轉運並聞有改易匯兌路線之說雖稍加匯費亦所不惜 
　　銀行圑抵制多端銀行圑前此以壟斷政策已歸無效又提出中國各項賠欵今年應交還者總數約一千萬由外交圑申告政府意以新借欵數目不多賠欵仍無所出自不得不就其範圍聞政府已另設償還之法備文答復外交圑矣 
　　英外部限制無效英外交部以反對資本家不能發生效力已函請磋商新借欵之谷立斯　限制其所借數目谷氏當卽告知外務部云借欵之事當按照與中國所立合同進行辦理不知其他故谷氏頗受歡迎 
　　小田切居間調停前日大借款條件重復提出磋商係由日本正金銀行代表小田切氏從中斡旋據聞資本圑之重心點實在英國日本人殆以亞東近鄰之關係願出而調停其事近日英國小借欵成立聞小田切君又周旋於資本圑與財政部之間意欲勸導兩方爲有希望之磋商毋使有傷和氣云 
　　國民一般之批評連日借欵情形發布以後各方面人對於此項新借欵嘢雖未窺見合同全豹然已確信其於國家主權無大妨碍故均不表示反對之意所最注意者則對政府新借欵之用途須嚴行限制絶不容再行浪費致貽國民之累而失外人之信用也 
[徐固卿之砭時談]  
　　去年民軍起義除武漢戰事最烈外即推南京光復南京之功尤以徐紹楨君爲最自共和告成南北統一徐君即養疴滬上迭被重要職任决辭不就此次因大總統再四電邀遂於日前來京寓居六國飯店一時政軍報界諸人往訪者絡繹不絶茲分記其談話如左 
　　志趣余自卸任南京軍務後見大局日非國民程度不足非確立共和基礎國本必有動搖之一日而欲確立共和基礎非從普及政治智識不可必使人人知共和之意義知共和國民應盡之責任上至政府下至國民皆能由共和國之軌道以行吾國前途庶有希望普及政治智識之職任一在學堂之敎育一在政黨之指導故國人在申專心從事於此與同人發起國民協會及神州大學此　年内　不再入政界此次實以大總統屢次電　情不可辭　以對於中國前途留有意見　　大總統稍事商榷云 
　　軍政日前人人談軍民分治要知欲實行軍民分治非從確立軍事計劃入手不可第舊軍之淘汰第三新軍之編制第三將校之養成自起義以後到處募兵籌餉全國師　　於　　國家决無如　財方以應　無　之支出故應急事遣散然將　　軍　　革命後之新募者同時遣散社會上必添出多數失業　民　其　不至流爲匪徒不止爲今之計宜將裁汰各軍隊擇其中可　者由中央預定一全國統一之警察計畫將此等軍隊消納其中旣可防其失業又可以弭　亂所謂舊軍之淘汰此其一全國軍隊應按十年内世界大　確立新軍編製之計畫以鄙人觀之此十年内爲軍事豫備時代决非軍事外競時代就大體言之苟得二十鎭精兵已無慮不能　國而比精兵之練成第一應定徵兵制度一二應定軍官終身制度第三應確定軍事區劃如前淸時代各省練兵常駐紮於省城此大非所宜因養兵所以防國非所以防省所謂新軍之編制者此其二革命以後人人言軍隊之難統御不知目前大病實在將驕而不在兵驕將校徒有競爭權利之心而無堅苦卓絶之志此後應由大總統將軍隊根本精神如保衛國家防禦外侮時時申儆各將校而一方於將校之陸軍敎育應力求精深且得一二堅苦卓絶之軍人爲模範於全國邊地時時派遣軍隊令其觀察形勢測繪地形使知外侮之急而養其冒險進取之心所謂將校之養成者此其三 
　　政黨現在人人以政黨爲患實則中國政黨本黨在幼稚時代稍有爭執亦意中事日久自能進步惟第一要義一黨須有一黨之精神萬勿可專事抵制他黨政黨爲國忆之嚮導於此點不可不注意現在國民協會與討論會等改爲民主黨其大宗旨卽在發揮一黨之精神以指導國民所望持以決心爲一二十年勤苦之活動則終局之勝利不思不在我也 
[豫晉秦隴協會議案紀要]  
　　豫晉秦隴協會於前日午後在京師下斜街雲山别墅開職員會因會長于佑任君在滬由副會長景耀月君主席先報告開會理由繼各職員次第討論其議决之重要三事如下（一）修正會章蓋以原章係在滬上軍事時代所修改多不適於今日（二）擬請敎育部於黃河流域設一大學蓋敎育部擬於南京廣東四川漢口各設立一大學然如陜甘新疆等處風氣旣較南京漢口蔽塞交通又比川粤更形不便倘不早爲計及恐國民程度南北終無歸於一致之一日民國前途有莫大之危險也（三）擬發起實業公司經營西北一帶實業蓋以該四省地方金銀銅鐵之礦所在皆是棄利於地未免可惜何若速辦以上紓國困下濟民艱也並聞所議三事日内已著手實行矣 
[時評一（默）]  
　　今日之辦理外交無人不認爲困難民國尙未承認蒙藏尙未解决日俄等國之野心尙囂然未戢瓜分中國之警告尙譁然未已滿淸時一切懸而未結之交涉尙未開始磋商關於各種條約相緣以生之新交涉尙未接踵而來則此後之交涉正未知若何困難也而趙總理則曰政府對於外交一方面自度不致遭遇重大之困難大言炎炎吾不知其有何把握而敢張此獅子口耶 
　　外人在中國之生命財産即在滿淸時顢頇無能之政府亦能盡完全擔保責任今趙總理僅以此爲外交最重要之職務而此外均有所不　　　　　　以輕視反變也歟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[岑西林抵閩記]  
　　岑西林奉大總統任命爲閩鎭撫使已於日前抵閩隨帶武將何元山（前淸提督）黎天才（湘北標統）何帶一營黎帶三營並帶現銀十萬兩以資接濟暫駐馬江尙未進城然恐彭壽松　會致起衝突特先派以景福周某二委員於一禮拜前到省往謁彭壽松呈上岑西林函件委婉致詞並謂去年光復一舉而定全閩脫專制之苦大總統及岑西林皆知此功唯今年因辦一二起事略爲失策致與全省人士大生惡感現岑西林來閩並無别意特派某等代達悃忱奉勸貴總監督離閩省另調他省以相當位置未知可否詎彭氏答以弟在閩所辦之事皆有益於閩今年所辦亦爲全省維持治安起見現願犧牲一身及一家人性命爲全閩謀幸福生於閩死於閩可也他省人地生疎更非所宜云云惟彭前曾出岑轅下諒不至於决裂云 
　　又僑居鼓浪嶼之黃君培松號菊三泉州人滿淸時在粤爲廣州中協多年與岑春萱交善現岑西林奉命爲閩鎭撫使以黃乃係泉人熟悉閩事日前在申特電到厦招黃君速往爲隨員一同到閩黃君接電後於日前由厦搭輪赴申現岑西林已到閩彼此相左大約又須由申赴閩多一轉折矣 
[福建民立銀行之辦法]  
　　福建臨時省議會議决組織福建民立銀行辦法如左　　（一）定名爲福建民立銀行有限公司（一）銀行基本金以募足一千萬圓爲限開辦先收五百萬元（一）以新嘉坡爲南洋招股收股總機關省會厦門及各府縣分設招股收股機關俟銀行公司成立由股東大會議决總行支行處所（一）南洋招股收股總經理人須以華橋大資本家信用可靠者任之内地收股經理人如省會厦門及各縣亦必擇資本信用可靠之人或暫收寄銀號（一）銀行董事員紏察員及總行支行之總協理曁各重要之職員均俟銀行公司成立由股東會選舉（一）銀行照股金多少爲議决權多少（一）銀行成立後應予以享有發行鈔票之特權（一）銀行依法律上應受政府相當之稽核及必要之限制（一）本省所有完納地丁義糧及各項關稅得用銀行之鈔票（一）政府急需必由該銀行借貸時該銀行得查其何項必要用途撙節照付而取其相當之抵押並監督其糜濫等弊（一）銀行發起人出洋組織應請都督予以委任狀并爲通告各埠商會（一）以上辦法應由都督迅予呈請中央政府立案以昭信用 
[徐州勦匪告捷]  
　　第十二圑尹圑長由徐來電日來我軍北至田下南而王集又轉至華山新三十號在李庄油廟兩處四路圍攻截斷匪首王學仙等歸路血戰四時賊亡數百名天晚餘匪向西敗退我軍奮勇前進追至梁寨賊多棄械四竄我軍幸無傷亡并奪獲器械多件現駐敬安集斷截餘匪歸路似此官兵戮力接再厲嗟彼小醜跳梁諒不難一鼓盪平 
[程都督電告征徐情形（續）]  
　　查蘇皖魯豫邊界匪氛已非一日此拿彼竄尤屬慣技魯省陸防各軍現均調集曹兗倪督辦駐防豫邊乘此時機盡殲醜類誠爲中原消一隱患惟交界地點四民動致淆混全在當事者威德昭明悉心勦撫德全一面誡勵軍人旣不可使稔惡者幸逃法網一面飭地方官隨時接洽尤不可使無辜者妄致株連其中特别操縱情形更屬各省同一之困難茲承大總統任命將檢察使馳赴徐州一帶查勘匪情厪注地方深用佩感目前所應籌商厥惟大問題（一）如四省合勦進行之方針（一）如交界善後事宜之規盡蔣檢察使南來之日急宜酌擇適中處所設立統匯機關四省都督各派明練人員協同組織　爲通籌兼畫之地庶竞勦匪撫民之功如蒙大總統以爲可行應請飭下蔣檢察使及魯豫皖三省都督查照辦理協力進行是所盻麟抑尤進者德全體察徐曹一帶地勢民風　稽勦撫成案每一次用兵未嘗不旗鼓飛揚萑　暫靖然而曾不幾時離原草春風又又生從無凈絶株蔓之望得勿因所處而致然耶如爲根本解決惟有懇參謀陸軍兩部查照江皖魯豫淸劃軍事區域一重電核議舉辦内銷匪燄外重國防軍事民生一勞永逸斯則中原根本之至計而當世切要之宏圖也附陳管見統希裁察三十電 
[蘇外交司暫緩遷寧]  
　　蘇省外交司移甯問題當經該司於本月一號在甯都督府政務會議時提出議案經各司公同議决從緩遷寗並奉都督核准茲將其議案錄左 
　　本司接奉都督禡電以寧蘇外交事宜多不接洽全司中科長科員帶同全司卷宗等件來寧當由本司電復料理來寗在案竊查本司於都督接收留守府時卽由紹鍪在甯面遞說帖請於寧垣設立辦事機關旋奉撥令回蘇治事當日紹鍪之意以本司爲府中辦事之一部應隨都督轉移並未慮及事之接洽不接洽也蓋省議會議决本府官制全省祇設一外交司凡本省外交事件本司責無旁貸僅有覆饖之虞斷無兩歧之患乃數月以來外交事宜確有歧出之處然就本司所知者論之則在權限之不明號令之不行而本司之駐蘇駐寗不與焉其故另列事實證之現在旣奉督諭本司自當准備來寧惟有不可不顧及者蘇垣當都督來寧之初人情恐慌幸外間以原有各司並無移動故尙相安無事然士商文電黎庶謳歌猶日盼都督之至蓋秩序之得以安寗者未始不由於希望之未絶若驟聞府内一司無端移寧不知者必生疑懼恐非都督統籌全局之至意紹鍪等旣有所見不當安於緘默其應如何善後之處謹候會議公決 
[淮北鹽商爭引岸]  
　　淮北全體鹽商電云北京轉兩淮鹽政總理張鈞鑒接閱豫督沁電内開上年電准借運蘆鹽官運官銷人咸稱便若改食淮鹽必拂與情議會亦絶不承認且銷未及半此時斷斷不可開運乞電阻免生紏葛等語喧賓奪主令人駭汗查淮北每綱額定一百四十四萬包銷路以豫汝光爲大宗皖穎屬次之兩省年約銷鹽百餘萬包國課軍餉商本全係於此今忽豫借蘆鹽行銷淮岸引前淸暫借之成案行永遠侵佔之詭謀殊於本年四月三號大總統通電在民國鹽法未定以前暫照舊章辦理之命令大相背謬若不據理力爭淮北數萬商民生機頓蹙三省厘課餉源又從何出貽誤大局孰逾於此今日之豫都即舊日之蘆運司强制淮岸行銷蘆鹽扶蘆抑淮未免太甚且明向官借官運是官與商爭利之行爲與與情何與與議會何涉議會無不本法制之規定預指豫議會絶不承認是重誣豫議會爲破壞法律紊亂鹽政之渠魁矣現時豫商來壩捆運已有九屬豫議會且有不知豫督猶語食鹽人咸稱便其妄甚矣商等集議再四僉　規復　岸與否關係全體生命之存亡謹急電我總理轉禀大總統與豫督嚴重交涉劃淸引岸還我主權是一定之政策然後減輕三省厘金妥籌平均辦法釜底抽薪始能抵制事關國計民生國會未開鹽政未改慢然易淮而蘆數萬商民寗可犧牲不甘坐斃除另舉代表赴京陳訴外合先電乞施行急盼示復淮北盬業協會支部淮北票商運傷公司池商福恒泰開泰等皖岸商李德與興盛茂等豫岸商人和信胡萬興等曁三省全體商民公叩 
[程都督調和鹽棧防營之暗潮]  
　　十二圩儀棧長舒霈與沙漫洲緝私局長兼巡防營圑長劉國標因事互存意見彼此久成嫌隙詎前日巡防營官長目兵欲與舒棧長爲難劉局長國標深恐釀成巨禍當即電告都督經程都督電飭江防協統趙鴻喜偕同管帶朱廷炬馳赴十二圩調和兩造意見并飭令各須維持地方秩序不得因私見敗壞大局等語現兩方面已以遵諭釋嫌和平了結禀復都督矣 
[黎墅鎭之大刦案]  
　　蘇城胥門外離城十里之黎墅鎭於本月一號晚突來盜匪一百餘人口操外音手執槍械至紳富王馮陸沈等家開槍示威肆行搶刧慾壑未滿又復搶刦某醬園等數家並拒傷數人直至天色黎明始各呼嘯而逸是役也士紳店舖共計被刧十二三家損失約値數萬金昨經上省分赴文武各衙門報案吳縣地方檢察廳業已前往踏勘飛划水師營亦已派弁購綫分投追捕矣 
　　另一訪員報告云是案除馮似琛沈少若兩議長 
被刧外並刧陸裕泰米行等十一家滸墅　花雅圩某鄕董家前夜亦被盜匪撞門進内搶刦銀洋衣飾所値不資亦已報明地方檢察廳勘明飭緝似此盜賊横行各鄕鎭居民咸惴惴有戒心云 
　　又一訪函云昨日浙江新添淺水兵輪共和管帶楊世奎君由浙開駛來蘇停泊盤門馬路紗廠碼頭與總司令張丹亭君會商江浙梟匪事宜其船身較尋常兵輪長大加倍四週均裝電光燈十二盞船頭有極大電燈一盞可以左右旋轉光綫可照五六里之遠本月一號晚間胥門外橫塘左近蠡市鎭陡來盜船數艘盜匪多人各持槍械分頭搶刦計共被搶店舖八家居民兩家損失聞有萬金上下現已赴軍司呈報雖由盧司長通飭水陸各營一體嚴緝然不解該處駐防師船何竟熟視無覩也 
[橫琴捕匪記]  
　　澳門附近過路環大巴大小橫琴一帶因有匪　聚經萄官派兵往勦反爲失利照會都督派兵協拿粤省於十八號派陸軍第八圑用江漢江大廣亨克虜等兵輪拖載前往分駐大小横琴山上該山係海島計高三層四面皆海陸軍初到時四圍搜捕在一茅屋内拿獲八人小艇三隻各軍皆駐山頂連日露宿又値大雨各軍士衣履皆濕仍無倦容無奈各匪均已逃去陸軍即於九月念四號拔隊回省念五號下午已安抵省城陸軍官佐查得所獲之八人皆在該處捕魚爲生又無軍火臨行時卽將八人釋入搜獲衣物如數給還云 
[瑞安籌辦急賑所成立]  
　　温處洪水爲災瑞安下鄉哀鴻遍野當經代理知事孫詒澤君電省請辦急賑并舉池志澂君主任其事已奉省電准許并頒給圖記先由甌括水災籌賑事務所發給洋二千元米四百石暫時放賑一面籌欵進行乃九月十七號又復狂風驟雨連朝不息秋收已屬無望恐非鉅欵不能補救云 
[東甌日報館被毁案已結]  
　　　州東甌日報館被政治研究所學生搗毁并毆傷主筆一案已誌前報茲將永嘉縣檢事廳批示錄下呈悉報館爲輿論機關有　必錄天職然也縱有登載失實正可要求更正否則提起訴訟以法律解决之亦屬正當辦法乃該生等竟不出此而以野蠻手叚毁物毆人且研究政治不諳法律乎殊非意料所及本廳職掌司法純然干涉主義斷不稍有寛縱除當即飭警嚴密查拿外又咨請知事轉飭該所所長責令管理員潘志謙等交出爲首滋事學生候到案卽咨院按律嚴辦可也此批又同盟會於陽曆八月十五日假師範學堂開全體大會到會者八十餘人首由會員林君登檯報告開會宗旨云會員周予由君向東甌日報館主筆今被政治研究所學生毆傷一切詳細情形次由呂文起君登檯云前次彼等推舉鄙人爲政治研究所所長並未承認鄙人爲東甌日報館股東盡人皆知願擔負兩方調和之責任距各會員不認調和主張激烈進行大起衝突會場秩序大亂遂搖鈴散會嗣後仍由呂文起君出爲調停政治研究所與平民小學堂隔斷另門出入一月後畢業爲止賠償損失洋二百元養傷費二百元主筆毆傷代保人壽險銀二千兩以十年爲期並由呂君邀同徐君班候余君小泉至醫院迎接周予由君回至報館用爆竹沿街散放服禮了事　此案遂結矣 
[温處災後之大疫]  
　　温處兩屬迭遭奇災甌江浮尸列若繁星除由地方官紳撈埋及漂沒入海者外餘均浮於江面日久腐化半飽魚鼈臭聞數十里水族大嘗異味無物不毒雖經前月十七二次大水冲刷僅在表表甚至魚類腹中均有手足爪甲等件誤食者中毒暴斃屢見不鮮自九月二十以後由温郡至靑田再上而麗水景寧松遂龍各縣未死飢黎驟發時疫傅染迅速兼旬之間此二百七十里中已死三百數十名現查振員呂統領等已聯電上海紅赤各十字善會籲請救濟解毒方法一面電呈都督報告現狀迅請加撥巨欵云 
[渝軍攻取大寨坪]  
　　渝函云八月二十八號川東宣慰使黃金鰲調集各路軍隊會攻大寨坪以蜀軍一營兩連及川東游擊營兩連砲隊炸彈隊爲主兵進攻西門以四川陸軍二圑一營兩連攻東門以忠州軍隨帶圑防攻北門以蜀軍二營兩連與羅靑圑防攻南門二十九夜間出發四路伏處拂曉時各軍一齊撲寨當山西路主兵首先奪得三星寨至飯後又攻下烏龜寨獲快槍三枝斃匪二人我軍傷三人該寨得後匪黨死守西門鏖戰數時之久迭次衝鋒不獲寸進各路亦未得勢軍官及軍士等萬分焦灼乃下令募敢死隊懸首先登城者賞洋千元死者恤銀二百兩常有北伐隊軍士蔣某卽援梯先登蜀軍及游擊營軍士續往及抵城我軍之衝鋒隊齊向彼處開槍賊匪亦開砲擊之蔣負重傷幸續登者不絶如縷匪稍却退蔣某忍痛向前竟折開西門我軍蜂擁入寨匪即紛紛敗北隨即四路追勦生擒二十餘人砲斃數十人墜岩死者不知凡幾聞李二代王擁衆携鎗由東門逃逸幸午後淸平鄕擊斃李二代王與屍請騐給賞又各路防軍先後送到逃匪五十餘名立卽訊明將匪首（殷老二）巴山代王等梟　示衆其餘准保釋甚多現寨上秋成甚好無人收獲宣慰使駐北門外天保寨籌辦善後一切事宜云 
　　另一訪函報告云現聞大竹縣李匪紹伊餘黨唐紹倫王二冲李宗和等三名要犯前在宜昌緝獲押解來渝監禁熊師長昨奉都督民政長來電請將三匪正法等語師長遵電於九月十七號午後將三匪槍斃於司令部門首以昭烱戒 
地方通信 
[蘇州]  
　　鄭重聖誕縣敎育會發出通告略云十月七號陰曆八月二十七日爲孔子聖誕紀念日由職員會公决移請民政長在府學預行洒掃設備一切凡本會會員屆時務往行禮以隆大典 
　　舉定代表工商部開工商會議飭由每省各工商圑體推舉代表二人至四人赴京會議蘇州商務總會現已舉定杭小軒洪少國宋友裴三君爲代表已呈報都督請其彙案咨部一面並通知各業代表徵集意見預備　議事件云 
　　委任副官蘇軍四十旅七十九圑副官周桂森前經調充該圑第三營營長所遺副官一缺現經程都督委任軍政司軍械科科員楊彝接充現已分别飭遵矣 
　　代表省親蘇省陸軍將校講習所所長朱綬光奉委赴鄂參預國慶紀念代表已於十月三號起程此間所長職務暫委該所監學厲爾康代理查朱綬光原籍湖北襄陽故於日昨呈請准予另行給假一月順道耑返珂里省親已奉都督核准矣 
　　斥革圖董葑門外圖董前任市公所議員楊光第被附近商民殷禮雲等禀訐種種劣跡奉都督指令民政長照請市公所董事會查復核辦現奉民政長指令略謂該商民等指控各節大半查實應即分别究辦並請楊光第圖董一職先行斥革着即知照 
　　緝獲刦盜立興拖輪被刦一案經盧軍政司長飭令水陸各統領嚴飭各屬勒限緝獲在案茲聞陰曆八月二十夜聞經鐘鴻鈞劉榮盛董道勝陳家玉各統領督同禦武淺水兵輪管帶鍾期薰太湖四營營長陳三元飛划二營營長李標勝嘉防遊擊水師右隊隊官王德明巡防水師三營余之愷等在黎里鎭沈蕩港拿獲吳阿七一名卽令其指獲吳阿二卽吳少慶周阿二即道士阿二周阿三師阿二等四名確係該案正盜已飭禦武兵輪管帶押赴嘉善縣檢察廳收管究辦一面仍飭通緝在逃餘盜務獲解究　　蒜頭抽稅蘇城稅務所長葉增壽任事以來加增貨稅錐刀必爭近以查有從前厘捐向不徵稅之貨漆水每百斤估本三元應收全稅銀六分杮子每百斤估本二元五角應收全稅銀五分鮮蒜頭每百斤一元五角應收全稅三分呈請訂定稅率加入顏料鮮果各門等因已奉都督指令照准通令各稅務總分所分别加稅一律征收矣 
松江 
　　奉賢承發吏之舞弊奉賢徐里橋鎭張王氏控張治昌不願將姪女品仙許尤葵石第三子一案已於陽曆五月間由奉賢地方廳判决張王氏不服所判於七月間上控請陳則民律師代辦上控事宜高等廳於七月念四號卽將通知張治昌之通知書發出而奉賢承發吏戴念蓀陳伯謙不爲按時送達及將届十月八號開庭之期始於十月一號送達張治昌現張治昌一面已請李維翰律師赴蘇代爲辨訴矣 
　　影戲釀禍松郡自共進會成立後鄕曲無賴之徒往往假借名義號召黨徒以故蔓延極速張堰爲金山首鎭市鏖繁盛現亦有江湖醫生締結共進會散放票布前日會中分子紏合假東洋人開演影戲凡會員之來觀戲者僅納銅元二枚非會員則倍之該鎭向有米行幫圑體頗堅聞之大不謂然揷身往看不名一文該會乃召集黨徒於翌夜以惡聲激怒米幫使之再來於是各建旗鼓互相鏖戰事後檢點兩方俱受傷多人而以某米夥受創爲尤重米業因而罷市現聞金山楊民政長聞耗馳往勸導米業中人亦自願吃虧僅由會中給醫傷費二十元息爭了事矣 
[福建]  
　　膏店罷市厦門膏店一百二十五家尙屬有增無減現陳次長彭警長奉省文取締各膏店凡無照者一律不准賣烟詎各膏店不聽命令當命罰源利膏店十四元以儆各膏店遂一體罷市并佈散傳單以圖抵抗云 
　　舉行祝典舊曆八月十九日爲武漢起義之大紀念日厦門各界及同盟會共和社均升旗鳴砲懸靑結彩開大紀念會十分熱市同盟會華僑會并立大石柱於南普陀門口以追悼死事諸烈士之功勛云 
[時評二（萍）]  
　　偉哉徐固卿氏之言曰目前大病實在將驕而不在兵驕各將校徒有競爭權利之心而無堅苦卓絶之志可謂道破今世軍界之通病者矣 
　　陽夏一役師徒撓敗身膺師旅之寄者宵夜濳逃滬上乎逍遙俄焉而元帥而總長而留守今且覥焉列上將矣南京一役圍困檻　兵不滿萬而事後之都督幾人師長幾人甚且事前則藉詞無備抗不會師戰勝則親臨前敵冐功爭位追蹤渾濬之故事者然而今日則赫乎中將矣 
　　嗚呼世事日非公德缺乏軍長師長則腰纒纍纍其出入於槍林彈雨之中躬親操作者反不得同日論功以致裋褐不完粗爄不給者且比比也掠軍人之勳以博將師之榮而猶陽陽然語人曰裁兵不易裁兵不易夫豈事實也哉 
本埠新聞 
[外人又進一步]  
　　閘北沈區員報告警務公所文云爲報告事竊照本區竇樂安路西北段地皮前因業主陳光淞雇工將前塡之高泥劃平作平路形所有查詢情形業於七月二十三日詳晰禀請移廳勘辦在案茲於本日午後五時據巡士趙秉權報告查得該叚地皮今又訂有英工部局界石多塊立經區員前往勘視其線由竇樂安路盡處起向西折北至楊家宅前面即陳光淞地皮劃平之處而止恰成一馬路形左右計共訂有界石十一塊區員伏查該處半爲西人丁爲良之産半爲陳光淞之産前據陳光淞面稱已由白領事之夫人送與工部局造路其說已詳前禀惟此次訂立界石顯爲造路之預備此路若成則本區西北一隅如懷恩堂敎堂等洋房將盡圈入英工部局範圍且本區警察旣爲此路隔斷嗣後將不能再至楊家宅巡察案關界務合卽報告仰祈鑒察迅卽移廳派員履勘核辦施行實爲公便須至報告者 
[陳交涉使致電局總辦函]  
　　爲保護電線事 
　　大北公司遷移水線一事頃接寳山民政長函稱大北公司遷移水線之處當經飭保查詢確有民田在内民田所植蘆葦必須鋤掘惟現當芟割之時尙無大損承示有民國電線在内又重以尊囑業已出示曉諭妥爲保護俾免驚疑等語并送告示一紙前來茲將告示附呈台閱并請轉達大北公司爲荷 
[縣議會議案彙錄（二）]  
　　改正區域案查省令揷花斗入地之劃併自本年上忙起由劃隸坐落之縣造串征粮今本縣下忙業已啓征原隷川沙廳高昌鄕之揷花地已將征糧淸册移送本縣而原隸南匯縣二十一保 
 
 
 

Page 7

 
 
之揷花地又中心河兩岸之斗入地迄未准南匯縣民政長復到事關改正區域征收糧賦且現値籌辦國會省會選舉之期人口選民數之出入尤關重要亟應由民政長迅催南匯縣民政長從速移交以淸界限 
　　淸丈換單案自前淸咸豐五年辦理淸粮後迄今已閱五十七年不獨十八保各圖之未領田單者無憑執守即各保圖之已領田單者轉輾買賣糾葛不淸地保因缘爲奸移花接木張冠李戴不一而足且藉洋商之勢出而干預淸丈換單之舉實爲當今切要之圖應如何規定辦法交法律審查會會同財政審查會審查報告再行公决 
　　暫定錢漕啟徵及結帳日期咨詢案忙漕加價之舉原冀其從速完納也前淸時於漕有過年加價之規定於忙則無之今上下忙逾限不完亦須加價民間未必深知且忙銀自封投櫃者甚鮮而圖保守取遲延勢在必加上忙旣以逾期而加并恐圖何以收取上忙之銀抵作下忙之數究應如何斟酌時宜參照習慣以期課稅民生兩有裨益所列徵收加價期限及獎賞銀數是否相宜交財政審查會法律審查會會同審查報告再行公 
决 
　　整頓地保辦法案各圖地保負行政界使令之責任必先有以贍其身家始可責其潔已奉公實心辦事臨捆辦法原係不得已之舉徵收賦稅能否專責地保以輕捆業之負担交議案及選任圖長保正方法保正之責任權限是否可行由全體議員審查報告再行公决 
[規定本地方紀念日期案]  
　　文明國之有紀念日所以追維前烈昭示後人俾不湮沒肇造之功以振起國民積久的觀念今國家國慶紀念日已奉大總統命令公布我上海人民繼軌武昌不惜犧牲身命協力造成民國宜留紀念以誌勿忘按上年陰曆九月十三日即陽曆十一月三日似宜援照武昌起義國慶日改依陽曆之命令規定以本年十一月三日爲上海地方紀念日以後永遠遵行是否交法律審查會審查報告再行公决 
　　典舖縮短贖期案典舖爲便民之舉縮短滿期恐於生計有關尋繹都督通令本不以短期爲然而有未經該地方議會認可者仍照章以十八個月爲滿之語是於限制之中仍寓通融之意今各典舖縮短期限業已實行究竟可否承認或應如何變通補救以免藉口之處應交法律審查會審查報告再行公决 
　　馬閔鄉公所爭執强恕學堂財産管理權案吳會書院之創建强恕學堂之改設馬閔兩鄉協力通籌毫無畛域之見滬人士類皆知之自區域問題發生遂起爭議閔鄉所爭者爲共同管有權馬鄉則爭完全之所有權而爲之解紛者（甲）謂研究當時性質宜照市鄉制第十三條聯合辦理（乙）謂兩方旣相持不下不如以捐産分析俾各自辦本鄕之事兩說似以甲說爲長蓋聯合辦理與市鄕制第十三條第九十四條均不觸背即爲馬鄉計地點所在不能移易得共同管理之人正可相與維持與强恕固有益無損也究應如何公斷和解之處交學務審查會法律審查會會同審查報告再行公决 
[宣布舉行祝賀紀念之通令]  
　　上海市政廳總董接准上海縣吳民政長照會内開奉江蘇都督程頒行敎育部通令以十月初七日孔子誕日初十日國慶日應行祝賀式及紀念式查照部定小學校儀式規程第二條第五條分别舉行並照規定於是日放假休息等因業已轉知市政廳學務科員通告市立各校屆時一體舉行 
[查究借端勒捐]  
　　滬防福字營劉司令長近以蒙藏事變日迫而滬上熱心志士咸欲奮勇赴征實爲可敬但無業地痞藉征藏爲名歛錢肥已者亦屬不少且聞有不法之徒聯合圑體借征剿蒙藏爲名在外勒捐甚至僞造福字營收條百般詐騙此等棍徒若不拿辦殊爲地方之害除出示曉諭商民人等切勿受其愚弄並飭偵探訪拿外業已移文上海縣民政 
長轉請檢察廳飭警一體查拿務獲懲辦矣 
[五誌西人破壞濟良所之謬舉]  
　　四馬路濟良分所被西人四名刧去留所女子王雙喜一品已四誌本報茲悉該所西女董以該西人等膽敢破壞所規不法已極已禀請英領轉咨卜總巡通飭各捕房探捕嚴緝而卜總巡對於此事亦頗注意聞已飭探查得已死西人亨特羅在漢口管理碼頭與女姘識三年又八月月貼王魏氏洋四十元並查魏氏向在漢口御史里四十六號開設妓院混名四姑娘係著名鴇婦此次幫同到所刧女之四西人内有一人前在漢口營業與魏氏素識實係串同搶刦殊碍租界治安擬即禀請中西官補傅人證到案詰明該西人等下落務提到案以憑澈究 
[鑄造小洋之辯論]  
　　董子金曾於春間在巨籟達路永記織布廠内私鑄小洋經法公堂迭次審訊均紀前報茲又提訊董仍堅稱於陽曆正月間接到造幣廠總辦趙家蕃正式公文囑令鑄造小洋後當將該公文呈明捕房開鑄後因所鑄花紋式樣不合奉命停鑄是實旋據捕房禀稱董在三月底接到停鑄命令後不應仍然鼓鑄直至四月中旬始行停鑄請堂上察核董又稱後來將鑄成不合之小洋鎔毁以致遲至四月中停爐求鑒聶讞員判董還押候商明再核 
[辯論自由結婚之趣味]  
　　寰球中國學生會於前晚開會辯論中國應否採用歐美自由結婚之制男女賓到會者約二百餘人伍君廷芳張君菊生均到會傍聽先由楊君心一宣佈開會宗旨並定辯論規則分贊成與反對兩派相繼發表贊成派爲張竹君女士曁吳步雲董東初王季貞楊鏗王志仁梅竹盧諸君反對派爲楊景斌李元宇林幼誠諸君彼此討論甚久相持不下頗有趣味末由楊君心一舉定李登輝孔天增夏霆軒三君爲評議員即由三君竟見定贊成派得一票反對派得兩票而兩派勝負以分遂宣佈散會並聞下星期四晚開光復記念會聯合各學校及商圑舉行提燈會届時必有一番熱閙現正在預備一切云 
[大同民黨北京支部之報告]  
　　大同民黨總部接北京支部來電云敝支部於今日下午在草廠胡同開全體大會宣布民生民權大同三大黨綱及提倡各種實業以維持國貨鞏固民國爲方針並歡迎總部調和黨見代表倪學寛張植平金鎔三君大同民黨北京支部公叩 
[商圑會選舉職員]  
　　上海商圑公會會長於前日下午邀集各業商圑司令至事務所選舉總司令部長當卽分别投票舉定朱少圻君爲總司令尙有參議會會長及各部部長等職亦已於昨日接續選舉 
[尙賢堂第六期宣講預誌]  
　　法界石牌樓寳昌路尙賢堂規定星期日遞講各宗敎　　本届星期日即陽曆十月六日爲宣講第六期由美國博士李佳白君演說萬國各宗敎通行之眞理特請道敎嗣漢天師張曉初君主席更邀同儒敎佛敎回敎天主敎耶蘇敎各鉅子蒞會共相研究屆時必有高尙之理想新穎之學識交換灌輸任人往聽毋須入場券凡關心宗敎欲明瞭其旨趣者不可不預斯盛會也 
[救火聯合會借欵造屋]  
　　救火聯合會呈民政長市政廳文云爲呈請備案事　本會前因經費不敷一再開會集議公决分别承租基地在古驛路沉香閣穿心街三處地方建造房屋收取租息充作經常費用惟造價一時無差亦經公議權宜規劃將以上三處新造市屋三十三幢並租地合同二紙由保証人向華記公司抵借九八規銀六千兩當經三面議定按月九厘起息以四年爲限分期淸還繕立借據附開條件八則兩相允治按照執行事關慈善事宜除呈報民政署市政廳外粘附借據底稿具呈仰乞民政長市總董電鑒迅賜察核准即備案實爲公便須至呈者 
　　民政長吳批答云如呈備案抄據附 
　　市總董陸君批復云來牘及抄據均悉貴會因經費不敷在古驛路沉香閣穿心街三處地方租地造屋收租濟用暫以該處新造市房三十三幢並租地合同向華記公司抵銀歸還造價權宜之舉事屬可行應准備案旣據並呈仍候民政長核示可也此復抄據附 
[偵探緝獲逃兵]  
　　光復軍騎兵第一圑圑長張宗昌查知正兵葛萬淸私竊金飾鐲練等件潜行逃逸通緝未獲茲由滬防全軍司令部偵探虞占順陳錦章張炳榮沈福生等查悉該逃兵現已改名王文元避匿漕河涇西鎭施海生家因特率領余炳文吳四福等通班探員密往拘獲昨由滬軍李統領函致光復軍統領李徵五請令張圑長備文來部領回訊辦 
[嚴禁軍人入會]  
　　江蘇都督通令滬防各軍隊查禁軍人擅入共進會已誌前報茲悉滬防全軍李統領除　飭各營趕速查禁外並以軍人職有專司豈容顧問他事况入黨結羣尤干禁令自此次飭禁之後如有入黨官兵目應趕速脫除倘敢故違惟有禀請都督嚴行懲辦昨已出示通告矣 
[第五營移駐龍華]  
　　滬防全軍李統領以龍華地立離滬较遠係西鄕來滬必由之路且有子藥廠棧關係極爲重要防務尤宜嚴密是以飭令駐紮閔行鎭之滬防水師第五營管帶吳錦標迅將營部移駐龍華俾資防守聞吳管帶將於明後日實行移駐 
[通俗宣講社支社定期演講]  
　　北山西路德安里通俗宣講社支社自成立以來已宣講六次茲擇於十月六號午後二時假虹口老三官堂虹口小學校舉行第七次宣講會請梅竹廬王立才梁幹臣顧旭侯王梅　諸君演說並分贈各種印刷品無論何人均可前往聽講現已由該社經理郁從周君預備一切矣 
[女界維持國貨]  
　　女子興業公司爲提倡女界維持國網起見准於陰曆八月廿六日午後二時借後馬路中量弄錢江會館開會商議進行事宜昨已由發起人王樹芳通告各界届時一體蒞會 
[探捕監守自盜續誌]  
　　匯山捕房四百七十一號華捕施長生奉諭派往百老匯路九百四十七號門牌看守拐案嫌疑犯安徽人曹濤甫家因該捕串同探夥應桂生沈金標陳阿林陸阿寳等將曹姓衣飾私行取出被曹妻查悉報捕將各人一併拘解公堂押候查辦在案茲經卜總巡查悉以案關探捕監守自盜亟應澈究昨特傅諭經辦是案之包探嚴阿慶探目陳雲忠王阿巧帶同施捕等人至總巡捕房審事間逐一盤詰着將施捕先行斥革嚴探有失察之咎聽候核示 
瑣聞城内 
[連續犯罪]  
　　曹家橋人錢榮生在城内丁子明處學習木匠於舊曆七月初三日黎明時竊取作内衣服銀洋等物沈至鐵馬路初八夜斜同蔡季生復至丁子明家由蔡爬籬入内開門同進行竊木椅衣服白米等物變賣分用至二十夜又同往行竊被丁知覺追出蔡已逃逸當由巡士將錢榮生拘送警區轉送警務所在身畔抄出質票四紙一併移送檢察廳派警押赴各押店吊齊原贓預審屬實前日起訴於審判廳當由廳長委推事鄭禮鏗及起訴檢察官葛尙冲錄事姚賡壽等公開刑庭審理該犯供認行竊三次不諱問官以錢榮生三次行竊一家之物係連續犯罪第三次係侵入有人居住之宅第合依刑律第二十八條及三百六十八條第一項判决處錢榮生三等有期徒刑監禁四年在逃之蔡季生俟緝獲到案再行研訊懲辦 
[各執一詞]  
　　沈錫福蘇子才與婦人劉邱氏邱陳氏先後控告丁寅淸黃鳳翔串賴股本抵欵等情因丁將沈等各欵悉推於黃一人身上當前淸王李兩縣令任内迭次訊理丁藉同鄉某紳之勢力反控黃在伊家經理各欵均被浪用求請退償黃則以生意虧耗爲辭彼此推託由各前縣令將黃收押丁則交保限理嗣因丁赴省上控由前淸　司提省訊問終以此案料經不淸且丁黃係是親戚中有嫌隙是以推諉未經了結黃仍回上海縣禁押着速與丁算帳均置不睬自光復後黃已開釋逍遙事外致沈等心不甘服前日又向審判廳接續呈訴廳長准卽飭傳原被於前日下午二時開民庭審訊沈錫福蘇子才劉邱氏邱陳氏等公請狄梁孫蔡倪培兩律師爲代理人請求嚴追被告股本抵欵銀兩被告丁寅淸延丁榕律師爲辯護仍以黃鳳翔監守自盜侵吞鉅欵以致沈等各欵紏葛延訟聲請澈查帳據嚴追理償訊之黃供被丁挾嫌圖害且藏匿光緒二十八年帳簿一本請求堂上着丁繳出帳簿便可明白所欠沈蘇各欵應由丁理償是時丁又堅稱帳簿被黃藏匿後經兩造律師互辯良久問官以爲時已晚諭再傳同証人續開辯論 
[傭婦猝斃]  
　　浦東龍王廟鄉婦沈氏前由大南門内荐頭王張氏荐至西門内淘沙場姜姓家爲傭前日沈氏忽患急痧神色有異即送至王荐頭家内未幾氣絶王張氏遂報知該氏家屬一面投報檢察廳請爲相驗當奉廳長委陶檢察帶同檢驗吏並法警等蒞場驗得該尸委係急痧身死並無别故遂命沈氏家屬自行收殮 
[派員驗屍]  
　　浦東二十四保二十四　楊家宅地方昨日有一無名男子倒斃於該處花田内由地保查無屍屬旋即投報上海地方檢察廳請爲相驗當由廳長陳君委葛檢察官帶同檢驗吏沈鍚鐢並法警等渡浦騐得該屍委係因病身死並無别故論飭由堂棺驗厝壇待認 
[地方檢察廳批示]  
　　李史榮辯訴兪春舫挾嫌敎唆由批狀悉該民一再呈請治兪春舫誣告之罪如果理直情眞該民無妨親自來廳投訴以憑傅質訊究僅將空言無從核辦着即知照姜有源訴伊兄喜林身死含寃請提正兇由批狀悉此案業經預審明白自應靜候核辦至鄭大寳一名前准巡緝營復稱並無此人本廳無從傅究所請移提一節着毋庸議 
[地方審判廳民庭批示]  
　　孫補　等訴卞春波案房屋未定生財等價難繳批狀悉此案前據蔣沈氏具呈抗告業經批准移送高等審判廳核辦在案據稱屋尙未定生財價洋尙難繳領等情仰候高等審判廳核定後再行繳領可也公泰典訴顧叔祺等請和解批如呈銷案訴訟費依民事訴訟律第一百二十七條由被告擔負呈案之印貨簿及成單着具狀給領 
南市 
[改委巡員]  
　　城外東西南三區警法理事員業已裁汰蘇警務長穆杼齋君委派向在浦東一區當値處之姚幼蓮爲東區内勤巡員又南區警法理事員楊我煥西區警法理事員江通甫均委充該兩區内勤巡員昨已到差任事 
[上差辦事]  
　　地方審判廳長因南市第二審檢兩廳業已開廳辦事昨復派令承發吏朱光漢帶領新考合式之李文王果蘭等赴廳辦事 
[典舖被擾]  
　　昨晨有形似軍人者十餘人結隊至陸家浜鎰泰典當内將軍用大衣付質不納羣起吵閙該典恐生事變特令四百九十九號崗巡報告南區請示當奉區員撥派長警多名至該典向各人好言婉勸始各將衣携去得免騷擾 
閘北 
[挑選法警]  
　　閘北組織第三初級審判廳需用司法警察數名前日已經警務所長蔣夢九君於各區内遴選熟悉公事之姜國楨等九名送往該廳辦公 
[追獲妓女]  
　　妓女洪小寳去年被其母押入英界棋盤街新長春么二妓院内爲娼立據一年茲已期滿由狎客王阿根出洋二十元託胡阿根帶往蘇州詎被鴇婦王氏趕至車站追獲扭交鐵路巡警解送警務所昨經凌司法長訊供一過判洪妓暫發寄養所再核 
[非訊不明]  
　　張挺良呈控張春　盜賣押産昨由第三初級審判廳批云此案供詞各執究竟是押是賣須傅張春　到案質訊方能水落石出仰候定期桀訊可也 
公共租界 
[藥水炸烈]  
　　公共租界南京路二十一號門牌某藥房貨棧内前晚九時因藥水炸烈霎時白氣直冲巡街捕見之疑係火警立即奔訴捕房由救火會西人驅車馳往灌救始悉誤會遂即折回 
[印捕病斃]  
　　老　捕房捕頭查得一百四十號印捕患病不能上差昨日諭令該印捕至海能路工部局醫院醫治無效旋卽病故 
[開除巡捕]  
　　楊樹浦捕房一千零廿三號華捕王玉山在差辱駡三道頭巡捕昨經卜總巡查悉以該捕違犯警規本應究辦姑念當差有年從寛將卯名開除以儆 
[量才施敎]  
　　男孩楊根法楊小和袁三元劉銀和　根福均因被拐由捕送廨留候認領在案茲因所中留養甚多昨由官媒將以上各孩帶案請示孫襄讞商之英翰副領事判將各孩併送濟良所察其體質授茲以資栽植仍准家屬隨時認領 
[誘拐女子]  
　　虹口克能海路一百三十七號住戶汪李氏控同居人王　祥誘拐十七歲女兒秀寳至蘇州圖賣昨由捕房將王與女一併拘解公堂訊未被奸判王押兩月女交其母領回管束 
[補傅人証]  
　　丹商東方冰廠控用人李光悅何景珊私收客帳洋七十四元又串吞鈔票洋八百二十元及支單兩紙由廨訊判押候禮拜五與丹領會訊在案昨晨仍未蒞廨卽經關讞員會同英康副領事復訊先由捕房禀明在貴州路李何二人股開之悅生祥店内抄獲去墨漬藥水一瓶帳簿兩本一併呈案請察原告西人投訴支單兩紙已由郵局寄文分設之愼昌洋行所有鈔票帳欵請追據李供鈔票與支單同時遺失當與愼昌買辦聲明即囑與洋東商議并非串吞帳欵愿爲設法料理訊之何供藥水係西人斯潑納處之寫字王福生帶來試驗呢絨顏色其人已往牛莊並未與李串吞乞鑒關讞員商之英康副領事判李何還押候傅齊人証再訊 
[復訊騙案]  
　　百川通票號控許順根塗改收條騙洋一千餘元一案由廨盲實押辦茲經捕房續獲許之同黨潘康林解奉公堂訊供不認判押候補傳史維記鐘表店主史維蕃到案質証在案昨晨由廨復訊史不到堂由其學徒張鳳賢投質訊據許供借筆時張與店主均不在場惟店夥沈瑞林目覩據張供沈已於二月間辭歇現在寗波判許播仍還押候傳沈到案再核 
[調查院章]  
　　同仁醫院出店金珍蘭因不收病孩王德全以致該孩不及醫治身死捕房以金不合情理昨晨傳案請究據稱當時並非不納凡五六歲小孩須女醫生醫治囑令送請女醫診治旋於八百五十二號華捕上堂証明當時金稱不收並未說明歸女醫生醫治混稱不收致悞命判金交保候查明該院章程再核 
[抗不遵斷]  
　　恒豐紗廠經理朱稚臣控張紹基朋串欺騙等情迭經公堂訊究勒限繳銀在案嗣緣張抗不遵斷復經傳案交保前晚由廨集讯朱遣代表張愼卿投求究追因被告未到判候傳保並飭提張紹基到案再訊 
[有無見證]  
　　水木作頭陳忠廷控張賢豪不付工洋一百八十三元前晚由廨傳訊據被告供稱並未結欠且伊半途抛工反被透支洋一百十七元零應求澈究王襄讞以各執一詞判張交人洋並保着原告於下禮拜三邀同見証到堂質証再核如届期無確實見証到堂即行將案註銷 
[改期審訊]  
　　朱胡氏控媳朱韓氏私逃等情前晚由廨傳訊原告延博易律師上堂聲稱案中人証未齊應請改期再訊被告亦延聖文律師到堂譯稱被告實被原告母子凌虐並用鐵練鎖住是以出避並非私逃今有不在地方檢察廳之大鐵練爲証應請移請送案孫襄讞以案証旣未齊集准予改期傳齊人証再訊 
[分别判斷]  
　　袁錦龍控朱明初不還貨洋一百八十七元又成衣范茂章控紅幫成衣周仁初不付代做軍衣工洋七十二元九角又蔡永方控王桂法不理抵借洋五百元及按月二分利息前晚均由公廨傳訊判朱周各交原保朱限七天繳洋周着邀公正人限三天將帳算明再核王交五百元人洋並保限一個月將本利理淸如違將地賣抵償 
[撞傷小孩]  
　　曹南蕊肩挑柴担行經吳　路撞倒小孩彭阿天跌傷頭顱由捕併送捕房候核 
[男孩被拐]  
　　浦春田住北四川路一百六十一號有一男孩名金和前日被匪拐失昨報捕房請爲查緝 
[溺斃小孩]  
　　停泊斐倫路浜之江北小船有男孩一口昨因失足跌入浜中身死當報捕房飭速將屍撈起再核 
法租界 
[情節支離]  
　　張俊卿控潘國壽誘騙串逃經公堂提訊張供潘前將胞妹許與兒子爲室定親後陸續騙去洋一千五百元繼又賴婚近更通同續娶妻王氏將珍珠金飾席捲串逃當在浦江雇舟追獲送捕解案請究旋據王氏供所有首飾確是婦人典質惟珍珠並莽婦人售去質之潘供張所控騙洋一節係另有抵欵紏葛請察聶讞員判交保覆訊再核 
[限期交人]  
　　潘金氏之母前在甯波誘騙金炳文之妻來申以代荐帮傭爲名由金氏串黨價賣與人炳文偵知後卽趕至滬上控請公堂提金氏審訊判令押交茲因挺押不交復提訊追金氏仍刁賴不認捕房報稱查得金妻實由潘金氏串同某某兩婦人賣去該兩婦已聞風逃匿判交保限十四天交人 
[調停了事]  
　　火腿店經理徐永淸控司帳徐壽坤吞匿帳洋三百餘元經公堂判令交保料理在案昨原告又投稱此事已有人出場調停允折償洋一百廿九元業已首肯洋亦交淸求請將案註銷祈裁判准之 
[時評三]  
　　路也礦也一切公司也平日一任其自生自滅而絶不研究其内容若何營業若何利弊若何及一旦收歸國有或抵押外人之風說起則譁然羣起力爭爭之而不獲則亦已矣爭之而獲宜若可以實力振興矣然而放任如故不整理如故棄大利於冥冥之中而不稍愛惜此中國人之特性也 
　　今者聞鹽稅押抵外債之說各鹽商又開會抗爭矣然鹽務之敗壞已久且抵押於外人者亦非一次試問曾有人於改良整頓諸法稍稍注意乎 
來件 
[淸江鐵路鹽運事宜往來文牘]  
　　呈江蘇都督文爲呈請事管理等前請照關辦費並令軍士乘車購票一案本月十三號奉都督指令内開鐵路爲國家要政而淸楊一綫關係鹽運尤應注重該員旣受委任有應負之責務望聯洽商情切實整頓俾營業日見發達有厚望焉此令等因奉此管理等馳抵淸江疊經與西壩鹽商磋議略有端倪惟是運岸商人多至四十餘家意　恐難齊一難免有互相推諉或生阻力或致延緩惟有仍懇都督維持行知西壩淮鹽總棧兼六岸督銷徐棧長鐸轉飭淮北鹽業運售公司會同運岸各商一體妥爲籌辦事期於成在路務營業前途固多裨益卽商家亦收發整捷必所樂從伏祈迅賜指令爲此呈請察核施行須至呈者（七月二十二號） 
[都督指令]  
　　據呈整頓鐵路鹽運恐岸商人衆意　不一請行知西壩淮鹽公棧兼六岸督銷棧長轉飭淮北鹽業運售公司會同運岸各商籌辦等語事關鹽政仰候咨請鹽政總理核辦仍仰該員等將路務實力整頓俾運輸便捷商家樂從是爲至要此令八月五號） 
[咨淮鹽總棧棧長徐文]  
　　爲咨請事本管理等奉委接管淸楊鐵路事宜業將到差接管修路情形移知在案前奉江蘇都督程指令内開鐵路爲國家要政而淸楊一綫關係鹽運尤應注重該員旣受委任有應負之責務望聯洽商情切實整頓俾營業日見發達有厚望矣此令并奉面諭西壩支爲籌辦各等因奉此昨聞以養路務與各鹽商妥定章程價目力爲籌辦各等因奉此昨聞　黃河水涸鹽運維艱本局現已趕修路工機件定於陽曆八月四號開車照章搭客輸運惟要鹽車價查江運鹽包前經貴棧長訂立合同自應按照辦理而由西壩至楊莊之裝運鹽包現擬規定每包除拿手外定價錢二十文惟查此項鹽斤向由小駁船裝載今旣裝車該船戶等未免失業現已公同商酌擬於二十文内提出四文作該船戶等之撫恤至於上下運力仍請由岸商照舊經理於車業小民生計毫無妨碍擬請貴棧長代爲籌畫婉勸各岸商暫行試辦便知利益嗣後應如何妥籌辦理之處諒各岸商定能顧全大局尙祈維持公益以俾兩利至紉公誼爲此咨請貴棧長迅賜施行須至咨者（七月三十一日） 
[鐵血軍人救邊乞丐圑取消通告]  
　　卑哉乞丐也吾人以爲高辱哉乞丐也吾人以爲榮噫何一愚至此雖然非愚也人非大有所激刺於中不願是也夫吾人固幾經拚生命抛頭顱之軍人也戰衣甫解邊警紛來全局動搖瓜分在即忍已哉再造河山沈淪永古戰已哉財政竭　籌餉萬難百費躊躇欲以乞丐名義激發社會之人心勉受此身之艱苦預備將來以光復上海南京及北伐之熱血爲蒙藏决一死單何物上海民政長公然大批特批曰圑名乞丐於義何居鳴呼乞丐卑矣試問將來之奴隸高乎乞丐辱矣試問將來之牛馬榮乎乃正在籌劃問而霹靂一聲江蘇大都督務令解散之批示又來矣吾儕小百姓擲金錢拚心血奔走經營數十日得此稍有頭緒之圑體從此吞聲忍氣不敢再以不入耳之名詞重汚袞袞諸公之聽聞矣已於今日取消救邊乞丐圑事務所所有收據圖章等物隨即呈繳蘇都督雖熱血如潮而能力太弱我同胞其有以諒我乎雖然　勞耐苦冐險歷艱鞏固邊圍壯耀國麾吾人一定之宗旨也現擬以私人名義聯絡堅忍不拔之同志二十餘人派代表赴寧禀請蘇都督備文送往征西尹司令處投効許我歟人暫樓蘭誓不還棄我歟願聞籌邊之上策是在吾以國事爲别提之蘇都督沈鐵錚等 
來函 
[節錄李統領來函]  
　　本月三號各報本埠新聞機内載有盜匪匿跡閔行等語不無傅聞失實查該鎭係敝軍管轄之地自去冬光復後即分駐兵隊擇要防守至今十餘月從無盜案發現亦無匪類匿跡在報館有聞必錄天職使然而地方公民轉或因之驚恐用特函達希卽登又來函以安人心是爲至禱滬防全軍統領李顯謨謹啓 
 
 

Page 8

 
 
   
 
 

Page 9

 
 
自由談 
游戲文章 
[償卦] [  是龍]  
　　債元亨利貞君子用償小人用賴至於國有凶彖曰債欠而始成有精光無金剛嗣柔混而不明是以元亨至於國有凶亡不遠也象曰不事轉節償故君子以思患而預防之初六文字債亨象曰償爲文字雖欠　傷　九二賭有欠求小吉象曰因賭而欠過夜弗償也九三營業虧空有債小有悔旡大咎象曰營業虧空假倒賬也破産爲抵一成照派故無咎里六四前賬未淸免開尊口吝旡咎象曰前賬未淸咎欠賴也免開尊口義勿賒也雖吝旡咎免　爭也　　六五和酒有債艮其趾路不通行其義可　　　凶象曰淸樓　債習荒唐也家有　　福光也艮其趾也債多方也路不通禍隸生也可用爲師有屋容藏也上還債心寛　前　客象曰償也還名譽無妨也門前無客　　也 
[祭泰興許泰文] [  瘦]  
　　民國元年十月某日江南許泰謹以淸香苦茗　祭於江南許泰之靈曰嗚呼子何不幸　寃逢槍斃也予　何不幸　　子同姓名也然以名姓相同之　不妨一致其哀誠以弔子魂兮有　共　聽之嗚呼哀哉子居泰興予　　江旣未　邂逅謀面又未獲函牘論心子之歷史予不知也子之品學予不知也子何自而入囹囫予更不知也惟紬繹電文知于　檢察長朱某遠法槍斃則子罪固不至死雖在　　之中恐亦如公冶之本非其罪然而子竟死矣豈子平昔有不滿朱某之意也耶嗚呼哀哉夫朱某之政績如何人格如何予亦莫得而知也然就事論事其敢出此辣手悍然遠法槍斃子等五人之多則其平日之濫用法權爲害　　可知矣即在亡淸末造亦無此專　淫威何意發生於今日之共和民國嗚呼哀哉今子死矣檢察長則畏罪濳逃矣程督則嚴令通緝矣假令鴻飛冥冥弋者何慕覆盆之寃其將長此終古　抑生死付之大　耶嗚呼哀哉子不　去冬陳其寃殺陶駿保之已事乎雖經骨肉鄉　　　　責迄未聞　雲也今　某以巧滑之手段呈請大總統議务以自辦其　子乃一介小民耳且未死於偉人之手更孰爲子請卹而孰爲子昭雪耶嗚呼哀哉吾於子之死因之重有感焉人民之生命財産國家不爲之保障而反任司法者草菅人命若是則共和之眞旨何在豈三大自由之外復有殺人自由之例乎嗚呼哀哉吾聞張方之被殺也研究法律者發起聯合會函電交　責黎袁之違法子區區蟻命自　豈有研究之價値乎子其休矣幸勿自傷嗚呼哀哉予不獨動子之勿自傷而更望子之　　自慰也子不是吾國之處境日益阽危列帮密議瓜分協以謀我大好與國行將變色我四　　　且乘化以俱盡倘他日者求死不得求生不能當轉羨子今日之死爲乾淨也子其勿以寃死自傷　以此自慰可乎吮筆和涙言盡於斯子其知也耶其不知也耶嗚呼哀哉尙　 
海外奇談 
[慈善犬] [  瘦蝶]  
　　西班牙境内有雪嶺　雪經年不消有大慈善家　人之　　　者　至凍仆知人力不足惟犬不畏寒乃廣善犬　之使　項懸酒筒身裹毡被經往彼處遇有凍仆者犬自　使昏者復醒仆者復起 
[鼠俸] [  瘦蝶]  
　　莫　本　　軍中自鼠子亦與有名焉每鼠一頭一禮　　領俸一先令此鼠係養於濳水船中氣箱之收口　以防洩氣如聞其吱吱之　不斷便是報告洩氣即須檢查免有大害蓋此鼠善知氣洩也 
尊聞閣詞選 
[莫愁湖水榭題壁] [  純]  
　　舊花蔓　　　　　　　莫　愁不了半愁兒女半　　 
　　城凹缺處　　　　入　光水色　只怡江花　欲盡一尊空對　倉山 
[前題] [  ]  
　　菱葉菱花滿　　小倉黛色　城　美人才子今安在剿有　山自　　 
　　高樓　　水　　百　　生此退閒千古英雄　　　處誰人得　　　 
　　三　重來　　　畫處題句補　跎　　　地　　　　　　　　　　 
[淮] [  ]  
　　　　十　　　　　　　　　古　六代莫亡　　　　　　自　　　 
　　丁字　　水一　沿河金屋半藏嬌盛時裙　風流　雜記何人　板　 
　　　　愛以惟詞盡靑衫紅袖　銷魂只今　後笙歌絶桃　渡　　色　 
　　同夜　何夜未可以輕出　底匆匆生　阿軟等消息舊地重來　　　 
[次韵] [  純]  
　　　　重來水已流秦淮冷落反添愁誰家盡舫　　葉古　空存　　　 
　　卜呈郵　水一　不知何處是藏嬌臨　亭　　　　風送　　　　　 
　　二三知己　談孟往事重起欲斷魂有滔如淮　似海欲歸時已近黃昏 
　　多少離愁别恨中　域相隔意匆薂畫樓一種無消息轉　蒼天本不公 
心直口快 
　　當此國家險危之際　一般醉生夢死之國民　日日愁益于子妻足食吃爭權逐利　　不休可歎 
　　參議院議員每月支了二百元薪水只會到八大胡同支出風頭不堃爲民國前途　　福可也 
　　　王珍一妓女耳其魔力况能　收參議院議員至四十餘人之多可異 
　　國會選舉　　各政黨紛紛　　勢力招　黨員而一般無賴不肖違　　此時機　名　籍可歎 
　　在三會裹頭掛了　名　　　　隊任意　行且　　以茲會名義威　　　可恨 
　　入了　　　了一枝毛瑟　　行街市無惡不作且　　曰請你們吃　！請你們吃　？！可惡 
　　（　各界　　重的人物偏要庇護破壞治安之　　　　天聲）我不是販米客人我今朝說一句話禁米出洋我中國第一作事爲　　故也所不　者　粮不在其内每年出口如豆麥等類何止數千萬石未聞下一禁令者豈除米以外皆可以自由運岅耶或者曰　　　富取之如　　病也　糧出口　　人已知其不可　　　豈有年逢　　　　不足以　口　嗚呼此中緣故非身歷其境焉能道莫隻字今年　　皖蘇各處豐登　　之出口有　　　可以稽查　於　之米已　　　　　　各商自由運米而程督一再　　恐奸　　運出洋鄭重其事未聞有　實　　之期余不能無一詞曰在恐　時代不能不處處留心在豐富之時何勿稍　　令况禁令雖　在前淸時代運米出洋無非當道官長於實巨　是理其手以爲之　現在民國其　　　　官不　　濟釐習處處留心　查的確多則輸　乏則　入　忠民國之不能接濟哉试觀漕米陳　之　　　有以知其不然交 
　　[  熱廬]  
　　中蒙交戰我軍得勝征蒙軍士必　萬　　以爲我軍威力足以勝外　而怠怱之心亦　　正　　然　　　鬥况蒙人乎　未必　此一敗而不　戰苟　視之恐蒙之　我　　之勝蒙尤　而　及全國矣語曰兵驕必敗　　蒙　古三復斯言 
　　民國當萬方多難之　　　　　　之中　　　　之久　　　　　大人收尙　　　　不知所　是猶狂　　鴻舟中人不爲之體面舟外人爲之體　　怒　　上人不爲之體面　外人爲之　甚矣當　者　　觀者淸矣[  篤]  
[戲評] [  玄郎]  
　　二十三夜大舞台沈華軒演全本靑石山劇中配以寳　永利如泉韻秋月來二桂芬雲中鳳等諸名角精華薈萃配　可謂美滿　師演　何金壽飾王道士詼諧百出神氣活現並不矯揉造作而一種優愗之態已令人忍俊不禁是善以神勝者沈華軒飾　牛儀表　　骨相　醒神威不弱於小樓惜與雲中鳳大　一場手脚尙未練熟時有不鬥筍處外塲鑼鼓又打得不合拍工架遂不能得機得勢王永利飾周倉接天表時左右　腰頭幾及　軟工甚好持刀態度亦變化得處處入神惟全劇未滿三刻鐘即斬妖畢事諸名角俱如神龍之一現時太短促未免不愜人意是晚應寳蓮之花蝴蝶非常認眞　扛工夫矯捷若猱之升木橫身扛上在下一翻身用由股鈎住　緊放其一敏捷工　殊爲難得　三只　亦從容不迫無懈可擊水戰時跳一金門檻連拍一字五個後又翻繡球觔斗四至於行頭之漂亮唱白之　綻猶其餘事 
小說 
 [P敎育小說待明日（三續）[  法國畀納著頌斌譯]  
　　第四節 
　　自是以後琴密工作愈勤一切措置又　合宜故數年以來已積銀　數百萬挨倫則住宅被焚僅餘薄田數畝所衣所居時賴其兄周濟然　　之命終不能移其懶惰之性故其結果遂愈不可言矣 
　　同村有一富翁飼一駿馬　而善走主人愛之愈於珍寳挨倫以其靈巧凡有遠行時往借用焉一日挨倫往市又欲借用此馬主人却之曰挨倫先生今日余馬已失蹄鐵不能行此遠道挨倫曰惡我知之矣明日回家釘之可也主人曰非余不肯借乘實恐傷此良馬挨倫曰余知之矣倘此馬受傷余必擔任賠償蹄鐵　明日治之未爲曉也竟强借之去乃離家未　武馬已偏側不穩及中途而竟　　挨倫知馬足已受重傷卽在中途折回還之主人主人繋馬槽前馬匍匐不食 
　　挨倫急延獸醫療治醫謂是馬受創太重無法可施於是主人目　　馬之死且惜且怒責挨倫償其駿物 
　　挨倫不得已盡將所有之田　去賠償死馬心中旣痛房屋之被焚又痛田産之易主並見其兄琴密年富一年而己則貧無立足地皆因慣待明日之故以致潦　終身於是悔恨交并　　成病越數日竟死 
　　頌斌曰待明日之爲　亦烈哉世人其戒之勿蹈挨倫覆轍 
 
 
 

Page 10

 
 
   
 
