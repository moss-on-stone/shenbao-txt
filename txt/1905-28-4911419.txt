# 1905 - 28 - 4911419

 

Page 1

 
 
[重印明季稗史發售] [  圖書集成局白]  
　　明季稗史一書搜採名人箸述十有五種所紀皆前明鼎革時事中間如廷臣門戸之爭疆吏撫宼之議以及庸奸之賣官　爵奄宦之納賄擅權舉凡勝國之遺聞皆足爲威朝之殷鑒惜坊間向少刊本本局曾用大號鉛字排印版書紙張潔白校對精詳每部六本僅售洋蚨六角定價尤極從廉以是海宇風行久爲有識者所鑒賞兹特重行付印以廣流傳售價仍照囊例海内士大夫之欲研究明季遺事者請臨申報館及各書坊購取可也續編葺華尤廣不日可以出書肅此佈陳諸維雅鑒 
[重印十三經注疏○五經備旨○十七史商搉出售]  
[點石齋啓]  
　　自來詁經解經之説莫詳千十三經注疏一書其次若五絡備旨則疏解五經語意雖各樹一幟而其悶發精義類皆詳盡無遺本齋前將此二　警校精薛悉心石印以惠士林海内風行早已不胵而走兹更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商推一書爲干西莊先生所輯講論超卓者据評明論世知人折衷至常有志史學者不可不加意講求兹亦用頭等潔白連史紙印成每部定價洋銀五角卽日出售 
[濟良衍義]  
　　良者對乎賤之謂也濟良云者凡在淪爲下賤之人濟之使得從良而不致永陷於火坑水阱也滬上之有濟良所始於泰西女士包意貞氏憫中華女子不幸而入衍院以致花殘柳敗墮溷飄茵乃准妓女之見虐於鴇母龜奴者奔入所中呼號乞救一經援手則卵之翼之飲食而教誨之歴一年使嫺於德容言工然後爲之擇良胖台意至美法至善也特是其地僻居虹口不特妓女無從奔訴且多未悉其名爰商之中華好善諸君分設一所於英界四馬路四馬路者烟花澤藪粉黛如雲聞見旣眞投奔自易開甫數日卽有某某諸妓女訴苦求援其雛婢之被主婦處以非刑童媳之被惡姑凌辱無人理者亦或趨之如水赴壑女士次第携赴公堂陳訴然後留養所中噫女士一海國嬌娃耳而能大發菩提心拯衆生脱離苦海以視昔年新加坡之創興白盾會　此會專護婦女使免悮墮娼寮白者潔白之謂盾蓋取其能護衛也近歲瑞士之設爲綠十字會　徽幟尙白中書綠色十字所以異於紅十字會也德洋恩溥適相等倫離謂由帼之中獨無仗義好施之君子歟雖然僕以爲此舉誠善矣然尙望推而衍之焉今天下女子之苦無可言者莫雖婢童媳若一不遂意往往箠以藤棍刺以鐵簽體無完　痛入骨聽即或心存慈善不至若是之火熱水深亦必衣不蔽飦食不果腹驅策之如牛馬听夕不得稍休虐養媳者比比皆然矣虐雛婢則以粤人爲最甚以鞭撻爲游戲視刺烙爲尋常非特下等人家罔知憐惜卽上而搢紳仕宦亦寖成風欲其有略知愛護者反以獃愚目之嗟乎雖非父母所生誰是不愛若掌珠懷玉祗以貧難餬口遂致慘遭奇酷呼籲無門興言及斯有不澘焉出涕者乎誠得女士設所以資救濟雖未必如白裘杜廈普被羣生而多濟一人卽多全一人之性命其爲功德尙有涯哉獨是女子旣獲濟矣而男子之爲糼伶爲藝徒者其被虐情形且更甚於雛婢童媳凡優伶之略有積蓄者必購取貧家孩穉或被拐於匪人者偪令習其聲容教之歌無其或姿首出衆質性聰明猶尙撫慰温存稍加顧惜否則朝笞夕罵狼藉摧殘雖一曲登場萬人傾靡猶且畏其師如豺虎幾於行動不得自如迨閲數年慳囊已滿則勒索出師之費動至數千金而年齒已增無復櫻桃秀色矣其苦况有如此者工藝三百六十行各習一門例得各收徒弟使果授以藝術俾學成而衣食有資雖曰約朿過嚴猶之可也乃爲之師者每役使如婢僕呵斥若犬羊舉凡煮飯洗衣購物滌器一切猥瑣之事莫不責之其徒轉瞬三年六年師期届滿則又掯不肯放謂之補工再閲一年半年勒令請滿師酒輪入行費始得脱身無累永離師門而技未必成藝未必就徒知購物滌器煮飯洗衣諸役終其身爲不尶不豗之人謂非其師之酷虐致此乎誠得推救濟女子之心以救濟若輩使雛伶不受其師之禁錮藝徒不受其師之役使悉心教授務底於成不如是者得將其師送官懲之庶千萬孤貧無告之糼童得免呼天莫訴乎或曰子之爲此説誠善矣然此特善堂董事與夫地方賢有司之事不應於女士望之惟女士旣設濟良所以濟妓女而所濟者類多滬諺所謂長三書寓中人至等而下之如么二妓女如野雞妓女如花烟館妓女罕聞有虐於龜鴇投身所中者意者么二野鷄花烟館其龜鴇之拘管小妮子更甚於書寓長三以故無計脱身有類囚鸞笯鳳歟顧么二野鷄花烟館之爲妓者其苦十倍於書寓長三彼書寓長三中人玉食錦衣頤指氣使豪奢侈靡無異王公貴人其或著艶名馳芳譽則達官巨買且不惜黄金如土納作小星寵擅專房享盡人間之福至么二野鷄花烟館則往來者多齷　若鬼薪城旦脂粉地獄倍覺可憐誠能留意其間次第援登彼岸以視救濟書寓長三諸妓尤爲莫大隂功但必先由賢父母嚴定此中龜搗凌虐拘管之刑若輩始能破籠而飛向所中哀哀籲訴耳女士其有意援之以手乎竊不禁爲孽海中無數可憐蟲韾香尸祝己 
[俄亂彚聞]  
　　華歴十二月二十一日英京倫敦路透電局來電云俄國巡查官己操有特權以制亂事刻下信息甚稀視其情形聖彼得羅堡俄官已獲勝勢矣又電云俄皇曾降上諭一道予脱來夫將軍以行事特權并將内務大臣之職令俄京聖彼得羅堡地方官暫爲代理又電云自脱來夫將軍簡爲聖彼得羅堡軍務總理後衆民之意大爲不快　脱來夫本任警察總長日來始簡此任且俄國先是原無此官今所創設也又電云脱來夫將軍已於各工廠門口出示令工人等於二十四點鐘内回廠作工否則將伊等逐回本村兹已有工廠二處照常開工矣又電云俄皇曾命脱來夫將軍及財政大臣會同出示略謂各工人等乃被自利及惡人所誘同受其愚不得已而以兵戎從事殊無益也又電云俄政府刻巳預定候聆百姓之正之理又電云現在亂事已散布各省矣又電云禮拜二曾在英斯柯城轟掣哥陸克兵亂黨三千人傷者無數 
 
 

Page 2

 
 
[亂氛益熾]  
　　華歴十二月二十一日日本大阪來電云俄皇本擬令宮眷人等至聖彼得羅堡暫避亂氛兹因離俄京七英里之鐵路已於昨晚被毁未克果行又電云此間今日得英京倫敦來電謂刻下俄人騒擾更甚幾於通國一致各處城鎭無不起事作亂又電云波蘭及芬蘭兩地同時肇亂俄國各處齊呼報復禮拜日聖彼得羅堡大殺仇 
[購島駐艦]  
　　英京倫敦來電云俄國政府刻已在印度洋中購得一小島以備海軍提督洛及司脱文司基所統波羅的海艦隊暫行駐泊以待援兵 
[沙河軍報]  
　　華歴十二月二十一日日本東京來電云俄軍左翼曾於昨晨率馬砲兩隊兵丁作進攻之勢如何情形尙未得知或者必有一塲惡戰也 
[奥船被捕]  
　　華歴十二月二十一日日本東京來電云有奥國輪船名巴而馬者前晚在和蓋庀地方被捕船中載有勞狄夫煤四千墩係運往海參威者 
[海軍均勢]  
　　英京倫敦來電云美國海軍提督梯維曾陳請美總統羅斯福將中國海面之美國海軍略增勢力添遣戰艦二艘以維持均平之勢 
[政務處條陳]  
　　京師訪事人云十二月初十日政務處呈遞封奏三件傳聞一係條陳變通政務一係推廣各省振捐一係詳查漕折利弊 
[奏請豫計財政]  
　　京師訪事人云近有某京員擬上條陳略謂西國籌欵先有豫算决算如某欵當增某欵當减某欵歲入若干歲出若干合一歲出入共若干統由財政大臣先期列表宣示不足則貸之商民巨欵立應中國戸部爲財賦總匯之地刻値物力艱難之際亟宜將每年出入欵項統共數目造册宣布並將明年預算欵項盈絀情形先期曉諭以冀取信於民矣 
[陳奏法律館事]  
　　京師訪事人云日前刑部遞封奏一件係請於部内開設法律館除烏布人員外所有本部滿漢司中央音乐学員及筆帖式等俱令入館肄習律例其常年經費請飭各省於籌解秋審處飯食銀數内再加二成計各省共增一萬二千兩摺上卽日召見沈子敦侍郎垂訽開辦法律館事宜侍郎奏稱臣部各項行走人員平日於中國律例素未講求一旦派充印稿未免貽誤擬請凡新到署人員俱令學習一年後始准派充印稿刻已奉旨俞允大約明年正月即須開辦矣 
[緩裁綠營]  
　　京師訪事人云前者政府整頓軍務擬欲裁撤各省緑管以除積弊嗣以各省營官難於位置恐生激成他變以致未果兹聞某大臣有用緩裁之法缺額不補汰弱留强期以五年或七年裁撤凈盡一面責成地方官清查戸口詳立册籍以期改用民兵 
[電拒法求]  
　　京師訪事人云浙紳聨名致電京師略謂法人要求滬紹航路日急一日務懇同鄉京官王相國葛大司宼胡侍郎等迅速電致浙撫實力拒絶以保利權實爲幸甚 
[開平獲利]  
　　京師訪事人云開平礦務公司計至本年六月底止盈餘英金十五萬一千六百八十五磅有奇入秋以來出煤甚旺且因各國煤價陡貴開平煤價因亦隨之而昂較之上半年當可倍獲其利是皆辦事者實心實力所致也并聞公司所有房産地基及秦皇島碼頭刻下價亦奇漲云 
[皖省大計榜]  
　　蕪湖訪事人云本届安徽省大計已於本月初十日由撫憲誠果泉中丞將舉劾各員榜示兹特照錄左方安廬道毓秀才識老成器局深穩整躬率屬無愧監司鳳潁道張成勳精明幹練學識俱優稽徵得力巡緝認眞宣城縣何恩煌明幹通達勤求治理合肥縣方永昺勵精圖治體用兼優定遠縣蕭德驥理繁治劇卓著循聲太和縣王樹中潔已愛民實事求是石　縣教諭王拔萃才長裕學教導有方宣城縣縣丞愼乃初明毓練達辦事勤愼以上保舉官八員一罷軟官太平府通判丁汝霖性躭安逸政事廢弛一不謹官英山縣典史王之香不知檢束聲名甚劣一不及官五河縣知縣楊汭辦事竭蹶難期振作年老官計二員池州府教諭趙光鑑精力衰頽難資課士潁州府教諭周備五年力衰邁難司訓迪以上參劾官五員 
[嚴杜招搖]  
　　蕪湖訪事人云前月某武職大員署前某客棧寓有太平縣人李某携帶川資二百餘金旋與大員之孫某甲交游意以爲近水樓臺易於得月懇謀錄入高等學堂甲許之越數日僞繕堂中教習某君八行書稱需規費若干李一一遵從由是晨夕與共尋花問柳約閲一旬甲忽蹤跡杳然李心竊疑之將僞信送往學堂請驗堂中執事某君向李究問盡悉前情立卽知會某大員某大員急向某君緩頰並將規費如數還李李遂無言而去本月初高等學堂及學務處連出兩示嚴禁此項事情爰爲之照錄如下高等學堂示云爲出示曉諭事照得本處學堂自明年爲始將本籍學額補足二百名另設客籍四十名定於光緒三十一年正月二十日考試業將考試日期刷印告示分送各州縣張貼在案本學堂評定試卷均係延請通儒校閲憑文去取並須呈送各大憲審瑄不容有所請託亦别無操衣各項費用卽該生等齎投公文向不准號房人等需索分文誠恐遠道投考諸生未悉堂章嚴肅致爲不法之徒所惑冐稱本學堂執事人員在外招搖撞騙受累非輕除由本學堂隨時查察外合行出示曉諭仰各屬投考學生一體知悉須知本學堂爲國家造士首重品行憑文甄錄弊絶風清請各安分自愛如有前項棍徒在外招搖以及需索規費等情查出立卽飭縣究辦决不寛貸旣而安徽全省學務處布政司聯方伯按察司濮廉訪會銜出示曉諭曰照得本處招考出洋學生就所停膏火銀兩選送學習完全師範科六人實業科六人定於十二月初十日考試業將酌定格式考試日期示諭在案查此次考選游學歲糜公家鉅欵原期造洋人才爲他日歸國効用地步必須品行端謹中國經史確有根底者方爲合格本處校閲試卷均延聘通才悉心評定一秉至公果係文理優通不難共見共聞自無所用其請託卽該生等齎投公文亦不許號房人等需索分文誠恐有不法之徒冒稱本處執事人員在外招謠撞騙亟應先期出示嚴禁周知合行出示曉諭此示仰各屬投考學生一體知悉如有前項棍徒藉端招攬以及投文時需索規費情事許卽扭送來處定行發縣嚴懲决不姑寛該生等亦務須安分自愛聽候甄錄毋得妄事揣測致貽後悔其各懍遵切切特示 
[潤民閙漕四誌]  
　　鎮江訪事人云丹徒鄉民聚衆閙漕業經常鎭通海道郭月樓觀察勸諭回家照常安業旣而督憲周玉帥札委江蘇候補知縣朱大令錫申會同江蘇撫憲所委署常州府知府許東畬太守蒞鎮查曾連日已將各處被災情形會查明確與道府及鎮城諸紳董籌議救恤之法以便電禀大省候示遵行 
 
 

Page 3

 
 
[續拿匪黨]  
　　松江訪事人云前日華亭縣差役拿獲要犯麻子阿邱一名解經縣主孫花樓大令升堂嚴鞫尙無確供詞惟當阿邱被獲時曾向壯役言及某某等人素不安分因卽據情密禀大令本月十八日大令移請提標中營何雪門參戎遴派左哨哨弁王某督帶兵丁若干名馳赴西門外倉城口拿獲包姓木匠帶回候究尙有何庸茂者因無住址未經拿獲 
[鍾山眉樣]  
　　金陵訪事人云入冬以後天氣和煦異常迨交冬至尤奇煖若三春本月十一日暴熱益甚道途負戴者莫不汗涔涔如雨下十二日隂雲密布雷聲隆隆向晚金蛇亂掣阿香車轆轆而至雨師隨之約逾一點鐘時始已然平地已水深三尺矣説者謂時届季冬忽逢雷雨誠罕聞之事也○省垣爲東南一大都會平日巿廛繁盛甲於五都一届臘月初旬各業生涯必視平時尤爲熱閙沿街設攤售年貨者莫不如入山隂道上大有應接不暇之勢邇來民生凋敝物力艱難今歲巿中銀根尤緊目下已届臘月下旬年關日近各項貿易蕭索依然巿面之衰大可感歎 
[上海官場紀事]  
　　昨日兩淮鹽大使陳篤栽鹺尹因公來申乘輿詣縣署拜會縣主汪瑤庭大令○昨日新科狀元劉太史春霖乘輿至馬路工程局拜會總辦翁子文太守太守飭丁擋駕○福山鎭總兵陳印波鎭軍因公來滬泊舟南巿十六鋪左近昨日篛輿至馬路工程局拜會總辦翁太守太守飭擋駕 
[德皇壽誕]  
　　昨日爲德皇誕辰蘇松太兵備道袁海觀觀察以次各官均於午前至虹口德總領事署祝賀也德總領事盛服接見欵以西酒歡洽有加 
[疏通漕船]  
　　江蘇海運漕糧駁船前經滬局定章每船插一白旗上蓋戳記俾停泊之處一槪免捐其歸糧則在法租界招商局金利源馬頭數年前因法公部局向各駁船收捐經招商局知照捕房曁法總領事立案豁免迨漕米運竣將旗收回以免影射近日豐記馬頭一帶各糧船竟被馬路工程局承收船捐人藉端需索多方爲難甚至搬取船上應用物件由經辦漕糧之湧記廣記仁記等商聨名遞禀海運局請爲整　總辦吳子佩太守移請馬路工程局總辦翁子文太守查照並將從前法租界免捐情由一併聲明諭令各船戸照常收兑不得在浦中與收捐人滋閙以待工程局將所搬各物吊齊發還 
[備收浙漕]  
　　浙江海運滬局駁兑漕米歴届在浦東楊家渡招商局馬頭今届總辦葉壽松太守查得浦東兑漕往往被潮水阻隔未免稽延時日爰飭各經承知照各船戸移泊南巿元益棧馬頭以便每日清晨派令員司前往監兑其各屬漕米之未經解兑者則催令赶緊駁運到滬以便排日騐收 
[何堪尅扣] 　　 
　　本城新設警察局計有警勇八十名已於本月二十日分派東北兩巡防局上街巡緝昨日東局各警察勇以每月飯食洋銀九元局内欲除去油燭等費而北局則分文不除因與委員郁二尹爭諭二尹不得已親詣上海縣署禀知縣主汪瑤庭大令大令卽傳各勇至常平倉警察總局與朱森庭明府會商諭令謹愼當差免除油燭等費各勇遂叩謝而退 
[扭押莊夥]  
　　昨日律師克伯魯扭南巿九大馬頭廣生錢莊執事人張琪珍至馬路工程局禀稱被欠銀三千兩請爲寄押以待函致英美等國租界公廨讞員黄耀宿司馬移提歸案訊辦 
[記訊結納賄案情形]  
　　本邑英界捕房五十四號西探頭目馬克濤派華探李星福至南巿拘拿惡棍范高頭之戚串沈根福與林慶全牽涉英總領事署所用華人王幼庭行賄情事因卽解送英美等國租界公廨讞員黄耀宿司馬會同英副領事德爲門君迭次升堂研訊王延律師愛禮司到堂聲辯至前日始得將通案人證訊畢昨日午前司馬偕德君升堂後原被告與愛律師均投案候示司馬判曰王幼庭行賄説情咎有應得著押捕房十個月併作若工自本日爲始存案字據俟沈林之案結後發還此諭德君旋譯成西文當堂宣諭愛律師請曰王旣判押十月所賄洋銀一百元請卽發還司馬准之 
[納賄又見]  
　　日前方兆祺投英美等國租界公廨控其妾方陳氏卽妓女金月梅被賭棍俞子山串同捲逃等情讞員黄耀宿司馬准詞飭差恊同包探方長華將方張氏俞予山一併提到昨日午前解案並將所捲皮箱二口及各種物件呈請察核捕頭禀稱俞至捕房時曾向詰問據稱有洋銀九百元送與律師穆安素所用舌人許子平托渠送與某大老爺因恐伊到堂抵賴令書親供並著畫押請卽驗明傳訊許子平稱前日午後一點四十五分鐘時俞送來洋銀六百五十元未曾言明何用亦未言及何人送來時適欲隨愛律師到堂候訊王幼庭之案無暇及此卽將此欵交與穆律師寫字房親戚緣穆律師雖回國如有人來托事仍可轉託愛律師恐此欵卽係律師費用是以暫收厥後俞言此案欲延律師故卽代延畢道立聲辯畢律師稱方控俞串逃之案係華人控告華人應華官獨訊律師高易稱敝律師爲方所延此案因捕頭在文書上擬定罪名是以應歸公堂會訊捕頭又稱前日俞稱付到洋銀九百元今止認六百五十元數日似己不符俞供洋銀本是九百元其中二百四十元係方陳氏請律師之費司馬商之英副領事德爲門君著將各人分别押候訂期再訊 
[控究巨騙]  
　　昨日午前律師担文投英美等國租界公堂禀稱鎭江順源土行近將僞票向本埠瑞泰安和等土行騙去貨價銀一萬餘兩兹已得有確實証據請將行主于瀛洲楊應賓提案究追讞員黄耀宿司馬商之英副領事德爲門君准卽飭差恊探往提 
[美界火警]  
　　前晚二點半鐘時裏虹口狄思威路老三官堂披屋内忽然失火經救火會西人救熄祇焚去平屋三間迨三點鐘時北浙江路垃圾橋北首順源飯館又肇焚如救火會中人由狄思威路折至是處竭力噴救始得熄滅是役也延燒比鄰消夜館并樓上某小烟館及恒興酒店共焚房屋四幢順興館近保火險銀五百兩捕頭疑有縱火情事昨已派令包探往查矣○昨晚七點半鐘美界北浙江路錫金公所西天寶里第一弄某姓家不戒於火霎時間冐穿屋頂因此處在租界之外故未鳴鐘報警所有詳細容俟訪明續誌 
[萬國紅十字會來函]  
　　謹將福建延建邵道臺徐觀察募助紅十字會捐款清單抄登公鑒延建邵道捐重洋二百元内河福安水師全軍捐重洋二百八十元延平府屬共捐重洋八百三十八元五角建寍府屬共捐輕重洋一千五百三十四元邵武府屬共捐重洋九百二十四元以上統捐洋二千二百七十六元五角又七二兑番一千五百元　　　　　　　　　　　　　上海萬國紅十字會同人謹啓 
[志切安懷]  
　　韓君山曦樂善士也平生見義勇爲不遺餘力亦旣歴有年所矣兹因敝堂養老育嬰經費浩大爰特慨助嚴洋一百元又念年關在卽窮黎餬口維艱復助施米捐洋銀五十元似此實心行善無間初終將來天道好還錫之餘慶而多福多壽多男子華封三祝可爲韓君他日之庥徵矣乞附報章藉誌欽佩滬北天后宮前廣益善堂司董嚴信厚龔心銘朱佩珍曾鑄祝大椿葉貽釗周鴻孫等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[烟海濤聲]  
　　烟臺訪事人云近有奸匪假造洪生福錢莊所出憑票在外混用屢爲錢莊鋪戸察出破綻扭獲數名禀送地方　　究均未供出實情○東海關芝　島稽查局委員山東候補知縣王大令爾源奉道憲何秋輦觀察調回關上當差所遺稽查局務札委芝罘汛高外委汝霖督帶汛勇前往接辦○某日之夜儒林街匯記當鋪有比鄰某浴堂整容匠王三越窓而入竊去皮衣十八件迨天明携贓至同記押鋪質錢被捕役拿獲解回捕房押候送縣究辦○巳革捕役刁姓在街上攫取途人錢票被捕頭拘獲禀請巡檢崔少尹懲辦前日少尹將刁提案畝鞫重責若干押候遞解某處原籍 
[四明近事]  
　　密波訪事人云本月十五日之夜甬江扒沙巷某燭芯鋪不戒於火忽兆焚如一時烈燄飛揚不可抑遏幸遠近水龍飛馳而至竭力噴救越時始熄然已焚去樓房五幢矣○鄞邑童夾嶴地方前由著名賭棍童全洪開設花會誘人猜壓嗣經地方官會營嚴拿被　宋獲近以日久玩生重復糾合黨徒大張旗鼓事爲縣宰高子勛大令　聞立卽派差前往緝捕○何都戎見龍前曾向馬軍門玉崑冐領俸銀一千兩現經查悉移請浙江藩憲翁筱山方伯轉移提憲呂道生軍門將何解省從嚴究追○江北岸流娼馬翠寶前與某當鋪夥劉某結露水緣貨屋而居情同鶼鰈近日忽爲其夫江某尋獲勒令回里翠寶不允致相爭閙由巡街捕拘入捕房督捕華生立命解送鄞縣署縣主高大令研訊之十一併發押刑房聽候備文遞解處州原籍 
[冬巡嚴密]  
　　本邑警察總巡朱森庭明府以現届年關各處鄉民入巿購物每被匪徒乘機攫取或有流氓藉端索詐擾審商民爰親率勇丁在南巿各叚梭巡並諭令十六鋪二十三七鋪十二圖地甲如有流氓混迹著卽禀明以便派勇查拿不得徇隱致干併究 
[上海縣署瑣案]  
　　前日袁福堂扭孫福生至縣請追方單至晚縣主汪瑤庭大令升堂質訊袁供稱外甥孫福生前因急用需向小的借去方單一紙抵與楊姓逾期不贖扭求究追孫供稱母舅於今春姦拐有夫之婦被人在公共租界公堂告發不敢到案命小的冐充胞姪役案代質照伊所囑供在松江抱病甚危始得將就予案後因包探及經理訟事之人向索酬儀及各項費用計洋銀一百四十餘元遂給小的方單一紙向楊姓抵押一百五十元迄今仍將此婦覇佔反扭小的朦控求思移查便知大令判候移文公廨查明袁於今春有無被控之案復訊核奪○某學堂教習家失去首飾西件因送僕人唐關順到縣請追大令訊供之下推諉不承因飭交女傭盛陸氏質訊氏供主母於上月十五日歸寗小婦人隨往至夜卽返十六日午後小婦人復往主母處臨行將房門關鎖迨三點鐘歸家鎖竟虚套立呼主人入房查看衣棚上鎖亦已扭壞失去　飾四件主人向唐追究唐允賠洋銀旋忽變賴乞賜鑒原唐供是日午前主人命小的出外請客至夜始歸家不知被竊情事主人忽將小的哄至法界囑包探私刑逼迫勒令賠洋銀一百餘元小的未允大令飭責一百板如前狡賴遂收押所中聽候查明冉訊陸斥退候示○趙吳氏訴稱發堂雛妓賽桂芬實係小婦人女兒求准給領大令訊詰之下賽桂芬供稱吳氏確是小婦人之母吳氏供稱夫名桂福小婦人生有子女各一光緒二十八年丈夫帶小婦人至平湖賣與某姓幸父親吳鶴軒赶緊出銀贖歸未幾子女均被丈夫價賣去冬丈夫倒斃整容公所門前今知女兒賣入某妓院改名賽桂芬被惡鴇毆虐逃出由巡局送案發堂留養乞賜領回大令核得情節不符飭賽桂芬仍回善堂聽候查明有無揑飾冉行飢奪 
[英美等國租界公堂會訊案]  
　　前者祝蘭舫控胡德生冐充韓春山將僞田單騙銀一萬兩等情迭經讞員黄耀宿司馬會同英副領事德爲門君訊供將一干人分别管押在案前日午後二點三十五分鐘時司馬偕德君升查覆訊哈華托瓊司兩律師帶同舌人先後到堂先由瓊律師向祝盤問祝答稱職商於胡德生拘獲時曾至大馬路巡捕房一次目見捕頭向胡研訊迨後胡卽被押職商亦回家厥後惟至公堂與胡相會至托人往捕房抄錄胡供云云並無其事時祝手持一紙注目其間瓊律師見之堅欲索觀謂公堂訊案隨問而答豈能預書供詞其爲已有成見情跡顯然祝遂將紙呈案哈律師爲祝剖白幾語旋亦向祝詰問祝答稱第一次徐廷芳與胡德生持圖來説卽胡冐韓之始迨取銀時爲胡妻冒充韓嬸之始哈律師乃將請換道契時英領事署覆信呈案瓊律師見而辯曰此信不能爲憑蓋案中所呈均是僞單則必有眞單在回憶前日有西人愛而德者亦因田單眞僞難分控諸刑署迨後牽涉見証多人大費唇舌故此信所書僞單一語盡是空言豈足憑信况畢領事惟憑會丈局員之言自已亦未眞知灼見哈律師聞之復辨向數語卽向三十五號西探訊問隨由舌人譯供曰胡德生未到捕房時李秋亭自認用銀五千兩又説徐廷芝用銀三千兩胡德生到後自認用銀五千兩瓊律師突問曰爾亦爲我答問數語西稱稱西歴十二月十號胡拘進捕房時我卽向伊訊供由惠而生筆記大約閲十分鐘時所言與華稱竇如海拘獲時盤詰之語大略相同至徐阿東本無人控告因胡事欲爲見証以致牽涉至胡從前行爲不得而知哈律師向胡盤問胡稱小的向爲賣菜傭兼桃糞度日目不識丁與李秋亭相識巳閲二年前因與彼浪游用空銀一萬餘兩後將祝姓之欵理還至將單騙銀一節小的誤聽人言致有今日之事瓊律師又將徐阿東登伊日報告白盤詰再三司馬遂與德君商議退堂俟下禮拜二覆訊○英國孀婦白蘭搿氏投本管領事署控華人唐文彪卽伯蔭抵單不贖等情經英副領事德爲門君照會司馬飭差協探將唐傳案昨日午前十一點鐘會同提訊白蘭搿氏投案呈驗方單九紙稱被抵去銀一千兩今丈夫物故請卽追償唐供稱西婦所控並無其事實未向洋商借銀祗因沈姓兄弟二人之專曾在升科局取用洋銀四百元嚴爾春投案供稱小的向在洋人處爲夥唐文彪卽唐伯蔭某年將田單九紙向洋人抵押洋一千元此田坐落二十七保頭圖徐家匯楊家宅陳涇廟等處由地保殷芝田倩唐領去指明立有合同二紙與洋人各執一紙厥後又托洋人將田單二紙諸換道契均係小的目撃何抵賴之有刻下洋人已故請傳訊中人地保卽可水落石出司馬著將唐押候查明覆訊 
[英美租界晚堂瑣案]  
　　錢福恩控王松巖不理所欠銀兩等情前晚襄讞委員孫耳三明府升堂研訊錢供稱王向小的購蠶繭付甡大莊票一紙計銀一百三十餘兩刻下甡大倒閉無從收取向王理論一味延約請爲訊追王供稱小的將繭賣與海寗人潘姓此票係潘所付明府飭將王交人保出限三日内先繳銀五十兩餘於正月内理楚○前者吳成楊陳何氏控張嘉奎呑没存銀一千九百餘兩等情前晚明府飭提訊比陳何氏供稱奉諭之後張仍分文不付爲此叩求追比張供稱時届歲闌無處調度仍求展限明府限張於本月二十五日繳二百元方准交人保去○吳生泉控馬天福顧四明乘喪竊單盜賣等情前晚明府飭提質訊吳供稱小的自幼爲吳保金螟蛤子顧四明亦自小依吳姓寄父殁後顧串同外戚馬天福盜取田單私自變賣小的分文無著爲此呈請訊究顧馬同供小的等將地售去爲吳氏覓地遷葬之費生泉因索詐不遂致將房屋拆賣明府以兩造各有不合各具呈安分結而去 
[英美等國租界公堂瑣案]  
　　于壽生控怡和公絲頭行主趙蔭香趙幼雲張春泉不付匯票銀兩等情讞員黄耀宿司馬准詞飭差恊同 
 
 

Page 10

 
 
包探陳金標祇將張拘獲商之英副領事德爲門君押候過堂訊核○某號執事人馮憇南以茶房陳阿慶行竊對時表等物報由包探張全林獲案請究司馬判責二百板管押一月○包探沈阿岳解積賊劉阿林至案禀稱此人行竊洋商物件十餘家之多今贓未吊齊應請押候訊鞫司馬准之○增裕洋行主控鄧錦堂持票冐收麫價銀兩等情司馬飭差恊同包探朱桂生將鄧提案押候訂期質訊 
[法界瑣聞]  
　　昨日爲法租界公堂訊判案犯之期克總巡捕頭以應訊人犯寥寥無幾遺包探禀請讞員陳楚生大令停訊一期○法租界天主堂街法文書館以時届殘冬於前日循章給假令各學生歸家度歲俟明正由教習擇期入館肆業 
[法租界捕房紀事]  
　　林阿梅王阿二陳阿榮等諸歹人前因屢犯竊案經讞員陳火令判令各押改過局三月昨已滿期由　送回捕房捕頭令押候解送公堂禀請核辦○有名百葉者被人控諸上海縣署經縣主汪瑤庭大令准詞飭差投法界捕房恊同包探將百葉拘獲押候解送公堂禀請訊明然後移回縣署訊辦 
[美租界捕房紀事]  
　　昨日午後甬人顧阿林因事行經乍浦路日本某客寓門首忽然有一黑面西人不問情由扭住兇毆傷及眼角血流滿面因卽奔投捕房據情聲訴捕頭見顧受傷非輕令人扶送同仁醫院醫治一面派令包探前往查明行兇人拘解該管領事署禀請訊辦○昨日午前五百十七號巡捕巡至篷路某西學塾門外被西童將雪抛擲喝阻不服反紏人向捕行兇捕仇極奮力拘入捕房捕頭詰得肇事情由姑念年幼無知從寛釋去 
[慈雲普護]  
　　昨承蘇垣恒孚銀樓交到雲西弟子克勤克儉敬佛濟貧樂助振捐洋二百元又無名氏無名士各洋十元蔡姓求室人病速愈洋十元無名氏洋五元以至誠惻怚之心爲普度芸生之舉淡泊明志利濟爲懹我佛有知定當首背乞登報尾用誌心儀上海六馬路仁濟善堂籌振公所施則敬等謹誌 
[移罰濟貧]  
　　本堂歴辦宣講鄉約施診醫約收拾字紙年終給米自臘月二十日起至正月二十日止以拯貧困兹蒙順泰永寶號將竊去洋站白毛兩包人贓旋獲本應送辦格外寛厚罰洋三十元充賞十元餘洋二十元助敝堂善舉足見大善士慈悲爲懷造福無量矣老北門城内正心善堂謹啓 
[上海北巿絲業會館籌賑公所施子英經收各處水災賑捐九月初一至廿七日第一百四十八次淸單]  
　　初一日周寶與洋五元○初六日嘉興金氏求案宅平安絶　絶二元○初七日李良基求病速愈績助由蘇州順康莊來洋一百元○初八日蘇州鮑南屏龍洋廿四元錢塘孫氏仲干洋十元無名氏英洋十元○初九日姚伯欣月捐洋一元姚佮欣姚陳氏二元○十二日蘇州雙桂軒方龍洋五十元西河氏求産平安還心願爛板洋二元○十四日張雪堂善士嘉不當名規元三百兩又無名氏規元二百兩○十九日許　憲洋二元○二十日無名氏銅洋一元○廿一日孫開禧求母病速愈洋十元○廿二日雲問臥了爲内子求病速愈洋一百元璸涇陳古修爲姪孫求病全愈龍洋二元○廿四日無錫趙門陳氏求病全愈增福延壽龍洋五元○廿五日不書名洋一元○廿七日蘇州易隱名氏洋五元杭垣馬德餘求身體强壯合家平安四元○九月份共　規元五百　洋二百五十二元扯七四四合規元一百八十七需四錢八分八厘龍洋八十一元爛印洋二元扯七二五合規元六十兩　一錢七分五厘以上共　規元七百四十七兩六錢六分三　銅洋一元連前共收規元三十七萬六千九百七十三兩三錢一分銅洋一百四十元零四角 
[上海北巿絲業會詎籌賑公所施子英經收各處水災賑捐十一月初一至廿五日第一百五十次搆單]  
　　初一日　氏花女　一元○初二日丁繹記安徽龍洋一百元○　　日陳愛生求病愈洋二元無名氏銅洋一元○初八日金匱縣屬江溪橋楊永成洋五十元奏請慶求病安全龍洋十元○初十日張均甫龍四十元○十二日平　　　國洋一百元○十四日盧恆通龍洋十元○十五日鴻遠堂銅洋十一元○二十日周仕沅子　德　功　昭洋二元○廿一萬縣杜任子爲長男病愈繳願洋十元王二槐鑒因子病愈十元○廿四日新聞報館經募規元三千兩文徵居士求病遠愈洋一百元德潤堂林求肝發全愈十元○廿五日杭州孫連孫求祖母病速愈洋十元○十一月分共收規元三千兩洋三百零三元扯七三六五合規元二百廿三兩一錢五分九厘龍洋六十元扯七三合規元四十三兩八錢安徽龍洋一百元扯七二合規元七十二兩以上共收錢元三千三百三十八兩九錢五分九厘銅洋十二元連前共收規元三十八萬零三百五十四兩零零三厘銅洋一百五十五元四角 
[上海北巿絲業會館籌賑公所施子英經收各處水災賑捐十月初三至廿九日第一百四十九次淸單]  
　　初三日周仕沅子　德　功　昭龍洋八元爛板洋二元○初四日山陽湯菊山爲長媳范氏産安願洋二元○初七日淮城干張氏病愈擐願龍洋四元○十六日姚伯欣姚陳氏洋二元姚伯欣一元○廿一日張雪堂善士募不　名規元三百兩○廿二日保生氏　衣洋五元○廿三日嘉定祥泰成銅洋二元○廿四日高郵丁玉軒募陳星聚堂送高來儲黨弔儀移助洋三元銅洋一元又陳一峰拜斗移賑洋八元又代父祈修冥福四元○廿九日顧緣琴保母病全愈洋十元陳　氏保帳目淸五元西昌心來氏二元○十月份共收洋四十二元扯七四八合規元三十一兩四錢一分六厘爆无三百兩龍洋十二元　印洋二元扯七三七合規元十兩零三錢一分八厘以上共收規元四十一兩七錢三分四厘銅洋二元連前共收規元三十七萬七千零十五兩零四分四厘銅洋一百四十三元四角 
[上海六馬路仁濟善堂籌振公所施子英經收山東各處等販捐十一月初一日至三十日第一百廿四次淸單]  
　　初一日泩龍女求天花平安十元十二日也朱雲洋六十元無名氏孔繩記各洋十元無名氏朱氏無名氏彭城氏各洋一元無力子無名氏各洋一元二角盡心室求消災降福洋二元十四日浙省僧　松風洋二十元順魏氏洋二十元顧力勤女史洋十元十九日裕記關　開通完愿洋二元裕記求身體康健基記祈身體强伜　記求關縣開通各洋四元廿三日朱有恆子文萃洋十元廿八日　名士冥資移助十五元廿九日有厚堂求合家平安洋十二元三十日勉力子祈合家平安洋二十元本月份共收洋二百十九元四角扯七二九申元一百五十九兩九當四分三厘連前共收規元十五萬九千六百四十九兩六錢六分三厘除解各處賑欵外凈存九八元二千二百十三兩五錢零六厘銅洋六十五元一角 
 
 
 

Page 11

 
 
   
 
 

Page 12

 
 
儀曾膺鳳誥五葉衍　斯之慶宜荷鴻施查光緒五年前任江西巡撫劉秉璋之母胡氏光緒二十年前安徽壽春鎮總兵郭寶昌之母曹氏均係大員命歸五世同堂逆經前撫臣裕祿沈秉成等先後奏請旌表疉沛恩施今劉任氏情事相同與例亦合况本年皇太后七旬慶典壽域宏開幸逢盛世昌期難得勳門佳誥節檐歲月隨鳳紀以長綿部屋孫曾仰龍光而載舞洵屬熙朝之人瑞宜邀曠典之褒湯合無仰懇天恩俯准將命婦劉任氏旌表之處出自鴻兹除宗圖册結咨移部科查照外謹會同署兩江總督臣周馥安徽學政臣毓隆恭摺具陳伏乞皇太后皇上聖鑒訓示謹奏奉硃批著照所請禮部知道欽此 
[黑龍江將軍達等]  
　　奏查明黑龍江前經剿匪出力並陣亡蒙弁亟應據案陳明懇恩分别給奬以作士氣而振戎綱摺奴才達桂程德全跪奏爲查明黑龍江省前經剿匪出力並陣亡蒙弁亟應據案陳明懇恩分别給奬以作士氣而振戎綱摺恭摺仰祈聖鑒事竊查江省管務不齊固田餉糈之薄實亦賞罰失當之所致今旣欲加整頓必須恩齊以威罰先以賞使之有所觀感藉以祛其委扉之氣而後而心可用蓋惟不没其前勞乃有以策其後効也查接管卷内有剿捕三岔河匪犯一案所有在事出力各員至今未經奏報有不能不爲之陳請者先是光緒二十八年六月間前統領省防制軍蘇那穆策麟率同廂黄旗革職留任佐領德克布緝捕反獄潛逃之犯張國振等三十三名已於附近地方拿獲五名嗣因該逃犯等紏集潰勇一百五六十人結成死黨在三岔河地方盤踞殺害搶掠恃險抗拒該統領跟蹤追捕正苦兵力單弱不敷分布適有積匪王老虎卽哈斯保貝前來投降情願助剿此股匪犯贖罪該統領遂卽飛禀前署將軍薩保准其隨營効力一面督同前進於九月初八初九十一等日節次苦戰彼此互攻賊乃乘夜冐雨潛竄移踞韓圖地方以爲負　之計該統領親督將士及各兵圑分投猫撲王老虎卽哈斯保貝首先捨馬入賊藪因所殺過多力竭身死其子托克托亦受重傷幸各兵弁等四面環集併力攻撲踰時始將賊巢焚燬悉平不留餘孽此二十八年九月十四日事也當據該統領陸續呈報並將出力員弁開單奏請前來前署將軍薩保未經核辦奴才等覆加查核似此掃除股匪成　機調度臨陣捐軀均不無微勞足錄雖事閲兩年之久旣確有案據自未便壅於上聞合無仰懇天恩准將軍機處存記鑒爾根恊領蘇那穆策麟賞加副都統銜並賞戴花翎廂黄旗革職劉任佐領德克布開復革留處分以示優異王老虎卽哈斯保貝一名另片附陳其尤爲出力員弁謹另繕清單恭呈御覽可否一併開單給奬之處出自逾格鴻慈惟此案係爲轅頓管務先作士氣起見與别項保案不同是以查明案據訪悉情形卽行具奏所有列保各員弁多半在外充差未及飭取履歴容俟查明再行咨部以符定章除將受傷兵丁由奴才等酌給外奬並咨部查照外是否有當理合恭摺貝陳伏乞皇太后皇上聖鑒訓示謹奏奉硃批著照所請該部知道單併發欽此謹將黑龍江省剿捕三岔河賊匪尤爲出力員弁敬繕淸　恭呈御覽計開齊齊哈爾城正黄旗穆克德善佐領下六品頂戴披甲委哨長富順擬請以驍騎校卽補並賞戴藍翎齊齊哈爾城廂紅旗巴勒丹多爾濟佐領下雲騎尉委哨長德勒格爾倉齊齊哈爾城正白旗瑞麟佐領下雲騎尉定福以上二員擬請以應升之缺儘先升用齊齊哈爾城廂黄旗都惠佐領下六品軍功披甲馬隊什長常海齊齊哈爾城廂黄旗全壽佐領下五品軍功披甲馬隊什長德明阿○以上二名擬請以驍騎校儘先卽補茂興路記營委驍騎校羅永福站台會總五品頂戴吳蘭諾爾站領催委官陳萬載以上二名均擬請賞入漢軍旗籍郭爾羅斯公屬圖薩拉克奇愛們塞克奇擬請賞戴花翎奉硃批覽欽此 
[黑龍江將軍達等奏爲革員被叅寃抑籲懇]  
　　天恩原案開復以彰公道而資觀感摺初六日 
奴才達桂程德全跪奏爲革員被叅寃抑籲懇天恩原案開復以彰公道而資觀感恭摺仰祈聖鑒事竊查黑龍江已革藍翎記名總管准補四品官五品官福齡於光緒二十七年四月經署將軍薩保以謠言惑衆任性妄爲不顧輕重緩急奏叅先行革職俟新任將軍綽哈布到任會同嚴究於是年八月初三日奏到株批福齡著先行革職聽候查辦餘依議欽此二十八年四月復經薩保以該革員於二十六年敵兵壓境時隨同奴才德全搞敵著有微勞奏准請免其再行置議欽奉硃批著照所請欽此欽遵各在案溯查江省自庚子變後一時事權旁落劣幕吳承藴等營私結黨排擠正人顚倒是非不一而足在薩　當日因勢所迫固屬無可如何其難言之隱已略見奏叅吳承藴疏内然未有如福齡冤抑之甚者奴才達桂詳知始末自未使在其湮没以拂衆望奴才德全於二十六年七月奉前將軍壽山檄委前赴北路行次博爾多河識該員於亂離之際見其收撫殘軍渡濟難民識略堅定勞瘁不辭心甚敬之迨至八月初四日俄將誤疑設伏燃砲攻城及後辦理交涉善後各事該革員靡役不從備受艱險於是薩保將該員委充交涉局會辦並札准坐補水師營四品官蓋京深知其勞績之不可泯矣二十七年春難民日衆無所得食經該員會同五司印官八旗協領聯名禀請籌辦振撫卒以無欵中輟嗣經知府李鴻桂在吉林地方勸募江省振捐銀一萬兩由前吉林將軍長順墊付到江俄前督格洛德闊甫鐵路監工茹格羅維志充由寗古塔城撥濟倉小米二千五百石照會江省　地囤儲以助振需後因挽運爲艱俄督遂改撥該國盧布以實前言是照請擇地囤儲一事有案可稽不得謂之憑空揑造卽禀請撥欵辦理振撫亦不得謂謠言惑衆任性妄爲且事在二十六年八月叅革在二十七年四月及至二十八年四月復奏始以該革員著有微勞謂免再行置議爲詞是薩保亦自知原叅之誤不得不追叙前勞代爲解免况該革員記名總管業已引見原叅故不書明底銜而其時水師營總管早經出缺輪應坐補是明係見缺叅革其中顚倒錯誤情形更不待言矣奴才等伏查該革員前在本省剿捕馬賊辦理荒務歴保藍翎補四品官後以總管補用二十七年間江省辦理便民會該革員始終其事協力經營得獲盈餘銀一萬餘兩本年愛譚善後實利賴之至今尙未奏請奬勵二十八年復經盛京將軍增祺調辦奉天札薩克圖荒務期年竣事添設洮南一府兩縣是該革員之辦事勤能才堪造就事有明徵奴才等不敢因其人未在江壅於天聽亦不忍因年已漸遠没其前勞且人材難 
 
