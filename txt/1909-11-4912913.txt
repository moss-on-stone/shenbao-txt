# 1909 - 11 - 4912913

 

Page 1

 
 
   
 
 

Page 2

 
 
今日本報目次 
　　第一張　上諭　論說　專電　緊要新聞 
　　第二張　分類新聞　雜錄 
　　第三張　各省籌辦諮議局　本埠新聞　小說 
上諭 
　　監國攝政王鈐章　十二月十九日内閣奉 
上諭皇祖妣孝欽顯皇后梓宫奉移著欽天監於宣統元年 
　九月内敬擇吉期至永遠奉安吉期著於十月内敬謹選　擇具奏欽此軍機大臣署名奕劻世續張之洞鹿傳霖那桐 
[宫門抄]  
　　十二月十九日　召見軍機　連魁　田智枚 
代論 
[浙江諮議局議案預備會啓]  
　　（續） 
不然。者有議案提出矣而毛舉細故皆無關緊要之談鄰家養貓並入紀。錄。名流揮麈徒聞吳語甚至開議數日先議公費瑣瑣已甚將爲笑柄此。其必至者又一也。又不。然者失其代表一省之資格各徇其所自選出之。區。每遇一事互相爭執是非黑白混淆不分閧鬩之聲器然並作意見旣深。有如水火其禍足使有事不能開議有議不能速决全省事機因以凝。滯。此其必至者又一也至於財政内容尤極複雜支離曲折未易盡知例如浙東鹽釐。指撥賠欵。生年一百萬尚虧三十萬。此三十萬又從何來。必又有承其敝者。而此承其敝者。何以又能支持。諸如此類。不勝縷舉究其實在。處處蹈空故添一新政。督撫所躊躇束手者第一問題。即曰無經費而已。州縣之中吾浙著名瘠缺二十餘處。有求交卸而不得者何論辦事。故明年諮議局開局之後無論涉及財政問題與否（按憲政編查館通咨各省文内有三十六年試辦預算次年再行接續試辦决算等語似乎財政問題明年可以母庸提及不知地方各事無不與財政相關現在國稅地方稅尚未劃分尤多糾葛憲政館但謂預算决算在三十六七年試辦非謂三十六七年以前可絕對不論及財政問題也此理不可不明又咨文謂諮議局議决預算决算事項應以各本省之地方辦事用費爲限國家行政費不在其内然諮議避雖無議決國家行政費之權苟與本省人民有密切之關係即爲本省擔任義務之增加事件自可對之發表意見惟議决之權則仍限於地方辦事用費耳）但議員提議辦一事官吏。 
必。先力陳困難情形請求籌欵可斷言也議員旣未預備自無從加以批。難。國民有納稅之義務議員爲承諾之機關叢詬負尤莫此爲甚此其必。至者又一也。再不然因不能提出有效議案之故專意事事與官吏反對。以謝。責於社會齟齬百端終至解散則正事之延誤已多此其必至者又。一也 
吾儕爲此懼不辭越俎發起斯會在供當選議員之取裁兼作社會一般。之指導共竭憂虞冀回萬一昔伊聖身在畎畝引天下爲已任孔孟稱頌。焉夫以天下之大可任一已况於一省之内桑梓游釣之鄉子孫百年。生死。所係何嫌何疑敢放天職謹布章程若干條有意爲章程所未盡者則更贅陳之如左 
　預備之大綱有二 
　一籌。全局　今東西政治家之言曰爲政必定方針此至言也順方針。　何。以定則必統計一國之内情及其外界之趨勢然後某事可緩某事。　須。急某事宜先某事略後如奕者然必有成算乃有布子當否之可言。　如。其不然生民之事何一可無今日見一事則議行之明日見一事則。　又。議行之不獨財力終必挫跌其當事之𢬤攘而無秩序雖至勞苦亦。　安。有成功之可望也故籌全局者爲吾國今日至急之務。普魯士之立　國。日本之驟强惟其能籌全局故也西人之作一事治一地也。類有長　駕遠馭之規。而經濟不竭。精神豫暇吾國力求進步而常若蹙蹙靡所　騁。其故蓋可思矣。一國然一省何莫不在。例如財政問題一省止有此。　數。則必計全省之需要與其内容之缺點在於何處然後制爲輕重。此　一。要也再換一方面言之公共團體之經濟與個人之經濟異個人之。　經。濟在量入以爲出公共團體之經濟則在嚣出以爲入蓋公共團體。　欲求。其存在發達當先審明其在務幾何需用幾何於其屬必要者。不　可。不强制以供給之然不籌全局以隱爲調劑往往有涸其財源或偏。　於。一部分之弊此又一要也舉此例彼可以類推故吾儕以爲籌全局　者。今日諮議局議案預備第一義也 
　一求實事　何謂實事。凡調查之屬土地方里物産品類。民俗習慣農　工商業之實况。學務鹽政武備警察各項行政之制度院司府縣各級　衙署之費用。諸如此類條分件繫二一紀載。爲表册愈瑣屑乃俞完美。空言泛論或不切於吾浙者無取焉更縮而小之例如調查一事 
 
 

Page 3

 
 
其事或極腐敗管理之人全不得當則但詳叙其腐敗之事狀與管理缺乏之點。其牽涉私人之歷史近於攻訐者無取焉（仍未完） 
專電 
　　電一（北京） 
恭上　皇太后徽號禮節業由禮部擬定十九日入奏並通咨各署停奏廻避事 
　　電二（北京） 
外務部奏覆連州敎案内沈麟書等應准開復　　電三（北京） 
皖撫朱奏諮議局籌辦處派藩學臬三司爲督辦顧賜書爲總辦 
　　電四（北京） 
津浦督辦呂大臣以孫寶琦業已回京電請政府飭速到差會同辦理 
緊要新聞 
[御史奏陳河南防務北京]  
　　某御史奏稱近來東省餘匪紛紛竄入豫境河南撫臣吳重熹於防務素欠講求值此冬防之際防務益爲吃緊若聽鄰匪紛竄深恐隱爲民患云云奉旨寄諭豫撫知道原摺抄給閱看 
[陸軍部奏考查陸軍小學情形北京]  
　　陸軍部前年派沈翊清考查直隸江蘇山東江西荆州駐防河南山西陜西等省旗陸軍小學堂崔祥奎考查四川湖南雲南貴州四省小學堂直至本年三五等月先後查竣報部至本月初三日該部始行入奏原奏略謂該員等所查學堂共計十一省一駐防舉凡章制之奉行職員之任事學生之功課衛生之講求學舍之建築軍械之保存經費之籌備以江蘇直隸兩省爲優山西荆州山東江西四川雲南湖南貴州等省旗次之陜西河南兩省乂次之惟優者究不無小疵次者亦仍有可取而重視軍學力求進步則各省旗所同當經臣等飭司將改良之法分别開單咨令各該省旗將軍督撫督飭切實遵辦在案竊維陸軍小學堂爲造就軍官始基將來遞升入中學堂及兵官學堂全國將校皆求材於此倘辦理未臻完備則異日成效難期關礙軍事殊非淺鮮茲謹分别列表恭呈御覽擬請飭下各該將軍督撫按照臣部前咨改良各節嚴飭在事人員實力遵行總期學務日起有功以仰副經武圖强作育將材之至意 
[浙撫奏覆道員知縣被叅情形北京]  
　　御史徐定超奏參浙江道員庸闇溺職州縣貪暴殃民一摺經浙撫增韞密派記名儘先補用道張鴻順嚴密確查後當卽據情具奏略云竊惟道員有鹽察之責知縣爲親民之官宜如何清廉持己勤愼趨公以期無忝厥職乃温處道賀元彬年老才庸惰於治事以致家丁員弁驕横恣縱擾害商民實屬庸闇溺職前署黄巖縣知縣萬宗林浮收洋價懶於聽斷罔恤獄囚亦屬貪暴殃民相應請旨將温處道賀元彬前署黄巖縣大挑知縣萬宗林一併革職以肅官方署永嘉縣知縣尹溎遇有呈報盜案並非置之不理亦無慘殺無辜及任令書差向事主需索情事應無庸　已獲盜犯鄭華弟等飭道迅速審明擬辦仍嚴緝逸盜倪受星等務獲究報拿獲薯絲一案已飭接任道員從嚴訊辦應候訊明另行議結黄巖縣征收田糧洋價應照市價核收不准浮收分文其保民等所即行裁撤改設習藝所優給飯食不准稍涉凌虐未結監押各犯業飭現任之員趕速清理十二月初八日奉旨著照所請該部知道 
[吉林旗務處工廠之計畫北京]  
　　東督吉撫奏稱據旗務處呈稱擬於迎恩門外水師營顔料庫舊址就其原有房屋酌量添改建爲工廠廠中一切用欵均由通省各旗舊有之欵曁官兵旗産酌量妥籌卽定名曰吉林旗務處工廠招集旗籍藝徒百六十名先分五科曰革工科專製軍警兩界應需靴鞋帶馬鞍提包等件曰金工科專製革工上所需銅鈎鐵片等類與革工科相輔而行曰織工科專製冬夏軍學警各界操衣布疋兼織腰帶鞘繩等件曰染工科專染本廠所出物品與織工科相輔而行曰紉工科議買縫紉機器就本廠所出布料製造成品與織士染工兩科相輔而行以上五科均先供軍警兩界及學堂之用所出成績品　隨時設所出售以廣銷路如能辦有成效再行添設他項工科續製商品以臻完備所有購置材料及造成貨品於路過各處關卡擬仿照京師工藝局章程由本廠塡照送騐免徵釐稅取天生之原料招土著之工徒延聘匠師敎以藝術畢業後優給出身分别派往各處轉相傳授 
 
 

Page 4

 
 
如有才藝出衆自出心裁造成特别用品應准照章立案分别專利請奬但使一人習有片長即一人多一生路依賴之性質旣除立憲之資格自備十年以後必能普及全旗惟創辦之始籌欵維艱通盤籌畫約計建築及開辦費需銀一萬三千兩五科成本一萬三千兩每年經常費七千兩併開呈籌欵情形三則呈請立案前來臣等詳加覆核尚屬切要可行應准試辦資上年京師創八旗工廠業經奏准開辦奉省近亦設立八旗工廠今該處創設旗務處工廠事同一律合無籲懇天恩飭部立案俾得及時開辦如蒙俞允再將詳細章程建築圖表免稅照式分咨農工商部民政部度支部陸軍部學部郵傳部查照初九日奉旨該部知道 
[宿州鬨擾塩局彙電]  
魯撫致皖撫電宿州鹽局電禀初八日奸民鬨擾城局鹽錢損失勇丁受傷初九南坪初十符離均被搶各莊震動宿州坐視岌岌可危等情除電端帥并徐鎭外請飭宿州地方文武會同徐營迅速彈壓拿辦勛文印皖撫致宿州電徐州轉宿州正堂張電准山東撫院電開（見上）等因並據該牧眞電已悉鹽價銅元改折宿民如有不恊應聽官爲理處何得遽行暴動著卽妥爲彈壓嚴拿滋事首犯務獲究報一面由本部院據情電請東撫飭令該局妥籌辦理該牧務率各紳傳諭州民母再滋擾仍將近日情形據實電禀撫院 
江督致皖撫電安撫宿州奸民搶毁鹽局海帥文電諒達該州旣未電禀又未認眞拿辦實屬疲玩業經專電申斥並電飭徐州龔參將炳魁酌帶營隊即日馳往彈壓拿辦矣特聞方印 
皖撫復江督電南京端大帥鑒辰密文電敬悉接海帥電後即據宿州張牧電稱因鹽價銅元改折州民不恊懇請山東照舊等語當經電飭該牧妥爲彈壓嚴拿首要務獲究辦一在電請海帥轉飭該局妥籌辦理以順輿情謹聞寳元印 
皖撫復魯撫電濟南袁撫臺鑒文電敬悉頃據宿州張牧電稱鹽價銅元改折宿民不恊電懇山東照舊細情在初八日馳禀等情現已電飭該州妥爲彈壓嚴拿首要懲辦惟州民係因鹽價銅元改折滋事尚祈轉飭該局妥籌辦理以杜藉口而順輿情是禱寳文印 
[張中堂電調梁廉訪湖北]  
　　前任湖北臬司梁鼎芬素爲張中堂信任嗣因病奏請開缺暫駐官紗局養病日前張中堂特專摺奏保爲軍機顧問官摺上後即專電廉訪一俟俞允再行電告 
[京師近事]  
　　會議政務處核議御史俾壽奏請節减浮費興復海軍一摺現悉該處提調等擬定先行通飭各省撙節虚糜探其擬定大旨謂各省舉辦新政往往因沿成例專事舗張即如各邉增設郡縣開闢邊疆尤爲浮糜過鉅城壇祠廟耗費旣多役食勇糧額支尤鉅以致每辦一事可以發揮新理講求新治者輙蹈此項積習惟嗣後無論創辦何項政事均當爲根本之圖即當遵照本處前訂變通舊制節减虚糜專章核實辦理云云聞會議王大臣議定後即可通行 
　　軍機處片交陸軍部吏部等將十月十一月十二月分奉旨交部議奏各摺件速派丞參及司員查明一律覆奏倘未能覆奏事件務於本月十九日封印前一日開具未能覆奏詳情節略呈遞本處以備查核編案　　吏部通咨各省督撫内開據御史俾壽奏稱各省佐貳微品類不齊宜嚴加甄别以清仕途應請詳訂甄别章程切實施行 
　　浙江臬司李經邁日前奏請開缺已奉旨允准茲悉原奏内容略謂臣不諳法律恐負職守請旨開缺另簡深悉法律人員繼任斯缺以資治理 
　　科布多辦事大臣錫恒日前致電政務處略謂前接篠電及部電均悉惟阿爾太山地處邊圉層巒疊嶂沙草無垠步兵萬難得力即應妥籌的欵先儘漢民添招馬隊兩標等語聞十二日政務處會議時已與鐵尚書籌辦 
　　理藩部咨行西寗辦事大臣文云所有達賴喇嘛來京敕封册寳圖章等一切禮節抄錄原奏摺件一併咨行該大臣查照照例辦理 
　　陸軍部鐵尚書咨行廂紅廂藍滿洲都統衙門文云前經該旗咨送挑驗禁衛軍兵丁今本署定於十七十八等日准卯刻携帶官帽赴署報到聽候派員挑驗母得自誤 
　　禮部年終彙辦各省壽民壽婦奏奬事宜異常忙碌計開壽民壽婦至百歲者銀三十兩建坊旌表壽民給與昇平人瑞字樣壽婦給與貞壽之門字樣夫婦同登百歲者給與期頤偕老字樣合建一坊夫婦同登百齡五世同堂者另賞銀士兩緞一疋 
　　外部分致各海關委員電略謂年關在邇凡有出洋經費曾經電飭按月造册送部查核在案時届年終請將本年出洋各公使等全年經費詳細造册迅速彙齊送部以昭核實嗣後仍請按月造報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
分類新聞 
政界 
[皖撫批駁自伐其功之警道安慶]  
　　巡警道卞柳門觀察禀皖撫文略稱省城警察自本年五月間設巡警道立警務公所以後迄今半載有餘財政支絀以致規模終不能完備此次砲馬兩營兵士暴動雖屬事起倉卒然礎潤月暈已具先幾職道於事前一月招募得力探捕三十名以備隨時調遺事前六七日發夜間城門落鎖無論何人不准開放之命令臨時東門外報失火不發救火之命令移時西門外又報失火發不准開城往救之命令卒使該馬隊不能由西門闖入該業已正法之叛目薛哲不能帶隊由西門突出斯時巡警之登陴守禦者需人巡邏稽查者需人聞警調遣因事奔走者又需人竭三書夜之力幸獲敉平無事乃事過追思　後跋前實形竭蹶目前匪首尚未就獲人心雖定謠啄難除擬請將警察之未盡周妥者設法改良未盡完善者竭力推廣所有移設區所添立崗位餘如探捕巡邏馬巡及安設電燈電話均爲警察上不可緩之事但經費爲財政之母若不預爲籌定終無發達之一日統計舊有不敷及此次推廣經費每年非添銀七萬兩上下安省警察不能起色擬求憲台分飭藩司牙釐局官錢局支應局籌議公所通力合作無論如何勉籌前數銀七萬兩上下作爲每年定額隨時撥用此外再由職道擬列抽捐各欵與地方紳商妥切磋議云云旋奉朱中丞批謂整頓巡警固爲當務之急但值此庫儲奇絀歲欲驟增經費七萬餘兩即使司局力籌恐亦難以設措是不得不斟酌節省使欵易集而事易舉也查閱所陳各條如城内守衛無事時每門四名已足敷用若遇有警即八名亦不濟事是在臨時之佈置無須預設於平時偵探在精不在多省垣地面甚水如有得力偵探二十名儘足分佈况巡防營務處原有偵探隊八十名以供偵捕匪類之用此項偵探自可母庸加增省垣街道仄而不平又係石路不宜于馬所議添設馬巡亦可不必至東路西路定名終嫌掛漏不若改爲十區無分正副自第一至第十分叚管理較爲周密以上各層均待商酌仰再切實妥籌另詳核辦 
[調查地丁短完之州縣江西]  
　　贛藩陳少石方伯現以庫欵奇絀待濟孔亟而州縣地丁比上年短完甚鉅者尤多爰通飭各屬嚴催征解茲將短完各州縣調查於下寗都州　峽江　新淦　新喻　安義　萬載　南城　新城　南豐　　溪　上饒　玉山　鉛山　興安　安福　永新　金谿　崇仁　樂平　餘干　浮梁　德興　安仁　信豐 
[電請整頓稅務江西]  
　　稅務總局致贛州俞觀察電云頃奉撫憲面諭前江口郭委員鞠禀榖商受唆抗稅請嚴飭拿辦一案已批局核明定章飛移贛道督飭贛州府縣飭商照章報完一面確查劉樹棠如有糾抗生事嚴拿究辦現據贛州紳商學界來電禀郭委員擅收紅錢彌封私條呈地方官騐明等語委員舞弊固應查辦刁商違章抗稅亦當嚴懲且紳商學界兩次來電並無主名與匿名揭帖何異此等刁風斷不可長究竟是何實情面飭電達台端併案查明禀復等因查前批已由排單飛遞茲奉前因合再電聞 
[巡警總局催解路燈經費蘇州]  
　　蘇省巡警總局因各路燈油經費向係三首縣按月墊解現因該縣等延不清解昨特詳奉撫憲批云此項路燈經費照該三縣於光緒二十九年諭令舖户認捐原數旣有嬴無絀何得任其延欠有意拖宕原定章程本有責成三首縣先行約數墊解之語現經該司道分别原認捐數多寡責令長元兩縣每月各解錢二百千文吳縣應解二百五十千文自本年十一月起按月如數墊解洵屬公允其從前由局借墊之欵亦如所請勒令該三縣於半月内解清歸墊以重公欵等因該局奉批後昨特移請藩憲請煩一體嚴催速解以濟局需 
[查復沙頭口築埧之關礙揚州]  
　　江都縣境沙頭口添築新壩一事經江督札派萬立鈺司馬等前往查勘茲萬司馬查得沙頭口一經築壩堵塞於歸江各埧旣少一處分洩於高寳東堤吃緊之時即多一分危險而於和尚洲北灘恐亦不免受刷似屬利少害多昨己將情禀請淮揚海道轉禀江經核示矣 
[漢關收稅暢旺漢口]  
　　漢關徵收出入口貨稅前數十年收數不及二百萬至去年陡增至二百九十餘萬西歷一千九百零八年過完稅務司結算總帳計本年共收三百十六萬餘兩洵爲開關以來收數第一暢旺云 
軍界 
[咨請恊拿逃弁杭州]  
　　浙撫昨接蘇撫咨稱據陸軍第二十三混成恊劉統領咨據第四十六標第一營管帶劉廷堯申稱該營司務長王成連於十一月念四日午後請假六句鐘探望伊弟逾限未歸四處招尋無蹤至念六日接該弁函稱弟病危護送回杭准念七回營届期仍未到正擬派員查辦復於十二月朔該弁由杭來信言在杭患病請續假一星期劉管帶恐其藉詞支吾接派員赴杭查究杳無蹤跡該員言詞恍惚盡屬虚妄實爲有意逃避惟查該員徵兵入伍册確係江蘇長洲平日自云寄居杭州此次來信亦注明杭州下城云云咨請轉飭仁和縣嚴密訪查拿送歸營以肅軍紀等語當即札縣嚴拿並飭巡警偵探幫同恊緝 
[澈究匿名上控案杭州]  
　　浙撫增中丞密札提標中軍略云十二月初七據寗波巡警學堂全體民班學生候補員弁千把都守等八十人聯名禀稱現提標左營游擊傅棟祥雖入學堂旣不遵章試騐又不學習體操出入自由大損學堂名譽且提標左營游擊本爲浙江水師總巡官未聞巡洋駐紥海口竟敢在衢州郡城與本營守備同居不顧體制勒索尅扣名糧種種妄爲罔知法紀公叩嚴行究辦等情到本部院查該員弁所禀並未署有姓名察核禀情言語支離半多污衊且借用提標水師左營中軍守備關防查該守備係游擊該管豈能擅借關防與人指控本管上官於禮殊屬朦混是否挾嫌或其中顯有逞刁情弊惟匿名控詰此風斷不可長案關名譽官箴虚實均應照札澈究該中軍迅卽嚴查復奪 
[陸軍學堂經費暫行减半安慶]  
　　陸軍小學堂代理總辦前因馬砲變亂學生雖已暫行散歸開春尚須招令入堂補習卒業届時三班學 
 
 

Page 11

 
 
生接續開學所有堂中書籍儀器急待備辦且委員人等均尚留堂一切薪水費用應仍照舊支給業已一再詳請皖撫飭發經費銀六千兩朱中丞以經濟困難該堂旣在散學期内自應諸從節儉爰批支應局暫發銀三千兩仍令實用實銷母任虚縻 
[叛兵焚燬公文安慶]  
　　日前皖省叛兵竄經六安州境界適遇該州驛站馬夫接遞公文被該叛兵等上前搶奪當即焚燬今該馬夫逃回報知業經方直牧據實轉申皖撫立案並分别呈移發文各處查明補發 
[安設武漢軍用無綫電湖北]  
　　湖北因秋操新購德國無線電機二部茲操事已畢未便棄置由張虎臣統制飭將電機一部安設鎭司令處一部安設漢口鐵路營以通武漢消息並輪派各營目兵二十名逐日練習通電各法以期純熟 
[屯糧所管官被罰武昌]  
　　鄂省省輜重營屯粮所被焚一節已紀本報茲聞統制張虎臣鎭軍以該營官楊管帶開甲疏於防範本應撤差姑從寛典記大過一次罰去薪水銀二百七十兩以昭炯戒 
學務 
[蘇撫籌解學部經費蘇州]  
　　蘇省認繳學部經費歷年欠解甚巨業經該部一再催解茲悉撫憲陳伯帥昨特邀集藩司瑞方伯臬司左廉訪學司樊文宗首府何太守牙釐督辦朱觀察曁關道等至署共籌應付之法當經商准協力羅掘决定在司庫提銀一萬五千兩稅關項下撥銀六千兩牙釐項下撥銀一萬兩州府發當官欵暫挪四千金合湊成三萬五千兩之數尅期起解以資接濟 
[請撥官歟補助學費杭州]  
　　增中丞札藩學兩司文云現准前江蘇巡撫陸紳等呈稱浙省學務經費支絀公立私立各學堂維持補助不能不仰賴官力如胡紳煥所辦之安定中學沈紳定傑所辦之初級師範及宗文中學女子師範各學堂現在經費均屬竭蹶亟須補助請將裁併官書採訪等局歲省經費除敎總會請撥之外餘欵飭由釐餉局解交學司分别撥給俾各校有所助補益臻完備等因查提撥官欵補助學費事屬可行惟裁併官書局一案業經飭司會議應俟詳復到院再行核辦 
[錄取法政畢業人員寗波]  
　　甬郡法政學堂第一次畢業生已經府憲評定甲乙茲將錄取人員姓名列后（最優等十名）　王序賓　李宗鑑　張　愷　孫雲澄　洪紹祖　虞錫晋　張鵬霄　錢玉麒　余名琮　董良史　王彬麒　林邦翰　張士權　王保誠　（優等十四名）笠景崧　蔡瀛　胡學炎　周駿聲　陸費燏　葉文旭　梁紹鱣朱賡棠　陳慶泰　施祖洛　蔣錫侯　盧肇琮　張康達　（中等二名）鄭世炤　葉濟時　插班　最優等四名）　徐人驥　葉簡　孫敎成　羅韵珂　（優等一名）　侯錫爵　）中等一名（　謝瑞唐 
[捐助學費請奬杭州]  
　　支提學日前以臨安縣監生胡步濟瀛捐助學堂經費請奬職銜等情具詳撫憲茲奉批云查捐助學堂經費請奬之案應令捐入該學堂出具收領由縣加具印結詳請給奬以杜冒濫前於該縣詳請將楊毛貴給奬案内批司飭遵在案今據詳胡步瀛等捐助學費仍未據取結同送所呈履歷僅祇一套不敷存送仰即轉飭補取學堂收領加具印結並履歷各二套呈院再行彙辦 
[敎育會改訂辦事章程武昌]  
　　湖北敎育總會於去冬成立會事均由正副會長吳心階太史姚晋圻主政主持迄今己届一年各會員以會長迹近專制頗不滿意吳姚二君亦深知其帮擬具意見書辭職各會員因開會討論會長去留問題總計到會者六十七人公議倘吳姚二君辭職而無合格繼任之人乃投票公决得留而要求改訂規則者五十七票遂推代表八人挽留會長當經吳姚二君認可囑會員張海若等五人擬稿改訂規則 
實業 
[擬通吳南電報南昌]  
　　南昌府屬吳城鎭爲九江至南昌適中之區惟自鎭至府向未通電每遇要公往返須時不但有誤軍報卽商民亦稱不便現經郵傳部以德安縣電局本係九南桿綫直路若由德安立桿掛綫通至吳城計程不過六十餘里均屬平坦容易施工由德安至九江祗須在原桿上加挂一綫計綫路不過一百二十里亦不費事該鎭商貨甚盛將來設局報費局用當有贏餘咨請派員勘修查現在正舉辦歸太光汝貴興科綏安太各綫不下五六千里須欵甚仰異常支絀如贛綫必須舉辦應照各省新章所需開辦經費部省各半以資恊助吳城接綫需費無多自應遵章照認現已由撫憲電復郵部核辦 
[再紀蘇路北綫情形清江]  
　　蘇路公司北綫開辦鎭徐原議先從清江築起兾副清徐四年期限昨日所載咨部文爲先從清江清徐築起略有誤會　又蘇路北綫自清江至西壩楊莊曾由南路工程司周君稚堂測勘釘椿沿途地方官妥爲保護甚屬周至現己勘畢回滬妥商購地開工一切辦法矣 
[江督飭議補救綢業辦法南京]  
　　江督端午帥札商務局寗學司實業學堂文云據留學日本高等工業學校機織科畢業生工科舉人許炳堃禀稱江南綢業已極凋敝非急爲補救難與歐美爭衡敬擬救急植基兩法以爲挽救之策救急之法擬將工藝局廣充每日抽二三點鐘授織工以粗近算術及織法俟工人熟練後綜計資本若干可購機若干每年共出綢若干須工費若干有利益若干登諸日報俾綢業者知所取法利之所在衆所必趨如商家新立工塲無相當之技術者則可由工藝局派熟練之工人往爲指導植基之法擬在實業學堂添設染織一科招中學堂畢業生授以棉蔴毛絲各種紡織染法兼習普通機械學爲本科生招高等小學畢業生授以一種專門之學（江南現在情形以振興綢業爲急則專授綢之織法或染法）爲選科生　陳兩節辦法皆就江南固有者稍事變通增益經費得較减効果可甚大如工藝局本有房屋及織機工匠只須稍添機械添雇數技術者實業學堂本有普通學科添設梁織科可與他料合班不必添設講堂及敎員惟專門工塲必須添設而開辦之始學生數少程度低機械可分年訂購僅添設專門敎員及少數之機械便可開課等情到本部堂據陳各節是否可行應由寗學司會同商務局王道實業學堂黎道妥速籌議詳候核奪 
[批奬振興農業湖南]  
　　古丈坪廳丞以農田各項近情具報勸業 
 
 

Page 12

 
 
道蔡觀察旋奉批云該丞捐廉購買蠶種並浙湖桑秧分布四鄉敎民栽種先後成立官園十一處復購貴州山蠶及桐茶漆棓諸樹勸諭民間廣爲種植又設初等農業學堂敎授蠶桑等事洵足以擴利源而開民智來禀於興辦各事實心實力著有成效雖捐廉僅百餘金較之優缺之捐千萬者尤爲難得若他處皆能如此何利不興嘉悅之餘良深钦佩應准如禀立案遇有交替將園林蠶業專案移交以期經久並候由道通飭各屬一體仿辦仍將所設初等農業學堂章程及敎員學生姓名開摺列表查核 
[湘省銀根疲滯長沙]  
　　湘省市面自十月間以各處錢業倒閉銀根異常緊迫各票號錢莊間有存放月息漲至一分二釐近雖風潮平息而銀根轉爲疲滯月息减至六釐尚無人過問云 
雜記 
[續誌同安戕官案厦門]  
　　同安鶴嶺鄉因禁種鶯粟鎗斃哨官等情已誌前報茲悉所以釀成此案之原因實由於易令聞易令會同周哨官到該地時卽飭拔去鶯粟該處鄉民均遵命一律拔去又飭家長具切結索夫馬費該鄉民亦一一應命不料縣令回時仍將族長三人帶回鄉人萬餘跪求釋放易令不允周哨官見人衆多乃放空鎗嚇之鄉人疑其開鎗擊人乃歸各持銃抵禦適一彈斃周跟丁周趕前袒護致中腹心而死該鄉民已逃至山上抵死抗拒後經提台大兵趕到不能上山乃開大砲山上鄉民亦下飛彈亂石互有死亡而房屋則糜爛無存矣 
[蘇紳奪妓案餘聞蘇州]  
　　蘇州常熟縣楊紳崇伊帶鎗奪妓一案前經元和縣訊明龜奴王阿松供認買良爲娼嗾使劣紳楊崇伊持鎗奪妓滋閙等情酌擬罪名錄供俱詳在案現蘇藩瑞方伯以該縣來詳擬議各節是否情罪確鑿吳紳韶生徇楊革道崇伊之請遽爲關說有無應得之咎等情特咨請臬司左廉訪主政酌核定案並批飭聽候督撫憲批示遵行 
[蘇州拒烟會復去毒社電蘇州]  
　　福建去毒社鑒請派代表條陳實行宣統二年斷絕烟禍之議敝會深表同情請附名蘇州拒烟會銑 
[督辦批斥朦保清鄉員董蘇州]  
　　蘇屬崑山縣張令昨將該縣清鄉員董臚列多名禀請清鄉公所核奬瑞督辦以員董經辦清鄉出力與否全憑各項清册造送齊全發交委員分投抽查果能於董編户口查驗船械毫無遺漏自可酌量保奬該縣册藉僅據送到户口等册各一本其詳細清册迄尚未送各經董玩忽因循至於此極尚何勞績之可言除批斥外並飭該縣趕緊分催各董將前項清册刻日造呈以憑發委調查 
[嚴禁運米出口蘇州]  
　　昭文縣滸浦口前有私運米船出口情事經該縣查明禀復藩憲察核當奉瑞方伯批云現届新米旺市私販正乘隙欲動設法防範不可不嚴仰仍會同各釐局隨時嚴密偵查如有藉照夾帶朦混私走情事務卽拿獲禀請究罰勿稍鬆懈 
[蘇勒緝横涇賭棍蘇州]  
　　蘇藩瑞方伯訪聞横涇鎭棍徒吳玉亭勾結外來客臬土匪通宵達旦聚賭抽頭並家有竄樓二十餘間通連隣右窩匪潜竄並倚父刁訟包告横行鄉里爲害甚巨當經飭縣迭緝未獲現值冬防吃緊亟應加意拿獲以靖地方爰特札飭飛划營撥派師船前往巡緝嚴拿一面加限飭縣上緊查禁緝獲以弭匪風 
[保釋無罪桿匪蘇州]  
　　睢寗縣汪令以前獲之桿匪餘黨劉化行等訊無爲匪實據招告無人出控可否保釋等情禀奉江督端午帥批云據禀劉化行劉化雨二名並無窩留桿匪案據出示招告無人舉發該縣訪查又無劣跡現經董長等聯名具保自應准其保釋將來如獲有匪犯供指卽飭該董長交出訊辦批飭遵照 
[贛省錢莊倒欠彙誌江西]  
　　贛省怡生厚錢莊聯號前倒鄂贛鉅欵清查尚無切實頭緒現經荆州道黄觀察祖徽來贛禀見馮中丞撥産備抵荆州解欵外擬將虧欠各欵仿照尹次三辦法以了債項贛省洗馬池晋益升錢莊倒閉當由大吏飭封三眼井地方熊石秋所有房産估值萬餘備抵公欵而該莊往來帳項存欠除抵外尚虧十餘萬兩之多毫無著落現經馮中丞電請滬道將熊石秋拿案解贛訊辦贛省城内西大街中孚信錢莊開張有年現於十二月十一日倒閉惟所虧各欵不甚太鉅 
[典舖改當洋碼之風潮江西]  
　　江西饒州府典舖向例當贖一律出入制錢現因銀價高昂禀請許太守出示曉諭改當洋碼以致地方大起風潮雖經該處商務分會調處尚未平息 
雜錄 
[乳兒之衛生（無錫丁福保）（續）]  
（十一）用于乳兒榮養之全乳不可混以異物。 
（十二）防。乳汁之腐敗（生于夏期）當防牛乳。中所舍之細　蕃殖。 
（十三）欲滅牛乳所所含爲害之細菌。并誘起腐敗之徵菌。以防牛乳腐敗當置牛乳于。器。煮五分時後置于冷所。 
（十四）牛。乳比人乳難消化故以之飲小兒。 
當混。以水欲增工春榮養分須加以砂糖如此。則非但消化易且于知體之發育亦多。利。益。 
（十九）小兒生後四月間其養料中不可混以粉。若混澱粉則小兒多現不穩之狀態。 
（十六）欲知用于小兒之牛乳分量。宜備有二十立方生的邁當之　其壜與吸口等用後須洗凈。 
（十七）通常哺小兒之牛乳分量與其成分。當從左之規則。 
分娩後第一月牛乳與次相混量各等分。以　。容積四劃乃至五劃（八十乃至百）瓦凡四乃至五勺）一日七回。 
第二月乃至第三月牛。乳二分混水一分。六劃。乃至八劃（百二十乃至百六十瓦凡六勺乃于至八勺）一。日六回第四月至第五月牛乳四分之三混水四。分。之一九劃乃至十二劃（百八十乃至二百四十瓦凡九勺乃至一合二勺）一。 
日。五回 
混水之牛乳中須混以砂糖所混之水分量。多則砂糖之分量亦無妨加多第。六月之終對于健康之小兒宜以全乳哺之。 
（十八）小兒生後第二月夜中當腫六時問乃至八時間乳則每經三時間乃至四時間飲一次使小兒自成習慣 
（十九）乳壜當飲小兒時須檢其温度之適當　否。可于閉眼之上試之。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
官長設立 
　　山東 
籌辦處爲駐防專額議員事具詳東撫云本省議員選舉事宜業經分期籌畫定於明年四月初一日行初選舉六月初一日行複選舉所有本省駐防專額議員額數亦應預爲酌定以便同日選舉惟查出東靑州德州駐防學額本無定數當由本處函詢提學使衙門檢閱舊卷共有考童五六名者則取進一名若考童至十四名以外者則取進二名是該駐防之學額旣無定數而此時選舉之專額實無從憑空臆斷自應詳請憲台察核據情分别咨照靑州副都統德州城守尉應如何比例學額作爲議員專額之處會商飭遵以便照辦再駐防專額議員調查選舉人名册事亦應由副都統曁城守尉酌派選舉調查員各一人分赴附近之府治與各屬申送之調查員一同講習諮議局選舉章程以便回防調查選舉人資格造册呈由本管之副都統及城守尉核咨憲台彙定各駐防初選當選人名額現各州縣應申送之調查員已限於十二月初一日一律到該管之府直隸州演講所聽講此項選舉調查員亦應速爲派定限於十二月初一日以前分别前赴附近之濟南府靑州府演講所一同聽講應請憲台分别咨照靑州副都統德州城守尉查照如期從速辦理 
　　江蘇蘇屬 
蘇省籌辦處致寗省籌辦處電云館章駐防專額議員視舊日取進學額全數在十名以内設一名二十名以内設二名二十名以外設三名本處前准蘇提學司移稱京口駐防每届歲科紅案在十名以内應設議員一名茲准京口副都統以尚有繙譯學額取進生員每届歲科兩試由將軍出題扃試取進均在十名以外合二者併計學額在二十名左右意在設議員兩名未知江寗駐防應設專額議員是否合學院考取政進學額及將軍考試繙譯學額二者併計請即查明電復以期一律 
士民實行調查 
　　江蘇蘇屬（松江青浦） 
青浦事務所十二月初四日請縣申復蘇省籌辦處略謂奉縣憲照送籌辦處憲札内開據金山縣所長呈稱吸食鴉片一項聞青浦等邑苟本人聲明願戒一律入册至明歲選舉時仍未戒絕即停其投票權等情伏誦之下深爲詫異敝所自開辦以來所辦事件均有旬報可憑前經通告各區於吸食鴉片一項如本人報明已戒暫且照塡並無聲明願戒卽一律入册之事現因調查事竣卽請邑中紳士八人爲審查員先將草簿檢察一次所有合格之人其中於消極資格究竟有無關礙擬於本月初八日邀集城鄉調查員及紳商學界代表在明倫堂開會研究蓋恐耳目不周或有朦混必經公衆研究方無誤事業已定期分發傳單矣所印通告書及傳單等茲再奉上一份務祈據情申復以辯金山所聞之非確 
　　安徽（安慶懷寗） 
懷寗縣紳初十日在明倫堂會同陳令議設選舉調查事務所並已刋佈簡章茲聞該所已舉定丁君景炎爲所長連日在該縣七鄉公所内事務所研究調查方法並已分舉各鄉調查員三十餘人聞調查名册業己備齊準十六日前往分區開始調查 
專件 
[吳本善復江霄緯太史函]  
前日回里得讀大箸於諮議局事力主寗蘇分設獨抒偉論甚佩甚佩惟研究江蘇巡撫之名詞係合江寗蘇州兩首府而言猶安徽之合安慶徽州而言之也是以江蘇巡撫兼轄寗蘇兩屬秋間朝議曾有移駐清江之說萬一實行則如公云云蘇垣諮議局又將何以處之愚見所及聊貢數言尚希亮察不備 
本埠新聞 
[中美聯絡商情近聞]  
　　上海商界擬邀美國商會代表來華考察經紀前報茲悉上海商會總協理業已通函各埠商會詢問意見大旨謂吾華商務與美國關係最深彼國輿評無不願與吾華聯絡今秋舊金山等處八埠商會選舉代表二十八人隨帶眷屬特赴日本攷察商務日本商界探知消息即由東京大坂西京横濱神户五處商會致書邀請洎美國所派代表抵日後政府卽派員照料商界更分認經費歡迎接待從此日美商界之交誼益加團結商業之權利日益擴張外交有道甚足歆羡茲聞駐滬美領事曁美之鉅商來會言及彼代表員回國後稍息征塵尚擬來華考察因思吾國地大物博士産無窮向以不諳外情未能投其所好又凡出口之貨必須販運來滬由華洋掮客轉輾經手致多障礙以此海通數十年商務日見疲薾土貨未能暢消每切殷憂未遑補救今其所舉考察各員皆係各業之領袖爲全體所信仰際此來游之便正可藉樽俎之往還謀貿遷之發達此機洵不可失現擬由敝會發起仿日本成例聯名敦請一面更請各會將歷來運銷美國之土貨先行調查研究以便美代表來時面請評鑒藉籌改良之策兼商直接之途惟接待經費爲數不貲亦擬由預名各商會分别擔任務祈即日會議如荷公允并乞電示以便禀陳商都核辦所有寄美邀請函稿及以後接待事宜自當由敝會承乏隨時知照 
[請飭地主收領地價]  
　　滬嘉鐵路劃用民間地畝前經蘇路公司詳定專章分另給價茲該公司查悉上海縣境内尚有數處地畝或係敎堂之業或係公共之産應得地價抗不照領因特開具業户姓名畝分號數清單移文滬道請飭各該地主速即赴局領價以便興築 
[諭飭巡官防範匪徒]  
　　巡警督辦蔡觀察昨傳各路正副巡官到署面諭現届年關四鄉居民到申置買年貨及進城完繳漕粮者實繁有徒城内大小東門大街道路窄狹擁擠不堪宵小剪綹尤易乘間竊取務於即日起親自督率巡長巡十日夜巡查等語各巡官唯唯遵命 
[機器麫粉免完釐稅]  
　　漢口日本東亞機器製造麫粉公司具禀湖北勸業道請援華洋免釐成案一律免完曾經劉觀察保林禀奉鄂督詢據滬關查復機器製造麫粉自三十三年八月起無論華洋一律免完釐稅五年惟他項機器貨物不在此例等語卽由鄂督札飭劉觀察判發 
 
 

Page 19

 
 
運單給予該公司執運一面移行長江各關道如有該公司機器麫粉執 
有運單報關者准予免稅放行 
[龍門師範學堂畢業名單]  
　　（蘇屬）尤志遂　趙德墉　陳文治（松屬）　杜應龍　葉鴻績　周瑞生　劉曾福　顧　橒　馬寶琛 
金　杰　居復旦　吳昌頣　孫承璋　倪道榮　倪光耀　陳邦本 
陸耀焜（太屬）顧廷驤　陸祖宣　朱乃龍　施　奇　王德彬　袁椿烈　馮克昌　錢　傑（附額）鮑友愷　李祖灝　王曉暘　過鍾粹劉柏生 
附蘇松太道訓詞　今日爲龍門師範學校第二次畢業之期諸生成績優美本道寶深忻慰監督敎員曁執事諸君于勤劬校事馴至有此成効本道尤爲感謝竊維士生今日非學不立而爲學之道尤非有止境之可言諸生爲已受敎育之人較諸未受敎育者固當超出倍屣然世宙之學正自無窮萬不可以今日之畢業自滿蓋學問之道如流水然一有停滯則腐敗隨之矣此理至淺諸生當已知之然尤願諸生深體之抑更有爲諸生勗者凡人欲有成就不可不認定一事業爲安身立命之境諸生旣志在師範投入本校學習有成則敎育一途實諸生所認定之事業亦即諸生他日安生立命之境顧人情喜煊赫而厭寂寞敎育之事業視其他之事業聲聞較闇則諸生之志向或不免稍歧雖然德之破法也俾思麥獨歸功於全國小學校之敎員日本維新之效輿論亦推福澤諭吉提倡敎育之力審是則敎育之事業絜諸其他事業果孰爲偉大也哉諸生勉旃願爲敎育前途自愛 
[蘇藩查拿訟棍]  
　　長洲縣文生錢錫川與錢顧氏互爭莊田一案業經兩造上控藩司批由蘇州府委員訊悉係由馮開第從中播弄所致查馮開第因迭次犯案飭拿未獲現在匿居上海遂即禀由藩司移文滬道請飭上海縣廨查拿解蘇歸案訊辦 
城内 
[兇徒淫惡]  
　　奚海潮紏黨戳斃徐海松即爛眼海松復拐海松之嫂錢氏匿居閘北水依仁所開之南貸店樓上由巡警查獲解縣訊究水依仁供海潮轉租小的前樓半間與錢氏同居據云伊與錢氏係夫婦餘不知情訊之海潮初猶抵賴喝令笞責二百五十板始供認不諱徐錢氏供丈夫協協即海松之兄近佔孀婦作妾將婦人逐出由海潮在途拉去姦佔月餘判錢氐交官媒看管海潮釘鐐收押水依仁交保候訊 
[小孩兇惡]  
　　老北門内某學堂學生張金壽前晚由校回家經過九畝地忽來兩小孩將張攔住剝去短衫旋由巡士獲住邢雲生一孩轉解一路警局訊究邢供江北人年十五歲與秦姓小孩串同剝衣所奪衣服由秦孩拿去求宥判笞責三百板發犯事處鎖示七天期滿再行酌核 
[緝獲匪黨]  
　　幫匪張二之徒萬小順子每夜紏黨六七人撑駕划船至浦江游弋十二早適有信船在日暉港口被搶之案捕役萬順當將萬緝獲搜出洋四元六角及銀表銀練等物解至縣署訊供狡賴喝責三百板押候再究 
[合股紏葛]  
　　張煥文陳長桂控夏長榮不償代挪莊欵昨日由縣提案訊知張夏陳三人在四骊路合開稻香村茶食店去秋查明欠人被欠各欵將店歸併夏一人獨開刻亦關閉張忽串陳扭夏到案控追代挪莊欵洋六百元李襄讞以張於併店時所開清單並無莊欵所控各節殊不足信判邀中妥理母得纏訟 
[給發口糧]  
　　本縣李大令出示略云本縣向設額内孤貧三十二名並舊設額外孤貧五名又新設額外孤貧一百名及王紳捐銀新增額外孤貧二十名當因給發口糧時間有病故頂領情弊業經照會普育堂董按户查明隨　除補在案本年冬季口糧仍定於本月二十六日發給仰各孤貧人等知悉届期各持腰牌齊赴普育堂聽候給領 
[准演影戲]  
　　一路巡警分局批褚慶榮禀略云該商等請於福祐路同益茶樓開演電光影戲即以所入之資酌提一成半撥充城内路政之用禀懇照准等情當經查詢公益會蔡董據稱此事尚屬可行惟應與該商等約法三章一每夜准演至十二點鐘即止一不准男女雜坐一伺應之人均宜周到不得於開演之時燈光明暗之際致使座客遺失物件别起爭端並隨時由本委派人嵇查如有違悮立即封禁 
[衙署封印]  
　　昨日午刻係封印之期本邑道廳營縣各衙署因在國制期内循例暗封毫無舉動 
[滬道回轅]  
　　滬道蔡觀察前晚乘坐火車赴蘇謁見撫憲昨已公畢於午後回滬 
[道批三則]  
　　劉徐氏禀批案經兩次批查迄無隻字具　殊屬玩延仰公其租界會審官速遵前批查復以憑察奪母違　李榮魁禀批准緩訂訊著即赶速　處毋得違延于咎　任顧氏禀批任裕生旣由公堂交保該氏應即逕赴公廨禀請核辦毋得來轅越瀆 
[官事]  
　　道署法文繙譯萬鍾元現奉滬道委兼洋務局提調昨日到署禀謝 
南市 
[開兌漕米]  
　　江蘇漕運滬局昨日開兌會辦張詠霓太守當即會同招商局總會辦在碼頭驗看各屬所運漕米欠第收兌 
[停工度歲]  
　　製造局總辦張觀察昨日飭令各廠停工度歲其尚未造竣之軍械酌留數人　緊工作並著各委員分别監閱將一應機器隨時批擦一面由警務處昨日出示云照得現届歲底各廠照例停工工匠夫役人等以及小工幼童大率居住附近或尚工作廠中各宜勤謹安分不准結隊相從倘敢酣酒賭博甚至滋事逞兇一經查出得實　懲辦决不寛容 
[累及家屬]  
　　招商局江寛輪船管艙人毛廣甫在船上竊取金條二百兩由九江登岸脫逃昨日發電來滬局中查悉毛廣甫向住南市郎家橋堍遂即遣人將其母王氏妻楊氏一併　　總工程局押候核辦 
[欠銀逃逸]  
　　泰號永石灰行等控木作頭孫達舟欠銀逃避一案昨由工程局飭將住屋發封以便變價償還 
[不認行兇]  
　　山東人王秀良被王德順用刀戳傷由巡士將兇手拘獲解至工程局請德順供王秀良酒醉自戳判押候再訊 
[聚賭罰洋]  
　　森裕烟紙店主馬永發迭次紏賭昨由工程局傳至當值處飭罰洋十五元充公 
[幾至燎原]  
　　前晚七點鐘大王廟弄鄧才福家失火幸即撲减未　巨災旋由巡士將鄧及二房東張桂亭拘至總工程局黨值處罰洋一元斥釋 
閘北 
[賣良爲娼]  
　　趙林氏被蟻棍胡長生串賣於英界九江里某雉妓院該氏不願爲娼逃至火車站被胡與摀婦追獲批至三路一區請究德正巡官以胡等賣良爲娼情實難恕判摀婦罰洋四十元胡押候再核該氏著本夫來案認領 
[曾否拐匿]  
　　寗波人孫紫平之媳某氏向在繅絲廠工作日前忽然濳逃孫疑被隣居龔長春之妻拐匿將龔扭至一區分局控告諭押候交保查辦 
[賞給醫費○]  
　　總局批三路四區巡士楊占春禀云該巡警因公受傷懇請賞給醫費自應照准仰警務科在罰欵項下提給醫藥費洋二十元以示體恤至醫院病費業已飭　政科查明計需洋二元七角即飭德正巡官赶即照付是爲至要并仰該巡官轉飭知照新租界 
[膏店朦混]  
　　新閘橋路悅來挑膏店私售燈吃昨内包探查獲當將烟具送至捕房禀請公廨出單傳訊 
[烟間欠租]  
　　新閘路怡順昌烟間積欠房租三月昨由房東票准公廨將屋發封 
[竊花衣]  
　　車袋角裕源紗廠昨被某甲竊去花衣一包由包探將甲拘入摘房押究 
[騙皮初]  
　　俞顧氏前晚在愛文義路被王 
 
 

Page 20

 
 
第三張第四版 
永才以擲包爲由騙去皮襖一件旋由包探查獲解入捕房押候懲辦 
英租界 
[能否遵守]  
　　公共捕房張正巡官出示略云查華捕屢用警棍即俗各花梨鎚毆打車夫及無辜之人此等舉動甚不相宜惟日前有一華捕因拘解竊賊被人刺傷面部當此危險之際理宜用棍相拒嗣後凡遇類乎此種案件儘可用棍抵禦否則切弗濫用 
[埋怨學徒]  
　　河南路科學書局夥石玉因竊取買主夏玉峰鈔票洋三十五元由夏控奉公廨傳該店學徒許簡靑到案証明判石收押兩禮釋在案詎該學徒回店後店主楊沐霖以許不應到堂作証幫護外人將其行李扣留逐出許無可倚賴投訴捕房捕頭准即請廨出單傳揚訊究 
[行李何]  
　　昨有魏楊馮戴四人由杭乘坐戴生昌小輪來滬抵岸時有一自稱鼎陞公客棧接客之某甲將四客行李箱物計共二十三件先行車去迨魏等到棧詢無接客之人亦無行李車來魏等知係受騙當至總巡捕房報告捕頭飭赴虹口匯四捕房請緝 
[貧不聊生]  
　　蘇州人周炳泉因貧不聊生前晚至松江路碼頭投河圖盡由捕救起送入捕房飭送公廨安插 
[負欠濳逃]  
　　潘和茂綢莊主潘伸生倒欠洽餘久豐寶和等莊銀二萬餘兩逃往漢口茲由各債主控奉公廨將該號夥蔣盈之提獲訊究蔣供潘仲生是伊姊夫現已逃逸不知所之求察判蔣押候提潘到案再訊 
[作頭追欠]  
　　木作頭王文孝控李洪章李慶發虧欠銀八千餘兩前晚由廨提訊判兩李均交原保候飭魯班殿董事查明調處 
[私收客帳]  
　　周至德控歇夥陸紹生私收帳洋四百八十元前晚由牌提訊周供被陸私收客帳保人王桂芳現亦在案求究訊之王供爲荐保是實陸供求寛限料理判王交保陸押限一禮　繳洋 
[不認串騙]  
　　廣源莊主張秀文與夥田子範串騙于俊卿羅卜票銀三千兩前晚由廨提訊于投案求追張供田並不在伊店爲夥不知逃匿何處判張押候飭差查明再核 
[騙子何多]  
　　河南路美利洋貨店昨被匪徒騙去花呢洋緞等物當即投報捕房飭探查緝　又虹口漢碧禮路源興染坊執事姚壽康昨令學徒徐桐才將湖縐一丈送至圓明園路被流氓騙去徐投報捕房飭探往查 
[西捕行兇]  
　　駐廨五十八號西捕前日將公廨所雇之清道夫無端毆打寶據員當即轉請捕頭查明核辦 
[雉妓違章]  
　　雉妓王三寶前晚在福州路接客由據拘入捕房飭探查明禀廨究罰 
[戳傷姘婦]  
　　着名流氓尖嘴小寗波前日在北海路將姘婦王愛寶用刀戳傷逃匿法界旋經王愛寶投訴捕房飭探至法界某客棧内將該流氓提獲寄押法捕房候請廨出票提回訊辦 
[西崽行竊]  
　　晉隆香烟公司洋人所雇之西崽陳才生竊取洋東鈔票洋三十九元避匿雲南路一百二十號門牌烟紙店樓上經該洋人查悉投訴捕房飭探朱阿巧前往查獲拘入捕房押候究辦 
[拘獲拐匪]  
　　葛吳氏控王元慶之子王秃子拐賣小孩昨由公廨飭差協控將王秃子提獲解入捕房押候究辦 
[火警]  
　　前晚九點餘鐘西大路第十四號門牌徐萬兩姓家起火共毁房屋五間 
美租界 
[積欠租金]  
　　住居舟山路之王山德胡鳳有李道生等均積欠房租三月由房東馬海洋行禀准公廨將屋發封 
[何至如此]  
　　天潼路靑雲里侯姓家前日突來一不知姓名之人登樓問　乘間竊去衣箱一口值洋二百餘元事後由侯查悉報知捕房飭探前往勘緝 
[日孩疲頑]  
　　某日孩昨至茂海路徐金生店内購買花砲因論價不合擊破玻　窗多扇徐即扭交巡捕帶入捕房捕頭著徐自投日領事署控告 
[包探獲賊]  
　　積竊姜小四子劉文標昨至某輪船行竊緞褂首飾等件由探查獲帶入　房押候究辦 
[擊碎油甏]  
　　張寶珊昨與車夫季阿二扭毆悮將旁人姜阿四之油　擊碎姜索賠洋三元不遂鳴拘入捕房飭張償還半價了事法租界 
[事不干已]  
　　李崔喜控王阿四姦拐伊妻一案茲又由捕房將案内牽涉之趙阿四拘解公堂請究趙供小的素來安分李妻之事並不預聞判趙開釋王還押再究 
[分别理償]  
　　王雲祥控樊啓文將股單抵押銀兩　賴不還一案茲經公堂傳大慶樓福安等執事汪佩卿陳月卿等質訊據供樊確有股份惟抵銀紏葛之事並不知悉判各退去出外自理再丁家賢控樊啓文圖賴存欵一案除已交過外尚欠四百餘兩茲又交到二百七十兩其餘限明春償還 
[從一而終]  
　　發堂女子曾小和子由堂董配與楊開福爲妻嗣因原配未婚夫應長有在儀徵縣具控來甲關提經公堂　員函致堂董將曾交案於前日審訊曾供女子在鎭江被拐爲娼應長有並非本夫今旣嫁楊是應從一而終求鑑判候本明原卷再行核　 
[欠繳房租]  
　　任春新欠魏源公司房金控奉公堂禁押日久無人具保前日提案覆　判從寛開釋料理 
小說 
官場小說衣冠影（七） 
　　第二回　　出賞格克復鎭南關　　降嚴旨拿問袁宫保 
這班。爛罳見了這般容易竟是一些氣力也没有費就收復了一座鎭南。。關砲台心上。二十四分的歡喜運忙叫人飛報後面的軍隊。呌他們快些赶上來。看守砲台又敎了那去的人一番說話。只說和亂黨打了一仗。亂黨抵敵不住。已經逃散砲台已經克復。那報信的人。也是十分高興。飛也似的跑回原路。剛剛碰着了防軍全隊。還札在那裡。不肯輕進。聽了這個信息大家還有些不信只說怎麽克復的這般容易。那來的人見他們不信。便道你們不信就罷。我也不來勉强你們相信。但是我們雖然克復了砲台却不能和你們看守我們是到蘇大人那裏領賞去了你們來不來。聽你們的便要是再有什麽人來搶了砲台去。却不與我們相干。那班軍士聽了這一番說話。才知道克復砲台是眞。大家又都懊悔起來。互相埋怨道。早知道克復砲台這般容易。我們何不告個奮男。去試他一下子。却憑着這班光棍。得了這一筆現現成成的賞銀。眼看着一塊肥羊肉。被狗吃了去。便大家星飛電轉的直赶。過來走得十分神速比着那來的時候。上前。三步退後兩步的樣兒然然不同不多時早已到了大家一擁而上。查察了一回果然不見一個亂黨的蹤跡那班爛罳見防軍到了。便一鬨的都赶了回來。到蘇觀察那裏去領那四萬銀子的賞銀。蘇觀察先還不信。後來得了防軍的報告。方才知道果然克復了砲台。免不得一驚一喜。只得把四萬銀子。照數發給他們。這班爛罳都是些窮光蛋出身那裡見。過。這樣大包白花花的銀子一個個歡聲雷動高興非常大家把銀子領了出去配搭均分這且按下不提。只說那幾位統領大人進了炮台。見砲台裏面的物件一樣都没有動免不得也要裝點出許多軍情來。四處報告。怎麽。怎麽的追赶亂黨又怎麽怎麽的奪回軍械這個統領怎樣的軍。前。出力那個營官又是怎樣的奮勇黨先說得十分熱閙。白中丞接了克復的電報心上很是喜歡一面照會了田軍門一面少不得把這班出力的員弁奏請從優議叙。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
