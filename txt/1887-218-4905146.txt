# 1887 - 218 - 4905146

 

Page 1

 
 
[石印增廣詩韻合璧後附檢韻出售] [  點石齋啓]  
　　合璧一書係湯氏輯珠璣集成音義註異同辦及漁召軒而成附以詩腋典腋誠韻學之　本也厥後翻本迭出增補不一或文選解題賦靈錄要或虛字韻藪初學檢韻茲令各家互見者悉爲增入復以子史題解增列第四層卷尾書眉幾無餘紙尤爲簡而能賅用宋字依原本行列重鈔再三詳校石印成書較之他本韻脚顚倒字畫譌脫者實爲精審閱者鑒之合裝六本外加綾匣定價兩元南北申昌掃葉江左文玉芸湘萬卷各書坊均有寄售躉者從　請至千頃堂面議 
[添印小題宗海出書告曰] [  點石齋代啓]  
　　文匯舘向本齋添印小題宗海刻己一律告竣紙張墨料較前更勝凡初印時字跡間有不匀稱者盡行重抄重校以期精益求精云爾價洋六元五角定於六月初九日仍由文匯　發兌此佈 
[百念二號畫報出售] [  點石齋啓]  
　　人爲鬼祟人憚鬼矣黠者偏設計以驅之而鬼果見紿於人而避去則鬼又憚人矣此次畫報中有扮差嚇鬼事頗可粲故圖之以供衆覽後附淞隱漫錄圖說一則淮於廿六售此佈 
[乞兒語] [  錢塘張光烈小舫氏稿]  
　　烈生八歲間遇亂先母姚太恭人捐軀殉烈昆弟三四輩生離死别嗚呼痛哉有傭嫗朱氏者背負小主人光烈且行且乞至浙東鄉間暫居其家時先父適奉差由粤至申聞城破家亡尚有幼兒流離山隂道上分遺厮役覓得之則已佔瘠不成人形幾幾乎餓鬼道中物矣葢自杭至紹雖只百餘里而賊中行止節節阻滯且飢餓之餘舉步維艱日行六七里路偃僂爬跌神氣已似死活叅半故首尾計共二十四日方始得逹其沿途行乞一切困苦情形與現在直東被灾飢民誠諺所謂　毫無二者也值貧賤多故曩年爲乞兒事猶歴歴憶之咸豐十一年歲在辛酉十一月二十八日杭州城陷於賊乞兒家長幼男婦相率殉難傭嫗朱氏受主人遺囑負兒出門從　隊中走不數武卽仆於地先是圍城中粒未昂於龍眼珠人各日啖少許雜粮以延殘喘嫗餘已久及賊入門復受驚嚇　是昏暈逾刻醒有賊過剥嫗反兒棉衣去天又大寒身上僅存薄綿裏衣嫗抱兒席地坐齒連振有聲兒哀哀啼飢嫗曰勿爾勿爾逡巡進賊館跪而哀之賊呵曰瞎眼婆吾輩豈佈施人者嫗固哀之曰但求半椀冷飯俾免餘死賊笑曰你餓死管我甚事竟不與無奈復往他賊語中賊語均如前連乞數處如得以片瓦盛飯數匙出與兒分食之歎曰非凍卽餓總有一死恐不免負主人託也奈何時各門均有賊守倉皇不能出嗣是日行乞賊中或得或不得卽得矣嫗亦必吞聲忍涙先受逆賊諸般辱駡始得見數十粒黄黑糙米飯兒往往縮頸捺肚連呼餓死自覺自頂至踵空無一物疲軟異常有時飢火上焚五臓如煎喉涎亦涸腸結不伸譬之落十八重餓鬼地獄備受諸苦惡此景此情殆無以過後因賊令逐諸難民始得出城而嫗及乞兒均因凍餓得病一時遽發倒臥古廟廊下叢尸閒閱兩日不死轉餓甚嫗爬至廟門左見有煮野種小蘿蔔者涎爲之垂向之叩頭至數十始乞得三枚以兩枚啖乞兒兒於是時覺瑶池仙果脯無此者美也食已嫗挾兒欲渡江舟艤江十三四艘渡者爭先登嫗以無資趦趄不敢前舟十遥見謂曰來來帶你過去我是好人原肯做好事的既渡問徑而行早暮仍藉乞以存活間遇戚族則同在乞中無能爲力各各捫腹微歎而已成訛傳某處有施粥廠羣乞人扶老携幼迤行數里赴之旣見所見不逮　聞則恨駡聲怨語聲兒女啼哭聲接續而起各盡乞人之相嫗亦與乞兒涕泗滂沱跃坐路隅不復能動彈矣嗟乎日不得飽其苦楚誠不能以言語形容惟憶未到嫗室之前過一村落遇一人熟視良久呼至其家與乞兒綿衣褲一襲令妻爲兒梳櫛又以錢六百枚糯米粽二十个見贈曰此去嫗鄉不遠路上有食便可遄行也臨行□詰其姓知爲朱請其名笑答曰吾鄉間人不思與城市人結識往還何瑣瑣爲嗟乎今棉衣裤猶什襲藏之客歲挾是物至其地詳加訪問竟無一人承認豈好施者類不望報而故自隱其名歟後乞兒自粤東歸嫗老猶健值習豫之災善堂送捐册至嫗見之言曰逃荒與逃難正是一式小主人眼前飽煖亦思及昔年行乞事乎乞兒謹對曰唯不敢忘因卽持册向戚友徧爲勸募口所能言盡言之力所能爲必爲之以期爲灾餘諸乞兒積得絲毫塡一時之腹免一時之苦也顧旱灾之餘繼以水患晉豫而後又見直東施乞者將有倦容行乞者猶待援手現在决口灾區億萬乞人餐風宿露未□作向收束固不能如乞兒之廿四日遂可以蕆其事者今各善長旣相約竭盡心力共圖其終各善人亦更宜施捨錢物仍無所吝已捐者請勿謂此次灾地乞人較之首豫有異而或漠然於胸中未捐者幸勿以此種災戸乞人比諸僧道無緣而概麾之於門外總之善必有報苟一身疉輸鉅萬適培其福德之基况乎惠不在多卽十人共捐一文亦徵其慈祥之念伏求四方諸大善士一或發心便請出手就近交與江浙蘇滬揚鎭各局各公所解往災邑俾得全活卑田院中無數苦惱人彼乞人身受者感戴無極誠不待言卽旁視之乞兒亦殷然敬且羡矣然則人各有性善本從同降至愚魯無知苟經有心人爲之開導立卽義形於色一體樂助所在多有筆不勝書自知我朝深仁厚澤民俗日敦凡我百姓本是好人都做好事除却殺人放火之髮匪固無一人不懂佈施卽無一人不肯佈施也今之乞人又何其幸歟儂一個乞兒二十餘年前提籃拖鉢熟習乞人行徑備嘗乞人况味語云物傷其類人亦宜然丁亥立秋日辛酉乞兒錢塘張光烈小舫氏謹爲東省災民現身說法叩頭代乞 
[宫保抵蘇]  
　　前報述彭雪琴宫保將抵蘇垣等情兹悉宫保已於廿一日到蘇廿三日辭行赴杭州憲舟卽於是日解纜云 
[古潞近聞]  
　　上月二十四日之夜有車二輛滿載鳥喙將軍行過灤州突遇緑林客　人刼去騾六頭驢一頭并將車主鎗斃報案後郭剌史卽選派幹捕恊同車夫追捕盜黨方携帶騾驢逃至玉田豐潤武請寳坻張家灣東壩等處復折而至通州南門内榮日客店將牲口暫寄店内盜夥三人往大街山茶鋪試茗適捕役跟尋而至持械兜捕内有一盜縱身由天窓逃逸餘被獲住搜出六響洋鎗三枝聞該盜皆面貌猙獰異常兇惡有尹發者連犯命案六七起今被 
 
 

Page 2

 
 
弋獲大快人心該捕隨卽禀明張剌史暫寄州監以待撥派兵役押送歸案官車局前經周大京兆奏設兹聞局中存有贏餘紳士聯名禀請道憲轉詳尹憲將　欵提去修補城垣書院等處要工高尹憲批飭道憲轉飭通州會同紳士詳查有無存欵禀覆核辦○奉天米豆向由海船運往天津今屆攺由輪船承運以期迅速○江蘇江北河運業經入黄時尚伏汛轉連非難漕船到壩當在指顧間矣○倉塲衙門先年積欠戸部銀四十萬兩刻經部雇輪年解還於本月初九日開庫先撥足銀五萬兩委員解部○自上月二十八日雨師稅駕後霪霖不絶河水漲至丈餘低下田疇已經淹没村人悞漕澤水將禦水堤壩星夜加高以防漫溢聞平家疃新築河堤已有土沉之勢許觀察立卽委員加意保護云○六月初二日潞河書院輪應由州學課試是日黎明張剌史親臨書院扃門命題○王盡臣剌史調署順天府粮馬通判瀛眷於上月二十六日入都本月初四日張璞君剌史由公館携　入署○自聞京師更換制錢之信時有奸商運錢至京張剌史　於市面有關出示嚴禁日前有驢失赶驢立頭䭾錢二百四十吊進京中途被州役拿獲送官剌史判將該驢送號充公錢發粥厰濟貧驢夫笞責管押○山東濟右帮領運千總趙千戎震甲承連二帮粟米至通暫存棧房聽候騐收聞此米將來當撥給兵餉云○賈家圈某甲因　瓜釀成人命地保將兇手獲住禀請臨騐○鼓樓前係四逹之衢攘往熙來通宵不絶有殘廢者行乞於途突遇報馬踏破頭顱碰塲數處暈倒在地馬已飛奔前去杳如黄鶴矣無辜被禍人咸憫之○許觀察由津回轅偶染時症以致政體違和想吉人天相不日當可喜占　藥矣○前有小輪船由旱道押運進京已登本報聞尚有新式輪船二艘約在秋間仍用活鐵路運京聽候騐收云 
[章門雜錄]  
　　客　启宜春臺棹舟而抵章門者據稱袁州府賈韻珊太守孝珍清廉明敏愛士如命疾惡如仇事事深洽輿情如觀風昌黎書院捐鶴俸二百餘金以爲奬勵實近今所罕聞旋課肄業諸生舊例止奬五名太守又逾格栽培凡有膏火者悉捐鶴俸加奬其愛士如此而其於混佔祀田浮收錢粮各案則辦理極嚴不爲利誘不爲勢奪力任其難無所姑息寛縱說者謂自黄玉坡太守恩浩之後未見有此一塵不染鐵面無私者也五月二十七日爲太守四秩大慶四邑紳民稱觴祝嘏倍極踴躍可見　戴之誠有出於不容已者太守以一品蔭生一麾出守其深得民心如此眞不愧名相國之賢裔哉○江省城外義塚　丁家山一處萬骨之所業葬而和煤之黄泥亦多取挖於斯以致骷髏暴露骴骼縱横雨淋日炙之中犬觸豕翻之下有令人慘不忍睹者日前有某甲又在是處挖取黄泥適爲左近之某宅瞥見當卽喊阻甲不服與之口角而去次日甲暴病而死屍親以人命報案經南昌縣潘大令相騐無傷將屍枷號示衆飭地保看守地保得賄將屍親縱放另雇他人塞責潘大令查知怒其　弊行私責該地保四千板置諸站籠人皆快之○江省肉食之流甚於他處以故鷄鴨愈畜愈多但畜養旣多則餵飼不易勢必使之覓食於外而害稼傷苗在所不免鴨非鷄可比不棲塒𡏝而嘗棲田隴其傷害尤重故非强有力之徒足以欺壓鄉里者必不能畜鴨也水和門外有某甲者畜鴨多年欺某乙懦弱無能屢縱鴨蹂躪其田禾而自節省其餵飼乙含恨已久自念力不能敵隱忍不發日前甲復住宿田隴使鴨蹂躪乙田乙見收穫在卽勢將變豐稔爲荒歉與其早稻失收而餓死不如報復尋仇而就死於某夜月下忿然持刀往適甲與數夥同宿草棚甲在内數夥在外乙不便下手久之跨過减夥之身加刃於甲乙卽奔去甲負痛呼救數夥驚起不知何故甲旋腸出殞命尚不知兇手果係何人乙恐拖累他人次日到縣自首說者謂乙萬不得已出此下策罪固難逃惟甲種種欺凌强横令人不可復耐實有取禍之道况乙於殺甲後自行投首其情固可憐法外施仁是在愛民如子之賢父母 
[甬江雜錄]  
　　近有無　游民麕集於寍波眞武宫側以賭爲生或牌九或壓寳名目不一無非誘取貲財一日有一鄉人之賣絲綢者挈錢將歸過而寓目久之不覺見獵心喜陣入迷能一舉手卽輸錢數百文鄉人意圖翻本重復入局不料愈賭愈輸囊中所有靑蚨悉數化翼飛去無奈含涙而回噫賭之害人竟若比其甚哉不識自巡防之責者聞此情形飭差拿辦否也○某姓女傭以貴重衣物向長生庫質得鷹洋一枚連質票裹以手巾轉瞬忽失所在情急痛哭幾不欲生旁觀者憐之命向原典掛失典夥憫其窮困不收規費卽湊助鷹洋一元此眞好行其德者矣○某日晚初更時西門外零剪店主某甲因事出門囑徒在店看守徒以店中懊悶就門後設短榻納凉清風徐來不覺已入黑甜鄉裏妙手空空兒乘隙潛入店門將布疋衣料等物席捲而去迨甲歸來徒尚未醒見店中燈火皆無心知有異檢點之下約失物數十千不知以後曾控案否也 
[遼東雜述]  
　　十七日臺灣輪船副買辦譚某墮丞淹死當日卽撈得尸身爲之棺殮寄厝三江祭古祠○西水門外小廟蕩之九聖祠年例新秋節必演戲五六天日前會首特赴蓋州預定郭家小班想屇時紅氍影裏妙舞清歌一闋霓裳當有引人入勝者矣○十七日清晨五點鐘時道憲廷觀察廳尊章司馬及各營管事官乘坐湄雲兵輪率領五號雷艇出口外操演庶雷至午而返聞所操者係一字長蛇陣及三才陣云○海關巡役踢死三板船戸洪二一案經海城縣騐屍後中西官各備文上　候示核辦兇手當交德領事拘禁迄今已逾半月未聞動靜若河而道路紛傳謂兇手業已釋出仍爲巡役横暴更甚于前云○某公子素好狹邪游與土娼朱大金有嚙臂盟形影不離儼如伉儷一日有道標喬營什長某甲某乙兩人與公子口角馴至用武娼恐公子受虧疾趨公館中呼救馬夫聞聲掣雙刀如飛而至向甲乙猛斫致將甲之膝劈下似有性命之憂乙亦被砍二十四刀幸無致命處 
[收當耕牛]  
　　皖垣當牛總局爲出示收當耕牛以全物命而保春耕事照得廣濟圩一帶農田被水成灾所有該區牛隻誠恐灾民無力自養一經賤售私宰水退不能回贖旣傷物命又誤耕作爲害實非淺鮮現奉撫憲諭飭設局收當愛物卽以仁民凡所以爲灾區計者至周且備現　於本月十七起在北門外南莊嶺地方開局收當並遴員妥爲經理所有一切章程合先頒示曉諭爲此示仰被水灾　各宜遵照定章準將牛隻赴局出當以仰副撫憲軫念灾黎之至意其各凛遵毋違特示計開一收當千隻必須實係被水保分窮民無力喂養仍須本牛主邀同切實保人赴局公估質本塡給票據持赴總局騐明給領出入概用九五大錢分毫不準知少倘查非被水之區朦混頂冐除將牛隻充公外將牛主保人一倂懲責枷號一牛牙獸醫常川住局視牛之毛色口牙角式肥瘦老壯以定當價數目牛隻入局復遇有疾病該獸醫務須加意調治不準草率貽誤設遇倒斃立時報明總局傳主看明鋸角剥皮給領原票吊銷牛肉深埋不準變賣一肥壯水牛當本多至五千文肥壯黄牛三千文老瘦酌减有病不當懷胎之牛有無孳生局中不問牛隻到局一面收當一面編號烙印匪發由在局差弁轉交牧夫如法收管一水退後準其隨時取贖遲至明春二月爲限過期不贖　價充公取贖之時由局認票不認人僅收原本不加利息不索費用倘有藉公刁難託詞訛詐準卽喊禀一牧夫一人管牛四隻牛熼隨子打掃另擇閒地堆放拴牛棚内總宜潔淨除慣於觸人之牛當拴棚内其餘牛隻每黎明放於草露之間白畫擇近水之區以適其性經過墳墓　田不準踐踏倘任意生事卽惟該牧夫是問晚間進廠責　差弁點數收入仍按號牷好夜間收夫輪流支更以防意外一雇覓牧夫必須　鄰先代出具切　保狀實係安分佃農有室有家始準充當每天給工食八十文五日一方如　當牛本主熟識公舉之人卽可留用袰朋計其勤惰以定賞罰倒斃一隻扣工食五天牛隻瘠瘦記過一次每月牛隻無病記功一次日見肥壯記功二次功過準其相抵積至四過者罰五天工食積至四功者賞錢五百文一此時收當牛隻有靑可啃　庸另籌草料一俟交冬之際水冷草　再行體察情形酌籌辦理惟牧養事繁所有章程仍隨時變通另行出示曉誰一此局之設大憲重在便民所有在局委員各宜任勞任怨共體時艱尤 
 
 

Page 3

 
 
宜破除情面認眞督率司事差弁牧夫人等恪守定章實力奉行總期　不虚糜功歸實濟倘有無　之徒造言生事阻撓善舉立子懲責不貸 
[草棚失火]  
　　十八日將午時皖垣東門外失愼遠近之人紛紛往救嗣探知係東嶽廟　橋溝地方某難民小棚搭在某民家茅簷下因炊午膳遣火蘆屝一時烈燄飛騰是處善局有水龍一架立出灌救東門練軍營勇二十名聞警馳往彈壓繼而洋　曁各善局水龍先後飛至火漸息矣適南風拂拂火勢復熾延燒難民小棚　十餘家民家瓦屋一座草屋一座拉毁小棚數十家始遭水灾繼罹火厄繼啼飢而號寒　風餐而露宿哀哉小民其何以堪事後太平局卽至火塲查點被灾各戸每棚給蘆扉十張錢千文拉毁之棚各給蘆扉五張錢一千文以示無恤 
[潯城祈雨]  
　　九口一帶自五月十七日放晴後迄今月餘未見雨澤火傘當空炎威似甑稻田多龜圻紋棉花豆菽亦多枯槁四鄉桔橰之聲不絶於耳塘堰俱涸農民之望雲霓眞如嬰兒之望慈父母現經德化縣鍾測生明府將各水鄉圩壩履勘並諭鄉紳督率民夫認　挑築以防意外之虞回署後於二十二日在龍王廟設壇求雨並田示嚴禁屠宰連日羽衣黄冠之流諷經禮懴明府晨夕詣壇拈香想至誠感神蒼蒼者當立沛甘霖以甦民困也 
[賞罰嚴明]  
　　前報九江上游之浴港某木簰被竊一案兹悉鍾明府覆訊乞丐男婦毫無贓據該簰夥誣賴良民罪有應得飭罰銀四十兩交該處圩　存作修築圩堤經費務使涓滴歸公毫無侵　並將排夥及各男婦開釋完案觀者無不服明府賞罰之嚴明也 
[淮壖瑣紀]  
　　春間所記地藏菴前命案現已勘定擬罪押解過府詎凶手忽地翻供謂因財仇殺並無奸情府尊飭發本縣復訊○某甲無故忽發顚癇屢次覓死擾攘不定家人防範稍疎　以洋烟簽洞入腹内鮮血淋漓旁觀　持其末竭力出之暈維復甦未知能無恙否也○項分轉製合痧藥施送云云兹悉購藥數百金頃刻而盡賴豐濟倉　善士爲之繼始得源源不絶云○某處演劇各營勇爭先往觀金鼓喧闐之中互相擁擠　致揮拳奮擊無殊蠻觸紛爭勇驀被拳傷狼狽而遁雖不至鑼翻鼓破然因遣與而致鬥氣亦未免大殺風景矣 
[滬濱瑣語]  
　　法捕房西捕於昨日拘進甲乙兩人據稱　二人將磚塊擲我身上捕頭詰之該二人據云彼此擲紙戲玩紙片飛於巡捕身上並無擲磚情事捕看暫押候訊○前晚八點鐘時興聖街二十九號門牌某店中所掛火油燈從上落下洋油濺地火燄頓發幸爲時尚早人手衆多赶爲撲滅不致成灾然捕房已有所聞立飭捕探等前往查看云○滬北垃圾大橋前經折卸改造築籬笆以斷行人現在已經竣工石子鋪砌齊全竹笆亦皆拆去行人可在此處照舊往來矣 
[詳鄰封相騐情形]  
　　紹興人徐元和在押患病原差禀諸蒯大令餾送並育　　治罔效身死堂中禀請海關道龔觀察札委南匯縣袁明府相騐各情曾登本報兹悉當相驗時道憲深恐屍親胡閙因派護勇在堂彈壓且把守門戸甚嚴非兩縣辦公人不許出入明府升案後屍親徐順德訴稱父親泉源贷銀與丁錦全由姚蘭州作中後向索無着情急自縊於姚處報請前任上海縣伸寃追欠將小的與君瑞元林元和等管押元和曾被姚毆傷以致身死務求伸雪明府曰本縣奉道憲札委隣封相騐然若何定讞自有上海縣權衡元和於十七日身死迄今已閱五天屍身定已變色然傷處則硬四面離傷處則軟仍可分别詳明倘雖有青紅色而其中不硬則係屍身發腐非傷也本縣先與爾等說明騐時不得妄指靑紅爲傷痕屍親等均稱是明府隨問帶來仵作曰上海仵作在此否答稱在明府曰爾與上海仵作眼同屍親檢騐務須格外詳愼不得朦混子咎兩縣仵作如法檢騐頭面手足各要處均無傷痕屍　指出靑紅色仵作以手按之軟而不硬遂喝報因病身死並無傷痕明府離坐親自詳加覆騐無訛着徐順德等具無傷切結當由代書繕成交徐等閱而畫押徐等閱得結内稱徐元和因案管押患病發堂醫治服藥無效身死已奉騐明因病身死屬實並無别故云云俱譁然曰此非官斷代書之斷也明府命呈鑒一閱曰代書並無錯訛屍親等仍喧譁不止明府曰爾等不得如是本縣已知爾等之意豈以結尾並無别故之語爲不合乎旣無别故爾等何致與姚姓涉訟現攺爲並無傷痕可也屍親等始稱是明府遂命畫押旋有徐元和之母某氏不願具結兩旁所站差役勸曰大老爺騐無錯悞爾宜具結勿再多言明府叱曰此何等事而可勸阻耶隨向屍親曰本縣業已詳騐無傷爾等旣不願具結須棺殮發封再行禀道請札他縣覆騐如果有傷本縣亦有承騐不實之責設仍無傷爾等亦干未便屍親等又一再言莫大老爺之不是且云蒯大老爺又將我等管押掌頰苦累不堪務求寃白明府曰莫大老爺曾任上海縣乃父母官也爾等不得出言無狀至爾等之管押皆因一再胡閙所致本縣潔知爾等苦衷罪魁禍首丁錦全也本縣祗替爾等求道憲施恩再請蒯大老爺先將爾等開釋然後籌思斷結之法可乎屍親咸稱靑天大老爺洞燭下情我等情願大老爺案下判斷明府謂本縣無此權衡祗能代爲申說爾等究願具結畫押否聽憑自主屍親皆稱願具結畫押惟請自行棺殮免予發封明府允之并諭加具自行棺殮求免發封之結屍親又請領棺至紹興會館浮厝明府着具領棺結該屍親等仍交上海縣差帶回管押遂赴道轅面禀龔觀察又折而至縣署拜會蒯大令晤談良久始告别登舟 
[上海縣署瑣案]  
　　黄永禧之妻趙氏被鄰人陸桂林誘賣陸黨某甲更將永禧縳住勒冩竊據遂扭赴巡防局轉解總局經馮蓮士直剌訊供鞭責云云曾登前報日前黄在西門外途遇東洋車三輛中載已妻趙氏及陸妻某氏尚有一不知姓氏之婦遂飛走上前將趙氏拉也家内翌日陸妻糾同葉應南等向趙氏理論謂爲昨已議定身價洋五百元何得悔議擅歸使我等受人責備耶黄聞言駭甚訴知督父魁賢將陸氏扭投上海縣喊空蒯大令飭交官媒看管以候訊供核辦○前報載婦女交案一節前日陳楊氏投案原差帶李全林并馬氏請訊蒯虎臣大令升堂研問馬氏供訴前情幷云不願隨陳楊回去李供稱小的姓陳向開客寓曾在寓内與馬氏有私後馬氏被虐逃出遂隨小的回家陳楊氏供稱李素不相識從未到過小婦人寓中卽使到寓亦斷不能犯奸小婦人不在寓時留夥丁姓照管安得有此等不去事顯係揑飾朦訴大令以該氏將馬氏凌虐且歴次在堂上肆無忌憚飭掌嘴四十下候提氏夫陳小徽幷其子金鰲寓夥丁姓到案質訊李還押馬氏仍交官媒日前有英界屬民張志遠偕弟志達志珊志財投縣控稱伯父雲山因祖産　葛志達向之理論竟被銬手縳足閉諸空屋中至夜深始得脫逃將情告知捕房捕頭於次晨飭捕送至英公廨蔡太守訊供後諭令自行理處伯父置之不理爲此情急喊求飭提訊究帮審委員宋莘　二尹訊供以志遠等兄弟四人不務正業游手好閒致受伯父訓責斥退不准前日蒯虎臣大令回署時志遠等復攔輿遞禀大令閱竟於晚堂研訊志遠伸訴前情叩請騐傷提究大令命原差騐得足上有繩痕飭候照會英公恊提雲山到案訊辦志遠等叩謝而退 
[幸免於禍]  
　　前日下午有馬車從四馬路向西將至坭城河　有東洋車由南轉東與之相值各向一邊相讓致將一十餘齡孩子軋在中間馬亦驚慌碰孩倒地幸孩身極玲瓏從馬腹下　過手足雖略受微傷尚無大碍云 
[疉追銀洋]  
　　法租界浦灘萬安樓客棧前係黔人黎輔臣所開設嗣因黎虧欠纍纍將棧閉歇卽有福建人李起仁接開李雖衣服麗都應酬闊绰然亦外强中乾本銀不敷周轉故所用夥計率押櫃洋以爲敷衍之計各客棧雖不盡如此然其中資本短絀者則往往爲之李用浙江人金榮卿爲司帳帶來銀一百數十兩嗣金見主人處索逋者衆知事不妙卽行辭歇復有紹興人賈渭川不知底裏繼金爲司帳墊出銀三百數十兩金欲撈冋前欵向賈商出萬安樓本票欲向往來錢莊掉換現銀事不果行卽投控法公堂控告旋經准詞傳到李起仁訊追曾　前報賈見金追銀並未交付而自已亦墊出銀三百數十兩一旦棧閉勢必落空因趁金告狀時附控請追又有文童梅某投案稱在鄉下念書有鍾鼎文者 
 
 

Page 4

 
 
前來說合謂法界新開萬安樓客棧向未有司帳人此缺進項甚鉅但須隨帶銀洋以備不時之需應摯各欵利息更厚童生以言甚覺近情因向親友處借洋二百元又期票銀二百兩盡交鍾某携去立有議據以周殿臣鍾鼎臣王鑫山等爲中聞周殿臣現住會香里第一百十九號門牌内現我不願再做請爲追還銀洋况本議接手三日交帳今已十天未見將帳交下問官詰李起仁曰梅可有銀洋交爾否答稱有銀票已還中間人洋二百元收在帳上但職員實墮黎輔臣之計現在擬回原籍取資到滬一概交清斷無蒂欠約二十天定能回滬問官准其措資着卽交保李稱棧中尚有張某乃是股東諸事可以料理惟張是有體面人不肯到堂官着各人退去李起仁着法包探王榮培帶至原保處交保 
[輓曾君靜]  
　　虞山舊夢首重回太息知音感夜臺此後玉梅花館裏更無狂客問香來[  玉梅花館主朱霞小卿艸]  
[級秋舘席示遐心室主卽請二素仙人高昌寒食生同政]  
　　人言皮裏有陽秋足弱難登百尺樓遐心室本名百尺樓高昌寒食生偶拈遐心以　遂用之剩有一枝梅影在謂玉梅館主尊前聊解萬千愁[  徐園百花祠香尉懴情醉筆]  
[蘇省撫轅抄]  
　　十八日候補縣賀鏡如禀辭奉委解釐金京餉赴都請補太倉州甘草司巡檢陳辉昇禀辭赴任主簿何樹勳禀知奉奉才釐局札委南渡釐局差○十九日管帶飛雲輪船拔補外委馬得勝常州回○二十日候補縣重毓昌　知由昭文滸浦口佑工回省並奉委佑辦寳山江東及衣周塘西叚塘工差吳縣主簿舒瀚禀知丁生母憂典史　智植禀知奉首府札委代理吳縣主簿事探聞彭宫保今日可抵十里亭明日抵蘇之信 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年六月十八日京報全錄]  
　　宫門抄○東撫張奏審明臨淄縣疏防越獄摺○又奏知府程繩武請奬片○蘇撫崧奏鎭江關一百六結稅數摺○又奏同知劉敦義期滿片○又奏游勇王椿潰等正法片○六月十八日刑　都察院大理寺八旗兩翼值日無引見○召見軍機祁世長奕年馮爾昌玉書○○　品南戴山東巡撫臣張翟跪奏爲審明疏防監禁斬犯並待質徒犯越獄脫逃限滿無獲之禁卒人等按例定擬恭摺仰祈聖鑒事竊照臨淄縣斬犯邊連梆待質徒犯土鞍　前因越獄同時脫逃經臣將管獄有獄各官奏叅於光緒十二年九月二十三日奉旨這所叅疏防監犯越獄之管獄官山東監淄縣典史阮雲霖着卽革職拿問等因欽此經臣欽遵行司飭提旋據該署縣以查得革兵宋玉清刑書王立正均已病故將禁卒徐紹先聲因卷宗批解至省發委濟南府研訊兹據該府梅啓熙督同候補直隷州知州蹇念猷等審明擬議由臬司福潤解勘值臣閱伍出省飭委藩司崇保代勘　異錄供呈送前來臣覆加查核緣邊連梆王鞍汰均籍臨淄縣邊連梆　行竊拒傷事主楊玉蘭身死案内擬斬監候已入二次秋審情實奉旨停勾仍入十二年秋審情實王鞍汰係聽從搶奪過客　憲章銀兩案内擬徒因首犯未獲監候待質之犯光緒十二年七月二十七日晚臨淄縣典史阮雲霖帶同昔存今故之刑書土立正進監收封將斬犯邊連梆徒犯王鞍汰騐明刑具完固收入西監房北閒籠内交北屋禁卒徐紹先崔來文看守飭令小心防範並派外封禁卒馮保正崔鳳淋刑書王立正及旨存今故之營兵宋玉清在監值宿更夫孚二徐東升支更巡邏封鎖獄門回署是夜四更時分風雨交作致監房外甲墻坍塌李二徐東　進屋避雨徐　先等因夜深困倦均各睡熟詎邊連梆王鞍汰乘間扭斷鐐銬揭起籠底木板爬出徿外掇開房門爬出監房及内圍墻由外圍墻倒塌缺口逃逸徐紹　崔來文驚覺喊同馮呆正等及更夫人等追捕經阮雲霖曁前署縣蔣樹屏馳往督拿無獲會營勘訊禀經臣奏參提省發委濟南府知府梅啓熙審明議擬由司招解值臣閱伍出省委審供悉前情不諱詰係依法看守一時疏忽並無鬆刑賄縱情弊應卽擬結查例載監犯越獄如獄卒果係依法看守一時疏忽偶致脫逃並無賄縱情弊審有確據者依律减囚罪二等治罪例給限一百日又覇禁斬犯越獄脫逃將管獄官革　拿問四个月限内不能拿獲笛於地方恊輯五年限滿不獲世明禁役並無賄縱情事果係依法看守偶致疏脫者杖一百徒三年又律載不應爲而爲事理重者杖八十各等語此案禁卒徐紹九崔來文於飭派監守監禁斬犯邊連梆徒犯王鞍汰並不小心防範致被乘間越獄同逃雖訊係依法看守並無賄縱情弊究屬疏忽百日限滿犯無　獲自應按例問擬徐紹先崔來文除疏脫徒犯王鞍汰越獄輕罪不議外合依監犯越獄如獄卒果係依法看守一時疏忽偶致脫逃並無賄縱情弊審有確據者依律減囚罪二等治罪例應於邊連梆斬罪上減罪二等擬杖一百徒三年到配折責充徒限滿報明遞籍安插值宿外封禁卒馮保正崔鳳淋及更夫　二徐東升刑書王立正營兵宋玉清各有巡查防護之責致犯脫逃雖係訊非賄縱亦　不合自應酌量問擬馮保正崔鳳淋李二徐東升王立正宋玉清均應酌照不應爲而爲事理重者杖八十律各擬杖八十馮保正崔鳳林李二徐東升均各折責發落馮保正崔鳳林仍革役王立正宋玉清業已病故俱無庸議其各身死之處已由前署縣蔣樹屏該前代理知縣李瑜先　騐訊明確委係病斃並無别故看役人等訊無凌虐情弊概毋庸議已革典史阮雲霖於疏脫斬候重犯訊非賄縱應照例留於該地方協緝候五年限滿有無獲犯再行核辦前署臨淄縣知縣候補知州蔣樹屏前經部議革職留　業已病故應毋庸議逸犯邊連梆土鞍汰飭緝獲日另結除供招圖結送部外理合恭摺具奏伏乞皇太后皇上聖鑒訓示謹奏奉硃批刑部議奏欽此○○張曜　　再東昌府知府程繩武經營北運河工程歴有年所本年加運南漕所有挑河以及添造石閘加開引河各事工程旣大爲查又促派令該知府總理其事自春及夏旣有地方公事又須常駐工次今漕船到境立時渡黄北行千號粮艘毫無阻滯辦理實屬妥速准該知府係按察使銜在任候神道因同治五年催　江北河運出力經　任兩江督臣會國藩保請升補道員後加布政使銜奉旨允准在案今該員年逾七旬事事躬親炎風烈日之間徒步河干不辟勞瘁加增漕船得以隨時渡黄化行不無微勞可錄可否仰乞天恩准予先換二品頂戴出自鴻慈逾格臣爲河運南漕逐漸加增實心任事者似應隨時激勸起見是否有當謹附片具奏伏乞聖鑒訓示謹　奏奉硃世著　所請吏部知道欽此○○江蘇巡撫奴才崧駿跪奏爲鎭江關第一百六結期滿徵收華洋稅鈔並洋藥祝厘及支解數目繕具清單恭摺仰祈聖鑒事竊　鎭江關徵收稅鈔截至一百五結止疉經按結　　在案兹據管理鎭江開道陳欽銘詳稱自光緒十二年十二月初八日起至十三年三月初七日止第一百六結期滿共徵洋商船隻進出口正稅銀一萬八千五百五兩零進出口半稅除　票應行提存銀二千一百九十七兩零外淨銀二千一百七十六兩零溠绵正稅銀一萬二千五百二十八兩洋藥厘捐銀三萬三各四百八兩子口半稅銀二萬六百一十五兩零洋船鈔銀一千五百八十八兩零華商船隻進出口正稅銀四千六百一十七兩零進出口半稅除存票應行提存銀一千三百一十兩零外淨銀五千一百三十一兩零洋藥正稅銀四千七百七十四兩零洋藥厘捐銀一萬二千七百三十兩零華船鈔銀四百二十三兩洋商正稅内提存部庫四成華商正半稅内提解部庫五成二厘華洋船鈔内以三成解交總理衙門其餘七成　交總稅務司收用以上徵存各項稅銀除開支司稅經費鎭江關經費委員薪水子卡司事巡　薪工飯食傾鎔火耗出使經費並解戸部京餉本京餉旗營加餉等欵外連同上結存稅共實存銀一十萬四千六百六十兩零留備稅司提用經費又幸撥各餉所有歴結借撥未經提歸洋樂稅鹽稅等銀仍俟下結再行分别歸欵造册詳請具　奏前來奴才覆核無異除將原册分咨總理衙門戸部查照並今將徵收稅鈔及洋船往來各數目造册送查外謹會同通商大臣兩江總督臣曾國荃核繕清單薛摺具陳伏乞皇太后皇上聖鑒謹奏奉硃批該衙門知道單倂發欽此○○崧駿片再前准部咨嗣後道府州縣無論何項勞續保歸候補班補用人員卽以到省之日起予限一年詳加考核奏明分别繁簡補用又丞倅佐雜應照道府州縣之案辦理等因歴經循辦在案兹據蘇州布政使易佩紳等會詳查有補用知府候補班儘先前補用同知劉敦義年四十二歲四川逹縣人由監生遵例報捐縣丞雙月選用克復清黄等城各案出力保舉勉選本班以知縣分發省分前先補用並加同知銜又於克復興義新城等處各案内出力光緒元年正月十六日奉旨着免補本班以同知分發省分歸候補班儘先前補用並賞戴花翎欽此三年請咨赴部分發簽　江蘇四年六月初十日經欽派王大臣騐放堪以照例發往覆奏奉旨依議欽此是月二十日領照八月十三日到省五年分海運案内保俟補缺後以知府補用先換頂戴八年四月二十四日奉旨依議欽此計自光緒四年八月十三到省之日起連閏扣至五年七月十三日試看一年期滿例應甄别察看該員通達明敏堪勝繁缺之任至該員新章考試取列三等詳候會奏前來奴才查劉敦義試看期滿應行甄别經奴才飭調覆考察核該員才具明練堪以留省照例補用謹會同兩江督臣曾國荃附片具陳伏乞聖鑒勅部查照謹奏奉硃批吏部知道欽此○○崧駿片再查各處裁徹游勇擾害地方疊經分飭查拿照章就地嚴懲在案兹據丹徒縣知縣王祖慶禀報光緒十三年正月十四日訪聞縣境有居民被刼情事飭役查緝卽於是日據禀會獲匪犯　椿潰嚴得舜二名起同原贓衣包等物訊供收禁傳主補報旋據事主李永貞禀稱正月十三日夜三更時分被盜撞門進内刼去衣飾等物　情據經會營勘明被刼情形傳主認明原贓給領提犯王春潰嚴得舜研訊據供均係湖南湘鄉縣人充當營勇革退游蕩光緒十三年正月十三日聽從逸犯王金漳起意夥刼事主李永貞家得贓不諱錄供禀報當以游勇肆刼批飭常鎭通海道審明無異將該犯王椿潰嚴得舜均依强盜已行得財律各擬斬立决卽經查照光緒八年奏定馬賊會匪游勇就地正法章程批道先行正法泉示逸犯王金漳等飭緝獲日另結兹據臬司修具供招詳請奏咨前來除供招咨部外理合會同兩江總督臣曾國荃附片陳明伏乞聖鑒謹奏奉硃批刑部知道欽此 
 
 
 

Page 12

 
 
[時症鄙論]  
　　今之患冷痧者一經吐瀉卽四肢瘚冷筋急脈絶甚或格　於上渴不喜飲朝發暮死此症原委詳見於靈樞九宮九風篇張長沙傷寒三隂篇及江西兪氏之隂病論醫者若不細心叅究輒以六和理中藿香正氣等湯施治卽欲於百病中求其一生亦甚難矣更有胃昧之家症發卽喚人挑治不知人之得此症也由於隂不能維陽挑治而耗其血是治之適以禍之也家兄景范山人初夏因公渡臺臨行時篋中檢出手著急救藿亂編一本論症論治剴切詳明近日滬上此症復發而醫生非進以疎散之藥卽施以挑冶之法遂致病者隂受其害雖曰天災流行實乃人謀不臧耳僕不忍坐視謹將歴騐急救冷痧方數則開列於後一凡患冷痧輕者須服加味純陽正氣丹若悉見以上諸症旣重且速宜急用附子三錢于薑三錢葱白四個以散寒通陽人尿半瓢猪胆汁半個冲以引入隂經外用葱白麝香同搗納入臍中用生薑片蓋上艾火灸之再於氣海穴　在臍下寸半關元穴在臍下三寸各灸二三十壯太溪穴在足内踝後五分跟骨上動脉□中太衝穴在足大指末節後二寸陷中各灸七壯如此内外恊攻庶可以勝隂復陽若稍緩須臾必無及矣一病者魄汗淋漓陽將外越者忌艾灸宜撲止其汗陡進前藥一凡内外協攻後脉仍不出者煎藥中酌加參草以希挽回於萬一一凡内外協攻後肢温脈復陽氣得以漸回者卽宜休養具隂不得專用辛辣以助壅塞以仲景四逆加人參湯主之一以上冶法曾用施救見效如神但臨症時寒熱須要辨明倘熱症而誤用此法死不旋踵矣一瀉出清水吐亦不多卽吐而無腥臊氣氣緩而神色慢額上有汗六脈沉細此寒症大綱也一瀉出黄色或暴注下迫肛門熱痛小便短赤吐多酸羶氣唇紅喘促脈洪而數此熱症大綱也[  慈水書疾曉輿氏謹上]  
[邗江官報]  
　　六月十九日江都縣謝邑尊赴蘇公幹林鹺尹景禧由瓜洲勘工回揚二十日江西張叅戎金榜解餉來揚二十一日何鹺尹倬漢辭回富安灘差次連轅傅大使鄧文洞考試 
[袁江官報]  
　　六月初二日漕標中軍慶連赴漕轅叩謝保舉補缺後以副將用初二日新選湖北沔陽衞守備董駿林自京抵浦候札赴任初五日准署海堰閘官吳登榮赴漕轅叩謝飭令赴任候補同知程清鵬奉漕憲委浙江提餉候補巡檢劉煒奉漕憲委西城門稽查候補閘官王家鐸奉漕憲委東城門稽查候補叅將徐彬奉漕憲委石碼頭上圩門稽查 
[皖垣官報]  
　　六月十七日本任無爲州羅士瀛引見回省候補縣袁學昌辭回壽州張友仁委騐收司監工程巡檢綦南英奉泉憲委留北門外街道梁中銓解犯官赴河南十八九日本任鳳陽縣主簿兪立誠本任太平縣訓導高錫基均飭赴本任候補按司獄包惠疇委署含山縣典史從九曾相時委署婺源項村司首縣范葆廉赴受泉鄉相騐命案回運使銜在任候補道池太同知沈守謙到省候補從九黄灝辭赴蕪湖差遣 
[立秋日客中書感乞種榆山人武陵漁隱小樓主人西湖花隱同政卽以引玉錄請高昌寒食生方家點鐵]  
　　一葉桐飄信有知殘蟬猶曳最高枝午窗黄嬭將醒候火宅蒼生待拯時客裏光隂催箭易閨中消息擣衣遲故鄉若問江南事咄咄書空訴與誰崇川驪睡軒主初稿 
[簡泰西許竹篔同年景澄用前韻]  
　　當年謂禮校雞斯辛巳君拜出使東洋之命尋丁外艱正是東山養望□常惠中朝仍選使許衡荒服也尊師軍心擬激三申鼓國手難安獨子祺幸願廟謨顧全局俘朡撻楚且紆遲凌烟巍閣策殊功遠祖分輝畫像中土著書堪編北戸天恩欵許納西戎陳詩紙寫羊皮碧捻酒香浮虎魄紅三十六邦都悅服陽關到處被春風蜀道迢迢馳使節衡文老眼炯典花君曾典試蜀中晨風欲振纎翎弱舊雨徒牽積悃賒直　倦遊長水驛曾徵故事碧山槎壬午冬子過禾中君招夜飲如今一統恢無外涯泳歐洲卽聖涯○自嗤不翼欲高飛襪綫材成白衲衣蓋代勳名公等在匡時月旦我曹歸蜺旌鱗節三年駐犵鳥蠻花四國暉海島行將潑逸志况聞幕府仲宣依謂王子常同年[  丙戍十月四明郭傳璞舊作] [  丙戍十月四明郭傳璞舊作]  
[題海天三友圖卽請桂笙詞長政之曁乞補蘿山人正誤]  
　　東瀛有岸叟閨閣聞名久水部大文章仰望似山斗海客浮查來翩翩才富有千里結苔岑海天能聚首昕夕共相親論文又把酒依依不忍離韻事傳三反一幅好畫圖絶妙丹靑手九老堪比肩七賢步其後今古司輝煌流光由積厚我無道韞才陳詞等瓦缶賦性喜吟詩繡餘聊獻醜遥憶斯圖傳千秋當不朽[  蘭英女史稿於護花吟舘]  
[上海三馬路興昌恊賑公所陳竹坪經收山東直隸賑捐六月十五日第七日十八次清單]  
　　靈字册功字病痊不發洋四元以上二戸共洋九元○又册莫字九百九十三號感願蔣沈氏求病病不發洋四元以上二戸共洋九元○又册莫字九百九十三號感願氏洋二元○又册要字四百廿四號蘇州棉力生募子嘉氏求合宅平安洋三元蘭生氏求花後平安棉力生求學成各進祝氏求宅平安三戸各洋一元寄廬求父母平安徐氏求平安無事靖瀾求學日長進梁陳氏求丈夫喘病平安而且發財四戸各洋半元陳氏求子攺醫錢五百文長壽生求聰明强健錢四百文王敬修求功名日進吟廬求卜宜男二戸各錢三百文房氏求聰明四戸各錢一百文以上十七戸共合洋十元百恊源局來○又册成字第二百五十六號無名氏洋一元○蘇州　康號募來馥康錢莊因失從復得免致口舌破耗洋四元陳子春求室人病愈洋三元四知堂求合宅平安洋二元以上三戸共洋九元由恊源局來○康字册二千另六十七號安吉衣庄謝春華先生洋一元三角又募方際堂洋四角姚錦齋陳新巖肅泉曹位鐘無名氏舒同桂無名氏七戸各洋二角以上共來洋三元○馮開顔求病速愈洋五元張先生交來邵洋二元范聖階洋一元楊慶貴洋一元○塔册二萬七千五百十二號本埠通和粮行吳蘭言洪和生兩先生交來磨心居洋二元○新册五萬八千五百六十八號本埠陸鎬忠爲子患瘧疾求卽速愈洋二元○作善降祥册第一萬三千八百十號江西鹽道關帝廟醫士寄來綏成堂羅政先二戸各洋一元由乾昌局來○鎭江寄庽人汪齋如孫妇病愈完願洋三元又祈家宅平安洋三元蘇州頴川隱名氏壽禮移賑求姊增壽消灾洋二元横涇悅不號寄來信女淑珍求病愈洋二元○本日共由英洋五十九元合併聲明 
[上海三馬路與昌恊賑公所陳竹坪經收山東直隷賑捐六月十六日晦七百十九次清單]  
　　靈字册功字第一百六十一號虹口順泰棧魏天花先生交來不留名洋五元八角安定氏洋五元張麟團申惠卿襲漢卿寒心子周銘甫五戸各洋一元吳鳴琛趙春庭王湘洲林禎忠謝錫才五戸各洋五角楊得合瞿子兼洪任乾成彬賢狐寒子孔金聲奚龍泉七戸各洋二角林義安洋三角又募新册五萬二千另九十號周銘甫求身安康病愈戒酒猜拳人孤寒子三戸各洋一元龔漢卿洋七角奚劍卿洋六角敷仁子洋三角陳耀天王湘洲二戸各洋二角又來作　降册第四千一百九十六號不留洋洋六元二角安定氏洋五元陳耀天勉力從　人申惠卿周銘甫陸桂山五戸各洋一元趙春庭龔漢卿王湘洲林　忠四戸各洋五角林義安洋三角孔金聲楊得合瞿子兼洪任乾成彬賢奚龍泉狐寒子七戸各洋二角陳于洋一角以上三册共合洋四十五元○靈字册機字第二十一號敬記糖棧洋一元○又册機字五百五十五號清記鼎成新號寄來敦雲堂鋤經書屋各錢五百文文壽堂銅洋一元謹愼堂有心無力鼎成號三戸各錢二百文子齋氏頴川郡渤海郡項子儀戴柳亭五戸各一百文以上十一戸共合洋二元銅洋一元○崑山老正大局寄來鎭洋守約子因室人胎産平安持此完愿洋十元古閩兌秋室主人洋五元湖州老福潤局寄來爲母筋骨拘孿之恙　速痊愈洋五元甬江參業友爲上春蒙申江各翁隆賜森儀受之有愧商將此洋移賑以保諸君造福洋十三元本埠寃屈子求母親平安洋二二元劉松記洋三元立大莊銅洋二元陳笠菴先生畫移助洋三角○本日共收英洋八十六元三角銅洋三元合併聲明 
 
 
