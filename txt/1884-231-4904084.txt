# 1884 - 231 - 4904084

 

Page 1

 
 
[第十一號畵報出售] [  申報舘主啓]  
　　法人甘爲戎首兵犯基隆海口炮台旋經劉爵帥派員率兵由後包抄回環轟擊法遂委炮棄械奔回輪舶雖未大遭懲創然巳死亡不少爰　　友　出戰勝情狀編入此次畵報以快薄海臣民之心再前者創印畵報時會縫中之數目所以蟬聯而下者卽爲今日購閱諸君編次成書無慮錯　　　號凡八頁合十二號則得九十六頁訂成一本不薄不厚是爲甲一之終以下則歸入乙一數目亦從頭另起以分界限以清眉目而又另繕目　一　附入下次十二號畵報之末分送諸君想諸君當更欣愜也先此關照不加分文兹於二十六日出售十一號畵報後仍附淞隱漫録　說一則閱者　之此佈 
[新書告成]  
　　妙香室叢話十四卷爲賀縣張少伯先生所輯大致與兩般秋雨菴隨筆桐陰清話諸書相彷彿其中敘名人之軼事誌畸士之幽蹤以及短　長謠　情綺句旁搜博采尤足耳目一新盖先生爲近時名下士生平愽覽群書聞見旣多故能言皆有物也本舘得其稿本排印成書分釘六本定于本月二十六日出售價洋四角諸君子有先覩爲快者請仍循曩例購取可也[  申報舘主人啓]  
[論禦敵仍當以砲臺爲重]  
　　地臺之製專爲防敵船而設其臺必當形勝之地或沿江或沿海擇其扼要之區當其衝而置臺焉敵　駛至守砲臺之兵弁先窺測其遠近約計砲彈可及燃砲下擊敵船皆靡而敵船亦於桅上懸砲以攻砲臺大都專用落地開花一砲入臺藥彈縱橫四射兵士不能存脚則必至潰散或幷臺而燬之則無可復守而敵船得以從容駛近頃刻登岸而岸上不能禦之矣然前此基隆一役華兵守四砲臺而悉爲法船所轟燬無一瓦全華兵遂四散而走地以不守厥後法人駐兵岸上次日將圖深久適遇劉省帥抄其後路擊而敗之法人奔回船上不敢登岸於是說者以爲敵船之砲如此其厲砲臺斷不能當而法人所恃者不過砲火而已若棄砲臺不守縱敵人登岸而後埋伏包抄與之野戰轉足以制勝僕聞之不禁奮然以起攘臂　爭也曰此非砲臺之無可恃也實砲臺之不得法耳以砲臺禦敵船此乃最勝之上策昔人深思遠慮知敵船長驅直入乘風鼓浪而來旣不能爲鐵鎖之橫江又不能如赤壁之用火惟有設臺以當其衝要而置巨砲於上以擊之臺高可以瞭遠而砲火下擊所謂以高臨下勢如破竹者臺則在乎高尤在乎堅砲則在乎巨尤在乎命中若以泥垜成臺則雨淋日炙日將朽敗遇敵船將何以支有砲而不能命中及遠則有砲與無砲同　何以禦敵也泰西各國其所賴以防禦敵人者全在乎砲臺去年英國胡思禮元帥議及禦法人之事自謂英海口之砲臺尙嫌狹小不足以拒法兵可見拒敵之策固莫善於砲臺矣西國有一種兵名曰列陣圖兵其人於築造砲臺最爲得法此等兵固不止能築砲臺而築砲臺則非此兵不能勝任蓋築臺必先審地勢攬其形勝或可以獨當一面或可以幾面拒敵形勢旣得然後興工其基址必實其四周必廣其高若干則足以瞭望若干里離敵船幾里則可以燃砲高低廣狹正面旁面前路後路莫不規書有方布置有法而後砲臺之成足以有恃無恐我能攻敵敵不能攻我我兵有藏身之固而敵人無敢逼之船若此則一砲臺勝於十萬雄師而所謂扼險據守一夫當關萬夫莫關斯言誠不誣也中國砲臺其形勢未嘗不擅其勝而築之不甚堅卽如基隆有四砲臺其第一號係新築之臺尙未置砲於上此不成其爲砲臺者也第二砲臺置二砲于上皆係舊式之砲此又有砲與無砲同有臺與無臺同者也第三砲臺有克虜伯砲五尊當法船仰攻之時該砲臺燃砲下擊居然將注船擊成　洞壞其烟囱其後爲法人開花礮彈中其貯藥之所頃刻轟燃全臺悉燬而後法人得以逞其志至第四臺則又止有砲三尊且僅放一砲而法人猝然乘之四臺已失其三彼一臺又烏能支無怪乎從風而靡也大都此等砲臺多以泥土築成其基不實故易於倒坍遽致倉卒燬壞若彼西國列陣圖兵所建築者則砲火雖烈亦斷無一時能燬之理見其燬之也易可以知其成之也亦易矣若夫守砲臺之兵平日之間必須時時練習若何而可以命中若何而可以及遠若何而使敵船無可避若何而使敵人不及防凡若此者皆當習之於平時庶不致僨事於臨陣西人每謂中國雖有鎗砲惜無能用之人然觀於基隆砲臺上之守兵其中有一砲手開三礮而三中法船皆擊之成孔所放之礮其彈丸所及皆不出周圍四尺此其命中之技不可謂不精有一砲中於法船之底去水僅二尺許再低二尺則水入而船沈矣此其及遠之技不可謂不擅吾知中國兵弁之中其若此礮手者雖不可多得當亦非絶無而僅有若詳加挑選擇其命中及遠若該礮手者而分布於各處口岸礮臺礮臺之有不堅固者細加察勘應增者增應改者改中國雖無列陣圖兵然苟認眞督辦實力奉行何嘗不足成功礮臺下擊可以中敵船而使之沈沈一敵船究省多少兵力禦敵制勝無逾於此若狃於基隆之役遂謂礮臺不足守不如俟其登岸而擊之斯言也適以懈防守礮臺之軍心而自失其險不亦誤盡天下蒼生哉樸旣聞有此言故不得不爲此論易曰王公設險以守其國險而曰設其命意也遠矣 
[本舘接奉電音]  
　　昨由北京電局專發電音到本舘有七月初二日上諭一道謹敬譯登○七月初二日奉上諭劉銘傳奏台北基隆砲臺爲敵攻陷我軍復踏毁敵營獲勝情形一摺法國兵船駛至臺北基隆口岸於六月十五日迭開巨砲將核處炮臺擊毁十六日法兵上岸　撲營壘經劉銘傳及總兵曹志忠等督軍迎擊獲勝敵兵潰敗劉銘傳調度有方深堪嘉尙着交部從優議叙尤爲出力之記名提督福建福寗鎭總兵曹志忠着賞穿黃馬掛提督章高元蘇得勝均着遇有海　總兵缺出卽行簡放章高元並賞換年昌阿巴圖魯名號蘇得勝並賞換西林巴圖魯名號副將王三星着以總兵記名簡放並賞給額騰依巴圖魯名號已革遊擊鄧長安着開復原官其餘立功將士及出力文武員弁准其擇尤彚請奬勵欽奉慈　端佑康頤昭豫莊誠皇太后懿旨着于内帑節省項下發去銀三千兩賞給此次田力兵勇着劉銘傳查明尤爲奮勇者傳旨賞給欽此至基隆礮臺前據劉銘傳奏修築未能合法本不足恃此次失事員弁着免其置議嗣後倘有守禦不力以致挫失情事定當按照軍律從嚴懲辦决不寛貸所有傷亡弁勇即着查明請卹另片奏解運軍械辦糧轉餉各員懇請奬勵等語基隆通判梁純夫着賞換花翎縣丞游學詩着以知縣補用鹽大使錢壽益着免補本班以知縣仍留原省歸候補班前補用遊擊孫安邦着以叅將補用並賞加副將銜已革道員裕庚着准其留營効力又片奏道員朱守謨等懇請留營等語記名道朱守謨郎中羅廷玉均着准其留營効力該部知道欽此 
 
 

Page 2

 
 
[先期開戰原委]  
　　法人本定於初四日早八點鐘與華軍在福州開仗乃初三日下午忽聞交戰之信人皆驚疑莫解及詢詣外國電報 
局始恍然於其故矣緣華軍在馬尾本有裝石之船數艘至初三日下午駛至馬江險要處將欲鑿沈以阻法船之出路法船見之卽行開礮攻擊兩陣相對戰事遂成矣 
[彚譯西報述福州戰事]  
　　福州開戰情形本舘已先後列報兹復將各西報所述情形彚譯之以備參考昨早晋源報刊有傳單云法水 
師提督坐巴夏爾鐵甲船中國水師提督坐揚武兵船相離二百碼之遠於初三日午後二點一刻開戰巴夏爾船先放砲揚武兵船亦還炮擊之其餘各　遂互相環擊槍礮之聲不絶于耳至晚間八點鐘夜色迷離彼此不能辨認遂各收兵揚武兵船被法人開化炮擊中火焰猝發大　翌日再當開仗也至兩軍傷壞船隻若干尙未知其詳文匯報亦有傳單云中法自初三日午後二點鐘開仗至八點鐘止耒知勝負如何中國砲台祇有一座出力擊敵餘皆不甚得力福州至馬尾信息不通租界商民則仍安堵如故字林報亦有單張云初四早接到福州信知船政局被法人盡行擊壞中國兵船沈溺者七艘逃避者二艘租界亦甚平安計自開仗以至收兵歴時三點鐘之久云 
[電音彚錄]  
　　初三日至昨早上海官塲及各商家先後接有福州電音計就本舘所知者共六次第一次云法人約於初四日早八點鐘 
開戰第二次云聞馬尾於下午一點鐘起礮聲不絶當己開戰矣第三次商家得有電信法船已擊沈三艘法水師提督科拔打死晚十一點鐘來電云法人本約定初四日早八下鐘開仗詎今午一下鐘出我不意突開礮擊壞我揚武兵船致我軍水師船七號均被擊沈船政局亦被轟毁初四日丑刻卽二點鐘接有電信云前信未確則似十一點鐘所來之電信未確矣但詳查其發報時刻是初三晚十點鐘所發蓋先發者遲到後發者早到故所謂前信未確者究不知指何前信也官塲中卽發電去問揚武船究竟如何昨黎明接到回電云船局確已轟壞夫所問者是揚武船而回電則專稱船局所問非所答眞令人悶極至昨晨以後所知之各電信逐件羅列左方 
[吉電彚登]  
　　初四日午刻津友發來電報云昨晚十點鐘接幼帥電轟壞法船四艘○初三晚福州中洲某商於七點三十五分發電來 
滬昨早七點一刻滬友接到祗四字中國大勝○又有友稱初三夜上海某客接到福州電音云今日之戰中國約傷千人法船壞三隻法人以桅上炮打船署未致全毁孤拔確已死中國傷一船惟洞穿未沈以上之信皆昨日所悉之佳音也亟錄之以誌喜 
[確電備登]  
　　昨日各信息均經照登後至晚六點鐘二十五分本舘接派在福州訪事之西友專發電音云初三日下午兩點鐘法國兵船先開砲擊華軍華軍立刻開砲應之初時勢甚利害頗似拚命相拒無如法船較華船爲堅法砲較華砲爲巨華軍力不能支有二兵船卽駛入福州内河以避之其餘華船都被法軍用砲擊沈華軍旣已毁盡法軍猶放礮不止進逼船政局相近向華兵營盤轟擊盡被毁壞初四日早六點鐘法軍又開礮攻擊船政局相近之村鎭據而守之將來法人擬調兵守馬尾云云此信係本舘之西友發來自可無容疑擬也 
[官電詳述]  
　　昨晚又由官塲得福州發來官電云法人並未約定初三日開仗屢次升旂我師總不答應卽戰務亦未盡預備法人出我不意先行開砲轟沈揚武兵輪其餘兵輪商輪砲艇續俱被擊燬馬尾水師幾至全軍盡覆戰後美國兵船駛往探視至初四晨六點鐘回來報稱我師兵輪尙存三艘二艘猶完好一已擱淺法船沈一傷二一已駛出口外馬江現有七號法船在彼據守船政局房屋未盡毁壞刻已被法人佔踞初四日下午長門海面重復接仗勝負何如尙未探悉張幼帥刻駐鼓山船政大臣何子莪欽使已退至福州省城云 
[金臺魚素]  
　　京友來函云劉省三爵帥奉命赴臺時左侯相諄諄以全臺爲託幷言基隆無險可阨且係　煤之處爲敵人所必爭六月十七日接失守之電侯相謂爵帥百戰餘生謀勇兼著必能善持其後越二日果得捷音當基隆未捷時醇邸與侯相商議謂法國黷武窮兵天怒人怨我國之再三容忍者實恐兵釁一開商局卽壞或外人曲直不分議我爲戎首耳現法人焚我砲臺據我土地殺我人民是可忍孰不可忍曲直旣判勝負自分當蒐我軍實修我戈矛與法詰朝相見正不得因稍挫兵鋒遽允賠欵也侯相甚以爲然老成偉論誠足懾敵氣而張國威彼虛與委蛇者烏足以語此○招商局售與旗昌後傅相亦不以爲然每與屬員談及深以經手人辦理不善爲根現聞京中當道已交章叅劾矣 
[芝罘近事]  
　　海防營舊有格倫砲數尊安置玉皇廟内前月二十四日運歸營房自云本係登營水師所寄今仍裝艇運登是日有俄國兵船三艘寄椗口外各國兵船皆燃砲致敬該船卽在本港裝煤越二日有一艘開行未知何往餘二艘及前日所到之一艘仍泊原處云○六月二十六日恭逢皇上萬壽文武現任各員皆赴天后宮挨班行禮口外各兵船俱懸彩旗十二點鐘時更升砲慶賀英國兵船亦升旗燃砲以誌祝忱中外一家益覺輯和有道矣 
[江省近事]  
　　江西自閏月下旬得雨後至今雨澤愆期禾稼半成枯槁秋成將何望耶加以疾疫繁興百花洲官藥局幾於應接不暇諺曰槐花黃醫生忙今果然矣○士棍之多莫甚於百花洲揮霍之資皆取給於娼家而娼家亦恃以無恐故土棍之與娼家有同惡相濟之勢焉有楊某之婦生長逢門頗能清白自守土棍誤以爲娼也久欲肆其魚肉之謀而苦未得其隙前日婦於門首砍柴爲炊飯計適一土棍經過故以手拍其背婦怒詈之土棍以褻言相加婦大怒向前扭打棍去逾時邀集數十人謂婦搶其錢票數百餘千特來索賠其時楊某亦歸始知顚末兩下互爭土棍勢甚汹汹楊幾不能解圍幸其族中某生因事抵省告之故生乃至南昌縣遞稟隨捕獲土棍一名責四百板而押禁之其事始息否則貧賤人家安能飽虎而冠者之欲壑哉○有萬載民船行至石牛渡撞破船底倉皇間無計可施遽以衣塞漏處而艤舟向淺水以待修理適有數十人浴水中欲奪其貨船戶力拒之數十人忿乃將船推至水深處頃刻沈下貸物槪歸烏有而數十人者方拍掌大笑人心之壞乃至於此 
[温州試事]  
　　温郡此次府試關防甚爲嚴密各縣試所取案元竟有跌至五十名外者惟瑞安仍列冠軍上月二十日永樂初覆是日清 
晨塲内喝聲擊鼓聲喧闐不絶幾疑石破天驚旋悉因某生傳遞文字被考童所見故鼓噪不休也○温屬與考各童在往藉端滋事雖經當道諸公諄諄勸諭而澆漓惡習至今仍不改梅上月十七晚瑞安文童數人在試院前購薄荷糖糖攤係一孀媪之幼子所設因掉換小錢互相爭閙各童聲勢洶洶竟將幼子飽以老拳其母見子被毆出爲勸解各童又將伊拖翻在地媼年已邁頓時悶絶隣右覩此情形遂將母子二人抬至縣署喊請騐傷張邑尊相騐後立卽上府將一切情形面稟太守太守素知瑞安考童最爲兇悍遂傳廪保將閙事之人查明名姓送縣究辦經此一番懲創想詩云子曰之徒當亦稍知歛迹矣 
[甌郡述聞]  
　　福建福甯鎭憲侯軍門札飭標下胡游戎來温招募勇丁以資防禦不數日報名投充者不啻肩　踵接兹聞業已成軍於 
六月二十七日在東甌大廟齊集點名大約不日卽可束裝就道矣○法事肇興海防吃緊温鎭張軍門札飭標下四營兵丁駐紥城上以壯聲威並前日所募龍勇亦令陸續上城以故温郡敵樓連日愈形熱鬧矣○前報載余小泉冢被竊當經捕役將竊賊獲住得悉所竊之物分賣與城四林眞邊蔡等家余君門下客陳子虛等遂同捕將竊賊帶至林家多端詐擾林竟費至二百餘千之多旋延　蔡家蔡僅　錫　　還此外外　　 
 
 

Page 3

 
 
與陳等遂慫恿余君禀縣究追兹聞此案業已傳提訊問不知將來如何訊斷也 
[窩贓宜究]  
　　杭垣宵小繁多大半以烟館爲逋逃藪前由保甲局澈底清查凡有窩頓賊贓之處一律封禁不准更名再開通計城廂上下共數十餘家固已厲禁高懸無敢復犯矣近以日久玩生法網稍弛奸民蠧役表裏爲奸或賄通捕保或買囑差胥平時代爲庇護一遇查察則飛速知照頃刻遷移官憲之耳目難周何能盡知底細邇日竊案疉見未必不由於此官斯土者尙其秦鏡高懸不使鬼狐遁跡哉 
[爲地擇人]  
　　海州毗連彭城東與山左接壤民俗素稱强悍前任松聽濤剌使甫經到任卽赴玉樓現在督撫憲己禀請正任江甯買敬之明府　補大約奉到部覆　晚卽可履新矣明府前任豐縣於江北情形極爲熟悉想雙鳬所蒞士女歡騰定卜歌興來暮也 
[作賊心虛]  
　　前報漢口電報局被竊存洋七百員左右該局除訴官查究外復請一圓光術士約於次日來作法書符立拿竊賊魂魄必將水落石出豈作賊心虛尙未經呼名站堂查看審視但一聞圓光者能拘捉魂魄於術士未到之前一夕卽將洋銀私自置之浴盆内是日晚間經某甲取盆洗澡驟報獲洋五百元現在尙短洋兩百番雖無着落似已明識其人矣 
[宜昌近事]  
　　宜郡自入伏以來迄未得雨四鄕棉稻乾壞者十之六七鄕農及官長竭誠求雨多苦無靈比來府縣及鎭憲俱赴禹王宮　　齋戒虔　略淂細雨然桔橰聲裏仍憂早魃爲災也○河下米船　來紛至上熟者每石僅値錢三千四五百文次者三千二三百文聞米船駛至新灘及前坪後坪等處多有將米一石換梨子一石者緣今歲梨子較貴米則爛賤如泥故也○宜地鶯粟頗不茂盛致烟土出産甚稀居民之呼吸烟霞者悉仰給於施南重慶等處云 
[皖垣官報]  
　　藩憲慮彝圃方伯前奉批摺着署理撫篆所遺藩篆著新任臬憲張廉訪署理方伯聞命之下擬申詳督憲俟有咨文再　　行遞委臬道各篆故定期於本月初一日始接署撫篆至遞委接署藩臬道各篆統俟督院咨回再行委署又聞新選舒城縣知縣張成翰已由藩轅牌示飭赴新任矣 
[吳淞軍報]  
　　昨晨約七八點鐘時中國測海登瀛州兩兵輪相繼駛至下碇六營公所碼頭賀劉兩軍門統領正後副中兩營陸續上岸　　聞此項兵勇向隷左相麾下駐守金陵於一月前移駐江陰刻由曾帥調赴吳淞沿塘駐紥之先鋒營昨晚移紥六營公所後面殷家宅業已旌旂四颭壁壘一新四面營外開有濠溝以防敵人衝突正後副中兩營尙未紥定龍鑲虎威南瑞開濟靖遠五兵船今最一律開至銅包沙頭洋面嚴守矣下午四點鐘李軍門與各統領在沿塘巡閱一周據聞沿塘各營尙須另札地方曹軍門亦擬日内另募一營或在上海或吳淞招募尙未定議也 
[會銜出示]  
　　英會審員黃太守於前日五點鐘赴虹口美公館後卽往德總領事署面談良久在後卽至道轅稟見邵小村觀察商議事件昨日得悉英會審署赶繕禁止揑造謠言煽惑居民告示倘再有前項情弊一經訪獲定卽從重懲辦幷聞此示係德總領事與邵道憲會銜禁止云 
[推趺挑夫]  
　　六月廿六日江永輪船由漢口開行赴申適有碼頭夫劉某挑送一客行李登船幾次入艙較量挑力客厲聲拒之該船管理客艙之洋人瓜得買四目見情形亦卽將該夫峻拒該夫定欲進艙被瓜得買四毆擊一下該夫受毆非但不退竟搶步上梯欲與尋釁瓜得買四怒極竭力一推由梯滾下肋骨適撞欄干上倒臥梯旁受傷甚重當經該夫家屬舁送英領事署控告領事啊君謂該船主係美人可向美領事署控告一面賞洋銀一元囑其延醫療治一面飭人轉送美領事繙譯處復被抗拒將竹床踢翻幾乎傷上加傷啊君聞知此等情節乃致書美員力言務予受理云云噫如啊君者眞可謂熱心古道者矣特不知美繙譯之旣不受理復又踢傷果是何居心也 
[捲逃控捕]  
　　本邑人邱某至捕房訴稱寡嫂某氏私自捲物圖逃捕頭飭拘該氏立卽解送會審公廨昨因禮拜停訊黃太守飭暫發官媒候質云 
[滬北述聞]  
　　虹口清雲里時有匪徒放火情事現在里内租戶公議捐貲招募練勇四名每名每月給洋八元以防宵小而備不虞至後弄門戶則於夜間七點鐘一律關閉○裏虹口團練分局各兵勇准於初六日出巡街市號褂竹盔等物均已一律齊備○昨日十二點鐘時有中國鐵甲船一艘駛入浦江往南市停泊 
[日人送葬]  
　　昨十二點鐘後有日本兵勇百名左右送喪過法馬路據聞有兵頭去世柩後隨馬車二輛中坐水師頭目及領事等六七人迤西轉北過西新橋往英租界至墓所掩埋云 
[嚴懲拐匪]  
　　如人陳文煥疉犯拐案歴經縣署曁英法公廨責懲釋出後與母蔣氏在泥城外賃居徐順興粥店樓上卽在門口設京 
貨攤有山東人楊旭初及馮某結伴由籍帶土貨來滬銷售船泊新閘碼頭初上岸卽至陳之攤上購物遂談及帶有硯台等貨求銷擬買海參火石等物回家陳聞之心喜知楊初次來滬遂萌故智曲意逢迎稱爾貨我可代售海參亦可代辦楊信之不疑將貨交陳計價五千文並將紋銀二十兩洋四十八元交陳辦貨陳得銀後先將不堪之海參一包交楊楊見貨不佳嘖有煩言陳稱貨雖不合我已購就不能退換我可帶往江北如一帶銷售約十日返申楊信其言詎陳卽借此脫身去如黃鶴待之許久始知被騙見江北人沈二素與陳同伍卽將沈二扭至新閘巡防局喊控經查明府提案訊問沈狡不吐實因着圖地保馮錫昌傳到陳母蔣氏並粥店主一幷送縣訊究蔣明府略詰情由卽將沈管押見蔣氏年老仍交粥店主帶回卽飭該地保緝陳交案地保遵卽購線於前日在金德興客棧拿獲解縣楊供訴前因並邀馮姓來案作証陳供祇代售硯台錢四千百文曁買海參銀十六　因載海參至如臯正値價賤故將貨寄友人處恐楊見疑因先回滬至楊交我洋四十八元之事實係虛誣明府謂一派混供爾已疉經犯案怙惡不悛本縣訪得爾並未至如况爾有老母就居泥城外爾何以不回家中竟在金德興客棧借田三天顯係逃避無疑毋　狡賴作速實供免受刑罰陳狡執前供明府喝責三百板仍不招認喝令跪練且用挺棍至五點鐘之久該犯始熬刑不住供吐實情明府飭差管押限三日内趕將騙取銀洋交案違則嚴比 
[移提枷犯]  
　　法捕房管押之枷犯李四卽力四尙未滿期報稱患病因鬆枷管押在案昨晨翁太守臨捕房時有上海縣差役投案遞呈信票以李四有人控告奉本官之命飭提到案太守着將李提出詰其有喬文榮王聞氏等在縣控告爾與彼等可相識否答稱均不相認太守謂到縣自能相識隨飭來差將李帶進幷令其禀明此間尙未滿期縣中案結當冉送歸捕房云 
[控欠案結]  
　　前有法馬路春源錢庄主控夥戴茂林放出錢五百餘千催討無着求請提追翁太守詰之戴茂林據稱其錢放在太古碼頭小工頭陳炳春處並無私自吞用之事因將陳傳案據供在輪船餬口該船現往香港等處約兩月方回回時卽當歸楚决不短少太守謂好自 
 
 

Page 4

 
 
在話可知伊庄無甚本錢轉運何能俟爾兩月着與戴一倂管押昨晨太守臨捕房陳妻投案請從寛宥太守謂作速還錢尙可從寛看分三期　楚保出後先還一期本月底及八月杪再還兩期云 
[教士不與國事論]  
　　法人與中朝爲難以來人心惶惶久已不安專業商務衰微市情寂寞茶坊酒肆中之議論紛如均切同仇之憤謂天主教傳自法人雖此番啓釁不以傳教肇端而鹿豕同羣不可舍教士而專咎法國由是街談巷語衆怒洶洶或謂如果中法開仗當以教士驅出境外或謂宜盡誅戮以稍殺法人之很心此論一出鄕人遇見教士咸相側目某一介儒生未嘗受教於西士然籍隷吳中累世與教民爲伍窺其平日所爲教士與國事實風馬牛不相干涉兹略述數端用示旁觀之公斷天主教爲羅瑪教王　　今教王乃意國人教士來華皆奉教王旨令未嘗受命於法廷其証一天主教創始迄今已一千八百有餘載守其教者無國蔑有祗亞美利一洲朝野同奉其教者多至一十餘國英德俄各邦雖奉耶穌等教而天主教人實繁有徒其証二吾中國有天主教始自唐季盛于熙朝當此之時中國與法廷未嘗立約則該教入中邦不自法人始其証三今在中國傳教之士英人德人意人澳人荷人班人無國不有本善與人同之意航海東來非法人獨任其職其証四按教士來華之意總以勸人行善爲本不行商不謀利自齎貲財廣行善舉如育嬰設塾施醫濟困等事隨在皆有則其注念所在斷非干與國事其証五教士抵華而後淡薄自甘循規蹈矩與華人相往返太抵温厚和平卽年邁力衰亦未嘗捆載回國則其以中邦爲久居之地不肯謀及非分不言自喻其証六國朝定鼎以後皇恩殷渥天下周知教士湯若望蒙世祖章皇帝欽賜通微教師之號諭曰爾能潔身持行盡心廼事董率羣官可謂忠矣康熙初楊光先誣告湯若望情罪重大和碩康親王傑俶等奉旨會議奏稱湯若望建造天主堂供奉天主幷無誘人作惡結黨亂行之處康熙三十一年二月初二日大學士伊等奉上諭天主教並無爲惡亂行之處將伊等之教目爲邪教殊屬無故爾内閣會　禮部議奏伊桑阿　賜履阿蘭泰張玉書等謹題爲欽奉上諭事該臣等會議查得西洋人仰慕聖化由萬里航海而來　今治理歴法用兵之際力造軍器火砲差往阿　素誠心効力克成其事勞績甚多各省居住西洋人並無爲惡亂行之處又並非左道惑衆　端生事是月初五日奉旨依議欽此聖祖仁皇帝仕用南懷仁等治歴開河鑄砲等事每逢巡狩必顧天主堂事以示寵眷道咸之間髮逆猖狂各省官紳損集巨資招募兵勇凡在教之人莫不竭力捐輸從軍拒敵其冒鋒刃突陣壘等性命于鴻毛者不勝屈指迨髮賊串通捻匪攪亂直省　突河間等府有徐教士鴈合教民追逐賊匪鄰近諸縣賴以保全事已朝廷恩賜御牌以昭褒奬昔申江紅巾賊起殘害居民諸紳董公請梅教士會同轉請法官發兵攻城遽爾剿賊時石教士設醫院於董渡爲華兵起彈丸治創傷療愈甚衆是滬城之復教士與有功也厥後　賊蔓延蘇松太等城皆爲所　梅君力請法兵協助守城相敵賊匪乃望風鼠竄不敢東來是申江之所以得保教士亦同致力也自天主教入中國以來上下　百年教民悖亂之舉未嘗一見其於納稅完糧受徭供役等事不持無所逃避且爭先恐後敬謹不敢少違其証七或謂法人保護傳教其包藏禍心已昭然若揭予曰否　人保護教士一則傳教之人法産甚多保護本國之人不得不保其傳教二則法國素奉天主　猶之英國多奉耶穌教奉其教而護其人英與法原　異致則法國保護教士惟自行其愛人之德未嘗别其深心由此觀之教與國絶不相關此番中法庋吾萬不與教士之事特恨匪類喪心藉端生事不察教士之由來徒逞其雌黃之口使愚民聞之有怒必遷向之不悅於該教者今可乘機以尋隙何不思無故誣良終壞大德非正人之所爲况一旦匪徒滋擾初與教士相仇繼則遺害居　爲患不可勝計此則我區區之意爲今之造謠者告也吳中熱腸人呈稿 
[浙省撫轅抄]  
　　六月二十六日候補縣徐幹禀請藩司委署嵊縣事禀安叩謝○二十七日同知吳文元禀消江南查硝磺差顧紹榮禀知藩委樂清鎖封丁　差黄昌甲　　禀知藩委西龍二縣封鎖差候補縣蔡錫侯交缷曹娥厘局禀知厘捐局委調辦寧郡北門門厘局禀謝正任鄞縣典史高其祿交缷來省禀到○二十八日西安縣郭禀見叩辭赴任准　德清縣重叶庚由紹專丁來省禀知藩司飭知赴任禀安叩謝典史汪庭馨禀辭赴紹差遣○二十九日候補縣儲家藻禀銷南潯厘局差蔡錫侯禀知調辦寗郡北門厘　禀謝 
[蘇省撫轅抄]  
　　二十九日王銘吉禀知丁父憂○三十日蘇　　道王　　○七月初一日臬憲許現奉委辦海防營務處候補理問周玉禀知本日到葑門旱關差縣丞　　李德塡銷閶門旱關盤查兼　防差從九王綬章禀知本日到閶門旱關差王作厚銷葑門旱關盤查兼夏防差試用典史周祖鎔服滿禀到○初二日候補道錢寳傳現奉委會辦海防營務處候補縣李慶誥禀知奉委工程局差○初三日縣丞趙雲倬江北緝捕囘主簿唐樹棠服闋禀到 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[微員偉論]  
　　管帶磐石砲台王守戎熊彪字虎臣爲粤東某名將後裔幼耽文翰長歴戎行馳驅數萬里閱歴數十年一切洋務機器尤其素諳而於西人之性情海口之險要明查暗察瞭如掌上螺紋辦理温郡海防實屬大有裨益兹讀其稟覆防軍總局轉報總理衙門禀帖一紙情詞懇摯議論風生武弁中有此宏才實屬世所罕覯不可以尋常赳赳目之也其禀云守備伏讀總署咨查各節行令東南各省應如何因地制　嚴飭將弁援昔論今切實講求繪圖註說詳晣開摺呈報以備定議舉行等因原欲周知海疆形勢實事求是嚴密籌防起見凡屬將弁自當實對守備竊查國朝順天爲首善之基奉天爲根本重地大沽營口乃兩京門戶烟臺旅順是京畿屛藩江陰鎭江爲長江鎖鑰上海寧波爲江浙口岸閩安厦門爲福建要口虎門黃埔乃粤省咽喉以上各處皆東南濵海首要之區此外浙江之温州福建之台北廣東之汕頭瓊州爲之次要溯稽中華洋面南自瓊廉北至遼東沿海沙礁島嶼之多難以枚舉大槪濵海近山多礁近河多沙各處海口旁多沙礁中流水道寛狹曲直深淺不一若於小潮極淺時水深丈餘則中大輪船隨時可過今凡通商口岸淺水沙礁洋人設立標記燈塔以爲晝夜行船識認道光間洋務初開洋船入口必資漁戶引水迨後洋入遍海探試測量水道遠近深淺俻載洋圖極其精密間遇海口水勢稍急沙常變易則慢輪探試行走無需引水之人而冬春南洋隨處可以寄椗泊船惟夏秋能避颶風之處無多若外國舟師久屯在洋淡水鷄牛必資近地現在香港醫舘電房船塢煤炭火食俱便南北兩洋商船絡繹實難斷其接濟卽師船小有損傷本船工料俱俻自能脩理毋須創立船塢若論各省沿海沿江所築砲臺道咸間悉循中式多用磚石台卑洞窄砲小江寛雖當險要未能得力自同治間各省要口間有仿照洋式建造灰石土台安設新舊洋炮若管理得人操用得法靈便快捷勝於前時然而精　有準未能一律如斯兵房望樓多半不盡齊全若墻外加築泥土斜坡可避敵砲苦於台基切近水濵海浪衝擊日夜不息此等處所非用石脚灰牆不足以著堅固水號線電光燈收影鏡總藥房雖屬當用尤多未備此皆近日沿海砲台之實在情形也守備留心海防非始今日再四思維實勞籌畫當兹海疆多事庫項奇絀若處處設防固防之不可勝防惟有各省選泒賢能之才吏會同諳練之武員親歴海口愼擇扼要仿照外洋圖式改建灰土炮台每台安設新式洋砲四五尊舊式洋砲五六尊因江面之寛狹置洋砲之大小計砲位之斤兩定台基之闊狹論砲輕重配兵多寡從此定兵房之間數備晴雨之不時足子彈藥厚給薪糧遴選熟識督率教練申明紀律公行賞罰相度形勢預伏水雷使敵疑懼不敢直進分别首要次要之海口分佈聲援成犄角乙形勢砲台營壘戰具精良平時兵勇操演前膛洋鎗必使用法爛熟冉加每兵一棚多備後膛洋鎗三五桿亦須隨時帶演免至猝用忙亂總之台求堅厚砲務快準嗣後地方官舉辦鄕團以壯聲勢勸捐經費以助餉糈此皆守戰久暫之要務而刻不容緩之實事也至裁撤廢台汰除殘弱撙節糜費俾資實用總兾一營之勇足敷數台之用所有在事員弁當知法人專務戰攻虛聲恫喝主賓一判守禦實易如能破除情面破格用人不難敵愾同仇卽在城成衆志認眞整飭以逸待勞使敵到處掣肘不敢妄生覬覦似此實心辦事卽可濳消禍患於無形矣以上皆王守戎禀陳時事並將温郡各海口形勢及磐石砲台樣式安置砲位等事繪圖貼說呈報省憲足見甲兵夙裕於胸中山川不難於聚米决勝疆塲易如反手苟各處皆有如此將才尙何虞法人之窺伺哉 
[服藥宜愼]  
　　杭省元寳巷内民婦某氏性直而悍遇　不平輙作拔刀之助人皆以胭脂虎目之年僅三十外膝下子女各一轉眼間珠　　胎已結又將占三索得男矣其夫向以小肩販爲生終日在外經營至晚始返上月十九日晨起聞門前有喚賣紅菱者婦購得數枚戲與兒輩剥食至下午忽覺腹中脹悶懶於動彈適其夫弛擔歸來婦因囑其勿他出夫答以往近處索帳轉瞬卽回婦頷之詎夫出門後脹悶愈甚四肢厥冷昏不知人隣婦奔視咸謂痧重所致非行軍散不救亟取青蚨二百向藥店購取一瓶盡行冲服迨其夫歸婦漸清醒痧症已愈不料至半夜驀腹中大動痛極狂呼其去猶以餘痧未除急去購藥婦搖手止之但指腹相示而已蓋行軍散本香烈之品孕婦所忌况此婦孕已八月一經藥力攻擊宜其橫冲直頂欲墮不能也延至四更餘痛不能忍狂呌數聲溘然而逝其夫鶼鰈頓分痛悔欲絶兼以兒啼女哭慘不忍聞不得已向各處商借錢文粗備棺木卽於是夕草草成殮聞婦入棺時腹中猶動蕩不止嗚呼慘矣 
 
 

Page 10

 
 
[光緒十年六月二十七日京報全錄]  
　　宮門抄○發抄旨四道○御史鄭奏請嚴課州縣摺○又奏請飭下酌辦賑務片○禮親王等奏充補章京摺○閣學徐奏保荐人才摺○學政朱奏科試等完竣摺○滇撫張奏委署道員片○又奏籌辦厘務片○東撫陳奏恭報漕船全數渡黃入運日期摺○豫撫鹿奏對調守備夾片○六月二十七日兵部太常寺太僕寺八旗兩翼値日無引見○惇王等謝賞如意等物恩○掌儀司奏初一日祭奉先殿惇王行禮○召見軍機醇王○皇上明日卯初二刻至大高殿壽皇殿行禮○發抄譚鍾麟奏另補令色普正額補平遠令奉旨吏部議奏欽此○又侵吞墾荒銀兩之前署甯朔令張先鎔請革職舉旨着照所請該部知道欽此○又卽用令周兆璋補兩當令奉旨吏部議奏欽此○又記名總兵張世才留於陝甘補用奉旨着照所請兵部知道欽此○○山西道監察御史臣鄭嵩齡跪奏爲嚴課州縣以清吏治恭摺仰祈聖鑒事竊臣恭讀諭旨命中外臣工保荐人才仰見朝廷政在得人勤求吏治之至意臣維方今時事多艱災祲未已固在封疆大吏得人而理而其所最要者莫如州縣誠以州縣爲親民之官無論錢榖刑名是其專責卽興文教講武備弭盜賊救凶荒靡不自州縣始小民之身家繫之地方之安危亦繫之是州縣之職雖微而州縣之權則甚重卽如上年江蘇三牌樓一案河南王樹汶一案本年湖北余瓊芳一案如果州縣亷明虛心研鞫不難澈底根究何致釀成巨案以至於此再近年以來浙江則有客民滋事廣西則有峒匪滋事廣東則有會匪滋事當其事機初露州縣斷不能諉爲不知果能實力實心善爲開導亦可消患於未萌至釀成事端未始非州縣之咎他如骩法殃民苛徴肥已胥役矇混則聽從之家丁攬權則信任之種種獘端尤爲州縣之積習無省無之亦無時無之雖經迭奉諭旨命各省督撫嚴行甄别各省督撫亦隨時叅劾而貪刻之員仍不能免蓋因兵燹以來仕路愈寛流品愈雜一時尙難澄清近聞各省亦有考吏之法惟大率以文字試之不知爲吏之要則在政事不在文章以此課吏恐於無補應請旨飭下各省督撫於所屬州縣課以實政有缺者自當隨時查察以政令之得失人品之邪正辦事之勤惰秉公舉劾力除瞻徇遷就之習　無缺者亦當飭令藩司排日接見詢以治民之策如有才識優長者分别存記俾派差委缺時自有把握不可視爲具文果能各省州縣人人盡心民事則政教自見日興閭閻得以安固實於地方大有裨益臣愚昧之見是否有當伏乞皇太后皇上聖鑒謹奏奉旨已錄○○御史鄭嵩齡片再山東頻年水患小民蕩析離居不堪其苦疉經渥荷天恩撥粟撫卹倍至昨復恭讀本月初三日諭旨以山東歴城利津齊東等縣民埝被水又經漫决成口諭撫臣確切查明妥爲撫卹仰見朝廷軫念災黎有加無已惟向來外間辦賑之法凡屬官賑未有不責成州縣者而州縣奉行故事不能各村各鎭按戶親查無非假之於胥吏之手至事經胥吏流獘愈多戶口或以少報多賑米或以多報少無非便其私圖不饜其欲不止甚至藉端歛錢私行威嚇小民畏胥吏猶之畏虎狼誰敢不從及至放賑之時不能特平强有力者尙可相爭老弱廢疾依然枵腹往往爭先恐後自相踐踏種種弊端不可枚舉此非獨山東一省爲然惟現在山東旣有水災應請旨飭下山東撫臣於有災地方遴選實心辦事不辭勞苦人員悉心確查將來放賑時亦須妥派公正之員督同本地公正紳董按名給發以本地州縣爲之彈壓不准假手胥役如此官紳相濟實心妥辦則上可無負高厚之恩下亦可慰流離之苦臣管窺所及未知有當伏乞聖鑒施行謹　片具奏奉旨已錄○○軍機大臣臣禮親王世鐸等謹奏查滿洲章京理藩院郎中玉春現已蒙恩簡放江西贑州府遺缺知府所遺章京一缺應以署缺行走之理藩院員外郎齊普森充補齊普森所署之缺應以記名挨次補用之戶部筆帖式和爾賡額充署爲此謹奏奉旨已錄○○内閣學士徐致祥片再欽奉諭旨飭中外臣工保薦人才仰見聖主側席求賢至意臣識見淺　竊謂全材難得用其所長則可與成務一失豈無寛其所過則益勉圖功翰林院編修鍾德祥有胆有識熟悉邊情曉暢軍事折衝禦侮之材特不可以繩墨尺寸拘也臣知之最深方今時務孔亟可備邊才之選可否賜以召對許其　切敷陳命軍機大臣總理各國事務大臣覆加考核俾得悉其底藴以供任使直隷試用道呂耀　明練安詳器識重遠歴佐浙江陝西等省幕府議論持正不爲苟同督撫統兵大員資其贊畫者不希榮寵非營求功利輩比也署天津道劉樹堂仕直有年所辦各事曲盡人情得經術氣非俗吏粉飾之爲以上二員實足揚清激濁可否飭下李鴻章查取該二員行誼事蹟據實臚陳恭候錄用已革廣西西隆州知州龔啓藩學問淹通識見洞達臣於同治十二年典試浙江取其河務海防兩策决爲體用兼備之士迨後接昭諗其留心經濟非僅託諸空言任廣西橫州卓著政績調任西隆州因公罣誤遽爾廢棄深爲國家惜之可否飭下廣西撫臣取該革員橫州任内政績並將被叅原案詳細覆核據實奏結伏候聖裁謹奏奉旨已錄○○奉天府府丞兼學政臣朱以增跪奏爲科試奉天等府廳州縣旂民生童並考試選拔甄錄遺才完竣恭摺仰祈聖鑒事竊臣於本年三月間按試吉林業將考試情形具報在案回省後當卽調齊奉天昌圖興京鳳凰各屬旗民生童於五月二十五日封門分塲考試向來本棚最易滋獘臣嚴密關防加意稽查應試生童經臣歲試時力行整頓不敢復萌故智甚爲安靜文風仍以合字號承德縣爲最優奉天府屬各廳州縣次之昌圖府等各属又次之生員中文行兼優之士所在多有考選拔貢均可如額文童亦足額取進隨卽考試遺才分則錄取於本月十九日一律試竣發落時均朂以讀書立品毋負國家培植人才之至意至新民廳建立學額已蒙恩准惟奉到部文稍遲該廳童試已屬不及應俟下屇歲試爲始合倂陳明再省城附近暘雨應時民情安謐堪以仰慰宸厪所有科試奉天等府廳州縣旗民生童並考試選拔甄錄遺才完竣緣由謹繕摺奏聞伏乞皇太后皇上聖鑒謹奏軍機大臣奉旨知道了欽此○○張凱嵩片再查現署迤西道翁道鴻前辦善後局務尙爲得力應卽調囘省局辦事俾資熟手所遺迤西道缺查有補用道翁壽籛堪以署理除分檄飭遵外謹會同雲貴總督臣岑毓英附片具陳伏乞聖鑒謹奏軍機大臣奉旨吏部知道欽此○○張凱嵩片再滇省邊防孔亟需餉甚殷協餉解到無多地丁鹽課而外猶恃厘金以資點綴前撫臣唐炯任内奏明减厘裁卡冀廣招徠旋准部文以不得因有裁撤藉詞短徴臣蒞任之初接見厘局司道皆以厘金銳减而言禀商核辦臣維弊必去其太甚法務取其相繼辦厘章程要在無擾於民有裨於餉如肩挑負販以落地爲名苛及纎細此弊之必當革者一巡丁在外阻掯留難局員藉名重罰肥已此弊之必當革者二因公舉而私抽立内卡以重收層層剥削此弊之必當革者三他如正卡之外間道或設分卡卡有兩途厘祇一道又查卡向係騐票並不抽厘所以緝商私而杜局弊也若槪行裁撤商民惟利是視滇省山徑紛歧勢必繞道而行相率趨避而尤慮厘員卡役乘機賣放自便身圖收多報少藉口於裁卡减厘抽收不旺是旣滋商民之偷漏又益以厘局之侵漁其弊將不可窮詰臣卷稽成案何敢輕議更張昨咨商督臣會銜凱切出示申言厘以濟餉商賈共顧時艱毋以繞越偷漏爲得計並嚴飭各屬厘局務當潔已奉公認眞察弊如有藉詞諉飾虛報短徴查出卽行嚴叅治罪仍一面檄飭厘局司道公同籌酌於舊章之涉於煩瑣者删除之新章之過於闊疏者規畫之議詳核辦期資挽救而裕供支是否有當謹會同雲貴總督臣岑毓英附片具陳伏乞聖鑒訓示謹奏車機大臣奉旨戶部知道欽此○山東巡撫臣陳士杰跪奏爲恭報江北漕船全數渡黃入運日期仰　聖鑒事竊臣前將江北重運船隻於四月初六日挽抵東境緣由恭摺奏報後節經嚴飭在事各官員加緊催提嗣抵十里堡南運口門因黃水甚弱不克前渡守候日久至閏五月初八日水勢徒長拍岸盈槽隨卽啓閘飭令各船渡黃迨至北運口門水仍有長無消卽於十一日啓除陶城埠　黄　嚴催晝夜前進十四日戌刻將全帮漕船四百五十一號悉數挽入運河該處淤淺河道早經臣飭屬挑挖探通皆可暢行無阻據東昌府知府程繩武等禀報前來除仍飭加緊催趲俟抵臨清州相機啓入衞不准片刻遲延外所有江北漕船渡黃入運日期　恭摺具陳伏乞皇太后皇上聖鑒謹奏軍機大臣奉旨該部知道欽此○○鹿傳霖片再查定例陸路守備應廻避本府本營卽於合例人員内揀調兹准補永城營左軍守備高金甲係歸德府商邱縣人籍隷本府應卽揀調查有王祿營守備張青山係開封府祥符縣人堪以對調合無仰懇天恩准將高金甲調補王祿營守備以張青山調補永城營左軍守備以符定制所有對調守備緣由理合附片具陳伏乞聖鑒敕部議覆施行謹泰軍機大臣奉旨兵部議奏欽此 
 
