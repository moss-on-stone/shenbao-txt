# 1881 - 141 - 4902899

 

Page 1

 
 
[論京控無可審辦各案]  
　　孔乙有言曰聽訟吾猶人也必也使無訟乎無訟之治孔子猶心儀之則此事之難得可知乃觀於核銷京控各案何使無訟若是之易也近日京控之案舉　首交該省督同臬司親提審訊之案其原告由刑部照例弊往而竟有原被俱無不能審理者有原告屢提不到者查明實已病故者有投審之後旋即脫逃者噫是直以京控爲兒戲也夫人　無至冤極枉之事則亦何必京控至於志切叨閣則必　情重大沉冤久積地方管不有爲之申理即控諸督撫亦恐其仍發願籍地方管辦審以至覆盆莫白而後乃爲京控之舉既已控之則必欲澈底伸冤而後爲快原告又豈肯避匿不到白陷於欺罔之罪即曰所控者係屬虛辭恐質訊時眞情敗露故不敢投案則何如前此不控之爲愈乎竊以爲原被俱無不能審理此言殊爲可疑被告或有不能提到之處原告則明由該部解往何必用提且何至提而不到乎如曰原告或係遠人抱呈並未親控然既有抱呈之人即可由抱呈追尋原告何至有匿不到案之慮若夫原告病故則案牘中亦屢見之凡有京控之案而原告訊係誣控並不能以痛交情切等詞寬免其罪則往往於案尚未結之先原告患病身故然即使果係查明實已病故而其曠日持久之咎已難辭矣爲之解者以爲或解回之時中途猝受風寒燥溼之患難與共或因到省之後案中要證未能齊集故不得不懸案而待而生死不測亦容有之亦不是疑所奇者凡有京控之案多係千萹一律是誠不解其何故矣至於投審之後旋即逃脫更不可解以爲情虛則何如前此弗控既已控矣豈有不願投審者既投審矣又何故而逃乎即或駕詞誣控然既駕詞於前必冀堅執於後苟非經問官詳訊廉得其情又安肯先行逃脫反授人以隙乎凡此數者皆出情理之外者也乃昨觀邸抄盛京將軍等爲照章棄銷京控無可審辦各案以清積弊一摺誠有可異者矣摺中言奉天刁健成風京控迭出經前任兼尹等奏定章程請將原告日久不到及雖輕投到旋即脫逃無論奏交咨交均照兩月不到之例查叙事由棄案核銷仍俟緝後原告治以虛誣之罪其有關人命者發交地方官拘拿究辦等因奏准遵行本年　各屬將京控無可審理各案遵照定章詳請　銷其中或係捭詞妄控情虛畏審本無冤抑不願終訟提無可提問無可問自應查照定章棄案核銷以清積弊雲云云竊以爲此殆京控案子太多一時未能遵限審結故爲此言以為爲廓清案牘之計耳適有友人自奉天來酋言該處民風果屬如此所謂圖准不圖審以爲嚇詐之地初非果有冤抑必須叩閽也在此風不獨奉省爲然即江蘇之江北等處亦往往而有甚且有私設一京控公所凡有私讐積怨地方宮廉得其情不予審理者即起意京控所費不過數千文其抱呈之人亦係出鋮雇定或即在京中雇倩及至發回该督撫審辦部中照例将原告抱呈解往则中　易人或竟不投按盖一審则眞情畢露水落石出便不能爲嚇詐之計不若匿不到案藉　紛擾使被告受累之爲愈也故近來京控之案外省絕少平反誠無可平反故也余曰然　則此風又豈可不禁哉此等弊端由於不能認眞之故如原告抱呈由部解回之時不使中途更易則原告之情虛者必不敢自敢誣妄之罪又何至矯誣之詞上瀆天聽也哉民情之譸張固不可測而所以制其譸張者豈無良法而徒使無情者得盡其辭而末由畏腲民志愷是爲聽訟之良而致無訟之治耶 
[恭錄　論旨]  
　　○四月二十四日奉　上論巡視南城御史文敬等奏遵保獲盜出力之司坊官及繡辑局水局官绅懇請獎勵各摺片着該部議奏欽此 
[賣國奇聞]  
　　○意大利國新聞紙載有一事字林報擇而錄之其言曰火奴魯魯島主遣人至德國與德廷相商欲將火奴魯魯全島賣與德國德廷頗以得有屬地爲快德國執政之王爵比司買喀亦甚以爲喜火奴魯魯使臣所言各節亦與比司買喀相合惟此事恐爲各國所不願最甚者美國現在該島美國亦有屬地數處若聞此消息未必遂肯降心相從也 
[橫濱命案]  
　　○日本橫濱地方有開米行者忽於某夜十二點鐘時店夥某頓起殺機時在夜半多入睡鄉某夥將該行人口盡行殺死得脫逃者僅有一人比逃出之人報明捕房前往擒捉則巳不知去向查點行中銀洋物件惟缺洋一百五十元現在巡捕四處中跴緝而兇手迄未獲到云夫以一百五十洋之故而殺及全家何其殘忍乃爾抻豈別有夙恨耶天綱恢恢疎而不漏此人諒難倖免耳 
[擱船續述]  
　　○漢廣輪船失事一節屢經列報茲字林報舘接有北邊來信譯而登之言漢廣失事之後船之中艙尚無大損如値潮水盛漲前後皆有水進而中艙獨無潮水退時則前艙辦無水入失事之際船主及大副水手人等皆竭力救護現在船中什物亦搬移上岸烟臺所發兵相幫連物件其在該處附近打魚之船亦共出力幫扶惟聞漁人之相幫者極其勤謹絲毫不苟而兵船上人頗有乘亂竊取物件者夫乘人之危而以爲利不仁執甚何該兵船上諸人乃漁人之不若也 
[院試展期]  
　　○浙省張霽亭文宗於四月二十六日由省垣起程擬先考寗渡詎寍郡考棚修理尚未竣工宗 
 
 

Page 2

 
 
湘文太守接奉牌札後急備详文禀求展遲至六月初一日取齊是以意旌改令先按紹郡次及寍波次及嘉湖然後回省考杭郡各屬約須在閏七月間矣 
[霆軍未撤]  
　　○中俄和局既成山海關駐防之兵漸次撤回節經列報然祇會九帥部下之卓勝營若鮑爵帥所統之霆軍十五營則仍駐紮樂亭蓋安不忘危不敢藩籬盡撤足徴邊臣之擘畵精詳也 
[移笆讓路]  
　　○前月二十六日本報列築笆阻路一則昨午前該行主帶同華人赴該處照契丈量量得四明公所南面靠牆尚有餘地數尺即雇人將東北角所築之笆拆而築進讓出走路一條若此則行人可免繞道該行主可謂順理近情矣 
[買表行竊案結]  
　　○前報買表行竊一則內之王元卿經法公堂送縣後莫邑尊兩次審訊王元卿供父親實係前任福建歸化縣巡檢今仍在福建候補我由湖南原籍起程往閩道出申江在該店買洋燈啓衅等語邑尊飭將公堂送到箱子物件給還着赶速搭船前往不准題遛王元卿領物退出完結 
[失媳案縣訊]  
　　○昨報失媳控訴一案移縣後經莫邑尊分別訊問原告奚桂芳照前伸訴謝李氏供奚媳係陸徐氏領來據稱由陸鶴林領到伊豦陸徐氏則供奚媳自己挈子到我處稱欲租房我因素不認識未肯容留陸鶴林仍稱並未誘拐研詰再三陸鶴林仍支吾對答邑尊飭重责八十板著交保出去限期將奚媳交到延則嚴比又斥謝李氏實乃開臺基之流亦飭掌頰　官媒看管陸徐氏暫着交保候傳 
[妙手遭擒]  
　　○邇來租界中有一等人專竊妓舘銀水烟袋計已層見疊出雖均報捕而緝獲殊少昨包探陳阿九拘住一人謂係偷妓舘銀烟袋者押之同往起　其人年祇三十左右身穿白灰寍綢夾馬褂荷角縐纱夾衫縐纱套袴京鞋以袂掩面而行似此翩翩少年　遊曲院直是佳客誰能栺之爲偷兒無怪妓家之不能防也想今日定必解送公堂請辦訊供情形再錄 
[烟館馢騙]  
　　○前日法公堂據花烟館鴇母余朱氏控稱江北人張錦堂將已妻金寶憑白螞蟻余正蘭荐來爲娼取去帶擋洋八十元來不數日張乘　引金寶逃去探知匿在吳淞地保處現因途遇張錦堂故扭送捕房此事我深爲吃虧求恩追還帶擋云翁太守閱稟後謂據爾詞中極言貧窘然何來如許銀洋作此營生惟既遭誘騙可爲訊理即問張錦堂向作何業因何將妻賣娼現究藏於何所張供向係跟官因窘迫無押妻爲妓今雖將妻藏於吳淞然已還過洋三十元問官始謂既稱跟官何至無恥若是餘朱氏亦稱確收過洋三十元官諭張錦堂速繳洋五十元如延重究聞此欸追出後將充善舉昨晨太守臨捕房覆訊張未繳洋蚨　求寬限太守限以二日如數繳案達則嚴比云 
[搜出筆據]  
　　○烟舘滋事一则内杏松即殷杏松及張承芳二人昨翁太守臨捕房時又經提出研鞫問曹阿慶之妻子究賣於何所殷杏松供實不知情曹阿慶又遞禀訴稱殷身畔搜出賣婦筆據當由捕頭呈閱官部此據從何而來殷初供並非已物委係捏造者詰之再三始經張承芳供比實殷價賣己妻之據之守怒喝施刑殷連稱冤枉太守謂烟舘竊衣亦可謂冤枉乎殷又稱並非行竊實向借來者問官怒其絞辯喝掌頰二十下仍飭管押候解公堂再訊 
[水手被控]  
　　○英國輪船名添鈕揩司之船主洋人赴英公堂控稱雇用粤人彭阿福等七人爲水手立有合同以十八個月爲滿近從新金山來華欲赴鎮江裝米載往香港豈彭等均自行停歇訴由領事將彭等送案求辦彭阿福梁阿來鄭阿雲鄭阿友周阿福梁阿元梁阿得等七人同供在該船做水手原訂期十八個月實因時被大副洋人毆打况我等患病者甚多故不願再在該船云陳太守商之賈副領事諭令該船主知照大副不得毆打設有患病情事應送醫院調治船主答稱大副素和平未嘗肆毆水手等遇有患病無不立爲料理醫治今伊等既不願做請諭令俟船至香港聽憑辭歇再昨因船上有事另雇工人七名每人給工洋六角應在伊等工資上扣除太守即將所言諭令水手遵照至另雇之工洋每名酌扣洋半元完结 
[認子求斷]  
　　○前有浦東婦人胡氏認寍人楊泰記號主爲子控官被斥各情會經列報昨該婦又至楊處吵鬧即爲交捕解送英公堂該婦供楊某實係我親生之子我刻下艱苦萬分求恩諭楊供養太守謂所訴毫無證據况前次上控亦经批斥不理岂容任意妄瀆或者知照地保前往調處該婦則再四叩求判斷問官叱退不准 
[補休混闖]  
　　○徐谷珍赴英公堂稱係會德豐洋行管門人昨夜有一北京口音人裸體闖進行中直入東人之乳母房內乳母驚喊經出店與我獲住交捕送案求究富捕頭稟此人到捕房後由其友送衣與穿其人供名湯小雅兒北京人向在大觀戲園唱戲昨夜實因酒醉誤入洋行求恩原宥陳太守謂昏夜闖入人家本干咎戾姑念酒后致误畧予從寬隨判湯小雅兒荷枷半月發頭門示衆 
[細崽行竊]  
　　○沈長生投英公堂稱係匯總洋行細崽被已歇之習學細崽楊自安混入我房竊皮箱一只越矮牆而遁牆外即麗如銀行爲該行更夫殷阿生年見人　並獲送案求辦至箱內之物係金戒衣服等件約値洋五六十元殷供與同楊供崑山縣人實因急需誤犯行竊只求施恩太守隨判押楊四个月　交沈領去 
[誣控不准]  
　　○西捕至英公堂稟稱細崽沈咸林已經停歇豈竊我布褲一條藏入自己衣包內被我搜出原賊送請究辦沈供在西捕處當細崽每月應得工洋八元今做二十五天因時被毆打故自停生意至布褲乃我欲代伊交人洗滌者並非行竊實伊誣控圖賴工洋太守問西捕其袴係沈歇生意時即爲搜出抑出去後搜出答稱出外二次後搜出又問工洋是否未給答稱工洋應俟滿月付交太守謂深果行竊屬實先曾出外　儘可携去何得尚存行内所控殊不足信惟沈既停生意應即將衣物交楚緣何尚置已處亦有不合核算二十五天之工洋應給六元四角著罰去二元四角餘四元著西捕照給丟此斷揆情度理至公至當可謂燭照難欺矣 
 
 

Page 3

 
 
[光緒七年四月十九日京報全錄]  
　　宮門抄○旨一道錄前○發抄　旨五道○皖撫裕　奏請捐建專祠摺○又　奏拿辦棍徒緣由片○湘撫李　奏爲請　願書　旨優叙摺子○又奏请留武員暫緩赴任片○皖撫裕　奏甄別知縣片○粵督張　奏調署知縣片○川督丁　奏司道等各飭囘本任片○四月十九日兵部太常寺太僕寺厢黄旗値日無引　見○孫詒經等各謝受署缺醫　恩○純公續假二十日○兵部奏派考試幼官之大臣　派出絪貝　文煜穆騰阿穆隆爾○召見軍機　醇　王○發抄　劉坤一奏試用訟郝炳綸著清河令奉　旨吏部議奏欽此○又儘先守備張朝桂補九江城守管守備奉　旨兵部議奏欽此○衛榮光奏請擬勒限清厘交代奉　旨著照所請該部知道欽此○又請將拿獲巨盜之署汾陽令方家駒等議叙奉　旨吏部議奏欽此○又請將簽差不慎署開喜令議處奉　旨陳作哲茅否煕均着交部照例議處欽此　○○頭品頂戴安徽巡撫臣裕錄跪　奏爲毫州紳民籲懇捐建已故漕臣袁甲三尃祠恭摺據情陳奏抑祈　聖鑒事竊據藩司盧士杰詳據颖州府属毫州各绅民前河南河北鎭總兵李承先等聨名禀请竊以聽鼓鼙而思將帥　朝廷重宣力之臣登爼豆以荐馨香士庶崇報功之典况保障之勳勞彌切則閭閻之愛戴尤誠伏查已故漕臣袁甲三在皖治軍久垂蓋績仰蒙　恩旨於臨淮各地方建立專祠光緒四年並蒙　恩准將該故漕臣之子已故刑部侍郎袁保恒一體府祀　聖朝厪卹優渥遠邇欽戴同深惟毫州居皖豫兩省之冲尢爲故漕臣視師最久之地當粵捻倡亂以來州境幾無完土該故漕臣奉總師之任興戡亂之兵電掃風馳有如時雨霆擊雷震不俟崇朝如雉河集大寺集義門集十八裏鋪等處之戰有堅皆破無敵不催保障危城廓清兇燄其時已故侍郎袁保恒上銜　朝命佐侍戎行以父子之軍蕩犬羊之宼出奇制勝躬履前茅克敵收降入承庭訓卒使瘡痍漸復袵席同登推其經管締造之勤實合全皖歌功兩費替論其還定安集之惠更以毫邑受德爲尤多現在故漕臣臨淮淮安及陳州原籍等處專祠均蒙　恩准而毫州報饗之典沿在阙如士民感戴殊難自己情願於毫州地方捐建該故漕臣袁甲專祠並請援照臨淮附祀成案將已故刑部侍郎袁保恒一體附祀以伸愛慕之忱合詞懇請據情代奏等情至臣覆查已故漕臣袁甲三前在皖省督軍懋勳績迭蒙　恩卹優隆凡在羣倫同深欽感今復據毫州紳民以該故漕臣在毫州治軍最久遺愛在民籲請集資建祠以伸報祀所請實出愛戴之誠查該故漕臣臨淮淮安及陳州本籍先後請建祠宇均已上邀　兪旨今毫州亦爲該故漕臣立功之地既據合詞籲請可否仰懇　天恩俯如所請一併准其捐建尃祠並將已故侍郎袁保恒一體附祀由地方官春秋致祭以順輿情出自　逾格鴻慈謹曾同兩江督臣劉坤一恭摺具陳伏乞　皇太后　皇上聖鑒訓示謹　奏軍機大臣奉　旨着照所请该部知道钦此○○裕錄片　再皖南懇務自歴年逐加淸理廣建一带雖漸有眉目而外來客民又多徙聚於宣寍等處良莠不齊狡黠之徒每每蠱惑鄉愚欺淩煽搆衅端百出較之廣建爲尤甚臣與督臣於上年奏明會委江蘇候補知府桂中行查辦皖南保甲懇飭令先自宣城接辦俾得次第清理本年二月十九日該員查宣城懸南鄉花田團地方突有歙建團客民監生孫品三倡言清查田畆不利客民商約故銀王幅先等毆辱鄉董毀弓奪冊逼勒鄉民聚集二百餘人持械抗阻蠭擁滋闹经该员会同地方官督飭兵役立將首犯孫品三拿獲餘衆登時逃散　訊據諒處鄉民命稱孫品三素不安分屢被控告曾經前辦懇務委員李炳濤查拿逃避未獲此次實由該犯倡言誘惑所致訊之孫品三亦供認起意商謀煽惑聚衆抗阻各情不諱臣查皖南土弱客強囂淩桀驁之習已非一日刁徒訟棍動輒聯謀逼衆挾制官長搖惑愚民此風尤不可長該犯孫品三本係著名棍徒訟案纍纍曾經訪拿未獲此次復敢強行出頭倡謀滋事實屬兇梗異常愍不畏法非嚴行懲創不足以安良善而遏亂萌當於訊明後即將該犯孫品三查照嚴辦土匪章程就地正法示衆以昭炯戒在逃要犯胡银等仍飭嚴緝務獲究懲其餘被誘鄉愚均經曉諭概免追究以省株累地方民情俱臻安謐除仍督飭該員等將保甲懇務各事宜隨時妥辦外所有拿獲紏衆滋事棍徒讯明懲辦缘由師會同兩江總督臣劉坤一附片具陳伏乞 
　　聖鑒訓示謹　奏軍機大臣奉　旨知道了欽此　○○湖南　撫臣李明墀跪　奏爲知縣經徴地丁錢糧歷年全完請　經飭部優叙以昭激勸恭摺仰祈　聖鋻事竊查定例州縣經收分數錢糧能每年於奏銷前全完應於照常議叙外量加優叙如數在三百兩至二萬兩以上一官經徴三年於奏銷前全完者准其加一級數在三萬兩以上一官經徴二年於奏銷前全完者准其不論俸滿即升其三年之內本員適有差委離任並非一官全完即將是年扣除俟續有一手徴完之案准其前後接算聲請議叙等語茲據潘司崇福詳稱查有宜章縣知縣王道隆於光緒二年四月到任該縣每年額徴地丁正耗銀七千五十四兩零除二年分錢糧王道降係屬接　應行扣除外該員實經徴光緒三四五共三年錢糧均於奏銷前全完又桂東縣每年額徴地丁正耗銀三千七百五十九兩零該縣知縣陳玉祥於同治元年六月到任至五年五月卸事任内經徴同治二三四等年錢糧又自六年七月囘任至八年七月卸事任内經征同治七年錢糧又自同治十一年二月回任至光緒二年卸事任內經征同治十二十三及光緒元二等年錢糧又自光緒四年四月回任經徴光緒五年錢糧交卸接徴之年均扣除外實經徴同治二三四七十二十三及光緒元二五共九年錢糧均於奏銷前全完又通道縣每年額鰴地丁正耗銀八百八十四兩零該縣知縣唐榮邦於光緒二年十一月到任除接徴是年錢糧全完扣除不計外嗣該員經徴光緒三四五共三年錢糧均於奏銷前全完以上宜章桂東通道等縣歷年錢糧均係各該員一手徴完催科實爲踴躍除已遞年將該員等應叙職名分別造冊詳題外照例詳請奏明給予優獎前來臣查近年庫欵支絀待用孔殷全賴各屬錢糧認真徴解藉　接濟宜章縣王道隆經徴錢糧數在七千兩以上桂東縣陳玉祥經徴錢糧數在三千兩以上通道縣詔榮邦經徴錢糧數在八百兩以上王道隆唐榮邦均三載全完陳玉祥前後綜計九載全完洵屬　勉急公核與優叙之例相符合無仰懇　天恩俯准飭部將宜章縣知縣王道隆桂東縣知縣陳玉祥通道縣知縣唐榮邦於按年議叙外量加優獎用昭激勸護會同湖廣總督臣李瀚章恭摺具奏優乞　皇太后　皇上聖鑒訓示　行謹　奏軍　大臣奉　旨吏部議奏欽此　○　李明墀片　再湘省防督前以提督冀繼昌毅安一軍駐防靖州通道等處提督蘇元春毅一軍駐防辰阮各屬其衡　彬桂一帶仍以鎮湘各營分札巡防曾經奏明本案上年 
 
 

Page 4

 
 
臣奉　命出省查閱營伍周歷各處見防營分段間札聲勢尚未能一律　絡且事權未一有事易於推諉因與善後局曰道執商今春分別調泒將西路辰沅永靖一帶地方統　龔懼昌各譬枙要防守並因道員吳自發已委署貴州貴東道缺勢難兼帶楚　其所部誠字各營　交龔繼昌統率以資分布南路賓慶衡永郝桂五府州屬地面統歸蘇元春派　扼札分防並將鎮湘等營分別裁併移札以期各尃責成正憿行遵辦去後茲大獲全龔繼昌奉　旨補授湖北鄖　鎮總兵自應派員接管防　俾得料理起程惟查該員駐防黔楚有年平日治軍嚴整爲民苗所畏服此次派防地叚自辰郡以西直接黔境永靖所屬則與四川廣西連界地勢遼闊巡查不容稍疏龔繼昌熟悉該處情形戢暴銷萌深資得力一時未便更易生手合無仰懇　天恩俯准龔繼昌暫緩赴任仍留湘省統帶西路防營其鄖陽鎮總兵員缺由督臣李瀚章遴員署理於地万實有裨益臣爲愼重防務起見是否有當謹附片陳請伏乞　聖鑒訓示謹　奏軍機大臣奉　旨著照所請欽此　○○裕錄片　再勞　保歸候福班知縣人同應於到省一年後察看考核查明分別煩得爾用歷經循辦在案今查有運同衘　先補用知縣劉承祖自光緒六年二月初九日領照到省之日起扣至七年二月初九日試看一年期滿例應甄別據藩臬兩司會譯前來臣覆查得該員劉承祖年壯才明堪以煩　留省補　除咨部查照外　會同兩江總督臣劉坤一附片具陳　乞　聖鑒謹　奏軍機大臣奉　旨吏部知道欽此　○○張樹聲等片　再增城縣知縣鄭光潤乘經　入光緒六年大計糾恭所遣增城縣知縣篆務應行委員接署查有河源縣知縣吳徴鳌僕　幹總堪以　署又署靈山縣知縣陳起倬調省另有　委所靈山縣知縣篆務應行委員　署查有置海康縣事合浦縣知縣俞功懋勤慎詳明堪以調署該員等各任內　　盜刦巳起　京之案據藩臬兩司會詳前來除分檄飭外臣等謹循例附片陳明伏乞　聖鑒謹　奏軍機大臣奉　旨知道了欽此　○○丁賓楨片　再新授四川按察使遊百川巳於三月初八日到川現經臣飭赴臬司新任並飭缷署臬司　蕃即回鹽茶道本任其缷署鹽茶道事建昌疲道唐炯仍飭管辯滇黔官運局鹽務各專責成理合附片陳明伏乞　聖鑒謹　奏軍機大臣奉　旨知道了欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
