# 1913 - 190 - 4914508

 

Page 1

 
 
外論 
[中國禁烟善後策（英國季理斐）]  
　　今印土已將次停運入口矣厥害廓清良堪慶幸且中國夙昔栽種罌粟各行省亦早下令剗除在持樂觀主義者雀躍驩呼固莫不謂鴉片之流毒於此可以銷滅淨盡矣顧記者竊敢獻一言以警告之曰禁烟之手續進行雖似絶敏而實尚有其最重要而亦最困難者在焉最重要而最困難者在何則以一般酷嗜烟癖之人繩之以法律誠不若化之以性質而性質之改良則較之法律之施行要更有其不易者故也按中英禁煙協約限制印土入口之例不可不謂嚴重所慮中國地廣氏稠範圍過博此方有禁運之條彼或又私運出售則防杜旣所難周而吸食恐亦不免矧國中殷實各煙户之儲買土膏秘密藏匿者原隨在而有均足支用二三年之久吸盡續購不肯戒絶而禁煙前途遂成一絶大障礙故禁煙之要全恃人心不改良其性質則法律亦終歸於無效也按泰西向有嗜酒之一弊風改良者設法禁止已有年所今該處有數郡縣業頒禁酒令而私飲者恒違法從事甚或有人以賣酒爲利藪者又有人以飲酒爲歡伯者因此二原動力甚大改良者恒被阻難最難者政府派員調查犯禁之人輒以金錢賄賂之所以嗜酒之一弊風迄今猶未能根株盡絶焉西國有此酒禁中國之譚禁烟者正堪借鏡對照爰思得禁煙善後之法數條請列於下 
（一）人心之善後改良家須從根本上改圖勿就形式上改觀以爲今日禁煙　策實地奉行遂謂責任已完義務已盡能事已畢而一切可不問也庸詎知印土停輸新條約成立乃開始之出點非最後之成功人心一日不改即仔肩一日不息四也人心不改縱有厲禁祗能禁之於已然而不能禁之於未然且祗能禁之於外部而不能禁之於內部蓋禁煙一事雖爲政法上事實爲心理上事有决心則勇往直前煙患不禁而自絶有恒心則堅持到底煙害不禁　能除否則徒兢兢於前一二年而一二年後即冷淡而不能保守焉有必墮入於泥犂中而萬刧不回而已說者曰煙癮者心癮也煙癮易除心癮難去旨哉言乎故煙之能禁與不能禁在乎人心之能改與不能改欲改人心非宗敎不可宗敎者所以感發人心矯正人心之一大利器也人心苟不改惡而從善恐於戒煙後或蹈他病如飲酒之類東障則西流西障則東流甚非禁煙之初意也 
（二）社會之善後法律上以禁煙條例歸人刑事範圍　締極嚴科罰極重但僅能收效於現在而未必收效於將來豈計之得者乎非由社會觀念 
 
 

Page 2

 
 
一例有服從之意自治之心則是律或同虛設而必廢之也必也如保壽公司應定一專條凡保壽者非戒煙个能擔保其人而各界各曾社如鐵路公司等亦援引前條非戒煙不能錄用其人如此則足以喚醒睡夢導出迷途而令之發生一力排煙障痛除煙毒之思想此亦輔佐改良之一法也彼刑驅勢迫何爲哉（未完） 
時評 
[組織內閣談（無名）]  
　　當中國之今日而有組織內閣之談豈非天下之怪事哉臨時政府早已過時正式國會早已成立依正理論速定憲法選舉總統然後組織內閣是謂一定之順序今乃置憲法總統於後而組織內閣於先是謂反常 
然而以今日之實情論不組織內閣確有不能其故一由議會之失職一由政府之失職議會失職故憲法總統之確定尚無其期政府失職故現內閣之命運不能再續今欲望議會之確定憲法與總統必先望政黨之不擾亂政黨不擾亂而後可以產出起草憲法之委員旣有起草憲法之委員而後可以產出憲法旣有憲法而後可以產出正式之總統故其事斷非一時所能就緒而現在之內閣旣一搖動於宋案再搖動於大借欵案三搖動於上半年預算案四搖動於奥國借欵其勢岌岌又斷非可以苟延殘喘者故今日之組織內閣談爲情理所不能有而又爲時勢所不能無者也是乃所謂中國之特例而天下之怪事矣 
專電 
北京電德使昨覆外交部謂中德並無引渡罪犯條約洪述祖礙難交案惟爲睦誼起見應由膠督飭青島法廷訊供送查 
北京電昨上午一時東城四牌樓拱衛軍士官程某宅中忽被革去兵丁二人持刀殺其妻子三人該犯已在南城被獲 
北京電唐羣英請欵設京師女子中學昨部批謂須俟學務局將二年度預算决定後核辦 
北京電政府議卹沈家本銀二千元並致祭立傳立碑 
南京電都督府改組後軍政軍務兩司曁本府辦公經費一律合併以資劃一計都督府經費月支實需一萬八千元軍務司經費月支九千元兩數合併除臨時欵項暫不加入留作津貼及醫藥等費仍由軍需科核發外約計本府經常費全年度應支三十二萬九千七百五十八元半年度應支一十六萬四千八百七十九元每月度應支二萬七千四百七十九元 
南京電都督府現已改組其副官一部分已組織就緒常任吳炎爲副官長高秉彝談寓兵王伯齡吳保鍔薩君泰爲一等副官劉榮發爲二等副官奚彤爲三等副官並委蔣祖蔭陳鑑李文濱等爲助理員定於七月一號即行發表 
南京電今日程督在府署宴請駐寗德國正領事文碩副領事舒慈利藉資聯絡 
南京電國稅廳現擬縮小範圍其開支雜費等項須减去過半并擬裁科長一人課員助理員各裁二三人以資撙節 
特約路透電 
北京電法國公使館接山西太原府牧師來電謂西班牙人裴拉特在山西解州遇害該處有民人三千蠢動不安而附近僅駐兵二百名聞政府已應法使之請卽以嚴厲辦法恢復該處治安蓋羅馬敎徒多歸法使保護故也 
武昌電今日此間處决十八人皆衣常服原因未悉大約係與近今謀剌黎都督一案有關 
北京電據華報載稱近有學生多人赴法游學中有一生爲俄國警察拘留餘均首途 
東京電山本首相日者在官邸邀讌各巨商曾於席間演說論及中國事務謂鄰國之大局尚未安靜南北爭端尤可注意日本今仍守中立無偏無黨惟竭力以謀增進日本之光榮權利並將與各國合商相當辦法恢復和平 
北京電前華日各報皆謂山座圓次郎對於南方黨人之主張頗表同情故國民黨聞其簡任華使消息沾沾自喜政府黨諸員則爲皇皇不安惟政府曾謂山座君必隨伊集院君公正之舊規 
北京電據順天時報載稱衆議院近開秘密會會議奥國借欵問題時辯論頗爲激烈不日將提議彈劾政府聞國民黨已擬定彈劾文將送進步黨求同意蓋該黨亦有彈劾之意也 
北京電總統今日任命張煜全爲上海交涉使 
北京電奉督張錫鑾已抵京 
譯電 
北京電南北兩方面所爭各問題現已有切實調和之徵由伍廷芳蔡元培汪兆銘胡瑛爲調人 
北京電國務院已决意將農林部工商部合併 
北京電張煜全之任上海交涉使已見命令 
柏林電德國國會已通過國籍法將於明年實行外務部擬設特别問事處以便通告關於新法各問題之消息及扶助公民恢復德籍 
柏林電意王意后定期七月三日赴基爾會晤德皇翌日往遊丹麥京城 
倫敦電法總統今日（二十五日）出游各處極形忙碌晨問赴法醫院及某處以錢物分散貧民其乘汽車駛過道中時衆皆向之歡呼旋在聖乾母斯宫接見外交團繼由衛隊護送至市廳茶會城中滿懸旗幟沿路有軍隊鵠立行禮與會者有康諾特公爵皇族各員愛斯奎士君貝爾福君現任及前任內閣各大臣殖民地代表并各外交家市長白萊特貴族奉觴爲法總統壽時謂法總統此行兩國之感情友誼必能因以鞏固法總統答詞中歷述兩國相親之歷史又謂兩國今日之友誼已可稱鞏固今後國際事端若無兩國之提携萬難成立然兩國之提携非欲擯拒他國其宗旨惟在維持和平云云法總統回聖乾母斯宫時復受道中行人歡呼致敬當晚法總統在法國大使署欵宴英皇英后室中陳設及席上器皿皆屬希有之珍寶光奪目蓋預在法國搜羅運英專備此用者其食品亦然餘如花草等品無不精緻異常倫敦電西班牙政府擬再派步軍十大隊赴斐洲台土安 
倫敦電冠爾夫人業已釋放本月十七日判罪之女權黨現盡出獄 
柏林電布國聲言如塞國國會遲遲承認俄京會議一事則將與塞國决裂邦交故兩國調和一節似復難决 
塞京電據當道宣稱布國大軍開入塞軍所佔境內希圖略地塞軍遂與激戰布軍大敗而退死傷甚衆 
要聞一 
[中俄交涉之近况]  
　　中俄交涉事件疊紀本報茲因此事關係至鉅故從各方面又探出種種之消息雖與前報所紀者稍嫌重複然此種重大問題本報紀載不厭求詳特再紀之如下 
（一）陸總長與俄使之談判上星期四陸總長親到俄使館通剌之後俄使頗有驚訝之色以爲此項交涉已無可以再磋商之餘地對於陸總長之往拜卽有不欲接待之意晤面之後稍爲寒暄陸總長卽述明來意俄使當時艴然變色言語殊有難堪之處陸總長本在病中其談話亦甚激烈雙方之意見極不相能彼此再一爭執交涉幾致决裂陸總長固恐談判從此决裂無可收拾乃以私交之談話與之磋商俄使因陸總長抱病而來知此中必有不得已之情形亦不欲有傷情誼乃以可請示本國政府訓令爲下台之計其實俄使果否去電請示則不可知云 
（一）最後交涉之結果星期五下午五鐘陸總長又與俄使會晤俄使謂本國覆電仍不認於原約之中再改易一字云云故此番交涉之結果全然無效除仍照上次交涉於附件之中所有蒙古字樣一律加一外字附件第十七條删去此外即中央長官四字照舊不能改動惟俄使要求修改原約中與中國政府直接商議一節本爲一種抵制之手段現在中國如承認照原約不改該使亦不能再有異詞 
（一）各公使對於此事之熊度自此次中俄條約問題發生之後各國對於此事異常注意前者美德各國公使皆勸告中國政府和平解决茲聞日前美公使又爲此事訪見陸總長甚不以談判决裂爲然並謂此爲外交上絶好之機會等語陸總長答以此事權操國會政府不能自主並聞日來各國公使對於此事皆婉勸中國政府早日承認此項條約云 
（一）國務員出席衆議院之預聞此次陸總長抱病與俄使交涉仍無美滿之結果以後並無可以磋商之餘地政府以此事是否可以承認須徵求國會之意見現定於日內出席報告此事並請國會表示可否以爲最後之取决一說謂今日叚代理總理即率同國務院出席商决此事云 
[六月二十三日之參議院會]  
　　六月二十三日下午一點振鈴開會副議長王正廷主席議員出席者寥寥延至二點十分人數仍不足議長宣告延長一點鐘時至三鐘始開議到會議員一百四十餘人按日程開議 
（一）憲法起草委員互選細則案（起草委員會提出）初讀首由起草委員報告畢朱兆華謂關於此項草案可勿庸付審查惟第一條末句之得衆議院同意後施行實與法律相背須注意金兆　謂雖不付審查而第六條可討論修正某議員謂本院開會兩月毫無成績此案至屬簡單旣不付審查本日卽可討論全案又何必專限於第六條丁世嶧謂議案無論如何簡單未有不付審查者此案可付審查陳銘鑑謂不付審查者不過取其迅速而已伹今日付審查限明日出席報告亦無不可韓玉辰謂可付表决議長遂以付審查付表决得少數談長又以開二讀會付表决得多數陳銘鑑謂此案雖不付審查然亦不可不稍爲研究今日即開二讀會似覺太迫不若緩日再議蔣舉清謂前議長所定言每星期開會五次乃專就院法言今雖議他案亦可開會五次本席願求諸君之同意議長遂以蔣議付表决得多數 
（二）美國承認民國應先派專使赴美答謝案（議員建議）建議員朱兆華報告畢蔣舉清謂此案乃政府所應行者本院無非建議使之速速實行而已今日卽可一次表决不必再付二讀三讀會議長以蔣議付表决得多數 
（三）議院法案（繼續二讀）前日第二十條未結首由向乃祺謂本員贊成修正案富元謂二年改選時若議長亦同改選則手續未免過繁故本員贊成修正案陳銘鑑謂參議院議員本係二年改選三分之一議長原係議員不過由大家互選而來若改選議員而不改選議長則後到院議員卽失　其互選權且議長與議員並無歧異故本員仍贊成原文請大家切實討論衆請付表决而議長則請起草員發言於是湯漪謂此案乃根據參議院議員二年改選三分之一而來今旣有人提起修正本員亦頗贊成時已四點議長宣告休息十分鐘 
四點十五分再振鈴開議彭建標謂修正案已討論多次請議長宣告討論終止議長遂以彭議付表决得多數議長又將蔣曾燠之修正付表决少數（其修正文爲議長任期與各院議員任期同）議長又以劉正堃修正案（其文爲兩院議長副議長任期與議員之任期同）付表决得多數當此條未表决前藍公武謂此修正案與蔣君之修正案相同應母庸討論表決湯漪謂凡修正案當然表决於是議長付表决而竟得多數時至五點議長以延長三十分付表决少數遂散會 
[六月二十三日之衆議院會]  
　　二十三日下午二時衆議院開常會到會者四百五十四人議長湯化龍君主席是日議事日程一爲延前會之何雯君提議速組織憲法委員會案一爲易宗夔提議衆院憲法委員選舉規則案一爲楊議員提議禁烟條約案開議之始議長報告新疆蔡福生君因病不起衆議員問參議院前例如何辦法下次開會報告遂入於議題內矣 
[一何雯提議速組織憲法委員會案]  
　　此案上次討論未有結果今日繼續討論易宗夔何雯張耀曾劉崇佑谷鍾秀孫鐘汪榮寶等互有辯論有主付審察者有主不付審察者張伯烈君起立發言謂審查不審查不關重要若堅執不認審查恐啓外間反對憲法委員之疑於是爭論遂息時在場有四百五十人議長以付審查表决起立者一百九十一人少數又以應否開二讀會付表决贊成者二百十七人少數 
[一易宗夔提議憲法委員選舉規則案]  
　　易宗君登台說明之後董增儒君提議此種規則盡仿照參議院議長指定委員起草谷鍾秀怒謂議員可以有權取消議員提議案乎董君答以議員有權提議案議員亦有權可以發動議他議員不能取消提議案他議員亦不能取消動議案於是褚輔成君主張不付審查何雯君汪榮寶君李國珍君主張付審查議長於是要求董君是否可以取消動議董君答以旣有附議當然表决表决失敗當然服從忽而動議忽而取消是不可也云云谷鍾秀遂急聲責備議長謂不能認違法之提議爲有效時場內頗喧亂衆皆以谷言之無理而憤憤也議長遂以審查付表决時在場四百三十二人起立者三百零六人由議長指定十五人爲審查委員限下期會報告焉委員之姓氏黄雲鵬 
孫鐘　張雲閣　夏同和　李慶芳　張伯烈　王葆眞　李景和　周珏　郭人漳　陳敬第　陳治安　陳景南　胡汝霖　劉恩格 
[一禁烟案]  
　　楊議員登台說明之後曾有瀾君提議請付審查改爲建議案議長付表决全體起立由議長指定易宗夔蒲殿俊鄭萬瞻熊成章黄羣李載賡齊耀瑄爲審查員議畢之後已届五鐘宣告散會 
[省議會參與國家預算之爭執]  
　　自政府將本年預算案提出國會後一面發電各省會只能執行議决本省預算其關於國家一部分不在其限惟各省會對此頗有意見近日鄂湘隴桂四省主持尤堅茲將各電錄左 
[鄂議會電]  
　　參衆兩院鑒前接財政部艶電開省議會暫行法所載議决本省預决算本省二字係地方而言至國家預决算應由本部彚送國會議决母庸提交省議會等語查本屆預决算案係屬分辦國家地方範圍未易遽清收入支出確數亦難盡悉且各省情形不同自非就 
 
 

Page 3

 
 
近稽核不足以昭詳實現兩院開幕重要各案急待解决一時尚難遽議及此所有國家預决算擬先由各省議會按照部頒册式劃清界限確定標準暫行議决施行庶此時府政用途不至漫無限制卽將來國會開議亦覺有把握兩院職權曁地方財政均無妨礙如何贊同盼卽電覆 
[隴議會電]  
　　大總統國務院參衆兩院各省議會均鑒財政部艶電暫行法本省二字專指地方預算其直轄中央各官廳經費概歸國家預決算無須經過省議會但各省財政伸縮不同官廳濫權國會不能遍查省議會又不能監督則財政前途何堪設想况甘肅自前清諮議局以至今日行政官抗交預算財政出入議會無從過問實爲各省所未有今財政部又無端生此阻力本會絶對否認務請大總統速令張炳華限期交議不勝翹盻 
[桂議會電]  
　　參衆兩院國務院鑒國地兩稅系統未經國會議决以前各省情形不同省議會職權旣有議决省稅之規定則劃分國地兩稅草案應由各省議會議定咨省長轉呈中央政府移交國會議决使中央與地方聯成一氣免致再生爭執如何盻覆 
[湘議會電]  
　　國務院參衆兩院鑒國家地方出入欵項未經國會劃分明確正式公布以前準諸法理事實應歸省會審議理由有四部定民國二年度預算自本年七月一日實行現憲法問題尚未解决國會斷難於至促期間審核各省預算此本届預算應歸本省審議之理由一湘省二年度預算據民政長交議表册入不敷出計一千零九十八萬零現屆實行期迫經本會從速核議將來動用過鉅從何抵補此本屆預算應歸本會審議之理由二國家經費旣由各省分担則行政計畫亦應先揣各省情形定爲標準庶無窒礙此本届預算應歸本會審議之理由三湘省光復以來財政紊亂逹於極點除歷應行攤解賠借各欵本利四百七十餘萬外尚虧湖南銀行六百餘萬籌餉公債五百萬元卽令國會審查有日亦有鞭長莫及之勢此本届預算應歸本會審議之理由四積此四種理由故本會對於國家地方經費僉主一律交議除本省合署辦公經費預算案已電請轉逹湘民政長迅交外特將各項出入經費應歸本會審議情形電逹懇即轉電湘民政長查照辦理無任盻企 
[日人之南北軍力比較談]  
　　日本新支那報云自贛督免職粤督更調以來所謂南北啓戰之謠業已大减雖然在長江一帶猶有未盡消散者因是之故奉天第二十師之混成旅團於贛粤兩督移動之後出發南下矣近頃贛湘地方軍隊內時起種種風說隨時隨地易啓風波二十一日奉天都督張錫鑾第二混成旅團長吳慶桐相偕至京二十二日直隷都督馮國璋踵至而湖北第一師長黎本唐第三師長資秉鈞及高等顧問孫武皆於是日蒞京此等軍事上之關係者一時羣集此非協議目前對峙之南北軍隊應如何處置之法乎現南北軍隊之配支如左 
（上方爲北方） 
[安徽省]  
　　頴州倪嗣冲之兵十三營內馬隊三營砲十二尊其餘均係步隊 
[河南省]  
　　歸德 
陳州巡防隊巡防隊第一師 
光州 
開封鎭嵩軍二分之一 
鄭州補備軍 
河南第二師（不完） 
嵩鎭嵩軍約二分之一 
郾城馬隊一百四十二 
駐馬店步隊二中隊小砲二中隊奉天第二混成派團之一部 
內分步隊第五團 
馬隊一連 
炮隊一連 
工兵一排 
輜重一隊 
明港步隊一中隊 
信陽直隸第二師步隊第七團（第三營缺）炮隊第二團第一營第一連第三連 
[湖北省]  
　　德安第三師司令部及第九團 
孝感直隸第二師步隊第五團第三營 
漢口直隷第二師步隊第六團第一營及第八團 
河南第六師（卽直隸第六鎭由直隸遣派於河南者）步隊第二十一及第二十　　 
（下方爲南方） 
[安徽省]  
　　壽州混成旅團約一千三百人內步隊一千馬隊八十炮隊二百餘人 
正陽關步隊二營 
盧州府步隊三營 
臨淮關砲隊二營 
固鎭步隊二營 
懷遠縣步隊三營 
省城步隊四營 
另有憲兵一營 
[江西省]  
　　瑞昌聯隊本部及步隊二營并砲兵一中隊 
德安步隊二營砲隊一營 
沙河馬隊一中隊 
九江步隊一團又二營及電話隊二分之一 
南康第一師司令部第一旅司令部 
步隊第一團 
機關鎗一中隊 
炮隊一中隊 
南昌第二師司令部衛兵一排 
步隊第二團之一營步隊第三團之一營電話隊二分之一 
建昌砲隊一營 
吉安步隊第二團之一營 
南安第四旅之第七八兩團 
江南第一師第一團奉天第二十師之炮兵隊炮共十二尊 
步隊第八旅團 
漢陽第一師第一旅 
武昌江南第一師之步隊二團 
第一師司令部及步隊第四團（內缺一大隊） 
第二師司令部及第二師（第八團缺）步隊第七旅 
野戰炮隊一旅團工兵二營 
黄州第二師之第八團 
蘄州河南第六師步隊一團 
田家鎭河南第六師步隊一團 
武穴步隊一中隊 
興國步隊一營及舊式軍五六營兵額約一千五百名 
新堤第一師步隊第三團 
荆州江南第一師步隊第三團之二營 
宜昌江南第一師步隊第三團之一營 
襄陽第三師第十團 
鄖陽第三師第六旅 
湖口步隊第六團之二營快炮隊一隊 
重炮隊一隊 
新澤步隊一營 
馬頭步隊二營 
要塞砲十五尊 
掩護步隊二中隊 
廣信第六團之一營 
以上卽河南安徽湖北江西四省兩方對峙之情况也北軍於　若遽撤兵北歸則皖贛之風雲不可測若暫時維持其現狀而不動則直隸第一鎭第三鎭之兵旣悉舉派赴張家口防禦外蒙京畿重地殆屬空虚袁總統關於此問題頗竭焦慮遂召集各方面之軍官而協議焉馮張諸督等之赴京蓋爲此也 
雜評一（無名） 
　　洪述祖不能引渡今日京電謂德人不能引渡洪述祖以中德無交犯約故斯言其殆訪員之誤聞耶苟非誤而確則勿論中德之交犯約何如德人亦何以解於前此要求證據之說也斯誠難乎其爲中國矣 
拱衛兵之殺人拱衛軍被革之兵持刀而殺士官之家族三人此實兵士而强盜行爲也非特兵士被革不能報怨士官卽欲報怨亦豈彼家族之罪苟推此義尚何職權之敢守乎此事却於風紀攸關且於軍隊更重决不可輕視 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日人密運危險物案破獲詳紀]  
　　日人吉田正男搬運大宗危險物進京當由東直門收稅局委員查獲已見前報專電茲探得詳細情形分誌如左 
（一）吉田之歷史吉田本一無賴子托名行醫住居赤峰州已數載勾結馬賊俄人行蹤詭秘並聞結有秘密會社以偵察蒙情爲務有謂係某國所指使者未知然否 
（二）吉田去赤峰之原因吉田在赤峯旣横行無忌舉動不法並聞每日必拍發密電一通致奉天領事館隔三日又必有長函寄歸本國雖不知其用意所在然行爲實屬可疑赤峯知事華君屢次密呈熊都統請速設法騙逐熊遂致電駐京日公使館促令來都云 
（三）查獲之危險物據當日委員所查獲者大小共十八箱內有無煙火藥二盒新製二號火藥二盒原料鐵砂子五袋蠟用二號雷管二盒發火金三匣戔具二件其他尚有硫强水等種種猛烈藥品甚多並聞除此查獲十八箱外該日人猶有三十箱尚寄存天津不日亦將運京云 
（四）破獲之處分該日人現已爲巡警將炸藥等件一併送至警廳聞已問過一次惟該日人堅不承認謂均係實驗化學上應用之物無所謂危險現聞當局者擬一面照會日公使一面特派專員赴津調查其未運來之各箱云 
[張鎭芳不容於豫之露布]  
　　衆議員凌鉞等以豫都督張鎭芳倒行逆施貽害地方質問政府文云政府用人行政必能爲人民謀幸福始足以圖治安而保民命若不問　否濫予職權勢必紊亂國事蹂躪地方則人民之身家性命財產定有不保之虞河南都督張鎭芳蒞任一載民命不堪種種惡蹟擢髮難數本議員籍隷河南關係密切對於業梓之慘狀誠有不能已於言者茲將該督最大惡蹟六端列舉於左（一）張鎭芳對於臨時省議會也議會爲一省代表機關監督行政實爲應盡之天職只因該會以張鎭芳貽害地方正議彈劾突來匪徒數十人闖入會場鎗傷議員案懸至今尚未拿獲試問會議旣爲尊嚴莊正之所又在省垣範園圈內而光天化日之下何來打刦之爲自該案發生後未聞該督有何辦法此其質問者一也（一）張鎭芳對於言論機關也言論自由載在約法河南自由報社代表民意不爲金錢所動不爲威武所屈張鎭芳違法逮捕該報總編輯賈英監禁兩月之久並未宣佈何種犯　行爲後因各界反對不得已含混釋放試問約法所載人民身體不依法律不得逮捕拘禁審問處罰張鎭芳身爲都督何以違背約法蹂躪人權胆大妄爲以至此極此其質問者二也（一）張鎭芳對於所屬官吏也州縣知事爲直接人民之機關應如何愼選賢能掌握一州一縣之行政如潢川縣知事張徵乾違法捕人濫用刑訊迭經被控竟置不理試問此種惡吏在滿清專制時代尚有懲戒之條何以國更民主政改共和張鎭芳藐視民命縱吏暴虐政府縱伊横行是何用意此其質問者三也（一）張鎭芳對於豫境土匪也近十數日問白狼横行甚於猛虎旣破唐禹兩縣又復圍攻寳豐長葛襄縣魯山等縣白狼所到之處知事逃無下落閶閻十室九空試問張鎭芳事前旣不能預防事後又不能剿撫都督河南直若木偶何以政府毫不加察竟以河南三千萬人民如越視秦無關痛癢此其質問者四也（一）張鎭芳對於豫省軍隊也凡節制軍隊當有紀律爲都督者身負統兵之責應如何軍令森嚴然後軍人始有服從命令之束縛而豫軍通匪童叟皆知土匪以搶刧之金錢暗送軍隊軍隊以捍衛之器械密獻土匪事實昭著令人驚駭張鎭芳不惟不能以軍法從事且揑報肅清謬邀賜賫給文虎章試問賞罰標準以功過爲前提而政府何竟憑信該督揑報濫予名器此其質問者五也（一）張鎭芳對於洛潼鐵路也洛潼鐵路一段經前臨時參議院議决不在海蘭幹線之內本無合併之必要該公司奉總統去電招集股東會議辦法亦無强迫合併之明文張鎭芳竟敢率領軍隊干涉會塲威嚇股東迫令贊成合併不獨破壞臨時參議院議决之案抑且拂逆民心卒至激成衆怒公舉代表張庭燎等來京要求商辦查洛潼一叚鹽斤加價原爲股本性質絶非稅捐可比張鎭芳存心破壞擅電政府移作行政經費嗣經省會質問該督飾詞答覆約法所載人民有保存財產及營業之自由何得强移民股爲行政之用試問張鎭芳掠奪民財行同匪類政府何竟聾聵置若罔聞此其質問者六也以上所舉六端質問政府豫督張鎭芳倒行逆施貽害地方豫人何辜受此奇禍政府果明知張鎭芳倒行逆施而故縱之耶抑不知張鎭芳倒行逆施而昧用之耶本議員顧念桑梓寢食難安特依臨時約法第十九條提出質問請於三日內明白答覆 
[陳昭常舊案重提眞相]  
　　前吉林檢察廳諸克聰以陳昭常挾忿迫脅揑誣曾在吉林法庭控訴及在京控訴請願等節迭誌前報頃諸以陳昭常已免吉督本官又在吉林地方檢察廳呈請將陳昭常傳案送審略謂民國元年十一月間克聰以都督因案挾忿脅迫揑誣請予提起公訴等詞告訴吉林都督陳昭常當經貴廳呈由吉林高等檢察廳轉奉總檢察廳電開應俟公民劉文田等告訴該都督營私害公案管轄指定後再行併案管轄等因計此案發生迄今八月其爲審判上最大障碍第一卽都督身分問題綠吉林公民劉文田等告訴該都督營私害公案經由貴廳轉奉司法部令飭逐欵查明數逾千萬夫然後該都督之贓私始暴著於吉林夫然後克聰在吉林高等檢察官任內勵行職務不畏强權之心跡始大白於天下惟當時陸軍部則主張陳昭常雖爲吉林都督但僅加軍銜未補軍職祇享陸軍禮遇上之優待大理院則主張陳昭常旣爲吉林都督爲保護軍人之利益都督當然負陸軍刑事法上軍人特别之義務無論是否犯罪嫌疑不應由普通法院管轄各持一說莫知所從呈電交爭迄無效力克聰以九死一生之後矢顚仆不破之心所惜上年避禍入京中更四月大理院對於吉林都督身分尚未决定是以無從請願臨時參議院解釋本年三月克聰回吉料理妻喪事竣四月入京參衆兩院院法未經制定請願解釋勢當從緩今閱報載陳昭常奉大總統令免吉林都督本官已不發生是否軍人問題此應傳案送審者一也第二卽移轉管轄問題民國元年十二月貴廳將陳昭常營私害公案呈由吉林高等檢察廳轉呈總檢察廳向大理院聲請移轉管轄無非以被告身分及地方情形爲理由旋經大理院决定駁回謂吉林審判廳以何原因爲有妨害公安之虞旣已阴認陳昭常劉文田等告訴營私害公案無移轉管轄之必要卽可推定陳昭常被克聰告訴脅迫揑誣案亦無移轉管轄之必要此應傳案送審者二也總之刑事告訴爲人民應有之權公訴起提乃官廳應負之責劉文田等告訴陳昭常案證據確鑿無論已以言本案據參議院之審查報告總檢察廳及貴廳之偵查處分均認定從刑事一方解决國法具在豈容倖逃現聞陳昭常行色倉皇以民政之轉官爲逋逃之地步克聰告訴此案如有初鮮終人將謂克聰何貴廳受理此案如有初鮮終人將謂貴廳何蓋古未有刑罰不中而能服人亦未有法權不伸而能立國者也克聰與陳昭常素無尤怨不過以其妨害公務及誣告兩事於法當受制裁爲此援照司法部訓令第一百九十六號呈請貴廳迅將陳昭常傳案送審以維法紀云云聞陳交卸督篆後已於二十五日起身赴京臨行時檢察廳本擬特派出司法巡警二十餘人拘陳訊究嗣恐軍隊不服遲遲未果云 
[鄂省會最近議决案紀要]  
　　否决免捐加稅漢口爲通商巨埠財力雄厚前清時代鄂省因行政乏欵於漢埠征收雜捐名目繁多極爲苛細起義以後軍政府示惠商民除海關錢糧正稅仍舊外特廢釐金改設過境銷場稅貨物值百僅抽二並免除一切雜捐惡稅以彰寛大近因財政支絀當道商於漢口總商會擬將雜捐中之九九商捐江岸捐籌防捐一概規復經該會總協理集各議帮董開會討論以雜捐爲非法之擔負除公益捐外碍難承認但湖北政費竭蹶已逹極點吾商民應擔責任茲擬請免捐加稅將過境銷場稅加收半成卽值百抽二五是也財政司以規復雜捐乃係漢口一隅之事加征銷塲稅屬全省人之擔負是否可行特將商會陳請呈由民政府交省議會核議聞該會大多數議員以兵燹以後百物增昻繼以凶年飢民遍野各屬人民實困苦不堪休養生息之不暇何能再加負擔惟漢口爲各省交通樞紐中外精華薈萃雖全市被焚受損者皆不動產與富商大賈無甚妨礙且年來貿易增盛獲利較前尤易此項雜捐責令輸將原不爲苛該商會竟欲避重就輕以加捐於全省人民爲搪塞卽官廳照允其議各屬商民亦决不承認故已决議咨復民政府謂不能據漢商一隅之意見推行及於全省所請加稅半成礙難議允至雜捐之規復應由公家與商會磋商辦理以濟財用 
贊成祀天配孔前徐紹楨條陳改天壇爲禮拜堂以祀天配孔國務院以事關祀典存廢與孔敎興衰應徵求各省之同意特發下各省都督省長轉交省議會敎育會討論十九日鄂省會列此案於議事日表由各議員討諭良久卒多數贊成祀天配孔此案關係重要茲將議場情形紀錄如下首由議長覃壽堃請敎育股長郭議員肇明讀審查報告其文甚簡略謂擬改天壇爲禮堂每歲首元日及孔子生日卒日由大總統親率百僚及國民蒞堂行三鞠躬禮以昭大典云云讀甫畢楊瀚芳謂此案國務院不過徵求各省法團之意見如何究非一省所能議決王議員卽接言祀天合否報告書並未聲叙明白詞殊含混張宗漢謂此是祀典存廢問題並不是分合問題李濟時意存反對謂文明各國信敎自由此案不能成立胡作賓反對之謂配祭之典中國古卽有之載於經傳者甚詳故祀天配孔本席極力贊成且認與共和政體無背謬副議長屈佩蘭和之謂祀天配孔大概得大多數人之贊成但天壇改爲禮拜堂其名太覺不妥楊瀚芳又云祀天合不合孔子配不配都要研究一下劉國英謂此種報告應做一篇大文章不宜簡易了事張宗漢謂近日科學昌明此項典禮主廢者頗多國務院不過徵求全國意思如何本股是贊成祀天配孔究竟此案之解决在祀典存廢與否配孔與否不在報告上做文章且各報章載好文章甚多諸君可以參閱蓋張係敎育股主稿作報告者故有此番議論也杜康鶴謂祀孔未始不可作爲專祠似可不必周宗瀚謂社會人心所賴以維繫不過法律宗敎而已無宗敎卽無迷信無迷信卽法律亦有時而窮傅作楫謂祀天不能說是信何以外國人亦祀上帝蕭延章謂此事應根據憲法解决文明各國之憲法大概信敎自由以此推之天可祀孔可祀不能專爲祀天覃議長至此宣告贊成祀天配孔者起立得多數遂解决日內當將會議情形函報國務院參衆兩院查照 
[湘省會議築潭晃鐵路]  
　　湖南鐵路前擬分爲潭晃長辰衡永三支線自粤漢幹路國有議成黄克强發起改修支路譚都督提交政務會議通過粤漢鐵路湘公司卽乘機附設支路籌備事務所與中華振業公司訂立借欵草約爲興修潭晃支路之用呈請都督咨交議會卽經該會否議咨回原案現該會以湖南財政困難因噎廢食計固非得同時並舉力有不能權衡利害審察時勢次第以圖究非先修潭晃不可昨已提出議案略云查各國路政通例無不先幹後支潭晃路對於粤漢爲支對於長辰衡永居中而綫長實爲支中之幹蓋晃州爲湖南極西之地距黔省鎭遠商埠僅百餘里路線旣逹日後可與黔路相貫晃東南靖州緩甯會同通道東北沅州黔陽麻陽溆浦各屬生計實業均非此路興修不足以謀進步以湖南全局觀之潭晃路綜括中西之大部當然定爲支中之幹此宜先修者一且鐵路所以濟航路之窮湖南大水資湘沅澧并列然資江暗礁棋布亂石嶙峋水急灘險損壞舟楫無分漲落此寳慶商務蕭瑟之大原因至常德衡州各埠商船非風雨暴作斷無意外之虞資江之船則無時不在危險中也故欲湖南商務一體發展必修潭晃鐵路以濟資水航路之窮此宜先修者二夫養路必經出產豐富之地接通繁盛商埠方可恃以無恐湘潭洪江商務之繁盛者也路線由湘潭經湘鄉寳慶武岡等縣通洪江逹晃州其間貨物往來種類繁多而自湘鄉以上晃州以下礦山羅列視西南兩路已開之礦因航路利便有成效者有過之無不及特運輸阻碍封閉未發果修鐵路將來興工開採利賴無窮吸收運費可增保路之營養料故養路與發逹礦業計又不可視爲緩　此宜先修者三况武岡以上各縣交界之處伏莽潛滋搶案疊出商旅被害非一朝夕前清甲午哥匪竊發蔓延武岡寳慶抄燬民房此事尤爲殷鑒所以然者森林綿亘人烟稀少匪類易竄鐵路成則行旅絡繹地方漸臻興盛警察隨時偵探剿匪易於調兵奸宄自不敢逞故謀治安靖萑苻潭晃更屬要策此宜先修者四至路線高平較濱江臨湖容易保守長株路線余肇康徇私舍高就低屢被水淹貽誤匪小其明証也寶慶以上黔湘通衢異蜀道之蠶叢地勢漸高而坦路線不與水近可減保守之費而枕木沙石爲該地出產材料使用甚便此宜先修者五以上五條均屬實在情形若夫便行政輸文化種種關係又無一非當務之急至籌欵之方一面以幹路原有租股商股及鹽米公股爲基本一面以勸募商股爲大宗不足之處或規復租股或募借外債以得多數同意爲進行云云 
[湖南水灾記]  
　　水災一長沙府姜知事昨據長沙雲母鄉鄉董呈報該鄉六月十一夜因谷山陡發蛟水附近田苗皆被損廢實屬異常灾變據境內人民紛紛報告依山房屋多被傾圮經鄉會前往查驗情形無異特此呈報云云 
水災二長沙河西鎭境北區白沙洲於本月十二夜大雨淋漓平地水漲數尺由上盖下勢甚洶湧溯厥由來因谷山後山觀音岩下馬坳烏山等處出蛟水蓋堤過冲斷同福上圍下圍合計潰口二十餘丈禾苗被淹人民絶食昨該鎭董事會具呈府知事請求勘驗 
水灾三岳州府大水爲災業經備文來省呈請賑濟茲都督以該府山水陡漲淹没人畜田廬無算殊深憫惻因特委派李獬携帶賑欵前往察勘賑恤以惠災黎並復電逹知事賀民範會商辦理轉飭該災民等知照 
水灾四長沙新康鎭國民民虢德卿等以該鎭中區六甲圍名禮耕塘地勢低窪連年水患本月十二夜大雨滂沱平原數尺數百户男女啼號嗷嗷待哺昨已呈請行政廳派員勘騐並行賑濟 
[皖城振興商務種種]  
　　皖城自光復迄今商務尚不能起色大原因實由百物停滯轉運艱難所致現官廳及商界各方面頗力圖振興業已見諸事實足爲預祝資料者姑撮要於左以覘後效 
（甲）開闢商埠安省雖有洋貨輸入然前清尚未列於通商約內在交易上頗受種種掣肘以致內貨亦無大宗之輸出故商業範圍異常狹隘迨柏督抵任後力主開放主義迭開政務會議擬將安慶蕪湖正陽蚌埠等處電請中央闢爲通商口岸藉以充滿利源此項擬議現已見諸實施矣 
（乙）趕測路線安正鐵路公司成立之元素本由農工商三會純以商人營業自由性質所組織卽如迭議借欵修築亦係用三會名義簽約絶未涉及公家一寸土作抵押（卽以本路材料爲抵押）故該公司籌畫一切進行從未見有若何阻力惟所慮者爲股欵一時難以收集又不得先行借欵以救眉急日前公司洪理事來電雖稱借欵已成而目下尚未見匯皖現該公司總經理管鯤南君以柏督所宣布安省通商地點多在安正路線內倘該路早日告成不惟交通利便而商務尤覺蒸蒸日上昨轉電洪埋事趕即籌欵外並聘定工程師及測繪生尅日由懷桐起點處細心測量母得意存紛歧有誤時日 
（丙）維持紙幣昨柏民政長據正陽商會電稱該處所通行中華銀行紙幣尚有信用惟居民無知往往不願收入或收入卽素兌現洋在該處旣無分行各商號又無多欵週轉致金融時有停滯之虞請卽設法維持柏民政長當卽令行懷縣謂紙幣原與銀幣相輔而行焉能稍有阻滯希照知商務總會轉致各分會傳諭各商舗嗣後釐金關稅儘可持紙幣照完即收入人亦必須照現欵計算母得稍有抑勒云 
（丁）規圖戲塲前商界中人聞省城將闢爲通商口岸之信僉議後此萬商雲集自意中事當糾集同志開設茶社及皖舞臺以維市面而便商旅原議租賃前表忠祠酌量改造旋以部位太狹似不能推廣招徠特商諸六邑聯合會將南城已廢六邑公建之城隍廟就原有戲臺從新改建專爲演唱新劇之用至廟前兩廊及中殿則不列入戲場或就勢改爲茶社 
地方通信 
[松江]  
　　擒獲著匪陸阿炳卽柴行阿炳犯案纍纍前清時科以永禁之罪繫禁犴獄光復赦釋卽遁赴南鄉仍蹈故習浦南盜案拘獲各匪無不供有阿炳在內華亭謝知事深惡之訪悉窩頓處所密請沈統領派葆安二營沈營長馳赴西鄉擒獲想須嚴辦也 
歸併軍隊陸軍步隊兩營額數無多向章每營分四連現奉第四旅蘇旅長令飭併爲二連兵額仍舊其裁缺之連長排長改爲屬官送蘇垣學習殷譚兩營長已遵令裁併並每日督飭所部至郊外習戰云 
[鎭江]  
　　商團定期畢業鎭江城外商團創辦於前清宣統三年秋季適值武昌起義沿江人心皇皇而鎭埠商業得該團保護之力居多加以數年敎練大有進步茲届畢業之期近日該會在王家巷南首空地兩旁多搭蓋蘆棚爲上峯委員考騐及地方各機關監視之所並置備一切規模中間操場地點極爲曠闊定於七月六號舉行考試届時當有一番熱閙也 
撫卹地震災民丹徒縣知事于君前呈請撫卹丹徒地震災傷人户茲奉省長指令云據呈報該縣地震損傷人户應給撫卹等次數目並由何項動支請核示前來察核所呈總分兩表被災未爲重大如有極貧之户量予撫卹者應准在正稅項下動支五百元仰該知事察酌情形妥爲辦理 
[杭州]  
　　浙省續借德欵紀聞浙都督朱介人君前因軍餉不繼令由張財政司來申向某洋行息借臨時用欵計五十萬馬克經中央政府承認由朱都督負其責任此欵彼此磋商有兩月之久尚未確定前日張君又由杭來申携有草合同兩紙昨已雙方允洽將修改之合同由某科員搭車回杭呈請朱君核辦訂於明日赴申交換兌銀云 
紹匪躍躍欲試紹縣城廂匪謠甚熾近日軍事總稽查何悲夫君出巡被剌後二十三日都督府接據陸知事新軍營長葛振總稽查何旦會銜呈解匪黨二名略稱本月初句以來迭據密報謂有不逞之徒紏約死黨潛匿紹地密謀不軌總稽查旦親督各 
 
 

Page 7

 
 
清官分頭查防嚴密佈　日前左哨孫人鏡徼服出巡在倉橋地方　獲形跡可疑者二人身畔搜出後膛手搶一支于彈五顆案　軍火當卽會同知事營長訊據該匪商阿慶裘林標等均嵊縣人商年十九歲其母在孝豐縣開店被在杭州先鋒團充當護兵手　從營中帶回因已損壞故帶來修整現居嵊縣公所僅四五天又供嵊縣有二百多人爲首者餞和清周章海張惠中三人約定　　五月十二至十六等日要齊赴杭州起事鎗械藏在西興草蓬裏云云裘林標供二十四歲向充本縣衛隊今朝代商挑行李下船餘不知情查商慶自供行竊荷以溍帶軍火所說各節與地方謠言大致相同偵察并無實跡知事等未敢輕信致涉張皇合將該兩犯解送鈞府聽候懲辦以靖地方而弭隱患 
[湖南]  
　　湘政府實行合署辦公湘省祖織行政公署業經都督飭擬章程分發各司尅日議覆並定期七月一日實行成立在案茲都督以各司議復章程已經修改特於十九號召集各司司長開政務會議當經决定各司應去應留人員由各司司長酌定本府人員除令自由休職外其願留者由都督分别委雇並聲明七月一日成立决不改期其章程內容大約總務處原設之科仍舊惟範圍擴張人數加多（計秘書科長課員約三十人以上）各司科長科員增加至二十人之多云 
[安慶]  
　　地方廳票傳余知事懷寗縣余知事誼密前因廣濟圩工吃緊踏勘圩堤見堤崩數處遂將圩董江士俊等四人笞責管押各圩董均抱不平以該知事蹂躪人權未免違法卽向地方廳告發昨聞地方廳長已撿騐圩董傷痕卽飭承法吏票傳余知事到庭對質 
知事逮捕議長巢縣鍾知事自蒞任以來諸事任性妄爲日昨不知何事又將該縣議會議長祖樹和逮捕到署當經該會各議員具書質問理由乃知事竟抗不答覆現聞該議會已電請柏民政長核辦 
[吉林]  
新發現之獨立小國由長白山脈以至間島先年曾發見三四個之獨立小國如韓登舉卽其國中之一近日據日本探險隊之報告距俄領海參葳約三百英里之南方山中今又發見一小獨立國此獨立國仍在滿洲吉林省境內國名伊曼斯克共和國國旗與俄國之三色旗相類中繡飛龍其國語係中俄混合特種之語言宗敎爲禁慾宗此國大概係中國馬賊與俄國匪徒所共同組織者其國內頗靜穩唯待遇其部落以外非常殘酷尚未脫野蠻氣習云 
雜評二 
　　我之尊孔說我不排孔然我亦不絶對的宗孔我之對於孔子問題有二義 
其一當以孔子學說爲學者檢束身心之具而不必卽奉孔子爲敎主蓋孔子固敎育家而非宗敎家且中國今日亦無設置國敎之必要 
其二崇奉孔子當出之於國民而不必以政府爲代表蓋民主國之政府僅執行政務之機關而非一般國民之表率故帝政時代祭孔必倡之於政府而共和時代則祗可聽之於國民 
我因鄂議會之贊成祀孔而陳說及此願國人一商榷焉（我） 
滿洲新發現之小獨立國滿洲爲中日二國逐鹿之邦偵探密布檢隊頻來今者又發見所謂小獨立國矣然而中國人對此淡然也且默然也 
夫此獨立小國者何一秘密盜窟而已考其地望當在興凱湖畔左近長此蒙蒙蟁没不彰將來必又如間島故事釀成中國唯一之交涉未可知也 
語曰智者貴逆覩於無形竊願此邦長民者借箸籌之（萍） 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[膠督僅允鈔送洪述祖供詞]  
　　宋案嫌疑犯洪述祖逃匿青島迭經外交部照會駐京德使轉請膠督交出迄今尚未就範日前本埠某報載北京專電謂膠督已允將該犯引渡此信一播與宋案有關係者極爲注意惟探諸辦理此案之人則稱近日駐京德使已有正式公文照復外部略謂中德兩國歷締條約並未訂有引渡罪犯專條洪述祖僑居青島在德國治權之下膠督對於該犯有應行保護之責斷不能貿然交出惟爲顧全睦誼起見允將青島法庭所訊洪犯供詞錄送藉資印証等語外交部以此案重大未能承認現正與德使竭力磋商冀逹引渡目的云 
[遷讓英兵塚地之就範]  
　　老北門西城根英兵塜地前因拆城築路有礙工程經吳知事陸市董等商請英國領事遷讓因英領要求過奢未能就範茲經陸市董向英領事切實磋商已有眉目擬將該塜地東面圍牆收進數丈約讓地一分餘卽以慈善團公產虹口之地調換所有塜地遷墳築墻等工程由英領雇人承辦一切用款悉歸市政廳開支並將此次商允遷讓之歷史錄刋碑石竪立塜地聲明此後不再遷讓聞已雙方允洽不日卽可實行 
[閘北併區成市之阻力]  
　　寶山江灣鄉公民請議保全江灣鄉固有區域案由縣議會提出討論僉謂江灣南段結一結九一等各團與上海市北區之閘北毗連自光復後閳北爲維持現狀起見設臨時市政廳於巡警局當時秩序紊亂急則治標本無不可現在大局底定所有臨時各機關已盡撤消則閘北暫設之市政廳亦當取消毫無疑義乃非 
會竟以江灣全鄉合併妄思成市按諸法律徵諸事實斷無如此辦法况查上海縣議事會議决閘北仍歸上海市北區案及此次省議會否認閘北請議案均爲閘北不能成市之鐵証夫行政必自經界始閘北屬上海區域江灣屬寶山區域界址原屬井然今逞三數人之私見率行劃併非特市鄉區域之變更抑且爲兩縣界線之混亂本會應請縣知事挹定保全固有區域主義並訓令江灣鄉鄉董迅速依據市鄉行政權限切實進行並由該董轉知該鄉議事會拒絶閘北之違法要求以保權限而全區域經衆可决業已函致縣知事查照施行矣 
[市鄉區域未便變更]  
上海縣知事奉省長通令云內務司案呈據宜興縣知事呈山亭區㞯亭橋東岸圩等地方請與各該市鄉分析等情已悉查前清籌辦自治始事之初各市鄉區域未能分劃妥恊者全省中所在多有固應因勢順情各予釐正但今之主張變更區域者往往有感情作用雜乎其間此市鄉與彼市鄉爭執者有之一市鄉中甲地與乙地爭執者有之一地方中甲黨與乙黨爭執者又有之充其極至有兩縣共爭區域者有爭執機關設置之地點者此攻彼詰直同敵國以致是非龐雜惡感横生未收辦事整齊之利徒爲自治進行之礙現在正式政府尚未成立完全劃一之自治章程尚無規定只應去其太甚未宜驟予紛更本民政長於各屬請求變更區域之案除實有萬不得已實情而又兩方同意不生問題者酌予批准外其餘應俟完全自治章程頒布後自有永遠之適當規劃若此時輕予變更恐各挾地方主義羣起相效將使全省各市鄉四分五裂日處於搶攘危殆之中欲求如今日不完全之自治且不可得各地方人士務宜深體此旨共維大局卽使實有不便亦宜稱忍須臾至於桃源縣恩福鄉分區一案其中疑竇滋多本民政長尚在飭令該縣知事詳愼調查並未遽予核准公報只載前半勿得誤解所有山亭區㞯亭橋東岸圩等地方請與向隸之各該市鄉分析一節均不准行仰各該縣知事通行所屬地方一體遵照 
[對付外人測繪險要之辦法]  
　　上海縣知事曁水陸警察廳昨均奉到省長通令云內務司案香准參謀部咨開案准外交部函開准雲南行政公署函稱據永平縣電稱英人佶禮士到境一路用尺比量照繪地圖等情僅予禁阻似不足以示懲戒擬明訂辦法應請核示等因前來查外人游歷不准測繪險要前清外部確有通行之案僅予臨時禁阻似亦失之太寛以本部所見嗣後遇有外人測繪情事卽將該測繪人之器　人圖稿等件當塲扣留以爲交涉之證據俟將該測繪人送交最近該國領事處罰後再將測繪器具送還圖稿没收如此辦法似較穩健究竟如何核辦之處應由貴部酌定通行辦法知照本部以便先行通照各使等因查外人於游歷內地時測繪險要各國懸爲厲禁前清外部曾有禁阻明文本部民國元年限制游歷通告咨文內亦曾於測繪等事申明禁阻在案其應如何禁阻之處本爲臨時手續今外部開示辦法實係穩妥可行除函復外交部按照上項辦法通照各使外相應通咨卽煩轉飭所屬一體查照辦理可也等因准此合亟通令各縣知事警察廳水上警察廳一體查照辦理 
[招商局股東起訴之泡影]  
　　李徵五代表招商局股東在公共公廨正式控告鐵道協會職員王芝軒於張園開股東大會時搗亂會場毆打會內之人等情已於前日由廨出單將王傳案經聶襄讞會同代理美領陪審之英領哲君略訊一過諭王退去訂於昨晨十一時詳訊曲直以憑解决在案昨又傳訊據被告代表徐思義律師譯稱此案昨奉堂上諭期今晨上午集訊現在已逾時刻而原告與原告代表律師均不到堂應請查照會審公堂定例原告臨訊不到卽行將案註銷孫襄讞與英哲副領事會商之下以原告旣不到堂應准律師所請遂判將案註銷說者謂此事已經人理勸雙方均愿和平解決以故原告臨訊不到耳 
[浦東火警誌詳]  
　　前日下午五時浦東陸家嘴英商隆茂花衣棧第三十號皮字棧堆貨被焚茲經詳細調查知該棧內堆有花衣五六千包計值銀十二三萬元並有白蠟五六件係客人寄放當時搶出花衣五百餘包現尚堆積浦邊其起火原因詢據該棧買辦程桂亭等云該號棧房於前日傍晚四點一刻卽已閉門至四點三刻起火燒至八點三刻始行救息想係閉門之前小工人等誤遺火星未及覺察而花衣白蠟皆景引火之物以致延燒及至看見勢已燎原不可向邇雖經各救火會西人及浦中各國兵艦江海新關各西人紅十字會等聞警馳來開足機力奮勇施救奈其時東南風甚緊急難撲滅至將及九時火勢始衰而餘火至昨日午後四時尚未盡熄江海新關護寧小輪以及公共工部局小輪兩救火船尚在澆灌餘燼未經開回是役也除第三十號棧房全座被燬外其後面第三十一號棧內寄存咪吔洋行牛皮五百餘張亦受水漬稍有損壞統計房貨兩項約共損失十六七萬元之鉅現在該棧洋人與買辨等正在履勘火地以便佈置善後一切云 
[市議會請禁夜花園]  
　　上海市政廳夏季議事會議决禁止建設夜花園案業已咨請董事會執行其文曰查夜花園係傷風敗俗有害衛生之製造場也每年夏季必有人創園於僻野影戲攤簧引人入勝髦兒熖火逹旦通宵野田草露撲朔迷離旣無男女之防閑遂致傷風而敗俗或有冐暑衝風感受成病甚至罹灾染疫立見傷身衛生前途危險實甚其設園地點終在英法華三界之間此禁彼弛利營三窟現值夏令之始正夜園發起之時際此風俗澆漓人心浮動是以緊急動議咨請董事會執行並呈請上海縣吳知事函請松滬警察廳迅行照會英法總領事轉飭各該管區先行立案止給照會一體嚴禁以敦風俗保治安益衛生共相維繫地方幸甚 
[酌減南市人力車]  
　　上海市政廳董事會致西南兩區及稅務員函云日前董事開會會議及電車開行在卽南市馬路本不甚寛電軌路線更狹而南市人力車有五六千輛之多電車往來恐有妨碍應逐漸減少决議暫以減至五千五百輛爲限再大貨車極易壞路應行加稅惟關係稅則應交秋季議會議决後施行近來漏捐車照甚多擬由廳雇人會同巡警隨時查察等語特此奉逹所有減車一層卽自七月一號起查核車照數目逐漸減少暫以減至五千五百輛爲限並先於捐照時察有破劣之車不准捐照以期整頓卽希查照爲荷 
[客民倀倀何之]  
　　南馬頭滬軍營外灘一帶素多江北客民在路旁隙地支搭蓬棚或以舊船棲止邇因南市電車開行在卽恐有江北頑童在路戲要不無危險卽破舊車輛堆置灘畔亦與路政有碍奈市政廳路政處飭遷不遵爰由第一區警察分署陳署員會商襲署長呈報穆警廳長卽日派警分别押逐以杜危害 
[侯醫士之衛生談]  
　　寰球中國學生會於前晚八時請侯光迪醫士演說略謂上海流行之傳染病有數種一名新紅痧初起時喉間作痛並有極細紅點發現漸漸蔓延胸背以及全身約二十四點鐘透發凈盡且徧體皮肉現紅色若酒醉然其毒之最劇者有二種第一種藴毒在臟腑終不發現於皮膚第二種毒與血混合四處流行此二種更屬難治甚至不可救藥紅痧發生之前四日有種種變熊觀舌可知第一日舌胎發白浮起第二日白中現有紅點第三日紅與白成條相間第四日紅點漸麤形如楊梅凡遇此四種形狀决其爲紅痧無疑此症皆有極小之微生物爲媒介大抵由涕唾內傳染初起時宜用解毒水洗喉多開窗户吸受空氣醫院中多以石炭酸洒入門帘使其氣能消毒甚爲相宜一名霍亂症亦傳染病之一種其微生虫皆生水中兩頭蜷屈誤食入腹一遇鹽質卽化生盈萬遍入腸胃以致吐瀉甚或小便變白形若米泔皆此微生虫作用爲患也避之之法有數端一弗食生冷二時防蠅蚋入口三勿用針挑若傷血管不可救治四臥時勿露胸腹五用白蘭地酒一瓶入樟腦一錢日服少許不特除害且可提神凡此數端皆宜注意一名痢疾大概與霍亂相同母庸贅言其爲害最烈者莫如肺癆傳染更速其微生物卽在病人痰內若隨地涕吐乾燥後卽飛揚空中誤吸入肺即成癆症凡遇傷風咳嗽勿視爲小恙宜急治之如能在高山或林園之地日吸新鮮空氣常食雞子牛肉汁魚肝油等滋養品則更可抵抗此虫也一名花柳症其微生物必自皮膚之破裂或粘膜之碎壞處而入否則無傳染之理預防之法亦有數端一在酒肆浴室戲館茶樓等處宜時時注意愼用其手巾揩拭如誤將毒質入眼三日卽能變瞎一患毒者所用什物如烟嘴杯箸等一切近身之品切不可與之共用（按患毒之人其最易辨别之處卽兩邊之口角常現碎爛狀者是也）傳染症大抵分爲二種一直接一間接直接者在病人數尺以內卽能受傳染之毒間接者若蚊虱器物等輾轉流傳無論直接間接初受其毒不覺爲患待微生物孶生愈衆而後覺察痛癢總之受害致病之由皆因不究衛生之故吾人當隨時隨地愼防之也演說旣畢侯君並將其新撰之花柳病預防法一書徧送座客復由楊心一君代表全體道謝即宣布散會 
[中美英睦誼會定期集議]  
中美英睦誼會訂於二十九號開會昨已分别邀請中西各會員屆時到會熟商進行方針 
[再誌移提兇犯之周折]  
　　居住西門外山東人王仁路於上年九月間被人暗殺經屍妻王楊氏控由地方檢察廳偵悉被白玉山以酒灌醉用刀砍斃棄屍滅跡旋卽查獲屍身驗明屬實拘獲白妻王氏判發第二看守所收押嗣因白犯匿居租界請由公廨捕獲收押捕房援據以原就彼定章函請檢廳將屍妻解廨訊辦當時檢廳不允卽將此案調查報告並要證供詞送廨交涉在案茲悉公共公廨正會審官關烱之君因前次所訂限期將届萬一到期由美領主張釋放法權未免旁落爰特檢查移提各案據與美領磋商始允將承辦此案之司法巡官法警於下禮拜二上午九時送案備質如果證據確鑿便可通融辦理業已函致地方檢察廳速備正式公文先令承辦此案巡官法警屆期到廨證明以憑核辦昨蔡季平廳長已會商淞滬巡警廳長穆君飭令司法巡長王桂生等預備投質矣 
[跪求發給恩餉之觸怒]  
　　岑春煊君之衛隊計有二營其駐在吳淞之一營已於前日實行解散駐在閘北施粥廠一營則定今日解散昨營長朱營光率同吳何諸排長往岑君處要求發給恩餉三月見岑卽跪哀哀懇求岑君勃然大怒卽命退出候再核奪 
[事主指認强盜]  
　　退伍軍人潘得勝（卽白旗）方老五（卽老凡九）因紏黨　阿東等夥刦楓涇鎭北栅居民高文州家值洋八百元之衣飾逃滬姚阿東即經該處警署拿獲供出潘等匿迹地址已飭偵探來滬報請老閘捕房協同中西包探將潘方二匪一併拘解公共公堂訊供之下捕房以無正式公文禀奉中西官判將潘方二匪收押諭令來探補具公文並帶同事主到廳質訊在案昨經公廨王襄讞會同英領康君復訊即由來探帶同盜匪姚阿東眼線朱阿旗事主高沈氏上堂堂上即令事主於衆犯內指認當經認明潘方二盜無訛飭令帶案質証據事主高沈氏訴稱本月初三夜半突來盜黨多人破門入室搜刧當由潘方二匪揪住髮髻撳於地上用洋濁灼傷婦人乳都至今傷尚未愈請爲察核姚阿東供認與潘等駕舟同往行刦並由來探與眼線朱阿旗投訴跟蹤緝獲各情形訊之潘方二盜供詞狡展中西官以案經預審明白判潘方兩盜交來探帶回歸案訊辦 
[盜犯尚欲上告]  
　　看守水爐公所殯舍之李桂華家於去年夏問被盜行刧李急急追捕爲盜砍斃當時由第三旅駐防兵士拘獲瞿民壽等多人解送地方檢察廳訊得瞿民壽李菊壽顧阿全三犯確係此案盜匪餘均無干省釋嗣經審判廳訊實判决瞿民壽處以死刑李等監禁詎瞿等不服邀請律師赴蘇州高等廳上訴當將瞿等解蘇訊辦在案茲悉高等廳已將此案訊實仍照地方廳判决卽將瞿等三犯發回地方廳執行惟瞿等仍不服高等廳之判决昨又邀請文超律師再行上告矣 
[騎巡毆辱議員案近聞]  
　　縣議會議員王銓運（卽際亨）前在上海地方檢察廳禀控閘北騎巡隊陳志岡等糾衆污辱經該廳派員預審屬實並驗明王呈案之污穢衣服諭候陳等到案再訊在案乃自此案發生以來爲日已久該廳迭次飭警往傳陳志岡等竟抗諭不到茲由該廳蔡廳長函請淞滬警察廳長速將陳等送案訊究一面將案起訴審判廳前日午後由穆廳長在第一警署命傳陳志岡到局問話陳莫名其故突然而至穆君諭令將陳制服剥下卽着函送地方檢察廳昨日穆君又將該騎巡隊隊長段瓊飭警送至檢廳歸案請辦午後經端木棻推事與起訴之危道濟檢察官公開預審原告王際亨並不投質據陳叚供並不行兇亦未污辱實遭該議員誣控問官以原告未到一面之詞難以取信判陳志岡交段瓊帶去着於下星期六自行投案並傳王際亨到案再行訊究 
[楊律師未便出庭]  
　　內地自來水公司管機人張殿臣邀請楊景斌律師在地方檢察廳控救火聯合會會員冷子薌等糾衆扭毆一案該廳本示期本月十九號集訊當因人証未齊改期七月六號提訊昨危檢察官已飭法警向原被送逹知照書惟張殿臣所延之楊景斌律師因於宋案已受懲戒處分未便出庭故另易某律師承辦云 
[作頭說謊之結果]  
　　旅滬浙人沈硯傳（卽前清已故皖撫沈秉臣之少子）因不付水木作頭王承均造屋找欵被控公廨請追銀二千餘兩迭經傳訊在案前晚由廨復訊兩造仍各由律師到堂辯論多時孫襄讞以前經通和洋行西人到堂証明由伊代包完工可見原告所做工程未曾完備幾爲原告一面之詞朦蔽殊屬可惡惟查通和代包之賬較之原告所開造價被告尚該找銀四百兩因與觀審之奥領克君判沈交原保限三禮拜繳銀四百兩轉給原告具領至堂費本應被告認繳惟原告不應謊言朦蔽着各半認繳以爲謊　公堂者戒 
[催報市鄉人口細數]  
　　上海縣吳知事昨接省長通電云各縣知事鑒該縣所屬市鄉人口細數尚未據報到署茲限期已近合再電令該知事於電到後迅卽具報勿延民政長應宥 
[李廳長亟欲赴蘇]  
　　水警第二廳李廳長以蘇省水警開辦伊始必須親自督率切實進行乃自被陸軍部因製造局事阻留以來滬上防務尤緊不能常川到蘇以致水警事務稍遲進行而第二師章師長所派接收軍事之蘇旅長迄今亦未來滬故於前日函致章師長速飭蘇旅長來滬接收以便專任水警聞李廳長遷蘇日期約在陽曆七月中旬云 
[駐瓜兵士來滬防堵]  
　　江蘇　軍第二師章師長前以滬上水師各營業已改編水警而陸軍步兵駐滬者爲數無多自從製造局被攻以來滬地兵力甚爲　　是以命令前駐瓜洲之三十七團第三營兵士來滬防堵在案茲悉該團第三營營長張作本業由瓜洲率領全部兵士於二十五號乘坐虎威兵輪到滬於二十六號午前排隊登岸現駐西門外徽寗會館西首之新營房內以資防護 
[駐温軍隊由滬回杭]  
　　前駐温州之第六師八十一團某營官佐兵士三百餘名於二十六號午後六時由招商局新豐輪船裝載來滬在製造局碼頭登岸擬卽乘坐滬杭火車回杭駐紥筧橋 
[國貨維持會開宣講會]  
　　中華國貨維持會准星期六晚（卽今晚）在二馬路老介福綢莊隔壁　波同鄉會樓廳開四十七次宣講會請西醫侯光迪演說並贈副會長王介安君所刋之愛國淺說小册男女賓均可入座 
[謝贈]  
　　寧紹商輪公司訂期陰曆本月二十五日午後一時在法租界四明公所開四週股東紀念大會昨承惠贈入場劵二紙書此誌謝 
[城內]  
　　地方審判廳民庭批○（王惠生呈訴請求飭令交案批）續訴悉前經兩次限令邱翰如着交伊弟鼎如據稱遍尋無蹤實不知情聲復前來本廳察核情由該被告祇居親屬地位並無指交之必要邱鼎如爲爾行經理旣無保證何從查究爾能知有着落定當立予傳訊可也仰卽知照（康雲記呈訴請求傳追批）此案纒訟多日經前審判長决定該被告照攤繳洋在案茲據呈訴前來該被告仍未遵繳其有意延宕情殊可惡仰候命令承發吏傳該被告速繳前欵如再藉端支吾本廳當勒令保人將該被告交案嚴追可也（張葉氏呈訴請求減價開標批）該房屋旣斷歸張姚氏收租如渠來請尚有可言須知認定張姚氏之債權五百元今尚莫名一錢而爾之債權六百元早已給領何得妄恃埀涎一再申請將屋減價開標以圖朦混不准仍斥 
地方檢察廳批○（計炳文呈訴誤捲洋物再求嚴追批）狀悉周俊人與任月琴相識有年雙宿雙飛儼同夫婦物權所屬必能確知其詳此次周俊人與任月琴因事失歡乘間攫物於任氏一方面果屬受損不淺爾與任氏雖係同居而並不雜處所有物件定然各别安置爾訴誤捲事不近情爾果能提出確証定當起訴嚴追回復原狀誠易易耳若一紙空文揑詞砌聳虛僞陳述律有專條爾其愼之母容輕於嘗試也 
逆子毆父○黄鑑堂昨投地方檢察廳訴稱家住三十保三圖張家廟地方生有一子名晋勝不務正業甘與匪人爲伍屢訓不改昨日反將民人扭住逞兇受傷請求騐究蔡廳長諭候騐訊究辦 
强佔婦女○住居浦東董家渡之焦應昌至地方檢察廳訴被諸平蘭誘拐髮妻迨經尋獲又被措匿不允交出等情蔡廳長諭候批示辦理 
[南市]  
　　定期會議○商團公會基本隊定六月廿九號卽陰曆五月廿五日下午八時開第四次職員會昨由該會長通告各團員届時蒞會提議進行事宜 
科罰女巫○女巫張錢氏在南碼頭賃屋居住惑衆歛錢被第一區分署陳署員查知派警拘獲移送司法科豫審之下判罰洋十元交保開釋不准重理舊業 
[閘北]  
　　煙鬼心酸○邇來閘北禁煙調查員查獲之烟犯均照新章逕移地方檢察廳訊辦前由警廳司法科移送第二初級檢察廳之各烟犯亦已分别判决懲罰在案其起獲之烟土烟膏及各種煙具已於昨日下午一時在該廳頭門內當衆焚燬矣 
副探解廳○警廳副探沈坤標日前被劉根生在檢察廳控告　押索詐經穆警廳長令飭司法科預訊一過移送檢察廳前日由　檢察官質訊之下判解地方檢察廳究辦 
假公索賄○市政廳查驗車照之高紹堂日前被黄包車公司張　等禀控勒索賄賂等情經錢市長將高送請檢察廳訊辦前日由許檢察官預審一過判解地方檢察廳訊究 
收贓受罰○許金記油毛棧被積竊蕭小和尚竊去牛油銷贓與張錫蕃前日被偵探緝獲經四區警察署解送警廳司法科訊明屬實判蕭收押候辦張不應收買竊贓着賠償許金記損失洋十三元並罰洋十元以儆 
召領屍棺○鐵路旱橋北首日前有一無名男屍由地保報請檢察廳相驗收殮已紀前報茲由許檢察官出示招領略云該屍年約四十餘歲形似乞丐身穿青布夾襖藍布汗褂白布舊褲赤脚無鞋係發痧身死仰該家屬投廳具領 
[公共租界]  
　　將次定斷○何範之何植之前將各項股票向美商塞特爾抵押銀兩因逾期不贖被控公廨請追本利銀八千餘兩業經傳案迭次會訊在案前日午後由廨復訊兩造仍各延律師到堂代辯關讞員與美强副領事會判兩何仍交原保候商定堂諭飭遵 
尚待質證○庽居悅來公司之山東號客劉子權因同庽恒祥順號之李漢三以假土騙吞銀兩控奉公廨於前晚傳訊先由原告代表律師偕原告上堂聲稱去年冬季由被告兠售小土五十包據云至今春銷售包可獲利原告因與被告同庽朝夕相見不疑有詐故與成交不料所售之土均係僞造是以控請核究並將僞土呈請察核質之被告亦延律師到堂辯稱前項烟土係由　客王明甫介紹並非僞貨今原告所呈之土察閱所粘印單乃係夾層顯見由别項烟土包皮剪下粘貼應請明察聶襄讞以僞土是否被告之物非王明甫到案質証不能明晰判李交原保限一星期將王明甫交案質訊再核 
拐賣婦女○塘栖婦人沈張氏近由原籍誘拐隣婦莫穆氏來滬串同新閘二千零廿二號居婦陳趙氏之姘夫毛阿九希圖將氏價賣爲娼因氏不愿毛等遂將氏閉於空房擬帶往漢口販賣當被包探朱子藩查悉禀明捕頭協同西探將各人女一併拘獲昨解公堂經中西官訊悉前情判陳趙氏押所半年毛押三月沈張氏押兩月穆氏着送浙江會館安插 
凌虐婢女○愛而近路一百五十二號婦人范江氏因將婢女冬林凌虐受傷被捕房查獲昨將氏與女一併拘解公堂訊明判氏罰洋二十元充公冬林發濟良所留養 
逼勒致死○李趙氏控趙仲韜在俞小軒店內向伊夫李干城逼索借報以致伊夫吞煙身死等情昨由捕房將趙俞兩人傳至公堂分别交保候訊 
領回妻子○密勒路五百五十九號居人梁阿土之妻金氏前因不守婦道經梁控奉公廨判留棲流所俟改過再核在案茲氏在所產一小孩通知其夫具禀求請領回中西官准於昨日飭令將氏帶堂向之開導一番交梁領回完聚 
無恥之尤○無賴李德文孫阿二張阿二與黄包車夫仇月章因深夜在王家庫一號花園內誘令西人某甲作無恥之事經四十六號西捕查見一併拘入捕房解奉公共公堂訊供收押並經英臬司署巡警廳兩次訊供未結押候查核在案昨晨復由公廨孫襄讞會同英領哲君升座特别公堂秘密研訊以仇係龍陽一流人物判仍押候再訊核辦李孫張三人驗訊無憑一併省釋 
混用僞洋○沈德生前日持鉛質小洋二十餘角至梧州路李阿芝小京貨店內混用當被察出鳴捕拘入捕房昨解公堂訊供屬實判沈押三月僞小洋銷燬 
怗惡不悛○張德記因竊何良金等户衣物由探查獲昨解公堂經中西官訊知張係七次過犯判押西牢一年期滿仍逐出租界 
工人溺斃○江北婦人某氏前日下午投捕房報稱其子長華由百老滙路遠昌鐵廠雇往楊樹浦某輪船上工作失足溺斃已將屍體撈起請免報驗等情捕頭准予自行收殮 
學徒串竊○西華得路七百五十八號某藥店主昨報捕房云學徒戎紀康沈德裕二人串竊鈔票小洋數十元而逃請爲查緝捕頭准之 
養媳逃逸○西華得路一千三百十三號張桂卿家有十四歲養媳一口昨忽逃走無蹤報由捕房請爲訪查 
洋員避暑○美按察使戴協爾君前晚搭日本公司輪船赴東京避暑一俟秋凉再行回滬任事 
[法租界]  
　　拔還車租○滙芳黄包車公司控支長發虧欠車租洋六百九 
 
 

Page 11

 
 
十九元王世忠虧欠二百二十元昨經公堂集訊支王同供虧欠公司租洋有之惟包車租下後轉租與人被陳阿榮欠洋六十一元年阿法欠洋一百三十元韋阿三欠洋八十一元亦求訊追聶讞員判支王爾人每月各拔洋五十元陳等三人交保自向原告理還 
形跡可疑○婦孺救濟會偵探周松林投廨禀稱粤婦薛王氏帶有男孩兩口乘致遠輪船起行入艙後用羢毯將兩孩遮蓋不使人見形似拐販是以交捕送案王氏供一孩名阿寶在江北出洋收買爲子一孩名毛兎子係同船某客之孩因某上岸購物托婦人暫爲照管均非拐來判兩孩留養捕房王氏押候查明再核不認拐賣○姚阿福誘拐趙利生之男孩至客棧中同住八天後因查緝嚴緊一時不能出售於昨日將孩送回趙家門首適被趙所見扭控捕房解廨請訊姚供小孩在途啼哭是以抱至客棧中今訪知住址送回伊家並非拐賣判押候傳到原告訊明核辦不願拍賣○孫順記控韓郎卿不還抵欵本利洋一千八百三十元一案昨經公堂復訊孫稱單契現存會丈局中請堂上將單弔回拍賣作抵韓供俟將該地售去歸還求免拍賣判韓管押候將單契弔案再行核辦 
雜評三（我） 
　　市政廳必有以前合辦之歷史現在不可分割之理由而後可以合兩縣以上之轄境爲一市鄉此按諸江蘇暫行市鄉制而可斷言者也閘北之於江灣鄉果有合辦歷史之可徵乎抑有其他種種之關係而必不可分割乎如曰無之我未見主張合辦說者之理由充分也不寗惟是不名之曰市公所而名之曰市政廳違反現行制度以自别於江蘇各縣之市鄉將以崇體制耶是亦與上海市政廳之命名同一不解者矣 
夜花園夜花園爲不道德之製造所政界禁止之輿論反對之然而每届夏令必一度出現禁止者反對者竟無如彼何也 
今夜花園又乘時發現矣華界之上海市政廳又提議禁止矣然而効力可知 
我歎反對者之無力量我尤歎開設者之無人心 
專件 
[江蘇水上警察第一廳暫行編制條例（續）]  
　　第二課（考核及應接）（一）關於官吏長警之勤惰考核及功過之記載事項（二）關於報効及條陳之審查事項（三）關於長警之賞罰開革事項（四）關於官吏之黜涉賞卹懲戒之記載事項（五）關於來賓之接待事項（六）關於公文之收受發送事項（七）關於不屬他科之主務事項第三課（外事）（一）關於外國人事項（二）關於外事諸調查管理事項 
第十三條第二科之職掌如左第一課（治安及交通）（一）關於水上行政警察事項（二）關於水上違反政治之視察事項（三）關於危險物之查禁限制事項（四）關於軍械火藥及諸違禁物之偷運查察事項（五）關於水火及天變地異諸災害之預防事項（六）關於公共港隄及其他水道交通事項（七）關於港隄及水道之調查圖誌事項（八）關於港隄水道之修築事項（九）關於預戒令執行事項第二課（船舶）（一）關於船舶之調查及修繕置換事項（二）關於船舶之檢查事項 
第十四條第三科之職掌如左第一課（刑事）（一）關於水上司法警察事項（二）關於刑事犯之搜查及逮捕事項（三）關於水上警察範圍內應行假預審事項（四）關於違警罪判决及執行事項（五）關於違警者拘留省釋事項（六）關於刑事犯之解送事項第二課（警法）（一）關於水上違警者發生預防事項（二）關於違警者頒詳加詢問事項（三）關於受預戒令者之違犯處罰事項（四）關於拘留人犯之收押事項（五）關於贓物遺失物之保管招領事項（六）關於案內暫存各物之保留事項（七）關於拘留所管理事項第三課（偵探）（一）關於偵探隊一切管理事項（二）關於水上平時臨時偵緝各種案犯之方法事項（三）關於秘密黨會之調查事項 
第十五條第四科之職掌如左第一課（餉項及諸公欵）（一）關於經費之預算決算事項（二）關於造報年月報銷事項（三）關於餉項及諸公款出納事項（四）關於物品之調辦及建築事項（五）關於公物之保管事項（六）關於會計稽覈事項第二課（軍械及服裝）（一）關於軍械服裝之備辦以給事項（二）關於軍械服裝之交換檢查事項（三）關於軍火各禁令事項（四）關於軍械服裝及各項器具材料之經理保管事項 
第十六條專署長游巡隊總隊長承廳長之命辦理該管一切水上警察事務並指揮監督所屬各分署分隊長 
第十七條分署長分隊長承專署長總隊長之命辦理該分署分隊之水上警察事務並指揮監督所屬巡官 
第十八條巡官承所關長官之命辦理事務 
第十九條譯員承秘書之命掌外國之文書之往復機密文電之纂譯及用言語翻譯事項（但譯員未設時此項歸第一科執掌機密文電歸書記員簒譯）（未完） 
[中華民國世界語會消息]  
紀元二年六月念八第四零號中央事務所在上海西門林蔭路 
[本會中央事務所營業部啟事]  
已購者來取未購者速購 
托購世界語尚書諸君鑒該書已由法國寄到內容分柴博士之語根公定語根（附英法德三國文譯釋）新字導入之注意世界語主義柴氏文規等由有名之印刷家加意精印全書毫無錯誤印成百六十頁之小册子精裝布面外護以堅固之小夾以便常置衣裝無損傷之虞洵爲研究世界語者不可不備之良書也書到僅二十部每部大洋七角郵費在內預約諸君望卽來取（郵寄須附郵票）特告 
中央事務所營業部啓六月二十五日 
[本會紀事]  
　　六月十三日 
蕪湖邵文君等續繳函授費 
杭州趙芝林君改函授地址 
嘉善江天保君等來質疑書九件 
朱家角柏青君等索閱章程函計共二十八件 
山東李叙三君江浦李希裴君南通高國幹君等均請補講義鎭江朱華君商請先寄講義費緩繳 
（答）推本會之意未嘗不可以通融惟按之函授章程旣不合且此端一開諸多未便請卽續繳准暫緩除名可也 
六月十四日 
陜西郵政總局陳仲文君曁北京公益會會長陳秉珊君等索閱章程計共四十七起 
揚州潘家騤君等交考卷練習題共十二件 
長涇沙曾弟君本埠李祖華君等調補講義 
（答）沙君第三期講義本月十八日寄出 
[本會常熟事務所啓事]  
　　研究世界語之好機會 
各界同志鑒本事務所成立以來頗形發逹茲特設世界語研究社於通江橋潘宅凡有志斯語者請速簽名入社爲盼簡約如下 
（一）社員（甲）本會會員（乙）函授學員（丙）有志研究者（二）時間每日上午八時至九時日曜休息 
（三）費用祇須自備紙筆餘外一無費用 
（四）開講期陽曆六月十六日 
（五）簽名處邑廟社會黨本事務所西門外晒麥場陳庽大步道巷張家弄龐宅通江橋潘宅本社常熟事務所啓 
 
 

Page 12

 
 
   
 
 

Page 13

 
 
自由談 
游戲文章 
[夏王本紀] [  劍秋]  
　　夏王姓炎氏字威神農氏之後也生而皮紅眼赤性燥且烈怒時鼻端恒有火出而作事能耐久遂以是得天下初王之母姜氏夢烈日入懷而孕及生試啼聲甚壯命卜之曰夏聲必大他日其光復炎帝舊業乎時舊曆癸丑五月夏至日也王少時卽有異微遇事熱血噴湧以故趨炎附熱者從之如歸市某年正月春王巡狩至東郊百官出迎王伏而窺之歎曰大丈夫當如是也其後王所居處恒有五色雲覆其上幻作奇峯術者皆曰南方有天子氣其光熊熊不可嚮邇不出百日當乘時得位春王聞術者言捕之急王匿而免然因是頓萌大志便有女子風姨起事屢仆屢起至二十四度王蹶然曰此其時矣乃乘六龍馭天召集雨師風伯雷公電母揭竿舉義春王知人心不屬天眷已衰遂宣告退位夏乃繼春而有天下色尚赤五行用火改正朔爲四月自封爲夏王封伏夫人爲夏后妃某氏爲夏姬追封炎帝爲太上皇以趙盾爲相詔曰世有絶而月無窮自今以後其以月爲紀由一月二月三月以至萬萬月羣臣皆舞蹈呼萬歲顧王性暴即位未久淫威益肆臣下有　輒褫其衣施以薰炙炮烙之刑故因事入朝者莫不汗流浹背而退王在位僅三月而天下已怨聲載道有時日曷喪及汝偕亡之歎適國中疫癘大作人民之死者枕藉而西伯金天氏興師討罪執王於夏臺梟其頭懸於太白之旗夏遂亡享國一世凡九十日 
[夏后本紀]  
　　夏后姓伏氏三國伏完之後也少時有相者見之曰此女必貴他日當正位中宫矣后性敏愛花如命嘗效石榴之色以爲裙風行一時名曰石榴裙又精音律暇輒避居草閣上製梅花弄曲吹以玉笛羣花皆𫃊𥰡自落后父益奇之比長適炎氏子主持中饋調冰雪藕人咸嘖嘖稱賢德焉及夏王卽天子位晉封爲后相者之言乃驗顧后體肥恒苦熱終日高臥猶香汗如雨下或鼓琴以解愠或命宫婢剖綠沈西瓜以却署絶不問宫中事以是王與后不相得又以熱愛夏姬故未嘗一幸后處而后亦無愠色焉及金天氏起事后知之執王手泣曰秋風甚勁妾與君將中道相捐矣王死遂以身殉以日長如年計之蓋九十歲云 
尊聞閣詞選 
[南湖四美圖題詞高陽臺題馬湘蘭天寒翠袖詩意] [  樊山] 　　　 
楚畹霜紅湘天雨綠晝中初見娉婷墨竹叢叢毆波無此風情賣珠綠　歸何晚倚脩篁釧重羅輕兩蛾青不是甄妃定是湘靈 
秋　染盡香螺黛借浣花詩意自寫飄零素手牽蘿朝朝翠袖寒生催粧漫和横波壻怕華年不到崇禎笑眞眞萬喚千呼不下羅屏（湘蘭年蜚遠在横波之前不悉龔端毅獲親芳澤否） 
[前調題董小宛孤山感逝圖]  
砑粉匀箋飛英貼扇逋仙乞寫生　放鶴孤山芳魂重返如臯憶梅影語他年恨抱寒香補入離騷記今朝戊子殘年贈汝瓊瑤 
椒宫自有花如錦怎洛陽魏紫探到溪橋玉骨氷肌等間莫汗清標祗憐春雨樓中扇共侯生香墜同抛賸今宵自熨青箋自譜紅簫（石甫素持不根之論今題此國仍不變其前說圖作於戊子是爲順治五年冲人未　而董歸水繪久矣余舊藏小宛兩扇面穠花彩蝶極得宋元人筆意庚子拳亂失之至今悒悒故詞中及之） 
[前調題黄皆令流虹橋遺事圖]  
楊柳粧樓杏花江店牆西玉貌曾窺直到吳江流紅不斷相思小桃憔悴清明後怪明年崔護來遲認青旗一酹春醪墓草離離 
佳人善解新城意祝鴛鴦同夢鶯脰湖西卿是才人邯鄲厮養爲誰可憐如玉煎茶手更不如黨尉家姬願身爲九子金鈴穩護花枝（皆令富於才色恒從諸名士游而所天爲茶博士且受多男之累故後闋傷之） 
[前調題方白運秦樓惜别圖]  
今夕　鶼明朝燕燕挑燈絮語秦郵隴首芳梅暗香不到揚州一條灞水清如劍可爲儂割斷離愁話前游和靖姻盟是幾生修 
紅閨　染傷春稿笑鶴聲天上一一能偷月淡天低心隨隴水西流美人胎息花之畫玉田詞重上礬頭卷簾鈎縱有斜陽未礙登樓（按五換嚴更一絶乃宋人詠梅影詩不圖兩峯道人玃爲已作欺其友並紿其妻可大咍也余有兩峯畫册末幅寫張玉田有斜陽處最怕登樓詞意卽白蓮此圖藍本但章幅放太耳癸丑正月題似芝瑛夫人正拍樊山樊增祥時年六十有八） 
自由談話會 
　　人之立身須以道德爲本一言一動不出道德範圍始可謂眞正之自由國民 
余日前在南市裏街一帶見牆上黏有紅紙大書特書曰（出賣重傷風一看就成功）誦讀之下心憤莫名彼自已旣不幸而染傷風何忍再以累人雖屬迷信無理然而其心可誅嗚呼吾言及此吾不禁爲道德二字放聲大哭[  諾諾]  
西人以慈善事業爲社會上最關緊要之舉故不惜歲糜巨金維持救貧事業乃上海市議會藉口於經費之不敷竟將已辦之貧民習藝所新普育堂推而之他因噎廢食貽笑外人幸有莫君爲之力爭不僅爲八百窮民請命且爲市政廳爭一線光榮也[  展雲]  
一日三餐無所事事者名之曰飯桶名爲辦事實爲歛錢者名之曰錢桶不衫不履說說便話者名之曰便桶[  方白]  
劇談 
[紀廿五夜之新新舞臺] [  玄郎]  
梁一鳴唱硃砂痣（借燈光）兩句正二簧輕圓流利行腔甚好（莫不是嫌我老難配鸞凰）下循規蹈矩並不割棄半句原原本本確守先正典型以雛伶而能如此巴結甚屬難得時下往往任意割裂（涙流臉上）下卽接（你有甚心腹事細說端詳這又何妨）此叚止唱四句以取巧偷鬆對之能無汗顏隨板幾句高下疾徐應節合律圓轉如意精采亦足 
麒麟童與李琴仙（卽筱琴仙）唱汾河灣麒麟童嗓音雖乾枯而薛仁貴一副哀樂怒驚之神情摹寫得尚形美足李琴仙之柳氏身叚做工俱落呆笨驚懼喜笑之鬥筍處身法做工散慢鬆懈不能節節緊凑減色不少此劇此角現當推四盞燈最爲出色當行惡虎村本排小福安臨時有故不到懸牌道歉以趙月來代之割去前叚從殺死夜探說起（俺就是忘恩負義的黄天霸）一句一霸字清綻雄壯聲震四座亦不弱於李順來惜未得一聆其前段之白口耳惟與劉瑞春奪刀一場素非連手時見有格不相入之病 
雙珠球中馮子和飾陳翠娥莊靜幽嫻深合閨閣千金身分趙君玉飾朱球瀟洒温存舉動亦得儒生氣息趙小廉之戴金標孟鴻羣之曹龍飛來鳳之曹秀英葛玉庭之范應奎周桐蓀之金品娘亦俱楚楚可觀惟劉松亭飾超凡張文琴飾王貞卿按之戲情上似宜用陳永奎李琴仙（劇中飾婢雪桃）飾之較爲合式 
小說 
寫情小說 
[黄金祟（二）] [  天虛我生]  
　　予因笑謂筝兒曰汝不見吾家老嬷手足矯健乃爾攫取人家物亦不言謝貿貿然思行矣筝兒笑曰姆取之母太　此間向頭之枝尤繁盛不觀粲粲者纍如錦綉曷折一枝以供珊哥書窓之玩予止之曰勿蹧蹋此好花折之去則經宿而萎不如留在枝頭許我時來一餐秀色於願足矣筝兒笑頷之方欲有言而魯姆已挽予手向筝兒致謝行予恨魯姆不俟筝兒言之終也絶裾惱之復向筝兒問欲何言筝兒笑曰忘之矣俟徐徐憶得之明日當以告汝予遂無言從魯姆行迴顧筝兒猶佇立花底面水而立若有所思予及門將出乃呼之曰筝姊我明日來但相距已遠究不知其聞聲與否但見迴面向我我則知其目送我也 
予家姊妹衆多從姊妹四外家姊妹尤不可勝數就中以顧氏仲姊爲最嘗以畫中人擬之惜住吳門未獲與共朝夕筝兒者惟姓氏不同而容貌舉止則宛然仲姊故予視之如一人彼時雖無如何之存見特愛好之心出自天然猶之佳山佳水好月好花無論智愚未有不以爲愛者也予當日之愛筝兒亦與愛佳山佳水好月好花等耳未嘗知有所謂兒女情也故予愛之亦恬不自諱每自塾中出必往其家耳鬢斯磨旁觀亦無所指摘吾母聞筝兒酷似仲姊且使予挈之來舉予家之人莫不嘖嘖稱之吾母且謂筝兒殆爲仲姊之化身所以彌老人之缺憾者予初勿解吾母之爲是言繼乃知之蓋仲姊者因年齡長於我輩故羣以姊呼之其實小於予等一輩吾母愛之不殊掌珠竊以不能爲吾家婦爲憾故見筝兒乃爲是言明年且令筝兒共予妹讀予與筝兒益親近特猶以不共予讀爲憾事耳 
筝兒長予三年從予妹之稱乃呼予爲兄其聰敏爲予所弗及暇時授我以摺紙細工裁四方之紙一經摺疊象形肖物巧奪天工又以素絲　纖手幻作奇異之形式一經鈎挑倐忽變幻層出不窮投稿者隱我 
羅廷瑚字菊緣江蘇上虞小越鎭人諸如此類不一面足且記憶力尤勝凡經過耳目者輙勿忘予所讀書渠亦能背誦予則以時與共處之故凡渠所能者予亦能之復授予以筝譜檀口相噓素手相觸親愛之忱直將兩人之身合而爲一食不共器則弗甘坐不共席則弗安行弗携手接踵則惘惘然矣凡吾母有所賜必與筝兒共之如爲單獨之品則予必讓之筝兒以此之故漸招嫉妬知吾母屬意筝兒將以字予乃有以門第不相當爲言者吁是何言歟黄金爲之祟耳何言之予家以素封故自視門楣遂以爲高然使筝兒之家乃有少許黄金輸之輦下安見其家之人不要金而束紫哉 
惟我當日尚在孩提之中初未嘗以婚姻爲意苟以筝兒字我爲言者我且羞愧無以自容咄爲妄誕光陰坐誤夢焉弗覺是年六月不審梅姐勿因何故貿然而遷將遷之日筝兒且未之知方予家爲荷誕之讌華燈初上綺席方開遽招之去去乃如淮安雞犬舉宅偕升矣嗟嗟此行乃出於意想之外復不知其所之予與筝兒未嘗有臨别之言吾母亦訝其行蹤之詭而說者謂梅姐之遷避官符也吾母乃鄙其行置勿問吁嗟悲夫彼其之時脫我有少許之黄金詎不能役使奴僕訪筝兒於海角天涯何必待至十年而後天作之合始得見哉惟其不能則吾書亦卽不能直接而叙十年以後之事（二） 
滑稽小說 
[錘馗（五）] [  瘦蝶]  
　　跑堂的送上酒來鍾馗一看是十　紹興十瓶雄黄酒也不推讓自已動手開了　提起來咕嘟咕嘟的吃了一　衆鬼也忙着關　的開　大碗小杯的來　起先坐的幾隻桌子上的鬼都閧到酒　這邊來這時積伶鬼也回來向鍾馗說明包廂已定鍾馗正拿起第二　來也照前咕嘟咕嘟的吸了個空空如也接二連三的吃了六壜順手又把雄黄酒開了瓶塞送到口邊可煞作怪一瓶酒還不彀他半呷早已是罄盡了連呷了七瓶把酒瓶甩得滿地亂滾捧着肚子笑道好爽快好爽快餘剩的酒你們分吃了罷我却不要吃了衆鬼中只有醉鬼和落水鬼酒量狠好其餘都不是十分吃酒的席間談起舊年的事來鍾馗說道諸位可知道我一個南五省的宣撫使白白的被色君等送掉而有我的僕人呆鬼至今還在那高大洋房裏呢我現在主張鬼道主義不吃鬼的了所以必須劃策救他出來纔好否則人家總當我吃去了那眞是有口難分說哩色鬼道高大洋房一定是捕房我們看了戲再行商議總有什麽方法救他的衆鬼且談且吃且吃且談不覺的吃了兩個鐘頭酒餚都已告罄鍾馗便叫跑堂的開帳算清了錢走出黄寳貨逕直到新舞台來到得那裏台上早已開鑼人頭甚是擁擠這天因是端節所以看戲的人格外的多幸虧預定了包廂否則這些一大隊的鬼恐怕連坐位都要没有呢當下鍾馗和衆鬼就踱到包廂裏挨次的坐定屏心歛氣的看那舞台上正演的賞端陽接連濱雄黄陣起白氏的角色甚是認眞而且色藝雙絶酒醉的熊度做得柔媚非凡不露一絲俗氣唱工輕圓瀏亮毫不苟且盜仙草時與白鶴童子大戰一場做工緊湊蹺步亦穩健異常台下采聲時起鍾馗也不禁喝了一聲采雄黄陣演畢鴛鴦壺出揚大頭鬼小頭鬼等在台上揷科打　引得衆鬼都笑起來鍾馗向衆鬼笑道這齣戲竟是替你們寫照了你們自已想想看鬼趣可是這樣的衆鬼笑了笑不多一會鴦鴛壺閉幕看戲的人紛紛動身鍾馗也就抖抖衣服和衆鬼起身走到戲園門首被衆人一濟鍾馗忽然不見了衆鬼尋不見鍾馗認是已先回了寓所了便也不甚在意各各分途而去這裏剩得積伶鬼地理鬼瘟鬼促狹鬼四個回到孟園旅社問起茶房可有個西裝帶眼鏡的鬍子客人來過回說不曾來那時衆鬼便詫異起來積伶鬼着急道鍾先生那裏去了呢瘟鬼道不要在那裏吃宵夜罷不然恐怕又被色君等招去嫖堂子了促狹鬼道你不要胡說色君和怨君同去的我也看見没有什麽鍾先生在裏頭呢地理鬼便告奮勇道上海的地理我都熟悉的在我身上包替你們尋來說着如飛的去了等到壁間的鐘鏜鏜的報十三下地理鬼跑得臭汗滿身垂頭喪氣的回來向衆鬼道這却難倒我了實在訪尋不到却怎麽處呢這裏正在鬼商量外面踅進個懶鬼來問起情由懶鬼笑道呸鍾先生　大的年紀了又不是小孩子也不是女娘家倒怕有人拐賣不成時候不早了我勸你們快些睡罷明天再說一面說一面打着呵欠出去了（三） 
俠情小說 
[好朋友] [  鈍]  
　　滬寗車站之旁有小樓一楹破窗深閉舊幕低垂呻吟之聲出於其間榻上臥病者面黄似蠟身熱如炭目灼灼視其婦喘息而言曰姊胡不來婦哽咽弗答但慰之曰君且安臥姊將來也 
病者安徽休甯人倜儻　貧有姊家小康前日以細故口角絶跡弗與弟往來及弟病弟婦泣求之則倖倖然來略一諦視作鄙夷色搖首曰自作孽不可活又顧謂弟婦曰汝家窮無隔宿糧豈將坐以待死耶婦泣對曰惟姊念手足情有以救我姊笑曰汝豈以我爲多財哉我自顧且不暇烏能救人無已且將十元去延名醫某先生來得其一診視雖死無怨惟此戔戔者我明日所需宜卽還也言已昻然去 
醫至噭然曰是傷寒也何不速治今晚矣且擬一方視汝命婦携方購藥歸進于夫飲之迄無少效然而十元去矣 
明日姊遣人來索金甚急婦無以應不得已盡取舊衣質諸肆始得以償使者去婦大悲泣思與夫同盡忽聞撾門聲拭涙啓視則有一人躬身而入識爲朱靜波君朱與病者爲同鄉特來探視問延醫否答已延而藥無效何不另延則曰貧甚無以爲資朱惻然起立曰嫂母悲予請代爲謀醫藥之費惟予任之 
朱居城內距車站六七里日必徒步往延某醫偕往診視其友夜則雇人至病家爲伴如是者幾一月朝夕奔波風雨不爲阻 
或邀朱遊宴朱辭或曰君何薄情寡歡乃爾朱慨然曰幸恕我我寧薄於酒食之朋而厚於垂死之及也 
鈍根曰朱君余曾見之沈默寡言而誠懇之意溢於容色初未識其俠腸義氣有如此也今聞其友病且愈矣朱君恂恂然無德色惟余不能不撰爲小說以勸世之爲朋友者 
文字因緣 
[玉田恨史題詞] [  超然]  
　　藍田雙璧早成煙玉碎香銷已六年地下埋愁誰省得不圖人世有神仙哀情曲體心中事妙筆平添頰上毫招取薄魂來腕底一燈風雨寫離騷人間天上難重見碧落黄泉兩　茫解識浮休生死例談玄終古屬蒙莊多少人天未了情纒綿到死不分明憑他一管生花筆寫出重泉咽噎聲 
[又] [  幻那]  
西風瑟瑟涙絲絲怕聽秋墳鬼唱詩省識生平無限恨一番回首一番癡一墮紅塵二十年蘭因絮果兩茫然來生可有雙修福我欲焚香一問天凄凉無奈舊妝樓燐火星星月半鈎愁煞喃喃癡阿母夜臺誰作寄書郵月缺蟾圓總不平人非太上孰忘情可憐最是江郎筆也作寒蟲斷續鳴 
[又] [  秋水]  
人間天上兩情癡恍見書空咄咄時莫道陳郎詞筆好分明一卷鮑家詩紫玉於今已化煙人天無術證釵鈿須知倩女離魂病不載當年仲景篇千古姻緣妬女牛癡魂應在舊妝樓獨憐老母劬勞甚問暖噓寒已五周茫茫恨海總難不何况悠悠隔死生料有精魂托毫素冩來都作斷陽聲 
[又] [  拜花]  
　　信說纒綿死未休離魂終古憶高柔開幃莫道迷離甚安見鴛鴦不並頭能以精誠致魂魄却憑心理寫情癡（借用白居易汪咏霞句）鸞賤記滿相思帳付與王郎手內持（集新疑雨集句）石猶能爛海能枯親築高臺號望夫埋恨莫須長鬱鬱有人能盡悶葫蘆碧落黄泉尋不見斷魂歸夢兩難知寫來都作傷心語愁煞挑燈落筆時 
 
 

Page 14

 
 
   
 
