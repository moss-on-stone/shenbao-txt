# 1887 - 226 - 4905154

 

Page 1

 
 
[新印淞濱花影出售] [  申報館帳房啓]  
　　上海爲名花薈萃之區來游者如人羣玉山頭衆香國　往往以未得遍觀爲憾花影樓主人爰於花叢中選得解語花百人索取小照延名手摹繪成圖玉貌花容栩栩欲活每一圖後附以賛語用石印點成分釘上下二册外用錦套裝潢極爲　致每部碼洋一元二角滬上南北申昌各　賣申報人西園帳房俱可購取各外埠均由申昌書畫室及賣申報人經售倘欲躉買則請移玉至本舘帳房面議可也 
[經藝文準告白] [  點石齋主人啓]  
　　經蓺之選視制蓺爲尤難流傳旣鮮專作盖寡求精且備甚非易矣本齋上科印有經蓺淵海五千部已銷售無餘而同文之宏括亦並行於世然篇目無多已爲舉業家所珍如此茲本齋特請龍門職志汪逸如先生主選政共得文二萬首請諸名宿新作者近萬首名家窗稿五千首家藏　本五千首其篇牘之多旣已過淵海而超宏括詞經月旦文無雷同懸之五都之　必貴洛陽之紙丹鉛於今秋潮落之日汗靑在明春花信之辰海内多士翹盼以俟存書無多來購宜蚤 
[石印殿本直行康熙字典出售] [  點石齋主人代啓]  
　　康熙字典一書縮印創自本齋比年踵起者甚衆早已四海風行現本齋復得殿板初印一部精美齊整洵爲罕世奇　　仍縮印中號直行每部　裝六本碼洋二元五角悉數售與愼記已於本月卽日出書有躉購者請至逢源里愼記面議可也 
[日食芻言]  
　　丁亥秋七月之朔日有食之本館具書於報矣有味道館主爲余言推算日食較月食略難殊非朝暮間事外間推算大約用每十杪之對數八線表欲求其密非中比例不可若用西洋每一秒之對數八線表推算其法較捷然亦非數日之功不辦因以南匯天文士賈步緯先生所推者見示具言京師及上海日食之分秒時刻京師初虧午正一刻十一分方位在日體右邊偏下十六度之處食甚未初三刻一分見食八分八秒復圓未正三刻十四分方位在日體左邊偏上五十四度之處食限總時二點鐘二刻三分上海初虧未初初刻十二分方位右偏下八十五度之處食甚未正二刻一分見食六分四十一秒復圓申初二刻七分方位上偏左三十三度之處食限總時二點鐘一刻十分此賈君之說也剡溪支君又專示以上海所食之分秒時刻云食分七分一十四秒初虧未初一刻十三分五十三秒食甚未正三刻二分五十杪復圓申初三刻十二分三十九秒食限總時二小時一刻十三分四十三杪日躔宿度黃道星宿初度六分五杪赤道張宿一度三十三分四十五杪日食方位初虧右偏下復圓上偏左此支君之說略詳前報者也而余莫之辨也因憶吾友濮君明泉博雅士也每逢星期輙相過閒話談吐如粲花善與騷人逸士交余與之相識兩年亦頗欽其學術兼與談及天文等學其言汪濊莫測其際現從事於龍華之製造局嘗與友赴龍華會過君之居見其辦公之處係西式洋房一所前臨古寺後俯魚池房以外沿隄楊柳夾岸桃花四面凌空别有幽趣室中懸一聯係濮君客鄉感懷者曰　郎已種桃千樹陶令先栽菊滿園觀其所言其人可以想見余旣得支賈二君之說因袖其稿命車而往欲與濮君相訂證旣而𣾴君謂余曰日食之說汗牛充棟今日之事吾與子姑莫辨此空談且俟其時觀所食之多少卽可以質二君之說矣遂與之臨淵垂釣依檻敲詩以娱以待俄而日光漸暗余仰而觀天目爲餘光所射不轉瞬卽昏眩不可耐濮君曰觀日食者常取極明玻璃敷之以煤映日而視庶不傷目否則以鏡映日亦可以見食之多少然不若視水底之天也遂與移步池邊俯首而視初時見有黑氣自西北向東南而來漸將日光銜住愈銜愈多日之形遂如初三四之月繼而漸吐如初八九之月復又如十二三之月正在諦視間忽來微風一陣將滿池緑水吹縐成紋日食之形又被浮雲遮住望水面而模糊仰天心而縹緲及雲開風定則已復大地光明矣遂别濮君而回則見案頭又有味道館主　測日食之條云初虧未初初刻八分方位度數與前所推同食甚未正一刻九分見食日體全徑六分半復圓申初一刻十四分方位度數與前所推同食限總時二點鐘一刻六分余與濮君未限時刻而約略計之亦似適合與賈支二君所推亦無甚懸珠信乎推算之說果有準也或有問者曰此何祥也吉凶焉在余曰日食之說冬烘先生則曰日爲野日食也有自號通達者則曰此邪氛也陰盛陽衰之兆也夫日陽也邪氛陰也陽事不降陰氣過盛則邪氣遍塞上侵於日故日爲之暗公羊氏曰日食者土地之精上敷於天而犯日此其明證也古　日有食之則天子伐鼓於社榖梁傳天子救日用五鼓諸侯用三鼓大夫擊板夫以有聲者聲屬陽伐鼓擊板皆所以抑陰助陽也於社者社陰也攻陰以救陽也故凡有日食必有徵以陰氣盛也而吾則以爲皆非也日食之故躔度使然吉凶之說先聖假以示警戒耳考之史傳春秋一書書日食者三十六綱目所載難更　數且其後無不有徵應有書日食旣者則必有大咎然傳會者亦多矣夫說日食者皆曰君心有　 
缺天先示象以相警故食之多少可以卜咎之大小然漢文帝唐太宗之際亦有書日食旣者夫三代以後人君如漢之文帝唐之太宗亦云僅矣而赫赫者猶示此嚴威豈天亦用春秋之法而欲責備賢者耶且食之時刻人能預知之唐則李仁風且以死相約旣云上天所以示警者又何以使人預知而預算之耶吾思日與月與地球三者遞相乘偶有一隔其光遂掩而地小於日月小於地故日之食多旣而日食少旣非少也旣於此未必旣於彼也卽如今次之日食俄羅斯與日本交界之處食旣而中國只及六七分之間其故何哉蓋月之所以食者地掩月也日之所以食也月掩日也月得日以成光而地大於月故能全掩夫月而食多旣月小於日不能全掩日之光掩於此或漏於彼故旣於此或不旣於彼具見爲旣者地處月所掩之中也見食數分地處月所掩之邊也是卽日食之道矣何預於吉凶乎若有問余以吉凶之說者吾請爲之誦泰誓之萹曰天視自我民視天聽自我民聽 
[本館接奉電音]  
　　昨接在京友人發來電音有本月初三日旨一道敬謹譯登○七月初三日奉旨蘇州織造仍着奉曾接管欽此 
[京師紀事]  
　　户部署内大門之北有房數楹向爲該部隷役眷屬所居端節前諸役常於此聚賭堂官耳有所聞乃飭司務廳立將隷役眷屬逐出署外嗣經堂官將此房修理整齊因查井田科司堂科房向附於廣西司署内甚屬狹窄遂諭令井田科司員移於此房六月杪已將卷牘一律移入各司官於是日咸往致賀○六月杪奉宸苑與户部咨 
 
 

Page 2

 
 
文因通州坐粮廳扣留興隆木廠由天津採買花梨擅木等物雖該廳遵奉部札已經放行惟扣留商人馬得春護照未據該廳發交且護照係奉宸苑所發關繫匪輕相應咨請貴部轉飭該廳立卽呈繳户部已飛札坐糧廳卽將護照傳差送部以便轉咨奉宸苑近日聞該廳已將護照送部矣○六月廿一日刑部有交南城坊看押竊賊一犯經差役由刑部帶往該坊詎行至打磨廠該賊斷　越房猱行而逸而該役亦緊緊相追及至前門城根相離咫尺賊恐被獲乃向役胸前踢一脚將役踢入河中賊卽扒城墻而逸幸有人將役救出得以無恙聞該役當赴南城坊禀報此事當卽下令緝捕矣○崇文門外中三巷有張姓號立齋者紈袴子弟也以白銀三千買靑樓中人名曰三順未逾三日突來三十餘人將三順槍而逸去張怒甚向南城坊鳴寃六月二十日經差役將三順與爲首之勾姓旂人拿獲嗣經坊官研訊勾復供出匪徒十數人之名姓住址經差役各處尋拿聞已獲住六犯至因何聚衆搶擄尚未有所聞也○皇上大婚宮中及自大淸門至乾淸門中路應需鋪地花毯紅毡兩項經工部查照同治年間辦過大婚成案每項應需若干及寛長尺寸數目分晰咨照内務府照辦聞應需花毯紅毡計有一百萬塊之多○地安門外十岔海係蓄城外長河之水以灌注於三海内廷各渠西岸庄人較多每遇大雨沿墻以西雨水灌注汪洋一片往來車馬殆有臨流望渡之歎現擬就海岸西畔以至南隅建甬路一道高與海塍齊寛約二丈許悉以三合灰土培墊加夯及硪務期堅實於西南岸建石橋一座悉以粗石灰灌漿砌成庶西來潦水不致停蓄而行人亦可往來又將海間小道加高培墊中間舊有石板小橋以資啓閉現擬以建大橋一座較前加深高大兩旁添建橋翅現已由官飭廠商鳩集工料赶辦矣○江西撫州營都司缺出送部銓選兹經兵部將漢三等侍衛韓定國銓補是缺於七月初旬由本部帶領　 
引見按韓都戎現年三十五歲福建福州　閩縣人由丙子武進士欽點三等侍衛四年期滿奉旨以都司用適此缺出輪應韓都戎到班故得銓補也○庚伏以後大雨兼旬京師房屋墻垣歴稍久者本有剥落之虞天晴後均雇匠人修葺灰價因之陡漲每百觔需京蚨四千文○六月廿六日由内傳出皇上明日夘正二刻乘轎出乾淸門隆宗門至慈寍宮請皇太后升寳座行禮畢由舊路還宮辰初升乾淸宮受賀辰正至寍壽宮入座聽戯○昆明湖建水師學堂於今正下旬破土營建聞此處工程大致粗具建海軍節轅於廓如亭亭迤東大堂配房庫房羣房不及百間湖外分建水師内外武備學堂以儲人才而資學練其承修此項工程向係興隆　茂廣豐天德恒順廣恩德和恆祥等廠　家分叚承辦○京師以六月二十四日爲關聖誕辰旗緑　營公所官廳皆具牲醴焚香致祭該處當差官兵等淸晨卽往不得一人不到祭畢各以酒食快樂一日其住户鋪户恭慶誕辰者十居八九鞭爆之聲不斷而廟中之以文武玩藝演唱者亦夥 
[詳述火災]  
　　秀水縣屬棲眞寺鎭某南貨店失火一事昨報尚未得其詳兹悉該店係范公盛是日適　出殯樓上燃點香燭不知如何飛墮火星待送柩回來火已上炎無從撲救約計焚燬大小店鋪廿六七家始得救熄 
[漢皋火警]  
　　六月二十三日淸晨漢口上碼頭利濟巷失火登時火𦦨衝霄烟痕匝地附近水龍啣尾而至汲水狂噴祇燬小雜貨店及住户兩家旋卽告熄有某甲者因事至隔河一見火光立卽喚渡回家意圖搶救心慌意亂失足墮河援救無蹤以致淹斃不死於火而死於水其殆與陽侯具有夙緣歟又二十五日之晚新開河邊陸某家團坐作葉子戯至兩點鐘後夜深人倦偶墮火星延及蘆篷登時上熾是處江水初退泥濘難行諸水龍夫皆裹足不前無心施救且附近一帶盡係板屋蘆舍曁板廠舊木料等店一經延及頃刻卽延蔓難圖後幸諸龍長督責森嚴龍夫遂勉爲澆灌歴二點鐘火始漸熄約計灾户七八十家焚斃老嫗一人牛一頭云 
[水落石出]  
　　漢口友人手畢云六月初三日後天氣晴多雨少水遂逐漸退消窮苦小民得以稍蘇困頓矣先是省城内積水甚多街道盡行淹没猶賴各閘悉皆堵塞江水不能倒灌入城然最大之時江水尚較積水高三尺數寸現在水已退去三尺外江夏縣龍大令因將水閘城門等處測量驗勘覺江水已低於内河之水遂令隨時啓閘俾城内積水得以卸淸又漢陽城内之水自二十後已次第消盡惟鸚鵡洲則地勢高低不一水難盡消然高處亦已有退露者漢口水退已十有八九惟堤内積水如横堤痘姆殿等處未經退涸鹽公所雷祖殿下之閘則已經開放想華街上下之水當可旦夕退去矣下碼頭洋街前後各馬路塡築甚高已於二十三日退盡英領事公館前及賽馬塲亦皆次第涸出從此可無須陸地行舟矣 
[閩中芻言]  
　　有李九九者年二十餘平日游手好閒日前爲泗文佛壽辰鄉人在花巷口神龕前雇人說書人皆圍立傾聽路爲之塞時九亦在塲適有某紳家傭婦林氏之子某甲年甫及冠向在南街學鐘表業是夕行過該巷口人多擁擠甲强要闖過至九身邊兩不相讓彼此口角甲倚勢忿詈九忍耐不住便以老拳奉贈甲非其敵不數合卽敗去旋向其母瀝訴受辱被毆狀林氏莫知其子之惡查悉九有兄李書錦卽在巷口剃頭店作夥次晨卽到該店吵閙器件多有摔毁者旋將書錦拿到兩廣會館内經陳某喝責二十下林氏自行執杖十分凶恨陳某係在某紳家服役曾給頂戴人呼之爲差官後書錦情願將弟尋交方得放回嗣九恐兄受累自行投到陳差官將九綑吊戯臺旁兩足離地擇其緊要處飽以老拳喊痛之聲令人不忍聞約匝日始解其縳拳師嫩司路過進視曰傷深矣不出一年將爲地下人九聞言亦潸然淚下林氏尚不滿意擅將一面之詞泣訴於主人某紳爲其所朦又將九捆送閩署王大令提訊之下喝令枷示花巷口發保看守九受傷甚重痛不能耐荷枷十餘天至前晚地保又向勒索陋規九囊澀無以應地保欲以大練繫手足九情急卽乘間逃脫馳回家中泣告萱堂拜别而去母恐九自萌短見卽遣人分道追至南臺大橋而九已跳入江心與波臣爲伍矣遺下衣裳布鞋由某丙持歸伊母騐是九之物件昏倒欲絶現伊母親到某紳門首日夜痛哭道路聞之咸抱不平地保已禀報閩縣未知後來作何了結耳○客有從長邑到省者據稱該縣有張本在家擁巨資前二年雇有傭婦游陳氏在家作工旋因事辭出氏另覓他家生意旋又回鄉有某甲善刀筆與張有隙唆氏以謀奸情狀控張藉以圖詐黃大令蘭爲風化起見批斥不准現在某大令接篆復行呈控提訊之下見氏係半老徐娘斷令張出錢十千了息詎氏旋詰旋翻覆訊之日將張押在捕署幷以和奸抗稅情罪通詳上憲革去監生張吝于貲財在押復爲差役所勒索不堪其苦押所門口有井深約三四丈上月間提張覆訊張思此堂必受酷刑適由井旁經過突然跳下幸天旱水淺不致滅頂張之妻子聞報亦欲投井經衆攔阻張經人救出渾身破裂足骨折斷奄奄一息張母年逾古稀睹此參情奔入　 
縣衙泣詈聞者代抱不平現此案經府委樊司馬前往會辦昨聞已經斷結將氏當堂喝責令張稅契數百千以了事樊司馬業已到省銷差矣○省　四下洋戯班爲土腔中巨擘前日在井門城上大樓内演唱遠近往觀如山如海正在金鼓喧聞時人忽擁擠有甲乙二人立脚不穩　衆推　 
墜城下皮肉損傷手足之骨俱折見者憐之○有甲乙丙三人約伴四五十人作長夜之游招名花數輩先在廣叙樓歡呼痛飲杯盤旣撤甲從大橋下登舟順流而回乙丙領衆客數十出西關駕舟從洪山橋約駛到觀音亭齊集暢飲詎甲駕舟後潮水已退加以石　風起波浪怒翻一葉扁舟搖蕩不定衆妓驚悸失色客亦嘔吐欲絶至夜分風浪尤大甲舍舟登陸諸妓或携手同行或背負而走約行三四里許山路尤異常崎嶇不能前進乃又登舟逆流而渡乙丙之先待者良久不見甲至已駛舟他去及甲到觀音亭則風景依然而朋儕已散妓亦飢寒交迫不復能献媚取樂祇得自斟自飲自唱自彈東方旣白解纜而歸或問曰昨夜之游樂乎則惟掩口而笑徐應曰甚矣憊 
[誣良爲賊]  
　　姑蘇訪事人云六月二十六日有一人年三十餘口操本鄉音行過目蓮橋下被捕役指爲竊賊用細麻繩將髮辮吊起以 
 
 

Page 3

 
 
樹條遍身敲擊逼認竊贓其人無以應惟極口呼寃而已良久路人聚觀者漸衆有人識其爲水作匠並非梁上君子一流人捕役聞言卽鼠竄而去衆人遂將其人放下而已憊甚矣 
[兵輪擱淺]  
　　前日袁鶴亭鎭戎所帶之南瑞兵輪在吳淞口外走錨擱淺鎭戎立雇小火輪三艘拖進浦江不知有無損傷需人修理否 
[解餉北上]  
　　前日有浙省委員潘君押解京餉船兩艘抵申暫泊小東門外上海縣蒯大令飭差會同汛兵督率地保更夫在船左右嚴密梭巡昨晨潘君將餉銀運上海定輪船隨卽展輪北上赴部交納該差等旋回縣署禀覆銷差 
[飭縣查明]  
　　前有滬南商船户朱廷宣等投道署遞禀略謂安徽舉人朱鼎起自經各號商公舉爲商船會館主傲慢自尊輕視船户且該會館每年進欵有四千餘兩之譜除火食薪水外並無别項開銷自朱辦理以來從未造報銷淸册其中難免弊竇現經商等查有浙江候補知縣葉佳鎭爲人公正品詣端方爲敢聯名禀陳可否將朱退去以葉佳鎭充商船會館主之處出自憲恩伏求俯准云云龔仰蘧觀察批飭上海縣查明給諭前日蒯大令諭令各號商詳細禀覆再行核辦 
[地甲受笞]  
　　地棍陳炎炎前經道憲飭縣　辦蒯大令奉札卽逮案訊明笞責後復令枷號在大碼頭邊前日大令因公至大東門外見大碼頭邊所有穢物堆積如山而不見陳　枷在此遂命　入接官應立傳十六鋪地甲裘福到來怒謂大碼頭乃官憲往來之地爾並不勤于糞除至枷犯陳炎炎爲道憲札飭訪懲爾並不帶在犯事地方鎖練示衆藐視公法可惡異常遂喝令笞責二百四十板帶回縣署交差看管着交出正身計錄再行核辦陳看押令游示七天以昭炯戒 
[英界公堂瑣案]  
　　包探賀東生禀稱昨見山東人于樂齡身穿舊布衫褲至寳善街大亨通棧俄見其換綢衫褲而出鞋襪亦煥然一新小的以其形跡可疑暗中探聽悉其甫到滬上並無鋪蓋留在棧中隨身祇一小包及往小東門外返寓辦有新衣及綢料立雇裁縫到棧製衣幷辦有小白皮箱等件盤詰之下自書節略云于　齡年十九歲山東登州府蓬萊縣長山島寺後人父親于懋民兄于夢九在烟臺與張伊甫股開東震源廣貨字號曾在號中取元寳三錠先在烟臺謙吉益錢莊兌去一錠計洋七十餘元旋搭重慶輪船來滬除置辦衣料及付船資外尚存元寳二錠洋銀七元均存箱内小的因同起出皮箱及衣物送案節略齎呈于供認前情幷稱取銀來滬玩耍别無他故蔡太守鑒閱節略與所供相符檢點元寳洋銀衣物交該包探帶回捕房着于信致父兄來滬再行核辦裁縫　追工洋一元太守將洋提給之○馬房夥王永康控稱偶至老　 
虎灶購水被趙阿光擠軋與之口角致被毆傷趙稱店中學徒出門泡水被王毆傷小的與論反被交捕拘來蔡太守飭捕將趙帶回着邀學徒到案再訊此已見諸前報者也昨日王投案申訴前情幷稱背後受傷尙未全愈且失去時辰表連銀練趙執定前詞學徒區福供稱初時出外泡水被王拳毆師父趙阿光向論反被交捕太守謂趙旣稱學徒先被毆傷當時何不投案申訴今騐得學徒並無傷痕始判罰趙洋二元償王失表○日前牛　棚西人密司沙訴稱管事人宋先春雇熊　春爲替工後忽失金鋼鑽戒指時辰表及婦人房中匣内洋十二元房中惟小細崽沈阿法可以出入遂告知包探陳阿九拘熊沈二人送案蔡太守訊得毫無頭緒以該西人疑竊無憑不予准理昨日密司沙投案申訴前情熊沈仍供稱洋東失竊毫不知情　稱熊誠實可靠沈亦素不悮事太守商之賈副領事飭宋具保熊沈釋出再飭包探查贓○王錦雲訴稱雇坐東洋車被林春山所拉木料車撞傷頭面林供彼此均未留神惟求恩宥蔡太守判罰林洋一元給王林稱無力罰洋太守　爲管押三天張王氏訴稱由東向西突遇蔡阿蘭之東洋車由西向東致被撞傷右肋蔡阿蘭供小的拉西人包車該氏自己疏忽以致撞　蔡太守判罰蔡洋一元給該氏爲養傷費○吳淞人葉紅生訴稱曾在翁阿友所開福興烟館傭工翁欲行無禮小的不願奪門奔出昨被尋見仍欲拉小的去小的堅不允從由捕拘案翁供潮州人現在鄭家木橋開烟館前在吳淞生理時與葉相識後由同鄉人言及葉被父逐出無可棲身小的遂留在館中月給工洋半元每日給烟一錢豈知葉逐日須多吸洋烟再四說之伊卽竊衣物私逃昨得尋見伊反妄指小的欲行非禮包探顧阿六禀稱曾送葉至仁濟醫院騐過據言頗難騐明葉稱臥處草紙甚多可爲　據蔡太守謂葉前曾冒寫銀票拘案後勒令回籍不料今仍逗留滬上且在堂上供訴齷齪情形無恥已極判發棲流所押令戒絶洋烟再行遞籍交伊父親收管翁暫行開釋如果查有無禮實情務須提案究辦○李阿昌訴稱在路行地走被嚴阿林所駕馬車撞傷左足由捕拘案叩請騐傷嚴供小的駕車出外見李在前呼令避去李置若罔聞以致碰傷乞恩明察蔡太守判罰嚴洋一元給李爲養傷費○華捕禀稱竊賊陳金林闖入西人花園竊取綢洋傘出外意圖再入適被小的撞見獲住人贓西人申訴前情陳認竊求恩蔡太守判管押四十二天贓交西人領去○鞋鋪夥楊永春訴稱同業人徐玉林失業無聊懇小的留住鋪内詎被竊被質洋一元向索無着爭執間由捕拘案徐供小的與楊爲友楊曾向小的借錢今小的失業無聊取伊被窩暫押原許贖還不料被捕拘案蔡太守飭徐交保出外贖還被窩○包探戴金寳禀稱日前有妓女金文蘭乘馬車遊靜安寺不知何故與他家大姐周阿林李愛雲口角後金妓邀張大金等在蟠桃閣　茗評理　大姐以香燭服禮事已了矣張又冒充小的之夥向大姐索酬洋五元大姐不服報訴捕房捕頭派小的查明以上情形拘張送案聞金妓曾　張至洗心泉書塲爲夥周阿林李愛雲同供坐馬車至靜安寺金妓在車上抛擲穢物過來爲此向之辱駡張妓卽唆使張等勒令在蟠桃閣服禮以致花　 
錢不少後張又冐爲探夥拉至洗心泉書塲内新芳園烟館索酬因之報捕張供金妓確曾與大姐等口角小的不敢索酬更未冐充探夥蔡太守以張非安分可知判押七天以儆 
[送匾誌盛]  
　　屈臣氏大藥房久已馳名遠近今復設分局於四馬路棋盤街可想見其藥物有靈不脛而走本埠關道憲龔仰蘧觀察贈以匾額曰仁心濟世該藥房　吉懸掛亦時盛事也書之爲藥房主人誌喜 
[痧斃招認]  
　　虹口同仁醫院來信云昨日十點鐘由捕房扛送發急痧一名來院據捕云由順泰碼頭收來其初尙有一點知覺自言姓朱住在洋涇浜廣和里及至醫院已難啓齒由院用西醫百般調治已無及矣延至三點鐘遂斃其人似潮非潮似廣非廣殊難稽察其形面長嘴尖額闊鼻隆濃眉深眼身材中等年約三十五六歲上穿半新舊銀羅短衫下着黑絲紗褲脚穿蜜色廣東式鑲鞋身邊並無財物業已報入捕房通知地方如有親族戚友等在滬者速來院認明收殮毋貽後悔也 
[上海四馬路文報局内協賑公所三馬路與昌協賑公所四馬路高易籌賑公所報解東賑第三十九批庫平銀五千兩公啓]  
　　啓者敝三公所自本年六月初八日解出第三十八批東賑銀一萬兩後疉接金苕人潘振聲兩先生電函需欵急迫兹於六月二十九日由文報局湊集各善士捐欵計庫平銀二千兩與昌棧一千五百兩高易行一千五百兩合共庫平銀五千兩作爲第三十九批匯定票據程解山東金潘兩先生兌收散放以資急賑伏求海内大君子源源賜助拯彼灾民不勝叩禱之至敬此布聞伏維德鑒[  三公所同人謹啓]  
[懴紅生阮子温世兄禀經酌雅媚學工詩屢以大箸見示聯珠唱玉欽佩莫名今春以述懷詩屬和余適因病多故迄未報命殊覺歉然秋日偶閒率和元玉聊當報瓊卽請郢政]  
　　烟波迢遞思悠悠彈指流光春復秋媿我虚抛駒隙影羡君鄭重燕貽謀詞工白戰勞郵寄酒酌黃嬌待破愁萬里鵬摶雲有路相期投筆覓封侯[  丁亥新秋徐園百花祠香尉魏塘畢以懴情稿]  
 
 

Page 4

 
 
[意琴室主爲素蕤閣徵詩題扇謹和元韻藉附驥尾卽請夢畹生大吟壇政刊]  
　　新詩爭唱比紅時團扇秋風動我思遙望碧天銀漢畔雙星會合兩扶持素蕤近自姑蘇來故獻及之[  丁亥乞巧前三日玉梅花館女子朱霞筱卿未是草]  
[新秋懷人詩錄請諸大吟壇哂政]  
　　天南遯叟紫詮夫子絶大淋漓筆一枝天南淞北我神馳經綸莫展談仙鬼慨嘆英豪不遇時倉山舊主倉山舊業尚依然繼起詩才似謪仙學有淵源　有所緑楊深處伴花眠夢畹生玉樓歌管夕陽斜一曲梅花興正賒氣格風華才綺麗雄談粉墨吐奇葩李子康孝廉彼美西方迹久暌杏花時節憶攀稽如何使我辭偏宕也爲文齊福不齊朝鮮李竹湖孝廉悵望天涯閒步遲暮雲遮處寄遐思伊人相隔三千里秋水悠悠神與馳瘦鶴詞人久仰才名滬海濱六朝風調本天眞騷壇牛耳應君執可許騷壇結比隣藜狀舊主三唐格律�超倫異地同鄉氣味親懷舊常存潘岳影悼紅吟裏性情眞怡紅園惜花侍者溷跡風塵車遠征惜花有偶証公評音書不藉鴻鱗遞列缺電光萬　明小藍田懴情侍者百花叢裏寄吟身品緑題紅筆底春海上羣芳都閱徧風流我愛晝眉人太痴生天涯覊泊逐閒鷗夜雨孤燈思獨悠詩向冰壺曾濯骨多情宋玉自悲秋[  吳縣味道館主葉耀元待定草]  
[浙省撫轅抄]  
　　六月二十一日候補府童光澤西塘南龍頭勘工回省禀到運副廖宇泰禀見辭回寗茲奉鎭鹽局候補縣汪肇敏禀知臬司委嘉属公幹禀辭○廿二日開化縣徐名立因公晋省禀到禀安候補縣彭寶謙由湖工回省禀到寗紹分司高尚禀謝飭知赴任禀安○廿三日諸曁縣胡專丁來省禀知前署長興任内交案銀兩掃數辭淸浦江縣朱禀辭回署巡檢陳達朝禀奉飭知　海防新班先補用叩謝 
[蘇省撫轅抄]  
　　二十一日江南提臺譚松江來候補縣吳兆楣缷署新陽縣事回○二十二日江南提臺譚辭行候補道吳承潞上海來候補縣郝炳綸禀辭回金陵代理吳縣主簿李智權禀知本日接鈐任事前署泰州知州長康靈柩擇於本月二十四日巳時起程回旗安葬○二十三日江都縣謝延庚解案來省禀到並謝開復頂戴江陰縣許禀辭指發曰蘇南防新班試用縣丞陸琪浙江人由京騐看來省禀到主簿何樹卿禀辭赴南渡釐局差○二十四日候補道吳承潞辭行回滬兵部郎中應振南辭行赴都候補同知吳恆禀謝奉飭前署華亭任内交代限内解淸酌委州縣一次候補縣李慶沂禀知奉委解金陵餉銀差指發江蘇新班卽補用府經歴魏鴻勛湖南人由京領照來省禀到○二十　日藩轅牌示照得丹錫縣主簿邵霖升補吳江縣縣丞遺缺查有新班卽補主簿左文炳請補又荆溪縣張渚司巡檢蔡敬慈病故遺缺查有海防本班儘先巡檢于瑞麟請署又震澤縣平望　 
司巡檢朱甲榮病故遺缺查有新班先巡檢俞龍盤請補又崑山縣石浦司巡檢王金詔病故遺缺查有海防分缺先巡檢胡受年請補候補府吳道中松江公幹回候補知州朱之模松滬釐局解餉來請　太倉州甘草司巡檢陳輝昇禀辭赴任新選靖江縣新港司巡檢蕭體謙四川人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年六月二十七日京報全錄]  
　　宮門抄○教職單○署楚督奎奏升補長江水師各缺摺○廣西提督蘇等奏原保各員聲覆另獎摺單一件○六月二十七日兵部太常寺　僕寺廂紅旗値日無引見○惇親王等謝賞如意等物恩○廷　謝授大理寺少卿恩○掌儀司奏初一日祭奉先殿澍貝勒行禮○召見軍機廷禧李端遇皇上明日卯初二刻至大高殿壽王殿行禮○光緒十三年六月分教職單教授吉林府周德至順天甲陜西延梁式　州福建邵武陳智先龍巖四川　安劉紹寛瀘州俱舉廣東雷州何達聰廣州甲四川綏定牟晉豐卭州附貢雲南麗江竇岱徵江副榜正　直隸易州李濬廣平湖南攸縣　元昺寳慶武陵譚瑩衡州廣東南雄秦熾昌肇慶雲南雲龍　書元雲南晉甯劉守先曲靖貴州玉屏周重光安順俱舉甘肅鎭番李茂南鞏昌附生訓導山東濟陽趙潔泰安挨陜西寍陜常之傑同州同官屈遠超漢　甘肅成縣石炳奎平凉秦安常九齡鎭西廣東陽山　　修廣州四川懋功向有基成都俱歲四　　　　 
川　江張德修成　舉復諭江蘇碭沈福同松江舉山西絳　郭夢婁汾州湖南藍侯材驤衡州廣東東安王培德瓊州四川丹稜舒紹　重慶仁壽　孔堂　　俱山西榆社宋愼修汾州恩陜西沔縣王道　同州副榜雲南呈　何杓朗曲靖副貢復訓直隷淸豐陳寳仁保定江蘇上元張是保蘇州山東博山王守　濟南河南汝寍郭雲輅河南浙江永嘉褶或煒杭州廣東曲余元驥廣州雲南徵江　萬淸雲南大理楊樹銘雲南文山畢光漢雲南俱禀直隷棗强曹甲萬河間副撈貴州興義孫家璠銅仁舉開州張元爖遵義剛生○○頭品頂戴兼署湖廣總督湖北巡撫臣奎斌長江水師提督臣李成謀跪奏爲長江水師湖廣所轄各員弁因事出缺　 
揀員分别升補並照章聲明請旨定奪恭摺仰祈聖鑒事竊查長江水師員弁出缺向係開單會奏請補在案兹續有因事出缺　 
經臣成謀遴選資格較深歴練營伍熟悉水師之王洪陞王春和二員遵照奏定章桂分别升補各缺咨商到臣奎斌查王洪陞王春和二員均由已經借　官階遞請升補相應　章聲明可否准其升補恭候欽定理合分晰　具淸單恭呈御覽如蒙俞充俟接部覆分别給咨送部　見以符定制除飭取該員等履歴咨部外謹會同兩江總督臣曾國荃恭摺具陳伏乞皇太后皇上聖鑒訓示謹奏奉硃批兵部議奏單倂發欽此○○督辦巡防頭品　戴廣西提督臣蘇元春暫護廣西巡撫二品銜布政使臣李秉衡跪奏爲遵照部行查明原保各軍獲勝人員分别聲覆另獎籲懇天恩仰祈聖鑒事竊臣等准吏部咨廣西提督蘇元春等奏萃勤各軍獲勝出力　覆另獎遵旨議奏一摺於光緒十二年九月初七　具奏奉旨依議欽此　單知照前來臣等查原奏内稱奏定章程凡遇外洋接仗獲勝出力　員悉准各統兵大臣從優　獎並准懇請破格恩施不以從前内地保案章程嚴其限制如係奉旨允准原保單内卽與内地章程不符皆係恩出自上毋庸請旨更　應卽欽遵註册知照其不准保案十條仍不准奏請若係籌運軍械糧餉等項勞績自應槪優保歴辦在案除何若泰等此次分晰各項勞績所請獎勵首經奉旨允准核與奏定章程相符者照章遵旨註册知照外其核與例章不符並將此次改獎各員另繕淸單五件恭呈御覽等情除核　及駁正各員飭知　　外其應另核請獎查明聲覆者共計二十員當經分别移行去後　據督辦欽廉防務前統萃軍前廣西提督馮子材前統勸軍署廣東高州鎭總兵王孝祺前統楚軍前福建布政使王德榜曁臣營務處省局司道先後查覆前來臣等逐一核明間有仍與例章不符之處未敢率行照請致于駁　因爲酌改擬除知縣陳仕在瓊州軍營瘴故已由東省請卹知縣陳文泉取　歴未據覆到隨後另行辦理外謹將通判莫宴榮等十八員緒具淸單恭呈御覽合無仰懇天恩　部照准給獎出自逾格鴻施所有臣等遵部　查明覆奏緣由理合會同兩廣總督臣張之洞督辦欽廉防務前廣西提督臣馮子材恭摺具陳伏乞皇太后皇上聖鑒訓示謹奏奉硃批吏部議奏單倂發欽此○○謹將查明各軍獲勝出力人員分别聲覆另獎繕具淸單恭呈御覽計開提舉銜候選通判　宴榮原請以通判分省儘无補用候選府經歴董履氷原請以府經歴分省補用藍翎五品衔分省補用鹽大使葉傳紱原請俟補缺後　知縣留廣東補用分省補用從九品王國鈞原請以巡檢留廣東補用以上四員部議奏定章程無論異常尋常勞績一槪不准保舉分發省一補用留省補用今該員等係籌解餉　出力所請獎叙核與奏定章程不敷應令另核請獎莫宴榮請俟選缺後以　州用董履氷　俟選缺後以州判用葉傳紱請俄補缺後以知縣歸候補班補用王國鈞　俟分省補缺後以縣主簿儘先補用候選知縣呂兆熊原請改以教諭不論雙單月遇缺部選俟　缺後以縣丞用張澄原保加五品銜以上二員部議原保淸單内呂兆熊並未聲叙何項出身張澄係何項實官所請加五品銜亦逾加銜限制應俟聲覆再行核辦查呂兆熊係湖南零陵縣附生中　同治丁卯科本省鄉試舉人戊辰科會試未第註册揀選知縣因隨同興修永定河工出力保奏准加同知銜實係揀選知縣並非候仍請以教諭不論雙單月遇缺卽選張澄係江西新建縣附生隨剿直東捻股肅淸案内保奏准以縣主簿分發省分遇缺卽復因淸淮拿辦匪徒案内　奏准俟縣主簿補缺後以縣丞用又因拿辦每匪朱振岡案内保奏准給六品頂戴本有六品頂戴係縣丕用分省遇缺卽補縣主簿仍請加五品銜提舉銜指分廣東通判張國華原　以通判儘先補用升用知縣廣西補用縣丞林成幹保以本　儘先補用五品藍翎山東補用典史　業誥原保以典史儘先補用以上三員部議原保淸單内並未聲叙何項補用班次應俟聲覆再行核辦查張國華係　廣東試用通判應請仍歸廣東原省候補班儘先補用林　幹係廣西勞績保舉補用縣丞續保升用知縣請加五品銜汪業誥由監生隨剿任賴捻股肅淸案内保奏准給五品藍　剿平西捻水　各軍出力案内保奏准以典史留於山東歸候補班前先補用前請以典史儘先補用係屬　複應請改以縣主簿仍　原省候補班儘先補用提舉銜分省試用班前通判方錫光　保以本班儘先前補用部議該員本係試用班前通判今請以本班儘先前　用應　另　請獎　保單内並未聲叙該員分省試用班前通判是否捐納於何年月日覆准抑或　勞績保舉於何年月日奉旨俟聲覆具奏再核辦查方錫光廣東普寍縣監生　捐通判加鹽提舉銜隨剿臺灣南路率芒　番社在事出力保奏光緒五年八月初一日奉旨着仍以通判分發省分　試用班先補用欽此今改　仍以通判分省歸候補班儘先前補用分發遇缺前先補用布庫大使　　榮　請以本班留於廣東補　今請改留於廣西歸原班補用知州銜廣廣補用知縣顧恩仁原請以知縣前先補用並加四品頂戴歲貢選用教諭黃煥原請以本班前選用選用訓導趙榮名原請以本班不論雙　月儘先選用以上四員部議原保淸單内並未聲敘原銜官　班次是否捐納抑係勞績保舉並趙榮名係何項出身應俟聲覆冉行核辦查吳森滎係江西南昌縣監生遵例報捐布庫大使補用投效江軍於攻克許灣賊壘並收復崇　東鄉宜黃南豐雩都各城案内保奏同治四年閏五月初四日奉上諭着以本班歸江蘇遇缺前先用欽此嗣奉部議改爲簽掣省分以本班遇缺前先用奉准行知今請仍留廣西歸原班遇缺前先補用顧恩仁係雲南昆明縣監生投效軍營洊保縣丞藍翎克復騰越廳城並小猛統鳥士寨等賊巢案内保奏同治十二年閏六月初十日奉上諭着免選本班以知縣分發省分歸軍功候補班前先補用並賞加知州銜欽此又於克復大理府城案内保奏同治十三年正月十八日奉上諭着賞換花翎欽此因援剿越南邊匪生擒逆渠陸之平案内保奏光緒九年五月二十日奉上諭着俟補缺後以同知直隷州知州用欽此今請仍以知縣前先補用並加四品頂戴黃煥湘本係歲貢生選用訓導訛作教諭應請更正仍以訓導本班前先選用趙榮名係由附生保舉訓導請加選缺班次與例不符改請　國子監學錄銜提舉銜廣東儘先補用通判陳文垿原請本班歸候補　前先補用並戴藍翎儘先前補用縣主簿容淦原請歸候補班前先補用並加六品銜以上二員部議原保淸單内並未聲叙陳文垿係何項儘先補用通判容淦係　省何項補用儘先前補用縣主簿應俟聲覆冉行核辦查陳文垿係廣東試用本班儘先補用通判今請仍照原保以本班歸候補班前補用並戴藍翎容淦係廣西儒先前補用縣　簿當時未註省分今請以縣主簿仍留廣西歸候補班前先補用並加六品銜分缺間　用教諭農春元原請以本班不論雙單月遇缺儘先前選用今請仍照原獎部議該員係鎭安府附生保　訓導加　教諭所請獎敘核與奏定章程成案不符應另核獎今改請俟選缺後以知縣儘先選用應升之缺升用貴州試用巡檢馬翼謀原請以本班留於廣西儘先補用今請仍照原獎部議該員所請係麗留省補用核奏定章程不符應另核獎今改請仍　原省俟補缺後以縣主簿用奉硃批覽欽此 
 
 

Page 12

 
 
[勸助山東急賑]  
　　天有好生之德於人猶父母之於子也雖制之以不可知之命而補救之術實賴之當世之仁人然仁人亦不能强人以不爲也但各人能存惻怛不忍之心自可挽回天理由困而亨由剝而復故夫灾患之來自不可測利濟萬物之念當於萬不可爲之中具不可已之願誘其力之不及庶能合乎救災恤難之道而欲聽命於自然豈仁人之用心耶山東頻年水災賑不勝賑此次齊河開州相繼决口其情形之慘早見報章人所共悉無庸再贅當此賑欵欲竭待哺正殷各善士無不知心慘目軫念殊深如海上文報局陳與昌絲叢會館諸君用盡心力設法勸助正救災　患之仁人僕忝列人數無力濟時不得不爲災黎乞命祇以人情之最不可解者惟此父母兄弟妻子耳覩此哀鴻遍野千萬之衆一旦骨肉分離家產蕩析生不能生死不成死啼飢號寒之狀有頃刻不可待者昆蟲魚烏尚有憫其危而思救之矧民在人倫之内能無惻然動念悲痛疾呼者耶尚望海内紳商仁人君子軫人倫一體之情憐嗷嗷澤畔之苦或力有素裕或念有偶觸一文之相恤一物之相助無非有合乎天可以施其補救也以人各見之心救世千萬災黎之命將見和氣招而災難息所以挽回天心者於此基之矣鄧尉山樵客拜手 
[題松堂司馬小樓吟飲圖卽次元韻]  
　　别業欣從歇浦尋淸風蕩漾快披襟碧筩螘泛芬芳襲緑樹蟬聲斷續吟聯袂同登邀月魄憑欄仰矚悟天心旗亭韻事羣誇美高宴賓肋許嗣音[  苕溪春風草廬悔餘生幼春潘楨稿]  
[和武陵漁隱詞丈春閨怨秋閨怨二律元玉錄呈高昌寒食生法家點鐡] 　　 
　　關山迨遞夢難通獨自含情訴曉風虽後鉛　　臨鏡懶夜來燈穗粲花空愁看草色珠簾外黯損香痕翠袖中畢竟封侯償夙願十年不愧戰塲功樓蘭未破尚鏖兵怕見孤鴻萬至征古戍腥風疑鬼嘯閨蠟淚待天明燕泥落後雙飛去蟲語聽殘五夜更怪底蕭蕭班馬動誤他檐鐸隔窓鳴[  崇川驪睡軒主未是艸]  
[上海三馬路與昌協賑公所陳竹坪經收山東直隸賑捐六月廿九日第七百三十二次淸單]  
　　靈字册功字第二百七十二號本埠和元庄交來耳東十八公計廿户共　四十元○新册第五萬七千九百八十八號黔省繼竹樓善士經募解同知繼官印文助銀廿兩羅解營恭府腠印瑞雲銀五兩淸軍府内眷共銀四兩九錢羅解守府趙錫安陳春膄吳子江三户各銀四兩王瑞庭劉漢江二户各銀三兩陳君西甘耀　譚殎谎三户各銀二兩羅斛營司廳温洪廳張海亭　斛營都部司廳何玉順羅斛營總司廳王蘭芳鈞桂鍾曉廷虞濬泉七户各銀一兩以上十八户共計銀六十兩合來規銀六十四兩由本埠百川通票號王子香先生交來○新安邵家棟也亭氏爲二兒長榮取入休學四名諸親友　錫厚貼卽將芹儀移助賑捐以代諸君子造福洋三十元常熟程湘臣求妻病速愈洋十元姑蘇金大有號寄來了願洋五元内估看出銅洋一元當寄去○高易籌賑公所撥來銅洋七十四元二角恆利庄交來無名氏助詰經書院詰賦六十部保父病痊愈　二元不留名不取票洋一元謝鏞堂求左右耳病速愈洋一元孫廿章求瘋病速愈錢五十文○萬家生佛册安塵輪船由漢來余曉山祈佑堂二户各洋二元勉　堂澤農氏二户各洋一元以上四户共洋六元○　册六萬三千一百九十六號北京輪船袁先生交來册上不書名錢三千三百文梯雲軒錢一千文崇德堂錢六百文佑嗣人無名氏各錢五百文不計名游鄂居士無名氏三　各錢四百文酧月山人錢三百文無名氏戚戚人留無名有心無力培德堂無名氏不留名頴川氏啖麗閭無名氏息隱山人無力人無名氏培元堂無名氏柳蔭軒十六户各錢二百文以上廿五户共合洋十　○作善降祥册烟台恭泰土行經募恊善記聞人榮願無力三户共洋三元由本埠恭泰土行文來○○本日共收洋一百另一元規　六十四兩銅洋七十四元二角錢五十文詁經書院詩賦六十部合併聲明 
 
 
