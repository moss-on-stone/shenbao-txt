# 1916 - 182 - 4915588

 

Page 1

 
 
   
 
 

Page 2

 
 
時評 
[兩義（令）]  
　　人世間事方其發生而未結果也往往有善惡之兩義論其事者可於善之一方面窺測之亦可於惡之一方面窺測之譬如一人受任命而固辭一方面可稱爲謙讓或淡泊一方面又可稱之爲作僞爲推諉又有一人受任命而就職一方面可稱爲肯負責任或不避艱難一方面又可稱之爲熱中爲趨勢然而究以何者爲當則必俟其人久後之結果而非當時所能斷也此兩義之說也 
　　余謂當此國家危急之秋世論紛紜之日評論人者必先以善義測而惡義爲这備然後事可進行而不至受其害不然若動以惡義測人則在已旣寸步難前在人亦進退維谷矣 
[命令]  
　　七月三日大總統策令湯公衛晉給四等嘉禾章李恩　晉給五等嘉禾章余恭厚高增秩王元常郭以保張友棻馬先　均給予六等嘉禾章黃濤魏貞元均給予九等嘉禾章此令 
　　又令羅來銘給予八等嘉禾章張前楷給予九等嘉禾章此令又令特派郭則澐爲文官甄用委員會副委員長此令 
　　又令派許士熊張名振恩華方許賽　何啓　爲文官甄用委員令委員此令 
　　又令財政部呈請任命胡彤恩姚傳駒爲秘書應照准此令 
　　又令財政部呈請任命唐人寅爲湖南銀行監理官應照准此令 
[專電]  
　　北京電陳錦濤以本年預算虧至二萬萬五千萬　將全案酌加修正 
　　北京電張紹曾有督直息 
　　北京電衆院秘書長湯委陳光壽代理廳事已着手組織 
　　北京電改訂中央官制昨付討論决先制定者（一）大總統官制　　（二）國務院官制（三）各部官制 
　　北京電湘督擬任譚延闓 
　　北京電元首主軍民分治所有奉黑閩粤川五巡按甘直新三將軍正在物色不久發表 
　　北京電南方代表議舉陸榮廷督粤 
[譯電]  
　　北京電國會須八百議員始足法定人數今議員之在京滬者共僅五百人將來國會之事業大約爲草擬憲法及實行新總統選舉法（五日） 
　　北京電黎總統已將南方領袖及各省關於請懲帝制禍首之函電一百三十通送交内閣政府决計設立特别法廳辦理此事　　（五日） 
　　北京電東京傳來中國半官電云倫敦外部遠東科科長阿　斯登氏來華就英使署一等參贊之職後朱邇典即將於下月請假回國（五日）以上德文電 
　　東京電前駐意大使林權助男爵任爲駐華公使已見公報（三日） 
　　香港電小火輪克利號（譯音）爲盜攻搶印捕寡不敵衆舵手被戕船客之金銀飾物悉被刦去盜匪後逃入華境（四日） 
　　海防電安　廢皇已乘法公司船往西貢將與其父同幽禁於復合海島（四日） 
　　以上路透電 
[東方通信社電（日本人組織]  
　　東京電日俄協約於四日在俄都調印聞其譯文爲日俄兩國政府因鑒前次約協締結以來事態重大　遷希望擴張該協約之效果協定如左二項一約兩締盟國不與第三國締結有不利益一方之協約並兩締盟國於一方有不利益之第三國間協約不得加入二約兩締盟國於東亞特種之利權相互擁護支持並第三國對右如有侵害時隨時適當商議處置 
　　右二項之特種利益其爲保全中國之領土爲主勿論矣（五日） 
　　濟南電周村之護國軍與張將軍商議和局已於三日正式開始談判將軍民軍各派代表二人居中調停者爲議員團總商會及在野之有志者各舉二人列席會議談判已得圓滿進步（五日） 
　　北京電鹽稅餘欵本日確實交付（五日） 
　　北京電内務次長一職以内務參事孫培及前神州日報經理汪彭年呼聲高（五日） 
　　北京電交通總長汪大燮因甚被輿論所攻擊故已提出辭職書（五日） 
　　漢口電湖北咸寗方面土匪蜂起假冒民黨王將軍昨旣急派巡防隊一營今晨又派騎兵一營馳往剿辦（五日） 
　　北京電未參加獨立之長江第二艦隊司令官饒懹文昨乘楚　軍艦來鄂軍艦之屬其指揮者計有湖鵬楚有楚材建中拱　永安江鯤等艦並水雷艇四艘（五日） 
　　東京電日本政界之風潮稍稍變調又傳寺内伯不赴俄都之說（五日） 
戰電 
[其一（英人路透電）]  
[戰電]  
　　巴黎電今日下午公報云敵軍在錫哇芒西北進攻六次均爲法軍砲隊及機關鎗擊退被創甚重松末河南北兩面夜頗安靜敵軍並未回攻法軍佔據之地法軍復獲砲三排内有大口徑者兩排（四日） 
　　倫敦電今日下午三時英軍大本營路透訪員電稱英軍全陣線之戰事進行仍頗劇烈安克河上游無重要變動英軍猛轟錫泊伐爾又波瓦塞爾現有惡戰英軍已將佛里柯爾北面之陣地前移至稍高之處該地戰局頗有希望德軍仍在猛轟芒托班英軍於此已能佔住地位英軍迄今已捕虜四千人戰地天氣甚佳（三日） 
　　倫敦電海格將軍報稱大戰仍在進行利於英軍波瓦塞爾附近尤爲劇烈敵守兵不死者均降英軍英軍且在戰地其他各地點得有進步佔據敵軍防務海格將軍續來戰報云波瓦塞爾與錫泊伐爾南面下午之戰事互有勝負英軍佔優勢敵軍在錫泊伐爾南面攻奪回今晨英軍所佔之陣地數部分敵軍在他處進攻多次均大受損失而退英軍續在各地點大　進步得戰品甚夥捕虜之數已逾四千三百人公報又紀安克河南面之戰情英軍所得之地現均固守波瓦塞爾與哇維萊爾兩處戰事最爲劇烈（三日） 
　　倫敦電海格將軍今夜報稱英軍攻勢稍爲大雨所阻安克河南面戰局未變英軍捕虜之數逾五千人今日戰事多限於一區英軍今志在鞏固得地之防務（四日） 
　　彼得格勒電今日公報云自里加起至高加索止全陣線現有大戰斯蒂爾河與斯土克化特河之間魯克西面布柴資與斯摩岡南面最爲劇烈　軍進攻者均被擊退俄軍共捕虜二千三百人巴拉洛維基西北面曾見大戰俄軍俘軍官五十員兵千人獲砲四尊戰事仍在進行 
　　俄軍在里巴河下游杜白洛與沙加爾間俘敵千人獲機關鎗五架德軍向西敗退高加索各處土軍進攻者均失利（三日） 
　　彼得格勒電公報云俄軍擊破巴拉洛維基德軍防線兩處俘軍官七十二員兵二千七百人獲砲十一尊機關鎗多架（四日） 
　　羅京電羅政府抄沒奥軍車輛與彈藥爲數甚多此物乃奥軍由布哥維拉運入羅境以防爲俄軍所奪者羅政府禁止多種物品輪入土耳其且不許任何物品運往布國（五日） 
　　薩洛尼加電法飛機昨日以炸彈轟擊布京之軍事工程（四日） 
　　倫敦電英軍大本營路透特别訪員電稱普魯斯步軍一大隊在佛里柯爾投降英軍（三日） 
　　倫敦電竇比伯爵已任爲陸軍副大臣 
　　（四日） 
　　倫敦電陸軍副大臣丹倫氏今日在下院稱美索波台米亞戰情目下未便宣佈（三日） 
　　倫敦電泰晤士報云張伯倫不出印度事務部繼喬治而爲軍械大臣者大約爲芒台格氏聞喬治不允佔内閣位置故將任爲陸軍副大臣（四日） 
　　倫敦電十月五日起蘇　士運河船鈔每噸將加收五角（五日） 
　　其二（德人德文報專電） 
　　柏林電德軍大本營宣布公報如下 
　　三日英法軍在松末河兩岸會合進攻其 
 
 
 

Page 3

 
 
　　在北岸者並未獲有進步所受損失異常重大松末河北岸之德軍仍固守昨日所云第二陣線諸地陣線被攻之地戰事活動如常末斯河西面之法軍圖奪三○四山附近之戰壕雙方步兵遂小戰多次末斯河東面之敵軍續圖進攻錫哇芒及佛洛瓦特臺勒未獲效果法軍暫時攻入錫哇芒西南長一百六十邁當德軍前鋒戰壕卽被逐出伏村砲臺東南丹洛泊高砲臺昨夜入於德軍之手德軍捕虜百餘人獲機關槍數架法兵枝隊攻擊泊里斯特森林德軍陣地殊易敗之昨有天空戰事多次德飛機擊落敵機六架（西境戰况） 
[公電]  
　　伍唐兩公復黎總統電北京大總統鈞鑒先電敬悉悲憫之懹　然紙上人非木石　不同情惟龍濟光稔惡已久積怨實深百孔千瘡於焉迸發此次之爭爲龍粤存亡問題非龍李衝突問題觀庸儀等通電廣肇公所通電莫擎宇等通電國會議員省會議員等通電可以槪見即以龍李衝突而論亦由濟光潛施詭計閉城撤渡絶食轟砲務迫李軍入　以嫁罪李軍李軍深明大義以入贛無名在韶相持致成决裂此中曲直旁觀者淸似未可據濟光先入之電遽疑爲個人權利之爭方今肇煥新猷宜崇民意若以全省痛恨之元惡中央執意包容將共和之謂何欲人心不解體難矣庸儀等素性憑戇有懹必吐以承明問用敢凟陳臨電不勝屏營之至伍廷芳唐紹儀叩歌 
　　黎總統三致唐少川電唐少川先生鑒華密江電計達執事資深望重素爲外人所信仰交廣情洽辦事自易得手方今内憂未寗外務緊切揆諸保國衛民之素志定當力任艱鉅望即日命駕入都以便籌商一切至爲翹盼元洪支 
　　唐少川三覆黎總統電北京大總統鈞鑒支電敬悉前奉江電已於支日謹電上陳計蒙鈞察重煩眷顧不遺葑菲儀雖　陋敢閟悃忱重任所不敢承寸光終期自效稍事淸理即當北上趨覿威嚴以襮微誠而　愛注唐紹儀叩歌 
　　粤國會議員徐傅霖等致軍務院電肇慶軍務院並轉韶州李總司令惠州陳總司令曁全省各司令各道尹各旅長各團體各報館公鑒龍賊濟光督粤三載以殺人爲兒戲踞粤省爲私產假兵士以姦淫刧掠之特權視人民爲土芥馬牛之不若一年以來吸吾粤之膏血剝牀及　屠吾粤之人民盈千累萬白骨撐柱千里成墟紅血橫飛萬家同殉以致全省咸成瘖疾遍地惟聞哭聲陰　黯淡疑非人間羣轉倉皇不知死所哀我粤民同是人類何辜於天婴茲浩刧我父老昆弟負難言之隠痛誓致死於此賊也久矣惟恨力不敵耳帝禍旣興義師奮起濟光獨以殺人抗義之功得公爵郡王之錫人心益憤民軍大張咸思　其肉而食之以雪三年之奇辱乃濟光鑒時勢之日逼急假獨立爲護符粤民不忍苛求釋厥前　諸公又過事寛大許其來歸遂致集鐵九州鑄茲大錯濟光則以欺人之計旣售殺人之態復萌獨立之旗方颺竟懼失位而嗾變於珠海袁氏之氮未絶即密取消而求媚於中央今復横挑戰　喋血韶州不避戎首之嫌甘釀魚　之禍不信方今公理漸明之會有此駭世人妖更不謂吾粤民氣極盛之邦任彼一人横步夫濟光旣負邱山重疊之罪復蒙粤民格外之恩竟敢翻雲覆雨於今茲詎望洗心革面於日後倘再與優容不事討伐則他日益長狂燄粤民必無噍類政府懸隔南北未悉粤情策令褒獎命綰軍巡褒寇盜以豐功縱虎狼於粤地羣情惶惑舉國大譁議員等已電逹政府聲濟光禍民亂國之罪陳粤民水深火熱之痛請卽收回成命立于罷斥使濟光自知罪戾朿身自退不妨示以洪　貸其一死倘仍負　以自固擁兵以自雄是終自甘於冥　爲全粤之公敵乞速修我戈矛共張天討縛茲毒龍以洩公　議員等代表人民飽經憂患謹陳三義以告同胞一曰自今以後永不認濟光爲吾粤長官二曰濟光一日不去粤粤省一日不罷兵三曰惟濟光一人是誅脅從罔治其有助濟光以禍吾民者則必誅之無赦凡茲三義心理從同諸公或身綰兵符或情殷桑梓救民之志旣殷殺賊之責莫貸應思一日縱敵百世之憂一誤已甚其可復再乞速舉一勞永逸之兵奠長治久安之局惡魔公理之戰早勝劵之我操生死存亡之交惟諸公之是視時機迫切無任屏營旅滬粤國會議員徐傅霖鄒魯江瑔　信李茂之易次乾彭建標黃增考譚瑞霖黃汝灜郭寶慈何士果饒芙裳謝良牧等叩支 
　　六安州毛延年電申報館轉湯濟武孫伯蘭先生鑒山林僻　聞見多疎閱報知公主持國是慰極癸丑津邸寄書不幸言中今收桑榆不爲晚惟鄕民望治甚切冀一言而安天下勿再遲徼重元氣爲禱毛延年支 
　　孫洪伊致雲南電雲南唐都督鑒龍血玄黃裘葛頓易彼此雖境殊地異而艱苦相同黃海滇地心神默喻茲幸袁氏殞命約法國會問題業經解决旣有軌道可尋伹使國中才俊無變初衷必可漸　治理惟貴省義聲首倡不恤殫精竭力還我共和苦戰半年師行數省損失至鉅旣爲全國蒙重大之犧牲今日國人對於貴處即　以全力謀充分之回復所有善後事宜如需助力之處務請隨時指示機宜當竭駑鈍補助萬一至弟個人出處以身許國其道良多斷不容與一官隨俗旅進知關綺注并以奉聞孫洪伊支 
　　谷鍾秀等致孫洪伊電孫伯蘭先生公長敎育同人極爲贊成請速來就職以便政治進行鍾秀繼汝　支 
　　孫洪伊復谷鍾秀等電北京六國飯店谷力峯張溥泉殷鑄夫諸兄鑒奉電厚意良感吾人以身許國原不必置身政局之外此次辭不入閣决非故作撝謙自鳴高尙惟現在情形　難輕進公等明達當能共喻伊支 
　　曾鏞等致北京電北京大總統段總理鈞鑒李楨龔植三於癸丑冬被偵探許元度誣害寃禁滬獄乞電飭釋放曾鏞王仲淸同叩 
　　北京陳錦濤覆民國經濟協進會電經濟協進會鑒承賀慚謝勉肩艱鉅義不敢辭尙希時惠嘉謨共期匡濟爲幸錦濤艶 
　　江蘇公民楊士香等致北京電北京大總統段總理鈞鑒約法國會次第回復羣情欣慰省會亦應依法舉行懇速電令各省尅期召集俾成完全法治之國江蘇士民楊士香許子英馮斌李偉等五百二十四人叩歌 
　　天津救國儲金團電各報館鑒茲將敝團上黎大總統電報奉上祈登錄其文曰北京黎大總杭鈞鑒我公正位舉國皆春殘餘人民得覩天日去歲救國儲金發起滬上全國響應朝野上下風湧雲從救國行爲環球驚佩乃自帝制發生遽然渙散追維禍首痛憾何似惟已儲之欵約逹四百萬元自中交兩行停止兌現此欵已極危險茲値政府淸查中交兩行帳目之際敢請我大總統飭下國務院指令查帳人員務將此欵淸出另行存儲容俟大局稍定俾敞省得召集全國儲金團聨合會議處分用途事關政府取信人民無任迫切待命之至津團叩支 
　　黎總統覆上海日報公會電上海日報公會鑒江電悉已交院辦理矣此復總統府微 
　　無錫各團體致北京電北京大總統段總理鈞鑒辛亥光復秦毓鑒以無錫司令保衛桑梓勤勞頗著癸丑之役非辜拘繫迄今三載寃抑莫伸合懇迅飭馮上將查案核釋地方士民喁喁待命無錫商會孫鳴圻蔡文　敎育會侯鴻鑑孫思贊無錫市董事薛翼運錢鑑瑩等叩支 
國會議員方濳等致南京電南京馮上將軍齊巡按使鑒無　秦毓鑒覊蘇三載前由廉泉等電請飭釋猶未出獄乞予省釋無任切禱江蘇國會議員方潛楊擇張相反示 
茅祖權朱溥　王茂材歌 
　　無錫公民王勍等致北京電北京大總統段總理鈞鑒無錫秦毓鑒覊蘇三載罰非其辜現當回復法治寃獄多蒙昭雪毓鑒尙抱向隅　懇迅飭核釋以蘇羣望臨電無任屏營待命之至無錫公民王勍俞復裘廷梁楊壽楣孫揆均華文川高汝琳楊壽杓單潤宇榮瑞錦同叩支 
要聞一 
[日俄協約之過去現在及未來飄萍]  
　　與我國有大關係之問題 
　　與列强有大關係之問題回憶一九○四年二月八日之夜（淸光緖三十年）日本以水雷艇襲俄軍於我之旅順砲聲隆隆驚破内外居民之春夢越二日而日本天皇下宣戰之勅語俄國皇帝亦發同樣之詔書是卽世界有名之所謂日俄戰役影響所及亞東天地頓改舊觀日俄兩國在中國勢力之消長此其原力直至十餘年後歐戰勃發强國爭權弱邦慴伏德國之希望猶引日俄戰爭舊事冀日本乘俄國之虚出兵於西伯利亞誰知日人權利害輕重之所歸與德國開戰於還附我國名義之下取我靑島於德人之　因此關係更助俄國以武器日俄戰役所得諸俄人之戰利品還諸俄人幾經磋商幾經交涉遂成今日兩國驚天動地之協約追思往事豈僅滄桑殆如隔世從可知國際關係以利害爲離合覆雨翻雲不妨視爲外交之常態國人其亦可以悟矣 
　　日俄之有協約固不自今次始然關係之密切影響之重大則今次其最者也溯此約之原起往歲以來日本一部分之政論家已大唱日俄同盟之議諸重要雜誌曾懸爲論題廣搜學者之主張其多數結論日俄但結協約而止不必至於同盟此與論之所表示者一方實行之人則陸軍方面主張日俄之親善關係須設法使之持續而老山縣公屢對政府爲與俄結一種攻守同盟之提言司法大臣尾崎氏主張之松方井上大山諸元老贊成之惟政府則顧慮於英日之同盟遲疑未有所决其後俄國大公以特使來日本頗露其顧與日本生特殊關係之意於是協約問題復活日本政府中於俄國大公去後屢有商議元老與政府意見相同乃發訓電於駐俄本野大使自今年二月以來開始交涉遂產生今日之協约此其經過之情形也 
　　以言新協約之性質則所謂攻守同盟固不僅爲普通之協約也以言形式又分明約與密約之兩部先述其明約之大要如左 
　　（一）於中國及西伯利亞第三國之行動阻害日俄兩國之特殊利益時兩國應協同防止之 
　　（二）在西伯利亞滿洲日俄兩國之勢力圈内兩國臣民互有居住營業之自由 
　　（三）惟俄國臣民有航行獨占權之松花江航行日本臣民亦得參加之 
　　（四）附屬决定事項（一）日本以軍器讓渡於俄國（二）俄國以東淸鐵道中寛城子第二松花江間之鐵道讓渡於日本（此節已詳載本報）（未完） 
[英報論軍人同德會]  
　　三日英文京報云軍人謀握政權之活動本報前曾言之今少數野心帝制派居然發表通告公佈全國軍人同德會之組織矣簡言之與其謂爲軍人同德會不若謂爲軍人同盟會之得當也該會沿立會之常例頒佈宣言書繹其宗旨所在以不使政治家利用兵力爲爭權奪利之媒孽爲主義聞其言非不娓娓動聽究其實則此會之眞正目的不過在攫取國家之軍權耳其入會信條（一）聨合國軍全體保障共和國家（二）確守軍人職權服從國家法律（三）力求軍政修明發揮國家目的（四）厲行軍國主義養成對外實力（五）超脫政治範圍尊崇民權選舉鳴呼此信條適以暴露軍人派之愚妄無知而已尋繹其意似謂中國無政府無負責任之軍事當道可以得兵士之擁護者故中國必賴此輩軍人派即所謂全國軍人同德會者之贊助以約束軍隊且似不信任政府之智能而欲得監督政府實行該會所定計畫之權換言之軍人派此舉之目的乃欲吸收爲國服役之軍人立一機關庶時機一至此會領袖即可立於指揮政府之地位焉前者交通派曾立一機關名曰鐵路協會表面上以研究鐵路工程學爲宗旨實際上則以聨合鐵路人員把持位置排擠異黨爲主義路政之所以腐敗交通派之所以能掩飾其罪梁士詒之所以能因葉恭綽關賡麟等之助力覇據國家鐵路之欵而使中國銀行不能實行國家眞正銀行之職務者皆此鐵路協會爲之厲階也今軍人派之組織同德會與交通派之組織協會其作用實同會名同德以華語釋之當作一心一德之解以西語釋之則簡直乃同盟會之謂故記者謂此會取名軍人同德不若取名軍人同盟之簡捷了當也把持軍務視爲專利此後凡未得軍人派之同意者不得染指軍權置身軍界此即爲軍人同德會之唯一目的而羅致全國執兵權者悉入會中此爲其進行計畫凡將軍鎭守使師長等得爲正會員巡按使道尹（按巡按使道尹亦有若干兵權）得爲名譽會員讀者試思此會一成其勢力爲何如哉該會雖聲言决不爲政治家操縱之機械但言行不一致吾人所見已多此種宣言殊難輕信吾恐其將來尊重此宣言者不爲遵守而爲破壤况此會已明明承認軍人以不干預政治爲經而以偶爾干涉政治爲權乎宣言書中有中國軍隊只有官軍而無國軍軍人擁戴一人知有將而不知有國其效力純爲個人感情之作用此軍人所當覺悟而知軍人爲國家之軍人非元首個人之軍人者也等語此種主義未嘗不是然按諸實際爲何如乎吾恐其　畫者乃欲聨合全國軍人庶領袖欲反對元首時得以唆使軍人反抗爲其大元帥之元首耳總之軍人同德會之目的似欲鼓吹軍人不遵與其政見相背馳之訓令就軍事觀念言之其危險可勝言哉（中略）發起諸人皆未握實在軍權其中或有一二被人列名並非自已主義者察發起人之勢力似未能號召各省軍界要人其能成立有效與否殊不可必且黎總統段總理曾有不許軍人入黨立會之禁令此種軍人同德會之成立能否得政府之許可又屬一疑問也 
[韶關戰事之前因後果平生]  
　　自韶州告警以來粤事危急大有不可終日之勢果使依武力以爲解决其關係不僅在於廣東必且牽動全局此次滇粤兩軍之衝突其爲何人啟釁兩方面各執一詞爭鬩不已要之醞釀已久今日衝突者僅在滇軍將來牽率以起恐將不止滇軍也自雲南首義以來起義諸公原欲滇黔桂粤取一致之行動乃粤省名雖獨立而態度殊不明瞭特以袁氏未逝北伐爲急故激烈黨人雖力倡屠龍之說而岑梁諸公仍力爲制止冀其有所資助乃自梁任公晋省磋商軍務院設立事未得就緖遂兀然而去并參謀長亦毅然辭却識者早知粤事之難於解决窮其極必不能免於武力矣當梁任公去粤之日正李烈鈞抵粤之時調停之局面告終而武力之預備方始李烈鈞在滇南曾與龍氏家族力戰積不相能者也其抵粤也當時已有將任爲粤督之風說而前省會議員等又有上書請其討龍以解决粤事者故粤當道對於李氏行止非常注意而龍氏於一身之權利又不能無介介故李因北伐欲假道進省省中即竭力阻之迨磋商就緖始畫定路線改道由淸遠韶州出發然猶處處設防暗爲遙制蓋成見未化隨時隨地皆可以啟釁也况滇軍抵韶南韶連鎭守使朱福全又與李烈鈞懹有夙憾昔當癸丑之役李烈鈞在江西失敗自南安入韶主於南韶綏靖處總辦陳仲賓之家當時朱福全帮辦軍務即向龍氏告密卒之龍氏不動聲色遽將陳仲賓槍　陳仲賓之子某出亡在外今乃追隨李烈鈞捲土重來其對於朱福全已抱一復仇主義矧朱福全又閉城撤渡架砲以待更有以攖其怒乎而朱福全又一無勇無謀之輩其部下多陳氏　部故陳氏子早已密爲運動迨十九早五時開始攻韶至九時而已入城安民前後不過五小時而全城攻下其神速若是則陳氏子大有助力也自曲江攻陷而後英德淸遠節節南下今龍軍所扼守者在於源潭滇軍所屯聚者在於琶江各擁重兵大有矢在弦上不得不發之勢其電達中央雖經中央電請都司令調處然調停之事未必有望聞都司令部日前開軍事會議對於粤事解决問題已一致表决并得陸都督同意其辦法實不左袒龍氏故說者謂目前已發動者惟北路之滇軍將來參加而入者必爲西路之桂軍今由肇慶而至三水已全駐莫榮新之桂軍近譚浩明部下之大隊桂軍復由梧州聨翩南下而陸都督復舊事重提馳一急電爲湯覺頓訟寃而責龍氏之不能懲辦兇手措詞嚴厲則桂軍與滇軍必將一致行動西北並舉或將不遠故治河督辦譚學衡慮粤局糜爛聞曾三次往肇謁見岑都司令意欲調和然均無效故意致索然已託詞告假矣果使西北並舉恃武力爲解决則兵速禍結恐無已時且李烈鈞之攻韶原由伐贛而起今龍氏已取消獨立聞曾與贛省協商請其由贛援粤被此交逼以逐退李烈鈞已得贛督同意倘此策果行則贛軍旣加入以援粤今桂軍已入湘恐又將由湘以圖贛而閩湘兩省之師又必將牽連而及紛紛攻擾變象必大廣東之地位或一變而爲競爭之根據地其爲禍於大局不淺也然則今日之粤局惟望中央速從根本解决則禍或可免否則牽一髮而全身皆動其害豈不大乎 
編輯餘談 
[特别法庭]  
　　我國已往政治上之習慣每遇一事不用其素對於此事負有專實之機關而喜另立特别機關以代之軍事如此財政如此司法亦然 
　　今當百度維新之機會司法爲法治精神繫則以懲治罪魁之事付諸普通司法機關使乘此一顯司法之獨立與尊嚴而鞏固其基礎於法律上於政策上皆　必要當然之舉然日内所聞懲治帝孽又須組織特别法庭矣袁氏已死其刑訴消　他如梁士詒輩應受普通司法機關之審理何需乎特别法庭徒令遷延時日表明司法機關之無用且令人疑爲有特别之用意而已 
　　雖然此亦普通司法機關平素放棄責任不自重其　權之所致也欲整頓之是所望於新司法總長矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[約法國會兩問題之京訊]  
　　兩手續約法恢復曾特奉大總統申令民國三年五月一日以後所有各項條約均應繼續有效其餘法令除有明令廢止外一切仍舊等情此係爲維持現狀之變通辦法然亦不能久廷其有牴觸約法之各法令亦均須趕即籌畫前所擬議之審議法令會業於月之一號在國務院成立係合公府國務院兩秘書廳及參議廳法制局各員組織而成審議之方針係分兩項手續（甲）爲應由政府方面以明令廢止者（乙）爲應由將來國會會議廢止者分列兩項淸表其收入甲部分者均須於國會成立以前一律發表又據政界傳聞大總統於日前曾特交國務院公函一緘聞係交議重要議案附要電說明書等件探其内容係前稽勳局長馮自由兩次電請極峯先行分飭院部保存民國元年八月該局釐訂之稽勳卹賞章程及一切案卷并有請仍回復該局以重國勳而慰前賢等情其說明書之要網大致有帝制禍首旣定待國會表决違憲之罪民國元勳自當有所酬庸該局應否附入新閣制恢復原有權利之處請提出國務會議詳爲討論亟待議覆等語聞此項議案俟新國務員齋集到院開議後可望通過 
　　兩議案召集國會問題已奉大總統申令定於本年八月一日起繼續開會惟在未經開會以前尙有種種大費手續之處是否果能於此一月以内妥籌完善尙可知惟聞在國會開幕以後可預料最重要之案係爲兩項第一爲憲法問題除仍須組織憲法起草委員審議天壇未成之草案外應再開兩院聨合會會議憲法第二爲副總統選舉問題應由兩院合組總統選舉會投票選舉副總統此外雖尙有其他要案然均爲臨時提出者要必須以此兩案爲預定之要案並聞段總理近日連與大總統會晤籌議各政務進行之手續所最要者係關於國會議員資格問題聞段總理最近所注意者則在帝制派與民黨激烈派是否均應取消議員資格之大爭議刻下段所持之意見擬俟滬上各議員一體到京時先行組織一臨時國會議員資格審查會何去何留儘由該會審决以息爭端又一消息則謂段總理之意見仍甚願無論爲贊成帝制者與民黨之激烈者一律生有效力未識可達到目的否 
　　三法案國務院秘書廳及參議廳各局長等因段總理日前曾特交籌備待議要政淸單三紙飭即分别會部核訂議略用備正式國務會議時分期提出議决待交國會議覆其所籌畫之三項據聞一爲法制案除民國憲法草案另行審查外其關於優待淸室條件是否先頒明令承認繼續列入憲典亦係作爲另項特别條規於憲法中别爲聲叙另有優待蒙回藏各族條例亦同至於行政司法軍事財政實業敎育並外交上之根據約法發生各法規審核存廢之件現已檢定即待審核者已有三十九件之多二爲官制官規公署組織令等案聞自修正新國務院制組織法迄各部院官制兼附官規等條例共有四十餘通均待審議三爲陸海軍最新編制法及各省聨絡疆防確定軍區實行攺良軍制統一軍權等案現正分由陸海軍參謀三部分任編訂尙未完全送院 
[内閣人物之評論]  
　　此次所發表之内閣閣員對於其就任一事并未得彼等承認探聞各人員中其已得本人承諾者惟張國淦與許世英兩氏而已就中以許氏對於此次之列名最爲熱中曾施種種運動以冀得占閣員中之一席然彼固預知難得南方同意故現在於各方面尙未弛其運動之力汪大燮氏於發表以前曾受林長民之勸說然仍有不願就任之意孫洪伊氏亦有辭電來京然政府已覆電促其尅日北來就任其於就任與否尙無何等消息者惟外交總長唐紹儀及司法總長張耀曾二氏而已京津間一般士人對於新内閣之人物頗多評論茲錄一二以爲讀者介紹據三日英文京報云閣員全體中陸軍之段祺瑞可不論外如外交之唐紹儀財政之陳錦濤海軍之程璧光交通之汪大燮敎育之孫洪伊皆爲相當適任人物吾人對之誠無間然又如司法之張耀曾以一靑年學子遽爲法曹領袖吾人雖稍不滿不欲過事苛求至内務之許世英農商之張國淦一爲聲名狼藉之徒一爲帝制餘孽同類亦得公然備位閣中明令發表舉國譁然可見好惡人有同心天下豈無公論縱令國民不加指摘誠恐此輩不特不能爲現内閣助而適爲現内閣累也又二日天津日報云與改革維新共發生之問題即内閣之改造是也前之内閣在新約法下組織之新約法旣廢舊約法復活閣員勢不得不辭職於茲更任命段祺瑞爲國務總理從新組織除段氏一人代表北方派外餘多爲南方派之人物新閣員由舊内閣繼續其任僅陳錦濤張國淦兩人其中可注意者爲唐紹儀之長外交唐氏留學於美與美國人頗有交情前此美國退還庚子賠欵淸朝曾派彼往美答謝而其政治的手叚自較其他閣員高出一籌其勢力亦稱雄厚新内閣表面上爲段内閣於事實上不無唐内閣之觀唐氏兼有財政手腕新財政總長陳錦濤此次初登中央無台而發揮其財政政策段總理自兼陸軍總長欲握軍事大權然此際用武方面在不利之地位新内閣似需以財政爲基礎設法處置向來紛亂之財政此吾人所應注意者也人或以新内閣急圖改造選擇閣員尙未得當然本内閣特爲過渡時代之内閣耳政界之波瀾何時捲起殊不易知云云 
[新公府用人之一斑]  
　　某京報日前載新公府黃陂派之勢力一則　言其中有許多排斥挑撥種種情事頃又詳述原委自行辨正其文曰黎公近日用人頗留心於人材所有政治上重要職務凡人品學問無時譽者皆不能　入（黃陂人在府中如侍衛承啓之類列下陳者居多）現因府中官制尙未定南方所招攬之人材尙未至故近日用人只求其與帝制派稍疎遠者如是而已至於現秘書長瞿瀛乃此次帝制發生後與黎公共危險患難之人物據聞當帝制發生後因袁氏日夕派人逼迫偵伺黎之左右懼禍散盡無一人敢至門者卽如饒漢祥向充黎秘書長帝制發生奉袁命迫黎受王爵黎懇饒爲作辭呈饒拂衣而起曰謝恩表我可作辭呈不能作卒之瞿瀛乃以一死自拚爲黎作辭王爵呈文自此以後日夕守候左右自黎至京失勢後由鄂隨來之諸人或以道尹或以軍職或以部員紛紛引去所不願去者僅瞿一人而黎之得士亦實止此一人於此可見瞿之爲人權利之心澹泊而前載把持排斥等語實以告者過也至於張國淦此度任爲秘書長而辭職瞿與饒暫分代秘書長數日（黎於張辭秘書長時曾下一條子命饒及瞿分代）然後以秘書長委瞿者此爲黎公道德上一種絶人不甚之手叚又悉黎之秘書處只有一張係黃陂人其他皆非黃陂人（瞿係　水人）近日完全爲責任内閣所有國務院一切公事俱由徐樹錚親交黎公當面簽蓋圖章畢即携去從不經黎之秘書處黎公主張與叚氏有無不合是爲另一問題至於挑撥之說則全屬子虚近日總統凡事皆爲宗資畫諾成　坐嘯若一有與國務院磋商或在磋商之程度中尙未就緖者即以爲有意見且以爲由於挑撥此則來日大難恐轉爲帝制派之所額手稱慶者也云云 
[中央電促周駿離川]  
　　昨據政界消息中央前令周駿由川來京另候任用周駿抗不遵令並攻入成都自稱爲四川將軍黎大總統聞之震怒前晚密電會辦四川軍務曹錕將周駿拿獲送京聽候處分另據探聞曹會辦因周駿入川後以將軍自居無禮太甚特派第三師往攻成都勸令周離開省城速爲晋京以服從命令又據綿陽一日來電云陳二庵應黎總統命率隊來京已行抵綿陽惟該處人夫稀少馬匹亦缺乏加之路途險阻天氣炎熱行路爲難已改由水道逕赴重慶聞張敬堯軍亦於是日　隊東下惟次日新支那報所載則謂前四川將軍陳宦奉准中央政府之電命自應解任進京目下纔離開成都急欲出川因有種種事故橫生於其間現尙勾留蜀中仍與周駿交惡陳周兩將所部之軍隊目下尙在成都附近之各地方互相衝突砲火相交勢頗猛烈以致糜爛地方殃害生靈慘不忍言長此不已則川省之前途更不堪設想矣故中央政府日來對於四川之現狀更加一　之注意前日又有電令一道致會辦四川軍務虎威將軍曹錕聞係令其就近設法調停陳周兩人以維持川省之秩序云云然以各方面消息證之前說蓋較可信也 
[國家學會與軍人同德會]  
　　英文京報云近日京城有國家學會之設曾誌本報茲悉此會主動人　爲許某而王　煒周家彥（前農商次長廣西省勸進總代表）張孝移劉蕃等爲之奔走名爲學會實含政黨臭味許之爲人爲社會所共知徒以與段内閣總理有密切關係此次得備閣員之選許氏之目的旣達又聞該會會員大都各部官僚而以鄂皖兩省人最夥又云近日京中軍界中人如哈漢章蔣作賓等發起全國軍人同德會並發表宣言書徴求各方意見夫軍人干涉政治爲國家之大忌而此等類似政治團體之結合即爲軍人干涉政治之端吾人對於此舉極端不能苟同遲日當將該會之宣言著論詳加批評發表記者個人意見即爲發起諸君之忠告也 
[港報所紀韶事消息]  
　　滇粤兩軍之對峙李龍兩軍自韶城戰後並未有衝突情事惟源潭以下湖洞地方二十六日適有土匪一股突出龍軍誤以爲李軍來襲迎頭痛擊彼此互有死傷龍軍死傷約百餘人傷者係於二十七晚七點鐘由車卡運省而死者係於二十八晚七點餘鐘由車卡運省現李軍大隊駐守潖江龍軍大隊駐守源潭但李軍有馬兵一隊則已繞出源潭之下扼紥銀盞　地方并安設大砲粤漢鐵路客車每日開至源潭一次新街兩次惟源潭居民則已十室九空矣 
　　韶事之罪魁禍首港報載某君來函云滇軍未抵韶之先已由龍督飭朱福全在東河壩蓋搭棚廠以備棲宿并由岑都司令電囑購備糧米須先預備迨滇軍第一帮到韶由車站派人帶到東河壩時已黑夜並無一人可見朱福全並無派人在此招待及二三帮到後朱福全畏葸更甚不准小艇載人過河旅客土人鐵路員役亦不能偷渡非獨滇軍也有某人向商會調停妥協探聽李烈鈞來韶之日糾合各界前往車站歡迎李使人道謝祇受串砲亦不准燃燒當時軍民相安滇軍多有過河購物惟不携鎗械恐防衝突也次日李烈鈞向朱福全商借軍餉朱與商家籌議凑銀三千元送往李聞是商欵不收要公家銀是時朱毫無准備僅於滇軍未到之時祇在胡蘆山築一座砲台統下七營僅有三營在韶半是新募湘兵省軍分統蔡炳寰到韶說伊不用驚慌如有事我營來助等語朱心略定然已送伊妻回湘伊妾返省各營長均送眷離韶矣省城龍督派楊發貴帶兵一連到源潭墟駐紮又調陳福祥帶裘營長一營由淸遠前來不料陳某張皇更甚卽令粤路關鎖义路并稽查電報詎被韶站通報開車時期誤將滇軍下車譯錯上車陳即驚皇失措隨同各連兵士登山并即電省及後電房更正電稿方敢回營已面無人色矣自後發電均用密碼不知如何瞞報不得而知然省軍即有四隊到源潭陳因是日受驚太甚致壤腦根弄其平日鼓簧之舌欺騙上峯迫令粤路停車往韶當歐某（路公司總理）回公司時已夜半囑令車務揑詞通電次早照行然陳福祥已先將路基掘斷拆去鐵軌雖欲行車亦不能矣滇軍聞粤路停車詰問理由即將上遊之車輛截留與陳福祥截留下游車輛一樣辦法李忿不能忍夜半安置砲台晨早五點二十分鐘開砲第一砲攻葫蘆山砲台第二砲攻鎭守使衙門馬隊由帆布船過河佔奪砲台步隊由布帆船過河扒東門入城及開至第八砲時見有一洋人在城上搖白旗始行停砲見面磋商時僅九點鐘耳朱福全短衣過河投降次日回城繳在韶各營鎗械朱遂留住城内德國敎堂求敎士保他生命而英德亦迎滇軍入城矣現在源潭尙無戰爭省中所傳均不足信尤　岑龍兩公委曲調停和平了結祇可嚴懲釀事罪魁免至生靈塗炭粤中人民百拜以求也云云 
　　李烈鈞致黎總統電萬急北京黎大總統鈞鑒奉馬電無任惶悚鈞素性亢爽夙承知遇明光繚繞莫可翳熒然蜚蟲鼓聲亦亂正響積毁銷骨昔腎所嗟人已有　鈞何能默謹披辭引端布其始末當項城傲睨一世移鼎盜鐘舉世若暗之日烈鈞奮義其間賴唐公生死至交假以兵柄伐牲誓衆祇期遮撥强權伸其夙抱洗華族先民一人横行之耻盪滌　瑕宣掦國光苟諸夏淸明共和有造則長揖賢彦歌舞湖山豈其有所要求行如俗吏乃於師旅整集掦旆北出之時忽滇南邊陲疊傅烽警移兵搏擊始獲靖寗旋承唐公之命兼藉陸公之威轉其前旌鼓行東下軍紀明肅將士知方千里間關秋毫不犯由滇至肇城邑百千廛閭萬億風雨泥塗飢疲跋涉從無敢僭蔽室廬私驚草木我滇桂父老所　遮道攔觀崇獎不置者何來惡聲謂滇軍人入韶多方勒索其爲誣衊豈待辯陳且駐韶粤兵精卒數千列砲十餘内外布防刁斗百里滇軍到韶僅及數百衆寡殊形主客異勢謂少數滇軍竟貿然於此行使强權夫誰肯信鈞率主軍進次淸遠車路阻絶苦不獲前迭據前軍報告僉稱韶城鎭道實閉門以拒且威持民庶吝其市易致宿食暴露士卒怨誹鈞誠薄德不足以義師之行化格遠近乃重勞將士受茲艱險慙顧中邦鬱陶何極雖然護軍之業非圖苟安實以明政撥亂反治宜有奮　然羣音振空非能　響翱翔容與澹然興懹故初抵端州粤中賢彦頗因武力政治猝然爾網朽索六馬肢體離解糾紛狼藉民生敝　羣以禍水流衍切齒怨毒前傷砲灼後懔淵羅雲密布屯衆口坌集義詞聳逼神鬼爲驚徒以袍澤眷縈江漢瀾瀰黯然傷沮燆首冥移輒復推其赤心共事提挈師行所經復曲徇要言繞茲北流重自抑損自忖磊落坦平宜獲鑒信猶　茲𧮂忌夫復何言然唾沫横飛三軍踔厲顧瞻周道中心悁悁至韶事原委已電陳軍務院遠辱知諗謹貢　愚烈鈞叩漾印 
　　附黎大總統馬電萬急韶州李總司令鑒據報告稱貴軍出師赴贛取道韶州到境即責令地方供應米鹽柴草並口糧一萬二千元棚廠捐欵三千元又搜查粤路琵江護路之鎗彈復阻修電線斷絶交通皓日函致鎭道索餉十二萬元限五句鐘答復當經鎭道邀集紳商籌措許凑萬元號日下午五時砲轟韶城商民大恐等　披　之下殊深　　執事手造民國艱苦備嘗一片息事甯人之心早已昭示天下現在雙方解决不難從事磋商昨日電託彭君程萬代達鄙意倘尊處近日如果需餉就近會商龍將軍設法接濟何乃持極端主義致啓内爭素稔執事治軍嚴明極所欽佩嗣後務望　飭所部恪守紀律勿再向商民勒派至損聲威是爲至要元洪馬 
[恢復約法時鄂官民之狀况]  
　　湖北人民因湘桂聨軍逼近鄂境恐約法不復易起戰禍故盼望此項問題之解决有若大旱之望雲霓紳商各界電京催促者日有數起 
　　於三十日由義威將軍孫武由京電達武漢總商會以閣議已决定恢復約法召集國會任命總理撤肅政廳參政院四令明日發表國體重新民命有托望公慶祝以掦民庥等因商會接電以此事最爲商民關懹立刻趕印傳單散發並擬約同各團聨合會大開慶祝提燈會一律懸旗以表歡忱旋因未覩明令决議先行籌　再擇期舉行現一般人民聞信之歡忭自不必言而在政黨人士則更爲高興進步黨漢口交通部已預備如二年招待國會議員赴京成例重組招待所藉以據張黨務聞國民共和二黨人士亦於日本租界中暫設有辦公機關省議會之各議員奔走尤忙碌蓋意以省會之恢復亦指日間事已發通電致各省省議員共商進行鄂省省議員之國民黨領袖原係詹大悲現尙陷在上海西牢已有多人電請中央飭上海交涉員轉商領事　釋放詹君於武漢首義任漢口軍政分府年來奔走國事歷盡艱辛黃陂素重其人諒必即飭釋放也第商民政黨目前固呈樂觀態度而官場方面則人人有日暮途窮之槪聞王子春將軍范小齋巡按近自知帝制黨之統系必受排斥均曾上呈辭職藉探總統意旨總統以湖北爲北軍勢力範圍王氏尙能維持治安已極力慰留范氏爲項城私人資望淺薄伹以目前不宜更動疆吏影響政務故併將慰留現王氏以其有軍力足恃並無眞實之退志惟范則以運動此缺之人甚多渠於官僚中並無大黨援不能不亟退特藉足疾爲名不接見僚屬一面再上呈以疾力辭微聞段内閣與范感情尙佳或别調一地亦未可料惟敢决其不能久任鄂職緣湖北政客現專力排除北洋派在鄂勢鄂省軍權一時難復政權則較爲易奪也因此影響所有道縣各官征收局長及候補道尹知事縣佐凡屬北洋系人員莫不恐慌異常其現任差缺者咸思囊括金錢而去在省閑散者皆紛先送眷回里更有劣跡昭著被控含糊銷案者尤恐省議會復活提起彈劾已多請假他適矣 
[鄂省黃安縣警耗續聞]  
 
 
 

Page 7

 
 
　　黃安縣城失守一事已略誌昨報茲聞係由某處派人運動地方居民於夜半舉旗起事伊等俱有鎗械警備隊勢力單薄莫能支持以致失敗擁入縣署開放監獄縱諸囚徒並執第一科科員誤爲知事立予鎗斃實則知事承審員俱已在逃現知事王某已隻身逃至黃陂電禀省長請求核辦至該知事之眷屬人等均無下落當其人領縣城時秩序并未擾亂僅縣署以内大受驚惶刻下正謀進行而麻城黃陂居黃安兩腑之間此時極爲緊要 
[皖省軍事雜聞]  
　　倪毓棻前次統兵赴湘致失皖北鎭守使職權此席遂爲殷恭先所得倪兄倪嗣冲深拘不安特召往蚌埠行署將畀以安武軍副司令之職惟殷爲張勳心腹現兼任定武軍第二路統帶刻殷小有不適請假多時倪毓棻以爲有機可乘因託乃兄向張說項聞張已俯允惟未知殷能犧牲此職否 
　　前任安武軍第七路統領李良臣爲倪嗣冲之姪婿前因滇事告急添招第八路又以李爲第八路統領第八路軍隊已於四月間成軍原議駐紥阜陽專保護倪氏本籍私產刻因防湘軍隊紛紛回蚌無地騰挪遂令該路二三五等營來省塡紥近復令該路第一第四兩營亦來皖垣約於四號可到而李良臣亦一同來省已在東門外舊標營組織第八路統部矣至第八路帮統王慶國現以第一第二兩營除各撥一隊駐紥公署外餘均令移駐東門外五里廟標營其第四營王道濟第五營柴寶山所部軍隊則令移駐集賢關營房藉成犄角之勢八路各營鎗械本不甚完備現倪使以此項新募之兵亟須訓練特飭省軍械局將以前所存之鎗械及馬蹄呢鎗趕速送省製造局修整以便發給該路祇領尅日練成勁旅 
　　前蕪大鎭守使鮑貴卿之京畿軍兩營因鮑裁缺入京該兩營遂歸倪將軍節制倪乃更名爲安武軍第七路并委李參謀長玉麟統之以接李良臣之差五月間該路隨馬統領聨甲赴蘇故又由馬兼制前月回蚌亦無地可駐倪亦令仍返省仍由安武軍參謀長李玉麟兼統聞該路軍士巴隨同第八路各營在蚌首途矣 
　　憲兵原練一哨　倪將軍出征時大事擴張攺爲憲兵司令部現戰事告終軍隊回防所有憲兵司令部昨已取消仍爲憲兵哨委李玉麟爲指揮官云安武軍六月份軍餉三十二萬元前由倪將軍電令財廳籌付皖司令部轉解蚌埠以便發給惟省庫如洗一時難以措齋昨由鄭廳長特商中交兩銀行先行借墊頃聞該銀行已允照解矣 
　　皖軍執法處本爲黨案特設機關現倪以京畿執法處已經取消萬無久延之理擬即尅日取消所有未結束之案及卷宗一律移交承審處酌辦 
地方通信 
[蘇州]  
　　撤消軍事偵探第二師軍事偵探一職係於四月間蘇地　務緊急時添設專事偵視黨人秘密行動初歸探員妻子雲管　旋因婁奉派駐　故着咸履貞副官節　上月底定七月一號宣布解嚴此項臨時偵探擬卽撤除旋因上海海軍事中止現約法恢復國會亦將召集人心大定蘇省解嚴遂决計實行昨聞省軍署已有令知朱代使故朱使已將本師所添雇軍事臨時偵探撤除卯名矣 
　　查辦常熟知事常熟紳士沈雅卓（即前省議會議員沈軾之）等以該知事楊夢齡措置政務違法迭見特　陳弊賓電　中央内務部曁南京馮將軍齊巡按使等籲請立即派員澈查盡法驚處如有誣訐情願按律反坐現齊使已准内務部電請派員秉公澈查昨特密電到蘇責成趙道尹詳細查覆以憑核辦 
[南通]  
　　犯案軍官解蘇駐通警備隊第八營中隊隊官季芳排長周祖培正目易龍標因犯黨案經鎭署逮案訊明擬各處以二等有期徒刑詳請馮將軍核奪曾誌前報昨接省電准如所擬飭將該犯官季芳等解送蘇垣交由陸軍監獄執行詎季芳得信後即於當夜十時自營倉内逃出潛往聖廟事爲看守夫役察覺報告管鎭守使派員協同軍警挨户搜查當在聖廟明倫堂鐘架内尋出　解鎭署關入營倉迨至天明即派朱副官澄元率領兵士一排將季芳等三名押解赴蘇其所遺隊官一缺暫委高副官培三兼充 
[鎭江]  
　　營兵無票乘車之　端駐鎭某營軍士二人昨因私事擬乘車赴寗檢票人以其並未購票當即阻止詎該二兵士勢將用武經陸軍警察竭力排解詎亦抗不遵勸當將該兵士等一併帶回陸軍警察隊司令部訊辦旋即由該營營長索回本營究辦矣 
　　催塡農工商表格丹徒縣章知事前奉農工商部頒發農工商統計表式當即轉發商會轉給各工廠實業家照式塡明資本出產工數及領袖何人或獨創或公司等性質呈縣以便轉詳茲因日久未據塡報奉部催促趕造故又函飭商會從速塡註矣 
　　私塾改良之基礎丹陽縣城内二街文昌宮内設有私塾單級講授所每逢星期下午由師範生成周諸君講授各種敎授法及算術等藝成績頗佳前日該會會長章君由滬回丹即於星期日與各職員討論改良一切方法並擬多　經常費俾得下學期擴充範圍推廣會員名額庶幾造就師資俾助國民學校之不及云 
　　淸官難斷家裏事鎭江東碼頭耆民周天才在縣公署控其妻子被近村某尼姑敎唆携帶媳婦幼女捲逃現洋五百元請爲訊追一案章知事以該民全家逃匿不願與翁同居情節支離駁斥不准然周仍迭控不已未知其中有何特别原因也 
　　省吏派員催提漕欵省財政廳以四年分漕米限外加價業經報部立案列入預算各縣實征數目遲延不報征起欵項亦未淸繳故胡廳長昨已派員先行蒞鎭催提矣 
[揚州]  
　　小輪拖船遇險江都灣頭壁虎橋邇因　雨連旬水勢暴漲前日有淸江長班小輪駛抵該處尾隨拖船之繩纜忽斷其一一時拖船即簸盪不定幸經該輪竭力施救拖至岸旁始免覆沒然搭客已飽受虚驚矣 
　　息借忙　之籌議江都縣公署昨奉省公署飭開庫欵支絀本年忙漕先行息借等語周知事奉飭後已召集各團體籌議辦法矣 
[安慶]  
　　緝獲巨盜請獎巢縣瀕臨巢湖且與含山交界素爲盜匪出沒之區近因搶案疊出由該縣派文牘員馮柏蔭衛隊長栗建標查拿及至含山縣境偵悉靑紅匪首季世元確爲屢犯刧案之正盜立卽派警密往匪巢拿獲前日已詳報省吏請獎矣 
　　渦陽縣新增附加稅皖北渦陽縣地方盜匪充斥該縣知事擬添招　防百名以資緝捕惟因餉項無着擬於原有附加稅外每地丁一兩加收八百文以充團餉現已會紳集議衆皆允許刻由該縣知事具詳省公署業經倪使批准矣 
[杭州]  
　　聲明服從中央之通飭呂都督自奉六月二十九日黎總統申令後昨特飭全省文武官吏云查前因袁政府破壤法律蹂躏民　政治不良達於極點浙省爲鞏固中華民國起見宣布與袁政府脫離關係並組織軍務院爲臨時代表原屬不得已之舉今政府旣能尊重法律順從民意軍務院自當查照成立時宣言早日撤　其組織軍務院之各省亦應同時服從中央力求統一并各維持全省現狀靜待協商善後辦法除電告雲南貴州廣西湖南各都督岑都司令請由唐撫軍長用軍務院全體撫軍署名宣告撤銷軍務院并電呈大總統段總理外合亟通飭　省文武官吏一體知照 
[湖北]  
　　張家　鹽店被搶張家溝係沔陽鄕鎭向由仙桃鎭榷運分局設置支店公號各一並派有第四號舢板常川駐守前月三日夜半支店長胡福銓店員張澤零及雜役等甫入睡鄕忽有外來巨盜十人明火持械破門入室將支店長推出大門被劫去寶銀二百餘兩官票四百五十張惟存鹽未失同時更被搶去比式鎗二隻子彈一百十五粒翌晨即由支店長胡福銓據情報告分局長李子貞詳報榷運總局核辦矣 
　　襄水暴漲漢口各團聨合會昨發出佈告云頃准夏口縣知事公署轉到襄陽電局開該處水漲一丈三尺本會業經函知河岸各保安會鳴鑼告警畫則懸旗夜則掛燈俾衆周知以便預防務希各船户注意而本月初一日淸晨已有湖南周自元炭船一隻在橋口外襄河面行走因襄水來勢甚猛力不能支以致被流水激翻内有搭客水手共計五名均隨波逐流而去又有駁船一隻從襄河順流而下不料湍流似箭舟子撑持不住竟遭覆沒比及小划來救已不知漂泊何所矣 
[廣東]  
　　華安輪船被刧續聞華安輪船被刧一事已紀前報茲聞此輪實係德輔道西三號二樓普泰輪船公司之業（昨誤登寶泰）當由梧州動輪時係二十三下午四點半載有搭客百二十五人船上人員六十二人（中有陸蘭淸之軍隊二十餘名皆未有軍械）各盜係在梧州喬扮搭客落船及至鷄關石七寶蓮海面時已九點各盜佯作打架拔出曲尺分頭往機房舵房帳房指嚇船主葉福與各人員時船上絶無預備又無軍火祇得任其取携計刧去銀兩衣物約値八千元搜掠旣畢不准該船駛回德慶報案後船主連夜掉小舟到肇慶於翌早入都司令署禀報迨派兵往緝盜已遠颺多時矣幸該輪雖被刧尙未損及船身已於二十四晚八點半抵港并未有到警局報案因在華界發生故也又聞來往港梧之高州輪船於前月二十三日下午由梧開行來港時途次德慶下之七寶蓮地方被盜放鎗誤中船尾三等客位搭客一名此搭客係省城之商家而梧州海關之書記譚某之戚屬也當時臥於船尾三等客位盜發第二槍則擊中伊之左乳上彈子直跌下左腿以致兩處均被彈子橫過炙傷現已全愈自華安被劫之後港梧輪船咸有戒心昨日起凡由梧州河口肇慶都城等客未下船之先一律搜查極爲嚴密云 
雜評一 
[黨與系（步陶）]  
　　中國政局之危機不在黨面而在系當今賢達所談而色變者惟切切以黨之一字相警惕寗詎知政治社會中之黒幕固别有所謂某某系某某系以潛飛暗躍爲凡百改進之唯一障碍耶 
　　系之作用至廣而團結頗固其區别也或以地或以事或以其他專門名詞而無論何系其勢一成咸將明目張膽自以利於其系之干法犯科之種種行爲悍然排衆爲之而無人敢爲過問蓋以其盤據久而操縱有具也今者政府方在改造之頃唯一要務即在舉國人所羣指目之某某系某某系者掃除凈盡斯一切政務方有振作之餘地一般時賢所以力伸不黨之主張者亦欲借免彼輩操縱以爲間接之驅除而非必欲黨之一字竟永永消沉於中國也雖然我觀英報所述最近北京兩會之内幕情形我終不能不爲中國政治一線前途栗栗危懼也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[巡按使允飭撥放敎育費]  
　　江蘇巡按使復省敎育會電云江電悉借欸甫經簽字原擬抵充敎育實業經費初無挪作别用之說除飭廳撥放外特復巡按使齋支 
[冬漕借欵已得一半]  
　　上海縣沈知事因奉江蘇財政廳飭知以公欵支絀着將今届冬漕向錢業抵借洋六萬元曾經由縣函致南北商會正副會長轉向南北兩市錢業籌募拒絶不允迨經沈知事一再函商商會從中調停仍無效果茲聞已由總商會擔任二萬元南商會擔任一萬元尙缺一半沈知事已知會各市鄕經董設法籌借惟限期甚促不知能咄嗟立辦否 
[新銀角不能通用]  
　　滬上南北市近日發現一種新銀角上有光緒元寶或宣統元寶字樣凡各小錢莊及烟紙店遇有持大洋向彼兌換者均付以此種新銀角故數日以來流行於市已不計其數及忽有人傳言謂此種小銀圓係口口人所私造其銀色祇有六成餘均銅鉛雜質一時風聲所播各小錢莊即停止收用各商店亦莫不拒却而民間之持有此種新角者遂歸無用通盤計之其損失當亦不少顧或謂此種新幣俱由省中造幣廠所出因鋼模未經鑄就故仍用舊模係由國家銀行兌出此說果確則國家銀行自必有所表示以便流通今旣停用兩日而仍寂寂無聞者何耶 
[炸彈爆裂傷人]  
　　南市賴籌碼頭潤昌羊毛店夥無錫人費巧根前晚至浦灘納凉旋在木排中拾獲舊報紙所包之洋鐵盒一個　回店門前招呼夥伴齋來看視费卽拆開紙包將洋鐵盒挖開細看不料内儲炸彈一枚突然炸裂旁人急急閃避未致受傷惟費已轟傷兩手及面部等處當由崗警聞知立即往查將受傷人費巧根及店主姜寶定帶至一分駐所開明飭將費送至上海公立醫院醫治據醫生察得傷勢尙輕如法敷治然後由該所將費姜兩人併移送警廳司法科訊核 
[不認開鎗拒捕]  
　　六月二十三號晚三十號越捕巡至法新租界麥賽而蒂羅路見有匪徒五六人上前拘拿當被該匪等開鎗擊傷手臂後由探目沈德福等拘獲楊招華等七人昨解法公堂請究楊供是晚行經馬路該捕從後追來拘拿時該捕已經受傷民人並無開鎗拒捕之事求察中西官因時已晚判楊等一併還押候再訊究 
[第四次研訊陳其美被害案]  
　　民黨要人陳其美被害殞命一案昨日下午三時半復經法公堂聶讞員會同法副領事德君升坐特别公堂研訊先據馬車夫甘老王供在新大馬房爲夫五月十八號下午四時有鴻豐公司來雇馬車一輛民人所駕之車乘坐主僕兩人先至香港路某公司旋卽偕一日本人出來仍駕回法新租界和興里内又喊同兩人乘車至薩坡賽路十四號北首下車同入十四號屋内後旋聞鎗聲民人畏懼駕空車逃逸是實陳根山供民人在新隆馬房爲馬夫十八號下午由新大馬房用電話轉雇馬車一輛由民人駕至鴻豐公司餘供與甘相同中西官着甘等將各犯指認何人坐在車中甘指許國霖陳指吳國華均係當日乘車之人又有馬夫朱妙正供鴻豐公司前來雇車民人派甘等前往並未同去故此不知判甘等三人無干退去訊之許國霖供番禺縣人前年七月間與程子安宿振芳等認識上年八月間欲籌革命之欵由程將珊瑚樹一支押洋二百五十元爲川資往日本約一月回申住在旅館後有宋姓交來洋一千元在新租界白來尼蒙馬浪路三十九號門牌設立鴻豐公司我爲總理程子安爲協理今年二月間程與朱光明接洽朱言政府注意陳其美如能將陳暗殺肯出賞洋十三萬元又與王介凡會見王言探得陳其美往在薩坡賽路下四號内須勾通在陳處辦事之李海秋方能成事仍由正向李言明殺陳之事於五月十七號程言諸事辦妥當給我及王仁甫潘甫庭王子連王介凡等手鎗各一支石灰包一個至十八號下午我與程子安等僱得汽車馬車在路口我等卽至十四號敲門入内至會客間内陳其美出來　李海秋出外至鴻豐公司取合同圖樣李取得回來我卽出會客間聽見李海秋口中說一拿字即出開鎗甚厲我即逃出大門至路口被巡捕拘住惟此案係朱光明起意由程子安調度一切王介凡李海秋係暗中勾通陳其美之人中西官問殺陳之事係與李海秋言明否殺陳之時宿振芳在場否許答稱我與李言欲殺陳其美陸稱已由王介凡向伊言明不必再說宿振芳是否在場行兇一時心慌難以認明不敢指實中西官會商之下判許國霖等一併還押候下禮拜一覆訊核辦 
[查復兵民鬭毆情形]  
　　駐滬京畿憲兵營張營長訪聞前日（四號）淸晨南市蕭家廠浦灘有緝私營士兵因緝私啟釁兵民鬭毆並有鄕婦落浦溺斃曁由砲兵營士兵帮同拿獲販私鄕婦等情當即派員前往查詢昨據復稱事緣兩浙緝私二營第一隧巡船艙長趙雲亭偵悉南市法商自來水廠即蕭家廠浦灘時有浦東販私梟匪及鄕婦人等携鹽至該處登岸來滬私銷故於四號天甫黎明飭派緝私兵士張玉發劉榮江舵工王紀生等携械駛船前往守緝嗣由船户馬得勝即馬老窩子駕船裝載鄕婦十五人各帶私鹽一包每包約重五十餘斤船近灘邊販鹽各鄕婦見緝私士兵情急　逃船户馬得勝因包庇各鄕婦販私輒敢約同該處木行小工十餘人將緝私之張劉王三兵士一併扭住即以蔴繩綑紥逞兇毆擊當被奪去九響快槍一桿銅牌一塊當因兵祇三名衆寡不敵以致各受重傷旋爲淞滬警察水巡隊及站崗該處馬路之巡士並砲兵四團之巡邏士兵聞聲趕往因見緝私士兵均被綑縛兇毆立卽四面兜拿行兇各人始得攔獲販私鄕婦三口又獲行兇之江北小工蔣子舟一名并獲私鹽二包餘則四散逸去遂即交由警察水巡隊解送上海地方檢察廳訊辦業經檢廳將受傷三士兵送請紅十字會醫治所有販私各鄕婦押候懲辦一面已派法警查緝爲首行兇之船户馬得勝等務獲解究此外並無鄕婦落浦身死情事理合查復云云 
[昨夜發生之盜案]  
　　昨晚九點三刻鐘時有盜匪六人各執利器擁至新閘卡德路祥福里八十七號門牌南翔人吳吉甫家碰門入内嚇禁聲張將値洋一萬餘元之金珠飾物現洋搶取一空呼嘯而逸迨經事主報告捕房飭派中西包探馳往兜拿各匪已杳如黃鶴矣 
[南洋路鑛學校畢業誌盛]  
　　北四川路南洋路鑛學校於四日午後行暑假禮并預科第四届畢業式是日秩序（一）唱國歌（本校全體學生）二）校長報告（林兆禧君）（三）英文演說（中國工程會會長蘭瑙士君）（四）中文演說（商務印書館總理商翰卿君）略謂讀書所以求人材人材出而不用或用非所學雖有千里才而不能行咫尺也乃曰中國無人材然則中國人材非不多實用人者不得其當而已於是數十年養成之人材適足成一種高等之游民下等之游民　患小高等之游民禍患大竟有意料所不及者即以近時而言上海之大人物或富有之家往往得有索詐之函件文理通達書法優美臆度之非中學大學之人材不可及政府能量才而用未始非大有作爲者也故政府宜量才而用學者亦須爲國家施其材諸君他日學成之後勿羡高官勿慕多財須犧牲個人之名譽犧牲個人之家庭研究發明其所學之科學以待他日之顯親揚名則中國前途大有希望云（五）來賓演說（南市電車公司總理陸伯鴻君）略謂中國地固大路固長鑛固多而鄙人今欲言者出此二端之外爲道德之路道德之鑛人生於世固以學問爲要然亦宜參以道德觀乎歐西之科學家大都出自宗敎家有學問而兼有道德乃可謂之完人道德爲人之正路亦爲人之寶藏所以請諸君於學問之外研究道德之路道德之鑛世俗之奸險人心之浮薄皆由道德之不講諸君旣有學問又有道德再加之以有恒心則所欲無不成古人所謂有志者事竟成也吾即以此贈之於諸君（六）畢業生演說劉南策（中文）黃挹淸（英文）（七）給憑給獎（道尹代表楊子永君）（八）散會茶點茲將預科畢業姓名列後（甲等）林瑞驥江蘇寶山劉南策江蘇武進 
　　曹誠克安徽績溪徐世潤江蘇六合王文彰甘肅　蘭成拔江蘇南通朱守謙浙江杭縣朱希杰四川巴縣范鑄安徽　縣（乙等）王典浙江長興張邦照福建惠安王端之浙江杭縣汪鑄符江蘇太倉黃挹淸浙江嘉善陶勳湖南岳陽葛定康江蘇崑山余家溥江西南昌龔家豐浙江吳興周祥　　蘇江寗席裕軫江蘇崑山童亞崇浙江上虞（丙等）藍永惟四川渠縣汝人鎔江蘇吳縣金翰蕃浙江秀水　高徴進江蘇丹徒王以敬江西餘江曾　安廣東鎭平 
[留雲學校舉行畢業之鄭重]  
　　上海縣公署昨飭學務委員賈豐芸等文云爲飭知事本年六月二十日奉江蘇滬海道遵尹　批本知事詳上海私立留雲高等小學校三年級生於七月舉行畢業據造簡表轉陳仰祈鑒核存轉由奉批已據情轉詳仰即知照此批表存送等因又於七月一日奉江蘇滬海道道尹公署第六九九號飭開奉江蘇巡按使公署批本道尹轉送上海私立留雲高等小學校三年生擬於七月舉行畢業表請鑒核由奉批詳表均悉該生秦永淸等應准於本學年終舉行畢業試驗應即派員督同考試分别成績優劣以定畢業與否勿稍寛縱仍造具各該生畢業成績淸册詳備查核仰飭遵照並飭行知照此批表存等困奉此合飭該知事仰即知照此飭等因到署奉此合行飭知該員卽使轉致該校知照此飭 
[再誌孤兒之畢業]  
　　孤兒院粹德堂落成已登昨報茲悉是日四時又行畢業式由王一亭君主座（一）淸心學校音樂（二）唱歌（三）成績（四）丁月心女士演說（五）戴調侯博士演說（六）顧念劬院長讀王正廷君祝詞（七）女生祝詞（八）男生答詞（九）高翰卿君訓詞（十）音樂（十）（一）鮑咸昌君給憑音樂後欵以茶點而散 
[學務委員介紹聽講]  
　　上海縣學務委員賈豐芸昨致時化高昌虹鎭江境崇正楊樹浦隆德和安朝宗閘北第二等小學校敎員葉振宣顧傳熙楬袓繩張國仁甘紀蘭賈宗誼曹永奎徐顯焜汪福源皇甫杰等函云奉縣知事公署飭送區内小學敎員前往上海縣敎育會小學敎育暑假講演會聽講遵即介紹先生入會聽全二期講演如因道遠須　宿者並免繳費惟須於報名單上註明以便知照預備茲特送上簡章報名單聽講劵希即察收其報名單即請蓋章於七月十日交下爲荷 
[基督徒爲國祈禱之往來電文]  
　　去電北京黎大總統鑒上主眷顧吾邦重奠新基本會爰於明申約同全國基督徒開祈禱大會求上帝賜福我公政權暢逹民國鞏固務懇同禱是祝上海基督敎聨會値年會長虞思才同全體會員公上 
　　來電上每基督敎聨會虞會長鑒全　會員電悉貴會爲國祈福敬佩熱忱顧奉心香同深禱祝黎元洪江 
[薩上將視察機械]  
　　海軍上將薩鎭冰於昨晨九時許又往製造局考察造成之製造快鎗機器十餘架當由李總辦延入視察此項造鎗機器甚屬精美頗爲嘉許即在局内午餐陪宴者爲上海防守司令王如見船塢總辦劉冠南海軍輸機處長王齋辰及淞滬警廳長徐國　等並由徐警長派警荷鎗在局外西　門一帶站隊迎送 
[米商公會成立]  
　　閘北米客（即賣頭）向無公會遇有公共事務不便集議近由張子義視厚甫計培榮過文卿陳叔明莫錫春朱子明孫祥甫王錫木陳祥千浦志達沈祝三華田卿等發起在閘北華界長安路組織米商公會現已成立 
[最近之雜糧市况]  
　　雜糧名目甚繁生意之鉅首推黃豆近來客帮稍有購辦内地油坊亦有收入惟長江天津等處來貨不多其價因豆餅昂貴故亦堅定現大連元豆開價三兩一錢浦口貨二兩七錢次者二兩六錢九江貨二兩七錢至𦲙豆則爲夏令需用之品今則銷數寥寥雖一星期前洋莊辦去八千餘包今因公司船未到停頓不動故市價稍見平落調查滬地各洋棧存貨計有六千餘非洋莊發動市價無　機之望現浦口高貨開價二兩七錢半次者二兩七錢芝蔴到貨極少銷路亦不動故尙未開價花生仁係打油所用自廣東設立打油廠以來銷場甚廣最近一星期内辦去三萬餘包去冬新貨上市時市價不過四兩餘今已漲至六兩現河南生仁（輪船貨）開價六兩次者五兩二錢山東貨五兩四錢滬地各洋棧　貨共有三萬餘包均係長餘泰豐兩行之貨云 
[建築馬路之預備]  
　　滬城喬家洪河道日久未塡入夏以來穢氣四播殊碍衛生故迭由該處居民請塡築馬路以興市面前昨二天已由工巡捐局朱局長派員前往測量地段以便即日塡平建築馬路又新北門内直街面東之市房前經工巡捐局商准房主自福佑路口往北直達七里井地方一律退後翻造業已告竣至直街改築馬路應施工程昨亦由該局派員前往測勘 
[淸理沙田局實行裁撤]  
　　淸理上海沙田局前奉江蘇財政廳飭知歸併淸理官產處兼辦以節經費等情已誌前報茲悉沙田局已於本月二日一律結朿實行裁撤將一切公款案卷等件開列淸册移交上海官產處接辦所有西門外萬生橋西局屋本係公產現由縣公署官契處收管 
[加派隊長守護]  
　　淞滬警察廳大門口向有守護崗位由游巡保安隊各派長一名帶同隊士二名輪班承値專司稽查進出之人惟所派長警對於商民投專錄批請領護照等事輙多留難不爲轉達以致外問噴有煩言事爲該廳長徐國樑所聞昨特加派游巡保安兩隊隊長巡官一同擔任門崗每班一人輪流更替以昭愼重 
[洋貨店不戒於火]  
　　前晚九時半法租界小東門大街同太洋貨店樓上不戒於火當由洋龍到場救熄祇焚去樓面一間事後捕頭飭探查明起火實情聽候核辦 
[公廨民庭之暑假]  
　　公共公廨檢察處昨日發出通告云本廨民庭暑假（一）八月一號起至三十一號止華務民事一律停訊（一）本月自十五號至三十一號華務民事每逢星期二四六等日開庭（一）九月一號起至十五號止華務民事每逢星期一三五等日開庭訊理 
[婦人憤極投河]  
　　掦州婦人邢劉氏因其夫在籍時不顧家用且加虐待故至宿遷縣知事公署帮傭已閱二年及該縣黃知事卸任氏仍隨同來申賃居滬北成都路地方不料伊夫近忽來滬尋見迫令偕回氏不允在途爭鬧後氏因憤極潛至南市十六舗投浦　盡由崗警查見救起帶至一區署問明諭令該氏仍返黃宅傭工 
[二男爭奪一婦]  
　　崇明人楊林章之妻王氏近被同鄕人蔣六華由原籍誘拐來滬 
同居浦東六里橋地方茲被楊來申尋見因不欲多事於昨晨携妻回里詎行至南市外馬路蔣六華竟糾合多人追來擬將該氏奪去在途爭執爲巡警查獲拘送一區轉解地方廳經檢察官訊供之下判將該氏交伊夫具領蔣收押候查明實情再行發落 
[瞎子强姦啞子續紀]  
　　大南門外沙家石橋小茶肆主瞎子周小弟强姦十八歲啞子女子張小和經女之父母張元靑張徐氏將周扭控警局移送地方檢察廳訊辦各情已紀前報茲悉此案曾由該廳檢察官提案研詰當因供詞各執判將周小弟收押禀明林檢察長派員前往實地調查茲已查明眞相返廳禀報昨日午後又傳張元靑夫婦帶同張小和到廳提同在押之周小弟到案復審 
[婦人吞烟遇救]  
　　住居唐家弄六百十六號門牌之甬婦馬倪氏前晚飲酒過醉吵鬧不休被同居人張阿二辱駡氏氣忿吞烟　盡經張得悉報捕將氏送請醫院醫愈昨送公共公廨經關讞員會同英領康君訊悉前情判氏開釋諭後勿再輕生 
[女孩跌傷]  
　　住居楊樹浦橋東首某號屋内之薛某有五齡女孩一口名林弟昨日在樓梯上失足仆地跌傷頭面手臂等處由其父車送同仁醫院求治 
[砍傷鄉民續誌]  
　　王錫連被潭子灣鄉民侯木華砍傷頭顱由四區崗警拘入警署已誌昨報茲由姚警正略訊一過解送司法科經嚴科員提訊王供家住眞茹今晨欲來滬販買香瓜經過潭子灣被侯等無端攢毆並以鐵器戳傷頭部質之侯供伊田内所種百合迭次被竊今被　衆暼見當場捉獲迨民人得悉出視王已受傷不知何人動手判併送地方檢察廳核辦 
[收殮路斃]  
　　九畝地附近萬竹路昨晨倒斃一無名男子經九舗地甲徐春橋查無家　投報地方廳委派沈檢察官沈檢驗員等前往驗明該尸年約二十餘歲形似乞丐驗無傷痕實係因病倒斃塡明尸格判由善堂給棺收殮 
 
 
 

Page 11

 
 
[復訊藏匿私土案]  
　　英租界福州路山西路一號門牌成大土棧因販賣禁止　口之波斯紅土並將私土藏匿老閘老唐家弄三百五十二號屋内被洋藥公所聨合會曁督銷局查悉咨照代表律師函請公共公廨給論會同捕房中西探前往搜出私土多斤並僞造海　驗銷單及法界公和土棧三星圖記之小仿單等件一併帶入捕房將該土棧主沈午潮（又名沈和尙）拘解公共公堂訊判押候研訊在案前日午後由捕將沈連同烟土解廨復訊先由原告代表穆安素馬斯德兩律師上堂譯明被告私藏烟土販賣漁利違背禁烟條約請爲澈究次由中西探禀明抄獲情形並據西人勞勃司上堂譯稱被告販賣之烟土業已驗得小包係西伯利亞所出之土大包係比國所產之土　和料子做成之假土並在堂上將各種烟土逐一指明私土料子訊之被告沈午潮供稱嘉興人在成大土棧爲夥祇有年半店主係粤人楊錦泉與弟楊秋泉楊海泉等開設所有烟土係店主經手買進故不知其販賣私土並延魯定格律師到堂代辯王崧生襄讞與英卓副領事判沈還押烟土交捕帶回候再訂期訊核 
[私動火表之罰欵]  
　　山東路尙仁里三百二十一號門牌妓院内因私動火表竊用電汽被英美工部局電燈公司管理電燈之西人華特查悉禀廨出單昨將龜奴鶴記傳至公共公廨請究先由原告西人華特偕捕房代表牛門律師上堂訴明被告私移火表竊用電汽各節訊之被告延律師到堂代爲辯護並據見證婦人錢王氏投訴並未私動火表俞代襄讞商之英領卓君判被告罰洋二百元充公示儆 
[賠償茶館損失]  
　　王弟卿袁少山蔡金康劉交生前日在福建路三百七十一號門牌茶館内互相扭毆擊毁茶盞經該茶館經理湯中懹鳴捕將王等拘入捕房昨解公共公廨經中西官訊知蔡先動手判蔡賠償該茶館損失洋一元餘人一併斥釋 
[冷食有碍衛生]  
　　林阿四陳阿五前日在海寗路喊賣自製之冰忌琳經工部局衛生處西人查見以其製法不合有碍衛生且未向工部局捐照鳴捕將林等拘入捕房昨解公共公廨經中西官訊明判林罰洋二元陳罰洋一元一併充公 
[尋還捲欵潛逃之學徒]  
　　北新涇肉店主趙顯堂前被學徒浦榮生捲取櫃内銀洋角子計六十餘元而逸趙向　保沈鳳山張福生追　茲由張將浦尋獲洋已用盡扭送四區四分所經該警佐解至司法科移送地方檢察廳究辦 
[抵地糾葛之訴訟]  
　　陳則恭被王　運在公共公廨控告抵地糾葛等情前日午後由探將陳傳至公堂請訊兩造各延律師到堂代辯中西官判候訂期再訊 
[收贓人移提到滬]  
　　重慶路八十八號門牌田豐記控用人張阿二竊取値洋四千元之大土由公共公廨訊判被告押候移提人證再訊在案茲經捕房派探前往南通縣屬將收贓人樊有秀陳其相　應儒等移提來滬昨解公廨經中西官略訊一過判均還押候禮拜六帶同張阿二質訊核辦 
[兩人均是過犯]  
　　張阿二曹榮甫同在愛而近路弄内深夜徘徊被捕查見一併拘入捕房昨解公共公廨經中西官訊供一過以張曹均係過犯判押候查明近來曾否犯案再行核奪 
[怙惡不悛 
[ 
　　王阿三前日在寗波路福建路轉角摸竊徐阿龍袋内現洋六元六角及皮夾一只被徐覺察鳴捕將王拘押昨解公共公廨經中西官訊知王係過犯判押西牢二年期滿仍逐出租界 
[金練已無着落]  
　　南市萬裕碼頭萬昌鐵行主陳子林之長女世英因被其妹七寳 
暗取金表一枚金練一條寄在附近羊毛店主邰壽齋之妻陶氏處經世英得悉追究始將原物取回惟少去金練計値洋七十餘元陳向陶氏追究不認鳴警將邰同妻陶氏一併帶至一分駐所詰問氏供多諉卸飭送警廳司法科訊究 
[流氓攫取金挖耳]  
　　昨晨八時許有一流氓尾隨三十餘歲之鄕婦自外灘行至福州路尙仁里内將該婦頭上金挖耳攫取幸即覺察狂呼適對面有人走來帮同奪回該流氓飛奔而去 
[滬海道公署批示二則]  
　　金山縣朱涇市宰猪業商民周導君等十一人禀請豁免屠宰稅由據禀已悉仰該縣知事查明復辦此批副禀併發 
　　承辦浦江船捐邱志祥禀爲船捐收數　絀陳請飭局核　由禀悉該商從前認捐之時旣未在本公署禀准批飭工巡捐局亦未詳報立案無從核辦仰即逕赴工巡捐局禀陳母庸瑣　此批 
[淞滬警廳招領小孩之傳單]  
　　爲招領事據六區署查獲迷路林靑甲一名據稱年十四歲福建人向在吳淞某西人家帮傭今因出外買酒不知歸路主人住址並不知悉查該童身穿布短衫褲頭戴草帽而帽上有福康兵艦字樣經廳暫送新普育堂留養並招領外合行刋印傳單仰失童之家從速認領此佈 
[氣候報告]  
（上海徐家滙天文臺天氣測候報告） 
　　已過者之報告七月四日上午晴午初至下午一時迅雷疾雨並有西北烈風晚九時半至十時半上海及其附近雷雨復作山東及直隷氣壓低下中部傾度甚微五日日出前雷電屢作及至晨間天空猶多雲而有雨意五日四時前二十四小時温度至高八○至低六九八去年同日至高八八六至低六八二 
　　未來者之推測五日午後四時三十分豫測上海一帶氣候漸佳北方風無定向且有雷雨南方有和緩之時季風 
雜評二 
[受欺欺人　　受人之驅使以欺人者在已已先受人欺此無可諱飾者也即如近日市上發現之一種新製小銀幣其成色若何姑置勿論惟思吾國各處造幣廠大都停鑄已久則此種新幣之來歷已不問可知而一般奸商偏紛紛以賤價購入爲之行使於市及至流行旣廣對於人之持此新幣與彼貿易者則多方挑剔拒不收用彼蓋以爲我可以之欺人人不可以之欺我也雖然彼所欺者爲何人而驅使彼之欺人者又爲何人耶 
來件 
[日本紗廠家拚合棉花之一斑（續）德大紗廠經理穆湘玥譯]  
　　玥按中國紗廠最漫不　意者即拚花一層工夫不　甲種棉花與乙種棉花　微之長短及花身之優劣拉力之强弱光澤之足否貿然拚合毫無　則以故所出之紗參差不一致貨譽不起市價跌落在中外紗業競爭場中竟無幾何立脚之地言之能勿痛心 
　　且廠家通　主持廠務之人每日駐廠不過一瞬間或多至數小時工戰中堅之地往往闐其無人顧客之失招待要信之久壓　重大事件發生時不克臨機應付各部執事相將溺職時不敢一加整頓全廠事業損失於無形者已不可勝數而損失之尤大者則又在乎自收買棉花至出紗成包一切重要職務付諸不負責任之司事或委諸無意識之小工耗費之多出貨之劣無有過於中國今日之紗廠者 
　　論者每以紗廠出貨之低劣歸罪於機器之陳舊當事者旣不能負罪引疚復何有分毫進取之望彼委罪機器者殊不知近十餘年内紡紗機器並無特異之改革苟主持者能貫注全神以處事即使多年之老廠亦能與一般後起者競勝何至一蹶不振而受天然淘汰乎 
　　亦有粗知機件作用貿然品評以資談助藉弋識者之名時聞此輩信口雌黃謂某廠機器優某家機器劣豈知歐美製造紡織機器廠皆按照一定不易之機械工程分工製造雖範圍至小之廠聨絡工作者亦不下數千人其各處製造紡織機器團體能使其生息地位屹立不動不爲大世界競爭潮流所捲去者各有一種特出可取處在否則如何能支持滔滔之歲月而不敗乎據玥年來之實驗可以確然判定出紗之優劣三分在機器七分在人爲苟使用陳舊機器而得精心研究家善爲處理斷不致無甚希望若主持全廠事務之人無學識無精神無毅力及缺乏種種用人方法卽使徧向歐美名廠選得最特色之機械恐依舊未能在紗廠中嶄然見頭角吾人何敢表暴吾華紗業中缺點以長他人銳氣哉惟渴望吾紗業中多數賢逹了然於吾紗廠家弱點之所在懲前　後竭力補救從此振奮精神力圖改善一步不讓日本紗業中人之獨擅其美以副一般志士提倡國貨之盛心而杜前此無限之漏巵則豈第投資人與執事人身受其益卽在國家社會亦間接以蒙其福焉玥旣譯述日本拚花法於右更約舉自已拚花之實　經驗以供海内留心紗業諸君子之研究 
　　第一所拚合之棉織微務取長短相等其分寸　　不得過十分之一 
　　第二花　之拉力務求其强大者用之則紗之拉力亦隨之而强第三棉花色澤須配合匀稱花雖同一白色而白色中可分出六七等級每廠所出之紗其光澤須有一定標凖凡花色次者須取潔白者拚合之庶紗色不致十分呆滯 
　　第四棉花織　天然生成之粗細須剔選相等者用之如以细軟 
之花絲與粗硬之花絲混合不但紗身鬆而且蓬卽拉力亦因之大減致不適於用 
　　第五棉花市價時有漲落成本之出入爲數甚巨誠能於拚花時顧及此點成本旣得以減輕出貨亦自然使人滿意 
　　第六出紗之遲速雖與空氣之升降燥濕有密切關係然在拚花時能斟酌合度所獲利益亦屬不少苟同一價値之花不善配合致出紗稍　出數較遲則暗虧隨之而增 
　　以上數則簡明切要苟主持廠務者有意採用此項方法期多收　利則主持人精密之督察各部分核要之報告二者缺一不可苟各部分於每日夜出紗確數無核要之報告而欲率然施行以上各方法仍不免起何種之窒碍或有具體之核要報告而採辦棉花由别人經理以及淸花廠中自已不能常到則雖有良法不能切實執行所得益處能有幾何質言之天下並無徼倖苟且可以獲利之事出一分精神得一分事業費百分心力結百分良果豈但吾紗業爲然而紗業尤當注意於此紗廠出品衣被天下維持國家財力關係獨巨際此海外精良　値之紗布如潮湧來社會顧念國貨之動機如棙始撥如何慰我國民如何紓我國難不使日本紗業商獨步於前我紗業領袖諸君子幸急起力圖之 
來函 
[女子同義義務學校來函]  
　　敬啓者敝校自民國三年秋創辦迄今悉由雄飛一人沿門托鉢叩募常費以維赤貧女學從未藉託其他團體名義或自巧立名目作種種駭人聽聞之舉者避奸宄而正女校風氣也迺者海上雖不乏熱心敎育之輩但借題發揮者亦時有所聞敝校惟恐涇渭難分故不得不聲明如右以告贊助諸君免致誤會事關貧寒義務敎育前途可否懇請貴報登入來函欄内實感公誼中華女子同義義務學校陸胡雄飛謹啓七月五日 
 
 
 
] ] ] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬抄襲先生控蠧魚狀] [  高亞魂]  
　　爲假作斯文營緣翰墨侵蝕書城破壤篇幅請速驅除以資繕寫事竊抄襲腹笥雖空藏書實富搜羅斷簡殘篇裝釘成萬寶之書掇拾零章碎字秘本具不全之册學誇博古價値連城文雖雜貨古董字實璣珠錦繡生平奉爲秘笈投稿賴以謄錄而無端被蠧魚鑽營而入三千眞迹字字爲其摧殘百册全書幅幅形同敗葉鑽穿故紙學海供彼游泳貫通玉簡楮國任其　食與蠧何仇絶我生計若能速爲除害尙可保一角之安倘仍任其横行將見破全城之錦敬此上呈伏懇决蠧於繯首之臺不勝戴德之至 
塵餘觚剩 
[紅水碧血館筆記] [  警衆]  
　　山東奇女子 
　　林密山深風高月黑固萑苻嘯聚藪也有時出而胠　爲害閭閻刦其資財戕厥性命釀成巨讞受害之家牘陳官府拖累多人黑索郎當囚檕滿獄雖偵騎四出而渠魁杳然以致隷捕籍者常因是而獲咎甚且身受敲扑血肉狼籍扶杖始行猶未能謝此仔肩也嘗見魯境有一老叟鬚髮全白目閃爍有光精神似　　而佯若備甚者每於白畫間馭獨輪小車載一少女其行絶速電製風馳不管也車中之少女貌雖艶如桃李而顔實凛若冰霜且具工愁善病態若重有憂憤者亦未見其足履地手持物也途人或執而問之叟代答曰余家向住黔中徒以身老病廢儲無擔石四壁蕭然弗能自生活偕弱息覓食於四方良非得已道旁聚覩者如堵　或與之食則食不與亦不索與之錢受之而弗辭如是數年市中人見之亦稔矣但以廢女子呼之然不知其居止何所並其姓氏焉少女之於叟相依爲命宛如父女未嘗斯須離一日値泰山廟香會叟御少女往蓋是鄕風俗居人必於是日赴廟拈香祈禱於東嶽神前以故紅男綠女咸詣神座膜拜求神庇祐遊玩者每相屬於道連袂成帷揮汗如雨習以爲常忽中有一人控白　超乘而前方顧盼自雄揚揚意甚得一回眸間瞥覩老叟驚惶失措叟亦睇視良久曰是也遂舍車不交一語互相搏繫翻騰移時騎者度勢不敵棄馬躍登屋斯時女即瞿然起曰勢難作壁上觀旋下車出雙刀白如練縱身登屋燆捷便利身輕若猿猴勢將及之其人又聳避　脊少女攝蹝追而上屋瓦悉碎如　粉其人不克遁反身與少女　少女乘問以刀揮其足足傷而墮女急躍下與叟共縛之反接其臂載車上女率馬偕行詣邑宰署自陳爲黔中據役女父母以大盜逋逃懸案數載悉罹罪坐獄中予遂　然訪捕至是始獲叟其眼線也邑令廉得其情以文遞送之黔中案乃結魯人有知其事者咸稱之爲奇女子云 
　　警衆曰不奇女之孝而奇女之技不奇於女之善　而奇於女之善藏身懹絶技往來魯境數年人莫之知方諸古賢豪懹才抱德匿跡韜光者其何以異觀其立意捕亡卒成大志救父全名雖木蘭不是過也夫士君子恒懼德之不修名之不立深山窮谷中如少女之身藏絶技者固不乏人或欲暴之愈亟而人疾之者愈深倘亦如少女之善藏其用則及鋒一試未嘗無揚名天下時也老子曰良賈深藏若虚君子盛德容貌若愚觀於少女而益信 
海外摭奇 
[殖蝙防瘧]  
　　美國推撒斯省聖安道尼市近方從事繁殖蝙蝠俾　蚊類以制瘧疾並防疫病之流傳蓋蝙蝠專食蚊蠅曁各種害蟲而蚊蠅之類均爲傳染瘧疫之媒介故蝠殖則蚊蠅減而瘧疫流行之勢自可因之漸殺也是說乃該地欽倍醫士本多年攻究之結果而唱自氏唱此說後美國各地莫不繼起試行矣 
詩選 
[題子美集用亞子有感韵] [  瘦蝶]  
　　語自纏綿意自辛揮殘血涙證蘭因登場一曲廻腸斷解識傷心有幾人 
　　愛國初心豈遂忘梨雲夢醒費平章兎毫寫秃渾閒事拚把春愁付陸郎 
小說 
[情愛（續）] [  野鶴]  
　　紐菲亞老人晚餐方旣默度適間少女果曷爲而來其爲惠司致之無疑然而此女亦非惠司所識叩之惠司渠亦未　其何以致創而少女之姓氏及其來家之由終不見告又爲何故念至此乃立棄其手中之菸斗離座而起似欲入内繼復廻行爲狀乃若駕車之馬盤旋左右週而復始少須復取其菸斗旣取亦不卽吸第手近髯次若欲吸狀而叩扉聲忽大厲此初蒙簡顧之　斗遂不得不復置於凄寂之桌上而應聲入者則爲老人之子威斯勃及其嬌女麥枊痕赴孟希達家跳舞會而歸也 
　　二人旣入老人乃徐語曰跳舞會盛乎威斯勃念方他屬未聞老人之語麥柳痕乃柔聲曰良盛吾邨中未嘗得覩若是來賓之衆幾於軒　之堂奥所不能容寶石之光閃爍耀目天半之衆星不啻也語猶未竟威斯勃　言曰且若不聞考利亞夫人之奏鋼琴乎乃猶未述及是是其爲聲也若初春翠羽鳴于碧樹之間綿縵宛轉使人自耳膜遞入以後即永永印入腦筋若留聲之器偶一憶及即類展蠟片而聆其聲阿父乎阿父當知其能印人深者即其秦技之精也威斯勃話箱方啓而内室忽若有呻吟及　　之聲老人聆之幾疑威斯勃所稱之留聲器動機矣（未完） 
　　楊子均君鑒來示敬如命惟在他報所徵之件似不宜於本報披露合白記者 
 
 
 

Page 15

 
 
   
 
 

Page 16

 
 
   
 
