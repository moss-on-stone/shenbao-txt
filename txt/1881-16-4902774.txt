# 1881 - 16 - 4902774

 

Page 1

 
 
[任伯年繒山水總出售] [  點石齊啓]  
　　　殘膽鼓　將更　　　　　　不以　　爲第一事本齊曾以重　　任伯年先生用小李將軍山水神仙之式　　一　計長六尺由本　石印　成山水　以　　秀色可炙山水之間流雲四布長松揰天　下四神並立一　　一土地一灶　一招財　井神則盤膝面坐　旁有白石　一　　爲符神位快馬飛　　　　　　左有杏　　右有石敷盡　　繞曲徑　　山之　則有天　一　許　並峙日月合　則神位也其　　　不　人　　堂中洵堪　　現在　舘申昌　畫室發售計　色者價洋五角　色者一元巳裱者　加　工洋六角正此飭 
[借洋債以築鐵路說]  
　　昨日本報述及劉省三爵帥於　陸見時曾請廣開鐵路其論鐵路之利益可謂洞見時勢者矣本　於銕路一事年來屢次論及人微言輕不能陳其說於當道而請試行之徒爲是空言以爲愚者千慮之一得而已雖然當道諸公亦未嘗無人　深知鐵路之可築特以工程浩大當此時事多艱之際安有此鉅欵以濟築鐵路之用哉且中國人民類多拘於聞見凡從古未有之事輙相驚以爲奇絕而起而阻撓之卽如開礦一事以天地自然之利閟不發洩一旦集資鳩工謂國家與民間將均有利賴於此然民間且譁然駭異不肯允從或議之面礙於行或行之而又輙止可見愚人之難與謀事也何況鐵路更爲千古未有之奇其能不大驚小怪乎且又艱於籌欵也　國家歲取于民之財皆有定例出欵全盛之世部庫盈餘自嘉道以後已形竭蹶故咸同兩朝髪捻囘苗次第不靖兵不得用　招勇以成功餉無所出藉捐輸而濟事目下雖云承平而民間歲出之賦十存其五各項開鎖不能減省因而從前以濟兵餉之厘金　至今不能裁停猶照舊收協撥邊餉借支放欵之用現除西征大軍之外茍有兵事已虞餉無所出卽如山海　添設重防各路海口整頓守禦造船購械日有糜費部臣疆吏均不知計之所出而况舍急就緩籌此鐵路之費哉故當道所以絕不一言也或曰借洋債實爲籌欵之後路西征大軍初則出關轉戰餉不可以不繼今則整飭善後費亦　可以不籌曾借洋債以供其用矣若云鐵路又何嘗不可　借洋債哉然借洋債以資西邊善後之用事之所難已者也業已費盡千萬之財恢復此土假令得之而無所守或守之而無所藉則戌者終於懈弛而叛者又復　發其若之何是以屯田不可不辦也城郭官署不可不設也橋梁道路　可不修也種種布置非錢不行本省無所出京庫無所撥他省無所濟則除借洋債一法無他法也若夫借洋債以開鐵路此猶可得已之事也輪船　來江海之上已屬創未有之奇各海口聚市之盧通商之要地旣有朝發夕至之具微特商買懋遷往來便易卽如海運漕粮其速於河道　挽首幾何官吏出京其捷於按站徐行者又幾何此次曾伯帥奉　命駐防所調皖楚諸軍與鮑爵帥所統各管設非輪船之利其可以尅期到　乎可知自有輪船而中國已大獲其利益若鐵路則且留其未洩之奇　待後日爲之何必於無欵可集之時更借洋債以事此緩圖也此則當道所以未言之故而中國畏難茍安之習又有以中之也而省三爵帥乃獨能於　陸見之頃請事及此嗚呼鐵路之舉自此可望有成矣夫爵帥固未嘗躬任洋務而能見鐵路之利且能見鐵路與電線相輔而行之利何也利之所在雖未親見之而其　自明著也　中國之所賴有鐵路者不在與他國接連之處而在內地轉運之處不可使他國人有入中國之利而不可不使中國人有自便其往來之利果能爲之則官商軍民無一不蒙其利正不在調兵徵餉已也雖然借洋債以築鐵路固巳竊謂經借洋債之人則不可不擇而用之同治以來巳借之債殆千有餘萬　國家以歲入之欵抵之而經借者於其中加利而取盈焉此豈政體之所宜哉目下各國均派常駐之欽差正可使之與各國就近商借立定合同而由各國之商人在中國海口交銀於官不必假手中國之商人以致弊竇百出也現在購買槍炮亦有人議及以此法辦理卽此意也俄謀可慮　○晉源報述長畸有俄國極大之兵船在該口內裝煤二千墩船上更有炮兵及軍械等甚多又有一船其裝載之件亦相仿佛不知意將何往以意揣之大約該船將駛往高麗牛圧亦有此消息由此觀之俄人當別有狡謀矣 
[京師傳聞] ○前任浙江布政使升任湖南巡撫衛中丞官名榮光前因丁艱回籍近已服闋於上月十五日入都聞　廷議因曾九帥現駐山海關督防急切不能回任所有山西巡撫篆務擬簡衛中丞曹往署理官場傳說如此然本館尚未見有　上諭也 
[京師大火] ○京都前門外鮮魚口地方於前月二十二日大遭回祿間是日卯刻起火五城水龍竭力撲救自朝至暮竟未全行撲滅是誠一大灾也是日約計燒去鋪面二十餘座住戶十數家救火夫役及觀有之人連肩疉北擁擠不開搶火者亦從中攫掠至其　患之家及失傎之由容續探再錄 
[鄉民苦况] ○寍波西鄉鳳岙市地方有張姓者綱　寫業家有一妻一女僦居敗屋中困苦異常炊煙屢斷今夏妻又生一女無力留養因溺斃之前月妻病亡向人湊貲草草成殮死者旣貧不能葬生者亦餘喘難延日前驟准張早起無米爲炊乞諸隣右謂具女凍餒欲僵越宿女卽死張亦風雪茅　坐以待斃貧民苦况聞之　然 
 
 

Page 2

 
 
[鄞縣出缺] ○鄞邑尊陳槐庭司馬自病痊銷假後照常辦公不料於本月十四日午刻在任因病出缺宗太守當飭將印封存一面卽委前任鄞縣石康侯司馬暫權此篆擇于十七日接印任事云按陳司馬好善不倦正欲仰其德政而乃化鶴西歸遽邇追蹝丁令惜哉 
[皖垣大計] ○皖垣本年應舉行大計茲悉安撫裕大中丞分別核辦恭疏題報並於本月初八日榜示轅門所有舉劾各員銜名考語附列於左○薦舉十員　布政司盧士杰端謹老成思精慮審勤求吏治整飭官方　按察司胡玉垣明敏練達凝重有識處事精詳究心政治安廬滁和道覺羅成允明體達用有守有爲　緝認真催征實力　安慶府孫翼謀廉明正值品學兼優允堪表率　鳳　府成善勤謹端方實心任事堪膺表率　安慶府同知陳廉老成穩練明幹有爲　宿州知州何慶釗果决勤廉循聲卓著　合肥縣曾道唯學識兼優講求吏治　鳳陽縣教諭周思炯通經曉用才識俱優　繁昌獲港巡儉洪登雲樸實勤明與情悅服○叅劾五員　池太同知熊英舉止驕傲辦事浮滑怠玩欺朦習氣深重　霍邱縣楊式榮質性迂拘辦事竭蹶捕務懈弛罔知振作　泗州訓　葉步雲性喜滋事不守官箴　蕪湖河口巡檢彭宅揆利心太重遇事生疲　婺源縣丞禇一飛精力就衰難期振作 
[皖垣官報] ○藩轅牌示委署霍邱三河尖巡檢童楨撤委遺缺着酌委試用典史唐清鈞署理 
[水手上控] ○福建船政局派駐山東之某輪船管駕官近被船上水手人等寄禀船政憲轅稱管駕尅扣口糧多行不義一味見小利全不顧大局等語嗣經船政大臣函詢登萊青道據覆已有前情又云其人尚可用請船政大臣免撤故現仍照常無事云 
[勒催官項] ○閩省近年各州縣虧空正雜錢糧者計共有三十六人或萬餘金或二三千金或六七千金不等前月已奉陳雋丞方伯嚴札勒催限三個月清解免過否則奏叅均輕榜示官廳故邇來設法彌補張羅赶解者未嘗無人而一籌莫展坐待撤叅者恐亦不少足見宦海游行風波罪定當其筮仕伊始莫不欲滿載而歸詎知一行作吏以來謀差則鑽弄無門自甘雌伏謀缺則引援乏黨屢阻雄飛卽使幾經函託面求始得一差一缺乃任事不及一二載而虧空動輒數千金良由閒居之借貸已多到任之應　不　雖欲不拿移而勢有不能始悟昔人詠居官云親戚歡娛奴僕飽始知官職爲他人之句真非虚語也 
[蘇地火患] ○月之初九晶胥門外萬年橋某姓木行間壁　棚被祝融之厄惟時已交四鼓天又嚴寒水龍奔馳撲救頗極勞苦幸卽時熄滅祇焚去　屋兩間不致延蔓云 
[生死不測] ○月之初十日蘇閶外上津橋煤炭行喚某姓駁船載煤前往吳江交缷舟子甲乙兩人當日開船行至影山地方時已二鼓不能過卡隨在棚邊停泊及至明晨各船紛紛啓行獨是船寂無動靜旣不報稅亦不解纜釐卡巡役欲待看艙屢呼不應乃下船觀看第見各艙緊閉啓視後艄則兩人僵然挺臥甲則肢體已冰乙亦僅存微息看艙者方張皇無措幸續有煤船過卡識爲某行所　趕卽覓人載回詎意正欲准備棺衾甲忽呻吟得醒乙本尚有生機擬投以湯藥轉嗚咽而亡人謂人之生死不測數有前定不足驚奇乃生而忽死死而復生之故則死者固不可復間生者亦不能明言也 
[奸媒禁] ○蘇郡有一種惡婦名爲小媒人者或拐帶女子變賣或爲人撮合成奸多令守節者不終含貞　被玷大爲人心風俗之憂　歷經官憲懲辦無如此輩蹝跡詭秘不易查拿近聞有甲乙等婦在城中調豐巷大悲庵對門石庫門內設立臺　引誘良家婦女年輕子弟墮行敗檢聽其扇惑至于亡身喪家者指不勝屈有地方之責者所宜密訪嚴懲除此無　之隱患也 
[嚴禁私刻憲書告示] ○鄞縣正堂陳爲出示嚴禁事光緒六年十月初二日准藩經廳常移開案奉藩憲札委設局督造時憲書歷年遵奉部頒樣本飭匠刊刻板片校對準確刷印官書通省行鎖歷經遵辦在案茲奉頒辛巳年時憲書樣本當經飭匠刊刻刷印行銷惟寗郡離省較遠往返爲難查上屇設局行銷應行循章照辦茲據承充匠人寍復順禀稱遵奉給發諭示承辦惟查寍郡上年有不法棍徒沈阿四陳阿均張小餘等貪圖漁利屢造私書象吉名目通銷各縣紙鋪現奉諭飭造辦恐不畏法禀求移請示禁查拏等由過縣准此合行出示嚴禁爲此示仰圖邑書坊及刻字匠紙店鋪戶人等知悉爾等須知翻刻憲書有千禁令自示之後毋得私行翻刻售賣漁利倘敢故違一經察出定卽提案嚴究决不姑寬各宜懍遵毋違特示 
[嘯詠床] ○都門每届冬月前三門外濠囘水凍之時設立冰床便行路也乃間有風雅之士將數床聯絡一處周圍約坐圍爐飲酒烘硯賦詩如入晶窟如泛銀糊信可樂也今冬十一月初五日冰牀開行初十日卽有騷人韻士置酒高會以冰床爲詩題　其中有某茂才一詩最爲警切其詩云駛於走馬小於舠滑滑歌中亦足豪上下不交人自冷風波一息枕方高但憑堅腹消行險畧藉橫胘寫萝勞直似游仙塵境裏　壺咫尺忽周遭按今冬天氣晴暄風雪罕覿故此次遊人不至有郊　之况云 
[士詈監院] ○客有自金陵來者謂鍾山尊經兩書院當前制軍沈文肅在時定限交卷時刻春夏申酉秋冬戌亥刻今兩書院之監院每途課期稱有大憲面諭不准給燭其交卷遲者皆以違例扣名故十二月初五日江寍府課監院至巳巳刻及點名畢午初封門兩院課題一係子不語兩章一係子罕曾兩章或以爲題目難作草草了事比至申初得卷二百餘本彼苦心孤詣結撰未成者尚有大半當時監院乘興回去囑僕從凡未成之卷以後概不准收諸生聞知一時蜂擁來至與前將轎窗擠碎僕從與諸生爭鬧致有人竟辱駡監院云 
[龍門書院案] ○上海劉觀察甄別龍門　　今已評定甲乙錄案於左　超等十名沈翔龍馮譽清李錘玨曹基鏡朱逢甲央紹箕汢　增夏如椿周汝翔楊　鑅　特等十六名姚文　　德炳孫照瞿　　朱樹新朱樹滋汪人驥錢國鑅陸世淮朱昌鼎姜昌鼎尹熙楝徐懋增　　祚　廷楨黃晉　臺等五十四名顧忠宣夏無燿嚴文藻凌　　陸灃黃錫恭王增禧趙履福艾承禧沈葵沈元琮蘇紹炳丁興　　純壽 
 
 

Page 3

 
 
陳昌陛項文喘秦贊堯臧毓麒葛士清沈翔鳳李祖恩王廷　　家鉁張堅倪學成朱慶元朱澄叙朱作霖陸翰杰袁康凌貞裕徐頌增陳宗彝陳昌熾姚文楝葛士濬蘇紹基陳宗璠潘兆蓉姚元鈺凌和鈞黃方　周　芳臧道　朱作梅沈蕓劉汝曾沈澐龔源達曹慕嚴陸庭桂沈琦蘇紹良秦誠　錄取投課十名韓柳文李鴻粮陳玉祥劉其偉張瑗陳昌坤唐家振汪紹炎王廷材夏曰琖 
[易地成交] ○靜安寺側首徑路係英工部局之業刻下該寺董事與英工部局商議欲將該寺相近之地歸於工部局與此路相易工部局允之現巳易定故近日業經興工鋪石矣 
[年市清淡] ○本埠每歲至臘月　後鄉民之來城購年貨者靡不踵相接肩相摩街市爲之擁塞至南北雜貨醃鮮魚肉油米等鋪交易尤繁無片刻餘暇今歲則大不相同鄉民購物寥寥全無年終景象市面之衰殊可慨已 
[脫騙類誌] ○　屇年檻宵小日多雖外貌可觀而中懷叵測者實不乏人數日前有衣冠楚楚者操本地口音至綢荘買綢緞購定兩匹謂身邊並未携錢令店夥偕任取給該夥隨至虹口空室中其人嘱令少待携綢掩門進內旋由後門而出店夥見之猶以爲人在其內必無他虞詎料一去見如黃鶴待之許久懊喪而返又有一本地人至某洋人鐘表店看定金表三只值洋三百六十五元亦云不曾携洋令店夥仝往洋人卽令出店隨行至虹口亦復如法炮製該出店仍墮其計中然若輩狡獪伎倆固属不測而該店夥及出店隨之於後竟不能防之於前是亦未免疎忽之咎噫嘻以貌取人猶恐失之奈何徒以其衣服之麗都而遂不加　範也 
[情似脫騙] ○傳聞前日有劉某向本埠道憲借貸大有尋　之意觀察忿怒傳莫大令將劉某帶回縣署訊間邑尊訊以頭戴大紅風帽是何職銜答稱監生邑尊曰監生如何僭此　色豈非假勢招搖乎答稱此物近來雖平民亦用故途間戴者紛紛目下特究是公祖要辦我抑係道台要辦我耶邑尊曰爾今若是之招搖放肆道憲也可辦汝本縣也可辦汝隨飭差將劉看　再行候示云 
[搶洋判責] ○婦人瞿氏扭梁阿大交捕送英公堂禀稱賣鹽得洋四元被此人隨手搶取逃逸我卽大呼追赶幸路人帮同獲在人贜一併交捕送究梁阿大供是廣東人不敢行搶只乞施恩陳太守隨判責梁一百板洋交瞿氏領去 
[醉後逞兇] ○何小春赴英公堂禀稱友人李維高酒醉後竟持刀戳傷我右臂是以將伊交捕送究刀傷請騐李供江北人現當小工鍸口實因酒醉不知乞子恩典陳太守騐得何小春受傷屬實隨判責李百板再押至年終釋放以儆 
[小竊柳押] ○英捕房巡捕解鄭阿三孫才二至公堂稱見鄭持鹹肉二塊豬頭一個變賣　問其來歷據云是孫才二所托顯係　　是以尋獲孫才二一併送案請究鄭供此物實由孫　付與我孫供在洋　浜船上竊來此船今已開行陳太守隨判孫枷號至年終釋放鄭管押七日　仔捕房查明給領 
[細故爭毆] ○水月軒酒店夥鄭子山赴英公堂禀稱酒客沈阿才小便無心濺污奚新保衣服以致爭毆由捕拿獲送案沈供並未濺着其衣渠便動手肆打並有一人帮毆奚供因衣服被污與論是實朱明三供是奚之朋友伊等爭論我祇從中解勸陳太守判奚朱地珍各罰四開洋一個撥充醫院經費完結 
[索歸節帳] ○法捕房解送原告扭控之鮑阿忠一名係在怡和行恰便輪船充當簪事者現因天津冰凍輪船停行所欠各店戶貸銀未付致相扭控解訊原告趙阿巨宋阿發費金順周慶福閻阿榮等五人訴稱該管事欠銀約有四百餘洋請追朱明府訊及鮑阿忠據供欠銀屬實業經未領辛資故而未付官詢是何店號復據供稱榮記牛肉店貨洋百三十七元義記七十三元二角義興雜貨店一百六十五元米店念八元七角復興醃魚庄念八元光景朱明府查得五戶之中惟榮記牛肉庄住居法界餘如義記等四家或在美界或在英界鮑阿忠又係恰便之管事着將鮑阿忠送歸英公堂核辦 
[請酒滋訟] ○縣捕王紀根住居法界八仙橋昨日嫁女親友咸來道賀詎王紀根爲女喜事曾分喜帖於各花烟館約有四十餘戶被法捕房偵知以爲情同拆梢卽將王紀根拘解公堂經會審官訊理據王紀根稱喜事發請帖向來滬俗如是倘有人送禮來亦須備酒欵待今各花煙館禮未送來何爲拆梢問官亦不暇細詰斷着拘押責一百板枷號一月示衆嗣經人取保卽亦開釋云 
[答楊碧杉詩來間狀] ○獨作他鄉客新詩費苦吟磨人惟短墨流水侍知音　筆懷空志聯牀歡素心飄飄何所似天地一孤禽　憶昔陽關曲長途獨唱時有悉憑酒解無恙爲書痴世味嘗艱險詩情寫別離願君寒夜裏珍重莫相思　海上移情詞客未是草 
[集唐人句贈周蓮卿校書] ○宜在紗窗彇戶中畫樓西畔桂堂東殷勤爲訪桃源路一水盈盈路不通　催促陽　近鏡臺蓮花爲號玉爲腮百花時節教人懶爭奈流鶯喚起來　魂消千片玉樽前冰雪容顏桃李年想得佳人微啓齒茶教織手侍兒煎　花邊春水水邊僂一半朱　掛玉鉤若向此中求薦枕定知神女謝風流　部星館主人 
[偶作] ○焚將筆硯了情痴底事痴情不自知錦瑟年華甘澹泊玉簫緣分苦參差醉餘別緒仍須酒吟涸愁腸尚有詩寄語春申江上客春風莫唱鷓鴣詞　勘破塵緣合掩屝家貧漸覺客來稀能藏我拙休醫懶不待人　早悔非生本多愁　若萝死而無憾視如歸唾將滿腹牢　氣化作長空一鶴飛　蛟川周蓮君初草 
[寒夜有懷鞠影詞人隱居士楚狂生評芳逸史] ○年來知已半晨星聚散渾如水上萍捧檄毛生歸故　着鞭祖掾去西泠風流沈約思　筆博雅張華苦執經舊事那　重暗溯一審痴萝爲雖醒　孤燈兒坐倍凄涼爲感當年詩酒狂把盞花前評舊曲聯吟　外送斜陽歌筵翠袖備銀管舞榭青衣奉玉觴那不惱人惆悵甚空將詞句譜　芳　泖濱漁隱松陽醉仙未删草 
 
 

Page 4

 
 
[光緒六年十一月十九日京報全錄]  
　　宮門抄　　抄　旨四道○陝學政樊　奏恭報歲科試一律完竣摺子○陝督左等　奏校閱省標秋操事竣摺○東撫周　奏調署知縣夾片○護晋撫葆　奏臬司衙門不戒於火緣由摺子○又　奏稅務期滿請仍飭管理夾片○粵督張等　奏起解京餉日期摺子○十一月十九日吏部翰林院廂藍旗值日吏部引　見十一名○劻貝勒假滿請　安○　中堂謝管雍和宮　恩○托倫布文壽謝管新舊管房　恩○嵩申由盛京回京請　安並謝議叙　恩○順王續假十五日○六額駙請假五日○侍衛處奏派　保和殿監試之大臣　派出頭班謨公德福托倫布玉連都凌阿二班棍公英麟佛佑玉書全福○召見軍機　○發抄　吳元炳奏請將割臂療病之昭文縣訓導楊清澤妻姚氏　旌表奉　旨着准其旌表禮部知道欽此○又請將過湖之常州縣民張金福妻烈婦何氏　旌表奉　旨着准其旌表禮部知道欽此○又主事廣標捐廉贍族奉　旨該部知道欽此○又請將假冒　儀衛委員之僧泗洒阿革訊奉　旨着照所請該部知道欽此　○○陝西學政臣樊恭煦跪　奏爲恭報歲試西同鳳乾邠五屬及歲　並試榆綏延鄜四屬並補試榆綏二屬一律完竣仰祈　聖鑒事竊臣自蒙　恩簡放陝西學政於上年抵日後當將接印任事日期繕摺具奏在案迨武　錄遺會考優貢事舉後於十月初八日出棚先試鳳翔次乾州並循例調考邠州於十二月十六日囘署本年三月初九日往試榆林府接試綏德州該二屬前任學臣陳翼未及考試臣查照前學臣許振袆新舊並試舊章先舊後新次第接辦隨卽囘試延安府鄜州於六月二十五日回署七月十一日出試同州八月二十六日調試西安計歲試三府二州歲科併試二府二州及補行前任未試之歲科並試一府一州一律試竣均循例錄士如額臣以關中爲人文薈萃之區育才宜廣而防弊尤不可不周因於各屬按臨之時悉心訪察剔除弊竇間有槍替等情均經查出交提調官分別嚴懲諸生童漸知束身自愛至和郡文風以同州西安爲最鳳翔榆林綏德乾州次之邠州鄜州延安又次之優絀雖有不同而文字均尚可採武童弓馬技藝以榆林之神木同州之蒲城華陰　上其餘才力各有短長臣於發落時文則勛以敦品讀書武則諭以安分守禮並飭各學教官於平日加意訓課俾資造就以期仰　　聖主培育人才之至意再本年陝省雨晹時若所過各属地方年榖豐登民情亦皆安謐堪以上慰　宸懷所有微臣歲試西同鳳乾邠三府二州朁歲科併試榆延　鄜二府二州補行前任未試之一府一州各情形謹繕摺具奏臣　摺後卽往試漢興商等屬合併陳明伏乞　皇太后　皇上聖鑒謹　奏軍　大臣奉　旨知道了欽此　○○欽差大臣大學士督辦新疆軍務陝甘總督二等恪靖侯加一等輕車都尉臣左宗棠頭品　戴帮辦新疆善後事宜署理甘肃布政使臣楊昌溶跪　奏爲校閱省標各營官兵秋操事竣　摺仰祈　聖鑒事竊照陝甘督標並蘭州城守六營馬步守兵向由臣督率將弁隨時訓練按照春秋二季合隊操演期於有勇知方以收實効查上屆春操因臣宗棠督師西征關內軍務事宜移咨由臣昌　辦理當於三月十八日親赴教塲校閱隨將校閱情形恭摺陳　奏在案茲值秋操臣昌濬於九月二十一日前赴教塲仍復校閱各兵　演　　速戰等陳步伐整齊進退嫻熟施放連環槍炮噴筒穩　有法比較刀矛籐牌亦殊便捷較之上次春操倍加熟練當　其才技出衆弓　優　　分別獎賞以示鼓勵仍嚴飭各營將弁一體認真隨時　演不准稍有間斷以期仰副　聖主整飭戎行至意所有臣昌濬復赴教塲校閱　　情形理合恭摺會銜具　奏伏乞　皇太后　皇上聖鑒訓示施行再此摺係臣昌濬主稿拜發合併聲明謹　奏軍機大臣奉　旨知道了欽此　○○周恒祺片　再卽墨縣知縣鄭聲鏘　臣奏叅　補所遺員缺查有准補福山縣知縣曾誼謹飭　爲堪以調署又金鄉縣知縣周又冠開缺另　遺缺查有日照縣知縣宮本昂緝捕認真堪以調署所遺日照縣知縣員缺查有候補知縣趙敏功老成穩練堪以署理又諸　縣知縣秦應逵據報丁憂所遺員缺查有肥城縣知縣程西池明曰通　堪以調署所遺肥城縣員缺查有試用知縣陳伯能才具明敏堪以署理又蘭山縣地當衝要政務殷繁查有朝城縣知縣陳佐平守潔才優堪以調者所遺朝城縣缺卽以蘭山縣知縣吉紳前往署理以上各員除曾誼尚未到福山縣本任並無違礙處分外其餘宮本昂程西池陳佐平吉紳各本任內均無承緝已起四叅案件及錢糧未完有關　調展叅處分據潘臬二司會詳前來除分檄飭外理合附片具陳伏乞　聖鑒謹　奏軍機大臣奉　旨知道了欽此　○○護理山西巡撫布政使臣葆享跪　奏爲署藩司本任臬司衙門不戒于火僅燒住房隨卽救熄並未蔓延恭摺具奏仰祈　聖鑒事竊本年十月二十四日午刻署藩司松椿與署臬司王定安適在臣處商酌籌措分濟各路餉項　聞外間有失火之事臣遂同該司等馳赴查看一　傳令水龍激簡等件迅速援救迨至大　始據報係　臬司衙門比卽赶在合城文武及地方官員　　陸續齊集臣等卽在　署二堂督率指揮四面撲救 
 
 

Page 5

 
 
截斷火路幸未蔓延不逾時立刻救熄維時風狂火猛致將住房屋五間東西廂房三間全行燒燬先是該司家　見火勢迅烈當將藩司印信搶護此外尺布寸縷悉未携出胥付一炬其　堂以外及臬司衙門一應公件毫無損失周圍民房俱未延及迨火熄查詢失火之由緣時屇隆冬風高物燥連日大風天氣寒冷燃燒地炕臬署年久木料率多乾朽地中間有裂縫火氣由是乘　熏灼以致引燒門坎牽連楣檻　檽被風吹　直上頂棚救護莫及遞遘焚如臣復親履其地騐視洵　實在情形據該署藩司松椿面稱奉能預先防範自請議處並將所燒房屋赶緊廉賠修等情隨據具詳請奏前來臣查火起倉猝實出意外雖僅住房並未延燒究屬未能先舉預防查咸豐元年前藩司郭萝齡光緒四年前署藩司江人鏡俱各衙署失火燒燬住室均經賠修在案今事同一律除飭今如式賠修外相應請　旨將署山西布政使本任按察　松椿交部照例議處所有署藩司本任臬司衙門失火緣由理合恭摺具奏伏乞　皇太后　皇上聖鑒冉本年七月臣蒙　恩護理撫篆松椿由臬司接署　司冀寍道王定安遞署臬司各印務俱仍在本任衙門辦事均未搬移今臬署住房被焚值氣候寒凍須待來歲春融方能興工修理臣與松椿現擬各　署任衙門俾辦理藩署公事有所棲比合併陳明謹　奏奉　旨已錄　○○葆享片　再歸化稅務歷係循照向章　奏委歸綏道管理茲據歸綏道阿克達　以兼管歸化城監督印務自光緒五年十一月十三日起至光緒六年十一月十二日止訂一年期滿移經署藩司松椿以應委何員接管等情詳請奏委前來臣查阿克達　自光緒二年派管稅務以來有條不紊綜核周詳管理四年有餘均無貽悮相應請　旨將歸化城稅務仍令歸綏道阿克達春接管以專責成除將稅課銀兩均俟屆年滿另行核　題報外理合循例附片陳明伏乞　聖鑒謹　奏軍機大臣奉　旨知道了欽此　○○　廣總督臣張樹聲廣東巡撫臣裕寬跪　奏爲籌解光緒六年分京餉及內務府經費第四批鑒課等銀分別匯兌裝鞘委員解京謹將起程日期恭摺具陳仰祈　聖鑒事竊照光緒六年京餉奉撥廣東鹽課銀二十萬兩帑息銀五萬兩並續奉添撥鹽課銀五萬兩又光緒六年分內務府經費奉撥鹽譚銀五萬兩先後飭據兩廣鹽運使何兆瀛在於徵收光緒四年分省河鹽課項下　解銀二十三萬兩帑息銀西萬兩並隨解盬課一　加平飯食平餘抬費等銀七千二十兩作爲本年奉撥　二三批京餉及內務府經費分別裝鞘匯兌委員解京恭摺奏報在案茲據兩廣鹽運使何兆瀛詳稱現於徵取光緒五年分省河鹽課項下籌銀六萬兩帑息銀一萬兩並隨解一五加平飯食等銀一千八百兩作爲本年奉撥第四批京餉又　鹽課項下籌銀一萬兩並隨解平餘抬費等銀三百三十兩係爲本年奉撥第四批內務府經費擬仍查照起解本年第一二三批京餉　案以起解現銀與交商匯兌兩者併行俟試解妥順再行全　裝鞘以復起解舊章茲將本年應解第四批京餉鹽課銀三萬兩一五　平飯食等銀九百兩共銀三萬九百兩遵照部文概行裝鞘飭委候補縣丞毓壽試用鹽巡檢郝繼業由內地押解到京前赴戶部投　其餘京餉鹽課銀三萬兩帑息銀一萬兩一五加平飯食等銀九百兩內務府經費鹽課銀一萬兩平餘抬費等銀三百三十兩共銀五萬一千二百三十兩仍交殷實銀號協成乾志成信蔚長厚新泰厚謙吉昇匯兌至京飭委候補直　州曹樸江開復知倒俞文萊候補縣丞鄭濤試用鹽知事葉惟實領　匯單文批附　輪船進京支取銀兩前赴戶部內務府投納據該員等具報均於本年九月二十六日在省起程所有光緒六年分奉撥添撥京餉鹽課帑息共銀三十萬兩內務府經費鹽課銀五萬兩均已批解清楚理合將　解光緒六年第四批京餉鹽課等銀分別交商匯兌裝鞘解京以及匯兌商名委員職名起程日期詳請奏報等情前來臣等覆核照異除核給文批飭令妥爲解運並咨明戶部內務府分別兌收外謹合詞恭摺具陳伏乞　皇太后　皇上聖鹽謹　奏軍機大臣奉　旨該衙門知道欽此 
[蘇省撫轅事宜] ○補十二月初十日縣丞采康壽缷署昭文縣主簿事回　○十一日牌示照得署青浦縣澱山司巡檢徐鉦期滿遺缺查有試用從九蔡　　又丹徒　丹徒　旬巡檢　　　期滿遺缺查有試用從九李光騰　又川沙司　張金寶期滿當經詳委　先　用從九霍正坤署理嗣據鎮江尉申報該員辦理鎮江閘工　請改委查有分缺　用巡檢沈志曾均　以署理　知府銜分發江蘇分缺先用同知朱慶安浙江人　到　從九俞鴻　缷署武進縣奔牛司巡檢事回　巡典宋學成由　回並禀知派蘇　委　○十二日准補長洲縣吳塔司巡檢俞鴻樹　謝飭知赴任　從九張興彥辭赴江靖緝捕差　○十三日蘇州衛守備謝藩禀知下鄉催租　按經孫　　江陰宜荊提潛項囘 
[天仙茶園]  
　　十二月十七日演 
　　合演大賜福吉勝奎劉永春取北原盖山西邵開福閻燕奎戴天　破洪州孫春恆周松林謝云奎朱彩臣開山府　七孟七寶山逵子陳子名順二蓮洪喜大黑長永五順長春貴小梅卿洪小大慶環九得蓮喜崇檯吳睿玉錢星觀周來全鐵弓緣景四寶孫瑞堂南天門姜善珍邱阿增賣脚魚 
　　十二月十七夜演 
　　吉勝奎錢長永張二蓮孟六雙龍會劉洪喜李名順周長春孫　恆朱彩臣硃砂痣吳寶玉周松林送灰麺四寶松林　七桂喜五貴喜瑞堂彩林孟六二蓮陳　大黑喜珍釗泉韻秋得蓮五　德寶山西云奎貴小長永寶山長桂開福阿增達子洪小大慶洪喜春恆燕奎阿壽環九　卿名順全本燈戲碧游　閻燕奎孟六劉培山文昭關周來全盜韓 
[全桂茶園]  
　　十二月十七日演 
　　全班合演新排献瑞姜立成一斛珠小雙龍小雙雷打鑾駕姜立成郭三元王壽忠郭三元石寶山馬三順雲裏飛寶玉黑雙桃紅劉學海馬上飛劉學海寶玉黑黑猴子馬三順王壽忠借聖威小五遁嬰甯旦景上天慶　珠水上飄大子紅蘆花計想九霄小金紅山陜時式玉龍戲鳳小金翠小和尙小玲瓏遊寺王壽忠黑猴子雲裏飛馬上飛馬三順姜立成寶玉黑雙桃紅劉學海全班文武合演五黨山 
　　十二月十七夜演 
　　全班文武合演落馬　小五遁盖金鐘雙玉全班時式鐵龍山盖寶珍小雙璧小雙才雙宮誥大子紅水上飄汾河灣想九霄嬰甯旦小金紅明月珠大子紅想九霄水上飄變法奇異盛京新到蓋世奇李景全雙燕飛活呂布　　黑猴子寶山蓋寶珍搭子嬰甯旦金　燈彩文武合演全本鳳蓮山李同順景上天萬人迷與衆不同又添巧妙燈彩活呂布一斛珠小　桃下書小和生小和尙小金翠雙小燕　綉鞋　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
