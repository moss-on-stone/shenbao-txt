# 1899 - 271 - 4909509

 

Page 1

 
 
[售報杜弊加蓋戳記告白] [  申報館主人啓]  
　　本館前因漢口等處貪利之徒收買上海閱過之殘報私售與人甚有塗改年月日期及附張不符等弊閱報諸君受其欺朦告知本館因卽禀明漢領事署照會江漢關道札縣拿禁貧利之徒業已悔悟歛跡本館忠　待人姑不深况今於七月初一日起漢口一埠本館正報另印橢圓戳記邊用洋文中刊華文此後如無此印卽係　　　再有人私販致害本館聲名立卽禀請提究不貸 
[廣學會新譯李傅相歴聘歐美記每部三角五分○又出售新著富國理說教雪] [  圖書集成局代啓]  
　　前年李傅相奉使至俄旋歴聘歐美各與國衆皆以傳相本中國偉人充外洋貴使爭見　色自幸光榮各報館更遣人日　行　　　記言歸登報簡廣學會林樂知先生以爲中國關繫之大莫甚於此爰與蔡君芝　詳　華文　作星軺日記更博選西報論議　譯於　是　　人不可不知之事卽屬不可不讀之書今託本局以鉛字印　筆畫分明　點允當卽在惧盤街　巡捕房對門廣學會總局曁各省西士售賣　分　出售○富國眞理爲前任厦門英領事賈君所著中國　正患貧誠取是書　仍行之朝野上下問吾知其必有合也每部三角○說敎雪爲王君　　所著盖惜彭君光舉說敎之誣而雪之也每都一角半○附售學古堂文集二角售處皆同前 
[論法人索廣州灣事]  
　　法人之索取廣州灣也將於中國求逞其大欲也嘗考廣州灣形勢爲南北海境中要區且可扼守由廣州至東京各要隘前明時海中諸盜皆以此爲濳鱗戢羽之所營巢窟於中中國政府不知爲形勝要區故任其爲春秋時之董澤而不加措意迄今垂數百載皆以是地爲無足輕重漠然置之逮法人向我朝廷索取是地初則一百里繼則於原索之地界外又添索二百里得寸卽寸得尺卽尺要索之意不肯稍衰當道者於是審知此地之實爲險要未能允其所求蓋法人旣得廣州灣則附近之地非特中國不能控制卽廣東全省沿海各島以及廣州地面海南全島皆在法人掌握之中必當四面設兵方足以稍資防禦故雖中法各官會商數次而相持不下我政府决意不肯俯從說者謂法人之力索廣州灣固欲困我中國而實則忌英人獨攬中國之利故迫而爲此也攷西歴一千八百九十六年英人旣請開梧州口岸今又議通道於南寗已簡列道氏爲南寗領事且豫製淺水小輪船以便載運客貨此外又有商人糾集資本在南寗間設公司以博懋遷之利且中朝更與英國訂定改變中邊境條約以曼宛山迤西之地賃與英人且許接長　　夫英久欲由廣東漢口接鐵路至成都以逹甸今得如願宿志亦已稍酬而又買得某處礦山行將與猶爲人合股開採觀此則英人之利幾徧於中國南邊而法國利權不免漸爲所奪於是法人心竊不安遂向中朝多所要挾雖　　挖龍州附近礦山之利又得興築東　　　　　州抵南寗以及雲南而法人尚不滿意又　余　子拘囚法　士　　　銀二百萬或准開探蜀省諸礦苗明知中國未能盡如所求而婪索之心方興未艾廣州灣爲形勝之地尤所垂挺雖我政府以堅忍爲心力持不可亦豈易使法人帖欲順受就我範圍然要之法人之所以爲此者則忌中國之利爲英人佔奪也嗟乎我中國幅員遼廓物産豐饒祗以朝廷之上無實心辦事之文臣疆塲之間無有勇知方之武將以致財日窮兵日弱爲歐洲各國之所欺凌若俄若英若法三大國尤具狼吞虎視之心莫不有思割一臠之意俄扼於東法扼於南英扼於中故東省之利一若爲俄國所應得南邊之利一若爲法國所應得揚子江一帶之利一若爲英國所應得耽耽逐逐各逞雄圖互相要求而亦實在互相猜忌蓋以此得則彼失彼得卽此失也今英人於南邊境上亦思展拓雄心則是法人之利漸爲英人所侵奪宜其内不自安而思有以抵制之也法之兵力旣不足以勝英故不敢與英抗則欲謀所以抵制者亦仍於中國求逞其欲法之堅索廣州灣正所以爲抵制英人之計也顧惟其爲抵制英人之計而欲法人之一旦幡然罷議愈覺其難今朝廷雖簡蘇子熙宫保前往查勘特不知他日果能息法人之喙而使中原疆士得不入外人之手否耶涉筆及此蓋不勝感慨繫之矣 
[本館接奉電音]  
　　昨日午前京師飛電傳來上諭一道敬謹譯登○八月二十八日奉上諭長庚奏領隊大臣因病懇請開缺回旗一摺索倫領隊大臣倭恒額著准其開缺欽此 
[戰事將成]  
　　昨日本報曾譯登日本報略謂英人在南阿非利加洲秣馬厲兵昕夕備戰兹得倫敦電信云南阿非利加洲搭浪施華列土酋久與英人有違言英人不欲興兵委曲俯就互相籌議數月於兹而搭酋趾高氣揚大有凌躐一切之概是以英人亟籌戰務大約日内卽當相見以戎衣矣未幾又得續電云刻下英皇方諭令内閣核議戰事巿上一聞此信銀價立時大貶蓋恐國家籌備戰費須用金二十五兆磅也至於英國各車行已由兵部傳諭將一應馬匹豫備調入營中搭酋則在加立施登及馬弗經二處調集雄師以備與英人對壘 
[譯東報紀俄事]  
　　日本東京日日新聞歴紀俄羅斯近事中有一則云俄國疆宇之在歐羅巴洲者面積二百九十萬五千方里民人一億二百六十二萬七千名口每一方里内匀計四十九人在亞細亞洲者面積六百五十六萬四千方里民人一千九百二十三萬四千名口每一方里内匀計三人合而計之共面積八百六十萬方里民人一億二千一百八十六萬一千名口每一方里内匀計十四人至攷其兵力平日駐歐羅巴洲境内者七十九萬二千名駐亞細亞洲境内者七萬七千名合而計之共得八十六萬九千名戰時前敵軍可增至二百萬名後備軍可增至十三萬名此外如瑞典如德意志如奥地利亞如羅馬統四國計之其境宇祇面積六十七萬七百九十五萬里民人祇一億六十七萬七百九十五名口匀計每一方里内得一百五十四人以俄較之誠可謂相懸大壤矣宜乎俄之國勢雄强蒸蒸日上哉 
[韓路落成]  
　　日本東京日日新聞云日人豫籌貲本延雇工師在高麗開築鐵路由韓京以逹仁川中間蠶梁津一處刻已竣工涓吉東歴九月十八日卽華歴八月十四日行落成禮柬邀駐韓使臣林氏書記官日置山座二氏以下百餘人樽酒言歡相與致詞稱頌韓國各員及歐　諸國旅韓之各官商亦與焉是日午前九下鐘時由鷺梁津駛火車至仁川閱時祗十下三十分可謂速矣 
[兵艦游歴]  
　　天津國聞報云北洋新製各兵艦所招軍士業已齊全本月二十日海軍統領葉軍門祖珪趨詣督轅禀知裕壽帥准於二十一日由蓋子外起椗赴青島一帶游歴 
 
 

Page 2

 
 
[火車推廣]  
　　天津國聞報云由奉天中後所至錦州鐵路刻已告成定期西歴九月十五號卽華歴八月十一日起行駛火車先期由關内外鐵路車務處出示通知 
[電催覆命]  
　　京師訪事友來函云前赴日本之劉慶二使回國後留滯申江尚未入都覆命本月二十日皇上電諭兩江總督著促令卽日就道勿稍稽延未幾出使日本大臣李木齋星使電奏到京略稱慶寛劉學詢二人到日之後日本外務省大臣並不以禮接待往拜亦不報謁惟終日與孫文密室談論形跡甚屬可疑云云皇上以慶劉二人均由楊侍御崇伊保薦今者隕越貽羞大受鄰邦姗笑不禁勃然震怒凡京官之與楊交好者無不代爲惴惴於心 
[太守騎箕]  
　　鎭江采訪友人云鎭江府知府許紹翯太守葉芬素患痰喘之症邇者天時驟冷夜治官牘未免感受風寒以致二豎爲災舊疾猝發緩和屢召參术無靈延至本月二十六日午時騎箕而逝旋於二十七日申時大殮闔城文武員弁咸親詣黃堂吊奠素衣素縪相屬於途 
[請禁番攤]  
　　京師訪事友來函云前者廣西提督蘇子熙宫保奏稱龍州鐵路欵鉅難籌請准廣東開辦番攤每年可報効洋銀七十萬元之譜朝廷以有　流弊殊難懸斷而知因諭令查辦廣東事件大臣剛子良中堂就近查覆旋在粤東京官於本月二十日遞呈公摺奏請禁止番攤未知上意如何也 
[皖軍解甲]  
　　蕪湖訪事友人云客臘渦匪牛世修揭竿倡亂初曾揚言攻破渦城後卽由長淮上窺正陽以正陽襟江帶淮地最繁富也幸長淮水帥沈統領先幾逆料派砲船扼守渦河以遏入淮之勢並調陸師分札下蔡等要隘又由渦鎭巨商鹺賈捐集多金招募鄕勇二百名禀請統領親爲訓練藉衛閭閻兹因闔鎭平安欃槍盡掃已於上月十三日與官振局一體裁撤解甲歸農矣 
[台匪已平]  
　　杭州訪事友來函云台州亂民應萬德揭竿起事勢甚猖獗大憲札飭防軍統領雷叅戎督兵往捕旋又添撥述武二營助剿兹得台州捷報謂匪類已勢窮力竭紛紛潰散應萬德避匿黃巖縣境兩番山中秋夜經官兵搜獲解收縣獄餘黨雖尚散匿各處不難一鼓成禽矣 
[豫訪閙教]  
　　天津國聞報云目下德州土人仍擾擾紛紛有與教堂爲難之勢山東巡撫深恐釀成巨禍定於本月某日派兵士三百名前往彈壓想大軍所至不難一律敉平也 
[金陵陸師學堂大考題]  
　　本月二十二日兩江總督南洋大臣劉峴帥親詣金陵儀鳳門内陸師學堂舉行大考前報已縷述情形兹又經金陵采訪友人郵寄是日所命諸題爰再登諸報牘算學首題設有砲臺厚八密逹内壘峯高六密逹壘面斜一分之六問火路極近之界應長若干併隄卡應築於何處次題設有甲乙二人同立圓城之中心甲出南門行三百六十步而乙出東門行一百八十步望見甲問城徑城周各幾何德文首題譯文法書篇四十五叚至四十七叚次題譯品類字文法第四叚繪圖首題繪新購操塲地形並本學堂屋基用二千五百分之一比例次題繪羣子彈開花彈子緈彈三種直剖視形漢文兵聞拙速未覩之久論兵法首題管帶一營與統領一軍難易自是不同能確言其理法否次題南省不必用馬隊而仍須操馬者其要何在軍械首題哈乞開斯砲與克鹿伯砲命中遠近施放遲速分考其數次題三種砲彈用法功效如何分别能否通融應用管壘首題臨戰築造跪溝高深尺寸需用時刻詳述以對次題工程隊所築尋常各件中外無甚分别其緊要關鍵何在地勢首題行軍遇有山路窄而近另有平路寛而遠宜從何處行走次題放大縮小繪地形理法測量首題近日測量之地如何繪入圖上詳述以對次題測量地勢高下不及大者於行軍有無關係可否從略 
[皖捐展限]  
　　蕪湖訪事人云去歲皖北鳳頴等屬迭報年荒復遭匪亂人烟寥落巿面蕭條經撫憲鄧大中丞奏奉諭旨仿照順直振捐章程開辦皖北振捐仁漿義粟源源而來中澤　鴻得以免塡溝壑今雖天心悔禍歲轉豐穰而籌辦善後各事待用猶繁加以去歲振務迫切之時各省墊解協助諸欵爲數尚鉅仍須藉朝廷名器勸令捐輸因復奏請恩准展辦一年俾孑遺小民始終得登仁壽之域兹經俞允由部次復到皖出示曉諭通衢寄語仁人尚其慷慨解囊以遂顯揚之願哉 
[牛莊患疫]  
　　營口訪事友人云人秋以來西街一帶鋪户居民多患結核疫先是每家掘獲死鼠甚多未幾感其毒氣相率患疫而斃其中以各鋪學徒夥友年力强壯者爲多至於乞丐及食力貧民均未殃及近日疫氣雖漸消而死者已多至百人風聲所播聞者驚心以致上海各輪船之至此者不准附載估客及裝運皮包豆餅之類寓營西人更懲前毖後會同商議禀請領事官照會山海關道籌欵清理溝渠街道爲思患預防之計並在土城外建立中西病院准病人入院醫治設或殞命卽在彼處埋葬不准停留並由海防同知劉司馬傳諭各帮商董令將義莊所停棺木一律瘞埋 
[日東火警]  
　　日本長崎埠訪事友人云東歴九月十五號清晨八下鐘時北海道箱館豐川町森平吉方所開釀酒作忽兆焚如霎時烈燄障天延至大森滵町時適狂風怒吼祝融氏勢益猖狂居民之不及逃避者焚斃一名傷十三名巿上西本願寺别院新善光寺願乘寺東川小學校吉祥女學校憲兵署豐川神廟田中勸工塲等悉付一炬民居被燬者二千四百九十四户此外前川福田山大三巨商田園亦遭殃及並被焚去電信柱電燈柱各十二杆德律風柱五杆聞明治火災會社共保火險銀八萬元東京火災會社保二萬元明教火災會社保五千元想須照例償銀矣 
[天津官塲紀事]  
　　督辦鐵路礦務大臣盛杏蓀京卿於本月二十四五日命駕往保定察看鐵路情形先期由天津站長傳知各站預備郊迎○長蘆運憲萬都轉奉旨升授四川臬司所遺運司一缺由直督裕壽帥委天津道方勉夫觀察署理所遺道篆委余澂甫觀察署理均諏吉九月初接篆 
[松郡官塲紀事]  
　　松江訪事友人云新任華亭絲王緯臣大令得庚示期本月二十五日申時接印屆時由城東貢院中排齊儀仗導以團勇四十名迤邐入署朝服朝冠詣香案前三跪九叩行望闕謝恩禮旋易公服行拜印禮然後升坐大堂受書吏及差役人等叩賀事畢卽赴府署禀知濮紫泉太守○士緯臣在令以翰苑清才出宰百里前因鯤絃中斷由松江府經廳孫叅軍作伐文定上海寓公某觀察之女公子爲繼室日内將擇吉行納采禮果爾則花縣鼓琴吉期當不遠矣○夏間奉賢縣獄脫逃徐小狗馬阿雲等要犯三名迄未弋獲兹由縣宰金調青大令將疎防之禁卒周茂王貴更夫陳茂提牢書林樹森等四名派差押解至松本月二十四日府尊濮紫泉太守提訊之下飭發婁縣獄中暫禁是日金大令又因青村港盛秉等命案翻供親詣府署面禀一切公畢卽乘舟言旋 
[遼河秋汛]  
　　牛莊訪事友人云山海關道明觀察於七月十九日因公赴省行至遼陽州小輪船機括忽然損壞運動不靈遂專人至營招集輿馬遵陸前進是以遲至晦日方抵省垣迨公畢卽於本月初十日言旋○每年八月十八日三江帮例在河補廟致祭本年以疫氣流行特 
 
 

Page 3

 
 
請神牌至三江公所恪恭奉祀演戲五日以娱神聽 
[京華錄要]  
　　京師訪事友來函云廣西龍州鐵路已由政府與法人訂立合同而的欵尚無所出本月二十一日總理衙門奏奉諭旨著户部設法籌撥以濟要需○京師銀圓局所調浙江省鼓鑄銀圓機器已於本月十六日裝運到京刻下正在安設機爐大約須俟明年方可興工鼓鑄也 
[紅諭已頒]  
　　昨日蘇松太兵備道兼江海關監督余晉珊觀察頒發紅諭定於八月三十日午時接篆因之道署書吏赶辦移交文件昕夕不遑 
[飭查漏捐]  
　　前者本邑南巿裕豐等號倩陳某至某處購運黃豆若干擔載至滬上貨捐局總辦王太过查得此貨尚未報捐因卽扣留諭候照章科罰事爲督辦錢怡甫觀察所聞札飭上海縣王欣甫大令詳細查明禀覆核辦前日大令飭差往豆業司月處詳查以便據實申覆候示遵行 
[禁售牛肉]  
　　私宰耕牛久干例禁不意近來南巿之設攤求售者某布星羅毫無顧忌上海縣王欣甫大令訪聞之下立卽飭差會同十六鋪地甲前往查拿解案究辦 
[邑尊勘地]  
　　本邑西門外四明公所左近文元坊對面有空地一區毗連城濠濠畔向有石磡前經洋商馬禮遜報請更換道契升科局總辦俾太守查明此地應照例充公遂不予更換今者洋商復申前請上海縣王欣甫大令因於前日午後二點鐘時督帶亭耆書辦會同會丈局委員王　工部局繙譯翟姓履勘情形旋傳四圖地保吳桂仁詰問禀稱此地係應文森之産前經洋商報請更換道契事不得成此次由李久大倩洋商出面報請丈量更換道契大令詰以此事因何知悉吳稱小的由前地保某甲交下圖册内載明此地在丈量局掛號第十八號故得知原委大令頷之隨鳴騶回署 
[大令騐屍]  
　　本邑人張和尚駕駁船爲業前日午後代客裝米數十石至外虹口華順馬頭適紹興人王阿順載煤數百擔行抵彼處豆爭泊船之處張遽將王按倒兇毆適中要害王遂斃命旁人見已肇禍將張扭入捕房一面告知屍屬協同二十三保十三圖地保徐慶廢赴上海縣署禀報昨日午後二點鐘時縣主王欣甫大令帶同刑仵書役前往至則已由徐保搭蓋屍棚美界捕房藍副捕頭派包探洪阿寶到塲彈壓並將兇手張和尚押往候訊大令升卒後徐保禀訴前情大令將張提案詰訊供稱小的與王爭鬥偶一失手致釀禍端求恩超豁大令命仵作如法相騐旋唱報騐得死者右肋有致命傷一處顯係被毆身死大令離卒親視無悮飭吏塡明屍格由屍屬備棺收殮張仍帶回捕房轉送英美租界公堂移送縣署歸案究辦諭畢遂呵導而回 
[相騐犯屍]  
　　盜犯董金標收禁上海縣獄近忽患病勢甚沈重縣主王欣甫大令得禀卽傳官醫診治無效延至昨日清晨倒斃禁卒邢棟入内禀陳令查得董係崇明縣解道勘訊之搶刼黃荳船盜犯前道憲蔡和甫觀察提訊翻供發交上海縣署寄獄候示因於午後五點鐘時親赴獄中升座傳訊禁卒及提牢書吳成業同號犯人劉道士同供已斃之董金標原籍浙江台州府屬某縣去年下獄時已疾病淹纒歴經醫治無效至今日黎明倒斃於獄藥方呈閱大令傳訊官醫供稱此犯所患者係肺癰症大令飭仵作騐得屍身瘦削異常並無傷痕委係病死遂飭吏塡明屍格請某善堂棺殮標封交地甲厝諸義阡一面取具各人切結以便詳報上憲 
[解犯發回]  
　　搶刦吳渭聘家之盜犯于盛青于崇戎兩名於本月二十二日解府過堂轉解蘇省勘訊兩犯到府後忽患重病府尊濮太守略加訊究卽發回上海飭候病痊押解省垣縣主王欣甫大令飭卽還獄傳諭官醫小心診治 
[電燈又暗]  
　　南巿新馬路所設電燈業經總辦朱森庭明府一再督工修整前晚九點鐘時忽又黑暗無光明府大爲詫異至廠查問各工人諉稱引擎施力過猛致有此失明府知各工人不甚可恃大加申斥候另雇名匠往修 
[新界火警]  
　　昨晚七點鐘時捕房忽鳴鐘報警每擊六下知火起於泥城橋迤西新闢公共租界急往訪之則新閘大街某雜貨店方赤熛亂竄時救火會各西人竭力噴救奮勇異常迨焚去房屋三四椽火卽漸熄救者乃分道折回 
[會訊煤案]  
　　日商大木德太郎代飯野隻日郎投英美租界會審公廨控華商吳芝亭定煤不出前日午後三點鐘日本代理總領事松村君偕繙譯官某君至公廨與讞員翁笠漁直剌升座會訊大木德太郎供今年二月某日煤炭掮客吳芝亭向本國人飯野雙日郎定煤五千墩每墩價值洋銀四元言明貨如合用須購六千墩立有合同豈知僅出一千二百墩餘貨至今不出現在巿價每墩短去洋銀一元如不出貨須繳所虧洋銀三千八百元目下飯野隻日郎因事回國滬上之事均托商人代理是以赴案控請訊追合同呈案吳芝亭供向飯野雙日郎定煤五千墩由芝罘輪船裝到煤一千二百墩因貨潮濕不合於用飯野自願讓去價值半元及水脚兩角未到之貨作爲罷論兹忽有大木德太郎者來案控告請卽飭查直剌商之松村君謂吳芝亭旣與飯野隻日郎言明作爲罷論何以不將合同註銷今飯野旣不在滬著吳函致日本俟飯野回信到來再行核奪松村君頷之遂相約退堂 
[控欠案結]  
　　楊益品以徐順生積欠米價控諸英美租界會審公廨前晚經讞員翁笠漁直剌提訊楊益品供在某米店爲夥去冬某年糕店主徐順生賖去白米數石計共洋銀六十五元僅收七元尚欠五十八元屢索不還旋由張綸香高包山兩人出爲理勸約定日期仍不清理無奈投案控追徐順生供寗波府屬某縣人在滬開設年糕店向楊購米除二次付過洋銀九元外其餘實因無力再付並非有意拖延叩求交保出外寛限拔還張綸香高包山同供曾向兩造解勸求恩公斷直剌飭將徐交保出外折還洋銀三十元分三月拔付毋許再延兩造均遵諭而退張高二人無干省釋 
[賭負輕生]  
　　蘇州人王某不知向操何業携其梅鶴稅居美界青雲里某號門牌屋内前日赴某粤人家賭錢輪去銀蚨數十翼其妻某氏察知其事致占反目之爻王忿不欲生濳購紫霞膏吞服至夜半毒發其妻詰悉情由急倩人舁至同仁醫院求救無奈毒已深入無可奏手延至昨晨遽爾畢命吁賭之爲害不亦烈哉 
[屍自何來]  
　　昨日午後楊樹浦華盛紡紗廠打包處所儲棉紗内忽由工人翻出男屍一具年約二十左右身穿藍布衫褲似係廠中小工不知何時畢命於此立卽禀知總辦查明有無屍屬再行備棺收殮 
[小孩待領]  
　　昨日午前十點鐘法界某號巡街捕在途巡緝見有失路女孩一口因卽帶回捕房捕頭向之詢問孩稱姓沈名心寶年八歲餘語含楜莫可究詰爰命暫留捕房招人認領 
[和氣致祥]  
　　前日修心子因獲罪源來號夥經人理勸罰助紹郡振捐規銀六十兩移交本館協振所除掣奉收條外竊惟此次餘上水災流離載　苟非廣籌接濟飢民將何以爲生今大善土以聞過則喜之懷擴善與人同之量從此猜嫌悉泯利濟彌宏和氣致祥可預卜焉拜登之下謹書數語以鳴謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　楊嘉松控堂叔楊炳濤炳清藉端滋擾等情前晚經縣主王欣甫大令質訊嘉松供監生有祖遺無單地數畝前被族人楊二川賣與某洋商當收定銀五百兩據上書明若不交地罰銀五千兩後被升科局充公監生地係四房公産浼縣憲之姪少爺代往懇商始得給還費去升科費銀一千餘兩將族中公欵暫墊厥後售得價銀三千五百兩四房分派尚有尾找一千五百兩未收上年之杪堂叔炳濤炳清弟兄二人迭向監生借貸不遂將田中泥土挑挖致洋商不肯找價且須議罰嗣後堂叔仍向監生滋擾無奈控請訊究炳濤供楊二川所賣者係他處之地此項田地係四房公産已收地價除分派外尚有找銀一千五百兩被嘉松私收所稱費去升科銀一千餘兩實屬謊言現有升科單爲憑實祗費銀十餘兩卽使略有外費亦斷不滿此數求斷令將找價銀一千五百兩分出四股之一作炳清婚費炳清所供相同人令謂楊嘉松曰爾升科時祗費銀數兩今姑除去五百兩以一千兩四房均分限三天内繳銀二百五十兩給炳清等具領嘉松初猶抗違大令怒喝令押追始稱遵斷大令飭將楊嘉松交保遵限繳銀飭各具結呈案○花烟間鴇婦吕朱氏扭陳印園高德大兩人到案控被拐匿妓女等情前日經王欣甫大令親訊氏供鹽城人在靖遠街開花烟間前由夏榮光將妻金秀押與小婦人處爲娼取去洋銀二百三十元以四年爲期由陳高兩人爲中保本月十八日陳高將金秀及幼妓劉小子一併誘拐藏匿向論不理爲此扭案控追陳供前者同鄕夏榮光將妻抵押與吕朱氏處爲娼伊等自　講明身價因無保人再三央小的擔保今金秀等兩妓被熟客商同逃逸吕鴇恐本夫饒舌故爲先發制人之計誘令小的等來城卽被扭控求鑒高供在野鷄妓院傭工並未與陳誘拐妓女實遭誣陷大令察核據上陳高爲中遂判令將陳責三百板高責二百板交差收管限三日内尋交兩妓到案訊究吕朱氏亦掌頰二百　 
[英美租界公堂瑣案]  
　　前者美國教士萬君由塘棲乘戴生昌小輪船局某小輪船至滬中途失去金對時表一枚因控諸會審公廨請提局中人訊究昨日讞貝翁　漁直剌傳案研訊萬教士訴稱歴來附乘戴生昌局各小輪船已不下十餘次此次由塘棲來滬中途會因事上岸一次及至回船則房中衣袋内忽矢去金對時表一枚請爲追究戴生昌夥方雲卿供稱各小輪船公司立有定章凡搭客携帶物件不論貴重與否須交明帳房如或缺少理應賠償今萬教士失去之金對時表並未交明豈能追賠如萬教士必不于休當延律　申辯舟子章金林供萬教士所失之表小的實不知悉求鑒直剌商諸白繙譯官著查明復訊前者晉隆洋行執事人控城内某烟主　德林專售僞品海紙烟前日由直剌移提到廨昨晨研訊晉隆洋行經理尖人投案訴稱黃前與華維九僞製香烟案發曾判罰洋銀十元並有周　毛者罰洋銀五元此次黃膽敢再犯務請重罰黃供以後不敢求恩寛宥直剌判罰洋銀一百元並具改過切結○日前屈臣氏樂房經理洋人控式老夫馮德青虧欠洋銀六百餘元兹馮已措齊繳案直剌判管押半月以示薄懲洋銀給屈臣氏經理人領去○包探趙銀河禀稱剪綹賊張卿寶在途中竊取王秀富身畔洋銀四元適經小的所見爲特拘案請究王投案申訴前情請爲究辦張供稱小的失業已久無可餬口不得已而出此下策自知該死可否求恩饒恕一次直剌判責二百板○包探顧福其禀稱積竊陳承甫前經破案解請大老爺懲辦今又連竊士連生等九户牙骨扇三柄及綢布衣服七件烟袋兩枝洋傘兩頂報捕後經小的緝獲人贓送案究辦王等各失主投案請領失贓陳供行竊自知不合以後不敢再犯求賜恩寛直剌判管押半年贓物分别給領○五百五十五五百五十八兩號華捕解流氓王阿東至案禀稱此人與同黨金林阿慶在途胡閙小的等見而喝阻非但不服反敢糾衆逞兇幸由他捕帮同拘獲今特送案請究王供小的向來安分拒捕者實係素不相識之金林阿慶求恩鑒察直剌著將王管押三月並補提餘當核辦 
[法租界公堂瑣案]  
　　昨禮拜二爲公堂訊案之期讞員朱森庭明府會同何繙譯升座後鄕人陳三禀稱小的在菜巿街設攤售菜蔬有錢祥雲者與同業九人共捐二號門牌設攤之照先賣與小的後復賣與王阿毛朱阿炳二人致小的無者不得已　同士朱來案訴請公斷王朱同供出洋銀四元向錢買得設攤執照錢旣先售與人求追還原價明府與何繙譯會商著將捐票歸陳三准其設攤售物錢祥雲追出洋銀四元給還王朱二人如違笞責四十板以儆○西包探美特偕第四捕頭禀稱金洪飛　馬車在途疾馳有違租界章程向之阻喝置若罔聞特拘案請辦明府判枷一個月示衆期滿笞責一百板○上期石佑之遞禀控李大顯結欠磚灰貨洋銀九百元延宕不還明府准詞出票提李昨日堂期傳同原告至案著押候交保出外限十天理楚○王李氏禀稱女兒桂英年僅六歲某日在途行走被車夫朱占奎撞倒碾斷足骨鳴捕拘拘捕房由捕頭送女兒至醫院療治今復傳同車寓主李阿四薦頭陳阿三解案請秉公訊判明府著將李陳押候交保朱占奎押候查明桂英傷勢禀覆核辦○恒德燭店前因不戒於火延燒左右鄰事後捕頭查悉保有火險因將店夥學徒拘入捕　交人保出昨日店夥彭洪祺韓沛鴻投案候訊公平洋行保險西人偕行夥上堂觀審包探禀稱查得此店樓下設有火爐爲燭上澆油之用其時火勢過猛毒燄上炎延燒所縣紙錠以致釀此飛災彭韓供亦相同明府以火從樓上燒起與所供情節不符著交原保人保出候查明再核○公泰典夥吳雪江扭控陳金標以僞金鎖質錢明府查得並非僞金特於昨日飭傳吳雪江到案申斥再三並諭以此後不得再蹈前轍違于未便原物給還陳金標當堂開釋○王永修蔡朱氏前控楊春甫以空票貼現欠洋銀八百餘元明府訊供之下著押候交保理處兹因無人具保特於昨日飭傳原告到案將楊春甫交與保山赶緊清理如違送案押追○趙曾氏前控孫明山侵吞盈餘票扣爲數甚鉅明府判令繳銀三百兩給徐曾氏具領嗣是氏迭次求追昨日明府飭傳兩造到案判孫再繳銀三百兩給趙曾氏具領倘敢不遵將前領之銀一并追還自行清理○包探禀稱城河浜一百四十五號門牌成泰舊貨店深夜賭博由巡捕拘獲起出小洋銀一百零三角連賭具及店主王金生解案請訊明府判將起出之小洋銀如數充公賭具存候銷毁○李廷生禀稱某日附江孚輪船來滬被同船客王渭卿竊去衣服當塲搜出原贓送案請辦明府判枷號一個丹發馬頭示衆期滿笞責二百板○包探禀稱積竊郛華記屢次犯案解經大老爺遞籍現又來滬施其故智是以解案請辦明府判責二百板○包探禀稱偷兒吳子英竊取福泉樓茶館水烟袋一枝當塲搜出原贓送案請辦明府判責八十板○包探禀稱扒手胡玉堂在江孚輪船竊取搭客衣包一個經失主報捕查獲原贓解案請辦明府判令枷號半月期滿笞責三百板○包探禀稱積竊王太順在江孚輪船竊取衣服十餘件查獲原贓解案請辦明府判令枷號一月發碼頭示衆期滿責三百板贓存待失主具領 
[美租界捕房紀事]  
　　昨晨小竊吳阿毛混入靶子路鄉民某姓家竊取衣服携之欲逸被事主當塲拘獲扭入捕房捕頭令押候解送公堂禀請讞員翁笠漁直剌訊究○昨午賭徒張小狗到北河南路成大弄内設攤誘賭被巡街捕查見連賭具帶入捕房捕頭令押候解送公堂禀請訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
