# 1921 - 227 - 4917422

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
[寰球中國學生會日校續招新生]  
高初各級尚有餘額有志求學者從速報名詳章函索即寄校址上海静安寺路五十一號校長朱少屏啓 
[國立武昌高等師範學校招收預科學生廣告]  
班數預科四班名額國文史地部預科三十人英語部預科三十人數學理化部預科二十人 
博物地學部預科二十人資格中學校或師範學校畢業身體健全品行端正年在十七歲以上二十五歲以下者待遇不納學費供給食宿制服書籍講義文具等費均自備制服費四年共需五十元左右入學時先繳二十六元其餘分年匀繳試驗科目國文英語歷史地理理化數學博物招選地點本校招考二十三名餘由各省區公署或教育廳選送報考本校報名目八月二十九日起至九月五日止八日開始試騐報名時須携帶試驗費二元（繳後概不發還）四寸半身相片一張及畢業文憑校章摘要在報名處領取覆試本校録取各生連同各省區公署或教育廳選送各生會合覆試 
[小嬰孩牌香烟空包換烟定期取銷通告]  
本公司所出小嬰孩牌香烟向章空包一只換烟一支十只換烟一包兹因外埠各經理各同行裝寄空包來申每多週折且時有缺少等情殊感不便今爲顧全各經理各同行利益起見特將小嬰孩牌香烟自九月一號爲始凡出烟一箱加贈本牌烟十大盒多少均照此類推行盤及回佣一律仍照舊章所有空包換烟自九月一號起取銷概不掉換凡本外埠各經理各同行存有空包者請於九月一號以前逕向本公司掉換處兌烟過期空包換烟一律停止特此登報通告　大昌烟公司啓 
[漢口大中華旅社開幕廣告]  
漢鎭爲南北中心九省通衢商旅輻凑游宦如雲𣕥戟遥臨雖不乏留陳之榻而襜帷暫駐終鮮如歸之樂本旅社主人有鑒於此爰集巨資鳩工它材在後城馬路生成里口華洋毗連之處建築四層高大洋房一座專備各界行旅暫息驂雲之所布置典雅陳設精緻如銅床綺帳錦毯繡氈文房四寳古畫名書男女浴室汽水洋盆中西大餐潔浄衛生自備汽車迎送賓客此爲漢上各旅館所無尤稱特色且空氣流暢几浄窗明務使惠顧諸君於舟車困頓之餘有游目聘懷之樂無彽回故鄉之念至於招待之慇戁侍者之周到尤餘事也兹定於七月初十日開幕倘蒙海内外旅行大家翩然蒞止無不竭誠歡迎謹此露布　漢口後城馬路生成里口大中華旅社啓 
[緊要聲明]  
啓者前同學葉明星寄有山木茶几檯椅共七件現因出門赴滬不能照顧即於本月十七日晨將此種物件代爲轉寄他家詎料堂姊清林堂弟順書堂妹碧仙春林婢女阿昧誤認爲自己之物竟至臥房内將家母陳氏亂打余狂呼救命經鄰家勸阻余即將樓門緊關後由碧仙母舅陳佩生及順書母舅邱芝卿等不問情由從中煽惑反教彼等猛擊聲勢洶洶竟將樓門擊穿一洞余恐有性命之虞急將檯子壓在其上於是不得上樓現因家母身之負傷故先偕至上海仁濟醫院内一面醫治然後再給對付方法特此登報聲明　松江城内富方穀啓 
[弓爾鑒]  
桑滄消息令人心腐但關山重阻未明眞相見報希速電行止以釋慮竹 
 
 

Page 7

 
 
時評 
[提案（冷）]  
　　太平洋會議之期之定各國皆盡力研究會中之提案然余謂我國提案宜簡要所洋意者當在反對他國有妨害於我之提案耳 
我全國内外之人其深思之我國之所以致有今日非一朝一夕之故也如欲於旦夕之間盡反以前之所失世無若是之幸事也故今日所最重要者惟在留有可以自立自强之餘地不使他國妨礙而束縛耳故他國如有妨礙束縛我國進步之提案我必盡全國之力而抗爭之此其意宜及早宣布而使列國深悉也至若一枝一節之得失大綱旣定内力旣充之後自無不易就範耳 
是故今日我國提案之精髓有二曰平等之待遇曰自動之神聖 
命令 
　　八月二十日大總統令據内務總長齊耀珊呈准湖北省長劉承恩電稱鄂省入夏後霪雨爲災堤壩漫潰據報成災者已有沔陽等二十五縣田廬悉成澤國人畜亦多淹斃援案請予撥欵振撫等語該省被災奇重披覽殊深憫惻着財政部迅速撥銀一萬元交由該省長遴派妥員馳往災區核實散放仍由該省查察災情切籌賑濟毌任失所此令 
又令全國菸酒事務署督辦張壽齡呈湖北菸酒事務局局長殷錚請免本職殷錚准免本職此令 
又令任命范之杰爲湖北菸酒事務局局長此令 
又令司法總長董康呈請任命陳鳴謙署京師地方審判廳推事葉翼鑾署直隷天津地方檢察廳首席檢察官葉振宗署山東福山地方審判廳推事均照准此令 
又令靳鞏晉給三等嘉禾章此令 
又令仇曾詒徐鴻賓晉給四等嘉禾章此令 
國内專電一 
　　北京電交部提出太平洋會意見路郵電航四種自動的統一鐵路技術及會計推廣郵電訂定航權並建議宣佈内政三項手續海部提出太平洋會意見三種劃清海界參預軍備制限會議必須派員解除待遇中國海軍不平等一切條項（二十二日上午十二鐘） 
北京電東京電日政府準備提案（一）世界人種平等案（二）世界門戶開放案卽爲打破美國門羅主義並謂美不贊成則日本亦應維持旣定事實（十九日上午十一鐘） 
北京電胡維德辭職係留學生斷炊若不接濟打監督鬧使館事恐將復作胡仍請以關鹽餘向日行借二十萬救濟（二十二日上午十二鐘） 
北京電財部咨交部海參崴遷移稅關緩至一九二四年照原議展二年礙難允准總以不得展期三個月爲限（二十日下午二鐘） 
北京電外部將中俄行船護照辦法與阿格遼夫商妥今日函知交部試行（二十二日上午十二鐘） 
北京電外部咨關係各署松黑行船章程現與俄代表接洽派定人員卽議先訂護照簽字辦法暫行救濟俟正式航約議定時作廢 
北京電王景岐九月二日出京赴比（二十二日上午十二鐘） 
北京電京奉昨夜通車津浦冲壞太多不易卽復（十九日上午十一鐘） 
北京電漢電鄂紳謁吳吳云卽請諸位赴蔣營要求取消自治政府便可商量又云自治圖存要訣佩素主張但各訂省憲不顧中央將打碎國家非人民幸福俟中央自治條規頒布全國推行偑不敏敢竭誠促自治早成又某洋員訪吳見吳幕賓已有多人解職吳左右無人（二十二日上午十二鐘） 
北京電吳使守提關鹽路收入充臨時軍費外人頗多責言政府無詞以應（二十日下午二鐘） 
北京電夏使電僑巴華工失業甚多巴政府擬資遣回國華工業反對經霆磋商緩遣其無術謀生者改由使館遣回（二十日下午二鐘） 
北京電意政府定在米蘭設中美商品陳列所發展兩國商業由農部通電各省商會徵集出品 
北京電政府爲借欵關係擬將崇文門稅局改爲洋關（二十日下午二鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
國内專電二 
　　北京電施使電告美擬派哥倫比大學長阿麥司赴日解决遠東問題（二十日下午二鐘） 
北京電鄒芬電請在駝山設游擊隊派步騎兵三千名（二十日上午九鐘） 
北京電陳使電告法政府允按年退還庚子賠欵二百萬但須國會通過始能實行（二十日下午三鐘） 
北京電部復施使湘鄂戰事外僑生命財產自應妥爲保護或不至發生意外現中央正與湘軍接洽和平解决請轉知美政府無論如何决當查照來電辦理（二十日下午三鐘） 
北京電閣議一致主張非先由吳佩孚收回湖北失地不能議和北京電張作霖以兵士不服水土請將征蒙軍全部移駐原地 
（二十日下午一鐘） 
漢口電咸寗側面聞已無湘軍蹤跡中路馬（二十一）仍相持於汀泗橋以上三英里某地兩軍死傷甚多直軍稍進右翼湘軍扼守城陵磯吳馬日督海陸軍進攻甚得手吳擬養（二十二）轉車赴咸寗 
漢口電聞吴以湘軍受挫易就範電湘趙蔣速派負責代表來鄂議和趙蔣已允有從養日起停戰兩日說 
漢口電趙玉珂養日北返復命 
漢口電部允留烟酒印花稅欵半數充鄂軍費但兩署仍令全數截留（以上二十二日下午五鐘） 
香港電馬濟陸裕光等尙有萬衆在龍負固不聽韋榮昌黄培桂收束陳炯明已改撫主剿並由潯調飛機第一二隊赴邕備往助戰一說韋電稱馬雖强硬儘可設法改編留半但能籌欵卽易收束等語報載陳擬儉（二）（十）（八）班師說恐未確香港電西江艦隊凱旋今日抵省十五艘魏邦平巡視桂林亦有一部分與翁式亮一部分及洪兆麟所部第四旅先回（以上二十二日下午八鐘） 
國外專電 
　　倫敦電泰晤士報論英相喬治國會演詞謂有英日美三國新聨盟之意果爾則世界和平可實現 
倫敦電顧公使在署宴待澳相休士紐絲綸相麥謝紐絲綸大員愛倫前和會美代表現充費城公錄報訪員賀渥士及美使署參贊賴特明日顧將主席於中國學生年會定二十九日赴日内瓦出席國際聨盟行政會（十九日） 
倫敦電顔德慶住倫敦數日今日赴巴黎（十九日） 
公電 
　　廣州來電各報館鈞鑒我軍於八月二日午前占領柳州　克昭逃遁謹此奉聞餘容後詳援桂聨軍第四路司令官谷正倫叩冬印 
南京來電申報館鑒議員爲人民代表議長爲議會表率此次互選議長關係綦重自當審愼出之以慰衆望乃邇來風聞發生金錢運動有包辦議長之說惝所傳非虚實爲吾蘇之辱議會之羞凡我同人務乞注意各本良心主張以盡天職蘇省前途實利賴之江蘇省議員武進周仁泳叩養 
世界路透電 
[法報論上西萊西亞]  
　　二十一日巴黎電巴黎雜誌載一論文表明法國對於上西萊西亞之態度非爲慮及本國安寗而起但出於擁護公道之志願文中反覆議論德人所認眞採行之往服政策謂德人常稱上西萊西亞爲一武庫德人且承認苟無上西萊西亞德國將不能抱再作戰事之夢想即此察之關係可知但若謂德國政策將取决於此則不可也上次戰爭中上西萊西亞與有力焉若不屬德何致若此此後安知德國不另覔一武庫以代之乎將來戰事支配之者果爲何物今尙未可預知能預料將來戰爭亦必互以砲火爭雄類於此次翻天覆地歷時四年之戰局者殆無其人吾知德國現專注其精力從事新發明之研究而非重整舊式戰爭方法彼德國國民黨領袖之言論斷不能視爲代表德國内部之思想凡熟慮時事者皆知德國未必以衆已共知之方法籌備報復之戰爭蓋已知之舊方法協約國必占優勢非若干年内德國所能與之爭衡也德國領袖之作將來夢想者現有所待其物爲何則爲新發明而非舊方法也上西萊西亞之一重要固屬千眞萬確但德國心目中所感觸者不僅在此波蘭弱則易馴有爲我工作之便利而無抵禦强暴之能力此乃德國尤不能無動於中者今上西萊西亞之工價固較威斯發里亞礦工所有者低百分二十至二十五也一九一一年德國與地學家曾謂上西萊西亞人民住屋低而無亮光愉樂少而易致病已成一種奴隷終日忙碌不過爲繳付地租爲大資產家服役而已地主七人共執有田地百分之二十六云云蓋波蘭已全爲普魯士所征服矣條頓主義實行其全部方略之地其在此乎 
二十日巴黎電協約國一致同意遺派援兵前往上西萊西亞法國派兵一旅英意各派一大隊報紙載此消息表示滿意 
[國際聨盟與上西萊西亞]  
　　二十一日日内瓦電石井子爵答覆高等議會請召集國際聨盟行政會會議討論上西萊西亞問題之文謂此案移交行政會並無保留或限制故行政會將有絕對自由以所視爲最有効力之方法辦理此案又謂彼信與會之各政府必不致有妨碍公正判决之行爲 
[美國對於英相演詞之批評]  
　　二十一日華盛頓電輿論批評英相喬治氏關於英日聨盟之演詞論調尙佳但謂美國内務上與政治上有種種不便足爲三國正式聨盟締約之妨碍故此盟約必爲參院所反對其結果將與凡爾賽和約同又謂今之難題乃如何可與英日獲取必要了解之方法問題 
[英日之航空消長]  
　　二十二日倫敦電日本專家至浦爾漢飛機塲察視英國因政府航空計畫中止進行所未完工之飛船Ｒ三十七號聞專家之意此種飛船不合軍用又聞ＳＳＺ式之飛機十六架已爲日本所購運往日本機身長一百八十呎能於每十時内飛行三十哩 
[各國近事記]  
　　二十日覺洛電伍德福白斯委員團巡察事務業已告竣定期九月三日取道英屬婆羅島回馬尼剌伍德將軍大約將重赴明逹洛調查警士殺死摩羅人六名一案蘇魯之回敎徒領袖約二百人聨名上書伍德將軍促請美國保有菲列濱羣島及排除菲列濱南部之菲員伍德將軍不肯表示願否接受菲列濱總督之任蓋就任後將脫離軍界也 
二十日倫敦電法國頃復通過法案規定法國國有貨船須於一九二三年七月一日售脫據杜萊爾特美克洛特公司宣稱私家船主顯將於後此數年内遭重大之競爭蓋美國航務部之多數船隻現尙未售脫也 
二十日倫敦電荷蘭七月份之入口品較六月份减少一千七百萬佛洛林出口品亦减一千六百萬佛洛林二十日紐約電美國鋼公司宣稱現因鋼貨售價復落故須續减工資日間工作每小時工值原爲三角七分今將减至三角 
二十一日紐约電波蘭政府與無線電公司訂立契約在華沙建造無線電台一座與美國長島直接通電其建造費需美金三百萬元 
二十一日華盛頓電國務院照會巴拿馬政府謂柯斯太里加政府聲明决計遵照洛白萊特之判斷立即管理屬於柯斯太里亞之爭地國務院謂美政府不贊成柯斯太里亞之决議 
太平洋路透電 
[湘鄂新戰記]  
　　二十一日漢口電聞吳軍已逼近岳州各省貨物今不易運到 
[廣東之新計畫]  
　　十六日廣州消息國民黨現紛赴桂湘鄂浙聞以上四省已有或將有重要政治發展孫中山副官徐紹楨刻在浙省與盧督會商國事僅得少數人之贊助其同志數人現已赴滬顯圖助徐經營一種新運動廣州領袖反對組織第三政府之議此即不願在漢口或長沙召集國民會議聨合脫離北京政府之數省組織聨邦政府也 
廣州政府現正準備由水陸取道漢口北伐此間當局刻正盛傳此說 
[漢口瑣事]  
　　二十一日漢口電此間某洋行買辦潛逃聞虧空銀五萬兩 
[日本之太平洋會研究]  
　　十八日東京消息此間現正組織公共會社研究日本在太平洋會議中應取之政策由大學敎授新田（譯音）氏等七人主持一切新田博士語客曰今日爲日本顯著更變對華政策之時日本之對華政策向來唯以獨利本國是務 
[中國所以預太平洋會議之故]  
　　北京消息中國對於未來太平洋會議之注意刻限於兩大問題一爲應提之事件一爲代表之人物外人意見以爲中國之被邀參與會議非因中國有何種之直接勢力但因關於中國土地完全與在華均等機會權利之懸案爲列强間戰事之潛因足使國際邦交爲之緊張致令限制軍備問題受不良之影響事關中國無中國之合作不能解决之國際關係問題之解决當爲有所予亦有所取之事苟有中國代表團具與他國代表同樣權力者出席與會則討諭之進行定可大爲便利此中國之所以被邀與會也 
國内要聞 
[湘直軍之第一次惡戰（漢口通信）]  
川軍佔巴東說孫傳芳部宣告中立 
湘直兩軍談判决裂後雙方即實施猛烈攻擊惟湘軍以旣得蒲通地形之勝即欲沿鐵道而下以直搗武昌直軍以右翼水路湘軍無軍艦協助即思以海陸軍夾擊以撼岳州雙方皆避實而擊虚故湘軍以全力猛攻咸寗直軍以重兵進奪嘉魚湘軍前次之得逞志於右翼以是時海軍軍艦皆守旁觀主義故得攻克新堤嘉魚而臨金口使非魯軍張克瑶旅之上前抵禦軍艦仍觀望不前則漢陽武昌早已高竪自治軍旗幟矣及吳佩孚到鄂杜錫珪表示效命故上游戰事直軍漸形得手十五日攻克簰洲後直軍即以楚泰楚同江鯤江元建中五艦爲轟擊不能立足故不三日而大　美灘寳塔嘉魚花市等險隘盡被克復花市爲新堤入口險要花市一失新堤湘軍即呈慌亂且該處面江背湖又僅一堤岸可通羅山若直軍政撲新堤湘軍當無處可退故預辦民船多隻十七夜半湘軍皆渡過對江集中於白螺磯直軍遂不戰而克新堤白螺磯爲湘鄂水路交通要道湘軍於沿江岸高處皆架大砲扼守其勢不易攻下十九日直軍尙在布置並無猛烈攻擊湘軍以形格勢禁刻已完全改取守勢白螺磯上爲道人磯道人磯上爲城陵磯距城陵磯上十五里則爲岳州所有臨江險隘無不架有大砲其勢頗足與直軍軍艦相抵抗吳佩孚乘其銳氣欲限期以攻下岳州不過一時快意之談斷非短少時間所克奏功也中路自九日至十五日並無邀烈戰事防線亦未移動至十六日湘軍即開始猛烈攻擊扼守汀泗橋以北之直軍漸形不敵同時咸寗官埠橋側面均受崇通方面湘軍之抄擊勢極銳厲後方靳雲鶚趙傑兩旅死傷過半形勢萬分危急直軍正在不支之際而汀泗橋方面湘軍忽然向後退却二十里其後退原因據某方面消息謂爲吳佩孚聞咸寗方面敗耗急令直軍將蒲咸問之攔江堤（一說武泰閘）挖斷湘軍防綫被水勢冲動遂向後退此與前决磁礎堤以潰金口上游湘軍之策畫同一作用惟蒲咸武昌沔陽嘉魚人民則受害匪淺湘軍旣爲水勢所阻進攻稍緩前方直軍第二十四五兩師得以抽調回禦咸寗官埠橋側面之湘軍顧此處湘軍爲葉開鑫夏斗寅所部勇猛異常且奮不顧死翻山越嶺又非北人所長故直軍死傷極多仍形危險適直軍第十三混成旅新自涿州開到加入戰綫該旅旅長董政周素以饒勇善戰著稱當吳第一次入湘董以團長從軍所向有功此次率領一旅生力軍湘軍又皆疲敝之餘故汀泗橋方面湘軍漸向後方中伙舖移動直軍 
仍向前追擊十九日夜間遂將中伙舖攻下刻仍相持於中秋舖以南蒲圻以北之間而咸寗官埠橋側之湘軍被直軍中斷其聨絡後路接濟亦被直軍游繫奪去十九日全在直軍包圍中死傷殆盡直軍死者亦衆每日由咸寗運回傷兵以百數運去盛屍棺材逹三百餘具此項棺材必爲優特陣亡軍官之物中下級軍官死至三百人以上春受創之深可以概見是役爲湘鄂開釁後第一次之惡戰即最後之勝負亦將於此處决之湘軍奮不顧身前仆後繼忠通敢戰極令人佩使非初與王占元孫傳芳鏖戰十餘日直軍雖衆械雖精未易與敵也現雖稍挫而尙扼有蒲圻羊樓峒趙李橋等處天然之險直軍强欲驅令出境决非易事乃當此血肉相捕中調和之聲尙未斷絶聞趙炎午前日尙來電表示罷兵言和曹使亦派天津鎭守使趙玉珂京畿河工督辦吳錫麟於十八日來漢當偕杜錫鈞鎭使渡江拜會蕭督齎來曹使親筆函件交蕭閱看昨十九日蕭在督署筵爲趙等洗塵談及調停湘鄂戰事蕭無一可否惟以吳意旨是從吳至晚九時自嘉魚返省與趙等晤面後並未返其武力解决之意蓋欲棄戰言和　非令湘軍一律退出鄂境徐待協商不可否則攻下岳州再說且擬今日午後又赴咸寗督戰至奉命返鄂疏通自治軍之湯薌銘亦未見有效果已於日昨返圻水梓里祭祖是湘鄂問戰雲仍在瀰漫中也 
川軍援鄂久已傳遍國内茲聞川省援鄂軍定爲二師兩混成旅已有三個混成旅團出發業已估領宜昌府屬巴東縣宜昌即形震動但另據一訊謂川軍尙在距巴東五十餘里之楠木園並未佔領巴東不過然危急萬分知事且逃現由警佐代理已來電告急求援二說不知孰是吳蕭以川軍窺鄂果成事實非切實防堵不可已委鄂軍第三旅長盧金山爲鄂西總司令施宜鎭守使趙榮華爲前敵總指揮以爲川軍下攻宜昌時之預備此外武穴集合孫傳芳各殘部軍隊約二萬人傳已宣告中立往來輪船皆不准攏岸又有劉躍龍第二混成旅約三營已從陽新退入武穴與孫部集合爲同一行動外傳以劉係吳光新舊部或與吳光新脫逃有關確否無從徵實然是亦吳氏前途之一大障碍也八月二十日 
上海某日人通信社二十一日漢口電云現因南北兩軍交戰愈形激烈反對吳佩孚之聲浪漸高各方面停止戰爭之議亦愈盛曹錕因派趙玉珂來鄂命吳佩孚以水陸兩軍從速傾注全力將湖南軍擊退至湖北省境外以期早停戰順從與論在洛陽之機關槍隊野砲隊工兵隊已奉至急南下之命令本日已先携機關槍八架野砲四尊地雷若干抵漢口吳佩孚以川軍進迫宜昌命上游總司令孫傳芳迅速赴宜昌防禦孫氏以整理敗兵未了拒絕之 
[北京通信（鏡）]  
兩方屬望中之吳佩孚態度 
吳佩孚氏由洛陽南下而後其態度大爲國人所注意據接近吳氏者云吳氏對於兩湖巡閱一職决不輕就將收束湘鄂戰事許鄂人以自治己則仍歸洛陽治理軍務而據政府中所傳出消息則謂吳氏决意就職現方積極備戰故連日調集軍隊甚爲忙碌現時之停戰不過爲緩兵之計擬待大兵雲集後然後一鼓而下以復湘省云云兩方所傳大相逕庭攷之實際則直軍之大批運鄂確係實情惟政府方面亦不能無疑於吳氏之態度星期六日某當局致張作霖一電略謂吳佩孚態度尙未明瞭請速來京籌商對付方法是吳氏態度局中人且不能無疑則遑諭外間之紛紛推測也今日所可知者政府方面欲促吳氏就職表明其助成統一之態度而人民則願其表明提倡民治之態度昨日各省區自治聨合會開會議决致電吳氏請其在鄂主張廢督裁兵促成聨省自治萬勿就巡閱職其文曰自南北戰爭而後各省督軍各自增兵以爲私鬥之利器日尋干戈以相征討國家元氣以此殘傷而各督復恃其武力壓制人民使眞正民意無由得伸日喪之嘆久藴人心近者以養兵過多之故財部羅掘已窮各省欠餉數復至多外人之言理財者爲我國計謂縱以地丁作抵亦僅能維持三年三年而後惟有宣告破產企望前途不寒而慄國人鑒埃及印度之覆轍恐亡國滅種之且至是以奔走呼號主張廢督裁兵實行聨省自治一夫高呼舉國響應民意所在於是可見夫共和國家主權在民民意結合方成爲國民意在地方不在中央也昔項城以共和之名行專制之實集權中央漸以傾覆民國建立君主項城雖敗而餘毒至今未除辛亥而後民智大進皆願自治而不甘爲治於人者項城之敗實由於逆此潮流故非順應潮流組成聨省自治不足解此毒而熄内爭將軍撤兵衡陽即以停熄内爭爲偶安福爲虐復順從民意爲國除奸義聲所播舉國景仰厥後主張開國民大會以解决時局更爲國人所崇敬武人之爲國人所屬望者惟將軍耳今王氏以違反民意之故喪其地位中央以兩湖巡閱畀之將軍意欲借將軍神勇促成中英集權之統一而人民公意則希望將軍順從民意促成聨省自治且以廢督裁兵爲倡近日多數報紙記載多謂將軍此次赴鄂僅收東湘鄂戰事提倡各省自治决不就巡閱之職此則人民所屬望於將軍者也而或者謂將軍雖有助民自治之心以前途障碍至多擬權就巡閱以蓄實力竊以爲將軍神明當不至爲此以使全國人民失望民意從違成敗繫之武鳴諸軍在驅龍之時皆鋔不可當及粤桂之戰旬日而覆殁殆盡非其兵力前後有殊亦非敵人前弱而後强民意使之也衆志所至金石爲開障碍雖多不足爲病明逹如將軍當早鑒及之幸勿遲疑以失民望事急矣三年之期轉瞬即届敢告將軍與其救國家於破產亡國之後不如救之於今日尙可保數分元氣也敬布腹心諸希諒察 
[太平洋會議之京訊]  
美國正式照會之全文　 
　　美國大總統前以十一月十一日開會日期徵求我國同意我國答覆贊同後駐京美代辦乃於八月十三日奉美國國務卿訓令正式照會外交部轉逹美國大總統之公文茲特照錄於下爲照會事本代辦遵奉本國國務卿訓令謹將下開本國大總統文告一件轉逹貴國政府本代辦曷勝榮本大總統前此提議軍備限制問題應召集會議且太平洋及遠東諾問題皆應聨帶討論一節荷蒙熱誠嘉納感慰良深夫苟無期望和平之意願則世界之和平終不能得最後之保證且敬非實行力袪誤會之原因共求原則及其施行之儉同以爲此種意願之表示則節减軍備之前途亦無可厚望彰然明矣本政府誠願因會議之便利藉交換意見而今日重要不容疑問之太平洋及遠東諸問題或可得一解决質言之即關於今昔國際所關懷之事件可得一足以増進民族間久遠友誼之公共諒解也至涉於太平洋及遠東之討論本政府不欲設法界畫其範圍第願仰伏友誼及能誠意體會袪除爭端之重要以爲最後决議之遵循耳本大總統爰依據前此之提議並鑒於惠然嘉納之表示敬請大中華民國政府參列一九二一年十一月十一日華盛頓舉行限制軍備會議聨帶之太平洋及遠東諸問題之討論本代辦謹此再向貴總長表示最高之敬意署名芮德兄（臨時代辦使事）一九二一年八月十三日政府方面消息太平洋會議之代表已决定派遣顔惠慶顧維鈞施肇基王正廷伍朝樞五人並聞擬派伍朝樞爲代表一事已得南方承認 
[北京雜紀]  
　　中小學生聨席會閉會北京公立中小校學生臨時聨席會昨發出宣告閉會書略謂本會成立原以援助國立八校爲宗旨且曾發出宣言云至敎潮解决時爲閉會之期茲者條件已次第履行八校校長及敎職員業已正式復職本會所抱之宗旨認爲逹到是則本會當無繼續存在之必要故於本月十三號正式宣告閉會以重學業 
優林將返赤塔說奉天消息俄代表優林此次來奉 
 
 
 

Page 11

 
 
　　與張作霖磋商交還庫倫問題迄今旬日尙無要領據聞雙方不能諒解之點係因優林提出下列兩條件（一）庫倫交還後中國政府應設法保障中俄兩國邊疆永久之安寗（二）駐蒙赤軍之撤退須俟中國將俄蒙黨匪掃除淨盡始能實行張氏當以此事關係重大未便擅自主張仍請優氏直接向中央交涉故優氏日來又有來京消息但一說優氏因交涉停頓且料中國内爭正熾目前在北京政府亦决無暇及此擬於日内暫返赤塔再俟機緣開議 
郭堅已處死刑消息昨據某機關接西安來電謂閻督前擬改編郭堅所部特調郭氏來省磋商一切竭誠優待冀其自新因郭氏不自歛抑種種越軌行爲實難罄述閻督已於元日（十二）下午將郭堅處以死刑此說確否當俟續訊 
京綏路統捐風潮近聞西北停運風潮雖未可完全樂觀而各商代表與張都統方面旣議有相當辦法故各代表均已赴各站籌備開運事宜另一消息云政府前以此捐改派察哈爾財政廳長葆廉接辦聞葆廳長堅辭局長且呈文當局歷述不應設捐之理由請其早日撤去張都統已爲之轉咨財部矣茲錄歸綏財政廳覆商會代表團函如下查自統捐局開辦後百貨停運不惟有礙本區商業即敝廳所管釐捐收入亦頗受其影響業將減收原因分呈財政部綏遠都統鑒核在案現以茲事體大擬商同塞北關監督會呈財政部迅將此案早日設法解决期於商情收入兩有裨益准函前因相應函復即希查照 
[旅京湘人之游園會（靜觀）]  
　　湖南一省水旱刀兵災祲迭遘人民流離蕩析痛苦不堪言狀旅京湘人以關懷桑梓故特在京發起湖南急賑大會前旣召集都下名伶演義務戲於第一舞台茲復在中央公園組織游園大會設有各種游藝以娱來賓先期製定游園劵二萬張除臨時發售外所有京内各機關均經寄售每劵價一元備有奬品四百號會畢當衆抽籖於園内社禝壇頭奬汽車一輛價二千五百元二奬馬車一輛價六百元三奬湘繡大屏價三百元其餘綢布字畫文具之屬亦不少原定會期爲本月十三十四兩日十三日因天雨展期一日今日（十四日）天忽放晴游人到會者特别增多聞游園劵二萬張已悉數售竣會中所設備之游藝約有十餘種（一）各界跳舞在抛球塲臨時搭起蓆棚高壇演藝者多爲妙齡女學生（二）文明新劇亦在抛球塲壇上跳舞時間係下午七時至九時新劇時間係九時至十二時故同在一地而時間並不衝突(三)露天電影在行健會前係開明公司派人來演願盡義務者（四）眞光電影價目不减而兩日所售之欵則悉充賑費除入門劵一張價五角外臨時並製有特别入門劵每張五元三元二元一元不等當塲兜售者頗多並有女子司兜售之役（五）武術在社禝壇五色土台上由各界善技擊之士到塲演習刀槍棍棒之屬無不備（六）新奇雜耍如大鼓說相聲等亦在社禝壇上（七）崑曲在永榭内除崑曲外並有名家清唱（八）附之所奏之樂多爲在抛球場一在溜冰場黔中絲竹附之所奏之樂多爲都人士所罕見罕聞者（九）來今雨軒前有舊式音樂（十）一息齋前有警廳樂隊晚間復演放廣東新式烟火此其大略也湘人辦事本有精神又因在京人數較多學生服務者亦衆是以比之前次貴州助振游園會大相懸殊也除各種游藝外復有數事可紀者（一）爲書畫助賑地點在董事會第一餐室所陳列之書畫條幅屏聨團摺扇面頗多有男女學生照料畫以俞之純所繪之山水爲最多齊白石所繪者亦不少尤以陳師曾及賀履之二氏作品博人稱許（二）爲臨時收捐在公園籖得一種贈品以去（三）凡有投欵及五角並可當塲抽籖得一種贈品以去（三）爲售烟助賑地點在習禮亭由南洋兄弟公司專任其事（四）爲相士助賑算命助賑此係湘人善此術者爲之亦異聞也抽籖之期已改爲十六日下午 
[湖北公民大會之通電]  
　　各報館各自治團體湖北同鄕會天津黎宋卿北京周少樸田煥亭張乾若夏仲膺陳二庵岳州蔣雨岩孔大軒夏鱗詠施伯本諸先生均鑒王占元督鄂八載罪惡多端政府旣無懲創之意王氏復之悛悔之心軍隊所至閭里爲墟爪牙密布道路側目馴至近年兵士搶刦月以數計武宜巨鎭一再焚掠鄂民以生死所關不得已奔走呼號秦庭血涙洒遍湘豫直粤以圖生存惟我湘鄰仗義興師急此大難方幸該督梟首有日吾鄂自治實現而政府復以夙唱自治廢督之蕭吳督軍吾鄂巡閱兩湖與吾鄂自治軍爲敵若恐吾鄂三千五百萬人致死之不速者然吾鄂旣見棄於政府又受創於軍閥今而後應知政府軍閥之不足恃所可恃者惟吾民自决之一念耳故於寒日在武昌開會鄂公民大會議决四條（一）撤兵停戰（二）廢督裁兵實行自治（三）清查王占元任内湖北公有財產及金融機關虧空之眞象扣留主管官吏（四）驅逐王黨及賣省賊由各縣旅省同鄕每縣推舉代表二人執行之有違反吾鄂民意者鄂民之敵當以全力驅逐之有順從吾鄂民意者鄂民之佛當率全體禱祝之民意如斯誓不稍假幸垂察焉湖北公民大會叩删 
[吳光新潛逃詳情紀]  
　吳光新逃去一節已紀前報茲探得吳逃走眞相係於十六日黎明改着軍人服裝與看守兵二人同行出門守衛問係何人看守兵答云此乃崔處長所用新人門衛即至處長室問崔處長崔云不錯此我鄕人雇來充服役爾等善視之衛兵遂從之出門而去未幾吳之小服子至吳室見吳已失踪當報崔處長云吳大人已不知去向崔云吳不在有我爾不必驚慌爾將我之房門掩上我出去有事就來詎崔一去亦杳如黄鶴書記龔文波亦相繼而遁不知去向嗣由衛隊連長查明吳光新潛逃赴軍署報告軍署當派副官蔣蘭甫至陸軍監獄勘察並一面通電各省軍警各機關派探偵查其電文云案查前湘督吳光新在鄂行爲不軌當經前兩湖巡閱使王軟禁幽囚迄今已及一載而不意王使甫經離鄂當耀南接印之後時值軍事旁午未克顧及以致於本月銑日偕同看守所崔所長玉蘭破牢潛逃查吳光新身軀碩大面長眼圓鼻高左耳邊並有黑痣一粒行步極速除呈報政府查照請議處分及武漢各軍警查拿外合亟通電貴處嚴爲偵拿以符原案案到之時尙有優賞以示酬勞蕭耀南銑印此電發出後音信毫無昨蕭氏已電逹政府至該處代理處長崔英先同逃蕭督亦下令嚴緝聞崔之姪昨往搬崔物件因有嫌疑亦被拘押另一消息王督此次因受欺壓去職懐恨不平當電某方面訴苦迭得覆電囑其密令各部暫向後方集合兵力以爲後圖是以王氏對於吳光新深悔前此受人所騙亟思開脫以示親善臨行密囑心腹乘昏夜護送渡江他去查吳氏舊有胃病在獄時王督本極優待向派親信人守術該處獄吏不敢輕近聞出走時係由心腹隨護均着便衣乘昏夜渡江走後暗使囚徒入室粧病寢食如常故守衛卒獄皆不得知所稱日昨幾時出走者顯係獄卒始發覺乃畏罪託詞以爲掩飾之地步耳 
[福州通訊（遂夫）]  
省議員自治運動軍署五代表出發 
厦門交涉案近狀 
　　福建省議會日前准議員李永年陳承煜董子良楊廷經江憲章等函開邇來各省關於自治事件函電紛馳本會未便置之不理請由本會即日函訂在省同事到會商議應否召集臨時會以應各省之趨勢等因爰發函召集在省議員於十七日下午四時開茶話會届期到者僅十餘人議論不一結果决由會發函徵集各籍議員意見俟得過半數贊成後即由會咨請省長召集臨時討論查目下西南各省自治運動正在進行該會尙須徵集討論後咨請開會已須多延時日設咨請不准又將何術設施日前外間傳聞李厚基以粤政府疊電催迫宣布自治派省議會秘書長周瀚赴浙調查關於自治之各種辦法現尙未見之事實云 
李厚基近派省長公署第二科科長張國鈞·督署諮議王家儉汪麟章·總司令部秘書姜可欽·烟酒事務局長章景楓分赴北京江蘇有所接洽姜之赴蘇表面上爲齊督封翁祝嘏實則爲原籍豐縣某案從事疏通張係爲二百餘人之大批保案携名册入都運動王汪章諸人則以軍事及財政各要項入京俾與京當局商酌現已先後出發矣 
厦門日警及海後灘案迄今尙未結束日前有思明縣籍省議員黄廷元搭厦輪到省擬向省議會陳請咨催從速交涉以期解决厦門保全海後灘公民會前曾舉定代表黄鴻翔楊景文盧心敏黄廷元等四人晋京交涉現黄因事牽阻楊因母病均不能出發該會遂於十二日開職員會籌議一切并敦促盧心敏黄廷元就道云 
[淮泗民治軍出現（清江通信）]  
　　江蘇自泗警緊急後淮陰方面恐催異常如北鄕蘇家營黄家蕩·劉皮·徐溜·丁家塘坊·三柯樹·漁溝·宋家集西南鄕張圩·順湖集·趙集·陳家集·馬頭鎭·小橋·等處或被圍攻或被燒搶婦孺老弱顛沛流離厥狀不堪卒述縣城内外以馬鎭守使兵力單薄不敷分布該處人民迫不得已乃籌辦民團保安會籌防局等以爲目前救急之計詎自稱民治軍者聲勢異常浩大大小股多至二十八起首領亦二三十人而擁泗陽人韓恢爲總首領連在泗陽攻破南新集·衆興鎭·韓家樓·盧家集·來安·八集·陳家祠堂·李家口等處並在李家口附近斫斷電報桿十三根以阻淮陰泗陽兩縣消息而最近且擇淮泗交界處之豆辦集爲根據與駐軍楊莊之馬玉仁鎭守使相對時且所謂民治軍者凡攻破一處必貼出佈告若干措語似甚正大佈告後書江蘇民治軍總司令韓恢字樣並有朱印文篆同上即江蘇民治力謀安寗八字佈告原文錄後我軍宗旨爲行民治力謀安寗自求福利伸張民權廢除軍制改良敎育振興工藝種植森林開闢田　減輕賦稅掃除積弊務使四民各安其業官僚武人横行無忌干涉民權摧殘民氣是爲公敵與衆同棄農夫在田百工居肆各安爾業勿事驚悸爲此佈告鄕村城市俾衆周知共體此意云云淮陰人民自四出分投請兵後省警備隊二百人適於此時迎護大砲抵浦當被電留此外所請軍隊如揚州黄介丞旅長則來步兵兩營機關槍砲各一連宿遷田子剛旅長則來一混成團而徐州省警備陳團長昨又接奉省電開來兩連故目下統計清江主客各軍已不止數千人矣 
[杭州快信]  
　　鎭海南田紹興諸曁蕭山等縣俱電告風水爲災 
省憲會議今日（二十二）上午九時開審議會議事日程浙江省憲法附施行法草案第五章五十八條起至第十二章止 
工業團體昨（二十一日）開會選舉省憲議員選出吳宗濬居益鏞寗波工界三十七團全體反對今日發出宣言决另組織工團改選 
部令一元以上當票自七月一日起貼用印花一分案浙印花處通令各縣遵照現各縣典商均未照辦議由全浙典業公會續呈財政部請仍舊自四元以上起貼以恤商艱 
安徽全省學生聨合會電浙軍民兩署曁各法團痛诋前懐寗地檢廳長現調杭縣地檢廳長劉以茀在皖時對於戕害學生案諂事倪馬玩視民命種種凟職已呈部撤任歸案法究並向浙高檢廳告訴請協同聲討 
閩李督派汪麟章來浙與兩長接洽昨已抵杭 
盧督近日患瘧未視事 
[南京快信]  
　　軍民兩署接湘趙恒愓通電主張省區各選五人在漢開國民大會先制省憲即就各代表互選仿美費城先例制國憲共守 
連日大雨城内房屋馬路多被水淹下關口岸水亦已上坡據老者言實爲二十餘年來有之大水津浦路有五站路軌被水淹没一星期内無通車之望聞京漢路亦有被水阻停車消息 
省城連日加緊戒嚴晚間各通衢加派雙崗騎巡隊晝夜梭巡不絕 
本省各鎭守使道尹廳長等日前來省祝壽者昨今兩日均紛紛離省遄回職守閩浙鄂贛督長代表均於今晨離　惟北京府院部長代表·及北省各督長代表因車阻尙留寗今日仍接續演劇一天以娱來賓 
駐揚第一混成旅長黄振魁電省呈報即率所部一團赴淮泗協助剿匪 
各稅所紛電財廳呈報因大水稅收減色 
地方通信 
[江松]  
　　連日風雨爲災松地自二十日始颶風大作繼以暴雨經一日又半其勢稍殺風雨中牆傾樹折之聲不絕於耳河水盛漲沿河之家可以俛而洗濯鄕間低田盡成澤國已秀早稻頗受損失晚稻尙未吐花不致受害棉苗則幾吹折殆盡植棉之戶無不呌苦連天云 
第一高小開學縣立第一高小校於二十一日上午九時行秋季始業式縣知事委縣視學倪伯英代表到校行禮禮成由校敦請新自南洋泗水回國之朱季恂君演講南洋敎育狀况講畢復由倪視學錢梭長各致訓辭而散 
[蘇詶]  
　證劵交易所先後組設之經過自上海各項交易所紛紛籌設蘇州有陳蘭庭首先組織劵交易所設立籌備處於鐵路飯店未幾即有蘇屬物品證劵交易所出現繼又有一蘇州證劵交易所之組設一時局外人證咸疑有三交易所之組織後悉第二證劵交易所即係蘇屬物品證劵交易所改組由謝公序具名呈縣轉省其時陳蘭庭呈文等件早經呈遞以爲手續並無缺漏故亦不顧他方如何籌備詎料謝公序請縣署立案後而陳蘭庭公文等件反未詳咨旋經　備主任陸翥雙查悉亟向縣署曁省署證明文件始得咨部現在兩方均聽候部批究不知准何方開辦也 
定期追悼金敎員蘇州市北區一校敎員金可莊品端學粹擔任敎育已歷八年忽於前月病故茲由學董孔昭晋王昭彭應昌等發起定於舊歷八月初三日下午假包衙前春申君廟開追悼會藉表哀忱昨已羅跡遍發通知矣 
米船深夜被刦前日有常熟狄姓米船卸貨而歸駛至婁門外外跨塘爲時已晚遂泊舟於陳洽記米行之河埠以待天明開駛詎該船抵埠已有匪船尾隨於後待至深夜該匪等遂將米船排 
擋至洋澄湖擁上船將票洋三百零五元現洋一元銅元千八百文以及衣服碗盞等零星物件劫奪一空當洋呼救無從任其長揚而去惟見該船上有魚網等類故欵爲魚船事後該船仍行駛回將情報告該管水警第三區第十一隊第三分隊現宋忠樑區長已諭令偵緝員勒限嚴緝務獲究辦 
鄕民呈縣報荒鄕民韋季卿楊永清談俊卿三人前日繕具呈文分投縣署報荒昨奉温知事批示略謂雖有霉雨尙可補救何得指爲荒蕪旣據呈請姑候委令該管警察分所長下鄕履勘屬實再行核奪 
高等廳開審選舉訴訟案第四區上海覆選當選人穆湘瑶被初選當選人沈樂唐姚章楨周尙忠郁功墀等起訴當選資格不符一案高等廳定二十二日上午九時開庭審理被告穆湘瑶山律師潘承鍔代表到庭原告姚章楨周尙忠因病未到沈樂唐郁功墀并律師費廷璜均親自到處首由譚庭長訊問各人年歲藉貫住址職業繼訊沈郁二人是否初選當選答稱是又問被告代表潘律師原告等四人是否係初選當選潘答稱請庭上查其當選證書曾否帶來并着其舉出當選之證明庭長遂轉問原告答稱當選證在投票時繳還請查當選名册即知庭長謂此次原縣未將 
當選册呈送俟訓令呈送後再行核辦又問原告沈樂唐起訴理由答稱每人只有一種被選舉權被告初選當選係穆抒　覆選時亦依穆抒齋之名而投票則穆湘瑶之名當然不能覆選當選庭長又問被告代理人對於事實有何意見潘律師起立謂原告對於不能有兩種被選舉權之事實并未說明被告無人不知其爲穆湘瑶蓋湘瑶其名抒齋别字斷不能限制其不名湘瑶并不能限制其别字抒齋湘瑶齋係一種姓名權法律上并無限制之規定言畢庭上示以一種江西督軍對於請求解釋選舉疑義之電報閱後復謂該電報所稱係選舉名册上未列姓名現在穆湘瑶在選舉册上三十九册第四十四貢某項明明載有被告之名并註明上海人住西門黄家阙路五十九號毫無錯誤各等語復由原告代表費律師陳述謂選舉資格與他種民事不同選舉以名册爲標準一人不能有兩個公權今被告初選當選係穆抒齋之名榜示名册亦係穆抒齋且被告亦承認抒齋爲號而覆選時忽以穆湘珤之名當選是一人有兩個之當選資格照此情形在覆選投票時穆抒齋何妨自投穆湘瑶故四厲覆選時所投穆湘瑶之票祗能作爲廢票不生效力潘律師復又答辯謂穆湘瑶之名曾榜示有案可以不生問題惟初選以抒齋應選不知册上有無名字然初選已過原告不能以初選與覆選混爲一談訊至此遂由庭長宣告辯論中止候定期續訊書記官讀供後各人簽字退庭 
取締轉學學生吳縣公署近奉敎育廳轉奉部令略謂查各學校收受轉學學生所送修業證書或原校早經停辦或該生出校多年爲時已久從前學業當然荒廢何能編級肄業且其中冒名頂替之弊勢所難免爲特擬訂取締辦法嗣後轉學學生無論所送證書出於本校或其他各校如在三年以上者概作無效不得收受編級以昭實在温知事奉令後已轉飭各學校一體遵照矣 
[鎭江]  
　　大風雨中之損失鎭君於二十二十一兩日颶風大作繼以狂雨江潮𨺗漲七八尺義渡小輪一律停駛以免危險停泊江口之各民船急迫之中抛失錨鍊吹折蓬桅等者不少滬寗火車亦爲風力所阻汽機較滯故各班客車到鎭時刻均慢去五十餘分鐘各處電線亦多被絞亂有數處不通電話並不能開電燈城廂内外之房屋被風吹倒者不計其數沿江各縣農田棉花正在結鈴稻榖適値生穗遭此颶風猛雨秋收已損失過半二十一日午後沙頭口有米船二艘被風浪打沉所載之米漂没殆盡損失五六千金之多上下游各洲綿長數十里濱臨大江地勢低窪此兩日間風狂浪湧冲坍岸已有數處淹没田禾秋收均歸無望農民紛紛赴縣報災並請籌辦急振以資救濟又小河口爲米船停泊之地段連日風勢之猛出於意外故各米船均被風浪打濕米貨受潮損失不貲二十一傍晚江上風潮最盛浪高四五尺三江口有王周兩姓雜貨船同遭傾覆並淹斃船夥二人江北洪澤湖之水望之但見一片汪洋又值大風爲災水衝圩岸爲勢甚猛將濱湖之張家圩二集圩岸衝破者計有六處圩内各田正在稻穗揚花之際忽遭淹没災情甚重遍野哀鴻急待賑撫云 
[温州]  
　　永嘉縣民乞賑電上海申報館轉府院鈞鑒敝邑去年大水曾蒙飭屬撥欵賑濟民慶理生不料天未壓禍水災之後繼以旱災入夏以來月餘不雨禾苗旣枯蕃芋亦槁竭半年之辛苦無粒食之收成哀此災黎嗷嗷待哺甚至賣妻鬻子慘不忍言敬請飭屬派員勘明撥欵急賑俾全民命浙江永嘉西柟兩溪公民徐象嚴王信彬朱景疇等二百六十餘人同叩寒 
雜評一 
[曹吳軍費（默）]  
　　曹吳主戰政府不敢言和曹吳索費政府不敢不竭力搜括以供給之夫使政府果有力量以供給之者吾亦何言然而曹吳截收路欵政府旣無言以對外人之質問矣楓滬借欵之不能償還又來外人失信之責言矣十年公債之種種謊語又爲外人所識破矣但圖羅掘以供給軍閥而不顧對外之一切信用不知政府作何算計也 
國際間財政之信用雖絲毫不能喪失方今太平洋會議在即政府宜對外建樹一二有信用之事以博各國同情不宜再失信用以予人口實政府宜對内消彌種種戰爭示各國以自新之證據不宜再以軍費助長内亂使人惜我無可救藥乃政府不惜焦頭爛額以爲此兩害之事而不知幡然變計謀所以兩全之法是則大可異也 
雖然政府對奉張旣任其予取予求事事奉命惟謹則對於曹吳又安敢不如是嗚呼亦可憐矣 
 
 
 

Page 12

 
 
   
 
 

Page 13

 
 
自由談 
遊記 
[杭湖小駐記（四）] [  吳靈園]  
　　飯於杏花邨蒓菜醋魚鮮嫩異常據云魚名草魚形略似鯿在湖中食草者不能得之於城中爲湖上美味畢賞曲院風荷葉底魚瀄洎有聲同至孤山梅樹啣碧惜非其時坐放鶴亭又品茗乘間下階覓小青墓别有遊客七八小青墓上得一絕乃集句云紅顔未老恩先斷金屋無人見涙痕等是有家歸不得獨留青塚向黄昏尙切合旁題多無新欵意不錄西爲石築雲亭六角式因亭後雲石而建中設石几石案康有爲題字刻聨至夥余僅記其二云千年老鶴三生石萬樹寒梅四照亭無懷葛天以上美人名士之間主人蓋許姓號奏雲也梅花泉在山北絕清冷惜無攝影機攝取一影歸繞山而走林和靖墓鶴塚皆見焉坐近五句鐘以赤日方西不便再赴葛嶺遂從林社陸宣公祠轉北衝風帶日仰青天容俯藍水色度白隄上錦帶橋斷橋沿湖濱而歸通俗圖書館商品陳列館作小歇抵寓適指六點飯後與宛揚謝先生坐談一句鐘又出在薦橋路一帶瀏覽夜景九句鐘回 
七日上午爲滬上書局撰廣告又别草記事文一則在校進午餐一句鐘至西園三樓品茗南風陣陣驕陽之威以減園之屋西式紅磚後列平台舖陳甚清潔茶客故樂就兼售酒肴麵點以西湖鮮產爲佳閱申時兩報竟進晚餐時已五句半出至埠頭約泛湖二句鐘值小銀元三雇划子竟往湖中去夕陽將落爲西山烏雲所蔽雲旁僅見黄霞西南之山輕烟旁罩如蒙薄紗湖水遠黑而近藍風大逐浪上下船不得南宛揚命舟子姑在湖中蕩漾問舟子執業佳否舟子謂近年划子漸多此業難操佳則日有一元普通能得半元爲幸旣而葛嶺棲霞嶺之烏雲成堆風來益厲宛揚防有雨至舟子云此不妨日逢南風雲陣必不能集也宛揚遂告余以前十日冰嚴第一天來杭游湖遇雨之詩詩云好大的狂風好大的烟吹走了三面的青山三面的湖邊在那裏雷峰塔的頂寳叔塔的尖轉眼間又失踪了阮公墩三潭印月如鏡的湖面頓失她柔美和幽嫺努力地飛奔去追覓他的伴侣只有那平湖秋月愁慘慘地坐在風烟裏好了黑的濃雲整隊歸去了雨脚也收住了帶涙的青山和湖隄偷偷地露出面對着湖光徵笑那湖面氣喘喘地休息幾片微微的紅雲浮在西北角的澹藍天上這上不是西子浴後的新裝 
筆記 
[虚榮記（上）] [  西雲]  
　　清代某侍郎固朝臣中有權勢者也吾虞鄧榮剛狀貌魁梧嘗夤缘入京都充隨扈清季高級官員乘輿一出鳴鼓放砲弁兵前呵扈從後隨聲威顯赫不似今之官吏輕騎簡從寂靜無聞也鄧隨扈有年極荷侍郎優禮趾高氣揚自鳴得意私謂扈從之尊無與偷比匪獨無人不仰我鼻息即克外大員有故謁見侍郎亦必借重扈從以爲進言之階權力足以屈伸奈何不驕色示人以顯己之威風耶會某年侍郎查案浙省道過虞邑駐節潘公家潘爲吾虞之耆宿與侍郎有舊交者也時鄧亦隨抵故鄕侍郎每出鄧必傍侍鄕愚樸實永未目覩顯宦至是咸拱立道旁翹首瞻望顔色而侍郎凡舉止言動鄧則曲意先承故侍郎眷遇尤寵鄕人偶窺見羡慕不置未幾侍郎查畢返京復命鄧亦計階入都然自度此次隨侍郎回故鄕可謂極人生之榮矣且我積資已逾十萬何不乘時返里作面團團之富翁豈不較隨扈爲佳乎駒隙易逝轉瞬一年鄧隧决意解職歸鄕鄧故居在虞之大雲岙岙縱横三四十里均無青一衿者遑論其他今聞鄧富貴回鄕鄕人咸欣然色喜以爲鄧受侍郎之知遇堪稱一鄕之碩望苟得與之交遊可增光寵至期鄕人不約而集者午餘設壇郊迎供張甚盛鄰村聞信不辭途遠偕來觀禮佇立久之第見篋衍累累相屬於道最後則見有高視闊步擁擠來前者則衣錦還鄕之鄧榮剛也鄕人急趨前遥揖傴僂甚恭 
劇談 
[影戲話（上）] [  楊小仲]  
　　昨日大雨終朝空氣鬰濕頗覺悶損午後往禹鐘處略談遇友人韓德卿君謂予今日愛普廬演映美國拳術家席淡西與法國卡本台决鬭實地影片約予往觀余久震席淡西名欣然偕往至戲院樓上均已預定罄盡遂在樓下尋二座屋小人多門窗不開熱氣擁塞汗透重衣三時開演席淡西英名爲Jack　Dempsey余前曾見於怪手鐲影片法人名G 
eorges　Csrpentier曾爲兵士拳術絕歐洲此次來美作五十萬金元之决賽雖曰利多實亦欲攫此世界拳術大王之一席也全片凡五本首一本爲二人之照片及决鬥場與觀台之攝影决鬥場在中心四面爲觀台所包圍座位層疊約有數百排第二三本歷映二人平日運動之情形與種類及鍜鍊筋肉之方法二人練習有同有不同而席談西之氣魄則似加卡本台一等第三本末映觀者入觀台之攝影觀者魚貫而進延長數里旣入觀台順序就坐由下而上但見人首排列如山人數當在數十萬末排距鬭台約半里餘不知當時觀看能似予今日之清晰否第四五二本爲兩人其决鬭之正塲計鬭四次二人入塲互相握手卡本台徵笑態度甚從容不脱法蘭西人豐采席淡西則兇猛狠惡如野人望之生怖公正人振鈴開始二人即猱進前後周旋堪稱勁敵 
瑣錄 
[小理想] [  舒舍予]  
　　人說上海的戲館都要改作交易市塲了將來戲館不是少了嗎我說不對這正是將來戲館多的現象何以呢那交易所一旦停止交易空下偌大市塲是正合用改設舞台的不是戲迷家的幸福麽 
人說上海這一次颶風潮水實在不小我說不大何以呢若是把黄浦灘水通通解放上來很可以改造出一個新上海 
小說 
[社會小說衆醉獨醒（四一四）] [  瞻廬]  
第六十一回流長飛短頓破機關弄假成眞枉鑽圈套 
　　那時的春桃躡手躡脚閃進心間一聲冷笑郤把娘子塡脚的椅子用力抽去（突兀可怕）脚底一脫空活結竟變做了死結方才說打甚麽緊現在郤越打越緊起來很心的春桃他正待覷個機會掏摸些財物好和老青在上海相會所以瞧見主婦上弔便忍心下這毒手他抽去了椅子趕快到妝臺左右東一瞧西一瞧待要擄掇些貴重東西以便乘隙脫逃說時遲那時快驀聽得一陣脚聲從背後掩將過來急忙轉身看時不看時萬事全休打一看時只喊一聲不好這鬼魂兒又在那裏出現也待要奪門逃走郤被那人使個　鷹捕雞勢劈胸脯一把扭住春桃經這一嚇論理便該栽倒在地郤又不然原來那人手着胸脯很有些暖氣明明是人手不是鬼手趕心跪倒在地只說大少爺開恩饒命那人喝道賤婢你跪着不許動常下移條椅子把娘子填住了脚又把扣喉的汗巾漸漸鬆放雙手捧抱把娘子抱到榻上放下忙不迭的替他揉胸接氣春桃幾次想要脫逃吃那人怒目相視嚇得不敢站起那時娘子兩眼漸漸活動業已回轉氣來房門外挨挨擠擠有許多僕婦丫環在那邊舒頭探腦都說我們放膽進去明明是人不是鬼躱避他做甚那時一片聲的高喚大少爺原來你不曾在大海裏喪命衆人又見春桃直蹶蹶的跪在地板上忙道春桃你不痴不顛跪在這裏做甚那人便道方才入内謁母尙没進房恰從玻璃窗外遠遠瞧見繼母懸樑自盡又見春桃從旁抽去椅子東瞧西望的偷摸東西因此心頭大怒掩入房裏促住了賤婢搭救了繼母娘子在牀上聲喚道玉兒好孩子你原來不曾死難得你不記前分郤來這裏救我····話没說完僕婦們道一聲老爷進來了那時邦平氣喘吁吁的喚將進來道我那玉兒在那裏玉兒趨步上前見了老子一時不及說話郤抱頭一場大哭原來那人不是别人便是本書的主要人物姓劉名琪表字玉如小名喚做玉兒正是 
寒極而燠鬱極而伸山窮水盡乃見斯人 
餘瀋[  澹人]  
　　張季鷹云人生貴適志耳富貴何爲嘗因秋風起思菰菜蓴羹鱸魚膾飄然引去以此證今風雲擾擾政海茫茫世人利慾薰心頻年奔競名場迄無寗日當此秋風旣起蓴鱸大佳問孰是歸棹江鄕尋蓼渚之烟波賞蘆洲之風景者乎 
 
 
 

Page 14

 
 
本埠新聞 
[大風潮之餘聞]  
　　修理馬路樹木連日狂風暴雨兼以浦江潮水大漲本埠南北市各街道地勢低窪之處積水甚深店舖居家受及各項損失倒屋坍牆或遭落水淹斃種種情形備詳本報迨至前晚二時後雨忽停止風勢亦稍殺昨日大放晴光然風尙未息而公共租界内被水所浸壞之各馬路與遭風吹折之電桿樹木咋由工部局工程處西員四出調查明白即飭工役人等分往一律趕緊修理 
午後渡船仍停昨日風勢稍見平靜惟浦江潮汛漲落甚急所有八長渡船上半日尙能載客至午後二時潮水湧急不能行駛一律帶纜停摇只有雙漿划船冐險往來載客每名需索渡資小洋一二角不等 
積水尙未退盡閘北寳興路滬寗鐵路車站迤東北淞滬鐵路軌道一帶地勢低窪連日傾盆大雨積水三尺直至昨日薄暮六時尙未退去水没脚踝仍有一尺餘深故該處各商店大受影響有將牌門横鋪階下以供行走然購買者寥寥無人矣又上海縣公署一帶地形較低積水竟有二三尺之高刻下水雖退去惟縣警察所之操場仍有一尺之水大約須緩二三日方能退盡故該警所巡警每日應練之操課暫時停止 
坍倒之牆屋公共租界福建路六馬路對面萬恒醬園北間壁第二家沿路轉角通横弄之二十六號門牌源順興皮鞋店房屋本已年久連日因受風雨吹浸於昨日下午二時許忽然坍塌時在白晝幸未傷人祗損壞該店門窓及雜物板壁等事後經店主令夥徒檢點物件並派人報告經租賬房一面擬另寛地點營業又滬城三牌樓北張家弄面南牆門中爲描金生理之丁姓所居其房爲吳姓之產因年久失修加之此次風雨打擊所以丁姓牆門間一帶門埭於昨晨坍下又登雲橋正和肉莊比隣小弄内某姓之圍牆亦倒坍丈餘皆未傷人又小南門中華路有爲花行之吳姓住家前晚風雨猛烈之時吳之屋上牆尖忽然坍下適中吳妻之肩膀受傷甚重急由家人救起車送上海醫院醫治幸非要害之處不致有性命之虞云 
失事之船隻常帮米船周二生余少根兩船在常熟裝載白米各一百七十石同時開駛來滬前日上午行至白鶴港出黄浦時正遇狂風急浪周等冒險行駛爲浪激蕩致艙内白米盡遭濕水又自賣船戶顧金生及蜆子帮項阿更金阿大三米船均在南黄浦長十八里遇風失事米艙被潮水波浪打濕昨日至滬後將米糶與各糖坊聞共有二千石之多每擔售價祗三元數角云 
又金阿巧俞毛毛於前日由滬大碼頭承裝麵粉裝至葉榭鎭交卸金船較大共裝六百包俞船稍小裝四百包開行後風狂潮湧金船甫至南黄浦白蓮涇口外遭風不能支撑將艙面麵粉捲落二百數十包始得開至白蓮涇港内避風俞毛毛船先經開駛欲至閔行抛錨奈已不及全船傾覆船夥三人均得遇救現打撈麵粉已損失過半矣又前晚招商局江天碼頭有甲乙駁船二艘因滿載馬口鐵轉輪出口突被風浪冲激沉没幸舟子早經登岸致未傷斃人命昨經該船戶等雇用大號駁船用機器在彼打撈使船身浮出云 
官廳之調查江蘇王省長因今年入秋以來本省各縣境之農田多有風雨爲災損失甚巨本年秋收禾棉必致大爲减收究竟被災若何曁約收成數應由各該縣知事先爲勘報以憑核辦爰於昨日快郵代電各縣知事迅速查明勘報上海縣沈知事奉電後當即分令本邑市鄕各董查明復奪並定日内親赴四鄕察勘禾棉遭風受損情形以便轉呈省長核辦滬海王道尹以寳山縣境吳淞及沿崇明川沙等處聞因風災决口倒圩昨特電請省長轉咨江南水利局迅速搶修一面並派委員顔仲華前赴各該縣會縣查勘以保農田駐滬水警第三隊王隊長訪聞本埠南黄浦江之閘港口浦面於前日清晨颶風大作時際有駁船二艘滿載貨物駛至該處舵工力不能支以致遭風一併翻入浦中船貨舵工盡被沉没漂流無踪一船祗有桅桿透出水面一船因係覆没船底浮露浦中究竟所裝係何貨物溺斃人口若干名船戶是何姓名均須確切調查並應設法打撈屍體及船隻貨物以便出示招領昨已派令巡官一員駕坐舢板率警飛往調查矣上海縣地方警察所主任警佐熊育衡以連日狂風驟雨城廂内外各處被風受損者已屬不少惟本所所轄各分區均駐鄕僻之處此次颶風各該區境内難免無因風遭損情事爰於昨日特派稽查員分赴各鄕詳細調查有無坍屋壓傷人口等事刻日呈復以便轉報上級官廳核辦 
[鐵路局所受風雨之損失]  
　　連日風雨滬杭甬鐵路事前佈置妥洽行車並未出事惟前日風雨最烈之時楓涇車站月台雨棚吹倒新龍華莘莊松江嘉興等站沿鐵路之廣告牌吹倒不計其數長安站與石湖蕩站之外揚旗皆被風雨所損以上損壞之件已於昨日由工匠人等從事整理又日暉港車站鐵路餘地計有十餘畝租與該處鄕人種植棉花此次大風大雨之中該處地形較低積水有二尺餘所種之棉花完全浸没水中昨日雖天晴仍未退去因該地靠河地勢較高故二三日間不能退盡聞鄕人云此次損失有十分之七昨日天氣已晴風勢已微滬寗滬杭甬兩路乘車旅客較前日稍多終未恢復原狀故兩路各列車皆减掛各車云 
津浦鐵路因軌道被水冲毁以致蚌埠一段交通斷絕已誌本報昨據蚌埠方面拆回旅客云自本月十五日起連日風雨交加夜以繼日沿津浦路線之田大受損傷秋收恐將無望津浦路之蚌埠大鐵橋橋基亦有摇摇欲動之勢故列車到此皆不敢過橋所有橋之北首軌道毁壞約計二十餘里他處小受損壞者尙不計連日南段之客貨車一律停駛將車移裝石子以修路線前日僅開三四次客車往返各一次但皆以新蚌爲起訖其蕭條情形不堪言狀滬寗路聨運各貨近仍不通鎭江江邊車站又因水不能裝貨致滬寗兩地空貨車積有一百餘輛之多一星期後倘能恢復原狀尙爲大幸云 
[南翔嘉定間水退消息]  
小輪可以照常行駛 
南翔至嘉定小輪船因被水阻停止行駛已誌昨報茲悉該地之水已退去二尺昨日（二十二日）由輪船公司致電來滬云往來嘉定南翔間之小輪如無他故今日（二十三日）起照常搭客行駛云 
[航務消息彚紀]  
　　法國郵船公司之高爾提埃號郵船Csrdillere自七月十二日由馬賽開來原定本月十九日抵滬前日（二十日）該郵船由西貢經香港來滬行抵吳淞口外之大戢山地方正値發生大風該郵船趨避不及即在大戢山左右之洞沙地方擱淺刻下船身已失行動力大約機件亦受損壞當由該輪發電到滬報告公司又適值星期日停止辦事昨日該公司得悉該輪遭擱甚重一時尙難脫險故立放小火輪至失事之洞沙地點先將由法來華之各旅客陸續駁載至申登岸然後再設法拖援郵船云怡和洋行之烟津班輪官升號此次由天津等處還滬途中適遇暴風狂雨貨艙門等恐爲風浪擊進故均嚴扃以保安全詎昨日進口後啓視艙内代本埠各車行運來之馬匹已有十二騎悶斃船中矣 
昨日招商局之泰順號自香港來滬裝來金子一箱計値洋一萬三千八百元又銀子兩箱計値五千元本日太古公司之山東號出口裝赴香港有本埠大德昌裝至永德莊之寳銀四箱計一萬二千兩大條銀二百三十四條計二十三萬四千兩又别有大條銀四百四十三條合銀四十四萬四千兩又有招商局之愛仁號本日裝往厦門有現洋十四箱計七萬元 
中國郵船公司之南號準期二十四號上午進口停泊招商局北棧美國新任駐華公使休孟氏即乘此船至滬留滬美商已預備歡迎所裝進口貨共有三百餘噸該輪於禮拜五（二十六）即開赴香港星加坡上海備裝至星加坡之出口貨共有麵粉三萬包雜貨五十噸云太平洋郵船公司之帝邦號昨日已開赴小吕宋由滬裝出之貨共有麵粉一萬包鷄蛋六百五十箱猪油七百箱火腿五十五箱水菓一百四十箱白籐十一件洋葱四百件山芋三百五十件現定九月三日來申赴美英國郵船公司之曼尼拉號已於二十日六時由青島開還上海今晨可進口明日還歐出口貨以絲茶居多英印公司之丹逹號業於昨日離開香港先赴厦門再來上海明日可以進口船中來貨以印度之蔴袋木板等爲多 
英商天祥洋行現於中美航綫之紐約班内又加派新輪一艘名曰韃靼砲台號今已離美在途下月可抵上海 
[交涉署接送新美使之預備]  
　　江蘇交涉公署頃准美領署公函略謂駐華新公使許爾滿君乘郵船南京號准於本月二十四號到滬稍作勾留預定二十七號赴北京蒞任等因現交涉署已函請滬寗路局預備花車歡送 
[昨日滬杭車裝運進出之銀洋]  
　　昨日（二十二日）滬杭甬鐵路南站由杭州保大莊裝來現洋五千元係上海同泰莊者又同和運銀公司承運中國銀行寳銀九箱計重二萬七千兩又交通九箱計重二萬七千兩又鹽業四箱計重一萬二千兩裝至杭州造幣廠又現洋七百元至硤石 
[學生總會評議會紀]  
　　昨日學生總會開評議議會唐世芳主席繼續討論廣東代表張殿邦黄立勳張蓂菴提出之對於本平洋會議我國應提之問題案詳議結果擬定十一條（一）廢除一九一五年日本强迫我國之二十一條件及此後締結一切之密約（二）無條件收回青島及德國前在山東享有一切權利（三）打消日本在滿蒙福建之特勢力（四）反對英日續盟有妨碍中國主權之條約（五）太平洋會議凡與遠東有關係之國家不得締結妨害遠東和平之條約（六）贊成各國實行限制軍備（七）收回領事裁判權及郵政權（八）要求各國承認韓國爲完全獨立國（十一）要求各國退回庚子賠欵作爲敎育基金以上所議定之條欵咨交執行部通電全國俾造成一致之輿論又討論嶺東代表彭勝天提議之抵制日貨案結果擬定治本治標兩種辦法（一）由學生自治會組織調查委員會處罰購買日貨之學生（二）商學聨絡組織抵制日貨委員會提倡國貨社及演講團亦咨請執行部電促各地積極注意遂散會 
[浙商請商界組太平洋研究會]  
　　太平洋會議問題至爲緊迫本埠商界聨合會趙南公等五十餘人於七月二十三號曾聨合各路商民組織太平洋會議中國國民外交後援會發表宣言與各界商榷勞合路之各路商界總聨合會亦於七月二十九日第二十一次董事會議以董事二十三人之出席爲太平洋問題議决電致駐京美公使請轉呈哈定總統表示感謝此皆本埠對於太平洋會議之表徵也昨有浙商沈拙存者通告各馬路之商界聨合會請組織太平洋研究會原函如下逕啓者外交緊迫内訌不已軍閥攘奪地盤利權商蠹互鬧交易信托一若無關痛養回溯凡爾賽和會中吾大中華民國外交失敗將復演於太平洋會矣豈四萬萬散沙眞不可救耶觀夫東隣之鄭重宣言製造種種空氣組織游說隊多至數百人着着進行顧吾國猶尙瞠目觀望一籌莫展嗚呼事急矣國脈民命恐須臾間已不爲吾有言念及此毫髮悚然夙仰貴會產生於五中諸君皆熱忱於國事尙祈諸君救國素志迅速召集聨席會議組織太平洋研究會迅籌提案藉逹國民外交之眞締倘吾大中華民國得不淪亡俱賴諸大君子之熱忱保留當世世代代馨香禱祝也迫切陳懇尙祈俯允施行浙商沈拙存上 
[謝復初君之談話辭謝吳子玉君之聘召]  
　　全國工商協會會長謝復初君前接直魯豫巡閱副使新任兩湖巡閱使吳子玉君之函聘任爲使署顧問並電請赴鄂會叙一切記者昨往晤謝君詢以是否即就任赴鄂謝君云此事承子玉將軍厚愛至爲可感本應勉力擔任以副盛意惟鄙人在滬俗冗叢集自念棉力薄弱已慮多所不逮且勞勞終日幾無寗晷如欲勉任顧問之職並即赴鄂現勢實覺困難不得已即行覆呈子玉將軍敬辭顧問之職及鄂省之行惟高誼常在念中容緩再圖酬之也 
[省敎育會討論義務敎育紀事]  
　　昨日（二十二日）上午九時省敎育會討論義務敎育由江蘇義務敎育期成會主辦到會會員自江寗東台六合南通武進金壇泰興吳縣常熟淮陰丹徒嘉定金山南匯奉賢泗陽松江寳山川沙江陰太倉等縣來者將及百人正會長袁觀瀾君因津浦路阻水不能到會由副會長黄任之君主席報告張孝若君因事不能到會繼述期成會成立後經過情形隨請穆抒齋君講演楊思鄕辦理義務敎育概况穆君謂優待敎員建築校舍編制學級預籌基金等大端均見注重副會長黄任之君概括二語謂對於校舍很經濟對於敎員很優異穆先生又念及期成會正在籌畫本會經費當即慨捐五千元以充應用繼王引才君報告許蘇民先生辦理南翔義務學校概况謂爲苦心經營如和尙募緣一般亦甚可敬午後繼續開會先由無錫榮德生君報告辦理無錫開原鄕義務敎育情形末謂江南北環境不同須分别辦理爲是繼章伯寅君報告調查部所擬計畫概要及出版部所擬概要並由黄副會長將常熟南匯丹徒崇明南通溧陽松江淮陰等縣提出之意見書分别詳加討論一以切實進行爲主而常熟縣勸學所長鄧君所提之會長巡行六十縣爲義務敎育先事宣傳指導以資信仰而利推行一案爲義致贊同又幹事員吳君士翹提議請省議會議員一律加入本會爲會員全體均甚歡迎又下屆臨時大會定於十月間在寗舉行直議至五時始散會 
[通俗敎育研究會常會紀]  
　　昨日（二十二日）江蘇省敎育會附設通俗敎育研究會舉行常年會各地主辦通俗敎育人員及勸學所長縣視學等相繼蒞會並有徐半梅包世傑吳玉孫諸君加入於上午九時開會首由主任陳家鳳報告成立以來情形繼即討論各議案（一）規定社會敎育經費案（陳家鳳段厲深提議）議决各地照原定經費按年增加四分之一（二）實施通俗敎育宜與官廳聨絡進行案（職員會提出）議决分積極消極兩方面聨絡遇應興之事同時提倡應革之舉互相勸禁（三）關於通俗敎育各荗應興應革案（職員會提議）議决各縣對於通俗敎育應辦之事宜逐年擇要舉辦應革之舉須派員調查隨時設法取締（四）討論通俗敎育協進會辦法（省敎育會交議）議决增入經費一項一面由會籌募一面請官廳及地方補助（五）討論改良說書傳習所辦法（楊平疆提議）議决一面由協進會說書部指導現業說書者一面籌設說書養成所（其辦法另議）（六）通俗敎育宜改用國語案（陳家鳳段厲深提議）議决視各地情形參用國語（七）擬照金壇辦法各縣通俗敎育館附設注音字母傳習所案（陳家鳳提議）議决通函各地酌量情形舉辦（原案冗長不備録） 
[閩粤同鄕再請保釋陳國瑞函]  
　　閩粤同鄕昨致滬地檢廳函云逕啓者閩粤籍學生劉開祥等八人承貴廳准予保外就醫具徵保障人權維持人道之意欽佩莫名至陳國瑞一名貴廳謂有犯罪嫌疑雖患重病亦不准保釋此本貴廳之職權不受外界之干涉惟查此案已閱九月有奇陳國瑞果有嫌疑閩官廳當能提出確實證據今曆時已久閩省迭次咨送案卷均不足證明該生等犯罪行爲豈能以嫌疑二字使其久覊囹圄喪失自由况陳國瑞尙未成年身沾重病倘不迅予保外就醫必有性命之虞敬懇貴廳一律准予省釋敝會自應擔負全責除另具正式保狀外合先佈逹此致上海地方檢察廳廳長王廣肇公所旅滬福建同鄕會同啓 
[童子軍上海第一隊游藝會紀]  
今晚（二十三日）仍行開會 
　　中華童子軍上海第一隊（華童公學學生）昨晚六時半假靜安寺路夏令配克大戲院舉行游藝大會到者數百人游藝内容甚爲精美如同志音樂會絃樂角社新劇久記社京劇等亦均有可觀尤以童子軍演劇鋼琴獨奏及鋼琴梵亞鈴合奏爲佳其餘亦均優美約十時許始散聞今晚仍將繼續開會節目更佳云 
[棉花與小麥最近之市况]  
　　本年兩次風潮花稻頗受損害茲得棉業方面消息通崇海一帶產棉最多上海各紗廠購買原料亦以通花爲最大昨聞該處一帶花田本未長足受災尙輕現各交易所之期貨買賣完全以心思作用故昨日現貨通花尙需三十兩左右而標準期花已見回小十一月份每擔小去三錢以上云 
小麥現當出新之候各粉廠正在收買客麥乃近日津浦鐵路一帶山水爲災小麥來源阻礙昨日北市兩公會做開明光南京懐遠等小麥共有三四千包市價已漲至三兩七錢以上故麵粉亦較前星期六漲起三四分麥價恐尙須漲起云 
[查禁未核准交易所之公函]  
　　淞滬警察廳長徐國棵昨致上海縣商會公函云逕啓者案奉江蘇督軍省長公署訓令（歷叙交易所之危害與致院部電同已紀本月八日本報從略）本督軍省長同負地方責任斷難坐視除電請國務院農商部嚴行取締曁分令飭遵外合亟令仰該廳長分别查明本省各處此項交易所如有未經核准擅自開業者一律設法嚴禁並剴切勸諭一般商人切勿盲從購股自蹈危機以遏狂潮而維商業是爲至要仍將辦理情形具報核奪此令等因奉此查敝廳封於各交易所所在地點無案可稽且如該交易所多數開設租界之内爲敝廳權力所不及尤屬無從查考素仰貴會爲商界領袖爲此函逹應請確切查明凡在本埠各交易所如有未經核准擅自開業者務希設法禁止並祈隨時剴切勸諭一般商人切勿盲從購股自貽損害至級公誼更乞將各該交易所名稱營業範團開設地點已未核准各項開列清單見復過廳以便有所稽考尤深企禱 
[張正國請求覆訊之結果]  
仍照原斷執行 
　　四川人張正國（即許持平别號愛眞理）於陽曆五月間因與陳唯奇李光學（别號良心）曾友（即蕭華清）羅卜德張仁本等在虹口公園東運動會會塲内分發過激傳單並開放手槍恐嚇童子軍當經派往會塲照料之中西包探將張等拘解公共公廨迭經中西官訊明判分别押辦開釋嗣由在押張正國之家屬以張年幼無知悮犯刑章特延代表律師稟請公堂復訊各情曾誌本報茲悉此案已奉核准以故昨晨由張之代表律師投公廨第一刑庭聲稱此案前奉關正會審官與陪審官英包副領事會訊包君簽判被告發押西牢十年關君判押西牢五年期滿再核業奉核准復訊然已改期數次敝律師曾往西年詢問被告據云當時開放手槍並非有意所有手槍由其父所給因四川地方盜賊甚多爲防身之用至於傳單所載皆愛國之詞被告之兄近由四川來滬現在堂上可以證明該手槍實係被告之父所給總之被告年輕學淺請堂上原諒准予酌核刑期云云而捕房代表律師到堂反對被告律師之請求並稱此案當公堂審問時備極詳細而後定讞察閱傳單中語句均係革命之詞如堂上准予翻案將來勢必效尤日衆請爲察核等語經闕讞員核供商之英包副領事　以被告律師請求復訊毫無充分理由未便照准判被告張正國仍照原斷執行 
[公廨提訊迭犯刦案之盜匪]  
陳照喜開釋徐金標等八人解軍署懲辦 
　　虹口捕房特别機關華探目陳雲忠鍾星南包探王長根等先後緝獲糾黨持械搶刦平凉路鄕民胡銀海朱奚氏·蘭路鄕民周長福周唐氏·楊樹浦路居周桃桃周福根張邦逹·梧州路趙梅林北浙江路宋庚記宋金堂·東有恒路孫鉅林梧州路汪慈吉等各家値洋一千九百餘元之衣飾財物並在汪家開槍拒捕彈傷周子逢又在張邦逹家彈傷張妻田氏之關係人徐金標（即阿二）·胡大劉子張小紅子·周德雲張鳳鳴·郝鳳閣（綽號老郝）·張四麻子·韋邦·陳照喜等九名解由公共公廨諭着押候八月二十二號併案訊究等情均誌本報昨晨屆期經李襄讞會同英赫副領事升座第二刑庭捕房傳齊事主人證將徐等提案研訊首由西探目柏生華探目陳雲忠相繼上堂稟明捕房已將各被告盤問錄有供單並在曹家渡徐金標家内抄獲腰刀兩柄惟第一第二兩原告及被槍傷之周子逢業已各回原籍不到外其餘原告均已投案稟畢命到案各事主依次站入證欄證明當時被刦情形及損失數目證畢該探目等復稟稱查得陳照喜一名與以上各案確無關係應請訊明摘釋云云問官即訊各被告捕房所錄供詞是否爾等口供詞旨有無錯誤各被告均答實係親供並無錯誤等語問官以陳照喜訊無確據應即開釋其餘徐金標等八名强盜行爲已經證實諭着押候備文錄供詳解護軍使署按律懲辦 
[爕昌公司與租戶衝突]  
　　裏虹口爕昌火柴公司在塘山路建有房屋一百二十幢專賃與該廠男女工人居住以故房金較他處爲廉每幢每月祇取三元元詎邇自某烟草公司在該處附近設廠招工製造捲烟後工·價較爕昌爲優各工人紛紛改往香烟公司作工致火柴公司乏人工作該公司經理人以本公司房產本專賃與本公司工人故房金特廉今該工人等旣往他處工作則房租應照市價每幢每月增收洋三元除在廠工作者仍照原價外餘定於本月起一律照加該租戶聞此通告以增加房租至多每次不過一二成斷無驟增加倍之理故於前日午後互相集議後每幢派出你表一人頃刻聚集一百餘人相率擁至爕昌公司帳房要求仍照前價惟當時人數旣衆婦女尤多以致談判之間忽生齟齬始則角口繼竟用武該帳房等因見人衆勢盛立命將門關閉並令小工人等驅逐擾攘間塘山路八十四號居婦許氏及王姓甬婦劉姓老嫗受傷其餘受輕微傷者約有十餘人遂投報該管滙山捕房經捕頭詰悉其情除將受傷人送院醫治外一面立飭中西包探詳查事實以憑核奪 
[國内輪船運貨進出口之調查]  
　　進口貨（長江）招商局之江順輪船昨由長江裝來緑茶一千九百零五箱茶梗七十四箱黄豆七百四十三包小麥七百四十三包機花一百八十包桐油三百五十二桶瓷器二百七十二件生漆三十七桶菜子九十擔皮油二十箱鷄蛋二十箱緞子六件白絲二件牛皮十一件鐵絲二十一件錫片十件雜貨四百零五件又太古公司之大通輪船同日亦由長江裝來白米一千一百八十九包小麥七百九十七包黄豆五百二十六包芝蔴六百八十包菜子六百八十五包紅棗一百二十九包青蔴五百五十三件皮油六百五十三桶紙頭五百零五件五棓子四十件桐油一百五十桶藥材三百三十二件信石一百三十件蛋一百三十箱土布四十七件香烟十六箱金有六十三件粉絲十六件綢緞五箱雜貨五百五十五件（港粤）太古公司之山東輪船昨日由港粤裝來車糖六千包冰糖二千零七包客糖七百八十二包板木九千四百九十二件桔餅四十八件箱冰糖十五箱水硍二十箱海味十五件烟絲二十四箱牛皮二十二件雜貨五十一件又招商局之泰順輪船同日亦由香港裝來白糖一千五百八十六包冰糖三百六十九箱尙有檀香蘇木點錫錫渣籐燕窩洋參佛手冬瓜籐皮牛木香茶鹽聽頭食物及什貨等項（厦汕）招商局之愛仁輪船同日由厦汕裝來赤糖三百二十二包冰糖三十一箱 
 
 
 

Page 15

 
 
申報第四張　　上等紙五件及聽頭食物烟絲香烟雜貨等（牛莊）招商局之圖南輪船同日由牛莊裝來水菓一千六百八十五件黄豆六百二十八包牛奶三百七十二箱府綢二十三件猪馬鬃三百二十三件藥材一百七十七件絲頭五十一件靛青十七件野絲十八件此外爲食物及雜貨 
　　出口貨（港粤）太古公司之山東輪船本日由申裝往廣東計有麵粉二萬五千包豆餅二千張黄豆三千八百五十六包花生油六百箱花生餅四百三十三塊棉花二百八十包白米八十二包柿餅一百二十四件石膏三百六十五擔洋紗一百零七箱土布五十八件小麥一百十八包藥材四十一件顔料三十箱皮蛋二十　土酒六十　綢緞十二箱鷄毛二十件玻璃二十六箱雜貨九十六件又裝往香港貨計有麵粉一萬九千包猪油一千四百六十八箱花生油二百箱藥材四百五十一件綢緞四十八箱紙頭四十件煤四十一擔什貨一百零四件（浙閩）招商局之愛仁輪船同日由申裝往温州計麵粉六百八十包白糖四百四十包小麥三百八十包水果三百七十簍籐四十六件機花六百十包洋布四十六箱鐵四十擔藥材六件香烟四十箱什貨四百十五件又裝往厦門有麵粉六千七百包黄豆九百七十一包棉花四十包烟葉五十六箱小白鐵二百箱紙頭二十五件洋布五十二箱什物一百四十四件 
[商品陳列所消息]  
　　總商會剏設商品陳列所宗旨以推廣國際贸易爲主故凡對於商品向係推銷外洋者無不竭力搜羅俾資陳列絲爲推銷外洋最著之品近日該所特派專員陳耀卿君向本埠絲業會館接洽現由該業董介紹各絲廠准於日内各備絲品送所陳列茲列各絲廠名及出品人姓名左通緯俞竹賢裕經王佐泉錦雲陶少江元豐朱靜庵統益倪欽璋物華葉欽如雲成沈榕村元餘丁汝霖德泰張藴山永泰徐錦榮怡豐朱靜庵天綸平醫生信成蔣念萱豫豐餘曹金可豫豐黄吉文豫豐協張樹屏連益莫奎麟昌興蔣雨生緒昌奚雨臣天來邱毓庭天嚴張少卿久成王笙甫元元王甫卿及德大豐泰協源絲廠均有出品云 
中國毛織地毯亦爲暢銷外洋之一大宗尤以推銷英美法德諸國爲最著查地毯織法以度綫多少分品之高下大約一百十度者爲最高百度九十度者次之六十度者則爲最粗之品近年外洋所採購者皆在八九十度以上之品陳列所注意此品曾函託天津北京兩商會代行徵集昨聞本埠大北地毯公司及恒豐永地毯廠均有地毯送所陳列花色甚美織造亦極精工但是小張猶未足以表彰該業之特色苟北京天津等處有大宗出品送來方不負總商會提倡國貨之盛情也 
農業出品如棉麻荳麥花生胡桃芝蔴蜜蠟等類業有山西陜西浙江等省農會運到商品不少本埠有徐匯農場現正籌備出品場主戚秀甫研究農業十有餘年其具有心得而著有成效者則以養蜂爲最現聞戚君將該塲出品百餘種正在裝潢不日送所陳列 
[碾米業常會紀]  
　　機器碾米所前日開常會因大風暴雨天后宫馬路積水故到者僅會長張樂君錢貴三曾影毫評議司月及同業各廠十餘家二時開會由主席報告接淮安江邊各客秈產地行家來信淮安等處新秈米早者收成尙佳遲者因雨水過多稻被淹没若早見晴曦收成尙有六七成希望云云繼又提議對於南市各米行斛力攙肩一事因各廠到者人數不多故改訂下期再行議决議畢散會已六時矣 
[夜市物劵交易所開幕紀]  
　　昨爲上海夜市物劵交易所開幕之期五鐘從各界來賓先後雲集多至三千餘人七點半鐘振鈴開幕由理事長黄磋玖及各理事登臺向國旗行三鞠躬禮次各所員各經紀人向國旗三鞠躬來賓代表致頌詞經紀人代表致頌詞理事長致答詞奏樂散會 
[濬浦局工程師限制職員請假]  
　　濬浦總局海工程師爲愼重辦公起見諭飭該局華洋各員司畧謂本局於十月間爲改良港口問題有重要之會議萬國工程會各委員均陸續來滬本局各職員自本年九月十五日起至一九二二年一月十四日止在此四個月中除因疾病不能辦公外均不得托故請假特此通知幸各注意 
[各學校消息彙録]  
　　澄衷中學虹口澄衷中學本月出洋學生有清華學校派遣之李運華君興業銀行之樊正梓君二人而其畢業生移考他處業經發表録取者如商科大學河海工程專門學校·電報局·商品陳列所·信托公司等均不乏其人本埠中國銀行節經試用該校學生頗爲適用故本月該行行長宋漢章君由自動的委托校長曹慕管君選送學生三人進行辦事亦足見成績之一斑又聞該校於去年添設商科已有三班現請浙江銀行會計科主任美國商科大學畢業生黄儉翊君敎授簿記裕泰行前倫敦駐辦武書綱君敎授商業英文兩君學識經騐均甚淵博該校招考定於本月二十六日上午八時開始云 
　　聿光圖畫函授部青年會學校附設聿光圖畫函授部開辦以來學生已逹數百畢業已有百餘該部主任張聿光對於敎授上近復力事整頓故本學期新章另立正科一門縮短時間减輕學費新繪範本中寫生方法及透視投影等無不詳加指導學者審察範本參觀講義當即明瞭一無疑義云 
　　民生女學法租界貝勒路民生女學昨日上午舉行開學禮新舊學生到者二百數十人十時開會由校長胡韞吟女士主席報告歷届學生增加狀况及本學期改革計畫次由敎務長任矜蘋英文主任孫道勝等相繼演說大致勸諸生勉力求學勿負父母之望勿忘社會之費云云至十一時始宣告散會並聞該校自二十四日起開始上課云 
　　勤業女師範西門方浜橋勤業女師範於昨日上午十時開學首由朱校長致訓詞次由該校敎員梅雲英女士分贈上學期品學兼優熱心服務及習勤各學生奬品並奬章繼由該校敎員張冥飛陳虚宜馬漢聲諸君曁學生范蔚玉史采珍等陸續演講散會已十二時矣 
　　河南路義務夜校河南路商界聨合會議務夜校由該會金馥生陸費伯鴻邵仲輝張葭冬黄警頑等提議創辦已有二載學生有一百六十餘人本學期起重加編制所訂課程注重商業并增設簿記一科以應商界之要需並添舉唐伯羊爲敎務副主任常駐校中規畫校務茲定於八月二十四日下午七句鐘行始業式並招考新生云 
[四川留滬同學會網球比賽預誌]  
　　四川留滬同學會體育部定於今日下午二時起假徐家滙交通大學（即前南洋公學）網球塲舉行單人及雙人網球選手比賽報名者已有二十餘人該部幹事等以同學住地散漫恐或有未能早得通告不及報名故改定凡願加入者可臨時報名加入比賽並聞同時尙有拾球選手比賽現報名者亦有二十餘人云 
[愛多亞路商界聨合會開職員會紀]  
　　英法租界交界之愛多亞路商界聨合會於前日（二十一號）晚八時開第二次職員員議到會者職員三分之一已足法定人數正會長穆抒齋因事未到公推副會長會廷建主席章仁麟紀錄首由主席報告開會宗旨略謂本會發起經年幸已正式成立辦事職員早經鑒定惟對於以後應辦事宜尙望到會諸君討論以資進行童理璋謂本會至今並未收過會費所有以前開支由鄙人與魯先生墊出今本會旣已成立會費一層自應徵收且一會之發起必須籌定基本金方可鞏固基礎幸蒙魯君熱心暫假會址不然何處辦事當經王廷相邵明耀樓雲甫張禮林石祥生沈永康王一林代表（唐星三）相繼討論以先發通告凡填具志願書認定數目者先收餘則勸其先填志願書至收基本金俟創辦學校或開支不敷時再議全體贊成通過次討論徵求名譽董事沈永康等提議謂本會選舉早經成立以致本路有許多熱心會務者未獲當選有失所望王一林張禮林謂先調查人名後去函徵求多數贊成通過次討論加入各路總聨合會以便出席張禮林謂總會現有兩個不知加入何會且雙方互爭不下章仁麟謂凡事以先組織者爲正但本會内部尙未完備應暫緩加人童理璋謂俟雙方解决統一時再議不然恐被人譏笑且經費無着尤爲困難公决暫緩次討論中段三洋涇橋房屋因翻造在即各商店有租定店基者均形恐慌童理璋謂旣有此事應請該處商店派代表出席報告經過方可討論不然無根可據多數主張擱議遂散會 
[上海儀器文具公會開成立會]  
　　上海商務印書館·中華書局·科學儀館·實學通藝館·等發起儀器文具公會昨日在山東路萃秀里三百十四號門牌該會事務所開成立會到者有合記敎育用品社等十餘家共同討論進行方法想引後國產儀器文具定有一番進步也 
[龍華增設醫藥所]  
　　滬西一帶邇來人口繁多夏令疾病叢生瘠苦小民就診維艱孤兒院董事王一亭君有鑒於斯商請滬南慈善會允予在院附設分會施醫給藥開幕以來每日蒞院求治者四五十名概不取資以惠窮黎云 
[無頭命案驗屍緝兇]  
　　閘北寳通路嚴家角小河中發現無頭裸體男尸一具由警查見報區飭保報　地檢廳相騐一案已紀前報茲悉該廳王檢察長據稟後立委張檢察官沈檢騐員等前往詣騐當據騐得該屍頭顱早被兇首用刀割去因此難辨年歲惟腎囊處有刀傷二處俱皆因傷致命似由妬姦而起云云當經填明屍格判由堂棺殮遂返廳稟復王檢察長請示核奪昨午即奉諭往傳該處寳山縣界闕三圖地保談杏林到廳由張檢察官提案預審良久判令退去一面選派本廳法警持文協同該保下鄕嚴緝兇犯務獲解案訊明律辦 
[軍署通緝行凶逸犯]  
　　松滬護軍使署昨日通令所屬各軍警文云頃接上海地方檢查廳公函内開據楊永來訴張阿林傷害小工張金才一案據楊永來狀稱伊係太古棧堆貨工頭現住城内邑廟後硝皮弄地方内有小工張金才於七月三十一號夜七點時與同事工人張阿林因索債口角被張阿林用菜刀砍傷頭部極形危險等情前來除騐明傷痕外即經飭警拘兇去後據警報告該被告人張阿林自本案發生之日即携眷潛逃並據被告人之堂兄張寳福具狀請求通緝前來除批示外相應函請鈞署查照希即飭屬一體嚴緝務獲解究至紉公誼等因准此合行通令所屬仰各軍警一體協緝務獲解辦云 
[汽車碾傷馬路小工]  
　　工部局馬路小工江北人鍾裕興昨日下午二時許在百老滙路兆豐路口工作被三千五百九十五號汽車號碼送受傷人往同仁醫院醫治一面報告捕頭候示 
[下電車跌傷甚重]  
　　鎭江人臧照龍昨晚八時許附搭某號電車駛經浦灘下車不愼跌倒於地受傷頗重由老巡捕房一千二百四十四號華捕到來抄錄電車號碼另雇車送臧往仁濟醫院醫治 
[賴義渡公路碼頭劃用契地之呈文]  
　　塘工善後局董朱日宣爲議决規定賴義渡公路碼頭寛度呈請上海縣公署轉呈交涉公署分函英領訂期會丈其文如下呈爲議决規定賴義渡公路碼頭寛度劃用契地以利文交通繪圖呈乞核轉分函英領事令局訂期會丈事案查浦東賴義渡爲規劃各公渡碼頭之一公路定寛三丈津渡浦面定寛十丈前於民國五年陳請轉呈交涉公署道尹公署核准函訂濬浦局會丈局並鈞署委員會勘在案賴義渡碼頭公路坐落在鴻升公司各契地之間迭請會勘取締曾奉訂期於本年四月三十日在交涉公署會議屆期蒙特派交涉員並交際科長陳科長縣長同會丈局曾局長謝委員與美副領事曁鴻升公司虞洽卿君等齊集會議咸謂賴義渡碼頭地方繁盛渡客衆多貨物擁擠照董局規畫路線寛度人人贊同惟碼頭移徙南北須徵地方公意案經議决茲爲各方兼顧就南劃用俾鴻升公司各契地收統一之利行旅往來慶康莊之喜此後輪埠與津度遂各分界限即渡船停泊肩挑上下亦無危險之虞規定束自塘路西至浦灘路線計長三十七丈有奇寛度三丈經過路線東爲英册五千四百八十六號及德册三百四十六號契地鴻升公司承認劃除并願將該地上四號堆棧柝移路北爲華册三十四號德册三百四十九號契地一併號堆棧拆移路北英册五千六百八十號契地係另一租主聞亦報請升科該地靠北劃用路線東寛丈半西寛一丈碼頭浦面兩旁各劃五丈爲公共泊船之所劃留灘地以作津渡公用理由正當其東毘之趙襄城地及靠塘路租開榮成盛煤炭店之平屋三間擬即一併價購拆除以通全路所有路線劃用契地應在灘地項下减除升科於契主仍無所損理合繪圖說明具文呈請鑒核迅賜轉呈滬海道尹並特派交涉員分别函致英美領事轉飭各該商等查照並函行浚浦局會丈局訂期按契會丈分别繪圖簽批以資解决一面迅諭二十四保二十四圖圖董地保傳知地主趙襄城同來議價以便拆通作路並飭租主榮成盛煤炭店同來議結拆費尅日拆遷以維公益而重路政實爲公便謹呈 
[禮明律師聲明赴美原因]  
　　美人禮明律師函致文滙報謂現乘俄后號輪船赴美此目的無庸掩蓋並非參與美國律師公會之大會但係直往華盛頓蓋今年三月間曾向國務院請求查辦某事今奉電召而往也恐有誤會用特聲明云 
[證劵物品交易所消息]  
　　上海證劵物品交易所市塲揭示第三百四十七號云本月期定期買賣按照營業細則應於三十日交割二十九日起停止定期交易兩天又第三百四十八號云九月一日起棉紗等級表施行期限改定九月期起至十一年二月期止棉花等級表同又第三百四十九號云定期買賣之期限九月一日起更改如左證劵九月期至十月期綿紗九月期至十一年二月期棉花同大連豆九月期至十一月期河南豆同本廠豆油同豆餅九月期至十月期芝蔴同 
[申市貨劵交易所開收股欵]  
　　上海申市貨劵交易所爲楊小川紀仲仁等二十九人發起籌備費用均由各發起人籌墊現在籌備事項一切都已齊備故於本月二十日起二十四日止爲公募股收欵日期二十五日起九月五日止爲確定收欵日期聞連日繳欵者頗爲踴躍俟收欵停妥即當定期開創立會云 
[救生局撈獲男女兩屍]  
　　浦江救生局前日傍晚在南碼頭浦江中撈獲男女屍首二具男屍年約四十餘歲身穿藍布衫褲形似小工模樣兩手已經脫落女屍年約二十餘歲身穿香雲紗衫褲小足頭梳髮髻當即帶於該局碼頭攝影棺殮以便招屬認領 
[兩苦力染疫身死]  
　　浙江海門人王依然年三十歲在鴨緑路橋西首新義板箱號爲夥倐染時疫勢來甚劇倩人送至梧州路聨益善會臨時時疫診所求治業已奄奄一息該會烏臧二西醫士知病不救經其兄再三懇請隨用手術療治無效該會見屍屬貧困即給賒字材一内收殮又有劉大連子年二十六歲江蘇鹽城縣人住法租界興聖街三號因疫身死於西藏路上海時疫醫院由該院填給聨票報告該會立飭找夫舁材前往收殮該兩屍均掩葬會塚 
[婦女被辱圖盡]  
　　住居虹口東桂芳之蘇州婦人張薛氏因與同居人某甲口角後被甲造作誹言致被氏夫大加羞辱後氏忿無可洩於昨晨奔至元芳路碼頭躍入浦江圖盡幸經舟子王某所見急即呼人帮同設法援起鳴捕帶入捕房經捕頭詰悉其情飭即轉送公廨暫留聽候公堂訊核 
[婦人騐係受傷後患痧身死]  
　　泰縣人陳步青之妻馬氏因被夫姊紅英鳳英毆打後身死由陳往浙江塘棲鎭邀妻母馬錢氏來滬報告地檢廳請騐伸寃在案昨日上午十時王檢察長委檢騐員吏到塲騐得死者腹部有毆傷痕跡係受傷後患痧身死屍母馬錢氏伏地痛哭哀求緝兇伸寃檢騐官准飭具結收殮陳步青由四區轉解司法科移送法庭歸案訊辦 
[何軍使謝絕壽禮]  
　　舊暦本月二十二日爲松滬何護軍使之母壽辰滬地軍警司法行政各機關均擬備辦壽儀藉申慶祝昨爲何使得悉分函各機關婉詞拒却並令副官處凡有送禮到署者一概辭謝云云 
[總巡捕房之通告]  
　　公共租界總巡捕房總稽查處通告云各舖戶各旅館客棧及其他商店等注意近查有一西人用假支票騙取貨物並以假支票騙付旅舘欠帳該西人係身高約英尺五尺八九寸中等身材想係英籍惟其語言似帶美國口音其左手背上剌有藍色星紋右手臂亦剌一日本女人紋身穿　綢西服望之狀貌頗岸然以上情形務希各界留意 
[滬南工巡捐局添委測繪員]  
　　滬南工巡捐局姚局長因該局工程繁重昨特添委楊踆字憲邦爲測繪員藉資助理而任專職云 
[被指刦案嫌疑人准暫交保]  
　　眼線邢小三子指沈鴻章爲十六舖源豐衣莊刦案内之正犯由偵探宋鳳鳴拘送警廳轉送地檢廳訊供判押候示茲悉此案連日經閘北商界中人聨名蓋章具稟到廳要求將沈具保出外候訊如逢傳喚願即送案等語王訪渠檢察長飭警往查之下前日已奉諭將沈由押所提出判交該商人等暫行保釋候示邢小三子仍命還押候核 
[代行賄賂禁押兩月]  
　　寗波人岳茂林在哈爾濱捕房七十四號三道頭西捕處爲侍者前日下午岳忽以鈔幣六十元贈送其主謂請勿往歐嘉路武林里賭博塲内捉賭該西捕惡其行賄稟由捕頭戤畢生將岳拘押一面飭華探管宗餘協同十六號西探按址密往該賭塲查拿詎若輩早已避匿一無所獲昨晨祇將岳解送公共公廨請究據岳供此欵係由一身體高大之人交伊轉送主人請勿往該處賭場内捉賭是實並延甘維露律師代辯中西官核供以岳膽敢向捕房辦公人員行使賄賂判押西牢兩月示儆賄洋充公 
[縱妓拉客各罰二十元]  
　　雉妓院鴇婦朱阿貴王老大王金氏王阿大張氏等均因縱令夥妓在途拉客違章昨經專查妓院之中西巡捕將鴇等併傳至公共公廨經中西官逐一訊明姑寛判各罰洋二十元充公示儆 
[過犯復來圖竊押四年]  
　　過犯顧根山前日復來租界圖竊被探查獲昨晨押解公共公廨經中西官訊寳以顧屢犯不悛判押西牢四年期滿仍逐出租界 
[私售鴉片分别科罰]  
　　法租界霞飛路捕房探目徐阿東偵悉小北門外民國路某烟紙店主項梅卿私售烟膏又張阿福家私設烟榻容人過癮均違禁令 
故於前晚稟明西探率同包探等前往各該處抄出烟膏烟槍等物甚夥帶人捕房諭各交保昨日傳至法公堂請究先由西探上堂稟明前情詰之項等供認私售不諱中西讞員判項罰洋五十元張罰洋三十五元充公烟具没收 
[華商電車出軌]  
　　昨日（二十二）下午一時許華商電車公司之三十二號四號路牌電車由高昌廟開往西門駛抵西門將欲到站忽然出軌聞因該處添築路線軌道尙未完工連日狂風大雨不免軌道鬆動以致該車越出軌外當由查票員立即報告公司派出公事車並帶機 
件工匠人等前往設法將輪盤取下用機車摇動該車一面用木挿入軌道將軍頂起放入軌道直至下午三時始得將車拖入一面修理軌道至三時後仍照常通行云 
[人贓獲解法庭]  
　　駁船戶楊春永張小狗等先後投水巡捕房報告舟中所裝貨物迭次失竊請求查緝當經梅捕頭飭探將竊賊范阿根緝獲於昨日傳到原告連同吊獲各贓并送地方檢察廳訊究 
來函 
[總巡捕房車務處來函]  
　　逕啓者現查得各汽車上號數牌每有用著色或用白色或用白　爲邊以致在陽光燈光之下其字跡不能顯明故前項裝飾號牌之邊應即除去或用漆將邊塗抹凡各車之車主均請照辦用特佈逹即希貴報刊登來函欄内俾各周知爲荷總巡捕房車務處謹啓 
雜評二 
[太平洋會與国民（訥）]  
　　大隈發表太平洋會意見謂日本人民僅須擁護公理人道與保護正當權利所必要之信任與堅决大哉是言我國民須識之尤須效法之非特效法之更宜先盡力主張之蓋此次之太平洋會正爲擁護公理人道與正當權利而設而公理人道世界祇有一個各國皆能以此主張則可以無爭假使戴公理人道之假面具而主張不正當之權利爲正當則必不能不爭我國人試懸想將來太平洋會之種種問題如何而能合乎公理人道如何而能擁護我正當權利皆爲我國人所應預先研究而當决定一主張者政府對外無主張政府之過國民對外無主張則罪在國民政府對外猶可以民意爲後盾國民對外無主張則再無其他可以爲後盾故我國民宜以此爲亟而其他枝節問題可略焉者也 
公布欄 
[上海地方審判廳]  
　　公示送逹（全文在本廳揭示塲公布）第一一二號（民二庭）一件楊生華與陳本福等因貨欵糾葛一案茲本廳續定於八月三十一日上午九時爲公開審理日期仰該被傳人陳本福等依期來廳候訊毋違特示右仰被傳人陳本福陳嚴氏林子生林陳氏遵照 
判决主文（民一庭）一件判决張全等與王文貴工欵涉訟一案主文王文貴廳償還張全等五人工欵共五十七千五百文原告人其餘之謂求駁回訴訟費用歸王文貴負擔一件羊决張連生等與張紹元等毁苗賠償再審一案主文本件再審之訴駁回再審訟費歸張連生張竹裕張阿寳負擔一件羊决華雲泉與陸氏爲　田控氏負擔一件判决劉海栗興華豪吾租屋涉訟一案主文華豪吾租賃上海美術學校坐落林蔭路房屋五幢前後廂房四幢後進披屋五間操　一塊着即遷讓交還劉海栗接收本案應予假執行訟費歸華豪吾負擔（民二庭）一件判决張瑞華與張德松因租屋糾葛一案主文被告人應給付原告人洋五十二元並應將坐落秀安里第二十四號房屋一棟讓出交原告人收管訟費歸被告人負擔一件判决陳榮章訴劉松濤因貨欵糾葛一案主文劉松濤應償還全記煤號洋四十六元繳由陳榮章具領訟費歸劉松濤負擔一件决陳巧南興陸淦卿執行異議聲明抗告一案主文本件抗告駁回抗告費用歸抗告人負擔一件决定徐宏文與徐薛氏爲租田涉訟聲明抗告一案主文本件告狀准予註銷抗告費用歸抗告人負擔以上八月二十二日 
 
 
 

Page 16

 
 
   
 
 

Page 17

 
 
常識 
常評 
[中國人開會] [  老圃]  
　　專制時代凡事以獨斷行之以少數决之無所用其開會故習於專制之民族經數千之天演皆長於獨斷長於少數决事而不長於開會 
中國人蓋不長於開會者也中國自風行開會以來實未嘗成一事其成者亦皆以獨斷成之以少數成之否則在會外成之初未聞以開會成之也此言似太激烈然小而學生會大而舊議會新議會試問所成何事 
開會者皆定有某時然赴會者從未按時而集此即中國人之不長於開會也故赴會即費時失業之别名先至者枯待於前灰心者匽㔷於後雖人人發中肯之論愛時者已不堪苦痛况以不中肯之言强聒於前乎 
外國學校恒令學生習鍊開會視同正課故歐人開會不如中國之失敗敎育之力也吾願中國敎育家及時訓鍊學生以按期赴會之法并及時訓鍊學生以發言辯論之法但欲訓鍊人者必先以身作則此雖小節然代議制果能實行於中國與否當以此卜之若如今日一鬨而散之開會恐與代議制不相容也 
道德 
[秋爽齋覺語] [  張病鳳]  
　　人民無公德心者國家永無進步 
類似賭博之營業其結果不失敗而傾覆者未之有也 
聰明人不以道德爲基礎其造惡必遠逾於庸衆 
青年作事呈暮氣終身已無希望 
愚拙之人入歧途咎在智者失敎導之責 
受友人之規勸而懷恨者是廢物也 
抱穩健主義者必不受意外之風波 
處公衆間妄自尊大者徒見其鄙 
圖一已之榮幸不顧公衆損失是爲社會之蟊賊 
法律與道德是造就人格之原料 
不善處世者當謹守一誠字 
嗜色慾人其生命危險如聾瞽之行馬路 
常售廉價之書肆出版著作必無價値 
不忠於所事而謀非分之利益者社會必蒙其害 
益友在能洞我之過失 
見婦孺之遭因難而不加矜憐者是絕滅天理也 
苟正乃心不必自鏡其貌 
不能用人而爲人所用者是半人也（乙種酬） 
[希望與成功] [  譯英語週刊二百二十五之前路明光陳維毅]  
　　希望者成功之母也人生斯也苟無所望即無所成是其人生也無聞死也無益與草木鳥獸相去幾何哉夫所謂無希望者即抱厭世主義者也具厭世主義之人對於世事宴然無動於心以爲天地間事皆顛倒錯亂無可爲也噫斯人也謂爲國家之寄生蟲可謂爲進化之障礙物亦可何也蓋國民苟人人如是則社會將不成爲社會國家將不成爲國家矣印度安南之所以亡豈非是類人之過多耶雖然厭世主義年老之人猶可有之青年學子斷不可有也蓋青年人腦力充富體魄健全基國家於鞏固謀世界之和平是青年人之義務也苟青年人而抱悲觀則國事尙有何人主持乎吾人一觀歷來之英雄豪傑其爲大發見家（如哥崙布是）及大發明家（如史蒂芬孫是）何一非具有極大之希望能戰勝患難者乎吾青年其亦欲爲英雄豪傑乎則必須抱樂觀主義及希望心方可 
余甚喜人生斯世造化己示余光明之路而在吾人之自擇矣此光明之路惟何非在大陸之上大洋之中即在吾人希望之内苟吾人思想精密則所希望者必有收獲之可望然人爲動物惟物之靈安能如禽獸之飽食無所用心於是喜怒哀樂隨境變遷境遇無常思想亦異時而事物之觸目者能化平淡爲新奇致冥頑於活潑能於努力之中加努力堅决之中加堅决時而能降高阜爲平原駕深溪以長橋鑿燧道以通大山冒險阻而臨荒山之絕頂以致世界於進行亦由一念所觸之所致也不特此也吾人處寂寞之中發生厭倦煩惱憂慮之態有時在黑暗愁慘之中忽燃歡喜之明燈化氣息之奄奄爲興致之勃勃化暧昧凶惡之怪魔爲光明慈善之人士且往往人當心曠神怡之時能振懦夫之氣發豪傑之態將黑夜所思之幻想鑄爲光天化日化憂傷憔悴之地獄爲爘爛光輝之天府亦何一非由希望所致故希望者可謂前進之明光成功之引線然則吾人對於一念之微豈可忽哉豈可忽哉（乙種酬） 
經濟 
[學生之工業研究] [  大呆]  
　　吾輩學生終日咿唔窗下固云苦矣然試計吾輩每日休息八小時飲食沐浴二小時上課六小時温習四小時此外尙有四小時之餘空寸陰寸金時乎不再吾輩豈可輕易度過哉愚意以爲應利用此時間作各種工業以自助而助人蓋有四利焉 
一吾輩籍以練習工業技藝增長工業上之經騐 
二爲世界增加一分之工量 
三獲得餘利可助吾人學膳等費或儲蓄作將來自立之基本 
四吾輩藉以實驗物理化學等科學爲發明之預備 
以吾計之我國國民號稱四萬萬除去婦女老幼殘廢所餘已不足一半再除去吾輩學生則工作之健夫實不足國民四分之一而此以上除去之諸人又爲此少數健夫之累贅生之者寡食之者衆吾國安得不弱哉今吾輩學生苟能自立一面勤作一面儉用使國中健夫不但少一分累贅且添一班助手誠自强之道也望吾少年同胞各個奮起精神利用此寳貴之光陰試一圖之更望吾全國　職員起而提倡之輔助之是民國四萬萬人之幸也 
吾文旣成更恐未詳特將便於吾輩工作之工業種類略陳於後 
一日用品之製造 
一化裝品之製造 
一衛生品之製造 
一學校用品之製造 
一食品之製造 
一印刷營業 
一出版業 
一社會敎育 
一地方上臨時或常時需要之工作 
一家庭工作之輔助 
一販賣營業 
一園藝 
一寫畫工業 
一自出心裁之特别工業 
以上各端苟吾輩日日繼續作業一人之出品恒敷若干人之需用譬如化裝品每人每日能製肥皂五斤而每人每日所用肥皂不過五分豈非一人足供一千餘人之用乎一業如此業業如此一人如此人人如此以每人日需工業千餘種計之苟集千餘人業千餘業則此千餘人不須正當之時間已足自供而有餘此其力量之鉅豈不大可驚哉反之吾人倘每日虚擲此四小時之光陰則不但不足自供且適以自累直如以有用之手自扼咽喉又豈不大可懼哉（乙種酬） 
法制 
[律師與訟師之今昔觀] [  瞽丐]  
　　顛倒是非混淆黑白舞弄文墨於紙上謀簒金錢於囊中此昔之所謂訟師也保障人權主持公道未涉訟則排難解紛已涉訟則論條議律此今之所謂律師也律師與訟師其面目初無大異然一則尊而重之一則唾而棄之者何故無非以訟師之道德不若律師而已律師旣以道德爲貴則其行爲宜如何磊落心術宜如何光明知識學問宜如何高尙宏深苟不之此務而惟利是趨是律師與訟師又何以異乎非惟無以異且猶有甚於訟師者在訟師昔之所禁止者也律師今之所認許者也竊其認許之名以濟其禁止之惡昔之秘密不遑者今且彰明從事矣昔之隱遯鄕間者今且招摇市中矣名雖非訟師實則有過之無不及此今之爲律師者所以宜乎講乎道德也（乙種酬） 
衞生 
[烹飪室須力求清潔] [  陳依然]  
　　人生之痛苦莫大於疾病然防止疾病之法必須平日講求衛生而尤以檢點飲食爲最要蓋人生之三大要素即衣食住是飲食其一也苟飲食不能適宜最易致疾是故欲預防疾病即須注重飲食之清潔諺云眼不見爲凈此語謬甚矣緣飲食不潔則毒菌隨之入口致成不治之患欲飲食潔凈首須講求烹飪室之衛生因飲食係由烹飪室所製造故吾人欲免却疾病應於烹飪室力求清潔但觀一般人之住宅對於烹飪室大都不甚注意或地位低濕或光綫黑暗缺乏窗戶空氣不能流通兼之諸事均委諸廚司傭人之手爾等多無衛生常識焉能希望清潔以致穢物堆積器具凌亂塵垢不除肴饌暴露蒼蝇麕集一切濁水隨意傾倒惡濁氣昧觸鼻竟將烹飪室變爲醖釀疾病室此不可不積極改良也今將烹飪室之衛生法撮要述之 
（一）烹飪室應多開窗戶俾得延納日光流通空氣 
（二）烹飪室每日須洒消毒藥水　 
（三）烹飪室責任不可專倚廚役須親自查檢督促以清潔爲主 
（四）杯盞匙箸及一切用具用舉須以沸水洗滌藏之橱中不可凌亂雜陳務須位置井井以整潔爲要鍋鑊及飲水缸等不用時即須覆蓋 
（五）剩飯殘肴及一切食料萬不可暴露須置於通風之紗橱中或以紗罩遮蓋以免蒼蝇接獨殘肴剩飯不能食者即傾倒不可久置尤須多備捕蝇器及粘蝇紙等以絕蒼蝇之蹤跡（乙種酬） 
 
 
 

Page 18

 
 
   
 
