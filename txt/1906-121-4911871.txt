# 1906 - 121 - 4911871

 

Page 1

 
 
   
 
 

Page 2

 
 
[電傳上諭]  
　　四月十三日奉上諭浙江衢州鎭總兵員缺著吳杰補授欽此 
[電傳宫門抄]  
　　四月十三日召見軍機英傑慶寳崇康 
[論南昌敎案提京議結之迅速]  
　　天下事往往有出乎國人之意外。而入乎外人之意中者。如我國之外交家是已。南昌敎案初起時。胡撫苟認自刎。已出乎人人意料之外。自三月二十二日諭令外部悉心妥辦。提京議結。當時記者雖憂其能力之薄弱。私相責難。然究諷勸之意多。而刻覈之詞少。尚望其恪恭將事。有以副朝旨而謝國人也。乃時逾一旬。而法使電文報告。已有議結之消息。(見初三日本報）外間竊竊私議。羣不信其迅速至此。即吾亦疑其不至迅速若此。無何北京專電。謂法使要索各欵。外部一律承認議結。無何字林西報。又謂已令照法使要求各節議結。是則議結消息。已無疑義。我國之外交。向以遲滯遷緩聞。而此次對付南昌敎案。乃獨出于迅速。倉皇而决策。草率而應命。尤爲出乎國人之意外。而能入乎外人之意中矣。嗚呼。外交者一國之司命也。今乃着着失敗至於此極。國胡爲而不亡。種胡爲而不降哉。或曰。外交以兵力爲後援。彼中學者。有以兵爲國之第一靈魂。外交爲國之第二靈魂。我國僅有第二靈魂。無第一靈魂爲其後盾。失敗之處。斯猶其可原者也。答曰。外交利鈍。以兵力爲轉旋。斯固然矣。雖然。天下事有强弱。有是非。對待之名詞也。彼夫强權用事。其始必有其所以藉口者。迫我以承認。則强弱之不能無藉於是非。彰彰明甚。此次南昌敎案。被逼被刺。爲彼曲我直之尤。我能爭執堅持。不少退讓。則彼中除誣我自刎外。毫無口實之可藉。强弱之勢。雖與法殊。而是非所在。未嘗不可與天下共白之也。况敎皇自與法政府交鬨後。歐美各國皆與敎皇互派使臣。辦理敎案。今日重大案件。苟其遣使與敎皇交涉。則敎皇無領土。無軍隊。純乎論事之是非。必不至萬分棘手。失此不圖。而部臣慴伏勢力。糊塗了結。此後之豐禍。吾恐日出而來有艾也。 
　　或曰外交眞相。係民與民之交涉。國民不能直接交涉。有外交官以代表之。吾國敎育未普。一言一論。不足爲外交官之資。料且時有無理之舉動。違背國際法。而因此受虧者不少。斯猶可爲外部原者也。答曰。愚民暴動。致惹起列强之責言者。不能不歸咎於國民程度之低劣。然對于此次敎案。全國輿論。翕然一致。其足爲外交官之資料者。抑未始失其資格也。江西紳士致同鄉書。江西京官呈請都察摺稿。類皆能言其肇事之由。與夫着手之處。卽各埠報章。對于此事。亦無不代表輿論。抵抗强權。以爲外交家之聲援。假使外部主持公理。得所憑藉。而與彼中相折衝。則亦未始不可稍減非分之求。而暫緩彌天。之禍。乃事前不聞預備。臨事無所駁覆。浹辰之間。了結此案。以如是之外交官。雖至。國民敎育普及。則亦何所見其長哉。 
　　嗚呼。已矣。議結矣。將畫押矣。我國之外交界。將如重物之落于地。而愈近愈速矣。吾國人將何以善其後。 
[本館接到粤督電請商部會奏粤路永 
歸商辦專電十三日戍刻到]  
　　北京專電云粤督岑雲帥電致商部請會奏粤路永歸商辦（孔） 
　　按粤省七十二行商請商部代奏粤路永歸商辦已見本報前日專電今岑督此舉順商情也 
[本館接到商部奏請京漢滬寗鐵路由 
部派員稽查專電由上]  
　　北京專電云商部奏請改京漢滬寜鐵路大臣爲督辦並由部派員隨時稽查奉旨著政務處議奏（孔） 
[本館接到顧御史奏請清釐户口並設 
立鄉官專電同上]  
　　北京專電云御史顧瑗奏請参酌中西成法清釐户口並請設立鄉官奉旨政務處議奏（孔） 
[本館接到商部電咨江督籌商條陳敷 
設開封海州鐵路專電十三日午刻]  
　　金陵專電云横濱領事吳仲賢條陳商部敷設開封海州鐵路事現江督接到商部電咨籌商辦法（仁） 
[訴訟法通飭各省北京]  
　　修律大臣所擬訴訟法修專分晰辦法最爲文明聞此摺一上卽奉有廷寄通飭各省督撫體察情形辦理軍機處各堂憲卽定印一百本以爲發交各省之需以故日來法律舘趕印異常忙碌并聞法律大臣前次所上之虚擬死罪一摺係沈侍郎家本一人主稿此次所上之訴訟法一摺係伍侍郎廷芳一人主稿云（吕） 
[議擬編訂憲法全書京]  
　　上月二十七日軍機大臣會同政務處王大臣集議考察政治館事宜以爲兩宮注重 
 
 
 

Page 3

 
 
立憲政體應卽編訂憲法全書俾先立定基礎並擬請派伍廷芳侍郎爲督修憲法大臣惟慶邸謂須考求政治大臣回國詳酌中外法度再爲修訂並擬將端方留爲内用卽可派充政治館大臣俾得襄助一切（訓） 
[外部聲覆德使介紹瑞士邦交北京]  
　　駐京德使介紹瑞士與史國修通交際一事兹悉外部已議妥聲覆德使畧謂現當世界大通之時此舉斷無拒絶之理且瑞士爲歡洲名邦中國尤願相通往來惟聞瑞士與日本現亦初議通使應俟瑞日両國條約訂定然後中瑞再定條約似更易臻周妥（盈） 
[熱河新設郵局盛京]  
　　熱河地方議設郵政前經着總稅司勘辦現經總稅司申覆外務部言平泉建昌所設郵局已派員查勘開辦請將熱河地圖一分賜覽俾得規畫云云（吕） 
[兩宫考察皇族子弟之資質京師]  
　　兩宫擬選王公子弟入内讀書早誌本報兹悉三月間已揀選近支貝勒貝子之子數人入内讀書日來兩宫退朝後每傳各子弟考察其資質頗爲鄭重（貴） 
[嚴侍郎出洋考察文部從緩京師]  
　　學部嚴範孫侍郎自實授此缺後决議親赴日本考察文部規則以備參酌損益改良辦法日前商之榮華卿尚書榮謂學部創設伊始紛如亂絲若易生手辦理尤爲不易請先在部振頓一切其出洋一節暫可從緩（貴） 
[匯解京餉改章北京]  
　　日前李御灼華以解餉委員擾累地方特具摺奏請飭改章程以蘇民困摺上奉旨交户部酌議户部諸公以京餉向解現銀若一旦全由商滙轉多窒礙且京師銀根短絀全恃京餉現銀流通巿面若謂運費繁多匯費較省亦不盡然不若變通辦理由火車輪船轉運亦未嘗不便因請咨商各省明定章程飭遵辦理云云聞已奉旨依議矣（吕） 
[解餉准免驗批加印京師]  
　　户部銀庫自歸本部接管後所有各省京恊各餉均屬隨到隨收卽日發給批回以絶留難之弊惟委員領批後應赴都察院户科江南道三署驗批加印方能回省銷差而各署事務例有衙期不能隨時赴騐加以户科官署近依禁闥又非外吏所能周悉因此委員守候每至嘖有煩言現户部已特具章奏請將騐批加印准予寛免此外則仍照向章辦理聞已奉旨允准矣（吕） 
[再續陜西鐵路總局詳議西潼鐵路辦 
法章程陜西]  
　　（採煤礦）一路軌旣成倚煤爲命亟應先期預備庶免臨時周章陜省地氣雄厚山阜盤鬱產煤頗多如韓城白水邠州永壽鄠縣同官所出之煤民間利用人共知之他如鳳翔等處亦露礦苗疊經按視有驗以外南北深山彌望森林藴藏必富擬逐次勘騐開采以盡地利視其得煤盛者卽可循新法採取不必專用土法正宜隨時購置機器建設煤廠務期集事易而取物多產煤之地或官或私或賃或買均酌量情形辦理另有煤礦專章一煤質不同首在考驗得法現擬派調查路工委員孫牧携帶陜產各種煤塊至鄂滬訪求礦學專家考驗礦中所含原質何如何者合用何者能以燒煉再以各路所用之礦兩相比較確有把握則己開之礦可以分别揀取未開之礦可以依類搜求并一面延訂礦師來陜勘辦或以現辦煤油礦師兼之 
　　（習律法）一興修鐵路在東西列邦其公司中人類皆精於律法者故能操縱悉宜無放棄權利之事卽以工程師論亦皆由學堂畢業爲已習國際交涉及工程法律之人路工旣舉萬緒千端無法律則規則不備權限不明人旣無所憑依事必至於凌雜中國此等人材一時實難其選擬電嘱東京留學生監督選擇學生二三人專習東西各國國際公法私法與地方規例及公司章程務期融會貫通得其精意學成卽迅令來陜以備驅遣至未局開辦伊始需材孔亟能否併選留學生數人先行送入東京法政速成科責令尅期畢業之處應一併電請留學生監督酌量辦理一各國律法旣選留學生肄習矣而我國商部所頒商律尤非切實研究不可聞蜀中所訂鐵路集股章程經商部援律議駁多條是非就其範圍必至事無歸宿今陜西官商非惟於商律未經講求且多未見此書者擬卽由局詳請電咨到陜飭令官書局翻印若干部發給局員令其講習并於本局所開學堂學生課程内增入此書作爲正課以資討論而宏造就（簡員紳）一陜路刻不容緩經綸草昧百務需材必人人通曉工程安從得此多數必事事聽命工師直是授權於人現在各省大工競舉陳迹可尋不難擇善而從分門規倣亟宜多簡員紳以供策遣除公司人等應先行委派外其餘如勘綫購機採料等事皆宜遴選其才足勝任而性又相近者先行委辦於學堂未立之先藉此足資磨鍊其有外省官士明於路學可資倚仗者訪詢得實卽行咨調以收羣䇿羣力之功一路工需欵動用百萬入其中者苟非其人卽不免見利而動其無用者勿論矣其材者無論員紳首重在一廉字選人之法要在公同參考由上主持公司人等不得受人干託狥私汲引凡夸詐貪鄙自命在行浮支浪費者一槩不用其究尤在明定奬罰顯示勸懲要使員紳互相激勵俾民間相信情誼能通而後上下一心事無不舉另有員紳奬罰專章[  未完]  
[商部咨查鉄路圖據京師]  
　　日前商部各堂憲謂　　前通咨各省鐵路須畫一軌道以昭大同惟恐各省至今尚有參差不齊者殊非愼重之道應咨各該鐵路大臣札飭鐵路公司務將橋梁軌道車式掛鈎一併繪圖詳細貼說造册報部以憑查核（諸） 
[嚴查營官吸煙鎭江]  
　　駐鎭常備六標巡防八隊統領袁熙龍近奉江督札開所有文武各員吸食洋煙者一律嚴行禁絶等因遂派稽查數員分往各營嚴查如烟館及茶坊酒肆見有穿新軍服者無論官長兵丁立卽飛禀查辦不貸云（再） 
 
 

Page 4

 
 
[前蘇撫削髮傳聞杭州]  
　　傳聞前任蘇撫陸春江中丞己於本月初八日在杭州靈隠寺削髮先於初一日起作千僧普佛大會佈施衆僧至初八削髮日止是日浙省撫藩臬三大憲以次文武官員咸詣該寺拈香中丞復賜每僧洋銀一枚摺扇一柄是日各處僧衆聞風來者約有二千人中丞於事畢後卽日啓行（康） 
[崔觀察禀復江西出產烟業情形江寗]  
　　日前候補道崔敬郛觀察赴江西查案時江督面諭飭查江西各屬所有出產烟葉價目情形觀察抵贛後卽將各烟葉價目開明手摺禀陳江督兹照錄如左一贛州府屬共有六處乃瑞金黄早承鄉東關西關雩都均係紅莊可作子烟用者時價每擔計紋銀十九兩八錢一建昌府屬共有六處其地名驛前者出場最多時價每擔計紋銀十三兩次若新城白玕黄坡廣昌四處時價每擔計重洋二十元南一處時價每擔計重洋十五元均係紅莊子烟一饒州府屬共有四處珠湖時價每擔計重洋十九元鄱陽與餘干時價每擔計重洋八元均係紅莊子烟一南昌府屬共有三處進賢奉新靖安時價每擔計紋銀九兩四錢五分係黄莊可仿作吕宋烟一九江府屬共有兩處德化時價每擔計紋銀九兩四錢五分瑞昌時價每擔計洋十二元均是黄莊一南康府屬共有兩處其地名九都者出場最多時價每擔計約銀九両五錢六分都昌時價每擔計紋銀九両八錢九分均是黄莊一撫州府屬共有二處宜黄金谿紅黄兩莊皆有紅莊時價每擔計重洋十四元黄莊每擔計洋十五元一袁州府屬共有二處宜春萍鄉均係紅莊時價每擔計洋十五元一廣信府屬只有廣豐一處亦僅紅莊一種時價每擔計洋十八元以上各節皆就江西所有出產烟葉地方目前價值之情形也查此項烟葉贛省之所出產旣不多讓於閩而此烟葉中之最多且美者則又以建昌屬之驛前并南康屬之九都爲首屈目前北洋行銷之紙煙其取材僅在饒州府屬之四處採辦可屬次品不及贛州建昌所產之多且美倘能兼收博採精求製造定駕北洋而上云（霜） 
[樟腦開局後之辦法福州]  
　　閩省樟腦歸官辦後所有各府屬民間設灶私熬均限於三月底一律封禁此後如欲採辦均須赴局報明領照其己成之樟腦腦油原限三月底均須投局照時價估賣兹又奉准寛限兩禮拜此後均不得私自售賣并聞凡民間到局認領自行製造包辦者樟樹之本及運費均由官出樟腦每百斤約以百元易之如此則灶户亦無慮吃虧也（其） 
[附腦務總局告示]  
　　爲出示曉諭事照得福建全省腦務己與日本領事議還本利番銀一十六萬元由司道庫籌付淸欵收回歸官自辦業經兼署閩浙總督部堂崇咨明外務部核准有案現經官商籌集成本設局妥議集股開辦一而通飭查禁私灶詳明督憲批准在案已於光緒三十二年三月廿一日在省垣南台設立總局啓用關防並委熟悉腦務之候補知縣羅令爲提調坐辦經理局務派員分赴各屬會同地方官查明產植樟樹最多之處設灶購樹熬腦凡有私灶限至本年三月底爲止一律封禁違卽查照私造軍火例分别嚴拿治罪並將己購之樹及熬成之腦充公究罰該民人等如有熟悉熬腦技藝願領執照設灶自熬者亦准來局執明領照開辦惟所出之樟樹並腦油槪繳附近分局議價公平收買倘有攙僞偷運情事查出卽行送　重辦至各分局運腦來省其擔數斤兩均塡明運單之内沿途經過厘卡關津照單騐明完課放行設有單貨不符卽行扣留禀辦誠恐民間未能週知合行出示曉諭爲此示仰閤省軍氏人等知悉自示之後爾等須知全閩腦務經官設局開辦民間不得設灶私熬偷運亦不得將樟腦並腦油擅買他人致千嚴究其各凜遵毋違特示 
[淸查漕糧積弊鎭江]  
　　丹徒漕糧積弊經吳保齡侍御奏奉旨交督撫派委會同公正紳士確查己紀前報兹悉撫委陳文藻到潤後與紳士悉心研究諮詢農民始知平日圖董里運酬神演戲取費極苛一遇荒年則報災雜派如川資旅費遞禀抄批等名目不一而足祇緣縣署征糧向係以田從户故僅有户册而實在田畆與是否荒熟非寄權於圖董不可致圖董得以上下其手顚倒其間目下欲革此弊必須以户從田按畝征糧使鄉農得以自封投櫃不經圖董里運之手所有荒熟查明編册其虚報加墾而實未墾者一律禀請督撫奏緩升科以紓積累至於吳侍御原片臚陳漕書石寳山與石富年歛費一節刻由官紳查無劣迹擬責令辦理請查田畝之事云（皆） 
[電詢俄國匪黨亂耗京師]  
　　政府諸大臣議及中國學生之留學俄國者爲數甚多現因俄國匪黨滋亂勢燄洶洶頗形注念已電致駐俄胡使詳詢一切飭其速卽電覆（貴） 
[西牢槍斃圖逃重犯案禀請相騐]  
　　提籃橋西牢槍斃圖逃重犯疊詳本報前晚十點鐘老巡捕房副總巡至公共公廨面請關司馬禀報道憲請上海縣蒞牢相騐擊斃各犯並察騐受傷西印各捕司馬允卽連夜備文禀道核示一面函請縣尊迅速駕臨以免屍身腐爛昨日午後三點餘鐘汪大令帶同刑仵人等至牢騐得范毛毛張金和蔡小根周阿福等四犯均係槍傷斃命無訛當飭各尸屬分别棺殮聽候核辦（力） 
[中俄會商交收東三省全案二十八續四月初七日]  
　　慶邸李相來電○頃接文電旨楊儒魚電悉東省暫約經楊儒辯論作罷甚是另立正約即電楊儒極力磋磨勘酌妥善無負委任云慶李元十二月十六日 
　　電慶邸李相○外部晤稱伊與兵部均接阿提督電知增祺逮問兵部謂是顯與俄園爲難頗有怒意外部亦謂治增卽以辱俄應速請將增留任免治等語查暫章係阿奉俄廷諭與增互訂如果逮問俄必不允崇厚舊案可鑒現正約方待磋磨暫章己罷批准外部所請似不宜過却致生枝節乞代奏請示俾速照覆儒諫十二月十六日問慶邸李相來電○增祺先奉旨照部議革職著尅日回京不准擅議接收並無逮之說嗣因俄使力爭奉旨仍准暫留盛京將軍之任交收事宜悉聽楊儒辦理格使己允電俄京可酌量照覆正約條目何如乞示慶李　十二月二十日 
　　江督劉來電○增祺私約關係安危允則各國效尤必成瓜分之禍除保護鐵路外凡有關自主之權均不可允務乞堅持力拒並將近情電示坤諫十二月十七日 
　　電江督劉○尊見正合鄙慮增祺暫欵外部堅欲批准再議正約苦爭始罷現約欵尚未交來要索勢所必至當謹誌公言餘詳哿儉電由慶李轉計到又江魚電可索閱儒洽十二月十七日 
　　電慶邸李相○嘯悉增祺留任外部欣然並稱正約擬廿二會户兵部覆核廿四奏呈俄主廿六開議當赶譯奉聞前托俄發東省三帥電無覆遇事當續電儒馬十二月廿一日（未完） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學使辭行蘇州]  
　　江蘇學政唐宗師於上月拜會蘇撫與商本年考試優貢等事旋於十二日辭行傍晚啓節回江陰省中文武官員恭送如禮（且） 
[醫學堂大加擴充京師]  
　　八角琉璃井之施醫局内附有醫學堂招考學生四十名總理陸鳳石太司空謂學堂地勢獗窄學額過少必須大加擴充因將醫局左近民房空地一律購妥添建房屋一百餘間昨己鳩工興修並催從速竣工以便早日出示招考（甘） 
[醫學生舉行畢業禮杭州]  
　　杭垣大英醫院肄業高等生現屇五年　業之期由英醫士梅滕更君華醫士劉銘之君定於初七日下午舉行給憑式典司道以下各官及英美領事敎士并學界中人到院先後演說計得優等文憑者七人朱延益林洞省孫尤章樓會翔高其德鍾更生謝銘佩（巿） 
[禀請倡辦將弁學堂寗波]  
　　現有提標候補人員八人倡議在小敎塲創辦將弁學堂一所每年經費約須三千餘金擬將左營敎場出租民用之租欵撥充經費尚有不敷則以六城門及軍裝局各差調劑人員之月薪撥助該堂此外内標各營再派定常年歲捐若干外標派定若干聞已聨名具禀浙提呈請轉詳俟批准後卽行創辦云（易） 
[學務雜誌武昌]  
　　道師範學堂出示招考附屬生八十名以識字二千年七歲至十歲者爲合格○荆州府屬創設公立預備中學堂一所定於初五初六初七三日内報名○英東文藝塾添招新生加額八十名合選者先繳學費洋一元○學務處近日行文各州縣調查各屬辦學堂有無成效（杜） 
[管帶嚴辦領哨蘇州]  
　　前月無錫某米行被划右飛營勇丁傷人毁物一案經上憲飭將該領哨撤差在案爾時該營管帶米登魁游戎奉憲委赴皖鄂購馬四月初事畢回省得悉此事不覺大怒以該領哨破壞營規殊屬可恨雖經撤差不足蔽辜因飭該領哨沈福生及艙長杜某舵工楊某三人一併押解至無錫縣署請縣主嚴行懲辦（康） 
[拿獲遊勇蘇州]  
　　蘇鄉西津橋一帶時有遣散之勇藉端滋擾四月初七日該遊勇擁至該處平安寺索詐不遂卽欲强搶寺僧蓮洲卽令人鳴鑼報警飛划左營弁勇聞聲前來圍拿該遊勇等相率逃竄僅獲遊勇湯萬之一名由營解送吳縣訊辦（永） 
[砲馬傷人蘇州]  
　　蘇垣盤門外租界日本領事署旁新築馬路一條甚爲寛廣現有武備學生數人鹽捕後營管帶朱小汀優人吕月樵及方壽山潘姓王姓等各人欲效上海砲馬之舉選備馬匹商允日本人在該處馬路砲馬觀者甚衆十二日下午有一老者亦在觀看被馬撞倒在地卽由馬夫拖起頭頂已破血流不止（吉） 
[請緝偷竊桐油蘇州]  
　　蘇垣胥門外萬年橋堍某桐油行前被賊竊去桐油十餘桶當時並未報官現在該行於十二夜又被賊挖門進内竊去桐油十餘桶當赴閶胥門外警察局報請勘緝乃該總察戴令以桐油乃重大之物偷竊之時站街巡捕豈有不知恐係揑報遂置之不理目下該行主己赴吳縣署具報請緝矣（永） 
[商部札江蘇各商會文]  
　　爲劄飭事案據江南商務局詳復各商會分配隸屬情形並摺開據鎭江分會請隸江寗總會辦理寗局應卽移知蘇局查照立案擬請江寗一局除照省隷之江揚淮徐海通七府州廳商務事宜隸屬辦理外遇有禀控上海鎭江商務亦應統隸庶克查察經理以免隔闐等情當以木部商會章程所謂分會隸於總會者不過分會按季將商務情形及年底將辦公經費報由總會彚呈本部查核其實分會辦事章程與總會同苟分會事事皆禀承總會未免轉多牽掣蓋總會分會以地方商務繁簡爲衡不以體制論也兹姑就行政區域合形勢利便之處略爲分配其蘇松常鎭四府太倉一直隸州等處分會酌隷蘇州或上海商務總會江淮揚徐四府一直隸州等處分會權隸江甯商務總會通州崇明海門等處花布分會仍隷通崇海花業商務總會以後如有因地制宜之處不妨隨時酌定以期變通盡利總之總分會之實質在聨絡不在統轄非地方隸屬政體可比至若商務局之性質尤與商會不同其範圍廣狹不必强爲牽合轉滋窒碍等語箚覆該局去後查分會之隸總會本爲互相聨絡起見所有按季按年造報册件卽就此次分配之處各由總會彚呈本部查核或有特别事情亦可隨時與總會議决合行劄飭箚到該總會卽便遵照辦理可也須至箚者（焉） 
[滬城官事]  
　　辦理新閘築路事宜候補道徐孝餘觀察直隸州知州崔儀臣直剌候選縣丞蔣厚甫二尹分缺先候補縣丞朱永叔二尹試用巡檢新關文案徐少尹垣昨日先後到道禀見拜會○水利局俞夔附明府昨又飭丁到道禀請轉假五天○糖捐局委員唐明府董昨日到道請假赴蘇公幹○候補知府蔡詠南太守薰昨亦到道辭行赴蘇○候補縣劉耀廷明府定榮禀辭赴蕪湖公幹○籌防局帮辦候補知州吳刺史式晸昨日到道禀知由江北回（合） 
[道署宴賓]  
　　道憲瑞觀察定于本月十五日申刻在轅設筵特請署中辦公各委員幕賓及英法文繙譯各員飮宴（宜） 
[駐京法公使將次抵滬]  
　　本埠法總領事巨籟逹君探悉新任駐京法國公使將次抵滬前日知照本埠各法商俟白君抵申後公同晏請（臨） 
[升放氣球]  
　　昨西人全姆特白流拍來司在張園演放氣球其球徑約丈餘周圍約五丈左右下午三句半鐘借火力鼓氣燒至四點半鐘該球騰空直上其人亦隨之上升漸向東南而去高約四五千尺其人乃離球先下而球則遠至九畆地相近始下云（天） 
[徵兵會演說志畧]  
　　昨爲滬地官紳在邑廟萃秀堂開會演說徵兵之期午後二時本埠營縣各官及徵兵官阮君等齊至開會先由汪大令登檯演說次徵兵官再次各紳董其大旨則謂現在當兵非與昔比極有體面各人須奮尚武精神云（事） 
[函請籌解墊欵]  
　　閩省前年八月間因有交涉案件由江督派委黄道帶同古柏律師前往辦理經前升道墊資三千兩兹因日 
 
 

Page 10

 
 
久尚未解還故瑞觀察於日前函致閩省洋務局從速籌解（事） 
[商部調查滬巿]  
　　商部近以上海爲商務總匯之處百貨聨集一切進出口貨爲數較多惟巿價漲落銷場多少不一而足亟應調查以便考該故卽札由商會轉諭各商將各種貨物進出口漲落巿價情形按月列表報部滬道瑞觀察亦已奉到札文故函請照章查報矣（嚴） 
[鏡清兵輪水手肇事]  
　　南巿高昌廟一帶向有兵輪水手上岸滋事由巡局員孫庚梅明府禀明薩軍門飭各輪管帶禁阻在案前日午後又有鏡清兵輪水手白眉毛老和在廣東街永興飯館果腹口角糾同二十餘人至該店毆打毁物並將店主婦毆傷頭面衆鄰畏懼相率閉門一面飛報巡局孫明府立帶勇丁往拘業已紛紛逃逸後由明府至該店勘察一週婉諭開巿並將情節禀明薩軍門飭鏡清兵輪徐管帶查辦（寶） 
[傳領寰泰兵輪弁兵卹欵]  
　　南洋寰泰兵輪溺斃弁兵賠到卹欵略志昨報兹悉此欵共銀三萬三千四百四十六兩三錢由律法官担文君禀明督憲批飭蘇松太道移交南北洋總統薩軍門會同徐統領及該輪馬管帶傳同家屬到滬其領計祁鳳年帮帶卹銀六千四百十兩四管船楊復震一千另八十両水勇兩名各二百五十両共卹銀八千兩另有該船之煤餉由江南籌防局移請薩軍門提出七千四百八十六兩零掃數歸還尚有馬管帶等二十餘員失去行李凡前經報明在案者飭傳各家屬等備齊正副兩狀央保到局禀領以杜假冒（寶） 
[札查正法人犯]  
　　滬道瑞觀察近接蘇撫陳筱帥札文著即轉行各縣將光緒三十一年就地正法人犯花名及各案情繕册送呈以便彚奏（事） 
[浦東多盜]  
　　浦東龔家路等處近來盜風甚熾數月之中連刦四處本月初五夜醫生陳雅樓家忽被近處莠民勾通盜黨十餘人踰墻而入刦去衣服首飾銀洋等件約計五百餘金陳禀請川沙廳左司馬踏勘司馬得禀卽日下鄉親自查看勒限捕役嚴緝當司馬至九團壩城隍廟時又有孀婦某氏等攔輿喊控被盜之慘司馬查知案在三十圖係南滙縣地界未便准理婉諭退去（助） 
[移提案證]  
　　法租界菜巿街婦人張氏吞烟自盡一案兹汪大令以供出之王阿友及要証方永生屍夫張金發應行傳訊昨日飭差持文照會法總領事簽字移提以便澈究（宜） 
[大令騐屍]  
　　松江路崇興小客棧天津人尉德步因瘋砍傷同寓僧人謝柏松及寓客楊榮濤周甫德經捕房送往仁濟醫院療治尉已因傷身死報縣蒞騐已紀昨報兹悉僧人柏松前日五點餘鐘亦因傷重殞命由老閘捕房傳地甲唐全坤報縣蒞騐下午汪大令到院騐得該僧年四十八歲杭州人頂門砍一刀頸骨已碎委係因傷致死無誤因無屍屬飭探在捕房起到尉德步之洋四十元内均提出十二元購棺收殮（力） 
[選充三道華探]  
　　閘北捕房三道華探顧阿六辦公二十餘年向稱得力本年顧以精力就衰自行告退邇由西包探頭目矮姆斯脫朗君選得木捕房包探米順誠實可恃著其接辦顧事以資統轄各探（力） 
[函杜西官干預華人訟案]  
　　王阿福毆斃姘婦金吳氏之本夫金明生一案由英公堂將王送縣經英領事函致縣尊畧謂此案庭訊之日須派員到署觀審務將訊期告知等因業經汪大令覆謂華人詞訟案件照律不應西官干預本縣提審案件有暇卽訊不能預定日時如欲觀審則訊案之日堂下觀者甚多不妨來縣云（宜） 
[覆訊期票倒欠案]  
　　美商通裕華商鉅興等投公共公廨探同裕莊股東吳春九即吳春記等以期票騙倒銀五千餘两一案經關司馬與美白副領事會訊判押候補提見議鄭桐江司帳股東陳潤生王祥　等訂訊在案前日　後司馬會同白君復訊原告興昌洋人譯供商人處同裕莊票銀二千餘两乃現在法公　訊押之潘菊生購貨付下之票陸瑞生　開鉅興號亦由潘菊生來購吕宋烟付下銀五百兩談忠坤供開　華號被回裕欠票洋三百廿元談燕州供係利眞號執事被欠票銀一百三十二两蔡玉生供與潘菊生同居被潘以期票調　銀五百五十兩尚有五十兩抵　潘之欠租不料潘將票付與通裕致通裕反控商人掯付票銀請察簡克方供係永益號執事被該莊欠票銀八百两廣興泰供收得該莊期票由潘擔保震泰號徐鴻奎供　同裕莊倒　銀六百兩除　抵欵及各户收數尚一百五十餘两請追吳延穆律師到堂伸辯並稱徐鴻奎所收之銀應照錢業章程將來公攤中西官准之遂判吳春九陳潤生王祥福改押本廨以銀五千两作保出外鄭桐江交原保俟補提股東到案復訊嚴追（力） 
[上海縣案]  
　　英廨讞員關司馬移解黄荷生華載三控華雲霏父子侵吞銀两一案到縣前晚奉汪大令質訊黄荷生供股開永和裕記信局連年虧本故由各股東歸并小的及華載三合開共資本洋一萬元當延華宏寳華雲霏父子管理帳目宏寳已經病故歴年雖有紅帳並無餘利分派察知作弊多端因將雲霏辭退控廨追究交出歷年帳簿查有挖捕拆訂等弊廨憲諭邀公正人同赴商會算賬當邀王慶堂童志卿同往經商會總理督算之下約被吞欵數千囑償不遵爲此解案求追華載三供詞相同華雲霏供黄華二人糾父拼股三百二十元開局延父經理按年開交紅賬父故之後黄與載三喚同巡捕將小的逐出霸吞股本　在公廨控告帳中確有挖補之處乃係筆悞求鑒大令以賬目豈容挖補判掌頰五十下候移商會將算帳情由復到核辦○丹徒縣來差帶同見証徐天財到縣投文派役顧升協拿拐犯張昌林未獲將莊廣生交差解訊徐供原籍洪順敖之女被張昌林誘逃洪央小的至滬查緝向莊廣生根究同至張昌林寓所得見洪女勒令同歸由莊担保送回小的卽回丹徒訴知經洪禀請縣憲派差關提不料莊將張及洪女縱逃求請嚴侒莊供與張久不晤而前月雖同供氏來滬曾央小的伹房自稱妻室不知拐來後由徐天財跟問小的一同到彼已將張與該氏當而交割氏言明天一准回籍當夜與徐及小的等至春仙看戲不知如何逃遁求鑒大令斥徐疎忽判各退去赶尋張昌林洪氏到案訊奪○北新涇巡局函請飭提奪犯案内之劉和尚到縣亦奉大令提訊地保陳晉祺供有無賴在周太僕廟後而演唱花鼓淫戲局憲提訊禁止詎竟藐抗因飭小的往拿已獲陳杏寶李金寶两人途中有劉和尚勸將手銬開除卽有籮間夫多人將人奪去逃遁求究質之劉供勸開手銬是實不知奪犯之事大令判交差候杳明訊辦○郭坤改名郭勝祥並冐郭莫氏爲母誣控王阿狗莫阿炳掘坟盜賣田地一案前日提訊王莫同供郭莫氏自將田地出賣並未掘坟　係郭坤改名誣詐郭土全供父親郭坤已故控告之事小的不知大令以郭坤旣己身死判各退去銷案○地保朱根和控范小和尚等四户積欠漕糧附串求追范小和尚范德順余阿炳俱供錢糧歴年清完被保掯串妄爭范忠供所欠錢粮去歲賣船一艘由朱保扣價抵完大令衡情之下判各照串償給該保半价限速措繳○北新涇巡局什長鄭廷甫被賭徒毆傷身死案内獲訊收押之胡少香昨奉復訊供稱鄭被賭徒毆打並未目覩大令判准交保俟獲正兇傳質○專事訛詐不遂攫物之龔彩章獲案訊押因病發堂刻己痊愈解縣請示大令判發押改過局二年 
 
 

Page 11

 
 
察看核奪○談忠秀控陳萬　　賴贖單銀洋昨家提比陳供明日當先繳洋一百元餘求寛限大令准如所請判限翌日繳洋如無加倍比責（宜） 
[總工程局紀案]  
　　粤人彭毛材在永裕公司碼頭通寗小輪私裝白米一百餘石被新關洋人查獲充公乃由該輪水手陸阿根通信昨彭扭陸至總工程局控因拆稍不遂所致明府以彭偷漏判責手心一百下陸責手心五十下飭退○高雲章禀稱有房屋一所在洪昇碼頭租與吳十貴開剃頭店現將該屋出賣詎吳霸屋不遷請爲提究孫明府提吳到案訊限七日遷讓○吳沈氏在白玉樓被蕩婦顧劉氏及伊姘夫王阿興毆打由巡土拘究明府以顧劉氏與王阿興均屬無耻判各責手心一百下喝退吳沈氏前經臺基案内驅逐著甲押令出境不准逗遛（尺） 
[英美公廨晚堂案]  
　　王廷山探倪如玉姦拐其妻經關司馬訊飭交保限交在案兹己逾期由王投廨禀催前晚奉襄讞孫明府提訊倪求寛限并稱現在挽人四出尋緝明府判交原保展限七天交人違干未便○梅文源　控官銀號司帳鍾信保不還結欠銀两前晚亦由明府集訊判鎭繳銀九十一两習日呈　候奪　馬平之周香山等控周照庭欠洋不還司馬正在飭差簽提前晚原告投案禀稱已經　楚求請銷案明府准之遂判當堂將開釋（當） 
[英租界捕房事]  
　　英捕房副捕頭查得福建路懷仁里盆湯樓上有人聚賭前日親臨查勘至時見有十餘人在内雖無聚賭實　似與總會無異　其　否請有照會答稱並未因諭門行收歇如違禀請提究○北京路八百七十九號門牌何永昌　前晚被賊竊去金飾等物約値洋一百數十元昨晨投報捕房捕頭派探劉光震查緝○二百六十四號華捕送迷路女郎方阿菊請示捕頭諭送　廨朱幾山伊父方阿才領去○臥路無　之病人高阿全蔡金生陳仁壽等由捕送至捕房飭送英廨安插關司馬着送棲流公所醫治（當） 
[法租界捕房事]  
　　昨有迷路男　在租界哭泣由巡街捕帶入捕房據稱名周樹發年十一歲父名五香在新莊開南貨店被鄰人携帶來中游玩　散捕頭因命暫爲留養俟飭探往該鎭通知周父來領○某甲年三十左右身穿元布襖褲藍布短衫僵坐法界典當弄墻下爲探查見撫之己氷當即報知捕頭飭探察　患病身死並無屍屬報請輔元堂棺殮○流氓王阿四前晚身藏利刃在　靜處意圖搶物旋爲包探查　押候解堂訊究○王金元在招商碼頭　輪船搭客寗綢四疋由探查獲解訊供出同黨王德利一名昨　經探拘獲解人捕房押候堂期訊辦（臨） 
[美租界捕房事]  
　　趙叔仁持洋十元並鈔票一張在西華得路同福泰鞋店購鞋而去事後察係僞票報由包探朱子藩拘獲捕頭詢悉該票係由友處取來不知眞僞當飭將票銷燬了事○吳阿二竊裏虹口徐阿三家衣服由探倪順泉拘押候辦○王掌生竊吳淞路朱惟生家綢布衣服十餘件由探陳洪得拘獲押候解究○禮查西客館侍者吳阿天竊某西人洋五元事後由該西人查知將吳扭入捕房押候送辦○曹阿三包車昨在閔行路撞倒某西人腳踏車由西人扭入捕房捕頭以並未受傷從寛斥釋（似） 
來函 
[杭州來電]  
　　吕尚書諸公鈞鑒昨電當邀察及兹與藩運司等又籌二千兩連前共五千金卽匯交瑞觀察彚寄興敭眞 
[四川來]  
　　吕尚書盛宫保諸公鈞鑒承示舊金山僑寓華民猝遭地震自應通籌急振以顧大局而拯災黎兹集成銀洋一萬元　天順祥匯滬祈察收轉寄示復爲荷綽哈布錫良馬維騏蘇嚕岱同司道等眞 
[蘭州來電]  
　　公電悉美屬舊金山地震成災亟須振撫聞之憫惻甘省　籌湘平銀三千兩交蔚豐厚商號滙滬請代交商會轉匯接濟爲禱泰隊印 
[濟南來電]  
　　電政公所楊轉吕尚書曁諸善長大人舊金山災情可憫東　現籌五千兩由余道思詒在金山捐欵内劃交美使請先入滬册爲感驤文 
[太原來電]  
　　吕欽差諸善長均鑒魚電庚悉舊金山地震成災僑民驟遭慘厄　之同深憫惻兹己飭司速撥銀三千兩匯滬請交商會易金寄美不知何時可到便中示復爲荷壽文 
[復成都電]  
　　成都綽軍帥錫清帥馬提台蘇統制司道諸公均鑒眞電敬悉公忠宏抱欽佩何涯旋由天順祥號匯到洋一萬元遵己收交商會彚兌美金電滙華盛頓使署商會掣有收條仍交天順祥寄上海宣等文 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
