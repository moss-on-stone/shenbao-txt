# 1908 - 270 - 4912817

 

Page 1

 
 
   
 
 

Page 2

 
 
上諭 
九月十二日 
上諭山西汾州府知府員缺著戈炳琦補授欽此 
 
 
 

Page 3

 
 
宮門抄　○十二日召見軍機　王俄通　李焜瀛 
交旨 
九月初六日交吏部　度支部奉 
旨此次驗放之送部引見已革廣東補用知府黎兆榕著開復原官原銜發回原省補用並免繳捐復銀兩欽此　同日交法部　本日史石長信奏湖南科狡犯張滿古仔緩决改實微有未平請飭部核議一摺奉 
旨法部覆核具奏欽此 
九月初八日交理藩部外務部　軍機大臣面奉 
諭旨達賴喇嘛現在到京著派達壽張蔭棠隨時照料欽此 
論說 
[論達賴喇嘛與西藏之關係（續選）]  
欲論達賴喇嘛與西藏之關係。當先知西藏與列强之關係。西藏在今日。固儼然中國之藩服也。然將來之位置。究居何等。有識者固有以灼見者也。吾論西藏。吾請先論西藏與列强。一英之與西藏夫英人自收哲孟雄之後。其窺伺西藏之念。未敢一日或忘。特以野心勃勃之强俄伏之於後遇事動多牽掣。不得已以待時機。於是有。英俄西藏之協約觀其約文。則兩國之用心。已可概見矣。夫西藏之歸降中國。垂三百年。一切宗主權。統治權。皆惟中國之命令是聽。今則曰中國對於西藏。祗有宗主權。是統治權已非復中國所屬也。雖然英俄之於西藏。其勢力固已均等。然英人之經營視。俄人尤爲切亟。蓋英人自有印度之後。以西藏。之巿塲陰入其東亞殖民範圍之内。一旦西藏不保。印度必有唇亡齒寒之虞。故當光緒二十年。日俄戰爭之際。俄人不能兼顧西藏。英人則以重兵深入。迫達賴喇嘛訂約十一條是英人之於西藏。久有先著祖鞭之謀。旋以駐藏大臣之不敢擅自調印。復提議於北京。即光緒三十二年續訂之藏印條約六條是也。日俄議和之後俄人忌英人之獨利也。於是遂欲將失之。於極東者取償之於西藏。以爲桑榆恢復之計此所以有去年。英俄西藏協條之成自兹以往。無論西藏之爲英有。爲俄有斷非數十年前中國所獨有之西藏。可斷言也故此約之成不過爲兩虎一時支撑之計。一國發難全藏爲之動摇。吾以爲此約解散之日。即西藏滅亡之秋矣。嗚呼可不悚懼乎哉二俄之於西藏夫英人之經營。西藏不過以西藏。爲殖民好巿塲。以謀商業上競爭之勢力。若俄於西藏。則毗連疆土。若欲拓張版圖。不得不經營蒙藏是以。自日俄戰終俄。於西藏之經營視前有加無。已况强俄素稱。侵略派之代表。今雖少戢其鋒。然其野心未死終有爆發之一日况俄人。以宗敎之關係。牢籠藏人。中俄天津條約第八條之所云云蓋就宗敎一方面而入手是俄人。久有以宗敎而爲經營西藏之政策者也不見近日在滿洲之俄人。多以銅佛護身前年達賴喇嘛又以。佛敎保護之徽。號而贈俄帝。是將來俄之於西藏必欲取爲遼東半島之。賠償是亦大可危也已夫西藏與列。强之關係前義已詳論之然達賴居於西藏之位置與夫西藏沿革之歷史。亦吾人今日所應研究者也。請論西藏沿革運歷史。夫西藏居於中國全部之西南。分前後二入部。前藏又分爲康衛兩部。宗主權統治權。咸握於達賴喇嘛之手。後藏分喀齊阿里兩部。爲班禪額爾德尼所統轄。其餘則有達木蒙古人五百餘户。羗種納書等三十九姓土司皆居東北。境又爲達賴喇嘛所統轄。此就全藏之區域而考察者也。更徵諸歷史。西藏之地通中國最早。三代前姑不備考。秦漢時爲西南夷邊。境魏晋間爲鮮。卑别族秃髮氏所居。迨夫隋唐遂立黨。傾吐蕃二國。其後全境悉屬吐蕃人貢中國歲時不絶。元置河。州宣慰司至明崇德年遂遣使歸降中國。自是西藏遂爲中國之西藏矣。雍正朝待簡駐。藏大臣管轄全藏而一切政權仍。操自。達賴喇嘛。與班禪額爾德尼之手駐藏大臣不過爲其統監而已比年以來列强之經營西藏。不遺餘力。而英俄爭著祖鞭則世界不相往來之西藏。今且如是矣。數年之後能保其仍爲中國之藩服與否。此固未可斷定。然未雨綢繆。早爲籌備。亦中國今日最宜注意者也邇來有改建建藏行省之議是政府固已慮熟思周。故今日達賴喇嘛之來。非同於昔日之修貢。入覲已也其關係顧不重哉。 
更論達賴於西藏之位置。達賴居於前藏。統轄札什城察木多城拉子城。巴重郎城。邊壩城丹達城各都會及東北境達木蒙古羗種各土司。其勢力可以左右全藏。非獨宗主權爲其掌握即統治權亦　受其支。配代喇嘛理事者。曰第巴曰堪布。其頭目噶布倫分轄藏地。自餘各喇嘛皆有專司。或掌倉儲或司刑律或主計算或握兵符。其名皆屬藏語。然其布置之嚴。亦儼然自成制度達喇實握政權。一切發號施令。皆視達賴之一身是達賴在前藏之位置其位。則高於各省督撫其權則重於駐藏大世故。 
朝廷禮遇之隆舉國無兩是。朝廷并非有愛於達賴之一身。蓋以今日西藏。已如累卵之危西藏一亡藩籬盡撤西南半壁將有不保之憂。故不 
 
 

Page 4

 
 
得已而爲此覊縻之術以博。達賴之歡心而全西藏之危局况達賴。崇信黄敎夙味大局。一旦易心則西藏之命脉。其不死於斯拉夫盎格魯。撤遜兩族者幾希且西藏地鄰廓爾喀。夫郭爾喀久蓄異志。今且已有動機。彼秃髮之餘族。吐蕃之遺庶其能久爲中國之所覊絆乎。揆之事實証諸往跡。此必至之數也嗚呼吾其如達賴何哉吾又如西藏何哉。 
專電 
[電一（北京）]  
貽榖患病暫行停審葛尚書諭飭承審各司員將封存檔案預爲研究 
[電二（北京）]  
滇軍誤斃法員案外部與法使連日磋商可望和平了結 
[電三（北京）]  
各樞臣不以湘撫岑春蓂辦事爲然擬請　旨開缺另候簡用 
[電四（北京）]  
兩宮十六還宮之說又擬作罷慈宮萬壽仍擬在園受賀 
[電五（北京）]  
前某御史奏參豫藩朱壽鏞奉旨着吳重憙察看並非查辦 
緊要新聞 
[孫相奏各省籌辦諮議局須兼顧民力北京]  
孫相國家鼐初一日上一封奏略云時艱至此非推行新政豫備立憲不足圖强幸蒙聖明洞燭特頒明詔諄諭推行率土世庶同深慶幸兹爲弟一年應籌設諮議局之時益以新政最要之興學練兵等事預算本年京外應支各欵較諸承平之世實已數倍無論部撥也公債也外債也究其要仍取之於民近來江浙一帶伏匪思動桂黔邊防至今未靖若輩初非甘冒此不韙實困窮有以迫之耳聞直隷因辦諮議局籌欵多至六七十萬以全國計即此籌辦諮議局之費已須千數百萬統計九年内預備各項之費非數萬萬不辦剥盡民膏亦不足以集其數其不至挺而走險者幾希矣全國之民迫於窮困而甘爲匪其國未有不亡者也總之憲政必須實行民艱必須深體惟有仰懇飭下京外大小臣工撙節核實統籌並顧母圖强而速患書云民爲邦本從未有失民而能立國者云云摺上袁尚書甚不爲然請旨留中不發 
[開議京官制紀略北京]  
　　初二日政務處會議時曾議定卽日開議京官制當由慶邸派定王垿勞乃宣爲起草另於憲政館科員内派出四人帮同辦理限明年四月内宣布慶邸以孫相前曾爲京外官制總核擬仍奏請簡派孫以年老力衰爲詞極意推辭聞京官制於内閣總理大臣未設以前先裁吏部 
[四誌達賴喇嘛在京情形]  
　　達賴喇嘛定於十二日覲見已見明諭兹聞達賴覲見後兩宮恩賞觀劇三日現已傳出諭旨著内廷總管飭知昇平署預備并派慶邸肅邸醇邸博邸埋藩部壽尚書達恩兩侍郎内務府奎繼增三堂大臣陪座約日内可見明文 
　　班禪喇嘛曾請入京覲見政府以達賴旣已晋京班禪不宜遠出爰發電阻之事見前報刻聞達賴晋京後所有與政府磋商西藏各項問題多有牽涉班禪之處故又擬電調班禪入京以便會同商辦 
　　皇太后恩賞達賴佛像已誌前報兹聞此外尚有金盤銀盤金壺銀壺金碗銀碗等件另佛冠一頂各色皮袍褂四套黄雲緞被褥一分及　色尺頭十六卷 
　　理藩部日昨知照禮部謂達賴此次覲見後兩宮當賜筵宴已定爲紫光閣其陪宴之王大臣除蒙古王公外再行請旨欽派王大臣陪宴一應預備事宜刻已辦妥 
　　派赴保定勞問達賴喇嘛之公爵博迪蘇已隨達賴來京辦理一切諸臻妥協已繕摺卽日覆命 
　　達賴由晋到京時由晋撫寳中丞派繆觀察護送至正定該鎭總兵馬總戎亦護送來京刻已事畢日内即須回省銷差 
　　車臣汗部親王索諾木喇布坦因達賴喇嘛到京特呈由庫倫辦事大臣代奏請允准來京陛見並謁達賴 
　　自達賴喇嘛有信到京後　兩宮每次召見軍機必垂詢茂務究竟應 
 
 

Page 5

 
 
如何籌畫聞某邸奏對約三小時之久謂西藏與蒙古　爲今日亟宜經營之要政然蒙藏之危局雖同而情勢各異就形式觀之似蒙急而藏緩若籌辦法則蒙易而藏難兩宮頗然其奏定於達賴喇嘛覲見時面詢西藏一切情形再行决議 
　　日前樞府王大臣會同某尚書及張丞堂在園提議與達賴面商之整頓藏務各條件其最重要者約分四項一軍政二財政三路政四外交當卽開具專摺以備達賴覲見後定期和訓商辦 
[變通旗制處章程將次入奏北京]  
　　近日樞府屢次會議變通旗制處辦法聞某邸擬於萬壽節前請旨開辦刻已將一切章程擬定十五日前即可入奏并聞某邸以此處成立並非長久衙門暫就會議政務處辦理不必另建新署奏請簡派親貴大臣一員總司其事所有人員概由各部院調用至融合滿漢之辦法仍先從官缺入手聞其條例甚繁 
[禁烟問題録要]  
　　禁烟大臣恭親王等奏稱禁烟公所陸續調取京署人員來所查驗所有查出情形可疑各員業經隨時咨行各衙門照章參辦在案乃八月二十三日調取理藩部咨送情形可疑人員滿洲筆帖式啟綬候補主事文陞到所查騐竟有彼此授受藥物情形由檢察員察知遂由啟綬衣内查有土膏實跡確係擦在衣上咀吮過癮並與文陞串通授受禀由提調覆查屬　呈由臣等驗明與所禀相符查該員等身列職官沾染嗜好並不遵旨戒斷復敢私帶十膏通同舞弊示便稍事姑容除候補主事文陞由所咨行該衙門照章參辦外其筆帖式啟綬情形較重殊屬寡廉鮮恥擬請旨將啟綬即行革職並從重將啟綬本身銷除旗檔以昭炯戒九月初四日奉旨依議嗣後仍著該大臣等隨時認眞查驗母任欺朦以除痼習　　蘇省設立禁烟公所業由蘇撫陳中丞札委左臬司等總司其事於前日會同江督具奏略云禁烟大臣奏定禁烟查驗章程第三條各处應一體建立禁烟公所遴派公　監司大員總司其事專辦一切禁烟事宜蘇省本已設有禁烟總局自應卽將該局改爲公所專辦禁烟事宜仍委江蘇按察使左孝同補用道沈玉麒總司其事業經換刋關防飭發開用其餘查驗各節自當督飭該司道等遵照定章切實辦理不敢稍涉瞻徇以仰副聖主力除沈痼之至意九月初四日奉硃批該衙門知道 
[俾御史請飭丁憂人員回籍守制北京]  
　　御史俾壽片奏略稱京外官員丁憂守制國制向定三年乃近來京外各官遇有丁憂事故並不回籍守制往往夤緣堂官稽留本處藉詞延缓希冀差委該堂官亦因其薄有微長足供驅策思所以爲巿恩之地或留辦事務或列入薦章候補者服闋後即可補缺實任者服闋後卽可儘先陞用於理旣　所不順於心亦有所難安殊非鼓勵人材之道且此等人員旣薄於父母而夤緣上官即或小有才能亦安望其移孝作忠實心任事擬請旨飭下京内各部院堂官及各省督撫將軍嗣後丁憂人員不許稽留本衙門及本省干預公事儻有經手未完事件務宜飭令作速完竣回籍守制如有出外查辦事件亦不得任意隨帶即新政需人亦不許濫行投効即或遇有應行留辦要政亦須於當時奏明不得私行准留庶該員不能假報効之名以遂其夤緣之計而京外各堂官亦無從援奪情之例以開奔競之門云云九月初四日奉旨吏部知道 
[京漢鐵路從緩贖回之風說北京]  
　　郵傳部陳尚書前經飭令司員籌畫贖回京潢鐵路辦法現聞部員已將贖路之欵調查知不敷甚鉅若提用交通銀行之預備金辦理而該行又須不時動用若向外國借欵贖回仍與不贖回同在中國應修之鐵路頗多　先籌辦未築之路京漢暫　緩贖云云陳尚書大以爲然不日即將商之軍機處及度支部核議 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[張統制考查粤省軍政紀詳廣州]  
　　陸軍部特派考查軍政員張懷芝於初四日由閩抵粤經見前報專電現聞張统制本擬初五日卽行閱軍嗣以大雨改派委員四人往各營先行考察統制即親謁大吏繳呈部憑咨文旋於初六日晨前赴校塲先點騐各軍弁兵名額次閱步隊走排砲隊走排工輜各隊走排學兵營隊走排乂次查閱各軍官佐訓練操演法又次簡閱步砲工輜聯合野戰操演及憲兵等操法又次查軍實軍餉及對於訓練各新軍之設備并各項軍官學兵學生等敎育方法聞統制最注重者爲軍械火藥兩門及各軍隊運精神一俟校閱事畢初十日即啟行赴桂 
[京師近事]  
　　日前外務部具奏云現准俄使照會議商東三省墾務請旨簡派大員會商一切聞軍機大臣面奉諭旨特派度支部澤公尚書會同商辦　　前報所載中國與俄使交涉松花江航行問題今聞中俄曾議黑龍江松花江兩國商民均得航行惟所有約章尚未訂立東省刻已恢復秩序俄使亦已抵任故中國催俄使訂立該約也 
　　陸軍部現擬擴充貴胄學堂辦法聞議設講習所一處分早晚兩班所有宗室官在主事以上者由該衙門咨送官在主事以下者則歸宗人府考驗後備文咨送 
　　御史儼忠日前封奏參劾貽榖私財多寄存某優人處請一併查抄摺上留中 
　　傳聞外務部袁大軍機有派協辦學士消息約於萬壽節前揭曉未知確否 
　　滇邊大臣劉春霖此次任授江西藩司聞係因各大軍機以劉素與法人不睦恐生意外交涉故特簡授斯缺以維持中法之關係 
　　江西藩司沈瑜慶此次開缺聞因終日在署集衆屬員叉雀牌且有扣廉俸銀兩作抵輸欵情事某大臣密陳政府遂有另簡之命 
　　雲貴總督電商度支部謂維西敎案現已辦結所有添募防營均應裁撤惟餉需尚不敷甚鉅擬請由部撥欵二十萬兩以資接濟 
　　專使唐紹儀奏請早定幣制實行商約一摺曾經會議一次兹聞初五日早七點由該處文案官張照赴園領到慶邸擬交議覆清稿飭即謄繕定於初六日在朗潤園議定具奏日期 
　　政務處王大臣日前會議以現在交議要件日益繁多每有奉旨催問之事殊屬非是擬將開議日期改爲每月十次遇有特别要事開臨時會議者不在此限聞已决定嗣後即照此施行 
　　黑撫周中丞有電到京略謂齊齊哈爾沿岸一帶匪類出没無常非加意設防不足以弭隱患擬請先由本省籌欵購置巡江警艦停駐該處以資防守 
[西報譯要]  
　　新任駐華日使啟程字林西報載十一日東京電云新任日本駐華公使伊集院君業已由日啟程赴北京履新 
　　唐紹儀將爲美使之風說泰晤士報載十一日紐約電云美國各報皆云唐紹儀使美實將使之繼任伍廷芳爲駐美公使 
　　遠東中俄人民之衝突泰晤士報載聖彼得堡電云近接遠東消息知該處目下仍形不靖自黑龍江鐵路開工而華工之入西比利亞境者爲數甚夥俄國議院前曾聲明築造此路但用俄工現俄工見華工之多甚爲憤恨以故時起衝突某日有小船一隻滿載華俄人民俄人遽將華人逐之登岸華人拾石亂擲致傷旁人適船中有俄兵數人狀　半醉挺劍奔岸追擊旋有華人數名當被拘住抛入江心中國警察長見已肇禍即命各警察出手鎗抵禦當時傷斃數人未幾華官復調大兵前往鎭壓亂民見官兵大至復以石塊擲之 
分類新聞 
政界 
[摺件議决改歸郵遞天津]  
　　樞府前曾擬將各省摺差改歸郵遞特令陸軍部擬定辦法以便實行鐵寳臣尚書日前特與堂司各官協　决於明春實行各省摺件概歸郵政局遞送以期便捷核計每年可省經費六七萬金不日即當具摺入奏刻已咨照直督矣 
[澈查海塘歷年歲修鉅欵杭州]  
　　浙撫札藩司文云此次本部院巡閱海塘在海甯行轅接收紳民公禀僉稱全塘工欵甚鉅回有鹽綱海塘捐大工餘存一項向存杭嘉湖道所屬各典生息此項始千何年現行章程如何辦理本年已收若千至光緒七年奏定歲修經費銀十七萬四千兩十八年添撥歲修經費銀三萬二千兩每年東中西三防如何分撥歲修項下有無節省留存銀兩塘工絲捐歲計若干此外歷年應行賠修 
 
 

Page 11

 
 
及保固扣留等項如何辦理除分行鹽運司杭加湖道厘餉局外合亟開單札查札到該司立即查照單開各欵詳細開摺呈核計開職員錢鴻寳等公禀同治年間大工竣後餘存鹽綱海塘捐存杭加湖道各屬各典生息作爲歲修之欵約有二十餘萬兩查此項生息存本二十五萬九千三百八十兩六錢雖據運司歷報有案究經定章始自何年現行章程如何本年已收若干又職員高其元等公禀光緒十八年間添撥通塘歲額銀三萬二千兩奉前部院崧飭于此欵内節留萬餘兩以爲規復盤頭之用又謄録知縣朱寳笙等公禀賠修飭令繳欵保固一律扣留約銀三四萬兩又禀開辦石塘工程發欵時扣留二成保固限滿并不給領歷年來已積存若干或已移撥何用又郵傳部録事陳守愚開單禀稱有修塘絲捐一欵據稱塘工絲捐向例每包抽洋四元是欵何在 
[自治局暫緩開辦山東]  
　　魯撫袁海帥擬在省垣設立自治局官紳合用以爲實行自治之基礎日前曾函詢民政部可否辦理現接部覆謂須俟章程定妥後再行開辦刻下宜先切實籌辦諮議局 
[贛省禁烟公所通告江西]  
　　贛省開辦禁烟公所將及一年烟館尚未禁絶官塲吸烟亦未盡禁昨日該公所發一公啟云本公所疊奉院札頒發部章實行禁烟調查文武官員分項填註表格凡我同寅文自道府以及佐雜武自鎭協以及額外均須遵章填註如素有嗜好未經戒净或現已遵戒而未能屏去藥丸務須據實預先自陳查兩江查騐第三章第二節辦法贛省應即仿行能據實自陳尚可展限遵戒即年力已衰或舊疾難痊不能依限戒斷亦不過離任停委倘瞻顧差缺致蹈巧爲掩飾之罪一經查騐則自貽伊戚干連保證噬臍莫及至同鄉官遇有嗜好未除者懇求保證亦應剴切勸導無得瞻徇情面列名簽字一經發覺同干參處從井救人仁者不爲本公所責司禁烟不憚苦口煩方願同寅諒之軍界 
[姜軍門由津赴京天津]  
　　新授直隷提督姜桂題軍門由江北同雲南營務處李相旗觀察乘輪至塘沽換乘火車到津駐旌北叚總局已于昨日乘車入都 
[詳誌惠州營勇閙事情形廣東]  
　　粤省日前由省調往惠州之親軍營係唐維炯管帶初一日下午五點鐘右營右哨勇丁魏國樑等多名聯袂閒游闖入招魁坊麥宅調戲婦女麥談氏出門喊呌該勇逃至咸魚街氏追隨喊呌該街警兵上前拘拿被勇踼倒經建祥店夥出而勸解亦被拳毆於是坊人大動公憤帮同巡兵將該勇送至水街巡警局其餘夥伴逃回營中招集大隊人馬到局强欲搶回局中閉門遂在局外擊門喧閙聲勢洶洶坊人見兵勇愈來愈衆誠恐釀成大禍急鳴鑼閉閘拿獲營勇十七名然已走去不少守備彭慶珍捕廳謝洋奎歸善縣鄒令營官李杏生聞警到塲彈壓問明情由隨即宣示謂軍門有令立卽將滋事勇兵帶回懲辦商民務須回去各安生業靜候辦法無庸聚集等語商民始行解散各勇兵亦即由彭李唐三人全數領回此時已近三鼓矣翌日該管營弁唐某兩人到局反謂巡警不合將該勇帶局諸多責言坊衆愈爲不服現正籌議對待之法 
[飛划第二營何管帶被控十欵蘇州]  
　　蘇省飛划第二營闔營哨弁公禀各大憲控告管帶官何嘉祿罪狀十欵一該管帶何嘉祿綽號福第充婁縣差役在川沙地方開賭率衆拒捕鎗傷前川沙廳王丞左膀並擊斃差役二名二曾拐一少婦賣在常熟三得賄買放艙長四冒戴都司翎頂五每船綫勇一名均被蝕吞缺額六在楓涇嘉善打仗奪獲軍械贓物獨自吞没七該管帶三次賭博輸洋數千元八吞吃恩餉並空額吞餉九尅扣油修費十舵工王永祥係該管帶之徒六月間王曾毆斃人命以上十欵均屬確實如虚願甘坐罪云云 
[江督奬賞獲匪出力人員蘇州]  
　　江督電致海州謝牧及江北營務處沈觀察文云張萬銀已經提到訊據供認爲首開鎗拒捕戕斃陳管帶等情不諱獲匪出力之李董等應准擇尤酌給五六品奬札即由謝牧開具銜名禀候核明填發本部堂前出賞格乃銀洋一千元並非銀一千兩已飭財政局滙交沈道查明出力董弁兵丁分等給領至謝牧來電所云由謝牧給洋七百元李鎭一百元王牧二百元自係加賞尤足以資鼓勵所辦甚是仍望會同各營上緊查逸匪王其官等務獲究報 
學務 
[毛提學飭封仿辦存古學堂蘇州]  
　　蘇屬吳江縣同里鎭有董事葉嘉棣王世煥等擬將該鎭米捐及同裕典捐仿照省垣存古學堂章程開辦同川存古小學堂及經史傳習所等情具呈學轅經毛提學批去查閱所禀章程種種不合併有諸多情弊揣度情形無非巧立名目藉以漁利且訪聞該董平日聲名甚劣所辦之東區半日學堂每年開支至五百千之多殊屬駭人聽聞現復利令智昏貪婪無厭本應斥退姑念東區半日學堂業已歸併正則民立小學堂從寛辦理勒令將盈餘米捐如數繳出倘所禀擬將典捐米捐仿辦存古學堂及經史傳習所未經批准竟敢先行開辦應即由縣封閉昨特批飭吳江縣限五日内查明禀復 
[請給醫官留學學費安慶]  
　　江督以英國使館醫官黄榮仁擬人英國醫院肄習海陸軍醫學俾日後回國得以効力每年需用學費英金二百四十磅禀請核飭籌撥等情惟南洋經費異常支絀且該醫官籍隷安徽特咨行皖撫能否籌給請轉飭提學司核飭遵照 
[統一學務之籌議常州]  
　　武陽公立各校除局前街武陽小學外餘皆經費支絀勸學所總董徐果人於前日與武陽冠英育志繩正粹化爭存各校堂長集議明年統一學務事宜擬就武陽冠英育志繩正西郊五校分設東西南北中五處又設初等小學八處職業學堂二處其堂長敎員之職務薪水學生之學費各級之敎科均分配畫一辦法徐君擬提積榖官契等費補助各校以冀經濟統一無此盈彼絀之虞 
[周浦學務情形松江]  
　　南滙縣屬周浦鎭學務頗爲發達私塾改良會已成立第四年民間均知讀新書重講解近年王君一亭所捐辦之義務小學堂最爲興旺程度亦較高學生多至百餘人其次如同仁學堂商立學堂亦均有學生五十餘名朱氏知本學堂則學額較少而辦事亦 
 
 

Page 12

 
 
尚熱心上海私塾改良總會會長沈君戟儀於九月初一日至周浦攷察義務小學堂功課兩天攷察各私塾功課一天初三日卽在義務小學堂開天足會男女賓到者約有五百餘人巡司朱世宣二尹蒞會賛成體育會之軍樂隊擔任義務頗極一時之盛是日演說者爲沈戟儀及義務學堂校長姚君建侯女塾敎員姚太太大旨均以不纒足爲入手之辦法開女學堂爲惟一之方針而以興女工實業爲後盾聞者莫不拍手稱善沈君兼分贈天足圖放足法等期在勸人實行又雇人掮旂牌鳴鑼巡行北蔡俞家橋蘇家橋提橋等處徧贈圖說力求擴張俾婦女脫離苦海云 
實業 
[飭議行用小票限制章程江西]  
　　贛撫馮星帥以百文小票固利行用贛省前因店舖不論殷實與否競出小票倒騙時有所聞大爲民害是以懸爲厲禁前據紳商熊錦瀾等請由官精製二百三百文小票而禁商舖等倣行具呈到院當經護院批飭商會會同官銀錢號速議復奪迄尚未據議復今據一再籲懇自係確見由官製用小票與原有大錢票相輔而行實足利巿利民誠不能慮及商舖虚詐因噎廢食本部院以爲小票固便巿廛而不可不嚴加限制應以體察巿情勉敷週轉爲主札飭官銀錢總號會同藩司悉心體察妥議禀復 
[商會總協理續任南昌]  
江西商務總會總理曾主政秉鈺協理熊主政元煌自到會後頗爲商界歡迎現届期滿另舉各會員仍公推曾熊兩君續任已呈請商部加札照派 
[不准苛捐擾民浙江]  
　　金華商務分會前日具禀省台以該會成立經年經費支絀擬請酌抽出口牛猪霉灰三項捐欵儘數撥充兹奉增中丞批謂查商曾經費理當自籌未便取之於民况猪隻一項已經警局抽捐豈可重征　餘各捐皆屬苛細擾民均難照准前奉上諭御史王金鎔奏各省苛捐擾民飭令查明減免以後地方公舉如再向民間籌捐不得輕率照准如果不得已亦須體察情形據實禀請不可草率從事到警局所收猪捐有無禀立案亦即查明具復仰布政司查核飭遵 
[組織工藝傳習所甯波]  
　　奉化工界陳季明日前邀集同志會議籌欵創辦藝傳習所以資振興實業　與竺紳潯賦厘訂章程擇期開辦聞暫假考棚應用 
[蓬萊縣發行纸幣山東]  
　　蓬萊縣庫房發行紙幣各錢業已均認可昨聞共出兩千張每張一千文巿面頗覺流通該房果能始終無欺亦維持巿面之一助也 
[保晋公司招股近狀山西]  
　　近來保晋公司礦股認購極爲踴躍首縣陸大令勸認之三萬額數聞已招足惟省外各州縣尚多觀望現由晋撫出示各州縣　再有陽奉陰違者必甄别一二以戒玩視要公 
雜記 
[張督進呈貢品之珍異廣東]  
　　十月初十日爲皇太后萬壽聖節現粤督已備酸枝雕龍及人物壽屏十二幅酸枝週身彫龍大公座椅一張椅面四圍及踏脚均鑲玻璃異常美觀更有漢玉如意玉碗金枝玉葉珍珠花菓數盆珍品多件已由廣粮廳承辦妥當於初五日擡赴八旗會館擺列飭攝影畢隨即裝箱聽候進呈 
[袁花鎭雙女珠還浙江]  
　　海昌袁花鎭相近有沈朱兩女年十三五小家碧玉明慧絶倫今年夏月連袂出游倐爲拐兒引去轉輾流徙至湖州之妙西邨邨有吳鴻者鄉之善士也欲置青衣雙鬟適至以重價得之細審里居知爲被騙然欲返璧而無由後由趙某通知其母其母正以失女旣久悲苦萬狀且疑爲近處蟻媒所誘控之州官偵探訴訟典質一空旣得此信飛櫂赴湖母女相見驚喜恍如隔世方以無資取贖爲慮而吳即以二女還之亦可謂慷慨仗義矣 
[内地兜攬保險松江]  
　　甯波人馮某曾在往來松滬之保定小輪船執役故熟悉漕涇阮巷楓涇等處風俗人情近忽偕一某國人稱爲一百念四號人壽保險公司專在各處往來兜攬保險即有犯案在官者亦可由馮持該洋人名片信函稱犯事人曾經保險須繳清銀兩索令釋放一時桀黠之徒僉謂護符可恃多有入彀者惟欲保險者須來松倩某醫士騐明 
游戲文 
[戲擬青年上政府請弛禁早婚書]  
政府王爺大人座右敬禀者。竊以男子生而願爲之有室。女子生而願爲之有家。父母之心。盡人皆有。况我輩養精蓄銳年已成丁正宜婚姻及時。得達製造國民運目的。倘或遲之又久始准成婚竊恐電力旣足之餘。無所洩發。其顯違禮敎者。將如桑間濮上矣。其假冒維新者。謬稱自由結婚矣。種種怪劇。固不勝言。即或人言可畏畏子不敢畏子不奔而男則目送手揮。廢精神於無用之地。女則春心暗動。抱疾病於深閨之中。甚且男與男同居斷袖餘桃以爲樂。女與女相處。迷離撲朔以爲歡。將見情竇旣開色心莫遏。凡此弊端。當較早婚爲甚。政府此舉。名爲强種。實則弱種而已。如謂壽元短折體魄不壯昏歸咎於早婚。然則男子之貧而久鰥。女子之自梳不嫁者。必將壽逾彭祖體堅金石矣。何以若輩並不聞有特别之壽　之體　也。昔英儒哲學家斯賓塞爾有曰。男子二十。女子十七八。年已成丁。體格一定而不變。可知體格旣定牀第之事必無碍其衛生。今乃限以廿四之期。母乃太不近人情乎。衮衮諸公。其亦幸而過此時期耳。然回思少年。時其急於求四之心。想亦與我輩相等。胡爲情遷境過。漫不記憶。竟强入以所難也。至　男女早婚。有礙事業。然以朝中大老。任大責。重自應愛惜精神乃諸公當垂暮之年猶且左擁右抱。而我輩血氣方盛。竟不能卜室家之好。何其賫人則嚴。責已則恕耶。嗟夫人非草木。誰屬無情。色慾關頭。最難看破。彼夫世間腐物生而天閹。猶有盲不忘視跛不忘履之心。况當弱冠之年正好及鋒而試。而乃故爲阴制。不得一逞其怦怦欲動之雄心。豈非一般青年之大不幸歟。區區之忱。尚祈原有。務求如越王當日辦法。丈夫二十不娶。女子十七不嫁罪其父母。庶幾標梅迨　不怨愆期。青年幸甚。大局幸甚。臨池瀋墨無任徬徨待命之至。支那一份子青年仝披露。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[東督徐吉撫朱奏吉省開辦各級審判廳摺]  
奏爲吉林開辦各級審判檢察　遴員試署情形恭摺仰祈聖鑒事竊光緒三十三年五月二十七日奉上諭各省按察使改爲提法使分設審判廳著東三省先行試辦等因欽此仰見朝廷於變通舊法之中仍寓審慎新章之意嗣經法部大理院以奏准京外各級審判檢察廳職掌事宜各摺片咨行到吉自應遵照辦理竊　司法機關以保護社會公安爲專責明是非伸曲直事體本極重要亟宜與行政官分途辦事斯法權乃能獨立查此次部院奏定章程綱舉目張有條不紊當經札飭提法司吳燾叅酌本省情形悉心組織逐漸推行惟是吉林未設行省以前無綜核刑事專官牧令聽斷粗疏案件積壓百端待理非先行清釐積案大紓民困不足以端本源而邊地材乏法吏更少專家又非養成審判法員不足以供任使臣等抵任後一面督飭該司嚴定府廳州縣詞訟月報章程分别懲奬以警疲延就原設之裁判所改爲高等審判廳附設審判講習所飭令候補投効各員分班肄業本年三月遵章明定職權復籌設地方審判　一所其初級審判廳原以吉林府轄境遼闊擬設四所現暫設兩廳將來再行推廣以上各廳均各附以檢察廳業已分别選賃官房民屋於本年五月初一日一律開辦一面勘定巴爾虎門外官莊公倉兩處地址爲改造兩級審判檢察設署辦公之用現正籌議建築一俟工竣再行造册報部至各屬審判廳即以次推行查高等審判掌理全省上訴案件地方審判掌理吉林府轄境民刑訴訟之不屬初級者初級兩廳按照省城巡警區域劃分界址各理其區内應理之事吉林一府現旣設有法庭該府自應專任地方行政事宜以清權限其招勘轉解等件係審判廳之案即由該廳逕行解司不必由上級審判廳勘轉吉林府所屬之伊通州敦化磐石兩縣均一律改與法司直接未設審判廳之處仍照向章辦理其秋審一項乃中國刑事中特别大興奉省已奏明仍存舊制吉省亦應照辦以歸劃一至於任用法吏非得精明幹練之員不足以資倚畀兹於奏調候補各員内遴派直隷候補知府戚朝卿試署高等審判廳廳丞候補道史菡試署高等檢察廳檢察長候補同知王炳文試署吉林府地方審判廳推事長候補同知李廷璐試署吉林府地方檢察廳檢察長其餘各廳員均經詳細甄擇由司呈請札委日後各該員果能克盡厥職再行開列銜名分别請旨簡授並奏請補署以昭慎重又吉省監獄一端亦亟須改良現經該司參照日本制度在新建司署之旁建造監獄一所足容罪犯百六十人擾即定名爲吉林省獄並令佐班各員習監獄學分科敎授學習管理各事其各屬監獄亦均分飭設法修改以恤囹圄除將各項章程規則分咨法部大理院立案外所有吉林開辦各級審判檢察廳遴員試署情形理合恭摺具陳伏乞皇太后皇上聖鑒訓示謹奏九月初四日奉硃批該衙門知道欽此 
又奏撥給公地建築兩級審判檢查廳片 
再吉林省垣設立各級審判檢察廳前因亟於開庭暫賃民居應用湫溢不敷自應籌欵另建方符規制查省城巴爾虎門内有隙地一區係屬公倉官地當飭提法司會同旗務處丈撥去後旋據復稱丈得東自巴爾虎門内大道起西至永甯倉倉房止計長三十二丈南自提法司署後面官道起北至城墻止計寛二十八丈足敷建造兩級審判檢察廳之用又迤西永甯倉房前面尚有隙地一叚計南北寛七丈東西長二十二丈足敷建造地方審判廳看守所之用其隙地内有公倉管理人等住房八間擬即代爲移建工費由司墊發併案報銷至原有倉房查明已敷建築暫不動用等語查公倉隙地旣合建築兩級審判檢察廳及看守所之用原係以公濟公自應丈撥且該地毗鄰司署可就近監察已飭一律開工俟工竣後再行造報除分咨民政部法部立案外所有撥給公倉隙地建築省垣兩級審判檢察各廳緣由謹附片陳明伏乞聖鑒謹奏九月初四日奉硃批該衙門知道欽此 
本埠新聞 
[水爐公所義塚交涉案近聞]  
　　滬道照會領袖領事文案照本埠溧水水爐公所義塚工部局擅築馬路一事前據公所司年徐順卿等公禀當經查照虹口租界章程照請貴領袖總領事轉飭工部局遵照停工在案兹據公共租界會審官禀據工部局函稱此案已接道合來函（中略）察閱禀詞殊深詫異查此案本道衙門僅係照會貴領袖總領事飭阻並未直接與工部局董函商據稱已接道函實無此事總之開築公路不能穿過義塚虹口租界章程載有專條工部局諸董豈未深悉此項塚地曾經瑞前升　一再照請禁止硬阻即使盜賣有人照章亦應撤廢今工部局旣不能指出盜賣主名轉詢地價何人承受誠如該廨所禀係屬擅行開築似此顯背定章本道實難承受除批廨照章阻止外合再備文照會爲此照會貴領袖總領事請煩查照轉飭工部局恪守虹口租界章程迅將塚地復還原式以免滋事 
[又批江甯七邑公所董事薄德明禀]  
　　此案塚地昨據會審官禀報查無盜賣主名係工部局擅行開築業經本道照會領袖總領事飭將地形復還原式以順輿情仍候復到再行核奪 
[奏奬工界偉人之慎重]  
　　楊紳斯盛毁家興學由滬道蔡觀察具詳兩院請爲奏奬已誌前報兹將督撫批示照録如下（江督端批）據詳已悉此案現據蘇提學司禀稱上海縣因爲期迫促詳送清册致多疎漏楊紳罄産興學以所捐銀數爲詳奏緊要關健而産業值銀數目必須聲叙分明其前後興造之學堂建置規模動用欵目二者亦應明晣造册一涉含糊即干部詰已將清册應行更正各節開單隨批飭縣查核改造請暫緩出奏以昭鄭重等語所見甚是應俟該司據册核明詳送到日再行會同撫院復核分别奏咨請奬仰即遵照并傳諭該故紳家屬曁經辦各校董一體知照繳（蘇撫陳批）查此案昨據提學司具禀以縣呈册摺遺漏牽混恐干部詰由司飭縣分别更正等情卽經批飭俟該縣換造詳細 
 
 

Page 19

 
 
册摺送司核明轉詳再行察核會奏在案該紳毁家興學自應速爲奏奬然册報不清必干部駁此次該縣所開將該紳别墅家祠兩項財産河項在十九萬兩學費之内何項在外並未分晣亦殊未妥查三十二年六月經户部議復前唐學院奏奬楊斯盛等報効學校案内聲明楊紳所設學堂是何規模所計各費均係何項實合庫平若干兩一併飭查詳復在案此次所捐銀數較巨尤應開載明晣以免往返駁查應俟學司詳到即行入告仰即知照仍候督部堂批示　 
[江督慎重生命之原批]  
　　洋人司相姆生毆斃陳初文一案經上海縣李大令將騐訊情形禀奉江督批飭嚴辦已略誌前報兹將原批録下據禀已悉民人陳初文被洋人司丁姆生毆倒撲地在淺水污泥中　按氣閉身死實係有心致死惟因何起釁須俟與洋員會審時詳細研究務得確供則將來定案時判斷或未持平可資辨論會審時應由道添派譯繙會同上海縣前往觀審以免隔閡仰蘇按察司移會上海道并飭該縣遵照仍候撫部院批示 
[花行倒欠鉅欵四誌]  
　　南巿人和永花衣行倒欠南北兩巿各莊鉅欵已三誌本報兹悉工程局孫裁判以此案與商務大有關碍昨特將各錢莊控告情形禀陳滬道請爲核奪 
[供訴盜匪兇横情形]  
　　夥刦靜安寺附近潘秋濤家之盜匪葉裕德蔡裕壽鄧玉水姚春桂等昨由捕房解請公堂復訊潘秋濤與子炳全並姪全福投稱是晚二句餘鐘共有盜匪十餘人各持刀械撞門入内用刀砍傷多人現在尚未全愈共計被搶現洋衣飾各贓約值洋一百餘元求究潘張氏供是晚被葉盜猛擊一下將耳上金環取去是實旋據包探陳云忠禀稱該盜等夥刦後分贓各散由蔡裕壽等四人將已染血痕之贓衣在新閘圖消遂由小的拿獲請爲嚴辦質之葉等四盜均供詞狡賴中西官以該盜等非刑訊不可判人贓一併送縣訊辦 
城内 
[牛捐應歸厘局主政]  
　　滬道批曹鋆龢顧九疇禀云牛捐應歸淞滬厘捐總局主政前已明晣批示著即録批禀請淞滬總局核示遵行可也章程姑附 
[道人妄請護照]  
　　滬道批道人慶繼修禀云募化　任人隨緣樂助所請護照未便准行圖結發還 
[紳士祇爲公益]  
　　一路巡警分局游巡官詳復滬道略云竊本月初三日奉憲飭發胡王氏禀批云云（已記前報）遵即嚴諭該氏務將坑厠填除詎仍藐抗不遵是以由通判先行封禁至沈仲達張之才等實爲地方公益起見并無挾嫌妄禀亦無訛詐情事理合具文詳復云云 
[拐案要証]  
　　揚州江都縣袁明府移文上海縣略云婦人馮徐氏扭控倪長庚誘拐伊媳馮毛氏到申販賣曾經將倪提案押交刻據地保朱貴禀稱有丁三卽馮茂雲向在上海做筆業生意因在道前街同鄉史冷氏家見馮毛氏在彼住宿與之言語信口支吾等語爲此備文移請派差將史冷氏馮毛氏等密提交給來差帶回訊辦等語李大令准即飭差將史冷氏提案押候訊明核奪 
[聚賭罰洋]  
　　九畝地某染坊主章光林紏衆賭博由巡士拘至一路巡局訊明屬實判罰洋四元充公又曲尺灣黄姓鐵店於初九日聚賭由巡士拘獲賭徒徐仁山王阿大陳金山汪杏之等四人解局判各罰洋一元斥釋 
[催造表册]  
　　本縣李大令曾奉督撫飭將各屬員差委事實填表造送曾誌前報兹已將次送齊惟北新涇三林塘兩局員延不造送李大令爰於昨日嚴飭聽事吏林榮速即到局催令遵辦 
[一路一區巡局批詞]  
　　商民湯榮福禀批查此案前由田鴻源禀控該民因有急需託轉向陳施氏處借洋四十元書有借據該民掯欠不償由田墊還屢向催討不給懇請究追前來業經批飭地甲查明復核在案兹該民訴稱田鴻源之四十元係商請代償周姓債項息洋每月六元豈田鴻源不自知償息而必先交爾四十元仰即再與調處否則提案嚴追切勿自誤民人邱子卿禀批據禀同業孫鴻生憑中劉福壽息借該民洋　三元迄未歸還殊屬非是仰候飭甲邀中理處否則提案嚴追不貸借據存核監生方省三禀批查此案前據該生具禀即經飭令侯金福徐海和張阿培等一律搬遷在案兹據禀稱侯徐兩租户業經遵諭遷讓租洋亦復了清惟張阿培刁狡性成盤踞不遷殊屬藐抗著再飭甲前往開導否則提案押遷不貸 
[官事]  
　　候選直隷州知州劉鴻鋆江蘇海運京局文案葉漢霄昨均到道禀見滬軍營管帶吳保恕奉滬道飭與巡防四營管帶王雲華對調昨均到道禀謝 
南巿 
　 
[查獲賊窠]  
　　竊賊奚英林前晚在鹹瓜街立康藥材行竊取皮箱一只被巡士及探夥獲住人贓解至工程局訊究奚供認不諱並稱竊過鴻源典當弄内鄭姓并聶公館等家皮箱有同黨林阿二等住在揭普豐會館弄内蔣陳氏處局中當即派探拘獲林阿二李興生並二房東蔣陳氏三人解回復訊奚供尚有同黨二人住在仁安里此次由林進内竊取小的祗代銷贓李代向爲輪船生意初次來滬並不爲匪林供詞狡賴判奚戒責二百下林責一百五十下押候補提同黨併究蔣陳氏押候伊夫到案再訊 
[流氓交保]  
　　流氓猪獾阿篤小肚皮掌華憨大秀卿等前向某酒店拆梢經總工程局發押改過局二年在案刻届期滿解案發落判各覔保開釋如無保人仍帶回禁押 
[傾棄垃圾]  
　　總工程局垃圾船户金奎將所運垃圾傾棄浦中被江海關水巡查獲拘押兹由工程局路政處查悉飭派巡士索回解局請究判戒責二百下　發各碼頭示衆 
[更正]  
　　十一日報載南倉街利濟學堂因事請客云云兹得該校來函知校中近日並未請客亦無局外閒事合行更正 
閘北 
[捕役通同拐匪]  
　　陳二拐鎭江婦人孫喬氏來滬圖賣由巡警總局查獲收押在案昨日復訊氏供表弟許保龍被陳二之弟陳四鎖在捕役顔貴家内不許聲張現陳四已經逃逸求究孫裁判立將許保龍顔貴提案限顔交出陳四訊究孫喬氏許保龍　喬黄氏領回 
[嗣子交還生父]  
　　陳志鈞控嗣子陳桂林竊取衣物並唆使婢女秋香逃　昨由巡警總局　訊桂林供不承認孫裁　飭傳桂林生父黄瑞堂到案領回管束 
新租界 
[化爲無事]  
　　麥根路緒成絲廠管車人田保淡昨將黄姓打盆女孩毆傷當經孩母投報捕房派探查辦後經同廠人勸田償還傷費將案註銷 
[失竊皮箱]  
　　車袋角四百七十九八十號門牌老虎灶前晚失竊皮箱二只約值洋一百元投報捕房飭探勘緝 
英租界 
[不允簽字]  
　　沈成章控奥國公館用人李坤生與陳阿二串姦伊妻榮氏一案陳已獲案李尚避匿由廨照會奥領請即將李交案兹據奥領函復以僕人李坤生被控一案已據美領來函聲明李　榮氏並非被告均係見証傳單母庸簽字候著李赴廨候訊 
[不認行兇]  
　　虹口廣東街順興源雜貨店執事范連生將小販劉天毆傷一案昨由公堂復訊劉母徐氏借見証十餘人投案求究訊之范不認行兇判范交原保候劉天傷愈於下禮拜二再訊 
[混用支票]  
　　江大法混用麥加利銀行未 
 
 

Page 20

 
 
簽字之支票被該行行人查知報捕拿獲昨解公堂請究江供由法界洋行街某糖行出店江乾錫在英界南京路拾來交與小的往領是實寳讞員當卽出票至法界移提再行訊究 
[定貨紏葛]  
　　某洋行式拉夫榮忠敬因承定陸秉衍小麥不交控由公廨提訊陸供前年向榮定購小麥一萬五千擔當交定銀一千兩祇由七千餘擔其餘被榮另售與華興求請追償損失訊之榮供該貨早經到齊因一時尋陸無著是以登報招售請察中西官以兩人帳據不符碍難訊斷判各退去將帳目核算明白禀復核　 
[人銀並保]  
　　黄伯平控李竹亭用空保險銀兩前晚由廨提訊黄遣抱陳乃光投案供被欠協安保險分行保險銀七百九十餘兩請追旋由凌根生附控被李騙去洋二百餘元訊之李供求寛限措繳判交一千兩人銀並呆限一月理處 
[日人被騙]  
　　甬人王阿生騙取日人山東仙松值洋一百餘元之銀樹面由探查獲解廨原告日人偕見証王珠氏王阿帶投案求追王阿生供不承認判還押候查明再核 
[押犯敲詐]  
　　已革華捕陳阿五迭次犯案由廨判押西牢四年再行逐出在案兹悉該捕在虹口捕房押所時被老犯戎阿法趙阿桂王阿狗勒詐無著用繩綑住肆行兇毆昨由捕頭將三犯一併解廨請究判各照原斷加押三月 
[悔之已晚]  
　　婦人湯氏前因與夫吵閙由廨判發棲流所在案兹已期滿解案請示據供其夫已入空門夫屬無人愿居其兄楊金生家守志中西官判暫留女所候傳其兄到案訊奪 
[串放白鴿]  
　　管四金控婦人李三姐與張祥卿串放白鴿昨由公堂提訊二人供不承認判分别押候補提人証再訊 
[懸賞緝賊]  
　　紹興人顧文朝　在天福及協隆兩洋行爲式老天本年至美最時行充當出口式老夫專辦鴨毛大黄等貨近因偷竊鴨毛逃遁無蹤昨英美總巡捕房特出賞格飭令探捕人等認眞查拿如能緝獲當賞銀二百兩云 
[公堂瑣案]  
　　流氓王阿二搶取婦人李毛毛金挖耳判押西牢半年逐出王阿桂施心郎串竊周伯生蓬布判施逐出王押一禮拜再行逐出過犯馬德忠竊張葉氏衣物判押西牢三年逐出徐榮桂因犯竊案由公堂判押捕房六禮拜在案兹經中西包探查得徐曾犯案二次昨又解請復究判改押西牢一年逐出 
美租界 
[電車肇禍]  
　　前日傍晚楊樹浦各紗廠放工時有某女工被電車　跌受傷頗重旋由該女工同居之楊陳氏送入同仁醫院求治 
[馬車傷人]  
　　李連桂在西華得路被馬車撞跌受傷旋即投報捕房捕頭飭送醫院驗明醫治一面飭探查明肇禍馬車再核　　 
[馬夫被毆]  
　　馬夫陳阿泉昨向豈明路某西人索取車資無著被毆陳即投報捕房捕頭飭自投該管領事署控告 
[尋獲欠户]  
　　趙家生被陳　四積欠石子洋元屢索無著昨日遇見將陳扭入捕房捕頭以事涉錢債飭投公廨控告 
法租界 
[押追欠欵]  
　　立興洋行控周文石定貨往來欠洋二千餘元經公堂判令交保限一月清理在案兹逾期已久仍未料理復由該洋商投案請爲追究聶司馬當卽諭飭保人將周交案判押追繳 
[劃欵紏葛]  
　　劉少和控夏芝甫騙銀數百兩劃與李宗翱　不歸還昨由公廨提訊判夏交保候原告到案再訊 
[拐匪狡供]  
　　趙筱舫之婢女貴鳳年十三歲被龔景林龔汪氏李吳氏串拐至厦門售賣一案龔等在押多日仍未交人前日趙復遣家丁陳五赴廨請追　聶司馬提案復訊龔等供詞諉卸判一併還押候再嚴究 
[拆毁電線]  
　　電燈公司西人控漆匠徐海年將新租界電線拆斷昨由捕房飭　將徐解廨聶司馬因原告未到諭令取保候訊 
國外新聞 
[美國股票經理受傷]  
　　十一日華盛頓電云美國著名股票經理兼拂蘭齊財政報著主筆勞森君近爲溜韁馬撞傷 
[裴乃安之复衆於紐約]  
　　十一日華盛頓電云美國紐約日報預 
料民政黨候選總統裴乃安君在紐約城可操勝劵 
[法兵紀念碑開幕]  
　　十一日倫敦電云法政府近在孟士附近洛懷賽維爾爲一千八百七十年普法戰事法國陣亡兵士設立紀念碑開幕之日贍禮者共有六萬五千人法德兩政府均各派有代表孟士總督代表德政府以花圈一枚置於碑上 
[日政府禁止賽馬]  
　　十一日東京電云日政府因賽馬賭博有違新定刑章且有損社會之道德故下諭禁止並禁止賽馬俱樂部惟尚未得有適當管理之法以上譯字林報 
[美日缔約不確]  
　　十一日紐約電云華盛頓政府近頒發文告宣明日本傳說美日兩國於移民問題已在議訂新約一節實屬不確目下情形如舊並無更動云 
[試騐飛船成效]  
　　十一日紐約電云星期六日維爾勃拉愛脫君復在巴黎附近試騐飛船大著成效是役游行空中歷一黯鐘之久並携有船伴兩人 
[中亞西亞之大變局]  
　　十一日柏靈電云布勒嘠利亞政府業已通告上爾其政府將與羅馬尼國宣布獨立其正式宣布禮定於今日在巴幹南坡脫洛華（一千三百九十三前布國未服土國時之舊都）舉行費提蘭親王已率内閣各大臣行抵該處將改號布帝以復布國之舊觀十二日倫敦電云布勒嘠利亞已於今日在脫洛華故京宣布獨立同日又電云近東大局危急爲人所公認英國各報皆同聲攻擊布國之武斷及奥國併吞巴斯利亞與赫在戈維拉兩國之野心謂布奥之舉動皆違背柏靈條約云又電云各國對於布奥兩國之辦法如何尚難預知惟衆意咸謂歐洲各國必開大會討論又電云駐英奥國大使近親將奥王御書在培爾瑪萊爾進呈英皇又電云英國外務部大臣葛雷業已回至倫敦與土意兩國大使會談甚久又電云路透訪事接官塲消息謂英國對於柏林條約之意非得在約各國之公許不允將約文更動凡關於該約各事非俟商諸在約各國皆不能承認又據柏林確實消息云德國答覆奥王併吞巴斯利亞赫在戈維拉之書已許賛助蓋德人視此事與布勒嘠利亞之事毫無關涉也又電云土爾其政府設爲東方鐵路問題警告布國而以此事商諸列强則德國將反抗此議因土軍尚無預備布軍業已整兵待戰矣十一日柏林電云俄德兩國對於奥占巴赫一舉皆無反對之意惟法英兩國須俟土國之意見再爲定奪各國現皆公催土爾其速將意見宣布蓋非此則戰禍即在眉睫云 
[英德無搆兵之虞]  
　　十一日栢林電云德國里洛斯開親王近在某報載一論說詳論英德兩國將來必無搆兵之虞德日兩國雖偶有抵觸亦易　停英德兩國應在斐洲互相經營而以亞洲競爭委諸俄日並謂歐洲各國不可聯合拒日云以上譯文滙報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[調查蘇路北線事宜報告書]  
我蘇省旅京諸鄉老徇商辦蘇路公司之請公推秉乾迺釗爲蘇路北線調查員公誼所迫辭不獲命瀕行時同謁諸卿老請示調查方法諸鄉老曰瓜清一線無他問題只須查明淮揚一帶運河隄工有無妨礙將來養路經費有無著落便可立時解决耳遵於七月初三日出京初十日抵滬謁公司總理王丹揆先生籌商一切并接江甯學務公所陳君福頤等公函大致注重於瓜清路線之定否以爲股份進退之權衡與滬上各股東意見相同旋於十四日偕各股東公推之調查員袁君希濤方君還赴鎭江淮揚一帶實地調查適督撫憲委員盧太守　善於大令蔭先同時來揚遂買棹泝流而上沿途與地方官紳接洽并延集商學兩界開會籌議（如揚郡高郵寳應淮郡清江浦等處均有意見書彚印成册）大概隄工問題大别運分東隄西隄兩路細别之分就隄鑲隄離隄三種揚郡邵伯主東隄鑲築者居多數高郵一邑請由露筋以北繞向西隄避去各壩危險至郵邑北城再繞東隄於地方農田商務兩有裨益寳應淮安清江等處官紳意見均主徑走西隄鑲隄設軌東西兩說雖徼有不同然謂鑲隄築路保路即以保隄有百利而無一害則衆口同聲毫無疑義同人等細加體察大要徑走西隄由邵伯至高郵以北汜水以南約計八九十里隄身逼近湖面鐵路必須鑲築石隄估費鉅而施工稍難若徇各處意見東西隄兼走則運河之中必添築鐵橋四道且繞越城鎭遷徙廬墓購地取土東隄較西隄種種爲難恐煩費亦略相等領袖工程師徐君文洄爲徑取直線一勞永逸計姑就西隄繪成路線圖并具說略（圖說二件附呈究之爲地方一方面計東隄西隄以何者較爲利便爲公司一方面計石工橋工以何者較爲合算應由公司統籌兼顧酌定方針此調查瓜清沿路隄工之實在情形也養路問題不外客貨兩項前由公司移會各關局查取瓜清一帶近年運貨種類數目復經同人等面謁各關道及釐局委員詳細詢訪現准鎭江關及高寳等局開單覆到爲數實已不少其淮關及瓜泗釐局尚未覆到者亦可以此類推并以局卡數目不實不盡更沿途訪之商界中人僉稱北貨運南以麥豆豆餅花生等項爲大宗南貨運北以紙糖桐油洋貨爲大宗（另列統計表附呈）每年運費實足以養路而有餘搭客一項以現在小輪人數計之每日約二三千人上下以每人一元平均計算每日亦在二三千元之譜加以此路將來東北通海州西北通徐州其客貨之尤爲暢旺可以操劵而獲此調查瓜清養路經費之實在情形也竊維瓜清一線并非於清徐外另有一線不過就清徐以南加長路線即所謂有來源必有去路者應定名爲鎭徐一線爲蘇路北線之正幹非瓜清則清徐不能目立非鎭徐則蘇路北線亦不能自立清徐旣准歸商辦在先瓜清爲清徐未盡之線斷無半途輒上之理加以洪澤高寳諸湖之隔與皖北一帶如風馬牛之不相及即以瓜洲至浦口江面計之亦有一百八十里之遥其爲實無妨礙概可想見况鎭徐爲蘇路幹線仍爲津浦之支線支線愈長於津浦亦不無利益此次同人到清江浦謁見江北提憲徐固帥并云瓜清一線不獨於沿路地方商務大有關繫即於江北政界軍界各事宜亦極爲利便此非淮揚一隅之人私其鄉土之言也統蘇路鎭徐一幹海清一支儀泰又一支清徐業經奏定儀泰另行籌辦惟瓜清海清微有先後建築之問題平心而論海清一支路短工省運載以淮北鹽斤爲特色瓜清得正幹之半路長工鉅運載以普通客貨爲較優二者皆爲必要之路線與其空言爭論虚負期間何如合力圖成迅集股欵如果續招股份踴躍公司資本充足應卽不分先後同時并舉以期早日全路告成此則吾蘇人士各宜盡其天職者也查從前海清本有暫歸官辦之議與公司訂立合同另行籌辦頃者袁君希濤赴甯意欲仍照前議辦理果能達此目的則公司能力愈覺寛舒俾得一意專顧鎭徐分段興工於各處地方輿論尤爲面面俱全策之上也否則公司能力有限不得不先其所急應先從奏定期限四年之清徐入手瓜清則先築瓜洲至揚州約三十里（搭客最夥）清江至楊莊約二十二三里（貨物最多）然後得寸得尺徐圖擴張策之次也爲今之計應由公司將勘定北線情形呈部奏明立案一面函請全省地方紳商學界不分畛域負擔招股責任揚郡邵伯紳商開會時曾有築路保隄隨粮勸股之說究竟能否實行他屬能否仿辦應由各地方涫紳提議發起會同公司妥籌禀辦除運河河隄河身情形由盧太守於大令會同各地方官禀覆督撫兩憲徐海貨物表海州意見書由袁方二君彚抄報告股東外所有秉乾迺釗調查蘇路北線情形理合詳細報告附呈盧於二委員會禀稿淮揚等處意見書彚訂成册并瓜清一帶貨物表一件徐工程師繪具圖說二件伏乞諸鄉老大人察核地方幸甚公司幸甚旅京同鄉公推蘇路北線調查員沈秉乾唐迺釗謹啟 
[職商盛昌頤等創辦裕商銀行禀度商兩]  
部江督蘇撫稿 
爲籌集資本擬設商業兼儲蓄銀行禀懇批准立案事竊維銀行之設所以流通泉源周轉巿面各種商業之衰旺恒視其挹注以爲機關至於儲蓄辦法則尤所以便農工利貧乏意美法良最爲我國當今亟務滬上爲通商總滙之區銀行一業向皆創自洋商利權操縱悉歸外人掌握而儲蓄之名則數年前尚無所聞近自朝廷振興商務多方維持竭力補救並由鈞部先後創設銀行以爲提倡由是華商之熱心進步者始知羣思奮發加意考求銀行之成立儲蓄之經營至今日已漸見萌芽職商等居處滬上閱歷商情亦已有年但念商戰競爭爲列國自强之根本華民疲乏實我國積弱之由來當此時勢艱難財源困絀因思華商多設一銀行即洋商之銀行多一抵制内地多置一儲蓄即小民之生計多一保全職商等識見所到思慮所及爰集同人籌議招股在滬創設商業兼儲蓄銀行一所定名曰裕商銀行議集股本洋銀一百二十萬元每股洋銀五十元作爲二萬四千股仍遵奏定公司律定爲股份有限公司開辦之初每股先收四成之一計收洋銀三十萬元餘三成俟開辦後定期繳納共計收足洋銀一百二十萬元並擬辦有成效再由股東及董事會議添籌股本以備擴充一切事宜悉遵商律辦理職商等爲利商便民起見除所有詳細章程及營業規條仍候會議定决遵章於開辦十五日前另行呈送立案並請報部註　外理合繕具簡明章程取具殷實商號保結先行呈請公爺大人俯賜查核批准立案實爲公便（簡章已載昨報） 
 
 

Page 27

 
 
   
 
 

Page 28

 
 
   
 
