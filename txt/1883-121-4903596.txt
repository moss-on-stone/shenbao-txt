# 1883 - 121 - 4903596

 

Page 1

 
 
[募春遊徐家記]  
　　光緒九年歲在癸未莫春朔日偕中　二友命駕遊徐家匯歷覽土山灣天文臺暨各處學堂致足樂也徐家匯本鄉間蕞爾地道光二十六年以前固荒村耳雖有教堂而殊甚樸陋自西人爲之開拓布置而氣象日新月盛就今日之徐家　言之較之從前止不啻天淵矣是日春陰東風微蕩先至士山灣訪翁相公錫屈翁君爲是處董事一切指施皆其經理相見之下導觀所印書籍圖說莫不精工局緻不勝心折至畫工處見各色彩畫光怪陸離細意熨貼油畫水畫各擅勝場畫工則卽以學堂申之學徒分晉其技又至印書處則機器數架靈巧無匹有鉛板有木板其刷印之工亦有用華法者而點畫淸楚板樣玲瓏則過之盖其中各行手藝莫不具備有紡紗處數人紡棉各勤其事有瞽者倀倀就坐亦能紛紗紗有斷者暗中模索而接之竊歎其盲於目而不有於心益見當事者之綜理微密俾天下無棄材也他如裁縫皮近靴鞋等物皆學徒輩自爲之亦可出以售諸人價則較市上爲廉藝之粗者則木匠漆匠無不各執一藝以自食問其規例凡學之已成者仍得月給辛俸且辛俸亦較外間爲優是以此中諸人競相奮勉而學必有成也學堂有蒙師數人在彼教授每一點鐘必令學徒出外略散亦遊焉息焉之意而諸學徒出外時仍肅靜無譁可知其規矩之嚴肅統計是處學徒約三百人亦云盛矣翁相公請畧用茶點然後導至天文臺見能神父慕谷能君卽前赴外洋購辦機器新近回瀛帶來新機不少尚有未經運到者先出其小機器數事相示一係新式憲署表以騐寒暑不差叅黍又人一室則寒暑風兩等表種類殊多不能枚舉啓其櫥取一玻璃圓毬以火炙之則毬內一物如風車旋轉甚疾亦所以騐熱氣也又有小地毬上有日輪地球轉動可以騐某處日中在何時絲毫不爽又有機器一架中間有玻璃柱高矗云係所以騐指南針者又有機器一架中着兩紙紙旁置筆用電氣引動筆能自畫其帋就其所畫之路騐之可以知風力之大小遠近焉更上一層則復有機器數架皆係騐風雨之具其上卽露臺摳衣而上則臺上所置候風雨之器有轉動者有不動者能者一一指示之對面復新建一高臺莊如巡捕房警鐘之臺而更加高聞新購機器日內運到當置此臺上想占騐必更靈捷也臺之左逢又新造舍宇蔣次落成蓋緣該處博物院向在各神父所居之處外人往觀頗多不便故擬移設於此惜是日博物院已閉不能寓目遂隨能君至照相處所謂照相者非拍照之謂蓋一室中置燈光數處亦以帋置諸燈間無論風雨寒暑將至則其燈光自能照於紙上而有跡焉以所照之跡準以機器上鉛筆所畫之痕則推騐益準矣又另有照寒暑照風雨等處側邊又有騐電氣之室周歷旣遍辭能君而出復偕翁相公至聖母院院前懸一額曰荐馨堂登其堂有院中司事之西女導之入遍覽其處有女學堂　處誦聲琅然就中有專養幼孩之室兩旁排列小兒臥具嘔嘔呀呀者環處其中皆有向之意登其樓則諸女皆各執其業各勤其事絕無喧囂氣計院內所養大小女孩共二百七十五名另一女學堂則亦有外來附讀者雍雍肅肅咸執經以哦周覽旣遍辭出復至神父所居之處門前額曰萬有眞原入其內則神父之室望衡對宇晤趙神父見其室中空洞無物神氣洒然知其所餐者深也又至藏書所卷軸紛披不啻瑯環　地又至學堂晤中國神父蔣君學堂內學徒一百二十名　唔之聲不絕於耳附學讀書者修膳歲不過三十金可謂　矣門前報紙紛貼蓋獲雋者已不乏人學徒臥室密如蜂房而規矩嚴肅晚間以人看守退省其私亦不得妄作此造就之所以易成也復遍覽室中直造其頂時已六點餘鐘蓋自二點鐘登車西行至是已閱兩時許遂別翁相公攬轡而歸歸而歷記所見如此翁相公人極和藹臨別殷勤訂後約但未識何日再續此遊耳 
[海程風雨]  
　　○近日風雨時作海行殊險太古公司之惇信輪船於初八日由寍來滬至海中陡遇大風加以急雨不便行駛直至初十始抵滬瀆招商局之江表輪船初八開出吳淞口風雨交加不能展輪遂就吳淞暫泊亦至初十如得開行又有宜昌輪船由漢口來時和輪船由厦門來皆言海中風狂雨急又有大霧迷漫輪行實虞危險也 
[嚴訊解差續聞]  
　　○任順福在監斃命後迭經讞局委員將解差人等提審一節巳列前報兹又得吳友函云業經委員莫大令審得當順福自松解省時曾將烟匣一只約有二三錢之左右托押解毛顧氏等之官媒婆放在梳頭籃內夾帶進監於二十五日取去實非小的們之得賄代買洋烟任其自盡也等語差供如是至如何辦理容俟續聞再錄 
[航船被盜]  
　　○離杭垣四五十里之延陵埠小市集也該處係錢塘縣管轄日夜皆有航船來往至松木場停泊該埠有某甲航船一隻每夜開行至杭上午則由抗返埠往來如梭風雨無阻船中雇有夥友兩人及船主則僅三人焉前月杪傍晚時將欲開行突來兩客欲搭船至杭時搭客已有十人兩客願倍其價欲坐房艙房艙本船主臥所不容他人鼾睡因貪其價倍遂許之客之同行者共有五人兩人登船其三人則陸行而來相約在杭會晤是夜四更時船至南湖廟地方去留下已不遠忽聞岸上有作歌之聲房艙中一客突起時船主同臥艙中問以何事則以便溺對遂卽掀篷而出船主當卽睡去而客已進艙卽將船主當心一刀但聞阿唷一聲巳無聲息矣其爲一客動手或兩客動手斯固不可得而知遺時兩容從艙中跳起直上船梢兩夥方相背而立各搖一櫓兩客各從背後將兩夥砍倒櫓卽拋去船亦打橫而岸上三人卽一躍登舟先將兩夥推入河中時衆客皆已驚呆有高呼救命者一盜卽奔入艙中將此客戳死且云有聲張者亦照此例衆客噤不敢呼羣盜從後艙中搜得洋蚨共二百餘元當卽携贓登岸而去衆容均無行李故盜亦棄而不顧傳聞此洋係某店中交船主帶杭者不意爲盜露眼故羣謀而刼之昨聞延陵埠已獲有該盜三名皆係温台人其同黨共有十二人云 
[楊州盜案]  
　　○揚州西門外里許有源興店係三股合開有張姓者本精源勇揚州技擊無出其右者前月念四日張適因事他往是夜三鼓有賊從大門入各執凶器塗飾其面口操廬鳳音適店有一夥二徒平日習技於張此時卽持械出鬥力不能支然賴有此三人餘夥得以鳴鑼號衆賊乃倉皇而出先物不多方轉鬥間有一四歲小孩自牀墮地爲賊踏斃賊去後卽報知城外保甲局委員卽來騐勸移知甘泉縣不知如何辦理其時實缺劉明府尚未接印此事仍歸桂　之明府承辦云 
 
 

Page 2

 
 
[災民苦况]  
　　○奉南二邑歷年歉收而去年更甚鄉民羅　　　難安居樂業是以今正以來不得已沿等索食此中苦情現宰官身者固當原諒而設法以拊循之正不得徒事刑驅勢迫也乃近聞有砲船二十餘號發下鄉民轉深惶恐民間又傳得三官堂　　　　　　海之民知爲查私起見深恐此說果確將一線生機益無所望矣 
[彚錄松屬院試題]  
　　○合屬童經古題　性理　夫薦士者問才之所增不問志之所欲論　孝經　居家理故事可以與官論　賦　樊遲請三刻踰溝賦　以約信三刻衆如其言爲韻　詩　賦得圓泖晴添春水嫩　得春字五言八韻　雜作　蠶豆　七絕○下四學生正場題　金山　君子淍勇乎　上海君子亦黨乎　南匯　君子亦有窮乎　靑浦　君子亦有惡乎　經雷風不相悖　詩　賦得衆僊同日詠霓裳　得同字五言六韻 
[上海求志書院壬午秋季課案]  
　　○經學超等　王光熊　陶承侃　許克勤　特等　王廷鼎　陶忠訥　張乃燕　一等　陶承潞劉誠裕　徐森　倪承瓚　康宜鑼　金文　　馮誠中○史學超等　許克勤　朱逢甲　特等　葛其龍　陳紹昌　錢潤道　葛士濬不取　徐　森　曹　煒○掌故超等　朱逢甲　華世芳　特等　蕭　鸞　陳紹昌　錢潤道　葛士濬　不取　倪承瓚○算學超等　沈善蒸　湯金鑄　張慶瑞　華世芳　韓恩榮　陳維祺　程之驥　特等　孫文愷　孫斌　陳銓衡　孫復何　韓慰祖　一等　湯金銘　錢來靑　蔣學慈　不取　朱　憬　錢福臻　翁大鈉○輿地超等　瞿慶賢　陶承潞　特等　嚴祥彬　徐　森　一等　倪承瓚　丁桂祺○詞章超等　朱昌鼎　錢以鏞　徐廷棟　陸　珩　梁維謀　戴樹圭　特等　徐誦芬　張鴻鰲　程理鏞　楊應環　汪開祉　秦慶楣　一等　李鐘淦　周鄭表　吳榮森　季鴻焈 
[火警續聞]  
　　○昨報列南市火警一則尚未詳盡爰再述之盖起火之草貨店名仁和在大王廟斜對門並非南首也該店學徒晚炊遺燼於薪遂致燎原其南間壁之釘鞋店房屋雖幸無恙而貨物則不堪設想矣從草貨店延及北壁襪店其時東風大作火卽越過對街醃臘公所北壁之南貨店及書坊等兩面對燒東首燒至長順酒店而止西首從書坊起燒至三增煤炭店而止各處水龍洋能畢集火勢業已稍殺而西首之餘燼未歇以致死灰復然火折而南至大王廟弄內又燒去嘉廣生藥材行盡成灰燼燒至西壁義泰藥材行而止計是夜約燒去樓房一百二十餘幢搶火者實繁有徒皆從碼頭而行該處局勇亦不遑顧及是以法巡捕頭卽泒法包探嚴頌眉孫寶生帶夥前往見一人搧花布十五疋貿然而來當卽拘入捕房搜出質票數紙一併解案據供姓羅名希園湖北人前在江靖輪船當水手今在江表船上太守詰其何故搶火答稱有陳姓者託我帶出法包探稱現在失主在外太守卽着傳進據汪內如稱開松茂布店火警時人店中什物被攫一空因聞獲到布疋特來請領太守問店中可有陳姓答稱並無其人太守重詰羅姓則言語支吾判責二百板枷號一月布着汪丙如具領狀到案給領又拘閩人一名手携蔴袋花布棉被等物詰其何來閩人假作痴頑亦不供出何姓祗供其名曰阿耀太守制責一百板被存捕房候領 
[西友榮歸]  
　　○保家保險行之經理人瑪禮司先生於今年囘國上海華商送以詞章共申別敬並贈旗傘等物以榮之祝其歸途順利衣錦還鄉盖其所以入人者深也該行於西歷一千八百八十二年定發第一次利銀每股七十五兩其獲利可想見矣 
[襜帷過滬]  
　　○日前江永輪船進口有督辦河工事務二品銜吳君按察使銜李君由金陵來滬駐節於法租界之吉星公客棧本埠自道憲以下咸往拜會聞蘇撫衛中丞之太夫人於本月十六日壽誕故吳李兩君巳於昨晨用小火輪拖帶民船赴蘇祝嘏矣 
[法員履新]  
　　○本埠法公廨大寫西人某君將署福州副領事已於前日乘怡和行之南陞輪船前往履新并有自安南回滬之徐君福昌亦與之偕往云 
[脚骨碾碎]  
　　○昨日捕房解到推木車之寍波人兩名據法通事稱淸晨七點鐘時有五十九歲之老婦上街買物後面木車橫冲而來致將脚骨碾碎遂送仁濟醫館醫生言碎骨必須箝出於是如法箝骨以致老婦昏暈太守詰解案之人初稱姓丁又稱姓王復稱姓包太守大怒謂究竟何姓始自稱爲毛這洪另一人稱爲陳耀山有木板從楊樹浦載往八仙橋太守問爾車何人所雇答稱板係伍阿順交與象山阿林由小工頭茂盛囑裝者太守着將陳耀山交保出外毛這洪暫押看該婦傷勢如何再爲核辦莊生有言呼我爲馬應之以爲馬呼我爲牛應之以爲牛毛這洪之亂呼其妙其亦此意也夫 
[御者受辱]  
　　○江北麻皮者不詳其姓氏因其面麻遂以爲號焉膂力甚大向在某公廨拖東洋車爲業已三載矣力大足捷不亞於馬車故得主人歡數日前麻皮往寶善街滿庭芳弄內游玩不知如何與天津人口角遂致相鬥麻皮獨木難支受傷甚重不敢訴於主人而雇人以代其役前日主人因不見麻皮詢問侍者答以被津人毆傷之故主人大怒謂何不早說乃修函請陳太守立提津人究辦不知能得主名否也 
[查禁押舖]  
　　○本埠各當商聨名具禀於兩江總督衙門略言我等當舖按丹二分起息以二十七個月爲滿近有質押舖等名目或有按月二分起息而十四个月爲滿者或有十日爲期按期三分起息而祗三四个月爲滿者且往往收押小竊之贓求請禁止一律攺爲當舖等因左爵相准詞卽札飭地方官查辦在案兹悉英會審員陳寶渠太守接奉督憲札後立卽飭差先傳質舖到案訊問緣由昨據萬隆之陳經論怡昇之盧麗甫偽昌之程裕啓德安之江瑞基福祥之彭潤山義昌之江琴門泰昌之馮味笙義生之馮錫九源生之汪向華福如及代步福如并分開之福元又代步福元派夥江廉三等十三家投案太守將情明白諭知該舖夥等同供我等皆是質舖英租界共有十四家現惟仁康攺爲萬康當舖我等十三家利息與當無異惟因質鋪存本稍短不能久質祗以十四個月爲滿耳當舖則二十七個月爲滿至小押舖約共有四十餘家其幾分起息幾月爲滿我等皆不預聞太守問爾等之質舖存本最大者幾何該舖同稱四五萬兩太守謂此係大憲札行查究者爾等當回告主人明白具詞呈候申詳至小押舖再當細查禁止該舖夥等遵諭而退 
[無賴橫行]  
　　○昨日黎明時有四鄉人來滬賣布行至將近新閘之北牌樓頭地方忽有短衣者八人迎面而來似遊勇模樣手中各執鎗刀攔截於路兩鄉人見勢不佳從麥田逸去尚有兩鄉人則與之對壘然手無寸鐵不免大受其創一年約五十許歲者被砍二刀一年約三十餘歲者頭砍六刀手及肩膀等處砍七刀共計十三刀於是鄉人倒地而八人者奪布散去嗣經人將受傷之兩鄉人扶送於新閘大王廟之巡防局并拾得無柄短刀一把局員見兩鄉人滿身血污卽通知捕房將受傷人送仁濟醫館未識能保全性命否按西門外斜橋一帶近有劫奪之事見於本報者屢矣不意新閘相近地方復出此案噫何愍不畏法者之多也 
[拘女續聞]  
　　○昨報列二女同拘一節捕房將羈押之兩男兩女解訊法包探又將後新街德興里之薛張氏傳到翁太守先詰兩女子何姓居於何處家中有何人出城何事與薛張氏有何瓜葛因何止宿一女稱姓袁名阿寶年十六歲居四牌樓地方父名理鏞爲茶葉行生意一女 
 
 

Page 3

 
 
稱姓陸名愛寶年十五歲居天官牌樓父名洪承充十舖地甲母亦在家因初八日欲往四馬路　　　　　　工錢　　　　　　後因遇雨不能進城故宿於該處翁太守又詰薛張氏何人所識而可止住兩女不答太守又詰兩男子一稱姓曹名阿狗前曾爲建帮生意刻下閒居城中縣橋南首之壽器店內父在鄉間當圖分一稱姓陳名才榮爲玉器生意居縣西與陸氏子爲小朋友初八夜陸言伊妹不見囑我代尋故於初九日淸晨出城在寶善街相見等語兩男子之年均在二十以內旋據法包探嚴頌眉禀稱聞兩女子在四馬路尚仁里出來卽遇兩男子大約在城中早已相識者當時見四人踱來踱去旋因雷雨交作不能進城陳才榮係薛張氏之姨甥故將兩女領到德興里正宿一宵至次晨兩男子又將女領出雇小車同到法華鎭比其返也卽坐於同仁輔元堂之堦石上觀者愈聚愈多該堂卽來關照及往查看則彼等又到四明公所西首之暢洪園茶肆當由八仙橋捕房拘解現在彼等父母俱在外面太守卽着傳進旋據薛張氏稱我夫在工部局做工家住德興里租房一幢四家同居初八晚陳才榮領兩女來稱雨阻不及進城囑我暫留我本不肯彼稱舍此別無宿處故於初九日早卽去餘則不得而知復據袁阿寶之父袁理鏞稱在茶葉行不在家中太守又詰其母袁王氏據稱初八日有隣嫗張姓來仝女出外買物出城遞雨遂致軋散張嫗獨回曾來知照我於翌日尋女己被捕房拘解矣復據陸愛寶之母陸陸氏稱我女與袁姓平日來住前日因出城買翡翠不料遇雨出此怪事太守乃詰曹阿狗之父據稱姚名茂林身當圖差大守謂父子何以不同姓曹阿狗卽攺稱姓姚及詰陳才榮之母鄧趙氏則稱兒子不肯祗求從寬太守謂薛張氏曰租界地方有爾等不干涉之人卽有許多無廉恥之事着將薛張氏掌頰六十下曹阿狗陳才榮兩人各重責二百板太守又謂袁陸兩姓曰此等女子亦當懲責袁王氏陸陸氏叩求從寬願領回管束兩女子更叩頭如搗蒜太守准其領回管束如下次再犯當併責其父母云此等曖昧事照以秦鏡而繊毫畢現賢哉太守之判也 
[執法不阿]  
　　○上禮拜六有洋人阿三控婦人王謝氏捲逃一節當經中外會審官以該洋人乃法國人着送法公堂訊理昨日庭訊而原告乃蔴皮洋人非阿三也投案訴稱被該婦捲逃今已尋見故請訊理並呈婚據一紙借衣據一紙印子錢摺子一個押票七張竹箱一隻茶壺一把水烟筒一支綉棚兩架一併呈案翁太守逐件閱過詰及王謝氏據供丈夫在蘇鄉種田度日我在滬曾借蔴皮印子錢十元五日之間要錢六百文以四個月爲限衣服一件是伊借與我者其印錢付過三千文後不付經高錦山荐我到該洋人處服役言明按月工洋六元早去夜回以正月念五日爲始詎高錦山私寫婚據交與該洋人硬欲佔宿我卽回寄母王沈氏家伊竟貿然而來將同居人之竹箱等取去押票均是我物旋據錢金保投案稱在滿庭芳戲園謀生而人則住於王沈氏處被該洋人搬去什物太守問明物件卽着當堂領去太守商之于譒譯官謂該洋人無故取別人物件已屬非是且强佔婦女盤剝重利照中國律例似應究辦于譒譯官謂該洋人以該婦爲妻必係兩情相洽故立此筆據至其盤剝重利當將未付之錢免追可也太守以該洋人連犯三罪請爲管押于譒譯官允商酌再辦太守卽將王謝氏申斥交王沈氏領回 
[英界公堂瑣案]  
　　○朱桂芳稱晚持畫眉鳥在致遠街茶館突被王阿林將鳥奪去爲此訴捕送案胡炳芳翁阿才同供找等以籠鳥爲戲昨在大馬路北首突遇周阿寶等四五人奪我之鳥爲巡捕拘周送案王阿材供與朱相識不敢奪鳥周供此鳥係我向友人買來有胡翁二人指爲已物致與爭論賣鳥之人可以交案惠捕頭禀王周二人皆不安分者請辦以儆陳太守隨判王周各責百板均押一月畫眉鳥給朱領去○華捕稱伶大黃月山雇東洋車因嫌車夫施車不快以致爭毆車夫蔣華桂大聲呼呌故將黃將二人帶至捕房蔣稱左腰已受內傷及送醫院據醫生云並無內傷今特請究黃供並未毆伊陳太守騐得蔣華桂　面畧受微傷判罰黃洋一元作養傷費 
[來信照登]  
　　○鄙人幼失怙恃家貧不能讀書年十四便入塵而習賈僅課九九數他則無所授受也如是者又數年嗣以謹愼爲東人所信任然當投桃報李之時一紙書輒如武靈王之扛鼎雖極盡折　之力終不能達胸中之意愧恧何如不得已婉叩之同事之老友而墨守者又僅以凡牘字彚兩書爲枕中祕久之雖能默識筆畫而終不能滔滔詞令千里一如面談一日以茶叙適遇錢業中之少年知余苦因謂曰申報一道實吾輩中之玉杵金　也何不取而閱之顧其人纔弱冠而吐屬翩翩意其或於此三折肱者歸卽如其教不數月而昔之囁嚅者至是若探喉而吐大喜過望并舉以語同人始知商旅中之以申報爲先知先覺者十居八九卒無一不心明若鏡手敏如流轉悔區區者不早以千金求海上良方也正談笑間有靑靑子衿數輩來皆舊識也彼此間答亦云近來塾中子弟多苦古文之艱深不若申報之顯而易見易以啓人蒙瞶遂一如顔高之弓皆取而傳觀之因爲屈指某某皆以從事申報而得端莊流麗之文名者僕頗不解再請間于鄉免達據稱以前申報不過屬詞比事而已近則筆墨典雅意雋而語新閱之使人心悅神怡故置之案頭可無玩物喪志之慮也僕身受申報之益居然爲盲者之忽明跛者之忽履不禁舞蹈以博海內諸君子一噴飯焉癸未元宵後三日滇南汪之楨謹啓 
　　右書萬里郵來幸未入殷洪喬之手封外又注云隔千里兮共明月切祈寓目諸君子鑒其銜環銜石之忱勿僅以覆醬瓿是禱眞可謂具苦心者矣本報不忍沒其眞摯故照登之本舘附識 
[增馬雙珠眉史並乞諸吟壇賜和]  
　　○菱花靑徹映冰壺螺黛輕描付玉奴多少畫眉京兆筆春山合讓馬雙珠　團將花雪作肌膚莫是當年塞上酥施粉施朱潭不是容華誰似馬雙珠　燈前酒後聽吳歈多半難吹一一竽宛轉欲教人動聽嬌喉惟有馬雙珠　徐陵架上舊珊瑚西抹東塗興不孤題遍春江花共月吟懷時繫馬雙珠 
　　餞春客戲筆 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
