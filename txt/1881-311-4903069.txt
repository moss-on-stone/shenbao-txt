# 1881 - 311 - 4903069

 

Page 1

 
 
[論直𨽻積案之多書李伯相疏後]  
　　刑獄爲地方官所愼重凡州縣延請幕友必擇老於申韓者相助爲理而司錢穀者反讓右之郎歲奉束修亦較錢席爲重盖錢席有歲定上下忙奏銷各項陋規遇有緩蠲等案尤多閒欵派分往往倍於束修至刑席則諸欵皆不得沾潤僅恃束修以資館况若希圖意外進欵惟有於訟案中略事生發而東賓之聲名大有關鑿故就館者無不以品行自勵而延友者亦皆以高潔相期有寍厚其脩脯而不以與錢席軒輊爲嫌者雖然幕道規矩亦有南北之殊南中錢漕爲重而北省則錢穀一席大都兼於刑名州縣延友以刑名爲專門之學鄭重敦請而友亦自以刑名爲任凡訟案則親自辦理而於錢榖公事委之門人但使無甚出入卽不任咎亦有訟案繫多擇重自理而日行事件則以門人批之者故南中雖亦重視而北省之刑席其聲價尤高人一等也然竊有所不解者北省旣重刑友若此則刑名案件辦理宜勝於南中非但比例擬罪惟明惟允就使民間好訟動輒呈控架揑虛誣看似情節重大而按之無非刁唆者亦應一懸批示而無情者懾服一經審訉而虛僞者立明或結或銷先與東人商妥當堂判定可也何至積案日紛延不銷結哉乃昨讀李伯相奏疏稱前因直𨽻各屬積案甚多奏定清訟章程設局辦理自同治八年起至光緒三年十二月底正共結銷新舊各案三十三萬八千餘起先經奏報在案今又查核自光緒四年正月起截至七年六月底止又結銷大小各案七萬九千餘起嘻何積案之多耶夫此等訟案豈皆有罪名之可擬至於詳司詳院咨題覆轉而後謂之結哉大抵刁狡之流妄生事端以輕小之情節架砌而爲重大之案以冀拕累多人逞其私忿而後快於心也其事不過鬥毆債久與戶婚田士之類或爲貧富不齊欺壓索詐者有之或則仇隙未解借端傾陷者有之當夫投呈之時先存圖准不圖審之心故原告一帋已呈卽亦不復催問官雖示期傳訊而差役蒙蔽案中人証永不傳齊爲時旣久署中亦遂高擱官閱過而已忘幕曾批而不省而外間差保視爲利藪恣意勒索亦若罔聞矣夫州縣到任例行告示凡訟案無不隨到隨審隨審隨結此雖虛行故事而本官未始不以清案爲心亦嘗分別新舊編期示審無如積習相沿牢不可破前任移交數千百起卽殫一年之力而亦不能徧故往往勤審於前而懈弛於後也此風各省皆有原不宜專責直隸然夫有如直𨽻之多者直屬不過百餘州縣以疏中所稱計之前則積八九年分至一縣各有二三千起後四年中亦各得七八百起縱好訟甚於他省然此若干起中詎無可以一審卽結者而乃必懸其案以至於今日乎嘗爲探原立論而知直屬辦案之懈正由於幕友之無人也直屬就幕者不若南中之各有師承其始至保定府署學習擬批起稿等事謂之進班而進班之人則大率自南中往人苟文理稍優諳練世務或熟習公事在南中雖曰人滿而以眞學問獲眞知遇失亦非難何肯年及壯長而遠游謀食下至與胥徒爲伍故去者皆南中讀書不就學幕難成之輩其進班之後但將公事套語硬記胸中遇呈擬批遇案引例以聽府幕之去取苟幸有一事相合則內署已識其人而若人亦自誇於儕輩轉瞬各屬調任必向府署延友而帮辦位置居然到手若其東人公事　頇而若人又會趨承則帮辦卽爲正辦束修千金不難產致彼方高其聲價闊其排塲之不暇何肯終日據案勤於辦事者卽使肯勤而彼學間識量止於如此容有反覆尋思而一籌莫展者其力不能爲則亦置之高擱而已有不日積日多者乎雖然保定出身之幕友固多絀漢而亦有閱歴諳練之才此原不能一語抹倒獨奈何著名之人愈少而慕名之人愈多以至極闊之友以一人而兼至十餘處每署留徒一人或親戚子姪輩居之遇有緊要事件則包封傳遞餘則模糊代辦矣夫一人精神有限貪居盛名而又輕受厚俸雖心存謹愼不肯草率而無如見聞不廣卒至於錯亂廢弛而不自知此州縣之積弊所急宜挽救者也李伯相督直多年知各屬積案之多而奏辦清訟已見成效若更思直𨽻幕友之難而嚴勛州縣愼重延人則庶乎積案可以清其源矣 
[恭錄　諭旨]  
　　○九月十六日奉　上諭恭請　孝貞顯皇后梓宮至候時　蘆殿之工部夫役等着加恩每名賞給一兩重銀錁一個由廣儲司支領欽此同日軍機大臣面奉　諭旨本月二十二日着推班欽此 
[津沽寒信]  
　　○天津十五日大風揚沙天色陡變居人半服皮衣是夜沍寒重衾不暖一夜北風緊溝壑皆氷十六目立冬是日凌晨嚴寒更甚是殆本月見氷之第一日也現當秋九十月爲小陽春應有陽回未必遽冷凍河恐當到大雪後云 
[發封票店]  
　　○杭垣黑橋衖之恒泰升號分售呂宋小票於本月初倒閉曾列於報兹悉該店主孫小齋以賭輸六百餘金大爲虧空取彩者紛來沓至不能應忖遂致激成衆怒將店中一切裝飾盡行打去孫見勢不佳登棲暫避衆卽追逐上樓樓中衣物亦遭搶奪大半店已蹂躪不堪而買票之人愈集愈衆中者皆欲取彩不中者亦索原本兼買十一月份票者得信後亦成羣而至以爲店旣倒閉宜還票價孫旣理屈又復途窮卽破產以償仍屬不敷而終日之打門破扉者洶洶不巳玆由其親友商議斡旋禀求錢塘縣尊將店發封入官恐遭衆人拆毁也一面擬再央人出爲理直但恐十一月對號單到後大事更難了結現經錢邑尊領有嚴諭示禁而城中各店之寄售大票者亦恐殃及池魚盡將招帖揭去云 
[客民傳聞]  
　　○杭屬之瓶　鄕客民械鬥一事經許雪門太守處置後業已安堵玆據傳聞謂該處鄕耆社長等日前有密禀到省謂各村之客民現屇秋穫已畢各爲酬神之舉重陽節大設牲牢敬神聚宴凡屬客民遠近無不至者酬神後且拜告天地各飲雞血酒一杯以爲歃血之盟窺其意似將蠢動預爲約期起事者其細情則無從探聽云云友人函述如此未知實係如何而杭垣之湘軍後營忽於十六日拔隊起行亦末知札調何往也 
[攺令不遵]  
　　○福州船局內每日工匠入廠向有一定時刻夏秋時早五點鐘入廠十一點鐘吃飯下午一點 
 
 

Page 2

 
 
鐘上工六點半鐘散工冬春時早六點鐘入廠十一點鐘吃飯十二點鐘上工五點半鐘散工較之滬粵津各局其功夫已有加無减福局之工匠亦安之若素玆聞八月十八日爲中秋節後開工之期許總監工嫌舊章不便欲改工匠入廠時刻請局憲黎星使先行示衆其餘更攺各欵皆有條陳除末經布行者容再探錄兹先將攺早作工時刻一條列供衆覽其略云憲諭向例各廠工匠響號時入廠點名更換衣服約需一刻有餘嗣後應於上工之前一刻先行響號各匠卽到廠點名至應開工時再響號一次各匠一齊作工如有故延由監工員紳查明罰辦等語查此諭係十八日早布行是日開工係早六點鐘入廠十一點吃飯十二點上工及十一默三刻先行響號催各匠入廠而各匠或因吃飯未完或因有事未畢經東攷工所西攷工所健丁營各員弁督催再四工匠始投箸而起牽衣而行迨至廠口仍站立不肯前進必待大鐘打十二點始允進廠點名幸得各員紳勸導再三不致鼓譟停工翌日公請憲示仍照舊時刻上工以示體恤方各安靜夫號令不時古人所戒苛刻其下仁者不爲十一點響號吃飯十二點響號上工則歇息之時無幾保必攺早一刻使若輩無停足之候乎有督率之責者當知權衡可否也 
[將起沈船]  
　　○前述太古洋行之北海船駛至廈門相近處觸礁沈沒擬從香港取到機器將船起出玆聞機器業已取到卽日可動工起船也 
[夤夜扒城]  
　　○本月十六夜寍郡京班戯子林椿森在城西澤民廟演戯畢意將歸寓因城已閉遂扒上城垜適被巡城兵弁撞見扭住次日由管門委員送縣當經秦邑尊訊明情由因其違禁喝笞百板枷號半月發東門示衆 
[禀請修廟]  
　　○甯波府文廟之人成殿忽生白蟻若不赶緊換料拆造一經傾倒需費浩繫是以紳士楊鴻元等請爲籌俻捐欵餘存項下興修約尚不敷洋二三千元又擬於寍厘局借領洋二千元仍由紳等向闔屬殷富勸捐歸還等情聨名禀府並候申詳藩憲曁通省厘捐總局並移寍屬厘局照行撥發現已開工該紳等務選乾潔合用之材以期歴久不壞事竣將實用數目開報本府存案其籌俻項下收支數目仍專案開摺禀報以資查攷云 
[負心涉訟]  
　　○男女相悅之情往往好事多磨良緣難續然或有格於勢者有限於力者雖曰負情尚可原情從末有忍心害理如蘇城之某生者生於前數年間與城中某庵女尼有私尼艷而多財粗知文義自幼出家頗以清規自守生則年少翩翩風流自賞旣具宋玉之姿又擅韓壽之技初遇時以進香禮佛抄寫經卷爲媒得通款曲旣而情投意洽誓海盟山祗以生靑氈一片無自安排金屋尼乃儘出所蓄效蕭梁故事贖身於清靜之門先於鄕間隱居蓄髪待至髻擁螺紋髩垂鴉影始共入城稅屋雙宿雙樓居然伉儷自是衣服飲食均取給於尼尼絕無吝色盖生視尼如妻尼卽視生如夫也居數年生男女各一但日引月長安居坐享牀頭金盡不能如取如携生乃不第色衰愛弛而且財盡情忘復於他處尋芳獵艷絕足不至尼所凡一年餘靑鳥無因黃鶴不返尼不得已携其子女歴訴原情控於元和縣署邑尊提生開導諭其返璧秦庭重諧舊好而生則心腸似鐵口舌如簧且謂聘則爲妻奔則爲妾并以其不守婦道將爲買珠還櫝之舉尼則誓死相隨不願琵琶別抱情詞悽切聞者爲之黯然邑尊體貼人情將生暫行發學冀其追念墜歡不致終成决裂第生之得新忘舊重利輕情如此其品已可槪见矣 
[易棺成殮]  
　　○蘇人某翁年六旬餘長六尺有奇前数年間翁自備壽木一具當其拚合之時卜其日更卜其時匠者運一斤施一鋸必親自量度恐其斵而小也拚合旣具施丹施漆不惜工資不計時日又復盛以錦套寄至僧𤲅每逢朔望必親往燃燭焚香對棺拜跪繼又撫摩諦審良久始出月之二十間翁病氣絕家人取棺安殮親友畢集僧道分排迨捧尸入棺則棺短於尸約有尺許格不能入由是廢置舊棺更覓新棺又越日而始得成殮云 
[危橋待修]  
　　○浙杭武林門外湖墅大關之北有一橋曰啞吧橋失修已臘百年矣勢將傾圮望之駭然橋上日有行人橋下又多船隻如一坍塌官塘大河亦將因之塞斷商民大害莫過於此竊思兵燹後各直省俱有工程局或橋或路皆由局修理獨此橋竟置之不理諒在城外官紳未嘗計及耳又聞重建此橋非五千金不可若現在拆下修理三千金足矣是以浙省官紳苟能及此時而雇工修葺亦一善舉也 
[賠値佳談]  
　　○金陵諶君詩書之裔以進士出仕北省州縣年逾花甲乞休歸里鳩工新其舊宅土木大興借近隣劉姓空屋爲工料所近某夕工人他出遘火於竹頭木屑中時値陰雨行人稀少迨烈𦦨上升居人始知鳴鑼警衆水龍集救而新創者尚未豎架舊存者已一炬成灰矣事後街談巷議持論紛紜有謂劉姓本屬空宅旣係諶姓借用而劉罹無妄之灾應歸諶姓賠造有謂諶之工匠雖不戒於火而實出無心且回祿之罰天意存焉諶縱牽涉其間究嫌賠造過重好事者於是從旁觀釁孰知劉絕不芥帝諶亦深自引咎照屋估値約計銀六百兩如數兌付劉亦並不入己現已議葢公所添置水龍兩造各得其平而里黨從此受益賢賓主度量襟懷洵非流俗人所能窺測也 
[擬轟沈船]  
　　○天津前有一夾板船自日本載煤而來距已泊碼頭全船沈溺其沈船處卽在津郡招商局碼頭下津郡河道本不寛闊加以該船沈沒河旁來往各船更形不便現擬安放水雷將船轟起免礙河道而便往來已探明該船沈沒處所插標記認安置水雷不日將轟擊矣 
[戰艦開行]  
　　○中國在英國定購之戰艦兩艘一名揚威一名超勇駛到上海後畧需修理卽行分在虹口老船廠與祥生廠興修嗣聞修竣准備開船玆悉昨日下午該兩船已鼓輪啓行北赴津沽矣 
[扭控欠帳]  
　　○前日午後有穗祥松盛萬興豐和等四家米行及保泰等錢莊扭現在虹口虹橋堍開普泰來米舖之廣東人黃贊及管事之本邑人郭寶生至英會審署喊控聲稱郭向彼等購貨往來約被欠洋八百餘元黃不付帳勢將避匿爲此急行扭送求理陳太守飭原告補詞呈核郭姓交保黃姓管押候訊 
[馬車撞壞]  
　　○昨午後有華人自行拉韁行至靜安寺左近適遇西人坐轎式之馬車由馬夫拉韁對而駛來華人急避業已不及致相碰撞華人翻身跌出車亦損壞不堪西人之車堅固稍有損傷而華人受驚已面色如土西人下車看視謂華人不善駕馭至現在相碰咎固在我馬夫不肯左避而論租界例華人不得自行拉韁亦非無咎可兩勿計較隨自登車馳去華人亦令爲夫收拾壞車而返云 
 
 

Page 3

 
 
[光緒七年九月十一日京報全錄]  
　　宮門抄○上諭三道錄前○發抄　旨四道○護陝督楊　奏　　　　　　　　　　　　　　　　　　　　　　恭報歲試完竣並舉行科試摺子○湘撫李　奏爲請兼襲世職夾片○護陝督楊　奏按　　　　　　　　　　　　　　　　　　　　　　聞夾片○直督李　奏據咨陳明夾片○劉大臣溥等　奏爲奏聞摺○九月十一日兵部　　　　　　　　　　　　　　　　　　　　　　　　明陵回京請　安○阿公續假一月○芸公續假十五日○武震吳宗蘭各預備　召　　　　　　　　　　　　　　　　　　　　　試用令王佑齡等署太寍等令奉　旨知道了欽此○岑毓英奏𣳻司張夢元交卸台灣　　　　　　　　　　　　　　　　　　　　　　　奏試用通判榮浩期滿甄別奉　旨吏部知道欽此○又已革通判陶用中等完繳欠項　　　　　　　　　　　　　　　　　　　　　　護理陝甘總督署理甘肅布政使臣楊昌濬跪　奏爲已革道員王夢熊請獎捐項已廣　　　　　　　　　　　　　　　　　　　　　　　鑒事竊臣於光緒七年五月十五日准戶部咨內閣抄出湖南巡撫代奏已革道員王　　　　　　　　　　　　　　　　　　　　　　年四月二十二日軍機大臣奉　旨著李明墀咨行陝甘總督查明辦理該部知道欽此等　　　　　　　　　　　　　　　　　　　　　　先後咨會到臣均經轉行查明辦理去後玆據辦理甘肅善後局司道詳稱遵查此案前於　　　　　　　　　　　　　　　　　　　　　　　清册到局因各捐生請獎麵觔核與原捐數目並獎章不符駁令更造嗣據總辦秦安糧　　　　　　　　　　　　　　　　　　　　　　開辦糧以來倚勢欺害人民銜怨且抹去原捐合例之人將與伊共司視友及素所狎眤　　　　　　　　　　　　　　　　　　　　　　　蔣所檢殘帳添攺揑造勒限立交不堪逼迫至伊所叙諸人獎叙未敢妄議然其夥粒未捐　　　　　　　　　　　　　　　　　　　　　　敷行該局轉飭靜寍州傳提兩造調騐帳目訊辦迄令多年該員於飭發獎册迄未更造復　　　　　　　　　　　　　　　　　　　　　　輸又未便置之不議是以呈請前督臣左宗棠核明銀數彚入歴年捐輸項下奏請加廣舉　　　　　　　　　　　　　　　　　　　　　　柳龍矇獘捐案各情若非飭令該革員回甘質訊終難折服其心會詳呈請奏明辦理等情　　　　　　　　　　　　　　　　　　　　　　楊岳斌飭委在水洛城設局勸捐糧石以濟軍食該處紳民先後報捐糧料銀錢造册請獎　　　　　　　　　　　　　　　　　　　　　　提究該革員避遁不到以致懸案莫結上年潛赴湖南以各捐戶吵閙不已難以家居　　　　　　　　　　　　　　　　　　　　　　　權王植槐等所控各情非提集兩造質訊明白不惟無以折服該革員之心而亦無以清不　　　　　　　　　　　　　　　　　　　　　　　態迅速回籍以憑傳案質訊而免懸宕外理合恭摺陳明伏乞　皇太后　皇上聖鑒訓　　　　　　　　　　　　　　　　　　　　　　○甘肅學政翰林院編修臣鄭衍熙跪　奏爲恭報甘肅歲試一律完竣並舉行科試情形　　　　　　　　　　　　　　　　　　　　　　將考過甘省南西北六府三直𨽻州歲試恭摺具奏在案本年二月二十一日臣於省城起　　　　　　　　　　　　　　　　　　　　　　附平凉棚考試順道迤折而南接試階州循例階州歲科並試旋卽舉行秦州鞏昌府蘭州　　　　　　　　　　　　　　　　　　　　　　對題由驛遞至烏魯木齊都統考試一俟文卷轉遞校定取錄另文彚咨綜計各屬歲試一　　　　　　　　　　　　　　　　　　　　　　錄取查慶陽府有上屆扣留未取學額三十一名本年歲試臣酌量補取府學七名安化縣　　　　　　　　　　　　　　　　　　　　　　名惟環縣尚扣留一名並董志鄕學二名末補武學前屆共扣留四十四名經臣補取府學　　　　　　　　　　　　　　　　　　　　　　名餘仍扣留亦庸使之缺毋使之濫也臣謹按慶平涇固地方士習尚屬敦謹文理則問有　　　　　　　　　　　　　　　　　　　　　　　州蘭州府文風有蒸蒸日上之勢鞏昌府屬亦漸近文明此臣考過歲試接舉科試大　　　　　　　　　　　　　　　　　　　　　　　進卽多一眞才上期副　樂育之殷懷下益暢　右文之盛治日兢競與多士相磨礪冀　　　　　　　　　　　　　　　　　　　　　　　後調考西路科試所有微臣考過甘省歲試一律完竣其册卷臣已另文咨部查照謹將　　　　　　　　　　　　　　　　　　　　　　訓示謹　奏軍機大臣奉　旨知道了欽此　○○李明墀片　再查定例兼襲雲騎尉人　　　　　　　　　　　　　　　　　　　　　　部等因玆據新寍縣知縣陳建常詳據簽分兵部職方司行走候補郎中劉思訓呈稱新寍　　　　　　　　　　　　　　　　　　　　　　年四月在湖南艮沙縣屬清港口勦賊陣亡經部議給雲騎尉世職襲次完時給子恩騎尉　　　　　　　　　　　　　　　　　　　　　　伯叔姪以堂姪思訓過繼爲嗣玆劉思訓由監生中式光緒二年丙子科本省鄕試舉人報　　　　　　　　　　　　　　　　　　　　　　騎尉世職造具宗圖册結由縣詳請奏咨前來巨核與兼襲之例相符除册結咨部外理會　　　　　　　　　　　　　　　　　　　　　　大臣奉　旨兵部議奏欽此　○○頭品頂戴護理陝甘總督署理甘肅布政使臣楊昌濬跪　奏爲已　　　　　　　　　　　　　　　　　　　　　　　　　　　　　　聖鑒事竊查武威軍中營副哨長藍翎侍衛李登第於光緒四年十二日間私自離營經前督臣左奈棠奏明請　　　　　　　　　　　　　　　　　　　　　　　　　　　察使魏光壽詳據蘭州府知府恩霖督同候補直隸州知州德彬會審據該革弁供稱年三十三歲甘肅華亭縣人南　　　　　　　　　　　　　　　　　　　　　　　　　　　　武進士挑入藍翎侍衛奉派鑾儀衛當差光緒元年十月請假回籍省親四年正月因資斧石繼禀由本管統領詳　　　　　　　　　　　　　　　　　　　　　　　　　　　　事想去到肅州一帶探親約計不多日就可回營仍把衣物等件存留營內私自起身沒有先時禀明不料到肅探親　　　　　　　　　　　　　　　　　　　　　　　　　　　　本管統領將革弁叅革行文查拿心裹害怕就回來自行投首的實係一時疎忽並非有心脫逃等供據此恐係　　　　　　　　　　　　　　　　　　　　　　　　　　　　　律載斷罪無正條者加减定擬各等語此案已革藍翎侍衛李登第奉准留營派充副哨長不知檢束屢悞操防於　　　　　　　　　　　　　　　　　　　　　　　　　　　　殊屬不合惟該革弁中途患病聞拿自首究與實在潜逃者有間自應量减問擬李登第應於將弁在營潜逃嚴拿　　　　　　　　　　　　　　　　　　　　　　　　　　　　以示懲儆等情由司核明轉詳請 
 
 

Page 4

 
 
奏並稱該革弁犯事到官在光緒七年五月十四日恭逢　恩詔以前應否援减隨隨聲明聽候部議等情前來臣覆核無異相應請　旨飭部查核議覆施行爲此恭摺具　奏伏乞　皇太后　皇上聖鑒謹　奏軍機大臣奉　旨刑部議奏欽此　○○鄭衍熙片　再臣經過隴東隴南自春徂夏雨暘應時民情安堵咸慶有秋惟於六月二十五日臣自階州試畢回省行至階州屬之㸒落地方忽値地震殷收如雷屋瓦動搖片時始定此查該處尚未成灾後聞階州各屬及禮縣等處灾傷輕重有差臣係在途次目擊情形謹附片奏　聞軍機大臣奉　旨知道了欽此　○○李鴻章片　再道府府縣無論何項勞續保歸候補班人員均自到省之日起予限一年詳加察看出具禀實考語奏明分別繁簡肅用茲查有順天差委候補知縣王昌言到省一年期滿例應甄別府尹巨甫經到任例不出考兼尹巨以該員王昌言心地明白奮勉有爲咨請核辦並據藩𣳻兩司詳請呈奏前來臣查該員堪勝簡缺俟有應補缺出照例序補歷履歷冊咨部外理合會同兼管顺天府尹童華顺天府府尹游百川附片具陈伏乞　聖鉴謹奏軍機大臣奉　旨吏部知道欽此　○○奴才溥楙載燦紹祺跪　奏爲辦公需員籲懇　天恩俯准請將年洪司員暫留任二年以資熟手恭　奏　聞仰祈　聖鑒事竊查　奏陵禮部現任郎中桂斌於光緒元年十一月二十五日到任連閏扣至本年八月二十五日六年期滿應行給咨赴部以備騐放惟查　泰陵禮部郎中向例堂理關防辦理　六陵禮部奉祀事務非謹愼勤能之員難期得力奴才等查關防郎中桂斌自到任以來並辦理　六陵禮部奉祀一切事務均臻妥善人亦謹愼可靠洵屬得力之員未便遽易生手案查前准吏部咨稱嗣後　陵寢曁盛京現任司員按照奏定章程祗准留任二年遇有各項差使不再派往等因奴才公同商酌遵照部定章程合無仰懇　天恩俯准將　泰陵禮部郎中桂斌留任二年以資熟手如蒙　恩准奴才等不　冒昧理合恭摺奏　聞伏乞　皇太后　皇上聖鑒謹　奏軍機大臣奉　旨着照所請該部知道欽此 
[浙省撫轅抄]  
　　○九月十六日補用同知莊濟泰禀知藩台委上虞縣公幹差叩辭　署錢塘縣湯禀請十八委詣　上天竺法嘉寺　觀音大士聖誕預禀行香並同日祭　上天竺山神祠呈禮節祝帛送藩憲用印委署德清主簿顧　禀知藩台委署叩謝　○十七日刑部主東趙蓉鏡由湖北籍晉　過浙親拜補用同知何恩烰禀知奉藩台委杭屬勘荒差　通判　肇　　　　　差　　旨　蔣祥榮禀知丁父憂叩辞回籍守　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
