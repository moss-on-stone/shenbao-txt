# 1907 - 170 - 4912277

 

Page 1

 
 
   
 
 

Page 2

 
 
上諭 
[五月十五日奉]  
　　上諭鴉牌爲民生巨患上年降旨禁烟諭令政務處妥議章程通飭京外各衙門一體甲禁本年三月復諭令各飭所屬於栽種販賣吸食各項遵照奏章切實辦理朝廷關懷民瘼此事斷在必行著順天府各直省將軍督撫嚴飭所屬實行禁止務令家喻户曉痛除痼疾所有進口洋藥應由各海關認眞稽查至内地栽種土藥地方尤當照按奏定期限逐年遞減並着嚴定考成如果所屬地方各官實力奉行著有成效准予奏請奬勵倘或因循粉飾陽奉隂違亦卽指名嚴叅請旨懲辦仍著將種烟地畝切實查明詳細列表分年進呈以昭核實用副朝廷爲民除患之至意欽此 
[宫門沙]  
五月十五日召見軍機李經方薩鎭冰 
代 
[旅滬常府紳士致惲薇孫學士書]  
　　薇孫學士閣下自善化開缺回籍之命下。論者以爲如善化之委蛇朝列。内政外交。碌碌無所補捄。自辛丑迄今。雖屢遭彈劾。而閣下一擊之始中。擊之誠是也。顧自辛丑迄今六七年間。内政外。交種種失敗。寗不足爲善化罪。而閣下廻翔清要。彈劾曾不一及。是閣下心目中。天下人所責望於善化者。舉無足以瑕疵之。而齗齗焉數其罪狀之最要者。乃曰暗通報館。授意言官。致聖明譴責之加。並遣派大臣查辦。使天下後世。疑閣下之劾善化。並不係乎辛丑迄今六七年間内政外交。失敗之過。僅此數月間報館言官。與一二權貴。互相齮齕。亦互有勝負。而閣下乃如隔岸之觀火。以爲是互相齮齕者。非暗通而授意焉不致此。奮臂一呼。而得此最後之效果。閣下之意。寗不謂愈於頻年參劾無效。曾不足以撼善化者。能如是。是亦已足。使頻年參劾者。亦將服閣下一擊之技之神。則誠閣下之神乎其技。而令人不可思議也。閣下原奏。度已發抄。海濱跧處。尚未寓目。以最近言之。似指報館揭載段芝貴獻妓納賄之事。所謂言官者。當卽趙御史啓霖。意謂趙與善化同里。報館記者。或一二與善化有連。曰暗通曰授意。更軼出乎風聞言事之常例。而援理想以言事。夫使據理想而可以言事。則閣下今日之參摺。卽謂閣下喑通彼一二權貴而彼一二權貴。卽爲授意於閣下之人。設有人以此言扼閣下之吭。而閣下危矣。且閣下生平。亦有所彈劾矣。一人蹶於前。一人起於後。彼蹶焉者。報不疑閣下爲暗通爲授。意而江蘇同鄕逹官。亦幸無如今日善化地位之比例。否則若閣下者。縱能如趙啓霖之無所顧忌。而我以之加人者。人亦將加諸我。而江蘇。同鄕逹官之在朝。或平昔與閣下有連者亦危矣。不寗唯是。推閣下之意。充類至盡。將言路諸臣。有所陳奏。必先瞻前顧後。其介乎暗通授意之疑似。則必箝口。結舌。寗免自累以累人。舉朝佌蓛索索然無生氣。偶有一二謇諤者流。稍露頭角。則凡爲其同鄕親故亦皆必人人自危矣。夫以語言文宇羅織人罪。此歷代叔季之秕政。然猶曰有語言文字可以罪之也。若曰暗通授意。則更無語言文字之可求。而閣下遽據以爲掊擊之具。并其人生平正當之罪狀。轉湮没而不宣。是閣下此舉寗非爲嫉視報館言官者。伈伈俔俔。而作其鷹犬。善化之去官。何足深惜。獨不識閣下自視於趙啟霖爲何如。天下人之視閣下。於趙啓霖又何如。以意度之。閣下之沈滯講帷者歷有年。所扶摇直上。勉旃自愛。當不讓吾鄕人朱寶奎越次超擢之。專美於前也。夫閣下生長名閥。承鄕先逹之緒餘。東林氣節尚矣。本朝如趙恭毅北江淵如諸老。直聲亮節。照耀至今猶未沬也。卽君家大雲先生。亦以直道不見容於時瑞金一令。不終於其任。而當世崇尚於所著述。稱爲陽湖派。夫非氣節與文章相切劘之效歟。閣下自入講帷。屢有陳奏。並聞有以兼金鬻摺。欲洩忿於邑之宰官者。却之不爲動。私心竊喜。謂閣下。固將武鄕先逹之後塵。而大有光於桑梓也。今日之事。固知非壹出閣下之本心。但或有至可歆動之物。逈非向所謂兼金比者。以臨乎其前。西人之言。謂之腦筋震盪。中儒之言。謂之天人交戰。閣下處此。幾幾不能自克也。此言而然也。天下所視爲至可歆動。正天下人所視以爲至可姗笑。 
 
 

Page 3

 
 
而一二朋好所引爲至可太息流涕者也。如其否也。則閣下其剖晰陳奏。使聖明在上。不至炫惑於何者爲暗通。爲授意。何者爲非暗通。非授意。而釀爲莫須有含沙射人之暗潮。並正善化之罪狀。知朝廷罷斥之意。不在彼而在此。庶足以蓋愆而雪恥矣乎。至於報館爲輿論之代表。東西各國。皆得與政府直接。固無害其爲通。又安所用其暗。中國政體未改。故言官尚爲執持公論之地。况預備立憲之詔下。庶政當公諸輿論。則一切發表公布。自有正當之秩序。更無所用其授意。自係另一問題。不復覼縷。某等忝共鄕邦。愛閣下之深者。故不覺責閣下之切。詩曰人之多言。亦可畏也。又曰。他山之石。可以攻錯。某等怵於人言之可畏。不敢不一施其攻錯。幸亮察焉。　旅滬常州府同鄕　汪　洵　吕景端　陸爾奎丁同曾　孟　森　程炳熙　沈同芳　孟昭常　劉　垣　商文蔚　胡爾霖　曹啓驤　孫錫庚　儲藴華　朱楚善　蔣維喬　蔡文森　楊鼎復　史光漢　楊名浩　吳欲鳴　儲勲章　沈　頤　莊　俞　顧　淵　鄭　渠　同謹啓 
　　附旅滬常州同鄕致本館函致惲學士書日昨始經同鄕簽名且斟酌定稿今日甫繕發須發後再送報館頃見上海報所登係未定之稿不知何人送去至祈貴報館速將去稿登錄代論尤好並將同鄕姓名一律登出蓋此係個人出名並非用同鄕名義也（上海報誤爲同鄕會）常府同鄕公啓江蘇敎育總會代遞 
專電 
[電一北京　　　（十五日午前九點）]  
優貢朝考定六月中旬舉行（大） 
[電二北京　　　（同日午前十點三刻）]  
外務部尚書吕海寰卽需晋京奉旨著盛宣懷續辦商約並著袁世凱張之洞參預妥議（章） 
[電三北京　　　（同日午前十點）]  
湘撫岑春蓂電奏測量洞庭湖由岳州至常德共設浮標十二座請撥欵興辦（愈） 
[電四北京　　　（同日午後七點一刻）]  
外省官制不日將發表（情） 
[電五北京　　　（同日午後作點）]  
海軍處議定共設六司（一）機要司分設　制度　籌械　駕駛　輪機　四科（二）運籌司分設　謀略　敎務　測海　三科（三）儲備司分設　會計　服用　屯積　三科（四）船政司（五）醫務司（六）法務司以上三司不設分科（句） 
[日下近聞]  
　　岑雲帥在京時卽擬將軍機處裁撤另行組織新内閣嗣過天津商之袁吕保袁亦竭力贊成故近日京師官塲咸謂雲帥十日假滿或者未必赴粤將重行來京以期逹其目的云雲起蛟龍扶日月夜看星斗夢京華我國中興之盛其將於雲帥基之乎 
　　禮部咨行各部院衙門略謂本年保送舉貢經本部附片奏明二場考試專門請添派長於各種科學人員以資襄校等因相應行文貴衙門遴訪三品以下各官有深通算學地理財政兵事交涉鐵路礦務警務外國政法等科開列名單於初八日以前開送到部惟每員須兼通數門至少亦須通兩門方可開送云云各衙門接到咨文當交各司酌保乃各印稿向同僚訪詢不論有無學問但願保送者皆得列名於是紛紛求保竟有目不識丁之人亦開列長於某某科學彚單咨送聞各部中惟學部稍爲認眞有不合格者即行撤去其餘則漫無限制不加别擇雖由禮部開列清單請旨點派恐仍不免濫竽充數而已科舉之流毒有如是哉 
緊要新聞 
[福建武平縣又聞亂耗福州]  
　　探聞福建邵武府所屬之武平地方有三點會匪作亂勢甚猖獗匪首戴姓曾在外洋遊歷頗有膽力已與官軍接仗數次近有一股敗竄延平府界（西） 
[惠州亂事平靖捷音廣東]  
　　官塲現得惠州捷報謂栢塘内八子凹匪巢已被官兵攻破各匪分頭逃竄官軍即分兵追擊大敗匪於博羅之公莊横河及歸善之横力梁化等地方一面分兵在馬鞍地方堵截潰匪亂黨復大敗亡命奔逃已不成隊再加搜剿卽可平靖惟官兵人數雖多而惠屬道路崎嶇該匪又極悍猛非熟識情形斷難剿辦聞此次得力在胡統帶率惠屬東路各營及鄕團會勦而駐横力之洪守備及駐淡水之李營弁尤爲勇武云（皮） 
 
 

Page 4

 
 
[粤省海口戒備之嚴密廣東]  
　　聞粤督前日有密電致碣石汕頭南澳各鎭道云來往南澳汕頭福建各船隻時有私運軍火槍械情事汕尾到香港之輪船亦時有匪黨搭附請分派得力熟識道路之弁勇於海岸一帶嚴密偵緝稍有形迹可疑之船户及詭異之徒卽行拿究以免偷越貽害等語（皮） 
[俄軍遠東根據地之更動]  
　　十四日東京電云俄國在遠東之陸軍根據地現有更動其細情探悉如下日俄開戰之前俄之陸軍根據地爲哈爾演其地與旅順口海參威聯絡形如三角可謂天險現在南滿鐵路已入日人之手長春吉林復在日人勢力範圍之内今昔情形逈異海參威與西比利亞聯絡不易且於東方鐵路軍事上之價值頗有影響俄不得已乃捨棄東方鐵路蓋以一遇戰時此路不足利用也遂將陸軍根據地移往義古斯嘎行將廣築砲壘以期鞏固並以樺太爲前障黑龍江鐵路將築至喀不羅斯嘎與烏蘇里路線相接可直逹海參威如是則樺太與海參威交通便利形勢不致隔膜此後俄之遠東陸軍舉動必據此形勢研究云譯字林報 
[鄂督反對募集内債]  
　　據確實消息度支部以目下財政非常困難欲以度支部出名由户部銀行擔保向各省督撫募集公債大省百萬中省六十萬小省三十萬議决後卽編訂章程而鄂督張之洞大不謂然致電該部謂各省財力亦俱支絀斷無餘力以應貴部之命云譯大阪每日新聞（穎） 
本埠要聞 
[江蘇敎育總會致江督端午帥書（爲沐陽徐氏放足被翁姑逼命事）]  
　　敬啓者據沐陽會員來函内附宋道康復報告沭陽徐姓婦因放足被翁姑凌逼斃命一事閱之曷勝詫異查纒足之弊前奉諭旨諄諄諭誡節旄所蒞尤苦口危言爲此邦人朂數年以來其風氣開通之郡邑習俗漸見其轉移而内地錮蔽之區官府之文告旣病其艱深社會之演說或疑爲委以至可寶貴之軀承數千年之積習而實行其矯揉造作之手段使四萬萬人半爲無足之民爲可嘆也徐姓婦以提倡放足致不爲翁姑所容凌逼斃命據所報告可謂奇酷獨不意同在吾帥景風淑氣之中而尚有此黯雨悉雲之慘其他尚何言按尊長凌虐卑幼至死律有明文至放足旣奉旨在前徐姓翁姑甘冐不韙罪以違制其又奚辭但此等鄕愚不識字者多尤鮮與上等社曾交接其嫉視伊婦之提倡放足以爲妖言惑衆猶之頑錮士紳嫉視一切新政而以爲甚於洪水猛默也普通敎育之消亡其流毒乃至此極尚何言哉唯報告中於氏夫叙述甚略翁姑嫉視其婦豈夫亦嫉視其妻歟沭陽人士風氣閉塞尚以爲婦死固宜喪心病狂良可浩歎獨不解宰斯邑者何以亦毫無懲剏而尚待學界之報告於宋道者轉報告於本會豈地方官亦以爲婦固宜死而嫉視此婦不獨徐姓翁姑及其夫男歟哀莫大於心死本會旣有所聞敢抄報告原函呈候察核應否派員或飭縣確查懲辦之處出自鈞裁不勝屏營待命之至（川） 
[預防虬港購買田地之糾葛]  
　　滬道瑞觀察昨據紳耆職監陸洪疇等公禀略謂上寶兩邑界河名虬港者淤塞已甚祇以荒歉頻仍未及開浚近各紳士擬於該港南北開闢商塲利益甚大而急於趨利者遂紛紛預購田畞并有團售於洋人者其田段四址出虬港者類皆出至半浜竊恐他日開築商場之後兩邊地主若照四址塡築半浜勢必潮水不通沿港田畆無可耕種求請迅飭上寶二縣出示禁止一面傳諭沿港地保凡在虬港左右買賣田地者已購者令於四址下塗銷半浜字樣未購者均不准出至半浜以全公益而杜後患等語觀察以上寶二邑界浜前被工部局築路塡塞迭請讓還迄未辦結虬港旣爲二邑界河沿港田畝均賴灌漑自應由各該縣會同勘明勒石示禁盜賣一面並查明左近業户契據所載四址果有半浜字樣勒令塗銷更正以杜糾葛業已札飭上寶二縣照辦矣（征） 
[上海禁烟事宜二十誌]  
　　滬道照會領袖總領事文照得城廂内外各烟館勒限六個月内閉歇限滿不閉及私行　燈售賣者分别查提罰辦前經備文照會貴領袖總領事查照旋於上臘初六日接展復文租界内各西員定可爲華人相輔而行惟不願在租界内倡先試辦等因推各國領事曁工部局之意無非恐華官在租界外地方未能實行禁烟之政策起見是以本道雖屢奉督撫札飭會商一體施禁亦迄不願於未經辦妥之前行文照會有拂各國領事不願在租界倡辦之意兹幸人心厭悔烟毒城廂内外各烟館均已遵照定限於五月十二日期滿以前一律閉歇當爲各國領事所樂聞現仍督同縣委隨時查察不准私自開燈售賣如違定行提辦務使永遠禁絶在租界内各烟館旣承允俟限期將届工部局可爲華官帮同辦理現已期滿自應認眞提議相應備文照會貴領袖總領事請煩查照所有租界内大小各烟館現擬如何辦理尚希酌定見示望切施行（琴） 
 
 

Page 5

 
 
江督致滬道電滬禁烟館限期昨日已滿曾否全行閉歇羣情是否相安租界内辦理情形若何望速杳復方元（鵠） 
　　滬道禀復江督電上海城廂内外各烟館除各署書差人等所開者勒限初八閉歇外餘均依限閉歇地方安靜足紓憲厪所有出力巡護之華商體操會及先期閉歇各烟館由道分賞銀牌以照激勸一面照會領袖提議租界限禁辦法俟議有端緒另禀其餘各屬照省章六月底爲限惟在官人役所開者似應提前勒閉以爲之倡擬請通飭遵照是否伏候裁酌澂叩（鵠） 
　　盛宫保捐地推廣習藝所盛杏蓀宫保昨日親詣總工程局與局董商議推廣習藝所事宜願將南洋公學餘地四十餘畆捐助興建俾租界烟館禁閉後烟業中人均得入所習藝並擬安設機器等件卽請南巿求新廠主朱子堯君賛助以期化導云（夏） 
　　滬道批上海縣禀查城廂内外各烟館旣遵禁令收歇凡東夥之向有烟癖者目宜設法戒除俾另行謀生本道亦已籌議及此然多設局所分地收養費大難籌不如製配藥丸交存工程局專派司事經理一面出示曉諭概准烟累之人前往報名聽候發給服用不取分文酌定章程限令定期戒絶較爲省便易行所需經費查有滬寗鐵路公司核給保安堂地價遷費銀三萬兩除動支遷葬各費外餘欵尚多可以分派作爲地方戒烟善舉之需設有不敷再由本道捐廉藉資湊濟仰卽會商工程局保安堂各紳董安籌辦理且報至灘地清丈局升科銀兩已奉督憲撥爲閘北築路之資果使綽有餘裕未嘗不可禀請通融挹注無如馬路工巨費繁道庫籌墊不資已借之欵旣須提還未竟之工尚待續撥實已自顧不遑所請應母庸議（返） 
　　上海縣批十六舗段董嚴應鈞禀閱禀慰悉十六鋪烟館一百八十餘户均能遵限一律閉歇該董等勸導得力深堪嘉賴仍希隨時查察倘敢於閉歇後陽奉隂違暗集燈吃據實揭報以憑提究押辦並飭知照　法領事諭令撤防法領事巨君前因華界禁烟恐有暴動飭令商　曁浦江兵艦水兵在界内梭巡防護並諭麥總巡嚴飭通班包探及落　中西華捕住宿捕房以便差遣兹以禁限已過並無意外舉動特諭飭轍防照常辦事（舟） 
　　故違禁令者鑒昨日工程局副裁判陳良玉參軍查至楊家渡弄　廣興茂烟館内有駁船户莊連生吳雲泉并廿七號巡士劉振堂在内門燈當連館主魁阿五一併拘住帶同燈具解經孫明府訊供移縣懲辦又東區分辦處查獲王家碼頭陸謙吉烟間深夜設燈售烟解經陳參軍訊明判店東沈錫海伙王永發石金祥烟客沈高慶俞炳祥徐稀文倪桂生等連同烟具一併移縣（根） 
　　諸翟鎭之黑暗本埠西北鄉諸翟鎭係嘉上青三邑交界此次禁烟屇限除上邑所轄烟館二三家遵限閉歇外其餘嘉青二邑轄境非特舊有各烟館仍舊開燈且有上邑收閉烟館遷往彼處者較之從前反增　鬧分廳鎭董因希冀多收燈捐陋規絶不諭禁是不能僅責烟館矣（　） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[閩督議覆刑事民事訴訟法摺]  
　　頭品頂戴尚書銜閩浙總督奴才松壽跪具奏爲刑事民事訴訟各法遵旨覆陳恭摺仰祈聖鑒事竊查光緒三十二年閏四月初十日承准軍機大臣字寄光緒三十二年四月初二日奉上諭飭議法律大臣沈家本等奏請試辦刑事民事訴訟各法擬請先行試辦一摺法律關係重要該大臣所纂各條究竟於現在民情風俗能否通行著該督撫等體察情形悉心研究其中有舞扞格之處即行縷晰條分據實貝奏原摺單均着發給閱看將此各諭令知之欽此當經前兼署督臣崇善轉行福建臬司會同福建藩司粮道鹽道欽遵議覆去後兹　該司道等將新編刑事民事訴訟各法反復討論叅酌閩省近情擬議會詳詳稱全編分爲五章凡二百六十條理井然爲國家收治外法權用意極爲周密自可逐一推行惟其中尚有數條叅以閩省風俗民情似宜變通緩議者如審訊條件　用杖責掌責及他項刑具或語言威嚇一節原以小民無知犯法當存哀矜折獄之義上年奉准通行凡笞杖改爲罰金已分飭各屬照辦然僻小州縣風氣未開每遇斷罰之案有情願身受笞辱不願呈繳罰金者狡黠之徒反詆牧令貪賄信口污衊辦理已多棘手閩省民情强悍下遊一帶械鬭頻仍强盜會匪不時出没一經獲案明知身犯重罪不肯吐認實供若非稍加刑責該犯必任意狡展决獄永無定期查前奉矜恤獄囚摺内原有除犯罪應死証據已確而不肯供認者准其刑訊明文今再察情形凡提訊重罪人犯似木可盡廢刑章此其應請變通者一也又如殷實之人指控道路之人犯罪巡捕不持拘票即將被指之人捕送公堂審訊一節查中國情形與外洋不同閩省下遊往往有大鄕欺小鄕强房凌小房之事此法一出恐益肆其欺凌一經指控卽行捕逮公堂迨至訊出實情原得釋放而被控之人已不堪其擾累矣此其應請變通者二也又如公堂設立陪審員一節查此項人員原爲助公堂秉公行法使判斷一無屈抑起見何等鄭重故非公正不阿不能充當陪審乃於未審之前必令當堂矢誓以表清白之心旣審未决際其飲食起居須派人監察甚令就署内居住務使片刻不離似此層層鈐朿節節防閑其廉隅自飭者平時本不願出入公門今因賠審而反受紏察斷不肯出而應選或刁生劣監濫竽從事將借公濟私恐顚倒是非於决獄不無關係查法律大臣原奏如地方僻小尚無合格之人准其暫緩等語閩省現在實無堪作陪審之員此其應請緩議者三也又凡職官命婦均可由公堂知會到堂供証但公堂須另置座位一節職官作証無論已查中國男女有别禮日男不言内女不言外女軌甚爲嚴謹良家婦女露面公堂鄕里每引以爲辱且命婦身膺章服體統攸關如令爲人作証雜座公堂恐於中國禮敎有碍似宜仍循舊例遇有切已之事遣抱具呈不得輕入公堂此其應請變通者四也又如刑事民事用律師俱准在各公堂爲人辯案一節查此項律師須在法律學堂考取入格給有文憑呈由高等公堂核騐並須自行立誓及有人立誓具保方准在公堂辦案閩省十子留心法律者甚少其或明知條例又皆平日于預詞訟者人格較低現在法政學堂粗有規　其肄業者程度均不及格原奏如學堂驟難造就即遴選各該省刑幕之合格者撥入學堂專精斯業查閩省刑幕半屬衰齡勢難再令就學惟有隨時察看後起可造之資撥入學堂以備將來律師之選此律師之應請緩議者五也又如公堂用書記官及書記專司繕寫事宜俱考選士人補授不准以從前之書吏承充拘票傳票應遣差弁或巡捕親齎往往報及有病移入醫院調理各節以書役積習太深急應擇善改良用意甚美醫院所以愼重生命尤應赶緊舉辦但必籌有鉅資方易措手閩省庫欵已羅掘一空卽現設巡察法政各學堂其竭蹶情形已可概見此外如罪犯習藝所亦因欵無所出尚難一律告成醫院本近日之要務須俟極力籌畫次第興築恐一時不能通行此醫院之應請緩議者六也伏讀上諭其中有無杆格之處卽行縷晰條分據實具奏仰見宵旰求治之苦心無微弗照凡屬臣工何敢不共矢公忠以濟時變但事關政要不能不妥愼審度以期事撫貽誤閩省財力近雖奇窘其於諸新政已分别認眞核辦一面嚴飭各屬振刷精神務期政不煩苛民無困累其有待辦事宜惟有隨時體察風俗民情相機辦理等情詳請奏覆前來奴才覆查該司道等所議各節尚屬實在情形可否仰懇天恩飭下法律大臣酌覈分别變通緩辦之處出自聖裁除咨法部大理院外謹恭摺覆陳伏乞皇太后皇上聖鑒謹奏奉硃批法部議奏欽此（宫） 
内治部 
[蘇撫奏留羅道蘇州]  
　　候補道羅長椅經奉天總督徐菊帥調赴東省曾紀前報兹蘇撫陳筱帥以羅道學識不凡現在舉辦一切新政方資倚因特專摺奏留未知能邀允准否（必） 
[平糶局發票改良蘇州]  
　　蘇州開辦平糶先期飭由各圖地甲挨次查明貧户口數塡給憑票間日領米然每有串通地甲多報户口得票後轉售於人更有仿造假票冒領者弊竇叢生不可枚舉十二日北路平糶局查獲持假票購米之甲乙二人經總董尤鼎甫送請北路巡分局架責示衆現該局擬將前發出之票悉數收回俟設法改良再行散給業已通知各路定期會議矣（出） 
[批飭勸諭災區及時播種南京]  
　　江督端午帥批沭陽縣張令恭彝禀調查沭陽縣存粮積榖情形由據禀已悉查上年沭陽災情較重官振義振糶粥並行各貧民處此奇荒免罹困厄實賴各義紳之力居多惟本年交春以後因恐貧民無力購種田地荒蕪迭經通飭各州縣散給牛犂籽種以助春耕在案兹來禀所稱該縣東北鄕蕩地因籽種太貴無力購買尚有未種麥苗約十之三殊不可解究竟前項籽種是否當時未能徧給抑係鄕民惰懶自安藉故荒廢應由道飭縣確查明白禀復現在節屇夏至各處紛紛插秧並令勸諭趕緊趁時栽種以冀有秋除行寗藩司籌振局外仰淮揚海道轉飭沭陽縣遵照批示事宜分别辦理具復（商） 
 
 

Page 11

 
 
外交錄 
[美領索賠油船損耗銀兩鎭江]  
　　美領事因淮關扣留美孚油船一事特電致常鎭道將該油船損耗銀兩開具清單請爲嚴飭淮關如數賠償（子） 
[麥邊公司禀請領還牌照鎭江]  
　　鎭江麥邊輪船公司自改歸日商執業後將英界各碼頭一律遷出另租中國地叚建築特於日昨禀請英領事將該公司所存牌照發還以免紏葛（退） 
[劉家運案尚擬平反北京]  
　　美使照會外部催結劉家運一案經外部電詢鄂督各情已見前報兹聞鄂督張香帥業已電復到部謂劉家運已定永遠監禁尚屬從輕辦理美使請從寛典萬難辦到云云刻外部已據情轉照美使恐未必能就此了事也（序） 
[西報紀東省稅務情形]  
　　十四日東京電云華官已將新民屯盛京鐵路之貨物稅項滅去百分之三　並擬一俟此路全行重築後貨稅尚須减輕此舉蓋欲破壞日本鐵路之牛莊貿易也大連關定于本月念一日開關所有辦公人員分駐金州普蘭店及大連各處南滿鐵路已允凡貨物未有已經付清稅項之據者概不運出關東至于大連關所收稅項之數及辦事方法概與牛莊無異譯字林報 
軍事界 
[壽春鎭條陳改良軍政辦法安慶]  
　　安徽壽春鎭總兵董履高軍門日前擬定巡防巡改良辦法四條呈請督撫憲察核兹特照錄如下（一）請叅用陸軍學生充當營哨官查湘淮舊將不喜學生實爲軍界上絶大障碍不知學生未染習氣凡缺額尅扣等弊尚不敢爲而出其所學操典戰術軍律規則傳播於軍營實可醫積習而振十氣至於巡警巡防尤重斥堠近日陸軍科學言斥堠甚詳故用學生實爲整頓各營旗根本（一）請改換軍服帽靴以新耳目（一）請此後每一營旗祗許分紥三處蓋兵分則氣散不但無用且恐擾民如每哨紥一處尚可責成哨官朝夕操練地方有事仍准調用（一）請酌改缺額不補章程查章程有缺額不補之條各營官慮兵勇之日少也雖明知其老弱吸烟亦不肯開除流弊遂不可問爲節餉計耶則何不裁汰一營或每營裁去二三十名較爲直截了當擬請改爲凡病故勇丁按名開報其餘老弱犯規准該管帶時募補予人以整頓之權而後能科以不整頓之罪者必然之理也（美） 
[湖州著名梟匪被獲解省杭州]  
　　十一日統帶第一標常備軍李觀察益智派王管帶榮清酌帶弁勇至湖州拿獲著名梟匪董道奎（改名大明）鄭道江（改名立勝又得勝又得標）唐清田等三名經督練公所總辦袁觀察提調三太守會同審訊該犯等供詞游移卽發交仁錢二縣暫行收押（比） 
[畢業生禀請測繪全省地圖安慶]  
　　皖撫恩中丞據江南陸師學堂畢業生測繪敎習池涵光禀稱按照皖省測繪學生名額擬即實地測繪全皖府廳州縣地圖悉用簡易辦法並擬條陳數則呈請察核（作） 
敎育誌 
[咨請免裁留法學生瞻家銀兩蘇州]  
　　駐法劉欽使據蘇省派往法國留學生李景鎬陶鎔禀稱竊生等前者奉諭謂蘇省留學生瞻家銀兩現已裁撤伏念生等家本寒素手足鮮少甘旨之奉惟生等是賴去年招考遊學生等叨蒙錄取維時生等之父母以國家多難求學爲先又以瞻家有欵在上憲已仁至義盡因卽飭令就道不圖生等去國未及半年而此欵忽奉裁撤之命伏查學部新定歐美遊學學費章程但言醫藥等費不再發給並無裁撤瞻家之文故今歲寗屬學生之瞻家銀兩仍奉督憲飭令照常具領且寗屬學生每人月給十二兩蘇屬則僅給六兩寗屬之優給者仍得具領蘇屬則概行裁撤寗蘇同在一治厚此薄彼未免向隅伏乞大人俯念生等遠出就學家屬實困概予咨請蘇撫憲將此項瞻家銀兩照常發給並將停給後未給之欵照數補還俾生等得以專心向學等語昨蘇撫陳中丞已接到劉欽使公文請爲仍舊給興矣（皇） 
[禀請設體育會鎭江]  
　　鎭紳王君等於日前具禀鎭道擬設立體育會呈請立案當奉榮觀察批示云據禀已悉該紳等擬於鎭郡設立體育會須仿照半日學堂章程辦理俟辦有成效卽將議定章程呈核由道轉註省憲立案（數） 
[電飭訪查學生薙辮蕪湖]  
　　宣城端本學堂近被某君假名蕪湖全體學界於本月初五日發電江督略謂該堂敎習主張學生薙辮是否學部定章請派員查　午帥接電後當卽電飭蕪關道文仲雲觀察轉札寗國府訪查是否屬實詳覆核奪現文觀察已密札嵩太守訪查一切儀 
[禀准改名章江中學校南京]  
　　贛省章江兩等小學堂係燕善逹孝廉所創開辦迄今頗著皮效日前擬援照上海澄衷蒙小學堂辦法推廣學額改名中學校一切均照定章辦理仍附設兩等小學現已禀准林學使先行立案擇期七月中開學云（因） 
實業類 
[程撫奏報丈放荒地數目黑龍江]  
　　署黑龍江巡撫程德全具奏略稱竊照東布特阿屬界訥謨爾阿南段荒地業經設局丈放奏咨在案計自光緒三十二年四月初一日起至十二月底止共出放毛荒五十三萬五千九百一十八晌七畝三分二釐照章以七成折扣實地三十七萬五千一百四十三晌一畆一分二釐四毫每晌按一兩四錢應共徵押租銀五十二萬五千二百餘每兩按一錢五分應共徵經費銀七萬八千七百八十兩餘但該處領荒各户多由吉奉兩省遠道跋涉而來携帶現銀諸多不便現在實已徵進押租銀三十八萬八百一十八兩餘又已徵進經費銀五萬七千一百二十二兩餘其餘各領户實欠押租銀十四萬四千三百八十二兩餘惟各户所欠欵項因所收係吉奉一帶妥實舖商銀條雖已按限催提未能如期呈繳現屢據各户懇請緩限呈交不得不權 
 
 

Page 12

 
 
爲照准並請先行奏報以清積牘至此項荒地係三十二年歲底丈竣各該地户旣不能當年開墾應請均限自三十三年起限三十八年升科俾昭核實云云（宫） 
[禀准推廣玻璃公司銷路徐州]  
　　徐州耀徐玻璃公司總理許觀察鼎霖前以該廠製造玻璃請淮安關酌派司事駐廠附近徵收正稅已奉端午帥批准按照上海洋貨進口稅章值百抽五在案現該公司又請江督咨行浙閩兩湖兩廣川滇黔贛燕晋秦隴新疆奉天吉黑等省稅關一體照辦以廣銷路午帥查機器製造大片玻璃不特爲各省所無即日本亦未有該公司此舉開通風氣收挽利權所關甚鉅應准由財政局札發各稅局查照辦理（射） 
[禀請仿辦小輪統捐蕪湖]  
　　廬州商會總理龔景張太史現擬仿照蘇杭江西等處小輪統捐辦法開辦廬郡統捐特於前日偕同商董具禀省憲請示核奪（内） 
[限制淮鹽售數南昌]  
　　江西督銷總局近因各分局近因各分局銷鹽暢旺致總局所存之鹽不敷銷售總辦胡觀察於日昨特諭各分局每日准售一百引以示限制（模） 
瑣事欄 
[嘉防水師押解西裝人犯杭州]  
　十一日傍晚嘉湖巡防水師六隊哨弁帶率砲船兩艘飛划船兩艘押解西裝人犯薛鼎潘南藩吳太初王寶坤蔣常康等五名到省解至督練公所當晚即轉送杭州府署收押聞薛鼎一名係南京人年僅二十餘歲原名薛柏曾在杭州日文學堂内肄業拜日僧伊籐賢道爲師崇信日本佛敎在杭之時曾冒充日人訛詐敲索無所不爲此次犯案係在湖北烏鎭地方與潘南藩等冒充蘇州督練公所委員向烏鎭冋知索詐是以押解到省云（比） 
[電請飭縣嚴拿匪目南昌]  
　　贛撫日昨接湘撫岑堯帥電稱據瀏陽縣禀報匪目陳紹莊在萬安縣白鷺江林姓屋内濳匿暗與姜龔兩匪通信其屋僻處深山藏有抬砲快槍請飭縣派捕前往該處密拿云云現瑞中丞已飭縣嚴拿務獲解辦 
[緝獲私鑄銅元贜犯鎭江]  
　　鎭江米占元都戎日前訪聞對江有人私鑄銅元當卽派探劉某帶同眼線前往查緝當場起出鍋銅胎各件并獲要犯兩名業已解寗報江督核辦（庶） 
[禁烟局採用上海章程蘇州]  
　　蘇省稽征官膏兼禁烟總局於十四日懸有示諭略謂現在實行禁烟上海各烟館已於五月十二日一律閉歇蘇州限期六月底爲止如各烟館能於限前停閉當照上海章程賞給銀牌以資嘉奬如逾期不閉或私自開燈售吃一經查出定將該烟館東夥一併送縣嚴懲切勿輕於嘗試云云（出） 
[通禀嚴拿藉礦招摇（武昌）]  
　　湖北商礦公司前曾禀准專辦興國州全屬礦産他人不得干預詎該州奸民李某與其同黨數人濳往上海藉商礦公司之名與某洋行訂立合同夥辦此礦某行當派鑛師同李至漢查勘一切不料同輪適遇商鑛公司委員談及此事立時敗露該委員卽知會輪船賬房派人協拿而李某等數人弋水逃去刻該公司已通禀各大憲請飭一體嚴緝矣（今） 
潮州通函 
[亂事報告十一]  
　　彭參戎保清奉派駐詔會剿黃崗餘匪與厲大令嘉修陸續緝獲九名中惟楊猪余牛二人認供餘尚覊禁聞楊猪近已正法沈觀察已委章貳尹蘧年往詔安會訊 
　　日昨沈次端觀察以現駐黃崗緝捕各處餘匪須有得力人員特再調中路巡防勇營鄧督帶瑶光到黃崗聽候差遣聞鄧管帶已於初七日拔隊啓行 
　　沈觀察此次在崗查辦餘匪極爲認眞經派員在黃城内外逐户查清人口并囑各鄕紳耆嚴約子弟無論會盟結黨卽遊手無業亦責令父兄管朿 
　　聞四月念六日黃鎭軍將所獲會匪六名正法其中係張姓三名余姓二名康姓一名云 
　　四月三十日王參戎飭差勇到附郭各鄕邀請各村董到營是日傳見者甚衆聞係面諭各鄕整頓團練事宜及將不法子弟自行綑送 
　　黃崗匪黨余粒因賊匪潰散逃藏於深山旋因各處緝捕甚嚴不得已轉回霞繞鄕又復暗行煽惑某日正在門外大言云吾黨已來戰船二艘諸兄弟可不怕官兵了言未畢突遇巡勇到捕遂被執沈觀察登時審問該匪並不認供重責大板二百該匪始行吐實聞前日戕害邱管帶卽係余粒主謀問供後暫行發禁至月之初一日觀察卽令將該匪梟首先行祭奠邱管帶然後派勇將柩送回 
　　五月初三日有霞繞鄕張紳采臣年六十餘短衣草履親率鄕人十餘名至饒詔交界之猴伯嶺捉匪不意匪黨甚多反爲所追逐嗣經報官立派多兵馳至匪已走散無蹤矣 
　　黃崗此次起事匪首余阿丑余阿通余阿呀數名今仍未獲已由沈觀察重懸花紅緝拿并謂有能拿獲著卽賞給六品頂戴張牛子輩亦然前日沈觀察親至分水關會晤馬鎭軍商定此後如在詔地拿獲黃崗逃匪不得如前就地正法應解黃崗經道憲親自審訊然後分别懲辦 
　　初四日聞道憲又傳張余二姓父老限日交匪若不能照期交出當行派兵勦辦 
　　聞此次辦理清鄕有赤坑汛王某挾平日恩怨多拿無辜以洩積忿 
　　現聞周督電飭南澳鎭孫國乾軍門與沈觀察會辦潮屬清鄕從前李提督所留及黃鎭舊轄各營均歸節制已於四月三十日到黃岡矣 
　　澄海陳阿楊前月廿五日以扶乩惑人謂此次黃崗賊匪不能到潮皆吾神在天哀求玉帝之故各家今獲平安務須各進錢錠澄城男婦老少聞之皆紛紛到廟連日熱鬧異常又澄西天后宫乩童許閏之妻平日妖言惑衆無知者恒隨其術日前降乩謂人云現時天氣酷熱將來必有一番疫氣流行皆因天上瘟神下降欲解此刼必須於初一夜遊燈以逐疫鬼一時金鼓喧天途爲之塞此等妖言惑衆卽爲肇亂之階是亦地方官所宜嚴禁者也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[畫史]  
國外新聞 
[電信人役罷工]  
　　十四日東京電云舊金山及奥克蘭收發電信人於十一日一律罷工近有人研論仲裁之法以調停各種罷丄之舉並待至七月間内閣所委之三員到時妥商惟　黨極力抗爭此種問題轉機極難云譯字林報 
[伏見親王行蹤]  
　　十五日路透電云巡艦蒙手斯號已抵維多利亞埠以便伏見宫親王乘之返横濱當親王至凡古佛地方時有二千日人在彼歡迎 
[法國亂事雜記]  
　　十五日路透電云駐倍齊耳地方之第十七隊步軍調往他處又巴黎電云那奔地方已無亂事惟孟德佩立倍壁南及來姆司三處尚未平靖羅　夫地方擄其副知事老德寺方叛兵已回營南方各　禮拜昌大有平和之象亂黨抗拒力已不若前之甚法　府亦願從速和平了事故處置亂黨不願用嚴厲之法下議院議定法條頒行國内不準釀酒人參用僞質按此法條早已施行於法之屬士 
[俄政府議借内債]  
　　十四日栢林電云俄政府擬向本國人借貸國債不收外股 
[埃及商人之損失]  
　　十四日柏林電云埃及專作田地生意之商人虧塤甚巨 
[摩洛哥僑民之恐慌]  
　　初七日巴黎電云摩洛哥王之兄管理南方一帶自稱爲王勢力極大故他國人寓居其處頗有戒心陸續遷往他處 
[美陸軍大臣病狀]  
　　初六日華盛頓電云前日兵部大臣逹處脫查閱砲台時忽染重疾今已漸次就痊惟外間皆以逹大臣之疾甚危不可挽故選舉新總統時逹大臣恐不克被選 
[日本簡使駐紥土京]  
　　初七日倫敦電云聞日本不久將簡使臣駐紥十耳其之京城 
[德報抗論三國協約]  
　　初八日倫敦電云德國報章評論英法西三國立約彼此互相保護地中海領土之權頗具不悅之意乂有一德報謂三國協約係對於德國而立者以上譯文匯報 
本埠新聞 
[滬道致中區正巡官函（爲添設郵桶事）]  
　　昨接郵政司戴來函以現在推廣郵政擬在城内設立路旁賀式鐵質郵桶以便寄信人就近投遞所有應設地段另開清單請飭查是否於路政無碍俾得設立等因用特抄單　布卽祈執事查明單内所開地段安設郵桶有無妨碍速卽禀復以便核辦（速） 
[滬道代匯日本學費]  
　　滬道瑞觀察接江寗藩司移文略謂案照東洋學費前奉督憲端札據章道亮元調查文學生一百二十六名統計全年學費日幣五萬一千六百五十元照章先匯半年計日幣二萬五千八百二十五元卽將本年十半年應解學費查明找匯請即代購日幣匯交總監督查收撥用等語現觀察已照購日幣匯東矣（建） 
[浦東塘工建築事宜彚錄]  
上海縣李大令照會浦東塘工善後局董文爲照會事據東鄕洋涇局董潘緯績劉志濤禀稱浦東洋涇港東首二十四保二十四圖二十一圖内沿灌得悉日商三井洋行塡駁廠地又將塘基塘溝公地塡築佔用未卜灘　局已　繳價事關公地禀乞諭飭該圖地保查明禀復並照會塘工善後局董清查等因到縣據此查日商佔築公地曾否繳價縣中無案可稽除批示並諭飭該圖地保查復外合行照曾爲此照會貴董請煩查照希卽查明該處塘溝公地究竟　商有無佔用曾否繳價確查詳紐復縣核奪望切須至照會者 
　　上海縣李大令扭浦東塘工善後局董謝源琛朱日宣等禀查沿浦土塘前經本縣親歷履勘其嚴家宅一段塘係弓形水勢現已直逼塘根塘外灘地二丈餘　被水冲坍水勢直刷塘身日侵月削勢頗岌岌可危設再冲毁則東岸田廬皆將不保　惟於虧處添築内塘始足以資保衛至該處因洋商建設　汕池及各項工作外來客民蠭屯蟻聚良莠不齊匪 
 
 

Page 19

 
 
類遂不免竄匿其中營兵分紥三處已形單薄東溝一處爲水陸阨要之地似應另請添撥駐紥而建置營房俾弁兵得以棲止卽爲巡緝彈壓之計皆不可鍰之事所需經費應由貴董等先行籌借趕辦一面　美孚繳價到日提撥歸欵希候轉詳道憲核示遵行圖兩紙附 
　　上海縣李大令示諭爲示諭事據塘工善後局董謝源琛朱日宣　呈稱浦東五十三圖新塘外磚窰北首凌家樓王家宅桂家宅一帶居民廬舍逼近坍江水勢直冲岌岌可　堪虞旦夕詢諸鄕民因謀　無耶覔地無資其魚爲患彼岸莫登董等誼關桑梓不忍坐視爰擬遷地爲良之計庶免望洋興歎之嗟查有東溝内及朱家浜前後本圖前周家圩三百念四五六七號地堪以建遷俾得棲止即當設法籌欵酌定官價每畝錢五十千文核之平時買賣價值相當現擬購田一二十畆任馮該居民按數分用事關義舉呈乞出示曉諭並諭飭該圖地保傳知各該業户到局立契收價以便管業等情到縣據此除批示並諭飭傳知外合行出示曉諭爲此仰各業户人等知悉爾等須知該塘水勢逼近居民廬舍勢甚厄險現　該董設法籌欵購地遷棲洵屬急公好義所定地價核與平時價值不甚縣殊爾等務各赶速赴局立契收價管業應用勿稍觀望其各遵照特示（厘） 
[珠寶業各帮商人上滬道公禀]  
　　珠玉業各帮商人杭州　嘉潤　玉亭寧波鄔九臯高賢林常州謝禮堂謝南大上海徐　泉沈錦園紹興蔣永金　國躍嘉湖王漢文施棻無錫黃錦秋袁瀛葵鎭鎭江張泰　孫發高廣潮天豐何鑑甫同　昌爲遵諭分權不甘合所環求俯鑒爲難再賜此行事竊南京帮爭　公所權限恆相涉訟一案昨由　帮董事傳示憲此准令酌定界限分别創開在憲台亦知京帮與各幫　不相能非劃分終難息訟倘能就此議　永息爭端商等豈不甚願但以京幫向來設檯之處定劃分之地位實由種種爲難敬爲憲台陳之京幫設檯之所或於蘇州各幫所設之桌附搭一難或京幫數人共設一桌星羅棋布何非彚處一隅今欲就檯劃分彼此零星散漫殊多不便其難一京帮所捐造費獨少按分數計算不過一桌之地位即使仰體憲台委曲成全之意加倍劃給仍不足容多數之京幫其難一京幫在所貿易以最少數　欵得所中四處　難之利　本係蘇州各幫通融容許而京幫尚未知足漸啓鯨吞之志爭攬大權今若按現佔地位或計劃給一方勢必遂成京幫私産將來他幫紛紛援請又將何以泛應且此劃一區彼分一界亦不復成爲公所矣其難三少數捐欵之京幫因竭訟爭護佔多數權利是安分守已者不　薄待　背定案　私强黃者特予優容以此爲調之策恐愈開爭競之漸使商業公所將無一日之安寕矣其難四京幫性情暴戾動輙用武莫不畏其兇燄退避三舍各幫　憤已久若仍同處一室時相齟齬一朝發洩爲禍愈烈其難五權限可　界限可劃裴前縣之定斷旣翻而仍令合所貿易安知他日不復萌故　　翻今日定案擴充其非分之權其難六來日方長後累無已自蒙此諭咸惴惴於六難　相是告用復集衆會議蘇帮已設詞推諉不肯主　商　再四思維祗　仍照前呈公議四　援　州周王廟玉業彚巿舊章給還京帮百分中一分之　貲令其另自建所否則或照蘇帮董事原禀按蘇州各帮原造費九十九分核估時價責成京帮償還俾　他遷之計庶幾葛藤永斷可無牽累之虞舍是二端别無妥當辦法正不必　藉團　之美名强置氷嵅於一噐我憲台至公至正必能擇善而從爲特合詞籲陳伏祈大憲大人洞燭分權之後萬難强合公所情狀允照商等所求迅賜批飭上海縣照辦早日了結勿再牽制幸甚禱甚　平日公所開銷向以收取茶水資濟用自京帮樍欠二千餘千經費萬分支絀歷年　帮董事籌墊甚鉅以後翻造公所建設一切欵尚無著非賴衆商佽助斷難集事几我各帮均願躍輸將仍悉聽蘇董主持决不希望侵權自違成約並乞憲台批准備案實爲公益除飛禀督憲外謹迫切上禀 
[禀請奏保南洋正副律法官]  
　　南洋正律法官担文君及副律法官羅貞意辦理以來已逾八年昨由滬道瑞觀察開呈履歷禀請南洋商憲端午帥代爲奏保以示奬勵（括） 
[製造局總辦可滬]  
　　製　局總辦張弢樓觀察月前因公赴寗兹已公畢乘輪下駛於昨日返局照常視事（永） 
[推廣敎育]  
　　安徽旅滬學會　十三日舉行夏季大會已誌前報兹悉是日由主席方守六部郎提議以該學會所組織之公學將一學期規模雖具而應行擴充事宜亟須舉辦以廣敎育　君以赴上江公學任不克駐滬當田全體　員更舉竇价人部郎爲監督並添舉李蠡蒓侍郎爲總理王松齋明府爲協理王持　省學務以期實行推廣云（川） 
[翻造女押所開工]  
　　公共公廨讞員關大守前因女押所翻造在卽禀請道台催工部局將圖樣送廨以便尅日興工兹悉公共工部局已將圖樣樣廨故關太守昨已飭匠拆卸翻造矣（舟） 
[馬車肇禍乂見]  
　　東洋車　馬中有前晚載狀類江湖醫生之某甲行經英界南京路相近突被一四輪馬車飛馳撞倒致甲傾仆受傷由捕將馬及甲併送捕房甲已　途斃命捕頭遂飭將屍移送斐倫路驗屍所馬押至昨晨解廨襄讞土大令商之美白副領事以案關人命判馬還押飭保報由上海縣李令於午後三句鐘蒞所騐得委係跌仆受傷氣閉身死當飭報堂棺殮發壇暫厝候出示召認（根） 
[格致書院四月分課案]  
　　策論四十四名（首名奬洋三元二名二元三四名各一元半五名至十名各一元十一名至廿五名各五角）葉彭　單毓季　孫多崟　謝玉彬　梁歗鴻　楊冠倫　程魯札　蘇元錫　吳焱章　劉卓如　楊喆　金有恒　吳興樹　單肆鼇　朱濟清　何家騄　王廷幹　黃志曾　萬祖蔭　秦偉模　黃季同　彭年　陳祖培　季荔泉　潘世祥　算學十一名（首名奬洋三元二名三名各兩元四五名各一元六七名各五角）趙廷英　戚慈親　蔣斯來　包慕賢　曹璜　黃志曾　葉有聲（川） 
[上海官事]  
　　江蘇候補道李鴻幹江蘇候補知府吳煥聲盧懋善候補縣丞崔延釐葛兆蘭土基恒鈞利輪船管帶千總馬廷樹昨均到道拜會禀見（車） 
訟案 
[公共公廨曾訊案]  
　　粤商瑞嘉洋行控華人樊啓文賣地紏葛一案前日午後幫讞寶子觀明府與粤領事某君提訊原告由律師博易偕見証人愛搿羅及華人慶云同稱樊地未轉道契前有方單兩紙然未丈量畝數致地價銀一萬一千一百兩至今未領請堂上核斷樊延律師博士投稱因地未丈量所以暫緩領價請堂上示遵明府以供詞各執商之奥領事判一併退去候再復訊核斷○英商大隆洋行控買辦鄭熠初違背合同一案田關太守與英巴副領事提訊原告延律師高易瓊師投案呈上合同並稱該買辦不照合同致行務之人經理受虧頗鉅鄭延律師赫門投案分辯良久太守商之巴君判併退去復訊再曾（泉） 
[總工程局紀事]  
　　住居南巿新街之張賈氏將三齡領子異常虐待昨竟將子丢在甫畔被鄰婦米陳氏見訴由南區傳到伊夫張小珍同氏移解到案孫明府判小　發堂待生母具領張夫婦戒責示懲○王家碼頭倫豐紗店欠晉元莊銀一千六百餘兩圖　不還經莊夥袁宏羊控　訊供屬實交的保清理○勸　所前因計榮生等四人搶去信差阿發衣洋一案昨又到同黨蔡連生判責一百下押候傳原告訊　○彭永康積欠顧仁壽洋一百餘元由保人顧耀山　控東區解案訊判交保清償○高德生被薛惠伊竊去牙扇昨由陳參軍訊供支離判交保候查（永） 
[上海縣案]  
　　沈順生扭控岳父程元有將妻串匿一案由閘北巡警局解縣奉襄讞 
 
 

Page 20

 
 
洪明府提審沈供娶程元在之女爲妻三月間程來向妻便借手鐲質當小的阻不允從詎妻即於四月初一逃遁探知被岳父串匿與姘夫同居求追劉錫仁供是　媒沈來知照伊妻逃逸小的卽到程家詢問據同居之婦云程女曾到兩次顯係　匿程供實未串匿被壻誣妄明府判各找尋交案並飭差查緝○朱阿忠前控陸阿生將寡女拔去等情由縣飭差恊同船埠施明全查無實據前日陸忽扭朱到縣喊控提審陸供朱阿忠之女卽小的寡弟婦被朱誠回寄於張阿根家前彼誣告求究施明全供曾見朱女在張阿根家是實朱供伊等串同揑誣明府判朱收押施具如若串誣願甘究辦切　候再查　○李成章被母桑氏控告忤逆訊究桑供子成章專與無類遊蕩婦人訓斥反敢怒顔肆忤求辦成章供求免辦後當痛改判責二百板具再犯重辦切結交氏帶回管束（車） 
[公共公廨晚堂案]  
　　蔡　生前控方道生抛工欠銀飭保理楚在案前晚奉寶子觀明府提訊蔡供因方所包工程未竣且獲去物料甚多前諭邀理未明求察訊之方供董事公算償洋五百元伊不允　一併退去候秉公核奪○瑞元愼豐等莊控李逵生倒欠莊欵七萬三十餘兩一案亦奉提訊李供奉　日久難以清理求恩交保出外不敢延擱判還押再限十四天理明（泉） 
[公共公廨早堂案]  
　　江北人陸阿狗前控繼妻沈此疑竊金飾等物一案昨包探邊槐州禀解華張氏及顧少雲華再興等到案禀稱此案實非沈與顧　竊乃顧等與華張氏之夫華德勝及華再興等串竊現德勝已携贓赴寶應縣境汜水地方請爲移提訊之顧少雲供是日十點餘鐘小的一人進内由華張氏指明鐵箱上鑰匙開箱竊取金銀鐲各一對玳鐲一對金項兩只及金戒指等交與華德勝拿回叩求明察訊之　氏供此案旣破小婦人之寃亦伸惟供出各飾尚有不符之處現婦人死在堂上亦無怨矣襄讞王肇之明府謂陸阿狗日本委前訊此案疑實頗多爾勉定供詞應須反坐陸叩求恩寡明府以贓吊齊遂商之美白副領事判華張氏等分别還押候備文關提人贓到廨再行訊辦○許小毛設計　騙棧杜氏到茶館内欲圖販賣當被王全全道破錢杜氏哭閙不已由華捕拘入捕房昨日解訊錢杜氏投訴前情求究訊之許供詞遊移明府以拐賣屬實判許押西牢一年○趙黃氏竊取蔣任之鍛子三疋報捕吊出兩疋明府以氏無力照賠判押官媒三月○張九公之妨愛林被顔金和拐賣於奉天西關外平康里爲娼函知上海經張偕其母王氏將顔拘獲解究奉中西官訊供移提在案昨公共公廨接准奉天承德縣來電以愛林即紅青姑娘已訊押囑其母王氏來奉訊領等語昨解顔請究判還押候再商奪○王阿生與聞人良騙取甬婦崔吳氏生絲綢十七丈二尺逃逸報探李星福於昨解究判聞罰賠洋三十元王押西牢六月○姚張氏拐賣陳王氏女兒控奏中西官押限交孩在案昨又解訊明府以人未交案判押官媒二年○韓高氏與女韓四保誘騙表姊妹楊左根與細崽陳觀榮姦宿經楊父奇敬四出找尋無著昨始訪知在王家庫五十九號洋房内報捕拘究明府以人証未齊且韓另有拐賣林阿大妻子一案判分别還押候復訊再核○丁餘王海卿與王阿毛藉端口解拆梢洋元判各枷七天再押一月○周小王竊表判枷七天表給失主徐小弟領去○王金福掩入公共公廨内竊取馬夫油衣一件判押一月（根） 
[法租界公堂案]  
　　邱進炳前控林世昌皮絲烟店主林江蘭不還高麗參洋二日廿元等情經公堂判押候交保理楚在案乃林在押不理原告昨又控追林供稱實因無人保出故難料理判還押候究○張金溪毛阿岳在碼頭搬失傅金賢行李被控押追在案昨又提訊毛張仍堅稱不知何人竊去判還押查核○周阿三王毛林偷碼頭藥材判枷七天王押三天○胡金標至顧文斌洋酒店以購物爲由乘間竊取店内紡綢長衫判押五天○戴交洲竊范雲春衣莊新衣料押五天○王掌榮竊樊老四作塲松板判押三天○積竊王阿三又竊女衣判枷號半月○周有貴摸竊途人時表判押七天○王杏生偷洋涇浜駁船蓬布判押三天○章費　竊新租界作塲松板十六塊判押五天（絲） 
[美租界捕房事]  
　　李張氏昨扭日本人至捕房稱因購買水果口解被毆捕頭以事起細微將日人從寛斥釋○蘇州路廣隆西式木噐店違章將貨堆在門首巡捕囑令移進不從反　辱駡遂將該店主馮國才拘人捕房畧詰情由釋候請單傳訊○流氓何阿玉等在吳淞路無端毆傷幼齡童子途人代抱不平正欲鳴捕何遂逸去後經孩母報捕飭探查辦○陳阿男潘阿新行竊西帽由米包探拘入押候送懲（西） 
來件 
[陳烈士事略]  
　　陳烈士名大聽字不浮閩縣時昇里人進士自新公仲子也少聰頴不覊博覽羣書尤躭乙史上下四千年瞭如指掌所爲文多奇氣不規規于繩尺性嗜酒酒酣倚劍高歌睥睨當世似無一可者脫有棖觸繼之以哭遇流俗齷齪輩輙面斥不稍寛假以故多所取忌於時然生平尚氣節重然諾與人交出肝膽相示無少緣飾人亦以此樂近之甲辰歲赴湘以幕籍咨送日本東京留學法　丁未春　業將歸就金陵警察局聘瀕行在東京招集同鄕人宣說福建危局悲憫時艱思早行設法救正語有不合憤然而去四月十九日乘博愛丸歸國二十夕舟次遇一韓人彼此交談有同病相憐之感遂痛器一夜廿一日舟發神户午飱後復與同歸人縱談强鄰交迫義憤難伸感慨欷歔涙下如雨旋即嘿然獨步艙面俄頃大呼曰福建竟無人耶罷了一躍而下時年三十有五其地蓋播摩灘云嗚乎烈士居恒好作激烈語記其和友人句云生有罪言同杜牧死甘遺塜傍要離頭顱肯乞黃金買肝膽空餘寶劍知素所蓄積如此則其惓懷祖國慷慨捐軀冀國人之一悟匪一朝夕故彌可想也某等與烈士同里閈知之最深爲述其崕略佈吉同志及縉紳先生之深念國恥者乞惠輓章以光烈節幸甚福州益聞社橋南公益社同人謹識今訂五月二十日爲烈士開追悼會輓章乞先期交福州下渡益聞社荷 
[通信]  
　　謹啟者前數天本會同人出隊梭巡時途遇官紳戚友因碍於軍紀未克行禮特此告歉尚希原諒商學補習會同人拜啟 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
