# 1886 - 339 - 4904909

 

Page 1

 
 
[九十七號畵報出售] [  點石齋主人啓]  
曾襲侯奉命旋華抵滬之日不特華官文武水陸將迎不遑卽西國官員之駐滬者亦相率趨法公司船分班　見致敬盡禮而婦孺之奔走江干想望顔色者無論巳本齋繪入書報以見中外通好四十年未有如襲侯之融洽者報首仍刊告白一紙後附淞隠漫錄圖說一則辛集目錄一張　此次晝報分送准於十六日出售此布 
[開印皇朝經世文編正編告白] [  點石齋主人代啓]  
經世文編一書　化賀耦康先生撰也聚國朝以來龐儒碩　所著學術治體曁吏戸禮兵刑工諸政彚成百有二十卷計六十八本而　　不　焉但是書卷迭繁重難於携帶今本齋石印縮成正編十六本定價洋八元業經印成樣本凡有志者不妨到齋先覩樣本限明年四月終出書如有主顧躉買者亦無不可卽請來齋面議 
[招股石印阮刻十三經注疏并校勘記] [  點石齋主人代啓]  
儀徴阮文逹公巡撫江西時重刊朱板十三經注疏書凡四百十六卷後附文逹自著校勘記庋其板於南昌府學中此書由元入明遊有修　有　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻　　巳越七十年難保無潦草翻刻者轉有魚目混珠之憾春及軒主人藏有初印書本不自私秘特倩點石齋以石印法縮爲巾箱直行本紙取潔白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於䔍志芸窗者實有裨益但工本較鉅書成須每部洋廿元可售現擬招股開印酌定每部洋銀十二元願附設者先　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房鎭江　　當石門城寳成當海甯城謙吉當蘇城宏像錢庄揚州申昌號同文生記杭州申昌號廣東省城楊仁新街德昌乾號常州恒生德錢庄内法馬路　讀樓福建招商局總辦處　　簡香齋書坊躉售向抛球塲後惠泰庄内晉升號面議 
[論中外交涉事件宜速了不宜延緩]  
西人自與中國通商以來頗能知中國之情性動輒曰華人作事迂緩不若西人之迅速也夫作事之緩急本非一定速固爲善而過於速則亦不免價事且或致後悔無及孔子云欲速則不逹此之謂也緩則審愼周詳自不至於倉卒貽誤之患然過緩則亦不免坐失機宜諺云坐多話多夜長夢多孔子聞季文子三思而後行而曰再斯可矣此則可知過於延緩之非計也雖然事之宜速者而失之緩則不可事之宜緩者而失之急則亦不可至於近來中外交涉之事則往往失之緩而不失之急試觀今日中日之案而益信矣長崎日本巡捕率同無賴輩殺傷中國兵船水師各勇此其曲直所在顯而易見十四日之事華兵初不防備突被巡捕欺辱因欲自爲脫身計而後用武而該兵則亦受傷被拘其　衆寡之勢易辨也而日官則執此以爲華人爲戎首之罪案至十六日則華兵因禮拜日而登岸此固各國之通例本非爲報復計且統帶官深恐若輩性情剛狠或致肇事本欲止不聽行嗣經兵船教習西人爲之緩頰而後許可則又不准執持兵器俾空拳赤手無可用武是亦可謂兵有紀律且大有禮於日人矣而孰知以若于徒手之兵逢彼備預之衆遂致大遭死傷此其是非固有昭然若揭者矣設泰西各國而遇此等事則立卽發兵船以壓日本之境而問其無故傷害兵士之罪下哀的美敦書限以二十四點鐘回覆否則開砲進攻據長崎而有之日人雖狡然當時初不預備則長綺唾手可得旣得之後再與重議日人懾於兵威未有不俯首帖耳而服者此則西人用急之效也卽曰中國以大度爲懷不肯輕舉妄動棄好尋仇則亦當早日詰問早日辦結方爲得體乃延狀師以與之辯駁狀師一日有一日之俸金往　樂於延緩不願速了而日人之意則正欲以緩兵之計誤中國是中國適墮其計中也在長崎交親館會審至三四十次而十四日之証人忽又增出數人則是有意拖延可知彼其所以爲此拖延者何爲者耶方且暗向美國揭借國債集有巨欵餉可無缺一面暗暗調集勁旅密密布置以與中國爲難中國絕不預防日人從容措置然後另生枝節以作釁端忽焉而停會訊忽焉而增証人忽焉而欲往東京讞决度其意此時布置將次齊備故漸露開釁之端倪一旦中國不能復忍則一發而不可收而彼巳部署停妥中國尚漫無戒備其有不爲所乘者乎雖曰此等詭計但可以欺一時然即此一時之間而中國之受虧者巳不少矣又試觀法人旣入越南而與中國欽派大員會勘邊界迄今曠日持久卒未定妥夫先時立約化干戈爲玉帛其易如此此時畫界則不過兩國大臣履勘一周片言立決卽曰議有未妥再當奏聞兩國朝廷再行妥議要亦不過數月之事又何至遷延至於如是之久此其中或别有謀焉雖近日法國勘界之員有爲盜所擒殺之信是法人之所以延緩不啻自貽伊戚然彼必另有意見未必有忘情於中國觀法字報所言往往謂黑旗餘黨中國兵丁此等言詞雖曰捕風捉影初　確証而又安知非故意周内作草蛇灰線之法竊恐法國見越南之得如獲石田而故緩其勘界之期以伺中國之隙中國苟有釁隙彼且施施然而來以彼蓄志巳久乘我倉皇無備此其勝負之數有不可知者矣若此者皆緩之爲害也夫中國素以大度爲容不肯妄開邊釁且此等事其權不能操之在已卽　欲急之而彼偏緩之又將何法以處之哉吾則以爲緩急之權所以操之在彼者以我不能爲彼所畏故也若泰西各國一遇此等事卽莫不汲汲從事應下旗則立卽下旗應回國則立卽回國應發兵則立卽發兵應發哀的美敦書則立卽發書應進攻則立卽進攻左之右之無不宜之蓋其挾持有具而權自我操也中國此時而欲操此緩急之權則惟有講求自强之一法近來海軍新創規模正自可觀所慮者中國人不能改粉飾因循之積習則海軍亦雖有如無耳目下曾侯回國早經　以會辦海軍之任曾侯出洋日久深知緩急之宜熟諳交涉之務觀其動止大異中國舊時積習則一經整頓海軍必大有生色夫然後我有所恃以爲固而用此心與各國相周旋不但貧弱之日本不敢與我抗衡卽强暴如法亦且退避三舍矣豈不大可快哉 
[倫敦要電]  
　　前譯香港西字報言英國與中國商議巨文島一事將以讓還等語兹見十五日倫敦發來電報云英國業經議定若中國能力保此島英國卽當奉讓惟須中國自行保守不能使他國人得以與聞也 
[高事續錄]  
　　王與袁觀察祭武壯公之日傾城士女無不往觀更有龍鍾鶴髮扶杖以來者若而人相聚偶語倍極欷歔雖言語不通而窺其情形似感吳帥之大德生榮死哀武壯有焉○入冬以來牛馬多倒斃亦時瘟也○江原 
 
 

Page 2

 
 
道某日晴旭當空絕無雲翳忽而天色昏暗人盡驚惶仰視之一大鳥掠空而過雙翅開張遮葢數十畆之廣移時始沒正翺翔間一翎飄下長數丈毛披拂如帆然已献官府收藏於庫矣○南城外某夜有巡卒二見一練兵貿貿然來衣係中營帽則左營知有異方將拘執該犯袖出洋鎗擊斃一人其一亦勇而有瞻從後緊握其腕放倒於地大聲疾呼巡卒紛集執送於官訊出實情係盜而僞爲練兵者其黨數百人分處於四方云○龍山領事李少雲又改調釜山兼辦釜山電務辦理漢城電務之陳次旌禀泒兼爲龍山領事二君不日蒞新○某華商米案轇轕多端債主逃走現已執獲堂訊數次仍無端倪欠至七八千金之多故急切永能清結也○仁港閒雜人甚多現經各商公禀請官驅逐該黨繕寫匿名帖將商人大加辱駡並涉及領事官無稽之談雖可勿聽若不爲之整頓恐刁風日長貽害良商矣○韓官某帶布數捆由東門入僞託爲日商之物盤詰之事遂破閽卒送於官府布廛聞之譁然而起亟請嚴懲以警後來○官府查紅參甚嚴凡通事往來邏卒見之必極力搜捕勿使漏網然夾帶者每託日商代爲袖藏而己隨從於後邏卒明知之而不敢問亦無可如何也○外島焚搶船貨尚無控告之人商憲雖行文往查而高官含混回覆以期了事事　民命想商憲必須嚴辦也○韓商朴姓者偶患賬悶症聞鴉片能愈腹疾而不知吸食之法購得數錢一吸而盡片時肢體青腫口眼歪斜號呌而死亦慘矣哉○仁川人捐雖辦有端倪而未能一律齊整實由於作苦之輩謀生不易囊中羞澀之故耳○由　道運來巨木　根粗而長巳由船帶至漢江拖至岸上聞商憲將立旂桿故託韓官由外道購得之未知眞否○由全羅道裝來牛皮五六百斤係華商湊出貲錢借與韓官今以牛皮抵錢還其本利聞後尚　數百斤約冬月杪方能運到○漢江岸側有作自夾火之房屋久已關閉近聞内藏匪人夜出行　官派兵乘夜出城啓門而入見其什物鍋竈宛然尚存而闃其無人蓋出而尚未歸也○狐種甚多一士子年弱冠忽被　祟形容　槁其父偵知之　得其穴聚薪以焚火燄熊熊中一巨狐曳尾抱頭衝烟而出死于内者不下十數頭當夕其子大聲呼痛身有燒烙痕糜爛而死說　以爲狐之報仇豈其然耶○婦女行動稍講廉恥者皆以衫蒙其不然者奔走供役之婢女也有一少婦自行於途首蒙綢衫堅緊持之似怕風吹人覩其貌耳忽一醉漢遮不放行牽其衣裙而詳細諦視婦驚避不遑若逢怪物彼尚喧譟不休以爲何敢敗乃公興也路人不平羣相毆打以溺灌之移時豁然醒叩首服罪始行放釋乃跟蹌而歸○有一日人由仁川來抵城下而門已閉呼之無應者乃勃然怒持石敲門似必須開而已馬夫恐受波累乃舍馬而奔日人更怒甚而無可如何依城墻而露宿焉曉抵寓後馬夫尋至當被執送官府官廉得其情薄責以釋之○十月二十四日夜城西北隅民家失愼延燒一夜不下幾千間聞燒死老者三人幼者五人其被火傷而暫未殞命者尚不一其人蓋該處草舍太密故易惹火災也○漢江之濱有米倉一區陳陳相因粟多紅朽今當秋稼告成各道運來之米分貯于倉中計不下數十萬石官俸兵糧皆在其中 
[燕巿茗談]  
　　慶郡王曁總署行走諸六臣訂期本月初四日午後齊赴總理各國事務衙門會商要件○初五日午刻内廣儲司銀庫開放内廷各項值班官兵兩月口分銀一千數百兩三旗侍衛月費銀一千兩○左右翼善撲營以現屆隆冬理宜加意認眞熟練所有各翼應習貫跤拉　弓騙駱駝之官弁兵丁每遇二七日各赴該營演練以便臘尾春頭恭備御覽○官塲傳述步軍統領衙門額設正郎副郎主政筆政缺分無多每遇訟案多時倍形忙迫昔有各衙門人員兼理前年經廣金吾壽彭奏停近該衙門堂官以事務繁多人員不敷分派擬添止郎副郎主政筆政等缺咨取各項人考補以收臂助未卜聖意作何裁奪也○某夜初更時有某侍御回家路經皇城根灰廠突有匪人自後抱其腰舉足踢滅燈籠遂按倒在地將身畔錢物掠刼一空侍御極聲高喊莫有應者匪人隨飛奔而逸○連日清晨有人在阜城門外南城根二股馬道演習馬上三槍馬上三箭等技說者謂此係神機營各項馬隊官弁人等也○諸伶新集勝春菊部於本月初六日在正陽門外大栅欄門框胡同同樂園開演所有名優小呌天紫雲紀壽臣諸人皆隸其籍諒彼都人士當必爭先快覩也○禮部現准欽天監送到刷印明年祭祀齋戒忌辰日期清單巳分行各衙門一體遵照矣 
[京江雙鯉]  
　　某躉船水手某甲久與某黄魚暱江河比目久巳得魚忘筌近同事某乙爲芳餌之投黄魚遂若卽若離不復如從前之歡諧魚水一日乙與黄魚作葉子戲適爲甲見便艴然大怒强與之博博旣負則藉端向乙訛錢扭乙髮辮聲言欲赴江心鄰人解勸再三甲言偕乙回船算帳否則奪我胭脂山誓死不肯休息也事爲華捕所知呵叱一番甲始稍斂其錄而丙穴嘉魚乙亦不復敢臨流舉網矣○興化人某甲向爲雜貨鋪生涯近以失就前來擬附常州散客船往見叔父解纜有日矣先將行李及錢七百文交與舟子旋復登岸閒遊迨回船巳開去　覔無蹤焦急十分將尋短見幸某姓老翁路經是處聞而惻然給錢五百文着人導往另搭他船始克無恙○二馬路某甲家有老母弱妻開設烟寮藉以餬口已則常往小碼頭某花烟館吸烟旋與女堂倌有染一日甲母之後夫偶往甲所暱女堂倌處時甲適在吞吐雲霞後父見之勃然大怒叱之使歸甲心不能甘揑詞訴諸母致母與後夫爭閙驀被痛毆烟室生財亦經毁去不少旋得人勸歸甲母見夫巳去自思禍之萌芽實絲女堂倌而起隨挈媳同至女堂倌處痛打一塲以致鬢亂錢横花憔玉悴吹彈得破的臉兒不少麻姑爪印女堂倌忿極卽購烟土五錢調和吞下幸得隣人救止始免毒發身亡 
[西土大漲]  
　　淮西北之土性剛而燥宜種鶯粟蕭碭一帶産土有年販士者每趁春末夏初結伴在彼收買烟漿攙和大土近因種此者獲利獨厚延及鳳潁等處緣該處高亢種鶯粟一頃可收漿一萬兩卜巿時價賤每兩僅售錢六七十文合而會之則一頃當值錢六七百千文視木奴一頭歲責納絹兩匹者且數倍今歲産漿不旺收成减色上巿每兩卽索青銅二百至秋冬竟漲至四陌較金陵無差等吸食者咸莫喻其故後據人云每鶯粟一朶共刮三次其法視漿已足乃於日落時舉所有之花朶挨次横刮一刀卽有白漿隨刀湧出至次早就所刮者一一刮其漿納盂中不隔宿漿出不盡刮時漿稠如糊土人卽以入巿並無所謂法製也二次三次皆然三刀以後朶亦枯如敗荷矣今歲雨多漿經雨洗遂至收成竟不及半因此價值略昻云 
[月課續聞]  
　　金陵鍾山尊經兩書院每月官課一次周而復始計自制府至江寗府各有二次惟制府體卹窮儒每就歲終加課一次此中如糧道兩課　俟出運回署方能舉行因此兩課並發歷有年所本屆揭曉後超等大半不協輿論同院中據實禀聞經馬觀察批准於十一月接課一次俾向隅諸生不至爲兩課並奬之舊章所困並諭閱卷中之不知自愛者巳經查悉其人本署自有權衡斷不以指鹿爲馬之趙高是信各等語是日接卷時頌聲雷動人人有一瓣心香之意 
[遺愛方長]  
　　候補人之月有津貼自左文襄始也其欵向由藩運兩司庫按章撥交江甯府積兩月給散一次同通州縣首領爲大班領銀五兩縣丞以下爲小班領銀三兩定額大班四十員小班百六十員長安居大不易珠米桂薪得此不無小補嘗有人云此中之八口十口不等第以二百家合而計之則區區阿堵物須養活二千餘人昔宼萊公在青州活飢民數萬自謂勝于二十四考中書令屈指津貼行有五六年年有二千餘人是左文襄之遺愛又豈在宼公下哉前日紛傳運司有無欵司籌之禀曾九帥不以爲然令藩司另行接濟以全善舉時田方伯尚未交缷聞已有在厘金項下抽撥之議一時耳食者萬口同聲如八百孤寒之歌功頌德現在雖未見明文然以功德在民之宫保想不爲體大物博之 
 
 

Page 3

 
 
江南惜此小費也 
[九峯寒日]  
　　提中軍王叅戎有圭奉憲檄委署督中協故於初九日移交篆務於楊叅戎文彪輕裝赴任而新委署理江南提督之譚青崖軍門聞可於二十一日到松早有提轅巡捕官逕詣江甯迎迓矣○前營游擊趙游戎病故之後所遺篆務係中營王參戎有圭兼署今叅戎住署督中協故另委趙子倫游戎署理前營游擊已於初十日接篆以○某甲嗜烟霞病吞雲吐霧須至　夜方歸一夕蓮漏巳四下不知何故在普照寺山門上雉經幸有擊柝者來爲之解下猶復如醉如痴至三批其頰始行蘇醒其果爲縊鬼所憑乎 
[着壻調停]  
　　孀婦朱顧氏控子少谷一案經縣斷着少谷月貼洋二十元旣遵斷了結矣忽有該氏外甥周某索欠扭入捕房移送縣署由王司馬升座訊供已登前報前晚莫邑尊親提覆訊該氏之壻張連生錢嘉祿投案候示該氏及少谷各訴前因邑尊謂該氏曰　案前着少谷貼洋爾已允洽何得另生枝節剌剌不休答稱前次泰斷之洋乃是膳費今欠周者係伊姊妹婚嫁時所貸邑尊詰少谷曰爾當若何答稱職　已被累不堪實在無法以處邑尊傳周某至案謂此次之事是否由爾主唆答曰並未主唆實因有事至母姨　順便及此邑尊謂然則由爾主唆無疑矣周俯首不答邑尊　向該氏再三開導該氏仍執如前少谷則别無他言惟求恩斷邑尊謂此係家務無從核斷爾當自去清理可也隨又傳錢張至案謂爾等旣係至親須着爾兩人妥爲理處禀復核奪 
[滬瀆瑣聞]  
　　昨晨有法工部局垃圾馬車夫某甲拖車至新北門吊橋暫停馬忽驚躍中不能控勒致馬與車墜入河中當卽牽馬登岸惟拖起垃圾車殊覺費力矣○湖州人某甲在新閘地方開小烟館用本邑人乙丙爲夥有扛夫某丁常至該烟舘呼吸　霞乙待丁甚厚前日丁往吸烟惠帳時乙言烟錢二十文丙則謂應惠錢三十文遂與乙互相口角丁大怒掌丙之頰細查丁實吸烟三十文衆共以丙爲非丙忿甚隨吞烟尋死及甲知覺設法醫救無效而斃當報地保傳丙之家屬到來備倌成殮以口角之故而竟以身相殉何所見之小耶○英租界泥城外怡和洋行馬房内之馬夫沈阿根忽然自縊身死洋東見憐酌給洋銀與沈之胞弟置辦衣棺成殮旋由其弟查得其兄自尋短見之由實因隔宿與某甲等作葉子戲口角歸卽尋死隨知照該處九圖地保向甲理論甲置諸不理業經甲之友人出爲調停未識若何了結 
[英界公堂瑣案]  
　　周馬氏稱竺李氏與我碰撞口角有王金紀帮同該氏行兇將我毆傷報捕拘案請爲騐傷竺李氏供我在河沿洗衣該氏先碰我反言我碰伊與論恃蠻王金紀不服喝阻並未帮兇王金紀供該氏等擾釁我祗解勸周馬氏之夫周某稱我妻傷輕則已如果沈重務請究辦竺李氏之夫竺啓岳稱我妻實未毆打周馬氏蔡太守騐得周馬氏受傷甚輕　因　故起見一併交夫領回如果周馬氏傷重禀候送縣騐傷惟王金紀不應多事着具嗣後安分切結准釋○曹沈氏稱我子曹阿土向我女李桂林索借不遂硬搬箱子爲特報捕拘案箱巳交還李桂林供與同曹阿土俯首求恩蔡太守隨判曹管押一月箱准該氏女領去 
[法界公堂瑣案]  
　　前報列徐桂挈妻搭　回蘇在新北門外被流氓等攔截内有長興飯店夥將徐妻所帶銀圈一隻金戒兩隻銀扦一支攫去因之鳴捕及法包探王榮培往飯店内有别夥王老木　駡因先拘押嗣經飯店主將肇事之夥張木金送到捕房昨日解訊徐桂同妻汪氏上堂訴稱在城内戴公舘爲家丁汪氏於六月間逸出後經　到蒙主人薦到泥城橋王公舘中傭工現擬回里十二日喚車裝行李到船甫近新北門卽有流氓多人攔截攫物因之鳴捕該氏供略相同法包探禀明往拘情形翁太守詰之張木金據供伊之銀圈一隻放在客棧中一隻藏在身畔並無金戒馬甲與　亦在客棧伊在六七月間在興聖街陳德興客棧内與我姘識偷過短衫褲一套故將各物作抵客棧中之婦是女堂倌翁太守謂前事不必拉扯爾供認姘頭亦應懲辦倘無其事信口污衊更應辦况又無故打人實屬可惡着管押候查又詰該氏據供從前吃過烟舘飯後洗衣度日馬甲實在客寓中因未付價故卽交還太守謂爾等亦咎所自取着徐桂領妻回再行核奪○前報列　東門外金利源碼頭小工打架一節捕房昨將在押之張二寳蔣阿三金阿四三人解案原告顧紀元顔履福胡三受傷人戴永川四人投案禀稱我等四人合做工頭所有上船小工均由我等喚　分給以籌有小工陳阿四等硬要上船以致打架被數十人將戴面打傷嗣在茶館中講論竟有百數十人鳴捕將三人拘送案下翁太守詰之張二寳據供另有小工頭張　四喚我等上船做工亦有憑據釁由戴永川將箱子撞倒碰我以致爭論伊有　數人我等小工豈能與工頭相爭伊等索茶酒資我等每日得錢一二百文何能給伊太守謂張二寳衣服扯破兩下爭扭實有其事戴旣稱受傷實重着送仁濟醫院張二寳等三人着交工頭保去○前報列狄招弟狄高言姊弟二人偕親戚姚王氏投案控顧六川將寄存之箱當去經人調處以八十元完結收過五十元尚少三十元出立約據因顧逃遁至滬因之投控一節翁太守傳到顧六川夫婦研訊之下着分期歸還昨日顧六川由捕解到據其妻顧王氏繳到洋十元太守着狄高言領去尚少洋二十元以十二月十五及明年正朋十五分兩期還清顧六川着交保○鹽城人石長泰領七歲男孩與其母舅嚴天興訴稱在打狗橋南擺京貨攤家住張小全剪刀店樓上昨晚小孩到攤上復同羣兒至弄内玩耍轉瞬巳失所在我卽收攤同妻及嚴天興等分投找尋無着及七點鐘嚴天興在英界詠霓荼園間壁點心店見一人買糕及花生等與孩吃　卽拘到其人素不認識又非隣　明是拐誘嚴供做餅生意餘與石同翁太守詰小孩據稱伊在烟館門首喚我去看戲復領到點　店太守詰解案之買寳據供天津人在戲園中帮茶房住滿庭芳街小孩在寳善街口失路間伊則稱住法租界故買物與伊吃想送伊回家及送去反指我爲拐誘太守　小孩不會說謊爾如欲送伊回去何　送到捕房反買果餌與伊吃此中情節不問可知着將賈寳交捕管押着石且領孩回去　晨到捕房并將眼見抱孩之人到案質訊○前報列包探在小東門外獲賊一人并獲洋布三疋半一節昨日解案據包探嚴頌眉禀稱拘到該竊沈仁德他供出布在城脚某染坊所竊尚有兩疋藏在北門外外國墳山内卽帶伊前往取到一併解案據失主洪燕山稱在新北門内觀音閣下開作坊十三日早失竊洋布五疋及兩半疋知已破案投案具領翁太守詰之沈仁德供認在該處所竊太守斷將沈責八十板洪住租界外着覔保領去○前月有恒洋行拘送范寳豐酒店主婦控追欠租洋二十八元三角翁太守着交保出外先還洋一半嗣經人保出卜期該店主投案控收租人楊某將其生財賣去翁太守詰之楊某據稱此係范懇朱寳山由朱託我售去並非私賣太守着傳朱寳山及買生財之人到案質訊昨日各人齊集惟朱遣人投案稱有事回甯波去不日卽來此事實范所託伊作保後房東索欠范自託朱將生財作抵楊亦呈出朱信兩封并底摺一扣新主繆永豐呈盤頂生財摺子翁太守謂范寳豐逞刁范仍稱未託朱賣生財太守謂且傳到朱再核范着交保餘人斥退○前　張順興在粥店吃粥乘間竊馬褂一件錢二百文解送公堂訊實判責外着自行回籍詎張仍在滬地包探見而詰之反敢逞兇因之送案翁太守着將張順興遞解回籍 
[助賑愈病奇效]  
　　敬啓者頃奉平安是福齋主人來函　助賑洋二十元據云前月下旬小女寒熱十餘日不解當將醫藥之資移助直賑至本月初二日病轉增劇延醫診治俱云勢已内陷藥力難挽勉擬一方而去不得已一面灌藥一面默禱竈神先　賑洋十元以求轉機後量力再助乃信甫出門病者忽得微汗手足俱熱誠於九死之中獲此奇效非意料所及憶昔家嚴外症危險亦因助賑後得遇良醫治愈天人感應之理後先一轍救人自救量力而捐固不在數之多寡云云敝所近日分送灶疏原供各善士助賑禱福之用去後巳屢接各處來書捐賑類云遊將疏内塡註鄕貫姓名事由及捐募銀數焚化竈前求病卽痊應效之神令人莫測　讀平安是福主人來函尤見奇效感幸何似惟此間竈疏僅 
 
 

Page 4

 
 
能隨報分送勢難徧及倘蒙各善士惠函遠索卽當寄奉用列報章仰祈均鑒[  三馬路與昌協賑公所竹坪陳煦元謹啓]  
[上海陳與昌協賑公所來信照登]  
　　啓者敝所昨接崑山會泰源寳號來函并賑洋五十元已照收明據云十三日午後不戒於火一時猛烈異常向灶神前許願助賑卽見轉危爲安等云當此灾區吃緊之時得此傾囊佽助則救人之災卽可以解已之厄天佑善人自古不爽請綴報章以誌奇效 
[懺情侍者以木犀香館題壁詩見示謹步元韻錄請夢畹大吟壇同政]  
　　工詩將叔著名塲譜訂羣芳品衆香珊網重搜珠萬斛如何　史漏瑩娘高山獨秀耐風霜誰識蟾宫桂子芳聞道惜紅生品艷子金小字莫遺忘[  西湖花隠稿於浦夢杭州室]  
[浙省撫轅抄]  
　　初四日吳京培禀辭赴嘉属催漕項差江蘇候補通判李銓禀知南洋經費寄存外庫請補平湖縣吳禀知防軍局委修羅木營工程本日興工淮補太平　丞劉榮增禀謝藩司赴任委署浦江典史胡祥鈺禀辭赴任候補縣褚成憲禀知奉委調辦總巡中路差候補府照磨謝敦化服閣回省禀到縣丞吳聲晉禀知委解戸部銀兩差卽辭○初五日江蘇候補通判李銓禀見辭解南洋經費回南京丁憂前寗分司季禀辭回籍臨海敎諭蔡錫崑禀請結憑叩辭赴任章昌鍼禀奉藩司飭知准補餘姚縣典史叩謝○初六日候補府紹同知薛禀見辭赴任永康縣丞謝文海禀辭赴任長山巡檢徐煥禀謝飭知赴任禀見試用縣丞楊世俊由京騐看領照來省禀到○初七日典史許澍禀辭赴金屬催漕項差○初八日温州府李士彬來省禀到禀安太平縣丞劉榮增禀見謝飭知赴任長山巡檢徐煥文禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[鄂渚官報]  
　　十一月初一日文武官員並七營將官俱　接新撫憲回省補用縣丞閔壽曾奉糧憲委赴崇陽催漕初二日候補縣王若震奉藩憲委赴光化縣催錢糧新選竹山縣俞成慶來省禀到初三日督辦保甲局候補府黄仁黼奉藩甯委代辦直隸賑捐事務候補縣陳彦綬赴蒲圻催漕委辦宜昌　鹽總局掣騐候　縣蔡迪康禀謝湖南候補縣　官廉禀辭署黄州府事王興　舉辭赴任候補同知徐敉赴廣濟候補縣朱桂　赴黄岡蔣謙受赴沔陽大挑縣司徒衮赴武昌俱奉　　委催錢粮候補縣劉震奉藩憲委赴黄陂催錢粮並奉糧憲委赴監利催漕初四日候補同知方藻赴京山榕　赴羅田教習知縣李紹閔往嘉魚俱催錢糧候補縣朱希照催武昌正左二衛錢粮姜文治往麻城李著謀赴圻州俱催錢糧海防新班　用巡檢賀龍光來省禀到初五日准補金口巡檢俞壽禀辭赴任補用知府裕庚自京來省候補同知高成烈奉藩憲委赴圻水催錢糧並奉粮憲委赴人治催漕楊秀觀赴　城候補縣曹秉剛赴天門陳壽椿赴黄安孫長焯赴孝感成槐赴霎夢俱奉藩憲委催錢粮候補同知直隸州史醇奉委赴圻州催漕糧候補縣虞汝霖奉委坐辦漕查交代局兼管海防局事　新選湖南石門縣劉朝陽禀辭赴湘候補同知羅金壽奉臬憲委赴黄安提案候補巡檢李永英奉漢　府委赴沔陽查質當 
[妖由人興]  
　　甬東某姓一妻一妾同室而居蓋不啻饜酒肉之齊人也近以如夫人身懷六甲將占玉燕之投甲遂問煖　寒分外姑息大婦姤之甚乘甲經商出外厚賄術者得符籙二道一佩胸前一藏枕畔本　壓制其妾不料越宿而怪遂作初聞如雛雞聲諦聽之離人甚遠繼乃日近一日似在耳畔晨鳴以致舉室驚惶扉人夜守百般禱禳　　無靈妻懼使人徧　術者則巳杳無蹤跡又不敢明言符籙所致惟亟促其夫歸夫詢得緣由取符視之失手落火盆焚去其一是夜聲稍殺明日將枕畔一道亦投諸火而聲卽由此寂然不數日妾産一男别無　異豈非妖由人興乎 
[袁江官報]  
　　十月十一日漕標中軍副將慶小亭副戎赴沭陽一帶閱邊二十二日回浦十八日翰林院編修馮太史夢華自京過浦旋回鎭江原籍二十四日翰林院庶吉士江庶常魯子自京來浦回安　籍十一月初一日委署清河縣典史朱儀自省抵浦禀叅大憲候補鹽知事祁暄奉漕憲委辦六濛口米捐事候選布政司理問　貽像候　鹽經歷朱廉均奉漕　委辦文案候補衛守備叚必　奉漕憲委赴浙江公幹 
[揚州慢贈日本北條鷗並希和玉]  
　　貝闕宵明鮫宫月朗年時苦夢蛉州有江邊白鷺猜我想作清遊前度劉郎猶說十洲仙子三島詞流恨悠悠唱了陽關莫唱遽舟海天萍絮却何心幸識閒鷗漫一笛西風尊前銀燭同訴悲秋從此訂交滬瀆寫奇句疉韻齊謳乞蓬壺靈藥塵寰跌宕長留[  苕溪白蘋花主酒舲沈雲倚聲]  
[大江東去和崇川驪睡軒主客次送秋誌感原韻錄呈高昌寒食生大詞壇拍正]  
　　對秋低訴悵萍蓬身世莛撞屏觸白載自慚無寸鐵漫怪難逢青目回首烽烟驚心歲月廿載鰥魚宿徒傷老大儘教隨世魚鹿君乃天挺奇才經綸在抱定反從前局試把盲言操左劵且看龍頭誰屬海國欣　祗園暫聚正好談心曲春來不遠舊緣重與君續[  武陵漁隠顧鈺子相甫是艸]  
[孫蓮舫内翰柬曾劼剛襲侯詩]  
　　鵬翼　風九萬程使　早共客星明答蕃書草期王佐經國才猷美世卿織女機横贏片石尸臣鼎至抵連城蒲桃邛竹來方物尊狙何須用甲兵身畫凌烟閣上人黑　事業早無倫路行萬里地中海臣是三年天外賓西域呈圖應有表東風入律始知春還朝得賜通犀帶應念綈袍范叔貧貝闕珠宫足壯游　仙眷屬返瀛洲蒼龍在翼綏要　今年顪星在翼占主荒服來朝天馬來廷告遠　賈誼不妨典屬國　超　愧列通侯申江略似成都巿可向君平問女牛 
[奉題武陵漁隠集千字文發蒙對句次西湖花隠原韻并高昌寒食生大吟壇正]  
　　訓學何須癖字搜編成韻語便蒙求如金如玉皆程式希　希賢在進修左氏祗因盲作史野王藉此好通幽西泠遺老憑親炙定是騷壇耳執牛三泖閒鷗子韶甫湯承惪未定草 
[滬北四詠錄請天南遯叟霧看花客粲政]  
　　天生丰韻撩人心響屧廊紆結賞音展薛濤箋磨黛墨賡長卿曲鼓　琴比紅饒有風情洽守黑從教月色侵梅隠養疴初夏靜商量妙藥費沈吟贈徐墨琴○瓊姿斌媚性温柔别有嬌憨寄妙　皓月半窗知夜永素琴一曲想風流重來滬瀆憐秋鴈前度虞山狎　鷗豈必有情成眷屬相期同泛五湖舟贈周月琴○陽臺鸚鵡好湖山怪底鍾靈此小鬟愛素馨花雙揷髻點紅牙板九連環金摇籬落枇杷翠枝裊階除芍藥殷聽罷楚歌　滴漏嬌姿宛似醉中顔贈劉金枝○兒家舊日住當湖鸚鵡鴛鴦好畫圖歌出新腔寒碧玉繪成卿貌嫩珊瑚南梁秋月籠嬌女北里春風豓小姑寳馬香車夕陽影柔肢無力倩人扶贈吳新卿萸葊退叟戲草 
[意琴室主招集滬上衆名士於紉秋館爲王佩蘭眉史作生日卽席分韻賦詩余以病齒未赴特詠一詩爲眉史壽]  
　　空谷幽姿出甬東生來不與衆芳同雙峯秀影羞遥黛兩頰圓渦暈小紅自具纏綿微醉後别添旖旎不言中須知九畹非凡種合住瑶池第一宫○贈佩蘭詩後忽有所感復得一律記否前年同乞巧海天閒話寄相思花嬌戸媚稱三絕酒渴詩狂又一時痛哭玉樓眞見召深悲金屋巳無期乙酉七夕先一夕余與芋仙小集於海天酒樓佩蘭素爲芋仙所賞識余則招蓮舫月舫侑觴當時稱爲三絕俄而芋仙化去蓮舫已有所屬追維往事曷禁悵惘由來世事都如此曷禁當筵涙滿巵[  天南遯叟土韜未定草]  
[白花館懷人詩]  
　　紅蕉館　吳子美竹　清標月有華玉鞭遥指酒人家欲搜瑶島琴邊句都放騷壇筆底花詩境早曾窺季重文心前已識劉又而今遠水旗亭路　寄瀟湘望眼賒○連雲館　陸允齋入卽謳吟出卽耕無端綺夢記前生青琅玕照人初别紅杜鵑開客遠行四海交從　酒結千秋筆有鬼神驚孫郎雅量何郎逸各　風騷迭主盟○玉琴樓主高太痴眼中此客太聰明北去燕臺事遠征十索詩成愁杜牧八又手敏屬飛卿西崑詞賦留宗派南部烟花纖綺　記得　鷗問消息東風何意隔江行○三影廬主張子良一酌葡萄醉綺筵望江南下破愁先欲尋香夢　　影獨警秋　夜不眠寄竟愧無青玉案投詩聊叩白雲禪三年笛裏多知已歌到尊前思悄然苕溪樂天詞人酒舲沈雲待定草 
[燕山譜紅社兄近得石麟之喜詩以賀之]  
　　登彼西燕山遥望千仞岡鬱鬱鍾靈秀停策聊徜徉上有椅梧枝青翠浮穹蒼鳳皇巢其　竹實得所嘗噦噦鳴儔匹相與共翺翔良時將雛候菊　秋正凉生鳥有靈異兩目發精光毛羽一何燦五色成文章　褷雖弱質刷翼學隨行如彼明月珠照乘越尋常又若祈后土錫允葉必昌福鍾今已兆爰卜此嘉祥[  胡悅彭稿於法馬路恒生義號之南窗下]  
[醉六堂朱君彩亭見贈增注傷寒活人書賦此鳴謝]  
　　弱冠弄毫素心期奮雲程旣覽興亡事　紀治亂情之志苦不遂去而以醫鳴學　三　年未敢云所　高山不可仰惝怳　内驚元珠不可得何以慰平生巍巍活人書盛名千載傾夢想苦難見何幸得替人拜受一以讀如醉始解醒注　無偏僻說法得正聲　以一術心培將葉更榮笑彼金元後百家徒紛更寄語司命者此籍作銓衡胡悅彭稿於法馬路恒生義號 
[章琴主招飮王佩蘭校書粧閣卽席原韻得具字漫念奴嬌一闋呈諸大詞壇正拍]  
　　樓臺絕頂玉簫聲疑是瑶池仙署十里垂楊絲縷情絮亂隨飛絮林屋山寒海天人近舊兩兼今雨百年能幾酒杯莫放空去悄立佩景珊珊蘭香風送惱煞憐香主自古琵琶都有怨却異潯陽江浦花好月圓人留春在佳勝南山句爲君紀豔愧輸扛鼎才具[  坐癡生稿]  
[懺情侍者招飮和惜紅生韻]  
　　朋簪海上叙名賢長慶流繼樂天翰墨賞音泥結習鶯花寓目輒因　酒偏量隘常盈琖曲早心傾無誤絃從此江城添韻事新詩鈔貴衍波箋○題海上羣芳譜徧從海上選　姝褒貶羣芳媲董狐一卷名經千佛錄十分眉史萬花圖東吳騷客　神筆北里鶯儔記事珠願祝有情都　屬焚香頂禮誦南膜[  策鰲遊客新儂氏稿]  
[集句戲咏花開筵卽示吳君少波陳銅士胡芸曁諸大吟壇當弗笑我也]  
　　夜泊秦淮近酒家室光豔豔散餘霞東園載酒西園醉北斗閨干南斗斜秋愛冷吟春愛醉雨中神女月中花銷金帳　鴛鴦夢且盡芳樽戀物華[  古吳緑萼舘主集唐]  
[呈海上浮槎客鷗所生卽乞賜和並請桂笙夢畹新儂三君正]  
　　君來半月始相逢笑我論　性太慵翰墨已聯情自切瓊瑶先贈意偏濃雅游湖海三千界勝賞巫山十二峯有福浮槎東土客秦樓載酒寫芙蓉[  古吳緑蕚舘主金杏生求是草]  
[前見紫詮老弟病肺臥床詩不禁涕下兹悉喜占勿藥率成七律一章以爲冬嶺秀松之劵卽希吟壇筦政]  
　　嶔崎磊落共風塵三歲雲龍上下頻帶海襟天馳夢想談仙說鬼了經緰君近著淞隠漫錄蓬壺隔斷三千界花月關懷六十人琴榻漫彈廣陵散多情多壽卜長春 
小兄徐維城杮叟甫草 
[冬夜]  
　　柝擊長街靜鐘敲野寺寒舉頭蟾魄冷入耳鴈聲酸荻絮牀前擁梅花夢裏看天高霜氣白酒醒一燈殘弇山清醒居士李復 
初未是草 
 
 

Page 12

 
 
[奉訪北條直方喜晤率成里言二章爲贈錄呈高昌寒食生大吟壇教之]  
　　羡君才調冠東京年少胸中富甲兵世有賞音興傑士我無實學悮書生携來琴劍停高躅傳到詩篇挹盛名　道素心人咫尺何緣海上證鷗盟花開函館掞清詞摘艷薰香誦竹枝才子風流高格調美人秋水寄懷思中原紙價因君貴異地萍交愧我遲今日幸逢瀛海客天涯從此有新知[  梁溪倚紅生未是艸]  
[贈朱玉卿眉史]  
　　鶯聲百轉惹情痴一曲當筵唱柳枝我欲爲卿翻舊句尊前風韻鏡前姿倩影驚鴻最泥人不施脂粉别成春前身可是瑶臺侣偶謫紅塵證夙因○毗陵醉墨　屢於懺情侍者前殷殷垂詢鄙人并蒙投詩枉顧謹依元均奉答高情喜從海角得攀荆尊酒相　意倍傾豪飮不　金谷　雅懷較比玉壺清籠紗　擅騷壇譽籌筆曾　虎帳兵君曾旣聘戎幕到此莫嫌相見晚過江久已識才名曾勞侵曉過柴荆愧未呼僮掃徑　欬唾清於珠屑落丰姿朗若玉山行緣因文字聯新契學貴磋磨仗友生自笑年來仍壓綫儒冠悮我欲逃名 
東武惜生待定章 
[上海北巿絲業會舘核奬籌賑公所施少欽經收山東賑捐十月二十五六七日第一千一百七十八九八十次清單]  
　　皖南汪潘氏爲夫及子祈保平安由蔚長厚號來洋一百元無名氏十元勉省氏酬筵資移助十元　崗無名氏今晨愛獲弄璋幸託神佑願助棉衣捐由謙愼安茶棧來十元安慶吳公舘蒙神佑合家平安由福興潤局來八元東海氏五元沈傳乾爲室人有孕染恙許賑果得平安分娩完愿由松江顧萬源寄全盛局來五元鄭啓轅啓楨保父母冬令身體平安五元不書名求夫病速愈由吳江永和局來四元隠名氏求病速痊三元殷德豐患疾求愈由蘇州李億興寄寳順局來三元願培堂求病愈由常州劉靜之寄全盛局來二元蕉山書屋箔灰易錢移助一元○蘇州潘仲溪第八十八次募顧愒蘭洋十一元隠名氏氏求頸核全愈棉衣捐五元鳴記五元潘慶生求病愈身康三元又顧英之募歸河南潁川氏滿芝因不寐心悸藥費移助洋十元共五戸由元大亨合來洋三十四元以上二十五日○周沈氏爲母告安酬愿洋一百元沈杰爲母病告安酬愿二十元頴上子爲先姻兄鄭志仁曁察孺人資冥福續助棉衣捐十元紹城翟友相設竹桶積省日用併助由延康康莊來十元沛國隠名氏求病速愈十元羅翁氏求病速愈十元瑞芝堂戴移懺資助賑以祈冥福五元徐爾安求病愈由王心如善長交來五元陳永清求姪病速愈五元柳溪南陽氏五元顧椒山求子病速愈三元慈水薪侯氏爲室人肝胃病痊愈完愿二元陳永清爲父病愈完愿二元王元和爲媳産後平安酬愿二元費祝記六角福仙堂虚對開一元八開一元蘇趾祥由宜昌輪船來小沙錢十六千文○海陽不書名孫求目疾速愈洋十元不書名吳求合家平安十元平陽子求夙恙早痊二元三戸由無錫知仁庄寄通裕局來洋二十二元○紹郡會邑王氏爲胞姊病求速痊洋一元　爲長男保身體平安一元由浙紹信大錢寄老福潤局來洋二元○崑山無名氏募嚴子餘棉衣捐洋六元錢五百三十文由全盛局來○蘇州潘仲溪第八十九次募吳恩慶病愈完願錢一百千文無名氏十元二戸由北元大亨在合來洋一百零五元○安定氏指捐直隸由嘉興署寄老福潤局來洋十元以上廿六日○徐毓卿爲二令郎彌月蒙親　惠賜隆儀移助以代諸公造福洋二十一元五角昆和祥號爲是月十九日黎明對鄰失愼幸鄰右早知尚未成灾酬神資移助由盛澤永和局來十元南陽季氏求嗣十元榮陽榮記棉衣捐五元李惠周求子腦漏病速愈由北慶雲銀樓來五元王寅輝求妻病速愈由安徽涇縣寄記成康庄來四元南陽武功氏求病速愈二元南陽氏求母壽曁闔第平安二元嘉禾九思齋英洋十元銅洋一元○許匏庵洋五元江韻閣五元和圓舘四元與同室許寳剛二戸各二元許寳瑛許寳如馥園得瓔子滿圓許時敏劉少菴郭汝雨朱柏年成山宦游人吳聽蕉許墨耘許寳渠許寳菡許寳鎡十五戸各一元魏正祥常魏氏合一元馮開揚陳寳華合一元葉　氏錢五百文朱逢才三百七十文巫陳氏王國源二戸各三百文田陸氏蔡錦亭李毛氏三戸各二百文以上三十戸由蘇州全盛局來洋三十七元○蘇州潘仲溪第九十次募吳古處棧洋二十元朱守初求合家勿藥五元二戸由元大亨庄來洋二十五元以上二十七日 
[上海三馬路與昌絲棧恊賑公所陳竹坪經募山東直隸賑捐兼勸棉衣十一月十三日第四百七十九次清單]  
　　新册本埠恒泰陞號汪潤齊善士經募洪耀先求母壽無名氏求子病愈各洋五元震和泰無名氏各洋一元羅益三無名氏各洋五角以上六戸共洋十三元○新册蘇州永和局來蔣山友洋一元幼童查理甡蔣靜嘉各洋五角以上三戸共洋一元虚對二个○新册支塘致大局募古歙吳氏洋一元○新册寓杭垣後巿街屠煌洋一元○青浦儒學正學陳子愚先生書潤移賑第八次洋六元錢六百文震澤縣署中來不如人伯求免陶飯洋二元松江存養齋主人銅洋一元○平心子洋十元無名氏棉衣捐洋九元生銀洋一元九麟童子洋四元張綠初先生書潤移賑洋三元○紹興府正堂霍交來山陰縣正堂經募塔册中孚侯撫各錢二千倪平記寳記各三千丁祝記晉記昌記春記德記盛和成潘長庚介壽堂魏錢日新堂各錢一千義興坊同順坊慶記緒興恒記裕記葆記昶記安記陳恒興各五百新號和記各三百無名氏二百郁勝記洋一元喜筵移賑諸公五戸共洋八角喜筵中孚友人洋六角喜筵倪省記山記各洋二角喜筵倪杏記雲記卜記周記薌記　記生記泰記傅丹記仙記魏清記軒記各洋一角又交來會稽縣正堂經募高士堂錢五千瑯琊朗記二千五百槐蔭堂一千五百青黎堂梁金氏四維堂各一千高友堂七百五十敦睦堂敬二堂春暉堂三德堂鍾雲樵配義堂羅易氏各五百志遠堂胡易照餘慶堂樂安堂義成堂昭德堂吕燧堂張愛堂旌孝堂文義堂朱樊金生李　春王德本沈松亭潘聽泉曾榮華各二百五十又册山陰南貨　蔣錫寳洋一元俞衡齋錢二千又册韓干成洋一元又册志德堂吳洋一元俞直記錢二千又交　上虞縣正堂經　塔　雙節遺澤洋二元又册花門葉氏求孫洋二元無名氏洋一元又册花震元求無病洋二元以上八册洪洋五十三元錢五千一百廿九文此稿未完○本日共收英洋一百零三元内棉衣洋九元外生銀洋一元銅洋一元虚對二册大錢五千七百廿九文合併申明 
[上海三馬路與昌恊賑公所陳竹坪經募山東直隸賑捐兼勸棉衣十一月十四日第四百八十次清單]  
　　新册本埠張生源絲號交來浙紹上虞張復良祈病愈洋三十元○新册本埠德祥質鋪經募徐賢生慕捐軒主人不留名陸君懷各洋一元朱祉卿汪琢卿各洋五角以上六戸合洋五元○新册張堰益泰典經募怡榮居洋三元汪海林朱依人益志堂平安居北靜居各洋五角沈楚記洋二角以上七戸共洋五元虚對一個小洋二角○新册虹口公平經租帳房汪善士經募平　氏洋二元延陵女江容德汪冶堂孫金城各洋五角以上五戸共洋四元○新册無錫南橋釐局經募樂善堂懷仁堂譚各洋一元○新册蘇州倉米巷口朱公舘經募　省子洋二元日省齋思聰子各洋二角知足軒餘慶居存耕書屋許門朱氏門孟氏近仁呇春暉書屋小亭主人三復草廬筆耕齋退思居各洋一角以上十四戸共湱一元錢五百十四文○新册啓秀居銅洋三元又册可娱軒銅洋三元又重請發棠册敦本堂銅洋二元怡怡室銅洋一元上以三册共來銅洋九元○新册公善堂錢五百五十寳善堂張錢三百餘慶堂何二百以上三戸共合洋一元○無名氏洋五十一元五角張綠初先生書潤移賑洋一元八角○江南涇邑葉良惠求子病愈洋十元蘇州王善士洋一元蕪湖寄來甬江象元氏洋一元○紹興府正堂霍交來蕭山縣正堂經募無名氏六十元共錢三千又册無名氏六十戸共錢三千又册無名氏六十戸共錢三千又册沈一問四戸芝英宏芳文順文潮馮一問鄔炳鏞一問陳士孝廷高在仁廷　　一問徐封標思茂思云田冰思福思龍汪一問於兆基丁其元一問二戸倪一問洪永富鳳加一間朱言中一問高其山其梅一問營在發嚴禹高葉永高一問永興周思福一問永和趙邦富湯一問李萬森思洪鶴連瑞寳乾泰富友將一問金茂義茂山茂仁王一問傳士朝錦法張老宏六十戸各錢五十以上四册共洋三元錢九十文此稿未完○本日共收英洋一百十七元銅洋九元虚對一個小洋十五角錢九千五百十四文　併聲明 
[上海四馬路文報局内恊賑捐十一月上旬清單]  
　　初十日源豐潤號交來京都贈榖堂主人規元十兩另一錢○江册洙涇增盛庄一元又交來自心子一元吉祥里衡泰茶棧募無名氏各五元○本日共收規元十兩另一錢英洋七元○本旬共收規元一百五十一兩丸錢九分原平銀一百廿五兩五錢三分批申規元一百廿八兩四錢九分九厘英洋六百廿一元計規元四百五十三兩三錢三分日本洋六元計規元四兩另八分銅六元烊見規元八錢七分六厘虚對關一個小洋二十七角二共　規元二兩二錢六分三厘錢一千四百九十六文計規元一兩另三分二厘○八項共合規元七百四十二兩另七分○連　共收規元三十三萬五千四百六十四兩七錢一分八厘○解直隸賑弟四批規元一千兩○連前共解規元三十三萬八千七百十八兩九錢六分七厘○寳塵解規元三千二百五十四兩二錢四分九厘○解東省全新棉衣輝五十套巳子初四日由海定輪船解由東海閙轉交潘振翁散放合併聲明 
[上海四馬路文報局内恊賑公所經收賑捐十一月中旬清單]  
　　十一日漢口招商局黄小舫翁交由江永輪船帳房張仲延兄來錢四十千文任逢翁交來任記共捐洋　十元電報總局交來北京電局餐雲書屋十三元南潯鎭勉力氏二元湖州多安堂陳等省日用費三元北元大亨庄交來蘇城潘仲溪翁經解第四十八次何貽孫十元隠名氏銅洋十六元嚴仲記銅洋二元無名氏小洋八角潘周氏願兒無疾病二元○江册百川通票號交來雲南大蓋士經募永保安咨書室天佑昌三戸各銀二十兩福記十兩篤敬堂六兩吳永發五兩敦順堂四兩翠雲閣洋十元廣裕和曹永昌瑞華軒三戸各一元實收洋一百三十一元老公茂洋行募無名氏五元嚴大祥嚴培芳嚴廷經三戸各一元朱雲清不留名無名氏三戸各五角無名氏三角無名氏二角常熟小吳巿恒源永號爛板一元天順祥號交來京都全芸軒翁京兆氏安先氏二戸各京平銀二十兩敬　氏綸恩堂二戸各京平銀十兩祈安氏京平銀五兩隠名氏京平銀十三兩又來前水補找京平銀二兩實收規元八十二兩五錢六分嘉興大同號募鄭子樑二角大同號五角新巿沈合興祥發二戸各二百文同順昌一百文實收洋一元小洋二角　城張同泰號募葉介亭一元時鯉庭林有發夏墨林謝錦如余邦傑沈夢江陳彩方周蔚卿蔡阿三九戸各五角孔介屏一元○本日共收英洋二百廿九元銅洋十八元爛板洋一元規元八十二兩五錢六分錢四十千文小洋五角 
[上海四馬路文報局内恊振公所經收賑捐十一月中旬清單]  
　　十二日衣字册招商總局交來宜昌招商分局募棉衣册絹饒景光宜平銀十兩元興長仁和長無名氏太順益義生厚義茂和升豐泰黄壽康八戸各四兩太古行八兩無免工二兩楷記四兩公泰行八兩廣生同二兩三錢四分義泰恒吉誠升　茂祥裕盛榮泰昌恒五戸各一兩五錢六分德生義恒益公二戸各三兩一錢二分黄德順四兩六錢八分以上共捐棉衣欵宜平銀八十五兩另六分申合實收規元八十七兩另另四厘○陵字册常熟塡　庄募不留名還願十元凝遠堂八百文金三餘堂四百文胡鶴年沈玩古齋二戸各二百文金琴益蕭求吉二戸各一百文迂道人三十六文實收洋十一元小洋九角常熟大吉祥號　鄧回興求善安羅錦甫同大庄四戸各一元遺正堂五百四十文○淮山拙修子交來羅崇素善士求保母病速痊助錢五十千實收洋四十七元錢一百八十文無名氏銅洋五元丹陽珥陵鎭陳端書善士第二次潤資二元○本日共收英洋六十四元銅洋五元小洋九角錢七百廿文○附收棉衣欵規元八十七兩另另四厘 
[揚州元亨利茂恒十月分收解山東順直賑欵清單]  
　　唐退齋氏鞠記　直賑一百兩志德堂吳俞氏一百元○志德堂吳俞氏　東賑一百元　麟堂孔五十兩張學　堂求病愈五十元周潤卿二元適其適軒主人求安眠四元陸壯行堂二十元張節三爲親戚求病愈十元環記十千文不留名十戸女　七千文無名氏七千文鮑氏懷安堂陶孟卿棉衣九畹軒許以約五戸各十元素記五元源豐典銅洋六元宋公舘二元無名氏四元野翁二元爾延氏求發妻免病五元梁氏二元培仁堂十兩壽昔室四兩五錢春記三千無名氏二千二百無名氏二十元張茂庵祈病愈六元安宜伯魯氏五元頴川朱氏四元吳家　四元無名氏一元半痴子一元○金沙恒源典募來七十二號册無名氏愛蓮堂兩戸各一元東來閣樂善　兩戸各五角寳善堂張慶生　兩戸各三角三分三厘蓬仙氏三角三分四厘武惠堂八百敬美呇百忍堂承恩堂無名氏四戸各四百樂安堂世總堂兩戸各六百○又來七十五號册無名氏知足軒呼盧氏手談氏惻隠氏五戸一元○又來七十六號册吳瑞麟四元吳吉　一元程子榮八百吳以敬吳浩生吳俊卿茅仰卿周錦堂方以黄六戸各四百○美埝裕隆募來二百六十一號册無名氏六元念慈氏求親體康健次洋三元銅洋兩元錢四百文棉衣欵三十二千文○敝所起解在卽務求諸君子速爲接濟俾可湊解　併申明 
 
