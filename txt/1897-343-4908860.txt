# 1934 - 343 - 4908860

 

Page 1

 
 
[新出刑案彚編出售] [  圖書集成局代啓]  
　　刑案彚編一書爲山陰周春颿所輯皆近今刑案彚爲一編凡入仕途者皆可爲先路之導不僅甲韓家當奉爲圭呆也銳古書屋主人債　局　新鑄鉛字排板刷印潔白紙張每部訂八本裝用錦套計碼洋一元五角卽日出書并有祝松庵鮑季芸刑案匯覺每部四十本亦本局所代印　如二部并購連箱每部實洋五元欲購者移玉至三馬路甲報館及申昌書畵室可也 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百卅餘篇　　名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭　每部計洋七角上洋三茅閣檔飛　閣發兌此佈 
[男女平權說]  
　　周易家人之卦曰男正位乎外女正位乎内男女正天地之大義也古之聖王制作禮樂以範圍人倫俾尊卑有等長幼有序貴賤有别釐然秩然不使稍有紊亂而於男女之間尤處處閑之以禮授受則不使相親飲食則不使與共誠爲之辨别嫌疑整齊風俗以立男女之大防者其意固深且遠也泰西各國崇尚富强國甲製造之廠星羅碁布一切工藝男子不敷工作者不得不分任於婦人以故閭閻弱質其幼而入塾讀書長而出門求友皆與男子相等於是女子之桀　者倡爲男女平權之說凡國家利益一律均沾此風起於美而盛於東西洋各國中國士大夫之好爲新論者轉謂中國女子惟使之司提汲職縫絍而於國家治亂興亡之故不能了然於心是四百兆人無用者已去其半以致民智日湮而國勢亦因以不振雖然試爲平心論之中國之視婦女誠未免過輕然抑陰扶陽亦天地自然之理卽以泰西婦女而論於嫻習工藝而外如熟傳教精醫理習律文挾其技以遊歴各國者固亦時有所聞然國家之大政事大典禮仍惟是二三老臣相與斟酌損益從未聞有閨閣名媛得以參議於其間者卽如公使一項各國所恃以辦理交涉聨絡與國責任頗爲重大查一千八百八年奥王扯立士第五之妹子馬果樓於丹布類和約代王立名又同時薩代土之母羅義利亦代王立名又法國亨利第四時曾派女公使一員赴士耳其京城又了林色公之妻亦爲全權大臣議定英法和約是女子而恭膺使命者考之西籍雖有成例然究自古至今不過此寥寥數人邇來五洲萬國互立和約使臣軺車往來幾如梭織而女子出使之事實亦罕有所聞至議院之制泰西各國無論君主民主凡有大事均由議員評議前者英國曾有議及子婦女以投票舉立之權嗣英相恐舉立之時其夫以爲是者其婦或以爲非彼此兩歧恐多不便遂爲阻止是此中爲難之處西人亦已自知之若或國家人才所聚厥惟學堂西國學堂之制學成者第其等差給予憑以示獎勵而英國堪白里治大書院爲國中巨璧開設多年從未有給予女子文憑前次英女主六十年慶典院中博學女士起而辯論謂此等女學堂中以後亦須第其等差酌子文憑以榮其身邀請各處紳士會議此事綜計到者二千二百餘人而不以爲然者居其大半蓋創設此院之初意欲使人增益學識嘉惠寒畯詔令内並未言及女子之學以此事本非要務也後各女子雖堅執此意而評議紛紛終無成說夫公使之輯睦邦交議員之品評國政學校之培護人才皆國家最爲緊要之事而主持其間者仍惟男子而不聞謀及婦人可知男女平權之說在西國已未能自踐其言今中國士夫不察中外之宜不明古今之制但欲拾歐美之膚說以立異而矜奇曾不思宫中宗室載之禮經德容言工詳於冡宰左氏有必待傳姆之訓周南有言告師氏之文在古人施教勸學並未或遺於婦女但閫内閫外界限綦嚴尚左尚右禮文難越今　當重復古制俾民間庶媛稍識禮義之大防而仍不廢酒食之議桑麻之勤已足上可相夫下可教子若徒好爲大言矜爲創論而不計其事果有益與否則亦好事者之所爲而非予之所敢知也已 
[本館接奉電音]  
　　昨日上午京師飛電傳來上　一道敬謹譯登○十一月十九日奉上諭鄧華熙奏在籍總兵修墓未竣懇請開缺一摺四川川北鎮總兵何乘鰲著准其開缺欽此 
[藎臣謀國]  
　　鄂中自聞膠州被佔之信人心頗爲惶惑聞張香濤制軍曾發密電五百餘字遞京未知所議何事曾向督署友人詳細探聽據云因德人所索六欵謂李鑑帥保護不力致令教土被戕除賠欵外并勒令中朝將鑑帥革職永不叙用張制軍聞之憤懑異常是以電致總署洋洋數百言大致謂督撫爲朝廷柱石若用舍聽之外人尚復成何國體如竟允其所請恐此後疆臣解體人心涣散時局愈不可問况李鑑帥爲國家倚任重臣辦理教案并無不合更與四川成案不同務請總署嚴詞峻拒勿稍遷就并謂鄂省所練護軍各營及武備學堂均已卓著成效如德人因此啓釁制軍受恩深重情願率領新軍赴沿海要隘與之决一死戰云云香帥讜論誠不愧爲國家心膂之臣特未知袞袞諸公作何核議也 
[軍門抵津]  
　　天津訪事友函云關外馬賊横行前經直隷提督聶功廷軍門督帶馬隊五營出關剿捕但賊　無定聚則爲盜散則爲民軍門不敢辭勞入山搜捕並辦理善後事宜以致軍麾遲遲未返刻以海疆有事恭奉廷寄回防初九日到津謁見制軍並拜同寅假西門外丁公祠暫駐節鉞初十日宴俄國正副領事於水師營務處聞擬於十二三日卽起節回蘆臺防次云 
[閱操返旆]  
　　前者派赴日本閱操之親兵前營統領王副戎得勝武毅軍中軍後營統帶鄢叅戎玉春以及武備學生吳陶兩君仍駕飛鷹獵船於初七日回津已向督轅禀見銷差矣 
[分行定址]  
　　分設天津之中國通商銀行前已派員相度地址擬附於紫竹林電報商局開辦但此局係法商吉利豐機器行舊址當租賃時具有年限不得轉租及改作别業此次附設銀行遂爲業主所阻商於法國領事未獲通融辦理乃將分行改設於上園先農壇側蘆漢鐡路分局之内已於月初懸俾矣 
[委員購石]  
　　漢口建造鐡路開辦伊始惟是處本係湖地水患堪虞務須築堤以資防範是以恩剌史玉業　委員馳赴黃石港購買紅石以備將來修築堤脚之用聞已遄返在卽矣 
[擬修官堤]  
　　漢陽月湖堤本驛路也比年以來堤石剥落前經邑紳某君籌欵興修無如費大工繁遂爾中止兹某君以此工不可不興糾合同志復舉前議想衆志成城共勷善舉他日必有以觀厥成也 
[議設醫院]  
　　湖南常德府地方本閙市也刻下洋貨銷場甚廣但無西人常駐其間兹有某君以華醫不足恃 
 
 

Page 2

 
 
商之漢口某西醫前往分設醫院海外回春之藥想當遍布於其地矣 
[保護教堂]  
　　自西人通商以後各省州縣均有西國教士建堂傳教廣設各項學塾雖亦有人信從而頑徒煽惑愚民致有滋閙之事甚有害及性命者中外失睦往往因此此次德人佔据膠州之變亦因殺斃教士而起此其明證也常鎮通海道長久山觀察以所屬各府州縣教堂甚夥深恐匪人乘機煽亂自宜加意保衛作有備無患之舉因於前日札飭各屬按照約欵保護傳教諸人及教中人之産業並派營勇在教堂附近分别駐紥以資彈壓鎮江租界教堂尤多因會同府縣在教堂左右派勇巡防晝夜無間惟念雨夜霜天勇丁露處實堪憐憫爰製造木棚十餘座分置租界及近教堂處其製較更栅略大可容十餘人上覆以板如屋脊然四旁均設小玻璃窓以便望遠其思慮誠可謂周密不特教堂洋房藉資保衛卽匪徒宵小之輩亦各濳蹤矣 
[令尹回省]  
　　前署揚郡江都縣童米蓀大令於初九日交缷在署小憇十三日晚間卽輕車簡從登舟回省禀知缷事大令自蒞任以來善政甚多口碑載道當未行之前有欲爲留靴之舉者是以大令不動聲色驀然啓行蓋藉以省迎送虚文而示體恤之意也 
[告養傳聞]  
　　江南提憲譚宫保之太夫人年逾八秩福壽康强宫保天性孝友板輿迎養十載於兹聞近日太夫人體稍違和延醫調治焦急逾恒日前宫保之快婿雷公子鶯遷於荷池弄余姓新屋内特備盛筵邀請宫保赴宴初蒙許可繼因太夫人抱恙遂不果來兹據細柳營中人言宫保接得省垣信息並聞有同寅專差急足龍姓來松宫保以太夫人未占勿藥堅意告養回籍代其位者爲皖南鎮李占椿軍門然得之傳聞不知確否也 
[霸租餘聞]  
　　松江訪事人來函云鄕民霸租一事刻尚未有頭緒佘山一帶亦有鳴鑼聚衆來郡報荒情事聞若輩令於衆曰有不遵約法私往完租者衆必碎其舟火其廬掯勒其錢米故佃人之稍有身家者亦不敢以粒米繳倉桀黠之徒更有所藉口而依違其間日來婁縣夏大令於閱卷之暇時時傳諭董保人等勸令從速完納按此事肇於西南鄕石家𥕕一帶漸至四鄕各鎮聞風效尤然其意亦不過圖减成色非眞有意抗租所望各業户能變通辦珮毋事苛求庶不致激成事變也 
[難民滋擾詳誌]  
　　難民滋擾一則已紀前報日昨松江訪事友來函云洙涇西南鄕有名謝仲甫者一村之領袖也往嵗難民來此經謝號召鄕衆圍裹肆毆難民大受夷傷故此次到彼專與謝姓尋釁日來松地傳聞不一有謂難民已斃百餘人鄕民亦斃三四人故劉邑尊到松請兵彈壓後又晉省兹又得訪事友續函謂提憲撥派砲艇四號遴委巡捕王弁督帶去後十八日金山縣劉邑尊差人齎禀投提轅陳謝一切據言難民現已出境向浙界平湖縣一帶竄去惟松地前日謡傳金山地方擊斃難民百有餘名一事兹知洙涇西南鄕泖莊左近實有難民千餘名將楊謝兩姓圍刼村衆見此情狀咸惴惴有戒心嗣雇到打牲埭槍手一百名與之對敵難民雖有軍火究不若鄕衆之銛利致被擊斃一百人左右鄕人亦斃四名並言水浦塘阮姓係著名富户現在收租之際鄕民之齎洋完兌者絡繹不絶難民見而垂涎率衆登堂索取銀錢飯食廳事内外箕踞高坐幾有满坑满谷之勢經人說項許餽洋一百六十元尚未首肯不知如何了局有知者謂難民有頭目四人各懷手摺一扣中載某處有酒肉某處有錢米展視了然幾同成例故託爲逃荒者年年有之非皆眞澤中哀雁也 
[戲園肇事]  
　　蕪湖向有梨園數處每日丁謌甲舞裙屐偕來生涯頗不寂寞祗以地方青皮日衆往往隨意入座不名一錢略向詰問卽致奇禍横飛因之園主動稱虧折不能旗鼓重張近日二街天儀茶園不知從何處請得四人數名挂列洋字招牌欲往觀劇者非先從外櫃會鈔買籌卽不准入内因之外間嘖有繁言事經保甲局訪聞以歴來洋商貿易必先有領事照會保護今獨闕如且二街非西商互市之區萬一滋事將何辦理因禀諸道憲札委江口巡局蘇華洲少尹前去開導並勒令園主將洋字招牌除去詎園主恃頑不遵乃將園門標封不料未閱三日該園忽又重門洞啓遍張招紙擇於初十日重開並高挂英商乾和厚茶園字樣長牌不倫不類非賈非商後聞是日舞扇旣陳頭門果有二西人隆準深目高踞櫃頭青皮輩平日慣看白戲者悉翹然雁列不能越雷池一步正思摩拳擦掌適見官符飛下標封園門若輩卽乘間鼓噪幾致釀成事端幸該西人見機避入戲臺由伶人護送而出始免肇禍且聞此事西官亦經照會欲請照准特格於通商章程故華官毅然阻止如何結局容俟續錄 
[因賭啓釁]  
　　客有自蘇鄕陳墓鎮來蘇者語諸本館訪事人曰該鎮向有留防太湖水師後營卽新質營駐紥於此名爲保衛閭閣其實營兵騒擾市廛大爲居民之累本月初七日有營兵數人及游勇光蛋等麕集於本鎮衆安橋畔老賭臺上呼盧喝雉大决雌雄正當采烈興高之際有某油坊工人數輩欣欣然持洋入局不知何以語言不合互相争鬥兩造各糾多人持械臨塲如遇太敵凶鬥逾時各有傷損而營兵中有某甲者傷勢較重該處地甲懾於營勇勢燄不得不意仔偏袒遂强令某油坊出資甲等醫治現聞此事已爲該營統領訪悉未識將作辦理 
[匪黨解省]  
　　著名巨梟施老窩子之黨羽程招玉近經安徽某營官拿獲於本月十二日解至蘇省當經臬憲吳廉訪飭發蘇州府訊究桐太守卽於翌日午後倩發審局委員莫司馬升堂提訊程匪供稱向在某營當勇與施老窩子素來認識然並未與之同事近由本營管帶派某哨官令小人作眼線訪緝施匪數月來遍處搜巡杳無蹤影哨官遂疑小人偏護施匪故意遷延時日因將小人移解來案其實小人並未與施匪同黨叩求恩鑒司馬得供飭發元和縣收禁候再覆訊 
[藥匪宜懲]  
　　漢口訪事人函云迷藥害人本于例禁此風獨盛於鄂省施鄖諸郡此種事如司空見慣數見不鮮害人性命深爲可惡兹當嵗暮襄河上下一帶樂匪甚多棘地荆天大爲行旅之害有巡河之責者宜如何力圖其後也 
[錢店又倒]  
　　日來漢口銀根甚緊錢店之倒閉者業有多家本月十三晚乾隆巷如春錢店又以一時呼應不靈遽爾倒閉至所虧外項尚未詳悉其數噫節交冬令錢業之衰已經若是倘届年關其景象又將何如耶 
[糧駁抵揚]  
　　揚州訪事人函云揚河近因冬令來源漸竭水勢日小不意連日湖南省承造赴津之糧駁船連檣　集且每舟皆满載杉木沙槁等貨由鈔關門起以迄東關鱗次密排一望無旣蓋因載重水淺不能前進也聞須俟貨物略爲缷售方可開行當此飢民　至地方官深恐擾事因特會同城外保甲總巡各派差役分投彈壓江甘兩邑宰亦各勞瘁不辭不時親自出城照料惟慮前船未開後又繼至河水又日見淺涸容與中流者恐不免壅滯耳 
[順時出獵]  
　　蕪湖迤東縱横二三百里山環水抱風景天然向多水禽及麞鹿等獸節交冬令中西人士之前往獵取者趾錯於途本届上海法領事白君及某海關雷稅務司偕其夫人自帶篷船於上月下浣由蕪湖溯流前進並有天主堂教士爲之東道某水某山隨處指點故不至如桃花源之問津無自也 
[緝獲拐匪]  
　　揚州訪事友來函云本月某日有袁江小號差輪船一艘駛至維揚新河灣地方瞥見迎面有一葉扁舟飛駛而過艙内一輕年女子旁坐二少年似非善類因將輪船轉舵追及再三盤詰知女爲岸上某店之女被二少年誘拐而逃者輪船上人立將男女三人一并送請有司衙門訊懲刻聞女之家屬已聞信投案待領想賢有司定能執法如山從嚴懲辦也 
 
 

Page 3

 
 
[龍圓利用]  
　　漢口自通商以後無論官民人等咸利用墨西哥洋圓嗣鄂中自鑄龍洋初時試用市儈尚有貶價之事旋經官憲出示定價遐邇遵行刻下不但並無貶折且民間信用無疑不似持用墨西哥洋者有挑剔審視之煩也 
[鬼猶求食]  
　　杭省東清巷沈姓昆季三人辛酉之嵗粤匪再陷省城甲被賊擄其妻某氏兇悍非常素有雌虎之名兩夫弟俱深畏之克復後承平十餘年乙丙等以兄爲賊擄久無音耗意其已登鬼錄擬爲招魂立主婦聞之大加詈駡謂汝等祗利兄死意圖吞没家財若欲立主須還我夫骸骨及病殁日期乙内乃不敢言尋將祖遺房屋田地現銀折而爲三婦得其一於是各立門户始覺稍安嗣兩弟以大宗不可無嗣邀請親族議將乙之長子承祧以接香火婦又大肆咆哮謂汝等不良至此尚欲以子爲餌冀得長房家産耶於是議遂寢迄今已三十餘年甲仍毫無消息婦亦不以爲意本月某日婦六十生辰懸掛燈綵設筵欵客親族咸來慶祝至晚諸客方欲入席婦忽倒地口吐白沫不省人事乙丙聞之急爲趨入疑中邪祟代爲禱求移時忽作其夫之言曰我遭難被脅客死廣東骸骨暴露無人歸葬數十年魂無所依家中享祀無我坐位前者兩弟欲爲我招魂立主及爲我立嗣皆爲此不賢婦所阻今日諸親族俱在借彼之口以纾我忿行將索此不賢婦之命也乙等復代爲叩求許以立主繼嗣并將所備酒筵先行設位致祭焚化冥鏹若干鬼乃欣然鳴課乙因問死於何時則云同治三年十月二十日在廣東大埔縣境餓死於是不復再言而婦亦立卽蘇甦叩以所云茫然不知是日有沈之親屬在彼目覩耳聞言之鑿鑿因爲本館訪事友道及是耶非耶請質諸談鬼者 
[華婁縣試正塲前十名案]  
　　華亭姜世豪胡艈台沈傑張騏顧鍾岱施開文吳驤顧道輝沈灃徐振麟婁縣張忠清陸祥雯陳世鳳俞文瀚丁繼庠張楙勲沈家振章本衡沈平康沈葆章 
[縣案誌略]  
　　本邑縣試正場情形已紀前報前晚二鼓後經邑尊黃愛棠大令評定甲乙發案榜示並定於二十一日覆試今將前列二十名錄左謝永炘潘如樑黃炎培劉灜許繼光曾澤民宋人傑王纉善任　康葛尚迪郁鍾鼎何鈺徐琳唐寶晉王樹功秦嘉廣秦錫芝曹九思范熙祥郁萃 
[清查保甲]  
　　德國佔據山東省膠州灣以來各處防營咸有戒心蘇藩可聶仲芳方伯以滬上一隅華洋雜處良莠不齊現當有事之際深恐匪徒易於托跡因卽行文來申札飭上海縣赶緊嚴辦保甲以免游兵散勇及流氓匪類混入其間等因本縣黃愛棠大令奉文之下遂於前日面諭城内中局委員黃衡堂二尹東局委員陳熙亭二尹南局委員藍茂如二尹西局委員陸雨二人尹北局委員王二尹及各叚紳董等著令速卽辦理清查保甲事宜昨日各局員已會同绅董督同地甲局勇等各按地叚挨户往查矣 
[跡近匿名]  
　　匿名揭帖本于例禁乃人心變詐不知自愛竟有以無名書信交郵政局投遞英界公廨者讞員張賡三直剌以此風斷不可長卽諭止之其文曰爲諭知事本分府下車伊始力除積習集思廣益博訪周諮以補智慮所不及願聞已過素無自是之心如有所知却有証據者更愿得其情乃近來屢有無名信件由郵政局送廨核與匿名揭帖無異殊屬有于例禁合亟諭知爲此諭仰諸邑人等知悉嗣後如有見聞磪鑿可據者仍准當堂投遞本分府視民如傷常凛哀矜勿喜之戒爾等母再以無名信件投遞言詞隠約無補於事枉費筆墨致于查究特諭 
[暫停發落]  
　　昨禮拜一爲法捕房發落之期因判責人犯無多捕頭飭探咨照讞員鄭犬令暫停發落一期 
[幸未成災]  
　　昨晨九點鍾虹口西華德路永吉里某棉花棧有揀花婦女携帶脚爐入棧工作偶不經心傾翻在地火星遺於棉花内立時火勢上炎幾致不可向邇幸人手衆多竭力灌救始得撲滅然附近各家已受驚不淺矣 
[控追欠欵類誌]  
　　山東日照縣人金悅臣租賃本埠南市大東門外章悅來報稅行樓上房屋開設仁和元銀號托其外甥唐金蘭經理一切向與厚生聚生和康四逹松泰馥記愼泰无義潤昶源來允章裕和生合興裕章悅來等各錢莊及油麻紙布綢縀花糖等業共十四家往來本月初四日唐忽將號倒閉正欲逃避爲厚生等得悉追獲扭縣控告奉飭補詞候訊在案餘如和康聚生等亦同赴案求追前晚黃大令倩帮審委員蔣壽林剌史升坐研訊厚生等各遣夥投案供稱身等各業向與治下大東門外仁和元字號往來錢洋貨物該號雖係金悅臣開設然號中一切事情均由唐金蘭掌管不料本月初四日該號驟然倒閉各業共被倒去銀二萬四千餘兩最巨者厚生錢莊被欠銀六千數百兩當向索討一味支吾且圖乘間逃遁因此情急扭案請追細帳呈電質之唐金蘭供稱係山東日照縣人向在原籍所開仁和元老店經理此處乃係分店此項因老店先倒分號亦難支持不得已遂於初四日倒閉虧欠往來各號銀兩曾發電囑母舅金悅臣來申料理現在尚無回音惟求寛限清理剌史得供判將唐金蘭收押待質所中限二十天内或交金悅臣到案或向原告清理明白如届期不交不理提案嚴比不貸原告分别斥退候示○同源等四家海味雜貨行扭控大東門外鹹瓜街恒福春桂圓店夥柯雨巖等到縣控被倒欠貨銀等情前晚由帮審委員蔣剌史提訊同源店夥周明康東源店夥吳伯帆人和店夥周茂芝仁元店夥劉桂卿等投案供稱均在治下爲海味雜貨生理向與恒福春桂圓店往來陳陸續欠去銀八百數十兩屢次往索無着店主並不見面無奈將店夥柯雨巖及吳阿奚扭案求追柯吳兩人同供福建人在鹹瓜街恒福春桂圓店爲夥此次因遭鎮江分店倒閉波累本店一時轉運不靈業已發電赴閩催店主速來滬上料理叩求寛限剌史得供判將柯交保吳收押限二十日中清理明白如延比追 
[訊竊金條]  
　　前有陳福安在輪船遺失金條報捕後由趙包探拘獲蔡國林葉仁甫等解送英界公堂經張賡三直剌訊供之下押候過堂復訊前日原差將葉仁甫住宿之烟妓童阿林提案備質前日晚堂提案研訊原告陳福安供由天津趁富平輪船來滬在船上有葉仁甫蔡國林糾合小的义麻雀以致遺失金條二根半計二十七兩有零又英洋二十五元當時卽疑心葉蔡二人所竊然因無實據未敢鹵莽嗣小的上岸到葉仁甫住宿之烟妓童阿林處向之换出英洋一元審有一定如意圖章果係已物因此控案求請究追童阿林供爲烟妓葉仁甫來住宿付下洋一元已被陳福安來换去當夜葉仁甫曾言及有洋二百元意欲開店惟金條並未見過是實葉仁甫供寗波人在富平輪船當茶房小的到烟妓童阿林家住宿只付小洋十角惟金條是蔡國林所竊在他房内曾被小的窺破他囑小的不要聲張曾許洋二十元小的未曾收取嗣船至高昌廟一同上岸吃點心呌野雞馬車同坐至四馬路五層樓吃烟後蔡國林與小的分路至明日上船相遇小的問伊金條一事伊稱藏在買辦王松年家竹箱内小的所供是實求鑒質之蔡國林供寍波人在輪船上當茶房因陳福安遺失金條知是葉仁甫所竊呌小的暗中窺探行跡因此懷恨故被誣指行竊張直剌再三駁結堅不認竊直剌怒其狡賴喝令重責籐條一百二十下仍堅執如前極口呼冤張直剌命將葉仁甫蔡國林分别還押童阿林斥釋陳福安叩謝而退 
[呈控匿妻]  
　　石友三以顧阿多潘周氏藏匿妻乎等情扭控英界公廨前日晚堂由張賡三直剌提案訊問石友三供安徽人妻子蔡氏住居　上小的有事出門至四月廿七日回來妻子已經不見四處找尋無蹤近日始查悉被顧阿多潘周氏藏匿故此扭案求追顧阿多供蘇州人在同安里妓院帮傭石友三之妻子於今年正月間有朱氏領來爲娼石友三取去洋四百元立有憑據嗣後由昇昌沈姓客人代渠贖身憑據由沈姓客人取去於端節後調至尚仁里潘周氏處爲娼以後不知究竟求鑒潘周氏供蘇州人在尚仁里妓院帮傭石友三之妻子蔡氏由伊親書離據過割現在蔡氏已爲紹興人魏姓娶去是實張直剌得供之下判將顧阿多潘周氏一併管押交出蔡氏到案再核石友三飭退候訊 
 
 

Page 4

 
 
[藏匿索償]  
　　有王阿三者其弟媳某氏向在某繅絲廠做工被流氓談阿全引誘藏匿未幾仍送回稱在他處尋獲向王阿三索取謝儀習以爲常于不堪其擾投控捕房經包探石金榮查明屬實拘送英界公堂請究王阿三投案供訴前情並稱屢次索去洋銀共有二十餘元談阿全供王阿三囑爲代尋弟媳自願謝洋並非索取求鑒張直剌判責五百板以儆 
[誘賭宜懲]  
　　著名流氓陶金榮素不安分徜徉市廛無所不爲迭經上海縣拘辦釋出之後依然怙惡不悛近又串同王狗卽厚皮狗狗高和尚等在南市會館塲帶設攤聚賭鄕愚無知入其彀中者指不勝屈前日清晨有浦東北蔡鎮鄕人某甲肩挑棉花一擔來滬投行販售得有洋蚨六七翼手携花袋道經是處陶等知其囊槖充盈計誘入局屢捕屢北將洋盡行輸去尚有不敷彼黨勒令將所穿之衣付質甲不得已乃質錢付之昨日上午有親串顧某在新碼頭地方見甲彳　街頭衣衫盡失異而詰之甲歴訴其故嗣由顧某代訴十六鋪地甲未識將作何辦理也 
[准子保出]  
　　昨日英界公廨讞員張直剌訊判各案時有某律師處通事投案禀稱前有周金祥陳芝生控李錦堂在妓寮毆人等情蒙判管押然李雖曾與周争吵彼等人多何致反受傷夷其中尚有不實不盡本律師遣我來案請將李保出俾可辦事直剌准之 
[押候繳洋]  
　　有管仁義者在四馬路胡家宅開設益甡小錢莊因出立空票不能照付業已倒閉前曾向張祥林賖取皮統兩件計洋二十五元現在避匿不面張遂以誑騙等情投控英界捕房經包探拘獲解送英公堂訊究張祥林投案請追管仁義供目下無力歸還容出外理處張直剌着押候還洋二十五元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
　　本館京報悉照邸抄原本赶緊排印並不抽去各摺以省紙幅且隨到隨登免積壓之弊凡在官摥早所深信現在格外赶緊印出傳人皆先覩爲快閱者鑒之 
[江漢課題]  
　　本月初十日鄂撫譚大中丞課試江漢書院兹將試題照錄於左文題今王亦一怒而安天下之民民惟恐王之不好勇也詩題一心憂國願年豐得年字 
[高觀課題]  
　　湖北江夏縣高觀書院自徐性臣明府缷篆後久未舉　　　　月十二日由諸肖鞠大令命題扄試兹將試題照錄於左文題嵗寒然後知松柏之後彫也至唐棣之華詩題去嵗荆　　　雪得梅字 
[貼現昻貴]  
　　紹興訪事友來函云近來錢莊現洋漸少市面往來有持票洋向錢莊貼現日前每百元祗須九角兩日内增至一元一二角不等銀根之緊實從來所未有也 
[失竊堪憐]  
　　揚城文昌樓左近有徐屬人某甲開設餅店業已有年夫婦二人銖積寸累蓄有洋蚨二百元藏於小木桶内本月某夜忽被穿窬輩撬開店門竊取而逸遲明甲黃梁夢醒見門隙漏光急起查點他物具在獨不動尊已不翼而飛一時惶急非常自念多年心血頓歸無何有之鄕旣無力報案又無處追尋連日自言自語狀類瘋癲見者多爲之憐憫然亦無可如何也 
[流氓横行]  
　　漢口近有一種流氓短衣窄袖足穿皂靴一似管勇模樣成羣結隊徜徉於柳巷花街打鴨驚鴛靡所不至甚有持刃傷人刧掠財物之事爲害地方實非淺鮮有牧民之責者何竟置若罔聞耶 
[盜犯正法]  
　　粤垣刧案頻仍大憲深爲震怒圖非予以重典恐不足以警效尤本月初一日札飭南海縣董邑尊提出刦匪八名番禺縣裴邑尊提出刦匪四名解赴市曹立時梟首從此緑林豪客或可聞而斂跡也 
[南湖冰鏡]  
　　嘉興采訪友人云本月初八日傍晚塘𪷐鎮附近民人捆解甲乙兩人至秀水縣署縣主飭役收押待訊詢之相知巔末者謂甲係竊犯乙係客民大約須俟縣主訊供方能水落石出也○郡城西道弄口莫氏婦老去徐孃風姿未减病來霍玉情緒猶佳好事者戲以木香花呼之當三五少年時曾寄名某哨官之如君撫作螟蛤頗極鍾愛因之脂籨粉盝積贮良多家中雇有女傭忽於某日託故辭去檢查箱篋則首飾匣已不翼而飛所儲金葉金訓翡翠明珠約值數千金之譜不禁失聲痛哭四出追尋問卜求神半明半昧殊可憐也○近時天氣暢晴輕寒薄煖鄕民南榮納日披得一件黃棉襖子居然竟體酥融冬防嚴緊異常宗太守及文武各官每晚必輪流巡綽 
[争泊肇事]  
　　船户林慶堂在澱山河一帶捕得魚後至本埠南市大東門外魚行消售歴來已久並無争釁詎於前日清晨偕其夥友駛至新碼頭地方有駁船户周錫卿先已在彼停泊林欲與争周不從遂致互起紛争周突持竹篙向林作當頭棒喝用力過猛竟致血液淋漓於是兩不于休各扭至附近茶肆中聚吃講茶經管帮出勸不妥遂投十六鋪巡防中局請究由局中差役詢明原委卽著地甲解至北局局員楊聘侯二尹立卽升堂研鞫林供太倉州屬川沙廳人在鄕間網魚爲業來滬時向泊新碼頭是日先有周錫卿在彼停泊小的欲在旁停泊奈周持蠻不許相傍小的與其辯論伊竟不分皂曰持竹篙向小的猛毆不及閃避致受微傷是以投控案下務求提訊二尹命提周錫卿研詰供係常州府屬金匱縣人由本籍裝米來滬向亦泊新碼頭浦中餘供支吾二尹謂爾等米船在彼争泊肇釁已非一次殊屬可惡喝令拖下從重笞責一百五十板又提其夥程德泉到案供稱與周同鄕於本年春間在該船執業素來安分不敢行凶二尹謂此次爾何以帮同行兇供稱實一時氣忿所致叩求原宥二尹亦判重責一百板各具改過安分切結央人保釋 
[呈控竊泥]  
　　工部局洋人鉛門投英界公堂禀稱有在局當填泥之小工顧法生謝阿三史德金等三人擅將局中之泥私下串賣與寶昌湖絲棧業已查明爲特送案請究質之顧法生等同供雖在工部局當填泥小工然售與寶昌之泥是别處運來並非竊取求鑒張直剌著交捕房帶回查明再訊 
[步武投閣]  
　　法租界吉祥街某店有夥甲乙二人不知因何起釁互相口角甲從樓窗躍出以致跌斷　骨經巡街捕舁送捕房捕頭飭送醫院療治候提乙到案解堂訊究 
[保領失物]  
　　本月十七日偷兒王阿全在北京輪船竊取衣包二个内儲天青　棉夾外套五件肚兠五十二只爲包探拘獲解經鄭大令訊供押候責懲贜存捕房待失主認領昨有後馬路利康號出店吳阿定倩恒德當鋪作保投捕房認領捕頭飭具領狀備查 
[馬夫受罰]  
　　包探張阿五解馬夫江阿順至英公堂禀稱此人駕車違章由巡街捕拘入捕房今特解案請訊江供不諳租界章程求恩寛宥張直剌判罰洋一元以儆 
[撞傷小孩]  
　　四千七百九十七號東洋車夫昨拉車至美界西華路不依租界章程横衝直撞致將七嵗小孩顧交生撞倒傷及手足經八十號印捕拘入捕房捕頭以孩尚無大傷將車夫申斥數語揮之使去 
[機器軋傷]  
　　吳邦發向在浦東茂生紗廠内作工度日前日偶不經心被機器軋住左手同事諸人立將機器關住雖無性命之虞然受傷已屬不淺當卽送至同仁醫院求治未知可免殘廢否 
[訊逃學徒]  
　　尹文瑞前在法公堂控歇夥方柳基唆使學徒私逃無蹤當經鄭大令訊無實據判令自行找尋在案前日尹又將方扭至縣署喊控當由帮審委員蔣剌史升坐花廳訊究尹稱直隷保定府人在治下北門外開設織機坊用方爲夥嗣因不守店規於今正停歇不料七月初八日方潛至坊内唆使陳石吳三學徒及王小牛私逃無踨兩日後王卽回店餘無下落現在三學徒家屬向小的索人因此情急扭案請究供畢尹妻楊氏上堂插言剌史大怒喝令掌責十下逐出提詰王小牛供稱是日方柳基來店謂爾師如此兇横爾等受其凌虐不如出外爲妙小的等年幼無知受其愚弄與陳等三徒走出各散小的回家住了二天自思不好仍回坊内惟陳等三人則不知去向矣方供稱在尹文瑞處爲徒前因師父暴虐被其打落河中因此停出在俞姓作坊爲夥當時被師詐去飯資洋十元七月初八日走失學徒其時小的在家有病並不知情實被誣控求鑒方母江氏亦上堂供稱尹處學徒實因不堪凌虐故此逃出現在惟石姓學徒明日可以到案其餘二徒實不知其下落剌史得供以方狡展飭責一百板仍無實供判令一併交差候次日石姓學徒到案再訊 
[英界公堂瑣案]  
　　包探竇如海拘解張榮華到案禀稱此人行竊葉妙全家之綢衣兩件經小的拘獲送案請究葉妙全投 
 
 

Page 10

 
 
案領贜質之張榮華供寗波人行竊該死求宥直剌判將張責一百板後遞籍○小偷王小良行竊德律風行内之銅線若干磅經包探倪順泉拘獲起到原贜送案請究德律風行洋人投案請領失贜並請嚴辦以儆效尤質之王小良供認行竊求宥直剌判令枷號四天以儆○偷兒紀發甫前竊施仁隆家木鐘一架報捕後經包探趙銀河拘獲人贜送案請究施投案領贜質之紀發甫供係飢寒所迫出此下策求恩寛宥直剌判責一百板○包探趙銀河又解專在長江輪船行竊搭客衣物之張雲軒到案禀稱此人又在安慶輪船竊取搭客之綢衣等件經小的查獲起到原贜送案請究質之張雲軒供湖北人行竊該死求恩直剌判責五百板管押六個月○包探黃阿虎禀稱張阿榮竊取張阿福家布衣兩件經小的拘獲人贜送案請究張阿福投案領贜質之張阿榮供因窮苦所致叩求恩典直剌判責三百板以儆 
[法界捕房誌略]  
　　偷兒某丙在小東門某魚行竊取鮮魚數十斤適爲探夥所見立卽上前拘獲解送捕房捕頭命押候解送公堂究辦○某丁操胠篋術在八仙橋某姓作場竊取杉木一株爲探夥拘獲解送捕房捕頭命押候堂期解訊 
[美界捕房紀事]  
　　偷兒陳錦堂昨日不知在何處竊得箱子一具内儲外國磁器等件行經頭壩路適遇包探韋阿友見其形跡可疑向之盤問言語支吾立卽拘入捕房候究○浦東人張壽生昨日手携線毯棉被各一條至虹口某押鋪質錢包探王阿虎見其形狀慌張當卽拘送捕房押候查明究辦 
 
 
 

Page 11

 
 
   
 
 

Page 12

 
 
[光緒二十三年十一月十一日京報全錄]  
　　宫門抄○諭旨四道錄前○山東學政姚奏爲恭報到任日期摺○粤監督文奏爲潮州新關辦理一年稅收比較有盈無絀摺○晉撫胡奏爲揀員調補要缺通判摺○直督王奏爲揀員請補要缺知州摺○湘撫陳奏爲湘南牙帖請仍歸藩司辦理片○蘇撫奎奏爲匯解京餉片○又奏爲匯解東北邊防經費片○十一月十一日禮部宗人府欽天監正紅旗值日無引見○恭王等得賞謝恩○克王等點騐火藥覆命○崑中堂等覆看試卷覆命○綿宜奕功謝放左右翼監督恩○文治假满請安○睿王續假五日○肅王請假十日○載灜續假十日○召見軍機許應騤○皇上明日辦事後至頤和園皇太后前請安畢還宫○○山東學政臣姚炳然跪奏爲恭報微臣到任日期叩謝天恩仰祈聖鑒事竊臣蒙恩簡放山東學政於九月十四日跪聆聖訓後遵卽束裝就道於十月十五日行抵山東省城二十日准前任學政華金壽將關防文卷委員齎送前來臣當卽恭設香案望闕叩頭祗領任事訖伏念山東乃海岱名邦學政爲輶軒重任如臣檮昧懼弗克勝惟有恪守聖訓嚴密關防整頓士習固不敢姑息而滋弊流弊尤不敢疏忽而屈眞才矢愼矢公以兾仰答高厚鴻慈於萬一所有微臣到任日期除恭疏題報外理合具摺叩謝天恩再臣沿途經過地方年穀順成民情安謐堪以仰慰宸厪伏乞皇上聖鑒謹奏奉硃批知道了欽此○○太子少保頭品頂戴兩廣總督臣譚鍾麟二品銜粤海關監督臣文佩跪奏爲潮州新關屬口辦理一年稅收比較上年有盈無絀恭摺具陳仰祈聖鑒事竊臣等於光緒二十二年四月間會奏將潮州新關屬口撤去包辦名目由該關委員兼設海口選派可靠家人二名督同口書妥爲經理以重稅課而除積弊等因嗣經遞回原摺欽奉硃批户部知道欽此臣等當卽欽遵札飭潮州新關委員臣文佩并選派誠實家人前往刻期開辦諭飭務必認眞整頓按照部頒則例徵收無得增多以累商减少以虧課所有支銷格外撙節庶庫儲多一分入欵卽撥解多一分轉輸查從前包辦時册報數目每年約徵銀六千三百二十五兩五錢三分一釐溯自去年八月初三日開辦起至本年八月初三日止計一年共徵收銀一萬八千六百八十一兩四錢二分九釐比較上年原定額餉多徵銀一萬二千三百五十五兩八錢九分八厘遵照原奏歸入盈餘欵内奏報仍飭該委員等隨時實力稽徵毋得始勤終惰以期稅課日增惟商貨多寡無常稅課盈絀不能預定擬將嗣後每年所收儘徵儘解以昭核實所有潮州新關屬口辦理一年稅收比較上年有盈無絀緣由除咨户部查照外謹合詞恭摺具陳伏乞皇上聖鑒謹奏奉硃批户部知道欽此○○頭品頂戴山西巡撫臣胡聘之跪奏爲揀員調補要缺通判以重地方恭摺仰祈聖鑒事竊照清水河撫民通判馬元驥於光緒二十三年七月二十五日在任病故業經臣具題開缺並將截缺緣由報部在案所遺清水河撫民通判員缺係奏改繁疲難兼三調要缺例應在外揀選調補該處環拱極邊幅員寥闊蒙漢雜處俗悍民龎治理巡防均關緊要非精明幹練之員弗克勝任查奏定章程晉省口外撫民通判缺出先儘實缺候補通判及知縣中保有升階者請補請調等語隨於現任通判内逐加遴選查有平陽府通判徐士豪現年三十一嵗安徽懷寗縣廕生光緒十六年赴部引見奉旨著以通判選用欽此十八年八月奉旨山西平陽府通判着徐士豪補授欽此由部請假回籍十九年三月到省四月在運城賑捐局報捐鹽提舉銜六月初一日到任該員年富才明辦事穏愼歴俸已满三年任内並無承緝已起四叅案件有關降調處分以之調補清水河撫民通判實堪勝任據布政使俞廉三按察使劉鼒會詳前來合無仰懇天恩俯念邊外員缺緊要准以平陽府通判徐士豪調補清水河撫民通判洵於地方有裨如蒙俞允該員　現任通判請補撫民通判銜缺相當毋庸送部引見所遺平陽府通判員缺係屬簡缺晉省現有應補人員應請扣留外補合併聲明所有揀員調補要缺通判緣由理合恭摺具陳伏乞皇上聖鑒謹奏奉硃批吏部議奏欽此○○直隷總督臣王文韶跪奏爲揀員請補要缺知州恭摺仰祈聖鑒事竊杳蔚州知州張諧之回籍修墓應以七月二十日接到刑部文之日作爲開缺日期歸七月分截缺所遺蔚州知州係繁疲難兼三要缺例應在外揀選調補因一時未能遴選得人咨部展限在案臣督同藩臬兩司在外選缺知州内逐加遴選非歴俸未满卽人地　宜一時實無合例堪調之員自應在外應補人員内揀選請補查有撤回另補知州石賡臣年五十八嵗奉天鐡嶺縣人由監生遵籌餉例報捐通判指分直隷試用同治十二年二月初三日到省旋分順天差委因辦理海運出力保俟補缺後以知州用遵捐免補本班以知州仍留原省補用題補昌平州知州光緒十四年九月初二日到任十六年因辦事未能穏愼開缺察看嗣經順天府府尹臣奏請銷去察看字樣遇缺酌補因在署寗河縣任内拿獲鄰境盜犯出力於十八年九月二十三日引見奉旨石賡臣著遇缺儘先卽補欽此應將該員歸於撤回另補知州班内無論應題應調應選之缺准其酌量補用據藩司員鳳林臬司方恭釗請以該員酌補蔚州知州會詳請奏前來臣查該員石賡臣補授蔚州知州實堪勝任該員係撤回另補知州請補繁缺知州銜缺相當無庸送部引見所有揀員請補要缺知州緣由謹恭摺具奏伏乞皇上聖鑒勅部核覆施行謹奏奉硃批吏部議奏欽此○○陳寶箴片再湖南牙帖捐輸仿照湖北章程改由厘金局勸辦曾於光緒十一年經前署撫臣龎際雲奏明奉旨允准行局遵照詳定章程督飭省局員紳先由省城試辦復遴選正紳分赴各埠會同各局委員分别籌勤計自光緒十年十一月開辦起至十九年九月止所收牙捐銀兩除開支局用外均經彚解善後局並將行户姓名及開設埠頭應納稅銀一　造册咨送藩司衙門在案旋因開辦已久應捐應换之帖均已捐换殆盡於光緒二十年詳請停止以示限制如有捐請牙帖事宜仍循舊制歸藩司衙門辦理復經前撫臣吳大澂批飭認眞清查毋庸遽請停截迄今又逾數年並無新捐牙帖之事卽間有呈請换帖者無非將遠年廢帖改色易埠或將故帖冒頂領充照原捐則例繳半希圖矇混取巧争埠射利一經换給立見訟獄繁興擾累實甚且並此亦屬無幾而原用帖照均經填竣旣未便零星咨取又難湊積成數無從造册咨解蓋以從前開辦已閱十年所有繁盛之區以及城鄕市埠均已清查殆徧延至於今勢成弩末若不停止示以限制奸民妄生希冀結煩案牘無補於公當此餉項支絀如能捐集巨欵裨益餉糈自當設法维持認眞辦理無如體察情形斷難捐收踴躍查定例捐請牙帖應由藩司衙門經理擬請嗣後凡有捐請牙帖之事仍統歸藩司衙門辦理以符舊制而一事權據湖南釐金總局司道詳請分　　咨前來臣覆加查核所請實在情形除咨户部外所有湖南牙帖擬請仍歸藩司衙門辦理緣由理合會同湖廣督臣張之洞附片具陳伏乞　聖鑒訓示謹奏奉硃批户部知道欽此○○奎俊片再准户部咨開續撥本年京餉一片單一分於光緒二十三年三月二十六日具奏奉旨依議欽此單開續撥光緒二十三年分京餉江海關洋稅銀八萬兩咨行札關遵照去後兹據江海關道劉麒祥詳稱在於關稅項下照數籌足銀八萬兩循案交商匯兌以歸妥便至光緒二十三年分續撥京餉銀八萬兩已全數解清並無蒂欠合併陳明等情詳請奏咨前來奴才復核無異除給咨起解外謹附片具陳伏乞聖鑒敕部查照謹奏奉硃批户部知道欽此○○奎俊片再案准户部咨會奏預撥光緒二十三年分東北邊防經費銀兩指撥江海關六成洋稅銀十萬兩等因卽經札關照撥嗣據該關道將二十三年上省　　解前項一半銀五萬兩解京交納經前撫臣趙舒翹附片陳明在案所有本年下半年應解銀兩兹據江海關道劉麒祥循案於關稅項下續籌一半銀五萬兩仍交京莊號商天順祥匯解赴京交納以期妥速詳請奏咨前來除繕給咨批發商匯解外謹會同兩江總督臣劉坤一附片具陳伏乞聖鑒再該關本年分奉撥前項銀兩業經全數解清合併　謹奏奉硃批户部知道欽此 
 
