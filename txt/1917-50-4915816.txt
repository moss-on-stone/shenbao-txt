# 1917 - 50 - 4915816

 

Page 1

 
 
   
 
 

Page 2

 
 
時評 
[半（冷）]  
半中國之難境也何謂半中國抗議德之潛艇戰爭不從或不答覆則將與之絶交然德之答覆以口頭而不以公文其答覆半也允有所商酌而不允取消潛艇戰爭其從否又半也於是中國絶交不絶交難决矣中國有所希望條件於恊約國能得則將加入然恊約國會議如增稅則將許我有相當時提議（見東電）是允之中半也如收回領事裁判則將不許（見東電）是允與不允又半也於是中國加入不加入又難决矣 
故曰半者今日中國最難處之境地也 
[命令]  
二月二十四日大總統令陸軍總長段祺瑞呈請任命王玉珍爲吉林陸軍憲兵營營長張永勝爲吉林陸軍第一混成旅步兵第一團第一營營長年鎭口爲第二營營長陸崑岳爲第二團第一營營長王樹棠爲第二營營長梁克明爲騎兵第一營營長崔鳳桐爲第二營營長吳大珽爲機關槍第一營營長孟兆熊爲第二營營長安紹彬爲吉林陸軍第二混成旅步兵第一團第一營營長丁中有爲第二營營長劉寳琦爲第三營營長劉玉成爲第二團第一營營長趙吉陞爲第二營營長吳恩承爲第三營營長祝銘爲砲兵團第一營營長孟星魁爲第二營營長蕭維翰爲第三營營長趙得勝爲工兵營營長孟恩詳爲吉林陸軍第三混成旅步兵第一團第一營營長吴相植爲第二營營長關德山爲第三營營長王隆魁爲第二團第一營營長武凱勳爲第二營營長張萃田爲第三營營長唐鍚春爲騎兵團第一營營長張凌閣爲第二營營長張玉振爲第三營營長應照准此令 
又令　陸軍總長段褀瑞呈請授張清汝爲陸軍步兵中校並加陸軍步兵上校　朱得才爲陸軍步兵中校陶質彬加陸軍步兵中校銜巢學厚高義林翊爲陸軍步兵省校劉漢臣加陸軍步兵少校銜應照准此令 
又令　陸軍總長段褀瑞呈准青州副都統延年咨諸以景福補鑲紅鑲藍旗恊領松恒補正黃正紅旗恊領應照准此令 
又令　鄱博爾巴圖晋封爲郡王沙克都爾札布晋封爲貝勒納遜逹賴加鎭國公衡此令 
又令桑寳晋封爲轉國公此令 
又令李湛陽給予二等大綬嘉禾章此令 
又令國們巴雅爾給予二等嘉禾章此令 
二月二十五日大總統令　歐陽武著加陸軍上將銜此令 
又令任命徐名世署福建政務廳廳長此令 
又令亨建生哈明罘曰海哈底均給予四等嘉禾章此令 
又令兼署陜西省長陳樹藩　武功縣知事葉振本南鄭縣知事楊楷三原縣知事李漢光同官縣知事陸煒曾署　屋縣知事陳鼎　陽縣知事胡瑞本或人地不家或自行回籍均請免職等語葉振本楊楷李漢光陸煒曾陳鼎胡瑞本均著免職此令 
補二月九日大總統令特授范國璋以勳五位此令又令任命陳繼袓爲廣東陸軍第一師參謀長此令 
又令參謀總長王士珍呈請任命鄒佐基爲廣東陸軍第一師一等參謀官尹啓昌爲廣東陸軍第一師二等參謀官應照准此令 
又令前政事堂存記之張昌慶著發往浙江交該省長　量任用此令 
又令前廣西柳江道道尹馬振濱著發往甘肅交該省長酌量任用此令 
又令秦國鏞予三等嘉禾章此令 
又令張厚堃焦子静李夢彪均給予四等嘉禾章此令 
又令田維勤給予四等嘉禾章此令 
又令伍岳秀給予四等文虎章此令 
二月十日大總統令陸軍總長段褀瑞呈請任命關偉俊爲陸軍第一師步兵第一團團附張芝田爲步兵第一旅少校副官應照准此令 
又令徐恩元給予三等寳光嘉禾章此令 
又令汪克東晋給四等文虎章此令 
[專電]  
　北京電　德正式覆文仍未倒據某要人消息德僅令駐京德使向外部陳述非正式意見與顏使來電畧同兩日内政象極混沌外交方針亦一時未能宣布聞各方意見不一致故難解决　北京電　德使辛慈簡邀河間赴使館宴會馮辭以明日 
　北京電　德館衛兵亦多改裝出京 
　北京電　馮到京後未見外寳德比公使及外國新聞記者往謁皆託辭謝絶可測知外交仍尚在擬議中 
　北京電　外交後援會昨開會通過會章八條舉出籌備員二十三人趕辦成立 
　北京電　外交劉次長因伍久假事務繁重頗露退意 
　北京電　昨公府宴馮後即討論外交問題據政府中言意見漸一政某某兩政團亦擬歡迎馮正在商議 
　北京電　衆院外交委員昨謁馮馮先詢國會外交意見並稱願任疏通各省當局意見願議員亦融和國會中意見 
　北京電　馮再訪東海商决改組内閣手續先使陸李梁汪署外内財交如梁不就以熊希齡代　北京電　青木顧問准明午（二十七）抵京就職 
　北京電　保利煉錢合同政府以兩院恊議修正各條碍難履行擬交復議 
　北京電　農部實行推廣實業計畫（甲）劃分全國實業區域（乙）規定獎勵章程（丙）各商會維持實業襃獎（丁）召集全國實業會議（戊）統查全國實業種類（乙）釐定地方官攷成 
　北京電三月一日之財政會議各省財政廳長及代表未到者僅九省已電催 
　北京電　國院議决蘇省江北設高等分廳及附地方廳開辦費二萬元 
　東京電　中國增稅問題雖未經日本閣議但寺内首相本野外相均表示贊成但有撤廢或輕減原料輸出稅以爲交换之議昨日寺内本野會談二時間當係恊議此事 
　東京電　日本地質學會囑託矢部理學博士及其他學士七名自六年前實地調查中國地質情形今以其所集材料五十三頁之地形地質圖及報告書出版其一部已成昨開臨時會發表其出版費已逹一萬元以上 
[外電]  
　北京電　謠言紛傅皆謂德人今已先事佈置准備出境華人消息謂德使署文件付諸一炬衛隊已潛赴青島查有三十人左右今已不知何往營門亦不復有兵守衛聞德華銀行夜問將許多現銀運出使署區域外德人見種種不利氣象確爲驚擾而德使署人員刻正奮力運動中國軍官欲使其運用勢力阻撓政府之進行在某方面此項運動已有成效般袒德之軍人及守舊派已爲德人之恭維與贈物所動甘作德人傀儡游說頗力幸馮副總統深悉中國之地位現與袒德派相抗馮以爲中國之存在繫於遵守國際義務故中國爲自保計不可不附從美國以抗議德國　壞國際公法之行爲（二十五日）字林報　北京電　今午黎總統宴請馮副總統文武大員與宴者共一百零五人段總理及各國務員與載濤等皆在其列（二十五日） 
　北京電　北京日報云如中國加入恊約方面日本允中國暫不交付德國應有之庚子賠欵惟日政府僅允中國修改稅則至極有限制之程度至於收回治外法權一層日本不能同意大約恊約國將以日本態度爲依歸 
　（二十五日） 
　北京電　馮副總統與段總理會商數次又與徐世昌孫寳琦蔭昌湯化龍相見星期六晨接見國務員數人（二十六日） 
　北京電　北京日報云有賀長雄莫禮遜韋羅貝昨日公遞意見書致中政府勸中國加入恊約並條陳中德宣戰後之辦法（二十六日） 
　北京電　順天時報云青木中將明日可望抵京以就軍事顧問之職（二十六日） 
　漢口電　開封商會電致總統總理反對與德絶交略謂如恊約國戰勝則彼得其利如恊約國失敗則弱國如中國將受其害潛艇封鎖與中國無關中國海面之航業並不波及吾國亦無往來北海之船隻尚乞嚴守中立云云（二十五日）以上德文電 
　北京電　外交後援會昨（二十五日）開發起人會决議該會之規則此次會議商界學界均派代表赴會聞已定於一星期内開成立大會（二十六日） 
　北京電　日本芳澤代理公使將於二三日内往訪馮副總統懇談關於時局之事 
　　（二十六日） 
　北京電　馮副總統　總理王士珍徐世昌等昨今輙在東四牌樓五條胡同徐東海住宅密議要政一般之觀測者以此爲確定政府方針有力之會議云（二十六日） 
　北京電　外交次長劉式訓决意辭職 
　（二十六日） 
　北京電　天津消息云駐津德國領事將小鎗及彈藥分給居留該地德人以爲萬一之備又北京德國公使館退去之準備似已完妥如兵營門前之衛兵昨今已不見其蹤影矣 
　（二十六日） 
　北京電　據濟南來電云山東督軍張懷芝對於中國加入恊約國方面問題有贊成之意 
　（二十六日） 
　北京電　中國政府昨日午後開臨時國務會議恊議中國將與德國斷絶國交並進而取加入恊約國方面等手續大體意見已略决定云（二十六日） 
 
 
 

Page 3

 
 
　奉天電　張作霖馮麟閣湯玉麟等之纷爭勢愈激烈張因馮等會肆威嚇故特告以如因省内内訌致動干戈波及外人不安其結果必招中國之不利第三國或不得已至以兵力干涉亦不可知等語馮等聞之大恐急求與張妥恊但察張之感情未易缓和馮湯等乃示以不得已出其最後手段之决心因此形勢愈覺危急謠言百出如昨夜全巿商家特早閉户嚴防掠奪省議會及他民間各團體代表等均往謁張作霖質問有無圖以武力解决之意張答斷無訴諸武力之事巿民始稍安堵 
（二十六日） 
戰電 
　倫敦電　荷蘭商船桑第克號（四一八九噸）洛特里克號（七一六六噸）愛姆倫號（三七七○）噸加斯特倫號（噸位未詳）茄加特拉號五三七三噸）米拉杜號（五八七四噸）班杜安號（五八五一噸）同於二十二日爲德潛艇以魚雷擊沉船中員役均登岸大約各船之人全經救起（二十四日） 
　倫敦電　遇禍之荷船七艘其中四艘满載貨物開往荷蘭悉在英倫海峽西口被擊此事所可注意者荷船並未以應駛之航路詢諸英海軍部英海軍部亦未有所指示一切佈置全由荷員爲之（二十四日） 
　海牙電　官中宣稱德國宣布無限制潛艇戰爭時荷政府卽向提出抗議並促請德國愼勿加害來往荷蘭口岸之船隻德國覆文照允惟謂未便擔保絶對之安寗荷船七艘乘德國所允通融之機會同於二十二日開行竟全被水雷擊沉其貨單均未經查驗船中員役已有二百人登岸餘人想皆無恙德使署以冗長之公文解釋擊沉荷船七艘之理由謂德國原定本月五日准荷船平安駛回後因荷蘭之時局展期至九日繼又展期至十一日卒乃通告荷蘭船主謂可於二月二十二日或三月十七日聚而開行惟二十二日所擔保者乃比較的安寗三月十七日乃絶對的安寗今被擊沉殊爲拘歉伹其咎實在荷蘭船主蓋彼等於二月二十二日開行故也（二十四日） 
　海牙電　荷蘭各報因德國全不顧荷人之權利極爲忿怒謂凡大國無一能受此待遇荷蘭之威嚴難再維持中立國被侮之甚莫過於此（二十四日） 
　倫敦電　據洛伊特公司聲稱荷船米拉杜號已安然拖入港内班杜安號愛姆倫號桑第克號三船或仍浮海面（二十四日） 
　倫敦電　藍煙囱輪船配蘇斯號有歐人一名中國水手三名失蹤（二十三日） 
　華盛頓電馬爾太美領事來電謂法國輪船亞都士號十七日在地中海距馬爾太東二百十英里爲潛艇擊沉船中有蘇州敎會之美敎士海登君於回船援救餘人時溺斃該潛艇並無旗幟號數（二十三日） 
　倫敦電　聞瑞典船斯柯格倫號被沉時船中美人均遇救　（二十三日） 
羅馬電　意國運兵船米拉斯號開往薩洛尼加於十五日在瑪太班角西一百六十英里中魚雷沉没船中之兵有一部分遇救（二十三日） 
　亞姆斯特丹電　德潛艇一艘載將士十四人在荷蘭海濱華尼乞倫島觸　現由軍隊守之（二十三日） 
　紐約電　美國邦船菲拉台爾菲亞號（一○七八六噸）由英國利特浦駛抵此爲越過潛艇封鎖區域之第一美船船中有報館訪員一人該航並未標明特别記號駛過危險區域時全未變其常路途遇英船甚多但未見潛艇蹤跡（二十三日） 
　倫敦電　昨日所沉之船共一萬三千餘噸　（二十三日） 
　哈佛爾電　一月三十一日二月四日由佛特角開出之巴西輪船兩艘業已抵此（二十五日） 
　紐約電　德國外務大臣海軍大臣内務大臣在國會演說皆謂潛艇戰略實行以來所得效果爲始料所不及（二十三日） 
　紐約電　德太子所統之軍攻取香巴業境内里本南面一八五高原上之法軍扼要地點（二十三日） 
　彼得格勒電　國會定於二十七日重行開會現有人竭力運動工人罷工列隊前往國會以故衆頗惴惴加巴洛夫將軍出示警告工人謂今在戒嚴期内不得經舉妄動如不遵令則將嚴懲决不寛貨民主黨領袖米留柯夫氏勸告工人勿爲敵人之傀儡而聚衆示威（二十四日） 
要聞一 
[恊商國之中國時局籌議]  
大阪朝日新聞云中政府以十四日之國務院會議决定中德斷絶國交其後頗不乏反對者遂躊躇不决並謂聯合　國曰待德艦擊沉中立國船隻然後絶交云熊度因是尤不明瞭不僅如是復希望改正關稅延期繳付庚子賠欵催促大借欵成立撤去領事裁判權及獲得平和會議發言權等條件故恊商國頗濨不懌若中國徒事遷延則恊商國或將以高壓希臘之手段施之中國亦未可知也恊商國之態度如斯或至某程度爲止容中國之所希望如改正關稅一事英法俄諸國大體無異議日本或亦附以相當之條件而應之是也 
該報北京電云自中政府向聯合國駐京公使恊議對德絶交及加入恊商國之條件以後在十六十七二日各公使會議於法國公使館披誠商酌其結果則各以近况報告於各本國政府繼有某公使云旣接彼國政府訓電令與日政府恊議後决定之乃致電駐在東京之該國大使二十一日該大使與日本本野外相會見大約將在日本開恊商國會議决定一切然後正式答覆中國視此結果如何再計他種手段云 
東京國民新聞云中國之說明與德國絶絶交之時機曰待德艇損害華人生命財産後乃與德國絶交此種設詞無非爲遷延計耳雖曰駐英華使正在調查然不足憑信也日本及列國旣一度勸誘中國加入戰團則中國變更態度當然爲恊商諸國所不能满足是以今後將各竭可能之手段繼續勸誘中國以逹目的也在中匣方面則以萬事仰求恊商各國之後援故欲拒絶恊商國之運動亦勢有所難能華人中因有提出希望條件者日本政府或竟允其一部分如以適當之時機爲條件而允其改正關稅是也 
[我國與世界戰局] （九）（　萍） 
此次中德交涉兩國眼光所射並非成一直線蓋斜射而兩缐成一交點焉交點何在恊商諸國是也 
中國一方爲維護公法保全人民生命財産起見提出此種抗議一方亦注射眼光於恊商諸國至於德國見我之提出抗議非不覺悟其原因起於潛艇計畫之違背公理但彼所注意者並不在我而在恊商諸國明此情形則觀察此次外交之眞相較易而兩國對付之術始終不能離此交點更不待言 
吾於昨函報告星期四之國務會議第二步幾决定發表矣但同時吾又報告駐德顏使之來電及德使在京活動情形我國决定發表之計畫遂不得不暫中止今日（二十四）如北京日報公言報等皆載德國答覆確已到京之新聞記者亦曾擬以電告但今日下午特因此事　某國務員詢知並無此事且今日之國務會議雖曾討論外交此層並未提及可見至今日是午止德國覆文確尚未到其所以有此新聞發生之原因殆即從駐德顏使電告誤傅而來 
今日（二十四）國務會議討論外交問題之要點乃在日本希望我國加入戰團其情愈摯中國應如何自處聞其結果仍無進步足言蓋德國之缓和運動乃當然之事其所以緩和者非爲我國也恐我國因是而行務定計畫則利在恊商方面耳但我國前交抗議旣有最後之數言恊商諸國之對我有所希望亦當然之事我國日内若無明决之熊度對德旣不能收回抗議之文重新圓满其睦誼對恊商則旣不能貫澈對德抗議之初志亦無十分融洽之可言外交前途吾竊憂其自是將陷於困境此則國人所宜一致贊助政府補偏救敞以解决此種疑難之時局者也 
[東報論五年度務算案]  
五年度預算案於二十一日提交衆議院後日昨日文新支那報對於全案曾有評論其文曰（上略）夫所謂財政者决非僅財政而已國家政治之縮影也國家經營無一不需財力國家政治之狀况亦無一不表現於財政數字之上故欲期改善財政不可僅就財政上求之必就國家之大方針求之政况猶内臓也財政猶舌也内臓之情况無不藉舌而表示於外僅滌濯其舌而不去其内臓之疾病源終不去矣今以此意考察民國之新預算則其病源乃歷歷如見歲出額凡四萬七千餘萬歲入如之而皆分爲經常臨時兩部以經常收入支應經常支出尚餘九千六百餘萬臨時支出雖有一萬八千餘萬而僅須臨時收入八千四百餘萬計其數字不爲惡劣觀其内容實乃大謬臨時收入中所列内外債二千萬銀行借欵一千六百萬悉係虚數無可信憑惟並世財政無不以公債爲收入之一部於四萬餘萬之預算預想募集二三千萬之公債抑猶未可厚非出而考其所以致此不足則當在償還公債之本利由此可知民國之財政每年爲償還公債之故必須募集三千萬元之公債或借欵内債不成必借外債外債遂循環無窮且微以今日之情勢常假重息以還輕息財政上損失尤多即内債幸成而年年吸收民間垂盡之金錢償還外債之本利國内産業亦必因而阻害雖民間因中外合辦事業往往輸入外資然此事希望甚寡故國民之資力終必爲國家財政而枯竭此第一當改良之點也又檢其經常支出則以海陸軍爲最巨經常歲出僅二萬九千餘萬海陸軍乃佔其一萬六千餘萬民國之財力消耗於此者過半今世固重軍備然以日本重東洋平和之重任軍備之費猶不出全額之半中國海軍幾無防禦之力陸軍雖多而武器要塞無一足恃多亦何爲今日之軍事武器不精無異赤手故中國之軍隊縱其素質無可置議要其軍力之價值亦大可覩矣尤可痛者以國防言之亦幾等於無用之長物而國内秩序轉往往爲之破壞而猶割國費之過半以養之使國家財政日趨困窮此於國家經營上果得爲賢明之策否耶故至少亦必使有待於公債收入之三千餘萬由陸軍經費中減削之陸軍經常支出由一萬五千六百萬減爲一萬一千六百萬亦决非不可能之事在軍人方面固必議論風生然眞能謀國之政治家則必出於此五年度往矣六年度其庶幾採取此方針乎此僅就軍費之過大而言也餘如培養國力之農商經費瀹濬民智之敎育經費都不過四百萬左右廢棄根本的大計而縱養不適用之軍隊大政方針之謬誤不可以此數字而明耶此種現象蓋作俑於袁世凱袁欲化家爲國收全國之軍隊爲一身之爪牙故不惜耗國費以　養之非眞有爲國之心也抑此亦不自袁始之最近國家之陷於困難實由於此今民國恢復矣野心家去矣而猶龔其遺策不能救財政上之大難此果誰之罪耶云云 
[衆院二十四日開會紀]  
　不允逮捕議員 
昨日（二十四）下午一點衆議院開會議長湯化龍請假副議長陳國祥主席兩次延長時間至兩點始足法定人數報告議員請假在七日以上者易次乾等五人衆無異議依法表决允許畢李爲緰謂本員上次開會動議請國務員出席以未能開會故未出席現在應請其出席答復但必須請國務員出席以前日政府委員在參議院答覆不能得要領也主席聲明應卽電請其出席遂開議第一案新到院議員陳焕章當選證書審查事件秘書抽定席次畢衆無討論遂付審查第二案議員懲戒事件主席宣告懲戒關乎議員體面法應秘密請旁聽人退席本案議畢復行公開主席報告國務院來咨要求允許逮捕被控議員龔政葉夏聲蕭晋榮等均以爲不能允許主席以不允許付表决贊成者多數吕復主張與參議院取一致辦法又討論答覆咨文董增儒主張由秘嘗廳起草雷時又有主張由法典或懲戒委員會起草者克希克圖謂此事旣非法案亦非懲戒案當然由主席指定幾人爲特别起草員秦廣禮謂本院爲鄭重起見委托此事於法典股而已陶保晉又主張法典懲戒兩股合併起草蕭晋榮提議討論終局衆呼附議主席以付法典委員會起草付表决贊成者多數遂護第三案律師法案（二讀）（延前會）繼續討論第十七條無討論以原審查案付表决贊成者多數第十八條亦照原案通過第十九條林伯和主張删去酬金二字主席付表决贊成者少數議員某君拉提起疑義反證表决亦少數又以原案全條付表决多數通過時已三點主席宣告休息二十分鐘至三點四十分仍不足法定人數計本日出席者三百二十三人休息後請假者三十人遂延會 
[馮河間到京後之宴會]  
馮河間到京之日即進　大總統由大總統留共午餐然元首之意尚須爲河間特别洗塵已定於本日（二十五）上午十二時在懷仁堂爲副座設宴並招集總理及各國務員等陪座業由公府禮官處函告與宴各員至宴服則文官均用午禮服武職均用常禮服以昭一河間於昨日午後親至五條胡同拜訪徐東海並東海招請段總理及王聘卿到宅商論要政所談關係重要外間無從探知惟談話時間頗爲長久自下午三時起直至下午六時始各散去頗聞關於時局一切均已略有辦法河間此來關於外交内政極爲重大聞外交方面河間本取持重態度近日默察局勢已擬與政府爲同一之主張大約切實進行之期必不在遠至内政方面亦有一定之計畫先是上午京中各高級軍警人員爭趨禁衛軍司令部請謁河間一一接見午間有一湯濟武張榕西諸人相繼拜訪午後河間出訪徐東海歸路順便復到段總理家一談卽行歸寓晚間接見梁任公吳景濂張繼諸人昨日對客所談多注重於外交之事但未爲具體的結論至内政一節目下尚少提及外賓方面函請定期謁見者甚多如德國公使比國公使情意尤殷河間以各國公使均未會晤擬遲日另行約期相見惟比國公使以調任美國即日出京且河間在寗時比使曾函約到寗會見今河間初來比使即日南下河間以未能接見爲歉特電令參謀長師景雲於比使過寗時極力招待以表雅意 
[南京快信]  
國防會議定三月五日開會聞江蘇由馮副座親自列席不派代表 
馮副總統昨電師參謀長遽抵京後情形甚詳 
此間又傅齊省長有更動說 
齊省長通飭各縣知事就近派員查勘所屬鎭鄉圩堤以防春水冲場 
外交部昨又通電來寗請　意保護各國敎堂此間近日巿面銀根異常吃緊聞因外商催提定貨現欵多已解滬 
印花稅分處前派員分赴各屬調查印花銷數茲聞各屬店舖願代分銷者頗多惟不肯承認額定數目 
新任滬交涉員朱兆莘電軍民兩署報告已於有日接任視事 
熊希齡前日由蘇偕朱鎭守使來寗昨（二十五）又乘車赴蘇 
陸軍部派軍衡司盛科員南下調查蘇浙防軍事宜昨已抵寗住華洋旅館 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京禁烟會反對買土]  
英文京報云馮副總統用國庫劵收買上海大宗烟土中西各界人士莫不竭力反對誠以鴉片流毒貽害中國數十年值此禁烟條約行將實踐之際假借名目乃以留此亡國滅種之禍根於東亞不謂昨日竟有某要人（暫隠其名）自上海來電請全國禁烟會不必固執反對蓋合同旣已簽字則應作事成不說之觀並請該會主張要求西國烟商減少價值云云北京總會得此消息昨日特開幹事會一致表决堅持掃清煙害主義仍行主張反對收買烟土之舉以維人道而正風化聞該會幹事安銘君現正謁力進行云 
[丁世嶧辭呈之兩段]  
數月政治之一班 
總統府秘書長丁世嶧辭職一節已見前報丁氏辭職呈文尚未發表惟於某處得見其呈文中之第二段與第四段爰錄之以供國人觀覽古者君子之仕爲行其志非此即無以自解於求食猶憶大總統繼任時甫一月某家居臥病微聞府院有爭心以爲怪而不知其詳然頗致恨項城當國四年至令來者無一成規可循及後使者傅論入府問話至則任命狀下某亦即弗辭非以爲仕蓋深知大總統仁讓賢明必能舉責任内閣之寳而所謂府院問題於中當必更有其眞也果也入府一月乃如所謂府院問題者國務會議以前無議事日程會議以後無報告發一令總統不知其用意任一官總統不知其來歷九省聯盟則熟視而無覩（初發動時某曾奉命往告内閣置之不理直至釀成徐州會議經大總統一再催問乃始擬一籠統命令）龍李交爭則令龍以擊李（此令若非總統阻擋閣員有持異議者卽一發而不可收矣）陳文運經某使抗議而必任爲駐庫大員嚴家熾未經閣議（財政總長亦聲明未曾與聞）而必以立時蓋印爲满意國務總理恒匝旬不一晤總統惟見有院秘書長來往傅逹於其間有所詢則以事經閣議内閣負責爲對抗大總統無見無聞日以坐待用印爲盡職某豈不知責任内閣制度大總統對於國務不宜多所過間然案之約法大總統亦自有其職權大總統在職與缺位時内閣代理亦終有差不干預國務可也無聞無見不可也（如曹汝霖使日事一月以前日外部早經奏明日皇而我大總統至時尚未盡知其事内閣與章公使來往十餘電報未一呈閱梁任公來京聞曾勸大總統效法日本天皇不問國事此言固善惟不知梁氏亦曾勸告總理效法日本内閣負責任否）而况其時大難初平宿疾未瘳閣員缺席（　員僅有五人而已）議會未開内閣究對雖負責不無疑問則使大總統對於國務稍有見聞似尚不至爲違法於時局亦未爲無益乃内　猶以爲未足而有所謂府院權限節略與國務院兼辦總統府收發之兩大通告某至愚以爲府院　根在隔閡壅蔽在内　不知責任爲何物在國務總理不與總統直接論議國事而不在權限之如何於是乃擬一府院辦事手續主張大總統出席國務會議爲根本救治蓋若此　得行元首與國務員間之壅隔全消而府内各項機關一舉可廢也某之來專爲了此一事當時曾經聲明無論該案通過與否决定辭職不謂閣派譁然謂爲行總統制破壞責任内閣總理乃至提出辭表（不知責任内閣者在當局自認其職責如何政策良否與是否得議會之信任固不在總統是否與聞其會議若一切不顧而惟以人莫予違爲責任内閣是乃專制惡劣之政府其去責任内閣遠矣）結局僅得通過國務會議前後報告其議題與結果第每星期五國務員到府會議一次之二條我大總統於茲始得稍聞國務某之自處則除辭職無他途不幸自此以後而徐州會議外交辭職内務平政相爭不休以至孫氏免官徐州二次會議連續發生某感大總統知遇不願當多事之秋爲愛惜羽毛之舉故寧負疚叢謗以待後命今政局已漸歸平静矣某宿顧未償前言須踐此不能不辭職者二也袁氏當　師心自用壞法亂紀歲以爲常我大總統寛仁退讓本民主立憲之精神依法繼任而謂猶不足奠其和之基行責任内閣之實其誰信之某拜命就戰亦惟是得人而事欲　襄大計爲民國建初基之美耳若夫文電函牘等因奉此榮典褒詞鏤章畫字非某所長無所用之乃前後主張舉不荷當道一顧而共和再造一切仍以相蒙爲得策至於今日國務會議前之呈報已成具文（國務院報議事日程與其會議事件多不相符）會議後之報告無異照例（惟以一國務員送呈會議事由一纸大總統固未便詳詢國務員亦未曾有說明者）星期五之府中議事變爲會餐我大總統勵精國治半年以來早六鐘起晚八時休見客留飯而外對於呈文函電除批交部院無贅語事之微有關係者非先詢院未曾徑覆所發各項命令向未由府中撰擬一字國務院所請蓋用小印之件（命令底本皆先呈蓋小印外間所傅某某事件不用印者卽蓋小印言）皆由院秘書長或秘書直呈大總統未嘗經過府秘書廳凡此種種府院部人員皆書見大總統筆跡外省督軍省長奉到府電者尤足證明其無他詞（府中對外省覆電除兼有公私應性酬質者苟有涉用人請欵等事皆以來電已經交院覆之一乃北京某某等報每日連篇累牘非云大總統交議某某案即云府中會議某某案非云某項命令爲府秘書顧所積壓卽云某項命令爲軍事處所扣留究其實際之有無可一言以蔽之曰閉門造謠以淆惑外省之聽聞迎合權要之心理耳某恒謂當我大總統在職而猶云不能行責任内閣之實非其人病　卽居心有不可對人言者乃南京領銜一電至切責元首掣内閣之肘某試問内閣成立半年於茲所謂外交内政辦法若何軍財緊急策略安在有名之法律案奚若預算之方針有無世人未曾見其一字而督軍兼省長者已及十省（雲貴湘閩魯鄂新陜奉黑）省長不得到任者半年於茲（戴戡胡瑞霖李根源皆歷盡迍　幾成懸案）外省纷歧無異獨立中央官制各自爲政徐州會議一之爲甚而至於再外交内務兩部總長四次否决甚至興亞借欵違法喪權交通起債國庫作抵凡此種種某以爲皆内閣莫大之辱而不知彼所自命爲負責任者安在我大總統雖亦知其不當然以爲内閣職責不便過問彼南京來電所謂元首掣内閣之肘者果指何事而言馮公今已爲副總統其去大總統只一間耳使其一朝被選果自信能如我大總統之一一唯命而舉蕭規曹隨之美乎竊以爲恐未必也（近日來電忽又云元首例應負責云云可見其心中毫無主張不顧其去年領　時之議論爲如何也）若持不蓋印信則半年之久惟有陳文運嚴家熾孫洪伊曹汝霖之數事陳嚴二者前已言之惟孫與曹一爲總理反覆狐理狐搰（平政院之訴訟在法已屬疑同而内幕尤多有可異卽就裁决論亦只取消都令而止其程度萬不至免官乃總理而商總統决定發表裁决次日突請免官則不用印之原因咎固在總理也）一爲事前未經呈明而國體攸關擇人亦須審愼是皆救濟内閣之失而非掣其肘也靪卽云掣肘其事微甚並無關於大政若云此即大政則内閣之所謂大政已不啻自暴其醜於全國而有以微賢否曲直之所在矣某爲總統府秘書長不便批評内閣之得失惟一心忽忽直不知民國建設之初基應以何者爲最急而辦事之手續應以何者爲最先府院權限之問　究爲孰非而孰是源不清者流不潔而日惟是交院交部詢院電復尤復動輙得咎爲人指目某不敏材力實有未及亦　　鬰鬰久居長日坐困此不能不辭職者四也 
[副總統任參院長之提案]  
議員韓玉辰對於憲法草案第三十條原文兩院各設議長副議長一人由兩院議員互選之加以修正日兩院各設議長副議長一人兩院議員互選伹參議院議長以現任副總統充之并說明其理由如下（一）可疏通立法部與行政部之隔閡吾國立法事業統於行政者蓋數十年矣一旦劃而爲二分野雖定牽涉實多而參議院爲緩和潮流之地副總統爲接近政府之人以之兼充該院議長較之由院内多選舉其人與行政部形格勢禁者其得失大可見矣（二）使現任副總統充分爲政治上之訓練副總統總爲國内有數政治家以之兼任立法部首長將愈益周知政情而於立法部之委曲奥妙嘗試旣久繫念自深立憲政治之調和精義乃緣茲而發揮光大又豈僅禆益個人已哉（三）畀國家中心人材以相當之位置元年以來副總統依法毫無職守殊非愛護賢能之道無已則使之兼任督軍省長以位埒行政元首之人儕諸院轄部管之列匪惟體制不善而個人志趣亦因囿於局部而弗能有所恢宏若以全國民所信仰之副總統厲以參議院議長之職地位相稱足資發展是亦尊賢養能之一道也使現任副總統而爲軍人可免除其因身分所生之弊害數年來副總統例兼軍職以副總統言之對於國家政治本有發表意見參預機要之資格而就所兼之軍職言之又當懔武人干政之戒遂相率不爲出位之謀因此言動思維極形　趄是豈可長此而不爲之所乎且軍人頭　率少政治複雜之線路苟其所事永不换位偏於一長亦非鍜鍊事功之道若以之兼任議長則其行事過於直率之病可因其所處之境遇而革除詎非制之善者據以上理由修正本條正不得謂爲效他人之　笑而實有見於吾國憲政前途之不能不採美制者也再本修正案如果成立與現在副總统之地位及憲法公布前所選出之參議院議長並不發生何種影響合併聲明爲此依法提出敬請公决 
[滇邊烟之棘手]  
雲南瀾滄縣即昔之鎭邊廳因遠在極邊與法起毗連孚　　夷所居不通文化向來專以栽種鶯粟爲生活近來内地雖如何嚴禁而該處仍時有偷種情事上年唐督軍以禁烟期满瞬届會勘無論邊遠區域均須剷鋤淨畫派員馳往督剷野夷惑於厚利即聚衆抗抵頃思茅道署有電來省略謂昨接沈指揮探報野　聲言漢家斷彼生路發誓死力抗拒並聯絡諸野　一致抵禦各要隘皆伐木壘石橫截路徑并安設强弓硬弩毒矢等類以待我兵現在該路軍隊力甚單薄大有衆寡不敵之勢攻擊之始偶一失利以後剿剷愈難特恐西路賀指揮冒險而進已飛告請其暂緩進行除調朱連前來助攻外仍請再增兵力以爲後援又查　地險阻夷情狡　非偵查得實難操勝算擬請設置偵探數員訪取敵情以資計畫且　夷食米向皆仰給内地此次我軍深入須運米隨營備用俾免糧乏之虞則駝運馬脚獎勵偵探安撫投誠等費所需甚鉅并請迅賜籌撥等情查　夷視烟如命聯絡抗剷張巡視員昨經報告形情與沈指揮所呈如出一轍足可證明不虚然我軍進攻伊始固不能不集全力先佔勝着使彼羣畏　而各司令請緩進兵西路以待籌備調兵補助籌欵運糧各節不爲無見應准照辦俟東路攻克邦次作柯後再行分兵西向節節進取亦屬愼始之道至請增兵一層此刻禀請由省添兵似恐緩不濟急擬再將普洱剷烟之第八連調往助攻偵探爲行軍耳目斷不可少應請照准添設至於駝馬及特别費用亦軍事計畫所需但此次用兵　地雖爲督剷實則攻剿較之前清辦理猓黑猛遮各軍務其困難情形眞有過之無不及者前道請撥旅費五千元奉准僅給五百元以第一全營及砲兵獨立各連計算何能敷用似應寛籌接濟以充軍需當茲財政困竭督會辦又何嘗不能共體時艱决不致任其浮支虚　國帑究應如何辦理之處仍候省政府核示遵行 
雲南迤東之成信地方亦因地居滇邊向與川黔兩省接壤亦屬産烟之區民俗狡悍匪徒極多禁烟一事頗覺困難前經該處行政員報告非仰借兵力不能　事業由省二十八團撥兵兩連前往助剷昨有白連長玉芳前隊行抵該處之楊家溝　方查剷烟苗得見烟匪等用大木壘石已將要路紥斷潛伏聞我軍至羣出抵抗與我軍猛鬭甚力不稍退讓查該匪地勢旣熟鎗械尢精以致士兵傷亡數人正在危急幸得該連長聞風馳來援救努力抵敵該匪死傷甚衆始行退去銷耗子彈甚多探聞該處有明團　匪之周東柱等勾結前次携械潛逃招安匪徒楊士林等率領黨羽數百聯爲一氣抵抗我兵單薄危急情形不言可知聞已由該連長飛報省政府火速添兵援助以竟全功矣 
[粤省長不以收回變産爲然]  
粤省議會以龍濟光在都督任内將省有官産貶價召賣虧損甚鉅曾於上年常會期内議决一律收回另行估價標賣當經咨請省署查照現經朱省長咨覆云前准貴議會咨開本會議員陳俊朋提議請將龍前督經手所變官産一律照價收復另投等因當經令行官産處會同財政廳查明核議並先行咨復在案茲據該處呈稱奉令前因查原議案内稱迅將本省自此次獨立之日起至龍濟光卸任日止中間所變賣之官産悉數查明一律收復另行公告日期當衆開投聲明再投之後照已繳原價撥欵給回前人免貽口實如能依議辦理將來所得價值必超過底價以上除撥還前手繳過原價外仍得一宗鉅欵各節當將龍前督軍任内變賣各官産原底價與售出各數逐一覆核開列比較計變産共八十九起合計原定底價九十六萬四千二百六十七元五毫七仙七文合計已變價發出部照八十二萬五千七百七十五元七毫六仙四文其變價之數與底價原數平均實得八五六四折較之現在將底價六折變賣尚無人過問實賣高二成以上此詳加審覈者也又查原議案内稱西關戲院經官産處核明底價五萬七千六百元龍濟光以二萬一千元私承之當查該戲院向歸財政廳管業並未劃歸本處經龍前督軍專提投變售出産價實係三萬元與原議尚須更正又稱官纸局核定底價四萬九千餘元龍濟光以二萬一千四百元私承之當查該纸局在東堤開平煤廠之左現爲本處辦事機關呈部立案從前固未投變現在亦無宣示開投與原咨所稱似不符又稱花地芳村貨倉核定底價六萬五千四百元龍濟光以二萬八千元私承之查該貨倉向歸大清銀行管業撥歸中國銀行基本不歸本處管業經龍前督軍專提特批售出産價實係六萬元與原議似又不符又德與街水埔核定底價七千四百一十元龍濟光以三千二百元私承之當查該處碼頭原定底價五千七百一十四元二毫實無七千四百一十元之多與原議案似又不符此外變價官産有照底價較高者有與底價相等者所謂贬價賤售亦不盡然查本處於民國五年十月二日奉財政部沁日通電各省官産價欵係中央直接收入均歸本部直轄母庸提出省識會議决等因本處自應遵照今省會所請將已變價發給部照之官産收回另投在省會係爲官産增加收益起見如可確增收益本處亦何樂而不爲特按之事實似有難行者請爲省長婉陳之查龍前督軍任内售出之産均遵照章程給發部照俾各商民執持管業以昭信用查定章各官産一經賣出民間卽有完全管業之權官廳永不過問自民國元年以至於今辦理無稍差異若此時因係龍督軍手卽須收回另投損失國信後來資本家將視官産爲畏途此窒碍難行者一查現在投變各産照原定底價經本處通　大總统國務院參衆兩院財政部以三百餘萬變價遵照部令撥與中行復業遜減至六折五次開投僅變去河南陳聯泰廢鐵老城紫微公所兩起共　收銀一萬零五百餘元以龍前督軍任内變出之産比照現在六折之價實高二成以上若此時收回另投誠恐資本家以反復無常之官産不敢過問且棄今日滅價較低之官産而不買而買前日價值較昻又經投變過之官産似無是理此窒碍難行者又一不特此也方今籌欵問題羣注視投變官産一一而爲全粤安危所繫利害與共之中國銀行藉官産變價三百萬以爲復業之基本金尤屬至急本處正在清出三百萬足數之官産電准大部投變設使社會並未以訛傅訛　相誤合則官産可繼續投出銀行亦可指日復業何至有波及　欵之　輸益外人蓋變産則欵由自集粤省驟得此鉅欵金融活動纸幣價格立可復元軍心以安民情以固又可無還欵拮据之虞若偕　則擔任重息將來又須還本無非出自粤省實不啻驟增粤人負擔剜肉補瘡何能爲繼處長到粤未久丁此困難兩害相權惟輕是取竊願隨粤人之後與省會諸公共扶危局倘有禆益之處敢不樂從非附從龍督軍故與省會抗拒理會合查案會同呈復察核等由據此相應咨請貴會查照 
[湖北之勸業場與軍儲局]  
　勸業場官商爭潮鄂省勸業場爲張南皮督　時創建内外號舍數百間招致售賣國貨商人於中陳列營業頗稱發逹惟近年因辦理不得其人場務漸形衰落前月該場長周震鍠以上年迭有場商失竊損失由公家認賠之糾葛特改訂章程以後如遇火盜不負責任各商因日間在内營業夜間均各散去公家不負火警盜竊之責殊屬危險羣起反對要求仍照舊章並請添用場丁二名分守南北二場乃周場長對於場丁一項雖認公薦雇用而於章程則堅持不改於是珠玉金銀首飾各業業懼遭危險已有三家出場其餘各商乃請董事何星屏與周交涉何君爲人　直前有場商鄧洪泰失竊由何偵得係宋姓所爲於其身畔查出鑰匙符合周始按本賠償了事然怨何甚深此次借端發洩即謂何董不安本分把持場　侮辱官長將何之董事取消派丁看管擬俟禀明省長送交警廳嗣聞各商有同盟罷巿之信始任何收歇出場而售賣貴重物品之商亦遂隨何暫行歇業臚列周之劣跡聯名在省署呈控請准恢復舊章委員查辦惟外間傅言省長以該場由官督辦年耗公欵數千元所收場租不敷支用現有招商承辦之說 
　軍儲局黑藥出售湖北軍儲局敬愼等六火藥庫所存本國外國製造之各種黑色火藥共計四十二萬二千七百零九磅其年代至早由光緒二十六年造成最近亦在民國二三年均係預備各兵艦曁砲台之用嗣軍艦歸部内地砲台又多拆廢改用新砲致積存甚夥領取極省年久變壞諸多危險上年該六庫曾有一庫自行爆烈焚　因該庫設在南湖偏僻之區人民未遭波及近王督軍以此項火藥愈陳愈壞若不分别擇燬日後恐滋危險一然一概廢棄又學可惜恃令軍儲局長方先亮擬一變通辦法以現在各省修　鐵路開　鑛山在在需用黑藥炸烈擬請陸軍部轉咨 
 
 
 

Page 7

 
 
交通農商二部　知所屬鐵路工程鑛務各局如需黑藥　先由該局購領按照　藥嚴原造價值出售倘經售　仍可由　藥廠趕造似此庫内存　可望推陳致新永無危險聞是項辦法王督軍甚爲贊成已咨由陸部轉商交農二部令行所屬路鑛各局如有需用黑色炸藥春可備價向鄂軍儲局購領以資利用 
[蘇州軍法兩界之新整頓]  
軍界駐蘇陸軍第二師長朱琛甫中將近以所屬各團營兵士缺額甚多上年曾迭次呈准督軍逐漸補充嗣以軍費支絀迄未實行前日順祝齊省長　辰復要求馮副座俯准開補一面又以各旅團步兵原授之術科近來操法進化不同似難適用查上年大總統令頒之改訂步兵操典業由陸軍訓練　監處印訂成帙頒發到師爰諭副官長吳昌言及彭參謀等卽日另定學術表飭發各團營迅速遵令實施再行定期閱看並將如何整頓辦法呈報備核 
法界本省各縣監獄時有疎逃重犯越獄等事其咎雖在典獄官之怠忽看守人之失覺要亦在知事之平日督察不嚴致令屬下矌棄天職形同兒戲現高等廳長對於脫逃監犯業已擬具懲戒辦法呈准省長通令各縣遵照所定處分如下（甲）疏脫死刑或無期徒刑人犯者扣月俸三分之一（乙）疎脫一等至三等有期徒刑者扣月俸十分之二（丙）疎脫四等以下有期徒刑人犯及應由罰金易處監禁人犯者扣月俸十分之一但上列人犯如疎脫在二名以上者得展長扣俸期間其期間至多以一年爲限如能於三個月内緝獲者全數給還但内有死刑或無期徒刑曁其他重要人犯未能依限緝獲時除不給還加俸外照章並須送付懲戒 
[杭州快信]  
海軍上將薩鎭氷昨又電浙將偕海軍曹次長會勘浙洋添設砲台地點當經軍民兩署會電鎭海砲台張總司令官外海王廳長曁沿海各縣知事知照 
　楊督軍昨日（二十五）上午十時召集各師旅團營少校以上各軍官在署關軍事會議至下午二時許始散 
　齊省長今日（二十六）委趙國慶朱長奎爲警備隊司令部調查員又委王耀堃爲長興縣勸學所長 
　財政廳昨委前奉天知事鄭雲鵬爲總務科長昨日（二十五）奉直會館開同鄉大會到會者約二百人公舉齊省長張財政廳長爲正副會長　 
　分浙道尹江瑩有委任寗海知事消息 
　象山縣徵收員葛宏生携欵潛逃已由象山縣知事購線在滬緝獲 
　某縣管獄員石中玉前夜偕曹叔良冒充軍官在閙巿口老　春滋事楊督已飭拿辦 
印花稅畢處長　該管第三科長許子洛尅日督同全科人員趕造六年度預算限十五日内竣事 
　警察廳巡遷隊長崑湍偕前左司榮增等環請督軍爲旗民廣籌生計業已照准 
高審廳經廳長昨通令各縣專審員務將到任後所辦刑民案件分編成績書限二十日内送廳稽核 
[地方通信鎭江]  
　購地建築商場　近來有人集合資本十餘萬擬就荷花塘一帶基地建築商場業經具禀官産處繳價購領聞王子贊所長業已批准不日卽可實行 
　營産指爲荒地鎭郡小敎場一帶基地前清時原係旗兵操練之場民國成立後省署派專員來鎭設局調查台營官地前經該旗民等陸續備價領墾近有學界中人指爲荒地意圖劃入校産現該旗等遂聯合多人抵制未知如何解决也 
　聯鯨軍艦蒞鎭二十五號上午十時有聯鯨軍艦一艘由滬開行抵鎭下椗江心以資鎭疑 
　鎭郡商業悲觀　去　鎭郡商業大多冷淡而以北貨爲尤甚致入正以來巿面大爲減色錢業中如福源永德興振泰等號先後閉歇此外綢緞洋貨布店之停止交易者亦有十餘家鎭埠商務之壞爲二十年來所未見 
　道尹蒞鎭紀聞金陵道尹俞紀琦現擬巡視道屬各縣政敎風俗以便改革將於一二日内由寗出發先行蒞鎭鎭郡軍警各界聞此消息已預備歡迎 
[揚州]  
　議員請助振欵　衆議員張鶴第以鄉里邵北地方現值春荒特函請運署補助賑欵以拯難民劉司長業允籌撥三百元飭場運局轉交該鄉董事某君散給 
　委員專收學欵　第六區學董任　山以該區敎育經費出自　牛糞三項捐款徵收手續頗繁非設專員不可爰特禀請江都縣署委員辦理聞周知事現擬委該區董事江　鼎兼充斯職 
　許咨議靈　抵揚　副總統府咨議官許星壁去歲在寗病故其靈　於前日晚始行抵揚船泊徐凝門外官廳碼頭今日（二十四）八時靈　上岸進缺口門經多子街等處入萬壽寺寄厝　承辦酒類支棧　江蘇第六區烟酒公賣分局長袁廷仁以酒類支棧經理孫以恒因事辭職出示招人承辦茲有朱小樓　充斯職已具志顧書到局承辦 
　縣署職賣更動消息　江都縣署前由省中授意將收發朱文卿絀務科長陳厚忱敎育科長童樂齊一律撤差周知事因該三員供職多年未便撤换遂將徵收員楊吳二君借端撤去以掩耳目詎省中得悉内容非將朱陳童一律更换不可聞此事發生之原因由天寗寺前方丈亞髠運動所致以與該員等有隙也 
[嘉興]  
　知事更委原因　嘉興北門大街中天寳銀樓被刧案發生後上峰以北大街爲商業繁盛之區竟出白盡刦掠之案警所近在咫尺咎實難辭故將張知事撤任另委張昌慶（廣東人）接充又將第一警所警佐石中同撤换並勒限緝盜茲聞新任張知事定於下月一日接篆故近日縣署　備　交手續頗　忙　 
　查報自治委員　浙省高等審判廳昨飭嘉興縣將各自治委員名姓區别列表呈報自治辦公處已將各級委員姓名開單呈報茲錄於下（縣自治委員）盛譜蘭屠善生蔣世澄（區自治委員）第一區陸織奎第二區朱　　第三區江廷利第四區吳提香第五區唐念修第六區陳邦基第七區陸能第八區蔣世康第九區屠叔蕃 
[安慶]  
　關於水利之械關　皖北頻年水災民不堪命倪省長亟亟以與水利爲根本之要　奈人民關溝疏　各爭界限以致　訟據關時有所闻近聞　陽縣上游人民禀請關溝送水於　　當　批　立案派隊　　面　河下游之人以　河中阻　竣　　恐没溢受災羣起反對控訴省坥批縣查復該處紳民　出票劣手段　　鄉民數百持械將溝塡平遂致大起械嗣閔兩面受傷嘗重刻已由　泗道尹　委前往查辦矣 
　　紳禀請垒荒望江縣山多田少民食爲艱且地近江　十年九潦非　竟不足以维民食頃有巨紳余誠格調查該縣民荒民荒擬創辦　務公司招股　荒禀請立案倪省長已批示照准 
[江西]  
　財政廳近聞　　省羅財政廳長因本省財政五年度結算各統稅局短徵銀七十萬元報解中央之欵全數移作陸軍餉　較往年又短七十餘萬元收支比較共計虚空一百四十餘萬元故擬呈請中央將西岸榷運局鹽欵項下每年省解四十萬元以資彌補　又羅廳長晋京會議原定二十日起程現因財政上種種籌劃改定二十四日偕汪代表（卽省長代表）聯袂北上 
　籌議收回官票之討論　　省官票行用巿面已破爛不堪曾由錢業公會亟致總商會呈請官廳設法收回羅財政廳長初擬以新票换回旋因銀行監理徐文明以中央已不准各地方銀行自由出票以新掉舊萬難辦到必欲照行須呈明中央核示而羅廳長以巿面通行之百文小票破爛已極公文往還至少非兩個月不可經此數十日之久恐巿面小票已不能完全存在故於日前轉請總商會會長龔梅生至廳磋商擬先將破爛小票收回由中國銀行主持其事乃中國銀行則以現欵支绌亦難著手二十號羅廳長又電請商會會長龔梅生　馥窗章潤齊中國銀行行長胡伯午到廳籌議妥善辦法再三討論尚無結果 
[廣東]  
　追加治河預算治河督辦譚學衡本年　續測量東北二江及珠江河道已積極進行昨經咨請當道追加預算計洋工程師三人薪銀二萬四千元洋工程師旅費二千四百元華工程師四人薪銀一萬二千元帮測員六人薪銀七千二百元繪圖員四人練習生四人薪銀五千零四十元工程辦工室經費四千元印刷圖書經費三千元雇用測量隊住船十二艘共銀五千八百六十元雇用測量水道流量輪船四艘其銀一萬七千元組織測量隊六班及雇用測夫經費共銀一萬二千六百元設立水準石及潮水尺等項共銀五千元購買二十尺以外三十尺以内小電船一艘及　地機器兩副共銀九千元本處經費共銀一萬四千四百元預備臨時動用金二萬四千元合銀十四萬五千五百元 
雜評一 
[丁世嶧辭呈之觀察] （步陶） 
丁世嶧辭呈多牢騷語然數月來府院間相與猜測之　結要自隐隐約約備陳纸上方丁辭職之頃右丁者爲丁咨暛太息以借明其　抱左丁者見丁下野益後冷語閒嘲以羣施其攻撃今見辭呈之一部份乃知左與右之動作其來皆有自矣此數月之政潮起伏變幻奇突莫可方擬證以丁氏此呈雖亦有屬於片面之說詞者而政局中之對人問題多恊心商處者少要可於言外得之夫我國承彫敝之餘爲立憲政治之試驗局中者各循其職守以期無負於國民委託之重乃爲今日政治之常軌若以人故而政海波潤無端橫起其有阻於立憲國家之政治進行奚俟辭費往者已矣丁氏旣傾筐倒筐以爲表白數月來擾攘之政局殆可於此作一結束惟是一波方平一波又起據昨電内閣改組之聲漸呼漸高且某也何部某也何部均各言之鑿鑿雖能否成爲事實尚不可必而一部份人之希望活動於政海已有不能盡掩之情勢矣然則丁氏之去與其謂爲結束以前政局之　迹母寗謂爲默伏將來政局之千奇百變而先以一身發其端緒之較有研究價值鳴呼丁氏之牢騷語豈僅一身進退之關係　已載 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[史女士演講航空學術]  
　　構造須審愼 
　　駕馭須鎭静 
昨日爲美飛行家史天遜女士應理科敎授研究會之請在西門外江蘇省敎育會補行演說飛機學術之期適因雨師稅駕故男女學界之往聽者僅二百人以外會場中仍將單葉飛機雙葉飛艇及齊柏林式飛機模型各一具陳列演說臺前任人參觀午後即經會中吳和士君雇一汽車另倩張梅英女士前往禮查西客店迎陪史女士四點一刻史女士始偕張女士到會而史女士又携一友妹同來仍倩南洋學校理科敎員張貢九君爲史女士通譯華語史女士等旣到會全場一致鼓掌表示歡迎先由主席吳和士君對衆宣言略謂二十號午後二點後史女士以飛機受損前往指揮工匠修理至四點鐘時尚未終了迨飛機修竣後史女士如果即時到會本不爲遲嗣以女士人地生疎致與本會往接者相左故未到會云云 
繼由史女士登台向衆來賓先致敬忱復謂今日得與諸君聚首一堂非當愉快旋將構造飛機及駕馭安穏之梗槪略述如下　女士謂構造飛機必須將機葉加以試驗欲驗機葉之是否堅固必須將六千磅至七千磅重量之黃沙置於機葉之上以試機葉之能否勝此壓力而後可至雙層機葉問之各柱欲試其能否任重必須將各柱直立加以六千磅重量之壓力而不少曲而後可否則一遇大風即有機葉翻動之虞駕馭將失其能力至全機所置之鋼絲欲試其是否堅纫兩端必須能勝二千五百磅之拉力而後可故美國工程師每造一機必先繪圖再行製造而於選柱一層尤爲審愼蓋恐選料不愼則必至柱曲葉翻全機傾覆也 
女士又述其前在加拿大軍士團試演飛機時由上望誤以麥田爲平地即行下降及下降後始知其誤幸麥莖約高三四尺人機均未傷損此足證構造飛機果能精良始免危險至駕馭之法不外乎静鎭二字其尤要者於未飛騰時必詳審機身之有無障碍若俟飛騰至數千尺高設有危險呼救已無所濟彼時縱欲救濟亦無能及萬一於旣經飛騰後遇有危險亦須持以静鎭切勿慌張至機内所置兩舵一爲欲昇欲降之機關一爲或左或右之機關也 
女士又謂今日男賓固多女賓亦屬不少深盼女賓中將來亦能如予之飛行也舍此之外尚有二大願望一余乘機飛過大西洋二中國人乘機飛過太平洋全場掌聲甚其震女士演說亦遂告終 
主席吳和士君又起言史女士如此妙齡已有此冒險精神具此絶技實吾人所當奉爲模範尤應感謝女士蒞會演說之盛意全場復鼓掌表示感謝吳君又謂史女士即定於明日（即今日）作北京之行並知女士在芝加哥設有航空學校學費每年五百元（是否美洋並未說明）深望有志航空術者注意焉言畢散會 
[唐少川之對禁烟大會]  
中華國民禁烟大會前日假尚賢堂開團體大會推舉正副主任請願代表並電呈大總統國務總理參衆兩院各省省議會各省商會請爲一致進行否認收買存土合同以絶烟患等情已詳昨報茲悉是日散會後各會員復在該堂内廳聚集討論之際適唐少川君蒞止各會員請其表示意見唐君卽當衆演述其演詞當爲人人所注意茲爲補錄如左 
唐君謂今日此處開會予本擬早至一聽諸君之裁判因事　來遲會已告終深以爲憾頃在途中有人告說今日會場中又有人說收買存土是我主張日前萬國改良會會長丁義華先生未開會之先也說馮副總統告訴他收買存土是我主動後來丁君去查毫無景響所以他在青年會開會時當衆說明過的禁烟一事我於十三年前首先主張後來清政府採用我的條陳於西曆一千九百十七年與英國政府訂立條約逐年減少烟土輸入中國限期十年禁絶本年三月底禁烟期满之舉亦是我條陳的我豈肯再主張收買存土破壞烟禁違背初心麽予雖至愚萬不出此至馮副總統收買存土合製藥丸因各國西藥中俱有烟土及嗎啡在内查美國全年合藥烟土年電二千箱日本年需四百箱中國四萬萬人與日本七千萬人口計之則中國年需八千箱以現有之二千五百箱存土如數收買亦無損於國無害於民總之現在國民心理在時勢上看來萬萬做不到的今馮總統晋京去了國民方面先前未舉代表去質問我脫身政界已久副總統舉土商如何訂立合同未便顧問又不能將合同取來給與國民觀看故人家說我主動目下只能忍受將來是有明白的一日今天早上北京參衆兩院派有二人來滬到我家中詢問此事之究竟據說收買一事政府没有曉得參衆兩院没有通過此項合同且政府曾派委員二人到參衆兩院查問可見政府尚未接到這件公事我看諸公雖然熱心恐發電報舉代表俱難生效力云云 
言畢卽由前商團會長葉惠鈞起言今聽唐君之言有抱屈之慨我想唐君在前清時頗有名望民國以來亦在偉人之列决不有此辱國殃民之見諒必其中大有人在將來水落石出國民自有公道之制裁今本會尚缺主任一人如果抱屈請君負屈擔任本會主任輔助進行烟禁一日不絶卽一日不能卸責須俟烟禁盡絶查明實係受屈國民自當爲君洗刷在座諸君以爲如何請起立表决衆皆起立掌聲如雷唐君頷之葉君又謂唐君旣願擔任諸君應氏全國同胞向唐君行一鞠躬禮衆即起起而上行禮唐君亦回禮如儀各人復就座商榷辦法唐君謂鴉片之害甚屬有限尚有嗎啡一物較鴉片之害更烈深望諸君各自注意衆又請唐君將電稿略行删改然後拍發繼各　談片刻握手而散 
查前日删定電稿三則與昨報所載者頗有出入續錄於後以昭核實（一）北京大總統鈞鑒收買存土僞稱製藥旣犯刑律亦害民命本日特開大會討論國民誓不承認請即依限禁絶（二）北京參衆兩院公鑒以政府之命收買存土僞稱製藥旣犯刑律亦害民命本日特開大會討論國民誓不承認除電政府依限禁絶並通電各省一政力爭外謹電請繼續嚴重質問政府（三）各省省議會商會鑒收買存土僞稱製藥旣犯刑律亦害民命本日特開大會討論國民誓不承認　電政府及參衆兩院外務乞一致力爭立候電復國民禁煙大會章炳麟唐紹儀于右任伍平一韓恢並各團體公叩 
[滬寗鐵路破天荒之獎勵]  
滬寗鐵路自開辦迄今每年虧耗動以數十萬計均由交通部撥欵墊付利息幾成慣例蓋該路受輸運之竸爭招徠運貨極費籌維故運價之高下每以輪運定率爲轉移與他路之自訂專章不受水運影響者情形不同因之歷年所得貨脚爲數極微專賴客脚一項爲大宗之入欵然欲應付五千萬鎊周年五釐之利息已有尾大不掉之勢自津浦涌車滬寗貨運稍爲發逹至一千九百十五年下半年營業狀况漸呈佳象年終决算僅虧耗二萬餘元自開徐通車而滬寗貨脚遂大爲發逹然第苦於貨棧之窄小貨車之稀少故擁擠情形日有所聞洋總管遂有添造貨棧增購貨車之舉幾經審度合力進行一千九百十六年年終結賬聞總帳房云約可赢利五十餘萬元此爲滬寗鐵路開辦以來第一次之獲利在事員司無不色喜洋總管爲鼓勵辦事人員起見擬援照政府頒給官有營業提成獎勵辦法函請局長照章轉呈交通部擬照華洋員可每月薪水額數各給獎勵金一月以示鼓勵此事聞由各處所聯名函請洋總管核辦俟轉商江局長同意後即可呈部核示云 
[江局長整頓鐵路巡警]  
滬寗鐵路江局長蒞任後以路警積習已深常有串同竊賊暗中分贓情且緝獲竊犯後往往故意縱逸以期消滅證據日前已密派親信人員分赴各段調查擬將組織章程重行改訂並擬調陸軍學生多人爲各路巡官之預備將來以軍法部勒路警必可氣象一新云 
[政府優待華僑]  
自工商研究會成立以來日與南洋華僑聯絡聲氣海外貿易漸見發逹近且遣派代表曁資本家回國共圖實業之擴展曾由前交涉員楊君函請交通部轉飭各路局於該代表等晋京時途次優予招待頃已奉到部復特逹由楊君函告謝復初君等云復初雲卿文卿碧田石公懷霜先生曁諸位先生公鑒警啓者前因各埠華僑代表曁資本家聯袂回國定期北上經卽函請交通部轉飭路局特備車輛以示優待茲奉交通部養電開大函具悉各埠華僑代表曁各資本家聯袂北來具見愛國情殷允宜格外優待業經本部電飭滬寗津浦京奉路局届時照備車輛希即派員隨時接洽爲荷等因奉此相應函逹尊處請轉政諸君何時起行同行幾人并祈見示或請諸君先行來署接洽爲荷　 
[交涉員交替後之消息]  
新任駐滬交涉員朱兆莘氏前日履新已誌本報茲又得該署傅出消息内部一切尚須改组目下正在擬訂而總務科長虞和甫財政科長馬卓英秘書科長馬芹甫昨忽提出辭呈尚未批准惟財政則已加委巢某接辦 
又聞前任駐滬交涉員楊小川氏於交卸後迭奉中央電促北上聞將畀關於軍事外交之職來電中有外交吃緊亟須籌備尚希執事尅日就道之語楊氏不日將偕虞前總務科長入都因虞氏已得浦口商埠局駐京籌辦員之職云 
[美孚洋行建築蘇州油池之决心]  
美國駐滬總領事前以美商美孚火油洋行因蘇州一埠銷售火油日益暢旺故由該洋行在蘇州覔渡橋之東購地一方擬建油池以便存儲火油曾經照會江蘇特派交涉員楊小川君轉致蘇常道尹王可耕君訓令吳縣知事曁警察崔廳長等妥爲　護在案茲因美孚洋行在蘇所購油池基地附近原有源盛絲敞與所指建築油池地點近在咫尺恐貽火患又因該處居民深恐建設油池之後附近河水不能吸飲遂同該絲廠等呈由縣警兩署轉復王道尹函致楊交涉員商請美領阻止美孚洋行勿在該處建設油池當由楊交涉員照復美領飭知去後因闻美總領事以所擬建築油池原爲存儲火油而設與地方並無危害且上海浦東地方曾於十餘年之前經該洋行創設油池至今毫　貽害地方居民之事發生現該行爲推廣營業起見務欲在蘇建設油池故又於前日函請交涉員轉函蘇垣道尹縣警各長官代爲剴切勸告該處商民勿再阻止並請謁力保護云云 
[地雷轟發之餘屑]  
北京路七百二十七號門牌祥泰舊鐵店主許長安（即許祥和）因將從浙江購來形似酒壜之生鐵壜十九只堆置美租界熱河路一百五十五號門牌平房前面隙地上於二十二號上午雇工開鑿豈知係屬地雷立時炸裂炸坍平房十餘間附近房屋上門窗玻璃亦多被擊碎並炸傷監工之陳富生及開鑿之工匠等五人當由滙司捕房捕頭　探將受傷各人車送醫院醫治並將炸存碎鐵壜車存捕房研究諭探向許查詢地雷來歷各情迭誌本　茲悉該隙地上尚有遺剩之碎鐵五六百斤前晚有海州人王金興串黨行竊正欲携往他處被包探奚德安等查見當將王與碎鐵一併帶入捕房昨晨傅同監工人陳富生等將王押解公共公廨請究先由中西包探上堂禀明前情繼由陳富生投訴受傷甚輕　剩碎鐵被王竊取應請究辦訊之王金興供不承認經　審　王肇之君商之英白副領事以供證確實未便　賴判押西牢一月示儆碎鐵准交原主領回 
[大索迭犯姦搶之匪黨]  
四區一分所長警查獲匪類王士榮卽李士榮又二分所查獲潘有餘潘孫氏王步青抄出手鎗鎗珠各節已記昨報茲悉此案係由李克成于德宣二人在警所告發指潘等於民國二年在摪阜寗縣迭犯姦搶重案逃來上海其同黨李咸敏李楊氏張三現匿四區四分所北新涇地方又李懹祥唐李氏匿居义袋角昨已一併逮獲押候訊辦 
[强盜任情搜括]  
前夜一點鐘時法新租界藍维　路王家闕地方四十六號門牌粤人馮姓家有盜匪八人拆開宅後所團之竹笆撬開後門入内先用手鎗恐嚇聲張繼則任情搜括刦去金飾衣服約值洋五百餘元開出大門揚長而去事後經失主開單投報嵩山路捕房捕頭立飭探目沈德福等趕緊查緝務獲嚴究 
[代徵國貨樣品之展限]  
國貨維持會昨日通告各出品家云前奉農商部函據北波羅洲總領事呈請微徵集國貨樣品分寄南洋各埠領事商會轉發僑胞研究以冀廣闢土貨銷路展海外貿易等因業經本會通告各出品家置辦貨樣及說明送交本會分别寄運在案茲查各出品家遵照置辦送會者雖不乏其人而因循遲延者尚居多數用特展限至陰歷二月二十日爲止以便置辦務望貴商查照於期内將樣品說明彚交本會以便分别運寄事關推銷國貨幸勿遲誤爲禱 
[頒布注重職業敎育之議案]  
上海縣公署通令學務委員文云案奉江蘇滬海道道尹公署訓令第一二○號内開案據道屬敎育行政人員聯合會會長余沅呈稱竊　屬敎育行政人員聯合曾於二月一日開會議决高等小學校注生職業敎育辦法及乙重實業學校及已設實業敎科之學校應注重實習等案謹開列清摺呈請察核施行等情前來查職業敎育爲謀生活之必要乙種實業及已設實業敎科之學校非實習不足以收效果該會所擬各節尚屬切當自應通令各縣轉飭所屬高等小學校乙種實業學校及已設實業敎科之學校遵照辦理除分行外合行訓令該知事仰即遵照此令等因並錄清摺一份到署奉此除分行外合亟照刋飭發令仰該委員轉政區内高等小學校及乙種實業學校遵照辦理此令附錄清摺如下 
（一）議高等小學校注重職業敎育辦法案議决按照第二次高等小學校長聯合會議决案分調查籌備實行三期擬定辦法呈請道尹察核令行各縣轉令各高等小學校遵照辦理辦法調查各學校就本區及鄰近區域調查社會職業狀况及特産以一月至三月爲期籌備就調查所得酌定本校應設何項之職業敎育切實籌備以四月至六月爲期調查籌備竣事應由各校校長　具說明書呈縣核准施行並由縣呈道備案 
 
 
 

Page 11

 
 
（一）議乙種實業學校及已設實業敎科之學校應注重實習案議决請道尹通令各縣乙種實業學校及已設實業敎科之學校應遵照都令注重實習並將辦法呈縣轉呈道署備案 
[續修江蘇通志之預備]  
上海縣沈知事昨奉江蘇齊省長令開查續修江蘇通志擬於本年二月問設局開辦業將修志緣起及章程志目各項彚訂一册呈報大總統並咨部在案惟開辦之始先在徵訪此項徵訪員由省遴派其時問以半年爲徵訪完畢之期自非各地方恊助進行不足以網羅而期迅捷各該縣於奉文後應卽遴派相當人員爲名譽徵訪員並於公共　附設徵訪員辦事所以資接洽等因沈知事奉文後當卽遴選相當人才以便呈　齊省長委充以助進行 
[上海地方自治研究會由部備案]  
上海地方自治研究會會長李味青昨接縣公署函云案奉滬海道尹公署訓令第一二四號内開本年二月九日案奉省長第五四三號訓令内開案准内務部咨開准咨開據滬海道尹呈報上海地方自治研究會業據淞滬警察廳長徐國　呈稱該會宗旨纯正尚無不合批准立案等語應檢具簡章清單咨請察核備案等因到部查該會旣據該管警察官署呈稱宗旨尚無不合應即准予備備案相應咨請貴省長查照辦理可也等因准此合行訓令該道尹即便轉飭知照等因奉此合亟令仰該知事卽便轉行知照此令等因奉此相應亟逹卽希查照 
[閘北第一段救火會選舉大會紀]  
閘北第一段救火會於本月二十五日即星期日特開選舉大會到會者董事部十六人正副會長三人隊員全體二十餘人由正會長錢逹三主席開會公推劉竹坪等爲監筒全體會員照章投票畢當場開筒檢票錢遂之爲正會長錢逹三顧紫霞爲副會長王彬彥爲正隊長陳世馥顧鍚祺爲副隊長李沛雲爲書記姚宗秀爲調查王維善爲幹事王培生爲會計劉竹坪丁承桂羅新泉姚滌源蕭鳳閣王福卿姚鍚舟顧維章朱伯勤陸端甫李國慶張裕誠爲董事散會後各會員參觀救火器具全體攝影茶點而散 
[西商借地賽跑]  
僑滬西商於昨午假本邑西鄉漕河涇鎭隙地舉行賽跑各西商男女約百數十人乘車前往與賽或跑五十碼或跑百碼無不興高采烈隙地四處均揷各國旗幟並標記等該處地方警察第四區亦派全班長警分投照料惟是處係在租界之外事後由該區報告事務所景警佐轉禀上海縣沈知事請爲核示 
[不認挾鎗硬借]  
華商電車公司昨至高昌廟警署報告朱幼亭懷　 
持手鎗向該公司硬借銀洋等情當經二區李巡官飭警將朱拘案訊據供稱前曾央人向該公司借過洋二百元今因催索故往求緩並無携帶手鎗硬借情事李巡官以雙方言詞不一當卽申送警廳司法科移轉地方檢察廳核辦 
[鄉農喜雨]  
昨據老於農事者言自去冬以來天氣嚴寒且甚亢旱故鄉間所植之春熟如小麥菜子等類大半受傷而以菜子爲尤甚報而昨日天已下雨小麥蠶豆尚有挽回此後如能雨水調匀尚可望有八九成年歲云 
[花衣巿面之活潑]  
花衣巿面旬日以來甚爲活潑緣各紗廠於去臘銀根奇緊之時存花不多今正以來棉紗銷場尚佳故各廠均紛紛添辦現在通州花衣棧房過磅售銀二十五兩太倉墨核二十四兩二錢至四錢南北統牌與四牌子均二十三兩北巿火機花二十三兩五錢餘姚花二十二兩以上均送廠之價而蘇州之蘇綸廠現歸劉姓接辦所用花衣亦已派人來滬採購聞已購去九鳳等牌數知擔價銀二十五兩云 
[江確生又爲木商出力]  
滬南浦濱木排遷移問題爭執已久迄未解决茲有前上海巿議　 
員江確生致函道尹公署云竊議員前曾濫竽巿　議席於地方利害商業困苦戇直敢言靡所頋忌癸丑之役擁議共和熱誠過度身受嫌疑噤若寒蟬乃者共和復活還我言論自由苟有地方上不利於民有害於商者何敢緘默不言以負桑梓父兄查濬浦局之取缔南巿木商一切條件至苛至虐揆諸公理按諸事實實難緘默故議員前月曾上書省長備述木商困苦情形請求體恤商艱以解倒懸蒙省長飭委調查并蒙道尹派委調停具見重視民瘼體貼商艱無微不至今也逖聽月餘雖經南北商會之呼　而終不聞有解决之辦法查滬上商家近年來連遭　　橫征暴歛商業凋零民生困苦已逹極點今閱濬浦局苛章直欲逼迫南巿數十家木商同時閉歇數百萬資本同歸灰燼嗟嗟木商何辜遭此茶毒夫南巿爲完全華界濬浦局爲政府設立華官儘可不　强禦據公理力爭爲木商留一缐生機延一絲殘喘况木商同負國家重稅義務同爲共和商民亦何忍聽其摧殘而不加保護乎議員目見不公代抱不平實難緘默爲木商二次請命務求道尹迅速照會濬浦局於興修水利之中體恤商艱寓兼顧並籌之政從速解决使各安生業勿使南巿數十家木商流離失所呼籲無門代爲援手以解倒懸云云 
[戈朋雲演說社會程度]  
演說家戈朋雲前晚在寰球中國學生會演說（全國社會之程度）謂今日之學生大非昔比無論爲社會爲國家皆屬學生之責任其希望甚大自海禁開於中外互巿以來彼此人士咸相與爲友終朝聚處若吾人無道德無學問無文明舉動不爲外人所譏笑者幾希不寗惟是卽華人對於華人其程度亦當日進欲進於高等程度必需有眞實學問吾儕孜孜求學原爲國家爭自强爭國體也無如今日之社會每每有人自負曰余是政界紳界彼係工農界分别甚嚴余常聞而甚異之蓋同是一國之人彼此皆有密切關係何分界限凡知愛國愛羣有品行有學識者皆當互相敬愛西諺有云品學兼優始得謂之完全人格若吾國古諺云女子無才便是德此實大謬不然女子果有眞實學問品行者豈可謂之無德苟男子有才而品行有虧則反不如無才是故學術宜與品行兼重而勿偏爲是或問中國有眞才實學之人乎中國豈無其人特視其行爲之正當與不正當耳吾人有良好學問皆屬國家棟梁之材凡有一技一藝之能當出而爲國家任事以助國家之强盛且亦足以榮吾一身按國者土地之代名詞也國之强弱在乎人材人人能圖自强國家未有不强乃吾國從前不求實際專以舞文弄筆爲務養成文弱之國遺禍後人者甚大蓋文字本爲人投不意人爲文字所役且不自知而反說天禍中國天豈獨禍吾中國實中國人自禍之耳中國人之知識本較西人優勝吾國留學歐美之士每爲彼邦人所稱許其讀書作文常有較勝於彼國學生而西方人之貿販中國者從未見有能執毛筆作一篇中國文字且並中國語言罕能講解以此而論則中西人之知識可見一斑矣惟華人聰明過分每讀書至八九分時卽以爲足用而不求進行貿然揷足於社會則遠不若西人之資質鈍遲者反能專心一致從事實習惟其能有恒心故能成事而得美名此華人之所以遜於西人吾人當痛改之讀書家有青出於藍之希望則事無不成之理從前吾國所派出洋學生多半未通國文每每傳爲笑柄空費數年培植之咨今始得知其弊而改革焉雖然中西學術旣通而從前所養成之種種惡習未除仍不得謂之完人故品行道德不得不責任家庭敎育也其最足痛恨者一般老年之人往往視新學爲不屑學而且保存其積弊　肯改進社會因之腐敗國家由是積弱今日之學生飽受新大陸文明空氣而少此種弊病然亦有得其遺傅性者每至辦一事業必先講權利再言義務以今日之中國豈可存竸爭權利之心哉　如有人爲公益開會結社求其入會爲會員彼必先問有若干權利而後入會如斯人者國終無换救之日矣凡人作事未可全恃聰明古人大賢若愚之訓實有深意存焉設不幸與人開戰若亦先言權利各恃聰明畏死不前則國家土地盡屬他人復何人格之可言然而吾國今日每有不顧國家利害祇知破壞不知建設專爲一已之私與人互爭權利者比比皆是有若僱工建築大厦屋成卽據爲已有可乎否乎余曾聞某督軍在北京云三次革命不能建設政治不幸其方之中也推國家擾亂之原實因無公是公非有以釀成之而今而後吾四萬萬同胞務如所謂十目所視十手所指羣起監督俾自私自利之徒得以稍稍歛迹則國事庶幾可爲也 
[花業重整行規之初步]  
花業公所董事沈潤挹以年來同業中生意衰敗獲利頗難推原其故實因同業團體不堅違背行規甚至門收價目不照公所傅單參差不一致難整頓常此以往花業勢將不振爰於前日邀請該公所評議員開會集議辦　聞是日到會各評議員日議有端倪定於陰曆二月初七日再開全體大會重整規條一俟議定并須呈請官廳備案一體遵守云 
[請塡私立銀行調表]  
代理江蘇銀行監理官張聲焕昨致縣商會函云逕啓者案奉財政部訓令開查本部前因調本全國銀行現狀以爲整理金融之根據當經擬具銀行調查表通行各省並據該監理官將前項調查表彚齊送部在案惟金融狀况變遷無常前項表册歷時太久恐與事實不符除各省官立銀行另案辦理外合亟將本部製就私立銀行調本表式曁說明書各五分令行該監理官遵照刷印轉行各商會迅速塡齊尅日報部勿得延緩切切此令等因并附調查表式及說明書前來奉此除分别咨行外合亟照刷二份函送貴曾即請按照調查表式及說明各條迅速塡齊呈由縣署核轉案關整理金融奉部轉令之件務望儘十五日塡齊見復以便呈轉至纫公誼 
[規定徵收濟益捐之手續]  
上海地方向有之丐規　經普益習藝所長張逸槎呈奉上海縣署核准改名濟益捐由所招人承辦除遣發流丐外餘允所中留養貧民經費每年分春秋二季徵收亦有常年　季按月按卽收取者均由所招令蘇壽根承辦刻届收欵之期恐有不肖之人在外冒收捐欵故由所中發給聯票收條塡明收數并給發銅牌三十份令收欵各夥懸掛以杜冒收並備姜黃色長短帖兩種加蓋戳記使各商舖易於辦認從前所用之梅紅色各帖一併作廢富將辦理情形呈報沈知事批示准行外復刷印通告各行號知照 
[通俗宣講社南區宣講記]  
通俗宣講社前日（二十五日）午後二時在南巿迎春高昌廟南區通俗宣講所開第一百零二期宣講　各界蒞會聽講者頗衆旋有明新知新二校學生赴會聽講更覺擁擠先由總幹事袁頌豐君報告次由汪龍超君講勸戒賭博陳子和君講人欲自立須以自治爲基礎俞元爵君講國民愛國要旨葛雲韶君講入校之益邱　君講改良滬俗談至四時分贈印品振鉿而散 
[猪油同業請減關梲之復函]  
江海關施　督　據麥古猪油行等各同業請求核減關稅當卽轉函稅司昨已得復照轉該　云查所　核減稅則一節當即轉咨稅司去後現據復稱該行所請核減並請援照前價完納等情查海關納稅乃有定例是以估價亦照巿價核估况時價亦有漲落豈可援照前價完納且洋商新順發購辦猪油亦照巿價估完從無異辭現本關核定每擔十五兩照該商所請估十六兩又減一兩想該商等亦必樂從請卽轉函該行查照轉政各同行一體查照辦理等因准此相應轉政該行查照辦理 
[諸翟江橋長警免予撤回]  
淞滬警察廳批紳商候清等呈請免撤回駐防長警由禀悉該紳商等懇　將派駐諸翟江橋之長警免予撤回應卽照准仰卽知照可也 
[星星之火]  
昨晨九時城内九畝地大境路一百四十一號門牌田萬興鷄鴨店烟囱内火星四射爲崗警　見報由新舞臺龍所急驅皮帶車前往澆灌幸未成災 
又一訪函云昨晨八時半滬城九畝地第一樓茶肆隔壁萬興鷄鴨店不戒於火一時濃烟四射勢將燎原幸新舞台火會會員近在咫尺聞警首先趕到用皮帶車汲水灌救得熄事後經一區二分署杜警佐飭警將火首拘案候詢明起火情形再行核示 
[均非正式夫妻]  
杭州人戴和尚向在浦東撑船爲業前日　孫阿福及婦人陳氏至四區警署控稱該氏是伊髮妻向居原籍現被孫阿福誘拐來滬今在閘北尋獲請爲究辦姚警正訊據陳氏供與戴亦係姘識並非正式夫婦判解司法科訊核 
[枝枝節節之互控案]  
林莊錦之妻張氏控烏鎭路醫生張杏林誘匿伊女月仙並被呑没銀洋由警區將張拘案收押而張妻朱氏則在地方廳控被林張氏糾衆兇毆以致墮胎諭飭將該氏發堂驗看是否有傷再行核辦等情已紀昨報昨日午後警廳備文飭警將林張氏林月仙母女連同張杏林押送檢廳歸案訊究即經檢察官預審　張杏林林月仙分别收押林張氏斥退候提張朱氏到案再行訊判 
[輪船上查獲拐婦]  
拐婦張周氏清江人在滬拐得十二歲男孩張萬海七歲男孩王小文子十歲男孩王合子等於昨午搭乘怡和洋行廣生輪船擬往汕頭厦門等處販賣當爲救濟會偵探余長林等查獲拘送地方廳經檢察官預審後判周氏收押三孩暂留候屬認領 
[男女私情之破壞]  
楊顧氏在公共公廨呈控四川路一百三十三號門牌虹口牛奶棚主張子良　呑店業不顧赡養等情昨晨由探將張傅至民庭研訊據揚顧氏投訴年四十七歲於二十八歲時夫故後與張姘識出資開設恊順牛奶棚營業發逹至今約餘兩萬餘金詎張忽將恊順牌號改爲虹口圖呑店業並將婦人抛棄不顧應請追償應有利益等語訊之張延律師到堂代爲辯護王襄讞商之美博副領事判張交保候復訊再核 
[嗣出子不願反哺]  
婦人俞徐氏控嗣出子陳長生不顧赡養曾經公共公廨訊判被告朋貼原告洋十元在案茲因被告不服昨延代表律師投廨聲請復訊據稱原告係已故俞金生之第三妻被告係金生之第二子旣經承嗣他姓且俞姓亦有後嗣原告應由俞姓贍養與陳長生毫無關係堂上所斷被告月貼贍養費洋十元不能承認應請復訊王襄讞商之美博副領事判曰被告律師聲請復訊應着被告此後先將應繳之費暫存檢察處聽候核奪 
[司賬無睱覊留]  
蔡榮因與姚三毛等二十七人於二十二號夜在漢口路九號洋房某西　住宅内聚賭抽頭經該西醫報告捕房將蔡等一併拘解公共公廨訊供收押在案茲悉蔡在某號爲司賬禀求捕頭准予交保候訊以便出外清理經手賬目故昨日復由捕房將蔡解送公堂禀明前情中西官判蔡存洋二十元保出聽候傅訊 
[棧貨先行出售]  
王榮卿前至法公堂控稱曾經購下棉花二百七十八包存於怡和貨棧破舒子仁登報止提惟商人亦已押出以致損失甚巨請求追繳並請給諭往提等情中西官訊得此貨實係王榮卿購下後將提單轉抵於元甡莊計銀二千五百兩故下堂諭着王榮卿於十四天内直向元甡莊備本取贖如逾限不贖准由元甡莊往提出售如有盈餘給王具頷在案昨已届限又經傅訊王因有病由伊弟代表請求展限中西官判貨准元甡莊出售再核至請追損失一節展期十四天訊斷 
[招工人追索資]  
興業公司朱佑生昨至法公堂控稱本公司於去年在本埠招募華工運往法國工廠工作應募者頗不乏人當由本公司先付每人工資洋數十元不等以便上輪前往法國工作及至是日檢點人數不料内有王寳生又王所擔保之張順生李永生等一併逃匿當即報捕請緝至今始將王李兩人尋獲張順生刻尚在逃三人共被取去洋二百零九元請向王等追還詰之王寳生供張李二人實由民人介紹當時民人因另　他業故未同往法國惟所取工資已交還頭目沈善法張順生現匿何處不得而知李永生供因去年父親有病不能離身故未往法工作工資亦交還頭目沈善法是實中西官以王等所供難憑遂判王李兩人交保於十四天内將所欠工資洋二百零九元如數繳清違千未便 
[弔閱擔保貨欵之證據]  
楊少庭控林偉然不理擔保劉治甫貨欵一案昨晨由公共公廨中西讞員王博兩君集訊原告延海德禮律師上堂陳述案情請追中西官判被告交保候展期七天由原告檢呈證據再行訊核 
[尚有錢債訟案]  
湖南人曾振卿因向静安寺路集成總會潘仲劬圖詐被潘報告新閘捕房派探將曾拘解公共公廨研訊明晰判曾於一年内不准再向原告吵閙並函送上海縣公署遞回湖南保慶縣原籍在案茲因曾振卿尚有錢債案被控昨由公廨檢察處禀奉關會審員派探將曾提回公廨收押候將錢債案訊結再行解送上海縣知事署執行 
[被訴人傅案交保]  
仁昌木行主王仲濂在公共公廨控夥羅俊甫魏竹亭濫放賬欵銀一千九百餘兩並私用賬洋一百餘元又龔成寳控戚孟麓不理存欵洋六百餘元昨由捕房將被告各人傅至公堂請示中西官諭令分别交保候訊 
[誌謝]  
恊祥和記號學生丁方鎭君於公餘之睱新著先令珠算法一書詞意淺顯算法詳明昨承該號以一册見貽書此誌謝 
雜評二 
[文廟之失竊] （庸） 
文廟爲尊嚴之地旣有保管員之職司典守復有警察之隨時巡護何至失竊且何至屢次失竊又况長窗旣非珍貴之物又甚笨重取携不便自匪枯廟破屋無人顧問更無使穿窬生心之理卽無公欵以産處之聲明吾人亦正欵其不確也 
特是前次文廟竊案洒掃局於神位之被竊亦嘗有所否認廻溯往事則吾人對於欵産處之聲明反不能無一種感想耳 
來函 
[上海欵産經理處來函]  
謹啓者閱今日貴報本埠新聞載有學宫又報失竊一則當即前往勘視明倫堂東西官廳之長窗短窗十餘扇並無被竊情事淞滬警察第二區第二分駐所孟警佐閱報後以學宫一帶旣經派警嚴　梳巡當不致再有竊案發生亦曾親自察看無誤貴報所紀失竊等語想係傅聞失實用特函請貴主筆俯賜更正以昭核實至爲盼荷　上海縣公欵公産經理處謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[賀新招牌啓] [  罪我] （參看二月二十日本報北京要聞） 
啓者竊以商家開巿同人伸燕喜之忱醫士縣壺賀客上鵲盧之頌金字牌樓前掛起名妓新來黃紙報門外書成律師榮任凡開新巿總賀招牌而况堂堂政客爭說時髦卓卓名流都　巨擘抗談國是争大局之安危各立黨綱閙私人之意見或茅廬小住無非穏健之流或蘭契同盟許結自由之　或溯風徽于往昔尚友古人或爲月旦之閒評爭持新政或大張旗鼓召集同人或唤醒愚蒙有益社會或導民以德不致彝憲之淪亡或會友以文獲得轉仁之效益畫出葫蘆之樣分明會集同鄉幻來孵卵之形自是部開俱樂是雖政綱不聞團員有限四分五裂幾如七國之分一子兩祧儘許兼團之入然而聚十羣之鼠會議常開誇三脚之貓雛形已具苟完苟合固草草而無妨如巿如廛更多多而益善選刮刮叫名角齊登歌劇之場掛簇簇新招牌替註商標之册擂台打起已上舞台利巿新開應先發巿凡在知交之列合伸慶祝之忱是用撰就駢詞情殷燕賀開張駿發喜今朝結小小之團大展鴻猷卜他年開堂堂之局料得生涯鼎盛老慶記交易公平笑他大典未成籌備處招牌拍賣備來酒食主人之招待維殷認定門牌顧客之　臨勿誤誇四海馳名之盛遐邇皆知立千年不朽之基子孫爲業肅此奉賀即候牌安（四） 
灜海瑣聞 
[動物之壽命] [  烏蟄廬]  
據英國某學者考查之所得謂各種動物之壽命大概如次兎自六歲至七歲貓目十五歲至十七歲（栩按予家豢一貓則竟二） 
十餘歲）犬自十六歲至十八歲熊自十八歲至二十一二歲犀自二十歲至二十三歲馬自二十二歲至二十五歲駱駝及牡牛爲六十歲龜爲百十歲（俗傅千年不死之說非確）鶴爲百二十歲象四百歲鯨千歲其他鳥類如金絲雀爲十二歲至十五歲鶯爲八歲至十歲云（二） 
家庭常識 
頭痛時試以冷水一杯和檸檬汁少許加以蘇打半匙飮之極有效且味亦不惡（栩按此即嗬囒水也但少煻耳） 
肌肉若被蜂剌宜以小刷　肉桂油（OILOFGINNAMKN）徐擦傷處雖學微　然極能消毒 
趾上雞眼最爲行步之碍患此者可以軟竹布塗松節油（TIITPQ 
DTINE）貼於患處日换二次早晚行之其效極速閱數雞眼自能消去 
絲織品有油跡取海綿燕有加利油（EUGAIYPTUSKIL）拭之汚 
跡自消 
鍚器用舊色黑可厭今有一法器用過後塗以猪油置爐灶上烘片刻再細細擦去油跡如常用此法則鍚色永久如新 
鞋油堅硬切忌攙水可和以牛亂則油自軟潤而可用 
衣上有摺疊縐痕可懸此衣於爐火旁數分鐘其痕自平[  黑子] （二） 
短篇小說 
[自殺黨（司蒂文遜著）] [  常覺小翠合譯天虚我生潤文]  
第一章（四） 
王曰果如汝言則魔鬼亦殊可人今予家産口蕩盡所餘者祗此耳因自龔中出皮篋取一小疊紙幣小之曰此中約百鎊然猶可支一二禮拜之久惟茫茫冥路予殊不願　自行請與君俱如何因拈一張置案頭曰以付餐值當已足矣至其除···言至此卽以手中所持者盡擲之爐中但目濃烟一陣此一疊紙幣遂已悉化炭燼少年阻之不及喟然曰可憐者吾友汝不應　數擲之爐中倘留四十鎊豈不甚佳王詫曰百鎊且燬又何惜乎四十鎊少年怏怏曰彼處章程至嚴倘無四十鎊何能入會嗟夫此世界者實爲萬惡之世界人苟無錢即死亦且不能大佐愕然曰君言何指請明以告我蓋吾友之金雖焚然我尚有數十鎊在倘爲有益之用必不吝與吾友均之少年曰然則··旣忽憬然而止視二人良久現爲不安之色曰君等紿我歟抑爲誠語王亟曰予生平無戲言試思人非厭世孰肯擲金錢於爐火之中少年哂曰君言或然然而其人設爲大富豪者又何惜此區區王曰休矣予以誠言告爾信否但任汝耳少年曰然則汝果欲破其産冀覔乞丐之結果乃··言至此復微笑而止意似不信舉杯盡其酒曰飲此爲二先生壽吾破産之二友願汝晚安别矣言次起立欲行大佐亟執其臂喟然曰嗟夫吾友汝乃勿信乎此汝實大誤予等蓋引汝爲伴俾死後不致寂寞故以隠情相告奈何乃疑我大佐言時狀至誠懇少年之目中乃立發爲異光銳呼曰吾友汝兩人誠我之好友哉汝言欲我爲伴語誠可憐然今方有無數之人可偕汝我同行我不過其　之一耳此無數之人均知死神之秘密門予且爲死神稔友君等倘欲往謁之者予能爲君介紹惟密斯忒漢麥史米君囊中果有八十鎊歟大佐佯取皮篋檢視之曰右畫　之七請射六才四句或集或連任便陽曆三月半截收尚足少年曰然則君運良佳蓋若缺其一第即不能入自殺俱樂部矣王詫曰自殺亦有俱樂部耶少年曰然世界至於今日文明已逹絶點凡事盡趨於便利若電報鐵路等等均便利之最者也惟其中尚有一缺憾王曰缺憾如何少年曰君幸勿躁請静聽吾言蓋余以爲世界一大劇場也世上之人卽猶之演劇者在　演者演之固尚不覺其疲然有數人自覺無端碌碌殊無興味意欲離此劇場而去然又有許多牽　不能竟如其願予謂缺憾者蓋即此耳嘗耳數人雖欲速死然不知何故恒見死神而怯退若余者即犯此膽怯之病又有因家室之故而不能死世間旣無求死之便利法此無數之厭世人則惟隨流進退雖中心鬰鬰日受無形桎梏亦　無可如何自殺會會長有鑒於此故特設自殺俱樂部以補其缺憾至其組織及死術如何則予無權可擅告汝但汝儕果欲入此會　予當爲汝等介紹使汝於今晚或數禮拜中一無痛苦卽脫離塵世而去言次探囊出錶視之曰噫已十一句矣凡入會者最晏不能越十一句半鐘此半句鐘間願君等細思之復笑曰此事非如食亂酪餅之可輕於嘗試者矣宜澄心思之然吾以爲其味當尤佳餅大佐正色曰然此事實至重要非可輕於然諾請君暫至外間容與吾友細商之更以報君少年曰此固當然乃返身而出隨手闔扉（未完） 
明辦主人鑒承函示以傅花君聯句内有兩字與上聯相同似非對句中所宜深佩明察惟此二字可易之字甚多本欲代易二字（易從爲而易不爲戒）唯恐貽點金成鐵之誚爰仍其舊亦因作意甚佳故不以疵而棄之也質之高明以爲如何天虚我生謹答 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之藏書家藏書室]  
（見本報癸酉年二月十二日） 
秦火以後古書無存三墳五典八索九邱吾不得而讀矣自漢迄今書日益多讀書者日益少書益多則藏不勝藏讀書者益省則藏如不藏不見夫七略四庫天子之書也而天子之讀書者有幾人汗牛充棟富貴家之書也而富　家之讀書者有幾也伊古以來所稱殫見洽聞邊笥　腹非草茅之士即寒賤之人借以一瓻未嘗有鄴侯之架也讀於牛背未嘗有曹氏之倉也何也天賦以讀書之才而書爲其所有一開卷而過目成誦不啻前生所曾寓目者所謂書到今生讀已遲蓋非虚語焉否則不能讀而僅能藏雖有千箱萬軸徒飽蠧魚甚至覆醬　夾女紅或豪奪而不還或巧偷而不覺藏如不藏甚爲可惜吾獨怪夫今之士大夫當貨財充足之日窮奢極欲先子女而田屋而金玉而錦繡而玩好終必大購書籍以飾觀瞻使入其室者驚駭富有自以爲豪而終歲　　爲利日無暇晷不能偶翻一頁一旦人亡財盡子孫無以爲生謀去無用而易有用於是先書籍而田屋而金玉而錦繡而玩好甌北先生所云最後登門早出門此之謂也太倉畢秋帆尚書靈嚴山館藏書至九十萬卷之多而其子孫無一聞人不可謂非明證歟說者曰信如君言書遂不可藏乎曰非也藏於家不若藏於人之爲愈藏於架不若藏於胸之爲得也與其藏書以貽子孫曷若生一能讀書之子孫哉其所以能生讀書之子孫是在讀破萬卷輕財重道行仁履義有得於書而無媿於書冥漠中自有可操之劵耳不然今日之書較漢唐時多百倍矣能盡藏耶盡藏矣又何益耶按今日以藏書樓爲公共之物則又較此說進一層矣 
[文苑]  
洋涇感遇序（見本報壬申年七月十三日） 
（護花鈴館主懷珠散仙） 
夫南朝金粉每淹名士之蹤北里烟花半入騷人之夢是以義山則情傅錦瑟相如則興寄瑤琴醉紙迷金酒賞秦淮之月采蘭贈芍詩裁鄭國之風曾有棲凰莫敎打鴨抒纒綿之懷抱鬥綺麗之心情舉足銷魂曷禁回首而况枇杷花裏里擅尚仁楊柳枝邊街稱寳善尋芳春暖蓮香出而蜂蝶隨車畫錦宵涼月華歌而箜　成巿紅燈綠酒寵柳驕花艶逐申江情憐子夜豈慮沉迷於慾海屢增閱歷於歡場時則有泰州某姬者鄰隨苑之嬌娃坐嚴閨之綉侣　　弱息早失椿齡冉冉孤雛相依萱蔭楊枝無力隨風而陡遇紅羊蕉葉有心捲雨而願諧綵鳳某陵何處苦縣難居卦孰筮乎金夫籍遂隷乎珠女鴻驚舞罷態颭紅裙鶯囀歌餘聲翻金縷步搖影重條脫光寒簾月照而羞圓庭花顧而失艶萬重山翠寫入蛾眉一剪秋波轉來風目而乃彈筝自怨紅渠偏惱泥污擁髻桓啼黃藥早知奉苦鳥雖比翼花豈同心寳無價以易求郎有情而難得則又有滬地某生者本吟紅之佳士當慘綠之少年天性風流逸情雲上未免何郎傅粉韓壽藏香瑤光則奪壻争迎顧協則晚婚求偶乃羊車小坐未憐擲果之心　鏡終孤空具評花之眼美人安在姝子其誰方謂月扇雲衣浪說衆香國裏金樽檀板逈非羣玉峰頭爰謀消受於蓮塘無意尋春於柳陌詎料蠶絲猶縛蠟炬未灰散　斜簪偶入團雲之隊臉波眉黛忽逢詠雪之人一顧城傾三生石老粉香脂　月满雲舒問碧玉之年華盈盈淺笑詢綠珠之身價脉脉含嬌遂與目成不禁心折斯時也庭前榴火艶鬥紅顏隄畔楊花盟要白首期適符乎吉月初夏清和蕃直遏乎行雲陽春宛轉銅琶凄楚濕白傅之青衫錦帳荒唐攬絳仙之紅袖笑談乍治情緒遙通鸚鵡知名鷓鴣唤客開綉户敞瓊筵鶯谷良朋翩　繼至鳳窠妙妓綽約偕來飛花落紅友之觴笙清簧脆折柳按烏師之笛石裂波驚戰拇方酣響聽金釧醉顏微暈倦卸珠環遂乃客散晨星人留夜雨銷金玉暖鎖翠香濃沈上詩成朝雲能知佳什帳中夢醒翾風重訴芳衷是宜永矢弗諼安改泐諸楮葉卽使忍俊不禁烏容燦我筆花從此月下邀歡花前密誓别經一日思等三秋或瓊闥薄悉與卿慰藉或瑶齋小病遣婢問遺月麗蘭街良夜而烹茶低語雪消苕徑深閨而煑酒清談倘浪蝶適來不顧留賓之禮即狂蜂先入已頒逐客之書恩重山輕情深海淺微嗔低笑耳聞者尚覺神傾問暖嘘寒身受者能無腸斷也哉至若杏帘沽酒携史鳳以同斟菊部聽歌共崔鶯而相賞走鈿車於陌上驚飛馬足之塵摹玉貌於鏡中巧奪虎頭之技蟬聯懸出芳名嵌並蒂之花驪句投來艶曲記相思之豆合歡有榻持贈飛瓊避債無台代償弄玉封絳紗之一縷繫臂何辭抛紅錦以千端纒頭不惜然而玉容崇儉不敎浪擲青蚨那堪粉靨多情雅願巢棲紫燕凡枕屏之曾歷非筆墨之能殫所奈兆協家人嚴君未容正位爻乖歸妹淑女終致愆期况乎倉少陳紅異郭家之金穴世傳儒素無鄧氏之銅山雖卜鳳能諧非乞藍田之玉而牽牛自愧難賖蒼昊之錢腸每九廻弭愁無計肱徒三折療妒何方即令湖上梅花巡簷索笑安得渡頭桃葉打槳相迎夢轂時縈眉峰常鎖冬郎怨集秋土愁深伏願敬葆芳姿自珍玉體立蒼苔而露冷宜下晶簾倚脩竹而天寒漫誇翠袖他日者珠堪記事終當偕盼盼同歸枕並游仙斷不使眞眞失所有如皎日請指明星嗚呼抱太璞之雲難棲艶質汲瀟湘之浪未滌愁腸恨翠顰紅何日枝栽連理玉嬌香怨幾時草種忘憂採蓮子之苦心此誰能遣具秘辛之逸態我見猶憐豈同逐臭狂夫黃金虚擲始信披香博士白水難要爰譜綠肥紅瘦之詞情非兒戲聊借白儷青妃之筆事豈子虚意祖六朝文工四海蕭娘雲　人孰無情杜牧風懷士各有志語以長而心重詞雖拙而怨深嗟嗟絮果蘭因莫遇黃衫之客鸞離鵠别誰爲紅線之媒絶憐洛水神仙也呼錢樹爲妬嶺南節度能奪瓊枝 
雜錄 
[無名氏廋詞（見本報癸酉年四月初七日）]  
　　風行地上（易一句）觀象也信水不至（易一句）有喜也認本家（易一句）同入于宗孔氏時文（易一句）夫子制義上窮碧落下黃泉（易二句）初登於天後入於地未濟（易一句）離而坎下也洞庭始波（易一句）澤上有風偷兒供狀（易一句）盜之招也免（書一句）勉乃出力兌（書一句）惟說不言覓下榻處（書一句）儒子來相宅吃（書一句）乃不良於言甲戌正月（書一句）惟十有三年春神非福也（書一句）謂祭無益（未完） 
 
 
 

Page 18

 
 
   
 
