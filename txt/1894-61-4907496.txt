# 1894 - 61 - 4907496

 

Page 1

 
 
[减價出售] [  成局啓]  
　　本局所印花月痕一咨字跡淸疏紙色潔白早已屬行海内不　而走較於問　印本字小　漫　　　有上　　之　　以工本業經　　　　　價出售以公同好每部碼洋四角賜　者　至三馬路申昌書畫室各埠申昌　　申報　購取爲　此　 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當淘乎略代之鴻寳　林之大成也茲由煥文　　主人倩本局用活字排印刻巳告成紙墨並佳裝潢益美計分釘廿四本碼洋四元如祇買外科　則收洋八角　　杏林老宿　井名　有欲得　扁眞傳者請向上洋申報館三洋涇橋沿浜煥文書局鴻寳齋千頃堂古香閣文賢閣文玉山房外埠則山東　州成文堂福州益記書局　取河北 
[論江右會匪蠢動]  
　　會匪之爲患於中國也蓋已久矣説者謂中國之有會匪猶之外洋之有亂黨人之類旣繁人之品不一良與莠無並立之勢遂至如冰炭之不同爐而君子小人乃各分門户古人有言君子以同道爲朋小人以同利爲朋此仍指其已成之黨而言也彼會黨中人則安知不自以爲同道而指會外者爲同利之小人譬如人之有嗜好嫖賭吃着烟孰不知其爲害而沈湎於其中者則固津津有味也其有味也其必以爲善而不以爲惡如知其惡則舍之矣天下之人小人多而　子少故善之數不敵惡之數此非荀子性惡之説也性則本善而習則易惡口之於味目之於色耳之於聲鼻之於臭四肢之於安佚性也有命也君子不謂命也而小人則反是矣仁之於父子義之於君臣禮之於賓主智之於賢否　人之於天道有命也性也君子不謂命也而小人又反是其所以與君子反者安樂害之以故子輿氏曰生於憂患死於安　然甘於憂患而不貪安樂者能有幾人哉初生之孩食之以甘則茹食之以苦則吐性使然也若初生之孩而喜食苦不喜食甘人且怪之矣彼會黨中人其趨於惡也方且不以爲苦而以爲甘至於喪其元而不悔愚之極惑之甚矣然而會黨中近年來時有蠢動亦時有夷誅顧雖時有夷誅而卒不免時有蠢動昨報載新正初四日江西萬邑接准湖南劉邑文稱上年臘底該縣有會匪蠢動之事飛告鄰封一律防範時萬邑周明府正在晉省賀年一聞此信卽於次日折回又上邑亦於是時接奉南安文稱該郡邊境某山毗連廣東南雄州臘底亦有會匪蠢動之事雖上邑遠隔千餘里然南安逼近南雄一有警報則不能高枕無憂又聞南雄邊界梅嶺地方毗連南安舊臘會匪嘯聚其中兇鋒甚　風鶴頻　此則與南安文稱云云是一是二不可遙度余嘗論及近來中國講求製造槍械軍火無不精利兵輪操演亦極認眞　　尙不敢自信可以禦外侮若以之靖内訌則不憂其不足此説也非爲中國誇張其實情固如此也所慮者習見則玩玩則成疲此爲近日之大病苟能不玩不疲則雖會匪亂黨亦有軍火而究屬偷偷摸摸不敢明目張膽自行鑄造卽其　自外洋亦必有洋人如美生者爲之接濟而後可然美生則亦敗露拘獲解回該國定罪而且與外國訂約如有中國之人向外洋購辦軍火非持有中國官中執照則不准售與如此而匪黨又將何能爲乎然而諺有之曰有千日作　無千日防賊防者旣懈而彼黨乃得乘隙肆橫以爲患於地方此所以時加誅夷而時有蠢動也江撫德曉峯中丞　知此中情弊故一聞亂耗當卽飛飭駐贑親兵營駐吉剛字營駐省古字營先後馳往前敵會同南安兵勇相機進　廣東亦　勁旅會師堵剿大兵雲合自不難指日蕩平而其尤爲可慮者則彼黨中私相煽誘引人入黨聞去冬有湖南匪目在新昌天寳地方散賣票布其誘人之言則謂富者買之可以保家貧者買之可以發財游手好閒之輩買而入會者數順不少旋經新昌縣訪聞拿獲匪黨十餘名解送瑞州府覆訊定讞而瑞郡侯欲分别辦理如平日犯有搶竊各案當日情　較重者擬辟如僅係脅從則量予减等蓋聖人有言誅之則不可勝誅縱之則又不可盡縱者也善乎德中丞明張告示解散脅從之法最爲妥善夫彼匪黨全恃脅從者衆乃足以成勢而被脅之人則多以不知利害之故而受其惑若有人提而醒之則必不肯自投法網苟無脅從則匪黨之勢孤而平之匪難矣先時髮道竄擾盤踞十餘省擾　十餘年　賴元動良將撥亂反正成再造之功而解散一歌實有深入賊黨之心使脅從逆黨因此解體乃克告厥成功然則此法也詎不盡美且盡善哉 
[諭旨恭錄]  
　　正月初八日奉上諭朕欽奉慈禧端佑康頤昭豫莊誠壽恭欽獻皇太后懿旨本年予六旬慶辰所有内務府掌儀司營造司造辦處各員承辦差務較煩尙屬勤奮自應量予恩施掌儀司員外郎莊山世奎均著以三院卿題奏員外郎文麟著賞食四品俸筆帖式文緒嵩春廣成衍慶廣祥崇禧均著賞食六品俸營造司當差之　虞司郎中文珮銀庫郎中斷祿均著以三院卿題奏長春園員外郎文德會計司員外郎福喜均著賞食四品俸筆帖式廷輔重禧立順吉秀德福端緒均著賞食六品俸造辦處郎中廣英文林員外郎德峻廣嵩均著賞食四品俸主事英勛文韾均著賞食五品俸庫掌安福英文常興榮錕德慶連茂文和山槤誠善群恒均著賞食五品俸筆帖式桂榮恩良文康興會恒順德貴增福吉純德連瑞成淸山文泰玉振兆廉均著賞食六品俸造辦處兼行郎中祥煜員外郎金聲文炘均著賞食四品俸其電燈公所當差之三品頂戴江蘇候補道岳樑著賞加二品頂戴四品銜吏部郎中榮惠著賞食三品俸欽此同日奉上諭朕欽奉慈禧端佑康頤昭豫莊誠壽恭欽獻皇太后懿旨本年予六旬慶辰所有御前乾淸門侍衛平日當差尙勤允宜量加恩賞御前侍衛護軍統領芬車著賞加頭品頂戴護軍統領賡音布副都統福森布希朗阿明安色楞額恩　均著賞戴花翎乾淸門侍衛前鋒統領鎭國將軍德隆護軍統領輔國將軍謙光均著賞給爵職俸一年護軍統領奕功著賞給職任俸二年署護軍統領侯克勤著賞給爵職俸一年副都統愛隆著賞給職任俸二年副都統鎭國將軍善耆著賞給爵職俸一年副都統玉書著賞給職任俸二年委散秩大臣鍾秀德壽溥博均著賞給散秩大臣俸一年頭等侍衛志鈞訥欽泰卓凌阿瑞啓都凌阿全福成安伊立布霍倫泰伊勒洪阿常貴均著加賞頭等侍衛俸二年二等侍衛良泰文啓崇蘭車林巴布文璞毓麟榮娬榮和善旌貴祿均著加賞二等侍衛俸二年三等侍衛善豫色淸額全山松壽景厚錦良松普榮福四等侍衛郭拉明阿均著加賞三等侍衛俸二年藍翎侍衛忠淸阿奇車布廣祥恩科富呢雅幹連瑞均著加賞藍翎侍衛俸二年其奏事處當差之四品頂戴兵部員外郎英文著賞加三品銜内閣侍讀豐紳布著賞食五品俸内務府郎中錫恒著賞加四品銜内務府員外郎恩鎭著賞食四品俸四品銜户部員外郎 
 
 

Page 2

 
 
春慶副護軍叅領銜内務府員外郎文煦均著賞加三品銜欽此○初九日奉上諭劉樹堂奏查明各屬荒廢未種田地山塘蕩樓並新種之產請將地漕等項分别徵蠲一摺浙江各屬荒廢未種各產經該護撫督飭屬員認眞查勘除巳經墾闢名所剩多係磽瘠之區若將地漕等項照常徵收民力實有未逮加恩著照所請所有杭州等六府屬錢塘等二十六縣曁杭嚴衛杭嚴二所除新墾田地山塘蕩漊一百十頃九畝零應照科則徵收錢糧外其仍荒未種曁沙淤築塘挖掘撞壘坍廢並淹亡未報荒無缺額民屯沙牧學籍各田地山塘蕩漊共四萬八千一百四十九頃六十二畝零應徵光緒十九年地丁等項正耗錢糧漕白行月南秋正耗等項米石沙牧學籍等租銀錢著全行蠲免其臨安新城於潛昌化安吉孝豐等六縣共新墾田十三頃七十九畝零著於十九年全蠲二十年半蠲錢塘富陽餘杭臨安於潛昌化龍游並杭嚴衛杭所共新墾民屯田地山塘蕩漊三十二頃一畝零著酌徵五成蠲免五成以紓民力餘著照所議辦理該撫卽刊刻謄黃徧行曉諭務使實惠均霑毋任吏胥舞弊用副軫念民艱至意該部知道欽此同日奉上諭德韾奏查明各屬被災請將新舊錢漕分别緩徵遞緩開單呈覽一摺江西南昌等府屬本年夏秋之間雨水過多江潮並漲低田被淹高區又因缺雨收成均形歉薄若將新舊錢漕等欵照常徵收民力實有未逮如恩著照所請所有南昌縣未完本年地丁銀七千二百五十二兩零漕米九千六百六十六石零新建縣未完本年地丁銀六千十兩零漕米五千九百四十石零進賢縣未完本年地丁銀八千四百九十九兩零漕米一萬六百十石零蓮花廳未完本年地丁銀三千四百三十八兩零漕米一千七百十三石零漕運屯糧銀五百二十二兩零餘租銀一千四兩零廬陵縣未完本年地丁銀七千五百八十兩零漕米五千九百六十六石零存留屯糧銀五十一兩零漕　屯糧銀三十兩零餘租銀一百五十八兩零永豐縣未完本年地丁銀一萬二千六百七十兩零漕米三千六百七十一石零屯糧銀五百三十兩零餘租銀一千八百九十八兩零建昌縣未完本年地丁銀一萬一千七百八十七兩零漕米五千四百八十七石零安義縣寄莊建昌縣未完本年地丁銀三百七兩零漕米一百三十八石零德化縣未完本年地丁銀三千一百十三兩零屯丁銀一百一兩零存留屯糧銀七百四十六兩零漕運屯糧銀二千九百六十八兩餘租銀五千七百四十八兩零十九年壓徵十八年蘆課銀六百三十一兩零德安縣未完本年地丁銀二千六百二十一兩零屯丁銀一百十八兩零存留屯糧銀一百三十五兩零漕運屯糧銀八百九十七兩零餘租銀一千六百五十六兩零九江府同知所轄南九二衛蘆洲未完十九年壓徵十八年蘆課銀四百九十二兩零均着緩至二十年秋後分作二年帶徵又南昌新建永新德化等縣光緒十四十五十六十七十八等年淸江新淦二縣十八年峽江縣十五十八二年廬陵縣十六十七十八等年萬安縣十六年餘干縣十四年德安縣十五十六十七十八等年瑞昌縣十四十六二年各原緩地丁等欵銀米均著遞緩至光緒二十廿一兩年秋後帶徵又進賢蓮花永豐安福建昌並安義縣寄莊建昌等廳縣光緒十七年原緩至光緒十八年德安縣原緩十四年各地丁等欵銀米均著遞緩至光緖廿一廿二兩年秋後帶徵又進賢蓮花永豐安福建昌並安義縣寄莊建昌等廳縣各原緩地丁等欵銀米均著遞緩至光緒廿二廿三兩年秋收帶徵又進賢蓮花安福建昌並安義縣寄莊建昌等廳縣光緒十六年永豐縣十五年各原緩地丁等欵銀米均著遞緩至光緒廿三廿四兩年秋後帶徵又進賢蓮花安福建昌並安義縣寄莊建昌等廳縣光緒十六年永豐縣光緒十五年各原緩地丁等欵銀米均著遞緩至光緒廿四廿五兩年秋後帶徵又進賢蓮花安福建昌並安義縣寄莊建昌等廳縣光緒十四年各原緩地丁等欵銀米均著遞緩至光緒廿五廿六兩年秋後帶徵又湖口縣光緒十四十五十六等年各原緩蘆課均著遞緩至光緒二十廿一廿二等三年秋後帶徵又九江府同知所轄蘆洲光緒十八年原緩蘆課著遞緩至光緒廿一年又十七年原緩蘆課著遞緩至廿二年又十六年原緩蘆課著遞緩至廿三年又十五年原緩蘆課著遞緩至廿四年又十四年原緩蘆課著遞緩至廿五年各秋後帶徵以紓民力餘著照所議辦理該撫卽將單内所開鄉都圖甲被災分數應緩至何年帶徵銀米各數　詳晣刊刻謄黃徧行曉諭務使實惠均霑毋任吏胥舞弊用副軫念民艱至意該部知道單併發欽此 
[木館接奉電音]  
　　昨由京友電傳上諭二道敬謹譯登○正月廿八日奉上諭此次京察引見三品以下京堂各官詹事府詹事朱琛體弱才庸上駟院卿長有辦事廢弛翰林院侍讀學士恩景聲名平常均著原品休致餘著照舊供職欽此同日奉上諭殺處口監督伊淸阿奏差滿回京齎交盈餘等項銀兩四千一百七十三兩零均交廣儲司伊淸阿著毋庸賞給該衙門知道欽此 
[文星移度]  
　　湖北學政孔少霑宗師自去臘按試武昌府屬今正初十日業已告竣隨卽札行黃州府屬定期二十六日令生童一律取齊至二十五日卽起節按臨想多士雪案芸窓埋頭已久及鋒而試當不難奪得錦標也 
[漢口火災]  
　　正月二十晚七點鐘時漢口大觀音閣後湖城上某姓茅屋不戒於火突兆焚如一時烈燄騰空不可嚮邇時適封姨箕伯結隊而來耀武揚威助桀爲虐以致左右前後竹籬茅舍盡化刦灰殊可憫也 
[杭州火警]  
　　上虞陳姓昆季二人僑寓杭州弟爲某錢莊司出納僦地長官弄支蓋草屋以居正月十八夜鄰人施放流星火星墜下頃刻間化作刦灰兄爲宗文義塾僕人居於花藏寺巷二十一夜四鼓亦兆焚如三日之間兄弟同遭災禍事亦奇矣 
[萬變圖]  
　　杭州訪事人云正月二十五日傍晚電光閃處豐隆君大肆淫威雨師從之傾盆而下至二十六日未刻始天宇放晴菜圃麥畦旣霑旣足矣至晚忽又北風大作天地晦冥六出花飛遙天一白次晨起視則枯楊衰草悉變而爲瑤艸琪花矣噫人情冷煖反覆無常不料蒼蒼者天亦曲盡世情如此蔚藍一紙昔人所以謂之萬變圖也 
[縣令量移]  
　　前報紀嘉興縣王邑尊因病出缺宗太守札委秀水縣劉邑尊兼攝篆務兹護撫劉中丞委令邑尊署理嘉興縣事所遣秀水縣缺另委丁艱起服之甯大令署理 
[潤州春雪]  
　　鎭江訪事人馳書本館云正月二十三日晨起曜靈韜晦狂飇怒號虎嘯龍吟令人心懾斗室中重簾不捲猶覺寒氣逼人至晚蝶夢醒來更魚三躍驀聞鴛鴦瓦上淅瀝有聲迨次晨則檐溜淙淙幾訝廬山飛瀑歴一點鐘之久雨師始命駕而回午後又細雨如絲沾衣欲濕二十五日復雨自晨至暮約得四寸有奇十里長街大有行不得也哥哥之嘆魚塍鳩隴块圠俱酥手胼足胝之流莫不歡呼雀躍至二十六日乳鴉啼曉曙色初開滕六君忽結隊下臨以萬斛銀沙撤遍大千世界玉龍百萬酣戰不休鱗甲紛飛厚積盈寸而尖風利面銛利如錐榾柮煨殘更苦詩肩瘦聳矣 
[金陵好雨]  
　　金陵自去歲入冬以來雨雪稀少各憲設壇祈求終未沾懦帝澤麥苗受傷大有春荒之慮正月廿四夜油然沛然達旦通宵析瀝不止廿六日天氣驟寒陰雲四塞猶無晴意農人盼澤之殷咸爲之鼓舞不置云 
[鍾尊甄别]  
　　二月初二日兩江督憲甄别鍾山尊經兩書院士子先期由江寍府憲出示曉諭應考之人赴府報名以便印卷正月杪截數造册逾期槪不收攷一切章程悉照舊辦理云 
[錢市述新]  
　　漢口訪事人云去歲湖北大憲飭縣出示令各錢莊行五蒙互保之法以免虧空脱逃各莊主議論紛紛罔不畏首畏尾議至數月頭緒全無今正二十日董事邀集各莊主在鳳麟街錢業公所會議章程辯駁多時各抒所見董事謂此後通鎭大小錢鋪均不准私出票銀如來往各家必　便己則須自出本票轉向錢鋪兑換所聞如此未審確否 
 
 

Page 3

 
 
[八閩官話]  
　　厦門水師提督楊軍門於正月二十三日乘坐海壇輪船到省翌日晉城安抵行臺文武各員弁均往叅謁車馬盈門頗形熱閙○臬司張笏臣爵廉訪之大少君文定天津電報局佘觀察之女公子爲室聞桃花競放時觀察卽當送女來閩聨百年之好廉訪已飭丁在八旗會館鋪設一切爲駐息襜帷之地又聞觀察另有公事不日卽行到閩云 
[禾諺]  
　　嘉興訪事人來信云正月二十四日晨起春寒特甚尖風刺骨肌粟頓生簷溜如繩閲二日夜不止至二十六夜麗譙四轉忽天降大雪鵝翎片片飛舞半空翌日晨起見山巔水際悉現出玉宇銀宫量之約得雪六七寸○二十六日之晚大風捲水雨雪繼之城内外所泊網船及商䑸賈泊未及防備公致覆溺許多據云北門外有十四五艘城内約八九艘東門外連砲船計四艘東栅口市河計八艘其餘南門南堰塘匯西門皆有之惟未經訪明其數有由西塘鎭來禾之夜航船中途船夥換班偶不經心亦遭覆溺所幸各船人口皆得救出並無損傷○石門灣鎭某猪行夥某甲於新年停歇回家近復權住行中冀另作鵝枝之借翌日行中忽失去洋蚨數十翼疑甲所竊窮詰再三甲寃苦難伸悶悶不樂有支約往石城遊玩甲隨之行至傍晚忽不見其人友乃悵然而返次日尋獲屍首則已溺斃河中矣哀哉 
[蘇隄春曉]  
　　杭州訪事人云招寳堂徐氏婦年五十餘白髮飄蕭家無儋石母女二人專以洗衣得貲度日日前收得衣服廿餘件尙未浣濯暫儲笥中夜間忽被偷兒竊去并失銅脚爐錫燭臺等物統計値錢十餘千文當被竊時母女正在睡鄉毫不知覺比巡更人至見其門大開異而喚之始知其事坐待天曙奔赴巡查局喊寃巡員張二尹憫其苦情給以洋銀一圓一面飭地保差役嚴爲緝捕事爲好善者所聞相約集貲以卹或三四百文或一二百文共得錢三千左右失衣之人亦有不責賠償者否則婦無顔對人不將向枉死城中遁蹟耶○候選道崧觀察振靑中丞之介弟也上年中丞疾劇署中飛電到京觀察卽挈中丞之長公子附舶南來比到浙之五日中丞卽騎箕而去一切喪務悉賴觀察主持現在中丞靈柩將次回旗觀察亦隨同北上護撫劉中丞於正月二十二日在署設筵祖餞將軍都統則於二十四日在八旂會館公餞○有地名東園者荒凉幽僻人蹟罕逢乾嘉時有吳侍御者於此創建觀音菴俾優婆夷焚修其内俗卽以吳庵呼之菴中略置田房香積廚中無須抄化上年住持尼僧靜眞添建房屋數十椽畫棟雕梁頗爲精雅菴有女尼五佛婆二小沙彌香工各一正月二十四日之夜突有竊賊撬門而入衆尼心慌膽怯不敢作聲任其搜括一空揚長而去計失去番佛二百餘尊曁零星雜物翌晨卽具呈到縣訴請緝查不知能否破獲也 
[好事多磨]  
　　浙人某生僑寓金陵王府園年逾花信態度翩翩誠濁世中之佳公子也秦淮選勝見邗江妓碧雯而悦之鳳凰燭下美目含情鸚鵡簾前香肩並亞雖未涉巫峽履天台幾不知此身在天上抑在人間矣同游某生心焉慕之乃爲之作撮合山訂姻緣譜呼鴇母來予以纒頭費遂定情焉生藍橋旣渡飽飫瓊漿除却巫山不是雲元微之詩遂爲碧雯詠矣碧雯亦引生爲知已橫枕畔誓海盟山願出風月之叢甘詠小星之什兩心相印生死不渝於是央人説合言定贖身洋八百番俟脱離苦海時一律兑楚生多方挪措左支右絀碧雯隱以籨中物益之得成此數滿擬營金屋藏阿嬌矣豈料東風多事漏洩春光驚起娘子軍大肆河東之吼令健僕數人執雯母面訴其罪並欲送官究辦追還平日揮霍之金碧雯求救於生而内外隔絶消息不通生妻復嚴申閨禁不許藁砧越雷池一步半月以來如飛鳥之在樊籠空向靑天鼓翼而已揮知事已不諧自嘆昻藏七尺軀受制於婦人女子何顔復立於人世與其爲薄倖郎何如作人間情種乎遂成絶命詩四首濳服阿芙蓉膏以待斃其妻見神色有異搜衣襟得詩稿讀之知飲毒物亟延醫灌救良久方吐黑汁數升幸不至死事聞於岳家莫不嘆婿之多情而恨女之過妒也因以泰山之尊預月老之事彩繩暗繫佳會圖成擇於正月十九日招親朋置簉室焉從此東眠西宿左右咸宜温柔鄉中更添隹話爰泚筆紀之如此 
[古舒客述]  
　　昨晨本館得安慶訪事人手曅云新春乍届氣候調和菜甲麥苗靑葱楞愛是以農人咸欣然以喜伫候風來麥隴餅餌香吹也○省垣西門内縣埂某錢鋪係徽人某甲所開甲年少無知日沈溺於迷龍陣裏千金一擲揮霍自豪某日贏得四牌樓信孚錢莊票帖一紙計錢一千文持往取錢騐係贋物乃向之根究來源甲掘强性成呶呶不已莊中人亦勢不相讓後經旁人解勸始悻悻而回 
[徽省官塲紀事]  
　　安慶省垣訪事人云委辦皖北牙厘總局候補道維榦臣觀察增於正月二十三日行抵省城次日乘輿赴撫轅謁見沈仲復中丞洎辭出復拜會兩司及各寅僚俄各員紛往答拜聞觀察此次到省向各憲賀年順便禀陳厘局事務句留數日卽須辭返局中○候補縣楊明府學海奉安慶府聨仙蘅太守札赴桐城勘騐圩堤如有險工趁此春汛未來督飭民夫挑築 
[滬上官塲紀事]  
　　江南營務處曾仰階觀察因公來滬於昨晨換坐民船至蘇省謁見撫憲本邑各官咸詣江干恭送如儀○上海縣黃邑尊因公晉省聞擬於卽日在金陵乘輪來滬縣中各役已預備一切以便届期迎接○二月初一日爲祭奠吳公祠之期向例由邑尊主祭適黃邑尊晉省未回當由關道憲聶仲芳觀察飭委松海防廳劉乙笙司馬前往恭代 
[路滑難行]  
　　天雨連綿路途滑撻城内街道狹隘尤有行不得也哥哥之歎昨日近午時有一少婦扶一靑衣行經東馬橋地方正在珊珊微步偶一不愼倒身泥水中急由靑衣扶起則已鬢亂橫滿身泥汚經好事者爲之代喚肩輿舁之而返然已飽受虚驚矣 
[松陽小志]  
　　江北人高華子年近花甲向在滬上充小工頭膝下小嬌生巳近破瓜年紀幼時經冰上人傳語許字虹口永祥里陸洪羅陸亦扛夫也兩肩承一喙日爲人力作以備饔飱旣而高妻因病而殂高雖隣就木之年猶有生稊之望與同鄉某孀婦目挑眉語漸與有私陸婉言諫珇之高非但不從且轉告之婦婦遂視陸如肉中刺眼中釘時思有以中傷之昨晨忽與陸口角旋致互毆獅吼一聲竟欲奔赴美捕房控訴後經高出爲攔截乃沿途痛詈而歸○外虹口正豐街江森茂竹器鋪夥張裕順去年十二月某日在怡和馬頭工作與甯波人徐某遇徐自稱某輪船水手頭目班荆道故欵洽逾恒遂勸其抛却舊日生涯爲破浪乘風之舉張曰大丈夫履波濤如平地輕身萬里固所願也奈乏人推軗何徐笑曰天涯萍梗作合有緣曹邱生舍我其誰明年緑漲鴨頭時管教汝春風得意也張乃再三稱謝而去至前日徐果邀張至江通輪船作水手張聞而大喜卽向店主告辭收拾行囊隨徐至雙順園烟寮開燈對吸癮旣過叩徐何日上船徐故作沈吟狀半响曰船中人皆穿窄袖緊身棉襖　作事時不致褦襶可憎不識君曾製就否張曰未也無已其謀之長生庫乎因將衣物倩徐質錢以便置備不料徐携之而去杳如黃鶴凌風張候至黃昏不見良朋惠我情知被人所騙怱怱付給烟貲而出四處偵尋直至昨晨仍無下落意欲重投故主又恐不復見容蹀𨇾街頭形容慘淡殊可憐也 
[蠻觸紛爭]  
　　前晚有吕慶者行經南市三泰碼頭某薙髮店前解褲溲溺薙髮匠某甲見而喝止吕出言不遜以致各奮老拳旣而呂力不能支向南奔去旋糾合運糧小工數十輩至甲處興問罪之師甲見若輩聲勢洶洶不敢與校事爲對門源來冶坊中人所見欲將呂等捆送巡防局請懲吕知事不諧約至南湘園茶肆願具香燭負荆甲等不欲結怨於人因卽言歸於好 
[諭令緝盜]  
　　本邑西南鄉王豐崙家曾於去歲被盜失贓甚巨當卽開單報縣請緝在案現在爲時已久弋獲無期王屢次呈催務求赶緝昨由海防廳劉司馬代傳捕役柴樛至案諭令赶緊緝拿務獲人贓以便懲辦該役唯唯遵諭而退 
[犯婦絶食]  
　　刃斃泰安棧接客朱阿萬一案前經法捕房將正兇厲三之妻厲吳氏拘解至案訊供等情已詳前報當發落時由官媒禀稱厲吳氏不肯飲食奉諭暫寄善堂豈知厲吳氏到堂後依舊水米不沾唇乘人不備時屢次欲尋短見堂董恐有不測情事昨日備函至縣述明 
 
 

Page 4

 
 
一切帮審委員葉臨恭司馬立飭公差往諭曰厲三旣非爾夫自然與爾無干何必自苦乃爾氏奉勸之下已稍稍進食矣 
[巡勇獲贓]  
　　高昌廟巡防局勇名榮春者昨日行經小木橋見有某甲者藍縷若乞兒手提鋼板兩方兩目灼灼然露出賊形賊狀知其竊自製造局遂上前阻住結以來源甲飛步奔逃榮春追至張同興水木作前甲乃將鋼板棄諸路側迨再追赶則已不知所之矣乃將鋼板携回呈交局員送回製造局 
[花間案牘]  
　　前年倡婦花雙林與其姊花巧林逋負如山同時逃逸龜奴偵知蹤跡扭控捕房其時蔡二源太守方操讞政訊供之下知巧林已從良乃斷令雙林交人保出從速擇良婚配寄語風流賢令尹護花恩比種花多可爲太守詠之矣不料雙林自平雀鼠之爭仍逐燕鶯之隊改其姓氏曰周鳳林竟欲與菊部妙令平分艷譽近又債臺百級無計彌縫爲遣平頭投訴捕房乞爲超豁麥捕頭令包探秦少卿移送公廨宋别駕飭發官媒暫爲收管○包探孔阿才禀稱倡婦林書香向狎客李雲紀索取夜度貲以致反顔口角事後書香投捕房控訴謂被毆傷捕頭令小的將李拘拿旋送書香至西醫院察騐無傷今特解送案下書香訴稱李大少時往來小婦人家欠局帳洋銀四十元索之不償反遭毆擊李供稱原籍寍波兹在治下開洋貨店並未嫖妓何來夜度之資宋别駕揮令書香好好歸去隨飭將李交人保釋嘻上海之倡妓可謂盛矣倡家之案牘可謂多矣昔有人作竹枝詞云琴堂盡日無他事判斷風花雪月忙其今日别駕之謂乎 
[嘉惠無窮]  
　　本館協賑所得虞君守煌書云送上鷹銀五十餅乞卽騐收因去歲九月續娶承滬上諸親友惠賜隆儀本欲設筵申謝兹將席資移作賑欵亦一舉兩得之事也誠心行善嘉惠無窮福報綿綿正未有艾聊書數語請當左劵之操何如 
[憲恩廣被]  
　　謹啓者敝堂接奉江蘇藩憲鄧方伯經募順直賑捐由百川通票號匯到英洋四百五十三元四解四分七厘計寳山縣馬二百六十七元五角嘉定縣張一百十二元陽湖縣葉五十一元五角六分川沙廳郭八元八角上海絲茶北卡章十元華亭縣王三元五角八分七厘蒼生蒙再造之因宜祝萬家生佛同善集交孚之慶定徵一路福星祇領之餘莫名欽感又順慶堂洋二十元闔慶堂洋二十元除備函敬復分别掣奉收照外謹登報章用伸叩謝同日奉到陳龏卿大善士爲夫人廖氏祈病速愈助賑洋五十元並乃郎祇母病愈洋四元鎭江仰日堂助賑銀五十兩滋蘭堂三十兩仁孝慈祥福佑無量合併敬誌奉揚仁風[  上海六馬路仁濟善堂籌賑公所施善昌等謹誌]  
[宏濟時艱]  
　　謹啓者敝堂接奉金陵協賑公所交來第九批順直賑捐銀二百兩又奉永州府署交來菊隱廬經募紋銀三十三兩一錢洋十一元五角祗領之餘仰見善善交孚用能源源接濟急公好義歴久不倦謹乞附登報牘叩謝鴻施上海六馬路仁濟善堂籌辦順直賑捐滬局施則敬謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　積竊馮阿雨竊取徐惠珍陳與昌等家綢縐皮衣包探顧阿六拘拿送案宋别駕判令發捕房管押一年贓給男女各失主認領此已列入報章兹顧探又查得馮曾竊陳福靑等八家對時表綢縐皮棉衣服告知副捕頭帶出吊贓送案禀稱小的查得馮賊曾在包探唐寳榮處爲夥唐探見其有綢洋傘一頂向之查問並無失主因卽給還捕頭疑唐探縱馮犯竊是以送請老爺訊供唐探禀稱去春小的用馮爲夥後見其不安本分且無妥實保人卽行辭歇旣而馮手持綢洋傘柄上嵌以西洋鏡問從何處得來伊言向冷攤買得久之無人報失是以給還福靑及陳竹英陳王氏甘馬氏兪福亭韓福卿李錦臣朱家寳八失主均投案領贓馮供稱小的係甯波人去年三月曾在唐探處爲夥辭　後於七月以後連次犯竊然洋傘實係買得並非竊贓顧探又禀稱馮竊得之贓寄存張黃氏家今張黃氏亦已帶案張黃氏供稱小婦人家在寍波與馮同住不知寄存者是竊贓馮又供稱小的雖與張黃氏同居伊並不知小的犯竊捕頭禀稱唐探雖不知情容縱然確曾用馮爲夥失察之咎亦所難辭今已將其斥革矣别駕曰諾隨判令將馮發捕房管押三年張黃氏押上某輪船勒令回籍贓給各失主分别認領○包探黃四福禀稱顧常定陳阿根均曾犯事送請察大老爺遞解回籍今又來滬是以拘送案下顧供稱小的係崇明人現已安分守已不敢爲非陳供稱小的係無錫人來此謀食乞老爺格外施恩宋别駕判令各笞責一百板押候分别備文遞解○包探江阿三禀稱前有樓英豪者控陳子峯設局誘賭奉蔡大老爺判令管押半年今已滿期因送請老爺發落陳供稱小的係寍波人不敢犯法只乞施恩宋别駕飭押候備文遞解回籍○吳王氏訴稱小婦人雇潘阿福當東洋車夫潘竟將車售與陳妙春是以報捕拘拿送案某包探禀稱潘將車向陳求售祇索洋銀七元陳恐來歴不明囑潘央人擔保潘應之卽央江阿川擔保是以一併拘案潘供稱主婦吳王氏積欠小的工錢故將車售錢作抵陳歴訴前情江供稱小的不知潘盜賣東洋車故爲之作保氏又稱小婦人並不欠伊工錢宋别駕判令將潘管押一月并著繳償車價江交人保出設法理償陳所付車價俟潘繳出然後給還車給氏領去 
[法公堂瑣案]  
　　寗波人吳阿玉控同鄉人林記姦佔逼勒等情經葛同轉會同祁繙譯升座研訊吳訴稱去年九月廿八日由鄰居某嫗居間將樓面轉租與林記居住不料林濳與小的妻子張氏引誘成奸繼竟意圖霸佔持刀恐嚇逼令小的退婚因此鳴捕送案質之林琪即林記供稱小的與吳同居由鄰居之桂卿引進同轉閲視禀詞謂林曰二十五日之夜爾因何至吳房内供稱小的有衣服寄在伊處是晚進房取衣突遭阿玉糾同流氓破扉而入聲稱捉姦其實因索借不遂起見求恩明察又問原告是否在房内拘獲訴稱廿五夜小的回家林與妻子同執菜刀意圖殺害問刀係何人所執供在林手内林供吳向爲水菓生意自將削刀拿在手中吳張氏供二房東不知何姓向開糖食店將樓面轉租每月租洋兩元五角丈夫因欠房租向林記商借同轉謂閒話莫説林記因何至爾房内供稱丈夫逼勒小婦人向林借洋小婦人不允突被毆打林曾代辦年貨食物連柴米等項共計借洋九元五角林向在碼頭爲扛夫頭目此番丈夫因索借不遂以致誣奸并將菜刀抛至身上廿五夜丈夫又糾同流氓將林記髮辮及小婦人鬢髮一并剪落問同來之流氓爾認識否供有鍾阿林及仲金二人認識餘均不知又問隣居有知悉此事者否供樓面係自居樓下轉租張姓丈夫窘迫出此下策問逼勒退婚之事有否供稱實無其事同轉飭將男女一并押候傳到隣居再核○剪綹賊張成山前因犯案拘辦釋出後又在英公堂犯案遞籍兹又潜來滬上昨爲包探拘獲并拘獲同黨王文心一併解案王文心供由某師爺薦至織布局作工因局焚燬失業至今與張素不認識昨在小東門同雇小車至捕房相近爲包探悞拘問剪刀何來供買自新北門冷攤小的阿姊現住醬園弄中包探又禀小的緝問明白伊姊實係張之姘婦同轉命帶張到案供稱去年曾在崑山開設膏子店並無遞解之事今年正月廿五來滬住新閘仁記焑膏店内王文心素不認識不過昨日與之同車並無别情同轉訊得張係剪綹老手著押候笞責二百板王文心未便釋回著鄰居投案具保○烟鴇王薛氏訴稱陳文元來吸烟三匣不名一錢故鳴捕拘押嗣以爲數甚微不與計較求捕釋放豈知陳釋出後心猶未饜又向小婦人尋釁打毁物件是以送案請懲陳文元供被烟妓推落扶梯跌破頭額問因何被毆後又向吵閙供稱吃虧不過心實難甘問何由至花烟間内供由酒醉後被烟妓拉進一出門卽爲巡捕拘去用冷水澆灌同轉以陳文元不應酗酒滋事著押候笞責八十板又諭鴇婦如有事應報捕房不得擅自毆人遂斥退○鮑笏臣控王發泉糾賭一案已紀前報兹據原告投案同轉問阿生曾否尋到禀稱前日隣居對小的説不必追究待伊出來可以料理同轉著將王還抑候遇堂笞責一百板釋放○馬繁苞騙取孫楊氏頭面並誑騙洋銀一案經葛同轉迭次研訊並追到頭面著馬葉氏於三日内赶緊淸理延干追比昨據馬葉氏偕馬繁苞之姊葉馬氏投案聲稱頭面業已交還小婦人曾向孫楊氏説明待銷案之後許給洋二百元孫楊氏遣家丁楊升投案禀稱去年曾來向主母講過許給洋二百五十元當給期票洋五十元欲先銷案然後付洋同轉謂爾等願出洋二百五十元有字條爲憑况詐稱存案之洋馬亦當堂承認何以今又翻供馬等同供並無字條同轉飭將馬繁苞還押候傳同孫楊氏到案再核○招商局金利源棧房缺少白糖四十八包計値洋五百餘元傳到管棧之董福生卽福堂禁押捕房候堂解訊此正月初四日事也旋經恒豐槽坊夥施高春具保出外迄今延不淸理昨招商局買辦投函請爲追取同轉著保人施高春將董交案供稱已向買辦説妥允許緩日淸理同轉謂事隔一月遷延不了殊屬玩忽施高春又禀無力擔保著將董福生押候追比○陳夢金控楊阿四挖洞入室竊去认服紅呢被等經同轉訊問先將吊到之贓給領候補提瞿阿狗到案究追昨原告投案求追瞿阿海供阿狗不知何往請問夥計楊阿四供皮夾子紅呢均被阿狗取去楊阿四押候掌頰八十下瞿阿海交保限三日内尋交阿狗到案○朱華氏控徐兆環吳桂芳等侵呑資本一案迭經葛同轉訊供著各邀中証淸理明白禀復核奪等情已迭紀報章昨據朱華氏投案遞禀同轉檢閲原卷謂前後總數朱華氏除收付外尙少洋二百四十三元一角及工部局存銀六兩六錢應歸朱華氏收領吳紹軒應給房飯辛工著公同酌議秉公淸理至鄉帳應歸何人收取著具禀詞存候銷案○命提患瘡之積竊沈福生飭探片送普育堂善爲安揷○老北門大街夏新昌酒店前日有甲乙二人來店沽飲計酒鈔錢二百零八文甲付四開一枚堂倌尙欲索取找頭甲又給錢七文堂倌依舊不許以致互相口角隨手擊碎盆碟店主大肆咆哮將甲乙扭入捕房捕頭訊問之下以甲乙二人並無不合旣稱擊碎盆碟命酌賠錢一百六十文揮之使出又諭該酒店以後亦不得率行多事 
[施捨同心]  
　　謹啓者敝堂自新正初十起至廿四日止第一次淸單收到諸大善長樂助施醫給藥經開列於左袁觀察九八元卅七兩九錢五分四厘永感子皖江沈　氏各十元晋大諸同人樂善居士愼德堂三户各五元申雷允上同人三元泰源何坤官姜同泰南匯署愼思山房申雷允上六户各二元張福旺誠心子無名氏萬通大豐何　蘭近水居存養齋勉力子陳大善士西川胡氏董莊雅同源許耿氏愼德堂朱永淸思遠堂十七户各一元無名氏玉　氏求家平安求事順吉求心願求子平安林怡記無名氏林善記無名氏余集記無名氏十一户各五角尹徐氏施姚氏四户合一元四角樂善堂無名氏各三百六十文目明子七角十三文陳哲生陳德興無名氏合三角五分無力人竹披氏合三角五分鄭坤剛一元一角無名氏二角郭同興楊茂泰無力人合一元四角盛川正昌銅洋二元無名氏十元以上共收九八元卅七兩九錢五分四厘洋七十八元銅洋十二元錢七百三十三文想諸大善士同抱痌瘝之志恃宏施捨之懷將見善氣所蒸禎祥荐至敝堂祇領之下曷勝頌忱謹附報章代窮黎九順鳴謝[  滬北鐵馬路廣益善堂拜手]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年正月初八初九日京報全錄]  
　　宫門抄○諭旨三道錄前○署豫藩長奏報接篆日期摺○署豫臬桂奏報接篆日期摺○漕督松奏察看同知片○又奏請開復知州革職處分片○豫學政邵奏恭報科試情形摺○直督李奏請准建坊片○又奏特叅疏防監犯越獄脱逃之管獄有獄各官片○又奏練餉局籌撥河工銀兩請飭部立案片○閩督譚奏揀員更補知縣摺○正月初八日○承　　　　阿各假滿請安○張中堂等同鄉官謝恩○召見軍機皇上明日用膳辦事後至皇太后前請安午正至紫光閣筵宴蒙古王公○正月初九日○文熙假滿請安○朱琛等同鄉官謝恩○廣西副考官勞肇光到京請安○侍衛處奏派稽察壇墻派出崇年德魁英信明秀廣忠灃深○召見軍機總管内務府大臣○○二品頂戴署理河南布政使按察使奴才長祿跪奏爲恭報奴才署理藩篆日期叩謝天恩仰祈聖鑒事竊奴才奉撫臣裕寛行知以藩司廖壽豐蒙恩升授浙江巡撫所遺篆務奏委奴才署理遵於光緒十九年十二月十八日交卸臬篆並准廖壽豐將藩司印信文卷解交前來奴才當卽恭設香案望闕叩頭祇領任事伏念奴才滿洲世僕承乏中州臬事復陳未效涓埃之報藩條再攝彌深兢惕之忱查河南幅𢄙遼闊藩司事務殷繁舉凡行政用人理財籌餉在在均關緊要材輕任重深懼弗勝惟有益矢愼勤隨事禀商撫臣小心經理不敢以曾經攝篆稍涉因循以期仰答高厚鴻慈於萬一所有奴才署理藩篆日期並感激下忱謹恭摺叩謝天恩伏乞皇上聖鑒謹奏奉硃批知道了欽此○○二品銜署理河南按察使開歸陳許道奴才桂霖跪奏爲恭報奴才接署臬篆日期叩謝天恩仰祈聖鑒事竊奴才於光緒十九年十二月十七日奉撫臣行知以按察使長裕署理布政使篆務所遺臬篆奏委奴才接署旋於本月十八日准長裕將臬司印信文卷移交前來謹卽恭設香案望闕叩頭祇領任事伏念奴才滿洲世僕知識庸愚由諫垣出典外郡薦歴監司本年七月曾權臬事涓埃未報兢愓方深兹復鉅任忝膺益增惶悚查河南地稱繁劇臬司職總刑名舉凡察吏安民詰奸除暴在在胥關緊要自維檮昧深懼弗勝惟有勉竭愚誠遇事禀商撫臣核實經理以期仰答高厚鴻慈於萬一所有奴才接署臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○松椿片再南河同知到工一年期滿例應甄别兹查有試用同知邱文純現年四十九歲浙江海寗州人由附貢生於光绪十六年三月報捐中書科中書十七年五月改捐通判選用十八年二月在勸辦順直賑捐出力案内奏保俟選缺後以同知用是年七月由通判捐升同知分發南河並在順直賑捐案内捐戴花翎十一月十七日到工現已試用一年期滿奴才留心察看該員邱文純安詳明白辦事勤能堪以留工按班照例補用除將履歴咨部外謹附片陳明伏乞聖鑒謹奏奉硃批吏部知道欽此○○松椿片再據浙江督糧道世春詳稱光緒十八年起運十七年分漕項正耗錢糧奏銷册内署海寗州知州試用同知胡義贊經徵未完六分二毫八絲灰石正項銀八百六十兩七錢四分八釐耗羡銀五十兩四錢四分二厘已據海寗州知州蘇嘉淦接徵於光緖十九年六月初八日續完訖除灰石耗羡銀兩存俟彚解藩司歸欵其正項銀兩應俟二十年春撥册内分别收存造報所有署海寗州試用同知胡義贊未完六分以上處分詳請奏咨查銷等情前來奴才覆覈無異查署海寍州知州試用同知胡義贊原叅未完六分以上前經部議照例革職今旣據續完淸楚理合仰懇天恩俯准開復以昭激勸除咨部查照外謹附片陳明伏乞聖鑒謹奏奉硃批著照所請該部知道欽此○○河南學政臣邵松年跪奏爲恭報微臣科試河陝汝南四屬情形仰祈聖鑒事竊臣於本年六月間曾將歲試完竣並試河北三府情形恭摺奏報在案臣於七月間考錄遺才後俟鄉試揭曉並武生錄遺事畢於九月二十四日出省接試陝州次河南府次汝州次南陽府於十二月十八日試竣回省各屬文風與歲試相仿仍以河南南陽兩屬爲優人數亦最多汝州次之陝州又次之臣每至一棚如前嚴密關防認眞稽查各士子恪守塲規尙無弊竇發落時勉以植品讀書求爲有用之學查中州爲理學之區伊洛遺型至今未墜各府屬士子中頗多能讀先儒之書束身自好者臣訪得後特加奬勵俾其益自琢磨爲一方所觀感以仰副皇上崇尙實學作育人材之至意現計科試尙有七棚臣俟明年開印後卽行出省以次按臨再臣經過地方均得小雪麥田滋潤民悑妥謐堪以上慰宸懹所有臣科試河陝汝南四屬情形謹恭摺具陳伏乞皇上聖鑒謹奏奉硃批知道了欽此○○李鴻章片再上年晉邉七廳被旱並本年順直被水災廣賑繁經臣函咨各省勸捐恊濟據江蘇儀徵縣人二品頂戴鹽運使銜花翎候選道張丙炎遵其故祖父一品封職張祥景故祖母一品命婦張劉氏遺命又江蘇上海縣人花翎運同銜蔣澄遵其故父四品封職蔣永昌故母四品命婦蔣馬氏遺命又江蘇贑榆縣人五品銜張運虞遵其故父五品封職張瓊聲故母五品命婦張周氏遺命又江蘇吳縣人同知銜程炳忠知府銜候選同知程炳仁同知銜程炳慈程炳惠遵其故母二品命婦程徐氏遺命各捐晉賑銀一千兩又安徽合肥縣人巳故候補主事周家澤之妻周黃氏遵其故姑一品命婦周袁氏遺命捐助直賑大米五百石按照時價合銀一千兩以上先後解交津局分撥災區散放洵屬克已求災善承先志查該員等所捐銀數及所捐米石合價均與建坊定例相符應請旨俯准張丙炎爲其故祖父張祥景故祖母張劉氏蔣澄爲其故父蔣永昌故母蔣馬氏張運虞爲其故父張瓊聲故母張周氏程炳忠等爲其故母程徐氏並周黃氏爲其故姑周袁氏各在原籍自行建坊給予樂善好施字樣以示旌奬理合附片具陳伏乞聖鑒訓示謹奏奉硃批著照所請禮部知道欽此○○李鴻章片再據署豐潤縣知縣孔憲高禀稱光緒十九年月十二十五日該縣下鄉放賑是夜接據典史葛能達禀報本日傍晚天起大風禁卒進屋暫避監狠宋連城乘間扭開鐐銬越獄脱逃該縣立卽回署勘明情形查宋連城係因姦謀殺縱姦本夫馬可才身死依例擬斬監候業已具題尙未接到部覆之犯請查核等情臣查監獄重地防範不容稍懈乃漫不經心致斬候重犯越獄脱逃非尋常疏忽可比當經批司將該典史撤任提同刑禁人等至省審辦該縣因公下鄉未出本境仍應照例叅辦據藩臬兩司具詳前來應請旨將管獄官署豐潤縣典史實任臨榆縣典史曷能達革職拿問有獄官署豐潤縣知縣實任新城縣知縣孔憲高革職留任除仍飭嚴緝該逃犯務獲究報外理合附片具陳伏乞聖鑒訓示謹奏奉硃批另有旨欽此○○李鴻章片再永定河近年大汛盛漲險工林立防不勝防漫决頻仍勞費不可勝計前飭該河道萬培因察勘抛甎護隄護埽之法兹據該道會同臬司周馥候補道張蓮芬勘擬先於永定河上游河面較寛之石景山盧溝司南上北上北中北下等六汛先行試辦俟有成效下游各汛次第舉行經臣批准仿照東明成案辦法每年由練餉局籌撥銀二萬兩歸入另案報銷所需大甎已飭委員擇地赶速燒造以備臨汛抛用查甎壩係河工新法自原任東河督臣梁毓英創之於原陽繼用之於　沁上南祥河曹河各廳無不應手奏效直境東明上汛中汛河工自光緖十六年起添抛甎壩河流亦漸順軌永定河水性與黃河　　如抛護得力此後當永遠照行庶已抛者益臻穩固未抛者陸續增多掃叚可漸减少練餉局通融籌給以濟要需理合附片具陳伏乞聖鑒飭部立案謹奏奉硃批該部知道欽此○○頭品頂戴閩浙總督臣譚鍾麟跪奏爲揀員更補知縣員缺以資治理恭摺仰祈聖鑒事竊照福建閩淸縣知縣邱峻南安溪縣知縣謝夑梅因係同月出缺照例簽掣第一缺安溪縣請以卽用班前補用知縣高楓補授第二缺閩淸縣請以卽用知縣李夢斗補授分别具題在案兹准部咨安溪縣知縣員缺業經歸於是月分銓選續出閩淸縣知縣應卽遴員更補等因查閩淸縣缺輪應卽用到班例應先用卽用班儘先人員請補惟有新海防例卽用本班儘先補用知縣高楓年三十八歲陝西榆林縣優廪生應光緒已卯本省鄉試中式舉人癸未進士以知縣卽用籖分福建遵新海防例報捐本班儘先補作光緒十七年三月二十日由部行文扣至四月二十九日作爲到省日期該員細心才長公事勤愼以之更補閩淸縣知縣泃屬人地相宜與例亦符該員係卽作班前知縣請補知縣銜缺相當毋庸送部引見並免覈計叅罰據福建藩司黃毓恩臬司張國正會詳前來除咨部外臣謹繕摺具陳伏乞皇上聖鑒敕部議覆施行謹奏奉硃批吏部議奏欽此 
 
 

Page 13

 
 
[光绪二十年正月初十十一日京報全錄]  
　　宫門抄○江督劉等奏甄别知府摺○直督李奏湊　附近省城河隄歲搶修經費摺○雲督王等奏報効點景經費籲懇賞收摺○東撫福奏委購軍火需用物料片○江撫德奏新海防四十次收捐請奬摺○又奏查明鄉試未中年老諸生摺○晉撫張奏揀員升補同知摺○湖督張奏恊解黔餉片○又奏協解廣西防餉片○粤督李等奏審明逆倫重案按律定擬摺○江撫德奏續請報効經費摺○湖督張奏籌解海軍經費片○又奏解淸關費俸餉銀數片○新撫陶奏飭同知回任片○正月初十日○奕功等各謝賞俸恩○賡音布等各謝賞戴花翎恩○芬車謝賞頭品頂戴恩○奏事官英文豐紳布錫恩鎭春慶文照各謝加銜加俸恩○劉鼒謝授江西督糧道恩○關防衙門奏十五日大高殿拜表瀅貝勒行禮○召見軍機劉鼒長麟○十一日○徐用儀等同鄉官謝恩○熱河總管祥煜到京請安○續公假滿請安○恩公愛隆各請假十日○博公請假五日○召見軍機祥煜皇上明日卯初二刻知太和殿看版已初進壇入齋宫○○兩江總督臣劉坤一江蘇巡撫臣奎俊跪奏爲知府試看一年期滿照章甄别恭摺仰祈聖鑒事竊照前准部咨嗣後道府州縣無論何項勞績保奏歸入候補班補作人員卽以到省之日起予限一年詳加考核奏明分别繁簡補作等因歴經循辦在案兹據蘇州布政使鄧華熙江蘇按察使陳湜會詳稱查有三品銜兼襲騎都尉候補知府馬玉田年四十四歲四川成都縣人故父天貴護理四川提督於咸豐九年剿匪陣亡議給騎都尉加一雲騎尉世襲同治元年八月呈請承襲光緖二年遵例報捐同知指發東河試用請咨赴部復捐離原省改指江蘇五年二月二十五日領照到省新章考取一等並期滿甄别留省照例補用六年分海運出力保俟補缺後以知府用先換頂戴九年分海運出力保俟得知府後加三品銜丁母憂回籍遵新海防例捐免補同知本班離任以知府仍留江蘇歸候補班補用十七年十月二十五日服滿領照回省奉部核准起復十八年九月經部帶領引見奉旨著照例發往欽此二十一日領照十月十五日回省計自回省之日起扣至十九年十月十五日止試看一年期滿例應甄别該員精神充足辦事勤奮堪勝繁缺知府之任詳請會奏前來臣等覆查候補知府馬玉田試看一年期滿應卽照章甄别補用察看該員明通幹練勞怨不辭堪勝繁缺知府之任合無仰懇天恩俯准將候補知府馬玉田留省以繁缺知府補用謹合詞恭摺具奏伏乞皇上聖鑒敕部查照謹奏奉硃批吏部知道欽此○○大學士直隷總督一等伯臣李鴻章跪奏爲照案湊撥來年附近省城河隄歲搶修經費恭摺仰祈聖鑒事竊附近省城河隄歲搶修經費每年需銀三千兩奏明於淸河道庫積存河淤地租並筏船　夫生息項下撥發嗣因存欵不敷復經奏准由藩庫旗租項下湊撥兹據藩司裕長淸河道潘駿德詳稱光緒二十年前項歲搶修經費道庫仍不敷動撥但工程緊要關繫民生休戚勢難停辦應由藩庫旂租項下照案湊撥銀二千五百兩以濟要需除批飭照辦外理合繕摺具奏伏乞皇上聖鑒勅部查照謹奏奉硃批户部知道欽此○○雲貴總督臣王文韶頭品頂戴雲南巡撫臣譚鈞培頭品頂戴貴州巡撫臣崧蕃跪奏爲恭逢慶典謹報効點景合詞籲懇賞收恭摺仰祈聖鑒事竊臣等先後接准户部咨稱明歲皇太后六旬萬壽慶典蹕路所經應行點設景物由内務府會同欽派王大臣奏奉諭旨著照所擬辦理欽此欽遵咨行前來臣等恭查乾隆年間歴逢慶典所有金輦經由道路一切點景俱蒙恩准在外臣工分叚辦理俾得備物抒忱臣等仰　隆遇幸際昌期祥開益壽之花瑞兆恒春之樹巖疆稽首忭舞同深謹率同雲貴兩省提鎭司道文武各官等報効點景銀三萬兩本應派員赴京隨同襄理惟地方僻陋道路迢遙誠恐委員辦理未能合宜不足以光鉅典謹擬將報効銀兩解交内務府總收備辦仰懇天恩俯賜賞收臣等不勝歡欣榮幸之至所有雲貴兩省公同報効點景緣由謹合詞恭摺具陳伏乞皇上聖鑒訓示謹奏奉硃批准其報効聽候部撥該衙門知道欽此○○福潤片再據總辦機器局務按察使松林補用道林介景詳稱本年製造軍火需用各項物料前由藩庫撥銀一萬兩委江蘇候補道潘學祖就近在上海代購外洋各種銅鉛鋼鐵硝磺等物並鏹水漆油一切應用雜料所需價値運脚除撥欵外下餘不敷銀兩大月領經費内動支遵照向章詳請奏咨立案並稱前項物料係上海向洋商訂購無從咨請出使大臣騐收等情奴才覆查無異除咨總理各國事務衙門曁户工二部查照外理合附片陳明伏乞聖鑒謹奏奉硃批該衙門知道欽此○○頭品頂戴江西巡撫臣德馨跪奏爲江西勸辦新海防捐輪等四十次開單懇恩奬叙以昭激勸恭摺仰祈聖鑒事竊照案准户部具奏停止鄭工捐輸接辦新海防事例仍由部庫及各省藩庫收捐一摺光绪舉五年十月十八日奏奉旨依議欽此計原奏内開此次之捐改爲新海防事例所收捐數仍由各省按次報部請奬銀兩另欵存儲按次知照海軍衙門聽候提解又十八年十二月十五日接准户部咨海防新例捐輪於二次展限期滿再行接展一年各等因行司遵照業將光緒十五年十二月十二開局收捐之日起至十九年十月十一日止先後三十九次開單奏請奬叙各在案今據藩司方汝翼詳稱自光緒十九年十月十二日起至十一月十一日止計收報捐實官貢監共一十一名按照定章分别减成共折收實銀四千二百四十五兩六錢除將前項捐銀悉數積存藩庫聽候撥用外合將各捐生年貎籍貫履歴三代造具淸册列爲第四十次詳請奏咨奬叙並請將副實收咨送户部並咨吏部國子監塡發執照來江轉給等情前來臣覆加查覈所捐銀數及請叙實官與例章均屬相符合無仰懇天恩俯准分别奬叙以昭激勸除將淸册副實收送部曁咨海軍衙門查照外理合恭摺具陳並繕淸單敬呈御覽伏乞皇上聖鑒勅部覈覆施行謹奏奉硃批户部議奏單併發欽此○○頭品頂戴江西巡撫臣德馨跪奏爲查明應試未中年老諸生循例奏乞聖鑒事竊照鄉試年老生監三摥完竣未經中式者例准查明年歲奏請恩施兹届光緒十九年癸已恩科江西省文闈鄉試查有年届九十及九十以上之副貢生葉葆元賀光夑附貢陳師鋭八十及八十以上之恩貢生郭曾疇歲貢生陳蒸增貢生李文瀚增生彭鉞附生李大猷蕭爲霖鄭訓余劍波李先聲歐陽炳玉李仙桂胡賢德監生袁日宣曾裕胡敦吉等共十八名皆踴躍觀光三摥元竣榜發未經中式經臣調查各該生原卷俱文理明順字畫淸楚咨查學政衙門入學底册年歲均屬符合並遵新例查明該生等入學年分均在三科以前據各該州縣會同儒學取結先後呈适前來臣伏查該生等靑燈積學曰首窮經沐聖世之甄陶潛修足式作士林之表率勵志堪嘉觀光而　切梯雲末與明經之選衍算而祥徵人瑞宜邀奬錫之榮除將學臣送到執監各照並貢單遵照新章另行咨送禮部查核外理合循例恭摺具奏並繕淸單敬呈御覽伏乞皇上聖鑒勅部核覆施行謹奏奉硃批禮部議奏單併發欽此○○頭品頂戴山西巡撫臣張煦跪奏爲揀員升補邊要同知以資治理恭摺仰祈聖鑒事竊照薩拉齊廳撫民同知周桂敷在任病故業經臣具題開缺並截缺報部在案所遺係衝繁疲難兼四題調最要缺例應在外揀選請補該廳地處極邉幅員遼開民蒙雜處訟獄繁多洋商往來時有民教交涉事件撫馭稽查在在均關緊要非精明練達之員弗克勝任查定例知縣以上官員如遇例應題調缺出及烟瘴地方俱准陞調兼行聽該督酌量具題又應陞缺出應令該督撫將卓異引見回任候陞人員先儘陞用各等語晉省雖有記名分發勞績候補及現任各同知非現居要缺卽人地未宜未便稍涉遷就隨於應陞人員内逐加遴選查有卓異候陞朔州知州姚啓瑞現年五十四歲安徽桐城縣監生由指分山西布政司照磨捐陞布政司經歴防河出力奏保補缺後以知州用遵例加倍捐足知州三班並捐免保舉離任以知州留於山西歸候補班補用向治十一年十月請咨赴部十二月十一日引見奉旨著准其以知州留於山西歸候補班補用欽此領照起程十二年正月十六日到省期滿甄别以繁缺補用十三年六月題補渾源州知州於卓勝營防剿出力案内奏保加運同銜光緒元年十一月到渾源州　十年四月調補朔州旋因俸滿調取引見是年十一月初五日經欽派王大臣騐放堪以回任領照到省十一年二月到朔州　十二年舉行大計保薦卓異十七年赴部引見是年六月十三日奉旨著准其卓異加一級仍註册回任候陞欽此遵於八月二十二日回任該員 
 
 

Page 14

 
 
老成穩練爲守兼優以之升補薩拉齊廳撫民同知實堪勝任與例亦符據布政使胡聘之按察使張汝梅會詳請奏前來合無仰懇天恩俯念員缺緊要准其以卓異候陞朔州知州姚啓瑞陞補薩拉齊廳撫民同知洵於邊要治理有裨如蔩逾允該員係現任知州卓異引見回任候陞人員未滿三年今請陞補同知照例無庸送部引見亦無降革叅限案件且升補要缺一切因公處分例免覈計所遺朔州知州係屬要缺應俟接准部覆再行照例請補所有揀員升補邊要同知緣由理合恭摺具陳休乞皇上聖鑒飭部核覆施行謹奏奉硃批吏部議奏欽此○○張之洞片再貴州協餉湖北省欠解銀十五萬八千兩自光緒十三年起到十八年止陸續解過銀十一萬二千兩均經附征奏報在安兹據湖北善後局司道詳稱現復勉力籌撥長沙平銀一萬兩發交百川通商號領匯赴黔以應要需等情詳請奏咨前來臣覆核無異除分咨外理合會同湖北巡撫臣譚繼洵附片具陳伏乞聖鑒謹奏奉硃批户部知道欽此○○張之洞片再前准户部咨議覆廣西巡撫李秉衡奏邊防各營請撥的餉案内充湖北省光緒十三年起按月恊解廣西邊軍餉銀一萬兩業於光緒二三年分籌解銀二萬兩嗣准户部覈覆議令將調直武毅二營裁撤騰出餉糈的銀七萬兩籌解廣西軍餉並經北洋大臣李鴻章奏准自光緒十四年起武毅二營由直籌餉旋於十四年分匯撥劃解計共解銀七萬一千一百五十三兩零十六年分匯撥劃解銀八萬一千七百一十一兩零又籌解廣東墊付鎭南關砲費劃抵協餉銀一萬兩計共解銀九萬一千七百一十一兩零又籌解廣東墊付鎭南關砲費劃抵協餉銀一萬兩計共解銀九萬一千七百一十一兩零十七年分匯解銀七萬兩又解鎭南關砲費劃抵協餉銀一萬兩計共解銀八萬兩十八年分匯解七萬兩本年已匯解銀三萬兩均經附片奏報在案兹據湖北布政使王之春會同善後局司道詳稱現復籌撥銀二萬兩查照廣西來文較準砝碼發交百川通商號匯赴廣西交收等情詳請具奏前來臣覆核無異除分咨外理合會同湖北巡撫臣譚繼洵附片具陳伏乞聖鑒謹奏奉硃批户部知道欽此○○頭品頂戴兩廣總督臣李瀚章廣東巡撫臣剛毅跪奏爲審明逆倫重案按律定擬恭摺仰祈聖鑒事竊據署南海縣知縣　泰謙詳報民人李秋錫因瘋鋤傷親父李會華身死一案當經批飭提府審辦兹據署廣州府知府張曾敬審明擬議由臬司額勒精額覆審解勘臣等親提研鞫緣李秋錫籍隷南海縣耕種度日與已死親父李會華同居平素孝順光緒十八年春間李秋錫忽患瘋病時發時愈每遇瘋發不省人事李會華因其並未滋事央允保正李信行鄰佑房長李雨華均未報官鎖錮十九年八月十六日李秋錫之弟李秋培李秋滿出外牧牛申牌時分他秋錫瘋病復發卽携鐵鋤跳舞李會華上前向奪被李秋錫鋤傷右眉叢相連左頷頦右眼胞下相連左頷頦並右頷頦倒地當有李雨華聞聲趨至見李秋錫尙持鋤亂舞卽喊同李信行將其奪鋤綑縛向會華詢悉情由通知李秋培等回家看明詎李會華傷重移時殞命報縣騐訊李秋錫目瞪口呆語無倫次帶案收禁醫痊訊供通詳批提府審擬由司解勘據供前情不諱原無裝瘋揑飾情事案無遁飾查律載子毆父殺者凌遲處死又律載子殺父之案無論是否因瘋悉照本律問擬如距省在三百里以内無江河阻隔者於審明後恭請王命委員會同該地方官押赴犯事地方卽行正法梟示又瘋病之人鄰佑人等容隱不報致殺人者照知人謀害他人不卽阻擋首報律杖一百各等語此案李秋錫因瘋病復發用鋤毆傷親父李會華身死實屬形同臬獍自應按律問擬李秋錫合依子毆父殺者凌遲處死律擬凌遲處死查南海縣離犯事地方有江河阻隔應卽在省辦理臣等於審明後督同臬司額勒精額撫標中軍叅將鳳鳴恭請王命將該犯李秋錫綁赴市曹凌遲處死仍將首級解赴犯事地方懸桿示衆以昭炯戒保正李信行鄰佑李雨華明知李秋錫染患瘋病容隱不報致李秋錫鋤死其父亦應按律問擬李信行李雨華均合依瘋病之人鄰佑人等容隱不報致殺人者照知人謀害他人不卽阻擋首報律杖一百例擬杖一百折責發落地保李信行仍革役犯弟本秋培等容隱不報均因年幼無知應毋庸議無干省釋屍棺飭埋除供册咨部外所有審辦緣由臣等謹合詞恭摺具陳伏乞皇上聖鑒謹奏奉硃批刑部知道欽此○○頭品頂戴江西巡撫奴才德馨跪奏爲籲懇天恩仰祈聖鑒事伏念來歲恭逢慈禧端佑康頤昭豫莊誠壽恭欽獻皇太后六旬萬壽普天同慶率土臚歡中外臣工咸思勉効微忱共襄盛典前准户部咨開總辦萬壽慶典王大臣等會奏中外臣工報効工需酌擬分交數目一摺奉旨依議欽此又准部咨内務府會奏分叚點設景物一摺聲明如有增添之處再行欽辦等因又在京王公及閣部九卿先後奏請恩賞地叚點綴景物經壇共申叩祝奉旨准交内務府辦理等因欽此又直隷督臣李鴻章遵照成案續請報効點景經費一摺奉旨准其報効聽候部撥該衙門知道欽此竊念奴才疆圻忝領壽宇同登申命遙承寅恭倍切無小無大咸抒華封三祝之誠自北自南齊上天保九如之頌奴才謹率同江西各總兵司道等於王大臣前次奏定報効經費分交數目外遵照成案再行籌集銀三萬兩以備添設地叚點綴景物之需籲請賞收庶奴才葵藿私忱稍伸萬一除遴派委員晉京隨同内務府敬謹辦理外所有遵照成案續請報効經費緣由謹恭摺具奏伏乞皇上聖鑒訓示謹奏奉硃批准其報効聽候部撥該衙門知道欽此○○張之洞片再前准户部咨奏撥海軍衙門常年經費案内指撥江漢宜昌兩關銀六萬兩均於一百三十結至一百三十三結洋藥厘金加徵項下按季匀撥解交海軍衙門况收又承准海軍衙門咨奏各省關每年應解常年經費等銀自光绪十八年起每兩隨解飯銀一分准其作正開銷至本歲己解之欵應隨飯銀併令照數補解併交海軍衙門兑收各等因均經轉飭遵照辦理去後兹據湖北漢黃德道監督江漢關税務惲祖翼詳稱歴年奉撥海軍衙門經費銀六萬兩均因宜昌關徵數甚微無欵可撥專由江漢關微收洋藥税釐項下撥解以供要需自因查無成案辦理業經在於第一百三十一二兩結所徵洋藥税釐項内共動支銀四萬五千兩隨解飯銀四百五十兩並補解上年飯銀六百兩委解赴京交納詳奉奏報在案兹復在第一百三十三結徵收洋藥税釐項内動支銀一萬五千兩作爲海軍衙門經費隨解飯銀一百五十兩飭委大挑知縣劉震嶽在任候補知縣本任鍾祥縣縣丞董治勛管解赴京交納所有本年奏撥海軍衙門經費及隨解飯銀並補解上年飯銀六百兩均已掃數解淸等情詳請奏咨前來臣覆核無異除分咨外謹附片具陳再湖北巡撫係臣兼署毋庸會銜合併陳明伏祈聖鑒謹奏奉硃批該衙門知道欽此○○張之洞片再前准户部咨會議總理各國事務衙門具奏統籌全局請由户部通盤籌畫接濟各路軍餉案内奏請在於江漢關解費經費項下格外撙節每年匀撥銀五千兩以供軍餉又具奏議停京員津貼案内令各省關仍照原撥津貼之數按年全數解部以備搭放俸餉之用又具奏各關應解抵閩京餉改爲加放俸餉銀兩江漢關仍於四成洋税項下每結提銀四千兩各等因均經轉飭遵照辦理所有江漢關光緖十八年應解籌節關費銀五千兩搭放俸餉銀一萬兩並第一百三十一結應解抵閩京餉改爲加放俸餉銀四千兩委解赴京交納均經奏咨在案兹據湖北漢黃德道監督江漢關税務惲祖翼詳稱兹在於光緒十九年分解費經費項下竭力籌備庫平足色銀五千兩作爲本年應解籌節撥費接濟各路軍餉銀兩又在解費經費内籌備庫平足色銀一萬兩作爲本年應解搭放俸餉銀兩又在第一百三十二三兩結所徵四成洋税項下匀撥庫平足色銀共八千兩作爲本年加放俸餉銀兩飭委大挑知縣劉震嶽在任候補知縣本任鍾祥縣縣丞董治勛管解赴京交納所有江漢關本年應解籌節關費銀五千兩搭放俸餉銀一萬兩均已掃數解淸等情詳請奏咨前來臣覆核無異除分别給咨管解外謹附片具陳伏乞聖鑒再湖北巡撫係臣兼署毋庸會銜合併陳明謹奏奉硃批該衙門知道欽此○○陶模片再卸署和闐直隷州知州鎭西直隷廳同知甘承謨應卽飭回本任以專責成據新疆布政使饒應祺署鎭迪道兼按察使銜黃光達會詳前來除由臣批飭給委外謹會同陝甘總督臣楊昌濬附片具奏伏乞聖鑒謹奏奉硃批吏部知道欽此 
 
