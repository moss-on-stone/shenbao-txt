# 1917 - 325 - 4916091

 

Page 1

 
 
   
 
 

Page 2

 
 
時評 
[内閣（冷）]  
　　中國紛紜之局非一内閣所能了然而内閣亦紛紜中之一也今日内閣之紛紜又非决定一總理所能定然而總理之不决其紛紜更莫能解也今者王士珍内閣已决定矣或者其能稍解一部分之紛紜乎 
　　雖然紛紜之來非一時一事所造成故欲解此紛紜亦不能於一時一事解之中國數年來之紛紜所以愈解而愈甚者皆以暫時解其一部分即以爲全體盡解百逕情直行遂使未解者益增其糾結已解者復生其阻碍而事更不可爲矣嗚呼我願今後之解紛紜者審愼之也 
[命令]  
　　十一月二十七日大總統令財政部呈黑龍江財政廳廳長王丕煦因病辭職王丕煦准免本職此令又令任命董士恩爲黑龍江財政廳廳長此令 
　　又令財政部呈河南財政廳廳長張一　因病懇请辭職張一鵬准免本職此令 
　　又令任命蔣楙熙爲河南財政廳廳長此令 
　　又令楊敬修授爲陸軍少將林葆綸周兆瑞均授爲陸軍上校曾宗瀛王肇岐均授爲海罼造艦大監此令 
　　又令海軍總長劉冠雄呈請將陳訓泳吳廷光林振　均授爲海軍中校丁士芬劉勳名嚴鼎元李君武曾明鼎廖景方均授爲海軍少校劉楝臣授爲海軍造艦中監傳仰虞施輝柏高讓均授爲海軍軍需少監應照准此令 
　　又令陸軍總長王士珍呈請任命鄭智爲陸軍第九師步兵第三十四團團附應照准此令 
　　又令陸軍總長王士珍呈請任命吳炳焜爲陸軍第一混成旅步兵第一團團附刑裕墉爲步兵第一團團附白良棠爲步兵第一團第一營營長郭福榮爲步兵第二團第一營營長均照准此令 
[專電]  
　　北京電汪大燮三上辭呈力求擺脫馮頃親訪王士珍作最後之懇勸王口頭仍推讓而意似不復堅執聞特任王士珍爲國務總理命令已傳令院秘廳辦好今晚必發表（二十八日下午一鐘） 
　　北京電特任王士珍總理汪大燮免外交及兼職張志潭免院秘長令已發表（二十八日下午七鐘） 
　　北京電段芝泉上午以私人資格訪林日使談及王内閣已確定外交方針不變望日本政府如對前内閣同様提携又段任對歐參戰督辦將與新總理同時發表（二十八日下午七鐘） 
　　北京電新内閣名單外交陸徵祥内務錢能訓財政田文烈陸軍王自兼司法江庸農商陸宗輿海軍教育交通不動一說田長陸軍陸宗輿財政張國淦留（二十八日下午一鐘） 
　　北京電據今日（二十八）下午七時消息參謀總長田文烈内務王芝祥交通施肇曾司法江庸財政王克敏陸軍王兼海農留任（二十八日下午八鐘） 
　　北京電王閣員爲陸徵祥曹汝霖陸宗輿錢能訓江庸袁希濤劉冠雄王克敏田文烈等 
（二十八日下午七鐘） 
　　北京電王士珍昨晚見馮以欲任總理須先認定調停宗旨聞馮即發通電飭停戰王任總理令今夜即何發表同時尚有停戰命令（二十八日下午七鐘） 
　　北京電馮九點訪徐談兩小時一商王内閣支配二定停戰後條件三維中交票（二十八日下午七鐘） 
　　北京電院秘長定王式通國員擬分次發表陸長外交令明日准下（二十八日下午鐘） 
　　北京電陸榮廷來電請明令停戰即通電南北遵照馮以潮汕渝瀘尚繼續激戰而武岳戒嚴浙東有警危機四伏國將陷於無政府故懇勸王聘卿組閣速辦善後除正式頒布停戰令外再用個人名義分電陸唐等轉戒將士約束部下靜候解决不得妄動（二十八日下午一鐘） 
　　北京電陸榮廷來電主張一恢復國會未明言舊國會須恢復二黎如不復職應正式辭以馮繼任請下令停戰聞政府因無人副署將先發停戰通電 
（二十八日下午六鐘） 
　　北京電陸榮廷電仍主復舊國會理由（一）河間得正式繼任速選副總統（一）憲法早日告成（二十七日下午七鐘） 
 
 

Page 3

 
 
　　北京電頃晤熊希齡言曾進言河間（一）直皖軍派不宜示人以分裂（二）内閣更迭外交方針宜聲明不變以免發生問題（三）新閣不必急於組織只須總理有人代理速妥協南北再組合法内閣已身此時决不上合云 
（二十七日下午八鐘） 
　　北京電倪電撤回安武軍仍假道贛境已派員押送請飭陳督招待陳電請戒備費五十萬速就鄰省鹽欵照撥（二十七日下午七鐘） 
　　北京電馮態度不明日人又言馮主戰且云李督態度亦變識者均盼馮明令停戰勿因總統問題觀望（二十七日下午八鐘） 
　　北京電聞西南對五士珍组閣可贊成獨反對徐世昌 
（二十七日下午八鐘） 
　　北京電閩督宥電告急甚盼北軍來且又莫擎宇電大局岌岌請飭令賈團長兼程來援並催馮旅長趕由浦口赴汕 
（二十八日下午一鐘） 
　　北京電曹錕應召到京 
（二十八日下午一鐘） 
　　北京電曹錕昨下午專車到京商善後（二十八日下午七鐘） 
　　北京電關稅餘欵四百萬昨交一百萬（二十八日下午七鐘） 
　　北京電京鈔價跌至六二軍警長官中交行主任商會議董午後集財部商維持策决定除籌現金收入外並禁錢巿抑勒 
（二十七日下午七鐘） 
　　北京電本月財政擬以短期債維持由李次長張羅 
（二十七日下午八鐘） 
　　北京電財部開會設法維持中交票價（二十七日下午八鐘） 
　　北京電財農次長均辭職昨又曾請孫寶琦組閣孫當然不出現仍與王商可允代理能馮對西南無明瞭態度但言武裝調和故皆不敢斷任（二十七日下午八鐘） 
　　北京電汴省長定吕調元一說蔣雁行（二十八日下午一鐘） 
　　北京電統率辦事處改名參陸海軍事辦公處（二十八日下午七鐘） 
　　北京電外交團擬流張勳於南非洲已得荷使同意 
（二十八日下午一鐘） 
[外電]  
　　北京電馮總統昨召梁啓超湯化龍林長民張國淦入府勸其留職梁等堅不允曹汝霖范源濓劉冠雄迄無辭職之意 
（二十七日） 
　　北京電岳州北軍副司令報稱獨立軍已據湘陰刻集重兵進撲岳州聞有皖兵四千來岳恐係冒充乞即派拔云同時有皖兵十五營由湘省東南向贛境退走獨立軍緊追其後贛督雖經皖督懇求終不許皖兵經贛回皖 
（二十七日） 
　　東京電靳雲鵬等參觀日本陸軍飛行場梁士詒頗受此間商界之優禮招待梁私人宴會直至十二月二十一日止無日無之 
（二十七日） 
　　東京電日本出兵赴哈爾濱維封秩序之說現由半官方面否認大約將派警察隊前往但尚未切實决定（二十七日） 
　　以上路透電 
　　北京急電王士珍任國務總理已决定 
（二十八日） 
　　北京電任王士珍爲國務總理已决定今日上午馮總統傳見王士珍面囑組織新内閣已得王氏之允諾今晚或明晚將發表命令其餘閣員於兩三日内可發表其所擬人物極秘密據消息靈通之某君所推測則錢能訓長内務陸徵祥長外交王克敏或陸宗輿長財政農商張國淦留任或换陸宗與海軍劉冠雄留任教育以次長袁希濤升任司法以次長江庸升任（二十八日） 
　　北京電王士珍允擔任國務總理之原因如左（一）段祺瑞允抛棄一切感情作用以後專援助以北洋派爲中心之王内閣（二）南北調和問題已略有端倪（三）外交上與列强之關係與前内閣時代同毫無改變 
（二十八日） 
　　北京電本日上午段祺瑞訪問日本林公使報告王士珍内閣之决定　說王内閣仍繼續前内閣之政策自已以後將在野援助王内閣且希望日本與列强　於後繼　　一如對段内閣之親睦（二十八日） 
　　北京電段祺瑞本日上午十時訪問日本林公使（二十八日） 
　　北京電陸榮廷致中央政府電云當此時局紛糾之際請總統速發命令令前敵停戰（二十八日） 
　　漢口電湘軍總司令程潛電致王督軍要求撤退岳州之北軍王督軍覆電認調停成立後撤退岳州北軍爲正當辦法 
（二十八日） 
　　漢口電長沙來電云在長沙各國居留民前曾預備遷移以避戰禍今以局面稍定暫作罷論（二十八日） 
　　北京急電交通總長曹汝霖留任大抵已决定（二十八日） 
　　東京電日本政府本日發表勅令曰朝鮮銀行所發行之紙幣在關東及南滿洲鐵路附屬地得無制限通用日本政府所以發以上之勅令者爲圖滿韓經濟統一起見將向來正金銀行之紙幣發行權讓與朝鮮銀行也（二十八日） 
　　東京電將從十二月一日起施行之日俄連絡鐵路會議原定於本月中旬在俄京開會但因此次之擾亂途爲無期延期（二十八日） 
　　以上東方通信社電 
[戰電]  
　巴黎電今晚公報云比境等處砲戰頗　末斯河右岸德軍之集於法軍昨得陣地之北者爲法砲擊潰該處砲火極爲猛烈（二十六日） 
　　巴黎電衆議院委員會决定前内務總長瑪爾菲氏應受裁判據私人云瑪氏前任内務總長時會將外交與軍事計盡通知敵人並唆使軍隊譁變（二十七日） 
　　倫敦電外交大臣貝爾福今日在下院稱俄國自臨時政府領覆德迄無英政府可與接洽之政府協約國政府皆未答覆俄國停戰言和之提議（二十六日） 
　　倫敦電俄京路秀訪員電稱里林氏已解散贊助社會黨代表之軍人委員會並斥責反對社會黨代表反對親俄之不合美克齊美爾黨自稱俄京莫斯科．基夫．哇德薩．里伐爾．薩瑪拉．加桑等諸大城邑已歸其統治 
（二十六日） 
　　倫敦電英國棉業紡工聯合會决議如工資不加給十分之三卽全體罷工此事牽涉十萬五千工人（二十六日） 
要聞一 
[日本所傳滙業銀行消息（必危）]  
　　滙業銀行爲中日合辦之事業日本對華經濟發展之導線有利於日　可斷言而我有利害與否　勿贅論據此間所知已將成熟二十一日日本銀行開會分認股份是日列席者爲水訂（日本銀行）佐佐木（第一銀行）早川（三井）串田（三菱）池田（第百）成瀨（十五）齋藤（安田第三）井上（正金）山本（台灣）美濃部（朝鮮）志立（典業）白岩（東亞興業）倉知尾崎（中日實業）田邊（久原）等議决（一）準備行爲一切由興業朝鮮台灣三銀行經理（二）創立事務所暫設於興業銀行内（三）專務理事已定柹内常次郎惟抱病中暫由興銀理事岩佐氏代理 
　　分認股份該銀行公稱資本一千萬元中日各半日本出資額五百萬元每股百元計五萬股東京銀行團各一千股大阪銀行團各五百股東亞興業中日實業大倉組久原組近藤廉平淺野總一郎等各一千股約計已認者二萬股其餘約三萬股則由興業朝鮮台灣三行分擔 
　　中國股東中國股東爲中交兩行及段總理各省督軍以個人資格認股者不鮮其他更有陸宗輿曹汝霖及北京天津上海之有力者分認聞已逐漸交欵云 
　　幹部組織該行已定推陸宗輿爲總理以柹内常次郎爲總理事其他理事則隨後另選各支店長則擬以華人充之而總理則爲日人以執實際上之業務 
　業務大要該銀行名爲滙業銀行而除滙兑　業務以外尚得兼營一切銀行業務並許發行一覧支票本店設於北京另於上海天津濟南設立分行資本公稱千萬元應繳五百萬元故日本所繳實數僅二百五十萬已可成立銀行名稱尚未定而所定英文名爲ＴheChartexedExchangeBankkfChina云 
[組閣問題又呈停頓之象]  
　　繼任内閣問題爲近來政論之焦點至昨日而忽呈停頓之象據昨日下午四鐘前之消息王士珍絶對不肯擔任總揆王内閣說業已打消田文烈内閣之呼聲最高聞公府秘書某君云元首之意如田君不願爲總理則惟有力挽熊希齡登台之一法無論如何一二日内即當定奉云云至下午六鐘前又聞當局之所以屬意田氏者以徐世昌介紹謂田非軍人得以非軍人内閣之說執南方之口仍爲北洋系其人又和平無論何方面都能接洽惟閣員一層似未必能如田之意以組織或即以各部次長中坐升亦未可定至昨晚十點半之消息則徐世昌已與馮面商擬請田文烈出而擔任田君已定於今日（二十六日）上午十一鐘進府謁馮其願擔任與否彼時或有着落先是田於昨日下午四鐘由西站到京到站後即乘事至東單三條胡同路南自宅旋於晚間駕車到東四牌樓五條拜訪徐世昌田當向徐力勸其出任總揆謂當此四方多事非徐出山不可答余年已老髦不能任艱鉅已向元首力薦執事出任揆席田作謙抑語未表示可否唯允謁馮時再仟商量昨日有晤田者詢以此來能否擔任組閣田謂余本意並閣員尚不願任前日元首電召欲以財政相屬余已不敢應命業經覆電婉謝又得元首第二電囑先來京再說故余不得不來京一行總理一席余更不敢承認云云至汪大燮氏此次暫行兼代本爲短局之辦法聞汪昨飭院秘書廳已擬就特任國務總理命令一道名字係空白送至公府請馮即日塡名發表俾却重責由此觀之是汪氏已决心以五日京兆自居但又聞今日馮與田文烈會晤之結果似仍擬强汪氏任組閣之責俟大局解决後再行解决内閣問題果爾則田内閣說又不成立而汪肯勉强組閣與否仍是問題也又據新聞編譯社消息日内組織内閣之聲盈於朝野但據政界有關係着所說謂總統之意一而令湖北極力防守一面由李督與西南接洽調停方法一旦妥協可期則南北同意之新内閣自然易於產出且不必多一重過渡之過渡目下一方面單獨的組織必難望其成立殆爲事勢之不可逃云云昨日之忽然停頓或卽以此歟湯内務林司法張農商三總長之辭呈前日下午聞已經批准國務院當卽擬就命令一則准辭一則以次長暫行代理部務均經汪代總理署名乃至六鐘左右張伯遠秘書長將命令送府蓋印府中又將該項命令擱起不即蓋印至昨日乃電邀湯梁兩閣員面商湯梁當於昨晚九鐘連袂進府馮當面挽留令明日起依舊到部並謂總理誰屬尚不可知若諸君棄職而去豈不陷於無政府之域云云湯梁對此並未表示可否聞湯總長擬今日到都再辦第三次之辭呈而梁啓超張國淦二氏則要求　早日批准以卸仔肩其餘范教育曹交通劉海軍三總長據昨日之所聞當無更勤又聞張國淦之辭呈前日（二十四日）下午始行遞進而曹汝霖則至昨日止尚未曾提出辭呈汪外交則受命代理總理後始終未出室門一步其代理總理不過此數日而已至時連外交總長亦决辭去云 
[南京快信]  
　　齊省長委任用道尹陳廷英赴松驗收塘工已禀辭前往 
　　督軍署昨接鄂督來電因岳州吃緊下令戒嚴秩序如常 
　　寗波獨立消息傳至此間李督軍令戒嚴總司令齊燮元加緊戒備 
　　省公署選舉籌備處令各知事本届省會選舉每縣由省補助銀五百元於徵收正稅項下如數動支不敷則由縣就地籌欵事竣列册具報 
　　江蘇實業廳長張軼歐訂於明年三月一日開全省實業出品展覧會已籌備徵集出品 
　　督署連日開軍事會議籌商調停南北辦法列席者陸榮廷代表龔政唐繼堯代表趙其相陳光遠代表李廷玉王占元代表李士明盧永祥代表馬鴻烈以及民黨要人 
　　江蘇通志局訂於明年一月一日開幕 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[皖直派解釋與豫省長問題]  
　　王士珍總長到部情形曾略記昨報昨聞王總長前日下午到部視事時對於部員會爲短時間之談話大致謂余來此陸軍部之門已四次頓增無限感想余此次之來實迫於總統與芝泉之迭次派人敦促及手書責勉余再無辭以却之然余終非能膺此繁劇仍不過一望陸軍部之門而止嗣後一切部務即仍请諸君秉承次長辦理不必事事謀及於余惟余尚有數言應特請諸君注意者余邇來接匿名信極多均謂我北方軍人已顯分皖直兩派余甚不願聞此語更不忍見此事諸君明逹當知此爲一種讕言决不足信尤望諸君眞正破除此項畛域同心協力盡瘁於國事余素志恬澹初無若何之野心設余有野心余早當建一不世之業觀於年來旅進旅退之景象諸君自可領悟余意也已云云王氏此段譚話與本年夏間渠任警備司令時在軍界某機關之演說大致相同 
　　昨日（二十五日）下午一時旅京豫人假騾馬巿大街嵩陽别業開同鄉大會當場推舉周仲民爲臨時主席周君即登台報告開會宗旨略謂吾省田省長調京内用所遺省長一缺尚在醞釀中事爲桑梓利害所關請大家公同討論以便請求政府而爲地方謀一良善長官說畢退在一旁一時登台演說者頗衆有主張軍人不可做省長者有反對此說而爲之辯駁者舌戰多時某君以省長爲民政官就熟悉地方情形上立論主張此席宜屬之本籍於是提出前廣東民政長張鳴岐前山東民政長高仰之陸軍中將陳郁臣公同研究其資格衆無異言惟此事必需與政府磋商方有着落於是京師一帶之稽查長王建忠（原名天縱豫人）起言田省長刻已來京宜舉代表數人面詢田省長是否回任其實田此來雖與内閣問題有關係而事未發表回任與否當局亦不好答應王氏殊未之思也然當場亦未有爲王氏作解人者最後衆囑王氏以私人資格前去問田旋即散會 
[湘省南北兩軍形勢]  
　　字林報十九日長沙通訊云過去四十八小時内事態變幻爲記者所罕見今長沙又從恐慌而入安樂矣湘督與財政廳長宵遁後總司令王汝賢擔負責任發出命令撤還前敵北軍至於停戰一舉南軍是否允許抑或知之確無實據第北軍退而南軍進較退尤速迨至湘潭南北兩軍遂發生不可免之衝突交戰數日戰事似起於星期五日清晨未幾北軍退至河之右岸長沙得此消息立即備戰長沙對面之嶽麓山高約七八百尺者安置快砲機關鎗並置浮橋由河中此島而逹遠岸英美日領事亦各設法保護其僑民乃星期六夜王總司令已率北軍棄城乘車或下船而去天甫黎明東南火光忽起蓋堆積硫磺之軍營已付諸一炬僅焚小屋一間記者步至街頭祇見警察一人渠以總司令宵遁之消息見告鎗聲與機關鎗聲間時而作但不知來自何方無何警隊持械出現居民倚門相望咸有憂色惟行於街中者幾無一人記者旋見北兵三人舉鎗相對乃急逃回少頃此面容不展之北兵三人行經門前向城而去約九時許傳言南軍將至頃刻問全城懸旗如受電感友人見桂兵三人經過得意洋洋面有笑容居民亦以笑相迎安堵無擾東門外原駐皖兵五營東城方在毁拆中居民可由隙地自外入内乃記者行至東門竟重門緊閉留隙地而閉城門亦何可笑乃爾第不見兵士看守遂登城牆而行瞥見皖兵一小隊巡視鐵路坐壁上觀者有平民數百與不持械之兵士數十一軍官語記者謂在渠管轄境内渠不容有掠搶情事是日桂軍未曾出現居民惶慮千百婦女羣擁至紅十字會所準備之處以爲此間較在家中爲安蓋城内有兵無多軍械且不足而城外則有數倍於此之軍隊也後聞已與岳州議妥空車可以開回以裝運滯留於此之皖軍今晨出視則見皖兵仍未出發而距城南五英里許某處亦有繳械願行之北兵若干所困難者北軍本與南軍同志而南軍竟不先知遽圍捕之查皖兵等不能出發之原因則因岳州有丁某者專以自已安寗爲念聲言如南軍有可利用車舟之機會則將來據岳州故僅允遣發爲數無多之車輛開至長沙祇敷裝運皖軍半數之用皖軍司令以爲去則盡去留則盡留不願分其兵力故仍留此地今晨湘潭消息謂該處被燬難民千餘人避入教堂且有掠搶大約非兵士所爲乃地方游民乘機竊發耳北軍曾戰於城下者今在城外乞食民間南軍追隨其後未有戰事郵時已届記者書此而止想長沙或不致遭搶刦之禍也 
[西報述衡永間軍事經過]  
　　字林報十四日永州通信云記者近游永州西之東安縣發明一極有興趣之事而吾人長久之疑團亦因此而解决前據可靠消息謂桂軍確已抵寶慶（在永州北九十五英里）而永州境内又確無兵士開往寶慶者永州乃自桂入湘之天然門户故由北京至雲南之西南大道當以此爲軍事上之要塞乃軍隊旣未經此門户又無空中飛艇則桂軍果何以抵寶慶耶今記者始恍然大悟矣蓋記者之所發明則爲横道旁之一側户其徑雖窄小然單排而行數萬人非難事也記者初以爲永州爲僅有必由之徑孰知南方之軍略家所知者較余爲廣故不由永州而由東安因之余始知一月以内桂軍過此源源不絶其數之多殆與來永州者無異寶慶爲煤鐵之中心户口八萬固工業上最重要之地尤軍界上有價值之區夫交通線之可寶在華人視之初無間於歐亞故南北兩方皆欲佔寶慶而有之以其居衡州之西不逾八十英里並可指揮翼軍前進以上下於湘江當九月十八日衡永獨立寶慶即在桂軍掌握繼以防守者子彈缺乏北軍由湘潭前來彼等遂棄之而南南方數縣之人爲之大震而軍人領袖則處之泰然蓋以北軍之舉僅足使由桂赴衡之軍分趨寶慶耳爲時不久寶慶果被圍而降矣但事局尚未終結其最後之命運無從决定現徵兆已見寶慶或將與新化衡山受同一焚燬搶掠之刦運未可知也 
[廣東各派近情之西訊]  
字林報十九日廣州通訊云段祺瑞施行離間之計挑起廣州官場之惡感使其彼此疑忌自相水火藉以乘機取利而破壞粤局之獨立旣與李耀漢交納乃罷免督軍陳炳焜職以李代之但此種伎倆不過獲效於一時耳陳迄未以職權交李蓋陳得陸榮廷之奥援而陸則爲馮國璋之友也同時非常國會所組織以孫中山爲領袖之軍政府刻亦極力運動欲以利於軍政府之人爲粤省督軍各黨在梧州開會關於督軍人物問題迄無解决陸榮廷願以桂人莫榮新爲粤督而李耀漢則願自行承乏或以其夾袋中之粤人或以段祺瑞之黨徒握此高位目前有數黨派各欲染指於廣州政權其中最有勢力者厥爲桂派以陸榮廷爲魁首此派爲政治與軍事之總機關如廣州督軍鎭守合財政廳外交員皆在陸氏管轄權之下此外廣州尚有兩師全爲桂兵組成再桂派統轄權不限於廣州一地且及於一二道區粤省九十六縣在桂派勢力範圍中者蓋三分之一桂派對於馮國璋尚無間言尚有勢力勃發之一派則李耀漢爲其首領之警備軍人是已起初原無勢力但受段氏運動後即以粤派自稱實則粤人雅不贊成之也此派全以當地警備軍人大部份組成汕頭肇慶及西江諸縣乃其勢力圈與桂派對峙現欲招致龍濟光以增聲勢其能决定粤事者大約爲廣州之滇軍及第一獨立艦隊韶州鎭守使爲張開儒故滇軍勢力及於韶州而方聲濤亦統帶滇軍一師坐鎭廣州滇軍無甚政治上目的其所欲者不過欠餉之發給與段氏之推倒耳滇軍領袖爲李烈鈞李缺少軍餉彈藥故在廣州不能有所作爲滇軍之日食固全賴陸榮廷與李耀漢兩派之接濟也泊於廣州之第一艦隊爲未可忽視之份子彼在廣州確無政治目的惟其所需之煤餉專恃廣州省政府供給第一艦隊贊助軍政府以期恢復舊國會與黎總统軍政府設於廣州不願將有不得於非常國會之一派攫取廣州省政府之權近來中央迭頒命令於廣州官員多所變更其中有在實際上已奉行者亦有不發生效力者目前行使職權之官吏督軍爲陳炳焜省長爲李耀漢廣州鎭守使爲莫榮新兩廣巡閱使爲陸榮廷而段内閣所任命之督軍兼省長爲李耀漢粤省軍務會辦爲汕頭鎭守使莫擎宇廣州鎭守使爲李福林兩廣巡閱使爲龍濟光今第一艦隊已有宣言决不容任休黨派破壞粤省現有之獨立並願竭其力之所至以保全廣州之安寗云 
[湘粤軍事政府消息]  
　　政府方面昨得王金鏡師長自岳州來電略云敵軍已有一團進佔湘陰探聞不日將集合大軍攻岳頃得前方電報謂安武軍約有四千餘人日内可抵岳州疑爲敵軍假託希圖暗襲已准備抵禦惟駐岳防守之兵只有職師一旅及七師一旅兵力過單請迅派得力軍隊一師前來援助及撥飛機兩架以便爲偵探敵情之用云云 
　　　公府方面消息云自湘事失敗後湖北王督軍來電日必數起瀝陳防岳情形昨聞政府致王督軍一電謂聞報湘省敵軍近來聲勢愈張有會師湘陰以全力圖岳之說幸賴執事先事預防派軍扼守以固長江門户藎籌碩畫至深佩慰惟大錯鑄成事機迫逼除派員來鄂收束王范軍隊並會商執事確定編制辦法外現飭張督辦敬堯將所部軍隊暫駐鄂垣聽候調遣共策進行一面並飭海軍部迅即選派軍艦數艘開赴岳州以壯軍威務望尊處迅即挑選勁旅水陸並進以解湘圍而維危局並希將所定軍略隨時電告云云 
　　龍濟光昨有密電到京報告粤事兹聞中央昨致龍氏一電略謂來電所陳各節均悉頃據閩督李厚基電稱陳炳焜親率大軍已抵潮境並有陸續增兵之說該處兵力原薄請速派軍援助等情除飭閩督抽軍赴援並飭馮玉祥率部兼程前進外查閩省與粤毗連兼以海疆重要軍隊向非雄厚若再抽調深虞顧此失彼中央派兵更屬緩不濟急擬請尊處就近速派勁旅尅日前進以資便捷並希將兵力數目開拔日期隨時電告以憑轉復云云 
[岑春煊之恢復舊國會說]  
　　岑春煊近爲調和南北間題主張恢復舊國會致政府書云疊奉電示當經詳覆政爭之起以國會爲樞紐名爲共和而違法解散如舟失舵行無定向於是兵戎疊見海内騷然解糾釋紛必先納諸法軌則舊國會之恢復不容緩矣臨時參議院之違法無足置論有主張召集新國會者舊國會尚未滿期遭非法之解散法律已失其效用新國會將根據何種法律以發生國會所憑依者法律耳以法律爲可憑則舊國會不容解散以法律無足憑則新國會召集奚爲求諸法理說無可通且召集新國會費時累日非期年數月之久不能告成我公依約法繼任總統未經過國會形式祇能用代理名義無國會時期之内閣亦祇可謂爲臨時而不能謂爲合法代理之總統臨時之内閣不完全之現象須經期年數月之久寗爲邦家之光且政本不完則國基不固設有野心者起而乘之天下又從此多事矣若召集舊國會明令一頒旦夕即集名義旣定令德日彰就事實論便利實多疑者謂舊國會分子中多好持極端之法理論不審事實强人執行勢有難於融合者不知議會論法乃各國之通例但使行政方面以誠心公道相昭示無不可疏通之理且智識以閱歷而進舊國會儘多優秀之士經此風潮痛定思痛當有鑒於一鄣孤行之非計如憲法讓步之宣言冷靜態度之表示前事可徵但使各政團誠意協商對於憲法政治各問題求一妥善之解决此後進行當有百利而無一害前托某君備陳召集舊國會之意見硜硜之愚猶是初旨伏望俯納芻蕘毅然定計即頒明令召集舊國會使天下曉然知此舉不出諸衆意之要求而發於我公之英斷中央威信且以日尊黄陂解散之而我公恢復之天下後世令聞將誰歸哉臨頴不盡 
[奉天汲金純升任師長原因]  
　　奉天二十八師師長現已由該師五十六旅旅長汲金純升任已見明令兹聞汲旅長升任之原因據某方面所述當前二十八師師長馮德麟因復辟嫌疑在津被拘解京後該師内部頗多騷動張督軍爲維持該師秩序計曾保薦前五十四旅旅長孫贊堯爲該師師長業經政府明令發表乃二十八師全體反對並以武力要挾張督立請政府收回成命否則即與張督脫離關係宣布獨立張不得已將孫贊堯轉任二十七師師長二十八師由自已直接管轄風潮始息是時該師反抗尚以要挾保釋馮德麟爲口實嗣後幾經衝突張督始終持以鎭靜該師卒無可如何而止今相安無事旣經數月張海鵬汲金純已無覬覦師長之意馮德麟亦已開釋乃忽於此時將二十八師全體屢次以武力要挾而不可得之師長拱手而讓予汲氏此其用意固自有在張馮間以交誼言之固屬不薄即以向日之勢力觀之張統二十七師馮統二十八師勢均力敵殊無軒輕可分自張氏督奉馮勢見絀由此遂互疑忌齟齬屢起迨馮德麟覊身犴狴前遼西十六縣公民曾要求張督保釋二十八師全體又屢次要求釋馮回任張督旣爲多年故誼無辭拒絶遂據情上逹今聞馮氏出獄再申前請求張督力保馮氏回任張亦只得據情上逹則馮氏似可回任然瘙氏賦性褊急且好聽讒言對於張氏每有觖望如前次軍界風潮是也馮果歸任安保不再蹈前轍此實爲張所審思熟慮者因亟將二十八師師長一席讓於汲氏在軍民方面礙於汲氏情面旣不能復申前請在馮氏方面亦不能再行運動回任祇此一舉而諸方面均能顧到奉省軍界或可安然無事云 
[津埠水災聯合會成立]  
　　京畿水災賑濟聯合會天津分所於二十五日下行四鐘函約各機關在河北造幣廠會議廳内開成立大會中外各團體到會者共二十三人代熊督辦主席者爲張岱杉比因省議會議長邊潔清未到候至四點三刻由主席報告邊議長仍未到會適劉渭用以時限已過可以先行開會俟閉會後再向其接洽衆贊成繼則主席報告謂諸君開會係爲京畿水災賑濟聯合會天津分所籌備成立推舉職員以資聯絡即將來放賑之手續亦不致困難此係開會宗旨按照本分所章程第三條幹事長一人副幹事長二人仍須遵北京章程除幹事長外均與外賓合舉之適余桂笙推舉主席張岱杉爲本分所幹事長張君堅辭王上舟王竹林亦主張張岱杉爲幹事長是以由佘君宣布起立表决除張君全體起立主席又報告副幹事長二人由中外各舉一人王竹林主張外賓副幹事長須由到會之外賓推舉是以義國領事德君舉安君（該洋人名號未詳）爲副幹事長魯嗣香推舉邊潔清爲副幹事長主席又報告按照北京章程幹事七人亦係中外合舉外賓三人中國人四人由主席推舉義國德領事官與青年會郝爾滿餘主席俟舉日本救護會主任（因該主任未到會）中國幹事（中國幹事須常川住津者）舉王竹林王君以在京會就席故堅辭之繼舉寗星普再舉杜克臣均堅辭終推舉余桂笙劉俊卿王小舟魯嗣香四君爲幹事舉定後主席又報 
 
 

Page 7

 
 
告本分所應辦事宜請君疏通意見一致進行及將來進行之各手續並宣布於本星期五日再行會議辦法以資詳細報告各會員時至五點半宣布閉會 
[黨人來蕪圖謀之失敗]  
　　蕪湖本月二十五日下秆四時有駐紥江口安武軍第一路第五營兵士十餘人荷鎗配彈在洋街順江樓茶酒館第五號房間捕去衣裳齊楚者七人見者皆未悉何故嗣始悉兩日前有黨人邱車卽（岳良臣）岳鴻恩兩人（皆潁上縣人）由滬來蕪庽佛照樓客棧暗設機關勾煽該營耿哨長占元運動軍隊耿陽爲接洽密報該營長張世賢知其二十五日聯益輪上水尚有同黨來蕪張營長率同耿哨長選帶得力兵士改裝至江口查船所隨派駐該所什長耿義文等候該輪抵岸嚴查見有黨人由耿哨長接引登岸行李行件起存客棧後卽約往順江樓聚飲張營長卽帶隊馳至該處當由耿哨長指認爲首之邱車岳鴻恩並黨夥楊運愷江霞軒即江敬卿祁少臣郝得勝岳鈞九等七人一併捕獲一面派隊至該客棧檢查行李有蒲包所裝鹹香椿内有方式炸彈十個邱車岳鴻恩等帶營後當由張營長詢問據稱係受滬上某黨魁之命來蕪圖謀起事專爲推倒倪嗣冲别無希望侃侃而言毫無畏懼張營長因馬统領尚在蚌埠未回當晚去電請示辦理 
[甬軍獨立後之杭垣消息]  
　　駐甬浙軍第三旅自宣告獨立即開步兵一營潛往襲紹嗣開省隊（三團四團）開拔東渡甬兵即星夜開回（宥日午後八時）中途逃逸兵士百餘名詎次日省中又得警告甬軍仍率别隊渡紹童師長現已奉楊督密令親赴曹江相機鎭懾駐百官警備隊三區統帶常清昨日午後晋省面謁省長報告甬事并稱未發難之前一日甬軍假道尹機關電召赴甬會商冬防竟被軟禁一夜大受脅迫 
　　駐甬第五團長劉柄樞經此次事變張師長嚴電詰責不合率隊渡江自由行動劉已自行電請辭職 
　　楊督派往紹興之混成旅（一二四師臨時合組）昨有報告到省已安抵東關將與甬兵接近 
　　省垣錢業同行昨以甬事發生亟應維持巿面已公同議决凡下路上江等處來電裝運現洋數目稍多者一律暫停出口聞財政廳亦以現洋爲巿面之關鍵分函路局警廳現洋在五百元以上者暫行禁運出境以固金融 
　　自杭州至曹百及曹百至寗波兩段鐵路電話前傳有中斷之說兹向軍站訪查此項電話線並無割斷情事現仍照常通電聞滬杭甬管理局長任傳榜君自據報寗波方面有少數軍隊無照乘車已晉謁楊督軍商榷維持方法並擬由滬往鄞察勘一週俾將實在情形報告交通部查核 
　　楊督軍以寗波風聲不靖錢江航渡爲省垣門户深恐黨徒潛行來省窺探軍情昨特訓令憲兵司令部於即日起派憲兵兩班至江干義渡碼頭盤查來往旅客如有形跡可疑之人立卽拿解來署訊辦母稍疎忽 
[寗波獨立原因之别報]  
　　大陸報二十六日杭州通信云昨晚得消息謂駐紮寗波之兵一支隊已宣布獨立此言之來儼如霹靂今晨集各種消息觀之近日確有政客　車命黨若干相率赴甬在軍隊中散布謡言謂浙督楊善德决欲將全浙之兵一體解散而以其所率之兵代之據所得之消息似情勢頗重蓋爲謡言所動之兵士已往紹興勸該處原有之軍士對於省署宣布獨立然此間當道已極力防範諭令被惑之兵仍回寗波本營預料一兩日内風潮可息日前又由杭州派兵渡江從事防備至革命黨所布之謡記者敢决其毫無根據因楊督並無解散浙兵之意而治軍奉職亦稱明哲也 
[西報之宿遷短訊]  
　　大陸報二十三日宿遷通訊云近數日此間所發生之殘暴行爲實爲不可思議較諸歐洲戰地暴行殆有過之無不及也數日前盜匪一羣攻擊一村但爲村民逐走殺死盜匪一人盗匪後復進攻終獲勝入村除用尋常殘酷手段外並施行慘絶無倫之方法以使鄉人震悸此後莫敢與抗其法乃用棺木一具置已死之盜屍於内並强納擄來之幼女一人同置棺中復活埋擄來之若干少女以殉葬焉世有因迷信事而活埋人者已屬惡極但盜匪今所爲者純爲報復起見殘忍尤其有非語言所可形容盜匪昨攻一小火輪兵士已往搜捕但尚無後聞也 
地方通信 
[松江]  
　　北軍調防雜聞駐橋十四團第一營十五團第一營並十五團機關鎗連砲隊一連調駐嘉與嘉善等處已載前報兹悉此次調駐軍隊尚有十四團機關鎗連及工程兵一連俱於二十六日下午隨同出發均駐嘉興城外現駐松者尚有十五團第二營全部及砲隊輜重各兩連工程三連足敷防守之用司令部徐檢查等已奉派往嘉興照料駐兵房屋松江城廂内外現仍安靜如常晚間軍警巡遲雖較平時加嚴但無驚惶氣象商巿交易亦均照舊至滬杭火車昨因裝運軍隊停止區間車一班車站上曾貼有通告云 
　　　鄉民鬧荒毁學松屬小崑山鄉四十一保二十八圖鄉民誤以圖董彭訪梅於查造荒册之時主張減成呈報以冀收全數租米突於二十六日晚間聚集三百餘人擁至胡家村彭姓家中將彭宅内開設第三國民學校門窗檯桌全數打毁幸經訪梅之子出爲解釋始行散出今彭訪梅已查明爲首八人姓氏呈請縣署緝辦又該鄉四十三保二十三圖及四十一保二十八圖等鄉民五百餘人於二十七日下午同至縣署續報荒歉李知事以報荒期間早經截止當飭一分駐所巡士及本署衛隊攔阻入内無如鄉民自恃人多依舊擁入李知事因令那警佐面请駐軍一棚武裝來署騙逐並將二十三圖鄉民曹秋桃沈蘭舟周連慶周永其等四人由巡士上前拿獲餘始恐逃竄曹等四人業已判令收押候再覆訊核辦 
[無錫]  
　　免徵土布稅釐無錫稅務所梁所長昨接財政廳令云案奉財政部令以近年來洋布之銷場日暢土布之銷場日蹙亟宜設法補救現在各處土布雖已豁免半稅然經過内地釐局仍係稅釐兼收經本部爲推廣土貨起見呈准大總統自明年一月起凡人工織布一律免徵稅釐以三年爲限等因爲此轉令該所長遵照辦理云云 
　　新世界籌賑會閉幕新世界屋頂花園開設順直水災籌賑會有本月六日起開會一星期昨日已爲閉會之期故游覧人士較之前數日尤爲擁擠惟聞游資所得不足萬元除去開支淨除無幾云 
　　火車龍頭損壞昨日（二十六日）上海上午九點四十分開駛之三四等車至下午一句三十三分行抵錫站時龍頭冷水管忽然損壞經司機人修理仍不進水以致發動機亦停後經站長拍電至常州車站開來龍頭一架直至五時始行開駛 
[鎭江]  
　　選舉調查將竣省議會初選舉調查早已着手辦理城廂巿調查完畢後因有人補送名單經董事王蔚卿爲愼重選政起見於日前召集各調查員將所有開送名單交令挨户復查兹已復查完竣造具調查清册呈由初選監督鑒核此外各鄉董亦已陸續將選民册具報不日即可竣事矣 
　　署長考察防地水警第一專署趙署長以太平洲地方爲揚中丹徒兩縣交界之區濱臨大江港汊紛攱帮匪易於出没現交冬令防務尤應嚴密爰於二十七日親乘師船巡視該洲及新洲下游一帶並考察所屬水警防地以便布置 
　　省令保護郵差丹徒縣倪知事昨日通令巿鄉各警察分所長略謂案奉省令郵政爲國家特設機關人民公共利益郵差乃傳遞信函之要人設或中途被刦地方官咎無可辭且何以利交通而安行旅除分行外合行令仰該縣知事轉令所屬對於郵差來往如有盜匪出没地方着即加意保護不得疎忽等因應即一體遵照辦理 
　　營兵搗毁私娼瓜洲二街某私娼家日昨有某營兵士數人乘醉前往狎遊旋以該娼接應不周遂將房間什物搗毁一空該娼户隨至憲兵營報告此卽派隊前往拘捕該兵士等已一哄而散 
[揚州]  
　　統領呈報查防兩淮緝私统領劉苕青於本月五日前往通秦海三屬查察水陸軍務分别佈置刻已事竣於昨日（二十六）返揚本日（二十七）將查防情形備文呈報上峯 
　　學生比賽足球清江浦第六師範學校球隊員前日來揚昨日（二十六）與第五師範學校球隊員在西門外大教場比賽足球最后之勝負計第五師範勝一球 
　　定期開演影戲揚州大舞台經理楊某現在申租借大宗影戲片來揚逐日開演已禀准江都縣署給示保護擇於二十九日開始營業 
[南京]  
　　商會幾兆焚如南京商會上年破焚損失甚鉅上月遷至中正街寶星旅館舊址工竣未久昨晚（二十六）十二時對門某宅突然起火一時火光燭天以致焚燒二小時幸風係西北火未延及商會警廳消防隊極力撲救二時始息祇燒民房三進後而乃係空地亦云險矣 
[嘉興]  
　　爭劃投票區嘉興辦理省議會初選一事前由縣中將投票區域分劃十五區嗣東栅棲鳳兩區人民電省請求將選舉區域重行分劃以符第一届選舉原案齊總監督曾令縣查照前届原卷呈覆當由張知事檢齊原卷前届共分十七投票區域東栅棲鳳兩區確係獨立區域當即呈省核示兹奉齊總監督電覆該縣上届投票區旣係實有十七區並仍照預算案支給十五區經費自可照辦仰將前送圖件更正並開送各區調查員姓名備查云 
　　電留王道尹嘉興耆紳陳枝萬等以錢塘道尹王守恂奉部令免職特於日昨電呈省長請求電部堅留免易生手致多隔膜兹將原電錄下杭州齊省長鑒錢塘道尹王君守恂辦事公正救災恤民正資碩畫忽聞命令更動萬衆惶惑當此南北紛爭全恃賢良維繫人心庶免睽離乞公電部堅留勿易新手以裨時局地方幸甚嘉興神耆陳枝萬金容鏡陶保廉盛沅岳廷彬等叩沁 
雜評一 
[組閣與議和（庸）]  
　　和戰之局勢一日不定則新内閣之組織一日不易實現據京訊謂王士珍不肯實行組閣以當局於和議問題態度未明不願貿然擔任王固如是即所傳田熊諸人亦未心無此心理蓋居今日而言戰無論財政方面無法張羅即軍隊之調遣以地方騷動無常亦時有顧此失彼之慮然輕易言和旣恐啓西南嚴重之要求又懼遭北系軍人之反對此種有過無功之責任苟非笨伯誰願肩此又况素以圓滑稱之老官僚耶 
　　是故欲内閣之急成則和戰之局在勢不能不先行解决以李經義之熱中尚於解散國會以前徘徊觀望不肯上台而况官瘾不如李經羲而况解散國會自官僚視之其難尚不如今日然而未來之内閣旣不肯負解决和戰之責任矣不知　總统又何如 
　　勘誤昨雜評一第七行（一年來未經兵燹之杭甬）句内一字係衍文特此勘正 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[密波獨立之滬濱消息（二）]  
　　兩軍相遇之風聞寗波宣布獨立後即派獨立軍進窺紹興浙督楊善德聞此消息立調軍隊（據聞爲童葆喧所部第一團童爲浙軍）馳往防禦聞兩軍相遇於紹興之東關柯橋等處獨立軍因同係浙軍不欲宣戰當卽退守甬江昨本埠軍界已接楊督軍來電報告前情並謂地方安靖如常請卽通告以安人心云云 
　　旅滬浙人之恐懼紹興旅滬同鄉會寗波旅滬同鄉會浙江旅滬學會三團體前日分電兩方請勿以武力從事電文已錄昨報惟俟至昨午尚未得有覆電而在甬之殷實紳商於昨日來滬者甚夥據云甬地軍隊雖醞釀多日然獨立字様及獨立形式至今仍未披露巿上亦無擾亂事發生惟楊督軍對於戰備亟亟進行大都集於紹興方面若甬軍開拔前往難免即生戰事云云是以該三團體又於昨日午前九時特在北泥城橋堍旅滬學會事務所遍邀旅滬重要人物開會討論以維持地方秩序爲要旨寗紹兩同鄉會會員曁該學會同人均陸續蒞止互相討論僉以團體爲商學界之代表不應干預軍事惟商民深盼地方平安不使蹂躪决定三團體各派一人分赴兩方調解一面再行公電北京同鄉設法維持議定後即擬電稿拍發其所舉代表即推三團體會長擔任一俟允認即可成行聞寗波同鄉會會長適在甬地可以就近磋商其餘兩代表赴甬後亦可暫駐寗紹公司中作爲通信機關直至下午五時各同鄉尚在討論兹將三團體致北京同鄉電稿錄下北京探投汪伯棠先生曁同鄉諸公均鑒秩序危在旦夕一經蹂躪精華盡失同人挽天無術務乞呈請極峯設法維持以挽桑梓浙江旅滬學會紹興同鄉會寗波同鄉鄉張美翊田世澤毛雍祥同叩儉 
　　松江防軍之塡補盧護軍使以駐防松江之陸軍第四師步兵第八旅旅長何豐林業已調兵二營塡防嘉興松江兵力不免單薄故擬在　滬陸軍内抽調兩營於二十九號清晨由火車運送赴松除知照滬杭路局長配置火車十餘輛以備載兵外昨飭派定出發之兩營各官佐士兵夫役人等速備行裝以便開差 
　　甬埠商界之告慰昨日滬埠各商家接到甬江函電均謂該處並無舉動地方亦甚安靜惟曹娥一帶曾有獨立軍數百人發現旋即散去目下商業照常巿上之貼現較數日前漲洋五六元云 
　　甬江來客之陳述昨有自寗波來滬之人述及此次寗波獨立先由黨人王文慶運動軍隊布置兵備煞費苦心惟現尚未見戰事當寗波未獨立之前時有特别戒嚴命令日間商界照常營業晚間則阻止行人早呈一種驚惶之象銀巿本甚枯涸經此變故滙水更漲商民殊覺窘迫云 
　　洋滙貼水之奇昻寗波失序現雖未見率亂而商界則恐慌已甚洋滙每百元須二十五元貼水（昨盤二十元）情勢之急亦已不言可喻矣 
　　杭嘉紳富之膽小自寗波獨立後杭州嘉興等處殷實紳富即紛紛來滬滬杭火車幾無容足之地本埠旅社棧房又得一宗意外之好生意據云杭城戲園等九時後即不許開鑼營業城門於入晚後斷絶交通云 
　　戒嚴區域之軍威松滬護軍使盧永祥因寗波軍隊宣布獨立人心恐慌滬浙聯界恐有黨人乘機發動爲之響應特飭所轄軍警一體嚴爲戒備並以高昌廟龍華鎭等處爲製造軍械重地特加派衛隊各二連協同原有駐軍日夜防守滬杭車站及東西兩栅門外亦各加派步兵一連憲兵二排輪流巡防上海兵工廠各栅門添派機關槍隊步隊衛隊各一連輪班駐守龍華至斜橋一帶加派步隊馬隊盡夜梭巡以期有備無患 
　　淞滬警察之巡查淞滬警察廳長徐國樑自前日在護軍合署會議防務後卽於是日午間將所轄各區署隊長官傳集廳署面諭各就轄境嚴密防備並以寗波來滬不外水陸兩路故對於滬杭寧紹之輪埠車站更爲注意當飭偵緝隊隊長翟世清督同隊士十二名前往滬杭車站又派四名駐守南巿十六舖寗結碼頭嚴查來滬旅客以防間諜往來南巿地方則飭第一區董警正在繁盛街巿加派崗位十六舖裏外橋堍毗連法界加派警備隊一排協同防守此外各要道除一律添派雙崗外并派偵緝隊士一名帮同梭巡至南巿浦江水面責成水巡隊長潘恒言遴派小輪二隻舢板二隻汽油船一隻澈夜巡查 
　　地方警察之防護上海縣沈知事前日至護軍使署參預軍事會議後即於是日下午令飭縣警察事務所警佐主任王敬常轉諭本所各長警並偵探人等無論落班與否一槪不准遠離一面通飭四鄉各區長警各按區域持械實彈嚴加防護 
　　紗花市面之影響邇日本埠棉紗曁花衣巿面因甬江獨立頗受影響價已稍跌惟昨日甬埠各機關及商會均有來電證實地方秩序照常並無他故是以花紗銷場稍好價亦侯復北巿怡豐等廠之火機太倉等花衣上下午由日商日信茂木安部等行購進一萬餘擔惟南巿本花仍甚呆滯據云因身份太濕之故 
　　甬商鉅子之離滬甬商虞協卿因有要事須與政府接洽業於日前乘輪北上聞預訂二星期返滬此次寗波事變後卽由知友電告催促事竣速返云 
[援閩軍隊領取皮件]  
　　駐紥廊房之混成第十六旅馮旅長奉充援閩急須出發惟查需用皮件如背鎗帶剌刀袋鎗彈盒九龍袋水瓶帶以及機關鎗上各項零件現尚未齊故飭劉副官責持部令於前日蒞滬至兵工廠請領該廠當卽配齊裝大小木箱七十五件於昨日上午裝由南站火車拖至新龍華轉入滬密軌道拖帶赴寗渡江運回廊房以濟軍用 
[敵船歸入海軍後之差遣]  
　　德商西江輪船自經我國收管以後業已修竣改名清安奉令撥歸海軍作爲兵駁兹因閩省防務緊急需艦守議將來運送各軍艦需用物件須有兵駁承值故昨由海軍部電令清安船長迅速裝足煤斤并將航海所需之各種器具妥備齊全聽候調遣刻該船長已遵命預備矣 
[日本實業視察團抵滬日期]  
　　日本實業視察團將次由京南下已紀昨報兹悉其旅行日程已送由駐京日使館轉咨農商部咨由省長令行交涉署俟該視察員到境時妥爲保護等因聞是項旅行日程排列到逹日期在上海則爲十二月一日云 
[新交涉員來滬有期]  
　　新任駐滬交涉員曾宗鑑（字鎔甫）已於昨日（二十八號）午刻由津浦車抵寗謁見軍省兩長當奉面諭以現值時事多艱公務甚繁着即速赴新任故曾氏昨即電滬定於三十號由滬寗火車來滬履新薩交涉員得此消息當即飭科趕辦移交並於昨日先將眷屬遷出公署聞薩氏語人此後將息影家園無心政治云 
[運送飛機發動機遺失護照]  
　　滬寗滬杭甬路局奉交通部令開准陸軍部函稱參謀本部由美國運飛機發動機一箱曾由本部於本年八月二十日發給械字四四號護照一紙當交由承運之馬克洋行收執該護照現經遺失請轉令各路嗣後此項護照如再發現即作無效並請扣留送部等因令亟令仰該局轉飭各路站一體遵照此令現路局已通飭各站留意偵察矣 
[頒布戰時輸入俄境之貨名]  
　　滬寗路局奉交通部令開准外交部咨開前准俄使函俄政府規定戰時輸入俄境貨物章程業經譯送貴部在案兹又准俄使將允准商人運入俄境貨物名目譯就法文備函補送前來相應將該項清單咨送查照等因合亟抄發來咨並華洋文章程及物品單仰卽查照除分令外此令 
　　照錄外交部咨（其一）外交部爲咨行事本月十一日准俄使函開兹將本國臨時政府所定戰時輸入俄境之貨物以及郵寄包裏之法文章程一份函送貴部查照並應聲明此項章程譯送貴部查照轉飭遵照可也此咨（其二）外交部爲咨行事前准俄使函送俄政府規定戰時輸入俄境貨物章程業經譯送貴部在案兹又准該使將允准商人運入俄境貨物名目譯就法文備函補送前來相應將該項譯文譯漢並照錄原送法文咨送貴部查照轉飭遵照此咨 
[安正鐵路改組之進行]  
　　安徽安正鐵路由皖北商會發起倡自前清末葉至民國二年會同安慶商會合組成立名曰商辦安正鐵路有限公司其路線自安慶東城起至正陽關止直長五百六十餘里比因癸丑政變該路遂即中止後經皖北商會代表李華軒君入都借旅京皖紳籌商公議延長一百八十里改名安潁鐵路其路線呈請交通部批准在案現聞李君與皖紳協議主持此路仍歸商辦擬照民業鐵路章程辦理該路决算告成總計銀幣一千萬元按民業辦法應先籌集股本二百萬元交部呈騐李君近已聯合京滬皖紳商並滬上錢莊山西票號合集股本二百萬元以上並由皖北商會開會討論仍推李君代表入都辦理想此路開辦之期當不遠也 
[黄芽菜包鴉片]  
　　二十六日下午及二十七日上午有日本　丸並招商局新銘兩輪船先後自大連天津來滬俱帶有黄芽菜多擔由本埠某行完報進口稅業經海關西員驗訖將貨起岸雇工挑送詎有一挑夫貪小私取一顆而行菜心内忽有似以紅土製就之大土一枚落出適被西員瞥見重復將菜逐顆檢視共查出此種烟土五十枚輕重大小不等當即禀知威稅務司諭將菜土一併扣留俟向承報進口之行根究核辦又聞　丸進口時有一華人附搭來滬業已雇划渡江爲水巡何阿春見其形色慌張上前阻止在其身畔搜獲紅土三兩帶回海關報告威稅務司飭解檢察廳訊辦土存海關銷燬 
[工巡捐局實行劃分之緩期]  
　　南巿閘北兩處工巡捐局决定劃分改組經江蘇齊省長委任黄慶瀾曹有成爲滬南滬北工巡捐局局長訂於十二月一日接差等情已紀昨報兹悉齊省長因該兩局劃分改組手續頗繁一時不能辦竣故又令知代理南巿工巡捐局長杜梅叔再行續代一月以便籌備兩局劃分事宜故黄曹兩局長均已改訂七年一月一日接差視事 
[孫强夫被拘再誌]  
　　孫强夫在滬逮捕已略紀昨報兹得另一訪函較昨爲詳據云派駐老閘捕房專查特别事件之中西包探前日據線人密報謂有住居法租界白爾路四百四十二號門牌之奉天人蔣介石卽孫强夫之化名又名尹孫武係民黨巨子曾於西曆一千九百十年十月間在公共租界福州路南平安里暗殺巨商金琴蓀又於一千九百十五年十一月十號糾黨在外大橋堍暗殺前上海鎭守使鄭汝成等語因即協同法捕房中西探捕將蔣拿獲提回拘押昨經捕頭向之盤詰據稱實非孫强夫向來讀書並無爲非情事諭飭留候查明虚實再行解請公共公廨訊奪 
[鎗决儲藏危險物品之黨人]  
　　松滬護軍使署稽查員前在本城廣福寺前土地祠後破舊平房内破獲黨人機關一所並搜獲炸彈十四枚炸藥十六包解經軍法課訊據劉鏡秋（即劉鏡清）供認意圖乘問起事不諱除將炸彈炸藥抛棄浦江外禀經盧護軍使電奉軍民兩長核准日前已將劉鏡秋一名由營倉提出押赴龍華大操場執行槍决矣 
[法新租界盜案續誌]  
　　法新租界羊尾橋某皮坊被盜搶刧已誌前報兹悉被搶者實係平濟利路小弄内十三四號兩石庫門作頭陳永祿家是晚七點一刻時突來盜匪七人推門而進將大門閂住袖出手鎗一支嚇禁聲張搶去金戒二只金壓髮一支現洋三十三元携贓而逸事主報捕後即由探目沈德福偕同包探陸海林前往察勘一周據情禀復捕頭立傳通班探捕面諭查拿各匪務獲懲治 
[抄送駐滬各領事名單]  
　　浙江林交涉員日前函致上海交涉署謂駐滬各總領事曁正副領事官敝署舊存名單間有調動恐多不符請查開各領館人員華洋文銜名以便接洽等因聞薩交涉員已將駐滬各領館人員華洋文銜各譯印兩分於昨日函送浙交涉署備查 
[檢廳長祖餞同僚]  
　　地方檢察廳長林仲立日前因公赴蘇謁見高等審檢廳長面陳一切事畢後於昨日午前返滬得悉審判廳長袁麟伯將於一號交卸乃於昨日（二十八號）上午十二時在本廳設筵餞别與宴者爲上海縣沈知事淞滬徐警廳長盧護軍使王道尹曁南北兩商會正副會長觥壽交錯盡歡而散 
[工商左究會對於修改稅則之熱忱]  
　　我國海關稅則輕重失當致工商各業身受痛苦國際貿易多生障碍政府有鑒及此已與有約各國協議修改特派專員來滬與海關洋員協商辦理前經中華工商研究會致函各機關徵求意見集思廣益以便彚列議案轉商中央政府特派專員備具參考之資料詳情已紀前報兹聞該會自發出通函後各機關將各業報關情形及稅則輕重之異點詳細答覆者現尚寥寥聞擬再行通函徵求意見云 
[縣警察所會商防務]  
　　上海縣地方警察所營佐領袖王敬常以現届冬令本邑四鄉各區地方遼闊恐有匪盜乘機竊發擾害閭閻昨特邀集所屬六區分所警佐到縣會商冬防辦法以便互相聯絡以保安寗 
[淞滬警察今日遊行]  
　　淞滬警察廳長徐國榤日前傳諭所屬游巡隊保安隊騎巡隊軍樂隊及各區所派出長警定於陽曆十一月二十九號（即今日）上午到廳齊集會同出發城廂内外各要道游巡一周以壯觀瞻已紀前報昨日各區所警正佐又接徐廳長命令謂是日各區所應派落班長警每處撥派巡警二十五名巡長二名由各該警正佐會同巡官等督率來廳伺候定於午前八時會齊各隊警士一同出發等因各該警正佐等已遵照辦理矣 
[新審廳長在蘇小住]  
　　司法部新委陸守經署理上海地方審判廳長定於陽曆十二月一號（陰曆十七日）來滬履新已紀前報昨日地審廳辦公員役得悉陸新廳長已抵蘇州謁見高等審檢兩廳長尚須小作勾留因此該廳辦公人等先行赴蘇迎迓 
[警所不理民事]  
　　前日有錢全新扭成衣匠錢根生至閘北六區一分所控稱根生迭次向伊賒去土布二百五十疋計價洋一百十元圖賴不還等情由該分所轉解司法科經段科員質訊之下被告堅不承認段君以案關民事且無證據斥退不理 
[巡官破獲烟窟]  
　　鎭江人洪蓮青賃居南巿王家宅家中設有煙具供人私吸被该管一區一分駐所訪悉前晚由楊发官督率巡長董祥順曹玉奎司傳珂及通班警察等密往搜查適有醫生龔旺道小販顧阿毛切麫店夥張阿金及做魚鈎之張大發等多人在彼吸煙當場拘住搜獲烟鎗一支烟燈五盞烟膏五盒洋鐵空盒二百餘只戥子烟扦烟鍋等物連同洪蓮青併解該所訊據洪供私賣洋烟屬實飭將一干人證併送警廳司法科請究 
[約翰大學演劇助賑]  
　　梵皇渡聖約翰大學爲京奉水災設立籌賑處專辦募捐事宜惟學生囊槖不豐節食省衣所得無多爰發起演劇所入劵資盡充賑欵聞其内容甚爲豐富正劇二齣一爲西語純係歌劇一爲中語係愛情悲劇佐以長片影戲及該校西國絲竹音樂團及歌唱團之新聲五花八門俱有精采劇場借靜安寺路夏令配克於十二月八號十午一時開演至時想必有一番熱閙也 
[浦東籌建裕民石橋]  
　　浦東陳行鄉經董秦錫祺昨呈上海縣沈知事文云呈爲改建裕民石橋懇請委住總董以便籌辦事查題橋鎭跨塘大木橋載在邑志自前清光緒十四年三月三日前邑令霍邱裴公躬祭先靈祐祠輿馬經過橋將傾覆並飭得七圖民懦力薄特倡捐廉俸百緡諭董募資重建至十五年秋間工竣士人感之形諸歌詠迨今不及三十載又垂圯焉前年夏間經董邀集紳董公議一致贊同募金易石爲一營永逸之計旋以歲歉中止遷延二年益覺岌岌可危今幸秋收中稔羣思繼續進行即於該鎭設立籌備事務所召匠估工約需銀四千餘元惟辦事之人必須富有經驗庶幾工固費省十月十九日開會集議公推前辦陳家行度民石橋之前鄉董胡紳祖德總理其事最屬相宜經董伏查胡紳勤樸耐勞熱心公益經辦工程慈善事業成蹟最多委任斯職他日效果左劵可操擬懇縣長垂念地方要工俯准委任胡紳祖德爲籌備裕民石橋事務所總董以一事權而便籌辦再經董更有請者本鄉地小民貧工程又巨不得不四出募捐倘蒙縣長加惠慨分鶴俸爲商民倡導則樹之風聲四方興起尤易集事會見上賴福星庇蔭告厥成功則士民紀念賢長官之恩德豈特超越霍邱永與金石同壽矣爲此備由具呈並附捐册一本仰祈賜鑒施行實深感戴 
[吞没鈔票之追究]  
　　季福生馮林泉余德桂胡其壽等控被南京路萬利豐股票公司取去北京交通銀行鈔票洋四萬元逃逸吞没等情昨由捕房將萬利豐内之陳振鏞拘解公共公廨請究先由中西包探上堂譯訴案情並稱尚有主要之某某等在逃請爲展期開審經關讞員商之英桌副領事判陳押候兩禮拜補提人證再訊一面先將萬利豐股票公司房屋發封候核 
[閘北火警]  
　　閘北滿洲路永興里二千六百十號張久運家前晚七時許因炊飯起火延燒二千六百十一十二號等樓房三幢經各段救　火到場救熄事後由四區一分所崗警戕張傳案轉解司法科聽候訊辦 
[火頭仍未緝獲]  
　　九畝地陸稿薦内莊失火延燒金康烟紙店留影軒照相館等樓面當時由二區一分駐所派警拘拿起火之人逃逸無蹤諭候緝 
 
 

Page 11

 
 
究在案兹經被累各家查悉陸稿薦曾保火險此次係與栗子攤串通　火圖賠爰特聯名禀控警察廳論仍嚴緝該店主到案訊辦承保火險之行家亦派人到廳聲請澈究昨晨被累之家又悉該肉莊主匿居硒城虹橋附近某肉店内密報偵探馳往拘拿詎已知風逸去仍未拘獲 
[索賭債在途互毆]  
　　向居小東門外之沈福昌昨日午後在本城東街地方與龔妙生相遇因向索賭錢起釁互相凶毆沈福昌雙目被毆受傷當由崗警將兩造拘送一區二分駐所轉送地方檢察廳訊辦 
[勒閉茶館之不服]  
　　浦東塘橋鎭淞滬警察三區三分駐所警佐王清河前日率警巡還行經張嚴生所開茶館門首入内查賭抄出麻雀牌一副當以該茶館家藏賭具難保無私賭情事除將麻雀牌帶署銷燬外復派長警前往該茶館勒令歇業時該店夥等均已畏懼避匿該警勒令茶客計林海帮同閉門計不允從該警遂將計扭住痛毆當經衆人解勸始釋事後該茶館主以並非賭博而遭勒閉心不甘服於昨日具禀徐警廳長懇請派員查辦而鄉民計林海等亦以無故被毆投廳控訴未識如保解决 
[賭徒祈夢被拘]  
　　楊樹浦三新紗廠工匠甬人王久生孔大富鳳林等三人素嗜花會賭博又狃於迷信前晚偕往浦東洋涇鎭南首社莊廟内祈神護佑焚香祝拜畢卽睡臥廟中冀得神夢詎睡至夜半被三區二分駐所巡邏警入内查見以以等棲身廟中恐有别情當將王等一併拘所經王警佐詰明前情着覔該紗廠蓋章函保方准開釋 
[被告遲遲我行]  
　　住居北河南路八十三號門牌之張子惠控紹興人陳阿炳串黨竊取值洋二千元之古畫六十九軸由捕將陳拘解公共公廨諭交三百元人洋並保候移提人證再訊在案昨晨由廨復訊原告投案守候多時被告始行到堂中西官以陳與所定時刻已遲兩小時實屬藐視公堂判罰洋三元充公候展期兩禮拜再行研訊 
[碼頭工人竊煤之結果]  
　　碼頭工人陳小揚謝光壽在虹口港内煤船上竊取烟煤八百七十磅消贓於婦人胡梁氏被美捕房包探王四福查獲解送公共公廨訊判胡梁氏交一百元人洋並保陳謝兩人押候訊究在案昨晨復訊先由中西包探上堂訴明前情請究訊之陳謝兩人認竊不諱中西官以陳係過犯判押西牢年半謝押九月梁氏交三百元人洋並保如二年内再犯刑事提案嚴究 
[流氓攫取銅罐]  
　　流氓王阿大前晚在東鴨綠路攫取女子吳阿寶所携之銅罐圖逃經女母吳金氏嗚捕追獲當將人贓帶入捕房昨解公共公廨經中西官訊實以王係過犯判押西半牢半年期滿逐出租界 
[押犯挖牆圖逃]  
　　美租界哈爾濱路捕房押犯揚州人張阿三與通州人何阿金於昨晨將牆垣挖成一洞希圖脫逃被管獄華印各捕查見報告捕頭立飭西探將張何兩犯帶入寫字問詢問一過諭飭押候解送公堂請辦 
[偵探緝獲贓賊]  
　　積竊許毛毛陳玉龍等專竊駁船上花衣銷贓於住居潭子灣之談國寶前日被閘北水巡隊偵探沈友根將許陳二竊緝獲同至談處起出贓花十包連談及其夥曾四一併拘入隊内盤問一過禀報解隊員核奪 
[木作場内之打架]  
　　車磚工人陳德劉福卿在宜昌路某木作揚内與水木工人施呵毛口角起釁遽持鐵扒將施之頭顱鞶傷流血不止當被鳴捕拘押捕房昨解公共公廨經中西官訊明判陳劉各罰洋五元充公内提三元給原告爲醫費如無力繳洋各改押七天以儆 
[追獲搶帽匪徒]  
　　張阿二前日至湖北路一百四十二號門牌西帽店内攫取呢帽十五頂圖逃被該店内之王阿六鳴捕帮同追獲人贓昨解公共公廨經中西官訊實判張押西牢二年期滿逐出租界 
[續獲騙子同黨]  
　　無錫人孫阿三前在虹口百老滙路一千二百九十六號門牌西人所開之食物店内冒騙值洋三十元之貨物案發被捕解經公共公廨訊押在案昨由包探周耀庭續獲孫之同黨吳學林一名拘入虹口捕房捕頭諭飭押候解送公廨併侒 
[飯店主被毆受傷]  
　　流氓徐新寶昨在西華德路一千三百零九號門牌施克家所開之小飯店内果腹因論菜價互起衝突徐將施兇毆受傷經施妻李氏唤到巡街捕將徐拘入捕房禀請捕頭核辦 
[貼還房客遷費]  
　　朱妙珍前至法公堂控稱前向陳綢記租賃房屋居住近因該屋年久失修將次坍下屢次催陳修理一味延約頗覺危險故此投案請着趕速修理判陳捐領執照迅即修竣嗣朱文投訴謂陳抗違堂諭仍未興修中西官以陳不應違背堂諭逾限二次判罰洋二十五元着速修理如違未便昨日届限重復傳訊陳供照會已向工部局領出惟此房屋必須着朱遷開方可動工中西官判陳貼償遷費洋三十元限朱於十四天内遷移 
[再誌寓客與棧主交涉]  
　　天津人宋賢前至法公堂控稱民人於八月間來申寓居法租界慶隆客棧曾將所帶銀洋二十六元交存該棧主張丹山處日前民人因欲回籍向索存洋詎張一味圖賴請求追繳等情張由店夥李生春代爲到案聲稱宋並未將洋交存棧中判候傳到張丹山再核在案昨又傳訊張丹山供宋來棧住宿時未帶一物且虧欠房飯錢若干有帳可查若果有洋交存棧中豈有乏洋交付房飯之理求察中西官以原告所控證據不足遂判將案註銷 
[房客潛行逃逸]  
　　某客棧主沙錦記前至法公堂控稱曾有素識之任阿二來棧轉租前樓房間居住除虧欠房租外尚被竊去帳子棉被等物值價洋一百餘元私自逃逸現由商人偵悉任逃匿英界地方查其棄下什物所值無幾請求核示中西官判將生財什物拍賣作抵餘欠候被告出面准予扭案訊追 
[竊賊摸取銀表]  
　　韓國珍至法公堂控稱商人日前行經法租界某處被竊賊張洋生乘隙摸去銀表一只當被商人察破鳴捕拘入捕房今解案下請爲訊究詰之張供認措表不諱中西官判押一月以儆 
[先施公司更夫行竊]  
　　粤人戴祥在南京路先施公司二層樓上爲更夫陸續竊取該公司内值洋四百元之絨衫絲襪等物寄匿北雲南路三十二號門牌雉妓王小寶處經該公司經理王煥南察悉報捕將戴拘押昨解公共公廨經中西官訊實判戴押西牢年半贓交原告領回 
[竊取電燈泡]  
　　昨日午後有一年約二十餘歲之人身着棉袍自稱姓張在内地電燈公司爲夥至凝河路公欵公產處以修理電燈爲由貿然入内司閽者不以爲疑詎張入内後即將各處所裝燈泡竊取而逸旋被處員察破追獲抄出原贓鳴警押送一區三分駐所訊辦 
[成衣匠途遇逃妻]  
　　常熟成衣匠薛小弟之妻殷氏日前因與夫反目潛來上海借住閘北五區一分所境内陳姓老嫗處旋被該嫗串同蟻棍徐書林賣於南翔鄉人李阿純爲繼室李前妻生有一子名悅正因患外症前日由殷氏偕來上海就醫適薛追蹤來滬在途遇見訽悉情由投報警區派警往提陳老嫗未獲僅將徐書林拘至警署轉解司法科押候究辦 
[强迫賣姦之陳訴]  
　　蘇州婦人孫包氏延代表律師在公共公廨刑事科呈控鴇婦朱阿彩於本年六月十三號將伊十五歲女兒秀英强迫賣姦違犯民國二百八十八條刑律請爲究辦等情業經派探將未鴇傳至公堂判令交保候訊在案前日午後由捕傳集兩造人證經兪奠孫襄讞會同美柯副領事升坐刑庭研訊先由原告代表律師上堂譯明案情並詰據原告孫包氏訴稱我於前年由我姊池包氏與阿毛娘爲中將現年十五歲之女兒秀英得洋二百元立據抵押於被告朱阿彩處學習唱戲以七年爲期詎今年四月二十四日被告朱阿彩得有計姓狎客之重金設計將女兒秀英與計姓狎客同乘汽車至泥城橋附近某公司門首下車將女强迫上樓至一房間内卽將室門鎖閉女兒狂喊無人答應致被該押客用强污辱後秀英回來哭訴婦人當向朱鴇理論反欲行兇是以控究繼據見證曹二寶投稱阿毛娘係我妻子現在鄉下原告於前年將女秀英押於被告處學唱戲曲確由我妻妻池包氏等爲中今年四月間因被告朱阿彩將秀央私令狎客用强污辱原告得知後卽偕池包氏與我同往被告處理論無效互相口角原告當將秀英領回等語又由池包氏投案所供情形與原告及曹二賣之供詞大略相同後由被告代表朱斯芾律師向原告及兩見證將所供各節逐一駁詰復向堂上聲稱見證曹二賣等之供詞前後矛盾應請堂上注意中西官判被告朱阿彩仍交原保候再復訊核奪 
[消釋誘拐女子之嫌疑]  
　　新閘重慶路四百二十一號門牌婦人王祝氏指控女子戴巧珍誘拐伊家二十歲女兒根弟至奉天販賣業經該處婦孺救濟分會設法將女送滬知照捕房將女與戴巧珍一　拘解公共公廨訊知被告先將原告之女寄匿漢口路新平江旅館内遂傳同該旅館經理江林發司賬葉阿祥一併解案經中西官諭與戴巧珍分别交保候核在案咋晨復訊先由原告王祝氏上堂訴明伊女被拐情形請究訊之戴巧珍延律師到堂代辯否認誘拐並求省釋又據江葉兩人投訴被告並未與原告之女來棧借宿即經兪襄讞商之英白副領事以原告所控證據尚欠充分判令將案註銷被告與見證一併開釋 
[携妻同行之被詐]  
　　江北人邱高近挈其妻戴氏由原籍乘輪來滬並約妻兄戴金榜隨後來申至南碼頭安樂里探望親戚意欲覔屋居住詎被同鄉人向爲車夫之劉尚金並在鷄毛棧爲小工之邊雲全指爲拐帶串同天津人沈德祥向邱訛詐洋四十元邱將衣服質洋數元應付劉等尚不滿意因之口角由崗警查知將一干人拘至一分駐所經張警佐詰據邱供戴氏係是髮妻此次來申探親因人地生疏被劉沈等誣指拐販糾合多人向民敲詐等語詰之劉等言語支吾張警佐以案關刑事飭解警廳司法科訊辦 
[聲明兩女來歷]  
　　愛多亞路一百七十六號門牌花烟間龜奴董福祥價買十四歲常州女子小丫頭迫令爲娼並容留八歲幼女楊阿媛當被捕房查悉派探將兩女拘解公共公廨論留濟良所候核在案昨由捕房將董拘解公廨訊據供稱在江西路二百四十五號門牌德成公報關行爲茶房花烟間係其妻子所開小丫頭係向白克路某雉妓院出價買來祇有兩天楊阿媛係友人寄養並非買來求察中西官判董還押兩女仍留濟良所候補提人證到案再核 
[工巡捐局批示照錄]  
　　工巡捐局杜局長據蒲肇河捐商人馬錦元呈請查禁日暉港傾棄垃圾等情昨發批示云據禀已悉仰候函致淞滬警察廳法公董局隨時嚴禁可也 
來函 
[上海煙酒公賣局來函]  
　　逕啓者本月二十六日貴報本埠新聞樣内菸酒業常會記事一格載有旱烟業代表邱思銑君報告現在公賣分局忽又發生一種小印照每烟葉一百斤祇准領取兩張不敷分貼至受苛罰云云查敝局應用各項印照均由省局頒發分局並無别種印照在外行用除向烟葉分棧澈究外特請貴報登入來函欄更正並釋羣疑是所切盼上海烟酒公賣局啓十一月二十八日 
雜評二 
[旅滬浙省三團體（步陶）]  
　　甬事尚無續報余昨所過慮之戰事意者其有倖免之希望乎今旅滬浙省三團體又爲此事迫切開會再三討論其惟一目的仍在多方調解兩方而能鑒此衷曲或者浙省秩序尚有可以維持之餘地夫杭垣所派出者爲童軍固與甬娥間之軍隊同屬於固有之浙軍倘能一念及煑豆燃萁之非計則無論此後進行如何目前一刹那間殆可不至遽行危及地方之秩序易言之是即三團體代表從事調解之一大好機會矣且京中同鄉若在此時能爲同一之行動以間接爲此事之和緩未必不有幾分效果凡此皆我商人於無可如何中姑作此萬一幾希之想以聊表其不忍桑梓蹂躪之情懷也雖然吾人試觀今日南北之爭不且日言調和而日從於爭戰乎今三團體所希望之杭甬兩方者其調解之前途不知將以何者爲條件而結果又復何如也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[討鼠檄] [  大同]  
　　滅虜將軍苗武謹以大義檄告天下曰威靈弗振適以開擁竊之端捕治不嚴豈足寒阿　之膽乃者司　失職鼠董横行窺竊倉箱暗通聲氣據人宫室毁我冠裳旣見笑於李斯之門復被劾於張湯之手如此小醜久嫉人羣而猶自恃五技堅持兩端處黑暗之中躍躍兮欲試動睚眦之忿喞喞而不休倚唇齒爲性命憑播弄作生涯（說文鼠之點者好自播弄）腹雖足以肷河量其太小尾並慚於續狗身無片長頭嘴兩尖終屬鑽菱之技（楚諺鼠鑽菱角越鑽越尖）眼光一寸（楚諺鼠眼一寸光）偏逞顧盼之雄鄙哉鼠也乃技雖劣於黔驢幻竟同乎蒼狗忽焉跳梁作耗致驚魂夢安寗忽焉假面登場徒供戲人指使利齒滿口有隙即便鑽營毒氣包身無病亦能傳疫憶鬧京城之日（戲劇有五鼠閙東京）久已無法無天縱聯蝙蝠之盟畢究不禽不獸（笑林）毛頴何罪切齒而斷其頭楮生無辜磨牙而傷其體異哉鼠之殘也近復頑冥如故險毒逾恒蠧蝕肥躬豺狼成性無須飛輓有物便爾餱糧不别庭幃到處任伊蹂躪結羣引類紛張無異一窩蜂洞壁穿墉狡猾甚於三窟兎憑穴决鬭知否樑棟將傾乘勢掠奪甚矣貪殘無忌依人門户爲生任意縱横自恣忍哉鼠之貪而昏也嗟嗟醜類小小么麽腐臭薰天腥風匝地數到披狂罪狀擢髮難窮迹其齷齪行爲裂膚莫報猥以體好生之德姑予優容豈知逞侵噬之謀更形猖獗本將軍職司除暴志在寗人密布網羅氣吞城社卻鼠刀霍霍磨光逐鼠丸紛紛飛雨莫謂大武不殺爾可竄匿遐荒須知忌器亦投我則誓清妖孽寢皮喋血吾黨早有决心藩穴薰巢爾輩難逃厄運無分種類不妨聚族殲旃共竭爪牙勿任抱頭跳脫檄文一到各自三思勿再害人其速斂迹（一） 
家庭常識 
[花生鑤] [  張嘉穗]  
　　花生爲香脆之物年老之苦於口齒脫落不能咀嚼可向木器店中定做鑤子一個鑤碎食之香美較整食尤烈鑤之做法如下高三寸許長六寸闊一寸許統共三層第一層中鑿穿一寸許大之方孔配以木塊活塞可以啓合中層安鐵鑤鑤口向所鑿方孔與第一層作推槽筍可使來回推動下層即一長盒與第二層作套筍投合卽成置花生仁於上層方孔中將木塊塞於花生仁上以手捺木塊横鑤之花生即成絲屑紛紛墮落下層盒内（按家庭常識初集載杭州紅木小件舖中有一種花生鑤出售鑤之做法卽與此同但下層可不用裝以四脚便得）（不受酬） 
詩囊 
[松雲寮試茶賦謝主人神田兵右衛門二首] [  南湖]  
　　　　北山蘿月愧移文石鼎分題此策勳老去君謨猶好事（主人年七十有七）松花閑煑一溪雲 
　　主人愛客笑相迎桑海飄蓬間去程直上三山看紅葉清風兩腋覺身輕（時余將往日光看紅葉） 
　　南湖先生同春野女史綠子書記挈小湖世兄飲於菱屋酒樓 
[卽席口占一首] [  鄭祝三]  
　　待到重陽就菊來舊醅還是對君開嬌兒似解承歡笑偎貼壞身遞酒杯 
[懷南湖] [  塵球]  
　　大荒散髮解千愁畫舫重逢顧虎頭萍梗生涯如客燕浮游身世等輕鷗蓬山遠陟神逾壯錦字遥傳疾已瘳王粲登樓休感慨南屏仍舊此清幽 
集益錄 
[答第五十六問] [  孤舟] 　 
　　左贓爲用鉛室造法造硫酸之器具布置式一爲鉛室室中盛水數寸二爲小門爲入水放氣所用三爲有活塞之管四爲支鉛室之架五六均爲燒瓶一盛水一盛炎硝及瀛硫酸七爲鐵製漏斗八九均爲炭火爐十爲燒硫黄或硫化鐵之爐十一十二十三均爲爐之下口十四十五均爲曲管十六十七十八均爲氣置入室處此處或作三管興曲管及鐵漏斗相連或直接將曲管及鐵漏斗揷入可以隨意（三　之非列法亦可以隨意）　　用鉛室造法製硫酸雖頗妥善然苟不小心從事亦難免生危險兹將必須注意之諸項詳述如下 
（一）無水亞硫酸有一種剌激性之臭吸之發嚏而傷肺故鐵漏斗罩於燒硫爐上須無氣可洩出之孔縫燒硫爐宜大燒硫時須極注意愼忽吸入 
（二）硫黄或硫化鐵須漸漸添入且不可多添否則室内無水亞硫過多其一部分不成硫酸積至室爲充滿室外諸氣不能再入室燒瓶中水氣及硝酸氣必衝去瓶塞或漲裂瓶體燒硫爐中發出之無水亞硫酸亦必逆出 
（三）硝酸氣須時有入室不可間斷如燒瓶中氣已發盡即須換去 
（四）盛水之燒瓶如其水將乾亦須即換去否則瓶裂 
（五）閱時旣主久須盡熄爐中火開鉛室小門放盡室中淡氣及别種氣體然後閉門再燒 
（六）放氣數次之後須開鉛室活塞放出硫酸少許用玻璃器或磁器受之試其比重如其比重爲一．五至一．五五須即將室中硫酸盡行放出以磁器或玻璃器受之或直接放入白金鍋煎之再注清水入室『附誌』燒瓶中炎硝與濃硫酸之配合爲炎硝二分濃硫酸一分前日誤書等分特此改正二物等分非不可用所得硝酸氣少也 
長篇小說 
[社會小說貪嗔小史] [  常覺小蝶天虚我生合譯]  
第三十三章（一） 
　　此時忽有車聲及門而停則見施德蹣跚進外衣碩大無朋蔽其長服見依洛克立現爲　笑曰妙哉不謂依洛克竟亦在此是吾此來誠一舉而兩得矣密斯梅登晚安言時向納蘭笑點其首然後挾冠而坐顧梅琳曰女士事已妥矣梅琳憬然曰汝言何事者施德意得摇其首作小圖復望三人乃曰梅琳女士此事使汝聞之汝必喜蓋汝老友依洛克之子應得爲澳洲巨產之主人翁也依洛克聞語疑施德爲癎施德曰汝疑吾言乎汝蓋不知數年以來實被白倫之欺耳言時顧梅琳梅琳微點其首似然其說依洛克則愕視施德又視納蘭欲爲笑容而頰乃不展施德又曰夫我初亦不知其事殆天授我以鑰乃無端而盡窺其隱彼白倫視我如奴庸知我正爲其監督人也依洛克汝知白倫當汝父破產之時接收產業固有成約凡償清僨務之餘盡以歸諸其子其子非卽汝耶此篇帳目吾實抄有副本核其結數早有羡餘在摩雷西隅尤有良田三千頃卽計頻年利益白倫欠負汝者亦已五萬四千鎊矣言至此則張吻而笑醜狀如猴梅琳點然視依洛克又視諸人而諸人亦相顧錯愕未敢深信施德又曰五萬四千鎊也依洛克汝必不慮其少一錢也若一月以前則時機未熟吾人逼之白倫亦必破產於事無補今則南蔚銅鑛之事方盛區區此數在白倫已不難應付且創設公司最重名譽吾儕卽乘此時挾以訴訟要不患其不清償也依洛克汝以爲如何依洛克徐徐起立倚身爐沿俯首自視其鞾心口相問不能遽答施德又曰但吾聞其鑛事亦不規則僅僅以千鎊購而得之此何異行刼而地主爲一女郎又不在家僅由其繼母轉求簽字吾知將來亦必有轇轕也故依洛克一事尤不得不及早爲之依洛克曰施德凡汝所言我殊未敢輕信卽信而舊約又不在吾許安保白倫之不抵賴施德大笑自袋中出一紙置之案頭曰視之此何物耶有此吾人何畏明日當即行趁其鑛事方盛時機未可失也吾初爲李克女郎惜及今思之轉應謝上女郎也納蘭聞語殊震起自座間曰先生此女郎未簽字也施德大駭自椅問一躍起曰未簽字耶汝何以知之言時拭其額汗不已曰汝言確乎此非兒戲須知汝言一確則白倫破產可立待吾曩時計劃全失敗矣嗟乎此豈兒戲哉納蘭曰否吾知之吾即李克之女曰納蘭也（未完） 
 
 

Page 15

 
 
   
 
 

Page 16

 
 
   
 
