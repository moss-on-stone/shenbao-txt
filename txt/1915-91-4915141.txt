# 1915 - 91 - 4915141

 

Page 1

 
 
   
 
 

Page 2

 
 
時評 
[一般問題（默）]  
近數日來之交涉消息表面上似較和平而在寳際上則已達於危機一髮之難點矣蓋容易了結之問題已了結矣其牽涉未廣無關各國利益之條件可以酌量遷就者也酌量遷就則易了其損失未鉅無礙中國獨立之要求可以設法讓步者也設法讓步則易結至於今日可遷就之問題已盡遷就矣可讓步之問題已盡讓步矣其所留遺以待解决者則惟此有關外人與有礙獨立之問題耳夫此有關外人與有礙獨立之問題即昨報所載之未來問題亦即今日京電中日人所稱之一般問題也其不能遷就不能讓步何待開議而始决哉然我不欲與人開議而人偏欲迫我以開議當此時間乃眞所謂危機一髮之時間也剝蕉見心削膚見骨今日之中日交涉其殆將至見心見骨之時歟 
[專電]  
　　北京電中日交涉現每日開議日來仍議滿洲雜居問題報載已議到軍器問題者不確蓋此項問題係在通知書即覺書内各項即日人所稱爲一般問題者共計六項㈠中國沿海諸地及島嶼不得割讓於他國㈡聘用日本人爲軍隊警察及財政最高顧問㈢招聘警察官帮助中國行政㈣軍用器具須向日購用㈤若軍器製造所需用外人必須用日人㈥日本傳敎自由設立學校敎會寺院病院純屬侵害中國獨立當局意決不與開議 
　　北京電英皇新贈袁總統肖像 
[特約路透電]  
　　北京電中日代表今日在外交部開第十九次會議聞雙方所爭論者除南滿租地與耕種問題外尙有納税問題中國允日人在南滿内地置地居住貿易以九十九年爲限惟日本堅欲永遠租用且包括耕種權華人消息謂京中接有魯奉電音近來幾逐日有日本新兵抵境袁總統以大元帥之資格嚴諭奉天濟南等城日兵駐紥處所之各軍司令禁止兵士出游以防衝突據各省電稱各處當道現均禁遏排日舉動（八日） 
譯電 
[其一（英人字林報專電）]  
　　北京電中日代表昨日會議討論滿洲雜居權漢冶萍公司公及購辦軍械問題又福建問題雖經中國拒絶討論亦經日使日置易提及該使謂中國對於日本所眞欲得者諸多誤解日本之態度今仍强硬惟大衆對於時局之恐慌業已大減此蓋出於報載大隈伯宣言之效力文中雖間有不符事實之言然衆皆聊以自慰也（七日） 
[其二（美人大陸報專電）]  
　　北京電昨日中日會議未有結果是日討論滿洲雜居權之詳則極形縝密日本之態度大異於前前嘗圖將各欵不事討論怱遽解决今則字斟句酌不厭煩縟致令中國不能知其目的所在惟大局已稍安定衆信日本不敢以武力行事美政府尙未傳出三月二十二日所接日政府之覆文余（訪員自稱）由非政界探悉覆文措詞殊爲閃爍美國之牒文共有二十巨頁内含五大質問日本覆稱彼之要求閩省特别權利專爲防堵他人在該省謀得特别權利如美人欲在三都島建造船廠船港之類蓋將來如規取台灣則是地於軍略上大有關係如與日本開戰則可成一扼要地點也至供給軍火問題日本以爲解决之法莫善於中日合辦兵工廠日本並未要求中國聘用日本顧問惟請在南滿合辦警政他若中國不得以沿海島嶼港灣讓與外國之要求外國二字包括日本而言云云故其覆文匪特措詞閃爍且與原有要求大相枘鑿路透電社所傳大隈伯之宣言與此同一口吻美國務卿白利安氏未將覆文通告北京此間大員今正評論此事皆信日本海軍大將出羽之游美與白氏時相過往白氏必爲所動故無間言否則其對華決不致如此寡情也據倫敦電傳自由報對於日本之舉動殊爲震駭國報論日本之選舉謂日本選舉者推料日本旣得中國之保護權則日本前耗之練兵費可責償於中國云日本各報隱謂中國日兵已倍原有之數名爲瓜代實則乃圖遏制中國之遲疑不决云（七日） 
　　濟南電五日晚濟南日本哨兵一人爲一德人毆傷德人奔入附近旅館内日員請中國當道交出德人但華官未曾照辦日員遂派兵看守該旅館門口（六日） 
[其三（德人德文報專電）]  
　　北京電大阪每日新聞載稱美國國務卿白利安氏與駐美日使密議後電令駐日美使報告日本要求之詳情北京日人各界聞白氏對於解釋之文頗爲滿意（八日） 
戰電 
[其一（英人路透電）]  
　　巴黎電據今日下午公報宣稱德兵一枝隊携機關槍三枝進抵伊塞爾河左岸比軍攻之奪其陣地法軍在愛台恩一方面進攻者奪獲凡爾登東面二一九山二二一山及哇特巴瓦與哇比太爾二田莊我軍在愛巴爾巨附近得地而固守之且俘敵若干内有軍官三員我軍在愛萊叢林及白吕勒叢林復得進步擊退囘攻之敵軍 
　　據今日晚間公報宣稱天氣仍甚惡劣惟末斯河與摩塞爾間之軍隊大顯活動我軍固守所得之陣地且得有新進步並獲凡爾登東面巴洛瓦附近之戰濠線兩道星期二在夜我軍在愛巴爾巨在獲進步星期三日德軍奮力回攻未獲勝利德軍在愛萊叢林囘攻者亦敗退被俘多人内有禁衛兵若干（七日） 
　　彼得格勒電據今日公報宣稱卡巴西安山之敵軍得德奥大軍之援助回攻俄軍俄軍仍在土泊里亞河與烏蘇克一方面之間進行攻勢貝斯基特山主要山脈之山巓悉入俄軍之手俄軍現正爭奪南面山脊本月五日俄軍俘敵兵二千九百人獲砲三尊（七日） 
　　彼得格勒電俄軍在泊里齊米塞爾俘獲砲台司令基斯滿克大將師長太瑪里中將此外尙有中將兩員少將五員（上海俄總領事署電）（七日） 
　　彼得格勒電泊里齊米塞爾之俘虜共大將九員軍官二千三百零七員兵十一萬三千八百九十人已押入俄國内地尙有病傷之兵六千八百人不能行動仍留戰地醫院由俘獲之奥醫官二百二十九員調治戰利品尙未點淸迄今已查得砲九百餘　且日輙發見子彈庫多所奥兵曾以鎗砲投入桑河今正在打撈（六日） 
　　開浦鎭電南斐聯軍沿由華姆倍鐵路前進占據加爾克方坦及加未 
 
 
 

Page 3

 
 
斯二鎭未受抵抗（七日） 
　　倫敦電德國海軍部已承認潛艇U字二十九號之沉没（七日） 
　　華盛頓電德國輔助巡艦愛台　佛里特里區親王號之司令宣稱願受扣留因援助未至不能衝入巨洋之故該艦將拘留於洛福克海軍船廠（七日） 
　　雅典電據各報載稱　任首相維氏　言彼聞德奥貸欵與布時即停止與布協商一切後數　三協約國請希臘即助塞國並允派英法兵一師入馬其頓拒布陸軍參謀部以此項擔保殊不足恃故希政府乃拒絶三協約國之提議此後遂未會商云（六日） 
　　倫敦電聞内閣今日討論飲酒問題英皇雖身爲表率而當道並無全行禁絶之意現望大衆自行節飲加以縮短售酒鐘點俾協助當道增加軍火之出數平民議院自由黨議員多人運動諸員贊成施行嚴厲之售酒規則及强迫減少啤酒内之酒精成數（七日） 
　　倫敦電公報局宣稱陸軍大臣吉靑納已派員若干人組織一會設法增募工人俾得多製軍火源源接濟前敵（六日） 
　　華盛頓電美國織品製造家董事會告知威爾遜總統謂若不設法得德國之染料則六十日内將有工人四十萬名賦閒内閣已討論此事惟因製造染料與炸裂品乃同一生料故恐德國未必肯輸出此物（六日） 
　　華盛頓電德政府因亨美公司郵船哇同華爾特號（三五三七噸）在波爾多黎各（西印度羣島之一）被拘已提出抗議（六日） 
[其二（德人德文報專電）]  
　　柏林電德國外交部宣布七日大本營公報如下四月五日德軍所占之特萊格拉區丹村已爲敵軍砲火地雷完全損毁故於昨夜棄之亞貢法軍進攻者爲德騎兵擊退法軍在凡爾登東北面進攻者僅抵德軍之哨兵防舍處法軍又在凡爾登東面東南面進攻多次均失利死亡甚衆公白萊高地有法國新兵一大隊爲德軍砲火所殲愛萊附近之德軍前進迎攻迫令敵軍退回舊地亞泊勒芒附近敵軍之進攻者亦未得手佛里萊法軍之攻擊完全失敗德軍陣前死屍枕藉法軍且投死屍於陣前之戰壕内法國第十三聯隊在泊里斯特叢林西邊以鎗刺猛撲德軍爲德兵一大隊擊退哈特滿韋萊爾柯夫雖有大風雪自昨日下午起戰事進行未止德軍進至俄境安特里伊伏（在德國麥默南三十基洛邁當）時德騎隊曾殲俄兵一大隊俘司令一員軍官五員兵三百六十名　尙有陣亡者一百二十名受重創者一百五十名俄兵一大隊馳往援救亦受挫而退德兵僅死六人俄兵在加爾伐里亞東南二面進攻及襲擊哇格斯土伏東面德軍陣地者均遭挫衂東歐前敵餘無重要戰事（七日） 
　　柏林電蘇菲亞消息謂布民多信叛離塞政府之大亂將蔓延於馬其頓全境倫敦泰晤士報謂英皇雖已戒酒而船廠工人絶不感動縱飲更甚意大利伊爾塞哥洛報載稱俄國禁售烈酒後人民以他酒爲代因而致病者甚多法國菲茄洛報載稱法國將以德俘開浚方台白洛大運河若在平時爲之需費绝巨蓋工程極爲齷齪工人須給以特别工資故也著名公法學家洛爾特克謂法國近扣留意國商船所載運往南美之德國郵件實違一九零七年十月十八日海牙條約第一欵據此間各報載稱英倫漸受潛艇作戰之影響今除每日必有沉船消息外且聞英倫日用品價已大漲其中似多高於德國者東歐戰局無甚變動大約僅有散漫之小戰而已惟卡巴西安山之大戰蔓延漸廣日見劇烈兩軍雖於各地點獲有勝利然均不能因以决勝據軍事專家　稱就目下戰情觀之勝負非一時能决（六日） 
[東方通信社電（日本人組織）]  
　　東京電北京電報有中日交涉漢冶萍　題頓挫之説東京不認其有是事言明此問題現仍與沿岸地域不割讓問題共同繼續談判（八日） 
　　東京電日置公使本日至外交部會見陸總長開第二十次會議（八日） 
　　東京電駐濟南日本兵日前被德國人兇毆負傷一案擬由靑島日本軍政司令官神尾氏與中國當道直接交涉（八日） 
　　東京電日本增設陸軍二個師團問題已决俟五月臨時議會决議後於本年十二月徵集新兵明年四月調赴朝鮮預定大正六年完成（八日）　 
　　東京電同志會幹部今日八日開會協議决定同志會與中正會及大隈伯後援會共推大隈伯爲總理（八日） 
　　東京電日本今年度償還内外債之額原定爲五千萬元其後又增一千餘萬元共計六千五百萬元之譜（八日） 
[公電]  
　　宿遷商會電申報轉各報館救國捐機關成立羣情踴躍我商界公認定洋三百元仍陸續徵集詳情容函達宿　商會庚 
要聞一 
[中日交涉之眞相]  
大陸報二日北京訪函云中日交涉爲一般人民談論之題茶坊酒肆公共會集之處皆有華人團坐桌間攢首聚談最近之談判消息並懸擬日本將有何舉動聲雖不揚然頗激昂政府不准國人集衆開會故華人不得不如此集合以研究日本奪其國家生活土地完全之謀即街旁茶棚粥攤之中亦有拖車者挑水者一般苦力之流聚議中日交涉中之是非及華人如何救國之道其狀亦極迫切此輩下流社會似亦知時局之眞相雖若輩萬國公法國家權利之觀念或不透澈然中國之爲人欺侮則固若輩所深知也華人對於國事向來不甚介意今忽然一變大可玩味吾人於此不能不信日本之要求已將國家責任國家感情之知識感動華人矣此事雖無直接之結果然吾人可希望不久全國將固結能以抵抗中國所遇之困難而可使日本知今日華人之性情　非日本呑　朝鮮時韓人之性情可比矣三月杪會議時日使態度更爲强硬蓋大隈伯選舉獲勝欲用性質更烈之侵略政策對待中國所致也日使於是日談判時謂奉政府命告知中國日政府要求　於滿洲置地權之問題　立即解决勿庸續議中國代表謂此種問題有極大關係侵害中國行政上完全中國斷難忽促答覆日使遂截斷其理論要求下次會議時中國應予以確實之答覆日使至是開議第五欵要求條件此種條件中國前不允開議當時仍不允討論但日使力迫中代表發表中國拒絶日人傳佈佛敎之理由中代表遂於不知不覺中被引入日使所巧佈之討論地位迨會議完畢仍無切實之解决中代表聲明中政府對於傳佈佛敎一節絶未承認聞四月一日會議時日使欲得中國之許可在中國内地設立學校醫院謂他國人民在各省置有土地建造敎會當請中政府解釋日本所以不能享受同一權利之理由中代表答稱中國固知無論何國人民設立醫院學校皆有益於中國但目下不能以文字規定此事俟將來設立醫院或敎會問題發生時再行討論日使乃提出第五項第四條要求即購置軍械彈藥問題　使謂中國應統一所有之砲位機關鎗來復槍此爲中國完全必要之舉日本陸軍所用之鎗砲制度劃一最宜於中國此後中國所用之鎗砲應在日本製造或由中國境内日人所經營管理之廠製造中代表謂此事不能依允聞日　謂希望中國切實研究此節下次會議時予以答覆云觀於最後兩次會議情形日本之眞意更可顯見日本刻方根據日使於一月十八日向袁總統提出之要求原文而開談判已爲衆目共覩之事日本宣告各國關於要求眞相之言悉屬妄語不過一種迷惑各國觀聽使其不知日本眞意之巧謀而已日本欲得將來中國軍備之專權顯係違背條約上所載之均等機會滿洲路礦專利權借債優先權不獨妨害均等機會之約且破壞中國領土一部份富饒土地内之開放門户政策山東東蒙福建等處將等於滿洲同受日本要求之影響苟無出人意外之事實發生於將來則日本將在政治上經濟上統治中國而西方各國之人民曾竭力警醒中國灌入文明者將被屏絶於世界極富市場之中國矣 
　　大陸報四日北京通訊云南滿雜居權置地權之要求已於今日雙方署定此節附有條件凡日人在奉天内地　城居住貿易者所受之待遇與在通商口岸　相同惟關於田　之法案由中國地方官裁判此種辦法可無碍中國在南滿之主權以前中日條約　明之南滿中國主權今後仍有效力漢冶萍問題未曾解决俟雙方縷行調查後再議日本各報謂中國請日本於新兵到後撤回舊有日兵一節未能照准至少須俟滿洲要求漢冶萍問題解决後方可撤兵日本定欲投資於揚子流域煤鐵礦產俟遠東德國勢力完全銷滅揚子流域英人悉被遂出後日本即可以中國爲保護國並在東亞實行門羅主義日報又謂亞西亞乃亞人之地非西人所有故日本軍力充足當爲支配亞西亞之第一强國云云 
[新聞日記（四月三日）（生）]  
　　自三月三十日大總統頒布申令整飭官常一戒媮惰二戒瞻狥三戒奢靡四戒嬉遊都人相名以四誡其中戒嬉游一端尤人人知大總統命意所在在警飭五六有名之賭界鉅老故曰一博萬金爲世詬病其尤著者予所稔知冀其自新稍留餘地長此不改惟有執法以繩其後也 
　　戒賭命令除大總統　次申令之外最近則有周財政總長之布告司法部之通飭檢舉至與選舉罪贓罪並稱聞不久又將頒布禁賭條例凡犯賭至五百元以上者槪處無期徒刑其以下則依常刑辦理足見當局極力禁絶此事其所以然固由賭風普遍而其最大原因則由此五六鉅老一擲萬金之風年餘以來口口相傳以爲一件大事故也 
　　四誡命令並非機要局起草傳聞係總統親自口授與内史夏壽田氏而逕發布者且屢次命令之先總統或直接或間接傳諭此五六鉅老者　其改過此等鉅老或唯唯稱此後不敢或惶恐言前此並無大賭而事過輙復情遷見獵又復心喜其最著者如粤人某鉅老曾休息一星期期滿乃復爲之又甚者乃至總統於去年臘杪特布禁令而是晚即有大帮黨徒特乘專車赴津往某小班暢賭一日之事大老之賭癖至此此眞前淸所無也自此次命下後此五六人者相戒歛迹某俱樂部亦奉警廳内令不得設賭云 
關於賭政之掌故頗多余旣未忍一一布之特略述一二如下 
　　鉅老中之賭癖之甚者如上説　因其反動乃有極端惡賭者如前總理趙智庵即其一也猶記記者一日訪趙頗言及警政當如何如何辦理自謂侃侃而談矣趙氏俟吾詞畢而微笑曰君言誠善但試問此等絶好方法呌誰去辦余曰自當責之所司趙氏云所司不辦如何余曰自當責之監督者趙氏云監督者不辦如何余曰自當有賞罰以隨其後趙氏云君乃不知如君所言余亦曾一一吩示奈此輩進則唯唯退則置之腦後嫖賭吃喝去乎趙氏因極言藥方非不易開奈無材料也是枉然彼意直以官吏多數爲吃喝嫖賭之人絶無可用材料之人也 
　　一日記者晤一政界當局言及禁賭事渠　大總統言及此事恨之刺骨不料彼輩以堂堂士夫面被總統厲聲申斥當面悔過退而故態復萌人之無人格一至於此 
　　凡此皆以表明四誡命令之由來然此五六鉅老雖在暫留餘地冀其自新之中而竟有二三等脚色已首被其咎者聞新農商次長金邦平覲見時總統曾面諭爾可赶緊到部任事那周家彥（舊次長）竟有與屬官同賭情事囗囗囗曾與我説過好幾次故周之去官卽此整飭官常之結果也 
　　今吾人若將北京賭界内幕一一布之　足爲饜悦讀者之材料然記者實不欲爲之足見古人作史秉筆直書之難吾曹可勉自解嘲者雖不直筆亦尙不曲筆也 
　　如上所言四誡直爲大總統手諭今吾人可連類而及者最近袁二公子克文將總統家塾訓言刋布于世書中皆總統親筆袁公子另有跋云 
　　居洹時手訂家　　規簡章三種以稿付克文存貯忽武漢變起轉徙者再而此稿未嘗一日去身爰付裝池　子子孫孫永寳之 
　　全書中極端注意於求學貴乎力行敦品重於文藝而其戒飭子弟及部勒之法極爲嚴重蓋合之四誡命令均　　見大總統之倫理的思想也 
雜評一 
[戰事盲談（一九九）（無名）]  
　　今日戰報亦無重要關係據謂戰地天氣惡劣所致其所記戰情仍不過敵攻擊退云云而已其外亦無與戰局相關之事 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日會議中之難題]  
　　問題之難點東蒙問題漢冶萍問題我國方面因關係鉅大已向日本聲明隨後談判小幡氏曾商諸日置益氏電致該國政府請示辦法又日前會議山東問題時我外交當局向日使質問以近來日本魚船往往越界至勞山頭以北各島捕魚使中日魚船時起衝突應請即日電令禁止否則該地長官當依照約章拘捕日船或勸令出境事關邦交請連辦理日代表力辯並無此事謂報載多屬揑造我當局告以此係該地方長官來電决非虚事而日代表依然含糊答之外間傳説日人要求中國聘用海關人員予以優先權一節經多方調查似有其事惟我外部尙未答覆刻正調查各項卷宗查我國自一千八百九十八年中英條約成立允許中國總税務司永久雇聘英國人後是年即任命赫德爲總税務司赫就職後海關税務大爲發展英國商務亦於隱隱中受莫大利益而列國未免稍受影　於是總税務司之要職遂亦爲列强覬覦之一事未一年法國遂要求自赫德以後之總税務司用法繼任卒因英國之反抗取消前議詞後各國亦已消釋此念今日本復作此要求蓋亦交涉中之一難題矣 
　　交涉之難關中日交涉之程序手續大都逐條討論遇有意見太懸隔極難解决者則置之俟諸他日其容易解决或爲中國所不得承認者如滿洲問題之類則折衝數次悉漸就緒此容易之問題旣都終了現時所留貽者如剝蕉之皮已達其心綜合中外人言論及最近探得消息則此後議題悉爲牽涉範圍太廣權利損失太鉅非中國政府所能單獨允諾及獨立國家所能屈辱忍受之件矣據某西人語人云中國今日之折衝宜以眼光照顧全世界蓋全世界如英如美政府及國民之眼光均已照顧及於支那也云云然則此第一難關或將爲日本所攻破抑將頓師不進此則視四邊之情勢而定殆難預言又據外交界中人云日本所提要求條件大抵伏脉於前淸末葉　源已被前淸弄壞故今日乃成危崖轉石之勢云云 
[敎育部新著手之條陳與宗旨]  
　　蔡氏條陳議覆山東蔡巡按前條陳籌辦普及敎育辨法業經總統批交敎育部核議茲聞敎育部現在議覆呈請總統訓示昨日總統批令呈　該巡按使所陳各節旣屬可行應卽由該部查照籌辦至所請條舉要旨明令全國一節查本年一月一日　將敎育要端明白宣布嗣復擬定敎育網要　敎育要旨各條飭令該部分别刋行自毋庸另頒訓示致涉駢枝仰卽知照並轉行山東巡按使查照 
　　新定敎育宗旨敎育部新頒敎育宗旨前報已紀槪略此項敎育宗旨雖係敎育部撰呈然刋成頒發仍定名曰大總統頒定敎育宗旨封面飾以嘉禾開篇冠以本年元旦大總統之敎育申令宗旨凡七日愛國曰尙武曰崇實曰法孔孟曰重自治曰戒貪爭曰戒躁進爲文七篇具錄如左（一）愛國誠心愛國勿破壞國藉人而成立人藉國而保護未有國能無人而强人能離國而立者乃近觀吾國人之心理之行爲若有與此原則不甚相合者破壞之説雖不如往時之衝口而出而遇有一事刺激其腦筋關繫其利害則必憑其意氣極圖抵抗逞一時之熱度思潮所及有奔突無控止有進發無廻旋有私憤無公理健者躁進懦者盲從黠者鼓吹愚者附和若必將當前之秩序一切之機關盡行摧毁而破壞之而後乃快其心此則是非之不明利害之不辨實愛國心薄弱有以致之也嘗謂破壞之派别有二一爲有形之破壞一爲無形之破壞茲先言其有形者贛寗亂後各省暴徒乘機起事謀覆祖國擾害治安不絶於耳若輩亡命以其窮無復之之身迫而爲錢而走險之舉殘兇狠毒固無足怪而一般靑年被其誘引供其指使蹈湯赴火甘之如飴彼獨非中國之人乎殊令人百思而不得其解也夫不破壞不建設此前數年之語積重難返之世誠非有一度之廓淸莫能獲百年之平治今非其時矣民國肇造百度刷新舉向禱祈以求者悉已如願以償方旦拱護之不遑何忍鹵莽於一擲乃若建樹則利濟之道亦多端矣果其蒿目時艱立志濟物不存苟安之心不爲無用之學研求政術探討藝數或朋儕講習或傳諸其人下開士民之風氣上備國家之任使藏器待用何患無時即使不樂仕進而出其才智保安鄉里爲鄭司農爲田子春於人有濟卽於國有裨豈必鐵血始爲事功豈必犧牲始謂志士耶至於無形之破壞則防不勝防禦無可禦社會乃成爲習慣個人乃仗爲長技此尤可爲痛哭流涕長太息者也舉一事於己不利益則多方掣肘冀其無成聞一議非己之意見則故意刁難使歸消滅或託之輿論或假之他人武器運以和平戎機伏於談笑言舉斯心充類至盡足以爲亂賊而有餘陷國家於破滅夫國基新造羣擎衆舉或冀奠安一或乖離危險曷極譬彼哺嬰方須　　噢譬彼種樹方待漑滋春藥新萌黃瓜屢摘倘有知慮獨能無惕於心乎故當今日時局惟以萬衆一心全體一致激發天良眞誠愛國爲第一義富於財者愛之以金錢饒於才者愛之以學問有形之破壞凡一切邪説暴行足以啓作亂之漸者拒之勿聽避之若浼惡之若應鸇之逐鳥雀無形之破壞凡一切私心惡習足以貽隳事之咎者有則改之無則加勉視之如飢渴之於飲食内外同心上下同力中華民國庶有賴乎人之處室也欲蔽風雨禦盜賊則必高其揀宇厚其垣墉以爲　如此不足以相衛國者衛身家之楝宇垣墉也而乃任其飄搖加之蕩析寗非悖亂寗非大愚傳曰皮之不存毛將焉傳願我國人仔細思之（未完） 
[湘中各界之對日觀]  
　　學商界之電爭湘省敎育總會對於中日交涉一事異常憤激昨特電致中央云國務卿轉呈大總統鈞鑒日本提出滅國條件萬無可忍務懇據理力爭嚴詞拒絶湘人抵死誓爲後援以盡國民一部分之服務湘敎育會叩又商務總會亦有電致中央云大總統政事堂外交部參政院均鑒東隣要挾蔑視我邦湘省商民同深憤恨務乞拒絶國權所在萬勿遷就人民孝甚湖南商務總會叩 
　　商民之態度常德商民於三月二十七日在該處商會集衆會議以爲日本要求條件關係中國存亡若不嚴爲拒絶必爲印韓之續旋卽當衆議决除電請中央堅持到底如有緩急該會願月捐五千元以助軍糈外並一面約同全體商民停貿該國貨物以示抵制湘省市面向來收用日本洋圓其價格與湖北龍洋相等近日省城各錢商與綢綾洋貨匹頭等商號鑒於此次中日交涉恐其喪失國權特公同議定對於日本洋圓一律停止收兑湘省近年以來新出一班洋貨擔遊行街市所銷貨物多係產自日本據該業調查每日售出貨價合計不下七八百串近因中日交涉各界同伸義憤於是該業中有易興發羅雲貴等亦相率倡議邀集該業同人於三月三十日假座易氏家廟開會以停止販買爲宗旨到會者不下百餘人由羅雲貴易興發先後演説演詞槪係白話雖甚繁冗亦極沉痛最後議决凡我同業除從前所進貨物仍舊銷售外自四月一號起一律禁販如有貪圖小利私自販買者查出除罰錢六十串外並立予革逐以免玷辱同業云云一時各界參觀者僉謂該業小貿亦復深知義憤也 
　　中央之來電湘省人民近因中日交涉關係我國存亡亟思設法抵制力謀進行日前湘政府迭接中央來電意在保全邦交其政事堂電云中日交涉經迭次會議日使已有退步所有重要條欵可望和平解决現擬再與日使開會磋商一切排日舉動務應力爲諭止現在交涉未了民氣不宜囂張特將大槪情形先行電達貴使請卽轉布爲要又統率辦事處電云自日本以重要條件要我同意内有侵損内政主權國體各案任意迫脅恫嚇備至經政府堅持不爲之動兼以多方運用近日頗有轉機可望不至侵損特先告慰惟目前仍宜愼防亂人爲虎作倀煽惑生事務使内亂不作以免强隣藉口另生枝節是爲至要又敎育部電云中日交涉各省均應靜候中央辦理惟訪聞各省學校學生憤激備至集會電爭呌囂終日誠恐其行爲過於急激致碍邦交特電請貴使嚴行防範並飭各校遵照云云 
　　湘政府之維持劉巡按使除將各電會同湯將軍分别通飭遵照外並查湘省民情漸形憤激對於抵制日貨等事業已發現爰於三月三十日召集政務廳長湘江道尹警察廳長財政廳長高等審檢兩廳長外交部特派交涉員曁署内各重要人員在公署大開會議預籌維持方法旋經議决先由巡按使會同靖武將軍出示曉諭將最近之中日交涉實在情形剴切宣布務使人民咸知此中眞象不至輕舉妄動並一面飭知商務總會轉知各商民對於日貨日幣仍照常交易不得稍有停滯曁飭各道尹轉飭各知事力持鎭靜妥爲防範如人民有故意反抗情事一經查拿即行送交法院或該管地方官按照妨害國交條例科　並聞劉巡按面諭警察廳長督飭各署長警嚴行偵查遇有聚衆開會等事務須隨時勸阻倘有故意反抗即當拿辦云云 
[贛垣女界發起救國會]  
　　贛垣女生張志敏葉成林杜毓芬曹玉淑王靑　曾中英高秋英陳隹月張淑貞張時　等十餘人因中日交涉問題奔走呼號欲組織一救國會議定辦法四條凡會員皆負其責（一）聯名請求政府自四月一日起凡辦公人員槪盡義務祇支夫馬火食移此俸給協助軍餉（二）由各女生前往各家募捐金銀首飾以備軍需（三）沿地演講激發人民愛國心（四）提倡國貨抵制日貨各女生家屬告以九江軍警干涉之利害恐難達目的竭力勸阻然各女生等執定宗旨以爲此乃救國之事軍警不能過於干涉故仍擬　續進行 
[籌備祈禱世界和平大會]  
　　漢口世界和平會係耶穌敎徒發起組織中西紳商入會者已數百人日昨該會在靑年會場開祈禱和平大會之籌備會由胡厚齋君主席各國人士到者百餘人英法俄德奥比美各國人之素以仇敵相視者皆聚集一堂首由胡君報告宗旨畢即言本會着手辦法日前發起會議决係擇一寛宏地方集合武漢各國人士共同祈禱擬就祈禱息戰文譯成各國文字合印一册開一祈禱大會會畢再行郵寄各國使有所感觸此係世界事務不敢冒昧從事故不可不有今日之籌備會諸君如有所見請出席發表衆請主席宣布會議條件胡君言宜先舉定職員可否用推舉法衆贊成請先推舉會長朱芑臣謂本會旣取狹義辦法無需會長可就中西人士多推幹事衆均贊成遂舉定美人吳德司高德瑞譚立德德人嘉樂天英人孫榮理雷振華華人胡厚齋錢幼琴等七十餘人爲幹事舉畢討論大會辦法以集會應禀請官廳立案（衆贊成）祈禱地點則擇定華商賽馬廠如遇春賽或天雨則改在漢口貧民工廠至會場布置由幹事會擔任費用約需六百元公同籌捐議畢乃散惟開大會日期尙未决定 
[廣東之水陸防務忙]  
　　龍將軍以虎門北海潮汕欽廉瓊崖各處均係國防重地際此海疆吃緊自應水陸兼防以資週密茲查潮海一帶兵艦較多特即抽調部派之永豐永翔兩艦巡邏北海瓊崖等處河面海潛一艦則令在欽廉游弋其通濟一艦則專駐虎門附近鎭守並擬在各該處添設炮台以固防禦其陸地駐軍能否得力應如何增滅之處已電商六鎭守使查復後再行體察情形會商辦理又聞中央派來駐巡南海之各兵艦現奉海軍部飭令認眞操練以備國防之用江貞炮艦已擇定新會之崖門外爲演習砲彈射繫之地於三十號裝足砲彈駛赴該處演習并由海防司令處派炮艦數艘前往參觀 
　　日前龍將軍巡閲城基因大小北門一帶雖鎖鑰森　惟其貼近觀音山各路砲台尙嫌兵力單薄擬　向大北門城樓之東駐紥重兵昨已飭本署工程司黃世進將大北門附近形勢繪具圖説由龍將軍擇定城樓東部建一绝大砲台以爲防守之計查其面積縱橫約有十丈台式係作八角形台身全用士敏土結砌約厚四尺現黃工程司已於三十日督飭工匠如圖建築聞其工程須兩月後方能完竣第一師長龍覲光昨亦乘坐駿馬督帶衛隊十餘名由東門出巡徧往該師步砲工輜各營察閲並集軍官奬勉一番隨由麻瘋院側過北較場較閲各軍考靶二時許再往磨盤象岡東西得勝各炮壘巡閲一週沿途觀察各壘形勢頗爲注意直至午後四時始由大北軍路經鎭海樓後而返潮汕地方爲粤海門户龍將軍昨飭陸軍旅長陳宏萼及馬存發抽調大兵前往駐紥至虎門各路砲台毗連省城重鎭尤宜嚴密防範現龍將軍除諭飭虎門要塞黃司令認眞整飭外復委陸軍混成旅旅長馬存發爲虎門炮台稽查委員所有各種機要均應體察形勢隨時密告故馬旅長連日均赴各砲台巡閲並查察各台應配砲彈俾得源源接濟以免延誤戎機 
　　廣東陸軍模範團已經成立惟支配人員至今尙未完備現龍將軍復委陸軍混成第一旅旅長馬存發陸軍第二混成旅旅長叚爾源第二混成旅第二團長李文運等爲該團督練官已經發給委任狀李團長現亦到差至各將官之隨宦靑年多有送往該團練習者如龍將軍之子壻普懷安鄭旅長之姪鄭汝定均投入該團爲入伍生與各學兵一同練習計該團之編定入伍生共有二十餘人學兵則編爲四連第一二三連爲步兵科第四連爲砲兵科但第三連之步兵尙未足額現正在趕緊挑選 
[贛垣維持金融大會]  
　　贛省官廳昨以九九商捐在中國銀行南昌分行押借巨欵收回紙幣業於四月一日起實行惟所訂合同極爲秘密以故外間不得而知現經確實調查官廳祇借中國銀行流通劵二百萬元限定在贛市面買賣以及完糧納税一律通用與現洋無異至滬漢兩處始能兑現而民國銀行發行每張一千文錢票作爲英洋四角五分已經巡按使據財政廳詳文布告實行惟錢業會館於四月二日議定次日行情以民國銀行錢票每千文作現洋四角三分七釐作民國銀行紙洋四角四分四釐與官定價目各不相同致市面買賣無所適從貿易往來亦多爭執乃經商務總會特開大會維持價目務須一律計到會者二百餘人由該會會長曾秉鈺宣布開會宗旨後由中國贛銀行行長張公權登台演説云江西年來金融恐慌情形鄙人在上海時已熟聞之從前胡伯午君與官廳及貴會諸君未嘗無維持計畫以有種種原因不克果行卽北京總行亦知江西市面非有大宗現欵接濟不能挽救兄弟毫無財力此次來省見人民生計日艱市面日窮一日如不早自爲計徒日日延頸而望中央撥欵愈拖愈危勢且不可救藥所以到省之初與財政廳及貴會熟商維持辦法查民國銀行所出錢幣八百六十餘萬串洋幣八十餘萬元二共合洋五百萬元左右以江西八十一縣之廣如有信用勢且不敷流通而何以反如此低賤實因民國銀行之凖備金被公家挪用無力籌還故也今欲維持官票信用非公家籌還銀行所墊之欵（五百餘萬元）不能收其效果第江西非僅籌還銀行墊欵卽可了事而目前之軍餉又將安出查本省軍餉每月需洋二十餘萬元（此係專指現欵而言）近數月錢糧又未開徵自四月至九月須預籌六個月軍餉合計一百數十萬元以收官票計之共需實欵五百餘萬元今政府度支竭蹶已無力顧及江西故不得不就地設法於是商之官廳以每月地丁錢糧收入撥二十萬元分期籌還民國銀行墊欵再由敝行擔任二百萬元以充六個月軍餉茲已在滬籌定凖備金一百萬元先行發行一元五元十元三種洪兑劵每官票錢一千文定價四角五分雖較去年定價五角五分更低然比目前已提高數分且去年定價不過維持價格之作用今則預備實行收回故能相提並論但願此價維持到底永不下落則市面必能穩固此鄙人第一之希望也此外尙有數端（一）當日俄戰爭時道勝正金兩銀行均發行一種軍用鈔票戰事旣息日本所發行之 
軍用鈔票正金銀行悉以流通劵收回今尙流行東三省幾成爲不兑換劵此次敝行發行之流通劵即仿之日本（二）此項流通劵申漢各大埠均能通行較之現洋不惟省運費且利便尤多（三）江西洋色複雜爲全國之所無現在中央新鑄大總統像之銀洋卽將來統一國幣之計畫惟現在只有天津上海兩廠開鑄各廠每日只出洋八萬元尙不能分佈内地此次發行流通劵卽代表大總統像現洋以爲畫一幣制之先導先將江西各種雜洋一律收集改鑄故流通劵一時暫不兑現俟將來新幣運鑄敝行再行宣布開兑此後凡買鹽封申票有流通劵卽與現洋無異完糧納税一律通行官廳不日卽有布告惟敝行因人手不多零換一層必難辦到然有數家錢舖已允代爲兑換且能買申票鹽封則其他各錢店諒必歡迎零兑一層固無可慮至滙費亦必格外從廉總之價格已額定四角五分進出必照一律今請與諸君申言自明日（三號）起凡同業每家拆一千元或拆二千元均作價四角五分到期不論還官票或流通劵或鈔洋皆一律照收卽售申票亦照滙劃公所行市以昭信用將來無論如何敝行必以四角五分之價維持到底卽能漲至四角六分敝行亦以四角五分賣出云云演畢復由商會將所發三種滙兑劵粘於黑板上一時觀者擁擠咸謂今日之會爲維持金融以來未有之盛會也 
[第四屇知事試驗之預備]  
　　第四届知事試驗本月二十二號舉行爲期已近茲將試前預備各事項分誌如下知事試驗主試委員長政府先本有派平政院院長周樹模派充之意近又擬以朱内務總長兼充此項命令日内卽當發表此届知事試驗投考及報攷人員較前三届增加數培非有多派襄校員不足以濟事已由政事堂開單呈請總統圈派聞列單者有四十餘人將來圈派之數至少在二十人以上此届知事試驗投考及報告 
 
 
 

Page 7

 
 
者將及萬人而試場只能容三千人之譜所有甄錄試已　定分三場攷試第二試預定一場故將來甄錄試取錄之合格人員至多不能逾三千名已由内務部公示領取結紙及投攷證書以本月六號截止投報以本月九號截止故連日各報考人員向内務部領取此項結紙及投考證者異常擁擠 
　　又聞政府因三次知事試驗與第一次留學生考試頗得良好成績故對於將來之文官任用方法仍擬以考試爲標凖聞其辦法以道試爲甄錄試以省試爲覆試以京試爲終試在京及其他之大學畢業者可免省道兩試而中學以下之畢業生與中學相當之程度者仍以道試爲進身之階是亦攷試之别開生面者也 
地方通信 
[鎭江]  
　　女學校被刧鎭郡西南賀家山下曹錦有宅内附設崇眞女學校一所昨夜三鼓時突有匪徒十餘人衝門面進將曹錦有之妻左膀右臂用刀砍傷血流滿地然後將所有席捲而去習晨經事主來城報案章知事王警長帶同警兵前往勘驗屬實已飭嚴密偵緝 
　　小寡婦上新坆陰曆二月二十二日爲淸明節鎭郡人民向於是日祀祠堂祭祖先燒紙箔修坆墓男女來往如梭一般好事游民亦於是日用白紙　燈一對一面寫包府一面寫無名堂白紙牌一對上寫小寡婦上新坆白紙幡一竿上寫接引東方白紙彩亭一架内供魂牌一座上寫包人窮夫君之靈位又有鼓手吹打和尙孝子等小寡婦坐白轎一乘係一俊俏靑年男子巧扮少婦身着女人孝衣　　婷婷哭哭啼啼由京畿嶺之西經寳蓋山之東及一路墦間之地引誘許多眞上坆之男婦及踏靑之士女追隨觀看達數千人之多荒山空野忽變作最熱閙之市場噫痴耶　耶有維持風化之責者其知之否 
[南京]  
　　大批日僑到寗日來每届日淸公司輪船班期抵埠時由鄂來寗日人頗衆均係學生裝束寗人士咸起猜疑因之此間謠言日甚官廳恐有無識愚民藉此滋擾已飭軍警防範以安人心又聞寗垣南洋旅館前日招待日僑至一百零三人之多當經該館赴警廳報告請派長警調查以昭愼重王廳長以刻値中日交涉風雲日亟尤當加意保護恐有商民不悉來意或生誤會除派軍警在被照料外一面并宣告此日僑係東洋遣派遊　學生云 
　　齊使宣示電令齊巡按使昨接中央電令略謂此次交涉雖極困難然公理具在綜其結果終必出於和平解决斷不致有損失領土主權并已電囑駐日陸使向日政府提出抗議凡我人民務宜謹守秩序靜候解决不得稍有逾越範圍舉動致使日人藉口云云齊使刻已遵令宣示矣 
　　日領疑係排貨駐寗日領事高橋新治現以日僑在寗開設之洋貨各舖終日全無生意疑係商會從中抵制所致昨特片請商會總理蘇錫岱至署面詢一切蘇君答稱寗垣商界並無抵制日貨之事聞日領已電達駐京日使擬向外部要求通電各省出示維持 
[江西]  
　　南豐請勿派兵電南豐縣知事解鳴珂及會剗烟苗委員前曾禀報來省謂該縣烟苗尙未淨盡何道尹以會勘時期已迫萬難緩延除派委新知事魏鴻翔卽日束裝前往外並特函請陳廳長飭令警備隊統帶加派第四隊隊長賽炳林率警兵一隊前往助剗已定二號午後出發詎午前該知事忽又來電謂業已悉數剗淨請勿派兵云云故何道尹已轉請陳廳長阻止警隊前往矣　　戚巡按使回省消息戚巡按使於一號由餘干電省云准東日由烏港解纜逕回南昌陳政務廳長得電後立飭餘干官煤鑛南昌分銷處將該處專用小輪駛回餘干以便差用查烏港距省一百八十里約計三號准可抵省公署中今已預備歡迎矣 
[武昌]  
　　軍法處之誅鋤談漢陽鋼藥廠爲製造軍火重地前日有匪徒余長發於深夜至該廠後踰牆而入當被巡查拘獲報經廠長沈鳳鳴禀奉段將軍發交軍法處研訊聞已提訊一次釘　收禁供詞未詳又軍法處於三號禀奉段將軍批飭在該處内鎗斃黨人二名並未宣布罪狀聞一名蕭忠義因私藏子彈被獲一係龔某乃在襄河某處緝獲之重要黨人又軍法監獄繫禁之黨人周楚春係去秋與已正法之張偉同在麥望嘴暴動重犯後經軍隊拿獲解省由　匪司令部訊明監禁茲其母周聶氏率同族人迭禀懇援赦免例保釋經將軍批飭軍法處議復以該犯罪情甚重斷難援案赦免遂未允其請 
[湖南]  
　　組設提倡國貨會湖南劉巡按使以現在歐戰未停外貨輸入較少人民日用之品惟有土貨以資供給實爲振興國貨之最好時機爰就本公署内組設提創國貨辦事處專辦一切振與湘省土貨事宜委任希君亮爲該處籌備員以專責成而歸統一湘省商埠除省城外當以常德湘潭岳陽益陽衡陽五處最爲繁盛擬在該五處各設提創國貨辦事分處一所由省中派委富有工商學識人員一名前往　辦並委任該五處知事及商會繼協理爲國貨勸導員以資襄辦又一面電飭各知事查明各該縣所產土貨列表報處以便籌設提創方法至省垣辦理此事進行聞已定於本月四號在處内特開提創國貨會議召集財政警察兩廳長長沙縣知事並商會總協理各帮董以及各寳業公司經理安議一切關於提創國貨各問題冀收集思廣益之效 
　　平江破獲黨人機關湖南平江縣距省約二百里商業蕭條交通亦不甚便利近由將軍署參謀官某君特派調查員率帶兵士十餘名身穿便服不動聲色在該縣城内破獲黨人機關一處當獲僞聯絡使丁龍雲（現充女雅報經理）張毓之徐子卿（現充該縣警備隊什長）僞討袁軍旅長徐柳初（現充警備隊長）徐次藩（現充警察所敎練員）僞監印官鄒香谷彭世谷等七名於日昨押解來省其餘尙有嫌疑犯四名押在該縣公署並聞搜出僞國民總機關部民義社總部僞都督僞軍務部僞民政長僞軍長僞師長旅長團長等印信共三十九顆僞委任狀及白竹布徽章名册民義社條約等證據已一併解省交軍法課訊究矣 
[天津]  
　　定期模範敎援直隷朱巡按使昨傳論勸學所員鄧澄波謂直隷全省百十九縣勸學所長及巡行敎員到津將開敎育會故須先作模範敎授使各縣辦學人員參觀并指定勸學員鄧澄波君師範學校敎員寺本君敎援單式班大悲庵學校敎員戴錫庚君敎授複式班訂於自月之一號起至六號止共敎授六日 
雜評二 
[敎育新宗旨（默）]  
　　敎育部新定之敎育宗旨以誠心愛國冠首而申之以勿破壞吾謂有形之破壞今縱有其人亦至少數可以無慮所可慮者無形之破壞也以個人言自私自利之見重則傾軋侵害之心生公德私德之不修則踰越範圍之事起所謂武器運以和平戎機伏於談笑者爲今日外交家之能事而不料中國之社會亦卽墮落於此兩語之中我人皆知惕然於壇玷上之武器戎機主權爲彼所破壞而茫然不知社會上之武器戎機尤足破壞國事於冥冥中滋可懼也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[查勘烟苗之認眞]  
　　江蘇齊巡按使以蘇屬各縣烟苗已告肅淸除電部商請英公使派員會勘外並派省委一再復查復飭由各道尹遴派道委再行復查以昭愼密在案茲悉省道各委以上實等縣接近租界故尤爲注意近日省委復查上海烟苗委員汪君已奉齊使飭委兼任寳山復查　而道委何君亦正與寳山縣茹知事及縣委沈昭序諸君親歷上邑交界各地方嚴密復查計自寳邑出發由吳淞江灣大場羅店周浦盛橋而至閘北　茹再由彭浦高橋而至殷行周歷寳邑全境昨日並由茹知事順道謁見楊道尹面禀會勘情形不日卽可加具肅淸印結聽候部員會勘 
　　又聞上海縣知事沈寳爲寳山縣知事茹慶琛曁復查烟苗委員　以上寳兩縣禁種烟苗事宜業已一再查勘惟華租交界地方園恐有誤種情事昨特由縣委專員會同各該管警區先在閘北交界地方查取各花園名候再詳細查各花勘茲將閘北結一圖内園名錄下怡情小苑陸協　　家花園鮑家花園夏家花園杜長發花園哈未花園沈記芳花園赤園星園哈圃花園 
[救國儲金之熱潮]  
　　昨日（八號）爲中華救國儲金團總事務所改正　稱之第一日上午十時北貨業裘養志羅懿生陳　笙陳梅棠裘承章劉菱生諸君親至該事務所面晤辦事員將該業各行儲金細單出示共有七千餘元其熱心救國之誠意溢於言表今日（九號）銀行開收儲金想往投儲金者當必異當踴躍並聞昨日該所收受救國儲金之函件較前數日更夥午後三時送去之函已不及當日抄登各報亦可見熱忱救國者之奮　矣 
[吳承忠致外交部電稿]  
　　北京外交總次長偉鑒讀鈞函爲國盡瘁一語國民感頌無量報載麻日會議六欵未敢遽信惟日人要求自由傳敎貿易居住置地及合辦軍警財税敎育各條主權稍與挿足遷就絲毫後患叢生亡國有餘夙仰我公久　使命操縱自有權衡第念國步維艱來日大難迫於積悃敢凟政聰詳察全國商民義憤日熾永足爲外交軍備後盾愈危愈堅諒達洞鑒忠隻身苦口奔走兩月毁家衛國誓志靡他披瀝痛陳伏乞鈞　吳承忠叩　 
[日人對於國民對日同志會之疑惑]  
　　國民對日同志會近被僑滬日人疑爲排日機關聞先於陰曆二月十六日由日員偕同西探至長安旅店向問志會發起人方夢超黃毅質問一切方黃兩人即明白答覆次日又赴該旅館搜查有無抵制日貨之證據方黃兩人仍導引入室惟見滬上新流行之傳單數張此外一無所有日員乃恍然而去昨日又經會審公堂發出傳單謂日人已在公堂起訴指方黃兩人爲主使抵制日貨之人聞方黃兩人擬將到堂申辯云 
[質持械搶劫之强盜]  
盜黨怗三（即怗如生）因與盜　田四方少淸等迭在公共租界内糾黨持械搶刧業經捕房將怗拘解公共公廨訊供押候將已經解送鎭守使署之田四及已解法公堂之方少淸提回質證在案茲悉捕房已將田方兩盜提回詐解公共公堂請究即據中西包探上堂禀稱田四於去冬在虹口吳淞路瑪禮遜路轉角希圖搶劫經一百八十一號西捕查見拘捕田即開鎗將該西捕腿上擊傷曾　訊明判解鎭守使署懲辦茲因查得曾與怗三方少淸等夥刧北河南路五百五十九號門牌沈芝藩所開之烟紙店及北福建路一百二十一號門牌陳翰章所開之烟紙店現洋故將田方兩匪提回並傳同事主請爲訊究旋由沈陳兩事主上堂證明當時被刧情形訊之田方兩匪供詞支吾怗三亦堅不承認復據中西包探禀稱田方兩匪已在捕房供認行刧惟怗三抵賴不認王襄讞商之美領柏君以方少淸曾經糾黨持械搶刧法租界裕新猪腸廠贓物遂判方與田四併解鎭守使署懲治怗三亦着解送鎭守使署如訊有爲盜　事仍送回公廨過堂再行解送鎭守使署按律懲辦 
[中西讞員判斷徒刑之互異]  
　　匪徒王文奎（即孫生生）王阿慶（卽陸成章綽號小砲仗）張時生因迭次結黨持刀在松江路大沽路孟納拉路等處攔路搶刦邵瑞卿李新成包延輝楊金甫等皮袍皮褂銀洋時表消贓於法租界押店業由老閘捕房包探張天林與一百六十二號西探查獲一再解送公共公堂訊供押候核辦在案前日午後捕房又派中西探率同荷鎗華印捕各一名將王等三人押解公堂經兪代襄讞會同英卓副領事升座研訊先由捕房牛門律師偕中西探上堂陳述案由及將被告查獲並吊出原贓各情繼據各原告邵瑞卿李新成包延輝楊金甫相繼上堂供明當時被持刀恐嚇欄路剝刦衣物並經楊金甫當堂將王文奎指認屬實求究質之被告供均狡賴英領卓君以案已由各原告證明且查得王文奎係十一次過犯而王阿慶張時生亦迭經訊辦有案今復潛回租界結黨持械　路行刦實屬愍不畏法因即在西文解案單上簽判王文奎押西牢九年王阿慶押六年張時生押三年期滿均逐出租界而兪代襄讞則以公堂向無判押五年以上徒刑之權故照例在華文解案單上判王文奎王阿慶各押五年期滿再核張時生押三年期滿逐出租界 
[小學敎育演講會開會]  
　　上海縣小學敎育演講會於昨晨九時開會到者百餘人首由會長李頌唐君報告開會緣由遂由會員引導聽講員至指定各校參觀直至下午四時觀畢茲將開會　錄下諸君子在敎育界有年矣以國民敎育爲必不可少也久矣顧所謂國民敎育者非中學以上之敎育而小學敎育也中學以上之敎育不過少數人之敎育而小學敎育者則固一般國民人人所應受之敎育也小學敎育良則國民之智識程度日益進而國勢以强以盛小學敎育而不良則國民之智識程度日益退而國勢以弱以袞馴至於滅亡而後已是則小學敎育者乃國家根本之敎育所謂國於天地必有與立者非耶諸君子亦知中國如何景象乎列强之對於中國如何心理乎自前淸道咸以來已不復成閉關之局於是戰事之挫衂外交之失敗國土之　削踵相接而項相望也吾國民受一回之賴激卽有一回之抵抗抵抗抵抗之聲未已而前門　虎後門　狼駸駸乎有他人入室之慮何哉國民之智　程度淺則團結之力薄其不足以盾我國家也明矣書曰民惟邦本本固邦寗國民者國家之根本也小學敎育者所以養成一般之國民尤根本之根本也葛　猶能庇其本根况人也哉諸君子旣以小學敎育自任矣旣以小學敎育非少數人之敎育而一般國民之敎育矣若敎授若管理若　育凡可以　正社會之習慣體察兒董之個性而施以相當之敎育者當亦深思而熟慮之矣循是以往吾恐國民之智識程度猶夫前淸也吾中華民國之國家欲如前淸末造而不可得也不揣其本而各其末與宋人之揠苗助長何異哉然則小學敎育當奈何曰默察己國所處之地位與夫他國處我之地位然後講求敎授管理訓育以貫徹我改良小學敎育之目的而養成一般未來之國民於事庸有濟乎此則在滬諸敎育家願與諸君子共同商榷而本會開設小學敎育演講會之宗旨也云爾天下興亡匹夫有責諸君子勉乎哉中華民國之責任諸君子各以一身分之矣 
[奬許單級敎授講義之批詞]  
　　本埠商務印書館新編單級敎授講義久爲學界歡迎前曾　各省巡按使飭屬採用均承各嘗道奬許茲將其批詞錄下　　　直隷巡按使批俾初小敎員隨時購閲研究以爲改泉敎授之資裨益學界洵匪淺鮮 
奉天巡按使批候將簡章登報公布以便周知 
吉林巡按使批據禀送該館新編單級敎授講義樣本請分飭購閲等情應卽照准 
黑龍江巡按使批條理井然簡而易行 
　　安徽巡按使批該館延聘敎育上富有經驗之人編述單級敎授講義一書披閲之餘無任佩慰 
江西巡按使批網舉目張適合小學敎師參考之用 
浙江巡按使批對於單級學校之敎授管理各法曁敎授案實例均一一分科詳述網羅無遺洵於敎育前途裨益匪淺 
貴州巡按使批於敎育前途甚有裨益 
福建巡按使批類多經騐有得之言適應吾　社會之現狀與徒尙理論務爲高　無裨實際者有别 
　　湖南巡按使批詳加解釋分期印行以爲校外小學敎員改良内地私塾之準備用意頗善查閲原賫講義編纂亦尙合法 
河南巡按使批查閲各編大致尙合 
　　廣東巡按使批爲身任敎育未能設所講習者開一法門意美法良殊堪嘉尙閲現繳講義原原本本引述周詳使鄕僻之士手此一編増益其所不能而收校外講習之益於敎育前途裨益匪淺 
　　四川巡按使批查閲所編單級敎授講義頗合單級　授之用 
雲南巡按使批禀悉已照抄簡章通飭各屬訂購矣 
山西巡按使批查是項講義頗切實用已通飭購閲 
[縣知事擇定新署地點]  
　　上海地方審檢兩廳因現有公署不敷辦公已勘定大南門外同仁輔元堂義塜地址建築新廳即以舊署基地變價充用已詳奉司法部核准照辦至上海縣公署亦須擇地遷移現已由沈知事勘定舊提右營署基址寛闊地處適中以之改築行政機關亦尙合宜惟建築經費爲數甚鉅舊署變價不敷支配已商由滬海楊道尹轉詳上峰在城濠丈放局城濠地價項下撥補俟奉准後卽須擇日興工云 
[鎭守使矜卹獄囚]  
　　上海鎭守使以本署所設之拘留所覊禁人犯甚衆當此春令天時漸熱恐生疫疾爰自前日爲始每晨九時及下午二時飭令看守士兵將所禁各犯押至所外草地上散步一刻鐘俾使呼吸空氣免生疾病亦體卹獄囚之道也 
[曾長貴之罪惡]  
假冒軍事偵探之曾長貴曾由海陸軍警察隊緝獲解請鎭守使署訊辦在案茲經訊得曾長貴非僅冒名軍探且屢次假冒警察或冒禁烟　查員向高昌廟日暉橋龍華等處各私烟館恐嚇索詐且曾敎唆居民販賣兒女漁中取利業於前日將曾長貴解送上海地方檢廳從嚴懲辦矣 
[緝拿要證之賞格]  
　　公共租界總巡捕房刑事檢查科昨日派探將緝拿要證之賞格一通送至南市第一區警察署及一分署請爲協緝大旨謂陳可　年約四十五至五十歲中等身材香山縣澳門人曾在上海寳隆洋行充當　辦十二年忽於一千九百十五年四月一號逃逸無蹤現已出有牌票緝拿且因會審公堂有案曾令其覔取妥保交漢口市銀二十六萬四千四百七十七兩二錢五分又上海規銀十五萬九千五百二十四兩九錢四分其上次住址係在上海愛而近路六百九十七號及海寗路二千一百二十五號爲此特懸賞格洋五百元通飭一體緝拿知風報信因而獲案者如數照給如有知其下落或拿獲者請即報告總巡捕房總巡可也 
[嚴禁賭博與花鼓戲]  
　　浦東洋涇附近八棣頭及十八間等處近有花鼓戲及聚賭抽頭等事當爲淞滬警廳長訪聞以花鼓淫戲有關風化抽頭聚賭尤易窩藏匪類擾害閭閻除飭行第三警區嚴禁外並已飭派偵探往拿爲首之人到案懲辦矣 
[取締浦江船隻]  
　　工巡捐局出示曉諭云現准上海縣知事沈咨開案奉上海鎭守使署飭行内河船隻盜刧時有所聞獲盜訊供多由船夥通風報信陽爲舟楫生涯陰行盜刦手段實屬防不勝防浦江一帶航船向來有無取締章程以後應如何編立名册妥定規章以杜勾串盜刧之弊飭卽妥議詳復核奪等因轉知遇局准此查浦江各項船户及外來各帮航船各鮮船照章均應編號給照本爲便於稽查保衛行旅起見迭經諭飭各該船户取具同　船户曁殷　店舖聯環保結赴市舶所報明註册領取證單來局繳費聽候發給牌照在案迄今未據來局請領牌照者尙居多數實屬玩延已極茲奉飭行前因尤應嚴加取締斷不容任令延抗除咨復上海縣署查照並咨請淞滬警察廳轉飭水巡隊認眞查察曁嚴催市舶所妥速辦理外合再抄錄章程出示曉諭爲此示仰各該船户曁商民人等一體知悉務須尅日照章取具保結赴市舶所報明註册領取證單來局繳費聽候發給牌照倘再違延定惟照章懲罰不貸其各凛遵毌違切切此示計開章程一浦江大小各船及外來航船鮮船均須赴市舶所報明船户年歲籍貫船身重量往來地點班期船夥人數以便塡給牌照編號造册一各船户請　牌照應取具同業船户曁殷實店舖聯環保結並照章繳納牌照費一各船户應繳牌照費計分三等如左大號船繳照費洋六元中號四元小號三元一請領牌照除應繳照費外别無絲毫小費如有違章需索者准由該船户指名禀究一船照現定限用週年期滿照章納費繳換一未領執照各船不得裝載客貨如有私自攬載者准由同業揭發從嚴罰辦一各船承裝客貨及託帶銀洋信件均應製回收條加蓋圖記其　記應先具印模送市舶所驗明登簿存查一各船裝載搭客妥爲招待不得分外需索及侮慢等情一軍火危險等物及鴉片嗎啡并各種違禁物品不得私行夾帶察出從嚴懲辦一各船承裝客貨應各按地點班期不得爭奪攙越如有取巧兜攬有損他人權利者准由受害人報告市舶所秉公議處一裝載客貨如有侵呑偷竊及暗害等弊一經發覺除追償貨價外并將該船牌照吊銷不准營業 
[疑犯移送地方廳]  
　　范高頭羽黨張關松（綽號大刀關勝）前被行刧徐桂香家案内之獲盜王阿二張三寳供係同夥經地方警察事務所緝獲訊供不認惟因另據供出夥竊毛家墳山看墳人銀元分贓兩元一案查無報緝案據押候查明再核在案茲悉此案已經景警佐派探前往毛家墳山調查該事主含糊其辭不認有失竊情事昨已禀明沈知事將該犯移交地方檢察廳收訊矣　 
[川同鄉關心桑梓]  
四川災荒自經政府及四川同鄉京官倡捐振濟後各省各方面皆聞風感動發起籌賑宜昌沙巿各埠商界已各分籌萬餘金滙 * 
川接濟旅滬川省各界及熱心好義之士亦已開會數次川商各帮尤以事關桑梓極形踴躍想不難集成巨欵川屬饑民得此或可稍舒聞捐啓捐册等日内即將正式發表矣 
[流丐毆斃人命續誌]  
　　已革丐頭周益生被江湖流丐兪阿寳等毆傷致斃已紀昨報茲悉此案自經檢察廳宗檢察官禀明林檢察長之後卽命將兪帶案預審詎兪供詞狡展判令收押一面移請警廳偵查當時逞兇情形並緝拿逸犯到案再行訊辦兹經警廳偵緝隊士協同二十七舖地甲等查得舊曆本月二十一夜已死周益生被毆時除兪阿寳外尙有混名小燈籠阿慶等數名在場帮兇　已經由該隊士等分投偵緝矣 
[自作孽不可活]  
　　常熟人程邦違日前來滬購得烟土値洋二百六七十元藏在便　内由滬乘火車回里迨至中途爲軍隊查獲當將烟土取去程則乘間逃逸後因愈思愈忿卽書寃軍於白竹布上縛在胸前遂投蘇州河而死前日有船户在周太濮廟附近將程尸撈獲見有寃單上書有妻弟楊某在小東門木器店爲夥遂知明該　地保來滬將楊尋見告明前情楊卽前往備棺代爲收　 
[老婦幸未焚斃]  
　　前晚一時二十分鐘滬城西門内翁家弄某姓家不戒於火焚燬平屋三間當火熾時某姓家有一老婦患病在床幸經隣右等設法舁出未葬火穴亦不幸之中大幸也 
[縱火案辯論終結]  
　　張涵霖等前因縱火　賠保險銀兩以致殃及隣居當經隣人梁玉山葉桂生徐景記並婦人沈陳氏等羣抱不平同至地方檢察廳禀請嚴究並着賠償損失曾經該廳預審起訴審判廳昨由堵推事官會同鍾檢察官開第三庭辯論各原告同供查得當時起火情形大有可疑因此商民等大受損失請求賠償質之張涵霖張李氏尙張氏等供多推諉檢察官起訴略謂張涵霖實犯新刑律一百九十條之罪請爲公判問官會商之下即以今日爲辯論終結判令梁玉山等各原告退去張涵霖等暫交的保聽候宣布判决所有各原告請求賠償係屬私訴候民庭訂期開庭審理 
[澈究假鈔票來歷]  
　　孟納拉路八百三十五號居户董新妹控崇明人徐茂根王老三混用假鈔票等情業經捕房將徐王兩人拘解公共公堂訊供管押候查在案昨晨由廨復訊據徐茂根供稱此項鈔票係所賣花衣之價洋由徐老公付下現徐在原籍求鑒中西官判被告還押候函請崇明縣知事傳徐老公到案訊明將訊供情形送廨再核 
[匿女兒之控訴]  
　　朱鳳山至法公堂控稱前娶徐　庭之女兒爲媳時回母家日前又稱歸寗一去不返向徐索人一味支吾是以報捕往查當由包探抄出媳婦所穿之衣服十餘件顯係藏匿求請訊究徐供抄出之衣服係女兒前次歸寗時遺下此次實無將女藏匿之事中西讞員以證據確鑿無可抵賴判交保限十四天交伊女到案候訊 
[未必果有好意]  
　　李榮沛至法公堂控稱商人有一男孩在門外閒觀忽然不見當卽出外找尋見孩被石榮三　帶行走實係誘拐求究石供與李素來相識此次好意領孩至某處購買食物並非誘拐求察判押三天了事 
[同居人拐匿婢女]  
　　塘山路一百八十號門牌居户王孟氏偕證王連生控同居人關壽泉與毌關王氏串拐伊家十三歲婢女春香藏匿墳山路一千三百十八號門牌祝蔣氏家希圖販賣等情昨由捕房將關壽泉母子與女及祝蔣氏一併拘解公共公堂經中西官研訊明淅判關壽泉母子分别各押兩月祝蔣氏訊無串謀開釋女交原告領回 
[西崽誘姦幼女]  
　　漢口路某號洋房西崽陳根福因誘拐同居人朱阿寳之十四歲女孩朱阿冬至閘北天保里某屋内姦汚被朱偵悉報請捕房將陳與女查獲昨解公共公堂經王襄讞會同美領畢君在領事　息所秘密研訊屬實判女交其父領回陳押西牢半年示儆 
[保甲將受戒責]  
　　本邑四鄉各圖地保並城内外各鋪地甲承辦上海縣公署錢糧及房捐等項往往積欠延宕即使提案押追亦不趕理茲縣知事沈君以該保甲等疲玩不堪聞已禀准上官如該保甲等收押限滿再不將公欵如　措　廳即提案戒責從嚴追比所需戒責器具業已飭匠製造矣 
[究是誰家之產業]  
　　浦東楊家渡鄉民謝咸金在地方審判廳狀告陳九九覇購田單一案昨經該廳賀推事官開庭審理先據謝咸金供稱民人在二十四保二十三　有田一畝六分八釐前因需用故將此項田單二紙抵押於陳九九處現備齊本利向贖詎陳藉口此項田畝爲自己祖遺一再覇精因此情急來案起　請求追還質之陳九九供稱此項田單乃係祖遺于前淸宣統元年份已將此單抵押與孫桂林處計錢二百三十千文問官以供詞各執諭候　查明白再行訊　 
[被告償還損失]  
　　張蔣雲在閘北烏鎭路建有房屋近因欲在屋外加築　牆其鄒沈阿弟以張侵佔地基阻止與工張卽偕同工頭葉順卿至審判分庭訴沈阻撓建築要求賠償損失洋五十二元前日經孫推事開庭辯論沈延金鴻翔律師爲辯謹人請求偵查有無阻工及佔地情事問官以原告所訴爲有理由無庸偵查判被告償　損失洋十二元了案 
[跑街夥先歸宕賬]  
　　鴻泰信土行王陳錦亭前至法公堂控跑街夥周錦鴻私收客賬並宕用賬欵共計洋一千餘元中西讞員因周供稱數目不符判將賬目對明核辦在案今原告禀稱周在賬上實宕空洋五百五十元私收客賬實洋九百六十六元核對無訛仍求追究周供宕用洋銀實有其事至放出之賬並未收取實被主顧拖欠可以查對聶讞員判限十四天將宕用之洋交湑放出之賬協同原告丵明有無私收情事再行訊斷 
[被告先交堂費]  
　　嘉綸紙號主劉彤雲前控司賬董松林舞弊宕用共計銀四千三百兩中西讞員因董押追不理移請原籍地方官查明董有無家產再核在案今接來文内開董並無家產可抵因又提訊董供現托親友向原告理勸可以了結劉稱寳已有人相勸請堂上准予保出料理判着被告先交堂費八十六兩然後交保限一月料理 
[究竟是否盜犯]  
　　江北人楊如田在原籍犯有盜案逃至滬上被阜　縣知事署偵探顧林之弟顧立來滬尋獲扭控捕房解送公共公堂訊供押候阜寗縣頟事署來文再核嗣因該縣並無公文來廨判均交保　無保人一併收押在案昨晨復由捕房解案請示中西官諭將顧立楊如田併解上海縣知事署請　核辦 
[印捕追獲匪徒]  
　　匪徒洪九瑞前日午後在南京路寳豐染店門首攫取婦人汪周氏金控耳圖逃當被該染店夥倪春才　到二百九十四號印捕帮同追獲昨解公共公堂請究中西官以原告未到判洪押候原告到堂再行訊究 
[巡捕拘獲匪類]  
　　匪類朱連福瞿林春徐阿根范阿三前晚在虹口徘徊希　搶竊被捕查獲昨解公共公堂經中西官訊得未等均係過犯判仍押候查明另案再行訊究 
[唆使行竊之結果]  
　　住居新閘蔓盤路五百零三號門牌之　人潘邱氏控同居婦人伊陳氏唆使十三歲女孩阿三竊取値洋一千八百元之金鋼　戒金珠飾物等情業已由探將伊陳氏與女一併拘解公共公堂訊供管押候查在案昨晨由廨復訊原告延羅傑律師上堂譯稱被告唆使原告之女竊取巨贓欲至法租界乘輪帶往揚州原籍爲娼被馬夫阿明揰見報捕拘獲請爲訊究並據潘女阿三投訴實被伊陳氏唆使竊物逃　訊之陳氏則延安德臣律師到堂辯稱阿三非原告親生因遭凌虐是以私行走出聶襄讞商之美領畢君以唆使行竊證據確實遂判伊陳氏押女所半年潘女發押濟良所習藝一年起案贓物交原告具領 
[過犯又施騙術]  
　　匪徒趙仁生在福建路用擲包術騙取鄉婦翁李氏金戒由探查獲昨解公共公堂訊知趙係過犯判押西牢一年期滿逐出租界再來定押二年 
[英副按察使回滬]  
　　駐滬英副按察使班德瑞君乘津浦火車赴津現已公畢於昨日　署照常辦事 
[浙寗水木工業醫院紀事]  
　　閘北又袋角浙寗水木工業醫院自去冬開辦以來經主任醫士黃筱堂及内外科王緯堂方子純葉頌君諸醫士熟心義務已治愈二百餘人成效卓著茲經發起人陳磬裁君於前日邀集各董會議定於陰曆三月初一日起每日上午九時至十二時無論　界均可到院診治每號祇收號金五十文又每逢三六十期下午二時至四時施種牛痘 
 
 
 

Page 11

 
 
[閘北之烟禁]  
　　閘北檢察分庭前日起訴之烟土犯業經審判分　孫推事分别判决朱和尙帶烟滬一枚罰洋十元海得林帶土二十二兩罰洋二百五十元徐子良帶土五兩七錢罰洋一百五十元陸榮福帶土皮少許罰洋十五元一併押候繳洋開釋 
　　四區三分署前日又獲王苟有一名抄出土十餘兩又五區警署查獲開旅館之某甲抄出烟泡烟膏共八錢一併移送檢察分庭預訊屬實押候起訴公判 
[照錄工巡捐局批示]  
　　公民吳雲龍等禀請援案退屋由批據禀該公民願將福佑路至候家路止面北一帶房屋援案退建浜基放寛道路等情洵屬熱心公益深堪嘉尙自應准予照辦仰候派員履勘規定路線另示飭遵一面由各該業户轉知各租户尅期遷　此批 
[美租界捕房紀事]  
　　美捕房四十三號華探王四福辦公得力前日由麥總巡提升三道包探仍留該捕房服務 
　　昨有黃包車夫甲乙二人在吳淞路因分派車資不匀互相毆打被二百三十九號印捕拘入捕房押候罰辦 
　　陳金財李阿五二人昨在天　路不知因何互毆由一千零八十五號華捕拘禀捕頭候核 
[謝劵]  
　　廣西路中汕頭路口小舞台請女子新劇進化團串演新戲定今日午後開幕昨承惠贈入場劵二紙書此誌謝 
雜評三（納） 
[儲力]  
　　吾昨評謂儲金救國外尙有儲學儲力兩法儲學之法今見敎育部所定新宗旨論之綦詳與吾言正相　合至儲力之法則宜將各地所辦之保衛團而變通行之擇鄉民之年少耐勞者敎以操法限以短期期滿則另換一班事旣不甚難辦而鄉民可祛畏兵之習以此法寓兵於農較諸全國皆兵之空言獲益非細蓋國民有自衛之能力而後可以言衛國此之主張非夸言也 
[補錄命令]  
　　補錄四月六日大總統策令陸祐給予二等嘉禾章此令又令陸軍部呈請將馬開運朱全忠高正起授爲陸軍步兵中校鄧本殷馬應禮合聘珠殷日正龍桂韾張光斗授爲陸軍步兵少校應照准此令 
　　又令陸軍部呈准管理内火器營事務長官江朝宗等咨擬以常恒補委翼長志秀補掌關防營统桂秀補正鳥鎗護軍參領文奎補副鳥鎗護軍參領扎拉芬布補委鳥鎗護軍參領潤壽秀奎鄙凌阿連喜補鳥鎗護軍校請予准補等語應照准此令 
　　又令陸軍部呈准管理外火器營事務長官江朝宗等咨擬以春順伊立賀若山連昌珠嚕肯連詳補鳥鎗護軍校請予准補等語應照准此令 
　　又令據蒙藏院呈稱查明烏拉旗扎薩克貝勒察克都爾色撫　乖方蒙衆解體激成都規之亂等情察克都爾色　著視額扎薩克曁貝勒爵職以示懲儆此令 
四月七日大總統策令殷恭先給予二等文虎章此令 
又令伊振東給予五等文虎章此令 
又令陸軍部呈准察哈爾都統何宗蓮咨請任命李任輔爲察哈爾暫編陸軍騎兵團團長應照准此令 
又令陸軍部呈請將伍敦仁馬如珠授爲陸軍步兵上校宋智焜黃子榮授爲陸軍步兵中校林駒楷耀華伍應期袁德墀施鼎塋李鴻黃德勝李長淸龍忠良黃茂務羅占春納汝興馬鍾麟趙嶽泰黃振邦朱純發張運泰授爲陸軍步兵少校應照准此令 
又令陸軍部呈請將陸崑山授爲陸軍步兵中校應照准此令 
又令陸軍部呈請將迺文勝授爲陸軍步兵少校應照准此令 
　　四月七日大總統申令内務司法兩部呈准文官高等懲戒委員會議决浙江靑田縣知事起祖望因押犯脱逃揑情　禀交付懲戒一棠依知事懲戒條例應受降等處分等語趙祖望著照所請卽行降等以示懲儆此令 
[救國儲金]  
　　本邑紙業景倫堂同人通告同業云本埠各界受國志士發起救國儲金會意美法良救亡之策無逾於此各邦人士均踴躍贊助商會議董多　任勸告苦力工人貧寒子弟尙節其衣食之用以作準備我紙業同人不敢置而不聞是故敬請各寳號諸同志互相提倡共　善策捐數不論多寡隨願簽名馬負千鈞蟻駝一栗各盡其力以洗國恥同胞幸甚茲定於本月十一號即舊曆二月二十七日下午一句鐘在本公所集議至祈駕臨萬望勿却 
　　乾坤和五十元德泰惠二十元陳留記五元莊其珏二元陳少卿二元汪根祥二元孫吉生二元金福記一元王孝餘二元徐芝香二元胡國良一元孫瑞其一元潘文彬一元曲成鑑一元馮汝臯一元柴如相五角以上共計洋九十三元五角通信處小東門外乾和烟紙號 
　　朱鴻動十元朱老太太四元　珍女士三元曹月彬二元蔣琴生二元薛守愚一元查雲庭一元管永靑一元學徒馬全榮一元窰貨客管阿敏二元磁器客劉生記二元以上共計洋二十九元虹口頭壩天潼路裕順懋記磁器窰貨號 
　　查易淸二元孫振聲一元唐吉甫一元吳恂如一元馬仲雄元浦南三官堂阜興代步 
　　英界棋盤街新周虎臣筆店夥友吳金海二元吳廣禮一元徐順卿五角丁洪元一元 
　　郁從周願將自編之（慕俠叢纂）二百册售罄後將書資盡數捐入每册洋三角五分 
廣東路寳善街元利廣東潮州茶食店二十元 
　　汪照南十元毛海章二元陳吉祥二元法界老北門外城河浜新榮記洋貨號 
錢徐氏一元林秀英二元女尼雪綠師五元法界民國路一百四十八號門牌 
　　英界河南路永昌泰五金號同人永昌泰二百元程蘭亭六十元譚緌裳十五元程岳根三元陳冠洲十元程幹良十元陳英漢二元程紹航二元張阿朱七元程社勳三元蕭觀驥一元程少白十元程鑑焜二十元陳亦持十六元程瑞唐五元 
韓雅仙二元朱家角祥凝浜劍字二十一號 
寄寓五馬路正豐街安裕泰茶號潘光甫五元 
　　張世程五元施如卿一元衛春林一元謝松生五元嚴順發元陳志林五元唐世恩五角賴桂生一元范三寳五角四川路一百二十五號錦發洋行 
王覺恥八元黃世達謝知恥各五元南市業盛里六號門牌朱鴻圻五十元朱瑞圻十元　鼎賢五元龔延年二元老北門口大生磚灰行 
　　來函更正（一）昨聞貴報救國儲金欄内見鄙人助洋五元鄙人前上之函乃二十五元祈即更正是荷沈賢照手上（二）昨奉救國儲　金願損票一紙嚴蕊經陳宗芳馮聘儒李慶華願助洋各一元共四元今閲貴報登各人助四元祈請登轉爲荷 
　　丁仲彥徐克昌閭佩靑各一元徐介富何家珍張志恒各二角大馬路鴻仁里久大昶洋貨號 
尙有救國儲金團總事務所昨日送來之報告單因限於篇幅不及排出容俟補錄 
[國貨調查]  
　　餅乾泰豐罐頭食物公司取雙喜商標各色餅乾已出二十五種該公司製造廠在小沙渡經理王拔如君批發照碼八折批發所英大馬路泰豐公司 
　　線襪杭州聯橋六克巷萃隆織襪廠所織線襪商標牌號甚多如羊牌絲光線光線襪二仙牌野豬牌松鹿牌貓蝶牌禾字牌B字牌各種色白襪及猫蝶牌女襪小孩襪等貨美價廉行銷甚廣現分發行已有五處寗波廣益豐號紹興福生恒號硤石華昌新號南京城内德源號上海三洋涇橋添慶里萃隆申莊又上海北河南路二號利華織造公司所製象旗牌線襪質地堅緻顏色鮮潔定價亦甚　 
　　肥皂天津大紅橋西邵家園子天津造胰公司製造各種肥皇極爲合用曾得南洋勸業會超等奬憑意大利萬國大博覽會得頭等金牌批發處北京觀音寺及東安市場濟南協裕烟台天陞福唐山東局子街同義公 
　　紙烟捲烟一項歲出甚便今有張佑卿特　　新泰烟　放虹口愛而近路同發里八十一號發行金獅牌獅球牌兩種香烟每大箱五萬支計洋一百五十元又金球牌蘭花牌兩種香烟每大箱五萬支計洋一百二十元以上四種每箱一百盒每盒五十包每包四支金獅牌五十支每盒五百支計洋二元五角批發均照碼八折另售金獅牌及獅球牌每盒一元五角每包四十五文全球牌每盒一元二角每包三十五文蘭花牌每盒一元二角每包四十文發行所在三馬路廣新泰烟行 
　　立斃臭蟲粉方液仙君發明殺蟲粉取名三星立斃臭蟲粉扁盒每打二元四角圓盒每打一元二角大瓶每打一元八角小瓶每打一元二角批發對折另售價目扁盒二角　盒一角大號一角五分二號一角發行所寳善街公順里口中國化學工業社　　火酒虚星潛君發明中國火酒取名星象商標零售大瓶三角小瓶二角五分如躉莊批發及成打者另有特别折扣　地漢口路鎭橋口發行所法大馬路東首康成酒廠 
　　洋傘洋傘中國向無出品現廣東省城太平洋　製造廠取名金錢商標每打十二元上海批發所三馬路廣昇祥號 
　　和肝平胃藥劉敏之君發明雙獅捧球牌和肝平胃藥零售每瓶三角批發照碼八折總發行在二馬路抛球場羅威藥房 
　　雲錦緞浙江杭州五福樓九成織綢廠所造雲鳳商標之雲錦緞純用本國頭等絲經精製最時花樣上海天津各大埠皆已風行現正添備機張加工研究精益求精以供取求總發行所設在杭州五福樓本廠辦事處分發行所暫設上海七浦路豫順里裕盛永杭莊及棋盤街老九章綢莊内 
　　雲錦紗亦是浙江杭州五福樓九成織綢廠所造與雲錦緞相同其杭州上海兩處發行所見上 
來函 
[李亞東宣言]  
　　天禍西歐波及東亞嗟彼日人竟敢謀我吾人對此應發如何感慨乎其憾彼耶彼不恤也夫人自侮然後人侮我亦曷自内省耶我之内省不過如斯其謀我也卽兼弱攻暗取亂侮亡之義耳亦天演之公例也吾黨人乎吾政府乎曷自内省乎曷捐棄我見恊力合作乎噫嘻亞東嘵舌矣數月以來政府之措施吾知之矣吾黨之舉動吾聞之矣兄弟鬩牆古人　誡丁此　國外患之秋凡吾黨人應即捐棄一切一致對外以奠祖國乃聞有乘此時機順覆政府者抑别有卓見耶吾不敢　測也吾政府乎曷亦激發天良稍降尊貴與民更始乎乃不此圖竟以自首之文字陷黨人以無恥且有曁其他種種之卑劣手段　異矣禮義廉恥國之四維四維不張國乃滅亡政府無恥吾無責矣而必陷人於無恥其於國何蓋小人喜人爲小人不知黨人爲何物也無如來性者非黨人無耶穌性者非黨人無如來行者非黨人無耶穌行者亦非黨人度人救世如來耶穌之性也即黨人之性也棄儲辭王如來耶穌之行也即黨人之行也吾政府乎其諦聽乎眞正黨人亦聞之乎曷亦猛醒乎嗚呼噫嘻亞東嘵舌矣惟是天下興亡鄙夫有責亞東處此亦持如何態度耶革命不忍自首誠羞舍此二端亦自有道嘗謂欲革政治須革人心欲革人心須培道德道德之基厥惟宗敎亞東敎宗耶穌已有日矣意在研究聖道以淑身心度人必先度己方爲根本之改革此亞東現在之態度也其有理想的推測亞東不知亞東者其亦可以猛醒矣謹告國民幸一諦視 
[滁州薛兆樞報告災情函]  
　　滁州來安全俶一帶自去歲遭水旱兩災平民之家鮮有餬口始則磨稻以爲粥每日尙可三次繼則米菜兼以爲粥每日只可二次今則多數人家只煑菜以爲食夫食菜固可飽腹第全無滋養能力終難保生遂有未經寒熱只云心難遇而斃者有財產售叢無補而自毒斃者諸如此類不可勝計哀鴻遍野目擊心慘告之上官只曰可憐毫無拯救之方於貧民有何所補方今四月農忙初始耕種之家賣牛求食希望麥季接濟而爲期迢遙然蝗子未絶亦屬懸懸在上者苟無補救之法將來五六月間耕牛缺乏農工前途定受莫大之害而接濟失望之家必爲餓莩情狀之慘將在目前用特奉聞滁人薛兆樞謹啓 
[馬佐臣君來函]  
　　謹啓者前因救國儲金籌辦之初一切臨時經費　用孔亟因擬將拙箸華英敎科書二千册售價充作捐項現恐市上或有仿效此法意　取巧反碍進行用將前議取銷幸爲登入報端以杜流弊 
[企公老牌牛奶]  
CONDENSED　MILK 
MILKMAID　BRANK 
Mcdal　TradeMarrParis1867gIN　ENGLAND　CLO_SWISS　CONDENSEDMILKCO 
CHAM,SWITXERIAND.AND　LONDON 
此奶最好請試飮之便知實在喂養嬰孩當用上品宜買企公 
[愼昌洋行經理意奎推勃而火險有限公司廣告]  
本公司備集資本銀四百萬兩在中國經營保險事務歷有多年辦事公正捷速素爲　各界所信從保險價目亦極低廉如蒙　諸君惠顧請　駕臨圓明園路四號本賬房接洽可也　 
[女西醫朱彤章醫例]  
統治男女大小内外全科接生痲痘花柳跌打等症●門診一元號金一角●出診三元號金五角車資不收●接生十五元號金一元貧者酌減●每逢禮拜二四六上午九點至十點贈醫贈藥不受分文祇收號金一角●館設美界老靶子路西第四百六十一號電話四四六二號 
[珠珀立止白濁丸]  
懷德堂眞正老醫局　極靈極速　永無後患 
此丸專治一切淋濁或酒色而起或温熱而生或虚虧而來或行房忍精而起或花柳毒傳染所致凡服靈丸立刻見效止濁每盒大洋一元　惟宿娼傳染花柳之淋濁重則毒氣傷筋尿管閉塞痛苦難忍小便時痛如刀割或管中筋根痠痛膿水淋漓紅腫欲破凡服本堂珠黄止痛止濁丸　痛止腫退濁止騐若仙丹　每盒大洋一元　如重症淋濁不肯早治必成楊梅結毒燭卸下疳横痃魚口楊梅内疳血淋重症楊梅風痛損形爛鼻下疳廣瘡其害無窮本堂在申醫症七十餘年見多識廣治愈小便爛斷腎囊爛穿筋骨疼痛咽喉腫爛損形爛鼻極險極重毒症可以復原全愈生育照常永無後患活人無算　如用水銀輕粉刧藥合丸天誅地滅雷殛火焚不效還洋　小便腫爛珠黄霜一元　横痃魚口内消丸一元眞珠珀立止白濁丸每盒洋二元　近有假冒請認明上海六馬路中朝陽萬年茶樓西恒和油酒店西隔壁懷德堂王雨香醫局便是 
[上海金星人壽保險公司賠欵迅速]  
啟者先嚴子襄公於陽曆去年八月向北京金星保險分公司投保壽險洋二千元不幸於陽歷本年三月十一日病故當由分公司總司理汪叔文先生立即向上海總公司領到賠欵如數給領一切飾終貽後均有所藉足見投保壽險之利益且該公司誠信昭著保費低廉辦法通融賠欵迅速尤堪欽佩鄙人祇領之餘用特登報稱頌願爲我國人介紹焉此佈　棘人劉福謙啓 
[（聲明）]  
租賃脫離　合同作廢 
啓者公大絲廠基於甲寅年三月内租賃與利昌公司現在憑中三面議明計算租金甲定陰曆十二月止清楚外甲寅年利昌公司與公大公司筆據一槪取消由公大絲廠經理茅淦將廠基及引擎鍋爐絲車併一應生財物件完全收回無誤所有利昌公司墊欵憑中另立筆據利昌公司亦已允洽從此公大公司與利昌公司之租賃關係完全脫離聽憑公大公司另行出租惟甲寅年三月内所立租賃合同及存租摺字條均遺失在外倘日後出現作爲廢紙併合同中具名之邱殿元陳壬泉均歸茅淦理値完全負責與利昌公司不涉除立過割筆據外特登申新兩報聲明　公大絲廠基公司經理茅淦利昌公司周揚之　周承烈同啓 
[白濁香甜露]  
此露治五淋白濁眞如仙丹一般靈驗且極香甜可口如溺管十分剌痛撤尿不出痛苦到要命一服此露立即利水止痛即愈每瓶三角上海抛球場北首杏林軒啓 
[彚司公司]  
男色間新到上等雨衣中國紳商尺寸合式 
Ｋ皮靴皮鞋晴天雨天所用 
新式花呢小帽 
彚司公司南京路江西路 
[商部註册上海康年保壽有限公司總公司在上海北京路四號]  
本公司係遵照中華民國公司條例呈請農商部證明資本註册立案爲中央所信任開辦多年之大保壽公司業已積存鉅欵置有實産一切章程均較别家格外優美實爲超前絶後穏健可靠之華商保壽公司諸君如欲投保請速駕臨或就近向各分公司取閲章程爲荷 
[百代公司]  
緊要廣告請注意勿購假冒鑽針 
本公司發明金鋼鑽針特别秘法製造旣免掉換之煩又保唱片不損購者極稱利便邇有射利之徒將玻璃仿造希圖魚目混珠但此僞針最易損壞唱片爲特廣告●惠購鑽針諸君須親至本公司選取庶免受愚今格外克已鑽針每支售大洋五角針上有洋文五個ＰＡＴＨＥ百代公司啓 
[請購最新式半統皮鞋]  
WALKOVER目錄價格索閱即奉WALKOVER 
半統皮鞋最適用於春夏二季因爲天已和暖足踝可以外露脫卸旣極便利舉步亦較輕鬆本公司因時制宜特由美國運到大宗平價出售皮質堅韌耐用式様新奇美觀男式女式各各完備存貨無多欲購從速　價目每雙自十一元五角起不等華革和服鞋行南京路十七號 
[京都邱現榮]  
小來寳邱寳奎小來順文武燈彩戲法 
承蒙讚美倘有紳商學界貴府喜慶堂演相邀到府定期不誤請至四馬路胡家宅三山會館後門對面觀盛里四十九號接洽便是 
[田永奎]  
陳潮林小金福　文武戲法 
去年由漢商昇平茶園聘請抵漢現已期滿由漢囘申寓英界六馬路格致書院西永定里口一百四十四號如蒙　各界喜慶邀府竉召立即趨候此佈　雙義堂謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[永山] [  嗣陵]  
　　佐領永山黑龍江將軍壽山弟也　毅有勇略甲午之役公率部出戰屢挫敵專日兵憚之乃誘而致之死焉蓋公智不逮勇卒爲　算傳聞公死之日自旦至　猶酣　不少挫日兵退公以敵敗遁也追之人夕戰方已而軍已不能歸遂假宿好民黃姓家黃貎禮公陰實受日金爲所用公不察也夜將半忽聞垣外　聲公始疑令從者偵之黃託辭以對公知有陰謀顧其宅陋隘慮猝幾不足以廻旋因急令從者宿户外令未畢而日軍已圍其居破扉直入公躍起短兵相接部衆亦奮勇爭衛公然衆寡懸殊遂力竭中創死所　都殉焉有遁出者爲述公遇害狀謂是夕公雖陷死地然猶　戰至明手刃敵兵數十人公中創十餘處仍奮力殺賊嗚呼勇矣 
游獻文章 
[打油詩虹廟聞吟] [  情虎]  
　　虔誠虹廟求神去握姊呼姨挈小姑笑問同行諸女道阿　粧飾入時無 
　　釵光鬢影雜衣香顧盻多姿自忖量花樣重翻應出衆羣芳隊裏關新粧 
　　紅燭淸香握　枝織腰裊裊步遲遲神前合掌低聲禱願祝伊人莫負期 
　　故意低頭避衆眸秋波倫向鬢邊流無端對面瘟生至一笑輕將俵留四 
[滑稽廣告] [  劍嘯]  
　　余今講得新華銀行儲　票一大張不日卽有十萬　鉅欵之希望然余一人獨得而不能使各同胞利益均沾亦殊恨事今特創　彩票一種自　　一枚起至銀圓十元爲止各數千張名曰商場儲蓄票由本埠南北市各小押當擔保凡余出外乘車吃茶吃洒著戲搓和呌局一切費用槪以　場　　票代現使用一　新華銀行儲蓄票開彩　而余　　之　　　頭彩者則余所用出之票槪照票面價格萬　　　使各　　　享利益均粘之樂如余票不中則俟之二次二次不中則俟之三次如三次仍不中則於十年後按照票而價格還本以符新華銀行儲　票之辦法但新華銀行儲蓄票頭彩祇有一張而余所發行之商場儲蓄票則人人有一本萬利頭彩之希望此空前絶後之好機會凡我黃包車夫馬車夫汽車夫以及電車火車酒樓妓館緞局銀樓一切高家幸弗錯過恐未週知特此廣告各商家有願代表發售者扣佣從豐存票無多速來購買商場儲蓄票總發行所挖空心思路七十二號勞滑頭啓五 
譯叢 
[蠻荒游獵記（英人維培自述）（續）] [  木]  
　　抵時一受創之獅方向予車直撲迨見予至卽躱其身於樹叢中予不經大詫以爲獅何愚乃爾察視之下則有血跡一片及入林偵之方悟此獅爲予第一次所擊中者至欲　死約翰之獅猶未得其跡蹤也予方設計使獅遁出空曠處而　之瞥見約翰方負一野猪喘喘而來時約翰適與獅之行蹤成一直線予亟大呼警報約翰　棄猪屍於地攀樹而登旣而約翰警呼曰獅方昂首耽耽向之直撲予乃屈膝猛擊之於時予手備一槍亟摸索予腰間之鞘蓋予子彈雖甚充足設或槍機不　祇有出予之刃相與搏殺矣予乃深悔一銃不廳託人携帶使予此　窘甚也斯時予祇聞獅之動聲不見獅之跡蹤俄國約翰報曰獅方向吾人之車而奔因命約翰下樹吾人乃尾隨獅後旣抵車處吾人大該蓋少年披克林不見矣吾人呼之不應遂沿獅之跡蹤而行蓋足跡固鮮明易辨行數碼得手帕一方此必披克林　也可憐之土人竟被攫之去矣乎予乃誓必得之爲披克林復　時則吾人方深入樹叢之中時防猛獸侵攻乃不得頻加防衛吾人之行動遂不以步而寸予卒莫明獅之用意何必食彼少年披克林不食予之驢匹豈因受創之故食人爲易耶少年誠不幸哉愚問予等啓行時　驢匹於樹至今未離跬步　因受驚遇甚遂呼號　　不止狀類發癎是固驢匹遇獅後之常　也（未完） 
詩選 
[秋柳次漁洋山人韻] [  棄淮寄漁子瘦]  
　　從來秋色易銷魂况是天涯憶里門古渡奚堪添别涙殘枝何處認啼痕寒波客釣紅蓼渚遠岸鴉翻烏　村身世那堪悲聚散等等閒飄泊不須論 
　　江潭昨夜落微霜無數殘條萎曲塘南國寒　摧木葉西風古道拂車箱不堪　意牽張緖難得　　伴楚王忍説　臺街畔月　　凉影堕村坊 
　　柔枝曾記綰羅衣此日飄零事已非離别淸長枝　短關山信杳影偏稀葉涵落日蟬留醫樹度殘星烏夜飛惟有門前數株　　疎未與我相違 
　　消瘦豐姿劇可憐籠霧籠雨又籠烟空餘弱維輕於帶無復飛花軟似錦齊殿風流需後日章躉消息問常年長條莫使人　　留待來春活水邊 
筆記 
[李自成軼事（續）] [  醒榭]  
　　又謀襲西安思盡殺川人以絶人望遂先殺所俘一千五百人於南門之外始分兵計殺凡一兵殺男子百授把總女倍之以頭與四肢爲記以上較次　級不者坐逆罪殺無赦即於崇禎己酉年九月望夕夜分起會計各路衛軍七十五萬兵二十三萬有奇家口不計乃殺民之諸生釋道及堪與醫博有材技者各府縣編牌按名分列輸殺凡家口三十餘萬獻忠猶以爲未足復捱户草殺由成都自城北威鳳山至南門桐子園綿亘七十餘里屍積若邱山其歸女不勝殺則牽鈕而投批於流水流水乃爲之涸 
　　丙戍元日命平東將軍孫可望撫南將軍劉文秀安西將軍李鎭國征北將軍又能奇分路草殺五月間回成都上功疏　東一路　男子五千五百八十餘萬女子九千二百萬撫南一路殺男子九千五百　十餘萬女八千八百萬安西一路殺男子九千九百餘萬女八行八百萬征北一路殺男七千六百餘萬女八千八百九十六萬餘中央一路則由獻忠自領名曰御府老營其數自計之人莫得面知也惟僞總兵温自讓不忍草殺牽百騎遁獻忠殺其妻子以殉有子幼白如琢粉獻忠以火印烙之周身爲卍字形名曰錦孩子其殘忍有如此者 
[西戍途中日記（十五續）] [  桐城劉兩沛]  
　　六月初十日兩在邠州屬之長武縣暫住一日六月十一日雨　早七時長武令備車馬來予與張君各食　蛋四枚即登車向甘　之涇州進發三十里窰店是處爲陝甘交界處又十五里至瓦雲驛換馬又十五里至高家廟午餐廟距涇州四十里　畢予覺身體畏寒添衣蒙被就車　約二小時始熱退體輕起坐車中見車行于高坡懸崖上上下坡三四次越關門兩重而如斗之涇州城忽現於山脚涇州在固原東南春秋時爲泰地始皇時屬北地郡漢置安定郡魏晉因之居陝甘東西之衝羣山環峙涇苪分流據蕭關之險當隴山橫嶺之交近城之涇州陂陡阪硤路險若羊腸守者據此攻者斷難飛渡郭汾陽單騎退回紇卽此處其城在涇水南岸遮蔽邠岐實秦　之門　也故姚　起于嶺北以安定爲根本赫連勃勃先據安定遂盡收嶺北郡縣宋患西夏韓魏公范文正開府於此爲攻討聲援也自長武至涇州數十里中山原起伏最易伏兵自古以爲戰場晉魏而後戰役尤夥其淺水原即唐太宗平薛仁果處馬鞍阪卽姚紹敗勃勃處其東之朝那關即老上單于所從入也噫地險如此現祇二十名疲弱馬勇守之倘一旦西邊有警何足恃耶州牧金承蔭吾桐人也謁之未見勢利小人如是如是 
自由談之自由談 
　　高車　馬歌舞自酣不問生靈之塗炭不顧國勢之阽危嗚呼官　如此欲國不亡得乎 
　　實業不興遊民無處安插窮黎無以爲生嗚呼民生如此欲其不相聚爲盜得乎 
　　軍人以保民衛國爲天職今日之軍人往往藉端擾民欲其保民衛　得乎 
　　學生以求學爲務今日之大學生閙飯食唱西皮二簧調欲其學術之進步得乎[  人]  
小説 
家庭小說 
[嫣紅刧] [  常覺小蝶合譯　天虛我生潤文] 　 
　　第十八章　　嫣紅曰然則彼輩之工作殆忋矣白福而曰忋乎此則殊可笑彼輩工作一月之中殆不過十之六耳其他之日則均爲其嬉游之時嫣紅曰果曰夕工作者一日可得幾何白福而曰此則須視其人之勤惰而論嫣紅曰勤則若何白福而乃　其指曰苟晨興而至暮者一禮拜中何慮無十先令之進欵十先令乎嫣紅之心房乃大躍希望亦隨升蓋嫣紅之家食口不繁十先令雖微然已足敷一禮拜之用苟能工作至夜深者則其所入亦且倍半因而不禁微笑當嫣紅作此想時白福而亦復大樂以爲此緘默無聲之寡婦今亦因我而開其笑口矣乃曰夫人天下之不知積省者實無過於製手套之女郎彼輩每當禮拜日輒御鮮衣裝束乃如皇后結隊以赴敎堂殆旣至則又立偕其情人往各處散步禮拜一則各蟄居家中與其所愛喁喁而語次日亦如之殆禮拜三始大急爭治其事蓋廠中規矩必於禮拜六交物也嫣紅乃謝之付其線錢而行中心轆轤念此十先令不止然密昔司白福而司舌之神則已掃興而默 
痴情小說 
[美女花] [  小山梅郞合譯]  
　　第七章（續） 
　　倍而那乃趨前慰之曰我愛余年少好勝冒險試馬幸未傷及賤軀反得榮名在理汝當爲余色喜愛蘭不之答且顧而之他一若不願聞倍而那之言而見其温和之顏色者倍而那不解欲前挽其臂而再加以懇切之慰詞詎愛蘭乃束手退避就坐於男　夫人之備倍而郡無奈即坐於愛蘭之座傭首沉思一究愛蘭不樂之故男爵夫人恐拂倍而那之意致誤大事乃以手按愛蘭之　語之曰我至愛之愛蘭汝殆已飽受虚　乎時侯爵已退入　室午睡以是廳事之上遂愈寂寞有頃遂亦星散各自退息　　那乃乘此機會往尋愛蘭冀挽回其向日親密之深情孰知遍兑候府無愛蘭之形躍不禁喪然自失乃信步至田國中藉以解悶庸知愈求解悶愈增煩惱蓋當此孤單寂寞之時乃益念頃　携手同行之樂正深愁悶忽見花影之下愛蘭已蹣跚而來不覺大喜過望急趨前柔聲呼曰我愛孰知倍而那之言未畢面愛蘭已轉身而退霎時已如輕雲之入岫矣 
　　當倍而那初至侯府時中存去志雅不願見愛蘭之顏色致阻其驅逐塞里愛氏之計畫今則　單寂寞愈覺愛蘭之不可須臾　而失家庭之樂往日流光如駛一瞬即去每嗼韶華之短今茲煩問寡歡遂覺日長似歲愛蘭旣去在勢已無可追蹤不得已乃返寢室取西班牙之烟捲燃火自吸斜睡於美人榻上作種種之妄想兩目則呆注於天花板上之彩花小稍移動蓋　思恍惚已不知趨向何方矣晚餐後侯府廳事中燈光之下倍而那與愛蘭隔几並坐侯爵則與男爵夫人方在幔邊桌上下棋消　室中寂靜宛若無人蓋倍而那自　愛蘭之冷淡雖明知爲試騎之故致犯愛友之　亟欲聚精會神以彌補此缺憾顧一轉念又恐被愛蘭之奚落或致羞慚不能自容則又未敢冒昧啓口愛蘭自倍而那强乘劣馬之後卽緘口吝其嫣音且未一顧倍　那之顏色林中相遇又復　之若陌路 
 
 
 

Page 15

 
 
   
 
 

Page 16

 
 
來件 
[補錄四月六日救國儲金臨時通訊處報告單]  
　　張正海吳義和金順福各一元戚如桂二元楊秀　楊光　各五元邵安裕一元陳志仁一元陳福千二元羅蘭挺一元曹瑞章盧伯江各一元夏桂芳一元鄔善孝周炳臣各二元鄧毓華三元戚小齋戚濟川各二元鄔鐘曉五元王毓川凌鈞壽戚輸香戚寄舟各五元黃雨村三元黃梅賓一元林大海十元黃盛棠五元黃乃雄一元黃冠三一元黃柱臣三十元黃熾培十元黃鶴淵十五元江西路六十九號 
楊桂堂十元新閘橋隆盛昌麵粉 
　　陸仲雲唐瑞良高昌大各一元王茂卿十元傳　甫五元鴻翔銀樓 
　　陳興華二元蔡連生十元李彬倩二元張瑞興張金水陳梅生各五元陳金友傳連寳各十元朱金記五元徐文榮錢寳昌周國山鮑炳森各二十元鮑杏亭車夫阿四女僕工人各一元鄒瑞麟張芝瑞陳珠寳陳保如各二元張信財王高財吳紀堂陳漢亭各五元張寳豐十元孫毓選六元柴紀生五元桂蘭生二十元金志伯沈月良各十元陳椿源一百元陳椿記工人三百人每一角合三十元南成都路陳椿記營造廠 
鄭大有參號續捐八元連前十元四馬路東華里 
莊劬厂沈琴賢莊冲正合二十元徐家洪孝友里八十三號傳夢臣張汶漁沈臥東沈公布各二元徐家　徐　公學職員生泰米號十元頭壩吳淞路南 
沈渭二元天津路四十三號 
　　愚國沈寳鼎號二元孫家棟一元孫家禎二元高嘉生五角陸鴻發三角華芳照相館 
鄭　大有號二元梁棟臣一元四馬路東華里五百六十四號氷源漆號十元號内諸位三十元二馬路三百八十四號 
　　沈覲舜五百元胡九棠十元吳柏泉十元徐秉彝一百元茅長生五元沈紹基五元胡益卿八十元兪梅軒五元程中舫五元顧寳華五十元潘天綬五元趙勳章五元謝仲德六十元許仲義五元沈家良二元舒品珊三十元鄒聖會二元吳友庭二元趙梅生三十元吳仁葆二元江祥東二元范仁懷三十元車夫江六琴五元出店陳永裕五元王國楨三十元飯司沈茂生五元法租界德　里公和來顏料號 
張少雲一元陳錫慶一元英大馬路老大昌櫃友 
薛根生二元法租界榮祿里醒獅學堂 
　　吳月波五元唐伯裳五元陳石年五元楊信卿十元楊鳳山二元趙富賢二元陸阿榮二元浦懷琳二元席慶棠二元吳昌林二元王秋生二元許蒓蓀二元陳桂生二元王金綬一元吳雲海五元吳雲章二元法租界電車公司車務處 
任重遠十元蘇洲城内長洲縣間壁 
　　王提摩太一元沈靄吉二角張訓靈三元龔福葆一元顧永興二角諸達生喩步瀛李樂樂各五角許正修二角張載榮一元黃福培五元陳啓良二元黃子衡二元徐健人六元陳達齋三元黃嘉芳陳君寳各十元張錫三五元張仲英六元蔡辰白八元凌逸人一元胡貽殼二十元范子美徐維榮各十五元上海崑山公園三號靑年會組合 
王秋　五元江西路同茂豐公司九號 
陳增泉十元棋盤街金隆里五十六號 
　　蔡志誠朱志龍陳廣秀李厚紳童永淸王美成劉桂芳各一元戎子琅錢潤之王志卿管哲甫各二元馬文顯十五元董永祥十元馬勵當四十元馬倬雲二十元馬敦和帽莊 
　　周省三十元王仲庚五元九江路十號閤關洋行 
嚴登明一元華界英界馬立師小菜場福勝園浴堂 
錢　江二元華界舊敎場但壽大律師内 
唐公達十元上海郵局内 
周銘濤二元虹口百老匯路一千零十號 
張貴泉十元虹口何錦豐介紹 
雷镜泉五元馮晉五趙貫之各一元黎期彰一百元甘洼五元歐景　一元虹口西華德路十號十一號仁棧紙烟號 
沈馥卿王岐舟汪榮塘蔡子卿各一元老閘橋元大南貨號參業思義堂以及各號諸友六千零十元 
老閘鄧仁泰米號傳溰軒五元 
　　江都公立兩淮第三小學校符宗輸五十元 
吳菊初一元張舜臣楊官懋各五元南市關橋南首錦泰義洋貨號 
　　鄭子培徐汝霖彭煦林各一元張意照四元羅俊譽一元南京路大源祥洋貨店 
洪源永茶棧及同人五百元江西路恒安安里一百八十五號 
林雙全一百元東棋盤街協昌興號 
陸麟祥五角南市協泰恒鐵號 
　　兪寳衍二元陳江麟一百五十元鮈靑輝一百四十元施雲蓀一元朱調元范如梁各二元朱錫卿鮑松齡各二元姚賢德二元邵茂昌三元劉咸芬十元朱安初二十元徐斌鑫二元吳子文姚兆霖曹子彝各十元姚　　　　　朱子久各十元林瑞甫一元姚賢琦一元永安街葆和糖行 
　　王杏生王劉氏梁樹星各五元王　十元按月繳呈以乏力爲止　泰安里十一弄二百七十四號 
　　沙阿根徐富泉吳金林合一元黃長盛十元凌動官一元盆湯弄新大橋北首黃長盛 
陳文煐五元英界北無錫路十二號務本小學校 
陳潤溶二元西門外義弄至誠社 
　　鴻源號及諸友五元益元號及諸及諸友五元阜興昌及諸友十五元阜大及諸友五元乾昌號及諸友五十元義昌及諸友三十元阜成號及諸友一百元怡大號及諸友一百元元大號及諸友一百元同昌祥及諸友一百元恒大號及諸友一百元豐大及諸友一百元久康號及諸友二百元永裕號及諸友一百元同昌號及諸友三百元養眞號及諸友二百元德昌號及諸友五百元德潤號及諸友三百元阜昌號及諸友一千五百元葆大號及諸友七百元參業思義堂一千元元昌號及諸友五百元德潤亨記鹹瓜街中市 
　　莊瑞生章阿根各五角阮志芳謝復盛各一元鄭定心五角費永茂章旌財沈榮福洪善卿各一元楊爕卿何鑑應寳　各二元應慶標章旌標各五元王榮春二元恒泰祥二十元周成樑章廷甫各十元四馬路恒泰祥顧繡號 
　　義該阿胖鮑晉生徐定生各一元陸紀生劉茂盛陳阿笛林桐生林如槐馮阿元周阿六各一元張東初錢茀康莊永福夏小林各二元杜甫靑五元鄭漢山白爾祺各二元鄭時卿趙匡琯張開裕趙匡松各五元金紹南十二元鮑蘭生十元陳湘舲五元二洋橋豈裕洋行 
陸連卿五元陸昌初三角漢口路衡康莊 
范鼎奎每月小洋五角英大馬路開泰號 
汪籢卿五元鎭江西門外丹陽碼頭汪義盛染坊 
　　楊宜生客十元翟彥海客五元薛吟甫十元張愛華十元姜　衡五元陳志霖五元吳玉亭五元張春生三元陶駿唐三元徐　康二元胡忠粥二元翁子良一元團遂生一元傳昌襄一元陳寳棠一元黃毓珊一元段震聲一元學生徐士輸一元朱金　一元陳道夫一元余欽祥一元邵庚傳一元棧司劉志宏二元　恒山二元張來生二元章松茂一元陳阿才一元葛連桂一元步孝元一元時寳仁一元羅佩鴻一元劉金芳一元蔡元　一元駁船楊申奎三元新開河元和糖行 
周秉國五元上海民立中學校學生 
郭進臣五元寗波路六十五號 
周肅山三十元陳蔭庭五元本埠金隆街五十六號 
朱亦　朱　合捐十元董家渡敬字三十八號 
諸趾祥二十元六馬路仁　里武聖東玉衆道院　 
　　姚瑞麟十元袁子衡十元舒叔平十元陶德昌十元謝楚生十元卜厚培十元王文孝十元周文炳十元鄭楚徵五元　春生五元陶俊文二元趙惠仁一元法租界吉祥街吉如里四號 
聲明一昨接誦客利西旅館馮欽珊君函領悉該旅館諸君慨助救國儲金慷慨解囊令人欣慰惟有西人開詒女士柏來安君密而納君劉納爾君等亦各捐金足見其友愛鄰邦急公好義之心凡吾華人感將無已惟此次爲吾華人救吾中華民國之儲金萬不敢受領友邦國民之儲金酌於理旣似乎不宜言乎義更不合於通訊處命名之意故已函乞馮君代爲婉言却之并道　　外合應登報聲明 
[棉紗業之調查]  
　　年來吾國織業漸興棉紗之需耗益大洋紗入口年益增多今欲别其種類及來路乃向紗業中詳細調查得其結果如下表始知内地所用洋紗大半爲日本紗最初暢銷之印度紗此時銷路已大爲退減本國雖有多數紗廠而出貨不多總不及日本紗得國内一般織業之歡迎且印度紗及中國紗僅限於十支至二十支而止自念支以上以至四十支則推日本紗廠有之而吾國社會最歡迎之愛國布乃畫係此種細紗所　嗚呼工業不興商情不熟使此無窮之利源滾滾外溢吾人能不自負其咎耶（表列後）　　日本紗之牌號及銷路銷長江一帶者財神雙金魚（二十支）立馬三馬舟美人二喬三　五福雙喜麒麟雙鹿（以上十六支） 
　　銷山東南滿者藍玉福島（二十支）花　　面雙鹿藍玉（十六支） 
　　銷天津者島福藍玉雙金魚鹿兒（二十支）藍玉雙鹿麒麟雙喜（十六支） 
銷河南者藍玉雙喜麒麟 
銷江西者五子財神雙喜 
銷四川者財神雙金魚雜牌 
總銷全國者雙鹿藍玉軍船氣球阖蝙蝠應鶴紅龍羚羊春駒金象金菊花（以上爲四十二支雙股線）雙鹿藍玉軍船氣球紅龍羚羊蝙蝠金菊花司馬温公鹿鶴（以上皆三十二支雙股線）雙鹿軍船藍玉蝙蝠紅鳥藍魚（以上三十二支細紗）雙鹿藍魚軍船紅龍羚羊蝙蝠（以上三十二支三股線）羚羊蝙蝠（以上二十支三股線） 
　　中國之紗廠三新恆豐裕通裕源同昌振華（以上上海）湖北紗廠河南紗廠杭州通益公無錫振新勸業江陰利用支塘裕泰蘇州蘇綸蕭山通惠公寗波通源荷豐通州大生海門大生太倉濟太 
 
 
 

Page 17

 
 
   
 
