# 1909 - 224 - 4913126

 

Page 1

 
 
   
 
 

Page 2

 
 
　　 
[今日本報目錄]  
　第一張　論說　專電　緊要新聞一　第二張　緊要新聞二　分類新聞　評事　小說　第三張　各省籌辦諮議局　本埠新聞　第四張　　小說　圖外新聞　來件論說 
　　 
[論近日教育上急宜改良之要點]  
流光冉冉。暑假過矣。各學校轉瞬又開學矣。然試問近數年中之教育。爲進化乎。爲退化乎。而近今一般之主持教育者。爲有目的乎。抑爲無目的 
 
 
 

Page 3

 
 
乎。言教育而教育之現象何。若言教育而教育之結果何存。彼歐美列邦之教育。何以能如是其勃興。一切軍事上交涉。上皆一一聽命於教育。而以之轉移夫國勢焉。亞東三島。國勞之阽危。亦既儳焉不可終日。何以不三十年而縣琉球。滅朝鮮。割臺澎。旭日之旗。且飛展於太平洋面。結英倫爲同盟。抵搞強俄。以鴟張於遼東半島。論者莫不曰非教育不至此。非採取歐美列邦之教育以鑄成大和之新教育不至此。則試以吾中國今日教育之現象。而懸揣其他年之結果。果足以遠追歐美而比武日本乎。抑今日之學校教育。亦無以異於昔日之科舉教育乎。此實近今教育上一問題也。記者敢述其研鑽之一得。以備全國諸教育家改良之一助。一曰教育宜注意於個性　人之生也。由家庭而學校。而社會生活。而學校實爲教育適宜之地。以司家庭社會之中樞焉者也。人生禀賦。各有不同。而心之所發達者。有內因。有外因。內因者。吾人之個性。據生物學者進化論之說。則得自父母之遺傳以性爲多。教育學者所以助心身之發達誘掖其知能。以達爲人之目的者。而欲達此目的。則必就個性之現象與其發達次序爲基礎。若是者謂之天賦之性能。外因者人生之影響於自然界以及人爲教育之作用。發達其心性增進其意識輔助其遺傅性之不足者。若是者謂之環象影響。顧此環象之影響者。有自然有社會而社會之環象。又有有意無意之別。無意的者。偶然之經騐。有意的者。經常之教育。故內外兩因。必相待相資。始得發達之結果。若無外部之環象。則天賦之性能。亦僅爲可能性而不得日見其發達矣。故言教育者首宜熟察兒童天賦之性能。以注意於其心身之發達。欲備學科。首在教授。欲講教授。注意個性。要之皆以心意爲基礎云。心意之作用。非如物質之可視而見也。其變化狀態於何見之。有主觀的方法。有客觀的方法。主觀者。人人各內省其一心。其　狀何若。其怒狀何若。其哀樂狀何若。一一考察而詳究之這。然猶未足以爲。憑也。乃復有客。觀的方法。即人之外貌而考察其中心。有意識者有記憶力。無意識者無記憶力。而心意之作用。由此以生。大略分之。區爲三部。曰知曰情曰意夫人必有精確公正之知識。而後乃有高尚優美之情緒。由是以發之於行爲。是之爲意。有動因的。有衝動的。本智識之嚮導。以流露爲感情而意志由此以生。若是者爲因的。是謂有意動作。其或本非目的注重之地。忽焉感外界之激刺。而奏事呈能。乃適與吾目的相合。若是者爲衝動的。是謂無意動作。而於是自我之觀念以生。而於是個人之特性以見。教育者宜有以一一發達而完全。即有生之所同具隨個人而日臻其發達。以完全知情意三大作用。而養成其個別之特性。智能道德。日進無疆使人人個性發達。練精神練身體。以無愧爲國民。而尊個人之價值。（未完）　　 
[專電]  
○電一（北京）魯撫孫寶琦奏預算諮議局常年費議長月百五十兩副議長月百二十兩不得兼他差常駐議員月五十兩准兼學務差事議員年百九十兩共合銀四萬兩請作正開銷奉旨該部知道○電二（北京）海軍處奏開辦經費暫由陸軍部借撥奉旨依議○電三（北京）學部尚書榮中堂決計奏請開缺○電四（廈門）郵部新委廣廈鐵路總辦陳炳煌今日到夏○電五（東京）美國大統領塔虎脫之夫人及貴族女子咸熱望移植日本櫻樹於華盛頓新公園（波士摩克河畔）經東京市會決議贈華盛頓櫻樹二百株（每樹十尺高）爲兩國交親之表證。○電六（東京）古市公威　白巖龍平　巖下清周　山本條太郎　均被選爲東亞興業公司董事。緊要新聞一 
　　 
[電諭馬亮解散藏僧聚衆] 北京　　○成都將軍馬亮上月杪電致政府請予代奏略云藏僧集衆萬人。藉口控告趙爾豐案不直其勢洶洶意欲與亮爲難且謂此案控告不直。將來趙爾豐到。任勢必益恣兇暴。我藏將遭大難。若不撤去趙爾豐。誓不解散。等語似此情形竊恐釀成大變請速電示方略以便辦理當經樞臣奏明攝政王頗爲震怒。以藏僧詆毀趙爾豐已飭不必深入朝廷懷柔遠人可謂仁至議盡乃藏僧不知感激猶敢集衆要挾似此有意發難。本應重辦姑停念愚蒙無知。仍着該。將軍善爲動諭。設法解散。毌任聚衆滋事。業由樞府電諭該將軍知照矣（此節略見前報專電）　　 
[政府對於澳門界務之意見] 北京　　○日前政府又致劃界大臣高爾謙電文一通。略謂澳門劃界一事關係國權。且與各處邊務交涉均有影響該大臣與馬沙鐸每逢提議事件。務須格外謹愼。千萬不可疏忽。並將每次提議情形。隨時電報外部。以便查考 
 
 

Page 4

 
 
政府因屢接高爾謙電陳澳門劃界棘手情形默窺葡人意旨似有要求贖欵之意惟此係侵佔之地。非租借可比。若承認贖欵。則將來界務益形難辦。此事無論如何中國有收還而無贖還之理。聞擬即將此意電飭高爾謙始終堅持以保領士　　 
[津浦路案尚有餘波] 北京　　○軍機處王大臣以近日有人入告津浦鐵路被叅各員。罪重處輕。恐於路政前途不無關碍等語故昨日已將追回津浦鐵路叅員贓欵之旨密發。所有得贓各員。一律解部監追。母得稍縱　津浦京局原設呂尚書宅內徐尚書接事後改名津浦鐵路總公所決計移設郵傳部署內。以便辦公日內即當遷入　　 
[浙撫續報各屬被水情形] 北京　　○浙撫增韞片奏略稱浙省諸暨等縣據報被水經將委員會勘撥欵賑撫情形奏報在案茲復據杭州府屬之錢塘餘杭。嘉興府屬之嘉善平湖。湖州府屬之安吉孝豐武康。紹興府屬之山陽會稽餘姚嚴州府屬之淳安等縣。陸續禀報以本年四月下旬歷至五月中旬迭次大雨連。緜山水下注。以致高阜之區間有浸灌低窪之地盡若汪洋入口幸無損傷秧苗多遭霉爛。雖經勸諭農民竭力補種猶恐節候稍遲難期一律長發等情奴才目擊情形深爲憫惻迭經委員會縣分投查勘應補救者設法補救應賑撫者撥欵賑撫目前積水漸退人心稍安堪以仰紓宸厪六月二十五日奉　硃批該撫即委妥員切實賑撫。　　 
[浙撫奏請南田設立專官] 北京　　○浙撫增子帥奏稱前准政務處咨會同吏部議覆署閩浙總督崇善等奏查明南田形勢擬設專官一摺奉旨依議欽此恭錄諭旨咨行到浙當經前撫臣張會敭札飭藩臬兩司寗紹台道參謀處會議詳辦去後茲據布政使顏鍾驥按察使李傳元寗紹台道桑寶叅謀處帮辦楊立言會詳稱南田兀峙外海貼近三門與寗海定海玉環等廳縣相爲犄角誠爲東浙屏蔽南洋要衝其地近接石浦遙隸象山分西鄉十都一百八嶴幅員廣闊島嶼分羅自光緒初年開禁以來派墾務保甲委員設局辦事專司編戶收租而無刑名專責近來墾闢漸廣生齒日繁報墾之戶多係溫台等處客民去來無定撫輯良難自非專設文武員弁不足以資治理擬請設一廳治名曰南田撫民廳。以寗波府水利通判移駐。缺分與定海玉環向一繁要。請定爲海疆撫民通判衝繁要缺。仍歸寗波府管轄。惟既設專官即有刑事須設監獄自應添設管獄官擬請仿玉環廳治以向駐郡城兼甬東巡檢事四明驛丞隨通判移駐改爲南田巡檢兼司獄官四明驛丞作爲裁缺所遺驛丞巡檢事務並請仿金華府雙浹驛之制就近改歸寗波府經歷兼管各專責成俸廉役食暫仍其舊南田各嶴以樊嶴爲適中之地原設有墾務保甲即就舊有局屋量加修葺作爲廳員辦公之所至武職員弁復經會同考查營制並擬仿大嵐山移駐營汛辦法請以提標左營游擊。移駐南田。適中之樊嶴。與撫民廳統轄水。陸全境原駐郡城守備千總二員移設龍泉鶴浦兩塘分駐巡防把總一員隨同游擊駐紮樊嶴作爲城汛凡原立左營駐紮郡城外額各弁以及水師巡洋戰守兵丁一律隨同改駐南田各嶴擇要設防專巡洋汛仍歸提標統轄應請咨由提督會同寗波道府確加查勘分別妥籌辦理其各嶴之中已經墾熟徵租田地山塘應行勘丈定則升科未墾之地勸民築塘養淡至興立學堂普施教育舉辦　察共保治安以及應建文武衙署倉庫監獄汛地營房巡洋師船與夫各口門如何扼要建築砲台用固海防一切未盡事宜統俟設移文武各官定案後另行妥商籌欵次第興辦等情會詳請奏前來查南田地處海疆形勢繁要自非專設民官治兵刑定戶籍興養立教無以樹久安長治之規該司道等所議各節係屬因地制宜規畫尚善合無仰懇天恩俯准敕部議覆再行遵辦六月二十六日奉硃批該部議奏　　 
[甬人請留湯總理上浙撫電]  
杭州撫憲增鈞鑒杭嘉通軌紹甬吃緊浙人全體開會強留湯公幾於拼命頃奉電旨授湯滇臬。人心惶惶。甬屬尤甚。湯去路必不成。乞電奏收回成命。候示寗波紳商學界張翊美鄭賢滋馮丙然公叩江　　 
[京師近事]  
　內務府營造司近日傳集內外城裱糊匠役多名進內製造法船二隻船長十八丈。景緻異常華美。樓臺殿閣無一不備聞此一船係奉　皇太后諭飭製造一係送往西陵梁格莊　景皇帝梓宮前一係在東三座內恭備　孝欽顯皇後上祭之用均於七月十五日焚化　軍機大臣那相近。繕整頓全國常洋各關稅課一摺。不久出遞探其所陳略謂整頓盡善稅欵可增兩倍。足補禁烟土藥釐稅之。虧云　軍諮處大臣朗貝勒。以該處設於陸軍部內不甚合宜現已擇定安定門內炒豆胡同原北洋公所地址。堪作辦事公所之用。　聞直督端午帥。出京之前奉有政府面諭飭到任後。查看故督楊文敬公密保之某某兩道員。是否能勝巡警勸業之任。專俟覆奏再行簡授　郵部昨接豫洛鐵路總公司電稱。該路之黑石關鐵橋自被水沖毀後。現在豫車僅至鞏縣。由鞏縣至洛陽一叚。已暫在洛河左右兩岸各設車站。俟兩岸車輛到站卽行轉渡豋車其行駛時間一律照舊仍在鄭州與京漢車相會刻已督工赶修於二十日通車。　聞法部衙門已將修築模範監獄各項辦法擬定其推設京城四郊審判各廳規模。亦已一律繕摺呈堂核閱。本月初旬即可具奏　度支部澤尚書日前選定該部計學館學員毓隆明匯許漢琦等三員派赴東瀛留學財政。即日由部給發官費並咨學部立案　管理變通旗制處。王大臣近在政備處會議變通旗制事宜某貝子謂旗務異常繁冗非調精通旗制大員不易籌辦查內閣學士耆壽民。於旗 
 
 

Page 5

 
 
務素有閱　。擬調充旗刮處。總辦以資協理各大臣均以爲然不久入奏　回某大臣日前與樞臣談及各省州縣於到　以前出洋游歷一事。　限僅祇　月。爲期太迫無論如何留心恐亦難期實盜効殊屬具文毫無裨益。擬卽奏請停止云　　 
[西報譯要]  
○安奉鐵路交涉議結　字林報載初三日東京電云安奉鐵路重建問題將次就緒惟中政府現尚要求該路軌道。須與京奉鐵路一律。並要求將該路綫。由奉天直達丞相屯。（譯音）不必繞道蘇家屯（譯意）中政府此計無非爲將來贖回該路地步○俄國移民入滿　又載同日東京電云本年春夏兩季。俄國歐洲俄境之民入民滿洲者。其數已過五十萬。○四國合借中國路債　泰晤士報載同日紐約電云美國財政家與德法英三國銀行協議分借中國路債一事。大爲得手。現公允該債歸。四國勻借。○坎拿大華人入境新例　字林報云次拿大政府將華人入境章程大加修改經此變動之後華人入境之範圍較前寬綽凡合格入境者均免繳人頭稅洋五百元比次修改。實由文戈武。華僑聯名公請坎政府。准允華人自由入境。而專注重於中國學生。及華商子弟。兩等人。旋經議會批准並將一千九百零六年所訂華人入境禁例及一千九百零八年七月修正之例一律改寬除工人外均不必再納入頭稅欵惟貧民瘋漢及殘疾之人仍禁入境新例之行實便華人在次謀取教育上及商業上之利益。設遇華商在坎拿大身故其子孫可以自由入境僅須證明其爲接任其故父之事業年在三十以下者卽可免納人頭稅設有華人擬回國完婚將　偕妻入坎時均不必繳付人頭稅或遲日再迎其妻子至坎亦可又赴中國之華僑囘坎時亦可免稅又按一千九百零九年四月以前所行之津學生入境須先繳付人頭稅洋五百元設於一年之後能證明其已爲官家承認之大學堂或其他學堂之良善學生准將該欵如數給還即抵坎之初不能確證其爲學生者亦准其於十八個月內證明其會在高等學校就學一年亦　合　　文戈武之華僑仍謂此例不無。過嚴亦准修改。茲將免稅之五項入列下（一）凡學生改習高等學問者（二）凡學生。改習專門學業。或有技術上及心理上練習之職業者（三）凡學生抵坎之前已受有。高等學問今欲在坎研究特別問題。或禮儀風俗制度。或政治理財歷史者。（四）凡教員在坎拿大官家承認之中學堂。或高等學堂。或他種學堂中具有分任教科之資格。者（五）凡學生於抵坎之初如申明其來坎求學之志願。而不能出其必需之證據。照例須納人頭稅者。則准其於抵坎之。後兩年內呈明官家承認之中學堂或高等學堂或大學堂或專門學堂教員所發之修業證書證明其會在此種學堂從學至少兩年即爲合格○英議院問答津浦路事　文滙報載初四日倫敦電云英國下議院集議時化歇姆省保守黨議員溫脫頓伯爵數起質問津浦鐵路事宜。均經外務部大臣葛雷一一答覆略謂該合同第十八欵並正當實行一節並無可信之理由。故關於招人投標承辦材料一事不從事爲詰責之問題本大臣竊料中英公司決不致有咎駐京英使朱邇典漠視彼等利益之意。朱使熱誠注意。英國之利益。本大臣未見其有一事之怠慢。本大臣可盡力擔其責任該大臣並稱如遇英國有正當之要求當盡力相助云（按津浦借欵合同第十八欵係論購辦材料事宜）○洵貝勒出洋考查海軍之風說　文匯報載初三日北京電云洵貝勒定期下星期內啟程前赴日美。及歐洲各國考查海軍制度。未必確實此舉大約爲薩軍門奏請之故。薩氏對於興辦海軍一事與肅親王及陸軍部尚書鐵良意見相左主張從緩組織海軍。而以培養人才爲最要。之舉故請在各省設立海軍學堂。並在天津設立海軍高等學堂一所至興造戰艦一事尚非今日急圖攝政王極稱許其說○日本增兵保護安奉鐵路　長崎日報載稱據東京消息云日本內閣因安奉鐵路一帶。日本衛隊目下兵力過單。已於星期五日決議增派大軍以厚兵力 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[京師大學堂學生畢業名單] 北京　　○京師大學堂預備師範兩科學生畢業原奏已紀昨報茲將名單錄下　　預備科　最優等八名　周昌壽　慶福同　王烈　陳其瑗屠敏恆　焦發第　方彥忱　王祖訓　以上畢業生八名其方彥忱一名原係舉人擬請以內閣中書儘先補用周壽昌廖福同王烈陳其瑗屠敏恆焦發第王祖訓七名擬均請作爲舉人以內閣中書儘先補用　優等二十二名　葉秉良　陳培源　張樞　李文驥　區宗洛　胡宗楷　諶祖恩　秦炳漢　陳頌芬　林建倫　慮頌芳　區國著　孫信年　毛恩旭　董嘉會　孫時勳　陳君醴　陳廷瑩　溫鴻達　顧寶埏　林斯高　陳季玉　以上畢業生二十二名其葉秉良張樞區宗洛胡宗楷祖諶恩秦炳漢陳頌芬慮頌芳孫信年毛恩旭孫時勳溫鴻達顧寶埏陳季玉十四名擬均請作爲舉人以中書科中書儘先補用陳培源一名原係舉人擬請以知縣分省儘先補用李文驥林建倫區國著董嘉會鄭君醴陳廷瑩林斯高七名均請作爲舉人以知縣分省盡先補用　中等九十五名　吳友蘧　區宗濂　李經腴　李逢宸　李協　韓進之　雷豫　曹數宗　秦汝欽　陳叔玉　伍大光　朱聯沅　秉志　麥棠　李景言　梁鴻志　陳爲銚蔣夢桃　劉鎭中　沈覲冕　陳器　張宗元　馮寶璀　陳昭令　錢家瀚　梁光照　張其眞　關定波　吳肇麟　羅忠懋　蔡洵　高珵　孫祖昌　周運鈞　趙策安　陳祥翰　崔慶鈞　崇文　湯龍驤　司徒衍　梁程段　硯田　李景堃　曹元江　何其樞　林典　范期顯　徐成泰　陳兆焜　高普燡　喻實幹　張鑑哲　顧立仁　莊澤宬　馮有林　謝鏡第　婁　　路晉繼　除惕祥　姚國槇　馮士光　吳永麟　王超　王斌　周翰　司徒穎　毓滄　鄭彤髪　彭紹祖　劉國鈞　張稽誠　李鈞寰　何璿先　李崇業　鍾啓賢　姚人鑑　李博　李鍾珩　孫炳元　陳紹虞　劉祖蔭　洗繼樸　黎惠中胡宗模　陸是元　陳麟書　袁烱　喻品衡　吳定邦　劉毓瑤　劉星楠　汪榘　鄔友能　彭繩祖　常國綸　以上畢業生九十五名其梁鴻志一名原係舉人廣西委用知府毓滄一名原係舉人福建候補知縣均請就本班擬援照師範學生願就本班例准其分發原省以原官原班補用李景堃一名原係副貢浙江補用知縣擬請作爲舉人以原官分發原省補用秉志崇文林典張　哲袁烱五名原係舉人擬請以部司務補用吳友蘧李經腴李逢宸李協雷豫秦汝欽陳叔玉朱聯浣蔣夢桃沈覲冕陳器錢家瀚梁光照張其眞吳肇麟羅忠懋蔡洵孫祖昌趙策堃陳祥翰司徒衍梁程段硯田何其樞喻寶幹莊澤宬馮有林婁烱路晉繼徐惕祥姚國梢士光王超王斌周翰司徒穎鄭彤雯彭紹祖劉國鈞李崇業鍾啓賢李博洗繼樸黎惠中胡宗模喻品衡吳定邦劉毓瑤劉星楠汪榘鄔友能彭繩祖常國緰五十三名擬均請作爲舉人以各部司務補用湯龍驤曹元江陳兆鯤三名原係舉人擬請以通判分省補用區宗濂韓進之曹數宗伍大光麥棠李景言陳爲銚劉鎭中張宗元馮寶璀陳昭令關定波　珵周運鈞崔慶均范期顯徐咸泰高普燡顧立仁謝鏡第吳詠麟張積誠李新寰何　先姚人鑑李鍾珩孫炳元陳紹虞劉祖蔭陸是元陳麟書三十一名均請作爲舉人以通判分省補用　（未完）　師範生名單明日續登　　 
[新舊直督交替補誌] 北京　　○上月念四午前四時新直督端午帥乘專車由京起程到津。七時接印。隨即率同闔屬文武官員赴新車站恭送那相國回京今將在京東車站恭送端。帥人員列後。　法部尚書戴鴻慈　南營叅將袁德亮　提督衙門左右堂　內外城巡警馬巡游緝等隊　北洋來京迎接人員　麥觀察信堅　楊觀察以德于觀察俊年　天津北段巡警總辦熙鈺　鐵路巡警總辦王景福　鐵路局提調張鐸　淮軍統領王義才　督轅中軍梁寶森尚有唐維珍等帶戈什六名衛隊隊官李名揚帶馬步衛四十名均隨帥節赴津署直督那相俟端帥接印後是日十一時卽起程回京。其在津恭送。者有巡警督辦吳篯孫　北段總辦熙鈺　楊觀察以德　麥觀察信堅　　路局總辦于後年　提調張鐸　車務處總管鄭誠　鐵路巡警總辦王景福　淮軍統領王義才　張蔭棠　那晉　梁士詒　陶大筠　劉玉麟　祝惺元　良弼　成章等均隨那相入京及抵京站則有禁衛軍大臣載　　外務部各丞堂　步軍統領衙門各堂　五營兩翼各將官順天府府尹凌福彭　府丞阮惟樞　郵傳部各堂　農工商部各丞堂　民政部左右侍郎　內外城廳丞　大宛兩縣更有內外城巡警隊馬巡隊消防隊遊擊隊音樂隊均在站外恭迎。濟濟蹌蹌備極一時之盛分類新聞 
政界 
　　 
[寗波地方自治公會成立祥情] 浙江　　○寗波紳商學界因地方自治成立在卽應辦事宜亟宜籌備擬設寗波地方自治公會以期催促各廳縣之進行茲於本月朔日在郡廟舉行大會計到者二千餘人當道如呂道生軍門桑鐵珊觀察代理寗波府鄞縣鄒筠坡明府江北巡警局吳簡泉大令均蒞會由張君讓三述開會辭公推陳君委衡爲臨時議長嗣由王君東園丁君紫垣先後演說剴切詳明聞者動容演說後由全體會員投票公舉會長正會長劉楚薌得百三十六票副會長范仰喬得百十六票嗣由桑觀察鄒明府各致頌辭臨時議長復提議本會經費應由正副會長主任由公衆籌欵次催繳浙江路股事次維持寗紹商輪事由商會總理鄭君岳生擇期開會提議次報告公園辦法先從區劃種樹濬泉平治草地入手次開濬不錢湖以禦旱潦應合鄞奉鎭三縣另案詳議　　 
[武陽自治公所開職員會] 常州　　○武陽籌備自治公所於初一日午後開全體職員會提議應辦各事擬先行調查選民細數組織議事會董事會後再行調查人口其他各要務有須候自治籌辦處商訂者則特別提出禀呈籌辦處核示遵行　　 
[池州通判移駐順安鎭] 安徽　　○池州府銅陵縣順安鎭爲往來孔道人煙輻輳商賈繁盛地方最關緊要若不設置專官則管轄範圍殊覺廣漠頃聞該府具詳撫院懇將府城通判移駐順安鎭地方以資鎭懾業經撫憲飭司查明覈復矣　　 
[酌定議決實行事件功過表式] 蘇州　　○蘇撫瑞中丞以本衙門會議廳議決事件恐各局所州縣等未能遵期迅速籌辦亟應酌定功過章程以示勸懲特飭據稽核課課員按照前定簡章分別已未遵辦擬定功過表式呈經中丞核定頒行一面通飭各署局所凡議決實行事件均得遵辦情形隨時禀報俾該課員得所依據照章列表彙呈查核　　 
[蘇藩履新確期] 蘇州　　○新任蘇藩陸升甫方伯于七月初一日行抵金陸有電來蘇定于七月初四日乘火車至蘇初六日接印左子翼廉訪亦擬于是日回臬司本任如屆時瑞中丞不及遽進撫署則陸方伯到蘇暫以八旗會館爲行轅是以三首縣等已飭人前往預爲收拾豫備矣 
 
 

Page 11

 
 
　　 
[蘇垣禁煙政策類誌] 蘇州　　○蘇垣禁煙公所以蘇屬土膏各店吸烟戶口應給各種牌照及行旅購烟小票膏店購土憑條前經擬式詳准並先將土膏店及吸戶各牌照製印分發在案查行旅小票購十憑條兩種均已印就札飭各屬並頒發行用章程一體遵照辦理　又三縣領照煙戶經縣飭董調查詳報每縣不過千戶前月已按戶發給執照既因續行呈報者紛紛數幾倍蓰當由各圖董禀縣轉請禁因公所續行頒發發恤煙民惟照費每烟一錢銅元一枚現悉各董有納費至五六枚或一角不等致煙戶嘖有煩言云交涉 
　　 
[會議日人對于芝蘭香公司之交涉] 天津　　○工界同人於日前假工商研究總所開會研究芝蘭香公司與日商涉訟一案聞是日二鐘蒞會到者有桂記等十七公司經理員及售品總所實習工塲仁和義行恒和昌和記號民立第三十場各員與南洋勸業會調查員工商研究會總會長勸工陳列所管理出品協會總務員外並有民興報館社長劉君孟楊醒華報記者張君鐵生到會旁聽至三句鐘振鈴開會首由李君鎭桐宣布開會宗旨次由楊君臨齊報告涉訟始末當衆將兩家商標詳細核對不但並無冒充情弊且與日商商標迥不相同遂由李君子鶴宋君則久紀君管涔張君咀英李君鎭桐曹君琴孫嚴君慈約王君春江諸人擬定辦法有二（一）除芝蘭香公司自行上控外衆實業家另行具禀上憲請另行簡員判斷（二）請該公司暫緩上控免生枝節先由衆實業家具禀呈遞審判廳請求定期到案與日商當堂對質以辨是非如不得直再行結體上控承審員等語並擬推嚴君慈約領銜具禀推宋君則久紀君管涔代表對質衆皆認可當即振鈴閉會軍界 
　　 
[札飭補實督練處人員] 杭州　　○浙撫札飭督練公所三處文云本公所自上年改章分科辦事以來參謀處帮辦暨各委員文案以試辦之始多係代理署理名目現在將及一戰各該員等於應辦職務尚能措置裕如目下漸次擴充成協本公所應行籌辦之事益形繁劇所有署理叅謀處帮辦楊立言署理教練處校兵科委員王爕陽代理叅謀處謀略科委員吳萬里澄代理叅謀處測繪科委員潘慶麟代理教練處教育科委員虞延署理教練處文案許耀代理參謀處文案徐克奐應自七月初一日起一律補實薪水照章支給以專責成　　 
[督練公所考試武備學生] 杭州　　○督練處昨日考試下備畢業投効學生計共十三人另有外省投効者二人其在考拔獲售暨考優未到者尚有數人俟另日再行定期續考茲聞靳參議暨教練處帮辦以武備投効學生成績尚優擬廣額取錄以副國家培植人才之至意且以遂各生求學之初心云　　 
[巡警請發操演鎗枝] 安徽　　○皖省城內各區巡士現在練習體操暨器械操漸臻進步但徒手空拳不足以裨實用刻巡警道卞觀察擬上禀撫院懇飭撥發快鎗六十桿藉資演練朱中丞據禀後即札飭軍械局核議學務 
　　 
[周莊小學勢將停辦] 蘇州　　○蘇郡元和縣屬周莊鎭與吳江毗連自開辦兩等小學以來成效尚著該校經費係就米損項下及元江兩邑公欵酌提千元移撥校用所收學生不分畛域現因江震勸學所將公欵分析提去四百元以致該校一切開銷經費不敷勢將停辦日昨特開會集議擬呈請樊學司設法補助以維學務　　 
[粹化女學重行開辦] 常州　　○粹化女學今春與爭存合併改名粹存女學夏間提學司復批飭改爲武陽公立女子小學粹化舊有贊成員以粹化女學已創辦數載名稱不便消滅復行提議開辦已租定北岸呂宅房屋分初高兩等高等月脩六角初等月脩三角另舉楊紳桂墅爲總理丁志先女士爲監督　　 
[學界不必隨同考職之牌示] 杭州　　○浙省本屆舉行考試優拔人數之多幾與從前鄉闈相埒而尤以學界爲最踴躍以致攻訏訴訟怪象百出提學支文宗有鑒於此特於昨日懸牌謂優拔試竣即擬考職所有優拔未第各生如現充各屬學堂教員者暑假已滿各堂行將開學自應赶速回籍担任教科如果克勤厥職日後自有獎勵且取職出身祇巡檢典史如廩生食餼年久應得歲貢者亦可徐待按年考充較爲優勝均無庸再試職塲　　 
[師範學堂考試畢業] 湖南　　○湖南常德西路師範學堂優級選科物理化學科甲乙班學生五十三名已屆畢業提學使吳宗師特委蘇梁兩大令許張兩教員蒞堂會考現已考試九塲物理化學物理實驗化學實騐地文通習科倫理教育心理論理英文日文各科均已考試畢事揭曉之期必不遠矣實業 
　　 
[興國煤礦之成效] 湖北　　○興國州炭山灣煤礦係已故余公胄觀察創辦歷經險阻始克成立現由觀察哲嗣余海珊大令接辦在舊井毗連處開一長大直并於六月二十間穿破硬石竟獲佳煤第一層炭厚九尺現正往下直鑿層次甚多且此礦產極好白煤可供機器日用據泰西名礦師來龍君測算可出煤二千六百萬噸爲鄂中罕見之礦刻礦師卜闌地司門君工程師蒲旭君商請另向德國訂購起重起水鐵車各機以備大興工作該廠將來之發達可卜蒸日上云　　 
[勸民鑿井灌田辦法] 山東　　○長山縣王大令延綸禀稱勸諭鄉民凡有地十畝開井一眼其不及十畝則與鄰境通力合作公挖公澆地畝多者即多開井眼總以井澆地十畝爲率一縣四十三約統共新開井三千五百六十眼當奉撫院批云查用土法鑿井以資灌溉工廉利溥洵爲根本至計該縣奉飭後首先提倡實力勸諭殊堪嘉尚亟應通飭各州縣實力仿行認眞以辦如有斥鹵沙壓之處土厚水深亦應體察情形切實考究或仿直隸陸臬司所擬辦法製成鐵過山龍或就河水或引山泉瀉 
 
 

Page 12

 
 
入農田務使不毛之地改良性質俾農民有可用之水自無不可耕之田是所切望本署院遇事祇求實在不尚舖張仰勸業道派員查騐井數核實詳覆　　 
[膠濟鐵路冷落之原因] 山東　　○膠濟鐵路公司三等車票向收銅元該公司爲擴張利權起見特於今年四六月一號起仿照京漢滬寗等各路一律改用銀元且必須德華銀票始免挑剔煩擾搭客以其太不利便因之乘坐者日見稀少即青島濰縣等站亦異常冷落茲聞該公司得悉實情擬再收用銅元以廣招徠　　雜記 
　　 
[限制道台奢靡之一斑] 天津　　○新任直督端制軍自到任後以直省候補道頗形擁擠聞擬欲大加裁汰并聞諭令各道員除逢照例上院時均須乘轎不得仍坐馬車外至尋常上院時均須便衣改坐人力車云天琊 
　　 
[宴會與抑禁屠與] 溫州　　○前任溫處道黃祖經觀察自六月十三日卸篆後料理交代業已清楚定於七月初二日起身晉省溫州文武各官於六月二十八日假南門外四明公所設宴公請郭觀察作陪爲迎新送舊之舉詎永嘉縣已貼示通衢以頃奉禮部洪電六月二十八日德宗景皇帝聖誕禁止屠宰等因仰各屠戶及軍民人等一體知悉敬謹遵守云云某孝廉得此消息遂手揭告示特至四明公所伺郭觀察升輿時攔輿呈上觀察過目後當即擲還該孝廉悻悻而退　　 
[銅元肇禍之餘波] 松江　　○葉榭鎭鞋匠胡姓因銅元鬧事時不肯隨同罷市致觸商董之忌迨送懲擾事人即將胡姓竄入葉八圖地保蔣木乘間向其家索費致將胡婦推仆受傷延至前日畢命胡遂赴松喊控華亭張大令飭即補詞一面飛提該保訊究　　 
[縣令對於監犯服毒之佈置] 蘇州　　○新陽縣事主唐潘氏被盜案中要犯一名業已審定不日就地正法爲該犯得悉情急旋在縣監內吞煙自盡經上憲派隣封驗實詳報該署縣胡大令因此事後照例須得降二級處分隨即託友至京師捐加二級加倍繳銀倒塡月日在此事之前以便抵銷處分惟典史無可如何只得聽候叅革矣　　 
[請飭各屬保護電綫] 安慶　　○正陽電局協理候選知府汪盷綬以所屬潁壽正亳等處電綫因上月陰雨過多均被淹沒自應設法建築以重電政爰特呈請撫憲通飭各該州縣遵章保護以便交通　　 
[假冒殿撰人犯從寬辦理] 南京　　○丹徒縣王大令禀稱訪獲冒稱甲辰狀元劉春霖之劉偉一名訊無誑騙不法各情請核當奉督院批云該犯劉偉假冒劉殿撰之名書寫對聯得受筆資雖據供稱並非誑騙得財然其行詐欺人實屬不安本分惟既經該縣查訊別無不法重情業已責押示儆應准遞藉交保嚴加管束如查有另犯之案卽行重辦不貸批飭常鎭道轉行遵照　　 
[教官需索之一斑] 蕪湖　　○科舉廢後教職已成冷官今歲適逢考試優拔寒士之謀出路者無不聯袂而起教官衙門忽又熱鬧寗郡太平縣教官賀人汛廣文并頒成例凡上尸報考須洋六十四元申戶四十八元餘以次例降設上戶中之較殷富者除成例外必須另酬百元方准與考如該教職者可謂別開生面矣　　 
[評事]  
　　又有所謂派員密查者昨聞民政部議定派員密查各省民政善夫部臣之鄭重民政也。雖然。近日之密查事件。所聞蓋多。所見復不少問有。能實行秘密。確切探訪。以查得眞相者乎。即不能秘密。問有能專心調查。據實報告者乎。即不能據實。問有能不擾民間。不索地方官之供應者乎。記者請代吾一般人民應之曰。所聞盖寡。所見復不多。若曰各省中不無玩忽民政之官。密查者所以警玩忽也。則地方官已失政府之信用。既失信用。而仍任以地方之職守。既任地方之職守。又恐其玩忽而密查之。鄭重者當若是乎。若曰地方官不無始勤終怠之人。密查者所以勸勤罰怠也。則記者固有言。幾會有破除情面。不愧所謂密查者。然則民政部之派員調查何爲乎曰。派員調查者。所以示辦事之注意。而調劑　員之法寓乎其中。某部嘗派員調查各省軍政矣。某部嘗派員調查各省商業矣。某部嘗派員調查各省監獄矣。某舘嘗派員調查各省商習慣矣。拜會有司。周旋數日。到處或開會演說。所至索地方供給。信口瞎拉扯。隨意塡報告。空囊來。滿船去。各部院之派員調查。殆多如是。而奉派者之感激憲恩。已覺六體朝天。於實際乎何有。民政部內務之總匯　關也。他部多派員。豈能不派。他部多調查。豈可不查。查而曰密。別乎他部之調查。地方官尤當先事趨迎者也。薪而曰優。惹起司員之運動。紅條見尤湏圼日打點者也。不限定省分。由各該員自認。則省分之肥瘠。供應之厚薄。視各該員之能力以自擇之。若夫密查之結果。於各省民政究有裨補否則記者又請爲我一般人民代應之曰。不敢知。不敢知。然而民政部長官。賢王也。意必能　擇司員。以勿負此密查者。姑拭目以觀其後。小說 
　　 
[潘傑小史]  
　　（七）跳舞會越數日。黎姆司意與宛南夫人作竟日　。適弗侖痕將開第二次跳舞會於一極著名之森林。森林距鴿林渠約六七里。澤車已駕。御者且執繮以俟諸門外。朐光日麗。野草含姿。流水無情。鳴鳥百囀。一派新秋景色。足增游玩者之興趣。諸女伴咸欣欣然色喜。惟黎姆司不欲以脈永畫。異諸土女竸逐於森林中。避繁就簡。清晨獨約宛南夫人聚談一室。至午後方驅車至會。停驂甫詠。合會盡歡。紫衣綠裳。賓朋滿座。弗侖痕顧大樂。常矚目視潘傑。忽又變念自語曰。潘傑色麗而氣浮。若得潘傑爲室。風晨月夕。洵足快我心懷。奇南則枯樹寒鴉。了無生趣。南禪見弗侖痕時時矚目於潘傑。潘傑亦恆以秋波送之。知兩人情愫已篤。乃竊語其母曰。今日尚不可發一語以救可憐之契來梨刺乎。黎姆司正色曰。汝何言。余不解所謂注目視南禪。作疑訝狀。南禪曰。母亦會知之。契來之屬意於潘傑。既有寢食難安之勢。今事亟矣。假令潘傑竟與弗侖痕結褵。則契來之心碎。而肝腸且爲之寸斷。黎姆司曰。覩貌相悅。人之恆情。潘傑與弗侖痕偶值相悅。亦所不免。特奇宛南夫人亦何以無一語提及斯事。一若會無其事然 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
　　 
[各省籌辦諮議局]  
　　籌集諮議局經費　廣東廣東諮議局建築經費業由司局各庫分別湊集惟常年經費需欵益多擬由在處議紳向殷富勸捐資助茲將胡護督覆籌辦處說帖批辭節錄如下現距諮議局成立之期不遠既經勘定地址磋估匠價由工程委員督率分承合造之永玉等五家日夜鳩工刻期成事所需購置建築各項工資預算銀十二萬兩自應查照張前部堂批定原案由各庫通籌辦理以濟要需本已行文布政鹽運兩司善後釐務兩局暨嫅務處五庫合籌揣量財力分別等差湊成十二萬兩總數并囑移緩就急各照認籌之欵迅速移解應用矣此項經費既准作正開銷原無責望紳商之意惟預計該局告成常年額活支需欵益多又煩籌慮張前部堂殷殷以商請在處議紳向紳富殷商量爲資助爲吃本護堂蒞粵多年稔知此邦熱心公益輕財尚議頗不乏人諮議局爲研究通省利病籌計地方治安之總匯迥非枝枝節節尋常一部分之公益可語同年凡屬粵人又皆有切身之關係金溥崇昆季情殷報效業因捐地代價經張前部堂允准特予刋碑表章並擬從優奏獎批行在安此事不久便當實行想縉紳先生素封鉅家決不聽剡章寂寥碑題寡色讓金生以專美也議由張前堂發起去思未遠希再由在處司道函集議紳重提議案轉向同仁婉切商勸惟願殷實紳商爲梓桑自重本護部堂略無成見決不相強以所難工程圖說并煩飭員速即繪具轉送金生報効之地究竟值銀若干亦希查明確數議擬請獎辦法迅行見告本埠新聞 
　　 
[滬道注意嚴禁夜花園]  
　　○滬道蔡觀察以羅家灣避暑園徐家滙余村園及留園業經飭由上海縣查復所開三處均屬華界皆因不肖華人顧心堂汪耀山等勾串洋人出名由法領事允准給照開設查核約章洋人照例不得在租界之外營業且該花園等均係華人所開賄託該洋人喬納等代爲出面殊與約章不合該洋人既非自己營業不應代爲干預似此不願名譽頗爲可惜因又照會法總領事請飭該洋人喬納等切勿干預並將所給執照一併吊銷　　 
[女醫生請禁夜花園]  
　　○美國婦孺醫院女醫生以斜橋之西園及羅家灣之避暑園均與醫生住宅甚近該兩園每夜通宵達旦遊客往來車馬不絕現交夏令醫院病人甚多日間診治已經勞苦夜間似此喧鬧殊難安枕因特禀由美領韓君函致滬道以華人每有作此無益之舉不獨風化攸關且與衛生亦有妨碍亟應嚴禁　　 
[新任粵督蒞滬先聲]  
　　○新任粵督袁海帥日內將次來滬本縣田大令得悉立飭辦差家丁預備供張並跟馬十二乘伺候迎迓　　 
[蘇路與工程局籌築馬路定議]  
　　○蘇路公司擬在西門外及陸家浜等處擬築馬路一條以便交通會與總工程局籌商一切旋以經費無出由局禀呈滬道察酌辦理在案茲悉該公司願借給銀一萬四千兩爲築路費其欵按七年攤還局董勘得該處陸家浜之南尚有輔元堂義環應設法遷讓業向堂董商明允洽已於日前開工先行遷塜然後築路　　 
[華僑歸國就學]  
　　○上海商會總協理周金箴嚴子均致江督電云由新加坡爪哇兩埠來學生六十名明晨趁車赴寗到暨南學堂肄業謹此禀聞旋接安帥復電云東電悉華商學生今晨抵寗已飭暨南學堂招待入堂矣　　 
[上海縣照會紳董遵辦印花稅]  
　　○上海縣田大令近奉上台札飭案奉度支部電以印花稅業已裝箱給發三個月以後即欲開辦并將合項章程飭即先行由縣曉諭周知並查明分售之戶會紳辦理等因當經遵即曉諭外並已照會各紳商查明辦理矣　　 
[江南實業學堂農科學生東游]  
　　○江南實業學堂自光緒三十年由格致書院改辦以來頗著成效現因農學專科生年終畢業暑假時特由該堂王監督詳請學憲給咨派赴日本考察農務實習一切事項以廣見聞而資取法業經批准在案昨由該堂監督及農學專科教習農學士服部元彥君率同農科學生高文炳孫觀瀾呂荃姚雯王澤南陸祖武周雯王盛槐張辰俞樹藩謝毓藻汪修吉陳廷翔錢瑞椿姚寶森葉蕓吳克伊徐紹聖等十八人來滬寓四馬路吉陞棧聞定於七月初六日乘日本博愛九東渡　　 
[蘇臬札提要犯解省研訊]  
　　○殺人放火之兇犯張毛毛及盜犯沈得標獲案後經歷任縣尊嚴訊數十堂仍無確供昨日蘇臬憲札飭上海縣將張毛毛沈得標兩犯解至蘇省委發審局訊究大令堂卽遵照辦理　　 
[道憲札拿滋鬧賭徒]  
　　○虹口胡家木橋各賭檯自巡警局捉賭命後賭風仍未停息近由廣東賭棍阿有仔阿伽阿根阿黃等串通地保凌鶴林局差葉某等將賭檯移至吳家浜在黃鶴榮黃毛郎地上搭棚擺賭依舊不絕前日又有江北賭從邱六眼費桂寶王大英子徐金貴阿全等另租得張才寶之地添擺賭檯與廣帮爭奪該局差以與巡局太近囑令遷移他處邱等不聽致相爭鬧各糾衆持械門毆幸近處匯司捕房捕頭經過始各哄散昨爲蔡道憲所聞札飭本縣按名拿辦　　 
[諭查城根停棺報明遷葬]  
　　○縣尊田大令昨發諭單派聽事吏林榮傳諭老北門至西門一帶地甲略云據醫學研究所呈稱城內老北門至西門一帶城根停棺纍纍歷久不葬邇來又加以新柩隨地拋棄愈積愈多呈請飭甲查報並照會輔元果育兩堂代爲埋葬等情前來除照會外仰該地甲即便遵照查明老北門至西門一帶城根拋停棺木有主者催令各自認遷無主者造冊報知輔元果育兩堂妥籌遷埋義塚毌延　　 
[方雲卿被殺案近聞]  
　　○內河小輪局司事方雲卿被人暗殺一案前晚經臬委劉明府蒞縣提訊屍妻方陶氏供是日丈夫婦家陳智椿先來等候邀同出外家內晚餐未畢有中西探來報稱方雲卿身受鎗傷婦人等往醫院夫已不能言語據西醫述稱夫云與陳智椿同行受傷醫問 
 
 

Page 18

 
 
兇手是陳否夫云不好說情實可疑屍妾江氏子麟裕供略同及訊陳智椿王吳氏所供與前訊各堂無異明府判王吳氏還押女所陳交差再審　　 
[飭查盜賣公地]  
　　○本埠煙菸同業德馨泰阜生等八十五家查有同業之王大生陳聚豐兩煙號竟將所置閘北唐家弄承業里同業公所公產基地八畝六分有零私行盜賣殊與公益大有妨碍因特具禀滬道請飭上海縣查提究罰茲聞蔡觀察以此事非澈底清查斷難折服爰特移請商會傳集兩造查詢究斷　　 
[請究守弁攔阻郵件]  
　　○郵政信差潘寶太前日晚間十一點時因送快信進城持有提右營所給對牌至老北門呌城詎該門守弁有意留難堅不開放因由該信差回禀郵政司李君以該門守弁似此攔阻殊與郵政有碍因特函請滬道轉致提右營陳叅戎嚴加詰責並飭以後不得留難稽阻　　 
[十三誌寗紹人之團力]  
　　○寗紹幫綢緞顧繡衣業同人爲維持寗紹商輪起見初四日假軒轅公所聚秀堂開會集議到者甚衆當由該業董事某君演說略謂今日諸公到此大都均爲寗紹商輪事而來足見諸公熱心公益蓋寗紹輪船爲虞君洽卿發起既爲同鄉盡義務又爲國家挽利權現某輪船跌價招來無非欲破壞寗紹輪船事業果被破壞則寗紹帮從此破氣而某輪船必又大增其價我寗紹人又不能不趁其船近日各業中如糖行海味行參行以及水菓行鮮鹹貨行等莫不紛紛開會互結團體以求抵制之策凡一切往來貨色均裝搭自已輪船日聞各業均以簽字爲憑故人莫不贊頌我寗紹人團力之堅固演說畢隨又議定章程五則　一各店朋友往返滬寗者均趁同鄉寗紹輪船　一一應貨物亦均裝寗紹輪船不得私裝某輪　一同業往來信客或有趁某船者概不與他寄帶信件　一各店逐年預先買存寗紹船票以備往返所需　一各友如有欲貪賤船價者可照某船最廉之價向店主領票各店主自願津貼以上各項條規均經大衆贊成至五下鐘時始行散會　南市猪行一業共計七家亦由同行集議決定辦法凡本業東夥往來申甬者准趁寗绍轮船同业无力者可持洋三角向源大行买取船票其餘由公積銀補助以期合力同心堅持到底　　 
[謝贈]  
　　○昨承蘇州汪壽田藥房寄到瑞芝丹二十瓶當即代爲分送書此致謝　　 
[城內]  
　道批○倪乾亭禀批此案孰是孰非自有公諭應候商會復到再行　奪如果蔣紹甲避不赴會無論係屬自悮本道亦不能爲之曲恕也惟據稱存單係貨客之欵難以久押尚屬實情　函致稅務司先行給還該行具領可也　童德堃禀批前據廨禀業經批飭催提郭金亭李饒氏在案仰會審官寶令迅即秉公提訊毌再遲延倘郭李仍前避匿不到應准先提李秋蓮沈雙林等押候來轅聽候從嚴審訊并即知照　張龔氏禀批張家聲欠租不還致遭訊押該縣原斷有無還清即釋之諭所控原差勒索賄匿等情是否屬實仰上海縣迅即察究辦　具報　賴欠○西四區虞副巡官函送原告唐正元扭控王昌興到區禀稱本年五月間與王昌興合股出洋做黃魚生意做畢後照帳結算共計虧蝕洋一百餘元應派王之名下旬十九元向彼索找圖賴王正興供詞支吾不肯找還解到一路巡局奉游正巡官諭候查明訊奪　缺乳水究竟受虧○東二區錢副巡官函解原告婦人金陸氏扭控曹長濟到區據金陸氏供稱本年三月初二日因所生小孩缺乳託曹長濟妻哺養言明每月貼費洋三元當時付給嗣於十七日又向氏借洋五元即交與曹長濟收去不料十八日曹將小孩抱回聲稱伊妻乳少自已之兒不敷乳哺當時無奈只得另託別家撫哺其支透之洋亦不找還今向曹索付借洋五元曹非但不還反敢出言圖賴曹供詞蠻橫爲此函解到局游正巡官諭限十天飭曹交保還洋五元完案　狗男女作何勾當○前晚夜半一駱巡邏巡長李炳炎巡至大東門內孫家弄見有男婦爾人在黑暗處躱避向其盤詰男稱王有成年二十三歲鎭紅府丹徒縣荷花池人女王洪氏揚州雪黎廟人年十九歲稱係夫婦由籍來滬因不識路途無處借宿露坐街頭其餘言語支吾遂由李巡長拘解到局游正巡官諭飭押候究　　 
[南市]  
　馬車撞傷行人○陳阿生之野鷄馬車昨晨駐在十六舖北首因東洋車疾馳兜攬主顧馬忽驚躍竄至南市撞傷老者施洪賓及小車夫李秋來等即由巡士三人帮同將馬連車攔住帶至工程局飭傳馬夫謙罰一面將受傷人送上海縣醫院療治　船戶禀請移泊○百官船戶向泊十六舖自　達碼頭興工後移泊董家渡　有船戶林山林等因該處與清東白蓮涇遙對水勢瀑急每多失事具禀水利局擬遷迫葆泰碼頭請爲給示曉諭禁止阻擾業奉王總辦諭候飭丁協同管帮勘明無碍水利准予移泊　移提○公共公堂寶讞員咋飭差至總工程局票提住居東門森泰號內之張松山因據花旗書信館函稱張所收匯票交與婦人阿寶收藏從中被阿寶私吞洋三十九元請爲查提　歸案協辦局中察得此事係華人控告華人應在華界控理未允飭提　索詐○水利局王總辦前據平湖船戶戴某控破流氓大阿弟即蹺腳阿弟自稱水利局巡丁恃強索詐等情奉飭查究一案茲據局丁查明禀稱局中並無其人寶係僞冒業已飭提嚴究　　 
[閘北]  
　賣彩票一商人被拘○前日安徽彩票公司送售買假票之蔣仁德至四路二區請辦蔣供此項彩票係在老北門盛泰昌烟間向人買來蕭副巡官諭解一區押候訊究　姘工女六工人合夥○紗廠女工李周氏曹楊氏被小工單成發王阿毛張阿生董阿榮單阿炳張連生等勾引成姦一案昨經黃巡官將一干人解交決局警法科押候訊辦　王朝建怒打吳醫生○王朝建之姪王二上月患病延醫生吳也堂醫治無効而死昨王紏人向吳爲難經巡士排解吳妻不服與該巡士大起衝突當將吳拘入四路一區巡官諭暫行拘留候查核辦　姚樹兒悮走閘北路○通州小孩姚樹兒年十一歲昨在閘北迷路由巡士帶局留養待領　　 
[新租界]  
　眞苦腦押犯斃捕房○岳阿新犯竊判押西牢前日期滿發回新閘捕房照相不料至晚斃命昨日捕房飭保報縣請驗　假斯文流氓偷花草○寶山縣摬陸家宅盤記花園近有陸某等四人時常入內游玩前日乘人不備竊花一盆嗣被園丁查悉投報捕房飭探查辦　　 
[英租界]  
　打工人馬夫殺橫○已入西籍楊潤之家馬夫華清生因毆斃工人張大英訊押在案昨日復訊由楊爲華代延律師上堂辯護李襄讞以案關人命照章須解縣訊辦美副領事祜君以事起租界況案未訊明不允解縣遂判華仍還押候禀請道辦憲理　做下流劣子甘心○包祥生不聽伊交包竹甫教訓甘爲下流向斥竟將父毆打被控捕房於昨解究判包祥生押西牢一年　貪頭錢陳雙泉聚賭○松江路一百六十 
 
 

Page 19

 
 
四號陳雙泉所設之茶館日夜容留賭徒聚賭前日被老閘捕房捕頭查悉派探前往當場拿獲賭棍楊正福陳桂堂俞阿有徐金榮周長生等二十一人連賭具一併拘入捕房昨解訊究　各罰洋一元充公繳釋各賭具銷毀諭探飭傳該舘主陳雙泉到案訊究　搶金飾郭陳氏受驚○流氓潘葉因搶郭陳氏耳上金環由探迫獲解究判押西月　訪老婆孔仁松追蹤來滬○江北婦人孔姜氏　人誘拐來滬爲其夫孔仁松偵知來滬控請捕房由探將氏查獲於昨解訊判氏交其翁孔慶福領回　畏木　朱蘭法被虐迷途○女子朱蘭法與其妹蘇妹迷途由捕帶入捕房送廨訊究供在頭埧路粵人王姓家爲　王係木匠因遭虐待帶妹同逃判送棲流所暫留候查傳其主到案再核　汕頭路雉妓爭風○前晚汕頭路雉妓蔡寶玉王阿寶王老三王桂仙因爭狎客起寡在途互毆由捕查見拘入捕房於昨解究判各罰洋一元充公繳釋　義順行股東出首○義順米店股東萬步青等控經埋入顧子勤私收帳洋二千餘元一案昨午提訊萬等投訴前開宏順米店託顧經手被顧將帳濫放私收吞用求追顧供帳目均由司帳人趙姓經手即放出各帳可以查對請察官以顧既爲經理未使推諉判交原保候將帳據移送商會核對明白再核　抵單不贖○王黃氏控方關榮抵　不贖一案昨日棍訊氏供被方　榮兩次借去洋八百元後將田單作抵屢催不贖迄今本利無着求追據方供氏子亦欠方洋五百元是以單未取贖請察判方押限兩月將欵如數清理着具限狀存案所供氏子欠洋准爲呈據另控　墊欵不還○程源潤控葉安夫不還墊銀二千兩一案於昨提訊因兩造供詞各執判葉交原保候將賬目移送商會核算明白秉公理處　金靜生受諞難甘○金靜生控陳根生抵單不交一案於昨提訊官以安中人証未齊碍難訊斷判陳交保候移請上海縣查吊卷宗一面補傳人証到案質訊核奪　張相卿再來吃苦○過犯張相卿復來租界由探查獲昨解公堂訊供屬實判張押西牢九月仍逐出租界　林來金供詞難憑○粵婦劉桂蘭控同鄉婦人林來金竊取存欵票摺及金飾各物計值洋四千九百八十四元一案昨奉復訊原告由高易幫辦瓊司律師上堂代表請追林來金供此欵實由婦人馮嬌借與阿有因阿有欠婦人借項彼即將此欵歸還實非行竊求察據馮嬌投供並無其事中西官以林婦所供難憑判還押女所候補傳人証到案於禮拜六再行訊核　　 
[美租界]  
　外國人不端○百老匯路一百三十號某粵人行爲不端被人告發由西探拘解奧署昨已訊實判限二禮拜離開租界　馬車夫違章○馬夫會森茂在黃浦路駕車疾駛違背定章經捕查見歸報捕房請廨傳究　四人行兇○沈福生沈厚生瞿海生顧阿囡等昨向海寧路張姓水菓店購物起釁特衆行兇由捕一併拘押候查核辦　一女被拐○新記洪路二十四號夏姓家有九歲女孩一口前晚被人拐失昨報捕房請飭包探查緝　積竊又來○遞解回籍之積竊嚴阿華昨又潛來美界被採查獲拘解捕房押候究辦　　 
[法租界]  
　好賭博戴子蘭入局○翻戲騙棍李少山即倪少山串同王龍生在客棧局賭將鼎昌成珠賣店夥戴子蘭珠子八百餘顆騙去逃匿蘇州當將王及倪母吳氏拘獲移解來申前日解訊鼎昌店主俞子柳投稱尚少之贓已由王顧兩保人墊欵　還　氏供兒子已不知何往原贓由小婦人被累借貸牘出交案判王龍生收押半年戴從寬取具切結顧王兩保人著合具保狀如戴再有違犯惟保是問吳氏姑念代將　交出當堂開釋仍候補拿少山懲辦　偷奏摺吳金寶被拘○江督張安師奏摺被竊一案當由法包探將形跡可欵之李金生拘獲研究後茲又在蘇州緣獲吳金寶一名一併解訊李供在碼頭充小工並無串竊之事吳供此案由小紹興及開頭阿二小淘籮等三人所爲當在碼頭打開行李見有洋五十元衣數件分給小的洋五元所有公文由小紹興棄在碼頭旁現　等俱逃避未知匿在何處求宥判一併收押再核　曲直難判查查根原○某號主翁　芳投稱前由蕭山裝來貨五十年起卸時被捐局司巡丁彬臣強指未會報捐軋往華界有違租界章程故報捕將丁送究　供貨船雖停在租界其貨起往內地故將軋住官以所供兩岐命丁交保查明再核　生死已定賫實寃杜○馬夫俞瑞生王阿二撞傷東洋車夫嚴阿二因即致斃前日將錦記馬行主王金生及兩馬夫一併解訊旋据一百二十六號捕禀是日俞之馬車在天主堂街往甫嚴車往北驀開喊救聲祇見王阿二一人拉鞼　逃俞亦逸去惟嚴已扑地故將王拘獲判行主交保俞王兩馬夫還押核辦　小賊爽氣○匪徒王阿大戴阿三王阿毛在洋涇浜串竊途人王春亭之銅元另物報捕拘究戴等直認不諱判戴枷一月舞兩月兩王各枷一月賑務 
　　 
[上海商務總會經收甘肅振捐第十四次清單]  
厚大莊交來貴州龐撫台撥助規元二千一百二十五兩保定　軍部陸軍速成學堂學生錢鼎陶成黨仲昭張寶麟姚琮　位康張培梅田之秀助三百三十三元除給收照彙解灾區合亟登報以揚仁風　　 
[上海商務總會代協振會經收江浙振捐第四次清單]  
德發洋行蘇筠尚經募二百八十八元勤記絲吐號經慕賖炳銓陳聯卿各十元同興和興成絲號費秋記董顯記各五元天順祥瑞興隆慶生厚崇興福各二元寶昌隆邱福興鄒義興正　鳳裕生昌瑞豐祥王協記新順和成豐永各一元除給收條彙解灾區合亟登報以楊仁風 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
小說 
　　 
[美人虹] [  英勞敦斯著] 瘦狷譯意（三十七）旋至雅麗芙房中。將其在倍黎村所擇悉之事。一一告之。雅麗芙且信且疑。梅黛嶺曰。吾此時視光陰甚爲貴重。若不可令其一刻輕過者。彼等設計雖巧。吾誓必摘發之。今且悉爲吾欺矣。言至此。忽笑而續言曰。一事告君。足發大噱。自吾藉麥遂格來之尸以愚彼等後。彼等非第深信不疑。痛甚金瓠。詞成琬玉。行且以貞珉表麥遂格來之墓矣。兔而有知。亦能毌笑桃僵李代。無因而至子。語已大笑。雅麗芙亦爲莞爾。且曰。君此來必有特別之事。其詳告我。梅黛嶺曰然。吾事甚複雜。一則適足表吾儕婦人之性質。蓋吾事甫有踹倪。便覺樂不能己。急欲以近狀告君。一則將行吾偵探之事業。擬藉君口中。探悉秘事。此外尚須候佛憨醫士。與之商酌一切。但雅麗芙志之。此時萬勿以吾所探悉之事。轉告佛憨。雅麗芙曰。君茍不欲者。吾必如命。梅黛嶺默然少時。復曰。君知埒根在屋克來。常與楷羅密談乎。談時。吾　足聽之。雖僅聞數語。而此案中之要線已得。且伴雪之秘事。亦十得七八矣。雅麗芙曰。君能探出伴雪待非力魄寒蕾之詭計乎曰然。不久探悉矣。今吾欲問君數語。頗不嫌噪聒否。雅麗芙笑曰。君年雖少。實不啻善于決獄之律師。趨將汝所欲言者告我。梅黛嶺曰。第一。汝與伴雪毒素諗乎曰。未也。然則見之乎曰。於審案時見之。然則試述其人之狀態。曰面如冠玉美男子也。設汝更見彼者。君能識之乎曰。識之。彼貌殊不與庸衆相同。然則使彼見汝者。亦識汝乎。曰是必不能。因我於審案時。從吾夫寒蕾之命。戴極厚之面綱也曰吾所欲問君者足矣。今請更以寒蕾與君言及伴雪之事告我。　雅麗芙曰。是甚長。吾當詳以告子。吾夫及伴雪。皆大學生徒。吾夫嘗告曰。伴雪之爲人也。喜浮華。性躁暴。且好作狹邪游。閒花野草。到處流連。此實爲彼最不幸之事。否則以彼天資。注意於學。所就必有可觀。顧溺而忘返。日以金錢。供緾頭之。贈於學問一事。日益荒遠矣。言未終。梅黛嶺儳曰。彼歲入非不佳乎。安有餘錢供其浪費者。曰彼父母誠無餘錢畀彼。然見愛於叔。學費之外。一應雜費。皆叔供給之。顧叔之愛彼。以爲孺子可教。冀其學成致用。增輝門閥耳。非眞擅銅山之當。聽彼任意揮電也。乃伴雪漠然置之。一任瞥眼韶光。會無努力之日。未幾而其否運來矣與彼同學之人。皆卒業以去。而伴雪顧故我依然。獨抱向隅之戚。其叔聞之。大怒。遂與彼絕。國外新聞 
　　 
[英國商市被火]  
　　○初三日倫敦電云格拉斯戈商業中點印格萊姆街近遭大火損失之數約英金二十五萬磅　　 
[坎拿大防務政策]  
　　○初三日倫敦電云坎拿大防務政策悉照其他臨海各殖民地一律辦理其海軍之基礎將在太平洋大西洋兩岸經營云　　 
[美國鐵路大王之近況]  
　　○初三日紐約電云美國鐵路大王哈立門君現已首途回國此屆出游病體並未得益　　 
[墨西哥革命黨起事]  
　　○初三日紐約電云墨西哥北部之軍隊忽失所在約革命黨與官軍已在開戰　　 
[各國干涉居留島問題續聞]  
　　○初三日倫敦電云居留島京城開里電稱各國聯合艦隊共戰艦兩艘巡洋艦六艘已於昨日在開里灣下椗該島各國領事亦遵艦隊統領英將之請照會居留島政府所有希臘國旗務於今日移去　英國海軍統領儆戒居留島政府各國豋岸之軍隊均不得與之爲難恐禍發之後不可收拾云云故居留島政府已力求國民無論如何皆不得陰撓各國之舉動　又柏靈電云英法意俄四國軍隊在屆留島京城開里豋岸　初四日倫敦電云開里電稱希臘國旗已於昨晨收去極形安靖　　 
[土准俄艦駛過海峽]  
　　○初三日柏靈電云土皇穆哈默德已准俄軍艦於俄皇出地中海遊歷時嚴整軍備駛過大丹納爾海峽隨駕保護　　 
[美國報章拒英之言論]  
　　○初四日倫敦電云倫敦泰晤士報紐約訪事電稱紐約報章之一部分現利用粵漢鐵路債欵所起之變端大聲疾呼謂英國將爲美國對華政策挫敗並謂英日兩國現協力同謀抗拒中國及其友邦之美國來件 
　　 
[勸銅錫業] [  來生社]  
上古時代呌做石噐時代這時候世界上人數很少人事猥簡人的智識也狠平常只會把天地間自然生成的東西來作用像石床呀石灶呀石檯呀石橙呀石碗呀年年月月靠着他活命的無非幾種石器這便叫做石器時代中古時代呌做銅噐時代這時候的人民比了上古時代的人民進步多了他們曉得天下名山都是寶藏也有許多有膽氣人把地皮挖起來也有挖着金礦的也有挖着銀礦的也有挖着銅礦的但是那時開的礦山銅苗最多銀礦已少見金礦更是少見銅產既是狠富便有一班巧人查出火力能镕五金的道理慢慢想出許多方法澆出許多銅噐來像銅柱呀銅人呀銅砲呀銅爐呀銅鍋呀銅鏡呀銅噐出世石噐便不時髦石噐時代一變就變成一個銅噐時代近古時代人數日盛相爭相釘的事情也日多一日於是乎有講究尚武的有講究教育的有講究格致的有講究工藝的色色樣樣都求進步心思越想越巧工夫越儆越深 
 
 

Page 26

 
 
就有許多奇奇怪怪千變萬化日新又新的機噐出世這個時代又呌做鐵噐時代因爲色色樣樣的機噐都把鐵來做成鐵的材料狠富價值也狠便宜用塲也狠廣大鐵器出世銅器又不時髦銅噐的聲勢幾乎一落千丈今日世界上還有銅噐的一綫生機與銅噐一般留着一線生機的錫噐大千世界上還留着銅錫噐一個席面究竟靠託誰來不是靠着一班銅錫業裡的工人嗎銅錫噐到今朝還不至十分絕迹固然是銅錫業同人的功營銅錫噐市面在近年狠是冷落幾乎再難復原這不是銅錫業同人的公憂嗎遠處且勿論就把上海地面上銅錫業裡大概情形講講已經要叫人坐立不安了我們上海南北市銅錫噐小件大件併計算起來不是有四百多家嗎每家扯算有五人在內工作每個工人各有室家每家有三四五人不等平勻算起來不是有二千多煙囚靠着銅錫業出煙不是有八千多男女老小靠著銅錫業活命嗎查銅錫業裡頭二千多烟囪八千多男女老少靠着四千多種的銅錫噐活命查四千多種銅錫噐裡邊還要分做甲乙丙三種甲種是新翻花樣合着買客心思的乙種花樣雖翻了單單合着自己心思買客的心思却不盡合着的丙種是死守舊法仍像幾百年前人用的在現今刻刻翻新的世界上造出幾百年前人所用的東西宜乎這個工匠家要吃西北風了又自己造出的東西明明不是造與自己使用如何違背着世人意思單單合着自己主意這位工匠家裹恐怕只能吃口薄粥罷至於能彀合着世人心思翻出些靈便巧妙的花樣自然容易出手容易賺錢這家生意自然熱鬧自然比衆不同了列位不曉得東西洋磁盆進了口銅面盆不是貶入冷宮嗎東西洋保險燈上了岸銅燈台錫燈台不是一同落魄風塵嗎學堂大開人人都曉得求着自己再不想去求天求神香爐蠟簽的生意又將要寂寞了慣做爐簽的趕快改做別樣有益於世上的噐具世上本來沒有的東西能彀思通來創造出來固然了不得世上向來有的東西常常放在眼前考究考究尋出他幾種不便利處然後想個法子把他改到便利譬如一具鎖西洋人想出許多巧法翻出許多花樣幾乎一具一個式子我們千首雷同的鎖與他放在一處自然被　壓倒我們做鎖的弟一要曉得羞恥第二要曉得爭勝起初買幾種奇巧的鎖把他拆開來尋出他的巧意一面觸類旁通的想去裡面機關雖不同小異外面形式儘可變通或者像着一種動物或者像着一種植物總以討人歡喜爲第一其餘茶壸酒壸都要棄舊翻新力求進步列位不看見滬南俱樂部用的起具嗎磁噐尚且有這樣靈妙難道剩手轉的銅錫不能做得格外心滿意足麼此外還有大菜檯上用的碗呀盆呀都可以翻此花樣同業裹邊有精巧的工人可以公司推舉他專做各色模子先把木料刻成雅緻花紋然後可以做成模型澆出花樣來不過花樣裹突出的陽紋要多用些因爲陽紋看上去狠清湛且容易楷擦不嵌污垢於術生上也狠有益大凡狠惹看的東西最容易脫手最容易得利鍍鎳的一層工夫要趕緊考究生生社竊現在要辦這鍍鎳的事業你們同業裹邊趕快挑選幾個狠樸實狠勤敏的學徒去練習練習於銅錫業帮助的地方實在不少還要　幾種新貨舊貨應配鍍鎳的噐具送到生生社裹去鍍一兩層鎳試試看究竟入眼不入眼鎳　塗了還要考究白鎭　造白鐵燒磁的方法列位是心計狠靈手法狠巧的這回上海出品所裹先去爭個坐位一面趕快求進到第二會徵集物品時上海銅錫業定要名滿天下了　　 
[一千九百十年比京普爾塞城賽會華人部章程]  
一本部賽會除外洋貨物以外中國土貨俱包在內特於美術品科學之工作噐具以及工藝以出產並農業等類　二賽會地址由中國欽派賽會大臣觀其賽物之緊要督行飭置　三若中國以相當之津帖則其地址分文不取　四西人運華貨與賽如爲中國有益中國欽派賽會大臣可將該貨安置於中國會塲　五賽會日期自一千九百十年四月杪起至是年十一月間止　六設立護助並宣傳一所以妥收賽會之效果七緊要資本籌叙後即當組織辦事所以便經理存儲欵項並妥收賽會之效果　八按照賽物總章　九賽物簿一冊由中國欽派大臣委照賽會類次妥行繕就　十比政府當另行設法保護可領專利文憑之製造法又工藝之圖畫或式樣並商標凡與賽會者俱行保護　十一裝飾會塲以及日用噐具皆由賽會者自理　十二比政府與賽會公司妥定章程一切賽物運回本國在比國不取運費又與往來自比盎物斯城至中國之輪船公司將妥商減收運費專章　十三賽會公司願爲諸單獨賽會之人在會塲內代爲經理各色隨常包裹不取酬費其斤量不得過一千五百基羅寄時不得遲至一千九百十年四月十號　十四經理產物辦法以及棧存空箱專章當由賽會辦事所屆時與各國立有欽派大臣者妥行商議　十五華人部之會舍以及其建築悉由華人部辦事所自理　十六一切窒碍公衆衛生治安賽會時悉行禁止其各種危險貨物另有專章　十七凡聲請允准入會等件當寄賽會辦事所會員或書記員再由該員交發中國欽派大臣按照實行章程定奪　十八此項聲請應在一千九百九年十二月三十一號之前　十九賽會者於開會前至少能有一星期之享用以便安置物產於閉會後亦可通融二星期以便裝箱等因　二十凡賽會不能親到者其賽物之開拆以及安置處所悉皆妥爲照料　二十一設立公共裁判獎勵公正人一處其官員由各國政府自行選舉此項公正人處由比國總理大臣組織經理公正人擇其物之最美者獎勵之　二十二獎賞分有大獎勳章顯章金牌銀牌銅牌或他等顯獎此項勳章附有獎牌一枚　二十三彩票由比政府組織督理彩物購於賽會之人　二十四各種賽物當附有價單一紙開具價目以便購買各種貨物爲開彩所用　二十五一切貨物可在賽會時按照海關稅例以及賽會總章售賣　二十六一切賽物運回中國者在比國概免稅釐　二十七一切賽物賽會時賣與比國者照常征收關稅　二十八華人部書記處由比京華比研學會中國欽派大臣商定組織此項書記處組織式似通信處以便答復中國及其商業問題不取酬費此等通信處由比政府護助　二十九一切華人部章程悉照賽會總章設立　三十凡以上章程外所有未盡事宜當由中國欽派大臣與華人部辦事所按照賽會總章另議專章實行以上章程由護助並宣傳會批准 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
