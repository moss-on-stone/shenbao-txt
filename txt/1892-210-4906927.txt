# 1892 - 210 - 4906927

 

Page 1

 
 
[分送急籌順直振捐册] [  申報館協振所同人謹啓]  
　　天津等處洪水爲災屋廬有類陸沈禾稻又皆淹壞壑盈蠅蚋死者旣骨散胔零澤有雁鴻生者更風餐露宿敝同人旣閱報載被災慘狀復接李傅相乞振電音惻然於懷殊難自己因印成捐册附於今日報章之内送呈樂善諸君務期各解腰纏量爲捐助尤望輾轉勸募集腋成裘苟能集得若干卽可救若干人性命書曰吉人爲善惟日不足題諸　首義取斷章敢布區區伏維德鑒 
[重印經籍籑詁出售] [  點石齋啓]  
　　是書爲儀徵阮文達公所輯公當視學浙江時以經術倡迪士子思治經必先通詁訓庶免鑿空逃虚之病爰集經生若干人分籍籑訓依韻歸字而公復以精心卓識總其大成可謂經學之統宗詁訓之淵藪矣本齋前用横行三層式縮成五本頗蒙士林稱賞迄今銷售久罄而賜顧者尚源源而來因仍遵前式用潔白聯史紙重印成書較之初印尤爲精美臨文繙閱一目了然現己告成卽日由本分局及申昌發兌每部碼洋二元五角躉購另議此佈 
[論文武相稽]  
　　臺灣郵來一函言署臺北府陳仲英太守接奉兼署閩浙總督爵軍憲希札文内開照得閩臺各營文武不相　屬營中積弊孔多曾經李前部堂通飭各該營於按期校閱之時移會同城道府廳縣親臨會閱其營伍是否整頓兵丁　否操演有無游惰鬥狠包娼窩賭收受一切規費以及擅離汛守苛派尅扣各情弊按月由文員呈報一次以憑稽核通行遵辦在案無如日久玩生現惟詔安一縣尚係按期禀報其餘各屬並未遵行自應飭令一律遵辦以肅營政合亟甲明定章通飭爲此牌仰該府卽速督飭所屬遵照李前部堂檄指按期會同營員秉公校閱操演并將該處營伍情形有無前項各情弊隨時認眞查察按月具報如有曠悞廢弛作奸犯科務卽據實禀揭切勿扶同徇隱并干未便等語太守奉札之後卽一律行文札知所屬各縣仰卽遵照移會武營於按期校閱之時會同秉公校閱操演并將該處營伍情形有無前項各情弊隨時認眞查察按月具報如有曠悞廢弛作奸犯科務卽據實禀揭勿得扶同徇隱并干未便想縐此次三令五申之後該處營伍必將較前認眞矣夫文武本屬同寅自應協恭和衷以相濟今若令文員監督武員是不啻使同城文武不和也不知此舉正欲令文武互相聯屬其中蓋有深意也雍正年間曾有文武互相稽察之舉武員有曠廢營務者文官得以禀叅文官有貪殘厲民者武員亦得禀揭然自是厥後武員固從未有禀揭文官之事文官亦從無禀叅武員之時豈果經此一言而文武各員皆兢兢自愛無復有跬步之失乎蓋旣互相牽制必有慮其不便者於是交相聯絡彼此掩蓋彌縫直使滴水不漏此所以從無彼此互揭之案也然則因此一節而上下之相蒙者愈深又焉用之而不知同城文武不和最易誤事呼應不靈運轉不便設有要事兩邊聲氣不通末由會商辦理迨廉藺之嫌釋而國家之事己貽悞匪淺矣此僨事之大者也若令其互相稽察則未有不交相聯絡者則是雖素來不和之文武至是而亦不得不和文武旣和而事易集矣然而文武互相稽察則文者欲和於武武者亦欲和於文今但使文官稽察武員而不令武員稽察文官恐武員雖欲和於文而文官反不欲和於武是反使武員受制於文官而事事且爲之掣肘而文官之膽將愈大而具行益肆矣其將奈何雖然文官亦不敢因此而遽肆也夫察吏閱伍本有上司所以使文官稽察禀報有不過使之有所顧忌有所警省而己故但使文官稽察武員而不使武員稽倧文官此其中蓋大有斟酌焉吾嘗謂營伍之弊何處蔑有其所謂操演者不但未必按期常操卽操矣亦不過虚應故事而於應行講究者絶不提及迨至督撫大閱之時然後各營皆皇皇焉日勤操演大約屈指大憲以某日按臨則於先一月半月之間格外加勤鎗聲隆隆然不絶於耳至大憲簡閱事竣卽己闃寂無聞此其所謂操演之道也至於陋規則除城門老將凡有出入城門者或包節或包年各有致送或與城門官分享之外如娼妓烟燈賭博等類皆又與衙門之蠧差通聯一氣無孔不鑽說者謂武營口糧大少實屬不敷日用武弁又非文員可比並無養廉之銀倘必責以廉介自守不准收収絲毫陋規不將令赳赳者窮餓以死乎故岳武穆有言文武不愛錢武官不惜命則天下太平矣今講下一轉語曰武官因惜命而愛錢文官因愛錢而不惜命今日之時勢固如此矣而有此文武相稽一法則武官懷惜命之念或不至一味愛錢文官有愛錢之心或不至竟忘其命兩相需實兩相成吾知各直省倘皆仿而行之則卽使營中積弊未必盡除而文武和衷則有可必者故軍憲此札首提閩臺各營文武不相聯屬一語可知其命意之所在也夫 
[本館接奉電音]  
　　昨由京友電傳諭旨三道敬謹譯登○閏六月初十日奉上諭本日召見山西巡撫阿克達春於詢問事件奏對均未明晰著開缺另候簡用欽此同日奉硃筆楊頤補授都察院左副都御史欽此同日太常寺題孟秋時享太廟奉旨朕親詣行禮後殿遣凱泰行禮東廡遣榮頤西廡遣慶各分獻欽此 
[照會英外部理論梅生罪名]  
　　大清欽差大臣薛爲照會事照得去年九月間本大臣照會貴爵部堂總理衙門來電稱有英民一名在鎭江海關當差因代會匪販運洋槍己被拿獲又於其衣箱内搜出欲作不法之事之炸藥此犯名梅生後經審問僅審其炸藥一項之罪上海按察司判斷定罪監禁九個月結案今本大臣奉總理衙門之信告知貴爵部堂中朝初聞如此重案斷得如是輕罪極爲詫異失望疑其判斷之不公及中朝細閱此宗案卷與按察司判斷之詞其詫異與先望之心更有甚焉中朝意見以爲按察司未計及此案之緊要亦不知其自己責任之鄭重盖條約言英民在中國歸英員懲辦英員宜如何令其寓居中國之英民各守規矩一閱口供證據知梅生乃是哥老會中之會友渠後中國關上緊要職司之人員曾與不知姓名之數人結成私黨以與中國爲難並竭力勸其鎭江海關同事及委員俱入其黨又復赴英屬香港雇募歐人十九名備好軍器前赴鎭江以做不法之事並由香港裝各種洋槍三十五箱包紥極好假寫别物以便到上海時欺騙關官此事做畢渠囑所雇之人附搭别船隨後再赴上海渠自己帶炸藥登船先赴上海鎭江此船卽裝有洋槍三十五箱之船梅生犯如此多欵之罪若一查此案卽知有多條可以援引懲辦此事必須請英廷嚴加審量何以僅斷悔生帶炸藥一項之罪卽炸藥一項之罪之例内又何以僅定第四條之罪海生 
 
 

Page 2

 
 
亦犯炸藥例内第三條之重罪何以避重就輕梅生又犯一千八百六十五年英廷軍機處所定管理在中國日本英民之例第八十一條幫　亂黨以抗拒中朝之罪又犯在外國雇人之例今不辦其所犯各條多欵之罪而僅定其帶炸藥一項之罪此何以故按察司定斷時曾云帶炸藥一罪有極輕亦有極重此案宜斟酌於輕重之間又减輕其監禁之期爲九個月此實非秉公辦理之道想到此案初破之時及該犯之行爲絶無可有從輕辦理之理緣此案適出於中國閙教之時無論何國之民當此之時察出有帮助亂黨騷擾中外必須格外重辦方可以警效尤至觀梅生行爲更覺無可寛恕中朝信用其人而不知其如此之奸欲梅生供出同謀之人可以寛恕其罪而梅生旣不肯供出同黨人之姓名亦不肯供出買槍及雇人等之銀由何處而來梅生不肯供出之故若謂因怕洩漏之後陷人於罪有害及同黨之事則渠在公堂上自己己明說渠起初入會之意係欲查探哥老會之細底然後將其機密實情告知中國官員今前後供說不符明係叛黨始終通同一氣巧爲遁飾之語中朝以爲判斷此案實太不公道然補懲猶未爲晚是以欲望英廷俟梅生監禁期滿之時提解至香港再審判其所犯别項之罪改換地方審判較爲妥當亦合一千八百六十五年英廷軍機處所定之例之第六十七條中朝極欲英廷懲治梅生之辦法與其所犯之罪相符庶令他人見之知所畏懼因中朝知各海關上雇用之人及各通商口岸外國領事衙門及洋行中細崽人役多有會黨托迹其中本大臣不必詳說中國欲嚴辦梅生之理貴爵部堂試思外國如何竭力催促欲中朝保護洋人而洋人自己私入哥老會以與中國相抗貴爵部堂卽可知中朝之詫異駭怪也中朝安能不慮及將來之禍且與各國睦誼有傷乎相應照會貴爵部堂請煩查照施行須至照會者大清光緒十八年正月十三日卽西歴一千八百九十二年二月十一日自巴黎中國使館發 
[日本巨災]  
　　東歴七月二十二號之夜日本德島縣德島市及沿海一帶忽然海嘯洪濤噴湧淹没二萬餘家計流失二千户溺死百五十人次日有美國能裝一千五百墩之商船突遇大風午前九點鐘時行過下海郡吹至岸上船主以下二十四人由近海漁人援救安置寺院中至二十六號三點鐘時天未破曉又起大風五點鐘時海復大嘯浪如山立人家盡在水中事後查視災况觸目傷心以故名新聞社之有志者勸募義捐以賑未死之二千餘人縣官以下各員徹夜用水防夫救助災民如事開設本縣參事會擬山備荒貯黄金購白米三百石散放是日午前十點鐘時又查出死亡者共五十五人那珂川隄防潰决甚多又接播州來信云赤穗郡陡被水災死亡不知其數屍骸往往漂流海中刻下用多船打撈兵庫縣參事官特赴災區勘視查得市川隄防破潰十七處所有飾東飾西兩郡無一處不受災又海岸隄防極多破壞新田所植蕩然無存約計宜賑濟者飾東一郡多至八千人二十六號又來信云二十五號以前大坂神户等處報風雨水災者不絶山陽鐵道亦有損害岡山被災尤甚云 
[冰肆新奇]  
　　日本長崎一隅向無酷暑以故歐西大腹賈往往不逺千萬里來此延凉或折赴温泉領濯足纓之雅趣近有人心裁獨出在本石灰町勸商塲畔設一冰肆牌號發明亭凡荷蘭水外水洋酒之類無一不備亦無一不精有欲作竟日流連者酒饌亦聽窜之便入門有雛姬五六輩欵接登堂地板高二尺餘以通空氣上則將樓板除去壁亦祗留其半障以黑布使太陽不能入其中中懸大扇數十啓其機則清風颯然而至左右遍懸名畫均係隆冬景色旁有假山一座枯枝倒掛宛若下雪者然下則掘一大池池畔植松樹池中置漁　數艘有金魚游泳波中若鯨魚幾頭則係象生之物水底暗藏機械能噴水上衝山麓設郵便電局一間客室點定食品交于侍女侍女卽取投局中霎時見有小火輪車自後山飛馳而至以爲電達函館此冰自函館經陸奥鐵道連至雖曰以假作眞然亦足見匠心獨運也 
[冷泉亭判事餘墨]  
　　杭州新橋下某姓飯鋪全以家人婦子供奔走之役郎堪滌器妾願當壚相對怡然誠不數文君韻事也本月初五日傍晚有七八人翩翩華服分坐兩桌呼餚命酒意氣奢豪直至月上花梢猶是猜拳行令鐘鳴二下始賦歸歟於是收拾杯盤安排就枕突見梯下有膝褲一視之妻故物也訝其何以至此移燈上樓查檢則牀帳衣服早己靡有孑遺疑爲客所慶也出門追之蹤跡己杳○鄉民某中持絲至東園巷某姓絲行求售價旣定計共番餅七十枚行主付以洋票一紙甲失諸途中急奔至行中聲訴洎至而拾票人己先至行中取得收拾囊中矣覿面之餘互相爭論旣而甲願謝以洋銀二十元其事遂寢○某甲者貴公子也傳者隱其姓氏素有花柳之癖一日誤入桃源惱羞成怒肆口穢罵刺刺不休鄰人見其情狀難堪邀集多人褫去上下衣揮之以拳遍體鱗傷痛極呼救幸逢和事者排解而散然狼狽己不堪矣錄之以爲登徒子戒 
[古甎出世]  
　　秦甎漢瓦世共寳之聞江隂西李家村旁有古墓六月初七日忽泥土坍卸村人見之攜鋤翻視髮土乍啓頓現古甎每甎四隅有元通古錢嵌製其間甎形甚大計共二千餘方并有韓瓶一枚未知究係何時壟墓存之以待考古者 
[金陵火警]  
　　本月初七日午後金陵聚寳門外窰灣某姓家因作午餐偶遺星火家中人未之知也少焉烟霧迷天忽疾焚如之禍此地多茅舍竹籬遇火卽燃拉朽摧枯勢不可遏幸各水龍奮力撲滅祝融氏始得霽威然罹此厄者己二三十家受傷者三人有一老媪臥病在牀未及奔逃葬身火窟吁慘矣 
[公子竊銀]  
　　楊某楚南人也僑寓金陵評事街萬源客棧紅頂煊赫裘馬麗都自稱前陜甘總督楊厚菴爵宮保之次公子保有頭品頂戴記名提督賞穿黄馬褂輕車都尉世職歴拜諸當道當道皆與之往還樽酒聯歡絶不露一絲破綻前數日忽見同萬寍波絲客有某錢莊匯票一紙計銀六百兩乗其不備竊入槖中旋約同巷口某牋紙店主人往兌現銀莊夥以票根尚未到來請暫緩二三日楊乃復懇主人往鼎茂號質取鷹餅二百枚迨絲客查知此物己經遺失亟奔告於原匯之某錢莊莊夥不知楊爲何許人然旣由箋紙店主同來諒必是其黨羽遂僟絲客追尋蹤迹適是晚楊在釣魚巷與某校書同選陽臺之夢破扉而入獲諸鴛鴦被底僉謂如此闊公子豈有甘作鼠偷之理及細詢眞末確鑿無疑遂告知保甲局扭赴江寍縣署控陳藍雲峯大令略鞫口供諭令交捕廳看管並傳紙店主及某信局主到堂對質楊帶有差官二員各責五百板收押外所 
[笛步延凉]  
　　金陵自六月以來雨澤頗稀農民焦灼各大憲關心民事每日躬詣城隍龍王二廟設壇祈禱並於本月初七日起禁屠○有人由江寍鄉至省垣述及蝗孽前經撲滅現又蠢然思動噫胡天不厭禍如此耶○評事街某姓婦年三十有餘勤儉持家夙稱賢淑前數日因家庭細故與其翁口角嚶嚶啜泣徹夜不休次日天甫黎明潛蹤而起奔至陡門橋河十癡立俯瞰清波若有流連不捨者然忽猛然一躍直赴中流有擔水夫見而救援早己隨河伯至水晶宮内矣○豆腐巷胡姓以屠豕爲生蒙擁微貲便欣欣然意足以豪大有俯視爛羊頭關内侯之概乃不數年牀頭金盡豪興頓衰而舊案己荒艱於餬口本月初四日清晨見老母在堂長吁短嘆詢其故知粒木俱無不能舉火胡一言不發掉頭而去約一時許遄回臥室飲泣於敝衾破枕間母察其神色異常細視吻邊猶有餘膏剩馥知己吞烟圖盡亟情人救治早己莫可挽回矣有憐之者贈以棺殮之貲始得草草殮瘞○本月初六日午後有護勇差役百餘人簇擁無頂小轎二乘内坐男犯各一全副鐐銬鐵索琅然詢諸途人知爲哥老會匪旋見其迤邐而東往上元縣署收禁○甲乙二人共習武勇執贄於某教師之門工力兩不　下以故各逞其能每逢演習技藝之時必 
 
 

Page 3

 
 
妄肆譏彈刺刺不己無何申應前督學楊大宗師歳試居然名列泮宮乙則落在孫山之外甲不但毫不慰藉反囂囂然誇於乙曰諺稱打鐵看鋼而今而後子其服我乎乙正在失意之秋不覺啣之刺骨本年小試在邇乙遂銳志用功人謂其欲僥倖于一第也不料六月二十日乘甲不備向肩膊某穴暗點紅沙甲負痛頽然倒地心知乙意不良立時求傷科診視據醫云幸彼操術未精不至殞命然亦須百日始可告痊且恐從此弓馬雖嫺未能取功名如拾芥矣語云睚眦必報况盛氣凌人乎如甲者可謂禍由自取矣○安徽廬江縣楊訒庵大令一案本報己迭次錄登現聞此案己訊有端倪大令似難置身事外月初某日督憲劉峴帥諭江寍府李太守暫將楊令覊諸官廨閱日復改發府檢校廳看管 
[雲間第一樓納凉記]  
　　松江訪事人云入夏以來甘霖罕見雉阡魚隰坼若龜紋蔀屋農民日夜以桔橰戽水汗流浹背苦况堪憐恩詩農太守念切民依示期本月初十日起禁止屠牲以祈雨澤設壇各廟會同江南提督及屬下文武各官親詣拈香喃喃默禱至下午鐘鳴五下遥望西北隅黑雲層疉而起少焉雨師風伯相約而來所惜未及片時卽己雲開雨霽四鄉禾稻尚未沾濡所望碧翁翁喚起癡龍宏施甘澍庶幾田疇霑足可望有秋乎○癸符未佩庚伏將過火傘撑空幾至流金鑠石城鄉士女患藿亂轉筋諸症者時有所聞後岡華某夫婦二人花甲之年素來康健月初某日忽染時疫相繼而殂其長子早歳遊庠現己食天廚之餼次者不知操何業以痛親故嘔血升餘藥餌無靈竟隨堂上以去嗚呼慘哉○府城隍廟左近某姓婦生有一女華年二八秀外慧中雖裔出小家而楚楚丰裁頗足動人憐愛幼時許字同郡某甲邇者甲己年逾弱冠亟思詩賦宜家而冰上人疉次傳言婦終師詞以却甲忿甚思援俗例爲搶親之舉上月杪某夜邀集朋輩狙伏婦門外乘間擁入室中將女劍負而去婦雌虎也一聲狂吼招得鄰近多人邁步窮追竟將小嬌生奪回家内甲以計不得遂倩善於刀筆者繕禀控諸縣署吳邑尊姑准其詞飭提集訊月初某日升堂研詰婦所供枝離殊甚邑尊大怒本欲施刑繼念膝前只此一顆明珠無怪情難割捨遂諭甲暫將喜事從緩甲唯唯遵諭兩造始各無言嘻其果紅鸞星未經照入命宮耶不然何以高坐堂皇者竟有此五花妙判也 
[金陵官報]  
　　閏六月初七日中協劉見南捕通判鄧心茂稟知龍王廟住壇通判程埏叩謝酌委一次記大功一次陳元鑄禀知候補布庫大使莊蔭昌病故初八日藩臺瑞臯臺陳辦洋務局候補道曾均見釐捐局歐陽請假兩首縣稟知首府李今日在靈谷寺取水正任宿遷縣黄睢寍縣侯謝委寳應厘捐差卽辭請補碭山縣陳知縣邢毓馨楊鳳池戴輔道均禀知在藩署閱卷畢通判邱光燦禀謝酌委州縣一次恩芳謝委善後局會辦銀錢所今日到差章紹曾辭回蘇朱文炳銷溧水捕蝗蝻回並謝委東臺釐捐差上元縣丞王澤存禀謝十三年冬漕海運蒙恩奏准以知縣在任候補縣丞黄傳烺奉委雙甸騐補釐捐局禀謝王以采禀知奉藩司委赴句容縣茅山恭請龍神龍印斛斗巷保甲分卡遊擊劉吉榮城守左營千總馮金貴儘先守備謝三益均叩謝冬防記功候選主簿黄寳臣辭赴廣西補初六日統領新兵營李占春見 
[溺换爲崇]  
　　粤城西恩寍茶箱行之附近有小濠焉列店居肆其側濠中素有溺鬼遞年以來必有一二人無故而水死者上月初三日午後有賣菜傭年可二十三西者肩挑青蔬臨濠洗之時適西潦漲上濠水正深菜傭忽若有所見捨身而下若自妄其爲水者滅頂危急之頃岸上人知爲溺鬼所崇疾聲喊救居鄰拯之出水氣尚未絶惟憎不知人識者知其爲鄰街某甲也遂將其舁入恩寍之太子廟中蓋欲憑神靈佑而邪鬼退避也未幾果嘔吐狼藉逐漸復甦人問其頃間何爲自取滅頂之凶則云有人在彼岸招之赴飲遂不覺身從之往也○佛山遇龍橋某孀婦年登古稀猶長齋繡佛不茹葷者四五十年矣育一婢頗有姿首愛憐備至因無所出不啻己出之女也婢年二九婦爲擇配惟東床之選太苛雖王謝少年啖以重值非婢首肯無敢强也前月鎭内陳紳以名下士爲當時文章魁首且當年少己取巍科婦孺知名者也因賦葛纍之什作桃葉之歌看婢意當但以價昻未就婢聞而愛慕之惟恐不諧隂託老媪勸主人减其值孀如婢意婢旣歸紳自喜得人而事日昨歸寍復返紳家行至半途見路旁有方塘婢忽躍身而下欲爲自盡計隨行僕婦號救街鄰見而拯之不至溺斃及歸紳家紳疑爲舊主見迫使人詰責知其平昔愛逾己出知有他故惟詰婢何因但哭不言主人恐他日再蹈前轍反爲己累使人告紳嗣後禁婢歸寍若我念婢自當使人探候後紳訪知該塘曾溺數人三兩年間卽一替身儼如瓜代也者始恍然悟爲溺鬼所崇也 
[制府來申]  
　　新任閩浙總督譚制軍陛辭出都由天津乘招商局海晏輪船南下昨日下午五點二刻時抵滬浦中所泊元凱超武兩兵輪船咸鳴砲迎迓駐紥滬上之督標忠信兩營營主預期督率大刀隊鵠列江干旣而海晏在小東門外天津碼頭下椗本邑文武官弁脚靴手版爭先謁見制軍旋排道至美租界天后宮側暫駐襜帷 
[接篆例志]  
　　昨爲署理上海縣黄愛棠大令接篆之期日將亭午代理縣篆之竇明府將印信恭置亭中委捕廳蔡少尉排齊全副執事并道轅親兵洋槍隊十餘名送至敬業書院公館俄而大令呵殿至縣署在儀門外降輿致祭門神旋入内署少憇午正飭發三梆朝服而出望闕謝恩行三跪九叩首禮然後升坐大堂禮房書吏禀請啓用印信朗誦吉語隨有各房書史諸班公役叩頭申賀禮畢退堂鐘鳴一下復乘輿回書院所有前導儀仗與昨報所載大略相同下午本邑城廂内外各局員及縣丞水利廳捕廳等員均往道賀竇明府於交卸篆務後卽命駕出城回山家園公館署中各吏役在大堂上設筵祖餞旋復恭送出城 
[三農喜雨]  
　　農家苦旱久矣當事者關心民瘼禱祀紛紛或且抶隂晲誅黑蜧以兾屏翳之吐重隂而商羊不飛終苦田疇紋裂昨晨濃隂蔽日凉颸颯然八尺龍鬚微含秋意及卓午而阿香己駈車而至雷聲殷殷䃱磹光飛越一下鐘時急雨驟至厥聲牀牀由是霡霂廉纎至傍晚始息青草池塘之畔聽蛙聲閣閣不辨官私無復有以桔橰戽水者爲之誦唐太宗繁雲先合寸膏雨自依旬之詩覺不待泉躍金魚而爕爕𩆵𩆵己足令農人驩忭矣 
[時症流行]  
　　天時亢旱疫癘叢生本邑城鄉患病者　有數起醫家束手藥餌無靈前日城中虹橋左近某姓婦因胞弟染疫而亡遂回母家送殮迨回時忽昏暈不醒其夫立卽延醫施救己無及矣疵外西門内某甲小南門内某乙唐家弄某氏嫗相繼而亡棺木鋪有應接不暇之勢云 
[上海縣署瑣案]  
　　德和錢莊執事人陳采山控方金堂王汝林欠銀若干請爲追繳其時袁大令尚在任所飭將王收入所中延擱至今案尚未了前晚帮審委員宋莘樂二尹升堂提訊陳投案乞追並稱王自管押迄今分文未繳王供稱小的係寗波人此銀由方虧欠目下方己病故求恩父保出外俾得逐漸清釐二尹准之著覔的實人來案具保○繆德生被顧德勝與姘婦藍氏用刀刺傷頭面由製造局附近巡防局員解送到縣袁大令時綰縣篆訊供之下判令將繆送往仁濟醫院醫傷餘人押候覆訊此己詳列報章者也日來繆傷痕己愈由差役帶送案下前晚宋二尹研訊之下顧供稱小的係湖南人來此己歴年所確與藍氏有私日間在某營内當差曾借繆洋蚨十翼上月某日小的在家繆適到來令小的出外沽酒及回見伊按藍氏於地將頭面刺傷旣而恐被小的所拘抽刀自刺事與小的無涉求賜鴻恩藍氏供稱小婦人原籍蘇州家有文夫來滬傭工旋與顧私識賃居南市高昌廟餘語與顧所供略同繆供稱小的係湖北人現在製造局砲隊營當差是日向顧索取洋銀竟被刺傷頭額奉袁大老爺送往醫院敷治現雖大致平復然額角尚未就痊鄧紹江益齋同供稱小的等在製造局做工與兩造相識是日偶在顧家閒坐 
 
 

Page 4

 
 
不知繆如何受傷二尹著顧措還所借洋銀交人保出日後不准再與藍氏往來繆俟收到洋銀赶緊回籍鄧江訊係無干送請局中收管 
[英界公堂瑣案]  
　　法國人某甲失去金殻對時表由包探王阿二查得王阿虎卽王阿福將表交楊有仁王阿二金郁全王阿文輾轉售與周桂生周又售與諸寳生因持吊贓送案蔡太守訊供之下阿虎供稱小的由陳錦記雇令工作在火塲拾得此表太守飭押候查明再訊此己列諸報章矣昨日王探歴禀前情並稱法國人失去金表及金銀賞牌各一現己起出原贓惟少金練一條西文據一紙有陳錦記處工頭楊方布來案候訊楊供稱小的在陳處當工頭阿虎當小工己歴四五年向來規矩現在如何拾表小的與主人均未得知有仁阿二郁全阿文各供如前周諸亦矢口不移阿虎供稱此表實向火塲中檢得如今只乞施恩太守判令將阿虎管押一月有仁管押一禮拜諸罰洋銀十元阿二罰洋銀二十元郁全阿文及周免究開釋贓存捕房以便給還失主○某號巡捕禀稱小的於巡路時見孩子錢阿毛董興才手持磚石見有馬車經過輒向之抛擲甚至馬驚而躍幾肇禍端是以拘案請辦錢董兩孩供稱有燒餅攤上小孩山楊子擲石與小的等無干蔡太守飭差補提山揚子再訊此亦前報所己登者昨日公差張福禀稱小的奉飭提山揚子今己到案錢董各供如前山揚子供稱小的不敢擲石求大老爺體少者懷之之意格外施恩太守判令將錢及山揚子各責手心二十下交父母收領管束董尚在髫齡從寛開釋○包探顧阿六禀稱竊犯朱阿林竊取姚阿三家元色生綢衫經小的拿獲人贓送案請辦姚訴稱小的家内失衣現由包探獲贓籲恩給領朱供稱小的係浙江紹興人家有老母是衣由小無錫竊得倩小的質錢現在小無錫己不知所之小的久患傷寒奄奄待斃有兄長作糕圑店生涯可邀來具保蔡太守察得朱患病屬實姑予從寛著邀其兄具保如不願保則押候備文遞解回籍贓給姚領去○包探何瑞福禀稱小的查得竊犯胡子全竊取富順輪船上某客所携絨衫等物因之拿送案下昨日船己開去尚未查明失主姓名胡供稱小的從前却未作賊求念初犯姑恕一遭蔡太守判令管押十日贓存捕房以待失主認領○包探黄四福禀稱小的緝獲積竊林三寳詰知近日又竊陸阿永家衣服五件兹特吊贓送案陸投案請領原贓林供認行竊哀乞施恩蔡太守判令笞責二百板管押半月贓給失主領去○包探黄四福禀稱有卜阿隆者前因犯事遞回原籍今又來滬竊取某姓家茛綢衫一領經小的拿獲人贓尚無失主承認卜供稱小的係蘇州人不得己而犯竊求大老爺格外原情蔡太守判令笞責二百板備文遞解回籍贓存捕房以待失主認領○王春林訴稱小的在招商局碼頭載米被王世愚等竊去米二石之譜當塲阻獲送案請懲王及嚴子敬同供稱小的等皆在碼頭上當扛夫有出店人欠小的等之錢是以將米作抵不敢行竊尚乞恩寛王又稱米己裝上小的之船旋被竊去安有出店抵欠之事大老爺莫信伊巧語花言蔡太守判令將王嚴枷號十日發往碼頭鎖繫示衆贓米給王具領 
[法界捕房紀事]  
　　江北蟻棍某甲由家鄉誘得年甫十齡之女孩一口倩車夫某乙售與太古洋行王姓得身價洋銀數十元前日黎明妇忽逃出窮途彳亍悵悵無之行至八仙橋沿途啼哭經巡防局勇見而拘留其時王己四出追尋隨將乙扭送捕房請辦備捕頭查知女之下落令王投局領回○某丙家在新街附近前日黎明時赴護城河畔出恭忘未將門掩上小竊某丁捱身入室竊取衣衫等物正欲出門適有巡街捕昻然大踏步而來人贓並獲送入捕房管押以便解公廨請懲○前晚某戊至西新橋左近老虎灶中洗澡失去囊中番佛十九尊疑爲灶主某己所竊扭押捕房○車夫張阿三竊取主人沈吉章之雞鴨毛出售被沈控發訊候吊贓具詳己記報章無煩賢述昨日包探孫錦榮帶赴老閘北將收贓之某庚拘獲送押捕房○小竊某辛不知從何處竊得銅銧一具行經租界中經巡街捕拘送捕房管押 
[爲善最樂]  
　　順直水災黎民蕩析孚傅相據情入告籲乞天恩復傳電至申令各振所代籌捐欵本館恊振所旣製成募啓歴陳困苦情形卽有保恩子大善士以洋銀五十元囑爲彚解散放此共實心行善不求人知較之古人之汎舟指囷功德尤加十倍他日者三槐食德五桂聯芳後福無涯豈筆墨所能頌禱哉特書崖略以達謝忱 
[硯田仁粟]  
　　浙東劉君花農風雅士也工量竹嘗謂板橋居士書法近於野戰而所作墨竹實爲一代正宗僕雖不解揮毫然聆其言亦可知其學有心得矣素日不輕爲人下筆近聞燕齊災况願繪齊紈百握得貲皮助振捐旣登布啓於報章求者卽源源而至一昨見本館籌募順直急振啓卽以潤筆鷹銀十餅先送交敝恊振所彚解災區拜受之餘心香敬爇尤望四方樂善者速往求取俾劉君早了一日之心願卽飢民早沐一日之鴻施豈特劉君所禱祀以求卽本館亦銘心感德矣特疏小引以印同心 
[申報舘恊賑所經收順直山東賑捐閏六月初一日至十日止第一百五十九次清單]  
　　初一日厚生當開張保衆平安祥四元○初二日無名氏洋一元無名氏銅洋一元○初三日復來當洋三十元○初五日湖南李國棟救吞洋烟粉一百瓶○初七日京江穎川堂洋一元○初九日潘曉勤洋一元無名氏銅洋一元無名氏銅洋一元祈安氏求合家平安洋一百元汪醫寓洋三元二角○初十日延陵維善堂主人洋十元謝福洋八元鮑不庶名令郎彌月積省筵資洋五元劉花農畫潤助賑洋十元○總共收洋一百七十三元二角銅洋三元救吞洋烟粉一百瓶 
 
 
 

Page 5

 
 
專治傷暑霍亂吐瀉腹痛一切 
痧氣水土坏服觸穢受瘴等症 
服之起死回生其效如神價錢 
一百文樂善堂老藥房發售 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　閏六月初五日江都轉升座掣籖正任甘泉縣劉大令沛霖由省回揚分發運判許分轉之奇禀到初六日黄分轉以　委稽查義學差初七日存别駕廉委解餉銀赴都 
[醉中遇舉]  
　　上海近鄉人陳某向在美國水師提督坐船上當管事之役邇來水師提督避暑於日本長崎埠　遂向圜山瓊　日夕遨游身世翛然幾忘　風濤之險矣華歴閏六月初五夜偶遇藩癩司兵船管事張姓招同小飲賓主七八輩雜以同鄉之作紅帮裁縫者呼月爲朋折花作令飲王鐘鳴十二下客皆告退陳亦興辭甫及出門卽覺頭暈目花天旋地轉自覺醉鄉深人遂疾奔馬塲石橋之上倚欄憑眺請凉反以却清兵　見一姣好女　作日本時樣妝束履聲槖槖欵步而來默附蓬烏仙人時有辦月殿而行塵世者因戲握其手探手捫雞頭悄語曰汝肯爲我阿烏魔姊乎女曰素知郎君未置温柔鄉今夜曷不至華搭枯而家同尋鴛鴦好髮乎隋烏魔姊者客妻之請華葆三而日人自稱猶謙書小弟也陳於斯時旣說麗負又聞異杳早己色授魂輸心摇摇不自主女遂笑携其手而去行經仁泰者恒德豐諸號其時心尚清楚迨丹行數十武不復記在何處矣正在迷惘中猛聞三板中人大呼客欲渡海否始豁然醒向女何爫拽我入水不應仍扯其埒而擠之三板船中　又大聲呼之陳爲而顚一足入水水及其腰頓悟女之非人而女己頓杳回視岸頭乃德泰號前水槁也茫茫然歸一寓中形若木鷄寓主以以故陳　船榻上但呼困憊欲死直至次日始與衆言之噫其果醉眼朦朧耶奈何竟效東坡之說鬼也 
[壬辰六百分劉花農所收畫扇潤資清單列於後以供衆覽]  
　　潘季欣來扇一把潤責五角　誦　萱潤資五角梁棟材永閔資五角張志青潤資洋五角　　南潤資洋五角顧嘉賓潤資洋五角曹映五潤資洋五角周廉卿潤資洋五角馮錠彼潤資洋五角　　臣潤資洋五角又周廉　潤寅洋五角硤石徐絜齋潤資洋五角係盧　　陳芍洲　寳洋五角盛耀臣潤資洋五角丁　谷潤資洋五角吳梅臣潤資洋五角又硤石徐絜齋來虚　　一枚○以上共收潤資洋八元五角於閏六月初十日送交中報　　賑所英一元内中花農先行墊付洋一元六角以湊成數此舉爲誠心立願助賑起見如口善心貪收　報少則子孫不昌誓以有警也花農謙 
[上海鐵馬路廣益善堂令將六月分月捐並附年捐夏季一交愿捐清單]  
　　　唐用技翁則洋六元陳善亭翁五元李光琴將三元戴綏之翁三元朱葆三翁　　　翁黄佐　　　幹臣翁和昌成各二元何瑞棠翁吳春池翁張金和翁趙馥疇翁韓山義翁徐俊良翁鄭芸　翁陳虚　翁源利太錦章老悅生老順記　順記南順記　昌　　泰　昌李　認各一元美最時一元五角莊源大六角粱煥南翁王省三翁德大宏生同昌泰義成隆昇各五角恆　三角恆生裕　正大恆生大各二角徐存濟堂的錢一千金　　錢一千年宏康翁一千文壽康延康升大晉和餘大衍大彤源惠泰恊源寳和元甡和元宏元愼餘泰源原康恊昇利亨存德立大永豐恊東鴻順雲順彚　正大宏大承裕各六百文萬有今五百文可熾五百文愼餘堂四百文裕成隆四百升陽樓其萃樓亦新園春園保安丹會鄭永來各三百文鴻運樓沈春　張錦泰　合順　源昌　盛湧源陳心澗　各二百文萬興恊成洋永愼各一文○以上共洋五十一元七角錢廿五千三百文附年捐廣萬盛助洋一元附夏季一文愿捐共收錢九十八千一百零三文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十八年閏六月初一日京報全錄]  
　　宮門抄○發抄硃批五道○江督劉等奏甄别道員摺○鄂撫譚奏滇省委運京餉到鄂發給水脚銀兩換附輪船開行日期摺○湘撫張奏揀員調補知縣摺○又奏改委統領管帶各員片○雲督王奏請飭部更正故員底銜照例議卹片○陜撫鹿　奏存儲各款銀兩備還海軍經費片○閏六月初一日户部通政司詹事府正白旗值日無引見○吏部呈進月官卷○召見軍機張蔭桓○發抄長順奏請以文韞補長春守奉硃批吏部議奏欽此○又土稅虧短懇恩寛免奉硃批户部議奏欽此○又黄烟未能足額請寛免奉硃批户部議奏欽此○又吉林烟酒木稅設局奉硃批著照所請户部知道欽此○又侍衞常喜請續假奉硃批該衙門知道欽此○○兩江總督臣劉坤一調補廣東巡撫江蘇巡撫臣剛毅跪奏爲道員試用一年期滿照章甄别恭摺仰祈聖鑒事竊照定例　納道府分發人員試用一年期滿察看才具分别堪勝煩簡專摺具奏歴經循辦在案兹據蘇州布政使鄧華熙江蘇按察使陳湜會詳稱查有試用道福盛年三十二歳係正紅旗蒙古文翰佐領下人由七品筆帖式報捐通判復加捐同知分發東河試用騐放到工旋卽請假回旗光緒十五年遵鄭工例捐升道員不論雙單月選用奉天賑捐案内賞戴花翎十六年遵秋海防例報捐指分江蘇試用十一月十二日經吏部帶領引見奉旨照例發往欽此是月二十一日領照十七年六月初八日到省計自到省之日起扣至十八年六月初八日試用一年期滿例應甄别加考詳請會奏前來臣等覆查福盛到省試用期滿應　照章甄别察看該員精明篤厚才守兼優堪勝煩缺道員之任合無仰懇天恩俯准將試用道福盛留省以煩缺道員補用謹合詞恭摺具陳伏乞皇上聖鑒勅部查照謹奏奉硃批著照所請吏部知道欽此○○頭品頂戴湖北巡撫臣譚繼洵跪奏爲滇省委員領運十一起頭批京餉到鄂發給水脚銀兩換附輪船開行日期恭摺仰祈聖鑒事竊照滇省委員補用通判冐沅領運十一起頭批正餘京銅五十一萬五千斤於光緒十八年四月初六日入湖北境十七日全數運抵漢陽城河報經飭委署漢陽府知府沈保祥署漢陽縣知縣陳夔麟會同該運員暖沅於四月二十日將運到銅斤逐一盤騐過秤並無短少換附輪船眼同過載於十八年四月二十二日由漢口開行取具運員無虧鈐結由該府縣加結轉詳其應領水脚在於藩庫地丁項下動支銀一千八百兩發給該運員具領據湖北布政使王之春具詳請奏前來除將册結咨送户工二部曁錢法堂查照外謹會同湖廣總督臣張之洞繕摺具奏伏乞皇上聖鑒謹奏奉硃批該部知道欽此○○頭品頂戴湖南巡撫臣張煦跪奏爲要缺知縣需員揀選調補以資治理仰祈聖鑒事竊照湖南衡陽縣知縣樊森開缺留省另補所遺員缺於光緒十七年十二月二十四日奉旨照第五日行文之例按湖南省程限七十日减半計算扣至十八年二月初四日接到作爲開缺日期歸二月分截缺咨部在案查衡陽縣知縣係衝煩疲難要缺例應在外揀選題補定例應題缺出先儘候補正途人員題補無人准以應升人員題升如實無合例堪以題升之員始准於現任人員内揀選調補又調補州縣以上官員必於本任内歴俸己滿三年方准揀選調補又各省題奏請升請調到部將該員捐免歴俸之處業經詳細聲叙者卽行議准如未捐免概不准於摺内聲明請升請調又新章嗣後凡有試俸歴俸未經期滿人員欲行報捐者俱令於請升請調尚未見缺以前先行報捐不准於升調旣經見缺之後始令該員赴部捐免又州縣以上應題應調缺出如係題缺請升調缺請補或題缺請調調缺請升俱令於摺内詳細聲明方准升補各等因今衡陽縣知縣爲衡州府附郭首邑政務殷煩非精明幹練之員弗克勝任南省雖有候補正途人員均與是缺人地不甚相宜卽應升人員内亦無堪以題調之員自應於現任人員内揀選調補臣與布政使何樞署按察使吕世田逐加遴選查有藍山縣知縣陳寳樹現年四十五藏湖北江夏縣人由廪貢生在京銅局報捐訓導不論雙單月選用同治十二年選授湖北黄州府學訓導是年十月到任光緒九年大計保薦卓異十三年遵海防例報捐知縣新班先選用呈明親老告近十四年四月籖掣浙江嵊縣知縣改歸近省卽用五月選授湖南藍山縣知縣六月初三日由吏部帶領引見奉旨著准其補授欽此領憑起程十月二十五日到省旋在蘇皖賑捐局報捐同知升銜十五年正月二十四日到任遵照新章先行赴部捐免試俸歴俸光緒十七年二月十六日在部庫上兌蒙給執照祗領在案該員才具開展穏愼精詳捐免試俸歴俸係在請調尚未見缺以前先行捐免以之調補衡陽縣知縣洵堪勝任惟係題缺請調與例稍有未符第人地實在相需例得專摺奉請合無仰懇天恩俯念員缺緊要准以藍山縣知縣陳寳樹調補衡陽縣知縣實於要缺有裨如蒙兪允該員係現任知縣請調知縣銜缺相當毋庸送部引見再該員係初次請調照例毋庸核計叅罰所遺藍山縣知縣係部選簡缺南省現有應補人員應請扣留外補容俟奉准部覆照例截缺請補謹會同湖廣總督臣張之洞恭摺具陳伏乞皇上聖鑒勅部核覆施行謹奏奉硃批吏部議奏欽此○○張煦片再臣前將新任湖南提臣婁雲慶隨帶慶字營勇來湘擬就現有之饟酌量裁撤安置緣由恭摺具奏兹於四月十四日差弁齎回原摺奉硃批該部知道欽此伏查慶字兩營抵湘後准提臣咨稱前辦該營務處提督銜記名總兵朱超發堪以統帶經臣札委帶領所部弁勇分赴常德府及灃州所屬各處塡紥又前帶振字中營留黔儘先副將顏武林請假回籍葬親所遺振字中營卽由統帶官前陜西陜安鎭總兵余虎恩自行管帶又管帶振字前營記名總兵蔣其順病故豐委都司劉俊堂代理業經奏明在案兹副將顏武林葬親事畢回營銷假經該統領委令管帶振字前營事務分紥益陽寗鄉一帶地方又前帶虎字營記名總兵彭炳武禀報遵於本年四月二十五日撤勇截饟遺出瀏陽醴陵攸縣一帶防地己據管帶振字左營記名總兵余福章拔隊塡紥並分勇丁四棚駐防湘潭縣屬之朱亭地方又管帶毅安右營候補副將宋元春巡防不茂得力改委候補副將唐逢治接帶除由臣隨時分飭各營認眞巡防緝捕以資鎭攝而靖地方外理合將改委統領管帶各銜名附片具陳伏乞聖鑒訓示謹奏奉硃批兵部知道單併發欽此○○王文韶片再前督臣岑毓英任内准吏部咨查故員周建勳請卹一案原奏清單與送到清册内開官階及橷事年月不符應查明因何舛錯之處另行奏請更正再行核辦等因當經行局轉飭遵辦在案兹據雲南善後局司道史念祖等詳據永北直隸同知姜瑞鴻查明申覆該故員周建勳係雲南永北廳人由文童投効軍營節次克復麗江鶴慶永北劍川姚州鎭南各城池案内出力保奏同治十年九月十七日奉上諭文童周建勳習以從九品不論雙單月儘先選用並賞戴藍翎欽此又克復永昌府五城七巢案内在事出力保奏同治十三年五月十三日奉上諭藍翎從九品周建勳着加州同職銜欽此光緒六年隨同雲南迤南道沈壽榕出師越南八年八月内染受瘴疾至二十八日在河口防營因瘴身故該故員實係保奬藍翎州同職銜儘先選用從九品於光緒八年八月二十八日瘴故前詳悞作藍翎候選州同等情請核辦前來臣覆查無異合無仰懇天恩俯准瘴故州同職銜選用從九品周建勳飭部更正照例議卹以慰忠魂除咨部查照外謹會同雲南巡撫臣譚鈞培附片具陳伏乞聖鑒謹奏奉硃批吏部知道欽此○○鹿傳霖片再查前准户部咨令將陜省自光緒十七年起所有土藥捐輸煙地稅土藥厘金三欵一併解還海軍經費等因在案查陜省截至光緒十七年年底止土藥厘金實收銀四萬四千五百三十四兩令煙地稅收　一萬五千一百八十九兩零土藥捐輸收銀六千一百四　　　共銀六萬五千八百二十八兩零業己遵章另欵存儲轻備解逺海軍經費據藩司張岳年具詳請奏前來臣覆查無異除咨部　　　存諸土藥捐輸烟地稅土藥厘金各欵謹附片具陳伏乞聖鑒謹奏奉硃批户部知道欽此 
 
 

Page 14

 
 
[光緒十八年閏六月初二日京報全錄]  
　　宮門抄○諭旨一道錄前○發抄硃批四道○將軍裕等奏請將妄報各官分别革議摺○湘撫張奏揀員調知縣摺○又　奏知縣留省學習暫緩赴任片○江督劉奏請開除遊擊底缺片○又奏請佳建坊片○大臣魁奏盾例具陳摺○閏六月初二日禮部宗人府欽天緊正紅旗值日無引見○錫侯徐樹銘各假滿請安○閩浙總督譚鍾麟請訓○恩中堂續　十五日○貴恒請假五日○懷塔布請假十日○佛佑續假二十日○安興阿續假五日○召見軍機譚鍾麟錢應溥○發抄李瀚章奏會典館擬就圖式奉硃批知道了欽此○克蒙額奏截留减成銀兩請抵廳欠兵米奉硃批著照所請户部知道欽此○又換防官兵押解餉銀奉硃批該衙門知道欽此○又恊領音得泰暫緩引見奉硃批著照所請該部知道欽此○○奴才裕祿興陞跪奏爲秋審發回監候斬犯騐係服毒身死管解官役原報病故不實請將解犯之典史革職嚴審並將未能查明據禀詳報之知縣請旨交部議處以儆玩忽恭摺仰祈聖鑒事竊查光緒十八年四月二十日據鐵嶺縣知縣廣祥轉據署鐵嶺縣典史兪家麒申報典史督同解役曹承喜等管解秋審人犯郭萌海等赴省會勘後押解回縣郭萌海於四月十五日在途病故勢難延醫卽於是日二更時分抵縣因時己昏夜不能收監當將該犯郭萌海等暫行嚴押詎該犯郭萌海於十六日早在押因病身死請委員相騐等情申由該縣知縣廣祥詳報到省奴才等當查該犯郭萌海係因用洋槍謀放彭承恩身死犯案審依謀殺人造意者斬律擬斬監候題奉部覆入於本年秋審情實之犯卽遵例恭疏題報並咨明刑部於本年秋審册内扣除一面飭由驛巡道劄委開原縣知縣前往相騐去後兹據開原縣知縣祥瑞詳稱遵卽帶領刑仵馳抵鐵嶺縣眼同屍親解役人等如法相騐據仵作孟斌喝報己死郭萌海面色青黯口有血不流出十指青黯色用銀針探入該屍口内等處逾時取出俱青黯色用皂角水擦洗不去係屬中毒身死與原報病故不符訊據押所看役張得生供稱是夜郭萌海係解役曹永喜等背負進押其時郭萌海己不能言語訊之解役曹永喜等則僉供郭萌海在途如何中毒並不知情是否該解役等失於防範抑係中有别情亟應詳加究訊塡格取結詳由驛巡道志彭詳揭前來奴才等查此案秋審斬犯郭萌海旣據開原縣知縣祥瑞騐明實係服毒身死與原報病故不符該典史兪家麒曁解役人等顯有規避揑報情獘該犯在途如何服毒據供皆不知情是否飾詞狡避及有無鬆刑受財與毒自殺别情尤應提省究明照例懲辦除將該署典史兪家麒先行撤任行提解役人等來省訊辦外相應請旨將署鐵嶺縣典史候補府經歴兪家麒革職以便提同解役人等嚴審按律擬辦鐵嶺縣知縣廣祥於典史兪家麒等解犯到縣據禀正值赴魏家樓地方相騐公出並未在署惟於回署後並未查明確情遽行據禀轉報亦屬粗率並請勅部議處以儆玩忽理合恭摺具陳伏乞皇上聖鑒訓示謹奏奉硃批著照所請該部知道欽此○○頭品頂戴湖南巡撫臣張煦跪奏爲知縣要缺需員揀選調補以資治理仰祈聖鑒事竊照湖南芷江縣知縣陳建常改教遺缺於光緒十七年十二月二十四日奉旨照第五日行文之例按湖南省程限七十日减半計算扣至十八年二月初四日接到作爲開缺日期歸二月分截缺咨部在案查芷江縣係衝繁難要缺例應在外揀選題補定例應題缺出先儘候補正途之員題補無人准以應升人員題升如實無合例堪以題升之員始准於現任人員内揀選調補又題缺請調調缺請升俱令詳細聲明方准升調又調補州縣以上官員必於本任内歴俸己滿三年方准揀選調補又各省題奏請升請調到部將該員捐免歴俸之處業經詳細聲叙者卽行議准如未捐免概不准於摺内聲明請升請調又新章嗣後凡有試俸歴俸未經期滿人員欲行報捐者俱令於請升請調尚未見缺以前先行報捐不准於升調旣經見缺之後始令該員赴部捐免各等因兹芷江縣知縣爲沅州府附郭苗疆首邑民俗强悍素稱難治非明習吏治歴練有爲之員難期勝任南省雖有候補正途人員均與是缺不宜卽應升人員内亦無堪以題升之員自應於現任人員内揀選調補臣與布政使何樞署按察使吕世田逐加遴選查有沅江縣知縣李弼清年四十歳湖北崇陽縣人由廪生考取同治癸酉科拔貢生十三年一朝考二等引見奉旨以知縣分發試用欽此遵例在京銅局捐指江西領照起程光緒元年正月到江五年在湖北晋捐局捐離原省改指湖南復在滇捐局加捐同知銜由江給咨起程來南六年四月初八日到省試用期滿出考甄别留省補用八年丁憂回籍守制服滿起復十年閏五月十六日回省遵海防例捐銀請以本班儘先補用題署沅江縣知縣奉准部覆十五年二月二十三日到任試署期滿詳請實授奉部覆准遵照新章先行赴部捐免歴俸於光緒十六年八月二十日在部庫上兌祗領執照在案該員爲守兼優實心實政捐免歴俸係在請調尚未見缺以前先行捐免以之調補芷江縣知縣洵堪勝任惟係題缺請調與例稍有未符第人地實在相需例得專摺奏請合無仰懇天恩俯念員缺緊要准以芷江縣知縣李弼清調補芷江縣知縣實於要缺有裨如蒙兪允該員係現任知縣請調知縣銜缺相當毋庸送部引見再該員係初次請調照例毋庸核計叅罰所遺沅江縣知縣係部選簡缺南省現有應補人員應請扣留外補容俟奉准部覆照例截缺請補謹會同湖廣總督臣張之洞恭摺具陳伏乞皇上聖鑒勅部核覆施行謹奏奉硃批吏部議奏欽此○○張煦片再新選漵浦縣知縣趙從炳於本年四月初二日到省本應飭赴新任惟漵浦縣地近黔粤民情强悍又無城垣上年會匪滋事猝不及防以致焚署刦獄現在地方甫就敉謐正當辦理善後搜捕餘匪之際非熟悉情形之員難期得手該員趙從炳人尚妥實安詳第初登仕版於地方情形諸未諳習應請暫行留省飭赴發審局學習問案以資歴練據藩臯兩司會詳前來除批飭遵照俟察看漸臻熟諳再飭赴任並將文憑扣明限期另行咨部查銷外謹會同湖廣總督臣張之洞附片陳明伏乞聖鑒謹奏奉硃批吏部知道欽此○○劉坤一片再據統帶老湘合字等營儘先推補副將淮揚鎭標宿遷營遊擊舒永勝禀稱光緒九年奉准借補宿遷營遊擊員缺因管帶防營未經到任現在接統老湘合字五營督率操巡責任愈重請開除遊擊底缺仍歸副將本班補用等情前來臣查舒永勝紀律嚴整深得兵心光緒十六年經前督臣曾國荃奏保堪勝實缺提督總兵之任欽奉諭旨著交軍機處存記欽此欽遵在案現在統帶老湘合字五管訓練巡防深資得力所有該員宿遷營遊擊本缺一時未能到任自應准如所請開除底缺俾免員缺久懸相應請旨飭部查照將舒永勝宿遷營遊擊底缺卽行開除仍以原保官階留於兩江酌量補用如蒙兪允所遺宿遷營遊擊員缺南江現有合例應補人員應請扣留容臣另行揀員請補謹會同漕運總督臣松椿附片具奏伏乞聖鑒訓示謹奏奉硃批着照所請兵部知道欽此○○劉坤一片再光緒十五年聞辦蘇浙賑捐各紳富捐助棉衣及棉衣價銀迭經前督臣援照成案奏請建坊欽奉恩旨允准在案兹查東河督臣許振褘前在江寗布政使任内遵故交一品封職許獻琛故母一品命婦夏氏遺囑曾捐助蘇浙賑捐棉衣價銀一千兩解由勸捐委員撥放災區濟賑現據查明補詳奏請建坊前來臣查該督臣捐助賑銀一千兩業經前署督臣沈秉成彚入第一次報銷案内列收咨部有案核與建坊定例相符相應請旨俯准己故一品封職許獻琛一品命婦夏氏在於江西奉新縣原籍自行建坊給予樂善好施字樣以示旌奬理合附片陳請伏乞聖鑒訓示謹奏奉硃批着照所請禮部知道欽此○○奴才魁福跪奏爲循例恭摺具陳仰祈聖鑒事竊查科布多屯田每年均係春雪消化時耕種今當雪化地氣開通仍照舊章將屯倉所存小麥大麥青稞三色籽種共動用七百石分種十屯均於本年四月二十四日陸續耕種完竣合將動用籽種分種十屯各數目另繕清單恭呈御覽謹恭摺具陳伏迄皇上聖鑒訓示遵行再帮辦大臣奴才附興阿現因請假未經列銜合併聲明謹奏奉硃批知道了欽此 
 
