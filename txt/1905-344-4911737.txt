# 1905 - 344 - 4911737

 

Page 1

 
 
   
 
 

Page 2

 
 
電傳上諭 
　　十一月二十一日内閣抄奉上諭崧蕃奏假期届滿病仍未瘳懇請開缺一摺閩浙總督崧蕃著賞假一個月母庸開缺欽此 
[電傳宮門少]  
　　十一月二十日召見軍機左孝同 
[湖南長沙關禀鄂督新訂發審兼會審章程文代論續十九日稿]  
 
　　七華洋互案件先由原告處官員勸息如不能息則會審務須公平不得各執成見如係有領事管束之洋人息應按約辦理倘有意見不合之處應請監督曁該洋人本國總領事官或領事官復核其無領事管束之洋人卽由委員審斷仍邀一外國官員觀審一面詳報監督察核倘兩造有不服委員所斷者准赴監督衙門及領事官處控告復審 
　　八無論華控案倘係誣告一經訊明應將誣告之人照例反坐嚴行罰辦若係交涉案件仍由該委員與會審之外國官員商辦一面詳報監督核定總期華洋一律不得稍有偏袒以昭公允 
　　九有領事束之洋人犯罪按約由領事懲辦其無領事管束之洋人犯罪應由該員詳報監督邀請一有約之領事公商酌辦 
　　十發審局所審各案除機密要件及外會審官員商定有關風化之案應行密訊外其餘各案均可任人觀聽 
　　十一委員審斷案件無論審自理每月均摘叙簡明案由榜示局門一次並須另立册簿將每案分註册中按次編號凡收狀日期兩造姓名籍貫控告何事何日開審如何定斷所有堂判堂諭均應一一註明並詳報監督察核此項册簿除會審交涉案件凡與本案確有關涉之人皆許隨時入看其餘自理各案不在此例 
　　十二以上章程十一條屬試辦如有應行增改者仍可隨時更訂　　附長沙商埠巡捕局章程 
　　一長沙開通商口岸所有北城外商埠及西城外沿河一帶地方由本關籌撥欵項自設巡捕局選派員弁招募捕勇保衛中外商民一切應辦事宜應由監督主持與稅務司會商辦理 
　　二巡捕局捕或洋員或華員及捕長各員弁凡委撤調遣之權操之監督該督捕等應盡心守分勤愼當差如按月核記功過考查是否稱職由監督酌定 
　　三巡捕局勇應用若干名由監督酌定選派至該捕勇應如何巡捕查緝穿何衣裳用何器械及定每月工食併後來增减裁革等情均由督捕禀明監督核示辦理該捕勇一到巡捕局内所有日夜輪班聽差查拿匪人禁止睹博鬥毆吵閙等事悉當恪籌督捕驅使若遇不常見之事當隨時報知督捕查察再各捕勇住宿飲食均在巡捕局内不准另住另食不准隨意亂走不准私受賄賂不准妄行拘放不准强買物件不准勒索銀錢不准假勢嚇詐倘有商民控告捕勇督捕應卽切實查明果係捕勇不合卽行照例嚴懲又凡屬巡捕局人如督捕捕長及通譯稽查捕勇等只應照辦分内分事不准干預他項公事曁另辦買賣等事 
　　四查辦洋商或洋商雇用之人或在洋行内居住之人督捕宜先函請領事官發給印票始可照章查辦其界内華人犯有事故卽由巡捕局督捕移請發審局出票查辦或有殷實正人指報犯法者雖無印票捕勇亦當卽時拘拿或捕勇眼見不法之人或確知是犯法之人雖無印票亦當卽時拘拿若此等犯法之人眼見捕勇追趕逃入人家卽應跟蹤追入登時將其拿獲逃入洋商行棧内亦應通知該行棧守候將犯交出送交發審委員審辦以免轉折潛逃再如些小之事或應傳之人内有體面之人查照各通商埠章程該人願出銀抵押者督捕可以隨時商明發審局酌放俟就審時該人一經到案卽由發審局先還原押之銀後審所犯之案倘該人逃案不來則其原押之銀卽行罰充入官又當應出押銀之時設或不便准其請保仍立册報查此等罰辦銀兩應交官銀號收存彚報監督備撥未完 
[江督蘇撫覆外部電（爲會審公堂事）]  
　　外務部鑒篠電悉當轉滬道旋接滬道篠電通報十七會電撤副領懲西捕送回女犯撤守廨西捕等事如辦不到不能開公堂與鄙意略同查德爲門會審違章本應撤且不洽輿情人心憤激斷難再與會審至懲西捕頭亦是應有之義女犯不先送回爭端終不能弭公廨設捕亦背定章四者皆極爲近情並非格外要求另生枝節如彼不允寕可遲開公堂已屬滬道一面解勸商民母許暴動一面將華洋交涉暫且停審抑馥更有請者查上海公堂同治七年所立會審專章如案情係中國人並無洋人在内卽聽中國委員自行訊斷各國領事官母庸千預等語至今未改近年華人案領事每多干預其應會審案更多偏袒必須設法逐漸挽回至監牢前已押女犯早議應概交回乃未交回而又擅將不犯罪之女眷勒押無怪民情不服現在彼曲我直如不就範實無將就之理如英使堅執請鈞署逕電 
 
 
 

Page 3

 
 
駐英使向英外部剖辯現正訂公堂章程若一鬆放後更難挽回矣愚見是否乞採擇馥鼎皓 
[商務總會勸勿罷市傳單]  
　　昨日滬上商民因會審公堂辱官毆差一事遍發傳單卽日暫停交易商務總會諸領袖知之急刊發傳單遍行勸諭略謂公共租界會審公堂毆差辱官一案前經道憲照會各國領事暫停公堂并商訂辦法以期租界永久治安曾由本會登報正告現在事雖宋了而道憲始終堅持公堂迄未允開適逢澤公爺尙李欽憲鈞節臨蒞呼籲有門業經公禀呈求力爭凡我同胞愼弗罷市同深切禱商務總會啓（顚） 
[彚錄抵制美約事]  
　　杭州商會致曾電曾鑒美約不妥堅持到底杭州城北商會全體皓（南） 
　　安慶拒約社舉行追悼大會日前皖中拒約社商學界中人議定 
制諸人先於十六日遍發傳單略云殉約偉人馮夏威捐軀取義其事實備載七月十三日至二十日報章同人訂于本月二十一日一點鐘在明倫堂開追悼會屇時務乞駕臨如有祭文傳贊輓聯等件均於二十日内交清節堂以便臨時宣布同伸哀祝（詩） 
徽寕同鄉堅拒美約會日前徽寕同鄉假新北門内煤炭公所集議到者七百餘人由發起人汪君少如倩同鄉戈君朋雲代表報告開會緣由詳言美約堅持之利懈怠不力之害次由俞國楨魏松園譚詡宸周廉生郭春年嚴承業諸君相繼演說末由戈君申明辦法謂除照前次四條外此次惟有一往直前四字以冀抵制日有進步（外） 
[諸曁教民致死詳情紹興]  
　　諸曁天主敎民陳龍卽陳仁隆夙無生業近與縣署門丁任祿生之妻蔣氏有染爲任父所知加以罵陳遂以任之隠慝訴知某神甫托稱任曾與之無端爲難由某神甫函請縣主謝子芳大令提懲陳卽約氏遁至楓橋鎭旋被任追獲扭至縣署控告門稿王某怒其姦拐同伴之妻將陳發押候訊陳羞忿交併潛吞生烟毒發斃命此係月之初六日事也謝令以此案由本署家丁而起例應避嫌禀奉府尊熊太守諭飭蕭山縣李思澄大令認眞檢騐初八日李令到諸察騐仵作喝報無傷屍妻侯氏堅稱屍身徧體皆傷李令飭仵復以銀扞詳騐并云無毒侯氏語涉挺撞李令怒其無理喝將侯氏看管勒令收殮其時傍勸均同敎之人咸皆譁然羣起與役抗格奪回侯氏棄屍於地面斥李令偏袒同官遂赶赴寕波哭訴田主敎謂陳係被謝令於收押時毆傷致死卽由田敎主專電到省請大憲另行派員復騐當奉兼撫瑞留守立飭寗紹台道高觀察嚴行按律照辦兹據電復云撫憲鈞鑒洪前接法敎士伊伯鐸函稱准紹郡謝司鐸急報諸曁謝令提拿敎民陳龍到案並不訊供銷禁内監不知如何肆用酷刑卽於當日戍刻殞命轉請電飭紹府選派幹員查明禀復迄未復到十一接田副主敎來函此案府委蕭山李令到曁不准相騐一意把持屍身現尙在縣將致潰爛請派員往騐並嘱詳請憲台委幹員前往接代以期持平速結等語惟該敎民究因何事提案身死有無傷痕旣未據府縣具禀應俟查明確實上聞旋又飭紹府迅委鄰封印官相騐提訊實情秉公斷結乃札甫繕發又接函云事關人命急不可緩渠已電請憲台設法辦理且以府縣草菅詞甚憤怨除再電飭紹府速辦外謹先電差英叩元印（貞） 
[美允不索連州教案賠欵廣州]  
　　駐美公使 
　　梁大臣有電到京言廣東連州閙敎一案美國敎士已應允不索賠欵（來） 
[黑龍江將軍請撤交涉局改設關道黑龍江]  
　　哈爾濱一隅爲西北邊境要地各國洋商及遊歷員車馬往來絡繹不絶黑龍江將軍前在該處創設交涉局辦理洋務頗資得力兹程留守以東三省條約將次議定該處不久卽可實行開放地方衝要亟應添設監司大員坐鎭其間以資控制因專摺奏請將該交涉局撤裁改設濱海關道一員專理交涉及稅務以重邊陲並密保候補知府杜學瀛太守熟悉洋務及地方情形堪勝其任云云聞政府頗以其議爲然已付政務處妥議覆奏矣（雲） 
[請查新民廳巡檢電文蘇州]  
　　蘇撫陸春帥據江寗羅太守禀稱有自稱奉天新民巡檢之江蘇人閻定安卽閻金堂因犯案飭提竟敢持刀行兇應請查明官職參革究辦春帥遂電詢奉天趙制軍云奉天趙制帥鈞鑒蘇省有職員閻定安稱由奉天新民廳巡檢於東省賑捐案内報捐分省通判併提舉銜花翎奉增軍帥委充奉字後營帮帶剿辦馬賊有案飭繳通判捐照稱已遭亂 
犯祖諱於報捐過班時隨案更名定安咨部開缺等語現因犯案應革當以通判無照可憑巡檢名字不符恐係頂替假冒於八月間備文咨請尊處查案咨復計可達覽帷慮文遞需時而該員又持符逞刁亟須革辦務祈查明詳細電復以便核辦盼切鼎陽旋得制軍復電云蘇州陸撫台鈞鑒陽電敬悉新民廳歷任巡檢並無閻金堂之名亦無禀請開缺改名定安捐升通判案據除復合乞電聞（首） 
[蘇撫批核移駐陽湖縣蘇州]  
　　常州宜荆二縣城鄉紳董徐葆辰等公禀蘇撫請陽湖縣主簿母庸移駐以順輿情蘇撫陸春帥批示云察核來禀以陽湖縣主簿移駐梧桐山雖係因險設官但荆溪邊界市鎭東曰湖汊鎭與該山僅距四十餘里四曰張渚鎭與該山僅距五十餘里均設有巡檢足資彈壓巡緝此次若再添設地無專責恐於捕務治理反多推諉似係爲事權專一起見况設官本以衛民民情旣有不順亦何必輕議移駐徒滋紛擾惟案關奏咨該司等原詳因何有移駐之議現應如何妥爲酌辦仰蘇藩司會同蘇臬司妥議詳候察奪（滎） 
 
 

Page 4

 
 
[蘇臬司批斥丹徒縣驗屍疏忽蘇州]  
　　鎭江常備第四標敎練官韓樹綮暴卒等情迭記前報現經丹徒縣郭子華大令會同督委吳錫官大令相騐韓樹棨實係毒發身死因聯銜通禀各大憲署臬司朱廉訪批云州縣官驗屍凡有受毒形狀必須將銀針在咽喉榖道上下並探入紙封良久然後取出辯其毒之輕重人情變詐百出致毒之由最難查究有將死而灌毒者有似毒而非毒者此中關係不啻毫釐千里也是以必須上下並探方能分别辯驗曾經本署司明晰指示一再通飭遵照在案豈該縣竟未寓目耶據騐已死韓樹棨十指甲靑黯銀針探入咽喉取出靑黯色用皂角水擦洗不去其爲毒斃無疑惟榖道一針漏未遵章探試十趾甲是否靑色亦未騐及其毒輕重無可分别實屬疏忽應提該仵重責以儆至此案究竟是何毒藥何人謀害亟須確切根究以期水落石出批飭鎭江府飭縣查明韓樹棨平日與何人有隙同營中人必有知者是日來往各處先後所食均係何物逐層研究悉心訪察務得確實眞情迅速詳辦（業） 
[謀財害命兇犯批飭就地正法蘇州]  
　　今夏吳縣紳士仲守眠由吳江雇坐褚阿龍所駕之快船來蘇購物帶有洋銀七八百元褚見財起意於途中將仲謀斃案發由吳縣張蓬仙大令拘獲訊實錄供申詳撫憲陸春帥卽於本月十八批飭就地正　（愛） 
[崑山縣紳董上控縣令匿報淫婦斃媳案蘇州]  
　　崑山縣治千墩地方居民車耀庭生有二子均已完婚妻故後卽將私識之某氏婦接歸作爲繼室詎婦又與對户漆匠某甲有染本年五月某日爲次媳陳氏撞破恐其聲張竟與甲通謀將氏縛而痛毆并鐵韱燒紅剌入陰處復從耳後穿入腦中以致傷重斃命當將血漬洗淫用生漆塗抺傷孔以急病身死報知母族事爲死兄陳某察出投崑山縣署報案請驗縣主寳大令當時騐明傷痕許爲嚴究旋車賄通廳署總書及刑席何某得以捺不詳報由是衆紳董不服於本月中旬來省聯名投臬轅遞禀上控不知朱廉訪著何批示也（首） 
[處决人犯新章京師]  
　　纂修法律大臣近擬將斬臬各犯改照外洋各國之用吊刑不用劊子手並欲將彰儀門内萬人抗地方劃定一區用短墻圍砌所有正法各犯悉綁赴該處處决不復在菜市口行刑聞此議日内卽須具奏請旨施行（辰） 
[函述取締學校之原因]  
　　東函云停課風潮已略陳於前矣然平心論之實亦有不得不取締之勢蓋留學旣多人類必有不齊清國學生現共八千餘人而在專門學校者不滿二百此外皆在速成豫備兩科而速成科中除政法外若師範速成科之弘文經緯等不免出於經濟主義者豫備學校除成城外若大成早稻田實科日華等其中不免有出於騙錢主義者日人之設校以欺詐清人者手段亦愈出愈奇試一詳言之實足令人增憤者弘文學院爲速成科之始祖初開時爲名譽起見用眞精神辦理故得其益者實非淺鮮迨至近二年來則知中國人之性情專喜速成而目的唯在文憑故爲師之良否不問功課之勤惰不問唯至六月期（九月及一年之卒業期）則準備送舊迎新耳神田前有實業學校收三月學費不滿一月卽敎習不來問之不答再三詰責托言校長不在小使則曰你們清國人不過要文憑耳我們給你們一張就是了此種學校不取締可乎各省之督撫又但知他省派留學生我亦派留學生耳學校之良否不計焉不知日本學校其稍稱完備者不過官立各校而入官立各校者至少非通一國西文算學及科學有中學程度者不能入校（如高等工業高等商業高等師範高等學校）今來此者大抵程度不及於是日人之狡者設種種學校或三年二年畢業美其名曰某某大學或某某實業將來畢業可以保送各專門學校此眞適中中國人之心而受其害者亦卽在此試間日人以高等小學畢業入中學校五年之久之課程而縮之爲二年三年而第一年又純乎日語卽資質聰明者知亦有所不能日語不明而强以上堂則聴之不懂而必無意興於是有糾約同類隨意優遊坐待卒業之期受取文憑歸國者而校長不顧問也試問此種學校不取締可乎故今日之取締未知日人之用意果在何處然以情形言之則其取締者亦不得不然之勢也（奭） 
[電飭各省設立吏胥學堂北京]  
　　日前政府電飭各省督撫飭令各州縣添設吏學堂認眞舉辦不得遲延（月） 
[端撫與鄂督政見不合武昌]  
　　聞端午帥此次偕戴侍郎逕由天津赴滬不復來鄂實因立憲政見與鄂督不合恐來鄂唔商轉生枝節並聞鄂督於驟停科舉速立憲法兩端均不滿意然亦不得不勉强遷就云（文） 
[五大臣約定避署於瑞士商榷政見]  
此次考察政治五大臣自啓節出洋後卽當分途或往英美或往日俄或往德法各不值值端方之意深恐彼此不相聞問則將來報告一切難免參差小之有持論鑿枘之虞大之啓異門同户之弊創議明年夏間遊歷過半之時各大臣當挈同隨員諸人避署於瑞士藉此暇日商榷政見庶不至所有牴牾聞各大臣皆以此說爲然已議定照此辦法矣錄香港商報 
[出洋考察政治大臣抵滬]  
　　出洋考察政治端戴二大臣於二十一日七點鐘乘海圻兵輪蒞淞澤公及尙李二大臣十點鐘乘新濟輪船進口吳淞砲台及駐淞各砲艇先後升砲迎接午刻抵滬泊舟金利源碼頭赴淞迎迓之道憲以下文武各員俱乘鈞和兵輪返申紛紛登舟禀見禀安三大臣惟傳袁觀察進見少頃登岸乘馬車至洋務局駐節英美各捕房除派英印華各捕前往照料外又派華探九名至行轅防護（合） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俄黎加地方無君黨之舉動]  
　　十九日倫敦電云俄黎加地方全境之貧民黨已全行起亂地主皆逃往聖彼得堡被殺者亦頗不少鐵路及電綫之交通已盡行斷絶黎加之街衢中時有戰鬥之舉 
[俄黎加已創立獨立政府]  
　　十九日東京電云立佛尼亞省已與俄國分疆創設獨立政府黎加地方之砲壘已被叛黨佔據該處總督及各官員皆被拘獲故目下地位甚爲恐怖 
[俄兵得哥薩克隊之援助]  
　　十九日倫敦電云駐紥滿洲之哥薩克兵隊已有一部分召回俄國援助俄兵彈壓亂黨譯字林報 
[黎加政務處被焚]  
　　二十日倫敦路透電雲黎加之政務處業已被焚居民皆紛紛逃避該處已布戒嚴令惟因兵隊尙未調齊不能從事彈壓譯文匯報 
[德相力抵社會黨]  
　　十九日栢林電云德相在議院宣言時力抵社曾黨之舉動以其煽感英俄使反對德國也譯德文報 
[俄相對於報館代表之宣言]  
　　十九日柏林電云俄相隈得君曾向一部分之報館代表人宣言自謂渠於俄兵有極大之信任並聲明俄國内債應付之息銀譯德文報 
[會議邊鄙添設官缺北京]  
　　前日政府王大臣會議新疆天山地方荒田墾熟日多居民數倍於昔聖宜添設州縣營弁等缺以資控馭而庫車喀什葛爾邊徼遼闊防守尤關緊要亦應添設總兵一缺俾資鎭攝俟新任撫臣到任後飭令體察察情形速卽電覆核辦（師） 
[刑部南所監犯因救護獄官一律改實爲緩北京]  
　　刑部北所監犯越獄原因已誌前報兹又探悉細情因當時減輕刑律所有朝審情實人犯一律改斬爲絞定於十一月初九日行刑故暫將鐐銬開卸致有糾衆越獄之事各犯素恨獄官凌虐時獄官聞信來救該犯等意圖洩忿有張三兒王祥方大裝兒等用鐵鍊亂撃獄官並揚言南所人犯赶緊逃命南所監犯有擬入情實之勾啓瑞慶六等不願和附卽將獄官搶入南所避匿並遍告監内犯人云王法不可妄干慶六又將牢門閉緊張三等搜索獄官不得用鎖撃勾慶二犯身各受傷及内城巡捕護署兵丁齊至始將各犯盡行追獲次日刑部堂官據實奏聞奉諭爲首張三等六名著卽斬决從犯釘鐐至期行刑所有南所罪犯深明大義尙知畏法公啓瑞著照原擬罪名減三等慶六減二等其餘罪犯則一律改實爲緩云（火） 
[漢口組織公司彚紀漢口]  
　　織布公司由陸君德澤糾集同志在商務局呈禀立案就漢口華景街租就洋房開設恒昌纖布公司以宏商業而爭利權造紙公司由杜君立權組議社遂在漢口商務局呈禀立案其機器諸件已由太平洋行運到開辦有期矣○擔像火險全訂由鄭君夢先在漢口商務局呈禀開辦業蒙批准照辦（商） 
[調查奉省商務京師]  
　　日前商部派主事胡宗灜赴奉天考查商務兹聞其所調查者大略如左一應開通商埠地叚須詳細勘量繪圖貼說呈進酌核一工藝優劣一出産品及銷行品一勸設商會以研究商務一關於木植公司事業一各地礦産之曾否開採或華商自辦或華洋合辦（閏） 
[順江洲紳董請撥經費興學鎭江]  
　　丹徒縣順江洲職董徐仲熙等以本洲擬辦两等小學堂經費無從籌措特禀蘇撫陸春帥請飭鎭江府丹徒縣轉諭經理董事就賓興項下撥六百千助開辦費書院項下每年撥六百千助常年費其院試榛思兩項與他公欵可撥者亦從速妥議分配城鄉應設之學校至本洲典貼府縣保甲費板串捐與魚肉捐一併飭府縣歸本洲學堂至校舍假永善堂史公祠毗連之屋亦請札飭府縣先行出示曉諭等情旋奉春帥批示云據禀及章程均悉該職等就順江洲地方議設两等小學敎育洲人以資普及事屬可行惟所請洲田花息曁魚肉各捐以及賓興書院等項撥開辦常年費用仰蘇學務處卽飭鎭江府丹徒縣會紳秉公核議查數酌撥飭遵此批摺存禀抄發（外） 
[江督派朱道會查北鹽餘利公欵鎭江]  
　　日前江督派督練公所兵備處朱菊樽視察赴鎭密查敎練管韓樹綮中毒案刻已事畢江督復以督辦儀棧蒯道光典因北鹽餘利一欵與前辦棧務曾道糾葛未清又派該道馳赴揚州會同運司查明具復該道爰於十八日渡江赴邗（此） 
[委兼土藥總辦杭州]  
　　浙省土藥稅則自改印花稅新章後收數歲增四萬餘金現正議再加整頓而總辦周太守忽遽病故當奉署藩顔觀察札委敎練處提調高笏堂太守尚縉兼辦刻已接代矣（知） 
[鄉民與典當滋事寗波]  
　　鄞西集士港裕昇典當某日有竊賊竊得該處新廟内搁几什物多件質押該典廟下鄉民往該典詢查典夥初則答以此物並無來當者鄉民遂派人在典屋前後守看一日夜之久未見來質至次日再向該典詢查始答以此物業已質當若干洋鄉人乃大憤聚集十廟千餘人將新廟神像舁至該典羣相譁噪紛擾異常該典恐釀巨禍急赴縣署禀報當由高大令帶領兵差前往彈壓甫至半途該典已著人前來禀稱已調停寢事矣大令遂折回衙署（恭） 
[土匪就擒嘉興]  
　　浙江著名帮匪朱補全卽嘉善縣革差混名叫人蛇朱升平日種種不法屢經上憲訪聞拿辦乃朱匪不知歛跡仍然姿意横行現爲嘉興府世太守札委潘大令秉忠會同嘉善縣徐邑尊密拿到案收禁以便尅日解府說者調近年來嘉湖兩府光蛋之多悉由土匪勾引而來前浙撫爲勦匪不力開缺新撫憲張中丞腹任後想能雷厲風行盡法懲治俾地方得稍寗靜也（南） 
[長畱守調查學堂漢口]  
　　伊犂將軍長畱守庚以興學爲當今第一要務爰赴漢陽漢口両埠各大小中學堂逐一詳細調查俟抵任後卽擬切實仿行（民） 
[商務提調赴滬考查商務安慶]  
　　日前商部議員商務局提調任廷枚太守禀請大吏親赴江寗上海兩埠考查商務市情以便振興皖省商務業已奉准禀辭赴滬矣（詩） 
 
 

Page 10

 
 
第十版 
[軍門巡洋寗波]  
　　浙提呂道生軍門已於十七日乘坐超武兵輪出巡洋面標下各印委均赴江干恭送（恭） 
[院省學務處添設審訂考騐科委員安慶]  
　　皖省學務處前擬添設審訂考騐會計三科各派紳士一員已經皖撫批准照辦日前學務處又擬於審訂考驗兩科添派委員已札委知縣衛献瑶任考騐科知縣張朝輔任審訂科均於日前到差矣（詩） 
[保險行倒賴賠欵寗波]  
　　甬江北豐泰保險行因日前東門内大街隆泰帽店失愼廷燒鄰鋪多家應賠方錦章等保險銀爲數頗鉅一時不能劃付遽爾倒閉昨各號將該行經理賬夥秦茂生扭送鄞縣署縣主高子勛大令將秦發押限日將賠欵理楚（惟） 
[學生願自籌資出洋游歷寗波]  
　　慈谿縣人虞愷奉化縣人鄔鎭英向在中學堂肄業現願自籌資赴東洋游歷日前聯名其禀府署呈請給文府尊喻庶三太守准詞俟轉咨學務處備就文書卽行發給（惟） 
[聯名禀請禁賭寗波]  
　　寗屬慈谿鎭海二邑交界處近來賭風甚熾皆由各署差役得規包庇故若輩肆無忌憚貽害地方實非淺鮮日前邑紳謝輔恩方桂等聯名禀府呈請禁止已蒙喻庶三太守批飭慈鎭二邑尊出示嚴禁（豈） 
[棉花市價又高寗波]  
　　甬江棉花近來市價較前又高皆因銷塲暢旺出口日多所致以故各花莊門市另售價亦相繼而昻每洋一元僅能購上白花四斤十二兩（豈） 
[紀蕪湖十月份出口米粮數蕪湖]  
　　蕪湖新關十月份出口米總數共五十萬五千九百三十石雜糧一萬七千三百二十石六斤（孔） 
[皖省官事安慶]  
　　日前藩憲馮方伯牌示以新選安慶遺缺府穆太守特恩調補廬州府以廬州府龔太守鎭湘調補安慶府現已飭知兩太守矣（詩） 
[滬城官事]  
　　事委稽查官輪委員陳昭亭明府宗雍昨由蘇省公畢返申午後到道禀請銷假○候補知縣張勵庭明府念劬昨由江西來申住永安里○督銷局緝私委員試用縣丞姚燕庚二尹錫康昨亦由蘇來滬住北市某棧○製造局差遣委員施二尹請假赴金陵公幹刻已公畢向滬前日詣局謁見總辦魏觀察銷假（近） 
[赴造無烟黑藥]  
　　製造局總辦魏觀察奉江督周玉帥諭謂現在各防營紛紛禀領無烟黑藥速卽分撥等因觀察查得局中僅有一萬磅不敷派用爰飭赶緊製造以便分撥（欣） 
[總工程局平治道塗]  
　　總工程局總董查悉南市一方裏外馬路甚爲不平沿浦木駁亦有朽壞之處故飭工匠赶緊修理（欣） 
[懸賞緝兇]  
　　本邑西南門交界之處前者被人謀斃之無名面男屍至今緝兇未獲縣主汪大令誠恐遠颺故於昨日發出賞格一道略云如將正兇獲案賞洋五十元知風報信因而拿獲者賞洋三十元（近） 
[委代驗屍]  
　　昨日報紀報請驗屍一則兹悉縣尊汪大令因别有要公故委水利廳孫立幹少尹午後帶同刑仵往陸家嘴後屍場相騐經仵騐得委係自縊身死並無别故當飭善堂收殮交保厝壇候認（近） 
[局案彚記]  
　　昨報紀巡士顧春寳徐連生誘姦女子陳阿三斥革押辦並傳該女質訊一案兹因該女之叔陳德興禀稱阿三已回江北原籍故由地甲於前晚回局禀復副裁判員陳二尹飭提徐顧二人復訊徐顧推諉不承判徐責手心五百下顧責四百下押候再核○成衣匠唐寳和前晚至董家渡横街顧姓家誘姦某女被顧藝卿獲住送二十三七鋪冬防局朱哨弁訊得圖誘未成從寛釋放○謝姓在南門外高昌廟左近起造祠党被流丐張仁寳繆六生登門强索送請二十三七鋪巡防局究辦由朱二尹判各責一百板鎖示三天交丏頭管束○高巷頭著名流氓陳長庚卽殺猪長庚屢犯事端奉拿未獲刻與同黨施雪樓同在茗香樓設立茶會自稱縣捕徐文之夥魚肉鄉民前日有招商局扛夫頭姚阿根行經該處被陳拆梢洋五元隨投總工程局控訴立派巡士往拘陳已逃去僅將其夥華清許獲案陳二尹訊究之下華供狡滑判押候拘陳質究（欣） 
[公共公廨紀事]  
　　楊宦遺丁楊升禀控賣珠寶婦人江阿六卽江滕氏於光緒二十八年向主母騙去洋一千元向索避匿城内請移訊追等情關司馬准卽備文簽差投上海縣派差協提到案究辦○蔡忠義控程連福圖賴結欠帳洋關司与飭差查理不明經蔡具禀請提昨奉司馬簽差恊探將程提押捕房候堂期解訊○張月記之妻某氏被馬氏婦誘逃來滬經張查悉具控江寕縣署移提關司馬接准來文於昨日簽差協同來役曁包探等立拘馬氏婦到案聽候訊明移解（見） 
[法租界捕房事]  
　　楊樹浦居民周妙生之子曹根年甫五歲十七日午後在門前游戲爲匪徒誘拐匿跡法界某客寓内爲包探緝獲一併拘入捕房捕頭訊悉情由諭飭押候解堂重辦○法大馬路某新衣店前晚被賊竊去新衣一包約三十餘件開單呈報捕房經探緝獲捕頭命押候堂期解訊○流氓某甲在途搶帽扒手某乙在途行竊皮夾爲包探抱獲送入捕房押候解究（居） 
[美租界捕房事]  
　　粤人柴阿興等二十二人前因聚賭拘押候訊已紀本報兹因公堂開訊需期昨由各家屬投赴捕房各存洋十元保出候訊○陳阿法手持衣服多件包探以其可疑拘入捕房詢係已物釋出○魏阿樓前在西華德路四十二號洋人處服役業經停歇昨復潛往圖竊由探錢榮堂拘入押辦○高阿二與顧阿順在西華德路扭毆同至捕房聲訴捕房斥不准理○戴齊賢報稱在華順碼頭某輪船上被竊枕箱一口有銀洋田單首飾等物價值甚鉅請爲查緝捕頭當飭各包探嚴拿送究（古） 
來函 
振武宗社書記員報告 
　　靑年會學生王迪民偕友張辛木來函（前畧）昔人之詩有曰世間儘有消閒物何苦耽情砲與鎗可知旣名爲鎗其戕害之機早已暴露彼嗜煙者奈何甘持此鎗哉僕等年雖幼穉深嫉此物願誓終身不吸并力勸親友以盡一已之義務○錫金商會學生沈繼威祝景鑄蔡墓曾李志雲等來函云敝地自創辨支社後簽名者絡繹不絶本月初七日係豫章公所開會由鄒□臯黄淡如周銘福周寄梅宋星伯蔡持志諸君宣布演說並舉定正副社長及庶務長入社者○二千計每人給憑票一紙以昭鄭重而備稽查（中畧）各報載江督咨文雅片歸官專賣一節有志者無不仰望其成而北洋所定官辦煙館其法尤善此二者實正本清源之要素爲振武　社之羽翼不可不一爲運動○顔飛虎顔飛龍顔飛彪願勸父兄伯叔親友不吸雅片○烏程王雲孫菱湘鎭朱柏生誓畢生不吸並逢人廣勸○龍游葉樹銘願竭力勸戒以襄善舉 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
