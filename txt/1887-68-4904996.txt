# 1887 - 68 - 4904996

 

Page 1

 
 
[一百六號畫報出售] [  齋主人啓]  
　　詩云期我乎桑中要我乎上宮不甯爲今日滬北之野雞寫照跋來報往遂　於茶寮烟館中以待順　不遇則徘徊　角作　白眼以　别途人狂童之狂人以游詞卽有頑　　姨上前推挽風俗之淫靡至斯而極矣爲　流妓拉客圖比之風人剌時之意云爾准於十六日出售後附淞墜漫　圖說一則報首仍列告白一紙此布 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以　建極之　心　郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢經易聖　敬印殊字赤黑分明殊便展讀惟是石印工料旣貴而套印硃字尤屬不貲現已擇吉開印準本年七月底出書預定者每部價洋二十八元先　八元　取書票書成找洋二十元取書一部其未經附股者統定四十元發售每部計六十册外加文木箱于一只提難鎖匙悉用雲銅隷字顔蓋結　絶倫凡在同志幸早賜顧售股處在京都煤市街　　　並發兌各種石印書籍揚州厚生庄上海點石齋南　帳房　教 
[新出石印藝林拱璧出售] [  點齋石主人啓]  
　　藝林拱璧一書吐棄一切生而别開係武林吳君少琴所集選集中窗作居多而家藏名稿亦採取二三理法一准乎清眞風氣必宗諸時尚得文三千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時　鑿悉籍火力故墨色黑而匀更無燕瘦環肥之誚現已出書每部分訂十二本價洋五元五角法馬路南申昌書坊與外埠申昌發售皆可購取如躉買祈至新北門外天主堂街大順行及還讀樓面議可也 
[精校石印四書典林] [  點石齋主人啓]  
　　新安江愼修先生四書典林爲時文家必備之書惟木刻漶漫書頁亦多其窗展卷未愜閱者之心舌耕室主人覔得　　楷字重鈔復倩名宿再三精駮托本齋石印縮成四本外加綾套裝訂工　紙墨精良自當有目共賞定於月内出書每部價洋一元六角幕售從彦如蒙賜　祈至本　　房面議所印無多望勿選悮 
[論中西民情之不同]  
　　有西友告余曰民之愛戴其君譬如子弟子新父兄手足之護頭目此理也無論中國無論外洋當無不從同而吾觀於中國之民若有異於外洋者此何故哉外洋之民凡遇隨有喜慶之事莫不歡欣鼓舞頌祝殷　　如英國今年爲英　踐祚五十年之期英國人民無論在本國在外　莫不預先整　臨時作數日歡會宴樂以　　　工海英總　事已　期邀集英商公議舉行典禮香洪寓居之華人亦　先事籌辦以誌盛會此則可見不但西人致　於本國而中國　人　從風而靡何獨於中國之大典乃反闃然若　聞　耶本年中國大皇帝親政至盛典也亦歪可喜可賀之事也　都信來信及正月十五日舉行大興先由禮部題　届時如何行禮大端　目　於不可　　皇上不以親政伊　　行恩詔凡恩詔所備載者敬謹遵奉上　神祗次而臣工下而貧苦百姓莫不咸受車魯汪　洋溢海内各寫　亦彬彬然秩秩然恭伸賀悃虔志敬忱在京諸員旣得伸就日瞻雲之敬卽在外省自　　將軍司道以次亦圖不蹌蹌濟濟遥瞻北闕共效嵩呼卽京中各國　差亦且以名　致　署道賀外省各通商碼頭凡有領事公廨亦皆升旗鳴敬齊向華官道賀是固盛典所關故西人莫敢不遵此則情理之常亦敦睦之一端所流　於　貌之中者也　　國省此大典内外臣工如此其誠敬也外洋使臣如此其致恭也吾意以爲中國百姓秦存尊君親上之心當不知其　何歡騰閭里喜溢街衢成藉金吾不禁之夜舉賽盛會頌揚休命或致敬盡禮以期仰答聖慈凡在食毛踐士之倫　無不同聲附和而乃官塲中則絢爛之極民間　又平淡之極似此煌煌巨典一若無足措意也者不禁心焉異之豈中國之民情與泰西之民情其相懸乃如是其甚乎且香港印度之華民不於中國大　帝之盛典行樂而偏於英皇立國五十年之期而行樂是不異之更異乎駐日本之中國欽差恭賀親政大典最爲熱闌　爲得體然亦惟官塲　　商民雖有與會者已覺其寥寥無幾至於尋常百姓則更一無舉動殊有令人不解者夫中國　來　喜仿照泰　　　不先於此等處一爲則傚耶余曰中國之人情無異於泰西其忠君愛國之心盡人而有之也中國　禮卽則與泰西　廉遠堂高之地不能盡人百至之也昔堯治天下可謂至矣盡矣而康衢撃壤之歌則曰鑿井而飲耕田而食日出而　日入而息帝力何有於我哉盖民生太平之世安熙皞之天形跡胥忘怡然自樂是卽所以沐浴聖化涵泳　仁初不在於歌斯頌頌斯猶也况泰西之民與君爲近中國之民與君爲遠泰西君之於民難有尊卑之分尙不　甚中國之　　俗語所謂翎毛扇層層相壓不得稍寛民之於君相去不可以道里計以民視君所謂君門萬里益遠益疎而中國之民則惟知循風行草假之道安上行下效之常君尊而不親其體制固如此也夫禮義由中國出豈有中國人民於大典盛禮反不及外洋之克盡試觀中國凡遇萬壽聖節雖在窮　僻壤亦有雇梨園演劇以誌慶賀者而親政典禮則　萬壽稍稍從省故官塲中亦僅望闕叩賀初無演戲誌慶之舉况在民間焉敢有所攙越至若外洋寓居之華人則亦深知從官從俗之禮故於英皇在位五十年吉期咸從西人之俗相與慶賀是亦猶之西官之在中國者祖率至華官處道賀其禮一也是豈遂足爲華人病載雖然吾子之爲此言是或一道也泰西之俗君與民親親則休戚皆與共而下情無不可以上達中國之俗民視君尊尊則體統較嚴而民情不免壅於上聞是則中國之所病自今苟能因吾子之言而君與民亦漸相親卽不必略分而言情而樂以天下亦可使下民之情直達九　未始非有補於治道之一大端也觀朝廷軫念民生一遇偏災立子加惠可知君之於民殊甚關愛而謂民之於君轉安於恝然者乎吾有以知其必不然矣 
[海防商務述聞]  
　　海防法字報云近有美商與法商台創一公司計資本銀一百萬佛郎克設在海防專運夫國出産貨物至東京販賣卽運東京貨物以至美國販賣并擬帶一鋸木機器前赴海防並欲在彼製造輪船故該　言如此則大有裨於東京商務矣 
[氣毬來華]  
　　西貢法字報言中國向法國購得大小氣毬各一個小者計六百見方咪得大者計三千見方咪 
 
 

Page 2

 
 
得一咪得約三尺許其大可知矣聞由法公司帶以來華爲將來華軍應用之具法國並派一管理氣毬司務與之偕來是則中國此後又將增一軍中奇器一然本館則未聞有確信也輪船 
[延訪使才]  
　　本月初十日皇上面諭軍機大臣前有謝侍御祖源陳奏出使外洋人員飭翰林院六部等衙門由堂官就屬員中考察精明幹練實堪勝任者每二年保薦一次現已兩年有餘未據各衙門具摺保薦可傳諭總理各國事務衙門行文各署知之刻各署堂官皆悉心斟酌大約日内須擇尤奏保矣 
[憲體違和]  
　　傳聞浙撫衛靜瀾中丞自本月初八日起憲體偶爾違和想不日卽占勿藥有喜也 
[鐵路將興]  
　　基隆鐵路刻下將有興造之機日前有某西人在彼丈勘迤邐以迄淡水所過之處山川形勢隨處繪圖據云測量旣竣卽須庀料興工矣 
[百粤宦途雜紀]  
　　吳清卿中丞到省日期已登前報兹悉中丞擇吉初九日卯時接受關防届期張香濤制軍委廣州府孫太守楫撫標中軍員游戎元塏將巡撫關防王令旗牌等件恭送無轅中丞排列香案望闕叩頭謝恩當卽接篆任事軍督二憲以下文武各官均親詣轅門道賀冠裳蹌濟輿馬喧闐極一時之盛云○署番禺縣陳明府漢章之太夫人於本月初七日在署仙逝明府當卽禀報丁憂交卸篆務○委署督糧道益觀察於本月十三日午時接篆屬下官員齊集署中叩賀觀察隨排道出轅分往兩院禀謝○繼軍憲之長公子號筱述者娶前雷瓊道崇觀蔡之女公子擇吉本月十六日行合卺之禮○新任運憲英都轉於本月初四日馳抵始興江口廣州府孫太守委佐雜二員出境　迓并在皇華舘預備供張以便都轉駐節○甘肅蘭州道曹吉三觀察秉哲於去年丁艱回籍現已服闋連日出門拜客定于月内起程入京供職○江蘇候補道棄顧之觀祭廷眷出關病殁扶柩回廣州開吊官紳之致奠者極形濟濟其靈柩定十四日運回香山原籍安葬○署南韶連鎭總兵黄小羌鎭戎龍韜調京引見已將篆務交卸矣 
[奏請分闈]  
　　某大臣上疏稱江南鄉試向例合試江蘇安徽兩省人才邇年文風日盛應試人多非特號舍不敷每抱向隅之嘆且安省距江甯較遠寒士每爲資斧所限未克成行請自下届爲始仿照陜甘分闈成案將江安兩省分闈考試等語皇太后飭下兩江總督籌議奏辦旋經曾制軍以宋便覆陳云 
[横流決堤]  
　　正月下旬某日山東濟陽縣之葛莊長清縣之豆腐窑均以河流暴漲先後決堤其洛鎭地方斷氷順流而下北岸尤湍急異常幸該管員弁竭力搶護黽勉從公然某粥廠已盡行衝刷矣誠險矣哉 
[鳩水春鱗]  
　　錢孟超明府晋省公幹於本月初八早乘上海輪船回署卽上道轅禀安連日肖理積案並查點各鋪地保犯名○新授山東鹽運使潘謨卿都轉駿猷自廣東起程繞道江西乘舟南下於初十日抵蕪湖次日卽偏拜城中文武各官及鄉紳戚友於是答拜者冠盖往來爲之應接不暇聞都轉在蕪小住數日尙須回涇縣原籍殿謁松揪再行北上瞻覲天顔入都之期約在清和時節屈指持節靑齊當在荷花香裏矣○洋藥稅釐自併歸每關徵收後蕪湖洋藥局奉雙錫五觀祭殿限一月裁撤以便稽核爾時進口貨稅現在限期已過該局隨遵憲諭栽撤局房亦卽歸併保甲局爲辦公之所並爲緝私巡丁住處而洋藥局司事巡役人等咸皆散歸大半無所謀食又多一種不尶不𡯓之人矣○縣署大堂前例有爾俸爾祿民膏民脂下民易虐上天難期牌坊一座蕪湖縣署之牌坊被燬於火未復舊規錢孟超明府特飭匠役修葺仍書爾俸爾祿等十六字以便觸目警心想明府必能無負所期以自異于尋常俗吏也○東坡地黄州時有句云長江繞郭知魚美好竹連山覺笋香每一誦之覺江鄉風味如在目前現在鱭魚已經上市銀刀玉尺羅列筠筐山笋亦已嘗新惟所出不多其價甚貴非大老官不能染指也鱭魚出海中當春光纔半時由海泝流而入江身長尺餘腹下如刀肉中細骨如毛惟金陵蕪湖兩處有之盖此二處人知此魚之性會施罾網别處江邊雖有亦無從得且此魚一交初夏便不見棟花開候海燕始來荻笋抽時河豚乍上物候之異大抵如此○初八日晨起雪花如掌盤舞空際歴兩時許天始晴明及初十十一兩日東風甚緊繼以大雨小樓細聽徹夜無眠十二日放晴是日交驚蟄節晴旭當空浮雲盡掃農人以此日天晴爲大有年之兆無不欣然以喜 
[錢局試火]  
　　兩湖總督裕壽山制軍奏請就湖北省城創設鑄錢局已於正月二十八日開工因天雨連綿以致泥石等工目下尙未尅期竣事局中爐頭有五由鹽道江鹺憲及委員瞿賡甫觀察公同選定所需煤炭銅鉛錢模等物早已購致齊全本月初八日藩臬以下各員齊集鹽署左近關帝廟中飭傳爐頭桂榜秀面試鼓鑄之法親視其將諸物料秤準以便日後照此推算是日成錢二千有奇每千重六斤四兩質與康熙錢髣髴惟其形略小耳事畢隨將新錢呈請督撫兩大憲察騐 
[生員被責續聞]  
　　嘉善生員李寳善被莊大令當街笞責後邀集同學諸生於衛中丞到禾閱兵時遞呈公禀當經中丞札仰嘉興府作速秉公查明實在情節限十日内據實詳覆察辦嘉興府宗太守奉札之下卽委左委員迅赴嘉善查究所有諸生公禀經中丞批云查生員遇有過愆例應由地方官會同教官在明倫堂撲責若干犯科條例應治罪者亦應先行詳請褫革衣頂方可加以刑訊今該生李寳着當該縣莊令喝責之時旣經告知係屬文生該縣何以不問眞僞輙在當街擅行笞責數百以致士心不服激成公憤自應澈底查究以杜藉口仰嘉興府作速秉公力查實在情節限十日内據實詳覆察辦毋得瞻徇廻護帥延又諸生所遞瞿學憲禀詞亦經學憲批示與中丞批示大略相同嗣聞莊大令於本月初二日甄别書院無如遠近各生員率皆金玉爾竟竟無一人向領課卷者莊大令遂囑禮房散卷分給不設日期在後交卷者僅有童生數十卷及假生卷數本而已課題君子不憂不懼至何憂何懼童題小人之過也必文至初八日莊大令又乘舟赴西塘鎭之苹川書院開課亦無一人領卷大令遂鼓棹而回是夜適值丁祭之期諸生之例應襄事者皆託故不往學官聞之卽飭書斗再三往請諸生仍以他故辭倠有上年新進生員四五人依然雀其頂而　其衫入學襄事莊大令見之不悅遂謂諸生旣不願助祭我亦何藉乎諸生遂另喚書斗上殿藉代引贊　祝等事大令定於十七日舉行縣試諸生紛紛議論欲不令諸童應試然考試係國家掄才大典莊大令扑責生員是非曲直自有上憲秉公辦理若藉口於此而竟挾制官長爲罷考之舉想諸生中不乏明體　用之人斷不出此也聞嘉秀兩縣亦已於十七日開考矣 
[油價甚賤]  
　　蘇城向來油價冬春之間必較夏秋出新之時昂貴今交冬以來逐漸减短開春又賤刻下荼油每百斤售洋五元較之去夏竟短至一元之砠菜子每石售洋一元五六角較之出新短至六七角故油車一業大形虧折而歇閉者已不止數家矣 
[東省礦務公文]  
　　欽加布政使都纒辦山東礦務兼海防營務處前濟東泰武臨道李爲移會　案照本道具禀平度礦務局所購機器已全行運至山廠並現在辦理情形於光緒十二年十二月初五日奉直隷閣爵督部堂李批據禀平度礦局所購機器　已連到　廠所有應建房屋自應趕爲布置尅期明春二月開機惟該處土人做工遲慢將來挖出礦石難敷機器之用應卽於此數月赶緊加工多取妥爲堆儲以免臨時不繼礦石研出之金如果　逾每百觔三分之數自有餘利無慮工本不敷惟新到機器礦師所言能併硫磺銕内之金取出是否可靠仰俟機 
 
 

Page 3

 
 
廠落成開工以後據實禀聞現在該處開礦民人遷往貿易增建房屋幾成市廛可見礦務起　裨益閭閻該道總理此事必應堅忍圖維以期收效久遠是所厚望等因奉此擬合移知爲此合移貴會辦請煩查照施行須至移者○頭品頂戴兵部尙書銜都察院右副都御史巡撫山東等處地方督理營田提督全省軍務兼理鹽政一等輕車都尉兼一雲騎尉世職霍欽巴圖魯張爲出示曉諭事照得五行百産川嶽　鍾財貝金錢 
國家之寳東省登來靑一帶礦苗甚　值此時艱帑絀極應多開租源以濟餉需查李道宗岱於莒州平度設局開礦均經前撫院出示曉諭年餘以來官民尙屬相安並無異議兹復據該道禀稱臨朐日照沂水棲霞萊陽五縣均有礦苗堪以試採前經北洋大臣直督部堂李委員訪查明確飭由該道試辦今擬集資前往設局開採所需夫役雇用本地土人不招外來客户局中租買礦地及一切用物均照莒州平度章程與民間公平交易並不絲毫擾累將來礦務如獲餘利除完納課稅外酌提成頭爲地方創興書院建立社倉添設義學等項善舉之用請示遵辦前來本部堂查核所禀辦法於國計民生尙屬均有裨益應准其前往試採聯絡該官紳等妥爲辦理合行出示曉諭爲此示仰軍民人等知悉一體遵照毋得藉端生事如有刁民妄生希冀從中阻擾卽由地方官嚴拿懲辦毋稍寛貸各宜　遵切切特示 
[公議慶賀]  
　　本年爲英國皇踐祚五十年之期倫敦定於西歴六月二十一號爲慶賀節各處英國屬地均預備慶賀之禮惟日期或各就其便本埠英總領事亦出有告白邀集在滬各英商定期三月初四日下午四點鐘齊至英總領事署内公議如何舉行慶賀之事其定於何日如何辦法容俟議定再錄 
[公堂停訊]  
　　昨日英界讞員蔡二源太守因有要公飭差知照捕房暫行停讞 
[盜犯脫逃]  
　　日前有蘇省　管杉板砲船駛行來申拿獲盜犯一名禁諸艙内前晚初更時盜乘人不備扭斷鎖練鳧水奔逃洎勇丁知覺則已不知何往矣哨官以勇丁疎忽已極飭各重責勒令加意緝拿 
[棍徒刼女]  
　　孀婦吳龔氏投縣訴稱小婦小家在西鄉胡家橋夫故無子僅生一女晨耕宵織苦度光陰本月十五夜突有棍徒徐沛堂等擁入家中平空將兒搶去藏匿無蹤小婦人訴諸地保經保勒徐將女父還徐竟置諸不理用特奔案伸訴乞爲提懲不知莫巴尊如何辦理也 
[緝獲私土]  
　　昨有甲乙兩人自法租界結伴入小東門不數武突有洋藥局巡丁向之阻住搜其身畔得大土一枚中分爲二若剖瓜然并有送私手摺一扣内載購土之户二十餘家遂將甲乙暫交十鋪地甲收管土及手摺送歸洋藥捐局禀候核辦 
[屍棺遭劫]  
　　東鄉陸家行人陸某病故後擇於某日出殯柩用四人肩舁行過高石橋砉然一聲橋忽中斷舁者墮入波心均占滅頂柩亦被橋石壓撃碎如韲粉當卽經人設法撈起兩人安然無恙尚有兩人則被石塊壓傷據醫生云難保無性命之夏也 
[法界公堂瑣案]  
　　昨報列浦東三林塘鄉人於深夜時掮長方石一塊被捕瞥見拘押捕房一節昨晨將該鄉人周阿茂解訊據供在家耕種度日此石向放家内刻因無錢老母囑我攜出求售我在家中吃晚飯出來法包探呈押票二張乃從周之身畔搜出者玉司馬問周於何日拘押捕房答稱十九日司馬謂爾於十九日到滬何以身畔有十八日質票况賣物買物均在日間不應深夜行走且尙有押票一張是十五日所質究竟是何處偷來之物周阿茂又稱我于十四日到滬所押之票是馬褂鞋子等物司馬着將周阿茂仍行管押候再訊究○浦東人元茂榮前日到花烟館吸烟計錢三百文而囊中不名一錢龜鴇等向索尤無以應聞尤前欠已欠錢九百文亦未付給遂被龜鴇鳴捕解案時原告未到王司馬詰問之下據尤供前欠伊錢三百文今又欠一百文我做牛奶棚生意司馬見其短髮蓬蓬然約匝月未薙因謂爾薙頭尙無錢尙去吸花烟實屬不知自愛着管押繳錢○法包探前晚在浦灘隠約見江孚輪船上黑暗處有兩人隨卽查看該兩人見包探至亦卽上岸僞爲買物也者將以掩包探之耳目包探　詰之下兩人言語支吾因之拘送捕房昨日解訊一稱胡得勝湖北人前在管中當勇前年八月十九撤管之後住在劉麻子家内有錢時到飯店吃飯住在客寓無錢卽住劉處吃飯一稱蔡坤蓮九江人來滬祗四天偕一本家來滬買洋布回去販賣帶銀十餘兩由父親交在本家身畔上岸後本家一去不見井將我鋪盖携去我想伊回去必上輪船是以守候土司馬謂明是一派胡言卽使是眞爾父將銀父與别人之手爾之爲人可知胡得勝所供亦不能信着一併押候再訊○前報列張阿寳在賭灘觀看被伊父拘送捕房一節昨日堂期據伊父張安心投案訴稱願將兒子領回管束司馬允之謂爾子如再出外倔强不遵訓晦卽當送案以儆張阿寳亦叩頭稱自當改過司馬着退去 
[上海高易賑所撮要]  
　　昨由福興潤信局交到烟臺海濱隠名氏善土惠助直東漕平紋二百兩已照耳領卽填掣收條仍由原局帶繳又義泰昌榮心翁交來經募賑銀二十兩洋念大元具見慈祥在抱胞與爲懷積德隠名定邀天眷彚登報簡藉誌仁忱○太倉繆李豐善士朝芬供奉觀世音菩辭極爲靈騐所求必遂今爲募賑起見刊印保病延生觀音疏寄存敝所如有善士祈求諸事許原助賑者請至敝所取疏寄交太倉買秧橋繆善士代求　不響應特登報章奉聞 
[上海三馬路陳與昌恊賑公所起解山東第念三批賑欵啓]  
　　啓者今文報局解庫平銀一千五百兩高易賑所解庫平銀一千五百兩敝所解庫平銀二千兩合計庫平銀五千兩均係瑞蚨祥號立票共付出規銀五千四百六十五兩統匯交山東放賑紳士潘振聲孝廉騐收核實散給災區還祈各省大君子源源惠寄以便續解是禱 
[招認廿三日續到靈柩]  
　　謹啓者今晨又承大團王曉倉先生送到萬年靑船失事之屍棺一具據稱年約五旬有鬚下面門牙似有焦牙一个係是赤身祗帶布腰兠一个洋布京式襪一隻靑布纏腿兠内起出田契二紙舒城縣契尾一紙包面土有張煥卿字樣大團有阮瑜　者向在安省營中與之認識謂爲確實無疑所有田契契尾一併送來腰兠等仍另裝浦包查得張煥卿官名文萃係是副將倘有親屬在申仍到天后宮後面廠内認領是禱○再者二十日所到之屍棺續騐得該屍指甲有四五分及三四分長襪是短統内有包　布昨所載足上有纏腿痕或是札帶所致亦未可知　併聲明 
[字屏助賑]  
　　直東春振需欵甚急金君免痴願書屏條助振今將潤筆開列於下四尺屏每堂半元五尺加半六尺加倍其餘均照潤格不入賑欵旬日止由抛球塲戯鴻堂二馬路古香室寳善街大吉廬收付外埠信力自給隔三日取物嗣後寫件仍歸三處經收合附誌之 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年二月十三日京報全錄]  
　　宫廷門抄○上諭一道錄前○發抄旨五道○漕督盧奏請照章歸本案開復摺○湘撫卞奏特叅知縣摘頂摺○又奏在籍革員請從重擬辦片○大臣錫奏遵旨酌保員弁摺○都統恭奏津貼銀兩請作正開銷片○閩督楊奏爲陳明夾片○二月十三日工部鴻臚寺廂黄旗值日無引見○恩全續假十日○陳錦請假十五日○工部奏改派隨扈派出潘祖蔭○召見軍機閻中堂崑岡致麟德壽○發抄陳彝奏舊欠錢糧請仍照奏定章程辦理奉硃批户部知道欽此○又趙舒翹等護署鳳頴六泗道等缺奉硃批吏部知道欽此○又柳金源接統水師礮船奉硃批兵部知道欽此○李秉衡奏舉人林宜鵾冒領試卷圖得銀兩案審擬奉硃批刑部議奏欽此○劉秉璋奏官運局乙西綱經徵總數並局員職名奉硃批户部知道單四件併發欽此○○頭品頂戴漕運總督臣盧士杰跪奏爲知縣經徵漕項等欵叅後續守照章奏請開復恭摺具陳仰祈聖鑒事竊查光緒六年户部奏定章程錢粮奏銷各依定限令各該督撫一面具題一面先將未完一分以上各員名開具清單專摺奏報由部核定處分先行覆奏其有具奏後續完　准其續行奏請歸本案開復等因歴經循辦在案兹據浙江粮道廖壽豐詳稱光緒十年分漕項奏銷灰石搬柁改兌漕截正耗錢糧册内原報烏程縣未完灰石正銀八百二十二兩三分八厘耗銀三十二兩八錢八分二厘未完改兌漕截正銀一百十三兩二錢三分四厘耗銀二兩三錢一分一厘催據續完清楚於光緒十二年六月十二日收庫除灰石耗銀存放彚解藩庫歸欵外其灰石改兌漕截正銀九百三十五兩二錢七分二厘改兌漕截耗銀二兩三錢一分一厘應俟光緒十三年漕項春撥册仙造報等情詳請具奏前來臣查浙江省光緒十年分漕項奏銷案内灰石搬柁改兌漕截等欵署鳥程縣知縣正任武康縣知縣趙煦未完二分以上經部議降職二級帶罪徵收烏程縣知縣徐振翰未完一分以上經部議降職一級帶罪徵收今旣續完清楚合無仰懇天恩俯准將趙煦徐振翰二員照章歸本案開復以彰懲勸理合恭摺具陳伏乞皇太后皇上聖鑒訓示謹奏奉硃批着照所請該部知道欽此○○頭品頂戴湖南巡撫臣卞寳第跪奏爲虧短交代正雜銀兩延不完解之署知縣請旨摘去頂戴勒限嚴追恭摺仰祈聖鑒事竊照州縣交代有虧則揭無虧則結定例綦嚴湖南交代前奉部章嚴切業將光緒十年十二月以前虧短各案一律查明分别叅追其十一年正月以後各案亦經嚴飭依限結報造册齎送並遵章將已未完結交代半年彚報一次各在案兹查候補同知趙惟鋆前署安福縣任内交代據後任禀報短交錢粮銀二百五十二兩三錢五分房田稅銀一十六兩五錢三分六厘庫雜銀二千三百三十兩五錢五分五厘迭經勒限嚴催迄今未據宗解以至交代未能結報現值整頓代務之際未便稍事姑容據布政使孫翼謀署按察使崔穆之會詳前來相應請旨將前署安福縣知縣候補同知趙惟鋆摘去頂戴勒限四個月内將欠解前項錢糧等銀如數完解限内全完卽請開復倘逾限不完或完不足數再行照例叅辦謹會同署湖廣總督臣裕祿恭摺具奏顀乞皇太后皇上聖鑒訓示謹奏奉硃批趙惟鋆着摘去頂戴勒限追繳餘依議該部知道欽此○○卞寳第片再據署長沙縣知縣劉華邦禀稱已革雲南候補知府蕭錫齡於光緒九年經雲南巡撫以行同市儈有玷官箴奏叅奉旨革職回籍武斷鄉曲動輒逞兇十年七月容留民婦唐胡民在家居住因族人蕭棣村斥其不避嫌疑卽率衆至蕭棣村家兇閙八月其族人蕭竹嵐項冐已故江西補用從九蕭恩潤之名赴縣呈請給咨該革員知情說合並代具切結十一年改名蕭啓閱朦捐臣生赴縣起文中送錄科學政查知飭縣扣除十二月生員黄子耘之妻蕭氏因犯姦被出該革員卽藉率衆前往拚閙並毁懷什物十一年三月因自置田業與王煥章等宗祠逼近希兾侵佔王姓地基赴縣控告不候質訊糾衆拔毁王性田禾拆毁王姓祠屋並捆毆縣差迨前署縣周至德訊問當堂頂撞揑詞上控十二年八月該革員欲向皮朗垣將業已絶賣之田贖回遂揑寫准贖字一紙預先赴縣存案經皮朗垣查知具訴該革員卽强割皮朗垣田禾並屢次糾衆持械至其家尋毆經縣飭差傳帶輒敢僭用頭品項戴直入衙門大肆喧嚷恣意挾制並當堂扭住皮朗垣毒毆由縣禀奏批飭嚴究覆訊　又復肆口謾駡不服審訊劣跡多端均有案據其咆哮公堂詈駡官長更屬共聞共見等情經布按兩司飭府查訊明確由司覆核定擬詳請奏辦前來查棍徒擾害良人例應擬車刁徒挾制官長亦例應擬軍二罪俱發照律從一科斷惟係已革職官自應從重懲辦應請旨將已革雲南候補知府蕭錫齡發往新疆効力贖罪以爲革員在籍不遵法紀者戒再查該革員領有四品誥軸應行追繳又稱前在雲南報捐從一品封典查閱執照部印若有若無難辨眞僞應送户部查明核銷所有革員在籍擾害地方從重擬辦緣由謹附片具奏伏乞聖鑒訓示謹奏奉硃批蕭錫齡着發往新疆効力贖罪以示懲儆餘依議該部知道欽此○○奴才錫綸跪奏爲遵旨酌保塔爾巴哈台光緒十年辦理屯田尤爲出力員弁謹開具清單籲懇天恩俯准給奬以示鼓勵恭摺仰祈聖鑒事竊奴才前在塔城叅贊大臣任内於光緒十年十月二十四日奏明塔城各營防軍承辦屯田有效懇請將在事出力各員弁准照前署伊犁將軍榮全在塔屯田成案由奴才酌量奏請恩准給奬以昭激勸各等因一摺光緒十一年二月初四日接到原摺軍機大臣奉旨防軍試辦屯田已有明效卽着督飭在事人員認眞經理以漸擴充出力員弁准其擇尤請奬毋許冒濫該部知道欽此欽遵奴才跪讀之下仰見聖恩高厚微勞必錄至意當卽轉飭各員弁一體欽遵無不歡聲雷動益圖奮勉奴才伏查塔城地方經前署伊犁將軍榮全辦理屯田多年約收糧七八千石嗣伊犁將軍金順接統榮全隊任其在塔城屯田各營悉仍其舊迨接收伊犁將該營之兵陸續撤回奴才遵照前經奏明經户部兵部議覆准照榮全屯田成案試辦當以馬步十營分作十屯以屯兼防耕作之餘兼司巡查地面督飭各統領營官等實心舉辦邊防旣臻靜謐稼穡亦獲西成上年秋收據統領額魯特游牧領隊大臣圖瓦强阿等報稱所收糧麥各十八分計交京石粮一萬一千餘石均已實收備用當仍飭令廣種冬麥漸加廣充以冀日起有功所有在事出力員弁不無微勞足錄據該統領等查明尤爲出力開單請奬前來奴才悉心查覈正在辦理間適蒙恩命署理伊犁將軍遂至暫緩兹准署塔爾巴哈台大臣春滿檢查全案咨送奴才處核奏各等因前來奴才覆加詳核無異理合繕具清單恭呈御覽合無仰懇天恩俯准從優給奬以示鼓勵並免逐一註考之處出自鴻慈逾格統領選鋒營馬步各隊額魯特游牧領隊大臣副都統銜記名副都統巴達琅阿巴圖魯圖瓦强阿係屬大員應如何奬叙之處伏候聖裁其餘出力兵勇微員應請由奴才酌給奬叙咨部註册所有遵旨擬保塔城屯田出力員弁各緣由理合會同署塔爾巴哈台叅贊大臣奴才春滿合詞恭摺具奏伏乞皇太后皇上聖鑒訓示謹奏奉硃批圖瓦强阿著交部議敘餘着該部議奏單併發欽此○○恭鏜等片再查茂興路記係前將軍文緒仿照奉天鐵嶺章程奏請設立領催並甲兵六十名彈壓稽查查茂興站係省城門户南至伯都訥一百二十餘里東南至呼蘭四百餘里接壤郭爾羅斯杜爾伯特蒙古地方與吉林地界僅隔松花一江地面遼闊係四通八達之區蒙漢游民易藏奸匪自奏設分防路記官兵巡守以來所轄地方盜賊漸形歛跡該兵六十名每月在五分項下月領津貼口分銀五錢官馬三十四每匹月領乾銀一兩五錢並該衙門應需心紅等銀一百兩計一年共需銀一千兩前將軍文緒因在五分平下給發未經奏請查該站爲赴省首站解運軍火洋槍等項途所秘經現在添設練軍由京領運練餉並本省練餉軍火等件絡繹而來尤不能不資防範該官兵巡緝彈壓差使煩重不能不量加津貼此欵現在碍難核停又别無閑欵可以籌補擬請將每年津貼銀一千兩作正開銷一併歸入練餉彚案報銷實於緝捕巡查裨益非淺理合附片具陳伏乞聖鑒勅部議覆立案施行謹奏奉硃批該部知道欽此○○楊昌濬片再案據户部咨議交御史劉恩溥奏清厘民欠及整頓正供錢粮各摺片奏奉諭旨行令欽遵辦理並頒發章程及徵收册式到閩當經行司通飭各屬一體遵辦去後伏查閩省各屬遞年應徵地丁糧米鹽折等欵向未能照額輸納民間置買産業每多私貼賣主仍由原户完納赴官推收者十不一二日久相沿糧户混淆頭緒煩多清厘非易似非寛以時日難以竣事據福建藩司張夢元會同署督粮道潘駿章署鹽法道張國正詳請奏明展緩辦理等情前來臣覆加查該尚屬實情除咨部查照外謹附片陳明伏乞聖鑒訓示謹奏奉硃批户部知道欽此 
 
 

Page 12

 
 
[光緒十三年二月十四日京報全錄]  
　　宮門抄○發抄旨四道○江撫德奏漕糧請循舊折征片○東撫張奏請革附生治罪片○又奏報起運漕糧米數片○又奏爲陳明片○都統恭奏循例揀補總管摺○大臣穆奏揀派總司厘局籌勘事宜緣由摺○將軍慶等奏請補揀缺知縣摺子○二月十四日内務府國子監正黄旗值日吏部引見十六名兵部九名理藩院四名鑲藍旗四名提督衙門十二名圓明園六名○恩公福楙各假滿請安○銘勛由白龍潭回京請安○許庚身請假五日○海英請假十五日○内務府奏派致祭黄木神派出耀年○召見軍機翁同龢帛公恩佑盛昱福楙○發抄譚碧理奏謝恩請覲奏硃批着來見欽此○劉秉璋奏錢玉興署理四川提督奉硃批兵部知道欽此○榮毓等奏札拉豐阿充補茶上人缺奏硃批知道了欽此○衛榮光奏出省查閱營伍奉硃批知道了欽此○○德馨片再江西省光緒十二年分漕粮體察情形仍難起運本色應請循舊折徵經臣據實具奏欽此諭旨户部知道欽此轉行欽遵並將催完光緒十二年分漕折銀五十萬兩分作十批札委大挑知縣李祥和等先後領解赴部交收經臣附片奏報各在案據督糧道鄧蓉鏡詳稱現又催完十二年分漕折銀五萬兩作爲第十一批札委候補知縣陳翰光領解於十二年十二月十九日起程擬請查照舊例仍由湖北安徽江蘇直隷等省正站行走解交部庫等情前來臣覆核無異除照例分别填發勘牌撥失護送飭令該委員小心管解星速遄行曁咨移部科並咨前途各督撫一體撥護以昭愼重一面嚴催赶徵續解外所有起解光緒十二年第十一批漕折銀兩緣由理合附片陳明伏乞聖鑒謹奏奉硃批户部　道欽此○○張曜片再東省姚家口下游五甲楊莊等處十股挑挖淤灘工程派歸候補道員林介景督率委員首事人等分股挑挖交冬以後天氣日寒深恐土凍難挖經附生葉錫麒添夫包方以期迅速竣工迨姚家口合龍水歸正河内有已挖未竣淤灘被水漫入未能工作林介景核計應存土方工價銀一萬二千九百八十三兩五錢六分與現存銀數不符面詢葉錫麒始以包工照數挑挖爲詞繼稱包夫支領尙未追還連日督同查算嚴切根追葉錫麒始將銀兩如數繳齊現已移解總局據該道林介景禀報前來臣傳集監工各員詰問情形與該道員林介景所禀相同查附生葉錫麒經手挖淤添夫工價應繳之欵因工叚爲水所漫無可考証竟敢隠匿遷延飾詞朦混　便以繳欵無虧稍事始息相應請旨將附生葉錫麒革去附生從重發往新疆以示懲儆而杜效尤所有挖淤工程因姚家已堵合以後下淤水歸正河王家圈口門以下正河淤灘又經挖通河水下注淤灘工叚去能悉照原估辦理應存經費一俟工竣核實報銷合併陳明謹附片具奏伏乞聖鑒訓示謹奏奉硃批葉錫麒着革去附生從重發往新疆以示懲儆餘依議該部知道欽此○○頭口頂戴山東巡撫臣張矅跪奏爲恭報本年起運光緒十二年分漕粮米數恭摺抑祈聖鑒事竊臣准户部咨開令將光緒十二年分起運新漕米數先行奏報等因當經飭查去後兹據督粮道鐸洛崙詳稱東省光緒十三年起運十二年分漕粮除因災豁免蠲緩並上年蒙恩截留賑米奏明墊欵散放提撥本届新漕歸還外實應起運米一十七萬六千石六斗七合造具簡明總册詳請奏咨前來臣覆核知異除清册　部查照並催令迅速兌運開行外所有東省　年起運十二年分漕粮米數理合恭摺具陳伏乞皇太后皇上聖鑒謹奏奉硃批户部知道欽此○○張曜片再據總辦機器局務按察使成允候　道姚濟勳會詳稱該局前委江西試用通判施肇英赴滬採買外洋物料需用經費銀二萬兩遵照部定新章詳經前撫臣陳士杰奏咨　案兹因製造所需就近添購黄　皮一萬斤紅銅皮五千斤並錍　錄　生柏油等各項雜物　價居於按月請領經費内動支並未另撥庫欵應請歸于十二年分造報等情臣覆查無異除咨部查照外理合附片陳明伏乞聖鑒謹奏奉硃此該部知道欽此○○奴才恭鏜祿彭跪奏爲循例揀補總管員缺恭摺仰祈聖鑒事竊照布特哈達呼爾總管胡克精額因殘廢不能當差呈請休致於光緒十二年八月二十四日經　護將軍印務副都統奴才祿彭具奏於九月二十日由驛遞到廻摺車機大臣奉旨着照所請欽此欽遵等因所遺員缺自應遴員請補以重職守查有該處正黄旗達呼爾佐領花翎卽補總管業普春現年五十歲前任軍營出力經統兵大員歴保花翎以總管卽補由軍營遣撤回旗請咨赴部引見經欽派王大臣騐看照例用光緒三年十二月十六日覆奏奉旨依議欽此欽遵在案今奴才等公同考騐業普春當差勤奮弓馬嫻熟以之請補達呼爾總管員缺人地相宜洵堪勝任如蒙俞允該員已經引見之　毋庸再行送部卽令任事以重職守所有奴才等揀補總管緣由理合繕摺具陳伏乞皇上聖鑒謹奏奉硃批着照所請該部知道欽此　○○奴才穆圖善恭鏜跪奏爲揀派道員總司呼蘭厘局稅務並籌勘蘭蘇等處一切事宜恭摺具奏仰祈聖鑒事竊江省各城地瘠民貧精華全在呼蘭一隅然聞其地民俗浮囂吏治龎雜盜賊肆行素稱難治奴才恭鏜莅任訪知該處從前致弊之　略有二端該處原設城守尉管理旗屯官莊呼蘭添設同知自應將民墾全歸民官徵收賦課迺當城守尉改設副都統時仍將蘭蘇田畝中分地叚劃歸旗民兩衙分管蘭綏兩廳並由副都統考成十年間添設經歴一員管理呼蘭詞訟經歴官卑不能與旗衙相抗由　而呼蘭田賦刑獄之大權劃歸武衙之牙爪而同知僅存呼蘭之名矣此旗漢分管之弊一呼蘭巴彦蘇蘇北團林子等處設立烟釐斗秤諸稅自應由將軍衙門一律委員辦理迺呼蘭河雙廟子小榆樹等處向由呼蘭副都統委員經歴綏化廳捐局曁餘慶街等處分局又由本處委協領派員坐辦事權不一章程紊亂此省屬分管之弊二有此二弊從前不肖委員吏役夤緣其間難免武斷把持侵漁吞食有事則羣相容隠有利則互相競爭甚至包攬賄縱漁民虐商種種弊端因之而起呼蘭同知向由奉天委員署理每擇初任人員來江吏治邊情全未諳悉該廳距省八九百里之遥又恃耳目所未及其稍知自愛者猶能自持貪庸昏墨之徒往往聽斷自由侵挪自便賊飽颺而不問吏明攫而不知是以該處自設民廳以來愈治愈紛武竄又輸敗壞斯極奴才恭鏜前已飭各城稅局添設三聯稅柰並將蘭蘇各局前次委員律裁撤更挽俱由省城另派擬將斗秤稅捐仿照奉吉章程改由　户收繳當與奴才穆圖善熟慮妥商諸事皆關創始非得精明練　通　政體之員總司其事不足以資整頓而切撫綏適奴才穆圖善行營總理支應局三品銜留甘遇缺題奏道陳寳善因公來江該道員前經左宗棠於督辦新疆時奏調赴甘總查新疆善後撫綏事宜辦理諸臻妥協邊民愛戴嗣經劉錦棠奏署鎭迪道篆奴才恭鏜於烏魯木齊都統任内督令籌辦招徠撫恤緝盜清訟諸大端該員勤幹廉樸整頓地方均能實力實心邊徼蒸蒸日有起色奴才恭鏜深悉其能當經商之奴才穆圖善擬令該員前往總司呼蘭釐局並查勘籌辦一切事宜江省係奴才穆圖善生長之鄉每聞呼蘭地方緊要流民雜處聚則爲盜恭則爲民若不早爲整飭流弊愈深圖治愈難此等情形實與奴才恭鏜查訪相同爲國家興利除弊不敢因該道陳寳善係奴才奏調人員引避嫌怨稍涉拘泥應將該道咨交奴才恭鏜差遣仍卽揀派妥員總理支應局務奴才恭鏜卽札飭該道員陳寳善迅赴呼蘭總司稅務並將旗管田畝除旗屯官莊外應如何劃歸民官各局稅釐應如何併設量减以恤商情烟釐稅　否重加以杜吸食務須逐一就地體察固不可操之過急亦不可縱之太寛禀由奴才恭鏜酌核辦理以仰副朝廷軫念東郵之至意除俟該道員到局查明禀覆再行奏請外所有揀派總同釐局籌　事宜各緣由謹合詞奏陳伏乞皇太后皇上聖鑒再此摺係奴才恭鏜主稿合併聲明謹奏奉硃批着照所請該部知道欽此○○奴才慶裕裕長跪癸爲遴員請補簡缺知縣以資治理恭摺仰祈聖鑒事竊查廣寗縣知縣盛昌華調補錦縣知縣於光緒十二年十二月初一日奉旨按五日行文照限減半計算應以十二月二十一日接到部文之日作爲開缺日期　十二月分截缺所遺廣甯縣知縣員缺係冲疲簡缺請扣留外補查奉省簡缺知縣上次用至候補儘先班　輪應候補正班到班現在並無銀捐常捐候補班前人員自應按到省先後序補查有候補知縣祥瑞年四十二歲係山海關滿洲駐防景善佐領下人由附生中式文舉人甲戌科會試挑取滕錄送國史館當差光緒元年五月來奉投効三年十二月奏留奉省補用報捐同知升銜五年九月到省七年八月丁憂回旗十年三月服闋回省十二月委署康平縣事該員老成穏練辦事細心以之請補廣寗縣知縣洵堪勝任與例相符合無仰懇天恩准以候補知縣祥瑞補授廣甯縣知縣如蒙俞允該員係候補正班知縣請補簡缺知縣銜缺相當毋庸送部引見仍俟試署一年期滿果能稱職題請實授所有遴員請補簡缺知縣緣由理合恭摺具奏伏乞皇太后皇上聖鑒勅部核議施行謹奏奉硃批吏部議奏欽此 
 
