# 1917 - 309 - 4916075

 

Page 1

 
 
   
 
 

Page 2

 
 
時評 
[俄國之政變（冷）]  
　　俄國之政變至今日而紛亂極矣雖然我八亦聞俄國之政變而危然有動於中乎我國政界之爭擾使不自戢則如俄國今日之政變未始不即在目前也蓋俄國政變所以甚於今日之我國者以兵隊之勢客各有所據也使中國兵隊之勢力而亦互有相等則政局之變亦一如俄國矣 
　　是故中國政變之可危西南諸省其後也而在中央 
命令 
　　十一月十二日大總統令江蘇省長齊耀琳呈試署青浦縣知事高繼宗呈請辭職應照准此令 
　　又令陸軍總長叚祺瑞呈鑲黄旗滿洲佐領寳石因病墾請辭職應　准此令 
專電 
　　北京電粤李耀漢電已派重兵扼守翎羊峽並陳該地形勢險要爲陸來廣州所必經如不聽阻即以武力對待（十二日下午一鐘） 
　　北京電頃晤府秘長言今日府中並無會議馮曾電陸請其來京面商尙無覆電桂事待龍有電來再議（十一日下午十鐘）　　北京電陸榮廷電熊希齡轉馮任免官吏爲總統特權榮廷奉内調敢不拜命（十一日下午十鐘）　　北京電粤龍濟光電謝使命即在行轅接受關防凖備赴桂（十一日下午十鐘）　　北京電財部因中交鈔價大跌牽動市面亟假銀行公會開繋急會議商由華商銀行力任維持並於元日起開收漢滬滙兑市面旋復原狀（十二日下午一鐘）　　北京電電召薩鎭冰來京商降第一艦隊事（十二日下午一鐘）　　北京電吳光新將取消查辦使名義專任征滇川督闊題將發生（十一日下午十鐘）　　北京電段已表示不令吳光新督川以免川軍反響大約令吳駐重慶爲巡閲（十二日下午九鐘） 
　　北京電川邊鎭守使陳電告已將張煦兩營撃退現我軍扼守大渡河待關外援軍到後進勦（十二日下午一鐘） 
　　北京電十三閣議要案爲法制局修正之國會組織法又周道剛實任川督劉存厚復職付議後即發表（十二日下午九鐘） 
　　北京電黑省鮑貴卿不安其位聞已離省來京（十二日下午一鐘） 
　　北京電中行擬續招商股百餘萬增官股數十萬组織正式董事會取消限制兑現籌根本兑現方法（十一日下午十鐘） 
　　北京電河南豫泉官銀號存有庫欵近百萬現忽停止營業財廳長派人來京運動撥資本（十一日下午十鐘） 
　　北京電昨段招閣員在宅宴會商某項重要政務（十一日下午十鐘） 
　　北京電王揖唐託某權要運動各督來電令議員舉彼爲議長現有直魯預三省電到但梁湯派仍言梁善濟必多數 
（十二日下午九鐘） 
　　北京電王揖唐與梁善濟競參院長結果或歸王（十一日下午十鐘） 
　　北京電新參員頃開茶話會交換推選議長意見多數主王揖唐（十二日下午一鐘） 
　　北京電今日臨時參院開茶話會决定十四下午一時開會抽定席次互選議長即行就職（十二日下午九鐘） 
　　北京電臨時參院又有欲行使普通戰權之密議其用意在推倒一部閣員但多數閣員與馮皆不贊成如因是起政爭則仍解敵參院依法改選（十二日下午九鐘）　　北京電明日參院開茶會協定選議長期（十一日下午十鐘） 
　　北京電吳乃琛賈士毅已奉召回部參事下行走（十二日下午一鐘） 
　　北京電參陸部會議國内無線電槪歸海部接管（十二日下午一鐘） 
　　北京電某駐外使報告日美宣言外尙有其他具體條件極可注意（十一日下午十鐘） 
　　北京電齋藤少將今日抵京軍械借欵將開議（十一日下午十鐘） 
　　北京電段令機關通信社發表覆李純質問對日第五項已允電言絶不與第五項相關惟仍不否認軍械借欵（十二日下午九鐘） 
　　北京電鳳凰山事聞曹汝霖已許日人照原約辦理惟政府尙否認（十二日下午九鐘） 
　　北京電大倉十六可到京將交涉鳳凰山案（十一日下午十鐘） 
　　北京電駐俄劉使並無報告到已去電查其下落（十一日下午七鐘） 
外電 
　　哈爾濱電滿洲里之邊疆軍站官吏因乘車過境之兵士態度不佳已電致伊古資克統兵大員乞發援兵過境兵士旣不允出示其執照又不許檢視内藏違禁物品之行李且擅占郵車欺浸車客鐵路人員有干涉之者亦受其辱（十日）字林報 
　　北京電北京中交兩銀行鈔票近來價格暴落而以最近二三日中爲尤甚中國各銀行家因於昨日開緊急會議討論維持方法决議該兩行之鈔票一律收受並得滙至上海漢口各埠從本月十三日起實行（十二日）　　北京電中日直隸水災借欵磋商多日現已議妥辦法如左一借款五百萬元二年利七釐三以直隸省礦山税作抵押四償還期限一年唯視第二年以後之狀况如何得以改訂續借此項偕欵出自日本銀行十家所集合之銀行團不採用發賣公債票之方法（十二日） 
 
 

Page 3

 
 
　　北京電參議院議員惟粤滇二省至今未經選派（十二日） 
　　東京電俄京來電云此次激烈派以强力推倒現政府之舉俄京各地之勞兵會對之發反對之電報者絡繹不絶故預料必有起而反抗者（十二日） 
　　東京電傳聞聯合國之巴黎會議全然係軍事上之作戰會議槪與政治問題無關係其開會日期雖預定本月十六日然恐稍有遲延 
（十二日） 
　　東京電日本駐滬總領事有吉明氏前以父危篤歸國兹定於十五日啓程取道高麗束城及北京回滬（十二日） 
　　以上東方通信社電 
戰電 
　　倫敦電星期報俄京訪員昨日來電謂克倫斯基氏於星期三日行抵魯加該戍軍即宣布贊助臨時政府今晨又赴加乞拉亦得戍軍之贊助素以忠於臨時政府著名之軍隊已近俄京另有哥薩克兵一師由芬蘭向京城進發俄京　戍軍現復摇動謡傳莫斯科戍軍之大部分與極端派在克倫林交戰後復願贊助臨時政府斯柯比里夫氏在市政廳向公共治安會演説謂鐵路工人聯合會拒絶服從美克齊美爾黨領袖里林氏之命令（十一日） 
　　華盛頓電俄　大使署宣布不承認美克齊美爾黨之政府（十日） 
　　倫敦電據瑞典京城未徴實之消息聲稱俄國國務總理克倫斯基氏已就逮（九日） 
　　俄京電軍工代表大會批准没收大地産及寺院田産示文俟民選國會召集時交與農民委員貪示文中稱凡礦産悉屬國有平民所有之地以一人不雇工而自能耕種之力爲限 
（十一日） 
　　俄京電外交部財政部交通部全體職員均已離職（十日） 
　　瑞典京城電某報載稱德軍已在分蘭希爾新福登陸（十日） 
　　丹麥京城電瑞典京城接芬蘭烏里波私電聲稱德軍已在亞倫島登陸並佔據羣島之大半 
（九日） 
　　俄京電星期二日晚間革命軍審慎佔據電報局官立通信社因絶無抗拒之者故至星期三日已得握掌全城惟當時臨時政府仍在冬宫會議各部與陸軍參謀部仍照常辦公而置晨間十時革命軍發表政府已倒之示文於不顧國務總理克倫斯基氏於星期二日夜間在陸軍參謀部司令處辦公甚忙至翌晨七時杳無蹤跡謡傳克氏往會向前敬　回之軍隊星期三日政府發表命令多道黜𨺗官員但無一遵之全俄軍工代表大會亦發� 
表通告各省之示文政府方面顯已絶少後援而前一日猶校閲武裝汽車與戰車以表示其威力迨哥薩克兵亦不允贊助政府於是政府遂處窘境旋有運船數艘自克朗斯大載水兵行抵俄京至卽加入美克齊美爾黨旣而巡艦哇羅拉號發砲轟撃冬宫延至星期四日晨間三時冬宫乃降目下俄京表面尙稱安靜人民對於此次政變情殊冷淡（八日） 
巴黎電據未徴實之消息聲稱哥薩克人已宣布自成一民國惟顧於日後併入俄羅斯聯邦民國（九日） 
　　羅馬電意國公報云意軍撃敗進攻里特羅山意軍前鋒陣地之敵軍伐爾蘇加拉與比亞夫河流域間有戰事洛倫柴哥意軍後衛隊之一被圍但卒得突圍而出佔據該村自蘇塞加拉至海濱間之意軍後衛未與敵戰渡河炸毁橋梁（十日） 
　　巴黎電官中宣稱協約國高級軍事會議將在馬賽開會協約國陸軍參謀處亦將設於該處（十一日） 
　　華盛頓電美日復協商妥洽美國以足敷實行造船程序之鋼版供給日本日本則供給巨數之噸位並助抵制潛艇戰爭 
（九日） 
要聞一 
[北京特别通信（一百二十四（）飄萍）]  
（十一月八日） 
　　日美宣言之要點我國政府之宣言嗚呼國家實力問題自日美兩國有關於『中國問題』之覺書交換且居然以之公表於世輿論譁然一時中日美三方之論調喜怒哀樂頓生異態相持之下我獨難堪雖然是何足怪此種國民此種政府此種個人主義村落主義之民族若不受世界上之奇辱處人類間之極刑則生存競爭優勝劣敗之公例將無所用故愚讀日美兩國之宣言以爲日美欲自圖其國　民族之尊榮發達乃至擬取我所應有之尊榮發逹以益之實非得已之事（日美兩國間關於此次外交比較孰勝熟敗乃另一問題）我國民與我政府惟當日夜引錐剌股以求保存國家之名實於萬一對於他國絲毫不足抱怨者也 
　　對於日美所交換覺書之評判通人學士政治家法律家偉言黨論美不勝收愚苦不能一一介紹於本報之讀者隸其要絲約有下之數點 
　　（一）甲國之事乙國與丙國互相商榷其結 
果爲乙認丙或丙認乙謂對於甲國有何特殊斷係至交換發表然後令甲知之則甲國應爲非独立國而後可（卽個人亦復如是何况國家） 
（二）乙丙兩國對於甲國之事互爲承認或互爲表示其對於甲國之有何關係法律上甲國不發生若何義務但國家云者至尊無上除遵守自已意思所規定之國際公法以外不受他國之干涉故他國有對於已國不待同意而爲干涉之言動者政府與國民有起而絶對否認或取消之之義務 
（三）所謂某國與某國有特殊關係者必以條約規定爲限度僅屬領土相接絶不成發生特殊關係之理由否則如中歐之國家其周圍皆與他國領土相接寗能一一發生特殊關係 
（四）國人有須特别注意之點他國交換文書中所指各節乃他國强認爲過去已成之事實特於此機會更爲宣明而公表之若政府國民不能挽救旣往防制未來則此類宣言遇一機會必至再見三見使國家之名實兩無所有而後已 
　　愚述至此覺心中隠痛匪言可喻返觀政府又何如乎本月六日爲國務例會之期内中唯一要案即此問題討論結果一待日美兩國交換文書發表即亦對日美政府及世界國民發表左之宣言（已有電告特再登録） 
　　近今美日兩國政府爲息止謡傳起見將對於中國之意旨在美京互換照會並由駐北京日本公使將前項照會原文通知中國政府中國政府爲免除誤會起見自應及時聲明以表示中國政府之意言如下 
　　中國政府對於各友邦向持公平平等主義故於各友邦基於條約所得之利益無不一律尊重即因領土接壤發生國家間特殊關係亦專以中國條約所已規定者爲限并再聲明嗣後中國政府仍保持向來之主義中國政府不因他國文書互認有所拘束 
　　右之宣言今晚（八日）當可發送於日美使館九日之晨必公表於世界此國政府當然之處置爲國民所應共諒愚又聞某國際法學者之言曰（日人共同通信社通信）甲乙兩國締結條約或協商及其他共同動作在第三國不負何等義務是爲國際法規之原則故現以第三國之中國言之日美雖有如何宣言而中國對於其宣言毫無關係要之專屬國家實力問題也云云此種議論固日本國際法學者寛慰吾人之畫但大有足賢警惕之處即所請『實力問題』一語我有實力則他國縱有宣言無所用之若不以實力爲務則我對於世界之宣言猶是無所用之也實力問屬乎愚欲竭誠策勵政府痛告國人因取之以　吾　焉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川東南之各方戰訊（成都通信）]  
　　此次川省戰區頗寛如瀘縣資内榮威白黄等處均有戰事兹爲分誌其情形如下 
渝瀘方面十月二十三四兩日川軍一師王又虞旅長第四團聶文光團長軍隊在江津油溪方面與滇軍激戰兩晝夜滇軍失利川軍已佔據中白沙油溪鎭第一師部隊與進向江津之滇軍在中白沙激戰後現一師部隊駐紥朱家沱與滇軍相抗自中白沙戰事發生後瀘縣滇軍又有一營開赴合江方面現聞一師部隊在渝瀘水道係取守勢永瀘陸路取攻勢而滇軍之計則實相反兆雅鎭一帶（距瀘不遠永瀘大道）堅作工事刻又有增兵防守江津消息由綦運出之米船皆被黔軍截阻因此之故一般米販多停業不貿綦南一帶黔軍現並無動靜江津朱家沱等地破獲滇探甚多該縣立中學校近因軍隊以該校作爲營地學生等紛紛請假回鄉該校遂無形停辦東川道尹公署訓令江津永川榮昌大足各縣知事督飭警團將接近滇軍各地嚴爲防範並確探滇情隨時單報又聞第一師部隊有自隆昌進攻瀘州者該縣滇軍刻注意此路於玉禪寨一帶增兵防守滇軍以永川一師部隊進攻瀘縣漸次逼近各門均增加守兵城門往來行人及旅店寓客均嚴密檢查瀘縣小市後方之五峯頂略與鐘山等高爲由立石站進攻瀘州之要地現滇軍連日由城運輸子彈赴該處並增兵防禦一師屈奉璋團長係守榮瀘小道刻已漸向前移聞第一師已由來蘇場攻瀘刻王坪立石站一帶均爲川軍奪取一師防隆昌軍隊日前調回永川中途聞内江失守星夜又折回隆聞該軍又將調赴永川渝城南岸一師防軍聞於北軍接防後即開拔加入攻瀘軍永銅璧各縣警團所成之軍專司保持渝城附近之安寗不開到前方作戰聞抵渝北軍及第五師預備軍一師完全攻瀘 
　　資内方面資中鍾師長致成都劉軍長電云前定養日進攻内江並以一部分兵力牽脅自井卽行調集張李郝許各團分路進逼時因子彈缺乏道路迂迴直至數日方始配備完全張李兩團逼近内城當卽嚴令拂曉攻撃頃得電機報告滇軍已棄城遁走已飛飭前方猛力追撃矣其自井方面許團已進駐陳家場脅威滇人現飭郝團繼進餘容續報師長鍾體道迴未叩印又據内江來函云滇軍入城後大小商店均被摟搶一空尤以大西街昌明綢緞等舖爲甚大刦三日城鄉受害電局亦被搜刦世昌信帮在内江聖水寺被刧失去大箱一口貨物數件夫頭尙未知下落滇軍自内江退出後卽向自井方面走去第三師張李兩團已進攻自井内江滇軍方去内時土匪乘而滋擾全城無主居民惶恐萬分二十六號午前三師張鵬舞團長已率兵進城駐守人心始漸安定 
　　自貢方面榮威方面川軍得利滇軍遂將内江方面軍隊調回以防自井自井滇軍現已雲集顧品珍又迭次遣隊向貢井方面開發聞顧在自井下令限富紳在三日内籌餉五萬前在内江方面被俘之川軍三十餘人現槪由自井顧軍司令部釋回每人給以中劵一元自井滇軍設備甚嚴警察局門外亦挖有戰壕聞陳家場滇軍又加大砲二尊機關鎗一挺聞内江城已由三師派軍隊二營入城 
　　榮威方面劉存厚昨電前方各路軍隊文略云取榮縣奬三萬元威遠奬二萬元故兩縣軍隊異常出力近省垣城防司部所發示文謂威榮均已爲川軍奪獲其示文云頃得我軍前敵通報内江滇軍因榮威被圍甚急早已棄城潛逃昨二十五號我軍已將威遠縣完全克復榮縣方面我軍亦大獲勝利滇軍勢將不支不日亦當敗走云云又據報告川軍左翼於本月二十二號攻撃威遠滇軍擬分兩路進取至二十三號拂曉兩軍相遇互相射撃十分激烈殊滇軍佔據古佛頂用力抵抗至死不移川軍數次衝鋒俱被撃退舒司令親督所部五團團長鄧錫侯預備團長吳慶煕支隊長陳光仁及其餘官佐士兵等四面環攻將滇軍戰線衝斷旋卽奪取古佛頂古佛頂爲威遠之門戶最爲險要川軍旣奪得此地故威遠續即攻破云 
　　嘉叙方面川軍右翼軍劉司令現在嘉定不日即向叙府方面開進順取自井布置甚爲周密勛字營統領羅日增之軍已於二十四日在午花溪方面開始攻撃軍騎兵團長丁厚堂現紥大堰塘部下稱有七營駐犍爲混成旅第一支隊長藍世鉦現奉右翼司令劉禹九令委第一梯團長并發木質關防一顆已於十月二十日啓用隨即宣告就職第一路游撃軍營營長費成基現已奉調抵犍聞不日該營即完全開抵犍城犍爲下游百七十里之眞溪（下距叙府一百里）川軍第一路游撃軍前鋒現駐紥該處滇軍近日由眞溪退至高場與川軍相去僅三十里（高場下距叙府七十里）二十三號犍爲滇軍運到叙府子彈四十餘駝已分發各處聞全係鈎鈎五子彈不能入進他鎗滇軍步槍係新式及雙筒五子占十之七八叙府吊黄樓一帶滇軍雲集遍安連排步哨南廣方面駐滇兵二營大砲一尊叙府除舊有滇軍外聞葉荃新由雲南率兵二千餘人陸續抵叙此項隊伍多由個舊等處招募成軍惟近日步哨較前稠密往來行人均實行偵查乞丐小貿亦難通過 
　　鑪邊方面原鎭守使殷承瓛部下滇軍實有二千人有機關鎗四挺山砲數尊其鎗支約分兩種一爲俄國五子約千支一爲日本三十三年式約五百支此外雜鎗約五百支現該軍退往清溪一帶大有進窺雅嘉之勢護鎭守使陳遐齡派代表黄賡唐副官率兵一連到五通橋提欵數萬聞係中央所允者 
[桂粤援湘軍近訊]  
粤桂援湘總司令程潛有電來粤云南寗陸巡閲憲行營譚督帥廣州陳督軍鈞鑒頃接林旅長江酉電稱寳慶敵軍約步兵一團砲機兵共二連江日職部四營及江道區于營長分向寳城南門東門兩路拂曉攻撃至下午五時向東門一路已抵渡里橋向南門一路已距寳城三十里之岳家子攻破敵兵一營生擒敵兵三名連附一名奪獲鎗枝十餘桿彈藥軍裝頗多現正向夏家嗣堂追撃中下午七時桂軍賓司令亦派八營來西嶺據各營長云准備明晨與職部分路合攻寳慶不日當可克復又接江亥電稱宋團長率一三兩營於本日午後九時佔領夏家祠堂距寳地十餘里撃斃敵兵外生擒十餘奪獲快鎗五十餘五十餘枝各等語理合轉呈并通報潛叩支印 
　　廣西護國第二軍總司令韋榮昌日前由桂率領所部馳抵永州嗣由陸使電告以衡州賁部刻已開拔進取湘鄉該處地屬要衝守備亟宜注重應請尅日移衡鎭懾藉策後援等因當即率領全部離水赴衡昨特致電當道及前敵各司令略謂榮昌冬（二日）午率第一營馳抵衡州經與程總司令籌商一切現應如何攻守敬候陸巡帥譚總帥陳督憲示遵并盼趙劉諸公及各總司令指示戎機韋榮昌呈叩冬（二號）印 
桂軍援湘總司令林俊廷昨有電報告謂二日晚所部大軍已抵全州三日早五點鐘拔隊向黄沙河進發云 
[陸榮廷行程與粤督軍問題]  
　　南寗有信到粤云陸巡閲使一號由南寗移駐梧州親率親軍十營分乘一二三四五等號電輪順流東下昨日（五日）節鉞已抵潯州沿途視察防務舟行不免濡滯但明後日當可抵梧聞陸使意見擬到梧後勾留三五日稍將各事佈置停妥即行來粤先蒞肇慶巡視一週再行晋省並以肇慶爲兩粤咽喉重地形勢扼要擬在該處設立一軍事總機關藉以控制兩粤將來陸使抵粤即在肇慶駐節以資鎭懾而便策應又消息謂陸使啓程後沿途行抵潯州貴縣各地並無逗留約於今晨即可抵梧昨陳督已接陸使來電决意到粤俾向各方面開誠調處以固粤局現江防李司令特派江鞏兵艦西上探察陸使行蹤 
　　粤省軍事自督軍問題發生益滋糾葛頃聞陸使對於此事已有解决之方經電陳督力持鎭靜保護治安俟日間親行來粤與各要人妥爲商榷務使粤垣大局匕鬯無驚以慰粤民之望並將暫行應付方略詳爲指授俾資因應至陸使之意嚮如何最爲人所注意昨有陸使秘書某君自梧州來粤據云陸使原無成心但視各方面多數之意見以爲標準如廣東人有意排外卽當令陳督返桂且即將桂軍全數調回桂省廣東之事全由廣東人自行處理一不過問但恐桂軍一旦全數離去粤省則附北派之軍隊乘機思逞大局不堪設想故不能不慎重云云現聞陳督經派員迎迓陸使東下警衛軍亦派代表往迎滇軍師長方聲濤亦於昨日起程赴梧此問題結局如何目前未能臆斷大約非由陸使兼任即係由程總長接任云 
[潮梅問題之兩方消息]  
　　省垣方面廣東欽廉鎭守使沈鴻英率桂軍八營由省出發進取潮汕四號已行抵惠城聞惠軍方面早經劉志陸布置周匝昨日有電來省謂定期五號會同劉志陸由惠出發取道河源直出梅縣進攻潮汕詳情隨時報告聞粤當道昨據探報潮梅各屬均已增駐北軍深恐劉志陸沈鴻英各部兵力或虞不足特議决增兵數營由統領申葆蕃親率前往聯同進取聞并爲劃一軍令起見擬委劉督辦爲攻潮總司令指揮各部云又聞陳督軍昨檄調駐紥陳村陸軍游撃第十六營前赴惠州該營長李觀佑當即率隊來省於五號晚乘坐廣九專車赴東江前敵又惠州督辦劉志陸昨將進攻潮梅計劃電致當道後經將劉逹慶鄧本殷羅紹洪關澄芳各部編配妥協由惠陽龍川碣石各地分頭出發積極進行兹以東江下游一帶爲潮惠要衝防務更爲吃緊并由陳督檄飭司令李長禄派撥北江江濟兩艦駛赴惠州由劉督辦將劃定扼要地點妥爲佈置與陸上軍隊互爲聲援陳督軍現以省垣水陸各機關下令戒嚴防範尙屬週密大局治安已可無碍頃據探報潮海莫擎宇派委奸細多人潛入省會日則四出運動希圖擾亂夜則僱艇棲宿藉掩耳目昨特飭行陸軍稽查部及江防司令多派稽查員晝夜巡察云近日外間謡傳高雷有不穏消息兹查此事不確聞軍署昨接高雷鎭守使隆世儲來電謂高雷近日防務布置足稱周密請紓厪念又謂潮州藍朱所部軍士内容窳敗不堪一撃大軍一到必可盪平應請督軍迅速下令動員乘現在北軍未到將其撃潰卽乘勝進攻閩省實一舉兩得之計惶悚待命佇候施行云云 
　　潮汕方面莫擎宇昨派林帮統帶領第六七八等營軍隊於十一二三等日陸續到興寗住宿一宵即赴五華駐紥聞日間尙有北軍到縣現劉知事已向興民中學兩學校借地預備駐軍上月三十日東隴埠到有北軍二十餘名卽令警區擇定地點預備大隊到時駐紥嗣有由福建調來軍士約千人警區龍分所長親報縣署何知事卽備辦猪羊鷄鴨及酒十餘擔前往犒勞是夜十點鐘時候何知事并親往東隴接洽越日該軍即赴郡城三十一號下午有閩兵一團約千餘人陸續到潮分駐城内之府學宫縣學宫城隍廟前萬壽宫春城樓等處聞該軍係由詔安入黄崗過東隴緣深田堤直至涸溪東關廂吳分所長已奉潮安李知事諭准備渡船儎過在鳳凰台沙壩登岸入城紥駐聞所到軍隊定日内出發現已封篷船一百艘 
並函致縣署覔僱挑夫二千名李知事即分别各警區之大小酌定名額函飭各分所長刻日如數準備待候出發近悉到潮閩軍人數計汀漳鎭守使臧致平所部第二團團長馬步雲所轄各營由詔安開拔抵潮者其分駐鳳凰台者約一百名舊考棚福神廟兩處約駐兵士八百餘名舊府署内約二百五十名其舊鎭署内則有砲兵兩連輜重兵一連預備出發聞於日内開往碣石進駐石嶺一帶以遏海陸豐進兵之路又聞莫擎宇自戒嚴以來檢查最注重者爲輪舶電報除由該處航政分局增委稽查册名分頭偵緝外并由鎭署派撥一二等委員六名前赴汕頭電報局輪班檢查於收發電報須一律查勘清晰方准傳遞其惠州省城方面來往電報一槪不准拍發暗碼以防洩漏軍事行動并聞老隆碣石前敵一帶業由閩省派撥電信隊十餘名沿途徧植電桿以通消息 
[湘戰聲中之鄂訊]  
　　湘南戰事南北兩方調兵運械預備已久兹聞鄂省軍界得前敵消息傅良佐已命令各軍於八日開始總攻撃何方勝負尙未得悉惟知北軍方面現在戰鬭力備增於第八第十七（即湘軍第二師）第二十三師外加增安武軍十營晋軍第一混成旅一旅鄂軍第二師之一混成旅均已近臨戰線尙有其他援軍調防長岳者不在上述之列南軍方面現亦援師畢集祇以粤省内訌之影響陸榮廷原組之五軍受其牽掣到湘者現只三軍有餘綜合湘南原有兩師亦共有五師之衆所謂旗鼓相當殊難預卜其勝敗且靜觀傅良佐日内有無報捷通電即可明瞭也 
　　晉軍第一混成旅援湘係由旅長商震親自統帶前由京漢路運送五營兩連入湘其第二團步兵至六號始到漢口旋移武昌點魚滚在玻璃廠露營一宿七號赴湘直赴湘潭與第一團會合全旅前進繼晋軍後於七號抵鄂者爲直督曹錕所派該省陸軍第二混成旅第一團全團團長爲吳其泰是晚夜車赴湘至張敬堯軍連日未見有續到者聞張已確定暫不入湘矣由京運湘之軍用飛機前已有三架過鄂兹又有南苑航空學校班長王玉輝帶領學生五十餘人携飛機八架於七號過鄂航空校飛機只有此數今盡用以平湘中央之竭全力以戰可知矣聞南軍亦聘有日本飛行家藉以抵制云 
　　援湘之安武軍七八號又到四營此次陸續開拔有十五營連前已抵湘者共二十五營倪嗣冲之於段内閣本有連帶之關係竭力援湘爲自已鞏固權利計耳惟該軍紀律素壞前此過鄂時旣有調姦客棧婦女與毆打武岳車站人員之事兹於七號清晨城門甫啓又有該軍百餘人各持棉被一牀蜂擁而入守城軍警以其未携武器不知何爲未便干涉詎各軍入城後即分途至本立典（糧道街）益泰典（斗級營街）同泰典（芝麻嶺）各當舗强迫其以高價押當各典夥畏其强暴格外敷衍一被予以錢四五六竿詎仍不能滿各兵士之欲竟任情滋閙以本立典爲最羣坐於櫃台之上勢將用武各兵肩章號數皆預先址去無從知其營隊始而警務處派游巡隊前來勸説和解無效繼經王督軍聞知派副官帶衞隊憲兵馳至彈壓始各散去當日典帮曾聚集開會以近年並無軍隊擾商之事今因客軍過境吾業何堪滋擾請商會陳明督軍予以保障聞軍者署於其事後已頒布告示發貼各典禁止軍人强當强贖矣 
[答復潯人反對軍械借欵電]  
　　九江商會曁各公團前聞北京發生軍械借欵電京請嚴行拒絶曾紀前報兹悉該商會奉江西督軍公署電云九江總商會吳鎭守使吳道尹景監督並轉各界諸公同鑒頃奉大總統魚電開頃據九江總商會支電稱報紙登載某國第五號條欵有復活之説請予明令宣布等語查此事前接來電業將詳情密復希卽查照前電轉飭該總商會知照並望剴切曉諭俾免誤會爲盼等因查第五號條欵復活之議起前途危險必將陷於淪亡光遠深抱杞憂未敢安於縅默究竟有無此事曾於三十一日電請首座明白宣示旋奉大總統令三十一電悉具見遠慮惟報紙所傳一節詢之國務院僉云决無其事此種無稽紀載意在混亂聽聞殊不知第五項條欵最初提議之時段總理方長陸軍力爭未能解决憤而至於辭職固反對最烈之一人某國縱欲進行閣議斷難通過國璋與總理主張一致更不至受其欺詐况某國方以親善謀鄰交未嘗别生枝節彼此皆和平對待何肯作非理之要求閲者苟互證參觀一加詳察則誣罔不待煩言政府祇宜鎭靜處之實無公佈聲明之必要也特覆等因旣蒙元首先後宣明凡所報載諒難見諸事實奉電前因合卽電逹貴總商會並希轉逹各界諸公勿生悮會是爲切禱陳 
 
 

Page 7

 
 
光遠陽　 
[贛當道維持路權之磋商]  
　南潯鐵路拖欠外息一節曾誌前報該路所欠外息三期共計五十萬元前日本興業會社社長成田迭至公司坐索該公司無力應付特函呈財政廳長以保息項下存欵十餘萬掃數撥付不敷尙鉅擬請財廳擔保向中行或台灣銀行商借隨後扣還張廳長以事關路權又無力維持轉呈軍民兩署核奪兩長復令張廳長妥議具復張廳長覆以保息存欵掃數撥付似可照辦至向中行暫墊二十餘萬元中行能否辦到非本廳權限似廳由該公司直接交涉或由公司向台灣行暫行商借湊足撥付嗣後按月由廳撥交台行償清至該公司請廳擔保籌欵付息一節本所贊同惟該公司對前羅廳長曾有此議羅以不敢貽害於後而不承認本廳長亦自不敢肩此鉅任只能對於經手保息各欵竭力整頓以盡維持義務云云頃軍民兩長覆財廳函路云南潯路保息方法據呈復理由正當已會銜批答惟該公司應付外息届三期保息之欵只有此數借墊旣無把握外人援據合同以管路權爲要挾在該公司固莫辭其責而路權所關官廳又豈能置之不理所擬中台兩行借欵一節可函告該公司迅開股東大會再行妥議由軍民兩長電部籌商云但該息欵期限甚促是否可以從容籌措殊不敢必也 
[直隸實業廳成立]  
　　新任直隸實業廳廳長嚴智怡爲直紳嚴修氏之子又與曹兼省長有親故直隸實業廳得首先成立昨農商部有文咨直隸省長文云准咨開案照實廳業日呈報成立查暫行條例該廳係執行全省實業行政事務監督所屬職員曁辦理地方實業之各縣知事嗣後關於實業行政應由該廳主管核轉除地方重要曁來承咨轉各件仍應由本兼省長核辦外所有各縣處理實業如農工商各事項均應畫歸該廳執行本省原有機關如農事試驗場農業講習所工業試驗所商品陳列所漕河工藝局曁官有營業之模範紡紗廠内河行輸董事局均應由該廳監督所有本公署政務廳實業一科除酌量改組外組外菑存各項卷宗應即分别事項開單一併發交接管以策進行除分令並布告外相應咨報查照備案等因准此查各省實業廳設置專官於經濟行政殊有裨益貴省實業廳首先據報成立並將該廳應行主管執行監督各事項曁舊存各卷宗一併發交接管具見公誼藎籌於實業前途力盡保護倡導之責曷勝佩慰除備案外相應咨復查照云云 
[皖省近事]  
　　日前拿獲之黨案各人業經訊明惟武喆夫葉松山等八名已釘鐐收禁其跡涉嫌疑者如吳少臣唐鑄民等若有切實保人具保可望省釋昨大通鎭破獲黨人機關當獲黨人朱耀南等數人聞將提省根究現馬統領令第八路三營華幼安管帶率隊駐防該鎭藉資保衞並派一路四營第四哨李德培哨長率隊駐紥繁昌以便策應 
　　九月二日兵變案内要犯車道成安海交姜治國王鳳春張衞寛等五名倪嗣冲以該犯當肇事時擅自出營雖無搶掠行爲實屬大干軍犯着即鎗斃以昭炯戒昨由馬少甫統領將該犯車道成等押赴北門外執行省城第一區選舉業就懷寜地方財政局開會分派調查員積極進行惟因票額問題有主張以十萬爲限者亦有主張憑调查爲定者競爭頗烈有訴訟發生也 
[南京快信]  
　　將軍府參軍李鍾岳昨乘津浦車來寗旋即轉車赴滬開李啣命赴粤會晤李耀漢有所接洽龍濟光之代表昨由贛乘輪過寗旋即轉車赴滬倪嗣冲前日由蚌電中央請以明令任李洪成陳德修爲援湘總副司令並聲明不願受他軍節制 
　　聞張敬堯在徐整隊預備出發援湘惟出師餉費三百萬中央尙未撥給故未成行 
　　第七師師長張敬堯昨否報督軍公署駐紥南苑之第七師步兵一營已於七日開赴徐州駐守新編安武軍劃歸皖督管轄昨皖省商請由蘇按月擔任二萬五千元 
　　蘇省添招兩混成旅因餉費尙在籌議故進行極形困難 
　　聞李督軍經吉督孟恩遠代表張紹宗疏通亦擬電中央請緩令孟督離吉以安吉省軍心 
　　日前由憲兵司令部查獲私繪獅子山紫金山各要塞地圖之法國人赫古尼因滬交涉員尙無復電聞現尙留於江寗鎭守使署 
　　聞司法部將派前天津高等檢察廳長許受衡赴滬組織捕獲審檢所 
　　省署奉國務院電令省公署組織法現敎育實業兩科已設廳應改各科爲一二三四科以符名實 
　　蘇省應解中央正欵欠解三十萬財部昨來電催解甚急聞財廳擬即派員分赴各征收機關守提 
　　日前某營兵士搗毁釣魚巷興桂堂妓班陳設器具現已由某軍官賠洋二百四十元了事 
地方通信 
[蘇州]  
　　拿獲黨人續誌日前南區多貴橋崗警拿獲黨人燕某一名解送警廳收審各情已誌前報兹悉此人姓燕名貽誠年二十九歲直隸河間人前在上海鄭鎭守使部下第十師充當兵士銷差出營後在滬閒住日久貧苦難度即有素識之徐某張某等周濟其用費並約其入黨迨後徐等向燕云彼等受某黨魁之命至蘇州運動軍隊事已成熟只須大家至蘇即可分路舉事約燕同至蘇垣協助並給燕炸彈一枚囑其向第六團軍隊抛擲彼等卽在他處動手並許事成之後賞給洋五百元等語燕信以爲眞卽將炸彈藏於身畔隨卽趁火車啓行其時見徐某張某陳某王某四人亦趁火車動身詎到蘇下車時不見徐等四人蹤跡燕始知受彼等之愚頗有悔意當將炸彈抛棄於大河之中獨自一人深夜進城走至南區多貴橋地方適遇崗警盤問燕卽將以上情形向崗警告知請求將伊解廳伊情願將受愚情形自行出首當由崗警將燕送南區由王署長轉解警廳崔廳長交司法科仲科長迭提審據燕貽誠供述前情即命收押本廳崔廳長以燕貽誠受愚入黨各節旣據悔罪自首依法應准免罪惟所供究屬一面之詞應否暫行收押俟緝獲徐姓等四人質審明確再行釋放之處已具詳督軍省長鎭守使核示矣 
[無錫]  
　　請弛米禁無錫松江兩邑現存米榖多至九百萬石祇因爲禁令所困銷場不能流通現兩縣士紳以長此不籌補救有礙商市爰聯合提議呈請將米榖弛禁出填决定三種辦法（一）地點限制出口不出洋用三聯單方法如起運地點缷貨地點省署存根三處皆須有聯單爲憑以杜私運出洋兼可便於查考（二）價值以江南米價漲至七元江北價漲至五元爲停止運出之期（三）石數由各縣呈報各該縣所存米榖若干總計蘇省所存數目以十分之三出境業由錫松兩縣士紳到省呈請齊省長核示兹聞兩邑士紳得省中來信齊省長對於此舉已表示不贊成態度以本省近幸禁米出境米價平正貧民藉免飢餒不致挺而走險故盗刦等案較前爲減設一旦遽行弛禁不獨有違數年來維持民食之初心且恐各地方從此多事至該士紳所議第二項江南米價漲至七元一層尤不許可緣查目今江南米價每石僅值五元有零漲至七元出入已鉅斗米千錢揆諸貧民力不能勝故已批令從緩再議俟省議會開臨時會時交會公决徴求民意以定行否 
[松江]  
浚河期之决定松江城内市河之開浚業已由縣照會市董朱子受閔瑞芝經理其事兹因閔君職務甚多勢難兼顧一再堅辭故已改請商會會長鄭子松經理現動工期間决定俟古曆明年正月因現届冬令納租船只出入甚多若即時開浚恐於交通租籽兩有妨碍也 
　　重荒田之數目本届蟲災區域綿亘十八市鄉縣署造填此項荒册分最重荒次重重荒輕荒三種被災九成以上者爲最重荒七八成者爲次重荒餘爲輕荒兹將各市鄉最重荒田數録下松江市四百二十九畝九分龍興鄉七十畝錢河鄉四百四十八畝官紹塘鄉四百七十畝七分小西涇鄉三百零三畝白沃鄉十二畝吕蕩鄉一百零四畝陳家行鄉一百七十三畝新橋鄉十一畝前岡鄉七十畝零五分葉榭鄉四百六十七畝五分楓涇市七千九百六畝七分二釐一毫五庫鄉四千零二十一畝三分張澤鄉一百零六畝五分亭林市一千零七十畝小崑山鄉八百八十九畝五分天馬山鄉一千八百零九畝五分泗涇鄉三百九十八畝一分總計十八鄉最重荒田共一萬八千七百六十一畝二分七釐又次重荒田各市鄉總計亦有一萬三千零九十七畝之多 
[鎭江]  
　　禁止軍人妄談時事駐鎭陸軍十九師楊春普師長昨分飭江隂鎭江七十三四五六各團部轉諭所屬官佐士兵嗣後凡有關於國政得失時局安危以及軍事上機要方略一切緊急事件均當持以沉默守以秘密母得妄生議論倘敢故違卽按照軍件上處以相當之罪云云 
　　小學聯合開遊藝會近來國民學校於體育一門頗事講求是以各市鄉小學每年舉行聯合學藝會今日（十一日）爲高資鄉各小學開聯合游藝會之期而大港鄉各小學亦定於本月十五日開聯合學藝會新豐鄉各小學亦准隂曆十月初五日舉行警官更易兩人城外警察一區王巡官請假一月回里省親倪局長特委二等督察員魏彥龍暫行兼代又東鄉大港市警察分所長曹小春因事撤差繼其任者爲史元業於十日赴鄉接事陸軍秋操之尾聲省委陶徐蘭三君奉令蒞鎭檢閲秋操情形迭紀前報兹悉該委等對於此次演習頗爲滿意日昨（十日）東西兩軍在象山砲台假設要塞攻撃尤爲愜心閲畢後即傳令七十三五兩團於十一日上午八時集合城北大校場舉行講評演説對於官佐士兵温語褒嘉且云抵省後當據實呈報督軍予以破格之奬勵並聞該委等定於十二日回省云 
[江北]  
　　鎭署副官逝世淮揚鎭守使署一等副官倉惟廣（阜寗縣人）於十一月八日午間因病逝世馬鎭守使與之頗有交誼親自往弔一面派人治喪九日入殮並派軍樂隊前往軍界中人紛紛往奠所遺一等副官一職將以副官馬文鎏升任 
雜評一 
[讀小田切談話感言（步陶）]  
　　善謀國者所謀在將來不善謀國者所謀在現在謀將來者事事佔機先故常有餘力以游刃於域外謀現在者時時落後着故常自處已於受人支配之境地而莫可如可今日中國爲如何時局之中國反而叩諸中國人或有瞪目而莫能盡答者然而東鄰銀行家之小田切氏則已鄭重以語人曰二十世紀之經濟大舞臺者中國是也然則中國之所以爲中國其前途不已大可危懼哉 
人之心思才力只有此數但以資性論世界各國之執政者未必盡與中國人有何特異之點特其學力經騐儲之有素舉國之人所經營其國者又各循其適當之軌道以相互進行故能以全副精神貫注於國際間之消長升沈之故而因得默運精心以期收其遠大之效果於十年或數十年之後蓋其情暇故其所集注之目的遠也若夫中國人者學不足以濟用智轉足以扶私終日勞精敝神不能或出一對人問題之外於是全局目光咸傾注於最可痛心之國内紛爭之黑幕其在此幕以外者無論地覆天翻將有如可驚可惕之前途胥將以破甑不顧置之矣此無惑乎中國問題之常勞友邦人士之繋念也嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[留美留生之行程]  
　　本届部派留美學生十二名曁清華學生四名於九月八日由上海寰球中國學生會出發乘本國郵船支那號西渡後業於十月一日午前行抵舊金山船傍埠時即有中國留美學生監督嚴恩續君駐金山中國領事馮祥光君副領事譚學徐君青年會代表灰脱君加省商會代表亨菊來君曁西美學生會代表觀海君等上船照料因此海關查驗不甚嚴酷登岸後卽雇汽車往某旅館下榻二日下午由亨菊來導觀保倫工業學校游覽金門公園並環城一匝當晚馮領事在杏花樓設宴歡迎九時復赴青年會茶話會馮嚴諸君亦均在座三日晨復由亨菊來君導觀花旗銀行該行長招待頗殷並指示保險倉庫建築及内部設備旋觀加省物産陳列所下午參觀屋倫甲種實業學校並該處市政廳二時乘汽車往加利福尼亞大學校長惠廉氏出迎次復由該校敎職員等導觀各敎室藏書樓實騐室並進茶點即晚亨菊來君代表該會假其地之某飯店設宴並佐以影戲備極歡洽而散四日上午亨菊來君復導觀舊金山分金庫即於其地攝一影分别遺贈各團體留資紀念五日上午各携裝東行馮譚亨諸君及他團體代表均至車站送行汽笛一聲握手珍重而别八日上午抵芝加高即日換車分赴求學地點兹將各生校址並所習學科開列於後孫國封芝加高大學物理科吳之椿彼得斯堡工業學校電汽科何德奎威斯康辛大學銀行科王華紐約城大學銀行科林士模哥倫比亞大學冶金科閻道光勃落葛倫工業學校應用化學科高煥慶曲洛哀工業學校土木科唐之肅密契干鑛業學校採鑛科陳行奥海屋工業學校化學科金秉時伊利諾哀大學機械科潘銘新麻省工業學校電機科李煕謀伊利諾哀大學機械科（以下四名清華派送）沈良驊康乃爾大學電機科李中印地阿那大學工科張福生惠士林大學醫科李志仁米契干鑛業學校採鑛科 
[開拓新疆利源之意見書續]  
　　新省荒地佔面積十之七八天山南路土地最沃然漢唐之渠大半荒廢清未藩司王樹枬曾籌欵修濬人民利賴現楊省長正在興修水利其辦法省城設水利會并責成各縣知事認眞辦理數年以來頗見成效其天山北路地氣較寒然每歲一穢民不共飢若趨游手之民轉而緣南畝則地無遺利惟新省均係水田夏日炎熱積雪融消用以溉地故有渠即有田無渠卽無田今擬勸導紳民多齊資本廣修渠道則墾事庶日有起色也 
　　工業久未講求然該省南路若和闐于闐葉爾羌等處出絲不少每歳輸出約百萬觔纒民亦知繅絲織綢并織霞衣惟工作未精銷路不暢吐魯番之棉花色質極佳惜土人不善紡織土布極爲粗笨經俄人將棉花購去織成洋布乃售諸新省獲利倍蓰誠爲可惜蓋自左文襄開闢新省轉運湖南桑株數十萬蠶子數十車并聘用南方匠師令民間學習又購棉種之最佳者迫令民間種植當時頗以爲苦至今則獲大利自下楊督軍於紡織一事亦極注意曾派員考察各項紡織機并擬聘工人前往敎導此次鄙人到天津濟南南京上海等處參觀各工場亦欲求工業之進步惟新省轉運重大機器極爲困難人力紡織又不易獲利此則待諸異日耳夫新省實業固須積極進行而内地資本家每以交通不便不肯投資然苟有冒險之性與愛國之心組織公司銀行則匪惟獲利倍蓰且可啓發邊隅較諸内地實爲無形之專利西人於人跡罕到之地不憚遠求荒島肆力經營吾國風氣已開詎難踵美倘有志賢豪投袂而起固極表歡迎而願力爲提倡保護者也（完） 
[俄商會詢問中國頒布公司條例後之狀况]  
　　俄總領事函致交涉署以接據俄國商務總會函詢一千九百十四年一月一日中國所頒布之公司律第十一條所載各種公司應向官署註册此種條例未知現在遵行與否又每年註册各公司農商部曾否將其姓名地址等項等入公報請即查復等因聞交涉署昨已呈請農商部核示矣 
[民業銀行籌辦處正式成立]  
民業銀行設處籌辦以來頗有端倪昨日（星期一）該處以奉到地方官廳遞轉財政部核准立案公文爲正式成立時期臨時總代表陳其昌等前因擔任臨時籌辦手續已竣通告各發起人開會選舉正式總代表以重職責公請工商研究會副會長謝蘅窻謝復初二君爲選舉時監察人會場秩序整肅開票選舉陳其昌君得票最爲多數當選總代表宣言就職語多中肯全體公祝來賓歡洽散會時已鐘鳴六下矣會場秩序如下一振鈴開會二臨時主席報告開會理由 
三臨時總代表報告經過情形四選舉正式總代表五開匭六被選人宣言七公祝來賓頌詞八散會九攝影十酒宴 
[詢問發還公債日期之復函]  
　　南市工巡捐局杜梅叔局長復前市政廳清理公債處函云逕復者接准台函詢及應還公債發欵日期等因查此次應還公債本應於十月間履行朱前局長適正交缷赴浙是以未及籌辦現查局欵萬分支絀而公債信用攸關自當從速籌措一俟籌備定妥即當另函通知先此函復請煩查照 
[偵查軍政府募集公債]  
　　上海縣沈知事接江蘇財政廳胡廳長來電云轉奉財政部令以粤省軍政府近在各省及通商口岸曁南洋美洲各僑埠募集公債五千萬元特通令各屬嚴禁購募倘有私行應募將來政府槪不認償請即飭屬一體儼加防範等因到廳奉此除訓令所屬外合亟電令該知事照迅卽嚴密偵查所轄境内有無前項情事發生以憑從速轉呈候核等因現沈知事正在派員偵查云 
[商輪與兵艦碰撞]  
　　太古公司之海口輪船於昨日上午九時由滬啓椗開往烟臺等處駛至江海北關對江適有花旗兵艦某某號進口駛至該處正欲抛錨其時潮水甚急不及避讓以致海口船頭遽被撞損某兵艦之船尾亦稍損壞旋經江海關巡江吏得悉立即駛往該處救護太古總船主亦派小輪數艘前往相助緣海口艙面損傷甚重故即駛回浦東公司碼頭修理聞該輪滿儎洋貨棉紗雜糧等物即飭小工數十人將貨遷入洋棧據云修理費約需數萬金一俟修竣即須挨班開駛云 
[五誌南市花衣街火災]  
　　南市花衣街尤元盛皮箱店失火延燒左右對面各隣居共燬房屋二十餘幢並焚斃兩命詳情迭紀前報昨由一分駐所張警佐飭傳十六舗地甲喬忠到所詰問當時焚斃之劉老榮曁該店學徒林阿大屍首如何處置據稱該兩屍已由家屬劉阿大林王氏等自願棺殮盤柩回里等語旋又飭傳尤元盛店夥曹長春到來問明實係無心失火並無别情張警佐諭飭罰洋五元充公了事 
救火聯合會警鐘樓因此次花衣街火警時輪值夜班之吳桂生無端出外另雇替人徐小和代爲值班不料睡熟延不鳴鐘報警以致延燒多家焚斃兩命經各紳董及各機關紛紛函詰後卽將吳徐二人送請警廳司法科預審明確拘留示懲一面由該會長毛子堅查得平日會中員司本歸某會員主持所雇人役不免濫竽充數並有任從婦女孩童步入警鐘樓游玩情事非特危險可虞抑且不成事體故特力加整頓以後雇用人役必須愼選可靠之人並禁阻閑雜人等至鐘樓眺望以重火政 
[十六旅軍隊南下之電音]  
松滬護軍使盧子嘉氏昨接陸軍部來電略謂閩省援粤軍隊業已出發惟省防單薄業經議决遴派馮玉祥旅長率同所部第十六旅軍隊於昨乘津浦車南下約十二晚八九時可抵吳淞轉乘海輪赴閩合亟電逹希轉飭所屬軍警機關一體照料云云 
[華界防務之嚴緊]  
　　連日華界軍警各機關因迭據探線報告謡言甚多故布置防務異常嚴緊軍界方面自斜橋以南入晚即阻止交通即向住防線以内者若非素所熟識之人亦須詳加盤詰方始放行至警界方面所有沿民國路各要道口均派雙崗或三崗入晚各街道並由各區派出巡邏警以二人爲一組分投遊巡輔助崗警之不足淞滬警察廳偵緝隊長翟世清亦諭令全隊隊士於七時起分往各要道站防至十一時始准返廳休息云 
[嚇詐盛杏孫幕友之查究]  
　　常州人章尙武曾於去年陽曆十月間書寫恐嚇信函連同炸彈等危險物品遞至靜安寺路一百十號門牌已故前清顯宦盛杏孫家向盛之幕友吳馨之嚇詐洋二千元由吳報告捕房飭探偵緝未獲兹經派駐老閘捕房專查特别事件之華探目李星福陳雲忠石金榮偵悉章匿居公共租界某號屋内當於前日下午禀明捕頭協同一百零一號西探目壳羅香前往將章尙武拿獲拘押捕房昨晨解送公共公廨經關讞員會同英卓副領事開訊卽據中西探目上堂禀明前情並請展期開審以便調查眞相中西官判章還押准展期兩禮拜再行解案訊究 
[紅十字會之電稿]  
　　本埠紅十字會昨接漢口分會電稱湘省戰事本分會已組織救護掩埋各一隊擬即出發合先電逹請呈中央轉咨傳王兩督軍及前敵各司令嚴加保護所有車舟並憑照袖章旗幟各種手續應如何辦理之處祈詳細電示云云該會當將該隊所需旗幟袖章等件蓋印郵寄應用並分電傳王兩督軍通令前敵各軍切實保護 
又接重慶分會來電云刻下戰地距渝較近本會不日出隊救護國平率隊前往永州一帶設施救療掩埋等事如何情形隨時摘要電報備查知念物聞渝分會魏國平胡國樑叩佳 
　　又接永州分會來電云來函並袖章等已照收刻分會組織救護隊所需臨時袖章憑照已仿照衡陽分會辦法永州紅十字分會叩庚 
[京直奉義賑會最近接到之函電]  
　　京直奉水災義賑會接天津李鍾元王惟賢二君來電云支電令查九縣災情查得大通二縣被水成災村莊户口報告大興縣四十四村三百零七户一萬七千二百五十六口通縣一百十七村一萬四千九百三十八户八萬一千五百五十四口照冬賑放每大口五百文小口二百五餘俟查確報元賢軫 
又接奉天放賑員田資民君來函云本月五日曾具四號寸函交日本郵局由奉轉大連寄想已接閲矣惟天氣寒冷更甚急待棉衣滙欵到奉帶查帶賑趕緊速辦惟人手不敷調遣擬在奉添請數位帮理賑務使災民早得實惠以期不負諸君子爲善之心往新民錦縣之調查員頃得由新民陳谷二兄來函目覩該縣遭災之重深爲慘然請速電申滙欵購糧以便趕往散放明日往錦縣查勘災况情形何如再行詳報云云查新民一縣連年遭災加以此次水災禾稼旣盡村落成城壯者散之四方謀衣求食其老弱貪苦無可投奔者六七千人無衣無食勢將倒斃救災如救火擬先着手散放照鄙人預算奉天一省災重各縣須有現欵五萬元棉衣一萬套方可敷衍然申會籌欵不易徒喚奈何今日六時接來電由申滙奉中國銀行賑欵洋二萬元囑速購糧散放云云容俟陳谷二君回奉商議購糧散放之法鄙意極貧災民大者每口放一斗約計大洋九角小者每人放五升如此支配諸公以爲然否糧食已隨地購辦隨地散給現已印就發給聯單並會同各級官所督同散放一面填註户口以便查考棉衣尙未抵奉請電催速運將來可以與糧并發新民錦縣鐵巔可通火車往還尙易其餘不通之處亦費時也（下略） 
[濟生會賑務之進行]  
　　上海中國濟一會本月十一日接北京督辦水災河工善後事宜熊希齡來電内開前奉禡電開尊處趕辦加厚棉衣褲萬套又舊衣數千套分批逕運直隸另撥千套火車運汴仍由尊處散振員散放等因衣被蒼生至爲感紉惟本處現擬統計災民之多寡酌量分配棉衣數目以免重複偏枯之獘尊處所備棉衣確數究有若干至何地點已散放何縣數各若干請速電詳示以便本處統盤籌畫酌判平均以免向隅無任盼禱熊希齡蒸該會於當日電復熊督辦云北京石駙馬大街熊督辦鑒蒸電敬悉敝會已運天津新衣一萬五千七百零三套舊衣一萬五千三百五十二套又二百五十一件内撥放安平二千套奉天五千套天津約六千套餘備散放通縣用其未製成及候船輸運者俟查明奉聞上海中國濟生會振務處軫 
該會於十一月十二日又由益生飛鯨兩輪船運往天津災區藥品三大箱麫粉六百六十包牛乳一千五百八十四罐（專備災黎嬰孩所食）交駐津辦事員余桂笙君就軍糧城一帶該會留養沿鐵路無家可歸之老幼災黎擇要發放 
[集珍售劵之籌賑辦法]  
　　旅滬浙紳廳萊臣君因北地水災待賑孔亟特商諸楊小川王介安朱鑑堂諸君共同發起奉直水災集珍售劵賑濟會籌欵助賑昨已刋印公啓分函各界徴求奬品兹將公啓録下傳曰救災卹隣義也又曰許不弔災國所以亡也然而籌振之舉不容稍緩集欵之法奚厭其多者今奉直水災千古罕有滬上各慈善團如紅十字會中國濟生會以及義賑會固皆熱心設法各竭其力各輸其誠集欵以往賑矣又有哈同花園之開游覽會也新舞台之編演災劇也其餘各游戲場亦莫不賽燈售劵以助賑而一班善男信女踴躍輸將爭先恐後甚有車夫傭婦亦慷慨解囊共囊善舉是以頃刻之間得集萬金之鉅可見惻隠之心人皆有之端賴有人提倡之也嘉惠災黎實非淺鮮然而此次災地之廣有一百零五縣災民之衆有一百數十萬區區賑欵終屢杯水車薪而覩此災情之浩大家産漂泊田廬爲墟父母妻子流離失所啼饑號寒慘不忍聞兼之水勢汜濫有漲無退况且冬令將届朔風凍雪相逼而來免死於水者將難免死於凍餒矣如是則死者可哀而未死者豈不更可哀耶鄙人等有鑒於斯所以願將家藏古玩大小二百件悉行編號擬售彩劵所得劵資充作賑欵但爲數式微恐難濟事因思人之欲善誰不如我惟望各界仁慈君子好善士女凡有珍藏如書畫珠翠銅瓷古玩以及種種美術等物樂於割愛充作賑濟者務祈於隂曆十月二十五日前送交本會事務所先行註册多多益善一俟集有成數統行編號售劵擇期開彩爰將簡章列左（一）本會徴集珍品悉數編號出售充作賑欵故定名爲籌備奉直水災集珍售劵會（一）以卜彩之作用鼓動助賑之興味純係完全慈善爲宗旨（一）凡銅瓷玉石珠翠書畫碑帖以及綢緞綿織廣貨美術化粧日用等品有願充本會彩品連本助賑者一律收受（一）會員無定額凡能徴集彩品及銷售彩劵者本會卽認爲會員（一）推舉幹事長一人主任全會事務凡屬會員均有集珍售劵之義務惟書記兼會計一員由發起人酌給酬勞（一）售劵額定五千張每劵售洋二元劵劵有彩（一）售得之欵悉行充振或製棉衣或購麵包以助中國濟生會或紅十字會携往災區散放登報證明以昭核實（一）如有未盡事宜會員均得提議修改 
[女子義賑會開會紀]  
　　前日爲京直水災女子義賑會開游藝大會於南京路議事廳之第二日下午七時開會中西男女來寳約千餘人由聶太夫人主席夫人爲前清浙撫聶仲芳之德配上海巨紳聶雲臺君之太夫人自謙謂不善演説由其姪女曾寳森女士代述意見女士爲曾文正公文孫廣鋆之女初從英倫大學畢業返國者次爲吕碧城女士報告本日演藝秩序（一）愛國女學生管絃合奏（二）廣東小學生舞蹈（三）張品琤女士獨唱西歌（四）張湘湄女士獨唱（五）陳美麗宗　君兩女士合唱（六）神州女學生愛爾蘭舞蹈（七）韓敬文君大幻術（八）神州女學生金鹅趣劇（九）舒蕙貞女士演説（十）徐竸葆陳麗娟兩女士合奏鋼琴）十一）民立女中學唱歌（十二）精武體育會技撃（十三）愛國女學生技撃（十四）吕碧城女士致謝醉閉會是日着蜜色衣裙領繋紅緞結者卽吕女士也該會設有抽彩處並收得捐品不不曾女士當場捐洋十元云 
[商帮協會維持滙票信用]  
　　江西帮王鶴記倒欠鉅欵一節已誌報端兹聞王鶴記與各埠往來匯票糾葛甚多前日有江西廣福生出票銀三千兩向申江王鏡仁收兑九月十七日板期該票由江西義長厚寄與王鶴記代辦貨欵王鶴記先期付與元久莊收摺王鶴記於十六夜出事之後適義長厚有同事余鴻軒寓滬就醫知本號曾有前項滙票滙交王鶴記代辦貨物當於十七日向王鏡仁止兌票銀元久莊與王鏡仁交涉多日未了嗣由江西帮同人以滙票雖有止兑之例當日止兑似不合理囑余鴻軒轉逹王鏡仁如數照兑乃余鴻軒又慮江西本號東人見責另具節略送陳旅滬商帮協會請再評斷昨經協會議决函逹江西義長厚速囑廣福生電致王鏡仁從速照兑維持贛帮滙票信用兹録協會議案於後（節略從略）查滙票本有止兑之例惟查錢業公會訂章第十三四條載稱客路同行滙頭及外行由信介訂期之欵必須預先來信或來電方可止兑如至當日亦不能止付云云該號所購滙票押脚係廣福生圖記廣福生先期無信無電至向申莊所兑者又係王鏡仁牌號余鴻軒更無出面止兑之理况止兑出自當日而又爲義長厚庽滬就醫之人江西帮同鄉開談話會議决照兑足徴公道否則滙票信用必全失也 
[工商研究會評議會紀事]  
　　十一月十一日中華工商研究會開評議會成立會正會長楊小川君因有微恙不克蒞會由副會長謝復初君宣布開會宗旨全體會員向各評議員起立致賀評議員推副議長沈卓吾君致答詞略謖今日爲本會第二週評議會成立之第一日爲本會精神上極有進步之盛舉嗣後凡有會務雖經評議會通過始可執行然尙須衆力維持云云次由謝副會長介紹華僑董瑞庭君演説安南　邏缅甸等處商業情形並言吾國海外貿易亟應整頓者四事（一）應有國際滙兑機關俾金融得以活動（二）自置往來海外船隻以利運輸（三）維持各種公司信用設立一種機關專考察各公司内部實在情形以報告社會堅其信用（四）吾國領事應任熟悉商務情形之人材俾得實行其責務等語次由萬國中華物産研究發起人榻伯羅君演説略謂知已知彼百戰百勝爲兵家之名言亦商戰之要道故對外貿易須先調查國内物産情形而我國幅員廣大交通不便辦理殊難必集各地方公共機關調查所得加以研究再由各地經驗豐富之實業家分往海外考察擇外人所嗜好者改良創製卽如我國之絲美國每以其質厚值貴不適服用蓋彼國婦女衣服年須一更其所用之絲不求耐久而求輕適也云云次由美國礦師會會員黎鴻業君演説煤鐵與國家之關係次由章警秋君演説其在日本考察各工廠情形謂其所製作之品多半爲專銷我國之日用品雖紙匣牙粉之微每年出口之數竟逹數百萬之鉅可爲寒心等語次由方夢超君演説我國改良商業宜注重道德云云末由李次山君演説工商研究宜從生活問題着想於政治上亦當留意説畢諸君即就會場簽名入會時鐘已五下遂振鈴散會欵以茶點賓主盡歡而散 
[第一日秋季賽馬記]  
　　昨爲旅滬西商秋季賽馬之第一日計賽十次第一次十五馬西人利逹代華洋公司黄衣藍帽白馬勝第二次十三馬西人强生代怡和洋行黑衣帽白馬勝第三次十六馬密司大格立司藍衣紅帽黑馬勝第四次十一馬西人强生代怡和洋行黑衣帽白馬勝第五次十八馬大格立司代祥茂洋行黄衣帽灰馬勝第六次十七馬祥茂西人小白格爾代平和洋行醬色衣帽白馬勝第七次九馬西人馬勒黄衣帽灰馬勝第八次十九馬西人世球代馬立師粉紅衣帽白馬勝第九次七馬世球代小黑桂黄衣帽白馬勝第十次十六馬新康洋行代西人小愛極爾白衣帽黑馬勝 
[工巡捐局頒給渡船之執照]  
 
 

Page 11

 
 
工巡捐局佈告渡船户換給船照已誌前報兹將船照原文抄録如下爲給發船照事照得浦江八長渡之渡船事宜經前蘇松太道劃歸上海城自治公所接辦嗣由縣民政長照會市政廳設立市舶科管理浦江各種船隻前項渡船即歸該科管理按年編號發給船牌以便稽查在案本總局接准移交將該科改爲市舶所隸屬於本總局税務處所有八長渡之渡船事宜應歸市舶所繼續管理兹届換給船照之期自應照章辦理除給發號牌外合行給子船照仰該船户遵照後開條文切勿違背致干究罰須至照省計開（一）大號渡船准載渡客二十人渡夫在外次號渡船准載渡客十五人渡夫在外（二）凡渡夫以勤摇爲主如大號准載二十人不必待至二十人始開以免渡客守候及自礙其生業（三）凡渡船開行大號至少須有渡夫三人次號渡船須有渡夫二人或三人不得減少以免危險設少一人查出究罰（四）各渡船須挨次輸摇不得爭先搀奪（五）渡客渡資應准悉仍其舊每人收制錢五文不得額外需索（六）渡客帶行李或貨物者滿百斤作一人船中搭客即應減少一人滿二百斤作二人餘類推（七）過渡之轎作五人船中即應少坐五人其牲口過渡除管理牲口人外不得另載他人（八）各渡船准載之人數如逾額多載一人者查出後初次罰洋一元多載二人以上者按數遞加二次倍罰三次應不准其再充渡夫（九）凡遇烈風猛雨波浪過大時應行止渡（十）凡風浪交作見有别種船隻傾覆時附近該碼頭之渡船應齊出施救（十一）凡渡船由水巡捕隨時稽查之如有不遵定章情事分别究罰 
[銀洋進出之岑寂]  
　　本埠現銀現洋近兩日内無甚出入祗有滙豐銀行裝往威海衛墨洋五萬元麥加利銀行一從花旗裝來大條銀五百八十二條（每條一千兩係上星期内由太平洋郵船儎來者）客帮從大連灣裝來銀洋五萬四千元又金條一箱估計值銀一萬二千兩又裝往福建墨洋二萬元又裝往廣東日本銀元一萬元又小洋六箱合洋一萬六千元 
[泰山金剛經集聯之特色]  
泰山經石峪金剛經大字爲古今牓書第一本埠四馬路震亞圖書局前向李梅庵君索得所藏眞本影印餉世屢版風行惟楹聯爲書家必需而集句選字尤費經營曾農髯譚組庵李梅庵三君爲當代書家平時集有金剛經字楹聯四五六七言百餘首吐辭旣雅用意又新現仍由震亞圖書局用影本字依句印行業已出版分訂兩册洵稱特色吾知海内書家必當爭先快覩也 
[指控奥國人索銀行兇續誌]  
　　西洋人波樞指控奥國人卜尙納物許在四川路强欲索銀二十四兩不遂行兇等情由捕房將被告拘解公共公廨訊供管押在案昨晨復訊先由西探壳羅香投案譯訴前情繼由見證西人亞梅證明當時被告向原告索銀不遂行兇各節訊之被告卜尙納物許延律師到堂代辯良久繼由原告代表律師到堂陳述被告不法行爲請爲究辦經中西官會商之下判被告帶回捕房聽候查明於下禮拜一再行訊核 
[德醫由京返滬]  
　　西醫江逢治天資敏異幼習德文先畢業於同濟醫校繼復親赴德國游學兩年由柏林大學考授醫學博士優等文憑前年歸國懸壺滬上聲名藉甚去秋應京聘北上瞬經一載今已回滬仍設診所於四川路八十五號日來就診者又門庭若市云 
[閘北工巡捐局長究將誰屬]  
　　南市閘北工巡捐局自經官紳議定劃分以來所有閘北應添局長一　日前曾有派委姚志祖之説亦有謂擬派曹履冰者兹又有一説謂官廳方面因曹氏現充交涉公署總務科長勢難遽離故此席次定以黄姓承之已由盧護軍使咨請省長同意會同委任不日當見明文云 
[增添往來崴滬之輪船]  
　　俄商義勇艦隊輪船專駛上海與海參崴兩埠航業極形發逹自歐戰以後忽然停頓客貨堆積水脚倍增尚無船可裝至近來僅有品財號一艘往來行駛然貨多船少仍不敷裝儎今則增添新丕洛浦號一艘於日前開駛赴崴想此後崴滬兩埠之貨物又可照常流通矣 
[掘墳盜棺之否認]  
　　湖北人王春山於日前黎明時至法新租界辣斐德路僻靜之處私行掘墳盜取某姓婦人棺内之衣服三件當被看墳人胡江華胡桂華兩人瞥見喚捕拘獲解入捕房昨送法公堂請究據二胡禀稱現墳主以衣服未被盜去故不欲多事請免究辦詰之王春山供是晨民人至該處找尋朋友並未掘墳盜棺求恩寛宥中西讞員准予從寛開釋 
[汽車碾斃行人]  
　　汽車夫嚴阿大前日駕駛三百七十號汽車至楊樹浦路偶不經心將行人戴阿海撞倒碾傷肚腹當經九十六號印捕查見將戴車送醫院醫治無效延至昨晨殞命由捕將屍舁送驗屍所嗣由屍妻陳氏奔至捕房請免相驗捕頭准飭該屍屬備棺收驗聽候公廨傳訊再核 
[奥人毆傷德人]  
　　僑居公共租界東漢碧禮路八百九十九號門牌之奥國人克利利滿前日與德國人斯戴克同在北四川路三百八十七號門牌搿林牌外國酒店内飲酒不知何故遽起衝突克利利滿將斯戴克之頭顱繋傷流血不止當由該酒店内之西人報告北四川路捕房立飭西探斯密將受傷人車送公濟醫院醫治並將行兇人帶入捕房押至昨晨解送公共公廨請究先由原告斯戴克上堂禀明無故被毆情形並將西醫驗單呈案請察訊之被告克利利滿供稱實因原告將我辱駡是以毆打經俞襄讞商之英白副領事以被告不應行兇判押西牢一月以儆 
[證明東方公司工頭之素行]  
　　東方公司工頭楊大三子張六一子因在茂海路被捕疑爲違法搜檢行人有無煙土希圖拆梢一併拘解公共公廨經中西官訊判楊張各押西牢半年嗣因被告不服央其友人徐金木曹新卿延律師代表禀准公堂復訊後因徐曹兩人供詞矛盾判均押候併究在案昨日復由捕房將全案人證解廨質訊被告代表律師向見證胡吉生詰據答稱我與被告同在公司爲工頭已有十年被告素來安分從無過失今日公司中大班本擬親自到堂作證因另有要事囑我代表投案請將被告等省釋云云並由捕房代表牛門律師投稱見證所供各節業經捕房查明屬實故敝律師並不反對請爲察核中西讞員以旣據捕房查明被告等素來安分應即將案註銷被告一併開釋 
[殖邊債主聯合會之函牘]  
　　麥家圈交通路催兑上海殖邊銀行債主聯合會上北京國務院曁財政農商兩部各總長書云溯自上海殖邊銀行停竞以來時逾年餘凡執有該行鈔票及存欵者莫不怨聲載道商等亦債權者之一份子受困日久深感苦痛不得已爰集同志發起斯會討論對付方法以要求殖邊早日開兑鈔票發還存欵爲宗旨敝會成立以後即經函致北京該總行實行催兑在案旋准該行復稱以現在業向各分行籌調欵項藉爲助理復業之需並提出函陳急向農部兩部要求撥還鉅金一俟各欵集齊即便定期開兑等因商等靜候多時至今絶無影響值兹商業凋弊之秋金融停滯已久商等血本無着轉瞬饑寒交迫實屬攸關生命忍無可忍爲此瀝陳下悃伏乞諸公鼎力維持飭令該行早日準備開兑之期以解倒懸而蘇商困則商業幸甚大局幸甚上海殖邊銀行債主聯合會衆債户公叩 
　　又致北京殖邊銀行許總理函云敬復者前奉十月十四日來函内開關於滬行停兑一節現正在多方籌畫期早見諸實行並准上海縣商會函開以殖邊銀行停兑一案各債權困苦情形卽經敝會函轉去後兹准復稱現在業向各分行籌調欵項藉爲助理復業之需並提出函陳急向農財兩部要求撥還鉅金一俟各欵集齊即便定期開兑俾我中外債權者一一各得滿意也各等因奉此即經敝會轉知各債權者喻以暫緩須臾徐圖解决等語債户等僉謂處此商業凋弊之秋金融停滯已久待需孔急萬難再延亟願早日開兑以濟困厄等語迭經敝會討論多次衆議紛紜莫衷一是奉讀來函雖有允許開兑之明文然尙無開兑之日期遷延愈久商等受困愈深現值冬令轉瞬饑寒交迫商等血本無着實堪痛心事至今日已屬忍無可忍爲此瀝陳下悃伏乞貴總理鼎力籌畫設法維持卽飭總管理處早日準備開兑之日期以解倒懸而蘇商困等情除電呈北京國務院曁財政農商兩部外理合備函陳請貴總理俯鑒下情設法施行曷勝屏營馨香禱祝待命之至 
[浴堂亦將漲價]  
　　本埠浴業因煤價飛漲百物昻貴故糾集同業會議酌量加增以維營業並以國内各大商埠之浴室其定價均較本埠爲昻而年來本埠之業此者無不踵事增華故不得不量加浴價云 
[帽子店深夜起火]  
　　法租界鄭家木橋街共舞臺戲館對門三十六號門牌源興帽子店樓上於前晚三點半時不知如何起火霎時冒穿屋頂經巡街捕查見報告救火會急驅皮帶車到場灌救旋卽熄滅焚去屋内什物並帶傷貼隣三十四號樓面事後捕房卽派包探華春林前往將該店主傳至捕房經捕頭略加詰問諭候查明起火情形再行核奪 
[馳馬闖禍]  
　　顧阿榮昨日騎馬經過塘山路新記浜路附近將行人王四撞倒被馬踏傷太陽穴當經一千一百號巡街捕查見將王四車送醫院醫治並將顧阿榮拘入捕房押候解送公堂訊辦 
[屍子請求伸雪]  
　　江都客民季傳湘因其父堯禎於隂曆八月二十九日行至靜安寺路卡德路轉角突遇某洋行大班汽車經過讓避不及將其父碾傷旋因傷重斃命昨特具禀赴交涉署請求伸雪當由薩交涉員批發公共公廨查明呈候核辦 
[高郵女子遣回原籍]  
　　濟良所昨解女子陳小紅至公共公廨請示據女供稱年十六歲高郵人於本年秋間被人誘拐來滬押入法租界某姓花烟間内爲娼女子不願逃出走至新閘地方不辨路徑由捕帶入捕房送留濟良所今日由所解案請求超豁中西官判女函送救濟會設法遣回原籍查交家屬領回 
[川沙男孩迷路]  
　　川沙男孩張吉桃年九歲在滬學習泥水匠因懼師呵責私自逃出前日在南市陸家浜三角街地方迷路徘徊經崗警查見帶回一分駐所問明飭送警廳司法科請爲安挿 
[無錫女孩待認]  
　　九歲女子董蘭英係無錫人住滬北馬立師地方前日外出游玩不知如何至南市花衣街地方徘徊迷路經崗警查見帶回第一區警察署詰得父名恒發兄名順發出門後不知歸路等語諭飭留候家屬認領 
[男女談話之嫌疑]  
　　南翔人諸永昌住居閘北南林里其妻雷氏在某布廠爲女工每晚歸家甚遲諸心竊疑之前晚諸由外歸來見有陳福籌在客堂中與妻談話當卽鳴警將陳及雷氏一併拘入四區一分所訊究據陳供稱民人之妻與雷氏同廠結爲姊妹今日路過雷氏門前入内探望並無曖昧情事趙署員諭解司法科聽候查明核辦 
[表弟表姊之交涉]  
　　婦人張楊氏前日至五區三分所報稱頃間行經虹鎭地方被王小三子攫去　金壓髮一只王住居楊樹浦請爲核辦等情卽經唐署員派警會同該處捕房將王逮案訊問據供原告是我表姊從前表姊丈病故之時由我代賒棺柩至今未還屢次向索致有嫌隙今被誣控求察質之該氏又稱小三子欲强姦其女併請究辦唐署員諭解司法科經段科員略訊一過判移地檢廳訊明核辦 
[攫取婦女飾物類誌]  
　　沈洪初李阿四前晚在雲南路串攫婦人姚阿昭值洋一百四十元之珠花圖逃被探追獲昨解公共公廨經中西官訊供一過判被告兩人押候查吊原贓再行解訊 
　　方世生在九江路攫取婦人戎吳氏值洋八十元之金鐲一隻逃逸前日經老閘捕房中西包探查獲昨解公共公廨經中西官訊供一過判方押候查明於下禮拜一解案再訊 
　　朱阿金瞿連生前日午後在山東路山西路等處串攫婦人王丁氏方華氏等金挖耳當被總巡捕房包探耿德標等追獲搜出原贓帶入捕房昨解公廨經中西官訊知朱瞿兩人均係過犯判各押西牢年半期滿仍均逐出租界 
　　無錫人鄧金友與王德元王阿根在山西路串攫顧陶氏值洋三百二十元之珠花逃匿虹口前日被滙司捕房中西包探偵悉將鄧等三人拿獲拘押昨晨併解公廨經中西官略訊一過判被告等帶回捕房聽候查明下禮拜一訊究 
[要求交保之效果]  
　　蘇州人高鳳崗與陳長春因被英商泰昌洋行指控私刋圖章印於發給應募華工印有肖像之執照上希圖欺騙錢財等情由捕將高陳兩人拘解公共公廨訊供收押在案兹由高之家屬延代表律師知照捕房於昨日將高等解廨即由該律師投案陳述理由請求准予被告等交保候訊中西官判高交五千元人洋並保陳仍還押候再研訊 
[代人買土自已收監]  
　　浦東人沈安林前日携帶紅土一包行經福建路被五百零六號華捕查見將土搜出帶入捕房昨解公共公廨請究沈供此項烟土係鼎升棧三十號房間内之友人托向法租界新設之郭茂和烟膏店買來自食並非販賣中西官判沈押西牢兩月土送海關銷燬 
[懲罰花會賭徒]  
　　北福建路二百號門牌甬人夏珠山家設有花會聽筒兹被滙司捕房中西包探查悉於前日前往將夏與誘賭之謝阿大胡長宗王阿二王阿旺沈金瑞陸阿1根殷才榮汪根生陳忠林陳餘生何阿毛袁周氏汪陳氏等十四人一併拘獲搜出花會賭票帶入捕房分别拘留昨解公共公廨經中西官訊明判夏罰洋三十元如無力繳洋改押一月餘人各罰洋三元一併充公賭具銷燬 
[有女同行]  
　　前日有年二十歳之王小二子與年十九歲之女子周小三子同行至眞茹地方四區三分所崗警見其形跡可疑上前盤問王冒認爲兄妹惟語甚支吾一併拘解司法科聽候查明核辦 
[滬海道公署批示二則]  
　　方景堃呈爲玩視飭命處分歧異再求限照前飭令行破攤通了由呈悉查此案前據該商民來道呈訴當經周前道尹訓令南逕縣知事查案辦結在案迄今日久尙未呈復據呈前情候再訓令南滙縣知事查案秉公核辦具復核奪 
　　外沙民人魏鳳巢等呈請救濟由據呈已悉候訓令崇明縣知事查照核明禁止報候察奪仍候省長指令 
[淞滬警察廳批示三則]  
　　卞春波批據呈已悉該商開設衣舗被賊由電杆上扒進竊去衣服等件膽大如斯實廳不法已極仰候通令偵緝隊曁各分所一體查緝可也 
　　夏蓮卿批呈悉查周阿蔡陳阿小等旣在浦東漢陽煤棧爲工如確有誘匿爾妻情事儘可就近報告警區拘送法庭訊辦所請飭探查提之處仍毋庸議 
姚洪生批呈悉是否可行仰候水巡隊呈解到廳再行核辦來函 
[江蘇省敎育會幼稚敎育研究會啓事]  
　　近數年來在歐美新出一學説曰生育進化論蓋本天演之説生物之理由物種改良之經驗進而至於人種改良之研究以期良者永存而劣者自滅社會多健全之价子家國多優秀之人民而愚者狂者惡者病者咸絶跡於人類此其旨也朱友漁博士於斯學研究有素承其盛意允爲敝會講演殊深欣幸友漁先生學識淵博且公務極忙能抽暇爲此俾同人得聞所未聞識爲難得之舉凡學界諸君子有心於人種進化之説者請於陽曆十一月十八日午後三時（星期日即隂曆十月初四日）到西門省敎育會會所三層樓一聆此探源之論同人等無任歡迎焉 
　　附朱博士講演生育進化之要旨（一）生育進化之解説（二）生育進化之學理與敎育之關係（一）其關係如種子與地土然（二）天性與敎養作反比例雙子異同之研究（三）人之本性與敎育（四）學校中之遲鈍學生（五）爲敎員者不可不研究生育進化之理）三）生育進化之學理以遣傳性爲根據（一）格而登研究父母及子女之關係（二）上祖遺傳之理（三）孟德爾遺傳性之理（四）大人物發現之研究（五）胎敎（四）生育進化之實行法（一）如不合宜之人使其不得生育（二）如除去社會之惡俗烟酒鴉片梅毒之類（三）娶親律（四）一家户口宜精不宜多（五）國家之强全賴人種之强 
[寗興公司來函]  
　　今日閲貴報外電門内載有香港廣州澳門輪船公司輪船售與寗紹公司一節其實該輪係售與敝寗興公司並非寗紹公司想譯音傳誤之故除函咨字林西報更正外煩貴報亦卽更正以昭實在爲幸寗興公司謹啓十一月十一日總公司在寗波江北岸分公司在上海江西路五十號 
[寗紹公司來函]  
　　前日貴報譯登香港廣東澳門輪船公司泰山輪船售歸寗紹公司一節按該輪係售與寗興公司並非售與敝公司想係譯音所誤除致函字林西報更正外合即奉函希乞更正爲荷上海寗紹商輪股份有限公司敬啓十一月十二日 
雜評二 
[各路援軍步陶]  
　　粤湘戰訊沉沉而中央所派之各路援湘軍隊連日絡繹於途今十六旅之間接援粤者又道出滬上矣夫戰事之導火線爲湘督湘事起而粤桂援之以抗北軍北軍不得利乃一方紛派軍隊以直接援助一方又乘粤中紛爭以相牽制而爲間接之援助兹之派兵赴閩則史因閩軍援助粤爭而爲間接援助之援助者也顧軍隊之活動非欵不能成行援軍到齊攻欲克戰欲勝尤非重大之賞金不能買得陣前之死士吾人試觀劉存厚之在川也於威遠則懸奬三萬於榮縣則懸奬二萬然則赴湘赴粤赴閩之各路援軍其將來懸賞以敦促其攻戰者正不知將糜費國家若干萬之金錢矣嗚呼政府日日言窮困日日求借欵而此等自殺同種之奬勵金錢其果何從籌畫而應付者且此僅就中央一方言之耳若夫西南與戰之各省其用費之浩大自亦與中央大同而小異而罹於戰禍之無告小民尙不與焉凡此種種表面雖有各方之不同而實際所消蝕者皆吾民之膏血也然而吾民且含悲忍泣而莫敢一言矣嗚呼 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[時事聯珠] [  梅花瘦客]  
　　蓋聞雙方欲相對峙須有相當旗鼓世事原同兒戲何妨同捉迷箴是以非常國會與臨時議院同時發生通緝孫吳併嚴拿倪段相爲輝映 
　　蓋聞國須培本自難徒手而成急則治標且救然眉之急是以實業借欵幣制借欵極是正當交通借欵軍械借欵豈容反對 
蓋聞大用則王小用則亡蘇子格言竊釣者誅竊國者侯莊生定論是以門納苞苴陳錦濤難邀特赦夢回攀附梁燕孫行握國鈞蓋聞猥居近水之臺偏多得月欲上凌烟之閣須不愛錢是以一等徒刑雷震子間游燕市廿萬賑欵張鎭芳穏臥蓉城 
蓋聞瘴癘傷身近嶂癘者身手必弱人葠補氣服人葠者氣力皆强弱者可欺而强者當畏是以廣東自主政府决用武力（廣東多嶂癘）吉林獨立當局姑事覊縻（吉林産人葠） 
蓋聞榛蔽層邱惑者已深劍吹一吷言之何補是以語宗臣朔用代君山之涙體傚士衡聯寫宋子之悲（五） 
家庭常識 
[去紅顏色汚手]  
手中濡著紅色（如紅墨水洋紅及銀硃胭脂等類）一經沾著非第不易除退又且殊不雅觀法可先用熱水洗滌一次後再用醋洗即退 
[去畫上白粉徵黑法]  
凡畫上繪有白粉色者設被徽黑可用杏仁搗爛以舊綿絮蘸其汁輕拭之一二次即復白如初 
[白菊花蜜]  
將未開殘之白菊花選其鮮潔無疵者摘下去心并去莖蒂用其花瓣盛於器内加注冰糖末蒸使溶化移貯别器蓋密用之爲蜜搽面搽手至冬可免皴裂又可以療風濕 
[糟蟹] [  夢覺]  
當於未糟時盛蟹之譚罐宜先置皂莢二寸許於内再用酒釀糟糟蟹貯壜罐中密覆其口（忌見燈火）日後取食蟹黄且不流散而無起沙之弊 
[手工刀]  
學校中所用之手工刀可用自鳴鐘之舊發條截其一段（約三四寸）一端夾以竹木薄片以籐紥好一端磨成利刃以之切紙削竹鋒利異常 
[石板]  
石板上油後不易寫字可以瓦爿帶水磨之卽易繕寫 
[洋襪底]  
破底洋襪棄之殊屬可惜但補底又爲難事可將舊鞋一隻用紙包好納入襪中外用布依様縫之卽免縐軟歪斜之弊 
[煑鴨] [  陳少波]  
煑鴨欲連熟莫如將鴨置鉢頭内不攙鹹味安置鑊内外護以柴灰然後鑊底加以武火不二小時即可熟爛乃倒入釜内調味食之此予家常行之法也 
游戲問題揭曉 
[乘新算法之原理（原題見十月十九日自由談）]  
此次答案共收來稿百餘件送經沈别村君鑒定甲乙計取甲等二十九件如下（痴儂）（抱冰）（右辛）（貝堦三邵丙榮）（朱翊新（莽僧）（林醒夢）（九霄）（頑石）（彩鈴）（康毅）（曹笨儂）（水仙）（山安）（詹慶銓）（天良）（讓竹）（吳雲）（相玉）（章翔）鴻）（金可莊）（梅魂）（花奇芳）（俞寛）（宋焜）（顧守白）（陸一）（黄亦痴）（漏署名）乙等三十六件如下（張兆麟）（半痴）（龐英）（黄五予）（王夢裳）（包墨棻）（許伯言）（許銘芳）（可可僧）（相銜伯）（尹耀堂）（墨夷）（袁柔榖）（沈建威志安）（陳潛）（李述銘）（松江伯子）（冒險）（如臯叢彪）（祝庚先）（童瀛）洲）（瓠落生）（剛五）（方蔶）（柘水寓公）（貺賓）（麗青）（張勵成）（盛負生（）泰）（止齋）（東台逸鳩）（時煕軒）（慎庵）（漏署名者二件一其餘五十一件均不取沈君來函略云本擬設備贈品以酬答徴諸君藉助雅興慨念北方被災哀鴻嗷嗷謹將贈品之資移作賑欵襄此義舉爲諸君造福附洋十元囑爲轉送適當籌賑機關云云栩按助賑固屬義舉至堪欽佩惟慷他人之慨亦栩所不願爲爰將原洋璧返請沈君自行辦理外另由本館具備贈品以全信用分别如左 
甲等各贈最近出版之書籍二種得就下例各目内自行選擇（家庭常識第三集）（柳暗花明録）（文學指南第一集）（紗幃雁影録）（栩園游戲文集） 
乙等各贈小本小説二種或就上列内選擇一種亦可請各函示住址並附郵票二分半寄本館編輯部卽當檢奉不誤其漏署名者三卷因查詢殊費手續恕不奉贈答案過繁不及備載容於明日披露痴儂君所答一卷以槪其凡 
再者上列各書目内文學指南一種爲栩個人之出版物如得贈諸君選取是書者當將本館發還書價悉數助賑合併聲明 
集益録 
[再答第五十四問] [  村士]  
　　頃閲吳廷揚君投函以孤星君所述酒精製法中謂普通製造亦須含百分之八十以上之酒精云云而今仿製僅含百分之二四相差甚遠疑其此中必另有多化酒精之藥品加入方能收實用之效待語查多化酒精之藥品在今科學界尙未發明而於原料之性質製法之精粗於産量之多寡容或有之爰述管見藉供研究（原料）馬鈴署含糖分甚微用以製造酒精産量本不豐富全賴製造得宜始能得優美之成績也（製法）孤星君所述製法其説甚是惟蒸溜一部尙未十分完全蓋醱酵終後可直入於蒸溜釜中加熱初熱至攝氏七十八度左右漸次增高温度則酒精分與水蒸氣共同蒸發自導管入於冷却器凝縮爲酒精液而滴下於受器中至釜中酒液漸次減少逹原來容積三分之一時則所含酒精分已盡行蒸發矣但如此所得之酒精液尙不純粹除酒精分以外仍含揮發性之汚物此汚物有放芳香者有放惡臭者故此種酒精液尙須蒸溜一次稱爲再溜法行再溜法時温度更宜徐徐增加其溜液可分三段採集之初溜含較酒精沸點低之汚物如弗借爾油等終溜含較酒精沸點高之汚物如水等惟中溜含真正之酒精故僅取中溜部分更幾次施行再溜法即可得百分之九十以上之酒精此稱工業上之純酒精若欲製成强度更大之酒精則加生石灰以吸收水分而濾過至其最濃液逹百分之九十九内外時稱爲化學上之純粹酒精 
長篇小説 
[社會小説貪嗔小史] [  常覺小蠂天虚我生合譯]  
第二十八章（一） 
喬裝跳舞例不須人介紹遂有十字軍之勇士前請納蘭爲其舞伴禮無可辭遂與其人而入歌舞之潮流納蘭於跳舞雖非所習而態度嫻雅步伐整齊出自天然之性於是人人目光皆注黑衣女郎時僧裝者與羅邈少年亦在屋隅並肩而立僧曰汝何故不再跳舞羅邈曰然少須吾即當跳舞矣僧笑曰吾知汝正有所待耳實則今夜女郎亦無有及黛珊美者是無怪汝之傾倒雖然汝亦見黑衣之夜神乎此女温淑乃如幽蘭與黛珊之艷同玫瑰者又復别具丰度吾非兩鬢已斑者必求與彼同舞一次孺子汝何不往請老夫當視汝二人身手果誰優而誰劣羅邈不答躊躇頃之乃始微步而前以就納蘭時納蘭已舞罷仍就梅琳而坐而目光則注羅邈似有無限疑團不能釋者旣見羅邈忽行近心乃大躍而羅邈已鞠躬曰女士亦許下走爲舞伴乎其聲雖低而朗澈可聽則竟依洛克之音吐也納蘭心中乃如巨石之沈竟不知所答羅邈乃微頳復致禮欲行而納蘭之身竟不自立已亭亭而起出其織手以挽少年之臂著者曰異哉愛情之爲物也其中殆有電力故當納蘭之手挽及依洛克之肩時依洛克全身亦似頓起異感心房爲之一震然亦不能自解其何因視其舞伴則絲嚣密厚殊不能是顏色然竟决其必甚美也納蘭初不啓口依洛克亦無聲互相扶挽蹁躚向室中而行納蘭步雖應節而心作遐想知此少年果爲依洛克也此身雖在情人之懷而隔絶乃同蓬山之遠不知依洛克此時心中亦將作何想也於是其心乃起幻影思及南蔚思及龍滙終乃思及日前馬車中所見則又不禁思想俱凝念依洛克者在南蔚時白倫視之有如僮厮而今乃一躍爲座上之寳此何故哉而黛嫺之於依洛克又復如何豈渠竟已娶黛嫺耶思至此身軀乃起寒噤步伐因之而亂依洛克曰女士恕我步法亂矣此吾過也於是重整其步實則依洛克心中亦正馳念别事耳不聞音樂之聲故納蘭亂其步伐而依洛克猶以爲已　過也 
 
 

Page 15

 
 
   
 
 

Page 16

 
 
   
 
