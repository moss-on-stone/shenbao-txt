# 1912 - 353 - 4914318

 

Page 1

 
 
社論 
俄蒙交涉檔案（十）（七）（無）（名）（三（（十）洮南戰史一八月二十二日吳統領俊陞督隊取道七十户進兵功扎旗適聞鎭東失陷爲烏印軍率匪佔據當即督同馬一營管帶官諾門巴圖馬三營管帶官陳鍚武馬四營管帶官萬福麟星夜馳往救援該蒙逆嚴設防卡我軍猛攻撃破匪卡五處直搗縣街該逆等見勢不支拚命逃竄當將鎭東克復救出各科員書記生等並把總李廣才烏印軍及餘黨均被撃遠颺斯役計斃蒙兵二十三名生擒被脅者釋放五名奪得快槍五桿内經李把總領回官槍四桿我軍陣亡兵馬六匹陸令及眷屬先由水路來府沿途難民已經安撫該縣旣無城垣監獄可守洮南又被蒙兵逼近其勢甚急不能不督隊回援以保根據二十四日據報府西六十里之窑基屯爲扎旗僞統領八千歲金錢豹等佔據吳統領當卽飭隊往剿該匪剽悍異常鏖戰一夜間經石管帶奮勇前進手槍撃斃金錢豹陣斃蒙兵三十五名生擒釋放四名奪獲快槍三桿洋砲四桿火槍二桿我軍受傷馬兵六名打失六出手槍二桿陣斃兵馬十一匹受傷兵馬三匹餘匪遠颺該管帶等束裝回洮藉資策應比至二十五日蒙兵將襲洮城吳統領默識兵單勢弱若不挫其兇鋒更難言守於二十六日派石陳兩管帶率隊赴白虎店進剿吳統領自申至亥血戰四時賊始潰退當見撃斃屍軀九名我軍陣斃兵馬二十一匹打失七密里九鎗五桿七星手鎗二桿打廢七密里九槍二桿旋據安廣步五營報稱新廟包省屯聚有蒙兵三四百名適大賫廳豐管帶會同巡警進攻新廟張管帶剿包省屯撃斃蒙兵四十餘名生擒釋放二十一名奪獲快槍三桿洋砲四桿火槍二桿牛馬三十四匹我軍馬哨奮勇殺敵腿部受傷該營步兵受傷一名安廣警兵陣亡一名受傷兵四名打失毛瑟槍一桿打廢毛瑟槍一桿六密里五槍一桿蒙匪北逃九月初四日陸軍與石路各營先後到洮當即分别職守五路進攻以吉軍趙管帶由安廣同張管帶攻王三麻子進攻瓦房右路靳管帶由洮攻平頂廟七十户等處由王帮統會同兩路進攻本路石陳兩管帶由六家子直趨瓦房諾管帶由醴泉攻嘠西喇嘛廟萬管帶由哈拉岔干直趨瓦房進攻葛根廟留陸軍胡王兩管帶守護街面以期戰守兩備吴統領親督各營四面策應本日陸軍在河邊河岸與蒙兵接仗陣亡正兵一名受傷兵一名探聞城北六家子復聚悍賊五六百名當飭石陳兩管帶往勦甫抵蟒頭與家兵接仗破匪巢穴三處追撃二十餘里奪據楚魯屯地方撃斃蒙兵二十餘名生擒釋放九名我軍受傷二名陣亡兵馬八匹同日洮南岔干碧柳蒙逆白壽亭聚衆百餘入煽惑暴動開通巡警與之接仗陣亡兵一名受傷兵一名正被困聞適王帮統率同後路步四營過境趕赴救援該匪退負巢穴圍攻半日斃匪六十餘名生擒釋放十一名奪獲牛馬五十匹餘匪逃竄右路受傷哨官一員正兵一名斃馬三匹並在該巢搜出斧鋸電瓶詳查此股委係破壤電缐巨匪無疑經此痛剿南路已消隠患（未完）時評 
[臨時政府之一年] （無（（名） 
　　臨時政府之一年借欵之一年也然而至今大借欵尚未定臨時政府之一年蒙　　亂之一年也然而至今蒙藏之亂尚未平臨時政府之一年解散軍隊之一年也然而至今各省有餘之軍隊尚未盡解散此臨時政府計劃之未逹者臨時政府由南　北地點凡二易總統凡二易臨時政府之總理由唐而陸而趙　　易此一年中　　而可記者 
 
 
 

Page 2

 
 
專電 
[北京電]  
　　財政周總長與六國銀行團所磋商二千五百萬鎊之大借欸條件共二十一條内容最要點在整理鹽稅前須以各省的欵充抵俟有成效後始可取消否則三年以後卽將鹽稅用海關方法辦理審計院另設公債局用外人爲監督鹽政用外人爲總分監察與之會辦銀行團在京代表並得隨時稽核用途年利五厘折扣未詳須儘先除去償還賠欵曁各省過期欠欵及革命時外人所受損失外乃得充遣散軍隊收回軍用票及纸幣改革鹽政並諸行政費之用六年以後逐年攤還四十年還清聞有十五日（陽曆正月）先付墊欵一千萬鎊之說 
[北京電]  
　　借欵草約念一條中最要者爲第二欵指明用途凡七種（一）還已到期各債（二）還各省借欵（三）還不久到期各債（四）遺散軍隊（五）備收軍票及各省鈔票（六）各項行政費（七）整理鹽政費第五欵京設鹽務稽核總所各産鹽地設分所華洋各員均由財政部核委鹽稅收入存銀行團指定處所如按期交付本利即不干涉否則仿海關辦理第六欵鹽欵未足以前暫指他項的欵作抵並將該收入照每年應付息額存交銀行俟鹽欸足提一年半利息即停止三年不變即將此担保取消第十四欵實行審計處及審查國債用途規則借款領單須該處國債科簽　經銀行團代表查與第二欵用途相符即加簽送部提欵第十七欵中華若再以鹽稅作抵或因同一用途續議借欵時該團有優先權自債票發行日六個月内非與該團商明不另借債餘欵均普通規定業將全文電英念七日會議今日當有覆電据銀行團消息謂在英各代表早經贊同必能通過周總長亦已將此合同提交參議院已得五十七票同意 
按此電係另一訪員所發 
[北京電]  
　　賠欵展期事各公使以本國政府覆電尚未到齊未經議定恐此事亦須待明正（陽曆）解决 
[北京電]  
　　中俄交涉聞俄使意須俟庫使杭達王等抵俄京與俄政府商議後再與我外部開談判 
[北京電]  
　　俄蒙密約除前所傳十七條外尚有關於鐵路及訓練軍隊等條件現在政府苦心交涉之處郤不在十七條而在此鐵路及訓練軍隊二條俄國之意亦以此二條視十七條爲重建築鐵路訓練軍隊乃俄國野心之大關目故中國即肯其餘讓步此兩條决不能讓據俄國一方面則謂中國政府欲將俄蒙現在之關係回復至俄庫恊約未成立以前之情形不論時代之變遷是萬不能成之事俄國全體之輿論謂當認蒙古之獨立不必保留中國之宗主權然索諾夫曾言明承認中國之宗主權有此言責故不能不改蒙古之獨立爲自主已屬萬分爲難之事然若今不了結再事遷延蒙古謝恩專使杭達親王謁見俄皇後再有變動亦不可知云云現在俄使對於蒙古交涉事件一意延宕静待 
杭達親王之赴俄以求更進一層之要求亦在意中 
[北京電]  
　　川粤漢鐵路督辦黃興請准拓植恊會發行彩債票一年一次每次五百萬元每票五元財政部部尚未批覆 
[北京電]  
　　袁總統擬於明年一日赴各使館賀年 
[南京電]  
　　長江水巡改編爲水上警察事經程都督擬定章制特電黎副總統曁湘贛皖各都督籌商劃一辦法以便實行 
[南京電]  
　　民國二年元日爲臨時政府之紀念期孫中山來電定明日（三十一）偕陳英士伍秩庸來甯 
[南京電]  
　　程都督前委陳輝德會同辛漢夏翊宸清查造幣厰積獘昨經各員呈覆聞弊竇甚多 
[南京電]  
　　第八師之第七連長前與憲兵衝突一案昨由陸軍監獄判决擬將憲兵二名監禁一年 
[南昌電]  
　　江西李都督嚴禁軍警反對汪省長干預政事 
[南昌電]  
　　胡謙前因復仇鎗斃鍾震川胡受刑後舁回醫活現奉袁總統令特赦 
特約路透電 
[北京電]  
　　贊助六國銀行團之六國公使今日（三十號）開會討論大借欵及應否接濟中國欸項俾得能付逾期之辛丑賠欵事宜對俄問題數日以來頗引起都人士之激刺惟現在似已自然消滅駐京各公使不信俄國將因中國不付辛丑賠欸而有强硬舉動中國自申請列强展緩賠欸之後現已提出兩種辦法（一）請各國將賠款應繳全數作爲借欵（二）請各國准將賠欵暫緩繳付俟中國借得大宗外債後再爲撥還此欵以及其他急應籌還之各債並充作各項改革經費蓋政府訂借六國借欵之初意以爲改革各項要政也 
[北京電]  
　　外間盛傳中英雅片條約似將作廢路透電社現悉中英兩國對於鴉片問題並無切實舉動惟兩國如監持不相退讓日後恐將有此結果耳聞英國因聞現有奸商由澳門私運大批洋藥以入華境特以此事照照會葡國政府葡政府已允設法阻止萬國改良會已請内務總長以充公之鴉片送與該會以便仿天津辦法將該項鴉片當衆焚燬 
[北京電]  
　　中國現在對於西藏問題與英國將來之舉動如何殊可憂慮惟據路透電社所得消息英國雖欲根據本年八月十七號之照會與中國訂立新約然除該照會所稱各節外英政府實無擴張在藏勢力之意云 
[北京電]  
　　外交次長顏惠慶之任駐德意志及丹麥公使已由參議院通過 
[北京電]  
　　旅京美國紳商今日（三十號）致電本國政府請速承認中華民國 
[武昌電]  
　　此間定於正月九日舉行選舉衆議院議員並定二月一號舉行選舉省議會議員 
[南京電]  
　　洪秀全僕人之子已請准都督開掘窖金據稱其父生時嘗言洪曾于將軍衙門附近埋金多罈距地面約二丈六尺現已開掘一丈之深 
[南京電]  
　　星期六晚此間江干提岸坍陷五十尺適介某局與德國躉船之間未坍之處亦岌岌可危各洋行正在紛紛遷徒 
[東京電]  
　　美國新任駐日大使安提森君已於昨晚抵此此 
間大雪交通停滑電話缐爲雪壓墮甚多現積雪深約七寸 
[東京電]  
　　樞密院於星期三日新訂關於外國保險公司與保險人之條例此項公司須增加基本金並將豫備金十分之六存儲日本政府保險証書須用日文各項帳簿日政府得隨時稽核 
[東京電]  
　　覆審謀剌朝鮮總督一案須延至明年正月九號續審 
[東京電]  
　　日本議院已延會至明年正月二十號譯電 
[北京電]  
　　參議院於本月二十七號開秘密會議國務總理趙秉鈞及財政總長周學熙均出席宣布借欸合同下列各條件已由該院通過該借欵定額英金二千五百萬鎊以五厘起息自第七年後拔還本金限四十一年内還清中國允聘外國顧問若干員惟中國仍有自行裁斷之權克里斯浦君已付過二百六十七萬金鎊至正月十五號將續付一百六十三萬金鎊克里斯浦君將受十五萬金鎊以償其取消合同之損失以上條件尚未接倫敦承認電文大約日内必可有電到京 
[倫敦電]  
　　路透電社得悉巴爾幹各邦代表初皆深信土耳其之眞誠自昨日（二十八號）會議後信念大减現覺土耳其實爲玩愒日月以求自利某某數邦之代表皆信列强今日大可出而正告以止土耳其之詭譎如土耳其執拗不肯讓步則各邦恐將同致愛的美敦書與土國云阿爾巴利亞各界均反對土國派親王管理阿爾巴利亞之議彼等願由歐員管理且願聘請歐洲顧問若干員云路　電社曾往謁見土耳其媾和代表據稱土國提出之要求實有逾望之處惟謂彼等一切皆依各邦代表所定之例云土耳其對於亞得里亞那堡問題現仍毫無移動謂今爲君士坦丁及歐洲土耳其之安寧計該地萬不可讓人惟土耳其外狀雖强大約明日將呈出修改之計畫兩方面或可開始談判云 
[倫敦電]  
　　各邦代表已將土耳其提出之駁議逐條討論均謂土國味於大局現狀對於馬其頓一州爲尤甚故請土國代表重行提出意見而於各邦之條件須加注意今日土耳其代表提出之駁議是否爲最後之條件該代表不肯切實聲明各邦代表均稱馬其頓改革問題不能在媾和會討論云 
[柏林電]  
　　巴黎時報接聖彼德堡消息俄國陸軍大臣將探詢德政府如俄國以强硬之態度以爲最後對付奥大利亞方法則德政府將守何種態度柏林對於此說殊懷疑慮按該大臣之至德並無外交性質德皇將於星期一日接見該大臣 
[柏林電]  
　　嗣後西比利亞火車旅客赴中日兩國道出俄境所携行李稅關不復檢查 
要聞一 
[中國財政之年關]  
（北京特約訪員一葉子） 
　　中國政府至今年年底各國賠欵及借款利息共計約四千五百萬兩大借欵迄今尚未定局一時欲出此鉅欵正是無可如何因向外交團要請謂本年内應交付之賠欵借欸及借欵之利息共計約有四千餘萬兩中國現在之財政唯有在此大借欵内挹注其外别無籌欸之法是蓋各國公使所深悉也今大借欸正在交涉之中不久卽能結約俟大借欵結約後各欵卽能交付可否將此項應付之賠欸借欵利息等延期深望承認云云 
北京之外交團接此要請後卽於二十三日公使團開會議以議對於此要請之可否此會議之情况謂中國現時之財政無論如何終無其他籌欵之方法勢必不能不承認者居其多數唯該項賠欵與借欵性質各有不同須再詳細調查因又於二十七日再開會議以便熟商始定延期之方法而行答覆云 
克利斯浦借欵條約上明年二月以前應當交付之二百萬鎊提前交付之交涉現已由克利斯浦資本團確實承認本月中得入財政部之手 
[中俄交涉濡滯之眞因]  
　　中俄交涉開議至今迄無結果兹聞陸總長與俄使談判數次在中國方面則以取消私約爲先决問題在俄國方面則以要求中國承認私約中所規定之副約爲先决問題雙方意見久不融洽更因俄國僅認中國爲蒙古上國并將向來對蒙宗主權已於無形之中喪失俄使又不認以前清之舊制爲成例是蒙古已非屬我之領土故我政府對於此兩事無論如何絶對不能承認至於俄使所提俄蒙所訂之副約更是無理之極不但於蒙古利權剥奪殆盡更進而侵及我之主權此項條約若公然承認中國不得成爲國家近日更因耶穌聖誕紀念各國照例停止辦事兩日陸總長因俄公使任意延宕亦未便過於催迫反露張皇態度以故此項交涉無論如何年前萬無解决之望且外交通例必以武力爲後援我國此次與俄國交涉俄國往往輕視中國無武力之可恃故遇事刁難任情要脅現在交涉之情况旣非决裂又無進步當前清之時代與各國交涉了結尚易蓋以一方面要求一方面退讓今民國政府凡事不敢太拂輿情故此次交涉俄使雖極力要求陸總長則不敢悉予承認是以談判雖不止一次而結果尚不可知聞政界人云此項交涉年前數日間不能見出眉目即臨時政府期内亦恐不能了結此椿公案倘臨時政府展期之議不能决定則臨時期問已爲日無幾此項交涉問題絶非旬日間所能悉行解决說者謂中俄交涉必俟正式政府成立後始能解决或非無因也 
[俄人眼光中之西藏問題]  
　　庫約發現中俄交涉日亟一時相乘而起者卽爲西藏問題英人對於西藏一切行動及川督籌邊情狀近日俄報頗多紀述大都謂政府及輿論對英多懷好意對俄則日肆攻撃　謂英藏與俄蒙可作一例觀其評論用意則已昭然若揭兹將俄哈爾濱報論英藏問題一則錄之以供研究蒙藏事務者之參考 
自中國由四川派員入藏後英倫泰晤士報遂大聲疾呼謂華兵攻撃西藏將不免於殘酷據該報之意以英政府不宜服從中國征討西藏之策失其保護西藏之獨立此實含有英政府表示之意思而其文適披露於駐京英使照會中國示其一千九百零六年中英恊約禁止中國派兵以復中國主權之後中國所答覆之照會其詳晰不可得而知惟據某黨機關報略載北京政府與英國照會内有云若中國在西藏主權英國仍按昔日承認則即與英國變更恊約而緩派兵人藏以便不破壞中英兩國之友睦云云 
又德國某報之言曰查中國所答覆之照會實中國外交家雙關語也雖是時唤起中國報纸不平之嗚而亦未嘗十分攻撃英國及今中國注意蒙古問題遂置西藏問題於不顧而事實上英在西藏之侵略與俄在蒙古之政策同乃中國報纸對於英國則好意討論不肆謾駡而對於俄國則大肆攻撃不遺餘力抑又何也 
三星期前有由加爾喀達通信報告中政府謂英人驅逐華兵出之於西藏不准中國赴拉薩專使與達賴喇嘛會晤是今西藏已爲英國所監督而達賴喇嘛立於英國勢力之下卽今英與北京政府會議亦不離於此旨聞所擬對於達賴喇嘛之條件如下（一）西藏每年付中國五百萬元然須在其獨 
 
 
 

Page 3

 
 
立財救充足之後（三）礦産爲西藏主權所有（三）中國不得在西藏設官行政（四）軍權握於藏番之手（五）中國駐藏防兵不得逾一千五百人（六）若中國欲變更　件則須通知逹賴喇嘛果爾中國在西藏已無細微之權力矣等量以觀英國今日之在西藏所得實權甚多不知彼中國人何厚於英而薄於俄耶 
[中英鴉片交涉之裏面談]  
　　駐京英使朱邇典君因東南各省都督嚴厲禁烟日前向中國政府交涉一係對於皖督燒燬英商洋藥要求賠欵二係頒示各都督解禁印藥進口今見總統訓令只令各都督周知禁烟辦法與此次英使交涉案件並無關係日來大不满意且因中政府延宕覆答卽將嚴行交涉以資解决查此事於今夏六月以前東南各都督實行禁止印烟進口在滬滯銷者約二萬九千餘箱價值一千萬餘鎊皆係土商在外購入洋藥附銀行滙兌解至上海仍儲各銀行棧房者邇來洋藥並無銷售被累者不但土商卽抵解貸欵之銀行（英美日德法白荷諸國之十一銀行）均於金融大受影響先由土商具情呈禀駐滬各國領事館照會各省都督照約辦理以蘇商困一面催開上海各國商務總會磋商對付之法且用各國商務總會名義呈請駐滬各國領事求照會都督駐滬各領照會後各都督置之不理益嚴其禁今無論外商土商一同厲禁而滬上各銀行又因一千萬鎊之鉅金消歸於無有金融窘迫被累異當再四要求各國領事從速解决於是遂由駐滬英國領事通照駐京英使轉咨中國政府開始交涉大有　爲國際交涉問題之勢說者謂英政府所執方針近只有二途一則向中國政府用强硬手叚開始交涉從速解决一則英政府默認中國政府之行爲依其寛容所生之損失由英政府賠還云 
[民國二年財政槪算大略（續）乙屬於收入者]  
　　（甲）尋常收入約共二萬五千五百七十三萬三千二百零八元（一）田賦約五千二百六十九萬九百八十八元查田賦一類照壬子預算數其劃歸國家者計七千九百三萬六千四百三十二元光復以後舊　變更明年雖極力恢復恐難盡符原額今擬沽減去三分之一定爲明年之収入（二）鹽課約四千九百九十五萬四千二百五十九元查財政部改良鹽法雖擬變更舊制仍力保全舊課期以遂漸施行然更張之始收入必絀今照壬子預算七千一百二十七萬二千二百八十元之數减去十分之三（三）關稅約五千三百六十九萬六千四百六十五元查壬子預算關稅一類計列六千七百十二萬五百八十二元現在商務退步稅欵必絀明年遂漸恢復庶可保舊額十分之八（四）釐金約一千八百二十九萬二千零二元杏釐金一項本係恶政光復以後雖各省有改辦統捐究尚未著功効今按照千子預算釐金之數三千六百五十八萬四千零五元减去一半（五）正雜各稅約三千二百六十三萬三千一百三十五元查正雜各稅照壬子預算計列此數光復以後雖有短收然逆計明年推行印花稅及契稅等以新收之額爲籌補之資當亦不甚相遠（六）正雜各捐約六百三十四萬六千四百十七元查正雜各捐壬子預算係一千五十七二七千三百六十三元惟民國成立捐輸停止現在禁煙綦嚴土膏一捐必驟形短絀故照舊制减去十分之四（七）官業收入約一千二百五十四萬九千六百二十七元查此項官業係各省官辦之局所今因經費支絀大半停止歸併約較壬子預算二千九十一萬六千四十六元减去十分之四（八）雜收入約萬千八百五十七萬四千五百十五元查雜收入一項壬予預算計列三千一百七十四萬九千四百六十一元内中如减平節扣報效等欵現在當然消滅自應較原額减少惟司法收入將來或有增加之望今姑照原額减去十分之一以上八項謂每年可以常得之收入也 
（乙）特别收入約共七千萬元查特别收入一項即指倫敦借欵本係一千萬磅約合一千萬元除元年已交三百萬磅外尚有七百萬磅明年九月底交清約合前列之元數以上一項謂收入只有一次而非繼續之性質也 
（丙）繼續收入約共四萬萬元（一）内國六厘公債約二萬萬元查此項公債雖經定爲總額二萬萬元而不必於一年以内盡行募集（二）大借欵約二萬萬元查大借欵初次提議時本係六千萬磅折合六萬萬元今先借用二千萬磅約合二萬萬元交欵之期恐亦不能於一年以内交足以上二項謂一年以内不能收齊分年分期而有收入者也 
　　統計前列甲乙丙三項收入共銀七萬萬二千五百七十三萬三千二百零八元 
　　按昨報載支出總數係九萬萬零三百萬元漏排一萬字附正於此 
[參議院討論公債案之結果]  
北京特約員　公（續） 
　　第十條原案五年以後四十五年以内用抽籤法償還原本其償還金額由部登公報公示席聘臣動議四十五年太長宜改爲三十年秦瑞玠李肇甫附議李主張改爲三十五年其理由略謂還期四十五年合之據置年限五年共須五十年且此四十五年以内並未言每年分還則直可逐年藉口推宕杳無還本之日如謂還期太短恐財政不及調度則未有二三十年之久財政尚不能整理者果爾亦幾不國矣曹玉德戰殿臣彭允彜王家襄均反對謂最簡明之理由公債止須有信用不在還期之長短此項公債旣有契稅印花稅擔保且可賣買抵押納稅及他種現欵信用自厚應募者自不急望還本且息率與還期有關係六厘之息旣輕則還期自可延長便於財政上之調度期短則無　應付公債所以養成人民信用國家之心期長斯能日久固結與尋常債務有異至此討論終局先以改爲三十年之說表决得六十八中三十二之多數可决第十一條以契稅印花稅爲担保秦瑞玠主張删去謂内國公債無指定特種收入爲擔保者以有國家全部爲最大之據保故也契稅向多隱匿短報印花稅現未實行何足以此欣動人應募卽使將來契稅整頓印花稅實行然國家財政入不敷出安　不已全數挪充行政費旣限定此兩補担保則於其他之收入即不能行使債權者之權利故有此條反足减損信用黃宏憲謂契稅印花稅在國家稅地方稅尚未劃分以前不能以之作爲國債之担保彭允彜謂契稅在以後二三十年當不能存在何以不改用登記稅登錄稅政府委員答言垷尚無登錄稅故止可用契稅俟後隨時照改可也迨也删去本條之說表决時無附議者遂取消　　第十二條債票及息票得自債本付息到期之日起用以完納租稅及代其他種種現欵之用彭允彜主張删去謂以公債混入租稅財政上易致紛淆收入之分債票不能撥作付欵王家襄辯明謂以應還之欵與應納之稅兩相抵此爲人民便利計秦瑞玠亦主删謂到期本息應照給現欵若准抵稅是無現欵發給而准其抵納且恐官吏拒絶及折扣又准代各種現欵之用是無異以債票視爲鈔票仍流行民間而不収回銷毁表决時主張删去者少數第十四條得爲銀行之保證準備金彭允彜質問保証準備惟用之於國民銀行制始可今旣未决定似不適用政府委員答言即中央銀行亦須保証準備金遂無異議以下第十五第十六兩條亦均照原案通過劉聲元請即日開三讀會衆贊成文字無甚修改全案通過劉聲元於此案始終催迫最急一若通過後卽可募集若干巨額之公債者然現時内國公債信用未昭且最關緊要之中國銀行尚無基礎本實先　謂能卽收内債募集之效實未敢信大致亦仍爲一種變名之洋債而已 
雜評一 
[一年内之經歷何如]  
　　民國成立已一年矣其間經歷之形形色色事事物物樂觀的悲觀的皆將因年關而爲之一擱大債小債之交涉至此而暫停中俄中英之談判至此而暫停國務員之文牘參議員之日舌至此而暫停各官廳各機關之行政至此而暫停各學校各團體之整理至此而暫停閱報諸君試回思今年一年内政務之進行如何社會之進化如何據今年之經過以測來年民國之氣象如何此則記者所急欲一詢者也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
限制現任官吏被選舉之研究北京特約員率公參議院因要案急須議决於昨二十三日議定本星期改爲逐日開會因是二十四日午後仍開大會直至二時十餘分鐘始足法定人數開議之先張華瀾動議變更議事日程將咨請更正參議院議員選舉法施行細則第十三條案提前議決大致謂衆議員選舉法第七條現任行政司法官停止選舉被選舉權參議員選舉法第三條亦一律適用蓋旣停止被選舉權是卽無被選舉之資格參衆兩議員選舉法同一限制乃見政府公報所載施行細則第十三條云有　法第三條之被選資格而當選時係現任官公吏如依本法第十一條答復願應選者須於未答復前呈請辭職是則明明認現任官吏有被選舉權矣以施行法而破壞本法應請更正云云蔣舉清另有一建議案内容亦與此相同請一併提前議决鄧鎔謂因各部槪算案急須議決故逐日開會應仍照議事日程開議無須變更張華瀾等反對謂此關選舉事更紧要且無甚討論應提前議决表决得多數遂提前開議張華瀾說明提議旨趣後楊策贊成謂行政立法不能相兼各國通例選舉法明定限制而施行細則暗中更改是以命令變更法律應咨請更正叚宇清反對謂議員之被選本無限制行政官之必要且參議員選舉法第三條但言有被選舉之資格而無停止之明文當然不能限制陳景南楊策均反對叚說大致謂行政與立法嚴立限制參議員選舉法已明定不能變更在榮　謂楊君所謂各國通例果何所根據請一一列舉證明楊不能答鄧鎔謂照文理之解釋該法第三條但云有衆議員被選舉之資格是不能謂現任官吏無被選舉之資格也旣無停止被選明文當然可照政府之解釋且不能被選與不能兼任逈異况中央學會注亦無現任官吏之限制設有由中央學會選出之參議員而爲現任官吏者又將如何解决曹玉德謂參衆兩議員選舉法同由本院訂定精神一貫且卽以鄧君到院時之資格証之自明如在辭官吏之職以前當選卽不能有効鄧鎔聲辯謂本員並非反對此案不過照文理之解釋政府亦自有據胡璧城謂中央學會法與此不同因中央學會會員本不限制官吏惟中央學會所選出之參議員於官吏應有限制而已表決時贊成限制咨請出正者多數遂照議事日程開議第一案中央學會法解釋之諮詢因第二　第一欵高等專門二年以上畢衆之資格依敎育部合學校系統解釋惟以高等師範及專門學校二種爲限而大學預科生如參議院議長吳景派等均致函反對故提出議詢以免口實政府委員未出席遂表决付法制審查又接議第二案鐵路總公司條例政府委員陳述理由畢其中含混紕繆之處甚多衆以節省時問不睱質問遂亦表決付法制審查時届三句鐘休息中止及再入議場因有二人假出宣告展延二次仍不足法定數遂散會 
[江蘇覆選舉展限]  
　　江　衆議院及省議會議　第一覆選區監督致各初選監督電云南京府句容溧水高淳江浦六合江都儀徵東台興化泰實應高郵等縣各初選監督鑒省會國會覆選舉日期前經遵照法令省會二年正月初六日舉行國會二年正月初十日舉行頒發通告在案現查各縣初選當選人名册未能一律遵照總監督蒸電於覆選期十日以前送到泰縣高郵各初選監督並先後電稱或因重選或因决選有碍造報懇請延期覆選衆必須各初選區一律完竣始能舉辦泰縣高郵旣因必要情形酌量延期覆選舉日期自須遵照大總統追加選舉日期通令一併酌量展限現已呈請總監督統籌全局酌定兩項覆選日期指令遵辦一俟奉令即行通電所有前發覆選舉通告關於覆選投票日期應先行取消合亟電達希轉知各初選當選人一體查照第一覆選區監督陸維李印豔 
[粤省定期禁絶鴉片條例]  
粤都督令警察廳云據呈及擬訂禁煙章程均尚妥恊應即照辦由廳宣布施行仍速分飭各縣令警察長遵依新章認眞稽查切實辦理毋任玩違此令附錄章程十八條 
第一章禁種第一條栽種鶯粟前經通行各屬稽查其執行不力者呈請都督分别撤换懲處第二條栽種鶯粟者按照暫行新刑律從重罰辦第三條限文到十日後栽種鶯粟之地槪行收没充公但業主確不知情者得查明寛免第四條租地栽種鶯粟准由業主隨時呈明各縣長收回其知情容隠者按律同坐第五條栽種鶯粟由各縣長或　察長立即督令拔除如有聚衆抵抗以匪勦辦第六條栽種鶯粟拔除之後仍敢復種者分别加等罰辦第二章禁吸第七條自民國二年一月一號起爲禁絶吸食鴉片煙之時期不再發給吸户牌照如有故犯吸食鴉片烟罪者均照暫行新刑律從重罰辦第入條白禁吸日起凡吸食鴉片烟器具卽行銷毁如再存留按照新刑律從重罰辦第九條凡犯鴉片烟罪至第二次者加一等重辦不准罰款抵罪 
第三章稽查第十條稽查之責廣州巿内由本廳担任外縣已設警察之區域田縣長責成區長担任其未設警察地方均由縣長派員帶同縣兵分赴各鄉嚴密稽查第十一條稽查人員領有查煙憑証得隨時帶回穿制服之警察入住屋或舖户稽查惟入屋不得過二人餘人均在門外駐守以杜騷擾此等憑証廣州巿由本廳發給外縣由縣長或區長發給第十二條凡膏店售烟與無牌購烟之人按照　行新刑律第二百六十六條從重罰辦第十三條凡烟土未經粘貼印花及私運熟膏者應由各縣及各關卡嚴密查拿按照暫行新刑律二百六十六條罰辦 
第四章賞罰第十四條凡職務人員自行查拿或帶同長警捕獲煙犯視獲案多寡情節重輕分别獎勵第十五條凡職務人員自行查拿烟犯者經訉明處罰後所繳罰款槪以五成獎賞若由人民告知始行拘獲者其賞金應由告發之人與獲案職務人員均分第十六條各屬拿獲烟犯照前通行表式按月塡報來廳以憑考核嗣後即以禁煙之得力與否爲各縣長及各警察長之考成分别功過以定賞罰 
第五章附則十七條本章程自民國二年一月一號宣佈施行其餘鴉片烟罪有爲本章未經規定者悉照暫行新刑律辦理第十八條本章程施行之後所有本廳曁前禁烟局所訂之禁烟章程禁烟　例查拿獎勵章程即行取銷 
[粤都督宣佈冒官棍騙之罪狀]  
　　粤都督佈告云本都督訪聞近有不法匪徒招摇撞騙自稱能爲人買差放缺以致外間紛傳謡言　起目無 
法紀膽大妄爲卽經密派委員吉維勳嚴密偵查去後旋據該委員恊同警察拿獲棍騙匪犯馮應　縉即仲温黃傑臣周子坤三名當卽飭發軍法局審辦兹據該局長督同法務委員搜查証據提犯隔别研審明確將案議擬呈核　來查核黃傑臣供詞據稱因周子坤說起有吉維勳欲謀縣長一事初問時當面推却後出城路遇周子坤何德生同到馮仲温即應縉家内坐初次未曾談及後由周子坤再到我家談及聞得馮仲温說有路我對周子坤說如係有路可以同何德生出城向馮仲温面講第一次同周子坤何德生吉維勳見馮仲温馮仲温言如有機會可以維持等語何德生云馮先生向來非容易同人辦事馮仲温答云何德生相好多年只管代爲盡力隨後何德生來言馮仲温要先有銀見面方可相信周子坤對吉維勳商允交銀三百元何德生帶周子坤吉維勳陳　波等民去見馮仲温說明隨卽同過河南興盛店交銀取回揭單仲温擔保我同周子坤在場簽名又向吉維勳取履歷交馮仲温後聞何德生述馮仲温之言該履歷已呈上頭上頭云資格甚合可以辦到又過數日周子坤來言吉維勳要見司長我向何德生一問據他說馮仲温云事有眉目自必傳見隨後我同何德生到馮仲温家由馮仲温手交單稿一纸我同周子坤相酌託言買士絲貨單此稿係照馮仲温來稿抄過加上士絲二字及寫吉維勳姓名立此單爲憑據此事大家有份據實供明質之周子坤供亦無異同稱願各蓋承認指模提訊馮仲温供多飾卸隨由典獄官截留馮仲温家信一件呈繳到局核其函語大率係屬倩人運動希圖狡脫其中並載但祖宗庇佑不致意外以及兄理由甚足惟聞人云雖足亦必拘留三數載各節尤足爲該犯自認有罪之據嗣提研鞠馮仲温初猶狡辯迨將黃傑臣等的筆親供當堂朗誦並檢出該犯原函交閱該犯馮仲温始俯首無詞祇格外矜憐等語此案馮應縉卽仲温等造作謡言僞稱可以代人買缺希圖撞騙獲利旣據偵探佯與周旋交付定銀並立單據從中誘出招摇實據實屬罪証確鑿查核案情馮　縉稱說有路又言如有機會可維持又親手交予單槁應以該犯爲首論當此民國成立認眞整飭吏治之際凡有貪墨靡不懲戒豈容此等棍徒肆無忌憚擾害社會若不從嚴究辦不足以伸法紀而儆效尤馮應縉卽仲温一犯卽按軍法予以鎗斃以照烱戒黃傑臣周子坤聽從串同詐騙各予監禁十五年除通緝在逃之何德生等務獲併究并勒令興　棧將過付定銀三百元如數繳還外合將馮應縉等罪狀宣布俾衆週知特此佈告 
[湘都督規定退伍期限]  
　　湘都督令云湘省辦理退伍已閲數月賴各將領任事實心不辭勞怨用　成續現一三五各師及十一十二兩旅砲馬兩團工輜兩營兵隊業已退盡第四師　省之兵早經出伍其出防西路寳慶者亦已分别去留改編成立第二師第四旅業經具報退竣所餘第三旅砲馬混成團由趙師長挑留防營編爲第二區守備隊餘均一律退伍刻經該師長督促進行不日即可蔵事似此程工迅速逈非始念所及所有退伍期限應即截至本年陽曆十二月底爲止以示限制而竟全功由各該長官督飭所部於限内將退休事宜赶速辦竣具報查核其目下尚未休職及有經手未完事件各員應俟休退完竣再由該管長官彙案造　叙明履歷呈請咨部核補　官惟補授中等以下各級軍官部限定於臨時政府期内停止爲時甚迫亦應備令照章迅辦其司令業已取銷者由軍事廳錄案登報佈告俾衆週知以免遲誤 
[日人僞造廣東纸幣]  
　　近有日人在日本僞造廣東纸幣以冀運粤行消詎初次製就卽有人密電都督截緝當派警察廳陳景華赴港辦理昨接陳由港來電謂本日獲日人九僞幣二十萬隨在東京酒店搜獲六箱　目未悉又電謂在日本梅谷映相館搜獲僞纸極多統計在百萬外云云聞此等僞幣係搭地洋丸運來數日前始抵香港今全數被獲日人作僞雖工而未行使一纸反耗去資本鉅萬亦可　而可恨也 
[豫人保存挑筋敎碑之卓見]  
　　豫人時經訓爲河南挑筋敎碑案敬告全省學界云世界文明發源地共有五處美索博達密亞墨西哥埃及印度四國邱墟其古物往往被西人掘去爲研究古代文明之資料然其國已亡主權不張古物不能自保徒唤奈何而已惟中國文明巋然獨存且爲完全自主國邇來學者漸知珍重古物敎育部今於文科大學加考古一門將來辦理圖書館博物館或研究史地人種地質社會等科無不藉資金石無如愚民無知輒貪圖微利爲虎作倀如去歲陜省土人私售景敎流行中國碑於荷人前學部電責陜撫與荷人開嚴重交涉畢竟珠還合浦照原碑仿鐫一通以給荷人我豫挑筋敎碑其貴與景敎碑埒爲外人豔羡久矣考挑筋之義謂食牛羊肉而挑其筋當係挑筋二字因後人不解敎旨誤傳之耳宋眞宗時猶太人循天山南路貢花紋布到汴京適當西洋羅馬帝國征服猶太其志士不甘隷他國政權之下四出運動以圖恢復今俄英德法美所稱之猶太籍人皆是時出奔到汴京者其一支耳其敎律遵摩西十誡爲耶敎之鼻祖西洋文明之源泉濬自敎今豫人所傳七姓八家金馬孫王艾趙高李等氏皆其苗裔也中國故無崇拜鬼神之宗敎佛景耶回袄皆來自西域回敎流傳中國當蒙古成吉思汗西征時景敎則爲耶穌敎之别派與波斯拜火敎融合而成者日人誤挑筋敎變爲回敎我儒誤挑敎爲景敎之别名皆未深悉諸宗敎之源流變遷者也敎經胡同前遺古碑一通叙述挑敎宗旨曁其盛衰甚晣凡東西洋學者遊歷中國靡不訪探此碑摩挲弗去搨本在西洋價值極昂蓋此碑與世界文化極有關係西人珍之亦猶埃及之金字塔也前日忽傳此碑鬻於南關敎堂英人某行將運出海外貯諸博物舘中亦必嗤華人無保存古物之思想能力學術亦難望進步儻與埃及印度古碑同列一室詎非民國之大汚點况鄙夷之心生與將來承認民國問題　大有阻碍耶已函請都飭巡道　府與敎士某交涉由敎育總會備欵贖回卽不能圓满如願當仿陜省景敎碑案令其仿製一具將原碑璧還前年敦煌石室中西夏所藏圖書發現法人購去經前學部數次交涉始允用阿羅版攝影數種此事尤與中國文化團權國體均有絶大關係諸君熱心公益均有維持之責任望極力設法贖回勿令全國詈豫人喪失古物爲文化程度低遜之國民幸甚幸甚 
[吉林禁烟因難之原因]  
　　吉林都督通令云民政司案呈民國元年十二月十五日准外交部咨開案准咨稱據民政司呈稱吉省禁煙查察難周日俄外運之途一日不絶即一日多一密賣之窟哈爾濱長春兩埠禁令格不能行而俄之雙城子日之大連租地種煙盈阡累陌旣有産地又有銷場屢禁不能絶法輕民　亦不能遽禁之原因請咨部與日俄確定禁煙之約等語通商以來洋烟肆毒已成積重之勢推厥原因　由格於交涉者半忽於私種者亦半長此因循將無禁絶之日據呈前情應請查照辦理見　等因查吉省經前外務部與英使妥商允認爲禁運洋藥之省凡業經禁絶之本土隣土自應廣續查禁方免藉口去年前外務部迭准東三省總督咨報雙城子三道河子等處烟苗遍地又金州貔子窩各租界均有種烟賣烟等事經向日俄兩使交涉尚未就緖惟禁烟雖藉外人恊助而在我儘可自行嚴禁若有私行種運賣吸各項一經查獲均從重懲辦並分飭並分沿邊各關卡注意巡緝未嘗不可遏絶來源事屬内政外人亦無從干預至租界車站等處本部已切商日俄兩使設法恊同禁止除俟得復再達外相應咨行貴都督查照飭屬認眞查禁可也等因准此除分行外合亟札飭札到即便遵照認眞查禁 
[甘肅烟禁談]  
　　甘肅都督趙維熙電川湘新陜四都督云長沙冬電成都虞電謹悉鴉片流毒病國弱種各省胥受其害而甘肅爲尤甚前清末造已嚴禁令惟熙守寧夏時遇偷種者地畝充公持械拒捕者明正典刑一經厲行毒苗即絶亦非甚難事也光復以來軍事方亟烟禁稍弛民間漸有偷種情形現已於省城組織禁烟總會各屬組織禁烟分會先從禁種嚴辦務使民間田畝不得再有一枝烟苗發生然後禁運禁吸方能確收實效惟是禁令不嚴則積疾之祛除尚多曕徇將譚都督冬電佈告全省外並望陜西新疆各省都督通力合作共策進行也趙惟熙元印 
 [L地方通信> 
[松江]  
　　歡迎孫文孫中山先生於本月廿六號到松清華女校即於二十七號懸燈結彩開會歡迎先期邀集各女界到會參觀是日由代表人夏昕渠沈思齊衞銳鋒願稼軒四君先時踵候譚管帶率同第二營軍士來校守衞孫先生於上午十時偕陳其美戴天仇諸人到校校中職員及招待幹事各員曁各學生均在兩廊鼓掌歡迎遂由代表人道引入憩息室攝影畢摇鈴開會孫中山先生入席職員學生及來賓起立行一鞠躬禮次由顧稼軒君報告開會宗旨略謂我清華之歡迎先生非政治上關係竊附於故舊之列計自丙午以前同人等留學東京忝列黨籍回國後組織斯校爲松部本黨之交通機關本先生之宗旨爲宗旨十年如一日（中略）今先生辱臨敝邑敬掬葵忱率全體學生開歡迎大會所望賜以敎言永留紀念則敝校與有榮焉云云次請中山先生登壇演說略謂民國未成立以前貴校於革命事業狠有關係松部藉貴校爲交通機關兄弟今天到此躬逢盛會狠喜歡貴校有功於民國此次革命男女均與有功現在破壞方終建設伊始諸同志旣推倒满清政府無論男女均應恊力以全副精神組成一偉大中華民國此革黨之初心亦貴校諸同志所同意也以世界大勢論地球上衹有五六强國試以人口比較我中華民國最佔多數且狠有知識所缺者敎育耳今在建設之初我輩又當犠牲於社會貴校旣於女界敎育有此基礎務望實力辦去從事推廣以成一松江極大極有名之女校並望將來成一中華民國之模範女校則兄弟有厚望焉說畢學生唱歡迎歌賓主盡歡而散 
　　驅逐丐前日松城忽來兩印度流丐衣服襤褸向各店舉手行禮乞錢觀者如堵縣知事恐滋事端派人代覔下榻處翌日代購車票衞送出境 
[安徽]  
　　綏催粮厘財政司長史推恩君擬仿照江西坐催丁　厘梲　 
辦法派員分駐各屬數縣酌設一員並將清理牙帖一差亦即責成此項分駐員辦理不給川資薪水以所辦之帖捐酌提一成以一半津貼商會一半作爲委員辦公經費呈請都督察核當由柏都督批示略謂清理牙帖一差業經政務會議决仰卽愼選諳練之員切實查驗辦公經費准提帖捐一成開支至坐催丁漕厘稅分駐一節應俟本都督詳加察核另行飭遵 
　　愼重纸幣實業銀行前經都督委任陳君超衡爲總理并由公家撥給基本金早經组織開辦現陳總理以振興實業必賴金融流通擬仿上海等處銀行辦法印造一元五元十元三種纸幣以爲補助之資呈請都督示遵亦由柏者督批以中央銀行章程尚未頌布各省能否自由印造纸幣發行不能遽予核准且發行纸幣須視預備金之多寡爲衡應俟該行股份招足基本充裕再行酌核辦理 
　　坐催善租育嬰堂内之附設蒙養院向無公欵全恃該堂歲入盈餘之欵以資挹注乃該堂自去歲光復時應收租課各佃户均未照章繳納雖該堂屢派司事坐催而各佃户均置若罔聞是以蒙養院經費亦隨之困難昨由該堂經理阮强趙繼椿等呈請都督派委鄒寛率同該堂司事前往各田莊坐催倘再抗不交納卽由懷寗縣提拿嚴辦業已奉柏都督照准矣 
　　冬防請欵合肥縣自軍興後遊兵土匪出没無常居民殊難安枕該縣團防局長袁先奎爰再添練團兵二百名惟因經費支绌電禀都督請在合肥李氏輸助公益捐内撥欵萬元藉資挹注頃柏都督以添練團兵係爲保衛鄉里起見自應照准現已令飭合肥縣知事考核一切并令咨明該縣議會通過酌核辦理 
　　培殖將材前充皖軍第三旅旅長劉褀畢業於河南武備學堂繼入日本振武學校去歲回國光復蕪湖由司令部長調充旅長嗣以告病退職現請柏都督咨送日本相當之學校肄業業蒙允准每月并撥給日金五十元藉怍資斧 
[湖北]  
　　反抗减薪黎副總統近以都督府參議月薪僅一百元八折實給八十元軍務司係下級機關其參議薪水自應較少乃反加優特飭該司長將該司參議月薪一百六十元（係二百元八折）一律減爲八十元以昭平等詎該參議等自以起義有功未可與都督府參議同例要求免減當經黎公諭以鄂省財政種種因難及理應减薪理由飭令體卹時艱勿徒以金錢爲念詎該參議等不體都督苦衷復以全體辭職爲要挾黎公勃然大怒特命令軍務司長謂該參議等如此行爲殊屬非是如果再肆要挾即將全體解散另行遴委以儆效尤 
河南 
　　知事傷元河南縣商水知事被戕一案經紀前報兹又續錄如下初五日晨刻商水知事曾繼煊君與該縣警務長某君親督護勇二十名巡警四十名直抵匪巢勦捕該匪竟悍然拒捕鳴槍抵敵約戰五六小時護勇等子彈漸罄被匪撃斃十三名警務長亦力竭遇害曾知事遂逃入高莊村黃泰清家土匪探知即聲言有執送曾知事者賞百金村民侯某涎其多金遂爲匪作鄉導至黃泰清家搜尋當是時曾知事向泰清百般哀求泰清竟聽黃昌之言將該知事推出門外被匪一砲立斃並將頭顱砍碎及上蔡縣陳知事督隊到時匪已聞風逃去而曾知事屍身亦查無蹤跡噫慘已 
 
 
 

Page 7

 
 
雜評二 
向所希望於民國者謂其足以矯專製之弊而庶政一新至於今日而忽忽一年内政之腐敗者自若也 
　　向所希望於民國者謂其足以振積弱之風而張我國勢至於今日而忽忽一年外交之不竸者亦自若也 
　　嗚呼内政外交立國大本臨時政府一年間之成績如是如是繼此以往其所號爲新民國之發展又將如何此則更不得不從今日而致望於來年者矣 
本埠新聞 
[土商無可藉口]  
　　上海縣知事奉江蘇省民政長通令云案准國務院虞電開轉奉大總統令據蘇州洋藥總董郭進鏞等電稱蘇州洋藥土膏各店前經限令本年十二月土膏禁絶之期刻因檢察廳通告逾期未絶發覺後應援律定罪現據土膏各商店面呈積貨尚多且與洋商預定之土届其歇業勢必交涉等情查前清宣統三年與英使訂定禁烟條件第三條載無論何省土藥已經絶種他省土藥已禁運入顯有確據則印藥亦即不准進入該省等語蘇省洋藥土膏本年十二月底一律限令禁絶旣經頒布在前該商等即應豫爲籌畫依限歇業何得藉詞違抗如該省土膏確已絶種他省土藥確已禁運印藥亦可不准進入該省該商店何得預定希圖復行運入至謂積貨尚多豫定之土届期恐成交涉按照禁烟條件第三條言明廣州上海二口應爲最後結束該商店等可設法在上海銷售又何至釀成交涉望即按照以上各項確實查明分别辦理並傳諭各該商店遵照等因奉准此合亟訓令遵照轉飭各土商恪遵限期一律閉歇 
[煙膏業勿再妄想]  
　　上海縣知事吳君批煙膏業萬順祥等禀云據禀已悉查十二月三十一日爲實行吊照之期前已明白諭知照已吊銷豈復有繼續挑膏之餘地前據該業商公禀准許收賬至舊曆除夕止乃俯照商業習慣格外體恤之意現已有多家提前繳照未聞稍有異辭該商等豈能獨異總之收賬與營業純爲兩事毋得誤會妄生希冀如至二年一月一日仍有挑膏情事定當按律懲辦勿謂言之不預也凛之切切 
　　吳知事又出條諭云仰各該膏店知悉自民國二年一月一號起著停止營業只准收賬至舊曆除夕止如違干咎 
[查報吸烟人數]  
　　上海禁煙局長嚴濬宣君分派調查員清查吸烟人數分别勸戒已誌前報兹由各調查員查得城内五區曁城外東南西三區及高昌廟等處吸食鴉片者共有男人二千一百八十名婦女二百三十五人每日男女吸煙共需烟膏二百三十九兩二錢八分而浦東四鄉及閔行閘北等處尚不在内現已由嚴局長分别造册呈報都督與省民政長及上海縣吳知事等查核矣 
[禁煙局搜刮煙具]  
　　上海禁烟局長昨出通告云案查上海境内禁吸一項業經本局長派員逐户調查及食鴉片人數並令各吸户來局領取購藥執照如限務各一律遵戒在案惟是私藏煙具並干刑律收賣販運吸烟器具罪名尤重爲此通告商民人等一體知悉凡因吸食鴉片而家藏烟具者或販運售賣吸食煙具者或開設膏店而存有製造煙膏特别器具者限於民國二年正月十號以前一律繳局焚燬倘有不遵勸告藏匿煙具或收賣煙槍劈取老膏牟利者一經本局查出定即拿解各檢察廳按律懲辦其各凛遵 
[禁煙研究會紀事]  
　　民生國計會於前日下午二時特開禁煙研究會先由陸近朱君報告開會宗旨繼由諸宛明君演說大旨謂禁煙政策須從調查入手所以嚴局長業已招考調查員以爲進行之手續然非妥定章程從嚴取締將來百弊叢生恐無底止此次鄙人有事回紹親見吾紹各鄉鎭因禁烟問題騷擾不堪實堪痛恨且有人冒充調查員挾嫌敲詐以致民間皆歸咎於禁煙局勢將暴動今敢不避嫌怨略陳意見尚祈諸君公同討論呈繳禁煙局長採擇施行云云演說畢諸君卽將意見書逐條宣佈衆皆鼓掌贊成意見書附錄於後 
　　一考定之調查　如至居家舖户調查時須懸掛編號佩章或憑證方可入内搜查以防冒充而免紛擾 
　　二凡有冒充禁烟局調查員向店舖店户藉端滋擾者應定以相當之罪以保治安 
　　三調查員照日本法則應分男女兩班男調查員調查男賓所到之地女調查員得向女室秘密處調查 
　　四凡應派女調查員須請本地民政長咨照高等女學敎員選其校内學生品行端方性情温厚者爲合格一律给以佩章憑證薪水與男調查員同 
　　五凡調查員如有嚇詐通索分錢等事得事主報告確有證據可憑者罪與吸烟人同科惟有挾嫌誣控罪當反坐 
　　六夜間須加暗探員隨地調查如聞有燒烟或吸烟氣味得邀同就地巡士帮同搜查 
　　七凡查出吸户售户之烟十除將該户照章罰辦外應將烟土當衆焚燒以絶根株若以充公爲名勢必傳播他人又復遺 
害煙禁 
　　八凡禁烟調查員除已由禁烟局派充外再咨公益團體各舉二人爲義務調查員恊贊進行惟仍歸禁烟局委任錄用指 
示機宜 
　　九凡烟禁期限旣至如有豪富官紳公門人員仍行吸食如故者首先按律治罪以爲表率切勿徇情佯爲不知使平民有 
所藉口而破禁律 
　　十煙禁章程頒布後當即轉咨駐滬　商交涉使照會租界各領事宣布内地實行禁絶之期務請北巿租界一律實行否 
則内地烟民紛紛遷居租界與禁烟之期限恐難有效 
[元日舉行祝典]  
　　明日爲民國二年元旦滬上商學各界均休息一天南巿巿政廳總董昨亦議定各科辦事人員均停辦公事一日元旦下午卽在内廳設筵歡叙以爲南京政府成立之紀念並在門前高搭彩牌樓一座編綴松柏及五色電燈滬上各團體並由上海縣吳知事備函知照於元日日同至邑廟萃秀堂舉行祝賀禮式想届時必有一番熱閙也 
[縣署休假三天]  
　　上海縣知事吳君昨出牌示云案奉國務院令時值歲首各官署人員均應酌給年假除緊要事件仍照常辦理外其餘尋常事件應自二年一月一日起至三日止停辦三日等因本署遵照部令自二年一月一日起三日止全署員役給假停止辦公三日合行牌示仰各遵照特示 
[再誌雪中起火之慘狀]  
　　公共租界三馬路醉美齋大津鍋貼店保險起火殃及四鄰並焚斃六命詳情已誌昨報兹於昨晨由公共公廨關讞員會同英領康君乘坐馬車至虹口斐倫路騐屍所先將跌斃之姚施氏湯金章相騐旋騐焚斃之趙德順趙福生兄弟並戴胡氏載和尚母子四尸均已焦頭爛額尸體零落慘不忍覩騐畢傳諭各該家屬分别棺殮旋據捕房禀稱查得起火之醉美齋王趙友秀（卽趙友鍚）於十月十八日向順利洋行保有火險銀五百兩情屬可疑是以將趙拘押今日又將賬房王郁文學徒嚴明德店夥龔春林陳福泉　三等一併拘案請究訊據龔等供稱實因煤爐晝夜不息以致肇禍乞宥關讞員諭謂趙等曰爾等於起火後僅顧自已性命紛紛逃走竟不喊告衆鄰致傷多命實屬全無心肝可惡之至諭畢卽商之康君着將趙等帶回捕房侯再訊究 
[改訂巡警區域]  
　　上海商埠巡警局長穆君現將城内外及浦東等處巡警區域重行劃分業已規定如下城外東區改爲第一區南區改爲二區西區改爲三區城内二區改爲四區五區仍爲五區三區改爲六區四區改爲七區高昌廟分防所改爲八區浦東一區改爲九區二區改爲十區三區改爲十一區四區改爲十二區五區改爲十三區東溝巡警局改爲十四區徐家匯分防所改爲十五區浦東三林塘分防所改爲十六區閔行區改爲十七區北橋分局改爲十八區浦東水巡隊改爲浦江水巡區浦東騎巡隊改爲上海商埠巡警騎巡隊警備隊改爲上海商埠巡警警備隊縣署分防所改爲上海商埠巡警公署守衞隊各區區員改爲一等區長巡員改爲一二等區員書記改爲巡記 
[查究匿名傳單]  
　　本埠水木工匠前因集衆罷工要求加增工資經各工頭先後起訴地方審檢兩廳咨請商埠巡警局派警勸導解散在案詎近日復有人在外分發匿名傳單聳動罷工當爲該業董事顧家曾江裕生趙魁等查悉立即具禀連同傳單呈報上海縣知事請爲查究吳知事閱禀後以匿名揭帖有干例禁遂函請商埠巡警局嚴查爲首之人以憑究辦所有該工匠等工資究有若干應否加增卽著該董事酌量妥議務使雙方受益以絶後患昨已批飭該董事等一體遵辦矣 
[公廨年假改期]  
　　公共公廨本定於陽曆十二月三十一號與二年正月一號二號三天停理讞政兹已改期昨由檢察處發出條告云陽曆元月一二三日爲年假之期本廨各公務處循例停止辦公早堂刑事案則停訊一天恐未週知特此預告 
[覆訊印度捕頭被害案]  
　　新閘捕房印捕副頭目台物生橫遭暗殺詳情已屢紀前報兹悉昨日復由英臬司署檢察官司的克奈姆君於上午下午開庭接續研訊先由捕房代表侃克律師向二百三十一號印捕詰問當日情形畢即據見證一百七十六號印捕供稱是日因病在住宿舍内約六時許死者出外約遲二十分鐘七十號印捕稱往外飲水亦去至七十號印捕回來時刻不能記憶並據七十七號印捕投稱是日中包探來稱印捕頭目台物生在派克路被人謀斃惟是日曾見死者先與七十號印捕及大司務等賭博旋見死者出外後未幾七十號印捕亦出外惟其回來有無繞頭布並不留意惟見其用絨毯蒙首而臥後由捕頭囑令唤醒並傳諭不得離開　語即由被告代表德雷司律師詰問當時捕頭傳諭後大衆驚恐否答稱並不驚恐復由一百零一號印捕禀稱是日六時落差回　捕房見七十號印捕穿着黃色衣服且其所用之洋傘尚能辯認侃律師卽將斷柄洋傘與認據稱七十號印捕之洋傘其色其黑且甚新並非此傘又稱出事後捕頭命令不得出外我亦在捕房四天並據非司戤潑與搿林索爾等三西探禀稱是日死者與一百五十二號印捕出外並未禀明迨出事後囑令一百八十五號印捕前往看守尸身竟不願意並在死者身畔抄獲馬克一個旋與印捕正巡裴立脫至肇事處調查迨至十五號復與二百三十一號印捕等至七十號印捕床上查見灰色舊大衣一襲泥跡尚在向之詰問據稱衣止之泥因跌於地上所染尚有洋傘等物不認已物情屬可疑且斷柄洋傘前堂曾經大餐司供明係七十號印捕所有請爲訉究復由原被律師向各見証逐一盤詰至此問官以爲時已晚且案情已經各見証詳細述明遂宣諭退堂七十號與一百八十五號兩印捕仍着帶回捕房定期禮拜四宣佈堂諭 
[省立第一師範學校招生]  
　　上海縣知事吳君出示云准江蘇省立第一師範學校長楊移開敝校簡易科定民國二年正月廿八日招考新生照章由本省各縣知事保送考試爲特將敝校簡章備文移送請煩查照公布至爲公便等因並送招考簡章到署准此合抄簡章出示曉諭爲此示仰高等小學畢業及與有同等學力之各學生一體知悉如有志願入第一師範學校簡易科肄業者請由母校校長於民國二年正月廿五日以前正式報告本署以憑保送愼勿愆期自誤切切特示計抄招考簡章本校爲應各地方初等小學校敎員之急需招收簡易科生（一）學级定額五十人修業年限一年有半自民國二年二月起至三年暑假畢業（二）入學資格須身體健全品行端正年在十八歲以上廿五歲以下曾在高等小學校畢業或與有同等之學力者（三）有志入學者須由本縣知事備文保送（四）陽曆正月廿八日爲試騐期卽陰曆十二月廿二日試期前一日須親至本校呈驗照片文憑塡寫履曆（五）錄取後入學各繳保証金四元畢業時發還制服費銀十元課業用品費銀四元學費繕宿槪由省敎育費支給（六）本校地址在蘇州胥門内三元坊 
[貧民學校第二届畢業式]  
　　大南門外中道橋南貧民初等小學校由穆君杼齋莫君子經顧君翕周等分共組織以來已届四載學生共一百五十人本月二十九日上午十時爲該校舉行第二届畢業之期先由主任敎員袁頌豐君給發証書有縣巿學務長蒞堂監給繼由巿學長丁賡堯君訓詞略謂今日諸生畢業後須謀相當之營業爲立身之根本次由縣學長李頌唐君訓詞略謂初等畢業生卽爲共和國民之基礎爲國民者須守國家之法律謀國勢之鞏固又由主任敎員袁君訓詞略謂諸生畢業後應守之宗旨有三（一）學問無窮諸生勿以初等畢業而自驕（二）勿負創辦人之苦心（三）謀正當職業求自强根本爲學校家庭增光遂行答謝禮散會兹將畢業生姓氏列左最優等二名譚文芳吳壽生優等四名王樹福 
張玉麒黃長發魏經奎中等六名朱宗餘許承本張 
曉嚴唐松齡王星法吳廣承及格一名吳慶榮 
[專門學校招考新生]  
　　北京法政醫學兩專門學校現須招考法律預科及醫學生一班以中學畢業及有中學同等資格者爲合格分南北兩場考試以上海河南路中華書局爲報名投考之所業經江蘇民政府敎育司移文上海縣吳知事於昨日出示曉諭如有志願往考者須於二年正月五日以前前往報名正月七八日考試十三日復試幸勿觀望自誤云 
[浦東擴張道路]  
　　浦東陸家渡至洋涇鎭向有石路一條惟路身狹窄車輛往來尚嫌不便今秋由議事會議决修闊辦法移交董事會當經劉潘二董委派楊子廉爲監工將兩旁泥路各加闊二尺間有關礙路綫之枝楊籬笆等物已由該監工勸令拆讓以歸一律現已工竣由潘董親往驗収矣 
[黃漢興憤懣投江]  
　　回敎黃漢興君四川夔州人年二十一歲在上海經武公司充理帳員忽於陰曆十一月初二日上午九時外出由郵局致親筆信與公司同事内有國事艱難憤不欲生之言並囑將月薪寄川餘資爲閲報之費所借友人尹瑞卿書籍諄託同事檢還同事等知其必萌短見遍爲尋訪嗣於陰曆十六日知由救生局在浦江撈獲尸身已由清眞寺許掌敎按敎禮葬於日暉港回敎公塋亦云慘矣現聞清眞寺同人擬擇日開會追悼云 
[謝贈]  
　　昨承英國彩彰染坊公司上海經理處惠贈月份牌一幀彩色鮮明頗堪悅目書此誌謝 
聖西門半夜學堂定於陽曆正月一號假座張園安塏第邀請新劇家會串戲劇並演各種奇術所得劵資悉充該校開辦經費昨承贈劵兩紙合併聲謝 
[城内]  
　　補傳要証○婦人楊周氏控族姪楊金生行兇傷害等情已由地方檢察廳起訴審判廳審訊明確判將楊金生監禁二年嗣因金生不服延請律師赴蘇州高等廳上訴令飭地方廳將一干人證解省復訊在案兹復令地方廳補傳要証楊庚生楊阿全等於昨日到案定於今日派梅巡官等押解赴蘇 
　　私開煙館○蕩婦金周氏（綽號雙胞胎）雇用蔣銀松爲夥在本邑西南鄉閔行鎭私開烟館爲第五初級檢察廳訪悉拘獲訉明判决金周氏罰洋三十元監禁十個月蔣銀松罰洋十五元監禁六個月均於昨日解送地方檢察廳執行陳廳長諭即一併發往模範監獄收禁 
[南巿]  
第二初級審判廳牌示○奉上海地方審判廳函開陽曆獻歲在即本廳按照國務院令自陽曆元月一號起至三號止所有尋常公事停辦三日以誌慶賀爲特函佈望卽查照一體辦理可也等因到廳除遵辦外合行牌示 
舊病猝發○前日傍晚有松江婦人年已六十餘歲携一竹筐内儲瓶罐四件雇車至南巿購物不料車至南倉街張家弄口該婦忽然暈去不省人事人力車夫見勢不佳立即棄置道旁逸去後由五百五十四號巡士舁至南區飭送上海醫院求治旋即斃命嗣　住居城内太卿坊之李祥生遣人投區報告稱是傭婦素有痰疾等語現已由屬人到場收殮矣 
[閘北]  
第三初級審判廳批○徐冠常呈訴吳延川圖賴欠欵批）仰候傳案訉判可也（陶子敢聲明抗告批）所請給與相當期間一月俾便清算自可照准惟關於更正原判應照原訴訟價額赴地方審判廳呈訴方符執行章程第六條之規定仰即遵照（曹勝泉辯訴南門洋行呈訴騙錢案批）此案早經飭傳爾兩次臨期不到據訴前清候再定期集訊可也 
第三初級檢察廳牌示（）案據張得標等爲陳益三辯訴誘姦張九福胞妹一案呈遞訴狀前來查該案業經呈送地方檢察廳核辦本廳未便受理除將該訴狀呈送外仰該民等逕赴地方 
候批 
請緝贓賊○住居共和路恊興胡同之黃有年昨報一區云前晚被竊賊由後門進内竊去衣服器物約值洋三十餘元張區長諭令退去聽候勘緝 
車夫違章○東洋車夫朱學詩將車停放大統路口違犯警章由一區崗巡拘拿張區長從寛斥釋 
[公共租界]  
串拐婢女○金陵南門外大和殿附近雷金生家十八歲婢女四川人王碧桃近被湯榮壽陳阿華串拐來滬匿居虹口前日湯陳挈女在百老匯路同行由捕查見以其形跡可疑盤詰支吾一併帶入捕房分别拘留昨解公堂經王襄讞會同英領翰君訉悉前情判仍分别押候函請南京檢察廳派警來廳提回訉辦 
將錯就錯○四馬路石路口老級升客棧主張姓之十七歲女兒林弟近與茶房岳文德有染業已有孕前日經女母張戴氏察悉遂將男女扭控捕房分别拘留昨解公堂經中西官訉明以該女尚未許人岳亦未娶今旣懷孕三月應予成全判原被一併交保女暫交其母領回限岳於兩禮拜内趕邀媒妁前往聘娶 
印人索債○印度人亞格生控一百九十九號華捕劉金標借洋五十元不還昨經公堂傳訊劉供此欵係爲李裕山代借判劉交保限至陰曆十二月二十六日還清 
被告待訉○木作頭王永鈞控沈硯傳不付造價銀二千四百七十八兩又怡順號控姚蟾伯姚仲泉不付資本銀二千兩又李欽揚控王鴻卿又李仲卿控沈瑞山均不理借欵等案昨由捕房將被告各人併傳到廨分别交保過堂候訉 
强搶金環○劣孩王林大前日與匪人謝阿新在新閘梅白克路攫取小孩倪金福金環當被包探馬阿美拘獲昨將二人拘解公堂訉供不諱判王孩發押改良所習藝一年謝押西牢三月抄獲之贓洋七元五角除賠給原告洋四元外餘均充公 
無可諉卸○英商信記洋行控仁和號股東兼經理陳青蓮定貨虧銀等情陳因另案在押昨由捕房將陳解廨請追據陳供信記定貨係由號主陳佐堂接洽我非股東關讞員商之英領康君以陳前有美商公利等控案亦曾指爲股東陳未切實聲明此案亦未便飾卸判仍還押候訂期訊理 
不認拐孩○楊桂生控楊錦喜在懷遠縣境拐賣七歲甥男小辫子逃匿滬上昨由捕房將被告拘解公堂訊供不認並稱近由鎭江來滬欲至崇明砲船營長成孫亭處找尋姑夫成錦章托其謀事先曾函達等語中西官會商之下判楊錦喜交保候電詢成營長查明有無成錦章其人並有無致函謀事情事復到再核 
乘機攫物○匪徒陳阿毛前晚在满庭坊乘火攫取金台六野旅館内庽客楊紹宗之皮箱等物當被包探葛袓元拘獲人贓昨解公堂訉實判陳押一月贓交原主領回 
[法租界]  
更换新衣○捕房麥總巡近以天氣嚴寒夜差各捕所穿衣袴俱已破舊故特新製嗶嘰呢衣裤二百餘套給發各捕以資禦寒攝影紀念○法捕房西探目石維也上春請假回國省親一切公務由副探目脫雷沙克代辦現石君已假满回申就職脫君以代理時與各華探和衷共濟迭破要案故於前日與各華探合攝一影以誌紀念 
妓女擇配○有混名王二姐者不領工部局執照私開雉妓院後因迫令有病夥妓王桂寳接客不從竟肆凌虐以致案發由公堂提案科罰並將王妓送往醫院治傷俟醫痊再行送堂擇配現已醫愈送回捕房即飭照斷辦理 
船户猝斃（）某號華捕前日巡至黃浦灘見有某甲倒臥地上僅存一息立即車送捕房轉送醫院在途斃命後有張某至捕房聲稱死者係伊之胞兄向以撑船爲生今用急病身死求將屍身給領自行棺殮捕頭准之 
雜評三 
[運動與黨略上之關係]  
　　年關百事皆停頓而獨此省會國會選舉之運動則進行不少息大有一刻千金之槪何 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[滑稽游記文字海全篇嵌自由談投稿人名（五續）] [  瘦蝶]  
園丁（芝卿）（梅卿）導余等次第遊覧畢復至園後見（龍田）中（濳龍）（蟄虹）爲（龍門居士）所制均蜷伏泥塗母敢稍動（龍田）西半里許爲虎窟（頑虎）（秋虎）（虎痴）皆在焉（一鳴）驚人毛髮（丁悚）余等三人登（鶴岩）眺遠細視（雯石）（師石）與岩（石相）間斑駁成紋飛（瀑石）乳一望無際（野鶴）（病鶴）或飲或啄至絶頂讀（病俠）（阮狂）之题句相與歎賞拾級而下由西南行至（李玉川）迷途不能出幸遇（漁隐）（馬君子）（諤）指示乃繞道（涵公）閣（在宥）山房循（珂）溪至（白圭）簃過（震青）霞軒仍回（煦堂）楊君正與（悟盈生）（拙人）（天南逸民）（谷夫）等討論（相家）所决（越民）（鐵公）之事余等三人上前告别楊君堅留再四并贈（鈍根）雲珠）一顆係海中（鮫生）之奇寳乂贈（蝶仙）古（鏡）一方贈余（玉球）一件以爲漫游紀念送出（亨倫）島覓得原舟挂上（捷旗）時暮色昏黃（緱山樵子）已負柴而歸碧雲如羅（蟾園）如（鏡深）印波心臨流自鑑頓成（二我）風（掃紅）葉驚散（閒鷗）一掉中流悠然而逝忽聞輕（雷）隐隐黑霧漫漫（蝶仙）（鈍根）俱失驚曰（阿易）不好要（天哭）了方欲傍岸僕人（小杜）（亞元）已預備扁舟伺候（鈍根）遂與（蝶仙）同舟遄返珍重而别迨余抵家（澍子）歡迎入室旣闔户（沛霖）打窗狂颷揭瓦（阿儂）亦興味蕭然不暇作（慶霖）之詩姑爲（愼餘居士）一枕黑甜不復曉曉（多嘴）然回首舊遊（常覺）（百恨）每翛然神往云（二） 
[票商團開會始末記] [  了青]  
　　本月某日初選當選票商團假　秘密運動社開聯合大會討論售票方法到者五千餘人首由發起人錢如命君報告閒會宗旨次由臨時主席　得利君演說云本會諸君熱心私益不惜犧牲名譽爭回票權宗旨所在原欲將本求利否則何苦爲人作嫁博　三十日之頭銜故以鄙人目光窺之其營業之結果必校湖北　損票江蘇義賑票更形發達惟舟車跋涉酒食徵逐等費存本甚鉅現值覆選伊邇設因至親好友情而難却任意通融必致舍已芸人大受折耗是以鄙人之意總以疎義仗財四字爲唯一不二之目的（說至此衆鼓掌）卽有金照心君起立言曰本員意見宜將此項票子定一價值廣發傳單凡購至十張以上者九折二十張以上者八折藉示優異而廣招徠諸君以爲然否旋有包愛才君起而辨駁曰金君之說本員絶對反對蓋此種票子本含有專利性質斷不必慮他省票商從而爭竸且購票之客每人所需總在十張以外少固無用多亦無須若許以折扣勢必致票票不能足價况人心叵測難保無待欵孔殷之輩私違定倒賤價出售不但有碍票權亦且破壞團體（衆復鼓掌）討論多時復有周全孔君起立曰請諸君注意本員之見須分票價爲兩等（頭等國會票）（二等省會票）此兩等中又分兩法出售八甲）投標法（乙）竸　法兩法旣定先由到會諸君各人認定一法分道實行庶得價可豐而銷路必速（場中掌聲如雷）主席乃付表决全體贊成當即推定符點墨君爲起草員擬成廣告稿如下 
投標廣告本行現有國會選舉票省會選舉票各千餘張限本日起至覆選舉期前五日止招人投標躉發零售均無不可以出價最多者爲合格隨標付保証金五十元不合者恕不奉繳再國會票價須較省會票最高之標加倍計算特此聲明竸賣廣告今有國會省會覆選舉票各千餘張定於本星期四五六三日内在本行門首不限價拍賣隔日可看拍定隨卽付欵票子出門槪不退换倘因一時不便先付定金過期不取即行充公如有外省票商托本行代拍者佣金格外從廉捷足者多望勿自誤大得利票行謹啓 
衆人認定一法陸續簽字畢已鐘鳴七下黑暗不見人面矣即揺鈴散曾（三） 
[總長被捕記] [  率]  
　　京師爲國都之所在工商政學諸家　集蟻附蠅營狗苟無非役役於名利之兩途其工奔竸而善　謀者拍馬而來吹牛而去靡不達其目的卽稍不得志於當道亦復借香國爲運動所贿賂公行間接輸入而委任之狀任命之令立即聯翩以至此八大胡同之所以車馬盈門笙歌達旦於　紅十丈中特開方便之門而營業之發逹乃至日新月異也清季士大夫本不知人間有羞恥事朝參郎署暮宿娼寮自命風流人號幹練至於洊涉卿贰官躋極品則屬吏皆得耳而目之一舉一動咸資表率尚不敢公然冶游以喪失其名譽故粉白黛綠小星不妨羅列歌豎狡僮逢場不妨作戲而貴人聲價恒超儕輩女閭二百究難邀其眷顧也民國成立偉大人物亦卽應運而生行大事者不拘小節日以破除階級爲口頭襌新内閣艷傳外好大都督倡議平妻悉他日新紀元史中大好資料固猶未足以爲異也所可異者則爲民國元年十二月五日某總長以狎妓被捕拘押警廳罰辦事夫狎妓非總長之職務警聽非總長之官署拘押罰辦更非警官對於總長執行之條件而孰知事竟不然内椿樹頭條胡同素爲冷静之區不知此中有香巢也艶幟高張賣淫秘密實於六國飯店而外特關一頭等官寮俱樂部得入門而問津者非國務院之重要人物即參議院之佻㒓下流吸鴉片烟打麻雀牌喝雉呼盧儇紅倚翠是中佳趣不足　外人道也某某總長垂涎已久履任之始即倩人紹介而往洞房曲户燕語鶯聲咸爲此生所未覩窮措大處兹已不禁目迷心醉兼之米湯　灌如飲瓊漿此身　飄然若墮雲霧叢中且深　其藏嬌之密可以避外人之視聽也枇杷門巷常繋游　公署退食之餘無日不有某總長之足跡在某總長方以爲行蹤詭秘必非局外所知温柔　　竊顧終老是鄉而不知日暮漢宫一鞭殘照西河沿時有轎車一輛輪蹄得得疾馳而過者都人士皆能指而數之曰此某部某總長之車也此某部某總長之車也艶事流傳醋風頓起雖異竹槓之橫敲却屬花叢之孽債時則有與某總長有嫌隙之某於心本有所不慊思爲報復之謀也久矣諗知某總長花魁獨占長夜交欸不獲　鼎一臠餘甘分潤積忿成妬因羞變怒遂出其凶狠之手叚爲最後對付之策乘某總長於洒闌燈施送客留髠之際密遣　吏數十人戎服嚴裝荷戈入直無論貴官賤娼狎客龜奴一一就縛於斯時也某總長雖有雙翅亦難飛去倉卒之間又不克避入床下不得已紆尊降貴匍伏而前磕頭如摀蒜　觫之狀謟諛之態羞憤之情種種怪現象畢呈於一刹那間惜無攝影機不能繪其眞相陳之博物院中爲特别之紀念夫亦可憐甚矣然某總長始猶哀告繼復長號終且願以貪囊若干爲乃公壽請毋聲張以顧顏面而保祿位孰意　心腸鐵石竟不之許皇皇總長乃爲十數小吏呼之叱之　縳於警署之看守所噫嘻金章燦爛出盡風頭鐵索瑯璫徒供月旦是可爲喜狹邪者下一當頭棒矣洎乎審訉則總長一階下囚也拘押聽之罰辦聽之不啻下等盜賊蓋司法者對於犯罪者之行爲固應若是幸而以總長之情面以總長之金錢廣施請托遂邀開脫及明日而總長且依然總長也所損失者惟名譽耳笑罵由他笑罵好官我自爲之總長面厚耳聾向所不計可無庸爲總長慮也雖然凡事爲天下所不經見者往往有足以供人研究之價值如斯等事奇聞也亦創舉也是不可以不爲之記（三） 
海外奇談 
[貓得遺産] [  頒斌譯]  
巴黎保斯登路二百十二號門牌有一老婦大商家愛克琴之妻也生有奇廦鍾愛一猫珍惜過於其子今年十一月十九號老婦以病死臨終授貓遺産每年二百五十元爲其貓診病之獸醫每年給以五十元此奇特之遺囑發現後各新聞纸皆登戴之以爲取笑之資其子見之頗不安乃訴於法庭法官亦以貓不能享民法上之權利特判將二百五十元仍歸其子獸醫則每年仍可得五十元云 
[蠟人院之近觀]  
　　巴黎蠟人院新製蠟人數百尊盡相窮形惟妙惟肖有高大與眞人相等者有較眞人尤高大者機器一開口眼俱動手足運轉如生腹怦怦若呼吸驟視之竟與眞人毫無區别而諸蠟人之面相皆摹肖古之聖君賢相烈士美人與夫興大業之英豪製名物之巧匠所以資觀感也 
劇談 
[紀廿九夜大舞舞臺之二本目蓮救母] [  玄郎]  
　　頭本爲老旦戲二本乃青衫戲唱做並重佈景甚多觀者尚有趣味其劇旨主重以神道設敎規勸人心針砭風俗立意頗費苦心惜迷信神權太濫於新世界觀念不甚相宜其中情節亦有支離而欠緊凑處首幕佈燈景觀音大士唤劉氏至前諄諄勸戒令龍女引去托生於張善士家爲女子用萬盞燈去安人殊不稱理宜用青衫去之張善士晚年得女設筵稱慶忽報廚下火起此場佈火景四壁通紅情景逼肖張竟至氣死善士如此收場未免令　　爲善者灰心不如改患病不起之爲妥女長取名妙蓮道裝而出母勸嫁甚殷妙蓮誓不滴人願事母誦經終身月樵此場唱青衫清圓朗潤絲絲入扣如聽宇宙瘋一拆有　跛聲啞殘疾四人至妙蓮處懇求超度妙蓮一一告以前世各作惡因令故得此惡果令其洗心　悔俱以法治愈之此叚有益世道人心不少趙如泉去王縣令口白清楚神氣活現適旱魃爲災欲求甘霖有耆民薦妙蓮仙姑法力無邊力請試用王斥爲迷信派唤入痛責之妙蓮施法能目由出入公門並　王之前妻隠事揭出驚之王始信服此場佈景亦好王乃令求雨妙蓮默念數聲卽沛然下雨雨景雖不如新新舞臺用電光佈置之完備尚有聲色可取後有仙牛道人詣守錢虜李褔生處募化何金壽去李一錢如命抵死不悟道人恨甚伺其出門赴宴時卽化身爲李林步青去之抵李家將其巨萬家産施捨殆盡李回家家人反驅逐之各争不下此場二人詼諧百出大解人頤闔家終不能辨其孰眞孰僞遂控之太守太守令其妻絀認亦不得眞相此場從五花洞中套出忽王令引妙蓮至遂請其判别之仙牛道人不服與之圖法太守令各猜箱中啞謎卒之道人術低甘服而去遂閉幕 
小說 
[政治小說鐵血男兒（二十）] [  常覺獨鶴]  
　　第九章 
　　風静波平海航稳度三人途次傾譚深相契合悠悠行旅中頗不寂寞越數日又舍舟登陸另乘汽車進發葢距西奥司已不遠而行程將告終矣逐電追雲車行頗速尼古拉與白來特方在餐車進餐烏突則因地近鄉關寸心歷亂竟忘飲食獨兀坐注視道旁但見　宇排空林木飛舞一轉瞬間景象萬異烏固身經變幻者覺人世滄桑皆作如是觀彌增悵觸正凝想間忽聞人呼曰（有事）相求乞恕唐突）烏自首途至此嚴守秘密迄未與人問訊突有就與語者不覺驚愕亟廻顧見一僧人笑容可掬狀甚和藹手執未燃之雪茄一似滴從餐車中來者乃詢之曰上人其欲於此間得一座乎僧人躬身答曰此爲君等雅座老衲本不廳濫廁其問惟因吸烟車室中已無隙地老衲酷嗜雪茄飯罷尤必須此物用敢冐眛奉求願假一空座稍憇片時得遂吐霧呑雲之樂感且無量俟貴友來仍當退讓言旣注視手内雪茄意甚垂涎烏即起立取空座上毯褥報纸等物移置他處謂之曰請坐敝友决不介意即少頃來此亦尚可另覓别座毋須讓位也 
僧人稱謝不已徐就座吸雪茄狀至愉决復足恭謂烏曰觀君舉動必慣賦壯遊者至于老衲則視旅行爲罕事生平乘火車涉長途尚破題兒第一次也得毋貽笑大方乎（二） 
敬謝投稿諸君年來承諸大文家惠賜佳作爲自由談生色不少兹值歲終特行申謝恕不尊函 
 
 
 

Page 11

 
 
   
 
 

Page 12

 
 
   
 
