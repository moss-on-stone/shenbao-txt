# 1899 - 175 - 4909413

 

Page 1

 
 
[中澤哀鴻]  
[申報館振啓]  
　　皖北各屬連嵗慘被奇災小民蕩析離居狼狽情形雖鄭監門流民圖亦不能彷彿萬一加以牛匪作　于戈遍野益不聊生本館協振所從諸君子後承辦義振募捐之牘乞振之書旣已歴登報端蒙海内諸大善土惻隠爲懷陸　　捐巨欵生死人而肉白骨其功德何可限量惟是災區過廣來日方長杯水車薪終難濟事若不源源接濟誠　　能餘生不免流爲盜賊言念及此可爲痛心所望諸君子節日用之資爲行善之舉慈暉所布自能感召天和他日福壽綿長公侯萬代匪特百萬哀鴻所禱祀以求亦本協振所所馨香拜祝者也肅此布陳伏維垂鑒 
[外臺秘要出售] [  圖書集感局啓]  
　　是書爲唐王剌史燾所輯剌史在臺閣二十餘年蒐求古今奇方凡一千一百餘種裒成四十卷鈎元提要卓著　效宋　中丞刻之於前明程敬通先生刋印於後岐黃家久已奉爲圭臬惟板本久已散失市無流傳本局由日本覔得初印原書用新鑄鉛字排印紙墨精良校讐詳愼現已工竣碼洋兩元五角在申報館申昌三洋經橋焕文書局文淵山房棋盤街江左書林十萬卷樓曁漢口鴻文順記湖北省城焕文書局發售此佈 
[重印三國志出售] [  圖書集成局啓]  
　　三國演義一書意主忠義旨歸勸懲雖近稗官小說之所爲而語皆有本足與正史叅觀其筆墨之快心思之靈久已膾炙人口本局現用新鑄鉛字重爲排印校讐縝密紙墨精良每部仍訂十二本定價碼洋一元六角卽日在申報館帳房及申昌書室發售賜顧者請卽購取可也此佈 
[答客問星使查案事]  
　　有客問於本館執筆人曰子居報館日從事於報務凡朝野上下之事往往外間未盡通曉而報館中已先有所聞至於軍國重情雖不無秘密之處然終必宣布於外故外間偶有事故無不翹首跂足以期報牘之敷陳蓋報館固得風氣之先而人皆如景星慶雲先覩爲快者也此次剛子良中堂奉命查辦江南事件駐節金陵已有日矣道路傳聞言人人殊有謂現在海防江防戒嚴係查察長江一帶防務并謂恐各營或有缺額缺餉以致訓練不勤兵力不足故必詳細查核逐加閱視有謂因江南吏治日壞欲悉心整頓以期積弊一清有謂專爲查辦各處圑練保甲而來有謂實查各縣積穀有謂係查省中大憲及各道員事不特所聞異辭卽各報所紀亦皆各有所異且亦並無指實之事并聞有節轅傳諭一　機密之事不准登之報牘云云則所查之事其爲鄭重秘密可知顧以私意揣之江海各防以及陸師兵餉固爲最要最重之事然尚未赴防閱看亦並未有簡閱明文豈尚有所待歟抑未必爲此事歟吏治無人不知其積弊日深然亦非一朝一夕所能整頓且整頓吏治爲疆吏專責祗須朝廷明降諭旨嚴飭疆吏認眞查察苟非出有重大案件向不另簡使臣况吏治積蔽不獨江南爲然豈獨於江南而必特簡使臣以查察乎至於保甲圑練積穀不無有名無實之處然此種事件非特無須欽使查察卽省吏亦不過責成州縣舉辦如恐州縣或有　　則　　清查卽能水落石出斷不因此而小題大做若爲省憲及各道員之事其被何人叅劾外人本不　而如然　且以來　無動静想亦外人擬議之辭不足信以爲實也惟聞官塲一聞星軺之至幾同風聲鶴　草木　兵　　江　各　自　人索取三門灣各處戒嚴調兵遣將本已昕夕不遑而各處營兵惟恐欽使簡聞　不訓　加　各　　　查保甲清册及照會绅士舉辦圑練積穀亦無一不嚴益加嚴雖欽憲未指明所查何事所核何欵而各項人員成先　凛然有所危懼究竟其中意旨子亦能懸揣而知之乎曰朝廷特簡大員銜命而出其非鄕事可不煩言而自明惟如此嚴密關防鄙人何從而知且亦無從懸揣然以蒙意論之現雖嚴密將來必昭昭在人專目亦何必預爲　揣耶夫中國之弊無人不知其在因循苟且其所以不能振作者在查察之未嚴耳此次事　　未　曉而官塲先自　　於心譬之學塾頑徒心如野馬師長一持夏楚則精紳自振不特頑者知警卽馴者亦當加意　　朝廷苟嵗簡大員至各省查察吾知吏治必日有起色更何患委靡怠惰者不漸轉而爲强固精明耶語至此手民告以急需論說乃筆而付之以弁諸報首焉 
[日爵論華]  
　　神户某日報云日本伯爵大隈氏於東歴上月三十一號卽華歴四月二十二日蒞神户中華會館宣講一切華人之來聽者多至一百餘人大隈伯曰中國日漸衰弱皆因内政不修之故不知其　　救者反在族居各國之華人目今神户横濵長崎香港新加坡以及南洋各埠皆有華人之車辙馬迹苟能起而聨　　内地四百兆人民講求教育之理推廣商途逐漸改從西制不難使之時局一新也總之中國之與日本急應輔車相依以共策自强之道庶國勢蒸蒸日上不致見侮於强鄰云 
[英員議]  
　　南洋新加坡叻報云英國兵部侍郎勿勞得力氏在下議院　　　　　　英與俄所立約中並未列入准將事路直逹京師一語今俄人若毅然行之恐英俄兩國轉　卽　　　　　　　　　力請中國不准將楊子江一帶割　德國併當在彼處厚　兵力以保商途但政府現尚不免　　不知　　　　至於俄國欲將西卑利亚鐡路直逹京師　意强中朝以必從則我國不得不力勸中朝堅詞拒　　中　者從其請是直不啻舉國以從時局尚可問哉 
[償欵還地]  
　　香港循環日報云傳聞英國政府擬將深圳交還中國　　中朝償　九龍土人滋閙時英人所用之軍費若干 
[弭兵電信]  
　　倫敦來電云俄皇創設弭兵會各國均派員會議　　章　　　　　未允從蓋恐别國將來或有違背事情故須有確實證人始肯隨同畫謹也 
[故侯繫獄]  
　　南洋新加坡叻報云西歴上月五號法國總統往　　　　　　之　者里土知亞尼氏以鞭　辱現經訊實口供判以繫獄四年之罪 
[伊侯回邸]  
　　日本前内閣總理大臣伊藤春畝侯爵博文游歴　　　　　　　　　　目下　形向人演　迨日歴六月十六日卽華歴五月初九日之晚七下鐘越六分時遄返大　　　　　　人　公　輩　之而入稍息　驂有執友之　調者謂侯雖風塵况　而　　温粹略無倦容爲之誦紅顔棄軒　　　　機雲之詩　　浪　中必又有一番雅興矣 
 
 

Page 2

 
 
[炭坑慘刼]  
　　炭坑者煤礦也日語謂煤爲石炭礦謂之坑日歴六月十四日卽華歴五月初七日之夜十二下鐘時日本福岡縣屬豐前國境田川郡豐國炭坑中煤氣忽然壅閉以致坑丁一百九十名同時慘斃隨由董其事者設法將煤氣袪除翻出屍體閱日福岡縣知事官深　氏據情電逹内務省一面再查詳細情由 
[請兵彈壓]  
　　廣州博聞報云西樵同人局紳董黃德華等以土匪區赤肋申等糾黨横行具禀撫轅請卽派兵彈壓撫憲鹿大中丞批示曰據禀區赤肋申歐標各匪在西樵一帶糾黨横行請添兵駐紥江浦以遏亂萌等情不爲無見現在舉辦保中圑防原以佐兵力之不足古人守望相助洵屬良策美意今匪黨猖獗爲該紳等桑梓切膚之災亟應認眞整頓圑練自衛鄕里加以派去關都司等所帶營勇數百名亦不爲少仰卽會同設法分投查緝將著名盜匪悉數拿獲解辦果能官紳合力自不難逐漸剪除匪類以靖地方除分飭地方文武恊力妥辦外仍候督部堂批示遵照 
[撥解軍裝]  
　　杭州訪事友人來書云浙江撫憲劉景韓中丞前因意人窺伺三門灣海防吃緊電商湖廣總督張香帥兩江總督劉峴帥撥給軍火以資防禦香帥卽委巢大令督解前來兩江由胡大令湘春前往請領本月十七日解回槍砲藥彈六十餘箱中丞命交軍裝局騐收聽候撥用 
[整頓圑防]  
　　廣州訪事人云圑練爲當務之急各屬皆虚應故事並不實力奉行以致盜賊横行毫無畏懼大憲有見於此特飭南海縣楊邑尊加意整頓不得視爲具文邑尊接奉嚴諭後卽與紳士籌商想不似從前之玩怠矣 
[私匪敗露]  
　　廣州訪事人云廣靖緝私輪船在太平洋面拿獲假冒六門緝私船一艘及匪類六人帶至省垣解交南海縣研訊中有黎國昇者供稱小人向與黎甲同居之李子吉相識前月某日子吉引小人至史巷毛公館閽人余華廷處商議承緝私鹽之事議得並不支給口糧如緝得私鹽分給四成以爲獎賞小人允之四月二十六日余華廷交出號衣四件旗　一面燈籠二盞令小人招人爲眼線是日小人卽邀同黎甲及張日毛五等十餘人雇定陳良蠔之船船上有水手八人開駛出洋被風所阻至五月初二日行至虎門外沙井海面遇三洲渡私鹽船一艘私匪八人遂將號衣穿上旗幟高懸私匪見之將鹽一百餘包抛入海中僅獲船一艘連私匪押回省垣泊舟車鬼基然後至毛公館報知未幾余華廷來船騐視旋與私匪講定罰繳鹽百擔爰連船釋去約十四日在新安壁頭墟交鹽初五日午後余華廷令原船駛往新安接取順便緝私不料初六日行至太平被二號緝私船查出謂係假冐一併拿解等情研訊數次衆口一詞縣主以各犯所供似重在李子吉余華廷二人身上因命嚴拘二人到案質訊 
[嚴緝兇徒]  
　　廣州訪事人云沙頭鄕已革廪生老廷輝前因争租事被人控告由地方官交學師看管尚未訊結嗣以患病浼廪生程某保出近復不自安分糾集匪徒至老朱氏家尋釁槍斃甸丁老勝佳老建昇二人老朱氏偕屍親投縣禀禀報縣主楊邑尊尚未提訊而圑練局紳盧廷鏞等又聨名赴督撫兩憲轅歴控老廷輝種種不法事督憲鹿大中丞枇示云圑練局爲保衛鄕閭而設革廪老廷輝如是兇横該紳等事前旣不設法勸導事後又不速行拿解設此圑局何爲老廷輝糾衆尋殺致斃人命搶毁寮屋實屬形同强盜除分飭都司關貴昌立卽帶勇前往捕拿彈壓外仰廣東按察司卽飭南海縣尅日親往該鄕會同關都司嚴拿勒交務將老廷輝等悉獲訊明究辦毋稍寛縱并將辦理情形先行禀報云云邑尊接奉嚴諭卽往謁中丞中丞復諭令迅將老廷輝等兇匪悉數拿獲盡法以懲遂於本月初四日清晨挑選鄕勇及緝捕勇二百名駕舟七號駛至沙頭鄕乘夜深時圍住老廷輝之宅老輝廷已聞風逃逸僅獲老幹榮一名初五夜復往圍捕祗以關都戎未到不能四面兠拿迨初六日邑尊與都戎面商將所帶之船及勇丁駐紥是處嚴密緝查是日邑尊因舉行縣試事先將所獲老幹榮帶回諭令沙頭局紳并老族紳耆捆送各匪來署究辦想各匪罪惡貫盈斷不能倖逃法網矣 
[梅州水患]  
　　香港循環日報云廣東惠潮二府所屬各邑江水爲災平地幾成澤國嘉應州屬興寗縣境亦因羅江水發沿江隄岸崩决十餘處平地水深七八尺周圍六七十里内幾無尺寸乾浄土田園廬墓一片汪洋人民逃避不遑多有因而溺斃者現已由州縣官通禀上臺請速發欵振卹矣 
[暴風爲災]  
　　廣州訪事人云本月初七日午前黑雲下垂狂風四起大雨如注有一渡船駛至三江口官窰河面被風吹覆船中搭客約百人以事起倉皇盡占滅頂其得慶更生者祗二三十人亦可慘矣 
[甌郡官塲紀事]  
　　温州訪事友來函云本月初四日温州府潘菊顔太守之夫人附招商局普濟輪船抵埠太守預派家丁在馬頭伺侯迨魚軒戾止卽排齊全副儀仗迤邐進署闔郡僚屬均具手版禀安○上月二十八日温州鎮劉吉園鎮軍乘永靖小輪船詣各處騐視砲臺至日落虞淵始鼓輪而返○泰順縣城汛千總鄭燿庭千戎國斌擅離職守久不歸汛被本處紳士聨名禀訐上憲檄令撤任遺缺由鎮署牌示以千總楊大林署理楊千戎奉札後筮吉本月初一日接鈐視事○本月初七日温處道王心齋觀察偕温州鎮劉吉泉鎮軍營務處潘祝年太守命駕登紅船帶以永靖小輪船赴茅竹龍灣磐石等處查騐砲臺至日　始回轅 
[武林梅雨]  
　　杭州訪事友人云本月十五日風雨交作繼以冰雹走石飛沙屋宇跕跕震動學署前東西兩旗杆同時摧折壓坍民屋一間次日由仁和錢塘兩縣主前往踏勘立命工匠將屋修整並給撫卹洋銀若干元至旗杆則已禀知各大憲委員估價重修矣○養正書院爲童蒙肄業之所釐定章程先課經史諸書繼以化學算學俾童而習之程功較速額設學生六十名延教習四人分班督課由楊雪漁太史總其成已於本月十六日開塾矣○去年火藥局被焚之後前撫憲廖穀似中丞擬將局廠移至城外嗣以未得善地議不果行迨劉景韓中丞到任飭就舊址重加修造一面委在籍紳士楊雪漁太史留意購地以便大營輪奂悉改舊觀○平陽縣縣丞缺現經藩憲惲菘耘方伯札飭准補是缺之劉二尹廷玉赴任 
[沙市叢談]  
　　沙市訪事人云天久不雨池塘皆涸至四月二十三日始得甘霖○重五芳辰舟人喜爲競渡之戲昔嵗曾因奪標釀禍以致奉憲勒石永禁本年道府縣各官仍查案出示禁止浦觴泛罷閒步江于旗影鑼聲頗爲寥寂○年來瘟疫流行竟有舉家不起者至去冬疫　漸息痘症旋興無論老幼攖此而致斃者幾於僂指難終現在瘟疫復大行庸醫誤投表劑百不活一或有謂宜盪滌者用大承氣湯下之卽大　不止在體質素强者或可挽救而孱弱衰邁之人變成虚脫與投表劑而致死一也間有通儒精於醫道又自高身價道範難親茅檐蔀屋中人亦祗付之無可如何浩然長歎而已○今年二麥豐收間有雙歧爲數年來所未有然去嵗播種時因天氣過旱荒秉之地甚多以致總計收成亦不過十之五六耳 
[江藩謁客]  
　　新任江寗布政使恩藝棠方伯壽到申後假英租界後馬路廣肇公所暫駐襜帷前日午後四點鐘時命駕進城赴各衙門謝步禮也 
[入泮盛儀]  
　　昨日爲上海縣新進諸生入學之期午後一點鐘時縣主王欣甫大令升坐大堂各生依次叅見大令排齊儀仗送至文廟 
 
 

Page 3

 
 
行謁聖禮然後謁見學師殷稚鴻廣文同詣道轅請謁適道憲曾經郛觀察公出未回遂各遞手版而返 
[巨盜成禽]  
　　月前滬北錫金公所附近吳鑑璜家被盜行刼至今未獲一犯日前上海縣王欣甫大令傳齊各捕役勒限嚴緝捕役卽率同夥役赴江北緝獲巨盜俞仲德一名昨日帶回縣署禀請大令研訊 
[保人賠累]  
　　陳雍寍投英界公廨控武春山欠債不還前讞員鄭瀚生大令諭令將武交保出外將欠欵折還洋銀三百元分期拔付武倩曹金生保釋後逃逸無蹤置之不理前日陳復投案請追讞員翁笠漁直剌飭差將曹提到至晚升座研訊陳訴稱武自保出後迄今逾限已久依然未繳分文曹反囑其避匿求恩著卽交案押追曹供武前經小的保出現在不知逃往何處小的並不囑其避匿刻下第一期應繳洋銀一百元小的旣具保在前情願措償尚求寛限數日當卽交陳沈仙林投案供稱天津人與武素識陳處欠欵小的願帮同料理求寛限三日翁直剌准如所請著將曹交的實人保出先將第一期應付之欵如數繳呈沈無于開釋 
[議興醫院]  
　　上海英美租界有西醫院兩處一曰仁濟一曰同仁凡貧民患病無力延醫購藥者皆可就院求　誠美舉也惟是地方遼闊聚處者日見加多僅恃兩處正如溱洧濟人或恐不足德總領事克君副領事福君慨焉憫之因思創一德醫院會德國寶龍醫生航海來華聞是舉而善力贊其成乃由魯麟洋行主海君曁其執事人虞君洽卿於本月十八日柬請中西官商集於王家庫辛氏之松栢園會議是舉是日到者德總領事克君副領事福君寶龍醫生上海縣王欣甫大令葉澄衷觀察許樹棠朱葆三兩太守等共二十餘人澄衷觀察首捐自來火廠新橋堍基址一方約二畝許以爲營建醫院之基德總領事以次亦無不慷慨樂助期於有成至常年經費則擬於煤油洋布兩項捐欵内抽提數成冀垂久遠按煤油一宗向無他項善捐擬由煤油商人禀請關道憲魯麟行主禀知駐滬各領事敦請每門稅務司代爲抽收存贮在商家毫無所損不過買客略費少許想道憲及各領事必能俯允所請以成此善舉也王欣甫大令又以本埠小流氓之多甲於他處苟不及早訓誨將來貽患無窮擬設法籌欵創立化莠學塾凡小流氓經公堂捕房巡局等處拘獲懲辦之後送入塾中延師訓辿或教以文字或授以工藝俾他日得各執其業免爲莠民語曰成人在始此舉固所以愼其始也因不禁拭目以俟其成焉 
[藥局經始]  
　　泰西各國究心醫藥藥肆中因方配合製成各種藥物苟適中病情往往應手而效今有西人糾集股分開設廣濟泰西藥局登章程於本報後幅不論中西人士皆可入股旣以濟　復可覔利誠一舉而兩得者也 
[上海縣署瑣案]  
　　某洋商向二十三保十三圖民人某姓購地一方正欲轉换道契被地保吳修芳靭索洋銀四十五元洋商不允禀明英總領事璧理南君照會道憲曾觀察札縣提究上海縣王大令奉札後飭差提吳到案前日倩馬明府升坐花廳訊詰吳供此項洋銀實由會丈局中人勒令小的代索小的不敢私索陋規大令以其意圖推缷喝笞責四　板限十天内將此事理明如違重辦一面飭差查詢該洋商究竟曾否領到道契速卽禀復○榮丁氏控周子香圖賴欠欵馬明府提集訊　氏供原籍無錫縣丈夫榮根泉生時與周同販棉花虧折銀五百兩如數墊出當時與周言明此欵應兩人公攤周一再求情允還洋銀二百五十元分五年還清至前年丈夫逝世迄今已届三年屢次向周催索僅還八元其餘置之不理小婦人現欲回籍不能久候應請一併追清給領周子杳供本地人素業花行與榮根泉販花虧本議定小的認還二百五十元嗣因榮另有他欵銀一百二十兩由小的代還將此項扣去應找已屬無多氏供丈夫在日並無欠欵由周代還賓係朦供明府又詰周曰爾代榮根泉還銀有無憑據笞稱暫時代還未取筆據明府謂旣無憑據顯見逞刁限十天内先將一百零二元繳案如違提案押追餘俟到期還清如再延宕准氏控請提究 
[南市捕房紀事]  
　　前日舟人唐阿大遺失油紙扇一柄旋見吳悅卿所持之扇與已物相似向之盤問吳不服因與争論二十七號巡街捕見之拘入捕房捕頭詰問之下吳稱此扇以小洋銀兩角購自周恆興扇店中不信可帶往查問唐始語塞捕頭乃將扇給吳領去叱唐使出○張成小吳大頭均江北人也前晚三鼓後各駕划船满裝煤屑停泊鹽馬頭浦中包探黃量海韋三德見之以其形跡可疑盤詰來歴稱由小朱與小銅匠等囑裝遂將人贜一併押解捕房捕頭令暫行管押旋查得煤係招商局某輪船上所失因卽轉解工程局禀請局員司徒司馬訊究○前日偷兒孫休有手持茶葉一包沿途求售四十二號巡街捕見之盤問支吾因卽拘入捕房禁押半日然後釋之使出贜物存候失主認領○昨日禽販伍阿大將鷄數頭倒懸於擔沿街求售三號巡街捕見之以其有違定章　解捕房捕頭見伍衣衫藍縷貧苦可憐姑寛免罰麾之使去并告以此後不得再犯○前日傍晚時有陳某者在馬路旁大便二十七號巡街捕見之喝阻不服因卽拘解捕房捕頭令照章科罰陳不名一錢乃禁押二點鐘時從寛釋出 
[法界公堂瑣案]  
　　太古洋行杭州輪船買辦楊翔雲虧欠水脚洋銀六百元被某報關行楊子山具控讞員朱森庭明府諭令交保出外理處旋又控司帳人孔慶豪用空客帳孔則以楊圖吞押櫃洋銀互相訏訟昨日包探將楊孔解案太古西人偕楊子山投案聲訴前情孔供前者奉諭邀同算帳楊並不到塲楊供明知此帳理算不明是以不到明府諭令將楊孔各交原保人保出限五日内邀同公正人理明禀覆候核太古西人請追楊欠欵楊求寛限五天回寗波原籍變産歸償明府准之○寡婦張王氏控老北門内聖居庵尼姑炳帥經手借去洋銀三百元圖賴不還明府准詞提尼至案研訊張王氏呈遞借據炳師供稱此係會欵因會已散無從收取尚乞原情明府謂借據鑿鑿豈容抵賴著交保出外限五日内理楚延于押追○前日黎明時杭州人陳阿紅手持衣包躑躅康衢被包探拘獲解經明府訊供之下陳供稱小的家住大南門内操染坊業並未犯竊及飭包探細加查問知衣包竊自南市十六鋪花衣街成阿福家遂於昨日傳同失主覆訊陳認竊不諱明府判責三百板贜給失主領回○虞泉齋控計雲泉私刊圖章冐取貨物明府諭令押候查辦旋由被騙各户投案禀請附追明府提案復訊計諉過於店主高海榮明府著　押候補提高到案再核○王富順張元順控唐啓瑞欠洋銀二百六十五元又一百二十六元明府諭令交保出外勒限清理陳僅付還一百元迄今限期已逾餘欵置諸不理原告投案求追明府以唐啓瑞任意玩延著保人交案以便押追○前者徐少軒控伶人王榮祥欠洋銀六百六十元明府著交稻香村糖食店主張雪卿保出理處王旋因事赴蘇州兹已逾限原告投案求追昨日王妻汪氏偕稻香村司帳人王洪春投案禀稱丈夫赴蘇未回小婦人央人理勸先還洋銀若于原告不允王洪春供店主現已往蘇找尋王榮祥故由小的來案訴陳明府著將王洪春押候王榮祥到案然後開釋○前者趙英忠控温州輪船買辦張慶生欠洋銀三百七十元明府諭令交保出外理處張保出後卽畏罪潛逃昨日其妻顧氏偕具保之鴻泰祥店夥張華林投案禀稱保人處前曾存過洋銀一百元丈夫被控潛逃買辦一缺已被辭歇求恩交保按月拔還明府諭令將所存洋銀一百元於下期繳案先行給領 
[美界捕房紀事]  
　　斐倫路義茂柴行係本邑人王愼三所開前日有某甲者載礱糠三船至虹口售與日本人所開之某蛋行得洋銀若于王知之向索行規事爲日本人所知謂租界中並無此例遂函致捕房請爲究辦捕頭卽遣包探沈阿鶴前往查明以便解送公堂禀請讞員翁直剌訊核○昨午賭徒沈阿小在北河南路天后宫前設攤誘賭被某號巡街華捕所見連賭具帶入捕房捕頭令押候解送公堂禀請讞員翁直剌訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[保商有法]  
　　厦門設立保商局經閩浙總督許筠菴制軍奏請施行本館曾將摺稿及諭旨錄入報　俾人　　　　　　　　洋新加坡叻報照錄章程大旨謂時會所趨商務爲重本局名爲保商專爲便商而設惟厦門爲總　之所樞紐中外面行商坐　　　　　　泉率權不一難期呼慮靈通自應禀請汀漳龍及興泉永兩道憲會銜督辦並就近請厦防廳憲主持其事其章程云一局内一　　函須有　信自應刊刻木戳大小各一顆文曰厦門保商總局戮記封存櫃内由委員主持蓋用一局申面請憲示以及行文登帳欵接紳商　理雜務不能無主其事者擬請道憲遴委妥員一人公請總司局務二人司事一人雇用廚役一名雜役二名司關一名應給薪水修金辛工一俟議定報明道憲並繕單懸示局中以便周知至報稅出貨非熟習其事者不可應由途郊公議延請一商務情形非身親其事者不能洞悉底　厦門向分十途現存其八自應各途公舉行東管事一二人不拘時候分班來局會議其有通逹時務素負時望或在途或不在途除將現時所知者請人局會議外此後不拘何人務望不吝珠玉俯賜光臨共濟時艱一商務繁雜原不盡於途郊其一應販運各色人等舉凡有利應興有弊應除均可隨時來局商辦一律接待斷不歧視一各商一應切已之事來局陳訴務須蓋用本號圖章尤須號東管事人親身到局畫坤一本局之設仰承本道憲惲商由汀漳龍道憲榮總攬大綱規模宏遠自應公私兩益可久可大其有創興大利俟有成效公議抽分生息以濟局用其追償欠欵皆按九五抽用隨時撥交洋北疋三郊鑪主積有百元卽按八釐行息現時開局暫由本道憲籌欵三千元以一千存公備用以二千分撥洋北疋三郊生息一自子口單盛行於是華商之欲置　出洋者因海關釐局完稅抽釐成本較重而且留難阻滯弊竇叢生勢不得不寄名洋商影射取巧擬查明准走子口各貨由局出單名曰採買出洋貨照准往内地採買其應完洋關進出口稅報由本局轉向洋關查照子口代完稅則局内設有棧房一所代商屯貨一如洋行之例其經管棧貨之人由途公舉一百貨之應完釐金常稅者應田各商詳陳利弊應否由局查照貨　爲出憑單自行投納以杜紛擾之弊統容會商詳議核辦一過水販客來厦採買零星物件應由出售本號或由本客將發單呈騐加蓋局戳以免關局哨丁詐索之弊一官商勢分隔絶必須官權商情兩無妨礙方爲有濟本局意主便商所有興利除弊以及清理虧欠等事均由本局知會各商來局查照章程叅酌情理公同定議禀請憲示一面函請地方官照辦以歸簡易而省使費一厦門期帳多有違約此後如有悮期及輾轉延宕者准由該號來局聲明列單繕掛以杜奸巧一商賈貿易惟憑招牌此後無論行商坐賈皆須來局報明字號其有諧聲象形意存冒混者准由被害各號呈明作僞之姓名住址由局請官勒限改易如敢抗違立子標封科罰充公一向章入途須充公費現時新舊雜沓一時驟難清釐應俟局務大定方可相機核議一厦門行店林立多財善賈往往株連賠累推原其故由於轉販分運類多借貸微資因人成事或託名夥開或藉親友聲援遽爾賒取貨物大張門面其實左支右絀不可一日擬在局設立商賈表本在十萬以上者列一表五萬以上者列一表一萬以上者列一表一萬以下至數百元者統列一表其不願列表者聽至東家爲誰管事爲誰有無附股各應詳晰開明送局註册其有更易者隨時至局聲明聽行郊人等任便查閱庶幾共見共聞以便交易往來其賒人貨物借貸銀錢可先將交際情形報局存查如有被人倒欠無論在厦在漳在泉准卽由局禀請道憲分飭廳縣追究設因周轉不及歇業者亦可由局查明情由分别清理其未來局聲明者不論人欠欠人本局概不與理一厦門行郊生理多與漳泉兩府鋪商交易往來則漳泉行郊亦應帶其來局列册備查其有人欠欠人當與厦門行郊一律辦理事不在厦者不在此例一出洋茶紙等類同一貨物各號標識不一分門别類往往多至數十雷同假冒奸巧叢生務須列明存局庶有查考如有意存弊混或經本局查出或經各商指究立請地方官查封究辦一厦門市塲爲中外　湊南北營運樞纽之地所有上海天津營口烟臺香港臺灣吕宋以及東西洋各處一切行規貨價漲落均應隨時詳晰開列註入局册以憑考核凡有轇轕不清帳目均准在局會算以免争執一商務暢行輪船裝運應否轉租應用抑或籌集本銀自行製造聽由中外行郊悉心籌畫來局定議核辦此章程未畢 
[英界公堂瑣案]  
　　二百二十二號華捕解浙江紹興府屬山陰縣人王德林至案禀稱此人由原籍來申訪友未遇獨自在某茶肆啜茗一轉瞬間所帶衣包及洋銀十餘元不翼飛去窮迫無聊行至新閘左近樹下解帶自縊幸經小的所見解救得生今特送請安插王供小的來此訪友冀得枝棲今行李川資業已蕩盡欲歸不得無可如何惟有一死以了塵緣耳言已伏地痛哭不止襄讞委員張司馬聞而惻然據情商之白繙譯官著發回捕房送至寗汲以便就近回籍○包探李耀庭禀稱積竊莊芝芳前曾犯案今又行竊阮星齋家白熟羅長衫一件白縐紗一疋經小的緝獲人贜送請究辦阮投案領贜莊認竊求恩司馬判令笞責二百板管押一月○包探洪阿寶禀稱租界中新舊大小各船向由工部局派人前往收捐不料前日陸阿二竟敢自稱船埠任意收取事爲小的訪聞爲特送案請究陸供小的向充船埠頭執有諭單此次擅入租界收捐自知不合尚乞施恩司馬判令管押三月以儆○包探陸阿九拘解賭徒陸阿金蔡晉元王馥堂到案禀稱伊等均係著名賭棍此次故態復萌經小的查知是以拘送請究陸等同供不敢犯賭叩求恩典司馬判令各責一百板枷號半月○包探趙銀河禀稱木匠史長生竊取鐡斧四柄經小的緝獲人贜送案請究史認竊不諱司馬判令笞責一百板贜存捕房候失主認領○三百九十七號華捕拘解王順林到案禀稱此人在大馬路菜市攫取馬法法曹九林二人所設豈腐攤上錢三千七百文飛奔而逸經小的追獲送案請究馬曹投案請領失錢王供貪小拾取不敢强奪司馬判令笞責五百板枷號一月○包探顧福其解林紀生至案禀稱此人竊取陳阿東家烟槍一枝經小的緝獲人贜送請訊究司馬判令笞責一百板 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
