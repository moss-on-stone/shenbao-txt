# 1899 - 222 - 4909460

 

Page 1

 
 
[售報杜弊加蓋戳記告白] [  申報館主人啓]  
　　本館前因漢口等處貪利之徒收買上海閱過之殘報私售與人甚有塗攺年月日期及附張不符等弊閱報諸君受其欺朦告知本館因卽禀明漢領事署照會江漢關道凡縣拿禁貪利之徒業已悔悟歛跡本館忠厚待人姑不深究今於七月初一日起漢口一埠本館正報另印橢圓戳記邊用洋文中利華文此後如無此印卽係殘報倘再有人私販致害本館聲名立卽禀請提究不貸 
[廣學會譯著新學彚編中國度支考英記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學曾諸君洞燭外情周知華故著書十載信足端風敎而杜窕言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳　奏報　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支　主善爲師有德則樂興華私鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史　要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購　書集成局啓 
[嚴禁販米出洋說]  
　　寒不能無衣飢不能無食衣食者民生之司命也顧一裘一葛小民雖製之不易然縫級之浣滌之撙節服用可以數更寒暑故布帛之價卽稍昻貴閻閭尚無竭蹶之虞若饔飱則爲朝夕所必需茅檐蔀屋中旣不能倉箱坐擁所恃以果腹者大抵糴諸巿肆嘗考國初米價之賤每石值銀三錢四分九釐見雍正朝東華錄每斗值錢六十餘文見王伯咨恥躬堂集其餘散見於各家載籍者不可勝計惟時物阜民豐雖升斗小民亦不憂飢餒迨後生齒日繁食之者衆米價遂日見其增然苟無大水旱大兵戈每石至多不過值洋銀三四元吴中爲產米之區满篝满車收穫尤稱豐富苟能質樸勤儉從無饔飱不繼之憂自去夏刁商奸儈相率販米出洋價遂突然奇貴一時人心皇皇匪徒乘間而起各處搶米之案層見疉出聲勢洶洶幾釀巨禍幸地方有司設局平糶大憲特派員來滬嚴查奸商始稍稍歛跡米價得以稍平民心得以略定乃曾不一年而若輩故智復萌依然蠢蠢思動如昨日本報紀飭查奸儈一則云邇來署江海關道曾經郛觀察訪知有禀准塡照分運糯米往各口銷售之廣昌和偉記滬地並無此店卽具保之内興泰公成議兩號亦均閉歇多年並有德豐廣昌分運一萬石亦係冐名爰卽札縣移會英界公堂嚴查云云夫遏糴爲霸主所深惡牟利亦人情所大同果使内地各省此方有餘彼慮不足通融接濟固亦無妨若竟貪圖厚利以中國之米販之外洋以致米日少而價日貴坐視民間仰屋興嗟難謀一飽於心亦復何忍况今歲自夏徂秋寒燠不時雨晴無定將來收成能否豐稔殊難逆料萬一所收歉薄則年來各處儲蓄久空何從爲補救之策言念及此可爲寒心夫奸商但思利己不顧害人其逆天理違王章雖合中國之人食其肉寢其皮猶難蔽厥罪猶憶去歲米販張靜臣運米事發經大憲提至省垣嚴行訊鞫初以爲一經訊實必置之重典藉快人心乃意罰銀若干含糊了事以致若輩心膽俞豪藐法益甚此次意敢借已歇店號朦混具保其肆無忌憚情形深堪駭詫如不澈底根究恐良民日益困乏奸商日益鴟張政之不平必致釀成巨患抑又思之若輩雖愍不畏法然必有所深恃始敢爲所欲爲當廣昌和偉記禀請塡照之時滬地旣無此號倘非胥役家丁通同作弊豈能不予駁回况具保者又爲閉歇多年之店號是此事竟全屬子虚詐僞刁頑情形如見當去歲米價極貴時人言藉藉咸謂由奸商運往東瀛並有大員私給護照之說竊疑身爲顯宦何至貪些微之利爲此授人口實之事必係胥役家丁百方舞弊一時墮其術中竟爾爲人府過卽如此次若非曾觀察明鏡高懸何能將鬼蜮情形盡情顯揭哉所望此後爲地方官者竭力嚴禁苟有違犯立予嚴懲如此則奸商雖狡當亦稍知歛跡矣若徒恃文告虚與委蛇吾恐言者諄諄聽者藐藐雖日出一示亦豈足懾若輩之心哉 
[本館接奉電音]  
　　昨日清晨京師飛電傳來上諭一道敬謹譯登○七月初九日奉上諭本日召見之升用直隸州知州直隸候補知縣曹景郕著以直隸州知州仍發直隸儘先卽補並交軍機處存記欽此 
[愼重巖疆]  
　　昨日午後得本日一下鐘時本館派赴京師采訪時事之友人所發急電云太子少保廣西提督兼辦理邊防大臣蘇子熙宮保元春奉旨其視廣州灣界務矯矯虎臣帝心簡在節麾就道大約卽在指願間矣 
[俄皇讓位]  
　　倫敦來電云太晤士報登法京採訪友人電信略謂伯皇現因國事多艱欲讓位與弟法廷聞之特派大臣爹路基氏往說俄皇謂如必讓位則俄法之交恐由此而阻然就旁觀者揆之俄皇雖有是心未必果有是事也 
[東亞設會]  
　　天津國聞報云環球各地有亞歐斐奥之分近者歐人漸强亞人漸弱甲午之役中日交兵同室操戈自相魚肉遂益爲歐洲所輕視中日韓三國同處亞東唇齒輔車交相倚賴及今而無以聨絡之久之不將爲他人之奴隸乎日本諸君子惄焉以憂特設亞東同文會其綱領一保全東亞時局二啓發民智養育人才三振興國勢議定會長一人幹事七人會計監督一人議員七人其會長係公爵近衛氏篤　總會設在東京此外漢口京師上海福州廣東朝鮮次弟設立分會各舉分會長一人統之現在廣東分會長高橋君謙已就省城西關觀賢坊賃屋開會世不乏見微知著者其赤聞風而興乎 
[籌還洋債]  
　　漢口采訪友人云前者湖廣總督張香濤制軍湖北巡撫于次棠中丞接奉部文内開洋債太急應就地籌銀一百萬兩等因連日再四籌商除加重釐金鹽課兩項外尚須另行設法俾得集腋成裘 
[批飭辦團]  
　　廣州訪事友人云南海縣屬西樵鄉土匪揭竿倡亂迭經縣宰楊大令會同石遊戎關都戎督帶勇丁前往拿獲匪黨十餘人由大令帶回審辦而匪勢尚熾若不痛加剿洗後患終未能除局紳陳如岳太史心焉憂之據情禀請督憲譚文帥妥籌善後之策文帥批示云西樵附近各鄉盜匪猖獗爲害地方本部堂先後撥勇七百名前往圍捕現據營縣報獲譚亞昌等十四名帶回審辦蛋家寮業已焚燬惟匪黨陸亞乾區新阮亞務等在逃未獲不足以示懲創現派鄭鎭潤材統帶安勇靖勇各五百名馳往梧村嚴行剿捕務獲懲辦并將匪屋一律燬除不准敷衍了事第兵 
 
 

Page 2

 
 
至賊逃兵歸賊聚已相習成風營兵不能終年常駐捕鼠以貓不以虎亦一定之理爲經久計惟有凛遵迭次諭旨切實舉辦團練方足清　源而靖内訌需用槍枝由官撥給各紳務當勉力爲之以保衛桑梓本部堂有厚望焉仰東臬司移行地方在事文武一體遵照等因憲諭煌煌不爲無見特不知當軸者果能實力奉行否也 
[鼓舞人材]  
　　武昌訪事友人云湖北撫憲于次棠中丞講求吏治不遺餘力目擊鄂省仕途擁擠奔競成風因擬將委署章程大加整頓日前檄飭署藩司瞿賡甫方伯將需次各員按照到省先後造具清册以便挨次輪委至各員當差勤奮著有勞績者亦應分别給予委署以示鼓勵擬查照勞績大小分爲三等如有異常勞績卽提前超委煩要州縣缺一次其勞績稍次者揀委要缺一次尋常勞　則酌委中簡这缺刻已由司酌核定議通飭遵照辦理矣 
[政躬未愈]  
　　蘇州訪事友魚書云江蘇臬憲陸春江廉訪於上月二十六日赴萬壽宮行禮歸途感受風寒哮喘不止遍延名醫診治病勢迄未稍輕爰請前吴縣知縣沈大令之二少君及候補知縣鄭大令荃爲之按脉定方想吉人天相不日定占勿藥之爻也至初三日恭送剛中堂啓行廉訪因病請假不克躬親 
[火案督批]  
　　天津采訪友人云前月某日杏花邨開平廣務局棧房被火致所儲落花生若干包悉付一炬事後拿獲盜賣落花生之匪犯秦二穆老坤二人送縣懲治及經礦務局總辦周觀察將起火之由禀陳督憲廣帮商人裕興隆等號主卽遣拘赴督轅遞禀略稱棧中人因盜賣存貨無從彌補以故縱火焚燒督憲裕籌帥批其牘尾曰現據開平礦務局周道禀報該商等寄棧花生委因油性過重烈日薰蒸熱極自焚人所共見該商等則稱被棧局串通盜賣因虧空難補縱火焚燒詞與局禀迥異是否因索賠未遂砌詞圖賴抑係其中别有情節至穆老坤秦二等據周道禀均非局棧人夫所賣花生並是否由火塲搶竊而來抑另有串謀圖賴情弊仰天津縣迅卽集案質究務得實在確情秉公核擬詳辦勿稍偏延稽遲 
[嚴查需索]  
　　武昌訪事友手畢云湖廣總督張香濤制軍前委某别駕赴通山等處清查牙帖業經事畢銷差日前通山縣紳商忽聨名赴撫轅禀稱别駕在通山時有需索夫馬勒送程儀情事撫憲于次棠大中丞以别駕藉公需索無論是否實情均應澈底根究已批飭現署通山縣譚大令爲霖確切查明據實詳覆矣 
[杭試展期]  
　　杭州訪事人云浙江提督學政文叔平大宗師考試嚴州事畢秉節回省按試杭州兹因歲試告竣須造册報部具摺入奏然後舉行科試故武林試事刻下尚無定期也 
[撤任緣由]  
　　蘇州訪事友致書云吴縣知縣賴葆臣大令經上憲撤任調委崇明縣知縣田大令寳榮署理未到任以前委現署元和縣知縣陳大令際唐暫行兼理有知其事者謂大令撤任之由因剛中堂札飭各府廳州縣限五日内將所屬荒熟田畝詳細查明造册具報時大令適下鄉查辦團練及回署已逾三日旋知長洲元和二縣已經造册禀復因卽嚴飭書吏限二畫夜赶造完備禀呈中堂察閱之下見册内田畝並無分釐零數知書吏取巧掩飾不覺赫然震怒立飭將吴縣總書釘鐐收禁擲還原册諭令重造務將實在數目詳細具報洎起節時尚未造就因面諭撫藩憲將大令撤任云 
[津上官塲紀事]  
　　天津采訪友人云北洋大臣直隸總督裕壽帥前准京師政府來文派員赴上海采購水龍兹已由滬運到計共十架俟騐收後卽須解赴京師○總辦浙江海運津局委員胡大令事竣後特於本月上旬某日赴督轅禀辭旋浙○正任鎭浙將軍調補湖北荆州將軍濟俊甫留守祿由杭州節轅交卸至滬附某輪船抵天津以便入都陛見本月初二日抵埠以法租界紫竹林中和客棧爲行臺定於初四日乘火車北上　 
[淛省官塲紀事]  
　　杭州訪事人云嚴州府屬遂安縣缺前經藩憲惲菘耘方伯札委候補縣熊大令志方署理大令患恙未痊遂攺委試用知縣吴大令躍金接署○金華府繼太守良捐升道員呈請開缺已奉上憲批准遺缺委楊伯新太守接署上月二十九日繼太守交卸篆務命駕至省赴各轅禀到○温州洋廣貨捐局總辦郭外峯司馬鍾岳前奉藩憲委署定海直隸廳同知篆務所遺洋廣貨捐局差於本月初二日由牙釐局憲委候補縣何黼廷大令黻章接辦○鎭浙將軍常鶴卿留守接篆後仍駐節於都統署中兹因前軍憲濟留守起節入都遂由八旗官飭工將衙署修整本月初三日留守率司瀛眷鶯遷入署省中文武各官均往拜賀輿馬往來頗形熱閙至都統印務因玉統制到任需時仍由留守兼綰 
[都門凉汛]  
　　京師訪事友人云前門大街各魚攤抗不遷移連日糾衆攔步軍統領之輿遞呈籲懇六月二十三日街道察院示諭諸棚攤迅速遷移諸人知不可挽回始於二十四五六等日一律遷至前門外其示諭云欽命督理五城街道察院爲嚴切曉諭違卽治罪事照得前門大街棚攤侵佔石路兩旁便道久干例禁疉經出示曉諭飭令挪移在案近限期已迫本院親赴大街巡查見鮮魚口南棚攤已漸遷移尚知畏法鮮魚口北棚攤前於初九日公同具呈懇免遷移當經本院開導諭以不能不遷之故衆人退去嗣聞該棚攤等受人唆使歛錢聚衆希圖抗阻實屬目無法紀年當嚴拿爲首之人從重究辦姑念爾等愚昧無知不忍遽置諸法爲此再行出示嚴切曉諭所有魚棚㯀牀飯棚羊肉棚侵佔尤甚均須首先挪移以爲諸攤之倡倘再觀望遲延定將抗不挪移之人拿送刑部治罪爾等須知此事期在必行與其抗官違法何如安分營生本院苦口勸誡至此已無可再容其各懍遵勿違特示○珠巿口迤北大街每日黎明鄉間菜傭擔采至此求售名爲菜巿至七八點鐘時始散近日察院出示飭遷大街各棚攤菜巿遂於六月間移至街東草巿巷内乃草巿捕役輩需索規費往往相與爭毆菜傭因據情向察院聲訴察院飭中東坊官查明嚴禁坊官因草巿巷地方太窄令遷至茶巿口外南大街連日親往彈壓不許差役索費菜傭乃各安生業不復嘖有煩言○步軍統領衙門因清釐所屬旂營地面前於五月初奏請嚴禁娼賭烟館以靖盜源奉旨交刑部議定章程嗣經刑部奏稱娼賭烟館向來犯案皆供初次犯事房東並不知情爲避就開脫地步嗣後初次犯事到官房東知情者房產入官二次犯事房東雖不知情產亦入官如房東實不知情又係初次犯事者查照成案辦理聚賭匪徒往往借顯官之傭僕貴胄之門弟倚爲庇護娼寮則勾串蠧役聲氣暗通甚有不肖地方官私收陋規包隱庇縱應飭各該衙門嚴查屬員胥役倘有包庇情事從嚴叅撤懲治各等情奉旨依議欽此刻由刑部札飭五城城憲示諭所屬地方　禁娼賭烟館如有犯案初次到官房東知情者卽將房產封錮入官再犯房東雖不知情亦封產入官倘司坊徇情胥役包庇嚴叅重懲近日賭局娼寮雖聞風匿迹而烟館仍到處林列抄封者已不下百數十家矣 
[羊城紀事]  
　　廣州訪事友人云數日前有全省緝捕扒船泊於南順交界處至夜偶失防範被盜所乘一擁上船開槍恐嚇船上各勇倉猝不及措手任其掠去銀物及軍械若干并將弁目三人刦去聲稱每名需以洋銀萬元贖取否則莫望生還云云吁盜賊猖獗一至於此緝捕巡船猶爲所算况尋常商船乎○前者葡商所置某輪船由澳門開往江門中途遇盜行劫經葡領事照會敊憲譚制軍請卽追贓緝盜制軍允之立卽札調新會叅將武叅戎永泰來省詢問情形著將贓盜從速緝拿務獲究辦 
 
 

Page 3

 
 
[平湖秋月]  
　　杭州訪事人云本年絲巿頭蠶收成雖旺而存貨無多是以每兩需錢三百二十文至五月間減至三百左右乃二蠶收數統計不過二分因此逐漸漲價上月晦日每兩已漲至三月八十文業綢者無不望而興嘆也○省垣自入伏後連得甘霖農民無不欣悅不意上月下旬風雨交作氣候轉冷禾苗滋長爲難晦日大風又起禾稻大半吹倒所望蒼蒼者速放晴霽或可捕救於桑榆也○六月以來天氣不旺　疫流行往往施救不及卽已斃命上月廿八日晚間有一丐者在吴山環翠樓前倒斃次日經地保報堂收殮又一紹興人來杭收帳行經已　　前忽覺腹痛倚牆小憇旋卽一息奄奄不能言語當病初發時居民爭以痧藥相投并詢以有無相識者據云表弟某甲在薦橋某蛋鋪生理鄰人聞之立卽遣人往薦橋告知比甲來業已氣绝矣遂備棺收殮命人舁送紹興原籍 
[南湖風月]  
　　嘉興采訪友人云雙星渡河之日禾中人士咸約伴買舟至南湖烟雨樓遊覽其有興高采烈者更貲雇燈船倚舷度曲沙棠之楫木蘭舟玉簫金管坐兩頭李青蓮好句如仙雅切此時風景正不第落日放船好輕風生浪遲爲足見雅人深致也樓中釋子供奉雙星畫像蘭閨名媛咸深深膜拜祝星妃默佑莫使夫壻遠離盡一日之長所捨香貲高如山積不料傍晚五下鐘許雲黑羃　大雨傾盆以致泥涴鳳頭時聞行不得也哥哥之歎從來好事易受折磨豈獨良夜雅游爲然哉然而小妮子已深怨天公之不做美矣○前報曾紀東栅鄉民捆解勇丁誣報盜案一事嘉興縣蕭邑尊深惡鄉民每以人命爲兒戲特飭差捕澈底根查旋將設賭害人及爲首鳴鑼糾衆之甲乙丙三人拘拿候訊又以圩長王龍曾納粟爲上舍生吊取監照詳革功名甲乙丙則各責二千板枷號游示 
[堇山秋眺]  
　　寗波訪事人云日前小船帮人某甲與脚夫某乙在某飯店中爭論始則角口繼竟角手甲黨寡不敵衆恨恨而去至黄昏時糾集同類一百餘人尋至某茶肆樓上適與乙黨相遇時乙黨僅二三人甲黨分持桌脚向之亂擊乙黨無可逃脫頭破血流受傷倒地茶肆中桌椅茶碗被毁不少地保聞信馳至立卽將甲看管一面舁受傷人至縣署請騐甲黨自知理屈挽人調處願出養傷費若干茶肆毁物照單賠償始得寢事○六月二十八日之晚江東大教塲左首營屋忽然坍倒是日適有三門灣調回之湖南勇丁十餘人駐紥其間不及逃避致被壓斃一人受重傷者七八人次日經營官報知鄞縣縣主畢大令適在告假期内委典史首少尉帶同刑仵人等往騐飭卽將屍身棺殮受傷之勇給費養傷 
[星使行轅紀事]  
　　昨日午前江海關監督蘇松太兵備道曾經郛觀察輪船招商局總辦顧緝庭觀察江南製造局總辦林志道觀察松海防同知劉乙笙司馬上海縣王欣甫大令先後乘馬車赴美界北河南路迤西山西匯業公所禀見欽差查辦江南事件大臣剛子良中堂中堂諭令一槪免見遂回至天后宮側星使行轅拜會出使法國大臣裕朗西星使 
[奏調能員]  
　　前法界讞員鄭景溪大令於去年六月間奉督辦蘆漢鐵路工程盛京鄉奏調至湖北札委漢口至信陽州鐵路總辦邇者北洋大臣裕壽帥以大令熟悉洋務專摺奏請調赴北洋差遣大令奉到札文卽將鐵路工程事宜交卸前日附某輪船來滬在新閘新馬路小憇擇日北上本邑各寅僚咸往拜會 
[請禁需索]  
　　松江府屬各廳縣署遇有鄰縣解省訊勘之犯過站寄禁管獄禁卒必向解差需索陋規多方留難最爲惡習近經太倉州屬嘉定縣主章大令查知此弊移文上海縣署請先將此弊革除並轉移他縣一律禁革以免擾累之虞縣主王欣甫大令接閱來文已准移文辦理矣 
[不必出牌]  
　　老閘迤北新建捕房捕頭以是處流氓甚多拘拿不易因禀請英美租界公廨讞員翁笠漁直剌出牌准各包探到處查拿卽居家者或有容留匪類等情亦可隨時究詰直剌以捕房所雇探捕本可在租界中隨意拘人若一經出牌未免有挾嫌需索等弊爰將此意照會英美德各領事昨晨直剌訊案已畢捕頭復申前請直剌告以前意婉言却之 
[暫停讞案]  
　　昨禮拜二爲法界公廨訊案之期適逢天主教中聖母升天節期何繙譯官理應到堂瞻禮飭丁咨照讞員朱森庭明府並飭知捕房將應訊各案暫停一期 
[竊案繁興]  
　　邇來滬城宵小繁興竊案蠭起居民寢不安枕咸直戒心雖經報官請緝而捕甲置若罔聞一無所獲以致賊膽愈張横行如故有除暴安良之責者尚其於此加之意哉 
[上海縣署瑣案]  
　　英界公堂函送戳傷陸銀全之殷阿海到縣前晚縣主王欣甫大令倩襄讞委員馬清渠明府升座提訊殷供陸將小的之妻誘佔前日途遇故向理論不料伊卽拔刃亂揮戳傷小的手指小的忍痛逃回不知如何伊被同黨砍傷叩求明察明府惡其刁狡諭令收押俟陸傷愈到案再行質訊○金茂祥金茂舟王了頭在法華鎭演唱花鼓淫戲經縣主王大令訪聞飭差連同地保王雲慶拿獲前晚由馬明府訊問王雲慶供小的充當五圖地保金等在小的圖内演唱淫戲祗閱一夜卽經喝阻金等三人同供此事係某處中外學堂中人爲首糾令演唱並非出自小的等之意明府謂此案早經本縣王大老爺訪明何得抵賴王雲慶身充地保膽敢扶同包庇罪不容寛喝令笞責一百板金等三人各責二百板交差看管再行嚴辦○前者滬北楊樹浦鄉民許福生控前捕保殷蘭坪冐稱圖董唆使王信卿朱少堂殷雪泉訛詐洋銀二十元縣主王大令飭差拘獲一千人訊供收押以殷蘭坪逃避未獲至前日始經公差拘解至案入晚馬明府升座研訊許供前月小的向某姓贖取田畞邀殷蘭坪王信卿至四馬路飲酒會議殷卽乘間唆使王向小的婪索　飻畢王隨小的回鄉途中又遇殷雪泉係蘭坪預令埋伏者將小的拽至薰王廟捆縳一宵次日又扭至朱少堂所開茶肆内索詐洋銀二十元後由妻子央地保范全生將洋銀如數交殷蘭坪始得釋出今旣獲案叩求訊辦王供許係蟻媒故向追賣身之價所得銀票已由母親繳案殷雪泉供小的是蘭坪之堂弟向來不與閒事故此案不知其細朱少堂供當日伊等前來品茗評論是非小的並不干預蘭坪供許福生之故父曾借小的錢文向之索取致被挾嫌誣控叩求明察明府謂蘭坪曰此事非爾主謀何以將洋銀交與爾手爾稱圖董可有諭單殷供小的由堂中董事派令代辦公事故人皆呼爲董不敢冒充范全生供小的係九圖地保許福生被許洋銀確由小的付與蘭坪明府謂范曰爾旣充地保不應將索詐之欵私自過付咎亦難辭判責一百板王信卿姑念患病從寛責一百板枷號二月蘭坪冒充圖董唆使訛人飭責手心一百下具攺過切結後如再犯加等究辦殷雪泉朱少堂各責二百板枷號一月連王發楊樹浦示衆繳案之銀票給許領回 
[馬路工程局紀事]  
　　駁船户唐松華與常昭船户查江福因裝米口角突將查毆傷由常昭公所司事報知捕房捕頭遣水巡丁將唐拘獲解送馬路工程局會辦委員司徒貽芬司馬升堂提訊唐供稱小的一時氣忿以後定當痛攺前非務求恩典司馬命重笞三百板枷號一月發犯事地方示衆○前日之晨姚裕昌水菓行夥朱阿仁將垃圾傾棄大馬頭畔適爲四十五號巡街捕所見拘解捕房轉解工程局會辦委員司徒司馬判罰洋銀兩元充馬路經費○划船婦周阿囡私匿和瑞隆烟店所失杉板船一艘由包探黄量海查獲將阿囡拘解捕房捕頭解送工程局司徒司馬提訊之一阿囡供稱此船在浦中撈獲並未知和瑞隆所失尚乞施恩司馬傳失主到案認明原贓著邀保具領一面飭包探查明實情禀候覆訊 
 
 

Page 4

 
 
京　同德堂已亥七月初五日至初十日遠埠購藥清單五日一登諸君賜閱如報上未列芳名卽係假充請函示查俾得眞藥是幸　　漢口朱月珊二百元江西好施主人一百元厦門秋帆齊五十八元七角湖北廣源五十元白茆沈子詹廿九元六角安慶重古室二十元石門善長典十元紹興胡衍慶五元大團乾泰四元八角通州小李港分局四元四角寗波虞德齋四元石港季養素堂三元餘姚王子川二元四角李堡小蘭館主太倉繆宅楓涇顧一中均二元鎭江方正發三元蕪湖周孝吉平湖駱子安洙涇陳茂和均二元江陰祝宅一元二角西塘錢元昌油軍港王恆　仙鎭仁昌均一元如臬裕興康一元四角同里恊泰三次一元六角松江沈稻香太倉李永茂均五角如臯德誠四角洙涇張霖舟三角以上皆由信局來本堂購藥者本埠交易一槪不登此係因嚴杜假冐起見閱者鑒之上洋英大馬路五福衖口京都同德堂藥局司事　　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[歸併團局]  
　　揚州訪事友來函云郡城團防四局均於去冬創設歲杪暫停春　方大令所辦之團練局以經費不　奉憲裁撤乃將團防四局一律規復藉資稽查刻地方有司迭奉大憲檄飭創立團練並限期造册以便親臨點騐毋得視爲具文会尊沈碧香太守因又札飭江都某泉兩縣主略謂現在旣已勸諭鋪房酌量捐助經費招選團丁設立總局所有該縣諭董所設之團防四局應卽裁併以一事權而省糜費兩縣主當卽遵照辦理出示周知並暫假北柳巷董公祠爲新設團練總局已於本月初一日開辦至各鋪月捐則統自六月爲始蓋須預行購置旗幟鑼梆等物也 
[更換甲商]  
　　杭州訪事人云運署紹所甲商吴某前因不洽商情被人告發世振之都轉擬調松所甲商顧養吾孝廉接充而以吴攺充松商旣而松所各商亦以吴辦理不善禀求另選公正之人因此未曾更換迨陳養源觀察權運篆紹所商人復死欵呈遞公禀觀察禀高撫憲將吴撤退攺選徽商汪仰陶明經詠詩接辦紹所甲商之事顧則仍歸松所刻已由世都轉下札給戳矣 
[研訊串吞]  
　　前者蘇海煦投英界公廨呈控黄漢如邵順發串吞股本匿帳不交襄讞委員張柄樞司馬訊供屬實諭令將黄邵二人交保出外理處曾紀前報詎料黄邵保出後延不清理原告一再求追前晚讞員翁笠漁直剌將一千人親提研究霍九皋供黄漢如邵順發糾合蘇信泰小主人海煦股開鷄鴨毛行訂立合同三人各出股本銀一千兩派人至蕪湖在黄所開恒升祥號内坐莊牌號　泰裕黄薦小的司帳蘇姓股本由上海裕生錢莊匯付黄邵二人癹本則另由上海分號匯付行内銀兩進出統歸黄一人經理小的毫不干涉至蕪湖辦貨應用銀兩匯自從上海裕生錢莊黄邵二人蓄心不良將帳藏匿誘小的至申扭案誣控求恩訊究張薇卿投案供稱小的之子培熙在蘇信泰皮絲烟店内爲夥黄邵騙誘海煦股開順泰裕鷄鴨毛行勾引培熙至蕪一味游蕩不顧行事小的屢次寄函喚令來申黄邵深恐事機洩漏圖騙難成是以藏匿不放直至小的託友在蕪湖黄漢如家尋見始得押送至申而信泰生理已因此停歇矣叩求將黄邵二人嚴究張培熙供小的本在信泰安分營生今年正月突有黄漢如者糾合小的股開鷄鴨毛行據言獲利甚厚不的不知詭計致被騙去洋銀五百元後向索取稱有蘇海煦合股所辦之貨業經邵順發運申銷售一俟將銀匯來先行歸付而蘇合股後未满一月黄已在裕生莊支空銀一千八百兩另久往來銀五百兩蘇屢向查問黄稱貨未銷去至四月底父親來信小的回上海故又向黄索取前欵黄一味延約許另薦小的生理並言蘇海煦之父欲辦爾爾若赴申則是自投羅網且霍九臯業已被邵順發扭赴公堂控告可也姑俟部署整齊相約赴申將蘇海煦一併呈控嗣由父親遣人來蕪乃隨之而返投案訴明務求訊辦蘇海煦供去冬黄漢如糾合監生開設鷄鴨毛行至年終被欠洋銀五百元今年正月黄串内邵順發至蕪佯稱辦貨并言邵順發意欲開店令監生與之合股卽與上海裕莊往來至正月底結算共欠莊欵銀一千八百兩稱有貨在申售去卽可歸還直至霍九臯被黄誘至上海偕邵扭案喊控欠銀始知黄邵狼狽爲奸蓄心串騙不得已奔投案下控　求恩嚴辦并飭呈帳薄並追還股本邵志生投案供稱黄漢如在外料理各帳不能到案小的願爲作保求恩寛限十天交案邵順發供監生與蘇等　　　泰裕訂有合同收付銀兩有往來摺可稽所收鷄鴨毛六十件已付銀一千兩帳據在霍九皇處蘇海煦欠監生銀五百兩非但不還反來案呈控求恩追繳翁直剌謂邵曰爾这詭計甚妙若不如是蘇海煦焉肯入彀今已由張薇卿父子澈底供明爾何須狡辯遂飭仍交原保人保出著邵志生速將黄漢如交案檢呈簿據質訊核辦違則取咎張薇卿與此案無干著帶同其子　　先行回去　九臯亦卽開釋蘇遂叩謝而退 
[上海巡局紀事]  
　　月前南巿逃悅祥家被賊行竊事後開單報請二十三七鋪巡防避緝查案懸多日尚未破獲前日沈投局禀催局員盛雨村二尹立飭地甲傳栅夫頭目王榮春及公義馬頭栅夫王春生到案以其疏於防範著各笞責二百板限五日内協同汛捕將竊犯查獲如敢延玩定予血比○前日秦長順鷄鴨行庖丁某甲携錢一千文出外購物途遇小流氓阿六寳不問情由糾黨朋毆甲寡不敵衆略受傷夷回行訴知主人秦某函請二十三七鋪巡防局查究局員邱友齡二尹飭地甲拘阿六寳等到案訊供阿六寳知事不得了浼人出爲排解願備香燭負荆秦不欲多事飭丁投局請銷二尹准之 
[南巿捕房紀事]  
　　上月某日美租界北河南路泳記船局之申湖小輪船由湖州帶蒲鞋頭船來滬駛至南巿浦江被招商局之黑皮小輪船撞沈淹斃搭客多人曾涉訟於上海縣署由縣主王欣甫大令屢次提訊在案兹由救生局總辦陳明府查知此船失事後有客船户蔣阿四何阿三宋永奇等乘機撈取貨物實屬貪小可惡因一併拘送捕房捕頭押候解工程局禀請會辦委員司徒司馬訊究焇船户王阿千向在本邑西南鄉龍華一帶裝運木棉子前日不知因何被同業孫茂生將櫓攖去王情急投報捕房捕頭遣水巡丁將孫拘獲押候解工程局禀請司徒司馬訊究 
[英界公堂瑣案]  
　　鄉婦陳譚氏在夫陳雪雪被郭華卿控諸公廨送縣覊押連日懷抱幼孩至匯業公所剛星使行轅前意圖喊控三百號華捕見之恐其肇事因卽拘送公堂請訊陳譚氏供丈夫陳雪雪有出租之地一方被地販郭華卿串同洋人盜賣涉訟多時未經訊結旋遭覊押故欲訴寃讞員翁笠漁直剌商之白繙譯著移送上海縣署歸案訊辦○竊賊吴文章卽金文源前被包探石金榮查獲所竊綢衣兩箱解案請訊旋由戴生昌小輪船局司帳人俞某保去且指石探誣竊事後吴賊心又起竊取法租界天主教堂教士之祭衣及帶經包探嚴頌眉破獲解請讞員朱森庭明府訊實懲辦今已期满石探赴法界公廨請准帶回送案請究吴供稱小的確曾行竊惟衣箱兩口實是自已之物並非竊來叩求明察直剌著押候傳原保人到案覆訊○包探趙銀河禀稱竊賊李金福竊取姚鳳祥家舊衣三件報捕後經小的緝獲人贓送案請究姚投案請領失贓李供本地人行竊該死求恩寛宥直剌判押兩月以儆○包探秦少卿禀稱昨日夜深時流氓張和尚身帶剌刀在路行走適被小的查見是以拘案請究張供小的向爲水菓生理刀係剖瓜所用求鑒直剌判押七日○張寳生向在某洋人處服役前晚私將洋人家嗬囒水三瓶帶出適被洋人所見扭交九十五號印捕送案請曾洋人投案申訴前情張供一時貪小以後不敢再犯求恩寛宥直剌判押兩天○包探陸阿九拘送設攤聚賭之邵阿生請究直剌略加研詰判令管押三日以示薄懲 
[美界捕房紀事]  
　　昨日清晨小竊楊阿榮闖入靶子路鄉民某姓家圖竊被事主扭送捕房捕頭令押候查明曾否犯竊然後解送公堂禀請讞員翁笠漁直剌訊辦○昨晨偷兒孫阿孝混入西華德路某木作竊得木板數方不虞被木工某甲所見扭入捕房捕頭令押候解送公堂禀請究辦○昨午賭徒李阿保王阿森在北河南路天后宮前設攤誘賭旋因分肥不匀互相扭毆經某號巡街捕一併拘入捕房捕頭令押候解送公堂禀請究辦○有游方僧名蓮三者台州產也賃居外虹口東桂芳里標其門曰靈峯下院勾通近處無業流氓託名建醮四出募捐暗地分用昨日亭午時與同黨某甲因分肥不均致相扭毆某號巡街捕喝阻不依因一併拘入捕房捕頭令押候解送公堂禀請訊辦 
 
 

Page 10

 
 
[六月份各善士寳號月捐清單]  
　　道署曾五月洋廿元恰情軒唐傑臣翁李光琴翁四五月趙　晴翁半年四户各捐洋六元陳善亭翁洋五元戴緩之翁龍之府二户各捐洋三元戴耘萊翁豐泰帳房五月朱葆三翁徐棣山翁黄佐卿翁譚幹臣翁韓山　翁董蘭芳翁南順記戴生昌流源昌復泰五六月十二户各捐洋二元源豐潤洋一元八角久　五六月洋一元二角滬江第一樓存濟堂何瑞棠翁蘇寳森翁老悅生新順記錦章愼餘堂鼎豐興可熾五六月可熾順五六月鹿竹卿翁三四月金松泉翁五六月岑仙舟翁五六月十四户各捐洋一元九章北天成泳記五月三户各捐洋六角萬有全萬和祥思補齋隆昇梁煥南翁湯蓮生翁章佩華翁通濟八户各捐洋五角青蓮閣恆升萬椿五六月祥順五六月　户各捐洋四角亦新園其萃樓春園徵昌怡昌熾大升和晉昌恆茂久章陳少梅翁尹梅生翁十二户各捐洋三角鴻運樓義成五月一壺春五月寅記源順怡隆徐京甫翁夏枕笙翁八户各捐洋二角源通官銀號源利莊四五六月二户各捐錢一千八百嘉綸和康壽康延康晉和餘大愼餘元甡元茂衍大厚康永豐存德鉅亭恊昇宏元宏大源吉責和寳順承裕正大升大彚康崇餘永康鎰大瑞大晉大惠大義善源正餘福康兆豐恆餘厚餘仁大久大協餘延源四十户各捐錢六百瑞昌錢五百張家鶴翁錦章大章九和宏章泰五户各捐錢三百怡大金合順五月五雲日昇樓三户各捐錢二百萬興永愼二户各捐錢一百英法美三界一文愿捐洋十五元八角錢五千七百卅九文以上總共收洋一百廿四元四角錢卅六千一百三十九文[  滬北天后宮前廣益善堂司董嚴信蚅葉成忠施則敬唐榮俊等謹誌]  
 
 
 

Page 11

 
 
   
 
 

Page 12

 
 
   
 
