# 1906 - 67 - 4911817

 

Page 1

 
 
   
 
 

Page 2

 
 
[宫門抄]  
　　二月十九日召見軍機李家駒王清穆 
[論蘇州督練公所之用人]  
　　鳴呼。今日爭存之道。爲羣演所託命者。其惟兵事乎。宗法社會。旣不適宜于時勢。吾乃皇皇汲汲。建議練軍。引而進於軍國社會。大勢所趨。誠莫能已。北洋練兵處中央集權。復於各行省均設督練處一所提綱挈領。承上啓下。將以統一全省之軍制。改良全省之武備。任至重。事至繁。初非轉行公牘。尋常局所之所可比也。吾蘇軍政之腐敗向爲鄰省所詬病。自去年六月中旬創設公所以來。碌碌數月。一無表見。去冬蘇撫招用留日士官學校生。乃有兵備四科叅謀三科敎練三科之議。分任其事。其分科條目。雖與北洋湘鄂江皖。微有不同。而以經騐之兵學。爲新軍之編練。此後蘇省軍事。應有日演日進之希望。乃不料提調學生。意見齟齬。而有學生去位之説。 
　　如蘇省原議。兵備處四科。一賞罰科司考功執法。二籌備科司糧餉軍械。三蒐討科係蒐討制度。四醫務科係軍醫專門。此外叅謀處之運籌科檢閲科測繪科。敎練處之訓練科敎育科編譯科。分功細密。武略加繁亦莫不各有專科之學業。以資應用今使實事求是爲科擇人。雖在號稱慱通之名士。及舊日老練之兵將。亦尙以向所未習。不能觕言其涯略。而謂聽鼓人員。山科舉捐納例用保舉來者。反能通曉兵學。而可責其奏效乎。質而言之。不過開支俸項。位置私人。於兵事無毫毛之益也。時機激剌。兵謀演進。此種人員。必有天然淘汰之一日。公例所在。萬無可逃。固無待吾曉曉爲也。 
　　雖然。舍官塲而言學界。武備學生。亦非可一律全用者也。今年正月以來江寗武備學生。私自來蘇。圖謀差事者。多至二百餘名。致江督電達蘇撫。飭令回甯。（見正月二十日本報）據此言之。則奔競鑽營。智德兩失。可見吾國之軍人敎育。猶未完善。一槪用之。或恐有程度未合之處。且近來陸軍學生。其卒業之憑。亦有未可全信者。軍事萬端。莫要於用人。而用人之道。莫要於適宜。用得其宜。則莫如分科考騐。因其材而器使之。内之有南北洋鄂粤考騐將校條目。外之有日本武官試騐規則。仿而行之。其於蘇省軍界前途。庶有濟乎。 
此次蘇　垣職員齟齬一事。平心論之。提調之從中阻格。是不曉兵學。去之亦不爲過。而所謂學生云者。乃日本士官學校之卒業生。非江寗武備生鑽營謀差者所可比。則留之更不爲私。就事論事。宜爾爾也。竊謂自今以後。督辦公所者宜守爲事擇人之目的勿蹈爲人擇事之習慣而後兵氣一新可一雪從前腐敗之誚鳴呼爲事擇人凡百政治皆有然矣獨一兵事云乎哉。 
[日政府擬派遣軍艦赴華]  
　　清國南昌敎案暴發後日政府擬派遣軍艦赴清以保護在清之日本人並監視列國之行動譯東京讀賣新聞 
[俄人侵入關東之計畫]  
　　北京電云此間自接俄兵侵入關東之報告皆謂俄人猶是以全力經營滿洲之意譯東京日本報 
[德員對於防備膠州灣之意見]  
　　東京電云德國海軍大臣於帝國議會時演説日膠州灣占世界一等之要塞日俄戰爭結局後極東之形勢爲之一變故該海灣爲軍事上必要之保障對於海上方面則藉武備以保全中立之局對於陸上方面則藉武備以防清國之騷亂云云譯東京國民新聞 
[英員赴滿州調查事件]  
　　倫敦電云英政府據外務省之公表派英國官吏調查滿洲日本人排斥外國商品之實情該英員已由北京起程前往滿洲譯東京時事新報 
[俄人强迫華商收用軍票]  
　　哈爾賓之華商於日俄戰爭時俄國發用之軍票槪不收用故俄清銀行頗形困難現俄人借軍官之威力恫嚇華商謂若再拒絕軍票不肯使用定處以嚴重之刑罰譯東京日本報 
[奉天將軍電告設立銀行試用鈔票]  
十八日北京電云奉天將軍趙次帥電告政府請於瀋陽設立銀行試用鈔票以便整頓滿洲之財政且謂日本在滿洲所出軍用票應從速令日本收回按目前軍用票雖已由正金銀行鈔票况購惟現在仍得於滿洲地方通用一節次帥頗爲反對譯字林報 
[柳州龍州無駐添法兵之確音廣東]  
　　廣州通信員函云近日外間喧傳廣西柳州有法兵駐紥又謂龍州邊防交界地方添駐法兵等語今得桂林友人函述謂均屬無據之談查柳州係廣西内地距邊防遥隔千里法兵安能闌人且不特柳州無法兵駐紥卽邊防交界各處法人亦無添兵之事近來法人舉辦民政邊地多改用文員並將武員陸續裁撤此現在之實情也至於龍州莊道辦理一切交涉事件尙稱得體而法人表面亦甚融洽當不致或有風潮現在莊道一面注重練兵興學二事而興學尤有成效各屬風氣漸開蒙小學堂遍地皆是土人迷信神權之陋俗亦漸改革矣（冬） 
[蘇撫飭屬保護敎堂蘇州]  
　　護蘇撫濮紫帥札飭臬司略謂二月十四日接准南洋大臣周元電内開南昌敎案出後各處外人均懹疑懼望通電各府廳州縣加意保護敎堂敎士調和民敎勿任滋生事端仍當不動聲色持以鎭靜是爲至要除飭寗藩司通電所屬外特聞等因准此查蘇省各屬地方敎堂林立洋商敎士遊歷内地到處皆有當茲鄰省閙敎之際風聲所播易啟猜疑保護調和責在牧令自應飭令加意防範以妥民敎札飭兼署臬司陸升甫廉訪遵照立卽通電各府廳州縣一體遵照母稍疎虞致千重 
 
 

Page 3

 
 
咎（永） 
[粤省膏牌費由外部與英使交涉電文廣州]  
　　粤省開辦膏牌費英領事照會岑督請卽停止岑督照復峻拒英領事復申前請岑督自再接英領事第二次照會後卽電違外部申明此舉與約章絕無關碍請切實辦駁外部亦經電復允爲擔任茲將往來電文備錄如下 
　　岑督致外部電外務部鈞鑒粤省膏牌歷辦已久前因光興公司承辦膏引於洋藥未拆包時計土核膏英人謂背烟台條約遂至中止現照從前膏牌辦法令熟膏店領牌繳費非徴之未經拆包之土與約章無碍據英領事照請停止經已駁復並錄案咨呈諒邀藎鑒頃復據英領事照稱已報英使核奪等語膏店繳納牌費與鋪捐無異係我内政與約章無所關碍各省辦理有年英國初無異議是其明証應請鈞部照會英使將約義切實聲明請其母庸干涉並乞迅賜電復勘 
　　外務部覆電署粤督勘電悉膏牌費旣係内政英使現未來言本部未便先行照會倘有異議卽當切實辨駁外束（寒） 
[擬核鐵路小股報部立案廣州]  
　　初八日七十二行紳商在愛育堂集議羅關石侯熙朝等倡議近日鐵路認股如是踴躍無患不成但必須得商部商辦之確憑始有把握擬十五日後核計小股銀若干俟籌足二百萬之數卽電禀商部立案（我） 
[十六紀粤省籌議路股事]  
　　粤督與張弼士籌商粤路初十日張太僕弼士拜謁岑督籌商廣浦鐵路辦法並及粤漢鐵路事其大致皆商辦種種問題岑督屢以商股果否可靠並籌還金元小票等爲言且託張太僕擔任路事張亦注重商辦力言商股易集粤督頗然其説 
　　十二日鐵路議案一擬獎勵應期交小股之條欵十則衆議請諸君先行研究俟十五决議二催各行未舉代表員從速公舉衆議先派傳單請刻日公舉如十八以前再未舉定一切要公由已舉定之代表權理三現所租商會對門之馮宅地方迫狹公議暫借愛育堂爲鐵路辦事公所辦事各員應歸併一處前交馮宅接櫃銀單五百兩應擬搬設之日將單取回註銷衆均認可併定期十七八日搬遷（最後潘賛清反對遂將此條作廢云）四宣佈添請辦事各員衆議辦事各員暫用一月期滿再行投筒公定 
　　擬獎勵應期交小股之條欵列左一議照招股章程認股二萬份爲總理一萬份爲恊理五千份爲董理二千份爲議員一議本月十五爲第一次交小股截算之期各代收小股善堂卽於是日截算十八日當衆宣佈一議十五日以前所交小股者二萬元卽定爲總理一萬元卽定爲恊理五千元卽定爲董理二千无卽定爲議員一議各行頭各行堂于十五以前交到認股二萬元者可舉代表總理一名交一萬元者舉恊理五千元者舉董理二千元者舉議員一議此等總恊理卽爲權理人董理議員由衆公推亦可爲權利人以符股東主持辦理原議一議十六日以後交小股者須俟十五日截算方能定總理恊理董理議員之名目一議各行頭各善堂如有十五以前不交小股或交不及二千元者須俟三月十五方能舉代表員一議招股者仍須股束認爲代表方可爲總理議員一議如何方可爲創辦人俟十八日各總恊理等公議決定或設董事局 
　　爭認路股各電十一日合浦電云總商會鑒現集粤漢鐵路股二千份請豋册並發章程及部續集合浦小學上眞十二日南雄巡警局紳商電云總商會鐵路諾君鑒敝局現招認路股两日間已集一千二百股請先人股以後可否隨集隨報先繳小股若干何時給票乞電覆章程請速郵寄南雄巡警局紳商禀十三日南雄沈之乾電云粤商會長均鑒鐵路集股雄屬紳商亦具熱心小股票如何收發乞借章程寄示南雄州沈之乾叩文（寒） 
[粤督照會商會文]  
　　（爲趕築黄沙至高唐幹路事）爲照會事光緒三十二年二月初四日據廣東粤漢鐵路總局司道禀稱竊職道等上年九月間先後奉札會同粤紳就近接收粤漢鐵路合興公司在粤圖表契狀簿籍儀器用具路軌機車房棧物料一切產業當查粤省幹路自黄沙築起至高唐止計十二英里合華四十里半已設軌半已築有基礎祇以停工日久無人過問就近土人挖取沙土路基頗多崩塌木枕鐵螺絲釘亦多散失鋼軌狼藉久恐成廢職道秉恩萬鑅等一面飭縣分諭沿途各鄉紳耆地保保護並派弁勇駐紥適中之地來往梭巡以免再有遺失詢據三水枝路行車洋人連德聲稱修築黄沙至高唐一段安軌架橋補路約需費銀六萬元左右便可行車等情當查收回粤漢鐵路計借英金一百一十萬磅粤省應攤三分之一約合銀三百餘萬兩又未購回金元小票粤省尙應攤銀百餘萬除已造三水枝路外僅此黄沙至高唐似成未成之路若不赶緊修築完固及早行車而任其日壤一日則糜數百萬之欵僅成三水枝路一修僉以高唐一叚亟應興築當將一切情形面陳鈞聽奉諭飭延原日勘修該叚路工之日本工程師前來興築茲日本工學士小松烋三郎業經到粤本司等公同籌議該工程司旣經跋涉遠來踐約未便失信外人只可仍伸前議與之訂立合同以六個月爲期每月薪水銀三百元火食六十元如六個月内粤省商股集成接管此路卽將工程師移交接辦期滿之時續約與否聽由商人自酌至現修補黄沙至高唐用欵查接收局前奉憲台札發准盛宫保移交黄沙購地買屋官欵銀十萬兩内餘剩現銀二萬六千二百九十九兩三錢三分現存商號生息此本粤省籌撥官欵以之修補粤路適當其用此外不敷之欵亦由公家籌墊將來商股集成接辦所用官欵卽由商股如數歸還所有本司道等與日本工程師訂立合同並議籌修自黄沙至高唐幹路各緣由是否有當合具禀宫保鑒核示遵如蒙允准并乞照會總商會紳董知照等由到本部堂據此當批粤漢鐵路禀摺均悉粤漢鐵路自黄沙至高唐一段合興公司旣已修築過半現在安軌架橋等項祇需洋銀六 
 
 

Page 4

 
 
萬元左右即可行車應卽先由官欵籌撥赶緊興築以免路基崩塌材料失散盡棄前功虚糜鉅欵該局興日本工程師所訂合同查核均甚妥恊應准照辦仰候據情照會廣東總商會知照並電達湘鄂兩省查明此繳清摺存等因除批印發外合就照會爲此照仰該總商會紳董卽便知照（我） 
[蘇學務處新增遞禀章程蘇州]  
　　蘇省學務處近增遞禀章程五條詳請撫憲核准立案列左（一）每逢三六九日本處堂期午前十點鐘至午後二點鐘止收閲禀詞須親自赴處投遞或遣抱告代呈倘未經禀由地方官批飭逕自來處具禀槪不准理（一）具禀人等須將眞實姓名年歲籍貫住址開明以昭核實其重大事件應由地方官核准轉詳聽候辦理其出洋及各學堂學生如有禀陳事故應先分别禀由欽使監督核奪施行否則槪不准理（一）不關學務事件及假公濟私挾嫌誣控者槪不准理（一）匿名白禀及挖塡姓名者槩不准理（一）緊要事件如須電禀者應由本地學務公所或地方官轉達否則槪不准行（且） 
[改建陸軍學堂規畫廣州]  
　　廣東撫署改建陸軍學堂已記前報茲於日前將旗杆及墪石等一律毁去由陸軍中學堂總理虞汝鈞具禀大憲酌留大堂及原有之房舍並請遴員估價興工岑督批云現擬就奉裁撫署大堂改設會食所東西兩排改作堂舍核估工程在十萬兩左右能否再加撙節應由該總理測繪草圖呈善後局遴派熟悉工程之員切實估計興工（我） 
[岑督札飭甄别吸煙屬員廣州]  
　　粤督近札藩臬運司略謂候補試用人員到省一二年期滿例應甄别地方人員由藩臬兩司會詳鹽務人員由藩運兩司會詳歷經辦理在案此等人員已筮仕服官母論補署供差均有責任斷不能沾染啫好嗣後凡有到省人員期滿甄别者正佐雜職應由藩司會同臬司詳加察看鹽務由運司會同藩司詳加察看究竟有無洋烟嗜好務於考語内切實塡明勿稍忽畧遺漏爲要（寒） 
[中俄會商交收東三省全案十一續十九日]  
　　光緒二十六年十二月二十八日午後三點鐘率繙譯陸徴祥往晤俄外部大臣拉姆斯獨夫寒暄畢拉云見貴大臣帶有護書内必有公文楊云今晨接奉電傳國書一道本擬訂期面晤頃承見約恰好拉云是否畫押之全權國書拉即授以洋　墨壼接稱即請貴大臣畫押本大臣亦即照辦楊笑云盼不得成議如此之速日來聽候貴大臣訂期接晤終日未曾出門拉云禮拜二晉見國主當卽轉遞貴國大皇帝國書禮拜四國主命擬覆書昨日本欲約晤適因本國節日故改訂今午貴大臣親遞國書一層本國主不欲勞動貴大臣且恐動外人觀聽反致不密即接國書開閔首章云此書與前書不相干涉楊云此另一件事書内宗旨務請貴國大皇帝商問各國將兵費數目減少限期寛定届期由中國政府逕交各國政府不起利息三層拉云此事俄必出力帮助請先將現議之事赶速了結將來效力之處尙多接問此書是否通行各國楊云雖是通行各國之書着重在貴國此書先到敝處由本大臣轉電他處拉云今日面交貴大臣公文二件一係本國主覆書一道一係約稿俄法文各一分此約稿想貴大臣閲之定必滿意楊云如無碍本國政　兵　利　本大臣自無話可說拉云本大臣擬稿時費了許多心思斟酌想來貴大臣必可滿意必可即行請示政府畫押楊云本大臣實盼如是總要約内條欵無背本國訓條之意方好不然仍須辯論拉云約内共十二條貴大臣　後即知本大臣責費苦心如此條欵無須辯論楊云果與本國訓條相符本大臣即感激不盡拉云如此條欵貴大臣尙不滿意則貴大臣實難伺候楊云刻下約内各欵尙未知悉貴大臣一人知之如變戲法然如變出之物正我心裏所猜之物豈不妙哉拉云本國所要各欵户部前曾面告貴大臣以爲何如楊云雜特所述各欵内有數欵實有礙本國主權拉云已將礙難之處大加斟酌此次滿洲華兵攻擊俄之邊界毁俄鐖路傷俄兵士此種情形不可不記得楊云貴大臣迭次面告貴國相待本國好意幇助中國平定亂匪向各國排解調處並願做一好徬様貴大臣之話本大臣刻刻在心至兵費一節本國甚爲看重因本國現在决計整頓内政力圖振興想貴國係本國數百年鄰邦至交必願本國興旺將來兩處美屋一般堅固華麗於两國均有光彩拉云两處美屋惜一屋尙未修造竣工鄰居者尙當防備坍倒失火之虞楊云所以特請貴國幇助使之速其成功減少兵費一節請貴國作一領袖向各國說項務望速辦毋使他國做在貴國之先拉云請先將两國之事赶速了結以後必當出力幇助楊云如此約尙有商議不能速了恐兵費之事當了結在此約之前拉云本大臣想不能如此𨑙速先了此事俄必助力他事惟請不宣告外人我两國辦事有自主之權不准他國來干預有礙两國體面楊云本大臣總爲秘密以後如有外人得知總非本大臣洩漏現將約稿即速譯閲如有不合本國訓條者當來與貴大臣商議拉云想來必可與貴大臣所奉訓條相符不致再有商議楊云未見約稿以前所說盡是空話拉云不錉近接李相電否病體復元否楊云常接來電李相病體現已復元拉云聞之甚慰言畢握手而散以上爲第十二次會議情形 
[摩洛哥會議]  
　　字林報接十八日倫敦電云愛耳其西亞斯會議德員男爵蘭倪維士君聲稱德國對於警察問題之要求伊已屏棄成見但願會議各員能採納法奥两國所擬者持平辦理云文匯報接十八日柏林電云法國近於銀行一端又故意爲難惟英國仍維持德國之主義愛耳其西亞斯會議因測法政府將頒給法議約專使以新訓條云法國於警察問題仍欲在摩國克蕯白蘭因楷地方有管理警察之權愛耳其西亞斯會議關於德法两國者尙有許多困難棘手處須待磋商 
[海参威海口解涷]  
　　十八日東京電云海参威業已氷泮 
[日本軍政大員更易消息]  
　　十八日東京電云大山巖侯爵陸軍總帥之職不久告退兒玉大將將授爲台灣總督繼之者爲淺久間大將 
[英藩行程]  
　　十八日東京電云英藩矮瑟親王昨日在奈良坂該處學堂學生皆登山巓列隊歡迎西京市廳於昨晚宴請親王及隨員等赴筵時皆服東洋裝惟麥克道奈耳爵員則否該親王將於明晚抵東京 
[嚴防痘疫]  
　　十八日東京電云行抵横濱之西比利亞輪船因船中人染有痘症已被查出拘留 
[西班牙皇大婚]  
　　十八日倫敦路透電云西班牙皇大婚之期將於今日宣表西班牙政府已定英金十萬磅爲伊挪女后每年之　譯字林報 
[法國敎務]  
　　法國敎務又復不靖已殺煽動者數人 
[法國新内閣之影響]  
　　法報載十八日倫敦電云法國内閣雖有更動而英法两國所議之約並未稍爲牽動法國輿情頗願两國睦誼益敦云 
[續紀法國考立曷斯煤礦肇災事]  
　　在礦工人業經查點計共死一千一百五十八○礦工之已被救出者　得九十人惟以火　宋媳麗氣　臬不可嚮邇故現暫停施救譯文匯報 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[節錄李羲銓條陳岑督仿日本機器稻草製紙及辦官格紙章程廣州]  
　　（前畧）查日本製紙機器卽東京深川區機械會社所造其價計値萬元而機器之鍋爐直徑當有一尺八寸每一點鐘應需煤六十磅（合中國四十五斤）以一日二十四點鐘論當需煤一千零八十斤（以十兩一千斤之價論每日當需煤銀十兩零八錢）生料五千斤（卽稻草）可製得熟料上等者（置圖書公文用）一千斤（每斤合銀二錢共得銀二百兩）中等者（報帋用）一千五百斤（每斤合錢） 
二分共得銀二百八十両）下等者（包物用）五百斤（每斤合六公共得銀三十兩）總共一日間可得四百一十兩之帋除原料五千斤（合銀十五兩）另配用苛性曹達五百斤（藥名顏料店有合銀五十兩）漂白粉五百斤（合銀七兩）楮料百斤（合銀三兩）硫酸百斤（合銀二十兩）加爾基五百斤（合銀五十兩藥名）總共藥料原料煤炭每日需成本銀約共一百八九十兩以製出之紙賣償之價較之每日應獲利二百二十两左右至局中需用總管一人以日本工價之廉（每日合銀一兩七錢）月需薪水五十両零監督一人（每日合銀一兩）月需薪水銀三十兩雜務員一人（每日約合銀七錢）月需薪水銀廿一兩提揀稻草工十五人（每日每人合銀一錢七分）則每人月需工食銀五兩共銀七十五兩照料機器工八人（每人每日合銀二錢）則每人月需工銀六两共銀四十八两切紙工三人（每人每日合銀二錢）則每人月需工銀六兩共銀一十八兩光澤帋工三人（每人每日合銀二錢）則每人月需工銀六兩共銀一十八兩理帋工十人（每人每日合銀三錢）則每人月需工銀九兩共銀九十兩總共需用四十二人每日共需薪工等銀約合十一兩零以四十二人火食論每日共需銀八兩或十兩（以上皆照日本工食之價所核）我國食用較貴廣東尤甚一應薪工應需酌加並需添用廚夫火食工雜役等人（日本生意家例有不開火食另由辦房包者）再加朗皮原料五百斤（合銀五十兩）統共合原料藥品人工火食每日需費約二百五六十两以賣價四百一十兩相較則第日可得凈利一百五十餘兩此乃機器稻草製紙之畧也再如添置一機附製官用格式紙仿照西法變通分别院司道府州縣加水印暗記定明程式並民間通用各紙事省而工倍旣於公牘有益且於官民稱便庶利用而並有所盈亦抵制之一策况大憲現創官報用紙必繁兼以各報帋所用尤巨正可相輔而行無論官辦商辦稍以截流什一（後略）（寒） 
[改造營房移地漢口]  
　　漢防營擇於早逢春左近起造茲因改造馬路准於下月初動工至漢防營則移於通濟門外建造（亦） 
[札飭保護敎堂漢口]  
　　關道繼觀察因南昌敎案風潮甚大深恐内地匪人滋事札飭各屬所有敎堂責成地方官一律認眞保護（亦） 
[蘇府籌辦習藝所蘇州]  
　　蘇府許太守擬將盤門内新橋巷積榖倉改建府習藝所所需經費太守認捐銀二千兩外派長元吳江震崑新常昭九縣各捐銀一千兩太湖同知五百兩已委閶胥門總察戴子邁明府監造房屋聞是所工價甚鉅須得二萬金方可告竣業經太守通禀各大憲該示（且） 
[蘇垣官事]  
　　署蘇藩朱竹石方伯以署震澤縣震澤司巡檢沈金聲期滿撤回飭選授斯缺之朱敬義赴任署震澤縣典史梁伯怡期滿撤回飭選授斯缺之孫啟巽赴任吳江縣敎諭徐在滋丁憂以奉賢縣拔貢敎職夏景仁長洲縣敎諭錢福煒病故以靑浦縣試用訓導沈光濟輪委署理已詳明院憲分札飭遵矣（永） 
[蘇府升調述聞蘇州]  
　　官塲傳述蘇州府知府許子元太守將升任湖北荆宜施道缺明文雖未下而已傳說紛紛矣（且） 
[松府升調述聞松江]  
　　松江府戚太守聞有升調蘇州府之說然係官塲傳述並未見有明文（歌） 
[元和縣開棺相騐斃媳蘇州]  
　　蘇垣束白塔子巷惡姑慘斃養媳等情已兩記前報茲悉該養媳有親戚陳姓適因事自滬返蘇得悉此事遂卽赴元和縣署控告經孫花樓大令立卽帶同刑仵穏婆前詣該處該屍已經棺殮大令卽命將棺踏去底板逐細相驗將傷痕塡明屍格傳集人証訊取供詞其姑早已遠颺現正比役勒限緝拿務獲究辦並將應訊人証帶同管押（永） 
　　按惡姑慘斃養媳一案有謂朱廉訪札縣查騐者有謂長洲縣親訪開騐者有謂局董王某包庇惡姑了事者今此函又謂元和縣令開騐凡諸紀載言人人殊俟探訪確實再行報告 
來函 
[楊州學會來函]  
　　敬啓者敝會於正月十六日開會特請沈君禹臣爲招待員並會埸照料一切其名譽賛成員何君震彝盧君晉恩李君約並無交惡情事且沈君與在埸職員會員亦未有開罪之處沈君平日於城内各項善舉誠具熱心至學界中人時相過從老成持重人所交推乃貴報登載頗有微詞以爲聲名狠藉何李諸君未能滿意以致怫然而去是不免傳聞失實用敢不揣冒昧修函詳告務乞貴報登人來函一門以釋羣疑不勝感禱揚州學會同人頓首 
[振武社書記員報告]  
　　豐利支社簡章云公舉桑應箕爲正社長張相歐陽福新爲副社長劉梅蓀馬祝三徐養齋洪少卿爲書記蔣趾仁繆桂芬陳鶴年馬仲璋于樹霖趙致祥印介眉伍子靑周俊卿張璹仲爲參議歐陽福保張　爲監察調查一切○一本社經上海總社核准名曰豐利振武支社○一本社無論有無烟　皆得入社無癮者自入社日起禁不入口有癮者自入社日起限五個月戒盡○一凡入社者槪不牽入父子兄弟叔姪但盡個人義務即與本社宗旨不相違背○一凡入社者須於入社時書立志願書交由本社郵寄上海總社○一凡入社者槪不捐取分文其紙筆函件報告等費由豐利同志學會開支○一入社後倘有違犯社章私吸鴉片烟者經本社調查得實初次僅將姓名榜示社堂再犯則榜示本社大門三犯即報告上海總社登入各報纸作爲廢民以身家不清白論○一現在風氣大開各省督撫奏辦官膏仿照合灣章程凡吸鴉片烟者一律編入廢民籍若不趁早戒絕將來必受此辱人就無恥同胞勉之本社有厚望焉○志願書格列後○具志願志書○年○住○情願遵照貴社章程不吸鴉片煙倘有違犯社章察出聽憑報告作爲廢民以身家不清白論所具志願書是實○光緒○年○月○日具志願書豐科振武支社執第一次入社者共八十三人名錄於下歐陽似愚張志垣張璹仲周俊卿印介眉桑斗南桑伯 
 
 

Page 10

 
 
藩馬祝三馬仲璋袁濟舟于樹霖趙臻祥楊益源于樹文于樹森于樹榮蔣趾仁　虞廷歐陽殿三李蔚廷姚晉三徐正完歐陽少雲桑硯　劉梅蓀　文煥趙堯臣趙元懿章曉廷劉榮貴陳國良孔儴綸任子靑顧春召章雲程張啓年竇昌齡朱文元徐蔚齋王星瑞解子安戴春明繆少堂陳源澄徐介庭陳鍾祺張璹季洪雨生洪予九洪少卿馬佐清馮歩清鄭小橋俞祝三俞少楨繆桂芬高翰臣陳小墀蔣紫淋陳鳴臯陳遐齡李鏡塘季忠友宓子屏宓友蘭宓景華宓景萱吳鍚麟阮錄傳洪玉卿姚棠張澤臣徐小亭鄧英孫張相張仁瑞桑仲藩劉慶官劉煥銀朱震男歐陽有恩徐嘉琪徐養齋○淮安盧元龍來書云在本處刋刻戒煙丸方功效頗著已傳十餘省茲寄奉百張請爲代發○南　許子俊來函鴉片之害幾及百年流　遍全國吾公熱心仁術思拯羣生� 
創設振武戒烟社會發起以來上自朝廷下至民庶習表同情意者毒熖將消黑刦將滿乎（中畧）轉弱爲强所謂英雄造時勢者非耶僕願擔承義務追隨大君子之後嗣不以葑菲見遺請錄賤名於册（後畧） 
[今日尙有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[本城設立郵政分局]  
　　上海城内向無郵政分局茲擇定新北鬥内穿心街清眞寺隔壁開設分局卽於本月二十日開辦收發各函以便商民（容） 
[滬江官事]  
　　前松海防同知現蘇省善後局軍裝委員沈逋梅司馬翊清前湖北漢黃德道桑熙明觀察鏡又派辦洋務處卽選道蕭觀察恩銘又候補道李船仙觀察根源等昨均因公來申分詣道署禀謁拜會○蘇松鎭總兵徐吉雲總戎傳隆近由外洋巡哨回滬舟泊南市十六鋪碼頭昨日到道禀辭赴淞（事） 
[致祭龍神]  
　　昨爲致祭龍神之期清晨縣尊汪大令提右營周參戎守備葛守戎城汛周千戎縣丞沈二尹主簿孫少尹典史趙少尉等齊詣大東門外龍王廟拈香（賓） 
[錫商頌德續志]  
　　錫金幇董事公製匾額恭頌公共公廨關司馬德政已詳本報昨午該帮董事祝大椿等十餘人雇備旗鑼執事將錫商頌德匾額一方德政牌四對道以鼓樂送至公廨關司馬謙遜再三始受（力） 
[美副領事赴閩攝任]  
　　美副領事安立德君近奉本國政府訓令暫攝福州領事之職帮安君卽於昨日起程前往大約月餘卽可近滬（力） 
[法繙譯官尙未視事]  
　　法繙譯官蘇烈君前赴日本游歷昨已回滬因抱清恙故一切政務仍由惠副領事庖代（臨） 
[局批照錄]  
　　昨日淞滬釐捐總局督辦陳亦漁觀察發出恊源豐米商禀批二道錄後上海落地米捐旣歸該商等承認茲據請將吳淞進口米麥雜糧各捐一併承認似屬可行惟禀内無遇閏照加開禁每月加認二成等語殊於捐章不合仰貨捐局卽飭吳淞分局查復核奪此批又批查早豐公司每年認繳落地銀六百兩張順興等每年認繳乾麫捐銀一千八百两前據該商詳報當經先後批准暫行試認在案茲據該職商聲稱滬北各麫粉公司所用小麥數近百萬而所認僅祇此數侵蝕捐項已屬不資現在米糧落地釐金旣歸米商恊源豐等承認則阜豐張順興等所包小麥乾麫等捐似應撤歸該商等抽繳以昭核實至裕豐中興等公司所用小麥究竟包認與否未據詳報有案若係包認亦應撤歸該商抽收方昭公允仰貨捐局公諭遵照辦理母違此批（曰） 
[給槍操演巡士]  
　　滬南總工程局總董今正禀明道憲轉向製造局請領毛瑟槍四十支分給各巡士操演日來由敎習率領至廣濟公司内隙地操習技藝歩伐（尺） 
[諭究冒名索費]  
　　近來每有自稱警察巡長巡士等人向設賭各茶肆恊甲索賄前日猛將堂茶館因聚賭被拘訊罰後仍有自稱巡長之人到館索費該館主阿松立投警察東局指控郁二尹諭著指認不實當即叱退惟恐無賴冒名索費有損局中名譽旋卽出修諭禁如有借名索費准卽指名提辦（曰） 
[滬城火警]  
　　前晚一點鐘時滬城新北門内香花橋北堍金姓失愼經巡士報局飭傳地甲分赴各署報警共燬廳屋三間聞有焚斃小孩二名之說（事） 
[法捕房選充新捕]  
　　法捕房總巡麥君前諭添招新捕昨日有投充者二十餘人選擇合格者數名預備錄用（深） 
[包探查抄行兇馬夫姓氏]  
　　馬夫帮在閘北尋仇戳傷巡局捕役王順等一事現由租界捕房查知以若輩均在租界馬房若跡此次兇横情形令人駭聞恐妨界内治安昨由新閘捕房包探李星福偕同西探至閘北巡局面見局員唐二尹詳詢案由并抄錄所獲高奎供出之凶犯姓名禀復捕頭查核（力） 
[禀領女犯飯食各費]  
　　十六鋪地甲裘鎭禀總工程局請發看管暫押婦女飯食及女傭工食等資總董准予給發諭飭按日報明給領（尺） 
[猝斃免騐]  
　　昨報紀盜妻猝斃一則茲悉縣尊汪大令得報卽於午後率同刑仵人等至署前白虎地詣騐先飭捕役將監禁之施盜帶案諭著指認是否爾妻由施詳認無誤禀求免騐大令准之惟念猝死可慘著賞洋五元自行備棺收殮施仍還禁再核（嚴） 
[押犯瘐斃]  
　　賣魚丫頭即葛雲章前爲保險掮客因串同某龜奴種火圖賠由捕房拘解公堂判押西牢三年在案前晚因病身死由管獄西人知照捕房飭傳家屬棺殮（似） 
[呑煙報騐]  
　　法租界菜市街二百零九號門牌某甲之姘婦某氏不知因何口角背人呑服洋烟延醫不及遂致斃命事爲捕房查知飭探恊同地保投縣報請相騐（深） 
[控案無憑]  
　　英商威利洋人控華人殷達聽違背合同經英副領事照會公廨讞員關司馬飭差恊探將殷傳案交保訂於昨日會訊午前英副領事蒞廨與襄讞孫明府升座原告洋人延陸舌儒律師到堂聲稱威利雇殷爲買辦之職言明墊銀一千両如有不合須於三月前關照訂有合同乃殷祇做二十餘天卽行中止顯違原議請究威利洋人亦投案伸訴并稱殷買洋紗洋皂等物折本不少質之殷供去年十月十四到行保銀一千兩墊銀三百兩立有合同一年爲限該行乃威利與阿林德二人合開不料祗做十天二人拆股行歸威利一人因此商人嘱換合同威利初約月底後因商人有事往蘇請假七天至十一月初回申到行洋東已將代庖之殷萍之逐出另換别人接辦所有墊欵不肯付出曾投英按察署控告奉判歸還完案本謂該洋人挾嫌今又具控求鑒中西官互商之下以該洋商所控毫無証據應卽將案註銷威利又稱殷在外佈散流言有壊商人聲名明府著殷具嗣後不准毁壊該洋人聲名結存案（力） 
[第十五訊誣控拆梢牽涉通匪案]  
　　昨日午後英副領事蒞廨會同襄讞孫明府十五次會訊錢鼎成控朱海郎王毛毛等誣控拆梢一案被告律師費烈禀稱茲有哈華托律師帮辦惠爾生君到堂爲應桂馨作証聲明應不諳西文之事原告穆律師詰應爾之紙局中所雇船户有無號簿應稱此簿向有可至局中查看孫明府謂下次訊供可將該簿帶案費律師又將前次王妙紅被錢鼎成拆梢之事重訊一過畢卽傳王妙紅至案訊問王供向駕駁船專與造紙局駁貨已越三年别家之貨亦可駁運問與范高頭認得否答稱前在大關充當巡丁時認識錢係范夥去年二月曾向小的索去洋四元四月間又欲索洋二十元先付十元又找二元至十月竟索洋一百十四元據云一百元開銷捕房十四元開銷報館訊至此費律師以朱王二人在押已久旣將各供說明應請交保候訊中西官互商之下判仍還押捕房俟禮拜六早堂覆訊再奪（力） 
[上海縣案]  
　　管全生扭祝惠侯及弟婦管吳氏喊控拐逃當晚奉汪大令訊究吳氏供因母無子招贅管桂生爲壻丈夫向爲船夥前年在洋遭風溺斃由船主撫卹洋一百五十元被夫兄全生夫弟桂林硬借去四十元婦人生有一女年十二歲憑媒許詋惠侯爲媳近因祝母病故女兒現往祝家婦人之母亦於去臘故世前日終七祝來吊奠由夫弟桂林留宿不料翌日黎明出外糾同夫兄全生等十餘人至家將祝兇毆扯至婦人床上指爲通姦來案誣控求鑒祝供與氏相同全生供開團扇作被祝勾引弟婦捲逃侄女亦遭薇匿求究大令飭仵騐得祝之足上受傷屬實斥全生不 
 
 

Page 18

 
 
應先毆復控誣氏捲逃判責四百板交保具存切結祝不避嫌疑歇宿嬬家飭自醫傷吳氏將祝聘女婚帖呈核○前日報載馬夫毆傷捕保案内拘獲之高奎經太陽廟巡局解訊供是日在新閘吃茶由流氓唐三皮匠唐四兄弟糾集十餘人邀至閘北緣與巡局捕夥王順挾嫌路遇之下唐三袖出鐵尺毆擊唐四拔刀亂戳王即受傷回局地保夥梁長生到來捉拿亦被打傷鐵棒不知何人抛棄求鑒大令判先責二百板押候再辦○徐燦章控蘇秉鈞霸阻出路亦奉訊究徐供蘇家弄内有房屋一所去年拆造比前收進鄰居蘇秉鈞不容出入求究蘇供徐將墻外餘地侵佔復在弄内開門大令斥蘇無理判不准霸阻完案○又訊徐聖林控徐其芳掘坟佔地一案聖林供有地畝餘留出袓坟五釐外其餘賣與其芳爲業今被掘毁祖坟圖佔其芳供林加價不遂自掘小孩棺木誣控圖詐故經族人公禀請究大令喝將聖林笞責哀求始免因判不准再向滋擾（嚴） 
[總工程局紀案]  
　　瘋人許雲生在白玉樓茶館胡閙由店主喚巡士拘拿被伊抵拒後經招同他捕拘獲竟將兩巡士大衣扯碎打失號呌副裁判官陳二尹提訊之下判責手心一百下飭家屬賠洋两元○划船夫頭昨晨在碼頭驅赶艒艒船有曹長高胡曾兩船不服拘局請究二尹判鎖示各碼頭遊行示衆○商船會館碼頭航船户徐洪生疑曹子仁行竊鐵錨拘局判着包探帶同原被至押鋪對質並非曹竊帶回禀覆二尹以徐誣控判罰洋兩元充公○無頼金福生之姘　蹺腳小妹在某烟間爲女堂倌住洪昇碼頭裹街鞋底作内前晚被小孩遺火焚去衣服由鄰人救熄翌晨貼鄰聚泰女堂烟間店主婦混名豆板阿三糾同各蕩婦向小妹理論不服扭毆小妹用小刀割傷阿三手指伊亦頭角受傷被十六鋪駐防所巡士查見一併解局奉飭暫行回家醫傷聽候提訊小妹情急呑服生洋烟幸卽救治得愈隨由鄰人勸息投局求銷總董准之（尺） 
[公共公廨晚堂案]  
　　蘇人高盧氏控陳履卿汪氏串詐毁物前晚奉襄讞孫明府提訊高供母開長太煤炭店去冬逝世汪陳來稱母在之日借伊洋元百般吵閙爲此情急控究陳汪同供高母在日向借洋二百元立有摺據今欲圖賴反來誣控求察明府以所供雖屬近情然見証未到判高交保候補提人証復訊○竺森大控曹介生王少卿王阿梅藉端行兇經中西官判曹等各罰洋三元養傷所有王請追竺森大宛欵過堂再究在案前晚亦奉提訊明府判竺先繳還洋二十元餘俟船到再給曹等不應多事斥釋完案（當） 
[公共公廨早堂案]  
　　髤工馬阿福顧連生袁如發在天后宫橋與剃頭匠陸雨泉因碰撞毆打喚捕拘獲由探解究關司馬商之美副領事白保羅君判各押捕房一　○陳阿三掩入孫裕庭家竊衣唐四福向陳福生租踏腳車逃逸丁德裕竊王信福等家布衣由捕拿究判曹押捕房一日餘人各兩月○王小毛竊怡和廠洋紗楊長生攫徐楊氏頭上挖耳王阿三竊楊道生等家綢衣王洪順竊洋東餅食均由捕房解究判小毛押一禮拜楊王各押三禮拜洪順押候再訊○柯桂仁楊桂莊乘醉打人致俞阿東被毁酒碗等物報捕解究司馬判各罰洋七角半賠物再罰洋五角充公○顧芝登行兇用洋瓶擲破王甫揚頭額由捕解究判罰洋一元給王養傷再罰一元充公○姜錦堂楊林生竊同和公洋布四十疋値洋二百十元賣與楊榮生報探拿獲請究司馬以二人堅不承認判還押候辦○王瑞生在王陸氏妓院内押娼形跡可疑報由包探拿獲抄出竊贓元縐半疋花邊一條解訊不認判押候查在案昨日復訊司馬判押捕房一月○王子生竊公記洋紗賣與張阿木處袁瑞岩竊油衣汪金生竊張李氏家衣鐘各物報捕解究司馬判各押捕房兩禮拜（當） 
[法租界捕房事]  
　　江北人殷項氏於五年前捲逃來滬與人姘識近日被夫尋獲扭至捕房請究捕頭命押候解堂訊辦○宋阿炳林信生昨竊烟搶等物售與張月琴爲包探查獲拘入捕房奉諭令一併押候解究（臨） 
[美租界捕房案]  
　　唐四福竊楊樹浦路某姓家腳踏車一部由捕拘押解辦○二百五十三號落差印捕乘醉至斐倫路强欲雇坐某洋人包車因車夫不允被毆由西人將該印捕扭送捕房押候核辦○王阿利竊老太古駁船上洋布多疋由探朱桂生查獲押候吊贓送辦○領港人談華棠報稱前晚有同業馮姓糾衆十餘人至家尋釁並强索洋元請爲查究奉飭馮如再來鳴捕拘辦○鄕人李文炳在西華德路乘醉胡閙由捕拘究旋由其友某甲領回了事（似） 
 
 
 

Page 19

 
 
   
 
 

Page 20

 
 
鑒謹奏奉硃批練兵處户部知道欽此宫門抄十二月初七日刑部都察院大理寺廂紅旗値日無引見敏公請假十日志公續假十日崧蕃遞遺摺召見軍機 
[署理両江總督周　奏爲改併標營酌量裁留以符名實摺]  
頭品頂戴署理兩江總督山東巡撫臣周馥　兵部侍郎銜署理江北提督鑲白旗漢軍副部統臣劉永慶跪奏爲改併標營酌量裁留以符名實恭摺仰祈聖鑒事竊查漕運總督淮揚鎭總兵二缺均已奉旨裁撤另設江北提督管理一萋事冝所有漕鎭兩標共二十七營自應酌量情形分别裁併統改江北提標臣等往返函商擬將駐淮城之漕標中營移駐清江爲提標中營駐王營之鎭標左營仍駐原處爲提標左營駐河下之漕標右營仍駐原處爲提標右營其原隸漕標之淮城城守營原隷鎭標之清江城守營均極重要未便裁併擬各仍其舊而改爲提標淮城城守營提標清江城守營以昭畫一該二處旣有專營典守所有淮城同城之漕標左營清江之鎭標中營均擬裁汰惟鎭標右營向駐桃源縣之洋河鎭該處地方緊要未便遽裁擬仍駐原處改名爲洋河營其餘如漕標之東海鹽城海州三營鎭標之宿遷廟灣佃湖洪湖四營各駐要區均有咡捕操巡之責現雖改設提督而所轄地方仍無異於從前擬一律仍舊統歸提標管轄以上各管員缺隷于漕標者守備以上向例由督臣奏補千總以下由漕臣咨補鎭標則統由督臣奏咨嗣後擬一律按照漕標辦理以免歧異此外又有葦蕩左右二營專司督徴柴價接濟工需名雖隷于鎭標實歸漕臣主政應一併改爲提標應行事宜臣永慶循舊辦理計漕鎭兩標除裁二營外共存十五營官弁兵丁均可母庸更改查提鎭中軍例設叅將惟長江提標中軍則係副將今江北提標統轄十五營且漕標中軍原係副將可否卽以副將爲中軍如長江提標之制以爲各營領袖應請旨飭部覈議其裁汰之二營計遊擊一員都司一員守備二員千總三員把總外委各七員額外十二員應歸裁缺員弁内遇缺酌補又漕標左營裁兵一百二十名鎭標中營裁兵一百九十五名擬請仿照光緒二十八年前督臣劉坤一奏請裁减制兵酌發恩餉成案各發恩餉三個月以示體恤如蒙俞允應由臣馥檄飭江甯布政司照數核發妥善遣散除將裁存官弁兵丁各數目開摺咨送政務處練兵處及兵户二部查照外所有改併標營緣由謹合詞恭摺具陳伏乞皇太后皇上聖鑒訓示謹奏奉硃批該衙門議奏片二件併發欽此 
[兩江總督周　奏爲懇　　恩准將該二營節省各欵全數留存江寗藩庫作爲江北推廣警察之用片]  
　　周馥等片再江北警察雖經歷任漕臣籌欵興辦終以經費支絀未克精進周備臣永慶蒞任後竭力騰挪亦僅能先就清江擴充整頓江北地方遼闊關繫重要非速辦警務無以詰姦暴而衛民生查此次裁去漕標左營鎭標中營二缺所有節省之官弁俸廉兵丁餉乾等項欵雖無多在江北視之即爲有著之巨欵擬懇天恩准將該二營節省各欵全數留存江寗藩庫作爲江北推廣警察之用由臣永慶隨時提撥會同臣馥認眞辦理謹合詞附片陳請伏乞聖鑒訓示謹奏奉硃批覽欽此 
宫門抄十二月初八日工部鴻臚寺正藍旗値日吏部引見六十二名户部四名鑾儀衛一名正黃滿十二名溥良雍和宫熬粥覆命蒙古王公到京請安前靑州副都統英慈到京請安橚貝子由東陵回京請安並請假十日黑龍江恊領恒玉謝恩江蘇参將仉志鵬謝恩福建参將丁季陞謝恩延康因修墓請假兩個月召見軍機蒙古王公 
両江總督周奏現江北旣設提督漕鎭兩標均改提標將來舉行軍政應歸何衙門主政請旨飭下兵部議定章程片同馥等片再凡遇軍政之年漕標向歸漕臣辦理海州鹽城東海三營並由狼山鎭總兵註考鎭標員弁則由淮揚鎭總兵咨送江南提臣核辦現江北旣設提督漕鎭両標均改提標將來舉行軍政應歸何衙門主政相應請旨飭下兵部定畫一章程俾資遵守謹合詞附片陳明伏乞聖鑒飭部核議施行謹奏奉硃批覽欽此 
[両廣總督岑　奏爲籌議廣東添設廉欽道裁改糧巡各道及升改州縣各缺事宜謹繕清單摺]  
　　頭品頂戴兵部尙書銜署理兩廣總督兼管廣東巡撫粤海太平兩關事務臣岑春煊跪奏爲籌議廣東添設廉欽道裁改糧巡各道及升改州縣各缺事宜謹繕清單恭摺覆陳仰祈聖鑒事竊臣會同廣東撫臣張人駿奏請裁撤廣東督糧道添設廉欽兵備道並將肇陽羅道改爲廣肇羅道高廉欽道改爲高雷陽道瓊道改爲瓊崖道及行奏請將崖州升爲直隷州改萬州爲萬縣各緣由業經政務處會同吏部核准奏奉諭旨依議欽此咨行到粤所有一切未盡事宜自應妥爲籌議分别奏咨辦理當經飭行司道酌議去後茲據廣東布政使胡湘林會同按察使沈瑜慶前署督糧道土秉恩及善後局司道公同商酌逐一列單詳請具奏前來伏查政務處户部原奏以添設之廉欽道旣係升調兼行是否卽作爲題調要缺又崖州原係難簡要缺今升爲衝繁烟瘴直隷州要缺萬州原係疲要調缺今改爲縣缺兩缺題調字樣是否仍舊抑或增改均令奏明辦理又崖州知州萬州知州今旣將缺分升改現任人員是否仍舊亦令奏明核辦等因臣查前奏請將廉欽道定爲衝繁難邊遠要缺由外擇其人地相宜者酌量升調揀補應請作爲題調要缺至崖州本係烟瘴難調缺原定三年撤回萬州本係烟瘴疲簡題調缺原定五年撤回均由外酌量升調揀補今崖州升爲衝繁烟章直隸州要缺萬州改爲萬縣所有該兩缺題調字樣應請悉仍其舊惟原設之肇陽羅道本係衝簡選缺今改爲廣肇羅道兼轄首郡政事殷繁擬請定爲衝繁題要缺由外擇其人地相直者酌量升調補現任之員業已奏准仍舊應俟將來該道缺出查照辦理該道駐紥地方原奏請移駐省城茲查肇慶爲兩江要衝宜有大員鎭懾擬仿廣西桂平梧道駐紥梧州之例將該道仍留肇慶母庸移駐省城其擬改之瓊崖道高雷陽道員缺均無更易應請母庸再議又請升之崖州直隷州知州改設之萬縣知縣其現任人員均應撤回按照裁缺卽用之例分别另補卽將升改升兩缺另行揀員請補擬請俱照新設員缺之例由外酌量揀補一次俾資治理其餘應行裁改各條謹繕清單恭呈御覽除將廉欽道及崖州直隷州知州萬縣知縣各缺遴員請補及添關防印信另行 
 
