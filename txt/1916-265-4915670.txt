# 1916 - 265 - 4915670

 

Page 1

 
 
   
 
 

Page 2

 
 
時評 
[守法] （冷） 
　　今日中國各機關及圑體之最要者不在其他而在守法蓋法者所以納全國之人於一範圍中而無此侵彼略之懼者也 
　　徐州各省區之聯合也其名曰擁護中央也不問其果擁護中央與否即擁護中央矣以擁中央之故而越於法之法於是又有其他各省恐彼越法者之中央不能以法繩之也於是又有所謂擁護中央之聯合矣而不知又越於法也故謂與其防人之越法不如自已之守法自已守法徐州之聯合可以消滅反對徐州之聯合亦可以消滅 
　　獨奈何今之中國人往往恐人之不守法而不惜自已之不守法此中國之法之所以無效也 
[命令]  
　　九月二十四日大總統令山東政務廳廳長阮毓崧懇請辭職阮毓崧准免本戰此令 
　　又令任命陳束爲山東政務廳廳長此令 
　　又令山東濟南道尹楊慶着卽免職另候任用此令 
　　又令任命唐柯三爲山東濟南道道尹此令 
　　又令四川高等審判廳廳長葉衡着卽免去本職另候任用此令 
　　又令任命丁兆冠署四川高等審判廳廳長此令 
　　又令署雲南高等審判廳廳長張仁普着免去署職另候任用此令 
　　又令任命唐啟虞署雲南高等審判廳廳長此令 
　　又令署雲南高等檢察廳檢察長王灈環另有差委着即免去署職此令 
　　又令任命吳緖華署雲南高等檢察廳檢察長此令 
[專電]  
　　北京電今日點半開憲法審議會參到百四十三人衆到百零二人王正廷主席接議國民十三四條畧有討論至十九條孔敎問題爭議頗烈乃休息續議仍未解决韓玉辰主十三四條用是否大體表决衆贊成主席以起立式付表决少數十九條主二讀再付表决多數宣告延會 
　　北京電衆院昨接到政府對於借欵改約之咨文並謂陳谷當再出席答覆 
　　北京電某報載興亞改約另向三井借六百萬以包辦制錢爲報酬商界將反對云 
　　北京電熊希齡孫洪伊因聞歐陽振聲有密電至湖南譚督軍言借欵孫熊均接洽簽押之事大辦交涉 
　　北京電政府電湖南水口鑛事已取消請譚督軍轉知省議會實業協會 
　　北京電大借欵成立尚無期財部又日與各資本家議小借欵 
　　北京電彈劾陳谷案已消滅 
　　北京電段總理明日擬派某秘書出席衆院答關於靑木顧問及大借欵之質問 
　　北京電谷對人言收燬舊時制錢之權利爲改約之交換 
　　北京電報載徐州會議有議决事電致政府據政府中人言並未接到此項消息 
　　北京電唐紹儀有二十八來京之説 
[譯電]  
　　北京電星期五日總統府開秘密會議討論借欵問题及國會彈劾與徐州開會事 
（二十四日） 
　　北京電内蒙古王公定於十月一日與奉省代表在長春會議關於内蒙古各問題黎大總統將派那彥圖爲專使與會（二十四日） 
　　北京電兩院多數議員贊成展長國會會期至明年六月之議（二十四日） 
　　北京電唐紹儀請以前廣東都督胡漢民爲駐日公使前稽勳局長馮自由爲駐美公使而移顧維鈞使歐）二十五日（ 
　　北京電北京日報云中政府將以收買中國制錢之權利給予興亞公司以爲取銷湘皖鑛權之代價（二十五日　） 
　　北京電國務院通告國會日借欵行將修正故彈劾案已撤回（二十五日） 
　　北京電外國銀行家以美國波斯盾公司借欵情形詢問中政府後已開始磋大借欵年内可以告成（二十五日）以上德文電 
[東方通信社電] （日本人組織） 
　　北京電蔣作賓哈漢章藍天蔚唐繼堯劉顯世戴戡羅佩金陸榮廷薩鎭水李鼎新等諸要人最近組織武裝護法會以與徐州會議之十三省同盟諸人相對峙專以維持國會擁護中央爲主旨其本部有股於上海或廣東之説（二十五日） 
　　北京電興亞公司借欵契約變更問題現經仲裁者極力斡旋惟因無他適當擔保代償物故交涉尚未進行（二十五日） 
　　濟南電山東省長孫發緒因受與論之反對倉皇筇主京呈請辭職中央政府以此際不欲更易地方大員飭令回任孫遂於前日歸魯據閔孫省長此次歸任决將從來不孚衆望之濟南楊道尹以次大断大加更調因是官界大有恐惶之色（二十五日） 
[戰電]  
（英人路透電） 
　　巴黎電今日下午公報云松末河北岸之法砲隊轟擊甚猛敵砲回擊頗弱德軍在亞白田莊及該地點南進攻失利棄有死屍甚多又在貝機在陣線大部分交戰甚烈敵飛機墜落者共有二十艘之多）二十四日（ 
　　倫敦電今夜敵飛船多艘飛至英倫東海濱及東南海濱在各處擲下炸彈敵飛船攻擊林肯希爾及東部各郡與倫敦邊隅其攻倫敦者乃於夜中由東北及東南飛來爲英軍抵制砲擊退 
（二十四日） 
　　薩洛尼加電希臘革命黨所集之兵一大隊已開往前敵（二十三日） 
　　亞姆斯特丹電電信報载巴太維亞電訊謂蘇門答臘加姆比亂事日煖亂黨人數日增同加爾河境民皆叛變加姆比本擬派兵前往征剿今因本地兵力不足故已展缓出發且向他　請援（二十三日） 
　　亞姆斯特丹電電信報載稱二十二日蘇門答臘加姆比忽起謠言謂亂黨逼近該鎭人心大亂歐人均乘艇避入砲臺華人之商让卽均閉門旋有荷兵入鎭佔據公共之屋並各街道入夜甚爲安靜並無亂黨攻擊（二十四日） 
[公電]  
　　北戴河電報局來電各局均鑒敵局今日　局以後各贵貴局有報請由戰路傅遞北戴河有 
　　梁啟超致杭州電杭州分送呂督軍周參謀長王廳長莫旅長夏廳長范廳長殷廳長童師長張師長潘旅長來旅長李旅長省議會敎育會商會全浙公報之江日報漸江民報公鑒昨見上海民意報載有貴省議會金君爕等六十人致元首總揆國會電指斥鄙人驟讀不知所解覆觀益用　　鄙人承寵召游杭三日每與諸公接晤皆廣座旅見未當一次與一人獨對凡所出話十耳共聞此三日間鄙人口中曾否提及省長兩字諸公當能切實證明金君等電中所言毌及太票作劇素仰貴省士大富於常旘謂自治盛軌當爲全國楷模實有以省議會莊嚴之府省會議員有責任之躬而乃無的注矢有類中魔逐影吠聲自喪價值想該電或屬揑名虚携仍望證公宣佈事實以靖謠囂不勝願超叩有 
要聞 
[日報論大借欵要點]  
　　擔保品與顧問 
　　自吾國發生借欵交涉以來日本各報多所論列其論點之主要且一致者有二曰擔保品問題曰管理擔保品問題如大阪朝日新聞曰苟此借欵與第一次善後借欵爲繼續的且擔閱品是前後一物則監督條件不必另議祇須擴大丁恩職權惟今於鹽税之外别須擔保品故丁恩之外另選顧問乃一大問題又曰財團所希望之擔保品乃地租或各省之消費税也云云試尋繹其意即謂茲將要求地租或各省之消費税爲擔保然後置一人經理之丁恩之於鹽税是也然則以地租或消費税爲擔保者財團之希望歟抑財團中一二國之希望歟將來經理我國之地租或消費税者屬之何國歟朝日新聞未爲明而政府黨機關報之報知新聞曰監督方法大約聘請日人之通曉財政者爲之顧問大阪每日新聞曰財團中某主張以鹽税殘額 
 
 
 

Page 3

 
 
作擔保某國以爲未足以爲未足之某國是英耶法耶俄耶抑日本耶果不得而知之然日人之主張之者余嘗見之矣若每日新聞所論足以爲之代表也其文曰中國財政窮窘已極亂亡之源或卽在此是以滿洲山東廣東漢口北京等處頻向日本小借欵最近又有借欵五百萬元成立於北京之説皆所以救燃眉之急也趨勢如斯爲中日親善計者寗不可喜然杯水車薪何濟大局中國政府之向四國團交涉借欵一萬萬元良有以也以一萬萬之鉅數由四國分任似不爲多顧歐戰未終英俄法豈有餘力及此故雖曰四國日本實任大部分且今日之日本力足以任此也敬舍此不圖而惟小借欵是求則多勞而無功卽偶有所成亦以擔保品之故招地方人民之疑如興亞公司之借欵五百萬以湖南礦山爲擔保由是湘人非難陳總長甚或撥動排日恶威故若事實不明則猜疑誤角隨之而起凡此皆有妨及大借欵之虞决非中國之利而日本亦爲中日親善憂也由是親之中國曷不一舉而成大借欵以救大難之爲愈乎聞今日大借欵之所以遲遲不能進行者中國僅願以鹽税爲擔保而日本欲益以地租雙方意見不一致有以致之此大右惜矣不見中國鹽税由外人監督之成續乎自監以來收入大均監督之利可知矣然以之作大借欵擔保品究嫌不足且鹽税收入視治亂而增減債主豈顯收受此不磪實之擔保品乎然則鹽税而外别求擔保者事理之所當習者也若夫地租收入實財源豐富移作擔保庶幾可矣惟以目前論之地租收入亦不得謂確實尤以内亂之後地租之歸入國庫者或覔無之然稍整理則收入必多當淸光緖十一年戶部謂地租可收四千四百萬兩實額不過二千四百萬兩而已以日本之小乃可收入七千三百萬圓而大於日本二十倍以上之中國僅收二千四百萬兩殊可駭矣此何以故蓋税制之紊亂官吏之舞弊致之也國庫實收旣如是其微人民當可裕如矣顧乃不然人民所負擔者未謂輕也惟若是宜力爲改良整頓除去貧國病民之惡制酷吏而求福民利國之策其策維何即以之爲外債擔保乘機整理此乃中國之急務債主國之所希望且有鹽税之成續可爲證也中國而果有此决心卽可聘用地租顧問於从債國日本顧中國政府國之云按地租爲全國命脈所繫胡可輕以整理之權授人此篇所主張之地租顧問云云蓋僅足以表明債主者一方面之希望而已於中國國家之地位如何彼因不計也我國之奔走大偕欵者其勿警　焉 
[西報述日借欵合同内容]  
　　字林報二十一日北京訪函紀日借欵事略謂日人財團中以正金銀行爲巨　而以小田切氏爲代表自小田切來京後日本遂常發表報告小田切隔於八千萬大借欵種種活動之電報惟日人財團乃銀行團之一份子依據五國銀行團合同凡爲此團份子者不得單獨與中國開議借欵小田切何得與聞單獨借欵殊兼令人輕信迫上星期杪道路喧傅謂日人公司與中政府已締結八萬元之借欵合同先由正金銀行過付五百萬元未幾小田切聲明與此事毫無關係而日使署一面承認略知此事一面宜稱雖此項墊欵專作實業用途可望得日政府之許可伹較此更大之偕欵則日政府並未予以官場之扶助云云同時參衆兩院開秘密討論會其結果若何傅説不一財政總長刻在天津華人方面不易得確切消息且亦無人能知其内幕也此事恍惚迷雖不可究結數日來財政界與政治界大爲激動糾紛愈甚中國乃骨董國而分爲三紙解釋借欵事之合同大可謂爲財政上之骨董焉此事之原動者似爲一注意礦業之日晒富人渠擁現資甚多遂思有所舉動久聞湘皖礦產之富欲投資其中乃派代表二有來京運動名爲興亞公司實則幕後主人乃某富人也居然運動成熟簽定合同如下 
[第一紙計六條]  
　　㈠此項借欵名爲實業借欵 
　　㈡債額五百萬元 
　　㈢此合同簽字後五日交欵内扣用金百分之六 
　　㈣年息六釐 
　　㈤三年歸償 
　　㈥合同用中日合壁文字以中文爲率 
　　 
[第二紙計二條]  
　　㈠（甲）中政府允與興亞公司合辦湖南水口山鑛產其細則會同湖南鑛局商訂（乙）中政谖允與興亞公司保辦安微太平山鑛產資本由公司供给而中政府平分利益中國有權可以留用鑛山之出品惟餘多之出品可以輸出 
　　㈡如五國銀行團大借欵磋商無效興亞公司可出其全力襄助中國在日本籌募日幣八千萬元之借欵 
[第三紙計五條]  
　　㈠日幣八千萬借欵之條件如不能議妥中國可以停議 
　　㈡日幣八千萬元借欵如不能成則合同第一紙所載之鑛山讓與權作廢 
　　㈢日幣八千萬元借欵如能募成則五百萬元之错欵於三個月内歸償如不募成則五百萬元於六個月内歸償 
　　㈣五百萬元之借欵無抵押品伹若日幣八千萬元借欵不能成立中政府應以外省捐税爲擔保品 
　　㈤合同用中日文字而以華文爲凖 
　　以上各條記者得諸口述茲轉錄之或與原文不盡符合伹以大體而言記者敢信實質上固甚符合也統觀各節興亞公司之代表似於擬定合同一事無甚經驗只知欲得用金故亟將資本投諸與某富人未必能沾實惠之辦法蓋鑛產權利須俟大借欵成立始爲有效而日本前有不能脱離銀行團單獨以大借欵貸於中國之質言恐未能背約爲之也此次欵乃爲克利斯浦借欵第二伹克利斯浦要求以鹽税爲扺其地位與興亞公司不同興亞公司已激起湖南之公憤湘籍議員且有如合同不廢則全體回湘再與政府開戰之宣言矣此事可以謂爲一大笑話伹有一率令人費解者彼日本某富人旣有購得五百萬元巨資之智　何以一愚至此不問能否辦得到而遽輕擲其資哉然五百萬元已居然付交日本正金银行中政府即可提用之矣吾人欲明白此事惟有以心理學一察某富人之心理而已 
[春明珍聞二十] （湛存通信） 
　　借欵問題已届政府答復國會之限期聞兩院尚未定各自開會之期約須下星期二方可聞會是陳谷二君責任問題之發生又可在法外展緩二日矣院内大多數主張閣員單獨負責極少數則主張全體負責就法律論之後説自較圓滿伹就今日事　計總理决不可更動否則全國將受騷動之影響谷者知其然也乃持圓滿之法律論爲谷之護符蓋總理旣不可更動則閣員亦隨之不更動此　之主張閣　全體負責者僅在救谷並無倒段且更無發生唐内閣等他種之希望其氣概與兩月以前過乎不同矣神弳過敏者幸勿爲常格以外之揣測 
　　昨日之憲法會議爲審議第二三章大體枯寂寡歡而言者居然刺刺不休第二章規定國土原草取槪括主義伹云中華民國國土依其固有之疆域反對者則主張列舉主義列舉方法則援照臨時約法膄持頗久終經玫決贊成原案者得三妥二以上在記者之意亦以原案爲然在臨時參議院時代因約法用列舉主義規定領土頗發生種種問題外交上亦有所糾葛尤以土爾扈特爲最有關係當時且有修改約法之議實綠疆域遼廓圖説闕略　脱之地無端爲人拾取者已不可勝紀今憲法中如用列舉主義必不能適用何如槪括主張之無流弊乎若云有類聯邦之嫌則非本題之義也第三章規定人民之自由權利義務三項先就自由大體討論原案主張各項自由非依法律不受制限反對者先由癀東鄒魯君主張人民應有絕對不受制限之自由聞者噓氣不止繼由其同派某君博引美法先例極方不應以法律限制憲法中所賦人民之自由後又自圓其説自由或不能不受限制伹憲法中必規定過有何種情形始可加以限制其意亦欲援用臨時約法之體例也後經表决亦以贊成原案之人數過三分二以上就此日情形觀之似有手創臨時約之人有幾分保存古物之意是亦文人結習乎至人民自由如可不受限制即决無制定憲法之必要旣欲以法治國又欲人民得双絕對自由摭拾牙憲以之愚黔首則可以之言法治則南轅北轍矣至云法律限制應以遇有特别情形爲標凖此無待言在法律之限制自由必有所以限制之故或爲保持安寗秩序或爲增進公益或爲其他不得已事故大致不外約法第十五條所云云然必如約法之著爲專條則與衍文無殊蓋此爲制定法律之標凖也紀以爲此等枯寂問題討論必不多孰知發言盈庭猶是紛爭不休某某二君登台發言時瞪眼揮手口中哼哼不上衆大聲請其下台其苦窘之狀不可言喻偶憶前閲某筆記云俞長城善屬八股文其夫人見其搖筆攢眉之態因　之云男子作文與女子生產之基相等俞云殆有過之因女子必有胎乃能生產男子則腹中無文亦必作此搖筆攢眉之態也一時傅爲趣談今之好登台發言者每多搖筆攢眉之熊何其苦也 
[參議院開會記事] （一記者） 
　　參議院於九月二十三日下午二時振鈴開議王議長家襄　席初時人數寥寥延長時間至二時二十分始足法定人數議員列席者一百四十一人首由議長報告新遞補西藏四川議員各一人持證書前枞依院法遂指定五人審查又報告議員因事因病请假在七日以上者五人均無異議遂照議事日程開議 
　　第一案新到院議員丁銘禮鄭樹槐證書審查報告委員張我華報告後諮詢全院無異議遂抽定席次丁議員五十七號鄭議員二十三號 
　　第二案請政府將民國二年國會停止後所有公布之法律及與法律同等之條例一律提交院議事件（衆議院移付）議長謂此案爲衆院移付無甚説明請大衆討論金兆棪君謂此條本員以爲無須討論當然表决可否咨行政府一面通知衆院蔣義明君謂所公布之法律之中有與刑律之補充有關係者本員以爲諸多窒碍可以不必梁士謨謂旣云補充刑律何如修正刑律内善湯漪君主張咨請政府提交與臨時約法有牴觸之法律條例到院修正向乃祺君謂在國會停止之後其法律及條例皆爲袁政府之參政院議决不得視爲法律故無論與臨時約法有無牴觸皆應提交國會追議韓玉宸主張於衆院移文内修正修正文曰（請政府將民國二年國會　停止後所有公布之守律及與法律同等之條例限於與臨時約法有牴觸者備具理由一律提交院議）所以備具理由者因若不具理由恐難審查修正亦無從着手也梁士謨亦表示與湯韓兩議員之主張同意湯　以主張付審查討論良久衷一是劉映圶君提起討論终局之動議　長以討論終局表决多數旋又以付審查表决少數又以韓玉宸之修正表决又少數末以衆議院移付之原文表决大多數贊成 
　　第三案另定鸦片烟罪特别法案（議員何士果提出）（審查報告）委員長蔣舉淸報告略謂原案主旨不過謂罰則太輕不足斷人民嗜烟之念欲絕烟禍非嚴刑峧法不可用意未蓋善然較之刑律加重有至四五等者未免過重大凡法律皆須有伸縮餘地若原案條文僅自死刑至三等徒刑伸縮之範團太小運用不易流獘滋多蓋法律之效用視官吏之奉行何如若奉行不力法律雖嚴於實事何益又如原案所云去年特設蘇贛粤三省禁烟專員搜括印花等語推莫因果與法律之加重與否不相關涉果能於官吏之奉行加以改良糾正則可矣何必另定嚴法違反近世刑法威化主義破國家現行法與系統啓貪官誣陷之心此種種不能成立原案之理由也仍候公决報告畢宋淵源謂禁烟期限　　而吸食者尚多照院法一案否阂在　一會期不得再行提出設或期已滿吸食仍多貽笑外人且釀交涉故本員深顧此案成立向乃祺又表示與審查報告意旨略同唐仰機又表示贊成原案宋淵源謂此案會議之時間爲三時一分至三時三十分鐘現在時間已過請停止案接議第四案衆謂宜續議此案議長謂贊成暫停議第四案續議第三案者舉手多數遂繼續討論第三案稍有辯論某議員動議討論終局决表多數議長謂此案審查報告試張不付二讀會先以付二讀會表决謂贊成此案付二讀會者請起立少數宋淵源提起表决有疑義應用反證表决議長謂贊成第三案不付二讀會者起立多數原案遂打消 
　　第四案移置軍隊宣行屯墾鞏固國防建議案（議員楊福洲提出）首由提案人説明主旨於軍事實業治安財政皆有重大關係對於經費亦有種種計畫此案全院頗認爲有價値説明未畢某議員謂理由太長應向審查會詳細説明先請討論大體議長謂請大家討論衆以先付審查爲言議長以審查表决多數議長以應付何股委員會諮詢全院於是有謂宜付軍事股者有謂宜交内務軍事兩股者陳銘鑑君謂本員以爲此案於實業軍事内務均有關係應付該三股合同開會審查衆無異議 
　　第五案統一國庫建議案（議員楊繩祖提出）由提出人説明理由略謂今日國家財政紊亂收支冒濫出入無可考核商民交病致演成如此之現象何莫非國庫不統一之害　成之爲今之計宜乘此時期將交通銀行則例取消專託中國銀行經理國庫云云劉映謂此案成立深恐無識商家遂以交通銀行紙幣爲無用市面因之益受影響本員以爲應在兑現之後再行清理陳銘鑑君亦同此意衆請付審查議長以付審查表决多數此時陸宗輿對於中交兩行内容爲詳細之報告言交行紙幣並不增發中行則增發甚鉅不獨北京如廣東如川省等皆有此幣中行危險亦宜注意議長又報告電報處往往有長篇電報查其事實告　私人關係所費甚大此後私有電報應私人出欵云云遂宣告散會時已四點五十分矣 
[徐州特别快信]  
　　袁克文於洪憲出世之初曾挽某票號經理代表來徐向張勳求結姻親（張有一女五齡係小毛子所生）不意張勳將姻事守全推在夫人身上（毛子已死係張之正室）而夫人又迷信算命之言謂此女須過十开 
齡始可許人否則必有不利姻事遂擱置未議茲聞克文日前親自來徐面謂張勳代子求婚張仍以夫人之言爲辭克文甚不樂遂怱怱赴滬頃聞克文現住上海威海衛路同孚路口錢寶祺家中前日忽有某銀行匯欵三十萬來徐助聯合會經費張昨晤人曰抱存肯帮我忙到算是好朋友據此以觀張之舉勳確爲自身打算報傅係擁戴袁克定實未可信也 
　　張勳擬通電全國痛訴政谖違法借欵喪樞權辱國祺文約有二千餘字　　昨日曾由津浦車中截捕民黨要人現尚拘留兩名姓名未悉 
　　江蘇督軍馮國璋派副官長何希古來徐代表列席 
　　中央昨日來電勸阻會議張勳置之不理 
　　鎭守使張文生昨由張勳任爲徐州戒備總司令 
　　張勳倪嗣冲對於安幑省議會確無召集　皖人甚急 
　　售備開會及接洽各省代表連日均由萬繩栻周旋　 
[南京快信]  
　　國務院昨來電解釋日借欵性質合同日人已允删改决不致使有襄國權 
　　倪嗣冲前日電中央一瀝陳皖民反對日借欵甚爲憤激不廢約　釀變端 
　　今日（二十五）午後　時省議會開預備會錢副議長主席 
　　齊省長以烟酒商紛入烟酒聯合會致愚忆誤會抗不繳捐殊税收有碍昨特通飭各縣知事切實曉諭毌得違抗致干同辦 
　　楊春普師長昨由鎭江乘車來省　　督軍籌商佈置冬防事宜 
　　水利局副總裁潘復電稱已抵韓兒莊察勘運河 
　　黎總統電阻各省派員赴京祝壽 
 
 

Page 4

 
 
   
 
 

Page 5

 
 
[功參造化强種固髓廣嗣金丹]  
驥雲先生有道不侫先天不足後天失調甫屆强仕年華竟爾春行秋令尸居抱恨膝下猶虛伯道之憂其何能已屢次求醫問藥爭奈影響毫無幸承摯友指引　尊廬參茸廣嗣金丹善能强身補血益壽延嗣不侫聞之歆動當即滙洋購丹一料如法試服不半料已覺四肢和暖萬象春回閱書無廢卷之虞枯楊得生梯之兆精神煥發步履康强尤喜山荊珠胎已當日前坐蓐則呱呱墜地者果然其聲雄壯筵開湯餅慶衍宗祧飲茲神丹功深再造這爲此略陳穎末敢藉登報以揚名謹告四海同胞速服金丹而强種虔修燕牋敬頌壺安甬郡駱駝橋盛其忠鞠躬附價每盒洋二元每料十六盒收回藥本洋二十八元雙料又名丈夫再造天功效神速每匣洋五元試服一元　上海盆湯弄甯波路口崔氏瓣香廬總發形以抄登本廬分設天津北門東獅子胡同　長沙糧道街　安慶軍署　南京下關大馬路　杭州陳列所　無錫北門外江陰巷內 
[包爾工程師廣告]  
本工程師精研房工程圖畫之學對於市屋住房及一切各項工程無不匠心獨運規畫奇巧深得顧主之歡心定價亦格外克己如承惠顧請至霞飛路二百八十六號或對門三百零一號本工程百零一號本工程師寓接洽可也 
本工程師白 
[冬令需用電氣火爐注意]  
電氣火爐最稱完美故每屆冬令租用紛繁不暇應接凡本處燃戶本年冬季需用電氣火爐者務宜早日預定并將電線裝置備用以便臨時向隅　本年出租之電氣火爐式樣新奇較往年更佳能使用戶更覺滿意　欲用者或欲詢詳細請至南京路四百七十一二號本處樣子房接洽可也　電話二千六百六十號 
寓滬西人工部公局電氣處啓 
[陳繼武醫生]  
診治男女內外各科一切疑難雜症兼種牛痘戒烟診時每日上午九時至下午七時止門診隨到隨診出診隨請隨到診所在英大馬路盆湯弄口斜對過五〇二號電話一八七〇號 
[老聾竟能復聰]  
市上耳聾丸藥極多○當推二馬路西鼎新里克都天寶齋爲第一○僕已親白試過○方知真實效騐購者留神 
大凡有一病必有一藥有一藥必除一病如服不見效者即非對癥之藥雖化費千金終雖取效僕年近五旬兩耳重聽已七年矣遍訪良醫晝服諸藥毫無影響於是聽天由命不望復聽矣乃去歲偶觀申新二報見京者天寶齋告白云萬國九洲耳聾第一聖品除耳聾極妥極靈即由郵局匯洋十元購耳聾藥品兩料按日試服果覺身體漸强兩耳稍聾又續購兩料虔心吞服祈服漸愈未及服完居然復聰如故矣而且起居一切勝如壯年想數年宿疾一旦失去豈非喜出望外爲此登報以揚仁風謹告同病者　南京四牌樓陳子祥謹告 
[惠羅有限公司]  
溫煖安適旅行用之毛毯下圖所表示毛毯乃上海所有最精美之品價僅五元天氣漸涼諸君出行或乘火車或附汽輪或乘馬達車或坐東洋車宜各帶溫煖之毛毯茍得本公司此種精美毛毯一條則永可溫煖而安適矣　惠羅公司南京路十三號 
[治好咳嗽痰多念三人]  
僕少年傷於酒色得喘咳症百計醫治始獲痊可然偶感風寒或稍勞心力或惱怒多言即作喘咳今春病復大發延醫服藥全無效驗近日咳愈甚痰愈多甚至連咳數十聲氣喘如絲痰塞肺喉食不能下趴不能安有時痰帶血腥自料必無生機一日偶閱報紙見上海彭壽堂化痰止咳半夏露能治此症當即購服一大瓶不料如此危險之症服未及半而咳嗽氣喘諸患居然全止且吐出無數頑痰胸中頓覺爽利異常其患者失更喜飯量鍵進面轉紅潤僕之得受生實矣更該堂良藥之賜以是極口稱揚所有親友患咳嗽痰病傷風急哮喘吐血胸痛等症　勸服半夏露服此藥而愈者連僕二十三人均醫藥不起之重症其功效可謂偉大憂喜極感極聊誌敷行俾同病一試早服早愈也 
嘉興張善卿啓 
[吳黻仲啟事]  
近有不法之徒假冒賤名發條向各行號騙取貨物倘仍有此事發現幸勿受騙此後購取貨物概由親到接洽字條不憑 
吳黻仲謹白 
[身體肥碩舉動勞頓步履艱難者鑑諸]  
身體肥碩者往往舉動勞頓步履艱難口路一運動稍一舉步卽覺非常勞頓喘息隨之推源其故實因身體雖已發肥重量增加而精神則仍未增長之故若服精神丸而使其精神增長則自能舉動自如步履輕健矣 
世界第一總統牌精神丸定價瓶五元中瓶一元 
總發行所上海三馬路中法大藥房 
[免受官吏之辱]  
自上海烟土案發生後貽笑全球是以政府對於禁烟問題決不再延以本年十一月為禁種未期明年二月為禁販末期五月為禁吸末期命令何等森嚴將來再犯吸烟定必服辦無疑奉勸吸烟諸君此時不戒後悔同及惜市上藥丸不能斷癢者多故本社秘製　烟藥永藥粉兩種任憑服者自擇不吐不瀉不燥不烈專除烟毒補精血功效神速藥水每瓶大洋五角癮輕者服完一打包可除根藥粉每盒二十包大洋五角有此便宜之靈藥出世望諸君勿交臂失之內地函購另有寄法郵費照加 
總發行所上海新閘陳家浜五號洋房新民戒烟社及廣育醫院　分售處英大馬路中華眼鏡公司四馬路東首神州圖書局 
[鍊雲大药房盖世耳聾還聰丸]  
凡世人患耳聾之症甚多市上所售該藥林立不少然往往不得方法萬難難收效然患耳聾皆因腎水下虧相火上炎鬱火傷肝以致耳聾目昏聽視不人陰虛氣虧血脉不能流通呼吸不能靈捷故有耳鳴耳脹耳聾耳痛言語不聞等症本主靈得世傳秘藏良方加工精製久煉成丹專治男女老幼兩耳重聽難二三十年老症服之立見神效轉聾爲聽補眞陰生津液除浮火退虛熟妙在服後神淸氣爽身體强壯永無復發之應屢經試驗萬無一失中外聞名專治耳聾竟有再造之功早蒙仕學商界信服至效至驗允推萬國九洲耳聾返聽之妙藥也一二年之新症二三盒告痊雖十年廿年老症購服二粒包可全愈每盒一元每料六盒洋五元郵局函購原班回伯妥速無弊全因原處翻造房屋仍遷上海三馬路大舞台對面鍊雲大藥房謹啓 
[利康餅乾公司露布]  
吾國實業之不振利權之外溢而於食餌一物尤爲最繁本公司同人有鑒於此爰特集資二萬元親到外洋購辦頭等機器運華設廠創辦利康餅乾公司遴聘歐洲回國之技師專心仿製泰西各種餅乾加工重料務求衛生合宜滋味甘美較之別家出品非可同日而語庶幾有合於社會歡迎焉現在部署將定設先露佈一矣出貨運銷各省再行登報聲明　各埠行號願擔任本公司暢銷貨物者另有特別傷待利權（欲知詳章函索即寄）如蒙承辦定貨決不誤期　上海城內九畝地利康餅乾公司張德祿理陳見三啓 
[李振軒醫例]  
花柳勞症專科 
李振軒醫生留學日本顯微鏡院微生物學專科前由丁福保醫生介紹治愈陳君獻葵癆症嗣陳君以銀三千兩聘往四川診其全家癆瘵俱獲全愈茲回滬江行道問世專治　梅毒　白濁　下疳　橫痃等不論新舊百治不效者俱可限日全愈　治癆症　吐血　咳嗽　淋濁等止多診治三次必見大效　診例門診一元（上午九時至十二時下午四時至六時）出診五元梅毒六百零六淋濁萬克醒癆症都備果靈注射　醫寓在上海英租界新馬路巡捕房旁邊元昌里二弄 
[夏士蓮雪花乃嫩白肌膏妙品]  
乳母不健養子不強服解百勒麥精魚肝油母子定能強健矣 
"WONS'ENLLEZAH'"商標 
商標夏士蓮雪花 
夏士連雪花典解百勒麥精魚肝油乃寶威大藥行特色製品中之二解百勒麥精魚肝油之強壯身體猶如夏士蓮雪花之嫩白皮膚此二者并皆佳妙已為全球所公認凡經用夏士蓮雪花者請將其空盒交附郵票十分寄下當即郵呈解百勒麥精魚肝油樣品一盒以便試服俾　諸君兼護面顔嬌嫩體質強壯之幸福也 
注意　近多假冒購時務祈仔細認明商標與本行牌號庶不致誤 
英京　上海　寶威大藥行 
贈送樣品券 
將此券裁下並解百勒麥精魚肝油空盒一併寄下即贈夏士蓮玫瑰霜一較盒如無空盒附空函不復 
[時花美女圖]  
購强種精血丸者又得優美贈品 
強種精血丸　（治效槪略）　健腦起衰　養心寧神　固腎葆眞　益肺止咳　開胃進食　寬腸利便　調經安產　淸熱退瘧　去積除疳　潤膚悅顏　（總發行）上海中英大藥房 
大瓶洋一元二角半小瓶七角半購一大瓶者送圖一幅如購兩小瓶亦送一幅購滿一打價仍八折並送圖十二幅外埠函購連贈品卽日寄奉寄費免加惟批發不在此例如向分售各家購取應得贈品卽由各家照送 
[百代公司]  
留聲機器　雙面戲片　諸极印調　一律劉備　唱句真確　毫無虛偽　金鋼鑽針　不須更換　機匣華麗　物美價廉　諸君試聽　濅知非謬　函索樣本　即寄弗延 
兼辦影機　影戲新片　電光活動　五彩鮮研　發電引擎　搖片等件　大小電機　一概俱全　或購或租　任客自便 
[克羅克司鏡片]  
諸君如愛護目光請試用此種鏡片能屏除一切害目光線祇准有益光線入目 
害目光線　MARMFUL　RAY　害目光線 
Only　Bcneftcial　Rays　Enter 
此種鏡片祇有兩種顏色第一種似白色無異惟由日光中看畧帶青色由燈光中看即現徴經色第二種之顏色如粽鈀除此二種外即啡克羅克司鏡片 
中國精益眼鏡公司謹啟 
總公司上海英大馬路泥城橋東首 
分公司　北京　天津　漢口　長沙 
[神效小兒胎毒散]  
此散專治小兒胎毒爛頭黃水瘡天泡瘡膿窠遍體毒水淋漓或痛或癢纏綿不巳等症濕則用此散頻摻乾則用麻油調搽自則然止痛止癢結痂而愈誠兒科外用之妙藥也　每瓶洋二角 
上海棋盤街廣東益和堂 
[伯庸醫院病時間及例]  
門診 
上午九時至十二時送診 
下午一時至三時初診一元 
復診五角 
出診 
下午三時至六時診金五元 
門診出診概不取號金 
急病隨請隨到 
貧病不計 
地點二馬路跑馬廳口電話一六二四 
[文華堂振記牋扇紙號聲明]  
本號於今庚舊曆六月間創辦英界河南路文華堂牋扇號因招股不足未曾正式成立半途瓦解于八月十四日將店基生財貨物全推與文學堂振記營業當日雙力繳訖一切手續均已完全行處訂明于八月十四日以前文華堂所出收條及約據無論片紙只字一槪作廢所有人欠欠人及未了之事槪歸李偉臣　馬欽壽自行理涉楚與文華堂振記號不相干涉恐未週知特此登申新二報聲明 
文華堂理事李偉臣　馬欽壽啓事 
 
 
 

Page 6

 
 
要聞二 
[日欵磋商中之反對與解釋]  
　　小借欵問題自反對風潮起後政谖旣力圖轉圜日本資本家聞此風潮亦恐傷兩國國民之感情對於合同深加注意前晨日本興亞公司代表本田氏訪晤谷總長後下午中山氏亦訪晤谷總長磋商辦法谷總長已以轉圜之説向二氏交涉聞昨日本田永濱得東京來電曯令回國説明情形斟酌一切本田永濱將於今日返國其借欵事務委任中山氏爲代表繼續磋商聞已由財政陳總長晨商谷總趄與之接洽數次昨晚復在某處會議歷四五小時至夜間二時始散聞雖未確定辦法然已粗有頭緖關於水口太平兩鑛山問师中山氏已一有轉圜之意謂自有相當辦法可以除去該種條件現陳谷兩總長正在商議務求得一穏妥之方法俾此事易於進行又不致有損國家之利權先是陳總長因借欵致受攻擊曾赴津與唐紹儀氏商議唐云無論如何國會尊嚴政府信用財政因難均須面而顧到斷不能因些㣲事而置國事於不顧云云陳得此數语故即回京現　定於下星期一出席國會宣布當時借欵情形並國庫現狀俾知内容届時並聞谷氏亦同出席伹須赋秘密會議大約今日可由國務院通知衆議聢惟是京内外最近各級社會對此次五百萬之借欵一節四面均起反對聲其聲隆隆獨大者爲議會中違法簽字之呌號而在院外則有湖南議員俱樂部詈罵之聲惟其聲又與議會不同但聞賣鑛及奪我權利等等蓋爲水口山鉛鑛而發議員唱之湘人之在京津者　之　借欵初發生時某某秘書長曾向人云某某兩總長均不贊成所謂兩總長其一亦湘人是否爲湘鑛而發固不可知然皖尚有鑛其又一總長正是皖人想均爲反對賣鑛之聲惟湘人某前總理亦發反對之聲其聲不獨賣鑛包含種種龐雜而洪大聞此龐雜洪大之聲實因某總長而始發蓋某總長與某前總理固屬同鄕也以上種種么對情形倘一時不能解决辦法恐將演成絕大風潮茲聞段總理對於此事亦頗焦灼昨特電致各省解釋此欵確係墊欵性質不過因契約上之文字尚未修改妥貼一俟與债債權者（指日本興亞銀行言）商定妥善卽當宣布總之中央對於此欵絕對的有二辦法㈠不使違法㈡不使主權喪失 
[水口山問題之京湘要電]  
　　湖南省議會致旅京湘人電云敎育總長范靜生先生并轉熊秉三先生暨旅京湘人公鑒日人要挾合辦水口山鉛礦前已煘達諒邀垂察頃接京電稱業由段總理孫陳谷各總長與日人立約簽字不勝惶駭青日電達中央萬難承認理由罄於禇墨旋奉大總統覆電湘礦純由民力創成自應力予維持國務院覆電中有一切傳聞之詞均不足信何得忽由總理總長擅掁簽約以湘民公有財產付諸外人大借欵固政府不得已之所爲而該礦爲湖南命脉所關一經日人投資名爲合辦實將攘奪鴨綠江采木公司前車可鑒以此爲國際之報酬是何異舉吾湘二千萬生命奴隸於日人聞之髮指言之痛心且此種重大交涉旣未與湖南政府協商又未經國會通過大總統認爲湘民所有力予維持必未仰邀允准胡國務會議遽爾認可弁髦約法蹂𨈆人權一至如此公憤所激志已成城抵死力爭無讓步之餘地諸公桑梓關懹尤確果成事實務乞設法極力斡旋俾歸無效臨電不勝迫切待命之至湖南省議會銧 
　　長沙曹典球致旅京湘人電云敎育部范總長鑒華密並轉熊秉公及各同鄕官鑒水口山礦爲吾湘財政命脉關係極巨公等在京何以聽准日人合辦並不阻止現聞約已簽字禍在眉睫萬望設法挽回取消前議以免人心忿激别讓事端昐覆曹典球元倓璋嘉瑞宗澍同叩銧 
　　熊希齡復湖南省議會電云長沙譚督軍轉省議會暨曹子谷諸公鑒畏密銧電敬悉此事齡往返京津函電絡釋再四力爭均見致譚省長電中前於八號面商各部院又上書大總統及段總理陳總長其文曰大總統鈞座敬呈者日人要求水口山礦爲借欵權利一事頃省長來電謹錄呈鑒查外人要求礦產不外以下兩項一未經開挖之礦别無他案糾葛二資本太小或辦理不善久無成效之礦今水口山礦產均無以上原因且辦理二十餘年赢餘數百餘萬即無外資亦可支持招集本國商股亦可昭信實無可允合辦之理由湘人視爲命脉必出全力反對届時物議纠紛反結日人惡感非和平親善之策務懇鈞座主持密飭院部愼重是舉誠告彼族桑梓幸甚事禀恭叩鈞安希齡謹呈等語初意以爲或可中止不料政府忽於九號簽字尚守秘密及至十四號交墊欵五百萬元外間始悉大略現在兩院議員羣起質問齡亦於今日見段總理力請解除湘礦合辦一條段允與日人磋商此間湘籍宵小之徒妄思爲財農兩部解脱罪名欲嫁禍於希齡其鋥兩人以免搖動内閣不知齡等與政府交涉均有函電可過今日將各稿公布各宵小始廢然而返不得已倒戈兩部人心鬼蜮殊可畏也特此奉復希齡叩皓 
　　熊希齡致湖南通電云長沙譚督軍省議會商會敎育農會參謀長各師長各行政官署均鑒水口山礦合辦事希齡初間探得消息卽於四號電告督軍迅速設法抵制嗣因情形益迫乃於七號入都面見總統及院部力阻并於八號上書總統及函院部切實諌阻且面告陳總長須先電商湖南督軍不可輕允不料政府旣未電湘忽於九號簽字齡適往湯山温泉尚未得悉又於十日詳函范總長洞陳利害實已唇焦舌敝智力俱窮所有往返函電均經抄致督軍軍請宣布衆知以見希　與張君其鐘交涉此案之原委而京湘鹵莽滅裂之徒别有用意不查事實如何妄思狂吠揑誣齡等贊成可謂毫無心肝試問本月初間登出消息後黎尚雯郭人漳陳嘉會周震麟等裝爲聾聵置之不問一旦簽字又欲嫁禍於人希齡閲歷二十餘年無一事不可告人無一案不有證據豈有忽易節操爲此喪心病狂之事今以人心鬼蜮黑白不分實不願再聞湘事自取煩惱謹電奉告此後關於是案及一切桑梓事宜敬謝不敏函電不答諸乞鑒原熊希齡叩號印 
　　熊希齡致長沙譚督軍等電云長沙譚督軍並轉省議會敎育會商會農會參謀長各師長各行政官署鑒巧電敬悉承示郭人漳周震瞵誣電各節請言其詳日前有人來告黎尚雯在院宣言渠等面見段總理得聞叚言湘礦合辦熊秉三首先贊成等語齡與叚總下共事數年深知其言行不敬斷無此無辜嫁禍之語嗣於十八日到京親晤叚總理及詢湖南議員團諸人始知黎尚雯周震麟李執中陳嘉會等四人往見叚總理時段言此事貴省熊秉三張止武均在此商量數語黎陳周三有遂將此語揑爲首先贊成其心已不可問迨欲用議員團名義電湘經彭允葬黃贊元兩君駁以旣無確據須由黎等四人出名發電黎等自知情虚不敢出名其非段言可知及齡將各函電底稿交羅永治君當場宣布黎等始知齡之反對此事在簽字之前遂各愧悔不及此近日謠言之原委也再省議會銧電謂奉大總統覆電湘礦純由民力創成自應力予維持等語今日敬詢元首蒙　此項合同財農兩部總長並未送呈府覧簽字亦未報告故有此復湘之電特并奉布希齡叩馬 
[内部停職人員陳訴問題]  
　　内務部此次被裁各員曾向平政院提出行政訴訟已由該院决定受理限内務總長於五日内提出答辨書已誌前報茲聞其原呈措詞大旨皆根據文官保障法一文官保障法載因官制之變更有官署或額缺廢止得行休職此次改組雖云官制有變更而額缺則自主事外均有增加而無廢止是裁併止能限於主事一級其餘均不宜更動二保障法載因前項事由而休職者遇有相當額缺應卽叙補則凡因無缺而休職者遇有相當額缺猶應叙補今乃將休職人員所遺額缺另以部令派員試署三保障法載凡簡任薦任各官其休職應由總長經由總理呈大總統行之此次參司均屬簡任僉事技正均屬荐任並不經此程序逕发部令行之且任免文武職員爲大總統特權今乃蔑視總統之職權充其所至非至綱紀無存不止云云惟在另一方之爲孫氏解説者則謂内務部本襲清末民政部之舊其内幕之腐敗伯仲交通幾冠各部夙爲人所共知帝制議興大典處之拚命奔走人員以内部爲最而某某司長尤爲大出風頭其招權納賄之劣跡更指不勝數孫伯蘭總長到部伊始聞已有人勸之根本澄清重治一二孽首以警其餘孫　以大難甫定急於維持現狀不肯過爲已甚伹約法旣已恢復袁政府時代不經國會議决之官制官規根本多有不合交通部首先改組暫行適用民國元年官制内務部對茲尤特爲審愼奉國務院令經國務會議議决報告總統准並咨照内務部指明暫適用民國元年官制风務部方准此例爲改組組織旣變部員自不能不從新分配更調不免有因而停職者斯亦政務上之慣例獨被停職者之中爲一二人慫恿附會約法上大總統之任免官吏權及文官保障法草案以自爲翳障以約法言之此次被裁人員皆係停職無所謂免新任各人亦係暫行委署無所謂任並未侵及大總統任免官吏之權至文官保障法之引用更屬茫無頭腦該法本一草案自法律言之未經國會議决斷無效力之可言若以政治先例言之往者熊秉三之於財部朱桂莘之於内部皆當大行改組部務後此各部亦時有更動何於彼時獨未聞有引用瑚 
該草案者乃獨於此時而有所異議耶云云 
[唐紹儀之入京消息]  
　　前日孫文之代表胡漢民及廖仲愷同行由津到京現寓六國飯店胡氏已於昨日入見黎大總統代達孫文意旨謂暫時不能北來惟希望盡力於社會實業胡氏並云外交總長唐紹儀氏雖已到津然因現患咳疾加重精神不大清爽一時亦不能來黎大總統聞言卽電天津慰勞唐氏並請其卽日來京謂北京天氣較佳最宜養病且本月二十五六兩日公府徧宴駐京各國公使務請届時必到云云自此消息傅出内務外交交通三總長已爲設備一切以待二十五日唐氏蒞京其所佈置者計車站以内至津由交通部派京奉路局長李福全設備到京後一切招待保護由内務部派警廳處長董玉麐設備關於迎賓館之設會歡迎由外交部派秘書施履本設備 
[財部將重訂專解欵額數]  
　　中央財政自民國三年下半年以後迄去年秋間雖不能裕餘已可酌盈劑虚漸有從容不迫之象而其恃爲入欵之大宗者一爲各省解欵一爲各省專欵以上兩項其支配之權均完全屬諸中央各省不得藉詞截留或託故遲解所謂解欵者與前清之京餉及協餉略有不同按其性質大率爲各省預算之盈餘及歲出剩餘額與預算决定後歲出增加額等此外如根於法令及事故而增加某欵之收入亦可屬之於此當時由中央與各省函電或委員互商切實認定按期報解得視爲最可恃之收入其數人有三千餘萬此外則爲專欵所謂中央直接收入是也如官產收入印花税收入烟酒牌照税收入驗税契收入烟酒公賣收入田賦附税收入牙税增收釐税增收牲畜及屠宰税增收等五年預算列有七千六百三十餘萬之多據稱實際確在本四千萬左右合之解欵共有七千餘萬元之鉅因有該欵每月源源報解中央政軍警各費得以挹注然自滇黔軍與獨立各省之專欵解欵悉數停止固爲人人皆知之事而自近時國家與地方税劃分之議起凡未獨立各省以兩税劃分業將實行對於專解各欵亦頗持異議申述種種原因以期緩解此專解各欵旣不可恃於是籌借外債遂爲應急之處置茲聞財部以借欵終非持久之道擬重新規定各省解欵專欵額數一俟审商就緖則中央財源必可稍裕於籌借外債之緩急大有關係也 
[遼東新語] [  化險]  
　　紀松花江航權之讓與 
　　日俄協約喧傅於吾人耳旁者已久聞其内容俄國將北滿鐡路南半線之一部讓與日本兩國正在交涉尚無具體决議云云又一消息則謂此次俄日兩國已於前七月三日在俄京訂立協約將中東鐡路某段並松花江航權讓與日本伹讓與區域及各細目均未確定或者此次日皇派其閑親宮使俄所謂含有重大使命者其即協約成立之時機歟亦未可知也總之松花江航流一帶其關係於北滿鐡道與森林其利害影響於滿蒙者甚大頗有研究之價值今特就關於松花江航權各節彙述所聞如下 
　　此次日俄協約其關於松花江航權讓與一説上 
月問日農商省會曾派尾音次郎前來調航線日前又派中村協之助前來調查由哈爾濱至哈巴羅甫吟（即陂力或譯爲阿巴洛斯基）之線現已查竣返據中村氏自述此路絕大之利權現在尚未開採者惟（森林）由三姓卽依蘭以上至驛馬河卽方正縣一帶參天蔽日之黃花松一望無垠葱籠千餘里大者徑三四尺小者亦二尺有奇由松江溯流而上至黑龍江流域森林尤富直可謂之森林世界黃金國也較諸日人在鴨綠江所設之採木公司所佔伐長白山之區域實超越萬倍此項森林將來日輪一經開駛彼必起而採伐之也 
　　至松花江航權之研究據此間某報所述略云此次日俄協約允將中東鐡鐵路自第二松花江南岸起至長春之二道溝止二段（松花江滙合嫩江處以上之江流日人稱之爲第二松花江）並松花江航權售讓日本伹讓與區域尚未確細目亦未解决綠日人方以松花江南岸斷崖絕壁不能建設連絡車站設於迤南稍離江岸之老少溝建置則於松花江航行權仍是懸隔欲進前一眇向俄要求貸與松花江北岸以建置車站以爲貨物輸送聯絡及松花江航行權行使之必要在點顧如此則俄之陶頼昭江橋已失其形険勢所不能認許且中東公司俄員頗示反對故兩國意向相差彌遠遷延至今尚未解决或謂此次協約將爲一種密約抑知無論如何關乎此處之路航二權不能用密約者也欲爲密約當然須得吾國之承認是不能成立密約明矣縱令成立亦不能發抒效力蓋松花江純然爲中國内河此中國内河之航權俄固不能自由許與日本有咸豐八年璦琿條約同年事津俄約咸豐十年北京條約光緖七年俄京條約可證以成案論並有宣統元二年間俄使抗議濱江等設關之事實吾固大有根據也 
　　按近頃日本外交時報言此項航權今俄國旣未得中國許可自不能漫然許與日本夫旣未 
得中國承諾便確定日本之松花江航行權直是毫無意義若發表無意義之約束是表示蔑視中國領土權或準備對待中國對於此約束之主張或預測其對於該約束感情之如何然吾國當局果否有此膽略及此手腕云云是可知彼邦有識之士亦同此論調也 
[川政府借自流井鹽欵紀] （川南通信） 
　　四川鹽欵以自流井之收入爲大宗年在千萬元以上由自理鹽務稽核所收解中央以還五國銀行自滇南舉義南軍攻川即由陳二安氏請准袁政府將鹽税全數留川以作軍戰之作並科北京鹽務稽核所之許乃得留本年五月底陳二安在川獨立此欵遂改由財政部管當然不允截留矣又由陳都督多方與自流井稽核所交涉該所乃允暫借四成雙方立約簽字從六月一號實行只撥過一十八萬餘元而川局又變陳二安被周駿逐去周又被蔡松坡逼退惟川中財源已枯無米爲炊難以辦理蔡乃電求財政部由部與稽核總所商允照陳二安時之成約借百分之四十分作爲川省協餉蔡於八月十號辭川而去將軍政權交與羅佩金遂由羅督軍與財政部商妥又向北京稽核所請求遂得准先借四個月全税（卽八月九月十月十一月）約四百萬元外並令自流井稽核分所之經理張君月生赴省與川政府交涉立約今已雙方簽字於八月二十七號訂於成都張君回井遂將八月份所收之鹽税除鹽雙務機關外全撥與川政府收用 
　　九月一日撥一十九萬元 
　　九月二日撥三十萬元 
　　九月三日撥四十萬元 
　　九月四日撥八千元 
　　據右列已撥數十萬元而督軍又來電請多撥數十萬電文如下（九月五號到）自流井稽核所張月笙兄鑒省中需欵甚殷請預備鹽欵四五十萬銀元或生銀交由駐井劉旅長旅部劉營長解運巫省以應急需并請酌派解欵委員隨同來省欵須對固加蓋大條圖記以便驗收特先電達立盼電復公文交劉旅長派員面交佩金叩支 
[湖北外交譚]  
　　華景街交涉小結束自漢口華景街灰石路警察權之交涉發生鄂人士爲保全國土主權計堅持否認文電交馳日不絕書茲探悉德領已以温和手段昨與吳交涉員下式談判謂取銷前議本屬易易但前次匪徒焚刦雖未殃及租界以内而租界公安實大受影響此後貴政府於該路一帶能否負完全責任保其不再演出禍患交涉員答以敝國軍警當然實力保護德領謂空言無補須得確切保證交涉員答以若果擾害租界條約俱在自當負責履行若界線以外之事無論匪患火患乃敝政府治内主權自有敝政府處分云云德領亦無異言勉允和平解决此即一小結束也惟尚有取銷之種種手續令方正在磋議中　　國民外交後援會省議員李宗唐因華景街警察權一案在省議會提議電京力爭一面遍勸各界堅持始克打消十六日德捕站崗之議近開李君鑒於我國歷來外交之失敗多緣於政府之孱弱特聯合各界要人發起國民外交後援會除發布宣言書（從略）外並議决簡章數條第一條本會宗旨大綱如下㈠喚起國人外交之熱心及增長其外交上之智識㈡平時以國民資格與外人謀個人交際藉以敦睦情好減除誤會㈢有事時對政府指陳外交上之利害得失以盡國民對於國家之責任而爲政府之後援第二倏凡表同情於本會宗旨者得爲本會會員但須會員三人之介紹經評事部之許可會第三條凡會員皆有發揚本會主義及擔任會務之義務第四條凡熱心贊助本會有裨益於會務午得推爲名譽贊成員第五條本會就應辦事務分設各部如左㈠調查部調查關於外交上一切事 
 
 
 

Page 7

 
 
項無事時供研究有事時供佐　㈡交際部爲貫澈第一條第二項宗旨特設專部掌理一切事務㈢編輯部凡或爲外交問題之資料及關於外交上之學　隨時編撰成書以供國人之參考㈣評事部議决本會應行審查各事項第六條本會設會長一人副會長二人各部正副部長各一人各部幹事若干人第七條本會職員及各部辦事細則另訂之第八條本會章筽俟開成立會後由會員議决實行 
[龍濟光定期離省]  
　　龍濟光雖已於月之十號交卸督軍印務而因經手事項頭緖紛繁斷非旬日所能竣事故遲遲無啟行之期現特督飭各課人員趕緊清釐一切手續定期下月一號離省其部屬軍隊已陸續開赴瓊崖昨又飭本署軍醫科梁科長率帶衛弁及司藥士數人先赴瓊州組織振武軍軍醫院該員等已於十五號出發龍氏前因西北兩路戰事發生特在越秀山振武振東振北等樓各架十四生大砲一尊　爲控制昨十四號已飭令各樓軍士悉將砲械卸下舁往軍械庫驗收其餘山脚九眼井及蓮塘德宣街原置防守機關鎗砲多具均一律撤去至龍氏所有私事亦已料下清楚聞關於防地應用各品則着趙越先行押往佈置其應行附寄回滇各物則著普鐸親行帶去至其如夫人及愛媛靈柩尚寄厝雲貴義莊特派楊魯留駐粤垣代爲照料並請朱省長飭屬保護本署各軍裝服器械除應携帶出防各物外已飭員清理列册報部其原存觀音山内庫一切鎗械亦已搜移下山交本署軍械局陳筱慶點收分别造箭統共撥歸軍械總局核收歸庫以完手續並聞龍氏前因憤李烈鈞軍長之舉動特電中央求令李軍退出粤境以濟軍出駐南韶連一帶塡防尚未奉覆現因粤事旣經各方面共謀解决言歸於好對於李氏之前嫌亦冺昨復電飭改駐高雷瓊崖各屬弗與李軍爲難以免别生枝節也 
[杭州快信]  
　　省議會秘書長由　議長聘孫智敏擔任嘉善戴德章桐鄕沈善保勞絅章等通電大總統國務院參衆兩院暨本省議會各長官等以抵補金斗征三角省會原案均在萬不能以命令變更法律視爲永久諸公權限所在應予維持以蘇民困 
　　民警兩廳聞擬於下月一日實行改組 
　　呂省長委任袁鍾瑞爲招勸華僑興辦實業事務處處長 
　　呂都督府民國二年聞所没收張靜江之財產現經呂督軍一律發　 
　　高檢廳定於今日（二十四）假公立法政專門學校考試管獄員投考者三百二十五人免試者十九人 
　　省議員吳文禧等公函莫財政廳長略謂公此次入都商榷財政所有抵補金斗征三角原案務懇維持以輕浙人負擔 
　　杭嘉湖三　人民聞知財政廳長編製六年度預算案仍將抵補金斗征五角列入現組織團體極力反對 
　　省議會預算案編造完竣每年共計十七萬二千六百餘元 
省敎育會特派朱隠青往各縣調查學務狀况呂督軍令飭水警第二總署長俞肇桐到蘇浙交界處迎朱瑞靈柩並派水警廳長徐允中代赴嘉興祭奠 
地方通信 
[鎭江]  
　　省長飭緝帮匪近日丹徒金壇漂陽等縣鄕間時有大帮匪徒持械搶刼等事現經省長通飭所屬軍警一體嚴拿以除匪患 
　　集股創辦織布廠鎭郡西鄕高資地方有成章兩君等擬在該處組織一織布廠敎綀女工紡織先行集合資本三千元每股十元由成章二人各𥆾優先股五十股以爲之倡現贊成認股者頗不乏有聞將遣派數人公頭向滬甬蘇通各處布廠調查一切俾資考察惟藝師尚待選聘章程亦須繕訂開機之期約須在數月後矣 
[南通]  
　　盜匪姦刦駭聞如臯霜甸農民宗貴家前日夜半忽來盜匪四十餘人明火執仗毁拆窟檽而入宗貴年邁家僅寡媳弱孫不及奔避盜内有相識者宗即指出呼斥盜知破綻已露欲殺以滅口始擊以械繼灼以火氣息僅存始擲諸屋隅倒筐翻箱恣意搜括除布疋外餘均席捲而去約値洋六七百元瀕行將該孀輪姦盜去後天尚未明即走報警區張巡官巳委長警履勘矣 
[江北]  
　　江北防匪聲江北各屬劫案壘出查係散兵遊勇所爲齊省長特飭令各屬警備隊嚴爲防範又前次徐屬土匪猖獗經定武軍剿捕得力溤督軍現擬籌撥巨欵滙交徐州張督軍分别犒賞以資鼓勵又江北水陸巡緝隊統領楊瑞文君因近來江北阜寗下蕩各處均有大帮梟匪猖獗異常恐有販運私鹽偷入内地各處特於前日率帶游緝步兵一隊並鎗船數艘親出巡緝 
[杭州]  
　　考試管獄員浙江高等審檢廳於二十四號假小米巷公立法政學校考試管獄員上午八時高等檢察廳長殷汝熊蒞場督同書記官王嵩艇茀興等五六人布置畢後應試人員已陸續到齊遂在該校第四講堂舉行考試茲將兩科試題錄下監獄學二題㈠東西各國監獄制度有取雜居制者有取分房制者有取階級制者其利弊若何試詳論之㈡囚犯種類不一待遇方法亦各有不同試列舉以對監獄現行法規二題㈠敎誨師之敎誨方法究有幾種試爲分别言之㈡管收所與看守所之性質不同能詳言其故否是日與考者計二百七十六人聞全免試者十二人免筆試者二十五人每人給與饅首四枚藉以充饑 
[安慶]  
　　倪省長定期來皖皖省議會開會在即各縣議員均紛紛應召晋省所有省議會開會一切手續均已預備齊全昨聞倪省長已由蚌電令公署各科將應提議追認等案從速預備以便開會時交議准於本月二十六號乘安豐兵輪來省至每日公署公文無須寄蚌呈閲矣 
　　牙行請減税捐全椒商會近以各牙行商號爲新訂牙帖税捐過重商以無力擔負請照以國元年改定税章辦下懇由安慶總商會轉呈省公署奉批大通商會前亦具呈要求會飭財政廳議　以牙行税捐係奉部飭增加惟値此時艱商情因苦能否改照元年定制應候部示辦理云云 
[南昌]  
　　各界駁斥浮開欵項南昌紳學各界因縣知事吳亮勳於附加税項下浮冒開支指出數條請其答覆已誌本報茲又於該知事答覆中指出三條十九號開會討論各界到百餘人茲將絕對不能承認者錄下答覆中稱外縣均設有育婴局省城育婴局爲省城一方面之善舉並非且省公局外縣向不過問云云查省城育婴局爲江西全省慈善事業載在省誌一縣之附税似無代負全省賠償之義務况育婴局經費旣有田租九百餘擔又有典欵出息卽租息有時收支不敷敝邑職權所在理應追繳更無庸南昌附税補墊之理此不承認者一又稱交代通例前任虧短由後任列册詳請追繳斷不能俟上清然後下接云云查交代旣有通例汪文兩前任欠欵何以懸至三載迄無結果官廳虧短交代而必求償於附税揆之情理均有未安此不能承認者二又稱上届選舉費由中央通令在地方税或附加税内開支各行省一律南昌何得獨異云云查此項經費據詢之行政公署財政主任面稱上年本省辦理選舉額定一萬二千元大縣開支至多不過四百元不敷之數准於地方餘欵項下彌補等因南昌選舉卽用至一千二百餘串旣有上項作正式開支之數自無重向附税取用之理由公議絕對不承認惟中學解欵及統計費二條應俟審查酌議 
　　周師長病請續假贛省第六師周師長文炳日前因病請假五天當經李督軍據情呈報中央鑒核嗣因國務院陸軍部來電謂周文炳病狀愈甚飭令妥爲調護所有該師部往來一切公務暫由參謀長馬葆琛代拆代行希卽飭遵聞李督准電後已令飭遵照辦理並聞周師長因病勢未痊又請續假十天 
[山東]  
　　孫省長之行蹝山東省長孫發緖自晋京後人多傅其辭職茲據確息孫氏到京即晋謁段總理陳述在魯爲難情形畢即自� 
請辭職蒙叚氏再三慰留勸其趕卽回任速謀政治上之進行切勿遽萌退志孫氏辭職之意因之打消二十二晚致省署電原擬卽日束裝回濟因辦理東省善後借欵之糾葛急切未易就緖大約今明兩日即可回東云云 
　　德縣城内掘出古物德縣小西門内古二郎廟地方近有人於土内掘出古磁漢三彩小人完全無缺者十數個殘者不計其數磁瓶十數個銀鈴一個約六七兩重古錢若干秤鉈數個銅勺一個已經王某出價三四百金買去刻尚有數十人在該處挖掘每日亦有物件挖出皆係　唐宋三朝之物多有不知爲何名者考該縣志書在數百年前該地原係窰廠自宋徽宗時被黃河淹没至明永樂年水退始建此城所以有舊窰遺跡細查掘出之錢爲宋徽宗崇寗政和等年號各錢亦有在宋徽宗以上而無在宋徽宗以下者觀此可知必是宋徽宗時遺物無疑矣 
[天津]  
　　國權國土會代表謁見唐總長國權國土會代表趙君達杜小琴王伯辰劉俊卿四君於二十一日下午二鐘同至利順德飯店拜謁唐外交總長詳談老西開案交涉事約有半鐘之久始行告辭而散 
雜評一 
[擁護中央] [  一子]  
　　張勳等聯盟預備武力其所宣布之宗旨固嘗託名於擁中央者也今蔣哈唐劉羅戴陸薩李等議組武裝護法會以與聯盟之督軍對抗主旨亦爲擁護中央夫所謂擁護中央者出其力以扶助政府使其地位鞏固而不陷於危險之謂也以今日中央能力之薄弱而協同擁擭之尤爲至要至急之務也然而以如是之方法擁擭在央適令中央爲難而已不擁護中央未嘗有所不安擁護之而反加危險斯非可異之事耶 
　　夫法也者中央所恃以治其國家者也督軍挾武力以摧殘國家之法而猶曰擁護中央其爲擁護也人孰能信蔣哈唐劉羅戴陸薩李等以彼毀法而起而以武力護法其所以擁護中央者固甚光明正大然而天下之禍患以相激而成彼張勳等之舉動謬妄宜以誠意相勸告不入則國家自有處置人民自有公論且彼亦安敢悍然以眞犯天下之不韙者吾國今日决無再用武力於國内之理故亦不必顯以武力抗衡之也擁護中央者其思之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[恢復地方自治之好模範]  
　　江蘇縣議員聯合會昨接豐縣參議事會籌備所函云敬啓者共和再造日月重光國會省會後先召集惟此國會省會基礎之縣會尚在遲遲其行未免輕重倒置緩急失宜夫築室而不先固其根則雖廣厦崇開必有傾圯之慮前日滬驉召集各縣代表籌議進行之策實亦具此同心敝會當舉張碩陽代表前往嗣張君歸來報告所議各節深佩藎籌惟敝會同人公見則以萬語空談不如一事徵實所謂福國者而後可以謀其福利民者而後可以籌其利若機關久不成立則其勢終若散沙大好光陰時不我與同人所深抱此隊憂也所幸敝縣知事孫君以行政而與議會久抱同一之宗旨其三年三月來宰之時正各會被暴力解散之際卽與敝會籌商欲此　仍舊存留則一知事之權實無力以抗專制之命若聽其解散則自茲以往民意即沮抑而難伸旣惜其前功復憂其來日於是謀於同人雖廢議會之名其所有内部一切仍使完全存在旣不違抗中央之命又可留此機關之存遂卽定瑚 
名爲諮議公所於是年三月十七日具詳到省乃奉省令竟不許行事已至此則亦徒歎　可奈何矣迨上年帝制之議突起孫君以前此議會雖廢餼羊告朔究尚存此共和之名若過此以往民氣永無發展之一日且未必不較前清變本而加厲也於是毅然復提議按照自治區域依照自治與議會條規略爲損益而變通之乃事甫成立而雲南起議旋復共和是敝會情形與他處略有同異以云恢復尚非大難今已與行政方面定議所有議會一切即日完全成立惟暫不定其名蓋以未得中央明命我輩以尊重法律爲前提不欲自我而開踰越之端也但雖未遽復其名而實至者名歸於辦事實際上已先得完全之成立似亦不必以亟亟於爭名之故而轉誤其實之所歸且也官民同心共謀治理千古一轍矧在今時似此辦法於法律民意兩無背馳未始非事得兩全之策也用將敝會目前辦法略具以聞尚乞有以敎之 
[實業人材之需要]  
　　寰球中國學生會前晚請沈信卿君演説今日中國之需要人材大旨謂吾人爲今日之中國國民無論在學校在會當先觀察何種事業爲緊要何種人材最缺乏大抵吾國今日最缺乏者爲代公後謀幸福之人材卽國家所最需要才亦惟此種人材凡欲爲公衆謀幸福當先求能爲個人謀幸福個人幸福即衣食住三者公衆幸福爲政治敎育實業今日中國政治人材較多於敎育實業之人材尤以實業人材爲最缺雖然政治人材固多而求其能爲磗家建設者寥寥卽於現在事業上求其能繼續整理者亦不可多得若欲造就能駕馭能指揮之人材當在平素行爲時練習之少年辦事首宜有條理及次序久之自成習慣漸漸養成其爲公衆謀幸福之能力吾今日所謂需要之人材而最缺乏者莫如實業人材實業不興則金錢外溢漏扈終無限止之一日余友某群曾調查海關報告册自前清光緖二年起至民國四年止四十年中輸出外洋銀數有二千四百九十五兆兩之多僅鴉片一項有一千三百餘兆兩賠欵利息等尚不在內茲將每年各貨漏巵銀數約計如左 
　　入口貨物平均輸出銀數 
　　棉紗六千萬兩 
　　衣帽六百餘萬兩 
　　茶葉四百餘萬兩 
　　藥材一千八十萬兩 
　　火柴七百萬兩 
　　奢侈品七百萬兩 
　　雜項四千萬兩 
　　棉花六百餘萬兩 
　　皮件九百五十六萬兩 
　　海味一千八百萬兩 
　　纸烟一千六百餘萬兩 
　　文具九百萬兩 
　　五金鑛石二千餘萬兩 
　　洋針一百萬兩 
　　顏料千萬兩（此項歐戰後減爲）（一百三十四萬兩） 
　　麵食洋米三千餘萬兩 
　　洋酒果品一千一百餘萬兩 
　　煤油三千萬兩 
　　消耗品一千一百萬兩 
　　機器軍火三千四百餘萬兩（宣統二年數） 
　　觀上表每年輸出銀數至爲可駭若不設必至不可救藥且聞外人在中國通商者慬十八萬二千餘所設行號四千七百三十五家竟能致吾國四萬萬同胞於死命可不懼哉從前吾國政府未嘗一日調查國民亦不加顧問以至於斯今後務當隨處留意各宜考查土產之出處何地銷售何法改良必求挽回吾固有之權利卽專心於一種貨物已足利吾一身願諸君亟起國之云云詞畢經主席朱少屏君答謝並謂吾人今後不宜在政界上著意當在實業界上求生活務使吾國金錢不流入茫茫大海之中要在吾最可貴之青年事事研究時注意方不負今日沈君之一夕勸遵語已而散 
[湘民保礦會開會續紀]  
　　旅滬湘民保礦大會於前日（二十四）午後二時在斜橋湖南會館開會已略紀昨報惟其中事實尚有未开盡之處茲再詳誌於下是日適天雨泥濘寓滬湘人前往與會者熱度迄未稍減午後二時到者已三百餘人開會後尚絡釋不絕三時搖鈴開會首由鍾毓琦君告開會宗旨並宣述黃克强君轉交之京電云政府已與日人磋商允一將水口太平兩礦山剔出等此時擬由本會再電北京要求大總統責令陳谷兩總長迅速廢約明白宣布以釋羣疑並忠告政府以後對於國家大事應愼重進行勿再輕舉妄動云云次由譚石屏君演説大致謂水口山鉛礦爲湘省實業命脈萬不能坐視政府斷送外人全體湘民當誓死力爭不違到廢約目的不止並謂吾人宜以愛鄕之心推而愛國慷慨激昂聞者動容　由瞿鏡川劉海槎諸君次第演説均主張力爭廢約保全湘產至鐘鳴五下始行散會附錄致北京湖南兩處電報於後 
　　北京黎大總統段總理并轉各部總長鈞鑒中央政府擅賣地方公產不獨世界各國無此先例且外足以召强隣輕侮之漸内足以驅國人離心况共和國空豈宜有此枉法之舉惟陳谷兩總長旣敢擅簽草約於前難保不私簽正約於後湘皖人民實惴惴不安雖報載有廢約之望究竟如何廢約之處合再籲懇政府明白宣布以釋羣疑鍾駿德瞿鈞等二千七百七十三人再叩有 
　　長沙保礦會鑒養電敬悉此間已於敬日開旅滬同鄕保鑛大會一致反對與日商合辦水口鑛山之約電京力爭務達目的同日同電譚督省會主持强硬湘皖聯合大會正大在進行合聞鍾駿德瞿鈞等二千七百七十三人叩有 
[交通部擬賣廢舊鋼鐵]  
　　滬寗滬杭鐵路管理局長鍾文耀君昨奉交通部第三六二號訓令開近年以來歐戰各國所產鋼鐵大都供諸戰具其他鋼鐡製造用品則以原料缺乏頓皆停滯故鋼鐵價值因以大漲近查日本各路變賣廢舊鋼鐵價至三百餘萬元我國各路歷年所積此項舊料當屬不少若能乘時折賣不特民間可以利用改鑄調和鋼價即鐵路所得變價當亦不無無小補務卽通令材料機器各廠切實查明所有歷年存積各項鋼鐵舊料凡不適於鐵路之用者將其品名件數重量列表並按照時價約可售價若干先行據實報部以逻辦理另令飭遵 
[華工應募出洋之自衛]  
　　某國在滬招雇機匠六百名檢驗體格施種痘苗考試技能塡具志願保單等事已誌報端現悉此項工人以寗波帮占大从數錫帮本帮次之聞該工人等連日會議以遠涉重洋營求微利且期限二年之久於此二年内難保不發生意外故各帮工人均舉出代表要求同鄕會出而擔保以後不生危險始允出洋云 
[發生大風之戒備]  
　　連日風雨連綿各商號及商輪公司因鑒於上年之風災業已咸有戒心且聞大達寗紹等公司因接徐家匯天文臺報告長江等處風雨纒綿一星期間且恐或有颶風發現等語故各輪船均妥愼凖備凡夜間一二時開往各埠之輪船須待至天明始行起掟出口其餘各商船亦甚注意云 
[公廨第五次研訊日人被害案]  
　　中洋印刷局主日本人池原與夥鴨井被人謀斃後由捕將與該日人私定僞造湖北湖南等官錢局鈔票之湖南人胡儒珍（即李正華）及高志盛冠文等先後拘解公共公堂四次研訊供詞迭詳前報昨日午後由廨續訊捕房代表村上被告代表斐斯費信惇台維司等四律師均到堂候示至二時半由關讞員會同日副領事加籘君昨坐刑庭向兩造代表律師諭曰本案自今日起每日午後兩時至五時接續研訊兩禮拜云云諭畢卽由村上律師問中洋印刷所夥友日人則商大藏詰據供稱主人池原自二十八號出外不歸後我曾至吳淞路找尋十餘次之多因胡二十九號出外未回故未見面直至三十號下午始由日人韓籘與池原之包車夫瞥見面詢主人下落胡即奔當由兩人扯住由另一日人通信我與池原之妻同往察看見胡家内似在搬遷當邀至店风叙談因胡不願故託日人金川轉邀胡姓至店云云至此村上律師即將字條一紙給與該見證閲看並問此條見過否答稱此條係由捕房囑我仔細找瑚 
尋有無字據我在寫字檯抽屜风找出村上律師將湖北湖南等僞鈔票三種給與見證觀看並問見過否答是本廠所印惟不知誰先誰後共印多少答畢由被告代表律師向原告見證則商大藏逐層駁詰至三小時之久中日兩官判被告還押候明日午後再訊 
[强盜開鎗傷人]  
　　寶邑彭王廟地方前充圖董之甘蘭生家前晚突來盜匪十餘人蜂擁而入正擬搜刼財物適該處商辦之保安隊巡經其地上前捕拿各盜始紛紛散去惟蘭生之子三和尚被匪鎗傷肩背甚重由甘送往徐家滙紅十字會醫院請爲療治　 
[小店舖被盜搶刦]  
　　法新租界打鐵浜後面五十六號門牌小雜貨店於前晚十一點鐘尚未收市之時突來台州口音之匪徒三人以購物爲由突入店堂各出后鎗嚇聲張搶刦大小洋銀銅元等物共値洋五十餘元店主不敢追捕任其携贓從容而逸事後報告捕房捕頭飭派探目沈德福前往勘明並着從速緝拿務獲訊辦 
[靑浦水警署長之辯誣]  
　　靑浦縣知事高紕宗迭被該邑各公民在省公署及滬海道公署列欵控告後遷怒水警揑詞電省並牽及地方各機關業由地方商會農會敎育會欵產處電省陳明已見前報茲將青浦水警分署長沈兆榮呈覆趙廳長原文照錄於後本月二十一日陶委員熙光奉鈞令來青交閲青浦高知事繼宗青日快郵代電上禀省長控分署長各節逐一陳明以便核辦等因奉此謹爲我廳長分晰陳之高知事控分署長出身盜賊有無案卷可稽徒事慢罵成何體統此虚誣者一也至聲名極劣須竳諸與論如何斷難憑高知事一面之詞此虚誣者二也吳江金山破獲搶案均有青浦水警在内現在開除巡士有四聯單本人有收據如果未開而推諉開除者證據確鑒在於何處此虚誣者三也現在南北統一恢復共和何嘉祿吳江獨立已不成問題如果以此爲詞則當日何嘉祿瑚 
由申坐縣署衛隊長楊安青之船來青到吳江衆目昭彰人所共見職分署二區一等巡官何昌基係何嘉祿之弟駐防金澤附和携帶軍械而逃業已報明在案如以此爲詞試問何嘉祿到吳江獨立伊誰之使此虚誣者四也分署長向縣署請託詞訟拿獲烟賭私自苛罰何以受害人不出而上訴地方紳士何以亦緘默無言此虚誣者五也分署長武人不諳吏治從無有知事想想隨心揑造謬稱要求保舉知事此虚誣者六也自浙江獨立青浦毗連浙界風鶴頻驚政警紳商學界組織維持治安僉以水警兵力太單公同議决招募巡士三十名开偵探五名爲臨時閱衛隊以三個月爲限預算洋七百元是項經費地方與縣署公同擔認高知事與各科長均在會場一致贊成始由熊紳祖詒潘紳諴志面請繼由蔡紳鍾秀等詳請高知事均以無欵可撥爲詞分署長因公賠累彼旣食言而肥祗得作爲罷論今高知事指爲僞造報銷餘不具論内有偵探王敬之一名係縣署所薦有薦函爲憑分署長曾共給薪水洋二十四元請廳長查核餉册有無是人請將王敬之傅來面訊是否領過鹽時保衛隊三月薪水不難水落石出何能指爲僞造報銷此虚誣者七也盧尚忠水警撤差高知事委以總稽查月給薪水洋二十元可以吊驗委飭如果盧尚忠借端報復一月之内出搶案八起之多是誰之咎此虚誣者八也地方有盜案水警與縣署須詳報有案可稽數月來縣署從未破獲盜案一起如本年六月二十五日夜石湖周錦泉家被刧一案拿獲盜犯陸梅伯綱船阿長等六名六月二十七日夜沉涇金伯琴家被刧一案拿獲盜犯殷秋泉徐根堂等六名均係職分署破獲送縣早經詳報在案以上兩案已由縣署訊實詳請槍斃據稱供有水警在内瑚 
前往詰問仍以早經開除爲詞希圓惑聽更屬荒謬絕倫此虚誣者九也舊歷七月二十五夜青浦小西門外聚泊坭河灘進香船隻甚多街上行人異常擁擠水警派隊彈壓有一三等巡士黃東生上街購物被陸警特蠶驅逐不服聲張時有未穿制服陸警多名在茶館吃茶出來帮同攢毆地方人民不服又將陸警打散職分署派往彈壓長警聞警前往業已四散陸警朦禀高知事説水警痛打陸警等情分署長即將黃東生帶至縣署請高知事驗傷一面質問何以反誣水警毆打陸警其時縣署第三科長施恩霈在座與知事云水警彈壓隊伍與毆打地點相隔甚遙情形目繫何得相誣高知事語塞始云大家自辦可也青浦陸警恃龍驕横不特仇視水警卽對於縣署之水巡隊亦積不相能日前瑚 
戈操同室物議沸騰謬稱指使水警迭次毆辱陸警此虚誣者十也高知事事涉暗昧經人控告盧尚忠早經撤差否是盧尚忠之姘婦還詰諸高知事非外人所得而知此虚誣者十一也控告知事分署長有無利害關係何致出而勾串卽如張勁等平日與分署長更無一面之識何能串使此虚 
 
 
 

Page 11

 
 
誣者十二也委員胡樹桐批青查高知事劣跡却到過分署長辦公處究竟是否到棧拜會同到上海分署長如何言語可瑚 
請就近詰問胡委員便知更毌庸辯也至以下各情牽及地方商會農會敎育會欵產處四機關以證其狂悖無稽之論各機關職員以此等毫無影響之事何能忍受業已會同電省剖明謹將霰電錄呈鈞鑒亦可毌庸置辯分署長與高知事本來感情極好但伊平日好大喜功大有前淸綠營習氣兼之其膽甚細兩月來分署長擔任第一支隊出境剿匪每月二十餘日在外不能與高知事朝夕相見致被讒言離間因此嘖有煩言要知冒暑租征良非得已乃高知事因疑生嫌適有地方上控之案又被左右迎瑚 
合之人一再慫聽致造出種謬妄之詞以冀熒惑上聽良可慨也謹將所控各情據實逐一陳明仰乞廳長察核施行謹略九月二十一日 
　　附錄高知事青電省長鈞鑒竊青浦水警分署長沈兆榮出身盜賊聲名極劣迭次吳江金山破獲搶案均有青浦水警在内行文關提伊皆以早經開革推諉是通匪殃民證據確鑒本年春間提倡獨立又爲何嘉祿接濟鎗械希圖搶劫雖婦孺皆能道其事實知事爲地方治安起見虚與委蛇百計敷衍且於鈞座前力爲揚揄無非牢寵之也不意沈兆榮野性難馴賊心不死以獨立未成引爲奇功較前益加狂妄時而向縣署請托詞訟時而拿獲烟睹私自苛罰知一以權限所在不能不出而干涉彼之銜恨已非一日旋聞省署開收復吳江保案竟要求知事保舉伊以知事分省任用知事婉言謝絕伊又僞造報銷以防務用欵七百餘元要求在附税動支知事復正式駁復彼又以死黨盧尚忠被水警撤差疑知事指使仇怨愈深於是借端報復一月之内出搶案至八起之多知事拿獲搶犯供有水警在内前往詰問仍以早經開除爲詞又迭次指使水警毆辱陸警欲激成械鬭以擾亂秩序居心已不可問近更異想天開串通盧尚忠之姘婦誣知事曾在上海呌局兩次始則登報詆毁繼則串人分三起控告當委員胡樹桐抵青調查伊竟明目張膽到棧拜會又陪胡樹桐赴上海一再羅織顯而易見知事生平最惡挾妓從未涉足花叢人所共知何至出而臨民忽易初衷旣經查辦何庸深辯不意沈兆榮尚恐上控不足以推倒知事卽於前日丁祭之期預令水警多人於冼禮之時改裝擁入大成殿互本撕打坐知事以大不敬之罪幸聞風尚早多派警隊把守廟門不准閑人入内是夜十一點鐘即提前上祭未滋事端尤　駭者到處宣言主張暗殺以一命與知事拚　此行同無賴眞罕見罕聞本地商會農會敎育會欵產處各紳董咸爲不平本日開會集議欲與沈爲難沈竟狂言如有反對者必率領所部開砲將全城轟燬往外國逃跑等語知事恐其挺而走險演出恶劇遂再三勸告各紳董不得因知事個人爲人民招禍案旣查辦必能水落石出斷非紳董所應出頭干預衆忿稍息惟知事終日與鬼蜮同處實屬防不勝防擬俟委員查復後即請辭職以避兇鋒理合先將大槪情形報請鑒核再肅電間又據偵探報告沈兆榮在照相館購買知事照片欲與妓女合印一張以爲證據幸知事在青從未照相無從搜獲合併聲明青浦縣知事高繼宗叩青 
[南北兩市米業開會紀]  
　　本埠南北兩市米業因接米客聯合會來函要求嗣後行家購買廠米限期一星期出清結賬殊多窒碍特定於陰曆本月二十七日邀集南北同業在大東門外仁穀公所開會籌議已誌前報茲悉是日開會南北二同業蒞會者有一百零三家共一百五十餘人由該業董事張樂君主席開會後述明聯合會要求辦法请衆討論當有長愼行報告該行於舊曆八月二十四日曾由掮客陸志賢介紹經買恒豐廠趙賢如户秈米百石即於成交日携帶該聯合會斛票赴廠出貨詎貨主趙賢如因米價加漲不允照出向陸理論亦置不睬該米客組設聯合會立此限制原爲取締我同業出貨延期不能結賬起見今我行家照章出貨貨客反國悔賴是聯合會斛票該會中人已不作憑我同業更何能承認云云衆亦深然其説僉謂米客之常昭錫金南帮三公所同業向來承認自應照舊進行惟該聯合會斛票旣無信用應即拒不承認至廠米成交後限一星期出清爲期太迫應改以十日爲限逾期則盤囤結賬如成交後貨色或有不合准於當晚七時前退票惟貨主不得因價目驟增或有反悔以上各節經衆决定卽由張董等函覆各帮公所要求照辦　 
[再誌擒獲盜匪之獎勵]  
　　山東盜匪張海全又名張秉揚於本月十九號午刻持械在滬城安平路費高忠家强搶費妻姚氏金鐲逃出沿途拒捕開放手鎗擊傷行人余少卿右足當經各探警帮同拘獲抄出原贓及兇刀鎗彈解經淞滬警察廳詳解護軍使署訊供明確電禀上台判决死刑已於二十三號執行鎗斃在案茲悉淞滬警察廳長徐國樑查得一區二分駐所巡警潘福祥陳玉山等當時將該犯張海全人贓並獲不畏强暴奮顧身實屬異常出力除將潘陳兩警以巡長遇缺升補外昨又每名賞給洋四十元及銀質獎章各一方發交該署王警佐飭傅潘陳兩警分别給領王警佐周巡官督率有方亦由徐廳長詳報江蘇齊省長轉呈内務部請示給獎 
[公廨訊究私土案三則]  
　　住居西藏路四十八九號門牌之曹子芳與住居虹口武昌路七百十三號門牌之謝錫泉因串販私土被洋藥公所調查人假裝買土客商設計誘曹携帶私土同坐馬車至南京路西藏路附近該調查人忽然鳴捕將曹與土一併帶入捕房旋復將謝拘住解至公共公廨訊問判交一千元人洋並保曹押候訊究在案昨晨復訊先由洋藥公所代表律師偕調查人朱慶生上堂訴明前情並由該公所西人投訴所獲之土雖係印土未向海關納税亦屬私土訊之曹供不承認並延禮明帮辦台維司律帥代爲辯護兪代襄讞商之英領卓君以曹不但串販私土且係過犯判押西牢半年期滿仍逐出租界謝罰洋一千元充公無洋改押三月私土送往海關銷燬 
　　山東人李桂芳無錫人張鳳泉因持紅土四包至福建路某烟膏店求售被捕查獲一併拘解公共公廨訊判各交三百元人洋並保在案昨晨復訊先由洋藥公所代表律師上堂譯訴前情以被告兩有違犯中國第二百六十六條新刑律請爲核辦試訊之被告延律師到堂辯護中西官判李張二人各罰洋三百元充公無洋改押一月紅土送關銷燬 
　　山東人王殿榮困私藏紅土被洋藥公所查獲將王與土一併解至公共公廨訊據王供此項紅土係居住閘北華興路之同鄕人劉同亮囑爲代售判王押西牢二月土送海關銷燬並飭提劉訊究在案昨由捕房將劉移提到廨帶同王殿榮解案關讞員會同英康副領事質訊明白判王仍還押劉因居住華界着送閘北警廳訊辦並允警廳開審時准將王殿榮送案備質 
[江蘇各縣現存議員]  
　　金已縣原額二十六人除參事員畢治安張良知丁瑞珍莫寶勛彭維辛五人高旭（當選衆議員議員）沈加樹（當選省議會議員）朱光明（病故）現存十八人黃明璋張良朔徐法袓張鼎昌陶明珍姚後超潤瑗倪廣心黃開秦周尚寛朱光烈莊煥光錢冀公藥心嚴沈慶芳謝鳳章曹汝仁姚庭權 
　　南滙縣原額三十三人病故四人現存二十九人姜寶潢金永社黃報廷陸望灜趙承惠張有成胡照顧鶴年朱志英孫維翰沈節陸鳳樓周韶炳唐宗義康庸僧妥世枬胡尚志孫貽穀徐應驥馬戴仁黃元吉康以穀杜猷吉葉滋華鍾毓昆潘鳴一郭同華孫學勤陳雲橈 
　　儀微　原額二十五人無缺歐陽洛書何潤熊治承李榮墀江超吳思清鄧日秋嚴炳生沈侶壬贾貢廷時宜蕭湘張恒德下瑞齡葛玉書張蔭堂程霦程北山周韾朱恩湛陳有廣陶立仁朱瑚 
瀚賈長堪吳一培 
[商團籌備處擇定會所]  
　　上海商團籌備處各職員近在小南門水神閣旁學商公會迭開談話會僉以學商公會地位逼窄每届開會各職員及同志到會者頗爲擠乹亟須另覓相當地點佈置一切業已擇定西北城絲業公所嗣後每間五天開會一次討論進行手續至學商公會仍舊設一通訊處以便就近接洽云 
[救火會定期操演]  
　　上海救火聯合會曾於本年陰曆五月間邀集各區敎火會同人會議定期操演洋龍嗣因一切手續尚未完備故未舉行茲經該會與各區會員一再討論定於陰曆九月十三日下午在滬杭火車站後面空地逐一操演昨日該會發出通告云啓者茲因演龍事宜特於本月二十日開會公議多數贊同當經公共决定於十月九號即陰曆九月十三日下午一時在滬杭火車站後面馬路舉行爲特通告貴會請爲預行籌備以便届期試演一應辦法仍援據本會五月間通告辦理爲時已促迅祈查照 
[最近之油市狀况]  
　　南市油業現因新陳不接來貨無多惟銷路亦不暢旺調查最近一星期内新記公司萃豐等號由鴻遇順萬安泰兩沙船裝來牛莊貨又馮源利沙船裝來夾艙貨又金復順沙船裝來靑口貨共計荳油二千餘件籽油一百餘件市上開出牛莊荳油四百五十件售價規銀九兩九錢其價比前稍跌又開出小簍荳油一千二百八十件内膠州貨二百七十件價八兩八錢五分萊陽貨一百五十件價八兩九錢靑口貨三百件價九兩一錢岐山貨四百十件價九兩四錢半係由江浙内地及本埠油坊所購入其價比上月跌落四五錢因產地售價亦已稍跌也籽油市面近日稍有轉機由本埠機器廠及燭舖辦去三十七件開價十兩零八錢五分生油向以廣東帮銷路爲最鉅近日該帮亦無大宗交易僅開出二千四百十件内萊陽貨八百六十件價十兩零三錢輕皮貨九百件價九兩八錢夾艙貨四百五十件價十兩零三錢半膠州貨二百件價十兩零三錢半此最近一星期油市之狀况也據該業中人謂新貨上市後其價必漸漸趨下云 
[南洋路礦學校之尊孔]  
　　陰曆八二十七日爲孔子誕日北四川路南洋路礦學校舉行謁聖禮上午九時全體敎員學生齊集禮堂向孔子位前行三鞠躬禮禮畢由校長林兆禧監學胡伯承敎員王繩善學生聞春楠楊立惠邵堅諸君相繼演説其演語長聞者頗感動 
[警廳禁鬭蟋蟀]  
　　淞滬警察廳長徐國樑昨日布　云照得本埠地方每届秋令輙有一班無業之徒聚集多人賭鬭蟋蟀人類旣屬不齊輸赢亦復甚鉅以致口角鬭毆之事時有發生妨碍治安莫此爲甚歷經從嚴禁止在案現在日久玩生訪聞各處地方仍有賭鬭蟋蟀情事若不重申前禁不足以保治安除通令各屬從嚴查禁外爲此布告仰地方人民一體遵照以後不准再有賭鬭蟋蟀情事爾人民等須知行樂之事甚多又何必甘犯刑章爲此不正當之遊戲自經此次布告倘再藐視禁令有意抗違定將爲首之人拘案重懲决不寛貸 
[禮明律師回滬]  
　　美國禮明律師在滬多年聲譽卓著本年六月間因公返美現已公畢回滬照常辦事 
[包探陳訴鄞縣鄉人之蠻橫]  
　　蓬路七百八十二號門牌住户陳桂林控陳金寶誘拐四歲男孩才寶由捕將被告拘解公共公廨訊據供稱該孩係由原告姘婦前夫所生之子阿根拐往寗波鄞縣間賣於林發判被告管押西牢二年一面飭探移提阿根及才寶來滬再訊在案昨晨由廨復訊據美捕房包探蔣阿林投訴奉諭持文前往協同鄞縣警探至陶公山鄕村緝提林發與孩詎林已將鬥鎖閉帶領該孩避匿是處董事王某之姪王愛文家王派人知照令償還身價二十元費用一百元方准將孩帶回我卽知照地保警探欲將伊等拘解縣公署請究據地保聲稱該處居户早五千家均捕魚爲業甚爲野蠻如欲拘捕恐伊等鳴鑼聚衆反遭謀害雖見林發與孩同在王家不敢拘捕請爲核示關讞員商之英領康君判候抄案移請鄞縣地方断廳將在押之阿根及王愛文林發與孩一併送廨歸案訊辦 
[鄰婦情節可疑]  
　　賃居陸家浜江北婦人徐錢氏之童養媳年十二歲日前被人誘逃當倩鄰婦張朱氏代尋朱氏索洋十元方可尋到錢氏因其情節可疑昨日扭至一分駐所指控該氏知情請爲究追詰之張朱氏供不承認飭即移送警廳司法科訊究 
[水探查獲拐匪]  
　　水巡捕房探目何春生昨在某輪船上查獲廣東拐匪藍師連及被拐之十三歲男孩葉慶十二歲女孩阿大十一歲女孩可慶等旋又在該輪上查獲廣東拐匪王竹居及被拐之十三歲女孩陳蘭香一併拘送水巡捕房由梅捕頭諭飭轉送上海地方檢察廳訊辦 
[女子被人侮辱]  
　　本邑西鄕塘口鎭東沈家橋地方有陳老三者向以操舟爲生家有一女名月新現年十五歲尚未字人陰曆本月二十日下午五六時陳命女往該鎭購買洋油等物而歸經過趙家墳山忽有同村船户凌新才趕上將女抱住該女與之力爭並大呼救命奈該處地甚荒僻行人甚少凌竟將女拉入墳山後面按倒地上致爲所汚該女回家後哭訴乃父控經三林塘地方警局於昨日將凌緝獲傳同陳老三父女函送縣警察所轉送地方檢察廳午後經檢察官預審之下判凌收押候究陳老三交女退去候示 
[木匠被疑之怨憤]  
　　木匠張阿三住居唐家弄某號屋内近因二房東某甲被人拐失六歲小孩一口疑張有串謀情事口角爭鬭張怨憤塡　無以剖白自用斧頭將咽喉砍傷甚重當由一百四十三號巡捕聞信到來將張車送捕房捕頭命途同仁醫院醫治候飭探查明核辦 
[含怨圖盡]  
　　姜寶珊浙江衢州人年十九歲前日在鳥鎭路空地樹上欲鬭自縊由崗警查見帶入四區警署經姚警正詰據供稱因家有後母常遭傾軋故來滬尋友資斧告乏出此下策云云奉諭送交慈善團暫行留養候核 
[自縊遇救]  
　　浙江衢縣人陳渭文年二十一歲日前因赴杭垣招尋堂叔在一百零三團當副官之陳忠邦詎陳副官已奉呂督軍差往衢縣以致抵杭後不能會晤遂回至滬上英租界咸德　招覓父友向業漆匠之錢潮榮索取欠欵不料錢亦他遷未能如願所帶川資早經告匱因此流落滬上無所棲止前晚十二時步至南市新碼頭外灘荒僻處將褲帶自縊於竹笆上意圖自盡適被二十四崗守望警察查見解救得生帶回第一區署問明前情留候資遣回里 
[警局愼重人命]  
　　浦東塘橋鎭倪金桂所開之小木作　用順文雪順坂才周東祥等爲夥文雪原籍崇明有一族姪顧元郎於前日上午由崇明來滬探望文雪見其神色有異向之詰明已染疾病勢頗危險文雪當卽招同倪金桂顧坂才周束祥等將元郎舁至崇明小輪擬送回里小輪中人以有病之人拒却不受文雪不得已招回倪處不料元郎早已氣絕事爲崗警查見即將文雪等四人一併拘送第三區警局警正解因桂以案關人命除飭警將尸看守外一面將倪顧等函送地方廳請爲訊明相驗林廳長諭將各人分别收押昨日午後委派沈檢察官毛檢驗員等渡浦至塘橋屍場驗得已死顧元郎周身無傷委係因病而死塡明屍格判由善堂棺殮候示 
[冒用筆店牌號]  
　　住居法馬路合德望十　號門牌之周念屺冒用周虎臣筆店牌號爲該店主傅錦雲偵知投控捕房飭探往拘周已逃逸祇吊出冒牌之筆數千枝解送法公堂傅投诉前情請求提究判將筆充公候補拘周念屺到案訊辦 
[索償拆毁圍牆之損失]  
　　杭國治偕證王子高等控張福生在白克路梅白格路轉角拆毁圍牆請追損失洋三十元昨由捕房將張拘解公共公廨請究中西官判張押候查明於禮拜三解訊 
[船户偷竊菜子]  
　　豐泰洋行遺沈裕昌至法公堂控稱有菜子四百餘包由崑山縣雇沈木泉嚴瑞松之船裝運來申每包内被竊十餘磅不等合計値銀六十兩請求訊追沈等供認行竊後已經售去洋均用盡無力繳出判押兩月以儆 
[復訊串騙税餉案]  
　　南京路屈臣氏藥房控胡炳千報關舞弊陸續騙呑税餉銀九百零二兩由捕將胡拘解公共公廨諭着押候訊核在案昨晨由廨復訊據江海關代表律師上堂譯稱被告竊取空白關單串同在逃之王某由王塡寫數目騙呑税餉被告已在捕房供明請爲訊核訊之被告供稱係在逃之王某指使實係受愚求宥俞代襄讞商之英卓副領事判胡還押候下禮拜一再行訊核 
[氣候報告] （上海徐家滙天文臺） 
　　已過者之報告九月二十四日東海中之颶風向濟州島進行頗緩風向仍爲西北偏北日本北部氣壓甚高上海及北方海濱間有間斷之雨呂宋颶風進至西北偏西迫向南海北部二十五日天陰而有烟霧間有微雨二十二日下午四時前二十四小時内上海氣佊温度至高八○·四至低六八去年同日至高六九·八至低六四·八 
　　未來者之推測二十五日下午四時三十分豫測本區天氣多雲而陰惟微晴台灣海峽及南海北部風浪頗大 
雜評二 
[豐縣之自治] [  訥]  
　　吾嘗言天下善良政制之廢不廢於在上之强力而廢於千萬人之心敬千萬人之心而能保存之者則名縱廢於一時而實際上之精神必能維持於不敝今觀於豐縣之自治而益信矣各省地方議會自經袁氏摧毁後官民之間咸以爲時勢至此人力難挽一切遂任其廢棄不復稍加顧惜而留爲後日之用蓋其心意中絕無將來恢復之念也迨一旦恢復之時機至尋　覔眷則早已失散無存此際而欲重新舉辦非至困難之事耶豐縣於自治之内部尚能變通保存故一言恢復着手自易各縣之言自治者而皆能如豐縣則今日必不至如是之寥寂矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[答宋焜書] [  鵷雛]  
　　埀訽自由女子失蹤之事具領高雅彼其之子靡这有初殆以下走秉律土飯塵　無足以助其煊爛綠是憤而出走其爲紅拂之奔抑或綠珠之堕均未可知也此豸生無姓氏長無里閭埀髻依人壓針作嫁姓復善感好爲琴歌（按琴之圖）間有鬱伊掩卷而涕（燈下掩面之圖）獨是妙覧文章恣譚風雅上官玉尺雅善評文漱玉斷腸尤嫻旘曲僕雖無雅素頗與周旋即弔歌離徒深忉怛重辱雅旨以追訪見屬敢不拜命更當分知野鶴寄塵二君共襄斯舉倘獲香爇返魂歌傅行寶則於下走憎色實多即或佳人難再長歸叱利奇文欣賞别有司勳會合有時容爲河清之俟耳近頃雜誌之書内容窳陋專倩宛變之相任以司閣用憎色澤或者彼豸不耐此間寂寞去而適之亦未右知倘有所知尚希見告專頌近佳 
麈餘觚剩 
[吹藜社説怪（續）] [  奚囊]  
　　尼妖 
　　楓溪程雪門宦家子也乃祖某於紅羊刧時官秼陵同知駡賊被難事平程移家楓溪羹宅而居閉門誦讀不問世事蓋泥古而守正者也光緒初白蓮敎有復燃之勢謠傅紙人剪辨風聲鶴唳草木皆兵友人有以此語告之者程一笑置之一夕程妻適歸寗程持炬進房瞥見一人搴幃向牀後而没幃鈎鏘然摇曳猶未已也程疑爲竊賊移炬遍搜不得也而語人將獨臥以觀其異太夫人聞而呵止之程曰見怪不怪其怪自絕阿母不必介懹乃挾家傅古劍入房兼塞其門事雖渺茫終覺懹疑莫釋明炬看書及報三鼓稍有倦意解衣登床火烑頓閃爍不定瞥觀一披髮女尼立帪幃外額扎如意金篐耳帶巨環雙足如雪手持戒尺含笑而前以尺授程程大聲呵喝尼亦色變眉竪目凸舉尺來樸程急拔佩劍繫之擾攘多時太夫人早有戒心聞聲知異急聚僮僕十餘人搧門而入則程方以爲擊中尼妖氣喘神疲伏於几上衆扶之入幛而古劍則倒插几上摇頭不已 
　　燕子曰程與作家有戚誼幼時聞人述此事初以爲附會而故甚其説後程因事顧舍堅詢其巔未始道其大因而筆記之 
小説一 
[絕塞奮椎記（續）] [  聞野鶴譔姚鵷雛評]  
　　第一回評 
　　此回爲全書首領却不用尋常套子如天半奇峯突然而起摕却陳腐不少 
　　毓忠市樓之歌音節疎古辭意悽蒼易水歌歟五噫歌歟伏櫪英雄能無愴然涕下 
　　寫毓忠如神龍活虎磊磊落落都不是凡夫行徑 
　　近日説部陳陳者非言情即游戲江河日下野鶴誠有慨乎言之是篇之作聲光皇矞情致奇突讀之令人有撫髀之思賢於常語多矣 
　　第二回新交藹藹乍錫百朋紅粉粉蛾蛾長留片影开却説毓忠聽了揚鐡人的話斗的一驚後來細細端相見他氣槪昂藏容顏絕衆料也一定是個跅弛不覊的奇士便下了馬慢慢的問道壯士你可呌掦鐵人麽説時故意露出一種沉毅牟熊度來那人道我正是呌鐡人你要問你爺名來怎用毓忠聽着也不和他發怒只是牽了馬説道我們到前面酒樓上去譚一回罷説完便飛也似的前去鐡人也只得跟着旣到了樓下把馬拴定了一同走上樓去停會兒酒也有了殽也有了二人便據着案悄悄的喝起來並不講别話這時候那些客官大半都回到家裏去樓上反覺得悽寂的極只有酒杯和七箸觸着釘釘鐺鐺的聲音和咕囉咕囉喝酒的聲音此唱彼和不往的響着喝了半响敏忠停了杯㕦聲的説道鐡人兄我與你好像曾經見過一回呢鐡人道正是我乃覺得很熟説没有完忽改口道吾眞糊塗哩連吾兄的名字還没請敎敏忠便告訴了一番鐡人拍案大叫道瑋才碩望久矣傾心原來便是江敏忠前兒眞個多多得罪哩説完便把他自已也叙了一大套更引滿了一大觥給那敏忠敏忠不慌不忙一骨都便乾了 
小説二 
[義俠小説獄中人語] [  小草]  
　　第六章（續） 
　　假髮之紳士曰汝未藏匿乎僕至此低其首私心竊計如曰未藏匿也則固手自埋之大樹之下如曰將此事始末詳以告之皇家律師則主人煌煌遺囑令余　藏余固脱然無累然殊非女主人令余保藏之深意且星芒輩奸詐百端如確知遺產之所在難免不生窺窬或且危及孺子設想及此行髮森然額上之汗粒巨於珠而孺子之幻影突現目前復思及女主托孤之語不期突跽於地合掌胸前祈禱於上帝假髮之紳士見僕之爲此狀也以爲僕固蘊惡始有如是懺悔度此僕於懺悔已時必將案中情實畢宣之口故亦不之擾俄而僕已植立神色自若侃侃向假髮之紳士曰余實無罪假髮之紳士曰我····於良心上或可信汝無罪然所聞於汝者只此奚從爲汝證其無罪僕曰固也余今亦不欲先生之爲余辯護矣假髮之紳士自得憑爲律師以來已歷四十寒暑其目中所見之覊留於此屋中者固屈指難計然此僕之情狀實所罕觀以爲是果無啡歟則主人遺產彼固直認爲有非爲控者所臆造或取此遺產者别有其人而僕亦未嘗伸辯一辭以爲是果有罪歟則形於外者因一忠懇無倫之儀態而默推其内情亦不見若何之曲折爲作奸犯科者藏身之地且相對問答已逾晷刻而所得者不過寥寥數語以其平生之閲歷返扣之中心覺此僕未必有罪一意欲爲開豁顧默憶法律全文殊難覔一語以爲之地乃謂之曰我信汝無罪矣惟我鈍拙欲盡我責以脱汝於罪意不獲當我殊愧汝僕曰敬謝先生余固無罪乃不幸適罹於法此天不柞余何敢以責之先生假髮之紳士乃返身離室旣逾閾復回首語僕曰我終願汝之詳以告我也 
 
 
 

Page 15

 
 
   
 
 

Page 16

 
 
   
 
