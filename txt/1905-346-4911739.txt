# 1905 - 346 - 4911739

 

Page 1

 
 
   
 
 

Page 2

 
 
[宮門抄]  
　　十一月二十三日召見軍機陳恩籌 
[論租界當急籌恢復治安之法]  
　　前日英美租界之罷市忽出於暴動如狂風驟雨之倏起今其勢已略定矣記者於此痛定思痛幾於欲哭而無涙欲語而無言雖然有不得不爲中西官告者我華人對於閧閙公堂一事所要求撤領懲捕等辦法皆知以和平爲主義文明爲對付勸告衆人勿爲暴動者固已同聲一詞然則今日不幸而出此其必爲一種下等社會中之莠民欲乘機滋閙以圖刦　者人所共知故於前日肇事以後各商民從上海道會審公廨之告示商務總會傳單之勸諭皆已於昨晨照常交易忽又爲暴徒搶掠之逼迫重行關閉數刻至今尙有徘徊觀望而未敢一律盡開則是各商民已知仰體官吏之意皆願靜候中西官之公平辦理公堂之案矣所慮者失業遊手之徒平日本蠢蠢欲動此時乘間而發一時幾不可收拾實則此等無意識之輩其於保國權圖治安之事固不知爲何物所謂文明野蠻之分别亦不復知爲何事此固與商界學界所持之意見絶不相侔而有志之士所同聲痛恨者也爲官吏者宜分别其良莠以勸懲之則今日所最急者耳 
　　蓋自有租界六十年以來中外相安除四明公所外久無此等大不幸之事今因爭公堂主權之故一旦决裂釀成此變在有識之華民極力主張文明和平之舉動固可嘉尙而此等肇亂之莠民則其罪亦有不容寛貸者如搶刧各鋪毆辱西人等事實爲擾亂租界治安之蟊賊此輩之作爲與爭公堂一案本不相關租界之中五方雜處久爲莠民之淵藪與商界學界中人如蕭蕕之不相入此次罷市之禍在出於莠民之暴動故辦理之時必先明其肇禍之原因若以爭公堂主權之一大題目而爲莠民曲恕又以暴動之一大惡名統加之罷市之人是二者均足使文明舉動之商界學界中人蒙不白之寃而同類並論之也此豈有識之志士所忍聞乎 
　　今上海道已知此等滋閙爲莠民所爲故於昨日又發格殺勿論之示而工部局亦以不法之徒專滋事端不得不設法保護安分之民爲言是中西官皆已曉然於此事良莠之分矣所最要者租界以内無論中西商民須一體保護始可以保租界之治安今日租界之治安一日不恢復卽居於租界之中西商民一日不能享和平之幸福故恢復之法華官固當擔其責任而西官所擔之責任尤爲重也工部局專爲保護租界内居民而設一切警察之權盡握於工部局之手卽保護治安之責任工部局實擔之此次肇事之源在中國官商所爭者在於自保其主權在领事與工部局所爭者在於保守其治外法權而其目的皆在保護租界居民之治安而已夫以保護治安之故而反致擾亂治安之禍此誠中西人之大不幸深望兩國官商之和衷商榷急定一公平之會審章程以盡保護治安之責任庶幾租界居民永久相安也夫 
[彚錄籌商英美租界開市情形罷市餘波]  
　　英美租界前日罷市之後經道憲與關讞員金明府剴切曉諭各店鋪已俱願開張昨晨大馬路一帶首先開門貿易四馬路等處繼之惟美界北浙江路北山西路各處尙有莠民尋釁九點三刻鐘正豐街及英大馬路某店被攫雜物各店乃又畏禍閉門小菜場亦集而復散然十點鐘後安堵如故乃知我國民本無肇釁之心也 
[江督派員勸導衆商]  
　　道憲袁觀察因罷市一事前日卽電禀江督請示辦法於前晚十一下鐘接到玉帥回電略云已電致候補道許苓西唐子忠著切實向衆商開導勸令赶卽開市勿得聽信浮言暴動興事 
[上海道親勸店鋪開市]  
　　昨日午前道憲袁觀察縣尊汪大令等帶領肩荷洋鎗之華兵一隊繞行四馬路等處勸諭各店鋪開市 
[上海道派員彈壓莠民]  
　　午後四點鐘道憲袁觀察查得有等莠民胆敢尙在街頭巷尾乘間脅惑店商致胡家宅浙江路等各店不能開門因偕縣尊汪大令讞員關司馬出爲勸導外並派護軍營親兵數十名分叚彈壓英捕房西探頭目阿姆司脫朗帶同華探王長桂何阿春在福州路一帶巡緝 
[上海道嚴禁匪徒藉端煽惑告示]  
　　爲出示嚴禁事照得日昨匪徒藉閧閙公堂一案託名公憤强迫各店關門殊屬目無法紀查閧閙公堂之案本道業經據約力爭英總領事自有公道辦法爾等何得暴動明係匪徒藉端煽惑擾亂市面本道身任地方第一以安靜爲主不忍爾等無知長民爲人所惑致罹得咎今特再行示諭爾等務須各安生業恪守王章母得輕聽浮言自取罪戾倘匪徒仍敢聚衆滋事則是甘爲亂民本道惟有按律嚴拿懲辦勿謂言之不早也切切特示 
[上海道格殺莠民勿論告示]  
　　匪徒藉名滋事迭經出示嚴禁頃聞早市已開現又勒閉生釁勢與强盜相同王法斷難 
 
 
 

Page 3

 
 
容忍委員帶差協捕分叚週遊巡警倘敢搶刧拒捕照例格殺勿論 
[江督致德總領事電]  
　　聞公及譯員昨日均受驚實出意外良深歉然已電滬道竭力勸解彈壓勿許愚民再滋事端尙祈大力與各領事速訂解釋民怨之法不勝切盻 
[上海道致德國領事照會]  
　　爲照會事此次英國德副領事違章侵權甚至捕頭毆差奪犯侮辱華官民情之憤激經本道竭力開導一面正在安商辦理忽然有此暴動殊出意外竟至擾及貴領深抱不安然此等不幸之事明係匪徒藉詞煽惑下流赶會無知愚民隨從附和所致商界學界中人斷無似此舉動本道現已再出示嚴切解散如違拿辦一面分别妥爲保護防範須至照會者 
[比總領事致上海道照會]  
　　爲照會事十一月二十二日本總領事由本署乘坐馬車擬至俄總領事署商議要公經過威海衛路至龍飛馬房門口有多數華人攔路喧嘩聲勢洶洶卽將車上小馬夫拖倒地下肆行毆打本總領事意欲下車勸導被其用拳頭打下帽子膝上圍蓋皮褥亦被扯碎内有一人拔下車燈亂行打撃當萬分危急之間幸有本署方副領事管事之孔少寳因事經過此地見本總領事如此受辱卽前來向衆喝阻並奪還帽子車燈當時又有一穿中國官服不知姓名之華官亦來向衆排解本總領事始得出險卽將馬車折回本署當時若非不知姓名之華官與孔少寳竭力保護本總領事幾有性命之憂爲此照會貴道請煩將昨日在龍飛馬房門口保護本總領事之華官姓名官職查明詳細見復並希貴道代爲致謝須至照會者十一月二十三日 
[華官防務彚志]  
　　淞口砲台統領商協戎奉道憲電飭速派留防兵隊在淞鎭江灣及滬北毘連租界之各要區日夜嚴密巡查以防莠民乘間生事○江南提督楊鏡岩軍門本在淞口策電兵輪駐節聞警立駛回申檄調水陸防軍預備保護租界以外各地○南北洋海軍總統薩鎭軍立電淞口海圻海籌海琛三兵艦各調水兵一百名用本艦小輪拖帶至申保護滬南製造局船塢等處○製造局總辦魏觀察諭飭砲隊營及本局警察兵週流巡察○昨晨道憲親帶本轅護勇二十名及砲營親兵四十名偕本縣汪大令親率差捕人等至洋務局妥爲保護○縣尊汪大令前晚起飭差恊甲分往各街諭令店鋪早爲收市安眠勿得外出生事并諭各城門將弁務於八句鐘關閉非有緊要公事出入不得開放○道憲飭滬軍營管帶龍鎭軍等一律率弁嚴密巡防其城内及浦東張家樓敎堂南市董家渡敎堂等均飭浦東總巡謝明府及總工程局等多派巡士差捕分别駐守保護○滬南總工程局孫明府諭飭巡長與各巡士在各碼頭小心防守並傳諭各店鋪均於七點鐘一律閉門巡士均佩刀械隨同明府與陳二尹至各處巡緝○二十三七鋪局員朱峒仙楊聘侯兩二尹亦帶壯丁地甲在董家渡天主堂駐守防護均至天明始回○浦東鴻源紗廠各工人因罷工不允蜂肆滋閙經朱總辦禀請滬道調滬軍營兵一百二十名携械嚴防並由大班傳電話至法捕房立派法兵四十名渡浦駐守 
[法租界防務]  
　　法捕頭因恐匪徒混迹滋事前晚帶領各副捕頭身穿戎服在新老租界各處巡緝法商團練兵亦齊集工部局大廳幇同彈壓 
[續誌受傷華人]  
　　前日受傷送醫之各華人有茶食店學徒戴和尙業洋貨之應記魯及某東洋車夫俱已斃命另有報縣投騐之王阿巧等兩名騐得並無重傷汪大令飭給傷藥自行醫治又有三洋涇橋同茂昌報關行夥張德桂亦被洋鎗撃傷投報公廨奉飭送院療治其在小菜場及盆湯弄口抛球場等處鎗斃槍傷之人共有五名所有已斃之屍昨經載入斐倫路騐屍所飭傳三圖地保報縣請騐又有二十五圖二圖地保昨日投縣報稱圖中有無名屍身七具求請相騐想亦前日閙事時所傷斃者也又聞昨早十點鐘時雲南路因有莠民閙事鎗斃六人 
[西報紀西人受傷]  
　　前日卜内門公司行主李得立君與其夫人共乘馬車過大馬路爲倒翻路中東洋車所阻馬車被毁西醫栢醫生乘電車過大馬路爲人攔阻稍受微傷聞至麥家圈就醫時又被槍傷代理德國領事碩爾資君亦在南京路之束爲人所攻避入德國書店恒璧洋行美副領事阿爾娜爾在跑馬場附近受驚衣服亦被拉破向充領港之安得仙君乘轎車過百老匯路車被毁人受微傷比國領事前日亦在龍飛馬房左近受竊查受傷之西人最重者爲司徒哇君但其傷處業已調理妥貼 
[西人兵保護]  
　　字林報云停泊浦江之英國軍艦愛司脫禮亞號克納凡查爾號及克黎奥號於二十二日起事時卽派水兵上岸保護西商上岸時並無抵抗者其時大馬路之新巡捕房及金隆客寓之彈子房正在起火故水兵上岸後有一小隊馳赴肇事之處意大利巡洋艦馬可普魯號亦派水兵上岸隨英國水兵馳往大馬路意國水兵且携有炮一尊以助團練兵驅逐滋事之人各要道皆有水兵把守以防不測嗣又派一隊馳往新關會同團練兵保護未幾德軍艦維特爾蘭號亦派兵一小隊上岸保護德匣行商○本埠各處之禮拜堂總會及辦公之處於二十二日皆有四兵駐守以防不測斜橋總會駐有團練兵一中隊日夜防守且携有麥西姆礮一尊意大利領事署駐有意大利水兵一隊夜間意大利水兵又在靜安寺路一帶持鎗巡行工部局電燈公司亦駐有水兵三十五名 
[續調軍隊]  
　　西報云駐滬德總領事已由小呂宋調艦隊至滬别由靑島派陸兵一隊來申約於二十四日可到○德國砲艦台格號於二十三日午間抵滬日本砲艦宇治號已離長崎二十四日可到巡洋艦對馬號亦於二十四日可到奥國亦由日本派巡洋艦兩艘來申美國巡洋艦包提摩爾號因鎭江不靖未便來申其餘美艦悉來上海 
[英捕房拘獲脅迫罷市莠民]  
　　王連卿江裕寳謝阿桂等昨日糾 
 
 

Page 4

 
 
衆至蓬路小菜場迫令罷市由包探顧福其率同全班探夥拿獲一併拘入捕房押辦 
[捕房逸犯續聞]  
　　英大馬路捕房前日逸去各犯聞有四人並未逃遁自言因押期屇滿之故 
[更正]  
　　昨報載江督致滬道轉告商民一電係得之友人傳述兹詢之官塲據云未見此電合志數語於此 
[江蘇京官公舉滬寗鐵路會辦事人員京師]  
　　十一月十四日江蘇京官在省館開滬寗鐵路研究會到者約有百餘人因仿投標法公舉在會辦事人員當舉于海帆吳穎之吳蔚若鄒詠春唐蔚芝翁弢甫惲薇生黄愼之八人爲評議員聞於二十一日星期再開第二次會集議研究辦法（珠） 
[熙給事奏請飭部詳查盛宣懷與福公司訂立准辦山西鐵合同京師]  
　　十一 
月十四日給事中熙麟遞一封奏係因盛宣懷與福公司重訂合同專辦山西盂縣等屬煤鐵各礦摺中有反客爲主仰給於人損失國權放棄地利莫此爲甚無怪晉省士紳農民羣起力爭堅請廢約商部綜持路礦是其專責應請自飭下該部切實詳查等語奉旨商部知道（珠） 
[電飭愼重改定華工禁約京師]  
　　日前外務部有電致駐美梁欽使略謂現届開議改約之期務請向美政府力爲爭論删改苛條以妥全國人民之望並請於定約時先行電知本部幸勿草率從事以昭愼重（龍） 
[駐美梁公使電告華工禁約事北京]  
　　外部日前接駐美梁公使來電云美政府所訂新約已照會本大臣要求簽押本大臣並未允認現擬竭力磋磨改訂完善務請鈞部與駐京美使堅持到底幸勿允准簽押云云（吕） 
[垂詢立憲宗旨京師]  
　　本月十一日軍機大臣入見時奏明端戴兩大臣已於本日啓程出洋両宮遂卽催訂考察政治館章程並垂詢立憲宗旨慶邸及某大臣奏云查外國民主立憲政體係有廷議會郡縣議會市町議會核計其中法度礙難行於中國若舉行立憲之時宜用君主立憲政體由君操權而商民凡有一切公約參酌行之當可有益無弊聞皇太后頗然其說（師） 
[政府電勉留學生北京]  
　　近日政府電致日本楊欽使云畱學生等别離家室負笈海外苦心求學志甚可嘉今年曾破格錄用欽賜翰林進士等職蓋朝廷亦深望學業成功爲國家干城爲大局盡一分天職望隨時勸導學生潜心肄業一切國家事件不得干涉紛紛發電致分學業之心而誤少年奮發之光陰云云 
[日人不滿意於中日條約]  
　　二十二日東京電云東京各報章因中日滿洲條約遲遲不决頗爲怨恨有數家報章迫令暫停會議國民新報述半官消息頗反對無意識之謡傳謂中國若不從日本之願行將失其萬國之信任惟我等深信中國人之知識明達有餘必能從早議結也譯字林報 
[海參威已復舊觀]  
　　二十二日東京電云得海參威美國商業公所經理來函謂彼處情形已經復舊法令仍照常施行商業亦漸次發達譯字林報 
[日人公宴伊藤侯爵]  
　　二十二日東京電云東京各銀行主及各商家定於今晚公宴伊藤侯爵慶賀轄韓政策告成之功 
[會議摩洛問題]  
　　二十二日倫敦路透電云摩洛哥事件定於瑪德利德西班牙京城會議同日電云法首相魯浮在法議院宣言謂法政府擬將摩洛哥問題定一妥切之條欵會議時法國務須竭力維持已國在摩洛哥之特别利益至摩洛哥之當改革政體而成獨立亦爲會議時重要問題總之我等之權利全恃此次會議雖不能全行認可亦須始終堅持云譯字林報二十二日栢林電云西班牙擬將摩洛哥會議場移在瑪德利德勢將絶望同日電云法首相於摩洛哥問題載在黄皮書之意見頗堪辨論然德國緣有勸和之意且會議將不日舉行故已歡然承受譯德文報 
[開鑿巴拿瑪運河經費]  
　　二十二日倫敦路透電云美議院已續籌得美金一千一百萬元以爲開鑿巴拿瑪運河之經費 
[英德交誼]  
　　二十二日倫敦路透電云栢林市有商人資本家及委員等共計一千名集合大會商議增進英德兩國邦交之方法 
[俄國革命彚誌]  
　　二十二日倫敦路透電云俄議院之工黨代表人計二百五十名已全行被捕押入牢獄俄政府决意用兵力剿除革命黨同日電云俄莫斯科司令官魯斯托夫治下之聯隊兵已叛故目下吳斯科之大局頗爲危險同日電云俄國沿波羅的海各省罷工之勢力仍極勇烈其他各處已漸衰頽同日倫敦電云俄皇頒行諭旨謂郵便鐵路電報各局若不開工必須受罰云現在電報局及一部之分議路工人工價已經加增同日電云俄京臘孛佛脫日報中之各新聞記者因不得自由論著故該報業已停刊同日電云勃托姆布的古塔斯等處均起革命街衢中皆築有防壘與官軍時有極猛烈之戰爭刻已用騎兵彈壓譯字林報二十三日路透電云魯斯托夫治下之叛兵業已降服該叛兵之領袖則已被拘同日電云俄京罷工黨之代表曾發檄文勸商民不納稅項及他種應納之銀並謂議院旣反對國民凡政府所索之國債皆不能認可云云其被拘之原因蓋在於此譯文匯報二十二日栢林電云俄境寇倫及力佛尼兩處之情形仍極危險德國已派艦若干保護僑居俄國之德民并預防意外之舉動同日柏林電云俄國罷工黨已漸次减少最近傳來之消息皆極確切譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[電飭修理兵輪北京]  
　　聞政府日前電致两江周玉帥飭將舊有之兵輪赶速查明修理以便揀員練習勿得延緩（月） 
[籌辦沿海地勢模形南京]  
　　聞張季直殿撰以中國領海向無完密地圖殊爲缺點且於舉辦漁業公司一事亦頗多不便之處因思日本三鳬其各段領海均製有小模形詳記經緯度數風沙水線及地士物質等亟應仿照興辦先從測繪入手徐將南洋沿海七省所轄島嶼製成模形以備叅考一切之用惟事體重大擬請商務部咨行各省合力辦理云（日） 
[商輪裝卸軍火天津]  
　　三井洋行經理之腦輪名福克者日前抵塘沽裝有大炮軍械火藥二千八百件昨已起卸上岸矣（盈） 
[開尖礦局煤斤紀數天津]  
　　益聞西報云開平礦局三處煤井自西十一月二十六號至本月二號七日内挖出之煤共計二萬二千一百五十墩而該七日内賣出之煤計一萬九千五百墩云（盈） 
[政府擬設編譯局於上海北京]  
　　聞政府會議籌集鉅欵俟五大臣出洋考察政治回國後在上海特設一局延攬通才編譯各國憲政書籍以備考察政治館之調查云（□） 
[鄞縣主照會商務總會請查甬路集股情形寗波]  
　　鄞縣主高大令日昨照會商務總會云本年十一月十一日奉府憲喻札開本年十月十五日奉藩憲翁札□□緒三十一年九月二十七日奉署撫憲瑞札開三十一年九月二十一日准南洋大臣周咨開准外務商蘇杭甬鐵路業於光緒二十四年與英公司訂立草約地方有無窒碍轉咨查復等因云云合亟札飭札縣卽便遵照先今來札迅速會同查明核議詳辦母再違延切切此札等因下縣查是案前奉札飭業經兩次照會貴商董邀集查明議復在案敝縣竊查鐵路一業各國盛行其利之大人盡知之中國仿行築造已著成效所有全浙鐵路前與英公司訂立草約旣擬收回自辦以固主權其附股之穏妥得利之優厚具載議畧無待贅述惟甬江爲通商大埠夙稱富饒鉅商大賈櫛比皆是日又不乏急公奉行之輩維持大局之人究能集股若干其章程應如何參酌增添將來接造甬路車軌所至地方攸關山川之形勢有無阻隔應如何繞越居民之廬墓有無窒碍應如何趨避與夫商賈之若何會萃貨物之若何流通自必早經領會熟籌辦法敝縣謬承斯土責重才庸貴紳領袖一邦見多識廣不得不呼他山之助相與合力通籌以期妥善而裨路政茲奉前因合再照會爲此照會貴商董請煩遵照憲飭將全浙路政及甬路情形集股章程逐細查明妥議復縣以便復核詳辦採擇施行（恭） 
[籤捐票擬復舊章武昌]  
　　湖北籤捐彩票自今春改章後日形疲滯現已有不可挽回之勢總辦寳子年觀察焦灼無計聞已禀請當道准定明年正月規復舊章云（始） 
[鄂省各州縣師範傳習所停辦武昌]  
　　鄂省現在開辦支郡師範學堂係用天干編數自甲至癸其分十堂每堂甄錄學生百名已有千數百名分敷初級敎員之川故由學務處通飭各州縣從前擬辦之師範傳習所一概停止卽將各所就地籌畫之欵全數解省以充支郡師範學堂經費（制） 
[政務處奏遵議整頓翰林院並考選館職片]  
　　再十月二十二日軍機處鈔交給事中吳煦奏請整頓翰林院並考選舘職各摺片奉旨政務處一併議奏欽此查原奏請以學務大臣兼翰林院掌院並管國子監事務現經臣等會議請將國子監歸併學部翰林院衙門並不歸併所請以學務大臣兼管翰林院之處應毋庸議原奏又稱翰林本文學之官有應掌之職任請釐定職司分爲三類以期整理擴充係爲保全國粹起見所□辦法具有條理至寛予出路一節已於正摺内議覆其辦公經費現各部均已添籌翰林素稱清苦未可獨令向隅應如何酌籌經費俾資津貼均請 
　　飭下掌院學士妥籌具秦請旨施行另片奏請仿鴻□之例或十年或十二年考選館職一次等語恭直國朝兩次鴻博特科均奉特旨舉行未便遽定年限惟詞章撰述典制攸關宜有通博之才以潤色鴻業應俟館員疏通後由該衙門屇時奏請恭候欽定所有併案議覆緣而謹附片具陳伏乞聖鑒謹奏（露） 
[議飭整頓釐步弊端京師]  
　　聞政府議及各省釐卞流弊滋多竟有委員與司事差役人等格外勒索分肥之事商民不堪其苦應電各省督撫飭令隨時派員訪查如有需案無弊等情卽行禀明參處庶足以清釐務而恤商民（師） 
[考察浙省沿江商務杭州]  
　　農工商務局督辦黄砥桂觀察福康自兼商部議員後迭派委員分赴各屬勸設商會殊爲認眞茲又奉兼署撫瑞留守札委新由南洋咨調來浙之候補道周健之觀察學海考查沿江商務因杭甬甌三口岸及寗台温洋面漁業均爲大利所在故擬設法提倡以期振興也（必） 
[商部電詢新寗鐵路廣州]  
　　粤省商務局提調余雲渭太守以新寗鐵路事宜電禀商部本月初六日接奉商部來電内開隹電悉新寗鐵路旣經陳宜禧往外洋集股有成現在總理分理各職若何推舉權限章程曾否議定速電復以便核辦（谷） 
[飭查新寗鐵路廣州]  
　　中葡度澳鐵路華董林德遠電禀商部以陳宜禧籌辦新寗鐵路章程與廣澳路權有碍請飭查明等情已由商部咨岑盛二宮保核辦矣（谷） 
[新撫蒞浙先聲杭州]  
　　新任浙撫張中丞日前發電至省通飭沿途地方文武各官概免迎送所需舟車一律自備母庸供應并不得致送門包自平卑汚當有到滬候迎之巡捕官知中丞於十七日由漢起程惟須先由滬繞道至蘇與陸中丞面商防剿浙西幇匪事宜約於臘月初二三日抵抗擇定初四日接印聞張中丞因浙省仕途敗壞於履任後擬撤參數人以示懲儆（　） 
[中恊互回本任杭州]  
　　杭州恊趙總戎現奉督憲飭回本任因卽來省於月之十六日接篆而管副戎交卸協篆卽回撫標中軍原任（知） 
[都戎定期接篆湖州]  
　　正任湖州協中軍穆子章都戎奉飭 
 
 

Page 10

 
 
於十六日回湖現已禀到奉湖協憲札飭任事定於二十四日接印胡守戎俟交卸都篆後仍回督標候補（詠） 
[紀靖州鐵礦湖南]  
　　靖州南鄉古二里之金竹坪鐵礦據邵陽職商楊季鼎等禀請礦務總局准予開採奉批查礦務總公司新訂章程凡新採五金各礦均於總公司爲附屬應向總公司報明編號方能開採該職商等禀開靖州金竹坪鐵礦據稱於田園廬墓毫無妨碍仰候札飭靖州查勘明確再移總公司照章核辦（初） 
[滬江官事]  
　　昨日江南提憲楊鏡巖軍門由松來申舟泊南市董家渡碼頭又蘇松鎭總兵徐吉雲總戎傳隆亦由淞抵滬舟泊南市集水街碼頭又候補道周戟門觀察光啟昨由湖南原籍來申午後均詣道署拜會（近） 
[謝副頭代辦總巡事宜]  
　　法總巡克賴美君邇因年老多病日來所有應辦各公故由謝副捕頭代理（居） 
[英租界火警]  
　　前晚十一點鐘時六馬路廣西路轉角第六十五至六十七號門牌玉壺春茶館失愼店主沈九思從樓牕躍下其十五歲之女竟遭焚斃尙有跌傷者二人後經救火會聞警救息共焚房屋二幢（見） 
[法新租界盜刦傷人]  
　　褚家橋西首法新租界　江路瑞祥烟紙店前晚一點餘鐘突來匪徒十餘人撞門而入至樓上搶刧衣飾洋銀各物店主婦聞聲喊救胸前腿上被戳二刀店主亦被戳傷各匪始一閧而散當卽投報捕房請爲查緝浦頭允之（居） 
[閘北刧案]  
　　閘北永順里東首萬昇醬園前十一點鐘被匪多人破門入内刧搶銀洋各物而逸經事主投該處巡局禀報局員唐二尹正祥急派勇保往拿已無蹤跡聞所失大小錢洋約計百餘之譜（見） 
[總工程局紀案]  
　　已革巡士徐連生顧春寳因犯姦案訊押昨由孫明府復提見証北叚巡士羅少村陳福與徐顧質訊羅供十十日見顧帶有女子在萬里雲烟間吸烟欲將所挈之女在小的處暫寄不允被徐領去藏匿家中陳供十二日見顧領女到鐵店住宿質之顧供前在新閘押店生理與女認識今伊自已尋來同至鐵店住宿後因家有髮妻故交徐領往伊家徐供小的無妻領女回家是實明府判顧責手心二百下餘責一百下鎖示局門三天期滿收改過局半年○一百一號與一百二號巡士被賭棍汪全福卽小富泉戳傷一案昨日亦由明府提訊巡士陳葆元沈阿六同供被汪戳傷之後恊同巡長將汪拿獲質之汪供在法界擺設賭攤欲回浦東被拘明府查得汪身藏尖刀號叫判重責手心六百下鎖示三天收改過局兩年○元昌小花行主陸少卿前収久大和失花竊贓訊飭押繳在案昨日復訊供因無力措銀叩求減斷明府判減賠五十元再罰充公洋五十元限三日繳釋○源通土行失火由巡士拘解店主楊桂勛等三人到局請訊鄰居東來昌鞋店主沈錫安東來衣莊主沈東寶等十餘家投局禀稱該店保有火險一萬四千六百兩恐有縱火情弊務請究懲質之楊等同供不知火從何來樓梯先被燒斷店中貨物有帳請查明府飭將保險單呈案靜候罰洋酌充善舉以儆○成衣匠陸仲瑜扭歇夥唐桂生控被私取衣服求追明府訊得唐竊之衣值價二十三元判將身穿皮袍馬甲變價抵償外再還洋五元了案（欣） 
來函 
[振武宗社書記員報告]  
　　民立南洋中學敎員學生願當社員者台銜列後計開吳少泉任味知吳豹軍范曾灝徐蓉浦呂烈炳凌騫凌瑞長李倚江甘純啟朱大盧維照汪仁瑞孫建寅馬醉春王堯民姚仲抜黄殿英黄翥英關啓麟金支英王順年經馮敬常瞿紹衡姚承德徐煥章陸世勛劉岐孫秋澄鄭翰生林味書廖家祿殷永昌趙喜森高　生邢契　盧國傑金鵬榮介壽黄競雄關衍麟唐呈棟馬國璜錢德潛嚴計長黄亞康張近鵬盧衡浦凌丙良李增耀顧祥麟錢雨農俞九恆姚春煦鄒志高秦欣宜徐家祺黄宗梨史維屏徐益修李慶雲李康晉卓榕篩莊俊汪本全錢國鈕顧仁鏡錢淦陳雲彪楊玉麟梁華耀繆緝熙黄福浩沈實藩等共七十四人○葉壽嵩張福清王少　願聯合同志誓不吸煙且力戒親友○靑浦孫金綬勸錢仰喬吳潤生支約根莊又奇方愼厚郭仲章立誓以後不再吸烟 
[上海六馬路仁濟善堂經收施棺給藥統捐一文願册捐九月廿日至十一月廿清單]  
　　程西山善士爲兒病愈完愿助洋二百元漢口朱仲齡小洋一千角余芝　求病速痊洋五十元好搏遜鹽欵元公移助洋三十元謝合豐順小洋十一角白雲觀衆法師六七八月份錢陸千伍百七十文高仁峒郭永和各錢九百文錢阿鹤楊玉崑各洋二元曹小玉洋一元白雲觀衆法師洋二元錢二百文共收洋二百八十七元小洋一千零十一角錢八千伍百染拾文 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
調補雄縣知縣實於吏治有裨如蒙俞允該員銜缺相當母庸送部引見該員係屬再調任内並無審案緝盜徵解錢糧已起降調革職參限處分且題調要缺任内一切因公處分例免核計所有參罰案件凡在光緒三十年正月十五日恩詔以前者應行寛免其恩詔以後参罰案件應卽造送除將該員履歷清册並參罰清册咨部外理合恭摺具陳伏乞皇太后皇上聖鑒訓示再所遺阜城縣知縣選缺直隸現有應補人員應請留歸外補謹奏奉硃批吏部議奏缺此 
　　宮門抄七月二十三日内務府國子監鑲藍旗值日無引見前西寗辦事人臣準良到京請安裕中堂續假五日岐公續假十日掌儀司奏二十五日祭奉先殿振貝子行禮召見軍機準良 
大臣廷奏爲六品驍校員缺補用保奬人員遵照部章免送引見摺 
奴才廷杰跪奏爲六品驍騎校員缺補用保奬人員遵照部章免送引見恭摺仰祈聖鑒事竊奴才接准兵部咨開遵旨議覆翰林院侍讀學士伊克坦奏駐防六品驍騎校各員俸餉旣薄糊口維艱來京旅費籌措不易擬請嗣後八旗六品驍騎校由各該將軍副都統揀選當差勤奮者擬定正陪擬請欽定奉殊筆圈出擬正者准其補授擬陪者作爲記名無庸送部引見惟曾經奉旨記名人員仍應按奉旨日期挨次序補等因於光緒三十年九月二十二日具奏奉旨依議欽此欽遵咨行照辦前來兹盛京廂紅旗漢軍驍騎校恩慶遇缺係該旗二輪第一缺按照奏定三班輪用章程應歸軍功班次查有該旗軍功保奬儘先補用驍騎校明奎佐領下披甲恩奎前因歷次擒獲首要馬賊出力保奏以驍騎校儘先補用光緒六年十月二十七日奉旨著照所請奬勵欽此在案隨於光緒二十一年五月二十九日將恩奎傳至公署考驗得該員現年六十三歲食餉二十八年騎射平常當差勤奮卽將恩慶所出驍騎校員缺以儘先補用驍騎校披甲恩奎補用查恩慶係軍功保奬曾經奉旨尙未引見人員自應遵照部章免送引見除咨部旗查照外所有請補驍騎校員缺綠由理合恭摺具陳伏乞皇太后皇上聖鑒訓示謹奏奉硃批該衙門知道欽此 
署兩江總督周奏爲查辦微山湖灘地繳價升科並籌備徐防兵餉情形摺 
頭品頂戴兵部尚書銜署理両江總督山東巡撫臣周馥跪奏爲查辦微山湖灘地繳價升科並籌備徐防餉情形恭摺仰祈聖鑒事竊查徐州府屬微山湖於灘地畝長一百餘里寛十里上下分隷銅山沛縣兩縣管轄向爲山東曹州府屬客民繳價領種分爲南趙團南趙分團睢團于轉北趙團北王團唐團等七團又在唐團邊外佔種沛縣民地名爲新團共地二千餘頃由徐州道歲徵租錢一萬五六千串除撥補衍聖公迷失祭田租錢一千四百二十千外其餘撥充徐防兵餉併歸江蘇留防軍需案内報銷歷經辦理在案光緒二十八年經言官陳奏欽奉諭旨敕令一律升科卽經前督臣派委道員設局查辦議分上中下三則飭令補繳地價四成發給藩司印照就徵租地畝改徵賦課一免清丈紛擾之繁計南趙等七團共地一千六百二十八頃四十四畞四分二毫八絲九忽五微又續經查出餘地二十七頃七畞三分九釐二毫一絲四忽五微兩共地一千二百五十五頃五十一畆六分九釐五毫四忽收起四成地價錢十萬六千七百七千四百六十四文應自光緒三十二年起由銅山沛縣兩縣查明銀米科則入額升科其新團地畆四百八十餘頃係同治年間土客涉訟多年屢釀巨案疊經派隊剿平□還沛縣土民領種之地現在尙有老契可憑前項地畆淹涸靡常難以升科應仍由徐州道收租每年約收租錢二千八百餘千内諭撥補衍聖公祀田租錢一千四百餘千外尙餘錢二千四百餘千惟南趙等七團之地一經升科卽應免收租價餘防兵餉未便無□除所收新團地租撥抵外尙不敷錢一萬二千餘千卽將所收南趙等七團地價錢十萬六千七百餘千以七釐發商生意每年可得息錢七千四百六十餘千又銅山沛縣湖田升科平餘如不遇災荒可提銀二千餘兩又另行借撥公欵銀五萬一千兩由司發典生息統共約可得錢一萬三千餘串以之湊濟防餉庶免缺乏此外尙有王刁兩團客民昔年因通匪驅逐回籍退出地七百十頃經前督臣曾國藩奏明撥充銅沛兩縣學校公田又各署及善舉公田四百數十頃沛縣建修城垣公田一百頃均係淹涸靡常不能定額碍難升科且關係地方善舉公用應仍照舊徵租免其升科將來湖水如再涸退或查有隠匿仍當責令銅沛兩縣補請升科以廣賦課據江寗布政使黄建笎徐州道袁大化辦理收缴地價候補道馬聲煥等詳請具奏前來臣覆覈無異除飭查造頃畞銀米科則細數另行咨送外理合會同江蘇巡撫臣陸元鼎恭摺具陳伏乞皇太后皇上聖鑒飭部查照施行謹奏奉硃批户部知道欽此 
　　宮門抄七月二十四日理藩院光祿寺八旗兩翼值日無引見葵公色楞額各假滿請安值年旗奏派值年大臣派出連順召見軍機葵公皇上明日辦事後至壽皇殿行禮畢還頤和園駐蹕 
署両江總督周奏爲淮北甲辰綱加增新引勢難依限銷完擬籌變通辦法摺 
頭品頂戴兵部尙書銜署理両江總督兼管兩淮鹽政山東巡撫周馥跪奏爲淮北甲辰綱加增新引勢難依限銷完擬籌變通辦法恭摺仰祈聖鑒事竊查淮北鹽務自改行票法後極盛之時歲銷至四十六萬餘引軍興以後運道通塞靡常銷數暢滯無定同治四年前督臣曾國藩重整鹺綱現復舊制辦運正額二十九萬六千九百餘引以一年爲一綱北鹺漸有起色光緒八年前督臣左宗棠驟加新引十六萬引運引両綱銷數大滯幾於一蹶不振光緒十年前署督臣曾國荃奏請停止新引自辛已綱起仍照正額二十九萬六千九百餘引以十個月爲一綱北鹺始有轉機二十年來其中暢銷年分僅能依限銷完滯銷年分則逾限一月半月不等迨至壬寅一綱復於定限一月之前全數銷竣連提前爲從來未有之盛光緒三十年前督臣魏光壽奏加新引五萬引自甲辰綱起暫先試辦兩綱聲請不入原額奏限俟例限届期之後查明新引已未銷完或於限滿後若干日内銷竣分别隨案聲明旋准部覆不入原額奏限之處礙難照准等因兹查甲辰綱自光緒三十年六月十一日開辦起銷數鈍滯非常壩存鹽數積壓甚鉅揆諸當時形勢不但新引難望搭銷卽原額正引能否於限内售完亦無把握臣與運司電讀交馳嚴飭海分司上緊設法疏銷一面派員催趲 
 
 

Page 16

 
 
雷厲風行壩銷漸有起色截至本年三月二十五日止甲辰原額票鹽二十九萬六千九百餘引幸得全數銷竣相鉅限期仍提前半月卽於三月三十六日接售新引竭力催銷截至四月初十日甲辰原額例限期滿之日止實銷新加票鹽五百四十引查歷綱正額近年銷數極暢不過較例限提前一月半月荒額將新加之五萬引併入原額萬難依限售完魏光燾前奏聲請暫行試辦不入奏限亦以事無把握勉力整頓今旣不能撤銷新引又不能不入奏限再四籌思維有寛展限期酌加引額爲維持北之計查北鹽旣以千支分綱自應定爲一年一綱較爲整齊核實擬請查照曾國藩原定辦法仍以一年爲一綱除原額二十九萬六千九首八十二引並已加之五萬引外再加一萬三千十八引共三十六萬引以免崎零較諸曾國藩原定一年之限運銷二十九萬六千餘引之數實加增六萬餘引臣督同運司再三體察祇能銷至此數此後應嚴定考成祇准提前不准逾限黨或無端滯銷以致限期逾越隨時從嚴參處以重責成而昭核實據署两准鹽運使恩銘詳請貝奏前來除咨部查照外理合恭摺具陳伏乞皇太后皇上聖鑒敕部迅速核覆施行謹奏奉硃批户部議奏欽此 
　　宮門抄七月二十五日外務部欽天監侍衞處值日無引見橚貝子假滿請安户部内務府奏請更換崇文門正副監督召見軍機 
署盛京將軍廷奏爲光緒三十年分應徵各項旗地分别彚造考成摺 
奴才廷杰跪奏爲光緒三十年分應徵各項旗地分别彚造考成恭摺仰祈聖鑒事竊查乾隆二年十二月准记脱咨開原任都統韓光基奏盛京各城旗地照奉天民地按界催徵造　考成經部議奏奉旨依議欽此又道光十年請定考成限期奏經户部議奏准覆盛京各餘地畆經徵各官如於五月奏銷以後十月開征以前續報全完者准其扣除免議自十月開征後再有續報全完者仍飭取承督各官遲延職名送部查議等因歷經遵照辦理查盛京等城界應征光緒三十年分地畆所有被災之户當經盛京將軍增祺等會同奏准本年錢糧先行概予　免並通飭遵照在案現届應報光緒三十年分考成之期除盛京興京各倉另案奏銷外應將已到之盛京正黄岫巖鳳凰城牛莊錦州義州等城界額征考成奏銷鐵嶺奏銷盛京正黄一旗銀社兼征考成開原一城二十九年分額征考成奏銷並光緒二十六年分正額緩至二十九年征取三成五地畆二十七八九等三年分未完地畆考成及遼陽額征豁免册各分晰造具已完未完考成奏銷清册前來奴才督飭司黄逐一核對與各旗倉管収除在米石數目相符除將各册分别彚造各項考成奏銷細册咨送户部查核外謹繕清單恭呈御覽在盛京黄旗正白正紅廂白廂紅正藍廂藍等七旗開原鐵嶺蓋州熊岳金州復州寕遠並所屬山海關廣寕等城界額征並盛京廂黄正白正紅廂紅廂藍等五旗鐵嶺正白一旗銀米兼徵孝成及未完光緒二十六年分正額緩至二十八九兩年徵收三成五地畝二十七八九等三年分未完地畆考成清册屢次嚴催迄今均未造報其督催承催各官職名亦未據造册送部徐咨行盛京將軍衙門飭取承督催各官職名徑行送部查議外理合恭摺遵章改題具奏伏乞皇太后皇上聖鑒敕部議覆爲此謹奏請旨奉硃批户韻議奏單併發欽此 
　　宮門抄七月二十六日商部鑾儀衛鑲黄旗值日無引見榮慶鐵良謝放崇文門正副監督恩廷杰謝候補侍郎恩陸潤庠請假十五日善豫續假五日召見軍機紹英鐵良 
署盛京將軍廷奏爲造報光緒三十年分額徵並拖欠隨缺地畆考成摺 
奴才廷杰跪奏爲造報光緒三十年分額徵並拖欠隨缺地畆考成恭摺仰祈聖鑒事竊查前准户部咨開各城官兵隨缺地畆應徵租銀租錢各地方官視無考成任意拖欠以致官兵苦累奏明照依餘地考成之例辦理造具完欠分數送部考核另案貝題又道光十年二月請定考成限期由部奏經户部議覆經徵各官如于五月内奏銷以後十月開徵以前續報全完者准其扣除免議自十月并徵後再行有續報全完仍飭取承督催各官遲延職名送部查議又准户部咨開各項地畆租賦務於四月中旬催徵全完造報考成如有全數未徵者亦不得漏報考成卽照十分未完開造承督催各官職名送部核議以免規避處分地步等因各在案又准軍督部堂咨開因日俄戰事地方被災於歲八月間會同電請外務部代奏懇將鳳凰復州蓋州熊岳牛莊遼陽岫巖興京及本城等處應徵三十年錢糧概予豁免等因於二十八日承准外務部電開所請豁免各屬錢糧奉旨著照所請户部知道欽此欽遵亦在案兹據各城將光緒三十年分額徵並拖欠各項地畝應徵租銀錢文造具已未考成各册送部前來惟本城正紅鑲紅正白正藍興京撫順遼陽金州復州義州牛莊錦州屬寗遠廣寗岫巖開原法庫鐵嶺鑲白正白正藍等旗界額徵隨缺考成興京金州復州義州牛莊廣寗正白第一第二第三巨流河開原鐵嶺正白岫巖正黄鑲紅正白等旗界拖欠隨缺成考各册前經飭催迄今均未造送其承督催各官職名亦未據開造送部除咨行盛京將軍衙門嚴催造報飭取承督催各官職名徑行送部查議並將現送到考成册存部另行分晰造具考成各册共二本另案送部查核外理合遵章改題爲奏謹繕清單恭呈御覽伏乞 
皇太后皇上聖鑒敕部核議施行謹奏奉硃批户部議奏單併發欽此 
署盛京將軍廷奏爲核銷金銀庫光緒三十年分出入銀錢等項數目摺 
奴才廷杰跪奏爲核銷金銀庫光緒三十年分出入銀錢等項數目恭摺仰祈聖鑒事竊查盛就部庫出入銀錢各項每年於五月内具題等因在案今據金銀庫掌關防等將光緒三十年正月□至十二月底止出入銀錢等項造册呈報前來奴才覆核無異除將送到光緒三十年分奏銷清册共三本另案咨送户□查核外理合遵章改題爲奏謹繕清單恭呈御覽伏乞 
皇太后皇上聖鑒敕部核議施行再將軍縣奴才署理□□列銜合併聲明謹奏請旨奉硃批户部知道單併發欽此 
 
