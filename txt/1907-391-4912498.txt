# 1907 - 391 - 4912498

 

Page 1

 
 
   
 
 

Page 2

 
 
上諭 
[十月初六日奉]  
　　上諭楊士驤奏東明黄河獲慶安瀾一摺直隷東明黄河南隄本届一汛各掃壩紛蟄出險岌岌可危經在工文武員弁竭力搶護現在節逾霜降仰賴神靈默佑獲慶安瀾實深寅感發去大藏香十枝著楊士驤祇領交大順廣道文冲虔詣大連莊高村黄莊大王廟敬謹祀謝以答神庥文冲等各員均着照所請給獎餘依議該部知道欽此 
 
 
 

Page 3

 
 
上諭直隷大名鎮總兵員缺著李進才補授欽此 
奉旨科爾决泆羅貝勒阿勒坦鄂希爾著加恩賞戴雙眼花領在乾清門行走欽此 
宫門抄 
十月初六日召見軍機馬玉崑李春溥叚祺瑞 
論説南康教案之感言（續）（可愕） 
夫辦理外交豈必出於委曲遷就。委曲遷就豈必有利於國家解决此問題。自知我政府。數十年以來所抱宗旨之誤。徒以沿習已久。變益加厲。以成今日一種　理外交之媚外慣習。及乎南康役起。江督以拿問楊令入請贛撫以查辦昌言胥是道矣脫長此終古而不變。足使我國什宦之前途。無賢良吏。無折衝才。無氣節士南皮宣言。南康一案電中並未聲明如何起賞但渾而言之曰保護不力卽請革職拿問。未免近於冒昧以後州縣官人。將視爲畏途云云。誠爲通論然此特就官吏一方面之心理言之耳。假進而籌及人民之一方面則安知官吏之黠者。不一轉其保護不力之過。以從事於誅戮善良而爲保今禄位之計事前則守寗我負人無人負我之秘訣而誅夷且及於跡涉嫌疑者。事後則以寗得罪於吾民無得罪於外人爲宗旨。而慘戮必及於無辜藉以平外人之積憾此種現象已漸接觸於吾心目之前嗚呼操是以往。吾民其猶有貼席安枕之日乎 
是故我國自數十年以來。辦理教案。應付之不能適當者非一端。而莫甚於不問事由。以諉咎於地方官加之罪而褫其職。蓋地方官中縱有慣於民情。而養癰遺患者。加之罪而褫其職自不爲過。然不問其是非曲直。而一以加之罪而褫其職處分之充其類足使我國仕途無賢良吏無折衝才。無氣節士養成一種神聖外人草菅人民之遺傳性爲我國政界之元惡巨憝而樹我國民權利之大敵雖有大力莫之能去蓋自天津一役。曾文正以張府劉縣枉情治罪後流傳以來幾經沿革幾經變遷而始成此一種完全無缺之外交慣習。作俑爲誰。要不能爲賢者諱矣。 
要之。吾人對此生無限之感慨者。不在地方官一身之關係。而在種成一種官場中媚外之遺傳性。此遺傳性。足以邱墟國家奴隷種族。視向之所謂人夷我華之一驕字爲外交上種種之失敗者猶上九天而下九淵。嗚呼。蓋每况而愈下矣。若夫蘇杭甬借債問題外部之政策尤軼出於以上兩橛之外。而爲一外交之新手段。魁蜮其心暖昧其事。正吾人所百思而不得其解者也。噫 
專電 
[電一（北京）]  
初五日京師大學堂商部實業學堂及大小各學堂會議摺奏鐵路利害請都察院代遞并上書慶王袁世凱汪大大燮請挽回借欵 
[電二（蕪湖）]  
皖路議員恊力爭蘇杭甬路欵並爭浦信路線初六日已電致軍機外部孫中堂設法挽回以安東南人心 
[電三（北京）]  
御史趙炳麟奏京外司法裁判各員請作爲終身官永不改任奉旨交政務處議奏 
[電四（北京）]  
陸元鼎電告軍機處准初八日由杭起程進京 
[電五（北京）]  
崑源兵隊撤防外部照會俄日兩使仍由該國車站載運均照允 
[電六（北京）]  
大理院正卿英瑞初五日因病出缺 
[電七（北京）]  
學部議覆惲毓鼎奏顧炎武黄宗羲王夫之從祀孔廟添建兩廡摺初一日奉旨依議今日通咨各省遵辦 
[電八（北京）]  
袁軍機議裁八旗正副都統醇鹿均賛成 
[電九（北京）]  
 
 

Page 4

 
 
憲政編查館改稱中央編查館另設調查局名爲地方調查局業經政務處議准不日覆奏 
路欵要聞 
[浙江同鄉京官奏摺交部]  
　　朱福詵徐定超先後奏請保全蘇杭甬鐵路均於九月二十七日奉旨交部知道已誌初五日本報茲悉朱學士續又聯合浙省京官呈請都察院代奏於二十九日由軍機處交旨外部云本日都察院奏浙江同鄉官翰林院侍講學士朱福詵等請拒絶鐵路借欵據呈代奏摺奉旨外務部知道欽此 
[蘇路浙路兩公司咨呈江督文（蘇撫浙撫同）]  
爲咨呈事竊查蘇杭甬草議係二十四年英商銀公司與盛大臣所假定議載從速辦理延誤至二十九年四月從速不速盛乃有再限六個月不辦亦不復草議一概作廢之函該商旣接盛函不退計閏至九月限滿不辦亦不復是逾限係彼自誤作廢係彼默許三十二年浙路蘇路先後收回蒙商部奏奉諭旨商辦今十四日軍機處所奉之諭旨與兩公司所奉之諭旨相左且與外部之原奏亦不符至謂磋議數年乞無成説三十二年正月盛大臣奏請力任草議可以作廢並有决不置身事外之語甫閲年餘奏案具在卽盛大臣無力任廢議之奏而應責成原手清理英使碍於不辦亦不復作廢之函初撤盛而就浙撫旋撇浙撫而就外務部汪大燮等悍然抺煞真情背一二年新奉之諭旨以徇英使之要求破商辦之成局上欺朝廷中欺部案下欺商民中外騰笑在王大臣或兼領繁要或甫經管部一時未能察及其非而外交不可問商辦不可爲矣蘇省南綫龍華莘莊一帶材料均已行車不日接至浙境浙路江千湖墅搭客載貨已三閲月路則築至海寗地已購至嘉興方幸蘇滬嘉同軌不遠卽謂杭滬嘉全自告成亦無不可杭渡江越紹興至寗波之路綫今年二月以後業已派工程司測勘入秋且詳加復勘卽可購地施工如此已辦已成之路一旦全仿津鎮借欵津鎮或以借欵爲保全蘇杭甬正以不借欵爲保全自聞此耗遠近股東函電詰問人心惶駭商巿動摇江浙人民奉旨商辦各股東奉旨附股營業而實兼義務冀勉爲朝廷保一隅之路權夫亦何負呈部章程核定不收洋股今外務部迫今借欵性質不可名義亦不可也蘇滬接浙境一百里已集股三百萬卽續集三百萬以謀擴充浙路全省估三千萬元繳頭批六分之一五百萬現在提前續繳正批之五百萬合蘇浙現有之欵視外務部之仿借之一百五十萬磅過無不及兩省股東認定次第繳齊期以十年全省告成其爲無須借欵較然明白夫借欵之害不必遠徵埃印但觀於該商滬寗辦法已令人動色而大戒昔盛大臣有言今日路屬何國。卽他日地屬何。國明知故犯。引虎進狼。東南人士知與不知。無不集論矢於該大臣。不謂復有汪大燮等踵其後也。商辦奉旨土言不可反汗辦法豈有變通外務部謂商令英公司許江浙商民人股倒客爲主止許令附股四字足使熱誠愛國之商民解體矣。外務部又謂原有辦路人員查明分别奏派總恊理等於路政本無所知徒迫於外界之激刺復感商部之提倡汲汲自顧主權泰半枵腹從事今外務部視吾蘇浙辦路各員一若人人皆汪大燮等以路爲利窟特以奏派慰撫之可恥孰甚商部前據兩省推舉公呈奏奉諭旨特派總恊理等皆固辭不獲始任之今復由郵傳部查明奏派豈前此商部所奏奉諭旨特派者爲不足。據直俟外欵輸入始汲汲焉爲此鄭重分明之舉。是以借欵爲未足並用人之權亦陰授以執持之柄也。外郵二部又令各派代表進京又一變通辦法矣總恊理等材本庸下旣受股東之詰難無從掬方寸以相明又爲部臣所劫持將以遵諭旨而獲讉夫士大夫至於凛遵諭旨而所辦之事將爲所罪之因初不審立憲何義諮議何爲即使代表到京斷不敢違從前之諭旨外務部之主持借欵曰仰體時艱也總恊理之遵旨商辦力拒借欵亦正爲仰體時艱且恐愈借而時愈艱也蘇浙多不逞之徒已重煩貴部堂之藎慮汪大燮等若猶慮此曹之無所藉口而必别予以可摇之柄竊爲大局危之夫人民不能離土地而獨立貴部堂任彊寄之重欲保人民必先保土地是即無士紳衆庶之呼籲亦必爲被髮纓冠之救况岌岌不可終日其情態有如目前所云哉相應咨會貴部堂電咨蘇浙撫院聯銜將草議可廢之理路工已成路欵已足無須借之情電逹且具摺以聞爲蘇浙請命然豈第爲蘇浙請命而已洸洸長江永涵海澤除先電陳大畧並咨呈蘇浙撫院外理合咨呈蘇請迅予鑒核施行須至咨呈者 
[江蘇鐵路恊會提議六事]  
　　昨日兩時江蘇鐵路恊會仍在張園安塏第開第二次大會到者一千四百餘人先雷繼興君宣布延長會期之原因次公推馬湘伯君主席隨卽提議各事 
　　（一）聯合浙省組織江浙鐵路恊會衆賛成 
　　（二）聯合各省發起二十二省路礦大會衆贊成 
　　（三）上書外部以法理解釋草合同之無效雷繼興君言蘇人楊廷棟上外務部書（已見初三四日本報）本擬以個人具名嗣知本會發起卽請由本會具名然本會未經社會之承認不如用多數人公呈凡認可者於散會時由旁門出以便簽名衆賛成 
　　（四）依據法理公推代表英京控告銀公司李蘭舟君言銀公司與江浙公司無直接交涉之事恐難控告今日惟有速集股速勘路斯爲上策議論頗當然仍擬電知照外部用江浙商民具名旋以浙人未有代表到會仍用江蘇鐵路恊會 
　　附電北京外務部鑒路欵事爲銀公司催訂正約而起大部爲國憂勞商民感涕惟銀公司持已經無效之草合同催訂正約而强迫借欵在文明法律决不許容竇函非條約不得謂之國際大部因此受窘商民何忍膜視現在擬舉代表赴英京裁判所控告必可得 
 
 

Page 5

 
 
直乞大部始終堅持勿輕訂約以保國權江蘇鐵路恊會叩 
　　（五）通告内地商學各團體分任募股計定辦法二條（一）照浙路辦法要求蘇路公司分五年繳股每年一元（二）請各府州縣開會擔認衆贊成 
　　（六）恊會永久存立之組織法無論江浙人非江浙人承認本會章程者（章程隨後登報宣布）皆得爲會員衆贊成 
至此提議六事均已通過遂摇鈴散會聞願簽名上書外部者約四百餘人云 
[松江紳商學界組織拒欵會]  
　　松郡紳學界於初五日下午假師範學堂開會經謝宰平錢選青顧立人諸君相繼演説大旨以集欵爲拒欵之法現商會林錫田諸君等定初六日開會集欵紳商學三界准十二日合開特别大會實行其事云 
[江寗蘇路股東開會拒欵]  
　　寗垣蘇路股東于初三日下午在商務總會提議拒欵一事到者約數百人卽擬電致商部請收回成命 
　　附電北京農丄商部堂憲鈞鑒江寗蘇路各股東集會提議借欵事懇請轉奏收回成偮江寗商會全體公叩支 
[留日江蘇同鄉致鄒嘉來電]  
　　北京外務部鄒公不顧桑梓媚外賣路鄉人憤甚請速自裁留日江蘇同鄉會 
[湖州致駐滬兩公司劉京卿電]  
　　郡城本日成立急集路股會舉恒農沈譜琴兩君爲正副會長即由俞沈來滬與公司接洽湖州紳商學界公啟 
[校正誤字]  
　　昨報浙江同鄉開會紀事中南巿商團認五千元南巿商團應改爲商餘學會體育部又處州警察會應改爲警界 
緊要新聞 
[慶邸又復請假北京]  
　　前日慶邸又請辭差未蒙允准慶邸今年計已辭差三次均蒙温諭婉留而慈眷則較前大衰每有要政均諭令醇邸參預慶邸意興愈覺頽敗加以梁鼎芬嚴詞叅劾心愈不安故廿七日又復請假云（響） 
[李都統續奏招旗墾地廣東]  
　　廣州都統李國杰近又奏請變通八旗生計畧云朝廷寛籌旗丁生計授田耕種安得如此許多田畝即以粤省而論駐防共三萬餘人馬廠無多即漢人之地亦僅足目給萬難購買以給旗人奴才現擬將廣東蕩地百數十頃先招旗人墾種蒲草等類俾得自食其力井寓勸興實業之意若遽裁口糧人心必致惶惑云云奉硃批另有旨欽此（提） 
[南滿鐵道輸運貨物之競爭]  
　　初五日東京電云日本南滿鐵道於運輸貨物不甚便利以故吉林奉天帶之豆餅及他項貨物大率皆趨附於東清及京奉兩路蓋取便也現南滿洲鐵道公司决欲速卽設法劃一全線軌道以爲維持利益之舉云譯字林報 
[淳安縣誤斃平民激變電杭州]  
　　蘭溪縣禀浙撫電杭州撫憲鈞鑒淳安卞令二十四夜派弁勇拿方匪當場鎗斃農民數數人屍親奔縣滋擾卞公帶印率兵合署宵遁地方現無主匪黨横肆懇迅飭署令星馳赴任接辦善後事宜卑職囗叩冬 
　　浙撫復嚴州府電嚴州府啟太守鑒東電悉聞淳民尙聚衆未散卞丞操切拿人誤斃農民所致現吴令已由司迅飭赴任增令亦飭速回一俟增令到郡卽貴成該府督同新舊各軍隊星馳前往開　彈壓解散結辦如再激生事端定惟該府是問勿再颟頇署院江 
[江西南贛拳匪閙教十九誌]  
　　兇手正法殺害上猶廩生李翹之正兇陳行祥已於上月二十六日在上猶縣境拿獲卽日就地正法梟首示衆現由贛州府禀報到省矣 
　　永州鎮總兵張慶雲致江西營務處電敝部佘趙兩管帶　十八九等日會同上崇兩令貴省新軍在鉛坑油石一帶焚匪巢六十餘處獲匪首楊觀美鍾世愷兩名又生擒十一人奪獲軍械甚多二十五日接張令佘管帶報禀二十四早在聶都剿匪匪衆數百躬戰生擒匪目三名陣斃匪百餘斬首級十七顆帶傷逃逸者不計其數奪獲抬鎗刀矛旗幟數十件餘匪竄散 
　　贛州許府禀贛撫電據職商謝申彪等十二人禀稱蒙派顔營官來吉保衛頗稱安謐現常備軍兵丁成羣晝夜巡游郡城染布工匠千餘人素亦恃衆喜事誠恐口角細故别生事端袁顔有兵四哨街巿又募防勇似足防範請電省調回等語查所禀　爲防釁起見不敢壅　　聞黄督隊官深明紀律惟隊官以下不能約朿兵丁深恐輿情不洽及生枝節除通知黄督隊隨時檢查外伏候鈞裁祐賓叩宥 
　　江督犒勞軍士江督以此次南康匪亂所有填紥九江及開赴前敵各寗軍備極辛勞特委知縣林大令來潯慰問並每員名賞給手套一對洋襪一雙餅乾一盒以示奬勵 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[農工商部度支部會奏考定度量權衡開辦情形摺]  
奏爲遵旨會同考定度量權衡謹將設局開辦情形恭摺仰祈聖鑒事光緒三十三年九月初三日奉上諭度量權衡本有定式而相沿旣久舊制寢違各省自爲風氣官私任便濫用以致名實紛歧耳目淆惑官民出納動滋弊端通商交易諸多窒碍徒爲奸胥猾儈盤剥漁利之資平民商賈均受其累殊不足以彰信用而資法守著農工商部會同度支部限六個月内考定度量權衡畫一制度詳擬推行章程請旨裁定頒行以便商業而利民生欽此仰見朝廷整齊法制便商利民之至意臣等伏查度量權衡爲交易之標準於財政實業關係均爲重要必制度畫一然後可以便交通而杜詐僞是以各國皆定有度量權衡精確之準則旣不爽於毫釐乃更嚴夫禁令故能風俗敦厚商業繁興查農工商部奏定職掌事宜摺内列有籌設度量權衡局一條臣等正在遵章次第籌辦兹復欽奉明諭限期考定自應欽遵迅速辦理已於農工商部譽内設立度量權衡局遴派司員切實調查中外現行規則比例考驗程式以愚酌定辦法並由度支部派員會同參考現當開辦之始已飭將公家度量權衡之舊制先行考較明確以爲標準並分電各省將沿用各種度量權衡之差異查明報部復電飭各省商會將巿面最通用之器檢擇送部以憑彚總考核比較其各國度量權衡之一定比例亦經電知各國駐使調查明晣以備考證之需至製造原器如何始能精準畫一章程如何始能實行並應參考各國成法體查中國情形詳細審定除俟擬定畫一推行辦法再行會同奏明辦理外所有考定度量權衡設局開辦情形謹恭摺會同具陳伏乞皇太后皇上聖鑒再此摺係農工商部主稿會同度支部辦理合併聲明謹奏九月二十七日奉旨依議 
分類新聞政界 
[江督電飭查烟館蘇州]  
　　蘇撫陳中丞得江督端制軍電略謝實行禁烟以來各屬並不認真稽查致開燈私售之户隨在皆有應請通飭各屬嚴密稽查務期盡絶云云中丞遂札飭臬司併禁烟總局分札各屬一體遵照嗣後如再有前項情弊惟該地方官是問云（出） 
[督憲飭議添設木炭釐局湖北]  
　　鄂督近據湖南牙釐局禀稱木炭爲湘省出産大宗現查有種奸商私販偷漏繞越甚多擬在常德　木關等處添設補抽木炭捐局數所認真緝私抽稅以資挹注等情刻已抄 
 
 

Page 11

 
 
録原禀飭知統捐局司道會商鄂省能否照行妥議禀覆以憑核奪（木） 
[警廳組織自治局北京]  
　　外城巡警總廳日昨會議於各區地面多設自治局責令各該區區長聯絡本地紳商勸諭每區公舉公正紳商數人日夕研究自治各法并由各區將每日所議自治事件演成白話刋刷布散俾衆周知日内卽酌議規條擇期舉辦矣（自） 
[陜撫電奏戒烟辦法北京]  
　　近陜撫電奏畧稱陜西禁烟異常難辦平日鷪粟種偏隴畝吸食之人徧及婦孺驟言禁止棘手實甚惟有遵照定章急諭禁戒並另擬辦法十條俾有遵守等語（石） 
[冬防區員名單蘇州]  
　　蘇省巡警總局現已將各路辦理冬防區員委定茲將銜名列下（中路）一二區府照磨梁鼎元三四區道庫大使王宗猋（東路）一四區府經歷金述彤二三區廳丞王淦（南路）一二區縣丞錢宸訓三四區從九徐長齡（西路）一二區主簿楊世輔三四區縣丞葉苹（北路）一二區巡檢成聖渭三四區從九張家鑫（閶胥門外）一二區從九李三四區府照磨陳福恩五六區縣丞章承銘七八區巡檢林先植（婁齊葑門外）一二區府照磨黄彭壽三四區屠義瑛（七） 
[松郡擬辦警察學堂松江]  
　　松江府戚太守前日偕華婁兩縣會同紳士議辦警察終以需欵甚鉅一時未能議决太守之意擬加畝捐每畝帶徵十文而士紳未便遽允聞現擬先提公欵墊辦即就貢院略加修葺設立警察學堂招生教練云（此） 
[青浦組織地方自治研究會松江]  
　　青浦縣視學錢君學乾與同志諸君發起組織地方自治研究會於上月三十日就明倫堂開會佈告衆皆賛成遂推舉留日法政畢業生章漢秋沈幼栽二君爲起草員（渠） 
交涉 
[英領詰問專賣官膏蘇州]  
　　蘇撫陳伯平中丞日昨接上海英總領事照會畧云據上海土業英商等禀蘇州現辦專賣官膏公司欲全攬土業生意殊殊與約章不符且蘇州華商奉官公文强欲壓令歸入官辦以致土商大受虧折等情前來本總領事深欲詢明該商所禀是否屬實聲明曾與貴國餐務部商酌各省官膏暫行停辦俟議妥再行辦理相應照會貴部院請煩查照示復云云現中丞已札行蘇省察烟總局司道赶緊查核詳候照復矣（直） 
[外務部咨查南方洋兵實數湖北]  
　　外務部咨查中國南方駐紥江鄂兩省之洋兵共六千三百名武員三百三十名該兵屬英法德美日奥意俄等國其中英國居多數共有一千六百名其次日本有一千三百名惟意國最少只有數十名（水） 
[日商設棧購茶之交涉江西]  
　　贛撫致電農工商部云日商購茶事外部旣難於堅持擬照鎮關章程於限制貨品中聲明隨時抽換成案卽於三十一類中酌量撤去荸茶一種將茶列入以示格外通融之意其設法妥籌一節現飭義寗稅口委員明年改收産地稅由茶莊代完無論華商洋商非完産地稅不待轉運因茶葉向係山户零星採賣洋商購茶必由茶莊轉售故産地稅卽由茶莊先代完納也該洋商等不得借此違約在採買處所開設行棧均請咨會外部預爲聲明容開辦定章另文咨逹云云（百） 
軍界 
[廷寄吉江撤防北京]  
　　九月二十七日軍機處致東三省督撫曁直隷總督提督電云奉旨前因吉江兩省土匪猖獗曾派崑源統帶武衛左軍士營馳在防剿現在逐漸平靖復有陸軍各營前往駐防著馬玉崑妥籌撤防仍調回近畿一帶認真訓練欽此（政） 
[震澤縣請兵巡防蘇州]  
　　震澤縣張大令鎔萬前日禀陳省憲畧謂近聞太湖及江浙一帶梟匪猖獗如烏程縣屬之馬要鎮竟被梟匪連夜劫掠厘卡鋪户多案餘則兵匪對仗之案亦時有所聞震境適當衝要深慮乘機攔入除聯絡營汎實力防範並將冬防事宜加緊妥辦外禀祈俯賜札飭飛划營多派師船在境認真巡緝以懾匪胆等語旋奉蘇撫批示云據禀該邑濱湖鄰浙素爲梟匪出没之區當茲冬防緊急之際浙中匪勢又有騷勤恐致乘虚攔入亦屬實情候行巡防營務處轉飭飛划營多派師船常川巡緝以壯聲威惟蘇省防軍無多奚敷分佈地方安危責在牧令徒恃兵力亦非正木之計希按察司速飭督同绅商將巡警團防各事宜認真整頓設法推廣以靖地方母因派有師船巡緝稍涉疏懈（真 
[陸軍部咨義步兵夜戰法湖北]  
　　陸軍部咨議兵器日加猛烈夜戰將必盛行必須平日講求臨事之時方免周張錯亂惟查軍事書籍年來出本雖多而夜戰之書並無成本致各鎮於夜戰一事多未講求實爲極大之缺點茲特咨行各省各鎮轉飭各標營管帶務須詳綱考較各圩所見著爲論諮限文到一月内具覆勿稍遲延等因聞已有咨到鄂轉飭督練公所知照（火） 
[統制札飭武官不准審判湖北]  
　　張統制近接陸軍部來電謂凡各營拿獲盜匪不准擅行審訊須交附近有司衙門查辦聞轉飭各營一體遵行矣（木） 
[靖湖兵輪改歸營務處節制蘇州]  
　　蘇省靖湖淺水兵輪向歸飛划營統領管理自徐錦堂副戎接統後不甚整頓茲署藩朱竹石方伯以該船照料委員方壽山辦事諸多不合且該船自歸徐統領管事從未辦過一事僅供拖帶差使任意用煤自應將該兵輪撥歸巡防營務處節制差遣以昭慎重並隨時察看方弁如再不知振作卽行撤差究辦云（七） 
[督憲札撤隊官湖北]  
　　鄂省第十五恊三十標一營後隊隊官羅家炎私扣郓餉爲人禀控督憲茲奉批云該隊官羅家炎私扣軍餉一節據黎統領查無實據惟查七月間王恊统照會以該隊官蒙混嘗試摘項記過今該統領僅以辦理不是含糊禀復是羅家炎於發餉一事必有不實不盡之處應飭第八鎮統制宜將羅家炎撤去隊官另行委員接充以肅軍政而靖浮言云云（火） 
[臨川禀辦鄉團九江]  
　　江西臨川縣紳董具禀各大憲以李家渡 
 
 

Page 12

 
 
　　地方地當衝要近來各處匪徒滋事難保無彼拿此竄之慮刻已籌成的欵擬辦鄉團等情業奉各憲批准（習） 
學務 
[奏派浙贛晋三省學務議長北京]  
　　學部奏學務處章程每省各設學務議長一員直隸等省均經奏派在案茲據浙江巡撫奏保前江蘇布政使濮子潼山西巡撫奏保翰林院庶吉士梁善濟江西巡撫奏保吏部主事陳三立堪充該省學務長各等語仰懇天恩俯准以前江蘇布政使濮子潼充浙江學務議長翰林院庶吉士梁善濟充山西學務議長吏部主事陳三立充江西學務議長并請照章不扣資俸云云奉旨依議（影） 
[譯學館學課之攷查北京]  
　　張中堂日前特派幕友辜部郎湯生赴譯學館攷查一切茲聞其告人云該館學生洋文以甲級學生爲最佳尤以英文甲堂學生爲最深各學生再加深造中國外交人才當於該館是賴現俟各洋教習將報告書呈到即將回禀中堂云（石） 
[示期生試留學生湖北]  
　　鄂省留學各科畢業學生現尙有多人陸續回國縱提學司牌示　所有留學日本各科學生無論官費私費准於月之初一日至初八日親來學務公所報到以便示期考驗云（土） 
實業 
[郵傳部奏陳驗收正太鐵路情形北京]  
　　郵傳部奏稱正太鐵路起正定府屬之石家莊訖山西太原府計長四百八十四里二十八年九月由盛宣懷與華俄銀行訂明合同本年八月全工告竣臣等派梁士詒帶同何啟椿關賡麟前往騐收據稱此路依山帶河獲鹿以東榆次以西稍覺平坦中間四百五十餘里層峰環繞山洞一十九最深者九百六十餘尺石橋八百三十一最長者三百四十餘尺鐵橋七十三最長者四百九十餘尺車站三十四儲水塔一十二車頭廠六機器廠三規模完備該路高低水平相差二千三百一十餘尺路綫十尺須陡高二尺一寸以致灣道極多蜿蜓曲折行車中員均須慎選專門業經飭知總工程司將水溝涵洞隨時疏濬備禦水患等情前來臣等覆查晉省煤鐵甲於中原從此轉輸利便礦務漸興國與民均受其益現在行車伊始所有分别辦事權限以收主權添設華洋要職以相扼制通籌財政考核養路各節臣等督飭梁士詒等與借欵公司洋商逐節磋商漸有頭緒云云九月二十四日奉旨知道了（望） 
[電覆吉省電燈公司股欵事宜吉林]  
　　農工商部因吉林省開辦電燈公司電飭該撫派員詳細確查是否洋商股欵迅速查明報部以便核辦現經吉林朱中丞電覆該部謂現在查明該省設立之電燈公司總簿内確係華商集資股欵銀二十萬兩寳無洋商股本在内云（大） 
[粤路工程之調查廣東]  
　　前日粤路董事李戒欵由鄉返省遵陸繞道調查第二三段工程據稱第二叚茅山現已鋪軌惟該山煤質甚厚恐春雨淋漓北邊十餘丈勢必全行崩陷於行車大有阻礙宜及今速將北邊壁立一帶用火轟卸使其勢略平再將山脚煤質挖去補砌山石　免再陷又沿途調查據北江一帶商人均稱搭車甚爲利便惟由江村北上數里許土名夾籮石地方常有附近蚌湖村匪徒在此搶掠以至行旅裹足若此後往來遇有劫奪責成蚌湖村交匪賠償則人無戒心每日車利當增百數十元云（先） 
[安插陜西藝徒湖北]  
　　陜西巡撫咨到鄂省藝徒七十名當由黄提學使函請官布紗局分别傳授昨由總稽查趙子安太守先與織布局帳房熟商後以便安插聞四月卽能學成回陜興辦布紗局務云（金） 
雜記 
[登審委員被控蘇州]  
　　蘇州府發審局襄讞洪姚二員近爲某巨商在督轅上控牽涉錢債案件經江督端午帥批飭蘇州府訊辦何太守以例應迥避禀請改委現午帥已改飭蘇臬司親提訊鞫矣（必） 
[鄂督關心民食湖北]  
　　鄂督趙次帥近以日本告糴欲在漢口購米六十萬石因思鄂省收成並不十分豐足特諭商務局轉飭漢口紳商籌議定奪目下漢鎮商董已據情具禀督轅矣（水） 
[鄂督懲辦匿名揭帖湖北]  
　　鄂省陸軍第二十一混成恊統領黎元洪前奉趙督諭查三十標一營後隊司書生匿名揭禀兹黎統領查明據實禀復昨奉批謂匿名揭帖本干例禁現據查明係該營司書生龔雲龍所爲已屬不法且查禀内敢以無據浮詞誣人以名列革命之重罪挾小嫌而興大獄尤堪痛恨此等刁風斷不可長仰武昌府立將該司書生龔雲龍提案究擬懲辦（金） 
[歡迎新臬之預備九江]  
　　九江商會聞升任贛臬瑞廉訪不日由滬乘輪蒞潯假招商潯局爲行轅特通知各商店相約燃燈結綵預備歡迎想届時必有一番熱閙也（川） 
[部電飭查商會總董松江]  
　　松江金山紳士丁君經衆公舉爲商會總董聞因截獲陸晉泰米案與學界不可爲學界諸君以丁打毁教育會等詞禀學部隨奉大部電飭上海道轉電松江府飭卽查辦（行） 
[委員採辦天生野术杭州]  
　　浙省歷年遵旨遴委幹員赴於潛縣屬採辦天生野术進貢茲署藩司喻方伯以時已深秋亟須採辦特委試用縣丞毛燮樞即赴厘餉收支總局請領價銀尅日馳赴於潛採辦不拘多少務須悉心揀選不得以民問常用之種术蒙混云（交） 
[萍醴商人爭地上控漢口]  
　　漢口萍醴帮商人前買新碼頭地基四丈八尺與紳士劉選青互相糾葛現萍醴帮首以劉紳侵佔不讓曾禀夏口廳久未判結特赴鄂督署上控當奉批飭夏口廳何丞調查契帋勘斷以免訟累云（今） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[滑稽小説支那旅行（三十一）]  
弗倫一面看著一面暗想我還認著清國的上海不曉得是怎樣的一個好他方原來也不過如此不多一刻那馬車早到了禮查客店的門外弗倫跳下車來走進門去那櫃上管帳的却就是一個英國人弗倫見了大喜便走過去和他説了緣故那帳房先生連忙叫了一個中國廣東人同著弗倫去看上等客室弗倫看了一面覺得那客室裡頭的光景竟也和英國差不多當時便看定一間四十九號的客室説明每天房飯洋八元弗倫便叫那廣東人出去把馬車上的行李搬了進來鋪設得好好的弗倫在客室内坐了一回便要想出去找那幾個朋友却又在船上顛簸了幾天覺得肢體有些疲倦便轉一個念頭道今天且在這裡休息一天候明天出去也還不遲想著便過了一夜到了明日用過了早餐便換了一身衣服帶著幾張名刺正要出去忽想道咱又不懂得這班支那人的説話那裡去雇馬車不如叫僕歐給咱雇好了馬車再去也還不遲想著便要叫僕歐去雇馬車又轉一個念頭道咱聽説支那上海和英倫的巿面也差不多料想到了門外總有街馬好雇的况且這裹出出進進的都不是支那人看起來還算英國人占個多數那停在這裹兜攬生意的車夫一定也會説英國話咱何不自家去雇也顯得咱雖然初到支那却不是那絲毫没用的廢物想著得意揚揚的出了店門抬起頭來看時只見大門以外接接連連的也不知停著多少輛馬車弗倫看了心上忽想起昨日坐來的那輛馬車形式十分凋敝駕著一匹驢子一般的瘦馬兩個馬夫又都穿著一身舊衣服絶不像個上等紳士坐的　事咱昨天止是那没有安身去處的時候也没工夫和他講究這些今天咱自已雇車定要好好的揀一輛上等的馬車纔是想著便仔仔細細的看那停在門外的馬車只見雖然停著有數十輛馬車却都是平平的没有什麽上等馬車在内弗倫見了心中不信暗想難道這許多馬車就没有一輛上等的麽咱倒有些不信今天偏要揀著一輛好的纔罷便大踏步的從東邊走到西邊從西邊又走到東邊好容易在東首十餘步之外找著了一輛絶齊整的皮篷車只見那馬車駕著兩匹漆黑的金山大馬一樣的身材一般的毛片都是昻頭掉尾神駿非常那車上的黑漆也如鏡面一般放光溜亮一副絶好的橡皮輪那形式十分可愛車上的車墊靠背一色都是白的兩個馬夫並肩坐著也穿著一身斬新的號衣薄底快靴紅纓大帽雄糾糾氣昻昻的甚的精壯 
國外新聞 
[大連風災續誌]  
　　初五日東京電云近聞大連灣又有船隻遇風沉没計此次風災之役日本小汽船之失事有四十五艘又有漁船十艘亦無下落下 
[美日交際上之疑猜]  
　　初五日紐約電云美國政界中對於日本外相林氏論美日諸交涉事件之言均甚注意又謂美國務卿魯德氏謂此種口語揆之日本當初外交上之所主持者實相徑庭云 
[美總統會議國政]  
　　初四日紐約電云美國大總統羅斯福近召紐約各政治家前往會議大事 
[德國銀行拆息大漲]  
　　初四日倫敦電云德國銀行拆息已漲至百分之七零半查自一千八百七十六年設立帝國銀行以來以此數爲最高矣又電云當日清晨帝國銀行門首聚集銀行走卒甚衆皆竚待銀行拆息更動之佈告維時銀行内揑稱方籌商巿情故直至午前十一時始行啟門卽發出告白宣授衆乃得解厄計自九月初九日迄今該銀行提出之欵已有五十兆馬克其時銀息祗漲至百分之六零五又電云歐洲各國都會之銀行現亦一律加漲拆息 
[歐金運美之總數]  
　　初四日倫敦電云歐洲運入美國之金其總數已有五千百萬元 
[討論東方移民問題]  
　　初四日倫敦電云坎拿大副工部大臣開恩於初六日在焚哥武討論亞人移民入口問題 
[紐約棉商公司摇動]  
　　初四日紐約電云此間之棉商公司開司納已由官家收支員代爲經理 
[德皇行蹤]  
　　初四日倫敦電云德皇及皇后於昨晚在栢林啟程赴英星期一日英國海峽海軍艦隊四十五艘在璞資毛恭迎又電云德皇於初五日晨自弗拉興啟程赴斯筆海當船行英倫海峽時適遇大霧 
[美總統擬親察艦隊]  
　　初四日栢林電云美總統羅斯佛擬於大西洋艦隊開赴大西洋之前將各艦察看一周 
[俄國亦思立憲]  
　　初四日栢林電云俄皇擬在國會開議時親臨演説大旨急欲立成一國之憲法 
[美國紡織業减色]  
　　初四日栢林電云美國南部紡織業家近今之出貨較前已减三分之一以上譯字林報 
[英報歡迎德皇]  
　　初五日栢林電云英國倫敦各報章於德皇之來英京均箸論歡迎之頗有感情 
 
 

Page 19

 
 
[法國將行听得稅]  
　　初五日栢林云法國内閣議施行所得稅之舉已經衆意商定 
[美大臣行止未定]  
　　初五日栢林云美國兵部大臣塔夫提究竟須赴巴黎及倫敦與否現美政府尙未定計云以上譯文匯報 
本埠新聞 
[閩藩定期赴任]  
　　福建藩司尙其亨擬於初九日乘坐新濟輪船起節赴閩履新（泳） 
　　滬道批職商蕭寅禀（爲吞没銅價事） 
察閲抄黏元源保據載明保到大成號由湘裕公司代江寗户部分幣局交來價銀照數收到云云明係代大成擔保之據並非代湘裕存欵之據是元源與大成平日往來交好立據保收即與大成親收無異而湘裕公司執持此項保據較之大成所出收據更爲稳妥無疑今大成銅斤旣已交清則湘裕公司責任已完無論大成所領貨價應付何人以及元源莊是否如數撥足抑係扣抵往來帳目均係大成與元源等交涉之事與公司無涉卽大成所欠銅價旣由唐晉記出頭禀控亦無庸該職等代爲過問希卽知照仍候行縣並移商務總曾傳知可也（企） 
[浦東中學校體育會記事]  
　　初五日浦東中學學生舉行體育大會就操塲爲會所自九點二十分起至三點鐘止是會占優勝者平行架第一楊新第二戚之華第三潘偉幹木馬第一郭泰道第二楊天擇第三陳升英拳舞第一龐淞大刀舞第一吴保寅單刀舞第一楊天擇雙刀舞第一高福畬棍舞第一龐淞凳舞第一趙揚烈平臺第一黄振秀鐵槓第一姜澤雲梯弟一陳壽是天橋第一吴嘉言校主各奬錦標有差指揮員陳君星五評判員陳君景韓沈君叔逵劉君季平是日天氣睛和來參觀者四千餘人（望） 
[道勝銀行索賠保銀]  
　　俄總領事函致滬道略云據道勝銀行禀現因前漢口買辦陳延慶之事須向保人劉雨平索賠銀三萬兩業已由該　屢次致函詎劉復稱所保已經註銷不應擔承責任云云惟道勝銀行總辦將此項帋據詳細查閲並無註銷保單之事現仍由其收執查劉家住南潯索賠之欵並非無力照付現該銀行以此事與劉體面有碍擬設法免致興訟和平辦理請卽轉致等語務請查照速飭劉雨平迅將此事了結倘仍不遵辦該銀行惟有儘方追償另籌辦法云（琴） 
[鐵路公司阻礙道路]  
　　滬寗鐵路公司將海昌公司起至王家宅地方之路用鐵綱圍往往來鄉民頗稱不便且與閘北巿面大有關碍聞公司擬在該處河面建造浮橋一座惟尚未見諸實行也（衣） 
[意王誕辰]  
　　昨爲意大利國王誕辰代理關道王觀察偕同上海縣及英廨讞員前往意國領事署致賀由總領事馬納歌君迎入欵以茶點茗談良久而散（衣） 
[歡送升道]  
　　升道瑞廉訪定於今日午前十時復至道轅再行擺齊全副儀仗至城内各待道游行出大東門遷至公館本縣李大令昨特傳諭各地甲轉諭經過各處之鋪户居民須預備香花燈燭以誌歡送云 
[領事退還宰猪公司告示]  
　　領袖領事函致滬道畧謂前關守送來宰猪公司告示請爲簽印查從前屢有此種告示送請簽印領事公會未經應允現據各領事云前項告示旣係同樣未便准行合將告示送還並查收飭知云云（企） 
[札飭緝拿鹽梟羽黨]  
　　新關巡江梅羅在洋涇浜查獲私販鹽船一事　誌前報茲滬道王觀察札行上海縣飭將拿獲之唐四堂提訊究出在逃黨羽嚴拿懲辦並行浦東總巡一體恊緝毌任遠颺（琴） 
[望逹港橋拆改平路]  
　　製造局總辦張觀察以該處北段馬路望逹橋倒圯不平與往來馬車有碍特雇匠估工將該橋拆改平路下設陰溝以便洩水昨已興工改造矣（夏） 
[麵坊彼劫]  
　　楊樹浦陳家弄大間麫坊前晚被盜二十餘人持械往劫得贓呼嘯而逸昨早報捕立飭中西包探往勘查緝（西） 
[縣批照録]  
　　唐陳氏禀批前據唐文虎以承明立爲陳氏後嗣早經議定今復以德爲愛嗣等語具呈當經批示茲閲來呈該氏憑族議以承德立嗣確有其事惟承明秉性暴戾唐　豹豈能强爲掗繼總之應繼何入應由該氏憑族妥議所　田産亦應由該氏作主不能任令唐文豹等欺孀覬産致啟紛爭著卯知照黏件附（軌） 
[上海官事]  
　　分部員外翁之章昨日到道拜會○前廣西柳州府知府趙淶彦卸事來滬到道禀見即回湖州原藉○江西押解貢磁委員劉某到道禀知乘新裕輪船赴京○本縣李大令禀知由閔行查察烟館回滬（車） 
訟案 
[會訊吞没股單案]  
　　西洋商人羅理路控華人黄震之吞没股單昨由公廨襄讞王明府會同西洋畢副領事提訊原告延開逹律師稱黄震之因案逃避將托押之股單吞没請追黄延麥幹律師稱所控吞單不能作會因被原告透支洋元向之催取伊將股單作抵有親筆簽字爲準請堂上註銷或改錢債案訊理中西官判押候禮拜三早堂再訊（戎） 
[上海縣案]  
　　蘇臬司飭究丁王氏在太平洲原籍縱火燒斃四命一案當由李大令提張占忠等復審張供在鹽捕營當艙長本年六月憑王恆裕曹老五爲媒聘定王順德之女即丁王氏爲妻於七月初三祖曹咸林房屋成親當時並不知該氏犯有重案及已嫁丁姓等事迨七月十五王氏患痧身死正擬棺殮即奉傳提到案訊問始知其事廿四保廿四圖地保陸培生房主曹咸林鄰人陸老英王桂各供與張無異大令判各具結候詳核辦○荳腐店主張月林毆斃朱阿三逃避前拘朱勝訊押今張亦緝獲解訊據供朱來買油荳腐一百塊緣有隔夜之貨出口肆罵行毁貨物又將小的兇毆小的還手一拳倒地身死求恩朱勝供未帮兇大令判朱交保張釘鐐押辦○瞿炳榮控王培坤圖賴借洋五百元判交差照據還洋（車） 
[總工程局紀事]  
　　季小狗王阿二在杉板某洋人處竊得馬匹至西門外求售被探查獲拘解西區旋由失主洋人赴區報領區長准之季王二人解局押辦○浦東張家浜鹽巡船上之張老窩子向與革勇湯小垣有仇前日見湯行過當即拘住指爲販私飭什長顧金榮帶至董家渡勒交鹽船任情毆打湯無奈妄指趙仁裕之山芋船爲鹽船亦被扣住巡士聞湯喊救遂即掝局趙亦投訴陳叅軍訊明情形判送縣究辦○馬高氏被戴煥亭戳傷手臂一案昨由南區拘獲當時往勸之傳阿三解訊判出外尋交○沈小福被陶六金之小車碾傷脚踝判陶酌給養傷洋五角○陳金林摸竊林阿龍衣袋内洋銀被扭至案判戒責二百五十下押七天（夏） 
 
 

Page 20

 
 
[巡警局紀事]  
　　總局禮和洋行西人控閘北民人混名白頭根泉者售地不遷奉總局批准候傳案訊斷　　江北人祝榮祥與德大公米行夥友口角由巡士拘入候訊 
　　城内第一路一區王金海竊陶沙場某姓家衣物判責五百板鎖示七天 
　　浦東第二路一區張繆生偕華通棧管碼頭西人投局禀稱有一僧人在楊金廟屢向張姓滋擾求泒人驅逐局員准之○朱榮慶竊錢福生之生石膏五十餘斤售與林錢元由錢查知扭局着押候查明訊奪○崔國海陳松林在途扭毆由巡士拘入判押候訊核（戎） 
[公共公廨早堂案]  
　　吴春生吞没計流二脚踏車一輛昨由包探楊掌生將吴拿獲解究供車已在辛莊地方押去王襄讞商之英巴副領事判押候備文移請婁縣泒差吊車到案再核○傭婦陳冷氏誘拐江漢文家婢女連喜潛往丹陽由江報捕查拿一而並電致丹陽幸即緝獲送回解訊連喜供明前情陳冷氏供不承認判交官媒候查明實情再訊連喜交江領去候質○張阿三前拐張屠氏之子根福串同朱明郎賣與十六舗地方昨由包探陸恊庭將張解訊判押候補提人証於禮拜五解訊○邱梓琴與已閉五康莊經手王廷國串騙袁長卿金戒一案昨解請侒判押侯禮拜三再訊其串騙之沈炳奎則押候禮拜二再訊○張掌友竊邵蓋印家綢衣等物押限一禮拜繳贓○楊潤林向克魯森洋行定貨不出控奉傳究判交保訂訊○張月亭控黄鍚昌因墊欵無著不給工洋以致各小工相率停工昨解請究判交保理楚○吴永昌竊取陳深和縐紗兩疋報捕解究其兄福昌投稱愿保出外代爲料理判交福昌保去限七天理楚○沈金榮竊傳李九家綢衣各物押三月○陳阿福前竊鄔錦亭家衣服各物判押追繳在案昨解請究判押九個月賠當本洋三十元如違加押三月○馬雲龍騙取金恆昌戒指一只值洋五百五十元報捕解究刺史以該戒已當押二百元判押候照繳當本到案再奪○田菊亭前因犯案判押繳一百五十元在案茲已繳到判准開釋（業） 
[法租界公堂案]  
　秦阿寳之弟媳某氏被丁寳榮之母及桂寳媽等拐匿控奉將寳榮拘押在案昨又將牽涉之徐張氏解訊供秦之弟媳由丁母及桂寳媽囑小婦人送至北川沙徐阿榮家不知串拐求鹽判氏與丁一併還押候提丁母等到案再訊○某洋行馬車夫葉利生以舊執照混充經捕房查知往傳抗不到案茲改出提票獲案罰洋十元○包車夫李雲舉在洋涇浜天主堂門前任意停車　罰洋二元充公○過犯夏任福在新租界搶陳某洋十五元並持刀恐嚇報探拘訊夏供詞狡展判押候傳到原告再訊○楊金奎竊香餅酒一瓶枷二天示衆○沈二倫金陵船白米五斗枷兩天（舟） 
[美租界捕房事]  
　　提籃橋西牢瘐斃押犯徐才福一名當飭地保查明有無屍屬棺殮○北四川路興隆洋貨店前晚來一西人向購幼孩玩耍之木鎗囑店夥隨往取錢中途逸去由該店主投報捕房准飭西探查緝○張阿友在百老匯路被甲乙二無賴毆傷報由捕房飭送同仁醫院醫治再核○前晚王銀生在永吉里口被匪徒三人扭住搶去銀表銀練報捕請緝捕頭准之（西） 
來件 
　　江蘇教育總會上江督端書 
敬肅者據謝女士長逹來會報告調查沭陽胡婦仿蘭寃斃始未並罰産興學不無隐匿各情查此案迭經敝曾函陳鈞座蒙俯予昭雪並題額以爲之勸罰産興學之議剏之於宋道康復想早在洞鑒之中今謝女士躬詣調查似罰産徒有其名興學尙難爲繼雖法外原情其年邁翁姑原不能不稍留養瞻然田數旣多隐匿輿論因此益譁不如由官查明秉公酌斷若干留爲徐氏翁姑養瞻之用其餘悉充校費不足仍由官設法維持如此則惠沭人者亦即所以慰徐婦伏乞大公祖大人飭縣詳查並一面籌措經費以副激揚盛意謝女士爲王黻卿部郎之配以提倡天足走大江南北苦口演説熱誠毅力能人所難調查報告書中尙有胡瑞蘭因不得志於翁姑自盡身死一事瑞蘭與仿蘭爲姊妹行其不得志於翁姑而自盡皆同設非謝女士身至其地則沈沈九原負寃莫白死者已矣其如生者之尙在榛狉時代何此則不得不望賢有司以開通民智爲已務而如謝女士其人隨地勸導庶愚且弱者或有明强之效乎應請飭縣一并曉諭以維風化曷勝屏營之至專頌鈞安 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商務論説 
[外國商政之沿革（續初六日）]  
此政策。迄千八百九十五年張伯倫氏爲殖民大臣。始有實行之機。氏於九十六年全國商業會議所聯合會。及翌年殖民地首相會議時。討論帝國關稅同盟之問題千九百二年英皇行戴冠式時殖民地首相會議。更議母國與殖民地間。密接貿易上關係之法令各殖民地以差别關稅法。奬勵母國製造品之輸入稅。 
循是以往。生最大變動者。如千九百三年。英國議會。大藏大臣勒的氏。擬撤回榖物輸入稅。因激起有力之反對論是也。即爲英杜載後。財政支絀。千九百二年議會。就六十年前已廢止之榖稅。以彌補歲入之不足爲名。得通過之。旣不可思議。翌九百三年。其財政大裕。議撤去戰時稅。先以榖稅提出於下院。當時自視察南非歸朝之張伯倫氏。爲保護領袖。主唱榖稅之存續突於五月十五日。發表其生平抱負。而英國政界之大波瀾因。以捲起。 
蓋帝國主義。本胚胎於保護主義。張氏恒懷抱此理想。其藴蓄極深沈。五月十五日夜。嘗演説於選舉巴密格。就英國六十年間所採之自由貿易。痛加駁詰略云。諸外國以保護政策。苦英國及其殖民地。英國亦當立於準備防禦之地位就母國與殖民地間作關稅同盟定特惠稅則。以當其衝。且英國今日之情勢。與克武典時代絶然相異。對於德及美之恃保護稅。爲繁榮之基礎。應用何策以報復之。此首當研究者。時自由黨總理。斯賓撒氏。大藏大臣勒的氏。頗以特惠關稅爲非。惟首相巴福亞氏及坎拿太濠洲聯邦。新西蘭等皆賛成之。凡保守的國民。以近頃貿易政策之不可不變。利用張氏提議之機。共租織保護政策恊會。二十五有力之製造家。復加盟於茲。遂令張氏政策。向爲衆矢之的者。一變爲衆望所歸。而着着見其實行。夫氏等所以取保護方針者。非以德美諸國。商工業之進步速。英國人心。於商業上對外競爭。日漸讓步。舊有之貿易政策爲不可恃耶。 
保護政策之問題。業如上述。貿易爲世界上重大之事彼狃於習慣。樂於保守之。英民而亦變現時政策者。洵非偶然也。然則此貿易問題當論自由保護兩政策之利害得失時。宜深就意焉。 
雜俎 
　　火車級 
德國圖有火車座分三等油亦分三色頭等油黄色二等油青色三等油白色凡欲搭某等火車座位望色即知不須多費時刻辨問人咸以爲便利云 
　　大藥房 
天下最大之藥房以在俄國木司宼城者爲首屈一指中能容製藥工人七百名開設已逾二百年 
　　驤馬甲 
澳大利亞洲有地方多處其鑲馬蹄之甲多不用鐵而以皮革爲之 
　　彩票利 
意國國家彩票每年所得溢利計有三百四十萬磅而年中派出中式之彩金則約有一百八十萬磅 
　　遺産少 
意國國家彩票每年所得溢利計有三百四十萬磅而年中派出中式之彩金則約有一百八十萬磅 
　　遺産少 
英國及屬地之人每年死者約七十萬其遺下産業過五百磅以上者約計只有三萬之數而已 
　　出煤多 
天下産煤礦地以中國爲最多統計有四十萬萬方英里比諸英國所有煤礦多七十倍 
　　牛勝馬 
將一牛之皮剥去其有用者可得三十五磅若馬皮則有用者僅十八磅　　啞能言 
法國人羅芝亞於一千八百八十五年已啞不能言至一千九百零五年某日因感受嚴寒竟至昏暈及蘇時則竟能言語亦一奇聞也 
　　砲聲遠 
今日各國研究鎗砲日益求精最猛烈之砲其聲能聞於一百四十六英里之遥 
　　小機器 
世界上機器之小而運用最大以人之心爲第一蓋人心如鐘之錘一停 
即死也 
 
 

Page 27

 
 
   
 
 

Page 28

 
 
   
 
