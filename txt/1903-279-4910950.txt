# 1903 - 279 - 4910950

 

Page 1

 
 
[九通目錄出書啓] [  圖書集成局白]  
　　九通一書卷帙　繁海内劬學之士每以不便檢閲爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報　申昌書室及各書坊購取可也 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[美儒李佳白先生講義]  
　　間讀華史而知中外之交涉由來久矣周通朝鮮漢通大秦印度唐通波斯亞拉伯宋通安南元通俄羅斯葡萄牙西班牙法蘭西年代雖渺典籍猶存然而此僅有交涉未嘗有市舶也有明之隆慶萬歴年間前來之各國人並荷蘭又彼此通問接踵而至或傳教京師外省或經商澳門廣州然而此僅有市舶未嘗有條約也迨大清聖祖仁皇帝御極以來交鄰有道柔遠爲懷開數千年之海禁裕億萬姓之生機蓋至是有交涉有市舶且兼有條約矣鄙人不敏謹以俄約先言之初俄人與滿人雜處黑龍江多年不睦有若參商仁皇帝慨然憫焉特命領侍衛大臣索額圖會同俄使立約於尼布楚圖地在黑龍江之北俄美交界處○襄贊者有欽派天主教中二教士一爲法人格比倫一爲葡人佩利亞議定俄人退出東三省移居黑龍江以北不得越雷池一步以安閭閻而杜爭端此康熙二十八年中俄之首約也圖按英人某曾著一書言中國與外國立約自荷人始余竊以爲謬蓋國初荷人雖戰勝西班牙乘其餘　遣使來京中國政府未嘗禮待且幽置一室焉有立約之理卽考之羣書莫不以俄人爲中外立約之先聲會俄人欲觀光上國劃定邊疆世　憲皇帝如其請焉特命理藩院尙書圖禮善會同俄使立約於恰克圖准俄商歲赴京師一次購運貨物並留東天主教中十人於京師彼此習語言文字蓋准立東西二天主教於京内則能互相牽制也此雍正五年俄之次約也　按此約歴一百三十年未替爲各約之最久最著者乾隆二十三年俄人納中國叛民致起齟齬绝其通市而俄人卒能遣使求約高宗純皇帝特命理藩院大臣會同俄使再立約於恰克圖通市如初此乾隆三十三年中俄之三約也越二十四年俄人又納中國叛民中國絶其通市俄人復求約　皇帝念其懇誠特命辦事大臣松筠普福等會同俄使仍立約於恰克圖通市又如初此乾隆五十七年中俄之四約也謹以英美法等約繼言之初粤督林則徐才識兼著惟失於勇猛適英商運鴉片入中國林深惡之發兵圍英國官商之館不使之出非盡交所有鴉片不能免英人不得已乃窮搜所有鴉片得二萬二百二十五箱林恐民人嗜好盡沈之海英人怒索賠千萬且准設法互相恭敬彼此和好林不允於是中英交戰於廣東延蔓於厦門上海鎭江金陵等處後以兵力不敵飭將軍耆英副都統伊里布會同英使璞鼎查立通商和約於金陵並割香港開廣州上海甯波福州厦門爲通商五口此道光二十二年中英通商之首約也未幾歐洲各國乘勢而來先後援例立約通商所以道光二十四年與美國立約於澳門之望厦與法國立約於廣州之黄埔二十五年與比國立合同於廣州二十七年與瑞典那威立約於廣州此中國與歐洲各國互市之大概情形也由是觀之中國與俄國交涉之早交誼之隆殆有勝於英美等國矣夫俄數百年前卽存雄視亞洲之心惜未得太平洋海口乃甲戌之役俄人旁收漁利坐得旅順口大連灣以爲雄視之基址嗚呼俄人之施謀可謂巧矣俄人之用心可謂恒矣至於中英之立約非出於中國甘心而出於英國挾勢然英人雖挾勢以立約而華人亦挾勢以欺英國官商余以爲中國不禮待英人且賤辱之是中國失之於前英國一因蓄怨二因毒物而開戰端蹂躅閭閻是英國失之於後至於今列國相傅猶以爲中英兩國之恥也 
[本館接奉電音]  
　　昨日午前八下鐘越四十五分時京師飛電傳來上諭二道敬謹譯登○八月二十一日内閣抄奉上諭敬信著授爲大學士裕德著以兵部尙書協辦大學土欽此同日奉上諭吏部尙書著世續調補榮慶著調補禮部尙書刑部尙書著奎俊調補欽此 
[電傳宫門抄]  
　　昨日午前八下鐘越四十五分時京師友人專電告知本館云八月二十一日皇上召見軍機大臣及吳引孫 
[續中美商約]  
　　第四欵中國認悉現在於轉運時紛紛徵抽貨物之税捐其中以釐金爲甚難免阻滯貨物不能流通勢必傷害贸易之利是以允願將通國轉運向抽之釐金以及各項行貨税捐一概裁去並將向有徵收此項行貨税捐之局卡一併裁撤不得另行設立局卡以後徵收行貨税捐中美兩國彼此訂明所有徵收行貨税捐之局卡裁撤後不得攺名或藉詞將此項局卡復行設立美國允許美商運進之洋貨及運出外洋或運往通商他口之土貨除照當時税則應納正税外加完一税以爲補償中美兩國彼此訂明進口洋貨加徵之税不得過於中國與各國光緒二十七年七月二十五日卽西歴一千九百一年九月七號簽押之和議條約所定之進口正税一倍半之數此項進口正税及加添之税一經完清其洋貨無論在華人之手或在洋商之手亦無論原件或分裝均得全免重徵各項税捐以 
 
 

Page 2

 
 
及查騐或留難情事至出口土貨納税之總數連出口正税在内不得逾值百抽七五之數本欵所載各節毫無干碍中國主權徵收他等税項之意祗須不與此欵有所違背中美兩國心存以上各節爲宗旨故允願辦法如下中國允將十九省及東三省陸路鐵路及水道所設徵收行貨釐捐及類似行貨釐捐之各項局卡概行裁撤於本欵照行之時不得復設凡有沿海及設有新關之通商處所並十九省及東三省中國沿陸之邊界現有各常關不在此列凡有新關之地方或日後新關不論設在何處均可設立常關及沿海沿陸邊界不論何處亦可一併安設美國允願洋貨於通口時除按照光緒二十七年所訂和約内載進口貨税增至切實值百抽五外再加一額外税照和約所定之税加一倍半之數以抵裁撤釐金並行貨别項税捐及洋貨各項税捐並酬此欵所載各項整頓之事中國可將現在出洋土貨税則從新修攺以值百切實抽五之例爲準凡能攺者卽當定爲各該貨按色應完税銀幾何惟如欲加抽須先六個月預行通知方可現行税則有逾估價值百抽五之數者亦須裁减無逾但因裁撤釐金及内地各項行貨税捐之故所有土貨販運出洋或由通商此口轉運通商彼口除出口正税外可在起運處或於出口時加抽當時出口正税之一半以爲抵補凡洋貨與土貨相類者完納進口正税及所加之税後該口新關若據貨主請領卽應逐包發給該貨已經完清各該税項之憑單免至在内地有爭執之虞凡民船運至通商口岸之土貨將在本地銷售者無論貨主是何國之人俱應報明常關以便照中國政府税項章程辦理凡用機器紡成之棉紗及織成之棉布無論係洋商在通商口岸或係華商在中國各處紡織者所有應抽税項均須一律無異惟各該機器廠製成之貨物於完税時所用之棉花若係外洋運來者應將已完進口正税全數及進口加税三分之二發還所用者若係土産棉花須將已徵之各項税銀全數一併發還其出口正税出口加税復進口半税概行豁免凡别項貨物與洋貨相同在中國用機器造成者亦須按照以上章程辦法辦理由每省督撫自行在新關人員中選定一人或數人商明總税務司由督撫派赴常關當差爲監察常關之辦法凡有不合例之事一經美國人民告發卽由中國派相當官員一員會同美國官員一員及新關人員一員彼此職位相等者查辦其事卽經該人員查出實有留難受虧各情須由新關賠還舞弊之員應責成該省大吏從嚴參辦開去其缺倘查出實係瑣瀆或被誣原告應罰還查辦一切費用此約一經兩國批准互換並與中國有約之各國允照本欵各節後則會定此欵舉行之日期卽應明降諭旨用謄黄布告於衆通傳徧國言明將向有之各項釐金及行貨税捐全撤并將徵抽此項税捐之局卡及徵收内地各項洋貨税捐盡行裁除其徵收進口洋貨出口土貨之加税及本欵所載他等更攺税項曁整頓税項之事須一併同時舉行所降上諭亦須載明如有背此約文詞意之員卽責成該省大吏從嚴參辦開去其缺第五欵美國人民在中國輸納之進口貨物税則須載錄於此約附表之内作爲此約全體之一分如有修攺之處祗可按照本約第四欵所載或照中美兩國彼此日後所定辦理但訂明美國人民無論何時輸納税項較之最優待之國之人民所輸納者不得加重或另徵又中國人民運貨淮美境者所納之税不得較重於最優待之國之人民所納者第六欵中國允許美國人民在中國各通商口岸將該管官核准之棧作爲關棧以便屯積合例貨物及拆包攺裝或預備轉運惟該棧須遵中國爲保護税課起見隨時所定之關棧專章輸納公道規費至各項規費應納若干按棧離關遠近屯何貨物並工作早晚酌情核定[  此約仍未登畢容俟明日續登]  
[非眞欲戰]  
　　天津直報云俄人四出揚言欲在滿洲各處駐兵五十萬其實只擬調足二十萬名現在總計滿洲各處所駐俄兵雖號稱十餘萬名實僅八萬名左右蓋俄國官多欵絀若調足二十萬則每月餉項需盧布二百萬圓軍火衣裝尙不在内是以逆料其决非眞心與日人開戰也 
[委收電局]  
　　天津直報云東三省電報局經直督袁慰帥遴派候補道陳觀察同書前往接收定於本月初十日起程隨帶司帳及材料處文案各一員　從十餘名 
[允築支路]  
　　前者本報曾紀法國使臣咨商督辦關内外鐵路大臣擬由天津海河沿至東局築一火車支路等情兹閲天津直報云某日督辦鐵路大臣接准咨文卽商之直督袁慰帥及津海關道唐觀察刻已咨覆法人允准開辦矣 
[直督蒙恩]  
　　天津直報云本月某日火車由京師抵津載有皇太后恩賜直督袁慰庭宫保之袍褂料宫保派令差并用黄亭弁入節轅叩謝天恩然後祗領 
[撫軍受篆]  
　　杭州采訪友人云新任浙江巡撫兼管兩浙鹽政大臣聶仲芳大中丞旣抵滬上卽於本月十六日卯刻啓行撫轅親軍統帶吳副戎聞之督隊前往塘棲恭迓十七日酉刻憲舟駛抵下馬頭文武官員紛紛禀謁脚靴手版相屬於途中丞飭材官告以請俟明日到轅然後行相見禮隨頒發紅諭擇吉八月十八日午刻接受關防迨次日清晨呵殿入城直詣撫轅駐節旋由護理浙江巡撫翁筱山大中丞委中軍馬參戎杭州府莊太守由藩署齎送撫鹽二院關防并王命旗牌文卷案宗之類吉時旣届中丞隨朝冠朝服望闕謝恩拜而後受旋易公服升座屬員參謁如儀 
[土匪刦獄]  
　　宜昌訪事人云有客自湖北長樂縣來言及縣境小塘地方近忽有羣不逞之徒擁至縣署劫去獄犯若干名縣主某大令急切無以爲計飛請宜昌鎭總兵傳鎭軍撥出操防營勇四十名前往彈壓迨防勇旣到不知因何突與屠夫某甲互毆甲大受傷夷倩人舁至縣署請騐大令騐明大怒將勇重責並請鎭軍開除卯名旋以營勇四十名不敷震懾召募鄉勇四十人請鎮軍遴派教習武弁各一員支發洋槍四十枝以便悉心訓練鎭軍告以教習難得其人武弁亦未便輕派僅借給洋槍四十枝 
[寗海閙教]  
　　寗波訪事人云浙江台州府屬寗海縣距城二十里許有地名大利者王姓聚族而居中有王銞同者著名匪棍也昔年曾糾衆滋擾教堂地方官拘拿未獲近由他處號召羽黨於上月某日率同回里夜半擁衆至其姪王某家將夫婦二人次第戕害嗣復擁至新鎮　刃於天主教民胡某之腹由是蔓延至王谿頭是處民人大半信從西教被王所斃者多至二十餘人隨四處揚言誓與教中人勢不兩立不數日入其黨者竟有千餘人天主教中浙江主教趙大司牧聞之急赴寗波謁見浙江提督吕道生軍門告以故軍門檄調設戌某處之周參戎友信管帶營勇數哨馳往敉平參戎奉調回甬江暫就城隍廟駐紥次日卽率赴大利道經中圓地方突被匪黨所阻參戎以理諭之始得行抵大和飭傳王至面加斥責王非惟不自引咎且將參戎扣留嗣聞教民朱某又被匪黨所戕遂添調提標正副中營常備軍吉字營衞小隊各數哨分携行糧而往現均駐守城中城門日夜盤查異常嚴緊 
[剿匪蒙奬]  
　　紹興訪事人云前者省中大憲因紹屬大嵐山土匪四出劫掠爲害閭閻特飭地方官會營嚴剿得將首要各犯擒獲分别 
 
 

Page 3

 
 
治罪地方賴以安謐在事出力各員業奉大憲擇優議叙刻接吏部來文知某日奏奉諭旨以紹興府知府熊再靑太守籌劃勤勞賞加三品銜以示鼓勵太守遵卽更換頂戴各寅僚咸詣府署道賀 
[禀請剿匪]  
　　紹興訪事人云邇來浙之上虞等處新榖登塲滿　滿車頗慰鄉民奢望附近梟匪見而垂涎就各鄉開設賭塲誘人入彀并以私鹽按户掗賣巡員汛弁懼其兇横無敢或攫其鋒刻已由紳耆多人聯名禀求大憲派營防剿矣 
[警察述聞]  
　　蘇州訪事人云胥門外某麫館主婦劉某氏係已誅梟匪劉賢貴之妹素性悍潑有　虎名本月某日對門含芳閣茶肆主某甲向購肉麫一　嗣因肉已臭腐持往調換婦不允口角之下由櫃内一躍而出將甲扭住連批其頰旋復喚令警察勇扭解　胥二門總局局員德大令升堂研訊將甲重笞八百板交地甲收管自此連日訊責直至血肉横飛迨釋出遂以局差得賄舞弊等情投縣控告有王某者不知所操何業曾將古畫及骨董數事浼某甲求售邇者王因病不出遣其妻某氏向甲索貲甲蓄意圖吞致相口角事爲警察局勇所聞一併拘至北路總局有局差渾名板箱巧生者向氏索取洋銀二元四角託稱投遞禀詞之費氏以不欲經官對巧生曰汝旣來此不能任汝自由非出洋銀十元未便安然無事也正在爭論之際氏弟某乙聞信踵至少頃局員劉明府升堂訊案巧生遂將乙扭至案前喃喃禀訴明府勃然大怒謂乙曰汝係包索欠欵之無賴耶遂喝令重笞八百下氏聞而慌甚急以洋銀八元賄巧生始得開釋事後乙以旣已受笞且又被詐心不能甘繕禀投控吳縣署縣主李大令准詞飭差將巧生拘獲押候訊懲以上兩事本館固未敢信以爲眞洵如斯也則是公役之舞弊固不待言豈南面者亦竟如聲如　耶是可異已 
[金臺夕照]  
　　聞之京師友人云太醫院衙門攺建於後門外城根刻已鳩工庀材限年内一律報竣○本月初六日肅邸督同左右翼在提督衙門挑選年力强壯技藝純熟之八旗武員充補步軍統領所屬步軍校及千把總等缺聞須挑選二十餘員○正陽門城樓開工修造已紀報端近因經費不敷暫停工作大約須俟各省解到報効之欵然後土木大興矣○刑部每年應入情實之斬絞人犯例於冬至前十日呈進勾到摺本本年冬至係十一月初五日因十月内恭逢慈聖萬壽例不行刑故擬先於九月下旬舉行朝審典禮本月十二日先由欽派查核朝審人犯大臣會同六部九卿將應入朝審情實緩决之犯按册提至天安門外刑部朝房訊勘然後繕本淮呈恭候勾决 
[保陽歸雁]  
　　聞之保定友人云府城北關外直隷武備學堂房屋現已一律竣工直督袁慰庭宫保因於月初某日出示招考學生略謂本學堂額定學生三百名准於九月初四日開學授業先期於八月初一日起至十七日止有志向學者速卽開具姓名年貌三代籍貫赴轅報名定於二十四日考試○直隷東文速成學堂原定學額四十名以兩年爲卒業月初某日堂中監督某君出示曉諭日本學堂自開辦迄今業經半載所有學生共有六十餘名已逾定額之半昨奉督憲面諭本堂學生須嚴加甄别概不添收以符定額爲此出示曉諭嗣後如有欲入堂肄業者須俟本堂各生二年畢業後再行招考○直隷藩署毁於拳匪之亂鳩工修葺現已告成藩司楊方伯准於八月初六日賦鶯遷之什至臬司龎廉訪何日遷入柏垣則刻尙未經擇定 
[津海揚舲]  
　　聞之天津友人云由京師至西陵之鐵路欵項支絀兼之地處偏僻逐日只開車一次坐客終屬寥寥現議由支應局每年津貼萬金以免半途而廢○此間自設北洋官報以來風氣漸開購者踵接邇者總辦擬添聘一長於西文之人專事繙譯泰西各報○河北關上大寺蒙養學堂現已興工修葺自八月初六日起招考學生歴十五日而止有志向學者所宜速往報名愼勿觀望自誤也○鐵路巡警局總辦吳都戎鼎元經山東巡撫周玉帥電調赴東所遺差使由直督袁慰庭宫保札委楊副戎榮泰接辦本月初五日都戎交卸警察事務時事站官商有製萬民傘以送者○錢觀察紹雲總立北洋大學堂頗加整頓現擬添聘教習一人 
[委領軍火]  
　　江蘇候補知縣邵式之明府奉撫憲恩藝棠大中丞委札向江南機器製造局請領軍火以便運回蘇垣分給四鄉舉行團練昨日捧檄到滬卽趨詣蘇松太兵備道轅謁見道憲袁觀察隨赴上海縣署投刺拜會 
[讞員謁見]  
　　英美租界讞員孫建臣直刺將次交卸篆務昨日正午趨詣道轅謁見蘇松太兵備道袁海觀觀察良久退 
[禀禁聚賭]  
　　日前閔行鎭各董事聯名投上海縣署禀稱治下西南鄉胡行橋鎭近有流氓在烟館茶寮中日夜聚賭實爲閭閻之害求卽示禁縣主汪瑶庭大令准之大約日内將出示諭禁矣 
[法界停訊]  
　　昨日爲法租界公堂訊案之期法總領事署費繙譯官適有要公先期飭人咨照捕房並禀請讞員魏蒓塢大令暫停訊案一期 
[暫停讞政]  
　　昨晨新任英美租界公堂讞員鄧鳴謙司馬帶同譯員楊君燕貽往拜各國駐滬總領事洎回廨飭丁咨照各捕房暫停讞案一二日 
[讞員送匾]  
　　日前英美租界公廨讞員孫建臣直刺因案牘勞神政躬稍有不豫特延余君伯陶前往診治服藥數劑病卽霍然爰製就一匾文曰見垣一方昨日舁送九江里余君寓中藉表謝悃 
[美界火警]  
　　昨晚八點逾四十五分鐘時美租界吳淞路相近某姓家不知緣何失愼致兆焚如警鐘旣鳴英美租界救火會西人急驅皮帶車馳往汲水灌澆有頃卽烟消火滅至焚去房屋若干則時在黑夜尙未能訪明也 
[英美租界公廨紀事]  
　　有談陳氏者不知因何與某甲口角旋復扭入捕房捕頭令將甲暫行管押氏則解送公堂新任讞員鄧鳴謙司馬交官媒看管聽候堂期訊奪○女孩李妹郎徘徊歧路迷失歸程經三百三十六號華捕帶入捕房捕頭令轉送公廨司馬諭令交官媒留養聽候家屬認領○某姓家傭婦顧陳氏串通某乙將女主人所有衣服首飾伺隙竊取報由某包探將氏拘入捕房捕頭令轉送公廨司馬飭押候堂期訊核○某姓家婢女陳桂香被主母凌虐不堪潛行逃出由巡街捕帶入捕房捕頭令解送公廨禀請司馬訊奪○英商匯中洋行主人投水管英總領事署控應佐卿侵用行中銀兩時孫建臣直刺尙綰讞篆接准英總領事照會將應提案訊供時應延高易律師聲請交人保出理楚司馬准之○女郎陳桂卿前控龜奴朱生林逼勒爲娼等情襄讞委員何吉生大令飭發棲流女所擇配前日朱龜家令陳少堂投案朦領大令著候提朱訊核○蘇中喜至後馬路某壽團店購物不知因何被店夥某甲毆傷由包探徐阿華所見將蘇送至某醫院醫治甲則拘入捕房捕頭令轉解送公堂禀請司馬訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　八月初八日理藩院光祿寺正黄旗值日無引見永隆謝授江甯將軍恩鐵公請假十五日濤　勒　　請安張錫鑾預備召見宗人府奏派管理銀庫派出敬中堂召見軍機及張錫鑾○初九日外務部欽天監正白旗值日無引見睿王假滿請安達公等謝調授缺恩張錫鑾謝交軍機處存記恩楊晟預備召見洵貝勒續假二十日亨公請假二十日召見軍機及楊晟皇上於明日寅正二刻至奉先殿壽皇殿行禮畢還頤和園辦事召見大臣 
[令君被竊]  
　　蘇州訪事人云邇來胥門一帶竊案迭出雖經各事主投報西路警察局而破案者列屬寥寥本月某日之夜四善長巷候補縣陳大令其昌公館中又被若輩竊去皮箱二口内儲貴重衣物約值洋銀三四百元翌日大令開列失單飭丁投西路警察局報請查　當經局員楊明府臨場履勘嚴限差勇赶緊緝拿然迄已逾旬仍不聞稍有端緒也 
[浙省官塲紀事]  
　　杭州訪事人云浙江東陽縣李大令前泮前經藩憲崔方伯詳請調補蕭山縣缺已牽吏部復推當卽下札飭赴新任遺缺本委嘉興縣陳大令廷勛署理兹又將陳大令調署永康所遺東陽縣缺委大挑縣黄大令爲熊接署○江干釐捐總辦陳太守文　奉藩憲崔方伯札飭調辦湖州釐局所遺江干總辦一差委蔣太守德璜接辦蘭谿總局則委常太守安辦　○台州府同知缺前經藩憲崔方伯詳請以現署開化縣事候補同知沈司馬　慶請補現已奉吏部核准由方伯下札飭知矣○署寗波府葆太守現因丁憂禀由寗紹台道憲患觀察札委辦理釐局之白佑三太守曾烜暫行代理一面禀報來省尙未識藩憲崔方伯遴委何人接署也 
[寗郡官塲紀事]  
　　甯波訪事人云駐甬閩捐局委員金大令現届一年期滿經上憲委候補知縣楊大令接辦已於日前捧檄到差矣○寗防各營所需軍火向由省垣陸續接濟日前某委員奉局憲某君飭　藥彈若干來甯赴提轅交納浙江提督吕道生軍門飭轉發軍裝局收儲以備各營支領 
[宜郡官塲紀事]  
　　宜昌訪事人云湖北荆宜施兵備道余堯衢觀察履任後於八月初六日乘洞庭輪船抵宜巡閲營伍○荆宜施道余觀察旣抵宜昌卽會同地方官商議興辦學堂及工藝警察諸局之事正在會勘地畝復接兼督端午帥來札令將各事速行開辦大約一經定議卽須鳩工庀材矣 
[上海縣署瑣案]  
　　前日陳毛虎扭葉香蘭至縣當晚縣主汪瑶庭大令升堂研訊陳供稱小的向在楊家渡駕駛駁船雇楊金秀之子林全爲夥已有兩年七月初一日　貨至浦東火油池附近小的在船梢把擄林全在船首執篙不知如何失足墮入浦中以致斃命立卽知照楊金秀隨由引翔港某善堂撈獲屍身交金秀領回棺殮事後伊戚葉香蘭勸令小的佽助洋銀三百元小的允之由金秀夫婦出立筆據今葉與英界某包探唆令金秀夫婦誣訴捕房爰特扭葉至案求訊筆據呈電葉供稱楊林全墮浦身死後伊父金秀以小的與陳係親串行央令理勸小的故勸陳給伊洋銀三百元爲棺殮撫卹之費金秀夫婦本無悔意實被某包探誘令誣訴捕房捕頭詰問游移遂將金秀管押小的並無串唆情事尙乞鑒原大令以案關人命諭候移提金秀夫婦到案澈底根求○前者西門外巡防局員某君移送陳增榮控周天永攫取鞋底一案至縣大令訊鞫之下在周身畔搜出浙江大　山會匪票布一張詰之稱以洋銀一元向戎狗予買得問買此何用舍糊以對遂將鞋底給陳具領周收押所中著交出戎狗子前晚飭提復訊供稱戎狗子前在城内某鞋底作爲夥現不知逃往何處求恩交人保出以便訪尋大令准之○王雲桂控倪順發紊亂行規等情前晚大令升堂訊究王供稱小的向爲踏布坊行頭倪在法租界開設踏布坊違背定章不願輸貲入行爲此控請提究倪供小的開設踏布坊一切均與公所定章相符如欲入行需捐錢三百千乏力遵行求恩明斷大令曰爾旣開踏布坊應遵行規著卽遵章久行并取具遵諭切結存案 
[上海巡局瑣案]  
　　前日大東門外大街洪愼裕絲號執事人某甲倩庖丁顧蓀三赴北市挑取絲若干迨交卸時忽缺去一包因將顧扭送十六鋪巡防中局局員黄衡堂二尹諭令交人保出限五日内將絲交還○昨日道轅庖丁某甲因事行經大東門外吊橋　鼓泰糖食店學徒某甲潑去穢水濺及其身遂悻悻回署乞得某幕友名片投訴十六鋪巡防中局局員黄二尹飭傳店主劉阿才供訊飭向甲服禮以寢其事○朱阿四以銅質小洋銀二十枚向沈阿三購　兩頭被沈察破扭控二十三七鋪巡防局局員姚谷蓀二尹斷令笞責二百板責令將鷄交還昨日朱投局繳呈鷄價二尹飭沈具領 
[馬路工程局紀事]  
　　前日陳長甫陸阿福王世德張　通　寶慶五人驅豕過南市馬路中某號巡街捕見之一併拘入捕房捕頭令轉解馬路工程局總辦翁子文太守升堂研訊陳等同供小的係肇隆長源源順源大四猪作夥計悮犯章程求恩赦宥太守命一併押候覓人保出旣而無人具保乃於昨日移送上海縣署請縣主汪瑶庭大令訊懲○昨日有俞信卿者持錢摺一扣自稱某錢莊夥向南市王家碼頭某洋貨店支銀若干適正興夥某甲因事至彼察破其情扭交巡捕解入捕房捕頭令轉解馬路工程局禀請總辦翁子文太守訊究 
[英界述聞]  
　　某西人雇坐張謂思所拉東洋事至某處迨下車非特不給車錢反用洋槍擊傷張腰際適爲巡街捕所見送至仁濟醫院求治未審能免性命之憂否○昨日正午十二點鐘時有一四輪象皮馬車由四馬路自東而西行經四海昇平樓茶肆前碰仆某姓小孩碾傷　踝隨加鞭飛駛不知所之 
[法租界捕房紀事]  
　　前日某報關行夥甲乙二人飲酒醉在途滋閙巡街捕喝阻不理反遭辱駡遂一併拘入捕房捕頭命押候解送公堂禀請讞員魏蒓塢大令訊辦○英商寶裕洋行主投英美租界公堂控法界恊昌祥玻璃店主某甲定貨不出等情讞員孫建臣直刺咨照捕房令捕頭派包探李星福偕某號西包探投法界捕房請派包探恊提歸案訊究法界捕頭允之 
[美租界捕房紀事]  
　　前日之晚宋愛生王沈全二流氓在吳淞路某茶肆互相凶毆以致擊毁茗具不少茶肆主怒甚喚令二百二十四號巡街華捕一併拘入捕房捕頭查得二人均非善類擬押候轉解公堂禀請新任讞員鄧　謙司馬訊辦二人再四苦求因姑予從寛發押乞丐牢一　以儆○有渾名小江北者虹口馬頭上挑夫也前日混入寶華輪船竊取鴨蛋九百枚昨爲包探章桂生查悉拘入捕房捕頭令押候解送公堂禀請訊辦○前晚九十八號印度巡捕巡至百老匯路見一某國兵船水手乘醉毆人因卽拘送捕房捕頭令押至酒醒後釋出○昨晨妙手空空兒沈阿生淹入下海浦某　家竊取衣服數件携之而出適爲某號巡街華捕所見連贜帶入捕房捕頭令押候轉解公堂禀請訊辦○昨日 
 
 

Page 10

 
 
蘇婦柴周氏扭山東人苪老四及其　賈氏至捕房聲稱與苪同居裏虹口某里苪素性兇惡時使其妻借端胡閙河之理論一味　蠻請卽解送公堂禀請　員老爺懲辦捕頭將苪申斥一番揮之使去 
[蘇垣官報]  
　　八月十二日知府朝玉　禀詳　鎭江下游釐局同知恆　禀謝奉委會縣　彷　房　攺工　局差委署　興縣莊　思東辭赴任兹銷官　　　辦　按司獄盧炳女禀知　　　代辦東路二段　　於十一日到　十三日候補道胡念　通知勸辦秦晉腹捕案係二品頂戴奉　復准　銀縣許　丁京省　知接收前任交　　初限内算結請補　江縣馮　武進沙洲着次　禀謝飭知　部　准補縣丞章承銘禀　奉飭河工出力　給酌委　事一次巡檢林之　　　　　　門　　　　　　山　　史李　　委署　澤縣典吏張嘉　均禀辭　任正任昭文縣典史楊　　禀謝飭知俸　騐看　恩保薦新　翰林隡鴻　元和縣人由京來十四日　縣　嘉知無錫縣任内交代於初限算　知縣李逢辛交缷　　　縣任事來蘇浙江候補知府任國華由宜興　來十五日江陰縣郭專丁來省禀知前任交代於初限内　結並　奉　　　　　　江防營務處　江縣　　丁來省禀謝奉　　札委　辦江防營務處直隷州方元熙由江陰沙　差次專丁來省　謝奉飭甄别加者堪以　　補用指分江蘇試用知縣　　　西人由京領照來省禀到府經歴金　成　　　委代辦武備學堂提調卽到差巡檢高其琛禀謝飭知徒陽河工出刀蒙給酌委事一次 
 
 
 

Page 11

 
 
   
 
 

Page 12

 
 
   
 
