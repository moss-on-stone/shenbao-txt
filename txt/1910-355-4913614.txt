# 1910 - 355 - 4913614

 

Page 1

 
 
   
 
 

Page 2

 
 
[宮門抄]  
十一月二十八日召見軍機那晋 
[交旨]  
　　十一月十九日軍機大臣欽奉 
諭旨學部奏擬將學務法律命令分別釐訂繕具表册呈覽一摺著依議表留覽欽此二十日軍機大臣欽奉 
諭旨順天府奏查明州官被參各欵源據實覆陳一摺著依諭欽此又奉 
諭旨御史黃瑞麒奏湘省礦產豐富亟宜提倡新法厚巢資本以興大利一摺著農工商部查覈具奏又片奏各省所保廳丞檢察長各員請飭法部認眞考覈加具切實考語彙案請簡等語著法部知道欽此 
　　二十一日軍機大臣欽奉 
諭旨資政院奏繪就資政院曁上下議院分圖覈估興修工欵請旨飭撥一摺著度支部知道欽此 
　　十一月二十三日軍機大臣欽奉 
諭旨農工商部奏道員興辦實業卓署成效一摺二品頂戴候選道周廷弼著以四品京堂候補欽此又奉 
諭旨農工商部奏查明粵省官紳爭執興築商埠情形請由粵省地方官自行籌辦一摺着依義欽此 
論說 
[論軍機大臣不負責任之無狀（霖）]  
　　責任由職務而生。有職務卽有責任。此一定不易之理也。吾人無論爲社會。爲國家。旣有應盡之職務。即有應負之責任。責任者。所以明功過之歸宿者也。且以激勵當事者之勤勉稱職。而不致流於懈怠者也。有功必獎。有過必責。勤勉者。獎懈怠者責。此亦理所當然。事所恒有。固無所用其詫異者也。譬諸學校。有校長焉。有敎員焉。旣各掌其職守。則校務之興廢。要當各負責任。初非校長應。負責任。而敎員可不負責任也。又譬諸商店。有東家焉。有經理焉。旣各有所執掌。則出入之盈虧。亦當各負責任。初非東。家獨負責任。而經理可不負責任也。推而至於尋常人家。每月費數千。之錢。雇一。僕從。任以烹調灑。掃之役。亦當負其責任。其所司有所不周。必受主人之斥責。其能。奮勉稱事者。主人理當嘉許。此乃事之至平易而無足。怪者。由此而論爲國家辦事之大小百官。則旣各有職務。自應各負責任。是故一州一縣之治亂。乃州縣官之責任。也一省之治亂。乃督撫之責任。也一國之治亂。乃大臣宰相之責任也。觀乎此則今之軍機大臣。輔佐王室。贊襄國政。豈可僅守執掌。不負責任。孰從孰違。固夫人而知之者何以前次軍機大臣答覆資政院之質問。竟明言不負責任。迨此次資政院彈劾軍機後。朝廷又爲軍機大臣宣言不負責任。事之離奇謬妄。孰有逾於此者。 
　　按諸現行之制。軍機大臣每日必召見一次。奏陳政事。遇有要事。又必特別呌起。尋常事件。往往由軍機處片交各部各省辦理。不由內閣明頒諭旨。各省如有重要。緊急之事。亦每逕達軍機處代奏。內而尙侍丞參。外而督撫司道。如有缺。出輒由軍機大臣奏保勝任之人。聽候簡派。朝廷於。重大事件。每就商於軍機大臣。取决辦法。軍機大臣對於國政。苟有主見。亦得剖白無遺。是則軍機大臣所任之職務獨重。而其所負之責任亦應獨專。若謂僅有職務而無責任。則天下無此易爲之事。蓋責任所以明功過之歸宿。旣不負責任。則有功固無可貴。有過亦無足慮。但就事敷衍可已。焉有人肯爲之竭盡心力。勉赴事機也哉。以軍機大臣而明言不負責任。使各部尙侍。各省督撫。相率而藉口於軍機大臣之不負責任。而亦不負責任焉。則國事之敗壞於無形者。尙堪問乎。且當此籌備立憲之時。頭緒紛繁。治理困難卽使內外臣工均負責任計日程功猶恐無濟於事設當事者咸以不負責任爲心。功過無所計較。試問憲政前。途果能。無妨也乎。况各部各省對於籌備憲政。均須分期呈報。甚至前後任。斷續之交。亦須劃淸界限。會同呈報。俾可無所諉卸。其所責於部臣疆吏者。至周且備。而軍機大臣爲統率部臣疆吏之人。轉可不負責任。誠不能自圓其說。即按諸籌備憲政淸單所載。亦有軍機大臣與各部各省。同辦之事甚多。今使各部各省負其責任。軍機大臣反不負責任。其所據之理由何在。豈國家設官治事。明許軍機大臣不負責任而但令部臣疆吏負其責任乎。不謂無是制。卽有是制。於理。亦有未合。且軍機處爲全國最。高之行政官廳。各部各省均受其制裁。職務固重。權勢亦大。則所負之責任。理應獨專。若憑其權勢。强詞奪理。必謂各部各省應負責任。軍機大臣獨可自立於責任之外。絕無功過之可言。於情亦有所不安。今軍機大臣對於資政院之質問竟悍然不以負責任爲然。雖表示其倔强而不見弱於人。然適以見其庸懦而已。以其對於負責任而有所爲難。故嚴拒不允也。且軍機大臣旣 
 
 
 

Page 3

 
 
明言不負責任愈以見軍機大臣之不可不負責任蓋負責任而後事必難爲彼等審之已熱故寗犯天下之不韙而公然拒絕之但亦惟負責任而後爲事乃能有效故軍機大臣雖絕對不認負有責任而資政院必一再彈劾其不負責任之爲患甚大各疆吏亦先後奏請從速設立內閣而不已且於以見內閣未設以前軍機大臣仍不可不負責任也 
　　軍機大臣之不負責任每藉口於立憲國之內閣制度一若立憲國之內閣應負責任而我國之軍機下彼制度不同獨可不負責任者此其見解之謬誤亦云甚矣蓋各國之內閣與我國之軍機立制雖有不同而其輔翼君主執掌國政則無不同若謂各國之內閣治理國事應負責任而我國之軍機同是治理國事獨可不負責任恐有百喙亦難辨其說之不謬矣且各國之內閣由總理大臣獨負責任外此關於各部之事務又由各部大臣負連帶之責任今我國軍機大臣共有四人責任各有所分已不若各國內閣總理大臣獨負責任之艱鉅矣其關於各部之事務又可由各部負連帶之責任爲事亦甚易易何軍機大臣之憚於負責任一至於此也其中原由大可思矣　　　　　　　　　　　（未完） 
要件 
[度支部試辦宣統三年各省各衙門豫算總說明書（十五續）]  
　　海關常關謹案海關收入。歲達三千萬以上。爲國家入欵大宗江海收數最鉅粵海次之。江漢津海又次之。其餘或百數十萬。或數十萬至數萬不等。歲出則洋欵賠欵已占三分之一。其次則解京各欵八百四十餘萬。本省撥欵六百六十餘萬。協欵四百九十餘萬。本關及稅務司經費五百七十餘萬。近年以來。或因稅司短絀。或因撥欵過鉅。往往入不敷出。此次試辦預算。贏者十之二三。虧者十之七八。統計贏餘之數一百三十六萬九千六百六十餘兩不敷之數三百五十五萬六百六十餘兩。又各關歲出門短列之欵。經本部覆覈應增者。尙有一百七萬二千五百兩。應减者。二十八萬六千四百八十餘兩。以此兩數併計之。則贏者一百六十五萬六千一百四十餘兩虧者四百六十二萬三千一百六十餘兩。贏餘之欵仍留存該關以備要需。不敷者須另行籌補。此各海關出入之大槪情形也。各關出入。性質與各省又有不同。各省預算數。歲入有可以酌增。者歲出有可以覈减者。關稅則收入向無定額。各關虛擬估列。或即以元年數列入。或以兩年不均數列入。旣不能指爲確數。自無從爲之增加。至歲出則除本關及稅。務司經費外。均非直接支欵。如解京解滬及協撥。各欵。大抵皆有。定額各關因徵不敷解。短列者層見迭出。故覆覈之數。增者多而减者少。又因各關。原造册表。分類旣殊。辦法亦異。紛紜錯雜。莫能統一。以致覈辨甚形困難。如大連關則僅據稅務司送一出入數目。凡應解應撥各欵。槪未列入。思茅關則亦因册表未到。僅據電覆列表。粵海閩海則常海混合。無從分晰。電詢數目。殊難確當。津海膠海東海。則有册而無表。膠東二關。且僅列大數而無奇零。並未遵照部頒册表式造送。以上各關或電催。速送。或電令更正補造。迄今俱無到部者。時日怱促。不能延誤。茲姑就各册表原列各數覆覈增减彙總列入。至其中有無舛錯。疏漏。實不能臆斷也。其各關出入總數。則列爲贏虧比較。間有列餘存金及預備金者均提出。另計不在歲入歲出之內。統計已列者共餘存鑫一百一十五萬三千三百四十六兩零。預備金七十一萬三百二。十二兩。應俟查明覈定後另行辦理。此覆覈各關出入大槪情形也。　　　　　（完） 
專電 
[電一（北京）]  
　　御史溫肅奏新訂官制宜宣示中外大臣飭令博詢周諮俾臻完善蓋事本正大若故事秘密必致局外無從置議是箝天下臣民之口奉旨著憲政館政務處議奏 
[電二（北京）]  
　　聞有密諭電寄江督張人駿資政院奏劾該督侵權違法已飭外務部度支部查核據覆因維持巿面情事迫切姑寛免議以後遇借外債務須遵章交諮議局議决請示摺抄給閱看 
[電三（北京）]  
　　江督張人駿電奏勸業會善後辦法聲明用欵溢出十萬現由僑紳張焙南捐三十萬歸伊永遠管業十年內免收各項捐稅 
[電四（北京）]  
　　浙撫增韞電致政府資政院議減浙省行政經費恐實行後窒礙甚多請盡力維持並將該院議裁各欵電示 
[電五（北京）]  
　　政務處議覆陜撫條陳新政及改革新疆官缺奉旨依議 
[電六（東京）]  
　　前橫濱正金銀行神戶支店長靑木鐵太郎受駐香港商務官之任 
 
 

Page 4

 
 
[電七（東京）]  
　　駐日德美兩使館員被許旁聽對於社會黨員之公判該公判即日可了 
[電八東京]  
　　日本練習艦隊將校及士官候補生在墨西哥首府受墨國政府歡迎待以國賓之禮該艦隊現在停泊薩和那克爾都 
[公電（潮州）]  
　　各報鑒金山監督祁監學曾因本報揭其劣蹟唆學生多人到館抄掠人傷器物盡毀乞持公論潮瀛州報 
緊要新聞一 
[資政院議長召見述聞北京] 資政院議長倫貝子於二十一日特蒙召見探聞係爲資政院二次彈劾軍機及第四次要求即開國會等事當時監國首先責成倫貝子速將再劾設法調停謂同室操戈非國家之幸福次則責成解散第四次要求即開國會之民衆著將朝廷改短五年之本意開誠布公切實曉諭并詢及某邸請解散資政院之事倫貝子力爭作罷最後後則垂詢該院近日會議情形並諭曰現在時勢艱危朝廷銳意立憲凡可以俯順民情之處無不一秉大公曲從輿論惟丁茲危局中央政府之措置往往不能見諒於局外要知天下事知之匪艱行之維艱各議員目擊時局徒逞一時意氣於大局有何裨益卿爲議長凡各議員言論過於激烈者當有以裁制之總期上下一致協力同心共贊要政勿令朝廷爲難是爲至要倫貝子對稱時局至此各議員熱心國會實是國家之福惟因年少氣盛持論不免過激然其心實屬無他考各國議會每會一次因事與政府衝突者不一而足故此等地方不足爲議會病應請聖明曲予寛容議長本有維持議塲秩序之責祗以材識短淺不足以洽衆望嗣後惟有益矢勤愼宣布朝廷德意以期上下一心弼成郅治勉副委任監國温諭再四而退 
[剪髪易服果足亡國耶北京] 農工商部日前承樞臣意旨附和京師商會反對剪髪易服據呈代奏懇予維護當奉二十日上諭明白宣示在案一時京內外士民大生惡感已紀前報茲悉該部原奏略謂臣部據京師商務總會禀稱近來剪髪易服之事喧傳京外前京師當行綢緞鞋布各行各商會均經陳請生意行將消滅各行生命財產岌岌難保即未附商會之領帽翎枝估衣等行亦紛紛來禀懇乞禀部設法維持即武昌綢緞行江蘇浙江等省絲業各商均有公函懇聯合各行省衆商力陳商業危迫請合力維護此京外各商無不惶恐之情形也查中國出產以絲業布⽦爲大宗若禮服一經更變則常服亦將隨之絲布新貨無路可消舊貨舊衣俱將廢棄即謂軍界警界剪髪易服其他項人等剪易與否聽之而禮服旣改常服必將隨之各學堂剪髪易服不數年學堂普立人民均須入學堂各等官階俱將以學生爲之定例早已頒行是舊服雖一時不易不數年定即消滅且新式衣服必用呢絨中國雖已仿做而工廠極少斷不足用必須購自外人是驅中國之金錢輸之外人也且各行營業揆其情理勢如輔車相依一行失敗則轉相掣牽各行皆將受害無窮即以京師一隅而論其已附入商會者共三十三行計有三千四百五家總計各行營業之人約有四五萬之衆其未附商會者約計尙有數萬家共人數當不可億兆計若統各行省之廣則各項行商其家數人數何能悉數使因剪髪易服一舉致全國商務失敗大局何堪設想茲統京師已入商會未入商會各行商紛紛來會爭議羣懼商務失敗因報載資政院議决剪髪易服衆情更屬浮動致有謂議員未深察中國情形肆口妄議未詳民情如果實行商亡國未有不亡者並謂國家現旣許民議事商等即下議院之基礎懇即禀部入奏以救商危以固國本君情懼而且憤相應懇乞迅賜施行以保京師並各行省商業以維天下大局則商民幸甚天下大局幸甚等情前來臣等因商情惶迫不敢壅於上聞理合據情代奏 
[追紀第四次請願代表謁見慶邸詳情北京]  
　　二十一日十二鐘東三省國會代表董之威廣輪趙中鵠劉煥文舒基祖叚寳田崔興麟恩吉王惕彭濟臣張兆麟張兆齡孫鴻齡支壽銘孫振香十五人齊赴慶王府求見府門上即招步軍統領烏珍到來問明來由頗有難色旋有警官來云諸君到此足徵熱心但數日內王爺大槪不能見客王君云何日能見即候至何日再見尋有一冠珊瑚頂長翎者近前曰諸君請到高廟少待俟敝上到來帶領諸君進見何如窺其意蓋欲誘之離却此地也孫君云貴上肯爲帶領感激之至我等當在此立候不必他往張兆齡君云我輩千里來此事出公益非有絲毫惡意如或不信請即按人搜檢以明心迹當時叚君卽對旁觀者陳說東省危亡日甚一日聞者多爲泣下旋傳肅王到來由董孫王三君近前面語肅王云此處王爺暫時不能見客休息三日再見何如董君云如三日准見我等即立候三日無妨肅王云此難爲情請至廳上少息孫君云王爺是否將代表等送交總廳肅云否否請諸君暫到廳上待以客禮孫君云客禮不敢當代表等知守法律如王爺交廳拘留不敢不往肅王云噫拘留豈所以待國民者諸君不辭勞瘁爲四萬萬同胞奔命吾若拘留諸君諸君固有詞以謝三箥同鄉本爵何以對天下人民本爵爲人居心諸君當可相信覩此時勢艱危心如潮湧言時淚痕承睫盈盈欲墮王君云王爺不忍拘留代表 
 
 

Page 5

 
 
不肯回寓無已乞代達此意令代表得見肅王入未幾有廳丞出傳董劉兩君入見諸人要求全體皆見許久始允同入入則見慶王立階上肅王侍其右諸人跪於階下董劉兩君報告東省情形日逼日緊非即開國會不足以救危亡慶王曰東省事吾日夜關心但開國會即能挽回嗎劉云開國會後整頓內政人民各有應負責任雖不能即免危亡然集合各省力量團結一致當可有轉圜之法慶王云我也知國會甚好王君云王爺旣知國會有好處請卽將代表等請願書代遞代奏並乞極力主持以期於成慶王云此分請願書我可以代遞嗎孫君云第三次請願書係乞肅王爺代遞者此次王爺更能代遞無疑肅王云代遞一事我替這王爺答應了舒君云王爺代遞好極不然代表等長跪階下絕不回去慶王云我一人恐無此大　廣君云庚子之役非王爺和約不能保存中國此次東省危險甚於庚子仍請王爺主持以救萬民生命慶王曰明年即開國會一切預備恐來不及罷趙君云開國會所應籌備者不過議院法選舉法耳若能提前認眞趕辦只三兩月間足以成就何至趕辦不及支君云王爺如不俯允此請代表等死此不能他云言罷衆人呼號哀懇淚如雨下移時慶王似亦心動乃慨然應允諸人齊聲曰王爺位隆德重九鼎一言全國人民敬聽後命肅王曰王爺旣允所請絕無改易衆咸叩謝並高聲呼萬歲者三乃徐徐退出時已五句鐘矣 
　　又一訪函云奉天第四次請願代表廣輪張兆齡等於前日赴慶王府謁見慶邸不肯出見飭其往見烏侍郎各代表堅不承認後由章宗祥肅邸前來勸慰各代表非見不休慶邸知難躱避遂傳見各代表見慶邸之後即放聲大哭慶邸肅邸以及府中護衞人等聞之皆心傷淚下而尤以肅邸之哭最切慶邸遂謂余今老矣對於國事未能補救萬一然心中并不敢忘情君國倘有救國之道必竭力贊成但將來是否有效則權操自上不敢斷定明日見監國之時一定將此意達到决不欺僞各代表遂告辭而出 
[弼德院官制將次發表北京] 弼德院官制就緒略紀前報茲聞該院係照光緒三十二年訂定之集賢院規制改稱弼德院爲承旨最高之顧問機關專備特旨埀詢及妥議要政等事設掌院大臣一人以世爵大學士充之設左右副大臣各一人以相當之一品大員充之協同掌院大臣辦理院務設顧問大臣無定額以一二品相當之大員充之設顧問官無定額以三四五品京堂充之遇有承旨討論之立法行政等事均於參議後由掌院大臣副大臣顧問大臣聯銜上奏但關于行政事宜不爲直接由各顧問官分辦調查擬章草稿等事惟該院自掌院大臣以下各官按照東西各國官制均不准兼差各王大臣以預備立憲諸政草創之際不准兼差恐難辦到故屢次會商可否兼差一節尙未决定現擬俟該院章程脫稿後再行會議 
[學部規定法律命令之大要北京] 學部日前將學務法律命令參照日本制度分別釐訂具摺奏陳略云竊維法律命令之分根本於立憲政體而法律命令範圍之廣狹又視乎國情之若何初無一定之標準其在歐洲如英吉利國雖稱君主立憲政體而法律之範圍甚廣則以其實權操於議院隱具民主政體之精神也至於德意志國君權較尊則命令範圍亦較大然亦祗限於緊急令命執行命令委任命令三者而已德國學者深鑒於政治上之困難因有四種命令之說於三者之外更益以補充命令一種亦謂之獨立命令日本伊藤博文赴歐考察憲政之時採用其說歸而編纂日本憲法詳爲規定其第九條有曰天皇爲保持公共之安寗秩序及增進臣民之幸福得發必要之命令或使發之即所謂獨立命令也蓋以新進立憲之國法律多未完備而每年議院開會爲期不過三月所協贊之法律案勢不能多而國家重要事務繁興將以未定法律之故滯而不行則國家之主旨不能達矣故於已有法律者則從法律若法律未具則現以命令補充之惟仍以不得變更法律爲限意至周也日本憲法旣如此規定故凡關於重要之法規皆並揭法律與命令如刑法民法各條文內均以法令並舉是其命令之效力殆與法律無異蓋日本所採用者固以法律命令並重爲原則也即就敎育法規一類言之大率以敕令或文部省令規定者爲多其以法律規定者十數而已今我國尙未宣布憲法而憲法大綱早經先朝欽定大致與日本憲法精神相近其法律命令並重之意亦正相符合現在籌備年限業經縮短似應詳加區畫以爲準則臣部職司敎育一切法令關係綦重其已定者應加修改未定者亟待編訂均屬刻不容緩之圖茲謹將歷年奏定學務章程區別性質參稽日本敎育法令列表對照繕册恭候欽定其應以法律規定者將來當由臣部奏交資政院議决該院亦得照章提案奏請裁奪其應以命令規定者悉由臣部分別擬訂請旨施行無庸奏交院議以淸界限而杜紛歧俟命下之日欽遵辦理謹繕摺具陳是否有當伏乞皇上聖鑒訓示 
[郵部裁减行政經費之小風潮北京] 郵傳部自近日梁士詒龍建章把持部務後阿附攬權人言嘖嘖此次裁减行政經費旣非禀承堂官命令又未與各廳司局協商咨稿寫好始呈沈雲沛畫行左右丞右參議及各司員均毫無聞知文書直待至夜十二鐘用印 
 
 

Page 6

 
 
發行越日始將咨稿送各廳司補行畫押承政廳路政司電政司秦媚事梁均唯唯廳命惟郵政司參議廳譁然抗議均不畫押並約集多人至丞參廳詰問梁龍詭以堂官命令對又謂此不過一時敷衍資政院將來仍可設法通融聞丞叅行走業旣全裁則梁之三百金亦歸無着因生一計於裁减各項經費外特立一追加費名目不在各項範圍內可以自由開支將來資政院通過後各處津貼皆减折而彼則仍可借憲政籌備處提調名目津貼在追加項下開支三百金云 
[八旗生計又絕一路北京] 八旗生計問題一時尙無解决方法一般有識者之主張率以八旗固不能永久以兵餉爲生計然現在則絕不能不以兵餉爲生計蓋除兵餉之外別無生計可籌也刻聞阿邸奉命整頓八旗十處旗兵擬即嚴行裁汰所有十處舊有之二萬兵額减爲四千即以原有二萬人之餉改練四千之兵如此則旗人中又多一萬六千無生計之人矣 
[美關員又以苛驗恥辱華僑北京] 美關苛騐華僑一事已由舊金山華商電告報界公會業誌前報茲悉該埠華僑復分呈京師外務部資政院曁報界公會電云美醫以鈎虫血虫症苛驗來美華人苛驗鈎虫之法先以瀉藥令其服後用水管探入糞門取糞試驗苛驗血虫之法則用刀尖刺手指刺耳珠取血種種恥辱不堪言狀向例舊客免驗今復驗撥回籍迫得求使署力爭並舉代表關景鏗入美京協助奈張使膜視而驕悍反逐肛表實屬溺職乞查究以護僑民金山大埠中華會館總商董事許炳芬李寳湛黃商瑚唐瑞年胡祝祥陳葉三雷棟傳等全體叩 
[京師近事]  
　　憲政編查館咨行各省以審判事宜向爲科學專門現在各省甄別屬員派令學習法政將來辦理司法獨立所需審判人員均應儘該學科畢業人員委任惟是徒有講習而不實行操演將來臨時仍無把握現特釐定辦法咨行各省請考試法政人員派令於課習之餘操演審判各事仍按刑事訴訟民事訴訟兩項分類辦理以資練達 
　　外務部近日會同法部通咨各省略稱從前交涉案件每因中外法律不同彼此一時未能速結現經法律大臣先將中外交涉極有關係之法律提前改訂頒示各直省督撫嗣後如有外人干預訴訟情形務各遵守權限照律實行毋稍徇縱其有倚恃外人故違國法者立即從嚴禀請懲辦以重法權 
　　翰林院淸秘堂諸公特於二十日午後二時在頭髪胡同講習館開議該院對於立憲國之辦法到者百餘人大旨主持保存者以商水朱商諸編修爲最力主持裁署改官者以李范陳高諸編修爲最力兩派大肆詰辨其中講讀學亦多游移兩可不表意見掌院學士均未到會直至五時始散詳情容再續誌 
　　度支部澤尙書因捐納一事不能容留於憲政時代現在實官捐雖已停辦而常捐七項究屬鬻名况勢成努末日前已與各堂議决至明年底爲實行停止期限大約日內卽可入奏矣 
　　留日參謀本部陸地測量修技所之中國學生十數人現已返國軍諮處擬卽舉行考試其日期約在下月初十並聞考列優等者擬授以測繪副軍校考列上中等者授以測繪協軍校 
時評 
[其一]  
　　天下事當危疑之頃。宜副以實力。連以精心持之。以堅。應之以。靜然後可操必勝之權。若逞意氣之豪。而僅以口舌。爭也。則未有不敗者矣。 
　　樞府諸公。自資政院設立之初。即已力謀抵制之策。迨開院以後。會塲議論風生。幾乎無日無事。不與行政官爲難。而樞府者。行政之。總匯也。其欲甘心於民選。諸議員者。非一日矣。 
　　是故今。日軍機之對待諸議員也。有實力。有精心。其志堅。其氣靜。固已立於必勝之地位。而以僅恃演說拍掌見長之資政院當之。未有不立見挫敗者。一奏再奏。徒取侮辱焉耳。 
[其二]  
　　彈劾湘撫無效。彈劾軍機又無效。今復彈劾江督矣。 
　　我於今日。誠不。敢預存一無效之心。而於他日。亦不願再見有無。效之事。所望議員諸公。勿以彈劾無效。視爲見慣司空。而枉費口舌。斷送光陰耳。 
[其三]  
　　我國官商之間。向極隔膜。自東西交通。接觸日近。商戰屢屢失敗。始恍然於官商情誼之不。可不聯。而近年商務。得少進。步者。蓋以此也。 
　　近者滬市恐慌。官塲議定發行公債票三百萬。由官擔保息借洋欵二百萬。以救目前之急。此滬巿商人。所殷殷切。望者也。乃延擱迄今。而全局忽然一。變一時滬巿之關。係且勿論。將來官商之間。信用全失。尙可望其上下聯合。共謀商業之進步也乎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[桂閩官紳電告預算辦法]  
[護桂撫致資政院電] 資政院鈞鑒桂省預算案更正土藥統稅收數後尚不敷庫平花銀一百五十一萬餘兩續又追加預算庫平花銀三十七萬餘兩共不敷庫平花銀一百八十九萬餘兩昨與監理官及主管各署局反復磋商分別停緩節縮計緩辦之事項曰緩行道府廳州縣公費曰緩辦臨桂第二級審判檢察各廳曰裁撤邊關砲隊營曰裁撤度量權衡局駐滬文報局農工商陳列所曰停辦土司學堂及游藝會此外則皆就事節縮其節縮之數較鉅者爲防營餉項十三萬兩新軍協標及督練公所等處十五萬餘兩總計停節兩項共核减出欵庫平花銀一百一十六萬餘兩實尙不敷庫平花銀七十餘萬兩實屬無可籌措惟有將來隨時隨事力圖撙節以資彌補正在飭局造册詳咨適據諮議局呈送核减宣統三年預算案共擬减出欵庫平花銀一百一十餘萬兩比較官廳核减之數尙少五萬餘兩惟諮議局原呈核减各欵按之事實多窒碍難行除詳細說明理由劄覆並將原案及覆稿另文鈔送貴院察核外合先電陳景桐謹叩元 
[閩諮議局致資政院電] 資政院鈞鑒前奉電諮詢預算歲入有無多少不符或遺漏欵目經本局再三檢查但知大槪不能得其確數現議决分屬由各議員調查彙報藉備來期整理財政至本局認爲不應列册者如指辦各屬新政之就地抽捐各欵如就地籌欵生息餘尙未歸公之府廳州縣平餘入規費如書役催收丁糧規費如半歸書桊所得之廳州縣並辦公經費如有千例禁之司法入欵如糧書所得之功價皆是又古田縣膏捐竟由禁烟紳士墊解本局已提案議免除另具申覆書外合先舉要電覆閩諮議局呈元 
[天津鎭道竟以匪類視學生耶天津] 本月二十一日晚間各堂學生三百餘人至自治研究總所會議請願國會進行方法直督陳制軍聞之恐其肇禍立飭巡警道前往解散而天津鎭及某道台均主張嚴行拿辦旋由天津鎭派兵二百名巡警道派巡警一百名又加派衞隊多名齊赴三條石自治研究總所相機行事天津縣令亦親赴該所視察一切天津道則在巡警道衙門廳信一面由巡警道另派属員潘炳章楊卓家童俊何丕基等前往探視舉動設法解散潘等五人到塲之後即將來意與杜小琴君言明請其演說杜君演說畢仍無效乃由吳君超登台演說力陳官塲將施迫壓手叚吾輩手無縛鷄之力且無預備甚可痛心諸君如欲達到目的不可不於停課之外另籌辦法鄙意非聯合各界厚集勢力斷難冀回天聽云云言畢鼓掌之聲如雷貫耳當即和平解散是時天津鎭張懷芝方乘坐馬車前往探視欲施其强硬手段詎行至半途聞已解散乃敗興而返事後直督即下一札文嚴斥巡警道之毫無才能札中有行同聾聵事前不能預防事後不能解散等語巡警道因兩面不能討好業已决意辭職不再幹事二十二日下午法漢學堂學生復在夏家胡同某宅開會仍由巡警道派楊卓家前往解散未經開議現聞各學堂以官塲壓制甚嚴無可倔强已一律照常上課矣 
[董鳴玉何竟躁進若此山西] 山西巡撫丁寳銓奏云竊維修明內治首在整飭官常州縣爲親民之官必其人潔身自好砥礪廉隅乃可以任民社之重茲查有請補孟縣知縣董鳴玉業經奉部奏明覆准尙未飭赴本任乃十月十五日藩署門首忽挂有董鳴玉赴任洪職假牌當時物議沸騰官塲駭愕臣即嚴飭首府縣查拿究辦惟藩署主管全省吏治衙門何等森嚴又有巡警站立門首護役多人乃竟敢乘間懸挂假牌皆由該員董鳴玉平日妄事鑽營急圖赴任致有串通撞騙之舉殊屬不成事體現由陽曲縣龍璜傳訊該員家丁並查有過付銀根一紙自應澈底根究按律懲辦相應請旨將准補孟縣知縣董鳴玉先行革職由臣發交提法使歸案訊辦以儆官邪而成信讞十一月十三日奉硃批著照所請該部知道 
西報譯要 
[四國借欵問題近聞] 字林報載二十七日北京電云四國代表今日赴外務部會商中央鐵路借欵問題並無結果聞中國今不預備借用此欵 
[川路公司之新計畫] 又載同日北京電云川路各股東在成都會議决意停止宜昌一段之工程而築路由重慶以達成都並籌欵洋一百萬圓購買如蜀通式之小輪船用以輸運鐵路材料前赴川省 
[資政院復行糾責軍機] 又載同日北京電云資政院現復糾責軍機大臣惟未提及內閣問題 
[俄擬興造戈壁鐵路] 據柏靈消息德國某報載稱俄政府現擬由西比利亞路線貝加爾湖築一鐵路通過戈壁沙漠直達北京並稱此議已經中政府許可此路旣築旅客由栢靈赴北京者僅需時八日半由倫敦啟程者僅須九日半蓋此路縮短英里六百里有奇此說令人可異者中國亦在賛成之列猶憶美國政府提議滿洲鐵路中立之策時曾經提及戈壁沙漠一路當時中政府曾示反對之意至謂俄國將獨營此路其說恐亦不甚確實貝加爾湖至恰克圖一叚將由俄國築造恰克圖至北京一叚計長九百英里地屬中國必由中國自造無欵至時中國勢必舉債以辦此事該報又謂該路即使無工程之困難斷不能於一千九百十三年開工興造云 
 
 

Page 11

 
 
分類新聞 
政界 
[贛省審判廳開幕紀要江西] 贛省調查總局總辦江觀察峯靑業經馮撫保放試署高等審判廳廳丞現署袁州府袁太守勵忠亦經保放試署檢察廳廳長所遺職務當道即擬分別派員接替預備開辦審判廳以重要公至九江地方爲贛省通商口岸華洋雜處審判極繁業已當道派員在潯建築審判廳一所早已竣工所有開辦事宜現由張法司札委崔大令祥鳩赴　籌備一切以昭妥愼 
[贛撫奏補南瑞袁臨遺缺道江西] 贛撫馮汝騤現以南瑞袁臨兵備道慶寛業已奏准開缺回旗修墓所遺道缺現委候補道楊會康接署惟該道遺缺現輪外補經馮中丞奏請現署巡警道遇缺儘先即補道陸道長佑補授以便奉准之後飭其到任駐萍以防邊境現於冬月二十二日將陸長佑請補道缺緣由牌示轅門矣 
[各審判廳起訴範圍之宣告杭州] 浙法司曉諭各屬文云省城商埠各級審判廳成立在卽各廳管轄區城業已照章劃定高等審判廳以全省轄境爲其管轄區城府地方審判廳即以該府轄境爲其管轄區城縣初級審判廳即以該縣轄境爲其管轄區域凡設審判廳地方俟各廳開廳後各該地方官即不得再行受理詞訟均經詳奉撫憲批准現在杭州府寗波府温州府各設地方審判廳一廳仁和錢塘兩縣鄞縣永嘉縣各設初級審判廳一廳該縣所屬地方舊有各案除由該縣起訴未經判結仍應由該縣判結外其從新發生之各項案件不論民事刑事均應分別向該初級審判廳或地方審判廳起訴惟地方審判廳與初級審判廳所管轄之案件不同其何項案件應由初級審判廳起訴何項案件應由地方審判廳起訴自應逐一關列俾衆周知昨由提法司李橘農廉訪出示謂杭州府屬寗波府屬温州府屬未設初級審判廳州縣之上控案件照章如原被告一人有不服該縣之判斷時卽可向杭州府寗波府温州府地方審判廳上訴至向來受理上控案件之知府衙門因該府已設地方審判廳對於上控案件即不得再行受理撫院及本司因高等審判廳成立亦不再受理詞訟仰各該縣諸色人等一體知悉俟審判廳開廳後凡從新發生之案件不論民事刑事均應遵照後列各條向初級審判廳或地方審判廳分別起訴其未設初級審判廳州縣之上控案件即應照章該地方審判廳上訴不得再向他衙門呈控各宜遵照 
[交涉司分科治事之大要武昌] 湖北交涉司施理卿司使業於日前接篆暫以甲棧爲行台一面勘定大都司巷口官房一棟設立交涉公所遵照部章劃分秘書繙譯庶務三科每科置科長一員科員一二三四員不等茲將所委人員銜名調查如下（秘書科）科長舉人寳常科員候選布照磨黃永圖科員通判銜張寳鑫（繙譯科）科長候選府經鄧邦遹科員候選主事康誥科員候選主簿奚銘慶（庶務科）科長候補知縣陳汝金科員暫不委人 
外交 
[龍邊移提越南逃犯之糾葛廣東] 龍邊匪犯每多逃至越南屢經龍州道鎭備文提解惟邊防法官堅不認龍州道鎭有提犯之權力昨特照會督院嗣後提犯必須由兩廣總督照會廣州法領轉致法官始能提解等情增兼督據此查中法會議邊防章程內載如有中國人犯逃至越南由中國官員照會法官即須將該犯提解等語并無必要由督院照會法官轉行提解明文是可知龍州道鎭已有直接提犯之權且桂邊離粵甚遠文牘往還久需時日該匪少縱即逝如必須由龍州道禀報到轅再行照會法領轉咨法官如此誠恐風聲洩露該匪必致聞風遠遁何能獲案且龍州道爲管關道員所有交涉提犯是其專責現已將前情照覆法官并謂來照所稱各節萬難承認一面札行龍州道仍照章辦理 
軍界 
[部咨裁撤粵省防綠各營辦法廣州] 粵督昨准陸軍部咨新軍成鎭定限綦嚴乃各省輒以防綠各營未易遽裁遂至多所延玩若長此不變更恐成立無期茲特再行核定退防裁營辦法如粵省應練新軍二鎭亟宜分路駐紥西路高州等屬南路瓊州中路廣州等屬應即調撥陸續設防自可將防綠營逐漸裁撤北路韶州東路惠州將來體察情形儘可以新軍更代中東兩路除兩提督所属應酌留若干營隊外餘均可以新軍塡駐惟西路地方寛闊高雷原有防營十營肇羅原有防營九營擬派新軍三標是否足敷分佈應詳察地方匪盜情形分別全裁酌裁斟酌辦理至分駐新軍酌分地叚建造營房應行組織事項甚多卽當先行計畫再行妥辦等因督院准此即札督練公所遵照 
[陸軍部電催軍費報告江寗] 江督張制軍札飭調查陸軍財政局云准陸軍部電開向來報部各項軍費截至光緒三十三年底節止赶速補齊又本部於二月內奏定淸理陸軍章程各省應造送戊已兩全年軍費報告册曁本年逐季報告册到部除貴省處已經報部毋庸重複外其未經報部者希即按照本部七月軫電所分十類編造於十一月底到部弗遲務將素不報部外銷之欵一律開列毋稍遺漏等因到本部堂准此合就札飭札到該局即便遵照編造依限詳咨勿稍延漏 
[贛撫預備檢察軍隊江西] 贛省此次舉辦秋操各軍官兵士忍苦耐勞足徵進步撫院馮中丞以秋操事竣各營隊內容亟應分別檢察以資整肅而近日各營隊軍官已紛紛預備所有各兵士寢室以及講堂衞生諸大端以便馮撫隨時檢察云 
學務 
[湘省敎育成績展覽之一斑長沙] 湘省敎育總會日前傳知全省男女各學堂飭將各該堂歷年所有成績品物均一律解交總會特開第一次敎育成績展覽會自本月初四日開會十八日閉會十四日以前爲男賓參觀期十八日以前爲女賓參觀期其一切陳列均稱井井茲將各學堂所出成績品之最優者分部略紀如下（一實業部）此次展覽會中各學堂所有出品屬於實業者如工業學堂之鐵製火爐鋼質畫具白銅墨盒各項織布機件皆製造精巧其高等實業學堂之電氣鍍金小瓶及銅錫所製各項器具尤爲金工科中之巨擘他如各種染織綢布亦瑩潔可觀此外尙有農業學堂及各蠶桑學堂所製之蠶種蠶絲各女學之縫紉繡業類皆佳妙異常觀此則湘省實業之前途可爲預賀矣（一文學部）湘省近年以來風氣日漸開通學堂亦日加茂盛故此次開辦成績展覽所有各學堂字畫約占全數五分之一其最妙者如明德學堂選升高等小學堂長沙善化各中小學堂昭潭高等小學堂衡州府屬初等 
 
 

Page 12

 
 
小學堂中路師範附屬小學堂等皆淸雅飄逸而尤以明德小學之鉛筆八景圖及龍公芝生張公筱圃之容像及選升小學之花卉翎毛昭潭高等小學之梅莊唐氏女學之鉛筆山水及今上御容字則以選升小學學生王文濤之行書昭潭高等小學堂李維穠方運晋等之篆隸各書明德小學向培雍之習字中路師範附屬小學劉其雄等之屏聯更爲各界所賞識其他英文算學國文等成績亦級爲優美 
實業 
[借運東蘆鹽斤之籌商揚州] 江督張制軍電淮運司文云鹽棧陳道文電悉南鹽產不敷銷經執事協議借運東蘆十五萬引以備春銷應即照准惟上年第二次借運本大臣甫經履任謠諑繁興咸謂經手飽獲私利迨調閱案卷核算出入非但無利可獲尙須公家貼補東鹽每包虧銀一錢一釐零蘆鹽每包虧銀一錢七分零計東鹽每包加三斤蘆鹽每包加五斤沿途減免課釐一切雜捐以每票五百引加斤所免占入正銷公家賠虧甚鉅此由於前定東蘆價值過重所致本年又紛請借運均未照行若謂無利何以請辦如是其殷此次借運執事等核議商與商接查電內所列係淮南塲運合辦所有培養商灶加價及津貼四成復價曁各項例捐無論盈虧按欵照提再有所餘如議充賑自較上届提取爲優惟鹽本如何合籌公家不能仍前照貼卽有加斤亦應核算課厘再有餘利始行照提以期涓滴歸公若有不實本大臣定行究查從重懲罰此係緊要關鍵望即轉飭該商等查核成本運價以及如何籌補辦法詳細妥議禀候核奪仍候督辦核示并候先行電達鹽政處查照 
[浙省米市之大恐慌杭州] 本年浙省各屬秋收豐稔而省會米巿日漸增漲由商務總會具呈撫院請予嚴禁出示曉諭在案詎自本月望後迄未兼旬墅商大盤每担已飛漲八角至一元有奇本月二十四日爲總商會常會之期復據米董報告謂浙屬米糧向恃蘇皖各埠轉運一由沿塘出吳江平望而入浙費鉅途遙一由蘇省烏溪口逕渡太湖過湖州費省而路近不料近日該省地方官藉口民食缺管禀由蘇撫派兵在該兩處截留浙商過境米船甚至由釐卡驗放者亦槪半途追回致杭市驟絕來源巿價飛漲已到客帮聞風壟斷居奇停斛且城廂內外同業皆因本年歉收存貨有限比較上年此時短至三十萬有零值此商業凋敝時届年關人心已萬分惶惑設有不濟大局何堪設想擬請呈明撫憲迅速電咨該兩省照常騐放等情當由全體議董公决即日據情轉呈以維商市 
雜記 
[荷屬華僑禀請嚴辦客頭廣州] 荷國勿里洞埠全體華僑日前具禀督院文云竊查勿里洞荷人末士甲礦務公司自道光年間招徠華人同開礦墾當日立有完全之合同相當之利益後因時事日非華人格於語言文字之學突被誘騙撤換合同其中之損失利害姑置勿論更以近年慘虐頻加抹除花紅尅扣工資害及商業之損失影響甚大內地愚民智識淺薄盡被客頭拐騙而來所謂新客（即猪仔之名稱）一入礦工如囚地獄終歲屢年塗泥跣足戴月披星惡衣惡食莫得餘貲長埋異國者均是少年力壯之人近年特派吾國內奸賊到香港等處駐紥爲華興客行坐辦猪仔逞其狡謀間接之手叚最爲可恨然販賣人口萬國同千例禁故聯合同人上禀督憲通飭各屬一體嚴拿客頭究辦并懇照會港督協同查究不致奸詭客頭濳踪匿迹惟主權定必堅持務要荷人訂立招工條約如何完善如何對待實華僑之幸等情奉增兼督批云卷查荷屬華工被虐屢據報告深堪憫惻其奸商誘販人口出洋祇圖一已之利視民命爲等閒此等澆風斷難置之不理亟應嚴密查拿盡法懲辦以除民害 
[杭防將軍欲以刑訊嚇供杭州] 杭防右司椿梁侵蝕公欵牽涉軍署雙文案一案業經前將軍瑞留守奏參革職　交杭州府研訊在案現聞志留守日前特札杭府以查接管卷內已革右司協領椿梁虧欠庫欵一案轉輾年餘未能訊結細閱初辦續辦各節多有與公事不合者椿梁所攀之文案佐領雙秀呈無實據以其在幕中所辦各事看去其人殊欠明白不無可欵之處現已將其摘去頂戴令其聽候質訊該府現已接印任事此案原委想有所聞總之椿梁任內虧欵不能抵賴該革員可認繳者均是何欵其前次私存錢莊之欵似不能不認錢店雖有請追之案究係誰令其挪交者該革員斷難辭責至該革員所供雙秀提出各欵在該革員旣無實在憑據使雙秀不能抵賴而雙秀亦無實在憑據使椿梁不能誣攀似此情節豈能任兩造一片空言遂謂無事耶現在審判未定刑訊尙屬可行如再不知自愛何難參革刑訊不過該革員與雙秀均非十分糊塗之人該府曉以利害令其彼此實供本將軍向來不爲已甚必能曲爲矜全爲之了結札到仰即定期傳訊俾成信讞 
請談 
[求仕者如此其汲汲耶]  
　　吏部有咆哮。禁門之李。繼膺山西。有串挂假牌之董鳴玉。二事雖不同。而其爲急求仕。進則一。 
　　雖然李繼膺。大結未帶。即被扣引。分發之遲早諒不。過一。月耳。何必。盡情痛。詆而犯咆哮。不法之罪。董鳴玉請補孟縣。業已覆准。赴任供職。亦在指顧間耳。何必妄事鑽營而爲此串通撞騙之舉。是二事者。皆鄉里至愚所不忍爲。乃堂堂二。大令或者讀。書有年。或則赴任有日何竟急求仕進之一至於此。 
　　或者曰。是其中恐別有隱情耳。故一則以咆哮無禮。奏請落。職一則以串通撞。騙奏革澈究吾國之官事大抵如此。 
　　噫嘻是說也。余竊欵之然今日者。李繼膺事已往。矣我且以觀董。鳴玉之結果。 
雜錄 
[瑞西之工業觀]  
　　瑞西建國以名勝著。其地氣候微和風日喧麗歐洲漫游界每樂道之地形劃爲二部。中有峻峭山嶺。以爲標記奇峯壁立。千仞。以屢經冰雪。山頂微削。彷彿有巖石隱現天。際精靈之氣所磅礴。遂影響及於工界。蘊華渲洩。工業燦然。矣 
　　歐洲各國。以瑞西爲。世界之公園。池沼湖海。圍以鐵栅。水天耀碧。一望無涯。各國士。紳放浪於山水間。覺朝霞。暮　秀色可餐。其旅館。欵待旅客。亦備極。殷勤加以物產殷富。陳設珍奇。故遊。人絡繹勿絕。旅館四。時無虛。室非惟風光明媚。增人流連。其工。業之發。達亦招集遊客。之美觀也。 
　　瑞西工業。初以畜牧聞種種畜牧。尤以乳牛爲冠。乳牛碩大繁昌。各種生。產副業。於以發達。數百年來。相習成風。全國人口約三百萬。其中殆有百數十萬。從事於畜牧云。 
　　瑞西畜牧場。布置。淸潔。雅有風韻。不若東亞各國。茂林叢草之。外無他設施。每一牧場後。淸流潺潺。興昧悠然。輒取隙。地於山麓。場前山勢峻秀。白雪覆於山頂。風景在望。頗饒逸。趣雖　東。亞諸。國同一從事於畜牧。其雅俗固非可以一槪論也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館奏考核巡警道屬官任用章程摺]  
　　奏爲考核巡警道屬官任用章程繕具淸單恭摺仰祈聖鑒事宣統二年四月十四日民政部奏酌擬巡警道屬官任用章程請飭下憲政編查館覆核一摺奉旨依議欽此由該部鈔錄原奏並淸單前來伏查警察爲治安之本使辦理不得其人則保民者適以擾民是以任用之初宜求審愼臣等檢閱原奏淸單十三條與直省官制通則及巡警道官制所載各節均相脗合惟第九條第二欵派充巡長在任一年以上者得應區官考試一節查區官管轄全區責任頗重卽由巡長考取其資望恐尙不足擬請改爲現任巡官似於限制較嚴其餘各條均尙周妥便於施行惟字句之間稍加修正謹另繕淸單恭呈御覽如蒙兪允即由臣館咨行欽遵辦理所有考核巡警道屬官任用章程緣由是否有當伏乞皇上聖鑒訓示謹奏宣統二年十一月十三日奉旨已錄 
　　謹將酌擬巡警道屬官任用章程繕具淸單恭呈御覽第一條本章程所稱巡警道屬官指左列各員而言一本道警務公所科長副科長及科員二各廳州縣警務長及各分區區官第二條巡警道屬官以考試合格者分別奏咨補用第三條巡警道屬官考試分爲二種如左一高等考試二區官考試第四條有左列資格之一者得應高等考試一在高等巡警或法政法律學堂三年以上畢業得有文憑者二曾辦警務三年以上著有成績者其在京師法科大學法政學堂正科或在外國法政大學或法政專門學堂畢業得有文憑經學部考試給予出身者得免其考試視與高等考試合格者同第五條高等考試應行試騐科目如左一憲法綱要二大淸違警律三法學通論四警察學五奏定各種警察章程六地方自治章程及選舉章程七各國戶籍法大意八統計學前項第一至第四欵爲主要科目應全行試驗第五至第八欵爲揀擇科目得由應試者任擇其一二先期報明主要科目分數有不及格者餘科分數雖多不得錄取第六條高等考試由巡警道主試詳請督撫派員監試並遴派深通中外法學者數員爲襄校第七條應高等考試合格者由巡警道按照成績及原有官階出身詳請督撫分別派署科長副科長科員或廳州縣警務長俟一年期滿再由巡警道出具切實考語詳請督撫奏補並將履歷咨行民政部存案若合格人員逾定額時由巡警道按照前項規定詳請督撫俟有缺出再行派署第八條科長副科長科員及警務長奏補後仍留原官原銜每届三年由巡警道查驗該員辦事成績出具切實考語詳請督撫奏請分別升黜並咨行民政部存案其有辦事實在不能得力者由巡警道隨時詳請督撫撤換另補分別奏咨辦理第九條有左列資格之一者得應區官考試一在高等巡警學堂附設簡易科或中學堂以上畢業得有文憑者二現任巡官者第十條區官考試應行試驗科目如左一本國法制大意二大淸違警律三警察要旨第十一條區官考試由巡警道率同各科長或派員會同警務長舉行之第十二條區官考試合格者得由巡警道按照考試成績及原有官階出身分別派署區官滿一年後果係稱職再行補實均由巡警道詳請督撫辦理並將覆歷咨送民政部存案若合格人員逾定額時應以區官記名俟缺出候傳區官補缺後仍留原官原銜每届三年甄別一次其辦事實在不能得力者由巡警道隨時詳請督撫撤換第十三條本章程以奏定頒行文到之日爲施行之期嗣後如有應行變通之處隨時酌量增改具奏其施行細則由巡警道酌訂詳請督撫核定咨部辦理 
本埠新聞 
[旅滬美人反對政府虐待華民] 旅滬美僑公會日前在西商會開常年會議報告各事後即有會員菲痕博士提出議題如下今宜使本會書記作函轉托駐京美國公使及駐滬美國總領事代達華盛頓正當之官員請其對於施諸無役類華民入美離美者之虐待設法輕减並派一妥實可信之醫官駐滬其人應有塡給赴美華民衞生證狀之權菲痕博士謂美國施諸無役類華民之虐待近已引起極大之抗議凡游歷美國目覩情形者無不簽名反對竊意本會極當通過此議題議題之第二層蓋因中國少年或婦女有入美之權者糜費巨金跋涉重洋旣抵其地始知不能登岸從前蘭塞姆博士曾有塡發證狀之權近知舊金山官員已不承認其給發之狀此誠極不公平之事而迫人歸國亦屬凌辱過甚林肯博士卽起而賛助謂該議題之目的蓋欲美國官員承認所發之衞生證狀而已蘭塞姆博士謂五年之前美政府曾令東方醫官檢查外國赴美移民病症一年之前美國商工部大臣令各醫官停止檢查故彼已停發證狀旋經諸會員討論片時遂將該議題第二層改爲由中國及香港美國海軍醫院醫官塡發赴美華民衞生證狀即經會員同意贊成通過 
[勸辦簡易識字學塾] 上海縣田大令照會各區學董文云案照憲政逐年籌備事宜單內今年應推廣簡易識字學塾查勘學所前次報告於本年三月在諸翟學區就贊育學堂增設夜課一處學生五十一人其餘各區均在勸令設法推廣等因查此項學塾旣以簡易爲名原以輔小學敎育之不及章程載明凡官立公立私立各項學堂經費稍裕者皆令附設此外推廣設立者並得租借祠廟及各項公所另行開辦是學堂多一讀書之人即地方多一明理之人於自治前途裨益實匪淺鮮素仰貴紳熱心敎育除分別照會各區籌辦外相應照請貴紳妥勸各學堂一律附設一面設法推廣所有一切章程辦法並望與勸學所接洽仍希將辦理情形見復是所至盼 
[赴賽物品奏准免稅] 滬道移商務總會文云十一月十一日奉南洋大臣張札准稅務大臣咨准民政部咨稱本部於宣統二年九月十 
 
 

Page 19

 
 
七日附奏運赴德國賽會物品往返經過各關卡一律免稅一片同日奉旨依議欽此欽遵應恭錄諭旨鈔黏原奏咨行遵照等因前來查向來各國賽會凡華商赴賽運帶物品均准免稅歷經照辦有案此次德國舉行萬國衞生博覽會各省有關衞生赴會物品經民政部奏准往返一律免稅自應欽遵辦理至售出各品如何辦法原奏未經聲叙仍當查照向章辦理相應鈔錄原奏咨行貴大臣查照欽遵可也等因並抄奏到本大臣准此抄奏札關遵照辦理等因並挑奏到關奉此除抄札錄奏函致新關墨稅務司查照辦理外合就抄奏備文移知爲此合移貴總會請煩查照轉飭各商界一體遵照辦理施行 
[連合請减房租之急迫] 南市請减房租事務成立已半月矣昨日西門內外各團體復於城內關帝廟集議進行方法到者千餘人首由葉湘雲君報告西門內外一帶地面甚大亦宜連合團體暫設通訊處以通聲氣南市代表馬吟江君演說謂目今請减房租補救市面最關緊要惟總宜和平婉求各房東體恤商艱早布仁風以安衆心况官紳均已允許力爲擔任務望諸君靜候好音幸勿躁急嗣又有葉湘雲朱承祖丁仲英諸君相繼演說大致謂月底已届均須付租請諸君先付半租候商减定妥再行補足並須婉言設法衆均贊成最後王東溪君演說謂諸君當堅持團體始終如一幸勿半途中止聞者爲之動容末後宣布願將西門外萬年橋一帶房產若干處自十一月始租金减七折衆皆歡呼並起立致敬遂散會 
[新粵督將次離滬] 新間粵督張堅白制軍蒞滬各情已四誌本報茲悉制軍於昨日下午至岑宮保公館飲宴並悉制軍定于今日至金利源碼頭乘坐鈞和兵輪至吳淞口換乘美國公司輪船赴香港然後赴粵履新 
[小同行反對大同行] 本埠華界租界各烟紙店邇因經售派律脫牌香烟（俗呼强盜牌）大同行所定售價較小行稍廉以故各小行以碍於生計遂於昨日遍發傳單在新北門內福佑路該業衆和社聚衆集議烟公司亦派西人代表到社旁聽緣當時到會者多至三百餘人恐滋事端特請東二區飭派巡警到塲照料聞一時人多口雜未經定議即哄閙而散 
[一孩兩頭之怪產] 城內薛弄底育德里對門有王姓姑媳賃屋同居前日其媳臨蓐產下一男竟有兩頭一色甚黑一色甚白其姑指爲不祥即將該孩從樓窗擲下頓時斃命霎時聚而觀者人山人海咸詫爲目所未覩後經好事者用蒲包將孩包裹携至積骨塔代爲掩藏免致暴露 
[諭飭自防盜賊火災] 一路巡警分局德正巡官昨出示諭云照得防危除害警政所先歲暮天寒冬防尤重上海自創辦巡警已積數年凡所以維秩序而謀治安者業已逐項舉辦城內居民繁密里弄紛歧間有荒僻地方則崗線較遠際藥時届冬令尤恐宵小溷迹危害發生業經本正巡官會同各副巡官督飭崗警加意防護並加派長士加班輪替徹夜巡邏以期完密惟是巡查站守固資警飭之認眞而休息起居尤賴人民之自治或扃門而夜睡則胠篋堪虞若遺火而未成亦驚慌不測凡我居民亦應隨時隨地小心防範勿蹈危機以免禍害而保安寗爲此示仰本路居民人等知悉其各遂照 
[掮客誑騙銀兩] 向爲掮客之湖州人沈炳臣因騙取王金榮銀一千五百兩被王控奉公廨於昨日派差協探將沈提解公堂請究原告 
延律師禮明上堂聲明被騙情形訊之沈供多推諉孫襄讞擬判沈交一千兩人銀並保訂于下禮拜四午後二時半會訊嗣因美海副領事不允遂改判帶回捕房候商明再核 
[靑年會半夜學堂放假畢業] 中國靑年會附設之半夜學堂定於本月二十九日（星期五）晚八時循例年假舉行第一次畢業禮式請名人宣講靑年敎育問題並演最新活動影戲凡欲前往觀禮者至該會事務所索取入座劵可也 
[謝劵] 精武禮操學校定於十二月初一日下午假座新舞台開運動大會并由該舞臺伶人演劇助費昨承惠贈入塲劵二張又幻仙影戲園定於三十初兩夜專演金琴孫遇害出殯影戲亦蒙贈劵兩紙書此併謝 
城內 
[調查書場] 一路巡警分局德正巡官查得城廂內外各茶肆兼設書場大都彈唱淫詞昨特飭傳各鋪地甲到局諭令將各書塲所唱何書及唱書人姓名詳細造册呈候核奪 
[限期措繳] 金阿四前將假票向協泰典商潘鈺騙洋三百元銀四百兩由潘控奉三林塘巡防局送縣經帮審承明府訊明諭限三天措繳在案茲已逾期昨由原控解案復訊金供現向親戚商借十畝田單約三日內可以交案作抵求恩寛限交保出外措繳明府准之限半月交保措繳 
[踏勘盜案] 本邑南鄉十八保十五圖顓橋鎭開設京廣貨店之徐忠秀昨日偕同地保投縣報稱本月二十六夜忽來盜匪十餘人撞門入內刦去銀洋貨物約值數百元之譜求請詣勘飭緝田大令准即札委東廳土二尹於昨日午後帶同書差人等下鄉踏勘 
[女匪逢赦] 拐婦陳張氏前因誘拐小孩由縣訊明釘鐐收押在案茲奉恩赦經提法司札行到縣昨晚由承明府將氏提案開去脚鐐飭具改過結准交陳俊生保釋如出外後再敢犯事或被告發即須着保交案併究 
[自尋煩惱] 地販蔡雲峯串保王鶴卿等揑造假單盜賣顧炳華田地被顧查悉控奉縣署承襄讞訊明判蔡罰洋一千元王罰洋二百四十元交差限繳在案詎蔡抗不遵繳反在外揚言謂明府訊斷不公必須上控事爲明府所聞即着原差將蔡解案大加申斥旋有在淘沙場開作舖店之卜鶴洲上堂擔保明府諭令人銀並保卜稱祇保其人若銀則無力担保明府以蔡不應倩卜到堂希　朦保實屬逞刁喝令責押嗣因蔡一再苦求判仍交差予限三天繳洋如違押追卜斥退 
[道批三則] 協源祥等禀批此案節經照會台州府請提周泰成到案訊究迄未復到據禀前情候再備文迅催仍俟復到飭知復到核辦飭遵可也虞浚奎呈批前據立餘錢莊等來禀業經批廨准將該商交差押至各莊算帳限三日算明仍行還押該商另欠戴嘉寶帳欵十二萬並兆康股東名下虧帳絲毫未付萬難中其延宕飭令一併追　在案着即遵照赶速分別淸理母再飾延干咎 
[官事] 會丈局會辦中書科中書唐寶倬昨日飭丁到道禀報母故丁憂農工商局調查員姚文傑普陀兵輪管帶李景軾上海縣知縣田寳榮昨均到道禀見 
 
 

Page 20

 
 
南巿 
[撞見拐匪] 車夫劉養田之七歲男孩小丫頭及其同業楊福興之六歲女孩小毛頭均於本月中旬先後被拐前日劉在拱宸門外瞥見朱阿貴懷抱小丫頭與姜永明田兆祥同行遂即扭控西區解至工程局經陳裁判研訊朱供該孩由姜拐來由田轉托王老如議賣訊之姜等供認不諱惟楊女賣出不知判一併留候嚴辦該孩給劉領回並諭楊自行尋訪 
[車夫不端] 住居平陽里之閩人楊爲熙前日因事至北市其車夫張阿二私自返家竊取狐皮袍及靑種羊馬褂皮領衣等携至北市求質被控拘獲人贓由英公廨訊明移至工程局訊供不諱判戒責二百下押兩禮拜贓給失主具領 
[水落石出] 山東餅司徐德成於五月間出洋三十元買陳少興之十一歲女孩爲姪媳過門童養茲被陳誘匿及串出伊叔老戴向之索人詐洋二十元由九　地保夥馬阿二担保先付洋十元現悉女被伊母匿在高昌廟車夫梁惠芳處報告西區將梁馬二人拘解工程局訊究梁供徐妻同女遷至太平橋居住馬供認曾代理勸判梁交保赶將陳及該女交案候訊馬留候該正身地保保回 
[供出同黨] 蘇路公司函送張阿二至工程局昨經湯裁判提訊張供浦東人前在松 
江中營當兵本月二十二夜同堂十一人在禾郡三家村葉世華家搶刦小的看船事後分給衣包一　共有衣服二十七件現隨同黨某甲來滬被車站偵探將甲放逸僅將小的送案現有同黨四人俱分居英法租界判留候補提同黨再究起獲各贓暫存 
閘北 
[查究命案] 寶山縣吉一圖地保盧炳祥因本月十四日三路二區境內三元里口發現女屍一口匿不報縣僅令與死者相識之談吳氏張王氏買棺收殮經巡警總局司法科長聶司馬查悉特於前日將盧及吳王二氏一併飭提到案由孫裁判研訊一過判二氏交保盧押候查明核辦 
[牽涉多人] 江蘇候補知縣余祖厚之妾左氏日前被人拐逃來滬由余控奉蘇省巡警道署札飭上海巡警總局派偵捕隊官周二尹帶同探弁孫晉發等在南市及西門外緝獲案犯蔣三尹正標陳阿榮陳王氏等多人解回總局分別收押聽候質訊核辦 
[用人串竊] 順徵里寶公館前日將長隨王㨗三傭婦張王氏送至四路二區控被串竊衣物當由該區龔副巡官移送分局押候訊辦 
[責成保人] 寡婦劉李氏控被木作頭應和記誘姦失節復遭屏棄等情經四路分局黃正巡官判令出外調處在案昨日該氏又投局訴稱應保出之後依然逞刁並不料理巡官立飭地保責成保人將應交案嚴辦如違併究 
英租界 
[龜奴捉賊] 王天喜前晚掩至浙江路人百零三號妓女蘇媛媛家圖竊當被龜奴王虎生陸阿二拿獲打斷手骨扭控捕房捕頭以王陸兩人不應私將王天喜毆傷着一併收押於昨日解送公堂請究判王陸交保候王天喜傷愈再核 
[傳訊小姐] 韓人立荷記控淸和坊妓女花笑仙吞沒租用珠飾案內之証人胡小姐昨由包探傳至公堂判令交保候照會日領訂期會訊 
[木行追欠] 梁慶記木作主梁慶鋆因欠瑞昌木行貨銀不理被控昨由公廨將梁傳案過堂候訊 
[改傳爲提] 陳國英控張國祥不還借洋一案因張屢傳不到昨由差探將張提至公堂押候晚堂訊理 
[先存醫費] 孫光耀控被塌車夫史阿狗撞倒展斷脚骨一案昨經公堂復訊先由包探禀稱噱醫生云孫光耀約須兩月可愈旋由塌車主沈德榮投稱情愿保史出外候示中西官叭沈存醫費洋九元將史保出候孫傷愈再核 
[犯案纍纍] 楊炳坤周炳南竊取西門瞿眞神廟內銅茶托十隻被楊梓琴報捕將兩人查獲昨解公堂請究旋由道署偵探投　楊等兩人在城內另犯竊案中西官准交該探帶回訊辦 
[事出無心] 楊桂與鮮友因購買火腿爭價起釁鮮持刀將楊戳傷昨日由探將鮮拘解公堂訊係無心失手姑寛判罰洋十元充公另賠原告醫費洋五元開釋 
[保人賠累] 成衣匠曹裕章冐鮑春雲之名向虹口百老匯路興豐公興兩號騙取衣服並向兆豐路十六號某洋人家私收帳洋十五元被鮑查悉報捕將曹拘獲昨解公堂訊明已由保人徐道春賠洋三十三元姑寛判曹押滿三天開釋 
[居心不良] 新閘路一千六百八十四號洋堿店主孫耀星控顧阿慶竊取空白發票十四張希圖騙貨昨由包探將顧拘解公堂訊責判押一月 
[抑何情極] 雉妓王三寶妓傭陸吳氏均因違章拉客昨由包探傳至公廨訊明判各押滿三天以儆 
美租界 
[麵坊被盜] 楊樹浦陳家弄大順麵坊前晚被盜匪三十餘人明火執杖破門直入刦去銀洋衣服等物並有甲乙二夥被盜以鐵器擊傷報由捕房車送同仁醫院療治再行緝辦 
[碾傷小孩] 八歲　孩劉四元前晚在　子路電車撞倒碾斷足骨由捕車送同仁醫院療治再核 
[拐匿婦女] 陸金發昨投捕房控流氓長脚阿二拐匿其妻請爲查緝捕頭准之 
法租界 
[截留小孩] 粵人張賢生偕妾徐氏及粵嫗陳梁氏各帶小孩共四口由漢口乘輪來滬轉搭港船返粵被探查見以其情節可疑一併拘入捕房轉解公堂請究張供在漢口太古洋行經理進出口貨物此次携妾回籍所帶兩孩一係領爲女子一由友人託帶並非拐來陳梁氏供前在張之親戚處爲傭所帶兩孩一是孫兒一由親戚囑讬代購以接後嗣實無拐販情事判張與徐氏交太古行中人保釋陳嫗交張帶去聽候傳訊所買三孩暫行發堂候核 
[省釋無辜] 張阿德因徐阿三誑騙陳福康衣服一案牽涉一併被逮昨解公堂審訊 
張供徐與陳紏葛之事小的並不干涉因仝在一處啜茗致被拘案求察判徐押候追交當本再核張無干開釋 
[無恥之尤] 無賴嚴金生專在浦灘勾引西人爲無恥之事經英美公堂懲辦數次逐出境外有案茲嚴復掩入法界施其故技當被西探查見拘捕解廨訊究判押一月期滿驅逐出境 
[拐孩眞相] 拐匪土阿福誘拐陳嚴氏之女孩藏匿家中當被告發拘押着交前日由探將該女送案據供是日於晚餐後出外不知路徑被王拐匿判女給其親戚周志泉具領帶回王押捕房半年 
[贓賊並獲] 吉祥街同順昌氈毯店前晚被周連生朱阿福王阿仁三人撬門入內竊去氈毯烟筒衣物甚多報由包探緝獲吊到原贓一併解廨訊究判朱押二年期滿逐出周租界王各押三月 
[海上閒談]  
　　向來銀根緊則利率高。此市面之通例也是。故市面緊迫之時。或因利率日高。得以吸收他處之現銀。而市。面遂因之平定。今者富商錢店。皆掯銀而不放。銀拆常在二三分之間。於是有銀者以無所貪而不願更擔風險。需銀者以無所冀而至於傍徨失措。循是不變。自冬徂春。上海市面。其危險尙堪設想乎。我願富商錢店。其速爲大局計。實不啻自爲計也。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
事件 
[香山陳席儒上廣東勘界維持總會書]  
　　澳門界務現方吃緊各界人士非常注意貴會提倡於本月二十六日在文瀾書院大開會議具見熱心公益感佩奚如鄙人籍隸香山於澳界問題尤有切身之關繫茲特不忖固陋敬獻蒭蕘俾大會之日備供研究之 
資料惟貴會埀察焉竊以爲大凡辦事須從根本上解决試思澳門界務遷延至二十三年近今開議亦經三載何以毫無寸進者誠以空言多而實事少事不中肯無以制葡人之命脈故葡人抵賴任意遷延殊不知澳門界務葡人欲侵我土地利於遷延中國主權喪失宜速挽回則利於速議惟是中國政府積弱不振民間又無實力徒以口舌與爭大有緩不濟急之勢然則當此事勢危迫之際吾人其奈之何苦仍以口舌與爭而不施之以實力恐遲之十年仍難解决但所謂實力者將以兵力收回土地歟吾未敢謂中國政府之能實行將整頓香洲歟是誠分所應爲之事然鄙見似爲退避之策非强毅對付之方今有一事似較之兵力尤足以懼葡人欲整頓香洲亦必須以此爲先着者則將數十年來誤設在澳門管內之拱北關辦事處移回中國管內灣仔或前山是也欲知此事之關繫重要請先將此事之原委說明查拱北關乃中國之稅關西人名爲喇巴卡土泵喇巴者中國之灣仔地方即北山沙尾之洲也旣名曰喇巴關則此關之辦事處應在灣仔可知乃數十年來中國祇於馬騮洲灣仔關閘附近設拱馮關之分廠而拱北關之總辦事處及拱北關稅務司竟駐在澳門之中央使葡人大叨其利益貨物之分發入內地者亦以此之故不得不以澳門爲總匯即在中國內地之分廠有事者亦須奔走至澳門方能面謁稅務司而開談詁閱時旣久費時失事營民傷財人民已久知其弊因此關辦事所在葡人管內之故遂生出惡感之問題甚多茲設爲問題請熱心界務諸君研究（一）澳門爲葡萄牙管治之地中國稅關總辦事處何以設立在此（二）中國稅關總辦事處何以不設在應設之中國地方俾得受本國政治上之保護（三）拱北關旣名爲喇巴關喇巴即灣仔何以總辦事處不設在灣仔（四）在中國內地分廠有事之華民乃須越境到澳門見稅務司稅務司雖爲洋人實係受中國薪水之官員中國人民須往葡國管內謁見之有何理由（五）因澳門係葡人管治之地故設在澳門之中國稅關辦事處不能升扯國旗失主權辱國體而且將本國直接之地方商務交通爲之截斷中國政府何以許稅務處如此施爲（六）因拱北關總辦事處設在澳門實足令澳門地方繁盛有加中國以本國之關興起他人之埠是何居心夫因此非正式之設施不特於中國地方之商務情形有關且阻窒分界事務至數十年之久熱心界務諸君不可不知也苟能將拱北關辦事處移回中國之灣仔或前山則大有裨於界務試縷晰言之夫灣仔非葡人所圖佔者耶拱北關旣名曰喇巴關喇巴即灣仔拱北關爲中國之關則灣仔之屬於中國不問可知是喇巴關辦事處移回喇巴而葡人即不能佔我灣仔拱北關之名爲喇巴關各國西人均知且稅關爲中國借洋欵之抵押物亦以遷回中國管內爲宜葡不能抗也且我自遷居葡人亦無絲毫之權過問也豈知拱北關辦事處若一旦遷回灣仔則出海之路貨物往來卽爲萬國通商之航路而葡人圖爭水界之詭謀亦不攻自破葡若阻我則喇巴關設在喇巴名正言順天下豈有海關而無出水之地之理耶萬國通商之航路葡人能以獨力阻之耶且也拱北關總辦事所旣移回中國則商旅可以不必取道澳門而銀舖等店亦必須隨稅關而遷入內地於稅關利益並無損失且有大利不可不知苟能辦此吾恐葡人此後將無心復爭界務矣吾人爭界之工夫至此可云有數成希望矣如謂馬騮洲及灣仔等處已有拱北關 
之分卡似總辦事處不必遷徙則又不然總辦事處爲主腦商貨必集中於此於地方盛衰有大關繫者也如謂灣仔及前山水淺貨船恐不能入則濬深河道亦必當爲否則直放棄整頓地方之責任而已此爲中國政治上正當之辦法即使非因爭界亦必當將稅關之總辦事處移回中國地方而况界務所關尤有非常之關繫乎切盼貴會於大集議時將此函宣佈於衆俾得藉資研究鄙見以爲此事亟宜電陳政府方爲克盡責任未知諸君以爲何如 
小說 
 
　　魯賓阿德太息曰。若腦門豆人。盡如公者。吾輩亦何至流而爲盜。康吉忽曰。事急矣。彼格蘭那極者。昨日之晚。釋吾出堡。今日必力迫此可憐之女郎與之結婚吾輩當先畫拔此女郎之策。魯賓阿德曰。以君之意策之。若何乃可。康吉曰。吾意率勇士突入其堡。取此女郎而出。他不之顧。魯賓阿德曰。此胡可者。堡中門禁至嚴。安能突入。即入亦不過數人。格蘭那極之堡人至衆。必不能勝。康吉曰。吾自堡外呼之决鬬。孰勝者將此女郎而去。威金生曰。設彼不出者如何。且彼即允君决鬬。君亦未必决操勝劵。康吉憤然曰。旣二者皆不可。吾惟冒死入堡。與此女郎并命同死耳。威金生曰。徒死無益。終不能。拯此女郎。而徒棄舍君之生命。威金生語未畢。而魯賓阿德之屬救人。擁敎士三人至。威金生驚曰。公等乃刼及敎士乎。魯賓阿德曰今日之敎士。飲酒狎女。靡所不爲刼之庸何傷於是盜黨數人。或推或挽。引此敎士至魯賓阿德之前。魯賓阿德問之。則惠而司敎堂之大敎士雷里喀嚕也。餘二人則爲大敎士之侍者。方應格蘭那極之召。往彼堡中。爲之結婚。威金。生聞。此忽若電氣之觸。心房遽動。立得奇策。謂魯賓阿德曰。吾輩旣不能突入格蘭那極之堡。而攻之又未必遽克。今惟假此大敎士之力。吾輩變服僞爲敎士之侍者。外此引馬之僕未。及隨從之賤厮。亦皆選健者爲之。闌入堡中。守者見有大敎士在。必不之備。君率衆人濳 
 
 

Page 27

 
 
至堡外。聽候消息。堡中之健者。力下繩橋。開堡門。以延君等。格蘭那極不備。必不能抗。君以爲何如。語次。康吉已躍起。拊掌曰。君設策至善。吾輩必聽君指揮。無復疑慮。魯賓阿德亦以威金生之策爲善。遂縶大敎士之侍者。而脫取其衣服。侍者懼甚。不敢抗。大敎士備聞威金生。之語。口中之齒。上下相擊有。聲瑟縮至極。顫聲言曰天乎。君等乃狙刦敎士。且僞爲敎。士之侍者。以肆攻。剽公等竟不憂靈魂之墮入地獄乎。魯賓阿德哂曰。道者汝勿多言。苟無今日之事。欲假汝爲入堡之資者。必勒汝贖金三百磅。今尙爲汝之幸福。不費一錢而縱汝。汝知之乎。大敎士埀首不敢對。 
國外新聞 
[美國新舊總統和洽] 二十七日紐約電云搭孚脫總梳及羅斯佛君聞已和洽羅斯佛君已允嗣後不再發激烈之演說 
[墨西哥官軍絕糧] 二十七日紐約電云墨西哥拉伐洛將軍之陸軍一星期前曾聞在乞華之附近爲革命黨圍困目下仍未脫圍其軍隊聞已絕望且無糧食 
[波斯外務大臣告退] 二十七日倫敦電云據德黑蘭電稱波斯外務部大臣業已告退據該大臣自稱彼之辭職因確信英國將實行恫嚇之言在本處組織軍隊由印度士官統帶或即調印度軍隊維持波斯南部之秩序蓋波政府於維持秩序一事迄今未收重大之效果故也惟聞波政府不日將以辦理情形詳覆英政府 
[英國海軍豫算增欵風說] 二十八日倫敦電云巴黎晨報載稱聞有晋謁英國財政大臣奮治君者據稱新豫算案於海軍豫算項內將增十兆金磅 
[德國調停土意爭端] 二十七日栢林電云德政府將從意大利之願調停意大利與土爾其之屈里帕里斯爭端 
[俄皇請奧員會獵] 二十七日栢林電云俄國官報載稱俄皇已請奧國大公爵多員於西正月中旬會獵斯基萊維克茲 
[太平洋島亂續聞] 二十七日柏林電云德國巡洋艦愛姆丹號及倫堡號已由中國沿海之港開往帕萊浦駐泊南海之測量船泊萊乃脫號亦駛往該處土人暴動係因反對築路之故亂事並未蔓延作亂者僅一部落餘均安靜（以上譯文匯報） 
[愛爾蘭政局近狀] 二十七日倫敦電云聯合黨議員克萊格君近在安屈里姆之里斯彭演說謂曷爾斯脫之聯合黨今日始知自衞之計其金錢從前用於大不白列巓傳道局者宜善用之於軍裝子藥克君並力促鄉間之少年急入目下重行組織之聯合黨俱爾部並延老兵訓練軍軍（譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
