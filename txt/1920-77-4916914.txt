# 1920 - 77 - 4916914

 

Page 1

 
 
   
 
 

Page 2

 
 
   
 
 

Page 3

 
 
時評 
[武力相鬭（冷）]  
　　一切外交内政不問而唯武力之相鬭是亦一解决中國時局之法也何也中國種種事情之阻碍皆有武力者阻碍之也苟能互相角鬭而至消滅則中國之阻碍去而殆有望乎 
然則今日南之李莫以及方陳或更至唐陸北之陳劉以及吳趙或更至曹張段相鼓相盪之勢因而肉薄中國之禍亦中國之福歟 
[命令]  
　　三月二十三日大總統令任夏兆麟爲陸軍第四師步兵第七旅旅長此令 
　　又令陸軍總長靳雲鵬呈陸軍第二十四混成旅步兵第二團團長高維嶽因病懇請辭職高維嶽准免本職此令 
又令任命劉春臺爲陸軍第二十四混成旅步兵第二團團長此令 
又令吳士傑加陸軍少將銜于深澂授爲陸軍騎兵上校王烈加陸軍砲兵上校銜白鉅加陸軍工兵上校銜此令又令陸軍總長靳雲鵬呈請授李德義周彦壽楊世源錢向彬爲陸軍步兵中校廣輪爲陸軍騎兵中校駱敵加陸軍步兵中校銜于長富李長春張珪權邢鍾琦爲陸軍步兵少校王鳳墀爲陸軍騎抹少校佟善格蘇福成加陸軍步兵少校銜吳恩鎬加陸幂三等軍需正銜均照准此令 
又令巴英額晉給二等寶光嘉禾章此令 
又令張奎武晋給二等嘉禾章此令 
又令李慶祿晋給二等文虎章張明九邢士廉劉宗堯朱福庚均晋給三等文虎章李相庭貴山王兆璜陳樹寛李士民金雲生均給予四等文虎章此令 
又令京兆尹王達呈考核縣知事籲懇獎勵等語署昌平縣知事翁之銓辦事勤奮肆應咸宜正任昌平縣調署涿縣知事袁勵杰聽訟持平民情悅服均着晋給四等嘉禾章署順義縣知事李恒實操守謹嚴治具畢張著給予五等嘉禾章正任覇縣調署武清縣知事唐肯器識宏遠振奮有爲宛平縣知事湯銘　廉敏口濟治績卓然通縣知事李杜才猷練達措置有方均著傳令嘉獎此令 
又令賀爾慈給予四等嘉禾章此令 
　　三月二十日大總統令陸軍總長靳雲鵬呈請任命王乃模爲陜西陸軍第二混成旅步兵第一團中校團附郭興唐爲少校團附楊廷棟爲第一營營長王占彪爲第二營營長賀默爲第三營營長陳廷光爲步兵第二團中校團附吳光毅爲少校團附吕金堂爲第一營營長張光明爲第二營營長刁秉善爲第三營營長張兩銘爲少校副官均照准此令又令陸軍總長靳雲鵬呈請任命史逢甲爲陜北鎭守使署副官長應照准此令 
又令陸軍總長靳雲鵬呈請授田德山爲陸軍步兵中校王兆龍爲陸軍步兵少校均照准此令 
又令陸軍總長靳雲鵬呈准正黃旗滿洲都統江朝宗咨請以文福陞補印務章京應照准此令 
又令姚震給予一等大綬寳光嘉禾章此令 
又令魏宸組汪　芝余棨昌張宗昌均給予一等大綬嘉禾章此令 
又令劉恩源給予一等文虎章此令 
三月二十一日大總統令派田章燕爲經濟調查局參議此令 
三月二十二日大總統令據察哈爾都統王廷楨呈考核各縣知事擬請分别獎懲等語多倫縣知事孫鴻志爲守兼優勤政愛民豐鎭縣知事黃樸才具優長實心任事調署凉城縣知事郭成鈞老成練達辦事認眞均著傳令嘉獎餘如所擬辦理此令 
[專電]  
　　北京電日人消息中國提出閩案要求條件後日本亦將提出對案（二十三日下午三鐘）　　北京電安系向靳提條件（一）以吳光新督魯（二）田中玉爲陸長（二十三日下午一鐘） 
　　北京電政府派陸錦赴保向曹錕疏通請切勸吳軍緩撤欠餉卽發以便已回軍官之眷屬再行赴南（二十三日下午一鐘） 
　　北京電張敬堯電吳偑孚派孔副官赴醴陵請張宗昌所部同撤又派石團長赴湘潭請張旅協同撤駐似此種種摧殘堯無力負此重任請迅示辦法（二十三日下午四鐘） 
　　北京電湘電譚延闓密定計劃俟吳軍撤防後卽派大隊先攻新化寳慶吳師無論如何萬懇中央堅留以免湘局糜爛（二十三日下午四鐘） 
　　北京電曹錕又有極長電堅請吳師撤回（二十三日下午四鐘） 
　　北京電滿站電伊爾庫斯克俄新黨將在伊華僑財貨没收公賣並不給價但予給收據一紙現已没收値五六百萬又限定每人按月之麵粉懇迅賜拯救（二十三日下午四鐘） 
　　北京電滿洲里電日本組織警察隊駐滿站有久佔勢請向日使交涉（二十三日下午一鐘） 
　　北京電滿站電日軍用電氣車開赴寛城子新黨以日車裝載舊黨財物器械要求我軍騐阻日軍隨卽在站設崗架砲抵禦不服查驗（二十三日下午四鐘）　　北京電鮑貴卿電二十晚抵哈現定二十五招集中俄董事提議東路辦法（二十三日下午四鐘） 
　　北京電哈電謝野心不死欲繼霍爲中東路坐辦俄新黨排斥甚力司令部以現正在收回路權擬以技術部代表王景春承霍缺（二十三日下午一鐘） 
　　北京電張慶桐案原定褫職六年現以其喪辱國權主交法庭治罪聞張已遠遁（二十三日下午一鐘） 
　　香港電汕劉志陸報駐潮澄贛軍啓釁已全被包圍繳械莫令給資遣回原籍又報賴世璜滇軍已擊散竄入閩武平（二十四日下午六鐘） 
　　香港電李烈鈞已統軍攻翁源與沈軍劇戰張懹信離廣寗北上至翁源遇省軍現尙激戰（二十四日下午六鐘） 
　　香港電李根源請速平滇軍莫覆以相機行事（二十四日下午六鐘） 
　　香港電軍府知調和絶望决不再派員北上惟改派代表赴滇謁唐（二十四日下午六鐘） 
[各通信社電一]  
　　北京電魯籍衆議院議員全體提案查辦屈映光並催院列入日程 
　　北京電屈映光將免職繼任省長以陸軍被服廠長魏興武呼聲最高 
　　北京電鄭州路局電筒夜黃河南岸第八旅譁變路站電線均毁變兵向西北竄逃 
　　北京電張作霖電不允撤退阿穆爾省駐軍　　北京電院復王總代電略謂俟前隊撤退即爲停止軍事協定發生效力期希告唐總代早日集議（以上二十四日）　以上中華通訊社電 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電二]  
　　北京電政府覆岑春煊電中央以滇桂之爭有礙和局進行正在派人疏解絶無干涉之理願西南對北方將領亦存此意 
　　北京電聞李烈鈞要求軍政府准其帶兵援譚延闓進規長岳當局據請曹使阻吳并電湘戒備 
　　北京電張敬堯電吳師驟撤探聞譚延闓有進攻意餉絀兵單如何應付乞示方略（以上二十三日） 
　　北京電周樹模組閣說又起惟政府否認靳閣暫時不至動搖 
　　北京電補提閣員有人力薦梁任公長外交但内意已定陳籙升任 
　　北京電魯案因各方反對直接交涉决暫擱置不提交國會 
　　北京電院電顧維鈞外報載中日將直接交涉說不確希辯正 
　　北京電將俟駐藏陸興祺回京開藏事會議 
　　北京電院電鮑貴卿各國旣贊同我收回路權希即速赴哈辦理一切 
　　北京電鮑貴卿電告聘霍爾瓦特爲中東路顧問　　北京電湘紳電政府吳佩孚欲撤兵不必阻止但迅飭張督妥派得力軍隊替防 
　　北京電張國淦因武漢商會仍電京反對暫展行期凂内農兩部再爲疏通 
　　北京電陳光遠以贛南受粤爭影響防務緊要請參陸處商蘇督仍將在贛十九師留防 
　　北京電政府以鴉片有外約關係非禁絶不可决令内務司法兩部從嚴會訂單行法懲儆烟犯 
　　香港電李耀漢袁帶均起兵助滇軍莫營新正籌派失剿擊（以上二十四日） 
　　以上中孚通訊社電 
[公電]  
　　雲南省議會通電各報館均鑒頃聞駐粤滇軍由粤東莫督軍委任李根源改邊防軍以致引起内爭貽誤大局本議會不勝詫異滇軍以護國討袁遠駐粤東比年以來宣力護法功在全國人人共見即粤東各界莫不倚重其力主客相安不意李根源以政學會之陰謀妄圖兜辦和議希冀他日政權唐總裁旣燭其奸防患未然電令解職復畀以代表會議之名李根源身爲滇人稍有天良當必引退以全滇軍之營譽乃李根源旣甘心叛滇而莫敊軍復令以改編滇軍之職在莫督以粤官而處粤事原無足怪所怪者夙隸滇督之滇軍而粤督越俎干涉傳聞兩軍在粤已經開戰粤地之擾攘粤民之塗炭均在意中本會代表民意思之愴惻試問莫督能當此首禍之咎否此次西南護法桂滇有如唇齒推誠數載毫無間隙今以李根源更調之小事横生枝節恐害兩省之交誼其罪已不可掩隳護法之大功其罪更不忍言矣陸總裁西南重望莫督乃其舊部深望主持公理共濟時艱切電莫督勿輕舉妄動以致并損陸總裁之威名是尤本會爲粤民計爲大局計所深盼者也諸公同顧大局尙望一致主張通電粤中迅圖解决西南幸甚全國幸甚滇省議會哿印 
里昂無線電（路透社送） 
[德國政變之近况]  
　　二十三日巴黎電魯爾流域仍在共剷黨之手惟北面维塞爾區之斯巴達黨運動似已失敗因黨人爲饑所迫不得不屈服也據小巴黎人報載稱撒克遜尼之大局雖未騷亂而仍覺不安巴伐里亞現分兩黨北部趨向勞農主義南部仍持保守主義農民勢力凌駕一切現已於末尼克地方羅致穩健分子組織混合内閣　　二十三日巴黎電德國巴安内閣之地位似屬不穩閣員對於處置魯爾區域亂事之方法意見不一有主用和緩手段者有主行嚴峻計畫者魯爾區域之工人代表團今日可抵柏林政府保安軍雖委棄魯爾區域然仍環駐以伺之共産黨終將因乏食而屈服國會今日在柏林開會柏林罷工委員會主張繼續罷工但未發生效果柏林工人仍從事攻擊常備軍之軍官 
[意内閣之方針書]  
　　二十三日羅馬電昨日首相尼蒂在衆院宣讀新内閣大政方針書並解釋其程序謂吾人願與法英兩國完全一致行動此組合旣已鞏固於患難之中今必以共同之責任而增固之吾人之聯盟仍爲友善之聯盟並無雲烟障其光明繼乃述及意國對外玫策謂將減小海陸軍之力量不日將於國會提出新組織之議案減輕吾人軍事擔負而遇必要時得使全國成軍以衛祖國海軍則已由十二萬二千人減至四萬二千人云 
[各大使會議]  
　　二十三日倫敦電各大國大使及外交大臣昨日在英外交部開會最後討論對土和約現將交與起草委員會與會者爲英外相克松貴族法外交總長康本氏意外相謝洛嘉氏及意日大使陸軍專家等英相喬治旋亦抵會於是乃開高等議會討論德事 
[里昂之法華大學]  
　　二十三日巴黎電里昂法華大學將設於聖伊萊尼堡蓋由陸軍總長下令讓出者堡中有屋五所均尙完好里昂巿長已從事修理不日該大學即將招收學生現在法之中國敎育官員曾蒞該堡閱視一周據謂一切建築極爲合用 
世界路透電 
[德國政變與各國之關係]  
　　十八日巴黎電福煦上將及其參謀長韋干將軍昨晨以德國軍事現局及佔領境内協約軍之行動報告戴香納總統今日衆院之政治辯論已展緩舉行 
　　十八日巴黎電大使大會决議致牒荷政府請注意德國戰品屢次取道荷境實背和約條件 
　　十八日巴黎電德國議和代表團聲稱柏林政務現由愛白特總統之司法總長施佛氏主持代表團否認柏林已設勞農民國之說聞鄕間仍有斯巴達黨運動惟軍黨故意張大其詞以期迫令各黨協助新政府 
　　十七日柏林電開浦博士辭首相職後魯特維資將軍亦辭總司令之職現由副總理暫委西克特將軍統帶軍隊開浦博士由柏林乘摩托車逃逸柏林東南及北部之共産黨現正建築障碍物 
　　十八日丹京電據柏林電稱開浦博士最後之行動乃與立憲政府訂大赦彼本人及其參謀與軍隊之合同昨夜柏林民心大震深恐魯特維資將軍之失離城前將有衝突開浦博士執政五日德國各處死者以數百計路工罷工業已取消杜特孟特與海爾二處聞有重大之事變杜特孟特之常備兵曾與工人大戰工人獲勝佔有全鎭雙方死傷頗多聞諾斯基氏已辭國防總長職將以軍事專家繼之 
　　十八日倫敦電德國各處軍隊之態度殊不明瞭但柏林大局並不嚴重 
　　十八日柏林電明日將改組内閣以施佛氏任總理西克特將軍任陸軍總長亨美輪船公司總理肯特氏任財政總長波羅的軍隊集於維廉街等處列隊揚旗離城人民觀者紛加嘲笑兵士怒而開槍兩次傷數人 
[美國近事記]  
　　二十一日華盛頓電衆院海軍股員會主任白特勒氏告知衆院謂美國海軍戰鬭力至一九二四年幾可追及英國海軍經費議案規定於後四年内造巨艦十八艘可使美國海軍勢力驟增至一九二四年英國有戰艦六十艘美國有四十七艘法國有二十六艘日本有十五艘意國有十三艘英國之艦較美國爲多然美國之艦力與相埒近多年來海軍建設程序足與英國相比擬者唯美國而已 
　　二十一日華盛頓電共和黨議員白里台氏今日在衆院提出議案主張以分别的自由取銷全國禁煙令規定間諜律三事爲共和黨主要黨綱 
　　二十一日華盛頓電參議院今日未事辯論即採納决議案請威爾遜總統以關於與德單獨媾和問題之消息見示 
　　十八日紐約電愛爾蘭新芬黨領袖伐里拉氏今日在聖巴特里克天主敎堂前階上閱視半武式之隊伍計有二萬五千人内有印人千人紐約州知事及巿長均在觀壇之上 
　　十八日華盛頓電據半官消息威爾遜總統通告代理國務卿謂彼殊贊成將土人逐出君士坦丁不日將以此見傳達協約國 
[法國近事紀]  
　　十八日巴黎電法政府命丹京法使署參贊與俄國勞農政府之代表里維諾夫氏互商以期將在俄之法俘遣回惟命該員不得涉及其他問題 
　　十七日巴黎電法國各報載稱目下報紙活字缺乏報館之地位殊爲困難自一九一四年至今活字之價已大九倍已有數報宣布漲價　　十七日巴黎電巴斯特氏醫瘋犬病之漿液前十八個月内在英倫與威爾斯施用極有效驗被噬之九十人射此漿後無一發狂病者 
[英國近事記]  
　　十八日倫敦電礦工聯合會代表今日謁見首相喬治及其他閣員要求每日增加工資三先令孩童則增一先令八便士首相謂須先將此項要求交由管理煤斤員及礦主研究代表允於明日謁見管理煤斤員討論此事　　十八日倫敦電聞塞拉斯土軍司令不遵君士坦丁之命令並謂將抗拒武力之强迫且擬於亞特里亞諾泊爾地方自設政府 
[羅國之新内閣]  
　　十八日羅京電亞維里斯庘將軍現已組織新内閣此舉不啻奪首相伏伊伏特之職内閣風潮之起蓋因地主反對許農民置地議案所致該議案之目的乃爲防杜過激主義也 
[太平洋路透電]  
　　二十三日東京電去年十月日皇誕辰時外交省之跳舞會被人轟炸一案現已預審查明主謀者係華人一名米瑞係俄使署之僕一名張敬海係華使署之廚司其目的係欲於開跳舞會時轟死外交人員使日本與外國起糾葛警署覓得線索拘獲日人同謀犯一人此人受華人誘令燃着炸彈火線張敬海於盤詰之下稱中國議和代表團路經橫濱赴巴黎時團中有一侍從與之相識炸藥卽從此友得來聞張敬海乃此間華人中鼓吹反對日人者之一而米瑞則爲張之密友 
　　二十四日大阪電英國政治上最近之發展引起日人大注意蓋日本自己政黨早遲亦必併合也大阪每日新聞謂喬治新黨顯然是反對社會黨之政黨將來新黨成立後英國政黨二分不復爲保守黨對自由黨而爲反社會黨對社會黨 
　　二十四日神户電拍賣敵産昨在府尹署舉行投標者開價皆在官場估價之下故皆被拒絶德人銀行房屋有人開價日洋四十萬元亦未成交 
　　二十四日大阪電自四月一日起大阪電話費每次取二仙估計每日電話次數爲八十萬 
　　二十四日大阪電大阪朝日新聞載佑根特著之文若干篇題爲「日耳曼與日本」戰前佑根氏爲日本思想界所崇拜者之一但近來日本知識界之趨向頗偏重社會主義如馬克斯魯塞爾與若魯巴金之學說今已風行一時 
　　十八日大阪電棉業决計不遣其自己代表加入國會蓋恐激起仇視富豪政治之風潮也 
國内要聞 
[北京通信（般若）]  
　　段徐與曹張 
　　此次内閣風潮靳之所以不倒安系所以不勝與夫趙倜之不能換吳偑孚之撤回防軍在在與督軍團有關所謂八省同盟者質言之即奉天張與直隸曹之聯合而其最大目的則在反對段氏然曹張二人之中曹較糊塗其主動者實惟張氏且曹氏爲舊北洋派張獨不然此次閣潮豫潮最後出大力者又爲張氏各報所傳張致段之函實共十八張先言豫督之不應換繼言段派之張敬堯陳樹藩在湘陜兩省民怨沸騰不此之換而欲更豫督令人不平後言靳爲公之私人尙不爲左右所容則將來必致親離衆叛心所謂危不得不作最後之忠告段氏閱之色變故最近衝突之最大者實惟張作霖而視爲比較的易與者則爲曹錕加以吳偑孚决意撤兵而退駐地點則爲洛陽石家莊馬廠等處有須邊防軍騰讓者其中大有勢力消長之意味故自安系一度失敗以後即腐心於八省同盟之打破而認定從聯絡曹錕下手或使與張作霖實行分離或引起各省對曹之猜疑而使之無形渙散爲最緊要之計畫日來即着手於此以記者所聞計有二事 
第一前年曹錕在漢已相傳有反對段氏之動機經段赴漢一行又允以四省經略許以副總統曹復爲用故徐樹錚即促段氏再襲陳文一次十八日段氏親赴保定與曹錕面談其談話之大要即謂吾輩小站老弟兄團體不可渙散尤不可爲非小站舊派中人所利用以聲淚俱下之詞爲置腹推心之語且（一）陳說與張作霖聯合之不利（二）痛言自己破裂卽增長西南氣燄和議上北方必大吃虧爲北洋系切層之痛曹氏對段已有面允之詞故段氏歸後即紛傳此行效果殊佳而段氏亦致電話於東海謂已晤仲珊此心無他云云然而段氏赴保之晚奉督署駐京之某氏即趕赴保定其爲對於段氏此行之反動不問可知故曹之入彀與否當是疑問也不過外間傳聞段允以副座予曹曹或因此心動耳 
第二八省以外尙有未入同盟之督軍且與段系較爲切近者即由徐樹錚交出一稿囑其駐京代表致電本省督軍略謂靳某奉張作霖爲盟主以破壤北洋系舊團體以與合肥相抗衡且將犧牲新國會犧牲湘閩陜各省以聯絡南方期得爲統一後之第一次内閣北洋系爲自救計不可不謀新團結以抵抗此種暗流聞陜湘皖閩隴五省代表業已依此發電則又欲以段系督軍抵制非段派督軍者此電今甫發　有效與否尙未之知也 
總之今日形勢段與張感情日惡而欲聯絡曹氏並擬使本系各敊團結以殺反對派之勢力此計若成當然爲時局上之新變化然目前狀况則吳佩孚仍决計撤兵今日所聞曹錕雖迭得政府之電囑令吳氏勿歸而曹來電尙謂吳歸志迫切無法挽回似曹氏亦尙未入彀者然安系一派則頗致疾於靳謂吳佩孚未言撤兵時先之以李純撤回楊春普駐贛軍隊而吳氏力請撤防以後如王汝勤如王永泉如潘國綱皆聲言撤防證以靳氏平日言論所謂裁兵撤防者定是靳之暗中計畫而曹錕等爲桴鼓之應故兩方之感情日烈而倒閣運動迄今未已卽其對於曹錕之聯絡亦釜底抽薪之妙算也（三月二十一日） 
[北京通信（野雲）]  
　　都門學界之新消息 
北京學界自北大發動罷課之議無形打消後現已秩序寗帖上課如常惟近日工業專門學校内部乃又有極劇之爭執突然發生且就三日間經過情形觀之風潮將有愈擴愈大之勢究竟校員學生兩方孰是孰非記者不敢遽下斷論第其發動原因遠者在校長與學生平素不能十分融洽近者乃在校長厲行學期考試爲學生所不願於是舊怨新愁一時合併遂至爆發當雙方交涉之際校長一方態度又極强硬是以靑年學子亦益激昂日下該校職敎員多以學生之所爲爲過分與校長聯合成一氣而敎部且有嚴懲學生之令現方各走極端惟聞蔡子民校長已聨合其他專門學校各校長出而調解以期雙方各得其平在學生一方亦有北大法專兩校學生會舉出代表向工專學生接洽自作調人蓋恐意氣相爭轉使學界發生不良之影響也邇來廢止考試之聲頗覺洋洋盈耳究之利弊如何非經極精密之研究極詳細之實騐不敢貿然决定以北大一校論在本科大約廢止學期考專行年考而預科則學期考 
[北京大學之平民夜校]  
北大之平民夜校現有學生四五百人男女共學成績頗佳此圖係夜校一小部分授課時之寫眞（中央寫眞通信社攝） 
試仍復照常舉行又有如胡適之等之攷試法則預先將題目出下聽學生自作且多不在書本内作時非用多量之腦力檢閱若干書籍乃可着筆題目之範圍極廣精力過人之學生往往有答案至萬字以上者如此等考試平心而論當然是有益而無損矣但此係創格非可普行於各校且非可普行於各科也茲事體大當合全國敎育家共研求之至工專學生之此次風潮是否專爲考試發動不敢懸斷據聞當詰問洪校長時原以『同學夏秀峯被拘日久校長何以不熱心設法』爲發端夫因愛友之故而有此激切之質問平心而論自不能謂其不是此不獨工專一校爲然卽北大法專等校學生對於此事亦多時時在心屢屢向校長探問惟探問之形式與開會詰問稍有不同耳 
日前都下盛傳衛戌司令部將移送被拘學生至檢察廳因此日前各校長又聚議一次並舉代表見敎育當局請速交涉俾早日釋放北大一部分學生且有議到案自首者連日貼出傳單甚多皆係論及此事旋又傳移送學生至法庭一節可不至成爲事實已有某要人出爲疏通大約可望保釋云云學生聞之稍爲安心詎料至今日據確實消息則已準備於日内將四十三人一律移送地廳學生界又增一番憤慨矣 
北大自改行新章以來内部組織日見完備預計下學年興革之事項甚多如改定預科課程增設女生寄宿舍擴充圖書館此其犖犖大端也現收女生已滿九人有布告截止續收敎員薪金一槪皆給現洋且不搭國庫券至學生費從前皆收京鈔近則有部令到各校自下學期起一例改收現洋惟聞有數校學生對於此舉將提出請願書請求暫緩實行者但所費有限似亦大可不必也北大音樂奏演大會籌備多日原擬於四月十日開演現恐趕辦不及業已改期至十七日又每年春季各校皆舉行運動會一次茲以學潮初平官廳與學校兩方皆覺興致索然故無人提議及此但又有謂此係由敎部預屬各校緩行究不知其確否也 
杜威博士在北大所擔任之講題不日講完擬四月中旬卽漫遊南省頃聞蘇省學界已有函到京約博士赴寗講演一月將召集全省各縣辦學人員到場聽講以期普及學說用以改革一般人士之思想尙志學會前有編譯叢書之舉頃聞付印者已有多種『生物之世界』業經出版發行銷場頗廣又晨報館亦有叢書之印行不日卽出版此皆學界之一種好現象也 
[安福派對魯案之内幕]  
大陸報二十日北京通訊云北京各政黨互以主張直接談判查責難吾人對之未可輕信其實山東問題之直接談判已在進行中而各方面則各謀規避方法以期得脫身於不可倖免之風潮之外也安福部借端排斥靳氏之謀尤爲顯著常以種種詭譎程式指靳氏主張直接開議故有駐京日本武員密電陸軍省報告靳願開議之消息又有國會安福議員質問政府對於魯案態度之說而安福機關紙復評論其事曉曉不已換言之安福此種舉動不過欲掩飾其自己主張直接談判之謀同時復欲藉重與情以逐靳氏出閣而已彼安福部者固始終贊成直接談判其所以然者因日本欲直接談判也安福部不僅贊同已也據記者聞諸小徐之言安福部實已與日本作非正式之談判矣數日前小徐於談話中告記者謂交還德人佔據物之條件曾經談及並直稱渠信與日本直接談判實與中國有益綜括其意以爲此 
乃中國事與他國無干記者得其許可今故發表其言按其議論殊無新奇可驚之處蓋國務院在表面上討論直接談判之得失時親日派已與日本開議矣此爲人所共知之事其不知者非盲即愚耳秘密密商開始已久小徐之言又何足異然安福與小徐名雖二而實一今安福部方舖張揚厲以主張直接談判之態度責靳氏是以小徐議論不無一記之價値焉記者非欲爲靳氏辯護以記者察之靳氏雖不肖然尙不若逐靳者不肖之甚可爲靳氏辯護者如此而已但靳究屬不肖依附段氏供其驅策誠可詆斥惟吾人終不可爲安福部迷人耳目之計謀所惑耳安福謀排斥靳氏幾及兩月其第一著爲王揖唐自滬發來反對直接開議之電當時記者即闢其妄謂此電僅爲掩蔽安福活動之遮眼具而安福部員暗中固已與日本秘密磋商矣據記者見解此種密議將繼續進行至適宜時機日本將有一番裝腔作勢之舉動而佈告曰日本鑒於中國輿情决計取銷直接談判而於某種辦法之下自行交還膠州云云此爲密議所將成就之辦法亦爲非不利於日本之辦法惟無論如何中國終無所獲耳 
[福州前涉進行近况]  
福州交涉自中日外交當局開始接治以來除靳雲鵬前日在閣議席上對陳籙表示希望速了之外聞日使之態度亦不茂堅持現雖未正式談判但三四日内即可將正式談判之准期定出現値非正式接洽之際聞雙方意見尙爲接近除福州領事日本方面已表示自動的撤 
 
 

Page 7

 
 
　　換外其他之撫卹一節日使之意須雙方同一分别辦理至謝罪一層則尙未决定 
旅京福建學生聯合會曾爲閩案屢派代表向外交當局探詢意見前日復爲此事開會議决派高仕圻林志昌二人爲代表向外交當局再詢日來閩案進行情形高林二人於昨日（二十二日）下午三時赴外部謁陳次長適陳接會他客當由沈覲扆秘書代見二人首述來意問閩案近日外部與日本方面交涉情形○何沈答閩案交涉第一條件撤換森浩領事現巳辦到日政府已任命林久治郎接充二人問第一條件已解决其他條件將如何沈答其他三條件道歉賠償懲凶正在進行駐京日公使小幡旣電日政府請示我外部亦有電駐日莊代辦與日政府交涉二人問其他條件日本能容許否沈答聞日政府有讓步之意小幡公使亦無堅持反對之表示想或可以辦到二人續謂此案發生已將半載調查員回京亦經盈月若不速行了結恐國民益起疑慮政府不可不顧抑猶有說者此案於國家體面與國民信仰關係均爲至切深盼政府能堅持不懈也二人末問近報載日籍民又在福州毆傷警察是否屬實沈答外部未接此項消息虚實不得而知後二人又爲荷屬華僑被荷政府虐待事特問外部現在有無辦法當局亦各有答致談畢興盡而返 
[對俄問題之傾向]  
　　或先恢復貿易 
俄國勞農政府對聯合國政府已提出媾和條件八欵並請求聯合各國在任何中立國中指定講和會議地點但事實上聯合國方面以各國對俄關係及利害之不同難有一致之方針故媾和一事殊非目前所可能惟對俄國人民開始貿易一節則似已漸有可以解决之望此次國際聯盟行政部會議决定組織委員團赴俄調查即爲先行恢復對於俄國人民通商之動機至吾國對俄態度除於邊防方面對兩黨暫取中立外餘尙無所表示但最近駐法兵代使有電報告政府謂協約各國現均决定與俄通商我國爲協約國之一自應取一致行動且中俄兩國土地毗連犬牙交錯貿易較爲便利尤不可不先與彼國表示通商縱或因俄内亂關於國際間政治外交未便頓復舊觀而國際貿易固無碍於進行云云此外顧施各使近亦有電陳述且以國際聯盟有組織委員團赴俄調查之舉我國亦亟宜仿照辦理聞當局之意業於貿易恢復雖仍主從長計議但派員赴俄調查眞相一事亦頗以爲然近頃已着手籌備將來除派外交部數人外其餘隨員人等當選之於俄文專修館中又近日海參崴俄國通信社傳布消息謂俄國勞農政府已向我國提出歸還中東鐵路與免除庚子賠欵二項而要求我國與彼恢復邦交但詢諸政府中人則謂目前尙無所聞云 
[河南之新敎案英敎士被盜殺害]  
　　豫省易督風潮雖已成過去事跡而流毒所至乃致各處匪亂　起民遭塗炭今且有英敎士被匪所斃之報據外人方面消息懹慶府屬沁陽縣本月十七日被盜匪若干人闖入坎拿大長老會孟斯士敎士之住宅孟敎士防護其傭工婦女時被盜剌中腹部即於一小時後身死盜匪即携其所搶之物逃走現河南當局已派員會同天津英副領事烏登氏前往察查此案日昨政府方面亦已得趙倜等來電報告此案據聞駐京英代使頃已向外交部提出抗議大意謂據報河南懹慶英國長老會孟敎士於本月十七日晚被匪擄去槍斃違反國際傳敎公例地方尤失保衛之責外人來華生命財産危險堪虞特行抗議即請嚴予究辦云云至趙倜等報告此案之原電如下據沁陽縣知事鍾汝廉電稱縣屬敎堂夜間被刦拒殺敎士一人當時斃匪一名等情即經倜飭派軍隊馳往該縣協同嚴緝並在該堂附近駐紥保護一面會同印川飭縣勒限嚴拿務獲去後茲據天津英領事電同前情並派副領事赴沁調查復經飭派焦作煤礦交涉員就近前往接待會查電復以憑核辦查該縣來電該堂被刦時在黑夜係屬倉卒失事並非大股匪徒惟該管文武事前失於防範實屬異常疏忽除先分别記過遇示懲並俟該交涉員查復再行報聞外謹此電陳河南督軍趙倜省長王印川叩皓（十九）印 
[北京工專校風潮擴大]  
　　職敎員一律辭職　敎育部革去學生十人北京工業專門學校學生排洪風潮業誌前報茲聞該校自十九日發生風潮後洪校長及各敎職員即於二十日 * 
向敎育部辭職並以學校無人負責工場器械儀器深恐失散請部派員接收敎育部見呈後卽於午後三時派遣專門司長秦汾及徐某帶領保安隊數名赴校接收保管一切並於工校大門貼出布告略謂本月二十日據工專校長洪鎔呈稱因牌示定期考試學生開會反對竟有吳佑馮翰英胡傳璐戴占震李羽雲李廉祺魯謙何元祐余世鎭温玉庭等出言悖謬舉動非法並用强力推擁校長及學監主任出校情事並據該校全體敎職員張亮等呈稱學生暴亂亮等目擊無理情形實堪痛恨懇准全體辭職學校已無人負責工場機械儀器深恐失散應請由部派員接收各等情查專門以上學校舉行期考原以考騐學生學業成績本係遵照定章辦理乃該校學生吳佑等無故反對竟有如此舉動殊屬無理已極應分别查明辦理以維持學紀惟該校所有工場機械儀器至關重要現校長及敎職員均已全體被迫離校校中無人負責不得已派員到校暫行看守並一面徛照警廳派警照料無論保人均不得擅行闖入校内藉重校産除另行派員查辦外特此布告云云一面又發出部令將該校學生吳佑等十人一律革去學籍又聞京中專門以上各校長二十一日特在法專學校開校務討論會對於此次工校風潮議决二事（一）共同拘留洪校長（二）各校於學期考試仍繼續進行如遇障碍各校長一體辭職但工專學生方面則謂此次風潮實不滿意於洪之個人非反對考試已有去洪宣言書發表内容縷述洪之劣跡（全文甚長限於篇幅從略）現雙方正在爭持中 
[北洋大學風潮已息]  
　　馮熙運請派警察駐校 
天津北洋大學前因校長風潮停課多日現在校中拒馮學生已有半數轉學北京大學尙有少數自願退出拒馮團體特於日前親具悔過書呈遞敎育廳并與維持校務學生聯名呈請省長即日開課曹銳已准其請並令馮熙運到校開課當由敎育廳長偕同馮氏於二十一日收午到校行開學式工礦本預各科已訂於二十二日繼續上課其在校外上班之法科亦於日内遷回本校馮氏要求曹銳派武裝警察一隊駐紥校内以防再有拒馮舉動偌大風潮當可告一結束矣曹銳牌示如下案照該校因受學潮影響停課多日茲據學生趙慶杰等來呈請飭校長到校並聲明以後安心向學又據王桂發等呈請原恕旣往速飭開課以免學業久荒各等語據此該生對於前次風潮旣經澈底覺悟自應一律原宥不追旣往此外曾列名拒絶並未具呈聲悔者應即革除學籍即時離校其已赴北京大學或尙未到校者均不許復回如有實心悔過甘願改易前轍者應准其自具悔過書另覓妥保向校長懇求經校長查明悔過屬實可以允許者方准回校上課除令飭馮校長尅期赴任開學外合行牌示闔校諸生一體遵照 
[京華短簡]  
　　自八省聯盟之說起後最近又有十一省聯合之傳其目的在打破八省聯盟日前在天津方面已議有端倪據天津益世報稱此事主動人物爲徐樹錚第一日到會者僅八省代表第二日十一省之代表方始完全列席代表人名甚爲秘密僅知爲甘肅陜西山西湖南福建安徽山東浙江綏遠察哈爾熱河十一處當局所派會議内容由徐氏提出辦法第一條件即爲打倒靳閣組織眞正之北洋系其推翻靳閣之理由有四亦由徐氏說明内容（一）靳閣勾通八省聯盟（二）以北立系投降於非北洋系之張作霖（三）犧牲湖南福建陜西（四）犧牲新國會此案當場贊成者僅有五省餘均默默此五省聞爲湖南陜西甘肅安徽福建該五代表等均已拍電報告該省督軍 
取消軍事協定全國一致主張西南方面且以此爲恢復和議之先决問題聞王揖唐十九日又電致當軸謂取消軍約問題政府主張先將西比利亞吾國軍隊撤退以表示不受該協定束縛一節甚善但某君晤唐少川唐以此等辦法并不合於外交手續必須對外有一種表示方可依據以爲開議張本云云又聞某要人近日向政府建議謂軍事協定旣主撤廢自應將軍事聯絡員一律召回（按軍事協定中日互派聯絡員中國所派者海參崴周家樹大連吳晋曲州里張天驥）而邊防軍中之日本參贊敎官助敎等尤須解除契約非僅將宋支隊撤回便算完結但聞關於此節某軍閥首領似不以爲然故目前尙難辦到 
近來各省區迭以籌辦工賑爲名發行獎劵不下十餘種人民爭先趨購幾成賭國當局頗疚心於此又因外人方面時加訕笑决計設法禁阻聞已交主管各機關擬議辦法大致已辦者察看有無必要情形或皀勒令停止或以呈准期間爲限限滿不得延長其未辦及未開業者一律不准再開并永久懸爲厲禁 
東洋國際律師協協定四月一日在東京開會北京律師公會已舉定代表孫潤宇葉夏聲傅紹儒等八人準於二十四日二時車出發由京奉路取道滿州直抵日京該代表等此行目的除關於一般司法事宜與蒞會人衆公同討論外并提出收回領事裁判權問題請求全體會員贊助此舉 
[開封通信豫潮平後之所聞]  
　　豫事過去情形迭誌前報茲將前次所未述及與現在發生事件再供獻於閱者之前 
初豫人聞中央簡王印川長河南反對極烈曾開國民大會一次通電拒絶當時趙督亦頗利豫人此種舉動後經某要人疏通謂「軍民分治是國民最希望的若實行反對將授人以口實不如借此下場免致糜爛且王本書生閱歷較淺正可利用王又係豫籍總比外省的好些」趙頗韙其言故態度驟變隨派其弟趙傑晉亦以歡迎王氏爲名藉便偵探情形隨機應變趙傑到京下車卽被安系扣留王印川力爲緩頰始得復其自由趙傑因與王氏極力聯絡並密電趙督不必與王氏爲難微聞趙傑之被扣與王氏之說情皆某系故意擺弄使之顛倒迷惑入其彀中即所謂忽妝師婆忽妝鬼之法也初王致趙督電原定三月九日抵汴届期竟先一日連夜至開封趙督得密電知王氏准八日晚下車即於前兩點鐘派軍警肅清道街由督署至南關車站軍警密佈水洩不通並派馬隊五百餘人在車站恭候及王氏專車由鄭馳至卽軍樂洋洋馬蹄得得前護後擁直抵督署趙氏親迎入署暢談至夜三點鐘始寢聞王氏蒞任時同行者三人王氏外一幕友一長隨也次日趙卽以新自俄國購來之洋馬車相贈當時謠傳王氏至督署謁趙初則佯爲不知繼則大發皮氣將某要人及吳光新痛駡云云實屬不確王氏次日（卽陰曆十九日）冒雨拜客所乘戌車以油布密蒙見者初不知爲新省長聞此亦趙氏所囑「謂此間有人圖公出門時須要小心些」王對於趙氏亦極撝謙其到任佈告爲蕭規曹隨包去歐代等語唯王氏並未切實發表政見現有與王臭味相投之自治討論會定於二十二日假南京巷汜水會館歡迎王氏届時或當有所表示（王係該會名譽理事）前南陽鎭守使吳次琴（慶桐）於元月杪被趙督撤差另委吳之團長李某接任視事迄今尙未奉到中央命令吳甚恨趙頃與駐信陽之吳軍（光新）相結合擬與趙一决勝負且直電趙督謂慶桐已銷假視事（吳撤差時適因親喪請假故云）特此電聞言外有不認撤差處分爲有效但未知李某肯退讓否 
當豫中風聲正急時吳子玉師長曾通電反對大駡安福系頗足爲趙氏聲援趙忽改變態度歡迎王氏吳大爲不平因電趙於撤防北歸過豫時擬在鄭州小住請' 
趙犒師至少需費七十萬趙得電已允以二十萬犒師但請過鄭時不必令軍人下車以免居民驚擾未知吳師長能允如所請否也 
[李烈鈞與劉冷之談話]  
　　二次調停之無效軍政府前日再派劉德裕赴韶劉氏此行係與内政部次長冷適同去現已於昨日專車返省聞劉冷晤李烈鈞時李對於調和態度仍强硬如前惟辭旨甚爲温婉謂岑伍各總裁維持西南大局極具苦心　但我係奉軍府唐總裁命令出巡部屬對於西南大局并無損壤岑伍各總裁如對於在粤滇軍有所處置亦可直接電致唐總裁籌商我奉唐總裁命令而來但得唐總裁一言我無不唯命是聽劉冷極力勸請返省籌商李均婉拒謂我暫時斷不返省請兩位亦毋庸僕僕往來劉冷不得要領而去現下始興各處滇軍日從事於挑挖戰濠建築砲壘據傳李烈鈞到後楊益謙魯子才均率部聽命李謂省軍有後援且營數極多衆寡不敵不宜與戰祗可力籌防守以靜待唐督方面舉動及後命李并將附從隨行之綠林軍隊分别編制責令協同本有軍隊分擔防禦各任務 
[浙江學潮誌（四）（宣）]  
情勢日益擴大 
浙江第五中學與第五師範兩學校自寒假後開學以還對於官廳撤調一師校長經亨頤一事頗不滿意故兩校職敎員學生屢開聯席會議討論援助一師辦法於前日决議派邊棠等四人由紹渡江來杭聞該代表等此次來杭首詣金代校長家勸辭無效復至經前校長家暢談一切翌晨再至一師與該校學生徐某面談此次來杭公意公畢當即返紹不知五中五師兩校師生將何以援助一師學生也 
第一師校風潮現在愈鬧愈大頗有收拾爲難之勢該校全體學生於前日（二十二）議决派代表八人賚請願書至敎育廳作第三次請願但該代表等至敎廳時而廳長適外出膀由某科長接見允爲代達茲將請願書附録於後爲請願事學生等於本月十五十八兩日迭派代表到廳請願收回調任本校經校髭成命雖經廳長二次接見曉以種切學生等竊謂不然廳長旣自以竭誠維持本校改革精神鞏固浙江文化基礎二事許學生等矣且曾告以未嘗反對新文化運動矣果爾則學生等所請求之維持本校改革精神鞏固浙江文化基礎之第一步辦法即收回調任本校經校長成命在廳長只須發一命令頒一公文此事指顧可行乃經學生等而再而三之請求猶不之許我廳長亦太忍心矣豈廳長願自陷於言行不一之境歟然而學生等信爲决非廳長所宜爾願廳長貫澈贊成新文化運動之本意堅守向日許學生等以維持本校改革精神鞏固浙江文化基礎二事之誠意即日收回調任本校經校長成命庶使學生等不負向學之忱以報國家養士之恩而慰父兄期望之殷我廳長爲敎育前途計當不出乎此也願維所請實深盼禱一切容學生等所派代表徐麟書宣鍾華石樵孔慶恒方以矩徐仁商逵鍾英如等八人面禀 
專醫學校學生與一中學校學生爲同樣要求校長收回斥退該校學生聯合會代表成命而該兩校校長俱未允所求故不得已而决議全體罷課敎育廳長夏敬觀以一師一中專醫三校風潮相繼而起自問已無力維持祇有辭去廳長職務以謝浙人云云第未知夏氏果實行否也 
一師新敎職員金布等於前日（二十二）會同敎育廳委員沈光烈等進校本擬勸一師學生上課聞金布等先至該校職敎員膳食處就坐旣而該校學生用種種方法使其出校金布等自知辦事無從措手無力維持遂率新職敎員等退去茲探得消息金布等自出師校後卽集新職敎員在家開臨時會議張佐時（公衆運動場場長）蔡庽仁（杭縣巡廻指導員）均列席内容如何不得而知但聞金布自　訪稿送登杭州各報各報爲主持公論起見槪不允登 
浙江暫編第一師師長潘國綱第二師師長張載愓兩君頗關心此次一師風潮特於前日約同蔡谷清（中國銀行行長）至經亨頤家談話約二小時兩君頗願以調停自任使一師風潮早日平靖學生得安心上課但兩君對於此次風潮之由來及内容俱未深悉由經君詳告一切旋至省公署見省長其所提調停條件與省長之意相差甚遠亦已知無從下手調停矣 
總之此次浙江學生旣由敎育當局造成是當然由當局負完全責任但事已至此而當局者猶復執迷不悟則大可爲浙江敎育前途悲也 
[杭州快信]  
第一師範新校長金布昨又上書請辭該校兼職中有受學生之拒絶遭無端之摧辱非布不德卽布無能仍請收回成命 
敎育夏廳長昨呈省署稱師校風潮學生跋扈已極逐校長辱敎職員無可挽回應如何核辦請示祇遵崇德勸學所長魏昌祐經該縣孔知事呈請連任奉敎育廳照准同日並委張炳垣充餘杭縣勸學所員 
省議會已確定五月十日開會省長已發通告 
嵊縣知事牛蔭　慶元知事狄紹靑先後電省請示執行劇盜陳本上凶犯周阿五死刑 
政務溤廳長回紹省親昨來函准二十六起程返署　 
[南京快信]  
新國會議員柳肇慶省議員朱翼雲鎭江商會正副會長等因警局違法濫用軍棍痛責巡警未免有傷人道特相約赴警局質問不料一言不合警局督察主任楊慰忱則用森棍將柳猛擊幸在場人多攔開未致受傷縣知事張玉藻因來省祝齊省長壽聞報昨已趕回柳因無故受辱特電致軍民兩長曁警務處金陵道署請嚴究 
以懲兇暴 
兩淮緝私統領何紹賢迭被控告經鹽務署稽核總所派洋員查實即將撤差何於日前特來省叩求李督維持連謁八次李督拒絶未見 
李督病初愈尙未見客西醫勸須每日赴野外旅行呼吸新空氣故前日下午偕齊鎭守使楊副官長同乘汽車至明故宫孝陵昨日至北極閣鷄嗚寺今日至莫愁湖靑凉山并定明日至朝陽門外寗古寺等處游覽日行公牘由秘書處長周嵩堯代行批閱 
吳光新通電表明素無黨派並謂吳佩孚妄肆誣謗 
南京律師公會昨開會選定阮性存爲正會長陶保晉爲副會長（以上二十三日） 
地方通信 
[松江]  
童子軍教練會議案松江童子軍聯合會昨假公共體育場開敎練員聯席會集議敎練進行事宜茲將議决案錄下（一）六團童子軍均須於本年春假前修了初級課程以偈舉行宣誓典禮（二）省派童子軍視察員來松視察時各團童子軍均須齊集松城舉行會操惟會操時只限初級藝術俾資　一（三）各團童子軍操法除少憇「左足向左一横步」外悉照步兵操典 
第三届檢定小學敎員縣公署奉到敎育廳令　辦第三次小學敎員檢定事宜業於縣署内　設檢定事務所定四月一日起召集勸學所長縣視學各區學委會同縣署　屬共同辦理並已令知各區學委飭即查明應行受試各敎員援照成例塡送書紙其在前届列入受試騐檢定臨試未到各敎員亦應查明確數列表呈報以憑飭知與試 
[蘇州]  
通利小輪遇刦本月二十日常熟班行駛上海之通利小輪由滬搭客開往常熟該輪行至常境時天甫黎明突來匪船一艘開槍示威喝令停輪以盤查私鹽爲名上輪搜查竟將旅客等所穿皮衣盡行剥去又將貴重金飾等物搜括殆盡始呼嘯開船而去該輪抵埠後檢查旅客被搶衣物損失共約一千餘元當由船主開具失單報縣蒞勘屬實由葉知事諭令駐汛水警曁偵探隊上緊追緝並申詳蘇常鎭守使及水警廳長飭屬一體協緝 
　　開辦蘇州儲蓄分銀行蘇籍衆議員鮑星槎洪少圃二君日前發起組織蘇州儲蓄分銀行擇定觀東謝滋生藥舖原址改設惟翻造　時不能即時開幕茲爲急於便利儲蓄各户起見暫在古巿巷洪宅空屋佈置一切先行開辦並以魯永齡爲該行經理云 
[鎭江]  
　　議員與督察長衝突鎭江警察局督察主任楊慰忱二十二日上午九時查獲犯過巡士四名帶案重責强暴凌虐毫無人道事爲在籍國會議員柳衍齋所聞邀約在籍省議員及商會正副會長巿董事等赴局質問殘酷理由楊竟怒不可遏互相口角繼各以手棍從事幸雙方均有人阻攔未致接近該局遂以電話告知縣署適張知事因事晋省由總稽核張小石親自來局爲之排解張遂偕楊回縣署楊是日即寓縣署所有棍責受傷之巡士亦一併帶縣交由楊承審員騐傷聞臀部傷創圓徑約有八寸皮破血出其濫用非刑槪可想見縣署當電致張知事俟張回署再决而在籍之國省兩議員及商會巿董事亦擬分電内務部及軍民兩長警務處道尹各機關請予查辦云 
[揚州]  
揚城米價回鬆揚州米價近以來源湧旺而囤積者亦紛紛出售以故價格回鬆每石由七元五角跌至七元左右貧民可稍輕負擔矣 
[杭州]  
新昌謀殺親夫案上訴新昌縣梁盧氏用水銀芭豆謀殺親夫一案由新昌縣判决死刑瓛梁盧氏以伊夫確係病亡夫弟覬産誣告新昌縣判决指姦無人謀殺無據寃沉莫白上訴來省高等廳經廳長爲愼重人命起見已選任律師沈爾喬君定於三月二十四日開庭審理聞此案確有寃情沈律師現正調查證據預備提出法庭爲受寃莫白之弱女平反云 
[安慶]  
倪氏處分皖局之會議政界消息有自蚌埠來者據謂倪嗣冲病狀近益轉劇軍署要人均不晤面前此皖垣長官自省長以下曁財政實業敎育各廳長以迄安慶道尹省議員皖籍國會議員等深恐倪氏久病不愈一旦事急措手不及則黨系問題勢必破裂爰假祝壽名義赴蚌磋議抵蚌後即開秘密會議省長問題有推倪子道杰或其姪道烺者即人所稱爲七爺四爺者不 
升署督軍彼自任省長蓋以馬尙能駕馭舊安武軍將來接統之後不致别生枝節此係對地主義在七爺之意擬以聶省長調署督軍彼爲省長因聶曾任烟臺鎭守使且係前清將種總攬兵柄定爲衆所悅服此係對人主義雖紛議一場尙無結果而把持皖省全權不肯落他人之手已可斷言聶憲藩及各要人見議無結果均各先後返省惟安慶各界預料一旦倪氏命運告終則攘奪政權必有一番紛擾深以爲憂耳春秋世卿唐代藩鎭不圖於共和時代見之異矣 
雜評一 
[唐莫之威信（訥）]  
李烈鈞謂不失唐威信方有磋商餘地然欲保全唐之威信而不失則莫之威信不能保全於是莫又爭威信究之將來孰能保全其威信者則非今日所能言也 
然吾謂以此爭威信亦威信之小焉者矣西南之所以號召者護法耳能發展護法之事業謂之威能始終不背護法之本心謂之信故今日西南各領袖最大之威信惟此護法之威信而已乃置護法問題於不顧而爭此一部分軍隊管轄權之威信其所謂威信能有幾耶况乎唐之命令在先猶可以威信爲言若莫則藉名以侵滇軍内部之權更有何威信之可言耶而亦謂面子難下豈非怪事 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[關於取締印刷品之提議案]  
工部局本星期公報去四月七日午後一點三刻納捐人在議事廳開特别大會時工部局擬以下列附律請納捐人通過第三十五條A印刷品無論何人凡印刷（包括各種印刷法而言）或發行任何報紙小册傳單招貼或他種載有新聞消息或事項或議論或意見之紙張而不於印刷或發行以前向工部局（如係外人則向其所屬國籍領事）註册塡明其姓名居住地址與營業地址或有意誤塡或漏脫致使註册不準確者與無論何人凡印刷意在發行或分散之任何紙張而未將其姓名居住地址與營業地址以明顯之字跡刋登於每紙之正面（指專印一面者言）或於複頁紙之第一頁或末頁或社論頁者以及無論何人凡發行或分散或襄助發行分散未照上述刋有印刷人姓名住址或營業地址之紙張者皆得處以三百元以下之罰金或三月以下之監禁或處以其人所可適用法律中所載之他種懲戒 
[工部局集議撥快鐘點問題]  
上海泰晤士報云聞工部局今於將集議可否依照去年辦法撥快一點鐘之問題英商會已因此事徵集會員意見聞贊成撥快鐘點者實佔多數但尙有許多英行未經詢及而其關於此事之意見亦同一重要未可漠視想工部局當注意及此蓋撥快鐘點是否適宜輿情極不一致也察近來所披露之議論關於惜陰之問題者足見去所辦法並不若預料之美滿尙望工部局就最多數人最大幸福之觀察點討論此問題而行之也可 
[赴東律師團消息]  
　　出發者六人　决定者四事 
赴東亞辯誮士協會之我國代表律師黃鎭磐（上海）崔祥鳩（安徽）貝元昕（湖南）漆璜（江西）鄭作樞（福建）侯光第（福建自往參觀）六君均於昨日（二十四）晨七時乘日本郵船熊野丸出發南京代表阮性言浙江代表許壬須俟次期郵船啓行各律師啓程之前一夕由阮性言作東約在一品香集宴在座者尙有上海律師公會會長蔡倪培江寗公會副會長陶保晉并律師陳則民李次山等席間由各代表共商赴東後應執之態度結果决定四事（一）「用語問題」决定除普通讌會場中以尊重地主之意義可以使用日語或英語外槪用國語另備英日語翻譯臨時聽用（二）「開會次數問題」此次開會日本與菲律賓尙有次數之爭議上年在菲開會初無繼續再開之意嗣因日本代表請求本年在日再開菲律賓代表遂主張第三次當在中國開會迨今次開會日本認爲「創業會」不欲以第二次自居而菲人因昨年已就菲開會在先否認創業了樣主張今次應爲第二次吾人於此種爭執應贊成菲人之主張因昨年在菲開會菲人已通知吾國政府而政府秘不發表僅派大理院推事一人代表前往被會中拒絶只認爲名譽會員然其第一次開會之事實則斷難否認也（三）「對於政府派遣代表問題」此次各省公會推舉代表係昨年在京舉行當時司法當局由北京公會會長鄧鎔示意須推舉孫潤宇充選而各省律師以法部干涉選舉爲非是絶不服從孫代因此落選而法部不知因何終欲孫氏前往特選定孫氏與楊景斌林行規曹祖蕃四人由外交部轉日本駐京小幡公使介紹日本政府轉達協會主事人請准參列茲該四人早已附輪前往除林行規曹祖蕃兩人原係被選代表須俟到東後詢其是否用推選資格到會再定行止外其餘兩人不能承認其爲會員亦不能與彼共同居止此事討論頗久結果主張照上年在菲先例認爲名譽會員如日本與菲印各國皆有政府代表與會則吾國亦不妨承認（四）「陪審制度問題」此次日本律師將提出陪審制度案以圖東洋司法之改善吾國司法當局方厲行其「帝國式之廻避本籍制度」對於本地人民參與司法之陪審制度案其精神極端衝突當然予以反對惟各省代表律師應認定此制爲改良司法最有效之度予以熱烈之贊同萬不可與政府代表一致議畢散席并約定到東後將經過情形隨時報告國内云 
[劣貨公判會起草會紀]  
前日公共體育場各團體因職業學校所存之琺瑯器塗料特開公判大會結果推定五團體擔任起草徵求各界意見三日前曾經集議因人數不足未克討論昨日下午二時復行約集於西門外江蘇省敎育會與議之團體爲全國各界聯合會張靜廬江蘇省敎育會沈信卿中華工商研究會沈卓吾法租界商界聯合會汪醒齋上海學生聯合會代表因事未及到會經各代表一再討論草定通告根據公决大會之表决（一）一律抵制（二）分别抵制徵求各界發表其主張此項通告之全文由上海各報發表之（見來函欄）徵集主張後再决最後之辦法至於琺瑯器之塗料是否爲原料亦在討論之列至四時方始散會 
[全國各界聯合會聯席會議紀]  
昨日（二十四日）全國各界聯合會開聯席會議翁吉雲主席張靜廬紀錄首由主席報告（一）赴粤代表馮驥駿來函報告在粤情形並擬順道赴湘（二）劉清揚昨夜啓程赴南洋告假所有調查科事職務委託郭維海暫代（三）孫鏡亞提議據報載廣州衆議院議員許賓高等一百八十五人之促和通電究有無其事並是否係一百八十五人之具名抑僅許等十一人之主張本會應函請廣州參衆兩院迅即查明眞相予以除名懲戒以儆效尤云云當由黃宗漢喻義互有討論結果照原案通過（四）翁吉雲提議岑春萱莫榮新李根源等假護法之名私通北庭毁法壤法殘民以逞其罪惡不減北庭現廣州人民正在水深火熱之中本會爲全國民意總匯應即宣佈岑春萱莫榮新李根源等之罪狀於全國以彰公理而揚正義云云孫鏡亞李宗鄴皆有討論通過（五）庶務科理事宋誠彰報告二月份收支清册（六）孫鏡亞報告去年國民大會用費是否由四團體平均擔認抑以各團體已墊出者爲準當由黃宗漢喻義均有討論推舉宋君辦理此事（七）函促回里代表來滬襄理會務（八）李兆祥提議評議委員大半有事赴各省或告假未返殊與會務進行有碍本會須函致其各派出團體促其本人或另派代表來會（九）庶務科二月份收支細賬推舉彭璜查對遂散會 
[江蘇第二監獄罪犯越獄三紀]  
本邑漕河涇鎭江蘇第二監獄監犯於星期日夜（舊曆二月初二日）糾衆越獄除當時開槍格斃江金福陳定有等九名外計脫逃去一百七十五名嗣經各機關先後拘獲逸犯二十餘名送請松滬護軍使署訊辦等情已誌前報茲將昨日各訪員報告分錄於下 
　　檢察官蒞監訊問上海地方檢察廳梅檢察長昨晨又委熊沈兩檢察官帶同錄事法警等乘車前往該獄先與敖雲亭典獄長晤談片刻熊檢察官即在會客室升坐命提警備隊士劉蘭軒黃河清胡士英尤振玉湯宏業蔣文煥龔順成張玉麟劉春濤劉海靑等到案訊問劉等同供本月二十一日下午六時忽聞警笛亂嗚入内查察但見各號中監犯約二三百名一擁而出急開槍阻止用去子彈兩排擊中與否因電燈熄滅難以分辨且事前亦無聲息等語沈檢察官在訊問室升坐命提看守士李兆忠等隔别研訊據供是晚義字號監犯王道清等數十人首先衝出手持鐵欄梗作兇器將看守等毆傷餘供略同熊沈兩君一再駁詰各執如前訊至此時已正午問官判令退去照常服務由敖君欵留午膳畢熊沈兩君復升坐公案命將在獄未逸各犯按名提出詰問當時各犯脫逃情形直至薄幕時熊沈兩君以爲時不早未訊各犯甚多遂判將已訊各犯仍照常還禁候次日再訊聞該犯等所供各語大率並不知情等語（該監房看守士共有三十名定章以十名爲一班每三小時爲一差每日夜以三班輪流又警備隊士連正副目共二十四名定章以六名爲一班四班輪値工場看守士共有十二名專管工場事宜星期日爲休息日又炊場看守士共二名專管炊場事宜） 
已獲逸犯名單淞滬警察各區所已獲逸犯爲吳康强王小順廖明鈞陳福楊雨紅陳子廷程和玉吳桂福陸小全等其地方警察各分所已獲逸犯爲丁懹寶朱阿根王湘生謝富貴李阿根徐丙更張銀寶張得勝張少堂高紫生張恒甫王得才王桂生劉文才石洪亮戴聽鴻等以上所獲各犯均送護軍使署發交軍法課訊供分别首從其發起唆使之犯聞將禀明上台按照軍法執行槍斃 
盧護軍使電令浙江督軍兼松滬護軍使盧永祥自得滬使署電報漕河涇江蘇第二監獄内覊禁人犯於陰曆初二夜集衆反獄脫逃監犯一百七十餘人並槍傷第一科長張伯應後以此事實屬駭人聽聞爲歷來罕有之鉅案該獄長於前次脫逃監犯後猶不謹愼防範難免失職之咎於是轉電滬署對於獲到之逃犯詳細嚴　有無其他通同情弊並應從重處置云 
軍警各機關之跴緝松滬何代軍以漕河涇江蘇第二監獄越獄罪犯追獲者祇二十餘名其餘脫逃之犯大都帶鐐逃逸事關重大應由軍警會同協緝惟該越獄犯等旣帶鐐逸去諒必未能遠颺或潛匿於鄉間居家及華法各界之各小客棧暫避除分令上海松江等各縣公署迅飭各鄉警區派警查緝並令淞滬警廳派撥偵緝隊士分往華界各客棧密查訪緝外並於昨日令飭憲兵營調派便衣憲兵分投查緝閘北四五兩區各署所隊前日奉到警廳通令着緝捕此項逸犯務獲歸案懲辦業已趕緊分頭跴緝矣 
今將在逃各犯姓氏年歲籍貫犯罪刑期細錄於後 
葉瑞林三十三歲以州人略誘犯判决無期徒刑朱桃桃三十歲上海人盜犯判决五年沈阿五三十五歲上海人略誘犯判决七年（已經捕回）陸小全二十七歲上海人盜犯判决十二年楊雨紅二十七歲山東人略誘犯判决六年馮得利二十九歲安徽人盜犯判决七年三個月葉杏林四十二歲浦東人脫逃犯判决十四年許千里三十歲安徽人盜犯判决七年六個月（已經捕回）包安廷三十五歲宿遷人略誘犯判决七年李福昌二十四歲阜寗人略誘犯判决五年僧了根二十八歲温州人盜犯判决九年吳正德四十歲宿遷人略誘犯判决七年吳康强四十五歲吳興人盜犯判决　七年（捕回）倪裴之二十八歲海門人竊犯判决六年朱得標二十七喴清江人詐欺略誘犯判决十三年馬長福三十一歲通州人略誘犯判决三年王秀清十九歲寗波人盜犯判决十年張阿桂三十五歲吳興人盜犯判决七年張德功二十五歲直隸人略誘犯判决八年（已經捕回）苗小狗十九歲鹽城人盜犯判决十年吳寳和三十四歲滌州殺人犯判决五年陳二四十九歲淮城人略誘犯判决四年十一個月楊正興四十四歲安徽人盜犯判决七年張同典二十八歲海州人盜犯判决三年姜漢祥三十六歲鹽城人强姦犯判决六年王金奎二十四歲南通人盜犯判决八年柳玉高二十四歲鹽城人盜犯判决五年吕金山十七歲阜寗人略誘犯判决四年凌連生十八歲湖州人殺人犯判决無期徒刑李榮壽二十五歲阜寗人盜犯判决九年姚俊卿四十一歲上海人盜犯判决八年王春林二十四歲上海人殺人犯判决無期徒刑王步清二十七歲阜寗人帮助人犯判决十年五個月范得標三十二歲東海人强盜俱　犯判决無期徒刑裴學貴三十九歲山東人営利和誘犯判决五年蔡進永二十六歲山東人官吏犯贓判决十年固文盛三十六歲徐州人盗犯判决十年夏杏生二十五歲寳山人盜犯判决七年張毛囝二十三歲上海人盜犯判决六年張三寳二十八歲蘇州人行竊脫逃判决四年張阿榮二十九歲太倉人盜犯判决二十年郭有生二十七歲桃源人盜犯判决十四年姚永興二十三歲台州人盜犯判决十二年朱阿根二十五歲無錫人略誘犯判决七年王小順二十歲徐州人盜犯判决十年張德生三十五歲桃源人盜犯判决無期徒刑陳學連三十歲鹽城人殺人犯判决六年葉同友三十九歲安東人竊盜傷害犯判决五年蒲金敖四十四歲安徽人僞造貨幣犯判决三年李學明三十歲寳應人盜犯判决十二年沈益泰三十四歲江陰人略誘犯判决七年高紫生廿二歲安徽人略誘犯判决八年十個月王德勝四十二歲山東人盜犯判决二十年沈福生二十五歲上海人盜犯判决七年劉王才三十一歲湖南人盜犯判决十五年孫小桃子二十六歲鹽城人盜犯判决七年鮑小梅三十六歲南匯人盜犯判决九年魏國興三十歲阜寗人强盜許財犯判决三年九個月鄭明吉三十歲浙江人行刦脫逃犯判决十八年毛福二十一歲通州人殺人犯判决無期徒刑徐國愛二十三歲阜寗人盜犯判决十二年劉文才三十五歲阜寗人盜犯判决十五年張恒甫二十二歲江陰人略誘犯判决五年陳德甫二十九歲鹽城人盜犯判决八年曾梅奎五十四歲湖南人脫逃犯判决十五年薛福仁二十四歲安徽人盜犯判决十年六個月王永建三十四歲桃源人盜犯判决十四年 
陳子廷二十二歲香山人搶刦犯判决十五年陳錫慶三十四歲阜寗人盜犯判决七年宿振芳三十三歲山東人殺人犯判决十五年樊昭福三十六歲沭陽人盜犯判决十一年股正才三十二歲鎭江人略誘犯判决七年李德才二十六歲沭陽人盜犯判决十二年戴天紅三十歲阜寗人盜犯判决八年張泉生二十五歲上海人毆傷致死犯判决七年張阿毛二十八歲上海人盜犯判决七年王孝清三十二歲宿遷人盜犯判决十一年張小弟三十二歲南溉人先後夥刦犯判决無期徒刑張少棠三十六歲福建人僞造及吃烟犯判决六年二個月王陳福二十六歲吳縣人盜犯判决十年二個月周仙友三十八歲宿遷人盜犯判决十二年高友吉二十八歲山東人盜犯判决十年張福升三十六歲上海人官吏犯贓犯判决十年羅得才二十一歲安徽人盜犯判决十年六個月黃永生三十一歲東台人略誘犯判决六年六個月張寳慶二十七歲無錫人略誘犯判决五年張得勝二十八歲安徽人盜犯判决十年六個月陳阿生三十七歲川沙人盜犯判决十年陳大砲四十歲揚州人和誘犯判决五年張阿大二十八歲上海人殺傷犯判决無期徒刑胡明才三十四歲宿遷人盜犯判决十二年拖阿三二十四歲崇明人殺人脫逃犯判决無期徒刑陳小牛二十八歲鹽城人盜犯判决十三年五個月廖明鈞三十六歲沭陽人盜犯判决十二年 
金恒德二十六歲沭陽人强盜脫逃傷害犯判决七年王永生二十九歲南翔人僞造貨幣犯判决五年二個月李慶郎二十六歲崇明人侵佔犯判决三年王子興四十三歲安徽人僞造貨幣犯判决三年陳永全三十四歲嘉定人略誘犯判决七年朱伯鈞三十一歲上海人盜犯判决十年二個月王阿榮二十歲上海人殺人犯判决七年唐得裕三十五歲湖南人盜犯判决十年徐阿六二十二歲常熟人傷害致死犯判决七年王智福四十歲阜寗人盜犯判决九年劉金標三十九歲山東人和誘僞造犯判决七年三個月程和玉三十六歲蕪湖人盜犯判决七年王桂生二十七歲通州人營私略誘犯判决十二年董全生二十九歲上海人盜犯判决十一年 
吳阿三三十一歲揚州人略誘犯判决三年二個月方公賢三十五歲山東人殺傷犯判决無期徒刑朱金生二十五歲安徽人盜犯判决十年江阿四二十歲南通人盜犯判决十二年卞家喜二十九歲盜犯判决十四年陳海林二十四歲杭縣人竊盜犯判决三年六個月徐丙更十九歲上海人傷害致死犯判决五年吳小毛十九歲阜寗人略誘犯判决三年王阿朝三十三歲台州人略誘犯判决五年六個月謝富貴十七歲寗波人殺人犯判决六年張富貴二十八歲直隸人盜犯判决十年六個月黃金開二十九歲安東人盜犯判决五年葛啓賢二十七歲鹽城人盜犯判决八年趙榮三十歲揚州人略誘犯判决四年二個月于春富二十八歲奉天人盜犯判决十年王玉龍二十三歲阜寗人盜犯判决五年張友富二十七歲安徽人略誘犯判决七年李阿根二十三歲江西人逃犯判决無期徒刑劉子山三十四歲安徽人盜犯判决十五年張福生二十六歲直隸人强取犯判决三年魏其欽二十五歲桃源人盜犯判决五年三個月張小安徽二十三歲桐城人盜犯判决三年趙阿春二十二歲杭州人盜及私藏危險品犯判决七年王鴻元二十五歲安徽人和誘犯判决三年五個月侯春榮三十歲寳山人略誘犯判决四年六個月崔廣才二十四歲淮安人盜犯判决九年劉三三十七歲鹽城人誣告犯判决五年姚順保二十歲湖北人脫逃犯判决二十年王湘生二十二歲吳縣人殺人犯判决無期徒刑樊其如二十六歲阜寗人盜犯判决十二年吕金川二十八歲阜寗人略誘犯判决七年鄭阿二三十一歲寳應人盜犯判决十四年許先財二十九歲安徽人盜犯判决十年張敏福三十歲上海人盜犯判决九年丁寳紅三十五歲清江人略誘殺人犯判决無期徒刑石紅良二十七歲揚州人略誘犯判决六年顧士章三十七歲上海 
華二十四歲崇明人略誘犯判决五年楊殷化二十五歲阜寗人盜犯判决五年趙學義三十五歲安徽人盜犯判决三年董玉亭三十三歲城人略誘犯判决五年王六二十八歲阜寗人盜犯判决六年李在清三十六歲海門人竊盜犯判决六年江連寳二十九歲南通人略誘犯判决五年許鳳祥三十四歲吳興人盜犯判决七年楊金標三十二歲宿遷人盜犯判無期徒刑杭兆其三十三歲阜寗人盜犯判决五年王四元二十侂歲鎭江人盜犯判决七年六個月吳桂福二十六歲川沙人竊犯判决四年楊德山三十六歲徐州人略誘犯判决五年丁懹寳三十三歲安東人盜犯判决無期徒刑陳阿六三十歲上海人竊犯三年二個月王三六子三十四歲興化人盜犯判决歲二年張大四十三歲通州人盜犯判决十二年陳福標三十六歲安徽人盜犯判决十五年周協成二十五歲漣水人盜犯判决十二年沈富山二十八歲平陽人盜犯判决十年王海山二十二歲湖北人略誘犯判决三年張得勝二十六歲徐州人盜犯判决無期徒刑孫三三十三歲淮陰人强盜殺　人犯判决十二年于官保三十九歲通州人略誘犯判决五年二個月 
張銀寳三十一歲江寗人傷害致死犯判决十年一個月洪清泉三十七歲慈谿人殺傷犯判决十四年李陽二十九歲河南人盜犯判决十年陳福三十二歲崇明人盜犯判决五年趙旺子四十六歲海門人盜犯判决五年四個月 
[官場防範過激行爲之辦法]  
松滬護軍使署近接中央政府電令略謂俄亂發生後過激思潮應即嚴密防範以免侵入致生危險特規定辦法四項令行遵照（一）對於軍人嚴重檢查以防煽惑（二）對於學界除防杜鼓吹過激思想及印刷品流入外更由各該校長解釋過激行爲之危險以便各生知所趨避關於學生之行動更宜隨時監督以免不肖之徒從中鼓吹（三）對於行旅往來各地嚴密偵查有自俄境來者尤加特别注意以免激黨混入秘密活動（四）對於郵電認眞檢查及宥關係過激行爲之函電書籍及其他印刷危險等物一律没收不予傳遞云云聞保代使奉電後除飭稽查處認眞偵查外并密委親信人員對於境内團體集會隨時密察尤以農工等團體加意注意云 
[金巿最近之狀况]  
　　現金存底不多　來源尙須多日夏曆新正以來國外（美國）由太平洋公司中國郵船公司與花旗公司等三輪船儎來各大銀行之美金洋約一千餘萬元詳細數目迭誌本報茲悉去臘所存過年者亦有金洋二十餘萬元係華商泰亨源方記恒孚同豐永恒記永豐餘天昌祥普亨永等所訂是時因匯率淆亂巿價未能十分活動故各金號自行熔代烚赤七八百萬元廣帮係零星購進尙無躉數成交乃前昨等日廣帮大德昌東生和經錦綸及新開之東亞銀行等向泰亨源同豐永大批購辦故二十號上午尙售三錢四分九三七五（美金）下午至夜十一點鐘止已漲至三錢五分八七五前日（二十一號）午前又增至三錢五分九三七五至三錢六分一二五午後漲至三錢六分一八七五共成交金洋一千餘萬元於是巿上存金不多人心趨高有現貨者居爲奇貨廣帮尙欲續購須三錢六分半方肯脫手以故昨日烚赤價開盤一百七十六兩收盤漲至一百七十八兩較星期六每十兩已漲銀十二兩各銀樓飾金均加洋一元昨日午前花旗銀行亦開出現美金二十萬元價照掛牌美金一百四十三元五角（銀行現結一百四十二元）作一百三十九元美金係泰亨源等所進據聞滬上所存金洋不多外洋續到之期須至四月三日某公司輪船進口時有七十五萬元美金再後恐無大宗來華云現金價雖見步高然昨日大條先令均縮（參觀商務欄）惟某國滙水弗動本月份標金結價仍係一百五十七兩八錢午後收盤一百六十兩零八錢照結價祇抬高二兩有零所以期貨金價無大希望也 
[友華銀行報告]  
中美新聞社譯友華銀行二十四日報告云昨日倫敦當地銀價减一便士半出口銀價跌一法生紐約倫敦間滙價漲至三元七角九分正式金鎊滙率跌一便士金圓日金滙率皆不動巿况終日疲弱華人等要求頗鉅售出頗少其價率金鎊照正式價金圓減一分日金漲四分之一分（均電滙價）出口無交易紐約最近銀價一元三角餘但無人購進目下巿面殊乏活力恐匯價將再跌云 
[雜糧最近之巿况]  
生仁（即花生肉）價格自入春以來步步增漲出産　以山東爲最多銷咱除洋莊外國内粤閩兩省皆有銷塲上年頗爲呆滯故各洋棧存底甚多近因英美日各洋行購辦致價大漲本年紅盤開時每擔價底五兩八九錢今已漲至七兩六錢貨尙不佳聞各洋行今已派十餘人分赴山東産處設莊自行收買以是巿上有手貨者不敢賣空生油因原料之貴亦隨而升漲昨日采菽堂貿易所夾倉生油每擔開至十三兩祗有一百餘件交易號家未敢多開云 
黃豆爲河南九江浦口長江一帶所産上年豫省收成祇有七折九江等處亦僅六成因是貨底缺少價隨而漲且大連日人仍有空盤買賣出入甚巨近日滬地豆油之漲原因亦基於此在滬日商某某等注行均大批購辦亦有直接至各省採辦者菉豆亦銷場漸動惟菉豆來貨本少日人亦購而製食物非推廣種植將至乏貨昨日漢口豆每擔價須三兩五錢五分河南黃豆至四兩以上菉豆三兩八錢巿面尙須看高云 
[各輪船之行踨]  
英國輪船公司經理英印公司之麥特拉斯號昨日（二十四日）方自香港啓程（昨報所載之行期不確）三月二十七日（星期六）晨一准到申太平洋公司之迪爾惠拉號自孟買開來大約三月二十一日離哥侖布來上海麻西號開自倫敦大約三月二十九日抵新加坡四月八日可抵上海 
中國郵船公司之南京號定於三月二十九日離上海經横濱火奴魯而往美國舊金山中國號定於三月三十日自上海啓行經長崎至横濱火奴魯魯等處不再停留該船須於四月十五日趕至舊金山 
[聯鯨艦赴厦協防]  
海軍第一艦隊所轄之聯鯨軍艦於本月初奉令由厦門軍送海軍練習營所挑之練勇一百名到滬分派與新改之定安軍艦及各艦艇遣調該艦抵滬後停泊高昌廟外浦江業已將練勇點交與海軍總司令公署點收派撥各艦當差在案茲聞總司令公署昨接練習艦隊兼第一艦隊司令蔣拯來電以厦門需艦應用如聯鯨艦運送事竣應即飭令該艦卽速回厦以資協防等情藍總司令接電後即飭知代理聯鯨艦長李孟斌遵辦理矣 
[南巿停裝租界電話之反響]  
上海縣商會昨日致北京快郵代電云北京交通部電政司鈞鑒滬話局忽於華界内停止裝設租界電話實於南巿商業羣感不便前有十餘户滬話局預收月費一年信用攸關本會代表各商電請鈞部仍令該局暫行開放裝租界電話以維商業並盼電復上海縣商會梗 
[南巿修築馬路消息]  
南巿外灘馬路自十六舖至舊滬軍營爲止係華商電車公司行駛高昌廟至十六舖之長路線亦係車輛行人往來之要道前經滬南工巡捐局議將該路修築惟規定將電軌道路中心加高五寸以便路面兩旁易於洩水已函致該公司查照在案茲該公司以電軌一次築高五寸不甚容易擬先行築高三寸然後逐漸加高較爲妥便等情復函姚局長熟商辦理聞已允予通融不日先將電軌路面動工築高然後由局續將兩旁之路面翻築以利交通云 
[金山疫症流行再誌]  
金山發生時疫曾誌本報茲悉近數日來不獨未減且更猛烈以致該處人民頗起恐慌因該處中醫不能療治且向無西醫富有之家均遷他處避疫貧寒者惟有束手正望滬上慈善大家速施救撲滅云 
[南滙增加房捐辦理警察]  
南滙縣朱知事以縣屬各區警察額數時有增加而公欵有限時有入不敷出之虞因與地方紳董籌商救濟方法以巡警爲保衛地方而設今公欵無着勢必仍出諸地方議决於城廂一帶及各鄉鎭增加房捐一成以資挹注定陰曆本月初一日起實行昨朱知事將辦理情形呈報江蘇齊省長曁滬海王道尹察核 
[美領事謁會交涉員]  
昨日午後四時許駐滬美總領事克銀漢氏特詣江蘇交涉公署謁會楊交涉員經楊交涉員延入客廳晤談二小時之久始興辭而别 
 
 

Page 11

 
 
[白蓮涇口築碼頭交涉近訊]  
　　美商大來洋行在浦東白蓮涇口建築輪埠碼頭經地方紳士以其侵佔港口河道呈請交涉等情迭誌本報茲悉此案自經美副領事會同中國官紳會勘後勸令雙方各謀通融商議解决現大來洋行方面根據該鄉盛經董呈縣文件堅持前議而南川士紳以白蓮涇河道爲上南川三縣交通要道且該河歷届開浚南滙爲主要事前並未有人通知直至興工始行得悉呈請交涉且與該河道有關係之三縣農民尤皆反對現正集議擬再行呈請務達拆讓目的據聞該洋行方面亦曾派人與塘工局董接洽該局朱董答以商議須徵求各士紳意見方可開始談判而該港口轉角處浚浦局所釘椿木須先行拆除以利交通然後再行商議云 
[包探偵獲匪徒續誌]  
　　滙司捕房華探陸連奎奚德安金福壽王桂亭王桂生及四十號西探目泮林士前日往法租界協同法捕房包探至某燕子窠内拘獲在公共租界組織盜竊機關之張德寶顧阿毛張連喜馬子久李福根姚小老海六人已誌前報昨已移提公共公堂請究因該探等尙須調查證據請求改期審訊當經中西官命將各人帶回捕房查明解訊 
[革警冒名嚇詐烟土三誌]  
　　革警李國棟冒充高昌廟巡官至江邊碼頭福建人孀婦林氏家内以手槍恐嚇詐取烟土五十餘兩嗣由宋巡官將該革警拘獲派令巡士李永建押送赴廳詎李巡士因與該革警同謀竟於中途縱逃旋爲同解之某巡士追獲始得仍解警廳訊辦事後由宋巡官查悉前情將李永建棍責送請二區警署懲辦等情已紀前報茲悉杜署長對於巡士李永建並不深究仍予充當巡士僅令調往二區一分駐所服務云 
[滬杭路紀事三則]  
　　路夫悞扳軌道昨日（二十四）滬杭甬鐵路下午三點鐘由滬開杭之特别快車與由杭來滬之二班車在老龍華站交會杭來二班車先到停在灣道上特别快車本應進直道乃分路夫誤扳灣道以致特别快車亦進灣道幸司機靈敏立將氣閘關住車即停止幸未相撞兩列車相距不過丈餘雙方搭客已飽受虚驚矣 
　　磋商代辦莫干山電局滬杭鐵路本届爲便利避暑游客起見已與浙省之莫干山避署會磋商辦法曾誌本報茲悉每年夏季浙省電報局必派員往該山設立電局俾游客得以靈通信息本年滬杭鐵路擬將此項電報改歸鐵路承辦每年貼還電局經費若干俾管理手續不致分歧前日經該路局長任小山親乘花車赴杭與浙省電報局羅局長磋商一切聞大致業已就緒將來該山之商電官電統歸鐵路拍發按照電局章程徵收報費云　　查禁運售違禁品物滬甯杭甬兩路管理局昨奉交通部通令云據正太路局呈稱站長楊中和站生平貴霖機匠周長太等私售違禁金丹開呈年籍相片請通行各路不准更名錄用等情到部查鴉片流毒例禁　嚴乃該站長等竟敢私售金丹貽害社會深堪痛恨各站爲交通機關難保無不肖員役私行運售希圖漁利情事亟應嚴行訪查俾除隱患除　令各路外仰飭各該管人員隨時密爲查禁如有故違禁令者應卽送交法庭訊辦毋稍縱容附發相片二張清單一件並仰查照備案嚴防該站長等化名投充云云該路任局長即行通飭所屬一體查禁矣 
[靑年會全國大會近信]  
　　各地靑年會將在天津舉行全國大會徐東海已派定大禮官黃開文爲代表與會並將於四月七日（陽曆）在北京開歡迎大會已誌本報茲悉各處赴會代表除由海道直接赴津者外其由滬同行之各代表定於三月三十日（陽曆）在上海取齊同乘是日上午七時五十五分快車此車加掛數節至下午三昨半浦口接開專車計開頭等二輛二等四輛頭等附有寢車三等五輛大餐車二輛如在車内用餐一律付半價此次優待凡赴津靑年會各代表皆得享有之云 
[靑年會紀事兩則]  
　　電映西湖勝景昨晚北四川路基督敎靑年會吕桂生君特向商務印書館借西湖勝景電片一套在殉道堂開映有斷橋古井蘇小小墳雙峯揷雲諸片山色湖光歷歷如畫觀者爲之怡然聞該片係商務印書館二年前在西湖所攝製尙不僅此一套云 
　　約伴偕赴杭州靑年會定於四月二號（即陰曆二月十四日）清晨七時半約伴乘清晨七時半北站快車出發赴杭准五號（即十七日）由杭乘夜快車十時半回申來回車資每人二元旅館費每天每人約一元有興同游者可於四月一號前向該會事務所簽名隨付車費二元以便預備車票倘簽名後臨時不去則所繳車費概不退還 
[預算添造砲彈之經費]  
　　兵工廠内製造十二磅重開花炮彈向章每日造七十五個茲陸軍部以所造之數不敷分撥軍用特令加增出數每日須造成一百八十個需用工料兩費已飭謝廠長預算聞謝廠長遵將添造砲彈應加工料數目估計開單呈報陸軍部核奪矣 
[江安兵輪入塢修理]  
　　江蘇水警第二廳之江安巡緝兵輪近因年久失修鍋爐機器損壞經趙總長呈准齊省長核准允予撥欵興修是以令飭該兵輪於前日由蘇駛滬業與南巿華興機器廠訂立合同昨日進塢修理期限一個月竣工 
[移泊警船浮之曉示]  
　　各口巡工司額昨出曉諭云本巡工司查江海關稅務司所屬界内太倉東南沙尾對面角崇明東南沙尾角對面移泊警船浮兩個合將其情形度勢開列於左一長江太倉縣東南沙尾對面角曾設黑色汽鐙警船浮一個現經移泊白茅沙東南水道水深二十九英尺之處自浮視扁擔沙椿爲北四十度半東相距英海里三里又百分之二十一其餘情形照舊一長江崇明縣東南沙尾角對面曾設紅色警船浮一個現經移泊老鼠沙之東南尾水深三十英尺之處自浮視扁擔沙椿爲南八十七度東相距英海里三里又百分之八十五其餘情形照舊爲此合即遵行曉示各處船隻務宜留心詳記以免疎虞 
[築岸侵佔河道之請究]  
　　浦東閘港河道此次開浚後在新場附近受恩橋一帶由經董潘光澤等訂立章程取締傾倒垃圾等事乃該處近有居民王某塡築駁岸侵佔河道該處紳商以妨碍農田水利及輪舶交通於昨日聯名具呈南滙縣公署請爲提究着令恢復原狀以保官河而利交通 
[昨日公共公廨訊理民事案紀]  
　　昨晨公共公廨民事訟案由關讞員同美丁副領事會審共訊五宗（一）「李遐昌訴李泉生違背租船合同案」此案自原告起訴以來被告始終抗傳不到茲忽延律師到堂譯稱原告所控與某日本人控被告同一案情且原告亦係該日人控被告案内之被告故敝律師請求將此案改歸日領陪審原告之律師到堂反對「結果」改期歸日領陪審（二）「松江縣知事署移傳婦人程時敏案」因該氏被其夫楓涇鎭人許加鑄在該縣呈控背逃等情故而移文來傳原告之律師到堂請求准予傳去被告程氏未到由律師到堂以氏有病請求改期「結果」候傳被告到案改期再訊（三）「柳傑士等二十八户環訴陞發首飾店主李壽田傳炳初倒欠各欵案」此案自將被告傳案訊押後因尙有其他債權人在法公堂起訴故曾一度將兩被告移往法廨訊明送回仍着收押茲債權人之律師以該店尙有道契抵押與人到堂要求准將此項道契亦作該店産業等語是時有梁樂卿延律師上堂聲稱該道契係梁借與陞發押欵不能作爲陞發産業梁願自備本利取贖贖價若干再向李等控追云云而兩被告之律師對於各方面請求以尙須研究辯詞請求改期「結果」被告還押改期一禮拜再訊（四「某烟紙） 
小錢莊主陳安生訴經理潘三實不賠被竊銀洋二百十六元並賬目舞弊案」經傳集兩造及被告方面見證胡王吳三人訊明原告所控被竊一項未能證明係被告所竊無賠償責任案不成立若有確實證據自可刑事起訴至賬目舞弊原告呈出賬簿祗能證明所記以代價洋八十元購買羅卜票洋一千五百元一項確有不實「結果」着被告對於羅卜票一項應賠洋五十元並繳堂費（五）「王順興訴楊阿貞不理業已判决着還洋二百九十七元案」此案自判决後被告保釋仍不料理故原告到堂請追而被告亦到案願分期拔還「結果」着被告每月還洋五十元如違押追又第一公堂亦排審民事案兩件承審官係兪襄讞及英卓副領事（一）「印度人阿木星訴華人夏廷華不還借洋五百元案」先由原告之律師上堂陳述案情並將借據呈察請追次由被告代表律師起立辯護以此項借欵早經還清因原告當時不肯將借據交還故被告曾投哈爾濱捕房報告等語「結果被告交保改期再訊（」 
二）「自來火行訴汪炳炎不理欠欵案」因時已至午故未審訊 
又午後第一公堂由兪襄讞及英卓副領事會訊「英商降茂洋行訴德錫泳號主朱繡棠不交定貨樟腦請追定銀三百兩損失銀三千零七十五兩並利息案」被告不到即由原告律師上堂譯述案情並據原告洋行買辦陳輝廷到案訴明被告旣訂合同到期無貨致受損失情形「結果」以被告臨訊不到旣經原告到堂證明損失情形應照控數着被告履行又第四公堂由李襄讞及英包副領事會訊（一）「沈廷芳訴袁近初不理存租洋四千元銀五百七十餘兩案」兩造律師到堂請求改期「結果」照准（二）「吳國謀訴周長榮積欠房租案」訊得原告係二房東被告雖係三房客然租金已直接交與房主執有收據原告所控不實「結果」註銷（三）「李占鰲訴王老五不交首飾案」由兩造律師陳述一過「結果」以被告未經覓具妥保以前着將首飾存案俟保出發還 
[懸賞通緝王愼德]  
公共租界總巡捕房總稽查處昨派中西探持印刷賞格五十元通緝單一紙後開人犯面貌投請南巿一區警署派警協緝其通緝單略錄於下照得王愼德江蘇人業寫字年約二十二歲身高約五尺五寸身重約一百磅瘦長臉厚嘴唇眼圓而黑髮長自右邊分開細長岙材面容帶黑常與汽車夫爲伍爲因在江西路某行家内私用其主支票計銀三百五十一兩忽於西曆一千九百三十年三月十號逃匿無踪業由會審公廨出票拘拿在案因此合行通緝仰諸色人等一體知悉如有能將其拿獲者當給予賞格洋五十元惟此賞格祗以三月份一個月爲限逾期概不給賞儲欵以待其各注意 
[王二寳發堂擇配]  
婦人陳氏昨投法公堂控稱女子王二寳於十一歲時由伊胞兄售與婦人爲女兒當出身價洋一百二十元立有身契爲憑現年十七歲前年因婦人丈夫逝世無力撫養將二寶押與錢根山帶往漢口爲妓計洋一百五十元上年十一月期滿來申不料錢根山糾同多人將婦人軋至茶館中出洋三百元强欲婦人將二寳賣絶與錢婦人因丈夫亡故無處依靠全賴女兒度日故此不允報告捕房將錢拘案請求訊究詰之錢供原告將二寳押與民人處爲妓已經二次計洋二百六十元此次實係二寳自已贖身不敢强買求察質之王二寳供女子因不願爲娼故由錢出洋代爲贖身是實中西讞員會判將二寳發堂擇配錢斥退 
[小輪茶房索資扣物]  
南巿川沙班小輪船與南滙大團等班航船於陰曆本月初二日移泊大達公司新建築之輪埠碼頭開班以來各埠搭客往返甚爲擁擠前日有川沙班小輪上拾客數人由該鄉來滬上岸時被該輪茶房婪索酒錢四十文已給三十文尙不應允竟被留住所携物件後由該搭客等報告水巡隊派偵探陳榮華前往調查事實回稟後飭傳該輪茶房到隊究詰明確著令將所扣行李迅行交還一面函致該小輪公司查照以後對於搭客勿得扣物留難亦不許婪索酒資如違究懲不貸 
[判賠碰碎汽車玻璃之損失]  
　　汽車夫許桂祥昨扭同事高鴻卿至法公堂控稱上年十月間高乘民出外時將民人洋東之汽車擅自開出以致碰碎玻璃等物而逸後由洋東察悉以係民人所爲扭控案下判罰民人洋二十元並賠損失銀五十六兩又將執照吊銷至今將高尋見扭案請求訊追被罰之欵及賠出損失等語詰之高供認實係民人不諳司機致肇此禍今情願賠還原告錢洋請求交保料理中西官判被告旣承認年爲應着交保限理 
[開車違章之科罰]  
向在公共租界江西路四十一號門牌執業之本邑人張叔道於本月十六號在南京路開駛二千一百零七號機汽脚踏車不聽五百七十五號巡街捕指揮任意疾馳致被該捕摘錄號碼歸稟捕頭請廨出單昨晨將張傳案中西官訊明違章屬實判罰洋二十五元充公 
[閘北破獲賭窟]  
　　閘北長安路怡興里二弄二家王樂鳳家自新正以來無日不抽頭聚賭近被四區顔警正訪悉於前晚率同巡官長　前往抓獲賭徒吳寳淦曹雲發周慶初劉阿二李立生陳子東王五寳王阿善沈慶堂李阿二高德甫徐沛堂鄭阿二等十三人連同頭家賭具一併解案顔警正諭令收押聽候究辦聞當場尙有女賭棍數人未經逮獲云 
[法公廨判罰煙犯]  
　　法租界小東門捕房捕頭偵悉一枝村街李阿二兪李氏兩家私設烟榻容人燈吸有違禁令爰於前晚親自帶同包探等前往該兩家抄出烟槍燈具等物甚夥連同烟客一併帶入房諭令各烟客薄罰斥退李等交保候究昨壯李及氏傳至法公堂請訊先據捕頭上堂稟明前情將烟具呈鑒詰之李等供認私賣燈吸不諱中西官判李罰三十元兪李氏罰二十元充公烟具没收又苗阿生身藏烟灰一罐爲捕查見帶入捕房昨日解廨請訊苗供此灰實在公共租界購來餘供支吾判押七天以儆 
[老虎灶夥病斃弄口]  
江北吕泗塲人周某年約三十餘歲在公共租界滿庭芳某老虎灶爲夥近因患病甚劇經其店主雇車送往南巿周之親戚家詎因無從尋覔即在十六舖仁安里弄口門樓下棄置俄即氣絶殞命後爲崗警查知報告第一區警察署飭十六舖地甲前往查明並無尸屬當報地方檢察廳由梅廳長委檢察官偕檢騐員蒞場相騐委係因病身死並無别故飭地甲報堂給棺收殮未幾有尸母舅某甲投稱死者實係外甥今願自行棺殮檢察官准之飭即具呈切結備查 
[瘋子送醫院療治]  
前日有年約三旬之瘋子某甲在湖北路胡閙被四百六十八號九百九十四號兩華捕查見上前喝阻甲語無倫次因拘入捕房昨解公廨中西官訊據該捕等上堂稟明前情判甲送上海縣知事署轉送醫院療治 
[又獲搶金鐲同黨]  
婦人朱張氏於上星期四午後在北河南路桃源坊被匪人刦去値洋五十元之金鐲一隻業由虹口捕房華探蔣阿林拿獲案犯嘉定人金連生紹興人陳阿毛兩名解經公共公廨諭着押候查明訊究在案昨晨蔣探又獲一與此案有關之王永福至案稟明前情以本案被告尙未獲齊請再展期張襄讞核稟商之英包副領事諭王還押候禮拜五與金陳兩被告併案解究 
[過犯攫呢帽押半年]  
常州人陸仁茂前日在虹口崑山路攫取某西人價値十二元之西式呢帽一頂圖逃被一千三百零九號華捕攔獲帶入捕房押至昨晨解經公共公廨中西官訊悉陸係過犯判押西牢半年示儆 
[攫蛋禁押兩月]  
張寳生前日至北蘇州路老閘橋畔閔文斌之蛋船上搶蛋經船夥劉惠卿向阻竟遭推入河中幾占滅頂當經閔將劉救起後喚到九百五十號華捕將張拘押捕房昨解公共公堂請究由中西官質訊之下以張膽最攫物判押西牢二月以儆 
[過犯行竊押三年]  
積竊周正喜前日潛入九江路七十二號門牌屋内竊取丁巨臣之銅元布衣等件携贓逃出被探陸根生查獲連贓拘入捕房押至昨晨解送公共公廨經中西官訊悉周係過犯判押西牢三年期滿逐出租界贓給原告領去 
[首尹公署批示兩則]  
同濟醫工學校校長阮尙介呈載明解剖尸體定額每年四具擬即舉行以資研究由據呈已悉仰候護軍使批示祗遵 
海門縣民顧錦才呈爲因訴橫施奔叩迅賜調究由據呈已悉仰海門縣知事澈查明確秉公核辦具報 
[誌謝]  
昨承商務印書館贈第二百三十三號英語週刋一册又銀行週報社贈一百四十號銀行週報兩册書此併謝 
來件 
[華商紗廠聯合會第二年度經過情形報告書（續）（民國八年三月至九年二月）]  
（七）進口稅則之咨詢本年度七月間江海關稅務司因修正進口稅則即將實行當函詢各廠對於以後出紗用花之納稅意見其辦法共分三種（一）値百抽五（二）按照出口稅（三）按照進口稅本會聞訊後以此事關係重大一面由書記往見稅務司詳詢内容一面招集大會付衆討論常經議定此次修改進口稅則係對於外洋進口貨物之辦法華商紗廠向來納稅稅則本與外洋進口稅則不同自與此次修改之進口稅則無關所有華商紗廠紡織出品應仍函請稅務司按照向章辦理云云當據以函復稅司去後至八月五日江海關副稅司復召本會書記赴關面談據稱前函稍嫌含混華商各廠議决辦法不妨簡單說明囑另補一函以便定案當又補呈一函此事遂定 
（八）預防工人缺乏方法近年棉業界有三大問題急須解决者一曰原料二曰人材三曰工人本會對於一二兩端已謀所以預防而培植之如上述者矣惟工人問題與在會各廠關係極重且大解决又極困難蓋以今日之世界潮流如此其猛烈又益以各地紗廠之蜂起熟手生手皆不易得本會觀此現狀頗思有所圖維最初由鄭培之先生提議當於七月二十日交特會公議繼又經董事常會討論數次終以難於着手無甚結果至八月二十八日特會始議定由本會介紹新廠生手入舊廠練習由各舊廠擔負敎練義務即於本便季刋登載廣告顧以新廠開辦者少又如寳成之於寳通豫豐之於德大厚生申新第三之於申新第一第二大中華之於恒豐皆自有所預備故新廠之來會請予介紹者尙無所聞將來縱或有之竊恐仍非根本解决方法尙希在會諸公各抒意見以補本會之不及而消隱患於無形則所企禱者也外如紡工醫院紡工夜學及紡工俱樂部等事所以保持工人之健康增進工人之知識而養成高尙工風者本會皆願有所効力惟恐非倉卒所能着手耳 
（九）擴充維大公司自靑島問題發生提倡國貨之風幾遍全國凡我華商各廠固無不取同一之態度無如所有附件往往因本國未能製造不得不仰給於他人紗管亦其一也本會鑒於本埠維大公司所出紗管堪與舶來品相匹且價値較廉於是具函介紹於本埠各廠請其採用但終以維大廠基太小機件無多實有供不數求之勢經六月一日董事會議决華人旣有此廠應即增股擴充先儘紗廠入股當出函向各廠招募計共達三萬九千五百兩連舊有機件股本已足敷擴充之用現正由該廠編製預算購置廠基大約不久即可成立矣 
（十）停止美國棉巿電報本會自第一年度會同棉業聯合會興辦美棉通電以後消息異常遲緩本年度常年大會曾討論及之公决轉託前途改報期貨巿價備與本埠外人電訊比較其速度乃試行兩月後終以太平洋海線一再中斷消息仍難迅速當經五月十八日董事會公决停止計與棉業聯合會共滙去美金八百元至截止時據前途開賬尙餘美金一百十一元九角五分現已將餘欵之半數撥交棉業聯合會矣 
（十一）介紹紡織人才本會自前届設立介紹部以來本年度請求登記者爲數頗多計已介紹入寳通寳成者有王天軫吳士槐張澤春厲致祥王士璋等五人入恒豐者有蔡紹敦振武二人（此二人繼轉寳成）入申新第一第二者有余鐘祥李嘉璋趙元涵魏叔通蔡紹楨　光周黃韓潛駱汝鴻等八人均係工業學校畢業生聞伊等在廠工作成績尙屬優美云 
（十二）舉行聚　本會自組合以來雖月開常會兩次並於緊要時期特開大會討論會務惟於會員方面以晤對之時太少精神上不無渙散甚非所以維持久遠之道穆杼齋先生有見於斯曾向本會提議及之當經十月五日董事常會之贊同議决將常會日期改爲每月第一第三之星期二日下午六時即於是晚七時舉行聚餐無論會董會員均請列席計自改章以來舉行聚餐已九次矣有時到者甚衆有時甚少竊以此舉固足清通各方面之意見亦足廣見聞資探討尙乞惠然肯來昌大會務實本會所切禱者也（未完） 
來函 
[上海抵制劣貨公判會二十八團體來函]  
各界公鑒近因全國同心抵制劣貨發生工藝川原料應否抵制問題（琺瑯器之塗料是否原料亦成問題）或主一律抵制或主分别抵制） 
　提倡國貨振興工業計究参何法爲妥善熱心愛國諸君對於此項問題如有高見請繕具意見書署明姓名住址職業加蓋圖章送登上海各報館來函欄以期得最正當之解决此項意見書於陽曆四月十五日截止專頌公安上海抵制劣貨公判會二十八團體公啓三月二十四日 
按本報因限於篇幅如有此項意見書之投函當封交該公判會自行發表 
[趙錫恩等致總商會函]  
總商會諸執事先生大鑒逕啓者近日西報對於夏秋改早時間問題又屢屢登載且聞西商會已提議英商會員業經通過惟美商會員尙在採集應否更變之意見果一經决定則勢將仍通函　會要求同意查改早時間一節去年行之我華商之感不使者頗多其間以報關業及各路食物舖爲尤甚如去年某路食物舖以不習新鐘致收巿逾時被工部局干涉即其例也此次責會若接到是項函件不知擬如何辦法是否仍照去年舊例准一部份西人之請求乎抑將徵求輿論以定從違乎事關滬上公衆利益出入甚巨願趁此西商會之函未來以前先事綢繆幾可免去年之覆轍諸執事其亦爲然乎專　　佈順頌籌安趙錫恩陳文鑑鄔卓然胡甸蓀諱海秋樂振葆同主啓三月二十四日 
[慈善家注意]  
本埠各馬路弄内垃圾桶中時有發現初生嬰兒擲斃在内之事情極悽慘而尤以虹口一帶爲最多昨日愛而近路小菜塲某里中又發現此項情事據旁觀者云此事常有渠并列舉里名時日似非臆造似此鮮血淋漓之嬰兒棄擲垃圾箱内受最烈性之爐炭悶斃之其違背人道殊甚竊念吾國人所組織之仁濟善堂（雲南路六馬路口）其間附有育嬰一部份乘此惡風廣播之際應籌一完美之辦法以拯生靈此等辦法並不艱難若特佈一紙廣告謂如送得一嬰兒者獎以一金則社會開一般常人送者必夥如此一年計之可拯無數嬰兒亦好生之大德也 
雜評二 
[學潮（庸）]  
今日又在醖釀學潮之時期矣 
杭州之一師北京之工專或以挽留舊校長或以反對現校長而罷課兩方正在相持之中形勢有擴大而無收束然此猶關於一校内部之事也 
其關於學界全部之事如北京軍警當局對於被捕學生前本有移送法庭之議嗣以學生方面預備全體自首乃躊躇中止今則移送之說已見實行此豈學界之所能忍受然則今後學潮之鼓盪殆在一般意料之中特其範圍是否僅限於北京則不可知耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記（十）（七）] [  （本報特派員）中一]  
太平洋渡航郵船「南京號」啓椗之期較原定者約延遲十餘小時向例新關輪渡以下午四時離岸泊吳淞口大船必可以夜八時許出口而南京號之出口則在第二日晨八時以後啓行時於船右側遙見一單烟囱白舷黑底之海輪進口懸有綠地黃心中繪地球之巴西國國旗揣其船身大小似爲載重八九千噸一類視南京號之載重萬五千噸者爲更小而乘客反覺甚多南京船乘客中各西人莫不嘖嘖稱異蓋亞洲大陸之中國與南美洲直接通航實爲前此所希聞此行所見如足爲他日兩大洲携手之佳朕正不獨各旅行家同聲忭幸而已此民國九年元月二十一日上午九時事也 
　　舟初出港行甚緩十二時三十五分船右有懸白紅兩色旗之元號領港小划船ＴhexicensedPilotBontNo1破浪而去舟行速率乃忽大增鼓輪疾駛瞬息間出海矣 
第三日天陰浪大船身震盪暈浪者極多行至下午五時漸平穩第四日晨九時三十分左舷外望遙見雪山之頂令人聯想及於坎拿大之羣山亦足爲旅行者之談資也下午一時三十五分舟復大震四時半兩岸有島距日本漸近至第五日（二十四日星期六）十一時後即抵横濱口外 
　　乘客以星期六下午一時許登陸出入口懸牌定星期日上午九時開行横濱距東京甚近電車四十分鐘可達惟由船埠至櫻木町車站須雇舊式高輪人力車届時最好能操一二簡單日語如問價『幾何』之云Ｙikora回『船埠』之指稱『波止場Hatoba』等似萬不能不稍行强記者也人力車離船埠過稅關橋時乘客苟携行篋或小提包例須下車聽候稅吏開騐騐訖以粉筆爲誌方克向横濱巿或車站行車站有兌换處可隨意以他國貨幣易日金有時兌換處應接不遑人力車不能久待終不如先在船中預兌若干圓之較爲妥適此亦行旅者所當知也有此若干圓便可抵東京抵東京後若寓第一流大旅館如帝國旅館TheLmperialHotel等兌欵寄信通電報均甚便利旅遊期間甚短促者在彼可節省時間不少惜我中國人士不能在各名區各大埠多設此等規畫美備之機關以吸引外來之遊客耳 
雜談 
[名人風流史（九）] [  瘦鵑]  
　　哀倫白洛夫人（英國貴婦人）（上） 
　　英國著名貴婦人琪良哀倫白洛ＪnneDllenborough嘗以姱容嬛態炫一時人目今則黃土一坏埋香瘞玉久矣當其生時曾蜚艶譽於貴族社會人殆無弗知有名美哀倫白洛夫人者而跌宕情埸亦以放浪蕩佚聞同時貴婦人咸不之及也其尤奇者則曾暱一阿拉伯駱駝夫紅妝黝面相映成輝在情史中别開生面是不可以不記 
夫人生長名門非小家碧玉比其父爲海軍大將亨利狄格白勳爵ＳirHenryDigby母爲萊山斯德伯爵女卽其列代祖宗亦多名將顯宦功德赫奕炳燿史乘而夫人幼卽自放不欲爲閨範所箝朿當四五歲時已見其端一日忽從極迫守浪人游家人皆震駭久之始歸年及䈂悅一少年臧獲相率出奔將結佳偶於異域父母以人追之始强之返後此貌愈艶冶而行愈不檢花前月下每多艶事家人掉首歎息知不可救然亦無如之何也 
　　夫人旣艶而蕩鄉中少年多惑之拜倒於小蠻靴下者實繁有徒而夫人亦兼收并蓄多多益善一日羣少年皆大震則此琪痕狄格白者已委身於哀倫白洛貴族ＬordEllenborcugh矣貴族爲著名政治家年幾與狄格白勳爵埒貌尤不如羣少年美而賦性亦莊嚴適與夫人反惟工演說飛辭騁辯往往驚四座狄格白服其才故以女歸之一千八百二十四年某日喜鐘鯨鏗而動二人之婚禮成時則哀倫白洛已近中年而夫人則盈盈二九猶陽春一好花也 
　　戚友中聞夫人嫁哀倫白洛均竊竊私議以爲非偶逆料脫輻之占當不在遠果也不及一載而戚友之預言已中夫人忽與一漆眸秀髮之德國親王偕亡海外哀倫白洛悲憤交并卒請於官中宣告離婚而夫人亦已與其所歡結褵矣 
新聞拾遺 
　　遷移古塔之計劃丹陽城外有古塔一座距塔里許一石橋長數丈每至夕陽西下時塔影卽直射橋之河中迷信者謂該邑風俗不良實由於此前清時久議將塔移築他處又以於文風不碍事遂中止現又有人提議及此謂但將塔址略移數尺其影即偏然經費須在萬金以上因是躊躇予謂整頓風俗責在地方此舉亦殊可不必也[  吳秉恬]  
　　火神廟財神失蹤甯垣城北火神廟住持某僧生性嗜賭時常夜不歸廟日昨夜間又復外賭被小賊偵知乃穿牆穴直入僧室詎僧近來賭運不佳並無積蓄且香爐燭臺等物亦付諸當舖該賊搜尋殆遍一無所得遂竊僧衣四件及財神像一座該像係黃銅所鑄高可尺餘重約二三十斤翌晨僧歸始悉被賊所竊隨即報告官廳追究聞迄今尙未弋獲云[  隱厂]  
　　成情人苦了娘親本埠北獅子弄有某女郎者素喜游蕩衣服華麗常出没於某游戲場上月間姘識一少年偕至各處游玩通夜不返故鄰人嘖有煩言其母祇有一女竉愛異常從未呵責即有人告之至夜勸之而已前數日女郎忽偕其情人遁去其母待之翌晚未歸心始慌亂託人四出尋覓迄未得悉不知能否弋獲也[  笑話者]  
　　怪丫頭偏會變戲法常熟城内某商家有一婢性奇癖力甚大善會人意一日其小主至某處見變戲法歸心發奇好擬請師至家授以該學語於母爲其婢所聞遂冒昧自薦小主令其試之法果純熟拜婢爲師從事學習矣[  笑話者]  
　　算是嫖客懺悔詞昨日偶過汕頭路某妓家聞隔房中有倣滑油山調門亢聲大歌其辭句頗覺新頴爰錄之如下（昏懂懂又來到迷魂陳中老夫今年五十歲纔知道從前事作的太差悔不該在上海把窰子來逛悔不該义麻雀不論大小悔不該吃花酒盡夜奔忙悔不該穿衣服時新花樣我只道他那裹不變心腸又誰知到如今或而軟或而硬又是竹槓又是米湯弄得俺無有下場我那大洋鈿吓）爲此詞乾定係此中過來人惜乎說得破跳不過聰明人未免自誤也[  亶]  
　　世界最有價値之劇本德國著名劇家羅士旦氏所著之動物劇本在巴黎串演三百餘次及其他各地五百餘次計所獲利益達五十餘萬世界劇本之價値以此爲最巨云[  天恨生]  
　　佳公子原是臭糞夫引羳港之鄉民某甲年二十許父母均已早亡子然一身貧不聊生因於楊樹浦一帶挑糞爲活惟甲容顔魁梧儀表非俗後忽與某紗廠之女工有染繼卽成婚焉迨結褵後甲則仍操舊業而該女工亦照常入廠工作乃夫妇二人即設一計使其妻逐日竊紗一二支乘間棄置便桶中俾甲前往挑糞時得以隨糞倒出然後携歸家中漂洗潔淨略賤售去該女工並囑其同廠女友如法泡製復允代爲包銷亦可於中取利以故每日所得亦頗不貲加之邇來紗價昂貴益覺獲利倍蓰如此久之突然家成小康矣茲甲晨間仍衣衫襤褸照常挑糞午後則衣冠濟濟徜徉道左不知者幾認其爲貴介公子也邇復飽煖思淫且以三百金納一雉妓（名洪小紅）爲小星另闢金屋以藏之昨爲其妻偵悉情形立即大發雌威逼甲同赴妾所且將甲之歷史宣告於衆洪妓聞之連呼倒霉不置並謂「我一向當他是個佳公子不道原來是個臭糞夫」旁人聞言莫不鼓掌狂笑眞趣聞也[  狂歌]  
　　求籖之怪狀昨日係土地誕辰司徒廟香火甚盛有粤人某甲者年約不惑亦虔誠至兼事求籖觀其狀悵悵惘惘若有心事其首先搖出之籖乃（下下）籖心忽不懌意若菩薩不肯賞加保佑殊屬失望乃復叩頭禱告懇示吉兆如是者計九次乃　出（上上）一籖然凡籖中所有之下下中平等名詞皆以見過甲乃一篐籠兒往櫃上兌票歡躍而去嗟夫如甲者可云痴妄絶頂矣假使佛固有靈則一籖可决否泰今甲欲觀吉祥之詞句用人力促成之則非出佛之本願者明矣然欲取决者等於不决耳吾誠不解愚人之自騙騙人何是深哉[  香]  
 
[法國戰後之慘象（九）]  
　　第愛里堡之六道（裘毓麘君贈） 
小說 
[三年前（續）] [  蔣夢芸]  
　　說道「老友你所戀愛的露司姑娘他不是有自主權力的人他不能亨自由的幸福他雖然也愛你不過實際上他没愛你的權力他的自由權早給雲文夫人奪去不論什麽事都要夫人作主露司是和死人一樣他很愛你他也願意嫁你不過你們倆的戀愛雲文夫人是極不同意至於你們倆要結婚他更不能允准你是明達的靑年我說的話你當能覺悟現在時候還早倘然你有决心脫離痛苦的絶境你看了應該自醒」這封信去後我料定他不能覺悟因爲不論誰在這個當兒極難自覺的果然等了許久没見他有回信來看看那面却形勢一天一天的緊急卓谷公爵和雲文夫人的秘密契約已成了事實露司自己也已知道他自己已給他娘賣了雲文夫人還天天逼着他和卓谷公爵親近一 
面想法使他疏遠齊安利引隔了幾月我又寫信給齊安利引和他說道『老友我前幾月給你一封信我知道你一定當我的說話是不確實的不過我確實是實話現在還要和你說露司現在已嫁了人了他的未婚夫就是你在他家裹見過的那位卓谷公爵你瞧了我這幾句話你感覺怎樣但你應該自己　悔自己覺悟不應該怪旁人負你露司并没負你他至今還要嫁你不過他是没權力的人我早已和你說過這次事完全是雲文夫人的意思這雖是不幸的事其實也是你歡喜的事因爲種的惡果終有收果的一天你現在覺悟的時期還不能算遲』 
[自由談之自由談] [  不冷]  
　　直奉直奉相結以抗段是誠段之心腹患也何也以前之敵均無若是之切近者也時勞不同斷非感情所能挽救觀於吳之　兵不因段之怨曹而中止則將來之事可知矣 
 
 

Page 15

 
 
   
 
 

Page 16

 
 
   
 
