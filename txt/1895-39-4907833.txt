# 1895 - 39 - 4907833

 

Page 1

 
 
[彚解醫傷經費第一批] [  申報館拜啓]  
　　兩軍相見肉薄血飛無論勝負終不免於受傷若不迅速醫治則傷之輕者將變而爲重傷之重者勢更不能久　　　不救非仁人君子所忍出也本館自勸募經費以來承諸大善長慨解囊金兹已集成洋銀三百圓交匯豐銀行　　　口西國醫院應用此舉本由慕維廉先生經手勸募兹由慕先生囑令逕交匯豐以歸簡捷惟是　　　兵需欵孔　　望心存惻隱念切瘡痍者源源接濟使鋒鏑餘生得以同登壽域較之尋常善舉功德尤厚　望德音無任企　 
[募捐小引] [  申報館九首拜啓]  
　　　省諸軍現與倭兵奮力交戰計受傷者不計其數忠義之氣殊屬可嘉本由西國善士及兵船上醫生陸　舁歸　　　　　　　　　中止特函請滬上大牧師慕維亷先生出爲勸募其情形已錄入今日本報内惟此欵自應多多益善是以本館願　　　　　　理　　　　　君共　同仇敵愾之心溥施起死回生之力　日佽助多寡不拘本館當立掣收條一俟集有成數卽交匯豐銀行　解　　此　　　　　可此切勿遲　觀望盼甚禱甚 
[綜紀去年本館協賑所籌賑事略]  
　　嗚呼天下之迫不容緩而又功德最大者孰有過於今日之賑捐哉自晉豫奇荒而後歴十六七　　　旱或水災齊魯燕趙之間生民幾遭塗炭矣在死者轉於溝壑埋葬無人白骨靑燐滿目皆是卽幸而不死而頻　　陡跡等飄蓬咽雪餐風苦無可說父不得顧其子夫不得顧其妻甚至粥子析骸目前權　　妻弱女售與途人骨肉分　　聲動地誰是心堅如鐡者一念及此有不痛徹肝腸者哉然則今日而言籌賑其　　　緩須臾哉顧籌振之難實有數者昔者振捐初起民力尙豐數百萬金貲不難立時募集今者連年捐助早已囊槖無餘再欲從事捐輸幾如以强　之末穿魯縞其難一也捐欵向以滬上爲總匯昔者滬上巿面日上蒸蒸當賈巨商每年所贏以億萬計卽等而下之終歲　動亦可安穩而致數千金茲則巿景蕭條大有江河日下之勢雖花天酒地繁華勝於往時而外强中乾其實有盈餘者寥寥無幾欲勸酌量捐助無異剜肉醫瘡其難二也當承平無事之秋人皆樂業安居自易勸其行善是以昔者一分捐册捐者卽源源而來今則東海狂倭方興未艾由奉天而山左事經半載益肆猖狂官紳士庶之流咸惴惴不安深懼宼氛之日偪雖滬上經各國定爲戰外公地倭人斷不敢來侵而先事豫防未免憂心如擣及此時而勸之捐賑實覺有所不遑其難三也昔者振捐皆出自民間義舉仁心所發量力輸財義粟仁漿無所希冀今則旣開請獎之例而蘇皖蘇浙山東順直以次舉行旣可邀頂戴之榮又可得誥封之錫人孰有不欲榮其身以及其祖父者苟欲傾囊助振自然以請　爲先且有取巧省錢設法减成以收捐票者而義振遂退居於後捐者益復寥寥其難四也有此四難振務中辦理乃愈形棘手又不能半途而廢畏難苟安在事之人罔不躊躇審顧幸也實心爲善之士憫災黎之困苦惜振務之艱難慷慨行仁依舊輸將踴躍甚有節膳費貨釵環减宴會之資省冶游之費哀此嗷雁不吝腰纒者此其仁德所　搏施濟衆較之古人指囷之惠尤爲高出一籌有不頂祝焚香祝大君子富貴壽考者哉本館從諸君子後襄辦有年去歲收解淸單刻已一一核就 
一收鷹銀四千三百二十二圓三角九分 
一收申報館墊二百十一圓八角一分兩共計四千五百三十四圓二角 [X>核成九八規銀三千三百八十八兩八錢零九厘一收票銀一千六百零二兩一收現銀八十三兩八錢三分 
一收申水一兩九錢一分五厘一收銀飾兌見規銀二十一兩二錢五分八厘 
一收銅洋銀四百圓鎔見規銀一百十三兩七錢二分四厘一收花洋銀三十三元兌見規銀二十三兩四錢 
一收莊息規銀十三兩二錢零九厘一收上屆結存規銀一千二百五十一兩八錢五分五厘 
共合收規銀六千五百兩此所收之總數也其解出者 
一解順直三批規銀四千兩一解順直新災三批規銀二千五百兩 
總共解同六千五百兩 
而本館所尤爲欽佩者錢莊所以權子母也而延康莊代本館經理一切其費毫不開支銀爐亦所以博贏餘也而申　爐房爲本館鎔化僞洋銀炭火工資並不收取此在闤闠之中尤爲難能而可貴者銘心鏤骨欽佩不忘已而本館更有說者目下化地之災尙未有艾冬振雖已施畢小民可免凍斃之虞而當此靑黃不接之時猶是嗷嗷待哺所望　君子不厭再三之瀆仍施雨露之恩慨擲囊金以襄此舉庶足使救人救徹善果完全他時慶集德門綿綿弗替子孫　報靡有已時則本館諸同人雖不才蓋願爲之福田廣種焉濡毫之下跂而俟之 
[東倭近狀]  
　　日本新聞紙云有棲川親王逝世後於正月初四日出殯倭人鋪張其事凡各衙門學堂官　銀行及大行鋪一律閉門停公○初七日大風忽起日本西邊海面船隻損傷人口淹斃者不少○高麗有信至廣島云東學黨聲勢甚盛每擾一處日人調兵往攻則已不見後又在在處起事日兵爲之應接不服疲於奔命東學黨每在一處卽將日官數人戕殺及至他處亦然以上係日報語所述東學黨情形如此可見人心不服雖欲以無道行之亦終有計窮力絀時也 
[高麗郵簡]  
　　高麗來信云東學黨聲勢頗熾在北邊滋擾日人調兵攻之則又南邊起事其他東西等處無不皆然日人已議在高麗開築鐡路由仁川直達王城現已定議選一日人任築路之役已回日本招工辦料所立合同限於七月内告成日人脅令高王頒發教勅令各衙門於禮拜日停公禮拜六休息半日與西國辦法相同至夏令每早八點鐘辦公至正午爲止餘時每早十點鐘辦公至下午四點鐘爲止 
[變易舊章]  
　　西字報載高王在宗廟内神牌前設誓整頓高麗國是共十四欵譯列於下第一欵高麗已爲自主之國不屬中國第二欵將國中律例悉行整頓第三欵予忝爲一國之主凡國中一切事務皆應熟悉所辦諸事應先與内閣大臣商議定妥然後舉辦妃不能干預政事第四欵宮中之事與國事分而爲二不能牽混第五欵内閣與各部所辦之事應商定如何辦法第六欵所收各項捐稅應照定律徵收不能浮收過額第七欵所收各捐 
 
 

Page 2

 
 
應抽經費由各衙門定奪第八欵宮中經費及通國各衙門經費均須核减不准浪費第九欵宮中應用經費及通國各衙門經費按一年總數酌核俟核定後每年皆照此辦理第十欵各官所辦之事將章程一律整頓大小之權各有限制不准攙越第十一欵國内所有書香子弟有本領者須派至西國學習工藝格致諸學第十二欵兵務須用心學習俾國本得以鞏固第十三欵治罪法律盡行整頓務使寛嚴盡得其平俾國中人保全性命幷保全產業第十四欵凡有本領之人應盡行羅致畀以事權不以門第相限觀以上所言當非出自高王之意祗以日本恃强副勒不得已而人云亦云耳當日本閉關謝客時嘗爲英法諸國所大創自此痛心疾首幡然改圖二十年來步武西法稍有一知半解遂詡詡然以導師自居竊取西人之唾餘欲以教導高王其意愈奢其顔愈厚有識者不妨目笑存之 
[要電兩譯]  
　　十五日烟臺來電云中國在威海之某兵船統領季君及定遠威遠來遠三兵船水手俱遇救得生刻季君已至烟臺矣又京師來電云總理衙門現與駐京各國使臣商議請皇上再發國書交張邵兩星使重申和議 
[踴躍輸將]  
　　營口行營醫院專療我華軍士之受傷者本館及慕維廉君分投勸募荷蒙各善士慷慨解囊聞西友所捐爲數已巨十四日先由匯豐銀行電匯銀五百兩至營口以應急需想好善之心中西一體富商巨賈此後當益復踴躍輸將也 
[公無渡河]  
　　倭報言外間謠說紛紛皆云倭主之意欲由廣島往中國旅順以倭人所踞之地爲行宮此言如確豈非愍不畏死耶 
[股價驟起]  
　　日本來信言中日開仗以來東京大扳兩處各公司股分價値未免失色自美員福司得應中國之聘行抵日本後各股價値驟起蓋以中國欽差一到廣島股分必更爲生色因預料中日將言歸於好也所言如此可知日人動誇富强終難掩本國人耳目勝仗紛傳股分愈跌乃一聞美員之至價値驟增然則中國與之言和未免墮其術中矣 
[華商回日]  
　　神户消息言邇　邇來華商之回日本者日見其衆以故日人生意漸被華商奪攬前當中日開仗伊始日商聯行獨攬利權今華商旣陸續言回日商聯行漸次瓦解矣 
[使署震傷]  
　　西歴正月十八號日本東京地震已錄報章兹聞當時各國使署皆被震受傷輕重不一英國使署於西歴去年六月地震時已損傷實甚今又遭此一震墻壁搖搖欲墜天花板均被震破片片作蝴蝶飛非大加修葺不能復駐行旌俄德兩使署亦傷裂多處兩欽使現擬喬遷俟修理完全再行回署意國使署則所傷無幾最幸者爲法卑兩使署雖遭巨震毫無所傷 
[高事彚錄]  
　　去臘二十八日高鹿濟物浦友人來信云中國操江船被倭人擄去後卽改作運船用以載兵日前行抵本浦寄碇數日卽載兵開行不知去向○忠淸道有一城全羅道有二城忽被人縱火焚燒全城盡成焦土計一燬屋宇六百緣一燬七百椽其最小者亦有三百餘椽一旦被燬人莫測其由來皆疑是東學黨所爲也○日本西字報云高麗近派李順學爲全權大臣出使倭邦擬於西歴本月十五號由漢城啓行徑至廣岸謁見倭主遞呈國書 
[北固山冶春詞]  
　　鎭江來信云常鎭通海道呂鏡宇觀察於新正初十日夕照銜山時排導出城詣風神廟碼頭來乘坐頭號紅船用小火輪拖帶溯江上駛前赴金陵叩賀各大憲新禧十四日觀察在省事畢仍乘原舟東下至金烏西墜始見憲舟由上游衝波而至少選繫攬太古碼頭督標新兵營勇丁在江于站隊旌旗耀日劍戟凝霜槍砲之聲震耳欲聾在城文武各官咸赴碼頭恭迓○正月初十日恭逢皇后千秋令節是日天甫黎明鎭郡文武印委各官俱穿花衣齊集萬壽宮行朝賀禮先是城守營叅將鄭參戎府尊彥太守丹徒縣王大令等次第偕來均在官廳伺候有頃道憲呂觀察都統保統制命駕而至府縣各官齊出恭迎觀察一一點首卽就官廳小憩旋由禮生禀請行禮各官趨詣丹墀行三跪九叩首禮凛天威於咫尺望魏闕而抒忱濟濟蹌蹌儀容肅穆禮成以後各官退班仍入官廳略領茶點晤談片時遂分道回衙鐘聲已報七下矣○駐紥鎭江廣義營勇於初二日在薛家巷滋事前報已紀之矣兹悉記名簡放總鎭借補廣東廣州恊鎭統帶廣義等營李軍門先義會同鎭江關道呂海寰觀察札委稽查長江輪船局周錦堂都戎爲總巡所有逐月薪水由李軍門給發軍門並面諭都戎如遇有本營勇丁往來街市間若非手持號牌者必須將此等兵勇扭送來營以憑懲辦决不寛貨似此稽查嚴密閭閻自得安靖矣○初八日曜靈匿景飛廉怒號幾似龍吟虎嘯富厚之家安排小火爐撥取甕頭泥以消寒意至鐘鳴二下滕六君果惠然肯來隨風柳絮到處飛颺遙望江天浩渺中數點烟嵐悉披縞素噫山靈亦解閒愁致令鬢絲漸白乎至旁晚始停玉戲測之約厚三寸而背陰處約有五寸左右從此寒氣更甚重裘不温池水盡結冰花初九日依然雲低如墨至貓睛轉午雨師稅駕聞鴛鴦瓦上淅瀝有聲所積之雪融化殆盡初十日天光晴朗淑氣迎人回憶昨之凍合玉樓光搖銀海景象又大不同矣碧翁翁可謂須臾萬變哉○鎭江下游厘捐總局孫明府瓜期已屆去臘經撫轅牌示以卽補知縣楊大令奎炳接辦大令奉札後卽詣撫轅禀辭擇於本月初八日自姑蘇起節乘坐官舫由内河行駛旋於十一日上午十一點鐘舟抵京口停泊小閘碼頭大令遂乘輿入城向文武各衙投刺筮期十四日進局視事孫明府將經手事宜交卸淸楚卽於十五日淸晨往道府縣各衙辭行然後至大碼頭登舟向蘇垣進發瀕行時鎭城各叚保甲及候補佐貳均詣舟次送别有依依不捨之意○撫標中鎭叅將常叅戎福前由麋臺起程乘坐南灣船用小火輪帶之出丹徒口於十一日傍晚駛抵潤州泊舟荷花塘碼頭文武各官咸往碼頭迎接脚靴手版絡繹於途移時各官登舟相見叅戎亦以禮答拜十二日八點鐘卽命啓輪上駛逕赴白門向各大憲叩賀新禧當叅戎起程時水陸管兵均在大陰溝一帶列隊鳴槍恭送○鎭江西門外三元巷妓館林立不减䢴水笙歌秦淮畫舫去年倭人犯順巿景衰頽妓院生涯因之寥落惟正喜堂四喜堂恃有顯宦往來彩旛深護得以飽獵纒頭此外諸家不免左絀右支有王大娘者在此巷賃屋數椽栽名花八九枝大抵華年二九姿容絶代彷彿薛濤再世蘇小重來狂蜂浪蝶趨之如鶩有張姓者固翩翩濁世之佳公子也邀集二三知已開筵暢飲招妓侑觴藉遣旅愁珠喉乍囀錦瑟徐彈羅山海之珍羞極勾欄之上選正在采烈興高忽來靑皮五六人一擁而入叱燕嗔鶯勒索規費諸妓見之面無人色如鼠子忽遇狸奴張及友人不服咸與理論靑皮等不分皂白上前揪扭飽以老拳迨巡查委員聞聲趨視靑皮始各鳥獸散張等因受毆傷禀之於官飭差拘究靑皮已聞風遠颺不知所之光天化日之下似此瞻大妄爲眞愍不畏法者矣○元宵佳節鎭城内外各鋪户一律懸燈結彩十色五光是夜月朗風和纎塵不染閒步街頭惟聞鑼鼓聲喧天動地魚巷口銀山門等處燈巿則更璀璨輝煌目迷五色所紥花樣亦皆推陳出新爭奇鬥勝如花鳥魚蟲人物山水以及樓臺亭閣玲瓏剔透眞有鬼斧神工之妙但見萬枝蠟炬爘若繁星火樹銀花彷彿城開不夜六街三巿游人如織衣香鬢影逐隊偕來誦姜白石珠箔飄燈夜未歸之句益覺遊興怦怦　聲三唱繡閣小嬌生始扶婢而回良辰美景賞心樂事可謂兼有之矣 
[徵稅核實]  
　　厦門信云稅厘走漏日甚一日自曹沚沅司馬廷獻提調局務按月比較輙有盈餘繼此者大都以養尊處優一任卡員蒙蔽並不親自稽查此短徵之所由來也去冬提調游柏棠太守調署興化府篆經藩憲檄委張文川司馬兼辦提調司馬辦事素稱認眞自兼辦以來卽派親信廉潔之人在各卡路頭稽查登記如途郊在榷關報完稅項及一切進出各貨不時將各卡呈報完厘騐單核對因之卡員司巡相率歛跡不敢公然得錢串通奸商走私舞弊十一十二兩月稅厘竟較歴年是月多徵二三成以上可見辦事總須認眞但使操守淸廉不狗情面則在下者自有所顧忌而不敢營私骩法利國利民只不利於中飽之蠧 
 
 

Page 3

 
 
[倭奴窮蹙]  
　　厦門訪事人書云雨丹輪船往來香港日本厦門各埠船中水手皆雇厦門同安人充當十二月二十二日此船開赴日本裝煤運至香港船中水手等回厦言及日本近日情形就長崎各埠而言實有岌岌不可終日之勢國中人民均調出當兵所存者皆係婦女米粮已絶大都以豈餅充饑按豆餅一物粗爄不可食中國以之喂豕今日人乃視若珍羞藉以果腹眞若天堂地獄之不同矣白米每石售洋七八元船中水手自帶食米剩下五六包每包售洋七元八角値此天寒地凍人民凍死者萬餘屍骸枕藉國中怨聲載道沿海一帶武備空虚若中國派兵船數艘破浪長驅出其不意攻其無備不難唾手而得惜乎計不出此也雨丹船過高麗時見地方蹂躪人民屠戮悽慘更甚此係各水手所目睹中國若能堅持不屈倭奴力竭計窮不堪爲國勢必自請議和又言倭國屢接軍電倭人之北犯者時被華軍所挫人心惶惶坐不安席一似華軍旦夕壓境也者乘勢進摀必能得手失此不敢縱敵貽殃夫豈國家之福哉 
[賽船别調]  
　　厦門廣順洋行某西人創製機器脚踏車小杉板船一隻以四人相對踏之如農民之戽水然蓋以　力而代汽力也臺灣記某甲以此船行駛不能迅速與雙槳小船相伯仲耳西人不服與之賭賽甲允以一百元爲彩勝者得彩取銀卽雇鼓浪嶼搖雙槳船人三名與杉板比賽以繞行鼓浪嶼一周爲程除夕下午二點鐘在海後開行至三點鐘時已繞鼓浪嶼一週而回雙槳船先到杉板落後相距丈餘之遠是亦賽船之别調也故誌之 
[旗營操演]  
　　杭州將軍吉仲謙爵帥於去年回任後整飭營規時加操演新正初六日與都統常鶴帥在大校塲合營操演每日命柏讌香恊領分旗校閱以期精練 
[藩憲接印]  
　　江蘇藩憲鄧小赤方伯於新正十二日午刻回轅筮吉十五日卯時接印已紀前報是日淸晨署藩憲黃幼農方伯在滄浪亭行轅飭掌印官將藩司印信恭置黃亭内舁送藩轅黃方伯整肅衣冠升砲恭送沿途導以鼓樂頗形熱閙旣至署鄧方伯衣冠出迎供奉大堂正中俄報吉時已屆方伯朝服而出望闕行三跪九叩禮旋易公服行拜印禮旣升座藩署書差人等排班叩見俄聞車馬聲喧蓋道府州縣及印委官員咸來叩賀也至署藩憲黃方伯奉撫憲奎中丞札委署理臬司篆務筮期新正二十二日遷入臬署卽於是日已時接印 
[委辦海防]  
　　蘇撫奎中丞以倭奴犯順海濵防務不可少疏省中文武諸員智勇兼備者莫如署臬憲韓古農廉訪是以特委黃幼農方伯署理臬篆而委韓廉訪招募勁旅數營分駐江震常昭等各口岸防堵廉訪奉委後以軍書旁午不可遲緩遂於十五日下午由湖南會館乘輿全胥門外官碼頭登舟用小火輪拖帶往江震常昭福山等處相度安營地勢順道閱視各口岸砲臺廉訪此次出轅尙有他項要公與福山鎭韓統領面商機宜須於廿二日之前回轅以便屆時交卸臬篆 
[上海求志書院甲午冬季題目]  
　　經學題咨汝二十有二人解不施子一人解作者七人矣解九人而已解○史學題皮子鹿門隱書書後見唐文粹元子出規書後見唐文粹苻秦疆域考元魏疆域考○掌故題淮軍戰功考湘軍戰功考擬續江氏漢學師承記序擬續魏氏經世文編序○算學題欲取大數天小數地之兩數令兩數之羃相减一須等於兩數相减二須等於兩數相加又令兩數之羃相加一須等於兩數相减二須等於兩數相加問取兩數之法並論天地大小之限後一法之地每有一箇同數天必有兩箇同數後二法之天每有一箇同數地必有兩箇同數後一法二法天地俱爲整數者祗有一箇答數試證之假如由句股形欲化爲另一句股形而令另形之句股較爲原較之　法以弦自之倍之爲另句弦較句股和自之爲另股弦較依常法求之得另形句股弦若令另形之句股較與原較等法以弦和和倍之於上以句股各减上位又以弦加上位得另形大句股弦或以弦和較倍之於下以句股各减下位又以下位减弦得另形小句股弦　是屢化卽得遞大遞小諸形若句弦較大於弦和較則但能化得大形不得化得小形故本形爲同較極小之限試證其理三角形之三邊爲　亢氐其亢氐互爲大小惟皆小於角有角氐和甲亢氐和乙有角氐夾角求角亢夾角法以乙羃减甲羃爲法置乙乘餘切以甲乙較乘餘割减之於上上位自之加乙羃爲實法除實爲正實又以甲乘上位倍之以法除之爲負方一正隅開平方得角亢夾角餘割所求角必在直角以内前題如求亢氐夾角法以甲乙較羃减甲羃爲法置乙乘餘割以甲乙較乘餘切减之於上上位自之加甲乙較羃爲實法除實爲正實又以甲乘上位倍之以法除之爲負方一正隅開平方得亢氐夾角餘割所求角無論鈍銳開方式同所知角二題必俱在九十度以内試並證之○輿地題周　地官司徒誦訓春官保章夏官司險職方均掌地輿其異同若何眉山考治永定河議西國廢城垣治砲臺說○詞章題水虎捷賦以乾德元年鑿池習戰爲韻漢昆陽之捷吳赤壁之捷晉肥水之捷唐駐蹕山之捷以上四題各七律一首擬吳均檄江神責周穆王璧文方竹杖銘曲竹杖銘 
[軍務雜聞]  
　　撫標湘軍前營統帶唐軍門於今正正旦由湖南督隊到甲暫駐石暉港營次擬卽移駐柘林昨日飭丁投文上海縣署請黃大令備船○鄒理堂遊戎統帶移駐川沙之督標奇右營某勇丁違犯軍令私逃至吳淞經是處防營查獲帶至六營公所訊明立卽正法 
[官塲雜紀]  
　　正月十三日上海縣黃愛棠太令赴省謝委調署南匯縣缺兹縣署辦差丁役聞大令今日約可回申遂整備儀從前往碼頭迎迓○正月十九日爲開篆吉期昨日上海縣發出紅簽飭差傳知陰塲生准於是日寅時在署伺候毋稍貽悮○各城門自倭人肇釁以來屢奉官長嚴諭每夜九點鐘扃閉天明始放行當扃閉時除公事出入憑對牌開放外民人槪不能出入自如目下警信頻傳防務更須嚴密是以江海關道劉觀察商同提右營叅將廖叅戎飭守城員弁自九點鐘扃閉後卽使持對牌亦不開放幷傳諭城内居民人等務宜及早入城 
[守提逃官]  
　　昨日上午江海關道劉觀察接到登萊靑道由烟臺發來要電云有禮裕輪船自烟臺開往上海船中所載各員或臨陳脫逃或失守城池皆被議人員將次蒞滬待其來時毋許登岸觀察得信立飭某武弁帶領護勇數十名乘小火輪至吳淞迎候一面札飭英法兩讞員並咨照招商局總辦勿令該輪船停泊碼頭同轉立飭會捕局線勇頭目嚴頌眉及法包探郁廷湘帶領通班探夥線勇人等在金利源碼頭照料商局總辦沈子梅觀察及英廨讞員宋通刺法界讞員葛同轉均在金利源棧房守候 
[改建鐡橋]  
　　聞英工部局擬將美租界西華德路中虹橋重行建造所有橋面及欄杆均以鐡爲之刻已齊備不日興工俟此橋工竣復將外大橋改造全鐡從此工程鞏固當與山高水長同其不朽矣 
[幸未成災]  
　　前晚十點鐘時美租界吳淞路第八百九十九號門牌王德興竹器店因其女手携火油燈登樓欲睡偶一不愼將燈墮入竹花内霎時烈焰飛騰女駭極狂呼鄰人畢集幸捕房近在咫尺巡捕頭　喧嚷聲立飭落差巡捕竭力撲救火始息滅尙未冐穿屋頂是以鐘聲寂然 
[捕房禁賭]  
　　虹口賭徒甲於他處集衆設局抽頭漁利幾於習爲常事黎副捕頭深以爲恨前晚諭令夜差巡捕嚴密稽查如有人犯賭可抄門牌號數回報捕房以便往拿 
[請追欠欵]  
　　法大馬路吉如里内某靛靑行去年與某客往來結欠規銀一千餘兩屢索不歸延至本年尙無頭緒客無奈於前日將行主扭控捕房捕頭著令覔保出外理處如果理處不明准赴公堂請官判斷 
 
 

Page 4

 
 
[竊銅被獲]  
　　法界萬安樓客棧某客採辦紫銅百餘　雇夫挑　上棧挑夫甲乙三人串通一氣先將紫銅二塊藏匿於碼頭下俟風聲已息二人各掮一塊向興聖街某銅錫店求售適爲探夥蔣福生瞥見將人贓一幷送入捕房頭命押候解送公堂究辦 
[因賭起釁]  
　　滬城西門外萬生橋畔有孀婦某氏開設小茶肆俾　陸一流人得以在此潤吻前日有某營兵借片席地共推牌九爲此處流氓所見欲向分肥正在紛紛擾擾之際適有某武弁經過以兵勇違禁賭博當塲拖出喝責軍棍五百下事爲巡防局員蔡二尹所聞以該店主及欲向分肥之人各有不合飭傳到局將某氏掌頰一百下流氓笞責三百板卽予釋出此處附近各賭檯聞之咸有戒心或者賭風可稍息歟 
[功德無量]  
　　本館所募營口醫院經費昨又承畢禮納君助洋銀五圓阿白納君助十圓來生君助五圓天南遯叟助十元延陵合記願母延年助八圓周君敬庵求父母康健助一圓裘以集腋而成塔可聚沙以築諸君子旣爲先路之導我知此後源源施濟當有不吝解囊者矣敬代千百受傷軍士九頓首以祝長生 
[施診期]  
　　啓者敝堂常年施醫給藥例於新正月二十一日開診今遵舊章敦請内外科孟河巢君崇山丁君甘仁巢君松亭内科李君紫璇唐君子耘許君蓉江韓君少懷傷得徐君宗揚外科朱君莘嚴陸君雲書每逢單日午前在堂施治不論遠近貧苦抱病之輩屆期皆可來堂掛號領票依次就醫憑方給藥所有病重之人不能出外就醫可著人報堂掛號請醫士到貧病之家出診其輿金等槪由本堂備給不取病者分文以冀立起沈疴同登仁壽而各項經費悉自敝堂籌撥伏念敝堂本無恒產却有恒心凡貧民病廢之來告者敝堂雖度支竭蹶必使之各遂所願而後已此意此情早在諸君子洞鑒之中所望體此愚衷同施援手仁資義欵紛至疉來俾敝堂隨時接濟得以副諸君子民胞物與之懷則敝堂幸甚貧黎幸甚謹肅報端統希慈察[  滬北鐡馬路廣益善堂同人謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[捕捉影]  
　　寍波人某甲　在某繅絲棧内爲出店其妻某氏僦居美界漢璧禮路　祥里第九百五十二號屋内所餘樓面去臘　　與本邑人　乙居住前日午後三下　鐘甲突將雙屏緊閉大呼捉姦衆鄰人聞聲齊出破扉入内見甲手執幷州快剪刀將乙髮辫揪住意欲剪去乙怒　　指互相扭毆鄰人某丙從而和之謂乙定係姦情一時觀者如堵鄰人某丁謂甲等實欲拆梢代抱不平出喚巡街華捕至一倂拘入捕房捕頭　旣非姦情定係拆梢從　免究一倂逐出 
[界公堂瑣案]  
　　前日本城西姚家弄卡益泰色紙作主卡介生至同義　樓賭錢與王玉山王二陳榮桂等口角經包探何瑞　將一　人拘解公堂禀稱伊等用灌鉛骰在同義樓推牌九以致王等各輸洋銀請爲究辦卡供稱小的係本地人前日向同義樓收帳並未入局賭錢實被伊等誣指玉山供稱小的偶在同義　　錢不料卞竟帶同牌九司務秦姓用灌鉛骰舞弊以致小的　洋銀二十圓比及看破則秦已乘間脫　　王二供　相同陳供稱小的現已知過下次不敢再賭通刺與蕯副領事再三商議然後判罰卞洋銀五十圓更令將秦交出不交則再罰一百圓玉山罰十圓王二罰二十圓罰三十圓○陳秦沈杜四包探偕中西禀稱昨日黃浦灘第七號洋房内某西人報稱有多人在内賭錢　　　　等　張　　　十五　當時皆保出現祗五人來案連賭具送請究辦通刺判令將張及王阿有李詳生張阿福黃阿大各罰洋銀　　　保　未到之景　　錢　良趙寅寳玉根道朱阿德周阿四費阿三金安章陳阿三各將所質洋銀五圓罰去○美捕頭查得有賭徒多人在虹口武昌路聚　　日令西包　根林帶同中西捕往拘共獲張阿根王阿好陳阿圻郭阿根張阿福麥阿六楊阿竹王阿法陳阿桂陸阿彩十　　　請究通刺判罰王陳郭等四人各洋銀十圓作爲遞解川資張等六人各罰洋銀五圓○包探何瑞福禀稱前日有人持僞信至南巿萬盛豐鹹貨　向取支單一紙又向某錢莊貼取期票同施阿鶴至某土棧買土及至敗露則誑騙之人已經逃逸僅將施解案請究萬盛豐主遣人投　申訴被騙情由施供稱小的係寍　人在某烟館執役昨日同鄉人徐大信倩小的同往買土旣成交徐付莊票一紙土棧中人持往照對徐卽　間脫逃至　騙等情小的實不知曉通刺著　候交保○包探黃四福禀稱張葉氏在倡婦周小　處當龜傭日前竊取金釵二枚兌得洋銀六　餘圓逃蘇州　　小的拘　起到洋銀五十圓請爲究辦周倡遣龜子投案領贓張葉氏供稱婆婆在家病重小婦人無錢寄去以致情急糊塗　取　　之金釵　質現在惟乞　爺恩典俾小婦人回家侍奉婆婆通刺判管押五日期滿勒令回籍洋銀給龜子領去○王道生專竊西人家　豢鷄鴨今又連　五家計鷄十三頭經某包探拘獲解案請懲各西人投案申訴情由王供稱小的落魄無聊以致行竊通刺判令枷號三天　犯事處示衆期滿再管押一月以爲行竊西人微物者儆○錢阿隆竊取西人沙而門家千里鏡等物前經通刺判令管押三月收贓之劉阿五　　　　覆訊昨日包探黃四福禀稱小的　劉所開舊貨店查見有西人所失自來火龍頭刀叉銅絲鳥籠自鳴鐘絨單等物約値洋銀三十圓　　　二圓買得是以將錢劉及經手是事之裴三卿解請訊斷通刺覆核供詞與前堂無異惟錢竊贓甚多管押三月殊覺太輕著加押一月連　共　四月留罰洋銀三十圓具以後不再收買賊贓切結存案備查裴押候禮拜五查明覆訊○包探張阿根禀稱小孩劉寳廷竊取同居之親戚李阿福家銀表綢棉袍及洋銀報捕後經小的緝獲據稱洋銀已用　表被人騙去是以贓未吊齊李投案申訴前情劉供認行竊　乞施恩典　由劉母陳氏投案訴稱寳廷係小婦人親生之子甘心作賊務乞重懲如能永閉棲流所中則感恩不盡矣通刺不准著將劉責手　一百下交劉陳氏　回嚴加管束○銅工陳順右竊取楊敬忠楊有發有銅銚布棉褲各一正欲逃逸經三百四十五號華捕拘住解至公堂楊投案領贓陳供稱小的在虹口某船廠執役尙有七十餘歲之老母在家可否求恩寛宥通刺判令押候送回原籍贓給還失主○三百十號華捕　稱吳阿發喚小的前往據言被沈和尙攫去一千文及小的獲沈則錢已不見矣吳訴稱小的在治下小本營生昨日欲收攤將錢一千文放在攤上忽被沈攫之而去沈供稱小的因賭錢口角並不攫錢通刺著將沈管押五日○瑪理遜洋行執事人投英領事署控稱收租人潘復卿向房客馮啓堂收租竟被伊等糾黨毆傷薩副領事准詞照會公堂昨晨通刺將馮阿榮卽馮啓堂及陳阿榮施董氏傳案潘申訴前情並稱被陳兇毆施董氏復以穢器抛擊陳等供稱帮同解勸並不肆毆通刺判令分别管押十日 
[存節存狐]  
　　啓者本堂教養兼施已見前報今當十五之期又作恤嫠之舉每於月半日著寡婦持摺到堂按名給發每名六百大錢蓋婦人靑年失耦守此孤兒以延一線之緒家徒四壁養贍無人彼呱呱者果何恃乎又或暮年夫死衣食無依啼飢號寒有心人所爲扼腕而長太息者也前蒙各大善士或恤濟一名或二名俱見成全苦節之大德數年以來時日變遷從前認捐之善士或已作古或已回籍或生意稍虧因是停恤多名以待補恤今特登報請諸君認捐恤養或二名或一名或二人共捐養一名均從其便夫一名六百文二人同認則一人三百文更易爲力存節存孤其功甚偉所望諸善士勉而行之本堂實翹切之至再者初九至十一等日一文愿册子荷善士惠來無名氏十元鄭林氏三元又銅洋三元陸日葵銅洋三元免藥子七角二分紫來居楊一元同源二元飛仙寓客四角武威子四角豆花女子四角安義堂四知堂日省居任素堂家德堂無名氏六户共一元陳雲二角賀某二角吳耕生二角陳求壽四角戴世堂一角周尙緒一角兪登福一角登有一角　　一角夏生一角施加一角范庚生一角林文光一角唐志淵一角十四户共二元補過子一元無名氏一元無名氏銅洋二元　國銀二角均已註册並登報端以見存心爲善其後昌並代彼貧黎九叩首以謝[  上海虹口元濟善堂董事唐廷桂等謹啓]  
[江西官報]  
　　十一月二十　日准補南昌通判閻庚良禀謝行知管帶祥霖輪船補用縣羅家福由上海修理輪船回張善　由京解貢貼景回州判金　田　地丁銀　京卓光薦解八批漕折進京典史章葆儘先酌委一次南昌典史沈辰飭赴進賢海莊司升任該典史事務以　補斯缺賀席珍赴任又　　糧庫趙　又飭令到任○三十日補用縣金　保代新建下鄉柜驗藍翎五品銜補用府照單成烈係浙江人分發府經李自怡係安徽人　照王蔭珍係安徽人俱禀到孫貽　浮梁催道欵回　　南聞訃丁母　○十二月初一日卽用縣徐寳鍔加一級紀錄二次徐嘉霖張紹箕俱酌委一次通判馮俊才解七批漕折進京分發　東知縣王恆由京赴　署洋口司曹建勲卸事回蔡　暉由建昌府屬地丁回僕維儘先酌委一次○　三日　送分發直　知州　齡繳照係鑲黃旗人張慶霖李澂俱禀謝優缺酌委一次何敬釗解九　漕折進京張綬黃拔委一次　　英往湖○公　同知鄭景洙由京解地丁回未入陶福豫　服來江准補瑞昌典史蔣柏蔭解文武鄉試　進京　　　建縣丞張傳　現奉部覆飭　新任○初五日分　同知文　　到係湖北人邱承榮往星子　勘　　吳世　辦白　　卡金盛秋拔委一次朱延鈕解釐金進京贑　淸餉委員知縣李華國領餉　營府經彭　　由袁州　入　　第由九江俱催减平回賀鍾濟由安　催兵米回道庫范　基接查順　保甲○初七日候補府阮貞瑞　辦　口分　同知鄭景洙儘先酌委優缺一次並加級紀　二次花翎知府　裕光知縣陳　　　禀回俱係湖南人縣丞　精由安　催　契回府經余廷珍賞加　　銜府照陳鳳韶酌委首領一次袁州同知黎雲福　省差委以鄭榜　　委署理○初八日工部員外郎鍾裕恩由浙江來省指分知府孫祖烈　　係江蘇舉人署安　縣吳國珍卸事　　交　回　　加一級紀　二次同知王祖蔭儘先酌委知　一次按知張照榮酌委一次縣丞劉福謙酌委優缺一次劉品銘由　　催　欵回從九馬　翰儘　酌委一次 
[䢴江官報]  
　　初十日孔分　　　委京　差吕四場　鹺尹到揚善鹺尹澍　復回淮○十一日興化縣劉大令○十二日署安東縣胡大令三江　守備張守戎文傑均公幹到掦方鹺尹期委帮辦　　鹽　差 
[上海六馬路仁善堂籌賑公所施少欽經收山東順直賑捐十一月廿一至三十日淸單]  
　　　　　　　　一百兩隱名氏洋五十元聽松子三十元德案銀行廿四元銅十三元高梅熊寳泰合肥無名　户各洋二十　無名氏十元　三十元徐小築　子仙　　信李　　有心　方子錢補過子六户各洋十元近齋高桂陳孫田各洋六元　祥　章隱名各洋五元謝　龍溪無名氏亷讓子陳孫氏四户各洋四元鄭秋水二元無名氏葉氏唐芳洲朱姓　户各洋一元西門巡防局交來陸芝香陳炳春沈進昌周先生爲聚賭罰欵洋三角錢九百文義　　銅洋六十二元孚惠堂銅九元張無名銅洋一元升泰延泰延泰厚昌　　二元朱季記錢三千六百文姜阿虎三百六十文以上共收銀一百兩洋二百七十八元三角銅洋　　　六元銀四千八百六十文 
 
 
 

Page 10

 
 
   
 
