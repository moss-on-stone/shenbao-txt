# 1909 - 250 - 4913152

 

Page 1

 
 
   
 
 

Page 2

 
 
   
 
 

Page 3

 
 
宮門抄 
　　八月初一日　召見軍機　吳宗濂 
交旨 
[  七月二十五日軍機大臣欽奉] 　　諭旨學部奏籌建京師圖書館請賞給熱河文冿閣四庫全書暨　避暑山荘各殿陳設書籍並飭撥凈業湖匯通祠各地方一摺又奏請飭內閱將宋元舊刻翰林院將永樂大典無驗完闕破碎一併送部交圖書館儲藏又奏派編修繆荃孫等充圖書館監督各差又奏請鑄造圖書館印信各一片均著依議欽此 
論說 
[論通商條約中國受虧之各欵] （九）　　中外通商。至今日已成久定之局矣。由今日而回溯前此訂約之種種失敗。種種受虧割地。也償欵也。格外之優待也。特別之保護也。前者蹶而後者趨。一波平而一波起。國權之喪失。利權之溢損。屈指不能計。更僕不能𥿫。蓋幾無一足以列於平等之國矣。雖然。割地償欵。固辱國莫大之端。稽� 
之往事。普法之役。非無償欵。俄土之戰。亦復割地。因兵事之利鈍。乃忍辱以行成不能為　之門。何妨求城下之盟。此公法所以不為戰後之評論也。若夫環球萬國。同為講信修好之舉。換約十年。何有亞美歐非之判。界約有各別之性質。商約何獨異於吾華。既非絀於理勢。不妨爭以口舌。甲國與乙國。在彼亦有成例之可稽。東美與西歐。在我正可援案以相詰。然則同此修好。同此訂約。中國亦何有獨受虧損之理由。竊嘗綜攬前後數十年間外交之歷史。而得三事焉。嗟乎。前車既覆。來𢒨方遒。豈好為繁稱博引乎哉。亦正望一般社會之知所注意。為後日作改正之蒿矢焉耳一領事裁判權。吾國人曹於外事。以治外法權領事裁判權混而為一豈知治外法權為公使應享之權利。領事裁判權則西人僅施之於中日兩國。光緒初年。日本改良刑律。照會各國。兩國刑律既已從同。則領事裁判權應在收回之列。當時英人首焉發難。然卒由日本電召英德法公使吳雅娜等回國力商就緒。此前事之可師者。夫領十權者何。謂於其土地得行使其管轄之權而已。管轄授之外人。何領十權之可言。在西人之藉口。率以刑律不同為言。日本維新伊始。即以改訂刑律為收回裁判權之豫備。誠得其要領也。竊謂凡事必權其利害。而後下手無退阻。刑律為今日萬難默守舊章之尤要者。即使如法改訂。裁判權之能否收回。尚難決定。而顧紛紛駁阻。忍令領土權與人民。胥受治於外人之宇下而不顧。何為者也。此我中國主權受虧之最大者也。　　一利益均　。兩國之交際。不能無異等。即兩國之相待。不能無厚薄無論公法。亦私法上正當之理由也。蘇彝士河之開通。歐洲各國負納稅之義務。即享行駛之權利。獨荷人以開始之反對。當時即訂一限制之專章。此亦利益享受之視乎交際。無一國如此各國亦均如此之明證也。獨各國對於中國則不然。庚子之役。有兵事之藉口。且係同時開覺於各國。固無論矣。為問自甲申以迄甲午。自甲午以迄庚子。其間種種之喪失。種種之受虧。一國挾勢以發難。各國羣起而效尤。明為無理之要求。而彼且藉口於利益均霑之條約以詰責。抑若有名正言順理直氣壯小兒乞餅不得不休之況狀。鳴呼。此亦國際公法正當之要求乎。無怪乎瓜分之說之喧騰於東西報章而一若持之有故也。　　一借欵之抵押。借欵為各國常有之事。借欵興造此物。即以此物作抵。且即以其工作付之經理。則為各國所無。光緒初年。埃及借欵於英法。英法各以大臣經理其內政。埃及卽辭退其大臣而自行主持。當時各新聞紙亦僅譏其不善用財。不能以借入之欵。辦興利之事。而不深非其辭退經理。許他人干涉財政。夫埃及本不足法。然興造此物而以此物作抵且以工作付之經理。其為開門揖盜之非。計從可知。也推原其。故中國前此借欵。用之綀兵者居多。各國本不樂放借。蓋慮其不能生利而為取償之地耳。於是不能無指定之抵頭。有抵既成通例。於是他日雖借欵興辦實業。亦不𠼦� 
欵者。未當不以此舉為得計也。豈知事既為各國借欵所無。即中國之受虧。亦遂因此而不可救藥也。　　綜上數者觀之。而中外通商受虧之原因。胥在是矣。若夫彼合羣而我渙散。彼上下一氣而我則官民隔問。以故彼能持久而我不能堅忍。若此者僅通商一方面之劣敗而已。商部提絜於上。商會聯絡於下。一轉變間不居優勝之地位者無此理也。嗟乎。為急則治標之至計。求見兔顧犬之良謀。今日之豫備。即為異日之後盾。既往不誎。來者可追。則領事裁判權之收回尤不能不亟矣。彼利益均霑與借欵之受虧。所望隨地隨時豫為補救而已。 
專電 
[電一] （北京） 
 
 
 

Page 4

 
 
　　某御史奏儲材館每員月薪二三百兩糜費鉅欵徒開奔競毫無實效請飭加意整頓改為在館期滿留部後始準給薪奉　旨交外務部知道 
[電二] （北京）　　世那兩相勸張中堂速行銷假中堂未允仍有退志 
[電三] （北京）　　御史江春霖奏朱家寳查覆馮汝騤參案扶同隱飾肆意朦蔽請派公正人員嚴查澈究 
[電四] （東京）　　美國前副統領費阿班克斯。於陽歷九月十三日到長崎。聲言清國進步甚速比從前所聞者大隹。信其將來必為世界上之一大強國並希望中日兩國永敦睦誼。 
[電五] （東京）　　日本三并物產會社。及三并銀行。於陽歷十一月二日起改為有限責任株式會社。資本各二千萬圓 
緊要新聞一 
[攝政王注意憲政新政之一斑] 北京　　○攝政王對於籌備憲政用改革新政各事異常注意去年會諭樞臣將關於憲政之京外章奏隨時照錄一分進呈近又面諭軍機處憲政編查館王大臣等。速將關於憲政新政京外各項摺奏章程。無論是否緊要。一律照錄送府備覧。樞憲兩處奉諭以數年來關於此事摺件甚多抄錄實費周折擬卽交諭在京各部院。將近年來關於新政之奏章。一律補送奏底。其外省之摺件。則由憲政館照抄。此後無論京外衙門。一律隨摺另附奏底。專備攝政王閱覧。聞攝政王在府他事不甚留意惟新政各事則時常特召大員到府討論或云前日忽召林紹年進府。談論二鐘之久。亦係垂詢新政各事。云 
[電催各省認籌海軍經費數目] 北京　　○前日政務處會議時澤公提議海軍經費。難籌擬另謀籌欵之策各大臣均謂不外部庫擔認。各省分籌兩法。當經擬就電稿。擬即通電各省。略云海軍為強國要圖勢在必辦需費過巨全賴各疆臣體念時艱不分畛域竭力籌措前經電咨在案各該省究竟能籌若干。希即迅速妥籌電覆。以便彙核覆。奏 
[某御史叅劾滇藩紀畧] 北京　　○某御史前日上一對奏。參劾護理雲聲真總督藩使沈秉堃到滇之後。毫無振作。吏治大壞。難勝旬宣之任云云。當日廷寄新滇督李經義隨時察看據實奏聞 
[俄人亦擬要求鐵路權利紀聞] 北京　　○吉林報得北京處交界消息俄國政府。現以日本得有鐵路利益亦擬沿齊齊哈爾。依嫩江。經　爾根。至布拉哥堡奇耶斯堡。直逹琿春要求修築一軍事鐵道。以圖抵制未識確否姑誌之以觀其後 
[外部解釋間島界約條文北京] 　　○聞外部因間島。界約。各省互相擬議。不免悮會。前日通電各督撫解釋條文如後界務兩國以圖們江為界。江源以石乙水為界一日憲兵及現有之日官均選出延境一天寶山礦並未讓與。一除開四埠外其馀裁判等事均吾主權。一韓民裁判權歸中國日人只許旁聽並非會審。一延境越墾韓民。一律服從中國法律。一吉會鐵路開辦日期。由中國自定。 
[東三省磋議交涉要電北京] 　　○中日議結東三省交涉情形迭經詳誌本報現聞交涉未結以前日使對於各種要求異常強硬。茲將東督吉撫與外部往來要電補錄於下可以見其一斑 
　　東督致那相電。　　那中堂鑒延吉問題現議題現議到何地步頃聞小池在司署談及亦云將結惟口氣中露出開放及修路兩層從前本有欲由會寗修至吉林之說又有由延修至寗古塔之說未知此次要求及此否。路事關係重大。若由延吉至吉。林再允被修一路。無論合辦或借。欵則奉吉兩省全被日軌包抄。更無一綫生路。且恐俄人藉口。肆意要求。遙想鈞部及我公定有斟酌無俟凟陳然既聞日領語及不禁惶懼用特密布倘有其事。務求堅持勿允。寗以別項掉換愚慮如此諸希審擇倘此舉毫無影響即作罷論叩真 
　　外部復東督電。　　真電悉吉林至會寗鐵路事。伊使援吉長協約第三欵乙文嗣後吉長鐵路添造枝路或再接展應歸自辦如有不敷欵項應向南滿公司籌措之說堅請吉長借欵辦法辦理并云現在雖不即辦必須預為聲明經本部商以自行籌欵辦理。彼堅執不允。如此議不定。即不能再議延吉。本部熟權輕重。萬難再行拒絕。致誤全局。現與商訂仍照吉長借欵一半自行建造路權在我。并非日軌。斟酌再四。除此別無辦法。希查照外十三日 
　　吉撫致外部電。　　外務部鈞鑒申頃接錫清帥電告延吉界務已將解決鈞部有允修築吉林至會寗綫路援照吉長協約由日本借欵一半之說在鈞部主持全局權衡輕重自有不得已之若衷而昭常有守土之責且會戌延吉於本省利害知之甚悉茲當關係至要勢不得不有所進言幸諒察之查日人初因中韓界務有隙可乘。遂欲以強力據我領土。嗣彼開清津航路復以鐵路聯貫會寗而要求吉長鐵路借欵利益更已得手得隴望蜀。遂思併佔吉會鐵路之利權。較之強佔一隅土地者。其利益尤 
 
 

Page 5

 
 
巨因變計以修路為解決界務之前提。用心誠為叵測。惟界。務與修路。絕無關係。即令萬分遷就亦只能於界務範圍以內如開埠及保護韓民等事稍予以利益若必舉一較為重要之利權以相酬報。則轉不如明丧百數十里土地以免後患者之為愈也。至吉長協約第三欵。係指添修吉長枝路而言。吉林至會寗將近千里。自是另一幹路。安得援引。前此吉長協約因欲贖新奉鐵路已為日人佔有故尚可要求對待之報酬今延吉邊界並未認為彼有究應誰屬自有證據倘因解決此未定之問題。乃轉丧失以外最要之權利。則輕重之間似嫌不類。且延林今日尚能自謀生活者正因彼之南滿鐵路僅逹長春延林各地交通不便彼尚未能實行其計畫一旦此叚鐵道既放彼復享有借欵之權利則西至大連安東兩線。穿奉省以至長春更貫吉省而至會寗。吉奉兩省。將無不在彼範圍之中。彼更可進而要求吉長吉會枝路之添修及借欵則其殖民並商務之事業蕃衍於吉林者其速正未可限況此路既成則彼之人民貨物由清津會寗即日可逹吉林較之僅要求開埠於延境者其利何止倍蓗因而我之受害更速且大然此猶害之小者也所最患者俄人報復日本之心。日勝一日。自將海參威改為軍港以後。增兵無算。而由西比利亞輸運東方之軍械子藥。絡繹不絕。其意蓋欲於數年間在我吉林境內一雪戰敗之辱而日本之覬覦延吉者。亦欲得此以為屯軍根據地而有以制俄。然俄之東清鐵路已直貫我東隅而日本於我吉林境內運輸不便有事時亦一缺點今因證據不足延境勢難強佔遂變計要求此路果此路成者一旦有事彼即可進兵先據吉林以占勝著然俄人對此實有利害關係久已耽耽旁視俟我界務之結局如何今果出此豈能忍默或亦藉口利益均霑。以要求相當之利權。正恐日俄相謀愈急。戰禍愈速。而我後患豈復堪問。鄙見如此或係杞憂然今之情勢顯然撫斯土者實不能不為意外之慮也再者前因吉長借欵本地紳民頗有欲立會抗議者將及一年此事亦當在洞悉昭常到任後多方勸解始得相安而人心多有不服今若吉會鐵路借欵之約一出紳民怨當較前更甚在上者無詞以安撫之亦一可慮也茲聞事雖定議尚未簽約倘蒙俯採蒭蕘。與彼力爭。或猶可及。務懇遠念邊要。設法改訂。以全大局無任叩禱諫 
[京師近事] 　　軍機處。將增添行走大臣已兩誌前報今聞某大臣力保川督趙次帥。前任戶部尚書辦理財政極為得力現擬奏調來亦。仍位置於度支部並在軍機上行走澤公則調任海軍大臣。 
　　聞旗制處。總裁倫貝子刻經編訂裁旗章程擬將南苑地畝收回於該處設立工藝局三四處農圃教綀廠一二處先將十營已入養老之兵。擇其精神尚壯者暨各旗年過三十五之馬甲等。撥入南苑學習工藝。及耕種培養等。事統限一年畢業遣令歸農再行裁餉 
　　軍諮處近撰操演陸軍布陣方略圖表。不日呈遞。探係特為本年近幾秋操所訂以備行軍之用 
　　軍諮處。以叅謀學堂之建設前陸軍部即有此議現本處既已獨立此項學堂應即由處建設以便培植參謀人才現已擬訂一切章程。預備奏設。併聞濤朗兩兩勒之意擬即以新奏保之軍諮使馮國璋經理此事。 
　　湘路總理余堯衢京卿。前日電致張相國。自請辭差。并請速行奏派他昌接手以免貽悮聞張相昨已覆電慰留。 
　　護埋雲貴總督沈秉堃。電致政府略云此次參劾屬員吸食鴉片之摺。係在未會接到新章之前所拜發。應請將補用遊擊蔡某等五員所請暫行革職字樣遵照新章更改辦理。 
　　法部。各堂以改良監獄與試行新弄律籌辦審判廰均有極大關係各省雖已建築而獄吏之養成尤關聚要昨特通飭各省仿照河南監獄傳習所辦法。籌設研究所一處。養成辦理監獄之人才 
　　海軍處。譚副使特飭各司員將陸軍部移交本處之各項案卷逐一檢查所有一切未結事件。統於月內查明列表。呈候核辦 
　　農工商部。議定各省咨報商會立案章程凡各行入會者。成本二千兩以上。方可逹部立案。如未足二千兩者無論何項新奇商業仍歸本省發給營業執照本部無須領照至新造貨品等類。常年須銷王五千兩以上。方可立案領取執照。飭定年限專售。 
　　農工商部。溥尚書為整頓庫倫工商各業起見日前在署提議派員考查十。二甲改設商會情形。辦理是否合宜。并議奏請速設該處勸業道。 
　　度支部。澤尚書以各省財政監理官原為清理財政而設乃各省督撫每有故意從中掣肘希圖朦混殊屬非是昨特電致各者監理官。遇事務須秉公辦理。如有督撫。掣肘之處。準其電逹本部。斟酌辦理。 
　　度支部提議鹽法問題。以各國鹽政惟印度為最完善前岑春萱在粵督任時會經條陳派員調查現當整頓鹽務之際應再派員。赴該處調查一切辦法。以備叅考 
　　郵傅部日前傅補之各錄事。現在赴部投到者。尚不及三分之。一蓋因該錄事等均係前年考職未售之各省舉貢無力者因傅到無期久已回籍其馀考取揀選分赴各省者亦頗下乏人故為數甚覺寥寥。云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[全浙保路大會記事杭州] 　　○全浙保路會同人於七月二十八日。下午借教育總會開特別會會塲秩序。　一宣布開會宗旨二。推舉臨時議長及書記員　三。保路方法分甲乙丙三種（甲）電詰郵部合同不廢之理由（乙）駐防及十一府公舉代表謁見浙撫稟陳一切事宜求請代奏（丙）各府添舉幹事及勸股員　四。促公司早定浙贛線開工　五。合同當廢不廢關係浙民生命財產甚鉅應令公司抄錄全卷移送諮議局入預備議案內提議　六。舉起草員擬電稿稟稿　七。設機關部駐文案一員庶務一員　八。經費由發起人暫行捐墊　九。演說十。閉會　是日各府股東非股東新議員來賓約到三百馀人。三句鐘振鈴入座首由發起人蔣樂山。君報告開會理由略謂本屆股東年會湯總理已允留任詎政府突簡湯為滇臬此事關係重大請大衆研究次推舉何閬仙君為臨時議長。何君即謂政府處心積慮。純用柔軟手叚。今簡湯總理為滇臬。係調虎離山之計。湯去浙人失恃。所有三次咨廢合同。即可永遠不復。然以公言我浙人宜遵朝命不可再留總理以私言湯公數年汗血杭滬通車亦宜稍息仔肩俾暫休養無如浙贛杭甬。施工日亟。事大責重。萬不能半途逕去。為今之計。宜公電政府。必俟湯公經手事畢。方能另舉。云云沈次宜。君起言存欵由湯經手。湯去則股東觀望。外欵輸入浙路必亡。廢約固急。留湯更急。云云其時臨時議長及蔣樂山等均謂宜先電逹郵部詢問不廢約之理由一時議論紛紛。有謂電逹無效者有謂電逹郵部必先電軍機者有謂宜兼電都察院者會議秩序異常紊亂嗣經某議員起言欲決事件先整秩序無意識者始稍稍息喙旋由全體決議。先電樞府郵部。無效。再派代表入京。控請都察院代奏。次議公會駐防及十一府代表各一人。推定駐防貴林。杭屬楊復。嘉屬張棣。湖屬周慶雲。寗屬陳時夏。紹屬陶在寬。臺屬謝鍾瑞。金屬蔡汝霖。衢屬詹煕。嚴屬葉詰書。溫屬項湘藻。處屬黃炎。並經衆聲明即以代表任會中臨時幹事決定即日同謁浙撫。面請電奏。續又添舉起草員祝震沈次宜郭蕓孫。三君詳訂會章再開成立大會所擬電稿必俟代表簽字方能繕發公議二十九日下午。續會一次。商妥電文發遞。次提議趕築浙贛。線大衆以此問題重大。宜俟大會時再決。衆贊成次提議經費。首由沈次宜君捐洋十元其馀紹興團體寗屬議員等共繳洋八十馀元次臨時議長演說已故王變石相國。於浙路發軌之始。頗多贊助。本會同志宜酌量記念以彰始功而資觀感衆皆贊成時已六句鐘即散會 
　　附保路會通告全省父老書。　　浙路於六月二十八日先帝誕日杭滬通車湯總理忽簡滇臬郵傅部汲汲焉電股東開會另舉總理旅滬股東研究會電復郵傅部謂不開會不另舉鄙見以為浙路牢守商辦係凜遵先帝諭旨也滇臬係今上諭旨豈浙人所可強留是論公義不應留即論私情以全浙之事令總副理個人偏勞枵腹四年鬚髪全白即無新命亦應稍令休息以均勞逸是以五月二十四日年會不準總副理告退鄙見大不謂然嗣聞會塲有涕泣以留之者因不忍起而反對且吾浙山水雄秀以三百年涵濡教澤其懷抱忠義勇於任事者正不乏人另舉正自不難所不平者郵傅部於贛路劉總理告辭。則以電慰留之。閩路陳總理蘇路王總理同一被簡。郵傅部並不電令另舉。獨令浙路股東開會另舉在郵部統一全國路政正宜一視同仁不應顯分厚薄此必汪大爕有意誤浙。為此不規則之命令。且兩公司六月初三日會文呈復忽已五六十天至今尚未作答豈謂湯去滇咨呈即可不復耶兩公司前領五十萬兩應卽繳還交通銀行兩省人民仰體當道外交之艱難如恐不及乃部臣自訂章程而自背之絕不一為兩省人民計繳欵以後應即實行撤局並斥退洋工程師所有損失理應於指繳欵內如數扣除此在郵傅部為應決之問題亦湯總理未完之經手問題朝能解決夕即另舉不然股東遵旨附股當不至干犯刑法不但電郵傅部而已應電軍機處都察院代奏電而不答派代表赴都呈控 
　　又附駐防十一府代表公呈浙撫代奏文。　　為大工未竟大局攸關叩請據情代奏事竊浙路自奉旨商辦已三年矣杭滬通車甬越正在接軌忽奉郵部電令股東開會另舉總理浙民惶駭知湯總理簡放慎臬郵部趁此機會欲奪路權以予外人殊不知浙江尺寸地皆大清國版圖浙江男女民皆大清國百姓前此力拒借欵拒外人之侵入恐其奪我主權也浙民為朝延保土疆為政府作後盾國家應獎勵激勸之不暇而忍摧折哉前外務部大臣袁世凱剛愎私見威逼浙民浙民以湯總理之故認歷年虛息而不辭今當存欵逾期合同作廢不知郵部目忌于湯何仇于浙必欲攘奪之破壞之而始快也夫鐵道國有。中外所同。特募之國倒債。則為國有借入外欵。則非國有。使浙股而不集。猶可言也。今集股踴躍。已逾常額。浙江億兆臣民誰非赤子完全商辦與國有何異其不用官督者以官屢吏易商可持久百姓信官不如信商名為商辦但求股之易集耳所有股東不論大小皆大清國臣民此可無容 
 
 

Page 11

 
 
顧忌者也至湯總理之一身浙民所以再三苦留者以湯總理公正無私得人信用湯留則股易集湯去則股難繳耳使有一人足以代湯則浙民保必以留湯者困湯而湯亦以釋重負為大幸無如股東千萬衹信湯壽灒一人此其平日誠信相孚非他人所能更易故于湯總埋辭職之日兩浙父老奔走呼號較之拒欵猶為迫急蓋生命財產羣集目的于一人湯壽灒一去則全體股東解散浙贛千里需貲數千萬更從何處招集乎非湯之戀浙而實浙之戀湯亦非浙之戀湯而實浙民之自愛我浙也且湯總理如有違犯法律及種種跋扈情事。斥逐之可。也既擢為臬司矣。則湯總理為朝廷信任之大員。滇與浙同是行省朝廷何薄于浙而厚于滇。如以為本省不宜攬權。則鐵路但有股可招。無權可攬。當此預備立憲之期與論所在想能俯從用此公舉體代表來轅合詞呈請伏乞據情代奏乞求朝廷俯順與情準留湯總理在浙趕速規畫築成浙贛全綫完成倘此後替代得人再令赴滇公私兩得于國家大計不無裨益迫切上呈 
[海軍大臣第二次蒞滬] 　　○海軍大臣洵貝勒。海軍提督薩軍門由廣東得港廈門等處察勘軍港事畢返滬滬道蔡觀察製造局總辦張觀察先於昨晨同往吳淞迎迓憲駕兩大臣抵淞後即由蔡觀察等接十維多利亞小兵艦鼓輪來滬上午十句鐘舟抵滬南製造局碼頭時有砲隊營幫帶張千戎巡警幫帶劉千戎閘北巡警局騎巡隊官等各率兵丁巡士在彼站迎既而憲駕登岸卽至海軍事務所。駐節未幾滬道蔡觀察製造局總辦張觀察及上海縣田大令公共公廨讞員寶大令法公廨讞員聶司馬長江水師提督程從周軍門前製造局總辦潘蕓蓀觀察閘北巡警局總辦汪觀察等排班稟謁均蒙傅見繼又有浙撫派來之張慶澐大令瞿芷垣大令陳子立二尹與製造局提調司員人等先後晉謁下午四時。由滬道蔡觀察之三介弟等假滬北徐園恭請讌飲滬北商團會。定于今日上午。假座商學公會。恭請洵貝勒赴飲閱看操演聞兩大臣定於初三日晨。乘坐專車赴杭。與浙撫商議開闢象山軍港事宜。並閱視內港水師初四日。仍由火車返滬再赴長江各路閱看砲臺及巡洋各艦隨往漢口換乘火車回京覆命。 
分類新聞 
政界 
[清理財政局提議事件。浙江] 　　○浙江清理財政局第二次常會提議事件如下甲契稅九分合大洋一角三分五每庫平銀一兩合大洋一元五角乙應向大部聲明此後解部契稅即以銀元解繳丙除原有三分外於現加六分中遵章每一分提一釐作為辦公經費此外不得多加分文丁稅契時如有零找銅元應照市價 
[高等巡警學堂請欵浙江] 　　○浙江高等巡警學堂下學期開課在即學生紛紛報到需欵綦急迭商司局各庫先行挪借奈各庫同一支絀籌墊為難昨經該堂監督劉觀察具詳撫憲以本堂開學在即需費孔殷應領各欵迄未動撥即開辦費一項上學期尚不敷洋七百馀元擬請迅札釐餉局照數撥解以濟要需當奉中丞核準已飭釐餉局如數動放矣 
[鄂督預奏獎勵辦振人員湖北] 　　○鄂督陳小帥以各屬水災浩大辦振委員人等不辭勞瘁櫛風沐雨不無微勞足錄昨特附片奏懇俟振務完竣將在事各員分別尋常異常出力酌予獎敘以示鼓勵 
[委派憲政籌備處人員武昌] 　　○鄂督陳小帥以憲政事項紛繁應設專處總司考核特在署內附設憲政籌備處委派候補道黃以霖為駐局會辦常川駐處治事金道鼎黃道祖微為會辦武昌府雙守壽為提調江夏縣王令士衛為幫提調陳守樹屏為駐局提調姚令維鏡充庶務兼會計股員巡栓史遠駿充統計股員現在佈署一切不日開辦 
軍界 
[開辦軍港屯墾事務。浙江] 　　○象山地方業奉海軍大臣閱勘定為軍港所有該處屯墾事宜不容稍緩現增撫已於前日特派瞿令鴻濩赴甬會同程統領辦理象山軍港屯墾事務 
[詳覆認籌師船經費情形安慶] 　　○皖省牙釐局詳覆皖撫略謂皖省財政困難逹於極點所有奉撥認籌長江水師提督派駐皖省長江上下遊師船經費一節現在通盤籌畫僅能認籌八雙經費所有奉飭籌撥十七雙師船經費委實無欵可籌理合詳請批示遵行 
[陸軍畢業生補造冊結浙江] 　　○浙省前派留學日本陸軍生內有私費生補頂官費者甚多去年第四期畢業生施承志李造陳其美諸生皆係由私費補官費其姓名究非實在前次施君稟請撫學二憲更正姓名等情業由支提學司飭縣傅知家屬開具三代履歷由縣詳送在案茲聞提學司批飭該生所造三代冊結仍未符合礙難詳咨應另行補造真正三代姓名清冊五套母再遺漏以便彙案咨部 
學務 
[贛省考試優拔彙誌江西] 　　○贛郡考試優拔人數頗衆林提學擬定先考到一次然後再考優拔等情已誌前報茲悉七月二十一日贛提學林文宗考到吉安撫州建昌三府必屬首題漢章帝韶諸儒會白虎觀議五經同異論次題周禮一書漢時始出儒者或詆為劉歆偽撰世有仿行之者如新莽後周王荊公之流未受其利先受其弊豈官禮之法必有睢麟之意始可行歟近日泰西制度論者謂與周禮隱相符保得非附會穿鑿之有過乎試陳所見用示折衷策二十二日考到九江饒州贛州南安寗都五府州屬首題李吉甫上元和國計簿論次漢高帝有平城之圍唐太宗有平壞之困皆以中國全力見厄戎虜厥後呼韓稽顙 
 
 

Page 12

 
 
朝鮮歸命繼體武功反踰開國其故安在策南昌南康廣倡三府屬定期七月二十四日考拔正塲瑞州袁州臨江三府屬定期二十六日考拔正塲吉安撫州建昌三府屬定期二十八日考拔正塲九江饒州贛州南安寗都五府州屬定八月初一日考拔正塲 
[法政學堂職員易定寗波]  
　　○甬郡法政學堂已於上月二十四日開校二十九日上課監督陳君星庚已往貴州監理財政應以張君壽鏞充之法科教習陳君時夏當選議員因此告退應以徐君家光充之會計陳君有事他適應以袁君明山充之馀皆仍舊 
實業 
[航業維持分會開會詳情。寗波] 　　○寗紹旅滬各界設立航業維持會已迭誌前報茲寗波商這兩界亦在甬郡發起分會以助滬會之不逮特於上月二十七日午後一時在府學明倫堂開維持大會到者二千馀人公推張讓三君為臨時會長是日滬會派代表孫梅堂君等十一人來寗先由滬會代表林大松君報告滬上各業維持辦法次滬會代表葉惠鈞君演說并宣布滬會章程次滬會代表嚴統庵君演說次林大松君報告公司營業情形次章許泉君報告本埠商會二十日集議情形次章佐卿君報告本埠售票情形次馮友笙君代鮑芝齡君報告發起一文捐情形次王東園君演說次唐袁陸君演說後由臨時會長宣布分會職員正會長劉楚湘君副會長鄭岳生趙芝寶兩君斡事員三十一人演主員三人將閉會時馮汲蒙君知推定演說員項霞舫會於寗紹商輪同班日趁他船回寗有失寗紹人體面不應列入職員范仰喬君遂起而厲聲斥其毫無廉恥將項名揭去農工界大為折服閉會已五時矣 
[借運東蘆鹽引之籌度揚州] 　　○江督張安帥電吳都轉云準山東撫臺電開借東鹽來年是否接辦祈飭查明借運若干旱日示下以便飭為預備等因準此現據商稟本年淮南塲產截至五月底已得二十萬引加之同得昌所收借過東蘆不下六十萬引下半年續有所收棧銷無虞不敷且北鹽二十萬引馀鹽當不在內借東一層來年可當從緩究竟是否順借仍望統籌全局電復以便轉告 
雜記 
[蓬戶聚衆毀局續誌。漢口] 　　○漢口後湖堤外蘇湖公所旁一帶蓬戶因讓地修路聚衆滋鬧一節已紀本報茲悉倡首造謠之人係痞棍葉長子當晚經夏口廰訪聞派差拿獲收押候辦詎葉之妻復於二十四日唆令蓬戶婦女二三百人各執香一束擁至廰署大堂滋鬧當經都司馬鴻卿趕赴廰署彈壓遣散一面由夏口廰馮司馬出示曉諭略謂官地建築馬路有礙儘尺七家葉長子係上憲訪聞飭拿之人本廰猶擬設法邀恩爾等無知婦女何得聽唆滋鬧要挾且婦女有罪罪坐夫男母得再蹈前轍致干重咎同日夏口廰又出示云照得蘇湖公所官錢局官地現因辦理地方公益興修馬路便利行人所有道旁棚戶七八家有礙建築會由修路哨弁飭保正傅知各戶拆遷乃有地方不法棍徒唆使各棚戶霸佔不退不受理喻膽敢聚集男婦倚勢人衆羣向哨弁爭毆並敢赴工程局滋鬧實屬目無法紀查官錢局憲興修馬路係為地方公益起見各棚戶租用官地搭屋居住係屬格外恩寬遵示搬遷即一時實有為難或求給賞遷移之資亦應向官錢局憲或本撫民府處稟乞恩施乃敢聽人唆使聚衆滋事則是甘為亂民三尺具在本撫民府斷難寬貸除查拿為首滋事暨唆使之人從嚴懲辦外為此示抑官錢局官地界棚戶人等一體知悉爾等須知此次興修蘇湖公所馬路係屬地方公益官地拆遷棚戶僅只路綫界內七八戶與其馀棚戶毫無干涉倘有不法棍徒布散謠言聳令生事慎勿悮為所惑自取咎戾總之本撫民府所愛者良民所懲者莠民爾等萬勿狃於積習輕率嘗試 
[嚴斥富陽縣之疏誤浙江] 　　○浙省富陽縣李令思敬以田禾被水請俟秋收覆勘等情會同委員稟復浙撫當奉增中丞批云據稟委查勘水旱情該印委等並未遵照札飭事宜將應否賑撫之處確查稟復殊非關心民瘼之道本擬仍飭該委員覆勘竟事惟業經飭司籌欵由院委員飭府會勘辦理在案是以從寬免予覆勘仰布政司一併申斥轉行知照至此稟查非呈院之件雖係該縣一時疎誤其平日遇事漫不經心已可概見茲將原稟發還並飭該縣知照 
[時評]  
　　今日與論之真相。　　語云。公論自在人間。公是公非。自有定評。此皆慰人自慰之詞也。在實際上觀之。豈可信哉。衆口擾擾。徒見其私而已矣。公云乎哉。人心之不一。既猶其面焉。加以學識之不同。意見之互異。遇一事之是非。一人之善惡。各以其學識意見而判斷之。彼曰某事是。此曰某事非。彼曰某人善。此曰某人惡。固亦勢所難免者也。茍存心坦白。毫無偏徇。固不容再斷某人之言為公。某人之言為私也。無如現在所謂之公論。皆非以其學識意見而判斷者。惟從與某事某人有何等關係。而顛倒混淆其間。始出諸於口者也。是豈得謂之公論哉。不過由於包庇或诬陷之私意耳。 
　　有一事焉。倘自始至終。紛紜糾緾。幾經轉折。惹起衆人之視聽。則凡與此毫無關係者。必置之不問。其與此有利害之關係者。必有利者以為。是有害者以為非。智迷神錯。固不遑問其真確是非之所在也。有一人焉。或為個人之私事。或為地方之公事。茍有一問題足供人之評判者。則凡與其人毫無關係者。亦必置若罔聞。其有關係者。則某人也為我戚。為我友。雖其為事不合。理我必恕之。於是強曲者以為直。或則某人也與我有大仇。與我有微。嫌雖其為事頗合理。我必攻之。於是強直者以為曲。是故一事一人之有評判價值者。若欲從公。論以定其是非曲直。則鮮有不失實者。 
　　鳴呼事之是非。人之善惡。為最難判斷者。以人之要識意見之不。一而各自判定之。已覺紛紜錯雜。足使聞者之無所適從矣。今又置本來之學識意見而不用。徒從利害親疏之關係而妄議其是非善惡。噫其可信乎。現在各處地方之公務。或個人之私事。茍有評判之價值者。試細察當地一般之議論。再與各個人之地位關係對照之。即可知余言之不诬矣。豈能心如人意。但求無媿我心。願當事者謹誌勿忘。徒計較於悠悠之口無益也。 
　　余之為此言。非謂與論之不足憑。特患世人之忘公顧私者。所在皆是。有失其與論之價值也。亦非謂當事者之可不顧與論而逞橫於其間也。閱者幸勿誤會。 
　　嗟乎。世風日下。人心不古。而欲望國之起色也。不亦難哉。興學何益。立憲何效。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[電商常駐議員額數] 　　東督等致憲政編查館電。　　憲政編查館鈞鑒局章第十條常駐議員以該省議員額數十分之二為額是否連正副議長合計尚無明文查報載山東撫臺豫算諮議局常年經費一摺似議長在十分之二以內然以以類推吉黑兩省各區議員三十名駐局例只六人若連正副議長在內則駐局議員止三人似於三十六條暨議取決多數之法有礙乞示遵良全效 
　　憲政編查館覆束督等電。　　奉天制臺撫臺鑒效電悉常駐議員與議長副議長各有職任自未便合併計算此覆憲政編查館馬 
[預備議案] 　　湖北。　　鄂督陳小帥以諮議局成立開會在即應行提出議案頭緒紛頣異常若非先事圓維何以昭覈實而資妥愜鄂省執行庶政各有專司關於財政立法各事宜亦皆門分類別應由各署局按照承管事項推尋實理博考卷宗分別擬具提議草案統限八月初十以前一律呈由督院裁奪定稿交議庶不至掛一漏萬漸收好惡同民之效昨已分札司道局所學堂營處一體遵照定限辦理各抒所見呈候核奪 
　　安徽。　　皖撫朱經帥批皖紳組織議案稟云來牘閱悉查諮議局將次成立自以預備議案為急務而提議之權遵照局章第二十五條督撫與諮議局各有責任本部院業於六月間通飭各司道分別條具說帖呈候核奪以為議案之預備茲據諸紳組織議案預備會由安慶府複選當選人發起通知外府直州各當選人同時並舉并擬簡章分呈前來先期布置條理秩然閱之不勝嘉慰惟議案關係重要所有提議之件自當格外審擇來呈有尚待斟酌者如應興應革事件內所列軍務一項上年憲政編查館資政院王大臣會奏憲法大綱以編制海陸軍列入君上大權而原註又聲明議院不得干預是則軍務與庶政較異似不在議案範圍之內又如民教相安一項在東西各國法律取屬地主義宗教行政純然屬於內務我國則領事裁判權尚未裁撤傅教事項列之約章遇有教案全在地方官臨時應付若亦編入議案轉恐窒礙多端自應倍加慎密以上兩端即須摘除馀均如議辦旦并候分飭各署局所及各府州縣一體遵照於該會派員前往調查時妥為接洽該會圖記即由籌辦處刋給以資信守總之事屬創辦諸多困難各省士紳發起預備議案已有數處所訂規則大半載於報章並希博取慎擇確定範圍隨時條陳藉資商榷本部院有厚望焉此復 
本埠新聞 
[部飭調驗銀行錢荘資本。] 　　○度支部以各埠銀行錢荘所備資本均應調騐爰特咨由江督飭屬迅將境內所開銀行錢荘切實騐次造冊報部江督以上海為通商大埠銀行錢荘自必較多已札飭滬道遵辦矣 
[批飭墊欵開濬蒲肇河。] 　　○本邑蒲肇河久不挑濬淤塞異常茲經闔邑紳耆沈渠濟等稟奉蘇撫瑞中丞批示云蒲肇河年久淤淺攸關農田水利自應及時興挑業經陳前部院批道設法籌議在案茲閱來稟上年忙漕項下帶收此項工費已有一萬六千串則所短三萬馀千串祇須接帶兩屆即可按數歸還尚不致虛懸無著仰上海道酌核成案先行墊欵濟急一面飭縣督同紳董預定歸欵辦法具詳察奪免得事後拖宕原稟抄發 
[飭查英捕行兇之案情。]  
　　○九江英捕馬仕毆斃余發程一案滬道蔡觀察昨已札飭譯員安德臣迅與九江關道飭派來滬之吳懿貞速將是案細情詳加查核一面照會英總領事轉致英按察司詢明會訙日期以便傅齊原告投案候質 
[波斯國元旦] 　　○昨為波斯國之元旦日旅滬該國紳商均高揭國旗並停辦公事一天以誌慶賀 
[三十六誌寗紹人之團力] 　　○貫器一業以寗紹粵幫之人為最多茲由仁成號發起邀齊同業議定同業中之籍𨽻寗紹者嗣後往來滬甬須乘寗紹商輪如有失業回籍者船資由同業酌量冿帖 
[盜匪連刦三家] 　　○西鄉法華鎮前晚突來盜匪二三十人明火執仗搶刦泰山堂趙順盛及釐卡司事葉姓等三家共被搶去各贓約值銀二千馀兩昨日各事主即偕二十八保五圖地保投縣稟報經田大令札委捕廰趙少尉下鄉踏勘 
[訙結勒收捐欵案] 　　○輪記盈記甡記德記全記信記慎泰茂興三和大生德晉源等各磚灰行控無錫人沈阿木五寶生胡阿才勒收掛號費並拔取駁船戶沈福龍之篙櫓一案昨經公廨王襄讞與美赫繙譯官會訙沈福龍供小的承運輪記磚灰行石灰於六月三十日來滬至七月初六日在蘇州河起岸詎有沈阿木等上船勒收掛號費不允將櫓攫去求究原告律師博文上堂聲稱各行家因石灰客人多方留難故自行雇船往內地採運詎有沈阿木等私立名目不準起貨並勒收掛號費拔去篙櫓查租界以內並無此項捐費實係有違工部局定章應請核辦被告亦延愛理司律師上堂代辯旋據九十一號西探投訴當日情形又據王寶生等稟稱因各行家自辦磚灰是以由同業議立茶會前後計收船費洋二十馀元是實輪記等各原告投稱查王寶生係做草紙生意並非石來客人此次之事係王唆使求察中西官以王等在租界勒捐例應嚴究姑寬判沈干胡三人各押滿三禮拜期滿具安分結開釋 
[城內]  
　　秋祭恭誌。 
　　○昨係秋祭文廟之期天未黎明滬道蔡觀察即率同上海縣田大令松海防查司馬提右營陳參戎守備易守戎縣丞王二尹主簿　少尉典史趙少尉登殿致祭至六句鐘祭畢分道回署 
　　照常開會。 
　　○城廂內外救火聯合會前因暑假暫停常會現定於本月初四日十午七時半仍開常會提議一切並預備本月大會事宜仍假𨕱萊路地方公益研究會為會所 
　　兩次誘逃。 
　　○北五區函解五金榮張紀生柯唐氏等至一路巡局經　正巡官審訉柯 
 
 

Page 19

 
 
唐氏供常熟人前年被王誘至上海同住兩月嗣被丈夫柯傅傅尋回今又約氏來申同住東馬橋張紀生所開之剃頭店樓上是實張紀生供王與柯唐氏來租房屋稱係夫婦小的失察受愚求寡訉之王金榮供詞支吾判五　責二百板收押候辦氏掌頰二百下發堂俟伊夫來案再核張罰洋十元斥釋 
　　無此庸福。 
　　○鄉人盛海全將伊妻朱氏扭至北區轉解一路巡警審訉盛供崑山縣人向在珠家角鎮開設豆腐店因前妻瘋癱送回母家於本年五月間託李某經手出洋二百八十七元娶法公堂訉判發堂之朱氏為妻詎於七月初七日忽然逃逸找尋已久直至今日始在老北門內遇見扭案請究朱氏供當初由李姓經手言明娶為正室僅收洋四十元不意過門後盛已有妻將氏作妾婦人與盛理論反被盛之老母呵責凌虐是以逃出並不攜取一物求鑒判朱氏發堂著盛速邀李姓到案再核 
　　道批二則。 
　　○洪博文稟批程埏經理彩票種種舞弊初人告發前奉端督憲電諭應由滬澈究至票局與路公司一切交接由京公舉查帳員來滬幫同查算旋經寗滬皖蕪安徽路鑛公會查路協理移交各件率皆無關緊要其正附票經票暨紅票根點字票投票簿蓋印簿銀錢出入總簿流水兌紅簿等類悉無所有業已行縣究追該監生何生揑稱早憑同鄉京官點交朱協理收訖希圖朦準開釋仰上海縣迅遵前札勒傅程埏到案追繳各項簿據送會核辦母任抗延再具稟人洪博文原案查無其名似即在押之洪誘初應一併責令清繳母許擅釋何安生等稟批蔣瞎子與縣差倪姓究因何事吵鬧何以不稟官查理似此任意滋擾殊屬不成事體仰上海縣速即查明究禁報查勿遲 
[南市]  
　　調回巡員。 
　　○總工程局警務長邵馥初調 
充閘北三路三區巡官昨已到差工程局總董以局中祇有巡員一人恐難照顧爰將南區巡員張渭蓮調回總局幫總警務所遺南區巡員一差由巡邏隊巡員張興元兼辦 
　　斥革巡士。 
　　○總工程局十號巡士江寶全因不服命令昨由巡員稟知總董立將夘名革除以儆效尤 
　　試驗速率。 
　　○川江輪船公司在滬建造蜀通輪船一艘業已工竣於前日午後一時駛至製造局船塢內試相速率滬上經辦各票號陳潤甫觀察等均到場觀看頗為熱鬧 
　　移縣訉理。 
　　○朱鍾璫前在工程局控告天發棧主朱松林吞沒行李松林不服上控奉滬道蔡觀察批回工程局由孫裁判提同朱鍾璫之家丁朱升研訉松林供前由王耀辰等勸令還洋五十元因被積欠房飯錢二十馀元是以扣除僅找十馀元詎彼不允來案控告求鑒判移送上海縣署訉理 
[閘北]  
　　巡士不端。 
　　○談家橋附近住有某氏母女該處四路三區巡士蔣廷臣每於下差後將女勾引近被同局巡士韓重新偵悉拘入該區稟請究辦惟該區畢副巡官至今尚未解局不知何故 
　　男女無恥。 
　　○周裕康前日與姘婦夏尚氏口角扭至四路一區黃正巡官以兩造均屬無恥判周責一百板氏責手心一百下斥釋 
　　盤剝重利。 
　　○宋九高偕陳桂林洋十五元無力歸還被陳扭入四路一區由黃正巡官提訉宋供前已還過十一元巡官以陳不應盤剝重利向之申斥一面判宋還四元完案 
　　拘留賭徒。 
　　○孫明奪徐福才二人昨在梅園某茶館內賭博被四路一區巡弁查獲解局拘留數小時斥釋 
　　同居行竊。 
　　○奚桂生控被同居顧照才竊取紡綢衫褲昨經四路一區巡官訉明屬實判顧責手心一百下飭具改過結交保開釋 
[英租界]  
　　祇圖撫恤。 
　　○新聞白克路馬小眉家汽車夫徐興生撞斃新豊公客棧茶房陸春泉一案昨由捕房將徐解至公堂請為發落徐仍由馬代延哈華托幫辦律師上堂譯稱此事實出無心況已給付原告撫恤由尸子陸小弟具稟求銷應請將徐開釋旋據陸小弟投稱現被告已結撫恤洋一百五十元情愿求銷王襄讞斥不準行判徐仍還押候禮拜四再行訉核 
　　蠢夫收押。 
　　○賣糖人朱雲山因毆傷伊妻王氏頭面由廨判押在案昨由捕房將朱解案請究判押一月示儆 
　　伊誰作保。 
　　○利源通號控𣓾國安騙貨一案昨經公堂復訉判楊於禮拜四邀妥保到案如無保人解送捕房押追 
　　掯贖地畝。 
　　○周嘉林控陸長勳陸開聖掯贖活賣地畝一案昨由包探將二陸傅至公堂請究判一併交差候二堂訉理 
　　銷燬淫畫。 
　　○陳炳國因在租界出售沮畫由捕查獲昨解公堂訉實判陳押捕房十天淫畫燬去 
　　查獲竊賊。 
　　○張永林竊取四川路義豊行金飾金表鑽戒等物由探查獲昨解公堂請究張供鑽戒消於城內萬源永金飾賣於𢗝昌祥洋已用盡求宥判押候吊賊再訉 
　　小孩行竊。 
　　○頑童𣓾梅生竊取異洪記等衣物由探查獲昨解公堂訉明判楊孩發押改良所半年 
　　橫衝直撞。 
　　○余榮昌控被馬夫王桂生撞傷昨經公堂傅訉王延博文律師代辯中西官以余受傷甚重判王押候禮拜四訉核 
　　拐案訉實。 
　　○韓金榮與妻王氏因串拐秦張氏之女連寶由廨分別收押在案昨日復由捕房將韓夫婦解訉判女交其母領回韓押西牢半年王氏押女所三月 
　　調查帳據。 
　　○和商德昌洋行控晁瑞　違背合同昨日午後由廨會訉原告洋人請追虧損銀五千兩晁延律師聲稱晁先在和領事署控告原告已經斷結今原告反至公堂控告應請將案註銷寶讞員商之西官判各退去著原告將帳據呈案驗明再核 
[美租界]  
　　求免驗屍。 
　　○薙髪匠潘元興患痧身死已詳昨報茲悉後由屍戚張成廣投縣稟求免驗當蒙田大令允準並照會捕房飭往收殘 
　　監犯瘐斃。 
　　○江子洪前因縱火圖賠險銀經公廨中西官訉實判禁西牢二年在案昨忽瘐斃由管獄人報告捕房飭傅地保收殮 
　　剪竊鎖片。 
　　○住居密勒路之陳李氏昨至捕房報稱伊子前晚在門前嬉戲被匪將胸前所掛之金鎖片剪去請為查緝捕頭準之 
　　索欠互毆。 
　　○禾阿二邱順發昨在西華得路因索欠起覺互相扭毆由捕一併拘入捕房經捕頭詢明申斥開釋 
[法租界]  
　　承認縱火。 
　　○吉祥街未開丞之煙紙店失慎後經捕房查係縱火當將店夥荘衡如傅錦賢及貼隣天生福帽店王瞿子文及拘解公廨判候補提店主唐栢香候辦在案茲唐已到案供認縱火判一併還押候斷 
　　房租難追。 
　　○金裕興客棧主萬如德因將病斃庽客關鳳順擅行收殮由捕拘押在案昨由該棧房東遣收租人投廨稟稱該棧共欠房金四個月計銀四百零八兩請為追繳聶司馬以該棧生財祇值洋一百馀元抵償死者及龔姓兩戶之存洋尚有不敷因令退去候提萬訉追 
　　開釋拐婦。 
　　○王陳氏應氏兩粵婦在漢口帶有男孩三日來申由挆拘廨判將三孩發堂兩氏押候查辦在案茲因禁押日久無人具保於前日從寬開釋 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹] [  英敦勞斯著　瘦狷譯。意（六十三）] 　　賽倫曰。今日聞諸夫人。謂延素不相識之醫診治。必無益於病。若能延渠素熟識者。則渠亦歡迎之。然此醫在紐約克。道遠病急。來且勿及。奈何。安索聞賽倫言。惶恐特甚。急偕賽倫至楷羅室。則梨雲一枕。慘淡可憐。賽倫復從旁曉曉。謂脈大若槌。熱甚慮有他變。 
　　安索乃謂楷羅曰。吾將電速城中某醫來。是人固吾㔲交也。卿意何如。楷羅默然。似不贊成此事。久之乃低聲答曰。如必欲延醫者。可延李茄史醫生來。安索諾之。起立作電稿。問李醫居址。則楷羅星眸緊閉。沉沉睡去矣。未幾復醒。安索急問之。曰電告吾兄轉延可矣。吾病甚。思酣睡。勿擾吾也。言時。芳喘微微。若不勝其憊者。賽倫急耳語安索曰。夫人病。厭噪聒。平時玉鉤低放。尚驚醒生嗔。幸勿再令其煩悶也。安索乃趾貼於地而出。出則寄埒根電。屬晚車偕李醫來。 
　　安索出後。楷羅乃命賽倫斜風簾衣。任陽光照入。手一小說。欹枕讀之。更命賽倫坐床側。以近事告彼。且聽且讀。狀至愉快。上燈時。安索蹀躞門外。思入內問候。賽倫急止之。謂夫人睡眼不寗。聞一微聲。即轉側不安。不如不擾之為愈。安索乃去。迨曉車來時。意李醫必至矣。乃僅得一覆電。電曰李醫忙。今夜不能如約。明晨來。埒根。 
　　明日。楷羅病益劇。安索入房。不辨何人。愛蘭偶一存問。呼為梅麗夫人。賽倫乃告二人曰。是病甚險。恐將傳染。二人乃皆出。既出。埒根偕李醫來矣。安索欲偕李醫入視病。李醫急止之。謂俟察病勢再入。 
　　李醫獨至楷羅室。久之乃出。悄然曰。是為熱癥。熱勢已逹極點。必將傅染他人。語時。詳視安索及愛蘭之面。驚問曰。君等何時入室耶。曰俄頃間耳。李醫曰。鄙人職在治病。不得不言。安索先生。行已傅染熱毒。不治者且死。安索姑娘。中病尚淺。然亦可慮。言已。安索面若死灰。愛蘭則顫坐椅中。茫然不知所措。李醫曰。勿懼。今且速返已室。僕攜有藥丸。君等每鐘服之。或能逃此危險。語畢。更屬埒根返城。不然。恐亦有傅染之慮。埒根搖首拒之曰。妹病急。吾何敢即安。必留此侍病。 
　　明晨。李醫生愛蘭室中。騐問久之。謂幸可無虞。第玉體素弱。久居於此。恐病魔將乘虛而入。有近地可暫避者最佳。夕陽將落時。愛蘭乃移居倍梨 
旅館中。并約伴雪同往以破岑寂。 
　　安索服李醫藥丸後。體乃真病。初覺腦暈。繼覺胃漏。李醫時騐察之。搖首曰。君疾驟告瘳。今且必患寒熱癥矣。此癥雖輕然非臥牀數日。恐不能愈言時。稱藥量丸。狀極注意。 
國外新聞 
[濟物浦患疫近聞] 　　○二十九日東京電云濟物浦韓人界內近患疫癥斃命者共有六十人 
[英德車艦抵日] 　　○二十九日東京電云英國戰艦培特福特號及德國巡洋艦阿柯那號均於昨日駛抵橫濱擬赴舊金山與會 
[英國政黨近事] 　　○二十九日倫敦電云據聯合黨管理員預料西十一月間選舉時聯合黨員獲選者止少可有三百名則下議院之權將為是黨操持不致落於偏黨之手矣又電云自由黨公會大約將次解散 
[意大利賽駛飛船] 　　○二十九日倫敦電美國飛船家在意大利勃萊斯西亞飛船會於四十九分二十四秒鐘內飛駛五十基洛米突（約三十一零四分之一英里）獲最優獎金一千二百磅 
[日親工叅觀美國大學] 　　○二十九日紐約電云日本閉院宮親王會往閱看哈瓦特大學 
[英員擬重探南極] 　　○二十九日倫敦電云斯考脫大佐擬於明年西八月間重往尋覔南極現已部署一切按斯君於一千九百至一千九百零四年內會統領國家南極探險隊其人生於一千八百六十二年於一千八百八十二年入海軍任職會獲英國皇家地理學會及美國瑞典丹麥地理學會之金牌 
[關於北極探險之瑣聞] 　　○二十九日倫敦電云漢生博士會以柯克博士探險奇聞寄交丹京政治報內謂某日柯博士忍饑回至安萊托克貯藏聽內則見所藏之軍械藥彈均為一生人所有是人係由裴尚萊君留駐該處會將所內積藏各物與北極居民交易多月云 
[派員研究探險報告] 　　○二十九日紐約電云美政府現擬委派專員研究柯克博士及裴爾萊君探極報告以便決斷兩人執會行抵北極如果盡抵則以誰為先聞裴爾萊君探極之際會為風暴阻延 
[德國大操之軍威] 　　○二十九日倫敦電云德國陸軍大操共有兵十二萬名馬二萬九千一百匹砲五百四十尊其軍數之衆誠歷劵所未有尚有軍用飛船一艘安置無綫電報亦足為大操之特色 
[德國組織探險會] 　　○二十九日柏靈電云德國已組織公會推普魯士希恩里親王及齊泊林伯爵為該會會長擬以飛船往探北極洋並發逹飛船科學上之事業 
[裴爾萊探險事近聞] 　　○初一日倫敦電云據裴爾萊君探險船羅斯佛號之船伴宣稱裴君既抵北極僅偕北極居民一人前往馀人皆於北極附近之區遣回 
[美國經營夏威夷防務] 　　○初一日倫敦電云美政府在夏威夷興造海軍大乾船場之合同已在華盛頓簽押 
 
 

Page 27

 
 
   
 
 

Page 28

 
 
   
 
