# 1898 - 295 - 4909171

 

Page 1

 
 
[分館遷移] [  申報館主人啓]  
　　蘇城包衙前鳳凰　向由本館設立申昌分店批發逐日報章以便諸君就近購閱近因是處房屋狹　諸多不　幾已移至　門内　大　　　祥珠花店内發售報紙賜　者務請認明往購可也此佈 
[開印讀史方輿紀要天下郡國利書] [  圖書集成局代啓]  
　　顧祖禹景范先生所著讀史方輿紀要一百三十卷輿地總　四卷考据歴代正史山川險要沼革古今用兵識守成敗之迹皆有折衷　　　　壤之區一如目見○顧炎武亭林先生著作宏富　念時艱　收各府志乘　輯天下郡國利病書一百十九卷　考歴代沿革審究各　　　　外諸番入貢互市莫不詳識吳中二林齋主藏有國初　抄稿本倩本局用大號新字排印成書以公同好復延名宿常住本局專事校對以期　益求精讀史方輿紀要限至本年臘月底先成每部釘三十二本天下郡國利病限至明年三月底告成每部釘二十八本兩書合共六十本惟卷帙浩繁成本甚巨　公預付印者價可從廉本報後幅另登告白並有排印樣本取閱 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明聞迭天下實學淳興吏治儒脩乘時交奮不蒐新籍曷豁靈襟上海廣學會諸君洞燭外情周知華放著書十　信足端風敎而杜寗言天下大同此其左劵合托宏旨藉貽通才○新學彚編四卷裒西瀛旅客名　開東士道師先路理明法備言簡意賅八角○中　度局支考二卷詳稽　　　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷　　持較中國支度　　　　有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西　史　要　　新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購[  圖書集成局啓]  
[論職官不宜與商利]  
　　泰西之俗官商並重故上下有聨絡之情且出而爲官者卽可退而爲商初不以此干物議也中國則不然凡爲官者不親細務而尤嚴簠籃之不飭官與商判若兩途商人旣以結交官長爲嫌官長亦有藐視商人之意其情所以不相通也中國通商之局始於道光季年其時中外之情未洽動相齟　迄今五十餘年秉國鈞者知西法之有利無弊也於是銳意講求凡利國便民之事泰西所恃爲　近之圖者莫不漸次興辦卽如公司集股創自輪船招商之局近則興礦務造鐵路其勢蒸蒸日上說者謂謀利之道非熟於生意情形者不能經理是以創爲官督商辦之法而經事諸君則皆頭銜顯赫目捐保之道府之下未聞有身爲白丁得充某公司之商董者然則中國將使官商一體無異於泰西之俗矣蓋同是職官旣無分乎商不商而且亦有曾當某差曾署某缺者則雖欲區别其間而其勢有所不能觀於此而知近來身列仕途者不可不兼明生財之大道也然朝廷之視商人終難與官並重嘗見臺諫叅劾官員輒曰交通市儈或職官身家殷實出資開設店鋪苟財勢太重招摇過甚言官風聞入奏必曰身爲大員與民爭利卽是以論職官固不宜兼習商務何爲於此則然於彼則否毋乃自相矛盾而使天下之好尙靡所適從乎夫國家設官以治民民有四端農工商買是也官則儼然居四民之上使在民上而下儕於民之所爲則褻尊甚矣是故居官而兼經商例所不許若服官之處而開設店鋪更爲清議所不容推之置買田房亦無不明立之罰官自官而商自商中西風俗之不同有如此者然吾　此風積漸已久降至今日存其名而不知其實矣蓋古者官有世職卽有世祿其下則士恒爲士農恒爲農工商亦恒爲工商而四民之中惟農受田而耕不食公田之祿若士工商亦分列六官率其屬而世受公田之祿蓋以其事代耕屬於官以别於農也而業則子孫世守所謂高曾規矩舊德清芬者歴世不改惟士以下有世業故大夫以上亦有世官子孫相承苟無大故不逐不戮則世食其祿自不必舍而之他下伍齊民以謀生業迨戰國之世井田旣慶世祿不行則此風已不能如三代秦漢以下更無論已或曰後世雖無世祿之制而勛戚貴胄與國共休戚者亦無代無之顧此爲國家推崇故舊貴異天潢之典方之古時世祿絶不相同蓋自選舉之法行而世家之澤替科第之名立而用人之途寛設著一令曰官之子恒爲官民之子恒爲民則天下無進取之路而人才不出其故何也曰古爲封建之天下諸侯各自治其國地狹而事簡在朝在官在野世守其業無餘望也今爲一統之天下將以天下之人治天下之事故官不可以世祿限也今之爲官者大都由士起家而士未入官以前其所以爲生業者則農工商買皆有之出而爲官處還爲民其祖宗所遺之業父兄所治之事不敢廢也或有家世式微崛起於寒素者將爲子孫之計營田園謀衣食其孰能外農工商賈之業哉惟其官不世守一朝罷職無異齊民是以各視其子孫之才而豫爲子孫之計耳疏廣以賜金散族曰吾豈老悖不念子孫可見居官而營生業人情之常漢世去古未遠習俗已然何怪今之富貴者耶由是而言苟職官而兼經商未足以云罪也所以有此禁者乃朝廷澄叙官方廉隅自飭之意而亦由三代以來貴重世祿之遺風也若按時勢以立言似不宜有此禁矣予則謂貪夫近利事有相因居官府之中而操市井之業如其權之所得行則龍斷以罔民利易如反掌天下實受其害故不得不嚴爲之防至近時以商務任職官者爲其所營之利在國家與民生將以利天下而非以利一已也爲私爲公君子小人之分而盛衰理亂之由安得以官經商務之故置與民爭利者於不問耶 
[本館接奉電音]  
　　昨日上午十一點鐘時京師飛電傳來懿旨一道敬謹譯登○九月初九日欽奉慈禧端佑康頤昭豫莊誠壽恭欽獻崇熙皇太后懿旨昨日軫念山東河患降旨令中外臣工保奏熟悉河務之員候旨簡派兹據張汝梅秦查看山東黃河工程核實覆奏一摺山東黃河連年漫决小民蕩析離居深堪憫惻迭經隨時堵合尙無一勞永逸之策亟應集思廣益詳查辦法以拯昏墊而重宣防著軍機大臣會同大學士六部　察院各堂官迅速妥議具奏欽此 
[續紀余匪逆蹟]  
　　昨日又得重慶采訪友人來函云八月十七日謡傳匪首余蠻子已抵合州對河之南繡街合州至渝城僅半日之程一時人心惶惶各國西人咸將婦孺移至船上暫泊獅子山畔江中以爲之備川東道任逢辛觀察聞報立飭水陸各勇一律嚴密戒備一面專差探聽旋由合州張剌史禀稱該匪竄至安居見對河已有準備隨卽折回銅梁縣境侶鳳塲於是人心始定十九日余匪率同匪黨唐翠平由銅梁縣境尹家巿至璧山縣境福祿塲旋赴各塲偪勒紳士借給糧食銀錢務必飽其慾壑而後已隨又四出剽掠護理總督文制軍仍以救出華司鐸爲開宗明義第一章歴半年之久並不敢言一剿字以致匪徒四出擾害如入無人之境各國駐渝領事官電達京師政府再三催逼不知政府何以覆之巴縣境有地名白菓樹者經余匪之黨粟丙林丁相臺　含等紏集百餘人招雇成衣匠二十餘人縫製號衣旗帡僞繕告示到處煽惑良民並將白菓樹教堂毁去搶奪教民朱姓家後經署巴縣沈大令拿獲粟内林正法 
 
 

Page 2

 
 
匪徒八九人立斃杖下並飭差搜拿丁喻二匪務獲究辦一面繕發四言告示云匪徒聚衆打教爲名戕害良善厥非匪輕拿獲多名立正典刑又示云跳梁小醜剿撫兼施大兵將至人所共知愼勿遷徙其各安之璧山縣羅大令見余匪實逼處此深恐奸細入城乘機放火爰飭將城外草棚一律撤去某日適某姓家不戒於火致兆焚如民人遂歸咎於官將縣衙拆毁大令避匿不知所之重慶府李太守聞報卽於二十三日黎明帶同候補縣勞大令馳往璧山查辦日來安定營周統領由渝城沿大河向前扼要駐紥長勝營丁統領沿小河扼这要隘以待會合張統領之軍再行圍剿二十四五兩日匪黨斫倒丁家坳一帶電桿綿長四下餘里無一存者隨卽竄入江津縣境　灘等處現又在永川縣西鄉搜殺教民意欲直趨縣城縣主某大令傳令將城門緊閉設法堵防余匪知志難得逞紏率匪黨蔣贊臣回巢被斫之電桿經道憲遴委員绅前往督修某日文制軍復頌發招安示諭曰護理四川總督部堂文爲出示照諭事照得大足縣民余楝臣卽余蠻子本係上年閙教緝拿未獲之人乃死灰復燃又有拉禁法國華司鐸之事迭經前兼署督　堂　邀格外之恩寛其旣往之咎更復憐其受累允給恤欵多金本護督部堂蒞任以來復經委員馳往督同地方官紳委曲開導乃該民多方要挾反覆無常不但不將華司鐸釋回且敢紏黨多人出巢滋擾似此生成自外實爲法紀難容本護督部堂重念地方不得不酌派勇營前往籌辦第念余楝臣狡玩之情回堪痛恨而愚蒙之見容可矜原卽　同黨之人非平日與教挾嫌意圖報復卽自來與余交好不敢異同此外餘黨雖多大抵皆誤遭煽惑被逼勉從若槪予以重懲硃失朝廷寛予自新之意除飭各營及地方官相機籌辦外合行剴切示諭爲此示仰該民余楝臣及同黨人等知悉爾余棟臣未經犯事本屬良民只因偶逞意見之偏遂爲一誤再誤之舉在爾之意以爲與教爲難旣可託名義舉與民無犯更可要結人心殊不知泰西之教本奉諭旨准行奉教之人皆是中朝赤子何得沆違蔑視以致有犯律條是則雖扥義士之名實與亂民無異捫　自問能無爽然然而孽海雖沈迷途未遠若能幡然改過散黨釋華則原議具存仍可查照辦理至於黨羽人等原屬烏合一時但能解釋散歸均可免其深究如其徘徊觀望首肇事端自矜出柙之能仍作負嵎之拒則大兵業忆齊集小醜何難削平定當立飭防營尅期迎討悉數嚴拿爾等雖欲倖免刑戮竊恐寛典不能再邀矣人非草木豈盡無知去就死生諒爾等必能審擇所處也各宜懔遵勿違特示 
[日相赴寗]  
　　昌采訪友人云日本前内閣總理大臣伊藤春畝候相博文由申江來鄂在紡紗廠暫駐襜帷初擬小作盤桓然後赴宜昌沙市等處游歴嗣疉接兩江總督劉峴帥來電諄約作白下之游并電請湖廣總督張制軍爲之勸駕制軍遂派楚材兵輪船送往江寗已於本月初三日展輪東下矣 
[冗員免裁]  
　　武昌采訪友人云鄂中前奉裁汰冗員之旨張香濤制軍卽擬將糧道及同通佐貳等官分别裁撤乃日前督轅忽接京都來電内開欽奉上諭所有大小員缺仍照舊　毋庸裁撤等因欽此至糧道岑觀察調補江漢關監督所遺員缺奉旨以譚觀察啓泰補授并聞所裁巡撫亦將規復舊制宦海中人無不欣然色喜矣 
[大帥移營]  
　　天津采訪友人云宋祝三宮保所部毅軍三十營向駐旅順口自旅順租與俄人後此軍卽移駐營口業已數月於兹矣現在奉命改駐山海關遂陸續開差前往至董星五軍門部下十五營前經分駐保定正定一帶近亦撥出馬步十營戍守榆關内外其涉隊三　於本月初一日由水路到津暫泊附近火車站之老龍頭河畔隨後又到兩營旋於初三四日陸續附火車赴榆關防次至初五日已一律首途矣尙有馬隊五營則遵陸而來聞亦於日間戾止 
[徐侍御士佳請禁落地布捐摺]  
　　奏爲江蘇落地布捐病民已甚請立予禁革以維小民生計恭摺仰祈聖鑒事竊維民生本計耕織爲先耕農一業近今無甚變遷目下所最爲變遷者莫如紡織自道光年間洋布流入中國土布之利　陰爲所奪幸尙無多近則機器紡織已移至通商口岸矣浸假而移至内地矣查土布以人力婦女終日拮据焚膏繼晷必竭數日之力手工九易方成匹布洋布以機力關捩一開運行不息累萬盈千可立而待現在江蘇等省新設機廠已不下數十處而繼開者方未有已此項機廠皆華洋大賈坐享其利夫以土布則成於貧女而作工又難機布則成於富商而作工又易平情而論自必薄征土布以恤貧民之不足厚征機布以分富户之有餘此古今之常理亦中外之通義也乃今則不然機布一捐以後任其所之無再征之事土布則逢關納稅遇卡抽厘層累重疉無有已時以一省之地一物之捐而輕重倒置苦樂懸殊未有如此事之甚者也然厘捐爲餉項所出猶可說也其病　而至不可解者莫如土布之落地一捐此捐旣未奏明亦不咨部其法責令布莊於鄉民售布時每匹扣錢四文或六文八文按月包繳釐局遞解藩署至今相沿不改藩司安坐衙齋見夫報解源源方以爲自然之利又安知夫窮鄉婦女勞苦昕宵忍飢受凍欲以爲饘粥之資者今爲官司奪而有之耶良由小民苦情不能自達地方巨紳且不盡知何况大吏且自布莊而委員而厘局層層過手征百解十人人各有所沾潤因弊爲利弊之所以牢不可破也此捐始於同治六七年間他省皆無獨江蘇有之江蘇他項貴重之物皆無獨此質粗價賤之土布有之計通省中惟武進陽湖二縣於同治七年夏前督臣曾國藩舟過該處經紳士禀奉示禁在案正擬一律普禁適調　隸總督未及辦畢因循至今且彼時機器未行民間紡織獲利尙不甚爲病今則布以出多而日賤棉以用廣而日貴計織售土布一匹除去棉本利已無幾况又朘之以無藝之捐是一困於商再困於官卒至不敷食力相率輟工吳民好勤今乃梏之而使無所用實堪痛惜合無仰懇天恩飾下江蘇巡撫將此項落地布捐查照同治七年六月常州知府示禁成案永遠禁革以利民生是否有當伏乞皇上聖鑒施行謹奏 
[徐侍御佳請减江蘇土布釐捐片]  
　　自來取民之政首在養民養之愈厚則所取愈宏蓋國以民之利爲利未有不利於民而能利國者也西人最善理財土有商學官有商部而於土貨視之極重謂富國富民之大業其造端恆在至賤至粗故於所產土貨或减稅以紓之或免征以裕之甚或優加津貼以振興之用能樂事勸工國與民交受其益實與我古聖王生衆食寡爲疾用舒之旨暗合中國恥言商務俗吏但顧目前以多取爲得計而民間生計之盈虧則漠然不動於主卽或知之則幸　貽累尙在異日於我無預似此苟且爲之民生安望起色江蘇地仄人稠產榖不敷民食而夙稱財富之區者亦惟是男勤耕種女勤紡織所謂地無曠土人無游惰而已今紡織之户十停八九光陰坐耗懸杼興嗟臣竊憂之卽如去秋僅止歉收而民間已有餓莩强者甚至持械攫食實由於布業衰微之故倘遇災年何堪設想現在機布暢行而捐止一次卽將土布檄予免稅猶恐不足以劑其平乃復重疉征捐民間無利可圖致將本有之生計不得已而忍心廢棄束手坐困是誰之過若不亟思變通子以一綫生機臣恐數年之後紡織一藝必至絶迹是大可憂也今欲速籌補救莫若將土布比照機布之例只完初次一捐以後槪准照票放行如此則土布不至絶迹生計尙可少留或以爲恐礙厘金收數殊不知不减捐而土布日少捐終無可取盈何如减捐而土布日多轉得積薄收爲厚集此卽古人以予爲取之法西人每善用之合無仰懇天恩飭下江蘇巡撫通盤籌畫將土布厘金應如何變通盡利俾與機布均平以保小民生計之處詳議具奏庶民生旣厚國計亦隠受其益矣是否有當伏乞聖鑒施行謹奏 
[催運濟銷]  
　　揚州訪事友人來函云兩淮皖岸所屬分銷局邇因銷塲日旺商運北鹽存數無多前經督銷　　將各分局存鹽數目並 
 
 

Page 3

 
 
借運南鹽不甚合銷各情移咨兩淮運司核辦兹聞運轅續接來文略稱敝岸商運北鹽所屬各局據局員呈報截至七月底止桐城存鹽二十一票運漕存鹽二十八票三河存鹽三票合肥存鹽二票旋於運司電咨合肥已飭運八票又悉三河已運到七票似可敷衍至九月運漕亦可敷至九十月間惟桐城存鹽最少待運甚亟所存之數止可敷衍至八月下旬並據該局委員徐倅詳稱轉瞬醃菜上市詢之各行合稱非三四十票不敷濟銷查商運北鹽壬午秋間尙有五六十票癸已春間尙有一百六七十票均已給咨來運到岸相應咨請迅飭棧局　令各商赶緊運岸等情江都轉接閱之下查悉壬秋北鹽已運過一百十一票癸春已運過十二票立飭淮南總局迅飭北鹽各商赶將報咨未運之鹽從速訂運以濟岸銷毋延局員遵卽懸示局門曉諭周知想各商聞之定可爭先領運也 
[革員解省]  
　　揚州訪事友來函云前泰屬何垜塲大使劉昌龢因槍斃灶丁案發經大憲奏請革職後卽濳逃回籍迭經上憲派員催提偵緝未獲旋於省垣將其子　住何革員在東魯原籍聞信後卽日來揚投到運憲江都轉遴委金鹺尹上迪解赴蘇省臬轅歸案訊辦已於本月初五日由揚禀報起程矣 
[兇棍刁狡]  
　　松郡　事友人云兇棍陸升堂戳斃翁姓閨女一案指證確鑿案無遁飾惟兇刀未經查獲當時供稱倉皇奔走棄諸路旁茅厠中經前任華邑尊趙嘯湖大令派差查緝旋卽禀覆謂此刀爲不識姓名之糞夫某甲取去無從查檢遂授陸棍紙筆繪成刀式申詳省憲近因兩次翻供發回覆訊劉謙三大令先傳見証人鄰女三寳及陸之妌婦王包氏屍父翁某並地保張某等細加訊問初六日復提陸棍研鞫至三點鐘之久陸竟一味刁狡矢口不承卽親手所畫之刀式亦抵賴凈盡大令遂飭還禁翌日復訊仍無確供當命退去聞需置備各種刑具嚴行審訊殺人者死律有明條陸縱刁頑當必難逃法網也 
[鄂城火警]  
　　武昌采訪友人云本月初二日之夜更魚三躍蝶夢方酣忽警鑼鏜然不絶於耳披衣起視始知火起於巡道嶺某雜貨鋪中是處距水槍公所最近水會中人首先馳救各善堂亦飭夫役舁洋龍等具魚貫而來幸封家姨濃睡未醒不克助紂爲虐現融氏遂孤立無助未能犬逞雄威僅焚去平屋三家卽掩息鼓而退隣近某當鋪墻垣堅固亦未遭池魚之殃至起火之由傳聞不一或謂係匪徒所種要亦揣度之詞也 
[荆州股票紀實]  
　　沙巿訪事友人來函云荆州官商認領昭信票其已交銀兩申解到鄂者荆州府官借銀二千兩監利縣官借銀一千二百兩枝江縣官借銀二百兩宜都縣官借銀三百兩荆右衛官借銀四百兩江陵商借銀七千二百兩公安商借銀二千一百兩石首商借銀二千一百兩監利商借銀八百兩松滋商借銀二千六百兩枝江商借銀二千兩宜教商借銀一千兩月前荆州府奉藩憲回批所繳之銀均著補交庫平庫色其已認未繳之户并著速行彚解以濟要需 
[松江融齋書院九月初八日補行朔課題]  
　　經學易立乎中行乎中義鄭箋改氏釋○史學劉晏理財論論藏富於民於國之義○性學氷寸漚性說程子心如榖種說○算學橢圓四之一内容平圓與長短二半徑及圓周相切有二半徑求圓周切點之縱横線任取甲乙兩無等數各自乘相加爲弦相减爲句甲乙相乘倍之爲股此求整數句股弦法也假如本形甲爲大數乙爲小數求得句股較爲内今以倍甲加乙爲大數甲爲小數如前法入之得次形句股較亦爲内試證之 
[潯上官塲紀事]  
　　九江訪事友人來函云九江道誠果泉觀察札委候補縣倪樸齋明府廷慶管解關餉銀六萬兩進京上月二十二日遵陸啓行營縣照章撥派兵役護送出境○長江水師提督黃芍巖宮保巡閱上江各水師已抵安慶湖口鎭許步靑鎭軍飭中稀遊擊劉藎臣遊戎出境恭迎遊戎於上月二十一日乘杉板船抵潯次日附德興輪船赴皖○分潯差遺委員屈韞卿二尹振聲於上月十六日偶爲二豊所侵遽爾謝世身後景况甚屬蕭條所有棺殮之資均由電報局兼保甲總巡汪芭孫明府及府幕許仲碩叅軍新關委員蔡次眉二尹諸君代爲料理并將其眷屬送回梓鄉如此高義亦已不可多得矣 
[大令赴蘇]  
　　署理上海縣王欣甫大令接篆後將赴蘇垣謝委已誌本報前晚大令由公館起程乘小火輪船向吳門進發聞道憲蔡觀察亦定於十一日赴蘇公幹 
[勘視河道]  
　　本邑閔行鎭左近女兒涇河道前由董事禀請履勘籌欵開濬經前任上海縣黃愛棠大令批准後札委主簿孫立幹少尹定期往勘昨日少尹帶同書差亨耆人等前往閱視將河面逐一丈量回縣禀覆新任王大令大約不日卽將籌欵興工矣 
[局員諭話]  
　　昨日馬路工程局委員朱森庭明府飭差傳新馬路河南中華樓四海順風樓指南白玉樓富貴樓同春樓金鳳樓江南一枝春等各茶肆主到局諭以嗣後如有流氓訛詐以及婦女與人同桌啜茗均須來局禀訴包探等人亦不准於此聚立茶會以免招摇每月烟燈捐爾等務各踴躍認繳其烟膏捐一項如有人前來收取可卽赴局禀陳容本委查核辦理各人奉諭唯唯而退 
[捐送縣]  
　　昨日貨捐局總辦洪太守派丁押解漏捐之朱道生韓阿二到上海縣署請新任王欣甫大令訊辦舉日差禀明内署奉諭看管候訊 
[英界火警]  
　　昨日天未黎明鐘鳴四點鐘居人正擁衾酣睡忽聞捕房警鐘亂鳴旋分四下知英界又肇火災披衣起視見西南方紅光燭天毒燄噴射直至天明其勢稍殺旋訪知火起於正豐街西角龍園茶肆樓下協泰烟紙店比及知覺已冒穿屋頂店夥及茶肆中人雖竭力汲水灌澆而勢已燎原杯水車薪無濟於事旋卽延燒對街清和坊口某槽坊並後弄之各妓院及救火會中人聞警各驅皮帶車風馳而至則南首鴻運樓茶肆及對面某烟紙店早已延及雖奮勇灌救而火勢東奔西突迄未稍衰嗣將四面火路拆斷始漸漸救熄事後檢查被災之處東　面南至南珍興飯店止面北至祥春園書塲止南首至鶴年長壽器店止西首面南至某老虎灶止面北至某姓家止北首面東至清和坊中弄口止面西至南兆貴弄口止共焚去慺房一百四十七幢被災者多妓院龜奴之類清和坊中妓院亦被燒去九家南兆貴　口某麻油作焚斃一婦人曁毛驢一頭誠非常浩刧也至起火之由雖經捕頭派包探查緝然事在深夜居民皆深入睡鄉恐亦難於查悉也 
[緝獲流氓]  
　　流氓蘇阿如因妬奸起釁將矮馬高雙目挖去由法界捕頭派人送往某醫院求醫生調治迄　已逾一月前日將矮馬高帶回捕房細加詰問供出阿如之黨尙有開泰阿根等數人捕頭卽令包探嚴加跴緝前日探夥德生因事至城内豫園適遇開泰因卽扭住忽有擺設廿一門紅黑籌賭攤之張阿根李阿有馮阿三陳阿五等數人蜂擁而來立將開泰刧回探夥寡不敵衆致遭毆擊并扯破衣服抛入河中始一哄而散探夥受傷後狼狽奔回禀知謝捕頭捕頭聞而大怒特於昨日清晨派包探嚴頌眉帶領通班探夥前往密拿適張等同在一處因得一并擒獲是處巡勇地甲　包探越界拘人出爲阻止旋經公廨讞員朱森　明府遣丁持名片請爲協拿勇甲始各無言而退張等四人遂得拘入捕房押候解堂訊究 
[美界捕房紀事]  
　　江北流氓陶勝奎僑居虹口穿虹浜左近因與同鄉袁周高有隙遂於前日紏同羽黨長生新元等數人將陶扭至舊 
 
 

Page 4

 
 
江橋肆行毆擊并勒詐洋銀數十元袁無奈允從事後至捕房喊控捕頭允爲飭探查辦○元芳路萬運樓飯館夥李希元顏瑞交二人中通竊取店中小洋六百枚昨爲包探費阿銀查明將二人拘入捕房押候送公堂訊辦○昨日小竊曾阿三竊取某甲之洋傘三頂經包探金立生當塲拘獲送入捕房押候送公堂究辦○昨日胡阿榮李蘭生二人至揚子路某姓家串竊白米一袋洋傘一頂經包探沈阿鶴查獲拘入捕房押候送公堂究辦○前日江北人方柏甫僞造小車照會數張售與車夫陸芝言沈甫榮繆阿生等事經四百三十號巡捕察出將陸等數人拘入捕房盤詰之下供出係方所造遂將方一并拘至押候送公堂究辦○賭徒金增榮王如山洪阿生朱福生四人專在天后宮前設攤誘賭昨爲包探李佩芝所見一并拘入捕房押候送公堂究辦○小竊洪惟流胡阿榮在公和祥碼頭串竊舊鐵數十磅爲巡捕所見拘入捕房押候送公堂懲辦○流氓王阿良陳華仙二人昨在南潯路因事互毆爲巡街捕所見喝阻不依一併拘入捕房押候送公堂訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嶺霜鐘]  
　　杭州訪事友來函云杭省自八月下旬以來天氣燥烈異常居民疾病繁興園中菜蔬亦多枯槁本月初四日午後忽然陰雲四　　夜細雨廉織至四更時朔風怒號急點飛來幾似跳珠濺玉初五日竟日滂沱至晚始息高原下隰一律均沾初六日清晨雲光漸退一輪紅日高掛樹頭喜雨之後繼以喜晴老農老圃無不歡聲若雷也○浙省民更局向由紳董經理設立印簿聨票向各叚居民鋪房捐助錢文以作經費嗣因收數不足賠墊較多由各叚紳董禀請改歸官辦三月以來更捐未曾收過至上月間保甲提調郭太守出示曉諭勸令民間照常輸納藉資保衛以垂永久乃示諭甫出卽有匪徒串同舊時巡丁私刊捐票向各尼庵收取更捐并令補繳前數月之欵各尼不敢違抝如數交付事後詢悉並無此事實係受其欺蒙然已無可如何矣○金陵人吳某寓杭三橋址向習骨董業商彝周鼎頗富搜羅有張公子者家居吉祥巷其先世曾爲山東某縣令深愛古玩與吳交易有年日前命吳携帶各物至宅估買吳行至半途忽遇似曾相識之某甲詢吳何往吳具以告某甲因將吳所携之瓶仔細　視云我傭於三元坊徐公館主人酷有骨董癖并不措價舉前曾囑我買一花瓶苦無當意者此瓶售價若干可否同去令主人一觀吳謂此　亦不甚　家中尙有大霽紅瓶及景泰窑瓶各一明日送上可也某甲云此瓶售價究竟如何吳云不過五六元而已某甲云我將洋四元押在汝處可將此瓶交我携去請主人一觀如不合式明日送回如何吳允之卽將花瓶交付某甲甲亦交洋四元彼此相别甲俟　行遠卽持此瓶奔至吳家云我家少爺欲買大花瓶據吳先生云家中有霽紅及景泰瓶各一令我來取恐不見信故將此花瓶携回以爲憑據吳妻信以爲眞卽將二瓶交付比吳歸來方知被騙而其人已去如黃鶴不可蹤跡矣 
[懲責流氓]  
　　流氓朱毛毛向在南巿董家渡設饎飯攤曾與同業人爭奪攤基互相滋閙由天主堂某司鐸函知二十三七鋪巡防局局員盛雨村二尹飭差拘獲王阿囝一名答責後送改過所管押朱則匿跡浦東高家行居然逍遥法外近由地甲拘解局中二尹提訊之下以其　次犯案情難輕恕判鞭竹稍三百下鎖於鄒事地方示衆候有的實人具保始得開釋否則移送改過所管押 
[上海縣署瑣案]  
　　陸少卿混名陸龍眼因被前　正法之地棍張桂卿供是同黨經　大令飭差拘案迭次刑訊堅稱陸龍眼别有其人小的安分營生與張桂卿素不相識大令以未取實供飭收自新所候再覆訊前晚襄讞委員李葆初二尹以此案懸宕日久飭差　案研詰再三陸供小的年二十六歲在紡紗廠工作素來安分與張桂　實無一面之緣叩求明察二尹飭交妥保如日後犯事惟保人是問陸乃叩謝去錢志馨控金耀奎積欠房租不肯遷移由李二尹提案研訊錢供金耀奎租住職員之屋每月租金二千餘文被欠至九十餘千仍不付給前蒙公祖斷令減還七十千分作三期拔付卽將房屋遷　不料金自遷去之後應付之錢竟置之不理爲再投案叩求追繳金　操小木作業貧苦異常前蒙憲諭業已遷至他處所欠租金實因無力拔還尙求　緩日期自當措繳二尹以金有意拖延殊屬刁玩令交差收管限卽日將錢繳案違干比追 
[馬路工程局瑣案]  
　　昨晨野　挑夫徐錦全肩挑鮮魚一擔行至南馬頭二十三七鋪汛捕見其形狀慌張遂拘至南市捕房捕頭王榮培再三　詰一味支吾午後解至工程局局員朱森庭明府提訊之下徐供本邑人　魚出洋四元五角在小東門外大街裕大昌行購來並非竊取明府命捕夥持名片請法界捕頭帶徐在裕大昌查　旋由裕大昌夥覆稱行中贸易均係錢串並無洋碼鵾係子虚明府再三推鞫始稱由不相識之人囑爲挑送明府著責七十板具改過結飭抽驅逐不准逗留○前晚浦東人胡成廷在南巿董家渡小弄内向顧史　　　氏怒　之某號巡街捕勇聞聲而至將胡拘解捕房管押昨日捕頭解往工程局朱森庭明府提訊之下胡供昨晚行經是處黑暗中與婦互　　不　戲明府以此等行爲實與流氓無異判責三百板另責　心一百下飭具改過切結然後交妥實人保去 
[英界公堂瑣案]  
　　寗波人葉洪太在會　里第一弄三百六十二號門牌屋内開設泰記小烟館并招聚賭徒日夜賭據事爲捕頭所知立飭包探趙銀河前往將賭徒陳梅生馮芝福等數人拘入捕房轉送公廨讞員鄭大令判罰葉洋二十元馮陳二人從寛開釋○張王氏控包探米順之夥李炳文夏明許德標等無端勒詐洋銀七十六圓昨日經鄭大令研訊張王氏　前日李文炳來院誣稱小婦人誘拐婦女　　　　小婦人無奈將衣飾典洋七十六元倩陳光　付與李炳文收取然小婦人並未誘拐實係寃誣求卽究追李炳文供所收之洋曾付米順四十圓其餘係三人分用夏許二人同供並無此事均李一人所爲求鑒　大令商之悔繙譯判重責李三百板發回捕房管押三個月餘人斥釋○　餘靑控寗波人陳蓮芳假造裕豐莊期票洋一百五十圓　小的店内購買皮紙小的因與陳向來認識深信不疑詎料至期取銀乃係膺鼎立卽投報捕房由包探趙銀河拘案請辦陳俯首無詞大令判令重責二百板枷號七天○怡和洋行控馮渭柳胡阿榮在公和祥碼頭串同竊取棧户内舊鐵當塲被獲由一百八十三號華捕送案請究馮供此鐵係胡阿榮所寄小的並未行竊胡供稱與馮同竊叩求恩典大令判令將馮枷號三天陳笞責一百板○小竊陸成春在某處竊得布衣六件爲包探沈阿鶴拘獲送案請究陳　係小的自已之　並非竊來求鑒大令判令笞責一百板贜存捕房待查○二百五十九號印捕禀稱馬車夫陳　標在四馬路　車飛馳致將某洋人撞傷請究陳供洋人自不避讓以致受撞求陳大令判令枷號七天示儆○包探李倍之禀金增　王如山朱福生三人在天后宮設攤聚賭有違租界章程拘案請究朱供小的袖手旁觀並不與賭金王二人俯首求恩大令判令將朱責一百板管押捕房一月金王二人各責二百板發回捕房管押一月○寍波人陳阿餘屢次犯案遞解回籍今復來滬至某洋人處穴窗圖竊適爲五百三十五號華捕所見拘案請究大令判重笞二百板發回捕房管押半年 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
