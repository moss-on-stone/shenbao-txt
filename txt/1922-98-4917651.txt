# 1922 - 98 - 4917651

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[津議默]  
　　津議可謂爲奉天發難之表示亦可謂爲不敢發難之表示大軍入關之後而即欲挾武力以迫發三命令明知其不易辦到而姑以此難之是挑釁也是即發難之表示也大軍入關之後不遽用武力而必先以此三事要求者是欲激人之先動而己避戎首之名也是即不敢發難之表示也雖然奉軍旣爲發難之準備而與各黨派各地方之勾結又多在在有一觸即發之勢故無論奉天方面决心開戰己無調停轉圜之意即使意尚遲回而在此洶洶情勢之下恐欲避開戰之責任而不得也况奉軍無端入關禍首之名即己有所專屬能逃全國人之耳目耶 
　　今日奉直兩方之情勢一則步步進逼一則步步退忍愈進則愈驕愈退則愈奮即以成敗論勝利亦豈定屬奉軍哉 
命令 
　　四月十四日大總統令交通總長葉恭綽呈請任命鍾鍔陳瀚蔡國藻李兆濂爲技正黄靜如凌鴻勛署技正均照准此令 
　　又令程源銓給予二等寳光嘉禾章此令 
　　四月十二日大總統令張翼廷給予二等大綬嘉禾章孟彥倫劉士元均晉給二等嘉禾章白耀南劉中和殷同保均給予三等嘉禾章此令 
國内專電 
　　北京電直軍士兵一律擁戴吳佩孚謂曹銳行成於奉失計曹錕宣言將事權交吳所有曹姓姬妾財帛一律移津租界并電京辭直魯豫巡閱徐派顏赴保挽留 
　　北京電保訊曹吳一致對奉連日布置軍隊保定鄭州各集中三混成旅邊守靖劉夢庚均在保參與機密津訊奉軍開赴津浦路約有九千餘尚有一萬餘人陸續前往直軍沿津浦路防軍一律向京漢路撤退（十五日下午八鐘） 
　　北京電奉軍第六旅入關第十旅營長裴來閣帶步兵一營由新民屯到山海關沿站護路郵務長派洋員到郵局保護信件非有嫌疑不得拆因戒嚴令未下不得拆信某洋員語予謂近日被拆之信類多母親賢妻等人民家信實不合法（十五日下午二鐘） 
　　北京電第五批入關奉軍計第一旅團長陳子安帶機槍一連崔德勝帶步一營戈善國一營趙雲喜一營陶文慶帶砲二連又第七旅長李景林營長羅振邦帶馬二連均赴軍糧城及塘沽天津 
　　北京電津議軍隊佈置訖張卽到梁入京促徐下三道令一整飭軍紀二令各軍回原防蓋促吳回鄂意三召集舊會如徐不允在津召集先選首席梁語八議員代表宜速準備經濟巳有着落 
　　北京電天津全部入奉軍手魯師長鄭士琦亦不助直但魯境可望無戰事德州兵工廠曹鍈撤防後由魯軍第一旅塡駐（十五日下午三鐘） 
　　北京電奉軍在津省公署設辦公處並駐軍隊一部謡言甚多 
　　　　北京電津電話段祺瑞因張勳活動甚謝絶擁戴又以部下不聽指揮任意胡鬧頗焦急（十五日下午二鐘） 
　　北京電隴海爲法比借欵津浦爲英債京奉亦未清外債各國資本代表紛紛電致各該國政國政府呼籲此回戰事若發路債更難償還不啻邀請列國共管鐵路（十五日下午二鐘） 
　　北京電張文生向張作霖商協餉 
　　北京電田中玉電青島忽由日船運來鬍匪千餘人現正向日人交涉阻止上岸（十五日下午八鐘） 
　　北京電趙倜元電府對吳甚契并謂田魯督文電所報張宗昌運兵擾膠濟實係喪心病狂以全國人民血汗所爭得之膠州而忍令擾亂云（十五日下午二鐘） 
　　北京電張弧在張景惠宅函董康請其到張宅談話董認張爲有意侮辱憤弧愈甚昨賀德林出而調停勸張搬入醫院俾檢察官與張見面詢問幾句作爲了案張弧不允（十五日下午八鐘） 
　　北京電財政部科員錄事因鍾不允發兩個月薪水今日起停止辦公（十五日下午八鐘） 
　　北京電財部昨罷工鍾云周總理均貧主義不能先發自家人 
　　北京電閣議羅文幹辭法次明令慰留張秉彝爲熱河交涉員許鍾璐爲濟寗商埠總辦鄭焯爲鄂烟酒局長救濟扣留墨西哥新華輪難民發川資回國均决上次閣議有否尚難定（十五日下午三鐘） 
　　北京電元日（十三）閣議鄭鴻年與湯鐵樵爭辯高利債制限鄭爲三分利以上民國不禁湯謂違法有條例可據結果不歡而散赴府講理徐未見（十四日下午八鐘） 
　　北京電湯鐵樵與鄭洪年辯論高利範圍中外法律家認湯理由爲是（十五日下午二鐘） 
　　天津電鮑田請派第九師之一旅赴魯因索餉未能開拔 
　　天津電奉軍入關截于删日（十五）止計三十一列車分駐軍糧城小站良王莊獨流 
　　天津電財政部删日閉門傳言半因避債（以上十五日下午四鐘） 
　　漢口電元（十三）夜由岳開到兵車五列寒（十四）到四列均係十三十四兩旅删（十五）銑（十六）兩日可運完京漢路寒日北上兵車共九次十四旅在孝感集合南下票車遲到三點 
　　漢口電十三旅長董政國寒午後二時由蒲圻到省蕭留署午餐四時董過漢北上蕭派張聯棻送行　　漢口電十二混旅己通過鄭州途中無阻 
　　漢口電聞吳電蕭謂趙已悔悟不爲已甚一說趙傑部退出中牟尚未繳械 
　　漢口電吳來電令撥軍米二千石快槍四千枝子彈二百箱解洛 
　　漢口電留駐漢口劉家廟豫軍模範連蕭奉吳電調至武昌繳械 
　　漢口電武昌設警衞司令部委陸澐爲司令 
　　漢口電吳任張福來爲岳州警備總司令楊臣清前方總指揮張克瑶副 
　　漢口電傳曹錕眷屬寒晚到漢寓某租界並有曹吳對調消息 
　　漢口電聞吳因岳防單落擬調宜昌一混隊移岳（以上十五日下午五鐘） 
　　漢口電報載直豫停軍議和係緩兵趙倜承認條件决難履行趙集陸軍巡防各營分布中牟扶溝一帶約共二萬四千人足與直軍相持十日戰禍恐不可免惟探之軍政界均謂形勢已緩和 
　　漢口電頃某要人詢蕭河南情况蕭沉思良久始答我只維持鄂境治安他非所問似豫局目前尚未可樂觀 
　　漢口電蕭令駐仙桃鎭第一路二團移防嘉魚　　漢口電京漢貨車雖通但因豫變影響運貨甚少鄭州扣留棚貨車已放回大半武長路前被扣車寒（十四）放行票車恢復惟煤車仍停 
　　漢口電川訊熊軍分布資州以下郵停舖榮昌隆昌等處劉軍在永川以西馬方橋互相陳兵形勢頗惡但重慶尚安 
　　漢口電武高教職員欠薪九月已停職 
　　漢口電曹錕家眷今日來漢蕭派副官長迎入督署（以上十五日下午九鐘） 
　　香港電各縣保衞團局多抗不解散陳炯明决以武力解散 
　　香港電港華民司示奉理藩院諭英境不准蓄奴本港婢女欲離主家須求華民司處理待有職方可離主家免誘拐主家不得阻婢見華民司 
　　香港電李錦綸擬交涉引渡鄧文輝返省（以上十五日下午四鐘） 
特約路透電 
[奉洛在德州開戰說]  
　　十四日北京電據確實消息曹錕與其全眷已赴漢口吳佩孚現充直軍之總指揮奉軍開抵馬廠使曹銳之地位難處故曹銳己引退而由楊以德繼之天津附近之直軍因曹錕容奉軍進至馬廠皆爲不平據未徵實之消息稱今日午德州已開戰吳軍若干顯已開抵該地大局疾轉危急北京政界皆恐張吳旦夕將大决裂 
[日諾瓦會議與各國]  
　　十五日巴黎電半官消息否認法國内閣多數决議贊成法代表參與日諾瓦會議所提出解除武裝之討論一說據半官消息如日諾瓦果有此提議法代表將請移交國際聯盟會討論之因聯盟會現己提議此事也不然法代表將不參與此議之討論 
　　十五日倫敦電路透社巴黎訪員電稱日諾瓦法人半官來電謂各協約國代表團領袖因俄代表反對倫敦專家之報告己有竟見一致之答覆英相喬治聲稱俄代表如至十五日午前十一時無滿意之覆文則日諾瓦會議不復討論俄事云此說頗引人驚愕 
　　十四日日諾瓦電法英意比四國代表今日非正式與俄代表集議由英相喬治主席考察倫敦專　之報告聞協約國請俄代表對於協約國所要求之保證以作恢復對俄經濟關係之條件者說明俄國所可接受之程度 
[美總統之海軍意見]  
　　十四日華盛頓電衆議院今日宣讀哈定總統函據哈定之意海軍人數宜較海軍經濟委員會所定六萬七千人爲多如所定經費不足維持八萬六千人則將令人大爲失望美國己在國際會議受海軍之限制若欲逾出此限制則必俟至和平安寗之越向更爲穩固時而後可 
[愛爾蘭反對和約者之運動]  
　　十五日倫敦電愛爾蘭反對和約者夜半携帶軍械但未着戎服攻擊杜白林之司法署而佔據之擬以此爲叛黨機關據其領袖鄂康諾稱此舉不得視爲政變叛黨現强收附近工廠之食物 
[印度之抗稅]  
　　十五日西姆拉電據官塲消息印度拉勃太那之薛羅希邦内數村居民不願繳稅且不受調停辦法該邦軍隊遂於十二日攻之村民對抗死三人卒被驅入山中此役甚有好影響境内七村現允繳稅 
[各國近事記]  
　　十四日倫敦電機械業僱主與四十七工團間之談判現已决裂 
　　十四日孟買電印人某加氏現被任爲檢事長印人任此要職以此爲第一次　　 
　　十四日孟賈電甘地消極運動舉行一星期以今日爲最烈凡物品商場證劵交易所　金銀棉花市場皆仍停閉但無暴動 
 
 

Page 5

 
 
   
 
 

Page 6

 
 
特約路透電二 
[英太子在日本閱軍]  
　　十四日東京電昨夜天雨今晨更甚英太子晨間乘摩托車赴聖安特魯教堂參與耶穌殉難節之祈禱禮並在教堂内執行紀念在歐戰中陣亡之東京英僑五人英使署軍官一員之銅碑開幕禮今日雖大雨如注而赴教堂之一路仍聚集多人於英太子過時高聲歡呼英太子所至之處輒有羣衆竚候二三小時希望一覩其豐采卽在深夜亦然昨夜提燈會與會之青年共有二萬五千人由東京市尹引導計長兩英哩五光十色極形熱閙提燈者左右分爲兩行俾英太子得馳車其中 
　　十五日東京電英太子今晨借日太子校閱禁衞軍萬名英太子衣日本陸軍大將制服今日午後英使署開跳舞會其盛况爲自殺立使署以來所未有英太子和靄可親頗具平民氣度各報皆稱揚不置且與日本皇室高不可攀之數端相比較 
公電 
　　蘇議員致浙議會電浙江省議會鑒天禍中國靡有寗歳惟我江浙歷經政變當局均能俯從民意力維治安由今思之厥功甚偉迺者政潮激蕩深虞捲入漩過蛇影杯弓相顧驚愕吳越唇齒相依患難相恤值兹多故益切殷憂省議會爲代表民意機關兩省亟應聯合取一致之行動庶幾内謀安謐外拒侵陵迫切陳詞貯候明教江蘇省議會議員李中一季通陳琛龔廷鶚周乃文吳輔動劉文輅崔榮申王景常宋銘勳錢鼎陳謨張葆培黄申錫葉理封侯兆圭陸曾燕許仲祥吳廷良章崇治錢名琛楊同時陳同倫王廷貽王國謀王朝幹楊成郡玉銓王詠梅陳人厚蔡君植黄端履等元 
國外要聞 
[德國糖產前途之樂觀]  
　　糖產漸見增加國内消費減少可望有餘額輸出國外 
　　世界新聞社云據柏林糖業界調查本年（一九二二）德國糖產不獨足以自給且將有餘額輸出國外較之一九二一及一九二○年當大有進步一九二○年間合全國糖產及上年購自捷克斯拉夫之大宗存糖尚不足以供需要本年堪供輸出之糖產餘額當不甚巨欲恢復一九一四年九月至一九一五年五月間之糖產極盛時代（時產糖二六○五○○米突噸）固尚須有待但國内消費額已跌至每年約計一一○○○○○噸一九二一－二二年度糖產預期至少可得一三二五○○○噸則當有少許可以輸出大戰前德國糖本列入主要輸出品内當出產最佳年度投入世界市塲者不下一七○○○○○米突噸 
　　一九一九－二○年德國糖產達最低額較戰前最高產額減三分之一有奇其原因不外製糖廠減少煤斤短缺塲工罷工運輸不利甜蘿葡種區減少出品低劣硝酸鹽短乏等但其恢復亦迅觀下表可見 
　　年度　　米突噸數　　　年度　　米突噸數 
一九二一－二二　一三二五○○○（預算）　一九一七－一八　一七二五五○○ 
一九二０－一一　一一○二○○○　　一九一六－一七　一六○一○○○ 
一九一九－二０　七一六○○○　　　一九一五－一六　一五○五五○○ 
一九一八－一九　一三五九五○○　　一九一四－一五　二六○五五○○ 
最近二年來德國糖產額倍增亦有種種原因（一）甜蘿葡出產大增（二）其種區亦增廣（三）硝酸鹽供給加多（四）製糖廠添設（五）人工得力（六）天氣良好利於塲工（七）煤料漸充至本年度情形尤爲順利所患者惟鐵路運輸不便生糖運至煉糖廠頗爲困難耳又政府管理制之廢止亦爲糖業進步之一因前此糖貨零售有最高價及按口分配之制限今皆己取消此於公衆略有不便因投機家已將糖貨盡置收買故銷費者難於購辦但其所收買者均屬隔年存貨新糖除去消費尚有餘額投機家亦不能驅使其價高漲也 
　　有所謂糖業經濟部者係私人合組會社創設於一九二一年九月其設立之旨趣在接管糖業由完全政府管理入於完全自由貿易之過渡時期（此過渡時期自去年十月一日爲始）所有全國製糖廠及煉糖廠除少許外皆隸屬該社該社具有「自管」之權得管理分配生糖於各煉糖廠定其價格近來糖價繼長增高去年製糖原料甜蘿葡平均價每生脫納（一米突噸二十分之一）價二十馬克今日種户售逺期貨價爲三十五以至四十馬克各製糖廠主近有一策寛給價格收買甜蘿葡藉資鼓勵種户期種區之增加此法需費浩大但輸出市價之高可資彌補 
　　德國糖之輸出預期增加匪特因其糖產增多亦由其國内消費量殆將續減消費減少之一因厥爲糖稅問題一年以前協約國賠償委員會聲稱德國間接稅額太低實非虚語其所以低之原因則因現行糖稅係據重量而不按物價征收自施行之後糖價大漲銷費減少稅收亦減現行糖稅率係戰前一年間所制定每二百米突磅祇抽十四馬克去夏總理韋士擬財政改革計畫此項糖稅率應增至每二百磅抽一百馬克雖增至十七倍尚不爲過然國會不贊成糖稅增高至是謂卽照現行糖稅率已足使消費量益復減少其說亦持之有理因馬克雖異常跌價但德人入欵仍以馬克計其增加率固不能比附馬克滙價之暴跌也 
　　德國糖業界中人現正凖備將糖貨輸出同時又運動反對外糖之或有輸入建議定外糖進口稅率爲每一百米突磅二十馬克目前糖之輸出入均在禁例聯邦政府自稱有控制把握照馬克現時滙價之低減捷克糖在德國境内之競爭殆屬不可能又使俄國長此爲糖之買户而無恢復其舊時歐洲主要產糖國地位之徵象則德國糖固可無慮有外貨與之競爭也 
國内要聞 
[北京通信（樸）]  
　　三大問題之近况 
　　近日時局依然沉悶而外間所傳消息依然多可驚可駭之談而信否參半試以最與眞相相近者述之 
　　奉洛間軍事緊急談此爲驚駭之最甚者奉軍内移已成事實上次張景惠赴保曹氏已允以小站馬廠駐兵近日確已紛紛開拔京奉路之交通因之遲滯洛陽方面亦有軍隊調動京漢路有扣留貨車之舉路站曾電部請示謂奉吳令停止貨車部復不允而外間乃訛傳兩路停客票矣其尤可怪者交通界昨日傳說奉軍至德縣已與直軍衝突而昨有人自魯來則沿路未有警訊足見人心思亂謡諑紛起也然而形勢之緊迫亦係實事軍界人云奉軍入關分兩路進發由京奉而西移轉入京漢將駐涿洲其一部已至三家店由津浦南下將駐徐州其前隊已越天津而南且另有一隊將從海道至龍口上岸以入魯境此外則張宗昌張樹元等久在青島勾留之安系久巳勾結土匪謀在魯境活動其出涿以拊保定之背其駐徐以遮吳齊之交通其出魯則欲由津浦以入隴海或由魯豫交界處以窺豫而一面又運動趙倜部下以謀抗吳其原在關内者爲一師四混成旅現將增爲一師六混旅由龍口上岸者擬定一師二旅雖事實是否如此愚不敢信而接近奉天者已言之鑿鑿且其對於政府旣要求明令調奉軍入關又以密電請派張勳督皖駐徐在政府方面皆有明文可按是其咄咄逼人之勢似非激動吳佩孚與之一戰不止據軍界所言吳在洛陽亦暗中準備果至不得已時將不免進駐開封果其如此則京漢津浦兩綫上必不免有戰事昨日有中牟豫軍小鬨之耗談者色變謂將爲導火綫蓋外間相傳之說固以爲毅軍助直趙傑與吳不洽也然是否虚聲亦未可定特奉軍入關後魯豫形勢固必益緊耳 
　　周署閣與交系内容周氏署閣以後外間頗傳梁周分裂且舉周任命時梁葉不滿邨人電朱桂莘調停以爲證然此種消息表面是而内容則非周之署教育及命令追加兼字確係天津一爭之結果伹交系之中原分激烈温和兩派激烈者葉温和者周朱梁初請假時温和派即有換湯不換藥之主張於本派中另易一人組閣改取調和各派之手段格於葉耐水行周自齊歸在津逗留數日入京見徐徐以組閣勸周未允亦未堅辭於是驟下此令在邨人之意旣隱拒梁葉之復歸又表示與全部交系感情尚好爲拉攏調和之餘地蓋今之用周以拒葉一如從前之用靳以抵制小徐也周自齊之就職自天津來又遲回兩日之久於交系麕集之本部中自必有幾次密議閱者須知交系之政治手段固分兩派而財產關係則利害全屬共同一人破產他人亦不能保上次梁葉上臺本爲自救之計彼岸未登罡風吹斷果有他途以資補救其多數人亦不肯徇葉之孤注故周氏就職交系報紙一律捧塲無不滿之論調有人在津晤梁梁亦揚揚如平時若忘其總理業另派署者聞係取並行不悖之途徑葉氏固仍舊進行不因周上臺而改變且亦只有葉氏一派與周不一致如周能宛轉達其本系之大目的邨人亦不加侮弄未嘗不可以相安蓋彼系已知外交上業有阻礙奉張不過一時利用亦非眞心相助不得不留見風收篷之餘地也如周再不得志葉之計畫必益銳進然周氏所採手段必不如梁葉上臺時之銳進而一變其面目爲平和則現時已有微驗者蓋同一目的之事分取兩種態度本彼系之慣技觀民七選舉副座時梁主席而周率議員游園周且自言士各有志梁不應相强又如葉在歐洲主鐵路共管梁氏在京表示反對皆其明驗今亦猶是耳 
　　舊國會恢復之運動此爲解决時局之大關键一般人皆未敢輕視蓋今之多數議論皆認爲繫鈴解鈴此仍一大途徑也舊議員自身之活動今仍孟晉錢能訓曾以舊議員之運動入說邨人勸自動以圖自保邨人依然猶豫三届議員以此赴府質問吳笈孫告以爲他人炊飯邨人斷斷不爲仍係促進新進而勸三届議員自向吳佩孚進行然如不得已時邨人亦必出此則亦府中要人所言者此外張紹曾氏曾與某奮議員言彼從民六以來即始終主復舊會願以此向直派活動聞張並分電曹張表示此意張之復電謂予唯曹仲帥之馬首是瞻曹之復電謂君與子玉至交可先與彼商定以是張氏近有洛陽之行雖或不免助其軍事之　畫然亦爲進行此事也接近交系之舊議員最近赴津訪梁與談此事梁則以其但發宣言爲未足而勸其爲第二步之進行以爲在京者不及半數不能開會不可不爲實行集會之預備特梁氏之意向有與議員不同者議員方面以法律爲說避政治之談以力顧其本身之地位而梁則注重政治其利用之意不免流露議員界亦不無介介耳此外研究系人在民二民六主張解散之一二分子或心不欲而口不能言而多數則主恢復國民政學無所表示然舊隸各該系之在京分子亦努力於恢復之運動此皆恢覆之事實顯著者不過果否有望尚屬渺茫而已（四月十三日） 
[奉軍入關後之北京（平心）]  
　　空氣驟見緊張 
　　關於時局上種種趨勢在前數日似覺稍稍和緩今日又　　驟形緊張京漢路貨車爲吳佩孚扣留者已有數十輛奉軍入關之數已達六萬除北京西北南三苑原有不計外其駐天津軍糧城者佔一大部分且聞有一部分將逕由津浦路開駐徐州據奉軍方面人言奉軍鑒於張勳前次之失敗病在京徐之間不能相應是以彼此次决定由京而天津而徐州沿京奉津浦兩路線聯成一氣俾奉軍勢力可北起瀋陽南達長江且因張勳舊日勢力尚有人爲之保存奉軍到徐可以與之聯合亦可爲張勳恢復勢力之先導又有人傳說謂張作霖一俟軍事籌備妥洽即行入關進駐天津届時必有大文章出現也從前曹氏兄弟主張中立直軍將領亦多主和平近來不知因何感觸直軍軍官中忽然有一部分力持主戰論調就中尤以下級軍官最爲激昻前數日吳有應曹電召來保之說但現已不成問題目前曹銳曹鍈之態度雖一如從前未嘗少變但曹錕因受部下軍官之慫恿却不似前此之一味軟化頗有不能不助吳之表示日前保定軍事會議之結果即由此而來也至北京一隅人心所以不安者不僅爲奉直備戰之急迫（一）因軍警餉項無把握當周自齊就職時王懷慶薛之珩謁見即以軍警餉項爲請並有數日無餉將不能負維持治安責任之言（二）因金融奇緊財政益艱官吏已難自贍其生市面亦復異常枯竭（三）因連日搬家赴津者紛紛北京稍爲闊綽之人一聞變故之來即相率遷居天津租界有房屋平昔已預備好者有臨時預備者連日東車站上擁擠異常此種現象更足令人回想及於復辟直皖等役勢不能不惕惕不安也惟聞外交團方面因見此時局情勢愈趨緊急奉軍入關業成事實難保不有戰事發生聞今日使團會議以奉直如果開戰將與外人安全有礙且奉軍行動亦與辛丑條約不合故多數主張提出警告大約此時正在醖釀中也 
[奉洛間之軍事行動（二）]  
　　此次奉軍開拔入關張作霖曾電達公府報告情形並請頒布明令允許其入關塡防現尚連日運輸已入關者有兩師三混成旅其軍隊集中之地爲軍糧城集中後分配就緒又由該處運送於各地其總司令部業已成立以張作相爲總指揮現張已入關檢閱布置一切總司令部有總參謀處及軍醫牒報密電文書交通等處此外則有偵探隊以王廷武爲總參謀處處長又京奉路上設有該軍之兵站處以瀋陽驛爲總站總處長係王大中新民縣爲分站處長爲張之英奉軍入關以後在津浦路上頗爲活動其一係聯絡安徽山東與安徽張文生之軍隊結合又注意於山東之德州而浙江亦謀遥爲聲援又其一則自徐州乘隴海路向河南進行與趙倜聯絡（惟内部尚不一致）大約浙江安徽山東河南福建等省乃傾嚮於奉方者至馬廠滄洲一帶則另有奉軍一部分專爲防衞天津保定之治安十二日又有奉軍六列車過津南下聞仍係運往良王莊者總計此三日中由奉天開來之軍隊已有十九列車之多 
　　至於洛吳方面之軍事行動乃先以京漢路爲其動脈謀自湖南漢口至保定之聯絡一致故河南乃吳所必爭之地趙倜兄弟之態度未能視爲吳氏之心腹河南之爭奪乃早晚必須實現之事因洛陽爲吳氏根據地則河南之必須握諸掌中以免洛保聯絡之中梗乃意計中事也故吳軍現在之活動皆在京漢路縱線之上吳氏之洛陽第三師陜西馮玉祥之第十一師前陜督閻相文之第二十師均己集中汴洛據外人河南電訊本月十日以來直隸軍由保定向鄭州輸送京漢線石家莊以南又南段廣水以北俱爲不通此殆因保定與洛陽之間以鄭州爲中心可以南北兼顧但所謂集中之說尚不可恃因他方又有調直軍赴長辛店之說鄭州秩序尚平安現由第二十四師守備外人均無恙 
　　又據軍界某要人談話云近日奉直雙方調兵遣將戰禍迫在眉睫已諱無可諱就奉軍言之其行軍所向不在京漢一路而在由津浦一路以侵入隴海有謂奉軍此種政策爲欲避免保定之牽及以孤洛陽之勢者非也蓋曹錕雖力主平和然一與洛陽分離又安有曹氏存在之餘地此種形勢奉天豈不知之苟利於行軍尚何顧惜曹氏之有其舍京漢面趨津浦實欲與皖魯連合以厚其勢耳皖之馬聯甲爲倪氏舊部以安福關係言固應合於奉派然以與張文生不睦早與蘇齊有所聯絡且逺駐蕪城於軍事上難收實效是否明明加入尚不可知至若張文生則以張勳關係其加入奉派殆無問題前聞有向奉天要求補助軍餉一百五十萬之事但不知後來結果何如耳至於山東形勢就田中玉個人而論平日固與曹氏接近然田氏在魯並無兵柄其態度如何實無多少關係魯省軍隊約分三派有接近直派者有與張懷芝有關係者有與段派有關係者其屬於段派之軍隊則又大都與靳雲鵬有關故靳氏在魯亦有大部分之軍事勢力山東軍隊複雜究竟事齊事楚頗難卽行斷定近日張宗昌馬良諸人均在魯活動極力總有幾分效果要之皖魯之聯合雖足以壯行軍之聲勢然决不能收主力軍隊之用蓋附屬之師可東可西利害不甚切己不過得收牽制之效果而已歷次戰爭之往事可以復按也奉軍之入關者近日尚源源不絶運輸軍隊頗爲秘密其實數實無從確知聞奉軍入關布置齊備將令段芝泉出駐小站指揮各軍張勳出駐蚌埠指揮皖軍果若是則名脚均已到齊奉軍舞臺確實非常熱鬧矣就直軍言則全軍布置分爲兩路一則沿京漢線以防護保定一則沿隴海線以進窺津浦大抵以洛陽及陜馮之兵掩護隴海而以張福來王承斌之兵掩護保定以奉軍進行趨勢而論將來直軍主要軍隊固應注重隴海然近聞直軍漸趨重長辛店一帶是否或由此進軍與京奉路相接觸固尚說不定也以直軍後路言本尚有南方後顧之憂然近日直軍業將陜鄂之兵大部調回似已决定採取先固根本之策陜鄂地盤有無問題均所不顧昨有傳李烈鈞與吳子玉之間業有一種協定北伐軍不再出湘者此說果確則直軍減輕防禦之力亦已不少總之奉直兩方之進行近日已有箭在弦上之勢外間有謂奉軍之入關尚含有幾分軟化洛陽之意味者將來或不至終於决裂然雙方軍隊均巳調齊愈示威則愈難軟化恐届時雙方將均有欲罷不能之勢也 
　　東方通訊社十五日北京電云奉直兩軍目下之形勢大要如下河南之趙倜兄弟以十四大隊之兵集中於開封與鄭州中間之中牟吳佩孚對之分配第三師於鄭州以張福來之第二十四師則分配於許昌其後更令在岳州之第十四混成旅及在漢口之第十二混成旅陸續開始北上陜西之第一師及第二十四師亦策應吳而進出於潼關又駐馬廠之直軍第二十六師亦於十一日由該師長曹鍈率一部之兵向保定其餘部隊全部則隨後亦向保定又據熟悉軍事之某氏所談則謂在天津之直軍近似亦爲集中於保定之凖備現奉軍第一混成旅步兵一千名於十二日入良王莊後其車輛已由奉軍監視之下開還奉天十三日有繼續向同方面輸送車隊之說熱河之第二十八師之步騎兵大部隊亦有於本月三日始開始出動向古北口之報要之最近一兩日中形勢頗切迫而最初張作霖以大兵入關欲不戰而屈服吳佩孚之計畫不但轉令吳奮起而强其戰意且有堅固直派全體結束之結果又合北京附近蔡成勳之第一師·陸錦之第九師·王懷慶之第十三師·與屬步軍統領管下之步軍及游擊隊約四萬之兵表面雖稱嚴守中立其實爲於直派有好意之中立又第十六師表面雖屬奉系然以其爲舊時馮玉祥之部下故其進退如何殊難决言至於純奉系軍隊爲在南苑之張景惠之暫編第一師在通州之第九混成旅在京津各處之第四混成旅及京師憲兵隊等雖旣佔三家店及朝陽門外之軍器庫等而執相當迅速之軍事行動然除軍費問題而由地理的關係與兵數及兵之素質上觀則似直派較强云又十四日北京電云據今日受政府令而視察津浦鐵路沿綫狀况之歸京者報告謂徐州以北之各車站事務室前各貼有奉軍辦公處之紙但人員尚未至全綫客車雖運轉如常但貨車之扣留者甚多 
[周自齊關於時事之談話]  
　　昨日（十三）下午四時國務院閣議散後某通信社訪員曾與周自齊爲關於各種時事之談話今略紀如次問外傳政府近擬實行减政其說確否周答今當時局未寗財政困難减政固屬要事但實行則非其時現各機關欠薪皆屬甚多苟無鉅額之欵豈能遽將人員裁撤故當時局難關尚未渡過以前無事可辦此項問題亦不能提出惟余就任後决不添用一人即平時每日相從之一二中西文秘書亦不加入院内實行减政之說尚不確也問北京金融情形閣下曾注意否周答北京金融緊迫現正竭力設法調劑使之平靜此事已與金融界商議辦法九六債票旣屬不能不發日内即可以圓滿解决董總長近來亦覺急要故審查頗爲迅速余對之頗爲滿意委員會昨日（十二）即通過三十餘案 
 
 

Page 7

 
 
可見並不延擱從前遲延之原因多以案卷調集不易完備之故銀行方面稍有誤會余皆以公平態度疏解之當不至再有何等情形發生問河南不穩之風說眞相如何周答報載河南之事不甚明瞭因政府至今並未得有何等報告據私人所傳係因剿匪有所誤會並非衝突余不欲認爲政治上之問題至於眞相則因無報告不能確答問時局不安之說政府有辦法疏解否周答余此次暫兼總理之目的即在緩和不安之時局現在名方和平分子亦仍努力進行余對於政府内部之事無暇細辦目下亦惟注重於緩和時局之一點至余個入絶無所爲無論各方對余贊否如何余决不因此受其影響而對一方分别親疏愛惡之態度云 
[張吳密謀擾魯之消息]  
　　魯案前途之大障礙 
　　魯案善後督辦王正廷氏刻正在魯辦理膠濟路接防事宜自濟南至博山間聞已依期接收頗稱順利不料適於其時發現一極可異之消息據青島方面報告張宗昌吳光新等前日由大連乘日船長豐丸至青島上岸隨行二百餘人皆帶有徽章章上刋一接字且均藏有手槍數日以來每有船抵岸必有形似軍隊關東口音之彪形大漢多人到青以大車運載行裝張宗昌吳光新居宅時有此類人出入鹽田附近亦駐有多人詭稱小工據探訪所得該黨奉關外之命來島勾結擬乘日兵撤退時在青島附近曁龍口地方密圖擾亂膠濟尚路各縣佔據山東地盤進圖皖豫以包圍洛陽蓋該黨自皖直戰爭失敗後久有乘機報復之意適奉直釁生遂投降於奉張之旗下甘效前驅而奉張正因奉洛相扼以無名義不肯自爲戎首不得不惜重此輩希求一逞其始欲令圖豫以疲吳於中原繼因豫趙不順手改圖發難於山東俟膠濟騷然彼則藉尊重外交爲名出兵平亂因而佔據津浦斷絶隴海旣以孤吳之勢亦以成己之名可謂一舉兩得現魯省當局接得報告後已嚴爲防備矣 
[奉軍入關中之布置]  
　　奉軍此次入關除奉軍外尚有吉黑軍隊抽調隨之入關者頃據軍界確息吉林軍署於上月杪開軍事會議時會經議决抽調兩混成旅爲奉軍後援但當時尚未指定現决派駐哈爾濱郭仙橋所部之第六混成旅全旅·及駐一面坡李桂林所部之第七混成旅全旅業已凖備開拔赴奉轉車入關而於此兩混成旅外尚有事署衞隊團之一營於八日夜十時搭吉長車開拔赴奉原駐吉省剿匪之奉軍第七混成旅使署衞隊混成旅現已全部開回奉垣所遺上項各軍之防務决由警團擔任接替前日全省警務處鍾輯五處長已令召全省三十九縣警察所長晉省准於本月中旬開全省警務會議磋商接防與維持治安之方法黑龍江吳俊升督軍已於前日由奉返任以駐黑奉軍五十四旅行將返奉須籌議接防辦法聞奉吉黑三省於此軍事期内均以警團防衞地面黑省入關之兵額爲一混成旅由吳督所部之二十九師中抽編此次東三卷軍隊入關統稱曰奉軍前有委任吳黑督爲入關軍先鋒司令之說兹據詳細調查確係訛傳使署總參議張作相以旣任入關軍總指揮軍書傍午未暇兼顧已將總參議一席辭去另委楊霆宇接充又吉黑剿匪奉軍業已撤回哈爾濱之剿匪司令部自無存在之必要准於五月初實行裁撤總司令許蘭洲已調任爲入關軍總參謀長以資助理察哈爾都統張景惠奉派赴京保間接洽業已公畢特電張使將於日内偕同直隸省長曹銳來奉再事調停但觀情勢恐亦徒勞往返矣 
　　張使以此次奉軍入關三司令業已委定則所有進駐關内軍隊不可不從事分配以便有所統馭聞中路爲第五十三五十四（騎砲編入在内）兩混成旅·及第一混成旅與第四混成旅·曁騎兵第一旅左路爲衞隊旅第八旅第十旅第七旅·及騎兵獨立團右路爲原駐近畿奉軍各師旅（爲一師二六九等旅）並開五十四旅爲中路先鋒軍隊第八旅爲東路先鋒軍隊第六旅爲右路先鋒軍隊並已通令入關各軍嚴守軍紀（一）均露營（係陸地住宿不准佔用民宅）（二）對於經過地方秋毫無犯（三）對於商民如父子兄弟（四）購買應用物品務須公平交易其駐防吉林一帶剿匪軍第七混成旅旅長李景林已將全部開拔來奉自八日起至十日止由皇姑屯上車先後入關其駐防地方則在軍糧城駐黑龍江省陸軍二十七師五十四旅之百八團已於十號到奉百七團及旅部准於今日（十一號）到奉此次奉軍出發入關計騎步各隊約有十個混成旅之兵力兹聞張使昨與張輔忱師長籌議凡騎兵旅及各混成旅之目兵悉數出發而二十七師各營出發按原有兵額八成編制其餘爲留守兵並恊助省城防範又聞張使决定於奉軍入關後將撥四架飛機前往駕駛員正在物色間 
[財政部罷工之醖釀]  
　　財政部人員因部中欠薪已三個月生計困難達於極點特於昨日（十三）下午在財部開全體大會討論辦法僉以鍾世銘對於鹽務署二月份薪俸旣全予發放而對於財部則一月份薪俸尚分文未給兩機關人員同爲鍾氏僚屬何苦樂不同如此當議决五日以内須將一月份積欠撥清十日以内須將二月份積欠撥清遂卽由各司長與鍾世銘交涉見鍾氏後當陳述來意並質問財部鹽署兩處人員何以不一律看待鍾答謂財部與鹽署其欵項之來源不同故薪俸不能同時發放不過本月二十六日財部欠薪總可發出一月若云發兩個月實做不到且我代理部務僅及一月以前欠薪自難負責再者限五日籌欵未免太緊迫蓋自明日起即爲耶蘇復活節五日之内假期已作四日此四日内外國銀行皆休業欲於一日内籌一月之欠薪實在辦不到云云司長等當將此意向衆宣佈全體部員因鍾氏規避責任異常憤激當决定本月二十日以前須發出一月份欠薪否則自二十一日起全體停止辦公三十日以前須發出二月份欠薪否則五月一日起全體停止辦公昨日財部人員開會係在該部後院時鹽務署人員在該署樓上望見開會情形向會塲呵呵大笑頗有嘲弄之意 
[查債案近訊]  
　　九六債仍將發行 
　　昨日（十三）閣議除普通議案外尚有董康所呈審查短債之辦法六條一案列席各員對於第二條之限制利率頗有討論財政鍾代部交次鄭洪年首謂利率不能超過三分法律並無規定而代表法部之唐參事則引據前清刑律放債取利不得過三分又放債禁用短票折扣違例巧取重利並云民國成立後前項條例曾於元年呈請繼續有效爭執頗烈未得結果而散又前者地方檢察廳曾將大中勸業兩行賬簿携廳審閱日前警廳特派員向地檢廳索取兩行賬簿地檢廳當將全案卷宗轉送總檢察廳警廳廳員當即跟踪而往聞總檢察廳已將此項賬簿交於警廳現已由警廳發還各該行 
　　周自齊登台之第一策即在發行九六公債惟周氏以九六債在張弧時代已遭各方面攻擊若一旦突主發行恐各方面仍致不滿連日召集交系要人會商結果决定一面慫恿銀行界每日向財部交涉要求迅速發行并聲言如不速辦則市面無法支持等語一面又唆使近畿軍警當局謁見東海藉口北京市面惶恐謡言四起軍心動摇若不趕快發行九六公債勢必釀成罷市之事實東海信以爲然遂於昨日（十三）召周氏與鐘世銘入府籌商良久結果仍進行九六公債其進行方法與張弧時不同决定根據審查會審查如審查甲種宜早發則必先發甲種乙種宜先發則必先發乙種發行責任雖在財部而發行主權則責成審查會藉以維持市面周昨語某通訊社員謂九六債不能不發日内即可圓滿解决蓋其計畫業已内定也 
[財政部調查票據習慣]  
　　預備編訂專法財政部因全國銀行公會呈請迅予制定票據法一事特於日昨致函京津滬漢各地商會公函一道其原文云本部前據全國銀行公會聯合會呈請迅予制定票據法頒布施行俾有遵依而裨商業等情當經本部以近年社會經濟日見發達票據行使日繁自應頒行專法以資遵守惟我國各地發行票據習慣情形均極複雜兹擬編訂專法非先行分别調查明晰不能因時制宜等因函請北京總商會曁銀行公會將内地各處票據之種類形式及行使習慣情形分别調查並將所有意見曁各項材料函送來部俾資參考在案查此事關係重要亟應從速辦理兹由本部派高朔前赴京津滬漢等處調查票據各項情形除分行外相應函請貴會查照俟該員到時卽予接洽辦理 
[鹽餘已扣撥殆盡]  
　　淡月尚不敷支配 
　　近來中央經費無着各方面無不競欲沾潤鹽餘藉資挹注但據某方面傳出消息目下鹽餘本身實已陷於恐慌之境地因鹽稅旺月約可收四百萬左右淡月則僅得二百餘萬而鹽餘每月本身應有之擔負需三百八十二萬計分下列五項（一）由總稅務司扣去保本保息一百五十萬元（二）由總稅務司稽核所扣去九六公債基金一百二十五萬元（三）由稽核所扣去鹽餘庫劵基金七十萬元（四）扣還每月外國銀行到期借欵本息最少二十萬元（五）扣還上海造幣廠借欵七萬元觀以上數目可知鹽餘旺月雖微有餘賸而淡月尚不敷分配故海軍軍餉每月五十萬元及近畿軍警餉項每月約需一百五十萬元雖經指定由鹽餘項下撥給然實際上尚無着落聞三月份鹽餘發放後卽已感此種之苦痛惟鹽署當局以近畿軍警餉項關係治安甚鉅故日來正竭力籌挪期維現狀 
[陜義賑會請追蔚豐吞欵]  
　　北京蔚豐銀行詐騙陜省振欵一案法庭尚在偵查之中兹聞陜西華洋義賑會有虞電（七日）到京請府院等機關追究此項賑欵原文如下北京大總統國務院内務部司法部京師地方檢察廳國際統一救災總會賑務委員會均鑒查北京蔚豐銀行詐騙陜西賑欵九萬餘元迭經陜西籌賑統一委員會電京請追究並舉代表嚴莊到京交涉乃時經半載迄無成效旋經代表查出騙欵證據交由國際統一救災總會呈請究辦而主要經手人鈕傳善反狡滑潛逃聞此案旣已交法庭自必有公平判决惟是陜省去歳水災甚重如漢兩寗羗略陽等縣飢斃者日以千百計哀鴻遍野餓莩載途報災請賑之函電絡繹不絶此欵若能早日追回則西江之水以活災黎生全者不可以數計爲此電懇大加追究俾賑欵歸還以資救濟無任翹企之至陜西華洋義賑救災會叩虞印 
[羅文幹辭職之原因]  
　　馬司法經費無着 
　　國聞通信社北京通信云羅文幹自梁氏登臺被任爲法次以後曾一再懇辭未得批准聞羅昨又具呈公府再請開去次長職務緣羅氏自華會歸國未始不願到部就任顧默察部内經濟恐慌異常若不待欵項稍有着落而貿然上臺不啻自陷於困境故一再稽延猶冀司法經費萬一籌妥然後銷假視事乃近日以來部内經濟前途愈覺絶望於是乃不得不再呈請開去次長職務兹覓得羅氏原呈如下吾人閱此當亦可想見將來司法前途之悲慘也呈云竊文幹前以母喪一再陳請開去司法次長職務疊蒙温諭僅予給假不令開缺仍復責以商承部長整飭司法值兹百務待理之時文幹雖在哀痛之中亦不敢稍弛其責重以服官法界十載於兹此中情形略知一二此次華府會議又復躬與其役法權逐漸收回非絶無望不自揣度亦甚願乘此時機竊圖自効是以喪葬既畢即遂北來滿擬即日銷假就職俾可措手無如到京以來默察諸端以經費無着爲第一困難之點即就部院廳監而論積欠薪俸及各種重要欵項已達四月之久而目前迫不及待之欵又復絲毫未知所出在此難苦時期王總長寵惠旣巳一再辭職迄不就任董署總長康又以專辦公債審查會務對於職署急於求去旬日以來無不促令文幹早日就職惟文幹私意以爲目前急務首在維持現狀然非籌有相當經費現狀亦無可維持遑論興革前於晋謁鈞座曾經面陳苦衷早邀洞鑒比者百方並進日夕綢繆乃關稅盈餘一項曾經國務會議許以二十分之一指作司法用途及經常費得於關稅項下指撥兩者皆成空言無可希冀不得己又思以訴訟印紙改託郵政局代辦俾資信用藉以抵押初意冀其可行乃國内銀行無可商榷外國銀行交涉至再至昨今兩日爲最後之答復亦復不能通融而財政部大宗欵項固屬無望即前日業經財部部長當面商允撥發萬元亦且未能領到文幹度德量力自問實無應付方法乃者各國派員調查司法行將來華部務所關尤爲重大若貿然就職則是日日疲精力於籌欵之中而又籌無可籌徒令虚擲時光無一事可辦似非鈞座所以用文幹之盛意亦非文幹服務國家之初衷再四思維有仰懇即日准予開去司法次長職務另簡賢員以維要職不勝大願理合披瀝上陳伏乞鑒核施行 
[國立八校之凋零景象]  
　　工專農專教職員停止職務高師北大教職員多請長假 
　　春假過後八校教育經費尚無若何着落各校校長以學生學業爲重苦心維持仍於十日開學詎日前財政部發出之支票五萬元昨向銀行取欵未能作用以致各校長殊爲焦灼祖家街之工業專門各教職員以校長方面雖堅持春假後繼續開學而薪金不發無從維持迫不獲已仍然出於罷課之一途已於前日（十二）實行在此學課停頓期間努力向校長方面催索欠薪以作最後之解决農業專門前日開會全體教職員一致主張維持五日教職員代表决議之原案對於校務宣佈不負責任高等師範及北京大學之教職員亦以生活費無着意興極爲蕭索大多數已請長假别謀他適連日校務無形中亦呈停頓之象美術學校教職員會則於昨日（十三）通知各教職員定於今日午前十時討論薪修善後辦法其通啓云逕啓者政府積欠同人薪修迄未照發而八校聯席會議且因主張失敗已宣告不負責任事關重大亟應徵集同人意見討論以後辦法兹定於十四日午前十時開會磋商一切届時并請本校出席八校聯席議會代表報告從前經過情形務希准時出席爲荷 
[膠濟路換防之外訊]  
　　星報青島電云王正廷今日抵青島商學各界代表歡迎者在萬人以上又十四日濟南電云濟南至博山及張店間膠路之日兵於昨日撤退步兵兩隊即乘專車離濟僅剩兵官數人兵士十餘人留濟結束未了事務憲兵則於今日離濟日兵啓程時日僑數百人至車站相送但華人未有所表示中國保安隊於昨晨十一時三十分接收營房一小時後專車卽載第一批撤退之日兵而去至保安隊之妆防鐵道者則於星期一開赴各站而於星期三午間正式接收防務又十五日濟南電云自歐戰開始時青島陷入日人手中後今日爲中國警察第一次接防膠路之營房及車站駐防日兵除憲兵數人因病不能動身外餘皆全體離濟日本憲兵末次專車於昨日是午十二點三十分開行日僑送行者甚衆火車出站時數百人高呼萬歳日旗隨之飛舞日憲兵營房三所昨晨由華保安隊正式接收目下即爲保安隊居住之所 
[鄂財廳提借地方公欵之反響]  
　　省議員提出質問案將電各縣拒絶借欵委員吳佩孚搜括軍餉無所不用其極一月以來除交通部所屬在漢之船棧路電地畝財政部所管在鄂之關鹽餘造幣廠悉數被其攫奪外其令行財廳索欵解洛之電不下十餘起數目達四百餘萬之鉅財廳無法始則嚴令各縣催征七八九三年舊賦繼以緩不濟急又令各縣帮辦財政委員分赴各縣提借地方公欵其提借辦法巳詳迭次通訊一般人對於此等挖肉補瘡辦法無不表示反對而熊祥生官迷太重一意孤行近又加派委員守提借欵勢不能延省議會前推郭璜徐大煜兩議員代表謁見省長請求取消亦無效果遂致衆怨沸騰反響擴大省議會方面業已由何議員炬新向省署提出質問案限期三日答覆並擬聯名通電各縣請勿接待借欵委員如知事擅將公欵交委提取將來即惟該知事是問此項通電日内即可發出熊見風勢不佳洛陽又誅求無藝不免興致頓减又電洛陽辭職聞吳已來電慰留並令鄭焯帮同維持然各界對熊多加攻擊熊雖欲戀棧其勢當亦不易也質問書原文云爲質問事據報載財政廳近委派多員分向各縣守提借地方　欵一節原文内稱應發軍政各費數巨期迫庫空如洗應付爲難云云查湖北軍政兩費向有的欵歷年行之而無困難何以至本年有着之欵化爲烏有此不能無疑義者一又原文稱凡屬地方公欵無論何項性質現爲縣署或地方團體所經營者均可一律提借云云查兩方公欵除教育自治兩費外别無所謂公欵教育費　學校日需之用提借則學校有解散之憂而文化之生機立絶自治費各縣多爲警衛團挪用若提借此費則團警之生活何以維持潰兵土匪恃何人而抗拒且團警無欵難保無譁變之事是提借之舉較刨肉補瘡而更酷不知財政廳所指爲地方公欵者果何屬也此不能無疑義者二又原文各縣七八九三年田賦旣按照十分之四提借公欵嗣後即以十分之四歸還云云查地丁錢漕向例各廳有征至六七成爲滿數者有征至八九成爲滿數者掃數完清百不得一以各縣積欠之數加有水旱災變之情迭經卽屬奇零小數之拖欠况去歳下季催七八九三年賦稅之委員而論各縣經過委員四五員之多苟可以提征未有拖至今年之理是有償逺之明文終無歸還之實際此不能無疑義者三同人等以近年來各縣於天災地變之外非遭匪患即受兵災請撫恤而官廳不准報損失而大吏不聞其所以苟延殘喘者賴此公益餘資藉謀自衛乃竟爲此之計以濟財政廳本身燃眉之急而不惜貽妨害於地方同人等職責所在未便緘默用是依法提出質問希於三日内答復是爲至要 
[湘舊省議會開會]  
　　對於省選之責備 
　　此次湘省選舉弊竇百出不惟一般運動當選者違法舞弊卽政府亦有扶同一氣之嫌疑法院對於選舉訴訟之擱置不理卽其一端至各區監督及辦理選政之各職員舞弊情形尤屬不勝枚舉舊省議員丁先道等久已凖備質問書向政府質問現因政府有種種重要問題亟待解决新議會成立尚須時期遂召集舊議會第十二次臨時會俾解决各要案昨十日上午十時該會舉行開幕式省長以次各行政司法長官均到會列席循例行禮並致祝詞畢議長彭兆璜卽席演說略謂本會對於新議會新政府有兩種希望一希望新議會迅速成立一希望政府將選舉辦妥第一種希望係因湘省各事實行者少須賴有力量之議會督促進行第二種希望則有兩種觀念（一）對内·議員旣爲人民代表須出身正當方足使人民欽仰此次選舉不妥之處甚多實無可諱前此雖亦有舞弊之事然未有如此之明目張膽今則弄到若是之糟試問湘人尚有何顏面對人在中國在世界更復有何價值但旣有違法舞弊之人民萬不可有違法舞弊之政府現選舉事務所將選舉訴訟推之法院聞法院亦有承政府意旨擱置不理之說乃值此純恃法院救濟之時如更有此則本會必提出彈劾（二）對外·一省自治不過爲自治之起點必聯省自治成功基礎方能穩固此次湘省選舉業已貽譏中外如不及時救濟將來之湘議會外省必將輕視對此不良議會所產生之政府亦必更加輕視聯省自治更有何望故救濟一事萬不可緩我等爲卽須解職之議員而竟談論及此外間難免不疑我等爲戀棧但我等不說誰還能說故不敢避此嫌疑緘默不語幸望政府依法辦理以免聯省自治受其影響云云 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[豫省風雲險惡之鄂訊]  
　　洛陽中留車輛以備軍事之用事實上確已證明惟其用兵目的似爲對付趙傑據聞趙傑恃乃兄勢力極爲驕縱近乃通欵於奉天而爲種種不利於直系之布置所部一師爲豫省主幹軍隊分布於京漢路中段足爲吳軍肘腋之患吳以其不受約束久欲除之近　趙之隂謀益爲顯著遂不能再忍决以武力解散其軍隊並擬通電宣布趙傑罪狀以示師出有名聞其計畫已定親率一旅至鄭州會同信陽靳雲鶚第八混成旅·及駐馬店遂平某旅·包圍趙軍勒令解散此次用兵純爲懲辦趙傑一人如趙倜不助趙傑督軍位置仍可維持惟省長則須更換趙倜得力軍隊只有趙傑一師其餘皆隸於三鎭守使不受趙倜指揮若戰事一起趙倜爲欲維持其地位故或出於中立亦未可料十一日晨京漢路局接吳來電令將棚車貨車集中鄭州聽候調遣旋又來電自十一日起停止運貨其已開行貨車均令就近車站卸下騰出空車備用故自十一日起漢口即無貨車上駛十日南下與北上之貨車均在鄭州被扣十一日南來票車且未到北上貨車行至許州即行折回據聞北上票車亦在黄河北岸新鄉站被扣但漢局十一日晚尚賣北上車票十二日南下票車亦按班開到是貨車停駛而票車仍可照常通行也聞洛陽扣留車輛達四十車頭兩個其在鄭州截留之數則不可知據自北方歸者所云沿途所見均爲軍隊車上亦擁擠不堪惟尚未接火能否和平解决尚不易知也又據政界消息吳對周自齊兼署閣揆不表贊同日前電蕭謂周爲梁化身務勿表示可否又以奉軍入關舉動莫測密令蕭妥籌接濟以備應用其在陜西第十一師聞已奉命調集潼關至鄂屬沿路直軍亦令撤回豫境並有調回鄂西第三師一部及蒲崇十三混成旅之消息此說若果可信則知吳之用兵或不僅爲對趙蓋收拾一趙傑即就洛鄭直軍兵力已足夠應付不必徵調及於陜鄂也（四月十二日） 
[陳樹藩在川活動說]  
　　萬源陳行營消息此次陳樹藩邀請川軍各部代表在萬源會議合謀援陜計畫商定以川軍鄧晉康田頌堯劉斌三部中抽調勁旅與陳軍會合由寗羗南江朱倉各地沿仙台山黄宮嶺向漢邊直軍駐防地直進會攻吳新田部之顧旅一面由城口方面分兵一枝抄襲直軍大隊復分兵向城固俱留壩出發抄直軍後方以成犄角之勢聞此項計畫已電諭請示聞川北邊防副司令王鴻恩全部現已移至河口三磊壩一帶防堵敵線陳部魏弼良一團現巳經劉存厚編制劉之代表張剛何濟良均已由萬源返寗羗又聞川軍三師鄧晉康師長現令該師機關槍營凖備一切不日即開赴萬源會兵攻陜漢中道尹周沅前隨陳樹藩敗入川境後現奉命赴綿陽謁鄧師長馮玉祥藉考察外省軍民要政爲名派顧問黄統組織一視察團來川考察實係一種軍略上之作用又馮氏因陳樹藩退川故特派陸軍少將吳漢鑠來川與劉總節接洽川陜軍務聞吳已抵漢中另訊陳樹藩己由太平到綏定與川軍第一軍長但懋辛相會商榷軍情 
[雲南政變中之所聞]  
　　金漢鼎臨去遺言 
　　代理滇軍總司令金漢鼎於接任後卽聞唐繼堯在柳州設立靖國聯軍總司令部將循駐柳滇軍之請率隊回滇金氏據報頗欲和平解决派人從中調停庶免滇軍自相殘殺不料開軍事會議時有一部分武人深恐唐氏歸來權位不保極力主戰直至三月十六七日事已危迫金氏尚爲人所挾制依然主戰並擬親自出戰不知省附近及駐省軍隊早已歸附唐氏迫不得已乃於三月二十三日天未黎明即將印信封交省議會自向滇西大路而去走後次日省中各公團多接到金氏臨走别言一紙兹錄如下雲南省議會各界聯合會各法團各機關各報館均鑒滇鼎猥以菲才承乏重職當履任之初適值唐氏回滇說起漢鼎之愚以爲滇軍在外久戌思歸情理之常無足疑異不意入境以後勾結土匪佔據城池陽示議和隂逼省門漢鼎庸愚誠百思而不得其解矣如謂戌卒思歸鼎巳許爲容插如謂逞恣恢復則顧公早已卸職如謂爭奪權位亦無妨明白宣示漢鼎不難一讓以自明奚用苦戰麋爛地方爲夫人民舉全省人命財產旣託之漢鼎而漢鼎毅然受之者欲以保全地方也果漢鼎引去而地方遂得保全是則父老之希望已達漢鼎之素願已償區區權位何所顧惜今唐氏節節進逼所事亦在權位漢鼎爲個人人格計爲保全地方計已於二十三號將總司令省長印信函交省議會由人民公推賢能接替至所部軍隊原係國有不敢私率以行撫衷自問可告無罪至於是非毁譽付諸公論而已臨電拳拳不盡欲言金漢鼎敬叩 
[港中所傳孫陳失和消息]  
　　孫中山有返兵定粤說 
　　近來孫陳間又有意見不和之說外問並傳孫氏將返兵定粤然後北伐日昨香港某報曾言之鑿鑿兹節錄於下使所傳果確則西南局勢或又將重大變化也此次北伐原主速戰然陳炯明則獨似延緩以致動員令不能即發當孫中山未赴桂之前外間已紛言孫陳有意見經胡汪等之從中轉圜不至决裂及孫氏去粤而後孫有所需陳亦非盡能如命因是在桂軍官多有不滿於陳氏者且有以爲非去陳不可者而孫陳之意見乃益深矣然在當時孫以陳兵力至盛亦不敢輕視於是從事切實調查何者爲陳心腹何者能戰逐一比較核計其最心腹之軍隊爲海豐軍如陳炯光鍾景棠熊略黄强等不足一戰其次則爲鄧鏗洪兆麟葉舉魏邦平等欲謀去陳須首先說其部下服從孫氏聞鄧鏗對孫已表示與許崇智一致北伐而必推重陳氏出發事成則將以鄧代總司令今鄧氏已死此議自作罷惟洪兆麟則憤然辭職赴滬其辭職時曾對陳氏言謂現在多人反對總司令吾不忍見故先辭去云云魏邦平則謂志切伐北廣東防務不能兼理葉舉雖不受運動惟其主力軍則在楊坤如現已唯孫氏之命是從而李炳榮則爲湘人當然爲洪氏所用鄧本殷爲鄧鏗所屬馮銘楷黄明堂等則更無足輕重而孫氏以第二軍四旅之衆及黄大偉所部加以將爲己用現在實力上當然較爲優劵故去陳之志遂决加以孫氏所部出發之前鋒軍隊已抵衡永一帶迭催陳氏接濟餉械均被擱延而湘南趙恒惕忽開衡州會議拒絶北伐軍假道致軍隊不能前進而外間又盛傳陳氏確與吳佩孚携手湘趙此舉亦與陳有關係因此孫氏遂欲急於去陳月前特派軍隊四營由桂林回粤擬向陳交涉餉械詎軍抵梧州竟爲葉舉軍所阻遂更承認陳確有反抗之意即電致陳催其即領隊出發爲後方接濟督師援贛而陳又覆電以地方多故不能捨去爲詞愈動孫氏之憤遂欲用迅雷不及掩耳之法以反兵回粤借援贛之名以韶關爲大本營出其不意即沿車路而下旣抵廣州乃發表詰陳之言陳如服從孫令則已否則將以懲戒莫榮新者施之於陳現孫軍開赴南雄以關張兩派爲前鋒李烈鈞李明揚爲後繼連日南雄紛傳將有劇戰各商旅亦密函停止辦貨在陳氏方面亦自然預知消息即發急電令在桂軍隊完全班師回粤如日來熊略軍等之回粤巳可證明刻聞鍾景棠之留桂一部份及陳炯光全部并其餘各軍亦紛紛調省當此武鳴收復未久又爲籌備北伐時期若果粤省無事奚必班師現陳氏并調鍾景棠在粤之四營星夜開赴韶關又抽調第一師軍隊密赴北江如果雙方發生戰事其戰爭地點必在南雄韶關等處也 
[皖垣市面之危機]  
　　米價奇漲木匠罷工 
　　皖垣米價日益飛騰現每石由八元零漲至十元有零實爲從來所未有貧民饔餐莫給市面恐慌大有岌岌不可終日之勢而一般工人以及人力車夫終日勞動所獲難得一飽大亂之年莫遇於是其原因厥有數種（一）因去歳皖南北災祲殆遍奸商猾吏藉辦糶米爲由將省垣附近一帶米糧明輸暗運境内一空底貨缺乏以致飛漲（二）各縣商民鑒於米糧出境毫無限制不得不出於禁運一途以維民食惟境内巳經運空雖禁亦屬無益前數日尚在八元零近數日突漲至十元開外且無法購買其近因則爲懷集路開工禁止重載車輛入城以免有礙築路工程孰知該路係鄉間米車入城必由之徑縱有零星米糧運省接濟以受路工阻滯來源頓乏城内米舖所存無多是以險象環生據聞東門外已有搶米之事發生省長許世英因抱定去職在即一切政務俱置不問自三次辭職電報發出迄今多日已不見客市面如此洶洶并未聞有若何救濟之力按皖中各屬本爲產米之區中稔年成米價僅五元左右頻年或有歉收亦不過六七元之譜然人民已呌飢荒何况至此程度也頃有人擬請總商會轉呈省長趕辦平糶遲恐地方治安將有莫保之慮 
　　屠業罷市至十日之久始由紳商各界出任調停現已解决仍由各屠户認定數目按日繳由屠業公所歸公所經理人彚送屠宰稅包辦人王象賢掣取稅票聞城區規定每日繳洋十七元稅率仍照舊章全城各屠業已於十二日一律開市矣詎料昨日又有一部分小木匠工人全體罷工其原因亦爲米價太貴糙米每升須一百六十文向來工貲甚微僅敷個人日食家口有凍餒之憂該木工多受雇於店東製造各種彫刻器具要求雇主給予工價與大木工人同等每三日給大洋一元各店東巳有允議不日當可解决將來定於貨物上增漲價目至等而下之理髮匠亦有一種集議擬仿滬漢各大埠之例要求給貲之說現在皖垣無物不價高曩日一倍洵屬民不聊生矣 
[皖公團請求解决軍餉之通電]  
　　主張速開代表會議 
　　皖省因軍餉問題竟演成攘奪現象張文生冬電各縣局稅欵逕解蚌埠馬聯甲起而效尤勘電截留皖南中附近各縣局稅收致使各項行政經費均歸無着最近茶稅解到保證金軍署更要索半數以去各公團憤甚特於日昨假澄清選舉辦事處開各公團聯席會議將新舊安武軍所需餉項通盤合算澈底陳明通電北京政府曁旅外同鄉迅派代表定期在蕪開會謀正當解决兹錄原電如下 
　　吾皖自新安武軍發生爭餉問題肆意要挾誅求無度違法侵權把持兜纜財政系統遂歸紊亂全省庶政均因停廢前張督文生復電令各縣局所有收入按月盡數解蚌業經各公團於嘯日通電斥其謬妄京津同鄉感電同深憤慨詎最近皖南馬鎭守使亦於甚日通電聲明截留皖南皖中附近各縣局稅收效尤歟迫不獲己歟吾人方熬前於鼎鐵之中更何暇多爲論列惟舊安武軍月餉所需實數經馬使勘電自行揭明綜計五旅兩營每月二十一萬餘元並有維持現狀至少須得半數之語觀此則吾皖財政使非張督朘削破壞何至並此數不能按月撥付致有效尤截稅之舉查舊軍軍費向由督署年共合領三百八十萬元以月需二十一萬之數相較是每月尚餘十萬石奇試問此欵歸諸何處至新安武軍軍費例歸部庫撥領十年二月始經中央定議由皖墊撥七十萬元然自九年十月張督到任以迄今日借撥省欵如造幣廠銅元餘利各縣正雜各稅項下共計三十四萬八千八百七十元而中央定議後其支撥新軍餉項如造幣廠銅元餘利各縣裁减衛隊經費各局新比等欵官產項下鳳陽關墊撥蕪湖中交兩行借撥各縣局稅欵項下共撥欵五十八萬一千三百三十二元一角二分九釐洎十年十二月張督自行來省索欵則造幣廠鋼元餘利各縣局稅欵各縣正雜各欵十一年份茶稅項下雜稅項下保證金項下濟安奬劵等項下共撥欵四十一萬四千六百五十二元八角二分九釐總計前後借撥支撥及强索欵數共洋一百三十四萬四千八百五十四元九角五分八釐而去歳夏間所借工振餘欵三十三萬及中央所撥餉項爲數亦夥均不在内是自十年二月一日院電定案之日起至十一年二月底止按照省認七十萬元定數新軍軍餉實多支六十四萬四千八百五十四元九角五分八釐且查十年二月張督致聶前省長治效各電有祗希望自二月份起按月籌搬六萬元己屬感荷無旣等語乃口血未乾竟溢支省欵至六十四萬餘元之鉅而所借工振餘欵三十三萬絲毫未予扣還凖以舊軍五　成旅並馬砲兩營月需餉十一萬餘元新軍少於舊軍者爲數當不止一倍舊軍月得十萬即可維持現狀是新軍月得十萬應發全軍餉數而有餘何至年餘以來償支各欵巳達一百六十萬元以上而新軍軍餉仍復欠發數月並火食不能供給以致饑軍迫於無奈動輒發生軌外行動害及地方近又電令全省稅收直接繳解軍署由其一手上下兵士枵腹荷戈張督纒腰坐嘯皖民之脂膏己竭新軍之竈突無温豈惟無顏以對八皖生靈更有何辭以解三軍袍澤現當皖北各地盜匪多有搶刦時聞全省教育實業自治振務諸要端皆受搜括之結果相繼　壞地方岌岌儳焉不可終日吾人而認爲皖省未亡入心未死夫豈能坐聽宰割不急起直追羣謀自救旅蕪紳商發起旅津滬諸同鄉先生嚮慮紛電主張開代表大會共圖解决苦心鴻願篤摯淋漓同人等當此危急存亡之際絶無迴翔審顧之情務乞速派代表定期開會並隨時指導辦法俾臻妥善至開會地點似以蕪湖爲適宜蓋必將軍餉問題藉羣策羣力先謀正當之解决絶不容軍人違法擅自處置然後財政始有清理皖事始有整頓可言同人等大義當前糜頂捐踵在所不惜正義人道得助必多三千萬父老昆弟及全國仁人志士皆我後盾也救死圖存不達不止瀝誠奉佈奉共鑒焉安徽各公團聯席會議辦事處叩蒸 
[蘇教實廳擬定增加關稅用途]  
　　齊王兩長篠日接奉院電謂增加關稅可望實行擬實行增加至七五時决定以十分之一爲教育實業經費計每年約略可得一千萬元該欵究應如何運用分配方爲合宜亟應博訪周諮以期妥善諸公於此研求有素尚祈不吝指示俾得通籌兩長旋令財政教育實業三廳長會同妥爲籌議具復核辦昨三廳長會呈兩長略云竊維教育爲立國之基實業爲富國之本東西各國其能稱雄世界者全力率皆注重於是吾國近年因受經濟束缚言教育則僅勉維持言實業則難期發展此次華府會議增加關稅可望實行仰荷國務院决定以十分之一爲教育實業經費下風逖聽曷勝爲教育實業前途幸惟設施非止一端旣難爲同時並舉之國自應酌就本省地方情形先其所急廳長家祺查蘇省施行義務教育限民國十年起至十七年止以八年辦竣按照上年職廳呈擬江蘇施行義務教育計畫書在此八年中全省六十縣計需籌開辦費及經常費共銀六千零十四萬二千四百元爲數甚巨雖屬分年舉辦而經費則按年遞增各縣原有教育經費本虞不給更責以籌辦義務教育益形支絀在各縣未嘗不設法籌增而杯水車薪無濟於事故各縣現在對於籌辦義務教育苦爲經費所限未易進行擬請將此項增加關稅撥歸教育者卽專充施行義務教育國庫補用金俟義務教育辦理完竣届時再行體察情形舉行他項教育事業廳長軼歐查蘇省地勢濱臨江海最便交通近歳工商業日形發達而滬錫通崇各處紡織工廠設立尤多原料所需頗有供不應求之勢竊以濱海土質最宜植棉亟應多設植棉試騐塲以資提倡至江南寗鎭及江北徐海舊屬各縣地多荒山棄而不用殊爲可惜尤應多設造林場經營林業以闢利源擬請將此項增加關稅撥歸實業者即專充植棉造林之用廳長家熾查推廣教育當先督促義務教育進行振興實業應從植棉造林入手均屬扼要之圖擬請按照前項規畫將增加稅欵指撥應用至此項經費教育與實業如何分配廳長等往復會商擬俟將來實行再行詳細妥議擬具預算呈請核奪施行開齊王兩長昨已電復國務院察核矣 
[南京快信]  
　　曹錕代表牛向辰·張作霖代表閻國鈞·吳佩孚代表張時英·蕭耀南代表李樹勳·趙倜代表戴熹·李厚基代表劉式淵·陳光逺代表劉殿軍·昨均辭齊督各回本省復命 
　　北京鹽務署運銷廳長王其康因兩淮食商改錢爲洋事昨由京來寗謁齊督王省長旋辭赴揚會晤丁運使 
　　省署昨日牌示署海門縣知事汪保誠調省遺缺以分蘇任用縣知事劉鼎署理署東台縣知事金衍海調省遺缺以分蘇任用縣知事王元璐署理 
　　徐州鎭守使陳調元因軍事吃緊昨已遄回防次　　　財政部在京設立雜稅督理處昨電嚴廳長在廳内附設分處選擇素有經驗之員充任坐辦（以上十四日） 
　　省議會今（十五）日上午十時行第三届第一次臨時會開會式齊督派劉參謀長王省長派朱政務廳長代表蒞會參與行禮議員到四十餘人行政官到二十餘人行禮畢入議塲就席由秘書長朗讀開會詞旋齊督代表致頌詞王省長代表致頌詞議長致答詞禮畢撮影茶話散會 
　　齊督連日與洛吳佩孚豫趙倜往來電報甚密聞爲疏通吳趙意見前嫌可望冰釋 
　　淞路要塞司令張長林代表浙盧督滬何使來寗祝壽並接洽要公昨事畢返滬 
　　府指揮使徐邦傑昨辭齊督赴京 
　　齊王兩長日前派交際員葛權赴海安敦促韓國鈞赴魯昨葛由海安來電稱韓堅辭不就兩長擬再派陳廷謨前往勸駕 
　　淮揚鎭守使馬玉仁淮揚道尹胡翔林電兩長稱皖豫岸商因稽核分所設揚莊卡激成罷市停運風潮苦工失贍請速分電持平解决 
　　省警備第二團統帶陳有珍奉令調省遺差委張繼勳接充兩長委陳充軍民兩署諮議（以上十五日） 
[杭州快信]  
　　浙江國民外交大會據籌欵贖路國民自動代表夏子鈞等詣會面稱該會游行大會及籌募路欵兩問題請共同進行現定十六日假教育會開會籌議一切 
　　第三次全國銀行公會聯合會今日（十五）下午二時在省教育會開談話會編配議事日程十七行開會式 
　　繭業連遭虧耗本届各地繭商預備設行者頗形寥寥現查杭縣屬共有繭行十五所呈請捐換繭帖者僅有三處其餘十二處尚未定 
　　杭總商會删電廣東陳省長云支代電敬悉頃接粤電浙紹義地蠄蜍維斗兩崗墳墓已被公安局派警强掘散棄骸骨慘不忍覩等語似此忍心害理顯與尊恉相違背殊堪髮指公安局究奉何方命令擅敢出此迫懇迅飭止掘澈查嚴懲並祈見復 
　　杭州青年會昨午後請顧亨利葛德恩二君演講體育省會警廳四區各警察由署長率同蒞會聽講約三百餘人 
　　灰團巷啓文女學校昨晚由各女生化妝演講每劵售洋半元儘數撥贖路欵項 
　　省議員王以銓僞串舞弊案杭地審廳今午（十五）開庭告訴人沈灝（五區烟酒局長）遣代到庭共傳關係人趙韻笙及證人吳益甫等十人先由律師當庭檢閱各證物尚須續訊 
　　蕭山海昌嘉興三統捐局局長决更委早晚發表 
地方通信 
[松江]  
　　籌辦女童子軍松地雖有童子軍九團然均屬男校學生女生則尚付缺如現聞縣立第一女子高小校體操教員周女士極力鼓吹剏辦女童子軍己得該校校長楊紫雲女士之同意擬先試辦一團惟楊校長以此事係屬創舉必須愼重將事爰向志願入團各生之家屬函徵同意矣 
　　分送兒童雜誌上海中華書局局員趙亮伯昨携該局新出版之兒童雜誌小朋友一種分赴縣立男女各高小校按人送給一册共散去千餘册趙君并在各校演講兒童教育之志趣俾引起各校學生對於小朋友雜誌之興味兹各校以此種雜誌頗能迎合兒童心理極爲歡迎因已紛紛匯欵定書矣 
[蘇州]  
　　兩工場合併消息省立蘇州絲織模範工塲因辦理不善迭遭地方人士之非難而省立第二工場（現設蘇州胥門外棗市開辦以來成績平常地方人士亦多不滿頃得省息實業廳已擬將該兩工塲合併爲一改爲官商合辦定名爲織工塲分絲織棉織兩科將原有資本估作官股而以所加商股供擴充之用云 
　　恢復舊縣會之進行吳縣舊縣議會各議員昨日均接舊議長孔昭晉通函略謂全省縣議會聯合會訂於陽曆本月二十一日下午在滬關會故特訂於四月十七日即隂暦三月二十一日下午假舊學前市鄉董事公會開談話會公共討論以使推舉代表云云 
　　證劵交易所解散後餘聞蘇州證劵交易所議决解散後舉定楊則庭爲清理員從事清理所員方面共有三十餘人每人津貼洋十五元各所員全體反對要求每人發給津貼百元各理事會商後已有加增之意惟尚未表示若干至於本所股票聞除去開支等項每股不過收回三元左右云 
　　法部黄僉事抵蘇北京司法部近因各國司法視察團行將來華考察司法狀况故特派本部僉事黄某南下赴各縣調查司法現狀黄某已於昨日來蘇下榻鐵路飯店高等審檢兩廳長已通令各縣俟該委到境時妥爲招待矣 
　　省農會調查員蒞蘇江蘇省農會近爲研究改良農業起見派員至各縣調查農業狀况分定八區第四區調查員爲章貢調查武進宜興揚中吳縣吳江太倉嘉定崑山等八縣章委員已於前日由省來蘇翌晨卽雇舟下鄉赴滸關木凟陸墓横涇等處從事調查矣 
　　陳福民請假回里浙江高等審判廳長陳福民因有要事呈准給假於前日由杭來蘇寓富仁坊巷本宅聞勾留一星期卽須返浙銷假云 
[無錫]  
　　廣勤路亭柱格言無錫廣勤路公園中近造一亭係六角形亭柱上均刋有通俗格言字大如升目下正在刋刻中寓教育于亭柱之上可稱社會教育之新設施也 
　　米市最近狀况錫地日内米稻到貨頗多而去胃甚稀故各米客大都觀望不售以待善價小麥市情平平 
 
 

Page 11

 
 
兹錄十四日市價如下糙粳九元三角白粳十元零二角糙尖七元五角白尖八元九角白羊尖九元一角糙大子八元七然白大子九元八角菜菉荳八元九角冲菜菉八元粉菉荳七元八角河赤荳七元五角濟寗黄荳七元三角五分白芝蔴十二元至十元粳稻五元尖稻四元五角杜小麥七元餘市平平 
　　鹽公棧柴間被燬本月十三日夜間四點鐘西門外城脚下鹽公總棧沿河柴問中不知如何失火霎時冒穿屋頂經停泊附近之船人瞥見立卽呼救棧中人均在夢中驚醒與駐泊後首河中之緝私船巡士協力灌救一面鳴鑼報警待西北兩區洋龍到塲火勢己衰旋卽撲滅計焚去柴間一間餘屋無損 
[鎭江]  
　　呈請修築圩堤江北寳應湖西閔行鎭去歳夏秋之交湖水暴漲東西各圩均遭崩决迄未興修現經江蘇省農會葛會長據情呈請省長撥欵修築以工代振一舉兩得較爲妥善云 
　　民食步漲之恐慌鎭地米糧銷數甚鉅存貨無多價格步漲民食異常恐慌丹徒縣張知事刻正趕辦平糶以恤貧黎並聞江北高寳海安等處私攔米糧出境來源絶望糧價更將增高矣 
　　西貢米運散災區丹徒揚中兩縣濱江各州去歳均遭水災旣重且廣災民待哺嗷嗷現經上海華洋義振會籌捐巨欵採購西貢振米約二萬石業於日前直接運至鎭江暫儲美孚洋行兹聞鎭江分會昨接上海總會來電將此項貢米撥發丹徒揚中兩縣各二千石散放災區餘米支配江北高寳鹽興淮阜等縣春振之用大約日内雇用民船分别裝送矣 
[清江]  
　　勸學所長換人宿遷勸學所長陸文椿因被全縣教育界人控告曠職舞弊等情已被教廳更換所遺所長一職則委縣視學杜韶九君充任遞遺縣視學一職更以縣立一高兼師講所校長張嘯變君接充惟一高及師範校長現尚無人接替云 
　　鄉董被控淮隂馬頭鄉董李爲琮近在縣城領回邵斗平糶玉仁一百三十石每石定價六千文合之該鄉斗合應有玉仁九十二石八斗五升其價錢每石應作八千四百文乃李鄉董將玉仁領回之後僅出十石左右平糶餘則屯積私宅致往購者多數掃興而返近該鄉于某談某等業已在縣署起訴矣 
[南通]  
　　　辦師範講習所南通近年擴充教育師資頗爲缺乏前由自治會教育股股長顧君怡生議設甲種師範講習所以資救濟兹由縣教育會張會長孝若修訂預算書送請縣公署核行 
　　總商會募金近訊通崇海秦總商會張會長現以募金團開辦以來得數尚微原擬一月截止兹爲徵求巨欵計展期于滿額時宣告停辦於今午（十三）通告各隊長查照矣 
[揚州]  
　　恢復貧民工廠清江浦於民國七年間由前淮揚王道尹集合士紳等設貧民工廠培養貧民子弟並呈准省署令所屬各縣按月捐助五千以十年爲限嗣以試辦期間未經各縣解欵以致中途停頓兹現任胡道尹以受舊歳水災影響失業貧民較多决將該廠恢復至各縣十年擔負捐欵分三等改爲一次捐助淮安·江·鹽·三縣各捐九十元淮隂·興·東·阜·寳·高·泰·七縣各捐八十元泗·漣·儀·三縣各捐七十元昨已分令各縣查照捐助以期早日開辦 
　　推定倉榖董事江都縣倉榖保管董事已於十三日假舊城旌忠寺當衆推舉員名仙下城内汪幼儀·瓜洲沈鼎臣·興豐市黄景沂仙女市閔樸·五區張受百·六區于笛笙·「以上舊江都」東岸陳大中·張彤臣·西岸詹介臣·王仕良·葉守謨·城内錢祥保·「以上舊甘泉」并已呈報縣署分别委任矣 
[徐州]  
　　請追備荒股本之公牘銅山省議員楊懋卿君以礦商袁世傳吞没奏准有案徐州地方積榖備荒股本息金鉅額專欵有礙地方公益爰聯合徐屬各縣重要人士印發公啓並具文聯名呈請各級官廳從逺追究以資振濟災黎兹將楊所發之通啓並各級官廳回批照錄如下敬啓者礦商袁世傳於前清宣統年間自備股本二十萬元報効公家充江蘇徐州府屬八縣公益之用請領徐州利國鐵礦復以辦有成效之賈汪煤礦公司歳出保息二萬元爲地方積榖備荒專欵三年九月經兩江總督張人駿專摺入奏奉旨批准並奬袁世傳以四品京堂在案民國成立該公司呈請工商部頒發開礦執照文内仍以江督奏案爲有力根據此項應由賈汪煤礦公司每歳提出息金二萬元迄今十餘年來應積至二十餘萬元爲數不爲不鉅在該公司早應商同八邑士紳規定積榖保管辦法履行原案以盡應有之責不料該袁世傳旣膺榮名復擁厚利竟敢違反地方公益於不顧屢經詢問均置不理似此設心誆騙吾徐人何能默爾而息今歳災情奇重哀鴻遍野入春以來水藻芋秧入市爭買樹皮麥苗剷剥已多懋卿善目擊心傷何忍坐視除呈請各級官廳依法追償外但該公司廣有能力竊恐呈控無效現在春荒緊急其何能曠日持久虚擲光隂爲此敬告我父老昆季速起共圖籌備最後應付方法又徐海道尹朱振儀批楊懋卿等呈文云呈悉旣據稱係定案專欵候令行銅山縣知事查明案據呈復察奪仰即知照此批又銅山知事轉奉江蘇實業廳訓令云據楊紳懋卿等以礦商袁世傳吞没奏准有案之地方積榖備荒股本息金呈請飭追到廳除批來牘閱悉此案雙方均係體面士紳似宜再行照案情商希即查照此復等語印發外合將原呈抄發該縣仰即遵照妥速接洽辦理報此令等因並附抄件到縣奉查此案前准貴紳及諸君具呈到署正在核辦間奉令前因除通知礦商袁世傳外相應函達台端查照并悉轉知爲要刻楊君接到以上批示已分印各縣報告各聯署人再籌商對付方法云 
[寗波]  
　　咨復滙撥墊欵會稽道尹黄涵之昨咨財政廳云頃准咨開奉省長令以天台縣知事呈報去歳籌辦全邑平糶案内虧墊銀一千五百元請撥欵彌補等情應准將是項虧墊之欵在於上届浙東災振義劵收入項下酌撥銀九百元滙交黄道尹查收轉給具報等因奉此應卽遵照辦理兹交杭州中國銀行匯上銀九百元相應咨請查收轉給並希掣付收據爲盼等因除另掣收據撥交中國銀行並將該欵暫存電令該縣知事派員具領外相應咨復卽希查照爲荷 
　　呈請留存附捐備振寗波總商會前函道署請將附加一成振捐留作寗屬工振兹聞黄道尹己據情呈請軍民兩長核示文謂本年三月二十三日奉鈞電内開浙省統捐附加一成振捐已由財政廳飭局繼續征收查鄞縣等處本係災區將來所收此項附捐自可留作本屬救災之用仰該道尹妥爲曉諭勿生誤會即將遵辦情形電復等因奉此遵卽布告並函寗波總商會轉知各商一體遵照復於有日將議妥遵辦情形先行電呈在案兹接寗波總商會函稱本年三月二十四日准貴署公函後當於卽日邀集商董切實勸導已願勉遵惟據稱上年浙省水災寗屬獨重工振需欵浩繁羅掘俱窮應請將是項附加振捐一成於本年四月一日開始由統捐局按月彚繳貴道尹指存寗波四明銀行專供寗屬災區工振之用等語准函前因爲此將勸導遵辦情形專函奉達查照敬希維持寗屬工振俯予核轉等情據此除分呈外理合備文轉呈仰祈鑒核令遵云云未知能允准否 
來函 
[中央觀象臺來函]  
　　逕啓者現在十二年略曆業經製就除呈由教育部通咨及刋登教育公報并送登政府公報外夙諗貴報銷行最廣用特檢送十二年略曆一分敬祈查照刋登廣爲傳布中央觀象臺啓十一年四月十二日 
[中華民國十二年曆書擇要]  
[東大學生自治會來函]  
　　申報館轉各界公鑒此次基督教同盟會在京舉行敝校並無代表選派預會己詳冬電不意仍有李今英張佩英二人假用敝校名義查敝校並無此二學生用特代電聲明以免混淆國立東南大學學生自治會寒 
雜評一 
[蘇議員與蘇浙大局（默）]  
　　蘇議員致浙議會電勸蘇浙對政潮一致行動此固諸議員之熱心顧全蘇浙大局然吾謂蘇浙之大局蘇浙當局必能顧全之必能使蘇浙不捲入漩渦之中諸議員苟無所見而云然者未免出於神經過敏而鰓鰓過慮也 
　　吾人今日希望諸議員能本此顧全蘇浙大局之心以顧全議會之大局又能本此求蘇浙一致之心以求議會中之一致如是則今日開會必不至如上次開會再發生自相紛擾之事議會内部必先有一致顧全大局之心而後乃能平心靜氣以討論一省之事業利如何興弊如何革財政如何整理省制如何確立一切建設如何着毛進行自易收美滿之結果江蘇前途始有一線希望亦即議員諸公始克盡代表之責任也不然自身所處之大局不能顧全而能責人顧全蘇浙大局哉 
 
 

Page 12

 
 
   
 
 

Page 13

 
 
本埠新聞 
[請速阻張勳蒞蘇并謀自衞電]  
　　關係外交及金融事機甚爲迫切 
　　江蘇省教育會昨致南京電云南京省議會齊督軍王省長鑒報載奉天命北京政府迫張勳巡閱長江駐兵徐州又稱張宗昌吳光新有擾亂山東舉動勢必延及江蘇警耗紛傳人心駭憤查蘇省素多伏莽一經掣動地方治安必且立見破壞兼以蘇省爲中外商務集中之地於外交關系及全國金融亦必大受影響應請迅電阻止並速謀自衞事機迫切急以電聞江蘇省教育會咸 
[魯案告急之電訊]  
　　國人應速起防止 
　　本埠某機關頃得北京急電云「奉天聯合安福舊黨謀擾山東甚力擬乘膠路換防時伺機發動開魯督田中玉巳電京告難」又本埠護軍使署亦接同樣消息係發自與魯案極有關係之人物請其設法維持以安桑梓上項消息如果成爲事實對於魯案外交前途影響極大國民應加注意合力防制云 
[贖路貯金之銀行續覆]  
　　共得三十七家之贊同 
　　籌贖膠濟鐵路委員會前以本埠銀行對於贖路辦法尚有十餘家未有表示故再函催促以期早日實行兹聞近日復到絶對表示同意者又有交通銀行四明銀行上海商業儲蓄銀行東亞銀行華大銀行大同銀行中南銀行第七家合計前之已有三十七家未復者僅極少數之五六家大約不日亦可有復故此次貯金即可實行現正從事籌備存摺云 
[軍界扣餉備贖魯路之實行]  
　　松滬何護軍使以籌欵贖回膠濟鐵路一事曾經擬具辦法凡軍官軍佐各抽薪餉一個月備贖路欵於三月份起分作十個月攤抽前已通令所屬各軍隊遵照在案兹届隂曆三月所有認捐之路欵應於本月分發餉時先扣十分之一將欵彚存本管之營部一俟十個月攤扣清訖卽行解送來署聽候彚解昨特通令所屬各營軍需課長遵照着於三月分起各按薪餉之大小分攤照扣存儲云 
[紀昨日之振濟俄災大遊行]  
　　與會者達四千餘人 
　　集聚地之情况俄災振濟會上海部於昨日下午舉行游行大嘗以公共租界西藏路一品香門前爲集合地點先期由該會派員在一品香旅館佈置用白布書就「俄國災荒賑濟大會上海部」之權額一條懸於該旅館門首並於額之兩頭叙述俄災狀况又用一丈餘長之白布兩條以硃筆書寫一爲「拯救俄國三千五百萬之災民」一爲「拯救還我中東路取消不平約之俄國災民」從該旅館三層樓兩旁窗口懸掛而下午後半句鐘時公共捕房即加派中西印巡捕多名前往該處將閒人騙散並阻止車輛往來斯時參與游行團體已陸續整隊而至每一團體到場其率領者咸命操閱一週然後站於指定地點侍發操時有唱歌者有奏樂者樂分兩種一則鼓聲鼕鼕一則蕭管悠揚並雜以「開步」「走」「一二三四」之聲浪而各種大小旗幟除團體名稱之旗外則有「救災恤鄰」「人道主義」「當仁不讓」「見義勇爲「應當救濟」「無條件救急」「博愛精神」「一視同仁」「國民的外交」「天涯亦比鄰」「世界和平」「人類互助之實現」「同情」「救災恤鄰大遊行」等等之旗人各手一面且皆係白布所製至二時團體到齊但見旗影飄飄樂聲洋洋自該旅館起至廣東路口止均劃入排隊區域 
　　游行之團體游行團體共有六十餘男女約計四千數百人於是浩浩蕩蕩整隊出發（一）軍樂隊（二）中華救國十人團聯合會之汽車一輛該車係運貨用者故事後無蓬上坐喬裝之難民使人見而知俄國災情之重（三）愛國女學童子軍奏細樂（四）梅溪女學（五）女童子軍（六）紹興旅滬公學（七）務本女子學校學生除執旗外並有一聯云「講信修睦四海皆兄」（八）百老滙路商界聯合會之汽車一輛上懸流民國並各種表示災荒亟應振濟之詞句（九）上海女子中學（十）勤業女子師範學校（十一）女子專修體育學校童子軍（十二）晏摩氏女學（十三）女界聯合會全體會員（十四）平民女學（十五）上海神州女學（十六）坤範女學（十七）靈生工藝學校（十八）惠兒院（十九）第二十二工團（二十）梅溪高等學校（二十一）招商局公學（二十二）培德學校（二十三）復旦大學（二十四）同義公學（二十五）商科大學（二十六）少年宣講團（二十七）華英公學（二十八）滬北商界聯合會（二十九）聶中丞公學（三十）鐵華義務商業公學樂隊（三十一）體育專門學校（三十二）安徽公學（三十三）亞東公學該校學生不下一百餘人悉皆童子莫不引吭高歌（三十四）明强中學（三十五）民福學校（三十六）承天英文學校（三十七）育賢高等學校（三十八）上海北區公 
[救濟俄災游行撮影（一）]  
　　出發前之演說情形 
　　學（三十九）中法義務學校（四十）聯益善會會員（四十一）國語專修學校（四十二）四川路商界義務學校（四十三）閘北飛虹學校（四十四）開智學校（四十五）涵德學校（四十六）寰球中國學生會日校（四十七）振新學校（四十八）滬西英文夜校（四十九）慕爾堂所辦之益賽商業學校（五十）華童公學（五十一）樂英公學（五十二）求是學校童子軍（五十三）軍樂隊（五十四）中國紅十字會救護隊（五十五）南洋醫學專門學校（五十六）福建路商界聯合會（五十七）福建路有恒義務學校（五十八）中華勞動聯合會會員（五十九）康强足球會會員（六十）滬北五區商業聯合會會員（六十一）勵志愛國宣講團團員（六十二）工商友誼會會員（六十三）愛多亞路商界聨合會會員（六十四）北海路工商聯合會會員（六十五）水菓地貨商業友誼聯合會會員（六十六）河南路夜校同學會（六十七）河南路地方商業聯合會（六十八）河南路義務學校（六十九）俄災振濟會上海部之汽車兩輛車上有白布書就之「救災恤鄰大道昌明」擘窠大字八個並其他圖說多種車中人沿途分散傳單而上列各團體亦有分散傳單者各種傳單措詞要皆係叙述俄國災情之廣災黎之多勸人本互助精神具世界眼光無分種族一視同仁解貴輸將共襄善舉該行團禮由西藏路朝南至愛多亞路向東抵棋盤街口向南而入法租界之老北門大街穿過法大馬路民國路進新北門繞游一週然後散隊經過之地觀者人山人海誡盛譽也 
　　出發前演說國聞通信社云俄國災荒振濟會大游行各團體齊集後先由幹事長聶雲台曹雪賡露天演說略謂此次俄災極爲悲慘以人道主義言我人應予以援助今日各界參與游行者極爲踴躍足證熱心今日游行之後尚望諸君擔任募捐以便嗷嗷待哺之災黎咸沾甘霖云云次王卓山君演說云今日承各學校各團體各機關諸君均來爲俄災游行旣感且佩但此事在國際上人道上均爲我人所應盡之義務况俄國自共和以來對於我國種種苛例一律取銷且無條件歸還我數千里之中東鐵路即我人不以國際人道論亦應有所報酬之要知此次我人爲俄災而奔波非希望俄國之報答乃增高我國際上之人格也次黄克强夫人黄宗漢演說云今日俄災會舉行游行大會各界士女到者頗形踴躍同人幸甚俄民幸甚此次俄災奇重非特在國際人類上所應盡之義務即以良心上責任上亦應設法以救濟之今承諸君到者有如此之多將來圓美之結果定操左劵也繼游行委員長翁國勛王卓山等相繼報告籌備經過情形並勉勵各界慷慨解囊熱心捐助此哀哀無告之災民當又舉定唐豪爲游行隊總司令指揮一切 
　　秩序之嚴肅該會除總司令外尚有游行維持員黄警頑張振逺榮渭陽吳志清等十餘人另有自由車傳達員一隊並有各校童子軍沿途照料極爲週到更以游行時人數一多難勉發生擦跌受傷之事特由該會函請中國紅十會派出救護隊隨帶病車二輛一同游行往來照料以防不測而英法兩界捕房特派探捕嚴密維持秩序故自始至終甚爲嚴肅云 
　　會景之特色會中除各團體加入之音樂隊汽車踏車隊以救國十人團汽車中所扮災民手持草根木皮厥狀甚慘又少年宣講團所扮之災民另以一人手持鈔票作捐欵之狀沿途由百代公司攝影製成影片各報館亦多有派人拍照者 
　　致謝之通告會散後該會即發出通告略謂今日承各界熱心義務加入游行時間怱促恐有招待未週之處敝會同人抱歉萬分謹代表三千五百萬俄國災民致謝云 
　　紅會之救護該會游行時由中國紅十字救護學校教授方菊影等組一臨時救護隊帶同救護車隨大隊游行當出發時有某女校一童子軍及商界一人被日光蒸晒暈倒於地卽經救護隊扶抱上救護車施急救法得愈 
[章太炎講學第三日紀]  
　　江蘇省教育會延聘章太炎氏講學各節曾紀本報昨日爲第三次講學之期仍在陸家浜職工教育館午後四時開講續前國學大概中之第二項治國學之法（丙）明地理謂地理本爲補助他種學問之一科學故欲貫通他種學問不可不通地理地理有天然人爲二者天然者尚易講如古今山川變化極少試觀古籍亦可知其大概而人爲者則難矣例如郡縣沿革自古迄今不知幾千萬變矣春秋封建也而秦置郡縣今之人於古之大區域之郡尚能知其梗概而小區域之縣遂不易辨别至沿革則更非容易故中國講地理之書關於天然時如水經注水道提綱等關於人爲者如方輿紀要乾隆府廳州縣志等夫後之講地理必以現在爲本而說某處卽古之某地耳唐代有元和郡縣志考究不甚分明曾不如後來者之明白然此猶屬官書中之可信而不譌者又李申耆五種古代亦有特較簡而已要之讀古文往往與地理有關係如春秋戰國時代之晋楚等易明者至其細處之形勢則不易明然不明地理將何以知其勝敗之原因夫漢代書中之地理尚易講所難者爲南北朝以彼時南北互遷有代謂「僑置」者北人南居往往題爲某州州之下分郡郡之下分縣縣有僅爲數人者州之名有青州兗州等名目此在今之鎭江地方若誤爲山東之青兗不亦大謬乎元代地理擴大及於塞外元史譯證補一書講地理尚佳以其博證海外故也彼不明地理而講地理者最易錯誤如水經注於北方之地理尚明而南方之地理則不合又如鄭樵閩人也著通志講地理極　率蓋中國之大地名不能無相同者設誤甲地爲乙地不亦可笑耶又有名地而實與所名之地相隔者諸葛亮出師表五月渡瀘之瀘字與今之瀘州相去千有餘里必讀者深考其所以當時之瀘與後之命名瀘州則庶幾矣此外如典章制度亦須明白特其較易故不及之（丁）知古今人情變遷社會變遷人情隨之不同此其故由於風俗習慣物質之有變化故也彼粗心者易犯兩病一則理學先生認天不變道亦不變不知道德亦隨時會而變也蓋倫理道德不變而社會道德實變蓋政體不同則風俗不同風俗不同則道德亦隨之不同例如封建時代近貴族制而郡縣時代則近 
[救濟俄災游行撮影（二）]  
　　汽車中之化裝災民 
　　平民制矣且古之所謂家非一夫一婦的數口之家實百乘之家千乘之家之家也故大學云欲治其國者必先齊其家其家不可教而能教人者無之家卽大夫之家也然唐太宗家庭大變不可謂能齊家矣而治國極好此可見道德之說亦宜審究一則古時之貴族制盛故周公之攝政自稱爲王黽錯之被誅見棄六國以云道德究竟孰是孰非乎其時之所謂是者即是其時之所謂非者卽非道德果千古不變乎有因父母之喪而去官者有不去者甚有因長官師長妹妻而丁憂者風俗之所關當時不以爲異而後人見之不覺失笑故讀古書須擴大胸襟不可拘泥地（戊）辨文學應用文章之源流言之長也今日姑置文亦極紛繁容俟别論文心雕龍一書固專講文體者自來駢體散文之訟案各按一理百世而不能决韓柳主散文宋儒攻駢體至烈然有挾孔子之文言與繫辭爲駁者此皆不必文章之妙不過應用白話體可用也發之於言筆之爲文更美麗之則用韻語如詩賦者文之美麗者也約言之叙事簡單利用散文論事繁複可用駢體不必强亦無庸排擊惟其所適可矣惟今之新詩連韻亦不用未免太簡以旣爲詩當然貴美麗旣主樸素何不竟爲散文日本和尚有娶妻者或告之曰旣娶矣何必猶號曰和尚直名凡俗可耳今之好爲無韻新時亦可卽此語以告之古之白話直書於書者如何書奠麗陳教則肄肄不違清江良庭謂多一肄字此因其口吃而疊語之如漢書臣期期不奉詔臣期期以爲不可之類舉直書白話者也今之曲盡其力以描摹白話眞不知白話之應用者矣是日章氏講解頗多趣語聽者無不捧腹以其趣語要都從經史中證明出來故也六時停講下次講派别云 
[修稅委員會會辦徐森抵滬]  
　　財政部改派之修改稅則委員會會辦徐森氏於昨由京抵滬當詣靜安寺路修改稅則委員會辦事處拜謁經蔡主任延見晤談良久會商進行事宜聞徐會辦暫寓白克路候在里財政部駐滬貨價調查處云 
[國是會議接到之函電]  
　　推派代表 
　　本埠國是會籌備處昨接四川省農會文電云「國是會議鑒兹特派都君懷堯文君瑾代表本會赴會特電奉聞」又接到泰縣婁莊鄉農會函云「前推代表黄立參預組織大綱會議旋奉復書知貴會諸君子之意擬請向黄代表發起召集縣團體推出代表其推舉方行可自行酌定云云惟黄代表以爲個人發起不如法團發起之愼重特囑敝會發起召集全省縣農會推舉代表准此敝會於本月八日集議僉謂爲期巳迫集會惟恐不及特公議辦法除以書面徵集全省各縣農會推舉代表外合先申知云云 
[恢復舊縣市鄉議會之請議]  
　　松江教育會會長張芝請省議會議恢復舊縣市鄉議會案云爲請議事地方不幸縣市鄉議會被袁政府非法解散民氣銷沉於今九載請願恢復一致回聲中央以民意之不容拂始將八年公布之縣自治法令促籌備然考其究竟仍未滿吾人民之心理與希望蓋地方自治中央旣以命令停辦無難以命令恢復共和再造貴會復活此其先例而本省暫行縣市鄉制爲貴會所產出爲人民所公認理應尊重况中央所布之自治法令當地方行政開會時由貴會本人民之公意以所議各法不完不備即電部反對撤回代表是此種地方法案不能認爲有效彰彰明甚敝會同人望自治之恢復久矣然揆之法理事實當以恢復縣市鄉舊制爲根本上之要點而以恢復舊縣市鄉議會爲進行之先導用特不揣固陋略陳管見祈付大會公决咨請省長公布以順輿情而符法治謹具 
[又有二縣贊成恢復縣議會]  
　　江蘇縣議員聯合會前本設在城内也是園内民國五年該會曾經請願恢復縣議會未邀允准因此停頓本年政府下恢復自治之令滬紳即要求官廳定期回復地方自治仍未許可故由縣議會副議長李右之就北市設立縣議員聯合會事務所通函各縣議會一致進行各縣議會之復函贊成者己有多數昨日該會又接嘉定縣議會正副議長毛經學陳傳德等函云逕啓者日來疊見報載貴縣恢復縣議會辦法爲我蘇各縣倡公等熱心自治佩仰良深右之先生主張通函六十縣議員並繼續民國五年江蘇縣議員聯合會藉資聯絡進行尤見藎籌周密弟等逖聽下風深表同情務請二公迅以上海縣議長名義發起召集江蘇縣議員聯合會共策進行應否先由尊處指定日期仍在滬上集議之處並希裁奪見復爲荷又太倉縣議會函云逕啓者前奉一緘諒達記室報載贊成規復舊縣會者日有數縣如果達有半數似宜明定日期通告全省各縣開會集議以利進行若虚與委蛇徘徊觀望致非法國會所定之自治法由漸推行轉生障碍眞正自治反無恢復之望值兹省議會集會在即一面理應提案請議俾持正論早觀厥成是否有當尚乞裁施見復應行面洽之處當推代表詣前聆教太倉縣議員陸國珍施錫祁姚鶴齡同啓 
 
 

Page 14

 
 
[關於自治籌備處經費之咨文]  
　　須在地方欵項内開支 
　　江蘇省長公署咨省議會文云爲咨請事案准内務部咨以籌備地方自治事務繁重應由各省區行政長官酌量情形設立專處等因當以自治未成立以前所有籌備事宜仍係國家行政蘇省地方欵項無可挹注迭經分别電咨内務部轉咨財政部請准在國家欵項内作正開支在案兹准内務部咨開前准咨電經一再咨催財政部核復兹准財政部復稱查蘇省設立自治籌備處經費前經本部核以應在該省地方預算内列支等因咨請轉咨該省在案兹復查十年度國家預算雖未公布惟軍政各費仍照八年議决數目開支係經國務會議議决之案自屬未便變更况蘇省國家歳出經費近年以來逐漸增加已屬甚鉅此項自治費用礙難再議動用國家欵項且浙省自治籌備處經費該省前請由國庫動支亦經核駁在案所有蘇省自治籌備處經費自應仍由該省在地方預算内自行設法籌欵開支以歸一律相應咨復查照轉咨等因到部相應咨復查照等因准此相應咨請貴會查照此咨 
[長江下游治江會之一問題]  
　　段山築壩 
　　聯合通信社云長江下游治江會急待解决之最大問題卽爲段山築壩前日在申開大會時江常通如各縣代表各就利害關係辯論良久結果以多數公决急電省長暫緩築壩乃頃聞常熟南漕將於三月十八日興工如臯代表張相等聞信極爲惶懼特聯名致電有關係各方面表示反對一方面召集如臯旅滬同鄉各界開緊急會議籌商對付辦法其函電分錄如下 
　　致長江下游治江會電會長先生鈞鑒南漕築塡爲害甚巨本月十二日曾經大會議决咨請省長令行停築頃閱報載南漕定於隂曆三月十八日開工實深惶駭本會公文是否繕發應請照議决案速電省長迅令停築以救民命並盼示復如臯代表沙元炳張相胡兆沂方家珍湯景槎叢逵昌兪銘德黄文濬銑 
　　致如臯旅滬同鄉各界函飛啓者如臯對岸之段山近由江常兩縣築壩南漕江水北流損害如臯江岸坍失田畝不可數計事屬如臯生死關頭擬於隂曆三月二十日午後二時假貴州路逢吉里上海各路商界總聯合會召集如臯旅滬同鄉會籌商辦法凡我同人届時准臨無任盼禱如臯各公團代表黄文濬叢逵昌方家珍湯景槎張相兪銘德胡兆沂同啓 
[請濬蒲滙塘之續聞]  
　　七寳鎭商民李友賢函呈滬海道尹請濬蒲滙塘一事已載前報兹又有松江縣七寳鄉公民李炎馥呈南京王省長文云竊松屬之蒲匯塘東西横貫松江青浦上海三縣西接泗涇塘北通蟠龍塘東達黄浦三泖之水賴以洩瀉民田萬頃仗此灌溉爲珠家角青浦松江泗涇七寳虹橋等各城鎭商楫往來要道向例五年一濬西鄉帶征協濬蓋以此塘淤塞則三泖之水無從洩瀉去年秋間霪雨西鄉低田盡爲澤國粒米無收此其明證故蒲滙塘之通塞不特關係於舟楫往來已也溯自前清宣統二年開濬以來迄今十二載淤淺之處以七寳至虹橋東約長十餘里爲最每當水小之時河底祗存水線潮水不能暢達污潦日積奇臭不堪沿塘居民之飲此水者動以萬計若再不開濬且恐有碍衛生釀成災疫查向來開濬祇將河底之泥挑於岸傍一經大雨岸上泥沙依舊冲下加以渾潮内灌此旋開旋塞之一大原因也最好用機器開河在五六月間正西鄉需用肥料之時所出之泥農民歡迎載去西鄉獲糞田之益沿塘無坍岸之虞事半功倍一舉兩得伏祈省長俯念民瘼迅飭松上青三縣設法開濬則萬民額手戴德無窮矣按蒲滙塘爲松上青三邑要津倘在上者允如所請則造福於該鄉水利前途誠非淺細也 
[逺北市圖董呈請先濬白蓮涇]  
浦東逺北市圖董陳步雲高德甫等爲爭先浚白蓮涇事呈南滙縣知事文云呈爲聲請維持欵產處議决先濬白蓮涇案否認圖區聯合會所議濬河事竊自規定全縣幹河同納濬河費以來若周浦塘及閘港沈莊塘等均巳次第開濬而坐落本市之要幹白蓮涇等從未開過地方父老咸以爲惟有義務而無權利殊抱不平幸有本年一月八日地方欵產處議决儘先開濬白蓮涇凖情酌理尚屬公平不料本月十七日圖區聯合會開會横被西聯鄉董請開鹽鐵塘到會者均以情面攸關置欵產處之議决於不顧取决先濬鹽鐵塘當恐近日蓮涇及其他之反對謂俟鹽鐵塘濬後二年之内准開白蓮涇並長吕二浜如遇經費不敷可籌借墊之法以自炫其說第思白蓮涇幹河較之西聯鄉閘港尤爲扼要况自上届開濬至今四十餘年之久而儘先開濬白蓮涇已有欵產處議决於前何得游移於後且近白蓮涇流域之數十餘圖自納濬河費後年年爲人作嫁尚無水利之可言殊覺向隅巳甚設因此而要求劃還其歷年所納之濬河費不甘共和而願獨立其若之何爲取抄附議案公同呈請環乞鑒核准予仍照欵產處議决儘先開濬白蓮涇而否認圖區聯合會所議之開濬鹽鐵塘以符原案而昭平允地方感戴謹呈 
[阻止議遷義塚會明日開會]  
　　阻止議遷同仁輔元堂義塜會昨致商業各團體通告云逕啓者同仁輔元堂遷移義塜事於十七日假火神廟集議經各界團體討論均謂該堂少數董事主張實爲非是當卽公决組織阻止議遷同仁輔元堂義塜會除分函該堂董事促其覺悟推翻斯議外訂定本月二十一日下午三時假火神廟後廳開會推舉起草員擬定宣言書公文等呈請官廳以專其任俾使積極進行仰祈届期早臨襄議一切事關重要母任翹首之至 
[南京路提出納稅會候選理事]  
　　十四日南京路商界聯合會舉行職員會首議蔣夢芸提議之提出納稅華人會之候選理事案先由蔣君將理由說明陳百男任矜蘋各有討論經衆議决公開運動確爲切要之舉准予創行並當塲提出候選理事十五人兹錄其姓名如下宋漢章虞洽卿許建屏方椒伯秦潤卿朱成章簡照南田澍霖王才運費芸孫樂俊葆孫梅堂劉錫基陳炳謙霍守華推舉畢並議决請總聯合會公告云云 
[賑務處仍主辦附捐函]  
　　全國商會聯合會總事務所前曾致函振務處要求將災振各項附捐停止續徵俾輕人民擔負兹得振務處復函云逕復者准貴會庚日代電稱災振附捐展期浙省軍民兩長鑒於浙商之反對已於冬日電請將貨稅附捐及菸酒附捐一併停止在案各省事同一律應請俯順輿情立將各省已施行及未施行之各項附捐以明令停止一面聽商民自由籌欵濟振仍不失救災卹民之初旨惟希鑒納等因查本届繼續辦理常關貨稅附捐及加辦菸酒附捐一事實緣被災區域竟達十餘省待振之民不下數千萬中央財政竭絀救濟乏術不得已仍採取被災各省官紳士民之建議將前項附捐展收一年冀得裒集鉅欵澹此沉災並非舉而納諸中央别有用途至浙商請停止附捐一節本年一月間准浙江軍民兩長咨行到處業由本處會同内務財政兩部咨復轉飭肫切勸導現在此項展限續徵之欵多由各省災區自行撥濟振需與商民自由籌欵濟振實無以異浙省振務尚在進行該省督軍省長現正飭屬訂期續徵並未准其罷免更不能因此牽及已經展收各處致振務大有妨碍况各省現已施行之附稅卽爲各省災民已得之振欵在貴會主持商務夙明大義似此業經指定之欵當亦樂予維持較之另行籌募更免重費手續尚希轉行剴切勸諭以期早利推行是所跂盼 
[航業要聞]  
　　顧維鈞乘開磐號回國 
　　據大英輪船公司言三月三十一號之三角洲輪當日並未離英來華係改派九千餘噸之開磐號郵船替行須下月十號到滬顧維鈞公使亦係搭開磐號還國今船已將抵亞丁不日過錫蘭島取道檳榔嶼來華而三角洲一輪今次係走特别航路由七號從倫敦出發後卽往直布路陀及法國馬賽兩埠向來東航班船不行斯路今乃臨時開往裝載運華貨物因其貨艙較開磐號爲大故彼此調易行期也 
　　自上海至美國西雅圖一路日郵社伏見丸·鹿島丸香取丸·諏訪丸四輪之船票價向以日金計算今該四輪已調入上海歐洲班内行駛另改噸位較小之加賀丸·横濱丸·靜岡丸等代替因此船價減短且更用美金今將新價確定計上海至西雅圖原定價爲日金七百九十六元至五百九十二元新定價爲美金三百四十六元至二百五十五元香港及小吕宋至西雅圖原定價日金八百六十二元至六百五十元新定價美金三百七十五元至二百七十五元横濱至西雅圖原定價日金六百九十元至五百元新定價美金三百元至二百十元該社一方面將新定價目發表一方面即將船舶更易鹿島丸於本月二十四日起已調入歐線横濱丸從明日起亦停止歐洲班改航太平洋矣 
　　大來洋行向美航部購定之四新輪其中客賽與天國二船頃已離美行將到滬現係開駛紐約上海星加坡與喀爾喀特一路客賽號二十號左右卽可至申聞大來總行擬將斯輪先行更名曰代那大來ＤianaＤallar其餘三艘則尚未定妥云 
　　太平洋郵船公司之金邦號已從美國三藩市來滬裝到大通銀行購進之大條銀二百二十一條又有友華銀行轉往香港之條銀一百零六條另有麥加利滙豐兩行在美購入之雲母翠石三百二十大塊係新造行址内廳堂所用又大美公司之紅屋紙烟一千五百九十一箱食物洋貨一千餘噸到滬旅客純爲美人計有佩幹愛登等四十名又往斐島小吕宋者美國人二十二名往香港者三十三名内華人僅一名云 
　　太古公司之通州號輪昨自烟津還申裝到小洋十五萬枚大批洋參二百三十箱黄荳一萬二千零八十七包絲頭野絲一百零一件毛髮一百四十四件據云烟津方面荳子尚夥更將有大宗貨裝來上海云 
[海關布告禁止粤新銀角進口]  
　　廣東省新鑄銀輔幣前經總商會化驗得成色低劣電請北京政府令飭海關禁止進口兹江海關勞稅務司已接上峯令文特於日昨發表布告云奉總稅務司令奉稅務處令准財政部幣制局咨據全國商會聯合會呈稱據上海總商會代電開粤省新鑄雙毫經會化騐成色較舊幣低减至百分之十二或百分之十且每月進口者漫無限制現已請省署取締應請向政府力陳通飭禁止粤省雙毫進口等因理合據情呈請通飭施行等情查粤省鑄造雙毫小銀幣並未呈經本部局核准該雙毫型模旣與新銀輔幣不同成色又較舊鑄小銀元爲低自應援案咨請嚴禁進口除批示外咨請轉飭各海關遵辦前來除咨復並分令外令行總稅務司轉令各海關遵照辦理等因令轉到關並准監督咨同前由合亟出示布告仰各商人一體知悉此布 
[查禁秘密招兵之布告]  
　　上海縣公署昨發布告云爲布告事本年四月五日奉江蘇督軍省長公署訓令内開照得徐淮海各屬匪風素熾迭飭軍警認眞剿辦迄未剷除淨盡實以各地往往潛至該處招匪收匪爲主要原因前經呈明中央通電各省並通令各屬嚴禁在案近聞各該地方又有利用匪徒潛來招募暗設機關秘密進行甚或假名冒託藉詞號召者殊與地方治安大有妨害自應切實查辦以清盜源嗣後各該地方遇有秘密招匪或假託名義私自招兵以及實係招兵未經本督軍省長同意者有一於此應即按照軍法嚴加懲辦人民無知應募一律重處决不姑寛除分令外合行令仰該縣即便遵照從嚴查辦母稍姑息一面刋印布告廣爲張貼俾衆週知倘該管文武各官漫無覺察或通融遷就致貽地方之害責任所在亦不能辭其咎也其各凛之切切此令等因奉此除飭各警區從嚴查禁外合亟布告仰各色人等一體遵照母違切切此布 
[整理水警辦法之條陳]  
　　江蘇水警第一區督察員徐亞伯君昨日呈沈區長文云呈爲條陳整理水警辦法仰祈轉呈採擇事竊閱報載江蘇省公署第四七六號訓令内開云云伏查蘇省水警成績固爲他省之冠但值此籌備收回治外法權之際尚宜精益求精俾成全國水警之模範以免外人之指摘謹就管見所及敢爲我區長約略陳之（一）添駐滬江防汛查第三隊巡船向僅駐紥至高昌廟周太僕廟爲止而高昌廟至十六舖周太僕廟至义袋角則由淞滬警廳特設水巡代爲管理此事初固由於水警之放棄責權而淞滬警廳或亦難免不有越爼代謀之嫌蓋接近租界或保護外人之水陸警察皆得謂之國際警察一舉一動均爲外人所注目似宜事權分明保護周密方不生收回法權及撤除租借地之阻礙如吾水警欲盡保護外人之責必先抽調他處巡船添駐於高昌廟至十六舖周太僕廟至义袋角等處以期周密好在報載淞滬警廳屢向省署乞費添警如能移此代人設法之機關而助補其自己之陸警則又不患其經費之支絀也（一）調查水上户口水警與陸警同負保護安寗之責宜以防患未然爲宗旨夫防患未然首在肅清盜源欲清盜源當以調查户口爲入手調查之法不外分段立帮·聯環互保·按船編號·挨户列册·逐年換牌而已（一）試行違警罰法警察爲國家保護人民之代表故國家付以處罰違警之權而使警察得有維持秩序之能力蓋處罰其不屬刑律之輕微罪者即所以制止人民不犯法也如恐水警學識或有未充是則不妨暫由分隊長以上試行處罰違警之權以便實行内地雜居後保障外人之預備（一）改良訓練規則蘇省水警向由廳部或區部抽調訓練似於防務方面或有顧此失彼之慮擬改由各分隊之二號巡官專同教練例如一分隊所屬之巡船約駐汛地三處者則教練之二號巡官每汛每年駐教四個月分駐四處者每處每年駐教三個月週而復始輪流訓練每年會操一二次以評優劣而定奬懲所有條陳整理水警辦法四則是否有當伏乞區長鑒核准以予轉呈廳長呈請省長曁松滬護軍使採擇施行 
[敖雲亭出獄誌聞]  
　　前任漕河涇江蘇第二監獄長敖振翔（雲亭）因於民國九年任監犯反獄案出經前上海地方檢察廳長梅貽榖（柏笙）偵查奉司法部電令撤任看管後經梅廳長判處徒刑三年在蘇州司前街江蘇第三分監執行迄已二年近由汴省督軍趙倜（聞係師生）電部及院請保開釋已得部院同意核准照辦前日樊獄長奉令後即於十三日將敖釋放現敖之眷屬已遷至蘇州舊長署前三十號居住日來一切親友至宅顧訪者日必數起聞敖將應浙省某要人之召前往興辦實業云 
[外交部電召許秋颿晋京]  
　　詢濬浦事項 
　　江蘇特派交涉員許秋颿奉外交部電召晉京面詢濬浦事項聞許交涉員尚須部署一切約月杪始能北上云 
[鐵路局長車務總管先後赴杭]  
　　滬寗滬杭甬鐵路局長任筱珊氏昨日（十五）上午八時由上海北站乘坐滬杭甬鐵路大班車附掛由滬開杭之一百零四號特别早快車赴杭謁見盧督軍擬於星期一（十七）返滬又兩路洋總管克禮阿（譯音）亦於昨日（十五）下午一時二十分乘坐由滬開杭之一百零八號快車往杭游覽西湖及察勘莫干山鐵路避暑會准於星期一與任局長一同返滬 
[義務教育期成會募捐消息]  
江蘇義務教育期成會自上年成立以來關於調查研究指導演講出版通訊表揚等事正擬積極進行各地支會先後報告成立者亦復不少惟會中應辦各事需費甚鉅經正副會長袁觀瀾黄之張孝若曁各會員迭商熱心贊助諸君提議募捐當於四月五日及十五日借本館樓上開會兩次决定發布募捐啓募捐辦法並公推齊督軍王省長爲名譽總隊長史良才等二十四人爲隊長齊督軍夫人爲女子隊名譽總隊長朱深甫夫人等三人爲女子隊長並由各隊加推隊員分行募集限以五月十五日截止總數爲三萬元捐啓己登八日本報來件欄兹錄募捐辦法·隊長名單於後（募捐團通信處上海西門省教育會内義務教育期成會分事務所） 
　　募捐辦法（甲）分隊募集由募捐團分設各隊之隊長隊員募集之（乙）捐欵用途江蘇義務教育期成會經費詳見捐啓所列辦法七條（丙）募捐期限以一個月爲限（丁）募捐總額假定三萬元（戊）收欵機關上海南京路抛球場中華勸工銀行（己）用欵稽核設經濟檢查部由募捐隊長公推檢查員若干人稽查本會經費用途（庚）捐欵表揚除本會出版物表揚外（一）由本會依據部定捐資興學褒奬條例陳請褒揚（二）另由本會參酌欵額特鑄銅牌分别題名鏤像并敬贈紀念物品 
　　募捐團隊長名單（以隊長姓之筆畫多少爲分隊之次序）名譽總隊長齊督軍王省長第一隊隊長史良才第二隊隊長汪伯軒第三隊隊長吳寄塵第四隊隊長金峙生第五隊隊長胡玉孫第六隊隊長徐果人第七隊隊長袁觀瀾第八隊隊長張仲仁第九隊隊長張繼高第十隊隊長張公權第十一隊隊長張孝若第十二隊隊長郭秉文第十三隊隊長莊伯兪第十四隊隊長陸費伯鴻第十五隊隊長賈季英第十六隊隊長趙叔雍第十七隊隊長榮德生第十八隊隊長盧紹劉第十九隊隊長錢新之第二十隊隊長薛毓津第二十一隊隊長穆杼齋第二十二隊隊長穆藕初第二十三隊隊長嚴孟蘩第二十四隊隊長龔子英女子隊名譽總隊長齊督軍夫人第一隊隊長朱深甫夫人第二隊隊長程女士第三隊隊長温油珊夫人 
[尚有本埠新聞等轉入後頁]  
雜評二 
[江蘇不當爲注（旡用）]  
　　直奉之爭有時矣其爭世無非爲賭博之爭耳甲爭一次政府給以權若干利若干乙爭一次政府亦給以權若干利若干由是而甲復起爭政府如前應付乙復起爭政府亦如前應付所謂經略使也巡閱使也督軍也都統也省長也閣員也要爲因爭而得之注現欵也公債也亦爲因爭而得之注今政府窮極矣可分之官職已空而地盤不易擴展可借之債欵己盡而財源早又涸竭政府不足爲注矣於是急轉而及於地方山東也爲注之一也乘機攪擾前途堪虞背後鬼祟言之可悸長江也亦注之一也張勳昔昔南瞻不達目的其心不死近復有駐兵徐州之訊使此傳而確焉則江蘇將爲其注噫江蘇也而可爲戰爭賭博之注乎揣爭者之心理必不能忘情於東南重鎭之江蘇然蘇省官民不欲江蘇之爲墟歟自衛之方峻拒之道急不容緩彼野心勃勃之軍閥蘇官民對之不可不有嚴重之表示以絶其覬覦之心江蘇人民有發電者矣江蘇之官吏如何敢問 
 
 

Page 15

 
 
本埠新聞二 
[銅圓價格日落中之茶館加價]  
　　各省鼓鑄銅元多以滬地爲尾閭致本埠銅元大形充扩近日兌價每銀一元已可得一百六十一枚若烟紙小錢店同行折兌尚不止此數官廳雖云禁止來源成效實未有覩故小本經紀者因付出均須銀幣而收入則係銅元吃虧不淺是以凡係錢碼計算之貨物無形中均巳暗增其值即各茶館亦因銅元價格一再低落該業收入以銅元爲主爲保全血本計現已自由增加茶資每壺加收十文聞該業對於加價並非全體一致故各茶館可以自由行動如四馬路等處之茶館大都巳經照加矣 
[要求取締加租之省批]  
　　國聞通信社云上海各路房客聯合會總會日前曾舉代表持呈晉省請願爲取締加租由現奉省長批示云呈及說帖曁抄件均悉候令行特派江蘇交涉員滬海道尹迅即會同查明核辦具報此揖附件存云云 
[官紳議辦平糶之宴會]  
　　上海縣沈知事前定十六日（即隂曆三月二十日）午刻在署開會邀集上海南北市兩商會會長曁慈善團並市經董米業商董各代表等來署會商採運秈米來滬設局關辦平糶事兹因滬北各團體爲　數故改在公共租界一枝香餐館備設西筵讌飲藉商一切昨己分别東請矣 
[昨日之國内滙兌市]  
　　昨日（十五日）津京滙兌銀元各漲三元公砝行化則各跌一兩計天津即　行化每千兩合申銀一千零六十一元銀元每千元合申洋一千零二十元北京公砝每千兩合申銀一千零五十三兩銀元每千元合申洋一千零二十一元按津埠近來洋價頗高現洋需要甚殷本埠方面釐價較小是以連日來頗有現洋裝運津埠滙價之漲恐因此故蓋大半亦由於投機所致也漢滙昨市略疲計洋例跌二錢五每洋例千兩合申元一千零二十九兩二錢五銀元跌二元計每千元合申洋一千零零三元五角其他宜昌宜平每千兩合申元一千零三十一兩二錢五銀元每千元合申洋一千零十二元較前日市價宜平跌二錢五銀元跌五角此隨漢滙而變化也沙市九九銀每千兩合申元一千零七十兩則無變動其他内地各埠對於上海之銀元滙價每千元合申洋價如下九江一千零零五元蕪湖一千零零四元安慶一千零零四元半蚌埠一千零零五元南京一千零零二元蘇州一千零零一元半鎭江一千零零二元徐州一千零零五元清江一千零零五元無錫一千零零二元杭州一千零零二元半寗波一千零零三元温州一千零零五元嘉興一千零零二元半湖州一千零零三元蘭谿一千零零四元海門一千零零三完福州一千零十元營口一千零十元長春一千零十二元哈爾濱一千零十四元以上均無變動重慶九十七平銀每千兩合申元九百七十七兩半較前日市漲二兩銀元平萬縣九七平銀每千兩合申元九百八十五兩銀元平與前日市價相同云 
[一週間之金融調查]  
　　進出口銀洋自本星期一至星期四（星期五六四節休息）各銀行現洋由杭州運來共九十五萬元南京來洋十二萬元匯豐東方等由昌興公司船從外洋裝來大條一百四十三條中國銀行由蚌埠來洋十萬元東方裝往香港大條銀一百四十五條中國裝往杭州大條二百十條裝南京元十五萬兩道勝裝往天津洋十萬元中國裝往杭州元六萬兩銀行查倉較上星期六計現洋少存一百四十四萬元現銀少存三百零六萬兩大條少存二百十二條兹將四日間進出口細數錄後 
　　（星期一）交通銀行去南京銀三萬兩東方銀行由昌興公司輪船運來大條七十二條中國銀行去杭州大條五十六條又來洋十五萬元（星期二）交通銀行由杭州來洋五萬元又去南京銀三萬兩中國銀行由蚌埠來洋四萬元又由南京來洋四萬元又去杭州大條一百五十四條又來洋十五萬元又去南京銀三萬兩 
　　（星期三）東方銀行由廣帮託裝至香港大條一百四十五條交通銀行去南京銀三萬兩又去杭州銀三萬兩中國銀行由杭州來洋三十五萬元又南京來洋四萬元又去銀三萬兩滙豐銀行由昌興公司運來大條七十一條（星期四）交通銀行去杭州銀三萬兩中國銀行由杭州來洋二十五萬元又蚌埠來洋六萬元又南京來洋四萬元又去南京銀三萬兩道勝銀行去天津洋十萬元 
　　洋釐星期一（十號）本埠銀幣市價收盤七錢二分四釐八七五星期二曾漲至七錢二分五釐二五以後平穩星期五上午七錢二分六釐五爲最高三月底期洋亦於昨日升至七錢二分八釐因新茶將届茶業買進之故絲繭節候較晚必四月半方有發動四月半期洋昨日收艦七錢二分七釐七五以後絲茶發動洋釐當然不致回小也 
　　銀拆本星期内初在二錢以外至星期五六跌小至數分市上雖有奉直開戰之謡於銀根毫無關係此届因值西國節期又以時勢風傳險象故商業中大都沉靜無甚交易出口廠絲廠經市面亦見逐疲云 
　　各國匯兌先令懸牌三先令三辦士無更動大條縮三七五近逺期皆然而内盤逺期先令仍放長美匯七十一元七角五分雖稍有升縮然星期四仍同前價東滙小去七分五法滙縮五法郎嗬囒小去半盾德滙每元百兩小去一千五百馬克 
　　標金標金市面依據滙率爲轉移星期一收盤價三　　百二十一兩五錢星期二最高至三百二十二兩二錢星期三最小至三百十八兩五錢星期四收盤爲三百二十兩零一錢大通花旗等各銀行購買現標金約有一千四百餘條金價下星期開關後仍有看小之勢 
[一週間各銀行交易之調查]  
　　星期五起爲西國耶穌誕長銀行休息四日是以各銀行祇有四天交易絲交易共成一百七十包扯計值元十六萬零四百三十兩市面疲弱兹將各銀行交易抄錄如下 
　　（星期一）麥加利銀行結出六月份先令一萬鎊價三先令三辦士大通銀行買進五月份先令一萬鎊價同朝鮮銀行結出四月份東滙二十五萬元價六錢四分七五至六錢五分（星期二）道勝銀行買進六月份先令一萬鎊價三先令三辦士五六二五華比銀行結進四月份法郎三十萬價七百九十七法郎半又結出五月份先令五千鎊價三先令三辦士六八七五又結進現美金二萬五千元價七十三元八角七分半又出五月份美滙二萬五千元價七十三元大通銀行購進現標金一百四十條價三百二十一兩又進七十條價三百二十兩零五錢又出五月份先令一萬鎊價三先令三辦士四三七五絲交易六十包扯價一千三百十六兩 
　　（星期三）華比銀行結出五月份美滙一萬五千元價七十三元三角七分半大通銀行結進現標金三百五十條價三百二十兩零五錢又出五月份先令四萬鎊價三先令三辦士七五又進五月份美滙七萬五千元價七十三元一角二分半道勝銀行結出六月份先令一萬鎊價三先令三辦士六二五絲交易一百十包扯價六百四十二兩朝鮮銀行買進四月份東滙五萬元價六錢四分六二五三菱銀行進五月份東滙五萬元價同（星期四）大通銀行進現標金三百十五條價三百二十一兩二錢五分大英銀行進六月份先令五千鎊價三先令三辦士六二五絲交易十包扯價一千零八十五兩 
[日華紡織工要求加薪之續聞]  
　　後籐再復紡織工會書 
　　國聞通信社云日華紡織工廠工人要求加資糾葛至今未結兹紡織工會又接到該廠塲長後籐復函云頃接四月十二日來函聆悉所有貴會要求加給工資二成一節乃全體工人意見惟函中歷述粗細紗工價之最高最低比例紗廠以粗紗間人數爲最多故於提出作例旣此部低於他部其餘可見足見敝廠其他部分工資必較他廠爲高現查上海各廠工資比較上互有高低斷無相差二成之多不知尊云二成之數係從何處比擬而來即使粗細紗部之工資較低應由該二部聲述今却以全體名義要求此令人不解者也總之敝廠極表同情於各工人又時時注意於加資之有無機會固不待外間要求之來例如敝廠三百餘間之公司房子租賃與工人居住費極大之金錢及修理費僅取最低廉之租價又如現在廠内著手建築之洗浴室專供工人應用之類如此待遇工人可爲創格懇乞貴會將敝廠之意轉告各工人勿自躁急敝廠必有相當辦法能使各工人滿意現正作上海各廠工資比較上之最精密調查貴會如有關於上項情事之件惠賜藉資參考尤爲歡迎之至日華紗廠浦東工塲長後籐謹啟 
[吳江承審員濫用職權之提訊]  
　　吳江縣承審員周新溉前被受害人上告司法部違法刑訊濫用職權請求查究伸雪部中派員往查明確令飭蘇州高等廳指令上海地方廳提訊詳報經黄檢察長傭文派警前去守提西吳江縣周知事亦奉上台令飭巳派該縣警佐錢如一督同法警將周新溉於昨午後押解到滬投地檢廳稟到由黄檢察長提案預審之下判周新溉收押候示 
[開棺檢騐張信仁屍體後之函詢]  
　　因有毒與否尚未明晰之故 
　　婦人張董氏控媳婦張徐氏商通姦夫陳慶培用毒藥置放粥中將子張信仁（即徐氏之夫）謀斃等情當經法庭騐明受毒致斃嗣因庭訊時陳慶培張徐氏等極口呼寃不認謀害法官爲愼重人命起見函請資隆醫院德國醫生到廳將信仁之屍開棺剖腹再騐經該醫生等將心肝脾肺腎及腦子肚腸等取去帶回院中如法化騐明確卽以騐斷書函復地方審檢廳候核在案弱悉此案自該醫生騐復後迭經屍母張董氏屍叔張金樓等到廳具詞聲請查詢己死張信仁究竟有毒與否問官據稟之下察閱德國醫生所復之騐斷書並不明晰故該屍屬所呈碍難批答乃於前日再函該醫院詢明究竟云 
[大中華紡織廠開幕紀（續）]  
　　（五）「紡織」二兼紡粗細諸紗歐戰以來我國紡織業漸形發達然皆以紡二十支以下之組紗爲主故細紗細布純仰給於外洋每年流出不下一萬萬兩之金錢殊堪浩嘆本公司有鑒於此兼紡以四十支爲標準之細紗並購有雙線錠五千枚將來染織整理統擬設備以便用户亦以挽回利權也二購置最新機械工欲善其事必先利其器輓近紡織機亦隨紡織業而進步凡機器愈新出貨愈精愈速故能工費省而售價高本公司所購機器皆最近改良之新式其成績之優則於其貨品市價證明之無待贅述三注意工廠設計製品美惡產額多寡均於工廠設計有密切之關係本廠建築爲兩層鋼筋水泥四周概用鐵絲玻璃窗受光而積極大廠内機械排列寛展通路廣闊至於設備除防火裝置·給熱裝置·通風裝置外並採用空氣噴霧裝置調節濕度藉以增高產額四任用專門人才紡織業日進無已非有專門知識者頗難勝任愉快本公司特聘素有經騐之技師主持紡織科事務至於考工員或監工員本公司成立之始即設一職員養成所招收工業學校畢業生授以紡織事門知識並派在恒豐紗廠及上海各紗廠實地練習管理方法現己量才任用其餘裝機平車指車諸職亦多以學生任之各盡其長尚無缺憾五注意工作方法近來談紗業者均推日廠爲優其勢力己膨脹至我國各要地矣出數旣佳品質亦美原因雖多而工作方法之完善其要件也本廠紡織技師在日專學紡織兼在日廠實地工作有年故工作管理方法多採日制如梳棉之抄鋼絲粗紡細紡之接頭絡紗雙線之打結摇紗之結頭結絞成包之裝包旁及清掃保全均係採用日法現工人己漸嫻熟矣前途尚逺自當精益求精六力求技衛改良本廠以紡織細紗布之故尤注意於技術之研究爰設一研究室另聘研究技師一人主持之徵集中外各種花紗棉布分别試騐求其結果互相比較以資參考蓋不欲拘守成法而期與時俱進耳（六）「建築」一廠房寛爲一百二十英尺長七百英尺幾及半華里占地十二餘畝爲兩層鋼筋水泥建築底脚悉打木椿四周用鋼窗嵌鐵絲玻璃門俱用鐵皮包釘蓋所以防火患也廠内馬達俱安置於距地九尺之平台上以省地位廠房内外牆壁均用水泥粉刷屋頂築氣樓長與廠房相等以期空氣流通光線充足廠房工程歴九個月始克告成其間打椿築底脚安置鋼筋鋪塡水門汀俱由本廠建築技師監察二公事房佔地五十方兩層樓除鐘樓爲鋼筋水泥式外餘用磚砌時廠内需用辦事處甚急公事房於四閱月中趕成其間大會堂有五十尺見方足容三百餘人除爲股東集會外兼備職員工人會集之所三修機廠·什物棧·雜工間俱爲磚砌三棟相連中間爲修機廠左爲什物棧右爲雜工間緊接公事房照料稽查甚爲便易四棧房棧爲兩層樓下層高二十英尺棧房之最高者也底脚悉爲鋼筋水泥一釘長椿以求堅固工程頗鉅牆用磚砌窗爲鋼製棧之西北角有樓通紡廠成包間棉紗成包後即直送堆棧旣無風雨之阻礙再省時而省工橋之一端頂上有自來水塔供給全廠用水五發電廠鍋爐間底脚悉爲鋼筋水泥而牆則用磚砌蓋於增添電力擴充廠屋時易於折移也廠甚高爽光綫充足與發電廠同時建築者有打水間及自流井深度俱在地平綫以下二十英尺打水間位置於河邊特築泥壩以隔絶河水自開始挖泥以迄完全歴時幾一年或泥壩漏水或遇地底泉穴幾經困難始克告成自流井爲一鋼筋水泥大圓筒深二十英尺徑十八英尺水管入地深三百英尺自始迄終歷時八閱月六職員宿舍及住宅爲職員寄宿或有家眷者寄居凡兩府共二十二幢皆用磚砌職員住宅後每幢各有廚房·晒臺以便家用七工房爲工人住所凡一座共六十六幢每幢後面亦備晒臺廚竈約可容千人餘如僕役室·浴堂·廚房·飯廳或用磚砌或用竹牆外粉白灰俱可應用近因工人增加原有工房不敷應用尚需添造其他門房·馬路·隂溝亦次第完全以上總計共建築費五十七萬兩（仍未完） 
 
 

Page 16

 
 
[任天知持刀戳傷親女續誌]  
　　任已在杭拘獲 
　　住居法新租界白爾路人傑里内之新劇家任天知日前不知因何持刀將親生女兒連砍三刀後任即逃逸當經任子報告捕房請示已誌前報現爲法捕房特别機關包探許福卿吳藝芳偵悉任天知逃匿至杭州通華旅飽内爰特禀明西探長前往杭州將任拘獲前晚押解來申帶回捕房經西探長戴薩克詰訊一過以任係入某國籍故仍飭許探將任送至該管領事署訊辦 
[中央大會堂之進行觀]  
　　聯合通訊云本埠各界人士爲提倡社會教育普及起見特發起建築中央大會堂一所於北四川路横浜橋南座位可容千四百人之多業己與工大約秋間即可落成聞該徵求隊自開幕以來時間雖僅及匝月己募得兩萬金有奇昨日午後八時在北四川路籌備處開第一次報告會分數以第四第五兩隊爲最多約各得三千餘分個人中最多者則爲鄭灼辰君己達千分以上可謂勇於任事者嗣由第五隊幹事陳善報告公共公廨關炯之君來函贊成大會堂宗旨極願盡力資助是亦大會堂之奸消息也繼由第四隊幹事連炎川提議利用清明節假期盡力進行俾早日觀成務望各隊乘機積極徵募衆贊成散會已將十一時矣 
[陳列所星期日照常開放]  
　　本埠商品陳列所自開放以來每日參觀人數均在二千以上該所以星期日爲各界休假到所參觀定較平時更爲踴躍故特規定每逢星期日照常開放惟於星期一停止辦公一天以資休息而便掃餘云 
[西福致里之行兇案]  
　　施有桂被戳七刃報告捕房被搶鑽戒 
　　住居新閘橋路四十六號門牌之泰州人施有桂前晚十時至福州路西福致里妓女湘雲處訪友梁虹出門迨至弄内突被五六人圍住出刀亂戳致施肩背腿際等處受傷七處若輩即四散奔逃事後施投老閘捕房報告被搶鑽戒等物並稱見有麻皮者在場捕頭淮飭包探榮錦林協同西探前往查明所報不盡不實並悉施係過　即回訴捕頭諭令施車送醫院醫治候傷愈再核 
[自來火行街之搶案]  
　　昨晚九點時法租界自來火行街瑞福里第五弄五十八號門牌陳姓家突來操江北口音之盜匪四名敲門入内各出手槍利刃嚇禁聲張當被搶去金戒一只銀戒兩只正欲登樓陳姓傭婦即大喊提盜貼鄰聞息鳴吹警笛該匪等始各畏懼而逸迨至探口沈德禍包探王榮生殷炳南等開悉到來匪己逺颺當即查勘一週回稟捕頭諭令務獲該匪等到案究辦 
[三誌倒穿弄搶案債緝隊之調查稟覆]  
　　滬城倒穿弄楊姓家被盜行刦用刀砍傷主婦一案兩誌本報兹悉該管二區二分所錢伯醫署員據情報告警察廳長徐國樑除通緝外又令飭偵緝隊調查去後昨據偵探到廳稟復畧謂查被刦事主楊葆荷其父早故只有祖父楊星橋及母楊兪氏在堂素以政租度日上月二十四日爲葆葆完姻先一日坤宅送去妝奩格外豐盛妝台上陳列金珠鑽石致爲附近匪徒所垂涎故合外帮匪徒入内行刦其時葆葆夫婦俱往岳家楊母兪氏當因大聲辱駡被匪於黑暗中砍傷二三十處之多傷勢頗重難保性命該匪在室内行刦時己聞外面警笛迭發疑是長警來捕無心擔刦即出大門分路逃逸業己會同各偵探督同幹夥四處查拿一俟獲案即當解究云云聞滬城小橋一帶　流氓薈萃之區拆梢打架日有數起此次自倒穿弄案發後該處各流氓恐遭書累業己星期矣 
[菜子船在途被搶]  
　　菜子船户余金元由嘉興隆祥泰行麗裝菜子三百擔係上海日商某洋行所買由該日行派有出店阿五留船押運來申前晚五時許行經南黄浦長十八里相近浦面突來盜匪七八人駕小划船兩艘攔住余等見盜匪衆多不敢違拗任其登船搶刦洋二十餘元及菜子二十餘擔而逸出店阿五圖抗被盜用鐵棍擊傷手臂等處余船昨日到申後日商以貨未騐收不認損失隆泰滬行方面以日商派有押艤之人在船不負責任雙方爭持未决云 
[南市警察之防務]  
　　南市第一區警察署王金山署長近以城區域以内發生盜刦之案盜匪尚未弋獲深恐匿跡各處區域勾結爲患不得不先注意查察除在所轄境内大小旅館客棧等注意查察外自昨日爲始令知本署李申兩巡官於晚間八時起督帶長警四名在十六舖裏外橋樑及陸家石橋原址一帶實力巡邏如遇前項可疑之人應即嚴加搜查云 
[各團體會議紀]  
　　國聞通信社云昨日午後二時各團體會議開第四次會因各代表參與俄振濟會遊行大會到者僅喻育之林天一嚴伯威徐畏三等十九人不足規定人數故改爲談話會公推周　光主席　伯成紀錄首由主席報告工商友誼會代表童理章來函並申述意見有三項（一）速請全國一致主張申討國賊（二）請政府保障行女令各省長官服從（三）各公團代表均宜潔身自好便吏良心發現微求本日出席代表意見應否討論孫鏡亞主張俟下次開正式大會時討論主席又問各代表有無他事報告孫鏡亞汪劍農喻育之馬少奎毛一豐嚴伯威等略有報告少加討論遂公决延會下次主席仍推周霽光云 
[青年會舉行復活節禮拜]  
　　本埠青年會德育科訂於今晚七時半在殉道堂舉行復活節大禮拜請史友蘭牧師宣講「復活」並有特别音樂外加活動影征「育兒鏡」二大本述寫美國目下最新之育兒方法爲人父母者不可不看凡有男女均可參與入座劵可向該會事務所隨索隨贈云 
[精武女子體育會旅行記]  
　　北四川路精武女子體育會精勤團昨晨乘七時四十五分車旅行至崑山全團朱重之吳秀媛盧淑英沈巧貞等二十餘人俱衣灰布制服携帶攝影機寫生器等物其一二兩團均由教練陳鏡川率領先參觀崑山縣立女子高等小學並徇該校之請即時表演技擊旋至崑山名勝地游覽一週即在該山專院舉行聚餐會一切膳品概由該團自行烹飪直至傍晚六時五十二分始回滬云 
[察哈爾教育視察團今日赴杭]  
　　察哈爾教育視察團十九人定於今日（十六日）乘滬杭路早班快車赴杭 
[記者聯歡會今午聚餐]  
　　上海新聞記者聯歡會定於今日正午假新閘路一百八十一號南園擊行聚餐會請大陸報兼報主筆陶星也君演說「個人對於新聞之經騐」又請女青年會譚雪芬女士鋼琴獨奏及李鐵笛君彈西班牙六弦琴以爲餘興餐後並攝影以爲紀念云 
[浦東公所定期開大會]  
　　浦東公所成立以來已届三載所辦事務（一）貧民借錢（二）資助回里（三）旅滬貧病代送醫院醫治（四）施棺平賣以及其他各項善舉昨該公所發出通告云本公所擇於隂曆四月十六日下午二時開大會集議進行事宜公舉職員先就四月初二日下午二時常會日期開預備會審查議案務望同鄉應行提議事請將議案先期寄到俾先刊印所辦各項慈善業章程分期登出如應修改之處請將理由書先行寄到盼切禱切 
[船務棧房工界聯合會懇親會紀]  
　　上海船務棧房工界聯合會自前年在四川路青年會開成立大會以來會務日有起色新會員之入會者亦時有增加迨後遷入海寗路粤秀坊未幾房東取回房屋後一時未覓得相當地點祗借某學校爲辦事室而己現因會員日益發達故特遷入北四川路仁智里十三弄二百六十三號爲會塲昨日該會開會員懇親會新舊會員到者百餘人午後一時開會公推吳伯揚爲臨時主席麥毅夫紀錄會員演說類皆相互策勵各鼓動其互相之精神至三時茶點散會聞該會定於六月開常年大會改選職員以期積極進行云 
[上海造繩總廠籌設分廠小工業與民生]  
　　本埠南市高昌廟吉善里造繩總廠開辦以來營業尚稱發達兹因推廣範圍招設分廠發出通啓云救今日之中國舍辦實業其道莫由固夫人而知之矣近來中國日趨文明各區風氣亦逐漸開通故振興實業呌囂日工矣惟環顧國内漏巵日甚蓋我國金融枯涸而國人心目中祗注重於偉大工業而又苦無相當資本致使不易措辦故雖勉强集合之公司不爲外貨之轉輸即爲外資之間接利權外溢言之痛心鄙人有鑒於此特就日用上之小本實業從事發展以期補救於萬一綜觀各方莫如繩類爲世界最要之繁品向者均藉人手製作不獨耗時費力而且成本較巨因此親赴東瀛調查製繩各法參考日人之繩機增益吾人之思想悉心研究幸得數種靈便快捷之機器設廠製造己逾八載出貨精良名馳環球久蒙各界稱許固亦無庸自贊惟棕蔴產自各省運輸到滬價目較貴上海人工尤形昻貴欲求推廣斯舉捨各縣設立分廠不爲功諸君有志實業者請寓臨參觀購機試辦則不獨實業前途之福抑亦國計民生之幸也云云 
[警廳招領女孩]  
　　淞滬警廳昨發傳單云本廳今收有女孩一口將姓名等項開列於後仰該親屬速來認領計開（姓名）韓秀弟（年齡）十二（住址）泰州（衣服）舊紫縐紗棉襖白格子布褲黑洋襪黑鞋（迷失地點）高巷頭（迷失月日）四月八日（留置處所）新普育堂（其他供述）父洛夫隨父才來上海幾天出外迷路 
[兩個迷路男孩待領]  
　　一名李金寳一名郭金茂四區崗警昨晨查見迷路男孩常州人李金寳一口年十二歳據供父名李才寳開餛飩店爲業餘語含糊又四區二分所崗警亦查見十六歳之東台人郭金茂一名據供兄名林茂在籍開剃頭店父名阿慶在滬拉車兹隨鄰居王興茂來滬尋父云云經顏署長倪署員判發慈善團留養聽候出示招領 
[義振奬劵之大奬號碼]  
　　昨日爲第十四次義振有奬正劵開奬之期在新北門外民國路河南奬劵總局内舉行自上午九時開始至正午十二時竣事兹將開出之五大奬號碼及經銷各票號錄下頭奬一萬零三百十五號本埠大利元二奬四千二百八十一號安徽分所三奬三萬一千五百九十六號本埠善中四奬一萬三千九百十六號本埠大利元又四奬一萬二千六百七十九號本埠善利全又四奬三萬零二百六十二號漢口振華公司五奬一萬七千一百三十九號漢口振華公司又五奬二萬五千五百六十四號本埠有利源又五奬二萬九千八百零五號本埠廣萬源 
[安納金路之火警]  
　　法新租界安納金路第一百零六號門牌鴻泰新烟紙店於昨晨四點餘時不戒於火當由瞭望臺查見鳴鐘告警即由救火會立驅洋龍皮帶車到塲救熄計焚燒江淮茶樓及左右店舖共計四幢事後捕房飭探劃友法往將該店主人鄭姓傳入捕房聽候查明起火情形再行核奪 
[楊樹浦路之火警]  
　　楊樹浦路三新紗廠對過王家宅小販無錫人陳根培家於前晚九時許不戒於火霎時冒穿屋頂當經各段救火會驅皮帶車馳往灌熄計焚去平屋兩間事後該管捕房所派探前往詳查起火情形係撥翻火油燈所致房屋係王囝王囝囝之產該探等業己據情稟請捕頭核示矣 
[火腿號樓上失火即熄]  
　　昨晚十時許四馬路石路葉樹德堂對面德豐火腿號樓上忽然起火一時濃烟四布即經救火會員驅皮帶車到塲救熄未致成災 
[鎭昌米廠之債務問題]  
　　新閘橋西首鎭昌碾米廠開設已二十餘年營業頗大本年二月間受某行牽連致虧欠鉅欵不能支持停止營業後由該廠宣告破產經同業代爲清理賬目業由各債權人允將廠基抵欠七八萬兩了結但該廠除欠該債户外尚該各米客欵項四萬餘元現方由安徽江西等處來申追債以廠基抵欠後我等米客欵項完全落空大爲不平向清理各員交涉而清理各員以該客當時何以不到致雙方理由各執現該米客意若不公允推派勢必涉訟云 
[永成里房客租金呈公廨]  
　　本埠百老滙路永成里全體房客反對一年兩次加租久不得解决日前兩造均延律師出庭互有辯論堂上論候十四天再審當由房客代表律師甘維露陳明理由願將屢拒不收之租金繳呈公堂於是各房客日　將全數租金交存上海銀行計八千九百四十三元隨請甘律師彚呈公堂轉飭房東蔡成生照領云 
[又一小錢莊違章]  
　　昨報紀愛文義路某小錢店主葉金秋不遵照公共工部局章程於賬抬旁裝設鋼欄被捕稟請公共公廨傳案訊罰兹悉該路第一千六百六十九號門牌某小錢店主黄鳳源亦與金犯同等違章之案昨爲該管捕房華採沈籌章查悉業己稟由捕頭轉請公廨出單傳究 
[其子捲逃累及其父]  
　　眞茹鎭某米店主趙思俊前日扭鄉人沈少其至四區三分所控稱沈子某在民店學徒出身現爲司帳日前捲取店中鈔票現洋三千餘元潛逃無踪請爲究追經謝署員質訊沈供民子三日前曾來家中留洋二百元而去不知何往云云判轉解司法科核辦又函云楊樹浦晉隆軋花廠司賬沈全生於本年舊曆二月十五日將賬箱中存洋九百二十三元如數取去并私取往來摺至義生錢莊支取三千元逃逸無踪該廠副經理趙思俊尋到沈之羅店原籍地方毫無踪跡乃將沈父沈少其邀到滬上料理不能妥洽趙於昨將少其扭控四區三分所轉送地檢廳經檢察官訊供之下判沈收押候核 
[東鴨緑路之燕子窠]  
　　杭州人朱阿四在東鴨緑路八百五十七號屋内私設燕子窠供人燈吃鴉片烟被哈爾濱捕房包探葛祖元訪悉稟明捕頭協同西探往查屬實當將朱拿獲連同烟客徐子福余金生王阿生以及烟具帶入捕房捕頭略詢一過諭令押候解辦 
[吳駱兩家又犯烟禁]  
　　法捕房探目沈德福偵悉居民吳駱兩家私藏烟土秘密售賣有違禁令爰於前日稟明西探率同包探等前往各該處抄出烟土等物甚夥帶入捕房經捕頭詰訊之下以被告等前曾罰過此次不應復犯諭令交保聽候傳至公堂訊該 
[强盜指拿同夥]  
　　戲園賣瓜子之金志鵬被拘法捕房包探陶得勝前晚帶同盜犯海門人蔡阿二至閘北華盛路花旗戲園内拘獲賣瓜子之東台人金志鵬一名指爲同案夥犯寄押四區經顏署長訊問金志鵬供前與蔡同爲包車夫時認識並無交往此次由原籍來滬僅三日因病不能拉包車故在該戲園販賣瓜子毫無犯法行爲云云奉諭暫押聽候查明再核 
[汽車電車五撞]  
　　某西人昨日上午十一時一刻駕乘三千九百二十二號汽車駛經天津路浙江路口適有三路電車自南京路駛來該處因靠東正在修築馬路無處退避致互相撞碰各受損傷旋由印捕到來抄錄兩車號碼歸報捕頭請示二車畧事修理嗣亦各自開去 
[誌謝]  
　　昨承大東書局惠贈第一卷第十五期「半月」　第七號「星期」各一加又商務印書館惠贈第二卷第二號「兒童世界」一册又中華書局惠贈第一五三期「英文週報」一册誌此併謝 
 
 

Page 17

 
 
   
 
 

Page 18

 
 
自由談家庭週刋第三十三期 
[論婚姻問題（下）] [  鮑聄]  
　　嚴格言之。。婚烟一事。。胥視當事者意向而定。。非第三人得左右其間。。有時父母認爲愜意者。。在子女或以爲否。。將屈己以順父母邪。。其如後此之幸福乎。。將抗不用命。。以與父母力爭乎。。父而猶明達。。則亦已矣。。其或頑梗性成。。必欲强子女以就範。。如是相持不下。。所謂家庭悲劇。。乃開幕矣。。至子女而巳有意中人。。有非郎不嫁。。非卿不娶之勢者。。更無論已。。推父母之用心。。所不惜重以拂子女意者。。徒欲得致佳婦佳婿。。動機非不善也。。子女旣迫於命。。不敢不從。。然而飲恨吞聲。。致終其生鬱鬱寡趣。。豈父母心所安歟。。反之。。子女亦出以反抗態度。。勃豁踵起。。傷親子間之感情。。又豈家庭之福哉。。噫。。予不厭重言以申此義者。。亦欲使世之親長。。知干與兒女婚事之非重得。。而取一種「似放」任的態度」也。。斯言也。。吾不能深責已之親長。。蓋我國禮教。。旣鄭重以男女大昭示吾人矣。。男女避嫌而恐不遑。。安有晉接之機會可言。。是故婚姻不出乎媒妁之言。。父母之命。。蓋勢然也。。今也則否。。世界乎學進步。。機械發明。。令人驚嘆。。交通以之大便。。國際關係。。日益密接。。中西文化。。互相交流。。吾人始恍然於古之禮教。。實有泰半不適乎現世生活。。成見旣去。。不復以視昔之眼光視今日。。且夫人事演進。。人已之交接頻繁。。不若古時因一水一山之隔。。民老死不相主來。。可同日而語。。舉此數因。。咸足爲根深蒂固之男女成見的致命傷。。於是乎有男女同學矣。。有女子社會服務矣。。已後先見諸事實。。惟其然也。。男女晋接之機會遂多。。關係一生幸福之婚姻問題。。便可取决於此。。男女各擇與己情性·體貌·德行·學問相若者偶之。。庶幾其可也。。父母但處客觀態度。。當子女之顧問而已。。蓋青年多意志未定。。容有疏忽失檢處。。父母得從而糾正指導之。。俾母入於邪。。卽予所謂「似放任的態度」之意也。。惟有一點須注意者。。男女在二十歳的前。。愼勿因互相一時鍾情之故。。遽訂婚約。。防其悔也。。至結婚年齡。。男子當在二十五左右。。女子在十八至二十二三間。。爲最適宜時期。。他如婚姻道德上諸問題。。兹以行文所便。。略述一二。。 
　　女子嫁後而夫死。。年事猶青。。社會輿論。。當不禁其再嫁。。（男子旣有續娶之例。則女子自然不可再嫁。）此雖係舊禮教所不許。。然今已爲通人所詬病。。不值一辯。。顧予之爲是說也。。非强女子再嫁之謂。。要當任其自動。。如果夫婦之感情素篤。。願爲之終生守貞者。。或以遺有子女財產不忍割捨者。。自不生問題。。若夫夫婦失睦。。至更不能相容時。。出於離婚。。由雙方同意。。得宣告脫離。。惟男子於六個月以内。。仍須負其妻生活之責。。（有特别情形者除外）關於子女問題。。以愚所見。。子應歸父。。女應歸母。。如有子女三人以上。。一方不能負責教養時。。由父母共同負之。。雖然此至不幸事。。吾望社會少發生此等現象也。。 
　　右所陳述。。蓋不佞對改善婚姻之意見。。當世不乏通人。。願采予說而斟酌賅之。。則造福於兒女者實大。。此不佞之微意也。。 
[兒童之惡習慣] [  醉痴生]  
　　兒童爲人生發軔之初。。關係至鉅。。正如花木。。方在萌芽。。故在此時期。。爲父母者。。宜加意培養。。施良好之教育。。俾養成高尚之國民。。蓋兒童腦筋簡單。。知識淺薄。。最易沾染不良之習慣。。若旣沾染不良之習慣。。尚溺愛姑息。。不亟加以糾正。。則頑劣性成。。將來必無善果之可言。。兹將兒童普通之惡習。。列舉如下。。願負有教養之責者。。共同注意焉。。 
一隨口罵人。。 
二喜購食零物。。 
三毁壞書籍及玩具等。。 
四常託故逃學。。 
五關紙牌等不正當之游戲。。 
六面目沔穢。。衣履不整。。 
七說謊語。。 
[家庭紀聞] [  聽潮生]  
　　同里某翁。。家稱小良。。子媳各三。。子耕於田。。媳織於堂。。融融洩洩。。樂叙天倫。。前年次媳舉一雄。。眉清目秀。。肢柔膚膩。。翁甚愛之。。含飴弄孫。。亦大足慰其暮景也。。翁每出。。必滿携果餌玩具歸。。以予孫。。長媳三媳。。不無妬忌之念。。會次子溺於水。。不永其年。。次媳依伯叔以度日。。亦可憐矣。。翁對兹孤兒寡婦。。不勝哀憫。。益愛厚之。。大婦小婦。。每相晤。。輒竊竊私詆次婦。。語且侵翁。。彼妯娌間。。旣積不相容。。指桑駡槐。。時有所聞。。快樂之家庭。。一變而爲破裂之家庭矣。。翁怨之。。遂徇鄉人之請。。析爨而分居焉。。孤兒寡婦之生活。。固屬可憐。。而翁之境况。。亦日益蕭條。。近則翁且有凍餒之虞矣。。偶有所需。。必仰給於二兒。。而二婦旣不相諒。。且加以冷語焉。。翁憤甚。。幾不欲生云。。把筆書此。。良用扼腕。。 
[家庭雜感] [  余隱厂]  
　　理財家云。。生之者衆。。食之者寡。。則財恒足。。生之者少。。食之者多。。則財日絀。。是以一家多生利之人。。則一家之經濟自然充裕。。一家少生利之人。。則一家之經濟自然拮据。。此乃金科玉律。。無有或爽。。試觀我國之人口。。非號稱四萬萬者乎。。而婦女居其半。。此二萬萬之婦女子。。無職業者。。居其多數。。專事奢侈者又不知凡幾。。食則膏粱。。衣則錦繡。。出則車馬奔馳。。入則婢僕趨迎。。他如賭博也。。看戲也。。閑遊也。。揮金如土。。問其財之所由生。。費之所由來。。無一非仰求於男子。。如是不僅生利者少。。且糜費者衆。。何怪乎生活艱難。。日形貧乏哉。。 
　　家庭之組織。。爲一夫一妻。。欲享家庭之幸福。。必須求夫婦之和睦。。欲求夫婦之和睦。。須具有二大要素。。一曰互相諒解。。一曰互相信任。。能諒解。。則可免意氣之爭。。能信任。。則無猜疑之事。。乃今之所謂夫婦。。則六不然。。旣不以純潔之愛情結合於前。。復無此二大要素補救於後。。其且男子宿娼納妾。。女子豔妝游蕩。。於是乎反目詬駡之聲。。達於户外。。家庭幸福。。從此破壞。。寗復有生趣乎。。 
　　無識婦女。。往往因受枉而自殺也。。投河也。。吞烟也。。懸樑也。。時有所聞。。彼意以爲如此枉可白。。枉我者將爲輿論所不容。。且撫心自疚。。而不能安。。此種心理。。可謂愚極矣。。要知事有不必死而可剖白。。有雖死而終莫能剖白。。况乎剖白枉曲。。全賴己身奮鬥。。一次不剖白。。二次。。二次不剖白。。三次至數十次。。一日不剖白。。一月。。一月不剖白。。一年至數年。。精神不散。。終有剖白之一日。。計不出此。。而犧牲至可寳貴之生命。。以爭無謂之意氣。。含寃終不能白。。是誠枉死矣。。 
[家庭喜劇唱山歌] [  朱天石]  
　　（時間）星期日的下午。。 
　　（地點）一家的天井裏。。 
　　（人物）小孩子。。小女孩。。他們的母親。。 
　　開幕時小孩同女孩。。在那裏散步。。 
　　（小孩）姊妹。。我們來猜謎兒吧。。 
　　（女孩）猜謎兒猜得厭煩了。。還是來唱歌。。 
　　（小孩）學堂裏教的歌。。懂都不懂。。風琴又没有。。還是來唱山歌吧。。 
　　（女孩）唱山歌也好。。你先唱。。 
　　（小孩拍手唱）小小了頭。。賣到康州。。康州米貴。。餓煞了頭。。 
　　（女孩拍手唱）火螢火螢淡淡紅。。婆婆摺紙糊燈籠。。公公挑水賣胡葱。。媳婦抔包捉牙虫。。兒子跌卦𣷫郎中。。火螢火螢淡淡紅。。命是窮。。只是窮。。拾到黄金變做銅 
　　（小孩）我唱得好。。 
　　（女孩）我唱得好。。 
　　（小孩）你唱得太慢。。 
　　女孩正要回答。。忽見母親從裏面走出。。 
　　（女孩）母親。。 
　　（小孩）母親。。 
　　（母親）我聽見了。。你們山歌都唱得好。。同我到公圜裏去要一回吧。。 
　　（女孩小孩同）同去。同去。（幕下）（完） 
[家庭諺語]  
　　養兒不教如養牛。。養女不教如養猪。。 
　　好事不出屋。。醜事傳千里。。 
　　家有千兩金。。不如朝朝進一文　　上下欠官糧。。不下欠私債。。逍遥自在神仙。。 
　　若要好。。大做小。。 
　　出門看天色。。進門睄眼色。。 
　　現肉好喫。。賒賬難還。。 
　　上樑不正下柱斜。。 
　　早起三朝當一日。。 
　　兒孫自有兒孫福。。莫替兒孫作馬牛。。 
　　寒時莫立風中。。貧時莫往親邊。。 
　　只有今生兄弟。。並無兩世夫妻。。[  劉沛]  
　　好人有人欺。。好馬有人騎。。 
　　癩裏頭兒子自己好。。 
　　孝順媳婦無惡婆。。 
　　爲好是兩親家。。爲惡是兩寃家。。 
　　爹横頭爹好。。娘横頭娘好。。 
　　一兩黄金四兩福。。 
　　有福不可享盡。。有勢不可用盡。。 
　　入好隊。。變好人。。入和尚。。變道人。。 
　　菜腐飯。。粗布衣。。祇要身上無飢寒。。 
　　吃粳不吃糯。。 
　　求人不如求己。。 
　　天下無難事。。祇怕上心人。。 
　　自道好。。爛稻草。。 
　　放得量大。。做得家起。。 
　　跑得路多。。吃得苦多。。[  黄俁庭]  
[家庭小小說（一）] [  朱子佳]  
　　劉秋航從前在湖北方面郵局裏辦事。。也有七八十塊錢一月的薪工。。他自己很節省。。不肯濫用。。所以按月寄到他的家裏有五十塊錢。。他暫時回家一次覺得父母兄嫂妻子待他都格外的好。。很享受家庭間的樂趣。。他想有這樣愉快的家庭。。又何必改造呢。。後來前年去年。。這兩年當中。。那邊兵變鬧得利害。。有一次他的性命幾乎都保不住。。所以他回來了。。到了上海。。一時謀不到事幹。。就回到杭州去。。團叙他們的天倫樂趣。。他家裏住了兩個多月。。上海還没有謀到事。。他的父母就有言語了。。說他年紀輕輕的。。守在家裏像什麽模樣。。他的兄嫂也不很理會他了。。連得他的夫人有時候也露出没有錢用的口氣來。。他受了極大的感觸。。也得了極大的教訓。。現在他在上海洋行裏當大寫。。按月仍舊寄五十塊錢到家裏。。他有時候禮拜六下午回去。。覺得同從前所受的樂趣一樣。。他暗自好笑。。父母兄嫂妻子的情感。。也可以用錢買的。。 
　　淑瑛的婚事。。是他的母親没有死的時候爲他定下來的。。那邊很有幾個錢。。這時候淑瑛祗有八歳。。如今女子師範裏畢業出來。。頭腦多少新頴。。等到快出閣了。。他就和他的老父交涉起來。。似乎不願意那個婚約。。他的老父是很要面子的人。。急得個不得了。。又怕得閙出笑話來。。就極方勸慰他。。他的兄嫂也從旁訴說了幾次。。他纔勉强答應。。臨走的當兒。。他又對他的老父和兄嫂說。。我聽說山鄉當中。。要算他們的家庭最頑固了。。我倘然不合意。。我就要回來的。。過去之後。。他的兄弟時常去看望他。。有時去勸慰他。。無如他的丈夫見了他看書。。或者寫字。。便不快意。。要他帮助農林上的工作。。並且不滿意他的天足。。要他從新纒起來。。淑瑛處於這種地位。。委實忍無可忍。。所以他在兄嫂家裏的時候多了。。 
 
 

Page 19

 
 
   
 
 

Page 20

 
 
   
 
 

Page 21

 
 
申報星期增刋 
中國民國十一年四月十六日星期日第一百三十一期 
[國内一週大事紀略] [  旡用]  
　　本星期中國内情形要可概括以兩語一曰内閣一曰奉直。而其他舉枝節初無特别注意之必要也。如查債之擱阻索薪而紛呶北伐之遲遲其行西南之蠕蠕而動與夫山東之交接膠路之磋商舊國會之開會宣言猶未達乎焦點兹姑置弗論而述其重要者如次。 
　　（一）内閣事件上星期以前所傳之内閣消息完全與本星期中所實　之内閣全不相符。此由邨人肚裏討議外人不得而知。譬如月旣不暈安知來風礎旣不潤誰知有兩專制式的政府幾令立憲國民無從推測記者不能不表白於讀者諸君之前者也。四月八日周自齊署理國務總理之命從天而降旣又聲明漏一兼字旣又補一署理教育總長令。手忙脚亂如見肺肝吾亦不必申論。原此次急提周自齊之緣因一則因顏求去急一則以維持交系。據傳事先未徵同意殆如姦非之出於强暴。然八日令下十日就職雖出於周之熱心國事肯負責任所致究竟自願食餌不得謂爲「强」而屬於「和」。周爲舊交系也宣布宗旨不動閣員是其承認繼承没交情之黄炎培的教長職而不認有交情之梁士詒的國務總理職充國務員而講交情亦可謂公私兼顧者矣。惟梁士詒仍不忘情揆席張弧亦躑躅京華此次結果或完全保全舊交系内閣而去一超然之黄炎培易一舊交系之周自齊耳。無怪吳佩孚之冷淡蕭耀南之反對哉。内閣問題總算告一段落亦即内閣問題從此又伏新波焉。 
　　（二）奉直事件奉直之爭變爲瀋洛之爭前嘗言之。本星期初傳兩方决不肯甘爲戎首。此種宣言謂愛重和平無寗謂爲私利心勝百計取巧此爲奉張之故智亦洛吳不得直曹之實援不敢不審愼出之也。然奉張運兵洛吳扣車京津一帶之空氣又盡化爲繚繞之戰雲。甚或奉張要求政府向外團聲明奉軍入關爲保衛京畿洛軍亦節節北進馬昭之心路人皆見。外交團十三日提議警告。再經一度會議即行提出。此種自作孽其何能逭至奉張最大之目的在要求起用張勳逆輿論之請求雖圓滑之邨人亦不敢貿然遷就。據奉張誓師「統兵入關統一國家成敗利鈍死生以之」等語似有戰直戰洛之决心。然奉張之宣言向來能屈能伸能發能收謂此次眞與直洛一决雌雄似猶未敢遽斷。而某系揑造豫洛衝突之謡言作撝心勞愈見其袪。獨直曹退避三舍雖由於守財固位之本旨有了官有了錢便不必再做人乎。直曹此種行動如無意味殆於人格極有關係。一般社會縱無别種揣測記者確以爲未便盡以尋常眼光測之也。至奉洛是否接觸究有外團緩衝其間居今無論奉軍開到何地直軍退至何地洛軍進入何地投鼠不能無忌器似猶不應遽定爲有破裂之危也 
[世界一週大事紀略] [  旡用]  
　　本是期中世界情形當以（一）日諾瓦會議爲最重要事件。以此會雖名經濟議究含有幾許政治性質。出席此會議者達三十四國之多歐洲國家僅一未經承認之立陶宛無代表參列。而對於俄國問題殆爲該會議要點之一。故路透電傳報綦詳本篇亦不必重述即欲述之亦易蹈冗繁之弊也。各代表之意見恐不能無同床異夢之感結果如何不得而測或者不能免似有若無不痛不癢的國際會議之通病陳。（二）愛爾蘭問題仍未完全妥洽甚有國内戰爭之虞。（三）德國答復協國賠償委員籲懇拯救德國之破產且聲明協約國如欲施行與德國財政主權相背之管理礙難承認。弱國之呼籲强國究不知將以何道對付焉。（四）華會條約英國已發表美已實行海軍條約日本亦願從海軍條約。惟條約之實行有形式與精神之别行其形式而不行其精神恐仍徒見其糟粕而已（五）英儲游日備受歡迎各報紀載極一時之盛此爲國際禮儀上當然之事（六）周游世界之飛機十三日在白洛克倫試行即肇慘禍冒險家之大犧牲原不足爲冒險家之前途阻焉（七）謝米諾夫在美禁而得釋釋而復禁此種怪物實剥奪其自由之較爲有益。此外有一極瑣碎之事而爲欲紀載者即（八）紐約多盜一事。據自本年一月起紐約共發生殺人案件九十三强刦案一百九係生活昻貴失業人多之數此種情形儗之我國今日各繁盛商塲如何救濟之方不可不早爲之圖矣。 
 
[日内瓦會議塲之門楣圖]  
[再論關稅問題] [  通一]  
　　中國關稅權斷送殆盡。在在受條約上嚴密之束縛毫無自由自主之能力。故稱之爲問題不若目之爲定讞。蓋大錯已成幾無討論之餘地也。雖然吾苟承認中華民國爲獨立而自主之國。於此與國計民生有密切關係之關稅問題安可不詳加研究察其眞相以圖補救於萬一。故不憚辭費復申論之。 
關稅與條約 
　　制訂稅率爲獨立國家行政權之一端。自理論上言萬不可與人協定以損國權者也。顧歐西各國如瑞士·意大利·比利時等除國定稅率外亦未嘗無協定稅率。其故何也。彼等之協定稅率其性質大異於吾國所有者。蓋爲防禦外貨之流入推廣國貨之銷場而設者也。譬如甲國長於製造棉織品。乙國長於製造毛織品。甲國與乙國協定乙國毛織品之進口稅可照其國定率減若干分苟乙國亦允許於其棉織品進口稅亦减若干分以爲交換條件。不與之訂此等等協定之國苟非有最惠條件者對於同種貨物當按照其國定率付稅。是則協定稅率仍以國定稅率爲依據。非有利益交換或最惠國條件稅率萬不容有片面之協定者。反觀吾國考其與各國所訂通商約章幾處處以推銷洋貨爲主觀。所訂稅率莫不以無阻洋貨之流通爲前提。各約皆有加稅之明文而進口稅常以一律值百抽五爲限度。洋貨旣納子口半稅以避免釐金之後復以裁釐爲加稅之條件。釐不裁則稅不加。欲加稅須裁釐。是非但關稅由其操縱釐金亦受其節制矣。喪權辱國更有甚於此者乎。雖然以一九○二年之中英條約一九○三年之中美條約及一九○三年之中日條約與此届太會協定較則尚勝一籌也。中英條約第八欵第二節謂英國允願洋貨於進口時除按照光緒二十七年所訂和約内載進口貨稅增至切實值百抽五外再加一額外稅照和約所定之稅（值百抽五）加一倍半之數以抵裁撤釐金等云云是釐金等裁撤之後按約洋貨進口稅可增至值百抽一二·五也。中美中日兩約俱有願遵此項規定之表示。乃經太會之後各國協定附稅應一律值百抽二零五奢侈品之附稅且不得逾百分之五。釐金應迅速廢止。是在二十年前裁釐之代價爲值百抽七零二五之附稅。在今日反低降至百分之二·五矣。裁釐須按舊約履行而加稅則當從其低率其間得失不待智者而後明也。且現在進口洋貨補償釐金之子口稅本爲正稅之半值百抽二·五。而今再定之爲值百抽二·五。一若我國代表不知現行稅則爲何物故以此敷衍搪塞之。吾國人對此關稅協定之感慨當何如耶。 
[關稅政策]  
　　吾人對於關稅第一當明者爲關稅乃銷費稅之一種。其異於他種賦稅者不過一則在經濟領域内征收一則於貨物逾越經濟領域時征收之。其爲賦稅而屬於國家主權則同也。普通内國稅之稅率當以不害民生不阻工商爲主旨。不徒以增加國庫收人爲睢一之目的也。若於某種貨物抽收重稅後。其前途發展將因之受打擊。依之爲生者將蒙影響。一般人民將受其害。則當棄增加國庫收入之念而寗廢置之。若某項貨物之稅一經增加後其發展前途當不受若何影響。即或有阻遏之虞。普通人民反可獲益而其資財可遷投於更有用之工商業者則其稅率不妨加之以裕國庫而利民生。此項伸縮之權秉之一國政府他國不得干預之也。例諸關稅亦復相關。其率之高下當由政府察内外工商狀况本國人民生活程度對於進出口貨物稅應免者免應征者征應加者加應減者减其主旨爲特禦外貨之侵入維護國貨之銷塲。國庫收入之增益其次焉者也。故各貨進出口稅應有參差而斷不能一律值百抽幾。例如吾國工業尚在萌芽時代需用外國機械甚殷故機器之進口稅當從輕抽收以减創辦實業者之擔負。棉紗棉布工業方肇其端。洋紗洋布之進口稅當加重征收以杜横被摧殘之患。絲茶兩業邇來日就衰落。其出口稅當概予免征而洋絲洋茶之進口稅當增其率以資輔翼。此種伸縮之權當由政府自由執行。各國不能援例均沾而限制於條約中者也。中英續議商約第八欵第九節中謂凡洋商在中國通商口岸或華商在中國各處用機器紡成之棉四須完一出廠稅。其數係倍於辛丑和約所載之進口正稅云云。按此吾國卽欲對於本國紡織業予以免稅之特惠而有所不能矣。約中一則曰華洋各商再則曰華洋各商免則同免征則同征使吾幼穉工業與各國自由競爭此所以每見有志於振興工業者創業未久旋見閉歇或卽盤售於洋商也。假令我無條約之束縛而有自由釐訂關稅之權則進口貨物如糖棉織品火些紙烟靛洋燭呢革草帽等或係我國之舊有業或已爲國人所仿製者當課以極重之進口稅使之難與土貨競爭當土貨流通於國内時當豁免一切釐金捐稅。萬不得已祗可收去廠或銷塲稅。凡此等工業品之原料苟不能供本國廠家之用當禁止其出口或征極重之出口稅以防止其外輸。遵此以行則國内工業可一日千里。向來購用洋貨之資財可從此移投於本國生利之企業人民生計可日見寛裕國庫可無憂枯竭矣。由此觀之稅率之高下與工商業盛衰消長之勢脈脈相通關稅權之得失國運之興替係焉。我國昩然斷送之實可嘆而可危也。 
提高稅率之利害 
　　吾爲條約所束縛。稅權一時不能回復。自訂差率亦暫無希望。此問題自經太會而後今所可期者祗切實值百抽五耳。然吾人對於國家此後之生存旣未絶望則於此等重要問題不可不加以充量之研究萬不容一誤再誤也。今吾國所患者爲窮。中央債台。愈築愈高。抵押物品。羅掘殆盡故每聞有可以增加國庫收入而無需犧牲目前物質權利者每極意歡迎之。此等隱衷早爲各國洞悉。故太會關稅協定之第一句卽謂爲設法增加收入以應中國政府之需需起見中國海關進口稅表應即修正俾稅率等於確實值百抽五云云。以爲中國對於關稅問題除增加收入外别無奢望。吾政府之心理竟不出其所料自此協定告成之後政府通電各省自詡成功。然須知進口加擔負之者非輸出國之外人而實輸入國之國民也。國家之收入雖加而人民之擔負亦隨之以增矣。若修改稅則會中各國以吾國亟需之物品故昻其值而以吾有可代洋貨之同類物品故貶其價則稅則愈改而民生將愈困矣。或曰今之須改者爲進口稅率出口稅率則一仍其舊。土貨或可自兹較洋貨佔優勢。此欺人語也。中國出口貨物十九爲原料。咸爲各國所需。其稅彼等萬不願見增者也。中正府無比權力增商　率禁其出口。故作此無聊語以自慰耳。 
眞正之關稅 
　　今吾所論之關稅指進出口稅通過稅等而言之也。然自重商主義盛行以來各國於其國境内貨物轉運皆已不徵賦稅。故在今日關稅祇爲外貨進口稅矣。反觀吾國之所謂關稅者。有進口正稅出口正稅復進口半稅運入内地半稅運出内地半稅等名目。出口正稅各國已漸次廢撤。復進口半稅則專爲本國商民抑遏土貨之流通而設者。運入運出内地兩半稅皆爲外人免釐而設者。除進出兩正稅外其餘直與釐金無異。今若廢釐而以此等關稅代之。是以釐金之權於不知不覺中讓渡於外人。釐金爲制雖窳廢之則可舉而授於人則不可也。然太會已議定裁釐事將組織特别會議以籌劃之矣。外交多機詐吾今信之矣。 
　　嚴格言之中國海關收入除洋貨進口稅外其餘皆不能當現代關稅之名。假設進口稅之收數與出口稅相等（按近年海關稅收進口稅皆多於出口稅）。則今之號稱年收四千萬五千萬者按先進國之例實在關稅收入祇爲二千萬或二千五百萬。付此二千萬或二千五百萬者非洋商或出產者究其實乃我消費洋貨之國民耳。且此項收數槿佔我國庫全部收入之一小部份。然吾國家取得此數已舉關稅立法行政權供其剥奪以爲代價矣。今届太會中吾國用九牛二虎之力提出此問題。其結果祗爲重訂物價切實值百抽五耳。關稅立法行政權之山人操縱則如故。夫早知如此不若由我國自動的倡議解除稅約裁撤海關改各通商口岸爲自由貿易港洋貨入境土貨出口一律無稅自訂稅法切實征收產銷稅或營業稅以作國庫收入上之補償。據此以行所得諒不止四五千萬也。此爲消極恢復稅權之一法。按諸事實吾旣爲條約所束縛外債所困累恐亦不易行。然今外人每以提高稅率爲施惠之舉吾國人不辨别其利害猶時以增加關稅收入爲可喜事吾故不妨揭此黑幕爲國人告。他日對於關稅問題與各國再有討論時彼苟猶以提高稅率爲足以妨礙其貿易吾可逕請廢除關稅以施抵制也。 
[日本備戰之内幕] [  朽木]  
　　美人之易欺日人之僞宣傳 
　　美人華德ＲobertＩＷard經商於日本多年。近因事旋美適值美京太平洋會議告終易英日同盟爲四國協約。美人多謂從此太平洋問題可以作一結束而所謂美日戰爭亦將從此弭於無形。華德氏因即在日目擊情形於紐約亞美利加報ＮewＹorkＡmrican披露謂「美人過於誠篤易欺日人之宣傳主義巳告勝利。」記者以其言之篤摯爰略譯如左。 
　　自華盛頓會議終了形勢上太平洋問題似不致於最短之十年期間内再有變動。而所謂四國協約者亦已簽定。路人莫不相慶欣欣然有喜色一如飲醇酒者。其從前之逺慮大患竟爲酒所中而歸於無何有之鄉。而走相告曰「豈此有名協約不足制日本使之歸於平和乎豈此不足以箝制其海軍乎豈此非各强國所滿意之保障品乎」凡觀察不明或任意附和之國人幸勿以吾言爲謬而一讀之。 
　　吾上所謂之路人舉未曾親至日本設彼亦曾居日本如鄙人者設彼亦曾與日人往還而一調查其可驚人之秘密戰備而知其對待我國之内容亦將不顧動聽之華盛頓協約而提起國人之注意且勸告其預防已。蓋日本實正備戰且其目的則在我美國也。 
　　余所言果一偏之見歟縱横之論歟皆非也。余離美已三年余無與當局談論政治之權更無在華盛頓外交席上置隊之權。旣非軍事專家又無外交關係質言之余亦路人也余徧遊日本者將三年於此期中　無時不與日人周旋且與英美法德之商人及游歷家無日不彼此交談所目擊耳聞舉非誣語也。 
　　今試就日人對美人之情形先告諸君。美人之在日被辱者已數見不鮮。汝試行其街中必有人隨汝後而睡汝之影此爲日人之慣技。三年前余抵横濱最初經驗即美船須先日船驗疫。然日船則隨驗隨行美船必抑之使後。驗余護照復任意挑剔如汝曾否參加歐戰何時參加美國之陸軍設備有何種進步汝爲何職業擬在日本住居許久有無故交美國對擴張戰備之意見如何。及抵旅舍仍有同樣之詢問又須給予名刺在警察總廳備案。余偶與友人在長崎埠頭撮影余與友人均被捕至警區撮影具爲其没收。所撮影則增印放大數枚并送至東京復被詢曾否加入軍隊美國軍事之進行如何。 
　　又凡至日本者若撮影動即被捕。除市街或公園外若外國人有携撮影具至埠頭河岸或鄰近要塞之處即行捕拿。但每年日人在美之撮影送交日本陸軍省者動以數千計。美國之港灣橋梁艦隊砲械日人無不任意撮影果何說也。 
　　又美人之初至日本而不諳習其情形者往往遭辱。如驗護照則一種譏嘲之語調令人不可忍受。如謂汝爲美人耶汝有護照否及見護照則云此一張破紙耳此卽美國政府之護照汝知日本帝國之各種禁令否。此種語調試問其對於英法等國是否一律無他以汝爲美人故也。至幼童見行路之美人則隨意擊石及濺泥於美婦人裙等雖屬無意識之舉動日人心理亦可見一斑已 
　　日本自一九一人入年以來棉花銅鐵之屬已貯存無數船廠晝夜工作軍械尤不可勝計此果何爲耶。舊式飛艇咸棄不用而另購新者現有二百餘之英法航空家每日教練日本航空學生此果爲和平耶。復有從前之德國軍官現爲日人僱傭從事操練。普魯士之陸軍主義雖不存於歐洲現尚實現於日本其制服及操演方法莫非普制此亦果爲和平耶。 
　　路人乎汝其注意。離太平洋岸三十餘里卽有日人在彼練習潛艇。設此日果至日本將在歷史上占潛艇史之一席其潛艇之集合又復甚易。前此議員團東渡亦曾見一照片。然彼等尚不知其眞正進行之内容汝若思及日本飛艇潛艇之易於集合當憶數月前英國鐵路罷工時郵務卿赫司Ｈays曾謂僅能設法得飛機七百五十具爲代運郵政之用。設日人攻擊菲利濱夏威夷加利福尼亞其飛艇隊固不難朝令而夕集也。 
　　日本商人之往格姆島Ｇuam及菲利濱者絡繹不絶。一旦有事不難御抛擲炸彈之飛機而毁我西岸之要島。日人所用之砲前皆製自英國近則在吳（日本地名有砲工廠）自造較英美所用者尤大。戰艦及巡洋艦所用之十四徑寸砲已有甚多且有軍艦所用之十六徑寸砲多尊。目前尚未一律造就該砲可發三百六十二磅之巨彈現正從事着手者尚有七十餘尊之多。且有一最可駭人者即日本正鑄一十八徑寸之巨砲可發三千六百磅之彈。日本之冶金學者現發明一種新式鐵甲其堅固爲世界各國所無凡此種種果均爲和平耶。 
　　日人自稱非陸軍國現以裁兵會議之故又謂非海軍國。但有一證彼向稱高麗總督爲大將現又改稱海軍大將蓋日本現在正集中軍力於海軍也此豈爲和平耶。若爲戰爭何國爲其目的致令日本如此汲汲者。 
　　凡爾寒Ｖersailles條約報酬日本者爲太平洋中之加羅鄰Ｃaroline拉特龍Ｌadrone馬夏爾Ｍarshall各島威爾遜總統亦曾同意日人於各島遂分築要塞砲台。各島先期爲德人所領美國海軍專家曾在凡爾塞力爭無效。蓋美日果有戰事此數處於戰略上實有無量之價值。日人於此可直取菲律濱。即美國海軍根據地之格姆島亦將爲所席捲。無怪日人之迅速部署也但其部署之目的果又安在耶。 
　　凡過信華盛頓會議者當知有二最要之報告（係美政府所得之秘密報告）曾在會議時宣布。其一謂日本之秘密探訪員異常活動最近正調查在吕宋登岸地點之方法此顯然係探訪該地海水之深度潮流之方向欲得最精確之把握。其一謂以實騐之方法知美國巳自行說明吕宋島如南面Ｂatangas等處上陸之方法且該島亦有同樣之地方可直由軍隊襲取美國。在菲律濱軍隊分爲兩翼一在ＣorregidorＬsland一在Ｂatangas設Ｂatangas不守卽馬尼拉最重要之屏障ＣorregidorＬsland亦無法響應也。日人動謂可於六日内占取馬尼 
 
 

Page 22

 
 
拉在宣戰後之三十分鐘内一般日本均信日本皇帝能將軍艦停泊於最利戰爭之地。舉凡菲律濱夏威夷均取之甚易而美人則謂有飛機在彼有軍船在彼必可有恃無恐也。 
　　凡在日本之外均知日人志在與美一戰且能舉其所知以告汝。因其空氣中語言間無不可窺其内窺其内容也。其政府深懼國内有排美之意而輿論界則充滿此種論調加利福尼亞州多一排日事件即在日本多一導火綫。而在美之日本宣傳家則無言不甘專以迎合美人心理提倡友誼之說隨處散布。質言之直以美人誠篤易欺故日日戴假面具而宣傳其不由衷之言近日由美東行之船無不有歸國之日人以加省聖彼得羅ＳanＰedro言一年間回國之日人已逾一萬四千人夏威夷各島尤衆。歸者何以如是之多日人蓋信所期之日諒不甚逺。故三藩市ＳanＦrausiseo西雅圖Ｓeattle各處之日人漸覺甚稀即此故也。 
　　此中情形在逺東之白人知之最悉。日人因人浮土狹勢不能不努力外向夏威夷日人之躉聚即此之由。將來果有美日戰爭其目的仍不外奪得領地俾消納其泛濫之人口一面復可以張大國威。但我美人於此將如何則又非路人所能贊一辭矣。 
[列國縮减軍備之趨勢] [  旡用譯]  
（原文見東京朝日新聞） 
　　歐洲戰後經濟恢復軍備縮小之呼聲殆成爲世界列國國民之輿論。以有華盛頓會議之發　而五大强國將海軍協定成立爲世界和平可喜之現象也。美國更進而及陸軍法國則反對之。空軍之制限日本委員嘗提出而爲主張軍備縮减之美國所否拒英國應之遂於「伏疆」聊現奇觀。雖然各國民間程度不一彼盛唱縮减軍備概爲各國議院之大問題且有種種議論者也。日本第四十五次會議兵役一年四個月縮短節减費四千萬元之建議案業經可决而將來八月間之臨時議會不可不爲解决。此時凡關於列國陸軍縮减之趨勢正日本國民可資爲參考之好材料也 
　　夫與縮小軍備關聯之各國深慮萬一之時將如何以應國防而爲種種考案。歐戰一塲痛苦已甚國民全部莫不厭戰。結果則一般國民共謀軍事教育之普及一面涵養國民的精神而爲各種社會的設施。又計體育之鍜鍊而奬勵一般國民之運動。今之「競技選手」一語不啻爲紳士之别名此誠大可注目者。兹紀述其概况如次。 
第一英國 
　　（其一）軍備縮减之趨勢英政府爲恢復戰後之經濟而發訓令於各部以謀經費之節減。一千九百二十二年之總預算仍達一百四億萬元較上年度僅減七億五千萬元更定十億萬元節减之目的。而以前運輸大臣艾苔絲爲委員長四名之著名富業家爲委員設立調查會綜各方面以審議其結果所發表之縮減軍備意見則以今後十年間不起大戰爭爲基礎然仍附以一種彈力卽萬一發生戰爭之時卽得擴張軍備其内容如次。 
　　艾苔絲縮減軍備案（一）豫算縮减陸軍二億萬元海軍二億萬元空軍五千萬元之經費節减適與日本之陸軍四千萬元案相類似（二）設置國防部陸·海·空·三部分立經費增大故合之而設國防部。（三）陸軍一千九百二十二年度陸軍豫算七億五千萬元縮減爲五億五千萬元二十三年度以降尚須逐爲减少兵員同二十二年度二十一萬人（現在二十三萬五千）縮减爲十六萬人。爲欲實現上舉之計畫須爲十六條之詳細說述其主要者海外部隊之縮小高等司令部幕僚以下將校之减員陸軍部初則將官署學校各工場之經費節减汽車馬匹减少陸海兩軍之病院合併。（四）海軍一千九百二十二年度海軍預算八億一千萬元縮減爲六億萬元兵員將校以下縮减爲三萬五千人。但海軍力取一國爲標準以空中勢力代艦艇之勢力。（五）空軍一千九百二十二年度預算一億五千萬元縮减爲一億萬元現時所有之航空中隊三十二縮减爲二十四中隊。此艾苔絲委員會縮减軍備案陸軍方面之淘汰冗員節減經費雖爲同意。而以機械力換人方之趣旨却所反對。蓋增加機械力用爲防禦固屬合適。而欲爲攻擊仍以人力爲必要。且機械力之增大不但英軍各國亦然。英軍之半大隊不足以匹敵各國之一大隊。又海軍方面艾苔絲案發表漠視最戰後實驗之抗議書政府參酌艾苔絲案及反對論而作對案。三月上旬財政大臣羅氏報告之於會議其大要如次 
　　政府縮减軍備案陸軍减少經費一億七千萬元兵員三萬三千海軍减少經費一億萬元兵員二萬五千空軍减少經費三千萬元。此政府案大約可得議會之同意而爲實現。届時英國軍之全兵力可定如下。陸軍正規軍十六萬人地方軍十三萬人。海軍主力艦五十八萬噸航空母艦十三萬五千噸兵員九萬八千人。空軍三十二中隊兵員一萬人。 
　　（其二）軍事教育英國向以育成大英帝國有用之國民以期骨育之向上爲目的謀軍隊與學校之連繫奬勵運動競技爲各種社會的教育施設。然鑑於歐戰困苦之經驗而戰後之一般國民軍事熱益形昻奮。彼以有名的費泰爾羅之戰勝純從中學校庭而來。國民樂唱此次戰勝基於一般國民之體育競技熱决非空言也。次述其主要者（一）將校生徒團維多利亞女皇之治世中英法當其危機。各學校聘現役將軍而施軍事教育。然將校生徒團之濫觴在一千九百九年時陸軍大臣鮑爾屯創設本團戴皇帝爲隊長以黎慈·立白蒲爾倫敦等各大學共十四校爲上級生徒團各中學及相當團門學校百六十一校爲下級生徒團施以軍事教育。當此次大戰賓供給一萬人之小隊長救英軍編成之危急。軍事教育之爲主者派遣爲現役將校每週訓練軍事二三次並施以若干之軍事科學。利用夏季休暇而集合於陸軍野營地施行約十日間之幕營及射擊演習。春秋二季更爲野外演習以與軍隊連合或數校合併而行對抗演習其畢業生有戰時初級校之能力。（二）少年斥候隊。（少年團）編成斥候隊之目的訓練青少年涵養愛國的義務心育成有用之國民以謀體育之向上。目下戴皇帝爲保護者以孔奴德殿下爲總裁本國有三十萬人之團員。此次游日本之英儲其現從之衛爾斯支部長所率之斥候團其主旨在奬勵一日一善的社會供獻高其德性涵養其果斷自信力而使之完全努力以作英國民之人格彼英皇帝稱之爲「英國國防之第二線爲斥候隊也」又倫敦泰晤士報喝破「吾人將來斥候隊少女團等可得而成爲二百萬之少年少女是爲英國國民的總預備隊也」即此可以窺知其抱負之一端已 
第二法國 
　　（其一）軍備縮減之趨勢世界列國齊唱軍縮媾和會議德意志之兵力制限爲十萬。（戰前八十萬）法仍維持七十萬（戰前七十五萬）之兵力以汲汲於國防充實之態實可謂天下之一奇觀矣。蓋法人之腦中一千八百七十年德國之復仇戰怨迄猶未消。此次世界戰爭之初期將再見城下之盟深徹法人之骨髓而兵備不可輕易寛之此種念慮非常熾烈。又德意志之復興並德俄之接近應加特别注意。華盛頓會議海軍之比率爲三·五夫人而知矣。夫欲及於陸軍著以先手列國聲明以不保證法國之安全爲限反對陸軍制限之協定。如右所述現仍在議會中討論法國之陸軍整理案無寗視爲充實案之爲允當。政府原案及議會討議之原案内容概要如次。 
　　政府原案（一）國軍决定之基礎政治的最少限之要求將戰後締結各案完全履行對於敵國之企圖確實保全國土。保全國土鑒於旣往之性質雖尺寸母國之土地不能任敵之蹂躪。（二）平時兵力决定之基礎（甲）根據聯合國之協定以高定員六個師團充蘭因之守備。該軍當有事之日直爲内地主力軍之總前衛。（乙）内地之現役師團當動員而迅速增加蘭因河軍形成國家動員之基幹並須十分維持全國民之軍事教育並國内之治安。（兩）海外屬領之保全。（丁）凖備行政商業工業農業動員。（三）總兵力合蘭因軍而爲内地師團三十四團殖民地三師團合計爲三十七團。兵員法人四十三萬三千北亞非利加土人十一萬五千殖民地土人十一萬五千外人一萬二千總計六十七萬五千。此項政府原案下院之陸軍委員加以愼重審議。結果認其根本原則而於其適用手段則意見不無參差政府當局協議之末次作成軍事改革案。 
　　議會討議原案（一）兵團數合内地及蘭因軍爲二十九師團及殖民地之師團計三十二師團各師團之編成步兵三聯隊砲兵五大隊（内一隊爲重砲）爲基幹獨立機關槍三十二大隊爲新設（二）總兵力六十九萬人計開法人四十七萬三千北亞非利加十萬七千殖民地土人十萬外人一萬（三）内地各兵力之支配並召集法之規定（略）此議會討議原案與政府案所不同者近來日本所唱之採用所謂步兵三單位制師團數减三十七師團而爲三十二師團然兵員却將六十七萬五千增加爲六十九萬並新設龐大的機關槍三十二大隊使防禦力絶對增大。該案政府贊成議會亦大加修正近傳有通過之形勢云。 
　　兵役縮短最近法國制定新兵役法案將兵卒之服役縮爲一年半。又法國總理於此一年半服役之年期經向議會言明該法案之實施以次章所述之國民體育及軍事豫備教育法案爲交換條件。即非持有根據體育法案之軍事能力適任證書之壯丁須使一般入營者三個月前召集體育教習所而施入營準備教育之規定也。 
　　（其二）軍事教育頻遭國難深受刺戟之法國爲國防之根本方針悉全國之壯丁而入於軍隊。師範學校採礦學校森林學校橋樑學校等無論已地方有志團體而施軍事豫備教育。最近更進一步而欲使法律上義務教育之决心。當局向議會要求五千萬法郎之預算斯亦 
 
 

Page 23

 
 
法人欲澈底的施行國民軍事教育者也然其逺因確在距今約五十年前之普法戰爭後一千八百七十三年在巴里建設法國體育會並法國射擊會是其濫觴也厥。後一千九百八年青年軍事豫備教育規程發布歐洲戰役間現役中將爲青年軍事教育監以謀教育之統一。然戰後繼續奬勵國民體育一千九百二十年支出一百五十萬法郎同二十一年一千三百二十四萬法郎之補助費。又爲體育教授而招聘現役軍人之教官學校費達一萬受其教育之青年達七十五萬云。 
　　體育法案審議中之國民體育法案並軍事預備教育法案之要旨概要如次。（一）男子自十歳至入營止於家庭學校協會村立體育塲而從法律命令之所定實施之女子亦準之。（二）軍事預備教育自滿十六歳至入營止分左記之三級實施之。（甲）小學校程度爲純粹之入營凖備教育。（乙）稍高級程度之學校入營後進於下士之階級。（丙）高等學校程度備將校之補充。（三）軍事預備教育由陸海軍大臣監督之。（以下略）對此法案輿論界之論調主旨要皆同意。惟欲實施須二億法郎。而政府五千法郎之預算固甚杜撰遂來若干之攻擊故欲成立之殆尚有幾多之曲折焉。 
第三美國 
　　（其一）軍備縮減之趨勢美國國家之成立採用平時備有少數之常備軍一旦緩急之時悉國民而提武器以赴國難之制度屢博有光輝之戰捷。特此次世界戰爭有一舉而組三百萬大兵之經騐遂騐遂益高其平時無庸設置常備軍之信念。且其國民性較之世界無論何國民最好自由而最惡勞苦束縛之軍隊生活。故政府當局不置國防基礎於常備軍寗用常備軍變態之護國軍並置一般國民之軍事教育普及。考美國軍事者所應第一注目之要點也。因之雖上下盛唱軍備縮减而國民軍事教育益須竭力進行此固無所用其遁飾者也。（一）正規軍美國正規軍之總兵力十五萬（將校一萬七千下士卒十三萬）然政府當局總支持兵力如上院議員共和黨首領洛基氏亦不改法國之熊度稱美國不縮小軍隊美國下院反對之。最近决議縮減將校一萬七千爲一萬一千。下士卒十三萬爲十一萬五千而陸軍經費總額爲三億七千五百萬元適與日本衆議院可决之軍備縮減建議案有相同之觀焉（二）護國軍各州知事之下設置一種義勇軍卽下士卒以三年間服役之條件爲不願平日鄉居每週受二三次軍事教育者也（各州有關於教育所需之步騎砲工各種兵器並飛行機均儲入武器庫）入正規軍之兵卒都爲無金錢無職業之壯丁也。然護國軍方面有學識極富裕而自進以服從兵役義務者從軍歐洲戰役之護軍國恥與正規軍爲伍此種情形爲他國所不見。義勇軍勝於正規軍者除美國外無他列。義勇軍目下之總兵力爲十三萬來年度倍額預算大正十三年擴張爲四十二萬以軍備縮減爲詞者今其所實現者若此是可注目者也 
　　（其二）軍事教育美國國防之基礎在義勇軍此次參加歐戰又飽嘗將校補充之苦經驗。蓋美國戰後着着爲各種之設備努力以完成其目的其重者如次。（一）預備將校訓練團。此爲中學以上各學校生徒之志願者所組織由陸軍派遣爲現役將校貸與武裝器具準士官學校以施軍事教育畢業者任預備少尉。現在加入之學校數爲二百五十團員約十二萬派遣將校達七百名即約占美全軍之現役將校約半數從事該教育者議會與以四百萬元之補助費。（二）夏季野營。集一般青年之志願者於夏季全國九軍这之各野營地行競技野外游戲等以謀心身之鍜鍊而施軍事教育。昨年度預算額僅百萬元於七萬人之志願者中僅採用一萬一千人本年度已列入二百萬元之預算云。（三）國民射擊會。本會爲官民軍隊合同之團隊以陸軍次長爲會長每年舉行一次全國射擊競技會以發達一般國民之射擊興味爲目的。（四）少年斥候隊。斥候取法於英國其目的在謀智德體三育之向上涵養義務心公共心等國家的精神作成有爲健全之第二國民。故　副產物爲軍事教育所施之射擊信號術等科目。他日入營之際爲軍隊教育之所資極多。隊員十二歳以上。每週兩夜會合以行演練夏季則行短期間野營也。 
第四意國 
　　意大利國因戰後「大奴矯」事件及種種社會問題等而起者各方面之設施計畫自然遲延。如軍事方面亦尚在混沌之狀態缺乏情報之資料故未達到詳細報告之時機。所謂戰後經濟復活爲意全國民之聲也。又就軍備縮減言以戰前三十萬之臨時定員減爲二十二萬而爲十個月服役兵或更減爲十七萬五千而爲八個月服兵姑將採用何問題現正紛議焉。 
結論 
　　兹就上述列國縮减軍備之趨勢以與戰前列表藉供一覽。表如左。 
　　兵力　戰前　　戰後　　 
　　英國　正二十萬不十三萬　　正十七萬不十三萬 
　　法國　七十五萬　　　　　　七十萬 
　　美國　正十三萬不十三萬　　正十五萬（下院一二·五）不十三萬 
　　意國　三十萬　　　　　　　十七萬乃至二十二萬 
　　日本　二十八萬　　　　　　二十二萬五千 
　　（備考）正爲正規軍不爲不規軍即地方軍護國軍等是列國縮减軍備齊聲盛唱其計畫應予實施通覽右表頓起奇感。又華盛頓會議將海軍協定成立而陸軍協定不成立最大原因之可推測者大要如次（一）各國之國防基礎不同一（例如美國置義勇軍）徵兵法亦各殊異定兵力標凖大感困難。（二）歐洲之形勢特有歐俄之情形尚未安定。（三）海軍協定爲最大之海軍國英美所主唱而成立。陸軍協定最大陸軍國之法國不同意要之陸縮减之將來伴於世界情之支配不得不俟最大陸軍國之法蘭西意大利及日本之唱議而定協定之運命也。又伴於軍備線減而爲日本國民所應注意者國家萬一之國防統上述列國之各方面觀之其共汲汲於一和國民之軍事教育普及之狀態。無論何人對於日本之現狀爲不能認爲滿足焉。第四十五議會奇拔之國民黨總理犬養氏喝破曰「國防爲國民之國防也」此外無他有力之論議是可見其對於世界之趨勢知其一而不知其二耳。軍備縮小與國民事事智識之增進必須相伴。極言之軍事智識向上之國民平時雖不有一兵亦足以當國難而綽有餘裕也。 
　旡用曰吾譯是文而知前此之所謂武裝和平者爲
顯的武裝武和平今後之所謂和平者爲隱的武裝和
平。不以兵爲兵而以民爲兵軍國教育不死世界戰
禍不絶。吾爲此懼我國人迷於太平洋一會議而以列
邦掛出和平招牌十年之中决無戰禍而我遂可酣
睡長眠不知不識。嗚呼其讀是篇亦可以恍然矣。 
[養蜂的白話勸告] [  戚秀甫來稿]  
　　第一養蜂的利便 
　　我們中國人現在一天窮似一天了。想救窮的法子雖然不少要是農業頂頂穩當。農業當中還有許多副業能夠兼做不必戰靠田裏的生活並且副業種類也是不少頂容易頂有趣的事體就是養蜜蜂。 
　　因爲養蜜蜂是不要大資本只要做一個木頭的箱子同買一羣蜂。從此生子孵種利益無窮小則可敷一家數口之需（農桑通訣云春夏合蜜及臘每巢可得大絹一疋若有收養者生生不息不必他求而可致富）大則也可以救濟國家社會的貧弱。而且飼養的法子很是容易不像别種的畜牧先要預備一塊地方同他的棚棚還要給他的食料更要收拾他的尿屎。不然自氣觸鼻便是有礙衛生。若飼養蜜蜂最易省便清潔的旣不要給他東西吃也不要收拾他的尿屎他自己會飛到花草裏頭尋那花粉和蜜汁。 
第二蜂媒的功用 
　　這個花草原來有雌雄同株或雌雄異株的分别。却靠蜜蜂搬運雌蕊或雄蕊的花粉穿來穿去互相傳播。使他雌雄兩性調和多結了果實。所以他的花有很美麗的顏色很好的香味是天地造物之奇妙特地招誘蜜蜂到花上來的。植物家稱那蜜蜂呌做蜂媒。 
　　蜂媒的功用說也不盡。因爲花到成熟的時期就有蜜淔可取。假使没有蜂媒傳遞這個雄蕊的花精萬萬流不到雌蕊的裏面去。并且熱度膨脹花精破裂而出白白給他陽光晒乾雨水冲脫豈不可惜呢。 
第三蜜蜂與胡蜂的區别 
　　但是這個花精或被别種蟲類吸取了去非但不能釀蜜而且反是有害。蓋蜂類中有一種胡蜂其牙像鋸齒的樣舌頭又是很硬花朶蜜囊被他咬破蜜汁立時流出他的舌頭旣不能完全吸取必定引起一般害蟲羣來爭食。你看春天的時候花草被胡蜂採過就有蠅類同别種害蟲攢聚。因爲害蟲的食性也頂喜歡甜質所以有花蜜漏出便來賊害。若講到蜜蜂哩他的舌頭很是光滑柔軟且採取花粉所用的就是他身上同板刷一樣的毛决不傷害植物。他的性質又是十分勤勉一嗅到甜味必定聚羣來吸非吸得乾乾淨淨不止再無餘瀝剩下足供他蟲吸取。 
　　還有一說蜜蜂採回來的時候他兩腿所帶的花粉是一色的。因此可知他傳播的是同種植物斷不至弄錯到異種上去。不像這胡蜂同别種害蟲東撞西撞好似游民一般絶不會弄到有好結果呢。 
第四蜜蜂足以驅除害蟲 
　　蜜蜂旣然與胡蜂不同有了蜜蜂害蟲無花精的餘瀝可吸便不來花草上攪擾。是蜜蜂愈多害蟲愈少乃一種天然驅除害蟲的效果。但是人不曉得養蜂之益就是不把害蟲的除處先研究一下。所以蜜蜂的益處顯不出來。我今且把害蟲一方面細講一番比方一朶花有了一頭害蟲一個樹林有幾千幾萬朶的花就有幾千幾萬頭的害蟲飛集攏來。若是聽他繁殖没得法子來驅除。算他一頭害蟲生五十頭小害蟲那就一萬頭要變做十萬頭。一個園林如此别的園林也如此。况且害蟲有一年能孵化三次的這就要更多三倍了。這樣推想眞是立刻可成功一個害蟲世界豈不可怕呢。個是我這句話你們蘇州人必有所不信。說道我洞庭山的果子到是年年有收成並末全遭其害。那知蜜蜂以外實還有許多益蟲尋着害蟲來殺滅他所以不至全受其害。否則果子眞眞要没得吃了。 
　　你們見得果子有蟲蛀的有潰爛的有未熟而先落的都是被蟲所害當也曉得。但有一般人看見花果被蟲害反而歸怨到蜜蜂路上使得蜜蜂替受寃屈。這個話頭我從美國書上見過。美國加利福尼亞的地方有個果樹園林起初國主極端反對養蜂家。以爲蜂之採蜜必有害於其花果不許在他的果園近旁養蜂。後來養蜂家不得已搬去他的果子收成忽然大减果實蛀壞的更多。因此覺悟蜜蜂實有益於花果且足以保護花果使不被蟲害。向之反對者看見蜜蜂到反歡迎起來了養蜂家乃依舊搬近就這章事體看來花草之能結果與果實之美而且多者豈不是這雌雄蕊的精液全靠蜜蜂來調和麽。故蜜蜂吸取一些精液就說是謝他的媒金也很得當。 
第五養蜂不可拘守舊法 
　　可惜我們中國人不知養蜂的好處雖有少數人來養也不過得些向來打不破的老法子。旣不曉得外國有新法的養蜂也不曉得去買幾本凑蜂的書來考究考究。非但如此而且還要把他曉得的老法子守着秘密不肯輕易教人。即使肯教也不過是他子孫同他親近蜜切的人。要他勸人家養蜂像煞是奪他飯碗終不肯的而且我國人的遺毒不論什麽營業得了奇妙的秘方只傳傳他兒孫。譬如嘉定黄牆外科先生的膏藥人人知他是好的但是如何製法終不肯告訴人家因爲人家知道了他的製法就要奪他的生意那道這個樣子還有些進步麽。 
　　老法的養蜂算是松江烏鎭頂有名。今年我去珠涇地方調查烏鎭帮計有七千多羣而黎里帮同新盛帮尚不在内據肇亨養蜂公司云三帮統共有四萬餘羣他們養蜂業的發達已至於此你們試想想看這個利益好不好。若還能照新法獲利的厚更是不可思議蓋以我國人的舊法養蜂來比較外國的新法差弗多不到十分之一呢。（未完） 
 
 

Page 24

 
 
   
 
