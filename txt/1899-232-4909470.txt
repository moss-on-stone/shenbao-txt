# 1899 - 232 - 4909470

 

Page 1

 
 
[售報杜弊加蓋戳記告白] [  售報杜弊加蓋戳記告白]  
　　本館前因漢口等處貪利之徒收買上海閱過之殘報私售與人甚有塗改年月日期及附張不符等弊閱報諸君受其欺朦告知本館因卽禀明漢領事署照會江漢關道札縣拿禁貪利之徒業已悔悟歛跡本館　　待人姑不深究今於七月初一日起漢口一埠本館正報另印　圓戳記邊用洋文中刊華文此後如無此印卽係殘報倘再有人私販致審本館聲名立卽禀請提究不貸 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不莬新　　　　襟上海廣學會諸君洞燭外情周知華故著書十載信足端風教面社　言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽　報　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之　西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啟 
[論寗波花會宜禁]  
　　賭風之盛莫過於廣東賭害之烈莫過於闈姓花會兩項夫牌骰之賭聚不過數十人且非親自到塲不能下注而角勝負故稍知自愛之輩或尚顧惜聲名不屑與劉盤龍一流爲伍凡入賭塲而流連忘返者大半皆無業游民游民雖多要不過得良民十分之二以故各處賭風雖盛賭徒雖多其害尚不致蔓延而不可收拾惟闡姓花會二種路無論遠近錢無論多少皆可以一角雌雄爲害最烈廣東每年闈姓賭博之欵出入何至數千百萬向固在禁令之中後因禁不勝禁疆吏奏請朝廷責承會首每年報効銀二百萬於是闈姓遂明日張胆而爲之其始不過行之廣東嗣乃旋推旋　賣票者幾徧各省亦可謂極天下之大賭矣然闈姓不過在文武鄕會之年爲最盛餘卽有黌宫　姓不過就廣東數縣外人已少過而問者但闈姓雖經報効而弛禁而花會則仍在禁例其所以弛闈姓之禁而仍禁花會者大約花會之流毒較闈姓爲尤甚也花會之賭初亦僅行之廣東三十年前粤人在上海亦曾小試其技因無人顧問旋卽停止近聞盛行於寗波本報本月十五日四明瑣記第四節紀甯波訪事人來函云寍郡東南兩鄕開設花會者有十餘處其中爲首者每附航船而出向各處兠攬生意某日由縣拿獲航船户趙九主王苗史金發及某甲等四人到案各子重　并將趙王兩人梏以雙連枷發鼓樓下示衆史等兩人各荷重枷發頭門示衆云云夫欲禁花會宜拿會首乃會首並禾拳獲而反拿航船户嚴辦豈航船不准趁坐花會之人乎旣爲航船人人得而趁之船户亦誰得而辯其爲花會之人乎卽使知爲花會之人亦豈能禁之不趁乎執筆人頗滋疑竇乃閱昨日本報後幅登四明闔邑民人公具告白始恍然於前之所紀訪事人語焉未詳所謂航船者乃花會中之隱名初非渡客之野航也據言鄞縣束南鄕纱稱儉樸自去年有客民至該處開設花會一錢可博三十錢哄動男婦始而各鄕繼而城廂内外亦無處不有去打花會者曰花會筒代遞錢洋并代打者曰航船子咸豐年間曾有此賭旋奉禁止然當時不過一二處每處每日不過四五十千多至百數十千現在每天大筒可聚洋銀數千元大錢在外小筒亦不下數百元聞創此者係唐某現已富甲一鄕故效尤者接踵而起如東姚家浦應家灣木枝堰湖塘下陶江雲洞溪馬嶺大堰頭共計二十餘大筒其餘小筒不堪枚舉一時愚天愚婦澈夜求神宿廟臥塚奸淫之事卽由此而起傷風敗俗莫此爲甚由此觀之無論婦女苟無人代遞洋銀自無從入會地方官嚴辦航船子固爲題中應有之義然僅辦航船而不能獲筒主其源終不能清賭風終不能息并有並非航船子而身帶洋銀者反被差役訛詐利弊間生而於禁賭之道毫無裨益無怪地方民人嘖有煩言也所願有地方之責者設法拿獲賭首毋使差役得錢賄縱俾根株之得以盡絶也不勝跂子望之 
[覬覦礦產]  
　　重慶訪事友人云風聞法國領事藉口教案索取煤礦石油礦等利益曾倩俞東礦師赴小河以上查勘旋卽赴省未知其意云何聞英礦師木爾鐸韓柯等亦赴流井以上勘視礦產蓋蜀道多山韞寳甚富故英法兩國皆有覬覦之意也 
[愼重隄防]  
　　揚州訪事友人來函云入秋以來連日陰雨連綿河水大漲江潮滾滾勢如萬馬奔騰因之上下水各船均有戒心不敢放膽飛駛堤工總辦馬觀察駐守工次保護東堤運憲江都轉亦派員至歸江各壩察甚情形傳聞日内水如再漲卽須啟放一二閘以資宣洩也 
[閩省大風]  
　　福州訪事友來函云福州自入伏以來天氣酷熱每當夕照銜山時空中黄氣彌漫鬱而不散精於測騐者早料有颶風之災及二十九日天際黑雲四布午後箕伯畢師聨袂踵至入晚雨藉風威風憑雨勢如千軍萬馬馳驟空中漰湃奔騰令人聞而心悸本月初一日大雨滂沱風力益大一時牆壁俱爲震動屋瓦片片作蝴蝶紛飛南台大橋石欄被風吹倒數丈河中大小船盡受損傷其洋駁小駁等船覆入波心者約有數十艘官商小火輪船五六艘行至半途同時沈溺漁家小艇隨風傾没有二三百艘推之西南支直各港水程緜亘長約數百里白石頭以上鹽船撞毁尤多所有木排被風水所冲率多漂散貧民貪圖小利臨淵拾取無不立付東流至大小船傾覆者尤不可僂指計遠近各鄕居民鋪户屋宇牆壁相率倒坍被壓受傷者不知凡幾并有因而壓斃者至晚間風勢更猛安巷口關於更闌時牆忽傾倒甲乙二司事不及趨避均被壓於中逾時斃命城中鬥綵巷某甲之妻正在分娩亦被鄰牆坍下卒不及逃同其子殉於土中甲及養媳幸免於禍侯官縣署内有榕樹大可數圍木老心枯是夕忽然折倒幸離上房尺許内眷親丁得以走避大令於倉卒中避在小亭茫無出路衆人導之出外亭卽隨風塌下呈險矣哉初二日清晨風雨稍平街市積水亦漸漸退落然卑下之地尚有民許之深初三日風勢轉東南午間始定猶憶去秋閩中曾有大風一次亦有拔木翻船倒屋斃命之事然以今歲較之尚不及十分之三誠百數十年來絶無僅有之巨災也 
[川省苦旱]  
　　重慶訪事友人云自六月以來天氣亢旱歴二旬餘不見雨澤寒暑針竟升至百餘度大小河水亦多乾涸四鄕禾稻大半皆巳枯稿現經地方官禁止屠宰設壇祈雨迄無響應是以農民莫不憂形於色云 
[械鬥復興]  
　　廣州訪事友人云前者城外三元里村人與小埔村人積忿難平幾成械鬥幸經廣濟醫院紳董 
 
 

Page 2

 
 
竭力調停得卽安謐不意一波甫平一波又起近日三元里村人又與棠溪人結成不解之仇先是棠溪人某中行至小北門左近被匪刦去洋銀數元疑係三元里村人所爲回鄕告知耆老耆老不加細察貿貿然往三无里理論三元里村人不服謂地屬北門非本村所管轄彼處往來衝要行人如螘安見行刦者定係本村人試問爾能將其人姓名指出否棠溪人不知所對悻悻而歸一時少年好事者聞之咸躍躍欲試謂此輩不能屈之以理當懾之以威於是一呼百應各奮同仇敵愾之忱上月二十二日之晚更魚四躍集衆二三百名分水陸前進二由小路至王聖堂起岸一由南路經溪涌蜂擁直前忽有一人患中風衆遂氣沮而退其由王聖堂起岸者行抵三元里村中耀武揚威開槍擊斃一人刼去雜　及銀物不計其數迨村中人號召同類謀與抵禦而若輩見南路杳無消息已疑懼交併相率遠颺矣翌日村中人禀報南海縣署縣宰楊大令臨塲相騐飭差嚴緝兇手棠溪人復賈其餘勇糾率多人至三元里村尋釁三元里村人不敢與鬥棠溪人遂將三元里村中甲乙丙三人拘回幽閉一室三元里村人忿甚羣集社學請紳士責令釋出然恐非口舌所能爭也 
[姦騙宜防]  
　　廣州訪事友人云前者十三鋪術士歐禮明用迷藥誘騙何某之妻妾多金經何張氏投控南海縣署縣　拘歐研訊不認迷拐行姦惟願將所騙各物悉數繳呈然迄今絲毫未繳以致案懸未結不意近日效尤者接踵而起城西近源坊海棠春觀有賴非凡者藉卜算之術蠱惑鄕愚大言炎炎自稱夙善種金之術以銀少許種之雖千萬金不難立致在稍有見識者明知其妄不爲所惑而愚者不免趨之若鶩某署差役劉某之妻李氏生有一女年華十七艶若天人曾至賴處倩推星命惑共所言先以小洋銀數枚試之頗有微效遂益信爲神搜索金簪付與鎔化每日往探消息歴浹旬之久未得佳音一日賴乘間謂女曰某日爾當獨來千金可唾手得也女以告母母信之且慫令隻身往至晚不歸心竊疑之急遣人探視則已雙扉虚掩魚鑰森嚴賴與女均不知所往不禁惶急無措據實告劉劉乃高懸花紅數百元購人搜緝然冥冥飛鴻恐已無從弋獲矣君子曰治家之道以婦女不出閨門爲第一要義 
[閩嶠魚書]  
　　福州訪事友人云重利盤剝小民久干例禁然各處之陽奉陰違者所在多有省　慶城寺畔有某甲者開設小押店每月取利六分凡有持物付質者須先扣本月利息限六個月滿期貧民剜肉醫瘡相率隱忍迄今已閱數年近　爲保甲局韓少尉訪聞以其爲害地方禀請府尊立子標封並將中拘案訊辦聞者快之○本月某日有巨紳所雇輿夫引類呼朋至沙橋頭小樂天酒肆中呼酒覓醉旋因付者爭執兩不相讓酒肆中自恃人衆率意行兇以致擊傷輿夫某中昏暈倒地時適有團練局哨長某乙在座喝阻不依爰赴保甲局禀知局員帶領勇丁往拘肇事之酒保數人禀請訊究 
[三潭玩月]  
　　杭州訪事人云上月以來天氣甚凉雨多晴少四鄕禾稼結實爲難　以越郡蛟水爲災居民死傷無算彼處紳士採米振濟一時米價驟漲至半元有餘近因杭郡釐雨連綿早禾之結實者均有發牙之慮鄕民以半成荒歉來郡報荒因之米價又漲三角仁錢兩縣宰關心民瘼特於吳山城隍廟設壇祈晴自十五目起步行上山虔誠叩禱先期傳知地保掮牌曉諭禁止屠宰如再不晴擬請上天竺觀音大士入城至海會寺供奉俾各大憲親　祈禱云○新任鎭浙將軍常鶴卿留守馭下極嚴營規整肅本月某日傳集八旗協領佐領各官諄諄勸諭并謂近來風氣變遷人心不古每有窄袖高領鬆辮花鞋跡類流氓者旗營之中亦不能免至入市購物尤宜格外謙和毋生事故倘有蹈此惡習懲辦從嚴並查取該領職名嚴加叅處勿謂言之不豫也○詁經精舍向延德清俞曲園太史主持講席太史宏才博學箸述等身門下諸賢造就甚衆惟年將大耄去歲遂以老辭前撫憲廖榖似中丞再四堅留太史不允薦瑞安黄潄蘭侍郎自代五月間侍郎在籍仙逝劉中丞欲請侍郎喆嗣仲弢學士接主是席學士以讀禮家居未便預聞他事辭不受聘中丞意欲復延俞太史主搆太史仍不允乃　諸前吏部右侍郎汪柳門少宰鳴變少宰許諾中丞遂命監院視齎關聘赴蘇延請少宰遂擇於本月十三日至杭開課 
[湓浦濤聲]  
　　九江訪事人云武寗營都司調署九江前營遊擊萬遊戎雲衢現奉上憲飭知升授贛州中營遊擊九江城守營守備熊衛廷守戎現奉上憲飭知升授浮梁營都司各同寅聞之咸往道賀○船牌保甲彭姓等六人向以包攬關稅作生涯刻經紳商具禀控諸關道署明觀察准詞委保甲總巡汪芑孫明府將六人提案嚴行詰讯按律治罪○某甲在西門内縣巷前造一厠屋掘地作糞竆寛深俱約丈餘值此炎天自氣蒸騰不惟四隣不能安居　　　者亦無不爲之掩鼻刻經縣主吳儀生明府查知立飭差役將甲拘案大加申斥限三日内將窖填平如違重究不貸 
[牛渚尋]  
　　客臘渦匪之亂省憲飭撫標練軍定安左右兩營駐紥東西梁山精健一營及皖南馬步等　軍屋馳前往又批飭壽春鎭就原有卓勝軍添募精兵兩營威靖營添募精兵一營訓練成軍分布各要隘今者妖氣盡掃民情已安謐如常定安左右兩營與東西梁山之精健前營均已奉檄於六下浣先後凱旋惟卓勝威靖等營新募之軍仍擇要扼守以資捍衛渦亂一役所有斬將搴旂首建奇功諸將領業經大憲隨摺奏保懋賞頻邀嗣又經壽春鎭郭軍門徐州鎭劉軍門復行細查當時異常出力諸員紳開單咨請撫憲鄧中丞繕摺具奏兹又聞鄧中丞除前摺外又另疏密保將才四員第一卽蒙城在籍總兵李夢莊總戎南華總戎富事豐年間捻匪苗霈霖圍蒙之役率領鄕團力解城圍爲僧親王英宫保所賞拔委統虎字等軍迭克堅城戰功卓著此闪渦匪起事蒙城岌岌可危又賴總戎叱咤鄕團盪　匪衆撫憲故奏請畀以兵柄特未識總戎肯别故山猿鶴宣力疆塲否又前辦蕪通保甲緝捕現帶攔江磯精健左營李葆林副戎亦登諸薦牘公侯干城公侯腹心想不日 
[絲綸下降定當恩賞有加也]  
　　蕪湖南北兩岸設立分叚保甲局外又設水保甲稽查匪船上月某日道署後河沿泊有小艇喚賣酒釀一葉舟中僅一女郎看守年可十五六丰姿婉麗光彩射人乃榜人親生女也同業某乙妒其攘奪生理誣指其女由拐帶而來附近水師都司坐船差兵某内性最漁邑竉於夤夜效崑崙奴故技上船圍刼甲驚自夢中大呼暴客内猶冐充官役口稱捉將官裏去甲與之互鬥黑暗中内失足落水大呼救命甲亦高呼强刼民女事爲道憲所聞立飭巡捕及守庫砲船出爲撈獲將兩造交水保甲委員有雪齋少尉帶赴總局研詰内實冐充衙役希圖挾女私奔且現在某水師都司處充當差兵卽於營規亦大干未便乃送交都司革去兵糧而後判責千板並荷以巨枷遊街示衆其挾嫌誣指之同業某乙亦一體治罪事後道憲以有少尉職可何事立子撤差改委巡檢晵雲卿少尹接辦○蕪湖之青皮卽滬上之流氓遇事生風最爲閭閻之害日前有口操湖北音之某客在繁昌縣傭工積得洋蚨二十餘元並布衣十餘件將作歸計由繁昌搭船來蕪途遇青皮三人指稱爲匪某等係蕪地公差特來訪緝立將洋蚨並包袱奪下迨抵蕪後經客告知保甲緝捕線勇維時南岸保甲鄭二尹亦派勇來問乃拘青皮至局訊明情由將贓洋及衣服先給事主領回然後送縣從嚴懲辦 
[北固新秋]  
　　鎭江訪事人云丹徒縣楊劬孫大令近奉道憲長久山觀　札　　拿地相嚴密異常本月某日本城紳士具禀縣署將諸棍綽號開呈有滾地龍秃尾龍扒山虎披髮太歲九千歲小霸　等十餘名尚有無號者二十餘名大令閱禀之下轉禀觀察觀察謂化日光天之下豈容此輩肆無忌憚爰諭飭大令及各叚保甲局一體嚴拿務獲究辦不得漏　拘獲懲責後繫以大石鼓或背負鐵槍俾免滋生事故縣局奉札後均派差役明查暗訪現獲案者已有三人其餘想不難悉數查獲也新　丹徒縣王大令慶埏預派家丁到鎭頒發紅諭筮期本月二十四日接印聞大令現已由蘇起程矣○旅鎭粤人每届七月必舉行盂蘭盆會　度幽魂本月十三四五三日會館中大啟道塲齋壇上陳設陸離目 
 
 

Page 3

 
 
迷五色庭中彩棚高搭柱壁簷際悉綴琉璃燈恍入不夜城中令人不辨昏曉門外更　傀儡戲任人游觀鎭地毒鮮勝會因此往觀者絡繹於途洵盛事也巨匪某甲以七濠某烟館爲逋逃藪某日有勇丁十餘名率同眼綫前往擒拿甲毫無懼色突持洋槍向勇丁轟擊勇丁畏其兇鋒莫不退避三舍甲遂奪路而出各勇由後狂追甲行近河濵卽聳身躍下泅水逸去噫以十餘名勇丁而不能獲一匪人勇之技倆不於此可見乎現烟館已由縣署發封矣○鎭郡連得好雨三晝夜田疇霑足禾稻青葱老圃老農無不喜形於色惟民間瀉痢之症仍不稍瘳施醫局中每日求診者多至四百餘號此外又有各善士製送痢症丸服之頗有應手奏效者 
[三泖凉波]  
　　松江訪事人云江南提督兼自强軍統領李壽亭軍門自本月十三日秉節回郡城節署因念麾下各營汛出缺留營坐　歲月遂懸牌著於十七日一體來轅親自騐看是日傳見四員計左營存城外委吳炳王得勝前營陸家浜汛把總陸步瀛金山營沈外委聞軍門之意如有堪以驅策者擬卽飭令回任如竟才不勝任碌碌無能則擬汰出營中俾便别尋生計○金山營某處汛弁朱某前日來松駕楊遊戎調任之喜適東門外十字莊頭圖武生屠子文被鹽梟刧去勒索洋銀婁縣尊屈吉士大令面商楊游戎飭朱　緝十三日屠得釋歸遂偕朱至城守署禀知楊　戎轉送婁縣屈大令騐明後隨於翌日餽朱川資洋銀二十元以酬其勞○全盛合記信局夥虞姓與股東鄭姓涉訟上海縣署經縣主王欣甫大令秉公斷結詎料虞不伏斷由虞嚴氏出面來松投府署呈控濮紫泉太守遂懸批曰氏夫虞瑞泰係總班首鄭正豐雇用爲夥並非股東抄黏該縣堂諭甚明且查該抄呈規條内載班中如有頂替轉賣更移務需班首作中畫押如果該氏未叔虞德元一股交氏夫瑞泰接管何以並未立有班首畫押筆據所呈顯有揑飾案經該縣斷結不得來府添砌混瀆杪黏揭還 
[禮盡追思]  
　　追思主教已紀本報昨晨八點鐘時駐滬各國宫紳及教士等咸至新北門外天主堂行彌撒禮車水馬龍絡繹不絶至鐘鳴十下追思禮畢始各分道而歸 
[犯婦自縊]  
　　滬北錫金公所左近吳鑑璜家前被盜刧報經上海縣王欣甫大令飭捕緝獲盜犯于崇戎于盛春並代銷贓物之胡氏到案訊實判將兩于收禁胡氏發官媒管押旋因患病發普育堂醫治前晚胡氏在堂目縊身死昨晨堂董曹君寄耘函報至縣大令查閱原卷後卽於午後帶同刑仵書役人等赴堂相騐由曹董迎入升坐公案先提堂丁朱錦元研訊朱供胡氏房内惟有一瘋婦同住並無别人昨晚胡氏在壁間釘上繫繩自縊小的於今晨始悉聞婦因犯重案並被病魔纒擾致萌短見堂中並無凌虐情事二十二鋪地甲金茂供與相同大令飭捕查傳屍屬而禀稱查得氏係阜寍縣人住滬城小南門外姘夫潘三係案中首犯在逃未獲並無屍屬大令飭仵騐得該氏週身並無傷痕委係自縊身死大令復離座親視無異卽飭填明屍格棺殮發封交地甲厝壇取具各人切結存卷騐畢與曹董苟談牌刻始命駕回署 
[瘋人自戕]  
　　蘇州人張阿德於本月十四日至法租界東新橋南首錩發客棧借宿張向業京貨連年失就抑鬱無聊致得瘋顚之疾昨日清晨忽以碎碗自劃其頸血流如注不省人事棧主見之立卽投報捕房捕頭令包探舁送仁濟醫館倩醫生燎治據云碗鋒深入股肉難保無性命之虞也 
[嚴究索賄]  
　　英廨差役羊福之夥朱玉生向馮金生恣情索賄曾誌前日報章讞　翁笠漁直刺查悉之下赫然震怒立傳羊福至案著將朱玉生交出聽候重辦朱知事不妙先已避匿直刺以事須澈究未便從寛傳諭羊曰爾如不將朱交案當將爾嚴行比追 
[疑竊無憑]  
　　日前南市利同源籌振彩票店主劉華珠失去青紗長衫一件遍查無著疑同届之某米行夥蔡錫根所竊告知包探韋三德韋卽向蔡詰問蔡以無端誣竊與之爲難韋卽將蔡拘入捕房由捕頭解至工程局禀請會辦委員司徒貽芬可　研訊劉投案申訴前情蔡父遞禀求請查明究懲以安良善司馬著地甲帶出調處禀覆再核 
[小竊被拘]  
　　偷兒某甲匿跡小東門外法租界某小客棧晝伏夜行施其胠篋之技昨日被包探查獲均入捕房捕頭令押候堂期解案訊辦 
[美界捕房紀事]  
　　昨日甬人陸慶榮持僞銀飾至某押鋪求質適爲包探林福生瞥見盤詰支吾因卽拘入捕頭令押候解送公堂禀請讞員翁笠漁直刺訊辦○賭徒徐阿虎在北河南路天后宫前設攤誘賭爲巡街捕所見立卽拘入捕房捕頭令押候解送公堂禀請究辦○木匠朱雲山在裏虹口開設木作前日忽失衣　數件疑係同夥李阿炳所竊向詰不認致相爭毆旋扭至捕房聲訴捕頭以控竊無憑斥不准理 
[贈書鳴謝]  
　　切音之注創於西人非尼興至希利尼而詣益精通行歐洲各國雖婦人孺子可以一覽而知友人沈君菊莊師其意創爲切音新字其法簡明便易習之者可以數月卒業昨承以一帙見貽惜僕於瀛西學術懵無所知然觀其條理秩然義明詞簡誠西學之津梁而是書之别開生面者也爰書數語藉逹謝忱并以誌欽佩焉 
[禀稿照登二]  
　　上海縣紳士楊德鑅李曾珂張堅姚文相張煥綸葛士清葉景　曹基善祁祖鎏張仁敏林曾賚王維泰劉汝曾嚴應珙瞿詒孫禀爲糧田充公小民受害極重瀝情再瀆仍求通詳事竊職等籲免糧田充公以安民業禀請通詳並出示曉諭奉道憲曾批查并科局係奉兩江督憲特派專員辦理應如何妥籌持平辦法候移升科局酌定飭遵可也又奉府憲濮批此闪清丈上寳兩邑新漲灘地係奉督憲設局查辦開辦之始必有禀定章程亦必先期出示曉諭據稱憲委查丈憑單不憑串有串無單之業一概充公如果有串無單灘地縣中確有咸豐五年清丈印册可稽並非新漲概令充公各該業户何以均各緘默現在查辦已閱數年該紳等始行具禀殊不可解惟清丈局如何定章未准移知無從查核既據並禀應候道憲批示可也等因奉此伏查光緒二十二年二月十二日前委員葉前上海縣黄會銜出示内稱此次遵諭清　灘地係專指無糧久荒官地而言與有單執業者並不相涉等語又前署督憲張奏墊付紡紗機價摺内稱上海縣清出新漲隱佔地五百六下餘畝部覆行查究竟升科若干經前道憲黄詳覆内稱前次委員禀報係訪查約略之數尚未會縣逐細勘又恐其中有糧與無糧之地夾雜尚多等語可見開辦之初重在分别有糧無糧正與各大憲仰體朝廷顧念民生之意極相符合至不分有糧無糧專分有單無單實係後起之弊查局章充公變價填給縣印新單將來彚請藩憲詳咨户部列入正賦自係無糧新升之正辦若將原係有糧之田夾雜在内勢必將來一田兩額新額已升而舊額仍在豁之則無名徵之則無着官民交病貽害無窮至局辦查丈聞前年丈過十圖去年丈過八圖而充公受害見聞所及尤以去年秋冬間爲多各該業户大抵鄕農愚懦其中赴局赴縣具呈駁斥者自必不乏甚至聞有有單乏户變價後始行呈縣業已無及者而壓於官勢飲恨呑聲亦復十居八九此正前禀所謂極安分極愚懦之良民仰惟爲民父母之用心似未可因其緘默而視爲無事竊謂無單之業其有糧者應由縣核對印册補給印諭其無糧者應由局召賣收價給單升科似此分别辦理方爲持平妥善目前有糧無單之户局不騐串縣不給諭豈非絶其生路總之糧田充公本爲情理所必無明非設局之本意小民因此受害極重可訪可查旣蒙憲批移請局憲酌定自必能妥籌辦法但前局憲許憑單不憑串雖非禀定章程而隨時詳禀公文歴經提及且援並非升科之會丈局爲例以自申其說若非通詳察辦深恐難於更張職等見聞切近蒿目驚心爲民呼籲不敢避再瀆之嫌用再詳晰禀陳伏乞公祖大人俯鑒莫大疾苦迅賜查明據情通詳察辦以蘇民困職等不勝激切待命之至除禀道府憲外謹禀 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖學觀風]  
　　蕪湖訪事人云新任提督安徽全省學政綿逹齋閣學本定期本月初十日自太平節轅渡江按試和州嗣改遲至十二日出轅當未出轅之先循例舉行觀風兹將題目照錄於下生員題召太師曰君子萬年福祿宜之賦得一蓑烟雨憶吳淞得淞字蟻穿九曲珠賦以俗人之言具含妙理爲韻九河故道考鄕三物教萬民而賓興之解曾子子思孟子言義利之辨論問温公通鑑朱子綱目體例異同擬唐魏徵再上十思疏博浪椎河源槎别墅棋錢塘弩各七律一首童生題不亦君子乎蒙以養正賦以蒙以養正聖功也爲韻限八月二十日交卷 
[南昌試事三誌]  
　　江西訪事友人云學憲要大宗師科試南昌府屬生童古學及府南新三學生員正塲題前已兩誌本報兹將續試各題列左生正塲首題豐城子曰其事也如有政進賢言不可以若是其幾也人之言曰爲君難奉新不得中行而與之必也狂狷乎義寗如其善而莫之違也不亦善乎武寗　已有恥使於四方靖安不如鄕人之善者好之通塲策題問唐代兵制詩題賦得日奏助南薫得薰字覆生古題有頌無風攷三宅三俊解題扇橋賦以右軍題六角扇處爲韻漢使立功絶域論王祥論覆童古題盧橘夏熟賦韻未詳賦得白鷺知心不别船得知字蕭望之論山濤王戎論豐進奉童正塲首題豐城夫二三子也季路問事鬼神進賢行行如也冉有子貢奉新何必改作子曰夫人不言言通塲次題求牧與芻鸸不得詩題賦得稻花香滿水千畦得字未詳覆一等生員文題子夏曰日知其所亡兩章詩題賦得禹貢思金鼎得字未詳南新童正塲首題南昌如有循至私覿新建袗絺綌至素衣通塲次題周公之封於魯也爲方百里也詩題賦得妙墨揮巖泉得揮字 
[上海縣署瑣案]  
　　自稱洋務委員曹維善向大成祥東洋雜貨號索詐銀六千兩經法界公廨讞員朱森庭明府將串竊帳簿之歇夥吳子方洪仁貴及曹維善一併押解道轅曾觀察著發縣嚴究前日經帮審委員馬明府提訊原告王祥卿投案備質曹供籍隸安徽江蘇候補巡檢留申委用曾辦冬防洋務各差今因大成祥夥吳洪兩人取出號中流水帳指有漏稅之弊職有友人欲出五千金買呈欽差行轅職知其事從中理勸了事並未詐銀求鑒吳子方洪仁貴同供甯波人在大成祥爲夥因被號主辭歇懷恨於心私取帳簿叩求恩宥原告王祥卿供號内由東洋運貨來申兩處均有洋關查騐焉能有弊流水簿係登記完稅數目草帳從無别情吳子方行爲不端辭歇出外遂串同洪仁貴將簿竊去曹維善僞稱趙子昻乘輿來店大言恐嚇索銀六千兩方可了事約　烟館中多方恫喝商民受害無窮務求嚴辦馬明府以吳洪兩人竊簿串詐此風斷不可長著收押自新所再行嚴辦曹維善身入仁途恫喝拆梢形同無賴著發押捕廳候詳覆道憲詳革究辦以儆效尤○已閉晉成錢莊夥蕭兆祥　寡婦沈劉氏結欠莊欵當錢沈劉氏投縣具訴稱數年前故翁在鄕間開設質當由執事陳姓與該莊往來旋因陳姓病故當亦閉歇迄今數載該莊亦已停閉蕭忽控告並將氏子曳去藏　勒令還錢奉王大令批候質訊云云後蕭路遇沈劉氏之姪沈映清向之索欠起釁毆打沈又投縣喊請騐傷並稱身畔洋銀被其打失王大令騐傷後諭候提訊在案沈驗傷後未幾病故蕭兆祥延不到案王大令催差於昨日將兩造帶案經馬明府升坐花廳正傳沈劉氏訊問間蕭稱尚有保人未到不願質訊出外逃逸馬明府飭差追尋已不知何往惟沈劉氏供訴前情明府判曰沈映清旣係病死蕭兆祥控追欠欵今又情虚臨訉脫逃當將此案註銷兩不追究○閘北巡防局函送受傷人周燕庭周意祥行兇人陶小弟到縣馬明府提訊之下周供湖北人在乂袋角紡紗廠爲工人昨晚收得辛工洋銀四十元行經新　橋被流氓七八人攔路搶洋奪得鐵斧一柄呈案求辦質之陶小弟初時抵賴後供與羅姓三人同行路見周等口　有湖北人多名與鄕人爭鬥小的上前解勸並未搶洋鐵斧不知何人之物明府飭仵騐得周意祥頭面受傷著送仁濟醫院醫治周燕　右臂稍有微傷自去　治陶重責六百板押候訊辦 
[上海巡局紀事]  
　　昨晨南市馬路橋堍三角街地方有江北人陶茂生在彼擺設鮮魚攤求售當有陶之同鄕周二寳冋之購買因論價不合遽起爭端旋卽扭赴二十三七鋪巡防局禀控局員邱友林二尹准詞提案研訊陶供周向小的購魚言定每觔價錢六十文周祇給五十六文當向加給不允突被擊破額角血跡尚在叩求訊究周供驅小車爲業不敢行兇叩求寛典二尹命責一百板飭具改過切結交人保去陶著自行醫治○童子王和尚年祗十一齡性極頑劣蠻悍前日旁晚時潛至南倉街某木作内與磚瓦學徒凌毛狗口角不問情由突將凌頭毆破爲作主扭控二十三七鋪巡防局局員邱友林二尹研訊時凌供小的昨日在作内看守王來遊玩小的揮之使去卽被拾取石片擲破小的頭顱向論之下反敢無禮因　扭控案下王供昨在塾中攻書而回旋往街頭購買雜物行經凌處被其强拽入内將所携煤油瓶擊碎向之理論反敢兇横二尹惡其刁狡喚令掌頰始稱凌之頭顱實被炳生擊破非干小的之事二尹命地甲傳炳生到案再行訊究 
[英界公堂瑣案]  
　　包探徐榮珊拘解史子仁到案禀稱此人向劉明梯騙去銀五十兩洋十三元託言代倩洋人至寗波包索欠欵劉查知其詐投報捕房捕頭派令小的拘獲今特送案請究劉投案供稱小的曾被寗波人陳張兩姓欠去洋銀一千八百元屢索無著嗣聞友人楊慶耀言及史子仁可往包索小的信之致被騙去銀五十兩洋十三元後忽逃逸無蹤是以報捕今旣獲案叩求究追史供小的在新關某西人處教讀前者劉明悌欲浼洋人出面函請道憲文憑至寗波控追陳張兩姓所欠洋银一千八百元小的初未允許後有友人憑煥南聲稱此事可與英署管牢西人之子商議旋以未妥又同至吳淞路義國人亞的亞司處議亦未成所得洋銀小的與馮分用殆盡叩求明察讞員翁笠漁直刺據情商之梅繙譯以史誑騙情眞本應懲責姑念斯文中人判罰銀一百兩並將所騙之欵限七日内如數繳案○近日工部局新定章程凡租界各工廠所放氣筒不得逾十分鐘時取人憎厭曾傳知各廠一體遵照不料昨日陸純伯所開乾豐仁絲廠竟敢違章由包探趙銀河將陸傳案請訊陸供開設絲廠放氣係工匠所司今已知過候回廠飭知以後不敢再犯直刺判罰洋銀二十元○包探趙銀河解粤人謝阿福李阿生陸桂生到案禀稱前晚此三人闖入梅春里鴇兒劉王氏所開野鷄倡院内尋釁適經小的查見是以拘送請究劉王氏供小婦人與此輩均不相識不知何故突來肆擾被毁器物甚多叩求究辦謝阿福等同供酒醉糊塗自知不合叩乞施恩直刺判令各罰洋銀二元○包探費阿銀禀稱耶松船廠小工楊阿友竊取廠中大八件機器一副售與曹郁生經小的查知行竊時尚有曹松松曹郁生在外接贓因卽一併拘送請究耶松廠西人投案請究楊阿友認竊不諱曹松松曹顾生均抵賴不承直刺判令楊交捕房管押一年二曹管押三月○水巡捕唐寳榮禀稱小工徐阿福將泥抛入浦中小的以其違章因卽拘獲並將工頭張阿生傅案請究張阿生供此次工人違章小的實不知悉尚求恩典徐阿福供偶然誤犯後當痛改前非直刺判罰工頭洋銀五十元徐從寛斥釋○包探劉森堂拘解流氓周阿堂到案禀稱此人在胡家宅向陸王氏恣倩調戯適經小的瞥見拘獲送究陸王氏投案申訴前情周供不敢調戲直刺判責一百板 
 
 

Page 10

 
 
[金陵官]  
　　七月十三日候補道吳學　　謝委辦機器局差又楊兆鋆見知縣胡廷琛到交卸署如臯　事回府經歴载邦彥奉委東　　　　巡卽到差督轅牌示淮　道謝元福欽奉　　上諭著開缺送部引見等因欽此所遺員缺當經飭委穆克登布署理在案兹據該員禀因廻避請改委前來本部堂查有候補道丁葆元　以署理撤分江蘇試用通判黎錦彝到由京來藩轅牌示海州惠澤司巡檢前經請以候補巡檢袁奎聚咨補現已奉部覆准自鷹飭赴新任又如臯縣石莊司巡　羅　雲病故遺缺查有試用從九陳　鄰又睢寗縣典史李厚堂期滿遺缺查有試有從九趙惟榮又東臺縣典史陸鎬捐升遺缺查有分缺先巡檢黄立堅均堪以署理○十四日巡　黄禀謝奉委兼辦江　　務差江蘇督糧道羅嘉杰到由天津督運回候補道丁葆元禀　奉委署理淮揚遵候補道松麟奉委調辦下關掣騐卡署常州營遊擊朱連勝到○十五日　臺　巡道黄正任鹽巡道胡江蘇督糧道羅委署淮揚道丁善後局候補道沈玄應局候補　郭　辦下關掣騐候補道松麟正任揚州營叅將袁大升常州營遊擊李永陞署常州營遊擊朱連　分省補用同知吳俊委暑蕭縣黄在福均見同知李修梅專丁謝奉賑捐局札委淮徐海等屬賑捐差通判劉松年奉委榖米局差知縣朱桐府經歴沈榮楠許鳴珂均奉示履歴縣丞但功煦奉湖北督銷委隨局差　卽辭鹽巡檢彭輔臣辭回海州准補海州惠澤司巡檢袁奎聚叩謝飭知赴任○十六日江蘇督糧道羅辭揚州保甲局候補道王　專差來省叩　給咨赴部引見署常州營遊擊朱連　辭同知黄家珍奉釐捐局委赴裘河一帶公幹卽辭北洋機器局委員同知龍炳麟到北洋來分省補用同知吳俊辭知縣朱唐祚辭回淮通判劉松年禀知到榖米局差贛州守備江清叩謝辭城守額外劉元動辭赴　解革員沈　赴京○十七日知府鄧心茂辭赴蘇見撫憲知縣李雋禀知赴蘇江寗縣戴禀　赴下關會同清丈局委員勘丈基地鎭江木厘分局知縣陳玉斌專差禀知交卸連魚套禀貨　補差並謝委鎭江木　分局差州吏目楊湛廣奉釐捐局委隨回巡查差祥雲輪　耿朝秦由　　銀回卽辭裝龍洋赴上海藩臺恩見委署淮揚道丁辭赴蘇見撫憲後赴任廣東候補縣唐大碗傳見知縣鄧炬見謝委姜泰釐捐差 
[蘇省官報]  
　　七月十一日元和縣陳禀知本日接兼理吳縣任事常熟縣沈禀到並謝奉委調署崇明縣知縣方臻峻由揚州來又查亮采禀謝奉委估修文　工程差又韓國楹于銘　傳維祚張　基均禀知長元吳三縣　榖一律盤交收事福山總鎭楊金能到卽辭行○十二日總理衙門章京發往四川知府劉　汾由京來○十三日同知銜　還蘇州府昭文縣知縣　　雲南人由京引見領照來省禀到署句容縣張紹棠禀到卽辭知縣杜子彬禀知奉藩憲委赴吳江縣帮辦　賦差卽辭指分江蘇試用府　　張　　直隸人由京領照來省禀到新選上海縣典史趙熙禀知奉府委監放長元吳三縣孤貧口糧差藍翎五品頂戴准補溧陽縣吳廷禧安徽人由寗來禀到江蘇候補知縣陳彰五在京庽病故○十四日同知鄧文墻禀知由滬巡卡來蘇委署丹徒縣王禀銷撫署文案處差並辭赴任崇明縣田專丁來省禀謝奉飭調暑吳縣事知縣姚詩聲禀知奉府委赴吳江　案卽辭又恩厚禀辭管解京餉赴都管帶蘇防左營儘先遊擊黄春懷辭赴江震一帶查哨○十五日首府二首縣均禀知赴虎邱祭壇常熟縣沈禀辭知縣孫喬年發審平反案件蒙記大功二次又郭重光禀辭赴常州算交代事又方臻峻禀辭回揚又鍾振濂禀蜰赴揚州就醫又徐景寅禀謝奉委江陰厘局到婁齊葑釐卡委員府經歴　元溥禀謝奉飭查獲大宗倫漏蒙記功一次縣丞常世瑜湖南人由寗來又鍾國賢禀謝委暑下邾司巡檢事撫憲諭今日　穿藍紗袍○十六日燕轅　示照碍陽　縣知縣高氶惠現奉奏叅革　　行　印所遺員缺查有候補知縣劉照青堪以酌委署理其劉令未到任以前查有候補知縣慶多堪以先行代理長洲縣汪元和縣兼理吳縣陳均禀知在郡廟求晴知縣程慶明禀知由　山復勘海塘工程回署鎭江府　歴錢紹勛專丁來省禀謝奉飭蒙補華亭縣縣丞缺○十七日通判徐敦業禀知由滬見道憲回並奉藩憲委崇明塘工監工差暑丹徒縣王　鍓　丁禀知在湖北籌賑局報捐花翎知縣徐　寅禀辭赴江陰厘局差 
[皖省官報]  
　　七月十一日前　州平康知交代清楚候補知府劉沛然知接辦鹽河厘卡同知陳遠績知奉委解京餉王鏡菡知奉臬憲委赴亳州提案巡檢臧增順辭奉委赴上海探硝磺價徐之槐辭赴蕪湖○十二日知府銜廻避安徽候補同知陳其　到浙江人州同翁琳菰到由皖北牙釐局解餉　省縣丞許殿榮到銷帮查含山甲回巡檢楊　蔭辭奉批准赴寗國府差遣○十三日同知銜鳳陽縣柴樸到署安慶府同知吳道灼知任事委辦屯溪厘卡安慶府同知承厚知卸事侯補同知葉炳章謝奉行知山東賑捐案　保准補缺後以知府用知縣馬文錦知奉臬臺委赴太湖會審案件巡檢李耀璣謝超委吏目萬安瀾到起服來省領運皖北營務處軍火委員典史三音阿到○十四日知縣用改分安徽候補縣丞余世芳到湖南人卸署毫州吏目候補典史張維周到知縣文化舒知奉委發審局學習馬文錦辭赴太湖會審案件俞炳章知奉委辦榖米局巡檢李久　到奉解賑米赴皖北回胡森蔚奉臬司委查北門城 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年七月初十日京報全錄]  
　　宫門抄○諭旨三道錄前○盛京將軍增奏爲遵旨酌擬仁育兩軍營制餉章摺○人奏爲查明州牧營員被控各節據實覆陳摺○又奉爲已革旗員調營差委片○七月初十日刑部都察院大理寺正紅旗值日無引見○榮恒預備召見○孫中堂奏請開缺○召見軍機增濟榮恒○○奴才增祺跪奏爲遵旨酌擬仁育兩軍營制餉章恭摺具陳仰祈聖鑒事竊據總統敵愾育字軍廂黄旗漢軍副都統榮和咨稱本年四月十四日具奏育字軍餉章仿照仁字軍一律辦理一摺奉硃批仁育兩軍前已有旨均歸增祺節制著卽遵辦所有兩軍營制餉章仍著增祺悉心斟酌奏明辦理欽此照鈔摺單知照等因正在核辦間又准户部咨開議覆正黄旗滿洲副都統壽長奏妥籌新練敵愾仁字軍營制餉章一摺謂仁育兩軍將來旣須撥歸盛奉兩軍輪流換練該軍餉章自應與盛奉兩軍餉章一律開支所有單開仁　軍哨官哨長什長正兵月餉旣與盛奉兩軍新章相同擬請准其照數支給其仁字軍統領營官委員及馬火夫長火夫等項人數餉數並總統　水辦公旣營務處等局費應請飭下該副都統切實核减均照盛奉兩軍章程一律辦理並請飭下盛京將軍查照前任將軍依克　阿原奏務將仁育兩軍按照盛奉兩罼新章核計餉數按年籌畫並不得稍有遺誤於光緒二十五年五月十五日具奏奉旨依議欽此恭錄咨照前來伏查本年四月初四日欽奉上諭壽長榮和所部仁育兩軍均著歸盛京將軍增祺節制所有該省軍械糧餉等事著該將軍認　經理以專責成欽此嗣奴才在京時尚未悉該兩軍募練情形迨到任後與壽長等晤面諮詢一切並調卷閱看始知該兩軍起募時業經依克　阿發給每總統銀各三萬兩所有招募小口糧及旗幟號衣一切費用先由此欵開銷一面叅仿吉林靖邊黑龍江鎭邊各防軍酌定餉章未及　奏因病出缺旋經前護將軍文興等撥給兩軍餉銀各十餘萬兩以應急需在案並欽奉諭旨該兩軍營制餉章責成悉心斟酌部議又令　計餉數按年籌足奴才自當體察情形通盤籌畫以期餉不虚糜諸臻盡善竊以爲國家整軍經武欲圖自强兵與餉所當兼籌並顧在各總　以爲此次募練獵户意在速成精銳之師不添官弁無以專責成不加薪餉無以示體恤其請照敵愾軍酌中辦理自是認眞訓練起見然平時　兵與臨敵用兵緩急迥不相同所請援照敵愾章程自可毋庸置議兹將該總統壽長等所擬營制餉章悉心覆核除單開哨官哨長正兵月餉　經部議照數准支外所有統領營官委員及馬火夫等項人數餉數并營務處局費擬仍照各防軍章程一律開支其總統分統差官等名目爲　防軍所無而其勢有不能不設者爲之酌减人數餉數以資節省統加勾稽約計兩軍薪餉每月需銀五萬二千一百五十八兩一年共需銀六　二萬五千八百九十六兩核與壽長等所定銀數共節省六萬餘兩再除去扣建减平等銀三萬三千餘兩統計每年需欵不過六十萬兩亦與　克唐阿原籌餉數不相上下謹繕清單恭呈御覽懇請飭部立案此次係照靖邊鎭邊各防軍定章設將來遇有徵調需費較煩再照　愾軍隨時酌加薪餉以示鼓勵至製造軍火帳棚建蓋營房及運脚各項容俟奴才詳籌妥定陸續奏明辦理除咨户兵兩部查照外所有遵　旨酌擬仁育兩軍營制餉章緣由理合恭摺具奏伏乞皇太后皇上聖鑒訓示謹奏奉硃批著照所請該部知道單併　欽此○○奴才增祺跪奏爲遵旨查明知州營員被控各節據實覆陳恭摺仰祈聖鑒事竊查奴才出關時據寗遠州屬紳民紛　遞呈羣　馬賊擾害並知州傅雲颺捕務廢弛情形沿途咨訪大致相同到任後接管卷内本年三月十一日承准軍機大臣字寄光緒二十五年三月初五日奉上諭都察院代奏奉天寗遠州紳士光祿寺署丞聨芳等呈稱馬賊綁人勒贖焚燒據控等語卽派員前往按照單開賊名　密查拿務獲寗遠州知州如有托病不理情事查明叅辦等因欽此當經前護理將軍文興等將調隊剿辦並派員密查情形附片覆奏　批知道了卽著將著名匪首勒限嚴拿務獲毋任一奏塞責欽此欽遵在案奴才當與奉天府府尹恒壽商酌將傅雲　先行撤任另委幹員前　接署一面札催各隊搜捕匪首去後兹據派查委員已革營口同知章樾報明會營陸續獲盜馬登雲等十二名擊斃首盜王洛疙疸等六名拿　單内賊目一名周順並將查明控情逐項禀覆前來奴才膏齊案卷覆加確核如原呈所指前後被賊斃命各案本州非託病不理卽批候派拿　年之久未獲一賊一節查尖山子楊成美家被刼拒斃屯民張全佟　厮二命東平坡粟馬氏家被刼拒殺更夫田瑞雙山子文生任德彰被綁　贖斃命以上三案均經傅雲颺先後報明並據該州捕役李復格斃行刼粟馬氏家夥盜史老道一名生擒首盜高廣和訊明禀准正法在案呈　未獲一賊自是京控時尚未破案之故又原呈單開確知被害家數共核五十六起其餘不知姓名者尚多現據委員提卷核對僅二十五家呈　其餘三十一家詣問經書均未赴州呈報其已報各案業經傅雲颺札飭外委票查嚴拿間有數案函請毅軍馬隊帮捕惟杳傅雲颺在任年餘　報盜案二十一起僅止楊成美粟馬氏任德彰李清瀛卽李長和四起與呈内案情相符其餘七十起均不在此五十六起之内雖無托病不理　據然匿報未禀之案多矣又原呈内止稱正月間鄕民紛紛遷避城内女泣兒號州尊竟於本署隔壁演戲還願一節現據查明該州正月初署　倉神廟演戲酬神五日由來已久每年如此尚非無故演劇又原呈内稱曾聞今正閱邊之恩統帶繞避賊夥而行反會禀斃賊朦蔽冐功一節　據委員赴梨樹溝邊門一帶訪查本年正月間實有馬賊四十餘名在大清山一帶綁票經恩興帶隊同邊門領催閣士信率團追賊情事並查　恩興自正月迄今獲賊四十名斃賊八名紳士等謂其繞避賊夥而行會禀朦蔽或屬傳聞之訛奴才維治盜無定法全在得人漢唐以來無不　用良吏爲弭盜之本良吏者寛猛相濟使民知畏知懷斷無以姑息養奸爲事者也傅雲颺身爲民牧如能講求捕務戢暴安良何搶刦頻仍　獲絶少迨至案逾數十起地方騷動民不聊生復以未經報案者置之不問不聞卽已報案者亦多匿不通報其不關心民瘼實屬咎有難辭相　請旨將寍遠州知州傅雲颺卽行革職以示懲儆至奉字右軍統帶協領恩興現據查明巳陸續拿獲賊匪四十餘名復經奴才札令實力　捕並勒限將匪首悉數弋獲倘日久無獲從嚴參辦决不稍事姑容除設法整飭捕務外所有遵旨查明州牧營員被控各節緣由理合恭　具奏伏乞皇太后皇上聖鑒訓示謹奏奉硃批傅雲颺著卽革職餘依議欽此○○增祺片再據總統敵愾仁字軍　黄旗滿洲副都統壽長咨呈該總統新部將領員弁均係自行揀擇調營委用曾經前將軍依克唐阿奏明在案現在成軍日久需將孔殷查有　革副都統銜記名副都統花領黑龍江廂紅旗滿洲協領世襲騎都尉逹桂熟悉營務勇敢有爲堪以調營差委以觀後效等情請奏前來奴　查該革　逹桂前在吉林總辦機器局務以交代紫銅一項斤兩錯悞經吉林將軍延茂奏請交部議處革職是原參清節本不甚重合無　懇天恩俯准該總統所請將逹桂調營差遣之處出自鴻慈逾格除咨部查照外謹附片具陳伏乞皇太后皇上聖鑒訓　謹奏奉硃批著照所請該部知道欽此 
 
