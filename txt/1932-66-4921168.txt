# 1932 - 66 - 4921168

 

Page 1

 
 
（ＳＰＥＣＩＡＬＥＤＩＴＩＯＮ）ＳＨＡＮＧＨＡＩＦＲＩＤＡＹＭＡＲＣＨ１１１９３２ 
時評 
[評二中全會（二彬）]  
第六點希望於我國民者。曰勿虚憍。勿懦葸。勿輕於樂觀。勿易於悲觀實則我國民今日早已認淸當前之大難。覺悟自身應負之責任無人不願先國民黨而爲國奮鬥。二中全會所希望於國人者。吾人令請反之於國民黨。吾人認爲黨必身先實行。而後始有對我國民正式發言之餘地也。 
　　其最末一點。則爲告世界友邦。希望友邦能維持。世界和平。主持公道，吾人亦認爲公理與和平。早已不能庇護弱者。此種呼聲。詎能博得若何之感應。抑且强權之主張者嘗有言。［破壞和平固爲强者。之罪惡。而弱者予强者以可乘之機。亦豈遂不應負相當之責任。］不求自助。而徒乞憐於人。半載以來。國人實已不勝其痛心矣。 
　　舉凡宣言中所言者。吾人固渴望國民黨能一一實現。然而以昔例今。吾人之希望。詎有達到之可能。國難至此。國民黨至今日。尙不肯毅然明承此責。保持一負責政黨之嚴正態度。而猶含混其辭曰。［國難此。因果綦繁。］以［一致對外。］之口號。轉移國人之視綫。嗚呼。蚩蚩之氓。果眞可欺耶。 
　　次之。吾人對於汪院長之閉會詞。亦不能已於言。汪氏之言曰。［我們現在 
處境之困難。和明末彷彿。明末外有滿洲侵略遼東。内有李自成張獻忠流宼爲患。···］吾人認爲汪氏在認識上之錯誤。爲（一）但知目前之事實而矇蔽致張事實黨與政府所應負荷之責任。（二）今日日軍之侵略。其意義已不同於滿洲。而汪謂［不與爭什麽領導權］之共產黨。則更不同於張獻忠李自成等之流宼。（四）汪謂［明末在朝的人。犯了虚憍的毛病。］實則今日黨政府非僅虚憍。抑且貪汚。（五）滿洲入宼。明猶有戰死錦州之盧象昇。而今則崇朝之間。淪陷半壁河山。而無以正國家之典刑。 
　　吾人認爲就今日之情形勢而言。較明代有過無不及獨是否人尙有足引以自慰。并告國民黨及世界友邦者。即我國民今日已有一致之覺醒决非明末時代之人民。尤决不甘作亡國之人民我人民要當以熱血爭取我民族之生存。决不以自前情勢之惡劣而悲觀前途之鉅艱。終當由我人民奮起負荷。吾人今日。决竭盡全力以共趨 
　　總之我國民今日。祗願全國團結一致對外。祗願有良好政府。眞心與我國民合作。抗侮救國。故今後不論政府之當局如何。苟眞能順從民意。與人民切實合作。勿以精神團結等之空言。搪塞我人民者。必爲人民所擁護。反之而陽以服從民意爲言。而陰實拒絶人民之公意。則必爲人民所反對。此一定不易之原則也。 
[國聯議决發表宣言]  
　　根據不許破壞土地完整爲原則　　大多數主張立卽宣布監視時局　　在條件履行之後召集圓桌會議　　（日内瓦）國聯議會所舉出之起草委員會、忙碌終日、聞已將完畢其工作、大約其所草成關於中日爭端之總議决案、明日可提交議會、今日又组成小股委員會兩起、一、以英外相西門爲主席、而由希臘代表波立狄斯瑞典代表賴美爾與西班牙代表蘇魯太助之、其目的在襄助起草委員會整理議會各會員所提出之各種議案文、一、以法代表即行政會議長彭古爲主席、助之者爲捷克代表皮恩士、芬蘭代表愛理樞、及臂洛第三人、其工作在决定將來議會於休會時所組織實施議會事業之委員團人選與範圍、起草委員會於約略整理各提案文後、今日午後四時開會、芬蘭亦加入、討論兩小時散會、而由西門小股委員會繼續工作、七時又集會、至七時五十分鐘休會、其所討論之性質、現守秘密、但聞大多數起草委員主張立即宣佈繼續監視時局、並完全淸理爭端、衆信臨時核定之議案、根據如下、（一）重行保障國聯會章與凱洛格非戰公約原則之宣言、（二）注重會章第十條關於不許破壞土地與政治完整之規定、（三）維持條約尊嚴與不贊成抵制之聲明、（四）議會委員團應以行政會委員及小國代表六人至八人组成之主張、（五）議會委員團根據會章第十五條第三段努力從事於調停、以期戰事停止與日軍撤退得見諸實行之聲明、（六）在上述條件履行後、召集圓桌會議、（七）議會委員團須辦理中日爭端中所有各種問題之全部、西門小股委員會今日已完畢其工作、聞其所條陳者、與上述議案之首三欵密切相合、惟未言及抵制耳、聞西門小股委員會於陳述中日爭端之歷史上背景後、主張重行聲明國聯行政會前有之决議案、並聲明國聯議會决難承認凡與國聯會章非戰公約及行政會决議案抵觸之任何時局條約或協定、彭古小股委員會、今晚尙未能完畢其工作、（九日路透社電）　　（日内瓦）國聯大會起草委員會草擬决議案草稿、今日已大體完畢、倘能於星期六通過、則將循序提出國聯大會之全體大會、英代表西門與芬蘭代表愛里樞領袖之兩小組委員會、今日已各將所擬决議案之一部份宣讀審議、其内容聞（一）在維持國聯會章之權威、㈡和緩的確立日本撤兵爲開始談判條件之原則、㈢確立聯盟會章之拘束力及其第十欵之不容違犯、㈣重申用武力取得領土或政治利益之非法、㈤此外又申明理事會之勸告與國聯大會三月四日之决議、案並約略舉示在滬佈置與辦理談判之委員團人數人選及職權等、今日有一部份起草委員、主張委員團人數、不妨較少、應授以可用最堅决方式行事之權力、並可代表各大國聯合行動、對於日本能施强大壓力、惟此委員團間題、大約將於星期六小組委員會議中解决之、俟小組委員會决定後、即將全案交全體起草委員會通過、再須經總委員會通過、最後乃提交大會、（九日國民社電） 
　　（日内瓦）國聯大會起草總决議案之起草委員會、今日秘密討論至於深夜、聞其所商、在覓一方式、解决數小國力主决議案内應嚴斥日本在滬行動之最難問題、現明日上午將繼續會商、希望屆時當可得一圓滿解决方式、（九日國民社電） 
　　（日内瓦）國聯大會總决議案内、將鄭重申明國聯維持中國領土完整之决心、草擬該案之起草委員會、今晨重行召集、據稱會商至正午時、對於决議案文字實際、已告同意、至其内容、據消息靈通者預測、將含一序言及四要點序言内將申明國聯對於會員國爭執時應負之一切責任、完全適用於此次中日爭執、嗣乃列叙會章内保障會員國領土完整與政治獨立條文、及與此有關之其他條約、並申明會員國各負有僅用和平方法、解决一切國際間爭執之責任、决議案本文内、第一點重行確定白里安十二月十日宣言及理事會二月十六日對日勸告聲明、國聯不能承認或容許侵犯中國之領土完整與政治主權、第二點鄭重申明在武力及其他脅迫下、解决目前爭執之不合法、第三點援引非戰公約、申明祇可用和平方法解决國際爭執、第四點聲明今後所有此次爭執之詳細解决辦法、究否符合國聯之原則與規章、國聯仍保有將來决定之權、（十日國民社電） 
　　（日内瓦）大會主席團、力求草成一决議案、俾將關於中日衝突之辯論、作一結束、今晚尙未成功、但進行甚順利、關於原則之宣言、已取得同意將來即以此項宣言、作爲决議案之理由、宣言文字、大約已成立、並可望通過、其内容、首先追述國聯會盟約巴黎非戰公約各簽字國應盡之義務、决鄭重聲明盟約第十條規定各國領土完整其性質甚爲重、要再次根據美國務卿史汀生致參議員波拉函之意義、聲明自衝突以來、凡用兵力在中國所得到一切領土擴充、以及一切領土或政治上變更、國聯各會員國、均不能予以承認、至决議案中執行方式一節意見尙未一致、此爲最困難之部份、就大體而言、大會將依據三月四日通過之决議案、請中日政府將敵對行動之停止、從速改爲停戰、並請在上海租界有特别關係之各國、將前次國聯會要求如何執行之情形、報告於承認大會之特别委員會、並將此項特别委員會之組織及職權、加以規定、大約無直接關係之某某數國、亦將加入、該委員會决議案、最後即勸告一俟休戰條件成立、即召集上海和平會議、明日下午、主席團將再開會、以便徵求最後之同意、（九日哈瓦斯電） 
　　（日内瓦）大會將組織一種委員會、由委員十八人　及主席一人組織之、此項委員會、應根據盟約第十五條之第三節力求雙方之和解如不能收效、則宜再照辦同條之第四節辦理、該委員會對於停止敵對行動、及日本軍隊之撤退、須迅速造具報告、至於設立中立區域一層、則以國聯會員中有四國在上海有特别利益者、或可參加維持秩序、該委員會如認爲必要、可向海牙國際法庭徵求意見、其報告書無論如何、至遲須於五月一日以前提出之、大會經主席同意得再召集（十日哈瓦斯電） 
　　（日内瓦）彭古小股委員會、昨日會議至將近午夜始已、足證有甚困難之提案、不易解决、今日淸晨繼續集議、至午未散、希望製定方案、而於今日下午提交議會起草委員會於是起草委員會即將開始以西門之宣、言與彭古之文件併合成一、起草委員會之進程、亦有種種障碍尤其因議長希孟切望决議案之文字、可以博得連中日兩國在内一致之同意之故、各國代表團刻正私相交換意見、並不時試探此問中日代表之情感、故甚覺忙碌國聯議會會議能否於本星期結束、現甚可疑、白里安葬禮定星期六日舉行、是日當然不能辦公、而在可博得一致同意之希望存在時、議長希孟仍靜待中日代表會商之結果、中國代表團又送會一文、重言敵對行動今仍賡續未已、三月八日日飛機曾在杭州由天空發機關槍射擊中國民衆、三月七日日軍復向前進攻、日代表團亦送入日外相芳澤來電、内稱、已訓令駐滬日使依三月四日國聯議會决議案之精神、迅速進行談判、而列强三月九日之報告、亦傳至此間、内稱、日司令於三月八日發表聲明書、畫定日軍軍事行動範圍之界線、並警告華軍不得進至聯接所開各地點之陣線、以免發生衝突、報告中否認三月七日日軍右翼有接觸之謠言、並謂日飛機逐日偵察華軍陣線及後、方日軍現無進攻之象、聞華軍已獲援軍、據傳援軍若干已開抵太倉云、今賴彭古小股委員會與起草委員會勤勞之工作、已於午後一時草成决議案、其條文可保得一致之同意、現已電達中日兩國政府、以供鑒閱、總委員會定明日開會、現望能及時接到中日覆、電俾可舉行最後一次會議、（十日路透電） 
　　（日内瓦）起草委員會草成之决議案、提議以議長希孟及行政院理事十二人組織一委員會、考慮中日問題並報告五月一日集議之國聯議會、現料日本可接受此决議案、於是將由議會通過之、决議案全文甚長須稍遲發表、决議案規定兩當事國允實行彼此所訂之條約、遵守國聯會章凱洛格非戰公約及國聯决議案所列各節並將雙方爭執作和平之解决、决議案又將九月三十日十二月十日行政會之决議案、及三月四日議會之决議案重述一過、决議案切實聲明會員國間之爭端不能違背凱洛格非戰公約或在武力壓迫、下成就解决、並規定組織一十九人之委員會、除議長希孟與十二理事外、其餘六人、由議會公舉六國代表决之、該委員會第一步應依照國聯會章第十五條第三節、運用調停之勢力、如調停無效、則應依照該條文第四節、以其建議提交議會、該委員會應繕就報告、提交五月一日集議之議會、决議案中又請列强之與上海有特别關係者、辅助辦理上海中立區之警務、並規定委員會如有必要、得將所難决之點呈請國際法庭判斷、（十日路透電）日軍正在進攻 
[前方來電彙誌] 十九路軍駐 
滬辦事處昨（十日）晨接到蔣總指揮光鼐及趙參謀處長一肩來電如下、㈠現據土人報告、敵壓迫當地人民拆毁瀏河汽車站、改築飛機塲、並積極部署人事、大有相機進攻之、勢所謂停戰運動、全屬欺人之談、請轉佈國人注意爲禱、蔣光鼐佳印、㈡（銜略）現據土人報告、連日浮橋地方、到有敵軍約六千餘名、於七日壓迫民衆、懸掛日旗、及威迫開市、又在新塘市之日軍、四處放火、將全市焚燬、其他慘事不一而足、趙一肩佳印、 
[日軍迭襲太倉] 南京十日專　　電云、京方軍息、佳夜灰晨、日軍數次襲太倉、我軍純取守勢、未與大戰、白鶴港一帶、發現敵騎兵甚多、似將包抄靑暘港南路、進犯崑山、 
[崑山太倉砲聲] 南京十日專電云、某機關據報、滬日軍總數達十三萬人、内陸戰隊萬人、義勇軍三千、餘均日第一二三五九十一十四等師正式陸、軍飛機約百五十餘架、軍艦在中國領海者六十五艘交通方面訊、崑山佳晨聞砲聲甚厲、夜間發現日飛機八架全城息、燈又太倉城被日砲火猛攻、東南城角被轟毁、城内有數處起火、居民黑夜奔逃 
[我軍决死抵抗] 中央社九日 
崑山電云、記者九日冒險赴前綫視察、見士兵均在戰壕内、態度異常沉着安閒、雖雨打風吹、毫無倦容、我軍將士之勇敢精神、殊可欽佩、據某高級軍官談、日來此間前綫異常沉寂、即小接觸亦無之、日軍旣不敢向我軍進犯、我亦奉命遵國聯勸告、堅守陣地、暫不前進、但據探報、敵方宣稱、將於十日向我軍進攻、以崑山爲目的地、敵雖大言不慚、我已有備無恐、敵如來犯、是自取滅亡、蓋此次與在滬之戰略逈然不同、此處係平原之區、小河　墳地小坵、到處皆是、爲天然戰塲、敵所恃唯一利器之大砲坦克車絕無用武之地、騎兵亦難施展、飛機如欲毁壞我陣地亦未必能毁、至於步兵我一萬人克敵二萬人、亦殊易易、現我上自總指揮軍長、下至士兵馬夫、莫不抱必死之心、不怕死不要錢、是我軍素具精神、如敵來犯、正中我懷、摧敵旣非難事、反攻收復尖地亦殊有把握、蓋我軍攻更利於守也、最後復向記者謂、請君轉告全國民衆、我十九路軍在滬抗敵、初以顧全租界安全、未向敵進攻、後以戰略關係、迫而退守此處、一誤豈堪再誤、我十九路决抱彈盡卒盡之旨、不再後退一步、但願全國民衆、一致興起、作我後盾、我雖犧牲至一兵一卒、只要民衆繼起、與此不共戴天之仇日、繼續死戰、此種犧牲、亦爲最光榮最有價値者也、 
[日軍準備進攻] 十九軍京辦事處訊、日方以國際調查團即將抵滬、一面散發停戰空氣以圖掩飾其侵略野心、一面日夜將大軍調集前線、布置陣地積極準備進攻、並以飛機赴蘇常一帶偵察、連日前方不時有步哨衝突、我方軍隊决遵蔣總指揮令、日不來攻、决不出擊、日來攻即盡力抵抗、大戰隨時可以發生、、 
[日軍佈置陣綫] 大美晚報云、前線連日無大戰事、雙方皆從事調兵鞏固陣地、日軍右翼在瀏河嘉定間者、現由加藤所統之第十一師團防守、該師團中之一旅團、現設司令部於嘉定、瀏河西南六哩處、現有日兵防營三所、每處以一中隊或多於此數之步兵守之、日飛機飛於瀏河區之天空者、據報未見有華兵、日軍現信華軍現集中於崑山境内、日第十四師團現防守南翔至黃渡線陣之中央與左翼、第九師團則駐於上海及四周之營内、聞日軍刻正迫令華人在南翔塡地、築造飛機塲、白川司令昨曾偕植田巡視瀏河至南翔之陣線、公共租界虹口與楊樹浦區内各地點、昨發見有日本軍事警察站崗服務、臂纒Ｍ·Ｐ·二字、以爲標識、閘北仍由日海軍陸戰隊防守 
日方提議停戰 
[郭泰祺昨午答覆]  
　　日軍憑藉武力、突然進攻上海、已一月有餘、最近我軍退守二道防線、仍圖繼續進攻、今當國聯大會之際、忽又宣稱、依據國聯决議案、提議停戰、其新照會、於前晚託由英公使藍溥森轉交我當局、外交部次長郭泰祺、已於昨午將覆文送交英藍使、轉致日方及國聯議會、是停戰問題、現雖在雙方以公文往返接洽中、究竟能否實現、要在日方之有無誠意耳、 
[日當局來文] 日方來文於九日下午五時三十分由日使重光葵交英藍使面致郭次長、原文如下、日本駐滬軍政當局、今準備依據三月四日國聯議會决議案條文、與中國當局開始談判、現在前線形勢堪慮、亟宜立即成立具體協定、以便實現完全停戰、及繼以討論並决定撤退日軍辦法、日本當局認爲日方對於此事之態度、已爲中國當局所知曉、惟自國聯議會通過上述决議案以來、迄未聞中國當局對於上述國聯議會通過之决議案有何表示、日本當局今願鄭重聲明、準備根據該决議案進行談判、 
[郭次長覆文] 郭次長昨午請英藍使轉致日使重光葵覆文如下、中國政府業經接受三月四日國聯議會决議案、現準備依據該决議案條文及中國首席代表顏惠慶博士所聲明之下列諒解、㈠此項談判、僅限於有關實行停戰及日軍完全撤退之事件、㈡撤退不得附帶任何條件、與日本當局進行談判、中國政府曾經由其在日内瓦这首席代表宣示、爲上述原由及根據上述諒解進行談判之準備、並對於此項事實認爲日本當局業已完全知曉、三月九日下午五時三十分由英公使藍溥森爵士轉到日本當局來文、表明日本當局亦同様準備進行上述之談判、因此中國政府認爲此項談判已有開始進行之途徑、 
[國聯决議案] 中日兩方所依據之三月四日國聯議會决議案條文、已見三月六日本報茲爲便利讀者明瞭起見、特再錄原文如下、㈠請中日兩政府立即採取必要步驟、保障切實履行雙方軍事當局已發停止敵對行爲之命令、㈡關於第一條所請求者、雙方如何進行、應將實情隨時通知國聯議會、㈢國聯議會建議中日代表應於上述各國海陸軍當局緩助之下、舉行談判藉謀確實停止敵對行爲、并以佈置日軍撤退事宜、國聯議會　盼中立各國關於談判　之進展、隨時向議會報告、 
[郭泰祺之宣言]  
　　中國準備和平談判 
　　日本反誣中國阻礙 
　　關於昨晨（十日）東京路透電稱、日方指中國當局阻礙停戰及撤退日軍之談判節外交次長郭泰祺氏、昨特發一宣言云、中國方面、業經在本地及日内瓦明白表示、準備談判、中國不特接受二月二十八日甘特旗艦之協商案、與同月二十九日國聯行政院主席彭古之决議案、即國聯議會三月四日之决議案、亦經接受、日本當局曁其在日内瓦代表佐籐、詎能不知、昨日以前我方最後所接日方之通知、即所謂『立即停戰之基本條件』、三月二日、由克萊提督所交來者是也、我方當以其與二月二十九日英方代表報告國聯行政院及彭古决議案用爲基據之甘特協商案、大不相同、立即宣言不能接受、抑史有進者、日本雖接受國聯會議之三月四日决議案、中國仍不敢認爲日方有準備進行停戰商議之誠意、蓋有鑒於日本雖曾迭次接受國聯行政院九月及十二月之决議案、而終不履行也、中國方面態度、始終一致、茲鑒於昨日日方之通知、或可早得圓滿之商議、此則甚所希冀者也、 
郭泰祺 
[說明中國時局]  
　　宴請外國記者之演辭 
　　外交次長郭泰祺、於昨日上午十二時三十分、宴請外國記者於聯華總會、其演辭如下 
　　今日承諸群惠臨、不勝榮幸、惜羅部長未能親自招待、良深抱歉、從前滬變未發生時、外交部長常有機會與各國記者會聚、藉資聯絡、今日羅部長不能出席之原因、諒所深悉、倘諸君有便赴京、羅部長當竭誠歡迎也此次相聚一堂、可爲年來上海輿論界盛會之一、諸君中多有不惜遠道來此親歷數星期來之慘跡、想定必以所見聞直言無隱、公諸世界、近代科學進步、交通便利、諸君能將冒險所得之事實、傳播四海、使世人對於危害世界和平之重大問題、能造成公正之輿論、皆諸君努力合作之功也、在過去三四十天中、諸君目覩一强有力之國家、利用最犀利之武器、侵略鄰邦、其結果如何、不待余贅述、如有人偶赴閘北、一觀殘毁遺蹟及戰壕情狀、當可知中國人不畏犧牲、寧死衛國之勇敢、誠有英文豪麥考萊名詩所描冩之精神矣、我軍爲軍略上之必要、已撤退至二十公里（基羅米突）以外、遠出以保全公共租界安寗自任者之所要求、然則今日情形則如何、日本進攻之軍隊、與中國退守之軍隊、是否有二十公里之距離耶、設若兩軍果有二十公里之距離、則雖愚者、亦知其不致再有衝突也、即以昨晚而論、我軍事當局尚據報稱、因日本繼續前進、我軍不得不繼續抵抗、在四星期以來、凡經友邦努力調停所有一切和平提議、均經我方完全接受、最後一次、即英國旗艦之協商、及三有四日國聯之議决案是也、我國方面無進攻企圖、且業經命令防軍、停止敵對行動、設此時兩方遵守二十公里相離之界限、則停戰早成爲事實、可斷言也、上海公共租界之治安及完整、我國從未危害、正月二十八日以前、上海市區内居留民之生命財產、公共租界捕房及我國警察、均能盡其保護之責、即或偶有特别事故、亦不致如此次之完全失其權力也、鄙人固不能代公共租界當局發言、但若謂一俟一月二十八日以前之地位恢復後、市民尋常生活立可回復常狀斷非無理由之語也、今則商業停頓時局毫無進展、果係誰之責任耶中國軍隊、不駐租界附近、業逾一星期以上、乃撤退二十公里後、仍不能隔離中日軍隊使不相接獨此中責任、諸君明達當能見及、中國對於東三省及上海問題、認爲因果相連、常思藉國際聯盟機關之調查與判處、以謀解决吾人今日解决國際間爭執方法、恰如個人已脫離穴居野處之野蠻時代、而欲求直於法庭、所以締造國聯諸賢達、渴望國際爭端、應用司法方法、調查而解决之、中國遵守此方法、非至國聯公斷失敗以後、不復接受其他方法、亦不再外求其他途徑、中國此時、正準備並切望國聯决議案迅予實行此则日内瓦中國代表、已向世界明白聲明者矣、 
美政府 
[授權美使詹森]  
　　得與列强代表合作 
　　協謀解决中日爭執 
　　路透社九日華盛頓電云、美國務卿史汀生、今日告新聞記者、政府已授權駐華公使詹森與列强駐華代表、完全合作、依照國聯最近决議案、協謀解决中日爭執、詹森將參加圓桌會議、及討論日本撤兵問題、 
熊希齡等 
[電請堅持抵抗]  
　　北平熊希齡等昨日來電云、申報轉上海各團體救國聯合會北方民氣激昻、當局意漸活動、義勇軍正在進展、望堅持抵抗督促反攻、必能全國一致、熊希齡·王造時·左舜生等、灰、 
顧維鈞 
[對於國聯大會意見]  
　　顧維鈞博士、於三月八日、發表對於國聯大會之意見原爲英文、茲爲譯錄如下、代表列强在國聯大會發言者、間有對於遠東之糾紛情勢、雖屬極力設法、使其緩和、惟對於日本顯然違背國聯盟約一層、似乎反爲漠視、夫中日兩國、均爲國聯會員、而日本竟侵犯中國領土、已五月有奇、且尙繼續進攻、計日軍所侵占中國之區域、其面積倍於德國、雖經國聯行政院議决、令其退出仍抗不照辦、按遠東現在情勢、不獨對於中國一國在國聯立塲所應享會員之權利有所關係、即對於國聯本身之將來命運亦極有關係、夫倡言居間調停以爲解决糾紛之初步、雖屬甚善惟現在滿洲及上海之日本軍隊、有立即撤退之必要一層絕無調解之餘地、至國聯要求撤退日軍之議决案、無論國聯有無實力執行、而日本之侵犯與占據中國滿洲及其他部份、即爲違背國聯盟約、此種事實、殊不無輕予縱容也、尤有極關重要者、此次國聯大會、爲恢復國聯之權能及其威信起見、應將此種事實、顯爲聲明、並令日本將其當時承認國聯行政院上年九月三十日及十二月九日兩次議决案時所包含應允撤兵一層、切實履行、按國聯大會有權且有義務設法使行政院之權能、愈加有效、其法當將行政院之建議而業經當事國承認者堅持實行、故此種聲明、不特與公道原則、並無防碍、且可將行政院所採辦法、爲大會完全讚同及國聯全體公意之表示一層、使日本愈爲明確瞭解也、至將此次爭端之是非曲直澈底考核一層、當然可聽、現已首途來華之國聯調查團辦理、惟日本延期撤兵一節、殊無理由可予容忍、就事實上言、行政院各該議决案之條文已極爲明顯日本之應立即着手撤兵與調查團之工作、係判然兩事、今若離日本無理占據中國領土之本問題、而藉他項問題從事搪塞、其結果惟有使國聯威信愈加下落耳、尤有可駭異者、國聯竟向中國與日本同様提出忠告、要示將國聯根本原則、再予切實履行、查自此次爭端之始、中國即已訴之國聯、且曾聲明、不加保留、尊重國聯决議是則中國已以國聯會員資格、將國聯盟約及巴黎非戰公約之條欵、忠實遵守故現在如有實踐和平原則之必要、則須實踐者、唯有日本一國而已、蓋世界之新趨勢、正以和平原則爲基礎也、 
[市商會電國府]  
　　請派大員督師抗日 
　　電蔣親出捍衛國難 
　　市商會昨致國府及軍事委員會電云、洛陽國民政府·軍事委員會·鈞鑒、自淞滬戍軍撤防而後、中央爲懲前毖後之計、知己續遣援軍、相機規復、惟各軍到達以後、名位相埒節制調遣、貴有專責、而戰區漸廣、運籌尤貴周詳、顧迄今尙未聞中央有統一指揮之命、萬一臨敵號令不專必轉以遲滯僨事、唐九節度之師、潰於相州、而淮西之役、卒收功於裴度之親出視師、是指揮貴於統一、戰史歷有先例、暴是寇滬、已三易主 
 
 

Page 2

 
 
帥、卒以將白川總領師干、尤爲軍事上主要之明證、中央之所以遲逈審愼、未肯遽派專　者、無非顧念東亞和平、投鼠忌器、而日人則已得寸進尺、白川之後繼以安保、志在　括東南、牽制東北、將我中央主力部隊、一舉而碎於鐵槌之下、如再遲疑觀望、則援軍雖多、適僞敵餌當此寇深事急、國人爲捍衛疆土而戰、縱受任何犧牲、亦當甘之如飴、萬一政府當局、猶復徘徊却顧則必致僨軍失地、使民衆絕望於國家、以爲國家棄我如遺、古人所謂北走胡、南走越者、必將實現、非特諸公永失其政治上之生命、而民族亦自此淪於萬刦不復矣、務請中央迅簡大員、督師抗敵、規復失地、以振士氣、臨電無任迫切待命之至、上海市商會叩陽、又致蔣介石電云、南京蔣介石委員鈞鑒、日寇進逼蘇　、中央諒有援軍續遣、惟各軍名位相埒、節制尤貴統一、非由中央特派大員督率轉恐遲滯僨事、鈞座職居軍委之長、躬與建國偉業、爲國家捍衛大難義　請纓無所避嫌、如以親出督、師慮爲暴日藉口、誣我輕啟戰釁、則暴日侵佔東北、進略淞滬、白川督師而後繼以安、保早已得寸進尺、毫無顧忌、如爲愛惜民命、避免更大犧牲、則我軍撤防廿公里以後、日寇依然進逼不已、委曲不能求全、犧牲萬難倖免、爲維持民族之生命而戰、縱犧牲至任何地步、民衆必無怨言、爲曲意避戰而犧牲、犧牲轉鉅、且民衆必異口同聲、集矢政府、鈞座受黨國付託之重、亦將何以自解、此中樞紐、聞係極重、鈞座昔以陸秀夫文天祥自勉、屬會則欲以澶淵之寇萊公自勵、當仁不讓斯爲大勇、惟祈早决至計、毅然請行、上海市商會叩陽、 
市府照會 
[日方尙未答復]  
　　聞已電訽東京 
大陸報云、市政府前日致函日本總領事村井曁各國領事、聲明將繼續維持吳淞閘北江灣等區公安衛生公用等業務後、迄至昨（九日）夜、日總領事村井尙未答復、但據日方表示、日人恐未必能同意此舉、昨日下午公共租界工部局復非正式討論公共租界昆連地方之衛生問題、因未悉日領事及軍事長官將採行何種途徑故未能有切實定議、當時對於市政府之聲明、亦約略論及、聞在市政府聲明以前、日人曾允工部局淸除租界附近之垃圾惟是警權與淸除閘北等區戰塲殘跡問題、较諸僅僅保護居民與衛生等事件、遠爲重大、當日人表示承認或拒絕華人在其本國境土内行使警權之際、勢必將其處置戰區之意見稍行表示、苟能承認市政府之聲明、則對於地方善後與恢復常狀上將可認爲前進一步、反之、若拒絕華人在日軍佔據區域内行使民政權、則將使商業與地方政務更形紊亂、昨夜聞日領署已將警權問題電詢東京及本埠日軍長官、據稱華警行使職務、必須携帶軍械、此則日方所認爲問题者、據日方聲稱日、人在閘北等處行動、不能解釋爲佔據該地、日軍僅暫時留駐、惟撤退日期則將視中國軍人之行動以爲斷日前不能預定云、 
[王賡解京研訊]  
　　昨由公安局長傳到 
　　即日下午解赴南京 
　　第八十八師獨立旅長王賡、前被日軍司令部拘捕、經市府向領袖領事抗議後、日軍即將王釋放、但外間以是物議沸騰、謂王有洩漏軍事秘密嫌疑、中央以案情重大、電令市府迅將王賡解京訊辦、昨日由市公安局長温應星將王傳到、即日下午解京研訊、 
[七種公債抽籖]  
　　奥國賠欵三月二十日還本 
　　其餘六種三月卅一日還本 
　　財政部所發行之民國七年六釐公債、民國十四年公債、奥國賠欵擔保二四庫劵國民政府財政部善後短期公債、民國十八年賑災公債、民國十八年關稅庫劵等、昨日下午二時、在香港路銀行公會抽籖、先由財政部公債司鄭萊主席、略謂本部經管各項債劵、業經遵照國府命令、自本年二月份起、每月由海關稅劃出八百六十萬元逕撥基金保管委員會、作爲支配各項債務基金、除十七年金融短期公債一種仍照原條例還本外、下列各項、悉依新訂辦法、每三個月抽還本金一次、茲將各種公債經過情形、報告大略如下、㈠民國七年六釐公債、發行總額爲四千五百萬元、自民國十七年六月起開始還本、業已還過八次、此次依照新訂辦法、抽還第九次本金、計抽籖一支、應還本銀元四十五萬元、㈡十四年公債、總額爲一千五百萬元、自民國十七年三月起開始還本、業已還過八次、此次依照新訂辦法抽還第九次本金、計抽籖一支、應還本銀十五萬元、㈢奥國賠欵擔保二四庫劵、於民國十五年發行總額爲二百四十萬元業已還本四次、此次依照新訂辦法、抽還第五次本金、計抽籖一支、應還本銀元二萬四千元、㈣國民政府財政部善後公債、於民國十七年發行、總額爲四千萬元、自民國十七年十二月起開始還本、業已還過七次此次、依照新訂辦法、抽還第八次本金、應還本銀八十萬元、㈤民國十七年金融短期公債、總額爲三千萬元、自民國十八年三月起、開始還本、業已還過六次、此次依照原條例規定、所還第七次本金、計抽籖一支、應還本銀三百萬元、㈥民國十八年賑災公債、發行總額爲一千萬元、自民國十八年正月起、開始還本、業已還過六次、此次依照新訂辦法、抽還第七次本金、計抽籖一支、應還本銀十萬元㈦民國十九年關稅公債、發行總額爲二千萬元、自民國十九年六月起開始還本業已還過四次此次依照新訂辦法抽還第五次本金計抽籖一支、因萬元票關係、應還本銀元爲十九萬五千元或二十萬五千元、以上抽中各項債票、除奥國賠欵擔保二四庫欵、定於三月二十日開始付欵外、其餘六種債票、均定於三月三十一日起開始付欵所有中籖債票應付本金、均由各地中央中國交通三銀行、連同各債票應付利息、一併支付、請監視員查騐籖支底薄、以便執行抽籖、旋經各代表當衆抽籖後、中籖號碼、民國七年六釐公債抽籖一支、號碼爲四○十四年公債抽籖一支、號碼爲二八、奥國賠欵擔保二四庫劵、抽籖一支、號碼爲一二、財政部善後短期公債、抽籖二支、號碼爲三八·八二、十七年金融短期公債、抽籖十支、號碼爲○七·一六·二四·三四·四二·五二·六四·七一·八六·九二、十八年賑災公債、抽籖一支、號碼爲四二、十九年關稅公債、抽籖一支、號碼爲八四、 
[駐滬美兵將回斐島]  
　　路透社九日華盛頓電云、今日聞美政府現擬將美步兵第三十一隊、由上海撤回馬尼刺、 
[將有瓜代英軍來滬]  
　　大陸報云、英軍蘇格蘭富雪里爾團第二營現定倘至本月十八日本埠局勢已可撤退時、則將乘運艦蘭開夏號離滬、按該營係去年一月來滬、原定本年二月六日瓜代返國、當時因時局緊張暫緩開拔、至接防部隊、爲東蓋開夏團第一營將於本月二十二日自孟買抵滬、 
[僑胞慰勞十九路軍]  
　　現正續募特捐 
　　華僑救國經濟委員會華僑聯合會、接到某埠僑胞寄到慰勞詞兩則、慰勞金三萬、並謂現正續募特捐、可再集十餘萬、並另進行月捐、月約七八萬、對日抗戰不停、月捐絕不中止、探錄慰勞詞如下、㈠僑胞致詞、『貴軍精忠衛國、僑民感泣挫頑日之驕熖、爲祖國之干城、列强視線轉移、國際地位提高、炎荒僑庶、莫不欽服、敬由和豐銀行、電奉菲儀三萬、請林有壬君聯同許冀公劉士本爲代表、竭誠慰勞、想蒙林代表等代達微忱、辱荷莞納矣、戔戔之數、臂如勺水、無當萬一、亦聊以盡僑民愛戴之赤心耳、懇望再接再厲、誓死抵抗、軍人以生命爲前驅、僑民以經濟作後盾、各竭其力、各盡所能、共榮逐寇之動、免爲亡韓之續、江天在望、熱血飛馳、書不宣意、敬祝勝利、㈡代表致詞、『自張學良發明亡國之不抵抗主義、數小時間、喪失錦繡河山數十萬方哩吾華軍隊、遂爲舉世所鄙夷、日本軍閥、以一概百、謂我國軍政當局、無國家思想、我武裝同志、無一擊價值、此誠吾華之大辱奇恥、吾僑之所椎心泣血者也、幸我十九路軍毅然奮起、打倒亡國主義、發揚自衛精神、使暴日受未曾有之大創祖國雪百十年之積憤、我第五軍曁協同作戰諸將士不屑爲禍國之地盤割據、不屑爲無恥之實力保全、分懲　敵、同建殊勳、其偉烈之昭垂、斷非歷年來任何革命、任何内戰所能比擾、此僑胞所以不遠萬里、電託同人、敬向貴軍致最誠敬最熱切之慰勞也、代表等深知僑胞内心、惟知愛國、其崇拜貴軍也、非有所私於貴軍、凡能悔悟其不抵抗之罪惡、改變其怕日本之奴性、誓死抗日如貴軍者、僑胞均將崇拜而擁護之、僑胞深信今日無論何黨何派某甲某乙、凡能戰日者必興、想降日者必滅、能戰日而始終不變者必成、以義始以利終如馬占山者必敗、代表等深信貴軍必能戰日到底、且信貴軍能以衛國精誠感動國賊、翻然醒覺、纰繼起作戰、不再擁兵坐視、自貶爲萬世唾駡之秦檜、而使貴軍爲百代馨香之岳飛也、代表等謹以最熱情向貴軍行最敬禮、華僑慰勞代表劉士木·林有壬、 
[西南代表赴崑山勞軍]  
　　西南政務委員會慰勞十九路軍代表關素人·崔廣秀·到滬後、以十九路軍改變作戰方略、退守第二道防線、在滬無從與該軍長官接洽慰勞事宜、該代表等爲要親向殺敵將士表示慰勞之意起見、决擬赴崑山轉往前綫、親向各將士慰問、聞已與後方辦事處主任范其務商定赴崑路程、不日即首途前往云、 
[租界戒嚴時間展遲]  
　　星期六起將改至十一點半 
　　工部局情報處發表云、自三月十二日星期六日起、宵禁時間、改爲下午十一點半至次晨四時 
慰勞與救濟 
[戰區童軍特赴前線] 上海市　　童子軍戰區服務團、自我軍戰線變更、該團理事長汪剛以戰區遠隔、前綫服務人員、亟待增加、爰於八九兩日、飭令童軍兩隊分道開赴前方、任十九路軍總司令部交通部指揮、充作戰區救護等類工作、第三隊開赴前方服務之童軍、現已編製就緒、約在月内出發、由顧拯來·路山樵·羅烈·三君率領啟行、 
[昨有傷兵止杭療養] 上海市　　民地方維持會第一傷兵醫院、設培德女校内、該院所住就醫之傷兵近四百餘人、最近住院漸已愈至之傷兵、計百四十八人、於昨日奉軍令送往杭州療養、俟過數日、再開赴前綫、補充作戰、 
[嘉定南翔救出難民] 日軍侵　　入滬西嘉定南翔一帶、殺人放火、無所不爲、該地居民痛受暴虐、罄竹難　上海戰區難民臨時救濟會備有汽車多輛、連日由救護組駛赴滬西一帶救濟難民來滬、自本月五日起至昨日止、統共救出難民六千二百三十三人、運到上海後、均分配各區難民收容所暫住、現尙在繼續運救中、又該會於昨日上午、特派卡車兩輛、至北四川路東洋學校日軍司令部、救出被捕華民十八人云、 
[甬人徵救濟慰勞品] 上海市　　冰鮮魚行同業公會洋五百元、冰鮮業同人洋一千元、肅維卿君光餅九千枚、張茂生君美電五百節、元裕衣莊衛生衫十打、福新·申新·茂新·合助毡毯二百條、朱桂生君麻袋五百只、泰昌公司白被單一百四十四條寗波時事公報館經募橘子五簍、華大成衛生衫褲四十五件、跑鞋等一百雙熱水瓶皮帶一梱、王東園君天如氏合　布衫褲一百套、恒記姚群君棉被五十條、鐵床三十只匹社被單六十條、錢桂榮君毛巾一打、奉化同鄉會棉被十九條市商會布衫褲四十套、同餘棉衣褲二十件、陳吉慶君手電燈一百十四只、電池廿九打、半寗波時事公報館經募光餅一百十九袋、草席三梱、棉被二梱、炒米一袋、帆布床一張枕頭一袋、橘子五簍、草鞋十三袋、張聯才君蔴袋八十只、鄧志賢君白布衫十六件、白布褲八條、棉背心十二件、金公館男女傭人捐助麫包一千五百只光餅一萬二千枚、無名士凡士林一聽、藥棉廿四包、纱布十八包、大明眼镜鏡公司經募指南鏡三十三打、上海市商會經募白布衫褲一百套、上海華達烟公司繁華林香烟二十萬枝、華成烟公司金鼠牌香烟二萬五千枝、顧光耀君棉被念條、寗波時事公報館光餅及雜物一百七十一袋、光餅一百○三袋、光餅一百六十七袋、碗七簍年糕十四袋、筷四蘿、炒米十一袋、米一袋棉被九條、光餅一百九十袋、衛生衫一打、　糖二箱、 
[婦女傷兵院之捐欵] 婦女傷　　兵救護警院由宋子文夫人經募到杜月笙夫人捐洋一萬元、張嘯林夫人捐洋一萬元、王儒堂夫人捐洋一萬元、陳紹嬀君捐洋二千元、顧慶璜君捐洋四百元、杜關英君捐洋五百元、杜孫琴君捐洋五百元、豐文郁君捐洋八百元、王仲奇君捐洋二百元、周守良君捐洋一百元、周潤如夫人捐洋一百元、張佩綷君捐洋一百元、交通銀行捐洋二百元、宋式　君捐洋一千元、李漢堂君捐洋五百元、陳受昌君捐洋五百元、郭伯良君捐洋五百元、張伯周君捐洋一百元、李穉運君捐洋五百元、楊曉波君捐洋二百元、松江鹽運副使公署同人捐洋一百元、求安室捐洋五百元、鍚福堂捐洋五百元統稅署同人代募被褥二千零九十條、枕頭一千五百個、枕套一千五百個、被單二千四百五十三條、白細纱布九疋、 
[市商會辦理救護訊] 市商會　　前以滬變發生後經衛國將士奮勇抗敵、該會以全市商民代表之立塲、辦理後方供應、不遺餘力、迨自我軍退守第二道防線後、對於救護、仍積極進行、該會昨日撥欵五萬元、交由上海戰區難民臨時救濟會市民地方維持會及中國濟生會三處、指定爲救濟難民之用、並撥欵五千元、委託普善山莊辦理掩埋戰地被難同胞、同時又撥欵三萬元、委託紅十字會辦理救護傷兵、刻聞紅十字會方面、已指定第二第三兩傷兵醫院、作爲該會所辦公處、 
[籌辦寳山兵災救濟] 商界名　　人張公權等、鑒於寳山縣失陷後、是處居民大多避難於滬西一隅流離失所無所、依歸特主辦一寳山兵災救濟會、專以救濟寳山難民爲務、昨日下午一時、向仁濟堂借到救護車一輛、馳往救出難民數十人 
[江西難民回籍謝電] 九江來電、云申報館史量才先生、轉各報館、地方維持會、戰地難民救濟會、濟生會、均鑒、上海戰區被難同鄕數千人、感蒙各慈善團體曁朱子老援助、並蒙地方維持會遣派江天輪運送回籍、於庚日平安抵潯、除感謝該嶷沈君曁各執事厚　照拂外特此專電鳴謝、 
[商團司令函謝各商會]  
　　公共租界商團司令渴穆士、於本月八日函致本市各國商會云、本日午前、予已發令、將全團人員改爲預備役、即係謂於數日之内、即將無全時間服務之團員、予乘此機會、代表工部局、對於各貴會所屬之商家、許其職員於此緊急期中、出任商團之職務、不能不特别感謝、此次商團、自召集之第二日起、予已時時注意、對於有商業上必要之團員、斟酌予以假期、籍以維持商業、惟各鐵甲車隊之大部分、直至昨日始得復員、此乃因邊界之巡邏、有賴於此隊至多、而上星期中、尙有一次、幸賴鐵甲車隊之力、始得維繋本埠之秩序也、今後予希望本團之力、能更加充實、則於萬一有事之秋、如果召集時期過長者、自能予團員以較多之假期、以免商業之受影響也云、 
[交次陳孚木談話]  
　　關於郵務人員津貼事日前交通部令郵政總局、取銷郵務人員對於金貴銀賤之津貼二元、上海郵務工會方面、近聞有人醒釀反對之議、交部政務次長陳孚木、昨爲籌議郵費加價事來滬各報記者、訪之於其寓所、順叩以此事、據談、郵政連年入不敷出甚鉅、本年預計最少六七百萬、而郵工加薪、亦年增百餘萬、再不設、法勢將破產、該項津貼、乃年前因金價高漲、郵工要求發給津貼每人二元、此項支出、年計九十餘萬、其實現在金價已稍低落、郵局職員、其薪金在四五百元上者、均領受此項津貼、固無理由即下級郵工最少月薪亦在三四十元較諸其他工人工資已不爲低、其他政府機關職員軍隊、均未曾因金貴而要求發津貼、而郵政職員獨有之、已是例外、况目前政府各機關、均勵行减薪、有减至原薪半數之下者郵務職工、亦是國家公務人員之一、不减薪而反要津貼、未免太不公平、交部爲减省郵政之虧累起見、故取消之、當此國家危難時期、稍具人心當節衣縮食、爲整個之國家民族利益設想、不能爲個人之利益而貪求無厭、現在職工會有人主動反抗此項命令、即藉口謂郵工爲社會服務、生活太苦、必須得國家例外之津貼不知郵政職工、較諸兵士生活、其苦樂相差爲何、兵士平日受國家最薄之待遇、而此次抗日仍能急國家之難、斷首折足、未有怨言、如果有人因交部取消郵政職員區區例外之津貼、便思鼓動風潮、使郵政破產、此等人非與交通部爲難、實與整個社會爲敵、交部並不因少數不明大義者之反對而取銷此項命令、多數忠實之郵務職工、亦不爲少數人所能鼓動也云、 
[喬義生電請增援]  
　　國民黨老同志喬義生通電云、特急、洛陽林主席·汪院長·二中全會各同志鈞鑒、暴日宼滬、蔑棄公理、焚燬殘殺亘古罕聞、幸我軍忠職守土、血戰月餘、捷報頻傳中外同欽、乃敵續增重兵、側襲瀏河、我十九路軍曁第五、軍因後方告急、兵力單薄、退守二道防綫、原非得已、國人　聞惡耗、莫不悲憤異常、深恐南宋慘史、復演今日、嗚呼、宼深矣、國危矣、事機迫切萬難再忍、尙望公等勿生苟安之心、連定救亡之計、一面出兵東北、收復失地、一面陸續增援、保全國土、庶可以上慰總理在天之靈、下孚民衆　覓之望臨電泣涕、不盡欲言、喬義生叩、魚、 
腸業公會 
[建議勸房東减半收租]  
　　腸業同業公會昨函市商會云、逕啟者、查自暴日犯吾淞滬以來、本市百業停頓、物力維艱、而戰禍蔓延、正不知將伊於何底、市民所受之痛苦、毋庸縷述、况生活程度日高、縱節衣縮食、然房租之負担、實占生活費之大部、勢難應付、觀察時局、斷非短時間所能恢復、如果積欠過鉅、房客以迫於時艱、難淸積欠、房東又安能苛索、不將成爲問題、乎而際茲國難臨頭、救傷拯難、亦爲我民衆廳盡之責、且兵燹之餘、本市失業難民日增、雖經設法遣送、而無從安置者、實不在少數、苟無相當救濟、治安堪虞、然凡所舉措端賴經濟、捐募有限、殊難爲繼、爲此擬請貴會勸告全市房東、自動减半收租、一俟市面復元爲止、而房客除付半數之房租、外再照繳原房租四千之一、作爲慰勞衛國之傷兵、與救濟遭難同胞等用度、在房東所損有限、在房客得减輕負担、而傷兵難民、受惠多矣、是一舉而數善備、敢將愚見所及、供備採納是否有當、尙祈鑒核爲辛、 
[滬杭路拆斷軌道一段]  
　　大美晚報云、滬杭鐵路當局因聞日軍已將張華浜車站之機車一輛修竣駛行、深恐日軍沿鐵路而進至滬杭線、故昨晚命在徐家匯與龍華之間拆斷路軌一段、藉以戒防、 
[工部局總董麥克那敦將回國]  
　　不欲爲本届議董候選人 
大美晚報云據可靠消息、工部局總董麥克那敦少將、不欲爲本届議董候選人麥少將擬於數星期内告假回國、 
[濬浦局工程師將回國]  
　　濬浦總局工程師查得利、前因向局長請假回國因代理總工程師之人選、本局查無相當人物、曾向英國工程學會聘請工程專家法賽悌、來滬代理該局總工程師之職、現法代理總工程師、已來滬交替、查總工程師於即日乘輪返英云、 
[厘拆外觀安謐]  
　　昨銀洋帀况、表面因已照常營業、尙稱安謐、『洋厘』早市爲七錢二分二厘二毫半、較前日午市好起二毫半、午市又好二毫半、爲七錢二分二厘半、銀拆早市及午市同爲二錢五分、與前日相埒、劃頭加水做開一兩一二錢、銀行掛牌一錢、做出滙扣票欵早市三十四萬、午市三十一萬五千、鈔票早市五萬七千、午市四萬銀拆票交易、兩市約計一百餘萬、銀行買賣洋欵兩市約計六七十萬各銀行洋户往來五十餘萬銀欵收解華商二百七八十萬、外商二百餘萬、錢莊洋公單收解三四百萬、銀公單收解三千三百餘萬、銀劃頭欵收解一百四五十萬、洋劃頭欵收解七十餘萬、小錢莊交易四十餘萬、江南小洋因無交易、市價未勁兩市均同爲六錢三分廣東小洋早市爲六錢四分五厘、午市爲六錢四分七厘、交易早市十萬零五千角、午市五萬角、銅元爲四百零二千文、虹口 
[被捕華人又釋一批]  
　　　虹口一帶居民、無辜被日軍捕去者、爲數至夥、除釋放一部分外、尚有多數仍被拘禁、故本埠各救濟團體、再向日領村井竭力交涉、已得同意、聞昨在北四川路東方印刷所内放出者三十六人、均係男性、計萬有祥·繆壯靑·李家藻·廖俊卿·沈叔平·劉少斌·宋興珠·王逸夫·孫耀·郭成豐·郭黃有錢逸民·邵漢臣·劉炳炎·崔志·金仲發·丁國楨·周子蓮·周炳運·楊桂春·楊少卿·王少山·趙永生·李大康·周郎二·蕭有二·辛禹·陳逸章·張萬富·陳鳳樓·金蘭泉·趙運生·周光雨·單千金·唐士根·舒昭耀·等、并聞尙有一批、即可釋放人數多寡、尙未確定、 
[閘北江北人之活動]  
　　閘北之無智識江北人民、甘心爲敵利用、乘火打刦、現在閘北方面之華人、惟此輩最爲活動、臂纏白布、上以紅色塗成形似日旗之標識、或則以紅紙剪成圓塊、貼於布上、或並紅紙而無之、則以大英牌粉紅色纸包剪成圓塊應用、醜態百出、然在日人卵翼之下、氣燄極高、無惡不作、白川義則在閘北徧貼四言布告、認我忠勇之十九路軍爲軍閥昌言軍閥業已驅逐、中日人民、本來親善、儘可安居樂業云云是則所謂親善之華人、即此輩以臂貼大英牌粉紅纸之江北人而已、 
　　昨日下午、虹北迤香烟橋、到有大批江北人、　入民家搜刦、聲勢煊赫、當經鄕民馳往臨平路保衛團第五團第七分隊告警、旋由隊長率領團丁八人、武裝前往、比抵目的地、該江北人等並不退避、反開槍拒捕、團丁等睹狀、見人手衆多、難以逮捕、遂相率退回、内中一團丁天津人王殿元（年二十九歲）因拔步稍遲、被羣衆江北人緊緊追趕、直至場樹浦其美路租界境内開槍、射中其右臂、不支而踣、江北人旋即退回、適由提籃橋捕房探目費克倫巡邏至此、隨雇車送往同仁醫院療治、經醫生施用手術、將子彈立即箝出、性命可保無虞、 
[曁南大學開學消息]  
　　國立曁南大學昨開校務特别會議、决於近日開學、除中學部已遷往蘇、州在本月廿後上課外、至大學部則租貨上海新閘路膠州路口第一七四八至一七五八號爲臨時校舍、仍設五院、但每院暫設兩系、計文學院設文史哲學系外國語文學系、理學院設數理學系、化學系敎育學院設敎育學系師資學系、法學院設法律學系、政治經濟系、商學院設銀行學系、會計學系、凡本校大學部各生、除轉學或借讀他校外、其未轉學之學生、可就現開各系上課其戰區學生、凡持有各該大學轉學證書或借讀證書者、均得編入相當院系年級上課、以資救濟、聞該校將於本月十二日起報名十四日起註册收費無論本校及戰地轉學生、均收學費廿元、宿費十元、雜費五元膳食須自理、開課日期定爲三月廿一日、 
[天氣報告]  
　　徐家滙天文台昨日下午四時三十分氣象預報云、揚子流域及此間海濱天色有雲間有重霧之處、高麗與九州有旋風、因低壓向東北東方進行、經過其地所致、全國沿海風勢和緩、又昨日下午三時前二十四小時内本埠氣温最高五八·五、最低四六·六、年同日最高五五·八、最低三一·一、 
國内外要電 
[外委會討論]  
滬案調停方針 
　　遵照國聯决議爲解决原則 
　　已分電滬方及日内瓦知照 
　南京外交委員會以郭泰祺九日夜電外部報告、英美兩使擬提調停滬戰辦法並有所請示十日下午三時在外部開會、蔣作賓羅文幹等均出席、各委咸主遵照國聯大會决議、爲進行解决原則、聞十日晚已由外部分電滬顧维鈞郭泰祺日内瓦顔惠慶等知照、（十日專電） 
　　（南京）顧維鈞有長電致當局曁外交委會對外交大計多所建議、謂所陳辦法悉本個人多年外交經騐、及觀察最近國際情勢所擬定請迅予决定、（十日專電）滬局和平趨勢 
[外交界方面之觀察]  
　　（南京）記者連日晤英法美要人、咸謂滬案有和平之趨勢、前方戰事已停頓日本防禦陣地已配備完成、中國後撤軍隊、已判明確遵國聯停戰通知、關於黨方宣傳某地被佔某地破敵等等、迄未證實、並謂英法美義各國、對於上海商務之停頓其渴望比中國尤爲深切、並知日本若干時期内、必定分兩期撤退佔據區域之兵、但總須經過交涉途徑、並謂滬案新解决辦法、國聯調查團十四日到後、定有顯著進步、已告各國商人稍安毋躁、至日本希圖將淞滬佔領區擴充萬國租界一節、列國並不領情、因違背中國領土完整成約、各國除旣得之權益外、不欲因中日衝突而增加新産業、况吳淞中國曾定自開商埠各國經商、毫無制限、初不必日本硬幹後而來討好云、（十日專電） 
蔡廷楷對滬案 
[並無單獨主張]  
　　（南京）蔡廷楷昨見外羅、對滬案完全依中央外交方針進行、十九路軍並不單獨有所主張、（十日專電） 
　　（南京）蔣光鼐令禁止後方士兵微用民房、（十日專電） 
國府明令 
[召集國難會議]  
　　定四月一日在洛舉行 
　　（洛陽）國府十日令云國難會議前經改定二月十一日開會、茲據行政院呈稱、因當國府移洛籌備不及、未能如期舉行等語、應即定於四月一日在洛舉行、此令、（十日專電） 
溥儀頒布 
[僞國組織大綱]  
　　並發各官屬任命令 
　　（北平）外訊、溥儀今日下午發參議院長以次僞府各部人物任命令、並頒布僞國組織大綱、僞參議院人選、决定議長張景惠·副湯玉麟、參議袁金鎧·張海鵬·貴福·羅振玉等内田·本莊·今乘列車在柳河溝被匪襲撃甚狼狽、（十日專電） 
　　（北平）王伯羣談此來係訪張學良有所接洽、中央對東北僞國、决先通告國聯揭穿日本侵呑東北陰謀、請各友邦主持正義、然後决正式明令討伐、此次滬戰我已予日軍以重創、（十日專電）　　（北平）東北全民委會電國聯及列强、鄭重宣言、東北僞獨立國、完全日人策動（十日專電） 
　　（南京）太原某要人及到平之吳佩孚、對於應付東北自主問題、均主張用政治及外交手腕解决、以華府成約領土完整爲外交上之保障、以潛移默化爲政治上之途徑、因三省首腦不無被脅者總是中國人民、或者天良還在、僅唱討伐高調而不兵、則將使情　睽隔、翻覺日後轉不過身苟至相當時機仍執迷不悟、不得已而實行討伐、亦不謂晚云、（十日專電）　　（長春）張景惠湯玉麟張海鵬袁金鎧今日被任爲所謂滿洲新政府之樞密員、新政府中有日人小米（譯音）任總務部長、專管以消息供給各報事、溥儀左右稱之爲皇上、此間預料溥儀不久將改號稱帝、今日城垣張貼公告、謂新政府承認一九一一年革命以前與外國所訂各種條約（十日路透電） 
　　（長春）日司令本莊與南滿路總裁内田爲參加就職禮、特來長春、今晚返瀋陽、溥儀等皆至車站送行、（九日路透電）瀋便衣隊 
[與日軍警交戰]  
　　（北平）瀋陽外電、今晨便衣隊二百名襲東北門與日軍憲兵隊及警察交戰半小時而退（十日專電） 
　　（北平）東三省之義勇軍、連日大爲活動、今日曾攻擊瀋陽北門之警署、（十日路透電） 
日方準備 
[移民東北計劃]  
　　將消滅東北各地名稱 
　　（北平）日人對東北移民方式、以集團爲原則、先由大阪名古屋、各地開始、每集團移動時、在東北指定地區即改大阪村名古屋村等名稱日本各縣將陸續有集團移到東北、擬一年内於日本全國六千萬人中、移二千萬以上到東北并擬消滅東北故有各地名稱、改爲日本名稱（十日專電） 
粤方軍人反對 
[西南擴大組織]  
　　黃白離邕赴粤商軍事 
　　余漢謀率勁旅開韶關　　（香港）九日政會臨時會議、某中委提議、在國難嚴重時期中、中央倘有設施不當當爲善意之糾正、不得爲傾軋的宣傅聞粤一部中委、原欲與滬委聯合擴大西南執部政會、滬方先派劉蘆隱南下與胡晤商、陳濟棠派定區芳浦來港迎劉、但此事爲粤各軍師長反對、區已中止來港迎劉西南擴大組織恐難實現、劉在港發談話、痛詆汪蔣賣國媚日、蕭連日稱病謝客、（十日專電） 
　　（香港）白崇禧·黃紹雄、十日離邕來粤商兩粤聯合抗日剿共、（十日專電）　　（廣州）余漢謀今日率勁旅兩師開往韶關擬入贛剿共、並有湘兵一旅助之、（十日路透電） 
雄壯熱烈之德國 
[希黨總選競爭]  
　　在柏林公園大演說 
　　希黨到者八千餘人 
　　（柏林）自前昨兩日共和黨與共産黨相繼舉行總統競選宣傳後、今日則輪及希爾脫黨在柏林公園舊皇宮對面、作大規模之演說矣、希爾脫黨人自柏林城中各區、潮湧而來者、約有八千左右、羣衆中各色人等均有、並有不少女工及中産階級婦女、　雜其間、但主要分子、則爲熱烈與會之靑年希黨衝　隊、列隊、高張旗幟、蜂擁而來、希黨之兵士、幾皆身着褐色短皮襖、足登飛行家所穿之長靴行伍在塲中所占之地位、皆爲軍事上之要點下午四時開會、五時塲中已昏暗、而羣衆及衝鋒隊、仍自附近街道絡繹而來、此時天空忽來强大之民用機飛機、飛行極低、散佈宣傳品、乃敵黨之鼓吹興登堡復選者、其時狂風怒號、傳單小册、飛滿屋頂、宣傳品告罄時、飛機仍在塲上繼續盤旋思以其軋軋之引擎聲、壓到演說者以擴大機傳佈之演詞、五時衆議員葛伯爾登壇、掌聲雷動、蓋此君乃希爾脫之左右手也、葛伯爾身材廋小、䟦足但貌頗聰慧、渠甫發言、面色驟變頑强凶狠實爲一不避艱險之羣衆領袖、渠發音甚緩、急激單調、渠除重述黨報上每日所辯護所認定之論調外、别無新論、略謂國家社會黨、素來尊重興登堡、因其爲太納堡一役之勝利者、但興登堡放任共和政治繼續存在、而其財政政策、又使德國破産、故國家社會黨又極端反對云、 
　　英雄式之德國人民乎今日當可警醒奮起以驅逐不肖之元首矣、反對黨之言曰、吾人對於一九一八年十一月九日以來之政治、誠深惡痛絕、此種共和爲猶太人式及馬克思主義式之共和、此次三月十三日、當爲此十一月政治之末日、吾人將以麵包與自由還諸德國人民、葛伯爾鵠立雪中、其演說不時博得彩聲、約歷四十五分鐘、廣塲深處、演詞已不可聞、乃由一國家社會黨之樂隊、高奏腓黎德第二時代之行軍曲、與國家社會黨之黨歌、樂聲直達演壇前羣衆之耳鼓、此隱約可聞之鼓聲、伴以演說者口中所吐現行政制覆亡之預言、實予人一深刻之印象、葛伯爾末又請羣衆立誓矢忠於國家社會黨、衆皆舉手行法雪西黨禮以應、旋衝鋒隊高唱黨歌響入雲霄、羣衆遂紛紛散去、黨軍亦即整隊向郊外而去（九日哈瓦斯電）　　（柏林）興登堡總統年已八十有四、此次復爲下届總統候選人、許多選民以爲其春秋已高、不堪再肩重任、中等階級、抱此意見者尤多、即其戰時同僚、亦多有背之者、今日有退役大將五員、聲明並未簽名於擁護興登堡之宣言書、其名乃由人僞造、且謂即請彼等署名、亦將拒之云、魯登道夫將軍、亦不致舉興登堡或希特勒、最近猶電致總統、反對其限制魯氏本人政治活動、惟普魯士總理白勞恩現竭力擁護興登堡、勸其同志舉之、（十日路透社電） 
 
 

Page 3

 
 
何成濬 
[電辭鄂省主席]  
　　專任綏靖事宜 
　　（漢口）何成濬九日電林汪、辭鄂省府主席戰、專任綏靖主任略謂主政兩載以赤匪披猖、四境不安、洪水爲患、瘠痍滿目、雖夜以繼日、而財絀民困、無由奏效、致上無以釋中樞之憂厪、下無以解民衆之倒懸、撫躬自省、負咎良深、且現役軍人不兼政務官、尤爲夙志、應請明令罷免、簡員接替、專任綏靖、藉　補過、（十日專電） 
陳友仁戴傳賢 
[均將出洋游歷]  
　　（南京）陳友仁派員至外部請給偕夫人赴歐美游歷護照、九日已趕發、期限一年、陳何日首途耒定、外部十日發戴傳賢出洋護照、地點爲亞洲各地、及南洋印度等處、（十日專電） 
[香椎在平閱兵]  
　　（北平）日駐津司令香椎、今晨在日本操塲閱兵、參加計日官及日僑男女學生各二百餘人、（十日專電） 
　　（北平）日陸軍中將坂西、海軍小少將花房到東北視察、花今抵平、即赴滬、坂定九日來平、（十日專電） 
[靑南形勢緊張]  
　　（北平）蘭州電、達賴派藏兵犯靑海、已有千餘人、各携新式軍械、抵玉樹南部、靑南形勢緊張、陳珪璋殘部由平凉向北潰竄、揚渠統派隊追擊、李貴淸旅在固原截擊、西安綏靖行署設蘭州、將與省府同時成立、（十日專電） 
津當局 
[干涉華新工潮]  
　　（天律）黨政當局查悉華新紗廠工潮、確有背景十日晨開聯席會議、决定先勸復工、如不聽、將拘辦禍首、（十日專電） 
[監察院在洛陽開會]  
　　（洛陽）監察院院長于右任於八日召集院會、出席于院長右任、丁副院長惟汾、監察委員李夢庚·劉莪靑·鄭螺生·邵鴻基·高魯·王平政、參事王廣慶、吳建常、秘書楊天驥曾洪文劉愷鐘王鏡秋、議决事項、㈠監察委員及職員全體移洛、㈡南京辦事處酌留少數人員辦理通訊及接洽經費事宜、㈢呈請國府於公務員懲戒委員會未成立前、指定專員淸理本院已經提交懲戒之積案、㈣咨司法院提前組織公務員懲戒委員會、該院秘書處已將决議各事、分别電知南京院部辦事處、並呈國府及函司法院積極進行、（九日專電） 
[漢陽兵工廠將復工]  
　　（南京）漢陽兵工廠去歲因水淹停工、經軍政部令趕加整理竣事、日内呆即復工、（十日專電） 
[平軍委會决議事項]  
　　（北平）軍委會今晨開會議决、㈠各鐵路設軍警聯合稽查處、限制無票軍人乘坐、㈡派少將軍官分赴各軍、隨時視察、㈢各軍設立軍需專員、統一軍需、（十日專電） 
[萬福麟視察畢返平]  
　　（北平）萬福麟視察平漢路駐軍竣事、今晚返平覆命、日内再往津浦·平綏·兩路視察、（十日專電） 
[滬代表將離平南旋]  
　　（北平）滬代表王造時劉傳中等、定十三日離平返滬、（十日專電） 
[張學良弔唁白里安]  
　　（北平）張學良今派于學忠沈祖同、訪法使館代辦賴歌德、代張弔唁白里安、法使館八日起下半旗誌哀、（十日專電） 
[何應欽赴西安視察]  
　　（北平）何應欽電平某友稱、九日晚離洛赴華陰、轉道西安視察、定十五返洛、（十日專電） 
[鐵部派員接收正太路]  
　　（北平）鐵部派陳陽傑爲正太路接收專員、接收該路、劃歸鐵部直接管轄、前路局各處長、均調部任用、陳爲陳璧君之姪、（十日專電） 
[商震到平報告防務]  
　　（北平）商震今午抵平、即晚謁張、報告防地情形、並協商軍費問題、（十日專電） 
[宋式顏自平返濟]  
　　（北平）韓復榘代表宋式顏今晚返濟、（十日專電） 
[津跪哭團停止出發]  
　　（天津）跪哭團以本市奸商二百五十四家、均已簽字誓不再販仇貨、故自十日起、停止出發、懲奸團密查奸商動作、如仍私販仇貨、先予警告、如不聽即用激烈手叚對待、（十日專電） 
[丁超將進迫一面坡]  
　　（哈爾濱）聞舊吉林軍三萬人進攻海林日軍、惟被擊退、丁超部料將進迫一面坡分南北兩路向鐵道推進、日司令部稱、日方將向中東路東區增援、現正與路局接洽車輛云、（九日路透電） 
[膠路駐軍調防已畢]  
（濟南）膠路沿綫二十師孫桐萱部、已全開濟訓練、塡防軍各部、亦全到達、分配駐防、二十九師長曹福林今午赴周村坐鎭、孫桐萱晚到濟南、稱防務交替已畢、沿綫安謐、（十日專電） 
[靑市禁飯館用女侍]  
　　（靑島）市府籌設風俗改良委員會、禁止飯館女侍、嚴厲取締私娼、（十日專電） 
[張之江到徐視馮病]  
　　（徐州）張之江九日午專車由碭回徐當赴基督醫院視馮病、並有所商陳、張語記者、六日夜抵碭後、接得洛電、二中閉會、各委即行南返遂中止赴洛、轉往豐縣視察騎三師張占魁部、今晨復轉碭來徐、擬躭延一半日、即南下返揚、並擬謁蔣、報告巡視情形、（九日專電） 
[汕各界歡迎李揚敬]  
　　（汕頭）李揚敬昨抵汕、各界八日在光天開歡迎會、李促各界注重潮汕海艦空防、黃市長下午在商會召開國防討論會、（十日專電） 
[蘇松各屬淡食堪虞]  
　　（杭州）蘇常太常鎭五屬、滬戰起後浙鹽輸入斷絕、淡食堪虞、已令黃灣等場引厫各商設法、（十日專電） 
愛塞頓大佐演說 
[日本垂涎中國已久]  
　　军官遊歷中國者逾百人 
倫敦愛塞頓大佐今日在倫敦英語協會演說、謂日本久垂涎於中國、十二年來日本參謀部軍官遊歷中國各處者逾百人調查中國情形、至爲詳細、如數家珍世人不知此事、但余親自見之云、按愛塞頓大佐曾遊歷中國各處並曾任中國英人上訴法院之推事、（九日路透電） 
德當局否認在中國 
[承造鋼鐵煉製廠]  
　　（柏林）德國某商行、已與南京政府商妥、在中國某處承造鋼鐵煉製廠一所、當局否認德國現以二千萬元貸予中政府、以易得某項讓予權之說、（十日路透電）南愛自由邦 
[共和黨大獲勝利]  
倫敦南愛自由邦自十年前經英政府許其自治以來、秉國政者始終爲柯斯格萊夫政府、今因總選舉之結果共和黨在南愛國會中大獲勝利、而政權遂於今是移交凡勒拉氏、國會以七八票對七一票舉共和黨法希爲義長、又以八一票對六八票舉共和黨魁凡勒拉爲政府領袖、未幾凡勒拉往晤總督、報告經過各事、（九日路透電） 
[英幣滙價續有起色]  
　　倫敦英幣在國外匯市中今日續有起色、對美匯價昨日收盤爲三元七角一分半、今日漲至三元七角七分、對法匯價亦起、由九四·五漲至九六·五、市塲中投機者頗形活動價格頗有起落（九日路透電）　　倫敦英倫銀行今晨已將貼現利率減至四厘（十日路透電） 
要聞 
[全美人士]  
對日侵滬反響 
（駐美專員葉鍔） 
此次日本在滬炸燬閘北、種種暴行傳佈於美國後、全美人士、咸爲驚駭、除政府方面曾迭次向日本抗議外、其民間對日本之憤慨、尤有積極的主張、茲特彙誌於次、 
㈠美國議員金威廉（Ｓｅｎ　ａｔｏｒＷｉｌｌａｍＨ、Ｋｉｎｇ、Ｄｉｆｕｔａｈ）於一月三十日在國會提議略謂日本此次不顧公道、蔑視一切、以逼迫中國交戰、禍首誰屬、極爲顯明、余甚願世界上强有力之輿論、有以制裁之美國及列强與國際聯盟、應即行宣佈對日本經濟絕交、並應禁止軍火及一切軍用原料運入日本、同時華盛頓省民主黨參議員第爾ＳｅｎａｔｏｒＣＣＤＩＩＩ、Ｄ、ｏｆＷａｓｈｉｎｇｔｏｎ）亦有同様之提議但措辭不如是之激烈惟該會外交股主席保亞氏、ＳｅｎａｔｏｎＷｉｌｌｉａｍＥ、Ｂａｒａｈ深恐美國一旦對日經濟絕交、致被牽入戰事漩渦、則主張愼重考慮、 
㈡前國府法律顧問林百克氏在華盛頓友華會提議、請全美國婦女界抵制日本絲、而以華絲或人造絲代替之、此提議已經該會一致通過、由該會發出通告、内容略稱、我美國婦女對於世界和平運動、貢獻至多、不料在此和平之神方將降生之時、轟然一聲、竟被日本破碎、我全美女界爲和平計、應即抵制日本絲綢、如必不得已、可以中國絲或人造絲代替之、但切不河購用日絲因我購日絲日本以絲、易我現金、傳而購置軍火、是不啻我美國婦女界簡接的于日本以暗助、而使之繼續行使其破壞和平之工作也是烏乎可、 
㈢紐者時省普魯士頓大學神道院全體員生（ＰｒｉｎｃｅｔｏｎＴｈｅｏｌｏｇｉｃａｌＳｅｍｉｎｅｒｙＺ、Ｊ、）由該校校長施蒂文生Ｇ、ＲｏｓｅＳｔｅｖｅｎｓｏｎ領銜、於二月三日致請願書於胡佛總統云、竊察遠東情形、已置國際聯盟會章及非戰公約於不顧、世界和平日益黑暗、人民生命等於草芥、實已　於極嚴重之地位、本校神道院全體爲此、謹以極誠懇的祈禱、願增益總統智力、以應付茲事、我等深信如美國本非戰公約及耶敎精義、以肯定的態Ｃ度、作政治的及經濟的步趨、必能消滅遠東戰事之大焰、我等今以耶敎徒公民資格、請求總統、、不計物質上之損失、或政治上之地位如何出而爲有力之斡旋、以維持和平云云 
　　㈣麻省哈佛大學全體員生、（ＨａｖａｒｄＵｎｉｖｅｒｔｙＣａｎｂｒｉｄｇｅＭａｓｓ、）亦同時向胡佛總統請願云、關於日本侵犯上海一事、余儕相信美國應禁止日本在美購用軍火·及一切軍用製造之原料品、如日本再蔑視非戰公約、在中國繼續壓迫、美國應即更進一步、宣布與日本經濟絕交、以促進日本之覺悟云云、該大學又於二月八日聯合赤岩大學（ＲｅｄｃｌｉｆｆＣｏｌｌｅｇｅ）遞第二次請願書、請求美國即與日本經濟絕交、 
　　記者按哈佛大學及普魯士頓大學、皆爲美國著名之學府、美國人士對於大學敎授、甚爲尊崇、且學者置身於政治範圍之外、無經濟的企圖、本純粹心、說公道話、故其一言一動、最足以左右美國人心、據美國農部發、表日本現在美購棉力日增、自去年八月起至今年一月十五日止、日本總共購得美棉一百零九萬七千包、去年下半年美棉輸入我國者不過六十七萬二千包查棉花一項爲製造軍火必需品之一、日本現正努力於世界大戰之準備、故其需求美棉甚鉅、又查日絲在美市塲銷流至廣、望我國商人注意美國出口贸易、推廣國貨、若美國果眞對日經濟絕交、則我國商人自當利用時機以推廣國貨也、 
　　溯自去年東省問題發生以來、美國輿論、以日本破壞非戰公約、更深慮門户開放主義之被其打倒、已一致加以攻、擊今因上海事變、更爲震驚、憤憤不平之心、更普遍於全美民衆、如我國上下一致、堅持到底、統一戰綫敢信强權終必屈伏於公理之下也（二月七日） 
[贛州解圍經過]  
　　粤軍將沿贛江直下剿匪 
南昌通信、贛南匪共、近乘滬事發生、國難緊急之際、由僞三軍團第四第五第七等軍圍攻贛州、自二月四日起、將贛州縣城包圍、馬旅嬰城固守、浴血激戰、將近一月、馴至二十九日吉安援軍趕到、方得解圍、但本省各界、以匪衆如此披猖、殊足擾亂抗日之後防、乃迭推代表向中央及二中全會請願頃據請願團由洛來電、謂中央已令粤桂大軍入贛、以期早日肅淸各匪、又本省軍事機關、頃得韶關來電、謂粤省已派余漢謀范德星各部來贛原駐贛州之馬昆等部、將與粤軍夾擊各匪、又聞余范各部、俟到相當地點後、即沿贛江直下、大舉剿匪、又廣昌縣城、因僞十二軍羅炳輝詐降、以致失陷、刻南豐駐軍、亦已大舉向廣昌進剿矣、（三月七日） 
 
 

Page 4

 
 
   
 
 

Page 5

 
 
   
 
 

Page 6

 
 
[美日互相攻擊]  
　　美加州排斥日本移民東京時事新報云、加利佛尼亞州共同移居委員會書記長馬葛　溪氏、在羅太利俱樂部演說、反對日本移民、參加排斥者、有美國在鄕軍人會·美國勞動總聯會·美國農業組合·各州農業組合·等七十餘團體、 
　　日少將攻擊美國行動日本海軍少將匝瑳胤次、近著『日美之危機』一書、歷據日美抗爭之史實、巴拿馬運河之開鑿、排斥日本移民、提唱對日經濟封鎖使日本孤立等事實、並引滿洲事變上海問題爲證、極力攻擊美國、末述日美衝突之不可避免、與萬一發生衝突後、二國兵力之比較、警告日本國民之準備反抗、又指摘美國容喙上海事變與反對滿洲新國家等、頗爲激烈、 
日軍 
[向哈綏線開進]  
　　自衛軍已拒絕投降 
　　東鐵允爲日軍撥車 
　　哈爾濱通訊、熙洽派來游說丁超李杜投降之僞財政廳長孫其昌、二十八日歸哈後、曾將在一面坡接洽情形、報告熙洽、熙洽覆電雖允事可商量并即籌軍餉兩月、派孫就近再與丁李商談、但三月一日、熙洽又來一電、謂丁超所要求之三條件、除兵餉可以照發外、其他若各個復職及免于深澂職兩呈、碍難承諾、并且日方亦不許丁李復握兵柄、如果丁李决心投誠、則先來吉就長官公署之高等顧問職、所部即着由在哈軍政廳長郭恩霖派員收編、孫其昌得電後、於二日午刻、復派濱江稅捐局長袁慶濓·前濱江公安局長高齊棟、赴哈綏線珠河縣見丁超、高袁於二日下午九時抵珠河、丁超偕王之佑·馮占海·邢占淸諸人、即由延壽縣到來、雙方於護路軍兵營相見、袁高轉述熙洽之條件丁邢等怫然不悅、謂罷兵言和、出於熙洽之本意、吾等以不忍地方糜爛、乃有接受調停之動機、否則根本無和協之必要、袁高頗爲赧然、尙欲要求丁邢表示讓步條件、經丁拒絕、三日早三時、袁高以談判無結果返哈早八時半回抵哈埠、即往花園街張恕宅、報告於孫其昌丁超於袁高去後、早七時回延壽、其大部隊已向延壽方面集中、駐珠河縣者祇邢占淸之二十六旅一團、馮占海之暫編旅二千二十二旅陳德才一團、統歸總指揮王之佑指揮、駐哈之日軍村下聯隊、於今早二時五十分、三時五十五分、五時五分、分三列車開往哈綏線携有各種口徑山砲野砲十門預計四日早可抵珠河自衛軍是否與之開火、猶不可知、惟據他方面報告、李杜已率自衛軍三千、於二日晚抵賓州、三日早間、與于深澂匪軍、激戰於賓州附近枷板站、自衛軍大部爲軍事計劃、有將繞至哈東、乘虚攻搗之說、哈綏線戰事、自衛軍亦許自動避免、今早駐哈之熙洽軍警備二旅李文炳、協同日軍騎兵聯隊、馳往賓州增援、日飛機一架今日午前且往該方偵察、埠内因戰事地點、距離祇百華里、故市面頗具恐慌、哈綏線自衛軍、雖已撤退、但寗安一帶爲王德林統率之救國軍攻佔、聲勢頗壯、開去之日兵將赴該方進擊、東部　戰事、仍不可免、連日沿線避難到哈者頗多、據云吉東珠河·萃河·穆稜·延壽·等縣、就地爲自衛軍籌餉以是自衛餉項尙屬不缺、至於日軍此次得以開向東線、係經其駐在莫斯科大使廣田一再要求俄方、俄方考慮再四、始允撥給機車貨車百八十節、以駛至哈綏線海林站爲止、如違約時、則東鐵即可停給路簽、阻止前進日方允爲遵守、兵車方得開出、惟隨車乘有滿鐵司機路工百人、蓋仍具有遇機强制開行之意也、（三日） 
[粤省各方援滬]  
　　捐輸方法不一一致當仁不讓廣州通信、滬戰延長、我軍已决作長期抵抗、百粤民衆以前方將士忠勇殺敵、後方居民當努力後援、故此次援滬輸將、各盡能力、熱烈爲空前所未有、查各屬商會彙集鉅欵匯滬接濟十九路軍者、計有江門·新會·台山·汕頭·連縣·南海·及廣州市商會等、此外一萬數千源源匯滬者、尤更僕難數、其餘各界捐輸者有各民衆團體職工方面有機工新聞記、者伕力等、各捐薪金、或日入所得、以盡涓埃之助、光華醫院救護團第一隊、計男隊員六十名、女護士二十名、女西醫二名、業於二十九日赴港、一日由港會同港東華醫院救護隊、乘美郵船赴滬、分發前綫服務、至於各大學·各中小學·除立集鉅欵相繼匯滬勞軍外、并將以前所募援黑捐欵、盡數移寄往滬、接濟十九路將士、中山大學及省立工業專門學校、則由化學敎授及學生、日夜研究防毒品、經製成大帮防毒面具、分批送交十路軍後方辦事處轉滬、各縣市區已實得航空救國政策、每縣各自籌欵購買飛機一架、以助國防之用計汕頭市民所購之戰鬥機、本月初已運香港由空軍派員前往點收、潮安縣近又集欵六萬元訂購新會·台山·中山·已集有大批現欵、向某方購辦載重機應用、汕頭·潮安·普寗·中山·台同·開平等處、刻紛紛建築飛機塲、婦女團體及女生、則自備物料、縫製大批棉衣、日内可寄滬、以備前敵將士禦寒、至於海軍近日組織水雷隊已就緒、委現任某艦長爲援滬水雷隊正副指揮官、全隊直屬兩中隊、每中隊若干人、海軍陸戰隊三團、均候命援滬陸軍方面、除已令第一軍全部入贛、獨立第□師第□師入閩外、近又聞組織一决死團採取三三制、由第一集團軍各軍抽簽入伍、各士兵均以得獲入伍爲榮幸、决死團、所用槍械均屬新式日内成軍、即可調赴前線、至統一籌欵機關之救國籌欵會、最近復議决撥救國捐欵三十六萬元、接濟十九路軍、六萬元救濟上海被難同胞、至上海粤籍難民約五六千人、連日已分乘華戊等船抵粤、鳩形菜色、身無長物狀至悲慘、在船中病死者亦有十四人、此項難民之救濟、由方便醫院擔任設法收容、已在市内外覓相當房舍二十餘所、分别收容及賑濟、公安局於本月一日起開始征收房租捐半個月、名救國租捐、連日市民紛紛自動繳交、數日間已集欵二十餘萬、預料此一筆捐欵、可得百萬元以外也、（三月四日） 
 
