# 1917 - 157 - 4915923

 

Page 1

 
 
   
 
 

Page 2

 
 
　　朱仲賓聲明 
　　昨報載朱仲賓啓事兩則係他人冐名擅登閱之殊深該長此等冒揑之人志在挑撥惡感　陷害人實屬罪大惡極除追查控告外特此聲明以免傳誤　 
時評 
[哀國會（冷）]  
　　國會於五年之中經兩次意外之解散國會中人雖不免亦有自取之道然而長此以往其惡例烏能補救哉 
　　國家之能存立於世也必有統一之勢力專制國則統一於君主共和國則統一於法法之旣破則統一之勢力失而分崩之禍不能免矣 
　　鳴呼世界固無不能解散之國會故國會之解散無足怪也而世界乃有是興兵動衆强壓力迫以解散國會是國會之解散大可異也以無足怪之事而以大可異出之此中國之所以爲中國而我不能不爲國會哀也 
命令 
　　六月十二日大總統令徐盛勤給予四等文虎章此令 
專電 
[南京電]  
　　解散國會令已下由江朝宗副署（十三日下午八鐘） 
[北京電]  
　　令下後總統促張勳入京張定明晨來（十三日午後二鐘） 
[北京電]  
　　張定十四上午十時專車來京約下午五時到李經羲同來（十三日下午八鐘） 
[北京電]  
　　東海在津病痢甚劇故張午不及來李亦須閣員配齊明日成行（十三日下午七鐘） 
[北京電]  
　　江朝宗今日上午已到國務院視事（十三日下午八鐘） 
[北京電]  
　　解散國會令已蓋印文爲方樞所撰詞極簡單僅以議員多辭憲會不成應即改選爲理由並稱非取消立法昨三時江朝宗錢能訓奉命親造伍寓哀求副署伍仍堅拒並提出辭表嗣有人獻議以大元帥名義頒布黎以爲不當正躊躇間而天津又兩次電催無已再命夏壽康李國筠鈕傳善蔣雁行携令赴津覔請假之國員署名夏等七時專車行令午回京覆命仍未得署名之人現不得已正商由江朝宗以署總理名義署名此令本日當下（十二日下午十鐘） 
[北京電]  
　　伍辭呈得出後黎仍託王到伍宅慰留伍對强勸副署者輙言余研究靈魂之學頗有心得軀身雖死靈魂永存我不副署充其量不過身死余年已七十一實不怕軍隊實懼靈魂不樂云云伍今日已不到院（十二日下午五鐘） 
[北京電]  
　　伍拒署之意（一）不願代人受過（二）知西南尙有問題（三）民黨對憲法已大讓步希望轉圜（十三日上午二鐘） 
[北京電]  
　　昨晚又派夏錢鈕赴津將蓋印命令攜往有三事一請李副署二請未退職之國務員如范者副署三不能則請李勸張先同來京另提署總理副署惟張堅持令下來京故立任江（十二日下午五鐘） 
[北京電]  
　　張勳對某西報言解散議員不得再有所要求聞解散令因無人副署江朝宗願代負責（十二日下午十鐘） 
[北京電]  
　　張勳電黎無須副署可逕發表黎云違法中違法如何做得旋親用電話語李快來從長計議（十二日下午四鐘） 
[北京電]  
　　有獻議張勳前者趕組憲會每省六人以議員選充交各省會追認（十二日下午四鐘） 
[北京電]  
　　吳景濂告人亦望早解散全國會令名（十二日下午四鐘） 
[北京電]  
　　在案議員法庭將按名逮捕所稱暴烈分子多匿六國飯店（十三日下午七鐘） 
[北京電]  
　　交通系仍堅持倒黎擁徐其移津機關報對於命令不下指黎伍勾通爲緩兵計一面激張謂第一條即辦不到欲張怒再提倒黎問題（十二日下午五鐘） 
[北京電]  
　　眞日得顧劉兩使急電報告列强對我政變均抱干涉主義一云美將有二次忠告書遞出一述俄政府已訓令駐華公使相機警告（十二日下午二鐘） 
[北京電]  
　　陜西消息本省軍隊反對獨立陳樹藩兵戰敗陳已潛逃（十三日午後二鐘） 
[北京電]  
　　聞黔軍已向銅仁進發直逼湘南（十二日下午四鐘） 
[北京電]  
　　京城有多處浴堂妓室爲張部包去按日計値不准接客又聞北來倪軍已紛紛撤回（十二日下午二鐘） 
[北京電]  
　　陳錦濤案删日宣判虞煕正父喪保出（十二日下午二鐘） 
[成都電]  
　　前商會總理樊孔周歡迎查辦使由渝回省在簡陽被滇軍剌死（十日下午十鐘） 
[成都電]  
　　戴督勸川滇黔軍聯合（十日下午十鐘） 
[東京電]  
　　日本銀行團應法國政府之希望承受日幣五千萬元之法國國債劵期限三年半年利六釐七月交欵法國大使與正金銀行井上行長將於一二日内决定簽字 
[勘誤]  
　　昨報（擬江代表伍署）電江與段電碼僅差一碼故誤作段特此校正以昭實在 
外電 
[北京電]  
　　昨夕夏壽康等歸京復命李經羲拒絶副署解散國會命令黎總統即召莊藴寛方樞吳笈孫等協議直至今日午前二時其結果遂取以江朝宗爲臨時總理副署命令之窮策今晨四時發表命令伍廷芳著解代理國務總理之職（伍之外交總長仍舊）李經羲未到任以前國務總 
 
 
 

Page 3

 
 
理著江朝宗暫行代理發表由江副署解散國會命令全文四百三十餘字其大要曰獲據吉林督軍等呈稱通過憲法會議及審議會之數條使人驚駭欲得良好憲法須從根本改正今日之國會非爲國家應請即日解散重行改組等語全國軍政商學各界亦有相同之請願查憲法會議開會後將一載憲法未成當此時局艱難千鈞一髮之際議員紛紛辭職不足法定人數憲法審議之案無從修正惟有另籌辦法以慰國民對於憲法之望本總統尊重與論允督軍等之請即日解散兩院更定日期另行選舉此次改組國會係爲速成憲法起見並非取消立法機關云云（十三日） 
[北京電]  
　　解散國會之命令旣下在京外人無不認爲非法其對黎總統有謂其犧牲一已之虚名以盡解决時局之責任事出眞情與表同情者亦有謂黎氏不踐昔所誓言終爲武力屈伏有背民國者毁譽參半（十三日） 
[北京電]  
　　解散國會命令公布之後北洋派多表滿足之意北京方面可期舊時小康然南方有兩廣雲貴四川湖南六省已經團結决以武力解决之報不遠南北將成兩立之勢騷亂繼起一般人如此觀測者頗多云 
（十三日） 
[北京電]  
　　據天津方面消息現在天津之有力者大約分如左之五派對於組織内閣各各張其自派之勢力暗鬭頗烈（一）徐世昌爲總統以段祺瑞爲總理者（二）以張勳爲後盾組織李經羲内閣者（三）爲圖自已地位之安全起見取超然主義者（四）某某等首領之一派乘此機會增大自已之勢力者（五）抱復辟之希望者（十三日） 
[天津電]  
　　據聞張勳有爲李經羲後援之觀在津之督軍派有不悅張氏勢力增大之形勢故李經羲内閣之成立恐終無望云（十三日） 
[東京電]  
　　美國此次警告中國及美國駐京公使之活動日本輿論現益沸騰平日顧念日美關係力守沈默之各新聞至是亦以此問題重大各就該問題加以評論鞭撻外交當局要求講求善後之策東京時事新報曰我國及他協約各國皆取不干涉中國之方針及美國不顧其趣旨之如何遽爾單獨干涉中國之内政反致政爭紛繁且使因此釀生利害重大之他國不能袖手旁觀之勢如是决非美國之本意而在北京美國公使之態度雖有如此之事實亦不可認爲美本國之意思我等於此等事宜確知其眞相然後與美政府之間誠意交涉迅速圓滿使無誤會云云東京朝日新聞曰美國此次之警告其爲蔑視我國在極東特殊之地位固不待言而美國之干涉中國内政爲極東列國之權衡上絶大問題與前國務卿黑君之要求開放門户及諾克司君之提議滿洲鐵道全然異其性質不能同一而視前大隈内閣之勸告帝制延期雖我國之於中國有特殊之位置猶且謀與英俄法義各國同其形式今美國之單獨無協議的對華警告我政府將何以處之乎云云（十二日） 
[天津電]  
　　日本田中參謀次長一行由京首途歸國本日午前十一時半道出天津中日官民多數出迎有軍樂隊奏君之代歌歡迎甚盛田中次長午後五時訪問張勳（十三日） 
　　以上東方通信社電 
[北京電]  
　　據可恃消息解散國會之原文曾於十日送交張勳閱看張嫌其文冗長不能滿意要求另擬極簡單解散國會之文（十二日） 
[北京電]  
　　北京政府對於張勳軍隊之懦弱態度頗爲衆所憤怨幸軍官尙能約束兵士惟兵士對於長官威嚴亦不甚尊重觀於下述諸事即可見一班張兵若干衝入日人戲法場不名一文日人訴諸本國官場日員卽以抗議書送交警廳警廳復將原書送交張兵之司令該司令立即馳赴日人處代付兵士入場劵資並請其准許兵士入場觀看隨後向司令取資外人有此優待若華人戲園則不能如此僥倖無論何時張兵一入戲園則頭二等看客皆立即出園而以婦女爲尤甚張兵兌換紙幣亦起爭端張兵所索之資較市價爲高此事現由商會解决凡張兵所有之紙幣槪由商會十足兌付北京巡警對於張兵非常恐怕不敢稍加干涉（十二日） 
[北京電]  
　　國會議員辭職赴滬者日有多人彼等將由上海赴南省組織臨時政府（十二日） 
[廣州電]  
　　粤省東江西江北江皆溢流英德淸遠東莞西寗高明三水花縣等縣皆有報告或河堤潰决或村舍被冲臨遠（譯音）境内山水暴發冲毁民房數百淹死五十人粤省城内西關各街多被水淹有深至二尺者居民已漸遷居他處（十一日）以上路透電 
[北京電]  
　　衆料今夜總統將以海陸軍大元帥名義發表解散國會之命令無須國務員副署目下閣員之集於南方組織討逆軍者内有司法總長張耀曾與谷鍾秀二人 
（十二日）大陸報 
戰電 
[巴黎電]  
　　半官公報謂英軍在美細萊獲勝一役今已圓滿英軍現控制里斯河流域此爲列里北面敵軍最要之交通線（十二日） 
[巴黎電]  
　　英軍在美細萊山脊取攻勢之前曾用炸藥百餘萬噸轟毁德軍陣地其詳情今尙未悉惟據英軍大本營法訪員報稱英軍於山脊諸坡之下開鑿地道約六月之久長二基洛邁當通入敵軍用水泥造成最鞏固之砲台十九座之下埋置炸藥安裝電線此種地道冬盡之時業已鑿成故德軍第一道陣線之兵自一月之後已處死境而終不知覺亦可憐矣炸藥轟發之際誠如所謂天崩地裂山爲之平谷爲之滿森林轉爲大湖二百年來之地形盡失舊觀轟發之後全山脊之兵於砲彈炸裂之停頓間聞呼救之聲發自土中極爲慘痛歷多時始已（十一日） 
[巴黎電]  
　　半官公報謂據奥國公報聲稱卡巴西安森林境與加里西亞東部屢有前哨戰事俄軍已有活動之象云（十二日） 
公電 
[大總統聲明苦衷之通電]  
　　憑副總統巡閱使督軍省長護軍使鎭守使各報館均鑒元洪自就任以來首以尊重民意護守約法爲幟志雖德薄能鮮未饜與情而守法勿渝之素懷當爲國人所共諒迺者國會再開成績鮮尠憲法會議於行政立法兩方權力畸輕畸重未劑於平致滋口實皖奉發難海内騷然衆矢所集皆在國會請求解散者呈電絡繹異口同聲元洪以約法無解散之明文未便破壞法律曲徇衆議而解紛靖難智勇俱窮亟思遜位避賢還我初服乃各路兵隧逼近京畿更於天津設立總參謀處自由號召並聞有組織臨時政府與復辟兩說人心浮動訛言繁興安徽張督軍北來力主調停首以解散國會爲請迭經派員接洽據該員復述如不即發明令卽行通電卸責各省軍隊自由行動勢難約束等語際此危疑震撼之時誠恐藐躬驟然引退立啓兵端匪獨國體政體根本推翻抑且攘奪相尋生靈塗炭都門首善之地受害尤烈外人爲自衛計勢必至始於干涉終以保護亡國之禍卽在目前元洪籌思再四法律事實勢難兼顧實不忍爲一已博守法之虚名而使兆民受亡國之慘痛爲保存共和國體保全京畿人民保持南北統一許迫不獲已始有本日國會改選之令忍辱負重取濟一時呑聲茹痛内疚神明所有各省長官其曾經發難者各有悔禍厭亂之决心此外各省亦皆曲　苦衷不生異議庶幾一心一德同濟艱難一俟秩序回復大局粗安定當引咎辭職以謝國人天日在上　勿食言黎元洪文 
[江朝宗副署改選國會命令之通電]  
　　萬急馮副總統督軍省長巡閱使護軍使鎭守使各報語鑒現在時艱孔亟險象環生大局岌岌不可終日總統爲救國安民計於是有本日國會改選之命令朝宗仰承知遇權代總理誠不忍全國疑謗集於主座之身特爲依法副署藉負完全責任區區之意欲以維持大局保衛京畿使神州不至分崩生靈不罹塗炭一俟正式内閣成立即行引退違法之責所不敢辭知我罪我聽諸輿論而已江朝宗叩文 
[孫洪伊致王士珍電]  
　　聘卿先生執事倪雷叛國藐法稱兵包藏禍心甘爲戎首憲法未良請願改善可也元首左右非人呈劾罷黜亦可也乃竟弄兵潢池偪壓總統横施暴力迫散國會總統由國會而出國會由約法而成苟無國會何有約法苟無約法何有民國總統旣未有解散國會之權疆吏更不許有强制總統解散國會之理人　未死國紀尙存犯法渠魁罪在不赦夫國家所恃以維持者祗以法治耳掃蕩以盡何以爲國我公負天下重望北洋勁旅又成集麾下悉聽指揮正萬流鏡仰於一人片言尊重於　鼎有賊不討趙盾竟書爲弑春秋責備賢者大義凛然倘果屈法就逆與賊搆和隱忍相成國命以傾天下後世其謂公何也秉正撥亂端資老成謹貢大義幸崇篤之也臨電憤痛不盡欽遲孫洪伊叩文 
[李長泰通電]  
　　各報館均鑒前因内閣憲法國會諸問題以雙方之抵抗爲一致之進行冀正本淸源掃除積弊共和永固政治淸明詎意於此進行聲中竟有妄肆鼓簧以復辟之妖言亂人觀聽倘一誤會内訌立生五裂四分如何收拾凡我同志當不忍以自身艱難縍造之共和任其淪没夫在總統水覆難收源淸可待伹能從根本着手紛難早當解釋至如憲法不良國會專制事跡昭然不能曲諱始有改定憲法解散國會之主張惟解散云者乃除害羣之馬並非取消立法機關救國救民舍此無他苟有以莠言亂政危及國本者長泰當與諸公共殄之鄙　堅定無敢變更况値兹鴻嗷徧野虎視强隣設使一旦分崩恐將永世不復國亡種滅其咎誰尸言念及此使人心慄且此次張紹軒督軍北上擔任調停必能一秉至公饜衆心理長　不敏願隨諸公之後抱定初衷維持大局勿使意見紛歧各走極端致演成煑豆燃箕之慘痛而收瓜分豆剖之結果則天下幸甚人民幸甚區區鄙誠天日共鑒李長泰叩文 
[浙江湯蟄仙追悼會事務所電]  
　　副總統督軍省長各報館湯公壽潛字蟄仙前淸翰林歷任知縣鑒運使按察使提學使等職終以四品京堂總理全浙鐵路事宜辛亥改革出任浙江都督地方賴以維持南京政府任爲交通總長以親老辭未赴文章道德海内其知兹於本年六月六日在浙江紹興縣原藉逝世本省督軍省長及軍警政法商學各界聯合擇六月二十四日在西湖忠烈祠開會追悼以表哀思並就該祠設事務所籌備一切各界如有哀詞輓章等件乞即寄所以便懸挂浙江湯公蟄仙追悼大會事務所叩元 
要聞一 
[國會解散令下前一日情形]  
　　解散國會各方面皆知爲違法之舉故大總統之一篇文章雖已做好而簽名負責者竟難得其人前日晚間伍廷芳總理不肯副署情形已誌昨報昨日下午復有王吳錢及其他數要人親至國務院欲見伍君伍君因已提出辭職書未曾到院該要人等遂同至伍君住宅先行軟勸繼以示意伍君一槪不理惟以不違法三字爲對始終不允副署及至迫急之際伍君乃云予老矣雖死無憾蓋予信靈魂學深知肉體之軀亮雖死其中之靈魂永存云云勸者見老博士演說道學至此竟不得要領而别當即回覆大總統以伍君旣决絶不願則不得不乞靈於已經决絶辭職之李經羲總理當卽議定派夏壽康氏赴津承辦此事後恐夏氏一人難以說話故添派李國鈞爲副夏李二氏於晚間秉四點半快車赴津到津後立即分頭辦事夏見李經羲李見張勳並聞夏壽康將已經繕就命令帶至天津請李副署以期迅速未知確否惟是李氏對於前次夏壽康赴津請其副署曾對人曰我已屢次辭職即總統未許伹我旣未就職更說不到副署則合肥之不肯又可想見聞張勳之意以現在各省多已戒嚴京師已設警備司令已在宣告戒嚴之例即可以大元帥之名義解散國會此爲第二層辦法若再不能辦到尙有第三法即由張通電各省再由各省聯電請李偕同張進京副署倘第三法亦不能做到則所帶來之軍隊不能久居於此即當撤兵回徐一切不管昨日總統又派江朝宗鈕傳善謁見伍君四次均未見面伍君已避往某使館矣王聘卿總長鑒於張勳所定期限至十一日晚六時已滿倘無正當解决恐張勳翻臉特擬出西直門乘京綏車出京幸經元首聞知遂電令江朝宗等人赴王氏私宅（西單牌樓堂子胡同）挽留據聞至晚七時諸要人在王宅議决電請張勳李經羲於十二日同車來京迫元首發令先免去伍廷芳代理國務總理現職卽請李副署無論如何解散國會明令明日（指十二日而言）非發表不可此昨晚八時之事也以後若何俟訪得續誌又聞伍代理總理日昨拒絶王士珍之要求後即提出辭呈遞進公府其文云呈爲時事多艱精力不濟懇請免職俾符歸志事竊廷芳久處林泉不聞世事渥叨知遇忝長外交半載以來已覺竭蹶從公屢以病體支離更番辭職乃荷慰留至再未敢自惜微軀勉爲擔任復邀寵命暫行代理國務總理自願輇材知無裨助祗以時當過渡暫代維持倐忽經旬幾同尸位幸新任國務總理李經羲衆意僉同業經被命深慶爕理得人際此時局艱危必有幹濟之才乃可刷新政治衰邁滋慚旋無術迂拘之見尤悖時宜而且久思解組以期一意衛生爲此懇請大總統免去外交總長並暫行代理國務總理兼職一面督催新任即日來都一面　選賢員速行到部俾廷芳仔肩遄卸還我遂初則此後休養餘年皆出自大總統所賜也區區憑忱諒蒙垂察爲此備文呈請大總統鈞鑑訓示迅賜施行不勝銜感待命之至謹呈云云大總統得呈後當派秘書郭泰祺赴伍宅慰諭弗允其請聞伍氏其時已拍發通電於各省徵求意見該電内容略謂前夜以來大總統曾邀予入内要求副署於解散國會之命令予深知該命令之蹂躪約法導邦家於禍亂者故斷然拒絶迄不奉命今日下午王士珍復受元首之命來予私宅仍懇請副署予尙堅持前說而不表示允意特未識各省有志之主張如何先行通電佈陳仰候大敎云云 
　　總統府英文秘書郭泰祺君自改革以還充黃陂幕府者已六年於兹患難相隨素稱相得此次政變郭君堅持不違法大總統初亦采納近以大總統已爲四圍逼迫始知徒言無益業於昨日提出辭職書懇祈批准書中有我大總統尊重法律素著聲聞自富於千鈞一髮之際示海内以指歸何可用枉尋直尺之謀貽前途之巨禍矧紀綱旣破正義不存阻兵怙衆之事何時不可再見等語不知大總統能虚懷容納否耳 
　　近來外間盛傳議員有不待解散先自舉行總辭職之說昨與議員某君詢及此事據云此事早已不成問題因某某三政團本有此議但觀察目下情况元首旣受人欺騙國會終難逃違法解散倘議員於此時爲局面所逼而先行辭職更爲大失體面不如靜候解散然後是非曲直方可分出昨有友人訪問吳景濂君吳君亦謂甚望早日解散以全國會令名云云 
[中央特别通信（八十三）（飄萍）]  
　　伍博士不畏强禦 
　　張大帥好出風頭 
　　數年養成全國景仰不怕死不違法不戀位之黎大總統今見張大帥率兵五千奉召入謁甫抵津門即有解散國會之請且以三日爲期迅雷之下不及掩耳乃忽翻然改計遷就武人於改選名詞之下行解散國會之實命令擬就且蓋印矣曾憶張大帥北上之時外人已有黎大總統承認解散國會之說由今思之似非無因吾人對於一國之元首應具相當敬禮且法律上内閣制度大總統不負責任故亦不能加總統以如何之批評惟見今日之黎大總統已非曩時不怕死不違法不戀位之黎大總統而已雖然苟棄法律而言政治則處此情勢之下吾人持平立諭有應爲大總統諒者萬一談判决裂政局愈紛非但有碍治安或且搖動國體兩害並至則去其重國會不言解散而曰改選在總統自具莫大苦心且旣曰改選仍是訴之於民意與袁氏以解散國民黨爲消滅國會之手段者固自有别民黨諸君果爲國民所信仰固無慮其不重登議席也此吾人最和平之論斷也（但有一說此次解散國會之請其用意乃在改選第二次大總統讀者注意） 
　　愚於前函曾預料伍代理總理對於此項改選命令必始終拒絶副署今果然已蓋印之命令亦因之而擱淺矣蓋總統初意甚望議員之全體辭職庶幾法律政治兩方皆可以過得去此層旣難辦到違法之嫌遂不得不岸然受之然伍博士則固聲明看印三日者也掮最後之木梢冒天下之不韙事豈可爲伍氏父子籌之已熟故拒絶副署之意非常堅决昨日下午勸之再三伍不爲動聞其子朝樞阻止尤力李仲軒在津希望政局解决彼乃安然來就總理可鄙也至於今日（十一日）事益急矣元首特召伍博士伍稱病不出再召伍朝樞入見亦惟以乃父决不副署無可進勸爲言下午五時更由江朝宗錢能訓親赴伍宅竭力商榷伍君答曰我年已七十今後無復上台之意何苦犧牲晚節受國人唾駡必欲余副署余惟有立辭代理總理及外交總長之職遄歸滬濱不與國家事耳放伍君明日或將出京赴津伍廷芳三字終難使之與解散國會命令相連屬矣究竟此項命令用何種方式以發表今尚未可預言惟時局將益糾紛國家不能因國會解散而即能無事乃可以常識判斷之者 
　　上所言者爲北京方面今日情形而張大帥待命天津聞元首已允其請乃得意洋洋預備通電彼所謂脫離中央之各省張大帥自徐州會議以來隱然自命爲盟主今果大出風頭以爲李文忠復生不是過焉惜伍博士尙不做美三日期限之哀的美敦書不能立時發生效力說者謂解散國會之命令横豎不依法律何如即以張勳署名且可如賀帖中之某某率子拜賀張大帥亦不妨曰張某率五千人同副署也此種論調未免譃而近虐然合於今日之情事 
　　張大帥之通電聞要求於脫離中央各省者亦有三大條件其一元首旣允解散國會各省即應撤回軍隊其三各省應取消脫離中央之宣告其三應對於中央竭誠謝罪此電業已拍發云嗚呼恃力逞兵違法禍國難壞了黎菩薩却成就一張大帥矣可歎可歎 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[美人對我時局之觀察]  
　　專制派與憲政派奮鬭 
　　中國將有南北兩政府 
　　大陸報社論云昨晚北京消息謂黎總統將以戒嚴時代海陸軍大元帥名義發表解散國會之令據此觀之軍人派已得暫時之勝利矣總統之依從督軍要求其爲便宜辦法自不待言中國於此時發生内亂固非黎所欲見解散國會背棄憲法犧牲民國所以建立之主義亦非黎出於情願而爲之惟惜此舉一行適成前例政治上無窮盡之擾亂將發源於此矣取中國各處傳來函電觀之督軍等此次示威舉動寗獨不爲國民之贊助且爲國民所反對其爲國民所深惡也無處不然今日爭端爲民治與軍政相互間之奮鬭將來中國非依照憲法由國民選舉總統組織國會而統治之即由最有力武人如張勳等竊握治權奴隸國民二者之解决卽繫於今之爭持此中關係全國人民知之甚稔黎總統之解散國會或可暫時展緩民治與軍政之解决但若謂總統此舉即爲解决之策則不可也記者於此不能不讚伍博士之態度伍以隻手力抗督軍堅持到底不受威嚇擁護國會與憲法不稍退讓其勇毅堅忍之大節將没世不忘伍一生事蹟忠實昭著人無間言晚年得此尤足嘉焉 
　　上海泰晤士報載稱據中政府憲法顧問韋羅貝博士云今日中華民國在事實上已成往事韋博士自京返美六月五日由横濱啓行曾向日本英文報知新聞訪員談及中國事變之危狀其言曰中華民國在實際上今已破壞武人專權總統未能堅拒就最近發展諸事察之中國將有延長未已之内亂即使謀反者得志於北方而組織彼等所謂之臨時政府亦斷不能於事有補蓋南省勢將與之脫離爭訌不息推其結果中國或將分爲兩國而以揚子江爲分界云云韋博士對於中國最後之結局不願發表意見謂在華一年而知中國事不易逆料伹此次事變確非限於一隅卽可收拾之問題目前趨勢似專制派佔勝憲政派與專制派今猶在奮鬭中也美國著作家柴爾德氏於研究中國事情後自華赴日其言亦與韋博士所發者脗合謂中國所餘剩之憲法主義今被摧殘行將墜落無遺中央政府毫無補救之力恐經此事變中國將有南北兩政府矣云云 
[張勳兵過濟情形]  
　　有龍旗而無五色旗 
　　大陸報九日濟南通訊云張勳於星期四日路過濟南帶兵頗多分乘火車五六套每套約有車十五輛張勳自乘特别車軍官行李附之而行每兵有來復鎗一並有三寸口徑砲多尊置於貨車中砲口向外障以各種旗幟其中最爲顯著者即爲龍旗若五色國旗則未看見軍裝頗好兵士之靴皆以最好之革製成餘物稱是兵士各佩一劍濟南内外人士對於政治敢怒而不敢言人民相率緘口恐被逮捕 
[陸榮廷李純之時局主張]  
倪張等宣布獨立後贛之李督軍純不時隱見於京津間近頃回贛道出鄂渚曾與王占元督軍晤商取同一態度大致近於中立情形西南各省則陸續有人起而反對暗中似亦有着手預購之情報爲之樞紐者兩粤實爲一時聚中之焦點李烈鈞岑春煊諸人咸陸續赴粤而兩粤巡閱使陸榮廷氏尙留滯桂林粤中人士盼陸到粤商處一切之情至切故陸氏態度如何亦爲一般國人所欲知兹特將陸李兩氏最近致各省電一通錄下以供國人觀覽 
　　兩粤巡閱使陸榮廷致各省電云督軍省長鑒連日迭奉保定曹督軍浙江楊督軍諸公覆電均以國家爲前提愛國之言至爲膺服竊自民國成立連歲用兵國家之元氣大傷閭閻之凋敝滋甚此次政爭激爲兵諫竊恐戎機一啟戰禍相連小之驚擾商民難安生業大之動搖國本立召危亡哀我生民何以堪此諸公哀時念切救國心深幸訴諸輿論之公平勿復以武力爲解决榮廷奉職巡閱期在稍得息屑不意沁日舊疾觸發兩足腫痛寸步難移一榻輾轉坐臥不寗每念時艱益增憂劇自維平生宗旨愛護共和尊重法律不欲樹黨不敢徇私此次對於各方絶無絲毫成見惟冀和衷共濟息事寗人早得和平解决以謀國家統一鬩牆無爭乃克外禦其侮區區愚忱如是而已幸惟鑒察佇希明敎陸榮廷印 
　　江西督軍李純致各省電云督軍省長均鑒本日上大總統一電其文曰大總統鈞鑒純乞假養疴驚聞政變力疾回任以衛地方比日傳聞政氛益烈時局紛乖深抱杞憂竊揆此次事變之分歧其源皆由於愛國主旨則一觀念不同舛乖背馳遂至今日以致羣情惶駭衆議沸騰純愚獨以爲我大總統固以愛國爲前提卽各督軍亦以救國爲目的轉圜歸結其勢非難昨接濟南張督軍來電述紹帥過濟示以北上宗旨大致辦法所請願者仍不外解散國會重訂憲法組織責任内閣驅除府中宵小數端雖有倡狂邪說别圖擁戴之人决不致爲其所惑等語竊查各省來電大略相同即純管見之私亦復贊同一致在鈞座應時勢之要求必能奠兹危局在各省感虚衷之延納必可立息政爭兹當紹帥應召入都力顧大局將見秉承訓示妥計安全息事寗人糾紛立解務乞我大總統爲國爲民俯順羣情屈已以從不勝屏營待命之至純知識庸愚何知大計顧念興亡有責緘默雖安心以爲危不敢告至於職守所在在贛言要當謹守範圍愼固省防維持秩序以期上以爲全局維持之助下無負贛民喁望之殷區區愚忱諒邀鑒察李純叩蒸等語時機危迫一髮千鈞諸公體國公忠度必有救國善策叨在同舟佇聞明敎李純蒸印 
[徐紹楨望張勳公正解决]  
　　此次武人稱兵强迫解散國會張勳北上名雖居於調人而實際直等於加迫各方面雖有起而主張調停者而所言多先存一北京無兵力之成見故公平辦法頗難實現兹者前殖邊銀行總理徐紹楨氏有見及此昨特發一通電其文曰大總統副總統參衆兩院長江巡閱使兩粤巡閱使海軍總司令各省督軍省長都統護軍使鎭守使省議會商會各報館鈞鑒民國成立以來天不厭亂五年之内禍變相尋飢饉洊臻流民遍野加以强鄰環視外交日棘欲圖自保尙恐不遑未爲固圉之謀遽作鬩牆之舉頓使民心驚惶金融停滯人人有朝不謀夕之戄處處有大變將至之憂若不亟謀解决之方必至外人干涉無以自存甚無謂也在興兵各省所持之理由一則曰總統違法再則曰憲法不良豈知總統已屢電解釋引咎自責束手以待諸公之處分而不肯相加以一矢亦可謂退讓之至矣此時尙何煩兵力乎至於制憲之說紹楨雖不明法學而固知憲法僅至二讀尚未頒行非絶無可以修正之餘地且國會皆文人無武力以相抗又何煩舉兵相向乎近日遠近謠傳竟有謂此中含有復辟思想希冀非常者固料諸公之明决不出此夫辛亥之役民黨非有巨大之兵力也而武昌首義各省皆聞風著應不數旬而共和國體成立論者已謂其易今歲俄國革命乃一舉而成功視辛亥爲尤易足見地球上民心之趨向共和日甚一日若謀復辟即使能成事實亦必不能饜民心竊恐革命之慘更有不堪言者是非愛淸室直害淸室耳紹楨憂患餘生日惟閉户著書久無問世之志惟念國步瀕危四萬萬人正在飄搖風雨之中而不知所止不忍不進一言方今歐洲戰事已有媾和之希望戰局告終之日即爲處分中國之期此時内外一心合羣力以謀對外猶患補牢莫及邇聞美國公使奉其政府訓令勸告中國尙諄諄以罷息黨爭使中國在世界各國中取得其應享之地位爲言諸公與國同其休戚愛我中國之心豈有不及外人之理日前大總統命令召張督軍入都爲平和解决之計責任所在應有公正辦法以饜吾民之望竊願已獨立各省速罷甲兵未獨立者互爲解勸生聚敎訓相與圖存息事寗人歸於法治實救亡之至計亦兆民之幸福也急不擇言良藥苦口伏希亮察徐紹楨靑 
[商會聯合會上書徐世昌]  
　全國商會聯合會副會長楊木森直隸商會聯合幹事張興漢昨上書徐世昌辭頗哀切京津商人之恐慌情形可槪知矣其文曰木森等到津三日兩謁龍門未得屏息階下一聆德音疑懼皇急不知所措竊維方今國家安危所係惟在我公及合肥段公之出處耳木森等在京目睹四郊風雲而謠諑流傳一日數變萬一釀成非常之原引起難定之禍殘喘民生正無餘力飄搖國勢尤極孤危一旦沈淪萬刦難復木森等寢饙不安窮無所計用以全國商人性命財產之重號呼涕泣奔赴左右及合肥段公之門此如兒童之呼父母疾病之呼天也乃皆不得見歧路徘徊益滋愴痛商人所求無他但求和平解决大局以免顚覆國家塗炭民生耳而可信賴爲和平解决之人及有和平解决之力者惟我公及合肥段公而已時至今日商人之愚以爲各省聯合之勢已堅中央應付之力已竭故不患大局之不能解决患解决之法仍伏非常禍亂之機則人民先受其禍而國已隨之矣夫法律稱爲神聖國會至爲尊嚴者以其利國福民也乃今日釀成國家危亡之局推原其故約法適成階亂之媒國會演爲首禍之地尙何法律之價値與夫人民代表之足云乎舉國上下雖三尺童子蚩　之婦莫不深惡而痛絶之吾儕商民不知文法但知禍國殃民者决宜去之是以對於各督軍解散國會之舉亦表同情然而流言所播乃有復辟之說與危及元首之事此則商等之所深懼而未敢信其然也商人之愚以爲今日如我公與叚公相率出任大局從眞正之民意改組國會修正約法上安元首下撫諸軍一反掌間不伹立解目前危難之局尤足以開國家無疆之庥豈特商人之樂利而已哉故曰今日國家安危繫於兩公之身奈何與巖穴匹夫爭硜硜一日之高而爲秦越之視乎此木森等所涕泣仰望而又惶惑不解者也嫂溺不援猶且不可而國亡不救忍乎今日之事殆非避嫌之可爲辭商人膚淺率臆陳懇如蒙我公惻隱俯順與情并乞爲段公一言相携同出一拯危亡倘鈞懷終持高蹈之見亦求賜以明訓用以電布全國商會庶商人未逹救國之誠亦可效猶太遺民早爲自全之計臨頴嘶噎伏候大命不勝惶恐之至恭請鈞安敬乞垂鑒 
[粤省長之辭職說]  
　　廣東省長朱慶瀾氏辭職消息已詳前報然其辭職原因傳說不一一說謂朱氏辭職之念起於段免職後皖浙直閩陜奉各省相繼獨立反抗中央風潮鼎沸雖經電勸取銷顧全大局尙無答復鑒於時局之危險萬狀亟欲急流勇退以免捲入漩渦聞昨日財政廳亦奉到朱省長訓令一通係催將任内經墊各欵提解歸還者其原文云照得本省長於上年蒞任之初地方秩序尙未大安一切善後支出備極繁煣事後詳核用途多爲年度預算案内所未編列其中如調和戰局安撫民軍無一非臨時發生亦無一不需欵挹注而亂後政象糾紛觀聽淆難調查一費尤居大宗所有員薪川資郵電等種種開支悉爲事實上萬不可少統計以上各項結至現在止共經用過毫洋八萬五千元前以待支孔殷皆由本署設法挪墊權資應付現已時逾數月未便久懸合亟令仰該廳即便遵照迅由閒欵項下如數提解來署以憑歸墊毋稍延遲觀此則其退意已可槪見矣一說謂朱氏辭職之念起於日前迭奉中央令裁汰警衛軍以輕粤民負擔乃有一二統領未能原諒苦衷意存反對以辭職爲要挾現雖就範惟仍以各軍士維持地方治安不爲無功此次裁汰實有愛莫能助情勢擬告退以謝各軍士且自政潮起後裁兵問題必將更形阻礙可以豫料故不願任此進退維谷之難局云云二說究未知有一當否也 
[時局紛擾中之吉林財政]  
　　吉林當道對於時局主張稱與奉黑一致行動旣與奉黑一致行動則財政上必有所影響然而吉林財政錯雜糾紛不可究詰日前郭宗煕氏爲此事訓令財政廳舉行財政會議内容大略如左 
　　（一）對於過去財政之辦法救弊補偏當鑒前車吉林歲入不少而虧欠如此之鉅原因實在於浪費機關林立莫執其咎不可不先查悉其眞相况地方財政應令地方人民周知吉林從前歲入幾何積虧幾何亟應表白以昭大信惟未設財政廳以前各處收支散漫無紀末由攷　擬斷自設立財政廳起督飭各主任員等將例年收支詳陳列表編成報告惟民國以前經理財政人員風流雲散縱有含混不明之處時過境遷礙難深究擬斷自民國爲始悉心稽核如有不正當之開支及侵呑隱匿等弊應請從嚴究治以重公欵 
　　（二）對於現在財政之辦法準諸財政上之原則地方經濟困難如是旣不能别開財源即當節省政費細察吉林財政不必侈言開源但將經征捐欵嚴杜弊竇卽可增加收入且亦不必大言減政但能稍稍删除冗費卽可維持現狀總之關於一切開支務持節省主義關於一切稅課務期涓滴歸公財政卽有整理之望 
　　（三）對於將來財政之辦法行政費學說上皆言量出以制入而反觀我國之現狀則宜量入以爲出政府旣持此主義吉林財政積虧甚鉅非先尅期償還宿債則債臺愈築愈高永無廓淸之日擬將全省公債畫分三年償淸所有全省收入務須先劃出本年應還一欵然後再分配他務 
　　以上種種言之非不成理然能否實行而不徒託空言則吾不敢必耳 
[魯省會怱怱閉會]  
　　山東省議會自四月十日舉行第三次常會至今已近兩月各議員以當此時局無須再行延會遂於前日怱怱發出通告於八日上午十點鐘舉行閉會式是日議員蒞會者七十四人議長張公制主席（按省議會此次閉會但備文省公署查照備案並未請省長蒞會是以官界中人無出席者）報告今日爲舉行閉會式之日惟五年度預算案前由公署交回覆議業經大會逐條議决尙未咨覆公署已由審查長同秘書起草閉會之前應提出依法表决以完手續秘書長將咨文朗讀後主席詢問大衆對於此項咨文有無修正僉謂文稿完備無須修正主席付表决起立者多數初議員濟淸動議謂近來天氣亢旱已成十數年來未有之奇災籌備救荒實爲今日之唯一重要問題日前本會已有救荒案咨行公署公署尙未答覆現各縣饑民嗷嗷待哺已有朝不謀夕之勢今日應即磋商辦法督催公署迅速執行以蘇民命而維秩序附議者五人以上討論結果公推三議長催請公署籌欵辦理討論畢主席與議員向國旗行三鞠躬禮乃散會 
[杭州快信]  
　　衢州防務關係重要警備隊五區統帶劉鳳威昨電到省以該處兵力單薄請將附近之一區二營歸併調遣齊氏電覆謂目下政變問題不日解决無庸更動致涉張皇 
　　省公署原有衛隊八十名現齊氏已令趙隊長自即日起添招二十名俾資守衛 
　　財政廳署址與省公署聯屬現官産淸理處已遷出大廳平屋二十餘間修葺一新齊氏不日即移至該處辦公 
　　陸軍第二師建築餘姚牟山湖營屋准十七日午前在省城司令部開標聞多數估價俱在四十萬金以外　　 
　　新任駐甬二師第三旅長葉煥華文日乘早車赴滬卽日附輪馳往接差 
　　台屬第四區警備隧呈報五營管轄地方烟苗一律肅淸絶無遺卉 
　　軍民兩署定期二十四日在西湖忠烈祠開會追悼湯壽潛委副官張焯等爲總幹事 
　　江蘇政務廳長曹謙豫昨因公來杭 
　　省署大門側大槐樹上昨發現一巨蟒長約二丈餘重三十餘斤爲衛兵鎗斃無識之徒又目爲妖異 
[蘇省署覆質問監督司法文]  
　　省議員陸家鼒等對於寗地廳辦理選舉訴訟致省會之公函曾質問省長司法行政是否能舉監督之實兹經省署咨復云案查前准貴會咨送陸議員家鼒等質問司法行政是否能舉監督之寳書一件囑卽答復等因當經令行高等檢察廳核辦一面先行咨復在案兹據高等檢察廳呈稱當經職廳令行江寗地方檢察廳將該公函原稿抄錄送廳查核去後兹據該廳呈復内稱遵查公函所稱皆對於應傳議員措詞委無對於省議會横加侮辱情事至本案辦理情形除已於四月十二日三十日兩次呈報並奉指令在卷外現正訴請同級審判廳票傳被告兩次開庭審理辯論尙未宣布終結除將函稿抄呈外理合呈請鑒核前來查該廳致省議會公函其間措詞不無稍形激烈之處但謂爲措詞過激則可謂之違法則未免已甚除指令該廳以後凡遇各公署函件應加注意外理合將查明情形備文呈復並抄錄該公函原稿呈送鈞署鑒核示遵等情前來除指令外相應咨覆貴會查照轉逹此咨 
[南京快信]  
　　蚌埠來人云倪嗣冲於昨晨九時乘專車赴津蚌埠防務責成馬聯甲政務責成黃家傑代行惟倪軍上月餉銀尙未發給兵士嘖有煩言倪毓棻前已率所部十營北發駐紥豐台皖北鎭守使殷恭先連日仍來電稱各屬土匪猖獗阜陽太和霍邱蒙城渦陽英山各縣均已蔓延蚌埠無兵可調聞倪因張勳軍隊已有二十餘營北發擬即將乃弟所部十營調回防匪 
　　馮副座辭職問題已打消赴京賫繳副總統證書之張調辰昨已回寗黎總統派來之惲寳惠昨亦回京復命 
　　連日南北使節政客來寗者相望於道馮副座政躬初痊不勝酬應之煩昨又謝絶見客求謁者派師參謀長何副官長接洽 
　　英美兩國駐寗領事昨又晉謁馮副座探詢對於時局意見馮派師參謀長接見 
　　皖警廳長易迺謙昨由蚌來寗謁馮副座 
　　省議會今日（十三）午後一時開臨時會第三次大會江寧地方廳批選舉訴訟案告發人吳紹文張凌霄孫光祖等請求上訴禀云狀悉該案判决似嫌偏頗原擬提起控訴該民等聲請並無不合仰候檢卷申送高等廳檢察廳核辦可也 
　　寗垣公濟協濟二公典雖已開當惟仍限制以五元爲度 
[江北近事]  
　　浦垣自聞各省宣告獨立流言四起業由左道尹馬旅長先後佈告以安人心頃淮陰縣兼警察局長趙邦彦亦發六言韻示云本署接奉省電國事指日解决軍警保衛地方聲氣聯絡周密勿聽棍徒謠言務須各安生業旅部剴切明示桑梓最爲密切道轅亦有曉諭何用驚疑莫釋特此禁謠保安各户一體知悉 
　　淮陰縣北鄕孫李氏前以私藏槍械由警區查覺現經縣敎育會會長孫旭初具禀警察總局以此項鎗枝實係該氏故弟李廣田寄藏婦女無知未經烙印請予從寛免究已由局批示照准 
　　淮陰縣有敎育經費向恃忙漕附稅及土地收益現値靑黃不接兼因各省獨立影響人心不靖故毫無收入可言敎育欵產處經董王義成定於六月十日邀集地方人士開會討論維持方法 
　　盜匪吳得勝在淮陰縣境行刦邱姓行船由淮陰趙知事訊明電請省吏核示兹奉督軍省長冬代電令處以 
 
 
 

Page 7

 
 
死刑爰於六月七日執行鎗斃 
　　浦地於六月七日夜續得徵雨秋荳頗有希望 
[日本之敎育談（四）（鄂聯通信）]  
　　本月一日爲日本地方長官會議之第五日午前爲内務之討論午後爲敎育之討論先由文部大臣岡田氏訓話其言足以代表全國敎育方針兹略述如下 
　　日本敎育之大本吾人從事敎育首當貫澈敎育敕語之旨趣增進一般國民之智德發揮其才能强健其身體使國力充實開國家富强之途以與列强相竸今更以世界戰爭之關係其終局雖未可逆睹而將來敎育之趨勢必更努力伸張舉國一致以强國爲共同目的凡此質素勤儉之良習眞摯剛毅之風氣益當振作而勿怠乃最緊要之事也 
　　大戰後之覺悟此次大戰爭吾日本雖微有幾分之損失然所得日敎訓極多吾人因鑒於戰爭之激烈勝敗而覺醒學問產業關係之重要深望從此以後吾敎育家以獨立研究自奮自强爲亟務蓋國家實力之充虚實以敎育爲源泉務必發揮國民精神勵精業務涵養智能堅忍持久以當積國力也 
　　理化學之改進國家百般之設施經營敎育實爲源泉今日吾國敎育之最宜留意者爲理化學識之增進及普及蓋勿論軍事衛生土木交通殖產興業國家文化諸般事業之健全發逹胥惟理化學是賴吾日本國民對於此種科學尙在幼稚是則吾人當引爲缺憾者現時吾國中等學校於理化之設備生徒之實騐完全者甚尠其授業往往爲抽象的注入的而不爲自動的發現的其效果終不可得今年關於該科設備之國費支出特增幸得議會之贊同乃能實行深望諸長官竭力獎勵提創貫澈此目的云 
　　以上三項爲岡田氏開宗義第一章之訓告此外對於生徒身體鍜鍊靑年團體指導實業學校推廣補習敎育增設等諸問題再三叮嚀督促經此次會議以後吾不知日本敎育又將發逹至何地步回顧宗邦沉沉霧霾日惟個人權利之爭操刀自殺不知其尙有靈魂否乎 
　　吾草此稿將完友人以東京市敎育費統計見示其總數爲二百九十萬餘元以一市之費乃超出吾江蘇全省敎育費之一倍敎育之盛衰不必比較而見矣亟錄之以告邦人 
　　最近東京市統計課調查終了大正四年度市公學經常費臨時費總計二百九十萬三千九百十四元比較上年增四萬一千七十一元尋常高等小學一百八十八校比上年增三校生徒數十七萬五千二百四十名比上年增一萬零十八名各區公學費每生徒一人占費如下 
　　區别經常費臨時費（以圓爲單位） 
市直營一三·○九九三·一八一趨町一四·五五七神田一三·一五九·七七五日本橋一五八·九○六·五○六京橋一二·七七二五·七九七芝谷一三·○八五四·八七○塵布一○·九一○赤阪一○·五七四八·六六六四谷一○·六九四二·六一七牛憑一○·七五四六·三○一小石川九·九九四·一二四本鄕一一·九三八七·二四三下谷一一·六五三八·四四一淺菓一一·六五○二·八五七本所九·八九○四·六八八深川一一·八七八六·○九一　　觀右表如看鄰家之伙食賬似無關係實則事業之盛衰恒以經濟爲標準是區區者亦足爲研究他邦敎育之資料也 
地方通信 
[松江]  
　　景賢女校失竊昨晚城内景賢女校被竊賊於兩句鐘許撬門入内竊去寄宿生布衣二十餘件繼入厨房將醃腿十餘綑載而去幸校内無貴重物品損失不致過鉅今日已由丁校長報警請緝矣 
　　公函推舉監工江蘇省公署敎育科員楊平江留日學生經理陸規亮省立第四師範監學潭翼圭等昨公函李縣長請委任吳伯庚君監造公共體育場歷舉吳在各處監造校舍成績謂富有經驗能勝任愉快云 
　　過户須憑印單縣署因民間於典賣不動產時每漠視契稅所定之推收辦法致私契充斥無從考稽已擬定整頓辦法通飭各官中各編書於七月一號始實行凡得業之户欲令編書過户時須以縣署印單爲憑而此項印單應由官中依式塡寫推收證由得業者向縣投稅時換取前此未依規定辦理而尚未過户各户亦應向官中補蓋戳記持縣請換印單 
　　利用假期部令省署轉到敎育部通令頒給利用假期謀進學生學業辦法分别學校逐一規定兹摘錄如下（專門以上學校）調查採集旅行研究參訂編著論文講演學術（師範學校）調查採集旅行温習課業講敎育（中學校）調查採集旅行温習課業補充未完全之課程（實業學校）温習課業農工商場參觀或實習（小學校）温習課業或補修職業上之智能以上辦法如遇嚴寒盛暑得臨時休息又實業學校須減少假期俾事實習云現縣署已將此令印發縣立各校及各學務委員飭令遵辦矣 
[鎭江]  
　　知事籌辦平糶丹徒縣倪知事以現在米價日增値此靑黃不接之際民食維艱開辦平糶勢不容緩爰於日昨與各紳董籌集鉅欵派員馳赴無錫購運米糧來鎭設局平糶以濟民食 
　　追悼商團副會長鎭郡紳士楊振聲吳澤民朱中孚等發起擇期本月十一號假鎭屏山商團本部開會追悼商團副會長王少欽是日該團部特懸王少欽小影禮堂中輓聯輓詩粘貼殆遍一切陳設均經朱正會長派人籌備完善王氏家屬亦先期到場照料鎭城軍政警紳商學各界束芻致奠者不下千餘人午後由該團司令正副會長及全體會員公同致祭其禮節如下（一）下半旗（二）鳴哀砲（三）奏軍樂（四）立正（五）脫帽（六）行三鞠躬禮（七）讀祭文（八）王氏答詞（九）答謝禮畢各散已鐘鳴五下矣 
　　農民喜雨徒邑苦旱二麥枯萎秧禾將槁丹徒縣倪知事關心民瘼設壇祈雨並示禁屠宰均誌前報兹於十一號晚間陰雲四合雷雨交加至今早放晴約獲甘霖二寸四鄕農民已轉憂爲喜矣 
　　繭商重復開秤各繭商現由上海滙到現欵重復開秤收買惟價格較前略增往來解欵均由水警師船沿途護送 
[揚州]  
　　爭水毆傷起訴本邑楊顧六市鄕之裕豐圩後有義興圩東有樂豐圩三圩之水全賴艾菱湖來源中間有官河一道日前因天旱無水裕豐圩人民將河口啓放以備樂豐圩揷秧而義興圩人民商之該地警區亦欲啓放詎樂豐圩人民以其有碍官河聚衆阻止并將警士衣服撕毁又將義興圩盛大郁子頭部毆傷日昨義興圩董事韓愛堂等具禀縣署請究現江都周知事特派警備隊長薛寳仁率帶兵士十數名前往查拿並監視啓放以維公益 
　　看役私用鐐銬本邑黃花領鄕民曹文友日前因爭水利毆傷民人經人向警所控告由警士拘提來城該所看役丁某私自加以鐐銬曹某年近花甲不堪其苦 
　　水利協會東台寳應興化高郵江都天長等六邑紳董以該縣等水利不通特擬聯合組織水利協會以謀公益現已具公函到縣聞周知事將提交農會討論 
　　降雨二寸本邑苦旱已久昨日午後忽降甘霖至今日（十二）始霽約得雨二寸農民大悅四鄕秧苗可藉以裁揷矣 
　　水瀉阻礙運鹽淮南各場鹽引春產尙豐近以天氣亢旱運鹽孔亟　界中人莫不躊躇 
　　農商二會爭論　　僕徵縣振揚繭行收繭之秤以二十八兩爲一斤該縣農會以其　商業道　　罰該行每　桑秧八百顆四年期滿而售繭之户因該行秤大於繭内私藏紅燐希圖該行於烘繭時得熱　發商會以售繭者心存不善亦須議　現農商二會正在爭論事尙未息 
[嘉興]  
　　定期發給退伍年金嘉湖鎭守使王桂林以退伍軍人年金又届發給之期特委本署參謀夏槐副官上官仁恩分赴嘉湖兩屬會同各知事分期發給並將各縣發給日期布告各退伍軍人届時檢同證書到縣領給其分發日期如下嘉興六月十五日　　嘉興六月十六日平湖六月十八日海鹽六月二十日桐鄕六月二十二日吳興六月十五日德淸六月十七日 
　　興善寺鎭農會成立嘉興東門外興善寺鎭公民孫寳墀等於去年在該處組織農會呈請官廳詳部批准照辦在案日前孫某等將該農會正副會長推定呈請縣署頒發鈐記業由縣知事批准並令將該會成立日期曁正副會履歷尅日呈報轉詳備查 
[杭州]  
　　戒嚴中之商業與軍防楊齊前宣告與中央脫離關係時曾邀集商會會長進署協議以圖安慰人心此次張勳入京調停外間情形傳說不一杭總商會副會長王湘泉以政局與商業有密切之關係當此絲繭茶葉上市各商人携欵採購爲一年商業重要時機設有變故損失甚鉅特於昨日下午往見楊善德詢以大局情形楊謂數日内必可圓滿解决息事寗人並托轉告各會董安心經營商業云云惟是他一方面消息杭垣近日頗有某項謠言楊氏防範因之益緊聞昨日又條諭電務處及各科云近日因在戒嚴期内軍務尤關重要所有本署來往電報自應嚴守秘密毋得任意宣布嗣後對於機要電文倘有漏洩應由各該科負責是爲至要 
　　訂期開敎育聯合會浙江省敎育會會長經亨頣於昨日函致各縣敎育會云逕啓者查修正全浙敎育會聯合會簡章第五條規定每年開常會一次自七月二十日起一星期爲會期第七條本會議案由省敎育會及縣敎育會提出於開會期前十日郵寄省敎育會事務所以備印刷第八條本會以省敎育會事務所爲會場各等語本届照章於七月二十日仍在省垣吉祥巷本會事務所開第五次聯合會用特備函知照務請貴會查照定章先將議案於七月十日以前郵寄敝會並請推選代表一人届時蒞會實所至盼 
[廣東]  
　　擬開全省敎育研究會朱省長訓令各道尹文云案照本省敎育研究大會每年舉行一次經前敎育司呈准辦理并於民國元二年八月間連次舉辦在案此事原爲研究敎育籌備改良擴充起見於學務前途關係甚大際兹共和重建百廢待興敎育一端尤爲重要亟當繼續舉辦以策進行本省長現經督飭員司先行擬訂辦法一面遴選人員籌備一切定期於本年八月十六日至二十八日在廣東高等師範學校開第三次敎育研究大會召集各屬學務人員研究敎育要義及籌備改良擴充方法此時各屬勸學所所長曁縣視學業已陸續派定除前項人員并省立中等各校曁省公立高小國民學校校長必須赴會外各縣立學校得舉代表一人各區立高等小學校曁國民學校每十校得合舉代表一人如全縣不及十校者亦得舉代表一人二十五校以上可舉二人其餘因校數類推縣敎育會已成立之處提由會中公舉代表一人所有赴會人員應由該本所本會本校備文呈報其小學代珠由何處選舉呈文應列齊校名文内必須聲明赴會人員履歷並蓋用印信至會員盤川旅費縣視學應由縣籌給此外各員由原派原選各機關撥給均應核明報銷其餘辦法已載明簡章各宣查照辦理此次開設大會專爲辦學人員實地研究交換智識使地方學務日益發逹起見如屬僻遠地方尤應趁此時機傳播文明藉開風氣至開會日期業已核定斷不更改赴會各員必須於八月十五以前報到齊集切毋遲悞除分行外爲此令仰該道尹即便轉飭所屬各知事遵照辦理並照錄簡章分别轉行布告案關預期召集敎育研究大會切勿延置此令 
雜評一 
[不易之理（一子）]  
　　天下事未有不從根本解决僅貪一時苟安之便利而能永久無事者也亦未有不鑒人心向背僅憑一時意氣之横行而能終不失敗　世由前之說黎總統之不惜忍辱違法以解散國會者不過欲救國家之危險而不知國家正將從此多事由後之說張倪等之必欲壓迫總統以解散國會者不過藉以誇示其武力之强大而不知武力正將由斯屈喪 
　　是故今日之舉質言之在政府以爲定亂而其實乃生亂之門也在稱兵者以爲獲勝而其實乃致敗之　也此爲古今中外不易之　理謂余不信請拭目以俟之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐戰以來最高之銀價]  
　　近日銀價奇漲金價低減銀樓兌出之足赤飾金每兩已跌至四十二元五角昨日大條銀價又漲至三十九辦士又十六分之一（即零六二五）實爲歐洲開戰以來最高之價格云 
[滬杭路線之浙江防務]  
　　此次浙省宣告與中央脫離關係後對於防務異常嚴密滬杭火車除加派稽查員衛某會同各稽查員隨車偵查外並於各站添派防軍會同路警嚴行檢察而於嘉興一站更爲嚴緊楓涇次之昨據浙省乘車來滬之人談及日來乘車前往嘉興善楓涇等處之旅客抵站下車時須由浙軍官所派之軍隊會同路警將行李逐一檢視身畔亦詳細搜檢後方始放行計自嘉興起至江浙交界處止添加防軍約有二營之數而蘇省境内則並不添兵云 
[海軍總長臨行時之命令]  
　　海軍總長程璧光前日由滬乘坐火車赴寗已誌昨報兹悉程總長原擬乘坐肇和軍艦赴寗以便順道查勘長江下游四路要塞砲台之布置嗣因肇和軍艦機器稍有損壞急須修整且因北洋大沽與烟台海口應派軍艦游弋故於臨行時命薩總司令俟肇和修竣後飭令會同現泊楊樹浦之通濟及淞口之應瑞速往北洋輪流游弋以重防務 
[印花稅仍須依期檢查]  
　　江蘇齊省長因各省政潮劇烈商界已備受影響故擬將印花稅大檢查一事從緩舉行以䘏商艱昨報甫紀載其事商界聞之方深慶幸乃不謂印花稅分處仍令依期舉行昨日淞滬警察徐廳長已致函縣商會其文如下敬啓者案查印花稅罰金執行規則第一條内開應貼印花之契約簿據每届六個月卽每年六月及十二月由警察官廳檢查一次等語屢經遵辦在案現在時届六月准江蘇印花稅分處函轉奉財政部訓令飭卽依期舉行等因現經敝廳長定於民國六年六月二十日爲開始檢查印花之期除通令各屬届期一體舉行並布告外相應函逹即希轉致如有民人等一體知照舉凡一切契約 
簿據務須依法貼用印花切勿隱漏干罰是紉公誼 
[通緝安徽大刀會匪]  
　　滬海道尹淞滬警察廳長上海縣知事均接江蘇省長公署訓令云案准安徽省長公署咨開據渦陽縣知事唐豫桐號電稱舊曆三月二十八日渦陽龍山集廟會有何南鹿夏二邑大刀會匪朱傳道隨福泰等越境結黨希圖趁會起事幸經先期覺察會商定武軍趙管帶分途兜拿已獲匪夥侯允太等十三名搜出證據僞示傳單口號會票等件訊據供認約期舉事不諱除仍會鄰封營縣搜捕該匪首朱傳道等務獲並將各現犯錄供正式禀辦外請將現獲情節較重之燕廷彦侯允太二名先處死刑藉懾匪膽而鎭人心候電示遵又個電稱案由河南永城縣續獲匪首隨福泰許元昌等提解到渦訊候另電禀辦又據電稱查該匪係神拳遺孽到處招師授徒中分文勝門武勝門兩派謂能借神附體可避鎗砲愚民易受其惑輾轉勾結人數不可思議仍祈咨會魯豫蘇各省通飭營縣嚴密偵拿務絶根株以免蔓延各等情前來據此查該會匪勾結煽惑最爲地方之害當此天時亢旱時局不靖尤宜思患預防除電令將燕廷彥侯允太二名先處死刑並研訊各犯錄供分别擬辦仍移會鄰封協緝匪首朱傳道等務獲嚴究及分咨外相應咨請查照通飭營縣一體嚴密查拿會匪以遏亂萌等因准此爲此通令仰速一體嚴密查拿務獲解究此令 
[警廳通緝看守所逃犯]  
　　淞滬警察廳昨日訓令各警區云案據上海地方檢察廳公函内開據本廳看守所長黃馥報告竊於本月八日上午六日五分鐘適値倒便桶之際號門將開突有盜犯金恒德分監寄禁犯夏淸歧劉同棠監獄寄禁犯王永德等四名手持木棍閧至鐵門金恒德即將所丁王榮章頭面毆傷推出鐵門逃遁經王榮章聲喚各所丁知覺即追至廟前大街遇有巡警帮同兜拿獲住金恒德夏淸歧王永德等三名内有劉同棠一名不知去向除飭各所丁沿途追尋外理合報告廳長鑒核刷印飭警追緝施行查劉同棠係直隸人年十八歲盜案身中面圓白帶凹身穿灰布夾軍衣袴袴管有紅直條赤足判决刑期一年係分監寄禁犯合併聲明等情前來據此查該盜犯逸出之後難保不避匿城廂内外及租界等處除本廳派警四出跴緝外相應函請貴廳查照迅予飭警協緝將盜犯劉同棠一名務獲歸案訊辦至紉公誼等因准此除分行外合至令仰該署遵行轉飭所屬一體留心協緝務獲解廳以憑訊轉毋任遠颺是爲至要切切此令 
[驅逐越捕被害案中之疑犯]  
　　法新租界嵩山路捕房一道金線安南副捕頭阮文林於上月三號天將黎明時巡至呂班路文德里口見有形跡可疑之人避入弄内上前拘拿卽被開放手鎗拒捕以致咽喉左肋中彈身死嗣經探目黃錦榮沈德福等查獲沈毛全孟五呂榮卿及嫌疑人李培秋耿三成耿雲仁江恒忠王雪平並拿獲盜婦沈范氏周王氏等解經法公堂訊判沈孟呂三人各押西牢五年江王兩人無干開釋李與兩耿及范氏王氏帶回捕房押候查明曾否犯過搶刦之案再行訊核在案昨日又由捕房解廨請究詰之李等同供來申覔就尙無位置雖與沈等相識而於搶刦之事則確無所知求察中西讞員以李等亦非善類判一併永遠逐出租界不准逗留 
[烟紙店白晝被搶續誌]  
　　匪徒劉炳榮白晝在小東門内長生橋范盈豐烟紙店攫取小洋四十九角銅元三十枚鈔票一元當由崗警追獲押解一區二分駐所申送警察廳訊辦已紀昨報兹悉該廳司法科員昨日提劉研訊直認不諱遂禀明劉科長備文派警將劉及贜洋等轉送地方廳即經檢察官預審范盈豐店主范盈生投案聲訴被刦情形質之該犯俯首求恩問官判令將劉收押候辦起案贓洋等給范具領 
[津浦貨車回復舊狀之通告]  
　　本埠轉運公會通函各商廠云頃奉津浦鐵路管理局長徐電開本路行駛津浦各項客車照常往來通告在案所有本路貨車前因稍有停留現於本月九日起已照常往來轉運銜接一仍向章辦理除通告外特逹等因奉此查津浦貨車日前因稍有停留現已照常往來通行無阻所有運輸貨物均照常輸送轉站之貨仍照向章辦理務祈各寳行號商廠接洽以免誤會云云 
[第五批赴法華工考驗竣事]  
　　道信洋行續招第五批赴法華工一百九十餘名業經該行華經理梁耀卿延請西醫將各人體質逐一考驗定期送往法租界盧家灣工廠補習工藝以便赴法後可作上等工程其補習期限規定一月兹該行以法公司郵船來滬未有定期究竟歸何船載送往法該船何日抵滬自應預爲通知故於昨日電致法京招工局洋員呂的而請爲查復如果載送華工之郵船已經由法放洋請即拍發無線電知照該郵船從速來滬以便載送華工早抵法境云 
[煙酒公賣無可商量]  
　　全國商會聯合會因據本埠烟酒聯合會轉各省總分商會陳請維持烟酒稅則等情當經轉函全國烟酒事務署鈕督辦請予維持在案兹因鈕督辦已有復函當即抄錄分别轉致各總分商會及烟酒聯合會一體查照所有鈕督辦復函照錄如下案准貴會函送各總分商會函電請查核主持以保商業並請將實際上改良烟酒稅則情形見復以便協力維持等因准此查綏遠總商會函稱各節其要旨在於輸蒙菸草釐稅過重歸察局不應再行收費等情惟查烟酒公賣定章凡出省烟酒除在起運省分徵收一道公賣費外其運至銷售省分仍應由該管公賣局征收公賣費一道現在内外蒙地方旣未設有公賣局所有運蒙烟酒自應由歸察局加徵銷蒙公賣費一道以符定章若任其運輸不另徵收是同一貨物銷於内地者有費銷於外蒙者無費無論辦法紛歧且亦非情理之平矧口外地方遼闊稽察難週倘如該會所請則凡烟酒運商誰不藉口輸蒙希圖免費獘端所在詎可勝言至福州總商會電稱一節本署前接該會來電當即電令章局長秉承省長與該會磋商減稅辦法藉蘇商困而塞漏巵並迭電胡省長請予維持去後昨准電復現與城台酒商議定辦法三端（一）除已掛洋牌者集各酒商爲一總公司（二）照五年比較稅捐二項共十二萬元由公司年認損費十萬元其餘二萬元作爲公家補助公司抵制已掛洋牌之消耗（三）三年之後每年加稅捐一萬元至第十年止再議等因業由本署復電照准在案惟申明將來規定全國公賣通行法案時與此如有出入仍須酌量修改以免歧異總之財政困難至今已極不得已而籌及烟酒公賣實於增進稅收之中隱寓抑制消耗之意本署成立以來凡各局人員無不諄諄訓囑以便商利民爲唯一之主旨各該局果有違法病商情事斷不稍事瞻徇若藉端相要似亦未便曲爲允許貴會總全國之樞機所望并顧兼籌念國步之艱難思計政之竭蹶對於各該商會婉爲勸導協力維持俾公賣要政無碍進行豈獨本署蒙其庥此後財政亦於焉是賴矣至改良稅則辦法現正在審愼籌議中一俟草案議定即當徵求卓見藉臻完善准函前因相應函復貴會請爲查照轉致各省總分商會一體查照備核 
[農商部提倡棉業之諮詢]  
上海各華商紗廠轉奉農商部訓令查棉業發達首在紡織紡織所資端賴原料我國棉產遍諸行省原料旣豐種類亦夥徒以種棉不善紡織未精以致外來洋紗充斥市場近年各地紗廠雖逐漸成立然以本國之棉織維短少彈力脆弱製成出品遠遜外貨因是供需之間未能相劑本部現爲改良棉種增進紡織事業起見各廠棉紗亟應調查藉資考驗該紗廠創設有年成效頗著所用棉花究以何種爲多何種棉花能紡幾支棉紗及所紡棉紗支數之多寡仰卽各選樣本詳加說明呈送本部以憑研究 
[解决違背中立條規之控訴]  
　　公共總巡捕房刑事科呈控僑居虹口南潯路三　十號洋房内之德國人愛汀搿藏有西班牙領事署僞護照及照片等違犯中立條約等情由捕將該被告與牽涉之英國調查員勞得門並傳同中西各見證解至公共公廨迭經訊供终結判愛汀搿存洋五百元保出勞得門送至英領事署聽候會商堂諭宣佈在案昨晨復由捕房將愛汀搿傳至公廨鐘鳴十下由原審官王崧生襄讞會同英卓副領事升座刑庭卽由捕房代表牛門律師與被告代表斐斯律師相繼到堂聲請宣佈判詞先由卓君操西語宣告堂諭繼由王襄讞宣諭云查此案供詞甚爲簡明據西探目雪密鐵供稱五月三十一號（即禮拜四）上午十一點鐘遇見被告於公園之内因被告涉有嫌疑故請同赴捕房蓋本公堂前因他案曾定凡屬土耳其人應歸本公堂管轄當被告在捕房時其身畔搜出西班牙領事護照照片一紙係屬空白一見卽知爲前西班牙領事所簽其上粘有德人鼐爾孫（即牛爾生）照像而鼐爾孫一名前因關於德人私運軍火前赴印度接濟黨人案内爲公堂注意之人據西班牙領事署人員言此張護照確似該署之照但一切護照均由伊經手所出並非領事所出而署中向不藏有領事簽字之空白護照足見此照僞造查被告辯護之詞以本公堂所意想甚爲明晰其爲英人設計圖害而英國官員又從中唆使此言全屬子虚並無絲毫憑據此項護照從前乃爲奥人鑑時爾所假冒至後鑑時爾所作之事洩漏於勞得門而勞得門轉告英國官員並將護照繳呈留存英官照抄多份當時勞得門將此項所抄照樣戲給與愛汀搿及亨子等各一份屬愛汀搿帶交現在他方之前德總領事作爲疑惑鑑時爾爲間諜欲行辦伊之證據綜核以上情形本公堂以爲此案實屬證據不足諭畢即在華文案由單上簽判將案註銷被告開釋至勞得門如何處置應由英領裁奪故昨日並未到堂 
[社會黨重整旗鼓]  
　　前中國社會黨主任江亢虎由美返國已誌前報兹聞有多數贊成社會主義之人連日訪晤江君意欲趁此時機重組社會黨現已經同志建議先設社會黨籌備處並公推美國社會黨機關雅倫大學畢業生謝英伯爲籌備主任定生日午後五時開籌備會一次兹將通告書錄下中國社會主義同人鑒於世界大勢吾國現狀及中國社會黨過去之歷史公决采用社會民主主義準備組織正式政黨與各國社會黨爲一致之進行先設立籌備處輯譯各國黨章體察社會情况徵求同人意見以便制定本黨政綱以示職志而資號召并於國會選舉期前籌畫一切事宜凡我舊日中國社會黨員今社會主義講習會會員及海内外贊同社會民主主義之團體及個人如有建議或表示者務祈親臨或通函上海北江西路桃源坊八弄本籌備處與主任謝英伯君接洽可也籌備期間以八月杪爲限每日議事時間自午後五時至六時佇候惠臨無任企盼 
[西砲臺鎗斃兩盜]  
　　公共租界阿拉白斯脫路長康里居民陸觀甫家於今春被盜搶刦銀洋衣飾經捕房緝獲盜犯嚴廣才孫尚本二名並起獲原贜衣飾等件解經公共公解審明詳解松滬護軍使署訊辦在案現經軍署軍法課迭次提訊該二犯俱各供認聽糾持械夥刦陸觀甫家銀洋衣飾得贓分用不諱遂由課長禀經盧軍使將該盜嚴廣才孫尙本按照懲治盜匪法各判死刑錄供詳請江蘇馮督軍復電核准遂於昨日午後二時將該兩犯提出驗明正身押赴西砲台執行鎗斃 
[城東女學之紀念會]  
　　南市竹行弄城東女學於古曆四月二十七八九日開十五週紀念會三天每日下午一時至四時除音樂史劇演奏外又有國畫洋畫繡畫書法等分室陳列並有臨時紀念刋當場出售 
[靑年會童子部徵求會員已得之分數]  
　　靑年會童子部第二次夏季徵求會員會定於本月二十二日午前八時爲止兹將各隊現在已得之分數先爲披露於下（馬兵隊分數）徐錫隆十周永年四十一聶光堃六共五十七分（輜重隊分數）孔任君十七共十七分（砲兵隊分數）蔣文偉四十張斌十五金紹章三共五十八分（步兵隊分數）江輔臣三十四汪家謹十二周培德二十八袁貞耀二十一任錫林十八陸致和五十汪成明二姓氏未詳者十五共一百八十分 
[貧兒院懇親會預誌]  
　　上海貧兒院於陽曆六月十五日（即陰曆四月二十六日）爲成立紀念日期下午三時至六時開第十四次懇親會表演成績並爲前創辦人辦少卿君行周期紀念式已柬邀貧兒爱族保證人及各界善士届時蒞臨參觀兹將該院所定學藝表演秩序錄左（一）紀念式（二）（伴奏西樂）普通科之表演（三）（附歌唱）女兒家庭作法（四）（伴奏中國管絃）工場之模樣（五）（伴奏鋼琴）男兒家庭作法（六）（附女聲唱歌）看護（七）（伴奏中國擊樂）體育（八）餘興 
[皖民公會遷移]  
　　旅滬皖省士紳爲共謀皖省地方幸福起見集合團體於去年夏間在法租界明德里組織皖民公會已將一載兹因該省士紳回籍者多該會經費益形支絀故於前日遷往吉益里十九號辦公以節經費 
[請撥修理鈞和艦經費]  
　　現泊楊思港之鈞和遊巡艦機器鍋爐已六年未修頗多損壞該艦係本省督軍所轄現需修理應請督軍核示故由盧護軍使呈奉督軍批准估計修費約六千元昨又呈由馮督軍咨明省公署飭撥欵項以便卽日興修 
[洋行辦事時間之提早]  
　　文滙報云上海洋行多家决定於夏季數月内提早辦事每晨八時半起午後四時半止較前改早半小時 
[監獄出品設立分售所]  
　　上海地方監獄自敖典獄官接任以來對於罪犯製作工藝悉心整頓所出物品如國貨牙刷玳瑁竹器洋式木器中西各式衣著等件均爲社會歡迎兹敖典獄官爲推廣銷貨起見備文呈報高等檢察廳長核准在本埠新北門内邑廟西首大街設立售品所一處發行監獄各種改良出品已於昨日開幕往購者絡繹不絶咸稱爲價廉物美云 
[收稅錢串之劃一]  
　　江蘇財政廳長前據各屬稅所釐局征收各機關詳報所征捐稅 
 
 
 

Page 11

 
 
之洋價核與錢串不齊較之省中頒定銀元錢串數目不相符合誠恐各機關經辦員司或有從中抑勒等情弊與稅餉大有關係是以將省中規定之錢串價目按月令發各征收機關轉發水陸各分所卡隨時標示以歸一律上海稅務總公所高所長已遵將奉頒錢串價目轉發所屬各分所分别懸掛並聲明如係洋數則照槪洋元計算云 
[一地兩賣之澈究]  
　　徐文晋至法公堂訴稱前於民國四年十二月間憑柳順山顧文茂爲中保向沈阿狗購得坐落二十五保九圖内墳地六分六釐一毫議定價洋二百六十元尙未立契先付定洋及遷墳等費洋九十六元詎此後延不立契今有驗契糧串爲憑請求訊究沈阿狗供因該圖地保王國祥不允蓋戳故未立契後傳王國祥到案訊據供稱上年九月間沈將該地售於營業公司雷吉安由沈簽字爲憑已歸該公司管業質之沈供祗收墳泥價洋十四元確曾簽字並非將地售賣請察判候飭傳該公司雷姓到案再行訊核昨又傳訊該公司倩盛信卿爲代表投案聲稱商人在該公司管理購地等事該地於上年九月間憑地保蓋戳向沈阿狗購下計價洋六百五十元並無田單有代單賣契爲憑亦由顧文茂劉順山朱福卿等爲中保詰之顧柳兩人同稱該地實係售於徐文晋由民人等爲中保餘不知情至該公司所執之契民人等並未簽字實被該地保揑造且賣契上所書順山之姓誤柳爲劉顯見有弊請察中西官察閱賣契揑書劉姓無訛且盛信卿係是代肇今又爲該公司雷姓之代表其所供各節殊難憑信詰之地保王國祥供頗支吾中西讞員判候飭傳雷吉安朱福卿等到案再行研訊柳順山暫行開釋地保王國祥交一千兩人銀並保候再傳訊 
[兄弟爭產之質證]  
　　陸聖銓延愛倫律師代表至法公堂控稱聖銓之母陸周氏在日曾將田單二紙分給聖銓故前次杜杜氏等涉訟公堂該單斷歸聖銓執業今忽被聖銓之胞弟根生私將房租收用希圖爭奪請求訊追陸根生延逖百克律師代表辯稱原告前與杜杜氏杜顧氏涉訟之時曾供該田單由原告出價購下今又謂係其母所給顯見不實應請堂上着伊兄弟兩人將所有產業之憑證一併呈案由堂上派公正人查察分派且被告亦有簿據並有親戚可以作證請察判候飭傳見證再行訊核在案昨又傳訊先據聖銓之族兄咸春聲稱聖銓謂曾由伊母分析家產民人並未知悉民人素知伊兄弟尙未分家是實繼由聖銓之表兄周國祥投稱陸姓分家之事並不知悉其家產簿據兄弟兩人均向商人說過其產向由姑母陸周氏執管餘事不知並有陸阿根周國鈞二人同稱雖係親戚無事罕與往來自伊母故世之後迄未去過分家之事亦不知悉中西讞員判兩造將所有證據呈候察閱再行核斷 
[搜查烟土之衝突]  
　　鄕人張蘭生前日午後由滬回鄕行至高昌廟江邊碼頭守候渡船與浦東三林塘警察分區之偵探任海潮遇見任指張私帶烟土上前搜查無著張卽指任摸去身畔大洋十一元向任索取以致爭毆當爲崗警一併拘解淞滬警察第三分駐所經李巡官研訊以任海潮不應假搜查烟土爲名藉端詐擾而張蘭生所稱被奪銀洋一節亦無證據判令一併斥釋 
[私販烟土進口]  
　　向在某公司輪船管艙發籌之山東人鄭子明鄭子林近由海參威私帶烟土四大包來滬昨日携至虹口百老滙路秘密兜售被滙山捕房四十六號三道頭西捕察悉以其故違烟禁將兩鄭與土帶入捕房禀明捕頭押候解送公共公堂訊明懲治 
[烟台人違犯烟禁]  
　　烟台人宋亭前日挾帶紅土一包行經西藏路老閘捕房包探陳維坤查獲搜出紅土帶入捕房經捕頭詢明以宋違犯中國新刑律第二百六十六條將宋收押昨解公共公廨由陳探上堂訴明前情請究訊之宋供因有友人欠欵往索無着將土作抵並非販賣俞襄讞商之英白副領事判宋罰洋一百元充公如無力繳洋押西牢二月土送海關銷燬 
[查獲杉板帶船中之烟土]  
　　昨有戴寳興私帶烟土數包計重十五斤雇得徐順根之杉板船擬赴浦東當爲淞滬警廳水巡隊巡警查悉卽在南黃浦江中將徐順根之船扣住過舟抄出烟土將徐戴連同烟土拘送警廳轉送地方廳請辦午後經檢察官提案預審之下判戴徐分别收押候究烟土存候消燬 
[長警查獲烟犯]  
江灣鎭六區一分所長警前日查獲烟犯孫伯唐一名抄出烟膏十五盒昨解閘北司法科經叚科員訊供屬實判解地方檢察廳懲究 
[捕房破獲烟窟]  
　　鍾三元在阿拉白斯脫路二百二十八號屋内私設烟具秘密賣烟被滙司捕房查悉於前晚派令中西包探協往該處將鍾與吸烟之嚴金山趙金榮楊章倫金阿有吳阿榮連同烟具帶入捕房昨解公共公廨經王襄讞會同英卓副領事訊實判鍾罰洋三十元充公無洋改押一月烟具銷燬嚴等五人從寛斥釋 
[復訊浦五房肉店訟案]  
　　英租界山東路帶鈎橋堍浦五房醬肉店主蘇州人浦朝鈞延代表律師在公共公廨控訴李桂亭覇店不讓請求押遷等情由廨准詞給諭派探前往飭李將店交還原告執業在案嗣李桂亭因原告禀請公堂押遷致受損失特延律師禀准公堂再行復訊前日午後由捕傳齊兩造人證到廨經關讞員與義羅副領事升座復訊先由原告代表律師上堂譯訴案情並向原告之兄浦朝棟詰據答稱浦五房肉店係吾弟浦朝鈞之產我因嗣出故無此利益被告李桂亭於今年二月間因租店一事寫信寄至蘇州吾母處我曾見過此信現將信底呈請鑒閱並稱我於二月初九日來滬遇見李桂亭即將收回肉店之事向李說明其時李以所訂租店合同期限未滿不允退還我即回蘇至三月初二日又與吾弟朝鈞同至上海邀同被告與中人葉朗甫族叔浦桂甫及友人李夢甫李尙卿等七人至怡珍茶居啜茗當將收回自做各節向李關說詎李堅不允嗣經再三聲說李云如果欲將店業收回須將押租洋三千元如數交還當時即由李尙卿擔保約日交還押租收回店業豈知仍無效果是以禀請押遷云云並由見證李夢甫到案證明在怡珍茶居介紹情形繼由被告代表律師向兩見證駁詰良久中西官以爲時已晚判各退去候再訂期集訊 
[續誌窶人被人毆斃]  
　　昨報載浦東楊家渡大倉碼頭有衣衫襤褸形似江北人之某甲被人毆斃一節兹悉死者名印金桂年六十四歲江灣人前在該棧爲飯司因事被歇後住居該處新街後面江北人老成家内每日在浦邊拾取煤炭度日本月舊曆二十日黎明時經過該碼頭被人指爲竊賊扭住兇毆受傷倒地移置碼頭外面已不能言語延至二十一夜身死二十二日由該圖地保翟南新傳到尸屬將尸首收殮矣 
[押店夥與質客衝突]  
　　北四川路一千六百三十六號門牌某押店夥翁金金翁國南昨晨與質當衣服之張阿有爭論質本起釁在門首與張互相扭毆經七百四十一號華捕查見以翁等在途打架有違警章一併拘入捕房禀明捕頭飭各存洋保出候示 
[寃家狹路相逢]  
　　甬人陳寳和不知與趙阿二有何嫌隙昨在虹口滙山碼頭被趙撞見將陳毆傷當經巡街捕查見將趙與受傷人一併帶入捕房經捕頭略詰一過飭將陳寳和送請同仁醫院醫治趙押候解送公堂訊懲 
[房主控追欠租]  
　　閘北新民路太平里房主鍾何氏前日扭租户蔣學華至四區警署控稱蔣積欠租金十餘元私自遷居並被撬去地板數塊請爲追償經姚警正略訊一過判解司法科核辦 
[女婿控告丈母之和解]  
　　康耐安呈控妻母徐余氏與子徐秀觀盜賣値洋三百元之生財又不還存洋五十元等情由捕將徐余氏母子拘解公共公廨分别押候訊究在案昨晨復訊據原告代表律師上堂聲稱兩造本係親戚此事現有人在外理勸大約可以和平了結請將被告釋放免予深究等語中西官以旣據原告律師聲請免究判被告母子一併具結開釋了事 
[勒遷聚賭之小茶肆]  
　　向業販鴨之寗波人沈錫生近棄其故業在南市三泰碼頭開設小茶肆平日招留同業鴨販在内賭博輸赢頗巨且輸負者每致拖欠行賬刻由鷄鴨行業南德豐等倩朱斯芾律師爲代表函致一區一分駐所請爲查明事實將沈傳案問明勒令禁閉張警佐業已派警前往傳沈詰問明確諭限三天内遷移出境不准逗留 
[茶館聚賭受罰]  
　　新閘梅白格路一千二百十二號門牌茶館内日夜聚賭抽頭漁利兹被捕房查悉昨將該茶館主吳廣榮傳至公共公廨經中西官訊實判罰洋十元充公以儆 
[賭徒分别判罰]  
　　賭徒王阿四楊金奎李永福胡桂卿張阿四等在新了民路某茶館内聚賭牌九被四區巡警查見將一干人拘解警署經姚署長訊實分别罰洋斥釋 
[通緝屢次冒騙之雜種人]  
　　公共總巡捕房刑事科前日發出通緝文告一道抄錄如下爲緝拿理照得無領事管束之西人雜種洋人名太麥司力極那克菜克一名生長上海年二十五歲執業寫字能知英國日本中國方言並略議俄文面帶白色髮黑近視眼有時戴軋鼻眼鏡或普通眼鏡體格壯健身高英尺五尺八寸會住南潯路十九號門牌内爲因於西曆一千九百十七年三四月内犯有冒騙案數次業已出票拘拿在案爲此仰諸色人等一體知悉如有知其下落或拿獲者請卽報告總巡捕房總巡可也 
[查獲被拐之常州女子]  
　　救濟會調查員趙再靑倪善昌率同偵探余長林王緯文等昨晨在招商局圖南輪船上查獲被拐十八歲常州女子黃阿紅一口拐菲已逃逸無蹤當由該員將黃阿紅拘入水巡捕房轉送地方檢察廳請爲發落 
[西人追還花瓶]  
　　僑居泥城外馬霍路十五號門牌之西人小馬立師控周阿虎竊取値銀四百兩之紛紅石花瓶前日經新閘捕房包探湯榮生查獲人贜昨解公共公廨訊知周係積竊判押西牢一年贜交原告領回 
[衣飾來歷不明]  
　　住居楊樹浦路三千零四十九號門牌之夏文德前日收買來歷不明之金銀飾物綢衣被包探程明德查見帶入捕房言解公共公廨經中西官略加訊問判夏押候查明再訊 
[兄弟串通行竊]  
　　橋居北四川路二百八十二號門牌之日本人滚中控江北皮匠劉文齊與弟文賢串竊皮鞋等情昨由捕房將劉氏弟兄拘解公共公廨經中西官訊明判文齊押兩禮拜文賢從寛開釋 
[否認串竊衣飾]  
　　趙坤生陸龍狗串竊楊樹浦蘭路夏家宅婦人夏徐氏及白家宅婦人周馬氏等之衣物被探查獲拘押捕房昨解公共公廨經中 
[巡官緝獲竊犯]  
　　蔣金海黃福寳陸阿二沈土根等日前混至大統路北一大煙紙店内竊得大小銀洋百餘元經該店主周祖仁報告四區請緝前日由陳巡官將該竊犯等一併緝獲抄出原贜解入警署姚警正命解淞滬警廳究辦 
[探警破獲竊案]  
　　閘北大通路周益大烟紙店於舊曆本月十六夜被竊賊扖門而進竊去小洋七十五角銅元十一千五百文當由該店主投報該管警區請緝兹由探警拘獲是案竊犯沈土根蔣金海陸阿二黃福寳等四名解送警察廳發交司法科昨經劉科長提訊沈蔣供認入内行竊陸黃祗認在外把風並供稱事後分得小洋三十角錢五千文餘贜均爲沈蔣所得等語劉君遂備文飭警將沈蔣陸黃四犯移送地方檢察廳訊辦一面傳到該店夥魯森堂著自投該廳候質 
[閘北警員之更調]  
　　閘北虬江橋五區一分駐所警佐焦成之昨經徐廳長調充閘北辦公處衛生科員遺缺以浦東三區一分駐所警佐孟浩吾調任而以閘北司法科員許藝靑調升三區一分駐所警佐昨已分别到差視事矣 
[交涉公署批示兩則]  
　　靜安寺僧人眞修呈爲越界佔地籲請禁阻由呈悉查閱會丈局舊案英册七千一百七十七號契載四至確有西至寺浜字樣該洋商克明果有越界佔地情事應候函請英總領事查明轉將界石移回原契界内以昭公允一面呈候飭會丈局查照可也 
　　愛華皂廠呈爲預防假冒請給示保護由呈及附件均悉該公司旣經遵照公司條例奉准註册各商標圖式復經呈請農商部准予備案所請給示係爲嚴杜假冒起見應予照准仰卽知照 
[淞滬警廳批示二則]  
　　徐克儉呈悉據經令行該管警所復稱華興路路面甚狹若設菜市有碍交通惟查閱來呈係由當地商舖蓋章聯署仰即另擬相當地點呈候核辦 
　　葉典淸呈悉案經飭據水巡隧查復來廳該民人所稱收買水底廢鐵弊資甚多所請立案給示之處未便照准仰卽知照 
[工巡捐局批示四則]  
　　陳廷玉禀陳牮屋情形由禀悉該業房屋因上首之屋牽連關係故雖經修牮未能回復原狀確係實情惟該屋歪側不獨阻碍胡姓營造且於租住舖户亦屬危險可虞懸者商同上首業户一併拆造以弭危禍是爲至要 
　　民婦胡方氏禀隣屋欹側阻礙建築由禀悉候飭上首陳姓各户一律協商拆建比批 
　　鄕民唐阿根等請求扣留倪姓營造執照由禀悉旣據聲明不服第一審判决所有倪文德營造執照俟該案上訴期滿後再行給發可也此批 
　　倪文德禀請給發營造執照由禀悉現據唐阿根禀稱不服第一審判决提起上訴等情該商營業執照應俟該案上訴期滿後再行核發此批 
中華職業敎育社通訊 
[潘仰堯意見書]  
　　六月十日收到嘉定潘仰堯君文安意見書一件披露於次敎育界中人向未從事於職業而深以不諳職業敎育不足以敎育兒童爲慮者吾謂此不足慮在乎吾人隨時與職業界聯絡隨地隨事留心考察如訪詢地方之商事習慣調查地方之貿易情形與夫製造方法耕種學術并取關於職業上之書報統計泛覧而推究之凡有關於職業之經騐與事實不妨請益於職業界之前輩日積月累心得漸多自能增進閱歷諳曉事務而敎授時必能胸有把握應付裕如固不必昔曾涉身閱　持籌握算或躬親製造耕作者謂能勝任愉快也 
[競時花邊傳習所函]  
　　申報館諸位先生偉鑒今閱貴報中華職業敎育社通信欄内載上海市花邊傳習所一覧表其中地點登載甚詳並告遺漏者具函報告以便補入等語具見貴社諸先生提倡職業敎育無微不至欽佩莫名敝處亦有傳習所設立定名競時地點在大東門内蔓笠橋沿浜西首二百三十號石庫門内特此具函報告請爲補入不勝感戴之至專此佈懇謹請如安競時花邊傳習所謹啓 
來函 
[兩院議員之通告]  
　　敬啓者逆黨謀叛威迫議院蹂躪法律總統旣失思考行動之自由首都子成叛逆叢處之巢穴兩院議員南旋者日多同人等特假法界愷自爾路惟善里沿馬路二百七十八號爲兩院議員通訊處請抵滬兩院同人卽到該處接洽爲盼旋滬兩院同人啓 
雜評二 
[靈魂學（步陶）]  
　　數月前伍老博士在滬請演靈魂學科學家或以理想目之老博士出其靈魂攝影示衆懷疑者又或以其無實質謂爲無從試驗而不謂此老精研不懈竟於政湖急激之漩渦大施其試驗且獲無上之佳果焉 
　　人類之異於機械全憑此一縷靈魂此而曰無貫澈古今中外之一切文明事業寧能以一無知覺之腐朽皮嚢望其自行動作特其物渺無形質無從於人體中取而相示耳且匪特個人爲然即由人類所組織之機關如政府如國會亦自有其唯一之靈魂機關與靈魂合則神聖機關與靈魂離則朽腐其理亦如人之體與靈魂合則生體與靈魂離則死也是故政府國會而有靈魂雖機關之實質或爲外力壓迫無從發展而至大至剛萬古不能磨滅之菁英終當有其機會以盪妖氛而還其本來之面目嗟我國人苟明此理政府國會雖偶遭意外之横逆其又奚懼焉　 
　　伍老博士志願已償歸滬之期當必不違心香一瓣遙祝其再以深研所得之靈魂學飫餉滬人也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[良心與慾] [  非夢]  
　　慾氏低首歛容觳觳焉觫觫焉揖良心先生而告之曰走有所陳願先生垂聽之先生曰噫唯唯何子行之鄙而貌之恭也願言無隱於是慾氏咽其唾平其氣久久而申曰走竊觀夫今日之法憲賊民實多議員專制總統違法今旣不改民禍無日於是乎吾黨之士爲民請命赦八大之首魁立萬世之法憲吾黨特取一致行動宣佈獨立斷絶關係願先生容走言矜而許之良心先生怫然曰是何言歟是何言歟子其以爲一指可以蔽天下一倡可以震黎元乎須知相率行僞爲天下始非惟不容於天下且直有類於兒戲發必　倖噬臍勿及吾知天下且將環起而攻鳴鼓而促子之亡矣子其勿復絮絮噥噥余必不爾許慾氏面頳項縮然復强申而言曰願先生必不逆走須知吾黨之宣言民之聲也輿論之代表也風行而草偃首發而屬從如身之使臂臂之使指願先生鑒之良心先生喟然嘆曰嗚呼民之聲乎談何容易夫詩人之篇什可謂民之聲乎非也詩人一已之心情也記者之舞文可謂民之聲乎非也隨派别之臭味也抑亦津貼之傀儡也公民之請願團可謂民之者乎非也臨時爲財役之氓隸也省督之通電可謂民之聲乎非也一已之愛憎也乃若籌安之會勸進之書民之聲乎非也六君子十三太保之無恥大王小侯之興妖而遺臭至於無窮也嗚呼民聲民聲萬惡假爾之名以行恍恍兮怫怫兮可望而不可即可象而不可捉何者爲民之聲乎何者爲民之聲乎慾氏復謙辭而哀曰先生必不我許烏知身之不保曷謀其他我躬不逞遑率我後乎良心先生憤然而背向慾後趨而俯伏而稽類繼之以涕泣良心先生不願於是慾氏乃發爲最後之訣言曰走之求於先生也不可謂不至矣走之待於先生者可謂辭至而禮備矣而先生必不我許必欲絶余何哉連連吐其恨音不止曰先生旣不肯少讓步吾黨今將亦絶先生矣慾氏遂起而出不復返顧於是年月日慾氏遂通電與良心先生宣布斷絶關係而獨立矣（五） 
家庭常識 
備火患 
　　火油性烈易延童僕料理不愼偶至傾翻倉皇失措勢必難遏宜於裝燈點燈相近之處預置散沙以器盛滿之并傍置畚斗沙中不得雜有草木布紙之屬臨時撒之隨手掩滅切勿灌水致反助其蔓延 
火油 
　　油之稍劣者燃之有煤和米醋一勺卽無 
取玻罩 
　　保險燈或手照燈被風吹滅急欲拔罩再點宜撮其下口可免灸手[  蓮艙]  
死蠅 
　　蠅以捕蠅之器收之必死於水中人家即潑於地上乙經日曝必致復生宜以死蠅飼鷄則兩益矣（按死蠅置於稻草灰中即復活） 
洗雕刻器 
　　雕刻器久用不滌則塵垢難洗可用牙刷蘸肥皂水徐徐刷之則塵垢應手而去[  佚名]  
治脚氣 
　　取猪蹄胖之大骨一根切陳香櫞數片加水煎至骨髓出香櫞爛將水傾入盆中浸脚入上覆以布連日如法而行即愈 
誤呑金銀飾 
　　飲蓖麻子油（卽拌印泥所用者顏料舖中買）半茶杯飾物當從大便而出如越數小時不出可再加多飲之飲油之前務先吃乾飯或饅頭等吃至半飽然後飲油蓋飲油取其滑腸必藉乾飯等物將金器壓下否則滑不下也按此方與吃不斷之韮及菜油等物法異而義同 
蠶子變魚 
　　使蠶蛾產子於磚上浸入水盆置日中曬之可出小魚（按金魚即用蠶子所種）據傳者云已經試騐現正蠶蛾育子之時惜値天陰尙未試過但未問其當用新子抑老子耳[  枝一]  
集益錄 
[再答第十七問]  
　　據老農言五月中不能栽秧之田可以改種蘆粟（即高梁）玉蜀黍（即玉高梁）（九江呼爲玉米）此二種植物均不畏旱（然山田亦必須得微雨可耕纔能下種）如近水邊之田可車水潤田即能下種至秋成熟亦可爲糧此二植物在五月節令之内得雨即可栽種倘若五月節内未下雨延至六月節令得雨必須改種粟米北人名小米綠荳二植物亦不畏旱至秋成熟亦是糧食併在鄕間得一備荒良方芋子每年成熟時留存二三百斤用少水煑熟去皮摀爛用熟芋糊於内室牆壁上年年如是留存倘遇水旱凶荒將芋子鑿下煑食可以充飢昔年九江鄕村有黃姓母機智過人年六十歲時囑子孫每年芋子成熟時要二三擔命兒婦煑熟摀爛糊於母室中歷年如此後母年八十餘忽逢大旱籽粒無收子孫向母泣訴旱荒母曰兒等勿憂卽命其孫將牆上所糊之芋子鑿下一大塊煑粥充飢舉家慶幸度過荒年此誠簡易備荒良方也[  王理堂]  
[又答第十七問]  
　　按蕎麥一種爲救夏災最要之品因他種糧食播秧期晫獨蕎麥可以遲至立秋前播種每畝種子量五升平均收成在一石左右製造麫食足救饑荒民國四年京直蝗災良鄕縣知事王南生購送蕎麥種子地方得慶更生往跡昭然是可仿也[  良農]  
長篇小說 
[寫情小說柳暗花明錄] [  常覺小蝶天虚我生合譯]  
　　第十一章（一） 
　　維廉受任之第三日牧師在書室中語其女曰若儕聞之乎吾乃不料羅倫伯爵竟爲此大善之事薏德時正温其學校舊課聞語立昂其首欲問又復忍俊茜雪則曰伯爵爲何事哉牧師欣欣然曰渠乃命維廉爲經理人歲給千鎊此在維廉非一最幸之事耶茜雪聞語亦不禁現爲美滿之笑容歎曰可憐者維廉彼得此其樂不知如何矣雖然阿父亦知何故伯爵乃忽令爲經理之人牧師笑曰此豈有他無非爲維廉療窮困耳年給千鎊在伯爵出之無損而在維廉得之則不啻得自天賜彼家中人亦已笑口盡開可憐者老維廉吾頃遇諸途彼即告我此事其感激之狀幾不辨其爲笑爲泣老眼之角竟迸涙痕吾旣憐其貧而又羡其佳遇吾心亦爲之油然茜雪曰吾父亦見伯爵乎牧師曰未老維廉告我謂彼往爵邸時伯爵已早去倫敦矣以吾思之伯爵或即往面其律師商酌此一事也薏德曰否吾意伯爵仍在邸中但不欲老維廉之入謝耳牧師曰或然言次起而蹀躞面含笑容復搓手自語曰人言誠不可信也當羅倫未至村中人皆以爲其人爲不肖今乃未及半月汝觀其所爲善事已幾何矣卜蓓曰然卽敎堂之西窻亦已易爲玻璃茜雪則曰夫使維廉而年入千金亦足富矣彼本節省今而後更能稍稍儲蓄言次不禁迴眸向薏德一睞復曰則亦可以成家矣薏德此非一好消息乎薏德漠然曰阿姊言然維廉交佳運矣言時仍自觀其書旣笑曰然吾思之維廉所管理之事亦必大忙此千金殊不易得收師曰嗟乎女郎此何言哉無論何人即一辨士之微亦豈有安坐可得矧千金耶薏德笑曰然乎因復觀書而容態則猶含意未伸目雖注書而視聽則殊不屬第聞茜雪言曰今吾亦有新聞須告吾父蓋鮑倫夫人書來又明日者爲其女公子生辰將開跳舞之會且約兒等往赴晏薏德因曰父唯我不往蓋兩年以來吾於跳舞已忘之矣牧師搖其首曰是安可者人方專誠邀汝汝又焉能辭之卜蓓曰惜哉彼乃不邀我耳果邀我者我必不辭薏德曰然則汝卽爲我代表而往如何卜蓓曰謝上帝吾乃不敢果我往而汝不與者又將累汝涕泣一日矣雖然其家是日熱鬧必矣特有一事猶爲未足茜雪笑曰豈座中無汝遂不歡耶卜蓓曰否彼乃不能邀羅倫耳吾聞白萊生言伯爵又將爲汗漫之遊茜雪曰信耶但伯爵居此方樂奚事又須出門薏德聞語則不禁以心問口念及前夜之事覺羅倫面色果有特異之徵其爲此狀實在見信之後然則此信必有不可告人之隱秘矣果何隱耶則又百思不得其解於是復俯其首藉觀書以自掩 
　　吳祖芳趙聯芳君鑒來函謹悉乞示住址以便奉書栩白 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之探險家 
[普人探察冰洋（見本報甲戌年十月初五日）]  
　　統地球之四方皆爲人跡所徧歷惟南北兩極至十餘度之遠者則非舟車所能至也蓋爲堅冰所凝塞船隻未能全行故耳然西人之欲游察此方者志已久矣以故自來各國每派人考察以兾於格致之學或有所加益兹據英國西報所述則普人派發探訪之人近已回國緣於二年零數月以前特造火船一隻以開往北洋計去者共有二十三人帶有火食足供三年之資其起初一年於入秋後船即爲冰所凍住自此歷十四月以往或爲堅冰所膠阻或爲浮冰所漂蕩俱無能遠進及至去年英八月在七十八度位而又爲冰所凍也今年春分始棄其船用冰車四輛及小船車數隻以度冰而南回旣歷九十日在海冰之上卒見一俄船在北海焉爰得被救回國相傳此人所訪測者已著於圖說中爲博學者之一大助也 
尊聞閣筆記 
[誤尼爲僧（見本報甲戍年六月初四日）]  
　　金陵南郊有某尼姑庵庵惟一老尼及其二徒皆在妙齡且少有色尼亦頗有積蓄不專　募化而淸規亦能恪守故鄕里惡少雖多垂涎而苦無瑕疵可指惟日瞰其門以偵其動靜而已一日黃昏時於晚烟中隱隱見一少年僧從林木深處匆匆過去諸惡少潛尾之遙見其已至庵前作月下敲衆咸謂其與尼有私特乘昏暮來踐密約者因聽之入而不令其驚而遁也迨至夜半衆擁入直抵臥室果見兩光頭並臥枕上遂連人帶衾裹而縳之並乘勢搜取衣物若干聲稱次日送官懲辨云云蓋冀其懼而見賄則可以遂其欲矣詎料尼置若罔聞天旣曙衆遂抬送入城行至中途忽老尼將衆抓住喊鬧時觀者如堵環問緣由諸惡少皆以僧尼通奸送官究辦爲詞老尼曰今在大街請衆櫝越公議若果小徒與人有奸不但送官究懲我亦先當處治若非通姦則諸人無故黑夜破門入庵縳我師徒劫我什物更有何說况我尼僧素守淸規今忽蒙以不潔之名更何能受蓋是時衆始知同宿者實别處之尼來借宿者衆誤疑爲僧而誤縛之於是衆始懼擬遁去老尼抓住定欲鳴官當經旁觀解勸令諸惡少當街賠禮用花紅喜炮彩送輿兩尼返並將所取衣物如數償還另罰其出功德洋銀若干而尼始首肯焉 
文苑 
[鑑湖柳枝詞（白華峰主人）]  
　　（見本報癸酉年三月二十七日） 
　　越王臺畔柳垂垂多事東風作意吹八百里湖規作鏡供他十萬畫蛾眉家家門巷正啼驚取次輕陰間嫩睛滿院楊花人不到鞦韆撩亂作淸明三兩漁莊老樹邊漁娃補網橛頭船板橋茅屋湖南埭帶雨拖風更可憐城南古跡已迢迢無復行人覆舊條花落年年溪信到水聲還恨柳名橋（郡南門有柳橋昔人送别地橋下通若耶溪春時常有落花流出）畫闌吹絮昔年痕夢影依稀落月昏流水三生鶯百囀絶無人處最銷魂虹橋西去燕斜斜玉笛聲中别恨賒禁得吳娘船泊處爲儂簾底惜韶華南塘卅里柳成行女伴閒來鬭　長日暮踏靑歸去路秃襟小袖覔球場學估年年事遠遊蓬萊古驛管離愁斜陽過盡紅樓路一半湘簾不上鈎沈釀村前柳色新柳花爭趁　頭春紅閘橋外靑旗影一色淸陰覆酒人湖雙村畔綠絲絲正是同心綰結時但祝今生無别恨年年春社柳姑祠（偏門外十里有湖雙村村有柳姑祠沈約詩所謂山陰柳家女也）小樓又度十年春手弄柔條獨愴神一搭柳綿還似昔繡牀同倚更無人唱罷筵前金縷詞纎纎維與鬭腰支春風老去無人問來聽烏啼落照時 
神話 
[蛙妻（見本報癸酉年二月二十七日）]  
　　江寗李冠方茂才謹愼持躬而家甚貧喪偶未續性喜放生苦無資蓄然見市田雞者雖質貸輒買以放生一夕夢至一處朱闌畫閣異花奇草馨香撲鼻正徘徊間見數女郎出丰姿綽約皆麗人也相與鼓掌曰李郎來矣遂拉之入庭内李驚訝問此誰家院衆笑曰此田七妹家嬌客到門主人尙不見出新嫁娘其害羞耶少頃衆女郎擁一麗人出年約十五六嬌艷絶倫見李襝衽侍坐旋即笙歌筳宴備極奢華李跼踳不安屢欲告辭衆曰妹子願侍巾櫛如此良夜何言歸强挽之宴畢入寢室床帳器具皆極精潔目所未觀黎明送之歸自此每夜必至其處與衆女郎共歡笑或吹唱或飲酒娛耳悅目輒忘其爲夢寐也約數月衆謂田曰妹向以李郎厚德當請命於王爺胡不爲田曰我已思之爛熟深恐不遂我願耳衆曰我等助妹子一言田謝諾即引李出行數步詣一衙署甚威顯田與衆人囑李稍待旋聞請傳李某入見李即趨入殿宇上坐一冕旒者李惶悚俯伏上坐者供手曰汝有好生之德余已請於上帝將賜汝財資萬貫子貴孫賢勉之無懈李曰某一介寒儒旣乏資本又無財能何敢望此上坐者曰非也凡人善心是長資本善行是眞才能七姑當護汝成家也李叩謝出田謂李曰今如我願請從此别李不忍去田曰流連聲色是大罪業與君數月緣祗欲報君德耳東鄰趙惠娘最賢能君良偶也爲君圖之言畢而醒明日獨行於野見一甕埋泥中一蛙與一蛇踞其上恐蛙爲蛇傷援之出放他處旋視蛇亦不見甕中皆藏金遂檢歸至晚持香往叩謝聞蛙鳴甚急自甕中出遂取甕視之則一蛙躍出坎底皆白鏹因以致富先是東隣趙姓家素封翁年花甲無子嗣只一女名惠姑視如掌珠年二十五未字一夕翁夢一女郎至翩翩若仙謂翁曰今爲爾擇得佳壻特來執柯切勿誤此良姻問誰家子即以李告醒而異之翁已知李之暴富且近在咫尺已心許之商諸其妻亦同是夢挽媒說合遂締婚焉後惠娘生三子次子官刑部郎中出任雲南觀察趙翁没其資亦歸於李遂成鉅富 
雜錄 
　　保赤定驚丹小兒驚症祗有慢驚急驚之分從無驚風之名驚風二字乃末世之醫創言以殺小兒者也左列丹方專治驚症絶不治風無論急驚慢驚即將此丹用上上潞黨參湯調服立刻奏效無不轉危爲安眞有起死回生之功屢試屢驗用敢傳世方用上上西潞黨五錢柴胡一兩麥芽五錢石菖蒲五錢半夏一兩山查一兩干姜一兩白术八兩荆芥（炒黑）五錢神曲一兩薄荷葉五錢廣木香三錢檳榔五錢麥冬（去心）一兩茯苓三兩白芍三兩甘草一兩枳壳（炒）一兩上十八味共爲細末和丸如龍眼核大凡遇急慢驚症輕者一丸重者二丸用上黨參一錢煎湯調服如能用人參則更爲神速如有善士配合施送功德無量 
　　附啓如欲索取此丹可向上海芝罘路東順興里五十一號久記社或向博物院路永興洋行函索可也（不署） 
　　治痔驗方鄙人於十餘歲時即患内痔初發未見大苦不過微有血水染及小衣遍求方藥未見大效後來一經勞働或逢大便燥結即肛門凸出如鷄子痛不可當坐不得安立不得穩睡不得熟困苦萬狀血水頻流纏綿四十餘年幸獲是方照方薰洗果獲脫根全愈用敢介紹於同病者以冀共除錮疾方用 
　　癩蝦蟆草（葉靑背白春冬皆有子粘人衣上不易落亦名臭婆娘子）三錢劉寄奴三錢荆芥三錢蟬衣三錢透骨草（即白鳳仙梗）二錢防風三錢甘草節三錢瓦松（人家屋面上有此）三盂右藥八味濃煎至沸入醋半杯鹽一撮將藥水傾於洗凈之痰錢内身坐其上薰之俟藥稍温即以此水洗之不過二三次脫根永不發矣（均伯） 
 
 
 

Page 18

 
 
   
 
