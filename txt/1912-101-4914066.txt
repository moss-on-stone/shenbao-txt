# 1912 - 101 - 4914066

 

Page 1

 
 
評論 
[敬告共和國民] 　　（選） 
　　記者一提及共和國民四字輒惹起無窮之感慨以此四字者固至難得之名詞而忽然得之而現在之危險巳逹於極端其關係葢在國與種之存亡篇幅短促僅發其端於左唯我國民涳長思之現在之危險其最重大者卽財政問題也無財政即無國家今日除借外债外無財政之可言國家之危險寗可思議夫財政之竭蹶應於國民經濟之恐慌而生我國民貧困之遠因一起於庚子拳亂賠欵陡増一壤於權貴貪婪假行新政徒事聚歛迄於亡清末年水旱疫癘相乘民生無聊己極矣自義軍之起工商失業軍士充斥悉索之後又不幸而屢遭刧燒全國富民悉數破産至於今日除少數之收入搜括以供不能戰之兵隊外關於建設一方面之事業殆一錢之莫名於是乎臨時政府之國庫遂指定外國銀行以資揮霍一旦外國銀行謝客所謂臨時政府者立可銷滅此等好時機彼懹抱野心者提出監督財政之條件夫復何怪 
　　外人監督財政之辦法如何其結果如何記者於此不敢言亦不妨言 
雖然我國民試一默揣彼時之情狀果爲何如　之富室中落債務纍纍有加無己於是債權圑協議派人經理其産業每歲取其収入以償還本利對於負債者僅給以饘粥之費而己矣丁此之時彼債務者一方面雖有若何之計畫欲反抗之而不能欲取一部分之收入以從事各種生利事業以求漸輕其負擔而幸遲久有出頭之一日卒以束缚之故失其活動之能力至於家破人亡而後己鳴呼此即監督財政一二十年後我中國之小影也 
閲報諸君如怵於記者所述之危險而问以有若何救濟之方法否則記者亦無以應之葢病己入膏盲雖有盧扁無從下藥如作一僥倖萬一之想則所謂臨時政府諸公所謂各省都督以下諸公所謂叅議院議員諸公皆能一德一心不爭權不濫費而我全國之國民皆能崇尙節儉踴躍輸公則外債或可少借其數目適於有抵押之價值爲度而外交圑或爲一二國尊重人道者所梗阻不至於全案通過過此一關然後竭全國民之力注重實業開發富源經濟足以獨立國家基礎得以穩固矣 
虽然此種理想的國家此種理想的國民幸福眞耶假耶是耶非耶記者不敏請還以質之共和國民 
[大總統命令]  
四月十八日 
　臨時大總統令正白旗满洲都統納勒赫因病請開缺應即照准此令 
四月十九日 
臨時大總統令揚州司令徐寳山電請取 
銷揚州軍政分府該司令深明大 
局殊堪嘉許應准將揚州軍政分府即行 
取銷所有嗣後一毁行政事宜即由該司令將分交辦法協商江蘇都督妥籌辦 
理仍報明查核此令 
任命樊増祥爲湖北民政長此令 
[專電]  
　　蒙古僞内閣松彦可汗不允取 
消獨立袁大總統議派張紹曽前往绥遠城相機行事 
　　俄國新公使哥羅氏己於昨日（十八） 
到京俄政府授以持權得便宜 
行事解决蒙古問題 
　　内蒙東部郭爾羅斯某公因得第廿 
三鎭第四十六協統裴其勳開導己變 
計承認共和 
　　總統府接　州急電謂駐札灤州兵隊忽起變叛戕傷隊官肆行搶掠幸未激動全體或易制服 
　　政府調查南北軍隊共有七十餘鎭擬俟大借欵成立首先提撥巨欵酌量解散安置 
　　總統府派員在貴胄學堂陳設预備唐總理明日（二十日）到京駐節　　内務部以大局漸定且新國務員不日至京預備歡迎恐多未便故自四月十三日起將各項戒嚴令一律取消惟飭各軍隊仍不得於夜間八時後遊行各處以安人心 
　　清太后命世續趕修頣和園預備遷移 
清帝師傅陸潤庠陳寳箴刻仍照常進講袁總統擬延爲顧問以示優待清太后舊人（以上北京） 
　　黃思永仇淶之等（省議會寗屬議員）提議參議院（本借用諮議局房屋）己移往北京江蘇省議會可即移回寗垣就諮議局開會以便與留守府接洽 
　　總統府舊員王棠雷祝三鄺灼等八人同時辭職黃留守挽留不允均於昨日赴滬　　　（以上南京） 
公電 
[常州軍政府參謀長蘇莊電]  
　　申報神州民立民權東方民聲太平洋轉袁大總統黎副總統各部總長各省都督各軍司令及各報館各團體公鑒昨據隊長排長確實報告稱第一隊長陳謨與該處排長陳瑞及書生暨二隊一二軍官特開會議於陳之家秘密計畫准昨夜五點半鐘及天明五點鐘暴動 
 
 

Page 2

 
 
刧奪司令部錮殺傅諸人又一報告己經派私人擅行命令將第一隊出防茶食鎭第三隊出防玗塘兵隊調回常城計夜半可到并分四路進攻一拿蘇參謀及書記官一拿韓副官及傅排長一刧軍需火藥庫一搶某富紳及當店錢莊即三下戒嚴 
令一調駐西倉隊回部陽爲會操陰實暗防一親作守衛司令驻守頭門無司令部司令不論上下毋許出入使該叛首内外隔膜聲氣斷绝一下令各守城兵士今晚九鐘即關城無司令部命令不准開城三令遞發後又一報告稱該叛首之叔即該隊司書生爲其内應者知事巳　漏卽跳牆出去告密爲偵探所見未就獲復召三四五六隊各軍官再四盤查究因何故據云陳謨謂趙司令由奔牛下車逃走並不在寗再問其詳均不直説比卽宣布趙司令確實在寗陪審并出示來信與諸軍官閲看並曉以大義汝等多數屬常人身家財産關係切膚萬一有變貽害大局我死不足惜其如常州糜爛何至夜八九鐘城門將閉又有一急報駐茶食鎭兵隊果來甫移時駐圩塘鎭兵隊又來己近逼城下矣幸城門己閉只孫排長一人趕及入城孫即答以陳謨令其帶隊由北門入城己留内部作証是時適接南京覆電令即設法預爲防拿等語始敢派隊偵緝至其家時該叛首巳避至他所餘黨尙盤據不避至天明始獲排長陳瑞係其心腹交隊看管惟三四五六隊夜不解甲盡力防範眞堪嘉尙以上各情均有隊長排長報告紙作証并可親口面質第陳叛首目無法紀圖謀不軌膽敢開會密議擅行命令私調出防兵隊顯係謀變法所難容一日暴發伊於胡底九江前車可爲殷鑑除特電黃留守蘇都督外特此通電並請各地就近嚴拿懲辦以免再釀他變兼正國法而定民心現己派隊梭巡出示安民人心亦定安靖如常特此呈明藉釋廑念常州軍政府參謀長蘇莊叩巧 
[安慶孫都督電]  
　　黃留守各都督各埠報館本省各軍隊各州縣均鑒本月十七號夜七句鐘青年軍總軍監韓衍在城内同安嶺被剌客狙擊槍傷甚重傷甚重本日五名鐘　於同仁醫院現正懸賞緝拿凶手務獲地主無事特聞皖都督孫毓筠巧 
[武昌季雨霖電]  
　　各報館鑒鄂中起義之初如湯君化龍黃君仲凱萬君聲揚均皆厥功偉諸君經濟才華久爲士大夫所傾心當茲共和初建萬端待理吾鄂爲首義之邦諸事手續浩繁雖有治法尤賴治人現在軍學各界對於諸君感情極表敬愛如見報後即祈早日攬轡言旋共勷郅治倘能先將行期見示尤所歡迎臨頴翹企不禁神馳季雨霖叩嘘 
[重慶鎭撫府總長電]  
　　袁大總統黎副總統國務總理及各部總長尹張兩都督各省都督成渝合併重慶必建鎭撫府應設總長一人之時前以决意負笈東游副都督一職業經宣布辭退嗣因新任總長胡君景伊未到渝人再三挽留之時就任總長現在胡總長行己囗渝定於文日接任視事之時應即卜日東下自即日始一切事宜即請直接胡君游學有成再効馳驅之時之願也蜀軍前副都督代理鎭撫府總長夏之時叩眞 
[江北都督府電]  
　　申報暨各報館中央報中國公報國風日報民意民約報均鑒兩電請登布北京大總統睿鑒江北各縣代表倡議建設行省公舉議員節經雁行一再勸阻衆情未允嗣奉大總統電令婉勸遂又召集各代表宣述德意布告詳細理由再四勸上均無效果且力請益堅不得己是以代爲電陳茲奉删電當又向各代表力爲開導曉以利害無如各代表執定難挽勸告不從雁行竊思各代表等之力爭江北行省實亦爲江北地方大局安危所繫不僅爲爭此議員之舉誠有萬分迫不得巳之苦衷其中情形非一言所能詳盡總之江南北之省界應分應合將來究應如何辦理審形度勢準情酌理自有國會議院執中定議斷非江南北所可互議雁行微窺其意目前各代表所注重籲懇者先准以江北五人憑公决將來如何則該代表等亦無所藉口其心亦自釋然合無仰懇睿鑒俯賜賞准施行是否有當伏乞訓令祇遵江北都督蔣雁行叩銑印又電北京大總統鈞鑒江北素稱瘠苦數年以來頻遭水患民生凋敝逹於極點幸蒙中外慈善大家熱心振恤民命粗全上年淮海受灾區域尤廣適逢兵事振務未終雁行於和議告成後爲地方籌保治安首設粥廠顧匍匐就食壯者且不良於行弱者更慘不忍睹或則饑寒情迫撫育恩疏或則怙恃俱無瞻依靡所嬰孩遍地號泣呼天孺子何辜遘此慘刧况童年失教餬口無資卽使幸而長成亦終流爲盜賊棄而不顧人道何存現經陶思澄張佑楊與齡及地方紳士馮繩武李荃等發起請設孤兒院収養糼孩數百人各盡義務分任教科愚魯者教之手工聰穎者教之書算期以半年待至秋成有家則聽其領回無力則代謀安置約計所費當在萬金刻由各入貲助及雁行竭力張羅爲數無多所缺甚鉅極費躊躇伏念上年江北未放振欵唐君定愈經手存放大清銀行尙多聞尊處現己清查即須派員續放用特爲民請命擬請就此項内飭付若干玉成善舉不勝惶悚待命之至江北蔣雁行叩江北都督府霰 
[廣西臨時議會電]  
　　袁大總統黎副總統參議院都督臨時議會諮議局分送各報館均鑒查廣西議院以諮議局改設旋經解散茲各府縣議員遵據臨時約法四十七條自行集合於四月九號在南寗府集合成立廣西省臨時議會所有電文請逕寄本會謹此報告廣西臨時省議會叩 
[廣西自由黨支部電]  
　　上海贡界江西路自由黨臨時主裁李懹霜君鑒廣東省會選举叅議員限於省會議員始有選舉被選權外界則無實於民權有碍請向參議院詰問是否規定據理力爭并己電廣東支部廣西支部删 
[華僑聯合會電]  
　　福州孫都督鈞鑒篠電敬悉欵事正在籌畫一時尙難應命因海外電商维艱己派人前往南洋以期有效至茶税指抵讀科電有虚無定額二字恐多窒碍乞酌奪示復華僑聯合會叩 
譯電 
　　據西姆拉確實消息最近拉薩之戰華兵戰敗後多避入附近之喇嘛廟内又據開里姆邦逹賴喇嘛營内傳來消息似不可恃據謂近今之變實由中國議會開會引起當時有西藏神使出言激烈華人命即斬之旋該神使逃至距拉薩三英里之西拉喇嘛廟内華兵追至即行開砲　擊惟巷戰之際華兵被殺及焚死者甚多 
　　路透電社得信俄日對於四國借欵要求之條件似不致召人反對各銀行圑現正商議一切惟須俟英比借欵問題解决後始允續行付欵佌項大借欵號稱六千萬磅尙非確定之數須視中政府需欵幾何及經濟地位若何再定確數 
　　日本巳委正金銀行俄國巳委道勝銀行代表辦理中國借欵事務 
要聞 
[總統府决不移駐南苑]  
　　政府地點近仍傳说不一有謂仍將移往南苑總統一併移去者有謂前議己取消新政府仍在北京即以前清陸軍貴胄學堂爲辦公地者茲據調查報告南來人員實係居住南苑以便帶來之衛隊可以在彼保護前日總統府己命人前往察視聞將增修兵房一百八十間並命電話局於該處裝設電話機三百具藉通消息至政府辦公地點究係在苑在京尙待磋議惟聞總統府决不移往卽新政府設在該處總統亦不過間時一往緣日來各界紛紛投呈於總統府咸謂北京市面尙未大定總統若輕易遷移深恐亂事復發於地面極爲危險即外人一面雖經外部説明此係暫駐而各公使仍不謂然故袁總統擬暫不移往云 
　　另函云總統府現己委派工匠及测量工人數名前往南苑修飾行宮安設電綫其名目雖爲籌備南軍駐紮地點恐政府將來仍須遷至此地并聞主張此議者實係唐總理及梁士詒二人爲主動 
　　又聞袁總統前日特飭内務部長趙秉鈞派委關冕鈞前赴南苑將湍河附近之寛大民房租賃數十處俾充各國務卿公館又南苑現有之輕便鐵路係從前第六鎭所築專爲輸運軍需故僅由萬字地逹至永定門别無枝路現在將由萬字地延長至湍河以利交通並限於兩星期内將延長之鐵路一律修竣再湍河附近地畝係歸前清奉宸苑管轄招佃耕種現己飭令各該佃户於湍河四周數里内不得播種榖粒以免損失觀則政本至其地租將來亦不徵收據此種種以觀則政府或仍遷往彼處亦未可知特總統府則决不遷往耳 
[金本位制復活]  
　　改良貨幣問題袁總統己　次會議並交臨時籌備處預備法案茲聞總統府人云袁總統以幣制爲財政之根本現擬更訂新幣决定以金爲本位輔以銀銅各幣准俟統一政府成立後另設幣制專局遴委熟悉理財人員分赴蒙藏各地及各國商埠調查用金本位辦法並聞俟參議院開院後卽當提出此議以便編訂幣制案云 
[列强投資中國之競爭]  
　　大陸報云據東京朝口新聞載稱中國民軍起事後奥大利亞曾以大批軍火售與清國並與訂定借欵銀三四百萬兩今因各國議與民國政府商訂政治借欵於是亦擬 
援照日俄辦法加入其内奥國此舉顯係德國慫恿所致故各國殊難拒絶其請然若各國准其加入則恐意大利亦將步其後麈起而請求云 
　　又據中央報載北京消息云袁世凱曾有電令满洲福建廣東各省暫停息借外欵故中國官場與正金銀行三并洋行臺灣銀行商訂之借欵均己停議日日新聞亦載有此事謂接奉天消息東督趙爾巽與三井洋行商借日洋二百萬圓該報代表近往謁見該公司理事據稱此事尙係上年開議後因兩方面對於抵押物問題意見不洽故自十二月後己停止續議蓋該公司要求以本溪湖煤礦及其他東省之股份作爲抵押物而東督不肯允認也惟聞此事尙須續行開議現在满洲大局巳有變更該公司或將允供欵不復要求前索之大抵押物云 
　　又法日兩國本有組織銀行之議茲據日本某當道之言曰欲使法國資本之輸入當組織特别之機關此問題於近數年來兩國資本家討論己非一次然法國資本家精通我國（日本自謂）事情者甚鮮故不敢投資以經營事業即有一二大冒險而行其結果終歸失敗邇來法國大資本家頻來遊歷我國以視察經濟之狀熊我國事情漸精通而投資之希望乃漸切自中國借欵問題發生兩國資本家組織法 
日銀行之説竟爾復活且進行頗平穩而迅速夫組織此種銀行即在平時亦可使法日間金融疏通况乎今回之計書與中國借款有密切之關係耶我國既加入四國銀行圑承認該借欵平均擔任則依此機關以利用外資尤爲不可失之機緣我政府幸勿河漢斯言 
　　又北京訪函云四國借欵允許日俄加入後俄國聲言須有附加條件非將蒙古之優先權全數附與俄國不可茲聞各國對於俄之要求均不贊成且言各國對華政策機會均等進行一致斷不能於範圍之外有所要挾此次借款後在中國之各國勢力範圍以前清所訂之條約爲限不得橫生枝節以違權利均等之旨現俄使與四國公使因此事頗起爭端云 
　　另函云俄國加入大借款時四國承認俄在蒙古暨中國北部享有特權一節但解釋該條件略有二説一則其特權以俄國與中國從前訂約者爲限並非無形的性質二則無論何種特權均在其内不問事屬既往與否故就此觀察或恐將來再有紛紛議也 
[任用官吏暫行辦法]  
　　新　府卽日成立各官署章制及一切用人之資格權限關係緊要不容再缓聞袁總統巳於前日將此項事件議定官制即暫用南京參議院所議决之官制通則其各部用人之權分爲二級各司長局長由總次長合意選任而科長以下則由司長局長荐舉其資格凡高等專門學堂畢業與在該部供差得力五年以上者無須考試其餘則須一律試騐方得委任 
[請欵修撰民國史未准]  
　　上海某書館總理日前由滬電陳袁大總統謂亡清二百六十餓年其中事實關係重要之處甚夥現己在滬聯合在南才學識三者兼全之士如章炳麟君等擬集資開局修我民國紀元前二百六十年之國史懇即撥给官欵以資補助云云袁總統巳覆電谢之略云修民國紀元史應歸政府主辦其所稱之章炳麟君等則己有電懇其來京云 
[載澤等尙不心死耶]  
　　中法彙報云旗人中素有勢力於舊政府者如載澤善耆諸人均各離京他徙據外聞傳説謂伊等日夜奔走意圖勾結外人煽惑軍隊以期傾覆民國就中尤以蔭昌爲最力軍隊中有政治思想者本不多見彼輩乃利用之以摇動人心故日來種浮言較前益熾 
[川滇宣慰使之擇人] 　　滇軍在蜀與蜀人感情未甚融洽兩省當道亦不能調和意見頗多爭執袁總統得此消息深爲憂慮正擬設法調停適得黎副總統來電謂據川人劉昌言呈稱川滇事非派專員前往不能有功並舉王人文堪勝此任故前日袁總統特委任王人文爲川滇宣慰使王木滇籍於川人感情亦好若往必可得良善之結果惟聞王尙有辭卸之意兩日未得來電故旅京川人集議若王允去固好否則擬懇求程雪樓君前往四川一行並要求其爲四川都督 
[烟台代表報告撤軍困難情形]  
袁總統前次電調胡瑛來京籌商西北事宜胡以烟台辦理善後無人碍難應命特派外交司長安君善圃代表來京己於昨晚行至一二日間將面謁總統聞安君云此次來京最大事件爲報告遣散軍隊情形遣回閩軍己得閩省孫都督同意不難辦到惟欵項毫無頗難着手且除閩軍二千外駐烟兵隊尙有萬數本月餉項至今未發初八日因瑣事幾至叛變英法德日己各派兵輪到烟倘有不測必受干涉現在合計遣送閩軍及發放各軍餉額至少　須欵三十萬元未知總統府能否應付云 
[蒙藏之風雲日緊]  
　　烏里雅蘇台獨立以後兵力單薄軍民無主秩序全廢人不聊生現聞蒙古政府松彦可汗擬置重兵於科布多烏里雅蘇台西北各城爲後勁之聲援以便專力與民國政府反對又闻松跋扈己逹極點活佛皇帝如同木偶連次與某國立約借欵購買軍械皆係彼一人主謀且有俟初夏天氣暖時再行統軍南下之説 
　　西藏自武漢軍興以後幾無一日安寗之日近日該地藏兵與中國駐紮西藏之軍隊大起衝突彼此攻擊日日不寗秩序巳亂大有滋蔓難圖之勢此英使向外部要求將派英兵彈壓之説所由來也 
[俄人又進一步]  
　　俄人蓄意東封每遇中國多事之時乘機思逞庚子拳亂卽行略奪東三省全權是其前鑒此次我國革命軍起其政策更進一步聞彼海軍外務拓殖三部將作一聯合之舉動建設黑龍江及沿海濱省一帶港灣由國庫提撥二百七十萬　布所經營之重點計共三端（一）歐亞贸易港（二）海軍商船避難港（三）松花圖們漁業保護港 
[京華短柬]  
 
 
 

Page 3

 
 
近日外間傳説外交消息極爲險惡至有劃出範圍各國分兵鎭壓之説訽之總統府中人則答云不知惟據記者所聞英使警告財政一事確係事實其他則尙無跡證云 
　　聞在京最有權力之某員曾彈劾唐總理謂其專事獻媚同盟會行動離奇倘使軍界統一會等有力之圑體憤起反對則後患可虞云云袁總統置之未答　　绥遠察哈爾擬改行省一節茲悉袁總統因日來蒙古防務甚緊又以改省問題亦關重要特調察哈爾都統何宗蓮來京會商昨該員己到京進謁總統陳述蒙古防務并改設行省種種籌畫聞須俟參議院通過方可實行 
　　外間傳言京師大學堂將以大學堂名義會同學部直接與華俄道勝銀行借欵六義會同學部直接與華俄道勝銀行借欵六萬金作爲開學費用己得袁大總統之批准豈學堂亦可作借債之抵押品耶異矣 
　　前清太后對於宗社黨頗有消弭之意闻其主張大致謂武漢起義以後經濟異常奇窘今如再生他變大局何堪設想擬飭世續世續密探宗社黨重要人物商之大總統統擇其品高學優者加以重用其附和者苟有才識亦可委以相當位置庶可弭患於無形云 
要件 
[海牙禁烟公會訂立鴉片公約]  
德意志國美利堅合衆國中國法國英國意大利國日本國和蘭國波斯國葡萄牙國俄國　　國大皇帝大君主大總統因一千九百零九年上海禁烟公會巳爲先路之導今欲表明更進一步將鴉片嗎啡高根之痼習及及由此等質料製成或提取之藥物能傅播相同之痼習者從者逐漸禁絶知各國協商之舉在所必需且有裨公益并信此舉爲推廣仁愛起見凡有闕係之國定能全體贊成爲此訂立條約遣派全權大臣如左 
德意志國大皇帝兼普魯士君主 
御前顧問官駐和全權公使　　　　　　　　　摩蘭爾 
御前高顧等問官　　　　　　　　　　　　台勃羅克 
公使館參議官博士　　　　　　　　　　　　格罷能伐 
御前顧問官内廷衛生事務長博士　　　　　蓋爾 
廣東領事博士　　　　　　　　　　　　　洛思來 
美利堅合衆國大總統 
主教　　　　　　　　　　　　勃蘭脱物利脱芳格 
中國大皇帝 
駐德全權公使　　　　　　　　　　　　　梁誠 
法蘭西共和國大總統 
印度支那農商務檢察顧問官　　　　　　　　　勃來尼愛 
印度支那行政廳長　　　　　　　　　　　蓋士特 
英吉利國大君主兼印度皇帝 
樞密院顧問官　　　　　　　　　　　　　斯密刺麥特拉行政廳書記長　　　　　　　　　　　美　公使館參議官　　　　　　　　　　美克摩來倫敦郡會副議長　　　　　　　　谷蘭斯意大利國大君主 
駐和全權公使公爵　　　　　　　　加爾凡洛日本國大皇帝 
駐和全權公使　　　　　　　　　　佐藤臺灣行政總廳工程師　　　　　　　高木衛生事務局專門員　　　　　　　　西畸和蘭國大君后 
前藩部大臣和蘭商務會長　　　　　　克來美上議院議員　　　　　　　　　　　　房台凡德前總檢察官和屬印度鴉片税務局長　　從格下議院議員　　　　　　　　　　　　蘇來和屬印度鴉片税務局員　　　　　房凡多波斯國大皇帝公使館參贊官　　　　　　　　　康痕葡萄牙共和國大總統駐和全權公使　　　　　　　　　弗蘭衣拉俄國大皇帝大禮官國務顧問官駐瑞典全權公使　　　薩文思基　羅國大君主駐英和比全權公使　　　　　　　　伐拉逹拉公使館叅議官　　　　　　　　　　阿而赛以上各員將所奉全權文據交閲合例後議定各條如左第一章生鴉片 
　　釋義生鴉片由鶯粟花之子房内取出之汁自然凝結而成但略施人工以便包裝及載運 
第一條缔約各國應頒布有效力之法律或章程以檢查生鴉片之出産及散布其己有法律或章程以規定本條所指事項不在此例 
第二條缔約各國各視其商務不同之情形應限定市區口岸及各地方由該處准將生鴉片輸出或輸入 
第三條缔約各國應設立辦法如下甲阻止生鴉片運往擬禁絶進口之國乙檢查生鴉片運往己限制輸入之國其己有辦法以規定本條所指事項者不在此例 
第四條缔約各國應頒布章程凡裝生鴉片備出口之包件均須標明其骨容至每件重量當在五啓羅以上 
第五條缔約各國應祗准由正當許可之人將生鴉片輸入及輸出 
[第二章　熟鴉片]  
釋義熟鴉片由生鴉片原料特别製造而成如溶解如　沸如 
熬如釀酵經次第加工煉成淨質可供吸食之用熟鴉片並包括膏渣及烟灰在内 
第六條缔約各國　設立辦法以逐漸切實禁止熟鴉片之製造及國内之販賣並吸食惟仍以與各該國情形相宜爲華其己有辦法以規定本條所指事項者不在此例 
第七條缔約各國應禁止熟鴉片之輸入及輸出惟各國中有尙未準備將熟鴉片之輸出立時禁止者務當從速禁止 
第八條缔約各國如有尙未準備將熟鴣片之輸出立時禁止者甲應限定市區口岸及各地方准由該處將熟鴉片輸出　乙應禁止將熟鴉片運往現在己禁或將來當禁其輸入之國丙應先行嚴禁凡熟鴉片一概不得運往限制進口之國惟按照該輸入國所定章程而連往者不在此例丁應設立　裝運熟鴉片出口之包件均載有特别標記以註明内容之物戊應祇准由特别許可之人將熟鴉片輸出 
[第三章藥料鴉片嗎啡高根等物]  
釋義藥料鴉片係將生鴉片煮至熱度六十生的格郎奪其内　含嗎啡不減於百分之十或成粉屑或成丸粒或以中和性之材料糝合而成嗎啡爲鴉片中之主要質料化學形式　　高根爲哀里脱洛克西隆高加樹葉中之主要質料化學形式Ｏ１７ＨＺ１Ｎ０４安洛因爲第阿賽的爾嗎啡化小説 
[俄偵探]  
　　密烏蘭爾伸出他雪白皓腕來向我説道我早定下了計策了我將腕上的手錶假做丢落在樹林裏我便聲張起來教人知道然後再寫信來請你同往尋覔我們藉此便好在樹林内搜尋了便是巡警和守林人看見他們知道我們尋那手錶也决不至疑心我們有别的事了我今日回去便做這事到了明日我便來約你你却不可失約的余又問道何突老夫先生現在回來了没有我聽説今日便要回來的密烏蘭爾道不是他還不回来我在一禮拜前得他在包台來的信説他要往俄羅斯去那裏他是常常有事的余又道我想何突老夫如在這裏知道我們同往樹林中搜尋他是要阻擋的密烏蘭爾聽余這話一時面色微紅心中似甚震動答道我想不然他若知道你在樹林帮我尋那手錶却是感激你不盡的余此時己在舌尖想要將那賴方綠　船上的事告訴了他却又止住立刻裝着歡喜的樣子允他所請余心中又想密烏蘭爾疑心的事據我所知是可信的但是那屍首藏匿之時必在我遇見之後我却不料那殺人的人當時逃去後來尙有胆量回來藏匿這屍只是旣要藏匿爲何不將那霍林忒的屍首同時藏匿竟將他遺在外邊致被人家看見或者他藏屍之時又遇了甚麽人來至被他　擾不能竟其全功至有此疏漏也未可知 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[海拉爾亂事詳情] 　　海拉爾蒙人反對海拉爾仍歸中國保護屢經蒙兵管帶要求海撋爾總管盛某宣布實行該總管當於四月六號邀集蒙兵管帶至總管府内諭云今遣往活佛之專使聲言活佛所要求之事頗難允認據伊及其屬員之意仍須與江省官吏開議以便仍歸中國保護等語彼時蒙兵管帶無言而退次日蒙兵管帶及兵丁人等在海拉爾附近開議咸主持不遵總管命令即將來與華官簽定條約亦决不承認並有多人主張將總管盛某撤換及至八號蒙兵卽派代表至總管處宣布彼等所議定之事而總管則力言倘不將巴爾胡特仍屬中國則無以自立蒙管帶大起反對是夜即開始搶擄華民總管及其屬官聞信即潜避至俄租界内蒙兵遂舉幽某接續爲總管令其宣誓維持巴爾胡特自立倘華人欲侵其自由卽以兵力從事又一軍隊於城内將華人铺户門窗户壁搗毁不堪擄去男女約五百五十餘人至九號早晨中國鋪户己拆毁殆盡蒙兵官决定將華民送出巴爾胡特境外交齊齊哈爾華官發遣並擬向俄官議商撥给火車數輛以便載運所擄之華民後俄官奉哈埠命令與該處蒙兵官會晤議商數小時兵官始允仍令盛某回任所拘華民全行釋回 
[新隴參議員揭曉] 　　迪化袁都督陽曆四月初三日（壬子二月十六日）上大總統電云屢奉飭組織臨時省議會定簡易選舉方法選舉參議員每省各五人查新省僻遠士著無多蒙囘又不通漢文言語從前諮議局多以候補人員充數敷衍塞責未能合格茲當共和伊始電諭諄諄自當設法組織己飭司道府縣會同紳商漢回妥籌辦法省議會己經成立共選參議員劉熹段永悌安允升張得善田種德五内新彊籍三員凉州籍二員合併聲明袁大化謹肅江 
[蘭州趙都督]  
　　陽暦四月初六日（壬子二月十七日）上大總統電云甘肅參議員前經選定秦望瀾宋振聲吳鈞續又選定田駿豐王鑫潤共五人己陸續電逹各主管衙門矣特此覆聞惟熙謹肅魚 
[獲鹿縣戴令之荒謬]  
　　津報云據獲鹿縣議事會議長及石冢庄商民代表張久欽梁子修等宣布該縣令戴寳輝荒謬種種情形形茲特撮要錄左　　三月四日駐該縣正定練軍受在莊張都督衛隊搶掠之影響亦勾結衞隊欲在城關搶掠幸經城關巡警槍斃該軍匪一名該軍隊官何立朝即率衆攻城又經巡警及鄉勇抵制該軍未能入城次日何立朝勒令解散巡警且索死亡費戴令大懼乃提公欵二千七百元賠償該軍又立令巡警解散現城中己無巡警之迹 
　　自巡警解散後戴令招募護勇多名爲自保計乃假保衛社名義向高等小學提欵爲經費校長朱煥星堅執不與戴令遂嗾使護勇持槍威嚇校長畏懼日前來津上禀學司刻學生等己全體逃散矣 
　　邑紳王麟瑞等因戴令要索車馬差役不時下鄉擾民以致鷄犬不寗己非一日因組織一支應差徭局專以支應一切差徭乃因事觸戴令怒以長吏劉憲章曹樹本等爲心腹以護勇爲爪牙於四月九日以迅雷不及掩耳之手段將支應局紳董王麟瑞及局中人悉數拘去誣以聚衆抗糧之罪肆用非刑分班鎖押密禀長官指爲土匪全縣人民大動公憤議長張久欽上禀督轅又電禀大總統懇令釋放區官曹晉面禀藩司昨聞藩司己派候補縣李殿卿及候補府倉某赴獲查辦矣 
[粤議會决議彈劾陳都督] 爲槍斃陳聽香事 
四月十一號廣東臨時省會議事是日出席代議士一百二十九人先由書記長宣布函電畢唐恩溥謂陳都督槍斃佗城報陳聽香此事不能不提議蓋報館爲書論機議會爲人民代表均有維持社會之天職若動以軍法箝制人口則今日可以槍斃記者明日卽可槍斃代議士矣且中央約法頒布巳久試問應遵守否如應遵守則不應復以軍法從事似宜電中央政府糾舉陳都督金德衣　約法既經頒到則軍律自應取消何得擅用軍律草菅人命今日唐議士之提議鄙人可作爲和議姚傅綸謂凡事必求公論本會對於陳都督之政見何嘗以其爲非但今日之槍斃記者則明明違法之行爲是不可不出於紏舉周燿光謂本會通過之約法既巳送於都督今逾期不答　是默認矣既默認而尙行軍律是謂違法不可不即行紏舉李英偉謂環球各國實無槍斃記者之條文前美國有日本記者鼓吹羆工美政府雖甚惡之亦不過處以監禁十月可見文明國實無此舉動也楬永泰謂陳聽香之人格如何可不必研究今日之研究者惟約法時期尙以軍法處報館者耳在鄙見不特對於陳都督一方面固須彈勍尤須從速解除軍法以重民命常見警察廳有僅搶小物而亦槍斃者眞可謂之草菅人命矣鄭鐸　謂陳都督槍斃記者實屬違法蓋今日約法既巳施行記者雖罪有應得亦　付裁判所審斷不應以軍律槍斃之且環球各國亦無槍斃記者之事今陳督有此實屬箝制言論自由權吾人宜一面彈都督一面知照都督卽日解除軍律以免人民動遭槍斃之慘温雄飛謂中央約法原有保障人民之權利一條今可根據此條謂陳都督　奪人民生命起訴於中央政府唐恩溥謂鄙人與陳聽香本不相識與陳都督又無惡感即陳香之人格如何亦右不理所感研究者係因言論之故可以槍斃記者否請付表決如各位赞　卽電中央政府以正陳都督之違法此電今日卽須通發江泉謂不特致電中央政府彈劾且须通電各省以正其違法之彈卯　公偉謂嶬會爲人民之代表今日之事若不彈劾是可謂大負人民李子平謂際此約法與軍法過渡時代究應從何法尙未知其界限在鄙見則宜審愼明白然後彈劾之似不可出於遣次 
 
 
 

Page 7

 
 
本埠新聞 
[劉襄蓀交代案卷]  
　　前清滬道劉襄蓀復李平書總長函云昨奉惠函以前道署簽押房收發處幕友房等處積存文卷光復時携送洋務局存儲内中如各洋商地契暨交涉各件均關緊要囑將各號地契文卷先行檢送一而將携存各項案牘悉數清出派員接收等因查滬城光復之時道署被火各員友恐内存要卷失落卽設法搬至洋務局妥儲惟事起倉卒其中有無遺失不得而知茲將軍示各件檢出包封並將原存各卷大小兩箱一併派令王硯農君趨前面交卽祈查照點收爲荷 
[浦江停泊之各國兵艦]  
　　本埠十六浦以北租界浦江内現泊有英國兵艦二艘一名白乃扒耳一名仔亞司而共載兵士四百五十九名又美國兵艦二艘一名心心拿梯一名受大勾共有兵士八百五十名又法國兵船二艘一名道不　伊司一名特不和里計載兵七百八十二名又日本兵艘一名麥得開一名拿里共有兵士四百七十名又荷蘭兵船一艘號荷蘭又奥國兵船一艘名開達不蘭亞色又德國之蘭不其蓋兵艦一艘裝有兵士二百六十五名又有俄國兵艦一艘名满州兵士一百六十名（此艦係於西暦四月十七號進口）計共一十二艘　以保護本埠租界 
[預審員違背定章]  
　　閘北警務公所内設有預審所各區解到之案照章須隨時訊問一過再移裁判所訊晰乃預審員林某往往任意延擱甚有原告証人一併拘留至三四天者雖經裁判所訊明卽釋然己被累不堪昨爲警務長蔣君查悉嚴飭該員嗣後不得違背定章致累無辜云 
[又是一個越界印捕]  
　　美捕房某號印捕越界至五區境内林家花園地方巡邏崗巡向阻不服各情己紀昨報詎前晚又有四百十九號印捕至五區局前窺探當由門崗巡士向詰來由該印捕妄稱此處係工部局地界不服詰問巡士因將該印捕拘解警務公所昨由市政廳會商華洋裁判所長照會英領請將該印捕懲辦 
[旅館大受蘇寗兵變之影響]  
　　老閘捕房捕頭近以蘇寗等處相竊兵變雖己敉平而逃兵四竄滬上輪軌交通且轄境爲租界中心地點五方雑處匪徒最易潛跡除嚴飭中西探捕加意防維外並以界内大小旅館約有二百餘家恐有罪人托足前日特飭包探劉森堂沈阿岳等分往各旅館詳查寓客來蹝去跡以資查考詎各旅館循環簿上祇晝某處寓客某先生調查殊多不便業由該探等據情禀奉捕頭着傳諭各旅館主嗣後務將寓客姓字籍貫職業詳細註明以資稽查而免匪類混雑云 
[派兵梭巡斜橋]  
　　混成第一旅陳旅長茲因查得西門斜橋一帶每至夜深人靜行人屢被搶刦故於近日每夜派兵排隊出巡藉以保護并派偵探多名分投查緝匪徒務獲究辦云 
[李統領查察浦東]  
　　滬防全軍李統領邇因訪聞浦東陳家行地方時有匪徒搶刦情事特於前日率兵乘坐小輪馳往查察并擬設法派兵前往保護以資鎭　 
[各團體公讌政界]  
　　上海民政總長李平書君與各團體及南北商會董事等現定二十一日卽陰曆三月初五日十二時假座滬北天后宮後　總商會公請蘇都督程德全君滬都督陳英士君關外都督　天蔚君及吳仲呂黃　白李夑和譚石屏陳　欽劉福彪許　明楊　生湯濟滄温宗堯熊秉三應季中等諸君赴　會議劃分滬上軍政民政布置警後辦法并預備歡迎蘇都督歡送滬都督 
[光復軍司令部遷移]  
　　駐紮湖州會館之光復軍司令部及秘書軍需各科人員己於昨日全體移駐南海邑館原駐該館之軍醫則移住湖州會館之養疴别　 
[滬軍司令部遷移]  
　　滬防全軍司令部原在大東門外萬聚碼頭茲因房屋過狹不　辦公故由李英石統領於前日命令遷至城内前清道署内辦公並己移行各軍營一體知照矣 
[製造局機器厰暫停]  
　　製造局機器厰之氣缸茲因損壞故特禀奉局長李總理飭令暫停工作一面將氣缸趕緊修葺大約三四日内卽可修竣矣 
[工兵營與衞隊兵之决鬥]  
　　工兵營營長蔣懷琳十七日與友人在斜橋十號門牌馬姓家　竹林之戲突有駐紮徽州會館第一　　　　隊兵王貴全湯桂林張鏡湘彭鎭吾等身穿便服亦往馬家蔣云你們不必在此觀看詎王等聲稱你可打牌我們亦可以來此初則口則口角縫則武蔣以力弱敗歸次日約同本隊兵士二十餘至斜橋某茶樓計圖報復蔣等身帶刺刀致王等受傷甚重陳都督聞報立飭偵探科員王漢江君前往查明以該衛隊長鄭得勝當時不卽彈壓致肇　端己歸該司令部核辦矣至如何懲儆之處容探明再錄 
[改良風俗團紀事]  
　　本城改良風俗團（原名節衣儉食）以鼓次改革舊俗節糜助振爲宗旨袛有勸輸之義不負收捐之責該團印刷品及郵費等概由發起人應墊一面商請宜導會及各演義家隨時發揮意旨以期進行云 
宣導會前禮拜六晚開第一次宣講會由兪惠民君主講以（中華民國成立之大功人）爲題略謂革命告成南北統一共和目的達到孫袁黎黃諸公雖有微勞究不足稱爲大功而我四萬萬同胞同心一德乃爲大功云云衆皆拍手兪君言詞沉靜頗　人聽旋由理事員分送章程並定每逢禮拜六八時在抛球場寗波同鄕會請名人演説政治法律時事 
[補記靑年會歡迎孫中山]  
　　前任大總統孫先生前日午後三時駕臨四川路靑年會參觀附周中學英文夜學及藏書室彈子間等畢至殉道大講堂由基督徒黨開歡迎會是日赴會者該會全體會員及學界報界甚多陪座者有丁義華博士丁斐章律師曹雪賡徐維繪駱維廉兪宗周等諸君由董事張汝舟君致歡迎辭畢孫先生略答靑年要旨畢本擬演説社會宗教問題因赴駐滬十三團領事之公請時間促迫遂分袂而散 
[世界語傳習所之進行]  
　　世界語爲萬國通行之新語歐美學者己公認爲國際語此種言語學之極易頗足以破除國界障百增進文明幸福茲社會黨本部特附設世界語講習部不分界限均可聽講每晚七時起九時止己於日昨開課至女子世界語傳習所南市則附設於競化女師範北市則附設於共和女校均於下午五時起開講聞將來都育部尙須加入學校正科（法闌西端士等國己列入學校必修科）以宏造就云 
[夏廷楨發起愛國勸捐會]  
　　住居本埠大馬路貴州路轉角處夏廷楨君電北京袁大總統　國步艱難債台百憑光復之後元氣更傷若常用外債後忠伊於何底不用外債目前又難爲計惟有請政府速立監督機關一面以民氣爲後援爲預備籌還地步廷楨念國家興亡匹夫有責固不捣固陋請准發起一愛國勸捐會意在輔助國家公債票雙方進行聽民樂從擬公舉全國所信仰者多人爲總協理認可分派特别捐票免生弊　務求涓滴歸公辦事概不支費隨時交由總協理報告呈請政府分别奬勵庶易集成裘稍輕擔負惟茲事體大未敢造次謹先電禀倘蒙兪允再當開會公舉總協理及辦事員并訂妥愼嚴密辦法請示遵行是否有當伏請賜覆曷勝盼禱 
[湖州同鄉會請保存趙公祠之禀批]  
　　湖州旅滬同鄕會會長楊兆鑿等禀請保存趙公祠一案奉浙江蔣都督批示云查此案前據湖州選民費有容呈稱趙景賢功德在民請免予撤　易紀等情當經批飭俟臨時議會開會時公决在案茲來呈所稱各節情事相同仰候發交臨時議會併案辦理可也 
[三林塘之命案]  
　　浦東三林塘鎭義興布店司喬錫生於四月十八號下午八時正在打包不意突有黃金金自外持槍走通該店櫃檯外玩弄空槍核店司將黃面斥詎黃老羞變怒隨裝入鎗珠向店堂開放擊中衙之面部流血不止登時倒地斃命該店夥友見黃兇橫不敢與較急出後門報知該店主（卽該處鄕董）湯學釗卽湯蘊　轉告該　商團會酌涙團友同往該店時黃尙在恃强蠻辯以爲無意誤傷一見商團來拘始行　逃至伊戚沈鶴生家躱避該店主卽同　店夥友及棧司人等追往　獲扭至該鎭裁判分所裁判長恐有不妥隨將黃金金轉交巡警分防所嚴行拘留外昨日湯蘊齋協同地保湯益齋屍父喬和尙投赴上海地方檢察具詞律請相驗業經檢察長張允之君派委檢察官葛益甫偕同檢驗吏堯再　帶同司法巡警渡浦前往該鎭蒞驗矣 
[開棺行竊]  
　　斜橋兩首徽州會館附近十四區田内有某姓浮厝棺柩一具日被賊撬開棺蓋將屍身衣服首飾　行剝去昨爲附近防營悉飭令該圖地保報請上海檢察廳勘驗緝辦 
瑣聞 
[城内]  
[都督府批示]  
　　金陵大膀關厘捐局長王弼禀批該局長同志諸人對於滬寗光復及臨時籌餉事宜既著有勞績早應來府呈報現奬案己經停辦所請碍難照准　存江西將弁畢業生胡扶漢禀批禀悉此次大部咨查各省光復特别戰功須由各軍團代表簽押担保並照前發表格塡寫呈送前來方可轉報仰卽知照　滬軍第九十團第二營第四連連長王國昌禀批禀悉所陳各節尙有見地惟該員越級禀陳有碍軍紀且憲兵爲各兵中最知階級禮節者該連長竟先干犯殊屬非是原禀發還善逕禀該管上官可也　商人陶純伯禀批伊子因敵彈傷足致成廢疾　殊可憫仰卽禀請李統領變和驗明具報再爲核給撫洋今二商自行呈請未便率准　滬北光復軍義務幹事員戚炳炎禀批據禀稱　員于光復時對於西兵干預車站轉運一節運動商團嚴重交涉並未據商團公會代表呈報是否属實無從調查至請分别試用此間編制己改滬軍各營官佐有減無增本都督卽批准立案並飭存記錄用亦是空言所禀應無庸議 
[審判廳批示]  
　　陳子　訴陳月祥串騙田單批陳月祥等保出後屢傳不到予限該保人童安生於舊歷二月二十六日午前交案現己逾期候再傳案勒交蔣沈氏訴莫訪梅坍屋損害批房屋倒坍係不可抗之危險該氏之訴無非損害賠償絶無債權債務之可言案經斷令賠給銀元己經數年判决早己確定應准照執行辦法命令該被告繳案給領不得再行翻異　鄒鳴吉訴沈一馨被欠鉅欵批查此案准民政總長移復并無九月十四以前所収捐欵仍由爾收回歸墊明文狀稱商明財政部劃還解欵一層應無庸議至退票等洋候飭傳沈一馨及董姓到庭續開言詞辯論再行核斷 
[檢察廳批示]  
　　董三壽呈訴妻兒被拐叩求嚴追究懲批此案迭經預審該民妻與子之被拐實因該民先欲將二子賣去以致有此結果利猶未獲害己先來誰主階厲應知愧悔乃復以被拐三男係項三房香烟關係重大等語曲爲掩飾無非欲遮匿前愆且關係既重卽不應　賣今　民妻與子己赴廣東業經本廳將串拐四人押追在案候追到給領毋庸多訴 
[民政長批示]  
　　前競英女學校長女子師範畢業生謝月雪呈批據呈緝織公立女子商學校請撥徐仲魯住屋作爲校舍查此案内有錢債紏葛尙未清了以案關刑事現由地方檢察廳主政如變分别抵償本暑無從核辦此批　圖董諸修棟禀批據禀己悉察核新立　圖捆保議單尙屬公允應准存案此後務照議定次序臨年輪流接替可也議單附此批 
[誘騙成姦]  
　　閩人許佑臣去年娶孀婦張氏爲妻張頗有姿色現居製造局西栅外茲被鄰婦楊氏勾引與伊姘夫楊有福通姦前日行後楊氏又誘令張氏至家與楊有福三人同宿一榻適爲許佑臣偵知卽在姦所一併拘獲當鴨站崗巡士解請高昌願巡警分防處究辦經錢警員訊據張氏供稱現年二十九歲與楊氏乃屬　居今年二月間被楊氏誘至租界看戲晚間回家卽被楊氏哄騙同睡詎至半夜卽被楊氏之姘夫楊有福强逼成姦今日楊氏又來叫去致被獲案此事實由楊氏勾誘所致等語質之楊有福供駕小輪爲業楊氏係屬堂妹與張氏並未通姦實被許佑臣誣噬又據楊氏供與楊有福是夫妻張氏乃係鄰居今在房内開談卽被扭案等語錢警員以楊氏勾串姘夫楊有福哄騙張氏通姦己由張氏供認且由許佑臣在姦所拿獲豈容狡賴自應究辦爰將一干人証判令一併解送城内警務公所研訊究辦以儆淫惡 
[覓保開釋]  
　　閔行鎭民兵聚賭閙成焚燬警局槍斃多命一案屢紀報端昨日上海縣民政長又提犯案較經之夏三官陸小和戴阿四衛鑑泉四名復訊略詰一周判令帶至警務所俟各竟　的實妥保來案具保准予開釋其尙有褚桂生小和尙兩名犯案較重聞尙須擬辦云 
[誘姦姪女]  
　　昨日有在南市王家碼頭左近開設花衣行之沈永泉被同族沈實善等投赴地方檢察廳呈控以永泉行爲不耻誘姦姪女干凟倫紀求請提究等情廳長閲禀之下業己准飭傳案訊究矣 
南市 
[市政廳批示]  
　　淮揚兩屬旅滬同鄕季子　等禀批悉　　倪國幹王樹穀等來禀自稱淮海揚通公所董事組織同鄕會並設學等情當經批斥在案據禀前情候卽飭將該公所撤銷可也此批　又揚家渡夫頭朱金龍等禀批禀悉倪國幹王樹穀等來禀自稱淮海揚通公所董事本廳業經批斥據禀前情候卽飭究可也此批 
[小孩誤傷案]  
　　滬南陸家浜三角街地方頑童蕭餘慶與隣孩兪雲才偶以搶内銅壳裝入小鞭砲轟放不料兪孩被蕭孩擊傷　目痛極踣地後經乃父兪聚生同妻趙氏向孩母馮氏理説氏　出洋兩元送至醫院醫治後云己成殘廢並需醫費九元因又向馮氏索找馮氏不允至扭控南區移經陳裁判訊悉情由判將蕭餘慶暫留着湯氏赶緊照數措繳毋違 
[碍難趨理]  
　　漢口光復洋燭公司去秋倒閉虧欠甚巨執事楊　鳳潛匿滬上被萬成奏蔴袋店執事方平海同司賬鈕喬生將楊扭控裁判所請追欠銀一千五百餘兩又前經理人湯仁記之妻朱氏投請附追股本銀五百兩陳裁判以事在漢口紏葛本裁判難以越理判楊覔保同往漢口理虞 
閘北 
[誘姦]  
　　吳阿八（卽吳壽生）因誘蔣單氏之媳陳阿五奸宿被氏控奉八區王區官拘解裁判所奉孫所長訊明判押半年阿交其姑領回 
[拐匿]  
　　婦人林王氏因拐匿女孩孫阿三彭招弟在家被馬隊隊長李華田查悉獲解裁判所訊押昨奉孫所長提訊據供女孩均由候二寄養奉判押候補提人証再訊 
英租界 
[演淫戲]  
　　福建路迎貴仙戲園前晚因演唱遺翠花一　描摹情致過於淫褻爲老閘捕房十三號西探查見以其違章卽回禀捕房請廨飭傳該園主訊究以端風代 
[竊花生]  
　　總巡捕房三百二十五號華捕控何阿五竊取王阿大花生等物往拘行賄洋十元等情昨晨由探將何拘解公堂訊俱不認奉判押候查明再核 
[竊衣物]  
　　揚州孩子楊三子因竊趙阿四衣物由探查獲昨解公堂訊實判發押改良所三月並候函致揚州司法署移傳其父來案再核 
[攫現洋]  
　　徐阿林徐桂生因在西藏路弄内攫取張周氏現洋並用刀將氏手指戳傷由探一併拘解公堂訊押查辦在案昨日復由捕房解究奉中西讞員判仍還押候下禮拜一訊辦 
[拐女傭]  
　　無賴顧阿四因拐匿虹口西華德路班姓家女傭萬姑娘被控捕房於昨日由探將顧萬女一併拘解公堂訊實判顧押一禮拜萬女尙有兄嫂在安徽無爲州原籍着留候函致該處司法署移傳其兄來案再核 
[春賽先聲]  
　　旅滬西商春季賽馬之期茲聞定於西曆五月六號卽舊曆三月二十一日爲始舉賽云 
[孩子迷路]  
　　女孩劉大姑子因不辨路徑由捕送廨收留昨由官媒將女送請公堂盤詰據供年十二歲山東人近隨祖母來滬等語奉判發糼女所留養 
[虐畜小懲儆]  
　　白克路荳腐乾作主時應因將病騾磨荳被捕查悉以其虐畜類於昨將時與兩騾一併拘解公堂驗訊明白判罰洋十元充公兩騾送工部局醫院醫治醫費自給並着先繳驗費銀三兩洋四元違干未便 
[摸竊小處分]  
　　河南人劉餘與王德勝專在電車上摸竊被探沈阿岳等查獲解奉公堂訊押在案昨奉中西讞員復訊屬實判劉王各押三月起案之銀表等物暫存捕房如一禮拜内無人投領卽行充公 
[吊該廳]  
　　小販卜阿毛因疑尹寳福誘拐其姪女前晚紏合多人將尹誘人泥城外四十四號屋内私行吊打經尹姊訴明尹之洋東代新閘捕房派探將卜與尹一併帶入將尹釋出卜押至昨晨解送公堂質訊不諱判押兩月以儆 
[疑竊無憑証]  
　　四川路三十四號洋棧因失竊値洋三千餘元之小土一百九十二只報捕請緝後旋接匿名信函一封内稱土係住居天潼路新興里婦人姚張氏之夫姚金生與氏之姘夫夏麻子串竊托褡靑小輪船上之方壽生運往朱家角售與義茂土　消去當卽報捕將氏拘解公堂訊供無憑判氏交保候補提人証再訊在案昨由捕房將夏麻子拘案訊供毫無可據堂上以匿名信函難憑遂判將案註銷張氏與夏一併開釋 
[陳仲瑀尙有遺累]  
　　新閘捕房捕頭查得探夥張阿三於四月三號帮同駐紮閘北之第一師團第一營長曾振卿將寓居麥根路之前淸浙江鹽運使陳仲瑀誘往界外被拘殊違定章於昨飭探劉阿三將張拘解公共公堂請究王襄讞會商英翰副領事判張押候查明下禮拜　一再行訊核 
[李孟章不理担保]  
　　英商威麟洋行控李孟章不理担保唐梋生欠銀三千兩一案由廨判李賠償在案昨奉公堂復訊原告代表博易律師上堂聲請究追訊之李延律師穆安素辯稱唐桐生業奉提案保人己卸責任今堂上飭令賠銀是以不服應准上控關讞員核供商之英康副領事以李既不甘服着將控追之數繳存原告律師處並着預繳堂費洋一百五十元令將上控理由聲明准予上控 
[洋商控經理]  
　　龍大號經理金選靑因不理法商福來德洋行借欵銀二千餘兩被控公廨前日午後奉聶襄讞與德裴繙譯官會訊原告西人投案求追並請補提號主併究質之金認欠不諱供求寛限中西官核供會商之下判金交二千兩人銀並保限兩星期料理並候補傳該號股東戴益甫訊核 
[永木作控何丹書]  
　　水木作頭王慶記控何丹書短交承造丹椎第一臺等房屋造價銀五千九百三十九兩零前日晚堂由廨傅訊原告延梅吉言律師偕見証新瑞和洋行西人台惟司華人劉再靑上堂證明請追訊之何延德雷司律師到堂辯護並稱因原告違背合同所致王襄讞核供與觀審之英翰副領事判交原保候下禮拜四再訊 
美租界 
[險遭人命]  
　　楊樹浦又新紗厰對面某村鄕民韓阿茂向爲碼頭扛夫上月廿三偕同件王掌坤至金三大家聚飲忽與金之妻弟王囝囝衝突韓被王拖出門外拳足交下經衆解勸而散詎韓於前晚在家身死當報捕房昨請中西廨員蒞所瞼得死者頭面雖有微傷並不致命實係病死着屍妻韓王氏具結　殮候提王囝囝究辦 
[馬車撞人]  
　　粤婦黃李氏之子小鴻昨在武昌路被日本醫生之馬車撞跌受傷卽由該醫載去療治李氏投報捕房請查 
[踹押僞飾]  
　　楊阿文昨以僞銀飾向吳淞路押店抵押店抵押被夥扭控捕房捕頭姑念年糼無知斥釋免究僞飾燬 
法租界 
[起火可疑]  
　　前晚一點半鐘永安街合興麻袋店不戒於火忽兆焚如卽經捕房水龍馳至救息僅焚去房屋兩幢事後捕房查得該店保有火險且起火情形頗有可疑店主亦己逃避故將店夥某甲拘入捕房嚴究 
[小孩發堂]  
　　粤婦趙楊氏李趙氏偕同馮吉甫吳世　帶有小孩五口附乘江輸來申爲探一併獲解公堂訊判押候交呈賣據等情會載前報茲因各人在押多日賣據未能交出昨復解訊中西官會判各孩發堂留養男女各人一併寛釋 
[押店受罰]  
　　前日捕房派探至各押店查吊贓物有押店夥陳漢民陳連生藐抗不遵禀由捕頭將兩陳拘廨請究聶讞員以該店收贓抗查殊屬非是姑從寛罰洋五元充公示儆 
[挺押不交]  
　　楊實生前控趙道生不還角欵一案經廨覆訊判折還洋四百元交保限償迄己日久因挺押不交昨又提究楊供趙並非無力川沙尙有房産須請嚴追聶讞員判趙還押候備文飭探押同原被至川沙民政廳請爲查明核辦 
來稿 
[忠告南市電車發起人（童世亭稿）]  
　　昨自寗波考察電燈厰歸見報載上海内地電車公司招股廣告深佩諸君之熱心毅力以開南市交通之便爲中國自辦電車之創果能辦理合法誰不樂觀厥成顧檢閲章程首以租借内地電燈公司暫停不用之舊機兩座爲前提使此機果足以行駛電事則廢物利用藉保舊股東之血本誰曰不宜予所慮者慮此遷就辦法未必有利於舊股東而於新股東轉有大害他日路成工竣專待開車獨此電燈舊機發出之電壓力不足以推動電車斯時股本用罄挽救無術始悔孟浪噬臍何及予故欲言而止欲止而終不能自己者實望諸君之克告成功非欲危言聳聽以破壞諸君之計畫也諸君既發此宏願招集股本開辦電車自當虚心博訪爲完全之建設何必省此數萬金之資本舍新式之電車發電機而不用必欲借用此不合式之電燈舊機以輕於一試哉諸公亦知電車用之發電機與電燈用之發電機固大有區别乎其區别何在即在電壓之大小彼此不同電車需用之電壓須在五百勿打以上而十六燭光之電燈僅需一百或二百勿打耳故當發電機製造之初即以其爲電燈用或電車用之目的而異其設計非購一發電機即電燈電車無一不可通用也然購電車用之發電機猶可於電線接續中分其電壓以兼燃電燈獨購電燈用之發電機斷不能增其電壓以兼行電車故有以電車公司兼營電燈者矣未聞原係電燈公司而其後可改營電車者今上海内地電燈公司紫霞殿舊厰之直流發電機二座（前日予往參觀時己將發電機附屬之名版撤去不知何意）明明其爲電燈發電機也乃欲用以行駛電車是眞諺所謂張冠李戴不問分寸者矣夫以股東血本獨斷獨行致置電燈舊厰舊機於無用之地猶不爲根本上之改革俾電燈營業日臻發達乃欲以貽禍於電燈公司者轉以貽禍於電車公司貽禍於電車公司而有益於電燈公司則亦己矣然按諸事實揆諸學理知必兩有不利徒失公司信用無益於大局則曷不於開辦之前愼加研究以爲完全之建設乎夫空言可以意氣爭血本所寄非可以意氣用事也經理者如自問非其所長當聘尃門家爲顧問員不恥下問聖人所稱若何築路若何架線若何購機若何築厰宜待工程師之詳細規畫方足以昭信於社會若己無把握一任各洋行之代爲分配盲從之譏其何能免竊觀日人之經營電氣鐵道也其初必有一説明書詳述工程規畫及機械材料廂購方法載在雑誌可供叅考（日本有電氣之友美國有電氣世界）乃觀該公司招股章程於機器工程等項著墨無幾而己在露破綻如曰舊機二座其力可勝電車十二乘請問舊機之電力幾何電壓幾何電車之方式若何大小重量若何空車每辆需電力幾何電壓幾何满車每輛能容客若干人約需電力幾何電壓幾何如能詳細核算確實無疑敢不并服若徒以空言虚利爲餌人之計似非辦事者所當出此藥石苦口面可以醫病願辦事者勿以爲妄言而充耳如不聞也嗟夫予自回國後所見電燈厰亦多矣其能免於失敗者不過一二處若蘇州若寗波若上海南市股本消耗信用大失資本家以入股爲畏途實業不振良非無故願諸公愼加卙酌毋蹈覆轍也嗟夫予言盡於此矣社會無工業智識雖費寳貴之光陰作沉痛之文詞於事何濟知我者以我爲忠告不知我者且以我爲多事甚或以小人之腹度君子之心焉噫使非從工業教育着手安望工業之足以發達哉 
來函 
[共和戒欺社高崇禮君函]  
　　鄙人不才厠身商界雖光復之初曾効奔走然棉力無補時艱深自慙　轉念共和大業於國民一分子何以克遂初心乃自書戒欺二字銘之座右拙見以此求己以此合群庶可寡過而謀進止期不背黎副總統救國各電宗旨適有至交蜀南張吾軍君來滬鄙人約渠同立共和戒欺社張君遂爲綴辭揭戒欺體用之諦　其辭覺當今政府以至國民似亦當戒欺以謀全體幸福而不可參以意氣之私因不敢自秘特錄恐登報宣布可否列入來函　門並乞濡染大筆就題發揮爲社會勸善規遇俾速成經潔之共和則功德爲無量矣　高崇禮鞠躬 
[戒欺]  
　　中西各宗教家爲人道立鴰均重一誠誠不欺之謂也我曲臺禮大學編道始明明德而終於治國平天下其樞要在開宗第一章下卽綴以誠意毋自欺爲第二章毋者禁戒辭蓋以上帝臨汝母贰爾心爲反勘内証之學豈第新安之不欺其知姚江之致良知云爾哉天下大經大本在是矣今者中華民國創垂方始群國之民各乘時樹黨以謀共和樂利即滬上一隅所謂某社某會者其名亦不能更　數無或肯以求己標　者壬子春四月余由燕來滬主二十年來舊交川沙高崇禮信孚家見信孚鐲以戒欺二字爲座右銘索余属辭以自箴警並約立共和戒欺社余謂惟豈社哉不如將此二字錄爲當今各黨公權量先欋其人格之重輕再量其天良之多寡使知縱欲自欺天下人卒不可欺於是自戒其欺相率以誠化天下則鞭策社會促進文明莫此二字若也願書斯語懸諸國門蜀南張吾軍袞龍識 
（本社分宗教政治兩部如荷贊成請賜函上海老西門外義弄用沙高宅） 
 
 

Page 8

 
 
自由談 
游戲文章 
[軍人上大總統訴寃苦書] [  鈍根]  
　　大總統閣下革命初起四出徵兵某等自稱愛國 
奮袂從軍豈知戰功未成南北統一某等坐擁虚名贅瘤貽誚金陵一隅屯兵十有二萬誠慤者困守營中無事可作凶狡者出外搶刦便遭槍斃兎死狐悲中心痛苦一日兩餐餉稰不給大烟老酒闊别多時猶或清興陡發不能自己三五成羣希圖弔膀可憐面色菜黃軍衣襤褸皮靴之内無襪呢褂之内無衫娼家勢利見此鳩形弗假辭色不得己私　槍彈購一外轲硬領圍之頸内冀壯觀瞻而美人猶不我親懊喪之餘幾欲覔死繼思大丈夫當馬革裹屍不當自經溝壑因又偷生以至今日伏求大總統俯鑒苦衷大加賞賚或錫高官或贈美妾或賜摩托之車或給花旗之服或賞原桌大菜香賓美酒某等醉飽之餘當酣歌頌德於無己也 
[畫山不説] [  愛]  
　　畫有六法山水居其長著墨於先設色於後倐忽而成烟霞萬狀意匠經營勝於眞境亭閣樓臺各得其宜不能互易其位漁樵隱逸皆具自得之致本此法以秉國鈞豈非經天緯地之才無一夫不得其所之賢相乎蓋其位置山河點綴人物既思慮之能周而搜羅隱逸懹念蒼生亦情衷之兼到也觀善者作畫起筆落筆进然秩然無勉强牽率之態有綽然有餘之致不善者則異是布局乖張既章法之不稱濃淡不宜更黑白之混淆胸少成竹筆不生花楮墨縱橫総素狼藉此何異柄國者握統一之重權既無房謀杜斷之才以自顯復乏拔奇薦賢之心以自助道路側目則不知大方貽笑則不顧而彼尙尸位素餐日度一日昂昂然向人曰吾乃百僚之長也伊誰及我哉噫世上何必有此一種丹靑以污我粉牆白壁高堂精舍也哉噫世上何必有此一種軍督民長以坐觀成敗競爭權利顚倒共和之局置人民之生命賭産於旋渦之中也哉 
海外奇談 
[暹邏王之豪奢] [  頌斌]  
　　暹邏今王以豪奢名於世界當其衣朝服佩勳章飾品時計其身上至少須費二十萬金磅即其平日便服之最劣最廉者亦須十萬金磅每日食物至少亦須一萬金磅若暹邏王者亦可謂揮金如土矣 
心直口快 
[不可解] [  過客]  
某都督出示令居民勿遷往租界自相驚擾而己之眷屬則住居租界一不可解 
某都督禁軍界人置身嫖界以保名譽而己則納小星吃花酒二不可解 
某都督專事找舊賬豈藉此可以發財供其揮霍耶三不可解 
某都督於未得志前堪稱急公好義於己得志後堪稱急財好色性情改變如是之快四不可解 
共和國軍政府人（指少數）比前清政府人更專制更蠻不講理五不可解 
軍人皆言餉項不足以致兵變而每見軍人坐馬車出風頭挾妓女看夜戲這項大餉那里來的六不可解 
戲攷[  健兒]  
[八大鎚一名朱仙鎭]  
　　金兀术破潞安州以陸登之子文龍及乳母携回金邦撫養文龍長而膂力過人英雄蓋世兀术率之入寇中原岳飛禦之於朱仙鎭遣岳雲狄雷何元慶嚴正方出戰俱爲文龍所敗飛深爲憂慮有王佐者深知文龍係登之子糼爲兀术所擄請往詐降説之來歸宋室以資臂助且願斷臂以堅兀术之信飛猶不忍王竟掉頭而去兀术見佐一臂己斷血肉淋漓深爲憫惜即收之帳下佐乘間往文龍處先以鄉誼動其乳母繼説書中老馬思鄉故事以動之文龍頗深傷感佐卽乘機出袖中潞安失守之圖懸挂壁間將當日情形詳細訴説慷慨激昂聲涙俱下文龍聞之髮指目裂氣憤塡胸即欲往殺兀术以報父仇佐竭力阻之謂投鼠須忌器不如歸宋效力之爲佳也文龍乃與乳母王佐疾赴飛營願效前驅爲君父復仇飛甚壯之兀术以文龍歸宋頓失長城即收兵而回此劇去王佐之鬚生亦甚緊要前貴俊卿蓋俊卿合演是劇頗愜人意貴説書時語言靜逸態度安閒深得評話旨趣蓋亦凝神側耳摹給入神惟使雙鎗時藝甚平平 
小説 
[皖江血傳奇] [  雨林]  
第十四折獄會 
（鎖南枝）（生扮徐偉上）親情重到皖江収兄骨骸歸故鄕官員疑我同謀拿向囹圄放半途中緹騎上囗囗囗囗囗囗我徐偉是也胞兄锡麟排满未成在皖慘死尸骸暴露我心何安所以由上海乘輪急赴皖垣意欲備棺收殮不料行至半路卽爲皖省官吏所擒押送省中沉埋獄底結局既難預料含寃空欲呼天此案將我株連眞出意計之外了 
（尾放序）黨禍起中江正士寒心連袂長往俺事外人也池魚遭殃凄凉今日裏幽办獄内尙不知是何罪狀怕聽這寃聲處處響鎯　 
（小生扮馬宗漢上見生介）你是徐二哥何得到此（生）弟此次來皖意欲收殮兄尸不料中途被擒押送入就其中原故弟尙不知（小生）難得難得大家坐地談罷（同坐介） 
（荳葉黃）（合）便他鄕遇故習以爲常這牆隔着萬重深山撞見舊時親黨渾忘身累不問収場却也似風雨聯牀却也似風雨聯牀有知己二三同話滄桑 
（烛生）兄此次來皖皖省官吏疑與令兄同謀是以被屈現皖撫馮煦雖非我黨中人尙知自愛前日前巡警學生三百因從令兄至軍械局牽入我黨案中端方向與我等爲仇立意全行誅殺馮撫竟公然反對硬做主張己將被办諸生一一開釋兄今歸馮撫承訊當不致慘受寃刑望勿過慮（生）先兄結局何等光明弟安敢遣先兄之羞不問何刑決意逆來順受了 
（江兒水）兄爲同胞死我心傷此番來皖空相訪未殮遺骸增悽愴身雖被困心偏壯不學楚囚相向（合）此恨茫茫痛煞斯文將喪 
（小生）如此卓見實屬難弟難兄我馬宗漢今朝又得一個畏友了 
（玉交枝）雖非同黨幸今朝共居一堂　囚不改舊模樣也只爲生來倜儻知音相逢興更長渾身枷鎖人無恙又何妨蹈火探湯又何妨蹈火探湯 
（生）學生己釋先兄己亡不知馮撫將兄若何處置（小生）己將弟寂爲死罪大約部文一來卽弟與令兄相見之日了（生）兄絶世奇才起義未成良爲可惜然野蠻政府黑地昏天如此收埸弟將來恐亦難免也 
（尾聲）獄中坐困空惆悵眼看這神州莽莽盡讓那跋扈胡兒來逞强 
（小生）禾黍故宮對夕陽 
（生）未排满族恨方長（小生）傷心血涙山川灑（生）患難之交永不忘 
 
 
