# 1895 - 258 - 4908052

 

Page 1

 
 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[利國宜廣製造論　續前稿]  
　　說者謂中國將來若用各種機器必至奪窮民生活不知機器卽所以養窮民而并可使之不窮泰西之國無國不尚機器亦無物不尚機器不聞其民之窮且困者可以知其故矣下江民間半植木棉而太倉屬地爲尤多婦女終歳紡織以資生活洋紗初來之時民間並不喜用間有攙用者布莊收買後致銷路濡滯於是莊家必格外挑剔不收洋紗之布民間亦遂不敢以洋紗攙用上海自設紗廠後民間因自軋自彈自紡之紗反不如買機器紗之便宜於是遂不顧布莊之挑剔而羣焉買之羣焉織之莊家亦剔無可剔一槪收買現在非但不剔而且以機紗爲細潔而鄉間幾無自軋自彈自紡之紗矣一時紡局接踵而起而每日岀貨尚有日不暇給之勢某廠因修理暫停而各廠之纱卽頓時飛漲可見消塲之廣而民間並不受其困也惟所織之布尚未見暢銷且所織亦惟如花旗之粗布一種因所岀之紗亦惟岀此一種耳將來添設機器所岀之紗可由粗而細而所織之布亦當由疏而密泰西所來之巿布標巿荷蘭斜紋洋紗等不難一一仿行華人必樂於穿本國之器機布而外洋之來源可不拒而自絶其　亦不抑而自低矣由是而推之織綢猶之織布耳嘗見外洋所來之綢頗爲光潔鮮艷惟其質地尚不及中國結實若中國倣而行之杭州則仍織杭縀杭寗杭紗紡绸熟羅之類南京則仍織江綢京縀等務使與本機所織者無二人工旣省其　必廉中國人旣樂用之外洋人亦必樂購之惟織絲機器較織布者尤爲煩瑣然外洋旣能仿中國各種綢綾花樣織成各種羽綢羽綾中國豈不能以係易羽而織成各種綢綾如本機之所織者乎或曰洋人謀利無處不精凡起居日用之物苟可機器爲者無不殫精竭慮而爲之彼旣能以中國之綢羅綾縀等花樣以羽毛仿織專售於中國以投華人之所好豈不欲竟仿中國之綢綾羅縀而以絲爲之其謀利不更愈於羽毛之貨乎而洋人未嘗爲此者其必有不合算之處抑貨物終不能如華人人工之好所以不爲恐華人爲之亦未必合算也不知華絲優於洋絲洋人在中國買絲回國水脚稅項所費旣多織成後運販來華又加一重耗費若　廉則必致虧折　昻則中國自用中國之貨誰肯加　而用一樣之貨哉是洋人之不織綢綾羅縀不合算而不爲非不能織而不爲也若中國以本國之絲織本國之貨銷本國之人較現在本機之貨必定合算方今俗尚奢靡數十倍於古昔從前穿布者今皆穿綢矣從前穿綢者今皆穿縀矣然穿綢者多而綢未見缺穿縀者多而縀不見少若以機器爲之則岀數必多穿者惟有此數而外洋又不銷此種貨物必至壅滯虧折不知洋人爲之自不合算而中國爲之雖資本浩大機器浩繁而事成之後岀數必多岀數一多則　必較前可减十之二三　能輕减則向之能穿外洋之羽綢者無不易而穿本國之綾羅矣縱不能銷之外洋以收洋人之利而穿綢者多羽毛之貨銷數必减則中國之利可少溢於外洋矣或曰現在風氣日開稍知時務講求謀利者無不知此種利弊所以繅絲紡紗之廠日新月異雖有織布機器亦不過織粗布而已皆以織絲織布其利不如繅絲紡紗之厚故因循不辦此尚齊其末而不揣其本者也所繅之絲所紡之紗不過爲物之料耳僅能成料而不能成物則亦僅謀本國之利且恐洋人因中國岀料較多販連成物再售與華則華人不啻爲洋人代謀其利矣留心商務者何不一計及此也然中國雖不乏富商大賈而集資匪易掣肘殊多所賴當軸者提倡勸勉破除舊習不惜工本不計日時必要於成不具畏難之心不存隔膜之見則天下無不可爲之事誰謂華人之智巧終絀於西人哉 
[本館接奉電音]  
　　昨日午後京師飛電傳來　上諭五道敬謹譯登○七月二十八日奉　上諭前據已革御史鍾德祥奏叅直隷蠡縣知縣馬慶麒抑勒苛派等欵當經諭令王文韶確查具奏兹據查明覆奏馬慶麒在蠡縣任内查無貪民苛酷劣蹟惟辦事因循辦公敷衍實屬不勝知縣之任著開缺以府經縣丞降補餘著照所議辦理該部知道欽此同日奉　上諭前據給事中胡俊章御史李念慈奏稱直隷冀州等州匪徒滋擾請飭嚴拿先後諭令王文韶查拿懲辦兹據查明覆奏匪徒牛棠等持械紏衆擄人勒　實屬目無法紀若不從嚴懲辦何以戢奸宄而安善良業經該督飭屬將該犯牛棠卽三茄皮胡二豹燼四劉林周和等緝獲正法梟示以昭炯戒仍著嚴拿逸犯曹大諏子等務獲懲辦毋任漏網冀州直隷州知州牛昶煦於張海九家擄掠幼孩未成一案獲犯時漏未訊明亦抵訪聞傳報實屬失於覺察著交部昭例議處該部知道钦此○二十九日奉　上諭據都察院奏已革湖南候補知縣張銘呈稱前控被扯寃控之案回鄂年餘終未提訊復行來京呈訴等語此案前諭令張之洞查辦旋經調署兩江奏明移交譚繼洵審辦現已年餘何以尚未訊結著譚繼洵迅速提集人証研訊確情據實覆奏該革員張銘仍着該衙門飭令前赴湖北聽候傳訊欽此○三十日奉　上諭楊福臻奏各省待質公所請飭裁撤一摺着刑部議奏欽此同日奉　旨廂藍旗漢軍副都統著鈕楞厄調補所遣琿春副都統著恩祥補授欽此 
[順序授衣]  
　　昨日午後一點二十三分時京師來電云現換實地紗袍褂金風薦爽　楓陛秋穠順序授衣亦王政之先務也 
[京師零拾]  
　　去冬與日人開戰侍衞永公山死之旋蒙　聖澤以獎忠魂今其弟壽君山以吏部員外郎亦卓著戰功經依帥克唐阿奏保錄用當壽君到營時軍帥以其文員派司軍裝總局不意壽君外雖文秀内韞韜鈐自請統帶步隊願隨廼兄戰勦衝鋒接應勇往無前實非軍帥初料所及現以並無經手未完事件送部引　見已蒙俞允矣○有甲乙二人均業木匠面乙之入某廠工作係屬甲爲推薦乙因爲賭所窘竟將該廠衣物銀兩携而逃遁此事已兩年矣於上月十六日甲遇乙於前門大街隨起口角甲卽以身帶之小刀將乙登時扎死當時卽被地面捕兵拿獲送赴有司矣○兵部刻下舉辦武闈會試定於七月十五日起收納各直省武舉赴考文批如有未經在原籍起文者准其在京 
 
 

Page 2

 
 
取具六品以上同鄉京官印結將因何未在原籍起文情由明白聲叙亦准其一體會試於八月十五日截止不收九月初四日開闈考試○京師廣渠門内驢夫高四刀傷項姓一家三命一案棄凶逃逸東城指揮韓君鶴亭懸賞緝拿由十金增至二百金仍未弋獲此犯因與其鄰釘馬掌鋪主人某平素熟識暇時常在彼鋪閒談官役因凶犯遠颺上官嚴比急不得已將該鋪主人傳押以其與凶犯相熟或可悉其蹤跡耳主人被押鋪卽關閉其徒係京西房山縣人因歇業回家鄉人詢及因何歸里其徒卽將其師被押等情細述鄉人皆詫然曰然則凶犯於某日來我村現在村東土地廟中寄宿於是相與投保報約登時弋獲於七月十七日解京送交刑部治罪矣○順天學政徐大宗師會灃定於七月杪岀京擬首考天津次及河間曁南直隷各屬末考順天二畢卽順道由通返京通州開棚約在冬臘之交矣○七月十七八九三日京師大風幸早禾已經收割完畢只賸晚田未收尚未成實不至有礙故都中粗糧　值刻已漸次减落矣 
[部辦悮公]  
　　新補直隷永定營都司楊瑞清係六月初旬奉　旨特補者此項人員例應兵部赶辦劄付附驛寄遞武選司書吏竟遲至一月後始行寄去七月初十日直督王夔帥電致該司印稿諸君詢其稽遲之故主稿郭正郎發源赫怒將承辦此劄之南薊科經承魯姓斥革并重責經手某吏云 
[安不忘危]  
　　天津訪事人云津郡練軍歴年於冬初分佈城廂巡夜俟來春二月朔日始撤防今春以外患未寍撤防較緩至七月初復以上園及溜米廠防營旣撤卽以此軍填紥現在所有要隘並駐此軍以免匪徒竊發其殆安不忘危之意歟 
[歸去來辭]  
　　合肥相國之金昆筱荃制軍今夏由兩廣總督任内蒙　恩予告解組歸田道岀蕪湖暫就江口洋樓小住繼因時際盛暑不足以延爽招凉乃重赴申江别選海天勝境兹以金風扇暑爽氣西來乃打點行裝仍至鳩江暫住上月二十四日忽又買棹歸去先期赴各署辭行届時道憲特派親兵小隊前導印委各官有送至江于者旣揖别卽用雲鵬小火輪船拖帶官舫渡江向合肥進發 
[鳩兹火警]  
　　蕪湖訪事人云上月二十五日之夜更魚三躍萬籟無聲忽聞銅鉦亂鳴飛報浮橋南岸失愼登樓一望果見東南天際一片紅光恍如赤城霞起水龍洋龍相繼逐電追風而去次晨親往察視知火起於浮橋迤東瀕河之茅屋内被災者十餘家皆操舟餬口之食力貧民道憲袁觀察循例捐廉發給錢米派員散放積善堂董事亦命人施散蘆席俾得暫蔽風露是誠好行其德者也 
[蘇垣近事]  
　　前報上月二十四日蘇州楓橋地方拿獲盜犯七名解至吳縣署請凌大令訊究云云兹悉是起盜犯並非在楓橋所獲係在葑門外黄天蕩由駐防是處之緝私營某哨官拘住據云是日某哨官見有客船一艘飛駛而過船中並無女子皆係糾糾桓桓之輩且見船身沈重疑爲鹽梟滿載私鹽遂上前喝住盤問若輩不肯停橈反肆辱駡當卽赶上搜查見並無私鹽艙底有鎗刀等器械知其决非善類乃用計誘至岸上一鼓而擒其七尚有數人見風頭不好乘間躍入水中鳬水遁去於是某哨官卽將七匪解至李統領公館由統領備文飭勇數十名押解至吳署請究聞凌大令訊過數堂若輩供詞狡猾不肯認招究竟是否夥刦新陽縣屬王姓家盜首陳胖子等現尚未能指實須俟訪明詳細再行續錄○蘇垣自中元節後各處舉賽盂蘭盆會計有二十餘起之多其最盛者則首推府署前是處年例於七月下旬集資舉賽本年擇二十八日岀游是日天氣微陰纎塵不染會中人興高采烈於午夜由府署頭門内西裏庫排導而岀至各處游行前導用開路神起馬牌繼以金鑼又有樂工數班沿途吹奏頂馬對馬看馬以及令旗馬掌號馬共有七八十匹又用五色紙紥成十殿閣王每殿用四人舁擡緩緩而行繼以魚樵耕讀醫卜星相等紙人三十六名用頑童三十六人各負其一又有大頭鬼小頭鬼摸壁鬼無常鬼狀貌猙獰令人望而生怖憎道各十餘衆鐃鈸叮噹沿途不絶末後一鬼王高與簷齊大摇大擺壓隊而行到處觀者人山人海擁擠異常三鼓後始回壇然後僧道登臺施放燄口振濟無祀孤魂說者謂目下北省各災甚急與其作此無謂之舉曷不移資爲災區振濟則其功德不勝於此十倍哉 
[裁减糜費餘聞]  
　　蕪湖訪事人云牙厘總局奉大吏裁撤併歸藩司總理局中各員薪水截至六月杪爲止一面派委省城牙厘提調楊慧峰太守袁石浦别駕邵梅齋少尹來蕪核算報銷清釐交代繼又委巡檢王聘侯少尹提辦報銷各欵兹者報銷已掃數清理計共一萬七八千金除總局解剩尾欵數千兩備就候提外餘皆皖南各分卡所欠局總朱觀察奉撤後卽加緊四路分催至七月十六七日各卡已次第解到彚齊如數楊太守與各委員遂於十九日乘招商局江永輪船回省銷差至此而蕪湖裁撤事宜已一律完竣局中房屋及公家所製器皿俟觀察榮行後卽交土藥局王珊元别駕派人看管○保甲經費現亦分别裁撤减成惟留不裁不减之三條已紀前報兹聞所裁之巡局四處除濮家店與城内四隅委員無庸置議外南岸來遠鋪奉道憲面諭併歸尚塘鋪委員劉仲爽叅軍管理作爲南岸上叚巡防局其下叚自道署以迄江口内包江口丹陽兩鋪諭歸吳清浦少尹一局總轄至北岸所裁之倉前八都一局現歸通津鋪巡局併管並飭各將局所改擇適中之地設立巡防稽查務宜力整經營毋負委任所隷各局勇丁亦必汰弱留强不得以所用之家丁充數各員俱唯唯遵諭而退現計南北兩岸祗剩巡局六處總局則總辦總巡並專司緝捕各一員又稽查躉船文武各一員稽查划船一員皆人當事恰無些子間曠與數年前專事鋪張之辦法蓋已天壤相縣矣　 
[金陵小錄]  
　　金陵訪事人云小户人家多有喂養驢馬賃人騎坐藉作生涯者無如脚夫不諳事務往往以馬繋於要道有碍行人甚至馳騁傷人種種不法以故保甲總局章觀察江寗縣翁大令岀有簡明告示篇貼通衢禁示在案某日夫子廟前有甲乙二人各繋馬文德橋闌上致行人大爲不便地甲揮令他去甲乙不但不遵反摩拳擦掌辱駡百般地甲知其强横投縣禀訴翁大令卽飭差役連馬拘去諒必照例嚴懲也○旱西門外王姓瞽子向習君平術頗能餬口其妻何氏年逾而立妖艷絶倫凡遇輕薄少年每喜結露水因緣不復有所顧忌金陵人皆以尖底罎呼之一日某寺住持僧以他故至婦家見婦而悅之乃用言挑之曰女菩薩能爲小僧發慈悲否婦笑而應之曰缾之罄矣無物可以施舍無已其共叅歡喜襌可乎僧已默會其意正欲同上陽臺適其夫手撃盲磬自外歸聞臥室中謔浪聲潛約同居人一擁而入將僧及婦捆以麻繩用門板舁赴縣署呈控事爲某秀士所知爲之排難解紛罰僧岀番佛一百尊其事乃寢○近日傳聞龍大宗師於月杪月初按臨江寗府屬上江兩邑宰同飭差役將下江考棚打掃潔凈采畫一新並在旱西門接官廳預備供張 
[四絃秋意]  
　　九江訪事人云邇日盂蘭盆勝會到處舉行紅男緑女觀者絡繹於途匪徒得以溷迹其間有剪去釵環首飾者有結黨行兇打架者保申局員會同鎭憲所委之巡查并各卡房之汛官四岀梭巡始克安靜上月十四夜有甲乙二鄉人與本處游民在招商局码頭不知因何相撞竟爾用武適王涵之明府巡查過此審問之下將甲乙各笞責數百板枷號示衆○李樹森貴州鎭遠人也携僕程某隨帶行李衣箱等件由江西省垣雇船至九江擬附輪船赴漢口行至渚溪因風不順上岸盤桓不料一轉瞬間僕與船户杳如黄鶴沿途尋問　　至潯陽而僕等仍音信杳然無可奈何露坐以待至更深時正欲聳身入水幸爲更夫所見奔告救生局局中司事程鍾二君再三盤詰李口中呐呐不能言二君乃與以文房四寳李執筆疾書其僕與船户逃去之由並言家叔某某在漢口開設南貨店二君閱罷惻然向各善士募給川資俾得就道○日前學宫旁民人歐某不知何故將其妻頭顱撃破妻以無故受辱心不能甘奔告母家糾合娘子軍興師問罪歐自知理絀央人排解其事始寢 
[緝查潛匪]  
　　漢口訪事人云鎭上萬商雲集客民土著叢雜而居藏垢納汚莫此爲甚而流氓痞棍益復充塞閭閻幸得文武各官寛猛並用若輩始畏威懷德不敢萌異心近日北地散勇南來紛紛過漢雖當事者妥爲安插勸令歸農而其中有游手好閒者往往潛處漢皋横行街 
 
 

Page 3

 
 
巿打降酗酒窩賭閙倡種種不法情形實難枚舉譚大中丞深恐游勇勾結地痞滋生事端遂岀示禁目不惜勸諭壽壽勉爲良善又恐頑梗之輩難以向化特札飭漢上文武各員弁晝夜梭巡以期相安無事 
[白晝行兇]  
　　漢口訪事人云三楚之人勇於私鬥每遇小忿動輙荷弋持刃視性命如鴻毛上月十二日漢陽鸚鵡洲寡堤下岀一刃傷之案兇手遠颺未獲業經漢陽縣薛誠伯明府派役緝拿未知冥冥之鴻弋人可得收入羅納否詢其緣起知楚南木商某甲與兇手某乙因事轇轕乙口才不及甲舌戰旣負心有不甘遂集黨徒羣起攻撃甲見事不妥棄衣於地飛步狂奔乙持刃在後窮追甲奔至洲盡處無路可逃乙手起刃落將甲左足砍斷抛入江中復欲揮刃砍其顱經同伴阻目木帮會首聞信飛馳而至拘拿兇手而已蹤景杳然會百無可如何卽雇粗工二人以竹榻舁乙至縣署報案大令親騐傷痕諭令會首暫時領歸調治並給以金瘡藥一包一面急派幹役嚴緝務獲嚴懲乙旣蕩其足痛入骨髓恐難性命保全也 
[彛陵櫓唱]  
　　宜昌信云六月初到有英國兵船本擬灣泊兩禮拜不料江水流急致斷鐵錨二隻遂於十一日午刻開回漢上○前月半前有某輪船來宜離埠不半里許沿江岸而行船身重大忽將江邊所泊之某客貨船擠成兩半載船貨俱捐又將别小船擠傷數隻聞輪船主已願賠洋數百元而各民船尚未首肯旋有某局岀爲調處得以了事○快利船前次開回漢口不數日固陵輪船卽抵宜埠近有漢電來催固陵早日回漢裝貨來宜快利輪船已下鎭江地方裝載撤回四營勇回漢尚未到宜大約往返以十日爲期固陵接電乙於上月十九日午刻調行返漢 
[看燈釀命]  
　　閩俗於中元節普度幽魂各街演戲是夜車枷轆街演夜戲所懸煤油燈被老嫗命一幼孩將長椅條携過臺口致將燈碰落傷看戲者十餘人老嫗當時亦火毒攻心立卽斃命至十六七八等日因被火傷死者計有五人皆係婦女緣婦女均在臺口攔坐觀戲容易受傷耳慘哉 
[地棍横行]  
　　厦門地棍近日結黨横行身穿馬甲短衫密排鈕扣身畔帶小洋刀鐵尺鐵鞭等械專向土娼賭館烟間尋仇厦門港闖棍集明二十八人有二十八星宿之名大半以署中五大總差役爲師任意妄爲動輙與厦門各處匪黨賽毆拔刀傷人之事時有所聞七月十三夜不知因何事在榕林旁池厝墓對壘喊殺之聲震耳欲聾後知看守榕林房屋之某甲乙已被刀傷又一人被毆鱗傷想須請官騐傷究辦矣而武營兵丁之爲闖棍者又分駐各叚以良民爲魚肉娼寮賭館爲府庫勒詐等事不勝枚舉十七日午後蔡馬街流氓又與馬頭鄉土棍械鬥彼此如蜸大敵白刃亂揮持刀傷人不以爲異觀者無敢攔阻此亦賢有司所宜禁也况值臺灣有事之秋遊兵散勇時有偷渡來厦者若與地方流棍會合必致滋生事端尋仇報復咸豐三年之小刀會可作前車之鑒防患未然不能不更有望於文武各官耳 
[太守回松]  
　　松江府恩詩農太守日前來申弔奠奎大中丞太夫人之喪已紀前報兹悉太守昨日黎明時憲舟自南巿大码頭解纜遄返茸城矣臨行時本埠印委各員咸往恭送 
[定理秋祭]  
　　現届秋祭之期道憲黄幼農觀察懸牌轅外定於八月初三日祭文昌初四祭昭忠祠初九祭文廟初十祭社稷壇神祗壇十二祭龍神十四祭武廟二十祭賢良祠 
[圖竊縱火]  
　　本城陳巿安橋左近某姓家屋宇寛宏墻垣固厚匪徒垂涎久矣無隙可圖前晚魚更四躍匪徒用火油澆灑後門以火燃之霎時紅光熊舉家驚起開門喊捕該匪捨命狂奔火亦立刻救熄不致成災 
[窮途自盡]  
　　前日傍晚有身穿藍洋布長衫之某甲趨至美界通運码頭將長祖解下復將足上之千針面布鞋脫下置於码頭旁徘徊四顧長歎數聲聳身躍入浦江三百三十八號華捕聞聲赶至已蹤影全無檢視長衫内有錢七十文摺扇一把鞋内有寃單一紙略謂難人江滬洲年三十一歳落魄滬江無門可入祗有一死别無長策於本年七月二十九日酉時自盡於此倘得仁人君子收拾屍骸或承善堂收殮感恩泉壤云云該捕拾送捕房捕頭卽遣包探石金榮查其究爲何故自盡惟屍身查無下落 
[遞解竊犯]  
　　積竊陳阿桂由捕拘解英廨奉讞員判令遞解回籍昨午捕頭查押期已滿卽派包探倪順泉送至元和輪船於昨晚解往金陵原籍 
[諭話催糧]  
　　本縣黄大令昨日傳齊闔邑各圖地保齊集署前聽候諭話下忙錢糧踴躍完納 
[澤及犯鬼]  
　　昨爲幽冥教主誕期本縣黄大令諭飭道會司帶同羽士六名赴監建醮超度瘐斃幽魂終日金鐘法鼓響徹雲衢云 
[改名充役]  
　　本縣捕廳署差役頭目任順日前經典史蔡季卿少尉查悉該役辦公不力懸示斥革旋有熟悉公事之楊勝具禀投充蔡少尉騐看楊勝勤能妥愼尚堪錄用准諭承充斯役任順被革後更名任桂另投糧廳署禀充已列前報兹聞縣丞吕蘭陛二尹亦訪知任桂不甚妥當是以尚未准充也 
[提龜被逸]  
　　鎭江人高某在原籍丹徒縣衙門控蟻媒某甲將其妻高什氏誘至上海押入法界恒德典當對門某花烟館爲娼改名翠仙請關提到案究訊邑尊准詞備文飭差投上海縣署請派差協提黄大令接閱來文飭差持公文恊同來差投法領事署簽字遲至翌日投法捕房呈騐文憑詎該花烟館龜鴇等聞風逃逸以致徒勞往返有知其事者謂該差投文到縣尚在三日以前因轉輾遲延致令聞風漏網也 
[縣案彚登]  
　　前昨法公堂移送何玉林一名因被某原告控伊在輪船上行竊箱子一案到縣後前晚由黄大令倩帮審委員夏明府升坐花廳訊究何供卑職湖南省人向在某統領防營當旗牌現奉上憲飭知防營裁撤卑職因附輪由滬前赴崇明謀幹差使船中並無行竊箱子情事實岀寃誣求恩明鑒明府反覆研詰矢口不移判曰原告旣不投案指竊又無証據卽飭交差覓保釋放○泉漳會館董事某甲呈送窩贓之蘇阿三蘇阿囡弟兄兩人到縣請懲前晚亦經夏明府提訊諭曰董事呈稱會館中失去衣包查悉藏在爾家旋在爾處搜岀原贓爾等究是自竊抑是竊贓從實供明兩蘇同供小的本地人在南巿賃屋居住爲人傭工耕種園地度日甚形困苦因有餘屋轉借湖南人兩人同住每月房租三百文日常岀外做小本生意一呌明軒一呌桐春皆不知其姓泉漳會館衣包是此兩人所竊事破後卽行遠遁現經小的等四處尋訪毫無下落實係被累求明鑒施恩明府俯察下情且念兩蘇苦况不堪是以格外施恩免致拖累著交差帶交地保查明究竟是否實情禀復核銷○山西人李阿林前在本城老北門内計家弄放印子錢之王錦如家爲夥前已被人砍死一案黄大令騐訊後飭差甲赶緊緝獲眞兇屢記前報昨日午後黄大令公岀回署店主王錦如匍匐至大堂攔輿求請催差赶緝兇犯以雪沈寃黄大令問曰爾探訪至今可有形跡否答稱毫無下落大令諭令退去候比差催緝 
[法捕房瑣事]  
　　昨禮拜三鄭大令蒞八仙橋捕房會同謝副捕頭將上禮拜六堂期應行發落各犯命帶案開釋包探禀稱奉諭查明張四至萬順押店欲將質票加押銀洋該鋪夥將原押之銀手鐲秤量輕重卽被張四將手鐲攫去押本並未交還押鋪夥李洪卿投案候示大令命提在押之張四到案問因何攫取手鐲不還當本張四供情願歸還求恩從寛開釋大令著將張四還押十天待期滿開釋○命提包探拿獲其烟館竊取衣服之王金中照原斷笞責二百板前供蘇州吳縣人今又供金華府蘭溪縣大令命還押候過堂送縣備文遁解回籍○又提廣安竊取 
 
 

Page 4

 
 
衣服之張金生李文瀾醫生處竊取雪紡長衫之胡玉成著照原斷各笞一百板勒令各回原籍不准逗留○張阿林竊取某木作板木一塊經大令訊供禁押三天昨已滿期命帶案開釋 
[美捕房紀事]  
　　美租界新天潼路信大馬車行間壁粤人某姓家設牌九檯糾集賭徒不分晝夜輸赢甚鉅凡有劉盤龍癖者莫不　集其間爲八號西探訪悉昨晨十點鐘禀明捕頭督帶暗差捕密往兠拿當獲甲乙丙丁等賭徒十六人解入捕房押候解送英公廨訊究○寗人方善高在禮查路第八號洋房内充庖丁昨晨携筐至漢璧禮路小菜塲購物身畔有時辰表一枚爲剪綹賊竊去迨知覺已不知所適卽赴捕房求請查緝○四川路曹協順烟間前日下午有一衣服華美之少年入内領略烟霞滋味無人知其爲三隻手也乘忙碌之際竊去烟槍一枝拔闌而遁店主覺察卽岀窮追勢已不及乃回告捕房請爲緝查緝頭允飭包探訪查 
[南金並錫]  
　　前日本館恊振所承采蘭别墅捐賑洋銀一百圓又已故黄張氏遺資捐賑洋銀一百圓生前死後各發慈心一則積善可致夫餘慶一則救急定資夫冥福本館敬領之下代齊豫災民千百萬九叩首以祝之 
[代收捐數]  
　　廣益善堂以經費支絀曾由本館代發募捐册以冀諸大善士踴躍輸將兹計七月分共收到英洋十六元小洋四元七角六分花洋一元銅洋七元均經轉交該堂收訖至各善信姓名該堂當另有清單列報姑不贅及 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[碧浪無情]  
　　九江訪事人云九華門内黄矮子及前在某營當勇性喜狎邪屢岀尋花問柳致被營主斥革日前不知作何勾當被捕快飽以老拳其妻見良人如此情形日後烏能仰望携甲之弟婦雙雙躍入江中待至七月十七日申刻二屍相繼浮起脝膨知　石瓠經鄰人備棺草草收殮○十九夜福和輪船上水時各客棧接客夥九人共乘一葉扁舟蕩至江心意欲上船接客不隄防被輪撞溺九人同人波心載沈載浮流下救十步始經小划船户救起得慶更生○二十日申刻江寛輪船上駛小工胡某失足墮入江中及各划船救起已返魂無術矣 
[英界晚堂瑣案]  
　　前者潮州人包毓芝控劣子阿懷將茂源土行主囑送南巿某土號大土四十一枚川土二十四核與歹人曹金標等盜賣得洋銀數百圓逃至崇明避匿求移提到案訊究屠别駕備文簽差王慶恊同包探前赴崇明將阿懷等提案前晚升堂所詰毓芝歴訴前情阿懷呈遞禀詞訴稱今年正月小的臥病在牀屢向父親索錢以便延醫服藥父親吝不肯與不得已向素識之曹陳氏卽金標及曹四奎之母借洋銀八十圓爲醫藥之需迄未付還邇者催促萬分無可如何以致岀此下策倩林杏企將土售去共得洋銀六百零四圓除歸還曹陳氏借欵外尚有三百餘元購買烟館生財擬在崇明開設烟館所有洋銀均係小的自行用去與金標等無涉别駕謂毓芝曰據爾子所供洋銀均自已用去與金標四奎及林三人無涉今本分府姑將爾子及金標等暫行管押爾可赶向行主商懇料理禀候核奪判畢將阿懷等交差管押毓芝唯唯遵諭而退○方鳳汀控朱宏漁少交火油一百十箱其時宋通剌尚綰讞篆庭訊之下判令朱交人保岀限十日内將火油一百十箱如數交清延十咎戾朱保岀後逍遥事外並不補交方遂禀求著保交案嚴追别駕准之前晚升堂提訊方訴稱曾向朱購定火油五百箱付去定銀四十兩岀過三百九十箱銀已付清尚有一百十箱延不交岀嗣因貨　漸跌虧耗銀一百八十餘兩不得已扭控宋老爺案下著將朱父保料理乃朱保岀之後僅與小的會過一次允償洋銀一百圓小的以受虧太鉅故未允從迄今日久渠竟置此事於度引求卽究追朱供稱所有应交之火油一百十箱小的理應料理惟小的前亦曾向方購定火油九百箱今將承攬呈電亦求大老爺秉公訊理别駕謂爾前堂並未供明今忽添訴實屬刁猾之尤本應如數追交姑念一再苦求酌償一百二十圓再限十天繳楚 
[英界公堂瑣案]  
　　流氓陶金標專在各處野雞倡院及花烟館向龜子拆梢龜子畏其兇悍隠急不言近乃約集四靈中居第三者繕　禀詞投工部局信箱中歴述陶之惡跡並有硬拔平和里蔣二姑娘廣東奶奶二鴇家倡婦至法界賣倡及經手榮錦里龜子張滿家之倡婦愛卿調往鴇兒李大脚家之事局董飭知捕頭捕頭立倩包探秦少卿往查確鑿將陶拘送公堂呈上公禀一紙屠别駕正在訊供鴇兒高何氏龜子何立成供稱女兒何彩雲被陶拔往法界賣倡聞從申索得洋銀一百圓陶供稱小的向在法包探處當夥役現已辭歇彩雲小姐係何夫婦自願調往法界立有筆據今特呈電别駕商諸蕯副領事然後判令押候過堂覆訊○九江里口火警已列報端昨日包探黄四福解火頭萬餘號主陳咸生請訊陳供稱小的係寗波人在治下九江里口開設萬餘鹹貨棧實因遺火積薪中以致肇禍比及知覺早已屋頂焚穿無從施救矣小的家中諸物已焚燬無遺尚求鑒宥别駕諭令以後小心謹愼不得疏虞隨著具結而退○包探沈金隆禀稱龍飛馬房馬夫聶阿五駕車不愼以致撞　他人車輛約需修費洋銀十圓今特送請訊斷别駕判罰洋銀五圓作爲修車費○嫖賊楊松寳至野雞娼婦韓三寳家作狎邪遊乘人不備竊取綢布各衣經包探孔阿才緝獲送究韓倡投案領贓楊供稱小的與韓倡相熟故商借質錢並非行竊别駕判令管押兩禮拜○包探顧阿六禀稱賊犯張三寳竊取傭婦傳蔣氏之洋銀十圓報捕後捕頭令小的將張拘獲送請究追傳蔣氏訴稱小婦人傭工度日積有洋銀十圓不料竟被張竊去今幸拘獲求卽訊懲張供稱小的所竊洋銀業已用罄祗乞施恩别駕判令押繳洋銀五圓傳蔣氏稱小婦人受虧不起别駕見該氏窮苦賞給洋銀一圓○包探范進才禀稱張阿二徐金松竊取耶松船廠内洋漆十一桶售與法界某舊貨店主洪阿銀送請訊判别駕判令押候傳洪到案於下禮拜一訊辦○包探倪順泉禀稱朱和尚竊取人家錫茶壺一具陸雨山竊取人家烟鎗一枝經小的先後拘獲解請訊懲朱陸同供稱小的等失業無依流落此地不得已而犯竊惟乞原情别駕判令將朱笞責二百板陸管押五日期滿遞解回揚州原籍○陳春山至虹口周子敬所開雜貨店混用銅質洋銀被周扭入捕房請辦昨晨包探倪順泉解至案下别駕判令從重笞責一百板洋存候劈毁 
[上海六馬路仁濟善堂籌賑公所施少欽經收山東順直奉天遼陽賑捐六月初一日至廿九日清單]  
　　兩益堂大善士京巿平足銀二百兩申規銀二百十兩五錢六分義記助銀二百兩素心居士仰日堂各助銀五十兩咦姓助洋申銀三十七兩怡怡軒梁溪無名氏各助洋二百元吳章濬章鉅合助一百元錢翰臣吴也雲陳淡如黄心恆錢景　東海知過子無名氏無名氏八户各助洋一百元湖南無名助洋七十元五角許季生徐修本堂王養素堂各助洋五十元陳竺記助洋四十七元銅洋三元泉唐李施曹助洋四十元陳玉卿洋三十元銅洋八元劉益卿洋三十元銅洋一元周聚生翁由龕山寄來周吳氏求病愈洋三十元秦崇本堂吳敦厚堂各助洋三十元俞叔堂董吉安王雲卿王鼎三　祝岳母大慶合助洋二十元三石　士儉養主人馮求恆齋有心無力人陳逹生昆仲李合助吳萬康吳萬康趙坤林李月霖彭惟貴紅棉舘主仲記無名氏洪瑞杰十四户各助洋二十元隠名氏子多病祈易養易成洋十六元京江無私社無名氏各助洋十七元萬碩臣十五元讀我書齋十四元新安程公舘乳娘自願停歇退回工資洋十一元嶺南有心　力保兄弟康健不書名小恙祈痊不書名保平安顧思義求母康健蔣朱氏保産平安愛蘭居士李保壽吳大房女二官無錫不書名孔法祖堂江上漁翁留有餘沈力不足氏錢　氏吳沈氏無名氏治餘夏餘記恤貧記楊寳記李子清沈少伯李邦來胡對軒翁寅初謝賓笙吳頴之楊壽齡林薇生金仲熙舒子和三十一户各助洋十元無心氏因妹瘋痊　　邨氏各助洋六元四雨草堂求母康健王寳求父母平安隠名氏始病求愈無名氏完願再生彭友林汪培生鄭雲瑞金仲熙琴清堂永春堂謝佑氏　洋氏力羊氏力氏斤力氏新蘭白山人東匯顧隠名朱隠名林隠名憂隠名廿户各洋五元劉毛氏花甲壽分也鋪保子平安人又求母平安人保合宅平安人榕城林慶松谿東漁隠盛頌元求安氏曹姓周金鏕十户各四元劉隠名二韯九角仇雲氏三元五角蓉湖寢八生書潤可石山人藴石名晝潤各三元三角求資劉朱氏冥福人求資劉長紳劉楊氏冥福人有心無力人宣廣又寳來無名氏隠名氏陳馬氏顧德亢　少泉謝文海九户各洋三元姜楚記助洋二元又三號銀表一只唐有斐求資母胡宜人冥福祝宗屏昆仲季求　病愈無名氏求病愈無名氏求病愈隠名氏求病愈嘉托隠名氏無名氏無名氏無名氏無名氏無名氏力不足氏餘杭　氏武林祝長壽愿平安子忍菴居士百忍堂　蘭室吳煦莊程友于陳振生　世相　運生吳隠名吳宙一羅安章廿六户各助洋二元常昭鹽公堂助洋二元銅洋三元隠名氏求生意順遂諸友平安無名氏因痧許愿周氏周氏褚官姜太太維禮記和功記卜友記知足軒無名氏陳無名嵐樵子德和行李鑒生莊介秋林榮焰潘榮桂十八户各洋一元徐藎臣潤資洋三角恆字桶捐朱江受益氏各二角壽生氏一角恆豐信銅洋廿一元失○氏銅洋八元無名氏七元韓國記莊時記黄隠名各銅洋四元無名無名電報局各銅洋三元閔增壽銅洋一元以上共收洋二千七百三十三元二角銅洋八十一元規銀五百　十七兩五錢六分銀表一雙 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
