# 1925 - 15 - 4918639

 

Page 1

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * *   
 
 

Page 2

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * *   
 
 

Page 3

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * *時評 
[紛亂中之同意（冷）]  
　　於時局紛亂動相反對之中而有一事爲無論何方所同意者即裁撤上海護軍使遷移江南製造局及不駐重兵於上海附近是也不但同意且於北京與高昌廟兩方同時發表進行何所見之略同耶是誠尊重民意誠心以出此歟抑爲一時收拾民心之計歟是必待日後實行如何而後可知也 
　　我每謂裁兵雖難而非難裁後不招兵爲眞難廢督似難而亦非難廢後不以類似之名自居爲難今之對於上海之護軍使製造局與駐兵之處置我言猶是也去其形式而不去其實際其爲亂源一也况今所云云尚未見諸實施乎 
國内專電 
　　北京電頃令松滬護軍使裁兵工廠停辦招商承領滬永遠不得駐軍及設任何軍事機關（十六日上午一鐘） 
　　北京電删（十五）閣議通過裁撤松滬護軍使停辦製造局上海永不駐軍電令挽留韓國鈞又决蔡秉年爲皖政務廳長孫熙濟爲皖警務處兼警廳長賈德潤爲綏遠政務廳長鄧長耀爲綏遠道尹門致中爲綏警務處兼警廳長曹壽麟爲京兆財廳長過之翰爲察哈爾財廳長王維藩爲察敎廳長　　北京電今日閣議又决孫岳爲預陜甘剿匪總司令憨玉崑副司令頒令三道（一）滬製造局改爲普通工廠未改前著商會保管（二）松滬護軍使即裁撤（三）上海附近永遠禁止駐兵（十五日下午十一鐘） 
　　北京電段派張厚琬赴奉見張商滬事又派褚其祥赴徐州與陳調元接洽一方召陳樂山回京以安孫心（十五日下午一鐘） 
　　北京電孫岳豫陜甘剿匪總司令已發表 
　　北京電使團息滬租界繳械之張允明部八千將由滬送出境由日船運靑島轉津浦赴寗（十五日下午八鐘） 
　　北京電使團息張宗昌軍因路斷止於鎭江蘇錫常均入齊勢力（十五日下午一鐘） 
　　北京電寗領事電某使謂蘇事係盧辦事操切所致即寗二次紛擾亦爲繳六師殘部軍械所激現盧改小心召集官紳主張和平但宣撫署照巡閱署組織比齊時尤擴大又稱浙孫有電致盧謂君在浙視滬如浙境不許齊攻今弟在浙與君同此心理尚望推愛代弟驅逐陳樂山等語 
　　北京電孫傳芳有蒸（十日）電致段爲外間所未見内容極有關係（十五日下午十一鐘） 
　　北京電盧永祥電告南京實行戒嚴 
　　北京電奉張電保盧永祥督辦蘇軍務聞王揖唐亦有電保盧督蘇蘇籍京官以任盧督蘇益增纠紛請緩頒（十五日下午一鐘） 
　　北京電馮方息馮赴張口一爲視察西北回京後即就西北邊防督辦二爲規避政府徵其對蘇意見三爲避免調停孫岳地盤責任民黨息孫岳如就直豫陜剿匪司令移紮洛陽則保定道區仍由馮軍駐紮現與李景林磋商中此事若决即發表 
　　北京電韓國鈞派鈕永建賈士毅出席善後會議袁祖銘派任可澄唐瑞銅周培藝出席洪兆　派李恒出席馬祺派趙從周朱繡出席惟馬係西寗鎭守應由陸洪濤加任方爲有效（十五日下午八鐘） 
　　北京電盧師諦昨夕赴豫代表孫文與胡景翼有重要軍事接洽（十五日下午八鐘） 
　　北京電楊化昭已允充孫岳之旅長楊不願赴滬再入報復旋渦（十五日下午八鐘） 
　　北京電導淮督辦一席袁良主裁撤免人謀此李思浩主保留昨水利局又催即提閣議發表裁撤（十五日下午八鐘） 
　　北京電楊森派郭伯約來京願與段合作但須中央承認楊地盤與勢力 
　　北京電韋爾敦請由鹽餘内提百六十二萬九千三百兩作爲川粤滇甘湘察熱等處所扣鹽稅已由外銀團照扣（十五日下午一鐘） 
　　北京電財部提出善後會議各案定十五日送出（十五日下午一鐘） 
　　北京電楊增新電俄亂損失除已報外尚供給敗兵糧秣各項計六十萬餘元又舊黨軍官收容費百二十萬餘元請併案向俄索償（十五日下午一鐘） 
　　北京電馬福祥電部請撥欵四十萬結束所部并請月放五六萬爲軍餉 
　　北京電駐英公使久懸徐樹錚電段關稅會議待辦請任王寵惠繼任大使段批可字（十五日下午八鐘） 
　　北京電孫行館否認東方時報所載反對善後會議宣言爲該館發表 
　　北京電孫中山語人予非反對善後會議予將於一星期内發表對於善後會議之意見（十五日下午十一鐘） 
　　北京電外部對俄使抗議蛤螞塘華僑被俄匪殺戮七十餘人（十五日下午十一鐘） 
　　北京電德使聲明德商並無售械於川浙當軸之事（十五日下午十一鐘） 
　　北京電海軍司令楊樹莊到京 
 
 

Page 4

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * *　　北京電政府息合肥商會電段有大股土 
匪到縣離城二里（十五日下午八鐘） 
　　天津電譚慶林早車晋京 
　　天津電造幣廠李將廠收支員令商銀界推薦庶務員請財部派示公開聞均滿意淸債合同今晚可簽 
　　天津電高凌霨財産懼查收交其親張耀奎替隠當局已查覺 
　　天津電于國翰爲鎭威軍駐津留守主任 
　　天津電津埠統計月來槍斃軍人百八十餘搶案稍減（以上十四日下午五鐘） 
　　哈爾濱電東鐵商務處昨邀商界代表會議撥車收費事各領袖拒絶不往 
　　哈爾濱電紳商反對東鐵伊萬諾夫勢甚烈　　哈爾濱電特赦之俄犯當局擬分别驅逐自謀生計發廠作工現正集商中 
　　哈爾濱電中山宣傳代表文（十二）集會未成國民會議問題當局似不主急進 
　　哈爾濱電喀使直接問東鐵路論者評爲越權（以上十四日下午二鐘） 
　　濟南電膠路車務段長董希成抗不交代並勾引軍人恫嚇新段長王桂林 
　　濟南電膠路前局長邵恒濬以援助洛吳破壞魯省中立撤差監視現聞欲假借奉軍某旅長之力運動復職（以上十五日下午一鐘） 
　　濟南電政團七股公司因分贓不均决裂 
　　濟南電楊樹莊今晨過濟北上 
　　濟南電删日熊炳琦壽辰兩長今日派田步蟾侯貞龔積慈等赴濟寗致賀（十四日下午三鐘） 
　　漢口電鄂軍第四混旅决改編第二師 
　　漢口電軍警政學商自治聯合會今午在烈士祠開會到三千人經軍警解散 
　　漢口電炭山灣工潮死工人十八傷二十七工人圍廠未散屍亦未殮 
　　漢口電曹三夫人過漢赴黄岡探視吳佩孚夫人（以上十四日下午九鐘） 
　　重慶電此間盛傳陳遐齡以川邊鑛産抵押外欵三百萬元現收百萬謀恢復勢力川人羣起反對 
　　重慶電田頌堯由潼川移防保寗與駐綏定之劉存厚取聯絡劉成勲在新津就川邊督辦職 
　　重慶電全川水警江防名目雜出紛設稅捐劉湘電楊森鄧錫侯力主撤銷水警數廳以蘇民困 
　　重慶電重慶電報局長兼川藏電政監督張世鈞調省劉湘委趙最伯接充請交通部核委（以上十二日下午七鐘） 
　　重慶電渝埠兵匪刧掠商民晝夜均常發現劉湘袁祖銘鄧錫侯協商結果除督辦省長衛隊外各軍一律出城士兵帶手槍游行街巿准軍警督察處逮捕没收如遇刧掠案件無分兵匪就地正法布告實行後商民歡悅（十三日下午九鐘） 
　　長沙電程潛在白牛塘被湘軍何旅擒獲趙電囑唐生智何緩從優招待勸其來省如不允來則須切實聲明不再犯境可縱之去程此次被擒係因唐何誘敵深入然後再派李旅抄襲文明司九峯一帶斷其後路同時何旅下令反攻又程所派劉重赴郴州運動李旅内應李部將劉重擊斃何部藍連長葉連附率隊歸程該隊於何旅反攻時即將葉藍斬首仍歸原隊宋鶴庚將隻身經衡州來省（十三日下午十鐘） 
　　長沙電國民會議後援會電熊希齡勸勿受聘出席善後會議 
　　長沙電軍務司通緝聯匪之解職營長王虎 
　　長沙電林支宇蔡鉅猷及川軍各師長均爲軍長各旅長提升爲師長 
　　長沙電常德電湘西引鹽被熊封　　　淮商借與湘政府六十萬合同已妥 
　　長沙電湘西川軍名稱不一内容複雜熊令一律改編爲川滇黔聯軍其餘名義均取消（以上十四日下午六鐘） 
　　長沙電程潛已破湘軍何旅放走唐生智文（十二）電程潰敗卽向粤境逃竄恐與他部發生誤會致未窮追詎程復糾合李國柱王邦吉等進犯汝城我軍爲圍剿計此令駐汝劉團退駐數十里一面令李旅由宜章出擊塘村進佔九峯斷其歸路又令何旅由資興擊其前奪械及斃敵數百該軍勢難復振尚須乘勝窮追以免死灰復熾（十四日下午十二鐘） 
　　香港電范石生在石灘佈防完竣寒日返省 
　　香港電胡漢民商諸許崇智調梧州李濟琛部回粤以弭戰爭許有允意胡并電李來粤面商 
　　香港電省報載譚延闓復下動員令大舉入贛退駐南雄各軍已整隊待發前鋒昨抵南康縣屬之新城向贛州進逼而退駐湘贛邊境之宋鶴庚何成濤兩部準備邀擊方本仁軍 
　　香港電洪兆麟寒（十四）由汕抵港住九龍城 
　　香港電李宗仁魚（六日）離邕眞（十一）抵貴縣將取道梧州赴肇慶與許崇智等商桂局 
　　香港電李耀漢赴肇慶招集舊部 
　　香港電汕當局函各報禁登軍事行動新聞 
　　香港電省署通報據探報敵之右路以李易標劉志陸五千由贛邊牽制我北伐軍掩護林虎出攻北江林率部一萬由龍門出從化攻北江并協攻中路增城廣九路敵之中路以洪兆麟楊坤如八千人由博羅石龍攻境城石灘敵之左路以練演雄洪略約五千由鍾鼎基指揮攻虎門同時敵以鄧本殷及陳章甫攻南路一說敵仍欲聯方本仁軍迫我軍出贛南再由林虎攻北江現未接觸者因此（以上十五日下午八鐘） 
　　厦門電寒（十四）泉訊高義部吳洪兩旅仍在南安相持聞此次高部合力圖吳高實主動省軍援吳派四十五團第一營赴南安調停 
　　厦門電漳訊張軍確佔沙建陳國輝元（十三）退金山墟現退永豐李旅追擊 
　　厦門電漳州元日舉行凱捷提燈會 
　　厦門電黄廷經函張毅報告擊退建國軍吳漢槎張貞函陳國輝葉定國對我敷衍宜謹防宋淵源楊學良在漳平屢催不來函爲張軍截獲（以上十五日下午八鐘） 
　　福州電茶稅借欵已成熟但周要歸作軍餉 
　　福州電蕭辭財長薩准各界反對 
　　福州電元（十三）日公布省憲可决者五十五縣（以上十五日下午一鐘） 
　　蚌埠電元（十三）上午五鐘奉軍第三十一旅長王某率官佐兵夫一千二百名馬六十匹駱駝四十頭六鐘奉軍三十一旅七十一團長朱玉賢率兵士八百六十名官長五十員馬五十三匹駱駝六十頭機槍抬砲二連先後過蚌南下一鐘軍務帮辦倪道烺第二旅長李傳業同乘專車由寗返蚌 
　　蚌埠電省各公團以烟酒局長潘堃激動商憤一致反對並推代表來蚌潘已離職過蚌赴京（以上十三日下午九鐘） 
　　南京電張宗昌寒（十四）下午專車赴龍潭 
　　南京電奉第一軍改宣撫軍總司令兼第一路總指揮張宗昌第二路總指揮臧致平兼參謀長第三路總指揮陳調元兼軍務帮辦　　南京電滬寗車寒（十四）全線停駛 
　　南京電第一軍司令部設百利飯店奉軍三十一旅十師十九旅寒（十四）下午開赴龍潭（以上十四日下午九鐘） 
　　南京電韓續電京辭督辦職並親函致盧請先接任馬玉仁白寳山均改鎭守使爲護軍使（十五日下午九鐘） 
　　南京電韓辭職中央復電慰留（十五日下午四鐘） 
　　南京電第一軍防線佈至下蜀奉軍三十一旅六十九團步兵三營騎兵一連蘇四師八旅十五團删（十五）入城駐防 
　　南京電當局委孫壽恒任蘇烟酒事務局長寒（十四）已接事（十五日下午六鐘） 
　　鎭江電元日下午八時鎭車赴寗折回因龍潭以上鐵路橋拆斷鎭補充旅長王健飛派兵往高資防堵奉軍東下並掘戰壕馬玉仁軍已抵仙女廟鎭人心極恐（十四日下午五鐘） 
　　鎭江電寒（十四）駐鎭十九師砲兩營赴高資删（十一）駐常六師兵車一列三十輛過鎭赴下蜀鎭江守備司令部設萬全樓由該樓設軍用電話過租界接前方軍隊李廷玉駐該樓策劃布防（十五日下午六鐘） 
　　無錫電形勢嚴重商團公會遷移 
　　無錫電覃（十三）晚六時餘伯瀆港正泰米行盜刧槍傷帳夥朱某（以上十三日下午九鐘） 
　　無錫電秦洸電令四連開蘇（十三日下午七鐘） 
　　蘇州電鹽（十四）聞滬兵車至唯亭經張仲仁往請勿開蘇六團已退出蘇境在城外搶刦之匪已獲九名經警廳於覃（十三）夜槍斃四名城門仍閉城中安（十四日下午八鐘） 
特約路透電 
[北京政聞記]  
　　十五日北京電段執　近派其親信參議丁士源往謁馮玉祥旣而謠傳馮已决計就西北邊防督辦職但尚未見明文馮已啓程赴張家口聞擬前往就職及設公署於大同附近之平德莊（譯音）按馮部已有六萬之衆孫岳胡景翼之兵尚不在内而近猶添募新兵致民衆對於時局多抱悲觀今聞馮往就職消息轉抱樂 
　　十五日北京電今晨内閣議决發命令四道（一）裁廢松滬護軍使職（二）申明政府近請上海商會請遷移製造局之呈文兹命上海商會監理製造局停工事並籌商處置僱工事宜候籌定切實辦法即將該局實行遷移（三）申明此後上海不得駐兵並不准設立軍事機關（四）任孫岳爲隴秦豫勦匪總司令以憨玉崑副之此四道命令大約將於今夜發表 
[朱邇典論中國烟禁]  
　　十四日倫敦電蘇西爾博士贊助朱爾典爵士所持各國當助中國禁絶鴉片之說謂中國一俟有穏固之政府成立必能實力禁烟云 
[協約國財政會議後記事]  
　　十五日巴黎電各報皆以財政會議結果爲喜謂此舉足爲戰後歷史上之標識又謂協約國今復團結一致德國此後當不敢規避其義務美國今亦關心於條約之實行尤可注意云 
　　十四日巴黎電法財長於星期六日致邱吉爾氏一函請英政府明白宣布關於價　問題之意志 
　　十四日巴黎電協約國財政當軸已簽定一月十一日財政會議所訂之條約意羅兩國代表雖簽字附有保留 
　　十四日倫敦電内閣定明日開會以聽取財政大臣邱吉爾關於協約國財政會議之報告並議覆法財政總長所致關於英法債務問題之牒法牒内述種種懸案而以協约國間債務之友好的解决爲最先問題邱吉爾論迎合美國旨願將其要求列入道威斯畫内之辦法請此事初發生時英政府抱沉默熊度歷數星期英美談話　行活潑歷時頗久卒賴爽直與親善而得解决美國計畫並未在協约國財政上加重大之擔負道威斯計畫實施後美國固獲實在利益然必在協約國處境較今日爲勝時始能獲此利益云 
　　十四日巴黎電協約國財政會所議定之約意羅兩國雖已簽字然附以保留條件但此保留並非在根本上有所不滿不過聲明其對於此約之釋義耳此次財政會議殆爲最美滿之協約國會議英法財政當軸皆有滿意之言論駐英美大使紀洛格在會體會演說謂協約國現又一致和衷辦事已達趨向重造歐洲之實在階級云法總理赫里歐於會務終畢時入塲賀會議之成功 
　　十四日倫敦電協約國財政會議之約文於邱吉爾返倫敦時發表都九千字賬目二十八條足徵會中辦事專家之辛勞專家每日服務十五時而代表亦復慘淡經營按照每日議程議决各事此亦爲向來協約國會議所未有者約文要點與前已電傳者相同倫敦巴黎皆視此次會　爲勝利的成功蓋因其有下述之成績也（一）道威期年付金之分配（二）魯爾佔領賬之淸理（三）美國與協約國收取賠欵之合作第三層尤爲人所重視法國不將魯爾駐軍全部軍費取償於魯爾收入但僅以國内與魯爾境内養兵經費之差數索償於德國此乃可注意之一事 
[英國食物紀聞]  
　　十四日倫敦電食物委員會主任已請合作社代表亞歷山大氏密告合作社經營茶巿之詳細情形允不利用之如有特殊需用之處渠當告以擬行之辦法主任並說明此譽之原因謂近曾接到報告據稱合作社在巿塲大購茶葉操縱大宗現貨及期貨云亞歷山大氏允將其所可得之消息一一呈報但要求主任向他方面索取同樣報告主任答稱渠已爲之 
　　十四日倫敦電蘇格蘭合作社史密士氏向食物委員會稱世界小麥之可輸出者其總額估計不一少自九千九百萬瓜特多至十千四百萬瓜特而輸入國之所需約爲九千八百萬瓜特據麥收報告澳洲較一九二三年增二千萬布施爾阿眞廷較一九二三年减七百萬至一千萬布施爾查世界四大輸出國之麥收總數約較一九二三年減少十千六百萬布施爾據渠個人意思目前供給充足不過東方諸國銷費小麥麫包視前爲多耳加拿大麥收今年不過二萬五千萬至二萬七千五百萬布施爾去年則有四萬七千五百萬布施爾惟美國麥收略增今年有八萬七千四百萬布施爾一九二三年則有七萬九千萬布施爾 
[各國近事]  
　　十四日巴黎電愛士葵氏今日由埃及回抵倫敦 
　　十四日巴黎電據美國白宫消息柯立芝總統對於巴黎會議之結果殊深滿意休士氏雖辭職美總統仍將襲行其外交政策且不承認俄國云 
　　十四日杏桑電美潛艇與Ｓ十九號昨日擱淺但似未受損傷預料潮大時可浮起 
公電 
　　高昌廟孫傳芳齊燮元通電各公團各報館及全國人士鈞鑒海上一隅臨海而扼江踞滬寗滬杭兩路溯自江寗和約借地闢埠東西商雲集輻輳久爲東亞貿易之中樞改革以來事變頻仍每受軍事牽動險象迭生於是遷移兵工廠裁廢護軍使之議興焉查兵工廠創設之初内地交通尚未發達材料之供給人員之聘用滬地本屬較宜且當時國家統一各省對此無利害關係之可言辛亥以還省自爲政彈械所關羣起注目虎豹之文遂爲禍媒護軍使一職原設爲鎭守使繼改護軍使時項城當國内外猜忌冀藉重鎭控制東南滬上自此遂駐重兵舉足左右紛爭以起此二者設置於滬上之原因及其經過之情形也傳芳等忝受人民付託之重亦嘗研究二者之存廢問題兹京所見之理由舉數端如左（甲）關於兵工廠者（一）每值爭亂兵工廠常爲各方之目的物屢次因此危及商埠（二）黨人政客多居滬上一遇政潮誘惑串通易滋事端（三）滬上工廠林立工人以億萬計罷工挾制易受傳染（四）彈械關係軍政軍令本屬秘密滬上五方雜處易於傳洩（五）砲台要塞有事則爲戰區兵工廠爲彈械之源不宜置於戰　之内致一隅有失使各軍彈械之源絶（宜遷於交通便利地勢較僻之處）（六）中外輿論旣希望遷徙不遷則重違民意恐惹反感羣起抵制反於廠務有礙（乙）關於護軍便及駐軍者（一）滬地爲各國商業精華所萃安寗秩序無論何國不欲擾亂實無駐重兵之必要（二）滬地交通便利縱有匪警各方軍隊朝發夕至仍可隨時剿辦（三）滬地屬蘇而爲蘇浙兩省門户浙駐兵則有侵蘇之嫌蘇駐兵則成控浙之勢去兵則兩各無猜（四）滬地扼要護軍權重時事紛紜難免左右各方有事易入漩渦（五）軍人訓練儉苦爲尚滬地繁華爲全國冠軍隊久駐奢逸易生（六）滬上黨人往來奸宄潛匿遇有煽惑危險堪虞統上所述兵工廠與護軍使客觀主觀於滬地均不相宜往事足鑑來者可追值此時事千變人情惶惑之時亟宜隡除障害保持和平傳芳等痛念時艱體察輿情現經决議撤退上海地域内所有兩省之駐軍廢除　軍使及鎭守使各名目且反對以後再設置類此軍職兵工廠亦即日擇地遷徙其民政事宜與平常縣分不同擬另組巿政廳以理之所擬辦法如是尚希海内　達有以　之縣　　　燮元　 
國内要聞 
[北京通信（Ｈ）]  
　　暫時的相忍爲國之政局 
　　北方政象以張馮勢力之對峙孫段主張之不同又加以直隸有李孫駐地問題隴海有奉軍移動問題於是謠諑紛紜羣疑滿腹而按之實際則大率捕風捉影之談試以最近之事實略一言之 
　　段祺瑞以手無寸　之人受推戴而爲執政於鎭威軍國民軍問動輒得咎責備交加月餘以來不止一事奉張初由京返津謁孫謁黎且發出我係抬轎任誰可抬之語然不過一無形之示威並未改其擁段之念曾語赴津之段側要人謂我不日返奉試問執政之命令能行幾處地方有幾人如我之擁護語氣間尚有愛之之意又曾語人段係我領銜請出我不能不始終如一故張氏方面雖如長江問題等等於段有所不滿而利用之心至今未變彼雖屢說出關而至今未行段固一再挽留張亦未肯遽去而段氏之對張委曲求全者尤不一而足如盧永祥張宗昌之南下雖非段願而終從其議因馮爲西北邊防督辦而即以東北督辦加之於張且有各該官吏受其節制之命皆其明證段側之吳光新梁鴻志張側之姜登選楊宇霆又調護其間且張於孫黎在歷史上關係較淺故段張之間暫尚不至有何裂縫也馮玉祥之辭職入山最爲一般人所注意且以其與民黨方面較有聯絡如汪精衛李石曾徐季龍等往來較密外間乃發生揣測之詞然段氏方面一以馮接近民黨二以奉張對已有怨言乃於馮極意周旋從實際上求滿其意如京師一二兩師之設置察綏兩都統之更易及最近以薛篤弼尹京兆而仍依馮軍之意以崇文關畀劉之龍全係所以拉馮爲已用以圖本身地位之安全者最近專任西北邊防督辦之令下力勸其銷假任事馮氏方面雖尚將呈辭一次而個中消息則銷假之傾回爲多其部下要人對於段側亦時表擁護之語蓋馮之部下皆有安置之法且保持其北京之地盤此馮所比較滿意者馮之於段目前或無異志也 
　　馮張之間一般人所疑爲絶難合作者且去京師三十里之豐台即爲兩軍交界線奉軍將南下時關於　馮問之風傳如曰馮氏派人聯絡長江或謂奉方取消南下之二三軍留以防馮幾喧傳於衆口然以現時情狀如果破裂雙方均有不利遂有人往來其間溝通意志爲官僚式之通譜張贈馮以玄狐裘一襲媵以其他禮物價值近萬而前日李鳴鐘特赴津謁張張又道楊毓珣入山訪馮皆最有關係之事據雙方之人所言目前大有廉蘭交歡之象此種結合固未可信爲耐久之朋而短時間似呆無慮也 
　　最近之驚波駭浪無過於李景林及孫岳之爭直隷地盤四五日前雙方調兵布防大有開釁之勢然有人調停其間已可爲條件的磋商由馮張之同意代謀解决　楊李之互相報聘亦屬此項問題以愚所聞李景林已可不迫孫離保而以孫氏承認其督辦地位不干涉直隷省政爲條件承認孫軍之餉項孫岳亦允不爭若何名義而但求所部之有駐地有餉源即可以節制統轄之面子奉之李氏據某方面所傳直隷省長與離開保定之兩要求已雙方衝抵而孫氏直隸會辦之說孫將可以允認不過孫部八旅是否可以全歸直隸河南等處能否　負一部分義務正待磋商而形勢已較前和緩矣 
　　奉軍之入隴海爲張胡之爭衝突之說今各方均否認之奉軍方面且力言無與胡爲難之意但在商邱發見奉軍時胡景翼實大錯愕曾一面電詰政府一面由代表某氏謁段詢應付之方其危險程度與孫李無異而段氏告以爲解决王爲蔚之第二十四師非有他意今已不成若何問題不至即有衝突據接近奉方者言此全爲鞏固徐州之計畫然按諸事實前胡軍攻彰德時奉張已請由隴海助攻仍係其固定之計畫與京津路沿綫之駐兵相同目前不至即告决裂也 
　　孫中山入京高臥北京飯店段屢約相見而孫側輙以醫禁談話辭謝衛興武代表段氏前往問疾亦只能見孫夫人而不能見中山一週以來中山不見一客一無表示外間又起疑雲但孫之病症有醫生可以證明而其在津之時早决定不參預會議不批評政局不表示主張今之來京仍抱此旨即令病愈亦猶是態度也孫之消極在環境上實有不得已之苦衷明白北方形勢者當能領會而國民黨人之各方周旋亦只能謂爲聊破岑寂决不能神經過敏認爲有何政治上之布置至於孫之主張曾表見於其離粤前之宣言者固始終不變以俟實施之機會今則空氣上之阻力尚不小也 
　　上述種種可以相忍爲國四字成暫時之現象然十三年來之歷史大局變化由三四年而二年而一年愈縮愈短今之各方形勢能否仍舊一年殊不敢說至於善後會議段氏所望以解决時局者則此數日以來各方面大半取靜觀態度毫不表示而咸料其不能有成政府方面則一見報紙上有反對消息立即更正大局前途可以推知矣（一月八日） 
 
 

Page 5

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * *   
 
 

Page 6

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * *國内要聞二 
[孫岳地盤尚難解决]  
　　孫岳因所部安揷問題須與馮玉祥商量特赴西山謁馮聞孫馮覿面後接談頗久結果擬仿馮部之安揷辦法編爲兩師歸陸軍部直轄孫當晚下山返京因途中稍受風寒觸犯舊疾入協和醫院養病至政府方面因前日段孫已晤面孫意見業已領會特即派員赴津與李景林磋商擬暫持將大名府一帶之各項收入劃歸孫部以充軍餉俟改歸陸部轄後即將該欵作爲直省協濟中央之欵由財部轉給此項辦法不知李氏能否容納至孫之位置問題頗費斟酌在擬議中者計有數說（一）直豫晋剿匪督辦（二）直豫鄂剿匪督辦（三）直隷省長（四）甘肅省長（五）山西省長一二兩說僅有其名並無地盤且晋省無匪可剿鄂省地位未定無從行使權職均有種種之困難直隷省長位置馮玉祥頗主張之而孫部下似不甚贊成且李孫間亦不易妥協甘肅山西省長亦須先得各該省督軍之同意故尚在磋商中 
[馮玉祥巡視察綏軍隊]  
　　字林報十四日北京電云馮玉祥已赴張家口據京中馮系人物言馮氏此行純係巡視軍隊將往檢閱綏遠察哈爾兩區軍隊事畢並擬巡視北京附近防軍大約下禮拜内可望回京歸後將仍往西山 
　　東方通信社十五日北京電云馮玉祥依張之江李鳴鐘等請求於十三日偕其夫人啓程視察張家口綏遠方面之狀况預定往返旅行約一閱月擬在張家口過舊曆新年 
[黎饒辭善後會議]  
　　此次執政府所開之善後會議其第一項資格列席人員僅孫中山黎宋卿二人除孫氏在　已表示不參預外黎氏方面執政府亦曾派員迎請但黎不允列席而饒漢祥亦來電辭謝兩電原文如下（甲）黎電北京段芝泉先生鑒東電悉先生領袖羣英排除萬難壯圖獨運沈勇可欽承囑親蒞議塲抑或特遴信使廣徵芻議尤佩藎籌元洪舊共安危寗忘襄贊祇以不辭濡足屢感焦頭解體世粉頤神歲暮寒來署往頽運當　今是昨非迷途未遠屬當閉門省愆之會敢存出位謀政之思塞耳不聞撫心已决矧中山先生開國元勲戡時偉抱二龍　駕雙鳳驂　重以顯閥雲蒸名流焱附方慶德星之聚詎煩墜露之加天心癉怒人欲横流雖抑囂之道出處不同而望治之心始終靡問但願四方和會百姓平章得觀敎化之成即感賢勞之賜謳歌共赴禱祀以求謹謝嘉招尚希曲諒黎元洪庚（乙）饒電北京段執政鈞鑒奉電徵及凡庸敢辭報稱第自罹心疾常畏足音牛鳴牀下則五臟俱驚蛇落杯中則百骸交戰子建之情忽失蘭成之心已傷當三靈改卜之時正四皓就徵之會微特漳濱痼疾難上安車抑豈洛陽少年可汚宣室伏乞别謀黄髮共濟蒼生時非帝漢敢言田客之高身已報韓竊慕留侯之隠饒漢祥叩庚 
[段祺瑞宴加拉罕]  
　　段祺瑞昨日（九日）下午一時在陸軍部大樓宴請蘇俄駐華大使加拉罕自正午十二時三十分起吉兆胡同經東四三條至陸軍部沿途均設崗警兵士荷槍鵠立道左警備極爲森嚴外交部次長沈瑞麟·交際司長王廷章·及俄文譯員特先至陸軍部凖備接待至十二時四十分段氏身着禮服至部加拉罕大使與漢文參贊伊鳳閣於十二時四十分蒞止軍樂齊作衛士舉槍致敬由王廷章司長導入段與加握手爲禮叙談片時次由大禮官黄開文導入餐室賓主入座觥籌交錯極盡欵洽至下午二時四十分始盡歡而散段氏於三時十分乘車回府聞段氏訂於十二日仍在陸軍大樓宴請荷國公使歐登科通譯官包斯法國代辦祁畢業·漢文參贊多默思·日本公使芳澤謙吉·參贊岩正材成見·英國公使麻克類·漢文參贊台克滿·美國公使舒爾曼·漢文參贊裴克·十四日宴請那威公使米賽勒·意國公使翟樂第·漢文正使羅斯·丹國公使福曼·比國公使華洛思·譯員白德斯·已由禮官處與外交部發出請帖矣 
[張宗昌督魯說]  
　　濟南通信張宗昌督魯聲浪一月前即已甚囂塵上近自張部奉軍第一軍過濟南下分駐兗州徐州一帶後山東之主要軍隊第五師又適以曹州國民軍問題遠戍濟寗於是山東無形中已入張氏之勢力範圍張之督魯呼聲更高數日前第五師長孫宗先由濟寗來省向鄭士琦建議謂曹州國民軍問題如欲武力解决即從速下攻擊令否則五師軍隊宜即調回濟南免生其他變化孫氏用意何在當不難揣想而知但截止今日五師仍無回省消息而張之督魯運動則有急轉直下之勢連日張部下之三十二旅旅長畢庶澄·二十八旅旅長程國端等僕僕於津浦道上均與張之督魯有關且第一軍大部已過濟南下而前敵執法處長董濟川忽於十一日由浦口專車來濟在商埠中西旅館設前敵執法處尤足耐人尋味護理省長龔積柄自十一日起稱病謝客其原因爲鄭士琦連電京段保龔眞除省長而十日閣議又未能通過龔之省長眞除殆已絶望加以省會副議長杜尚以與張宗昌有同鄉之誼（俱掖縣人）故昨自蚌埠來省聯絡其部下運動倒龔散佈傳單揭破龔與前省長熊炳琦同有賄選籌欵劣跡一方實業廳第二科長林茂泉以其弟某爲張宗昌之秘書長又爲張之同鄉故亦得假藉勢力攫得全省最肥美之河務局長兼運河督辦是張尚未督魯魯省政局已暗中爲所操縱大多數魯人意見以張爲魯人亦表歡迎特恐其腦筋簡單不免爲一部分政客議員所包圍耳（十二日） 
[膠濟路在戰事中之損失]  
　　完全爲邵恒濬所斷送 
　　膠濟鐵路有日債關係且在山東中立區域之内對於南北戰事原可不受影響在理因津浦路之阻隔旅客貨物轉由靑島出口者較平時爲多而反受其利乃前局長邵恒濬爲高恩洪之死黨邵之得爲該路局長即出於高之汲引故二人互相勾結一方搜括地方供給吳佩孚之用一方擬進攫魯省政權以鞏固後方勢力邵在職數月格於條約未能予取予求則爲變相之提欵先後以收買膠澳公産爲名間接供給吳佩孚者達八十餘萬元又欲挪移歷年積存之橋梁專欵爲日本會計處長所反對軍興之際不顧日員之抗議撥助客貨車三百輛機車六輛供吳軍運輸之用又欲以橋梁專欵向銀行抵借現金以助吳餉奈其時銀根奇緊靑島各銀行皆懼當局勒索早將現金移存外國銀行而重要行員大多避往他埠故借欵不能如願其後復欲撥助車輛一百五十輛適魯省宣佈中立車輛過濟爲鄭督理所截留吳佩孚兵敗榆關由海道南遁之際高邵密謀援助由靑島登陸直搗濟南打通津浦隴海交通爲歸豫重整旗鼓之計一方設法阻止魯軍東開俾吳軍得乘虚而入十一月三日山東第五師楊團長率兵東下邵恒濬命總段長授意分段長趙某商通南泉車站副站長王某於軍車過站時毁壞軌道以損害之王因不當班轉請站長段鎭北段極言不可許以利益仍不允遂不果行十一月四日晚密電各站將車輛集中大港站以備吳軍在大港碼頭登岸即行上車西發爲實施直搗濟南这計幸爲靑島戒嚴司令部覺察立將高恩洪邵恒濬逮捕看管一面派專員辦理軍運事宜於是羣龍無首其計難行而吳佩孚亦以形勢不佳不再作登陸之想山東之不致牽入戰爭旋渦而大局得以早日底定者此亦一重要關鍵也然而膠濟鐵路本身則損害非輕現金之搜括爲數尚有限而邵恒濬所撥助之車輛則迄今未能收還車輛代價約需二百萬而三個月内此項車輛之生産約損失五十萬元至於車輛缺乏百貨壅積商民直接間接所受之損失尤難計數要皆受邵恒濬一人之賜鐵路局長帶有軍閥色彩則其路必爲軍閥所利用軍閥但知垂涎其收入利用其運輸不知其他結果未有不受其損害者未知現在之交通當局亦曾注意及此否 
[贛垣危急已有轉機]  
　　方本仁已返省 
　　九江通信此次贛省暫編第三旅旅長張慶昶突然反戈南昌告急實因馮紹閔譚延闓常德勝三人互相聯絡一致驅方爲職志此消息已略載本載矣兹得南昌傳來消息較爲詳盡蓋馮譚常三人聯絡之外尚有二楊（即楊池生楊如軒）目的爲倒方擁李且此事於李烈鈞蔡成勲岳兆麟三人亦有密切關係刻聞岳兆麟有凖備由漢返贛之訊而蔡李在滬過從極密蔡恨方甚願助李回贛驅方以私囊百萬相贈爲驅方之軍費並向李懺悔在贛已往之施爲故李將由粤來贛軍事行動所不能免目前馮軍駐紮贛東餘干縣所部不下二萬七千餘人（王鱗慶張慶昶各軍隊皆隸馮部下）實力甚足日前令張慶昶爲建國軍贛軍第二路司令由進賢直搗南昌其先頭部隊分兩路前進一路於九日抵距省三十里之蓮塘鎭一路抵距省二十里之桐仁舗故九十兩日南昌一夕數驚中央第一師四團團長岳思寅率該團前往抵禦初頗不利省長胡思義與省城各公團因有歡迎張慶昶入城之說督署參謀長賀守中聞訊即倉皇出城奔至牛行省城秩序幾亂幸第一師師長鄧如琢於昨日（十一日）率一連敢死隊抵省隨即開赴前敵協同岳團進攻張部始向羅溪退鄧又調該師一團人由豐城過巿汊向張部横攻張部又向進賢退適魯軍第一旅旅長雷長祿去張克瑤來張與蔡之部下素處反對地位因亦自告奮勇率隊由李家渡至與張部接戰三面環攻於是　部紛紛退却現傳張部兩路進攻之軍一路退東鄉縣將軍嶺一路退餘江縣果如此說省城或可轉危爲安但此戰訊由南昌督署披露確否不得而知昨猶有人自前敵來爲述武陽渡發現建國軍旗幟及自治軍旗幟等似乎張部並未退遠不過仍在相持間而南昌贛省公共銀行昨夜忽來潰兵六人搶現洋六七百元以去似省城亦非安寗現象並聞譚部之朱培德李明揚軍隊已反攻至吉安上游又生問題贛局瞬息千變一至於此雲翻雨覆全在有槍階級之手惟所苦者贛民耳方本仁現於今日（十二日）十一時回南昌賀守中以戰事有轉機亦於當夜返省然以吾人觀之贛省軍隊複雜咸懷異心亂機一觸不可收拾卽欲苟安旦夕亦不能矣（一月十二日） 
[海長省長兩問題之閩訊]  
　　海軍總長林建章登台艦隊陸隊曾表反對昨據馬江方面消息此事經曾毓雋王君秀等到滬與艦隊領袖協商後行將就緒蓋反林最力者爲陳季良陳紹寛等日前聞杜愼臣表示以本人旣已下野不願閩系海軍之破裂並謂林建章倘下台繼任者必湯薌銘亦非閩人之利陳等頗爲此動目下賀電之所以未發者實以面子關係海艦陸隊互相推挨不肯先發大約將來由艦隊領銜亦未可知也 
　　省長一席執政府慰薩或准予辭職電聞仍未到而各法團之贊同林長民長閩之電則已去數通亦無消息據政界方面與林接近者云林本人意見以閩事極難解決當列入善後會議俟該會議開幕對於此案議有具體辦法方敢擔任其難題（一）爲各方軍隊如何妥置（二）財政如何籌畫此二事如有根據則回閩辦理較易着手然則林氏長閩之實現最速亦當在夏曆新正以後也薩氏定四日入署辦公說未確傳聞已賃定楊橋住宅俟辭電准即由醫院遷房矣 
[浙孫對於奉軍南下之籌備]  
　　孫傳芳赴滬與齊協商四十八團體拍電呼籲 
　　近傳奉軍張宗昌部將由宜興攻長興皖軍王普一部將由廣德攻泗安而浙軍應付奉方將由寗鐵路與蘇齊所部各軍合力進攻駐蘇秦洸所部有團長趙光戴前晚由嘉興來杭謁見孫督理面陳以全團步兵並機關槍連大砲兩尊入浙投誠如攻奉方願爲先驅孫督頗爲欣悅十四日晤談良久晚間八時四十分相偕乘專車赴滬孫督與趙團長坐於花車承啓官及副官坐頭二等混合車憲兵一連坐於三等車行李則裝箱車連機車共八輛孫齊對於奉軍將面商抵制方法至於閩北方面曾擬調一師一旅由浙入蘇現張俊峯一旅决定先行開拔已從事招募輸卒浦城紳商學界元日電孫督理云﹁龐團過境需夫千餘年關夫難應手民力凋敝請飭年外開拔感德無旣﹂等語此間因軍書旁午對於商民之呼籲暫難兼顧吾杭紳商亦以形勢嚴重於十四日下午由王竹齋宓廷芳徐溥泉程子溍方仲友等赴督署協商一切省議員蔣玉麟朱章寳等擬即於此時期重推孫夏兩長宣布獨立否認中央政府當於十四日夜間開談話會由張旭人鄭邁許祖謙丁仁林茂修駱瀛等發表意見結果俟時局必要時再行對外表示也兹附錄浙江四十八團體致段執政張作霖盧永祥孫傅芳諸電如下（一）致段執政電﹁北京東六四條孫慕老轉段執政鈞鑒東南不幸兵燹頻仍四民失業三户難存兹者奉軍南下謠諑繁興哀我遺黎懼罹浩刦仰懇鈞座本和平之旨明令奉軍不南下松滬不駐重兵以彌民患而固國本迫切陳詞曷勝待命浙江省敎育會省農會杭州總商會拱宸橋商會杭縣律師公會司法協會自治協會縣議會聯合會縣敎育會縣農會杭州靑年會綢業公所絲業公所等四十八團體叩寒﹂（二）致張作霖電﹁天津張雨帥鈞鑒東南不幸兵燹頻仍四民失業三户難存兹者貴軍南下謠諑繁興窺滬圖浙諒非尊意現在盧宣撫業經抵寗東南無用兵之必要爲此電懇鈞座迅令貴軍還斾以袪疑慮而免戰亂其餘糾紛旣有執政主持自能和平解决迫切陳詞諸維察納（三）致盧永祥電﹁南京盧宣撫鈞鑒東南不幸兵燹頻仍四民失業三户難存我公宣撫蘇皖密邇浙境推昔日愛浙之盛意當不忍浙民重罹兵禍惟念奉軍南下謠諑繁興哀我遺黎罹遭浩刦爲此電懇鈞座本和平之旨力阻奉軍免肇戰亂至於松滬一帶關係中外商務江浙交通旣有行政警察足以維持秩序實不宜屯駐重兵致生障碍而啓糾紛除電執政明令松滬不駐兵外用再電達伏乞贊同旣可保蘇省行政之統一亦可予浙方交通之安全一舉兩得惟公是賴﹂（四）致孫傳芳電﹁杭州孫督理鈞鑒東南不幸兵燹頻仍四民失業三户難存滬杭之交通屢斷浙人之疑懼叢生公旣志在保境詎無意於弭兵竊維松滬一帶關係中外商務江浙交通旣有行政警察足以維持秩序實不宜屯駐重兵致生障礙而啓糾紛除電段執政明令松滬不駐兵外用再電達伏乞鼎力主張滬杭交通永保安全江浙人民實利賴之﹂ 
[杭州快信]  
　　蘇州形勢嚴重水陸交通均被阻滯杭州銀行錢莊蘇方匯兌業已停止 
　　鐵路總巡督署諮議吳永魁十三日下午五時許奉孫督密令乘專車赴滬與盧香亭吳夢蘭有所接洽 
　　謝鴻勲旅已調防松滬湖屬防務重要現飭駐省浙軍二師八團各營連曁砲兵隊馳往塡駐長興武康孝豐等處已出發 
　　寜台鎭守使孟昭月本擬日内晋省因滬事發生中止昨派員到杭報告甬防安謐 
　　十四日午後紳商吳士鑑陳閶莫永貞徐宗溥李傑顧松慶陸啓王祖耀方悌宓福衡等十餘人在總商會討論應付時局問題無甚結果乃謁孫督探詢時局眞相及是否與齊燮元一致行動 
　　東南形勢又趨緊張此間各業帳面結束爲難羣起恐慌紛紛到商會探詢眞相 
　　警務處昨委斯兢充慈溪金川鎭警佐魏仁灝充蕭山河土店警佐王一麟充臨海杜下鄉警佐又德淸大麻警佐唐鏡寰與洛舍警佐汪洪業對調 
　　省垣各銀行錢莊前日起祇收不放故現水並未境高紹滙甬匯兩三日後亦須停止 
　　奉化東鄉前浙軍第一師兵士到時向紳富鄭魯卿等借墊餉銀現電省請令財廳撥還經夏省長函致該師查復據陳師長聲復是項逃兵已下令通　追究應俟獲到後核奪 
[徐州之奉軍消息]  
　　徐州快信到徐之奉軍中有俄國官兵聞俄人除隊長攝洽野夫之外尚有白黨某公爵前日（九日）張宗昌陳調元在花園飯店召集奉軍第一軍陳部第四師中上軍官聯席會議之時某公爵曾即席演說略謂俄白黨之境地至爲難堪甚望華人勿自相殘免蹈俄人後塵云云又前日駐紮車上之奉軍已陸續向南開行共計四列車昨（十一日）日以有奉軍滕團長帶來新兵一列車到徐現駐車上 
　　山東陸軍第二十旅旅長吳長植今（十二日）早三時十分乘坐津浦專車過徐南下任務爲何尚未探悉 
　　宣撫使盧永祥之公子盧小嘉昨十一日早十時許由北來徐在站與駐徐軍官略談仍乘原車南下 
　　奉軍到徐後其第一軍組織大概略誌如下（一）步兵五旅每旅三團每團步兵三營機關槍一連迫擊砲一連山砲一連（一）騎砲　輜各一團（一）備補梯隊六大隊（每隊約一營）（一）先前梯兩隊（每隊兩團）（一）督戰司令一督戰隊長九（每隊長屬二百人）（一）兵站守備團（一）衛隊團（兵額約三千人）（一）俄國義勇隊又步兵以團爲單位分旅而不論次序如第一旅所轄第二十八第四十四第五十五等團爲遇事抽調不生掣肘也每棚皆十八人亦比他軍加三分之一故其實數在五萬人内外又軍司令部人員如下軍長張宗昌字效坤參謀長金憲武副官長常采元軍法官袁致和軍醫處長紀叔元軍需處長高逸亭軍械處長李魁五秘書處長林秩薌前敵總執法官董濟川督戰司令婁鶴卿兵站監朱占傑第一旅旅長褚玉璞參謀長翟文林副官長王銘珍步兵第二十八團團長袁正卿第五十五團團長徐源泉第四十四團團長杜鳳舉工兵團長王砥周砲兵團長林泰騎兵團長吳模卿輜車團長四十四團杜團長兼帶其他各旅因未留徐無從探悉 
[蘇局棼亂中之軍政要聞]  
　　蘇省政局自齊去韓兼後内容極爲棼亂以軍政言軍隊之駐在蘇境者除固有之蘇軍外有鄂軍有閩軍近又有奉軍垂涎膏腴地幾乎天下之兵皆歸韓國鈞以一人之身兼掌軍民兩政大權關係重要莫此爲甚韓昨已電中央執政辭本兼各職惟盧宣撫對於韓情感甚洽亦極表示和平本日（十三）上午省議會議員龐振乾張援喬國楨王綱王春生等因情勢又復危亟恐本省被二次兵災偕往見盧盧謂前次江浙戰爭禍及地方實爲痛心此次奉命宣撫辭不獲已始行南來主張和平人所共見江蘇近况已如此何堪再有事端所以旣派人向孫馨遠疏通昨又去電勸慰告以無事不可相商云云話雖如此事實上恐已難有望聞南下之奉軍計共五旅昨已開一旅往鎭江從事防禦新組織之蘇省水陸警備總司令部員額約定三十餘名　向冷總司令要事者已有百數十人之衆粥少僧多困難殊甚至於民政方面財廳自曾樸接事後即宣布除秘書諮議顧問另行聘任外其餘各科職員暫不更動印花稅處已爲龐某所得政務廳長因有龐盧之爭現尚未知鹿死誰手其他謀差謀缺者紛至沓來多尚在醖釀之中其棼亂可知矣 
[南京快信]  
　　東三省陸軍第二師二十八旅六十二團辛團長十三日下午四時率全團步兵及迫擊砲機關槍各一連由浦口渡江至澄平碼頭登岸排齊隊伍步行入城駐紮防衛沿途觀者如堵 
　　韓國鈞辭本兼各職電發出後中央復電尚未到聞昨日韓已續電懇辭 
　　調寗之第十師軍隊地點刻已駐定師旅團部均分别設立連日操練甚忙 
　　小營附近一帶商民因畏懼兵隊紛向他處遷徙　　總商會據寗垣被災刦各户呈報損失概數計九十餘萬元彚報省署韓即交賑務處派員復查籌議撫卹 
　　本城庚大商號等呈以焚燒搶刦無以爲生請求酌予賠償韓省長批謂該商等不幸慘遭焚刦殊堪憫惻現正派員會同商會詳切調查各家所受損失情形一俟查明呈報到署必當籌議辦法仰即知照 
　　警務處長王桂林二次辭職韓仍退還辭呈派盧殿虎楊瑞文到署慰留總商會及地方團體以時局未靖省垣治安重需維持亦請省長勿准辭退 
　　韓省長委梁鑾充本署參議財廳委施懷榮沈介福充任秘書 
　　本埠商界以年關在即滬寗路不通津浦路甫通又阻商業金融完全停頓呌苦不已 
　　下關慈善會在商埠街設立粥廠已開始施放 
[寗鎭間軍事消息（明）]  
　　龍潭鐵橋拆毁鎭寗戰禍急迫 
　　自上海聯軍驅張允明之事發生奉軍繼十師南下者又有兩師之衆已有一部分開抵棲霞山駐鎭補充旅王健 
 
 

Page 7

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * *　　　旅長已將所　調往　潭抵禦並於十四號上午六時將龍潭車站鐵橋拆去阻止奉軍東下彼此雙方對峙相隔一間今日勢必接觸以形勢而論龍潭居寗鎭之問無險可守距鎭埠僅兩小站鎭江適當其衝其地位與前次戰爭之崑山相同現在運河以北所駐之軍隊有一師爲盧之舊部盧爭鎭江此項軍隊必沿運河南下則揚鎭必無倖免之理連日風雨凄凄居民於烟雨如霧中遷移逃命下水江輪避難搭客之擁擠爲從來所未有各艙中幾無立足地骨肉流離爲狀極慘（十五日） 
[常錫間軍事消息]  
　　常州快信十日下午六時由寗關到陸軍步兵第六師十一旅二十二團一營營長李春和現駐南門外淸凉寺該寺讓出請堂及庫房爲兵房營長辦公處須其自擇十一日上午三時由寗開到六師二十二團二營八時又到三營計裝兩列車約有五十餘輛分駐北門外天地壇等處 
　　武邑商會前聞有第六師關赴常州之說即經電請省長設法開往他處當奉韓省長復電謂並未令第六團開拔來常詎料當晚六師軍隊即行開到商會又根據省長覆電再行電詢十日又接復電略謂第六師二十一二十一團軍隊開至常州暫駐已令杜團長照料一切决無他虞請告人民母庸驚恐 
　　縣警察所爲六師來常人心浮動特於十一日上午召集各分所長巡官等開會議决巡邏隊特别注意梭巡並由警所稽查值日輪流率警梭巡嚴諭各旅館不得容留蕩婦勾引軍人在棧住宿站崗警察見軍官須行敬禮各城門一律於十時關鎖至十一時散會 
　　無錫快信蘇城發生變化後秦總指揮派參謀王佩蘭於十一日下午五時專車來錫與站長馬柏生阮國材商量拆橋問題嗣派工人二十名乘專車至臯橋將一百六十九號鐵橋拆去以阻重兵東下駐紮延聖殿第四連兵士移駐該橋力爲防禦補充旅七八兩團已開抵江陰昨日復有六師馬隊到澄 
　　十一日下午起上行車均斷下行祇　蘇錫間駐錫省警備隊左隊奉令　常正在起行路橋忽斷事遂中止現由地方公團挽留暫時駐錫以維治安 
　　無錫北門附近謝巷一帶居民於十日下午八點鐘至九點鐘之間隠隠聞砲聲隆隆響自西北角忽密忽稀約歷一小時之久 
　　商團各支隊員一律集合防所以資戒備縣警察所關緊急會議議决辦法六條五城門及吳橋商埠警署派出所一律裝設臨時電話各區加派警士出外梭巡林知事赴省返錫被阻在常現定今日（十二日）乘汽油船返錫商業蕭條人心惶惶遷移者日多水警師船將調城助防 
　　商埠界内廣勤路地方遼闊工廠林立除商埠警察及商團外並有游巡隊二十名日夜梭巡現因時局不靖地方多故該路巿民公社長楊翰西等爲鞏固防務起見特添募游巡隊士二十八名分爲兩小隊以便輪流巡邏即日起實行出防 
[駐蘇軍隊之大激戰]  
　　五六兩團内訌蘇城已閉門四日 
　　城外商店被刦城中將告絶糧 
　　蘇　通信蘇軍總指揮秦洸十一日上午十一時忽據探報謂陳孝思（即前駐蘇第三旅長）來蘇運動第六團向秦反抗秦據報後立命警廳將六城門緊閉一面即率駐上津橋之第五團出發向葑門外六團團部示威勒令六團繳械六團不服相持至下午五時雙方遂接觸五團方面因有砲隊協助故頗佔優勢交戰地點在燈草橋之兩岸五團前敵指揮部設於盤門二馬路之閶區第八警所内激戰約半小時六團即退出團部向吳江方面而去五團當即佔領六團營房以爲六團即此潰散矣詎料至十二日上午二時六團忽突來襲擊五團猝不及防乃退出六團之營房雙方又在燈草橋五龍橋之間混戰各開機關槍及小砲槍砲聲城中歷歷可聞相持至下午四時六團又向尹山橋方面退去五團遂將尹山橋守住雙方均因子彈不足故各停戰待援至於城内方面自閉城後廳縣及商會等即立開緊急會議當由道廳縣會銜電省報告請示核辦各部商團同時全體出防警察加班巡邏紳商各界十一十二兩日迭向雙方軍官請求息爭聽候和平解决惟均未得要領吳縣紅會十二日晨八時即組救護隊出發臨時醫院設於閶門馬路普益社共有傷兵六七人陣亡者三人各城門現已用沙袋堵塞城内各街巷口亦一律裝置木栅故城内秩序尚佳城外則於十二晚起已發生刦案數十起幸無放火情事山塘上福元下福元保大三典當均被刦五涇浜張祥豐糖菓棧亦被刦尚無傷人之事閶門馬路於十二晚八時曾有兵士放空槍兩排幸警察商團聞聲羣集各商店得保全無恙旋匪徒即至閶門吊橋意欲入城幸守城之商團第四支部立向城外放一排槍匪始退去散往沿城各處刦掠據調查所得被刦者計山塘有西議豐銅錫店·添　衣莊·元豐麵粉公司·祥泰米店·　康洋布莊·及未詳牌號者數家損失約共四五萬福元當并被傷一人南濠被刦者有時報利鐘表店仁興衣莊損失各二三百元胥門外被刧者有棗巿同豐盛醬園吳萬盛酒行損失各二三千元萬年橋恊兀祥洋貨店被刧去二三百元齊門外亦有數家被刦損失均僅數十元陸墓則被刦損失甚鉅且有一鄉人中流彈殞命該鄉警察當時均逃至齊門婁門外同昌典當被刦損失五百元葑門外三豐米行被刦損失一千元現在城外方面由彭啓鵬率兵四連駐東吳旅社專任保護附近一帶故十三日晚刧案已少十三日間已由警察在城外捕獲匪徒七名并有數匪因分贓不匀在閶門吊橋上被同伴擊死一名尚有兩匪在胥門外被兵擊斃十四日上午二時消息六團兵士已退至吳江團營長均已失踪各兵士每人僅剩子彈兩三排狀極狼狽蘇地駐軍之戰爭至此或可告一結束惟聞齊燮元已在滬發難自任第一路總司令上海第六師已有一部分開至崑山即將來蘇蘇人恐第六師開蘇再啓戰禍當於下午五時推代表乘汽油船前往接洽請該師不必開蘇結果如何尚未可知蘇城雖已閉門四日城内秩序尚佳並無刦案發生惟對於外埠消息則因滬寜路中斷十一日之上海報至今未到故異常沉悶即城内外消息欲互相探詢亦極困難城中之日用必需品價已飛漲如一星期内再不開城各物均將告罄矣（一月十四日早午七時發） 
　　另一函云蘇州自五六兩團内訌後連日城門緊閉城外搶刧頻仍人心惶惶十三日午後二時起謠言愈盛局勢更形緊急各法團爲防護城内安寗起見將各旱城添築沙袋堵塞水城則築椿抵禦一般居民婦女幼孩咸紛紛避難學校敎會幾無隙地各法團領袖羣集城外鐵路飯店東吳旅社討論維持治安緊急辦法决定籌集巨欵犒賞得力軍警其欵暫由商會等法團向縣署借凑若干抬赴軍警　關按數分配於是軍警商團四出梭巡地方漸形安定而秦洸亦自知無指揮能力且經地方士紳之勸已於今早（十四）去職現由在職軍官如彭團長等盡力維護將前晚（十二）在城外行刦時之匪徒當塲截獲者（共十餘名）在城外先行槍斃三名聞上海方面已派兵若干來蘇（或謂四千餘名係駐滬之十九師）在外跨塘以東當由紳界費樹琛張一鵬張一麘省議員宋銘勲孔照晉等偕同敎會領袖西人四人隨帶譯員馳往該軍駐在地接洽至外跨塘被拆毁之鐵路軌道已由各士紳要求路局趕緊派工修理大約明日可以通車矣（十四日下午一時） 
[蘇軍離崑後滬軍踵至]  
　　崑山十一日通信駐崑蘇軍第二師第三旅第六團步兵第一營及二師部屬機關槍連突於十日傍晚開拔某軍官先向劉縣知事借欵謂敝軍定於今晚開拔亟待欵項請代設法云云劉知事雖籌欵惟艱但鑒於當時情形又不能推辭故允勉籌又因時間怱促不及電省請示即至商會與紳商籌議幸得勉强繳付蘇軍遂於下午六時左右在正陽橋一帶約封小舟百隻輪船一艘又以輪船存煤不多恐不敷用再向縣署索煤數噸延至夜間一時始得全數開拔離崑及十一日晨上下行火車均不通滬報未到居民異常驚惶但秩序尚佳上午七點半鐘記者至電報局發電云已不通又至郵局發信而快函掛號一概不收其時交通完全斷絶復至車站探其究竟經過正陽橋見馬路旁所有電桿多數被人鋸毁鋸子猶遺路旁稻田中竟無人敢拾詢諸車站人員云祇知上海早車未到電報電話除菉葭浜站外餘均不通究不知是何原因刻正調查等語至下午十二時僅電報一項恢復 
　　十四日續函云蘇軍去後十九師軍隊計掛車二十五輛即於十三日夜間由滬抵崑兵士均未下車十四日上午始開駛前進下午又有車頭掛車一輛疾馳而過蓋已開始爲軍事行動矣 
地方通信 
[崑山]  
　　協泰茶葉店被刦陳老橋堍協泰茶葉店十日下午八時許正在結賬之際突來武裝盜匪數人以購買茶葉爲由關閉舗門持槍欲發禁止聲張賬桌上所有現洋四百餘元悉被刦取揚長而去 
[揚州]  
　　促成國民會議籌備會江都促成國民會議籌備人於十二日下午四時假東山别墅許宅開籌備會議與會者約十數人宣傳委員陳肅儀亦與會結果公推與會之戴星一·吳小園·胡子竾·朱達齋·爲籌備員從事進行設籌備處通信處於大江北報館訂十四日再開會議一面分函上海各報報告國民會議江都籌備處成立矣 
　　委代總務科長江蘇運河工程局總務科徐庶侯調充姜東稅所長遺缺經韓會辦改委河局委員吳廷謨代理並悉十四日接事 
委代揚關監督江蘇運河工程局參　徐鼎康現經韓兼督辦委代揚由關監督徐定十六日接任 
　　游擊軍隊過揚淮陽鎭守使所部之游擊水師軍隊奉令梭巡邵伯湖一帶此項軍隊已於十一日來揚暫駐便益門外北來寺旋即開往他埠矣 
　　新舊緝私統領交替之恐慌揚州巿民十二日頓現恐慌入晚尤甚經各方探詢悉係新任緝私兼陸防統領方更生於是日帶有瓜洲水警多人來揚接差舊任李湘亭不願交卸（按方係韓國鈞張宗昌會委李爲齊燮元委任）將以武力對待並將各城門所駐第二營兵士撤回另以第六營兵士塡防傳令特别戒嚴刻方統領尚無若何舉動故居民雖受虚驚尚未感受影響惟際此運使在滬知事往寗無人出而調解彼此相持終非地方之福至外間所傳李索交代費三萬元及其他異動雖有此種傳說但未實現也 
[六合]  
　　竹鎭集之虚驚昨日（十日）上午十時許突來盱眙警備隊十三名携有槍械欲至竹鎭休息洗澡當經馬跑塘（距竹二里）緝私營阻其入境幾至衝突後由馮伯陽趕至盤詰詢據所稱盱眙警備隊官長等似屬不誣乃令該隊將械繳出准許入境詎是時街上淸眞女寺因不戒於火突肇焚如一般人民不加審察疑匪已入境縱火爭先奔避街上人如潮湧一片呼號之聲震動天地幸經緝私營警備隊攔住橋口禁止人跑以維秩序擾嚷二時之久人心始定 
　　施官集贖回三女票六合施官集慘遭匪患并架去男女十餘人各情迭詳本報兹聞各肉票業由葉茂蕭四孫渭金等往來磋商價已說定如徐開第家妯娌姪女三人價一千三百元賈義和兒媳價七百元金朝五女孫嘉位妻各六百元現徐開第孫嘉位均已備足票價仍託原人往贖不料徐氏妯娌分爲兩處徐開慶妻女孫嘉位妻合在一處准予回贖徐開第妻在汪四麻子處扣不放行只准妯娌姪女三人晤面一次洒淚而别厥狀甚慘昨悉三女票已於陰曆十二月十三日脫險回家矣 
[嘉興]  
　　贖回被擄男孩北鄉盛家廊下盛良周家十日被盜刦掠並擄去九歲男小孩索價五千元取贖現此事已由盛姓派人向北聖水玉庵接洽後繳去一千元將孩贖回 
　　各鎭航船將停班各鎭航船因屆舊曆歲底遵照向例停駛數日以資休息俟明正初四日再行照常開班故近日各商號之裝運貨物頗形忙碌至民局亦將停止收寄以資結束云 
[寗波]  
　　更定錫箔稅率寗波總商會昨接浙海關監督公署函云准稅務司函開查錫箔紙一項向照上等紙稅率每百計徵稅關平銀七錢現奉總稅務司令開凡紙上全係錫箔者每百斤按照估價值百抽五徵稅若係紙上非全有錫箔者其估值每百斤在七兩或七兩以上者則按照上等紙稅率每百斤徵收七錢哪其估值每百斤在七兩以下者即按照估價值百抽五徵稅以示區别等因奉此本稅務司定於本年四月一日實行以上辦法相應函致云云（下略） 
　　捲烟稅棧開幕第四區捲烟特稅公棧原定一月一日開幕嗣因事未果現定今日（十四日）開幕已由總局電知分局以後印花正稅以八五折出售罰稅十足如有偷漏烟稅者無論何人告發一經查獲一律以五成罰金充賞云 
[紹興]  
　　安濟輪准予保護紹蕭安濟汽輪業已開駛由該公司創辦人傅禹丞呈請官廳保護現縣署已咨請警察局曁水上警察隊轉飭所屬一體保護 
　　將提塘閘善後議案紹蕭塘閘工程局自裁撤後對於善後問題由紹蕭水利聯合研究會提議恢復元二年時之理事制函請縣署核辦現聞縣署對於是案擬候下届縣會開會時提出議案選舉正副理事 
[蘭谿]  
　　山貨行債務糾葛蘭鷄南門外丁立大山貨行因虧債欵無力維持行主丁昌行於去年九月間串通本行悮賬王志澄暗將行中貨物搬運潛逃詎事不密被債權人聞風破獲聞債權人中以孔慶雲莊客爲最鉅當由孔慶雲會同各債權人呈請商會解决經商會議决查該行所該孔姓之欵前有頂契作押應將該行一切生財器具等物歸孔姓收歸作抵或由孔姓整理重行營業不料該行司賬王志澄狡猾異常圖謀不遂復又與行主丁昌行僞造頂契改爲王立大開張營業該行主潛避無踪對於債欵置之不理後孔慶雲向該行屢次追取均被王某强謂拒絶現因舊曆年關將迫其欵尚無着落本月八日聞孔慶雲將全家女眷搬至該行居住管業一面將商會議案提訴縣署重行交涉 
敎育消息 
[專電]  
　　天津電范源廉對師大代表挽留後意已稍轉（十三日下午六鐘） 
要聞 
[安徽敎廳長江暐呈請辭職（尊庸）]  
　　安徽敎育廳長一職王揖唐已委解樹强接任皖人甚爲反對當皖敎育界代表章玄庵等過蚌時王曾詢及歷任皖敎廳之成績章等當據實以江喡對但并未有舉江之語及來京向政府陳述亦惟反對解樹强并未提到繼任之人政府以皖省敎育素爲繁難即以江暐發表以爲可以减少糾紛但事前并未徵得江之同意發表之後始有皖省各大老及敎育界電促江氏來京俱勸江氏就職政府方面亦力促其赴任王揖唐并敎育界俱疊電歡迎江初到京雖表示辭意然以各方一致敦促猶未决定最近以南方軍事行動又漸開展皖省財政艱窘敎費益辦法巧婦不能無米爲炊故謂與其事後貽譏不若見機力避已於昨日（七日）决定辭職即具呈敎部并電揖唐（一）呈部文云爲懇請辭職事恭讀民國十三年十二月二十日明令任命江暐爲安徽敎育廳長此令等因奉此竊暐賦性迂拙學殖淺薄曩者適承人乏服務梓鄉建白毫無尤多内疚兹復渥承簡命過蒙訓勉有加感激之餘益增愧悚伏念敎育大政經緯萬端已非輇材所能勝任矧值能力竭匱之時又際學校陵夷以後事之艱劇倍蓰昔時苟再冐承必遭隕越人亦有言陳力就列不能者止勉懷故訓用敢堅辭伏冀俯察微忱准予開去本職迅簡賢員接替實爲公便所有懇請辭職緣由理合具陳伏乞鈞鑒訓示祗遵謹呈（二）致王電云蚌埠王省長鈞鑒魚電敬悉猥承訓勉情至義盡人非木石能無奮發惟念敎育事業經緯萬端非賴閎才難臻治理暐昔承人乏何嘗不黽勉圖功卒以德薄才疏負尤以去舊轍已僨豈可再尋夫任人之方惟其可使陳力之義止於不能疊電懇辭實出肝鬲除呈敎育部請開去本職外伏冀即日遴員接替以重要政長懷高義徒負殊知披瀝陳辭萬乞俯允江暐叩虞政府是否即准其辭尚未可必若果批准之後繼任之人解樹强旣遭反對决不能安而人選問題皖敎育界又必大起紛糾也（一月七日） 
[魯敎廳規定職員例會（非非）]  
　　于敎育廳長自到任後對敎育行政急謀刷新改良若裁汰冗員增加薪水及嚴定辦公時間等均次第實行今又規定每星期六下午二點開職員例會列席者爲各科科長各委員會主任·省視學·指導員及秘書長本月十日開第一次會議由廳長主席議决事項如下（一）乙種商業校長對省署訓令抗不尊從議决轉呈省長核辦（二）本年華北運動會在魯開會尚無公共體育場議决請巿政廳劃撥公地作爲公共體育場（三）以後各會員如有提案在星期四以前交第一料彚齊又廳長報告事件如下（一）社會敎育經理處管理員孫柏棠辦理不當免職另委王仲裕接充（二）以敎廳大門外房子爲華北運動會籌備處會所（一月十日） 
[江蘇省立中等學校校長會議續誌]  
　　江蘇省立中等以上各學校校長因討論各校是否即須致送敎員聘書事於昨日（十三日）上午十句鐘又假寗垣省敎育分會開會到會者仇埰（四師）·葉竹笙（工專代表）·伍崇宜（九師）·屠方（八師）·劉平江（十一中）·孫恩　（一農）等十餘人值年校長仇埰主席公議下學期各校敎職員聘書問題後議定於二月一日在上海省敎育會開全體校長會議公决辦法即日先行通函各職敎員各校取一致辦法兹將公擬各校致敎職員之函稿錄下某某先生大鑒敬啓者現届學期終了理應致送下學期聘書惟近來時局又趨嚴重前途殊不可知兹經省内外各校同人在省集議訂於二月一日在上海省敎育會開會决定辦法兹先函達台端如學校照常開學自當聘請任職先此佈達即希察照順頌公綏 
[魯議會中之敎育經費案（鐵）]  
　　濟南通信山東省議會九日下午三時又開大會正議長宋傳典主席出席議員九十餘人議至第三案各校長請願將捲烟特稅悉數撥充敎育經費當由介紹人董毓章登台報告各校經費困難狀况及各校長請願理由請衆詳加討論孟傳瑾首先發言主張原案通過李長德主張交付請願股審查賈迺寛謂捲烟稅已有三十四萬劃入地方正當開支不能悉數劃充敎育經費應以其餘稅欵劃爲兩部一作敎育費一作賞業費國進修杜錫恩崔少文等謂捲烟特稅之用途能否全數劃歸地方當難規定大會實不能分配一切應先交付財政敎育兩股審查賈迺寛主張先以大體成立表决再交付審查國進修陳玉三等發言反對並主張交付實業敎育財政三股審查主席以付表决多數通過 
雜訊 
[靑浦]  
[省視學視察靑浦敎育狀况之廳令]  
　　江蘇敎育蔣廳長據省視學章慰高報告此次視察靑浦縣戰後敎育狀况内稱查該縣云云並附評語及調查表刻已訓令該縣知事云查該縣此次因軍事關係各校停課甚久經濟學業損失至鉅學生遷避外出尚未全數回校應俟軍事敉平迅將地方學校恢復原狀並應轉令各校招集學生維持現狀一面應令擬具補課辦法切實實行以重兒童學業至敎育經費關係學校命脈該知事自應負責籌措按期發放所有以前欠發各校經費亦應盡力設法籌定的欵悉數補發以濟各校災後要需切勿推諉所有敎育局以及各學校之損失亦亟應督令地方辦學人員分别調查淸楚力謀補救以期恢復據查縣立假範學校敎員姚煥章乙種商業學校敎員方　廉公立第一小學校敎育戴均宣均能畏於敎授具有研究應由該知事分别傳知加獎以昭激勸縣立等二小學學生人數旣少所需常年經費多至三千六百元　不經濟旣據查明與第一小學距　甚近自以兩校合併辦理爲是應由該知事轉領敎育局即將第二小學設法歸併第一小學辦理以節虚康其餘應行注意改進之處應查照評語所開轉飭各校遵照施行除仍派遣省視學隨時前往視察外合將視察評語杪發令仰該知事轉飭所屬各校一體知照 
[崇明]  
[平敎會議决發給平校經費標準]  
　　平敎會日前在萬安倉開董事會總務聯席會根　視察員之報告議給各平校經費標準如下（一）學生數在三十人以上者（二）千字課本授至第二册者具此兩項資格本期每校各給二十元有前項資格之一或具有前項資格　視察時業已放假視察員無從查考者均於下期另議補給 
[南京]  
[南京美專之新計畫]  
　　南京美術專門學校業已於上星期提前放假除少數員生尚留校外其大部分男女學生均已四里本年度以時局關係一切校内應有設施未能盡量舉辦據聞自明年舊曆新正開學起一方面修改校章提高程度一方面則竭力整澈校風崇尚樸雅現關於管理及舍務已聘有專員責成其事敎授方面國畫科仍由蕭俊賢·梁公約·謝公展推任理論敎授爲陳鐘凡·胡筱石·呂秋逸·西畫科由吳人文萬建吾及新聘之留法學生李君及留日學生蔡君分任敎科又關於組織方面特設編輯部主任爲王平陵君所編輯之季刊内容注重介紹約明年陰正可以出版 
本埠 
[我國參與萬國足球比賽消息]  
　　球員十六人已派定本星期日與西人作練習比賽　　本月二十四日與德國作第一次正式比賽 
　　每至冬令本埠向有萬國足球奪比賽之舉本届我國自决定參與此項比賽後即由華東八大學及上海華人球聯合會各選能員十餘人先行預選比賽二次同時組一足球委員會從旁參觀考察各人之優劣以定去取並支配其位置比賽結果已由委員會决定陸鐘恩·何春輝（守門）申國權（申爲中國藉故商議結果仍准伊加入）·哈元貞·黄錦濤·顧福源·朱璆·伍繩武·馬德泰·（中衛前衛）·徐煥明·董小培·李茂冲·黄克練·丁人虁·黎寳駿·徐樂（衝鋒）等十六人代表我國參與本届上海萬國足球比賽按萬國足球比賽規則在比賽時不准有替補員替補故以上十六人祗十一人有代表之資格其餘五人以備比賽前遇有不能出場者加入之本月十八日（即星期日）已定與本埠西人混合足球隊作第一次練習比賽藉以增進關歷及全隊之合作工夫地點在法租界第一棒球場本月二十四日即與德國作第一次正式萬國足球奪標比賽云 
[東大易長風潮之昨聞]  
　　韓國鈞致政府電北京段執政鈞鑒敎育部鑒報載閣議有東南大學郭校長免職之說查東大係南高改設郭校長前後任事十年學風純潔絶未加入政治漩渦今無故免職於蘇省敎育前途影響極大務懇查明敎育核准該校校董會章程規定之校長任用手續鄭重考慮俾不致於時局靡定之際再發生敎育界之糾紛實深厚幸國鈞叩眞印 
　　陶知行致敎部電北京敎育部馬夷初次長鈞鏖東南大學校長免職社會驚疑萬狀傳聞此事出於精衛先生主張爲實行黨化敎育之先聲精衛賢者弟不敢信其出此下策萬一屬實弟請爲公進二義（一）國家敎育經費出於各黨人民公同擔負之賦稅斷不能視爲一黨之武器（二）大學爲研究學術之機關對於各黨黨綱政策均應抱持虚心研究審查批評之態度與黨化運動絶對不能兩立旣是大學即不能黨化旣受黨化即不成其爲大學我公明達務望顧念敎育係國家萬年之大計大學爲創造文化之學府毅然將其劃出於黨化範圍之外以保存敎育精神之獨立事關國家前途義當直陳尚希指敎爲盼陶知行 
　　王朝陽致敎育界電江蘇省敎育會轉全國敎育界公鑒執政政府成立百事遲未進行紛紛調動官吏近且波及學界校長位處賓師職非官吏苟無過失不隨政局搖動頃讀報載東大郭校長無端免職實駭聽聞從此學界亦將捲入政黨傾軋潮流中國敎育一朝破産人有子弟無地讀書曷勝悲憤朝陽雖任校長今以業已辭職之身無所謙避敢告全國共抒正論爲學界留一線人格爲敎育延一縷生機江蘇學界王朝陽發於蘇州省立第一假範學校蒸 
　　東大學生陳耀東黄作舟致各報館各學校電江蘇省敎育會轉各報館各學校均鑒報載敎育部有免東大郭校長職訊披閱之下惶駭莫名竊以敎育事業高尚純潔政潮起伏何能波牽吾校誕生雖晚然已聲著中外皆郭校長締造維持之功校務發展方興未艾文化前途倚畀正殷今者麻木政府倒行逆施所有乖命誓不承認務請各界主持正義同維敎育一致抗爭無任盼禱國立東南大學敎育科第六届級會代表陳耀東黄作舟叩 
　　東大南高畢業學生陳昌圻等致郭氏電鴻聲夫子鈞鑒報載北京臨時政府亂命免夫子東大校長職不知何所根據内中顯有作用萬乞忍痛到底不亟亟藉此息肩國家多難文化攸關生等當益加奮勉也臨電神馳敬候訓敎東大南高畢業生程昌圻·張開圻·袁錫瑀·章天覺·夏崇樸·秦大鈞·嚴立揚·沈佩弦等蒸　　東大學生徐祖繩等致郭氏函鴻聲先生道鑒吾校校長另提繼任曁先生函催交代各節疊誌各報在先生幸仔肩之得卸而就學校前途計則有不能已於言者現值各省氛起兵戈疊兄國家元氣斵喪將盡一線生機端在敎育今執政諸公不知敎育爲何物日惟黨同伐異視學校爲工具等校長於司機擅起紛更成何事體如亂命可承不惟本校從此多事恐全國學衛機關將悉隨政潮而變化後患甯堪設想先生手創斯校辛苦備嘗務懇本愛護本校之精神謀敎育全部之獨立不因亂命而消極不隨政潮而更張臨頴無任切盼學生徐祖繩·吳日信·吳漢章·徐照·孫壽鎔同啓 
　　蘇州東大同學會議紀東大在蘇同學於本月十三日三時特假座靑年會召集在校及畢業同學開會討論到者二十餘人推舉張國仁爲臨時主席鄭子政陳其可爲幹事議决　電三則一致段執政請收還成命一致校董會請持主公義一致郭校長請勿萌辭志議畢時已傍晚矣 
[各圖書館代表籌備歡迎鮑士維博士]  
　　本星期六下午二時將再開會討論 
　　各圖書館代表於昨晨十時在西門省敎育會開會到者有杜定友·洪范五·孫心磐·馬崇淦·鄧演存·黄維廉·及美國圖書館專家韋棣華女士·與中華敎育改進社陶知行等十餘人討論歡迎鮑士維博士來華事宜鮑博士係美國圖書館協會代表由羣棣華女士邀請來華考察中國圖書館並與中國圖書館專家研究圖書館學術昨日討論結果擬俟博士來華後先在由政廳邀滬上各團　開一歡迎會並欲請其在南洋大學圖書館·東方圖書館·及總商會商業圖書館演講然後偕往杭州·南京·蘇州·無錫·天津·北京·濟南·曲阜·武昌·漢口·奉天·日本等處參觀演講又聞昨爲壽備歡迎會之第一次會議定本星期六（十七日）下午二時假總商會圖書館開大會再詳細討論一切 
[敎廳嘉獎私立東亞體育學校]  
　　敎育蔣廳長　體育指導員張元拱報告視察上海私立東亞體育學校辦理狀况内稱該校於民國七年六月創立以來一心辦理求完善歷屆畢業生在本省小學服務者六十二人中學十三人體育場六人外省小學三十五人國外小學一人外省中學八十七人大學一人其他如大學肄業者三人任職體育學校者八人專科學校四人軍官七警官十三人該創辦人又復虚心研究該校前後共出校刊四種體操動作圖一種體育哲管理一册　本省轄境私立體育學校凡十有一所調查比較該校允推優勝係由創辦人認眞辦理所致殊堪嘉許爲此列陳事實懇請褒獎以爲體育界勸勉聞已訓令該校云該校創辦人認眞辦理成績卓著殊堪嘉許 
[桂省長不允津貼同文書院廣西學生]  
　　本埠同文書院廣西學生蘇寵昌等前請該院函請廣西省長津貼學費兹悉桂省長已有復函探誌於下逕復者接准貴校公函開據學生蘇寵昌請求給予津貼據情函轉前來查本省補助省外留學計分津貼·獎勵金兩項津貼名額計北京各國立部立學校共十六名交通部南洋大學·唐山大學·北京交通大學共十名旅順工大二名獎勵名額並不限於上列各校亦無規定名額但至民國十年財政廳以省庫支絀呈准暫緩舉辦在案現在此案尚未恢復該生所請給予津貼碍難照准准函前由相應函復查照飭知云 
[國立武昌商大來滬聘請敎授]  
　　武昌商科大學爲擴充起見派員來滬敦聘敎授現陳君鍾棠已受該校之聘陳君曾在本埠復旦大學肄業後轉入美國墨省大學得商業管理學學士位彼在美時曾往各大埠考察各大公司及各銀行各工廠之管理法與組織法 
[遠東商業專門學校消息]  
　　遠東商業專門學校創辦已及二載程度逐期提高近來新訂章程中等部加增一年共計三年適合新制高級中學程度專門部三年另有研究科一年適合大學程度修畢後考試及格經敎授三人以上推薦由全體敎授三分之二通過者加給商學士學位 
[學務彚誌]  
　　立羣女學老垃圾橋北塊立羣女學地處租界女生求學異常安全近以國家多故故内地不免風鶴頻驚兹由校務會議議决各級准擴充學額招收内地避難女生并多設選科生學額以應社會之需國立曁南學校女子部學生十八人現亦暫避該校聞俟時局稍定再返甯 
　　惠工學校閘北絲廠惠工義務學校聞辦兩載生徒日衆今夏因原有校舍不敷容納遷至恒通路後添聘敎師擴充學額俾勞工子弟無向隅之憾兹聞該校於昨日行寒假休業禮來賓曁校董奚張諸君均有演說并宣布於明春正月十七開校云 
　　華民日夜校愛文義路南洋務職業公會昨日舉行常會到會者約百二十餘人首由主席報告本會設立之華民學校日部於今日分别行休業式並將學生平日成績陳列至明春開學爲止以供學生家屬及來賓參觀下學期將添辦文繡專科 
　　嚴氏公學楊樹浦嚴氏第一公學靜安寺極司非而路嚴氏第二公學均係平凉路大隆鐵廠主人嚴君裕棠獨資創辦校長爲明君潤身昨日（十四日）上午該二分學行休業式 
　　惠羣女學虹口公平路西東華德路惠羣女學校校舍近七八九路各電車現添招國文·英文·算學·專修科·初级中學·小學各級插班新生 
[敎部審定世界書局初小敎書]  
　　世界書局編印新學制初級小學敎科書所有國語·國文·常識·算術四種讀本及敎學法共計六十四册現已完全出齊前經呈請敎育部審定均蒙批准兹探得其敎育部審定批語如下（一）國語讀本呈悉查這書材料的選擇和排列都還活潑適宜且内多韻語於兒童初學時頗爲便利應准審定作爲小學校國語科初級用書原書發還此比（二）算術課本惰呈及新學制小學敎科書初級算術課本曁其敎學法均悉敎學之道莫難於初等小學而初等小學之中尤以算術爲難敎該書以小兒習見之物或喜聞之動物編入課中便其計算又益以啓發算術觀念之童話使冋視爲畏途之習算一化而爲深有趣味之陶冶殊堪嘉尚應即准予審定作爲新學制小學用算衛敎科書原書發還此批（三）常識課本呈件均悉所呈常識課本及敎學法詳覈内容不無見地惟常識二字含義極廣能否獨立一科尚待討論在小學課程標準宋經公布以前暫准審定作爲國語科的補充敎科書原書發還此批 
 
 

Page 8

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * *游藝叢刋 
[電影女伶賓葛爾史略] [  淞魯]  
　　愛麗賓葛爾ＡＩＬＬＥＮＰＲＩＮＧＲＥ一不甚著名之女伶也自去年得爲葛琳夫人所選在﹁三禮拜﹂一片中飾老虎后一角其名遂大噪而美國電影界中亦知有賓葛爾其人矣兹將其略史爲之介紹於本刊讀者 
　　女士生於美國之舊金山父爲英吉利人母爲法國貴婦女士天性敏慧口齒伶俐及長貌美而艶活潑好動雙眸明秀有神目瞳作深靑色視人時秋水盈盈見者爲之魂消尤擅長各種運動舉凡一切　新式之跳舞女士幾無不能之女士好遊歷幼時曾漫遊各國返國後遂與賓葛爾氏結婚賓氏固爲有名富室婚後遂偕女士幽居於西印度之巨厦其宅莊嚴巍大有若王宫然女士此時嘗衣艶麗之裝週旋於諸名人之間見者無不嘖嘖稱羡譽爲交際之花在倫敦巴黎之交際處幾無不知有賓葛爾夫人女士之聲名亦可謂大矣然女士竟不慣處此奢豪之境遇反願成爲一電影明星於是遂毅然抛棄家庭欲往美投身入電影界雖經其父夫一再勸阻終不能阻其堅志女士之毅力志願亦良可佩矣 
　　當其初至紐約時寓居一簡陋之旅舍中嘗奔走於各攝影場以謀相當之機會旅居久時終無兵機可得無何歐戰事起女士乃復回英任看護婦之責用其温柔善和之性情施救各受傷兵士嘻以一貴族夫人而能操此是亦可見彼國婦女愛國之一班矣 
　　及後和平條約簽定女士乃重復赴美以百折不回之堅志卒得成遂其素懷雖所扮演之片未有驚人奇續然女士之素志遂矣得扮演﹁女神﹂﹁三禮拜﹂二片　聲譽日噪女士倘再努力以求精進則﹁皇后﹂﹁明星﹂等微號自不難取得矣 
[卓别麟又得新婦] [  淺見]  
　　滑稽電影家卓别麟氏與其新配角立泰葛萊）ＬＩＴＡＧＲＥＹ）女士已於去年十一月之某日在墨西哥恩派爾姆（ＥＭＰＡＬＮＥ）地方結婚是日拂曉二句鐘卓氏先到四小時後遇立泰及其母親等再半小時而行結婚禮禮節頗爲簡單二人結婚後即乘輪至南亞立脫地方度蜜月按恩派爾　地方地濱海灘極自四願但見一片沙漠茫無邊際立泰女士之祖先曾任美國加州知事女士於數年前曾與卓氏合演﹁尋子遇仙﹂ＴＨＥＫＬＤ（即現在上海大戲院開映者）一本自此而後即不與卓氏常見去春女士以事造訪於卓氏之攝影場卓氏見之即與簽約爲時尚不及一年而已深獲其心矣 
[我之新片﹁空門遺恨﹂觀] [  舒廷浩]  
　　今人之言愛情影片者其中尚可分折之爲二曰哀情曰愛情哀情打破大團圓主義與愛情之描寫兩性戀愛雖中間插入種種周折然結果終屬圓滿則一可令人盪氣廻腸惟有增加靑年人之性慾耳故吾之喜觀哀情影片蓋以其悲憎忉坦純發自至性至情偶一回憶猶覺感慨繫之嘗觀美國電影界中以表演愛情片著名之女伶有畢克福惱門等若擅長悲劇者巴賴而外惟有麗琳甘許一人而已麗琳主演之名片有葛雷菲斯導演之﹁賴婚﹂﹁殘花淚﹂﹁不幸之婚姻﹂及﹁亂世孤雛﹂等劇無一不使觀衆爲之哀感歷久而不能遺忘今在卡爾登開映之﹁空門遺恨﹂爲麗琳脫離葛雷菲斯後獨力經營之第一片一九二三年之出品也去歲美國某電影維誌舉行影片選舉而﹁空門遺恨﹂所得之票數僅稍次於﹁邊外英雄﹂則其價值亦可想見矣 
[﹁尋子遇仙﹂述評] [  良珷]  
　　卓别林之名凡稍觀影者皆能知之短鬚大鞋横步而行其穏種表演莫不令人失笑今卓氏已輟此業將大鞋拍買而操導演職矣吾人對其作品當益覺其可貴於狂笑之中殆不禁有婉惜之憲也 
　　﹁尋子遇仙﹂　卓氏傑作之一編劇導演均彼一人任之片内加以賈克哥根之玲瓏活潑遂成莫大價值之笑片 
　　卓在此片中飾窶人表演誠摯之狀備至見孩思已不能養然又不忍相捨一腔仁心殊令人興感居家時懸布爲孩床妙法堪發噱及孩長大卓與之食平分無或多少令孩擊窗已隨以修補合作以給其情亦殊可憫也兒與頑童戰後爲之撫摩備至兒病後舉無所措見孤兒院人欲將孩去奮力抗拒歷莫大困難始將孩奪回旅店失孩倚門望兒種種表現雖覺可笑然正包涵無限悲哀也 
　　飾孩者爲賈克哥根擊窗時爲警士見佯作游戲欺而逃之玲瓏活潑殊可企仰警士追逐時與卓相隨而奔倚門而坐望華服之婦而微笑受人侵侮以至於病將種種無母之悲哀盡行演出恭勤事卓相依爲命爲孤兒人移去時倚車邊而呼父可憐之狀令人下涙宿小旅店時思偷免收費匿避之狀殊堪發噱在捕房中無可奈何之狀及與卓晤後之驚喜種種表情吾爲暵觀止矣 
　　卓别林之片多具哲學思想此片内卓之寠人賈克之窮孩本無一絲關係也然以一縷仁心使二人相依爲命互相愛惜情逾父子令人觀之興無量感慨也 
[雷影明星之略歷] [  伯長]  
　　（三十三）佛郎雪斯勃許門（ＦＲＡＮＣＩＳＸＢＵＳＨＡＮ）勃許門生於一千八百八十五年一月十號在學校讀書時以體育冠儕輩兼長拳術等技離校後即入某戲班扮演舞台戲迨一千九百十一年入愛森影戲公司當時頗聞名時人皆稱之爲電影中之卓越者即最近米曲羅哥爾温公司拍攝（ＢＥＮＨＵＲ一片時亦聘之爲主角氏身高五尺十一寸體重一百八十六磅髮人深棕色目呈藍色其夫人曰貝納（ＢＥＶＥＲＬＹＢＡＹＮＥ）云 
　　（三十四）愛麗絲可爾霍（ＡＬＩＣＥＣＡＬＨＯＵＮ）愛麗絲爲克利佛倫（ＣＬＥＶＥＬＡＮＤ美國一地名爲渥海渥省中之一城）産生於一千九百零三年十一月二十四號幼時其父母特爲聘之私家敎師以課讀之故女士學問頗佳十六歲而入電影界在ＨＯＷＣＯＵＬＤＹＯＵＣＡＲＯＬＩＮＥＲ一片中扮一婢女後在ＴＨＥＴＨＩＲＴＥＥＮＴＨＣＨＡＩＲ片中又扮一不重要之角色迨在ＰＲＩＮＣＥＳＳＪＯＮＥＳ中則飾主角矣考其抉升如是之速者半由藝術而得半由學問而來嘗自編影戲脚本自飾主角云 
[粤坤角短評] [  光磊室主]  
　　李雪芳而目碩厚體態凝重平心而論其藝固佳但大方有餘娬媚不足狀巾幗英雄之流是其所長若言情戲實匪雪芳所克勝任至其唱工天賦佳嗓珠圓玉潤莫可與抗然唱時每每蓋過絃索固無庸深諱綜觀其在滬歷演各劇若﹁夕陽紅涙﹂﹁痴心兒女﹂﹁曹大家﹂﹁是非圈﹂﹁連城恨﹂﹁洛水神仙﹂等雖屬其著名首本惟予最激賞其兩劇一爲﹁水浸金山仕林祭塔﹂（即全本白蛇傳）去白珍娘祭塔時歌一大段反線毫竹哀絲極餽韵味詞曲甚長約唱半句鐘之久才能畢事而愈唱愈佳并不需飲半滴茶水使人聆之悠然神往一爲﹁丁七娘下山﹂之武工跌仆敏捷槍法嫺熟所有身份作態但極可觀眞覺難得來滬共三次（一隷上海大戲院）餘隷廣舞臺）性情極好譽滿春江一時乃有（南雪北梅兩芬芳之諛北梅指蘭芳）南海康長素且加尊號曰（雪艶親王）事雖跡近游戲然亦可見其傾倒備致矣 
　　（二）（小生）冬瓜體絶痴肥而跛一足故無做工之可言然戲極淵博無一不能﹁偷看宫主﹂﹁閨留學廣﹂等老脚本演來深得其夫靚垣（亦藝小生）神髓插料打諢猶有信手拈來皆成妙諦之雅兹年華老大不再作優孟衣冠之想矣 
　　崔笑儂李雪芳之嫂也温文爾雅舉正安詳唱工渾厚不要花腔惜面上無戲表情無充分表出之可能然伊與雪芳搭擋有年極爲相得一若姜妙香之於梅蘭芳正自脫離不得也 
　　黄愛羣短小精悍臺容甚美嗓音稍嫌沉悶但善於運用科白則略勝扮演童子戲最佳一穗天眞活潑之態度純屬自然殊非易易去送寒衣之韓湘子亦頗不弱 
　　風情根莊諧兼備經騐富足於戲無一不精典型具在﹁姑蘇台宴樂﹂﹁天香館留宿﹂﹁西施沼吳﹂等戲是其首本 
　　吳偉軍文質彬彬雍容態度做作不即不離恰到好處唱白刻意求工饒有雅緻來滬次數最多 
[紀呂文成之﹁燕子樓﹂唱片] [  月池]  
　　﹁燕子樓﹂一曲詞句典麗雅馴旣善寫情復善叙景以視崑曲未遑多讓顧唱此曲者多用絃律拍奏雖覺佳妙然總嫌過於嘈雜而激越遠不若用洋琴淸唱較爲雅韻響逸而耐聽也昨聆中華音樂會會員呂文成君之唱片即純以洋琴拍奏淸唱者實獲我心復助以司徒夢巖君之梵亞鈴拍和尢覺淸婉悅耳爰將文成唱片之佳句節錄如後 
　　（烏衣巷口斜陽晚）之﹁烏﹂字﹁斜﹂字紆廻爲妍﹁晚﹂字尤跌宕生姿（朱雀橋邊夜草寒）之﹁朱﹂字腔極嘹嚔收音格外有勢（逝水長流徒望返）句委婉之至（昔日繁華轉眼風流雲散）句使調異常妍鍊而唱至﹁華﹂字尾音疾轉入風流雲散尤極精警有致（忍不住飄飄纯淚······）之飄字流利極矣（影隻形單）句腔凡三挫餘音嫋嫋不絶如縷（又只見燕歸如舊鶴去無還）句之﹁還﹂字及轉帮子板之（張尚書······）句各要一長腔極抑揚頓挫之能事使人聆之悠然神往有不食人間烟火之概不愧佳奏 
[羅小寳之﹁武家坡﹂] [  孫石生]  
　　小寳之藝術久爲顧曲家所贊賞毋庸贅述惟小寳每登臺總不肯賣力故未能轟動一時考其究竟實受阿芙蓉癖之苦余至久記社時偶見小寳來登臺淸唱如捉放·武家坡·探母等細聆其味覺淸新有致而字音板眼腔調皆整確自然曩聆余叔岩馬連良譚富英輩歌來亦在伯仲之間惟小寳若全副精神對付各劇則聲譽當隆隆日上矣小寳歌武家坡一劇表情做作尚體貼劇情出塲一段倒板（一馬離了西凉界）句響遏行雲尤以將（凉）字一拖再將（界）字翻高音調兼合頓宕俱妙（不由得一陣陣淚洒胸懷）句（得）字讀（答）字成上音絶佳（胸懷）二字凄凉之至至（花花世界）（世界）兩字簡練靑味如嚼橄欖（官居太间）四字更繞有譚味而動聽（那放在胸懷）句淸晰蒼勁腔正圓潤（魏魏虎）及（要害我）二段面部顯出當年平貴憤怒之慨（所爲何來）（何來）二字（何）字用鼻音即將（來）字一收深具譚昧益覺可貴末句（武家坡往）（坡）字抛出（往）宇讀（外）字最合宜前聆五齡童之武家坡唱（坡外）二字尚生澀不及小寶之蒼勁也與王三姐問答一段極有神致一段快板風雲咤叱唯妙唯肖後唱（八月十五月光明）一段倒板用鼻氣傳音成吞吐之韻恰到好處唱（薛大哥在月下修書文）句流俐簡潔無拖泥之疵與王三姐對唱一叚剛柔得宜淸雅人耳呂美玉之王三姐扮相樸素淸雅貞靜幽嫻之態歌白雪陽春之調與小寳配角演來洵珠聯璧合也 
 
 
 

Page 9

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * *本埠新聞 
[寗鎭間備戰與滬局昨况]  
　　盧軍齊軍對峙高資車站···相距僅六里 
　　浙孫來滬與齊面商軍事···租界收容潰 
　　兵將運靑島 
[（一）寗鎭間形勢之岌岌]  
　　寗鎭間兩方軍隊愈逼愈近寗鎭間形勢緊張兩軍愈逼愈近奉軍之先鋒隊三千人節節進逼步哨已抵高資車站（離鎭江約二十四華里）西外揚旗地方奉軍在過去十二小時間前進四十五華里駐鎭江之聯軍因後方大隊尚未開到韻潭下蜀之間大半高山峻嶺所有聯軍不敷分配駐防陣線故由第十一旅王旅長將駐在龍潭下蜀一帶之聯軍一併調回至高資車站東外揚旗地方（離鎭江约十八華里）駐防雙方軍隊只離六華里均已備戰因此高資車站已在火線之内職員業已離站前往鎭江車站供職又盧軍之一部分已由寗開拔步行經句容·金壇·溧陽·進逼聯軍抄襲鎭江之後路前晚駐鎭之聯軍忽聞盧軍向句容一帶前進消息由司令部立開專車派精銳隊伍出發至丹陽一帶駐防因該地爲軍事上之緊要陣線也又滬上之聯軍第十尤師第六師軍隊共有二列車昨晚已抵鎭江增防尚有二列車軍隊在蘇常一帶暫停待命開拔前進又駐紮滬上南巿之第十九師第七十五團七十六團軍隊定於今晨開拔路局已備車三列計車六十餘輛及機頭三輛昨晚業已將車送至上海南站備用故高資車站之戰事恐一觸即發矣 
　　又一訪函云奉軍先鋒隊十五日上午已抵高資西外揚旗高　下蜀間齊軍退駐鎭江昨日雙方備戰尤亟接觸恐在旦夕奉軍大隊紛紛東下齊軍增兵丹陽一帶以防抄襲後路進攻金壇溧陽滬寗路高資以上長路電話昨仍不通自神策門迄高資西外揚旗止均係盧軍駐紮齊軍分駐於高資鎭江丹陽問高資站長已於十五日奉命離職站中僅留少數員役主持一切可見形勢之嚴重也 
　　六師十九師開赴丹陽鎭江增防駐常六師二十二團及補充旅等十五日已有三列車開赴丹陽駐防十九師七十四團一二兩營昨晨由崑山開赴丹陽駐麥根路六師二十一團第二營·及十九師十九團砲兵一營於昨晨黎明分三旬車開赴鎭江又蘇州二師亦開兩列車赴丹陽聞駐麥站之六師二十二團三營·及駐南站龍華之十九師七十五團訂於今日分五列車開拔赴鎭江丹陽駐南站之六師二十四團一二兩營計七百餘人於昨午後開回江灣計掛車十八輛於傍晚六時過北站轉赴江灣 
[（二）浙方要人之來滬]  
　　孫傳芳來滬即返浙督孫傳芳於前夜（十四）十時山杭乘坐滬杭鐵路花車專開來滬隨帶參謀·副官·及衛隊八十餘人該車駛至松江車站因第二師師長盧香亭率同各軍官軍隊預在車站迎迓車乃略停半小時盧氏至車内與孫氏晤談半小時始將該車開滬經過沿路各站均有軍隊保護昨晨（十五）二時半車抵南站當由駐滬浙軍總指揮兼上海兵工廠廠長楊邦藩·及第二師第五團團長李俊義·浙軍總司令部參謀長孫毅率同各軍官及步兵二連預在南站迎迓並由鐵路巡官楊景華率領通班路警在站照料孫氏下車即乘汽車至高昌廟兵工廠當夜開軍事重要會議齊燮元亦派代表列席議畢即於上午十時三十五分至南站乘專車返杭東南通信社云確訊孫傳芳於前日（十四）下午七時偕同軍需科蔡璞由杭乘坐專車來滬於深夜兩時二十分到南站此間軍界赴站往迎者有楊春普·劉玉珂·楊邦藩等十餘人孫氏下車後即與往迎者一一握手旋即分坐汽車三輛赴兵工廠至三時後齊燮元偕温世珍等赴兵工廠會晤孫氏密談頗久至六時後齊燮兀等興辭而退孫氏即偕同楊邦瀋·劉宗紀·蔡璞等赴沿浦閩軍各營犒賞各軍孫氏並有極長之演說并親致賞品於各營長至上午十時孫氏即偕楊蔡等乘車赴松江嘉興等處沿途慰勞各軍聞孫氏此來行蹤極爲秘密當杭站動身時孟昭目先時派人至電報局火車站等處駐守禁止軍民人等拍發電報電話故滬地各方面多不知悉云 
　　又據上海兵工廠消息昨晨（十五）二時浙江督署劉參謀長經蓀乘車抵滬臨時駐於該廠旋由蘇軍劉參謀長鳴鑾蒞臨晤叙協商保境安民事宜旋以浙署職務繁重劉參謀長經蓀已於昨晚晨十時半返斾赴杭云 
　　盧香亭昨亦至滬閩軍第二師師長盧香亭奉令來滬於昨日（十五）下午四時半由松江乘坐滬杭鐵路花車隨帶軍官衛隊一連下午六時十分車抵南站當由高昌廟第二師第五團團長李俊義參謀率同第三營營長董良史·及連長帶領步兵一連及浙軍司令部參謀長孫毅鐵路巡官楊景華均預在車站迎迓照料盧師長下車乘坐汽車前往高昌廟兵工廠與駐滬浙軍總指揮楊邦藩·及第五團團長李俊義·有所面洽聞盧氏須在滬勾留一宵定於今日（十六）上午乘車返松云 
[（三）昨日軍隊之調動]  
　　孫軍開赴閘口孫傳芳軍隊昨日開赴閘口者不少聞擬經水道開赴長興一帶駐防 
　　閩軍營底裝往嘉興閩軍第十旅旅部各營底兵士三百餘名及行李三千件於日前由閩裝輪來滬昨日（十五）下午三時半由南站裝交滬杭鐵路鐵蓬車二十一輛專車開往嘉興 
　　滬杭車開至徐匯運兵昨日（十五）上午十二時由滬杭鐵路上海南站開出空專車十九輛掛往徐家匯聞係前日（十四）由南站裝運之閩軍第五團第二營·及浙軍第一混成團一三兩營因徐家滙一帶無駐紮軍隊之所擬仍開回高昌廟駐紮約夜間裝車開回云 
　　閩軍二營開駐龍華孫傳芳所部閩軍第二師第三旅第五團團長李俊義所部第一二兩營兵隊向駐高昌廟兵工廠内昨晨該兩營兵士於上午六時許由南車站登車開赴龍華聞該兵扺龍華後一部分暫駐龍華一部份守在龍華車站遂即派兵士多名分赴龍華一帶四鄉大拉民夫被拉者計有五十餘名均押在車站搬運軍實等品云 
　　二師軍隊二連駐紮漕河涇東漕河涇南首趙家宅·陳家宅昨日上午以駐二師軍隊二連扼要防守 
　　漕河涇保衛團導領軍隊調防老龍華所駐之十九師軍隊一團開往虹橋因陳部殘兵已無蹤跡即進駐蟠龍紀王廟各路要隘佈防又所駐漕河涇第二師四旅七團張和春團長率領全團或步行或乘火車從莘莊開往七寳收編陳部殘兵以上軍隊開拔均由漕河涇保衛團派員引導云 
　　軍官之升調駐新龍華兵站孫軍第二師步四旅七團團長張復元升任旅長第二營營長王幹丞升任團長各率所部集中高昌廟·新龍華凖備一切 
[（四）收容潰兵之處置問題]  
　　總商會遺送散兵之會議昨日（星期日）下午二時本埠總商會因英法兩租界已收容散兵萬餘人雖經繳械然猶急待設法遣送以保滬上治安故開會董緊急會議到會者孫梅堂·聞蘭亭·祝蘭舫·徐乾麟·董杏住·謝蘅牕·王一亭·項松茂·謝韜甫·戴耕莘·勞敬修·　良玉·沈聯芳·項如松·何積璠·陸維鏞·虞洽卿·方椒伯·等二十餘人討論結果咸以苟不遣送遠處殊與滬上治安有關但遣送非欵不行故議决暫爲籌墊欵項由總商會雇輪將兩租界所有散兵分批送往靑島遣散以保治安 
　　領事團緊急會議之結果駐滬各國領事團於十四日下午二時在領袖意總領事署舉行緊急會議討論收容潰兵與時局問題及地方治安等各重要事項會議結果决定各種辦法錄下（一）禁止齊燮元等失意軍人及政客在租界内從事軍事活動或政治活動等計謀（二）租界内各處所收潰兵之武器軍火全數毁滅以免遺禍將來（三）租界内收留之潰兵設法與中國各團體會商遣歸鄉里四時半議畢散會後意總領事復與工部局費總董面商各國海軍陸戰隊上陸辦法因租界收容潰兵人數衆多危險堪虞准由意領事通知各國領事調海軍陸戰隊上陸警備各國領事均在會商上陸辦法日領事矢田　與該國第一遺外艦隊司令官·及駐滬海軍武官商定决意再令陸戰隊上陸保護日僑分駐同文書院·愛光社·及日僑住處其他各國亦已預備陸續登陸云 
　　潰兵將運往靑島遣散張允明部潰兵及第四師殘部之繳械爲租界收容者合計已達一萬四千餘人長此留滬給養一項爲數不貲故經各方面議定擬運往靑島遺散已商定借得某公司巨輪一艘可容八千人每人船資擬收二元半加以飯資此欵亦須數萬元一俟籌定即行開船云 
　　公共租界收容之潰兵數公共租界連日收容張允明陳樂山殘部兵士約有五千餘人現均分宿下列各處計﹁楊樹浦平凉凉難民收容所﹂一○二九名﹁戈登路騎馬學堂﹂一二七四名﹁麥根路·大通路工部局工程處貨棧﹂二處共二八○一名以上四處共計五一零四名云　　潰兵入租界後之現狀陳樂山與張允明所部之潰兵計約七千餘人前日與法租界當局接洽繳械後已入租界現被安揷於海格路之跑馬棚内外昨有靑年會米君前往調查目擊該項潰兵羣處於泥濘没踝之地棚内地方狹小穢氣薰人致難向邇間有鋪稻草之地亦僅可稍供坐憩至於睡眠蓋難望也而大多數兵士均露立外面風吹雨淋痛苦尤甚查該項潰兵内且有下級軍官多人自入其中迄今已過四日連日天寒陰雨病者甚衆租界中當局每日以乾硬大餅送往供給彼等果腹但因秩序欠佳勢難徧及故當送至時該兵等即爭先搶奪其有病惑　力較弱者每枵腹終日困頓異常該處有外國及中國商團武裝巡邏以防暴動有張部軍官大槪爲營長）數人擬入内向兵士慰問演說守衛商團因恐秩序擾亂當即拒絶又有某君謂該軍官云你們爲何不去找你們的師長爲這班困苦的弟兄設法該軍官嘆息曰他只知道享福到現在那裡還願意見我們該項潰兵入租界後陳氏尚親往慰問一次而張氏則身居寓所終日花天酒地早將此一班可憐蟲遺忘乾凈該兵平日只知爲領袖拚命至此地步尚不自覺亦殊可嘆吾國養兵對内只釀成内爭禍國殃民對外且墮落國體裁兵運動誠爲今日不可緩之先决問題矣 
　　虞洽卿勸慰各收容處潰兵上海總商會會長虞洽卿因英法兩租界容留之潰兵已有萬數千人苟有意外舉動非特有碍租界治安并且關係國際顔面故昨日又親往各收容處將軍人應守軍律等情與各兵詳爲講解告以不日設法遣送他處　不久困滬上請稍　苦免貽外人口實聞各兵俱甚感激咸願早日回里不再參預内爭云 
　　張軍李營長函請加惠潰兵前暫編陸軍第一師騎兵團三營營長李殿安（張允明所部）昨函上海總商會請加　潰兵免致流離大致謂敝團所有兵士現均繳械爲租界收容當此朔風苦雨之際困苦情形不問可知鄙人因曾任營長不忍覩此殘部受苦請貴會早日設法遣散以免長此凍餒云云 
[（五）關於水陸交通之消息]  
　　滬崑間昨日通車滬寗路自昨日起上海至崑山一段業已通車第一次車爲十二時三十分惟乘客不多情形極爲蕭條聞蘇州無錫等處日内亦可通車云 
　　又函滬寗路上海至鎭江均在聯軍勢力範圍内故上海至崑山段昨日（十五日）已開行客車二次聞今日（十六日）將開客車至蘇州無錫常州等車站云 
　　又函滬寗路外跨塘九十三號鐵橋及横林第一百六十九號兩鐵橋均於昨晨一律修竣軍事專車可通鎭江昨日該路本擬先開上海蘇州間客軍數次無奈兵站司令部不允是以祇開至崑山爲止計開駛上崑間往返客車各兩次第一次照十五次中快車時間第一次照十九次滬常客車行駛聞今日仍不能自由行駛云 
　　横林無錫間鐵橋已修竣滬寗路横林無錫二車站間被毁之第一百六十九號鐵橋昨日（十五日）已由路局派匠修竣上午十時半起各車照常遹行 
　　滬寗電報祇通南翔滬寗路電報綫昨日祇通南翔爲止南翔以上至常州止均須轉遞 
　　滬杭車昨已照常開駛滬杭鐵路昨日（十五）杭滬段客車除夜快車停駛外其餘快慢各列車一律照常開駛惟開行時及到達時均不能按時抵站皆因各站軍事運輸所致 
　　蘇州河交通梗阻蘇州河近滬西段河道本不甚闊加以冬令潮落河面益小因届陰曆年關米糧及各種貨物之船隻往來極爲擁擠乃近因蘇松滬發生戰事挈家裝船來滬避　者甚多致蘇州河自舢板廢新橋至北新涇迤西二十餘里河面梗阻日前由滬北各米各　請求閘北水巡隊前往疏通河道昨已開有小輪一艘前往拖載各船云 
　　齊孫軍昨日之兩佈告孫齊聯軍總司令部昨發二佈告如下（一）爲佈告　照得此次事志倉猝所有滬寗滬杭兩路曾事人員或則驚惶駭走或則觀望不前以致路務停頓呼應不靈關係於交通前途者至非淺鮮用特佈各各軍隊團警一體遵照對於寗杭兩路辦事人員著即妥加保護並仰各該員等即日照舊從公勿得擅離職守致干查究切切此佈（二）爲佈告事照得滬埠爲商務繁要之區咬通則輪軌薈萃之地此次軍興倉猝各路均暫停頓要爲不得已之舉急宜速謀規復藉便商民所有滬杭水陸交通現在已完全恢復原狀至滬蘇滬鎭路線指日亦可通行用特佈告商民人等一體知悉此佈 
[（六）各團體之發表意見]  
　　省敎育會致段執政電北京段執政鑒孫齊會逐張允明雖爲滬去毒人心差快而地方糜爛元氣更傷且滬事驟變勢將牽動全局揆厥原因則盧率奉軍南下本非宣撫良法徒令浙孫懷疑齊部憤激滋大局之紛擾而已將欲安定東南爲桑榆之補救應請令盧速率奉軍及所部十師北返自踐其以蘇還蘇之宣言令孫師速回浙防齊亦速離滬境各自踐其驅張前之宣言并令裁護軍使鎭守使遷移兵工廠·製藥廠將軍隊擇地　駐以尊重蘇浙人民主張松滬永不駐兵作爲完全商埠之公意或可挽救危局於萬一懇速明令施行江蘇省敎育會删 
　　商界籲請廢使遷廠之兩電漢口路商界聯合會昨電段執政云北京段執政鈞鑒執政府成立以來瞬逾兩月對於廢除巡閱裁撤督軍雖已實行然善後督辦實即變相督軍或仍服從軍閥故禍亂相尋爭端未已况牽動全國變亂之蘇浙戰爭其所爭焦點在於松滬之設使置廠比戰事旣停雖經人一再籲請廢使遷廠執政府迄未實行馴至釀成齊孫驅張之二次禍亂際此護軍使被逐·鎭守使辭職之時允宜利用時機俯順輿情毅然决然明令裁撤松滬軍職並將兵工廠或遷或廢俾能永免爭端　電無任盼禱上海漢口路商界聯合會　寒又本埠五馬路商界聯合會昨亦致電段報政云北京段執政鈞鑒去秋江浙之爭惟在松滬　盤今又齊孫聯合驅逐宫張禍亂相尋仍不外乎此點今旣護軍鎭守兩使同時去　若能從此廢除則爲松滬人民不幸中之大幸務懇執政英明果决迅予裁撤松滬護軍使廢除上海製造局永遏爭端下徇衆意民生國計利賴良多上海五馬路商界聯合會叩咸 
　　松太旅滬學商公會勸孫傳芳言行一致松太旅滬學商公會昨電浙督孫傳芳云報載尊處電呈執政謂匪特並未派兵至滬且爲維持治安計已撤退滬境軍隊執政因是下令深嘉我人忠誠但按之事守則與尊電相反滬上江浙聯軍所公布之文咸具鈞座爲第二路總司令盧香亭報捷之電亦有與蘇軍聯合夾攻張氏之語軍人質直言行自應一致遠交近攻難欺全國人民務請擇一而行以免人民疑慮而保我公人格臨電　　閘北商聯合會緊急會議閘北十一路商界聯合會昨日下午六時召集緊急會議到者陸葆蓀·俞申棠·劉禹金·蔡洽君·沈思儉·施漢良·等五十餘人公推佘錫品主席報告開會宗旨略謂時局紛擾至今已達極點江浙戰事甫平地方元氣未復乃張允明把握行政恣所欲爲馴至釀成上海之二次戰事惟張部潰兵分布閘北擾害治安本會徇三十餘路會員之請求特開會討論制止方法尚請諸君共抒意見云云當由奚少峯·朱紹棠·陳仁寳·袁鴻鈞·等相繼發表意見結果公推佘錫品張秉鑫·二人爲代表面謁孫傳芳·齊燮元聲述商民行將結賬地方不堪再受騷擾請求兼顧民意維持地方一面並電請段執政迅予調回奉軍免生衝突並推文牘科即時屬稿佘張兩代表即行出發俾弭禍患議畢散會 
　　閘北各公團致總商會函閘北地方自治籌備會·閘北慈善團·閘北巿農會·等公團昨函上海總商會云逕啓者此次聯軍驅張潰兵四輩經英法兩捕房繳械者不在少數并蒙貴會接濟糧食又暫爲設所安置使地方驚而不擾危而復安者皆出貴會維護之功焉惟念軍人槍械係屬國家所有現雖繳入租界事平之後應請政府交涉提回當此時局未靖之時尚請貴會會同英法兩捕房公同保管以重國産再上海南北兩巿所設之保衛團保護地方頗著成效惟限於經費槍械不敷分配最好將繳存之械先撥五百枝分交南北保衛團備用以厚實力地方幸甚夙仰貴會關懷地方治安用敢冒昧陳請并祈會商照撥至紉公感 
[（七）兵士搶刦之昨訊]  
　　交涉署被克字軍摧殘殆遍城西新區交涉公署自本月十一日午後被張允明所部之克字軍屯駐後當晚因見追軍甚緊故於傍晚即全部退出惟時各克字軍退走時適正埋鍋造飯及聞他軍號信甚急不及飯熟即傾棄而逃約有三四千之衆彼時交署尚未受任何蹂躪嗣因追軍先鋒隊無多未入交署翌晨（十二日）克軍復回佔交署始大肆搜刦甚至將鎖閉之房門打開玻窗擊碎將能携之物盡行搜去此外較大之桌椅沙發等咸用槍剌等敲碎煑飯四週墻璧黑烟殆遍莊嚴燦爛之交署幾成破窰昨聞克軍已完全由浙孫收編業經退出交署所有交署基址現由十九師進駐并聞該交署附近一帶前數日經過之人民均爲克軍剥衣搶掠云 
　　又聞交署近因汽汀熱原定十二號宴請新任法國駐京馬公使故曾知照承裝之某打樣行修理該行於日前派工程師某前往視察研究詎亦爲克軍剥去大衣一襲 
　　前昨兩日城内仍有搶刦事昨日小南門與西門及城中三牌樓一帶商店仍閉門罷巿各區署警局與偵緝隊均飭派探警四出梭巡然沿途搶物剥衣之事仍時有所聞滬城縣橋糖果店主寗波人許某前晚七時許行至縣基路被匪攫去鈔票洋二十五元現洋十一元時表一只該匪尚不滿意出示手槍勒其將皮袍脫下當經許一再苦求念我年邁受凍不起名脫衣服該匪始允携贓而去餘如路中剥取大衣等件日有數起又匪徒李馥臣等糾黨在小西門外某皮鞋店行刦查無現洋可搶即攫取各式皮鞋十八只又在比隣某姓家搶得棉袍二件棉襖一件携贓逃出行至西門内孔家弄口適二區一分署警局游巡長警巡查過此見李等形狀慌張立即上前拘拿李等乃捨命奔逃由該長警追到窗心河橋將李馥臣·余保山·俞用九·等三名連贓一併拘解到局由王淸河署員提訊一過李等同供河南人現住公共租界餘語支吾奉判備文申送警廳由司法科轉送地方廳訊辦昨日午後奉檢察官提案研詰詎李等供多狡展判分别收押贓存案候函致二區一分署往傳原辦長警來案質訊究辦 
　　城内商店半已開門滬城居民前兩日因戰避居北巿租界者今因戰事已停地方平靜已於昨日陸續回歸城廂内外商舗大多數已經開門刻值陰曆年關各店舗均須發票揭算賬目淞滬警察廳廳長王固磐恐有匪徒乘間竊發防務事宜不容稍懈通令各區警察署照舊加派雙崗並撥保安隊士往來梭巡以保商閭而安秩序云 
　　南巿仍有駐兵刦物南巿方面尚有未開拔之第十九師軍隊駐在圖書公司海潮寺等處並有第六師亦未調動尚待後命故小南門·小西門·老西門·等處之商店均未全行開巿冷僻地段行人之所穿大衣·雨衣· 
 
 

Page 10

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * *皮鞋·及帶有洋傘者多遭潰兵强刦爲數頗多而兩軍站方面爲尤甚昨日略覺減少最慘者行人皮鞋被兵硬取後祇得赤足或地襪而行 
　　閘北當　押店業已關巿閘北各當舗押店前日下午因有大帮關拔之軍隊携帶步槍盒子砲將衣服棉被等物强當重價各當商無法對付祇得閉巿止當連夜將當下之貴重衣飾運往租界存貯嗣經巿經董沈聯芳·王彬彦·等邀集各當商妥議辦法僉以時届陰曆年關當業關係貧民經濟未便停止面見齊燮元請予維持經齊氏允准昨特派出軍隊若干分駐該當内嚴阻兵士滋擾故昨日上午十時各當押店已相率開巿營業矣 
　　聯合通信社云閘北各路典舗因受兵士騷擾罷業等情已誌昨報昨經滬北工巡捐局楊局長徇士紳請求當與聯軍總司令部商洽令飭各兵不得再有强當雜物情事一面由各士紳勸導各典復業調解結果較小之典質舗如慶豐·和泰·等少數幾家已於昨日閉巿惟向例迄夜收巿者均提早於十午三時收巿至新民路等較大典當如仁康等多數則尚罷業並於門外高貼﹁本典所存衣物均已遷租界妥爲保管暫停當贖諸希原諒﹂等字條 
　　縣商會協警勸商店開巿上海此次兵災事起倉猝民間驚惶遷徙西門一帶復遭掠刦其狀尤慘現在潰兵雖已設法收容餘黨仍不免散匿間有行人在途被刦衣服錢鈔·及向店家攫取錢洋情事商民驚魂不定昨日仍多閉巿現經上海縣商會會長特向淞滬警察廳長籌商善後辦法飭派保安隊·游巡隊·四出巡邏妥爲保護並嚴緝贓匪懲辦一面由縣商會製旗協同警察勸導速行開巿安心營業勿再驚疑以維巿面而靖人心云 
　　兵士滋擾民立路鎭安里居户閘北民立路鎭安里居户李姓家前晚七時許有形似軍人多名携帶槍械前來敲門聲稱調查煙土其時李姓家祗有婦女並無男子不敢開門任憑若輩叫駡而去據聞當時附近某姓等四家曾遭搶刦而該管警區昨尚未接失主之報告云 
　　敗兵强當布棉被前日下午五時許有張允明部下之敗兵四人携得布棉被四條向海寗路二千二百五十八號門牌永大押店内强當洋三十元當時櫃夥不允一兵即出手鎗向櫃夥恐嚇適有匯司捕房某號西捕經過該處入内拘捕彼此扭毆該西捕寡不敵衆致被紛紛逃逸該西捕祇得據情歸禀捕頭核示 
　　又一訪員報告云匯司虹口界内海寗路二二五七號門牌某押當於十四日下午四時許忽來身穿軍服之兵士數名携大攔衣服質典因議質價不遂與當夥發生口角爭論多時一兵士取出手槍示威並舉起作鳴槍狀被一夥跑出門外呼一西捕到來迨該西捕趕到則僅持槍之一兵士在内餘均退至華界該兵士一見西捕即舉槍對凖似欲開放被該西捕用力撲上互鬭移時隨即逃至華界所典質之衣服亦未取去留在當内該西捕因兵士已逃入華界並未追趕祇得回捕房報告一切 
　　兵士開槍擊傷汽車夫上海巿公所董事（即花衣業 
代表）沈某家住南倉街施家弄地方十二日夜半一時許沈乘汽車由西半城回來經過大南門外淸心學校門首適江浙聯軍在彼放哨即被阻止前進將汽車扣住汽車夫某甲由其主令即開行致該兵士等突然開槍兩發適中甲之左肋及腿部等處以致　傷流血痛極踣地當送滬北仁濟醫院療治聞甲之傷勢頗重恐有性命之險云 
　　滬海道尹之安民佈告江蘇滬海道道尹公署昨發出布告第一號云爲布告事照得地方治安現由軍警毅力維持所有潰兵均經分别收容資遺爾商民人等務各自安生業母爲流言所惑妄事驚疑致滋紛擾切切此布 
[（八）近滬鄉鎭之現狀]  
　　徐家匯已安謐徐家滙鎭各商店昨日起已完全開巿天主堂橋及天鑰橋等處外人亦已解備土山灣一帶亦無兵隊駐紮惟沿鐵路南北駐軍尚多故租界當局在法華鄉戒備甚嚴 
　　西南鄉各鎭近狀之調查七寳鎭商民近已逐漸冋里昨日商店亦一律開巿郵差已能入鎭虹橋鎭前晚有軍隊經過適因天雨中巿皮鞋店被刦皮鞋一百四十雙其餘各商家無恙今日亦多數開巿徐家滙至漕河涇已能交通該鎭法租界商店全數開門華界半開半閉土山灣商店仍一律閉門龍華鎭街上祇見軍隊往來商店門牕多已搗毁商民均流離在外全鎭邱墟梅家弄鎭商家開門者祇有泰和祥·梅義盛等數家及茶肆酒館長橋鎭商店或開或閉以上各鎭雖情形不同而巿面蕭條不無悽慘之狀云 
　　老龍華鎭糧食店被兵放火老龍華鎭於昨日天將黎明時突來除去領肩章之武裝兵二十餘名以借宿爲由至各居民商號中搜索銀錢惟該鎭連日被刦並無長物且居民商夥等逃避在外無人顧問該兵等因搜索無多結果在東街小崇明所開之糧食店内放火焚燒頃刻冒穿屋頂該兵放火之後隨即出鎭而去附近村莊聞警有少數膽大之人往救並有軍署駐兵亦往施救至延燒丹陽人所開之切麵等店房屋六幢始行火熄　　漕溪路交通恢復漕溪路交通昨晨起漸見恢復黄包車已可進出故在外居民均逐漸回來漕河涇四區警察所特派長警乘坐自由車在該路梭巡防止沿途攔刦情事云 
　　七寳鎭駐兵之經過前駐七寳四師八旅殘部於陰曆十二月初九日到鎭秩序異常混亂嗣經鎭紳駱友仁等出而維持並籌付該營軍米得少安靜前後十餘日聞需二百餘石除由駱君自開之永昌米店墊付百餘石外餘向本鎭南北各米舗分别挪給鄉民以本鄉爲木棉之區地瘠民貧對於柴米等物苦難接濟日前爰集父老數十人向旅部執香環求移駐業於陰曆十九夜十時向航空站全部開拔矣 
[（九）各通信社之消息]  
　　蘇州城外兵士大刧遠東通訊社云昨得交通機關消息前昨兩日蘇州城外被第五團潰兵大肆刦掠先在閶門外一帶閙巿中各商家刦掠後又闖入沿馬路及附近各居民家内强搶一時秩序大亂商民損失甚鉅閶門至車站一帶除西人所設之更生醫院外其餘無論大小人家一概波及 
 
[萬國商團收容潰兵之攝影（跑馬廳滙芳攝）]  
　　齊燮元急於籌欵國聞通信社云齊燮元因軍事形勢急迫需欵頗殷昨日派人分至南北巿紳商處邀請至閘北前鎭署會商借欵惟各士紳因年關重罹兵禍受害已巨且商會早有宣言在先故無人前往 
　　何豐林昨日赴寗中外通訊社云軍界消息蟄伏法租界杜美路之何豐林昨奉盧永祥電召赴寗參議軍機何氏昨晨已搭江大輪借盧永祥參謀長陳其祥等赴寗矣 
　　嘉人定民又起恐慌遠東通訊社云中國濟生會昨有嘉定逃來難民八人據云嘉定現又到有大批軍隊開到間有搶刦發生巿鄉人民紛紛逃避吾輩（難民自稱）冐雨逃來者甚多均各投親戚云云該難民等業由濟生會發所收容云 
　　各國陸戰隊登陸監視敗兵國聞通信社云張允明及第四師殘部由租界繳械收容者達五千餘名租界當局以時屆陰曆年關商業治安應加意維持特要求停泊浦江中各國軍艦陸戰隊登陸會同萬國義勇隊及探捕監視此項敗兵以防萬一各國軍艦當分派陸戰隊於昨日午後三時登陸其人數及分防區域如左英水兵百名監視平凉路收容敗兵日水兵（由利根艦派出）百名監視新閘路收容敗兵義水兵百名監視徐家滙復旦大學等處收容之敗兵意水兵九十名監視戈登路麥根路等處之敗兵法水兵二十名該水兵於戰事起後即已登陸在華法交界處防堵敗兵現擔任在法租界西區與美水兵協同防範又十一日虹橋路同文書院日軍艦派有陸戰隊二十三名保護但已於昨日撤退矣 
[（十）各外報之消息]  
　　孫傳芳來滬與遷廠問題字林報云孫傳芳可望於今日或明日來滬屆時遷移製造局問題亦將商及聞此事當可得孫同意惟該局爲陸軍部産業非經該部核准未必能行因遷費浩大此項借欵他日仍須陸部負擔也 
　　泰晤士報之南京電訊上海泰晤士報十四日南京電云盧永祥對於進攻上海似已凖備就緒南京城中有軍隊四萬人足資調遣其中以隨盧南來之奉軍爲主刻其軍隊已開始沿滬寗路東下張作霖之公子學良已抵此間指揮奉軍作戰記者求見盧氏請示方針但盧不願於此時有所發表該報又云據上海所得消息臧致平已被任爲盧氏之副張宗昌統率奉軍張之先鋒已於星期二下午四時離寗東進若干里因鐵道爲第六師拆斷而止 
　　處置潰兵辦法之外訊大陸報云昨夜（十四日）有三國水兵上陸助巡捕商團維持三潰兵收容所之秩序因其時潰兵已有不安之象故特調英美日三國水兵上陸帮同監視據香港及馬尼剌消息英美續有軍艦開來英巡洋艦兩艘自香港出發定於今日抵埠美驅逐艦三艘馬尼剌駛出將於明日到滬而美揚子艦隊司令梅克偉少將亦將於星期五自長江來滬指揮美艦又美艦薩克拉門篤號已泊浦江艦上有水兵五十人上海領事團刻正考慮處置潰兵辦法聞各領事已同意於不復將潰兵送交任何軍事機關而對於遣散一層亦有兩項提議一則輪運至本籍地方最近口岸然後遣散一則除去軍服換給便衣每日遣散二百人至遣完爲止惟以上皆爲公共租界各領事之計劃至法租界對於海格路收容所之二千人將另行辦云 
　　文匯報云據法捕房人員言關於海格路收容所内之潰兵頃間已將處置辦法提出上海總商會倘能商妥則將租安博華斯輪船運送若輩往靑島料總商會明日當有答覆目下則臨時雇　俄人約三百名給以槍械制服令任看守之役公共租界新閘路之收容所係由巡捕商團監視至今日下午三時有日水兵登岸遂往接替聞其中约收容二千五百人目下兩租界收容之潰兵飲食雖有人接濟而值此陰雨連綿多數上無遮蔽風吹雨淋殊爲困苦因此各收容所咸露不安靖之象齊燮元或能收編若干然若輩皆極頽喪不願再當兵作戰云 
　　字林報云齊燮元曾派人向法當道商議將租界收容潰兵領歸改編但潰兵悉表示反對謂不論由齊燮元或别將收編皆不願再戰云 
　　大晚報云公共租界及法租界收容之敗兵刻正設法將其遣出滬埠據稱領領事團自接上海總商會函告願籌欵資送敗兵至靑島後已决定將若輩遞解回籍敗兵約有一萬人資遣之費數必可觀總商會現擬向華公團及商民中募集虹口公園海格路跑馬學校及公共租界西區數處收容之潰兵已多徙往公共工程處所有地俾得居棚内以避風雨云 
[（十一）各慈善團體之消息]  
　　兵災善後聯合會分撥捐欵兵災各縣善後聯合會昨致各縣善後協會函云敬啓者本會開辦後各處交到捐募欵項截至十二月三十一日止共大洋二千四百八十三元四角（原捐小洋及銅元折合大洋併計在内）初議照十縣被災輕重分别攤派兹以時局猝復變動上海·松江·靑浦·金山·嘉定·所屬各地人民重被戰禍救濟收容需欵甚亟因將前項捐欵分撥五縣藉以凑濟急需計每縣銀四百九十六元六角八分除函知各縣外應請刻日來會　欵無任盼禱 
　　紅會救護之昨訊中國紅十字會昨日上午八時請由醫生倪承芳·李景疇帶同看護乘坐汽車分往戈登路海格路潰兵收容所施診據云傷兵猶屬少數而患有梅毒及其他疾病爲多又該會於月之十三日以九千餘元之擔保租定老公茂大利輪船加派救護隊出發蘇州施救難民聞該會昨接救護員來電報告輪船業已平安抵蘇十六日即可返滬云 
　　莘莊紅會之成績月初孫陳開釁後中國紅十字會莘莊分會會長金石聲君立卽召集理事員開理事會籌議救護　容事宜　除本鎭曁顓橋陳家行本已設有收容所外又於新橋七寳兩鎭添設分辦事處設立收容所陳軍潰退時鄉鎭居民之被救出險者有數千人之多貧苦者日供一粥兩飯因之頌聲載道並假理事長孫翰靑住宅設立臨時醫院聘請西醫嚴文華爲主任應用藥品無不備置日間往院就醫者平均有五六十人迨十一號晨三時許滬上又生戰事該鎭忽聞隆隆之聲鄉鎭居民多自夢中驚醒待至破曉聲仍不絶且大隊孫軍三路突至因之扶老携幼肩挑背負紛紛逃避金會長目擊斯情心殊不忍因原有收容所人滿卽於鎭西談雪純宅鎭南楊頌時宅本鎭陳花孫孫翰靑宅設立暫時收容所收留難民金　長又因新龍華　河涇等處發生軍事行動勢必屍體横陳若不收埋難免疫氣流行缘卽組織掩埋隊推任岐山爲隊長率同隊員錢繼章·朱　康·等六人書記兩人工人八名備帶掩埋物件（如竹簽·軟床·鐵鐘·剪刀等）於十二日上午十時出發步行至戰事地點覓屍掩埋埋後揷以竹簽標以號數以資誌别該地所駐軍隊對於掩埋人員表示敬意故保護頗週並供以茶水後乘軍事車返莘已夕陽西下矣 
[范回春接任上海縣知事]  
　　委定職員催徵漕糧 
　　齊燮元所委之上海縣知事范回春已於前日晋謁滬海道劉道尹領到齊氏所頒之木質縣印後當日即行接印任事除傳署中舊有職員逐一接見諭令照常辦事並將任事日期呈報齊氏備案外昨已分函中外各官署一體知照 
　　昨日范已將署中各科職員分别支配發出名單通知各職員遵照其職員名單如下内務科主任唐西明科員謝少仲·汪季英財政科主任陸劍南代科員方紹基·熊伯魯·孫吟笙編管員陳直夫敎育科主任錢绅齋科員謝少仲兼實業科主任汪菊舲科員黄五雲兼編管收發處主任鍾浩如兼内務科編管助理員徐顯庭總核呂玉麒會計主任寶耀庭監印金敦五庶務主任俞幼伯庶務員孫吟笙·易炳奎·稽查主任倪瑞孫屠宰稅牙稅主任張亮之稅契主任汪壽君 
　　上海縣知事公署昨發第一號布告云爲布告事案奉江浙聯軍第一路總司令齊委任令開兹委任范回春爲上海縣知事除分令外合亟令仰該員遵照即日任事具報等因奉此本知事遵於本月十四日到署接印任事除呈報並分别函令外合行布告仰闔邑各色人等一體知照此布又布告云爲布各事案照本知事奉江浙聯軍第一路總司令齊委任爲上海縣知事業經將任事日期布告在案惟現值風鶴頻驚之際本埠商民不無恐慌本知事奉令委任事自應維持秩序保衛商民除會同軍警協力維持治安外合行布告爾商民人等其各安心照常營業母相驚擾是爲至要切切此布又布告云照得忙銀糧稅例有定限查本年漕糧啓徵多日完數尚未起色徵收期限將屆轉瞬即須加價亟應上緊催完以憑報解合行布告仰各糧户人等一體知悉速將本名下漕糧即日赴櫃掃數完納掣串安業以免舛延其各凛遵母違切切特此布告又令各催徵吏文云仰催徵立傳各圖正身現年地保於一月十七日下午二時齊集聽候本知事諭話催徵十三年分冬漕及未完上下忙銀兩並發給關於華洋道契各地保圖戳屆時母得頂替遲延切切此令 
[警廳長仍用木質關防]  
　　李壽慈帶印而逃 
　　淞滬警察廳長王固磐前在閘北就職時因印信在杜子鑫處掯不交出當經王廳長電呈韓省長另刊木質關防啓用以資信守此次王移駐南廳所有大小印信又被李壽慈帶印而逃故日來廳長所出通告及一應上下行公文祇得仍用木質關防云 
[淞滬警餉已有着落]  
　　由滬北工巡局出面籌備萬五千元 
　　淞滬警餉向由省中供給近因省庫空虚致上年十二月份警餉遲遲未能頒發曾由王固磐向滬南閘北方面士紳分投籌借兹聞閘北地方由沈聯芳·王彬彦·尹村夫·等向滬北工巡局接洽由該局出面向銀行借欵洋一萬五千元已於昨日領到當即照發滬南方面亦將接洽妥貼將於日内交欵云 
[漕河涇鄉允墊警餉之復函]  
　　漕河涇鄉公所昨致上海縣警察熊所長函云育衡所長大鑒頃奉函開以所屬漕河涇鄉一月份警餉五百七十元迄無着落函請貴公所力爲維持就地籌借一俟領到或籌得當即如數歸還等因准此查警餉本有房捐抵支在秩序未復欵産處未曾籌得以前敝公所儘可暫墊一月以警察與人民有密切之關係况敝鄉爲軍事區域幾次大軍雲集雖擊斃人民彈穿屋頂而漕河涇鎭秩序始終未曾搗亂者未始貴分所維持之功也兹承函囑敢不勉力是從除與貴分所長程麟就近接洽外相應函復 
[北工巡捐局所受滬變之影響]  
　　代墊費用無着 
　　陸軍六師十九師師長兼松滬鎭守使宫邦鐸由湖州會館遷居共和路四區警署原址時曾令滬北工巡捐局代辦日用器具共耗洋三千餘元水木工匠修理房屋之工料費尚不在内不料滬局驟生變化宫即通電下野聞工巡捐局經辦器具項下除收尚少洋一千數百元刻無着落云 
[尚有本埠新聞轉入後頁]  
 
 

Page 11

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * *本埠新聞二 
[上海縣議會開會後之函電]  
　　前日（十四日）下午二時上海縣議事會在天后宫橋北縣立第三小學開緊急會議後發出函電如下 
　　上海縣議事會致韓省長電云南京韓省長崇鑒兹於本日開緊急會議以本縣縣知事無人應暫由參事會代執行縣制第四十八條之職務在秩序未回復以前無論何方所委知事·槪不承認免啓糾紛合亟電呈仰祈鈞鑒上海縣議事曾叩寒 
　　又上海縣議事會致上海縣參事會函云逕啓者兹於本日開緊急會議以本縣縣知事無人應暫由貴會代執行縣制第四十八條之職務在秩序未回復以前無論何方所委知事槪不承認免啓糾紛除電呈省長外相應函達即希查照 
　　又縣議事會復上海地方欵産經理處函云逕復者案准大函以准縣警察所函請貴會挪借一月份餉項銀五千元函請本會議决施行等因爲於本月十四日臨時會公同討論以縣警察經費關係重要請由貴處會同縣警察所所長設法籌借將來於警所應領經費内歸還相應函復卽希查照 
　　附上海縣欵産經理處致上海縣議會原函云敬啓者頃接縣警察所函開本縣西南各鄉人民遭時不造又受兵災知事不知下落敝所與縣署早已奉令劃分本無連帶關係故仍飭屬力爲維持俾免擾亂第所屬各區長警不下三百餘名所有餉糈上月分尚未經完善給領由敝所設法籌墊計已墊去五千元左右而一月分餉又迫在眉睫兼之戰事發生若不早爲籌備難免無臨渴掘井之虞敝所力竭計窮一籌莫展爲特函請貴會俯念警察與人民有直接之關係負維持地方保護治安之責迅予挪借一月分餉項五千元俾便早日發給以安衆心至此項月餉作爲敝所借欵一俟地方大定當即如數奉還月需子金若干希示照繳務祈鼎力成全是所至感倘荷玉成當另備正式借據鈐用鈐記以昭愼重等因查縣知事已不知下落應請迅電省長又縣警察費本有房捐抵支刻下地方人民正在逃避兵災之際俟回復秩序收捐後抵支深恐緩不濟急欲本處籌借因自六月以來地方應領各欵悉被縣署留中亦難設法明日適逢貴會開會應請作爲緊要動　竚候議决施行此致上海縣議事會議長莫李 
[押犯毆捕越獄未成]  
　　文滙報云西捕華森氏昨日午夜巡查楊樹浦捕房監獄見内室門關閉室内有押犯五名呼之不應疑其熟睡乃推門入内而由西捕米林氏在後關閉外室門詎華氏甫進門閾突有一犯用鐵條猛擊其首復有南犯各執鐵條加入行兇華氏奪得其一抵禦兩人會米林氏啓外門欲入相助五犯突行逸出當塲執住二犯其他三犯後亦被獲此次諸犯圖逸似非偶然其所執鐵條皆從内室門上拆下而身上亦各穿衣數件準備逃逸内有一犯係犯持械行刦重案暫留捕房候偵查續審者因被擊傷送入醫院診治云 
[美法水兵與復旦中學之交涉]  
　　海格路復旦大學中學校昨日（十五）有美法兩國水兵及萬國商團一百餘人佔入經留校職員學生拒絶該水兵等破鐵栅門而入並架機關槍於校園週圍聞事前有張允明部下敗兵八千餘人在海格路被巡捕繳械至昨日復有此項水兵越界之事發生該校代理校長郭任遠及中學部主作張季量聞訊後即與水兵隊長彌爾等交涉亦不得要領現聞復旦大學已分途向美法領事抗議並電請北京段執政及外交部正式提出抗議云 
[美人協會年會紀]  
　　文匯報云本埠美人協會昨晚在花旗總會開常年大會舉定本年新職員會長藍森姆氏副會長梅克格賴根氏書記鮑威爾氏會計卜德氏其餘梅克格洛斯凱氏·依士勒氏·白魯許氏·赫克孟氏·斐樞氏·費信惇氏·羅偉氏等均當選爲委員並議决爲圖發展僑滬美人利益起見本會應成爲一中央機關俾共同的及建設的扶助美僑之活動 
[航業雜訊]  
　　外艦駐防訊自孫齊驅張事起領團爲繳除張軍及四師殘部之軍械起見英法日三國各由駐浦之海軍艦中抽調海軍上陸監視繳械潰軍刻下海軍陸戰隊兵士之上陸者有一百五十餘名現英美猶在調派軍艦來滬兹將昨日之浦中外艦調查列下 
　　艦名别現防處艦名别現防處 
　　法砲艦亞爾太埃黄浦南叚意砲艦卡勃杜吳淞江一頭　　英砲艦蟋蟀浦東英輪碼頭美砲艦薩孟多黄浦南叚 
　　法砲艦巴奈法租界前法砲艦格里愛弟吳淞一叚 
　　日海防艦利根將離申英巡艦卡律司吳淞江内 
　　日海防艦嵯峨楊樹浦叚意砲艦嘉洛杜吳淞江内 
　　日砲艦隅田楊樹浦叚英巡艦大愛米已到吳淞外 
　　美驅逐艦等四艘即將至申意砲艦裂帛吳淞之内 
　　被霧阻滯各輪到申本星期二三吳淞外海洋面上發生大霧商輪之被阻到滬者計有遠洋·近海·各路輪十數艘之多昨日霧散後被阻各船乃得陸續來滬其中有延遲兩日者有被阻一日餘者故昨日之到申商輪多至三十餘艘云 
　　英領事到滬英國派駐東省總領事薩偉奇氏由大連搭乘日輪　丸因事至滬又有東省政界人員湯寳楚氏偕同其夫人等亦由大連轉來上海 
[董家渡保衛團定購鐵甲汽車]  
　　董家渡天主堂保衛團業向法國某名廠定置裝設機關槍之鐵甲汽車輛每輛需價銀三千兩訂於陽曆三月間由法裝運來滬 
[南巿保衛團建築報警亭十二座]  
　　南巿保衛團業由董事部議决城廂内外各要道處建築報警亭十二座内裝電話倘有發生危險等事即可立時報警故此於昨日起實行趕築大東門西門二處正從事趕建矣 
[南巿之淸潔問題]  
　　南巿等處居户邇來因交通阻滯淸潔所各糞夫延擱多日並不挨户倒糞因而居家大受累害致有將便桶在街旁溝道傾棄者尚有小東門一帶之淸潔夫因每日租賃糞車爲淸潔所增加租車費三元未能同意允洽以致一律停止租車不出户糞後經各夫役公推代表錢順林赴巿公所呈請减免糞車租金並陳明租車每車有存洋九元規定每日扣除租錢九十文現在忽改月租收洋三元請求核示等由昨經該所批示云呈悉查淸潔所每只鐵車月租三元殊屬太鉅現經本公所斷爲每月納租洋二元五角用示體恤除飭令淸潔認商張才記遵照外仰即知照此批 
[指控汽車夫有串行盜刧嫌疑]  
　　判押候下禮拜二再訊 
　　本月十二號下午八時半有乘坐汽車之盜匪六名突入大通路一千零二三號半屋内刦去值洋二萬四千元之某種物品當時事主李書並未報告捕房請求查緝嗣經新閘捕房西探目奎爾·華探目蔣阿林·及車務處之三道頭華捕黄長生·等得悉遂着手偵查始知盜所乘汽車之號碼爲三九七九號前日將該汽車之車夫陳毛弟遠捕昨晨解送公共公廨控其串　盜　行　由西探目上堂稟明偵查情形請求改期質之陳毛弟供稱汽車係芮慶榮（即小阿榮）所有是晚女主陪同避難之親眷乘座該車往遠東飯店由我司機女主等進該飯店後車停於門首有四小時之久未嘗離開等語並延楊國樞律師代辯經關　員商之美　雅君判被告押　下禮拜二再訊 
[寗紹公司撫卹高正田家屬]  
　　寗紹公司之某輪船上月問正在碼頭上啓椗時船底葉子板被年久沉在浦濱之鉛絲纒住船不能行當雇熟諳水性者下水察看良久不起加派一人入水看視始知先一人亦被鉛絲所纏以致溺斃後將死者高正田之屍身撈起由其家屬棺殮聞高係江北鹽城縣人年三十一歲尚有老母已七十三歲家貧如洗現由三泰碼頭楊家渡等處之同業中人聞而憫之代懇該公司酌給卹欵現該公司允給洋一百元並公司内各同人如袁履登周靜齋戴畊莘董杏生何立卿徐翔甫等凑集洋六十元又經該同業公共相助銀洋爲高母養老金等費云 
[店夥暴斃之報騐]  
　　新北門内舊校塲源興賬簿店係婦人龔孫人所開用無錫人龔廣希爲伙前晚廣希不知如何忽然暴斃滬上並無家屬由該氏遣伙許泗清投報二區一分署令飭九舗地甲陸海林偕許　淸同投上海地方檢察廳報請相騐 
[刧匪分别發落]  
　　泊於浦江之藍烟囱輪船公司三百七十七號駁船於本月二號被持刀匪徒四五名闖至搶去值洋六十元之棉被·皮鞋·銀元·等物旋經水巡捕房包捕孫阿桂緝獲案犯徐阿發·謝留桂子劉小三子·張榮樂·等昨解公共公廨由原告李富偕證阿敖上堂證明被刦情狀質之徐·謝·兩人俯首承認劉張則否認爲匪經陸襄讞核供商之美領貝君以徐係過犯判押西牢二年謝押一年期滿一併逐出租界劉張着即驅逐出境不准逗留 
[吳阿二等五人各交三百元保]  
　　前晚夜半十二時至昨晨五時之間總巡捕房車務處巡官史賓斐爾氏與新閘捕房華探目蔣阿林等在大通路及新閘路大通路轉角拿獲吳阿二李劍秋王金貴陳行生周恢五等五名旋解公共公廨捕房請將此案改期以便調查一切而被告延律師辯護經中西官判被告各交三百元保改期再訊 
[惡鴇凌虐妓女之罰鍰]  
　　法租界林王氏·賴巧珍·兩人合開之妓院邇因將妓女金愛寳百般毆打逼令接客該妓不堪受苦於前日自投淸良所由該所通知捕房飭探曹安昌將林王氏·賴巧珍·及關係婦人董陳氏·等一併拘入捕房昨解法公堂請究金愛寳由濟良所帶案稱寗波人前由東家王仁善帶來上海賣娼近因身患毒瘡不能行動詎鴇婦尚勒令女子迎客不遂致遭毆打實情不堪其苦故此逃至濟良所請求超谿林王氏·賴巧珍·同供金愛寶由婦人等合股買下不敢凌虐餘供支吾董陳氏供當時由婦人爲中保得洋五元是實中西官判林王氏·賴巧珍·兩人着罰洋一百元陳氏罰洋十元以儆愛寳仍交濟良所帶去 
[私刊圖章冒取銀洋之押儆]  
　　周長生於日前私刊俞竹亭之圖章書寫字條串同俞秋濤·張仁昌·俞紅福·等至俞竹亭之往來鴻大號内冒取洋三百元化用前日又至小東門外全球藥房内冒取當被察破鳴捕將周等四人一併拘獲帶入捕房昨解法公堂請究先據原告俞竹亭投稱周長生前在商人處爲夥計因有過失停歇渠竟揑冒商人之名義向鴻大冒取洋三百元嗣後又至全球樂房冒取致被察破拘案今將被告所書之字條呈案請察又據鴻大號李惠山·全球藥房王延林·兩人上堂證明周等到來冒取情形詰之周長生供認冒名取欵不偉俞秋濤供由周長生託民人至全球藥房取欵致被拘案求宥張仁金·俞紅福·兩人同稱民人等與俞秋濤相識由俞約同民人等前往取欵不知冒領之事餘供支吾聶讞員商之法副領事葛君判周押西牢六個月俞秋濤押三個月張·俞·兩人各押一月以　 
[攫金圈禁押三月]  
　　甯波人萬高昇前日在七浦路永慶里攫取婦人梅楊氏之金圈一副圖逃彼包探李子榮追獲人贓帶入捕房昨解公共公廨中西官質訊得實判萬押西牢三月示儆 
[海南東京灣内港發現暗沙之曉示]  
　　各口巡工司奚昨出曉示云本巡工司查瓊海關稅務司所屬界内海南水道東京灣内港水道發現暗沙合將其情形度勢開列於左計開一海南角紅色警船浮之西北方相距英海里百分之二十其地發現暗沙一塊或有阻塞之處自該暗沙視海南角一百八十尺之高山爲南三十八度四相距英海里一里又百分之五十故船隻在此水道行駛航行家應特别汪意 
[公共公廨訊案彚錄]  
　　昨日公共公廨訊理之民事訟案併誌於下（一）鄧福生延克威律師訴葉德才欠借洋案高露玲律師以原告請求發封被告所開之三處理髮店故到堂聲明新發記已經被告抵與債權如發封要求將新發記除外堂諭案經被告承認所欠之數應着償還原告所訴之數着將該被告所開安南路新發記外其餘兩處發封一切生財等物仰本廨理賬員拍賣抵（一）王壽增延克威律師訴葉德才欠借洋案堂諭被告旣已承認應着還原告洋九百三十元准原告所　將該被告所開安南路三百三十八號之理髮店除外其餘二百二十五一百八十八號兩處理髮店發封一切生財仰本廨理賬員拍賣備抵堂費被告負擔（一）唐子良延露雪臣律師訴蔡福生欠佯案堂諭被告臨訊不到原告呈証證明着還原告洋七十元飭傳被告到案交保堂費被告負擔（一）陳單氏延江一平律師訴陳慶堂不分遺産案堂諭聲請第二節准予隔日登申新兩報十四天公示本案未結以前准原告隨帶個人名下傢具衣飾等件另行居住（一）朱金菊訴與其夫林阿成離婚案堂諭所請離婚不准姑准給諭林阿成以後不得無故尋衅違干提究（一）錢輝　顧廉欠洋案堂諭姑念在押已准予具結出外向原告處理　償清毋違（一）蕭錫霖訴陸玉初欠洋案由葉少英律師代表原告堂諭被告到堂承認分期拔還照准（一）張榮初訴歐陽日新欠欵案堂諭原告代表律師聲稱本案旣已和解准予被告出外銷案（一）華商水泥公司訴邵炳記不付期票銀案堂諭邵炳記請求具結不准（一）諸昌齡等訴靜安寺違背租約案堂諭改期提早續訊 
[老雞牌靛油新貨行將到滬]  
　　雖牌靛油顔料廠爲法國製造顔料靛油最大之廠前係百　洋行經理近年來該廠出品日益求精所出雞牌靛油永不變色久已馳名在途新貨分量加重質地更優聞本埠九江路二十二號新通公司已受該顔料廠之託爲全中國獨家經理云 
[誌謝]  
　　昨承銀行週報社惠贈第三八三期﹁銀行週報﹂一册謝謝 
來函 
[七寳鎭李漁生駱友仁李啓賢來函]  
　　七寶避難諸公公鑒敬啓者我鎭所駐軍隊已於十九日夜間十句鐘全部開拔他去鎭上秩序漸次恢復際兹年關在即諸待結束務望避難諸公速速歸家是所切盼專此佈達諸維公鑒 
李漁生駱友仁李啓賢同啓 
 
 

Page 12

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * *商業巿况 
[北京專電（十五日下午七鐘）]  
　　前塲整陸開盤七十一元零五收盤七十一元一角五玖陸開盤二十四元六角五收盤二十四元九角七分五後塲金融開盤八十八元一角整陸開盤七十一元三角五柒長開盤六十五元二角玖陸開盤二十一五元一角收盤二十五元三角五 
[釐漲拆借]  
　　昨日早巿洋釐巿價爲七錢三分五釐五午巿收盤價七錢三分五釐三毫七忽五比較上日大三毫七忽半銀拆早午兩巿均掛白借比較前日小去二分 
[國内滙兌巿况]  
　　上海銀行十四年一月十五日國内滙兌行巿報告云今接津十四日來電稱申滙較昨巿縮去一兩釐價續漲不已今巿爲七錢零四釐七毫半合申釐計七錢四分三釐半有奇緣今巿申釐趨漲津滙内盤雖較昨巿略長牌價反而跌去計公砝爲一千零五十兩行化爲一千零五十八兩京洋爲一千零十六元津爲一千零十五元漢電申滙仍趨緊釐價略漲來電行巿申票爲九百七十兩零六錢二分半洋釐爲七錢零三釐二毫半今巿漢匯牌價銀跌爲一千零三十二兩二錢五分洋平滙南昌來函當地金融機關已備完分現金鈔洋十足按碼兌現故此後該處滙欵或稍可呈樂觀也 
[神户英美滙巿電訊]  
　　昨日神户滙兌巿午前電日美滙兌賣價三十八元二五與上日無變動買價三十八元三七五較上日高零六二五日英賣價一先令七辦士一八七五較上日跌零六二五買價仍爲一先令七辦士二五正午與午後來電均未有變動 
[外滙掛牌稍動]  
　　昨日先令仍掛三先令二辦士美滙掛七十五元二五香滙七十四兩東匯五錢一分荷匯一百八十七盾新匯七錢四分二五惟法滙小五法郎掛一千四百十法郎印滙小七五掛二百十一羅比 
[先令内盤尚穏]  
　　昨日先令未動内盤頗平三月份銀行結出三先令一辦士八七五至三先令一辦士八一二五收巿仍係三先令一辦士八七五銀行買價相差一二五計三月份買進三先令二辦士至三先令一辦士八七五後三先令二辦士午後巿價更平銀行結出三先令一辦士八七五買價三先令二辦士全巿成交約三五萬鎊計安達買三月份先令五千鎊價三先令一辦士九三七五上海銀行買三月份一萬鎊價三先令一辦士八七五滙豐銀行賣出三月份二萬鎊價三先令一辦士八七五 
[美滙巿况頗平]  
　　交易無幾 
　　昨日美滙掛牌未動惟内盤初時甚緊銀行賣出爲七十五元一角二分半買價七十五元三角七分半後略轉平銀行賣出七十五元二角半買價七十五元半午後相同交易甚稀 
[東匯巿况由緊轉鬆]  
　　結果較鬆二五 
　　昨日東滙掛牌雖無改動開盤價初尚見緊銀行賣出爲五錢一分至五錢一分二五買價五錢零八七五至五零九三七五惟後漸鬆銀行結出五錢零八七五買價五錢零七五午後東滙賣出五錢零八七五買價五錢零七五交易計五六十萬兀由三菱銀行買淮三月份東匯十萬元價五錢零八七五朝鮮賣出三月份東二十萬元價五錢零九三七五三井銀行結出東滙十萬元價五錢一分任友賣二十萬元價五錢一分至五錢零九三七五 
[標金回跌]  
　　三月份金價准今日開出 
　　昨日大條近期縮一二五掛三十二辦士一二五遠期亦縮一八七五掛三十二辦士零六二五日美匯兌小一二五掛三十八元五角日英勿動掛一先令七辦士三一二五銀價小二五掛六角八分七五花旗匯兌開盤小一分一二五掛四元七角六二五收盤大三七五掛四元七角七分六二五惟二月份標金開盤較上日跌銀一錢爲二百五十二兩七錢（全巿最高價）嗣後因賣者過衆致價逐跌一兩數錢先令開出弗動其時金價爲二百五十一兩一錢以後因東匯見緊金價復高至二百五十二兩六錢移時東滙又漸趨鬆人心疲落金價最小跌至二百五十兩零六錢收盤稍漲二錢爲二百五十兩零八錢烚赤交易微幾價三百二十四兩五錢登賬價格元二月份二百五十一兩補水二百五十一兩午後金價甚平開盤爲二百五十兩零九錢後略見平先令未動其時爲二百五十兩零九錢高至二百五十一兩二錢收盤係二百五十一兩一錢較上日價每條跌銀一兩七錢全巿漲落爲二兩一錢補水二百五十一兩 
[公債轉淸巿價略堅]  
　　昨（一月十五日）各債巿况略形淸淡全日期貨成交總額爲二百十一萬五千元整六較旺計一百四十一萬五千元金融四十四萬元七長二十六萬元現貨巿况亦較前寥落共計十七萬三千元整六計九萬八千元九六六萬四千元金融及七長合僅一萬餘元各債巿價前巿開盤時均甚穏定收盤時因空户補進稍盛價遂見挺惟後巿仍漸回小結果較之前日如七長近期因後巿無巿故較前日續漲一元許現貨亦好起六角惟遠期僅續好一角其他各債期現貨均較前日續好三角左右兹分述昨巿各債巿况如左 
　　金融公債金融現貨千元票祗前巿收盤開出價八十八元比前日續好三角期貨一月期八十八元五角與前巿無變動比前日續漲三角半二月期八十九元三角較前巿開盤回小四角比前日則續漲四角 
　　整理六厘釐六理貨七十一元八角較前巿開盤好起三角比前日亦續漲三角期貨一月期七十二元零五分較前巿開盤略漲二角比前日亦續好二角二月期七十二元八角與前巿開盤價同比前日則續漲三角半 
　　七年長期七長現貨於後巿開盤略有成交價六十五元比前日續漲六角期貨一月期僅前巿做開價六十五元六角比前日忽漲一元零五分二月期六十五元六角比前巿開盤略好二角較前日續好一角 
　　九六公債九六現貨祗前巿開出價二十五元二角半比前日續好二角 
[外股巿况淸淡]  
　　海利洋行報告云昨日外股巿面依然臺無進步交易不多下午收盤時接新嘉坡來電橡巿價跌至坡幣六角故橡皮巿狀愈疲巿上稍有成交蓋囤者多願削價脫售以防其續跌也昨日股巿成交價格英工部局一九二三年六厘公債九十八兩又一九二二年七厘公債一百零三兩五錢又一九一九年七厘公債一百零二兩五錢怡和平常股十二兩五錢德律風七十九兩公共汽車十兩五錢自來水不記名股一百七十二兩五錢揚子洋四十二元北結一兩一錢二分半上海記達一兩一錢拍當五兩五錢里拍一兩一錢又一兩二錢（三月期）藍格志單股十兩五錢（三月期） 
[紗花平穏]  
　　紗廠聯合會花紗報告云昨日星期四美國棉花現貨小十五磅音近期小十五六磅音遠期小十七八磅音印度勿洛去漲三羅比東洋三品紗近期小九角漲一二角遠期漲一元三四角至八九角二十支現貨紅財神大一元標準紗巿勢因時局稍見和緩致人氣略好加之補空者甚多近期漲二三錢遠期漲五六錢客帮中現貨生意仍益淸淡午後標準纱近期漲三四錢遠期小一二錢巿面平穏無甚榮辱人心平靜川帮又續　二十支醒獅三羊地球等牌本紗一百五十六十包漢口烟台廣東汕頭蕪湖野鷄等帮成交本紗一百餘包日紗二三百包巿價無甚大上落惟日紗略小二錢五而已各廠亦未開出總之時局未甯年關又届銷塲當然退减但原料堅昂紗價亦難看小也 
[三品漸形警戒（十五日大阪電）]  
　　三品巿場自九日以來人氣本已漸　穏健今晨因原棉跌落開巿以前形勢已虞不穏幸股巿續漲得以維持現狀一方又因棉布輸出旺盛公司方面增産走銷殆盡阪神存底業已减少故三品買方大户又漸次着手叫買惟警戒之氣依然瀰漫全巿縱欲叫買抬價亦尚未敢放膽做去也 
[大阪紗巿又趨混沌（十五日大阪電）]  
　　棉紗現貨因期紗巿場買方以行情過高忽存觀望交易頓趨淸淡成交極爲零星行情跌去二三元 
　　鶴鹿一月期四十支五三五○○ 
　　大黑二月期二十支三八○○○ 
　　白鐘二月期三十支四七五○○ 
[布巿輸出交易暢達（十五日大阪電）]  
　　棉布巿况雖因紗巿趨疲人氣微形軟弱然輸出交易頗形暢達行情亦尚合算故能站定未動成交極鉅 
　　月鯉一三四○ 
　　軍人二月期一五三○ 
　　弓矢一八八○ 
　　海女一三六○ 
　　船美女三月期二四四○ 
[絲巿依然不振]  
　　昨日洋莊絲巿未見起色惟歐莊方面對於廠絲期貨復有進意計由信孚洋行進凱旋門等牌絲七十擔行情堅挺七里干經則僅達昌買緯成搖經十包價亦頗堅川魯廠經全無銷路八繭灰經上等貨昨又由信孚愼餘等行買成正月份貨二十擔價仍如前又進二三月期貨四十擔絲價較小五兩云 
[横濱絲巿暢達（十五日横濱電）]  
　　生絲現貨巿塲連日因歐美帮搜買甚力昨日成交達二十萬斤之鉅行情漲起三十元今日尚有二萬一千斤之不指價買賣未曾决定故本日交易進行較爲遲緩然巿况良好仍有看漲希望絲屑巿况日來步調均極穏健本日亦成交三萬斤大有蒸蒸日上之勢 
[茶巿稍見活動]  
　　昨日星期四本埠洋莊茶巿稍見活動日前滬行所發電報各莊已有電轉惟對於價格頗有限制之意故珍眉珠茶巿價較前已跌七八兩至十兩不等昨日全巿計由怡和洋行買進土莊秀眉總計二百五十六箱售盤自十四兩至十八兩巿價亦較前見跌二三兩其餘珍眉蝦目等貨行家雖有談判但均未有成交 
[期粉交割寥落]  
　　昨爲麫粉交易所本月份舉行交割之第一日交割情形甚爲寥落兵船棧單已被客帮搜羅殆盡昨祗雜牌交割二十五萬包各帮需要三號粉甚殷昨有津帮向茂新訂　兵船牌五千包價爲二兩一錢五分預備向交易所掉換較兵船稍次之標凖粉棧單因定章稍次之標準粉價例須較兵船低三四分甚爲合算而日商與津帮等分向華豐廠定製三馬牌粉八萬包又向長豐廠定製　牌數萬包福新四六等廠亦因定製三馬牌粉均已全廠包定云 
[糖巿淸淡]  
　　昨日星期四爲陰曆年終二十一日往時平靜時際各路生意最稱發動詎今戰端又起各路轉運艱難流通停滯浙屬雖已可走運無如元氣已損添貨頓減最近新枝赤高等貨開盤爲六兩八九錢較次六兩五六錢亦有均係平湖及湖州帮辦進車糖劃盤現貨開七兩八錢正月份七兩九錢二三月份均同古巴赤抛貨先前祥茂洋行來電價爲七兩四錢嗣後餘茂有六兩三錢可開但未果成僅屬傳聞而昨日其他洋行則電價祗六兩一錢云 
[五金仍在提漲中]  
　　昨日五金巿場因各帮出路久疲仍無特殊消息可言各貨售價因各商大抵注意結束手續故對於售價扳持甚烈二吋至六吋花旗方釘因受法西釘步漲所激動通盤價驟漲二錢五分計開六兩二錢五分又靑鉛皮亦受靑鉛條求過於供之劇變故亦漲起五　計開每担十五兩七錢五分云 
 
 

Page 13

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * *自由談 
[餐櫻廡漫筆] [  蕙風]  
　　炎復語余鄞縣治南二里天封寺僧伽塔唐通天登封閒建高十有八丈明李堂詩所云笑指雲霄逼星辰手可拈者是也其制明暗爲層各七每層六角玲瓏秀拔巧甲天下歲久無復闌楯梯級不可以登塔之最上層舊庋物如缸自下望之若尋常巨缸然設即而察之不知其倍屣幾何矣光緒初某年月每夕聞擊撞聲鞺韃若洪鐘知缸爲金鑄矣鎭將某飭軍隊環塔守之凡數夕聲始止顧擊撞者不可得見乃邏之益密洎兼旬卒無人自塔下疑飛行絶跡者所爲相傳爲異聞云 
　　王一亭言某氏女幼鞠於乳媪比其長也媪相從不復去媪之夫某老矣恃近習略分時詣女晤媪則徑趨女臥闥坐談以爲常女子歸媪隨往某鄉愚不審今昔時地之異則亦趨女靑廬坐談若昔者女微不懌未形諸詞色也適宛若　搴帷人意益窘麾手促令出某恚甚謂夫何薄我至於此極也則醉飽於沽巿饜足逾其量於時邪不無觸忤返所寓遽嬰疾翌日竟不起女聞之内不自安意謂伯仁由我而死即日發心爲誦彌陀佛號以誌懺悔釋寃愆昕夕無閒者久之女幼時偶折花毛蟲螫其指自是畏毛蟲甚一夕夢牆壁廉帳毛蟲徧焉方慄懼閒而某適至則亟自引咎且告之悔問誦佛能解釋否某曰兹事誠不能無鞅鞅顧汝能如是余亦釋然矣言畢某與毛蟲皆不見晨興一毛蟲蜷屈鏡　之側斃焉巨於尋常毛蟲數倍女曰微佛力曷至是益虔誠奉持又久之於家事漸能前知以問所皈依某比邱尼尼曰是未爲可恃也第勤宣佛號可耳其後女能自知逝期届期順化略無疾苦云 
　　某年都門商燈一謎面云雲峯古木無人徑雙加冠對聯格（句首連上句一字曰加冠格二字曰雙加冠）有人射得之曰風岸危檣獨夜舟此謎工巧不能有二 
[山陽痛語（六）] [  禹鐘]  
　　君之死耗余得之於靈圍是夜支枕無寐思君至鷄鳴後始今眼覺人生世上如夢幻泡影俄頃及滅宜佛氏之尚無生無相也以世俗之見論之則君生世二十七年自有知識以後舍沉酣學海中其他所謂生人之趣未嘗稍享而少年場中當人之所趨者亦無一與也此尤足爲君悲矣 
　　靈園謀爲君立一紀念品於西湖之上擬商之甲種女子職　學校共任其事然能應見諸事實未可必也余與孫子作民議思擇一星期日在嘉善爲君舉行一追悼會以奠哀思君爲城中縣立第一高小學校舊日之高材生此事可與校中謀之且君之親知在嘉善者甚多度必能贊其成也夫素軍白馬風義具見古人於君亦正宜有此君靈有知必爲首肯 
　　君之墓碑宜題曰﹁學者程裕淸之墓﹂似最切當他稱君必不特意也 
　　平日余與朋輩對酒謔笑時醉輙戲語某死當挽以何詞某死當哭以何作不圖今日眞有哭君之文矣書至此　筆涕零孤燈呈慘甲子十一月十九日燈下記 
[科學小談] [  楊麗華女士]  
　　某科學家試騐蟲之記憶力以丁字式之瓶中置數蟲蟲向上轉入左臂時以電力阻其進行久之蟲皆向右若以電力轉入右臂則入之蟲亦向左解剖騐視能見神經之變動可知蟲亦有記憶力也 
　　波米利那ＰＡＮＥＲＡＮＩＡ首都拉比ＲＡＢＡＵＩ地近已熄火山而地殻有時極熱兩小時半内熱度增高七十三度汽水蒸發居民非着極厚之鞋不敢履地據科學家言此係地殻驟薄不致有何危險而居民則紛紛他避云 
　　科學家以銧爲治病用品其價值異常昻貴然據調查治病之銧其中百分之五十皆不取費所謂貧病不計耳 
　　中國造紙或以竹或以稻葉外國之紙多以破布爲之近科學家以甘蔗之渣製成建造用紙業已屢經試騐頗有發展希望非廢物可以利用乎 
[鳳雛絮語] [  樓]  
　　書中自有黄金屋書中自有千鐘粟書中自有艶如玉若存 
 
[戰浚之舊年景商店減價圖]  
　　此心必致狂易 
　　世間事患不靜觀之耳苟靜觀之則萬　皆爲我之學問凡物愈抑則愈揚愈屈則愈伸愈苦則愈甘以球擲地擲愈力騰愈高其勢然也 
　　但見父母愛子女不見子女愛父母豈天性使然乎 
　　規不納矩水不容油不同調不同彈與盜賊而言仁義與娼妓而言貞潔此所謂不入耳之言也然而盜賊有仁義之盜賊娼妓有貞潔之娼妓亦不可一語抹殺也 
　　因有黑纔得有白因有非纔得有是是非之間原無定論 
[屬對] [  照吾]  
　　大雪初晴某塾師率諸生踏雪郊埫見大地一白羣鴉翺翔其上因屬對曰雪地鴉飛白紙亂塡千點墨語未竟一生率爾答曰霞天雁過紅箋斜寫八行書師大稱賞歸告鄰里由是某生遂有神童之目 
[海上蜃樓（一三五）] [  釧影]  
　　第十四回烟花撲地弱女鬻身風雪漫天孤兒營　 
　　可是祖書城的祖老太太一個老年人又經着這樣一個慘變那裏支持得住雖然他的孫媳也和他媳婦一樣也是同住一房早夜當心他爭奈年紀輕的人那裹有從那前樣熨貼夜裏又容易睡著總有不到之處不到幾年祖書城的祖老太太也故世了他們故世的順序是如此的每次出殯總是暫厝五畝園中所以祖書城把這個五畝園看做山邱華屋地府家庭到運柩的那一天胡叔琴早預備了兩艘船一艘是裝上三具棺柩一艘是比較的小一點兒預備坐一除了祖書城和胡叔琴上還有祖書城的一位表兄姓李號申如的此外何宅的兩個男傭人一衆人便向支硎山下白馬澗進發早晨八點鐘開了船到下午一兩點鐘便到了便由胡叔琴指揮運柩上岸到了墳塋屋裡那天正是十二月二十一日墳上工程便從今日起在夜間子時破土却喜這一日天氣轉暖溪冰盡解李申如道這兩天却是臘月裡最暖的天氣想是這幾位老人家冥中保佑敎我們做事的不致寒風瑟縮胡叔琴向空望了一望說這天只怕靠不住咧你瞧這黄澄澄的太陽怕是個釀雪天氣吧他們一行人到墳客屋子裡這一村人都來瞧熱閙聽說城裡人有墳工事全村的人都要利益均沾連三四歲的小孩子在地下抓了一把泥捧在墳上名爲添土也要給他幾個添土錢和這班做墳的工人講價論工自有胡叔琴對付一切工　不必細述二十二日那一天便是墳工進行之日依着昭穆位次開好金并祖書城恭恭敬敬把他祖老太太和他的老太爺老太太奉安在壙穴之中總算大事告竣原來這一塊墳地還是何研因的親祖老太爺當時承辦地域很大祖家兩代單傳因此連祖書城夫婦歸骨之墟也可以在此中祖書城一面督工一面向周圍眺望那時嚴冬天氣更是水寒山瘦果然不出胡叔琴所料一幅釀雪天光現在眼前天上的雲漸漸兒堆積的厚起來了起初陽光還從雲隙中透出一二分鐘光景到後來便深藏在雲幕之中再也不露臉了陰沉沉的天容但見寒鴉作勢盤旋天空繞着幾顆大樹好像他們也知道天有欲雪之意幽凄冷峭的北風一陣陣從山上吹來祖長城想這個境界在熱閙的都巿之中那復嘗得惟在此荒寒枯寂的山村中使人起那種習靜的感想其實小樓孤燈深夜讀書也一樣的寂寥因爲這裏有種種的自然景物愈加使人感觸祖書城在墳前時作冥想胡叔琴却不住的催促鄉下人快些趕成了工事只怕天要下雪了完工了請你們大家喝酒也可以大家暖和一暖和到了廿二日夜裏便飄起雪來幸虧那個雪還不大墳工也已成了十分之七八就在廿三那一天的早起圓塜就是下大雪也不怕的了可是天氣却驟然之間冷了許多 
破涕爲笑[  胡同光]  
　　學生問先生道先生唐詩是不是唐朝人做的他很鄭重的答道什麽唐朝人不唐朝人實是一個姓唐的人做的啊學生揷口道是不是三笑裏的唐伯虎他道不是他是誰 
 
 

Page 14

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * *   
 
 

Page 15

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * * 
[本埠增刊]  
[利源精鹽公司滬聞]  
　　營口殷商胡子晋等鑒於中國通商口岸每多外國精鹽輸入利權外溢甚大特聯合同志組織利源精鹽股份有限公司現已招足資本籌備完善定於二月十五日即乙丑正月二十三日在營口本公司開創立會討論詳細章程並選舉董事及監察人隨即開始製造積極進行聞營口方面發起人爲胡子晋陳啓星江少甫蘇秀亭陳紫揚劉廷幹高曉峯范高平等上海方面發起人爲李煜堂勞敬修路錫三鄭健廬王秋湄馮自由王雲衢劉石蓀等所有附股者俱屬各省殷實商家故該公司資本甚爲雄厚云 
[冠生園發明美術果盒]  
　　南京路冠生園支店發明美術八角形果盒一種内分九格滿貯蜜餞糖果二磅半每盒僅售洋一元專備新年送禮欵客之用非常雅緻購者其爲踴躍云 
[易安居牡丹花已到]  
　　南京路石路口易安居特往廣東親自選運新歲應時盆供之牡丹花今年花色與本子均較前兩年貨不同蓋本届所運來者完全爲貴重本與尋常之普通牡丹花大不相同花色鮮艶奪目花瓣稠密得宜此項上等牡丹花本昨已第一批運到因貨佳故頭批所到僅百本左右該社今已開始發售矣 
[愛國公司發售一元玩具]  
　　浙江路厦門路口愛國玩具公司前日登報每洋一元可買玩具十六種共裝一大盒是近日銷場頗廣購者頗稱便宜現因優待起見每盒並附送美女圖畫一幅云 
[美容粉發售]  
　　家庭化物製造廠發明美容粉此粉專治面上雀斑油光赤鼻酒斑無論男女均爲合用年底送禮尤稱妙品價大盒一元小盒五角在閘北香山路香興里發售云 
[良晨好友社暢銷賀年片]  
　　北京路浙江路口良晨好友社所製美術賀年片圖畫字句均極新頴四色精印每套六張售大洋一角附贈甲種良晨箋六張函購寄費免加因其辦法克實銷數極旺云 
[陳景新徵求小說學批評]  
　　陳君景新所編小說學一書出版未久已銷售八百餘部兹因再版在邇爲鄭重内容起見特徵求海内文豪批評藉臻完善現訂簡章於下（一）能將小說學内容詳細批評並引用各國學說證明者（二）能得歐美近代小說之源流及狀况翻譯成編者如合以上兩端一經錄取酬資從豐稿件由四馬路明星社代收現特價期内仍售七折凡欲研究小說者允宜手執一册云 
[出版界消息]  
　　心花報心花文藝社所出之心花半月刊内容頗佳有周瘦鵑題眉胡亞光畫眉小說有逸梅樸齋等作品首期凖陰曆元旦出版函索附郵花一分兹社員尚有餘額歡迎各界加入函索簡章無需郵花滬社天津路七十七號 
　　雛聲第十三期雛聲第十三期爲涵德學校休業特刊内容有各生著作中西合璧並有圖畫等件函索附郵二分寄新閘醬園弄口涵德學校 
　　小說家周瘦鵑主編輯之樂園日報出版迄今成績頗佳早爲社會所稱現周君爲求愛閱樂園諸君起見特於明年元旦日起新增各項如下（一）長篇小說由張耀華君劉江雛君擔任（二）零珠碎玉由劉恨我君主任（三）浪花集由竹林隠者君編輯其他如沈陛雲君發起之聯珠集田永達君發起之新同文說薈等俱爲有價值之作愛閱諸君欲定從速 
　　新社草刊第一期發行後深受文藝界珍重名宿如楊了公舒同梅秦硯畦王惠生黄雲門諸君均允贊助第二期現已出版極多名作函索附郵一分通信處滙豐銀行吳菊畦 
[南京路商聯會職員會記]  
　　南京路商界聯合會昨日下午舉行臨時職員會議到會長及各科職員等十餘人副會長主席議决各案錄下（一）工部局收容潰兵需欵頗巨現由總商會各路商界總聯合會等盡力籌集本會特捐洋一百元以資救濟（二）電話加價案議决分函各會員商店通知工部局來函大意又納稅華人會定二月一號召集巿民大會請一致出席如有意見請先期交會提出（三）夜校課程請敎務主任會同敎員編制（四）謝三希君報告赴瀏河放振情形錄案備查議畢散會 
[各工團解决南洋工潮會議]  
　　上海各工團爲解决南洋烟草工廠工潮發起粤港滬工團代表討論大會昨日在上海工團聯合會開會到粤代表四人滬代表四十五人南洋工廠在業工友三人失業工友三人公推黄鏡潮主席首先由在業工友聲明本應全體到會因事未果甚爲抱歉請諸君原諒次徐錫麟郭寄生等繼續報告工潮起因及經過并工聯會對於該工潮前後調解之情形袁曉南等提問報載國民黨農工部召集開會之說是否實在港粤代表對於此事態度如何主席答謂廣東同人來滬祇憑良心辦理不知其他次徐畏三陳鐘柔等互相發表意見均主工人事必欲由工人辦理故發起全國工團代表大會公共討論再廣東接濟失業工友生活欵項爲數甚巨亟宜追究存在何處次邵阿發報告工潮最初情形及失業丄友大略數目詹效伯徐崇善等以港粤代表來滬有日當已調查淸楚亟盼明白表示意見主席答謂當遵從公理隨同滬工團澈底解决九時餘茶點散會 
[徐州旅滬同鄉會開會記]  
　　選舉正副會長 
　　徐州八邑旅滬同鄉會於昨日下午假座跑馬廳德順里四十八號開會董職員聯席會議到會會董及職員朱維巨·馬耀先·王武鈞·等四十餘人馬君爲臨時主席議推選姬覺彌曹有爲二君爲正副會長至該會會館動工已經數月約在明春工竣現尚缺建築費數千元聞正會長姬君已認捐二千副會長認捐一千不久卽可工竣成立云 
 
 

Page 16

 
 
1;第一萬八千六百三十九號;中華民國十四年 西曆一千九百二十五年一月十六號
星期五 * *[電請各界維持川紙幣]  
　　四川旅滬各商因民國十二年戰爭時間政府發行四川銀行紙幣至今尚未收回均留　於商家之手之無從兌現巿面週轉不靈商民受累匪淺電請四川軍政紳商學各界設法維持原電錄下 
　　四川軍政紳商學各界及各報館公鑒民國肇造十有三年全國受兵禍之害惟吾蜀最酷十三年中幾無一年不有戰爭兵燹之餘繼以匪禍焚刦之外復被挪榼繁華巿鎭半成邱墟豐裕室家多變貧窶民已久不堪命加以軍餉之籌墊糧稅之預征苛捐林立紙幣爛發刧黎之膏血已竭商民之生命垂盡如商等資本旣微迭經剥削現已無存身之術實欲哭無聲欲泣無淚矣今商等尚存一息者惟手握無從兌現不能流通多數之紙幣雖饑不能食寒不能衣不能不作一線之希冀收回以作一線生機之望昨承四川旅滬同鄉會憫念疾苦並承旅滬商帮恊會分電劃督辦·楊督理·鄧省長·曾子唯行長·各當道請求商等感謝之餘仍懷效否無定之懼故不能不郵電我全川軍政紳商學各界及各報館詳陳籲請盡力維持之竊吾川纸幣濫觴於軍用票及濬川源劵兩種不下千餘萬元乃蒙熊前督軍以政府之大信不可失人民之創痛不可深毅然减軍政費三層陸續收回全川人民至今尤深感念不意十二年春戰事復起及一軍退駐省垣二軍進駐重慶當軍事緊急之際乃與渝商籌集基金陸拾萬元設立四川銀行委曾君子唯爲行長發行紙幣一百萬元原以活潑軍需嗣值軍需孔亟遂將六十萬元基金全行挪用紙幣遂無從兌現當時今政府以挪用基金情理似覺難通乃籌集公債收冋紙幣四十萬元待及九月正擬籌二次公債適值軍事不利退駐萬縣而此六十萬元四川銀行之紙幣從此留握於商家之手矣及一軍從渝復發行官銀號紙幣二百萬元成都方面所發行者亦約二百萬元及一軍敗退今政府由萬縣恢復重慶進克成都統一全川至今一年有餘矣即以經濟困難而四川銀行紙幣爲數只六十萬元且爲今政府所發行即應體念商艱設法早日收回亦足减少商民一部份之痛苦商民感戴將無際極乃事經年餘毫無收回影響遂致商民周轉不靈停業倒閉之事相繼發生而岌岌可危者尚不知凡幾以表面觀察重慶商情似覺平靜試問四川銀行及官銀號兩種紙幣已達數百萬是否非全握於商家之手約略計之多或數萬少亦數千其所以隠忍不言者一居權勢之下實不敢言一爲周轉所關實不便言表面雖鎭靜無事而心中之痛苦則與商等相同對於商等之呼　其隠衷無不同心贊助也再此紙幣一案以尋常情理論六十萬元之基金及收紙幣四十萬元之公債均皆出於商民何莫非商民之膏血不特六十萬元紙幣應早收回即基金公債亦應早日籌還以熊前督軍收回非已發行之川劵論不特爲已發行四川銀行紙幣應收即非已發行之官銀號紙幣亦應收以銀行條例論凡出紙幣之銀行因虧倒閉應以籌欵先收紙幣然後及於存欵世界政府立此條例對於銀行紙幣何等重視乃吾川政府挪用基　旣未籌還復置紙幣於不顧其對於商民何忍心若是今商等所籲請者僅此應收未收之六十萬元紙幣爲數無多吾川鹽欵年收一千餘萬此欵又爲今政府所支配以月撥十萬計不過六月即月撥五萬計不過一年即可收淸並非苦今政府以所難爲此籲請全川各界並省外同鄉諸公同維公道一致促請俾早達收回之目的商等不勝拜禱之至情迫言激諸希諒察爲川紙幣受害旅滬各商全體公叩 
[寶山交通局昨開董事會議]  
　　滬太汽車公司自與寳山交通局訂定租借合同開辦有年旋由經董聯合會提出附件其主要條件爲每年押租五萬元於原訂借欵二十萬元内除去餘以八釐生息每年由滬太公司出租二萬五千元扣去息金外交通局年收可入萬餘金滬太公司因戰事關係提出要求否認前已承認之附件并將租金改訂付給辦法前五年減半中五年如數交付後五年再將前五年補付將此項要求遞交交通局董事會昨日由袁觀瀾董事長主席討論此事僉以此項要求於交通局方面吃虧太巨不能加以承認云 
[寳山定期舉行董佐聯席會議]  
　　寳山兵災善後協會昨有通告致各巿鄉董佐云逕啓者兹定於一月十九日即陰曆十二月十九日下午一時在閘北寶山路升順里七十三號本會事務所開各巿鄉董曁本會委員主任聯合會議會議事項一爲借忙欵擬指定以工代振辦法二爲兵災各縣善後聯合會交到調查損失表爲請求賠償損失根據行將擬定組織調查團辦法事關重要務希准時駕臨無任企盼 
[浙人歡迎童杭時]  
　　童杭時爲舊國會議員護法拒賄守正不阿奔走南北罔辭勞瘁中山氏極信任之今膺命長浙實廳該省紳商皆表歡迎旅滬浙人鄭午昌等賀函云萱甫鄉長鈞鑒我國以實業之弗興受經濟之壓迫民貧國弱疇不痛心顧自民元以來政客縱横軍人跋扈方爭權奪利之不暇置通商惠工於弗問甚且藉口振興借外債以濟其惡忍心斷送賺異財以償其慾官之失德民何爲生鄉長國會彦碩民黨中堅護法拒賄守正不阿爲國奔走十年於兹今因孫段出主中樞政網稍見端緒乃膺榮命來長斯任圖實業之發達展救國之鴻猷維桑與梓同聲愛戴吾浙枕南嶺而面東海河流縱横原野廣漠林礦漁鹽農牧之業皆易振興以此東南天府之區得守正熱心如鄉長者而經營之因利施政行見百業之俱舉裕民富國何待十年之生聚昌等旅居滬埠間問商務嘆國貨出口之日減驚洋貨進口之年加對於實業企望尤切故於鄉長之來不禁歡欵而鼓舞之特此馳賀惟祈鑒察鄭午昌等叩 
[路局徵收砲台灣站人力車捐]  
　　本埠滬寗鐵路管理局復寳山縣公署函云逕復者案准貴署第七二四號公函准交通事務局公函以兵事甫平民力凋敝請暫免收砲台灣站人力車捐費希據情照轉等由相應函請貴局顧念民力格外體恤暫免徵收等因准此經即飭據敝路車務洋總管復稱查砲台灣站人力車收捐一事雖經本路籌備辦理迄未實行徵收各車夫在站享受利益已數月之久本路各站所收此項人力車捐費向係每月五角現擬自本年二月一日起即照此數實行徵收至謂民力凋敝係由兵事所致應予體恤一層本路對於兵事絶無責任且同受損失萬不能因此代負賠償他人損失之責任此例萬不可開等語相應據情函達請煩查照施行至紉公誼 
[黄龐三週紀念追悼會預誌]  
　　十七日假慕爾堂舉行 
　　上海各工團發起黄龐三週紀念大會定於一月十七日假三馬路慕爾堂舉行届時由各工團代表蒞會追悼外并請張溥泉·江亢虎·葉楚傖·邵力子·張束蓀·何世楨·楊春綠·等演說兹將預定秩序錄下（一）搖鈴開會（二）公推臨時主席（三）報告黄　二烈士對於勞動運動之略史（四）各工團代表致追悼詞（五）來賓演說（六）游藝（七）攝影（八）散會 
[本月租界内盜案之調查]  
　　計分十三起 
　　據確實調查自本年一月一日起至十三日止公共租界内計有盜案十三起云 
[日僑居留民會今日開會]  
　　日僑居留民會定今日（十六）下午五時半舉行臨時行政會議討論日僑治安問題及其他要案昨由菊池議長通知各議員到會與識獎 
[集會表]  
　　陽曆本月時間地點召集者事由 
　　十六日下午二時在江西路三和里厚生纱廠全體股東會 
　　十七日下午六時愛多亞路三十八號聯華總會約翰大學開年會 
　　十七日下午三時法租界英利愛路十六號人和醫院總院開幕禮 
　　十七日河南路總商會總商會開常會 
　　十八日下午二時華商証劵交易所華商龍交劵易所開六届股東會 
　　十八日下午二時愛多亞路五十號華商紗布交易所閘七届股東會 
　　十八日下午二時九江路五號金　交易所開六届股東會 
　　十九日上午十時起法界公董局法界公董局選舉局董 
　　二十日午後二時假四馬路大新旅館復盛碾米廠股東會 
　　二十日至二十二日蘇州路三號新天妥嘗　東基督敎敎育會開年會 
　　二月一日納稅華人會納稅華人會巿民大會 
　　二月六日基督敎大學同學會基督敎大學同學會舉行年宴 
　　二月八日下午一時北河南路總商會通易信託公司第四届股東會 
　　二月十三日在寗波路八十五號大豐慶記紡織公司召集股東大會 
　　二月十五日午後二時北京路七八號　　興業銀行股東會 
[天氣報告]  
　　徐家滙天文台昨日下午四時三十分氣象預報云低歷將向九州與小笠原羣島問而去東海以北有强烈之西北風南尚有無定向之微風琉球及雅泊島之南俱有旋風及惡劣之天氣又昨日下午三時前二十四小時内本埠氣温最高最低俱無紀錄去年同日最高四六·三最低四二·五 
 
