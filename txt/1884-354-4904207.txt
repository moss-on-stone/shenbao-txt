# 1884 - 354 - 4904207

 

Page 1

 
 
[第二十四號畫報出售] [  申報舘主人啓]  
　　今歲皇上新建二宫曰翌坤曰永和爲皇太后頤養之所九月間始告成京友繪圖郵寄南來凡一切上用物件均屬目所未覩洵巨觀也再高麗一國通商最後其國俗政令罕有見聞兹因其國有犯錢案者捕治之日概以白帋糊犯者面目未知是何政敎兩圖俱編入此二十四號畫報准於初六日出售自乙至此期凡十二卷頁凡九十有六裝成一本可與甲集兼存是爲乙字之終另繕目錄一張隨畫報分送不加分文仍附淞隠漫錄加圖說一則閱者鑒之此佈 
[石印精選經藝淵海] [  沈常安主人啓]  
　　經藝向無善本坊肆翻刻者名目新異實祗習見數篇更易姓名移改面目希圖朦混閱者病之近日吳門友人蒐輯大宗經文一部仿多寳船之例編本石刻每經約有一千數百篇統計五經共有七千餘篇皆係搜羅先輩文稿名家窗作及各省書院會課傑構復延請文壇鉅手將應出之題盡行撰補他如坊本中之鴻裁五美選腴文鵠等集亦皆採摭精華攙入一二幾於無題不備無美不臻名曰淵海義取波瀾壯闊挹注靡窮之意巳交點石齋縮印計於明春發售有志舉業之士諒必爭先快覩家置一編以爲研經綴文之助己 
[再書前報高麗亂信後]  
　　此次高麗之亂事起倉卒聞者驚疑莫明其故前報所登長崎來信及高麗信息雖其中情形或有傅説紛紛未卽確實者然其事起於亂黨而成於日本人則固可得其大槪矣夫前年六月之變因該國人結怨於日人而起使節　焚商民遭戮勢成洶洶將至不可收拾設當時中國不急發兵船前往與夫遴委幹員隨機應變首先入城撫輯其民而設詭計以奪該亂黨所奉之謀主則黨人之橫行無忌未必就此罷手而日人猝不及防被戮被掠亦將不止此數卽中朝之所以綏定其民而平靖其難者不能若是之易也蓋日人受創過甚怨毒益深其於中朝亦有詞可措焉肯一商便允路受撫䘏賠償而去而此後朝鮮商務且盡歸中國主謀彼在旁觀而坦然不與我計較哉至於今日之事則其勢有較難者朝鮮大變國俗民風力求强富整頓商務漸有端倪雖目前出入貨物未見其多關榷之數不能倍增然氣運之轉移合待謂二三十年之後非人謀之不臧也朝王勵精圖治惟日孜孜禮遇各國使臣極加親厚而朝中諸大臣又能同心一德事事振興將來利益可兾櫎充東海小藩安知不列於歐亞會盟之上而現在各國之中惟中國日本爲其最親信極切近之隣國往來之跡亦覺綿密雖前年守舊黨人散匿八道之中未嘗無死灰復然之意而得兩國輔翼之度亦未敢輕覬而妄思蠢動也乃上月十七夜猝然起事竟至藉杯酒爲聚會之所以覊縻中國欽使而使知照防營帶隊入衛瞠乎在日本之後遂令奸相得以　召大臣慘遭駢戮先調日兵挾禁國王以濟其篡逆之謀乎夫中國防軍所以久駐京城不卽撤回者原以防亂也吳筱軒軍門威望震於朝鮮兵民協和亦旣三載軍門捐舍以後接統有人事遵遺法日本雖有兵在彼乃止自保日本之商民循通商各國之例耳豈若中國防營不特自　華民而實有保衛朝京内外之權者乎此次洪英植乘亂入宮聳令朝王召日本兵以入衛而陳欽使自席間步行回館始行知照防營趕卽出隊不意已爲日兵所阻而洪逆借以爲重公然妄殺大臣尸六人於宮内得以大逞其叛逆之志而我華軍聞此信息不能停退直至十九日始與日本兵交鬥以多臨少俾其敗走朝人之心乃復稍安然禍事已至於此無可如何所可惜者朝鮮政府年來力求商務思改舊觀朝王固澄神定志無所依違一惟中國之言是聽卽日本官商兵民在朝駐守亦莫不以相與有成爲樂而其政府中正惟閔台鎬等人才識智慮迥出尋常可以輔朝王以致富强之效今奈何一旦駢誅爲洪逆所暗算哉竊謂前次之亂在國人惡日人爲守舊黨之所煽此次之亂則不但不惡日人而且似先受日人之命而後行事者其非僅爲守舊黨人可知也僅爲黨人今日華軍之聲勢何嘗遜於前年卽使防營中不遣員飛報旅順乞發援兵在朝之軍亦足靖難蓋朝兵尚無利器彼黨人就欲負嵎抗拒亦何嘗執有利器能禁戰幾時耶吾知關然一聚卽已潰散不煩實力征討也若不僅亂人之所爲则是日人早有定見於數日之前指使洪逆如何行事如何設詐如何覊絆華人如何矯傳令旨其於事後亦必有一番備禦一番抗拒一番布置度非兵力之多寡可以令其退舍者日來信息止於如此究竟事前有何釁端有何幾兆尚未詳知就前日二信觀之則謂此事之無與日本人不敢信然謂此事之實起於日本亦猶可疑盖兩國在朝中國不過以藩屬之故稍殊往來之體其他事事勢成均平並無軒輊異日商務大興利益平分日本亦可倚爲外府如謂該國之人私於中國者半私於日本者半彼此各因其所私而起而自相傾軋假令中國畏日人而乘此亂而知難而退全讓日人以專主則固日人之所深願而無如其不能也然則何取乎無賴之行以居助逆之名也哉噫東顧之憂與南望俱戚矣 
[京電譯要]  
　　昨上午十一點鐘越二十五分時本舘派在京師訪事人專發電信云日前醇邸面請皇太后寄諭各省封疆大臣如有再請與法議和者交部按律治罪刻奉上諭准如所請仰見聖謨廣運威武奮彼俔俔伈佖專以一和了事者尚敢再措一詞哉 
[廢員抵京]  
　　昨十一點三十四分京友又發專電云已革廣西巡撫徐延旭已押解至京不知一經廷訊可能網開三面否也 
[長崎要電]  
　　昨下午二點鐘越四十六分時本館長崎訪事人發來專電云西十二月二十三號卽華本月初七日天明時日本富蘇剛兵船載兵前往高麗其統帶何人及兵士若干則該電並未細叙云 
[三韓叢話]  
　　高麗僻處海東輪舶往來不能尅期而至故本館派往訪事之人亦惟月一郵聞以盡職守兹將近日所報各瑣事次第綴錄報端以符新聞之例閲者不必破浪乘風而已如向海外彈丸采風問俗矣據稱前月有日本人五名乘漁舟至慶尙道波柔若縠艇小於梭上下泝洄其樂無極詎該處居民以其異言異服也故狎侮之或從憍上溲溺或投草木船中日人遂移船傍岸意欲飽以老拳橋上人卽閧然而散走不知所之有土人蘇守權者年老步艱不及避去因被日人以櫓毆破頭顱當卽斃命日人知事不得了急駕艇而回不知事後若何辦理也○月前有私鑄八犯金在美閔榮範金興福　完甫朴致成並同謀之尹榮輔孔益東數名俱押赴市曹處斬想此後不法之徒當稍知歛 
 
 

Page 2

 
 
跡矣○高廷現行都目大政以一事權惟爲總者誰尚未知其的實○新設操練局遴派土官學習技藝以前副正字徐載弼爲之○各國之僑寓三韓者日本署公使　村久美國公使福特英領事阿須頓此外不過寥寥數人而已○由元山港北至永興金波院一百七十里南至淮陽邑一百五十里通川邑一百十里歙谷邑一百二十里西至陽德邑一百八十里此現在所定通商界址也○有匪人在城鏡道冒稱暗行御史已被拿獲囚諸圜　諒必處以極刑也○慶南道校卒獲　劇賊十七名留州鎭校卒獲有火匪十一名皆在本地梟首示衆○高麗定例每届科試之年除王京而外外道各簡放試官以資考校此次所放忠清道試官爲李勝宇慶尚道試官爲李重夏全羅道試官爲洪炳一平安道試官爲沈埼澤想氷鑑高操定能選拔眞才以無負朝廷委任也○海禁已開黃海一帶時有中國漁船往來無知海民或致藉端滋事兹聞高廷已飭白翎島僉使遇中國漁船之來泊者按票稽查並諭島民無違章程亦先事防維之至意也○咸鏡北道向章科試額取二十人南道額取五十人兹以關北人物文才不减於他道遂由廷臣啓請自此届秋試爲始依關南例取中五十人以爲定資有志觀光者莫不頌王恩弗替云○高王以湖南南原等邑洪水爲災小民流離蕩析因諭政府曰家户之漂頽人命之覆壓念其失所呼號顚連其何以支掩埋奠醊一時爲急出内帑錢三千兩頒給災民以示懷䘏至意一時千百哀鴻同沽　惠殺其澤者莫不感激涕零云○前怡和洋行中夥伴二人由仁川趕漢城行至漢江天已昏暮二人策馬先行行李物件在後相隨驀士人蜂擁而至刼奪一空約值數百金二人雖向該衙門催問然賊蹤已遠未得端倪云 
[高廷諭旨]  
　　科場中傳遞捉刀中國律有明禁不料海外彈丸亦有此等惡習近見高麗王諭旨云邇來科弊誠痼矣爲士子者初不肄習工業惟事鑽剌爲試官者亦不顧念對揚惟視千囑可曰國有常憲乎國體之尊卑士習之純薄關係非輕而愍不知畏有所犯科三尺　嚴斷無假貸着申飭　外試官 
[武林碎錄]  
　　杭府吳春泉太守舊僕吳某相從十有八年曾歴患難寸步未離太守擢守杭郡遂卽派司門稿吳本姓翁以從主人故冒今姓昆仲三人皆託身府署一掌錢糧一爲接帖一朝權在手不免弄巧舞文吳更酗酒滋事無所不爲每學灌夫駡座雖主人亦無可如何太守稔知其惡已於夏間驅逐出署詎吳竟將太守之三千餘金竊負而逃效范睢入秦故事匿姓改名避居東鄉之㵎橋地方近因事發太守密飭仁和縣多派幹役拿吳到案暫押内班房詎吳竟不受覊押大肆咆哮差等爰禀明邑尊上鐐收禁以候提審云○杭垣喬司鎭盜刧一案當爲仁和縣幹役緝獲正犯六名船户一名惟贓物尚無着落疉經邑尊刑訊據供同夥八人皆甌東籍所有巨贓盡被盜首二人席捲一空逃入海洋深處行刼之日以兩人守門六人入内搶掠我等皆持木棍並無刀矛等件惟將一工人及事主毆傷然亦無甚大害我等六人中其一分得大錢九百文一僅得棉綢被一條一拾得孩帽一頂銀鈴一對一掠得布衣五六件而已○浙臬孫穀庭廉訪自署理藩篆後仍居臬署内外各班胥役等須日至臬轅伺候藩署獸環雙掩廉訪僅日一賁臨而已至上月二十六日始移入藩署以重職守廉訪年近花甲面主夫人尚康健在堂本月初爲八旬帨辰屬下百僚皆至　垣晉祝云○仁和夏松孫主事乃子松少司空之長公子也以丙子科舉於鄉次年聨捷春　以二甲進士歸主事班銓選滯跡京都未幾少司空病終江蘇學署遂以丁憂還里奉母家居時年未及三十也生平操守極嚴取與不苟文章品行確有父風各當道皆刮目視之夫歲服闋以母病難離命弟厚甫孝廉先行進京而已則仍安家食乃今歲自入秒以來舊疾時發本以弱體之休文兼作嘔心之長吉少年自恃良藥難投於前月之杪遽爾病終白頭寡母痛不欲生黃口孤兒悲方學語聞者無不代爲酸鼻也 
[皖省雜聞]  
　　皖垣自秋收後糧價日跌上白米每石售錢一千九百有零而桂家壩靑陽桐城等處米價尤賤故他省及本省委員咸往該處採買米榖絡繹於途○沿江一帶砲船統歸安慶水師恊戎節制現定每月二十日調集省河大操一次鎗砲聲如雷震江水爲之沸湧誠水師之壯觀也 
[皖垣官報]  
　　牙厘總局提調松秀風太守之太夫人於上月念四日仙逝○藩憲牌示祁門縣典史缺委試用典史陳昌晉署理又示休　 
甯縣丞缺前以試用縣丞舒公竣詳補宿州時村巡檢以候補巡檢包培原詳補奉覆准補應卽飭赴新任 
[莽和尚]  
　　金嚴寺禾城古刹也殿宇幽深花樹叢密朱竹挓檢討有金嚴寺古黯金沙之句住持僧某有戒行赭宼之亂知刼火難免乃預藏金於佛殿下擕杖遠避亂後歸來荆榛滿目片瓦無存急發所藏金宛然不勳於是號召徒衆大興土木諸檀越亦各捨金相助因石成砌編竹爲籬曾不數年而金碧輝煌廟貌如故夕梵晨鐘香火之盛城中諸寺皆不及焉未幾某住持圓寂小沙彌稍稍犯戒律竟以慈悲念結歡喜緣矣寺側有一河石橋橫焉橋左有屋數楹有小户居之小閣臨波綺窓延月時於此間得少佳趣今年府試時有生自外縣來因到郡稍遲覓試庽不得見是處水木幽靜棟宇精整因欵扉謁主人請以重金假片席地主人欣然許之導生入室忽聞内室喁喁唧唧似兒女子私語者主人卽趨入少頃出謂生曰寒舍狹隘如先生不棄卽以近水小閣爲先生下榻何如生大喜挈行李而入支板作几架書其上晚餐後挑燈兀坐　兎園册子蓮漏三下尚未就寢忽聞閣板𫃊𫃊作響瞪目視之則板自啓一圓竇也俄而擲進二物拾視之一　肩一雞腊生莫解所以良久亦無他異乃塞竇就枕翌日以告其友友亦好事者囅然曰此必水鬼爲祟耳今宵我與君同往必能爲君驅之及夜生邀友同來滅燭以覘且異漏方半閣板又啓二人蜷伏在地窺見竇外月色矇朧似有人影頃之影漸近頂上圓光直射竇際二人辨其爲和尚急携溺器灌之一尚瑟縮淋漓掉頭竟去二人拍手笑曰　頭著　矣越日二人入寺隨喜見一僧房魚鑰雙扃從門隙窺經卷藥爐絶無纎翳不似久無人居者因憶疇　之夜醍醐灌頂者殆卽此僧也因題偈語於壁曰和尚和尚頭顱髒骯月下敲門汝太鹵莽灌汝醍醐現汝本相得大解脱禪乘最上汝竟遠離勞我夢想何處雲游芒鞋竹杖題畢遂出寺僧見而惡之塗之以粉而字痕猶隱約可辨[  海曲釣徒稿]  
[袁江雜錄]  
　　前報河下所泊難民船多至數百號近則流波寂寂蹤影全無其相率赴省耶抑返故鄉耶則不得而知也○浦上私鑄小錢薄如蟬翼小逾雞眼　搭愈多鼓鑄愈盛販賣暢行幾如大宗生意前者視制錢七扣八扣今則五扣六扣甚且四扣矣錢法之壞至於此極亦世道之憂也○路潤生先生文孫禮門同馬前任裏河同知罷官後就養浦上怡性林泉唱隨相得夫人張年届大衍於九月十三日稱𫍫上壽詎至十五日卽跨鶴仙游司馬中年絃絶哀悼逾恒上月二十日設奠受弔冠蓋盈門翌日出殯銜牌執事外如銘旌亭香燭亭影亭誥　亭曁紙紥之鶴鹿車馬金銀綢帛侍男僕婦各事無不惟妙惟肖簇簇生新共用夫役百數十名經行街市觀者密若堵墻聞靈柩暫厝禹王宮側云○聞漕鎭兩標所撥之海防五營憲意以所駐卽應防之汛地旣有年餉何得再支口糧遂於十月終將糧停放矣此説未知眞否○淮郡盜竊之案層疉如山官憲認眞巡緝終難破獲眞贓各保甲聞之警懼徹夜鎗聲號聲柝聲鑼聲巡兵更役呶喝聲犬吠雞鳴聲互相應答道憲嘗於人靜後微服而出查察勤惰無敢視爲玩忽云○前任肇陽羅道方子嚴觀察丁艱後於上月二十四日服柩過浦漕憲道憲均往祭奠隨卽開船回皖 
[松郡試事]  
　　黃潄蘭宗師於本月初七日取齊松屬所有塲期及生古學題附登于後初七日行香放告初八日生古學初九日 
 
 

Page 3

 
 
童古學初十日府華奉婁生科試十一日覆生古學十二日金上南靑生科試十三日覆府華奉婁一等生十四日奉金上童止塲 
十五日提覆並覆金上南靑一等生十六日南靑童正塲十七日提覆並第一場考優十八日華婁童正塲十九日提覆並第二塲考優二十日覆一二場童生二十一日選拔第一塲二十二日覆三塲童生二十三日選拔第二場二十四日貢監錄科二十五日新生總覆並一等生奬賞二十六新生謁見二十七日起馬初八日生經士題目列左孝經進思盡忠退思補過論科理古之用武者不急於治兵而急於擇將論經解帝乙荀虞異義述祖甲鄭王異義述三老五更　異義述五侯九伯鄭杜異義述賦題齊國上言有一男子披羊裘釣澤中賦以隱身不見帝思其賢爲韵詩題賦得九峰西峙比崑崙得峯字雜作天馬山銘擬杜少陵魏將軍歌 
[飛鸞新語]  
　　鋤經堂之北有淨室一椽庭前壘石爲山旁植芭且數十本室内纎潔無塵猊鼎中焚百和香縷縷自卍櫺出江夏生每筆墨之暇輒憩息于此證靜緣焉一夕玉宇無垠月明如水生方倚烏皮几讀黃庭經忽聞小花龐吠聲狺狺一羽衣客道貌𢥴然清癯若鶴入門一揖自言從峨眉山紫霞宮來生平善扶鸞戲斷人休咎若影響生曰休咎予不敢知第聞乩仙多靈鬼喜與才人相唱和當此風月良宵盍一試神通以破客中岑寂乎客曰是不難惜無文人之慧業者在旁扶持耳語未旣適夢蕉居士偕佩　仙子翩然而至舉以請皆笑而頷之客遂焚靈符展沙盤授乩使二人扶爲間寂然不動客又焚催符乩遂微暫書細字若蠅頭成七絶一首曰銀箭丁丁夜已闌曲房露重怯衣單無情頗怪雙紅蠟心易成灰涙易乾生婉誦再三泫然出涕葢詩係亡室紉秋内史舊作也旣又書曰妾死後籍隷長春苑司天下花開花落事昨因絳英姊有感崔家　情事悞從小春時放桃花苑主大怒命妾前往稽察飛鸞至此暫作句留紫鳳樓清小証瑶臺之果緑熊山遠高題銀牓之文小别三年相思萬疉不知郎猶憶著丙子新秋牛女渡灌之夕携手闌前喃喃間璿宮影事乎生忍涙添香默有所祝乩忽大書曰去去去惡鬼將來嚇破奴胆矣驀乩亂畵盤幾覆字大逾三寸書曰我來我李二娘也辣手霹靂鳴驀把檀郎送一朝頸血飛至今猶痛速焚楮帛以助冥資　知其爲犯婦之就戮者戰慄不敢語客急書退符焚之少選乩又細書曰嚇死奴矣奴胆小如鼷何能禁此惡煞耶郎無自葳郎尚有册載塵緣他時蓬島濃春碧桃花下當與郎持茹帚笊籬同掃落紅片片也玉旨不敢違且退事畢回鸞當邀碧雲妹偕來再攀清話時鼉更四下羊燈嘇嘇作淺碧色客收乩而去生遂援筆紀之以俟日後踐碧雲之約 
[令節跑紙]  
　　昨日庽滬各西商因令節停公復舉跑紙之戲午後三點鐘後由徐家匯鎭後跑起奔馳四十餘里至新閘相近始止計馬四十餘匹散紙者爲協隆行西人非倫旣而夕陽影裏喝采聲喧則旗昌行西人運特己錦標奪得矣聞明日禮拜六仍須跑寒由前獲勝之新担文訟師首先散紙云 
[歇浦贅談]  
　　前日虹口浦雖有粤人某甲失足落河經杉板船救起時已不醒人事該杉板無從問訊遂卽送至同仁醫院當經設法救醒甲遂歸○昨日爲外國節期浦江中各拖船俱掛彩旗而兵商各輪船則未見懸旂也○本年下忙錢糧業已開徵前日莫邑尊委員起虹口楊樹浦厚仁堂催繳地丁傳集各圖地保曉諭云 
[饋食見疑]  
　　虹口鐵路相近有甲乙二姓俱粤産也合租一幢居之甲家有三小孩長者十五歲次五歲其一尚稚兩姓曾有口舌近已和好如初月前乙烹饌一簋餽甲家三孩共食之長幼俱病殇刻下五歲之孩亦奄奄成病於是甲因疑乙不忘舊怨而置毒於饌中遂於前日報知捕房轉送孩至醫院西醫騐得並非毒藥致病始知羊叔子非　人者也 
[保釋兵勇]  
　　南瑞快　船現泊浦中水手兵丁間或登岸游行小東門一帶小弄中又爲烟花藪澤不免涉足其間前晚十一點餘鐘有兵在小東門外鳳凰臺茶館弄中某花烟館肇事將房門器皿打毁並將煙客之頭打破當報捕房捕頭立飭拘到兩人管押其黨又聚數十人至捕房索人小東門捕頭田德律風知照大自鳴　捕房將所拘之人轉解昨晨翁太守提案詰詢據花烟館鴇婦稱所毁物件不索賠償烟客之傷亦願自行醫治惟求禁止兵勇嗣後不來吵閙法捕頭謂原告旣不追究如有人來領當將該兵釋出隨於午刻經該船哨官至太守公館請保太守因飭昨丁持名片到捕房釋該兵以去 
[火警紀餘]  
　　昨報列滬北火警一節兹探悉共焚去平房八間樓房五幢市房三幢拆毁六幢計馬路上老虎灶點心店鐵器店三家同付楚人一炬火志時有附近某姓烟館被隣人王某取去烟膏一缸烟槍數支昨晨該館主邀人向王理論未至如何了結該處房屋係謹記洋行之產起火者係紹興人伍姓因小孩在灶下蒸點心遺火於柴致肇斯禍云 
[糞車笑柄]  
　　本埠南市靑龍橋左近某甲向操小負販與擺設小菜攤之某婦有私兩情好合幾欲以野騖作家雞日前忽爻占脱輻互相鬪毆娘子軍敗陣而回思有以一雪前辱隨取凈桶向甲潑去木穉花放幾於香滿衣襟甲固力大於牛者隨奪桶罩婦頭上恰如公役之帶紅黑帽者醍醐灌頂尤覺鼻觀禪通有好事者過而詢曰爾兩人旣非如嵇亮軒之坐糞車何竟飽嘗此中滋味耶兩人不答一言赧赧然抱頭而去 
[三訊鹽案]  
　　盜冒捕鹽一案前經　邑尊研訊後着小仁寳交出同黨之小金福等各情早已疉列前報前日小仁寳在小東門外一泉樓茶肆尋到案内之譚國良考三兩人當卽扭送法捕房由公堂錄供後解送上海縣署前晚經帮審委員王明府提訊譚供向係販賣菜跪前日在一泉樓啜茗小仁寳與小金福兩人無端毆扭我上前解勸小金福乘間逸去小仁寳隨卽將我拘案小的實不知小金福係案内之犯求恩超豁考三供稱伊等在一泉樓毆打我在旁觀看適被拘案明府謂爾等如與小仁寳素無轇轕决不誣扳旣已拘案不必狡賴如果從實供認本憲當從寛典研詰再三始供小的向係販鹽日前小仁寳向我索取陋　我未應允以致誣扳至李仁明等小的實不相識又詰李等四人所供同前明府遂飭將李等依舊監禁譚考暫押小仁寳着交原保仍令交出羽黨再行覆訊 
[江西省浮梁景德鎭紳董江有聲等致上海三省籌賑公所施封翁書]  
　　少欽仁翁善長大人鈞座敬禀者敝鎭水災亘古未有幸蒙各大憲曁閣下設法撫恤得息鴻嗷而慶鳩安惟敝鎭自丙子年來水災疉作於今爲甚漂没房屋人民約以萬計推原其故實由河道壅塞百餘年未曾疏濬致遭此奇災敝鎭半係窑黹爲御器所出四方輻輳胥萃於兹每日挑倒鈢屑瓷礫絡繹不絶日積月累河道漸狹河面漸高加之今歲衝倒房屋窑廠坏坊數千餘間沿河塡塞五日不雨水淺舟膠船不能上一逢久雨泛溢妄行近河前街多受其患若當春夏之交大雨傾盆正街後街俱成水鄉甚至舟行屋上人在水中頃刻之間盡室覆没者不知凡幾可悲可慘莫此爲甚本郡恒太守於十月朔日莅鎭查勘見此情形謂前車可鍳後害堪虞爲之惻然特捐廉俸首創開河之議并先出示嚴禁鈢屑磁礫不准傾倒河邊以清其源擬擇其要隘先爲疏通暫濟眉　 
 
 

Page 4

 
 
若通河開濬經費浩大獨力難支除札飭浮梁縣及三　首士籌畫外並邀有聲等出爲勸導奈凋敝之餘集腋無多杯水車薪雖以濟　伏思前遭水厄蒙大君子悉心賙恤籌賑籌衣源源而來億萬生靈均霑恩於挾纊口碑載道頌生佛者萬家原不敢復以此相累想大君子慈祥在抱利濟爲懷其必有以惠教我也倘蒙逾格籌款俾全河行以疏濬將見患泯一旦利溥千秋闔市民人不知如何感戴大君子之功當不在禹下豈僅望空九頓韾香以祝足以抒其愚悃哉謹區區伏維原鑒虔叩籌安統希賜覆不宣浮梁景德鎭董事晚生江有聲朱龍翔程以和吳拱辰吳鑑堂季丙元仝頓首謹禀十月十八日拜發 
　　右啓者奉到來翰拜讀之餘得悉景德鎭河道百餘年來迄未疏濬以致水脈難通今年遭此大刼家賢太守親履查勘目覩情形首先捐廉擬創開河之舉以清其源爲民除害此乃萬全之策足見恒太守爲國爲民洵稱罕覯據諭三大幫首董並諭貴紳董出爲籌勸想衆擎則易舉務望諸大紳董不辭勞瘁悉心籌畫大凡人有善願天必從之弟想刻下正在放賑之時大可舉行從領賑之中遴選精壯災民派來挑泥濬河另酌加錢幾文一天在災民每日可多得錢幾文定能樂於從事較之另外雇人挑挖節省不少名爲以工代賑兩省裨益請諸大紳董乘此放賑之時迅速舉辦照以工代賑之法賑欵本來要給只要另外酌加核計妥籌欵若干務須核實速籌如實在不敷再請示知弟總當竭盡心力代爲襄理以全大局專此奉覆恭叩德安[  上海北巿三省籌賑公所教弟施善昌頓首謹覆十一月初三日]  
[浙省撫轅抄]  
　　十一月初一日户部郎中明保差辭赴京繆鈺禀知本日交缷艮山門絲捐差卽用縣孕如正禀知厘捐局委百官厘局禀見禀謝卽辭孔廣鍾禀知本日接辦艮山門絲捐○初二日委署錢塘縣承程仕榕禀見謝委並禀知本日接印 
[蘇省轅門抄]  
　　初四日前任江撫潘由江西來請假回籍修墓候補府潘學祖禀知赴六門外查騐新設各河水栅候補同知黃玉通判郭廷沛候補縣蔣嶙汪國奎宋寳義候補道庫大使程濟時縣丞李德埴主溥熊應崧巡檢楊秉琦徐振常陳錫蕃均票知奉委海運津局差候補同知馬玉田候補縣墀均禀知奉委海運滬局差候　通判王兆霖禀辭奉委解淮餉赴揚州上海縣莫解案來省禀到前廣東鎭平縣王繩濬浙江籍來卽辭藩憲牌石候補佐職日課定於十一月初七八等日公期考試金壇縣　禀到並謝保舉卓異撫憲明日止轅○初五日候補同知李福冕禀知奉委海運津局差候補縣楊溥南匯縣曾勘禾棉回並禀知奉委會辦海運滬局差又陳光湛禀知奉委赴常昭公幹前署福山鎭標吳淞營中軍守俻候補守俻沈藍廷福山來卽辭直州同徐衣言候補理問朱祖恩未入陳履泰均禀知奉委海運滬局差縣丞吳鐘杰陳泰清巡檢章福齊阮樹棠均禀知奉委海運津局差新任蘇州府魁於本日寅時過無錫前來○初六日調補蘇州府魁交缷鎭江府事回並謝飭知赴任方蓀禀知奉撫憲委接收呈詞差○初七日候補府潘學祖禀知赴六門外查騐水栅回從九沈廷楨禀知奉委接辦南路一叚冬防差新任蘇州府魁於本月初八日辰刻進暑接印 
[江督轅門抄]  
　　初二日署鹽巡道郜雲鵠禀知任事田或俊禀知缷事○初三日湖北提臺統代順咯選鋒等營程文炳拜會辭行 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[自遣請霧裏看花客高昌寒食生太痴生并諸大吟壇郢政]  
　　誰説春光好春來增煩惱千紅萬紫總是春春歸花落無人掃誰説秋月好月殘損皎皎一年幾度月華明况復白雲常遮繞誰説紅顔好紅顔終須老錢　蘇小吳　娘而今塚上靑靑草誰説讀書好　生皆潦倒古來幾輩不凡才終身牖下知音少誰説功名好功成須退早衣錦歸田　幾人富貴浮雲何足道誰説黃金好不貪始爲寳人生白歲無多時熙熙攘攘自煩擾誰説兒孫好基業兒難保春申市上　斜游室中父母不温飽誰説　塲好酒闌入散了明月揚州廿四橋吹箫人去空啼鳥吁嗟　人生惟有吟詩好筆寫狂歌開懷抱昔人已死千餘年至今天下知庚鮑豈知又有神仙　隨雲　往蓬萊島不生不滅年復年若問蹤　虚縹　恨予迂拙非詩才惟有心羡神仙　久欲披髮入出去竹枝芒肄破衲襖轉念二老在高堂　　深　尚未報　水無資作　游晨昏暌隔總非孝之吳之邦復之皖秋風颯颯上柾擢揚子江　聞鬼語　陽道上遇凶暴艱難困苦復何言敗窓歸來豈　料到　　月阮囊空室如懸磬興差　　奈撥棹赴春江依人門下被人笑鎭日思歸歸未能客窗形影空相吊可憐王粲慨登樓登樓賦罷發長嘯海昌白微館主入憨生徐慶齡綬紫氏脱稿於申江虹橋釐廨 
[上海北市絲業會館籌賑公所施少欽經收江西賑捐十月廿九日至十一月初五日第一百九次清單]  
　　無名氏爲子求早得功名一百元史爲女求延年平安一百元又爲子求出門平安一百元又爲子開經書三元無名老人求健一元○富貴源頭同字第二次六千二百三十七號　培荆堂完愿六元濟美典三元爲善最　一元香餘堂一元邱　聲五角許爾音四角德遠堂李三角李金　三角楊培生錢五百文汪吉甫四百文許慶清二百文汪麗文三百文褚肅翔三百文陳泰　汪如山葉信卿趙培初潘紹杰　子　戴桂生吳達如鄭建衡程盛桃程耀庚馬鴻春汪麗記跳理齋汪蓉記狂旭記各一百文潘紹隆二百文陳福椿三百文恨無力人廿九文共三十二户合十六元○成康錢莊募富　　頭同字二次第七千五十一號册鏡湖散人五十元姚菉　十元○資亡友方仰　冥福人一元恆泰八元鎭洋周宗耀爲妻身孕患痢求保平安二元資親冥福人一員以上　　日○姜忠堂十二員東籬侍者十員畢廷照求先兄錦嚴公冥福經資移助三員朱訪仙二員○蘇州公正行募富貴源頭同字二次第三千五百廿八號册公正行　　　各四員江　　然氏珍德氏逸名氏無名氏各二員無名氏天水氏三善氏移花　木無名氏各一元以上十一月初一日○畊雲居士爲子疾全愈完　十員　秀居士求子宿疾全愈逸情主人求女目病痊愈各二員錢榮揚蒙　書屋吳漁莊生辰移放生願齊保人口平安悔過子求平安四户各一員○富貴源頭同字二次第七千四十三號册杜安候四員　善放生會金尚質堂章穗五老爺徐愛堂徐吉僧楊寳銓六户各一員馮誠夫杜韋氏各半員童順姑娘錢一百文以上初二日○漢鎭敦實善堂集資置備新棉衣五百二十件冀北四如氏新棉衣二百件　江范君植夫經募不具名公欵錢六千二百文鹺分棧節費錢三千六百文王秉記王志記合助錢一千四百文三户合洋十員以上初三日○杭州丁君竹翁松翁募富貴源頭同字二次第六千二百五十一號册樂安周祥氏四員莊任林　愈完願二員○無名氏健親九資十員南京無名氏求病速痊十員許實生許康生因母韋氏患　背外症業　　　元許鎭因妻韋氏患搭背外症求速愈七員許衍泰因祖母韋氏患搭背外症求速愈二員樹滋堂十員含經味　齋俞求得館修豐山陰俞頌雲求妻病全愈酧願幼女俞祥生三户各一員周承組祝蓂慈福壽康强　祝内子平安健慶又祝兒子功名順利三户各八角○富貴源頭第六千二百三十二號册俞氏四員○萬全堂募萬善同登昌字一千三百十號册楊　寓善之爲次女祈保安本洋八員食實軒主人本洋二員○杭州同善堂募莫善同登昌字六千五百廿三號册廣與典原典棉衣二十件以上初四日○沈品華求父病愈五員視香閣四員杜堯翁壽儀三員程承源二員○乍浦公昇募萬善同登昌字六百十三號册同里葉信甫求平安吉慶晉江金㨗春舟求順風得利雲霄金瑞興舟金合盛舟方達泉舟金福順舟方合和舟金進順舟金永　舟永瑞祥舟各求順風得利共十户各一員以上初五日 
 
 
 

Page 10

 
 
[光緒十年十月十九日京報全錄]  
　　宮門抄○上諭兩道錄前○直督李奏請在籍員外郎重赴鹿鳴筵宴摺子○又奏援案請豁積欠旂𥞃摺子○東撫陳奏回省籌辦河運及河堤緣由摺子○又奏請賞還各員頂戴夾片○又奏陞補知州摺子○直督李奏籌辦灾歉分　夾片○十月十九日工部鴻臚寺廂白旗值日無引見○陜西提督雷正綰請訓○召見軍機雷正綰○○大學士直隷總督一等伯臣李鴻章跪奏爲在籍員外郎請重赴鹿鳴筵宴並懇照章加銜恭摺仰祈聖鑒事竊據布政使崧　詳稱永年縣人花翎三品銜在籍刑部員外郎武汝清現年七十九歲由增生中式道光乙酉科順天鄉試舉人庚子科中式進士以主事用簽分刑部補授奉天司主事題升四川司員外郎咸豐三年告病開缺回籍十一年在籍辦團防剿東匪出力經前督臣劉　佑保奏奉旨賞加知府銜同治七年剿辦捻匪出力經前署督臣官文保奏奉旨賞加三品銜並戴花翎計自道光乙酉科至光绪十一年乙酉科花甲一周例應重赴鹿鳴筵宴由該縣取具隣族甘結造册加結呈司核明詳奏前來臣查科塲條例内開鄉試中式已届　　之期准其重赴鹿鳴筵宴三品以上大員由督撫專摺具奏又吏部奏定重赴鹿鳴筵宴加銜章程内開四品以下人員如已加在三品以上升銜應由升銜品級遞加以示優異並照三品以上六大員一律奏明辦理等語今永年縣人花翎三品銜在籍刑事員外郎武汝清東序蜚　西曹觀政林泉仰望作多士之楷模孝　廷齡推一時之者碩溯題名於虎榜甲紀重周邀曠與於蝙廷酉年同　應　准其　赴鹿鳴筵宴至如何遞加升銜以示優異之處出自恩施除將履歴册分送吏禮部外理合恭摺具陳伏乞皇太后皇上聖鑒訓示謹奏奉旨已錄○○大學士直隷總督一等伯臣李鴻章跪奏爲援案請豁積欠旗租恭摺仰祈聖鑒事竊准部咨欽奉光緒十年八月初五日上諭本年恭逢皇太后五旬萬壽仰惟福佑普被寰區率土臣民同深　　允宜推廣仁恩　敷　澤所有各首節年正耗民欠錢糧及因灾緩徵帶徵銀榖並借給耔種口粮牛具及漕項　課學租雜税等項　將光緒　年以　實欠　民者詳晰查明該省所屬某州某縣銀榖若干速行開單具奏候朕降旨全行豁免等因欽此當經轉飭藩司迅速詳晰查辦先行刊　　黃分　各屬徧行曉諭毋任吏胥影射侵漁在案兹據藩司崧駿詳稱直隷除民粮地外向有民　各項旗　完　官租與　粮　　　同光緒元年查辦豁免同治十年以前積欠民粮等項曾於是年六月初九日欽奉諭旨李鴻章奏　豁免積欠旂租一摺各直省民欠錢粮業經於本年正月　恩詔内分别豁免惟直省民佃旂地完納官租與民粮事同一律近年灾歉頻仍佃種旗地之民　　困苦着加恩將直隷各州縣同治十年以前實在民欠各項旗租並各案補徵銀兩一體豁免以紓民力等因欽遵在案今恭逢皇太后五旬萬壽普天同慶光緒五年以前民欠錢糧等項已蒙明詔豁免其佃種旂地之户亦無不仰望恩施且近行連遭灾歉佃民同一困苦請援案奏豁等情前來相應仰懇天恩俯准將直屬各州縣光緒五年以前民欠各項旂租並各案補徵銀兩　因灾豁免外其實在民欠者一體全行豁免益足以廣皇仁如蒙俞允即行司一併詳晰查明某州某縣銀數月干速行開單請奏仍先　　黃徧行曉諭其徵存在官者勒限提解司庫不准稍滋弊混理合會同兼管順天府府尹臣畢道遠順天府府尹臣周家楣恭摺具陳伏乞皇太后皇上聖鑒訓示施行再光緒五年以前旗租奏銷均已咨部合併陳明謹奏奉旨已錄○○革職留任山東巡撫臣陳士杰跪奏爲河運亟宜籌辦河隄未覓各工亟宜了結臣擬趕回省城恭摺仰祈聖鑒事竊查黃流穿運以來南北運河節節淤淺逐年挖修每歲粮艘五六百號仍須守候黃汎催促前行稍爲遲延一經水落又須候他次水漲方能　進兹接部咨　議河運誠屬當務之急臣擬先將北運河挑挖寛深收蓄積水仿照蘇浙建　拖船成法將運河口門兩邊砌石以資堅固中築土壩一俟漕船到口相黃水之高下將土壩開挖次第用轆　挽進雖不舞牽挽之勞而水漲水落均可入口免致停泊待汎　淤淺過久非竭四五月之力不能一律開通亟應及時趕辦方免臨時周章應開寛深丈尺道里遠近孜需費若干非臣面與官紳細心考究難以定奪此外能否分成折色在津通收買並由鐵門關分運幾成到津以免擁擠之處仍應咨商直督與漕河各臣基酌妥善再行會同奏請施行加以臣前開辦小清河甫將就緒即經黃水灌入仍宜查明受淤冲塌處所分段派員修理又齊河口門如何辦法及大隄民埝應行清理事件尚多臣須赶囘省城趁未凍以前於十月十一月上半月内一併將運河河隄各工妥籌辦理稍遲冰結便難施工臣現往萊州布置海廟三山島太平灣一帶擬月杪赶囘濟南府及時興工所有臣赶囘省城籌辦河運及河隄未竟事宜緣由謹專摺具陳伏乞皇太后皇上聖鑒謹奏軍機大臣奉旨知道了欽此○○陳士杰片再據河工局司道禀稱東阿縣　家營漫口經候補知府李　杰東阿縣知縣張養德率同千總宋連雲把總左乾等集料雇夫已於九月十一日堵合一律加廂堅固等語查李　杰張養德前因防守不力奏叅摘頂奉旨在案此次旣經照例賠修完好可否就案賞還頂戴之處出自鴻恩謹附片具陳伏乞聖鑒謹奏軍機大臣奉旨着照所請該部知道欽此○○革職留任山東巡撫臣陳士杰跪奏爲知州員缺緊妥揀員請旨升補以裨　方恭摺仰祈聖鑒事竊膠州知州李翼升補兗州府同知巳准部覆坐光緒十年三月初七日行文按　限三十日減半計算扣至三月二十一日作爲開缺日期所遺膠州知州係沿海煩難外調要缺例應在外揀員調補查補缺定例内載州縣應調缺出俱令於現任人員内揀選調補如無合例堪調之員始准以候補人員請補如候補無人亦准以應升人員題升等因該州爲沿海要缺政務殷煩緝捕巡防胥關緊要且當此海防吃緊非精明强幹爲守兼優之員不足以咨治理臣督同藩臬兩司於通省現任簡缺知州内逐加遴選人地均不相宜東省雖有候補知州亦與此缺示宜例得於卓異應升人員内揀選請陞查有陽谷縣知縣陶錫祺現年四十七歲江蘇陽湖縣人由監生五品翎頂縣丞在陜西軍營出力保准免補本班以知縣用又因克復綏德州城出力保准俟補缺佼以同知出隷州儘先前補用防剿回捻屢著戰功蒙恩賞換花翎同治八年在京銅局捐免保舉並補繳監生四成銀兩吏部帶領引見奉旨准其免補本班以知縣仍留山東歸候補班前儘先卽補欽此是年十月到省期滿甄别遵例捐本班儘先並加尋常三級丁憂起復報捐分先前補用十二年補授萊蕪縣知縣又在甘捐局加知府銜十三年四月十十八日到任光緒元年恭逢恩詔加一級四年調署照縣知縣捐免歴俸調補陽谷縣知縣六年大計保荐卓異因防守黃河北岸堤工出力保俟補同知直隷州　以知府用七年赴部引 
見九月二十六日囘任八年調署泰安縣知縣九年調署歴城縣知縣是年大計復保卓異十年正月調署卽墨知縣現署膠州印務　 
閏五月二十四日到任該員公事練　才具優長以之升補膠州知州洵堪勝任惟調缺請升與例稍有未符但人地寔在相需　得專摺奏請據藩臬兩司會詳前來合無仰懇天恩俯准以陽谷縣知縣陶錫祺升補膠州實於要缺有裨如蒙俞允該員係荐舉卓異業經引見人員應請免其再行送部引見初次請升毋庸聲叙叅罰所歴各任内亦無積案及欠解錢粮承緝未獲盜案有關降調革職叅限其餘一切因公處分例免核計至所遺陽谷縣知縣係外調要缺伺接准部覆再行揀員调補合併聲明除咨部查照外謹恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○李鴻章片再據臬司崧駿詳稱本年順直各屬秋禾被水被旱被虫者三十九州縣業經移行道府聽州親往督同勘辦惟向止開報村莊若干及灾歉分數先行詳奏　緩　後資明各地畝數應　應緩銀數另　詳　今部定新章須隨摺聲明畝數銀數直隷除民粮地外又有存退等八項旂租及屯米草束並京外各門租地名目甚多其額徵粮租數目亦叅差不一必須按頃　網查核分晰開單與底册磨對無訛方得各項地畝銀兩雜數事甚繁瑣非寛以時日難昭詳愼現在灾村較多距省較遠之州縣尚不明報到司　司又須按處覆核彚　　單勢難尅期詳奏應請量予展限等情具詳前來臣核所詳係屬實情前已嚴飭各屬由道府廳州親勘行實之日先出簡明告示卽行停徵並於示内注明某村灾歉　數應行蠲緩畝數銀數現據報均巳遵辦是由司詳奏雖稍展限而民間巳先停徵並無妨碍除仍飭司妥細彚核詳辦外理合附片具陳伏乞聖鑒勅部查照謹奏軍機大臣奉旨户部知道欽此　 
 
 

Page 11

 
 
[光緒十年十月二十日京報全錄]  
　　宮門抄○倉督興等奏全漕告竣請賜摺○大臣福等奏拿獲盜犯請交部審辦摺○晉撫奎奏請接署府篆並請簡放片○愼撫張奏特叅同知革職查辦摺○閩督何等奏請通判開缺回籍修墓片○江督曾奏接開淮北辛巳綱日期夾片○大臣裕等奏爲奏聞摺○十月二十日内務府國子監鑲紅旗值日無引見○掌儀司奏二十五日祭奉先殿載瀛行禮○内閣奏派騐放之王大臣派出肅王烏拉喜崇阿畢道遠薛允升○召見軍機醇王○○臣興廉臣游百川跪奏爲全　謹將在事出力員弁等照案奏懇恩施恭摺仰祈聖鑒事竊照江浙海運漕白糧米改由糧首徑行起剝運通交納直隷應辦事宜經直隸督臣曁臣衙門核議章程天津通州兩處辦運委員書吏核其勞績奏保每處以六十五員爲度等因循照辦理在案本年江蘇浙江海運山東江北河運漕白糧米曁奉天額運米豆先後挽運到通經升任侍郎臣錫珍曁臣等督率坐糧廳等隨時騐收並飭派出在事各委員認眞經理隨到隨卸轉運入倉業於九月初二日奏報在案所有任事各員不無微勞足錄臣等詳加酌核除出力取次員弁兵丁應由臣等酌給咨奬外通永河道薜福辰坐糧廳滿監督兵部郎中誠勳均請擬部交從優議叙前署坐糧廳滿監督滬府用户部遇缺卽補郎中西倉漢監督麟光擬請俟補缺後作爲俸滿坐糧廳漢監督吏部郎中陳維周擬請賞加四品銜此外辦知出力之咨調委員監督臣衙門書吏共六十五員地方印官漕務專員共十三員臣衙門派出監督律帖式十一員大通橋所調京營巡糧武弁十七員分繕清單三件薛呈御覽可否照擬給奬之處出自聖主鴻施所有請奬本年辦運員弁等緣由理合恭摺具奏伏乞皇太后皇上聖鑒謹奏奉旨已錄○○奴才宗室福錕等跪奏爲拿獲前獲搶刼盜犯李保桂等案内在逃逸犯請旨交部歸案審辦事據北營叅將王山寛等督飭署守備邢安署都司李萬倉帶領把總王斌成何清秀千總尚文華王添池秦增齡等會同候選知縣揀發東城副指揮俞宗海在天竺村等處地方將搶刼盜犯李保桂等案内逸犯劉黑頭張興頭劉和尚拿獲起獲現贓等物傳同事主王王氏一併解送前來奴才等督飭司員詳加審訊據劉黑頭供認伊與張興頭並前經被獲之李保桂楊拴頭等搶刼東直門外草廠地方王姓家衣物一次又同劉和尚並李保桂等在海淀娘娘廟地方拐騙黑驢一頭將赶驢人董三中途勒斃屬實此外伊另同李保桂等在花梨坎地方夥竊靑驢一頭被事主知覺伊等用杆子鞭將其打傷身死李保桂於前被獲時未將此案供出又供與張興頭在東直門外二十里堡地方搶劫一家驢頭一次以上贓物均隨時當賣銀錢俵分所留衣物現被起獲因聞李保桂等犯案伊隨卽逃往各處藏躱於本年閏五月來京現被官人拿獲解案張興頭供認伊夥同李保桂等搶刼草廠地王姓衣物一次又另案夥刼花梨坎並二十里堡住户驢頭各一次傷斃花梨坎事主一人又夥刼三次劉和尚供認伊夥同李保桂等在娘娘廟地方柺騙驢頭並將赶驢人董三勒斃又另案夥竊次事主王王氏供在東直門外草廠地方居住光緒七年二月初二日夜被賊搶刼已由案下領回贓物今又經官人續獲案内賊二犯傳伊認明現贓具領各等供查劉黑頭張興頭劉和尚均胆敢商同前經被獲之李保桂等紏夥持械肆行搶刼嚇禁事主勒斃人命實屬兇悍異常目無法紀且劉黑頭張興頭供有與李保桂等夥同傷斃花梨坎事主一案李保桂前於獲案時未據供出現在旣據該犯等供明除飭該營查傳該事主曁現在到案之王王氏均聽候傳質外相應疲請旨將劉黑頭張興頭劉和尚交刑部歸案審明辦理爲此謹奏請旨奉旨已錄○○奎斌片再平陽府知府孫紀雲因患怔忡精神憊禀請開缺回籍調理臣以該府孫紀雲自到任以來諸多整飭當經批飭給假調治並委員前往代理兹復據禀病益增劇雖期速痊仍請開缺前來所有該府篆務查有另補知府博啓守潔才明堪以接署據藩臬兩司會詳前來除照例委騐另行恭疏題報開缺外至所遺平陽府知府一缺管轄十一屬爲晉南適中冲要之區墾芒均徭政務煩劇且與太原鎭總兵同城現當裁改兵制汰弱留强彈壓稽查尤爲該府專責員缺極關緊要相應請旨迅賜簡放以重職守理合附片具陳伏乞聖鑒謹奏奉旨已錄○○大學士臣李鴻章等謹奏爲請旨事查大學士行走班次應行請旨今協辦大學士額勒和布於光緒十年九月二十三日奉旨補授人學士其行走班次前後臣等謹繕摺伏候欽定爲此謹奏奉旨額勒和布行走班次着在靈桂之次欽此○○雲南巡撫臣張凱嵩跪奏爲特叅署任同知藉案科罰物議沸騰請旨先行革職提省查辦恭摺仰祈聖鑒事竊照雲南地瘠民貧兵燹餘尤爲困苦官斯土者自當廉以持已勤以恤民教養兼施培其元氣臣蒞任後通行府廳州縣諮詢地方事宜各就禀覆情形因地因時手批訓勉並刊發條教十二則俾令觸目警心數月以來良吏固相與奮興中材亦漸加愧勵詎有署昭通府大關同知廖世清到任之初尚無劣跡惟據禀任事未久已准理民詞三百數十起臣卽疑之正在密細訪查卽聞有紳士聨名赴府呈訴謂該丞信用子弟官親在外包攬招摇詞訟訊斷不公藉案科罰自百兩以至十兩細大不捐民不堪命等情經昭通府知府常灝傳集呈内有名人等當堂訊問取具切結並抄錄呈詞各件禀揭前來臣維愼省人情健訟官紳偶有齟齬往往砌詞挾制審明多係子虚此案詳閲抄呈被罰均有姓名科罰載有銀數人言藉藉斷非無同當此整頓吏治之時豈能稍事姑容致貽民害現據藩臬兩司會詳就近委員前往摘印接署除批准前飭傳提一干到省澈底究明按例懲辦外相應請旨將署大關同知候補同知直隷州知州廖世清先行革職以便提省查辦務成信讞而肅官常謹會同雲貴總督臣岑毓英陳奏伏乞皇太后皇上聖鑒訓示謹奏軍機大臣奉旨着照所請該部知道欽此○○何璟等片再泉州府馬家巷通判鄭宗瑞四川西昌縣舉人同治乙丑科會試中式進士奉旨以知縣旣用簽分福建五年七月到省繳照委署長泰縣准補永福縣援例捐加同知升銜光緒三年分大計卓異調補侯官縣准升今職九年四月二十七日到任兹據該員詳接到家信知祖父坆塋年久塌壞亟須修理現無經手未完事件請援案開缺回籍修墓等情由藩司沈保靖臬司裴蔭森核明會詳前來查台灣府卑高同知孫壽銘開缺回籍修墓曾經奏准有案該員鄭宗瑞情事相同自應准其開缺以示體恤除分咨外臣等謹附片具陳伏乞聖鑒勅部開缺所遺泉州府馬家巷通判係調缺應俟准到部覆由外揀員調補合併陳明謹奏軍機大臣奉旨吏部知道欽此○○曾　荃片再淮北庚辰綱票鹽經前督臣左宗棠奏明規復四十六萬引舊額一年奏銷於光緒九年五月初一日開辦例應於限滿截數造報臣於三月間履任後查明相距奏限祗有一个月存鹽積壓幾及正額一綱之數斷不能於一月之中售竣百萬餘包之鹽卽經奏請展緩三个月嗣准部咨令於五月内掃　造報遵經轉飭運司督飭署海分司等設法趲銷承辦各員百計疏通不遺餘力截至七月二十六日止得將存鹽一律銷竣雖可勉付造報而維時過久計算課銀按綱不見少按日不見多轉運不靈商本占擱向來十個月可以循環比令守至十五个月尚不能全數出售加引無益而有捐於此益信現開辛已新綱經臣奏荷天恩仍照正額辦運各販捆運新鹽將次捆竣定於本月二十七日接售鹽少則售速售速則利䁱目前准北引票照定價不如前兩年無人過問頗有欣欣向榮之勢堪以仰慰慈　據署運司張富年詳請奏報前來除飭將庚辰綱所收課厘赶緊循案造報所有接開淮北辛已綱日期理合附片陳明伏乞聖鑒勅部查核再應還新商票費據署運司禀報已於八月十一日先行撥還一年合併聲明謹奏軍機大臣奉旨户部知道欽此○○奴才裕橚溥豐英廉跪奏爲司員試俸期滿循例題銷恭摺奏聞仰祈聖鑒事竊據員外郎宗佑呈稱竊職係鑲黃旗滿洲崇岳　田一品廕生廪膳生於光緒三年遵籌餉例報捐湖南恊黔捐局捐納不論雙單月候選員外郎於光緒七年九月初十日補授孝東陵禮部員外郎於是年九月一日到任自到任之日起連閏扣至本年八月二十三日試俸三年期滿今將例應試俸呈請題銷等情前來查例載滿洲人員捐納升用者亦照各項議叙人員之例試俸三年准其調升等語今攄員外郎宗佑呈請題銷試俸該員在任三年循分供職並無叅罰事故相應具奏恭候命下奴才等再行移咨吏部該旂註册照例升轉所有題銷試俸緣由謹循例具奏伏乞皇太后皇上聖鑒謹奏軍機大臣奉旨吏部知道欽此 
 
 

Page 12

 
 
[光緒十年十月二十一日京報全錄]  
　　宮門抄○諭旨兩道錄前○缺單○都察院奎奏爲请旨摺子○直督李奏叅知縣議處夾片○陜督譚奏委署各篆夾片○大臣升奏委署驍騎校片○又奏爲奏聞片○陜督譚奏請補副將摺子○十月二十一日理藩院鑾儀衛光祿寺正藍旂值日無引見○王先謙服滿請安○延煦英麟各請假二十日○錫珍請假五日○廣順續假二十日○宗人府奏派考試應封派出克王靈中堂恩中堂奎潤○召見軍機○光緒十年十月分缺單知縣四川大邑王喆革陜西韓城英峿近縣丞江西龍泉王振鏞故　目陜西華州胡鉞罷軟巡檢廣東嘉應蕭龍光故靈山丁映南故廣西蒼梧許大霖逾限典史江蘇儀徵張性純故四川大邑歸樹勳革陜西同官孟慧僧不謹廣西馬平童海閂藤縣李炳昭義寗姚燦然永福嚴恕俱逾限○○都察院左都御史臣宗室奎潤等跪奏爲奏聞請旨事據直隷文生楊廷昕等以改桃新河地勢堪虞民人宋宅三等以獻縣新河右否存留各等詞遺出李調元郭明赴臣衙門呈訴臣等公同查閲原呈内稱自滹沱北徙九州縣被淹文大覇保受害尤重光緒七年直督派員在獻縣城西開挖新河挽滹水歸子牙故道上下游受益甚廣不料九年連雨水大獻邑城西四十八村被淹該處居民遂以新河藉口赴京呈請毁埧蒙欽差查勘擬自朱家口至八里橋引而東北行順水築堤由官莊窪出念祖橋分三成之水入子牙河等議生等查八里橋地勢低於朱家口一丈有餘官莊窪底與子牙河底相平地底難於挑河勢必在地上築堤一遇盛漲水勢建瓴直下必至崩潰南岸潰則三百餘村盡付波臣北岸潰則九州縣皆成澤國誠恐四十八村之害未除而三百餘村及下游各州縣之灾又至况伏秋大汛兩岸居民必又爭相魚肉伏念史道所挖新河而使南無堤者以上游滹水漫溢已至該村長留缺口本爲洩水起見欽差到境正直水勢大落　餘日盡行涸出普種秋麥此四十八村之情形也文大覇保之水消涸一年之久目下仍有五六尺深汪洋一片禾麥無望此文大覇保之實在情形也爲今之計莫如於原開新河狹者廣之淺者深之再於朱家口上游另爲興築保衛四十八村加高所建舊堤保衛九州縣更於子牙河東開挖減河較原擬章程工省而無害爲此繪圖𤁋陳又據呈稱自滹水不歸子牙故道一路漫衍由獻縣嘯寗河間以及文大覇保任雄等處多被水淹至光緒七年督憲始委史道偕九州縣紳民查勘於南北攸宜之處督工疏濬從朱家口至臧家橋開新河一道不惟工短費省且西高東下首尾極顺絶無曲折壅滯新河北岸築堤建壩以爲九州縣保障南岸長留缺口洩水使彼處得有麥收九州縣田禾亦可成熟八年春積木全消億萬生靈不至饑餓而死者皆新河新壩之力也九年雨水過大各河决堤上至趙州下至天津無論田禾卽廬舍坍塌者極多豈獨四十餘村遭此水患乃伊等竟以新河爲口　前者查勘擬在新河以北另挖引河歸入子牙倘官莊窪與念祖橋地勢不妥秋汎寔有堤决之險恐九州縣仍成澤國矣身等驚怕失措不得不匍匐公懇各等語臣等查該文生楊廷昕等控稱改挑新河自朱家口至八里橋地勢低一丈有餘築壩禦水一遇汛漲水勢自高而下必至崩潰河獻肅三縣所屬三百餘村及下游九州縣有淹没之患不獨四十八村受害仍請於所挖新河開通深廣再於上游築堤保衛四十八村加高舊堤保衛九州縣再於子牙河東開挖减河又據控稱自光緒七看直督委員查勘從朱家口至臧家橋開新河一道不惟工短費省且西高東下首尾極順絶無曲折壅滯北岸築堤建壩以爲保障南岸長留缺口以資洩水彼處得有麥收九州縣田禾成熟皆新河新壩之力詎伊處因去歲受災以新河爲口實前者查勘擬在新河以北另挖引河歸入子牙倘官莊窪與念祖橋地勢不妥實有堤决之險各等情控關毁改河道民生利害所係臣等不敢雍於上聞除繪圖封送軍機處備查外謹抄錢原呈二件恭呈御覽相應請旨飭下直隷總督臣並順天府府尹臣覆勘詳議奏明辦理爲此謹奏奉旨已錄○○李鴻章片再據滿城縣知縣張主敬禀報本年五月二十八日二更時有四川河南二省差弁馮萬成程鏡堂等各齎送奏摺本箱並携帶銀兩等物赴京行至該縣三座橋地方被步賊七八人持械攔車搶去銀兩等物而逸奏摺本箱並無遺失等情當經批司勒限嚴飭緝拿迄今逾限尚未將贓賊破獲殊屬玩違據臬司松椿會同藩司崧駿詳叅前來相應請旨將滿城縣知縣張主敬交部議處以示懲儆仍按限嚴飭緝拿贓賊務獲究報並飭取疏防職名另行照例題叅理合附片具陳伏乞聖鑒訓示謹奏軍機大臣奉旨張主敬着交部議處餘依議欽此○○譚鍾麟片再安西直隷州知州廖溥明請咨引見所遣之缺查有候補直隷州知州姚定基堪以委署又署壯浪荼　同知易華琛調省遺缺查有遇缺前先補用同知趙人龍堪以委署又署海城縣知縣高蔚霞調省遺缺查有候補知縣玉昌堪以委署據藩臬兩司會詳前來除批飭分别給委外理合附片陳明伏乞聖鑒謹奏軍機大臣奉旨吏部知道欽此○○升泰片再鳥屬滿營自收安以來所在官兵總屬無多然規定營制亟應隨時訓練以冀有勇知方漸成勁旅奴才到烏後每於該營僚屬謁見之時及差操之際當經力加勸勉令圖振奮成勵方不負朝廷豢養之恩其間遇事勤愼材堪造就者尚不乏人而因循玩忽者亦所時有俱經隨時責成分别勸懲兹查有屬烏營左翼防禦候補驍騎校伯惠當差怠惰難期整頓應卽撤委更換所遺防禦查選得署左翼驍騎校景文堪以接署其所遺驍騎校員缺查有卽補驍騎校催總多日堪以遞署據該署領隊恊領等呈開前來除騐放給委外謹附片陳明伏乞聖鑒訓示謹奏軍機大臣奉旨兵部知道欽此○○升泰片再查鳥垣滿營舊制向係有一兵卽有馬遇有征調素稱便捷自變亂收安之初各官兵等鴻嗷甫集生計維艱無資購馬凡遇差遺均係前者統奴才恭鏜籌欵代爲覔買以備乘騎隨飭該官兵等各自積攢添買等情在案奴才到烏以來原招馬步營勇均已裁撤所有蒙部及應巡查事件惟資滿營以供差遺奔走較繁因思邊塞多係戈壁廣　不惟動輒需馬現值中外多事一遇警報殊非馬力不足以効馳驅當飭該領隊協佐等將各兵應有馬匹照章預爲整理自備齊全聽候點騐不准冒混以重軍實昨據該署領隊富勒銘額等會同呈稱奉飭查騐兵馬遵查本營現共存馬兵二百零四名照章　有馬二百零四匹數年來各兵丁仰沐天恩准給餉項隨自撙節騰挪業已一律將馬購買齊備夏秋之間仍照章交廠員牧放理合造册呈請查騐並准面稱前歲承烏魯木齊提臣金運昌於遣撤勇營之際剩有老幼騾馬七十餘匹送交滿管各兵自得牧放孳生以助使用各兵懷感彌深除已倒斃不計外現尚存有五十六匹今歲點騐幸陸續生有小馬二十五匹兼有各兵自備價買以務　生者俱併在廠牧放一併陳明伏候核辦等情前來奴才派員到廠會同查騐各兵名下例馬與册開相符伏思此項存廠騾馬五十六匹旣經提臣金運昌送歸滿營各兵自行看牧孳生助用未便茫無着落以免弊混爭競况現值舉辦旗屯之際在在均需牧畜馱運奴才隨　各領隊協佐等會議擬將此項騾驃馬分歸兩翼看牧日後無論孳生與否槪充兩翼屯工之需自行經理牧放不准再另請公項添置馬匹助屯如此定制各兵果能視如己物妥爲喂養則孳生源源屯政可無虞缺馬於旗務屯政殊有裨益其餘各兵名下例馬將來有無倒斃均應仍循舊章由該官兵自行添買不准私將屯馬例換庶有馬旗屯孳生各有其主均不致弊混而責任亦俱有修歸也所有整頓官馬及公撥騾馬孳生以助屯工各緣由愚昧之見是否有當謹附片奏聞伏乞聖鑒訓示遵行謹奏軍機大臣奉旨知道了欽此○○頭品頂戴陜甘總督　譚鍾麟跪奏爲揀員借補邊防　缺副將以裨營伍恭摺具陳仰祈聖鑒事竊臣准兵部咨甘肅凉州莊浪協副將員缺旣據聲明扣留外補迅揀儘先合例人員借補等因查莊浪恊副將員缺設處冲要非才具諳練之員難期勝任查有頭品頂戴記名遇缺簡放提督現署西寗鎭總兵鄧榮佳忠勇性成戎機曉暢以之借補洵堪勝任合無仰懇天恩俯准以鄧榮佳借補莊浪協副將員缺以期得力如蒙俞允應請勅部先給署札俟防務告箴再行給咨送部引見以符定制除飭　該員履歴送部外謹會同甘肅提臣問達武合詞恭摺具陳伏乞皇太后皇上聖鑒訓示謹奏軍機大臣奉旨兵部知道欽此 
 
