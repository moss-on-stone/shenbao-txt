# 1915 - 154 - 4915204

 

Page 1

 
 
   
 
 

Page 2

 
 
時評 
[白利安之辭職與黎副總統之辭職（冷）]  
　　今日見於電報者有兩大關係之人辭職一爲美國國務卿白利安氏一爲中國副總統黎元洪氏乃一准一不准一去一不去一爲與總統意見不合一爲自謙才力不及故同一辭職其原因不同其結果亦大異 
　　是故就今日之兩電讀之白利安氏之辭職羣覺與美國大有關係也爲一重要問題也黎元洪氏之辭職與中國無大關係也非重要問題也其所以然者以白氏辭而准准而去位黎氏辭而未准未准而不去位也 
同一辭職也而東方人之原因意志效果方法與西方人種種不同其可以悟東西政治異點矣 
[特約路透電]  
　　北京電黎元洪辭職未邀准大約仍將任參謀總長及參政院議長（九日） 
　　廣州電財政總長准粤人於不滿十元之商業票據免付印花税廣州路透電社訪員黄君被請於七月七日在舊金山巴拿馬博覽會萬國報章大會演說（九日） 
[譯電]  
　　北京電陜西煤油合同今日由美孚油公司與全國油礦局簽定華報及華官皆贊成以美國資本興辦中國實業財政部新設金礦局據華人方面消息謂不久將有一中日特拉斯出現專事開採中國金礦參謀總長黎元洪辭職未邀准統率處决議於民國八年施行强逼兵役制（九日） 
戰電 
[其一（英人路透電）]  
　　華盛頓電白利安氏辭職消息宣布以前威爾遜總統曾准各報揭載宣言謂美國致德之牒文自第一次起草後其大旨未經更變德國之允賠償所沉美國輪船格爾夫拉愛特號之損失與美國所爭之要領無關美國所爭者凡乘無論何國無武裝商船之美國人民必須於毁船之前送至平民地點（九日） 
　　華盛頓電白利安氏辭職書大旨謂致德之牒文余不敢贊同苟加贊同則違背余對於國家之職務此事關係至爲重大余在内閣旣不便於總統且不合於余之弭戰宗旨故請免職云云美總統因白氏堅請辭職故准之覆書以個人感情惜其去位謂共事兩年意見素合今彼此所歧異者非宗旨之不同實手續各異云 
（九日） 
　　華盛頓電藍辛氏已被簡爲國務卿白利安氏發表宣言書謂與威爾遜總統有兩處意見不合白意潛艇攻擊一事應依據公斷條約由各國公同會議討論德國雖未簽定此約但現與美國立此約者已有三十國再德國旣有警告　美人當然不應旅行於戰爭區域内以累及國家也聞内閣諸員皆贊成威爾遜總統之意見以德國如不先行停止亂毁商船之舉動則公斷辦法必不能行（九日） 
　　華盛頓電威爾遜總統宣稱美國致德之牒文業巳擬定大約將於明日發出（九日） 
　　紐約電晚郵報謂華盛頓聞白利安辭職之消息旣甚驚異今聞美政府致德之牒文措詞仍屬友好不過一再聲明前次牒文之言而已並留有和平解決之餘地故民衆尤爲詫異（九日） 
　　華盛頓電統帶大西洋分艦隊之司令瑪約氏巳陞爲海軍中將（九日） 
　　倫敦電維也納公報宣稱奥國海面飛機擊毁意國飛船佛拉拉號且俘乘船者七人該船乃於今日侵晨由佛留姆飛回者（九日） 
　　亞姆斯特丹電現有德國大軍向伊塞爾河進發荷比邊界交通業巳斷絕電流鐵條障礙物全邊界皆有之該境居民奉命置水桶於户外閉門勿出（九日） 
　　倫敦電據由君士坦丁囘抵羅京之旅客聲稱英國海面飛機曾以炸彈擲擊加里波里半島亞克巴斯區軍港死傷兵士十五人毁屋數所德潛艇Ｕ字二十三號即擊沈凱旋號與偉大號兩戰艦者已駛抵君士坦丁（九日） 
　　彼得格勒電俄國潛艇一艘在温達與葛特蘭中間攻擊德戰艦十艘潛艇發射魚雷數枚後即潛入水中旋聞爆裂之聲甚巨德戰艦因俄潛艇活動且在埋雷區域受有損失故向西南駛去德汽船與登堡號觸水雷而沉又有巡艦一艘受重損已被拖往德國口岸 
（九日） 
　　亞姆斯特丹電星期日晚間佛蘭得斯有飛機兩架盤旋天空各方面鎗砲齊發飛機仍不退避顯係守候齊泊林飛船上午二時半發現齊泊林飛船一艘當被擊落死二十八人重傷約二十人（八日） 
　　倫敦電首相愛士葵於平民議院質問時謂在天空攻擊時所遭之損失已給予賠償刻政府正研究産業保險以防戰爭損失之方法（八日） 
　　倫敦電海軍大臣貝爾福在平民議院宣稱英軍艦擊沉德潛艇一艘俘軍官六員兵二十一人 
（九日） 
　　倫敦電荷蘭航海家聯合會通過議案反對德國以潛艇攻擊不設防之商船與漁船（九日） 
　　巴黎電公報宣稱法軍在泊萊特叢林邊際奪獲德軍戰壕兩三道俘敵兵若干（九日） 
　　彼得格勒電公報謂德軍在夏夫里陣地刻方發展大戰爭德軍重整其兵隊在杜比村方面力攻不已俄軍乃棄此村集於夏夫里前之地位俄軍在杜比薩河下流之攻勢刻進行頗佳德軍又在拉夫加境施用煤氣加里西亞戰事激烈不減於前俄軍在維斯尼亞惡戰後回擊敵軍俘敵兵二千人德奥軍隊進延里斯特河以攻自烏加斯堡至齊達資森之俄軍砲壘但無效果俄軍俘敵數百人獲快炮多尊里斯特河左岸蘇拉夫洛敵軍數已增加且將陣線展至鐵路（九日） 
　　哈爾濱電彼得格勒電社宣稱海軍大將洛塞克通告英國海軍部謂據法國海軍大將報告俄國巡洋艦亞斯柯爾特號於近今達達納爾海峽某役内建有勇績英國海軍部已電致俄國海軍大臣表示敬慕之意雅典電稱英國海軍大將禁止輪船擅行駛入末特洛斯灣聯軍曾在該灣拘獲二大運船滿載炭化水素蓋由薩摩斯開往接濟敵潛艇者謡傳英潛艇在拉加拉高地附近擊沉土國運船兩艘據西汀其消息奥國飛機一架在波特哥里柴擲下引火炸彈並未死傷一人里虚公報局宣稱塞軍已逐退阿爾巴尼亞之兵被占各省之良民皆歡迎塞軍（九日） 
　　巴黎電比國維特將軍近從俄國歸來謂俄軍極可佩服其勇敢爲從來所未有吾人無庸慮其退也俄參謀長曾曰一八一二年我軍曾退至莫斯科我軍之退正所以求進取也何慮爲（八日） 
　　哇德薩電俄人已將土國沉失之巡艦米底地號設法浮起拖往船塢（八日） 
　　倫敦電首相愛士葵在平民議院宣稱佛蘭得斯及達達納爾兩處英軍損失至五月三十一日止共死軍官三千三百二十七員兵四萬七千零十五人傷軍官六千四百九十八員兵五萬二千六百十七人 
　　希臘電希王之病巳有轉機可保無碍（八日） 
[其二（德人德文報專電）]  
　　柏林電外交部宣布六月八日大本營公報如下泊里齊米塞爾東面戰局未變曼剛森少將所統之軍自本月一日至今共俘俄兵二萬餘名林新干大將之軍復在蘇拉夫洛東北洛伏斯新高地擊敗俄軍現正追擊之里斯特河南面德奥聯軍已渡過西夫加河進抵米斯洛·加魯資東·伏尼洛夫·齊里特洛·柯洛特齊夫俘敵兵四千二百名獲砲四尊機關槍十二枝（以上東南境戰情）斯柴夫里附近及杜比薩東面聯軍之攻勢今逐漸前進泊洛克西南擊落俄飛機一架（以上東北境戰情）洛萊特聖母院高地東坡敵軍之進攻者確已失敗勒維爾南有敵軍進攻爲德軍砲隊所阻赫布台爾勒東南戰事仍在進行蘇瓦松西北進攻之敵軍已爲德軍回攻止之敵軍希圖奪回五月間所失維爾哇巴瓦附近之地位一處受重創而退（以上西境戰情）（八日） 
　　柏林電巴黎晨報所載亨美航務公司總理巴林君謂德國已敗之說絕對不確乃出揑造俄軍今正豫備退離萊姆堡巳將某大博物院之陳列品竊裝四十箱運至基夫林新干上將所說之德奥聯軍已於廣闊之陣線渡過里斯特河布哥維拉及加里西亞之俄軍巳不能互相策應瑞士國會儆告洛桑報及日尼伐報嚴守中立國會現正草擬例律禁止侮及交戰國軍隊元首並禁聚衆游行及以印有交戰國國旗之圓鈕綴於衣上表示袒護之意君士坦丁消息謂土軍擊沉法國運艦一艘摩里台尼亞及特蘭錫爾伐尼亞兩輪船均載兵駛抵愛琴海萊姆洛斯巴黎社會戰報載有赫凡君一文痛詆法政府全不能仿照英政府辦法按期宣布將士死傷名册致法國人民對於損失毫無所知近十月來法國參謀部宣布之消息皆屢紀法軍如何進步德軍如何挫衂俘敵若干獲戰利品無算實則法軍並未獲有進步故此項消息巳不爲人所信（九日） 
[專電]  
　　南通州電豐利帮漁船四一號在江隂賣魚浙西緝私强指私販勒繳漁鹽每石三百文正交涉間突來驥良小輪捕去漁船兩艘各漁商不平公電浙運使交涉 
 
 
 

Page 3

 
 
[東方通信社電（日本人組織）]  
　　東京電帝國議會今日舉行閉院式午前十一時無事告終式終之後即由大隈伯於帝國旅館設宴招待貴衆兩院議員午後則各政黨首領開招待會（十日） 
　　東京電都下各新聞今日紛紛議論議員之愚劣態度（十日） 
　　東京電美國務卿白利安氏辭職之報到日日本人士咸以事出意外一般人以該氏持公正政治家之態度均爲稱贊之批評（十日） 
要聞一 
[白利安辭職之索隱]  
　　大陸報云美德交涉正在吃緊中吾人方以美總統威爾遜與國務卿白利安刻必聚精會神從事於修擬不僅關係美國且影響全世界之致德牒文乃際此時代白氏竟辭職以去此誠近世外交極可注意之一事也美内閣主張和平之原動力實爲白氏白以戰爭非解决世界難題之正道故其旨趣始終不以戰爭爲然初魯西台里亞號爲德艇擊沉美國即向德國抗議詞至嚴厲署名者雖爲國務卿而主稿者則威爾遜總統　美國著名數報曾評論致德牒文謂與哀的美敦書幾無甚區别紐約通告報且謂威爾遜巳壓倒内閣諸員力持和平者之勢力故第一次致德牒文其非出自白氏手筆巳可想見德之覆文不能滿意美國爲之觖望不得巳遂另擬較前更切實含有戰意之新牒乃牒文尚未擬定而白利安巳出内閣矣美國秉政諸公因魯　台里亞號事及潛艇戰爭諸問題意見殊不一致試觀最近美國報紙而可知之今白氏之去職殆如路透電所言乃因對於致德新牒之内容與總統不能同意之故白生平事績頗爲顯著善演說富著作曾爲國會議員新聞記者西班牙與美開戰時任陸軍大佐統義勇兵一聯隊且曾三次爲其黨員選爲候補總統爲美國最著名演說家之一也 
[東北戰局之戰訊]  
　　華德日報曰東北戰局沈沈無音者久矣月前雖問有一二電報而語焉不詳兹讀俄報所載其地戰况頗有與日前敵人專電所傳者多矛盾之處今試分别譯錄於下 
　　俄國路斯奇音哇里特報論里堡之陷失曰德國艦隊向來在波羅的海之舉動以里堡爲其總目的者蓋以東海有吾艦隊護衛且在戰略上關係重大不敢進攻必須另求吾國沿海夙無防禦之地點也今德軍於開戰後之第十個月内果然佔據彼港矣但今德人已自承認久佔該港若與所用於無窮之防禦費相較則殊無裨益其艦隊故特限令轟擊與罕有之侵攻而德人所以不用里堡爲其艦隊之根據地者以其地距離有要塞之皮勞港僅一百二十海哩而與至黎嘎芬蘭等海峽在戰略上甚形重要各海口之距離相差亦不過六小時之航期也德人苟欲於是代其陸海軍隊設備進攻庫蘭省之居間根據地第一必須於其地調集海軍重兵第二則須於該市設備要塞以防平面海岸最不利之局勢然而如是以來不特費時且需種種工程方能使此港爲適宜之根據地也 
　　德軍在其地他之動作據稱俄國交通部巳得有秘信德軍决於買枚爾及里堡之間建造鐵路而其路線直接海岸勘定者緣其間地勢平坦絕不需乎土工也德國用載貨汽車千餘部裝運工人及一切鐵道材料前往其地而工人之中則多有比利時人今其路工進行甚速不久當可開車以利交通而德人所以如是急急者據交通部稱德人欲將所得之鐵道材料一律運回德國也里堡司令官嘗令該市出德金五十萬馬克以爲戰事捐税云 
　　華德日報曰日前路透電有俄軍自南而北進攻里堡拆毁該路線之說但吾人求之與圖除距邊境咫尺僅有居民一千五百人之波蘭干外則該段之上實無城市而且其地勢有湖灘森林與内地隔離俄人亦絕不能守之故據吾人觀之若進攻里堡則惟有由其東北哈遜波特一帶而來或者能行但其攻勢亦難免不爲軍港内之艦砲擊破今者德人急欲掃清其港内之水雷以便代其船於破壘之器後設一安穩之停泊地而俄人若不運重砲來則難驅之出離其地俄國羅斯奇音哇爾特報雖言英國潛水艇業巳偷過德境會同俄艦作戰但在彼地沿海多險之水中仍多無濟於事蓋英艇即不詳其航路而俄又無良引水者也 
　　五月二十九日俄國尼石維斯特尼克報謂有德國水上飛機一隻出現于文島當被擊退而有魚雷艇二隻依然開往西南又謂在里堡文島之間保爾舍芬之北拉浦拉根附近俄國斥候隊擒有乘坐汽車之上尉一員德兵五人並在其身上得有重要文件云按此殆即日前路透電所謂里堡鎭守使德將普里特維慈乘坐汽車在里堡鄉間因其護衛爲敵擊敗身受輕傷被俘一事蓋現在普軍中雖尚有普里特維慈一姓但不特無所謂普里特維慈將軍者即少校以上之軍官亦未之有也 
　　德軍自毁黎嘎海峽口多枚斯乃斯之燈塔及電報局後並將在黎嘎海峽内路靄之電局燈塔等亦巳毁之查路靄爲黎嘎海峽中之一島向由瑞典漁人居住其語言衣制皆存其舊因其允許不爲奸商故免兵役今據其地外人稱五月一日早五時有德軍官三員水兵六七十人至該島先拆毁燈塔後入村中擄去十四以上四十以内之居民當作俘虜云 
[德潛艇沉船表]  
　　英國各口岸所有往來各國外海商船載重在三百噸以上者每一星期之内被德國潛艇所傷之數列表如下 
每一星期　　　　　　　　　　　　入口船隻　　出口船隻　　擊沉船數　船員及搭客死傷人數 
去年十二月三十一日至本年一月六日　六百零五　五百七十五　無　　　　　無 
一月七日至十三日　　　　　　　　　六百三十二七百二十三　無　　　　　無 
一月十四日至二十日　　　　　　　　八百二十一七百六十三　無　　　　　無 
一月二十一日至二十七日　　　　　　八百二十三六百八十　　一　　　　　無 
一月二十八日至二月三日　　　　　　六百七十七七百四十三　六　　　　　二十人 
二月四日至十日　　　　　　　　　　七百五十四六百六十四　無　　　　　無 
二月十一日至十七日　　　　　　　　七百五十二六百八十六　一　　　　　二人 
二月十八日至二十四日　　　　　　　七百零八　六百七十三　七　　　　　七人 
二月二十五日至三月三日　　　　　　八百零五　六百六十九　無　　　　　無 
三月四日至十日　　　　　　　　　　八百三十九七百十八　　四　　　　　三十七人 
三月十一日至十七日　　　　　　　　八百零四　七百三十五　十　　　　　内有三艘撞損未知有無沉没　十人 
　　中立國船被德潛艇擊沉數目 
　　瑙威國二月十九日商船一隻被損沉否未知 
　　二月二十日商船一隻被沉 
　　二月二十三日在英吉利峽被德魚雷艇擊沉商船一隻 
　　瑞典國三月十三日商船一艘被德國魚雷艇擊沉死六人 
　　大美國二月十九日商船一艘被德國魚雷擊沉 
　　二月二十三日商船一艘被德國魚雷擊沉 
雜評一 
[强迫兵役制（無名）]  
　　據外電謂統率辦事處擬定民國八年行强迫兵役制余非不贊成强迫兵役也特以爲今所急者不在民國八年而在先以民國四年五年之成績示人也不在未來之兵役强迫不强迫而在先以旣有之兵使之人人能作戰也余言其有當否 
　　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中俄蒙約簽字始末紀]  
　　中俄條約於七日在恰克圖簽字一節巳誌昨報但此次所訂之條約其遠因近果吾國人撫今追昔當仍知其所由來蓋此次恰克圖會議係根據於民國二年冬月中俄協約正文第五欵（凡關於俄國及中國在外蒙古之利益曁各該處因現勞發生之各問題均應另行商訂）及聲明另件之第三欵（正文第五欵所載隨後商訂事宜當由三方面酌定地點派委代表接洽）故此次中俄條約當與前年中俄協約參觀自可明其性質然當俄蒙協約發生後於是有中俄之交涉其時梁如浩正長外交梁之因循誤國吾人誠不能爲之諱初次擬定之協約共計六條當時衆議院曾將此條約通過因參議院否决遂作罷議而俄國又提出第二次條文今日中俄蒙新約蓋猶多根據於中俄協約而來者兹特將恰克圖簽訂之條文及前兩次協約之正文分錄如下以見此事之始末 
　　恰克圖新約之内容第一條外蒙承認一九一三年十一月初五日中俄聲明書 
　　第二條外蒙承認中國有宗主權中俄承認外蒙自治外蒙仍爲中國領土 
　　第三條外蒙不得與他國磋商政治事務並不得與他國締結關於領土之國際或外交條約關於外蒙之政治中政府按照千九百十三年十一月初五日中俄聲明書負其責任 
　　第四條由中華民國大總統規定呼圖克圖稱號公文用中曆附蒙曆 
　　第五條中俄兩國承認外蒙自治並允以内政權歸蒙人關於商業實業蒙人得與他國締約 
　　第六條中俄兩國擔保不干涉外蒙内政 
　　第七條中國派代表駐庫倫得帶衛隊二百名烏里雅蘇台科布多恰克圖得駐參贊各帶衛隊五十 
　　第八條俄駐庫代表得帶衛隊百五十各處領事得帶五十 
　　第九條官中儀式中國代表處最尊地位遇有必要時得直接呼圖克圖諮商俄國代表亦有同樣之權利 
　　第十條中國官吏注意使外蒙自治政府不作妨害中國宗主權之行動 
　　第十一條外蒙疆界東距巴格省南距内蒙古西南距新疆西距阿爾泰隨派劃界員於二年内劃定 
　　第十二條關於關税章程中國商人運輸商貨入蒙所納税則以蒙人所納之數爲標凖 
　　第十三條關於中國人民刑事民事訴訟由中國官吏裁判 
　　第十四條關於中蒙人民刑事民事訴訟由混合法庭裁判 
　　第十五條關於俄蒙人民刑事民事訴訟根據千九百十二年十月二十一日俄蒙協約裁判 
　　第十六條關於中俄人民刑事民事訴訟依據現行各約裁判 
　　第十七條電線由外蒙官吏管理 
　　第十八條外蒙所有郵局由中國管理 
　　第十九條中政府得保留國家財産 
　　第二十條中國代表得施用蒙古之郵驛 
　　第二十一條中俄二國之聲言及商業條約仍有效 
　　第二十二條本約以中俄蒙法四種文字繕寫爭執時以法文爲憑 
　　第一次約文之補誌一俄國承認蒙古爲中國領土完全之一部分兹特擔任於此領土關係之繼續不謀間斷又此領土關係上生出之中國歷來所有之種種權利俄國並　任尊崇二中國擔任不更動外蒙古歷來所有之地方自治制度並因外蒙古人在其境内有防禦及維持治安之責故許其有組織軍備及警察之專有權並許其有拒絕非蒙古籍人在其境内殖民之權三俄國一方面擔任除領署衛隊外不派兵至外蒙古并擔任不將外蒙古之地舉辦殖民又除條約所許之領署外不在彼設置他項官員代表俄國四中國願用和平辦法施用其權於外蒙古兹聲明轉由俄國調處照上列各條之本旨定立中國待外蒙古辦法之大綱並使該處中央長官自認有中國所屬部内而有之地方官吏性質五中國政府因重視俄國政府之關處故允在外蒙古地方將下開之商務利益給與俄民（加入十六條條文）六以後俄國如與外蒙古官吏協定關於改動該處制度之國際條件必須經中俄兩國直接商議並經中國政府之許可方得有效 
　　第二次聲明之文件中俄協約於民國二年十一月初五日雙方畫押互换其文件如下 
　　聲明文件關於中俄兩國對待外蒙古之關係業經大俄帝國政府提出大綱以爲根據並經大中華民國政府認可兹兩國政府商訂如下（一）俄國承認中國在外蒙古之宗主權（二）中國承認外蒙古之自治權（三）中國承認外蒙古人享有自行辦理自治外蒙古之内政並整理本境一切工商事宜之專權中國允許不干涉以上各節是以不將兵隊派駐外蒙古及安置文武官員且不辦殖民之舉惟中國可任命大員偕同應用屬員曁護衛隊駐紮庫倫此外中國政府亦可酌派專員駐紮外蒙古地方保護中國人民利益但地點應按照本文件第五欵商訂俄國一方而擔任除各領事署護衛隊外不於外蒙古駐紥兵隊不干涉此境之各項内政並不在該境有殖民之舉動（四）中國聲明承受俄國調處按照以上各欵大綱以及一九一二年十月二十一日俄蒙商務專條明定中國與外蒙古之關係（五）凡關於俄國及中國在外蒙古之利益曁各該處因現勢發生之各問題均應另行商訂雙方奉有本國政府委任簽押蓋印以昭信守繕具二份立於北京大中華民國二年十一月五日即西曆一千九百十三年十一月五日 
　　聲明另件大中華民國外交總長孫爲照會事照得本日簽定關於外蒙古問題之聲明文件本總長奉有本國委任以政府名義向貴公使聲明各欵如下（一）俄國承認外蒙古土地爲中國領土之一部份（二）凡關於外蒙古政治土地交涉事宜中國政府允與俄國政府協商外蒙古亦得參與其事（三）正文第五欵所載隨後商訂事宜當由三方面酌定地點派委代表接洽（四）外蒙古自治區域應以前清駐紥庫倫辦事大臣烏里雅蘇台將軍及科布多參贊大臣所管轄之境爲限惟現在因無蒙古詳細地圖而該各處行政區域又未劃清界限是以確定外蒙古疆域及科布多阿爾泰劃界之處應按照聲明文件第五欵所載日後商定以上四欵相應照請貴公使查照須至照會者右照會大俄帝國欽命駐華全權公使庫大中華民國二年十一月五日 
　　聲明另件大俄帝國欽命駐華全權公使庫爲照會事照得本日簽定關於外蒙古問題之聲明文件本公使奉有本國委任以政府名義向貴總長聲明各欵於下（一）俄國承認外蒙古土地爲中國領土之一部份（二）凡關於外蒙古政治土地交涉事宜中國政府允與俄國政府協商外蒙古亦得參與其事（三）正文第五欵所載隨後商訂事宜當由三方面酌定地點派委代表接洽（四）外蒙古自治區域應以前清駐紮庫倫辦事大臣烏里雅蘇台將軍及科布多參贊大臣所轄之境爲限惟現在因無蒙古詳細地圖而該各處行政區域又未劃清界限是以確定外蒙古疆域及科多阿爾泰畫界之處應按照聲明文件第五欵所載日後商定以上四欵相應照請貴總長查照須至照會者右照會大中華民國外交總長孫大俄國一千九百十三年十一一月二十三五日 
[振興實業之施行手續]  
　　政府鑒於民國成立以來百廢待舉又值外患紛乘亟謀振興實業以爲立國之根本聞某當局曾親擬施行手續數則大略如左一鐵道之增築中國鐵道以京漢津浦二線最長然尚不達全國之半宜除延長該鐵道外再定增築支線之計畫而西北兩方山嶺崎嶇鐵道之修築困難處宜敷設輕便鐵道與各支線相銜接以期利便交通一移民之實行中國地大物博人民囿於天然之習慣深居腹地不知探求各種之利源以謀生活現在内地各省業有人滿之患而邊地終屬空虚宜採人口與地方之比例主義使各地人民移於蒙古新疆青海西藏等地以開墾邊務一税關之開放中國現在商業日敝人民生計日艱其原因大率在税關之收税法未盡良好故商民往往視爲畏途直接損商間接仍損民今爲祛民疾苦計當以改良税則爲第一要義一礦産之開掘中國財政困難若不提倡開採礦産則天然之富源終必遺棄於地最爲可惜宜通電各省巡按使竭力提倡開採一面取人民之開採自由主義加以十分保護一工場之開設游民日多生計日見困難東西各國政府對我甚爲注意現在中國人民有正當之職業者尚不及十分之四以致各省土匪蜂起其原因在無一藝之技能可資以謀食宜由各省巡按使多開設工場收納游民入場習藝俾將來國貨日增漏巵逐漸減少全國無一游民國勢自有起色云云 
[張鳳台查案回京]  
　　參政院參政張鳳台前奉總統密委赴東三省查辦案件巳月餘矣於昨日回京其所查何事不得而知惟風聞係關於東三省財政要案張以此次奏委原係密查故微服出行僅一二僕役隨侍外間絕少知者不意中國官場中慣於舞弊人員往往用其神出鬼没之偵探手叚消息非常靈通張方入奉天境域即有與此案關係之人派多人至火車迎迓惟張行裝不異恒人彼輩無從辨識張又多方隱其蹤跡到奉未停即赴長春以避彼輩之耳目故迎者雖衆皆敗興而返張所至皆寄居於旅館中亦有各地當道設館宴請者張皆力辭未嘗一往所查案件其中頗多詭詭怪怪張已洞悉無遺聞於日内即晋謁總統報告一切 
[各國教會在華現勢之一斑]  
　　日本前要求傳教權其表面理由謂係援西洋成例昨東京電報該國佛教徒尚在肆力運動左載列京津一帶及南中各省歐美教會調查表亦出日人之手觀此可知西洋教會現勢之一斑而彼人日要求之欲望蓋有由矣特錄之以促吾國人政治上教育上之返省 
　　北京各國基督教傳道教會五五附屬各種學校五二學生四九二零八西人醫院普仁醫院（美人）兒敦醫院（英人）婦嬰醫院（美人）愛旗杵醫院（同）同仁醫院（同）蔡希良醫院（同）安定醫院（同）婦嬰施醫院（同）意國施醫院（意人）若納醫院（同）法國醫院（法人）安立甘醫院（同）德國施醫院（德人） 
　　天津各國教會美以美教會一美人經營在直隷省各地有派出傳道所公理教會一同上在北京通州張家口保定府山東山西省等處有教堂倫敦教會二英人經營在天津除有教會外尚有英華學院及施樂病院美教會一同上在開平炭坑唐山其他山東方面有傳道所天主教會二法人經營在各縣地方有傳道所數十處又在天津有孤兒院之設歐美一致教會一以上各教會又各設附屬病院醫員概由宣教師兼之其病院之名目如下養病院北洋女婦施醫院福音堂施醫院英皇院老村病院依速列興病院西人所辦學校新學書院初等及高等小學程度經營者英國人成美學館有中學科初等科屬美國教會福音堂宣教師養成所中等初等倫敦墨索狄斯脱教會法華學堂商業科及法語法人天主教小學堂小學程度亦法人經營 
　　上海各國教會大美國聖教會美國人 
　　長老會同長華書院同大英聖公會英國人聖經書會同内地公會所同天主堂法國人監理公會在蘇州杭州松江等處有派出所倫敦會維斯利派墨索狄斯脱教會在内地各處有傳道所（以上教會善堂等不遑屈指）中國最有勢力之教堂爲上海徐家滙之天主堂有天文台學校孤兒院等其天文台與世界六十處天文台通信孤兒院約數容二百人該教堂以上海爲中心在上海一帶設學校八百三十九處其中男校三百一十九女校四百四十九男校有寄宿舍者百分之九十六女校百分之九十七學生數寄宿男生約三千五六百人女生約二千二三百人通學男生約一萬二三千女生五六千人 
　　江西各國教會（一九一一年調查）美以美會二美人所設美國聖公會一同美國聖書會一同大英聖教會一英人所設布來斯倫會八澳洲人雅禮會一同獨立會一同革新會一同循道會八英人傳道會三同倫敦會四同芬蘭會三同德國教會三德人信義會六挪威人内地會八德人及英人計十四派五十一教會所此外講義所一一八婦人會二柏林會一德人内地會二八受外國教師之監督各種學校六八學生一八九零人病院一九病人一年間共一五·八一四人 
　　湖南各國教會美國聖公會三美人所設長老會七同宣道會二同遵道會三同學校及孤兒院六七學生二五四一病院一六病人一年間共九一六六二 
　　湖北各國教會美國聖公會五美人所設宣道會一同美國浸禮會二同倫敦會四英人大英循道會一零同同聖經會一同内地會五同蘇格蘭聖書會四同青年會一同瑞士會七瑞士人挪威會六挪威人李賓塞會二德人路德會六同霍兹斯西挪特斯會四同斯加萊地斯比亞會一布爾斯倫會一合計六十一處此外講義所八四婦人會若干各種學校六二學校生徒二九三零病院七一病人一年間共一五三二零 
[川省又有匪徒大肆焚刦]  
　　川省匪患自陳逆平後方慶肅清頃聞川東方面又有大股匪徒出現探誌如下 
　　五月三號天尚未　突有大股匪徒數百餘人各帶快鎗硬火突入渠縣三滙鎭先將鎭内民團砲火鎗枝搶奪攔截至各街栅口指名拉搕擇肥而噬達縣金知事查場過境整隊迎擊衆寡不敵被打死排長一名衛兵二人砲傷一名所有鎗械挑箱肩輿悉被股匪毁掠金知事穢面冒彈潤雜難民叢中僅以身免股匪乘勢搶刦沿街逐户搜括殆遍始而脅掠實銀龍元繼而脅掠金玉首飾終而脅掠細軟衣服銅元貨物器具輾轉相逐更番刼掠倒篋傾櫃至再至三制錢則街衢抛擲錫繡則席捲扛檯而股匪心猶未慊又復將房屋縱火一炬毒烟上冲霄漢并執鎗督截不准救火滙鎭居民共三千六百餘户計延燒三分之二所焚分署廟宇計損失公私財産共約數百萬金當火勢飛張時人民容商倉皇走避擠軋傾跌有折肱者有溺河身死者有死於火者有斃於炮者妻哭其夫子哭其父耳不忍聞此誠自有三匯鎭以來所未有之慘也末後由匪徒捉去三十七人向渠縣城側而去現雖已還二十八人而尚拘留李分知事與乾菜帮帮董萬作之等勒限五日内送金五萬贖取否則置之死地各界赴城懇救知事毛焕煊坐視不救致使流民又復乘火搶刦掠去賑欵肉釐菸税酒油各捐商會底金蕩然無存金知事倖脱危難後尚能漏夜調兵次日黎明抵滙相援勘驗焚刼慘狀而毛焕煊非但並不勘驗且善後事宜亦不顧問後因餘燼未滅風煽火飛復延燒帮董萬作之住房接連居民六十餘家並玉泉菴古廟一座河下浮出溺死與灰内覔出焚死者相續不絕昨巳由渝商會就近禀由新任陳巡按使並函請鎭守使道尹查核辦理矣 
[川省人民之愛國熱]  
　　商界自中日交涉解决後各埠主張提倡國貨風聲所播四處響應成都商務總會前已開會提議多次凡經營洋貨商者各函知經手採辦貨物之人以後須以提倡國貨爲宗旨現又因某國貨名目繁多巳函致上海商務總會切實調查并設一日本國貨陳列所列爲模樣以資仿造而挽利權並請各埠次第舉辦又擬先組織國貨總代銷店徵集國貨萃於一店總店成立即多設分店現正在草擬章程云 
　　自京滬發起儲金團各埠均巳響應現聞成都商務總會總協理巳向中國銀行成都分行營業股長樊雲渠磋商多次其磋商條例大約分爲二項（一）儲金須以一元爲最低額仍照京滬例起息（二）京滬多係現金成都因軍票充斥現金過少須特别通融准以軍票及銅元折合樊雲渠以成都與京滬情形不同無每日拆息起息一層尚須磋商至以軍票銅元折合尤多窒碍最終解决擬俟函商渝行及電北京總行再行定奪 
　　學界川省學界鑒於國事阽危曾由成都中學校代表黄天駿宋昌夀等組織愛國會其宗旨不外乎維持國貨提倡體育并發起愛國捐近日各校聞風而起捐欵巳募有數千元兹將該會簡章錄下第一章總綱第一條本會由四川各界組織定名爲四川愛國會第二條本會以鼓勵民氣計砭社會提倡國貨奬勵儲金不忘民國四年五月七日之恥爲宗旨第三條本會總機關暫設於四川省教育會協會分設各地與本會互通聲氣第二章會員及職員第四條凡中華民國國民贊成本會宗旨者均得爲本會會員第五條本會會員入會時須經左之程序（一）會員之介紹（二）塡具願書及收受證書第六條本會各項職員均由會員公舉任期以一年爲限但得速任（一）正副會長各一人總理一切重大事務名譽會長無定額（二）文牘幹事二人文牘員無定額辦理本會函電文籍編纂收發事宜（三）庶務幹事二人庶務員無定額辦理本會銀錢出納事宜（四）交涉幹事二人交涉及調查等事件（五）評議正副長各一人評議員無定額有參議右列各職員進行各事務之權並籌議將來應辦一切事宜第三章會務第七條左列二項及其他有於本會宗旨相同之事均認爲本會會務（一）發刋報紙以闡發本會宗旨爲目的其細則另訂之（二）儲金仿上海儲金辦法其細則另訂之第四章會議第八條本會會議分左之二項（一）評議會由評議員組織而成執行之會務各員得出席發言其細則另訂之（二）大會由會長召集之第九條本會經衆議决事件全體職員負完全執行之責第五章經費第十條本會經費分爲二種（一）基金捐每人二百文於入會事交納之（二）特别捐由會員樂捐及向各處勸募之第六章懲戒第十一條本會會員有違犯本會宗旨之行爲者得通告大會除名第十二條本會職員有不盡職時得由評議會議决處以相當之懲戒第七章附則第十三條本簡章如有未盡事宜得隨時修改之自此簡章傳布後各縣頗有聞風響應者有彭縣愛國會致省城愛國會公啓略謂同人等於聞報之日即於縣中發起國民愛國會會員已達百數現力圖推廣宗旨概與貴會相符特此函達尚希認爲分會並將進行手續詳細賜覆禱切盼切云云簡陽縣學界接成都愛國會簡章後現巳由教育會聯絡各校議倡設愛國分會按照省章一致進行並以維持國貨救國儲金爲當務之急云 
[江蘇烟酒公賣記]  
　　六月九日岐逸 
　　財政部因預算不敷百計搜括以烟酒二項終屬消耗品擬仿外國公賣之法收爲國家專有於財部設烟酒公賣局分設各省然國家一時無此短大資本遂變通辦理招商承辦江蘇爲産酒之區烟則稀少部定辦法每省委總辦一人財政廳長爲會辦江蘇總辦巳委定高增秩字幼農陜西人前清江蘇州縣曾任上元縣年四十左右 
　　部定辦法先委各省總辦給以部令爲籌辦烟酒公賣事宜前往所派省分實地調查作爲預備限兩個月籌辦竣事卽行呈請總統明令任命高已奉委月餘尚未出京已遣派調查員多人來蘇分至各縣視察一切聞其初　係屬官督商銷一省劃分數區每區設一分局派一委員區内各縣知事均負帮辦之責每區招一商人承辦名曰第幾區烟酒公賣分棧每區得由承商多設支棧或代理處其公賣辦法係由總局制定聯票及印花 
 
 
 

Page 7

 
 
票經分局發與承商因是商人須繳押欵不用保證金名義以避人持公債票爲押設想之深括財之術可謂絕頂其押欵大率一千元以至五萬元分棧亦可收支棧或代理處之押欵訂立合同由商自理官不干涉一區之事概由一區之承商負責任而分局委員督察之 
　　公賣之目的在徵收公賣費所謂公賣費即係照烟酒原價加價一成或一成半此原價係將成本税釐水脚加算後賣與吃户之價而非製造之成本蓋公賣費方可得多數此公賣費概以印花爲憑家釀每年一百斤者不徵公賣費各項釐金雜税仍舊徵收承商代售印花代收公賣費者所收欵内扣五釐爲經費印花限於出産之地旣經貼過運至本省各屬得以自由出省則再繳銷出之公賣費亦以印花代之烟之一項限於烟葉旣製成烟不貼印花因巳於烟葉運出時繳過公賣費也蘇省約劃分四五區徐沛·淮海·鎭揚·淞滬·等劃分之法不限現在地理而以産烟酒與不産烟酒之地混合而成一區徵費方無不便承商亦得均匀聞各區分局委員及承商大致已均委定高在京業巳籌備兩月恐至蘇爲謀幹者所窘也本月底高卽出京蘇省總局七月當可成立印花土方運銷吾蘇而印花烟印花酒復惠然而來誠恐凡百物産均將變爲印花之殖産地矣 
[蕪湖商會對於常關改税之呼籲（續昨）]  
　　伏念常關之税原爲國税中之一種當此國步艱難財政困窘果能各省税則一律平均固公家徵之於商人商人則取之於購户彼爲商人者誰不願勉力輸將各營其業以奉其上竊以蕪湖一隅居長江中樞上自漢口下迄上海沿江二千餘里僅蕪湖常關屹立江岸數十年以來商業不能發達實隱受該關税之束縛今藉修改之令驟增數倍或十數倍之外於公必至無益於商受害無窮緣蕪湖一埠非銷納之地乃販運之場上至漢口無常關下至上海無常關漢口江西各貨運至蕪湖上游旣無常關税之可言上海鎭江各貨運至蕪湖下游又無常關税之徵取今蕪湖關之税則若再巨增是使蕪湖上游百里大江南北兩岸交易將移於大通而下游百里大江南北兩岸交易必盡趨於金陵蕪湖一埠勢必入於絕域此蕪湖改關税有害於商者也再查海關税則凡洋貨入口抵關後完納子口税即可以運往内地旣免常關徵收又免沿途釐金輕重之間關乎成舉商人以營運謀生誰不欲避重就輕日積月累不獨盡趨於于口一途必至擴張洋貨減殺土貨此蕪湖改增關税無益於公也矧前監督張才本平常雖負文字之譽而於習俗物理尚欠經驗此次修增新税則不願周諮博訪憑一二人之私見秘密增訂以致成本九錢之粗紙向徵二分今忽加至二錢向徵一千四百元之木簰今加至三千二百元又烟葉進口照章納税製成烟絲出口向章比銷後改增一錢六分八釐今忽加至五錢年來洋木捲烟輸入太廣烟商木客幾至歇業今不思抵制反意外加重未審何意又穀米原爲民食向不完税只徵飯食錢二十四文今忽改徵銀七分論一米之徵關卡重疊本巳徵至六錢以外今再加七分又無出口比銷商民何以堪此又洋布每疋向徵一分今改六分上紗向徵二分今改一錢二分尤復分别闊窄及紗經之多寡定税率之輕重此在東西各國貨物衆多名目劃一則可若我國内地商店購買零星多則三五疋少則一半疋所謂强行效顰則不可藥材一項名目數百種之多向章稱爲雜藥每擔完税二錢因鄉舖購辦率多半斤四兩標分名目無從科算故以雜藥而統徵之而新税則必欲分門别類在販藥商舖以清單呈驗尚不過繁竊恐關吏無此能力無此餘晷稻籮篾簍係粗笨竹器或以每擔或每隻竟二分起增至五分八分一錢不等又蕪湖常關向章進口科正税外加徵銅斤水脚火耗解費羡餘部飯至光復後將正税及銅斤等名目併合一項外加二成公費而轉運出口只完正税及加二成公費不加銅斤等費因係進口完出口又完巳屬重徵今新税則竟將進出口改爲一例含混朦禀商何以堪有此種種所以前監督宣布之頃立見實行其心可見而税務司赫人本精刻固執又復不恤商艱而於用人一端一經見信百諫不顧其雇用顧恩瀚即其明證所餘不肖之徒内則揣其意旨外則逞其敲詐以致出口之票一字之錯罰銀二兩雇用暗探多名週巡密訪而暗探又各雇探夥試問此輩可是安分之人能眞能假可罰可免凡遇肩挑負販之流斗米疋布無不受其敲詐甚至鄉民代戚友帶布屨三五雙若輩即指爲漏税每雙納洋一角此種事實發生非止一次總會屢有所聞乘便面告而税務司轉謂我所用之人均係愼選當無此等行爲有此種種原因商民受累無從伸訴醖釀至今忿不可遏致激成上月十七日無意識之舉動雖由於税政不平之所致亦總會不善於維持開導之咎也今幸全埠開市　靖如常然似此堅持拖延究非經久之道總會負擁護維持之責曉夜徬徨心恒惴惴理合縷晰禀陳並將此案往來文函電報彙錄清摺伏乞鑒核俯念商艱准予新税則暫緩實行并迅派明幹大員蒞蕪將新税則詳加研究討論修正以資遵守地方幸甚商業幸甚不勝迫切待命之至謹禀 
地方通信 
[鎭江]  
　　創辦培坤女校鎭郡南門王女士以鎭城近數年來學校雖林立而完全女校尚付缺如現擬獨力創辦一培坤兩等女學校以培植女子學識培養女子道德爲宗旨除文學科男女教員分授外其餘監校及技能美術等科概由女教員擔任並於高等課程添設家政歷史地理理科英文五學科以爲畢業後轉學女中學校之基礎其校舍暫設於南門業已釐訂章程聞不日即可開校云 
　　洋商擬開馬路鎭郡美孚煤油公司油池本設在西門外甘露港左近頃聞該公司洋商以該池地居偏僻運輸交通諸多不便擬自籌經費由該處油池起點開闢馬路一條銜接新西門之新馬路業巳禀由該管領事函致鎭江交涉員轉請丹徒縣縣知事立案不日即測量興工矣 
　　長警全體銷差十一區巡官趙一鶴迭被告發并未聞上級官廳查辦久爲該區人民及被害人所不服刻聞該區長警於日昨具禀到警務總所控訴該巡官尅扣餉項並吞没罰金項下應行充賞之三成等情禀請准予全體銷差回籍云云未知王警長如何解决也 
　　再請免裁長警鎭郡城廂市所有長警前奉裁減之通飭後因商民請求商會總董及市董事與章縣知事再三協商姑允延長半月再行裁減現巳届期不遠聞商界中人頗以此事爲疑慮刻正極力組織請願辦法大約朝暮即將呈遞矣 
　　軍艦駐鎭防守馮上將軍以時事多艱防務戒嚴特於日昨電調豫章軍艦一艘駐泊鎭江以資鎭　 
[江西]  
　　九江儲金會紀事六月五日九江救國儲金團特假新安會館開第一次勸儲大會到者男女約二千人由該團當場發散勸儲白話印刷品並標揭儲金姓名於場壁并特約交通銀行派員出席接收臨時儲金軍政警法各長官均派代表到會會場門首高懸五色國旗及儲金大會旗場内演台一座午後二時振鈴開會首由正幹事舒先庚宣布開會宗旨次爲駐所幹事金浩如報告儲金經過事實以次特請員羅運言江友白女學界石美玉蔡本張梅女士相繼演說國勢之阽危儲金之必要次爲駐所幹事李楷臣演說幹事韓鳳岡演說又次爲幹事陳靄亭演說意在萬衆一心同紓國難最後爲來賓演說以同文學生董鍾玉爲最憤激當場儲金者頗多儲金總數約共一千五百餘元繳現者以商家舒先庚三百元爲最大官廳以關監督二百元爲最先認定數則有吳道尹二百元縣知事警廳長各六十元北局長四十元學界則縣立高小校校長教員各有認數其餘苦力輩尤占多數諾立女校梅女士當場儲一金表計值四十餘元至午後五時閉會 
[安慶]  
　　飭行改組蕪湖警政蕪湖警察廳長成維靖屢次辭職適值奉天軍署參謀長張仁因事蒞皖韓使爲物色人才起見卽將張君委充蕪湖警察廳長隨電商奉天將軍開去參謀本職留皖任用張廳長接事後又接韓使飭知以蕪埠警察章程未臻妥善仰卽遵照中央規定條例實行改組以期完備 
　　鳳凰頸釐局易人財政廳鄭廳長以皖屬各釐卡每月征收數目按之比較每每短絀自係各局經理信用司扦從中舞弊所致爰特派員分赴各卡調查察其有無舞弊情事分别去留兹聞鳳凰頸釐局經理現巳改委金某接充矣 
雜評二 
[中俄蒙約之因果（步）]  
　　中俄間之外蒙交涉據三次所訂條文觀恰克國協約實根據於二年冬月之聲明文件而二年簽字之協約又實本元年第一次提出之六條以擴張者是荏苒三年曾於實際無若何之裨益所得以差用自慰者僅此取消獨立及取消帝號名稱之二三虚文而巳然則畢陳兩使之窮年矻矻以從事磋議者其主旨果何在耶 
　　第一次提出時尚無所謂俄蒙協約而參議院否認之第二次議定書成俄蒙商約巳儼然列在聲明文件之中而參議院又否認之今二十二條之新約亘一週之壇拈折衝虚名則我任之實利則犧牲之卽此後加之俄蒙協約亦無術以取消其效力嗟我民國設今日而猶有議院者其態度不知且復如何 
　　此約之實際何如當局寗不自知然而中日新約且簽字於俄乎又何多却諺云長痛不如短痛一了終須百了際此簽字聲喧之時會而毅然决然以盡求懸案之歸結或亦及時修省之一時機與然而反觀國内政潮之趨向余又目瞪口噤而莫知其前路之究將何届矣噫吁嘻 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江蘇省教育會講演會紀要]  
　　六月九日江蘇省教育會延請江易園陳主素兩君演說並請推赴全國教育會聯合會代表之沈信卿郭鴻聲兩君報告聯合會議事情形下午四時開會聽講者約二百人先由駐辦報告開會宗旨旋由陳主素君演說攷察北方學務後之感觸謂欲救國祗須人人有責任心即各人各認定一部分之責任去做第一要耐勞忍苦第二要竭盡心力第三要用志不紛第四要恆久不懈第五要即知即行國民人人有此良好之性格不患國不可救就所見北方各校教師學生於此點頗覺較勝於南方云次江易園君演說略謂吾最服膺之教訓即論語本立而道生一語凡事不培其本而徒務枝葉則勞而寡效故論國家則教育是本言教育則師範是本言科學則國文是本言國文則識字是本今一般教育界多謂國文教授之無善法北方所見大抵相同不知其病即在不識字忘其根本而專培枝葉安能有效故愚謂教授國文當從識别形聲入手並表明其平時研究心得以爲時怱促留俟下次詳述等云次沈信卿君報告聯合會經過情形并謂在京津保等處參觀種種事實總覺南方之人富於理想而缺乏實行能力北方人思想雖不如南方人發達然苟有所知頗肯切實去做比較教育情形亦大抵如是深望兩方人士各保所長而補其所短則教育之進步必速不難更得優美之成績也報告畢以郭君因病缺席遂卽散會時巳鐘鳴六下矣 
[組織美國商會之討論]  
　　大陸報云昨日下午旅滬美商在匯中旅館開會討論組織美國商會事宜到者六十人公推豐泰洋行之曼克米謙爾君爲臨時主席遠東時報之白利安君爲臨時書記且推定會員十人草擬會章擬定後續開大會公决 
[救國儲金紀要]  
　　昨日之收數昨日（十日星期四）爲中國銀行收受儲金之第五十四日計收銀洋二千一百八十九元又爲交通銀行收受儲金之第二十八日計收銀洋六百三十四元兩共收洋二千八百二十三元連前共計巳收銀洋六十四萬二千三百四十二元銀三千二百九十四兩八錢零八釐 
　　官薪儲金之覆電（湖南電）儲金團虞君和德等公鑒齊電悉官薪儲金正籌進行俟有確數再行電告湯薌銘陶思澄佳（湖北電）儲金團均鑒齊電敬悉儲金救國深佩藎籌同屬國民責無旁貸敝省擬俟行政各機關將認購公債繳清後即行着手照辦特聞段書雲青 
　　貴陽分所成立儲金團接貴陽商會覆電云各電並簡章巳轉各分會魚日集各界到會組織分事務所妥籌進行特聞藉慰　念黔總商會徐殽鑑等叩佳 
　　端節酒席之節儲北京路萬昇醬園同人節儲端午酒席洋十元又小東門大成綢緞莊同人節儲端節酒資洋二十元 
　　僑商之熱忱昨有許孝先君開單函告儲金團謂先寄跡炎荒困頓無狀然同屬國民當盡棉薄爰於泗水爪哇同志中集得洋一百十九元巳於本日匯儲上海中國銀行云云 
[偵緝隊守捕盜匪]  
　　盜匪戴桂榮王根生陳龍虎朱桂林等四名近在徐家匯等處糾衆强刦犯案纍纍經華洋各官廳飭緝未獲前日淞滬警察廳偵緝隊士宋鳳鳴據線人密報該盜戴桂榮等有過渡赴浦東消息宋卽邀同隊士倪鎭標前往浦東爛泥渡碼頭守候晌午時該四盜果乘小船一隻由浦西而來遂一併擒獲當在身畔搜出勃郎林手鎗兩支子彈三十五粒就近解由第三警察區署加派巡警十名協同押送到廳徐廳長諭飭發交司法科嚴行收押訊明核辦 
[鎗斃越貨傷人之盜匪]  
　　搶刦新閘愛文義路龍德奎家之兇盜沈恆集前由公共公廨解請上海鎭法使署訊辦現經訊明判决處以死刑於昨日（十號）午後二點二十分鐘時由鄭鎭守使飭派衛兵提出綁赴西砲台鎗斃兹將罪狀錄下上海鎭守使鄭爲示諭事案據公共租界會審公廨解送持槍夥刦愛文義路居民龍德奎家財物並拒捕傷人之兇盜沈恒集一名到署飭發軍法處訊據該盜沈恒集供認於本年四月十六號晚聽從逸盜張阿榮糾約夥同不知姓名者八人持鎗侵入愛文義路龍姓家强刼得贓逃逸因被巡捕追趕甚急卽行開槍拒傷印度巡捕及途人旋被拿獲等情不諱查該犯沈恒集夥衆持鎗侵入民居肆行搶刦復敢開鎗拒捕擊傷二人實犯刑律第三百七十四條第三欵之罪兇惡巳極罪無可貸應照懲治盜匪法第三條處以死刑以昭炯戒業經電奉江蘇馮上將軍覆准照辦除飭緝逸盜張阿榮等務獲懲辦外應將沈恒集一盜依照軍法執行槍斃爲此示仰軍民人等一體知悉此示 
[織呢機器改製毛絨線]  
　　日暉織呢廠機器等件曾由江蘇齊巡按使招商承租或改製其他物品兹有商人郭建侯陳吉甫黄芝軒三人查得此項機器可用以改製毛絨線且查此物中國向無出品每年舶來品漏巵甚鉅因特據情禀請籌集資本組織毛絨線廠已奉齊使批准昨飭該廠管理員轉飭該商訂期試辦云 
[發票粘貼印花之爲難]  
　　印花税章程頒布後各商家以發票上購貼印花諸多窒碍現届舊曆端陽結束帳欵之時所有分出之發票以零星之數爲多加貼税票必難遵行故巳公同提議須請淞滬警察廳長通融辦理云 
[臧旅長保衛行旅]  
　　西門外斜橋浜南新築之斜徐路斜土路眞人路火車路局門路新橋路打浦路魯班路日暉路等各馬路現均造成往來行人日夜不絕近日因有鄉人携帶財物於深夜時行經新築之路迭遭匪徒攔刼爲駐紮製造局之步兵第七旅臧旅長訪悉特飭所部第十三十四兩團飭令各營於每夜派兵二排分作上下半夜佩帶銷彈排隊梭巡遇有形跡可疑者卽行拿究以免擾害行旅云 
[劃留龍所基地之請求]  
　　上海救火聯合會致工巡捐總局函云敝會於前清光緒三十三年間以改良火政聯合城廂内外各救火社組織成立爲消防統一機關以期集思廣益策力進行惟是聯合雖有機關而地叚尚未劃定以致遇警赴救時往往麕集無緒反礙設施拆城之後地勢更與前不同爰將上海原有之救火社三十餘社察酌地叚畫併七區計分城内自一至四爲四區南市自五至七爲三區各擇扼要地點建設總匯龍所向外洋添購救火引擎等改良利器釐訂出救章程庶期臨事有序不致錯雜羣情贊允决議進行惟建築龍所購辦引擎等器具經費浩繁每區約需銀一萬五六千元七區合計共需十萬餘金爲數旣鉅措手不易若再加以購買基地則需費愈多更難籌措因於前年呈准前上海縣知事吳備案並分别撥地建築在案現一二三四區已同時並舉不日告成惟南市三區亟待擇地籌辦而尤以沿浦建築爲合宜上年規劃久大碼頭浦灘一方商准貴局爲第六區龍所地址業經雇匠塡泥正待建屋現悉貴局自楊家渡碼頭迤南沿浦灘將一律駁出推放馬路築造輪埠以利水陸交通則將來一帶商市自必更形繁盛若不亟爲籌備何以維火政而保公安况消防事業爲興商保安必要之舉在公家亦當兼籌並顧以冀治安爲特奉函台端乞於該處浦灘規劃放路築埠時請除久大碼頭業經塡泥備築第六區龍所基地仍行留出外並祈在大碼頭口劃留灘地若干俾築第五區龍所董家渡碼頭劃留灘地若干俾築第七區龍所而三者之中更當擇一毗連水線者仿照租界設一水上消防購置救火小輪俾得沿浦東西兩岸貨棧及浦江船隻遇警施救之用庶得火政完全有備無患事關公益用敢凟陳萬望俯兪曷勝感禱專肅佈達敬候示遵 
[教會設學立案之標凖]  
　　上海縣沈知事昨奉滬海道尹公署飭開案奉外交部飭開案據温州交涉員冒廣生詳據英國内地會牧師衡平均函稱本會在瑞平青田等處附設蒙學仿初等小學辦法以便教民子弟肄業教科書籍向遵部章可否設立乞裁奪指示等語到署除函復俟詳鈞部備案外擬請商之教育部可否令其遵照教育部通令第七第三十四等條取締私立小學辦法一切教科悉依程式由交涉員會同視學員隨時取締畢業以後准予一體升學等因前來經本部咨據教育部復稱查教會設立學校如果義取興學所訂辦法確與部章相合又無他項轇轕情事先經詳由該管地方官查明核准立案則此後所有畢業學生自可准予一體升學至對於教會設學立案辦法本部前據京師學務局詳陳所定辦法七條業巳批准在案兹特抄錄一份希卽轉飭各交涉員嗣後遇有教會設學立案等事即任查照辦理等因准此除分别咨行外合亟飭仰該交涉員即便遵照等因奉此除分飭外合亟抄錄辦法飭仰該知事卽便遵照 
[吳元鼎接辦落地税]  
　　新委江蘇落地税局長吳元鼎君擇於十一號接差曾紀前報兹聞吳局長已改於昨日視事旋赴南商會因該會總協理他出未經接洽吳君除於北市設有總事務所外又就太平碼頭南康旅館暫設分辦事處擬將征税規則大加整頓從前司員酌量更易並在大碼頭浦江中設一水卡坐船俾便稽征云 
[税務所長回滬]  
　　上海税務所所長錢仲瑜君日前晉省謁見財政廳長禀陳滬地各業認税商家除志願退認外其有自願蟬聯承認者仍得繼續進行並某麵粉廠小麥在無錫留難一案請示核辦現巳公畢返滬矣 
[匿名郵信之恐嚇]  
　　新舞台總理姚紫若之住宅在本城倒川弄中近日迭接匿名郵遞信函語多恐赫且有縱火焚燒等語現姚君已函請二區第二分駐所派警到彼常川照料矣 
[女犯移置看守所]  
　　上海地方廳監獄官李君近因天時炎熱且女監所禁各女犯爲數極多殊與衛生有礙乃商之地方廳林檢察長於昨午擇其情罪校輕之韓周氏等十五名送往第一看守所女所留候期滿省釋 
[匪徒縱火圖害]  
　　滬城太平街天生堂藥店係葉星如所開閱時巳久生意不惡不料昨日天未黎明有匪徒甲乙二人以洋油澆灌該店牌門縱火焚燒幸經一區二分駐所巡長經過目覩協同守望巡警扣門唤起該店各夥友竭力撲滅不致成灾惟該匪等早已去如黄鶴旋由該巡長回所報告查緝放火匪犯務獲懲辦 
[批准後重復撤消]  
　　上海縣沈知事前據商界中人以陸紳名義來案具禀請立宰牲公司當經批准給諭承辦在案兹經沈君查得該公司尚未成立巳在外間收取股欵且曾被控於公共公堂並訪知某署科員亦有通同運動情事乃向陸紳詢問亦不贊成當於前日諭飭將批准宰牲公司一事先行取消一面飭查辦公各人到案訊究 
[店主與司賬爭執]  
　　西式成衣店主許蘭生控司賬顧連生在陳阿根處私收客賬洋五十餘元昨經地方審判廳曹推事官研訊原告投案請追被告堅不供認質之陳稱前曾付過洋十七元現在尚少洋四十七元五角問官以供詞各執且查核兩造所呈賬簿均未明晰判顧等交保聽候查明再核 
[粤人私運烟土]  
　　粤人吳希農吳錦堂林淞周三等四人近在大連等處合股販運烟土一百九十二兩乘杭州輪船來滬販賣漁利該輪换埠時爲水巡捕房偵探何阿春人贓查獲解奉梅捕頭着送上海地方檢察廳訊辦林廳長諭飭分别收押烟土封存聽候訊究 
[紗廠大批機器抵埠]  
　　潮帮在本埠車袋角地方建造水泥廠房開辦鴻裕紗廠全廠機器均向英商安利洋行訂購頭批機件共有三百八十二件昨由藍烟囱船運抵碼頭即行轉運至鴻裕紗廠交卸 
[妙雲閣被逐之瓜葛]  
　　沈某之妾花雲仙被曹某誘姦沈延安德臣律師赴公共公廨具控後在外和解禀請註銷各情迭誌各報兹悉曹有棄妾劉庽又起交涉劉庽原名妙雲閣又名妙老三上年嫁曹爲妾賃屋廣仁里居焉嗣曹見劉之女友即沈某之妾花雲仙姿色較好勾引成姦劉屢勸不聽反被借端將劉逐出劉自被逐後因嫁曹時帶有首飾器具價值甚鉅今悉被曹吞没特延律師代表向追曹自知理曲挽友調停允即交還乃除陸續交付外尚少值洋二千元之首飾箱一只曹云遺失願賠千元了事乃又日久食言冀以不了了之而劉則心不甘服誓必達索回之目的云 
[欺騙罪業巳成立]  
　　住居愛而近路在香港路金星保險公司爲經理之蘇心士因被朱吉臣以介紹向公平洋行租賃代吳姓經理坐落廣東路之基地爲由先後騙吞銀一千五百兩並洋六百二十元當付交冒簽公平洋行西人惠脱（譯音）名字揑造之公平地産公司計銀一千兩之收條由蘇報告捕房派探將朱拘公共公廨判交一千元人洋並保出外後屢次傳訊抗避不到當由公堂飭提保人陳鈞寳陳烈樑着交到案於昨晨解訊先由捕房牛門律師偕原告蘇心士上堂陳明被騙緣由並據原告供稱此欵係糾集之股本今被告巳還過洋一千元餘欵允立票料理故願祗求追欵請將刑事撤銷質之朱供向租地産並非公平洋行乃公平地産公司在江西路五十一號門牌聶襄讞商之美領柏君以欺騙屬實且朱前因騙案迭經公堂訊辦逐出租界顯非善類判朱押西牢兩年期滿仍逐出租界 
[凌虐婢女之懲治]  
　　十三歳寗波女子王年寳去年因伊祖母患病醫藥無資由其父得洋一百二十元賣於長浜路附近淡水路四百九十三號門牌王季氏（卽前在精勤坊爲妓之高田玉）處爲婢詎季氏將女凌虐甚且用刀砍傷頭部該女於前日乘間逃出自報捕房聲訴經捕頭飭送醫院驗明屬實因於昨日飭探將王季氏拘至公共公廨請訊先由中西探上堂禀明並將起獲之菜刀毛竹等物呈案請究並經王年寳上堂證明前情質之季氏供稱實因該女時竊銀錢化用且私偷食物是以稍稍訓責並未用刀砍傷兪代襄讞與美畢副領事會商之下以傷痕屬實判王季氏押女所半年女子王年寳發濟良所留養 
[拐賣崇明女子]  
　　崇明女子顧文郎被同鄉人施銀郎誘拐來申串同蟻棍張利本圖賣被鄰人曹阿三偵知投報捕房將施張二人及女一併查獲分别留押昨晨解至公共公廨經中西官訊明以發生地點在租界之外判女留濟良所施張二人押候函致崇明縣知事備文派警來申移提歸案訊辦 
[婦人冒領兒子]  
　　南京婦人余周氏控蔓盤路一千八百三十八號門牌住户汪徐氏拐匿伊九歳男兒義珠掯不交還等情業經公共公廨傳集訊據徐氏及見證潘伯梅上堂供明義珠實係徐氏之孫且徐氏之子汪竹生現在江西而孩母汪陶氏住居在蘇可以到堂質證判孩交徐氏覔保領回卽着分電子媳到案質證在案昨晨復訊據孩母汪陶氏偕領次子上堂供明男孩義珠實係親生有幼時隨父合攝之影片可憑乃原告猶曉曉强辯中西官以相片及今陶氏偕同到堂之次子與男孩義珠面貌相符且原告似有神經病因判孩交其母汪陶氏領回余周氏候函送救濟會送回原籍 
[男女均被追獲]  
　　湖州人柯阿生前日至四區警署報稱其妻柯姚氏由原籍來滬被方六發誘匿刻經偵知方與民妻巳上老公茂小火輪將欲他往姜署長即派崗警張全福協同水巡隊追至义袋角在該輪上將姚氏及方一併逮案押候訊明核辦 
[壓傷小孩頭額續誌]  
　　江北小孩李大中行經陳國文家門前被板門倒下壓傷頭額巳紀昨報前日經李檢察官向審判分庭提起公訴由孫推事判决處陳國文罰金一元了事 
[小工壓傷足骨]  
　　甬人蔡定榮在楊樹浦祥泰木行爲小工昨日突被木板倒下壓傷右足由該行主車送同仁醫院求治 
[焉用牛刀]  
　　石紀華顧文昌同在某西人家爲庖丁前晚同在愛文義路某酒店沽飮酩酊不知何故忽以宰牛尖刀互相擊刺以致二人之腿臂等處均受刺傷由捕一併帶入捕房轉送醫院治愈昨晨解送公共公堂訊據供稱二人實係知交實因酒後戲謔失手所致並無别故中西官以不應持刀行兇判各罰洋五元充公無洋改押五天示儆 
[印人酗酒滋事]  
　　印人雷麥生於前晚乘醉在斐倫路毆擊電燈廠内之工人某甲當由巡街西捕到來拘解捕房轉解英領事署訊明判押厦門路西牢一月 
[葡人毆打華人]  
　　昨有某甲在途行走不知何故被某葡人毆打頭面受傷經甲扭控捕房捕頭飭四百二十八號華捕送院醫治再行核辦 
[匪徒欺侮老婦]  
　　前日下午三時許有匪徒三人擁至大南門内顧家弄面南小弄中某氏家攫取物件該婦巳年近花甲龍鍾不堪不敢聲張一任若輩搜括而逸事後查檢共失衣服銀洋銅元等約值數十千文 
[拐案不涉軍法]  
　　著名拐匪楊漢卿又名海清同妻孫氏並郭梁氏張郭氏以及杜玉棠等串拐卞元和之十五歳生女卡生女又王沈氏之十一歳生女小桂子當經四區警署分别查獲傳同失主申送淞滬警廳請轉解鎭守使署歸軍法範圍將該拐匪男婦一律鎗斃以爲懲一儆百之計兹經警廳徐廳長查得該拐匪楊漢卿等所犯各節全屬刑事性質未便解送鎭署乃於前日備文飭警將該拐匪等押送地方廳訊辦一面着卞元和等自行投質嗣經地方廳檢察官提案預審之下判將卡生女小桂子兩女孩當堂交伊父母卞元和王沈氏分别領回楊漢卿等男婦五拐匪分别押候究追被拐出口販賣之各小孩到案訊明核辦 
[混用僞質小銀圓續誌]  
　　福建人王阿弟前在江灣鎭混用鉛質小洋被六區一分駐所崗警查獲抄出僞角洋十五角移送檢察分庭巳紀前報前日由李檢察官向審判分庭提起公訴據王供認此項僞角洋係賭博贏來孫推事判王罰金六元免予深究 
[盜犯潛回租界]  
　　前在租界迭次糾黨持械搶刼之盜匪孫長林（卽孫老五）因奉緝提逃往吉林近復潛回租界被老閘捕房中西包探查見拘押昨晨解送公共公堂押候再訊 
[寓客形跡可疑]  
　　老閘捕房中西包探近因租界各處迭出刼案故奉捕頭飭令至大小旅館客棧認眞調查以免匪徒混跡前晚由中西探查至蕪湖路某小客棧見有周榮生周光正王連生顧阿桂彭洪昌劉小仁子薛阿福張法興等八人形跡可疑一併帶入捕房昨晨解至公共公廨經中西官訊判一併押候查明於下禮拜四再訊 
[窮途落魄之怨忿]  
　　向爲典當生意之南潯人何仙正近因失業落魄窮途遽萌短見於前日至黄浦灘投河圖盡由捕查見救起帶入捕房昨晨解至公共公廨經中西官訊明前情判候抄供函送棲流所留養 
[醉漢行兇]  
　　住居大通路五百六十八號門牌之某絲棧主顧維養與石士林前晚在親友家賀喜飮酒大醉同至福建路公興里弄内不知何故忽與該里管門人李仁志衝突將李兇毆致被鳴捕拘入捕房詎顧猶大發酒風在寫字間内將十一號三道頭西捕扭住行兇並緊握該西捕腎囊因即將顧拘留石存洋五元保出昨晨併解公共公堂經中西官訊明以不應醉酒胡鬧判顧罰洋五元石從寛斥釋 
[債務人交保候訊]  
　　某洋貨號主顧某因不理元甡錢莊及徐協記沈阿榮等往來存欵被元甡莊經理沈啓渭等先後控奉公共公廨於昨日將顧傳案交保候訊 
[庖人無可卸責]  
　　萬生米店夥方翔生至法公堂控被包辦德文學校飯食之陶榮生虧欠米價洋二百八十元向索不付並由善鐵路捕房捕頭禀稱往提時陶避匿不見直至今日始行提案請爲訊核陶供民人與薛虞高三姓合包該校飯食民人名下應付米洋四十元已經交付現在巳不在該學堂辦事民人在學堂門外被包探提案並無抗傳之事捕頭以其圖賴當傳見證陶協生劉方來趙金標等到堂質訊陶等同供均在該學堂内執業陶榮生實在堂内包辦飯食三天前實住在堂内民人等勸其到案伊不肯聽直至包探來提始行到案是實聶獻員以陶所供與薛等合股分擔責任並無合同不能作憑判陶交保限七天交洋並以欺騙公堂着罰洋十元以儆 
[誰教你出立期票]  
　　王濂臣至法公堂控稱前被高信盛虧欠借洋二百五十元因一時無力歸償出立期票三紙分期拔還逾期巳久分文不付求請訊追期票呈電高供與王合販烟土五百元運往　　　　　　抄去王欲商人擔任一半計洋二百五十元期票雖商人所出實非借洋不願歸還聶讞員以票上並無合股字樣豈能推諉判交保限十四天理清 
[不妨缺席判决]  
　　沈連芳前控畢仲鑑虧欠往來貨洋一百零九元三角經法公堂飭傳不到改出提單仍抗違避匿昨日原告又投案候示聶讞員以被告抗提不到遂即缺席判决如數還洋俟被告出面准予扭案訊追 
[限期交還牛價]  
　　李連生至法公堂控稱有牛若干頭售於牛行主李阿才收有該行本票洋三百元逾期已久分文不付求請訊追阿才供票係商人所出惟因生意清淡一時難以措還求恩寬限陸續拔付判交保限十四天交洋 
[閘北之烟禁]  
　　閘北檢察分庭前日起訴之烟土犯經審判分庭孫推事判决顧阿大在家私吸洋烟判罰洋六十元押候繳金開釋 
　　五區警署前日在滬寗火車站查獲陸明元一名抄出烟灰二兩半烟泡一個及無印花土十五兩一併移送檢察分庭預訊還押聽候起訴公判 
[介紹良藥]  
　　英租界大馬路泥城橋西華商亞東製藥會社新製救急保安良藥取名神丹係精選中國藥品修合而成且獨出心裁聘請巧匠監製紙質旋轉藥盒購藥一角贈此盒）及菜花銅鍍鎳推送藥盒（購藥半元贈此盒）菜花銅鍍鎳彈簧藥盒（購藥一元贈此盒）式樣玲瓏且能耐用是非特於醫藥界放一異彩亦於工業上具見巧思實挽回利權之佳製也 
[誌謝]  
　　啓智社定於舊曆二十八三十兩晚假座青年會開演美國新製有聲影戲兩晚戲片不同大足一新滬人士之耳目昨承惠贈入座劵兩紙書此誌謝 
 
 
 

Page 11

 
 
雜評三 
[救國要言（宇）]  
　　吾國自外交失敗以來各界人士莫不駭汗奔走皇皇然欲謀救國之良法一時議論紛紛莫衷一是亦祗徒托空言耳庸有濟乎今聆陳主素君之演說謂欲救國祗須人人有責任心各認定一部分之責任做去第一要耐勞忍苦第二要竭盡心力第三要用志不紛第四要恒久不懈第五要卽知卽行國民人人有此良好之性格不患國不可救云云何其言之親切而有味耶吾國民而果欲救國者盍即循是以行而稍息其無裨事實之空言乎 
救國儲金一 
[五月二十八日中國銀行收欵清單此爲第四十三次報告]  
[第三百七十九册七十九號至一百號]  
　　郭筱時十元張良甫五元盧心簡一元姚連觀一元徐同康陳桂榮一元黄憲生一元岑仰之一元鮑生財一元張焕祥二元施延祚一元邱雨笙一元吳宗源一元顧來生二元印頌文一元許石齋一元周節臣一元張祥霖一元秦波聲一元丁心田一元張達奎一元周賢堯一元王子裕一元 
[第三百八十一册二十一號至一百號]  
　　陳蒓馥二元馬達君二元黄加興二元何汝梅二元卞厚卿二元蔣正方一元王寳生一元戚林康一元洪潤章一元何玉夀一元杜泉生一元張鴻傑一元許定寳一元陳元龍一元吳慶祿一元孫福基一元張梓湘一元周維新一元丁學貴一元徐貴卿一元高福堂一元蔣正元一元徐瑞堂一元費顯甫一元胡浩生一元朱雲飛一元石中玉一元姜啓堂一元徐仁生一元王子泉一元丁中明一元沈信圭一元阮承德一元劉運逢一元章福記章錫榮二十元掃葉山房北號二十元羅季眉四元王夢岩三元卜光裕二元張如春二元康惠臣二元胡根德二元馬阿福二元馬阿大二元周順山一元趙貴如一元林德官一元王雅英一元鄺文令一元張相臣一元王桂堂一元羅雲卿一元李根生一元李厚德一元董如桂一元吳愼之一元張生泉一元郭阿福一元朱妙發一元林福基一元丁元翼一元朱嘉夀一元王海林一元徐福生一元金根泉一元顧岐山一元吳加寳一元朱連齋一元吕以夀一元章備生一元張順發一元李良桂一元文盛書局三十元蔣春芳二十元馬洪記二十元掃葉山房南號二十元李桂生一元趙松法一元洪文高一元王周發一元 
[第三百八十二册七十六號至一百號]  
　　朱渭濱二元兪少璋二元有心氏一元杭卓英一元顧蓮卿一元張紀龍一元柳浦慶一元守拙廬一元陳子青三元周少逸一元陸樹人錢保錫三元周正貴一元馮恒何逸梅三元齊寳善一元沈則勵一元兪哲甫一元杭穉英一元方佐卿二元林阿東一元羅阿善二元朱有榮一元陶元祿二元陳叔叔藩一元陸阿榮二元陸企堂一元 
[第三百八十三册九十四號至一百號]  
　　王季蘋一元書業公所裝訂部同人三十一元劉永齡十元倪來方五元陸寳儒五元倪亞方五元黄企香五元 
[第三百八十四册四十三號至一百號]  
　　王務本一元陳福保一元朱大綱一元譚根棠一元茅學詩一元蔣琴堂一元顧正祥一元陳阿虎一元夏菊如一元王鳳鳴一元蔡滄目三元王學彝一元李阿金一元周正元一元胡文祥一元孫茂蓉一元崔照生一元袁士興二元楊昌有一元符國樑一元史紀才一元兪炳生一元陳友生一元戴朝臣一元張祥發一元潘在川二元王林寳二元嚴思明二元翁際科一元楊昌元五元陸俊卿二元周少山二元魯秀峰二元汪忠全二元葉澤林一元朱永林二元李桂生一元殷海樓一元張安書一元王經明一元華德勝一元嚴聯桃　謝松濤一元顧菊林一元程懋均一元施維正一元元蔣鴻章一元邱維義二元應雙法一元陳桃元一元童毛囡一元邵惠峰一元陳培生一元顧桂林一元朱光榮一元陶方盛一元趙阿才一元王鴻寳一元 
[第三百八十五册一號至一百號]  
　　張振聲一元翁學雷十元胡孝榆五元錢茂林一元史興魁一元劉德元一元沈文華一元王錫榮一元陸順生一元顔春生一元蔣長生一元李楠欽一元范寳根一元謝克三一元程治衡一元王根生一元徐俊甫二元劉榮初一元蔣本大一元周兆森二元陸寳坤二元何寳順二元胡秋橋二元陶少卿一元王松林四元徐夀生一元汪連發一元馬品成一元王學智一元何葆韓一元嚴兆棟一元張佛根一元黄雲其一元過根大二元汪東海一元陶少芸一元孫文湧二元王有根二元卞金炘一元王存根五元馬文理二元馬文藻二元徐金生二元張楊增一元范魯生一元曹金錢張順生一元葛起增一元舒忠清二元方建一元王文元二元黄心安一元章阿友一元包香才一元王金魯一元王舒氏陳方氏一元蔣福來江長魁一元楊蒙恩張金寳一元劉德根胡三多一元胡庭梅一元曹葉堂一元鄭爾昌一元楊厚培一元施阿耀一元樂阿忠一元鄭生行一元徐同生一元嚴譚氏李殷氏一元姜松林吳阿庚一元周良桂陳懷清一元毛和尚戴招恩一元李九臯王南華一元朱根福樂阿裕一元朱崇鑫李緒訓一元婁阿三鮑信太一元於曲之一元童季生一元吳茂山石順利一元王友梅一元羅文錦一元張文龍一元丁阿毛一元王水祥一元鮑咸康費阿洪一元斯金潮沈其祥一元江厚發汪信章一元戴申昌樓承光一元楊瑞榮鄭靄發一元王吳氏一元葉昌銖葉祥發一元鮑財元翁同生一元江阿三董文奎一元秦曉升施瑞楚一元兪阿財許福全一元朱許發趙桂和一元王順恩謝阿奎一元李阿富一元徐月娥一元祝阿大一元趙成管一元章金堂一元 
[第三百八十六册第一號至一百號]  
　　沈鴻光二元徐錫祥二元林如錦二元計榮章一元張蘭生一元陸品陞一元鄭永棠一元朱瑞發一元朱良槐一元陳桂福一元張中玉一元朱貞堂一元丁得章一元金連生一元楊元傑一元章運發一元黄夢林一元鄒桂卿一元郁錦章一元毛亞元一元鮑芝芳一元汪揚周一元劉友生一元徐覇棠一元王介臣一元周增貴二元陳晉發四元孫如賓二元宋士卿五元王成德二元李雲江五元方懷璋二元程芝雲四元黄廟隆二元陳桂榮四元朱瑞生一元陳兆熊二元張金松一元張阿毛一元岑汝芳一元謝紹生一元汪清麟一元郭明生二元張鏡蓉一元吳林書一元張仲仁一元密長覺一元羅鶴夀一元岑士銘二元楊春發二元張全福一元江錫榮一元陳守勤一元馬根生一元阮惠山三元石竹山房五元嚴介之三元劉少雲三元育文書局三十元曹寳生二元共和圖書館五元丁馥生五元朱𢘽仁二元李經毓二元范濟臣三元李松年二元兪敏初五元湯治平五元陳沁記二元傅良善一元吳阿祥一元張開智一元王補生一元屠耀亭一元余洪章一元王國松一元曹金芳一元潘志堂一元馮夢久一元曹重業一元孫吉人一元馮世光一元郭吉生一元朱沈氏朱周氏陸瞿氏一元王元生一元薛福財一元褚寳忠一元王采生一元王長林一元楊韓氏毛鬍氏張吳氏一元潘來盛一元陳春生一元羊佐青一元王珊　一元唐思濟一元康賢心一元尹伊甫一元柳德富周根生一元葛道懷一元曹耐軒一元（未完） 
來件 
[上海速記專門學校招生啓]  
　　緣起 
　　速記之學各國尚矣我國之有是學自前清資政院設立速記學堂始迨夫民國成立國會幕張速記人才盡被羅致厥後國會暫停此項人員大半散軼邇者立法院又將組織選舉匪遥速記一席恐有乏才之歎鄙人曩在京師歷任是業深知此種學術爲吾國急需之點不特國會求之孔亟即政界之會議法庭之錄供學生之聽講以及集會演說新聞記者之旁聽記錄在在均關重要苟能嫻熟皆有莫大之便利鄙人今適因公南來不揣愚昧願與滬濱人士一加研究稍惜寸刻之光隂便得應時之利器如有同志請來報名簡章數條臚列如左 
　　一宗旨本校預儲速記人才以備各界應用爲宗旨 
　　二資格能操國語或能了解國語而漢文通順者年齡不限 
　　三考試入學試驗分國文國語二科 
　　四學額本校暫停學額八十名 
　　五期限本校業在教育部立案定六個月爲卒業期期滿之後舉行畢業考試及格者發給畢業證書 
　　六時間每晚七時至十時 
　　七位置本所學員畢業後如願在京外各行政機關從事斯業者本校當竭力輔助其進行 
　　八學費本校六個月畢業分兩學期每學期共收學費及講義等費英洋十二元按期預繳 
　　九函授凡有志斯學而因公務糾纒或因路途遥遠不克來校直接聽講者本校得通融函授但兩學期學費及講義等費須於一次繳足 
　　十報名凡有志是學者請至英界白克路成都路角德文學社内報名報名時須繳報名費洋一元俟考試合格後即在學費内扣除不取者奉壁巳取而不到者恕不退還報名期限　陽曆六月初六起至二十日截止逾期不錄 
　　發起人顔抱一謹啓 
來函 
[上海書業公所提倡國貨之通告]  
　　敬啓者近自有識之士盛倡勸用國貨以來各業均發提倡土貨吾書業本爲文明先導諸同業愛國之誠諒尤較各業爲勝兹本所同人爲提倡國貨挽回利權起見特議定先從書套入手一律改用本國黄筒以重土産業由兪君季蓀周君霽山發起自備川資親至浙省錢塘留下横山山中實地調查當卽定購本國黄筒若干件並與訂定長期合同嗣後每月按期有貨運到以供各套作之需要凡吾同業務請激發天良以至誠愛國爲前提竭力提倡勸用國貨勉勵作家自今以後各套作送出書套務請留意檢查如遇有非本國黄筒之套子一律退還改用本國芯子一面曾與該處槽主訂明雙方從事研究設法改良仿製以推廣土産振興實業本所除巳經通告各套作令其自隂曆五月初一日起實行改用外特再通　貴寳館號局社務希照行再此次改用土産黄筒僅不爲吾業實行倡用國貨之入手初步其餘關於印刷料紙等一切物品現亦着手調查業在籌議逐步進行之法以期改良仿製凡吾同業諸君務請各就所用物料隨時研究比較條陳善法於本所爲盼 
[楊象離來函]  
　　九日貴報載八日申令楊象雄雄字係離字之誤想係電碼不明事關前途甚大請卽代爲更正至深感禱 
[長母相忘]  
　　本埠寳昌路退步里國民請願會爲張人傑諸君所發起現張君等以國恥紀念之法宜以國恥書畫懸之座石爰請左腕雞頴書家黄奠華君不取潤資代寫國恥匾額屏聯各件其字句均由該會以國恥爲題自行結撰按黄君書法奇妙曾在巴拿馬賽會江蘇出品展覽會陳列一次爲識者所稱許文於河南旱賑時減潤助賑一次其潤格甚昻今不費一文獲此墨寳誠不可多得之事也惟各種寫件紙墨自備外埠得以郵票代價托由該會代備 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[說媚外] [  吳悔初]  
　　或有問於余曰世界競爭優勝劣敗居今之世究善何術可以存立於世界乎余曰媚而巳矣或曰異哉媚乃如此之可貴耶雖然即以媚言其心思不可不細其手段不可不敏其口舌不可不便給數者缺一則術必不工法必不精媚亦難言矣哉盍言吾國以善媚著者余曰國人之善媚者不獨男子之媚婦人也下屬之媚大吏也貧賤者之媚富貴也而尤善於媚外或曰男子之媚女子充其極不過跪床板頂磚頭捧便桶而巳下屬之媚大吏充其極不過進苞苴承意旨揣嗜好而巳至於貧媚富更不外効奔走獻殷勤拍馬屁投嗜好而巳然媚人者乃思有以償其求也若夫外人於我旣無利益可言即無仰求之必要媚之何爲豈喪心病狂　抑别具肺腸耶君無誑我余曰子以余言爲妄耶子不見王純爲人作倀洩漏財政狀况此部員之善於媚外者一也某將軍　請慶賀交涉解决此外官之善於媚外者二也青島人民歌功頌德致德政聯於日將軍此人民之善於媚外者三也是可證我國善媚中之矯矯者或曰媚外之說知之矣而所以媚之之故則尚未之知也試語我開茅塞焉余曰是不難知也自交涉失敗中國利權損失國勢將傾不久即蹈朝鮮覆轍當此時也不優先一著以博取歡心預爲他日覆庇之地步則終無以見好於人耳心跡顯而易見正不必責以無愛國心也或笑曰國未亡而預爲亡國後之計劃此國之所以不國也嗚呼媚外嗚呼媚外 
[答客問] [  梅郎]  
　　客有問於余曰中央政府因官吏捲欵潛逃時有所聞特爲澄清吏治起見令各行政釐局一切機關繳納保證金儲庫掌收是對於一般官吏有不信任之行爲也夫旣不信任何又官之官之而出於市儈之行爲不特官場之價值一落千丈遺世界之笑歷史之汚其如國體乎余曰此又何足異哉商家之收學徒公司之聘經理亦有押櫃之費一則保其信用二則店東資本薄弱藉此可以增其母財也故政府之出此實一借欵之變相而巧又過之且可推行無礙中國官吏以萬人計之人納二百元立可得二百萬之鉅欵旣無須出六釐七釐之債息又永永無還本之期以官官相替必無間斷取諸新以償其舊法至善也余知日後且將如民間租賃房屋之有挖租費而官有挖官費焉不觀知事之考試乎納費名目之多至不可以數計每行一届除開支之外尚有盈餘一萬三千餘元固巳等諸市場而視爲一種收入事實矣此皆理財家絕妙之策子何少見而多怪乎客乃唯唯而退 
譯叢 
[愛爾蘭古屋中之人鬼（續）] [  常覺]  
　　茀郎雪司復曰然則密昔司勞賓遜之外自後亦有别人見之乎瑪尼加曰復有一次其日爲密斯特勞賓遜家會獵之期日間邀諸客會獵於搿倫匯園至晚設宴會欵客於時密司勞賓遜登樓入臥室休憇忽聞夾道之中琅琅然如鐵練之聲繼聞如有巨物墮地密司以爲客中或因迷途而踣也出窺之則杳無人蹤惟對門闊梯之端忽發奇光而於光中乃見妖物厥狀一如其阿母所見者密司立暈目瞪瞪向之痴視頃之妖亦遂隱密司醒連連按電鈴密斯特勞賓遜夫婦曁諸客及臧獲登樓覘之密司乃備述所遇諸人乃大肆搜索實無蹤影故除密昔司勞賓遜外咸謂密司之妄然奥格來得醫生則謂密司於日間會獵之時勞動過度體力疲弱所致茀郎雪司基呶乃曰醫生之言至有理也吾行醫亦有年是類徵象往往遇之綜言之予閱歷旣富足跡所至亦多從不信世間乃有鬼怪之事吾愛乎趣拭汝涙惟願汝弗信婦人女子之言速捐除汝胸中恐怖之心思也要之將來汝居彼時有吾爲護汝正勿必多慮吾愛趣親吾之吻趣加汝外衣蓋吾人今可乘騎往高爾惠鎭憑汝意購置什物也瑪尼加果如言入妝室御騎衣一襲而出於是二人復緊抱者再乃各乘騎向高爾惠鎭而去（未完） 
筆記 
[明季奇女子秦良玉彙編] [  卐紅軒編劍秋增輯]  
[明故太子太保忠貞侯都督僉事總兵官秦夫人家祠碑記] [  楊鼎昌]  
　　銀潢洗甲天孫掩鐵鉞之輝金策授書元女佐軒轅之運從來閨閫足備干城板屋騏驑識英雄兒女鐵衣駿馬封孝烈將軍楊直閣之妻並　聯轡魏任城之母勒衆登婢寳幰臨戎著勳名於譙國錦車持節宣威德於昆彌增雉堞以籌防飛狐完守建龍旗而舉義司馬行軍紅綫名姝盜盒之謀難測黄天古蕩執桴之勇如神靡不現巾幗之身奪鬚眉之氣垂輝志乘流耀簪笄然未有瀛寰披靡之秋作中流之砥柱世宇陸沈之會挽旣倒之狂瀾　則萬里沙場親當鋒鏑處則二城保障永固金湯如明太子太保忠貞侯都督僉事總兵官秦夫人者也夫人西蜀華宗南賓茂族祥光照室吞玉勝以爲胎嘉會睟盤提金戈而在手封翁載陽公衋心世變垂訓義方謂生成雖判隂陽而樹立何分男女執干戈以衛社禝世有令名說禮樂而敦詩書古之善教夫人靈鍾夙慧生有奇才與兄若弟邦屏民屏輩接踵接經比肩就傅甄陶乎七緯流覽乎六韜謝庭宴集之場時傳雋語苟灌突圍之歳解讀兵書蓋久欲代鈿珥以兜鍪藉橐楗爲膏沐矣宣撫司馬千乘聞其賢禮聘焉來嬪石　作配土司逮事姑嫜調羹湯而洗手言宜家室友琴瑟以同聲溯其從征播州也成行鵝鸛之軍比翼鴛鴦之隊三千鐵騎即請前驅五百琱戈妾彰後勁元戎之臨大敵深賴循忠保英之守危城不離誠節始連營於鄧坎而扼其咽喉繼奪隘於桑關而攻其心腹有戰皆克成功不居小試鉛刀即騰鐃吹發縱之始可得言焉及喪所天代脩厥職承藁碪之墜緒指竹帛以書動遂乃撤我笄珈錫之　帶翦蓉奩而紉靺鞈刷藎篋而貯茭芻龍錦　綃易以黄金之甲鶵　琱釧貿爲白桿之兵於焉練親軍遴健婦命女侍改男裝壁壘一新旌幢萬色霜刀雪戟天開果毅之營錦繖繡旗人識高涼之幕屬以遼西告警冀北徵兵帥數千人膺二品服旣乃烽傳斥堠血溢渾河兄則授命成仁裹尸而拚馬革弟則衝圍出險躍穽而脱龍潭比返轡以料民適飛書而馳檄奢安之燄熾黔蜀之禍深矣於是差馬諏庚合犀簡甲走艨艟而西渡嚴鎖鑰於南坪奏凱三關酬庸九陛（未完） 
小說 
家庭小說 
[嫣紅刧] [  常覺小蝶合譯　天虛我生潤文]  
　　第三十三章（續） 
　　一日之晚配新司復來探視小嫣紅病且詢威廉能否暫抛其書至安西來處一行接安娜歸蓋安娜於晨間往訪梅麗爲安西來家人所留故弗歸而密斯特理痕又赴鄉間今欲接安娜歸遂無人可爲倩耳威廉旣聞語乃捲卷自往小嫣紅見配新司至則欲從枕上起其身配新司亟按之令寢且曰孺子體倦勿宜起也小嫣紅果勿起但側其首曰配新司吾邇來倦甚甚欲得有味之書讀之吾阿兄之書過深而安娜之書則吾讀且三遍矣時道栢斯時方伴小嫣紅坐因亦語配新司曰孺子邇來胃口至弱質稍硬者竟弗下咽此亦殊可憂者配新司曰然則曷不以牛茶代之苟能煮以葡蔔則尤佳道栢斯曰牛茶煮葡蔔此有何滋味之可言配新司曰汝未知耳此品於病人飮食之中實至相宜汝弗信者則明日不妨試之言次因告以烹炙之法道栢斯漫應之而其心中則終未之信蓋彼之調羹固嘗自命爲女中易牙即其主母亦時復奬借故以爲非己食單中之所有者必非佳品也 
　　威廉旣至安西來之家待安娜於書室時已天暮室中燃燭凡四光燃燃然照徧四壁架上庋滿圖書而小說尤多威廉自念以爲小嫣紅正病苟能得此以讀者則其疾可稍已也思至此不禁徐步以前取其一而讀未及兩頁而密昔司安西來已偕安娜至亨利從後呼曰威廉汝讀我家書乎威廉大頳覺擅取人家之書實爲非禮則亟謝曰願君恕予蓋予正有所思耳故......安娜羼語曰威廉吾知汝思小嫣紅耳威廉曰然蓋彼嘗語我謂安從得小說讀之藉破病中岑寂然予輙無以應今見此復思及吾妹故不禁取其一而讀將以所得者述之吾妹擅動之罪惟密昔司安西來恕之 
奇情小說 
[秘密汽車] [  東埜譯]  
　　第二章 
　　挨周斂着笑容說道我兒你興致不淺可惜今天不湊巧爲父者不能陪你我還有許多商業場中事務須在今天料理清楚只好任你一個人自尋快活去了茉莉兒雙蛾顰蹙說道這眞無可奈何之事父親我想不得乎上則求其次我們雖不能聯袂出遊以永今日且劃出朝農幾點鐘大家......挨周急攙冒道不行不行你看我只揀了兩件點心胡亂點一點飢因爲今天事情忙碌幾乎連吃飯的辰光也没有這回負你清興且容後日領你多玩幾處地方罷所心地聰明一個人也尋得出消遣的法子㕭有了有了你以前不是常常和我說起想參觀參觀磨托工廠嗎今天何不到我朋友的工廠中去我想勃立南子爵一定歡迎你的茉莉兒眉飛色舞的說道我也如此想法倒被你先說破了我一定到那邊去挨周笑道那麽我們的計劃就此决定了我幹我的事情你做你的消遣父女兩人分道面馳你到那邊去最好在十點與十一點之間那時勃立南一定到廠裏辦公可以導你參觀一切的我現在先走了再會罷 
　　茉莉兒回到房間裏重新整一整裝换了一套極時尚的新衣胸前揷上别針簪上花朶取一本小說坐在沙發上翻讀眼波兩道却時時向手腕上一只　鑽石的鐲錂細看以致書中字句每每讀差後來那錶上長短針指着九點三刻他欻的立起身來按電鈴吩咐侍者備一輛新式汽車端然高其中姿勢之佳莫與倫比只聽機聲槖槖號筒聲鳴鳴那灰色車子載得個絳唇玉貌鮮衣華服的絕世美人風馳電掣直指惠明登街而去 
文字姻緣 
[參觀人丹製藥部記] [  夢]  
　　梅雨初霽朝曦乍升此際此時衛生家正宜駕言出游吸取新鮮空氣余因驅車由跑馬廳迤邐至湖北路時中法藥房門巳關矣有狀似女工者百餘人魚貫入竊訝其早而且多乃謁主人而叩之主人肅予入謂此諸婦女皆人丹製藥部趕早工者然早工不僅諸婦女卽各藥劑師亦趕工巳久也余曰誠如予言具見人丹銷路之廣然每晚尚有夜工乎主人笑曰夜工每達十二點鐘後始止然似此夜以繼日猶亟亟焉虞不給也余躍然曰人丹之發達駸駸乎一日千里歟然余不敏今日之來正欲參觀製藥部冀廣余之眼界君其許我乎主人唯唯乃導予入樓上人丹部之製藥室焉 
　　機聲隆隆皮帶蜿蜒如烏蛇蓋製藥室巳至矣工人百餘秩序井然各勤其事轆轤旋轉大於車輪者碾藥機也藥師以各藥納機内磨礱之不須臾而成粉旣細且潔可謂人巧奪天工又有狀如漏斗而藥粉在斗内翻騰者搗藥機也欲以各藥搗和一處使五雀六燕銖鈵均匀設以人力爲之何等費事乃觀搗藥機之作用僅須一人以藥粉摻入刹那嗣　調和一處無偏　偏重之弊誡巧不可階一人手摇小機一人以手承藥而藥巳縷縷成粉條形者揉藥機也藥粉旣成細條於是藥師以之投九藥機内不轉瞬而丸成焉纍纍然如　珠再以之投磨藥機中一再打磨使之光滑機工乃於是告竣蓋自碾樂以至磨藥一丸之成須達五種機力之多乃憶昔人成如容易却　辛之時此語大堪貽贈而抑知機力雖竣猶有須藉人力以補機力之不及者即女工處各女工所作之工是於是乃復參觀女工室 
　　女工室之工程計分四等一爲剔藥乃取藥丸之破碎者剔出之一爲量藥專司量藥入袋事使無顆粒之差一爲包藥以仿單等摺疊成包一爲封藥黏封袋口至檢裝大盒一切則由店夥爲之女工不與焉面各女工認眞服務肅靜無譁具見管工者約束有方非呌囂嘈雜謔浪笑傲之各女工廠所可同日而語辦事人盡善至此我無閒言矣 
　　參觀旣竟余乃辭主人而出因慨商戰風潮近正劇烈時代我國人再不各出其心思才力以期暢銷土貨竊恐優勝劣敗中國大好商場將墮落至不可收拾安得各業猛省人人盡以振興國産爲天職俾失之東隅者　可收之桑榆則此人丹之製雖足爲各商之先導然猶製藥一部分之小焉者耳歸笔緣　筆記之願爲斯世有心人作晨鐘之擊焉 
 
 
 

Page 15

 
 
   
 
 

Page 16

 
 
   
 
 

Page 17

 
 
申報弟五張 
　　中華民國四年西曆一千九百十五年六月十一號星期五 
　　舊曆乙卯四月二十九日共五張 
救國儲金二 
[補錄五月二十六日中國銀行收欵清單（續）]  
[第三百八十一册一號至二十號]  
　　嘉平費一元劉廷坤一元祝志卿一元黄沛之二元楊叔華八元錢問樵十元何墨香十元王曾三十四元姚蕊卿十八元盛瀋甫二十元何辰生二十元陳桂堂二十元徐金福一元金夀生五元朱金啓一元王肇棠一元楊紹福一元車應龍一元趙常生一元曹潤生一元 
[第三百八十二册一號至十四號]  
　　王肇富五元鄺耀南十元潘玉軒一元于鏡海十元郭鴻思二元張文元三元劉鍾祺二元兪德昌五十元徐子祥一元張效良一元朱印石一元徐永江一元徐慶福一元潮惠會館一萬元 
[第三百八十三册一號至二十號]  
　　曹潤甫一元周錫元一元于金發一元袁茂裕一元成志城一元克勤一元盛世才一元張鴻名一元楊邦華一元許維漢一元張祥華一百五十元周贊采一元秦賢泰日橋第三小學校學生公積四元吳伯衡二元朱振華二元周秩存二元林伯粹一元沈莘耕一元袁達夫一元王雪樓一元 
　　五月二十六日共收儲金銀圓一萬三千零九十八元銀八錢九分連前四十一日共計巳收儲金銀圓五十一萬六千八百六十五元銀二千四百四十六兩九錢九分　中國銀行謹啓 
五月二十七日中國銀行收欵清單此爲第四十二次報告 
[第三百七十七册九十三號至一百號]  
　　潮惠會館名下郭亨光十元又鄭耀光五十元又周梅卿二十元又郭俊英十元又郭柏如五十元王福欽二十元又郭亨豪六元又陸景雲十元 
[第三百七十九册三十五號至七十八號]  
　　潮惠會館名下郭循生二百元又蔡起聲二十五元又姚來仁五十元又蔡起平二十五元又蔡繼高一百元又三益軒六十元又蔡錢氏二十五元又郭界夫二十元又蔡劉氏二十五元又吳清泉十元又久和二百元又鄭寳成六百元又鄭裕和一百元又郭孚生三百元又郭星閣一百元又合豐三百元又郭寳豐一百元又鄭堯臣三千元又合茂三百元又郭瑞生一百元又郭煜興一百元胡九林一元傅槐章一元朱佑之一元陳金榮一元周宜儀一元潮惠會館名下鄭培之一千五百元又敦泰崇二百元朱紫緩一元朱仲章一元趙雲卿一元王芝庭一元朱菊孫一元朱厚庭一元王松林一元李阿三毛其郎一元鍾寳裕沈金虹一元朱桂生周連甫一元陸阿沁沈懷照一元何海年袁阿金一元徐阿狗李阿雪一元聶長虹趙阿香一元趙泉根潘阿虎一元董月根劉裕隆一元 
[第三百八十二册十五號至七十五號]  
　　潮惠會館名下許玉波二十元又張守堅四十元又陳吟齋二十元又蕭靄堂十五元又鄭秋亭二十元又竺廷瑜十五元又許允之二十元又周源泉十元又李炳昭二十元又何琢樑六元陳純甫一元翁善慶一元潮惠會館名下郭子彬三千元又郭源茂三千元又鄭寳泰一千元又李裕康一千元又鄭淇亭一千元又郭竹樵一千元又郭源茂五百九十四元又鄭德成五百元又鄭瑶成五百元幼童黄宗鰲一元奉賢市立秦塘小學校學生節省費二元徐元甫一元胡啓斌一元華祥品一元胡筱潛一元馬阿如一元毛根生一元張輔臣一元巢愼初一元楊魯英一元曹福一元徐頌卿一元程開山一元曹麟德一元殷元林一元洪質彬一元洪科臣一元陳全照一元周金生一元汪翠山一元洪霽雲一元王阿茂一元周炳生一元洪康林一元王登鶴周根榮一元劉銀山黄得清一元陸根發楊阿根一元吳善吳才福一元陳泉陸阿七一元蔡雲卿王得勝一元陳秀英沈菊鄉一元李阿弟黎正榮一元姚勝和夏富生一元翟小妹張阿三一元朱金虹吳和尚一元劉阿寳張長山一元王阿毛朱素英一元陳海山談阿煖一元華阿二高爐香一元 
[第三百八十册三十號至一百號]  
　　潮惠會館周式如一百五十元又郭藻生五元又郭尤强十元又郭光冀五元又鄭仁記各友三百元又馬業丙四元又　餘各友一百元又周木水二元又劉德懋五十元又季良子二元又朱滋厚五十元又吳根全二元又鄭錫夫五十元又郭承和十元又陳海峰一千元又鄭友松三百元又德華二百元又陳芝初三百元又陳和源二百元又郭翼如三百元又陳靜臣二百元又源和二百元又洽泰二百元又鄭裕記二百元又同盛二百元泰裕號十元瑞益祥五十元永盛恒五十元永盛號五十元聚源成五十元元慶祥三十元永立容三十元萬有號三十元華順公二十元中昌源十元元泰號十元鴻昌德十元厚大號十元恒興久十五元元豐泰十五元德潤昌十元唐公達十元徐月甫一元胡德厚一元洪德軒一元沈阿媛一元徐能一元曹子遽一元郭光藻一元汪三寳一元趙阿寳一元朱海帆一元馬郁臣二元趙子宜一元衣慶昨一元寳治平一元沈靖之二元沈惠如二元劉振法二元楊阿裕二元李寳元一元張阿大一元沈妙林一元李雲生一元金妙根一元葉順榮一元趙丫頭一元周仁福一元朱安忠一元宋桂生一元播毛弟董阿督一元 
[第三百八十三册二十一號至九十三號]  
　　潮惠會館鄭信夫名下二百元又顔盛珍一百元又張夢生三十元又郭繼之二十元又郭柏田二十元又王烈如十元又郭澤民十元又周尹卿十元又黄澄侯十元又鄭子蓉六元又蕭啓枝五元又張樹生五元又鄭俊金四元又鄭作哲三元又蕭慶洽一元又郭兆和一百元又永盛三百元又郭漁舟三百元又郭振鳴二百元又林成記二百元又馬協順二百元又林俊峰二百元又鄭春波一百元又鄭子嘉一百元陳冕卿一百元立成行一百元邵巨林十元方鈔榮一元吳啓棠一元謝炳章一元陳保庭一元洪明度十五元張景伊五元張景玉三元朱渭夫三元陳桂孫二元楊德生二元胡綉章二元洪禹欽二元姚阿四二元傅貽蓀二元徐南山一元談桂松一元殷阿寳四元高福卿四元瞿志慶四元袁賢昌一元張松泉一元朱培根月元楊召成一元徐雲寳一元沈金寳一元周玉寳一元姚小妹一元洪義卿一元李金寳一元胡耀曜二元胡瑞芬一元老宏章泰五十元高企曾五元楊庭華一元蔣阿毛一元邵愼卿一元范贊山一元陳子林一元沈阿二一元徐坤元一元談錦棠一元方楨國二元張文卿二元徐福昌二元詹潤生五元徐葆初五元 
[第三百八十四册一號至四十二號]  
　　潮惠會館名下郭松友二十元又陳蟾青十元又李伯　十元又沈滋林二十元又郭炳輝五十元又湯銘初十元又胡炳鎬十元又郭郭倫堂五百元又鄭義興五百元又綿成五百元又陳子芳五百元又陳玉亭五百元又叙倫堂鄭三千元沈良甫一元胡元泉一元胡麟書一元徐景星一元宓松甫一元徐福山二元周桂寳一元張鳳儀一元洪嘉藻一元洪逵臣二元曹阿媛一元沈二寳一元洪嘉誥一元林效徐二元周銀福一元朱玉山一元鄔阿興一元潘益棠一元丁永生一元萬晋侯一元潮惠會館名下崇裕當二百元又敦和號一千元又滋豐當一百元威儉德一元楊傳聰三元陳振懋三元李文祺三元盛藴忠二元沁颺五十元 
　　五月二十七日共收儲金銀圓三萬三千八百五十一元連前共計巳收儲金銀圓五十五萬零七百十六元銀二千四百四十六兩九錢九分中國銀行謹啓 
　　正訛第五十八册八十五號高秋眉（眉誤爲賓）四百零八册三十七號羅少英（英誤爲魚）特此更正 
[六月七日交通銀行收欵清單此爲第二十五次報告]  
[第二十九册二三兩號]  
　　三星公司陶蘭泉顧詠銳二千元十齡童倪鑫泉五元 
[第三十册五號至十一號]  
　　李翊生一元金興成三十元陶錫生一元湯文宗一元湯林生一元申裕生一元徐恩庭三十元 
　　六月七日第二十五次共收儲金銀圓二千零七十元連前共計巳收儲金銀圓五萬三千九百三十九元銀七百四十五兩一錢二分八釐交通銀行謹啓 
[國貨調查此欄來稿擁積容俟陸續出登]  
　　白布江隂祝塘義仁聚布行改良新出品義記牌每疋二丈四尺闊八寸色白眼匀布質耐用定價亦廉通信處無錫北門同和錢莊 
　　改良水烟筒上海寳昌路愛國水烟筒廠式樣玲瓏該廠現拼厦門惠濟堂每只二元五角至五元 
　　羔綢仿綢廣東順德陳村同樂街同永泰綢號飛馬商標發行所在上海北京路清遠里同永泰綢莊 
　　軋花機上海北京路鄧順錩機器號新製與舶來品無異大中小號數種每只十八元至五十元不等堅固保用各埠願銷者可與函訂 
　　仿製洋火爐上海城内王茂興銅器號仿製舶來品以紫銅製之每只九角五分至三元八角漏水可修理不另取費發售處上海棋盤街華慶公司 
　　幻燈及影片上海棋盤街商務印書館發明孔林遺蹟各省名勝搜求必備爲通俗教育之補助品其價校舶來品廉各埠分館均有發售 
 
 
 

Page 18

 
 
   
 
