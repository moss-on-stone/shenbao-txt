# 1918 - 330 - 4916453

 

Page 1

 
 
   
 
 

Page 2

 
 
[時評]  
[疎通萬能（冷）]  
　　和局之所以不能進行者以北方主和之人挾有疎通萬能之見故也夫事有可以疎通者有不可以疎通者以不可以疎通者而必望疎通之後然後言和宜乎和局之不能進行矣蓋嘗論之和之道有二一曰調和一曰議和當事將决裂之始欲不戰而和者則曰調和至事旣决裂之後欲戰後而和者則曰議和調和則疎通爲第一良法議和則否今北方主和之人强欲以調和易議和恐其事之終不能成也 
[命令]  
　　十一月三十日大總統令立國本計敎育爲先比年政局糾棼内外交困致敎育事業未克積極進行其在用兵省分地方耗斁文敎益疎甚或强借校舍使圖籍設備悉付摧殘或縮減學欵至朝夕饔飱不能供給弦歌輟響黌舍爲墟本大總統心焉惜之方今解决時局漸就和平振興敎育不容稍緩各省區軍民長官於軍政財政擘畫艱難在所深悉尤願於地方敎育力加維護嗣後凡因事借用學校務即設法遷移其敎育經費有因一時急需挪充他用者更宜妥籌抵備以期恢復舊觀亟圖進步用副國家興學育才之意此令 
　　又令司法總長朱深呈請任命許殿棟爲直隷保定地方審判廳推事李琦沈炳榮爲江蘇上海地方檢察廳檢察官黄道藩爲湖北第二高等檢察分廳檢察官均照准此令 
　　又令都護使駐庫倫辦事大員陳毅呈科布多佐理員公署監獄官趙司至因病懇請辭職應照准此令 
　　又令陸軍總長段芝貴呈准正白旗漢軍都統麟光咨請以明福陞補印務章京凌瑞陞補公中佐領均照冷此令 
　　又令陸軍總長段芝貴呈准察哈爾都統田中玉咨請以永倫色補公中佐領應照准此令 
　　又令董康姚震均給予一等文虎章此令 
　　又令齊燮元給予二等大綬嘉禾章韓承烈晋給三等嘉禾章此令 
　　又令吳振南給予二等大綬嘉禾章陳壽彭給予三等嘉禾章此令 
　　又令德尼思給予二等嘉禾章此令 
　　又令有賀長雄給予二等文虎章此令 
　　又令汪爔芝余棨昌胡貽榖徐維震嚴鶴齡均給予二等文虎章王蔭泰梁宓麥鼎華均給予三等文虎章沈兆奎林志章均給予四等文虎章此令 
　　十二月二日大總統令陶洙李鍾凱均晋給三等嘉禾章董瑞椿彭祖齡陳應龍張清澄均晋給四等嘉禾章此令 
　　又令羅布桑林沁給予四等嘉禾章此令 
[專電]  
　　北京電今日上午九時府開特會徐主席段與兩張曹王倪孟六督及全體閣員出席先宣佈五國勸告書一致决定依西南七總裁來電在上海開平和會議不日派員南下又内閣問題曹張擔任疏通日内仍將錢閣提出副座問題未提但聞已中止 
　　北京電英使館遍宴我國官紳惟不及各督又領袖公使特見外交部長質問段重組閣有無其事并言段爲人亦可佩惟現在組閣則有碍和平如有其事當謁總統勸告外部答言此係一部分政客意見不足爲據但各使今日下午四時仍决謁徐對於時局及督軍行動提出勸告 
　　（二日下午四鐘） 
　　北京電英美日法意對南北同時提出和平警告說帖其詞甚長並附聲明乃希望而非干涉惟望中國得參與世界和平事業 
　　（二日下午十一鐘） 
　　北京電東海有解决時局意見書交各督簽注内容國會主西南依新法補選憲法須承認前國會草案其餘善後事在漢口或武昌開會解决不日可發表　　（二日下午三鐘） 
　　北京電南北妥協會北擬派田文烈南已派唐紹儀（二日下午三鐘） 
　　北京電錢昨電西南妥協會議已令蘇督籌備人數依事實便利酌定（二日下午三鐘） 
　　北京電陸武鳴電東海速决立法遲則西南將有暴變願以副座讓北方交換　　（二日下午三鐘） 
　　北京電駐義公使電告和平會已定明春開會即日先開預備會會期在本月中旬已推定法總統爲會長美總統爲名譽會長催陸使速往（二日下午三鐘） 
　　北京電外交圑對於我國參戰議和日内有重要公文提出（二日下午三鐘） 
　　北京電政府將設外交調查會正在物色人才 
　　（二日下午三鐘） 
　　北京電楊增新電歐戰所受損失除收解俘虜偵察敵情等費外旅俄華僑被封財産最爲多數現已查明者約計華銀六百餘萬俄幣一千餘萬（二日下午一鐘） 
　　北京電甘州護軍使馬安良前因隴陜危急赴省與張督面商援救方法巧日由導河出發行至鎖南壩地方因患時症甚劇號日折回導河就醫無效延至徑日病故臨終時遺電政府謂報國情殷有志未逮請以其子涼州鎭總兵馬廷襄接統西軍以竟報國之志（二日下午一鐘） 
　　北京電陳樹藩電據劉川督電稱熊克武所部五師已抵寗羗與周彭聨合葉荃又南竄斷我子午餉道管使又將羊圈關等處駐防各軍撤退漢沔門户大開危險萬狀鍾師遠在東路鞭長莫及請速商張旅徑趨漢南以救危急否則厚不敢負漢南重責等語究應如何辦理乞迅示機宜（二日下午一鐘） 
　　北京電參陸處删日曾電飭前敵各軍妥籌撤兵辦法奉皖等軍未復昨又電催速復（二日下午一鐘） 
　　北京電張作霖逼梁士詒疏通舉副限今日答覆否則有相當對付梁言一人不能作主如何對付祇得聽便（二日下午四鐘） 
　　北京電盧永祥將轉升湘督（二日下午四鐘） 
　　香港電三十日政務總裁集議决定（一）赴歐和使南北各舉三人求國會同意然後委任（二）北方對於調和迄無進行辦法宜促徐世昌速派員赴滬議和 
　　（三日下午三鐘） 
　　香港電軍政府電致徐世昌承認上海租界爲議和地點依照元年手續雙方代表平等即開和議 
　　（三日下午三鐘） 
　　香港電岑春煊電致錢能訓抗議閩省李厚基之攻勢並質問四面受敵之秦省是滞不在停戰範圍 
（三日下午三鐘） 
　　香港電岑春煊伍廷芳以陸徵祥赴歐議和未得國會與南方同意擬提出抗議（三日下午三鐘） 
　　南昌電蘇軍第十九師長楊春普奉李蘇督電召冬日（二日）由贛南防次回省赴寗籌商撤防事宜皖軍總兵站部亦從樟樹移省（三日下午五鐘） 
[法國無線電]  
　　里昂電瑞士巴勒得柏林消息德國艦隊之預備交出拘禁者現已照約履行其中惟有鐵甲艦一艘小巡洋艦特萊斯頓號魚雷艦一艘將於十二月初駛至英國最後一批之濳水艇亦於十一月二十九日由希里哥倫島起程德國共交出潛水艇一百二十二艘 
（二日） 
　　里昂電瑞士京城消息德國聨邦瓦登堡國王步德皇之後塵僅以自己之名義遜位遜位詔書絶未提及王太子（二日） 
　　里昂電洛倫加瑪克消息政界宣布德屬東非洲伏培克將軍之軍隊業已投降計軍官三十人西人一百二十五人阿斯塔里斯人一千一百六十五人運輸夫一千五百十六人葡萄牙運輸夫五百八十二人酋長十三人土人二百八十三人婦女八百十九人阿斯塔里斯人在塔泊拉監視預備遣回故國德人拘在特爾愛斯薩朗預備運返歐洲（二日） 
　　里昂電亞爾薩斯勞蘭國民議會致電法總統卜杏開雷述明亞爾薩斯勞蘭人民聞法總統來游之愉快亞爾薩斯勞蘭之得歸還法國實法軍及協約國聨軍勇武作戰之功並保證此次歡迎當較前次軍隊及其著名司令所受者爲盛彼曹重蒞法國神聖之土地視事溯其與法國分離已四十七載法總統致謝亞爾薩斯勞蘭國民議會歡迎之熱忱並稱彼得偕同政府人員及國民代表親致愉快之慶祝於已被釋放之同胞何等歡忭云云（二日） 
　　里昂電法國博士院會員洛斯登於星期一日因患重傷風逝世洛氏抱病已數日云（二日） 
 
 
 

Page 3

 
 
　　里昂電波羅的海之水雷開始除去倍爾脫海峽及大倍爾脫海峽已可通行無須領港人波羅的海之水道已無阻碍現正與英人磋商掃除北海水雷問題西巴斯托泊爾之俄德船舶已交與協約國（二日） 
　　柏林電據匈京消息波蘭兵士六萬人刻集於上部匈　利與加里西亞之邊界有進取匈京之意居民大爲惶恐加里西亞調停委員會之會員二人刻在匈京聲稱波蘭人民已要求以其所居之匈加利各區域爲波人之土地此舉關係約四十一區域域恃方面云德艦之須覊留者現已完全繳出惟餘戰艦柯尼格號小巡艦特萊斯頓號及魚雷艦一艘定於十二月初旬送交英國最後之第六批潛行艇於十一月二十九日駛出希里哥倫島連此一批德潛艇共已繳出一百二十二艘並有汽船一艘裝載仍應繳出之魚雷偕第六批潛艇一同駛出波羅的海中現正施行掃除水雷與障碍物之事宜大倍爾脫海峽與海灣已可行船無需人引導故波羅的海航道現已自由關於此節之休戰條件業已履行波羅的海之輸運事業現亦在組織中由俄京駛來之煤船今亦預備駛回預料數日内往來芬蘭與里伐爾之裝運事業當可實行此後里波之裝運亦可通行惟須多費時日耳雙方航行專家之委員會將依照休戰條約第三十條規定關於交還德境内協約國商船之問題此項船隻行將交出無任何賠償之權利協約國所派磋商休戰約内航行條件之委員現尚未抵斯巴因是之故德國已有抗議以與德國人民極有關係之事件今因磋商延期又告進頓（二日） 
[路透電]  
　　巴黎電德國依照休戰條約所交出之鐵路車輛十五萬輛其第一批已於星期五日送至邊界其中有一大部分業已毁壞當道已發訓令囑將鐵路器具審愼檢查然後始可收受（一日） 
　　巴黎電法國某婦因其夫死於爲德潛艇擊沉之蘇寒克斯號郵船今向法國司法總長正式控告維廉和漢索倫殺人之罪（一日） 
　　巴黎電法總統普恩賚在大宴會時之重要宣言内有吾人永遠聨合一語實爲英法兩國聨盟共以保持歐洲和平自由爲將來政策之起點英皇與其二子性情豪邁博得巴黎人士之歡心最後餞别之禮節極爲優睦英皇離巴離後致書法總統謂兩國聨合之維繫今後莫可分解庶兩國得確享和平之利益法總統覆稱親睦聨盟已使英法兩國擊敗德國併吞主義者此後將維持不廢云（一日） 
　　紐約電荷蘭新使宣稱今急需輪船載運糧食至荷蘭蓋荷蘭現有避難者百萬人而存糧無多殊不足供給之也荷蘭船員與無線電報員若干人抵此駕駛數月前美國佔用之荷船諸船歸還其主人之日期現尚未定（二十六日） 
　　倫敦電據官中宣稱坎拿大軍參戰者共死傷二十一萬三千二百六十八人死者占五萬六千零四十七人（二十六日） 
　　海牙電荷蘭下議院通過議案准許發行五釐息借欵三百五十兆佛洛林（二十六日） 
　　（以上數電均遲到） 
[美國無線電]  
　　華盛頓電最新式之海軍用水面飛機刻已造成可謂全世界最大之飛機可載五十人此爲美國第一架飛機裝馬達三個（自由式馬逹美國自造）機器之馬力最大有一千二百匹每小時能行八十英里 
　　華盛頓電戰時商業部部長今日向總統提出辭呈請自明年正月一日起（二日） 
　　紐約電今日美國勞働與共和二黨開聨合會由工黨首領工伯主席共决反對（波希維式）之社會主義并解决他種議案其中有取銷混合之美國主義案（譬如德人入美籍不得謂之美籍德人必謂完全之美人或完全之德人）（二日） 
　　舊金山電有法軍官三十九人老練之兵四百人係由坦克隊航空隊與裝甲汽車隊選出刻已行抵此間將往西伯利亞加入協約軍與波希維黨戰軍官中有中佐魯伊思凡（全隊首領）少校來西（法國下議院議員）與著名航空家一人少佐二人（二日） 
　　塔可馬城電日日新聞評論俄國過激派政府文曰李寗與脫拉司基二氏執政時專事殺戮與焚掠今已至其末運矣此輩恐怖人物所以握大權者乃由城中游民擁戴而致過激派之主張及許與公家之事皆甜如蜜聞之悅耳而其結果則爲饑餓與專暴人受其欺今漸醒悟該黨之德國同黨今皆逃去俄境李甯如失左右手今惟有自上斷頭臺决無人爲之出力求免也茲者俄國之臨時政府已由凡老谷特斯基氏首倡組織之以抗波黨之暴虐俄國各守舊日憲法政府急進社會黨哥薩克兵武人與舊官僚莫不心恨波黨經此圑結一共和之新俄國可以産出從此全地和平成爲一文明之邦云云（二日） 
[中國各電]  
　　海參崴電此間今日發表俄政府宣言書由柯爾恰克海軍大將與伏諾哥特斯基氏署名謂俄國不日將出水火而登袵席過激黨委員已漸破忠勇之俄軍與恊約軍所圍俄政府今由最高等執政者宜佈彼等乃一九一七年十月過激黨起事前所存在之政府之合法承繼者擬從事履行國家之財政及他項義務照付内外債之利息勞兵會官員所下之命令皆屬非法應即作廢海參崴雖駐有各國軍隊及厲行戒嚴令而盜案仍時時發生居民甚爲戒懼昨日有丹麥商行名西北利亞公司者爲盜刦去盧布十六萬司閽之二華人均受重創行中所存值價數兆盧布之皮貨未經移動（一日） 
　　哈爾濱電諧南將軍今日抵此定明日赴哇姆斯克昨日此間慶祝協約國之勝利甚爲熱閙 
　　（一日）以上路透電 
　　北京電今日下午四時日英美法意五國公使晋謁徐總統面遞如左之說帖聞對於廣東軍政府亦將呈遞同樣之說帖兩年以來中國南北乖離之内訌實爲日法英意美各國政府所不勝憂慮者也此種不祥之紛爭不獨破壞中國本國之安寗損害諸外國之利益且因一般人心動摇之結果使敵國方面得有可乘之機遂至在此次戰爭當最大難局之際使中國與聨合國方面之恊力動作頓遭阻害今者危機業已漸去列國及各國國民正企圖以實現平和及正義爲目的之全世界之大組織得以早日成立當此之時而中國之内訌依然不息實足以令此種大事業難以告成日法英意美等聨合國政府深諒中華民國大總統爲解决内訌起見已經採取之處置而抱多大之希望同時承認南方領袖諸氏之態度亦已表示欲以同樣穩健之方法解决此次之紛爭而深爲欣幸因此五國政府茲聲明對於北京政府及南方領袖諸氏將抛棄其區區關於個人感情上及關於法理上歧說之見地且細心避去足爲平和建設障碍之一切虛僞策略將從速披瀝誠意從事討論以期本於法理之大綱與足以樹立中國民福之感情發明使中國國内舉平和統一之實所必要之妥恊手段等徵候甚願以同情與期待歡迎之日英法意美各國政府對於中國南北兩方面努力謀解决其向所主張之各種案件極表深厚之同情同時五國政府又欲明白聲明對於中國南北之解决案件並無何等干涉之企圖亦並無欲指示何等特種妥恊條件或欲左右之意思且是認此等妥恊之條件爲當然應由中國人士自行恊定者五國政府極希望盡力聲援南北兩方面欲謀實現妥協統一之熱望及努力以期中國國民得參與目下列强所企圖之改造世界之偉業而發揚其向日之國威也（二日） 
　　北京電日英美法意五國公使因中國南北妥協問題南北兩方面之内部尚有主戰派從中阻撓平和運動前途頗有不許輕易抱樂觀之形勢故屢次協議一切行動悉聽命於其本國政府之訓電遂於二日上午十一時集議後各公使即於是日下午四時連袂晋謁徐總統勸告速息内爭同時電命各該國駐廣東領事對於軍政府爲同樣之勸告（三日） 
　　北京電自昨日日英法意美五國公使對於徐總統勸告速息内爭後徐總統特於今晨傳見張作霖倪嗣冲孟恩遠王占元等面述各國公使勸告情形並謂望諸君迅速歸任收拾軍事錢總理亦於今晨電致李純告以此事命李純速與西南領袖設法疏通意見督軍方面除張作霖外均已願抛棄自己之主張犧牲副總統問題及新國會而容政府之主張（二日） 
　　北京電自五國公使向總統提出勸告後北京之武斷派因此受非常之影響安福俱樂部向來期望妥協將始終不能成立乾自昨晚起亦一變其態度覺悟和平之必將成爲事實該俱樂部領袖從昨晚起亟議應付之策聞擬令本黨分子參入錢内閣之一部或組織與本黨有利之内閣以當妥協之任以爲自衞地步又主和派方面對於此次之勸告甚爲歡迎以爲果能實現妥協即使賴外人之力亦所不惜如能藉此救濟國民使脫離目下之狀况實國民之幸福也（三日） 
　　奉天電陸徵祥等今晚七時乘京奉火車抵奉日本赤塜總領事假座大和旅館開晚餐會以欵待之陸氏等定於即晚十時乘安奉火車啓程（二日） 
　　東京電此間人士聞駐華聨合國各公使對中國勸告從速解决南北妥協問題皆以爲實屬當然之事而於其事實上之進行極爲注意（三日） 
　　東京電俄國革命黨女子布里斯哥斯基女士今日抵東京（三日）以上東方通信社電 
　　東京電東京時事新聞於其論說欄載一勸告其政府之論文曰絶對不干涉主義當撤底定爲對華政策即使内閣受外間指斥爲無能亦决不可變易此方針云云（三日） 
　　東京電日本對華妥協警告之公文將於交付中政府後發表之茲不復如從來之用婉曲辭令而以直接簡明表示日本之决意故對於反對妥協者之日政府態度亦自分明而此非云干涉内政乃由顧念欲維持東洋平和云云（三日） 
　　東京電就於對華妥協警告日本某當局者語曰妥協切望由華人自發爲之唐少川等亦以此意而歸國者也然今督軍輩之運動已生出欲打破南北妥協將成之形勢此所以日英美諸國相謀而有此次之警告也（三日） 
　　東京電日本外交調查會昨日開於首相官邸就於講和基礎條件加以討議大略已確定根本方針 
（三日） 
　　東京電中政府以决定之講和條件案通告日本政府（三日）以上共同通信社電 
　　北京電各督對善後會議主張尅期蕆事東海亦以時機已熟若再遷延恐生枝節已飭院電李蘇督從速進行 
　　北京電和議爭點廢舊約法留新國會西南不同意尚在疏通 
　　北京電政府以甘邊陜境湘南均於撤防令下後發生戰事有礙妥協且南北軍以倡首挑釁互相委責議即派員分投考查眞相報憑應付 
　　北京電西南要求兵費某政客駁議謂國事統一後西南財政不足中央自當予以輔助和議初起即談兵費直是要求賠欵置中央威仢於何地東海頗韙其言（以上二日） 
　　北京電曹錕據報吳佩妥有另組機關之事去電嚴詢責令速覆 
　　北京電副座將與錢閣同時出現梁士詒現亦不堅持緩選已承認向各議員疏通 
　　北京電參陸處昨詳擬全國兵隊應裁應留假定額數列表進　 
　　北京電徐樹錚昨電府院仍取道大連回國三日内可抵京 
　　北京電國務院接陳毅電外蒙官府近感俄國勢衰東鄰偪伺頗願倾於向中央已選定車臣汗林落岱青王朝克巴達爾呼正式代表治佛晋京慶祝新總統届時請飭特别優待以聨感情 
　　武昌電此間歐戰協濟捐欵共募集十萬元官認四成商認六成統由省署彙繳美領轉交管理捐欵現充四岸稽核之洋員蓋樂查收 
　　南京電下關掣騐局局長將易許正邦署理聞由鹽務署呈請任盒了不日發表（以上三日） 
　　以上中孕通信社電 
[公電]  
　　唐繼堯主張平和之通電迭奉張季直熊秉三諸先生通電仁心危詞讀之慨然西南興師原爲法律苟有餘地可以𢌞旋誰甘忍心自相戕害乃當局者始終憑恃暴力悍然不顧我行我法凌轢一切充其暴力之之所至其於民主政治能否相容殊難懸斷夫近代民治之思潮如旭日方昇决不容有暴力政治存在之餘地故爲國家久遠計不得已而忍痛興師期一挫頑暴之兇熖而納國家於共和之軌範今用兵年餘禍延數省功不補患愧負國人而一念及元氣之凋傷與國命之屮危則又有驚心動魄惄焉如擣者諸君子旣怵於内外之情形而擬被髮櫻冠之忱繼堯與同人亦何敢味輕重之權衡而忘摩頂放踵之義苟有長策至計足以解紛難規久遠而順國人之望者繼堯與同人亟願聽命矣故爲欵承諸君子之敎命並容納各方面之意思俾得自由發抒起見鄙意以爲宜倣辛亥成例在上海開和平會議南北各派代表蒞會并以在野名賢若干人參加會議南方由軍政府主持選派北方由徐菊老主持選派在野名賢則由兩方認可加入庶較切實而免偏倚如何仍候公酌唐繼堯叩敬 
　　長沙平和期成會冬電北京上海平和期成會各報館均鑒湘省受禍獨烈湘人望和尤殷爰組織湖南平和期成會曾經宣言諒荷公鑒茲公推吳君嘉瑞爲名舉會長唐君蟒爲會長與海内名流同聲呼籲衆擎易舉幸賜敎言彭兆琳張先贊李繼承陶埴頤戴丹誠蕭翼鯤徐明諤黄本溥譚奎炯張漢彝宋運清魯采烈陳家燦魏振邦陶鑄李澍基陳國鈞王尹襭楊繼唐譚國輔謝鍾楠賓鴻飛趙繚張廷實楊榮徐繼鴻李章黄牧蔡鍾龔超及全體會員公叩冬 
　　林學衡反對北軍入閩電廣州軍政府林總裁兼督軍轉海軍福建同鄉諸君參議院林議長衆議院吳褚兩議長轉國會福建同鄉諸君漳州陳省長詔安方會辦并轉吕總司令曁援閩各司令福州林總司令厦門蔣總司令并轉薩督辦李宣慰使曁駐閩各艦長清鄉督辦處同鄉諸君王旅長省議會議長議員諸君馬江陳仲勉先生並轉前輩諸君均鑒昨日北京國務會議對於閩事業經議决以韻松汝爲二兄所部照剿匪辦理聞已電李進攻而駐閩防軍旣日有增加入閩援軍復陸續出發此皆事實顯著無可諱飾者夫吾閩苦北軍久矣軍興以來竭上下游人民之脂膏以充軍實而彼昏不恤恣其殘狠姦淫擄掠村舍爲墟衞民者乃適以僇民此皆吾父老所痛心疾首者學衡此次潛行入閩深知仲孫司令與同鄉諸公鑒於北軍之怙惡欲起而去之曾幾何時忽聞此耗回顧川湘不寒而慄抑有甚焉者誣義師以仗莽假止戰而稱兵則北京政府藉媾和之名履助亂之综其欺蒙友邦甘爲戎首已予天下以共見於此正宜大張撻伐迎頭痛擊諸公愛國愛鄉夙所紉佩尚望悅公與竟存韻松仲孫紉秋諸公念切膚之痛凛輔車之情携手同仇復我疆土爲吾閩人士一雪忍辱蒙垢之恥爲吾國人民一正是非曲直之眞釁自彼開公論具在趨敎在邇無任主臣林學衡自滬叩冬印 
[要聞一]  
[美總統之國會演說詞]  
　　華盛頓電云威爾遜總統今日在兩院聨合會演說其言曰國會諸君余前次蒞貴會今已一年矣除盡憲法之職務以國家消息通告貴會外余於此一年中所經之事旣多且大所費之手續與外得之結果其範四之廣大變化之深遠均非筆墨所能形容此皆吾國與全世界所經過者也余知諸君均已親睹如許事故吾人躬與其盛處身其中一時僅不能預測其所以然或其已然不獨吾輩無此資格下一斷語即更一新世紀之人恐亦不熊爲也雖然其中有萬不能錯認之事實顯而易見者吾人責司所在不得不處置之所謂事實者可先立法與行政之施行層次需待吾人爲之規畫與决斷 
　　一年以前吾人已派出兵士十四萬九千九百十八人繼又陸續派出一百九十九萬零九百十三人按月計算約十六萬三千九百四十二人自本年五月起爲二十四萬九百九十七人六月增至二十七萬作千七百六十人七月又增至三十萬七千一百八十二人八月二十八萬九千九百七十人九月二十九萬七千四百三十八人 
　　派出之兵須渡越三千里之海洋其適當之裝備與供給品得安然經過非常之危險與攻擊此則亘古未有之事也且所經之危險極奇特防之甚難而於運兵之終始竟失去七百六十八人爲敵所攻者其中六百三十人係乘英國運艦沉於瓦克尼島附近 
　　所以發生此大舉動者（即指運兵）余亦不必細述第一原因係全國工業有圑結之供給能力且其出産手續之完備與精神均駕乎各交戰國之上故有今日之結果抑有進者前三年之戰事各國所行所爲之榜樣與經騐吾人一一學得之深識之然後不惜以全副利源全副實力與全副精神爲此迫切而不可輕忽之大事業吾人祗可謂之學徒惟吾人能速學之速行之又能同心協力以不可超勝之能力爲世界盡義務吾人爲之極其迅速且深合吾人之高尚雄心 
　　余今不獨稱述物質一方面之供給與準備及輸運之盡善盡美余更當述派出軍官兵士勇敢之氣海軍保海之勞與夫全國人民爲後盾之精神世界之海陸兵士未有如吾美兵士之能趕速作戰受此大試騐即不稍怯且能出諸大勇奏效亦大吾人聞兵士之所爲中心固快樂矣即指揮此次大戰直至最後之戰勝者當能永久記憶之也譬如軍官其盡職務也出諸勇决與威嚴事事著實成績爛然上自潘興與西門司二大將下至最年幼之中少佐官長如此其部下之士卒亦皆人人自好不必加以管束自願冒大危險且可盡迅速與聰明之能事蓋人人自知其力量之所能爲而爲之也 
　　余得有如此勇敢高尚人民之同胞何樂如之吾人之在國中者則各盡其職然苟能亦同偕勇敢之士同往作戰豈不更爲榮耀吾人獨惜失此一大機會（未完） 
[北京特别通信（尚儒）]  
　　時局之悲觀 
　　日來時局似和非和似戰非戰各種壞消息接觸於吾儕之耳目者數見不鮮茫茫前途眞不知何時底定也癮各督軍頃與合肥固結圑體對於時避又欲發表强硬之主張以力爭上游前晚各督軍在府學胡同叚宅開秘密會議裁兵籌餉内閣副座皆有具體辦法因之外間有各督軍要求東海起用合肥組閣之說其實各督軍之目的非祇爲内閣問題直欲舉霞爲副座以排斥徐氏蓋叚合肥與各督軍頗懐疑東海之文治政策或將不利於彼所以極力設法抵制總之現在武人派大有老羞成怒之勢不甘受文治派之指揮而叚合肥志在練兵汲汲以擴張勢力爲務又不願以消極軍國主義之總統及軟弱無能之總理範其馳驅二十八日保和展大閱原定叚合肥爲總指揮官詎屆時合胎乃祗穿便服蒞會不任職務由魏宗瀚代發口令此事亦頗耐人尋味說者謂徐叚之間已不能泯然無跡加以各督軍之推其波而助其瀾烏得不生重大之變化且近日時局足以促起主戰派之藉口者正多如福建湖南陜西三省雖南北已宣布停戰之令而戰事仍未停絶陜南鎭守使管金聚更加入南軍以謀逐陳樹藩湘南吳佩孚在衡山率附近六縣自行組織湘南公署與北京政府脫離關係廣東軍政府又命陳炯明爲福建督軍以代李厚基兎死狐悲物傷其類凡此皆主戰各督軍所憤憤於懐極不以政府主和爲有利也雖然所以釀成如此現象者東海亦不能不任其咎蓋東海雖有平和之表示而對於陜西福建則謂不在南北議和停戰範圍以内力主痛剿因之派兵遣將爲所欲爲枝節横生形勢益棘手而難收拾故此次徐之主張用兵福建陜西猶之前年馮之主張用兵荆襄其牽動大局皆非淺鮮也 
[政潮中之和議問題]  
　　近日時局形勢雖又似入於混沌之中但關於和議之進行實未停止惟在京督軍對於南京開和平會議一層則確不肯承諾其原因一則對南根本上不能融和再則對李蘇督之握時局重心不免嫉妬以爲此種會議應移在北京政府所在地點以便得與政府接洽目下正盛唱反對南京會議之論調惟政府方面以事勢所在亦不以督軍圑之反抗而中止其議聞錢内閣昨日覆南京李蘇督沁電云頃接譚組庵敬電雙方選派代表組織會議具體辦法一致解决亦甚贊同法律事實兩問題均爲趨重以期執中無偏斯能立解糾紛等情務希尅日組織會議是爲盼禱云云據聞是項會議預定由南北兩方各派十名至十五名委員協議妥協諸事十日後將見委員之任命此後經過三星期兩方代表委員將會合南京三月後可見南北統一故政府方面目下頗持樂觀 
　　又一消息錢總理前於二十七日夜間用國務院印連拍三電出京一致岑西林一致譚延闓（係託熊秉三轉交）一致李秀山（係用本人名義逕發）其内容爲中央已允召集和平伵而西南撤兵情形仍未詳細報告請詰間西南將領究竟竟見如何從速見覆聞政府方面之撤兵辦法已由參陸處議定先撤三湘鄂西贛南援閩軍隊以示實際上决無再戰之意决再撤援粤援陜以及奉軍援助各處之名義各附有專章俟呈請公府核决後即可分别實行一面并商准在京各督先各派員分往前線查看情形以示愼重倪嗣冲所派者爲張鎭業於十一月二十六號查看事畢返京覆命聞參陸處近更派熊少將秉琦出京赴湘贛各處查詢各事藉便接洽 
　　又據公府方面消息東海近來盼望和平之心較前尤切惟查雙方軍官中仍有秘密破壞停戰令者故擬再頒一種佈告或軍令說明南北謀和之利害倘有從中破壞者定予以相當罪名云云惟在京督軍圑近方虎視一切反對平和此項命令恐爲局未必竟取瑟而歌歌毅然决下也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京政潮又漸平穩說]  
　　自議員與督軍結合謂彈劾錢能訓扶植段閣及要求速舉副座之說紛起一時政局又呈昏暗之象然此種舉動頗爲各界所不容東海對此亦頗躊躇無策於二十八日晚即召曹張入見作最切實之勸解二十九日下午張作霖曹錕倪嗣冲王占元等又往公府東海仍與開誠說明時局之現狀并謂垂老之軀不辭勞怨躬膺艱鉅無非爲國一念如各方不能見諒祗有告退而已曹張等聞言似頗感動曹允與王揖唐向該案署名各議員疏通張氏出府後亦即招劉恩格談話囑令極力疏通打消此案聞提案之賀某曾對人表地其意謂此次彈劾老錢純係關於桑梓之誼東陵樹木産在直隷不可默爾無言現今國勢垂危又誰肯爲破壞和平之舉伊之良心上實屬無他云云現當局之意如新國會不使該彈劾案成立政府方面决將内閣同意案擱置不提至東陵贓案則從嚴辦理必使有所解决據聞安福派以督軍圑對錢内閣態度已漸和緩亦隨風轉帆有令提案人將原案撤回改爲查辦案以爲下臺之訃又當此案提出時錢能訓以有人反對心灰意冷特向東海堅辭並請於一星期内將正式閣員羅致妥恊俾卸仔肩東海謂執事不幹我亦無法維此艱局只好同時下台仍讓强有力者支持一切嗣又勸其再候幾日察看動靜以定最後辦法而昨日外交界消息協商方面以對中國感情獨厚期望亦甚深决定對於中國時局宣布一種表示日内將有公文送至政府其措詞從南北問題立言旁及近今中中政潮之險惡爲一種友誼的勸告東海旣有與錢同進退之宣言而外交上又有一番嚴正之表示督軍與安福又安能漠視而不警覺此最近政潮之所以又稍歸平靜歟 
　　另一消息自新國會新議員有彈劾錢能訓之文章一方又鼓吹副總統速舉之說且以金錢與勢力合併進行政界又呈黯淡之象聞二十七晚東海特召張巡閱入見翌晨又召曹經略到府開誠布公說明時局之趨勢且有如必與國家爲難則我亦惟有消極隱退之表示聞張曹因東海所言十分懇摯已有覺悟前晚張曹倪三使及王督等又在府密議東海仍與開誠說明時局之現狀聞已一致服從仍贊成錢内閣提出一面相約出京回省現趙汴督與盧護軍使已於前日出京王鄂督則定於昨晚起程 
　　據晨報云安福派議員賀某提出彈劾錢總理一案該派對於此案之通過本無十分把握不過藉此爲恐嚇計冀錢或見機引退否亦可以財政總長爲交換條件耳豈知該案業已披露多日上述兩種目的尚難達到且當局已决定一時暫不將同意案提交國會該派知形勢不妙遂極力運動某某兩使向東海推荐合肥組閣以與該派議員王葆鋆等所提出之重組段閣案相策應皆示極力排錢之意錢氏因此亦深抱不安前晚東海先後傳見張宇霆曹仲珊入府即爲此事聞當談及組閣問題時東海略謂諸君推重合肥與余相同惟所以爲合肥計者則彼此微有異點以余警察合肥自下台後聲譽比前爲佳使再過一時當更不止此彼時活動力量亦必更大至錢幹丞之去就本不成大問題余决無成心且錢即去位無論何人皆可任用亦决不成困難云云聞張曹二氏對之亦無異詞據昨日新聞編輯社消息則曹張兩氏已一亦服從東海意旨仍贊成提出錢内閣而某議員之彈劾案亦將改爲查辦案云 
　　又據京報云近日以來北京政界暗潮至爲激烈東海前日旣特召曹張分别進府與說明時局之現狀及錢能訓實出叚合肥推薦之詳情曹張已允代爲疏通一切因之前晚曹錕張作霖倪嗣冲王占元等遂一同進謁報告外間情形並商榷内閣問題如何解决其結果錢内閣已爲條件的提出聞曹張等當時但言總統意思旣然如此我們就這樣做當面並無何種要求大約關於某某等項條件係由東海左右轉達現各督軍已擬陸續出京惟張作霖曹錕則必監祝内閣問題解决而後出京一方亦可以促副座之選舉但以目下形勢測之此希望恐仍未易達到也 
　　惟據日人消息則政局仍抱悲觀如順天時報云各督軍自抵京以來凡有叩問其政見者莫不曰吾儕軍人之天職首在服從一切政治均非吾儕之所當與聞也世人因其言之成理遂信以爲眞詎知此等服從天職之軍人口血未乾竟食前言日前復秘密會集於某處排斥總統干涉政治之非行莫不籌劃力行惟恐弗及細索其内幕固皆由於安福派運動懇囑之結果也聞該督軍等所議之事項雖爲副座内閣兩問題然影響所及實難免波及於總統問題其論副座問題均謂推舉叚芝泉氏實爲吾儕所贊同其論反對内閣問題亦謂爲當然之行爲并有謂因達此兩案之目的縱至動摇東海之地位亦在所不惜云云當時督軍中惟王督軍獨不以爲然略謂東海旣被公推而就總統之職若時至今日吾儕復表示反對總統政策之態度則時局前途恐由此益陷於困難予爲國家將來計不勝憂慮之至特略述鄙見云云顧多數督軍中贊成此說者竟無一人故王督軍亦不便堅執强辯於是衆議一致贊成安福派之計劃内如副座問題一時已成停頓之勢乃近日因安福派反對錢内閣遂再成爲政界問題之焦點聞安福派之意向以該問題爲解决現今時局上之最大問題假令反對黨出而阻擾亦必决計舉行選舉會前途困難左所不計惟前次所推爲候補之曹錕氏旣曹各派之反對未便重提此次擬推舉叚祺瑞氏以圖得多數人之同意且實現其黑幕中之計劃而所謂黑幕中之計劃者即欲使叚氏得地位能與徐氏對抗也故近日之所謂内閣問題所謂副總統問題實際上即係安福派排斥徐總統之魂膽所現一種幻影而已並非以内閣問題及副座問題爲主體也惟反對黨各派亦早已窺透安福派之陰謀故决計一致執反對選舉副座之態度然則該問題之將來恐仍然不免塟於暗澹之鄉耳 
[京華短簡]  
　　昨日（三十）星期六國務例會全體閣員除陸軍請假外交由次長代理出席外皆到十一時開議（一）張奉督請繼續施行懲治盜匪法案由法制局重行核定提出討論結果决交國會通過（二）甘省省議會請取消甘邊屯墾使案討論結果卽電甘肅省長核復（三）財政總長請以次長吳鼎昌赴歐考察財政案通過下午一時散會 
　　據日人消息前日某處急電謂吳佩孚師長在衡山率附近六縣自行組織湘南公署特派部下至各縣提取地租及烟酒公賣稅政府關於此事向叚合肥諮詢意見叚氏主張褫奪吳師長官職錢總理恐擾亂湘南秩序勸其採用平和手段雙方雖各交換意見但迄昨日尚未决定 
　　此次修正稅則原爲實行值百抽五之例各國公使前曾以俟歐戰告終二年後再行修正惟此項期限始終未能規定日期政府日前亦屢次向各使詢問茲聞日昨各公使已經照會稱於歐戰議和條約成立之日起二年後再爲一部分或全部份之修正 
　　政府近日擬設立外交調查會羅致朝野外交通才取其資望才識兼優者特簡爲會員地位視閣員相等惟僅有發言而不執行會長一席聞將屬汪伯唐現正在進行中 
　　收燬存土一事業在閣議决定現當局擬即日先發一命令申明收燬存土並由財政内務兩部各派一員赴滬監視俟存土收齊後再頒禁煙命令此項監視委員昨日業已出發 
徐樹錚近有專電逕呈公府略稱樹錚奉命赴日觀操刻已事畢擬於二十八日由東起程歸國覆命刻安福派已派員前往迎迓惟據日人消息則謂自内閣問題及副座問題起後叚芝泉已於二十八日電致徐氏囑其至急歸京 
　　前由中法協進會發起以克林德坊之石料於中央公園改建恊約勝利之紀念本擬於十二月一日行開工式嗣因此種計畫將大加擴充故開工式亦須展緩現擬由公家與中法協進會合辦設於天橋以南該處地勢旣極寛大工程亦較前所擬者爲宏壯 
[中國歐戰公文之發表]  
　　路透社一日北京電云中政府發表白皮書凡關於歐戰之公文皆譯成英文刋載於白皮書中首載德國來牒一通痛斥海面之封鎖其詞頗長並告知中國謂德國必須撤除海上戰爭之限制此後定以其所有之利器對於各種船隻不復警告即行攻擊云云一九一七年二月九日中政府提出反對德國潛艇戰術之抗議文是年三月十四日中政府發出與德奥絶交之牒文德牒聲稱如中國内德員未經協約國予以無限制之回國時期則德國不許中國公使出境云云就白皮書觀之荷蘭公使自一九一七年三月十五日受託保護德人在華利益後即採用最强之態度四月七日荷使牒致外交部欲確知中政府於戰時不妨碍在華德僑之營業亦不幽禁德僑或放遂之並謂願將覆文轉告德國俾留德華人得有出境之機會四月十一日荷使又牒稱中政府頒佈在華德人刑事案件由華官審判之條例核與現行條約相背中政府覆稱中政府對於德人及其産業之態度以公法爲依據但若德政府欲先知中國待遇在華德人之情形然後始許華人出離德境則無異視華人爲質故中政府不得不抗議之四月三十日荷使因保護德商與德敎士之條例事牒稱中國境内某某報紙輕視中國關於公法與條約之重要即上海法總領事亦以誤解爲理由不顧中國在法租界之主權以施行違反條約不利於德人之種種計畫五月十二日荷使牒請中國特别發表中政府不欲幽禁或放逐德人之宣言五月二十二日荷使指陳漢口法領事對待德人及其産業之行爲斥爲破壞條約八月二十二日外交部通告荷使謂中國與德奥已處於戰爭狀態所有中國與德奥所定各條約一槪作廢八月二十八日外交部牒告荷使中國當道巳收管德華銀行及其財産與寄存之物九月十日荷使覆稱德華銀行所受之各種損失與費用槪須中國負責九月十七日荷使又稱中國官吏没收德奥船隻屢次侵犯公法請釋回所拘各船十月三十一日荷使請外交部注意謂中政府未曾將欵項送交德華銀行此欵應付與執有債權者以充利息須按定期滙至椑林以應付到期之債券而維持中國之信用云云十一月六日荷使又稱中政府果欲清理私人營業則有重大危險不獨大背公法且德政府來電聲明德華銀行及在華德人商業因中政府此種行爲而受之各種損失須使中國負責云云白皮書中末段載荷使一牒内稱德政府有權以决定將來報復之適當行動云 
[中國與和平會議]  
　　（東方新聞社） 
　　密勒評論報載約翰大學沈楚紉君所著中國與和平會議一篇論中國應提出之要求甚詳亟迻譯之以供衆覽其文曰夫人皆知此次歐洲和平會議實爲中國之大轉機而世界和平即基於斯嗣後國際政策將有大變國際關係將必重整而且表示共和之戰勝黷武公正之勝壓制圑結之勝孤獨道德通氣之勝功利思想中國躬與其盛定當列席歐洲之大會議吾人聞政府已派專使前往參與此等重大會議不勝雀躍然大都人民却懼協約國或拒絶中國之列席以中國之未嘗實在參戰且所盡力於協約者亦有限故記者敢以下述數端爲下一解（一）吾人首當自問中國果爲世界各國中國之一國否又果爲協約國中之一國否若承認爲是者中國爲何不得在和議席上佔一地位（二）作戰之時中國固未嘗以相當之物供給協約但吾人當知同時中國有南北之戰即在承平時政府尚且不能保衞人民使皆滿意何况望其能盡力奉承協約之志願耶然吾人不得謂爲一事未成都八十萬之苦力在前敵作工者豈非中國派往者乎吾人旣捐助各紅十字會又購買美國自由債券且捐歐戰救濟金成績如是吾人尚不能列席耶（三）會議之時必有許多問題關係中國者然中國决不能聽受他國所商定而未經吾國政府准可之决議吾人果有發言（是）或（非）之權否雖爲一囚徒於判書未下之前尚可以在堂上發言總之凡協約所决定而未先經吾國政府或人民之認可者决不能生效力（四）萬邦聨盟實爲保障今世紀世界和平最榮耀之利器吾人以爲世界弱國（即弱於中國之國）决不能被擯不得入此聨盟如該國能遵守和平條件者然則一國旣能加入萬邦聨盟何以不能列席和平大會（五）中國若不得列席必生下述之結果（甲）中國依然存在（乙）一國或數或將管理之如乙結果發現則違背威爾遜總統之和平主義不見乎威氏之言乎曰人民固能依其自願之主張管理内政乎抑由專横而不負責之勢力爲越俎之代謀乎各國果當有一公同之權利抑强者可自由而弱者當受苦乎據記者之推測協約方面决無擯絶中國之意或曰故爲一種恐嚇以警吾人庶幾南北可以早和是協約之良意也 
　　夫中國旣可列席和議矣其應提出之要求爲何項吾人當詳述之如左關稅之當條改經濟之競爭其利害與戰爭同惟不流血耳譬如以藥毒殺人也中國欲採用自由經商制或保護稅率制當有權自定之此爲各國共認之主權治外法權之當取銷歐洲和平恢復後中國有許多機會與能力用諸世界商業之途必將開放全境若領事裁判權先取銷外人可以居住經商美英日本瑞典已有宣言在先謂中國法律與其施行至十分完備之日即可取銷治外法權云云有人提議可否由中國政府任一合格之西人在中國公堂作臨時判官俟中國法律之完全改革又有人則曰可否另組一種中西合審法判長爲華人帮審則是半中半西云（未完） 
[陸子欣便歐出發]  
　　赴歐議和專使陸子欣日昨已經摒擋齊楚分别向各公使辭行二十七號各國公使特在英使館設讌爲陸使餞别陸氏準於今晚（一日）八時半乘京奉車至奉天換車經朝鮮而赴日本將由横濱出航之諏訪丸船赴歐其隨員王景岐嚴鶴齡朱誦韓等亦同時出發陸外長此次赴歐財部以經費支絀致減少派遣人員且亦無費撥給聞外部特向某外國銀行借得六十萬元行滙二十萬到法其餘陸續滙寄但以此次情形而論則卽令六十萬全數可以撥用亦尚嫌其少也 
　　又聞政府當將派陸外長赴歐之際曾致電王正廷郭泰祺伍朝樞諸君有請其同赴歐洲之意嗣得覆電大意均謂請轉致東海先解决國内之時局赴歐一層不表示允否 
[紀三日間之公府盛會]  
　　太和展二十八日太和殿舉行大閱慶典各國軍隊十點前在東交民巷聚齊赴太和門參禮後游行各地其行列美國馬隊最先爲先導次西班牙國旗代表（三人）俄國國旗代表（三人）比利時國旗代表（三人）法國步隊及安南步隊英國印度步隊日本步隊（人數最多）伊大利步隊美國步隊中國參參戰軍隊步隊四圑巴西國旗代表（三人）是日東海在太和殿慶祝會另演說云今日爲我協約諸國戰勝後在中國舉行慶祝之辰本大總統忝領中邦幸逢斯會化干戈而登衽席戢强暴以息兵戎克奏膚功同伸大義洵爲寰球戰史增無上之光榮想我協約諸國將士及我邦將士其歡欣感歎之情當有與本大總編同其忭慶者信乎此心同此理同也泰西恒言强權不能勝公理又曰强傲所以招敗徵諸吾國載籍則曰師直爲壯曲爲老又曰得道者多助失道者寡助又曰衆怒難犯專欲難成曠觀中外史乘符此軌者罔不興逾此軌者罔不敗是世界之公例固不可違忤也夫人與人相處而競爭起國與國相接而攘奪生所恃以保持其間行之不敝者厥惟公理之是賴今如以一人之私公理可任其蹂躪則是人道將絶國何以存協約諸國爲維持公理之故不惜竭舉國之力以相爭又在公理不可磨滅之故預知其必得最後之戰勝我邦迫於義憤强起追隨今幸正義已伸强敵屈服從此公理昭著炳如日星我協約國將士維持之功將與同埀不朽是此次之戰勝謂爲有史以來最名譽之戰勝可也今日閱兵禮成我協約諸國及我國將士同處一堂互相親睦本大總統深願永無忘此爲公理而戰勝之紀念尤願守此公理而世界諸國永保和平此則深懐永念旦夕以期者也 
　　居仁堂前日（二十九）下午八時東海在居仁堂宴請協約國外交圑藉伸祝捷之意蒞會者有英美日俄意葡比巴西各公使主人方面除東海親行出席外尚有各部總長段督辦蔭務謀總長及外交部參事秘書等各公使座位均貼有名刺並於其上繪有中國及該國國旗席間由東海起立演說略謂本日得與我協約國各公使歡聚一堂同伸慶祝曷勝榮幸此次戰爭德國苦戰四年卒歸失敗足見人道正義終非暴力所能敵本大總統敢舉杯祝協約元首健康及國運興隆并各公使政躬康勝云云東海演畢即由英使朱爾典起致答詞略謂本日承中華總統嘉招得與斯會同人等至爲欣幸卽就本公使而論前後在中國已歷數十年似此盛典實所未歷回想百餘年前交通阻滯中國及各國消息彼此均極扞格乃自無線電報發明以來全球事件不出半日均得聞知即如本日中國元首及我協約國各同人獲在一室共爲凱捷之歡祝亦决非百餘年前所夢想得到令人撫今思昔别有一番感想本公使被代表同人祝中華大總統健康並中國國運興隆云云是日賓主之間極爲歡洽散時已夜十一時矣 
　　懐仁堂昨日（三十日）午後四時東海在懐仁堂招待新聞實業交通各界届時新聞界約五十人實業交通兩界代表約二百人齊集懐仁堂四時四十分東海始由内出與各代表行三鞠躬禮依次對各界演說先對新聞界表示前日（即二十八）歐戰勝利慶賀會時因地廣人衆不克舉行茶會至深抱歉還請原諒次言新聞爲國民司喉舌亟應重祝久擬接見不得機會今幸齊集請略述其意見大抵七稔來變亂相尋皆出之於軍政兩界希諸君子在社會喚起國民注意以不入軍政界而趨於實業爲宜此所以愚見對内以提倡民生主義爲重也至於歐戰告終世界潮流轉變希望新聞界以此後世界新智識新思想貫輸國民以啓發國内新事業至某亦不過在政界多年勉擔國事尚望新聞界於社會中竭力輔助云對實業界略謂歐戰之後世界形勢一變以後國内實業亟宜振興今歐西患人少我國地廣人衆又爲財富之區但求能自行開拓若礦業若工藝諸君於實業界有經騐宜亟起而振興之如有所見政府樂與討論更有希望者二事一希望普勸實業略有智識有經騐之人多赴歐美游歷希望實業家之青年子弟多出游學必學實業以期回國後以所得發展國内事業云云對交通界演說分路航郵電爲兩部分演說時發音甚細其述鐵路一節略謂從前我國政府建築鐵路計畫至爲精密徒以歐戰起後金融界大受影響各路工程均行停滯今歐戰終結自應繼續前此計畫擴而充之如川漢路如西北東北均亟須經營有責任人員均當注意至於國内糾紛之中各路政紛亂此後亦亟應整理立國舍振興實業無他途亦必交通便利而後能興實業又述及郵政時謂郵政儲金一事余前在郵傳部任内時即注意培植此項辦事人才目下已經公布條例以後當積極進行云云致詞畢請各界茶點並參觀紫光閣歷代帝王畫象而散是日與會者每人贈相片一幀另有對三界演說稿印刷品分送以文甚冗長不錄 
[新國會中之三問題]  
　　皆庸人自擾而已 
　　速選副總統問題副總統問題自上兩次開會未盛之後已經停頓忽於近數日來又有重提速選之說當軸確已派人分向在京各督及某方面開始接洽在京各督對於此舉昨已有一次之商榷大致均甚贊成聞主張緩選之梁燕蓀氏刻下因礙於各方面之情面亦聲言願任疏通之任鄂督王子春前晚并在舊刑部街寓中招讌山東議員周子廙等爲之疏通連日暗中進行甚力至於何日選舉則非俟疏通確有把握不能開會也 
　　參院補選副長問題參議院副議長朱啓鈐辭職業經上次常會允許連日關於副議長補選一事已在開始商酌之中據聞將來有此席希望者一爲田應璜一爲秦望瀾田氏已得各方面之推重故目下呼聲亦最高昨日議員方面對於此事接洽似已有結果 
　　憲法起草員問題憲法起草委員選舉問題由非安福派反對已二次不能解决安福俱樂部昨日午後三時召集全體議員於太平湖俱樂部討論對於該問題之態度聞其結果認已投票之選舉爲有效并决定不與反對派妥協然據該派議員所談前次投票雖認有效但將來若議員中有病或因自己意思發生辭職者其缺員即讓與反對派云云安福俱樂部雖如此决定而反對派下其會議必將同盟缺席故該問題尚不能解决也 
[王毅等之軍民分治案]  
　　恐蹈停戰建議案覆轍 
　　新國會議員王毅等提出催促政府實行軍民分治案云國家之有陸海國所以對外國家之設行政官所以治内故武人不能干涉政治實爲立國之大經徵諸往史建武之中歸重刺史乾德之季分寄漕司以彼專制之世軍民兩政猶且分劃最清矧現世共和國家實行法制三權尤貴分立軍民豈宜合語民國成立七載於茲禍亂迭乘迄無甯歲凡敎育實業所以正民德厚民生者皆因受時局影響未能發展而進步民質日瘁國力日頺苟不急起直追力圖整理國基胡由而能奠邇來各省督軍多兼省長雖云出於一時事實之所致然督軍主持軍務已屬日夕不遑若再附以民政則顧此失彼不無畸輕畸重之虞且當此南北爭持軍書旁午地方民政停滯不前民生困苦於斯爲極各省區人民引頸舉踵望治甚殷不有賢明之民政長官爲主持全省政務豈能救此日蹙之民生刻值總統就職歐戰告終一切政治宜趨軌道合行依法建議咨請政府從速劃分軍民兩政簡放省長勵行軍民分治以符法治而重民生是否有當敬候公决提出者王毅錢豫等連署者鄭蘄王大貞黄秉義李家浦龍晃廖名溍易克臬等 
 
 
 

Page 7

 
 
[津埠電車風潮之别報]  
　　津埠上月二十八日電車洋稽查槍殺消防巡士之慘劇已略誌昨報茲據津京泰晤士報消息續詳如下 
　　二十八日下午一時半第六十一號白牌電車由西馬路南往西南城角站臺至圍城電車之終點（凡白牌圍城電車到此賣票人持單由站長簽字）車未啓行之前即有一消防警士登車入坐電車由此再起行時搭客寥寥縱或坐下并無妨礙他客坐位之處乃車已行駛洋稽查即逐一騐票順序問至消防警士（或未注意其服裝故有此問）該防警答辭或不免躁率且身服警服按照定章本無須車票詎意一言不合觸動洋稽查之羞怒乃借警士雖免費乘車按章不能入坐之說爲理由功令起座當時乘客如果擁擠不堪此等要迫自難抗拒無如洋稽查怒氣勃發不可嚮邇有非將該警士强推下車不可之勢且其時車正起行沿行門大街東進又不能推之下車洋稽查怒無可洩竟摑該警之頰致消防警士不得不舉手抵抗洋稽查身矮且瘦自問不敵乃拔手槍向警士轟擊連發三彈遂將巡士擊斃時司機夫聞槍聲加以乘客之慌忙奔跑即將車駛回該處第九崗警聞耗馳至洋稽查尚强自鎭靜命賣票人取水迨見警士倒斃及崗警追至面現張皇令司機者開行因爲巡警制止彼即自至車後將車回駛奪圍而出向南開岔軌之車務處逃遁手槍仍在手中崗警鳴笛糾人立由南二區派出警備隊五十名沿路追至是時該車已駛往車務處警備隊並未與該洋稽查爲難惟見伊雙目炯炯仍執手槍避於樓上不便進前遂由區官令警備隊將樓圍守以免兇犯逃逸後由南區總區趙署長楊督察長同乘汽車馳赴車務處與車務處總管交涉謂該洋稽查藏於樓中仍執手槍是存拒捕之意即使再開槍轟擊試問其能倖逃否後由該處總管登樓將其手槍奪去由趙楊二君押解同乘汽車繞越日本租界而往警廳蓋恐過中國地觸動衆怒妨礙治安之故洋稽查被趙楊二君押赴警察廳後當由地方警察用電車將尸身舁至警廳後門會同檢察廳所派之檢察官相騐除所受之輕傷不計外左眼眶下受一彈傷貫入腦袋確係致命要害據該車賣票人供稱伊正在車門之處售票僅知洋稽查與搭額口角繼聞槍聲三響轉身看視該消防警士已倒斃車中司機人供稱伊祇聞槍聲三響他非所知是日羣情洶洶使非張廳長竭力維持風潮良非易息確查電車被毁者五十九輛價值若干尚未探悉張廳長至二十八日夜深尚親自巡邏街道維持治安昨晨天尚未曉又乘坐汽車周巡街道面諭警察以安民心此案已於昨日交由交涉公署辦理 
　　又聞曹省長以該案事關外交當即令行交涉委員黄榮良與法領事嚴重交涉聞法領事昨將該洋稽查送至東局法國兵房管押張警廳長以此案關係地方上治安除已通令各署隊嚴加保護外於三十日九時復召集五署長及消防署長會議維持治安辦法 
[日本鑛業之發達]  
　　東方新聞社十一月二十八日東京通信云日本鑛務局頃刋布一九一七年日本鑛務進步之報告書内稱日本鑛業自歐戰開後大爲發達至去年乃達於極點鑛業之進步雖因向外國輸入機器及其他需要品甚爲困難并因本國工價大增頗受影響然是年國内國外煤之銷路均繼續增進因而産品之價值亦逐漸增高故開鑛者大爲踴躍即比一端已足以打消一切不順之動力矣鑛務局是年所接請求准許開鑛之呈文共二萬四千一百三十三封較上年多八千六百十五起而請求開採鑛物之種類以煤鐵銀銅錳及母煤爲多尤以請開煤鑛者爲特多較上年增至一倍又百分之七十請開鐵鑛者較上年約增兩倍請開採鐵沙者則增三倍有半凡此均爲鑛務大活動之證至是年鑛物及五金類出産品之多尤顯然有據查日本本部所産全部價值爲日金四萬四千二百五十一萬六千零六十八元較上年增一萬一千四百五十一萬六千零六十六元朝鮮境内是年出産價值爲日金一千七百零五萬八千一百零二元較上年增二百九十七萬九千九百十四元台灣境内出産金價爲日金六百六十七萬七千七百五十四元較上年增九十一萬五千零十一元此項增收之原因大半由於各種鑛物及金類價值增長之故各種鑛物中惟鋅之價值是年大跌上个十二月間鋅價每匹克爾（容量名）日金二十五元四角今年同時期内每匹克爾祇值十三元八角此外各金類之價莫不增高平均是年銅價每匹克爾日金六十六元零九分上年平均祇六十二元七角六分鐵價平均每十卡米日金十三元五角一分一釐上年則爲八元五角四分非金類之鑛物價亦大漲惟硫黄爲例外爆價增進甚速平均頭等九州煤每一萬斤價九十四元一角去年祇有五十四元六角三分又於巴利（譯音）煤亦由上年後萬斤五十一元零五分之價增至九十六元七角四分至於出産之數量亦復大增此於産品價值之增漲亦大有關係計銀之數量增百分之二十二銅增百分之七鉛增百分之三十九生鐵增百分之四十三煤增百分之十五惟黄金安的摩尼錫及石油産量均減少據該報告書稱黄金出産之減其主因在開鑛者因金價不動而開採經費增加故減少開採之數計是年金之出産減百分之十伊庫諾鑛是年産鑛之量大減是故雖他鑛産鋅不少以全部計之鋅之産量有減無增較上年共減百分之十六安的摩尼減百分之三十八石油僅減百分之三則因著名之某石油鑛盡量開採之故硫磺則增多百分之十一然此後已有難乎爲繼之勢凡以上所述成績均爲鑛業投資大增之結查該正式報告書謂私人投資之數究有幾何難以調查至公司之投資額在一九一七年之末達日金四萬三千八百二十萬元此數較上年增百分之五十去年新投資額達日金一萬二千零五十三萬一千五百元其中七千六百四十九萬七千元投於金類鑛又煤鑛最近之投資爲二千四百零九萬五千五百云 
[西南方面之和平聲（平）]  
　　自北方政府下令停戰國人希望和平之心理較前更熱國政府内審國情外覘世局知和平潮流趨勢日迫故亦電飭前敵暫息干戈但和議如何進行尚未有具體辦法唐紹儀之提出者爲南北對等和議式軍府亦同此主張惟聞北方現擬將和平會議改爲善後會議避去議和二字似於南方所要求之旨趣稍有違背又唐氏本與東海最接近之人疏通南北原易爲力詎近有一種謡言謂北廷欲利用唐氏成其正式選舉總統之謀而以首輔餌之昨章炳麟已有電來粤請軍府促唐回粤就職以免北派乘間淆惑是非此種言論粤中有一派人亦頗堅持然當局要人爲大局計想自有主張也至於國會方面主張以取消非法國會及非法總統爲和平先决問題業經開會表决如不能達此目的則軍府仍應下令討伐但兩國會同時犧牲之說已爲多數人所主張徐氏之總統南方雖未阿認而各總裁答覆美領事勸告時巳認爲對方首領則將來議和條件决不能如國會所要求槪可知也且和平聲浪自北租南久已人同此心湖南有和平請願會廣東亦成立和平期成會同聲相應亦足見民情之一斑又軍府連日接到前敵各軍司令電告均稱嚴飭所部堅守原防藉以表示和平之誠意茲將各方面停戰情形分錄如下（一）川滇方面川滇聨軍總司令唐繼堯昨因政府下令通飭退兵同時並奉蘇督李純電請速派代表赴寗磋商和議具體方法當即一面通令前敵將領恪守防地停止停攻一面遴派代表喻伯超赴寗已有電來粤知照（二）鄂西方面靖國援鄂軍總司令黎天才近春唐繼堯電令停戰當飭現駐施鶴巴巫前敵由猶龍顔得勝兩司令各取守勢停止攻擊免碍和局進行並派桂邦俊赴宜接洽磋商和議進行程序（三）閩省方面宣慰使藍天蔚准陳總司令迭電敦促以閩浙兩軍全體要求停戰一切和平條件亟須借箸代籌當即馳赴漳州磋商停戰事宜已將閩浙兩軍和平條件曁抵漳日期分電當道察照矣 
[唐繼堯回滇之歡迎會]  
　　唐聨帥自去歲督師起節離滇後本省紳民咸盼望其早日歸來茲因重慶會議業已竣事乃徇滇人之請趕速回滇當聨帥未到時因隨從員兵爲數過多途中客棧難以容納乃將行營各課人員先行遣歸業已先期到省獨聨帥因在馬龍縣休息一日改於十一月十七日晋省省中各機關及政學農商各界均舉代表前赴馬龍楊林板橋一帶歡迎其餘則於聨帥到省之日赴歸化寺開歡迎會是日自七句鐘起男女老幼遮道參觀故各街市擁擠萬分難以行走即遠在數日程途者亦多來省參觀省中各處大小客棧均各駐滿其熱閙爲從來所未有 
　　唐聨帥由重慶起節後滇省各界得信卽就省議會會議歡迎辦法議决由軍府至南城滿街紥置布棚綴以五色電燈及花牌坊並於三牌坊忠愛坊另配金龍抱柱各玩物又於金馬坊配以金馬碧鷄坊配以碧鷄另於南城外正街建一極高大之歡迎塔極爲精美故數日來各街市日夜游人如蟻往來不絶各學校及各軍隊於十七日七八點鐘即已同出南城由三元宫直至歸化寺均各覔定地點排隊站立兩旁恭候帥駕經過各街市舖户俱各排列香燭竭誠歡迎其餘政紳各界均至歸化寺三迤總會救國圑等處因出城時稍遲行至十里舖即遇聨帥駕到故就十里舖歡迎聨帥至歸化寺舉行答復禮後至十里舖亦下馬接洽沿途均有躭擱至四句鐘始入軍署茲錄是日各國歡迎詞云天生我公國家棟樑山河再造日月重光辛亥起義乙巳擁護萬年民國搘撑一柱去年護法再興義師手提勁旅風湧雲馳黔江安流蜀山底定駐節畢節集慶重慶三省聨帥樹之風聲湘旣嚮應陜亦輸誠鄂洛義聲遥歸節制直抵黄龍指顧間事重任仔肩實曰總裁典撫軍長先後相輝滇軍之威震於九有滇人之光高於北斗昔日往矣奠我山河維君之歸奏我凱歌白叟黄童爭先快覩還我使君我安我撫袍澤將士共苦同甘策勳飲至壯我天南萬衆負弩七級高樓和風靄靄彩雲油油我公功成各界心慰歡迎成辭千秋萬歲答詞云吉日良辰萬里還鄉恭承盛會煒煒煌煌各界一致遐邇歡迎中心銘感敬達我誠民國萬歲人人有責豈予棉落獨盡其力天南義聲雄於寰中豈予勤勞獨居其功昨歲出師護法靖國不遑起居以除邪慝賴我父老共諒我衷賴我將士共輔我躬旣冒霜雪更敵鋒刃黔蜀同心湘鄂響應關陜河洛隷我精銳瞬經年餘歸圖後備勞我將士累我父老敢貪天功爲鄉人告鄉人厚誼絡繹在途冠裳濟濟閭閻喁喁何以爲報永矢眞誠振興庶政固我太平金碧之靈式憑式賴勉答斯詞謹謝各界 
[江西近信]  
　　自停戰布告正式宣布後本省蘇皖各軍已陸續將戰地漸漸退出由贛軍派隊接防茲聞駐紥萍鄉之安武軍全部現已退屯樟樹聽候後命並由陶司令派委兵站長趙先謙來省組織南昌兵站處趙站長業於昨日（二十六）到省暫住怡園旅館今晨在下鳳凰坡關馬祠街賃得民房一所以爲兵站辦公地點又聞現駐大庾信豐等縣之皖軍及吉安贛縣之蘇軍均將次第開拔聞駐大庾者將退至贛縣等處駐信豐者將退駐萬安等處駐吉安贛縣者將退駐樟樹鎭 
　　省議會前以陳督軍晋京日久返斾尚無定期而本省軍政財政諸大端無一不仰承裁奪特與紳商各界先後去電敦促言旋刻該會接陳督軍覆電云省議會鑒養電祗悉辱承雅意埀詢旋期光遠返贛之思殷殷在抱惟與中央商訂各事尚未完全病體纒線未見大愈一俟接洽就緒稍可支持即行束裝就道以副諸公之望專電肅覆不禁馳思陳光遠有 
[皖省之祝捷會]  
　　昨日（二十九日）爲皖省慶祝協約國戰勝之第二日是日盡間學界持旗游行各街晚間工商界提燈游行城内商界則以紙紥成皖總商會慶祝和平字樣工界亦以紙紥成實業圑慶祝協約戰勝各字並各種燈綵五光十色非常熱閙今日（三十日）爲慶祝之第三日晚間爲學界提燈游行城内工商界提燈游行城外燈燭輝煌較昨日尤爲熱閙各小學學生沿途高唱慶祝歌至聖公會時聖保羅學校燃放燄火歡迎各校秩序整肅至一時始散是晚惟省立第一師範學校之紙紥燈形尤爲别緻蓋用意在使國人於觀燈之餘了然於眞意之所在並引起國民外交之觀念及戰後之希望分組十三隊（一）慶祝以紙紥成協約國萬歲第一師範學校十一字並英文麆祝旗一面（二）音樂樂器之上紥獅亭及動植各物上書鼓動睡獅四字（三）協約國國名國旗旗亭之上竪中國國旗並將協約國全體國旗循環布列各標國名（四）歐戰利器平台上布山景三峯安坦克砲一座由山徑屈曲而下間有守兵左峯有飛機一架摇曳空中作攻敵狀右峯上有齊伯林飛艇一架被射擊飛機砲擊中作欲墜狀林木葱鬱中藏有大砲一座山麓布海洋景水底潛艇一艘（五）華工出洋火車一列上載工人（六）糧品出口輪船一艘上載糧品（七）和平會議會議廳一座内列各國列席代表（八）青島及膠濟路礦青島形勢及膠濟一帶鐵路礦山模型（九）天文儀器平台上雙龍共抱天文儀器一座（十）勝德紀念碑亭内置碑一座下環公園（十）（一）大同正軌雙十架以一軸貫之架因旋轉如輪架上坐四人周圍環以一大圓圈上標萬國國旗（十）（二）和平之神地球之上烟雲繚繞中現和平之神手執和平燈示衆（十）（三）十字隊該隊派出隊員游護各隊手執紅十字燈以上各種均加以說明表明此舉用意之所在蓋皆上該校學生自製者 
[蘇商會代閩人呼籲]  
　　閩省自南北交閧以來汀州所屬已入於南軍範圍軍興時代委用官吏本爲一時權宜之計聞現署永定縣知事利春芳抵任以來常有假名募餉指名勒捐情事近有自該處避難逃來滬蘇者紛詣各同鄉處求解倒懸嗣在蘇集議懇由商會名義據情轉電前途代爲呼籲茲錄電文如下 
　　廣東軍政府福建漳州陳總司令鑒據旅蘇汀州會館環稱迭接原籍永定縣父老來書報告瀝叙本年慘遭兵禍蕩析流離近又奉募軍餉迫勒派捐永邑地瘠民貧不堪苛虐等語併紛紛竄避間關逃來滬蘇者詢述情狀慘不認聞商等誼關桑梓哀懇設法拯救倒懸等情方今南北言和業奉明令停戰商民久困水火亟應休息招徠護法護民似宜兼顧爲特不揣冒昧據情電陳伏乞霽鑒俯賜迅予轉飭永定縣知事妥爲撫綏俾蘇商困無任惶悚待命之至蘇州總商會電 
　　上海縣商會爲此事亦曾致電軍政府及陳司令代人呼籲茲錄致軍政府電文如下廣東軍政府鈞鑒據上海皮絲烟業公會函稱疊接汀州永定縣父老來書稱永邑地瘠民貧今年自春租秋遭兵蹂躪土産失收人民流離慘已難堪乃大難未平永定縣知事勸募軍餉初次派捐二萬二次派捐三萬地屬山僻民脂已竭而新知事利春芳近又帶兵下鄉指名勒索巨欵多至萬餘少亦數千如無力遵繳即行拘押若本人避匿則以婦孺爲質衆情惶駭雞犬不寗悲怨交集哀懇商會轉呈廣東軍政府曁漳州陳總司令迅賜援救等情敝會誼關桑梓不敢緘默爲特函請貴會迅賜轉電以解倒懸不勝禱盼等情到會據陳前情事在急迫相應分别電達除電漳州陳總司令外特電上海縣商會印 
[南京快信]  
　　林紹斐關冕鈞昨由梧州有電致李督聞陸武鳴允偕林關二君至廣州與軍府要人協商一切 
　　李督昨電廣州軍政府詢西南正式軍隊究有若干以便向中央協商辦法 
　　李督又派本署參議王鐘入京准今日下午六時乘津浦車北上 
　　松滬盧護軍使昨乘津浦車抵寗下午七時李督在署設宴歡迎齊省長齊鎭守使曁各機關長官均陪席晚間盧使與李督密談至深晚二時即下榻軍署西北園今晨七時乘早車回滬軍政各機關長官均送至車站握别 
　　江蘇陸軍巡緝隊三營駐揚年餘上月奉令改編爲第四補充旅成立一圑調省駐紥板橋鎭日昨李督忽派衞隊甘營長帶隊至該處點名迫令繳械已全部遣散金陵關破獲之烟土案李督力主嚴辦聞連日北京要人來電向李督說情者絡繹不絶 
　　李督擬保温世珍充金陵關監督兼江甯交涉員 
梁啓超有日内來寗消息 
[杭州快信]  
　　省議員任鳳岡等五十餘人今日已實行通電京外各省取消姜會明副議長并印發傳單通告全浙父老卸任青田知事張鵬前日交替後該縣士紳假高小學校爲之餞别城區警佐鄭中突率警士二十餘人向索存餉聲勢洶洶雙方衝突扭毆不已新任袁知事急派收發員張禮門會同士紳馳往勸散電禀到省現已先將該警佐撤差一面分飭警務處曁甌海道查辦具報杭總商會接江北商會馬代表文炎等通函以歐戰告終各邦視線注重商戰我國所受前清條約上不平之痛苦亟宜乘此時機在和議上力爭一席提議修改應即召集全國商會臨時會在滬開會每省公推代表五人會議爲將來赴歐參與和議之準備 
　　拱埠日租界俱樂部近藉慶祝歐戰爲名開場聚賭由警務處交涉署商准日領事荒井君會同拿辦昨已獲到爲首之陳慶龍柯阿三等到廳嚴究 
　　麗水勸學所長劉廷煊兼充師校敎職有違定章屢飭取消該縣延不聲覆昨又下令嚴催 
省會施粥廠現經三倉董事决定仍分東南西北中五隅及城外江干湖墅兩隅準十五日開辦 
　　鹽運使袁思永昨由滬公畢旋省 
[地方通信]  
[蘇州]  
　　和平會亦將繼起蘇城紳商各界近因南北媾和之機已動特於前日開集議組織和平期成會以爲寗滬兩會之聲援當經一致贊同即日編訂會章定本月五日假舊學前平江書院會議進行事宜 
　　同善分社之發起近有沈汝凎在閶門内韓衙莊組織同善分社以勸善規過派員演講爲宗旨呈請警廳備案奉批查此案先准北京同善總社函知核閱章程尚無不合宗旨亦復純正應准備案候令行該管區署知照仍仰於派員講演或施行善舉時先期將緣由報廳以便分别飭警保護 
　　體育視察員吳縣公署近奉教育廳訓令略謂教育目的在鍜鍊健全體格發揚尚武精神而爲强種立國之基礎所有各校平日體育亟宜派員隨時視察以促進行特委王小峯爲體育臨時視察員除呈報教育部省署備案外合行令仰該知事轉飭所屬一體知照 
　　董事會選舉職員吳縣市鄉董事會於前日召集各會員開會選舉職員計選出交際部幹事錢鼎汪恩錦嚴良燦文牘部幹事陶惟抵姚元桂張冕傑會計部幹事朱熙庭張震生楊政庶務部幹事戈允棟馮澤衍高銅鳳 
　　女師範參觀學校江蘇省立第一女子師範學校日前由舍監陳國璋范冠南及教員陳希東蔣息岑等先後率領保姆生三十人及本科四年級生二十九人自寗趁車由錫赴蘇前往景海英華城東城西市立各幼稚園并第一師範附屬小學第二女子師範附屬小學及女子高等小學參觀聞須討論參考至一星期之久云 
[無錫]  
　　縣農會開會紀本邑縣農會於十二月一日開會先期由正副會長浦斯湧孫保鑑二君通函各會員屆時蒞會是日會員到者共三十餘人先由浦會長報告孫副會長辭職並云鄙人刻下服務江西烟酒公賣局無暇兼顧會事亦請辭職另　各會員以正副會長辭職應由全體職員許可方能有效本屆職員未到齊故未經解决而散 
　　米糧出運消息無錫本爲糧食彙集之區近年以米禁森嚴市面日見低落今年春夏之間各米商曾屢請縣署轉呈省署請求弛禁齊省長以禁令一弛勢必影響民食故迄未允准前月省署以現屆新榖登塲特行文縣署令將無錫所存米榖及雜糧實數調查報省以憑核辦楊知事奉令後即照會商會轉知米業董事各堆棧所存米糧實數調查明確約計共有三百萬石之數即日呈報省署並呈明新榖雖已登塲尚未上市銷售倘將來大批到後於市面恐有影響省署據復後已於前日電令楊知事略云存糧旣多准予出運軍米五十萬石但須令米商自行接洽以免效尤 
　　黄豆飛漲黄豆之産數以皖之臨淮蘇之徐州魯之濟寗等數處爲多其出貨足供全國之需今庚皖魯收成較歉餘則年景甚佳目下正在上市之際本無飛漲機會惟因津浦鐵路兵匪充斥火車運貨異常困難且車輛缺乏不敷分撥因此來源頓絶市面大提近市北河豆價每石四元五角南河則四元四角 
[南通]  
　　新知事接任誌原任知事盧子衡調任太倉曾誌前報日昨（二十八日）新任瞿知事莘畬業已接印視事所有内部人員大半更動如第一科長己更換沈伯陶第二科已更換汪興祚第三科未加變動仍于敬之按士孫支夏因富於建築學術此項人材不易物色已由瞿君繼續聘任以外如司法行政兩部書記錄事則更換殊多矣 
　　下忙業已開徵新任瞿知事擇於陽曆十一月三十日設櫃開徵今秋四境收穫均佳各糧户之遵限完納糧銀者定一踴躍當不若去前兩歲之觀望不前甘受滯納加徵處分也 
已尾塙商業學校通紳張季直君爲一般商肆已成年未嘗就學之店夥學徒等造就普通商業知識起見特覔定城内火星殿舊址設立商業補習夜學爲該徒夥等就學之所其教員聞已預定均爲地方各職業學校著名教師 
[教江]  
　　軍警冬防辦法鎭郡軍警各機關辦理冬防逐漸進行其會哨地點因城内外相距甚遠且有城門阻隔擬仍分城内城外雙日在警察總局單日在水陸總巡局城内雙日在六區單日在七區會哨時間後夜十二句鐘齊集不得遲延會刻人數每日後區由區長或巡官帶領巡長一名巡士四名齊集會哨後各回本區軍隊則協助警察之所不及如南門大覺寺東門京峴山北門千裸柳西門金山寺等處槪由張司令撥派軍隊駐防以資輔助 
　　創辦汽車續聞前安徽教育廳長盧殿虎籌辦之瓜清長途汽車已經齊省長核准咨部資本金已定爲六十萬元盧君因與江北運河工程局特派員秦詠樓接洽路線事宜特偕同河海工程學校專門教員李宜之於日昨來鎭暫寓萬全樓旅館今早李秦二君已渡江從事測量盧君因事不克偕行業於晚車赴寗 
[揚州]  
　　旅長收束防軍駐揚陸軍第一補充旅長黄介丞以揚州界臨淮海爲水陸要衝之地曾按在前防軍舊址分派所屬駐防茲以黄珪橋施家橋宜陵大橋等處並無駐軍之必要於統馭上街多窒礙除十二圩邵伯三义河仙女廟四鎭仍令軍隊防守外其餘於二日起一槪撤回歸原營訓練以期教育防務不致偏廢 
　　紳董保留連長邵伯鎭紳董徐炳昌丁策等以防軍連長李占魁對於防務週密辦事奮勉茲聞黄旅長有遷調之說特來揚保留 
　　淮關徵鈔之咨復濟南大德等公司以淮關徵收鹽船船鈔有關運本擬按年繳納禀經之署咨請淮關查照茲聞運署已據該關咨復謂每船徵鈔係遵財政部指令照舊章辦理未便通融云云叚使業於二日飭商遵照矣 
　　會議禁用念文銅元無結果揚州商會爲禁用念文銅元於一日召集各商領袖會議趙知事亦蒞塲錢業方面謂念文銅元行之旣久可無庸急禁塲商則主張收買禁用各貨商亦要求速禁三方面爭持不下無結果而散 
[杭州]  
　　基督教與佛教之講演杭州基督教青年會鮑乃德諸君以世界宗教流傳最廣者推基督教與砩教而佛教傳布於我國尤稱普及基督徒負導人歸主之責對於各教要旨均當精究以資參證因上海張純一君旣係熱忱基督徒而亦深於佛學著作甚富且歷年來受各教會之邀約作耶佛兩教之講演者早有蜚聲特敦請張君赴杭於十一月三十日十二月一日下午四時連在青年會開會演講基督教與佛教張君即據兩教精義比較異同娓娓動人來賓知張君携有融通各教歸命基督談道書皆爭先購閱張君並著有基督教與道教一篇交由鮑君付印分送矣 
　　省議會又延會浙江省議會於昨日（一號）下午一時開會由周議長主席議員簽到者一百一十五人因選舉訴訟問題尚未完全解决故抽籤入席者來去無定速記屢檢人數自九十一人至一百人不等依照法定人數尚差二人宋吉成何紹韓陳鍾琪先後發言謂今日尚難開會明日必可舉行選舉還是請議長宣告延會吳雲徐卓羣童養正亦贊成其說議長云連日延會本席辦事不周實深抱歉惟省議會爲全浙民意機關自應共相維持今日旣不足人數宣告延會還希在席諸君明日早臨語畢振鈴散會 
[雜評一]  
[平等（默）]  
　　國人所望於將來者第一國内一切政治平等政治平等而後始合於民治主義之精神第二國際間一切地位平等地位平等而後得享世界和平之權利我不平等安望人以平等待我此二者實相因者也然欲此二者之平等須又先經過一平等其平等維何即今日南北之平等會議是已然而議會譯中立地代表之選派人數相同兩方之主持各由首領是僅名義形式之平等也僅恃名義形式之平等奚足以有成欲和議之有成須南北當局有平等相待之精神 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[預定赴歐代表之艙位]  
　　大陸報云中國赴歐議和之代表六人已在此間花旗郵船公司預定哥倫比亞號艙位該代表等將於十二月十三日在横濱登船起程 
[商界主張改正稅則電]  
　　總商會會長朱葆三等前日爲主張改正稅則曾發公電云歐洲和議不日開始我國已派特使列席值此千載一時之機必先就全國生命財産關係最密之事陳請各友邦冀去積年抑壓之阨還我主權查我國自前清以來受條約拘束久行協定稅則進出口貨失其調節之權遂令每年貨價相懸數萬萬元之鉅坐是不變國力之涸可立而待頃上海各業商民主張速廢協定稅則改爲國定稅則應請陸專使與議時全體主張必求如願而止除各圑體通電全國商會曁各業圑體全體要求以爲政府後盾外謹先撮要電聞餘容隨時奉布朱佩珍沈鏞虞和德鄒應萱劉樹森顧履桂楊廷棟陳輝德謝天錫錢永銘榮宗敬聞漢策薛煥章徐國安顧兆德等同叩艶 
[省敎育會談話會紀要]  
　　前日（二日）江蘇省敎育會招集本埠中小學校校長及主任敎員開談話會到會者約八十餘人四時二刻開會會場備有印刷品首由沈信卿君宣布談話會宗旨（一）因全國敎育會聨合會議决今後我國敎育之注重點案本會胃討論進行之義務此案除敎育行政方面有一三兩條須由官廳計畫外如實施職業敎育補習敎育提倡童子軍各條皆可酌量情形一一辦理且本省或已實行至學校實施方面凡五條各校均應積極進行遂逐條講明其關係於體育一條尤詳述其關係之重要謂最新學說認游戲運動爲兒童實騐道德之方法云云（一）因本埠慶祝會之感觸希望各校利用時機對於學生有相當之訓練其要點（甲）須使知我國現時所處地位及敎育之程度不特對於協約各國宜表示公理戰勝之慶賀即對於戰敗之德奥亦不應有絲毫悔辱及藐祝之意方爲最眞之公理乙）須使知我國之慶祝爲慶祝世界之和平我固未嘗戰我固未嘗勝我國内且尚未達到和平之目的自身無慶祝可言不過旣爲參戰之一國華工華橋曾稍盡義務在國際上應有此同情方合我國慶祝之分際至此後之訓育仍不離乎聨合會議决之我國敎育注重點一案請到會諸君各抒意見詳加討論次由王引才君發布贊成該案之意見并述敎育方面之經騐及舊敎育之誤點次由賈季英君演說近來敎育現象在敎授方面進步非常迅而訓練方面尚不能如敎授之注意此後必應兼顧繼由吳懐久君指示訓練之方法第一步宜由校長負責第二步校長宜以熱心吸引主任敎員之助力至方法種種不同貴能各别訓練要在施行一法得有結果然後再行一法其最要點在視學生如子弟云云次由陳文熙君就聨合會議决案發展個性方面述調查學生家庭狀况詢問學生職業志願之經過并述對於該案贊成之意見次由朱叔源君述對於各校之希望謂敎育員務宜於敎授時間之外多用種種精神自可得訓練之效果討論至此已過六時由沈信卿君爲最後之贈言（一）當注意吳君視學生如子弟一語以求種種適宜之方法貫澈訓練之主旨所謂心誠求之不中不遠故本屆聨合會議决下届提案方針有注重學生畢業後前途一條（一）敎育本旨在敎成社會有用之人國家有用之國民非徒欲敎成畢業學生（一）訓練二字不但當注意於訓兼當注注意於練故新敎育方法道德重實騐知識亦重實騐（一）因陳君述學生見議員不道德致有懐疑共和者謂宜利用此等機會化學生之客觀爲主觀勉以自爲議員時須尊重道德俾决心爲善并决心尊重共和云云散會已六時半矣 
[續訴敵商虧欠德華欵]  
　　文滙報云德華銀行清理處律師穆安素又起訴敵商二十八起追索欠欵共逾四十萬兩 
[松滬檢查所預備結束]  
　　松滬檢查所本爲檢查敵僑而設所有德奥兩國敵僑來滬及移居他處者均經該所特别調查詳細註册現因歐戰告終該所行將取消故連日正在趕造清册報告中央聽候處置辦理未完手續甚形忙碌 
[運貨增加尚難决定]  
　　字林報云上海美總領署接奉華盛頓十一月二十二日所發表之公文一件内謂休戰條約簽字以前留備戰用之貨品可許出口者其數殆不爲少但噸位仍須公家支配以供裝運兵食及外國賑濟品建設品之需故目前不能决定裝運尋常商貨之噸位何時可望增加云 
[興昌公司兩輪將復來]  
　　大陸報云興昌輪船公司之日本皇后號與芒台格爾號數月前爲英政府徵調以盡軍役不日均將復來上海大約可照常從事太平洋之航業聞日本皇后號已於十一月二十七日由温哥武逕赴香港預料下次航行即將來滬芒台格爾號亦於數日前由海參崴開往香港定期十二月二十四日由滬啟椗前赴温哥武 
[崴滬間將多一船來往]  
　　英文滬報云本月下旬將有新船一艘由滬開往海參崴該船將來往於上海與海參崴之間以兩星期爲一班海參崴港有有力之破冰船從事破冰故不處冰凍該船能載貨八百噸每小時能行十海哩左右 
[徐東海覆唐紹儀電]  
　　唐紹儀氏接北京徐東海電云上海唐少川先生鑒有電悉超然之論具佩肫懐昌此次所持主義純以對外觀念亟救危亡故不愛惜衰年擔此艱鉅但使我國對於世界各國得以保存同等之地位國民從此得慶更生是其大願若對内一切本無歆羨更無成見何論主觀區區之誠惟幸明察至會議及派員各節已由李督着手商洽並以附聞世昌卅 
[唐紹儀對和議之主張]  
昨有人謁新自日本歸滬之唐紹儀氏向詢對於南北議和之意見聞唐氏主張大率如下（一）和平固無人可反對惟眞正和平第一法律須回復效力第二政治須得其公平若此二者俱做到余固無反對議和之理由否則余雖欲和平亦終歸無效（二）議和之形式第一須南北對等關於與會之人不得用總統名義發表第二督軍不得與會第三法律問題須依照約法解决外其他政治問題亦須同時得圓滿之解决云云 
[上海平和期成會通電]  
　　上海平和期成會昨發通電云各省省議會商會敎育會平和期成會北京全國和平聨合會均鑒本日上北京政府電文曰平和會議國民望若雲霓頃聞廣州軍政府已正式電懇仿辛亥例開會滬上輿情歡躍務懇即予裁决宣布以慰衆望無任叩禱之至等語特電奉聞務懇合詞呼籲俾底於成是所至禱上海不和期成會江 
[商會决定和平會代表]  
　　上海總商會日前先後接全國商會聨合會并京師總商會來函以和平聨合會議將次在津開會請即舉代表赴會列席先將該代表銜名函知其代表人員以現不在南北政府所在地行政機關者最爲適當等情該會接函後查得本會適有前經舉定赴京茶話會代表勞敬修祝蘭舫業已在京爰於前日常會期開議時據情報告後當衆决定即以勞祝兩君爲赴和平會代表母須另舉衆皆贊成通過遂即電致該兩代表查照接洽以便就近赴會列席與議 
[朱葆三辭取引所監查]  
　　總商會會長朱葆三致上海取引所函云敬啓者前承貴所謬舉鄙人爲監查人茲鄙人有不能擔任之理由兩種（一）監查人對於公司必須隨時稽察鄙人服務重要萬無餘暇以兼任此不能擔任之理由一（二）鄙人對於貴所無功無德旣無功德何能忝任職務此不能擔任之理由二有此兩種理由應即具函辭職請貴所查照銷除鄙人監查人名義爲荷此致上海取引所吳大五郎朱葆三啓 
[縣商會預備改選]  
　　南市縣商會改組後所舉正副會長業已任事二年現因任期將滿照章應開選舉會先行訂期選舉會董然後續舉正副會長以便繼任現該會已預備選舉手續然後分函和業代表照章塡票選舉 
[報關同業之集議整頓]  
　　南市内河報關行自被同業餘順公舞弊幾至全體被累旋經稅司飭令各報關行各繳保證金一二千兩不等始將提單發還茲悉此事該同業以被累難堪經衆公推泰源永報關行爲首連署八家聲明下情公呈海關要求將保證金發還當經稅司批准發還了案昨日該業全體在公所開會集議日後整頓辦法僉謂現海關對於報關行定有取締章程業已實行在我對於客家亦應議一日後辦法俾各遵循當經討論之下討决議有二點其一取締客家沿途卸貨知覺後准由原報行家到關聲明歸稅司核辦以免牽累並加增報費以償損失其二一面整頓無知同業任意濫報及短收報費此項辦法議於十一月初一日實行并由公所派出調查員一人查察各方舉動如查出同業中仍有不規則行動應罰銀五十兩并請海關取消牌號停止營業所有整頓規章通告施行云 
[雜糧號虧欵倒閉續誌]  
　　滬南洪生碼頭福興雜糧號主計榮兼經理閘北振興碾米廠的因囤買小麥空盤虧本勢難彌補以致擱淺聞虧欠莊欵八九千金貨欵萬餘金共計二萬金左右計避匿無蹤事爲各客家所知紛向該廠要求提貨均被各莊家債權所阻當即報知米業董事請爲主持先行查明廠中存貨實數然每報告商會請爲處理 
[盧護軍使回滬]  
　　松滬盧護軍使前次奉令赴京參與軍事會議茲已竣事乘津浦火車換乘滬寗特别快車於昨晨抵申軍署馬參謀長孫副官長及淞滬警察廳徐廳長上海縣沈知事率同警廳軍樂隊並文武各員齊詣滬寗車站迎迓盧使即與各員握手寒暄乃乘汽車赴龍華使署沿途由各軍警站隊舉槍致敬並有衞隊一隊保護回署 
[貨船江中遇盜]  
　　行駛嘉興平湖等處之李仁俊航船前日由上海裝載北貨箓笋等物由滬開行於晚間九時駛經汆來廟南首浦江中突遇盜船四艘盜匪二三十人躍上李船將船夥用繩綑縛勒將船主指明逼李將洋交出李無奈將某布號託帶之現洋四百元又各船夥衣服數十件共值洋百餘元交付該盜携贓而去貨物尚未損失事後經他船將李等釋縛至閔行水警署報緝未獲昨日李因該船保有貨險將船暫泊該處特來申報告事主前往勘明報請官廳追緝 
[盜匪訊明定罪]  
　　盜匪馬小學　（即趙學）潘四梅曹和尚朱小四仔徐榮生因在公共租界内先後持械糾黨夥刦長沙路一號福建路二十三號三百二十六號新閘路一千七百五十七號海甯路一千八百十四號門牌等六家烟紙雜貨店現洋鈔票等物案發被老閘捕房包探李明泉馮兆蘭先後緝獲抄出利丸數柄解經公共公堂迭次訊供各情屢誌本報昨晨又由捕房傳同各事主將馬等五匪解廨復訊先由西探目依克上堂禀明前情並稱各被告已在捕房供認搶刦有供單呈請察核並將已經公堂判押西牢五年之盜犯朱大提案質證即據朱大供稱福建路三百二十六號烟絶店搶案係馬小學仔潘四梅兩人爲首當時我被拘獲馬等逃逸是實繼據事主馮景岳葉阿二孫包氏夏生全謝星齋等分别投案訴明當時被擔情形訊之馬小學仔潘四梅曹和尚供認糾黨搶刦不諱質之朱小四仔徐榮生供均推賴王襄讞與美丁副領事核供會商之判馬小學仔押西牢五年期滿帶堂再核潘四梅押五年曹和尚押三年朱小四仔押兩年徐榮生押一年期滿一併逐出租界朱大仍照前判執行 
[郭家庫之搶案]  
　　义袋角郭家庫鄉民郭華華家昨晨四時有匪徒越籬而入撬開窓門進内華華之妻驚醒呌喊被一匪按住其口不能聲張當被搜攫去洋六十八元銅元二百枚旋經四區二分所崗警得信急鳴警笛該所李巡官率警追捕獲嫌疑犯張三吳得發二名押候焦警佐訊核 
[續誌虹口馬路中搶案]  
　　甬人吳寳江前晚乘坐黄包車至百老滙路被流氓數人從後追上將車扳翻攫取羊皮馬褂統一件烟土一包及期票一紙當由巡街捕拘獲青口人李文志一名已誌昨報昨晨將李解送公共公堂訊供不認串黨攫物中西官以原告所控證據尚欠充分因判將案註銷被告斥釋 
[撞損通艦准免賠償]  
　　船户俞毛毛於本年八月間因駕駛不愼誤將通濟艦船頭撞損由水巡船將俞拘送水警廳移送上海審判廳判决徒刑五月送監執行并追償修理費銀八百元在案茲因俞毛毛無力措繳一再呈請海軍公署懇予免追賠欵經藍司令憫其窮苦據情詳請海軍部核准豁免賠償昨海軍司令已牌示該船户知照矣 
[利通運送艦回防]  
　　駐鄂之利通運送艦日前由漢裝運煤斤來滬暫泊龍華以待卸裝現所載之煤已由各艦卸齊於昨日開駛上游遄返原防矣 
[第四師師長派員閱兵]  
　　陸軍第四師師長兼浙江督軍楊善德氏近委參謀長鍾士秀參謀官田鶴年等前往各處校閱所部軍隊先在杭州校閱第七旅十三四兩圑所轄各營繼至嘉興楓涇松江等處考察已竣乃於昨日抵滬預備查閱砲四圑各營之操法一俟完畢即須由滬往海門甯波等處校閱第八旅之第十五六兩圑各營官兵云 
[緝私統領派員發餉]  
　　蘇屬緝私統領宋明善以所轄各營現屆應發十一月分薪餉之期爰於昨日特派委員張竹居會同運副委員周振蓀稽核所委員沈竹賢等前往蘇州無錫二處查點緝私六七兩營兵士名額以便按名發餉並須考罕各汛長官之勤惰以及銷數之暢旺云 
[兩路運送軍用品辦法]  
　　滬寗杭甬兩路洋總管現行增改規定裝運軍隊及軍裝各項危險品物各條辦法昨特通飭滬杭甬全路各站員司遵照辦理茲將該英文各條譯錄如下（一）凡身着制服及携有軍裝之兵隊未經本路局長與車務處領袖准許者概不裝運（二）本路現行貨章内所規定對於裝運爆發品物之裝載法則必須切實遵辦（三）凡客車特備爲軍隊之用者無論附掛於專車或尋常列車均須按照本路現行運客章程第四十五節辦理即頭等客車一輛應照頭等三十二客算費二等客車一輛應照二等五十客算費三等客車一輛應照三等一百客算費四等車一輛應照四等一百客算費頭二等混合客車應照頭等十六客二等二十五客算費行李車及貨車如用以裝載兵士及軍用品等項均照四等客車算費惟在寗波叚大號三等車照一百客計算中號八十客小號六十客計算（四）機車費應照本路客章增刋第一號規定單程專車每英里洋二元五角來回專車每英里一元七角五分（五）凡貨車與軍隊載運之用者照車輛載重噸數每噸應算四等客雙倍運費例如一輛三十五噸貨車應照四等票七十客計算（六）貨車裝載軍用品者（除槍枝砲彈外）須照其車輛載重噸數照貨章三等品運費惟每車起碼運費須四十元（甲）槍枝砲彈等項照貨章三等品加倍算費每車起碼運費四十元（乙）馬匹照貨章算費每車起碼運費十五元（丙）凡小批軍用品苟由本路特掛一車裝運者雖不及一車亦須照全車算費若與其他貨件併裝者則照該貨物實在重量算費（丁）凡所註明起碼運費者均須收其全數雖有軍用半價劵亦不减少（七）凡車守車用以裝運軍隊者其車守所備之救險箱及可以移動之器具槪須移置他處 
[拒土會致南京之兩電]  
　　中華國民拒土公會張一鳴黄奠華沈菊存顧宗况陳應松梁耕孫張志蒓方宏聲昨致南京兩電照錄如下江蘇督軍省長金陵關監督稅務司公鑒報載陸軍部咨議官兼警備隊司令張介藩執有護照封條轉運舊棺七具箱物多件赴皖經金陵關追騐查獲大宗烟土一案不勝驚恐近日本會查滬上存土轉轉偷運蹤線未獲忽有發現此項大宗烟土殊深疑慮案關重大並聞有部飭放行之說應請從嚴根究萬勿徇情放行以杜遺患母任迫切 
　　江蘇省議會諸公鑒報載陸軍部咨議官兼警備隊司令張介藩携帶舊棺七具箱物多種有陸部印封並護照等經金陵關追回騐實大宗烟土一案諒有所聞本會連日偵查滬上存土轉運各處偷銷值此發覺殊深疑竇案關重大業已電請貴省督軍省長關監督稅務司從嚴究根勿瞻情面放行以杜遺患猶望貴會諸公提出質問合力請究是所至禱迫切電聞 
[政交付買土債票]  
　　政現已决定將所收滬港存土如數焚燬業已委派專員南下會同中外人士訂期燒燬所應解交本埠洋藥公司期欵亦於日前由財政部照數籌備公債票派員解送該公司收領以清手續該公司收到後即通知印土商分别領回將自貨資本扣除外餘應轉給華商各土行者於前日彙總併送棋盤街潮帮洋藥公所該公所訂期昨晨邀集應領各土行主照額分别具領惟所領公債票若目下急於售去祇值半數故每箱現收祇三千餘兩云 
[青年會今晚盲童演技]  
　　青年會昨發各學校通函云敬啓者英國傅蘭雅先生旅華有年嘗謂天下之最苦者莫如盲人而中國之盲人尤多於他國故特發宏願游歷美洲各國考察盲人敎育法來華組織盲童學校數年以來成績大著救人無算本會特訂於本星期三即四號晚八時敦請傅君率同盲人蒞會試演成績如寫字讀書做工等等技藝並演述敎法末殿以特别影戲我敎育界不可不一爲研究而注意之爲特佈知云云 
[德國婦人赴浙]  
　　德國婦人三達（譯音）昨日由滬乘立昌小轄前往浙省之莫干山僑居當由交涉員署函致憲兵營派撥憲兵二名偕同入浙 
[花衣市面之跌落]  
　　本年秋後花衣市價飛漲九月初曾有謡言謂日本擬辦各項花衣十萬噸因是一般存貨者咸思居奇致通太各花每擔漲至四十兩左右現因銀根奇緊存底過多而年勢收成又足故自明年正二三月期貨開盤後現貨市面漸漸跌落現市通花過秤價祗二十七兩姚花二十六兩各行家最高放至五十三元現僅三十三元相去二十元之多一般鄉人囤積者大爲失望 
[建築依周塘路餘聞]  
 
 
 

Page 11

 
 
　　自依周塘馬路建築後雖橋工尚未告竣而虬江橋一帶因裕成工廠業已成立市面逐漸繁盛故該路兩側時有中外實業家前往勘覔基地現裕成工場附近又有某實美商勘定擬創設大紗廠一所正在籌備資本規劃辦法又依周塘馬路所佔用地基均係民田至今尚未核給路價即所拆民房亦未貼償分文惟所佔路基應守糧忙已經上海縣沈知事諭令各地保造冊呈報聽候核明免徵云 
[航行通州水道者注意]  
　　各口巡工司客第六百七十三號曉示云茲本巡工司查江海關稅務司所屬界内長江通州水道自老鼠沙至本鵝沙一帶地方爲指示船隻行駛起見改換一浮撤去一浮移泊一浮新設六浮合將情形度勢開列於左計開（一）長江太倉老鼠沙水道北邊曾設紅色警船浮一個現經撤去代以黑色警船浮和個上置上寛下窄三角式籃帽名爲白茅河浮泊在水深五十四尺之處即係昭文縣對面沙東面暗沙之北邊自浮視對面沙樁爲南八十六度西相距英海里三里三分七（一）對面沙前設之浮現在亦經撤去（一）長江鎭洋縣狼山水道上界曾設黑色警船浮一個現經移泊水深二十尺之處自浮視狼山塔爲北五十一度半東相距英海里四里四分一其餘形式照舊再查狼山水道上下界兩浮之中按新近測得該處水道於朔望潮落時至少深有十八尺又現爲指明通州水道從對面沙至李鵝沙之中即係狼山沙北邊特設警船浮六個列後（一）通州水道南口之柬邊水深二十七尺之處現設紅色警船浮一個名爲通州水道南口浮自浮視對面沙椿爲南二十三度東相距英海里一里九分八（一）通州水道東邊水深三十五尺之處現設紅色警船浮一個上置黑色球式籃帽名爲屈曲浮自浮視對面沙樁爲南二十六度東相距英海里四里（一）通州水道北邊水深三十二尺之處現設紅色警船浮一個上置黑色長圓管式籃帽名爲通州水道東浮自浮視對面沙樁爲南三十三度東相距英海里五里五分六（一）通州水道南邊水深二十四尺之處現設黑色警船浮一個上置黑色三角式籃帽名爲通州水道中浮自浮視福山塔爲南七十六度西相距英海里六里六分八（一）通州水道南邊水深二十七尺之處現設黑色警船浮一個名爲通州水道西浮自浮視福山塔爲南六十二度十五分本相距英海里五里四分八（一）狼山沙北邊水深二十八尺之處現設黑色警船浮一個上置黑色斜方式籃帽名爲輪轉浮係爲指明通州水道北口自浮視福山塔爲南四十四度西相距英海里五里一分七（注意）查上開所移狼山水道上界之浮現在新泊方位係爲指明狼山水道北口並指明通州水道而設（警告）查上開通州水道常有變更凡駕駛船隻人等必須加意謹愼其水道於朔望潮落時至少深有廿二尺合即遵行曉示各處船隻務宜留心詳記以免疎虞 
[拘獲浦東命案嫌疑犯]  
　　浦東二十二保四十三圖洋涇鎭附近高廟鄉民殷鴻南前被人夤夜用繩勒斃當由屍屬協同該圖地保禀請地方檢察廳派員下鄉騐明判由屍屬自行棺殮聽候緝凶到案懲辦在案茲悉此案發生之後地檢廳林廳長除派本廳法警嚴緝凶犯外又移請各機關帮同嚴緝茲經上海縣警察所探警在洋涇鎭相近拘獲嫌疑犯莊林生一名押解到所昨晨經警佐主任王敬常飭發司法科將莊提訊一過立命備文飭警押送地方檢察廳午後經檢察官提案預審之下判將莊林生收押候傳到屍屬再行訊核 
[火車撞斃糞夫]  
　　昨日（三日）滬杭早車駛至麥根路滬寗路第一號橋樑因橋上適有挑糞之某鄉人行走車來無從躱避被撞下河該車亦即停駛嗣因撈取無着車始開行約停數分鐘迨後撈起已斃命矣 
[紅會湘賑放賑員函件]  
　　中國紅十字會接湘賑幹事武筱航十一月二十七日由長沙來函云敬電諒邀鈞鑒三四批棉衣趕即　領催放另有電達現在各災區醴陵得棉衣最多計青年會發一千五百件濟生會發五千件連本會所發之二千件共八千餘件但南鄉待賑之氓尚夥擬俟五批運到加發一千件該縣迭經迭燹幸各慈善圑紛紛救濟災民已有生機目下湘中極苦之區以華容爲最水災甫過繼以瘟疫兼之秋用未成盜匪充斥生者無衣無食死者無棺慘情不堪言狀紳士屢請賑濟特與義賑會　君商妥先發急賑洋一千元業已專電奉聞茲將該處難民充飢之物附郵呈覽諒非仁人所忍覩也任壽國君已回湘擬先在岳陽開設粥廠華容災民附食以該兩縣連境均係民不堪命之區議從陰曆十一月十五日起來年正月十五日止設立兩月約需洋一千五百元此係依最少之數計算如開辦後就食者多尚須增加鈞意如何祈詳示遵行至醴陵有知事籌設之議株　赳赳甚多災民畏避關於設廠賑濟目前尚難辦理容俟岳華聞辦後再議進行上月長沙大亦門城外火災至今小户流離堪憫特發新台禀五百串交山義賑會散放連前賑湘潭靖　之數共合洋一千元中日銀行欵現實存三千元留作開廠之川勢難再作他項賑欵我校開會情形如何務祈諭知爲叩再岳華一帶擬親往查看哀此子遺千聞不如一見至發賑設廠等事亦須親自督　務祈普沾實　俟與任袁兩君測定後再行電陳附清單二紙寳慶二千件衡山一千件醴陵二千件株州（屬湘潭）二千件臨湘一千件平江一千件湘鄉一千件寗鄉六百件湘潭一千件華容一千五百件湘陰一千件隆回（屬寳慶）六百件瀏陽一千件岳陽一千四百件又冬帽二百二十頂衡陽二千件靖港（屬長沙）二百件長沙七百六十九件又四百三十六件共一千二百零五件以上共發放棉衣二萬零五百零五件帽二百二十頂衡山光洋一千六百元岳陽光洋一千元平江光洋一千元華容光洋一千元臨湘光洋九百元隆回光洋四百元寗鄉光洋四百元（湘潭火災賑新台票一萬零二百五十二串長沙大西門火災賑新台票五百串靖港口火災賑新台票一千二百十串）共合光洋一千元以上共發放現欵七千三百元華容難民充饑之物現陳列大馬路先施公司下層窗中 
[海關十二月份各國圜幣之比率]  
　　文匯報云海關布告十二月份各國圜幣相比定率如下英金一鎊等於關平銀三兩五錢二分美金一元等於關平銀七錢四分關平銀一兩等於佛郎七元三九又等於日洋二元五十四錢又等於盧比四元二六又等於墨洋一元五角 
[紙業公會選舉職員]  
　　本埠紙業公會同人於上月二十八日（即星期四日）在三馬路該會内選舉職員會開票後計（正會長）馮少山（副會長）倪獻廷均運任其餘當選職員如下（副會長）劉敏齋（評議長）何德初（幹事長）葉兆鴻（審查長）劉顯堂（評議員）陳開洪邵培蔭毛純卿林　良陳芝生余誠彩徐誠孝封孟侯劉竹坪邱起棠楊起鵬魏炳榮吳錦昌嚴菊泉穆增銓（幹事員）王根賢劉彤雲賈成良施少由俞鶴卿陣琴生李文翰夏康民（審查員）莊祥泰陳寳華胡奎林貝葆良葉子春余誠彪　藹來胡桂坤 
[江灣西江學校追悼前校長]  
　　前一日下午二時寳山紳學各界爲前任江灣鄉西江學校校長董春蓀開追悼會來賓頗多哀詩輓聨三百餘篇現任教育次長袁觀　亦撰一聨其聨語爲（盡瘁敎育）（賣志兩冥）八字來賓中由來縣視學王詠仁前西省省議員嚴德秋滬江大學教員嚴慰萱本縣勸學員徐祝平上海引溪學校代表鄭賢昌等相繼演說聞日内擬編纂哀思錄分送各界云 
[警務會議代表回滬]  
　　淞滬警察徐廳長前委衞生科長張果臣代表赴京參與全國警務會議現該會議終了張科長業已南下於前日返廳銷差並禀明會議情形仍任衞生科長職務聞此屆全國警務會議對於淞滬辦法並未有所改革云 
[中華壽險公司呈請註册]  
　　中華商立壽險公司開幕情形已誌昨報兹悉該公司係由龔應鵬等組織昨由龔君以董事名義呈農商部文云爲呈請事竊應鵬等前集同志八人招募股銀一百萬元在上海地方設立中華商立壽險股份有限公司於中外各埠陸續分設支店現在股分業已招足實收四分之一計銀二十五萬元由各經募人分存上海等處殷實銀行商號用待查騐并於上年十月十六日召集創立大會照章選任應鵬等八人爲董事實忠爲監察人籌辦營業一切事項除將章程營業槪算書曁股東名錄註册時應行聲明各欵呈請地方官廳轉詳外爲此缮錄副本呈請大部鑒核俯賜註册傭案云 
[尋獲未婚弟媳]  
　　江北人顧居林去年八月爲其弟龍年聘定某姓女名榮囝爲弟媳尚未迎娶完婚詎案囝旋被朱小珍誘逃來滬匿居胡家木橋船上此船係朱與劉才洪合夥租來此内地各碼頭攬　雜貨者日前顧居林偕劉同來上海將朱尋獲連同榮囝一併扭入閘北五區三分所告發經唐警佐訊明屬實判解司法科聽候核辦 
[堂兄弟爭執田單之辯論]  
　　顧德林顧茂林兄弟昨延賚美律師爲代表至法公堂控稱原告於光緒二十四年開將祖遺方單一紙抵押與堂弟顧鴻根之父安卿共計錢四千九千文該地均係被告耕種後於九年前原告將地收回自種惟方單未曾贖回現因地價昂貴故原告向被告取贖方單詎被告揹不放贖現原告處有契降兩紙實係押契並非賣絶請求准予原告備本利向被告贖回等語詰之顧鴻根供此地實係民人祖遺之産於二十餘年前由父親將此單抵押與張姓後由原告之父備本贖回理應民人歸還原告錢四十九千文並無由原告抵與民人父親之事方單糧串呈鑒且民人向爲薙髮匠不知耕種請察原告顧德林供此項出單實山民人之父友卿先行抵押與張姓後由被告之父贖回由民人親自再抵押與被告之父顧安卿得錢四十九千文故應歸民人交還被告錢四十九千文將方單收回求察中西官判退去候下堂諭飭遵 
[私賣鴉片之懲罰]  
　　法租界大自鳴錢捕房捕頭阿而風西日前積悉居民錢相華王桂卿兩家私賣鴉片故於前晚帶同包探前往抄出烟槍烟燈並將錢王兩人一併帶入捕房諭令存洋出外候訊昨日傳至法公堂先據捕頭上堂禀明前情詰之錢王兩人同供民人等因時常患病開燈自吸不敢私賣求察中西官判各罰洋二十元充公烟具銷毁 
[夾帶烟土被獲併紀]  
　　浦東川沙合慶鎭人徐阿根前日傍晚時購得烟土兩包計重二斤夾入衣包内欲搭小輪回里行經南市十六舖被湖北人趙松元尾隨索詐不遂報由第六守望崗警劉得海將徐拘解一區警署搜出烟土訊據供稱由某同行托帶者趙署長飭送警廳司法科訊究又甬人包國慶在北市購得烟膏八十小盒欲乘輪回里行至碼頭畔爲第六守望崗警章恩華查見將證物等一併帶入一區警署由趙署長問明飭送警廳司法科訊究 
[賣買烟土並儆]  
　　劉樹林前至法公堂控稱商人前將烟土數只售與廣聚昌烟膏店主馬達夫李安明計洋八百三十元當時由李付來支票兩紙屆期往收無着馬等避匿不見今始尋見請求訊　詰據馬等供認欠洋不諱判令押繳在案昨又屆限不交因又提訊馬等供稱民人等實情一時難以措置可否請求釋出找尋股東到案歸還中西官以馬李兩人不應私設烟膏店有違定章着各押西牢四月原告不應私賣烟土罰洋四十元充公並着原告查明被告等有無家産禀覆候訊 
[客棧私設烟具]  
　　公共租界愛多亞路三十八號門牌大安客棧主南京人戴槐桂因私設烟具容留寓客開燈吸烟被總巡捕房西探目堯克查見將烟具帶入捕房禀明捕頭請廨出單於昨將該棧經理王玉林傳至公共公堂訊據玉玉林供稱棧主戴槐桂因事回籍故我代表到堂請求成全中西官判王罰一百元充公以儆 
[指控誘遊行竊]  
　　住居山西路（即盆湯弄）四十九號門牌之婦人唐陳氏　證胡王氏控甬人邵眞順誘其至新世界遊玩乘間潛至伊家竊取值洋二百餘元之金飾及羅卜票現洋等情昨晨由捕將邵拘解公共公堂訊據邵供寓居香粉弄永吉里二十一號門牌泰康永號内我於二十八日邀原告往新世界遊玩有之並無行竊之事求察中西官得供判邵押候查明於下禮拜二再訊 
[私取衣服禁押兩月]  
　　虹口狄思威路一百二十四號門牌内之西人惠爾盤（譯音）偕證顧新年阮張氏在虹口捕房指控兩人姚紀品於十月十七號乘間將衣服一包（約八十件）私自取去逃回原籍請爲提究等情業由捕頭禀請公共公廨備文派控侯阿寳前往鎭海縣會同法警將姚移提來滬昨晨傳同人證解廨請究先由中西控上堂禀明前情並據原告西人訴明被告私取衣服逃回原籍情形質之姚供稱回籍擬欲將房屋賣去得價賠償原告嗣因價賣未成故未料理求宥中西官得供會商之下判被告押西牢兩月如能賠償原告失物准予核减刑期 
[搭電車被竊現洋鈔票]  
　　前日上午十時後有𨳐行鄉人業花衣之高木生在南市十六舖搭某號電車往北行至法租界大馬路高之衣袋内所置鈔票現洋五百二十五元被扒手摸去比及覺察已無從追尋乃投大自鳴鐘捕房轉報總巡捕房飭探訪緝 
[包探移提收贓人]  
　　法新租界黄包車公司迭次失竊車倆投報法捕房後經探目黄金榮查獲竊賊詰據供認消贓於木城太卿坊徐氏宗祠門前陳姓車寓中遂禀經捕頭於昨日午後備文飭派該控至淞滬警察廳投文請爲吊贓恊提該廳司法科劉科長立飭一區三分所焦警佐加派長警至該禍前將陳拘獲追究原贓陳不承認遂將陳押送到廳略詰一過交來探帶回解廨訊究 
[指控拐匿妻子]  
　　顧松全偕伊胞妹小妹作證指葉阿土售拆白黨拐匿伊妻陳氏當由第三崗巡警温家祥一併押解一區二分所昨經王清和警佐提案研訊據顧供稱年二十二歲常熟人家住陳市安橋我妻陳氏被拆白黨葉阿土拐匿請爲追究顧小妹供年十三歲我嫂陳氏實爲葉所拐願作證人葉供蘇州人年二十三歲家住盧家弄爲玉器生理與顧夫婦素不認識豈有姦拐之事王警佐得供以案涉刑事派警一併押送地檢廳訊辦 
[救火車撞傷行人]  
　　通州人王岳臣昨夕薄暮行經南京路浙江路日適有救火會皮帶車疾駛而來避讓不及撞傷倒地即經老閘捕房四百零七號印捕急將王自車輪下拖出屈人力車送往仁濟醫院醫治一面轉情歸報捕頭備核 
[竊父銀洋之儆罰]  
　　孫榮福日前竊取伊父銀洋若干元至法捕房謊報被賊竊取當經捕頭察得孫形跡可疑向之盤問言語支吾當即將孫管押昨解法公堂請訊先據孫夫清投稱孫榮福實係商人之姪炷求堂上念其初犯從寛發落詰之孫榮福供實因民之虧欠債務被人　逼無奈行竊以後不敢再犯求宥中西官以孫榮福不應謊報本因重究姑念年輕無知從寛判罰洋十元以儆 
[冒搬器具尋獲原物]  
　　李阿根住居閘北　空宅德福里前日偕妻顧氏扭吳嚴氏至五區一分所控稱民人日前有事下鄉留妻在家被人冒充民弟來家將器具雜物搬取一空刻經偵知搬出之物均在吳嚴氏處請爲追究當經牛警佐質訊據被告供稱此項器物係名長漢者賣與氏夫計洋四元九角云云牛警佐諭將兩造一併解送司法科訊究 
[巡警捉賭]  
　　阿阿生余金賢王阿才傳阿香等前日在永盛里聚賭麻雀又陳雪朝王德雲陶王氏等在華盛路聚賭紙牌均由四區巡邏警查見先後拘入警署訊罰 
[匪類怙惡不悛]  
　　婦人朱金氏前日在新閘梅白格路被匪類朱阿榮攫取值洋三十六元之金壓髮一枝圖逃被氏喚由一千零五十三號華捕帮同將朱追獲拘入捕房昨解公共公堂經中西官訊實以朱怙惡不悛判押西牢兩年判期滿逐出租界 
[混用鉛質小洋]  
　　湖州人朱阿三串同張阿金季阿大將鉛質小洋在新閘路混用被包探周少蓮一併拘獲抄出僞小洋數十枚昨日解送公共公廨經中西官訊明判朱等各押西牢半年期滿一併逐出租界 
[茶館聚賭抽頭]  
　　北由西路一千四百九十號門牌某茶館主沈雲泉因容人聚賭抽頭漁利被三百五十七號三道頭華捕查見以其違章當將賭其帶回捕房禀明捕頭請廨出單傳沈到案訊究 
[酒店深夜賣酒]  
　　王紀財近在東唐家弄一千零十五號門牌屋内開設酒店因深夜賣酒有違定章被巡街捕查見即將該號門牌摘錄回禀捕頭請廨出單摶王訊罰 
[過犯復來行竊]  
　　過犯蘇州陳漢江潛來租界前晚行竊東唐家弄五十二號門牌王壽連家衣服等物携贓圖逃被包探王桂亭查見將人贓一併帶入捕房押候解廨訊辦 
[行兇判罰醫費]  
　　葉漢生指控王有才在海寗路四百四十二號門牌某茶館内行兇毆打並用板櫈擊傷頭部等情昨晨由捕將王解送公共公廨即據原告投案訴明被告行兇毆傷情形質之王供此事係因原告之子與我家小孩爭鬭起釁後來原告邀我至茶館評理一言不合遽起行兇將板櫈擲來被我接住還擊致傷頭額是實張讓讞得供商之美詹副領事以王有才不應行兇判罰洋五元檯給原告爲醫費完案 
[竊賊分别懲儆]  
　　無賴王阿三王阿福先後串竊愛而近路五百四十四號門牌沈卓吾及北山西路九百二十號門牌周葉氏等兩家銅錫器具皮鞋自鳴鐘着衣鏡等物被包探金福壽查獲解送公共公廨訊押在案昨經中西官復訊明晰判王阿三押西牢三月王阿福押二月分别示儆贓給各原告領去 
[行兇减押十天]  
　　英美電車公司售票人張錫章前控胡生記劉維仁邱記交行兇毆傷等情業由公共公廨訊判胡劉邱三人各押西牢一月在案嗣因被告不服延代表律師於前日投廨請求復訊聲明不服理由要求核减刑期並據同仁醫院醫生孫永年上堂證明當時醫治原告情形而英美電車公司亦延律師到堂代辯張襄讞得供商之英領卓君判被告等各押滿十天以儆 
[滬南工巡捐局掛示照錄]  
　　滬南工巡捐局批朱潤生等呈爲仿造工廠請求給照由云呈及圖樣均悉該所請添築廠屋二十七間以備工作及儲放施材之用所呈尚有理由照章自可給照應由該所取其切給此次添築廠屋嗣後永不改作殯房停放靈柩倘有違犯仍由局派警拆除不得翻悔仰即遵照具給呈送再行核辦此批圖存 
[縣署批示三則]  
　　水爐公所司年潘有耀等呈爲取巧朦混被壞行規請照章勒閉由呈悉案經飭吏查復該周長壽新設水爐其門面距離王國祥老店僅祗四十四丈今將爐灶改砌後面屋内希圖勉符丈尺其爲取巧朦戤情節顯然應准勒限閉歇可也仰即知照 
　　舊花業董徐國成呈爲朦請立案給示環求吊銷核辦由呈及抄件均悉查此案前據舊花業代表夏同德夏復泰等以公舉業董議訂行規黏呈勒石舊示由同業店舖四十館家蓋章連署呈請立案給示前來當以事經該業大多數公允故予批示照准據呈各節究竟是何實情應候查明核辦仰即知照　　福田菴住持僧仰西呈爲陳明緣由抄黏報證請備案由呈及抄黏各件存查 
[雜評二]  
[關稅問題（庸）]  
　　關稅恊定不特財政上受一束縛即國家主權之行動亦蒙絶大損害原爲國際間極不平等之一例故根本著想必在解除恊定之約恢復稅權以保自主國之體統寗使協定撤除而稅率不即增加决不宜於協定範圍之中苟且求多如前所交涉之改正稅率也 
　　惟是改正稅則且爲我參戰時所提希望條件之一荏苒經年猶未實踐今歐洲和會有日而我所屬望之提案如關稅等等方在竭全國人之心思以研求得當乃據京訊外交方面對修正稅則之時期頃已正式答覆年餘懸案不先不後適於此際解决實爲極可注意之事陸外長已啓行矣即此一央果能副我人所期望否 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[摹仿] [  去名]  
　　天下之事與物苟例以時候地方形式三者則决無相同者矣蓋以同時决不能同地同地更不能同形若在同時同地同形則即爲一事决非二事即爲一物决非二物以此言之則天下之事與物斷無相同旣不能相同而强欲摹仿寃矣 
老申報 
[捕役出家（見光緒元年正月初七日）]  
　　漢陽縣署有捕役卯首姓玉名魁者已週花甲二年矣性旣滑柔心尤險詐同人入其牢籠而莫之能覺以故若曹咸師事之自少壯時溷跡匪類凡穿窬行徑幾如身歷其中而無不熟識平日往來非梁上君子即途中暴客蓋藉以通消息而試技倆者也洎中年以後恐案發波及乃隱身衙役充爲捕頭由是皆呼曰玉老爺老爺者鄂省差役之尊稱也顧玉魁自得護符而羣小之潛跡於綠林者恃爲冰山之倚每年窩黨各有饋送名曰節包遇有入境行竊之巨盜必先登門暗遞眼線稱曰打相以故盜案一發而玉魁未勘形跡輙預知爲某地某人所竊也然未嘗破得一案獲得一盜遂致近年盜案層見疊出幸邑尊熊公明如秦鏡深悉若輩積慣包庇賊盜自蒞任以來力除蠧役之弊而捕頭玉魁自知勾盜殃民恐被長官識破則干犯罪戾必難寛容不如趁此脫鈎潛踪而去以待他日再來作虎視也亦屬計得遂自檢槖中積有節包千餘金夫婦二人從此可尋安樂窩矣即禀邑尊告退捕目令婦居於尼菴扮爲女冠子而自投省城之東洪山塔前一寺内落髮爲憎希冀懺悔前非其實圖免長官之訪拿爾祗以玉鬼自作緇流之後而各處匪待時常入寺刺刺絮談初猶饋遺節例至數月後而分女無從索取轉悔老頭陀苦行煞難熬耳潛思蓄髮復理故業又恐縣尊洞破秘謀仍俯首低眉趺坐於蒲圑之上俟熊邑尊升任後再圖計議庶幾門下故役重來作獵犬耳故有地方之責者毋令此輩還俗則居民受福無量矣 
新拾遺 
[西伯利亞行旅困頓記（下）] [  許嘯桐]  
　　車行甚緩余等常倚門遠眺或憑窗遥囑此不可思議之廣漠畢現眼簾竭目力所至惝與地平線相接一片荒蕪萬里無垠蕭條寂寞之景車行數日不滅時或有三兩茅舍木屋點綴其中若稍減其岑寂之象者無何車抵柯穆斯克爲西伯利亞著名大邑然房屋低小街道湫溢居民污穢以言大邑名實不稱蒙古韃靼之屬觸目皆是德奥俘虜亦自由游行彼時余等忽得伊爾庫次克西部鐵路巳爲鮑爾西非克車所燬之消息咸相震驚有農人告余曰前途阻礙方興未艾也車行平均每點鐘十五英里有時增至二十英里然機器過於疲乏在有站或無站處時忽中止故余友笑余等所乘之車只有二速率一如病人之慢行一即停息是也一日止一小站歷時甚久余等乃下車在就近廣塲作棍球之戲約二小時譁笑雜作觀者叢集一土著老農鬚髮皤然行步蹣跚低聲詢余曰願君恕余老悖土等究爲何國人乎余答以吾輩皆英人彼則頻點其首狀甚自傲旣而曰吾固知君等不類吾國人也 
　　車中沉　惟調笑兒章以取藥同行有五幼童年皆在十齡以下其一尚在抱也某女孩尤覺活潑玲瓏嬌小可愛時或憑窗　此行遠矣　之曲聲調婉囀令人意消夕陽西墜夜色催人余等則剪燭閒談聊解旅愁或重提故事故暝想前程至於言念俄國日後之狀况爲之悒悒不歡推窗一望則萬象沉寂廣漠可怖更增無限悲慨 
　　余等已安抵伊爾庫次克矣所傳之消息實謬然或者尚在前站亦未可知該處於數星期前曾受兵燹無情一炬可憐焦土斷垣殘楹已成陳跡不覺興麥秀黍離之感車抵站後擾攘之狀匪言可喻紅衣衞隊之往來奔走於車内外者不可勝數彼等查察四周冀獲俄國官員加以逮捕凡俄官在西件利亞鐵路上被拘者皆處以極刑蓋恐彼等潛至瓦迪服斯秃克助協約國以敵過激黨也附近軌上有一長形可怖之木車窗小而加以鐵栅聞俄官之被拘者皆囚於此以待死刑之判决焉車繞拜喀爾湖時有一舊時路警登車至附近小站車中告余等以伊爾庫次克不靜之狀蓋罪犯敵俘之釋放者與鮑爾西非克軍狼狽爲奸四出騷擾家用雜具多爲所竊並謂彼服務於是路已有二十七年之久月薪三十五盧比總此二十七年所積蓄之一千七百盧比（約一百七十金鎊）亦均被彼等所攫取言下不勝憤恨深冀協約軍大兵速臨除此横暴拯彼沉溺狀甚懇摯也未幾車抵赤塔兵士又蜂湧而上見余等之行李若甚懐疑者蓋以謂必有俄官混跡其中後細察無他乃望望然去余等知離滿洲邊境已近心稍安舒無何至卡立姆思哈耶由柯穆斯克起之雙軌線止於此乃換一貨車由黑龍江線達哈罷羅夫斯克途中經由渡谷景物一新多山之區路旁金礦羅列華工無數正從事開掘後於樹林深處忽現如營房排列之茅舍狀甚豳僻或曰此政治犯拘留所也車經羅克蘭小站後過西伯利亞全線最大之山洞在抵哈罷羅夫斯克 
　　前復渡黑龍江爲全線最長之橋梁計二俄里又四分之三巨大之環洞十有七座小艇數艘泊於兩岸中國漁夫三五垂釣於冰洞中 
　　一路所經小站類皆污濁羣衆雜杳就中以華人爲最夥蒙古韃靼高麗哥薩克之屬亦復不少沿途泥濘没脛惡臭四溢站旁復有襤樓之華丐狂吠之獰犬檢拾車中擲下之餘物以果腹焉時正四月二日車抵瓦迪服斯秃克余等啓行後旅途困頓計已二十七日當時目的地已達歡忻可知窗中遠望得見海灣中船隻桅上之英美國旗飄拂空中然回顧儕輩泥穢滿身厥狀類鬼面面相覷啞然失笑惟各人均現欣欣之色蓋已出險履夷行將重享家庭幸福矣 
益智新畫[  程鏗]  
金魚像單 
常識 
[用裁定滙兌法之利益] [  炳臣]  
　　吾人苟欲向外洋各國之商店定購貨物送欵時用裁定匯兌之方法爲唯一之良策蓋裁定匯兌者利用間接匯兌法擇其最低者送欵也例如欲由上海匯欵往英國倫敦假如左之匯兌行市 
　　上海至倫敦英幣二先令合墨銀一元 
　　上海至支加哥美金四十九元合墨銀一百元 
　　支加哥至倫敦美金四元八角五分合英幣一鎊 
　　依以上之市情若直接匯至倫敦需墨銀一千元方換得英幣一百鎊若先匯欵至美國再由美國匯至倫敦則墨銀一千元可換得英幣一百零一鎊又七辨士故各洋行每用此法送欵其利益誠非淺鮮也 
小說 
[無事自擾（譯海濱雜誌）（三）] [  珊]  
　　曰尚不止此彼等强曳軍官時用力之猛面目之猙獰君苟見之必疑其癎發不然亦必宿醒未解始咆哮若此女郎曰吾不意乃至此第途人之意見如何袒軍官抑助巡警耶曰余人固左軍官者意忿忿然深怒巡警之凶頑女郎曰吾意被逮之由君必不及見矣密司曰然第吾决此舉必有不白之寃而巡警不問曲直妄作威福實屬可恨女郎曰君何從而知其寃耶密司曰自其人之舉止面目而知之焉有爲惡之人而嫺雅温文若此耶已而女郎曰密司近脫君惠然枉顧實屬可感吾已知君之住址此後如有事奉懇當再以書往未審君以爲煩否密司懇摯而言曰君如有需我之時無論何日儘可相召吾輩婦女能爲軍士効勞能有幾人君苟有所需立遣我可矣匆事遲疑爲也 
　　是日下午三時許影片中軍裝少年匆匆向女郎寓所而趨旣至侍者肅客坐退閒室中十分鐘後女郎始盈盈而出少年滿而春風急起引手女郎態度殊落寞遽縮其手少年訝曰是何爲者豈君有所不懌於心耶女曰亞那得吾豈特不懌而已哉少年曰殆尊甫玉體有不適耶曰否吾父固無恙也惟吾今日探得一事殊駭聽聞耳少年問曰所探何事可得聞否曰不幸此事乃涉於君少年驚曰涉我耶曰然請君勿故作此態吾已探得君禮拜五日所云皆讏矣少年曰禮拜五耶是日向君作何語吾乃弗能憶曰是日君至時狀非至匆遽耶衣服皺痕紛紜氣咻咻然若臨大事者吾問其故君乃以讆語見答君不云是日公車至擁擠君下時乃有無數婦女羣擁而登故至此耶少年曰誠然此乃當時質情也女曰雖然吾已探得眞情矣君乃與巡警爭執不涉婦女事也少年初聞而駭繼乃軒渠不止女愠曰此奚可笑者瞬息爾即明吾言之所指矣吾生平所深惡者欺詐不圖君乃犯此夫復何言少年曰吾今百喙莫能辯然吾之心跡終必有明之一日女曰吾所恨者即君胡不以實見告逕述是日所遭固無傷也少年曰此本屬君懸擬之事吾又安能飾無爲有以欺君且是日來遲匆匆而行故有倉卒之色耳女曰吾有實據在足以證被捕之非虛少年嘆曰世等捕風捉影之事果從何來君誠可謂善疑矣時女以密司迫脫之函交少年少年讀之三過竟茫然莫明其意旨因問曰此書與我果何關耶女曰此書蓋純爲君而作日者余見君狀已疑君曾受巡警之窘故特登此告白以覘君言之眞僞今晨此人來余未發言而彼已指尊像謂當日所見與巡警抗拒之人即此君是也少年曰指桃爲李事所恒有彼婦孺之輩每見有衣軍服戴軍帽革靴厚裏及膝者往往有誤認之事本不足異也女曰其人之意至善彼見告曰以爲吾欲得左證爲君辯護故貿然而來且彼盛稱君之舉止謂彬彬君子也少年曰謝其人厚奬女曰惟吾登告白之眞意終未舉以告之 
[自由談之自由談] [  不冷]  
　　兩虎相鬭必有一傷此有力之交戰圑也兩病人相撲雖兩未必死而其病必更甚今日中國南北之交戰是也 
 
 
 

Page 15

 
 
   
 
 

Page 16

 
 
   
 
