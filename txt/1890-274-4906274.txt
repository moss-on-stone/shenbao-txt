# 1890 - 274 - 4906274

 

Page 1

 
 
[解山東桭鏖銀] [  申報舘協所謹啓]  
　　山東爲禮義之邦聖化涵　名賢代有自遭水患頰沛流離瑣尾之傷寳有不堪宦狀者本舘茲又　　規銀一千兩會同务振亦　往災區　各　災民不致同歸於盡惟是嗷嗷鴻鴈遍地聲凄當此霜肅風高嚴寒　至無衣無賀　難捱過秋冬　　各發慈悲救人救　则心　一　當代災　敬謹爇之已 
[珍物求售] [  申報館協賑啓]  
　　日前承某大善士以翡翠記念全副囑爲變價以助賑捐昨又承粤東無名氏助以伽楠香　珠一掛數　牟尼之串　觀香通　來琬談之珍　　露潤拜登嘉睍永爇心香已諸君子有欲得奇珍者請速惠臨展玩或祇購其一或一并購歸但肯解　　無不可葢合之則二美　之則無　也　綴引盲伏維共鑒 
[點石齋發售各種精本石印書籍]  
　　硃批　正上諭御𥣚五經經策通𥣚五經文準經慈淵　五　　　三層淵文　　三層淵　　朝名竊　　　十　　　　史策案大題觀海初二集小題觀海大題文府小題文府試帖三萬選試帖五　　試帖定　經餘必　八　手　　　　成增補角山樓先正事略○本齋種煗類繁多不及備載擇其尤者登報以供海内文賞鑒價當　　　　卽　光顧爲　　　一　　　　　報舘東隔壁又設分局在二馬路横街三層　紅墻洋房内此佈 
[貴賤倒置說]  
　　有西友語余曰凡事有貴必有賤貴者人皆以爲貴賤者人皆以爲賤理固題著盡人皆知奈何堂堂中國之人凡事皆貴賤倒置乎余曰何謂也西友曰貴人賤畜亘古爲昭乃我見今之乘車者往往以馬車爲闊綽以東洋人力車爲寒偷西人朝而出暮而歸必乘馬車以飛駛者取其輕快靈捷免致時刻稽遲耳中國人則用以供遨游每　星期必雙輪疾馳麕集靜安寺一帶歸則栩栩然曰我今日乘馬車矣且日日乘馬車矣間有欲省錢文乘東洋車以往者逢人問訊亦必以馬車掩飾一若不如是不足以裝體面者然甚且令馬夫安坐車中已則得意揚鞭供僕御之役試問馬貴乎人貴乎乘車者貴乎執鞭者貴乎問之車中人當亦無詞以對已至於婦女齊眉偕老中饋操持副笄六珈榮　花誥旣稱敵體貴何如乎乃中國之人將妻閉置閨中終年不許出門一步而獨與靑樓妓女駕言出游並坐高車招摇過市我西國亦未嘗無妓而賤之如犬豕不復以人類待之偶或挾妓閒游被人望見卽傳爲笑柄終身見屏於正人蓋以貴賤懸殊不能相並也何中國竟奉妓若帝天而待妻如奴婢乎尤　笑者已旣閥閱傳家則子亦得稱爲名裔矣乃待子則布衣蔬食不使從豐謂少時服御過奢恐致暗中折福而獨於所寵之僮僕所狎之優伶則縱意所如雖濳傾其囊亦所不吝噫僮僕優伶之名分竟貴過於式榖之後人乎夫亦深堪詫異矣至於口腹之奉其倒置更有難言者山珍海錯貴已乃平日口饜肥甘獨取不値錢女之豆苗生菜等物昻其價値詫爲時新五榖藉以養人貴已乃畢世飫之而無味獨癖耽雅片寢饋其中忘其足以戕生幾若視爲性命意者豆苗生菜等物果貴於海錯山珍乎雅片反足以養人而五榖恐戕人性命乎其貴賤不分有如此者余曰是何足異僕觀今之人遇事顚倒實有更甚于此者父兮生我母兮鞠我昊天罔極萬一難酬乃今之人於父母則草芥視之詈　加之多言則嗔爲厭物老病則詛其速死不顧天理莫識良心獨至膝下嬌兒懷中弱女則撫摩愛護備極周詳雖極任性妄爲亦不忍略加呵責豈父母之屬毛離裏竟不敵兒女之索果牽衣乎傾盖如故白頭如新我有良朋亦在五倫之内乃朋友偶逢事故借重一言卽不　其分文亦全拒之决　倘遇句闌妙選衏院嬌娃則奔走趨承惟恐不及卽不造門請託亦必插身保護自願作護花旛雖與龜子爲儔不顧十重顔甲何賤朋友而重娼妓若此豈朋友居五倫之末而娼妓得駕而上之乎語至此西友鼓掌大笑曰有是哉中國之事果若此哉無怪乎我觀公堂訊案時遇龜鴇控狎客者往往狎客必受虧而龜鴇竟得直也余曰是不盡然子所見者特狎客之巽　馴良者耳至於流氓地痞魚肉娼家硬拔　人事所恒有苟有羽黨爲之輔翼則龜鴇亦吞聲飲泣地方官每付之無可如何總而言之貴賤定理也貴而以爲賤賤而以爲貴者特俗士之　爲鄙夫之見識子固來自海外熟識我中國土俗民風者不妨慷慨言之盡情指斥若我輩則亦惟旁觀冷眼默喻無言旣不屑隨波以逐流亦何敢憤時而嫉俗其貴賤之分明也聽之貴賤之顚倒也亦聽之曾何必齗齗與爭自居堅白致令狂童浪子剌骨仇深哉西友曰子言亦未嘗不是我嘗讀禮記有以小爲貴者有以大爲貴者有以素爲貴者有以文爲貴者今請易之曰有以鄙爲貴者有以俗爲貴者有以惡薄成風爲貴者有以淫蕩無恥爲貴者可乎余不能答惟詮次其語著爲貴賤倒置說列諸報端 
[京師紀事]  
　　西安將軍尙爲咨行事西安駐防廂監旗協領現在懸缺揀得記名叅將花翎正黃旗佐領兼世襲雲騎尉奎陞擬正花翎紅旂佐領兼世襲雲騎尉盛海擬陪相應開具出身履歴給咨該員賫赴京旗投遞以便由貴部都統騐看帶領引見理合咨行貴旗查照辦理○户部示傳直隸委員梁丹銘請領直隸河工銀十萬兩本部於本月十二日開放相應示傳該委員務於是日辰刻赴庫承領勿違○本年封印次年開印日時例由禮部預於八月初奏請欽定先期經欽天監選擇吉期咨送禮部繕本進呈旋由禮部具奏奉硃筆圈出本年十二月十九日辰時封印次年正月二十一日己時開印欽此欽遵到部刻由禮训分行在京各衙門以及各直省一體遵照○吏部示傳所有籖掣國史館漢謄錄嚴曾鑑秋元朗王貽哲籖掣方略館漢謄錄李榮祖籖掣會典館漢謄錄工槃慶限五日内取具六品以上同鄉京官印結塡寫履歴親供親身赴部騐到有執照者携帶呈騐以憑咨送各館勿悞○月初某日有馮某乘一快馬車由地安門外王芝蔴胡同向西將及西口迎面走來一人馮停車細視此人卽趨避不遑馮突出洋槍嚇之旋挾此人抛擲車内飛馳向西迤邐　阜成門後有知者謂此人姓李卽倉身後辦事之狼狽李二也馮名德祿亦係土棍旣至家將李幽閉素銀旋經效魯仲連者出與調停言歸於好閱三日經該倉花户聉銀一千兩給馮始將李贖回○鄭邸之胞弟樂泰客臘曾冠二品頂戴明冬卽當例封將軍理宜締姻俾移居府外近由泳人說定後泥窪詹事府右贊善嵩祝三之妹爲夫人擇吉八月二十日行納采禮葭月内擇吉　娶云○本月十二日由内傳抄皇上明日寅正二 
 
 

Page 2

 
 
刻出乾淸門景運門進恊和門出午門端門　社稷壇上祭禮成後仍進端門午門出熙和門西華門進西苑門德昌門還南海勤政殿辦事召見大臣所有應行執事各項人員均穿蟒袍補褂預備及晚膳後又由内傳旨皇上明日詣社稷壇上祭攺於卯初二刻預備○天津二岔河口所出衛河銀魚近由網户採捕如額飛賫入京交務經崇文門委員分齎數簍入内一交奉先殿首領内監敬進列聖列后前献鮮一交太廟首領分進中殿後殿薦其時食並將數十尾齎交内務府進呈上用云○本月十四日祭雲神廟應派散秩大臣一員恭往主祭經内務府咨取散秩大臣銜名繕單入奏奉旨派出委散秩大臣一等公海年欽此當由内務府恭錄諭旨咨明侍衛處轉行知會該散秩大臣届期恭往凝私廟致祭○現届秋操之期廂監旗六營馬步定於八月十六十七兩日卯刻在西直門外金王墳正紅旗教塲内合操先期咨明承辦旗查照並該各營查照歴届成案調派官兵届期前往預備○前紀慣保庫兵之俊德毆斃某甲一事兹聞此案已送刑部歸四川司審訊據云俊已逃匿賄買天津人張三到案頂兇堂訊一次張供出俊以一百金給伊令出首頂兇訊以因何致斃供稱甲欲保庫兵屢次尋釁復將俊如何將甲拉至家中如何共毆致死如何起意嫁禍於夜間將屍裝入車内赶出正陽門本欲抛置某妓家行至楊梅竹斜街經北城看出破綻拿送到官等事一一供陳至俊現在匿跡何方並不知悉刑部遂行知提署飭將俊拿獲歸案並行文户部關提庫兵朱友堂到案云 
[命案述聞]  
　　營口訪事人信云十一日靑臺子地方出一命案死者田姓白廟子人兇手梁姓行六係邰雲堡人事屬因奸而起梁本堡中著名光棍因見族中寡嫂與田通奸忿忿不平數日前鄰堡適有喜事梁六與田共席飲酒三杯耳熱遂以言語相譏剌田不服遂相口角經人勸散梁乃怏怏而歸候於途中乘田傍晚歸家持刀截殺田被剌後尙未氣絶滚入河中適値楊三摇舢板過此見一人滿身血污在淺灘上扒滚且呼楊三之名而告曰我卽白廟子田某因欲歸家於此處突遇邰雲堡梁六剌我數刀我受傷滚入河中伊又用六門手槍轟擊數響而去我今死在頃刻不望爾救只求爾明日俟我家人來此告经被害始末感恩　淺是夕田之胞兄在葢州作夥半夜夢見其弟鮮血淋漓哭訴情由懇爲報仇兄驚醒卽起歸家尋至其處果見弟尸浮水中卽覓楊三詢悉情形相同赶報鄉約緝拿兇手已無蹤跡只得具報到官相騐屍身訪拿兇手鬼果有靈當不任行兇者逍遥法外也 
[禾中近事]  
　　本月十九夜三更時嘉興城内集街西道寺東下岸范姓家失火幸卽知覺西出鳴鑼各水龍風馳電掣而來相與救熄計𡢶樓房三幢係范李胡三姓合居據云有賊將壁掘穿持火而入誤延牀帳致兆燓如云○新任桐鄉縣李邑尊小泊北碼頭詣府轅禀到旋往各署拜客各官亦以禮答之翌晨卽馳往桐鄉定於二十二日接印 
[雲間譚屑]  
　　松江訪事人云西門外育嬰堂西面隅有地數弓建有房屋三楹有兩老嫗賃以藏嬌私行販賣化日光天之下竟容蟻媒若此橫行未識良有司聞之將若何懲儆也○郡城疫氣流行月餘不息刻下金風玉露一味秋凉二豎子遂退避不遑無復如從前之飛揚跋扈矣有客自浦南來此談及是處居民患疫死亡相繼卽畜類亦多倒斃道旁者以致彼都人士不敢高枕無虞云 
[會匪正法]  
　　日前安慶拿獲會匪頭目周子意等犯已紀報章隨又拿獲　黨鄒老三余登雲二名刑訊之餘承認不諱本月初九日沈仲復中丞飭中軍官邱雨亭叅戎督率戈什哈兵丁赴司獄提出各犯押至臬轅綁赴北門外斬决梟取首級委員解往犯事地方懸竿示衆尙有餘黨及周妻仍收禁獄中聽候分别懲辦 
[麋臺小誌]  
　　蘇垣自入秋後失愼已有數處皆登報端近日各鋪户深恐無賴輩種火兆災乘機攫物有防不勝防之勢議添更夫使之終宵巡守故比來聚族而衛擊柝時聞宵小大都歛跡不復如前此之肆無忌憚矣○撫憲牌示於是月二十四日換戴䁔帽亦順時布政之一端也○年例八月十八日游人麕集步行春橋名曰看穿月石湖數里畫舫如雲鄉人各以無棚船蕩漾中流或以戈矛爭勝或以拳棒逞能一時鑼鼓喧天刀鎗映月兩岸喝采聲震徹雲霄童子見之無不欣喜一試其跳躍之技詎有某船之小孩立足未穩墮入波心幸舟子素諳水性不致有性命之憂然其父母己受驚不淺矣○有罪犯兩人身帶巨枷說者謂其專以賭博營生貽害良民劣跡昭著近爲當道所聞拘案嚴辦以昭炯戒此賢父母爲民除害懲一儆百之道也 
[中秋節景]  
　　李三郎游廣寒之夕輕寒薄暖潯城内外趙李佳人金張公子或踏月而遣雅興或摸秋而卜宜男能仁寺前寳塔高聳雲霄每年中秋節廟祝特啓塔門任健兒輩上下游玩人山人海絡繹不絶至晚各處燈火照耀光明恍如城開不夜衣香鬢影霧沛雲蒸是誠非常奇麗也惟今年各鋪生意奇絀中秋歸帳甚難經紀中人無不仰屋興嗟云 
[嚴辦賭棍]  
　　九江城廂向有游手好閒之輩在各街頭巷尾開設四門賭攤引誘鄉愚以及年輕子弟入局喝雉呼盧變態百出一入迷龍陣内往往傾家敗産或因追本再接再厲或因孤注賭負輕生種種惡習難以枚舉城外保甲局朱明齋少尹城内保甲局徐梅卿參軍接辦以來振刷精轉力爲整頓昕夕帶同局勇嚴密查拿現値德化縣試届期恐考生被誘滋事尤爲認眞查辦日前朱少尹在新壩當塲拿獲賭徒三人帶至局内重笞數百枷號示衆徐叅軍在城内八角市拿獲賭棍兩人亦笞責賞以獨桌遊街連日經該局員雷厲風行認眞懲辦彼以牧猪奴爲生計者諒稍知斂跡矣 
[嚴逐土娼]  
　　九江西關外龍池寺前有土妓張秀英者貌雖中人衣履修潔而又工於酬應潯城内外作狹邪遊者往往洞入迷香樂而忘返每當春雨花開之候秋風落葉之時設宴招賓猜枚行令客固非妓不歡妓亦非客不樂比年以來纒頭之貲積蓄不少無如往往滋閙聲達户外保甲局朱委員查悉力悉驅逐限三日内出境不許逗遛聞有護鈴花者爲之緩頰該委員破除情面一概不允去 
[烟臺近事]  
　　本月迄今霍亂稍减天時亦極和煖居然陽春光景云○中秋佳節士女陳設瓜菓餅餌慶賞月華所惜淡烟薄霧漠漠霏霏結璘氏深鎖廣寒未令人得窺正面亦一缺陷也○月前土藥短絀價値陡昻邇日土客如雲來貨充斥祇烟臺一處存貨不下二萬包市上行情大爲减落矣○西大街大橋迤西綿亘里餘盡屬土道每値陰雨泥濘不堪近因海防管統帶沈君諭令各鋪户醵集資財鋪砌石路并中營中派出兵勇助令興修行其途者無不頌聲交作矣○某夜西國飯店有失竊事情由領事營照會查拿不數日卽人贓並獲破案之速實爲聞所未聞蓋亦視失主爲何如人耳○有差役數人解一罪囚鐵索瑯鐺防範加密附操江輪船往旅順口有知其事者謂係奉省明火刦盜輪姦之案匪黨數人皆經正法該犯係案中首要在栖霞拿獲是以解往歸案辦理聞當日行姦後復將被污之女刴去雙翹被獲時猶在囊中搜出淫兇殘惡如此其極眞所謂死有餘辜者矣○在理一教向來東省絶無僅有今則遍處蔓延本月十六日有教頭在烟臺排齋得教皈依者多至二百餘人邪說流行伊於胡底亦世道之憂也○東省粮食以麥爲大宗邇來經月暢晴來牟無從下種農夫待澤翹望孔殷十六日始陰雲蔽空曜靈匿景至晚鐘鳴五點大雨淋漓四野郊原坱圠沾潤諺云得種得修來歲麥秋豐騐可預卜矣 
[嘉興瑣紀]  
　　嘉興府學教授莊廣文振明年逾六裘精力充强忽患急病延至二十日遽赴玉樓翌日由家丁禀報出缺宗太守一面將 
 
 

Page 3

 
 
篆務委員代理一面申詳大憲○郡中時疫尙未敉平無業游民復於二十日昇安樂王偶像出游由中街匯塘灣街進北門繞西南北三門出東門經西街回廟嘉秀兩邑城隍廟及温元帥廟皆設茶筵以待疹癘迭起原係天氣使然神卽有靈鳥能消滅無益之舉本館早已立說關之乃仍歛錢惑衆過市招摇意者愚人之愚眞有至死不變者歟 
[四明小誌]  
　　寗波訪事人云日來城廂内外竊賊繁多稍一疏虞卽被探囊而去某日有賊藏身土郡廟看樓上肆其胠篋之謀正欲挾物而逃經守廟工人獲往將物奪下飽以老拳復擬送縣请懲賊卽叩頭如搗蒜始縱之去不予深求○有甲乙兩人入城購物繞至北門親串家隣人某丙見之曰是可欺也遂導游各處引入賭塲甲乙各帶洋銀數元未幾竟全軍覆没丙復爲之轉貸甫入手又輸盡迨天明丙已遁去博徒競剥其衣付長牛庫得鋪瓜分使用隨將劵擲還一哄而散○南門外某姓家有十餘歲女郎携幼妹至門前嬉戲適有匪徒經過奮步攫其手釧女大聲呼救迨家人聞聲出外則匪徒已逃逸無蹤矣光天化日之下竟敢胆大如此噫是誰之過歟 
[本埠換季]  
　　本埠文武各衙門示期於本月二十四日換戴暖帽 
[總巡易人]  
　　上海城廂内外總巡馮蓮士直剌因病辭差現由關道憲聶觀察札委縣署帮審委員竇鎭山明府辦理云 
[火災兩記]  
　　前夜十一點三刻時本邑虹口東北引翔港有失火情事捕房遥見火光立卽鳴鐘報警各洋龍齊至虹口探悉災處離租界甚遠遂各折回○前日亭午時本邑西門外菜蔬經紀朱茂松家廚房忽然火起轟烈烈一霎上炎適比鄰有木工數十人盖造屋宇從高瞭見紛紛然棄其斤斧竭力救援一面由圖董唐杏寳督率數十鄉人取水澆灌火隨息滅未致延及比鄰亦云幸矣 
[女孩發堂]  
　　湯石生控被陳德勝誘拐小孩一案經法公堂送縣核辦由帮審委員王司馬提訊據陳供保定縣人年三十五歲向在湖北督轅當差生有一子二女長子己死大女名雲貞現年二歲小女名惠貞甫周歲尙有二女一名阿翠出錢六千文向洪姓買來一女由湖北花坡街財神殿隔壁之帶髮尼姑送與小的並無别故求請開恩陳妻曾氏供廣東人嫁陳已有六年吳林供山東濟寍州人跟隨陳德勝已有八年實不犯事司馬得供判將雲員惠貞從寛交陳德勝領去曾氏吳林一併斥釋尙有兩女孩未便給領發善堂留養案遂結 
[訟案斷結]  
　　今春有陸徐氏同子勝榮在縣控朱虎虎等將地賣與業廣公司致陸長春擅遷祖墳牽涉陸驛梅等一案當經前縣裴直剌屢訊未結陸邑尊蒞任後一再研訊並吊查魚鱗版册傳同册書地保亭耆人等親詣勘丈復於前晚升堂集訊先據朱虎虎卽陸虎虎供小的向有本圖知字圩一百九十一號糧田二分三毫緣此地逼近租界難以耕種不得已於去冬央圖董陸驛梅向業廣公司議定價値由地保及年租局經辦業戳永遠出租惟該地有至戚陸徐氏陸長春等借厝祖柩前因陸徐氏等無力購地是以借地給厝邇來該處漸形熱閙陸長春等本擬遷葬别處以安窀穸故立契時陸姓等均願立據向公司中收領遷費以便擇地安葬後因陸徐氏等分給遷費不匀致肇訟端現小的情願通融借給决勿囑其遷讓甘具切結陸驛梅供稱前被同姓不宗之陸徐氏朦控伊姪長春等串遷祖墳致遭波累緣此案實係朱虎虎等央出作中向業廣公司說合並經付銀洋惟該地上厝有陸長春陸徐氏等祖柩當時由陸長春等自願立據遷葬讓還朱姓借地各向公司中收領遷費後因陸徐氏於分給遷費時慾壑難塡不肯允洽長春自恃長孫擅行遷動致陸徐氏架詞妄控現蒙勘訊明確的係陸徐氏母子恃有前經已賣匿交之田單在手藉圖影戤職員並無盜賣串遷情事求恩究誣以伸寃累陸長春供陸徐氏是嬸母因小的之祖柩借厝於朱虎虎管業田内近來該地四圍均賣與洋商說要造房難免作踐小的係屬長孫本擬遷讓别處擇地安葬該田旣由業主朱姓出賣是以將祖柩遷往潭子地方老墳基上埋葬豈知嬸母因遷費不多聽唆朦控業奉訊明惟求鑒宥地保周關寳亭耆孫熊飛册書張希孟原差薛貴同供小的等奉飭查丈卽遵堂諭立帶原被同赴頭圖知字圩一百九十一號地上據陸驛梅指稱陸徐氏呈案一分五釐五毫陸林德户名田單之地在朱虎虎等地皮東南角上並據隣佑等稱該地係陸徐氏故夫陸林德搭盖草房四間後分與胞弟陸金發管業卽將房拆去後由金發之子景林等出名於光緒八年分將地賣歸胡雲芳由胡售與寳源祥現又轉賣業廣公司邑尊細察各供並查閱原卷及地保亭耆册書原差人等所繪原勘圖形貼說是陸驛梅所稱陸徐氏借單影戤確鑿無疑核與陸徐氏原呈稱伊家祖柩借葬於朱虎虎管業田内之說益覺右信本應究誣姑念陸徐氏係屬女流其子勝榮年幼無知從寛免究惟陸驛梅旣爲圖董又作該地經中理應將原委開導明白在該墳雖應遷讓總須公同商允不應聽陸長春一人擅自遷移陸驛梅辦事未能妥洽厥咎難辭陸長春恃長擅遷罪有應得罰令陸驛梅將東南角上前由陸徐氏族人出賣一分五釐五毫之地贖回交執着令原被人等各具遵斷切結存候核示陸驛梅交保 
[英界公堂瑣案]  
　　西傭吳馮氏以細崽徐錦榮行竊金飾洋銀投捕房申訴旋由包探王阿二拘徐送訊堅不承招此已詳列報章矣昨日該包探禀稱小的奉飭帶徐至捕房再四盤詰徐始認稱曾竊金壓髮簪一枝金約指三枚金耳環一副鈔票二紙每紙洋五元現洋二十元藏匿墻洞之内刻已交出壓髮一枝約指二枚至耳環則已向某銀樓換取銀手釧銀表練各一祗少約指一枚及耳環鈔票現洋而已今特一併呈案徐供稱小的已將原贓交出手釧表練亦均起案此外别無約指洋銀矣吳馮氏訴稱小婦人多年積貯所成務求大老爺追出朱明府飭將徐押候過堂覆訊起案各贓先給該氏領去○楊左生訴稱偶偕薛友田在茶寮薙髮旋同午膳一言不合卽被兇毆今已受傷請爲騐視薛供稱楊以小的不應先食是以爭執如今惟乞施恩朱明府判令管押十四天○倪寳金訴稱王阿金之子來家竊去水烟袋獲住人贓釋之不問王反來尋　無奈報捕拘案請懲王供稱小的以後不敢如是此次乞賜恩寛朱明府判令笞責一百板○包探王阿二禀稱葉東和陳恭培王阿毛等各報失衣經小的查獲竊犯孫有名起到各贓解案請辦葉陳王均請領贓孫認竊求恩朱明府判令笞責二百板贓給各失主分别領去○西人們利生訴稱昨夜有人挈女子上樓行竊空白電報紙獲住人贓交捕送案其人供稱偶爾取觀並非行竊朱明府判令管押一月紙給該西人領去有客問予曰紙一微物耳卽使果眞行竊亦祗宜示以薄懲今被告稱偶爾取觀何致遽行管押一月則笑應之曰諺稱一字値千金紙雖甚微可書千百字核其價値當不止數萬金矣似此巨案苟不管押一月安能蔽厥辜乎哈哈○烟館主蕭阿湯訴稱張德興陳春泉同來吸烟互相吵閙以致失去烟袋與論不理反又逞蠻不得已交捕送案張陳同供稱細故口角並不知失去烟槍朱明府判令各笞一百板○一百六十號華捕禀稱昨夜小的於巡街時目見趙子興張士奎二醉人沿途吵閙喝阻不服反敢行兇爲此拘送案下趙張同供稱酒醉誤事尙乞施恩朱明府判令各罰洋二元撥充某西醫院經費 
[法界捕房紀事]  
　　裕記報關行雇駁船户某甲裝運藥料至廣利和所雇安慶輪船出口經人查悉甲將樟腦等包挖破竊取甚多裕記聞知以甲前曾竊熊胆三十枚經人送局懲儆遂扭入大自鳴鐘捕房押候解案請究○新街某小錢店夥某甲串通學徒某乙乘經手人某丙不在竊得洋銀數十元避匿不出昨經丙查知下落扭送捕房 
[鉅欵接濟]  
　　直東災象悽慘異常况節過秋分朔風漸緊無衣無食其何以堪正踟蹰間適承安省籌賑總局憲匯下東賑曹平銀六百 
 
 

Page 4

 
 
五十二兩八錢二分三厘又第八批東省塔捐曹平銀一千二百二十三兩七錢七分四厘兩共合申規元一千九百零八兩一錢八分五厘統由本埠安孚錢寳莊交到仰蒙局憲籌畫多方集斯鉅欵正不獨敝所得資接濟而災黎當亦感再造之恩也除塡掣收條備文申覆外理合登報叩謝鴻施[  上海文報局協賑同人謹誌]  
[同心行善]  
　　江西吉安府廬陵縣彭瑞記以規銀五十兩託長和祥莊羅淦三送交本館協振所囑　入順直振捐又杭州墨敏齋節省路費洋銀十元充直東捐款之二君者雖所助有多寡之殊而爲善之心則如出一轍當此桂丹楓紫絢出秋光我輩正把酒持螯臨風選韵而北方寒早將見　凌千萬飢民轉徙於荒郊壙野之中風霜　且肌泥淖繭其足飢腸轆轆一飽難求此其甘苦情形誠哉相懸天壤得此囊金慨擲不吝厚施中澤鴻嗷當必有感恩泣下者矣除掣付收條外謹書節略以貢謝忱 
[上海文報局東賑收解處接到山東韓仲萬諸君災區來電]  
　　少欽善長曁各公所善長鑒别至烟見盛觀察湊萬金帶往高博樂壽因欵絀災重　極苦者撫卹先查壽近分查樂博被災較廣探高尤重盛觀察續來一萬勉敷撫卹冬賑萬不能少災民食草鵠面菜色病者多逃者亦不少訪武定屬災更重東省十八州縣被災若無冬賑不堪設想有負諸堂長十數年拯救之苦心謹電請速籌欵並求諸善長接辦冬賑以救災黎乞登報轉電各省公所另函詳李廷懤韓景垚叩作月廿二日發 
[上海文報局東賑收解處起解第二十四批賑欵晵]  
　　謹啓者敝處自解出第二十三批賑欵後迭接烟臺東海關轉來謝佩孜韓仲萬諸君由災區所發函電僉謂高博樂壽等邑飢民十餘萬待哺嗷嗷所携之款不敷尙鉅命在呼吸速求接濟等語兹各所同人竭力湊墊庫平銀五千兩作爲廿四批裝現銀五箱交招商局海晏輪船運烟解交東海關兌收轉發災區散放計此批内絲業賑所規銀一千兩高易賑所規銀一千兩申報館賑所規銀一千兩仁濟堂賑所規銀五百兩文報局賑所規銀一千九百八十兩理合聲明惟山左因連歲沉災籲告無門轉瞬嚴寒冬賑尤爲緊要伏望海内仁人善長不厭不倦還賜集明施當於厄功德更逾　常翹首雲天無任禱祀八月廿三日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩嬌瑣談]  
　　閩之到　橋邊高品帽店係葉姓所開迄今閱數十年生意頗　暢旺隣右有林某開設源利染店兩家素相友善時葉　生一女以　錢眞之多也心厭之適　生一勇　發枝集卽將女送與林家撫育爲女爲媳似木遽定林妻張　　如己出至九歲時林身　其店招人頂開家漸中落閩中娶婦非二三日金不能氏爲宗桃計始捐葉女　養媳是年葉視人邀女回彼此常往來　有慶吊事皆作姻婭稱呼儼然秦普之好近數年來氏家計　趨態下發枝弗兄樹立集女年届玻　容貌絶麗葉始雖厭　今則愛憐深以　婿不良爲憾今年春發枝　竊道署花瓶　案　讞局訊明笞責枷示人街　葉店　在咫葉以爲　　是侮婚之心益　可破卽　女攺字某姓諏吉八月初八日于歸經氏奞知前往理論葉力翻前議氏遂於初五日瀝情到縣喊　新任陳麗生大令准詞提訊　知如何定讞也南　塲破布店主人某甲充當某營兵丁其兄某乙好勇鬥狠　伍有年平日每向店騒　甲厭之前日係差操之期甲　其　來己先他適臨行時囑徒某丙如乙再來需索可力却之耒逾時乙果貿貿然來見甲不在勃然怒向丙索　開　内不肯乙持利　將箱斫開丙抱箱放乙竟用刀斫其臂丙痛極出外呼喊乙從後追　連　　刀逾時斃命駐　較塲營官卽時馳報憲　旋由閩縣王大令到地相騐　　兇手某乙　　聞乙已一一供認不諱如何懲辦容俟續述○閱　　旱已久天氣炎熱農民紛紛求雨　方　司亦皆竭誠祈禱援例禁止屠宰據父　言晚稻收成爭此旬日天時所望早沛甘霖庶不頓　枯槁也　錢鋪鑄樣店貲本無多平以攙　私錢缺數短少　支大錢爲利經制軍示禁在案無如日久玩生總督口瑞芝堂鼓樓前九和　錢樣店胆敢攙私每日票　支大錢八十餘　　制軍查出　飭親兵將錢店中人立拿刲署派員訊明薄子笞責發縣訊辦都人土咸磧嘖　善　置○本任鹽道兼署臬旬龍廉訪自奉甚約辦公甚勤一切公續手自栽定夜漏三卜　　几坐披閱毫無倦容日前因偶感風寒請假三天以資頤養　有某姓向以招摇撞騙　事　前在琯頭鄉以設立育嬰堂爲名就近招募局勇有　充者每名須出錢若干一時墮其　中者　屬　少聞其前次曾到甘蔗鄉設立稅館招勇三十餘名每名納洋四元迨錢到手卽夤夜　去衆始知其設稅館係屬子虚不過藉此名目可以招摇　騙耳○劉猗鄉某甲年廿四歲前在大同烟行學藝未成　在　閒在家前日有知何教　刀自割胸腹等處移時斃命此豈佛氏所謂𡖆孽歟○甘蔗馬橋仔地方漁婦卞姓有女年甫八歲因病殤亡就近瘞埋山上前日黑雲四布霹靈一聲將女棺震開里人往視之見内有字紙究不知阿香一擊於意云何也 
[廣東官話]  
　　候補知州徐蔭軒剌史奉委南關保甲總查差按剌史需次多年情形熟識安良除暴想必大有設施矣○藩憲牌　南澳同知缺委補廣粮通判劉傳林署理　岡同知缺委前高州通判補用　判王先達署理准補豐順縣典史俞文鏡飭赴新任 
[申報舘恊賑所八月十六日至廿日止經收第六十四次淸單]  
　　十六汪善士洋二元金山月汀子祈消災延壽花洋四元金山　菴祈身體壯健花洋一元韓江蔡思成堂捐金山洋三元慶裕昌洋二元愼行堂洋二元恆義隆樹記洋二元恆義隆贊記洋二元和裕興洋二元慶裕隆洋一元藝仁永洋三元河公遠恆豐泰洋二元集成和洋二元胡師罄洋一元海門無名氏洋六元無名氏洋一元無名氏洋一元通州依仁堂洋二元吟秋氏二元毓萱氏一元知非子洋一元陶京如洋四元蔡竹均花洋六元花本洋一元日本花洋三元亦可齋求諸事平安洋三元楚松堂求合家平安洋三元柳友愚夫小兒病速愈洋五元王鑑三二角成贊虞四角居杏官洋二角居寅官二角居槐丹堂洋二元居來瑞堂六角居輔臣三角居叔華二角無名氏一角居堯卿洋三角王杏林洋二角居麟甫一角居普卿二角居培本堂洋一元范少卿二角居綬章洋三元陸膄卿二角居養記三角黃少卿二角李香圃一角居系記二角楊茂森一角王源輝洋五角居餐英洋四角成賦香洋四角居仿僑三角居思德堂洋二角居沁淸洋五角居伯吾洋一元居子賜二角義恆昌一角京照亭一角居一峰二角姚杏壇洋六元居鑄卿一角練文治洋二角居平心堂洋一元隱名姓一角無名氏一元隱名氏一元無名氏洋二角居佐卿四角陳顯文四角居子山二角居花氏二角不書名一角補足子洋八角懷德堂洋二元○十七日張義和洋一元恊順號代募不留名洋一元恊順號洋一元恆泰典四元單月翁經募無名氏一元趙幼鳴經募無名氏二元夏莊一元新莊一元義昌和經募無名氏洋一元南潯振成典友節省中秋席費洋四元虚對洋一元貿山蘭霖氏求保平安二元上海義茂和交來隱名氏善士規元三十兩松江𢡠悔子二元大吉樓節省中秋節酒洋三元校靑堂花洋二元黃質靑花洋五角厚裕堂花洋一元三合堂花洋一一五角愼裕堂花洋一元愼餘堂花濂一元攷善堂花洋一元百川通花洋一元文恊泰花洋一元補過山人因次子患痰厥之症醫資移振洋廿元隱名氏洋五角平安氏五角合記一元王叙倫一元痴心子一元德成昌一元衆擎氏一元無名氏一元衆擎氏一元靑藜堂洋一元鄭日昇洋五角尙樂居洋二角五分李姓二角五分無名氏二角五分徐耀章洋一元玉樹堂洋一元倫元　屋一元鄔義源一元義和祥一元衆擎氏一元楊義和五角戴漢卿洋茂角陸茂如二角五分廬兆林洋五角祥記號各友節省月餅費洋一元無名氏節省節費洋四元靑村塲署同人三元修德堂程西平銀二兩浙寗寳生樂行銅洋八元翁慶安洋二元○十八日不忍氏退省氏洋八角湖南常德鮑乾元洋二元隸川氏銅洋五元絲業會舘移來售去曲園擬墨五十本洋五元丁允卿扇面十二頁洋二元四角毛承基八言對一付洋一元黃最初窻心一張洋五角曲園擬墨一百五十本丁允卿扇血甘九頁毛承基八言對三付毛承基七言對十二付毛承基五言對一付黃最初中堂五張黃最窗心一張蘇城松下客洋二元華陽霽雨堂洋二元京口有心無名氏求合家平安洋五角饒潤記平十元饒拍榮錢二百朱芝山錢二百三福錢二百姚天慶錢七百雷英和錢二百汪櫝田錢三百饒介壽錢一百無名氏錢二百十四以上九户來洋十二元花桂林絞絲金鐲一只重三兩四錢榮陽無力子洋一元○十九日森茂銅洋二元岳挂亨洋十元古霍韞輝蘆居士洋二元儉記洋一元悟記隱名氏規元一百另四兩六錢九分四英洋五十元謝福記汪五元山西三仙德洋三元候中狀元周貼良洋一元衡陽陳氏病愈還愿洋十元○二十日友蘭軒現銀六兩四錢一分忠恕堂現銀三兩八錢四分匡愚洋三元昆凌傳和齋洋一元江右黃碧泉洋一元浙杭范洋五角江右四涇文彬壚坯洋一元德淸蔡場氏洋一元北大街王寓錢一千下土埕王寓錢一千候官何蔣氏五角閩縣蔣培基五角閩縣蔣啓達洋五角安岳蔡雲舫番洋十元山陰王　氏番洋二元胡沈氏洋十元胡雲程洋四元售去金鐲一只洋九十九元四角一萍方外洋一元總共收九八元一百三十四兩六錢九分四英洋三百八十一元六角花洋三十八元日本花洋六元銅洋十五元足對洋一元虚對洋二元金山洋三元金鐲一只現銀十二兩二錢五分 
[上海四馬路高易公舘内籌賑所陳詠南經收山東福建順直七月初六至初十日第一百七十二次賑欵淸單]  
　　武昌味庶堂紫荆堂靜樂軒各錢一千文䱯峰堂三百文共捐錢三千三百文換紋二兩二錢合規元一兩九錢七分六○蕪湖守拙齋銅洋二元○乍浦蔡漁記無名合銅洋兩元○○初九日紥荆子洋十元○和記一元俊記陸相堂相亭勝德張二觀各半元介記三角邵記二角共洋四元○晋和號交來無名氏助直隸洋四十元○虹口源記酬筵移賑三元○南通州耕心堂范肯堂各一元閬仙春雖楚白惇甫吉成彭年宇連禹門各錢二百無名其啓瑞虹燕詒樸齋光標振初實庵忠恕知足文奎本立學貴其文景李保有成金愷登彩張明遐年宇樓鳳歧永成博寳堯高各一百文共捐洋二元錢四千二百文合洋四元○九江太古行黎永慶堂西之子各五元共洋十元○姑蘇信豐茶棧　預允助　三元錢六百○無錫泰亨各張錫亨各一元陳英記錫山人各半元福記三角雲　伯　無名各二角均芝一角共洋四元○嘉定署張選卿翁募九牧堂六角松竹山房三角凝碧靜遠約之無名南孫授甫懋臣仲瑜書伯餘生織卿隱名各二角仲員桂卿禱增九臯申甫養甫春如各一角共洋四元○朱緖卿半元張舟翁報平安各四角五分慶　　安俊甫志卿復興各三角煦亭翊淸各二角口記一角張義豐銅洋二元共洋五元銅洋二元○新塲奚韻梅一元張佳卿半元忠祥豐國培秋塘德發九如南仁大昌應棋各二角輔臣錦春進卿際搪鼎新裕興公大湧源同莊雅卿珠紅仁記亦昻旋𦭎衞山不名文卿濟卿瑞甫萬泰志熙鑲泉賢洲蓮君煥卿各一角共洋五元八角笪欽堯翁交來不留名洋二元○湘湖揚氏一元五角○顧氏一元吳氏半元無名氏鍾氏各二角無名隱名殷氏各一角共洋二元二角○初十日漢口茶業公所寄來揚名堂無名氏各四元西願堂三元綧厚堂修爵堂各二元共洋十五元○有心無力一元○揚州朱敬思堂魏元仁各三元經毓秀愼康經耀　無名氏各二元寗遠堂劉學道無名氏　　　尙德齋錦華齋名隱名各一元共洋廿一元○宿遷四知堂無名氏換鵝氏無名氏雲柯氏各一元無名氏積善氏各半元經德堂無名各三角廣德堂無名氏五户各二角無名二户二角共洋八元○鮑得安五元○江西榮昌衣莊　積福堂二元四箴堂信臣氏裕和莊無名氏三星堂立本堂可樵山人各一元日新堂樂善堂洪順恆和保吉種福堂各錢一千文唐裕泰劉俊福洪和洪大吉順平安稼秋各五百文小補人致遠堂各三百文大興士記潤身近志恆興生頂興泰柳文各二百文保安銅洋三元思補銅銅洋二元無名銅洋二元五角信記祥記名銅洋一元共捐英洋九元銅洋八元五角錢十一千七百文又合十一元○蘇州閒語人訪剡居士思補軒主各二元共洋六元○無名氏五元○六安濟仁堂動業堂掦自得堂張勉力堂方藹記　光裕堂黃子敬呂璧堂芝玉堂李進臣汪時金汪六安無名氏十户各一千文德豐衣五百文汪南英珠樹堂各三百又共捐錢廿三千一百文換紋十　兩合規元十五兩八錢九分八厘○漢口抬慶莊募無名氏洋一元貽慶堂友仁堂無名氏三户合錢一千五百又換洋一元另規元三錢二分六厘○溧陽定埠監棧募建平鹽棧洋四元武林　二元秦銅洋一元○沙溪宋蓉棠潘炳南各一元潘莘田半元邵仲抬四角俞寳善王閣臣萬泰祥廣德豐范順記榮豐甡各三角失竟成忍和堂黃永成復本堂泰昌甡各二角長生堂王藹生無名氏各一角共洋六元○常州府署吳馥棠翁募鄂卓洋二元富察氏馮氏姚氏趙氏各一元共洋六元○姑蘇成記號無名各一元隆興號廣順合洋一元某洋三元○無湖無名四角發枝質安裕坤各二角○安宜留蔭居一元○蘇州邵醫室募陳延齡一元○松江無名錢五百文○周浦太原煥記洋半元○樹卿氏公義堂各洋一元○以上總共收規元八十兩零六錢六分六厘英洋六百六十二元八角花洋一元銅洋十七元五角錢三千六百五十文此稿未完 
 
 
 

Page 10

 
 
   
 
 

Page 11

 
 
[光緒十六年八月十五日京報全綠]  
　　宮門抄○發抄硃批五道○户部張等奏請簡放崇文門正監督摺○内務府奏請簡放崇文門副　督摺○浙撫松奏革員捐助棉衣懇請開復　○提督馮奏報出洋巡緝情形摺○浙撫崧奏飭運便赴任片○又奏彚案請奬片○河督許奏請奬敘官紳片○將軍長奏派署三姓副都統片○又奏請接署知府片○八月十五日户部通政司詹事府廂黃旗値日鄦引見○大額駙等謝查城大臣恩○前任湖南提督羅大春謝恩○儘先副將徐國泰謝恩○召見軍機羅大春續昌崇禮○發抄崧駿奏封職宋俊元等捐賑建坊奉硃批着照所請禮部知道欽此○又十五年分南米已未完各員職名奉硃批户部議奏欽此○又撫恤琉球遭風難人安里岡等九名護送回閩奉硃批該部知道欽此○又節年舊欠錢糧完欠數目奉硃批记部知道單併發欽此○又請將虧短交代銀兩之前署慶元令田穫革追奉硃批着照所請該部知道欽此○○經筵講官大學士管理户部事務臣張之萬等謹奏爲請旨事光緖十六年七月十七日准崇文門正監督世鐸咨報於光緖十五年八月初三日接任徵收商稅起照例扣至光緒十六年八月初二日一年期滿預爲報明等因前來臣等查崇文門稅差期滿向由臣部將各衙門保送人員並八旗内務府俸深人員職名開列具題恭候欽點更替近年俱係專摺奏明請旨均蒙特簡大臣管理在案今崇文門正監督世鐸自光緖十五年八月初三日接管起扣至本年八月初二日一年期滿例應更換理合專摺具奏請旨簡放並將上三届崇文　正監督各員繕寫名單恭呈御覽伏候命下行令到任管事仍俟一年期滿預報臣部奏請更換爲此謹奏請旨奉旨已錄○○總管内務府謹奏爲照例奏聞事准户部咨稱崇文門稅務監督於本年八月初二日一年期滿所有正監督本部自行辦理外其　監督員缺應行文内務府辦理等因前來伏查光緖十五年七月二十五日由内閣鈔出奉旨崇文門副監督着文秀　欽此欽遵各在案今崇文門稅務監督於本年八月初二日一年期滿除正監督由户部照例具題外其副監督員缺臣衙門或於司員内揀選二員帶領引見抑或恭候特簡差委之處伏候訓示遵行謹將前在届崇文門副監督各員另繕淸單恭呈御覽爲此謹奏奉旨已錄○○浙江巡撫奴才崧駿跪奏　因公被議人員捐助棉衣懇恩開復原官以示奬勵恭摺仰祈聖鑒事竊浙江上年被水成災民情困苦當經設局勸捐以濟賑需又經兩江督臣曾國荃奏明被議人員如有願捐鉅欵核其情節本在可原之例擬請旨勅部核議在案兹據籌賑局司道詳稱准上海協賑公所移稱前慶元縣訓導鍾金聲浙江平湖縣廪貢生海防三卯捐訓導就職本班先選用光緖十三年八月選授浙江慶元縣訓導十五年四月十八日考騐領憑赴任嗣准吏部咨該訓導領憑違限五個月零二十六日例應開缺另選十六年二月復准吏部咨鍾金聲因領憑違限革職等因查鍾金聲以領憑違限革職事屬因公獲咎今慨助浙賑棉衣三千件例合銀三千兩洵屬好義急公具詳請旨開復原官等情前來奴才查鍾金聲以學署微員捐助棉衣至三千件之多實屬樂善情殷且其被議係屬領憑違限情節尙輕合無仰乞恩施俯准將已革浙江慶元縣訓導鍾金聲開復原官照例選用以資奬勵理合會同兩江總督臣曾國荃恭摺具奏伏乞皇上聖鑒勅部核覆施行謹奏奉硃批該部議奏欽此○○頭品頂戴浙江提督奴才馮南斌跪奏爲恭報奴才出洋督飭舟師巡緝並閱看沿海砲台及回署日期恭摺仰祈聖鑒事竊查浙省洋面遼闊袤延千有餘里每年夏令漁船雲集商販偕來實良莠之難分値萑苻之未靖時有游民土匪混雜其間防範稍疏往往乘機刦掠爲害海隅歴經前提臣親督舟師出洋巡緝俾宵小知所畏懼洋面藉以平安奴才仰蒙聖恩調補浙江提督受事以來曾將防練各軍暨綠營弁兵逐一查閱節經嚴飭各將領振刷精神力求整頓技藝務臻嫺熟軍實尤貴整齋戒以因循警其疲玩勤加訓練兾成勁旅而備有虞　於五月二十五日乘坐元凱兵船自寗波出鎭海至定海石浦海門温州各要口及沿海港汊紛歧島嶼叢雜之處莫不周歴巡查所到洋面詢之商漁均稱安謐查看各砲台地當險要器械均屬鮮明擦洗亦極潔凈因於浙閩洋面毘連時有交涉事件遂於六月初五日駛抵馬江換坐民船晋省與閩浙督臣卞寳第晤商一切旋准督臣邀同查閱閩安長門金牌等處炮台見其形勢天險節節設防安砲築台布置極臻周密實足以有備無患事竣奴才卽展輪北駛經過三鎭所屬洋面接見舟師將備重申訓誡務須各勤厥職認眞梭巡總期伏莽濳消安堵共慶仰副聖主整飭營伍綏靖海疆之至意奴才遇有緊要事宜仍當隨時與督撫臣和衷商榷妥籌辦理斷不敢成見獨持以期仰答高厚鴻慈於萬一奴才卽於六月十三日回署所有出洋巡緝並查閱炮台及回營日期謹繕摺其陳伏乞皇上聖鑒謹奏奉硃批知道了欽此○○崧駿片再新授浙江鹽運使惠年現已到省應卽飭赴新任署運可豐紳泰仍回杭嘉湖道本任以重職守除分檄飭遵外理合會同閩浙總督臣卞寳第附片陳明伏乞聖鑒謹奏奉　硃批知道了欽此○○松駿片再上年浙江省水災較重賑撫極煩當經奴才督率司道官紳設局廣爲勸募以濟賑需並將捎銀在千兩以上者奏請建坊各在案兹查湖州府紳士四品頂戴指分江西試用通判施肇英四品銜留直補用知州施則敬遵伊父二品封職施善昌母二品命婦施倪氏之命捐助棉衣一千件又翰林院編修前國子監司業詹事府右春坊右中允史澄廣東番禺縣人遵故父四品封職史善長故嫡母史章氏生母史何氏遺命捐助賑銀一千兩又員外郎銜董金鑑浙江會稽縣人遵伊母五品命婦董吳氏之命捐助洋一千五百元合銀一千兩又花翎四品銜刑部郎中徐煥藻花翎運同銜候選同知徐煥奎浙江桐鄉縣人遵故祖父二品封職光祿寺署正徐之林遺命捐助洋一千六百元合銀一千兩又文生張葆馨江蘇華亭縣人遵伊父九品議叙兼襲雲綺尉監貢生張汝冀之命故母張莊氏遺命捐助棉衣二千件均經解局分撥災區散放援照歴辦成案棉衣一千件作銀一千兩請建坊給奬等情據籌賑總局司道分案詳請具奏前來奴才查各紳富捐助棉衣銀洋洵屬樂善情殷好施不倦核與建坊定例均屬相符相應請旨俯准將施肇英等爲其父二品封職施善昌母二品命婦施倪氏史澄爲其故父前江西餘千縣知縣四品封職史善長故嫡母史章氏生母史何氏董金鑑爲其母五品命婦董吳氏徐煥藻等爲其故祖父二品封職光祿寺署正徐之林張葆馨爲其父九品議敘兼襲雲騎尉監貢生張汝冀故母張莊氏各在原籍地方自行建坊給予樂善好施字樣以昭激勸理合彚案附片陳請伏乞聖鑒訓示謹奏奉一硃批着照所請禮部知　欽此○○許振褘片再今歲積雨爲災同時盡爲報險防不勝防南岸有三廳之警臣猶得以卽刻馳臨北岸有木欒店之警相去二百數　里迨臣馳至官紳已將大險保住事後思維今猶心悸否則萬人性命何堪設想除地方官員理應出力道府廳縣應彚入河工兩年一次併案請保外其紳士王輅等毁家從事得保奇險厥功實不可没可否仰乞天恩將内閣中書銜獲嘉縣教諭王輅賞加内閣侍讀銜前武陟縣教諭李筆端賞加五品銜其餘在事出力各紳衿或捐助木石而不求償價或雨夜搶堵而不自言功均有成勞可紀美俗可嘉應請天恩准臣擇尤請奬虚銜頂戴以示鼓勵至此外河内武陟兩縣沁河工叚亦實無處不險兩縣疲于奔命墊費殊多道府四出籌防補救不易幸皆極力保固應由撫臣奏報臣所見該處雨後秋稼如雲殊未損傷堪以上尉　宸廑若從此安瀾亦　大幸謹附片具陳伏乞聖鑒訓示謹奏奉硃批着照所請該部知道欽此　○○長順片再三姓副都統富魁遵旨赴京陛見咨請派員接署篆務以便交卸起程等因奴才查三姓地近極邊旗民雜處緝捕操防在在均關緊要必須揀派妥員前往署理方昭愼重查有吉林滿洲正藍旗副都統銜記名副都統花翎協全福老成練達熟悉邊情以之署理三姓副都統篆務洵堪勝任當卽分别咨札遵照去後兹據該署副都統全福呈報於六月十七日馳抵三姓接印任事副都統富魁交卸後卽於是日起程赴都陛見等因前來理合附片具陳伏乞聖鑒謹奏奉硃批知道了欽此○○長順片再長春府知府覺羅同勳現因會審重案調省暫署吉林府知府其所遺之缺卽以詳請廻避案件之吉林府知府孫堪前往接署俾得無嚝職守據吉林分巡道瑞霖具詳前來除檄飭遵照外謹附片陳明伏乞聖鑒謹奏奉硃批吏部知道欽此 
 
 

Page 12

 
 
[光緒十六年八月十六日京報全錄]  
　　宮門抄○諭旨一道錄前○發抄硃批四道○東撫張奏江北漕船挽出東境日期摺○廣西撫馬奏　奬　將並更正各縣銜名片○皖撫沈奏知縣開復摘頂處分片○東撫張奏革員調東差委片○又奏革員　遠頂戴片○皖撫沈奏甄别同知片○東撫張奏道員調赴東省片○大臣意奏接管印讑　日期摺○廣西撫馬奏濵河各縣被水情形片○又奏蔡看知縣片○將軍依等奏飭整頓練軍片○八月十六日禮部宗人府欽天監正黃旗値日無引見○徐樹銘前往　東陵請訓○杭州織造明勳請訓○成孚謝賞頭品頂戴恩○召見軍機明勳貴恒徐樹銘○發抄志元奏病痊銷假奉硃批知道了欽此○又東口　外等處支搭浮橋用過銀數奉硃批户部知道欽此○永德奏牧羣主事保聨期滿請奬奉硃批該衙門知道欽此○饒應祺奏兼署鎭迪道篆務謝恩奉硃批知道了欽此○○太子少保頭品頂戴山東巡撫臣張矅跪奏爲江北漕船全毁挽出東境日期恭摺仰祈聖鑒事竊照本年江北漕船於六月十二十七等日先後渡黃入運緣由經臣奏報在案查　城埠至臨淸州運河二百餘里漕船進口後暢行無阻旋卽駛抵臨淸其時衛河盛漲未消適與汶洧之水相平隨啓箝口　牽挽前進二十六日悉數挽入衞河押運員弁晝夜催趲於七月初三日全帮十起共船五百一隻一律挽出山東轄境連檣北上兹據德州印委各員禀報前來除飭修整閘壩等項預備回空漕船南去外所有江北漕船全數挽出東境日期謹恭摺具奏伏乞皇上聖鑒謹奏奉硃批户部知道欽此○○馬丕瑤片再臣接准兩廣總督臣李瀚章咨據調署廣東潮州鎭總兵玉孝祺禀據總兵銜留粤儘先補用副將董正明呈稱回治初年投効江蘇軍營迭著戰功荐保無論兩江水陸副將缺出儘先題補並加總兵銜光緖六年到粤投効委帶防營經前兩廣督臣張樹　奏留兩廣委用十年五月出關於迭次克城破壘案内彚保光緖十一年八月二十一日奉上諭副將銜留粤補用叅將董正明着免補叅將以副將儘先補用欽此行知在案惟該員前已荐保副將並加總兵銜今保以副將係屬里複又據揀選知縣潘家瑞禀稱該員由增監生應光緖乙亥恩科順天鄉試中式舉人光緖十年十月出關派辦轉運文案事宜於迭克城壘案内保奏奉　上諭揀選知縣陳家瑞着以知縣不論雙單月歸部選用欽此光緖十一年十月就職教諭十一月遵海防例在京局第五卯報捐本班儘先選用經部註册銓選各在案查該員原名潘家瑞奏保書作陳家瑞係因原保單内潘字誤寫作陳字且該員業已就職教諭並捐案係在核准保案之前咨請奏明更正攺奬前來臣覆查無異可否仰懇天恩俯准將該員董正明免補副將以總兵記名簡放潘家瑞敕部更正註册攺俟選缺後以知縣在任候選出自鴻慈理合會同兩廣總督臣李瀚章附片具陳伏乞聖鑒訓示謹奏奉硃批該部議奏欽此○○沈秉成片再鳳陽縣知縣熊祖詒前因命盜案件辦理未能認眞經臣於甄别案内奏請摘去頂戴以示薄懲在案兹查該員態祖詒自奉文摘頂後深知愧奮加意振勵遇有命盜各案一經呈報到官卽行依限詳報力圖破獲而於緝捕一道亦能實力講求認眞整頓故半年以來凡從前未獲各盜案均經購綫密拿先後緝獲首夥盜犯劉麻孜王二孫三周鈺榮曹大怔孜李接萱等多名訊供歸案擬辦洵足以贖前愆而策將來此外地方公事臣留心體察尙知振作有爲並非不堪造就之員自宜寛其既往予以自新合無仰懇天恩可否將鳳陽縣知縣熊祖詒開復頂戴以觀後效之處出自逾格鴻慈謹附片陳請伏乞聖鑒訓示謹奏奉硃批着照所請吏部知道欽此○○張曜片再已革廣東候補通判徐賡陛前於署陸豐縣任内因擅殺應死罪人一案奏叅革職旋經兩廣督臣張之洞以該革員操守廉潔不畏强禀歴署各縣均有政績辦理前案究屬　於疾惡情有可原奏請帶隊緝匪奉旨允准在案嗣因粤事完竣措資回籍臣深知該員才優識卓超越尋常當此山東河務海防需才孔亟合無仰懇天恩准將該革員調東差委以資得力謹附片具陳伏乞聖鑒訓示謹奏奉硃批着照所請吏部知道欽此○○張曜片　再臣前因陶城埠護運格堤被黃流冲開水灌運河當將防護不力之東昌府知府李淸和東阿縣知縣胡建樞及帮工不力之補用遊擊夏錫純請旨摘去頂戴餘令赶於魚山另築格堤力護運道曾經附片奏明在案旋據該員等禀報漕船渡黃在卽若另築格堤尙恐耽延時日卽經道員張上達調集勇夫多撥料物督同該府縣營官等將陶城埠迤東格堤悉力搶堵竭十晝夜之力堵築穩固漕船啓壩入運得以暢行無滯辦理尙爲迅速此次格堤冲塌水淹運河實因雨水過大致有疏虞現經該員等搶堵完固不悞漕行尙知奮勉合無仰懇天恩俯准將東昌府知府李淸和東阿縣知縣胡建樞補用遊擊夏錫純賞還頂戴出自鴻慈謹附片具奏伏乞聖鑒訓示謹奏奉硃批着照所請吏部知道欽此○○沈秉成片再勞績保歸候補班州縣人員應加到省一年後詳加察看奏明分别煩簡補用歴經循辦在案兹查有同知銜補用同知直隸州海防候補班先補用知縣許金綬自光緖十二年九月二十七日到省之日起連閏扣至十三年八月二十七日止試看一年期滿例應甄别據藩臬兩司會詳前來臣覆查該員許金綬才具開展堪以煩缺留省補用除咨部查照外謹會同兩江督臣曾國荃附片具陳伏乞聖鑒謹奏奉硃批吏部知道欽此○○張曜片再山東省辦理工賑事務殷煩查有江西候補道員馮芳植向隨其故父詹事府中允馮桂芬辦理江蘇善後事理通達歴練甚深現擬調來山東辦理工賑事務如蒙俞允由臣咨會江西撫臣札飭該道員馮芳植卽行來東以資得力謹附片具奏伏乞聖鑒訓示奏奉硃批着照所請吏部知道欽此○○奴才意普跪奏爲恭報接受印鑰日期叩謝天恩仰祈聖鑒事竊奴才於七月十三日承准宗人府文稱准軍機處交出奉旨奎瑛致祭慕東陵之差着派意普届時致祭昌西陵禮畢卽行前往慕東陵行禮其奎瑛所佩印鑰着意普佩帶欽此欽遵等因隨於是日准奴才奎瑛派委尙膳正羣書關防員外郎富基將承辦事務衙門並廣恩庫印鑰移交前來奴才恭設香案望闕叩頭敬謹袛領並遵於十五日恭詣昌西陵致祭禮畢前往慕東陵致祭行禮謹將接受印鑰日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○馬丕　片再本年四月以後雨水過多河流泛漲梧州潯州兩府濵河各縣地勢低處多有被淹據蒼梧藤縣平南桂平等縣將被水情形先後具禀前來臣逐加查核蒼梧縣五月初四日午後河水陡漲城外小户皆搬避進城至初九日添漲數尺浸入西南兩城門鄉間提步等村田禾被淹初十日水卽消退藤縣五月初六日申刻水漲至城下初八九等日淹進東西兩城門水深尺餘十一至十三日漸次消退沿河五屯等處兩岸田禾多被淹浸平南縣亦於五月初六七八等日河水漲漫至十三日消退廂一川三等里低田被淹桂平縣五月初七八等日南北兩河之水先後漲發初九日淹至城脚十一日消退鄉間軍陵等里田房被淹均經各該縣令立卽馳詣被水各里村庄查勘水退迅速並未成災避水貧民由該管知府督同捐廉酌加撫恤安定如常惟水浸之田禾恐收成不無稍歉臣已行司飭查如果民力拮据卽將本年應完錢糧酌請緩徵以恤民艱謹會同兩廣總督臣李瀚章附片陳明伏乞聖鑒訓示謹奏奉硃批知道了欽此○○馬丕瑤片再捐納分發試用人員補缺例應具題者試用一年期滿由該督撫詳加察看如果才堪勝任卽據實奏明留省遇有相當缺出酌量題補兹查試用知縣梁溥業已到省一年期滿據藩臬兩司出具考語詳請留省照例補用前來臣詳加察看該員年富才明辦事穩練應請留於廣西遇有缺出照例請補除將履歴咨部外謹會同兩廣總督臣李瀚章附片陳明伏乞聖鑒訓示謹奏奉硃批吏部知道欽此○○依克唐阿等片再黑龍江自設練軍以來所有緝捕盜匪暨一切雜差均歸此項兵丹至額設制兵除春秋循例操演外終歲僅可虚閒而已豈知練軍淵源皆由制兵挑選若不先將制兵整頓勢必愈趨愈弱幾成忘本之虞况此次停撤歸練添設新兵雖有馬隊僅爲常川捕盜之需雖有步軍僅爲試辦屯田之計奴才等伏思各城俱有制兵其大小官員均有守土之責亦卽均有教兵之權此後各城倘遇緩急尤宜責成大小官員督率制兵以期保固地方不得稍形疎懈倘有貽誤卽以該處官員是問以爲御兵不力者戒如此酌辦庶幾各盡厥職各冀自强用副朝廷當年設官養兵之至意除檄飭各城遵照外謹附片陳明伏乞聖鑒訓示謹奏奉硃批知道了欽此 
 
