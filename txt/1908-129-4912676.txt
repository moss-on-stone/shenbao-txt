# 1908 - 129 - 4912676

 

Page 1

 
 
   
 
 

Page 2

 
 
[上諭]  
　　四月十六日軍機大臣面奉諭旨此次驗看州縣事實列入最優等前井陘縣知縣卓異官阜城縣知縣離任景州知州直隸試用道謝鑑禮著以道員仍留原省儘先補用欽此 
論說 
[論勦革命黨（嫉）（俗）]  
　　世界不至大同之日。五洲必無弭兵之時。貧富均等之期。人類奚免殘殺之禍。試觀中國有史以來。二千餘年矣。其間幾無一代無反對政府。之人。且幾無二三十年無反對政府之事。則革命二字自古有之。固非東灜島國。新輸入之名詞也。更觀海通以後。地圖上有顔色可辨者。亦四十餘國矣。其間幾無一國無反對政府之黨。且幾無一年無反對政府之舉。動。則革命二字。即立憲國亦有之。固不獨我專制國有之也。但專制國之。手段。經一次之爆裂則其壓力加一度。而人民之困苦亦深一度爆裂愈。多。民困益深。民困日深爆裂益驟幾若循環之無終。更番而迭起。彼立憲之國。一切設施雖不能盡饜人民之望。然其人民有參政之權。或因反對。者多而稍加以改良或因爆裂之故而稍優其權利。則亂黨亦自稍稍貼。靜而不至苛求。蓋其行政立法去大同程度爲近。而人民之生活程度較。高。初無庸擾擾也。則我國今日亂事。所以較甚於古昔而較多於歐美者。雖謂原因於專制或也。 
屈指近年以來。革命黨之起事者。若贛之南康。浙之嵊。縣粤之欽廉桂之龍州。幾有一呼百應之勢。然當起事之始。其主謀而爲首者。多不過數十人。此外皆隨從附和者耳。但人民所以甘心隨從而附和者。必其身受之。困苦。實有難堪。前途之希望實已凈絶。始不得已而冒此不韙之名。政府。苟不失其撫馭之方。人民初不至有離散之心也。今政府對於此等亂事。全不知爲根本之計。而不惜用其摶兎之全力。此省有亂。則檄彼省羅掘。欵項濟軍械濟。餉糈以蕩平之。迨此省之亂事旣平。彼省之民力益困一。二不逞之徒。又躍躍思起矣。於是政府更檄他省羅掘欵項。而他省之亂。 
 
 

Page 3

 
 
　　事又不旋踵矣。果其長此擾擾。無論政府旣有疲於奔命之勎。國家又有民窮財盡之憂而。四方亂黨。雲合響應。恐其爲患且不可收拾也。蓋民困日甚。則民怨日深苟。有一二倡亂之人卽。可利用此機。而使多數民人。皆爲之効用也。我今請以滇省亂事証之。 
此次滇省之亂。事前初未有所聞。則其蓄謀必未甚久。據西報育有革命黨二百餘人由火車抵越邊。則其人數亦不爲多。乃以官軍兩晝夜之。血戰。河口一夫常關之要地。而竟被其攻踞者。何也大抵國家之視邊民。初若無足重輕。曾不稍加以愛護。故内地督撫之不理於衆口者。往往移置邊省。任其敲骨剝髓。爲民命且有倒懸之危。則民心離散非一日矣。且以重文輕武之習。邊省軍界。視缺額扣餉爲常事。而督軍者恐其暴變。復恣殘殺以示威。則軍心離叛又有日矣。傳聞河口一役。邊民從亂者極多。井有軍隊倒戈爲之内應。則是向非爲革命黨者。皆因專制之手段而盡變。爲革命黨也。政府若因恐其爆裂。益加壓制。而不圖政治之改良不謀人。民之樂利。是無異促亂黨之進行。而張其勢燄也。鳴呼大同之世吾不能。見之矣。則立憲亦弭亂之要策哉。 
專電 
[電一（雲南）]  
　　滇督錫良帶印出省十五日抵通海縣 
[電二（北京）]  
　　侍讀榮光奏桂滇多事關係重大應派大員統籌督辦原摺留中 
[電三（北京）]  
　　又奏漕糧有關天庾正供母任各省紛紛截留奉旨著江督蘇浙撫知道 
[電四（北京）]  
　　晋撫寶棻電奏查封貽穀店産共九萬奉旨飭再認眞密查 
[電五（北京）]  
　　有人參貽穀子姪前亦干預墾務請法部併訊 
[電六（北京）]  
　　徐世昌又催唐紹儀回奉唐無往意 
[電七（漢口）]  
　　漢口巡警驅逐貨攤十四夜有小販數千人將警局拆毁翌日巡警罷崗商店閉市 
　　按此電於十五日下午四點二十分鐘發直至是夜三點鐘始由電局送來是以昨報未及登載 
緊要新聞 
[桂撫助勦雲南革黨桂林]  
　　桂撫張堅帥電奏略謂桂匪近雖安謐以受創過鉅竄而入愼先犯河口蒙自爲入手之計孫汶革黨暗中資助勢甚猖獗桂已派龍裕光酌帶十營往滇助勦但桂匪究未平靜亦甚可慮滇桂同屬朝廷疆土固不能厚桂而薄滇亦不能顧彼而失此日來兼籌並顧頗形焦灼云云當日即奉電旨内有不分畛域等語 
[會議調軍往滇平亂北京]  
　　滇督锡制軍第二次電奏革黨進犯南溪請派直軍來滇助勦等情兩宮覽奏下問樞臣辦法某邸謂龍濟光一軍旣形單薄請派叚祺瑞統帶直隸新軍前往助勦亦足稍壯聲援而某軍機大不爲然謂自直往滇長途跋涉不特緩不濟急且恐以逸待勞犯兵家之忌現桂匪略靖旣有廣西龍裕光一軍前往又輔之以龍濟光一軍足敷進勦若再不敷可酌調川軍往滇較爲適宜云云樞堂大半贊成 
[劉春霖不即回滇之由北京]  
　　開缺雲南布政使劉春霖前月奉旨來京陛見於本月初八日行抵河南彰德府車站忽接湖北陳小石制軍急電告知劉方伯本日已有督辦雲南軍務之電諭并諭無論行至何處迅即折回應請南轅返駕等情劉方伯初意遵旨迅回滇邊帮辦軍務嗣以彰德到京火車行程祇隔一日爰特仍遵前旨來京陛見並可面受機宜遂决計北上即於初九日到京大約回滇督軍尙須稍緩時日也 
[外部請拒法員助勦革黨北京]  
　　外部密電錫清帥因孫汶黨羽潛入滇界行動詭秘擬煽惑下等社會結合土匪相與舉事謡言四起人心浮騰若不早爲查拿殲渠魁而散從衆必至滋生事端釀成交涉其法員欲帮助勦捕一節尤須嚴行拒絶以杜陰違 
 
 

Page 4

 
 
之患 
[電飭厦提勦辦漳匪福建]  
　　漳州府陳梅生太守据詔安縣禀稱该處土匪起事請迅派兵前來撲滅等情陳太守當即飛電督垣閩督松鶴帥轉電厦門水師提督統兵赴漳勦辦洪軍門於初九日遄回厦門翼日即飭先鋒營何統帶乘輪先行按昨報專電有十三日洪軍門往漳之信 
[漢口小販閙事紀聞]  
　　十五日文滙報漢口電云漢口官塲近因禁止小販在中國界内沿路設攤十四夜忽有小販五千人恃衆閙事搗毀各街商店甚夥受傷者不計其數日本商店亦幾全毀其勢頗爲猛烈現有華兵一隊中國兵船數艘開來彈壓然仍無濟於事租界西人業已預備設或勢更兇險外國兵艦亦將派兵登岸現惟懼亂民乘機放火耳 
[浙路工程師尙須另聘杭州]  
　　浙路杭勇綫工程較巨經湯總理會商董事局擬延聘前辦鄂路英工程師毛耳君擔任建築等情迭記前報現聞毛君雖允就聘惟每年須有薪水三千磅（合華銀三萬餘圓）始可應命湯總理一再磋商已允酬每年二千磅毛工師猶未允諾茲聞董事局開會提議擬另行延聘他人云 
[趙督奏設兩湖高等礦業學堂北京]  
　　鄂督趙次帥奏稱兩湖礦産豐富甲於各省如大冶之鐵竹山之銅蒲圻板溪之銻興國之煤辰州之硫磺硃砂久已傳播中外近年紳商開採得著成效雖已有人而折閱鉅資亦指不勝屈攷求其故皆由我國深通礦學者少因與司道悉心商榷於湖北省城籌設兩湖高等礦業學堂一區聘請東西洋專門礦學敎員分科敎授由兩省挑選有中學畢業程度之學生學習三年畢業酌收學費開辦及常年經費該學堂總辦及礦政調查局核實估計約需開辦經費銀三萬兩常年經費第一年約三萬兩第二年至第四年每年約四萬兩曾經商准湖南撫臣岑春蓂所有經費由兩省攤認鄂省六成湘省四成普飭司局即行籌撥俾學堂得以及早開辦初八日奉硃批該部知道 
[四紀鎭江兵警衝突事]  
　　鎭兵警衝突一案官界警界過於袒護巡士鎭郡紳商學界大不謂然已聯名電禀江督略謂徵兵假期旅行過市聞歌止聽亦東西洋軍律所不禁乃巡士不明權限非憲兵而拘兵又不送入憲兵營遽開裁判此亦過渡時代辦理新政所不足深怪之事務乞帥台嚴飭地方文武以調和兵警共保治安爲主不得畸輕畸重致再激變云云聞端午帥接到此電頗爲嘉納已抄交舒叅議閱看并飭考查輿論以定辦法 
又另一訪函云兵備處許總辦舒參議到鎭後不動聲色密查滋事原委並見新兵仍有結隊在各街閑行等事因傳諭三十五標各營管帶及憲兵部各員大加申斥嗣後務宜整頓營規約束兵士無事不准外出亦不許各兵結隊至戲園觀劇違即重辦連日駐鎭巡防隊統領周錦堂及憲兵部各派弁兵無諭晝夜專在各戲園曁後街娼寮等處嚴密巡查以保治安 
[蘇州徵兵肇禍四誌]  
　　蘇州徵兵兇毆巡捕並與馬夫尋仇已迭記前報茲悉十三日馬路工程局員陳介卿明府將受傷馬夫等八人解送吳縣請驗即由王竹浦大令於是晚提訊詰問各馬夫何以帮同巡捕毆打徵兵各馬夫均極口呼寃大令又訊明内有賣酒釀者一人鄉民二人因當時人多手雜亦被誤傷幸受傷尙輕即令將該三人先行釋回各馬夫暫押候示 
商務局總辦蘇觀察與陳介卿明府勸諭各巡捕照常上崗均以事尙未了不允後由觀察等諭以徵兵如再行兇爾等飛報我兩人即親至馬路料理各巡捕始各應允於十四日照常站崗 
　　十五日某巡捕在馬路揭得匿名揭帖數紙謂准於下禮拜復來械打知照各商家不必驚慌此事與爾等無涉云云該巡捕當即送請工程局察閱核辦 
　　陳介卿明府昨奉上憲札飭查明馬夫中受傷較重者幾人打毁馬車行幾家馬車幾輛被毁物件若干逐細查明禀復核奪明府當即傳諭捕房差役查復 
　　又聞馬夫中有潜逃者十餘人迄尙未回各家屬惶急萬分均至工程局請爲追還 
京師近信 
[程明超之受戒]  
　　程明超奉郵部派至日本調查臨行時拜謁張管學張臨别贈言諄諄以殿試期近須赶緊用心學習小楷相囑管學大臣有轉移學風之懼所言若是聞者無不掩口葫蘆 
[王昌熾之財力]  
　　前新民府知府王昌熾於日俄開戰時吞没牛馬稅三數百萬屢被參劾懸宕不辦係由財多運動之故至目前查辦結果上諭僅罰銀十萬兩人皆謂某總督某軍機獲一大宗進欵云 
[中央報出版紀聞]  
　　中央日報爲熊范輿等所發起因股東在京城 
 
 

Page 5

 
 
涉訟致稽出版現已租定宣武門外潘家河沿即假江浙代表事務房屋開辦然熊則已就豫撫林贊助之聘將赴汴梁辦理學務楊晳子等又就仕途不能兼顧報務惟嘉興沈衡山始終其事决擬於十三日出報聞股本亦尙充足不致半途中輟云 
[提署存儲財物]  
　　高爾嘉發充新疆後所有家中銀洋元六萬餘元衣物信函等件均提歸步軍統領衙門存儲備案並聞提署司員等現將所有此案之物件編號具稿呈請那中堂畵押存案以備提用 
[度量衡章程尙須修改]  
　　度支部所奏度量衡摺及推行章程等件批交政務處議奏在案現經該處王大臣公同披閱某大臣謂原奏章程四十條尙有與各省未洽之處擬添列四五條以補不足並酌改者亦有五六條現由提調督飭印刷俟十二日會議再行斟酌定擬 
西報譯要 
[葡使不允會勘海界]  
　　泰晤士報初七日廣東電云據官塲消息謂葡萄牙公使因葡政府於澳門勘界問题尙無定見故屢次謝絶不允開議界約聞北京政府已電告粤督命其派員赴澳先行調查以便與葡使交涉較有把握 
[德國公司忽受嫌疑]  
　　字林西報云日本新聞近載大阪電話謂日本某棉花廠主人近方歸自中國據稱中國抵制日貨實造因於德國怡和公司該公司似亦經營糖業者因見日貨廣銷遂乘辰九案之機會煽動華人倡言抵制其運動之費約値日洋十五萬元日派密使多人分赴各省濳行煽惑然因恐犯嫌疑並不明言須用某國之貨祇謂中國國民所用貨物如在本國能求者則須銷用土貨云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺農工商部侍郎楊奏核議暹羅訂約通使事宜摺 
[奏爲遵旨酌核暹羅訂約通使事宜恭摺具陳仰祈]  
　　聖鑒事竊臣前准都察院咨稱光緒三十三年八月十九日本院代奏陳發檀條陳一件奉旨著都察院咨行外務部曁楊士琦酌核辦理欽此恭錄咨行欽遵等因前來查原呈内稱暹羅一國土地二十餘萬方里人口數百萬自宣布獨立以來法律政治敎育軍備及農工商著著進步顧其國上有貴族下有奴隸而無與國同休戚之中等人民故識者皆知彼不足以圖强徒爲英法各國所利用彼所謂中等人民者即我國旅居彼國之商民全國商業皆在吾民之掌握以彼物産之豐富供我人民之𢠘此實中國天然之殖民地也近者東西各國皆有駐暹使臣故商業日見進步吾民則旣無國家保護之力又無社會公共之心覊旅海外自謀生活與政府絶無關繫種種邪說得乘間入之於國民商業前途所關甚鉅擬請特諭外務部及出使大臣楊士琦考察旅暹商民情形是否能仿彼國派駐暹出使大臣或領事以維商務而善鄰交等語臣維暹羅立國面儌互市之利始自隋唐流寓之人多係閩粤梯航通道久被華風係我朝屬國近歲銳意圖强儼然獨立與各國訂約通商冠蓋四出西人咸目爲東方比利時國不以弱小而輕之其全國户口不滿千萬而華僑乃三百萬人人數之衆過於瓜哇商業之盛過於西貢惟我國尙未派人使臣領事爲之保護勢孤氣餒外人未免相輕臣在暹時商民等環訴籲求殷殷仰望竊以世界大勢趨重商戰因國際貿易之交通發達而國際之交涉由是而生故兩國通商即互有締結條約派遣使臣之權利初不以大小强弱爲殊况暹羅近居東亞地接滇南屢以緬越界務與英法相交涉尤隱繋中國邊防固圉保商均關緊要該生所呈各節似屬可行擬請飭下外務部酌核情形相機辦理以示朝廷惠保商民懷柔遠人之至意所有遵旨酌核暹羅訂約通使緣由理合恭摺具陳是否有當伏乞皇太后皇上聖鑒訓示謹奏光緒三十四年三月初四日具奏奉旨外務部知道欽此 
[又奏請設西貢河内爪哇領事片]  
　　再東西各國重視商務凡商民之在外國者必設領事以保護之視例所以旅居樂業商務日益擴張南洋各埠華僑數百萬人商力夙稱雄富喁喁内嚮久盼撫綏除英屬之新加坡檳榔嶼美屬之小呂宋已設有中國領事外若法屬之越南和屬之瓜哇等埠皆商務最盛僑民最衆之區卒以未設領事受外人之欺凌剝削赴訴無門殊爲可憫此次臣在各該埠商民等瀝禀苛待情形環求設領保護情詞懇切查乙酉丙戍條約法人本允我在越南之海防河内等處設立領事嗣以滇桂之事商明緩辦迄今二十餘年法人並不照約優待稅歛奇重苛例日新視我華人幾同魚肉該埠商會學堂至今未立未始非積威所壓團體不能遽成默察情形設領一層似難再緩查西貢爲南圻海口近接閩粤商貨灌輸全越菁華實萃於此擬請設領事一員駐紮西貢兼轄柬埔塞及南圻各省海防爲北圻海口内連滇桂水陸交通近自滇越鐵路告成邊防尤關緊要擬請設領事一員駐紮海防兼轄河内及北圻各省如此則形勢聯絡聲息靈通於大局所裨甚鉅瓜哇爲南洋巨島和蘭恃以立國華人墾關此土已數百年和人以我未設领事任情苛待傭工則視同牛馬商賈則算及鷄豚甚至行動居住皆有限制不得自由稍一違章即受拘罰其爲馬腰甲必丹者但奉行和官命令不肖者且欺凌同類爲虎作倀華人積困之餘亟謀自治比歲各商會學堂次第設立風氣漸開和人猜忌益深力圖抵制近乃廣設學堂俾華人習和語創行新例以土官轄華人意在箝軛吾民敺歸彼籍其政策至爲陰狠若有領事從旁馭阴或尙可挽回權利維繫人心查南洋一帶和蘭屬地最多擬請總領事一駐紮瓜此外若蘇門答臘婆羅洲西里伯等埠或酌設副領事或歸總領事兼轄均俟體察情形酌核辦理臣亦知西人性情堅韌慮我設領事撓彼政權提議之時多方推宕然越南瓜哇等埠各國早經設有領事豈能顯有異同苟不憚筆舌之繁力與磋磨或能就範駐法使臣劉式訓駐和使臣陸徵祥均能實心辦事如由外務部知照各該使臣就近與法和政府認眞商辦必能得力臣爲維持商務保護僑民起見理合附片具陳是否有當伏乞聖鑒訓示謹奏奉旨著照所請外務部知道欽此 
分類新聞政界 
[浙省禁米出口彙錄馮中丞致定海鎭電]  
　　鎭海縣轉定吳鎭台鑒客冬因防漏米出洋曾飭超武兵輪駛至尖山口乍浦江干一帶洋面梭巡嚴緝與該處查米委員接洽現屆靑黃不接民食維艱尤須嚴防偷運出口務嚴飭該輪管帶認眞稽查毋稍疎忽爲要院印 
[定海鎭復撫憲電]  
　　杭州撫憲鈞鑒客冬奉電後已飭所部各船稽查漏米及私運軍火惟乍浦等口一遇南風輪船不能停泊是以每到乍澉各地隨到隨開難以寄碇而商輪亦無往來者職是之故現屆漁汛所部各船均派往洋面巡護除仍飭一體嚴查外合先電復 
[金衢嚴鄉耆上撫憲禀]  
　　（上略）近來米價昂貴皆因奸商販運出口所致幸本年二月間奉憲查知利弊特於内地要口如尖山乍浦江干等處派駐幹員嚴禁偷漏故浙西米價因而漸平現各路奸商獨攻金衢嚴三屬大帮販運賄通金衢兩江沿途局卡及嚴東關第日放行不下二三千石在衢江偸運者尙不在内以致各府米價昂貴民不聊生若不電飭嚴禁勢必飢民擾亂爲禍不堪設想應請電飭各屬嚴查禁運以維民食 
[查究鎭江鹽商縮秤病民杭州]  
　　蘇撫陳中丞咨行浙撫略謂據 
 
 

Page 11

 
 
　　鎭江商務分會總理吳兆恩等鎭江府屬徒陽壇溧四縣遵食浙鹽年來户口日繁行商生意倍蓰從前詎五月間籍稱奉浙鹽運憲示諭遍貼通衢示内言官秤年久失修自必紐鬆桿裂準否難憑另須烙秤領用以昭愼重等語用良棄窳誰謂不宜乃該商藉更換新秤爲名私減斤兩欺壓貧民查舊秤向係十七兩六錢爲一斤現連包索以十六兩爲一斤每斤折算約增價五文有奇以致民怨沸騰溢于道路商會慮有暴動專員赴各鄉鎭多方勸慰允以函請該商仍照舊章浮言始稍平靖茲雖由各分棧據情轉達乃該商每引或加秤五六斤或加秤十餘斤最多如宜興縣則加至二十二斤半盖同爭較力則加數較多辦理旣不劃一人心未能貼服現在各子店照原領之秤售諸鄉民除包索外無不虧本甚鉅而貧民購食另鹽以秤未復舊受累無窮萬一别肇釁端商會難任斯咎爲此環請咨行浙撫憲飭令該鹽商等仍遵用十七兩六錢之秤俾所轄引地一律率由舊章等情到本部院據此查該商務分會等所禀如果屬實殊非公平貿易之道相應咨請查照飭司查辦實級公誼馮中丞接咨已嚴飭崔都轉遴委寗紹分司萬一奇鹽尹即日馳赴鎭江徒陽壇漂各縣澈底查明禀究 
[蘇藩示諭僚屬蘇州]  
　　蘇藩瑞方伯于十五日發出牌示略謂查各僚屬有事外出往往于官册内並不註明統計呈報之册大半一片模糊現奉大部咨飭清查候補人員統限六個月截止造册咨部茲自道府至未入流未曾委署差缺人員或因事外出或改指省分或遊學出洋曾得有何項學堂畢業文憑或記有勞績未曾委署差缺及分派蘇派寗差委務須於報到履歷内摘要聲叙今定四月十五日起統限三個月由寗蘇兩藩司衙門清查處一律報齊各僚屬自當依限遵照倘逾限不報一律註册扣補愼勿自悞（間） 
交涉 
[俄人要求别開租界黑省]  
　　愛琿商埠自頭道溝起迤北至二道溝止一帶均屬沿江凡來通商各國應用市塲均在劃定界内俄商居住地段亦由此界内劃撥現有俄國領事照會要求在劃定界外非魁星以北即燈照地方開爲俄人租界然該處實係有主地段若准撥給於城治居民大有窒碍是在當道者據理力爭庶幾主權可保也（無） 
[湘撫咨請照會日人停止運米武昌]  
　　日本因荒向湘省運米十萬石近已如數運足故湘撫岑堯帥特電告鄂督照會日本領事停止續運（爲） 
軍界 
[瑞督辦約束兵丁之文告蘇州]  
　　蘇藩瑞方伯日昨示諭各營略謂講武以文明爲尙整軍以紀律爲先本督辦督理蘇杭六屬緝捕清鄉事宜統率水陸各軍蒞事以來接見各營統帶管帶各員弁無不諄諄告誡約束勇丁無許出外游行滋生事端不啻三令五申乃三月十四夜本公所巡緝隊在閶門外春仙戲園看戲滋閙損敗名譽違犯警章督隊官毫無敎育罪有攸歸發縣監禁三年限滿遞藉兩隊官摘頂責懲以爲經此嚴行懲創各營勇丁當可稍知儆惕不料本月初四日新中營勇丁猶敢不穿號褂結伴看戲不付戲資并有在馬路逞兇毆人撕破巡捕號衣之事似此任意妄爲尙復成何軍界言之實堪痛恨除飭飛划各營陳統領將新中營滋事之彭玉魁褚秀山沈德魁三名并該管官長一併提營嚴懲一面通飭各營遴派可靠弁目在城廂梭巡隨時稽查外合行示諭各營兵弁人等知悉爾等須知國家設立之兵糜費鉅餉各宜謹守規則保全名譽自示之後倘再有前項滋閙情事准由馬路巡捕拘解至營中按律懲辦（間） 
[請刋泰豐山藥庫關防南京]  
　　江陰泰山藥庫工程前經江督 
派委趙觀察有倫興工築造茲據呈稱開工以後公務繁多與徐鎭相隔二十餘里借用關防諸多不便應請飭局刋刻關防轉發啓用以昭信守端午帥閱呈後即札財政局飭匠刋刻（商） 
[派員稽查皖北營務安慶]  
　　皖北駐防各營巡緝盗匪不甚得力現皖撫馮中丞札委皖北土藥提調張守樹建爲稽查皖北營務專員以資整頓（敏） 
學務 
[湘潭縣中學堂之衝突湖南]  
　　湘潭縣中學堂日前因需用英文 
課本學生等請由學堂購備該堂監督龍紳心梅不允所請並令各學生赶急自備學生等亦不允以致大起衝突即於是日一律停課龍監督聲稱此等風氣應將全班開缺各學生遂一鬨而散各將行篋搬運出堂旋經勸學所紳董調停將學生中爲首滋事者開去五名至應用課本則由學堂購備始得寢事次日仍入堂上課矣（胡） 
[學司批斥學生停課要求安慶]  
　　皖省理化專科大起風潮已迭誌前報茲悉學司批理化專科控惲守禀云朱敎員被誣一節業經撫憲飭司秉公申理生事之差亦已交縣重究已臻極端該生等又復嘵嘵不休延不上課意欲何爲良所未喩風聞並有開會集議之事諸生究何苦自荒學業爲此不文明之事將置朱敎員於何地耶仰朱敎員力勸該生等一律上堂授課毋得自外裁成藉端阻學致干開除各宜自愛又批云爾僥倖欲入理化專科冒頂他名先以賄進實屬咎由自取旣由吳襄甫從中串騙則此案虚實自以吳襄甫爲最要關鍵候飭傳到案質訊明確秉公核辦（女） 
[農業學堂風潮已息長沙]  
　　湘省官立農業學堂敎務長楊子玖因學生不服約束不肯整隊意欲去位已誌前報茲悉次日由楊君報知監督張觀察鴻年力請辭席觀察即至學堂將學生大加申斥並查明倡首滋閙之四五人開除缺額復至楊君處温語慰留奈楊君去志已决已 
將行篋挑運出堂矣（古） 
[留日學生請咨回國安慶]  
　　安徽留學日本官費生余際春現已游學畢業呈請李星使給咨回國聞李大臣已咨明皖撫查照矣（心） 
 
 

Page 12

 
 
實業 
[湘省茶市之衰歇湖南]  
　　湘省土貨向以紅茶爲出口大宗乃近年以來茶商迭受虧損致各處大資本家因此不敢妄動聞今年各屬茶市如安化桃源瀏陽湘潭高橋等埠較昔年甚爲减色原有牌號大半收歇湘潭一埠竟至無一存者倘今年再無轉機恐此項物産必致漸就銷减也（敏） 
[海外同胞熱心路事南京]  
　　潘立齋梁眏堂兩君僑庽南洋爪哇 
一切公益無不勇爲前日因公來寗經鄭紹覺等諸君以蘇路勸股事相商兩君願擔任經招當交去經收據十册報告表二十張續招新股章程數百分及公牘圖說等件其𤍠心毅力可以矣（川） 
[禀請試勘金苗天津]  
　　直隸永平濼州唐山商人劉路訪聞距省七百餘里北大嶺西邊三十里地名落流河依敏三道溝子地面出有金苗有俄人六七名時在該處偸挖日前具禀撫轅擬請發給執照前往試勘并乞知照西布特哈交涉局妥爲保護（無） 
雜記 
[憲幕與縣令衝突蘇州]  
　　藩署文案商某十二晚十二點鐘行經吳縣署前適王竹浦大令因查辦徵兵巡捕衝突事回署商某即將所持之諸葛燈向大令一照大令突見火光心甚異之即令停轎查問商某云爾等不合問我護勇差役即將商某揪住髪辫扭至轎前逼令下跪請大令親自訊問商某云我是藩署文案商某回分館去公館在麒麟巷内請你同去見藩憲大令見勢不佳遂卽進署一面派某家丁尾隨商某之後看其是否回公館乃商某回去後見有人尾隨仍即出來徑至藩署該家丁直隨至藩署始行回復商某到署即將前情面禀瑞藩司謂此事如不查辦以後我署之人不能行路何况平民藩司大怒立發電話傳王大令問話大令聞信立即上轅時轅門已閉守候至次日天明請號房往禀是時藩司尙未起身大令即先至幕府商某處請罪商某怒不可遏大爲訓斥大令方欲辯論商即手批大令之頰大令受窘即行退出往求蘇州府何太守同見藩憲瑞方伯又大加訓斥即欲懸牌撤任參辦太守等再三代求方伯未允後由臬司懇情幸而得免至晚大令即將該護勇差役二名送至清鄉局由吳秀之司馬提訊判將護勇差役二人各責八百板用重枷枷號先發三多橋一天後送至藩署前示衆十四日又將該二犯另加藩司封條晚間不准開枷以息商某之怒云　 
[詳辦凌虐妓女之龜鴇南京]  
　　鎭江府承守璋具禀江督略謂三月十五日據警察局提調饒應褘報據四區巡官朱永臨面禀據商會紳董函稱銀山坊娼家吳胡氏與姘夫孫三因買女孫小才子不善應酬始則毒打繼則將其脚趾剪去呈請提驗等情當將吳胡氏孫三孫小才子提案騐訊屬實解送前來隨即提訊據孫小才子供興化縣人令年十四歲本姓盛氏因父母窮苦自十二歲買與孫三等爲娼因不會應酬常受毒打去年冬間吳胡氏要伊接客伊因年小不肯打過多次後因逼打不過免强接客吳胡氏因伊脚大不好看硬行用布纒裹脚趾皮肉盡行腐爛伊疼痛哭泣孫三將伊用棉被裹住頭面抱住身體吳胡氏用剪刀將伊脚趾剪落八個疼昏不知人事後經吳胡氏等救轉用藥敷蓋現尙潰爛求請驗究發堂留養吳胡氏與孫三供認凌虐不諱騐孫小才子左右脚僅存大趾兩個其餘全行剪落無存現尙潰爛當將孫小才子發入濟良所留養飭醫調治吳胡氏孫三二名先後交地保押令游街示衆再行發交丹徒縣訊供詳辦禀請核示等情奉端午帥批謂此案吳胡氏等買良爲娼已屬藐法日孫小才子年僅十四乃該犯婦等始而將其毒打繼竟剪其脚趾殘暴情形幾無人理似此任意凌虐實屬可惡已極亟應從嚴懲辦仰蘇臬司即飭丹徒縣速提該犯婦等復訊從嚴擬辦（商） 
[捕頭緝獲鉅賊蘇州]  
　　蘇人朱明章向在上海後馬路開設天豐洋貨號十四日乘火車回蘇帶有皮包一個内貯鈔票洋二千元及値洋二萬餘元之契據忽在車中遺失遍覔無着詎被並坐之王阿春竊去抵蘇後王下車而遁該處巡捕房捕頭劉蘭亭見其形跡可疑上前拘住正在盤問間適朱親至捕房報案當將皮包打開查檢各物無誤因即飭朱具結領回一面將該竊解赴工程局嚴辦（命） 
[清談（一）革命]  
　　政府之視革命黨。固如茫刺之在背。革命黨之視政府。亦如眼中之有丁兩不相下矣。今日搜獲軍火。明日搜獲軍火搜起不巳。彼且明目張胆起事於雲南矣。或曰革命黨固非。開會結社諸公比也。 
[（二）軍火]  
　　京師曰有革命黨私運軍火。浙江曰有革命黨私運軍火。安徽曰有革命黨私運軍火。何軍火之多耶。曰有拐妾之軍火。有誣控之軍火。有謠傳之軍火。則軍火安得而不多。 
[（三）警察]  
　　蘇州徵兵打警察矣。鎭江新兵打警察矣。漢口鄉民亦打警察矣。警察實有可打之道耶。 
[（四）械鬭]  
　　廣東有械鬭事黔省有械鬭事而厦門亦有械鬭事則。所謂保護地方治安。之官吏安在耶。 
[短篇小說說鬼（續）]  
　　衆鬼持鐵索出鬼門關。至人世市。視小兒臂無免字。大喜。爲首者曰。何如内奸不去。外患生矣。衆方服其智。忽見小兒百餘迤邐而來。又一隊出自歧路。急取索繫之屢不中。鬼大驚視其衣。近乳際有標幟。白而圓。作達德時敏等篆文。衆詫曰。豈人世又知其故耶。一鬼曰。非也。此所謂寳星。若輩皆學堂學生達德時。敏則學堂名也。衆曰繫之不中何故曰。此輩受。堂長敎員敎育。迷信已破。神佛肖貌。且猶毁之。何我輩之足云。衆鬼扼腕曰。處處學堂。人人學生。事將不集奈何。 
　　爲首者大怒曰。何物堂長敎員敢與老夫作敵。吾誓敗之。衆問其計曰。彼之所恃者敎育耳。諸君努力。誓必破壤其敎育。始洩胸中之氣。 
　　於是衆鬼遇學堂。即鬼鬼崇崇肆其伎俩。然卒無奈學堂何。堂長敎員之類小有不快而已。 
哀生曰詩云。爲鬼爲蜮。所謂鬼者。指行爲詭秘。異乎磊落光明者而言。吾見亦夥矣世人不此之防。而顧於無聲無體中求之。且城陽世物也。與鬼何涉。無識者乃諉其事於鬼。巳則俯首聽命。惴惴惟恐不保。吁感矣余故假。爲之說。以破世之迷信者焉。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（十六）] [  西泠悟癡生譯]  
　　福曰然惟頃所獲之醜黨。現在何處。花曰蓋交巡捕等看管。令其在兩廊 
守候。君問何。爲福曰勞脫反正伊等曾有知者否。花曰伊等自就禽後。即施桎梏。廊房距此較遠。宜無漏消息者。福喜曰若然則。予計可施矣煩君。等將所獲人數點清。先交巡捕。送入警察署内。託言勞脫現受重傷須俟。醫官驗畢。方可送裁判所定律。 
　　福俟衆人去後。即謂勞脫曰。愛如此機警。現可决其遁入隊道。其羽翼尙多。捕獲大非易事。非君身入巢穴。爲余等行反間計恐難一網捕盡。况雷斯屈來君。又陷重地尤非君共往。不能悉彼中虚實也。 
　　勞脫慨然。曰君等果能生致愛姆生爲余弟復仇。且使余復爲清白之國。民而倫敦城中。又去此極陰狡之女蟊賊。雖令予蹈龍潭探虎穴亦所不。辭。 
福曰。深謝君予等當共表感情。惟此側門内。危險情狀尙乞詳言之勞曰。幸哉雷君也。其必陷於鐵網中矣。然何以未聞鈴聲。衆人皆愕然請述其。故。 
勞曰。愛姆生言其夫馬倫心計最工。當造此室時。即於側門内搆。一極秘。密處所。非心腹不准擅。入予雖爲其夫婦所信任。然僅入内一次。其時布。置。尙未分周密。 
　　自莫掌敎死後。特聘德京巧匠。爲其結構聞側門内。設一軟梯。係用鋼條。製成。向左有鐵細管管内儲有炸藥。不知者觸動機括。人即炸爲齏粉。向右張鐵網一具。外繫銅鈴倘誤觸之。鈴聲振響。人即陷於網内。惟知之者。脚踏軟梯。直趨而。下不偏不倚方可無事。至梯之盡處。有一石池擋住。去路。其池旁有木板一塊。用鐵皮包裹但將木板上之細索扯直即。成一小橋。人從橋面過去。再將細索一鬆。依然無路矣。聞此墻後。有草舍三間。直通此處。惜於其逃遁時。無人在彼伺察。致令兎脫。爲憾事耳。 
本埠新聞 
[要事右營員弁即日起程]  
　　提右營萬參戎前奉江南提台電示飭將標下水師各員弁一律調赴澱山湖聽候閱操茲參戎已分别諭飭整備日内即須起程 
[預備妥定民敎涉訟章程]  
　　外務部分咨各省督撫謂近來民敎爭訟動釀交涉亟應將入敎入籍華民姓氏籍貫以及住居處所調查明白造册送部以便妥定民敎涉訟章程俾得飭屬遵辦等語昨江督已札行滬道轉飭各廳州縣赶緊查造呈送核辦 
[反對加收房捐]  
　　清查房捐委員丁叅軍前日至吳淞鎭吊驗各舖捐照其捐數較少及展轉歇閉復開等店擬按漏捐例分别補加一時羣情反對出言不遜丁叅軍見事不隹即乘火車赴申函請寳山胡大令同謁滬道請示蔡觀察飭令仍照向章抽收不再補加昨胡大令當即蒞淞先與救生局各董會商後至各店婉爲開導浮言始息 
[陸家石橋不准設攤]  
　　陸家石橋面擺設各攤往往不遵時刻違章設立迨由巡士驅除又避至橋北法租界境内碍難越界干涉茲經工程局查明該橋前於光绪十五年奉前升道龔勒石示禁各攤及車輛往來即陸氏後裔亦不准搭棚設攤在案當即據情禀明滬道照會法領事轉知捕房一體查禁 
[嚴查梟黨逗留鄉鎭]  
　　蘇藩瑞方伯以各處梟匪雖已解散然松屬各鄉鎭仍有梟黨聚衆賭博顯見餘孽禾清爰於日前嚴札松江府戚太守轉行所屬飭差偵查如有匪徒逗留立即拿辦並飭以後倘有匪警仍應由電禀聞以便兵剿捕 
瑣事 
[城内未能忘情]  
　　昨日本縣李大令發出堂諭略云老元廟僧人元達祥達均係少年出家而六根未凈宜乎有與婦女同臥吃烟抺牌之事實屬玷及空門本應嚴懲示儆姑念該二人年力方壯但仍留髪爲平民亦可自營生業爲一价之國民况元達尙有老母幼弟尤宜力謀孝養俯蓄著一併收押勒令還俗俟髮長成辦之時再行遞藉交保该僧演坤年　膭膭不能約束徒姪本屬不合惟旣經押懲准予開釋另投他寺其衣物給領可也 
[聊盡人事]  
　　捕廳趙敬臣因近來竊案甚多破獲者少昨傳汎捕到署逐件比責限令即日破獲 
[催辦團練]  
　　松江府戚太守前日札行到縣謂奉上憲諭飭各屬舉辦四鄉團練刻巳日久尙未開辦近又奉到札催飭即轉飭所屬赶緊舉辦如再遲延嚴參不貸等情李大令奉文後即飭承繕發照會諭飭各鄉董赶速遵辦 
[修理街道]  
　　道前街瞿家灣一帶道路崎嶇陰溝閉塞近有該處叚董發起議集捐欵並請滬道酌量撥助以便與修茲巳倩人估計　費約需洋一千餘元甚難措置云 
[調查盗案]  
　　本縣李大令昨奉松府札文飭將本年正月起至現在止共有盗案若干起詳細查明開單呈送所有巳破未獲及承緝員弁姓名均須註明 
[官事]  
　　江蘇試用道陳恩霖浙江領運軍裝委員强運開試用府經歷姜鴻俊一路四區巡警局副巡官虞朝宗候補典史竇堃補用縣丞潘頌棻昨均支道拜會禀見委署海防同知聶宗羲由蘇返滬禀知銷假棉花驗水局委員洪承褘禀知銷差 
[正悞]  
　　十三晚詹大有後進　作起火焚毁房屋五間前悞在銅絲店後而合行更正南市 
[彩票暫緩加價]  
　　浦束閘北兩處推廣巡警經滬道禀准江督於各項彩票内按票加 
 
 

Page 19

 
 
　　價兩角提助經費已由道出示曉諭在案茲據各公司禀稱五月分彩票早已印行加價一節應請酌緩一月現滬道又詳奉端午帥核准飭將示諭暫行弔回准定六月分再行加價 
[查獲要犯]  
　　去冬浦東開河閙事案内之奚增發匿跡南市昨被差頭薛貴在毛家弄毛蓬店内拘獲解至總工程局解縣收押 
[强搶銅圓]  
　　江北流氓尤春生前日至萬聚碼頭協盛元洋貨店内搶去銅元二百二十枚當被扭住送至工程局判戒責二百下押半月 
閘北 
[誣良爲賊]  
　　陸劉氏控告三路一區巡士楊德培誣指伊夫陸阿四爲竊賊盧阿三强拘入局寃被責押一案昨由巡警總局孫裁判提同竊犯吳子蘭蔡川郎王紹其並傳楊德培與陸阿四質讯楊供詞支離判各人分别還押候禀請辦核示 
[恩斷義絶]  
　　戴大文戴慶庚蕭阿三向永年里汪姓詐擾控奉巡警總局提訊汪姓將戴大文之女阿毛送案訊據供稱前被伊父賣至通州花烟間爲娼經汪姓出資贖回爲婢父曾收過身價洋三百元此次又與戴慶庚蕭阿三到汪處吵閙是實訊之三人供多含混判戴大文遞解回籍戴慶庚發四路一區充當苦工兩月蕭阿三枷號一月發新大橋示衆 
[新租界地保聲價]  
　　曹家渡路前日有孩屍一口 
抛棄路傍捕房因該圖地保連傳三次不到禀請公廨出單傳訊 
[英租界滬道飭拿鄉人]  
　　虹口鄉人劉毛毛因案奉滬道飭提前日由廨差協同虹鎭巡防局差將劉提獲寄押嘉興路捕房昨晨解廨請究判解道轅核辦 
[捕夥索詐]  
　　匪徒陳怡生張紀求陳利生施阿四李兪氏匿居虹口前日由艱縣捕夥王奎陳阿仁查悉意圖向各匪索詐爲包探楊連生譚鳳池得悉將各人一併拘入捕房昨解公堂請究王供奉諭來滬緝拿盗犯打花阿才三號等三盗李兪氏係打花之姘婦由伊等給小的洋四元囑令回甬陳阿仁在甬開設茶肆因笋認識打花是以邀伊同來是實訊之陳怡生等各人均供並未犯案判一併押候函致鄞縣查明候復到再核 
[拿獲巨竊]  
　　巨竊陳阿三竊取南新昌等王家衣物前日由探查獲昨解公堂請究判押西牢年半其代爲消贓之朱和尙押捕房三月贓給各失主認領 
[無一知者]  
　　廣東路鴻昌申報關行失火一案昨由捕房將該行經理沈子卿學徒兪才甫王榮芳車夫胡阿二並源豐成號經理虞雅琴車夫吳阿林一併解廨請訊沈等六人均供不知如何起火判一併交保候查明再訊 
[究辦流氓]  
　　流氓王阿木伍立榮屢在租界犯案前日由探查獲昨解公堂請究判王押西牢半年伍逐出租界如再潛來須押西牢五年 
[限期出貨]  
　　日商日東洋行控前開同裕號之田廷之定貨不出昨由公堂會訊原告延菊池律師投稱田廷之所定棉紗除已出外尙有四萬餘元之貨請飭出清田供已出去二十餘萬其餘因滙票金洋虧損是以未出求寛限料理判田交的保限兩禮拜清理 
[龜奴還押]  
　　會香里雉妓院龜奴嚴伸其因凌虐買女由探解請公堂訊究判仍還押候下禮拜一再訊 
[竊犯病斃]  
　　竊犯李阿桂即阿會由公堂判押四月在案旋因患病送仁濟醫院醫治延至昨日午後斃命報堂棺殮 
[法人閙院]  
　　前晚某法人至四川路粤妓院住宿不知何故將妓女打傷並搗毁什物由捕拘入捕房送請法捕房訊究 
[捕房懸賞]  
　　昨日英總巡　君出有賞格一道謂有本邑人劉矞卿前在某洋行執役因虧空巨欵逃逸如有知風拿獲者賞洋五百元 
[公堂瑣案]  
　　沈福田竊汪銀洲銅元押捕房兩月王三狗竊丁紹興布被押捕房三禮拜日人鈴木半郎控鍾文炳欠款不理昨晨傅案判交保訂期會訊 
美租界 
[火]  
　　前夜一句鐘北四川路南仁智里七弄某粤人家失火延及趙張二姓及國粹養正二學塾燬屋入幢尙有某姓婢女一口查無着落恐已葬身火窟矣 
[洋人聲勢]  
　　胡友菊之妻朱氏在塘山路某西人家傭工前日胡至彼處勒令回家被洋東扭送捕房諭令不准再往從寛斥釋 
[日人兇狠]  
　　某日人昨至匯山路柴阿榮所開之蛋行販恒不知如何口角被該日人打碎蛋百餘枚柴投報捕房飭赴該處領事署控告 
法租界 
[粤人毆捕]  
　　粤人陳柏棠前日偕同夥三人至招商局棧出貨將貨棄諸道旁巡捕喝阻不服反被兇毆並將號衣扯碎昨由捕房解請公堂訊究陳供因初到上海不知章程求請寛宥判罰洋十元斥釋 
[店夥累人]  
　　法商大昌洋行控鐘表店主徐兎明積欠貨洋七十五元向索圖頼昨由公堂提訊徐供係店夥周姓所欠周旣逃匿現由商人代爲措償呈請給領聶司馬即將呈洋交原告領去完案 
[竊脚踏車]  
　　任忠芳竊沈云龍之脚踏車售於英界由探查獲原贓將任解廨訊辦判押三月 
[竊電綫]  
　　陳生江前日在新租界修理得律風乘間竊取電綫一圈爲管工洋人查見拘入捕房解送公堂請究判枷號一月 
[必非縱火]  
　　同生泰襪店失火曾誌前報昨捕房飭將該店主婦陳岳氏及同居之吳胡氏李阿三隣人周張氏周根弟朱小雙等一併傳至公堂審訊胡氏與李阿三均不認起火朱周等供皆從夢中驚醒未悉底細中西官以吳李等未保火險從寛開釋完案 
[火警]  
　　老北門外布莊街吉安里韓某家前晚三句鐘遺火積薪焚毁披屋兩間 
國外新聞 
[高麗日報又被勒停]  
　　十五日東京電云高麗日報又經官府勒令停刋 
[日人派兵赴韓]  
　　十五日東京電云日政府於九州大隊内挑選聯隊一隊派赴高麗昨已行抵濟物浦又北海道之聯隊明日可抵岡山故日本近日派赴韓國之兵已有兩大隊矣 
　　日本報按日本駐韓之兵近日驟增一師團有憲兵二萬騎兵四隊目下行軍策略皆已更變曩者警察在前憲兵次之大隊爲殿今則大隊領首憲兵在中警察殿後蓋韓之亂黨今已失其政治上之資格故日人以暴徒視之設不痛剿全或將被躇躙固無庸稍懹仁意今已將全軍分成小隊開赴高麗十三省同時並舉亂黨雖狡必難脫網惟此次用兵似難指期定功大約即將是兵永駐高麗以資防守故韓國之亂實使日本握束益固耳嗚呼韓人當思野心倔强實自速其亡耳 
[德政府不允助摩]  
　　十五日倫敦電云摩國僞皇海連幕飛之專使業經德外務部接見摩使謂海連幕飛今已爲摩國君主應請德國協助使法兵退出摩境外務部大臣答謂摩法交涉德國未便插身其間惟聞政府尙須設法調停也 
[各國中韓商標交涉]  
　　字林西報載日本報云日本與英美法保護中韓商標交涉問題因美國擬加入版權一欵故尙不能定約惟解决之期當不在遠日政府擬與各國分立條約一俟美約定後各國之約 
 
 

Page 20

 
 
當不難議結 
[三國聯盟鞏固]  
　　十五日倫敦電云奥皇接見德皇可以見三國聯盟聯之鞏固以上譯字林報 
[日本借債難成]  
　　十五日紐約電云美國華爾街銀行家通告日本日坂谷男爵謂日本如欲募債止少須八釐起息否則不願應命 
[議案展期發表]  
　　十五日紐約電云美國上議院議員福來克所呈之議案請將美總統羅斯佛放出與台格斯省勃勞斯維爾亂黨同謀之旗兵召回今擬展緩俟西十二月下次國會開會時發表此案以上譯泰晤士報 
[英法博覽會開會]  
　　十六日倫敦電云英國皇太子維爾斯夫婦在希菲蒲戲舉行英法博覽會開會禮法國大臣克羅闢君及爾羅君亦皆蒞會惟因大雨傾盆故殊掃興 
[德國殖民大臣過英]  
　　十六日倫敦電云德國殖民地大臣丹堡君過倫敦赴南斐洲考查英國殖民地制度英國殖民地次官西爾君在殖民部設禮歡迎後丹君又赴銀行恊會晚宴 
[德皇電謝首相]  
　　十五日柏林電云德皇電謝首相蒲羅親王在議院之成績並召首相赴維斯培頓因皇於是處不日將與比皇立奥帖特會談故首相已遵諭啓程 
[德美擬結公斷約]  
　　十五日柏林電云德美現在會商擬訂公斷條約 
[德員爲阿富汗服職]  
　　十五日柏林電云俄國霜報載稱有多數德員過土爾其赴阿富汗服職土京康斯坦丁傳說甚確 
[德國對摩狀態]  
　　十五日栢林電云德國樞密臣齊麥曼已接見摩皇海連幕飛之使臣德國外部未便以官禮接待因其無國際性質也德政府之意所有各事悉遵奥爾其西内斯條約辦理德國對於此事之狀態各處無不稱其合理以上譯文匯報 
振務 
[三月份經收月捐清單]  
　　道署洋廿元周湘雲怡情軒貿孚楊潤芝祝蘭舫五户各户洋六元陳善亭邵林睦二户各户洋五元泰昌老順記二户各户洋四元義昌成李雪嚴缅華厰三户各户洋三元朱葆三譚幹臣徐貫雲萃豐大慶樓南順記招商局戴生昌祝源昌韓山曦陳志雲華興十二户各户洋兩元源豐潤洋一元八角莊源大洋一元六角章佩華洋十五角老悅生江南焑雨樓蘇寳森大觀樓胡綏之昇平樓滬江第一樓三井天餘燕慶園　泰昌樹德公司永豐源昌愼餘堂元昌葉天德新順記王陽生戴運來可熾可熾順汪萃利錦章申茂廿五户各户洋一元申園兩月洋十二角謙記洋九角中和帳房洋六角五分久成九　北天成永裕成鴻昌椿源六户各户洋六角隆昇梁煥南宏源易安居龎竹卿思補齋李珊記益昌八户各户洋五角新新園大昌德恒升怡園四户各户洋四角咸章升和恒荗晉昌施德豐徵昌怡昌其萃樓八户各户洋三角天祥義盛一壺春大綸靑蓮閣曹德大豐記通泰八户各户洋兩角木商會舘錢三千六百源通錢一千八百豐裕錢一千存濟堂錢壹千嘉綸介福厚泰和康壽康晋和愼餘餘大元甡元祥衍大恒益永豐存德協昇宏源源吉寳和寳順承裕正大升大彙康崇餘永康瑞大晋大敦和義善源福康兆豐恒德仁大源利森康厚大源餘鈞康壽豐鎭昌會大鼎康志大同裕久源明德同福瑞昌洽餘瑞豐信大順康豫源會餘元豐正元崙餘寳大裕源長德森協豐怡祥謙餘賡裕敦源久豐庶康裕祥怡慶衍慶大慶壽昌元荗巽裕七十五户各户錢六百裕綸九和安裕元春宏德叙生乾元愼各元興立豐恒泰鼎昌德大源成正泰和豐敦泰顺元義昌裕泰通泰元源元成安康立餘鴻餘元大亨立生晋元和祥承泰鼎興嘉惠元益永餘慶餘大章三十八户各户錢三百怡大怡大莊二户各户錢二百萬興永愼協成祥三户各户錢一百英法美三界一文愿洋十六元八角四分錢念七千二百零五十附洋貨捐大豐恒興二户各户錢二千四百成德豐恒豐瑞增泰源協怡盛四户各户一千二百日新盛泰記屏記恒荗盛四户各户錢九百乾益德昌順錦豐鼎豐協豐登豐義泰四逹瑞恒豐信正昌順鼎裕元生日新增振豐恒通裕公愼新泰恒　記福和新泰祥廿户各户錢六百以上共收月捐洋一百廿八元正小洋一百八十八角五分錢六十四千五百又共收一文愿洋十六元八角四分錢廿七千二百五十共收洋貨捐錢廿五千二百 
　　滬北廣益善堂司董祝大椿葉貽釗朱佩珍等謹誌 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
