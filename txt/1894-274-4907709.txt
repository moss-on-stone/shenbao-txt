# 1894 - 274 - 4907709

 

Page 1

 
 
[名手分書戒士千字文寄售助賑] [  申報舘謹啓]  
　　名手分書戒士千字文引証一書專爲勸善而著又得精於書法者工楷分寫付之召印不但可以與起　心而且可以仿模筆法　營本也計　　本每洋一角乃好善之士寄售以助賑欵者兹託三馬路申昌畫室出售好善助書世不乏人請速賜顧爲幸 
[重印四史出售] [  點石齋啓]  
　　本齋曩印史記兩漢早巳風行海内士林稱賞今重加描潤并延名宿校讎再四而後印用潔白連史紙字跡清爽墨色濃　裝釘精緻加以三國　四本合成四史廿四本分作四套碼洋兩漢十四本兩套四元五角史記六本一套一元八角三　四本一套六角如蒙賜顧祈向棋盤街本分局及申昌購取并各省本分局又同文分局皆可購取此佈 
[新印徐氏十三種告成] [  圖書集成局啓]  
　　吳江徐靈胎先生精於醫與葉天士齊名著有醫書八種曰難經經釋曰醫學源流論曰神農百草經百種錄曰醫貫砭曰傷寒論　方曰蘭臺　　曰洄溪醫案曰慎疾芻言此外又有外科正宗專闡瘍醫奥妙雜箸四種一爲道德經註一爲隂符經註一爲樂府傳聲一爲洄溪道情計十三種本局用新鉛字印成紙墨釘工較尋常格外精美另加錦套碼洋一元六角售處在上海申報館帳房三馬路申昌書室及各埠申昌國經售申報處 
[論謀定後戰之利害]  
　　兵法有謀定而後戰之說蓋言謀也孔子亦云臨事而懼好謀而成而孟施舍所謂量敵而後進慮勝而後會是畏三軍者也此又勇往直前奮不顧身之勇士可以起懦夫使有立志然究不過匹夫之勇而巳文王一怒而安天下武王亦一怒而安天下皆乘其機而起焉者也機何以知其可乘則謀之臧也而後人不知審機度勢往往緩於應敵恐人之議其後也則以謀定後戰之說自爲解嘲而實則彼之所謂謀也者直無謀之甚者也昨有西友言及中國之與倭人搆戰牙山一役竟能以少勝多而平壤乃致挫衂此其故由於緩故也中國之兵未嘗不强而患在遲遲不進且未嘗謀之於先兩軍相持之際倭人曰出馬兵數騎不時游弋或掠華營而過並不與華軍戰而華軍亦熟視無睹亦從未聞有華軍之騎隊派撥出營掠敵之營壘然則由於將之不知戰非兵之不能戰也牙山以寡敵衆而倭兵屢爲所敗度必有謀之於預者矣卽大東溝海戰以中國師船之堅且巨倭船雖有一二艘頭等鐵艦何足以禦第倭船之砲小而多列於船之兩旁密若蜂房而又練習準頭俟敵船對準而後擊其擊也亦不肯妄擊空放船身活動或高或低皆不足以取準必俟其平而後開擊或不免於失機而其命中也則勝於華軍中國兵輪之砲極大而遠倘敵船被擊而中則受其一砲巳可使船身盡粉惟遠則未必砲皆命中此其病也將不習兵兵不習器本兵法之所忌中國兵士所用之槍有自製者有購自外洋者其類不一其式亦不一而其用法亦不能一僕嘗屢言此一事實爲中國之弊病蓋一砲有一砲之彈一槍有一槍之彈不可以通用也卽其開放之法亦各不同非可以一律施也而中國之兵或執毛瑟或持林明敦或挾快利等槍卽船上之砲亦有格林砲亦有克虜伯一艘亦必有數種而此砲之彈或誤入於他砲則必不能開放從新取易愈覺費事遲誤稽延或由於此至於陸營各兵其所持之槍所以爲克敵之用者常有槍與彈格格不入之時蓋此等當兵之人多係田野椎魯粗蠻之子初未嘗能細心辨認之營官哨弁尚且有不能盡識者卽使有人教習人人能辨而或在倉猝之間隨手誤携則有槍與無槍等有彈與無彈等轉不若先時專以鳥槍線槍爲制勝之具其槍彈斷無不能合用之時此說也言之再三而卒未見採及至今猶仍其舊聞平壤之役有人言及有某營適當倭宼之衝而其槍彈均不相應以至倉黄之際徒手而搏遂至先潰一營潰而衆心遂摇動無鬥志此則大可扼腕者也然而誤在器器猶可以攺絃而更張也懲於前者毖於後一誤或不至再誤而中國迂緩之積弊則尤爲歴來之宿病可稱爲痼疾者也若不亟醫恐將來有疾不可爲之勢觀於此次倭人先佔韓京先動大衆先以兵船犯威海等處不啻事事皆讓以先着而中國皆成後手此其利鈍之機所判顯然矣兵機緩急之間間不容髮而謂前敵者必請命於數千里之外而後動有不坐失其機宜者乎若此者其謂無謀乎而猶曰謀定而後戰乎余曰子之言善矣然兵之勝負在於曲直倭人此次以無名之師取無理之閙卽使狡計百出掩著多端究不能以欺人者欺天中國雖偶有挫損而理直氣壯義聲足以震於天下况聖明在上一紙詔下直令人感激鼓舞於不自巳失機者以軍法從事有功者以不次賞拔行間人人皆有奮興之志卽草野亦多有同仇敵愾之誠事權歸一指揮悉定從此鑒於前車不致再有後誤吾知雖有小挫於先必將有大捷於後子又何必爲杞人之憂也哉雖然子之所云亦屬至言當國秉鈞者所不可不知者也則請以子之所言筆而出之以當負曝獻芹之意何如 
[諭旨恭錄]  
　　八月二十九日奉硃筆顧鴻書著署掌京畿道事務欽此同日奉硃筆稽察鑲白旗蒙古旗務著德本去欽此 
[本館接奉電音]  
　　昨由京友電傳上諭二道敬謹譯登○九月初五日奉上諭王文韶著來京陛見雲貴總督著譚鈞培暫行兼護欽此同日奉上諭長江水師提督著黄少春調補俟海防無事後再行赴任欽此 
[英艦抵烟]  
　　烟臺信云初二日有英國水師提督乘坐兵船由仁川行抵烟臺寓烟西官均往謁見 
[烟臺防務]  
　　自倭奴犯順烟臺各防營皆蒐乘補伍先事預防初一日關道憲劉觀察又至海防營閱操點塊帳下貔貅類皆年輕力壯技藝精熟洵足獨當一面 
[踴躍從戎]  
　　日前屢有武弁自威海旅順至烟臺招勇近日又有武弁由旂順口至烟招募親軍二百名尅日成軍盖此次月餉從優給發每月關銀四兩二錢故有志從戎者無不投袂而起也 
[倭船游弋]  
　　本館派赴烟臺訪事人來函云上月廿九日烟口東北洋一帶又有倭船游弋見者謂各船中實有商船充數盖知我近日各船由天津裝運煤斤軍火駛往威海旅順各口故派船游弋欲爲攔截之計也幸各運船或先或後行期莫測不致墮彼詭計耳 
[戰事餘聞]  
　　昨接本館派赴烟臺專訪軍情之友人來函云有自沙河子地方行抵烟臺者言及我軍平壤之敗退至義州見鴨緑江迤東時有倭騎游弋是處各鋪户皆有戒心相率停止贸易○又有東河民船救出八月十八日 
 
 

Page 2

 
 
海戰沈船受傷之兵附載來烟述及當日戰事與前報所紀大略相同惟言交戰之處距岸不遠商船漁艘皆可駛赴救援所沈各兵未經受傷者大半遇救得生惟倭兵一經入水自甘溺死不望救援盖自知罪惡彌天必不容冉履人世也○兵船上弁兵皆有眷屬在烟臺附近地方僦屋而居上月十八日與倭艦接仗間有失事沈没者家屬遠聞噩耗或父哭其子或妻哭其夫倭艦之沈失爲數較多則倭奴之死事者亦必數倍於我想扶桑島國野哭招魂更不知若何悽慘也 
[大軍過境]  
　　前紀某軍門新募勁旅數十營駐紥江口一帶待舟載運云云兹接揚州訪事人函云各船雇齊後於本月初三日由該營哨官督帶登舟由　洲口駛入運河過揚北上沿途秋毫無犯並不停泊銜尾而前舳艫相望洵不愧爲節制之師聞行抵清江卽舍舟登隂暫駐數日原船仍回至江口運載各營一俟大隊到齊卽隨同統領逕赴北洋聽候調往高麗征剿 
[皖撫南下]  
　　調授安徽巡撫福大中丞潤交卸山東撫篆卽於上月中旬携同瀛眷遵陸至清江換坐官舫於本月初三日下午節抵維揚印委各官均至碼頭恭迓迨憲舟泊定手版紛陳當蒙接見有差中丞命輿登岸一一答拜旋卽回舟傳諭開行各員復恭送如禮 
[江右揭曉日期]  
　　江西鄉試聞擬於九月十一日子刻揭曉初十日午刻各大憲親詣貢院申刻填榜陸孟二主試擬於十三日回京覆命以便隨班祝嘏并聞陸主試之太夫人抱恙在京亦欲回侍湯藥是以本届主試首途較往年約早半月也 
[江右試事]  
　　江西向有不法棍徒私立遞報飛足報各名目帶領黨羽多人分投報喜坐詐强閙櫌害萬分又有冒充省報京報僞造塘務府大小各報條爲漁利之計逞情滋擾殊令聞者髮指本届鄉試提調涂觀察臨試王太守大張示諭嚴禁各弊如有棍徒假報喜爲名詐閙滋擾定卽嚴拿照光棍擾害例從重究辦决不寛縱惟憲示雖頒尚須實力整頓方足使弊絶風清不然一紙空文豈能遽除積弊哉○本届應試者一萬六千餘人中秋節後卽紛紛回里至八月下旬留省者寥寥無幾惟富貴家子弟間有數起逗遛不返選舞徵歌偎紅倚翠頗有此間樂不思蜀之意○辦理科塲供給事務向應南昌首縣獨辦新建惟會銜而巳身任其事者無不視爲畏途其承上起下一切供應豐儉厚薄雖有舊章可循而臨時不免爭執此中頗費經營否則動輙得咎等而下之至各項夫馬亦任意横索倚勢濫支上焉者更無論矣本届科塲署南昌縣周金箴明府辦理供給事務備極辛勤前因卓著政聲請補清江縣近巳奉部覆准一時賀客盈門 
[鎮軍晉省]  
　　九江總鎮周德泉軍門赴湖口各處閱看砲臺返斾後接中丞密電迅速赴省商議軍務軍門卽於初一日清晨坐官舫用紫電官輪拖帶起程時各官俱赴江干恭送 
[九江火警]  
　　八月廿九日下午二點鐘時九江西關外花牌樓口游姓清湯館失慎但見黑烟冲霄同城文武各官及保甲局齊來撲救招商局水龍先至將皮帶放入江中用數十人用力吸取源源灌救得以登時撲滅迨營中及義渡局水龍至祝融氏巳退避三舍矣此地爲生意薈萃之處時值北風大作人心惶惶幸在白晝招商屋主在簷上鋪磚一層火勢不能上透僅焚去房屋一間查起火之由因該館倚壁作灶烟囱炸裂燃及隔壁信局之柴信局人手衆多什物皆得搶出所耗無多薛明府救火後飭差將起火之清湯館游某帶回縣署以便訊辦 
[鳩兹晚眺]  
　　蕪湖今年秋成雖尚豐稔然其間遭風遭水及新秧遭凍晚稻遭旱因而顆粒無收者亦復不少經王邑尊親自赴鄉在南阡北陌間往復踏勘孰荒孰熟成竹在胸近巳繪圖貼說通詳大憲循例由郡尊鳳太守覆勘太守於上月廿五日蒞蕪晉謁道憲並與各同寅往還答拜旋於月杪回郡○蕪湖保甲緝捕會匪向稱得力近日道憲袁觀察接奉鄂督張香帥來文以光緒十七年沿江會匪潛議謀叛案内尚有某渠魁一名至今未獲移請貴道專派幹員一體嚴拿等因並附賞格無論軍民能將該要犯拿獲立給賞銀一千兩云云觀察立飭專司緝捕之李副戎帶率線勇星夜登程入虎穴而探虎子副戎固優爲之想此次亦必如願以償也○上月二十七日爲至聖先師孔子誕辰蕪湖學校中人向設有灑掃會諸生躬自擁篲將大成殿及兩廡掃除潔淨結彩張燈並陳樂舞於庭届時各爇心香一瓣爲尼山上壽本届仍循曩例由學官王瑞臣崔枝仙兩廣文爲領袖一時藍其衫而雀其頂者霧集雲從不下數百彬彬秩秩蹌濟一堂誠盛典也○新授寍國府桂玉堂太守鍈上月廿六日由省繳憑奉飭履新道出鳩江小住某客棧拜會關道憲及印委各官盤恒數日卽換民船向寍郡進發擇吉本月初八日履新 
[節母入祠]  
　　楊雪漁太史之太夫人於辛酉年杭城失守時殉節卽經當道奏聞奉旨旌表現在太史養疴梓里因於上吉祥巷舊廬遺址建坊立祠擇於九月初二日恭請太夫人栗主入祠太史以木天清望視學黔中兹復掌教學海堂久爲士林所矜式亦以見太夫人之遺澤長也 
[蔣祠采菊]  
　　杭垣豐樂橋北首華光巷内某甲父子三人租得平屋兩間開設祥源玉器作甲因年老且有烟霞癖將店歸二子經理於是兄弟二人經營締造積有千餘金購取對街地基今春起造西洋樓一幢門面裝飾與滬上茶食店髣髴雕鏤刻劃金碧輝煌六月間移入新屋中秋節與木匠某乙結算工料錢其樓屋内外十二椽另平披三椽乙以三椽平披悮作樓屋十五椽登記帳上因此作爲把柄欲將工料故意刻扣乙不允至某日扭乙至華光廟前兄弟兩人持洋傘遍身亂矗頭額左角經傘尖剌破約長二寸許鮮血淋漓乙妻及學徒等飛奔而至扛乙至玉器作店堂内俄而輿夫舁乙往上城至縣署喊寃不知若何了結○今秋溽暑薰蒸至八月初驟入清凉世界患吐瀉者十至八九竟有變作噤口痢延五六日而名登鬼籙者上下城廂指不勝屈另有一種遍身瘡癤穢爛不堪雖無性命之慮而呻吟宛轉耳不忍聞衛生者不可不防之於預也 
[錢江秋汛]  
　　文闈將竣武試又臨欲與鷹揚宴者咸陸續晉省每當天氣晴和輒馳騁於羅木營中以習騎射省城中好騎馬者往往混跡其間故近日街坊之上乘馬往來者頗多府憲陳太守恐其肇事出示嚴禁并札各屬送考教官傳諭武生不准在城内馳騁免生事端○江干何姓過塘行數十年老鋪也前因乏人經理租與徽州汪某接開數年之間汪虧負莊欵八千餘金於八月初旬帶一妾濳逃其妻女及行夥均不知也及中秋節届各債主追取欠項徧尋無踨遂控縣立拘汪某之婿某甲及司帳人某乙管押一面各處發電找尋遂於八月下旬在上海長江輪船上拘獲汪一時情急欲吞阿芙蓉爲旁人所奪管解來杭送縣懲辦當在行囊中搜出金葉百餘兩并衣服首飾尚值三四千金行中貨物亦有二千可抵統計虧欠不過千餘金顯係有心吞蝕故作倒帳大爲贸易塲中之患現聞將所有各物攤還各莊汪某依然管押想當重辦也 
[浙省官塲紀事]  
　　署臬憲王心齋廉訪自六月初感受暑熱迄今兩月有餘始得痊愈於上月廿六日禀請銷假○銀山門絲捐總辦潘太守志枬呈報丁憂現奉藩司札委候補府孫太守濬辦理太守擇於廿七日接事○金華縣林大令孝恂丁憂遺缺巳委候補同知王司馬慰祖接署○徐宗師出闈後示其考優現巳懸牌定於九月初一日頭塲初三日二塲初四日發案初六日請撫憲會考 
[嘉耦天成]  
　　兩淮運憲江都轉之第十公子自幼聘定同鄉某官之女爲室涓吉八月廿七日完姻坤宅先於前數日送親來揚暫住花園巷安徽會舘是日清晨公子由運轅升輿備齊全副執事率領彩轎至坤宅行奠雁親迎禮儀從烜赫鼓樂喧闐沿途觀者頗形擁擠旣而命駕先回至午後三點鐘彩輿登堂賓相人等高唱啓簾行交拜禮有見者謂紅氍毺上儼然一對璧人年貌相當身材相若洵天生嘉耦也堂上下賀客無不讚美連聲都轉本不欲駕動寮寀是以儀門以外皆未鋪陳執事人等均由東首廊房耳門出入奈本郡印委各宫早有所聞届時依然冠 
 
 

Page 3

 
 
裳畢集履舄如雲濟濟蹌蹌極形熱閙云 
[麋臺訪古]  
　　署江蘇臬司韓古農廉訪示期九月初三日考試紫陽書院届期廉訪因别有要公委總捕同知劉峯司馬代辦司馬卽於是日黎明排導至紫陽書院點名畢扃門出題兹將題目錄左文題天下惡乎定吾對曰詩題指揮若定失蕭曹得蕭字○日來蘇州地方官奉臬憲諭查辦流氓甚形嚴密本月初三日著名流氓木瀆瑞生麻子阿榮阿四阿生等四名經中路總巡局差拘獲王明府提訊之下飭各賞竹笋煨肉千斤獨桌酒一席發元妙觀山門口示衆一月期滿尚須收入攺過局○初二日早見有一女犯年甫二十左右妖艶絶倫雖手拷脚鐐身繫鐵練而秋水含嬌恒流露於顧盼之間由司監解至湖南會館臬憲行轅韓廉訪升堂提訊女犯極口呼寃廉訪再三細詰始供稱通姦不通謀廉訪飭發原審官再訊聞該女犯係松江府某縣人于歸後甫經一載竟與姦夫將本夫謀斃當經本縣訊實解司過堂今旣翻供想又費差役等一番起解之勞矣 
[鹽梟站斃]  
　　飛划營統帶　太守緝捕後營帮帶陳都閫帶領砲船駛往蘇州横涇附近之某鄉生擒倡首聚賭之鹽梟一名羽黨九名解交吳縣釘鐐收禁禀候上憲核奪巳紀前報兹聞此案業經臬憲韓廉訪親提訊鞫初猶狡賴經廉訪悉心研詰始將所作之事盡行吐出併供認某某等處盜案數起以横涇王阿三所開小烟館爲窩贓之所廉訪得供立飭凌大令帶領幹差至該烟館查抄當起出贓物甚夥大令飭將王阿三連贓物一併解回刑訊之餘一一供認現聞廉訪擬將王阿三裝入站籠舁置該鄉鎮烟館門首示衆限三日站斃 
[募勇設防]  
　　駐滬督標忠字營統帶張春園軍門現奉南洋大臣劉峴帥札飭再募智字一營以資防禦張軍門奉札後遣弁赴揚州府屬儀徵縣募勇之多名尚未足額聞須在申補募以便駐紥龍華專顧川沙南匯口岸 
[仍議塞口]  
　　江海關劉康侯觀察近奉南洋大臣劉峴帥電札飭在吳淞口堵塞以重防務劉觀察卽委前在縣署帮審之蔣金生明府於前日五點鐘帶同縣署幹差薛貴等坐小火輪駛至吳淞薛貴登岸先到沿河廳衙門通知主簿陸梅村少尹卽撥差役數名赴河干伺候蔣明府至寳山縣拜謁馬漁珊明府商議良久旋因馬明府欲在口外填塞而劉觀察札委蔣明府往勘則擬在口内堵塞　十年前中法失和辦理是以馬明府繕函交蔣明府帶回轉呈道憲蔣明府於昨日清晨回滬卽赴道轅禀商一切 
[浮屠遭刦續述]  
　　本邑西南鄉龍華寺有浮屠於本月初二日被焚巳紀昨日報章此塔共計七層作八角式塔中平日並不住人惟每年三月朔日起至四月朔日止爲龍華香巿熱閙之期青裙白袷每於禮佛叅禪之暇拾級同登可以仰摘星辰俯臨飛鳥過此以後惟朔望時一啓閉塔之西隅有乞兒三五輩隨在棲止以蘆蓆稻草遮蓋免爲風雨所漂摇並有柴片等在第一層晾曬初二日十一下鐘時正在燒煮食物不料遺火蘆蓆中一時烟霧迷漫各乞兒正欲施救然巳不及火巳延燒什物並燎塔上所曬之柴片烈烈轟轟燒進第一層該寺住持僧見之急爲鳴金報警一面往報火藥局卽舁洋龍兩條飛馳而至吸水狂噴加以調紥是處之振武軍各勇丁帮同施救得以卽熄計焚壞正西一面西南一面其西北一面燒斷挺柱兩根聞有某魚行自願出資修理外間所傳被焚房屋百餘間乃子虚烏有之談也 
[曉諭船户]  
　　上海縣黄大令出有六言告示一道其文曰示諭浦江渡船不准裝年偷渡倘敢貪利裝載立提重責不恕現當秋汛潮漲搭客以少爲度如其多載失事立卽併提重處 
[鷸蛙相爭]  
　　前報列庸醫被辱一則後某醫自知脉理不甚分明恐爲他人所辱侮遂與流氓阿雙通同一氣恃爲護符前日下午有流氓小馬夫者與某醫遇於美界西華德路向之拆梢詬誶之餘某醫卽喝阿雙動手小馬夫亦不肯稍讓兇毆不巳旋有巡街捕至阿雙乘間遁去將某醫及小馬夫拘入捕房捕頭謂兩造皆不不合今姑從寛免究一併斥釋詎某醫得脫後甫行數武又扭結一圑復入捕房捕頭飭送英公堂究辦 
[續獲賭徒]  
　　刻下虹口捉賭甚嚴而賭徒仍無顧忌前日在裏虹口朱家木橋相近朱聚聚所開茶館内聚賭興高采烈揮金如土經包探竇如海訪悉至前晚七下餘鐘協同中西各包探及暗差巡捕等同至是處四面圍拿當將楊阿林朱聚聚等七名拘入捕房捕頭命押候解送英公堂究辦 
[相騐吞烟]  
　　安徽人周某不知操何業曾於中秋節後至英大馬路第五百六十一號門牌之福來昇客棧借寓數日後於本月初五夜又至該棧住宿至次晨日上三竿猶作袁安之高臥棧夥往喚寂然不答揭帳視之見其神色大異立卽投報捕房舁至仁濟醫院醫治嗣經醫士騐明周係吞服洋烟如法施救無如受毒過深非藥石所能奏功延至五點鐘時溘然長逝院中傳地保至立卽投縣請騐上海縣黄愛棠大令諭於昨日三點鐘蒞騐地保卽至醫院預備公座大令另有要公直至六點半鐘始鳴騶而至旣入座地保禀明情節並言福來舁棧因在二圖界内小的不便細問旋傳棧主葛錦堂棧夥金榮生至案問爾知死者是何名姓作何事業有何親屬在滬答稱此人於半月前來棧住宿數夜後卽不來忽於初五夜十點鐘又來卽於次日服毒小的等初尚不知及舁至醫院據醫生言始知其吞烟至其有無親屬小的等並未詢明大令一再研詰葛金執定前詞遂令仵作如法檢騐據唱報身上並無傷痕委係吞服洋烟毒發身死並無他故大令離座親騐無訛遂命棺殮發壇招認諭畢卽乘輿回衙報時鐘巳交六點三刻矣 
[借銀紏葛]  
　　前晚有四百十　號華捕送鮑王氏王周氏張約齋吳文清等四人到廨據鮑王氏言係開抱芳閣書坊因有鴻文書局借去十三經註疏股本銀兩不料被伊等吞没向說不理是以同母王周氏將該局經事張約齋吳文清扭案請爲集訊據被告言伊等紏集婦女來局吵閙並被毁壞物件值日差詢明情節禀明宋通刺諭令分别押候訊核未幾王周二氏經人具保釋放 
[上海縣署瑣案]  
　　前充船埠兼管帮之丁惠南與駁船户朱洪大扭控縣署一案巳列前報現有浦東洋涇保甲局董事趙清源等環禀稱與丁惠南親戚不忍坐視求保出外黄大令諭候批示○向開馬車行之袁褚氏以夫故後被姪袁明德覇管遺産欺凌孤寡求請提訊黄大令正在飭差傳地保查訊袁明德聞之爲先發制人之計先赴英公廨控告將袁褚氏及子一併掯匿不放現由袁褚氏之婿倪國禎赴縣呈訴黄大令諭飭靜候批示○船户王秀峯被陶在山騙賭輸洋五十元控諸老閘巡防局經劉玉年等具保料理後陶逃逸無蹤經巡防局將一干人移送縣署葉司馬著劉等取保出外尋陶在山到案覆訊巳紀前報昨日午後黄大令公出回署王秀峯偕老母在大堂攔輿禀稱劉等出外不肯赶緊找尋陶在山到案意圖延宕求請催提黄大令飭退去聽候值差傳諭赶緊辦理 
[英界公堂瑣案]  
　　包探竇如海禀稱米如如所開老虎灶内常有人聚賭昨日又有曹少狗姚　泉楊銀桂朱阿清朱元郎周阿和張阿海等多人或挖花或鬥紙牌今連賭具一併拘案請究朱如如供開老虎灶偶爾聚賭以後不敢再犯矣曹少狗等或供務農爲業或供推車度日因天雨無事偶然消遣如今只求施恩宋通剌以朱等均係貧苦食力之人從寛判將爲首之朱如如罰洋五元否則攺押十天曹少狗等七人各罰洋二元否則各押五天○美捕房查知楊海泉家曾於初四夜聚賭昨經包探張阿五將楊海泉傳案請究楊供本地人向在洋行生理家中並無聚賭情事通剌再三駁詰終不承認遂著包探細心探訪於下禮拜三再行覆訊○張善仁行竊黄柏杳家綢行衣各一件報補後經也深孔阿 
 
 

Page 4

 
 
才緝獲人贓送究黄柏香申訴前情求請領贓張善仁供本地人向爲小本營生現因患病無聊初次犯竊求從恩典通刺判將張善仁管押七天贓還失主○華捕禀稱陳阿二竊取姚榮華布衣三件拘案請究通剌判將陳阿二管押五天○王洪標竊取曹洪卿縀鞋一隻經巡街捕掝獲送究通剌問明情節判將王洪標管押兩天 
[法捕房瑣事]  
　　閩人黄子蘭從甯波雇陸吳氏携領四女孩來滬經捕拘解公堂葛問轉飭押候查訊巳詳昨報昨午後同轉蒞八仙橋捕房命將竊西註之陳桂昌逮案掌八十下押至是晚釋放其流氓顧阿生李長春等各先枷示外提陸吳氏到案謂曰爾當從實供招以便定讞爾之女孩是何名字帶來上海究竟送往何處答氏女名阿毛在甯波時黄來雇氏送孩到申允給洋四元巳付兩元其稍闪者係黄與阿生同帶氏在輪船與之會見到申後將孩交黄氏卽返甯波實不知送交上海何處黄供此乃我之姘婦邵老嫗所爲稍大之孩係周家桂福阿戴托帶來申小的甫於念六日返甬初四日卽行動身實不知送在何處阿生巳逃逸回甬同轉喝令將黄拖下重責九十板始供稍大女孩乃邵出洋買來其長者十二元五角次者十一元托帶來滬會送到英界自來水橋地方第二百四十號門牌粤人李阿有家小的並非因送女孩而來實住吳淞况桂福阿戴寗波捕房深知其專販幼孩度日共送四女孩允給酬洋四元同轉謂另有女孩乃陸所生否答不是陸供當由黄邵氏領稍大女孩兩口到申交卸俟在船見阿生與黄又帶兩三歲女孩兩口彼此會見統行交氏帶領實在不知其細祗貪圖酬洋耳同轉復將黄陸反復研訊供執如前判令還押候再覆訊○簽分陜西知縣陳瑞鼎由重慶船上全興公號失去衣包一案經葛同轉飭探將野雞挑夫金阿祥拘押復傳邵雨生各挑夫研詰情形巳詳本報昨午後全興公號執事胡寳雲投稱陳大令業巳動身代求訊核邵等投案禀復查無實在同求恩寛同轉將金提案諭以失主陳姓旣去判將金交錢阿三等帶出限一禮拜查覆 
[酬愿助賑]  
　　頃奏老協成祥寳號爲鄰近失慎得蒙神佑特備酬愿移洋一百元徐石士仁翁交來榴記求病速愈洋五十元金記求病速愈洋五十元先後　領仰見善迓天庥吉邀神佑救命具徵福報濟急定卜延年敬代順直災黎頂祝康彊逢吉上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北固山訪碑記]  
　　署常鎮通海道蔡和甫觀察於八月七日交卸江都縣林大令聞信迅傅宜陵鎮紳耆星夜赶製紅縀萬民傘一頂德政匾一方德政牌四對於二十七日舁送道轅蓋以今春宜陵閙教案起觀察曾與英官晤商故不得不有此一番酬應也○本年三月保頤菴統制之夫人因都中有喜慶事航海遄回兹接電音悉八月二十日巳自都赴天津統制遂派差赴滬迎接旋接滬上來電云八月二十四日夫人由天津乘太古公司重慶輪船到滬想躭延一二日卽須由滬赴京江也○入秋以後天久暢晴官塲祈禱無靈禾稻早經枯槁至中秋日天氣隂　翌日遂得大雨迄今半月金烏匿彩玉兎韜光檐溜瑽琤昕宵不絶以致釀成疫癘比户呻吟想彼小民保以堪此 
[請禁女巫]  
　　本邑陸家行地方有王瑞華同媳徐氏常以巫覡惑衆歛錢現又建設關壇招人過關門庭如巿事爲保甲局董事陶德懋查知立將其偶像六尊交該處地保高彭年呈請查禁黄大令諭候批示 
[英廨晚堂案]  
　　前報載蘇婦吳李氏控山西人張岐山鯨吞麝香而張以李氏勾引女傭蔣周氏與伊姘識索詐不遂互控一案經宋通剌提訊之餘以兩造供詞各執著分别管押候補提供出之蔣周氏到案再訊昨據原差胡坤將周氏提案通剌於前晚覆訊周氏供稱家在太倉州鄉間丈夫阿金耕種爲業因家計貧困小婦人向在太倉城内孔姓家傭工本年春間隨主母歸寗來滬有同居之吳李氏屢向小婦人引誘至五雲日昇樓茶館啜茗與山西人張先生晤面小婦人先不知李氏從中勾誘及至該茶館覩此情形小婦人卽正色却之後遂與主母回籍不料李氏仍圖漁利代張寄信至太倉屬小婦人卽日來滬信内有牽涉主母字樣此信被主人扣住此次小婦人隨同主母來滬與李氏晤見向之理論以後李氏之夫吳蘭卿將張緊閉房中勒索洋銀小婦人不知其詳今蒙傳訊不敢妄供張供原籍山西向在治下販賣雜貨與李氏熟識本年春問李氏爲小的撮合與蔣周氏姘識當經李氏言定每月包洋十元小的巳付李氏洋二十元曾與周氏在五雲日昇樓茶館晤面一次以後因周氏回籍小的向李索討前欵無著邇來周氏復來滬上當經李氏之夫吳蘭卿將小的騙至伊家緊閉一室次日卽被扭赴案下求大老爺訊究至鱇吞合股麝香價洋之事實屬子虚烏有并乞伸寃李氏供小婦人現住三馬路新和里丈夫蘭卿曾與張岐山合股販賣麝香被吞本洋二百元通剌訊得李氏勾引良婦與人私識事尚未成兹因索詐不遂反使誣控張岐山吞没合股貨洋殊堪深惡著押候備文送縣訊辦○前有寗波人趙戴氏控夫堂弟元茂詐擾一案經前讞員蔡二源太守提訊管押後經人理勸銷案此去年十月事也兹又據趙元順投案訴稱堂弟媳戴氏年輕孀寡潛匿滬上恐有不端擬欲領回原籍被素不稔識之王長友出頭硬霸求爲提究宋通剌准词飭得於前晚研鞫戴氏訴稱丈夫棄世以來小婦人在治下作女工度日上年十月間與夫堂弟元茂涉訟後小婦人旋隨父親回籍苦守清貧不料元茂等屢次逼小婦人再醮不遂其意致被伊等擾累難堪小婦人不得巳復來滬上仍以女工餬口况在滬多年並未犯過不端此次復有元順找尋來滬欲將小婦人婪賣致被誣控案下求大老爺伸寃元順供稱小的向在原籍耕種因寡弟媳年紀尚輕獨居在外恐犯不端奉父親命來滬將弟媳收領回籍詎被王長友硬覇爲此控案求恩訊究元茂供小的與堂嫂曾於十月間涉訟前憲案下嗣經堂嫂挽人出外朦混銷案不料堂嫂回籍爲時不久復來滬上與王長友姘識現因族長命小的等來滬將伊領回管束詎王尤敢强覇求恩嚴究王供小的亦寍波人向在治下海味行爲出店現住六马路與戴氏素不認識豈有出頭霸阻之理實被趙等誣控通刺判將元順元茂及戴氏分别押候移解奉化縣衙門辦理王長友訊無干涉當堂斥釋 
 
 
 

Page 10

 
 
大清光緒二十年九月初八日申報附張 
 
 
 

Page 11

 
 
[光緒二十年八月二十八日京報全錄]  
　　宫門抄○尚書懷等奏陳明湘省京餉攙雜黑鉛摺○江督劉奏兵勇捉船滋事查明叅辦片○御史安奏地方加賦建祠疆臣欺飾入奏據實紏叅摺○又奏請降旨不准巳故甘肅提督周達武建祠片○江撫德奏委　司道摺○八月二十八日内務府國子監廂紅旗值日無引見○翁同龢阿公各假滿請安○克公致祭明陵請訓○張中堂請假五日○定公續假五日○錫侯續假十日掌儀司奏初一日祭奉先殿端王行禮○召見軍機　長麟陸寳忠○○管理户部三庫事務工部尚書臣懷塔布等謹奏爲湖南省解到京餉攙雜黑鉛據實陳明仰祈聖鑒事本月十二日臣張蔭桓赴庫兌收湖南省京餉等銀十七萬九千四百五十兩督飭司員眼同委員當堂劈鞘彈兌每鞘裝元寳二十个計銀一千兩内有一鞘裝　寳十七个攙雜黑鉛錠四个可爲駭詫當卽提出飭令來員畫押封存實收元寳十七个按照庫平彈兌計短收銀一百五十兩查騐鞘殼釘箍牢固當係裝銀鞘時攙雜在内查定例庫平兌收外解錢糧或有成色青潮底面廻異者將該省督撫查叅所解銀兩攺委妥員領出另行傾鎔交納等語此次鞘内攙雜黑銅係藩庫發給委員解部之欵京餉要需尚敢公然作弊實爲部庫收納所僅見若不據實陳請究辦設他省亦復嘗試流弊何可底止相應請旨飭下湖南巡撫查取藩司職名咨部議處仍飭令該藩司補解銀一百五十兩以青庫欵其攙雜銅錠弊端應由該司提傳經手官吏查究以示懲儆嗣後該省委解京餉等銀務當嚴定章程不得再有攙雜以重庫儲除將鉛錠四个仍交原解委員帶回繳案查辦外謹恭摺具陳伏乞皇上聖鑒謹奏奉硃批另有旨欽此○○劉坤一片再江蘇臬司陳提在江寍招募湘勇各營於七月二十九日起陸續起行該臬司因赴蘇州料理交代事宜囑令浙江候補道陳乃瀚在江寍照料營務兹於八月初三日據松江府華亭縣附生錢景嵩等禀稱該生等雇坐民船來省鄉試於是日至下關北河口地方遇營勇數人聲稱捉船供差彼此言語不通該營勇上船逞兇刀傷附生張邦爕工人陶雲亭該生等躱避後艙聲寂出視禀生藩炳辰增生陸元達二人查無下落請飭嚴究等情臣以行軍自有紀律且船隻本係由縣雇備該營勇等竟敢自行捉船刀傷考生實屬瞻大旔爲愍不畏法卽經嚴飭陳乃瀚將該生等指控之壽左營第八隊勇丁全數扣留發交營務處道員曾廣照嚴行審究一經訊明卽行按照軍法懲辦據江寍縣知縣趙受璋騐明張邦爕顯門左手心　　亭額顱等處均有重傷飭令該縣妥爲醫治並嚴飭查明潘炳辰陸元達實在下落禀覆核辦至營哨各官有管束兵丁之責乃竟任令横行致有持刀傷人之案尚復成何事體相應請旨將壽左營營官記名總兵李運者哨官候補守備朱克齊卽行革職浙江候補道陳乃瀚旣經陳湜囑令照料營務辦理不善咎亦難辭應請交部議處該縣等於雇船供差一事未能先事妥籌亦有不合巳由臣將江寍縣知縣趙受璋摘去頂戴上元縣知縣陳謨記大過二次以示懲儆除嚴飭陳湜務須申明軍律督隊赶緊北上不得遲延滋事外理合附片具陳伏乞聖鑒訓示謹奏奉硃批另有旨欽此○○福建道監察御史臣安維峻跪奏爲地方加賦建祠疆臣欺飾入奏據實　叅恭摺仰祈聖鑒事竊臣恭閱邸抄陜甘督臣楊昌濬片奏爲巳故河州鎮總兵沈玉遂在河州城内建修祠宇巳於光緒十九年十月内一律告竣工堅料實足垂久遠請旨飭部立案列入祀典由地方官春秋致祭等語此事臣早有所聞所以未卽奏叅者欲觀該督入奏時作何措詞耳今閱原奏乃歎該督之欺我皇上一至於此也查該督初爲沈玉遂請卹之奏　叙廣東高州戰功旣經副都御史楊頤察其虚揑奏請駁正曾奉旨將該督交部察議矣此次在河州建祠乃就本地按畝加徵　貲巨萬於是大興土木之功規模閎敞金碧輝煌洵哉工堅料實足垂久遠矣而不知百姓之困於徵比者其情狀爲可憫也聞該州士民初擬聯名向學政禀控嗣恐觸該督之怒禍成不測因而中止該管官乃於建祠之地張貼欽奉上諭一道以恐之百姓懾於國法屈於官勢痛心疾首敢怒而不敢言今原奏内稱據署河州鎮總兵沈福田署河州知州查之屏轉據該處官紳軍民人等禀稱云云臣曾訪諸該州來京會試舉人命云呈中所列之名大半本人不知間有知者則係地方劣紳卽該鎮私人也又原奏云民情愛戴一聞建祠之命無不歡忭鼓舞遵卽集捐欵項鳩工庀材夫以鞭扑而得之財賦供其經營而謂出自民願此與昔人所稱比樂輸者何異皇上明見萬里之外尚以該督之言爲可信耶我朝永遠不加賦祖訓煌煌昭垂萬世今乃按畝加徵是皇上所不忍爲者臣下竟敢公然行之河州距省極近該督卽欲諉爲不知其誰信之且該督與沈玉遂誼屬同鄉拂民之欲以徇私情豈所謂大臣法者哉署該鎮總兵沈福田非他人卽沈玉遂之弟也知有其兄而不知有民　若我自爲政民其如我何律以不知避嫌之咎猶其小焉者也至署知州查之屏以所治之民剥取其膏謟奉上司之意無非爲升官計耳而其心度不堪以自問臣平心而論故總兵沈玉遂循分供職本無過舉但兩祀前陜甘督臣左宗棠祠巳足償其勞勩專祠之建設該總兵有知亦當内愧於心不敢受其禋祀原奏謂克復州城後該總兵卽涖斯任舉辦善後事宜政績多端此乃籠統之語卽使縷析條陳之要皆職分當爲之事我朝自開國以來任該鎮總兵能盡職者不知凡幾若人人得邀祀典恐城中祠宇林立無復居民廬舍矣近來保舉之濫早經聖明洞鑒獨此建祠一事爼豆千秋關繫尤重而紛紛奏請者竟等諸應酬人情之舉核其政績了了異人故意張大其說以動宸聽乃至剥削民膏而亦謂之順輿情如該督此奏者非欺罔而何臣非不知今日之督撫權勢重大言之適以結怨然不敢不言者懼辜聖明之恩而蹈緘默之咎也據實紏叅伏乞皇上聖鑒訓示謹奏奉旨巳錄○○御史安維峻片再陜甘督臣楊昌濬奏請將巳故提督周達武逾格加恩從優賜卹並於立功省分建立專祠戰功事蹟宣副史館立傳業蒙允准在案臣伏思該提督在川在黔戰功誠不容没若在甘肅提督任内當軍務　清之後不過循分供職雖歴任十有七年有何異常勞勩可稱且高臺縣噍噍會一案該提督誤聽該縣知縣揑報不待督臣調度輙自派兵去剿以致玉石俱焚無辜良民同時罹禍者四百餘人附近村莊横遭擄掠婦女投崖赴并死者又不知凡幾卽獲犯八人處斬時有一人爲其親戚鳴寃欲行承保長跪哀號亦卽混入並斬至今相傳鄉了八人斬了九人者正指此言該提督當時張大其說謂若何接仗若何獲勝一似於川黔兩省而外又添一省戰功者於是大開保舉督臣譚鍾麟率據入奏後雖悔之而事巳無及乃將揑報之知縣及副將某以他詞奏叅革職藉平衆怒而專擅殃民之提督周達武不復置議卽保案亦不便撤銷至該提督爲河西講舍購書一節人咸謂其尅扣兵餉用以要結士心爲異日俎豆馨香之計臣雖未敢深信但武備是其專責何勞越俎代謀文事祀典之設所以崇德報功也若令循分供職之員一概俎豆千秋何以饜人心而資觀感况該提督罪浮於功尤顯干德怒者乎但旣經奉旨允准安知一二感恩私室之人不呼朋引類聯名呈請建祠者因而勒捐苛派剥削民膏在該得督約施而豐報揆之情理旣不得謂平而民力不堪重困當又聖心所惻然者近日祀典太濫廣西巡撫張聯桂爲貪婪之蘇鳳文請祠經該省御史奏請一收回成命　該督前亦爲獲罪之琦善請祠曾奉嚴旨斥駁今又爲提督周達武請矣竊謂他省之建祠與否自有公論非臣所敢與知惟甘肅應請明降諭旨不准爲該提督建祠以見功罪之不相掩並使天下知朝廷慎重祀典而濫請之風或可少息矣謹附片具陳伏乞聖鑒訓示謹奏奉旨巳錄○○頭品頂戴江西巡撫臣德馨跪奏爲委署司道印務以專責成恭摺仰祈聖鑒事竊照藩司方汝翼奉旨晉京祝嘏應卽飭令交卸俾得料理北上又臣接准部咨欽奉上諭奉天府府尹著福裕補授欽此當經轉行欽遵亦應飭令交卸前赴新任惟正值辦理甲午正科文闈事務必須辦事精紙之員接替方資周妥所有藩司印務查有鹽法道裕昆老成穩練堪以署理遞遺鹽法道印務查有攺指江西遇缺儘先題奏道蔣松齡年富才明堪以署理又臬司印務查有候補道繆德棻精明練達堪以署理除分札飭遵外謹會同兩江總督臣劉坤一恭摺其奏伏乞皇上聖鑒謹奏奉硃批吏部知道欽此 
 
 

Page 12

 
 
[光緒二十年八月二十九日京報全錄]  
　　宫門抄○諭旨兩道錄前○河督許奏遵旨確查大員被叅各欵摺○八月二十九日理瀋院鑾儀衛光祿寺正藍旗值日無引見○睿王會章良弼各假滿請安○福森布等演放水師砲位覆命○兵部奏派蘆溝橋演放砲位　出敬信○召見軍機徐中堂錢應溥吳樹梅○頭品頂戴河東河道總督臣許振褘跪　奏爲遵旨確查大員被叅名欵據實恭摺上陳仰祈聖鑒事竊臣於光緒二十年六月十九日承准軍機大臣字寄光緒二十年六月十二日奉上諭有人奏特叅大員骫法營私縱盜害民請飭查辦一摺據稱河南臬司長祿性耽逸樂信任家丁爰茂臣爰榖臣爰梅臣假以權柄狼狽爲奸知縣董慶恩吳興綬周光昌郎益厚均與之結拜兄弟周書麟許成忠劉傳任皆以賄賂得缺署開封府知府濮文暹招權納賄多令屬員拜認門生桐柏縣知縣徐肇鋡以六百金爲蟄每遇控案曲法祖庇盧煦春馬駿清董慶恩許成忠皆以重贄拜居門下在南陽時釋放著名會匪刁老八後復勾結聚衆擾害居民終恐釀成巨患等語著許振裃按照所叅各節確切查明據實具奏毋稍徇隱原摺著鈔給閱看將此諭令知之欽此遵旨寄信前來當卽欽遵札委署臬司開歸道桂霖糧道王維翰會同遵照　上諭將所叅各欵逐一確查案内有名概行傳訊以成信讞旋准桂霖因病請假因飭王維翰專司查辦復委候補直隷州李鐵林知縣韓國鈞同訊在案臣因大員被叅情節重大復密派河防局委員候補直隷州劉人熙東河同知傅慶咸易服改裝暗訪城廂内外及徧查南陽府縣以期確實前經糧道王維翰督員傳詰在省並外縣被叅各員取具清供及累次熬審嚴訊臬司家丁爰茂臣等當堂口供又查取南陽府縣各具印結逐欵查明禀復核奪據王維翰禀稱遵札後當飭祥符縣將爰茂臣爰榖臣爰梅臣查傳管押聽候訊辦如原摺内稱河南臬司長祿性耽逸樂接見屬僚率多遊戲之言不談公事一節因傳常赴司署禀見之清查保甲各局委員及同城按期禀見之府廳州縣各員均謂衆司事務頗繁勤見僚屬所叅性耽逸樂率多遊戲之言恐係傳聞事不甚確如原摺内稱辦理教匪重案一味慈祥不肯嚴懲盜賊益肆鷗張搶案疉見一節因調查案卷臬司長祿自光緒十七年七月十一日到任後就中教匪之案只有三起如十八年六月沈邱縣禀獲會匪鐵通一案係與安徽太和縣恊同拿獲曾將供摺等因由司轉行在案十八年二月南陽府禀獲會匪王道隆李漣清一案當委知府買敦恮知州孫金鑑前往訊辦十九年八月准南陽鎮崔廷桂函稱拿獲唐縣會匪仝振川一案未及核議適當委署藩司卽移交署臬司桂霖核辦似無教匪重案不肯嚴懲案旣有証事尚不虚如原摺内稱家丁爰茂臣假之權柄爰茂臣又引進其兄爰榖臣充當臬署稿簽其弟爰梅臣攺姓冒充幕友狼狽爲奸一節當督同承審委員疉次嚴訊爰茂臣卽供與同宗爰榖氏係無服弟兄籍隷江西新建縣爰梅臣卽袁梅仙籍隷江西南昌縣是否將爰攺袁自其祖父三世早巳如此爰茂臣在京跟隨臬司長祿出京入江西鹽道署旋引爰榖臣充當書手袁梅臣自稱童生在臬司署教讀各辦各事實未敢狼狽爲奸等語如原摺内稱爰茂臣氣燄日大州縣中如董慶恩吳興綬周光昌郎益厚等皆與之結拜弟兄佐雜中甚有拜以爲師者長祿之署藩司聞有周書麟餽銀三千兩調署汝陽許成忠餽銀四千兩調署滑縣劉傳任亦因賄謀而署上蔡皆爰茂臣關說之實據一節查同知吳興綬早經丁憂請咨回籍當飭董慶恩周光昌郎益厚周書麟許成忠劉傳任等呈遞親供均稱與爰茂臣實無往來何至不肖如此請飭嚴查如虚甘罪具結呈案復嚴訊爰茂臣據稱董慶恩前任祥符因公赴司庫領欵曾於庫上望見一次通判周光昌知縣郎益厚均不認識又傳詰周書麟據稱前署信陽州知州缺繁且瘠不免賠累因辦公無誤調署汝陽又傳詰許成忠據稱係以繁調繁又傳詰劉傳任據稱係輪署到班均無賄賂情事因再嚴訊爰茂臣如敢再不吐實從嚴刑訊據供初來河南卽喜冶遊曾以銀八十兩娶娼婦盧四寳爲妾不自檢東與人相爭致令造謡誣陷是實主人實不知情至關說賄賂結盟拜把實無其事等語再三研鞫矢口不移查各員均係照例回任調署周光昌郎益厚等更不曾得過長臬司差委賄賂結拜均殊不至如是惟爰茂臣娶妓宿娼人言藉藉雖供無關說得贓實據究屬不案本分風聲之招或卽由此臬司長祿兩權藩篆爲時未久平時亦能約束家丁乃爰茂臣宿娼娶妓至招物議究屬失於覺察爰茂臣罪無可逭爰榖臣依其弟餬口袁梅臣同署作幕雖無攺姓與狼狽爲奸確據究屬均非良善應請分别嚴懲又查候補同知吳興綬曾當内委聲名實屬平常現署汝陽縣事周書麟亦不免間招物議此次被人彈劾雖無左証應請分别懲儆如原摺内稱署開封府南陽府知府濮文暹招權納賄多令屬員拜認門生前署桐柏縣徐肇鋡以六百金爲贄每遇控案不惜曲法袒庇盧煦春馬駿清董慶恩許成忠等皆以重贄拜居門下一節除馬駿清經撫院奏叅勒休病故外徐肇鋡等四員均呈親供云重贄拜居門下一節均實無其事委候補直隷州孔廣聰赴南陽府縣密查兹據覆稱徐肇鋡係署桐柏知縣盧煦春係補泌陽知縣馬駿清係補唐縣知縣董慶恩係部選内鄉知縣許成忠係部選鎮平知縣訪聞各該令在任時謁見該管知府濮文暹均用銜名實無門生字樣提訊府縣號房並舊時書吏亦稱實無其事徐肇鋡初任桐柏因辦案草率經濮文暹禀請撤任至再署桐柏巳在濮文暹調署開封之後且因另案經撫院奏叅革職其無曲法袒庇似屬有徵盧煦春許成忠於開封府謁見未聞有師生之稱董慶恩前署祥符與濮文暹相處一年未稱師生通城官僚所知馬駿清官革人亡更不必論重贄一節徧查更無實據如原摺内稱其尤駭聽聞者在南陽時釋放著名會匪刁老八一犯近聞刁老八勾結聚衆擾害居民終恐釀成巨患姑息養奸此爲明証一節當飭開封府吳重憙確查此人早經監禁開封府獄從未釋放孔廣聰於南陽地方靖謐並無刁老八餘黨勾結聚衆情事復取 
具署南陽知府許荷連甘結呈案是刁老八至今監禁在省人所共知所謂釋放後勾結擾害實無共事想係傳聞之訛此糧道王維翰督同委員明查暗訪及嚴行審訊據實禀覆之實在情形也臣委河防局委員劉人熙傅慶咸暗地私訪並親往南陽各府縣密查大略亦復相同復聞臬司長祿訪聞候補知縣陳翼有人直至其室自稱徐姓爲爰茂臣所使如出四千可署安陽因傳陳翼面詢其事陳翼卽據實面禀長臬司尚欲卽將爰茂臣交縣嚴辦人言謂不若先行密拿其人與爰茂臣一併同送究治不料派人暗拏而造謡者巳先遁去旋經臬司牌示嚴拿此風遂熄此事滿城皆知也安陽係董慶恩實缺本不調動陳翼亦係署事回省何有用四千金遂得安陽之理何有此等犯法之事白日登門自稱姓名專人關說之理卽思招摇詐贓其愚蠢亦不至此其中恐必有故臣卽奉　旨查辦自應據實辦理况臣不管地方更無敢稍存廻護近年撫臣裕寛於委署尤屬慎重兩司用人必須互商請酌而後定議恐非臬署家丁所能于預董慶恩尚有吏才屢次調任繁劇皆由歴任撫藩識拔而皆在臬司長祿未到之先周光昌府局問案郎益厚署事初回似不至下與臬司家丁結爲兄弟署開封府濮文暹結案極多能任勞苦卽刁老八一事由其拿獲禀請永遠在省監禁今謂釋放勾引滋事則外間流言未免涉虚許成忠劉傳任盧煦春等皆係年老資深未曾賄賂拜門查濮文暹旣無收受贄敬及姑息養奸情弊請免置議董慶恩許成忠周光昌郎益享劉傳任盧煦春均查無賄賂及拜門情事應與勒休病故之馬駿清均請無庸置議徐肇銓查無拜門及受袒庇情事業巳因案革職應歸另案審辦惟丁憂同知吳興綬署汝陽縣周書麟旣經糧道王維翰指爲聲名平常必係確有所見未便不予懲儆相應請旨將吳興綬俟起復回省後停委五年周書麟應卽撤任亦停委五年庶幾稍示懲儆臬司長祿於驟聞風謡立卽出　訪拿且扣住家丁不准回籍以便交出訊辦實非有意縱容惟於爰茂臣挾妓買娼失於覺察究屬疎忽相應請　旨交部核議爰茂臣年輕荒唐浮蕩妄動以至邪黨相爭造謡生事實屬大壞風氣應照例發遣問徒以昭炯戒爰榖臣依恃其弟共事决非好人應驅逐　解回籍袁梅臣旣能教書何至與爰茂臣相認兄弟其非端人不言可知應一併驅逐遞解回籍其餘免議之員應飭回任回局當差如此案無遁飾自可擬結是否有當伏候　聖裁指示所有遵旨確查大員被叅各欵謹據實恭摺上陳伏乞聖鑒訓示遵行謹奏奉硃批另有旨欽此 
 
