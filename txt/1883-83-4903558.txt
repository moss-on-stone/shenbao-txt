# 1883 - 83 - 4903558

 

Page 1

 
 
[四書味根錄出售] [  點石齊主人啓]  
　　啓者本齋用石印照相法所印各收不特字樣縮小以便行篋攜帶並務求點畫分明俾閱者不費目力此固久爲海內文人所賞鑒無待贅言茲又將四書味根錄飭工照印其字雖較原本略小然仍縷晰條分無論童叟卽燈下亦堪披誦兼之紙色潔白墨光濃淡相宜裝潢亦極精雅現約於三禮拜後與二月二十外當可出書欲購者祇屆時至三馬路大禮拜堂南首申報舘間壁申昌書畫室購閱各外埠由賣報人代售此布 
[新印字畫出售] [  點石齊主人啓]  
　　本齋用石印照相法近又印得俞陰甫太更篆書春在堂銘出售計每堂十條價洋二角五分如欲巳裱者另加洋六角又印得王荟階先生着色散仙人物四尺單條每堂價洋五角裱好者另加四角五分又王芸階先生着色士女四尺單條每堂五角裱好者另加四角五分又王芸階先生騎　園四尺由堂侮張價洋二角裱好者另加洋三角上海售處在申昌書畫室各外埠悉照舊處 
[論高麗黨亂未弭]  
　　國欲之變革視乎人心之轉移苟人必膠執而未化雖遽易其國俗而甚勢實有難焉者高麗地狹民瘠俗尚省嗇而純樸其國中制度猶有中國古時之遺風惟世祿之法爲中國所不能行之事乃高麗偏行之今日而未嘗有所阻而王族士族兩等之外身列齊民自知無可盼望莫不動儉作苦飽暖安居世世子孫爲順則之良民而已然其志量之卑隘識見之迂疏通國皆然更非中國民情可比據東瀛傳來消息謂高麗人聚集數百將仍逞志於日人幸事末發難已爲高麗官憲偵知得以消患未萌其黨徒亦遂散去噫高麗地雖不廣而八道二千里之中風俗本無甚異其時無所謂黨也近則與日本立約居然通商民間但知耕鑿之有利於民而不計貿易之有裨於國是以私自竊論終覺與他國往來其事勢正多未便欲起而阻撓之則通商之議實自國王翻然變計决意欲行朝廷旣易舊轍豈民間敢毀新章於是推原其事以爲此議向非日本人再三攛掇則今日民間猶是不識不知耕鑿相忘之境胡遽有驚世駭俗之舉耶故積疑成忌積忿成仇思欲得肇端者而甘心焉由是黨勢遂分黨徒日盛守舊之衆竟與開化樹兩立之勢而各不相讓漸結漸深釀成上年之禍說者謂高麗久爲中朝藩蔽赫聲濯靈無遠不屇倘中國有命於高人不特高人之椎魯者不敢或違卽其君若臣亦將惟命是聽以中國之大白十倍於高麗處今日之勢尚不得已而攺從西法謀富謀強整飭通商敦崇交誼高人見中國如此舉動亦當恍然有悟知守舊黨立意之非陰自解散矣而况上年肇亂之後中國命將出師將守售黨首事之夭院君載歸保定禁使勿回而於日人則議償兵費與被戕之人各加體卹而與日本通商如故也與各國立約如故也然則守舊黨人亦可廢然思返勿再作此無益之謀矣乃至今日而猶有大集徒黨謀與日人爲難者何其拘墟不化竟至若是耶竊謂高人初分兩黨如守舊黨人皆係齊民無王族士族在其內則經中國之雷厲風行彼黨人者亦必歛跡自此不復肆志今旣以大院君爲之首則其平時爲衆望所推自攝政以來不過二十年雖經國王國妃雅欲通商閔氏諸臣同謀協力而舊日人心固不能强之使變其與民間妖言煽惑拜會結盟之事自是大有區別故經中國一番懲創而猶難盡消其隱患也雖然事在今日彼黨之勢亦不能如前之盛高廷於去年亂生之後國王曾下罪已之詔並剴切曉諭示以目前與各國訂約通商實由世運推遷國人愼勿疑懼等意卽使守舊黨人盡如殷遺頑氏而經多士多方再三告誡其勢之隱消於不覺者當滅曩日之半矣故目下高人縱有遺輩鴟張陰圖北逆亦誠不足爲慮也中國地方倍蓰民情之剛柔操溼自古不齋東南濵海之區通商諸埠於交接西人仿學西法購造西舉亦旣習見習聞毫不爲怪若去海口千里之內茍有談通商馬頭諸事者人輙以爲駭聽卽以開礦言　數年以來興辦者何止一二十處受買股份數十萬金不出一旬而已蕆事似乎中國人心之轉移較捷於高麗　敦知有礦苗之處各省皆有之採煤採鐵向來以人力施之已覺地利無窮若改作礦山易用機器利更無有涯涘何以不能盡開而甘棄寶貨而勿取乎可知人心之轉移不至其時則不著其效高麗雖小宜乎好尚一新而八道民情皆徵響應然其與日人往來止三五年間之事而黨人肇亂中國爲之靖難又尚近在去年乃欲守舊餘黨自擴迂拘之見而助新法之行能乎否乎所可恃者目前彼黨勢已大挫雖或挾忩何至禍亂相尋迤無已時懷通商之局而貽國家之羞間惟爲日本興中國計則制於未亂保於未危正宜加意籌之勿使再見上年之變可矣 
[倫敦電音]  
　　○上月二十九日倫敦發來電報載於字林西字報云英國太子現蒙德皇拜爲德軍元帥以英邦監國之儲君而作德國撫軍之大帥其才望必有足多者矣 
[輪船言旋]  
　　○聞有電報到滬言招商局之海宴豐順兩輪船皆於昨日由天津開翰海宴一徑來滬豐順則尚須至烟台一轉也 
[巨口吞魚]  
　　○舊金山新聞紙載有一事頗足發噱錄之以博一粲據稱某日有華人持竿鈞魚鈞得小魚一尾其人持魚入手挖去魚口中之鈎而其人之口亦開闔作勢魚忽撥刺一躍躍入其人口中向喉問直下其人急持其尾欲曳而出之而滑不留手愈拉愈進不得已嚙而斃之然後用力曳之使出乃爲魚脊之刺所阻卒不得出衆人畢集爲之設法仍無如何遂甩因勢利導之法將生魚推送入喉令其咽下始獲無事然魚頭參政幾爲骨鯁之臣矣是亦險哉 
[大官行善]  
　　○去臘念七日起至今正十三日止江西潘偉如中丞以貧民情景港憐特泒誠實家丁施散米票熊中協亦捐廉相助計共散出米票四萬餘張約白米有三千餘石飲和食德江右人士皆交口頌之 
[江西官報]  
　　○瀋憲牌示大庚縣王觀瀛據報病故所遺該縣印務以大挑知縣譚雲鵬署理高安縣邱兆榮據報丁所遺該縣印務以補用縣魏承鑫署理郁震培委解第十批漕折銀進京學憲陳於正月初十日起程至袁州府屬考試翰林院檢討湖北正主考陳存懋由贛縣籍進京路過於正月廿一日抵省 
[學憲到寍]  
　　○浙江學憲祁大宗師於上月肚十四日在杭起馬二十九日憲駕至寍波西壩因是日適逢　忌辰故憲駕於初一日辰刻登岸云 
 
 

Page 2

 
 
[蘇垣試事續聞]  
　　○黃宗師命題類多巧屈結撰如其蘇乃倉以松等題乃按臨各屬之次序也昭文題曰固崑山題曰因新陽曰困通塲次題攝乎大國之間乃義取象形而釋其意也補歲考題曰春省耕又題上下與天地同流補字皆在下文又一格也最絕倒者考長元兩學高才生案發馮唐二君皆取入一等第二及覆試臨點均未到次日飭教官門斗傳諭兩生補覆皆以感冐辭盖長選拔累考之煩而亦陰行其高尚之志也迨學憲傳諭臨切勢難規避乃應覆是日題日使數人要于路曰請必無歸詩題曰馮唐易老是眞巧不可階矣○近日蘇垣喧傳宗師已簡放貴州遠撫俟考畢蘇松太三屬卽須起程云云其實皆擬議之辭大約因宗師有遲遲吾行也及杏花春雨江南等題故有是說此固各省中逢考必有不足信也○貢院甬道兩旁向例逢考時夾以蘆席高　及腹一躍可過因時有東西亂號之弊今屇蘆席高過人頭甬道與號內隔不相見上月念七日元和某姓童生性固好動兼以號中便壺俱滿類嫌臭穢意欲拋出號外同輩又慫恿之一時興發竟將便壹作落地開花砲從蘆席內飛出適巡捕在甬道彈壓不防百道飛泉自上而下雖非醍醐灌頂竟同杏雨沾衣立卽稟明宗師飭提該童責手心二十下罰跪扣考詎跪至下午該童已鼼齁昨去叔寶無心肝固若是乎○前報延不考貢之兩廩生宗師飭學註册着永遠歲考不准考責所以示罰也兹聞某廩生經老師代求宗師准其試畢後隨棚考貢詎尚有一廩生轉以永遠歲考爲得計自言某終歲不作文得三年一歲考活活筆機大是隹事盖此生素來小有心疾故所言殊堪噴飯也 
[蘇垣失火]  
　　○正月二十八夜蘇城三多巷內小南察院汪公舘失火燒去房屋十餘間幸保護人多一切俱未遺失撫署去年新置之水龍首先澆救以後諸龍畢集得未延及他處云 
[溺鬼討替]  
　　○寍城三角地捧花橋下前年曾有一女淹斃於此傳得時時現形舟子友捕魚者每於夜深人靜之際恍惚見之然並未聞有討替之事去臘廿八夜二更時附近居民初聞女子招人聲繼聞有人躍水聲於是開門秉燭出視則見河畔遺有衣服帽鞋並有燈籠一盞始疑有人投水富卽打撈祇得水衫一件屍則赤身浮起祇存單褲一條而已讅視之始知死者係慈谿人馮姓年約二十左右在甬江開設洋貨行卽報知該行由該行告知其家屬於次日到郡遂於元旦棺殮嗟彼添鬼豈不肯終爲河伯婦而必欲罰替耶 
[侯相涖滬]  
　　○滬瀆居民聞侯相涖滬之信翹足而待者數日矣謹將侯相行抵吳淞及昨日涖滬情形詳記於報亦瞻望風采者所樂覩也左侯相於上月二十九日由江陰出口經白茅地方江南提督李軍門帶馭遠威靖兩兵船溯流恭迓同赴吳淞本月初一日清晨九點鐘時祥雲輸船與小鐵皮火船先行進　知侯相於是日下午到吳淞口砲臺該處先經吳統領飭勇搭盖東西轅門吹鼓亭轅門之內又搭營帳一座計五間中間擺列公案籖筒筆架勅印架東西兩邊頂備文武各員憩息之所四點辛鐘遙見侯相乘二十三號澄慶兵船進口礮臺上卽升礮恭迎其時吳淞口有艇船礮船三十餘號相繼升礮聲若連珠澄慶船進口之後龍驪虎威策電飛霆四鐵甲船亦啣尾而至最後則威靖兵船亦進口馭遠兵船卽在口外寄楦澄慶則泊談家浜第四段對面浦中隨有上海各印官及太倉州寶山祟明縣等各乘小火輪船前往謁見而福山鎭狼山鎭總兵及駐紥砲臺之吳統領與江南提標各營官等亦均駕小船遞呈手版傳見者數員是晚侯相並未登陸初二日砲臺碼頭有武毅右軍准男洋槍隊一百名又大旗隊淮勇六十六名排列兩岸至八點餘鐘時侯相由澄慶船過人槳船登岸砲臺及各砲船復升跑恭迎俟相乘綠呢大轎前行清道飛虎旗鑼傘扇冲天棍及提爐兩對銜牌六對係　欽差大臣太子太保東閣大學士兩江總督部堂二等恪靖侯一等輕車都尉繼後帥字大旂十二面砲字旗等二十四桿杏黃方式令字旗兩面均恪靖親兵所執隨後親兵洋槍隊八十名又執刀鎗等親兵一百名至營門口放炮竹萬聲侯相進西轅門卽出東轅門沿海塘閱看一路至寶山縣京門外看小沙背因該處有沙帶漲起也閱畢卽沿城往北進寶山縣北門乘便閱看城垣後卽出該縣東門回炮臺進營升坐其時巳十一點鐘矣各官叅謁後吳統領恭請侯相試閱水雷盖先時已埋水雷四个於海　　岸上則罷檯子一隻有木箱四隻丙有機關拋出銅絲掛線將銅線一擊頃刻之間大聲發於水底如山崩石裂海水躍起尋丈俄而烟霧迷謾岸上觀者約有數千人無不辟易未幾而王粮道邵觀察及製造局松滬厘捐決局各總辦均先辭出仍坐原船用火船拖帶回滬侯相曁李軍鬥則由吳統領請閱礮臺開礮打靶者數次閱畢侯相仍由八槳船過祥雲輪船來滬礮臺及各礮船皆升礮恭送時已十二點半鐘矣而龍處電霆四船亦均啣尾至滬武毅營及滬軍淮勇提右營槍隊牌隊知侯相欲先閱製造局故均各袚隊往南迎接惟蘇松太兵備道滬軍營與提右營彩旂隊仍在金利源友頭伺候旋於二點半鐘時侯相之輪船抵埠停泊浦江之美法兵船及中國兵船水師長龍礮船均升炮以迎絡繹不絕兵船上之鋡隊均行站桅禮及坐船泊岸則由中軍官在船頭執令旗而揮之其餘隨行之各兵船均近岸停泊各兵勇持械登岸文武各官稟見後侯相卽坐綠呢大橋先至友頭上行轅暫憩文武各官又稟見一路儀杖與吳淞口所見無異旋往製造局憲輿左右紅項花翎者四人法西捕二名亦在轎傍斯時中西士女拱立路隅欣瞻風彩者蓋以萬計僉謂侯相之精神較去年來滬時尤爲矍鑠以視萊公之坐鎭一方宗相之名聞四海有過之無不及也并聞侯相擬於今日遍遊英法美三租界云又當侯　未到之前想望丰釆者無日不至碼頭拭目以待冀遂觀瞻之志前日尤爲衆盛然人數旣衆則匪類亦混跡其中前日下午有某西人乘坐馬車駛過該處忽然人叢中擲山一石塊擊中西人之腰其時人頭簇簇無從查察只得忍痛疾馳而去 
[活人怕鬼]  
　　○近日滬北居民相傳旅居輔仁里之張金鑑夫婦被傭僕謀害後其鬼往在現形夜深月黑恍兮惚兮巡街捕亦屢見之以致附近居民紛紛遷從房屋多有空閉者噫張之死慘矣死而爲厲理或有之惜無宋玉其人者爲之賦招魂之篇耳 
[達房儲藥]  
　　○聞虹口巡捕房內現於空地建造火藥房一間以備存儲火藥殆因英界老巡捕房有火藥房故虹口亦仿其意而爲之歟 
[馬驚車裂]  
　　○白渡橋南堍前日有西人馬車一輛停歇路旁粵人某姓家忽向鬥外施放炮竹馬聞聲驚躍如渴驥之奔泉若不知有河水也者幸河邊唯積木料將車絆住然馬仍奔跳而車亦碎裂馬夫卽解馬而雇人拖車云 
[英界公堂瑣案]  
　　○薛捕頭稱甯人鄭阿林係屢犯行竊之賊破案懲辦不知凡幾現竟居虹口地方租二處房屋妻妾分居冒名捕房中人留養竊犯或令他人行竅而巳則坐而分贓或自出外拘拿竊賊得贓卽釋今由張德寶來報信初鄭尚用鄭阿二爲夥現有鄭阿生周福生等從泰和輪船上行竊枕頭箱一隻內育綢縐等件及錫茶壺一把當派包探沈阿德到鄭阿林家起獲原贓並獲鄭阿林及夥鄭阿二與竊犯鄭阿生周福生等一併送案泰和輪船現已放洋故失主未經傳案張德寶供訴前因包探沈阿德稟稱往拘鄭等時并獲陸阿坤一名今已查明陸係無于鄭阿林供前曾犯竊現巳改過開設烟舘故用鄭阿二爲夥至鄭周等行竊之件係寄與我者我却不知是竊贓鄭阿二供爲鄭阿林之烟館夥餘不知情鄭阿生周福生同的行竊該死贓實寄與鄭者陸阿坤供包探巡捕前往拘人我在塲閒看致被誤獲求恩開釋陳太守謂鄭阿林縱賊窩贓可惡巳極判責二百板發捕房管押一年鄭阿二責百板管押一月鄭阿生周福生各押一月陸阿坤無于斥釋贓存捕房俟失主認領○ 
 
 

Page 3

 
 
妓女周鳳卿稟稱前在兆榮里朱桂卿妓院爲娼曾取帶擋洋旋已還清另住嗣因朱桂卿欠債私遁詎朱之傭人戴阿金張阿蘭竟來索我帶擋洋我與理論伊則一味特蠻由客吳姓相勸竟遭毆辱爲此訴捕拘載張二人送案請辦吳姓到堂呈訴被辱緣由戴張同供實因索欠以致口角太守着戴張具呈候過堂覆訊 
[法界公堂瑣案]  
　　○昨甘法公堂有丁旭初稟稱向作木頭掮客生意上年十月間有洽生木作主朱鶴貴託買木料計貨銀二百餘兩朱當付本作上愼甡庄票銀一百零五兩又朱明記劃條銀一百兩共計二百零五兩詎至期往收二處銀兩均無着落而朱已避匿昨日途遇當卽扭交捕房玆特解案請究翁太守質之朱鶴貴供欠銀是實愼甡庄因我未有銀付出故亦不付惟此等木料係代未明記包造房屋者太守卽訊包造屋價若干朱稱一千餘兩尚存三百餘兩因尚未完工故前途亦不付下可否求恩陸續償還太守卽着先完銀百兩餘銀半月措繳朱稱現在外面欠欵共有千餘兩懇恩先還其五十兩餘俟三月丙措還太守不充當着交保云○在公館充當出店之高某前日偕子侄輩至法租界王嚴民麵館吃點心及西會銷錢數不符致相口角旋卽用武高被打失小帽一項臉受微傷而麵店亦被碎盆六隻卽經西捕瞥見將兩造拘入捕房捕頭以事屬絀微且兩造均有不合着逐出昨日高帶同子姪赴公堂伸愬王嚴氏亦將打碎之盌呈閱翁太守訊得啓釁先在麫店高雖不合業已受傷姑念無知判罰王嚴氏洋一元給高養傷兩造遵斷完案○前日法包探拘獲剪綹吳阿三王陶慶陳德生張阿二等四人昨解公堂請究翁太守逐一訊問供詞均屬游移惟搜得吳阿二身畔有質票二帋洋錢夾內有四開洋一個查此四開有洞係小孩作帽墜者顯係窮贓飭將四人一併久覊捕房以免閭閭受累云○黃錢氏陳永盛二人因欠錢互控翁太守訊之黃錢氏在滬作何生業黃錢氏供向設小烟館反日夫故後將烟館閉歇鬼居一枝春弄中去臘底陳永盛獵掇我往七寶地方開烟舘取去洋七元囑其先去覓房孰料伊一去不來刻下相遇向伊索取云云陳永盛供前　伊處吸烟熟識去臘鹿伊因房金不能理楚向我借洋四元錢七百文昨在春園煙館向索不還太守得供後謂兩造曰爾等所控均稱實有其事然有何憑據而黃錢氏陳永盛同供互相過付太守謂旣無憑據不能訊理惟黃錢氏少年守寡宜如何潔身自愛不聽與人交涉一切陳永盛亦不應與婦女轇轕本當究辦姑念無知斥譯并諭以後不得再行生事違則提究○安吉糖棧控許應齋一案昨日安吉夥謝某將簿據呈案翁太守逐加詳核與所控之數無悮併呈住來摺一扣係兩造面結欠銀五百七十五兩又借項銀一百兩而許應齋謂並無是摺太守又將許所呈之往來薄據細核則每頁墨跡深淡一色顯係僞造隨飭安古將貨售出得價公攤旋據紹成燭店夥陳某供柏油五十件係託許代辦者此貨應交我領回太守謂此却不能惟紫草七件俞客巳往他埠故未投案卽據謝某稱該貨棧單現在抵押別庄一時不能取到太守謂爾亦不必狡展其中各情本分府細訪明確秉公核斷毫無偏枯速特棧單交出俾可早爲完結於是遵斷而去其如何結案尚俟續登 
[送英員葛雷森請假倫敦贈言]  
　　○歲壬午冬北洋水師總教習曷君雷森請假回國同人餞之芝罘山下酒未半合座舉爵爲葛君壽并名子一言爲贈子維葛君來中華十餘載竭心任事所在無繊芥悮人盡知奚待言然葛君與子相處久今行將別別後不知奚日會縱假期祇准二年會亦有日而迢迢數尤里相憶不相見况此後天時人事又當一變轉輾以思不能無感於中又鳥可以不言葛君世爲英倫敦勃黎刺人同治中嚴海東來先在新每關職司稅事勤愼耐勞同列稱之庚辰春總稅司赫君薦來北洋當水師總教習時子方帶領各兵艦初次巡洋葛君偕予行予實奉爲指南鎭南蚊船在海洋島悮觸暗礁時已薄暮命謂船不能救藥之援人爲上葛君力挑衆議乘飛虎巡船督率兵弁携帶水龍黑夜往援適潮漲水不及舷者寸餘勢甚岌岌葛君念令兵弁抽水繫纜飛虎尾出鎭南於萬險之中進泊海洋島鎭南得以保全葛君一人之力也是年大沽口調到山左艇船習流軍數百人葛君教之數月極成冬間合肥李傳相泒葛君偕子赴英紐六司接改超勇楊成兩決船　船廠會商添攺配製各件葛　悉心討論精益求精無不各臻美備兩快船回華葛君沿途佐理各事甚得其力今年秋朝鮮內亂葛君亦同在行營布置一切不辭勞瘁亂平　詔賞給總兵銜中西榮之舊例西員商國允給川資此次葛君返英屬子轉稟傳相不敢邀領是其忠懇廉潔心在中國有足多者凡此數端固昭昭在人耳目間其他尤不勝僂述焉酒旣徹爰屬林協戎門仕就上所言綴爲英文贈葛君留之篋笥以爲他日相思左券噫予與葛君相知之雅要不在尋常杯酒之間今日之事夫固有感於離別外者而離別之感油然生矣是則子與葛君所不能解者也廬江丁汝昌贈言 
[酬南匯花月吟廬主人]  
　　○停雲落月思無窮尺素欣門寄斷鴻名士丰裁宜慘綠美人心緒怨飄紅多君聲價雞林重愧我文章獺祭同寒雨一天愁萬斛何由翦燭訴深衷○題丁竹邨煖香書屋圖　大道日凌夷士風漸浮靡結交喜紈袴章身必羅綺丁君獨不然窮約非所恥布衣與菜根淡泊仔至理膏梁非不甘文繡非不美結念在詩書此外復何取繫余櫻塵綱觸熱若灶蟻飢驅走四方馳逐無時已近幸結芳鄰移居在諸里听恨俗緣牽未得瞻杖履讀君言志詩慕君夏翹企安得半日閒訪君茅屋裏○題羅孚香夢　卷　玉英狼籍露痕溥銀箭沈沈夜漸闌斜月半林幽夢醒滿身香雪不知寒○寒雞　風雪滿憲栅孤燈如豆明司晨一以唱起舞若爲情落月催籌急清霜拂羽輕呈材宜舞鏡莫漫守殘更○寒鶴　獨立風塵外翩翩縞素姿不因寒瑟縉稍貶骨清奇夢斷月千里冷依梅一權何時九皋上振羽耀芳儀 
　　葵未中和飾申左夢畹生黃協塤呈稿 
[由袁浦至彭城山行雜詩]  
　　○朝發辭袁浦暮宿桃源驛疎柳兩三行高低露屋脊一望接平沙行旅多轍跡　遠角沉荒驛僕夫懾曉寒朝曦漸曝背減衣隨所安晨餐淡然忘野色供飽看　瞑合不知處轅鐸聲何哀脉脉擁衾臥風砂撲面來霜氣初含凍琉林燈景開　落葉逐人行村童掃原埜轍道近門前見聞亦不寡世守自然利投錢就飲馬　驅車舊黃河陵谷感我心旣幸息風濤兵戈患轉深破碎認村市古塔噪鳴禽山居人尚樸婦女事耕作小兒罷飯牛高歌扣牛角景穿麂眼籬午饘聊對酌　行程陸兼水今日見靑山翠擁車前合轔轔石轍頑顚簸苦撐拄涕笑參錯間霜林鳥未起嗟我已行役樵擔趕集忙破曉隨征客曙色尚朦矓做花蘸水白　山寺淡垣墻點綴參楓樹長短古驛亭茶話三义路盈盈帶水橫人馬一舩渡　叱咤響鞭絲趲程務馳鞚迥勒轉山詢親串牛車送婦孺共嘻嘻此意豈嘲諷珠江拙閒廬主杜風岐分農草 
[山東嶧縣煤礦局說貼]  
　　○歲在巳卯任城米直　瑞符爲東明交代來津日華藻兄弟縱論申國有強之本輪船製造非煤不行而仰給於外人則利權坐失矣查中國煤礦以山東爲最富山東媒礦又以嶧縣爲最住惟煤井旣深底水甚大王民無法吸取遂挖浮淺之煤圖充私橐無關　國計民生也以中王精華百倍外洋棄之弗取或取之不得其法不盡其利詎不大可惜歟華　與堂弟孝侯遂轉裔王觀察衢雲黃觀察佩蘭朱大守亮生諸殷商無不踴躍遂稟奉　合肥相國咨請　東撫部院准予開辦此時不待招而入股者不下数十人華藻以事屬草創成敗難知集股愈多責任愈重是以不用洋人不領官本僅收銀二萬五千兩餘皆謝郤其後購辦機器租賃地畝搭盖屋字挑鑿井口需欵日多乃復函稟周軍門薪如附股二萬餘兩極力佈置於客春二月十七日始見煤樣堅潔光亮爲從前所罕有呈送　相國天加褒獎批飭如果確有把握不至廢於半途着卽據實稟明以便人奏等因去歲九月間煤出漸旺每日可得一百二十餘墩然偉兩井所出尚有甫見煤者四井未見煤者四井未開井者十餘處急需續招股分擬照各公司例每股湘平銀一百兩新舊股分合成十萬兩常年官利八厘俾可添購機器分別開采以期擴充而資利益條說四則開列於後○皖江戴華藻心齋甫謹啓○一出煤　該處煤井舊址共有二十餘處現開十井巳見煤者六處出煤尚僅二 
 
 

Page 4

 
 
處已卯年開辦起至去年二月十七日始見大煤每日可出五七十墩八九月間已至一百二十餘墩日益增加開深二三十丈不等煤層兩丈有奇層層積累不可數計其煤皆堅潔大塊除出煤二井外現有見煤之四虔及未見煤之處四旁均有浸灌之水局中所有大　器一架可戽三井之永小機器一架可戽一井之水必須添購機器方能深入各井　蠱取煤如果十井同時出齋每日每井以至少六七十墩計共可得煤六百餘墩每月約可得二萬墩有奇假如二十餘井同開則出數更不可限量矣○一銷煤　該處煤　元季卽已開取民間物力有限然本地崔姓梁姓開煤起家者至擁資五六十萬金現歸公司官督商辦銷路日廣東北沂州府屬西南徐州等處每日牲馱車載不下數百墩就地出銷每墩售價大錢三千五百文至夏鎭七十里卽到水次直達濟寗銷路尤遠至台莊八十五里入運河運至清江京口金陵無往不通前經金陵製造局　用峯縣煤兩批據云比東洋煤高出數倍可與西煤相埒現擬稟請　北洋爵閣督憲　奏請援案免納稅厘咨行分運金陵上海等處但期銷路日寬則煤利日厚井旁有山澗泉永通河約寬兩丈至六丈可直至台莊以達運河以後銷路暢行資本寬裕將此河路濬深並修閘數處則水路直抵運河尤爲便捷○一用人現在局中總辦一人會辦幫辦各一人司事約共二十人此後如有續來股分每銀五千兩准派司事一人到局銀錢由舉主　保總須結實諳練之友請總辦酌量派事有嗜好習氣者隨時辭退仍請另薦妥在入局將來金陵上海等處轉運局煤須有妥友照料後路事宜及沿途督率押運等件再當商派○一局用毒挖煤一筐給工價錢四十五文約十筐作一墩每人盡一晝夜之力所挖不止一墩間日輪班其輪空之日仍給飯錢每人五十文外加逐日局用木匠銕匠杌器匠工食牲口食料及繩蔴牛皮樹椿油燈各項一切在內以兩井出數約計成本每墩一千文每日出六七十墩核算巳呈敷開銷倘井愈多出煤愈旺則成本愈累矣每年贏餘銀兩除各股官利局用經費之外統以十成核計內一成充分報効屆時稟明立案一成提充原辦創辦諸人花紅一成分派在馬辦事諸人馴勞其餘七成按股均派三年一結花紅酬勞全數提給股餘酌分七成仍以三成留局作爲公積○啓者敞局礦股銀現計新舊各商巳湊足七萬兩尚餘二百股每股先收挂號銀五十兩託上海電報局經君蓮珊代收俟截收之日每十股派得幾股當再登報申明 
　　嶧縣礦局再啓 
[蘇省撫轅抄]  
　　○正月二十九日委辦劉河掣騐局務鹽運使銜道員用浙江候補府蔣德璜濟河來卽辭　戶部員外郎潘敦仁上元縣人由籍來卽辭行起服赴都　探得　蘇學憲黃於二月初九日起程赴太倉孝試　○二月初一日浙江候補府李景曾稟知本日接辦督銷局務　候補縣金敏生稟知辭奉蘇松太道委發審局差　從九黃黼稟知本日到葑　　　　查差　殷換謨鈕錦文均銷駐滬船政採運局差　楊秉琦鎖葑門旱關差卽辭赴津局 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
