# 1887 - 244 - 4905172

 

Page 1

 
 
[重印夜雨秋燈錄出售] [  本舘告白]  
　　夜雨秋燈錄一書係宣廋梅先生所著本舘前曾排印問世見者爭相購取不數月印已告罄刻下重加排印悉用新字校對精工現已成書計仍八本每部收回工本洋四角五分卽日出售售處仍照曩例諸君祈卽賜顧爲盼 
[大題觀海告白] [  點石齋主人啓]  
　　制蓺之作權輿於宋八股之法詳明史選舉志中由來舊矣國朝因之康熙三年改試策論至七年復以四書文取士自是遂爲定制國家用人雖數途並進而以科名爲重試士之法雖有經策而以制蓺爲先天下之士竭其才力以從事於此故老師宿儒操選政者皆視之爲金科玉律然限於邊幅不及備登閱者有遺珠之憾自滬上開設石印制蓺名目可謂備矣而擇之不精珉玉並登又不免有叢脞之嫌求其博而有要富而有倫蓋非易矣本齋久有此願豫爲博求國初以來珍本秘笈兼搆時下髦俊鴻文鉅製共集得文十萬餘首乃延聘高材碩望特設舘舍甄綜加精條流不雜共選得文四萬首顔之曰大題觀海分初二集初集專選國初以來諸名作以乾嘉爲斷二集專選道豐以來諸名作及時賢窻稿初集所選皆經經緯史興高采烈之作凡幽冷艱深之篇槪從陶汰近科取士力矯浮華文風丕變亟登初集者庶使操觚諸家得覩漢官之儀而識正始之音也一集則删繁補缺題必求全刋譌存眞文惟其是名山藏稿時賢窻作不惜重貲收羅維殷凡已見他部者雖有佳文亦從割愛其或每題登二篇者必一正一奇一散一整立局命意迥然不侔凡稱極時眉樣百發百中者舍此莫屬亟登二集者所謂千佛名經萬瞻俱潔者也夫制蓺代聖賢立言必須原本經術近時墨裁聲調高朗之作未嘗不瓣香於先賢韞山隨園秋谷犢山諸家則又句梳字櫛其源出於劉熊諸前輩故農山振幾社之聲金壇接柳潭之武尋源溯委亦如詩家之三昧也此編體旣别裁篇又浩博多寳船家有其書矣然篇目不及文彚之多文彚多矣而又不及文府之備文府備矣而觀海視文府又多十中之四定於明春正月出書定價若干且俟成書後再登此白 
[新印淞濵花影出售] [  申報館帳房啓]  
　　上海爲名花薈萃之區來游者如入羣玉山頭衆香國裏往往以未得遍觀爲憾花影樓主人爰於花叢中選得解語花百人索取小照延名手摹繪成圖玉貌花容栩栩欲活每一圖後附以賛語用石印照成分釘上下二册外用錦套裝潢極爲雅致每部碼洋一元二角滬上南北申昌各經賣申報人西園帳房俱可購取各外埠均由申昌書畫室及賣申報人經售倘欲躉買則請移玉至本舘帳房面議可也 
[中國宜增商輪說]  
　　客有過余而問者曰中國之與泰西通商也事事皆欲駕乎泰西而獨於商務一道似乎相去甚遠此其故何也余曰泰西重商商人之權　官並故商人多而商務盛中國不重商商人初不與官相通且往往商人爲官所抑制夫是以商人少而商務不能興旺夫所謂商人少者非商人之果少也以中國之地廣人稠士農工而外大約商居十之三四何得言少而較之西商則未免瞠乎其後此其故由於道路通而往來便試卽泰西各國而論之英國之商務甲於他國英國之富亦甲於他國豈果英人皆長袖善舞者乎統計歐洲各國駛行之商輪十分之中英人居其七八凡有英國所屬各地無不節節聯絡可以呼吸相通以故商船遄行有恃不恐而船日益多生意亦日益旺他國雖亦有商船終不能望英國之項背由此言之中國之商務所以不及外洋之故蓋可知矣客曰中國之設招商局置辦輪船以行於南北閩廣各洋面裝運客貨行長江者若干艘行天津者若干艘行閩廣者雖少於長江天津而亦有數艘以便往來輪船亦不可謂不多矣而商務依然不見甚旺然則爲今之計將議减乎抑議增乎余曰此則視乎當軸者識見之遠近何如耳拘於目前者謂現在招商局已有如許輪船駛行于各處與怡和太古兩洋行並駕齊驅亦足以自豪矣且與怡和太古兩洋行互相聯絡通爲一氣凡有外人而欲與怡和太古招商爭利三公司合力以禦之是皆所以攬利權而不使外溢也不知怡和太古兩洋行雖曰資本浩大規模宏遠然究不過一商家而已若以中國之招商局而僅足與外洋兩商家相頡頏已不免於貽笑若再自定限制謂額設商輪外不得再增一二艘以分利權則局量褊淺豈設立招商局之本意也哉况三公司旣有所約外人不得攙入而麥邊洋行另有輪船行駛各國又有所謂野鷄輪船者或一二艘或三五艘别樹一幟遄行無忌誠以外洋之人見利所在趨之若鶩有非勢力所可禦止者然要亦以中國地大物博有可圖之利故時有新增之輪船招商局所欲收外洋之利權而歸之中國者仍不免收之不盡而卒有所溢今招商局而果欲收外洋之利權則莫如多添輪船近年以來華人皆知中國能自造輪船卽其購自外洋者亦莫不堅穩可恃故搭船裝貨亦多願坐中國所開之輪船蓋一則顧全大局二則中國之船招呼者皆中國人言語可通飲食亦便以故樂於乘坐苟能於此時而冉增一二艘則中國多一輪船外洋卽少來一輪船此固理勢所必然者也然爲招商局計目前亦未必遽能增置船舶坐視利源爲麥邊等行及野鷄輪船所獲豈不大可惜耶愚以爲中國之大豈少材能之士設有高瞻遠矚殫精竭思而欲爲中國收西人之利權另設輪船以追隨乎招商局之後則招商局未有不深爲嘉許以樂觀厥成此又情事所必然者也或以爲三公司旣互爲約章不聽外人攙入則中國苟有人另開商輪不免予人以口實然三公司之所約者不過曰倘有外人欲來爭利則三公司當約會减價以窘之不能禁其船之往來也竊謂若華人而另增商輪以往來於天津長江以及閩廣各洋者不妨附於招商局載運生意則各不相蒙而假其牌號以杜外人之口如此則於理旣順於情亦得而於大局之所關誠非淺鮮矣近來中國僉議鐵路之當開惟苦於經費過鉅故一時尚未能舉行夫鐵路所以補輪船之不足也輪船所不能行之處則以鐵路補之輪船所能行之處而反不得盡輪船之用又焉取此且子之爲此問也亦有所聞見否耶客曰僕前數日偶閱西字報見其中載有一事謂臺灣現擬添設輪船往來閩廣長江天津而有人焉意欲阻之其能阻與否則語焉而不詳故疑而問之今得子言斯豁然矣請書之以觀其後何如余曰可遂錄之 
[諭旨恭錄]  
　　七月十六日奉上諭張曜奏神靈顯應請頒匾額並加封號一摺山東膠州城隍龍神及德平縣城隍龍王等廟夙著靈異近年夏秋間該州縣境内亢旱經官紳分詣虔禱甘霖立沛轉歉爲豐均深寅感着南書房翰林恭書匾額各一方交張曜祗領飭屬分詣膠州城隍廟龍神廟德平縣龍王廟敬謹懸掛以答神庥至所請勅加德平縣城隍龍王封號之處着禮部議奏欽此同日奉硃筆稽察廂黄旗滿洲旗務着良弼去欽此 
[本館接奉電音]  
　　昨接京友發來電音有本月二十一日諭旨二道敬謹譯登○七月二十一日奉旨禮 
 
 

Page 2

 
 
科給中員缺着祥裨補授和廷彪着照例用郝聯微着准其卓異加一級仍註册回任候升任之騮着照例用欽此同日奉上諭新設雲南臨安開廣道員缺着湯壽銘補授欽此 
[再述漢臯大火]  
　　昨報漢皋大火補遺一條所述情形尚未詳盡兹又接續信云河下船隻皆係湖南人所駕或小駁或稍窩子或釣鈎子或車排子或倒巴子毛板等名目不一斃人旣多其失銀洋亦殊不少有人屈指計之約陸地失銀六十餘萬河下約有四五十萬合計則一百萬以外矣如此鉅欵都歸一炬豈不可惜又聞是夕火勢猖狂時大碼頭跳船被其燒着滿船皆火船纜旣斷隨風逐流以去直至龍土廟果行吊樓下幾有池魚之殃幸　船砲艇兵勇見之赶將火船設法拖拽出江方得無恙不然其禍可設想哉又有划船上人在火塲搶得火油一箱舁至船上其箱因風燃着油罐炸裂火卽蔓延登時被燒兩划而熄此則因貪利而遭災可謂自作孽也近日見街市粘貼告白稱失一妻二女並註明年歲衣服狀貌如通信者謝錢廿千能送到者謝錢八十千此則忙亂中走失或被人挈去均未可知又聞當火盛時南岸嘴有某中係廣東人家中有妻妾並女其時被火圍逼急向河下覓划船以逃性命妻本大脚獨自呌船先行迨甲喚得划船一躍而登火光中見妾與女皆立河干欲渡無梁甲囑划船夫將船摇近河岸以濟其妾與女划夫恐一時不及未之應允說話間驀見巨浪翻來立將其妾女捲去蓋其妾女雙翹瘦小立地不牢與其妻之不雕不琢者不可同日而語故避火而反遭水危也又南岸嘴卡房素有某巡丁久任其役手中稍有積蓄在該卡附近處購得隙地自造新屋煥然一新落成已久上年遂將妻女移居新宅不意新年時厘局委員抽調巡丁將某調至漢口辦事離家止隔一河成早出而晚歸或數日而一歸當日火災其勢猖狂人莫敢近某在隔岸遠望知　家業已灾及心中暗暗呌苦後查悉女已不知去向蓋當時母女同僕已雇得划船一艘三人一併登船旣而見屋雖被焚人猶可進因思梳頭匣曾貯首飾故喚僕偕行往取留女在船以候不料取匣復至其女與划船皆杳如黄鶴祗得雇别划船以逃命未知以後能將掌珠尋獲否也其最險而奇者無過漢陽南岸直街之黄松茂鹹魚店其屋雖土庫樓房實則四面墻垣甚薄並不堅固火勢逼近時四隣均已遭災該店亦困在垓心内有七人欲逃無路惟有竭力汲水撲救終保無恙迨火熄後店中人方敢啓門而出共慶更生見者咸爲奇事咸謂該店老翁平時積善甚多故不但絶處逢生得全七人之命抑且貲財毫無遺失可以長享厚利誰謂蒼蒼者之報施或爽哉前報所言淮鹽騐票委員遇災殞命一節傳　委員姓高係知府班尚未詳其籍貫漢口諸龍局向來遇漢陽南岸火灾每置之不顧邇來不分畛域或有一二條往救此次則格外通融過河水龍有八條之多總之此次之災除船隻外南北兩岸店鋪行號棧房居多若住宅則不過十中之三四耳此外傳聞不一之事甚多兹　就衆口僉同者補錄以供衆覽 
[揚州火警]  
　　本月十八夜揚州徐凝門外某氏嫗草屋不戒於火左近多係木行人手衆多聞警卽赶往灌救得以隨時撲滅事後查悉該嫗茅屋數間皆成灰燼惟簷後尚餘椽柱兩根直竪未倒當火起時該嫗未能逃出後檢尋屍首見其如尾生然雙手抱柱而死骨肉皆焦撥之應手而倒意者　嫗老邁龍鍾從黑甜鄉驚醒時滿目皆火加之烟霧迷漫倉猝不得出路故有此厄有好善者僯其孤寡慘死代爲購棺殮埋亦可憫矣至起火之由傳聞不一因該嫗已斃無從知悉也 
[吳山涼信]  
　　浙撫衛靜帥曁許方伯蕭廉訪商議謂三書院官課定在學院考棚原爲考試認眞起見不得使士子習勞惟士子到棚一次飯食之費至少亦需數十文倘名次在後膏火無望在寒士未免多費似非體恤寒畯之道現擬自七月分起將前升憲劉中丞所提釐金項下餘銀存息作奬一欵改作各院增加膏火額數以期廣沾實惠至於加奬官旣考課分應給奬各隨心力可也增加章程現尚未經議定容後再錄○杭俗舊有蒸和尚之說以中元時節天氣必熱而經懴正極熱鬧和尚於此時必且汗出如蒸也前數日暑熱甚熾乃十三日天忽轉凉冷信驟至近竟非棉不温彼牛山濯濯者可以不入蒸籠惟天時不正秋病頗多衛身者當加愼也○保甲局近極認眞於烟館尤爲加意　下五段定杳寺巷李夏氏烟館上六叚上板兒巷傳聚文烟館每至四更尚未息燈且留宿面生之人均爲督辦鄒觀察親自查悉立卽押令閉歇並將房屋發封諭令嗣後倘再有前項情事除封閉外仍將烟館主提案嚴懲决不稍從寛縱○十二日行助聖會大略已登報端惟是日天氣極熱會中人未能盡興十四日再行賽會一日專在下城本廟社下地方巡行一周賽會各物仍照前日不稍裁减惟看會者不如前日之熱閙以未知者多也抬閣沙船紥扮之人所穿衣服均係一律新做全用異色鮮明綢縀聞沙船梢婆所戴凉帽上珍珠一圈計值價銀一千數百兩亦可云華靡矣 
[滋閙妓寮]  
　　姑蘇道堂巷某姓家有姊妹花兩三枝臨風障袖妖冶動人浪蝶狂蜂出入無忌十六日有無賴十餘人貿然闖入某姓拒之無賴大肆咆哮毆人毁物以致室中所有報鐘玻璃鏡羅漢榻醉翁椅以及粉籢脂盥珠箔銀屏摔壞一空抛殘滿地十七日又有玉器匠甲乙丙丁四人闖入其家肆行滋閙保甲局巡丁聞信往捕悉數就擒帶回總局局員某明府訊明情節各責三百板枷號一月發交犯事地方示衆矢又花駁岸某妓家於十七日亦被無賴糾衆逞兇摧毁器具龜子等縮頭不敢出鴇亦鍛羽可憐諸校書憚其兇鋒惟有玉慘花愁淚痕滿面而已竊謂無賴輩嗔鶯叱燕打鴨驚鴛遇事生風誠爲可惡然亦思開設妓館例禁綦嚴而竟可艷幟高張授人口實乎逮而兩懲之乃適得其當已 
[泖濵漁唱]  
　　松江風俗每歲七月十五日鄉民咸赴府城隍廟拈香有設肆廟前售田家雜物及各種菜子者老農老圃莫不顧而問焉凡拈香以先至者爲得神佑十四夜早已人山人海不减臨淄道上轂擊肩摩矣今歲入秋以來亢陽爲厲三農望雨甚殷至十四日始暴雨傾盆澤下五六寸致香市爲雨師驅散作小買賣者皆大失所望云○某甲充當縣署串書落拓無聊依於姊氏姊雖靑年鵠寡而衣租食稅積有餘資日前患病而亡甲頓起不良心爲之草草成殮而以田房産契及囊中什物搬取回家計值在二千金以上姊之猶子某乙聞耗奔歸早已空諸所有遂憤而控諸琴堂華亭縣楊超亭邑尊准詞傳籖提質甲懼罪吞阿芙蓉膏畢命貪夫殉財此之謂歟○有某甲者少年夫婦琴瑟和諧一日忽以微嫌反脣相稽婦遽投繯畢命一時好事者咸效東坡之說鬼謂甲宅已縊死數人故有縊鬼討替無稽之言殊可鄙也 
[粤東紀事]  
　　日前某號夥伴下鄉收帳及回省時由大碼頭上船行不數武卽來暴客三人聲言搶奪夥畏其兇很不敢與較將身畔銀兩盡行獻出匪遂呼嘯而散夥回店後備述情形赴縣報案邑宰准詞飭差嚴緝未知能弋獲否○前日傍晚時河南海幢寺前有童子五六人鳬水爲戲載沈載浮頗覺自得泅至中流一童氣力不濟忽然沈下餘童皆驚惶無措登岸呼救迨經人撈起則已魂游水府矣慘哉○保甲委員李少尉文海辦事勤愼不避艱難前夜出巡街道見某家門前衣物狼藉知爲賊所竊遂奮勇追拿身先士卒立將該賊擒住轉送緝捕局局憲嘉其能准記大功一次○某兵輪年久失修漸形廢壞管駕某都戎禀請督憲撥欵興修估計工料約需七百餘金督憲委員估計僅需三百金督憲見所禀兩歧未知孰是遂批飭善後局另派幹員估明申詳核辦○海珠砲臺前有屍首一具浮於水面經救生船撈起面貌已腐爛模糊不能辨認由地保報請善堂發棺收殮埋於義塚○番禺某鄉落出一命案日前鄉人將兇手拿獲交縣審辦楊大令因公事過繁未遑訊問飭差先行管押屍子匍匐案前籲求伸雪大令諭以本縣自有權衡爾可回寓靜候屍子叩頭而退○升授潮州鎭總兵鄧鎭戎安邦初七日起程履任官船三艘用火輪拖帶時砲響若連珠海珠各砲船亦升砲相送極形熱閙○近有一種匪徒假冐厘局巡丁魚肉鄉愚大爲民害某紳據情禀請局憲局憲除將本局巡丁嚴加管束外并示諭諸色人等倘遇此等棍徒許扭解來局以憑懲治○初八九等日雨師稅駕勢如傾盆溝澮皆盈田疇沾足農 
 
 

Page 3

 
 
人相顧色喜咸謂好雨知時秋收必然豐稔云 
[加賞購拿]  
　　蘇州府魁文農太守因府監覊禁重犯於上年十二月三十日逃逸九名除緝獲六名先行正法外尚有趙庭華等三名尚未弋獲爰再加賞購緝懸格通衢略謂拿獲趙庭華一犯府縣共賞洋一千二百元朱掌大孫幗中兩犯每名賞洋三百元知風報信因而拿獲者减半給賞儲庫以待决不食言計六合縣盜犯趙庭華沭陽縣人年二十七歲身中面圓黑無鬚左面刺有强盜二字前在吳淞當勇吳江縣盜犯朱掌大震澤縣人年二十八歲無鬚昭文縣竊犯孫幗中六合縣人年四十五歲有鬚光緒十三年七月十七日格 
[小工落水]  
　　鎭江西門外招商碼頭前日有大划船一艘裝運雜貨載往他處銷售抬貨之小工此往彼來不絶于道繼有甲乙二人抬糖二包下船某甲正在抽撤扁担不虞足未立穩人與扁担同入江中船上諸人形如木偶驚駭不能出聲及岸上人見之急呼撈救將甲救起撫之則已體冰而氣絶矣某乙赶急報知甲之家屬少頃甲母及妻俱至江干見甲已斃惟有撫屍大慟恨不以身相殉富經親友勸止用棺收殮最慘者甲有老母並妻及子女數人一旦撒手西歸老母何以度殘年妻子何以資餬口此誠仁人君子之所聞而悼歎者也 
[總辦易人續信]  
　　昨報福州招商局總辦張敬甫刺史故後總局委王念劬司馬前去接辦兹接王君來信總局雖曾下委惟此間另有要公不能分身因已改委敬甫之胞兄敦甫司馬赴閩王君特伴同前去照料一切俟略有頭緒仍回滬棧云 
[搶親誤認]  
　　通州人金浩生向在上海撑船爲業去年憑媒聘定南門外周阿逹之女爲室邇來金稍有餘資央媒往訂婚期無如周索禮過奢屢未成議金迫不能待遂舍玉帛而事干戈前日約領同業十餘人驀至周姓家中意圖搶親洎衆人至則見周姓門前有兩女郎並肩而立年紀相等不辨其孰是孰非也金卽喝令衆人上前將年稍　者擁入輿中飛奔而去詎知搶去者並非周女係隣人魏五之女也及抵金家始知其悞而周亦聞信赶回卽將其女藏於别處一面追媒理論後經魏五之友出塲斷令罰金浩生出洋五十元給魏以爲解穢之資並將魏女送回始息其事噫嘻鹿不可以爲馬李不可以代桃新郎雖情急何竟鹵莽如是哉 
[毆斃鄉人]  
　　黄浦東之白蓮涇港爲東鄉往來之要道該處向設厘卡抽收貨捐前日有北蔡鎭人邱富榮赴南匯川沙等處購買木棉數十担與同伴四人挑運而回行經厘卡左近卽有無賴阿明等上前攔阻逼令赴卡納捐邱以貨甫購回向無完捐之例如有售出主顧自當投報詎阿明堅不放行而邱亦聽其所爲相持不下蓋阿明不過爲索詐起見今邱不允以致不遂所欲竟喝黨羽與邱爲難頃刻聞聚衆百餘人之多將木棉搶奪一空並將攅毆邱寡不敵衆大爲所困後爲卡中聞知出而喝散事後查悉邱伴張姓慘遭毆斃邱等亦受重傷該處係上南交界之區當未報官越日由阿明等挽武舉孫某出爲調處願將所奪之木棉如數送還邱以伊友死於非命不允所議故至今尚未了結 
[攫包可駭]  
　　身穿兵勇號褂之談海山投英公堂訴稱現在蘇省臬轅當親兵告假來滬暫住南市荷花池老虎灶對門之友人家此行爲贖取典質之衣服而來昨持洋至英租界質鋪贖得馬褂三件紅呢被面緊身馬甲并購土一塊計洋四元八角現洋四元捆成一大包背負行走過石路時在夜間十二點鐘號褂未穿掮在肩上突有三人將我阻住攫包我與爭扭被砍一刀右額旁受傷我卽昏暈致被攫去衣包曾報捕房云須投案聲明是以到案蔡太守命將號褂呈閱見是張錦榮姓名因問何以姓名不符答稱此是過繼姓名太守又問石路地方夜間十二點鐘兩邊店鋪大半未經閉户旣被攫包諒有人見且行路人亦不絶若輩何敢大胆若此又問爾當親兵有無緝查私鹽之事或遭鹽梟挾怨報復答稱在轅當差並無緝私差使太守又騐得其人右額旁果有刀砍微傷又諭以租界從無在熱閙地方阻路搶掠之案且據所報時刻尚未深夜人靜殊不可解姑飭值日差帶同至石路着指明遭攫者地叚查問店鋪曾眼見否并再同到南市問明其友人姓名作何生理是否躭擱在彼處覆候核奪 
[英界公堂瑣案]  
　　包探王阿二稱據謝二寳投捕房訴在天后宮前新開薙髮鋪被離十餘間門面開店之王金福李阿三向其尋釁并打失謝之伯父謝龍漢之藥瓶傢伙開有失單值洋七元餘等語故將王李拘案請訊謝二寳略訴前情謝龍漢供在侄兒店中爲外科醫生王李來尋釁致被打失麝香等瓶失單呈閱王金福俯首無詞李阿三供現與王同店爲夥因王前被謝二寳欠鞋錢六百文已收三百文尚欠三百文屢索無着兹因王欲回常熟急向索錢豈知謝母將王推出不許入内我聞之同王冋論遂與口角謝二寳又稱另有人欠王鞋錢我是担保人蔡太守謂然則謝所控不實的係索欠起釁惟察得王金福係誠實之人皆因李阿三挑唆所致判令謝二寳還王之錢李阿三押令料理謝龍漢之失物○西人太而稱失竊洋瓶甚多報捕查獲竊瓶之王阿二并在金洪春家起贓一併送案王阿二俯首求恩金洪春供不知竊贓是以受寄蔡太守隨判笞王阿二百板窩贓之金洪春管押七天贓交西人領去○包探李錦堂稱昨見林狗郎持洋至李萬興所開之米鋪糴米估是銅洋爭執間搜林之身邊又有銅洋一元今特送案銅洋二元呈閱李萬興供訴前因并稱林被包探拘拿後近處有開牛肉庄之人來懇情言林係彼處買牛糞之主顧銅洋諒必誤收下者其非專販銅洋害人囑我投捕房請釋捕房不允以致解案林狗郎供崇明人駕船來滬買牛糞洋由原籍帶來不知銅質持往糴米致被交捕蔡太守問牛肉庄肯來案保爾否答稱可保太守飭將起案之銅洋當堂劈毁林狗郎押令知照牛肉庄主保其無販賣銅洋情事始准保去○虹口老船塢西人報失鐵板三塊由捕房包探獲包新寳則不認行竊惟知計心根等四人行竊賣與浦東爛泥渡之沈阿海禀明蔡太守派差恊同包探往拘沈堅不承認收贓該包探又獲計心根亦不認竊昨晨一併送案包新寳仍執前詞計供向爲船塢小工並未犯竊沈阿海供包前將鐵輪盤賣與葛月樓我曾言洋商之物不可付價因被挾怨誣扳收贓葛月樓亦到堂稱沈阿海實被包誣陷太守問沈是否葛之用人答稱不是太守謂然則葛收贓何干沈事答稱彼此相識均爲照顧太守又謂葛爲地保又開舊鐵店收贓前次起到原贓今尚開否答稱已閉太守隨着葛具保沈阿海設或查明沈收贓屬實惟葛是問太守又問包探計心根究竟犯竊否答稱據包言聞計有分太守謂亦難憑信卽將計開釋包新寳仍行管押查究○倪阿大稱撑西人遊獵船昨見同業人徐桂仁頭破血淋特取象皮膏到時突遭許阿土將我毆打頭亦受傷報捕拘案徐桂仁供被許取去錢四百文向索被伊推跌受傷許阿土供在船爲水手昨與徐同飲醉極徐失錢妄指我取然徐已東倒西歪撞破頭額倪阿大來妄指我將徐打傷卽掌我頰因此爭毆華捕禀爭毆時未見惟據倪來告知我往拘許時見許徐均已醉極蔡太守飭倪徐投仁濟醫院醫傷許則押候醫傷痊愈再行訊斷 
[法捕房瑣事]  
　　某甲於前日在小東門外浦灘鳳凰臺茶肆啜茗將所穿之紡紬衫脫下放在一邊稍不留神早爲妙手空空兒所取當卽報捕經法包探查到一人詰其衫在何處答稱衫係三人合偷已付質庫得錢一千文分散用去謝副捕頭着包探前往吊贓俟拘兩人到後卽解公堂訊辦○吉祥街某烟館夥昨投法捕房訴稱有兩人前來吸烟計吸去烟一錢五分在後烟鎗忽失所在爲此將伊等扭送捕頭詰之該二人據稱我等並未走開捕頭見其語似支離着押候解案○東洋車主張方來家住八仙橋地方前日訴稱有東洋車租與金徐大被欠車資屢索不還近來連東洋車不見昨去索錢金徐大與陳阿大竟持菜刀恐嚇稱要殺我幸西捕到將兩人拘案菜刀呈騐金陳兩人不認携菜刀恐嚇捕頭着候傳到西捕問明再行核奪金陳兩人暫押 
 
 

Page 4

 
 
[不得漢上王新甫譚電丞消息作此奉柬]  
　　春來尺素趁飛鴻五載相思數語中見說楚江秋水闊臨流不見錦鱗東崔少山稿於蘇州天成棧旅次 
[聞崔君少山在蘇抱恙耿耿於心昨與驪睡軒主談及適崔君書至傾聽之餘知已勿藥欣慰奚如因草里言數句以代柬錄請高昌寒食生法家正]  
　　秋前别江上日久無消息偶爾得傳聞道君抱暑疾雲山望渺渺月夜漏寂寂欲修尺素書目盲不能筆正與知心談君書忽遠錫傾耳聆玉音喜色動眉睫知已勿藥占相會在朝夕草草奉數言聊以表心臆[  武陵漁隱初稿]  
[送别意琴室主卽希哂正]  
　　暫合萍蹤不忍分臨歧把箋有餘醺何時重話江南約此後應虚兾北羣莫笑書空徒咄咄休教感舊意紛紛平生知已誠難得多少離愁託樹雲[  小樓主人未定草]  
[偶吟一律錄呈諸吟壇一粲並請養明經玉和]  
　　評花醉月鬭新詞一任旁觀笑我癡酒渴競誇吞海量詩豪欲到上天時愁懷掃盡端宜帚磊塊澆殘剩有巵遣興還邀同伴賞箇中樂趣可能知[  小樓主人未定草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年七月十五日京報全錄]  
　　宮門抄○江撫李奏知縣曾載湘改教摺○又奏搭解抵補山東截留京餉片○又奏知縣王崙留江補用片○晉撫剛奏知州王智和等開復處分片○江督曾奏徐州倉未完一分以上職名及寔徵銀數淸單摺○漕督盧奏疏禦　汎水勢緣由摺○又奏　鎭委署堰盱同知片○又奏守備齊孝則减議處分片○又奏營制册籍展限造送片○七月十五日兵部太常寺太僕寺正黄旗值日無引見○長善德慶各續假五日○李鴻藻請假十日○召見軍機烏拉喜崇阿克們泰○皇上明日辦事用膳後至北海○○護理江西巡撫布政使臣李嘉樂跪奏爲知縣自揣才力不及難期勝任請旨改就教職恭摺仰祈聖鑒事竊據試用知縣曾載湘禀稱現年四十四歲係福建光澤縣人由同治十二年癸酉科拔貢恭應朝考二等二名引見奉旨着以知縣分發試用欽此簽分河南親老告近改掣江西領照起程於光緒元年十月十八日到江試用一年期滿甄别以知縣補用在案四年七月在本省晉賑捐局報捐同知升銜十一年十二月奉委署理建昌縣知縣十三年正月二十四日交卸所有任内交代俱已淸結並無經手未完事件自維才力及難膺民社情願改就教職回籍候選等情據署藩司瑞璋具詳請奏前來臣查例載各省候補委用以及大挑一等舉人分發各省試用人員未經得缺或僅止試署如有願改教職者亦毋庸定明年限等語今該員曾載湘係中拔貢出身朝考二等以知縣分發簽掣河南親老告近改發江西試用人員據情改就教職核與定例相符合無仰懇天恩俯准將試用知縣曾載湘改就教職歸部銓選理合恭摺具奏伏乞皇太后皇上聖鑒訓示謹奏奉硃批着照所請吏部知道欽此○○李嘉樂片再查前准户部咨奏撥山東省籌辦黄河各工約需經費並令各省抵補京餉等銀一摺奉旨依議欽此　應抄錄原奏恭錄諭旨　咨遵照計原奏内開此次山東截留地丁鹽課關稅等項下京餉曁旗兵加餉共銀三十一萬五千兩近日部庫出欵加多查各粮道庫自　通河運及改辦折徵後從前所徵漕雜各欵多未裁减今因山東河工需欵緊急准其截留京餉應令各粮道認眞淸理各項無益之費提欵解部抵山東截留京餉之數應酌撥江西糧道錢四萬兩不得於漕折漕項各欵内自行抵解於年底一律解淸部庫因欵關係根本至計皆當協力同心設法籌措斷不准延宕蒂欠致悞要需等因咨　到前撫臣德馨當經行據粮道動撥銀三萬兩委員候補知縣丁樹棠等領解赴部交收先後附片奏報各在案兹據署督糧道長祿詳稱查江西漕糧自咸豐年間奉　改折迄今已三十餘年之久應裁應減各欵業經奏明餘省充餉在案至道庫進欵統名曰漕項道欵錢糧因從前起運之時均係辦漕　用次奉撥抵補山東截留京餉　關部庫支放急需現雖無欵裁減亟應力籌以應要需現又于十二年道欵餘租兵加項下動撥銀一萬兩作爲解淸奉撥抵補山東截留京餉裝鞘十個遴委候補同知郁震培搭解於光緒十三年五月二十九日起程由陸路前　户部交收等情詳請具奏前來臣覆核無異除咨户部外理合附片陳明伏乞聖鑒謹奏奉硃批户部知道欽此○○李嘉樂片再查前准部咨嗣後道府州縣保歸候補人員應於到省一年後察看考核分别補用等因歴經遵辦在案兹查有勞績保舉留江歸候補班前儘先卽補知縣王崙試看一年期滿應行照章甄别據屬藩臬兩司詳請留省照例補用前來臣詳加察看勞績保舉留歸候補班前儘先卽補知縣王崙才具明晰堪以知縣留於江西補用相應請旨留省照例補用謹會同兩江總督臣曾國荃附片陳明伏乞聖鑒謹奏奉硃批吏部知道欽此○○剛毅片再前因署隰州知州王智和經徵未完光緒十三年分地丁銀四分二厘以上右玉縣前署知縣莫奎林接徵未完光緒十二年分地丁銀三分二厘泰寍縣知縣崔同紱經徵未完光緒十二年分地丁銀四分一厘經臣遵照部章於奏銷前將該三員彚案奏請先行核議旋於光緒十三年三月二十六日據隰州將未完地丁銀五千二百十九兩零又於三月二十九日據右玉縣將未完地丁銀七百四兩零先後如數完解到司所有該二員原叅處分例得免議又據泰寍縣於光緒十三年閏四月初三日完解地丁銀二千四百一十三兩零核計未完係在三厘以上原叅處分例得减議所收銀兩均候造辦本年秋季册入數造報據布政使張煦具詳前來合無仰懇天恩俯准將署隰州知州王智和右玉縣前署知縣莫奎林泰寍縣知縣崔同紱等三員原叅未完處分勅部分别准予開復減議以昭激勸除奏銷案内彚揭之經徵　徵經催接催各官職名咨部照例辦理外相應附片陳請伏乞聖鑒謹奏奉硃批王智和莫奎林崔同紱原叅處分着准其分别開復减議該部知道欽此○○太子少保兩江總督一等威毅伯臣曾國荃跪奏爲查明光緒十三年分徐州倉奏銷案内未完一分以上職名及已未完銀數分别遵章開單恭摺奏報仰祈聖鑒事竊准户部咨籌備餉需摺内嚴核各項奏銷一條自此次奏准後所有錢粮奏銷各依定限令各該督撫一面具題一面　將未完分以上各員開具簡明淸單專摺奏報由部核定處分先行覆奏仍各於題本内將業經具奏各員聲明備核其有具奏後續完者准其續行奏請歸本案開復此外鹽課漕項凡經手錢粮各報銷有關處分者一律照此辦理續准部咨嗣後奏報未完職名務須開單註明各該員已未完分數及寔徵已未完各銀數以憑考核各等因兹據江安糧道馬恩培詳稱光緒十三年分徐州倉錢糧奏銷今屆造報之期遵照新章將未完一分以上各員銜名及已未完銀數分數開單詳請具奏前來臣覆核無異除各縣衛完欠細數照例造册另案具題外理合先行繕具淸單恭呈御覽謹會同漕運總督臣盧士杰江蘇巡撫臣崧駿恭摺具奏伏乞皇太后皇上聖鑒勅部查核施行謹奏奉硃批户部議奏單併發欽此○○頭品頂戴漕運總督臣盧士杰跪奏　伏汛水勢驟長疏禦兼籌各工均屬平穩恭摺具陳仰祈聖鑒事竊查江北運河春水並不甚旺入夏以後或長或消至五月下旬連得大雨上游沂泗來源與淮水同時並漲十數日間徐州淮安運河長水七八尺至一丈有餘揚州運河長水二三尺至七八尺楊屬隄工河湖相間尤爲緊急高郵至馬頭誌樁存水一丈一尺四寸比上年盛漲猶大八寸加以風雨時作春修各埽多已平水入水土工不多窨潮潰塌之處上下數百里隄工險要迭見臣督飭道廳並遴派文武員弁分投搶護督臣曾國荃亦於揚屬地方照案設局防汛務保無虞其下游歸江各壩前已開放數處復飭兩淮運司再將未開之壩卽行啓放惟江潮亦大宣洩不及臣隨札飭運河廳於六月初一日啓宿遷劉老澗滾壩以資分洩幸六月初旬尚無大雨上游水勢漸消惟洪湖仍復接長下注高郵一帶臣查高郵車邏等壩定章立秋前水至一丈四尺卽應開放現已一丈一尺有餘距放壩定誌僅差二尺餘寸秋汛方長裏下河田稻未熟自應認眞防守現在各工均搶護平穩臣惟有督率在事各員弁竭力修防不敢稍涉大意亦不敢稍任虚糜所有伏秋水勢驟長各工搶護平穩緣由理合繕摺具陳伏乞皇太后皇上聖鑒訓示謹奏奉硃批知道了欽此○○盧士杰片再南河堰盱同知蔡愼於所管洪湖隄工尚無貽悞惟近有派辦事件不甚得力臣現將該員調浦察看查有補用知府南河候補同知汪鎭明幹有爲諳悉修守經臣會同兩江督臣曾國荃飭委署理堰盱同知員缺以免曠悞而重汛防理合附片陳明伏乞聖鑒謹奏奉硃批吏部知道欽此○○盧士杰片再據署湖南糧道呂世田詳稱光緒十一年漕項奏銷案内署岳州衛守備齊孝則未完三分七厘考成軍安銀三百四十八兩一錢五分三厘二毫又未完三分七厘考成軍安耗銀三十四兩八錢一分五厘五毫兹據接署岳州衛守備黄英解到軍安正銀二百十一兩九錢一分五厘耗銀二十一兩一錢九分一厘五毫光緒十三年閏四月初三日收庫俟造入十三年分漕項秋撥册内報部查核計該衛續完十一年分軍安正耗銀各二分二厘詳請奏懇减議前來臣查署岳州衛守備齊孝則未完光緒十一年分軍安銀兩　臣於十三年三月二十八日照章開單奏叅尚未接准部覆今旣續完二分二厘合無仰懇天恩俯准飭部减議以彰懲勸謹附片具陳伏乞聖鑒訓示謹奏奉硃批户部知道欽此○○盧士杰片再本年閏四月初六日臣在查勘黄河途次接到兵部咨光緒十三年四月十八日具奏續修會典催取各省營制册籍統限文到三個月内報部等因奉旨依議欽此臣當卽飛札標轄各營曁各糧道依限造送惟衛帮守備千總分隷八省而江蘇江安浙江各粮道又皆督運在外一時未能造齊合無仰懇天恩俯准展限三個月俾得分别查造除嚴催標營册籍遵限送部外理合附片具陳伏乞聖鑒訓示謹奏奉硃批着照所請兵部知道欽此 
 
 

Page 12

 
 
[光緒十三年七月十六日京報全錄]  
　　宮門抄○諭旨二道錄前○發抄旨七道○陜督譚奏向德貴借補沔右營都司摺○廣西撫李奏總兵朱步雲等更正銜名片○内總管奏蘇織造奉曾期滿摺○東撫張奏知縣王成駒本班補用片○陜督譚奏都司趙玉林開缺片○署楚督奎奏柳芳調署崇陽縣片○新撫劉奏總兵黄得遇更正名字片○大臣穆奏汪廷棟等派充支應局總會辦片○廣西撫李奏知府袁思鞸等照例補用片○又奏　　山直緣由片○七月十六日刑部都察院大理寺正白旗值日無引見○倉塲奏漕船五日回空○召見軍機麟書徐郙奕年慶福○皇上明日卯正至奉先殿壽皇殿行禮○發抄李嘉樂奏直隷代造礮船工價銀兩交商匯解奉硃批户部知道欽此○又疏脫重犯之萍鄉令巡檢等革職奉硃批汪曾事着卽行革職丁毓琨馮蘭森均着先行交部照例議處並嚴緝逃犯黄人私辣子務獲究辦餘依議該部知道欽此○張之洞奏華祝三入覲陛見奉硃批吏部知道欽此○衛榮光奏五月分雨水粮價並被水情形奉硃批知道了卽着飭屬確切查勘其應修塘隄及撥欵撫恤之處並着分别妥籌辦理該部知道單併發欽此○又俸滿道豐紳泰暫緩陛見奉硃批着照所請吏部知道欽此○又鄒仁溥等期滿甄别奉硃批吏部知道欽此○葉伯英奏雨水糧價並被雹被水情形奉硃批覽奏均悉卽着飭屬查明被災户口妥爲撫恤毋任失所餘依議該部知道欽此○○頭品頂戴陜甘總督臣譚鍾麟跪奏爲揀員借補要缺都司以裨營伍恭摺仰祈聖鑒事竊照陜西漢中鎭屬沔右營都司廖德樂出缺業經奏報在案所遺都司員缺亟應揀員請補以重職守兹據署漢中鎭總兵任正時呈稱查有留陜甘儘先補用遊擊向德貴年壯才明營伍諳練堪以借補呈請核辦前來臣查向德貴年力富强辦事結實以之借補斯缺洵堪勝任合無仰懇天恩俯念員缺緊要准以向德貴借補沔右營都司員缺以期得力如蒙俞允俟接准部覆後卽行給咨赴部引見以符定制除該員履歴淸册隨摺送部外謹會同署陜西提督臣沈玉遂合詞恭摺具陳伏乞皇太后皇上聖鑒訓示謹奏奉硃批兵部議奏欽此○○李秉衡等片再臣等會奏彚保關諒文武出力案内遇有姓名官階或校核未眞或繕寫偶錯無不隨時奏請更正仰沐天恩飭部知照欽遵在案兹查有升用總兵補用副將朱步雲先在皖鄂豫等省轉戰並擊退任賴捻股一律肅淸案内保奏同治七年八月初九日奉上諭着無論何省水陸副將缺出儘先題補並加總兵銜欽此又克復南路入城蕩平新疆南北兩路一律肅淸案内保奏光緒六年正月三十日奉上諭着以總兵補用欽此此次列保核准俟補缺後以總兵儘先題奏而底銜訛作升用總兵補用副將應請改爲補用總兵無論何省缺出儘先題補副將以遊擊留粤儘先補用該員並無藍翎應請更正又查有廣西左江鎭標千總劉瑞祥核准免補千總以守備仍歸原標儘先補用並戴藍翎該員係左江鎭標南寗城守營左哨千總實缺並非候補訛寫底缺應請改爲南甯城守營左哨千總以守備在任歸原標儘先補用又查有附生陳光璜核准以巡檢分省歸候補班並補用並加州同銜該員實係文童訛寫附生又查有軍功邵忠良核准免拔外委以把總儘先拔補並戴六品翎頂該弁實係邵忠良訛寫邰字併請更正以昭核實又查有選用鹽大使劉運吉核准免選本班以知縣分省歸候補班前補用該員先在收還伊犁各城案内保奏光緒十一年二月初一日奉旨着免選鹽大使本班以知縣歸部不論雙單　遇缺儘先卽選並賞加同知銜欽此業經核准奉文行知此案保奬係屬重復應請改爲免選知縣本班以直隷州知州分省歸候補班前補用以示鼓勵據原統各軍鎭將查明聲請彚核具奏前來臣等覆查無異相應籲懇天恩飭部更正改奬理合會同兩廣總督臣張之洞附片陳明伏乞聖鑒謹奏奉硃批該部知道欽此○○總管内務府謹奏爲奏聞請旨事恭照道光十年八月奉旨嗣後織造等每屆一年期滿着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起子限六十日卽令到任自到任之日起扣足在任一年由臣衙門先期奏聞請旨等因在案查蘇州織造奉曾由愼刑司員外郎於光緒十二年五月二十日奉旨補放蘇州織造該員於光緒十二年八月二十六日到任按到任之日起扣至光緒十三年八月二十五日係屬一年期滿理合先期具奏可否更換之處伏候訓示遵行爲此謹奏請旨奉旨已錄○○張曜片再勞績保舉人員到省一年後例應察看甄别兹查有候補知縣王成駒現年四十二歲湖南武陵縣人由監生投効軍營出力迭保縣丞不論雙單月選用並戴藍翎嗣捐分發指省山東試用因堵築溞溝等處大工合能出力前撫臣陳士杰奏保光緒十二年四月十八日奉旨着免補本班以知縣用欽此業經赴部引見並在部補交捐免保舉及監生四成實銀照章以保案奉旨後第五日行文照限減半計算扣至十二月初八日作爲知縣到省日期現計一年期滿據藩臬兩司詳請甄别前來臣查該員才具穩練堪以本班補用除履歴淸册咨部查照外謹附片具陳伏乞聖鑒謹奏奉硃批吏部知道欽此○○譚鍾麟片再臣據署漢中鎭總兵任正時呈稱留漢差委延綏鎭屬鎭羌堡都司趙玉林年力衰邁禀請開缺等情前來臣覆查屬實相應奏明請旨開缺其所遺都司員缺陜甘現有應補人員容臣另行揀員請補除承查印甘各結俟至日另咨送部外謹附片陳明伏乞聖鑒訓示謹奏奉硃批兵部知道欽此○○奎斌片再崇陽縣知縣陳彰五請假回省就醫其所遺該縣印務應卽委員往署以重職守查有來鳳縣知縣柳芳爲守兼優循聲卓著堪以調署據藩司蒯德標臬司覺羅成允會詳前來除檄飭遵照外理合附片具陳伏乞聖鑒再湖廣總督係臣兼署毋庸列銜合併聲明謹奏奉硃批吏部知道欽此○○劉錦棠片再臣據補用總兵黄德遇呈稱該員由軍功保至遊擊留於廣東儘先補用均係以原名黄得遇列保惟於同治七年捻匪由陜竄越山西擾及直隸山東追剿蕩平案内保以叅將仍留廣東補用開列底銜誤將得字繕作德字以後克復甘肅巴燕戎城案内保以副將留甘補用關隴肅淸案内保以總兵補用會克吐魯番案内請保二品封典均相沿誤繕作黄德遇實係當時筆誤所致呈請附奏更正前來臣覆核無異合無仰懇天恩俯准將該員黄德遇保舉叅將以上官階各案名字一律改爲黄得遇飭部更正註册以免岐異出自鴻施除咨部外謹附片具陳伏乞聖鑒訓示謹奏奉硃批該部知道欽此○○穆圖善片再三省設立支應局惟奉天爲總匯之地收撥餉項核算帳目在在均關緊要前經奏派甘肅題奏道陳寳善總司其事旋因黑龍江將軍恭鏜整頓地方乏員襄助商派該道辦理呼蘭等處厘稅事務復經奏明在案所有奉天支應總局應卽揀員接辦查有奏調到營前派該局會辦補用知府甘肅候補直隷州汪廷棟老成諳練堪以派充奉天支應局總辦所遺會辦差使查有奏調到營前派該局委員刑部候補郎中汪以莊才長心細堪以派充奉天支應局會辦以專責成謹附片陳明伏乞聖鑒謹奏奉硃批知道了欽此○○李秉衡片再准部咨嗣後道府州縣無論何項勞績保舉歸入候補班人員令該督撫卽以此項人員到省之日起子限一年詳加察看奏明分别繁簡補用等因在案兹查有儘先補用知府袁思鞸前先補用知州華世熙均已到省一年期滿據署潘臬兩司察看出具考語會詳前來臣查補用知府袁思鞸器識宏遠局度安詳補用知州華世熙年力富强辦事勤敏歴經差委並無貽誤均堪勝繁缺之任請留於廣西遇有缺出照例按班補用除將各員履歴送部外謹會同兩廣總督臣張之洞附片陳明伏乞聖鑒訓示謹奏奉硃批史部知道欽此○○李秉衡片再臣上年准督臣函開山東連年水灾千里横溢灾區旣廣困阨已深現經江南義紳勸辦賑捐力圖拯濟西省舊歳被灾上海捐局諸紳携銀遠來接濟今上海寄來賑捐册揆諸報施之道自難膜視應卽勸　彚解共襄善舉等因當經臣飭行司局設法勸捐籌措迅速湊集銀一萬兩解往助賑臣又接上海籌賑公所來函捐册亦以直隸水災集捐告助復經行局一併籌捐去後兹據廣西善後局司道呈報先經籌集桂平紋銀一萬兩解助山東賑欵續籌中平規銀三千兩解助直隷賑欵均備文發交白川通商號匯送江南蘇松太道轉交上海籌賑公所兌收彚解先後接准蘇松太道覆文山東賑欵銀一萬兩於光緒十二年九月二十九日匯到卽交籌賑公所紳士施少欽兌收直隸賑欵銀三千兩於光緒十三年二月十一日匯到卽交籌賑公所紳士李朝覲兌收各取收票送局存案合將匯交銀數日期呈報察核等情到臣除咨會山東撫臣直隷督臣外所有籌捐山東直隷緣由理合附片陳明伏乞聖鑒謹奏奉硃批知道了欽此 
 
 

Page 13

 
 
[齊東野語]  
　　烟臺信云初六日大雨傾盆雜以冰雹須臾卽止不至有傷禾稼○有天津人所開之包兒鋪其學徒在門外拔刀割肉被鄉間人牽驢拽倒學徒繼舉刀向後一揮驢腿已斷該鋪尚不肯認帳　事聞已經官矣說者謂此人强悍性成童穉且然何論其他牛女渡河之夕忽陰忽晴頻年以來無不如是或以爲上界人不欲使下界人窺見故以浮雲自蔽或以爲天孫别淚多故如是也種種傳言安得乘博望槎泛乎星渚一洩天機耶○邇來竊賊甚多率皆趫捷異常踰牆屋如履平地閭閻多各有戒心二鼓卽　閉門一夜某藥鋪聞撾門聲甚急且操異鄉音懼不敢納撾益甚且曰若不開門定行撞破斯時四隣皆起該鋪始敢啓鑰見係赳赳者二人其一似武弁氣象又復大肆慢駡蓋被蝎螫而覓藥者抑何氣焰逼人乃爾○某鴇婦虐妓殊甚日前有營兵某見之心甚不平至與爭嚷及營兵去後虐妓愈甚不啻火中　炭雪上加霜妓不勝捶楚吞烟自盡營中知之將該兵斥革並以哨弁約束不嚴並致波累云○有自威海來者述及某姓充當兵船火夫家遭母喪衆歸女　泣之際有勇弁叩門而入停哭驚問以巡查娼妓對適值某請假在家出與理論弁反大肆咆哮喝令從人將某執付該處廳官逼令責懲而某則有屈莫伸聞已回明本船管帶官尚未悉如何辦理也○日前又有王姓妓女吞烟自盡聞該妓甫經買到爲日無多只以凌辱難堤自尋短見獨怪該鴇縱不爲人命計獨不爲錢財計乎何甘心凌虐而不稍留餘地也○有遊手好閒之輩每在妓館烟肆爲消遣計十三日有在某妓館與營兵甲乙二人遇一言不合醋海生波互相兇毆巡弁知之扭送各該管懲辦○十四日有游勇三人在王妓家借掃皮爲名乘間刦物當獲　名搜出贓物又來一人操楚音怒曰若輩冐勇肇事教我等何處巡查當將汝等捉冋局中嚴辦遂扭妓館中人髮辮强拉而去轉瞬間若輩各自狂奔衆始明知三人同黨作此狡獪以便乘間兎脫此時向衆追逐不及默默相視而已○十四日黎明寍海州來差役數人在街外之西南河烟館内拿獲游勇六名蓋係該州界内搶劫之重犯也○中元節闔市延僧道連日做水陸道塲十五夜施放燄口適天晴風靜波光月影之間金蓮閃爍頓現是光世界紅男緑女結隊遊觀者亦倍多於往昔焉 
[霍亂論]  
　　嘗考霍亂一症由温涼不調淸濁相干陰陽相亂而起先心痛者則先吐先腹痛者則先利心腹並痛者則吐利俱發挾風而實者身發熱頭痛體疼而復吐利虚者但吐利心腹刺痛而已亦有飲酒食肉腥膾生冷過度居處不節或露臥濕地或當風取凉而風冷之氣歸於三焦傳於脾胃脾胃得冷則不磨不磨則水穀不化亦令淸濁二氣相干盖胃陽不傷不吐脾陽不傷不瀉脾胃受傷使成吐瀉水穀不消則心腹脹滿皆成霍亂脉大可治微細不可治脈微遲氣息劣口不欲言者不可治其有冷氣摶於腸胃致飲食不消但腹滿煩亂絞痛　氣腸胃挾實而不吐利者名干霍亂其有冷氣入於筋又有霍亂而兼轉筋者此中國醫書之說也又考西醫書云霍亂俗名絞腸痧又名抽筋症一方之中同時傳染與痘相似忽然而來有時十死七八有時十死四五大約風傳人傳衣服氣汗便溺所傳人傳尤多過風隔海猶能傳染歐羅巴音無此症自亞細亞傳來以地言之熱國尤多所以印度土耳等國多過歐羅巴各國以節序言之暑月尤多所以長夏多過餘月其狀吐瀉不止筋肉亂用或手足抽絞或腹内抽絞痛劇大不安夜晚尤多病在肚腹大小腸下暴注上傾出略如淘米之水係多血流入腸胄血中之水吐瀉而出所以血太濃微絲血管不易通行也各處津液俱少症見面白而瘦眼凹喉干口中氣冷皮冷脈細或伏冷汗無溺無尿聲低不欲語或譫語死速者或一時或三四時遲或一日更多夜發早死者有如瀉出水色如醬係大小腸中之血齊出亦爲危候如脈出吐瀉止水色漸黄或緑　汗止皮漸暖小便及各處津液漸回皆爲欲愈之候過九時十時勢漸減者可愈西醫剖視腸胃中多白水内皮白過平日而縐似浸入水中之狀迥血管中之血滿而濃黑大腸縮小膀胱短縮有時腦有黑血而内腎常形色白當病作時見脈小冷汗面白或鉛色皮冷等症此時服藥緩不濟事急用熱手搓擦周身外皮令熱另用熱水器或炙熱磚布包置心胸腋下腿凹等處滾水和芥末攤布上貼心胸或肚腹能救危急蓋此時　身體熱頓減以寒暑針試之僅七十七度較平人少二十度治法務令病者周身温暖則血通行方可望救但用物熱傳接不如人熱傳接更好用十餘歲小兒二人前後摟抱病者歴一二時小兒困倦更易二兒如是傳接温煖最有功力又考所瀉者爲格來味格來者與酸相對之味也華人但知與苦相對者曰甘與酸相對之味中土無名西國名曰格來亦曰蛤蜊投以酸味　劑可解其毒治之者奏效不少又鴉片一藥止瀉最妙大凡嘔瀉在所必需而此時利小便之藥又爲急用必用而斷不可少此外當有可以擇用者如丁香麝香薄荷白蔲袿附干姜等俱可合服惟有香　油　藥止可水冲切勿煎煮煎者則香散油消毫無功力至於服藥之法一點鐘須服四五次藥力方不間斷而陰症舌潤陽症舌干症有陰陽藥分寒熱司命者又可不加意而審察之哉[  嘉定泰德臣稿]  
[恭題古黟舒母余太安人殉難節略]  
　　黄山山水天下冠毓秀鍾靈相輝煥黄山之峯我未游耳黄山事如雷灌鸞章綽楔誰氏門旌題舒母昔殉難母之持家何井井母之報國何侃侃聞道當年紅巾來高第良將抱頭竄遂使粤逆肆凶燄百萬河山據大半　之正氣炳日星令子婦避已不逭早歲尚矢柏舟操渺兹么麽何足憚蜂擁蟻屬宼衆來殺人　壓殘且悍不知膜拜堂上人怯語之言復戯玩母乃推　勃然怒恨不醉汝身萬叚天子聖神行中興汝族夷兮汝首斷游子有方救無及藁葬怱怱倍悽惋天恐大節無人知故遺鄰媼　旁看貞烈允增邑乘光英風併入騷人翰明禋爼豆長千秋豈獨窮乏感而歎[  山陰孫樾蔭崧甫拜稿]  
[舒母余太安人殉難詩]  
　　干戈成浩刼巾幗有完人彤史名猶舊紅塵局已新幽光闡萋　卹命拜楓宸垂裕徵慈德聯翩起鳳麟[  愚再姪森敬題]  
[醴泉舒君以其母余太安人殉難事徵詩勉題二律卽請斧政]  
　　往事天難問婆心老更悲干戈空　攘道路未平夷含淚登堂日抗聲駡賊時甘將身殉國　意有誰知痛定還思痛傷哉陟岵悲春暉難報答赭宼早誅夷烈已垂千古名應震　　志乘留特筆　與後人知[  海寍鄒存淦儷笙甫未定稿]  
[庾香世兄先生赴粤謹次留别原韻奉答塵粲正送行旌]  
　　蘭交梓舍未同遊君僑居滬上與小　鴻伯　　已久　在鄉間曾未一面佳　深辜春與秋顧我殘年成棄我余踰七十病成偏中未痊多君壯歲展奇猷翺翔珠海　鵰鶚棲息淞濵笑鷺鷗預卜毛生將捧檄功名　外復何求○萬車從師負笈日休言附驥益彰名攄懷自擅申韓術君擅刑錢因隨嚴緇生太史赴　槖筆何妨欲嶠征此日出山欣遂願他年養志待　情久聞老鳳聲蜚遠令尊　春丈精岐黄名噪海上淸澈還聽雛鳳聲[  世愚弟紀煥崧拜]  
[鎭江電局代收順直東賑捐五六月淸單]  
　　柳眇翁來江右隱名氏二七寳一千兩無名氏五百文無名氏二元施心畬一元曝書　五十生　麫資移賑四元於德翁來態步翁募三百九號册晋隆荳莊恆業豆行公興豆行三户各一千文王杏翁記二千文茅耀庭記無名氏二户各五百文茅耀庭六百文以上　　　　英洋六元鵲渚延陵女士爲十齡長女祈增福壽十千文無名氏一元無名氏二元萬家生佛册九千四百五十八號一忍堂袁春亭當如堂三徑堂四户各半元孫璞齋四元伴雲僧一元易粟記銅洋二元○共收二七寳一千兩英洋二十三元六七四合二七寳十五兩五錢二厘錢十千五百文六五二合二七寳六兩八錢四分六厘除銅洋鎔北助　○十八　二七寳銀一千零二十二兩三錢四分八厘○連前共收二七寳一千一百三十九兩九錢三分五毫○柳少翁手撥揚彚解山東二七寳一千兩○凈存二七寳一百三十九兩九錢三分五毫 
　　山左復遭水患灾重賑急疊接乞賑之書正在籌募維艱乃承江右　名氏樂善性成聞風慨助東賑銀一千兩囑爲趕解伏思灾區得此巨欵哀鴻全活無算救人救徹洵属仁慈惻欽感靡涯除卽速匯解灾區外當代灾民九叩以謝薄海仁人如能以公之心爲心速解善囊俾得源源接濟灾黎咸登袵席功德實無限量敝所不勝翹盼之至鎭江電局代愷收公所同人謹啓 
[上海三馬路與昌恊賑公所陳竹坪經收山東直隷賑捐七月初日第七百四十二次淸單]  
　　靈字册過字第四百十三號宿遷同善　寄　陸居洋二元陸佩　周木君各錢二千文延壽堂周桂山德慶堂百忍堂楊芝亭韓壽臣蘭記張效渠八户各錢一千文存心堂問心堂韞齋氏陳昌記周景堯周儒質樂　募藍壽田懷德堂九户各錢五百文無名氏一百五十文以上廿一户共洋十七元由政大源局來○楊介眉先生壽筵答席移賑續助洋三十元張姚氏爲五十生辰節省壽筵移賑洋十元楊源昌泰昌慶軒　三户各銅洋二元李榮春求合家平安洋一元殷茂庭求長孫寒熱卽退病速全愈洋三元藏拙氏洋二元夢蘭舘孫二元王淸記爲售珠額外加增洋二元　笠菴先生畫　移助洋十元○蘇州花街巷程夢漁先生寄來海陽祈安子洋十元江陰章成駒洋十元上虞齒公堂因友人妻病祈速全愈續助洋二元雙林源記號寄來霅溪浮霞樓主人洋二元朱　二元蘇州恆興永號寄來孫滋源求二女病速愈又求子病速愈合洋二元○作善降祥册淮安下一鋪稅口來朱經元張金泉朱榮沈鶴各錢一百楊文林錢四百李桂林三百公中二百以上七户共洋一元錢二百文由政大源局來○康字册常熟恊成號寄來振記錢三百童貞記養涵氏朱雲亭各二百文幹記笑記聽記陳葆記各一百文以上九户共洋一元錢四百六十文由永義昶局○城隍廟桶捐有心無力保佑合家平安子孫昌盛洋二元散銅洋二元散小洋三角免害他人銅洋一元黄同帶包小洋五角吳蓮寳洋一角散錢七百四十文○本宅門前桶捐散英洋十三元散銅洋二元散小洋十一角散錢一百廿七文渤海求安氏洋一元求免灾洋一元廷陵子求母病愈洋二元平安氏銅洋一元無名氏求合宅平安銅洋一元紙包洋二元白紙包洋一元保閻宅平安錢三百文鍾項錢三百四十八文有心無力禮氏洋五角降祥册有心無力子洋五角又册東海氏信人求消灾平安洋二角福田册彚積記洋三角康字册逢化孫氏壽昌無名氏士榮五户合洋一元又册痴子省酒五十寗波人壽頭瓦老爺各廿文有名器錢十文以上合洋一角錢廿文○本日共洋英洋一百十五元銅洋十五元小洋十一角錢二千零九十五文合併聲明 
 
 

Page 14

 
 
[陳與昌協賑公所接七月初七日第七百三十九次淸單]  
　　新册四十二保一區廿九三十二圖地保朱錫芝經手陶育卿池朱氏各洋一元陳壽記洋五角陸義記錢三百顧少琴袁介眉陸竹記陳錄記各二百陳順記陸孚記各一百又册四十二保八區十圖地保錢錢寳南經手張茂珍萬增俞順發錢茂祥永明子香王三槐楊永年謝春陳萬泉十户各錢一百又册三十三保一區一圖秦瑞年錢一千又册四十三保三區廿八圖地保王秋嚴錢一千又册四十六保一區十併圖王丕順錢一千又册　十保五區八圖吳　山一百戴照琴　小泉沈奎林朱小金蔡鳳祥陳品棠潘毛觀吳維山八户各五十又册四十二保二區王叙德錢七百又册四十二保二區　四圖秦少蘭洋一元又册四十七保一區　十併圖地保近賢錢元明王石谷經手金秀章錢六百金福全黄書林諸錦三張　珍錦春　咸春咸生　其祥各五十又册五十保八區一圖地保徐吕泉經手育壽堂馮洋五　蔣福山育壽堂馮各洋一元育壽堂馮杏樹堂馬各二百積善堂陳一百五十楊福楨錦明各一百楊福榮六十文又册五十保四區九廿四圖　星　經手浦福舟一百又錢品忠吳壽榮浦福星正德坤林　通州陸永林桂堂各五十又册四十五保三區六併圖徐錦堂經手費耕餘朱綱章各二百立立芳茂春王福汀吳鼎生費咸　各一百費琴岩　泉各五十又册五十保一區念五圖地保楊興榮經手巨興復源各一百恆裕義茂合隆吳本祥　坤生德合順各一百文又册五十保五區十二圖地保王桂山陳福　經手王桂山錢六百徐少卿五百朱承訓三百徐寶鳳二百王順福錢一百三十文德記行張樹德各一百陸萬豐七十又册四十二保四區三十一圖地保葉福田經手吳恆和葉福田各二百沈照　鄒福山夏祿生黄純甫葉恂如費彦卿各一百又册三十四保二區四五圖姚錦香錢七百又册四十三保二區五六圖國明昌洋一元又册五十保七區　圖俞靜卿經手潘涵　軒保産洋三十元又册四十四保十四圖龔復生錢七百又册四十五保四區八圖胡德潤龔福根合錢一千文又册三十八保二區三十四圖邵邦基經手邵九　洋　元又册三十五保一區廿六七圖葛敬德七百文四十二保三區十五圖徐寳春楊裕堂經手楊根業錢七百徐鳳來三百　又册五十保四區九廿四圖李石堂五百又册五十保七區十三圖金子卿經手潘樹萱堂洋一元又册四十六保四區　一圖席作甫一千文又册四十五保二區十五圖沈朱金一千又册四十九保一區十三圖陸祥安經手總信洋一元又册三十八保一區廿五圖顧　盤錢一千零廿五文又册三十八保一區二十六圖周士榮一千文又册四十四保二區十圖徐愼餘經手徐菊生一千二百文又册四十二保二區十上圖陳子園錢一千又册四十七保二區六區徐星堂經手凌春橋一　又册四十五保二區南五圖張竹林一千另念五文又册四十六保一區併圖地保凌崇禮經手顧鳳來王少川馬安素各二百邵本立逹君馬先三宋慶云各一百凌德成七十以上八户共錢一另七十文册四十七保　區九圖地保宋存心王陳葉經手詹玉珍保正宋存心各一　陳正芳庄德全王叙來潘耀先金秩漁張　基各五十文又册四十九保　區一四圖地保沈笛生經手居仁堂沈沈象麟各三百馬企祥愚廷各一百五十朱正玉金祥山各一百杜宗浦陳玉如各　十又三十一保二區五圖地保徐玉周經手黄少巖四百胡鳴臯一百徐半愚賡卿福建陸春田王子卿汪茂方各五十又册四十五保四區十六圖地保　錫卿四十文黄　張戴玉周沈　祥各三百黄崗一　錢成夫張位高立江吳炳中各五十又册四十五保四區三圖地保黄叙星五百又張南六四百黄佑嘉一百周連德士榮亦卿坤各五十　册三十八保　區三十五圖地王月槎經手唐凌雲四百文屠秀峰石岩仰山各一百四十三玉　一百丁壽春耀祥各五十又册四十三保二區三十圖下圖許秀坤經手周貴堂三百楊福榮鳳林各　五百十楊鳳來二　楊珍祥一百李岳廷徐嘯谷五十又册四十七保一二區　楫廷一千又册靑縣　徐記求保宅平安洋一元錢一百另五文又册四十九保一區二圖俞　齋　五百十文又册四十　保二區七圖五根書吕春　合一千又册三十　保一區　圖張瑞徐賢徐裕賢合一千另廿文又册三十八保四區四十圖四十三圖徐順德一千　芝山四百又册三十八保三十八圖沈竹卿夏云飛　一千又册五十保五區廿　圖顧孫義俞　　　一千又册四十二保二區十七十九圖湯根新一千　　田三百又册四十九保四區十一圖周蓮如七百陳義　三百文又册四十五保一區三併十二圖蔡金合經手　　　恆德堂各三百　炳堂項鳴鳳金蘭田各一百殷步舟鄧啓峰各一百文又册四十　保四區南九臯九區富　經手朱衫齋四百顧　益三百傅士魁鄒坤　巖　德　　安各　百文又册　十四保一區二圖地保衞菊人帶辦四十四保一　圖韓准淸七百邱　　　　　各一百張　銘盛積善各八十文仁樂山　　德各七十又册三十三保二區七圖范忠功　　　合一千又册四十三保三區十五圖吳秀根王　全　一千又册五十保六區　圖鍾潤堂經手　陽　　一　盛黎白七百　福如　　廿　林書屋四百張　　二百八十張墨香錢　明各一百四十文又册四十七保二區三圖地保陳　時陸兆逹合錢一千又册四十九保三區八十四圖禾昌福　又堂馬書未經手熙堂一千六百文馬百甫四百文此稿未完 
[誠濟善堂賑捐淸單]  
　　朱大人助洋十元可德堂十元葉世受堂助洋十元梁而　堂助甘露午時荼一千服唐茂翁陳大人二户各六　金　源帳房揚經記慶　　三户各二元泰隆帳房協隆帳房　全隆帳房　　翁怡順昌通州輪船　泰昌安慶輪船司原老　遊帳房衍覺子共十户各洋一元温州輪船怡和棧友宜書屋雲　久記同新　董延卿隆盛無名氏隱名氏陳裕記共十一户各半元吳菊亭先生經募容大　半元隱名氏三角吳菊亭　林海李明揚　卿不留名無名氏共六户各二角合洋兩元 
[上海四馬路文報局内恊賑公所經收賑捐七月中旬淸單]  
　　十九日本埠利生洋行交來金陵居士　有愿人英洋六十二元爐坯洋六元銅洋二元○金陵江程二君交來龍吟仙舘求小松女身體康强諸凡　遂六元又求得歡女目間節子卽愈平安二元又交來安徽桐城縣無名氏二元○急單松江懷玉樓病愈完愿二十元又鋤月軒銅洋十元○受福册公字四百十一號本埠復懋寳莊交來　誠繼志堂爲先人祈資冥福二十元惜陰齋求合家順遂五元○使君受福册虹口華昌號一元又　唐朗山一元五角宋水昌盧燕儀無名氏三户各五角實收爐坯洋四元○又册硤石晋豐號徐少雲先生　董松山懷仁堂王二户各一元又交來救災免災單募無名氏　百四十又有心無力代慈親求病速愈四百文李有泉三百文鄭良佐雲海山人祈親健三户各二百文邵炳有項玉坤在本善汪培生沈記爲笛六户各一百文伯氏庚氏心良無力氏慶生氏有心違力氏立愿氏徐門隱氏榮健珍八户各五十文隱名氏蔚文記二户各四十文消災鄭賢二户各三十文槐氏庠意二户各二十文實文洋三元○又單本埠閔雲記　喜雨亭有心人無力子求安居四户各一角○又單洙涇徐枝珊先生五百廿五文○本日共收英洋一百廿三元爐坯洋十元銅洋十二元小洋四角錢五百廿五文 
[上海四馬路文報局内恊賑公所經收賑捐七月中淸單]  
　　三十日本埠虹口潘零汀先生自四月初一起將醫金移助十千文又補串錢二百文○本埠平泉礦務局内炳卿先生仝室人節藥資移賑十元○總辦臨谿電報局江蘇卽補道庫大使郭經募有心無力人爲亾室張氏求資冥福四元○本埠恊昇寳莊交來蘇州醬業公所潘仲溪先生續募第七十一次賑欵成德却病延年十元資碌石堂二百文費求志堂無名氏二户各五十文又費繼杳先生募戈王氏一元戈留雲堂二百文戈錢氏義　順二户各一百文蔣養心二百文孫三益堂王吳氏同善堂三户各五十文實收洋十二元○朱毛氏求病愈五元　士　善士求病愈四元○粤東許氏酧愿二元浦東求平順一元○有感斯通　要字嘉定祥泰木行募修德免災子節省伙食二元隱名氏節省伙食一元祥泰木行節省中秋筵席費三元○作善降祥册甬江義康號募寸莫堂董醉香書　林修竹山房林貽穀堂費無名氏費箎房六户各五角金得榮船湯四角湯友道四角金得榮湯可記二角○江册蘇城釐捐總局募無名氏二元松竹軒二千元種竹山房七百文愼餘　五百文無名氏三百文實收洋五元錢四百文○本日共收英洋五十三元錢十千另六百文○本旬共收英洋八百十七元計規元五百九十六兩四錢一分銅洋三十八元烊見規元五兩五錢四分八厘爐坯洋十九元規元十二兩九錢二分小洋廿八　計規元二兩另四分四厘低銀十六兩烊見規元五兩六錢錢十二千八百六十四文計規元九兩另五分九厘○六項共合規元六百三十一兩五錢八分一厘○連前共收規元三十七萬七千另廿六兩三錢四分七厘○解山東賑欵第四十批庫平銀三千五百兩計規元三千八百廿九兩○連前共解過規元三十八萬三千二百廿二兩四錢九分六厘○寔墊解規元六千一百九十六兩一錢四分九厘合併聲明 
 
 
