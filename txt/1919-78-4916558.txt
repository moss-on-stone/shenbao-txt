# 1919 - 78 - 4916558

 

Page 1

 
 
   
 
 

Page 2

 
 
時評 
[憑證與保證] （冷） 
　　人有信用則以言爲信可矣不得信用則所言而及於未來之事則須保證所言而屬於旣往或現在之事則須憑證故保證與憑證之說起而可以知信用之墮地盡矣 
　　陜西之事其初相約停戰所謂以言爲信也至停戰而戰不停於是有要求保證之條件焉至於今日雖有陜已停戰之電而又求憑證焉信用一失墮此世之所以多事也 
專電 
　　北京電張瑞璣抵三原與于接洽定寢（二十六）日起實行劃界所有西安至三原間戰備先行撤除惟頃據西友見告得西安敎會敬電張到省後陳以應商事多堅不放行故張行動頗難自主報載已抵三原恐非眞相 
　　（二十五日下午二鐘） 
　　北京電中美通信社據某外人方面確息謝米諾夫運動蒙人祗少數王公受其利用活佛並不預聞但於謝氏二次會議欲遣代表以窺動靜自定方針庫倫政府已派馬隊至東北蒙古防禦謝黨侵略（二十六日下午十鐘） 
　　北京電伍廷芳電外交團要求將稅關餘欵三百萬交付粤軍政府（二十六日上午十鐘） 
　　北京電錢意新公債决發行但提一千萬與西南各省作善後費免得反對已電滬朱向唐密 
 
 
 

Page 3

 
 
商（二十六日上午十鐘） 
　　北京電新國會閉會時索補六個月歲費部不理頃兩議長言於徐錢居然照發現金期票各半（二十六日上午十鐘） 
　　北京電宋聯奎電告先赴寳鷄寗羗調查劃界事俾張來監視 
　　（二十五日下午二鐘） 
　　北京電贛省電李根源在粤贛界募兵運械作援陜計請示機宜（二十五日下午四鐘） 
　　北京電陜西停戰後晉督將援陜晉軍撤回韓邰紳民以土匪未靖求緩撤陳樹藩電請核示　 
　　（二十五日下午四鐘） 
　　北京電陜陳樹藩電郭楊等攻荆姚飭部嚴防外如何辦理請示（二十五日下午四鐘） 
　　北京電政府擬在崴埠設中國銀行並令招商局設分局派輪運貨以利交通（二十五日下午四鐘） 
　　北京電奉省會請政府速催南北開議免召瓜分之禍 
　　北京電英使又向外部重提推廣上海租界要求部仍用婉詞拒復（二十五日下午二鐘） 
 [L各通信社電> 
　　華盛頓電此間傳稱威爾遜總統現力促以國際聯盟一事加入媾和草約和局之成或將因以展緩數星期此間預料和約附錄或將載明贊成國際聯盟之主旨惟細則似不致加入或謂如果加入則美國參議院通過和約時必拒絕核准附錄云（二十一日） 
　　華北明星報 
　　東京電日日新聞發表號外謂法總理克勒滿沙氏因關於處置來因河西岸土地問題與威爾遜總統意見不合業已辭職惟法總統尙未准之（二十四日） 
　　北京電厦門福州電稱該處敵僑產業迄未没收問諸當道則答稱因尙未接政府命令之故 
　　（二十五日）以上路透電 
　　北京電韓人在海參崴三月十七日散佈獨立之宣言書用中韓俄英四國文字（二十五日） 
　　英文滬報 
　　北京電伍廷芳電公使團商提關稅餘欵事國務院敬日電張瑞璣務儱五條辦理並請于右任陳樹藩復電證明（二十五日）平和通信社電 
　　北京電段祺瑞防蒙說帖交蒙藏院曁各特别區審議後呈訂進行 
　　北京電張作霖商准參陸處撤回駐防湘西之奉軍一部份調赴黑邊助防 
　　北京電參戰軍將改爲邊防軍全數開往蒙邊實踐用於對外之說 
　　北京電政府以蒙疆遼闊大軍遠赴布防一時難逹决先派員宣撫一面令邊蒙省區缷隊即進 
　　北京電安福議員彈龔案經疏通可望打消 
　　北京電烟酒專署納某外人之說訂整頓辦法謀增進稅收尅日施行（以上二十五日） 
　　北京電張瑞璣梗電到後公府已電朱催唐開議勿再遲延生枝節 
　　北京電山東各界聞日本主張繼承德人青島權利擬電致巴黎和會及我國專使駁拒 
　　北京電政府將張瑞璣證明陜已停戰之梗電抄外交部以非正式的通告使團并由院通電各省宣布俾人咸知陜中眞相 
　　北京電參陸處議决裁兵案不俟上海和會提議先由北省實行將電徵北省各督同意 
　　北京電孟恩遠呈請政府另定單行法嚴禁種烟 
　　北京電徐以各省吏治不修新輯歷代吏治舉要一書由院頒發各省區民政長官轉發所屬藉資參考 
　　北京電上海義賑協會延義紳方頌奬往湖南攸縣辦賑電請政府飭軍隊保護（以上二十六日） 
　　　以上中孚通信社電 
　　北京電昨日開院部處委員會决定如左二案（一）英公使要求推廣上海租界事以人民反對爲理由婉言拒絕（二）英公使對於温州杭州鐵路交涉不欲與交通部交涉欲與外交部直接交涉唯鐵路係交通部所主管當然應依照向來之手續由交通部干涉此項交涉（二十五日） 
　　北京電錢總理昨日電朱啓鈐曰據張瑞璣來電陜西停戰已經證明和議至今仍未續開前途危險萬狀望速與南方總代表唐紹儀磋商續開會議事 
　　北京電本日午後政府接張瑞璣二十四日所發長電報告在陜南北兩軍已完全停戰現正從事劃界 
　　北京電據某方面消息云自英公使代表四國公使以口頭向政府表示對於參戰軍問題之政府之回答有不滿足之意後政府又與段祺瑞派方面商議俟議妥後不日將以口頭向英公使陳述謙詞此次之答覆其所持之論據雖與前次之回答不同總之必能使四國公使充分滿意也（二十五日） 
　　北京電由北方國會派赴比國不魯捨拉參與萬國議員大會之代表共定八名其中參議院之王世澂衆議院之吳德潤金紹城三名决定先發因無便船行期未定（二十六日） 
　　北京電昨日午後七時段祺瑞徐樹錚靳雲鵬等會議參戰軍事决議因目下西北邊防告急參戰軍愈不能取消云（二十六日） 
　　北京電朱啓鈐之密使陳允中（譯音）來京晉謁徐總統面告總統曰上海會議在表面雖停頓約三星期但於此時期間關於法理問題得探知南方之主張故必須敏捷决議等語（二十六日） 
　　北京電撤廢人種差别問題爲關係東洋人種永久之計之重大問題故安福派中有熱心盡力以期貫澈此主張議員之中近亦有人謀提出建議案以期督促政府者但因林長民一派以某種感情爲基礎而反對此項主張故不能使在野黨得有一致之主張 
　　北京電今日午後開憲法委員會决定國務總理及各部總長須經國會之同意繼又討論國會之彈劾權未决定而散會（二十六日） 
　　漢口電德僑猶豫未行者十六人今晚擬附江孚船遣送其中十人係居鄂省者六人係居川省者禮和洋行經理人德華銀行主任等均在内此外在鄂省尙有德僑七八人猶豫未行（二十五日） 
　　漢口電日本天津駐屯軍司令官金谷少將昨日抵漢口擬於今晚啓程經由南京回天津（二十五日） 
　　東京電選舉法改正案已於今日通過貴族院 
　　東京電最初秘魯駐日公使孚麗耶氏及其夫人於本日到任（二十五日） 
　　東京電日本高等敎育擴充案於本日通過貴族院（二十五日） 
　　東京電帝國議會已於二十五日會期届滿定於二十七日行閉院式（二十五日） 
　　東京電由北京啓程之駐日英國代理大使哇爾司敦氏已於今日午日到任（二十五日） 
　　東京電舊金山來電云前任日本外務大臣後藤新平男爵於二十二日赴日本太田總領事之晚餐會於日美兩國著名人士齊集之席上演說曰余今以至某程度之决心敬告諸君蓋日本人者極平和之民族也彼等與世上之陰謀及破壞的行動皆全無關係日本之政治的系統確係君主國但吾人於自然而然且於不知不覺中具民主的性質使我政治制度適合於民主主義之要求之事不過形式上之問題耳我國之政治制度現正着着向民主方面變化也因此從無革命流血之事或政黨之示威運動云（二十五日） 
　　東京電據此間一般人士之觀測云對於並不完全拒絕之中國政府之回答其實行與否惟有徵諸今後之事實而已故日本祗得暫以監視的熊度以觀今後之事勢之推移云（二十五日） 
　　以上東方通信社電 
　　東京電日本京都帝國大學决定派遣敎授八人往海外爲戰後視察（二十六日） 
　　東京電東京女子敎育會將爲中國女子留學生再設寄宿寮由有志婦人等出爲運動而將先開一中日共同之音樂會（二十六日） 
　　以上共同通信社電 
路透電 
　　十八日柏林電英德簽定合同德國以　養三萬噸供給英國其欵用以充運濟德國之糧食代價 
　　十七日巴黎電協約國第一批運濟德國之糧食由英國運往者爲醃肉三萬噸罐頭牛乳一萬噸菜油二萬噸軟硬脂減合物二千噸脂油二千噸米三萬五千噸仰光豆五萬噸麥粉一萬五千噸大麥粉與黑麥粉一萬噸由法國運往者内有棕仁五萬噸由美國運往者有麵粉四萬噸黑麥三萬噸 
　　十七日巴黎電威爾遜總統克勒滿少氏歐蘭都氏聯名致書喬治氏促其展緩赴英因和會須討論緊急問題其重要甚至過於大不列題工界之爭端云 
　　喬治氏現候倫敦内閣之决議以定行止 
　　十八日巴黎電喬治氏决議暫不回英俾參與目下進行關於媾和條件及國際聯盟之討論會威爾遜總統等三人致喬治氏之書且有僕等深信閣下如再勾留巴黎半月之久則關於和會之主要問題均可解决等語 
　　十八日巴黎電自威爾遜總統蒞法後高等軍事議會之討論注重於能否徇從威總統之志願將國際聯盟一事加入媾和草約之條件威總統雖未正式宣布主此之理由但衆知威總統深恐媾和草約如不包含國際聯盟一事則凡贊成此舉數均將灰心而聯盟一時難以告成矣法人之意此事無加入和約之必要且不願其加入蓋以聯盟約章如須忽遽告成則與法國至有關係之問題如來因河將來之安寗等均將爲之暫擱英人之意和局急宜告成俾世界可以重行進行一切現信威總統之志願凡無碍英國重要主義者英人均願贊成之 
　十八日巴黎電薛西爾貴族告知路透電社謂英國代表極贊成以國際聯盟約章加入媾和草約 
　　十八日倫敦電下院一致二讀通過運輸議案　　十七日巴黎電高等軍事議會已採納媾和草約之陸軍與天空條件海軍條件除希里哥倫島與基爾運河外亦經採納條件中有禁止德國建造潛艇一欵 
　　十七日倫敦電吉特士爵士今日在下院促請全院化除瑣細之猜疑並拒絕將船渠一節自道路交通議案内删除蓋造船所現正商諸政府請准增加船位運輸大臣必須有權主張以必要之改良施於船渠否則運輸制難逃禍患也 
　　十八日倫敦電煤事委員會昨日舉行最後之公開會議預料委員會之報告將主張鑛產收爲國有每日工作八小時增加工值百分之十昨日會議之特點爲財政著作家逹維斯氏提出顯明之計算表證明有煤鑛多處曾獲違常之巨利 
　　十八日丹京電末尼克消息社會黨議員郝夫滿氏已被選爲巴伐尼亞民國總統 
　　十九日丹京電柏林消息韋瑪國會憲法委員會十七日開討論會時日耳曼奥地里亞新邦代表曾第一次列席會中 
　　十九日丹京電伏錫斯志報亨堡訪員電稱本星期有德船八艘載糧至德船中員役要求不得於途中開除之 
　　十八日倫敦電德國俄俘五萬人現由英紅十字會管束 
　　十三日倫敦電國會新芬黨議員巴登氏自杜白林獄中逃出杳無蹤跡獄中置重衛咸未之覺 
　　十三日開羅電埃及軍隊司令發表警告謂無論何人如圖干涉鐵路電報電話事務者均須按軍法槍斃開羅之示威者死六人傷二十一人唐太之示威者死十一人傷五十一人 
　　十八日希爾新福電聞過激黨現集大軍於拉伐陣線内有重砲隊若干立陶宛公報云我軍已於立陶宛及古爾倫陣線取總攻勢過激黨之軍在立陶宛北部大受懲創米托現已受逼 
美國無線電 
　　二十五日華盛頓電海軍部已着手造ＮＣ式水面飛機若干架預備飛渡大西洋但飛之日期及機之數目尙未定奪云 
　　二十五日華盛頓電財政部報告去年美棉收成共計一億二千二百二十萬二千六百包（每包五百磅） 
　　二十五日華盛頓電戰時財政聯合公司擬數星期内發行大債券二十億金元用充鐵路及他項事業 
　　二十五日華盛頓電美國儲蓄銀行借長期押欵與農人共逹一億四千七百九十萬九千六百金元債戸計四千二百人云 
　　二十五日秘魯來馬電秘魯中國公使本星期日抵此專爲修正中國與南美通商計晝以期增進雙方商業云 
　　二十五日舊金山電今日此間日本領事設筵恭餞前任日外首復籐氏在座有美上議院議員菲倫歸金山市長陶夫與當地著名銀行家大商家若干人復藤演說略云余知君等能指示方法如何使日美二國人民互相聯絡日美人民本以友誼情分謀共同之利雖彼此固不能無意見蓋國與國民與民相交旣久自有不同之點但决不致阴碍前程余當先君居日本之日人與居舊金山之日人同爲一極和平之民族毫無陰謀禍害之野心日本在政治習慣上固屬帝皇一派然近來共和之思想已不期然而自生他日日本政府如改共和只一形式上之變易精神上早經改革絕無流血之事不若黨之普通舉動也今日諸君聚首一堂彼此相知各可表明意見無庸恐懼者也云云 
　　二十五日舊金山電菲律賓獨立委員會共計二十五人代表該島政治工業商務各部已於昨日乘美軍運艦河沙號抵此 
　　二十五日巴黎電威總統偕其夫人於星期日出游河參南雄與蒙鐵蹄之地兵燹狀况及回巴黎總統向人言曰予游歷一周深有所得之地情形苦極不堪余親目見之以此類推可明法人身受之禍矣云云 
　　二十五日巴黎電歐和大會之捷克事務委員會星期一日開會續商因前匈奥帝邦所發之諸問題 
　　高級會議今日下午會集自四時至六時議敵人潛艇海電問題已定辦法條件爲起草委員會共擬云 
　　二十五日巴黎電星期六日之國際同盟委員會威總統主席華人所提出之修正案亦付衆討論再國際勞働會之案同時加入云 
要聞一 
[列國對於歐和大會之要求]  
　　中美新聞社二月二日巴黎通信云五大國之代表現巳能將彼等自己之希望與同盟各友邦之希望互相比較而察其衝突之點設法加以調和蓋各國所抱希望之最大限度已明暢宣布於和會以後只須和會加以整理而排比之茲將各國所提出之要求槪述於後 
　　法國之要求法國第一要求亞爾蕯斯勞蘭兩州無條件歸還並有權討論及决定關於來因河之法國邊界問題大約該處須設立數介隔國一爲派來梯耐 
　　一爲來因普魯斯法國並欲合併沙爾河流域又來因河左岸向北一帶應由和會提出以及建築營倉砲台及任何樣之軍事工程居住該區域内之人民是否加入法國或自建獨立國或回返德國應有自决之權至法國要求賠欵之案尙未擬就惟下議院已經公布賠款約需六萬六千兆法郎（即一萬三千二百兆元）法政府對於叙利亞不欲同居於保護國因該處人民已開化無保護之必要惟請在該處有歷史上之利益故以爲應施行一種指導職務至叙利亞能完全自治時止 
　　英國之要求英國代表信國際同盟爲宜行及可行之事必須由目下和會組成之英國無大陸上之目的僅願望一種在民族自决主義之下之永久而公平之和局又國際間鐵路及水道之交通應有自由此爲英國對於平和時代商業自由之普通界說英國對於赤道英以南之德屬羣島將爲澳洲施行保護權對於德屬南非洲將爲南非合衆國施行保護權又對於德屬東非及阿拉伯之若干部分亦願加以保護至對於米索波逹米亞尤有此項特别要求關於賠欵問題尤注重於飛艇損害及船舶喪失者英國當與其他協約國共享其利益 
　　意國之要求意國要求脫倫梯諾直至勃倫納峽爲止所有南泰勞爾脫里斯脫伊斯脫里亞費烏米柴拉西比尼考逹爾馬脫羣島之大部分及愛扶路耐曁其内地均包括在内又要求保護阿爾本瓦佔領從前脫里波立戰爭時奪囱土耳其之愛琴海羣島又英國應在小亞西亞佔得土地意國之要求謂逹爾馬脫海岸之不歸意國所有者應作爲中立區域倘英法兩國在非洲擴張殖民地則意國亦願擴張其意里脫利及脫里波立之領地 
　　羅曼尼亞之要求巴爾幹半島之土地爭端甚爲糾紛難解羅國欲將中部列强於已取消之不加來斯多條約中所許予之俄屬爾塞拉比亞之一部分仍歸彼管領又欲取得第二次巴爾幹戰爭後保加利亞所割讓於彼之南杜勃魯加蓋佔領以上兩地可以控制多瑙河口至迤西方面羅國願合併奥國布科威納及脫郎西爾凡尼亞兩州及富於農業之巴納德地方之一大部分此處羅國之希望與塞爾維之希望相衝突蓋塞珧維以爲依戰時與協約國所訂各約塞爾維應取得巴納德之一大部分及以前奥匈土地毘連舊塞爾維者之一部藉作擬立居古斯拉扶國之疆界羅塞兩國均已派兵入巴納德以冀確立彼等之要求而法國軍隊則設一中立綫以防羅塞之眚突 
　　塞爾維之要求塞爾維要求從奥匈取得布斯尼亞及赫斯哥維耐兩州此項要求協約國均不反對之又塞國擬將奥匈之克路希州合併入新居古斯拉扶國惟除去費烏來沿海區域亦被視爲合於南斯拉扶族之内部决議至於解决阿特里的海沿岸問題連費烏米及克脫海岸（治逹爾瑪路梯羣島及阿爾本尼）之前途處置在内則居古斯拉扶與意國之目的大相衝突門的内哥國會已决議合併孟塞兩國作爲大居古斯拉夫之一部分但孟王尼古拉斯一派以合併之後若孟國不得完全自治則反對合併又居古斯拉夫政治家與捷克斯拉夫政治家間之主張亦有衝突因捷克斯拉夫政治家欲得一路從布希米亞起至阿特里的海爲上藉以通海也 
　　希臘之要求希欲得北愛比勒斯及脫來斯除去君士但丁及墨斯珀勒及逹召耐爾海岸此數地據希臘首相凡尼齊拉氏之意應歸萬國共管希國並欲得小亞西亞境内之斯滿納村及在東地中海以前屬於土耳其之羣島連意國所要求之杜丹開尼塞羣島在内（未完） 
[蒙人被誘之風雲]  
　　外蒙獨　立之警報前據鮑黑督十九日電政府報告赤塔會議情形幾將見諸事實政府連次會議討論應付方法一面分電邊省長官查詢眞相嗣得鮑黑督呈報詳情乃證實密謀外蒙獨立者實大有人在而活佛及蒙人多數趨向均謂尙不致實現鮑督原文略謂頃勝福派盧帮辦來江密陳呼倫貝爾等處警報頻至形勢危急等情貴卿復查各旗代表在赤塔集議圖謀獨立並推舉活佛爲元首幸蒙人抱定傾向中央尙不致成爲事實惟籌劃蒙民生計爲切要之圖仍希中央迅予核議施行俾固蒙疆云云就此所報情形觀之邊境風雲似已略形和緩政府於前日曾復鮑督一電略謂迭電悉呼倫貝爾副都統勝福與車和札暗潮甚烈且有某國人密助等情因此關係江吉牽動内蒙務希嚴飭各屬加意密防嚴行偵查至勝福仍當諭以大義開誠勸導無使外人覬覦伺隙别生他變云云至赤塔會議情形據外人方面消息其議决各項尙有分兵侵擾各處之計劃大致由謝米諾夫軍隊侵蒙富陞阿軍隊仍在俄蒙交界爲患牽制中外各軍餉械均取給某國又謂蒙地亂事某國近日暗中贊助頗力並派軍隊陰駐蒙邊由布釐亞特運動蒙人大舉並稱彼等近日秘密計畫係定預備妥協後於陽曆四月間突然暴發組織革命政府卽以布釐亞特爲内閣總理日前烏勒海披圍之亂卽爲布釐亞特黨徒所爲至當局方面連日對於此事確巳經幾度之討論聞昨日下午錢總理在國務院設席開晚餐會邀請各部總次長到院卽席討論邊務各項問題外交委員會并主張將此項交涉電知巴黎各專使倘外蒙如果脫離宗主自立時應由中國以内亂對待之其他國人不許暗濟餉械向世界和會聲明以斷禍根云 
　　又據二十四日華北明星報北京通信政府已接黑龍江鮑督軍報告蒙古獨立之電報據稱庫倫活佛巳被選爲新蒙古之大總統且已組織由外交内務財政及陸軍四部之新内閣該新政府已通電各協約國及巴黎平和會議宣告新政府之組織及其目的國務院因此事特於二十二日午後五時開特别國務會議迄八時始行散會當時决議派遣徐樹錚及國防軍之一部馳赴蒙古同時並令熱河察哈爾綏遠出動軍隊徐樹錚昨晨（二十三）已晋謁總統當由總統面諭徐樹錚速率二混成旅向蒙古拔隊進行惟據中國官吏方面傳言徐樹錚雅不欲與蒙古開戰且無論辭職與否不願卽赴蒙古云 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外交界抗議八年公債]  
　　銀行團以此次發行八年公債指定鹽稅餘款作抵妨碍借欵合同擬提抗議及政府已經準備答覆各節前報巳誌大略茲聞銀行團連日已將抗議辦法决定並已商得各該國公使之同意目下已預備抗議公文今明日或卽可送逹外部其他文内容係爲質問性質其抗議理由則以指定鹽餘作抵認爲妨碍從前借欵合同公文之末係聲明此次抗議目的必請政府取消前議云 
　　又據共同通信社消息前日銀行團會議决定對於八年公債以鹽稅爲抵押提出抗議一事關係各國公使亦已開會討論結果各國已將抗議公文各向外交部提出 
[四國勸告中之參戰軍問題]  
　　關於參戰借欵問題外交部前次答覆四國說帖後聞四國對於答覆之内容極不滿意一方駐在東京之四國公使另有會議擬對中國及日本提出第二次意見而朱爾典君（二十日）之訪問外部即係特行表示對於答覆之不滿意原答覆書亦即退還政府前星期五之特别閣議實爲此也但是日會議尙無結果因參戰軍之事非閣議中所能單獨决定必先與辦理參戰軍方面有所接洽聞今日（二十五）閣議將繼續討論是案結果如何甚可注意 
　　又據某方面消息駐日公使章宗祥日前來電報告日政府對於此參戰軍問題之意向原電略謂此間對參戰軍問題意見不一原總理主撤還日本敎官未得元老會議贊可我政府對參戰軍處置應由自動頃晤内田謂旣定之約當然履行應撤與否决在貴國政府等語特聞云云 
[裕中公司借欵合同之披露]  
　　二十四日外交部非公式發表民國五年交通部與美商裕中公司訂結鐵路借欵換文合同全文如下 
　　裕中公司致交通部函潤田總長鈞鑒逕啓者關於承造鐵路之各項條件業經雙方面議妥洽茲請貴總長代表中國政府承認之并將各條開列於左（一）中國政府應規定長一千五百英里内之鐵道由裕中公司承造其起止地點如下由湖南省衡州府至廣西省南寗由山西省豐鎭至甘肅省寗夏由甘肅省寗夏至甘肅省蘭州府由廣東省瓊州至廣東省樂會由浙江省杭州至浙江省温州由至（二）如右列路綫有不能建築之理由由雙方協商同意亦得取銷惟中國政府須指定他綫補入以符額定之一千五百英里爲度（三）於前項鐵道將行完工時中國政府得自由選派專門工程師一員公司亦選派一員復由選定之一員公推一員組織工程會議調查本合同一切建築工程費用較之中國境内他項鐵道是否便宜會議結果如多數核定此項工程確較省儉則中國政府應准公司再造一千五百英里其起止地點届時再由雙方規定一切手續均照本合同辦理即與列入本合同無異作爲本合同之一部分惟債票息率折扣不得過當時中國鐵路債欵通行市面使中國政府欲於本合同内規定之鐵道展長路綫或建築支路時得委託公司仍照本合同辦理並得歸入前項推廣一千五百英里之内作算債票息率折扣亦不得過當時通行市面（四）籌辦此項鐵路經費中國政府應照通行之例發行金幣債票自簽訂合同之日起每年一百萬元至前項規定鐵路造成爲度此項債欵由公司照第五條之規定承辦亦不得推託如遇債票市價較優之時中國政府亦得於一年之内多發一百萬元如以特别事故由雙方商議妥洽得於額外發行債票惟總數不得逾一千萬元關於本合同所發行之債票年息均以五釐計算每批發行債票之交欵均照債票上註明之條件辦理每半年付息一次於發行後五十年内本利清還債票式樣應由中國政府或中國駐美公使與承造人或其他承續人於合同簽定後從速規定如日後票樣或因紐約曁他國銀市之需要必須更改可由承造人或其承繼人會商中國駐美公使酌改惟關於債額總數及中國政府負債之義務兩層不得稍有更動所有改易之處應由承造人或其承續人呈報中國政府此項債票准用英文印刻交能總長之簽字及交通部之印均摹刻於上以免逐張簽印之繁但中國駐美公使應於債票未發行之先逐張蓋印並將簽字摹印票上藉示此項債票係由中國政府允准擔任此項債票每張須編列貫串號數由承造人或其承續人監督印刻中國駐美公使蓋印後再由承造人或其承續人附加簽名此項債票倘有遺失或經焚燬則其遺失或焚燬之債票須照數補發惟須有遺失或焚燬之正當證據照通用格式交與承造人或其承續人及中國駐美公使以便察核存案承造人或其承續人並須得索補債票人之必需之擔保由索補債票人償還關於補發債票等一切費用並擔保賠償中國政府及或承造人或其承續人所有因補發債票而受之損失每次發行債票自發行後第二十六年起分期償本每年償還票面金額百分之四至還清爲止一切手續均照普通抽籖法辦理並於票面註明（五）前項債券由公司照紐約證券交易所中國鐵路股票之市價發行並照票面金額扣取百分之五作爲發售此項債票之用費如分給各行經紀費分售費分售經用電報告白郵票刋印招帖債票各費印花稅律師酬勞等及其餘一切用項均在其内（六）一切關於工程之事由測勘路綫建築軌道以至購買機械材料等均由公民事主任於代購機械材料用欵項下提和百分之五（惟購置地產不在此例）作爲公司酬勞自合同實行之日起至債票還清之日爲止本合同債欵專備勘路建築鳩工庀材及工程人員一切開支不得移作他用債欵收入儲存雙方指定銀行機械材料品質價格相等時應儘美國所有購買惟若此項材料爲中國之所產品質價格俱與他國所產相等則先儘華貨購買凡關於本合同所需之地畝由交通部購置其欵項由借欵内支出（七）中國政府應於第一次發行債票時與公司妥立契約將本合同内開列之各項鐵路全數產業若路軌材料機械房產等作爲本價欵之抵押品由雙方推定公正人任信托之責於前項擔保契約未經成立以前照美國律例本合同亦有擔保之效力如以後爲增益市面信用起見應行重立擔保契約公司得隨時通知中國交通總長協議辦法一切費用由公司擔任（八）中國政府應選派督辦一人爲行政長官部下分設三科一工程科由總工程師主任一業務科由業務經理主任一綜核科由總稽核員主任三科主任均以饒有經騐及品學俱優者由公司爲之保證介紹於督辦如督辦認可即分别委任如督辦否認此項薦員得通知公司重行介紹如督辦以爲前項主任有不稱職者得與公司商議將該主任辭退如公司一面於介紹之員任職以後復得他員經騐學識優於前所介紹者亦得呈請督辦更易公司須於每月二十五或二十五以前將下月所需費用之槪算呈由督辦核准後卽以支票交付公司定料單須呈督辦核閱並批准承造人轉包之合同須呈督辦核准凡二萬五千元以上之支票須由督辦簽字凡關於工程上所需之臨時特别費須呈督辦核准記賬辦法須照交通部規定則例辦理（九）各員薪金多寡由交通部長官與公司協議定奪（十）一切收支賬項須詳細登記兩方面均得隨時派人查核（十）（一）本合同正式議决之後六個月以内應發行債票及實行組織手續惟有特别事故時不在此例（十）（二）關於購買工程用地及建築等事中國政府應盡力襄助保護（十）（三）一切建築計畫及材料估算應先呈明交通部核准然後施行中國政府得隨時派員查視各項工程鐵路造成之後應由公司通知交通部派員查檢工程是否合格（十）（四）本合同所載各件兩方面均有轉讓遞傳之權（十）（五）各項條件自交能裎代表政府承認後彼此皆遵守（十）（六）本合同成立以後如有應行加詳或申明之點可由雙方會商同意添入本合同内中華民國五年五月十七日西曆一千九百十六年五月十七日裕中公司代表簽字 
　　交通部致裕中公司函裕中公司台鑒逕啓者接貴公司五月十七日來函内開關於成造鐵路之各項條件查此項條件前經面議妥洽茲復加審核開列於左（一）中國政府應規定長一千五百英里内之鐵道由裕中公司承造其起止地點如下由湖南省衡州府至廣西省南寗由山西省豐鎭至甘肅省寗夏由甘肅省寗夏至甘肅省蘭州府由廣東省瓊州至廣東省樂會由浙江省杭州至浙江省温州由至（二）如右列路線有不能建築之理由由雙方協商同意亦得取消惟中國政府須指定他線補入以符額定之一千五百英里爲度（三）於前項鐵道將行完工時中國政府得自由選派專門工程師一員公司亦選派一員復由選定之二員公推一員組織工程會議調查本合同一切建築工程費用較这中國境内他項鐵道是否便宜會議結果如多數核定此項工程確較省儉則中國政府應准公司再造一千五百英里其起止地點届時于由雙方規定一切手續均照本會同辦理即與列入本合同無異作爲本合同之一部分惟債票息率折扣不得過當時中國鐵路債欵通行市面使中國政府欲於本合同内規定之鐵道展長路線或建築枝路時得委託公司仍照本合同辦理並得歸入前項推廣一千五百英里之内作算債票息率折扣亦不得過當時通行市面（四）籌辦此項鐵路經費中國政府應照通行之例發行金幣債票自簽訂合同之日起每年一百萬元至前項規定鐵道造成爲度此項債欵由公司照第五條之規定承辦亦不得推託如遇債票市價較優之時中國政府亦得於一年之内多發一百萬元如以特别事故由雙方商議妥洽得於額外發行債票惟總數不得逾一千萬元關於本合同所發行之債票年息均以五釐計算每批發行債票之交欵均照債票上註明之條件辦理每半年付息一次於發行後五十年内本利還清債票式樣應由中國政府或中國駐美公使與承造人或其承續人於合同簽定後從速規定如日後票樣或因紐約曁他國銀市之需要必須更改可由承造人或其承續人會商中國駐美公使酌改惟關於債欵總數及中國政府負債之義務兩層不得稍有更動所有改易之處應由承造人或其承續人呈報中國政府此項債票准用英文印刻交通總長之簽字及交通部之印均摹刻於上以免逐張蓋印之繁但中國駐美公使應於債票未發行之先逐張蓋印並將簽字摹印票上藉示此項債票係由中國政府允准擔任此項債票每張須編列貫串號數由承造人或其承續人監督印刻中國駐美公使蓋印後再由承造人或其承續人附加簽名此項債票倘有遺失或經焚燬之債票須照數補發惟須有遺失或焚燬之正當證據照通用格式交與承造人或其承續人及中國駐美公使以便察核存案承造人或其承續人並須得索補債票人之必需之擔保由索補債票人償還關於補發債票等一切費用並擔保賠償中國政府及或承造人或其承續人所有因癍發債票而受之損失每次發行債票自發行後第二十六年起分期償本每年償還票面金額百分之四至還清爲止一切手續均照普通抽籖法辦理並於票面註明（五）前項債券由公司照紐約證劵交易所中國鐵路股票之市價發行並照票面金額扣取百分之五作爲發售此項債票之用費如分給各行經紀費分售費分售經用電報告白郵票刋印招帖債票各費印花稅律師酬勞等及其餘一切用項均在其内（六）一切關於工程之事由測勘路線建築軌道以至購買機械材料等均由公司主任於代購機械材料用欵項下提扣百分之五（惟購置地產不在此例）作爲公司酬勞自合同實行之日起至債票還清之日爲止本合同債欵專備勘路建築鳩工庀材及工程人員一切開支不得移作他用債款收入儲存雙方指定之銀行機械材料品質價格相等時應儘美國所有購買惟若此項材料爲中國之所產品質價格俱與他國所產相等則先儘華貨購買凡關於本合同所需之地畝由交通部購置其欵項由借欵内支出（七）中國政府應於第一次發行債票時與公司妥立契約將本合同内開列之各項鐵路全數產業若路軌材料機械房產等作爲本債欵之抵押品由雙方推定公正人任信托之責於前項擔保契約未經成立以前照美國律例本合同亦有擔保之效力如以後爲增益市面信用起見應行重立擔保契約公司得隨時通知中國交通總長協議辦法一切費用由公司擔任（八）中國政府應選派督辦一人爲行玫長官部下分設三科一工程料由總工程師主任一業務科由業務經理主任一綜核科由總稽核員主任三科主任均以饒有經騐及品學俱優者由公司爲之保證介紹於督辦如督辦認可即分别委任如督辦否認此項薦員得通知公司重行介紹如督辦以爲前項主任有不稱職者得與公司商議將該主任辭退如公司一面於介紹之員任職以後復得他員經騐學識優於前所介紹者亦得呈請督辦更易公司須於每月二十五或二十五以前將下月所需費用之槪算呈由督辦核准後即以支票交付公司定料單須呈督辦核閱並批准承造人轉包之合同須呈督辦核准凡二萬五千元以上之支票須由督辦簽字凡關於工程上所需之臨時特别費須呈督辦核准記賬辦法須照交通部規定則例辦理（九）各員薪金多寡由交通部長官與公司協議定奪（十）一切收支賬項須詳晰登記兩方面均得隨時派人查核（十）（一）本合同正式議决之後六個月以内應發行債票及實行組織手續惟有特别事故時不在此例（十）（二）關於購買工程用地及建築等事中國政府應盡力襄助保護（十）（三）一切建築計畫及材料估算應先呈明交通部核准然後施行中國政府得隨時派員查視各項工程鐵路造成之後應由公司通知交通部派員查騐工程是否合格（十）（四）本合同繕寫華洋文各三份一份存交通部一份存外交部一份交公司收執如有疑義之處以英文爲準（十）（五）本合同所規定各項權利義務兩方面均有轉讓遞傳之權各項條件繼續有效惟公司繼續之人須屬美籍（十）（六）右列各條件彼此皆有遵守之義務（十）（七）本合同成立以後如有應行加詳或申明之點可由雙方會商同意添入本合同内本合同於中華民國五年五月十七日即焉曆一千九百十六年五月十七日由交通總長人表中華民國政府簽字中華民國政府代表交通總長曹汝霖蓋章裕中公司代表簽字中華民國五年五月十七日西曆一千九百十六年五月十七日裕中公司台鑒逕啓者接貴公司五月十七日來函内開添訂公司酬勞條件並申明此項條件與正合同有連帶關係應同時核准等因茲已一一核准謹以奉聞並附錄原文諸維亮察交通總長署名蓋章中華民國五年五月十七日公司於代辦鐵路材料用欵項下得提扣百分之五（購地之費不在此例）此外關於他項工程用欵公司應得提扣百分之八年半年結算清付至每段工程完竣截止鐵路開始營業之後所有收入項下除應付一工開支及債欵每期應還本利外所餘凈利應以百分之二十五按年提交公司作爲酬勞紅利至債欵全數清償爲止鐵路凈利項下每年應提存百分之五作爲預備金如以歷年所積彼此認爲過多應行分用時仍以百分之二十五提交公司本合同内所規定職員薪水項下公司不得提和佣金（附件）此附件作爲關於承造鐵路交通總長代表中國政府與裕中公司代表本日所訂立合同之一部份即與列入該合同無異其所載各條如左（一）建築時期内所有規定各路線動用之資本應付利息時均由債欵項下支付（二）建築時期内由債欵項下支付之利息及無論何時支付之利息公司均不提扣佣（三）凡爲購地所用之欵項公司槪不提扣佣（四）凡所購料件不在中國交貨者其所需騐料費及各種零星小費均歸公司擔認（五）中國遇有戰事時合同内規定之各路線所有全體職員均須遵守戒嚴命令且各該路線所運軍隊及一切軍需品槪收半價（六）無論在戰事時及平時中國政府所運軍隊槪收半價中華民國五年五月十七日西曆一千九百十六年五月十七日交通總長曹汝霖蓋章裕中公司代表簽字（尙有附合同明日續錄） 
[正金墊欵合同之附件] （續） 
　　六年十一月分墊借審計院九月經費一萬六千元總統府執事人員十月薪俸一萬六千元總統府衛侍武官及翊衛使十月經費二萬零二百十二元參謀部陸軍大學九月經費六千三百元二角參謀部測量學校九月經費四千二百十四元參謀部航空學校九月經費五千二百九十九元參謀部測量局九月經費六千七百四十一元參謀部製圖局九月經費四千零三十元參謀部駐外武官九月經費一千一百十元護軍管理處十月餉四千八百九十六元財政部煉銅廠交造幣總廠銅鉛價四萬六千七百元内務部九月經費三萬四千四百六十六元六角農商部九月經費三萬三千四百元國務院十月經費三萬五千二百八十六元國務院統計局十月經費七千三百七十八元國務院法制局十月經費一萬一千九百八十六元蒙藏院九月經費一萬三千七百四十二元國務院印鑄局十月經費六千元審計院九月經費一萬一千元總統府軍事顧問諮議十月薪俸二萬一千三百元總統府政治顧問諮議十月薪俸二萬四千元將軍府九月經費三萬零一百九十三元五角八分陸軍部九月經費四萬四千九百四十七元零一分陸軍部九月追加經費六千零六十七元四角平政院九月經費一萬二千五百零七元清史館十月經費九千二百八十四元司法部十月經費一萬八千元司法部各監所九月經費七千五百七十九元二角外交部九月經費二萬五千七百四十二元海軍部九月經費二萬二千九百元農商部附屬機關九月經費一萬八千四百零二元蒙藏院九月王公廪餼一萬一千四百元蒙藏院九月喇嘛錢糧五千五百五十九元三角九分司法部法律編查會九月經費六千元清皇室八月分優待費六萬六千七百元國務院銓叙局十月經費五千九百七十二元永定河工經費五萬元司法部高等審檢廳九月經費六千二百元司法部地方審檢廳九月經費一萬六千七百元司法部總檢察廳九月經費四千元大理院九月經費一萬一千六百九十二元六角敎育部九月經費二萬四千三百零七元六角八分敎育部分設機關九月經費八千三百三十三元敎育部北京大學九月經費六千三百元敎育部法政醫學專門學校九月經費一千四百元敎育部北京師範工業專門學校九月經費三千六百元敎育部高等師範學校九月經費一千元敎育部北京女子師範學校九月經費三千七百八十三元永定河工經費五萬元參謀部十月經費三萬三千三百元審計院三年十二月經費九千八百七十五元審計院五年五月經費二萬四千六百二十五元審計院五年十月經費一萬五千五百元永定河工經費五萬元財政部司會科領印花稅票印刷費二萬六千七百元大總統十一月年俸公費交際費六萬九千三百元内務部十月經費三萬四千四百六十六元六角參議院經費六千六百元永定河工經費三萬三千元八旗各營十一月經費四十一萬六千四百十二元三角八分總統府指揮處十一月經費八千七百三十六元共計銀元一百五十三萬七千零四十三元六角四分（未完） 
[京華短簡]  
　　財政部以財政竭蹶近與河南福公司磋商借欵七百萬元爲建築由河南至平陽一段鐵路即以此路爲擔保惟借欵成否未定又龔財長張次長（弧）等前日結伴赴津爲丁乃揚父祝壽並商辦財政事項已於昨日（二十四）午車歸京當即進署視事微聞所借五百萬之小欵已有眉目惟正式簽字之期刻尙未定 
　　邊防不靖政府以往昔所訂之邊民待遇條例關於待遇蒙藏回纏人民者其中有滯礙難行之點擬加以修正已由政府致電新疆甘肅陜西三省督軍綏遠熱河察哈爾三區都統庫倫拉蕯西寗三處辦事長官令分别查看當地情形速行覆電以備酌量修改又呼倫王公近有增設議員外額之議内務部以此項計劃亦屬懷柔善策惟茲事關係立法問題尙須從長討論蒙藏院方面則甚贊成 
　　中美通信社消息日前中國議和專使陸子欣總長電政政府大略謂中日軍事協約歐戰後自當消滅何以上月二十六日政府又與日本訂定有効期間新解釋至於二十一條亦當廢止今忽有是種解釋此間一時殊難提議云云該電又謂議和專使大都和衷共濟外間謠傳皆係揑造 
　　海參崴鐵路會議關於護路一層政府已提出一種護路草案交由劉鏡人提出會議原電内容如下（一）黑省護路區域自滿洲里至對青山由中國編成一混成旅之軍力吉省護路區域自哈爾濱至五站亦編成同等之軍力其自長春至哈爾濱一段則編成一混成團分配之（二）此項護路軍隊對外歸督辦節制對内歸督軍節制（三）護路軍隊之餉項由中東路公司發給服裝悉用華制（四）護路軍隊这職務計分四項（甲）運輸糧秣（乙）辦理台站（丙）守護路綫（丁）守備軍械庫 
　　去歲農商部曾計畫在黑龍江吉林等處設森林模範區已向英國借欵五百萬元爲開辦費後經財政部挪作别用遂未開辦雖嘗於兩地設有森林分局任命職員然尙未見何成績茲聞黑龍江財政廳特爲該欵來京與財政部交涉一面由農商部農林司諮詢美國某顧問將舉辦森林區域以及設置伐木廠各種情形備具說帖以从採錄 
[奉省連日之邊防會議]  
　　東三省巡閱使公署於十四十五等日召集全體人員開緊急軍事會議罼長兩署要人亦皆列席所議要件如下（一）派國防軍使署屢接黑龍江鮑督軍急電謂阿穆爾省並滿洲里西北等處均起大帮過激派到處殺搶勢甚猖獗黑省軍隊與所派之奉軍雖分駐要隘尙不敷調遣仍請由奉再派大兵助防云云當經議定除催令五十八旅石旅長迅速率兵馳進外再加派暫編第二混成旅全部與第四混成旅之一部分赴黑協助邊防即時頒發動員令並預備行軍事宜（二）撥借軍火鮑督軍昨又急電到奉謂俄國過激派復起當派軍隊防禦所需軍械軍火旣鉅且急雖巳逕向中央請領曁派員携欵購買惟一時尙不能到緩不濟急請由奉先行撥借若干以應急需當經會議决定由奉天軍械廠撥借快槍一千枝子彈二十萬粒交給該省專員李團長尅日運黑以資應用（三）籌備蒙防過激派死灰復燃不但黑龍江邊防吃緊外蒙庫倫活佛蒙王勝福與富陞阿亦被俄黨鼓惑已在庫倫大烏里開會勾串外蒙起意獨立琿春地方已見黨人發現張使恐内蒙再受影響提交會議當經議决除飭留存之二十九師分駐各旗要隘外並調二十八師一團開赴蒙古各地駐防（四）保薦司令奉省赴黑協防前後已派去陸軍一師二旅軍隊旣夥權勢即重非有高級大員總理軍務不足以專責成議定以二十九師吳俊升師長充黑龍江奉軍國防司令官統理奉軍防務議决後巳電呈政府請爲備案矣 
　　外蒙古因感受自决主議蠢蠢欲動而又經過激派之侵入騷擾形勢頗爲不穏張使曾迭電政府條陳改建行省計畫近又迭電政府請卽派兵赴蒙以奉軍爲主力且爲前進之鄉導原電詞意頗爲激昻復於二十一日下午三鐘餘在軍署召集總參謀長張作相副官長于沐潭顧問馮麟閣及各處處長等二十餘員開重要會議其所議内容（一）調撥防蒙軍隊（二）籌畫邊防餉械（三）各縣匪患責成軍警長官督隊蕩平此外尙有關於其他國防策畫十餘端直議至六鐘餘始散 
[西南方面之援陜聲] （平生） 
　　西南各要人對於陜事雖不欲因此一隅牽動全局遽下進攻之令但在陜北軍自得史家坡後復進侵富涇迫近三原圍困涇陽包擊乾縣陜人告急函電旦夕紛馳北方旣以全力圖陜則西南自不能不厚集援軍急與對抗以求最後之勝利故軍府日昨開軍事緊急會議僉以陜事危迫不容坐視當經一致表决令飭川滇黔各軍前敵就近相機聯絡策應滇督唐繼堯近亦以北軍積極攻陜意在圖川已迭令各軍飛速赴援而川督熊克武則以西南大局非爭得陜西無以爲發展之地故擬請軍府下令護法各省一律反攻以分其勢並由川軍圍攻三面以維陜局黔督劉顯世亦已收集軍隊準備出發想陜軍得此各路援應當不至爲敵所乘矣昨日軍府復接于右任函稱興山市乾縣岐山被許蘭放劉世龍極力包圍京政府仍供給軍火與陳樹藩並限令五日將興山市克復以故陜境戰無虚日等語則前敵情勢今仍險惡夫解决時局非和則戰丁此時機舍先圖陜西地盤無從促和議之進步以故西南方面近頃援陜之聲浪日唱日高雖然吾人對於援陜計畫雖認爲不可避免之事實惟其中不可無界線焉援陜與攻陜異援陜爲保守攻陜則爲進取竊謂於此和議尙未大破裂之前似宜以守爲攻免召啓釁之日實軍府昨接唐總代表轉某督電謂願擔任調停陜西實行停戰等語經已電飭援陜各軍相機進止愼重從事不可妄逞意氣致隳敵計或即取此意也附錄各電 
 
 
 

Page 7

 
 
如左 
　　軍政府電參議院童杭時君曁諸君均鑒蒸電悉陜事迫緊經飭川滇黔各軍前敵就近相機聯絡策應矣政務會議皓印 
　　唐繼堯電參議院林議長衆議院吳議長褚議長曁兩院議員諸君鑒新密敬電悉陜西戰事未停北軍屢次進攻據陜圖川陰謀畢露此間前已迭令各軍飛速赴援茲准電示復經分電熊督飭前敵軍隊先行進援一面當詳商軍府統籌全局積極整備特復繼堯寒 
　　林森電虁州柏總指揮元電悉北庭陽和陰戰狡謀昭彰允宜未雨綢繆免爲敵算近接唐總代表第二次宣言知和議已形絕望並接熊督軍齊電黔督元電滇督寒電均已准備援陜一致進行我公主張通告友邦聲罪致討各節實爲應付上策尙幸努力前驅同伸敵愾無任企禱之至林森皓印雲南唐總裁鑒眞電敬悉北庭背約寒盟增兵禍陜和議中梗實尸其咎頃據李代表述膺電稱（中略）等情查北庭積極攻陜無非欲破我西北門戸進略滇黔其窮兵黷武之心昭然共覩今我方推誠相與彼益肆其詭謀背約棄信假面示人和議縱成藉何保障將欲求治適以滋亂我旣外察大勢知佳兵之不祥尤宜内審國情杜亂機之不作故促進和議夙所盟心而燭彼奸謀尤當戒備頃讀川督齊電黔督元電知已收集軍隊準備出發尙懇我公同心禦侮迅撥師旅馳往救援以解陜危而維大局毌任盼禱之至林森叩皓印 
[西報紀山西之民政]  
　　革除錮習推廣敎育 
　　大陸報三月十五日山西洪洞通訊云晉省南部之地方官復出示嚴禁栽種粟即於園庭栽種數株以供賞玩者亦須罰以巨鍰蓋除毒務盡不使稍留禍種也沉淪黑籍者以是頗感不便脫之唯恐不速各縣城門之側皆懸巨版繪囹圄圖廣啓雙扉旁書警語使買賣與吞服鴉片嗎啡丸藥者觸目驚心焉今日未脫除黑籍者多屬有身家之輩拘獲後輙處以重罰稍涉吸食鴉片或吞服丸藥之嫌疑者則使留居查騐所數星期如果無烟癖即恢復其自由焉晉省自停種粟後商業蒸蒸日上地價漸見增高人民衣食視前豐富晉省之進步不寗唯是各縣地方官且隨督軍之趨嚮盡力注重人民之幸福雖瑣細事務亦未嘗忽略今者各縣人民已無戴辮者而纏足陋俗亦漸革除女童纏足如被查見則罰其父母焉晉省每際春令當道輒下種樹之命本年復令每戸種樹當如其丁口之數惟往年所種者多未合法且未愼加將護故枯萎者過半恐本年仍將蹈前覆轍也平陽當道並下令凡有空地者須將瓦礫等物糞除凈盡逾期不爲官家將代爲之而占有其地平陽各商店門巔皆留長十时廣三十六时之空隙漆成深黄色上書閻督所著人民須知一書之格言書後拭以桐油俾垂永久居家門巓亦幾全如是唯爲白地黑書焉全省今正施行强迫敎育自七歲以上十五歲以下之男童皆須報名註册如不入學罰其父兄且以貧民之子弟不能終日就學也今且謀設半日學校以敎育之此種計畫今先行於各縣城與較大之鎭然後將推行於各小村如村小無力獨設學校者則數村合設之男童强迫敎育行之有效且推及於女童焉 
[贛議會與城門鐵礦案]  
　　贛議會日昨（二十一）開會多數議員對於九江城門山鐵礦案主張請實業廳長夏同和出席質問議長卽着人持片往請下午三時夏偕科長歐陽瀚存蒞會議長請其入行政委員席坐定由温肇祥謝鴻藻盧常黄爲柏歐陽煒相繼質問李盛鐸等組織仙居公司實業廳是否查實其確無外股李是否賣礦賣省實業廳長是否暗中受其運動夏始將李盛鐸組織公司呈請立案等事諉爲農商部特准繼則支吾其詞答非所問最後由陳鏡第持紙筆勒令夏氏當衆寫該礦保結式樣及呈請開採人姓名夏氏謂保結式明日送來送援筆將呈請開採人姓名寫出如下呈請人王揖唐合辦人李盛鐸孫寳琦徐樹錚曾毓雋李經芳夏偕復盛澤臣陳光迪饒孟任臧蔭松夏謹生公司經理張蓉生舖保廣興有限公司寫畢又有數人欲發言質問夏已面紅耳赤默無一言於是衆議員始斥其退席夏遂忽忽而去 
　　省議會特别委員股現已將致李盛鐸一函擬就交大會通遇繕發原文錄下敬啓者九江仙居鄉城門山鐵礦前經本省實業司購歸省有撥欵開採歷經列入預算在案不謂閣下竟在京秘密組織仙居公司朦准農部立案各報喧傳均謂密押外欵接濟武人不特斷送江西礦權實屬影響大局和議某等聞之不勝惶駭閣下亦贛人祖宗墳墓所在豈忍出此然閣下原非富翁何從得此巨欵出名之孫孟晋亦非巨商謂無外欵其誰信之且閣下組織公司之始未聞在贛彰明昭著邀人入股農部訓令未到實業廳以前贛人未聞其詳苟無隠情何秘密神速若是要之此礦爲全省利害所關某等忝爲人民代表在所必爭閣下如有敬恭桑梓之念翻然覺悟自行撤消此案則不特免江西之巨患實所以保閣下之令名如必恃部令爲護符以壓制鄉人甘冒不韙則汪大燮之於浙趙爾豐之於蜀身敗名裂可爲前車傳曰改過弗吝又曰衆怒難犯專欲難成用敢以同鄉之誼進忠告之詞幸勿以垂暮之年倒行逆施以貽禍桑梓而自取咎戻也逆耳之言惟垂察焉 
[九江關於鄭案之大會]  
　　九江俄敎士擊斃華工鄭更喜一案紳商學界昨日（十九）午後一句鐘假城内積榖倉開全體大會各界到者一千五六百人首由馬棖伯宣佈開會宗旨略謂此項案件不特潯地一隅關係實關國際問題凡與會者有何報告及有何表示請一一宣佈以便公决進行時全場以鄭更喜擊死證據甚多（一）英醫仲士騐單（二）英醫士有致文所長函聲明華工係俄人擊死函尙存文處（三）俄凶在山已當杜檢察官面承認擊死鄭更喜尙有供詞可據於是遂由多人研究各種辦法結果議决三條如下（一）電北京及南昌兩通文云北京外交部鈞鑒牯嶺俄敎士槍斃華工鄭更喜一案旣經西醫證明復經俄領承認故殺國權民命關係匪鑋應請鈞部嚴重交涉以爲死者昭雪九江紳商學界羅綱紀陳中瑞馬祖楨等一千五百六十四人公叩南昌省長省議會均鑒牯嶺俄敎士槍斃華工鄭更喜一案旣經西醫證明復經俄領承認故殺國權民命關係匪輕應請逹部依法辦理以爲死者昭雪九江紳商學界羅綱紀陳中瑞馬祖楨等一千五百六十四人公叩（二）函詢景交涉員查示交涉經過情形由文牘員當場起草文云牯嶺俄敎士擊斃華工一案各界對於交涉情形莫明眞相且人民見外兇遽爲俄領帶漢尤形憤激茲經各界會議解釋方法非由貴署宣示交涉經過情形不足以釋羣疑爲特函請貴署將此案始末彙成筆錄探送商會以便昭示大衆無任盼禱助理員辦公處啓（三）工人代表閔如松等報告如蘆林界綫不清及牯嶺文警所長故意輕蔑己國主權迭次勘界含糊並此次蔑視人命一味敷衍先報誤傷意存媚外應由各界出具公呈通禀該管長官先予撤換再行禀省長派員會同俄僑劃清蘆林界綫又以此案非一次電報所能完事决定由紳商學各界各推二人常川接洽紳商萬和悅陳震商湯鵬程傅幼泉學界馬祖楨並推定文牘四人羅文質陳震張寅俞釗此案一日不了該團一日不能鬆懈所有文電用費由助理員辦公處及商會分擔以期繼續進行 
[蘇議會記事] （九） 
　　蘇議會於二十日開談話會推各屬勸駕主任之後二十一日開勸駕主任會於會中均以爲病根所伏仍在加費後之不得逞現在惟有由議長提出經費問題雙方疏通方可有效常屬主任周承基胡允恭二人則不發一言其餘諸人均謂議長如不肯提案便是不顧大局開會决無希望如議長實不願意亦須勉徇衆意提一空空洞洞之案財政審查會自有辦法議長無可如何勉允而散即於是夕發九號議程以爲二十二日必可開會矣豈知等到三時僅到七十八人依然無效二十三日星期二十四日以疏通未有效果体會二十五開大會議程列案二十有七至三時居然到了八十三人搖鈴開會錢議長主席（一）省長交議八年度省地方預算案由行政委員說明與上年無甚出入惟大小郎河地價不可恃且卽收得亦須彌補他項短絀云云盧瀚蔭稍有詰難衆主付審查即以付審查表决（二）省長交議吳縣等縣帶微二分畝捐辦理太湖測量案由行政委員說明趣旨略謂水利局以濬浦局推廣勢力亟籌抵禦計擬先辦丙部而水利協會之意則先辦乙部故提此案請議云云旋以付審查表决議長謂今當選審查長矣劉文輅起言改爲委任亦可但須剔除决算審查中人陳大猷謂當各屬公推周嘉詠斥劉文輅之說謂軼於法定之外張援謂委任亦可惟請議長注意劉議員之說卒以請求委任者多以改爲委任表决（三）省長交議帶徵徐淮兩屬忙漕銀十二萬兩辦理清鄉案（四）請議審查會提出取銷沭陽新加徐海清鄉捐由王發蒙沈蕃董仙衢黄次山朱子愚盧瀚蔭次第發言其大致相同謂旣有保衛團警備隊何須更辦清鄉更徵經費如保衛團警備隊不足恃則裁其費以辦清鄉何須另籌且不即有加捐之必要亦須將章程預算交會議何得貿然以十二萬元爲言且本會上年有否認加徵清鄉費之案省長不交覆議而以是案爲嘗試殊屬非是均主否認逕咨省長其已經開徵者流抵正稅表决多數（五）胡允恭提出和議停頓時局危險應由本會急電南北代表各留餘地力予維持緊急動議案應時小喫當然無甚討論表决全體贊成由秘書廳擬稿發出張援謂電文宜簡些省些電費至此而奇峰突起矣先是議員旣就席有一油印分配席中文曰（查本届第一次臨時會係於三月二十八日召集現距法定閉會期間巳爲日無多而五年度决算及八年度預算案正待分别審議計非續開第二次臨時會不可事與本會經費攸關應如何辦理之處應請公决）云云旣無議題亦無提案人署名蓋即議長被困勸駕主任會中之開會條件也徐庭啓起言今日所發油印品是否議案應請大家研究張援謂當然是議案係從議長提出應請副議長主席議長退居本席陳述理由劉文輅謂吾去年早請議長提出奈何遲至今日議長現在應知吾輩手段任桂森起言此係前日勸駕會强議長顧全大局捨己從人而提出者當時原說雙方疏通只須空洞不著痕跡爲主張加費者開一先路足矣今諸君反以此與議長爲難不如撤銷之爲愈張援乃言我實不知歷史以致冒昧旣如此請就此討論衆謂無討論付審查可耳乃以付審查表决多數（六）徐宗鑑提出電請政府嚴懲徐樹錚以謝天下緊急動議案一致贊成將表决時有出外者議長遣會場小使促之入席徐宗鑑呼規避者定是安福系及表决全場起立（七）王議員詠梅提議否認八年短期公債緊急動議案亦全場起立迨議第八案而人數已不足法定遂宣告散會時四時十三分開會時間僅一時十三分耳今日（二十六日）晨間會中發出十一號議程定本日開大會 
　　昨日省議會發出反對八年公債京電云北京大總統國務院鈞鑒報載八年短期公債經蘇財政廳令行催募在案查約法凡國庫負擔契約未經依法組織國會議决國民無負擔之義務况我蘇自民國以來兵饑迭告供稅殷繁實已民不堪命萬無餘力應募懇請政府以法律民意爲前提勿遽發行不勝企禱蘇議會叩又恢郵代電分致各省議會云各省議會鑒本會於有日議决否認財部發行八年公債案電陳大總統國務院文曰（同前）合行奉聞蘇議會印 
　　同日又發出請懲徐樹錚案京電云北京大總統國務院鈞鑒和會久梗邦本堪虞追原禍始參戰處參謀長徐樹錚實尸其咎查自搆成府院風潮陰主迫脅議會締結軍械借欵蒙蔽段前總理壟斷國會擁軍輦下罪狀昭昭在人耳目近更嗾使陜督暗濟餉械致中央威令不行代表束手無策此而不懲公理奚存用代表江蘇民意籲請立予免職嚴行懲辦以謝天下蘇議會叩同日又發出分電南北政府請續開和議云北京大總統國務院廣州軍政府鈞鑒和會停頓外交内政險象環生四民呼號力竭聲嘶議會代表民意籲請政府當局平愛國之心定解紛之策雙力推誠力挽危機不勝迫切待命之至蘇議會叩 
　　上海唐朱總代表鑒和議停頓已久外交内政險象環生輿情皇急奔走呼籲及此時機千鈞一髮務祈雙方推誠賡續開議以奠國本而慰霓望蘇議會印 
[南京快信]  
　　省議會昨日大會到八十一人　足法定人數議决八案後查點人數不足遂散會聞各議員因臨時會將閉會現擬聯名請求省長接開第二次臨時會 
　　偷運米糧之奸商及上海吳錫下關之稅所長運動下關商會請金陵關監督曹豫謙轉呈軍民兩長准予將扣留之米放行軍署特派禁米查騐處委員方頤檖則上書李督請將查獲偷運之米一併充公賑濟貧民 
　　本省候補人員以本省縣缺稅差無一非齊省長之親戚故舊人民控告槪置不理即省議會提出質問彈劾案重者亦不過某某與某某對調而已現上海吳錫下關三稅所長竟有偷運米糧情事尙欲設法彌縫昨特公推魯省之趙某贛省之曹某領名上書省署質問並稱如不撤懲即赴大理院平政院控訴列名者百餘人滇省議會致電蘇議會非法條約萬勿承認請一至主張以逹永久和平之目的 
[杭州快信]  
　　財政部特派調查紹蕭沙塗委員王志鶴日前召集各鄉紳董會縣磋商清丈入手辦法因意見紛歧仍無一定辦法聞日内即將回京報告 
　　疏濬桐江水利會定期四月一日開會現各會員已大半晋省行政官廳亦派專員蒞會日内將先開談話會前蕭山征收主任朱贊唐浮收糧欵案發後經財政廳飭縣提訊押追該縣知事徐元綬並不嚴行看管僅發交警所留置致被乘間脫逃現已將警佐陳璇撤換委樓巨卿暫代該知事昨亦親自晉省面陳原委 
　　永嘉張知事呈報奉令籌辦女子業傳習所現已擇定南門外藝事場餘屋爲所址商准所長陳茂揚（農會會員）聘請省立女子桑講習所畢業生翁女士充主任敎員定學額三十名已於本月二十日成立 
縉雲知事湯贊清以縣屬勸學所員李青施焯二員均已任滿呈請更委陳育姜吕適周繼任奉敎育廳照准 
[地方通信]  
[蘇州]  
　　成衣罷市益復激烈蘇城成衣一業因聲廳取締章程有征收照費及三家店舖作保等項之規定羣起反對由該業行頭黄某具呈警廳請求撤銷雖經崔廳長重發布告略予修正惟對於照費及覓保二項仍照取締章程辦理而黄某並欲於照費外帶收數料令各同業照繳於是激成罷工風潮自本月十七日起每日均有數百人鬨至九勝巷軒轅宫内與各行頭爲難至昨日（二十三）喧鬧尤烈竟將不松泉朱老三兩行頭毆打成傷該區署長到塲彈壓仍不稍减不得已先將受傷之人送縣檢騐一面諭知大衆謂案己送縣可向縣署請求云云該業人等乃鬨至縣署執香叩求署警阻不使入遂將香燭亂擲大堂當被法警拿住王銀生李阿榮等十三人其餘四散逃逸本日（二十四）下午三時許該業又聚衆千餘人蜂湧至縣聲勢洶洶謂非將十三人開釋决不散去云云温知事當飭警佐張建勳出外勸導并諭令舉出臨時代表三人具呈請保迨六時許即將十三人一併釋出衆始紛紛散去口稱前往公所開會集議云二十五日續訊云今日復聚衆勒令城廂各洋機店一律停止工作稍不服從輒動手毆打湯家巷某洋機店主略與爭執竟被毆傷一時人聲鼎沸途爲之塞後經北區警署派警到塲彈壓始行將衆驅散并將兇手拘區而其餘各成衣匠則依然三五成羣游行街市聲稱若警廳不將捐稅及舖保章程取銷則所有各衣莊亦不令開張營業云云警察廳崔廳長深恐彼輩閩至廳内滋擾特調集騎巡隊保安隊曁全班長警荷槍實彈排列門首以資防衛然星星之火可以燎原倘官廳不再設法消弭則風潮正未艾也 
　　飭查水警船帆水警二廳趙雲生廳長近以近屬水警船隻風帆已歷年久特委本廳一等巡官陶星巖前往第一區柏科員往第二區李督察員往第三區視察如有損壞船隻風帆彙報修理各該員等奉委後己於昨日分别起程矣 
　　新曆法之發布中央觀象台台長高魯近因官製曆書往往僅發諸各公署而民間狃於積習仍用私製舊曆以前清萬年曆爲根據舛錯殊多持呈准敎育部通行各省布告商民凡所川日曆月牌等務按觀象台現取之法推算並先期開示新舊曆節氣對照表吳縣公署現己奉到此項通令即日繕發布告一體知悉矣 
[鎭江]  
　　調查緝私防卡蘇屬緝私統領宋子元派鵬飛緝私兵輪管帶闇采亭駛往無錫常州丹陽鎭江等處生查各該緝私營汛地防卡師船等項定於日内來鎭 
　　芝蔴最近市况芝蔴市而洋莊不動均是本街零碎交易銷路不暢價格步降昨日開盤宿遷芝蔴每石五兩三錢碭山芝蔴每石五兩五錢左右 
[揚州]  
　　取銷報館津貼揚州興論　　在前祗有揚州日報民聲報民來始有江北商務報淮揚報大聲報通俗報内有數報由警察各機關補助經費日内出版者爲江淮報十里春風報現各警區以公費無多而繼起辦報者不少殊難津貼爰於二十五日假敎場春園茶社集議到席者爲警察五區各區長議决除看報酌給報資外所有報館津貼一槪取銷以資節省 
　　呈報勘估橋工兩淮運使以石洋溝橋朽爛派員顧守璜查勘以便興修即經該委勘實係椿木朽壞難以持久估計工程費約七百餘兩造報估册呈請運使核奪 
　　徵菓蛋捐充警費江都佟知事現以警察經費收入短絀除提支敎育實業而外所餘不敷開支警費擬繼續徵收菓蛋捐以資挹注（按該捐前爲善緣月繳五百千文後改捐納繳三百千文趙任内因加增停頓）遴委冷榮光爲經收委員以專責成 
　　責成保人繳屠宰稅高郵屠宰稅爲姚芹圃所包認每月繳納財政廳四百元由縣報解現該委欠繳稅欵一千六百元胡知事查悉姚係界首姚大生雜貨號請元和錢莊作保特通知該保人賠償 
[嘉興]  
　　典當開贖有期嘉興城中會豐寶順兩典因經理張某虧融鉅欵由各債權人呈具核辦曾於本月一日經縣諭令該兩典暫行停閉派員清查賬目現己查過而典質戸望贖頗殷擬於下月一日起開贖業己呈縣核示 
　　省視學蒞禾省視學余吾生己將杭縣學務視察完竣於二十四日由省來禾於二十五日起視察省立各校及縣區立各校下星期當赴鄉區視察 
[杭州]  
　　宗文中學風潮宗文中學校近日發生風潮緣該校四年級生與三年級生素不相能日前四年級教室中寒暑表與三年級敎室中寒暑表忽然互易因之起　相持之下竟致鬭毆擲物抛石有受傷者校長朱碩甫及辦事員趙鐵生等無法調停一時秩序大紊學生等紛往敎育廳請見廳長伍廳長諭以照常上課靜候校長處分現己數日三四年級仍未上課 
　　搶奪藏洋太平門頭刀茅巷吳姓近日在該處附近築造住宅打造圍牆有泥水匠之學北某忽在一棕樹下發見洋錢（聞爲數不多大約一百數十元且均係龍洋埋處亦不甚深大約光復時避難人所藏者）該學徒乃將衣服裏之而出心急慌忙不走大路途遇流氓見而疑之攔住搶奪殆盡該學徒大哭爲警察所聞將學徒及流氓一併拘至警所分别斥釋該學徒回後復爲一斑泥水匠所憤怒以其私自取出未曾告明羣起而毆之所謂藏洋者半遭搶奪半被没牧矣 
[安慶]  
　　稟請三縣會辦清鄉皖屬泗縣與江蘇泗陽宿遷毘連匪徒出没無常前去兩年曾攻陷宿遷之歸仁集安仁莊泗陽之金鎖鎭等處現聞又盤踞該縣交界之山陳集亂郭莊閳塘等處該縣公民哈子鈞等懇請省長咨請江蘇省長飭令泗陽宿遷兩縣知事會同各縣駐防軍隊協同保董嚴辦清鄉四面兇剿以靖　踪云 
　　協緝廣德盜案廣德縣南鄉日前有盜刦吳昌喜家案由該縣知事緝獲管聾子王聘三帶案鞫訊供認不諱並據稱尙有匪首郭天明分蹶最多逃往他處不知去向己咨會鄰封一體協緝 
雜評一 
[蘇議會之加費派] （默） 
　　異哉蘇省會之所謂消極抵制也日日開會不出席吾人但知爲爭審查員耳而孰料其仍爲加費一問題爲之梗知加費案之不便昌言也乃要求議長提出經費不敷案以便若輩追加爲將來加費之過渡議長而不允則以消極不出席爲抵制議長而允則欣欣然來此種現象誠出我人意想外矣 
　　今日結果如此加費已有朕兆不可謂非加費派之勝利雖然其喪失實多議會之爲行政官廳輕視固已久矣惟若如此舉動則不但爲行政官廳所輕視直可玩弄於股掌之上而爲一般輿論之所唾棄更不待言議員詆運動弛米禁者爲昧心謀利嗚呼不昧心謀利固若是其難哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息] （二）（十）（六） 
　　張瑞璣由西安來電（二十六日上午到）大總統國務院參陸處軍政府岑伍兩總裁并轉各代表各部長參衆兩院林吳褚三議長唐朱兩總代表並轉各代表李督軍鑒陜事己兩電奉聞查陜省軍匪不分邇來土匪蠭起如北山曹老九等皆藉名靖國佔據滋擾三秦人民疾首痛心惟述及胡景翼軍隊則感贊不已足見人心不死是非昭然近因陜西一隅牽掣大局至和議不能進行瑞璣竊謂陜事完全解决當待和議公判戰事旣停和會即當續開至劃界一事南北所爭皆與事實相遠瑞璣入關以來耳目聞見較爲親切日與三秦父老及各界紳民研究息事甯人方法過偏則爭過激則變祗求雙方退讓攻者解圍戰者避舍不至再起衝突使小民暫時省安若如南方所爭劃界以十一月十六日原狀爲準北方以二月十三日爲準是停戰以後又起紛爭睦點之爭時日之爭鄉鎭距離遠近之爭各持一說不肯相讓雖千筆萬舌亦無從而調停之一有决裂則戰事立起民又遭殃矣瑞璣擬明日親赴興平三原與許于接洽實行息戰安民爲第一至陜省各種重要問題俟和會開議自當連帶解决務請繼續開議判决一切大局幸甚陜西幸甚瑞璣叩有 
　　朱總代表致西安電（三月二十六日下午七時發） 
　　西安電局探送張衡玉先生鑒號梗有三電均悉陜省連年苦匪受害已深繼以兵燹瘡痍遍地八百萬人民疾苦呼籲之聲隨尊電而來聞之滋痛今幸停戰實况得梗電證明羣疑當可共釋有電復代陜民諄囑繼續開議促大局有解决之日陜民得復蘇之望同人等尤爲感動自應商請唐總代表賡續開議從速解决所以告慰陜人者在斯所以告慰全國人民者亦有斯敢不勉之三原興平各地狀况若何使節所經卽福音所至爲國賢勞無任感企仍乞隨時將詳細情形電告爲荷朱啓鈐宥 
　　雲南來電上海孫總裁唐總代表鑒逆魆鴟張和議停頓大局解决不知何時西南各省必圖團結一致堅持到底共濟艱危以諸公熱誠當必同此懷抱夫西南同心護法本由於精神團結而成即時局如何變遷而趨向終歸一致但私衷竊有慮者軍府總裁分處各地每遇重要事件未能直接洽商而政客波弄其中敵黨離間於外或謂某公已得某項權利或謂某公擬與某系提携訛言朋興不可究詰我西南當局志行純潔絕無暧昧之行爲而相信素深亦不致爲浮言所搖惑惟意見或稍有參差之處即予以蹈瑕抵隙之機於軍府前途必多窒碍尙祈諸公齊心一意以貫澈護法救國之主張則一切猜疑皆無自而入内部旣能鞏固彼敵當雖狡而西南合全力以應付必能操最後之勝利也謹貢愚忱尙希鑒察繼堯養印 
　　聯合通信社消息昨二十六日爲南代表發布二次宣言後之第十日午前十時許北代表王克敏君詣唐總代表住宅晤談之頃謂張瑞璣旣有來電證明停戰擬請貴代表等就此轉圜早日開議唐總代表謂轉圜與否全在公等自力我輩何不轉圜之有至張君來電其是否眞實尙待證明語畢與王君閒話片時不得結果而别下午三時南代表在愚園辦事處集會交換對於張瑞璣來電之意見僉謂此電語氣不類張君自由意思證以同日所來瑜密電報只言初抵西安未明眞相并無停戰字樣可見該電尙難徵信必待張君旣抵三原由三原于總司令或分電或會銜發來密電言明確實停戰始能作准議畢偕赴唐總代表住宅會晤唐總代表一致同意北代表如以張電停戰爲理由要求開議則南代表即以上開意見答覆南方代表團對於商業公團聯合會對外宣言非常重視且寄滿腔同情認爲國民求和極正當極有力極合公道之表示預料此後進行必能得滿意之結果以公理戰勝强權爲今日不可逃之事實也北政府積極進行八年公債曾令行江蘇財政廳轉上海縣沈知事轉向南北商會設法求售并　　　奬章凡募集公債五萬元者獎藉　管嘉禾章其餘以次增减有　惟北商會否認此事　商會　已　　前項通知據聞已去電拒絕電中有商民救死不遑安有餘力購買公債等語 
　　平和通信社消息張瑞璣自西安發一通電後尙有一密電致李代表述　聞僅敍經過行程對於戰事停否並未提及云許蘭放有致于總司令一函内稱甚願停止戰禍一俟奉到北京政府命令之後當遵令停戰云云然該函内書七日所發而郵局印章刋明十四日于總司令至十七日始收到何致遲滯十日之久且北京政府三次停戰令係三日發佈而許蘭洲所發七日函尙稱奉令後等語京陜通電當日可到焉有遲至五日之理此中情形頗令人懷疑也平和期成會聯合會今日宴請南北代表表示全國渴望和平心理日見迫切望速繼開和議云云 
　　國民通信社消息福州省議會來電云縣署發表禡電云漳州粤軍左右翼有南進情事又敎育會來電云連日官報仁壽備戰惠安境内亦有南軍侵越之耗又有漳州粤軍右翼逼近五百米逹左翼已下天竺山之說又該省和平期成會電稱據臧童兩師長報告漳州粤軍右翼已進據前線五百米逹左翼亦逼近防地豈因陜戰未停福州方面果有激而開釁之事歟眞僞俟詳探證明唐總代表接南昌議會來電請阻止城門鐵礦借欵略謂哿養兩電諒邀鑒察王揖唐等將城門鐵礦密押外欵助長内爭遺害大局除電巴黎陸專使向各國聲明阻止押欵外乞速向政府嚴重質問並請轉電各公使一律阻止以弭戰禍贛省議會叩敬 
　　又電請繼續開議略謂内爭年餘國窮民苦和會開幕羣望喁喁乃因局部之爭致爲和議之梗驚耗頻至舉國震惶若和議長此停頓或不幸至於破裝外則召侮列邦有損國際人格内則重困民生斵長國家元氣存亡所繁一髮千鈞諸公爲人民託命務懇各蠲成見迅除障碍繼續開議以挽危局而慰輿情迫切陳詞尙祈察奪敬　 
　　戊午編譯社消息今日（二十六日）唐總代表致福建陳總司令一電略云北代表交來北京電云福建李厚基允准五條劃界辦法并派童臧與台端（指陳）接洽刻巳致函朱氏請轉電北京速飭李氏遵照五條辦法自行辦理不得委派童臧自立於不負責任地位茲先逹知請暫各守區域靜待劃界云又致朱氏三函（一）昨徐李汪三氏交來北京電云李厚基已承認劃界五條辦法則應飭李自行辦理不得委託童臧自立於不負責任地位即待函覆云（二）昨福建陳總司令報告李厚基派童臧率兵攻取馬巷迫種鴉片勒收烟捐至三十萬之多當茲停戰劃界之時何得肆行侵襲况烟禁關係條約何得擅行開放請朱立電北京嚴行禁止并懲李等違法抗命壞約之罪云（三）昨朱氏來函云北京電陜西陳樹藩已允停戰劃界惟仍請剿匪轉詢唐總代表如可允辦即擬實行云云唐羣覆函謂五條劃界辦法明言雙方各剿境内之匪何必商之南方南方境内有匪亦必自行剿辦又無商諸北方之必要如借剿匪爲名希圖越界進攻實違五條辦法萬難照准云又廣州參衆兩院前來電略云北京非法募集八年公債顯違約法請力爭云云唐今日覆電云此次非法内債節向北代表交涉囑其不可舉辦乃北庭悍然不顧竟爾開始募集此間已屬經力爭而和會停頓此實亦一種原因今當始終堅持决不讓步并望兩院同仁持以毅力一致進行俾國内人有所覺悟云 
[商界再催速開和議]  
　　商業公團聯合會因請求袪除和平障碍各回原防續開和議期限將届北總代表仍無回音該會各公轉對於和議久停異常憤激而天津蘇州各大埠之商界尤表同情於商業公團之主張昨日該會特開緊急會議公决致函朱總代表催其答覆以定進止原函錄下 
　　敬啓者敝會日前奉致一函并附抄唐總代表來函請求對於函内所舉各節圓滿答復尙未奉到至爲憂念刻敝會各公團以請求開議貴總代表與唐總代表均表同情今時期將届尙未續開和議商界紛紛函問羣情惶急莫可遏止合再函逹鵠盼賜復俾得轉告各公團以免懸望至紉公誼此致朱總代表 
　　商業聯合會連日接受誀促進行之函件甚多茲爲摘錄兩函原文於後（一）四川同鄉會函敬啓者頃閱報載南北和議似將决裂敝省刦灰之餘勢將重罹慘　茲特函請執事諸公按照商業公團聯合會章程所規定協力維持商業并要求南北各代表竭力維持和議賡續開議抑尤有進者倘南北政会及各代表不顧我商民保愛和平之公意則我商民宜設法聯合停止裝運以免損失蓋政府旣棄我商民我商民爲勢所迫不能不如此也尙希我執事諸公主持一切云（二）五金公會函逕啓者民國成立政府當以民意爲歸歐戰告終南北豈有兵爭之理今旣雙方代表在滬議和忽而停頓久未開談敝公會目擊時局痛念商鞙遂首先發起而有上海商業公團之聯合成立以來雖已舉幹事定章程函電交馳爲商請命報登政府督軍兩代表復件亦似僅有空言未收實效以云和平殆無希望敝公會外顧洋商之交易内感客帮之停辦各貿因之壅滯市價日見貶落幾有死之心無生之氣是戰地人民受直接之痛苦而商埠人民實受間接这影響所謂國利民福適得其反且默察近日情形及西報論調非特華商嗟怨即洋商亦頗持公論長此不已歐洲和會尙有稅法平等國際平等之可言乎敝公會之意以爲政府旣無權以去軍閥無力以護商民勢必同歸於盡值此千鈞一髮之際惟請貴會積極催議并通告各友邦無論南北不承認軍用之借欵以免藉外資以延戰禍質之諸公以爲然否再報告請求七日續開和議如再延宕預備之事何日實行竊顧聞之云云 
[卞蔭昌贊成懲辦陳樹藩]  
　　華僑平和期成會接北京全國商會聯合會覆電云上海華僑平和期成會腎電悉貴會主張懲辦陳樹藩敝會極表贊同當即據情轉呈大總統總理懇賜核辦矣特電覆全國商會聯合會會長卞蔭昌印 
[世界和平共進會之通電]  
　　北京各國公使各銀行各省督軍省長省議會敎育會商會各報館公鑒查民國約法凡公債募集及國庫有負擔契約須經國會議决方生效力此次北方財部所發八年短期公債四千萬元以鹽稅餘欵作抵未經中國合法國會議决當然不生效力頃聞北方財部私將此項公債擅向各國銀行押取巨欵以作軍費希圖破壞和局殘殺同胞延長戰禍是直接爲中國和平之蟊賊即間接爲世界和平之障碍凡我海内外人士務希力拒此項無效公債勿受押勿應募順民意而維法律匪惟中國人民咸感大德世界和平實利賴之世界和平共進會叩皓 
[舊國會議員致唐少川書]  
　　唐少川接廣東舊國會議員書云少川先生左右南北洶洶動行籌策折衝尊俎倍企賢勞前聞政體違龢至深馳系又料吉人天相當邀勿藥之占尙祈與時節宣爲國珍重葆吾元氣賦彼不祥幸甚幸甚慨自護法以來瞬經兩載一時名流鰤比高議龍雕各竭智能競談國故雖或臭味之差池要以愛國爲職志所謂斐然狂狷不知所裁固未可以孤往之心期强衆人以同我也他勿具論即如媾和問題是非得失本有當然之主張徒以靜躁不同斯權衡各異不知者幾疑宗旨之或乖知之者自信徑途之必合吾公周游八表學識閎通對於和會初終舉凡一切事項重輕緩急自然智珠在抱燭照無遺先後次序釐然一貫預計將來必收圓滿之結果森等備位議席夙所心儀用敢抒其誠悃藉慰典籖諸維亮炤無任欽遲專肅祇頌籌祺不備林森蕭輝錦秦廣禮盧式楷董昆瀛龔煥辰劉芷芬蔡突靈丁超五萬鴻圖鄒樹聲田銘璋劉人炯王湘曹振懋劉萬里陳堃李希蓮林者仁賴德嘉鄭愾辰陳嘉會吳宗慈李積芳黄紹侃童杭時李載賡張知本李自芳文登瀛何海濤訥謨圖高振霄蔡匯東劉澤龍張鳳九梁登瀛 
[關於遺送敵僑之昨聞]  
　　第二批遺送完竣之院電遣送敵僑事務局昨接國務院電略謂國内敵僑應於第二批内一律遣送完竣所有應遣敵僑限於本月杪一律到滬俾可同船遣回等因聞該局昨已電催各省趕爲送滬云 
　　京漢敵僑續來之電知遣送局昨接漢口吳交涉員電云第二次敵僑二十五日由江孚行共十人餘因十二六無艙位二十七無船二十八行仲賢叩有又接京師警廳電云本京二次遣送敵僑定於本月二十七日上午八時由京起程預計二十八日抵滬約二十人護送員警十餘人到滬並希派員照料吳炳湘叩有 
　　閘北遣送分辦處將撤閘北遣送敵僑分辦處原爲便於住居閘北各敵僑就近報名而設現因第二批候遣者已於昨日（二十六號）送至候船所待遣閘北方面所住敵僑爲數不多分辦處事務驟滅昨聞盧督辦商之蔡會辦擬於本月杪將分辦處裁撤其有未完手續均歸併事務局辦理 
　　虧欠敵僑欵項之調查南北市兩商會均接上海縣知事函云逕啓者本年三月十七日奉江蘇財政廳删電開奉督軍省長元電開頃准内務部蒸電開承准國務院函請將各機關欠付德奥商人貨欵或他種欵項共有若干從速查明等因貴處所屬各機關有欠付敵商貨欵或他種欵項共有若干電請迅飭查復以憑核辦等因仰即分行遵照查復以憑核轉毌延切切等因奉此除分行外合亟電仰該知事局所遵照尅日查復以憑轉呈勿延等因同日又奉江蘇實業廳電同前因各到縣奉此除分别行查外相應函請貴商會迅賜查明見復以憑呈報足紉公誼該兩會長業已派員分赴各業調查矣 
　　接收水陸電棧之交涉吳淞張華浜水陸電報棧房向由德僑街琴納看守現該僑被遣回國當經管理財產局派員接收在案茲悉駐滬和總領事以該棧房關係和國權利甚鉅此次易人管理受有損失函請交涉署轉函財產局聲明該局以和領主張各節究竟若何關係未據叙明無從查悉特將接收情形函復交涉署轉函和領對於該電棧房如何權利關係及現在損失細情詢明核辦一面致函上海電局選派精通水陸電線人員各一名到局以便會同派員前往考察 
[萬國商會歐戰後大會紀]  
　　字林報云旅滬外人總商會昨日午後在圓明園路一號開會總董馬凱因病未到由約翰斯通氏主席宣讀馬凱氏之演說詞其言曰萬國總商會之設立以注重發展中外商務爲主旨故政治部題苟不碍及商務者則此商會輒避免之歐戰旣作世界各頭等國均入漩渦而設於遠方成立於未開戰時之萬國商會遂苦礎動搖今之用途能否如前殊堪疑問此商會旣成萬國性質故對於國家問題因複雜時局而發生者槪不過問但此商會之地位已大受時局之影響矣在戰爭中各國商會相繼成立雖萬國商會仍爲租界中必要之機關俾討論關於萬國利益之問題而執行國際管理部關於浚浦與領港等事之職權但其戰前之活動將爲各國商會所分數年來示開大會會董竊以爲當惡感正熾之時未便集晤敵人於一堂乃於常年報告中聲叙不開大會之理由遇有應行討論事件輒發通告知照照此辦理效用尙佳今戰事已畢不妨召集會員重行開議俾通告報告與賬略並選舉下届董事以言中國現狀令人歎息而絕無僅有之富國機會竟交臂失之尤堪扼腕内訌不息盜匪蠭起國土分裂軍閥跋扈武人因内爭而發財至於鄰邦日本則異是奮力經營金錢堆積藉資之多幾非其執政家夢想所及今日中國債臺高築貴重產業多成質品無一顯著之領袖亦無一切實之政策可表明如何中國始可減輕其擔負者第以吾人觀之中國苟治理得宜未嘗不可爲各國中之巨擘蓋其利源旣富生產力又大且有平和勤懇易於駕駛之人民苟得充分之資本即可獲便宜人工之利益也中國之痛苦情狀由來已久在前清時已然此乃縱非眞正腐敗亦必辦事無能之官僚的結果苟中國各處不掃除其現有之政治而羅致專重國家幸福之新人物以代舊官僚則中國勢必每况愈下終至爲外國協同管轄而後已浚浦工程由海登斯丹氏督率辦理仍認眞進行除黄浦某部份須時常浚挖外按諸原定計畫今已無未曾舉辦之事開挖匯山沙灘至少在低潮時深至三十英尺之議今尙有討論中未便詳言再海登斯丹氏改良蘇州河之意見書今亦在研究中原議擬由中政府浚浦局與工部局攤認經費此項計畫頗多可贊成之處但嚴重之障碍涉及已成之利益者尙須從長計議也此外尙有更遠大之計畫以發逹上海口岸之前途者刻亦在討論中浚浦工程師以其經營上海口岸之大計畫送交萬國商會核議其中所擬辦法有（一）在口外神灘開挖峽道深至最低潮流時四十英尺爲度（二）在黄浦築壩（三）在吳淞設立船塢三層大衆意見黄浦築壩似不可行因上海溝渠排泄與飲水接濟及航行需要皆將大受影響也吳淞設塢有鐵路直通上海一層乃可行之辦法但挖深神灘一層須先經極有經騐之專家從事研究俟得其意見然後始能討論此經費甚鉅之計畫也聞濬浦局已經外交團議准撥用銀三十萬兩以供從外國招致極有資格之專家來華詳細測量神灘與杭州灣經費他日測量後將有報告書從工程學觀察點斷定可否行此計畫俟專家建議然後再議財政問題波威爾氏亦送其意見書到會主張在揚子江角杭州灣中起築堤壩（此舉與開闢新口岸無異）有鐵路或運河由壩而逹浦東此議亦須俟專家測量後始可討論也吾人當然甚願贊成發展上海口岸之任何計畫俾上海可爲分配集中點但吾人亦須愼重將事勿使航業趨赴他岸夫航業之所在即商務之所集吾人未可因工程浩大之結果重徵入口船鈔或多收貨稅致驅令商船轉趨於其他出費較少之口岸而斷送上海商務此乃吾人所當注意者再上海苟無商務振興不墜之保證可使上海有機會以證明此項鉅資並非擲諸虚牝者則上海亦未便贊成經費奇鉅之計畫也此爲余對此重大問題之個人意見同事諸人未必皆作此想以言鴉片問題余之私見以爲對於種烟者及藏有烟膏者宜規定有效力之處分條例果欲絕對限制鴉片之銷路則懲戒犯法者必砃從嚴而法律與執行法律之機關亦須嚴密以利進行當内地粟仍自由種植官場明知故縱之時而有上海焚燬存土之舉正未可謂爲除毒務盡之謀上海關吏遇船隻私藏烟土者輒重罰之而不注重破獲運土之人亦非正本清源之計日前海關代表與輪船公司曾會議討論各節本埠稅務司洞悉現狀之困難聞巳將此中詳情呈報總稅務司請示辦理想行將有切實可行之辦法也修改稅則委員會去年一月在滬集議十二月竣事修改目的在實徵貨稅百分之五各國玫府允以一九一二年至一九一六年共五年中之平均貨價爲繳稅之標準所擬稅則今已送交中外政府須俟核准俟出示布告後始可實行雖新稅則未必使關稅大增然估計每年關稅可多得五百萬兩至八百萬兩委員會除修正特别稅項外並注重入口貨之分類衆信此次新辦法可使商人滿意而疋頭貨商人尤當歡迎之據聞此次修正僅屬暫時辦法因照各國所允中國之條件戰後兩年中國可將新稅則之全部或一部重行修改也云云主席宣讀已畢與會諸人乃通過過去四年中之報告與賬略並舉定職員而散 
[西人振興上海口岸之計畫]  
　　字林報略云上海前途可否爲世界口岸之問題頗爲一般人士所重視蓋鑒於海船建築吃水將加深也海水吃水果竟加深則上海苟不大興工程海船將不能駛逹上海工程師海登斯丹氏之計畫略言之可謂爲變黄浦成一大湖之謀築壩以增湖水之深度並開深神灘之航路同時波威爾氏（工程學院碩士）亦有振興上海口岸之計畫主張在杭州灣口設一新港其地在揚子江角之西距上海二十八英里距黄浦十八英里開浚現有之淺河即可與黄浦相通人有反對此議者以爲新港離租界太遠但波威爾氏則稱南美阿眞廷京城之商人築港於三百英里外以容深水商船而美國加里福尼州之外港爲洛斯安吉勒斯距城約二十五英里故跇離稍遠不足爲反對之理由云云取波處爾氏之議論詳細思之覺其言不爲無見波氏對於財政方面以爲上海地價已逹極點苟無以助其發逹則地價將低落黄浦租界一帶沿江碼頭地段共長約五英里如完全佈置可容輪船五十艘停泊岸旁浦東因無鐵路相接現頗不便如連浦東江岸計之上海口岸能納輪船之容量似以一百五十艘爲限度據波氏親自調查十二年前曾在香港同時檢見輪船一百五十二艘今上海碼頭無鐵路連接斷不能起卸海船之貨物從碼頭此方面而直接裝入他方面之江船故運往長江或沿海口岸之貨品其裝卸之際勢必多費周折多耗金錢甚至須暫存貨棧而耗費棧租波氏議設新港於杭州灣築堤一道長約三英里堤分三段駕橋相接俾通潮沙滬杭鐵路應逹松江車站之北另於黄浦東岸敷一支路俾直逹浦東方面之碼頭並築一碼頭長一千英尺每一面可泊輪船二艘共容四艘又築貨棧兩所長二百英尺闊八十英尺統計各項經費共需銀一千七百三十萬兩估計新港容積等於倫敦口岸果依此辦理則吃水三十英尺深以上之輪船停俟潮漲始克駛過神灘之困難即可免去而領港費亦可省下波氏且暢言上海與新港間鐵路直接交通之利便開行一次不過一小時之久據波氏之意揚子江口之神灘在實際上不能挖深而在吳淞築壩亦有不利將使沙泥堆積至於變黄浦爲大湖之計畫將使大雨之際不能排洩穢物致碍及上海衛生且將使黄浦復黄舊道而灌入杭州灣云 
[上海棉市之報告]  
　　羅臣斐洋行華棉市况報告云上星期棉市頗穏靜價值無甚變動不過較前星期略跌内地存棉尙有百分之五十但存戸尙不肯照市價出售本地市面頗覺缺乏内地存棉能否供紗織之急需尙不可知恐内地存戸將一致居奇但此等事終爲供求律所支配能否壟斷居奇乃一疑問惟内地存戸確有此心以後兩星期均未必能漲價竊願與棉業有關者加之意也利物浦三月十一市價埃及棉二七○九孟買棉一二○七紐約三月二十二市價埃及棉二七○九孟買棉一二○九 
[日美航務公司之組織]  
　　大陸報云日美航業家近由前任郵信副大臣内田氏撮合協商組織肮務公司聞已决議在日本設一至大之航務公司定資本日洋二萬萬元日美各居其半又聞發起人擬闢重要航線三條（一）南美航線自喀爾喀特起過長崎門司神戸横濱巴拿馬巴亞而逹紐約（二）美俄航線自紐約起過巴拿馬海參崴樸特賽馬賽亨堡俄迭薩而逹彼得格勒（三）歐洲航線自神戸或横濱起過蘇彝士運河馬賽支伯拉陀海峽倫敦而逹利物浦每線用船十二艘日本航業家願以新造每艘五千噸以上之船充作資本此種船隻聞每噸約值日洋三百五十元云 
[推廣華茶海外貿易之籌畫]  
　　上海縣沈知事近接江蘇省長公署文云案准農商部咨開據赴歐考察各國交通狀况前交通部次長葉恭綽電稱美國禁酒華茶可暢銷但印日均爭須多方設法乞飭官商合力速籌良策等語查華茶出口逐年銳减推厥原因固由於國内種製之未盡合宜要非國外無直接運銷機關有以致之現值歐戰告終美加全體禁酒華茶正宜趁此時機竭力改良製造并設法在海外籌設售茶機關以廣銷路而挽利權除分行外相應咨行主持轉飭各茶商遵照切實辦理爲要等因准此除分行外合亟令仰該知事勸導各茶商遵照部咨切實辦理云云 
[生蛋運英之西訊]  
　　字林報云英國地方自治部近發表美克法登氏報告一九一七年至一九一八年查騐食品員之事業内有一節關於中國流質生蛋入口事宜略謂歐戰之前此項材料多運往聽國運英供工業用者爲數無多其中供製糖果用者亦屬有限歐戰旣興始有大批貨品運抵英國某某數港蓋爲捕虜船之物焉此後入口者漸多遂居尋常貿易之列運入英國之生蛋偶有黄白攪混者然黄白分運者居多數蛋白可加藥品以流質裝箱運之亦可製成乾塊運之倫敦分析員於蛋黄樣品中騐明含有硼酸自百分之一三五至二○八不等有時含有尋常之鹽百分之十則硼酸較少此種流質之蛋近始用以製爛餅等物製成後每磅食物中僅含硼酸五格蘭惟至一九一七年下半年居戸飲食店亦用此入口之蛋爲食品但所含硼酸質過大殊與衛生有礙故美克法登氏建議仍以製成乾塊裝運爲宜此與食者衛生與製船地位兩有便利乾蛋若製煉得法裝置合宜可爲有益之食品蓋前已試之極爲有效也 
[絲繭總公所將開大會]  
　　本埠江浙皖三省絲繭總公所每於新繭上市之前循 
 
 
 

Page 11

 
 
例開常年會一次籌議一切絲繭事宜本年分因歐戰頻年迭遭損失迄今絲市仍復阻滯絲價日見低落而洋商絲公會亦屢經函詢有何補救之法故應行討論之事甚多轉瞬新繭上市自應預爲籌劃爰定於陰曆三月初一日下午在該總公所舉行常年大會召集絲繭同業磋議一切 
[碾米業特别大會紀]  
　　行家延不斛米之催促 
　　滬上南北市機器碾米廠同業向章碾出米石售於行家者於成交後隨時出貨近有信昌生泰裕成和興瞿成記益盛等六廠將貨賣與全安仁成和泰生源等生後該行延不出斛違背該業向章且當此春令天氣和暖若或久擱恐致霉變曾經各廠家屢催罔應爰訂期昨日午後三時在總商會三層樓該業事務所開特别大會到者同業二十餘家除報告開會宗旨外並由信昌等各執事次第報告大致以廠家代客碾米售與行家原不過恃一信用所以按照向來習慣而行並無成單等手續迨成交後將貨盤價目報知貨客在廠家方面惟取薄用而已今該行等一旦故延出斛將來恐日久因循效尤四起遇貨霉變等種種損失誰任其咎後患非淺應請公衆討論云云籌議良久公决函請仁榖公所業董轉知各該行設法疏通提早出斛以顧信用議畢散會茲將該公會致仁榖公所函錄下敬啓者茲因敝仝業所有賣與各米行米石節經本公所常會提議以售出米石須隨時出斛並經函致仁榖公所查照轉知在案詎近來又發生此項延不出斛情事惟是廠家所賣與行家之米如果行家故意延遲不來出斛現在春時漸暖霉雨將來倘有發霉蒸熱朽腐情事廠家槪不負責茲查敝仝業信昌生泰裕成和興瞿成記益盛等六家賣與全安仁成和泰生源等行之南帮機米統計十二車屢催不斛各廠殊爲迫切昨於特會提議擬請會長查照即與各該行詢明設法疏通趕令出斛勿供宕延是爲至感並附呈各廠賣出米石賬單一紙即希台核　 
[江寬案二十一次續訊紀]  
　　昨日（星期三）爲江寬船被楚材兵艦撞沉案第二十一次續審之期原被代表均到庭午後二時二十分開庭因沈審判長於昨命湖北方面代表律師知照趙艦長到庭故由穆律師起立陳述謂趙艦長現在患病故未到庭大約星期五可到述畢由原告代表律師麥克樂詰問楚材二副曾鳳祥問你於航海經騐豐富否答懂的問你幾歲答六十七歲問何年分到楚材的答光緒二十四年問以前當何職答瓜得賣司問楚材前在何船答在夾板船問行駛何處答湖北與上海問當時如何命令交與領江答我約三四分鐘後將所開向導交領江的後來我到後面去了問你船與楚太何時開的答同在八時問你有無受楚太分付答楚太有兩燈囑我跟隨緩行問燈在何處答燈在兩邊掛起提高行快車落下開慢車問你是開慢車否答是問後來有改否答没有問慢車一點鐘走多路答十一邁問快車一點走多路答十四邁問扳車一點走多路答十二邁問數目不錯否答不錯問楚太在前多少答約中國水線三四里問江楚兩船相碰楚太何不來救你可說出緣故否答我在做事無暇顧及問江寬受碰後回聲頗響你聽見否答未憶及問楚材吹救命聲否答有的問你是否聾子答不是問有無聽見回聲鐘聲答没有問是否未留心答是問你是否第一次鑡江寬白燈第二次見紅燈答是問你是否常記白紅燈次序答長江行船以燈爲記號問你的眼睛看燈的顏色不會變否答不變的問你目力很好否答是問你說船掉頭以後行駛你在那里見紅燈答在亞細亞火油公司碼頭上面麥律師展一圖命證人指證問圖中所載你知道否答不懂問其他地圖懂否答不懂問你船靠南岸走抑當中走答南岸問亞細亞火油池碼頭上面有凸處何時過的答八點餘鐘問你船離開北岸有多遠答二三十丈問離開南岸多遠答水大不敢說問方才過凸處見何燈答紅燈問你曉得江寬離北岸有多遠答憶不出問過了多鐘是否見江寬綠燈答約分半鐘問紅綠燈多見答是問你船走多丈答不能說問仍舊慢車答是問你船向那邊走答江寬左邊問你看易走否答我們見江寬曾拉一回聲問此聲何意答讓燈問吹汽聲時離江寬多遠答大半里問你船拉回聲江寬有答聲否答無問後來你聽見江寬放汽否答没有問你昨天說過江寬有放汽二聲答没有聽見訊至此穆律師謂船事證人所供與譯供未免錯誤請速記注意問兩船相碰前江寬有無汽聲答有二聲問未碰前你遂打倒車答是問打了倒快車未放汽答是問你可使得兩船不相碰有無章程答我們以紅燈爲主問你曉得二聲何意答是讓綠燈問三聲係何答是倒車問你拉三聲否答打倒車船已碰了問那天流水快慢如何答三海里問你第一次見紅綠燈時兩船相離多遠答七八丈問你先見何燈答從白燈紅燈綠燈問楚太船上兩燈何色答白的問你說江寬客人跳到楚材船上答是問其時何樣答因錨練打結遂被跳來問有多少答約百餘人問後來該客人等如何答齊上碼頭問你於那天晚上見一洋人否答我到下艙去塞漏未見問楚材前次開差在何處答嚴于道地方問此次開差以前共約幾時答八閱月問此次送督軍過江之前當過差否答小差很多四十八小時可到上海問你日記簿可有答遺失了問何時失去答那天晚上風雷時失的問看見日記簿上末日係何日子答我不識字訊畢審判官問楚材碰後何時靠岸答九時問到了碼頭有無用電話報告答係招楚安楚興送總理問你何以不呌他救人答江寬已沉救不及了問你船上有我少洋槍答四十餘枝問平時拿槍的有否答祇一個問洋槍箱鎖否答鎖的問你管帶有報告督軍由海軍部咨來你曉得否答曉得的穆律師謂堂上所有證據如本律師未知者請爲宣布官謂祗海軍部咨來報告問你見綠燈之後見紅燈中問相隔幾何答十幾秒鐘問停車打倒車後何時停機答就停的問兩船相碰你機已停何能退出答此時江寬有走動的穆律師起立謂貴公堂所問證人敝律師尙有幾句要問你船上當瞭頭的何人答吳海卿問一路多是他答二點一掉班問你何人雇用答艦長惟錢是公衆問楚材駕駛何人管答是我問都是你否答到碼頭歸我餘係領江問你在長江駕駛用圖否答不用我未讀書不知圖問你方才說快慢車是英里華里答是華里堂上宣告休息二十分鐘四時三刻復訊麥律師起立陳述請堂上將楚材報告宣布以便質訊人證官謂現在案未終結不能宣面將來案結當然宣布麥律師又謂將艦長已經供過之部分宣布俾可駁結官謂現在未結萬難宣布麥謂如公堂不宣布與代表等知曉實難辯了穆律師謂現在未對付麥律師前請問此報告何人送來俾敞律師報告督軍可以註明方謂此報告由艦長報告督軍由海軍部咨來穆律師謂此報告是否艦長親筆有無簽字旣非正式當然不能爲證據官謂所以昨天要呌艦長到當請於下次要艦長到的穆謂如病愈星期五可到萬一不愈無可如何訊畢堂上諭本星期五續訊 
[雨雪雷電同時並作]  
　　昨晨起本埠天氣驟寒至午後四時彤雲密佈未幾降雨間有雪珠至七時許雷電大作亦年來所異見也 
[民國路大雨中之搶案]  
　　昨晚七點時有盜匪五六人乘天下大雨之際至法租界民國睡順興里十五號門牌鄭叔良所開这宫興發洋貨店敲門入内各出手槍嚇禁聲張登樓在事主臥房橱及抽屜内搶刦去大洋三十六元當時開放手槍一響示威後即携洋而逸時適有探目黄金榮包探程子卿巡緝到來當即上前兜拿當場擒獲一名抄出手槍一支帶入捕房捕頭諭令管押候究一面諭飭各探捕嚴緝同黨到案究辦 
[派探偵緝剌丁寳銓之兇手]  
　　暗殺前山西巡撫丁寳銓之兇手業已稍有線路本埠軍政機關據線人報告謂該兇手係在江北云云捕房得此消息已派探隨線人往捕矣 
[民議聯合會開茶話會]  
　　昨日午後四時民議聯合會又開茶話會到者數十人推朱菱溪爲主席報告連日與各界接洽情形畢由各會員互相商酌進行方法至六時始散昨報紀該會因和議停頓大局危迫於前日邀集各職員及各團體代表開會議關聯合大會一節茲悉各團體代表是日並未與會惟該會擬定籌備通知云 
[粤人籌辦梓鄉平糶之近訊]  
　　旅滬粤帮紳商因廣東原籍米荒發起籌集巨欵採辦蕪米運粤平糶迭紀前報茲悉粤省米價自粤僑聯合會前次起運之第一批蕪米到粤平糶後已稍見平落現尙有第二批蕪米七十餘萬石亦經雇定三北公司之惠順太古公司之杭州招商局之遇順等商輪三艘於日前陸續開往蕪湖承儎赴粤昨接蕪湖電告惠順裝米二十萬石已經啓行杭州號裝三十萬石遇順裝二十餘萬石定於日内繼續開粤料此二批米石到粤後米價當益見平定惟粤省糧食救濟會現又有巨欵電滙來滬矚該聯合會辦米赴粤故該聯合會尙須有第三批採辦起運云 
　　粤僑商業聯合會因籌辦平糶需欵甚鉅除經旅滬粤省紳商設法捐募外並與一喈俱樂部商定開演義務戲得欵充助平糶經費現訂於夏曆本月二十八九兩晚在四川路崇業里後虬江路口上海大戲園開演廣東白話新劇所得券資完全充助粤垣平糶費用昨已開始售劵聞由旅滬同鄉紳商擔承認銷已逹四千餘號購者尙形踴躍届時往觀者必甚擁擠也 
[徐國樑將調魯省警處長說]  
　　本埠官場消息淞滬警察廳長徐國樑現經山東沈省長請調任山東全省警務處長兼省會警察廳長不日中央當有任命發表云 
[學生會第十四次宴會預誌]  
　　靜安寺路寰球中國學生會每歲春季必舉行年宴大會一次茲聞該會已訂於本月三十一日（即星期一）晚六時半在南京路東亞菜館開第十四次年宴大會歡送赴歐之該會會董余日章君及該會會員前參議院議長張浦泉君請各國駐滬領事及中西名流蒞會演說並有高尙幻術及新頴音樂助興聞已通告各會員約赴盛會外賓若得會員偕往亦可招待云 
[青年普益社春季同樂大會]  
　　南市青年普益社每年必舉行同樂會四次茲聞春季會員同藥會己定於陽曆本月二十九日晚七時假大南門外思鮑堂舉行其秩序（一）中西音樂（二）中國青年會總幹事曹錫庚演說（三）五彩活動影戲業已分贈入座券與各會員矣 
[演說流行病]  
　　近日滬地天氣不正疾病之來幾於無人能免横濱橋美華書館内中華基督敎會勉勵會特於三月二十七號禮拜四晚八時請何萬川西醫生演說流行病之預防及治法凡欲免此病之傳染者幸祈赴會聽講爲禱 
[警廳衛生科長之更動]  
　　淞滬警察廳衛生科科長張鼓晨近由山東沈省長電調爲烟台地方警察廳長兼水警事宜張已於前日交卸衛生科長職務起程赴魯履新所遺衛生科長一席昨經徐廳長暫委總務科一等科員王奎元代理 
[費鳳崗業已省釋]  
　　冒充軍署稽查員之老魏（即費鳳崗）因前向共和影戲園勒索免費長劵被雷稽查員拘獲解區轉解警廳己誌前報茲聞此案昨經司法科訊無冒充行爲業已省釋矣 
[無主田地飭公產處收管]  
　　上海縣公署昨致公欵公產經理處函云案照民國八年三月一日據上海市經董陸紳文麓函稱接張紳煥斗函開有二十五保十圖談字圩第一百六十九號楊檜帆戸名則田七分八亳係屬無主之產在葉伯卿經辦圖務時己無人完納錢漕故伯卿屢次來說此種無主地產可充爲公益之用去年曾與丁賡堯說過現聞爲前地保邵徵灝串賣己將草契送與貴處特事函奉聞務望將正契扣留勿發爲禱等情查該字圩第一百六十九號楊榆帆戸名現經有人在官產局報請升科惟該產係有糧之地若失落田單自應向鈞署聲明實在情形取具公正士紳切實保結请發縣諭方爲正當辦法不應擅向官產局報請升料而官產局亦不應擅將有糧之田頒給執照有紊秩序應請縣長迅傳葉　卿訊取實情以圖奸詐一面移咨官產局所有二十五保十圖談字圩第一百六十九號楊榆帆戸名則田七分八毫係屬有糧之田不在官產範圍以内萬勿頒給執照勉多糾擾是幸再將來該地有人請給縣諭非有的實證據並公正士紳出結具保勿予辦理敝處准張紳函告己將官契扣留合併聲明等情到縣提訊舊保葉伯卿據供二十五保十圖一百六十九號楊榆帆戸名則男七分八毫歷年無人完糧係無主之地不知被何人揑名盜賣計其出賣之時在己革地保邵徵灝尙未革換之時顧係邵徵灝串揑盜賣等語飭提邵徵灝避匿租界不免情虚除催提邵徵灝訊辦外其盜賣案内之官契己據上海市經董函報扣留應將此項無主之地令行公欵公產經理處分别清理收管除堂諭外合行訓令仰該處遵照辦理具報並轉函上海市經董查照 
[定購銻鐵糾葛案之會訊]  
　　公共租界南京路俄商大東合利貿易公司買辦傳榮澤被寓居漢口路（即三馬路）上海旅館内之湖南人劉建嵐延代表律師在公共公廨控其定購銻鐵一百號欠交價銀一萬三千八百七十六兩一案前日午後經關讞員與物副領事升座會訊即由原告律師上堂譯稱原告係長沙裕湘銀行經理於去年夏季來滬由謝重齋陳海波等介紹得識被告後來被告向原告購買銻鐵一百噸訂立定單兩紙其價分兩等計每噸銀一百七十七兩五錢者五十噸一百八十兩者五十噸收到定銀二千兩當時原告以被告前次曾買過二百噸並無糾葛故信用被告即電由裕湘銀行將貨運到被告以報關爲詞向原告索去提單豈知將貨提出置貨價於不顧後再三交步並倩筆師致函被告始陸續收到洋一千三百元迨原告前以刑事起訴後被告忽稱伊係代大東合利貿易公司所辦並指原告爲長沙保利和公司股東並謂伊與保利和另有定鐵案須俟清楚後再了此事但本案兩造確係華人並非洋商所有前項欠欵請爲訊追並由原告上堂證明前情被告傅榮澤亦延津師到堂向劉詰據共稱銻鐵並非向保利和公司轉買因係寄存於保利和保利兩家棧房且係託伊等運滬故提貨單與保水險單上均書該兩家牌號定單有一紙係在被告公司内所訂亦係用該公司信箋所書但我祗承認係與被告個人交易等語問官核供判候續訊 
[利濟劵開奬記]  
　　昨日（二十六）爲中華利濟有奬劵第一次開奬之期假九畝地新舞臺開奬自上午九時始至下午六時畢頭二三三奬均由本埠售出各大奬號碼如下頭奬六千五百四十一號本埠善中票行王亮卿門莊售出二奬一萬八千五百○四號本埠益成票行倪鋆洲經售三奬四萬八千七百三十七號本埠萬實源票行經售又二萬二千九百八十五號本埠源升票行經售四奬六千四百三十五號漢口湧記經售又七千九百五十六號鎭江實昌票行經售又二萬三千二百六十號北京協濟票行經售五奬四萬三千六百六十六號本埠廣萬源票行經售又一萬五千二百五十號又三萬一千三百三十五號均由南昌福順祥票行經售又四萬六○百二十七號北京協濟票行經售又二萬○二百七十二號本埠大有利票行售出 
[童子軍月刋第二期出版]  
　　上海縣童子軍聯合會附設童子軍月刊社發行雜誌已誌前報茲悉該刌出版後各省來函定閱者頗不乏人統計銷數己逹千份現第二期又己出版該社以前期特别從廉虧耗頗巨故本期起定閱零售仍照定價發行槪不折扣云 
[通濟艦估價興修]  
　　海軍總司令所屬之通濟練習艦因前年在厦駐防疊有要差致未能入塢修理茲因軍務稍鬆由藍總司令電飭該艦由厦入閩進船政局勘修經該船政局陳局長添委勘估約計修價四萬餘元大約三四個月始克完工己呈報藍總司令轉呈海軍部核示矣 
[南市駁船帮亦議設事務所]  
　　滬南董家渡南碼頭一帶浦江之駁船戸專指駁裝花衣一帮而言）共約一百八十餘艘人類複雜每有爭裝貨物之事發生茲該邦聞租界北帮有結合團體設立事務所情事遂由領袖陸佛連等發起勸告各船納費設立辦事處於南碼頭酌訂章程俾各遵行昨在薛家浜茶肆集議表决己覔房屋爲事務所不日成立云 
[滬北工巡捐局批示照錄]  
　　滬北工巡捐局昨批商人徐源基稟請承辦清潔由云稟悉查閳北清潔現據商人朱善全加認捐欵稟請承辦經奉松滬護軍使指令照准在案該商所請應母庸議 
[和誘案之宣判]  
　　前在一區某分所充當巡警之吳承明誘姦婦人吳陳氏之女大妹由救濟會虞探員查獲押送地方審檢廳研訊辯論終結聽候宣判在案昨日午後經該廳屠推事官會同沈檢察官開庭飭提吳等上堂略詰一過當庭宣判吳承明和誘罪成立判處五等有期徒刑監禁八個月吳大妹昔母私奔本當究懲姑念一再苦求且伊母亦代求寬宥着交伊母領回管束 
[巧遇失妻]  
　　浦束三林塘聖莊附近吳家涇民人許金濤之妻沈氏年二十三歲去年八月間背夫私逃許各處找尋無蹤前日許因事往江灣鎭見妻在陳金壽家當向詢問始悉沈氏實被陸炳生誘出價賣與陳爲妻許乃投報六區警署稟控飭警將該氏並陳陸一併拘獲連同許金濤併送地檢廳請辦 
[閘北洪吉里之火警]  
　　南京人姜泰榮姜泰貴兄弟在閘北新民路洪吉里開鞋子作昨日黎明時因潑翻火油燈起火泰榮及其妻與泰貴之妻欲施撲救均被灼傷霎時冒穿屋頂延燒左右鄰居計樓房八幢旋經各段救火會到塲救熄該里所居以小工車夫等苦力居多每屋一幢住有三四戸遭此慘刧無處容身殊爲可憐事後由四區警署張警正命將受傷人車送醫院療治一面將姜泰貴傳案候訊 
[汽車撞傷老人]  
　　寗波人陳笙致年己八十有一昨日下午三時許行經抛球塲附近被某號汽車撞倒身受重傷由老巡捕房四百零四號印捕瞥見到來抄錄汽車號數另雇車送受傷老人投醫院醫治一面持傷單歸呈捕頭備核 
[花砲店主報告失竊]  
　　滬南王家碼頭德順花砲店主某甲至一區一分駐所報稱樓上臥室内有小木箱一只儲有現洋三百元鈔票一百零一元金戒兩只金挖耳金押髮各一支共計重一兩有奇係南鳳翔牌號不料前日傍晚該本箱忽移至室外後樓安放迨檢視箱中所儲現洋鈔票金飾等均己不知去嚮請爲勘明追緝等語王署員立即派警前往該花炮店樓上房間内外詳細勘視一周候移咨淞滬警察廳偵緝隊長撥派隊士查緝 
[捕房通緝劉汝楨]  
　　昨日公共捕房派探持通緝單一紙至南市第一區警察署聲請派警協緝其單云爲緝拿事照得劉汝楨即劉星亮一名香港人業寫字年二十歲身高約五尺六寸身重約一百二十磅瘦長臉眼大而黑髮黑而粗自左邊分開身軀薄弱面容清白前住北四川路永康里第三十九號爲因私用本埠某保險公司公欵銀四百兩至五百兩業由會審公廨出票拘拿在案因此合行通緝仰諸色人等一體知悉如有知其下落者請即報告總巡捕房總巡可也 
來件 
[基督敎徒之請願] （續） 
　　二曰廢督軍督軍者政治之障礙也自袁世凱陰謀稱帝授意武人使之干政而督軍漸成尾大不掉之勢迨至袁死而督軍遂成爲唐末之藩鎭絞人民之膏血以供督軍之養成私人軍隊而遂其擁兵自衛之私民國七年以往政治不入正軌法律每受摧殘無非督軍之爲梗自曩歲督軍國稱兵迫總統散國會全國遂陷於無政府迨護法軍興南北對峙一國遂成二分然以各督軍觀之則北又分北南又分南甚至一省之中督軍與護軍使鎭守使又分與師長旅長又分而全國遂致四分五裂乃至分部落分酋長無論毁法護法各方凡有督軍操權者皆無政治法律之可言故時至於今全國已有一致廢督軍之覺悟或尙有持軍民分治之謬說者不知軍民分治本不能成爲一名詞世界之國只聞民治不聞軍治若曰軍民分治是尚保留督軍在政治上之勢力也烏乎可或又有持改軍區之計畫者不知督軍憑藉一省其害己不可勝言若軍區長擁二省或三省之地則更成爲督軍之魁矣是軍區之害尤可慮也或又曰督軍勢燄方張孰能廢之不知今之督軍每人少則擁有數百萬多則數千萬位高金多其命乃貴試觀督軍鮮有敢外出者偶一出也必且清道而馳即乘摩托車猶患其非鐵室而使兵士夾立於外沿其形殊不雅觀此無他畏死耳督軍而畏死則武人己不武苟再知其身爲衆矢之的若不去則命終不可保而金亦將他屬證以此次歐戰結果帝王之身家性命多不能保况督軍乎倘知難而退且此後永無督軍亦無所用其嫉妒則廢之自可無難此應根本解决者二也 
　　三曰取消國防軍國防軍乃參戰軍之變名此外尙有西北邊防處及其他分寄於各督軍者歐戰旣終實無繼續進行參戰軍計畫之理由若曰己改爲國防軍則全國之兵何者非國防軍何事另立國防軍乎自參戰以來參戰者究有何軍外人之觀察本己甚明况今己無參戰之事而猶增兵不已軍將何用豈非爲國内和平之障碍乎此等軍隊無非由日本參戰借欵軍械借欵及其他借欵而來不啻爲日本之軍閥植勢力於吾國其危險不可勝言今幸歐戰己終借參戰而對内之行動不能再事掩飾凡與日本所定一切密約在歐洲和會旣由吾國代表聲明宣布全國人民無不一致要求撤廢則國内一切由日本密約所生之軍事行動無不應根本取消無論其爲國防軍與否皆在取消之列必使日本軍閥之勢力於吾國毫無關係然後吾國之和平可保此應根本解决者三也 
　　四曰舊國會速制定憲法憲法爲立國之根本國本一定政局自安民國己至第八年憲法猶未制定不可非謂最急之務全國人民之所渴望實在此國會之制定憲法本爲約法所定乃歷年之紛亂多由於武人藉口約法之不良甚至干涉國會之制憲而發生此次之内亂殊不知約法雖不盡良然民國成立之初已經全國公認之爲民國之根本法則無論如何皆當尊重且正惟其不良故有待於制憲乃一面詆爲不良而阻遏其改良豈非愼乎此次之亂雖政局有變遷而約法之效力固無人敢否認之約法之效力旣在舊國會又已正式開會則制定憲法當然不生疑問惟全國人民對於舊國會則望其勿負國民之委託對於主持和議之兩方則望其尊重約法之效力使民國憲法早日由舊國會制定面公布之此應根本解决者四也 
　　以上四端苟能解决則和平必可維持於永久國利民福實繫於是爲此請求貴會議採納議决施行上海和平會議公鑒北京中華基督教會聖公會美以美會長老會倫敦會公理會基督徒團體孟省吾胡雲程宋德盛孫長昇高天佑陳振原曾國治陳維俊徐巽吳蘭弟谷德恩鄧汝楫 
雜評二 
[商部勸導茶商] （庸） 
　　我國對外貿易之失敗其故多由與各國不能直接貿易致太阿倒持受人之操縱農商部近勸導茶商在海外籌設售茶機關力求直接貿易其用意固甚善也 
　　特是直接貿易必有種種之設備非組一銷售機關即能畢事各國海外貿易之發逹以匯兌之銀行爲第一樞紐運輸之輸船爲第二樞紐聲氣旣通斯無投不利我國此等利器皆付缺如直接銷售談何容易國際商業經營機關之設備息息相關舉一廢百安能有效農商部謂華茶出口之銳減半由於種製未盡合宜半由於運銷不能直接其說未嘗不是特欲令華商在海外設一機關即爲盡直接貿易之能事未免言之太易耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談[旅美觀察談（五十二）] [  一之]  
　　美民之揶揄我僑商者其第二事即爲（地窟中之唐人街）ＵndergroundChinatowr美國各名區有極大之娛樂塲所者往往分爲若干部若干部而外又有若干小門類而此地底唐人街即各小門之一也門前照例各設賣票處客有入觀者須納美金五仙或十仙（美金以百仙爲一弗一弗即一元也）門首高聲呼喚藉以招致來往之游侣其狀極似我國戲法塲之進口處特在彼邦間有怪婦人在旁飾爲種種滑稽狀以引旁觀者之注目云 
　　地底唐人街門外嘗有不倫不類之壁畫及最惡劣之佈景視其佈景處彷彿置身陋巷間其本有之唐人街實無若是之陋也觀其壁畫大抵誣揑中國人之怪現狀如大西洋城ＡtlanlicCity所見者幾疑在此地下層别有怪異小說中之一（魔窟）令人莫不發生一種之好奇心如紐約BronxPakr夏期萬國敎育陣列會所見者左壁爲賭窟右壁爲烟窟一若烟賭兩大害爲我中國人所特具者寗非我僑商極大之恥歟若入塲隆階而觀者設爲被誣辱之中國人當無不怒氣填膺羞憤欲絕矣蓋其捳寫中國人之生活者絕無一毫妙肖之處彼之所謂中國人均係爛泥粗製之塑像旁置各用器無一而不摩垢灰敗令人置身其聞幾疑此中爲萬惡源泉野蠻窟宅察其塑像所呈諸面相男貌皆獰蝁女貌皆蠢陋尤與我好和平之文明華　事實相反其各塑像大抵區列爲若干小間穢濁與昏暗極類前清時各州縣之舊監獄游人於　欄外駐觀尙有引導人逐步演講窮形盡相而出之誠可謂之惡作劇矣計各陋室中所陳列有飾毆妻狀者有飾烟賭狀者有飾測字算命狀者而其終局必以一死了之則飾設棺待殮之狀况矣此其内容之大槪亦以一（怪）字一（奇）字釀成之也 
老申報 
[火車路將成] （見光緒元年正月初六日） 
　　上海往吳淞鋪設鐵路一舉沿途早經將泥築高惟俟鐵條橋料及車器由外洋到來然後可陸續落成茲聞各器料業已到齊數日以來復爲開工鐵條經己鋪設些須第一橋亦經落椿以故越時不久中國第一火車路將屬落成之事也聞此舉諸事皆從儉以完工其鐵橋相距綦狹僅有二尺六寸之寬云 
[火斃五人] （見光緒二年正月初六日） 
　　因火而斃者人謂必有隠慝然亦有可解不可解者本埠城内黑橋浜張姓者打繩索爲業有妻室子女共五人除夕張因事外出妻與子女聯床而臥因被底脚爐失火致兩床衾枕俱焦妻與子女均同時斃命顧床帳均無大損直至張某回家祗見烟燄滿室檢視之始悉其事次日棺殮知此五人並無大傷不過焦頭爛額而己計長女十二歲次女八歲子三歲女僅三月耳嗚呼遇此慘事張其尙有生人趣哉况數齡幼孩有何辜哉 
 
[　　廣州越王臺（古蹟圖四十三）]  
　　漢南越王故宫遺址此片爲十年前所攝光復後已失舊觀且增築砲臺數座爲粤中軍事主要地 
雜錄 
[英國青年會之現狀] [  劍萍譯]  
　　（節譯英文來韋司愛特温原著） 
　　青年會之創始者爲英人佐治糴廉在一千八百四十四年當發軔之始規模至狹人數至少初無鋪張揚厲之作爲嗣後逐漸擴充成績大著至於今日遂爲世界矞矞皇皇之大偉業 
　　青年會以德智體三育爲宗旨尤以博愛爲主凡人之困厄者殘疾者陷於罪惡者皆思拯救而振拔之不忍若秦越之視肥瘠任其載胥及溺也對於一般天眞爛漫之青年閱世未深者恒亟亟焉啓通其性靈指導其前途俾不越乎道德之軌範異日無身敗名裂落魄失業之患肯人有言天地爲爐萬物爲冶而生育遂此則可謂青年會爲爐青年爲冶而國民成故青年會者鑄造國民之大鐵爐也 
　　青年會成立以來會員日多資產日富聲舉洋溢乎全球揆厥原因蓋抱有信敎自由大同主義之兩種方針由此積極進行用能卓著成績在在得推廣其事業也 
　　英倫一隅青年會發祥之地也會中事業之發逹其始實遠遜於澳美二洲蓋澳美二洲之青年會成績偉大勢力雄厚比較英倫實勝一籌乃未幾英倫青年會努力經營募集巨資建築大會所於討脫海老脫路極崇閎壯麗之觀而會中魄力亦日以充沛同時復羅致向管理澳洲青年會之阜閣君轉任英倫 
　　青年會幹事自此乃與澳美二洲並駕齊驅矣 
　　阜閣者英倫青年會中起死回生之良醫也先是該會當事者率多怠弛致一切措置毫無秩序遂落寞無生氣至阜閣主政大加整頓舉昔日種種之弊病掃餘一空而汲汲五從事於誘掖奬勸之方及增益青年之道德鼓舞青年之意志故一般莘莘學子視討脫海老脫之會所爲唯一之藏修息遊勝境焉 
　　此會所中設寢室二百間以備會員之初客倫敦者藉是爲棲止之地賃居及每餐之價值均極低廉惟食宿於會中者逾六閱月後則由會中招待員爲另覓旅館使移居之俾後至者得以容留法甚善云 
　　凡每年納十先令於會中者得常爲會員享相當之權利故會員視會所不啻一俱樂部或大餐館也蓋英倫之俱樂部多矣鮮有能如青年會之包羅萬象無美不備者其内部之設備如泅泳池練身房（青年會之練身房在世界可首屈一指）練靶塲滑冰場校拳所彈子房等各種遊戲運動皆足以使人愉快也 
　　會中關於敎育之設施請略述之會所以内設學校一曰佐治維廉學校講堂及實騐室藏書樓皆極精美敎授科目頗多如希臘羅馬文字聖經算學文學種科學美術機械學音樂學之類又注重於商業智識另設會計廣告簿記遠記打字等科肄業於此者學費槪從廉也 
　　校中别設甲乙兩級專爲法蘭西及丹麥兒章來就學者凡年在十六齡以下者入乙級十六齡以上者入甲級每級各有課堂不相混也又該兩國會員之年在十八齡以上者亦另設專部以待遇之與本國會員有别 
　　討脫海老脫路爲英國青年會之中心點其餘通都大邑亦多設青年會一切規劃悉以倫敦爲模範其事業蓋甚發逹也又英國各屬地如澳洲紐芬蘭南非洲諸處以及其他各殖民地皆有青年會焉據最近調查計會所二千一百十六處會員逹五百萬人年費英金二百萬鎊猗歟盛哉 
小說 
[子錢家遇害] [  雄倡]  
　　柏累堪旣入閉扉四顧則室廣博而陳設簡陋似即爲書記治事之所室中一打字檅一印字架並一文櫃等臨窗一寫字檯似櫃匙及血污之刃即得之是中者近檯處釘上懸一綠呢油光之舊外衣爲墨濤所污柏即下之探其雨衣囊得一銀表及一本郵政儲蓄簿兩俱加以審視啓表之背則其内鐫刻細字一行云自母氏賜吾兒亞那柏沈沈然且思　納之己衣囊中即進内室見爐次一地氈已污染作黯黯色則即爲横尸處矣案頭書札字紙積疊甚整整均未展揭其上所著時日皆爲昨日柏累堪以小顯微鏡細覘其信封之背而一坐榻加以茵褥已推近案次其旁一廢字紙　已空柏累堪目光自案次移注一鐵匱復用顯徵鏡精察其鎖鑰即微微自語曰噫奇矣數分鐘後復作此語則忽見近門處光澤地板上有白粉漬數處甚異柏累堪逐處伏而窮搜其近寫字檯處爲尤甚己乃起立拂拭其膝上塵灰自語曰是固足以爲導矣遂出室嚮守門之巡士稱謝巡士漠然傲不報禮柏行過升降機下徐徐轉而下石級至於地窖高聲呼紀綱紀綱遂出自一小室室中則滿貯帚刷水筩等物紀綱急加外衣立於門次肅恭言曰先生何需者柏自其肩後見一小煤油爐方蕪爐上鍋水已沸熱氣蒸騰柏因曰汝能以温水予我滌手否問時至安詳紀綱略一遲疑乃對曰有之但請先生入内柏累堪旣入紀綱即爲傾沸水少許於一盥而盆中加以凉水復出牘皂一塊並一巾至凈潔柏累堪方滌手時瞥見近側庋架上有鑰匙一把緩以細鍊時紀綱方迥身復取水鍋置之爐上柏累堪急伸手取此把鑰匙納之囊中大嚏以掩其跡復出半克郎勞此紀綱旣與之同出室外柏又問曰此事務所中誰執汎掃之役乎曰即爲拙荆曰怛以何時粉飾其梯級曰每禮拜中凡二次即禮拜六及禮拜三日曰其在晨間抑晚間乎曰晨間耳曰謝汝今寫汝道晨安語後柏累堪復登躡足奔上第三層樓復晤巡士巡士問曰今爾又何需者柏曰請更容我入室可五分鐘巡士微歎作厭棄狀復爲啓扉納之柏累堪遂入未及五分鐘己出與巡士道别後遂行旣出此事務所經一隘路就一常服之值班巡土與作密語語後即轉入廣衢呼一市車直驅赴蘇路繭塲巡警總署總巡長穹斯以禮承迎柏累堪直問曰此馬丁士謀殺案亦需人爲助否答曰謝君盛意似可無需蓋此少年維弗蘭亞那罪跡昭然昨夕己在利物浦就獲事乃至靈捷君謂然乎昨日吾輩中一人適在尤斯登火車站目擊其登車觀期形狀而辨識其人期形狀即死者事務所中紀綱述示者此人遂尾之至利物浦直跡至近船塢處一小逆旅 
[自由談之自由談] [  不冷]  
　　理想與經騐今日所謂新舊之爭端也然余謂經騐之由來亦必先由於理懋而理想之依據亦必有恃乎經騐二者固有相成之德而必欲分而劃之以爲相爭之界豈不愚歟 
 
 
 

Page 15

 
 
   
 
 

Page 16

 
 
   
 
