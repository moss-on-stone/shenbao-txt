# 1899 - 278 - 4909516

 

Page 1

 
 
[重印四史告成] [  圖書集成局啓]  
　　四史者何史記前後漢書三國志是也　日　　　工排印甫更裘葛篋笥頓空兹又重位于民校前益加精美惟紙墨工料日漸加昻是以每部核定實價洋銀五圓諸君子有留心乙部者請臨三馬路申報館申昌書室選購可也此布 
[外人干預内政說]  
危乎哉今日之中國也夫財貨不充不足以固國基權勢未盛不足以保財貨譬之一身必精神淵固而後四肢百骸無隔閡之虞譬之草木必生氣先足而後千枝萬葉有發榮之象故古之有國家者雖聖君賢相無不以理財爲兢兢誠以非此則無以神操縱之權而國必頽然不振中國神皋沃區爲五洲樂土礦産之富地利之腴冠於全球無與倫比自與泰西通商外人日以奇技淫巧誘我炫我而銀錢流出外洋逐如東海之波滔滔不返識時俊傑未嘗不慨焉憂之然猶曰中國墨守舊法不知變通故有此弊也甲午以後朝野上下咸知理財爲當務之急於是議者謂國家非開設大銀行則財貨無從流通而開礦築路諸事均難以興辦政府方以集貲艱難徘徊觀望而俄人卽乘間而起願於中國京城開設華俄銀行名爲兩國合貲同辦實則一切事宜均由俄人主持之財政大權已歸其掌握德人惎之亦唆令政府合開德華銀行以分其權於是並駕齊驅互爭權勢太阿之柄一旦授之外人鐵鑄六州旣已無此大錯及觀本月初四日報中爭先干預一則而尤不禁深爲駭異焉報登京師訪事友來函云此間於今秋奉旨創設鼓鑄銀圓局以濬利源局中一切章程均未釐定而英日兩國已照會總署爭欲干預其間俄人則謂此事英日斷不能趨俎代庖如譯署貿然允從恐非口舌所能了事云云嗟乎强鄰妄肆鴟張一至於此袞袞諸公其將何以應之哉竊謂鼓鑄之事中國内政也按之公法凡立國於地球者無論極貧極弱之國苟非臣服他人者國内政治皆能自主外人不得過問今中國旣欲興鼓鑄或採買銀兩或聘請機師政府自有權衡局外者何可爲壟斷自私之計乃英日兩國旣欲祖　先著爭攬利權俄人又攘臂而前盡情恐嚇中國旣不能遍饜所求而順此逆彼恐詰難之來釁端從此所啓然則中國勢必至一無動作始免爭端然此區區之事猶不免爲所牽利他日或有大於此者豈尚能布置自如哉僕因之有感焉夫權勢者國家之基址也財貨者國家之命脈也曩昔英人之謀印度先爲之代筦其財政印人以爲篤於交誼也信任之而不復生　乃時閱百年英人基固根深一舉手而據印度爲外府是猶人身之精神旣竭而形骸何能久存草木之生氣旣枯　枝葉安能不瘁今英國旣以施之印度者移之中國與政府訂立合同謂將來中國江海關榷稅一職永爲英人執掌俄與德又借銀行爲牽制之地中國凡百舉動不能不受其範圍迨乎今日而一鼓鑄之事中國且不能爲所欲爲試問地球上　至弱至小之邦亦何嘗有此政體哉故僕嘗謂中國自延他國之人代練洋　而中國之兵政失自延他國之人代筦榷務而中國之財政又失一悮再悮勢必至一無可爲束手待斃而後已涓涓不　將成江　炎炎不滅燎原奈何理有因然勢所必至竊願當局諸公勿以斯言爲忿激而急思所以補救焉則轉危爲安中國或未始無自强之一日也涉無及此不禁拭目俟之 
[本館接奉電音]  
　　昨日午刻京師飛電傳來上諭七道敬謹譯登○九月初五日奉上諭近日設壇祈雨未霈甘霖畿疆旱象將成實深寅畏爰詔在廷諸臣各抒讜論冀迓和甘因慮應天之實首以恤民爲本意者畿輔訟獄之未清歟追呼之不免歟吏治不修民生日蹙何由感召天和著刑部步軍統領衙門順天府府尹五城御史直隸總督嚴飭所屬清理訟牘易結者立予斷結其未結案犯如有株連覊候者一律分别取保釋放所有監押各犯有獄官尤宜隨時查察毋任禁卒凌虐應發寒衣口糧等項錢文務令實惠均霑勿許尅扣至本年下忙錢糧尚屬中稔者不容飾災揑報其秋收歉薄之處應卽分别蠲緩地方官吏匿災不報卽行撤叅至于積榖原爲備荒而設宜籌辦于豐稔之年不宜至待振之秋勸捐擾累所有直隸勸辦積榖除已交者不計外其有未捐及已捐未交者一概緩至明年麥秋以後再行體察情形酌量舉辦本年勿庸交納用示朝廷上體天心下紓民力之至意欽此同日奉上諭前任兩廣總督李瀚章老成練逹辦事勤能由拔貢知縣隨同曾國藩軍營總理糧餉營務卓著勛勞洊擢監司旋膺疆寄歴任湖廣漕運兩廣總督於地方事宜盡心籌辦克稱厥職前因患病准其開缺回籍調理兹聞溘逝軫惜殊深李瀚章著加恩予諡照總督例賜卹任内一切處分悉予開復應得卹典該衙門查例具奏伊子翰林院編修李經畬著俟服闋後以應升之缺開列在前江蘇候補道李經楚著俟服闋到省後以道員遇缺卽補用示篤念藎臣至意欽此同日奉上諭州縣爲親民之官牧養小民責在州縣訓教州縣責在上司古人先學爲政而後入官今則入官而後學爲政嘗有作吏數十年而公事一無所知者吏治安望有起色耶今後大吏當以師長自居視屬吏如子弟先教以端趨向再教以習科條委以發審試其能折獄否畀以各差試其能了事否上司事事考究屬吏自人人奮興若大吏漫無教督一味循私屬吏習於鑽營惟知自利其究必歸於害民而止迨其害旣形而以一劾了事推原本始大吏豈得謂無過耶官塲風氣最易轉移各牧令以官爲家江甘自棄爲上司者誠能整躬率屬示以一定之步趨就我範圍卽令久任玩視民瘼立予撤叅屬員未有不畏服者但恐不能正已以正人耳督撫用人固不可偏私尤不當拘泥其要在於持公道而其本在於順輿情要當始之以訓教繼之以考察終之以舉劾庶於吏治民生胥有裨益將此通諭知之欽此同日奉上諭科布倫叅贊大臣寳昌著開缺聽候查辦欽此同日奉上諭本日召見之直隸州用直隸延慶州知州秦奎良著仍以直隸州知州在任儘先卽補並交軍機處存記欽此同日奉上諭人臣事君之道要貴勿欺朝廷孜孜求治大小臣工或條陳時政或申明舊章一善可從無不詔令通行責成各疆臣實力興辦但名直省情形不同卽一省之中各屬之情形又不同宜於東南者或不能行於西北宜於通都者或不可施之僻地其可行者自當切實奉行而實有窒礙者卽當剴切陳奏朝廷曲體民艱未有不洞鑒者無如各疆臣狃於積習凡有奉旨交辦之事其不能行者默無一言但　敷衍了事其能行者百無一效亦以敷衍了事朝廷以股肱耳目相寄而諸臣以因循欺師相報受恩深得者何忍出此嗣後遇有通行諭旨交辦之事當行卽行勿許畏難苟安其不能行者卽將實有窒礙之處直陳勿隱倘再因循敷衍遇有諭旨通飭之事並不實心舉辦使朝廷實事求是之意盡成紙上空談各該督撫等不惟有愧於心恐亦難辭重咎也將此通諭知之欽此 
 
 

Page 2

 
 
[英人兵備]  
　　南洋新加坡叻報云英人預備與搭浪施華列交兵汲汲皇皇大有不可終日之勢目下英軍之調集南阿非利加洲者統計步兵二萬三千名馬兵四千名砲兵二千八百名機器帥一千二百六十名馬差三百名其馬料亦已預備半年足敷馬一萬匹之用某日英國大銀行匯寄金錢四十萬磅至急打羽埠以充軍實倫敦糧臺更發出食品數百萬罐俾前敵軍士得以備足糗糧搭酋則遣砲軍進紥高馬知大道扼其險要以阻敵兵竊恐和局旣隳不易言歸于矣好 
[俄用不足]  
　　天津國聞報云俄國頻年荒歉國家入欵較平時約少俄銀二萬萬五十兆圓而進駐滿洲各處軍士豫計此後十二閱月需支撥俄銀五萬萬圓出入兩不相償以致主度支者無所措手目下政府擬借外貲彌補而歐美列國莫敢應者頃有人爲俄政府建五策其一曰宜裁汰常備兵七十萬名使歸就生業其二曰宜盡裁探偵學生之費蓋此項探偵學生爲豫防謀叛而設者目下無所用之也其三曰宜遵列辟成憲廢去芬蘭徵兵制度其四曰宜改鐵路工程之由軍務起見者藉以振作商務其五曰宜與中英兩國訂立條約以息鐵路一切紛更不知俄廷果能采而用之否 
[入海求寳]  
　　英京某報云一千七百六十年俄土失和交綏於希立國海面因當時希立尚屬土耳其也未幾工軍隻輪不返俄國旗船亦經沈没頃有人糾集股分請於土主雇人入海撈取若有所得與土主共之土主俯允所求特派一船爲之接應聞現已撈得寳器甚多中有一書紙墨滃翳其皮面滿嵌金剛石所値不貲此外未經撈出者尚不知凡幾大約股中人當獲利無涯矣 
[開關有日]  
　　漢口訪事人手書云湖南岳州設立洋關徵收貨稅事當草創一切皆無成案可循刻始由執政者定期西歴十一月一號卽華歴九月二十八日經始想日内已先釐定章程矣 
[漢上蒐軍]  
　　武昌采訪友人云長江水師提督兼轄五省水師暇駐安徽太平府節署奏定半年巡閱上江半年巡閱下江現屆巡閱上游水師之期黃芍巖宫保少春於八月晦日乘某兵艦抵咢旋卽檄調巴河牌洲各營勇至漢上會操事竣須赴湘中校閱岳州水師然後展輪下駛 
[薇旌就道]  
　　天津圑聞報云周玉山方伯馥奉旨簡任四川布政使八月二十七日陛辭請訓翌日由京乘火車抵津門地方官就北洋醫院整備行臺以便微旌小駐 
[撫軍過鄂]  
　　武昌采訪友人云湖南巡撫俞廙仙中丞欽奉諭旨入都陛見上月某日交卸撫篆後卽携琴挈鶴揚颿過洞庭湖江夏縣陳介庵大令先期接得電音卽飭丁役在皇華館敬備洪張迨本月朔日憲舟揚帆戾止各官爭先迎謁脚靴手版濟濟江干中丞接見之餘旋卽命駕入城拜會湖廣總督張香濤制軍湖北巡撫于次棠中丞隨又詣司道各轅投刺聞襜帷須小駐數日然後順流赴滬由海道北上覲光 
[大將星沈]  
　　揚州采訪友人云署揚州營叅將張春園叅戎國林統領南字中軍各旗就五臺山駐紥八月下浣偶攖小極延醫診視參术無功牀第纒緜日漸沈重迨本月初三日申刻遽爾騎鯨西去家屬卽飭丁禀請本城當道電逹省垣旋擇於初四日申刻大殮閱日上憲電飭揚州城守營守備袁守戎護理篆務至營務尚不知由何人代庖也 
[鐵路停工]  
　　漢口訪事人致書云近日江流暴漲以致漢口通濟門外臨江鐵路一律被淹各工人無可如何遂相率停工待水退後再興畚鍤 
[教士遇禍]  
　　漢口訪事人來書云本月初一日鎭上接重慶電信略謂某國教士臺維生君襥被至渝上布福音突被土人擊傷幾致死於非命至因何遇禍則電音簡略刻尚未知其詳也 
[吳郡决囚]  
　　姑蘇訪事友人云去年溧陽縣民人桂某娶同城金氏女爲室女性淫蕩結褵未久卽與僕某甲有私旋復互設毒謀將夫致死案發經縣主某大令詣騐屬實拘獲姦夫淫婦訊明口供解赴省垣申請上憲提勘分别擬定罪名本月初二日署臬司朱竹石廉訪接奉刑部釘封文立即札飭長洲縣汪大令由司獄提出淫婦桂金氏府獄提出姦夫某甲喝令如法捆綁會同城守營某千戎帶兵押赴北寺大校塲將甲梟自氏　處以凌遲以昭炯戒初四日午後臬署復接刑部釘封文仍飭汪大令於本署獄及元和縣獄提出盗犯三名綁赴市曹處决有知者謂三犯係去年行刼閶門外某錢鋪之正盗云 
[秃鶖被逮]  
　　鎭江訪事人云丹徒縣保甲局各委員前經常鎭通海道憲長久山觀察札飭稽查菴觀客棧以防藏垢納汚本月某日保甲分局姚少尹查得山巷某寺僧不守清規有窩留娼妓情事乃飭勇丁拘獲禀知觀察移送縣署訊懲 
[漢皋火警]  
　　漢口訪事人魚書云本月初一日福建庵左近謝素芳香店不戒於火霎時烈燄飛騰幾至不可嚮邇附近水龍聞警馳至竭力噴澆吳回氏知難與爭鋒旋卽歛威而退聞起火之由因潑翻火油燈所致也 
[邗江火警]  
　　揚州采訪友人云郡城缺口門外每有各處貧黎誅茅結屋蝸廬如櫛藉蔽風霜本月初一日午刻有某甲者方在草舍内製午餐旣爇火灶中旋復赴市中購物其子年纔七八歳見甲出卽代爲執爨不虞遺火積薪之上登時烈燄飛揚洎甲持物歸急汲水以澆而茅龍已騰霄而去矣是役也除甲家悉化刼灰外復延及鄰近兩家葦壁茨垣盡成煨燼亦可憐已 
[天津客述]  
　　天津訪事人云八月某日有外鄉人私購槍械約三百桿其中計手槍二百餘桿洋槍數十桿由某輪船載至大沽口雇駁船駁赴唐沽運至紫竹林北首窩藏某姓家當轉運時機事不密被土棍偵悉糾約多人擬要而刼之適二十六日清晨在巷口裝車巷外卽法國租界土棍一擁而上運者見事不妙奔入法國工部局告知捕頭捕頭立派巡捕到塲喝令車夫將車驅至工部局土棍中有搶得三兩桿及一二桿者均被巡捕奪回惟少去手槍三桿而已傳聞此　私槍尚有數百桿未經運至不知中國官吏亦有所聞否○直隸候補道朱觀察福春前經督憲裕壽帥札委查點練軍馬步隊業已查畢銷差矣○南三汛役在穆莊子拿獲鹽犯倪某吳某二名解送公廠業由廠中人送縣經邱大令訊明笞責管押候再嚴懲 
[聖湖秋汛]  
　　杭州訪事友人云本年秋稼登塲尚稱豐稔日内米價逐漸平减市上零售每升只需錢三千文惟棉花爲隂雨所傷收成甚歉每斤竟需錢二百五十文孩兒巷口裕春錢莊素稱殷實八月十四日執事人陳某因病物化往來各家聞信後紛紛向索欠欵致周轉不靈立時閉歇然所欠各家之欵祗八萬左右而放出者約有十萬之譜旋經人出爲調處將收付帳目逐一對明衆心始定然已多此一番周折矣○仁和縣陳吉士明府訪知艮山門外焦家橋左近某姓家大開賭塲殊爲閭閻之害爰於八月下旬某日不動聲色親率差役十餘名前往拘拿時各賭徒正在興高采烈猝不及防當塲獲住十二名帶回研訊判令各責五百板將爲首之甲乙二名荷以雙連枷發犯事處示衆餘人交保開釋 
[上海官塲紀事]  
　　前日欽差大臣廣西提督蘇子熙宮保由金陵乘舟回滬午後五點鐘時命駕進城赴文武各署投刺至縣署時 
 
 

Page 3

 
 
縣主王欣甫大令飭家丁擋駕新任蘇松太兵備道兼江海關監督余晉珊觀察擇吉本月初六日鶯遷入署午刻排齊全副執事由敬業書院啓行前導有親兵數十名及巡捕營捕勇八名擎槍護送屬下文武各官叩賀如禮○昨日午後松滬釐捐總局督辦錢怡甫觀察乘輿至上海縣署拜會適王大令赴道轅遂由家丁擋駕 
[薇旌北上]  
　　江蘇藩司聶仲芳方伯於前晚八點鐘時由北河南路天后宫側出使行轅命駕赴金利源碼頭乘新裕輪船赴天津以便入京陛見瀕行時滬上文武各員均至碼頭恭送 
[整理電燈]  
　　南市新馬路一帶所設電燈計共四十八盞自經工程局總辦朱森庭明府督工修整後業已一律光明近日擬仿照租界式様每燈上裝一洋鐵罩至電燈廠所用汔爐原重四百八十斤若再加煤注水須重至六百餘斤而是處係新漲灘基泥土鬆浮恐難勝任擬購鐵板鋪砌俾得堅固而垂永久然已所費不貲矣 
[行兇移縣]  
　　前晚南市駁船戶沈福生酩酊大醉與其兄隆生一言不合突出利刃刺傷腿際船夥李福生見之急向勸阻致臂上被傷旋卽大呼救命某號巡街捕聞聲奔赴一併拘入捕房捕頭令移解馬路工程局會辦司徒貽芬司馬升堂提訊見兩人皆受傷甚重恐有不測卽備函移送上海縣署請王欣甫大令訊核 
[流氓揮刃]  
　　虹口張家宅民人顧坤林在楊樹浦老公茂紡纱廠工作前晚工畢回家行經姚家橋突有流氓邢毛虎糾約同黨十餘人奮力扭住拔出利刃任意亂刺顧大聲呼救衆流氓始一哄而散事後家屬聞信到來見顧血流滿地一息奄奄因卽舁送同仁醫院求治醫生騐得顧身受六傷腰際一傷尤爲沈重難保無性命之憂也 
[客子墮河]  
　　蘇人某甲不知向操何業昨日由蘇乘利濟木輪船局某船來滬抵埠後急於上岸失足墮入波心時値潮漲水急頃刻間已漂没無蹤舟中人將所遺行李送入捕房捕頭令存候屍屬前來認領 
[會訊木案]  
　　前者周治三投英美租界公廨控江積佑卽江寳鑑騙吞木植銀兩江曾入葡萄牙籍迭由讞員翁笠漁直刺函致葡總領事華德君委繙譯官畢禮納君會訊旣而兩造各延律師聲請於前日午後三點半鐘覆訊屆時直刺偕畢君升坐公堂周治三所延律師納　生訴稱江積佑騙吞周治三木植銀兩查江並非葡人請飭將入籍憑據呈出江聞之卽將入籍拋交納律師閱後稱此據係江騙來若呈與葡國領事應卽註銷江所延律師小威金生稱江積佑非但生長澳門且已卜居三代所呈憑據較之在滬入籍者更爲確鑿曾經葡領事照會英領事此據非輕易可得今貴律師指爲　來不知何所見而云然况公堂上現亦不能辯駁此事納律師曰江恃有此據以爲護身之符如畢繙譯能將此據吊銷本律師實所欣幸威律師曰今日到堂辯論者係木植糾葛未便論及入籍憑據直刺曰江積佑本華人惟華人入籍他國事屬常有本分府亦不欲多問祗就正案訊斷可也威律師曰旣如此但請堂上訊問木植糾葛納律師曰照英例無論何國人如有入籍他國不改服色者不准給照直刺謂兩律師曰此言不必再提周治三所控江積佑一案究竟誰人不合江應否還銀其所呈收據是眞是假納律師曰所呈各據皆係騙周繕寫威律師曰其中情形待本律師問江便知遂令江上堂問曰爾何時向周治三購置木植答去年十一月問前曾認識周治三否有往來否答素不相識並無往來問買木成交在何月日答十二月二十七日買周治三之木計五千六百八十六株其價每碼銀十兩立有合同已於今年四月二十七日呈案問與周在何處認識答由掮客讓勲臣領來因此認識問爾向來是否爲木業答向不爲此問讓領來何以卽買答據讓言若至明春定可盈銀二三千兩故卽購之問買進時價目昻貴否答買進時其價日減及買出市面更不佳問買進後貨置何處答浮在浦中問有無數目曾否查點號碼答周已丈量查點厥後由林志雲開帳送來卽係此簿呈請閱看問林姓在何處認識答讓領來言此人能包銷貨物問林向在何處答向在上海操本業問買時付銀若干答十一月初成交後陸續付去至十一月二十止共付銀八千兩後又付銀二千兩問在何處付給答讓周二人來家取去遂立此憑據有車夫目睹問所付是現洋銀抑係票銀答匯豐麥加利兩銀行鈔票七十張每一百兩者十五張每五十兩者二十張每十兩者十張每五兩者　張後付二千兩係十二月十四期源利莊票問前堂所呈之收據何人檢呈答由商人呈出問付後曾結算交代過否答結過周欠商人銀兩問除買木外有無别項往來答有合同一紙乃十二月初十訂立問立此何用答合販雜貨及木問立此合同後可有銀付彼答立合同之後四天周卽往漢口等處曾有信來商請借銀問信在何處答在此遂交由威律師呈案轉給周閱良久稱據言信封圖章是眞信則不符直刺問此信究竟是眞是假威律師曰信封旣眞其信豈有不眞之理江積佑供非但此信後來尚有一信今特一併呈閱威律師問得信後如何答時値年底無銀可借當卽回絶至本年三月十二日讓周同來卽付遠期票銀四千五百兩乃瑞記洋行本柰須至九月内方可收銀問此銀何欵答是合股貿易之股本問以後如何答去後三天伊卽囑鄧禮才前來恐嚇云周言如不付銀欲赴公堂控告速付現銀方可免事商人置之不睬後周又串陳利卿出塲邀至同信昌烟館言要現銀約伊再遲七天可以付給至十七日讓又來取商人允付現銀五百兩讓卽取去支票三張計銀五百兩又借去漢口八九兩月期匯票銀三千兩問此銀曾付否答未付問嗣後周來向爾索取木欵否有信致爾否答無問有細帳交爾否答亦無前堂周治三已供明矣問其木爾買進後如何賣出答買進後浮在浦中恐有不妥至十二月初十日卽押在泰記木行内托寳華祥及陳姓人經手威律師問畢乃曰本律師已將一切細情問明江所呈周信兩封是眞是假務請堂上問明如係眞信江之理直假則曲在江據本律師意見信中語甚明白諒係眞實遂將第二信給周閱之周言此信共三紙第一紙是眞後兩紙是假兩律師辯駁良久直刺與畢相互商定於下禮拜二再訊 
[上海巡局紀事]  
　　前晚十六鋪巡防中局委員文斌臣二尹督率地甲勇丁巡至恒生馬頭左近蘇寳生所開成衣店門門聞喝雉呼盧聲逹於戶名因卽破扉直入將蘇及賭徒胡四川吳阿惠王金山李玉全等一併拘獲帶回研訊判責蘇二百板胡吳各責一百板王李從寛免責罰令置備太平水缸兩口以示薄懲○南市各小烟館每雇女堂倌伺應烟客殊於風化有關近爲十六鋪巡防中局委員文二尹訪知特於昨日飭地甲將各烟館主傳案令具結覓保如日後查有雇用女堂倌情事定予嚴懲○前晚二十三七鋪巡防局委員盛雨村二尹率領地甲勇丁巡至小南門外吊橋左近見栅夫某甲怠忽誤公因命提至輿前喝責一百板及至馬路橋見東洋車夫王阿四不携燈火令掌頰二十下以儆 
[美租界捕房紀事]  
　　甬人殷晉晉埜挈其眷口賃居篷路某里日前至義記洋行定貨屆期不出被行主控諸公堂昨日讞員翁笠漁直刺飭差協同包探胡瑞龍將殷拘獲帶入捕房捕頭令押候解送公堂○昨晨偷兒王阿春混入北四川路某甬人家圖竊被事主所見扭入捕房捕頭令押候解送公堂禀請究辦○昨午賭徒張阿仁在北河南路成大南貨鋪側小弄内設攤誘賭被巡街捕所見連賭具帶人捕房捕頭令押候解送公堂禀請訊辦 
[訪尋幼孩]  
　　寗波人周秀文來說八月二十六日之晚六點鐘在偷鷄橋左近失去男小孩一口年五歳小名順生面圓身穿花布衫袴子如有仁人君子知其下落或憫其迷路留養在家速卽通信滬北仁濟堂俾得骨肉完聚周姓併願酬謝洋銀十元上海六馬路仁濟善堂司事白 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　元大煤炭行主蔡惠全被江寗馬快陳泰所派夥役王洪誣指爲盗扭控八仙橋　防局由局員　二尹移送至縣適王欣甫大令别有要公因倩縣丞劉耀庭二尹提訊王供小的係江寗縣人在江寍縣馬快陳泰處富夥役前月某日　陳解犯赴蘇至上月二十五日事畢遄回順道過滬暫寓寳善街德興客棧二十八日陳先回金陵小的因發痴癲未及同行某日行經八仙橋忽地昏迷誤指此人爲盗實則並不相識求恩開釋以免拖累無辜蔡供小的係浙江寗波府屬鄞縣人年三十五歳父親開設元大煤炭行及逝世後小的仍執是業已閱多年昨日押貨至八仙橋乘間入乾茂昌酒肆沽飲王突如其來自稱江寍縣貼快陳泰謂小的曰爾係本縣盗犯今持有本官公文來滬跴緝乃在此逍遥耶言畢肆行兇横旋被扭至巡防局由局員老爺轉解案下無端被誣心實難甘尚求懲辦訊至此有陸克甫者自投案下呈上煤業公禀稱小的在豐泰煤炭行執業知蔡安分營分並不爲盗故敢來案具保王洪誣良爲盗求照例嚴辦以快人心二尹謂王曰爾究因何故指蔡爲盗答稱小的實因瘋發糊塗並非挾嫌亦不訛詐叩求鑒宥二尹飭將蔡交陸具結保去王押候移解江寗縣署查明究辦○駐紥爛泥渡之柘林營汛弁夏君移送湖北人案茂林徐新發二十三保十四圖地保傅慶濤到縣劉二尹提訊之下傅供小的身充地保秦徐均住小的圖内平日專事行兇訛詐上月十八日秦來喚小的至徐新發家見王阿二在彼觀賭聲稱初六夜被此人搶奪洋銀欲倩小的送請巡防局老爺懲辦小的　交徐看守不料天明王乘間逃逸秦遂向小的滋閙叩求明察秦供小的係湖北武昌縣人在浦東咪吔洋行火油池當工頭已閱二年八月初六日小的携洋銀三十二元欲還米帳行經美孚火油棧後被王阿二糾衆搶去至十八日之晚見王在徐新發家因喚同傳前往拘住囑伊立卽送巡防局傅堅欲候至天明致被免脫顯係賄縱求恩究追徐供小的係湖北孝感縣人今春與丁李兩人在浦東賃屋一椽爲人挑火油得資度日八月十八晚偶作葉子戯王局外閒觀秦卽喚傅保來拘當時傅保囑小的代爲看守以待天明解局不料王乘小的睡熟逃逸無蹤求恩寛宥二尹諭令將徐收押秦與傅保叱退候獲王復訊核辦 
[英美租界公堂瑣案]  
　　包探趙銀河解流氓楊月軒孫仁裕至案禀稱伊等拉住途間野雞妓女陳王氏强欲尋歡氏不允大聲呼救經小的拘獲送案請究陳王氏投案訴稱小婦人雖烟花賤質然此等無賴素來不願相識楊孫同供小的等與論夜度資略有齟齬不敢用强讞員翁笠漁直刺商之白繙譯判令各責二百板○一百五十六號華捕解宋昌月至案禀稱昨日此人在　玉蘭烟館内開燈過癮另有一人竊槍而逸疑係同黨是以解案請究劉投案訴稱二人同來一人竊槍先去此傃彼等故智務乞究追宋供小的雖與其人同進烟館然各自吸烟實未串同竊槍求恩鑒察直刺以疑竊無憑叱退不理○包探顧阿六解某小輪船局夥陳惠亭蔡桂生至　禀稱彼等在某處馬頭爭攬搭客彼拖此拽故特拘案請罰陳蔡皆推諉不承直刺判各罰洋銀一元撥充醫院經費以警效尤○包探張天林解馮海橋至案禀稱此人竊取後馬路寳大錢莊綢馬褂一件經小的拘獲送請究辦寳大莊　投案領贓馮供小的悮穿此衣並非行竊求鑒直刺判管押三天贓給還失主○包探秦少卿解陳仁桂至案禀稱昨日此人由鴻源勒紗廠洋人指交捕房據云因不交所定棉花請秉公辦理然洋人並未到堂陳供洋人定買棉花一千包小的已交過五百零五包尚少四百九十五包直刺著候明日再訊○包探沈阿岳禀稱車夫陳榮甫拉車飛駛有意將人家所豢之猫碾傷邇爲洋人士柏所見以其過於殘忍指交巡街華捕解案請究士柏投案請懲陳供實出無心求恩明鑒直刺判責二百板○包探陸阿九解竊賊陳梁興至案禀稱陳在某姓家挨門圖竊請爲究辦陳供尋訪友人並非竊物直刺判責一百板以僃 
[法租界公堂瑣案]  
　　本年三月某日教民范秋園控陳學榮姦佔妻女讞員朱森庭明府提案訊究知范女大寳已懷孕飭發普育堂留養待分娩後再核并著范妻周氏時往普育堂照料姦夫陳學榮責五百板發改過所監禁一年期滿開釋迨五月某日大寳産下一女范投案訴請照教例發徐家匯聖母院留養明府允之昨日會同何繙譯升座飭將大寳及范陳氏解案送往徐家匯教堂大寳母女不肯遵斷明府著押候各掌頰二百下商諸領事然後核辦○劉子祺控妻孔氏與鄰人李俊卿犯姦明府判將孔氏鞭背五百下掌頰二百下李俊卿枷號半個月笞責八十板劉具自願離異切結准發普育堂擇配嗣又查悉劉子祺夫婦先在縣署涉訟經縣主王大令判歸母族留養著本夫月貼養贍費洋餘五元似未便斷離遂擬一併移送縣署辦理昨日堂期傳同本夫劉子祺並劉孔氏李俊卿復核劉子祺稱現住租界請由大老爺判斷不必送縣劉孔氏堅求移送縣署明府怒其不知廉恥遂與何繙譯會商著仍照前斷辦理○陳中元前控周小順串同羽黨誘拐其女大寳遁逃帶去金珠首飾値銀一千餘兩明府飭交的實人保出限半月内找尋大寳到案兹限期已過玩延不理陳投案請追明府著保人交案展限半月赶緊打尋如延嚴比○甘吉昌前探沈月章代付阿表擔保之銀一百餘兩明府訊供之下將沈交的實人保出限十日内理楚兹已逾限甘投案求追明府著保人將沈交案押候追繳○上期陳松記投控英界鴇婦陶陳氏欠洋銀五十元圖賴不還明府准詞出票提到陶陳氏昨日傳同原告訊飭將陳陶氏押繳洋銀○王李氏之女桂英前被車夫朱占奎碾傷足踝舁送仁濟醫館療治須閱七禮拜方愈昨日王李氏投案籲請酌給撫卹銀明府飭傳車寓主朱三到案判給養傷費洋銀三元○包探禀稱偷兒俞少山竊取吳萬根家布衣四件緝獲人贓送案請辦明府判責二百板贓給失主具領○包探禀稱朱梅生至登瀛洲兵艦竊取眼鏡一副當塲拿獲贓已交還失主特將朱解案請判明府判責五十板 
[光緒二十五年八月分選清單]  
　　主事刑部山西司李廷瑗順天人同知江西建昌陳毓熊順天監通判山東濟南方茂林安徽府知縣山東萊陽莊綸儀江蘇甲山東夏津玉田正白舉湖北興山崔長文正白漢監河南柘城費鴻牢江蘇所江浦江蕭漢儒江蘇雲南浪穹黃恩福江蘇陜西米脂黃緒炳江蘇俱監直隸州判陜西鄜州劉執桓河南拔鹽經歴兩淮龍訥言湖北監府經歴四川順慶張際舜直隸附按司獄廣西劉國彬湖北監巡檢湖北監利雷德輝四川監廣東合浦陳公弼四川監典史河南汜水董慶珍直隸附湖北榖城朱廷瑞河南吏員直隸寗晉邱奎方山東直隸南樂王志灝山東廣東歸善傅汝弼順天俱監福建泰寍阮廷藩江蘇附廣西陸川吳振山 
[慨解仁囊]  
　　昨接蘇垣恒孚銀樓交到元和學聽松子代唐錢兩廣文將楊姓贄儀移振洋六十元又六戶洋四十一元四角天水樂善軒主人爲夫婦久病求神佑脫除洋五十元徐山樵洋一百元閱音書屋王求三令郎病愈洋四十元峭　鎭徐逸梅求文郎病愈洋一百元丁子馨翁經募楊彝訓堂洋一百元任藻清翁經募不書名洋二百元天水明德堂主人助本堂善欵洋十元同心濟世全憑一念之誠仗義輸財勝獲十朋之錫諺云一錢不落虛空處矧兹厚惠有加有不永膺多福哉上海六馬路仁濟醫堂籌振公所施則敬等謹誌 
 
 

Page 10

 
 
[皖省官報]  
　　八月二十八日徽寗道吳景祺到委辦石牌釐卡知縣李第青到並辭署定遠縣黃瑞勲辭林東雲到由亳州辦保甲賑務回劉兆薦赴湖北　　價　　爲　桂馨辭赴湖北探磺價吳鍾杰到赴桐城催公欵回從九曾箱時到卸署當塗大信司回○二十九日雲南藩台李經羲到三品銜儘先卽補府宣城縣陳兆慶辭卸暑南　縣典史皆恭岐到並謝奉批准過班知縣直隸州判丁何裔到赴上海探磺價布經廳周道隆辭奉臬委解首級赴含山典史龔坦到解首級赴無爲州回巡檢李鑒辭委解老湘營餉赴金陵災日昌到由皖南就醫回並謝超委三次酌委一次○三十日調署懷寗縣陳兆慶卓異請咨赴引該缺以代理懷寗縣陳諤署理改掣安徽卽用縣劉維垣到山東人號不卿戊子舉人戊戌進士本任池州府文明到卸署回知縣仲森璧縣丞高開基均面試州判金德潤到卸署宿松縣丞巡檢顧勗到由寗國府差遣回並謝超委○九月初一日徽寗道異　祺辭　辦皖南土藥總卡提調知縣劉籌辭同知龍鳳鑣隨員知州錢文驥稽查彈壓均辭隨撫憲大閱請補南陵縣典史王國相到委帮辦採買賑米赴皖北回 
[邗江官報]  
　　八月二十三日盛分轉曾緒辭回通屬洪鹺尹溶自大伊山來○二十四日何鹺尹乃升汪鹺尹祖齡均辭回差次江鹺尹寳年　鹺尹培源　鹺尹北　　　尹鴻升均委北鹽堤工局總辦馬觀察聲煥由工次到揚公幹○二十五日鄭分轉琦委解京餉 
 
 
 

Page 11

 
 
   
 
 

Page 12

 
 
   
 
