# 1894 - 102 - 4907537

 

Page 1

 
 
[開恩科] [  圖書集成局啓]  
　　關中文藝隨風氣爲轉移苟非花様翻新則土飯塵　未易　主司之　飭刦歲皇恩特沛慶　宏開闈壁流傳類皆炳炳琅琅　才絶艷茲經蜀東汪蓉洲先生悉心評選諦當精詳本局亟取稿本付諸手民以供諸君子簡練　摩之且刻巳出書釐定每部碼洋一角八分在三馬路申昌書　及各書坊出售如欲躉購若干請臨申報館帳房面議 
[恭印大淸會典告成] [  圖書集成局代啓]  
　　大淸會典一書薈萃列聖之實錄博采本朝之掌故門分類别井然秩然禮備樂明超軼前代茲有友人覔得欽定本倩本局付諸手民刻已告成卽日出售計書一百卷分裝八本盛以錦套釐定碼洋一元六角寰海内外欲知昭代鴻規者允宜家置一編以資攷核也能處在三馬路申館及申昌書室或臨各書坊及外埠同文書局選購亦無不可 
[繪圖薈芳錄開印] [  圖書集成局代啓]  
　　繪圖薈芳錄一書以俊逸淸新之筆寫纒緜悱惻之情有美畢臻無斋不備本局爲人代印業已開工約四月間卽可出書特此預　 
[論汰補練兵]  
　　兵之宜練也故謂之練兵中國此時所最爲先務之急而尤要者在乎東三省此盛京吉林黑龍江等處所以皆設練軍然吾聞之老於兵事者謂教練軍士非一朝一夕之所能爲力盖自步伐練起以至於變化從心則非數年之功不可夫兵以勇壯爲上則所貴乎練兵取其少壯者而已少而教之壯而用之則恰到好處自可得其力若壯而練之至練成而其人已老則又將何所用之西友爲余言外洋之於兵事極爲認眞其提鎭大員必由行伍出身歴練老成積功累行至洊升高位則其年必在五六十歲然統帥則固當取其老成有威望者爲之若伍中兵士亦俱年在大衍花中以外則人將笑其爲老弱殘兵又豈足以縱横於海外乎國家之兵可以百年不用不可一日不備所謂備者非僅有其虚名而已也無事則投石超乘左旋右抽以深其訓練之力臨事則一聲號令立卽成行兵法所云守如處女出如脫兔正謂此也中國此時之於兵事亦可謂盡心焉耳矣前得京華友人來函言及神機營馬步各隊自訓練迄今垂四十年各隊練兵不無年老力衰之人設一旦有事疆塲恐不足以資征剿自應汰弱留强期一兵得一兵之用惟此逾歲各兵前已從征防堵若令回旗未免有負前勞現已酌擬凡神機營馬步各隊中年届六十曁精力衰邁之練兵一律裁汰咨回本旗營執差以養餘年所遺本營馬步各隊練兵額缺卽以所汰者之子姪充補如其子姪不願接充或實無子姪堪以充補練兵當卽另行挑補由全營翼長禀明慶邸等批准不日卽調各隊練兵點名騐看以待裁汰承補似此辦理則於整軍經武之中仍寓酬勳養老之意情義兩盡　古以來未之有也神機營練兵自訓練成軍迄今已四十年而始議汰補已惜其晚屈指計之彼時投効之兵年皆在二十以内則此時亦已六十左右試思閱武操兵之時而逐隊向戈執殳之士無非于思于思尙復成何光景意者每常亦有挑補之舉未必至四十年之後始議汰補也然前此則並不聞有此議且其所議者謂如以逾歲之兵一例遣之回旗則前此之曾經出力者不免有負其前功故曲爲設法咨遣回旗營執差俾得有以養餘年而彼被汰之練兵倘有子姪可以接補則此練兵之餉不當爲世龔之俸其有不歡忭鼓舞者哉夫人之愛其子姪也有更甚於愛其身者矣向者已在伍中勞勞焉月得餉銀以養其子姪未嘗有怨辭也今者已則可以稍逸而且仍足以自贍而子姪之月領餉銀亦必有以養其長上則是向者勞而今者逸向者單而今者雙不但不以被汰爲苦而反以此爲樂矣夫兵易聚者也而最難散試觀前此軍興之際楚湘淮皖各自成軍競相召募訓之練之藉以破大憝除元惡掃遺孽復名城厥功固甚偉也厥後事定軍務肅淸勢不得仍留此以虚糜餉項於是不得不議撤營遣勇之法厚其川資善爲護送俾得回籍有種田之本卽不然亦足以爲小本經營其法亦未嘗不善也而乃隨路逗遛不卽遽返沿途滋事流而爲匪至於今則所謂哥老會匪安淸道友名目繁多不可以僂指計大都皆不外乎撤兵遣勇之所爲流毒徧於天下屢屢蠢動思欲一逞雖隨起隨滅不足爲大患而防之不勝其防且根株未凈終慮其野火燒不盡春風吹又生盖遣散兵勇如此之難也若都中之汰補練兵則可無慮此矣或者以爲神機營之汰補練兵妙在以子姪補其長上之缺名爲裁之實無異於不裁而且回旗營之後仍有執業則又以裁爲補而所獲者反多夫是以决無後言當時各省遣散營勇則何不亦用此法則不至有今日之患而不知遣散與汰補本屬不同汰補者汰去老弱而補以强壯故已雖退伍而子姪尙得補其缺若遣散則一散而不復聚一遣而不復回又何所用其補乎是故遣勇從無善法雖然法則何當不善哉厚其川資善其護送俾回籍之後有資可以種田否則亦足以小本經營自謀口食若此者何嘗非法之良特無如上之頒給者十成而本人到手則不過一二成此外皆爲層層剝削以去以致被遣者回籍不足以資生斯逗留於半途漸流爲匪類詎不大可哀哉余因論京師神機營汰補練兵立法之善而不禁念及於此世無賈生其亦誰爲之痛哭也哉 
[玉階仙仗]  
　　吏部爲示傳事所有指補盛京將軍衙門筆帖式覺羅成福盛京户部筆帖式恩銓盛京兵部筆帖式恩亨等三員相應出示傳令該員等於三月初三日寅刻穿天靑褂備帶補褂並佩帶對子荷包手巾赴左翼門外書到聽候排班帶領引見如排班時不到卽將該員緑頭籖撤下並傳於三月初一日午刻衣冠赴部演習口背履歴萬勿遲悞○管理太常寺事務禮部尙書臣崑岡等謹奏爲具題請旨事恭照本年三月十一日孝賢純皇后忌辰應行遣員恭詣裕陵讀文致祭謹案臣寺祀則例應由陵上守護公等中題遣一人就近恭往致祭准宗人府將守護公光裕意普等銜名開送前來臣寺恭繕題本進呈恭候欽遣一人俟命下之日再由臣寺轉行遵照謹此題奏請旨二月二十二日奉旨遣奉恩輔國公光裕行禮欽此○三月初十日祭先農壇皇上親詣行禮已見邸抄嗣由禮臣奏准舉行耕耤禮頃聞聖上以本年恭逢皇太后六旬萬壽一切筵宴自宜次第舉行俾光盛典惟是日舉行耕耤禮成後所有從耕之三公九卿及凡百執事御慶成宫筵宴賞茶典禮自應一併舉行當已諭將一切禮節查明奏聞矣○年例於五八十月之下浣欽派御前行走大臣二人閱演水師砲位會同兵部堂官揀選水師營官缺兹届甲午仲春演砲之期經兵部請派演放水帥砲位一摺於二月二十六日具奏奉硃筆圈出御前侍衛都統 
 
 

Page 2

 
 
承恩公桂祥乾淸門侍衛廂黃旗護軍統領謙光欽此得旨後卽由兵部司員請期演放經桂公等商定於二月二十八日卯刻在東直門外東褡褳坡會同兵部堂官閱看演放水師砲位並揀選水師營將備官弁各缺遂由兵部飭傳水師營官兵務於是日黎明齊集該處預備莫悞○上駟院爲咨取事本院司鞍司轡現在懸缺照章咨取護軍揀補相應咨行貴護軍統領卽於本營護軍内擇其年力强壯熟習鞍馬之人務於三日内各保送五名造具履歴淸册並備木牌各三分一併咨送本院以憑訂期揀補○吏補爲示傳事所有保舉黑龍江儘先卽補倉屯站官盛全今給咨到部相應示傳該員穿天靑褂備帶補褂並佩帶對子荷包手巾於三月初三日五鼓赴左翼門外本部下處報到聽候點名於膳前帶領引見如排班時不到卽將緑頭簽撤下並先於初一日午刻衣冠赴部演習口背履歴萬勿遲悞○侍衛處爲知照事二月二十七日奉旨朕於明日辦事用膳召見大臣後出順貞門神武門走西隨墻門三座門福華門　時應宫拈香至豐澤園演耕耤禮畢仍出福華門三座門走西隨墻門進神武門順貞門還宫辰初預備欽此○浙江巡撫廖大中丞壽豐入都陛見前已綴報中丞於上月二十六日子刻將請訓赴任摺件及绿頭膳牌專差人入大内齎交奏事官呈遞二十七日寅刻中丞趨入　禁廷於景運門外茶房聽旨旋由軍機處發出傳單廖壽豐第一起入見中丞遵旨步入乾淸門上御乾淸宫西煖閣諭以時事要務數語中丞碰頭懍遵畢起身復陛辭退出復與樞臣略語遂步出禁廷乘輿回寓束裝首途由津門乘輪南下近則已赴武林履新矣○季春十日上祀先農壇行耕耤禮例由户部堂官中奏派一人恭進耒耜經禮部開具户部堂官銜名請派二月二十七日奏奉硃筆圈出户部尙書熙敬欽此○欽差管理八溝稅務理藩院員外郎奎祿現届差滿例應簡員更換經理藩院於奉旨記名稅差各員中揀擬正陪於本年二月二十七日帶領引見奉硃筆圈出管理八溝稅務著理藩院主事榮堃去欽此 
[咎出無心]  
　　前月二十六日順天各省補行覆試舉人在保和殿覆試禮部筆帖式定昌軍機處供事錢朝選誤由後右門行走被拿一事已明降諭旨宣示矣兹將詳細情形再爲登錄定昌係禮部筆政是日奉派在中左門執事因覓同寅至造辦處食點心畢不肯紆繞希圖便捷遂卽走進後右門欲過石墀以抵中左門備差適先有軍機處供事錢朝選由後右門入欲出午門見中右門闔閉卽由中和殿前穿走以期出中左門經監試王大臣揪拿謂爲傳遞正在搜檢身邊有無楮筆定昌敵至少年不免貪看至被揪住定昌自以奉公執差措詞不遜遂由監試派令侍衛將二人看管於門下嗣由禮部官聨名出保結稱定昌實係本部執差並無别弊軍機處亦派章京本處供事例應由此行走並無别情請釋交本處適聖上特派首領二人來殿向監試取覆試實進人數便中亦將此事詢明監試又恐首領面奏不敢開釋遂會同稽察奕統領飭景運門繕摺入奏請旨至散塲後將二人發交東華門偏吉步軍校看管嗣覺過苛又將二人帶入交景運門司鑰長毡房内暫看翌晨監試專摺請旨適張肖野署宗伯入對卽將筆帖式定昌奉派執差悞走門徑委無别情剖陳黼座乞恩開釋及軍機入見時亦將此事剖陳以軍機處供事入内承差每遇散値例不准其由景運隆宗二門行走均由後右門徑行出中右門惟該供事並無他項情事請交由本處辦理乞皇上格外天恩迨後始將諭旨傳宣及定筆政錢供事由景運門開釋時已酉初矣嗣聞軍機處供事錢朝選奉旨交方略館提調查明辦理提調查明錢朝選實係由軍機處公餘出内一時忘却殿廷考試致悞由後左門行走雖確無别情究屬不知愼重應將錢朝選軍機處供事之差革去咨部等情禀明軍機王大臣批准至筆帖式定昌應由吏部察議諒不免有罰俸之虞容俟續聞 
[盛世右文]  
　　聖天子御極後應行親祀先師孔子廟於禮成後舉行臨雍盛典以昭聖學昌明之會皇上冲齡踐祚勢難舉行及大政親裁當時廷議擬將此禮候旨遵行兹因本年恭逢慈禧端佑康頤昭豫莊誠壽恭欽獻皇太后六旬萬壽舉行慶典凡兹應行禮節自應舉辦以光盛典頃聞皇上擬自本年八月秋祭先師孔子廟起親詣行禮並舉行臨雍典禮自是於春秋二季皆親祀文廟刻已召諭樞臣將每歲春秋致祭文廟應行禮節查明具奏遂由樞垣行查該衙門迅行查覆以憑奏辦 
[撫軍返旆]  
　　江蘇巡撫奎中丞於本月初三日詣鎭江吳淞崇明寳山閱視塘工初九日傍晚蘇州接上海電音知中丞於本日未刻由滬啓行藩臬兩司及府縣各官咸命舟至關外遠迎至夜間一點二刻時憲舟鼓浪而至陳方伯黃廉訪卽過舟謁見旋望胥江進發迨舟抵馬頭尙未破曉撫轅執事已前來伺候卯刻中丞舍舟登陸撫標各營弁兵列隊鳴槍跪迎中丞步入接官廳與各官茗談片刻卽遄回撫轅時已鐘鳴九下矣 
[浙撫閱塘紀]  
　　護理浙江巡撫劉中丞出轅閱視海塘於本月初四晚舟抵嘉興泊舟郡城南門外郡中文武大小各官咸命駕出城呈手版禀見嘉興恊所轄弁兵及水師砲艇均列隊燃槍翌晨中丞命開往海鹽先是海鹽縣已飭家丁備具供張及憲旌旣蒞適逢細雨溟濛中丞不避艱難步至海塘巡視迨事畢解纜駛回初六日傍晚時行抵禾中小泊片時卽回省會各官恭送如儀 
[緝拿逸賊]  
　　皖垣懷甯縣署内下班房所繫者皆係扒手小賊等類無甚要犯内有不法之徒於月之初三日深夜乘看役睡熟邀同鑽墻逸出十名適章幹臣明府因公赴漢卽禀請管獄官派差四處訪拿初四日緝獲三名立予重懲仍行收繫餘七名則尙未捕獲也 
[赴漢辦棕]  
　　安省首縣章幹臣明府去冬奉藩憲德靜山方伯札飭承領委辦京棕明府奉札遵卽承領繼又分委潛赴湖北一帶採辦共計十批陸續解京以供大内應用聞上用不敷飭再加辦兩批明府旋於月之初二日辭赴漢口一行聞小住一二日卽行返皖回署視事 
[馳馬傷人兩志]  
　　騎馬之事在北地不以爲奇而杭人素未習慣因此肇事者指不勝屈故爲父兄者咸以此爲子弟戒焉無如翩翩年少樂此不疲雖時申訓戒輒置若罔聞下城有王姓童者住居聨橋左近父早歿母頗鍾愛而酷好乘騎正月初因馳馬跌傷調養多時始得痊愈愈後卽送入塾中經其師嚴加管束不令出外扃閉月餘怏怏不樂上月三十因淸明佳節告假回家眞如出籠之鳥入水之魚快樂非常莫可言喻是日午後卽約鄰童小試其技無如夕陽易逝不能暢懷次早復邀小友四人各賃一騎作湖上之遊出城卽放轡疾馳行未半里有章姓童年齒較穉加鞭疾駛不防失韁登時墜地所幸芳草茸茸軟如錦茵不致大有損傷而足骨痛楚不能復乘卽令馬夫送回三人者則均揚塲得意奮力疾馳直至天竺遊玩多時復擬由南山入淸波門而歸是日爲進香之期往來行人絡繹不絶該童等策馬飛馳將近凈慈寺地方有一老婦扶杖前行退避不及被馬撞倒霎時暈絶同伴多人將三人并馬一併扣住一面呼喚地保比地保至老婦已漸甦矣灌以熱湯始呻吟呌苦因將該婦舁至凈慈寺山門之下一面延請傷科診治據云内傷甚重須包醫費洋五十元同伴亦索養傷費洋五十元方得了事否則定須經官究治三人面色如土不敢作聲地保促其快請人來調處内有一童沈吟片時始云我有一親戚住居淸波門内去比不遠我急往彼商酌請其前來理値地保謂三人均交我看管不能放令前去旣有此親戚赶卽作字我著人送去該童以不能寫條爲辭僅將住址姓名書就交與地保候至多時其人始來乃係某署書吏頗善辭令僅以十六元了結其洋并代墊付旣由三人公派該童等始得脫身而歸夫四人同行先蹶其一繼又遭此大禍宜其痛改前非不敢再蹈故轍矣詎料初二日有相識者見此三人又復連騎出鳳山門作江干之遊眞可謂　惡不悛者矣○杭垣城廂中往往有放靑馬匹任其游行以食草料而少年好事者以束腰帶套住馬頭以代韁繩聳身馬背各處飛馳目鳴得意初躍日夜魚更初醒某甲馳至小營巷口適有賣酥糖者貿貿前來避讓不及被馬足踼倒頭顱撞破鮮血淋漓而甲則先著一鞭轉瞬已杳不去所知矣幸所傷尙輕不致有性命 
 
 

Page 3

 
 
之虞也 
[淸明上塚記]  
　　寒食淸明都過了石泉槐火一時新百六韶光輕寒薄暖可憐時節作客情懷眞覺軟夢如雲新愁似水矣鎭江風俗人家皆於節之前後十日携紙錢麥飯拜奠先塋當此天氣晴和風光無價衫靑袷白鬢緑顏紅散步踏靑天然如畫間有閨中少婦淡妝素服向巄頭啜泣嚶嚶者咸知其爲文君之新寡更有旗營男女雜沓其間同修掃墓之儀藉遣冶春之興香車寳馬絡繹如梭陌北阡南游人似海迨至金烏西墜遙見衣香扇影掩映於桃花如繡中元人上河圖未必有此風景特恐紙灰飛作白蝴蝶未必血涙染成紅杜鵑云 
[三峽春濤]  
　　宜昌訪事人云近日江水已漲丈餘河下席篷多半淹沒小本經紀者相率遷移上岸不敢與陽侯相抗也○宜地或造房屋或　煤炭皆需黃土蓋煤炭須攙和黃土方可以供炊　否則炭不耐燒亦易散漫用者旣多貧苦小民遂以挖土爲生計競往斷岸古塚間挑挖有挑深數丈中空而上浮一或坍塌如疾雷之不及掩耳挖土者不及逃避卽不免長眠其下萬歲千秋不復再見天日近日有某甲因土坑崩裂登時壓斃同伴某乙奔避甚速得免於禍可謂有幸有不幸矣○往歲洋棉紗運入川中者源源不絶去歲則絶無僅有近日宜昌某號由漢口裝運棉紗數百件來宜以便換挂旗船載入川中意者棉紗生意其有起色乎 
[睆省官塲紀事]  
　　安徽候補道童次山觀察現奉沈仲帥委令總理撫提營務處觀察奉委後已於日前視事矣○新署皖北鳳潁六泗道卸辦皖南牙厘局許小崖觀察於初三日行抵省城謁見沈仲帥筮期初八日起程廿五日接篆○安徽候補知府杜太守恩榮現奉沈仲帥委辦皖北支發局提調太守捧檄欣然擬於望前帶領家丁束裝就道 
[曝書亭懷舊詞]  
　　嘉興訪事人云新任秀水縣寗邑尊擇吉本月初六日入署○連日陰晴不定氣候冷若隆冬初三日侵晨忽下雪珠至午刻始止○三月之朔好事者舁府縣城隍偶像出游天甫黎明雨師忽地稅駕至午前雨始止而道途滑芴寸步難行繡闥嬌娃不能料理鳳頭鞋約伴踏靑以抒綺思未免怨老天不與人方便矣神像出東門由西河街塘灣街至邑厲壇然後入北門回廟○東栅口高橋廟鄉民集資賽普佑天上王會由白蓮寺起繞至南湖然後由南堰回廟舳艫銜尾旗繖連雲水上風光千金一刻雖傾盆雨下其勢滂沱而鬢影光依舊往來不絶何禾人之好游竟如此耶 
[京口官塲紀事]  
　　鎭江訪事人云兩淮鹽運司江蓉舫都轉於本月初二日上午自揚州乘官舫啓行帶以小火輪船傍晚抵鎭江小泊荷花塘府廳縣各官齊赴碼頭迎迓都轉一一接見互叙寒暄移時舍舟登陸往文武各衙門投刺丹徒縣王伯芳大令謙不敢當初三日亭午時邗江文武印委各官亦鼓棹戾止遙望三江口帆檣林立旌斾飄揚小火輪船四五艘排列碼頭之畔蓋因蘇撫奎中丞勘視河工故特來　見也迨初六日黎明各官卽進瓜州口遄回瀕行文武各官均詣江干恭送○統領督標新兵全軍楊鏡崖軍門於本月初九日傍晚自金陵抵鎭江舟泊怡和馬頭江滸文武各官依次晉謁俄而新兵前營勇丁在馬頭上站隊鳴槍以伸敬意軍門命駕登岸暫駐寳蓋山新兵營定期十一日閱視營伍 
[軍門返署]  
　　江南提督譚靑崖軍門因公來滬昨日五點二刻乘舟返茸城本邑諸官咸往馬頭恭送 
[師船抵滬]  
　　粤東水師統領余君雄飛由廣東督率廣甲廣乙廣丙三兵船遊歴昨日便道來申小泊數日卽須前赴北洋 
[難民到滬]  
　　昨日六下鐘時臺灣商務局斯美輪船進口載到湖北天門縣男婦難民三十餘名口請上海縣轉解至天門黃大令著暫爲安揷俟有便船再行起解 
[魂返泉臺]  
　　江北人某甲向在滬南推小車度日轆轆行來香塵碾徧日之旣夕則在小南門外佛閣南首趙小狗所開小烟館中下榻本月初八晚甲與趙忽啓爭端各奮老拳互相毆擊甲呼其友乙丙等相助趙寡不敵衆身受重傷遂致臥牀不起延至昨日一縷幽魂竟歸泉壤甲知事不得了央人理處當不致涉訟公庭也 
[名妓喪儀]  
　　粤倡中有名紅玉者艷幟高張聲名噪甚枇杷花下老大自傷遂嫁與粤商某甲其時年已三十餘矣而半老徐　尙饒丰韵專房之寵固不待言本年正月因娩難而亡明月難圓彩雲易散逝川之痛頗難爲懷前日爲發引之期柩前盛設軍健頂馬淸音香亭容亭及僧道女尼各八人魂轎圍以緑呢柩用二十四人獨龍槓銜牌則爲三品銜勅封恭人更有假裝孝子者縞衣素冠步行孝幃中嚶嚶啜泣執紼者則大半朝珠補褂儀態軒昻一若忘其爲地下幽魂卽向之翠館紅樓迎新送舊者嘻是誠異已 
[芙蓉爲祟]  
　　本邑美租界西華德路永泰飯館主方孝松於去年延周蓮峯至家教讀周素愛阿芙蓉昕夕横陳呑雲吐霧方惡之時時加以白眼周逆知其意設法戒烟不料癮不能除反被病魔所擾閱數日幽魂一縷竟返泉臺方恐肇禍端命人報知家屬前晚始有屍兄及表弟三人到滬雇人將屍舁至舟中送回其家收殮 
[引刀自刎]  
　　陳榮氏者幼時赘陳某爲婿當髮逆作亂時披堅執銳効命疆塲至今已三十餘年矣遺下三子俱賴榮姓撫養二子次第夭逝僅存一子名慶林十餘年前忽不知去向去年從遠道歸母子相逢喜出望外奈家無立錐地依然在外僑居後因積欠房租無地樓身遂依逆旅主人點金乏術托鉢誰憐時至表弟榮連生處借貸聲言父親出外時遺下家私不少如不交出定須將爾刺死榮聞之初不介意近日榮　病偃息在牀慶林時來探望前晚慶林又省其母母命代裝洋烟適表妹淑英來喚云晚飯已盛可速下樓飽啖慶林並不回言突向身畔摸出小刀一柄向淑英刺去淑英見勢不佳往後卽退勢已不及左乳突被刺傷榮氏聞淑英呼喊聲欲下樓救之倉皇失足從扶梯跌下急將慶林抱住慶林持刀至表兄榮連生房内欲刺適經榮新娶之妻張氏所見將慶林拉住慶林順手將刀刺去戳傷右脇張氏痛極奔逃是時榮連生已在牀高臥聞聲而起慶林已至牀前將刀向内直戳榮極力將帳揑住一手揭開後帳飛步逃出赶至上海縣喊控俄而其妹榮淑英其妻榮張氏俱至縣署由値日差禀明黃大令立卽升堂訊問榮連生供稱本邑人年二十二歲在南市某米行爲夥陳榮氏係小的之姑母姑夫前因打　陣亡至今已三十餘年姑母向由父親養贍父親故後由小的奉養表兄陳慶林住在外面時來借貸揚言陳姓產業俱在吾家欲將小的謀害小的並不在意惟以禮相待不料今晚竟將小的之妹淑英及妻張氏戳傷並欲將小的戳斃幸將帳門揑住大指僅受微傷求將陳慶林究辦榮淑　供與相同並稱乳受刀傷請爲騐視大令騐得左乳受刀傷一處並未傷及筋骨尙無大碍張氏稱小婦人于歸榮姓爲日無多故伊家之事不知其詳今晚丈夫就寢小婦人坐在牀邊忽聞小姑淑英呼喊聲正欲往看卽見陳慶林持刀而至小婦人將伊拉住竟被戳傷右肋下亦請騐視大令騐得張氏右肋受傷又問陳榮氏供稱年五十七歲當時嫁陳爲繼室招赘在家以後出外陣亡遺下前妻所生三子俱由小婦人撫育長子與三子俱已夭亡惟二子慶林尙在小婦人並未生育慶林於十餘年前出外音信不通忽於去年回來住居在外時時借洋吵鬧近日小婦人患病時來探望今晚正爲小婦人裝烟姪女淑英來喚用飯不料走至樓下竟將姪女戳傷又連戳姪媳張氏大令問爾子言爾夫在日有家私傳下究竟有否答稱丈夫在日一貧如洗是以出外從軍卽有衣服所値無幾至今已三十餘年早已罄盡大令得供立飭値差往傳陳慶林及差役前去見慶林臥於其母牀上頸項自刎一刀又將刀從頸際戳進其勢甚重且刀尙未拔出及據情回禀大令卽傳齊執事往騐及至彼見陳慶林仍臥牀上7 
 
 

Page 4

 
 
項際之刀已經拔下後在臂下尋出大令騐得傷勢頗重卽喚傷科周虎廷至將傷口封固遂于昨晨飭差特征送往仁濟醫院請爲療治侯傷勢如何再行核奪 
[上海縣署瑣案]  
　　浦東南匯縣人曹建勳之妻林氏於去年失去旋得之本城曹姓家叩以因何來此則曰家中無可度日是以倩陸阿長薦至此處傭工欲向領回曹姓竟出而阻止聲言有舉薦之王費氏在可卽邊來且曾透支數月辛工亦須料理曹投縣署控陳黄愛棠大令飭傳陸詰訊交人保出俟查明實在情由再行訊斷此固曾登本報者也前日曹姓將林氏送至縣署晚間帮審委員葉臨恭司馬升堂訊問林氏供稱小婦人並非由陸騙來實緣家中度日艱難是以來此爲乳嫗陸供詞與氏略同王費氏供稱去歲陸挈林氏來家懇爲推薦小婦人因薦至曹姓家爲乳嫗餘不知情曹訴稱妻子雖稱由陸薦出傭工然實係騙來請爲訊辦司馬著將陸笞責一百板交人保釋林氏交曹領回王費氏喝令退去○嚴雲章與嚴正甫欲在永順碼頭開設飯店雇蔣竹雲羅阿法爲夥令二人先在店中照料木匠裝修卽飯資等項亦令蔣羅代墊現已完　蔣等欲向算還墊欵嚴置之不理遂將生財等物搬去作抵二嚴以蔣羅不應私搬物件欲與理論日前在英租界遇見互扭至公堂宋通剌審明後著卽送縣辦理前晚葉司馬將蔣羅提案訊問二人同供搬取物件事確有之因所墊之洋無著是以搬取司馬以原告未到一面之詞不能憑信著俟二嚴到案再核○余胡氏之子蘭生前曾文定周大方之女華妲爲妻後不知因何涉訟發交普育堂留養昨日葉臨恭司馬飭提究問周供稱蘭生並非余氏所出其親生父母尙在鄉間司馬以蘭生旣有親生父母卽飭差往提訊斷 
[美界捕房紀事]  
　　江北人嚴秀郎王山芝皆小車夫也昨日在虹口招商局北棧馬頭爭奪雇主以致揮拳王太不支被嚴抓破上眼泡心有不甘亟呼巡街捕至拘入捕房捕頭著一併釋出○寗波人馮阿雨曾竊徐陳等姓家衣物經包探拘獲解赴公堂宋通刺訊供不諱飭卽帶回捕房管押邇者忽患寒熱日漸沈重乃送請同仁醫院西醫師療治仍派巡捕時時看管 
[法界捕房紀事]  
　　某甲在小東門外雇東洋車至八仙橋下車時失去衣一包遂將車夫扭送捕房克捕頭命押候解送公堂訊究○某已在某輪船當庖丁前晚肩負杉木板一方行經租界中經巡街捕拘入捕房捕頭命押候堂期解請葛同輪發落 
[積德累仁]  
　　繆山氏善士以積省日用資集成洋蚨五十翼由全盛信局寄交本館協振所彚解災區散放夫境遇何常或處安樂或當憂患何一不聽彼蒼之位置惟處安樂時常設一憂患之想自能易地以觀不忍恝視他人之憂患但使方寸之中生機盎然則他日之食報無窮而安樂可以常享若繆山氏不誠足爲當世風歟 
[樂善增祥]  
　　蓋聞濟衆情殷儒者尙博施之旨援登道岸佛門存普渡之心以行仁者尤貴施仁造福者先須造德也本堂設立泥城橋遠僻城廂有鑒　病頻危良醫莫覓沈疴涸轍精藥難求是以恭請名醫惟恃善舉無如近地雖有藥鋪而貧者無力延醫何能有資購藥故今歲整設堂規自運選藥材由堂給發其經費雖賴仁人互相藥且祗因恆產無多猶難接濟伏祈諸大善士踴躍捐輸裘成集腋慷慨襄助級上浮屠當壽考基由此造簪纓甲第報稱其施同人等曷勝心香禱之今將各大善士捐欵列左蘇州吳心梅募洋四元本埠王子才善士經募洋五十六元湖南怡裕當汪大善士經募洋二十七元存義公來瀘州隱名氏十元没頭陳成裕洋四元蔡翁氏求平安胡翁氏求子平安各十元厦門滕號銀四寸由本埠宏章泰來寗德傅綏之善士經募花洋五十元无宋吉堂善士助銀二十兩江寗藩署劉大善士助洋十六元加興天德　洋四元先後祗領欽佩莫名合登報牘敬鳴謝困[  上海南泥城橋廣濟善堂董事李伯鴻等謹誌]  
[天下第一靈效無比肝胃氣痛散]  
肝胃氣痛一症得之於婦人者居多一經患此受累無窮或一年一發或數月一發醫藥雖多如能尅期湊效如應斯響者實不多見自來靈藥治病間或數日而愈者有之或週時而愈者亦有之從未聞有數一分藥而眞能卽服卽愈者惟本堂此散能之絶非市上所售者可比因此出衆神效敢誇大口緣所患不論男婦年久新起雖痛極難忍滴水不進險症只須此散一分開水送下立卽平復重者三分除根永不復發倘若虚言罪我惟天每瓶價洋兩遠處寄帶信力自給 
[百花祠包醫男女毒門楊梅下疳白濁白帶魚口横痃限日包好如有不效原洋奉趙]  
畢耐仙先生包醫男婦毒門風勞臌膈精理喉科兒科急慢驚風太乙神針法炙限日包愈寳和里南首明家宅洋房 
包醫毒門例給保單醫不好原洋奉趙蓋本主人絶非誇口治無不效醫痊甚衆近而易證者聊舉數人以誌　　天祥票號張君鎖口風諸醫束手由粤東文報委員包鴻卿太守荐來五劑而效聚安黄君半身不遂一針痊愈恊豐劉君結毒鼻己爛去半邊一月而鼻仍完好丹桂周鳳林園主楊梅邊頂喉鎖莖爛三劑而登檯點石齋友沈君之郎痧後驚風三劑而痊關署徐公之郎慢驚危險三劑而起死回生蒙常登告白此皆歴歴昭人耳目間赶而易證　 
[聲明存欵上海寳順錢莊啓]  
連日閱申滬新聞各報登有赤金保廣公司存於寳順莊英洋一萬元本莊當查並無該公司存欵只有本月初七日洋人生克存下規銀七千四百六十五兩卽立往來摺一扣交與生克爲憑並據生克關照後有進出必須持摺親到别手不得支取兹見各報所登情節大異當詢該公司並生克據云生克所存之欵卽備公司之用本莊云旣然如此亦須聲明實在何得移花接木囑其登報改正否則卽將存欵取去生克答允改正昨閱申報新聞報所登非但不卽更正且云或疑本公司逃避等情有寳順之信洋作抵得中諸公可持票往取等云更屬一面之詞信口亂語深堪詫異竊思賣票售彩事干例禁此種事本莊斷不屑與聞况該公司並無存欵該公司之事概與本莊無涉卽生克所存之欵亦催其速來取去以　招謡恐遠近誤信特此聲明上海寳順錢莊啓 
[恒濟局鍾洪南發兌鎗上拦烟藥粉]  
本局創製此粉不但能除烟癮并能固本益元健胃除痰强筋壯骨精神爽朗兼治百病無論癮之大小將此粉和入烟内照常吸服戒除仍舊過癮并無難過戒至第四天功效大見面轉紅色鼻内烟油去凈癮能除去一半如每日吸烟一錢者用元號粉五錢可以除鎗癮深大者及至十數天准能戒絶眞爲藥到癮除早巳四海馳名世人獲此粉而除烟患者巳指不勝屈欲戒者卽請來局包戒爲盼未便來局者可函至上洋打狗橋北姜衍澤堂對門原班回件元號粉每兩洋兩元二號粉每兩洋一元服法細詳仿單諸公勝藥須認明住址牌號切勿錯悮皆因丸散無從辨白眞僞雜藥亂投害非淺鮮在本局購藥戒絶者不可勝數若在别家購藥如其不能見效請来本局一試卽多年老癮皆可立除此佈 
[真正犀黄八寳化毒丹聲明]  
天下馳名廣東益三堂聲明假冐鋪分上洋鐵馬路東首大街坐北朝南雙開門面便是 
本堂家藏眞正犀黃八寶化毒丹一方不惜重資獨用眞正犀牛黃珍珠琥珀等珍貴之品親自督製救濟世人無論男婦楊梅結毒疔瘡横痃白濁下疳腫爛一切癰疽瘰癧等症服之應效如響無論前醫無能不能治痊倘悮服輕粉升藥求其速效不知毒藏筋絡逢春必發癰在床時發時愈均以服此寳丹善除遠年藏筋藏絡之毒當可立化照前生育無害輕服四月重服七日包可立愈永無後患每瓶二服價洋二元不料近有射利之徒自稱某老夫子其實走方郎中也租屋半間所謂大藥局再可笑者結交某妓院龜子某戲園小旦方爲體面利居然胆敢借他芳名登於日報有壞本堂聲名不知本堂發兌眞正犀黃八寶化毒一丹並西珀立止五淋白濁散巳歴有年天下馳名功同再造實有起死回生之良方流傳救濟世人之妙藥竊思膏丹丸散原非一朝一夕可能取信於人者也總而言之倘本堂修合犀黃八寳化毒一丹方中如不用正每兩價銀六十換之犀牛並珍珠西琥珀再内修合欺人者日後必遭　殛萬世絶子滅宗倘該局自巳說眞方賣假藥冒效他人妙藥損人利巳害人者亦必受報於斯言矣 
 
 

Page 5

 
 
　　本堂預選道地正藥虔誠修合精益求精故四方交口稱楊但知妥當近有不肖之徒仿本堂仿單以僞藥充售希圖朦混皆本堂祇上海一家發兌各埠並無分局　仕商賜購請　英大馬路五福衖口門懸各　大憲匾上海縣告示五色仿單套核聯根回信附送　文昌帝君陰　文七言律詩諳證歌訣銅　藥書一萬五千言藥目石印梅鶴圖發票信力　尊客自理藥名不及備登理有嚴杜假冐妙法還埠寄洋五元及五元以外者例登下月初一日報章以昭信實言不二價包退回換先祖廷褾公性好施濟在京公餘歸田留心醫藥後遍遊黄山躬採良藥合數百種救世活人遠近傳頌鄒小山尙書爲繪黄山採藥圖小影　鑠精神宛然如在累世珍藏守而弗失茲在滬潔治高樓敬謹供奉俾來索藥者咸知藥石有靈皆先祖一片婆心遺囑也爰倩名手縮印報端並錄藥名於下以誌不忘上海五福弄口京都同德堂新安江干獨釣客孫瑞鏡湖甫述 
　　天下馳名京都同德堂大藥局藥目提要光緒已歲在孟春第十四次銅板錄印參茸燕桂藥名甚多不及備載童叟無欺 
　　許世備参苓物同與民同胞數千里洋溢聲名沾惠咸深仁者頌　　司　爲　菴嚚　之五世孫滬上服局濟　　 
　　高風標橘杏廣德心綿德澤百餘年繼繩事業承先賴有後人賢亦深沐其惠特廟數語以誌感新安吳廷芬題　 
　　慈裕董氏查譜 
本堂預選道地正藥虔誠修合精益求精故四方交口稱楊但知妥當近有不肖之徒仿本堂仿單以僞藥充售希圖朦混皆本堂祇上海一家發兌各埠並無分局仕商賜購請　英大馬路五福衖口門懸各大憲匾上海縣告示五色仿單套核聯根回信附送文昌帝君陰　文七言律詩諳證歌訣銅　藥書一萬五千言藥目石印梅鶴圖發票信力尊客自理藥名不及備登理有嚴杜假冐妙法還埠寄洋五元及五元以外者例登下月初一日報章以昭信實言不二價包退回換先祖廷褾公性好施濟在京公餘歸田留心醫藥後遍遊黄山躬採良藥合數百種救世活人遠近傳頌鄒小山尙書爲繪黄山採藥圖小影　鑠精神宛然如在累世珍藏守而弗失茲在滬潔治高樓敬謹供奉俾來索藥者咸知藥石有靈皆先祖一片婆心遺囑也爰倩名手縮印報端並錄藥名於下以誌不忘上海五福弄口京都同德堂新安江干獨釣客孫瑞鏡湖甫述 
天下馳名京都同德堂大藥局藥目提要光緒已歲在孟春第十四次銅板錄印參茸燕桂藥名甚多不及備載童叟無欺 
許世備参苓物同與民同胞數千里洋溢聲名沾惠咸深仁者頌　　司　爲　菴　　之五世孫灑上　局濟　　　十全人參三貴衛生丸蠟小每粒一兩四元十全人參三貴白鳳丸蠟小每粒一兩四元十全人參養血回天丸蠟小每粒一兩四元眞正老山人參再造丸雙單每粒二一元創製五鞭參茸種子酒每大極小瓶四一元包好珠珀五淋白濁靈丸大小瓶洋二一元人參立止赤白帶下靈丸大小瓶洋二一元極品三日愈花抑搜毒丸大小瓶洋二一元楊梅結毒间生丸每大極小瓶四一元創國外治花柳萬　　大小瓶洋二一元　　　　味八　犀黃　毒丸每兩洋八元獨步流　至寳丹大小瓶洋二一元瘰𤻤惡核斷根丸大小瓶洋　一元極效一品化痔仙丹大　瓶洋二一元神效善洗痔瘡靈藥大小瓶洋二一元靈寳外治痔瘡藥大小瓶洋二一元神效參茸扶乾陽剛丸大小瓶洋一元六八角經騐參茸濟陰坤柔丸大小瓶洋一元六洋八角御製方生生酒丸大中瓶洋一元六洋八角創製槍上戒湮三香淨藥膏雙單每兩八四角創製人參三香戒烟　每兩洋八角新斷癮善後紫金靈丹大小瓶一元正二角半龍涏香人參固本戒烟丸大小瓶一元正二角半加料林文忠公戒烟丸每兩包一百六六文正創製嫩白參茸戒烟糖每兩洋六角百補種子煙膏一錢癮祇三分可過第兩洋三元立愈病百暖腎壯陽陰陽膏藥雙單每對元二六角五淋白濁花柳除毒陰陽膏藥雙單每對元二六角極品虎骨熊油膏藥雙單每張一半元包好百病獨步象皮膏藥雙單每張一元四角天下馳名磠砂膏藥雙單第張三角角半第一家阿魏狗皮膏藥雙單每張四二角萬應風濕勞傷如意膏藥雙單每張一角五分加昧化毒　脂膏藥大小瓶洋四二角磠砂頭瘋患眼膏藥每匣王對一角零售每對三分方塊頭瘋膏藥每對錢二文創製銀瓶加味入神丸連銀瓶一元神效飛龍奪命丹大小瓶洋四二角内治小兒胎毒藥大小瓶洋八四角外治小兒胎毒藥大小瓶洋八四角開胃健脾止咳化痰糖極大小瓶一元一角光明還睛退翳小金丹大小瓶洋一半元撥雲至寳外治眼藥大小瓶洋四二角立止心肝胃氣疼藥大小瓶洋一半元立止咳嗽順氣化痰丸大小并洋一半元補身延壽開胃健脾餅連玻璃　花匣二角　臍湧泉秘方膏藥每張洋三三角秘方百草萬病囘春膏藥雙單料洋八五角男女可用雞眼膏藥每張洋二角十全百寳珠黃生肌散大小瓶洋二一元三日愈癬　藥大小瓶洋二一元經神　　安眠靈丸大小瓶洋一半元神效益智小眠靈丸大小瓶洋一半元三日立止五淋白濁丸大小瓶洋二一元調經種子止帶止痛丸大小瓶洋二一元航海暈船頭昏平安藥大小瓶洋二一元寳胎得意丸大小瓶洋二一元保產催生丸每　粒洋四二元極效耳聾復明藥大小瓶洋二一元善治耳爛　藥大小瓶洋半元二角半萬應花柳同德囘春丸大小瓶洋二一元秃髮重生烏鬚雲母散大小瓶洋二一元立止狐騷臭返眞菜大小瓶洋二一元家傳百補眞燕窩粉大小瓶一元六洋二角福字香珠每匣洋二元禒字香珠每匣洋一元壽字香粉每匣洋六角喜字香珠生匣洋二角人參鹿茸種子酒大小瓶洋一半元老山人參虎骨長生酒大小瓶洋一半元花　安神酒大小瓶洋四二角人參赤脚大仙丸大小瓶洋洋二一元人參赤脚大仙酒大小瓶洋一半元精製各種酒料每料洋一元孫製延齡佛手大小瓶洋四二角孫製開胃靑果大小瓶洋四二角孫製消痰半夏大小瓶洋四二角孫製參貝陳皮大小瓶洋四二角孫製消食檳榔大小瓶洋四二角孫製順氣𦸅仁止咳杏仁大小瓶洋四二角� 
始創孫製桃杏脯每斤洋八角神象效刀傷皮合口膠每盒洋半元貢品鹿茸膠每兩洋四元眞正五鞭膠每兩洋二元全副虎骨膠每兩洋七角四腿虎骨膠每兩洋八角眞關鹿腎膠每兩洋四角秘煎關鹿角膠每兩洋二角四分杜煎龜板膠每兩洋二角龜鹿二仙膠每兩洋二角黑驢皮阿膠每兩洋一角六分眞正福建神麵　匣洋一角自運馮了性泗每兩洋一角盧薛昌　午茶每匣洋一角立救悞呑鴉片藥大小匣洋一半元　　八寳貢墨大小匣洋四一元文房壽字香末每斤一元六角文房壽字白　香盒每　洋二元八寳珊瑚鍊金印泥烏木盒每提洋二元龍涎安息香大小盒洋四二角參桂鹿茸丸每斤洋八元正治遺精膏藥每張洋六角善治遺精丸每兩洋半元萬靈種子茶大小瓶洋一半元小兒囘春茶大小瓶洋一半元延齡百歲茶大小瓶洋一半元保不出天花衛兒茶每盒洋一元神效明目茶大小瓶洋八二角小兒萬病回春丹每盒粒洋一元二角半立愈凍瘡藥大小盒洋四二角汗斑除根藥大小盒洋一半元立止牙疼藥大小盒洋四二角神效牙痛膏大小盒洋二一角太乙紫金錠大小盒洋二一角神效一筆勾大小匣洋二一角梅花點舌丹大小匣洋一半元白平安敢眞蟬酥錠每瓶錠洋一角萬應錠金老鼠糞每匣洋三角大小孩兒遺尿藥大小瓶洋八四角小兒鎭驚丸每粒二角半匣洋一元淸心牛黃丸每匣粒一元六洋四角琥珀抱龍丸每粒洋一角神效活絡丸每料洋一角四製益母丸每粒洋一角婦科玉液金丹每兩洋半元人參必孕丹每粒兩洋一二元神　驚　救命丹每盒洋二元内宫口香糖大小瓶洋五一角小兒疳糖每瓶洋二角仙傳延年棗每瓶洋半元十全大補丸每兩洋一元百補全鹿丸每兩洋一角長方式眞正阿膠玻璃盒每盒四元眞正馬室寳每分洋二元眞正石蟹每只洋二角眞正猴棗每分洋半元寳石空靑大小價目面議驢馬虎鹿海　鞭大小價目面議極大豆𦸅每粒錢六文楊春砂仁每粒錢二文化學固精丸每匣粒洋一元角神仙巨勝丸大小匣洋一半元疝氣靈丸每瓶一元半小腸氣膏藥每張洋一元靈寳如意丹大小瓶洋四二角八寳紅靈丹大小瓶二角半洋分半時症白痧散大小瓶二角半洋分半麝香痧氣丸大小瓶洋二角一分通竅臥龍丹大小瓶洋二角一分諸葛行軍散大小瓶洋二角半洋分半人馬平安散大小瓶洋二角一分純陽藿香正氣丸均每百包六角萬應四時救急良茶每百包洋六角内治跌打刀傷藥每粒洋二角外治跌打刀傷藥大小盒洋四二角引見香肥皂大小匣洋二一角八寳五香生髮油每斤一元六角三陰瘧疾藥大小瓶洋一半元極品花露艷容宮粉大小瓶洋一半元八寳潤膚去斑粉大小瓶洋二一角纒小足印蓮散大小瓶洋二一角立斃臭虫藥大小瓶洋二一角包利大便藥大小瓶洋一半元萬應如意油大小瓶洋一角五分銅噴鼻筒大小號洋二一角雞血藤膏化州橘紅每兩盒洋一元龍涎香油每錢洋拾元孫製黃精每斤洋八角高風標橘杏廣德心綿德澤百餘年繼繩事業承先賴有後人賢亦深沐　惠特聯數語以誌感新安吳廷　題　 
[慈谿董氏查譜]  
本宗自同治甲子刋譜後歴年己久今年重修凡東宅舊宅堰頭東莊城中五支有爲宋提舉公的派後裔遊宦經商徙居他處者望將祖父名諱子女幾生娶卒葬里居功名詳細開示託信局寄甬江義生錢莊轉寄董氏義莊不悞回信以八月底爲限此知光緒二十年三月日慈谿西鄉三七市董純德堂啓 
 
 

Page 6

 
 
[用者必遭雷刼]  
滬上售賣化毒丸散招貼紛紛自謂三五七日包愈如服斯藥外毒果愈不數月間毒氣復發上透頭面不結腎囊悃鼻爛喉染妻絶嗣至此雖有妙藥無可挽回推原其故均用水銀輕粉和　收毒入膏余見患此毒症不忍坐視特將家傳秘方修合化毒斷根丸散藥性平和倘用輕粉升藥必遭雷刼妙在解毒如蒙賜教貧診不計各隨心力外埠信買酒力自給價目列左眞正犀黄解毒丸每服洋半元每兩洋二元珠珀止濁固精丸每服洋半元每兩洋一元半劃一倘藥内無珍貴之藥料亦遭雷劫本醫室向在邑廟十有七年今移設上洋英界棋盤街同芳居後弄徽州孫家存德堂牙科老醫室便是 
[上海同慶堂聲明貨真價實]  
上海陸家石橋南外鹹瓜街口同慶堂戒烟吉祥参片○分售四馬路鴻福來票行 
本堂首創戒烟吉祥參片用上等貴重藥料和眞正老山人參剔選精良務使功歸實效以故風行各省天下馳名如食烟一錢服藥兩片法以五日一减戒至一月心癮盡去再不喜食洋烟因不用土皮烟灰諸種有害之品與大言不慚有虚名而無實濟者判若天淵兹有忘八匪徒以買藥爲名乘計竊去仿單冐效式樣往各埠兜消有壞本堂聲名而悞諸君貴體故特於本年四月朔日爲始更加石印三星賜福圖爲記以别眞僞豈意未及三月見市上有三星圖作牌而買戒烟片者與本堂牌記相混仕商賜顧請騐以式樣併色香味三者俱佳以及盒外漆印爲憑方是正藥否則既受其欺不得其眞大失本堂匡濟之誠所厚望也大盒百六十片一元中盒七十二片價五角小盒二角半分售湖南○金陵○常熟○通州○常州○江隂○海門○崇明○寗波○嘉善○硤石○新塲○上虞○無錫○天津○廣東○漢口○武昌○牛莊○蘇州○江西倘蒙函購當班回件逢三逢七門售九扣批發公道賜顧者請明陸家石橋南巡防局對面便是 
[吉林人参再造丸]  
比衆不同○新昌人参號發兌並售眞正靳州石花蛇號在上海法馬路東首丸内如無吉林眞人参及白花蛇合就願遭雷殛火焚 
人參再造丸係救命之要藥内中惟人參白花蛇最關緊要二者苟不切實求眞斷難起丸不切實求眞繼難起死回生大凡製藥問世今憑良心所謂脩合無人見存心有天知能時刻將此二語牢記胸中庶幾問心無愧而虚張聲勢大可不必本號所製人參再造丸因等業人參故用參較便非敢圖利實爲濟世是否確有神效是否比衆不同姑請先購一丸比試之方知本號再造丸果然神效異常也每丸定價一元不折不扣此丸專治男婦中風中痰四肢麻木半身不遂不論眞中類中左癱右痪一切風濕諸痹俱皆應騐如神 
[上洋丁再記正號顧繡莊遷移北巿交易]  
本莊向在舊教塲歴有數十餘年專辦各省刻絲顧繡蟒袍補服壽幛圍屏帳幔堂彩衣邊挽袖大小事件一應俱全各貨無不親自督辦頗稱精良章叟無欺蒙仕商賜顧請至棋盤街北首靑蓮坊口認明圖章庶不致誤只此一家餘無分出 
[上洋抛球場新開宏昌字號真不二價洋貨抄莊謹擇於三月十五日開張]  
本號專辦哆呢羽毛哈喇嗶吱羽縀摹本花素羽綢各色咈布士商賜頋誠信無欺 
[天儀茶園]  
三月十二日演 
拿潘洪五台山太原府牛松山大閙趙家樓海子口一疋布清官册新軿巡文武按賣全本布 
三月十二夜演 
夜戲减價二角 
太乙鬥法乾元山臨　山雙玉鐲牛臯下書挑華車新安驛金鑲玉准演桑田會得意緣 
[天仙茶園]  
三月十二日演 
滾古山摘纓會御菓園鍘美案尉遲粧瘋眞假張飛李逵做親三家店百壽圖十面埋伏 
三月十二夜演 
大賜福迴龍閣鳳凰山佘塘關新排文武大四杰村高彩雲准演殺子報財源茂盛 
[丹桂茶園]  
三月十二日演 
大長春昊天關御菓園重排全本文武連檯新戲天定良緣 
三月十二夜演 
新雙挑軿文武前本連檯接演燈彩戲蝴蝶梁山拍祝英臺選京蘇第一等名角全班合演 
[天福茶園]  
三月十二日演 
白虎堂寳蓮燈取東山三叉口過瓣年三結掌望兒樓 
三月十二夜演 
取三郡獅子樓順天紅四郎探母跨海征東汪龍桂虎芬鬥新安驛二度梅五福堂 
[福仙茶園]  
三月十二日演 
雙拜壽青蓮菴藍芳草閙嚴府 
三月十二夜演 
追狄青華容道駡閻羅百里奚羅芝蓮張順祥偷南樓 
[禮拜二拍賣]  
准於十二日兩點半鐘在公平行内拍賣稍有漬破花其飛龍斜文計六十餘包限一禮拜出清届時望貴客至該處面拍可也此佈瑞和行啓 
[拍賣連中輪船]  
兹有連中小輪船因案現奉上海縣憲批准將此船先給醉六堂書坊拍賣抵償撞沉書籍賠欵如合意者請至　坊領看估價擇日拍賣 
[拍賣]  
准于十二日二點鐘在小東門城内四牌樓中市拍樓中市拍賣銅錫店一應生財　台橱窻裝修等件當日出清此佈　記啓 
[拍賣暫停]  
十二日本行拍賣因貨價過賤照本懸殊况存貨無多故此暫停一期至時觀市再定行止此佈公平行啓 
[禮拜三拍賣]  
准於十三日十點半鐘在四馬路四號住宅内拍賣房間大餐間書樓厨房洋琴脚踏車鳥鎗印字架一應家用什物不計此佈瑞和行啓 
[禮拜三拍賣]  
准於十三日十點半在五馬路巴勒棧房拍賣金隆街義園烟館被焚頂上鑲銀烟鎗並生財什物另星不計此佈魯意師摩啓 
[拍賣暫停]  
本行每於禮拜三拍賣各貨今因貨價不合停拍一禮拜特此佈聞怡和洋行告白 
[奉諭拍賣]  
今有百老匯路虹　里元發衣莊生財什物限十三日不午兩點鐘抬賣抵租如有短少向原主理涉長利行白 
[特請南府名角]  
本園聘請京都内城府眞正第一等名角夏用潤張順來今由武昌輪船回申清養數日擇吉登檯天儀茶園謹啓 
[請看燈彩新戲登臺]  
本園不惜工夫特請京蘇諸名角新軿一戲名謂雙蝴蝶係前代梁山伯祝英臺同學雙奇故事其中情節聨絡幽雅是前至後接連兩本並選蘇楊珨瓏巧匠製成全副新彩均用綢絹紮就應需天上人間景物裝璜以及冥司隂曹十殿地府節節按戲點綴俱各奇異樣變化無窮足供高士雅觀賞心悅目燈彩刻己告竣新戲排練純熟卽擬登臺試演是夕際此春暖花香良宵娱樂務請大雅諸台早臨惠賞謹此佈知四馬路丹桂園主周桐蓀識 
[尋子]  
安徽寗國府水東鎭梅徐氏生子昭喜號度春於光緒十八年赴考未回伊父於今正月病故敢求相識勸其歸家决當重謝 
 
 

Page 7

 
 
[上海快發財票行專收紅票照巿申足快發財附快發財附送彩票]  
本行始創多年自運呂宋大票常中大彩今售英五月份加送彩票不取分文雙張十二元四角附送彩票一雙張單張四開照算分條六角半附送彩票二條○彩票頭彩二千五百元躉批照前公道紅票照匯水現兌函購立奉上海四馬路 
[禮拜四拍賣]  
啓者禮拜四卽本月十四日十點半鐘拍賣路燈九老羽毛人鎗小呢　嗶嘰船牌九老羽綾十一磅彩三元十磅紅三元紅萬壽圖紅四美紅人鎗市布八磅四五子登科紅三元藍彩人鎗藍三元藍四美藍人鎗洋房雙人七磅藍三元藍四美藍人鎗採蓮圖原布八磅彩三元花邊藍獅七磅紅三元紅彩人鎗花邊藍獅挺市洋標八磅雙松鼠細斜紋十五磅老人頭十四磅老人頭雲獅九獅粗布十二磅人鎗九獅細布劉軍圖彩萬壽紅金星白三元七十二線紅二美紅五星紅雙路燈六十四線烏金三元藍雙路燈藍洋房光毛市漂布等貨特此佈聞三月初十日元芳洋行啓 
[新出繪圖仙狐竊寳錄]  
新出繪圖仙狐竊寳錄 
是書誠狐仙途中巧遇公子竟成姻緣老家人識破機關衆仙户計捕妖狐直至天神下降大戰羣妖以及描摹天兵之神力妖逆之威猛公子貪花義僕忠心細閱之可以醒睡也洋五角在四馬路文宜書局售 
[吕宋發財大票]  
英五月分四月初三開彩雙張十二元二角分條照算申三馬路認明各行天寳賚范財記不必愁錢運來大家有 
[澳門票頭彩聲明]  
英四月澳門票對號單己到頭彩一千七百廿八號由行售與謝神榮掮客轉售與長安長江輪船馮楊二翁合得洋二千五百元並上下附彩均售與西人雖係得主鴻福　本帳房庶稱鵲躍今售英五月票華四月初九日在澳門開彩每張二元二角分條二角四分又分寄棋盤街天源票號萬勝烟號外埠代寄上洋玉馬路望益洋行帳房 
[聲明假冐]  
三和土莊開設江西省垣河街近三十年矣向不憚跋涉遠勞本土販自四川洋藥採從上海胥選上色以圖久遠且本省城從無同牌分店詎近有無恥之徒私造三和莊圖章欲魚目混珠以售假貨兼出銀錢憑票而欺良善深恐諸公受害敬特聲明伏希防察告白 
[聲明]  
啓者小行送貨各寳號均以盖回單爲憑各寳號按期送銀至本行帳房盖印爲憑倘行内友人私自借宕均歸經手自問與我行洋東帳房無涉此啓吉昌洋行告白 
[占安和遷移]  
本號原係粤占元正誠信枝分於光緒十六年搭占春榮寓今於三月十一日遷往天撞路東首廣安堂對門賜顧者請移玉步惟謝教銀每兩扣鞋金三分算由申寓由粤廠收取各隨尊便此告 
[失簿聲明]  
初九磅晚途中遺失允成盤薄一本紅格對抄内寫寗綢摹本等户拾者無用因前途帳未揭就實難對副如拾着者請送小號面謝洋二元决不食言合豐衣莊啓 
[新式八音琴]  
本行新到大小八音琴内敲鐘皷其音甚妙以及號簡戰皷洋笛洋簫等各色樂器俱全其價格外從廉凡貴官紳富賜顧者請駕至英大馬路三號便是謀得利琴行啓 
[Doctor　Clertan　　Sandal　Pearls]  
格臘當醫生檀香藥油 
啓者此樂油經法國巴黎斯醫塾中考得甚爲佳妙用上品檀香之清油製成放入極小極薄之口袋中如丸藥然服之並不難受且入腹易化治臟腑諸病如重咳嗆感病洩瀉等症或久患或新病服藥油二三天卽能見效並無藥氣難聞更不傷人胸腹與他藥不同每瓶俱有格臘當醫生花押爲記瓶上有巴黎斯雅各路十九號門牌字樣各埠皆有分售現在上海由大英醫院出售此佈 
[江蘇藥水厰告白]  
啓者本廠現在請到英國頂上造皮皂之工師可造各樣皮皂隨心所欲其價較之外洋進口者更爲便宜如各貴客欲來定造何樣式每禮拜出若干或每月出若干如欲將自巳招牌印上亦可商議稍緩數日各種樣子可出特此佈聞 
[上海樂善堂老藥房]  
通節膏 
此膏逐瘀化滯追風除濕通關節舒筋絡專治諸般風濕氣血凝滯筋骨痠痛四肢麻木等症俱照患處大小遍貼此膏卽能毒邪消散其痛立止百試百騐應效如神價錢二十文 
[上海樂善堂老藥房]  
梅花消毒膏 
專治下疳便毒楊梅惡瘡腫痛潰爛久不收口一切花柳諸毒俱用此膏搽擦瘡面卽能去腐生肌立時見效其應如神價洋二角 
[英五月份票出售]  
是月呂宋票來價昂貴因呂宋匯單漲之故現售雙張十三元單張四開照算分條七角華四月初三開彩專收紅格外公道凡蒙函購房班回件此佈老廣豐新廣豐萬福來鴻寳來同啓 
[仁慈號單已到]  
英四月份仁慈票二彩不號自得其餘售出得彩頗多今英五月仁慈票出售分條二角四買全張二元二角并吕宋票每條七角附送鏡屏一座如不愛物只取六角半棋盤北首喜得信啓 
[利濟局木輪船每日開往蘇州雙日開徃杭嘉]  
[紅票照吕兌足]  
天來福鴻寳來 
五月票雙單張格外公道分條照大市上海棋盤街 
[新輯上海彝塲景緻]  
書係吳縣藜林舊主於今年二月中所輯舉凡中西事物無不詳載成爲採風問俗訪艶徴奇者要書共八卷先印四卷洋兩角在南晝錦里管可壽及各書坊出售 
[雙張十二元一]  
一定中快得利 
英五月票出售單張六元一分條六角半上海四馬路 
[廣東普仁堂蠟丸膏丹略列]  
參茸衞生丸治男婦諸般虧損提神養血每丸洋二角五龍涎戒烟丸此丸服後不思吸烟癮漸輕每瓶洋五角扶陽乾健丸治男子腎元虧損陽事不舉每兩洋二角五調經坤順丸治婦人月信不調培補眞隂每兩洋二角五參茸白鳳丸治婦人百般虧損調經種子每丸洋一角婦科白帶丸治赤白帶下及月經不調等每丸洋一角經期腹痛丸治經前經後腹痛服後卽愈每丸洋一角赤脚大仙丸治色慾過度又能煖腎壯陽每兩洋一角金鎖固精丸治腎元虧損夜夢　精立效每兩洋一角三鞭壯陽丸能培補氣血兩虧皷舞眞陽每兩洋二角龍涎哮喘丸治哮喘氣發服後立卽止喘每瓶洋二角九製蒼术丸治痰喘水飲哮喘咳嗽立效每兩洋一角舒筋活絡丸此丸能宣暢氣血舒筋活絡每丸洋一角參貝製陳皮能順氣化痰生津止咳俱效每兩洋一角立止牙痛散治風火牙痛牙肉浮腫立效每瓶洋一角茄楠氣痛丸此丸治肝胃氣痛服之立效每丸洋二角五腸風下血丸治大便下血糞前糞後立效每瓶洋二角立止白濁丸治花柳酒濕鳺毒水管刺痛每瓶洋三角花柳搜毒丸能搜花柳傳染諸般惡毒等每瓶洋五角紅毛墜金膏治隂陽毒瘡貼後拔毒生肌每兩洋一元珠珀百花膏治發背瘰爛肉去腐生肌每兩洋五角小兒回春丹專治小兒萬病藥到定回春每丸洋一角一寄鎭江洋街大福來號發售○一寄揚州敎塲順記號發售○一寄寗國府城内福興大街德大昌參號代售上洋棋盤街普仁堂啓 
[上海良濟藥房]  
影戲片燈 
本藥房現有新到影戲片與燈其片不獨全備泰西各國古新有名勝境畫之精靈一以燈照靡不出神試觀頃刻可當徧遊西國矣 
[福和洋行]  
自運吕宋烟吕宋票零躉批發今批英四月份票兼收紅票皆照大市承蒙各埠惠顧請寄上洋大馬路亨達利對門特佈本行告白 
[靈效誌騐]  
啓者戒烟有實效者趙同春堂戒烟丸確乎靈矣敝友黎玉堂兄每日食洋烟七八錢者自前年服該號龍涎香丸戒斷之後遇友卽談此丸戒烟服後身體康健心不思食烟此爲最易戒者我等見玉堂兄確能戒斷亦約同試戒去年五月購服此丸訂明堅心永不食烟開例議罰今幸俱巳戒斷該同春堂戒烟丸靈騐名不虚傳也兹特誌之陳雲蓀劉東初鄭葆如梁浩池仝啓 
[火車糖發售]  
啓者現承香港渣甸火車糖局命在上洋專發售各欵火車白糖諸尊光顧請移玉至本辦房面議是荷此佈光緒二十年正月十五日上海怡和洋行内火車糖辦房何棣生謹啓 
[遠道贈額]  
京都同德堂主人鑒醫藥精良德愷書贈 
[同德堂謹錄刊]  
此匾緣現任江西巡撫德曉峰中丞令兄蓮舫太守歴年購藥均著靈效書贈此額昨始寄到特登報章以謝鴻施 
[上海盆湯弄壽榮齋]  
止咳順氣化痰丸 
治男婦諸船頑咳及夜咳久咳等症服是丸且能理脾清肺順氣消痰無不立奏奇功誠咳嗽中之聖藥也每瓶二角○另有咳嗽膏治五勞七傷痰中帶血等每料四兩洋六角 
[新出石印繪圖雙鳳奇緣]  
是書紀昭君和番始末内若漢帝之奇夢宰相之奇奸太守之奇忠貞女之奇節奇人奇事奇遇奇緣種種奇情筆難盡述茶餘酒後足遺睡魔旦筆法奇而不偏雖緣窻靜女閨閣名姝亦可於繡餘吟罷一消沉寂每部碼洋六角實洋四角賜顧者向法馬路萬選樓及各書坊購取可也 
[定價劃一]  
本齋自辦花旗老牌各式木鐘時色金銀表新到捫表開面表每隻四元七角每打價公道零售保用三年修理不取分文上海法大馬路燮理齋 
 
 

Page 8

 
 
[吕票漲價○彩票舊年送出兩次頭彩鴻福來附送彩票]  
本行創設多年常中大彩附送彩票不取分文○今售英五月吕宋票雙張十三元附送彩票一雙張○單張六元半四開照算分條七角彩票照送躉批劃一公道紅票照市滙兌○彩票頭彩二千二百元函購立奉上海四馬路 
[大東惠通銀行]  
啓者本銀行集足本銀英金二百萬磅收足本銀英金二十五萬一千零八十三磅總行設在倫敦其董事一係怡和行之開錫惠先生一係恩德利行之恩德利先生一係公平行之愛未生先生一係匯豐銀行之麥格林先生一係情老沙遜行之沙遜先生一係司都阿行之司都阿先生其存銀處係英國大銀行所設分行在香港孟買格拉吉打新加坡檳榔長崎神戸横濱厦門福州天津等處本銀行代客收存銀洋三個月者付息三匣存六個月者付息四厘存十二個月者付息五厘要存本行之銀每日結帳者付息二厘並辦理銀行一切應辦各事此佈光緒十九年九月廿五日經理本行事務白倫納啓 
[眞正便宜幸勿錯過]  
本行開張巳久積貨日多現在本行主人擬另就别業停止在卽所有存貨鐘表器皿銀物刀义各樣寒暑風雨表千里鏡金銀手釧頸鍊其餘物件不能細載一概照本錢再减價售現賜顧者幸卽前來勿再觀望以致當面錯過爲要此佈大馬路美記洋行白 
[新到洋紙]  
本行所售東京印刷局帋廠所造各種帋及機器帋花色俱備洋連四印刷帋拷背帋支帋匯票上江所用帋錢票帋暗字錢票帋惟帋名甚多未能細載如各寳號欲辦者請至四川路本行面議此佈上海四川路三井洋行告白 
[股票被盜]  
茲失去叭喇糖股票三紙計三千八百五十一至三千八百五十五號五股一張四千二百三十一至四千二百三十四號四股一張一千八百廿五號一股一張己向公司經理人說明作爲廢紙仁盛告白 
[上海樂善堂老藥房]  
[狐臭即除散]  
狐臭因五臟積熱所致根治極難凡有是疾接照仿單搽擦此藥其氣卽除神效異常價錢一百五十文 
[廣東趙同春堂如意油]  
同春堂第一家萬應如意油 
本堂始創萬廣如意油氣和力厚疎風解毒扶正除邪統治四時感冐○傷風頭痛○霍亂吐瀉○山嵐瘴疫○風火眼熱○傷寒食滯○胸脹肚痛○風火牙痛○偏正頭風○眉心刺痛○頸項强硬○肝氣疼痛○風痰鶴膝○酒混濕腫墜○手足抽筯○小腸疝氣○跌打腫傷○蛇犬咬傷○瘀血凝滯○咽喉痛　○癰疽瘰○頭面瘡癤○頑癬爛癩○皮膚燥癢○無名腄每○花柳疳疔○魚口横痃○巳上等症搽之卽愈每瓶洋一角廣東同春堂鋪在上海老巡捕房對門開張 
[無師自通寫信捷徑要决]  
是書係近時商號生意往來各項緊要對答之語曁頌揚稱呼擡頭時令起筆述事收尾等法及寫信格式無不全備且逐節註解如文理初通之人一見便明只須依法動筆連絡貫串矣附看洋易知之决共五本洋六角在上海四馬路文宜書局各書坊代售 
[包愈癧子頸天下第一方]  
瘰癧一症到處醫家往往見之皺鼻若無此良方斷不能奏效此藥妙在不論遠年初起未穿巳破均能克功雖極重危險之症不過兩盒卽愈不靈包退五日内繳還原洋價洋兩元信例自付上海西新橋南鼎昌里景雲仙館内寄售 
[上海樂善堂老藥房]  
自甑薄荷油 
本草綱目曰薄荷辛温無毒主治傷寒中暑霍亂轉筋宿食不消心腹脹滿及小兒風涎之要藥又能闢邪毒除風熱清頭目利烟喉并療口齒諸病治蜂螫蛇傷薄荷之功用不亦大哉今本堂精製薄荷油專治中暑霍亂急痧吐瀉腹痛轉筋食積脹悶傷風頭痛四時感冐及遠方不服水土山嵐瘴氣酒醉昏迷等症俱用此油二三滴清水冲服立卽奏效外用則頭疼齒痛手脚麻木筋骨痠痛一切風熱濕毒諸患并惡蟲咬傷等症均用此油摩擦患處其效如神價洋一角二分上海英界河南路樂善堂老藥房及天津紫竹林樂善堂漢口徽州會館新街樂善堂福州南台中洲樂善堂等處發售 
[鳴謝]  
僕患小腸疝氣己歴年久幸蒙敝友黄茂生孝亷送疝氣膏一張疝氣丸一盒照仿單貼服老病除根據茂兄言昔年其亦患小腸疝氣痛苦異常因閱申報得悉上洋英老巡捕房對門老四知堂寳號所售疝氣靈丹極稱奇效由全泰盛信局代購膏二十張丸二十盒除自厚惠照樂價二元加倍以酬謝李茂兄屢却不受今將原洋四元寄登報章以誌微悃感戴之意云爾武穴德昌莊蕭玉卿拜手 
[特此聲名]  
今有本行趙海珊於前月初句往湖買竹帶去銀洋不意海珊私自回申並不到家耳聞在北市爲女免所迷未免浪費洋蚄深恐向各親友掇借銀洋預先佈知恊記竹行 
[廣東趙同春堂蠟丸號]  
婦人白帶丸白帶靈丹 
婦人赤白帶下之症多白濕熱積滯月經不調或肝經鬱火寒痰凝結或房勞耗傷膀胱受濕以致脾胃不和或見小腹偏痛肚腹疼痛本堂製煉此丸專治赤白帶之症除宫中之濕提下陷之氣化痰解鬱清火調心所以帶下卽除腹痛立止脾胃健飲食加增月經調而身體壯也每丸洋一角雙料二角半小丸每兩二角半鋪在上海老巡捕房對門開張分設杭州○蘇州○温州○江西○鎭江○無錫○江隂○蕪湖○金陵等處寄售賜顧請認趙同春堂招牌爲記 
[包愈遺精天下馳名]  
第一靈丹 
神童二仙丸 
此丸專治身體虚弱遺精夢洩溺後淋濁四肢困倦腰膝酸軟或酒色勞傷思慮過度見色流精本堂獨秘奇方尊用上藥虔製志在濟人無論年久遺精不愈服之可能包愈經服一料重者二三料此丸温和不寒不熱常服非但身健體壯而且功能延年種子卽口初服一天卽見精神爽快比平日未服丸之日大有天淵之别不靈包退還洋每料三兩價洋一元先試半料亦可○善法尊治遺精煖腎種子膏每大張七角小張四角○受孕防再小産丸每元四兩上洋鐵馬路東首廣東益三堂啓 
[心胃氣痛良藥]  
閱報盛稱上洋盆湯衖壽榮齋心胃氣痛散極靈屢書則不一書矣余久患心胃氣痛速購藥一瓶需洋五角服下卽愈登報申謝周森齋具 
[悔過表揚]  
余友皖桐人汪州司馬鑫池俗呼神仙生來慧眼觀水算命兼查隂陽風水罔不神騐故前兩江督帥曾奏請旌獎誠孝貫宗又前織造廣英給萹智水靈珠等因早爲公卿所欽佩前二年余姪少南年方三九身壯異常伊見云此子要得勞病早爲求神當可解厄余以爲妄談當不甚信去秋果得咳嗽經春益劇支床不起適值汪君至陵哀求診視據云今救遲矣無能爲力恐難過三月三也孰意初二夜果卒是由不聽其言以致此泣悔無及矣現此人來申住寳善街老椿記棧凡當道者可請一視藉以指途勿令交臂而失之金陵徐駿拭涙拜啓 
[催貨聲明]  
去年六月寳豐沈杏生定買本號地亞土漳絨卅箱出過十箱尚剩廿箱該號轉售保昌順屢催屢延今正保昌順周錦棠洪啓明仝寳豐沈杏生挽出天福洋行帳房到本號再四商懇三面言定歸天福帳房來出乃今又成虚託實屬延宕可恨今地亞士催出甚緊不能再延特登申新兩報限五日内來出清遇期則本號自行轉售所存之定銀等除付利息棧租外倘有盈虧仍向該號照算朱雲記啓 
[聲明冐揑]  
昨閱貴報登有揑名撞騙告白一則係顧孟氏仝子了頭列名披閱之下殊堪詫異况氏終日在上海縣未出城從未登過申報且氏與孫世馥涉訟迄己多年迭經前憲訊明在案亦何勞外人指唆更無詹省三其事顯被匪人藉端反弄欲圖波累訛詐己可概見祈明眼人鑒之眞顧孟氏仝子丫頭啓 
[三月十一日錢洋並匯銀票行情列左]  
新匯劃收市七錢四分八七五銀拆一分洋找頭七錢四分九錢找頭九百八十文市錢一百三十一千文卡錢一百三十千零五百文衣牌一千零三十文足赤三百三十八兩標金三百三十三兩銀行電匯銀票二先令十辨士半銀行現銀票二先令十辨士五八銀行三十天期票二先令十辨士五八銀行四個月期票二先令十一辨士 
[三月十一日進口輪船禮拜一]  
飛鯨輪船由天津招商局飛龍又由香港招商局江孚輪船由長江招商局公和又由長江怡和行斯美又由淡水壳件行北直利又由天津怡和行 
[三月十二日出口船禮拜二]  
財生輪船晚往厦門香港省城怡和行大通輪船晚往長江太古公司飛態又晚往長江馬立師行飛鯨又晚往天津招商局江天又下午往寗波招商局拱北又晚往汕頭招商局飛龍輪船晚往天津招商局北直利又晚往天津怡行和和生輪船晚往烟台天津怡和行大沽又晚往牛莊怡和行 
[三月十三日出口船禮拜三]  
元和輪船晚往長江怡和行海琛又晚往福州招商局德興又晚往長江鴻安公司北京又下午往寗波太古公司重慶又晚往烟台天津太古公司温州又晚往汕頭太古公司 
[三月十四日出口輪船禮拜四]  
公和又晚往長江怡和行 
[三月十五日出口船禮拜五]  
呍多波拿輪船日往神户香港昇加坡庇寗等埠老沙遜行　利又開往長江麥邊行 
[三月十六日出口船禮拜六]  
賽局麥魯輪船上午十一點鐘開往東洋高麗琿春等埠日本公司鯉門又晚往香港粤省禪臣行高陞又晚往長崎釜山元山琿春怡和洋行代理俄國東海　船公　 
 
 

Page 9

 
 
[晉餉抵京]  
　　山西巡撫派委卽用知縣沈大令士林管解奉撥本年第一批京餉銀十萬兩分裝木鞘按站遞解已於日前進京抵部立卽卸駄由原解丁役赴當月司挂號訖立卽雇夫分將餉鞘扛入後厙院中堆存鎖繫原解丁役在彼住守俟委員投納文批付庫後方定期兌收儲庫 
[書院瑣談]  
　　時文雖小道然吚唔呫畢者姿禀各殊好尙亦異或矩矱先民或揣摩時尙未能强不一者而師於一也金陵掌教鍾　　院者自李小湖先生後孫渠田梅小崖兩先生率以先輩規格繩人故考鍾山者非淸眞雅正不錄也而掌教尊經者自薛時雨先生後　雲谷翟葆之兩先生又率以墨卷法律繩人故考尊經者非淸華朗潤不錄也今年鍾山錢山長一變而爲墨卷尊經黄山長又一　　爲先輩典型是以案出後凡素列前茅者半落孫山諸生考鍾山者無不欲投考尊經考尊經者亦無不欲投考鍾山一易地焉當不難如願以償矣 
[姑妄言之]  
　　金陵某翁住四象橋家小豐而性好佛見有偏衫秃頂而來者輒隨緣怖施　無各色素健步履每當春秋佳日靑鞋一兩越嶺攀崖其行如飛見者以爲神仙中人一日登雨花臺憑眺道經南門忽傾跌昏絶於地遇友人雇肩輿舁歸延醫數輩視之迄無靈騐家人料其必無生理預辦後事束手待斃忽有一僧飄然而來自言四川人在峨眉山持戒十年因遊四大名山取徑貴地但乞伊蒲饌少許足矣無他望也其家倉皇告以病僧曰易易耳請活之家人延入診視僧曰此痰也當以竹瀝數盞進如法治之而翁果起僧亦飄然不知所之一時人皆譁然謂爲菩薩化身然乎否乎 
[巡局瑣案]  
　　滬南二十三七鋪巡防局員劉穆亭二尹於前晚督同勇丁出外巡查至小南門外見某甲所開通裕烟館燈火熒然人聲聒耳命勇丁入視見其中並無烟客惟甲乙丙丁四人團坐一桌作葉子戲二尹以賭博有干例禁喝令將甲帶回局中訊責甲一再苦求二尹念其初犯從寛免責諭令以後不可再蹈前轍○昨日西門外巡防局員蔡雲卿二尹飭勇持名片帶竊犯某甲至二十三七鋪巡防局請鄭二尹派地甲向南倉大街公和押店吊取贓物押店主言贓物已齊惟並無押票應還押本若干鄭二尹命往西門外巡防局請領 
[英界公堂瑣案]  
　　包探孔阿才禀稱積竊張頂元竊取祥東順店中套褲絨單玉手釧玉鼻烟壺經小的拿獲人贓解送案下祥東順夥某甲投案領贓張供稱小的係浦東人乞賜宏恩俾得改過宋通剌判令笞責一百板發捕房管押半年期滿再笞一百板贓給失主領去○包探顧阿六禀稱倡婦張金珠稱報蔣顧氏竊取銀水烟袋小的緝獲人贓送案請判金珠花枝招展細步上堂俠拜深深請領贓物蔣顧氏則蓮船十丈黑絹包頭供稱小婦人家在蘇州素日傭於倡院雖曾至金珠小姐房中閒坐並未行竊宋通剌飭官媒管押五日贓給金珠領去○包探何瑞福禀稱城中某珠寳店主胡飛卿報稱金大鏞謊去珠蝴蝶一對珠五十粒共値洋銀一百五十元小的獲金盤問據稱珠蝴蝶售與某倡議定洋銀九十元先收四十元已用去三十六元祗存四元珠五十粒輾轉倩人求售無從吊贓因卽拘至所供之娼婦處吊到珠蝴蝶請老爺追還原價胡訴稱尙　　　十粒値洋銀六十元娼奴王氏供稱小婦人代小姐上堂請追已付之洋銀金供稱小的係蘇州人向充珠寳掮客與胡爲友珠蝴蝶售去後原思照付價銀豈知已被報捕拘案珠五十粒送交周公館周老爺估看不料其竟逃往蘇州小的實受人之騙求賜恩寛宋通剌飭交人保出繳還洋銀三十六元及珠五十粒起案之珠蝴蝶先給胡領去娼婦爲誰則談者不詳其姓氏○某號華捕禀稱昨日小的巡至南京路見童寳生等三人與女郎鄭連喜打架是以一併拘案童及王錫林蕭月祥連喜等均支吾其說不肯直供宋通剌飭留候過堂覆訊○包探孔阿才禀稱積竊徐竹堂前經蔡大老爺遞解回籍兹又來此竊取趙洪山家布衣四件小的查獲人贓解送案下趙訴請領贓徐供稱小的係崑山縣人以後不敢再犯矣宋通剌判令笞責一百板押候再遞解回籍贓給失主領去○某號華捕禀稱小的見沈芝祥向張阿興硬借洋銀一元借之不得則恣横兇毆因將沈拘案請辦周聲訴前情沈供稱小的係崑山縣人與周相識因向稱貸宋通剌判令笞責二百板押候備文遞解回籍○某號華捕禀稱焦阿友駕馬車至北四川路撞倒朱阿大傷及足踝曾送某西醫院醫生言須閱七天方能痊愈今先將焦送案焦有洋銀存在捕房爲質焦供稱小的係寗波人惟求老爺恩赦宋通剌飭將洋銀存捕房俟朱傷痊覆訊核辦○包探竇如海禀稱黄阿表至吳淸流押店中買物乘間攫取對時表奔逃連同黨程阿弟追獲送案請追吳訴稱小的在治下某押店爲夥黄來購衣取表而去黄供稱小的係廣東人見表遺在地下貪小拾取程供稱小的亦廣東人此事並不干涉宋通剌判令將黄管押三禮拜程卽行開釋贓給吳領去○副捕頭好禀稱廣東路天儀戲園演雙沙河一折淫聲浪態刻意描摹應請拘拿訊辦宋通剌曰诺立飭差捕往拿園主曹小雲伶人牡丹花賽李貓研訊同供稱小的等皆京師人初至治下不知禁令尙乞施恩宋通剌判罰曹洋銀十元並著具結賽李貓特丹花均飭具不再搬演淫戲切結○某號華捕禀稱竊賊祝雲峯前經蔡大老爺遞解回籍今又來此是以拘案請懲祝供稱小的係嘉定縣人現在不敢犯事矣宋通剌飭押候遞解回籍○某號華捕禀稱前夜黄阿三湯阿毛二人深入醉鄉在大馬路中吵閙是以拘拿送案黄湯同供稱小的等皆手藝人因醉被拘已管押二日矣乞施恩釋歸宋通剌著從寛交保嘻黄湯黄湯其眞因黄湯而肇事矣僅予管押猶屬便宜○某號印度捕禀稱昨日見葛小福駕車之馬身有傷痕是以拘案請究葛供稱小的在治下當馬夫此馬偶爾擦傷尙求免罰宋通剌飭將傷馬發交龍飛馬房喂養醫治俟傷痊後給償醫費始准領歸 
[江寗官報]  
　　二月二十六日海州鹽運分司徐紹垣見辭回署溧水縣譚辭赴任○二十七日直隸候補道譚文煥到赴江西坐催海軍軍餉由江西公幹後回直隷候補道劉秉楨到由蘇回知縣翁延年　謝安瀾保奬候補直隸州後以知府用並禀知交缷淸河縣事回並在任内記大小功十二次又禀知任内交代初叅限内算結一律解淸○二十八日候補道范德墻辭赴蘇見撫憲直隸州蔣體梅謝委石港騐補厘捐差○二十九户部主事閱荷生到起服進京候補道李經楚知府阮祖棠均禀謝明保送部引見代理桃源縣謝國恩調署山陽縣程金叩謝調補改指江蘇卽用縣張壯彩由京到省○三十日前淮揚道桂候補道譚信榘均傳見統帶奇兵營易定陞到辦石港騐補厘捐直隸州莊　梅辭赴差次知縣唐如楨謝委赴徐州公幹未入流謝裕恩李國墀均由蘇州來分寗壹壼輪船周國祥送龔星使前赴合肥後赴揚州回糧道馬見○三月初一日開缺廣西右江道崔國榜候補道曾廣照王定安穆克登布羅嘉杰倪文英李經楚提督郭寳昌正任壽春鎭任祖文署淮揚鎭吳安康三大營劉楊金城守左營遊擊李永陞管帶新兵右營　以和准補南捕通判屠作倫知縣周相輔翁延年鹽捕營都司趙楚材均見直隸候補道譚文煥淮安軍捕通判姚代理桃源縣謝調補山陽縣程蕪湖縣王盱眙縣張樹建均見卽辭行候補道羅廷玉丁葆元均禀知撤冬防周嘉猷禀知交缷木厘局差通判羅經琛禀銷河北叚保甲接辦太平門保甲到差鍾楠禀銷太平門保甲兼後湖差知縣羅遵相奉委解餉赴蘇州辭行縣丞徐耀賡禀銷冬防差辭赴蘇州○初二日上元縣丞王澤存禀知交缷兼理湻化司事府經歴沈鏞○初三日開缺廣西右江道崔國榜辭行候補知府凌家森到由京來署淮揚鎭吳安康辭通判邱光燦請假赴江北措資○初四日候補道李鎭帮謝委會辦洋務局知府葉永恆辭赴蘇見撫憲廪生龔樹藩辭回湖南州吏目馬家豐銷北二叚冬防差○初五日運判范崇威辭回揚候補道李鎭帮到會辦洋務局並銷會辦善後局差又胡廷玉善後局又陳壽庚籌防局均謝委會辦差指分江蘇試用巡檢朱加俊到由蘇州來分寗候補道譚信榘見謝委鑄造洋錢藩轅牌示江都縣萬壽司巡檢屠岳年現奉督憲札飭業經盜犯拿獲自應飭回本任 
[邗江官報]  
　　三月初四日梅茶塲趙鹺尹到揚○初五日王鹺尹鍾貴委豐掘稽收龔鹺尹齊　委南掣聽差戴鹺尹韶委孔涵緝私李鹺尹家琪委六閘巡護崇鹺尹瑋銷催　差鄒鹺尹傳　銷丁埝卡○初六日吳鹺尹之炘委周莊卡汪鹺尹廷解甘蕭餉銀陶鹺尹輝　委解南京餉銀均起程 
[上海六馬路仁濟善堂籌賑公所施少欽經收山東順直賑捐二月初九日至三十日淸單]  
　　新疆蔚豐厚號交來無名善士紋銀申規銀一百五兩尹聶氏一百兩閩省楊隱名三十三兩九錢七分七厘張錫鎬妻產後求病愈十兩夏記九兩九錢三分九厘江西裴樹紋銀五十兩錢衡銓昆仲季合助洋五十元紫石山人廿四元金頣壽室求祖母病愈錢塘戴屠氏六旬壽筵慈北收回津貼人還心愿人仲不留姓不留姓仲氏悔過子張德輿王敏樹九户各二十元松江衆商燈曾譚軍門賞燭洋十四元又許户送二元四角杭城聯橋無名爲子病求愈十四元隱名氏祈平安十九元元銅二元嚴隱名湯餅十三元城内巡防東局爲陳阿福罰欵十二元公記遽園李蓉鏡軒餘慶堂四户各十二元遽園李陳氏周余氏產後保平安彭莊氏求姑病愈三矣居氏求母病愈陳姓第三子求愈浙寗無名妻病求愈高陽醮資移賑愼修堂主人祈合家平安王嘉言吳芝廷均求病愈祈津顧曲生泰記來隱名本洋王大人通州馬傅泉蔡又臣沈藹山十六户各十元無名氏八元無名氏漕僑祥泰各六元李脩本爲父完平安愿鎭江毛姓彭無名氏勉省氏四户各五元寓台秀水綿力叟妻病愈完愿并求合宅平安隱名氏祈平安生意順吉蔭仁生祈家道平安徽績王勉三芸靑閣補拙子知過子沈世德堂周急堂譚侣笙福記鑑記沈汪氏十三户各四元無名氏三元五角盛頌元祈消災卻病桃華山人蘇州無名氏敬心子魏善生裕春簾陳靜芳七户各三元無名氏二元銅一元黄華輔求父病愈兪繡記求腹疾速愈江夏氏小孩天花求順吉笔桂馨子病求愈莊俊記松郡康傑子均求病愈洪彩庭求病愈顧惕凡周海泉蔡蔚江李壽根高子雲毛達泉黎紹元陳竹塢楊榮錦威壽祺聯記丁賢記王愛寳小姐南梅宅淸河堂玉山張傳雅堂棉力　存心氏河南氏隱名氏無名氏無名氏三十户各二元公記一元一角汪秉凡吳雲道瑞霖馮蔭三程錦文等十二位合一元安康恊署龍君譚逢年黄壁臣李錫章張勉儒王傑山徐鼎臣易福　吳如山朱湘澄包潤之盛熙庭陳月泉彭耀臣劉春發李學榜張星泉周寳山蔡泰階劉茂薺陳銘壽老源茂恆昌金張源興裕春義柳吉人龔恆昌李少衢停水軒汪惠甫程鳴吉程勤周江韶卿丁君湛陳桂英程小泉徐石生五齡童子黄源源金秀元金王氏孔顧氏顧林氏隱名氏隱名氏隱名氏汪隱名氏無名氏無名氏無名氏不留名不留名力不足人有心無力人醉經堂愼德堂靜安居丁菊記歸椿记方庸正喜小孩松雲館靑陽山樵盛不書名裕春義裕春仁惠和局六十六户各一元退思氏平安氏潘金森讀易堂合八角眞有益齋荻花村野土僚西山人飛布山人松江隱名裘申源補過七户各五角思補軒四角無名氏三角廣和米唐行來孫玉書等十八位錢二千文吉藹莊等二千文殷紹雲等一千一百文沈玉堂等四百文續來鄒裕林等十九位二千四百文朱長靑等八百文又來王鳳池五十六位六千文程十二莊等四千文二十位二千四百文張無名五百文西門外巡防局爲陳大罰欵五百文葉長茂銅十元東海徐銅七元盧記銅五元無名莊姓各銅二元張雲樵銅一元以上共收銀二百五十八兩九錢一分六紋五十兩洋七百八十九元銅洋三十元錢廿二千一百文 
 
 

Page 10

 
 
[上海北市絲業會館籌賑公所施少欽經收順直山東賑捐二月初五至十三日第三千八百四十一至四十九次淸單]  
　　初五日蕭　記保病速痊洋四十元朱鴻記十元方行素居求保平安十元無錫無名氏求妻病速愈九元知過齋五元無名氏二元張文增二元銅洋二元龔淸輅求室人胎產平安洋二元蘇城金鼎　　一元貝瑋具罷珍各二角彭麗生一元還讀樵子還願一元○初六日許逸洲由無錫輔仁莊託同康莊來洋五十元常熟同福義周龍章募保安齋十元滸浦恊興羅錦甫求恙愈十元吳吉生爲病　速愈十元無錫許蘊山减價畫資三元蘇垣梅花館三元常州劉貞一張桂初順初三户各一元劉東生殷廷耀各五角○初七日金李氏遺命拜　資移助以邀冥　洋廿元王子橋求病速愈五元陳少李華求子病愈五元慈北鳴　塲葉雪航二元○初八日通州公記洋十一元銅洋三元錢塘木納居士緣母病愈還愿洋十元仁和張熙　病愈完願十元崇川　梅生爲兒病愈完願十元預衛生求軀安吉二元○如臯仁興耀募義興生戴億源楊君山三户各錢三百六十文明濟堂三百江朝選李登　陸成貴王　　四户各一百八十文共八户合洋二元○初九日無錫了願子續助洋十元川沙司獄署王楊氏完願未平安二元金郭氏求病愈一元○初十日奉賢朱芸芳因　媳徐氏病祈　除合家平安洋十二元龔淸輅求母病速愈四元張梓記三元邵潘氏求病愈二元○福和莊來楚水謙豐募西葛莊錢五千八百文北沙河三千九百文西毛莊三淸觀西丁莊三户各三千文耿家莊四千三百文院家莊二千七百文無名氏洋三元錢二千四百文通劉莊二千文王錫山一千文周姓尖溝莊各洋一元共十二户合洋三十六元○虚受堂撫藱室燕喜堂淸暉處迎禧屋蘭記寄廬存心堂敦素堂惟適之安乏力人餘綺閣一貴山房乏力人十四户各洋一元迪德齋午記木記乏力人樂心處延齡氏存雪庭師竹齋無名氏太古人十户各五角北方人四角佳木火一角一口堂通德堂東門草山查堂瘦嶺閒人五户各錢一百文共三十一户合洋廿元○珠家角彚　陳幼　安定少記各洋四角不留名三户各三角保平安不留名王寅齋殘祥記陸寅記關氏寳記顧恆暴不留名藹吉記九户各二角陳燮記一角共十三户合洋三元○十一日李秉銓洋廿元南匯笑軒主求忠卽安五元又求媳病速愈十元高郵丁玉軒募春手求平安三元文求合眷平安三元唐善士小洋五角○十二日揚州卞微閣大善士由　大莊來洋五百元高郵丁玉軒募映雪書屋洋一百元長洲曹惟和壽辰洋五十元無名氏十元葉翰記病愈元願五元九江益泰募公記二元又儆心山房一元許篆香募心印室二元三歲幼量勞　　　資移助求　病消災　板洋一元○十三日無力人求父平安洋二九江蔡玉生求母病愈二元鎭江李肩吾募顔振文求病速愈一元 
[新印鉛板各種書籍出售]  
啓者本舘所印各種書籍中有數十種現均减定碼洋如有外埠寄購者請函致三馬路本舘帳房其折頭當格外克巳信力亦由本舘付給務請賜顧爲盼茲將各書目列左刑案匯覧洋七元○袁太史三十種實洋五元○王先謙咸豐朝東華續錄實洋三元五角○潘頤福咸豐朝東華續錄實洋一元三角○花月　碼洋四角○徐霞客遊記碼洋六角○欽定六部處分則例碼洋一元二角○補註洗寃錄集證辨正叅考碼洋六角○臨證指南十二本碼洋一元五角○駁案彙編十二本碼洋二元○白紙康熙字典每部十二本碼洋二元五角○攷正玉堂字彙二本二角○永慶昇平三角○徐氏十三種醫書碼洋一元六角○大淸會典碼洋一元六角○六科準純實洋五元五角○聖武記六角○小五義三角五分○續小五義四角○竹紙分類尺牘五角○快心編五角○蟫史二角五○耳郵一角五○薈蕞編三角○東征集一角五○閩雜記二角五○澆悉集二角○東槎記一角五○春融堂二角○靑樓夢五角○小豆棚三角五○薑露菴一角五○香咳集二角○新增宦鄉要則一角八分○蕩寇志六角○曾侯日記一角○使琉球紀一角八○東池草堂八分○禀啓零紈一角五○瀚海尺牘四角○三岡識略三角○夢園叢說二角○在園雜志二角○文海披沙二角○甕冦餘談二角○豫軍紀略三角五○四夢彙談二角○和約彙抄二角○中東和約五分○中俄和約五分○瀛寰瑣紀三十○寰宇瑣紀三十○四溟瑣紀三十○寰瀛畫報一角○紀載彙編一角五○訂譌雜錄一角五○藝林伐山二角○靈檀碎金三角○西事類編三角五分○景船齋雜記一角五○正續水滸四角○雲間據目抄一角○讀史探驤錄二角○　砭軒質言一角○尊聞閣試帖二角○硯云甲乙編三角○螢窻異草初編二角○螢窻異草二集二角○螢窻異草三集二角○尊聞閣鄉會墨八分○有正味齋尺牘一角○六梅書屋尺牘一角五○詩句題解四集一角五○詩句題解五集一角五○歴代陵寢備考五角○曾文正大事記一角五○鋤經書舍零墨一角○曾文正公家書四角○海上羣芳譜一角○妙香室叢話四角○東藩紀要一角五○啓朦眞諦七分○書目一分○紅樓夢補四角○名賢尺牘七分○歴下志游八分○西洋記四角○紅樓復夢五角○霆軍紀略二角五○淞南夢影錄八分○孫註適軒尺牘一角五分○息菴尺牘一角二○籌海初集二角○戊子順天闈墨二分○江南闈墨二分○江西闈墨二分○廣東闈墨二分○福建闈墨二分○浙江闈墨二分○戊子直省闈墨八分○巳丑會試闈墨二分○肅亭雜錄四角五○道聽塗說二角○三異筆談八分○漫遊紀略七分○十二年諭旨一角五○十三年諭旨一角五○十四年諭旨一角五○十七年春季夏季秋季冬季諭旨各一本價洋四分○十八年春季夏季秋季冬季諭旨各一本四分○中西紀事四角○求闕齋日記一角五○壺天錄二角五○蕉軒摭錄二角五○漢南雜志五角○夜雨秋燈錄四角五○雨夜秋燈續錄四角五○曾文正公書札一元二角○續綏寇紀略七分○解酲語一角八○尺牘初桃二角○明季南北略一元二○明季稗史七角○東華錄東華續錄十二元○音註小倉山房尺牘二角○思益堂日札八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○風月夢三角○集錦尺牘一角○外科全生集八分○左文襄奏議四元○繪圖三國志二元○增註知愧軒尺牘一角五○筆耕齋尺牘七分○白紙曾家書五種六角○粤屑一角五○篤索堂文集一角五分○通問便集二角 
[癲狂定心至寳丹]  
上海保壽堂大藥房發兌鋪設鐵馬路東首總桃源坊口坐北朝南門面便是 
大凡世之痴癲一症多因痰迷心竅驚恐躉鬱痰血結心胸膈閉塞本醫士屢見天下患斯症者紛煩求醫問藥均無善治之法故將家藏秘製癲狂定心至寳丹一方不惜重資配製流傳救濟世人方用土木人參以補心安神又用龍涎香以順氣搜痰又用犀牛黄以清心解熱又用川麝香以開諸竅佐以定心利氣搜痰清燥散肝風去痰血等妙品使痰消火降則氣順使竅開心定則病除此丹所妙者無論男婦遠年近日癲狂不堪人事不醒卽將本醫士所製寳丹依法服下數日奇功包可立見　疴包可立起眞可謂傳世至寳也每丸雙科價洋一元單料五角不折不扣遠埠托局信資自理 
[始創真方詹製鎗上戒烟三香膏]  
廣東詹誠德堂始創鎗上戒烟三香膏發兌上洋英老巡捕房對門中和里内只此一家並無分店 
本堂首先始創上戒烟三香膏以來巳歴年久四海風行銷流口廣濟人甚衆分店上洋巳十一年此膏用龍涎香枷楠香上沉香高麗參發四草等藥三十二味製成故能掃除腸内烟油烟積無微不至功效無窮人所共知共信非但戒烟靈效如神雖三四十年之老癮多病瘦弱者亦能消患於無形以體驟能强壯既痿復能種子雖烟容甚重一吸此膏漸能退去而轉紅潤而生光彩飲食倍進步履身輕最奇者將三香和入烟中調匀呼吸數天後烟癮自减極大之癮亦僅一月包可斷根見烟不思毫無心癮戒後可保不生他病兼能愈百病並治瘴癘水土不服疾病瀉痢肝氣腹痛夜寐不寗便濁畏冷凡暑天將三香和烟吸可免一切　症若不欲戒烟之人將三香少許和烟吸能解烟火之毒其益無窮癮亦减輕面無烟色若無癮之人和烟吸之可以不致上癮誠戒烟之秘寳也用法詳仿單賜顧者送藥目書一本若無此書卽係假藥並雙獅印封口爲據近來假冐效尤者甚多外埠託妥實信局代購庶不致魚目混珠每兩足錢二千五百六十文始終定價劃一向無折扣○發四草戒烟丸每兩一千二百八十文○詹氏戒烟丸每兩三百文○參茸扶陽乾健膏每兩三百文○參茸調經坤順膏價仝上早晚開水冲服三錢○外有乾健坤順小丸價仝上○大丸每元四粒 
[石印史通通釋○阮氏鐘鼎欵識○八家四文六註釋○文林綺繡五種○彭剛直公奏稿○經解萃精初二集○名帖二種]  
史通通釋金匱浦起龍著乾隆時家刻歐宋字影原板日久漫漶不易購覔今其裔孫藏有初印原書重石印仍依原張照印字影甚大裝訂八本每部實洋一元六角○阮氏鐘鼎欵識原板早矢翻板校刻不精士林憾之吳中舊家藏有文選樓初印刻本一部易爲石印亦依原張照印絲毫不爽每部五本價洋一元二角○國朝八家四六文侯官許豫生太守箋釋後附陳叔伊孝廉校勘補註字影寫成一律每部八本外加錦套價洋一元六角○文林綺繡五種明季凌迪之等輯係史漢文選楚辭摘句每部洋一元二角○彭剛直公奏稿每部洋一元○經解萃精搜羅各省書院石家窗作初二集共訂十本價洋一元六角○宋拓化度寺碑南海吳氏家藏後有翁方綱成親王兩跋每本實洋四元○宋拓綫斷本是甫君碑較他本多有廿餘字每本實洋一元○存蘇州閶門綠蔭堂上海文瑞樓書坊出售 
[錢江會舘辨明真僞]  
兹我業杭寗綢向來頂眞置造貨眞價實近有射利之輩將寗波鎭江等貨冒充杭寗綢居然上報頭號寗綢四角八分四角半其中顯見與僞去冬向理論各號唯唯伏禮不意故智復萌竊恐不識者受其朦漍更關吾業大局實非淺鮮故特聲明 
[緒綸公所聲明]  
近有射利之輩以僞亂眞將寗波鎭江寗綢冒充正號杭寗綢每尺四角四分居然上報貼招遠商過客受其朦洞實非鮮淺特此聲明 
[美商赤金保廣公司]  
本公司集成巨欵計售赤金股本票三萬張加廣中彩每張兩條價洋六角分條三角隹於西五月廿一號卽華四月十七日開彩敦請中外公正紳商及各貴客至本公司面看開彩以招至公無私之意得中者卽在本帳房領洋不中者每條給回彩洋五分隨時可取如有塗改號碼等弊察出究辦本公司信實通商以期廣遠倘蒙貴紳商致外埠函購賜顧彩一者零躉均可往來信力貴客自理届時開彩後有對號單爲憑如願批發代售請至本公司面議或函詢可也其得中章程開列於後頭張赤金五十兩上下附彩每張二兩二彩一張赤金二十兩上下附彩每張一兩三彩一張赤金十兩上下附彩每張五錢四彩十張赤金一兩五彩二十張赤金五錢六彩四十張赤金二錢五分七彩七百八十張赤金一錢以上赤金每兩作定英洋五十元不隨市價漲落分售股票處二馬路源生莊上海外洋涇橋大英醫院後面赤金保廣公司謹啓 
 
 

Page 11

 
 
[彭誠濟戒煙藥局]  
創製極貞参片丸藥零售批發 
彭氏参茸定神戒煙丸藥 
本堂創製極貞戒烟人參藥片自光緒紀元以來迄今十有九載名馳天下巳經戒絶而脫離苦海者如恆河沙數不可勝記皆因本堂所用藥品選擇精良故戒絶後身子反增强健永無弊病參片名目計分八種頂高延益參片○筏渡參片○回生參片○立命參片○定心參片○安神藥片○保安藥片○極貞藥片○參茸定神戒烟丸○保安戒烟丸服藥之法載明仿單倘蒙客商代售批發公道賜顧者認明兩店招牌老鋪蘇州閶門内宋仙洲巷朝南牆門内廳發兌分鋪上海棋盤街街北老巡捕房對門藍牆爲記並有吳縣嚴禁假冐告示新添仿單爲憑庶不致誤餘外並無分出 
[赤脚大仙魚鰾丸]  
廣東鹿芝館赤脚大仙丸 
赤脚大仙丸者誠爲廣嗣之良方也自雲南大理府周氏九妾無子忽日偶出遊名山遇一赤脚仙人傳授依方製煉服至四十餘日自覺身體强健目明髮黑果有水火旣濟之功陰陽兩益之妙久服連生數子專治腎元虧損身體虚寒酒色過度陽事不舉夜溺頻多腰軟膝酸腎冷精稀臨事不堅等症服之種子培元延年增壽每兩洋一角减附桂每兩洋八分廣東鹿芝舘分設上海三馬路巡捕房對門寄杭城鼓樓外元成參號内發售 
[八寳兒科回春丹]  
廣東保和堂兒科囬春丹 
專治小兒急驚風傷風咳嗽哮喘夜啼吐乳啼哭無涙寒熱往來瘧疾痢疾撮口臍風與及一切疑難之雜症書所未載醫所未讀萬病一切異症皆能治之每丸洋一角分設上海河南路三馬路口 
[通天秘書續集]  
是書卽陶朱公致富奇書也凡耕田種樹採藥栽花服食衞生養魚畜牧之法無不畢載而且旁及占氣候考植物詩詞歌賦却病救荒諸善策後又附以功過格纂得確達生編天福編快藥印言覺後新書等册實爲平常必用之書宜家置一編者也每部四本裝訂一函價洋六角在上洋婦葉山房及各書坊購取 
[乾泰批發]  
本號開設上洋四馬路中朝南門面清膏每洋一兩宿膏還灰二兩陳膏二兩四公膏二兩八近埠固巳馳名遠處特恐未曉如蒙寄購方知正路 
[廣東仙壽窩家存秘方]  
固精止遺丸 
興陽種子固本丸 
種子固本之道首重精强夫人生天地之間具隂陽造化之氣男精女血以成人形或遇胎孕難成歸罪妻妾而不知男有九醜分繕列明心動陽物不舉一醜也舉而不久堅二醜也堅久不豐滿三醜也白濁遺精四醜也見色卽洩難固眞精五醜也精冷無珠六醜也夜多小便七醜也尿後反滴腰酸腿軟八醜也陽物短縮不長大九醜也男有九醜之症皆因心腎不交先後天不足虚虧之故百病皆生終有乏嗣之欵本窩秘製此丸藥性平和服之不數日陽物格外雄壯堅舉無比任意交歡固精久戰而後洩可卜廣嗣延年百不失一眞乃添精補髓養身種子第一之聖藥也○固精止遺丸俱每罐一元○四鞭壯陽丸○寗心補腎丸○鹿茸固本丸○雙金鎖固精丸俱每兩二角○大仙丸○大補丸一角○婦人種子丸五角興讓街第四家仙壽窩 
[歴代名稿彚選]  
是書古草堂主人不惜殫數寒暑廣搜前人名稿不下百數十種上自前明永正以迄國朝乾嘉精心抉擇彚爲一編因其名曰歴代名稿彚選蓋制藝一道國家功令悉以清眞雅正爲宗近科鄕會尤爲力爭風骨不徒以聲調見長是編所選則皆胎息渾厚氣魄沉雄之作每部裝十六本碼洋三元賜顧者請至上海千頃堂各書坊寗波簡香齋汲綆齋南北書坊發兌 
[保險讓價]  
本行保險洋房及洋棧房貨物向歴有年蒙諸君光顧今將保價格外公道如有貴商欲保請至本行面議可也公平洋行啓 
[治喘止咳順氣化痰丸]  
治喘止咳順氣化痰丸 
治喘止咳順氣化痰丸 
夫痰之本水也則原於腎痰之動濕也則生於脾痰之結氣也則停是故於肺是故脾爲生痰之原肺爲儲痰之器語云治痰先治氣氣順則痰除得其要矣彼凡外感六淫内傷飲食肺氣被鬱卽業液而成痰失治則留伏經絡結成痰核或胸膈臌脹或哮喘不能眠或手足痛不能舉或筋骨引痛咳嗽心悸或痰迷心竅舌强不言種種怪症不勝屈指雖致病緣由有風寒暑濕熱酒食生冷之不同要在一氣字盡之矣本閣精究有年製煉此丸專治老痰頑痰各種怪症無論受病淺者藥到應騐如神卽使病延日久痰漬己深務須携帶傍身不時服食自使原氣漸復客氣無權痰涎不攻面自愈此丸前在嶺南久經流傳行世用再刋佈四方俾衆咸知焉每瓶大洋三角廣東延春閣蠟丸號分設上洋棋盤街北首東向開張 
[珍珠化痔丸]  
痔有數種皆由風濕燥熱四氣所傷四氣者非六淫之邪乃五臟之氣擾動内發而作成也外治者如刀針掛線猛藥剖洗不惟痛苦難當且傷元氣内治者全用凉血散風逐濕潤燥温劑亦未見效反損精神痔雖感風濕燥熱而成實肝脾腎三種虚損而起欲斷其患固本爲先治標爲次此丸内藥品以舒肝扶脾固腎爲君以寛腸活血行氣爲佐調和臟腑健運隂陽使風濕燥熱四氣所成痼疾無地可容自然消化故此能治一切内外毒痔不拘逺所近日成澹成管糞前糞後膿血漂流破孔穿腸脫肛腸　如芝如菌大便艱辛甚至痛癢異常等症無不應驗每兩洋二角五分外用消痔散薰洗每包一角上洋英大巡捕房對門廣東接元堂何均年製 
[春季搢绅錄發兌]  
文武八角單文六角蔣氏心矩齋叢書六種五元薛叔耘出使日記八角籌洋芻議三角上海棋盤街醉六堂啓 
[金石之寳]  
歐公九成宫海内祇有一本卽虞劭庵王元美所跋爲宋公所收神理精勁向所穿見每部實洋三元局刻易害一元賞鑑家請至南晝錦理文軒 
[貢燭大紅粉]  
棋船街平和里泰康號代售謙信行每听重拾弍両每両保用油壹百五拾餘斤貨真價宜 
[塞門德坭出售]  
塞門德坭爲要工所必需考其性入水易堅者敗亦易遲久而堅者歴久如石不可不知也本行常運此堡得蘭牌水坭著名中外久邀仕商鑒賞務認此牌爲記免致貽誤又本行專運舉凡五金顏料一切雜貨以及玻璃火石煤紙等貨皆可代爲經辦物料必求其佳價值務取其廉倘蒙賜顧請移玉英四馬路義記洋行面商可也 
[新出遼金紀事本末]  
此書爲江右李芾生廣文所著廣文績學多聞熟精乙部竭數十年心力纂成此書博採旁搜條分縷晣精抄詳校允稱善本現託敝局石印每部十本一套定價實洋三元不折不扣并由李君呈請上海縣移知英法會審公廨立案不准繙印致滋僞誤特此附白同文書局啓 
[指迷之助]  
余患遺精醫治不愈近來其病更甚久聞上洋四知堂老藥房金鎖固精膏藥一貼包愈異常靈騐卽往購膏一張四寳丹一盒貼服立好又友人患小腸疝氣亦貼該寳堂疝氣膏而愈特登報章以告同病華總會吕松林 
[招人落茶]  
現有俄國茶船數隻停泊吳淞口外本月内開往漢口裝茶欲招人承　落茶之事並要船上墊艙所用之蘆非竹片薄板等物願做者卽至英大馬路俄國領事衙門而訂價值並覔妥當保人爲要幸勿觀望三月初九日 
[此種信生縫衣機器乃爲頂高]  
巿上無出其右其 
本行現又有新到各種手摇及脚踏縫衣機器出售此佈上海專理代售信生機器彚司洋行告白 
[城濟堂啓]  
戒烟呬噶草 
戒烟呬噶草靈騐異常服此戒脫皆稱仙草每服錢廿一文近來假冐甚多認明包內有逹醫士小像爲記上洋棋盤街北四馬路口分售朱家角同順豐號 
[天下無雙疝氣靈藥]  
僕久患小腸氣陰囊腫大如瓜受累多年不堪痛苦日前幸閱貴報得悉申江鐵馬路東首眞正廣東益三堂大寳號秘製包醫疝氣靈藥異常應騐日前托全盛局寄奉洋二元二角購回雙料疝氣膏一張並疝氣丸一盒依法試用不滿三天日覺病减後再接服換膏丸各一而乃病痊心感無涯登報誌謝蘇城南門同順興杭莊朱茂應拜書 
[看書即知戒烟法]  
此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腸中積滯烟油悉由毛孔而出故能除心癮愈百病增飲食豐容貌冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形者卽係假藥另有狐騷臭藥每料一元三日除根雀班藥半元十日退清髮秃藥六角半月種生淋癬等藥兩角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
[杭州德記號]  
發兌外國藥水香水丸粉糖片各貨俱全照申批拆信購卽奉近多假冐賜顧認明大井巷元元銀樓間壁石庫門内 
[循環之理]  
半送救危要書 
予因無子願仿去年江西陳宦半送胎產問答及兒女至寶二書不計部數以一年爲限每部除排字工價等由予暫助外收回實洋一角半仍託上洋南晝錦里管可壽藥丸店代售緣此二書實能救婦嬰之命而更宜廣送鄉村人家也安慶鶴雲堂潘宅啓 
[補身有益]  
百補鐵酒 
本藥房製煉百補鐵酒此酒是泰西名醫創造與衆不同專治面黃肌瘦形消骨立氣血兩虧飲食停積心悸咳嗽脾胃虚弱陰陽虧損魂夢多驚酒色過度精神不足四肢無力腰脇酸軟日晡怯寒夜不成眠癆瘵等症靡不著手成春以及婦女月經不調更爲靈騐倘蒙仕商賜顧者祈請先購數瓶試之方知本藥房上報不虚也上洋大馬路東首老德記藥房啓 
[法良意美]  
予昔年因病吃食洋烟迄今巳歴廿載千辛萬苦戒之終難脫累敝友比予癮更大悉係購本埠詹誠德堂鎗上戒烟三香膏和烟呼吸得脫苦海蒙友將用剩之膏送予試用果然數日之間烟癮大减再購四元巳斷烟根謹登報章以廣傳揚此佈上海點石齋汪景賢白 
[繡像三俠記新編]  
三俠記原書爲三俠劍本齋購得舊時抄本復乞九能山人潤色一過增添繡像併付石印以供衆覽全書四卷外加錦套每部價洋四角寄存棋盤街文瑞樓及各書坊發售補拙齋主告白 
 
 

Page 12

 
 
   
 
