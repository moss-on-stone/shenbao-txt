# 1882 - 253 - 4903369

 

Page 1

 
 
[本舘遷移] 　　 
啓者本館與申昌書畫室諏吉於八月初三日遷在英租界三馬路大禮拜堂南首諸君欲上告白以及買本館曁點石齋書籍統祈光顧各外埠有鯉信鴻詞寄示信封面上請照此開明當無遺悞此布[  申報舘主人謹啓]  
[論日本高麗近事] 　 
電音所傳日高二國搆隙情事訖於和議將成以次譯登者屢矣其議增條約内載有新開通商口岸方五十里以内日本領事有管轄之　斯約也或疑其陰懐蠶食之謀狡思兎窟之啓者余意是舉殆爲保衛商民計如泰西諸國領事得操刑柄於東方耳原夫領事之設意在衛商苟能盡樂便安何必重假烕柄是以泰西諸國互通商市客民之興訟者是非曲直悉取决於守土之長官盖以理爲人所同具法爲國之公噐據理以論事之當否援法以科罪之重輕有分土而無分民不同國而有同法不强讀貨殖之傳者更習申韓之學也其在東方諸國如跨越三洲之有土耳其也歐洲以東之有埃及也在亞細亞則中國而外海東之國曰日本曰高麗海以南島嶼瀠　國部錯處其間姑置勿論其附近中國者曰安南曰緬甸曰暹羅曰波斯曰俾路芝是皆門户洞開海禁告弛者也溯自立條約設捕頭近或數十年遠且百數十年歴時可謂久矣而主客之情猶難盡洽法律互異未免相猜於是遂舉刑官之權假諸領事之手雖云變通之政不失保衞之心如客民與客民涉訟則由本管領事斷之客民與土著涉訟則由本管領事與駐國長官會勘之客民倘作奸犯科例交本管領事請彼刑司按律懲治駐國不得死生之是領事誠有兼轄土著之權駐國莫能過問客民之事非敢薄待夫東隣也以刑政迥殊猝難强合章甫雖美何能加諸越人卽諺云所謂揑扁大頭就小帽子勢固有所不能也各國知己知彼竟得相安惟埃及於西歴一千八百七十八年前曾事更張其君詢於左右曰我國雖爲土耳其貢献之邦近得託英法而庇焉旣列於萬國之中何屏諸公法之外不得比於歐洲諸國而各國駐境領事猶復司刑洵有國之深恥也左右曰欲收領事之權莫如聘請毆洲律法家開均刑院將見判決平允堪爲一國之衡則他國自樂相就不必强之使從也埃君喜從其議洎乎開院之初有訟埃君奪其田產者勘之得實執法者斷歸民家或償値銀錢二十萬圓埃君曰噫作法自弊矣罰產入官何有於奪歸田償値國體攸關姑曾其次可乎執法者曰立法自貴近始不知其次且立法不能自信而欲取信於民難矣况異國乎法之不行吾知之矣車輪無角請從此辭律法家旣行院亦中軗徒留笑鈉爲時所議有藉詞以託諷者曰有聚族成市雜異姓　羣居者族長業釀秫而居人飲酒皆行沽於他市於是增釀具精釀術踵門而告居人曰我有旨酒足供斗石需今而後無勞遠沽矣衆樂其便己也僉曰唯唯越日挈瓶而往者錯踵於其門適見主人挈瓶而出問何之曰偶思小飮將行沽於他市踵門者相顧愕然曰異哉所聞有酒不自飮而强以飮人埃君欲均刑何以異於是非惟西國所不爲亦東瀛所不屑也按日本有志富强講求西學嘗慨然曰霸圖如遂吾其爲東英乎執政曾選英髦之士赴泰西諸國習輿地算法格致測量兵刑錢榖諸學數年前有習律法者七人在英國律法院考列優等上書英政府有云我日本自効法泰西以來步亦步趨亦趨頗著成效卽律法一端亦能通其意而駐境領事刑柄仍操恐非與人爲善之道斯議也雖未卽允從而揣日人之意不欲泰西待之等於東方諸國是欲隨西國之後矣旣自比於西國則西國之所以施諸東方者又將踵而效之吾故曰日人是舉殆爲保衛商民計如泰西諸國領事得操刑柄於東方耳 
[恭錄諭旨] 　 
　　七月二十四日奉上諭巡視南城御史桂年等奏遵保會同獲盗之紳董一摺着吏部議奏欽此○二十七日奉上諭御史譚承祖奏京師地面近來藉端生事之人各分地段紏黨肆行設有嫌隙竸相報復毫無忌憚請飭拿究等語輦轂重地豈容此等匪徒肆意擾害似此逞兇滋事愍不畏法殊堪痛恨着歩軍統領衙門順天府五城御史一體訪拿從嚴懲辦以儆兇頑而安良善欽此 
[埃事述聞] 　 
　　字林報載外洋來信云英兵之在埃及者已與埃人在對力格比地方大戰該處已爲英兵所得并獲埃人大砲四十尊埃兵力不能支遂遁去英人發馬兵追之 
[東灜碎錄] 　 
　　橫濵友人來信云七月十七日該埠有一法國人與華人鬥毆法人受傷頗重華人受傷輕查起事之由因中國租界内某剃頭店將洗面架放在門口適有東洋車與拉貨之馬車由此經過而拉貨之馬忽然驚跳華人之洗面架踏碎而御者佯爲不知疾驅而過之修髮匠卽將日人拖住謂其無禮定要賠償方在爭論之際忽有某馬房之西人問渠何事日本人云伊將面架放在路中我馬忽然驚跳致將物件踏碎西人謂修髮匠曰此乃無心之知何必爭執華人不允西人怒將赶馬之鞭向修髮匠頭上一擊頃刻之間血流如注是時華人觀者約二三十人内有五人將西人圍住不料西人素有拳勇之名將此數人打倒人一粤人見之不服手携短木棒打西人之頭血流滿面衆華人一擁而前奉以老拳西人見勢不佳望南而逸至某酒館樓上藏躱而華人尙尾隨不捨日人懼禍將西人交出衆人又奉以老拳西人昏絶倒地華人始各鳥獸散該處日人將西人舁至醫院雖頭有五處傷痕尙可無礙刻下已各控於該管領事官不知將來作何判斷也○又聞同日荷蘭國駐横濵領事官勒英達售不知何故是晚八點鐘時自用手槍擊斃詢其家人云日間有一友人相訪談至二時之久方去所談之事外人不得而知至八點鐘時自已閉上房門我等在房外忽聽房内一響卽打開門見領事已死云此君春秋不過三十左右忽遭惨死亦可悲矣○又云阿州所屬之板野郡撫養黑崎村地方有一古寺名西光寺庭中有數百年古松一株於前月某日忽見松枝頂上開花一朶大如松實色如淡茶甚爲光　是時有數孩童在樹下游戯卽攀上樹枝將花摘下寺僧見之詫爲見所未見一時競相傳述有老者曰此花能治病名曰十返花不常見見之能禳災降祥傳説者亦紛紛不一云○又云日本所屬之和歌山縣農務局員禀報曰該處自西歴七月三十日以來陰雨連綿至八月初五日午後陡起東南風雷電交作大雨傾盆有銀河倒瀉之勢山水暴發平地水高一丈二尺新宮川水高二丈六尺至次日午後風雨止天始晴計被山水冲去三十五户其他 
 
 

Page 2

 
 
堤塘破壞田禾被害者不可勝計附近停泊之船亦被壞數隻人口之傷害者殊不少云 
　　　　 
[日報彚錄]  
　　日本報云花房公使于初三夜冒雨進城時聞守舊黨擬在九硯山設兵拒守緊扼漢江以阻日兵進路日兵聞此信息十分戒嚴預備開戰并聨隊前進道經九硯山漢江等處竟寂然無事實出意料之外至公使謁見國王曁大院君并呈遞國書限初十日下午明白回覆高廷亦虚心允諾至初九日高廷頓變前説逕來答覆言所請之事因宮中王妃喪事未竣不能依初十日之限但國家大事應先告太廟然後集廷臣會議非二十日作覆不可花房公使接此信後無計可施遂報明政府悉聽政府辦理卽日命兵士隨同出城因向高麗政府請撥人夫牛馬以備道中應用而高廷故意推諉不得已令軍士自挈輜重而行或另雇人搬運退至濟物浦時一路艱辛非筆墨所能寫旋聞中國軍士三千名由南陽上岸不日卽欲入城高廷盖有所恃而不恐也○又云馬觀察帶兵入城之際高廷極爲殷勤車馬人夫一切預備欵待之儀逈逾常例因此待我國公便倍形怠謾云○又云高島少將現定於二十七日乘和歌輪船回國覆命至駐高兵士須俟朝命方能撤回花房公使亦在此數日卽回國聞公使進高麗王京之時探悉李最應金　鈜閔昌植閔謙鎬等被害之信皆屬子虚中國丁軍門已將大院君並從者三四十名帶回北京辦理至前所拿獲之亂黨巨魁十五名已梟示矣 
[譯東京日日新聞]  
　　此次當向朝鮮間罪者中國之舉動不但我國注卽各國亦無不然其用意所向必詳加窺察不敢少怠在中國之待朝鮮非無故而然也當朝鮮警報交集時議論紛紛或曰中國急發兵船往高或曰中國公使向我外務省言中國願從中善爲調停所言亦不一而足以上兩説尙未詳盡抑更有一説焉近來中外談者蜂起卽如横濵軋些駝西報言中國之亦日高欲居中排解若日本不許中國調停乃自招禍也該報所論可謂不審事理吾輩正欲駁斥其非忽有横濵美週妹魯西報先得我心該西報議論卓然頗有見識吾輩譯登于報使讀者一覽了然當初得報之時中國派往朝鮮兵船十艘陸兵三千若將大舉以目前而論派調兵船則有之然亦不過兩三艘此外無聞也馬關電報言花房公使未到之前二日中國馬觀察隨帶兵船三艘入仁川港後與我公使互相通問就所見揣之知馬觀察於念九日由天津開行至初一日乃抵仁川也且中國發陸兵之事就形跡而論欲入高京誠非容易此三艘縱有陸兵不過千名而已盖中國素以持重爲主無雷厲風行之槪今者如此迅速頗以爲怪然就勢論之想李中堂部下軍艦兵隊聞朝鮮警報卽由代理總督張制軍泒馬觀察發帶水陸各軍迅赴仁川天津距仁川水路只有兩日程比公使先到二日不足爲怪但馬觀察前經奉命至朝鮮爲美國訂立條約此役雖資熟手然而隨帶兵船究屬何意謹就吾輩意料所及者言之一以日本起兵花房公使帶領軍艦再赴朝鮮軍報緊急非尋常可比故奉命前往察看二以朝鮮素來頑梗日本起兵問罪若朝鮮拒絶必至日高開戰恐於東洋大局有礙故早出爲排解三以大院君幽國王弑王妃殺害貴戚大臣中國得信因派員帶兵鎭定内亂而來歟盖三者之中必居一焉若以第一件揆度兩國情形何以隨帶兵船三艘而又赶運陸兵急迫赴高此令人不得不疑也若以二件而言如欲從中調停亦毋須帶兵若帶兵卽係無名但我國與朝鮮尙未會議彼卽自願代爲調停果何謂哉如代日本問罪而我國自有文武能興問罪之師毋煩託中國代問也如代朝鮮調停則我國與朝鮮立有條約理當直與朝鮮商辦亦毋煩他人介紹於其間也李中堂張制軍豈不知此而尙遣馬觀察前來耶此尤不得不疑若以第三件因鎭定内亂而言彼朝鮮國王不是中國所立朝鮮治亂中不與聞迄今二百餘年未之攺也今欲乘機侵略使同盟之國難逃責讓之咎恐東洋大局自此决裂若中國直以朝鮮爲屬國恐將來亞細亞洲從此多事矣 
[新造戰船]  
　　去歲日廷命横濵横須賀船廠造二百五十匹馬力之木質戰船一艘現已落成名曰海門於上月十五日下水是日日廷大小官吏均至船廠以慶落成查該船長二百零一尺中寛三十二尺吃水十四尺五寸可容一千三百七十墩船上配設大砲六尊聞此船皆係日人自製並未假手西人故説者謂此船極其堅牢其廠中尙有一艘形如海門不日亦將下水矣 
[香港近事]  
　　香港西報云港中前月二十三日黄泥涌地方養牛之家忽三牛死於黑夜腹破肢殘疑爲車利尼戯班逸出黑虎所傷當報知巡捕而巡捕疑其不類盖虎力雖猛不能連斃三牛卽圖果腹則一之已足何必三恐爲人所暗害殆養牛者之怨家乎 
[輪船遇風]  
　　本埠前日風雨交至聞面風浪更大有太古行之天津輪船來自厦門招商局之懷遠輪船禪臣行之鎭江輪船均來自香港將次進口適遭此險二船幸獲無恙惟鎭江船上失落鐵錨一只並錨索十餘丈盖浪大激斷故也 
[優伶相妬]  
　　名優孫菊仙由滬囘都在前門外打磨廠演唱該園觀劇之人一時驟集車馬盈户外孫亦自鳴得意而福壽堂所演乃嵩祝成班管領該班者爲奄人龎姓龎見孫聲價頓高遂重孫而輕視諸脚色思欲裁減數人内有著名武旦一陣風者心頗不平於七月十八日午後到園尋釁向龎姓爭閙辱駡不已繼以老拳臺上正演一捧雪孫方描摹穆成忠義忽聞後臺喧閙戯遂中止觀劇者各自驚疑旋又見諸伶一擁上臺將臺簾臺慢一齊扯碎人聲鼎沸觀劇者俱敗興散去次日該園乃閉門未演云 
[騎馬被責]  
　　上月念四日蘇城崔中軍拜客過元妙觀前適有一少年騎馬而來直冲鹵簿當爲兵丁等拉下將馬與馬夫騎馬人等一併帶至平橋本署各賣棍發落當此憲禁方嚴乃敢復蹈故轍可謂咎由自取矣 
[風雲會合]  
　　蘇郡自獅林觀象以來國爲之狂無不思一開眼界巨象渡江後近日忽又街招四貼耳目一新諦視之一則曰拙政園新到老虎請看註云八月初一日起十六日赴漢口一則曰新到小白龍請看跋語甚長詡爲希世罕覩有客往觀者歸述龍虎之狀則固不値一　蓋噓之而弗能成雲談之而弗能變色者也殆山貓與穿山甲之類耳或曰龍之變化不測此乃蠖處歛藏安知他日不乘風雨破壁以去乎至於虎則天下之威而假狐者固多畵而類狗者亦不少况虎而冠者遍地皆是咥人之物又何必于毛虫中求之人言龍虎子但作龍虎觀可也何笑爲客瞠目咋舌以去此條爲蘇友所寄語近詼諧姑錄之 
[歧指可詫]  
　　人生支體之具眉目手足斷無倒置離奇令人駭視者至若駢指之生或亦戾氣凝結所致金陵現値大比之期烟湊集多有心性慈祥隨手布施之士而惡丐輩往往裝啞作聾最可異者一日有白髪嫗布衣清潔手攙一男據云年十一歲兩袖高捲一手光滑如椎絶無指掌並無傷損瘢痕一手則駢生十指長短参差是由根柢長成並用虊接續者姥云脱胎之始卽已如是其兒言笑自若略無所苦並不向人募化詢其來歴則裝考生之船户也住鑒邑之海岸家習竈業噫奇矣 
[一死一生]  
　　寍城有甲乙兩姓比屋而居甲家小康父已蚤世僅生一子其母愛如掌珠子遂問柳尋花無所顧忌適乙家亦僅生一女風流自賞粉白而黛緑顧影而弄姿甲子見之兩情相合從此花前月下私訂佳期而兩家均不知也蓋女早字王姓吉期伊邇甲子恐事露仰虊自盡女見之亦仰虊自盡旋卽灌救甲子得生而乙女以毒重難救不復返魂云 
[禁設紡紗公司示]  
　　三品頂戴辦理上海租界會審事務卽補府正堂陳爲出示諭禁事現奉關道憲邵札奉署北洋通商大臣　札據 
 
 

Page 3

 
 
上海機器織布局龔道壽圖等稟稱竊職局機器仿織洋布承辦多年因開局伊邇禀蒙前通商大臣爵閣督憲李俯鑒創始之難縻費之鉅仿照泰西獨造之例准予十年之限限内他人祗准附股不准另設以示體卹而期成效並經奏奉　諭旨恭錄行知欽遵在案兹訪聞上海租界有人慫恿洋人訪創紡紗公司亦用華產棉花試造殊於織局有碍伏候批示等情到本署大臣據此除批該局用機器仿造布疋事屬創舉前經李爵閣大臣奏准十年以内祇准華商附股搭辦不准另行設局其由軋花紡紗而至織布本皆一事相連據禀上海租界有人影借洋人創設紡紗公司亦用華產棉花試造竊用新法以奪利權誠於織局大有關碍候檄行江海關道照案查禁並候南洋大臣批示遵照繳掛發外札道遵照辦理具復等因奉此除分行查禁外遵照確切訪查立卽出示妥爲禁止等因奉此查前奉道憲札奉南洋通商大臣札同前由當經會縣諭飭禁止在案兹奉前因合再出示諭禁爲此示仰租界諸色人等一體知悉自示之後毋許入股再做紡紗公司如違于咎各宜凛遵切切特示 
[織綢公司續聞]  
　　本埠將新設一織細公司前已登報兹聞該公司攺用闊機專織外洋所用之細綾核計利息頗厚其詳細情形昨本報後告白已載從此利市三倍想有股諸君當色喜也 
[錢糧開徵] 　 
　　本縣下忙錢粮范邑尊接奉藩憲札飭以當此庫儲支絀着赶緊征收提前運解等因邑尊今已懸示擇本月初四日設櫃開征諭各業户親自投櫃輸納掣串云 
[戒煙善舉] 　 
　　盛杏蓀觀祭會在天津設局戒煙甚爲靈捷已列前兹悉盛觀察現商之英會審員陳寳渠太守就棲流公所附設戒煙局將無業貧民之有煙癮者先行試辦定於今日爲始觀察恐所定之方北方雖經奏效南人或未咸宜爰照方斟酌加减虊味更須視其人之强弱方爲用虊右謂愼之又愼者矣聞往戒者祇限十八個時辰斷癮七日後戒凈精神頓長勝於吸烟之時誠善舉也有生記號助洋二十元徐紀生助洋五元又輪船裝載已願常年約繳洋二百五十元以資添補棲流公所薜司事函囑登本報以誌謝悃爲樂善諸君掦名也 
[搶親俗例] 　 
　　昨晨虹口有搶親一事觀者甚衆緣木匠某甲之女已許某乙爲妻男女皆已長大雖標梅早賡迨吉而之子尙未于歸乙在烟館帮夥傭値甚微家計因之蕭索甲女在機器棧繅絲雖布裙荆釵而好自修飾見者咸目送之乙知良田不可以久曠乃擇吉雇轎及樂工人等伏於路側俟甲女進棧時突出抱之遂登花輿鼓吹大作一路喧闐往新虹橋而去 
[木牌撞船] 　 
　　洋涇浜内有各木行之木排泊近岸側逢潮大之時激斷纜繩木頭橫衝直撞往往害及民船前經英巡捕頭查辦嚴禁在案無如租界之中並無空地可以堆眝故仍泊於灘側前日法工部局有拉圾船一艘在洋涇浜鄭家木橋相近被同生木行之木排碰損向同生行理論而同生行又查得該木排係被南市之萬茂木行木排撞散故轉向議賠現在互相推諉不知能否息事也 
[婦人騐傷] 　 
　　前日上海縣署有兩婦人投案驗傷經范邑尊訊詰據供稱一爲瞿楊氏一爲吳陳氏吳乃瞿之寄母也家住虹口近因地基出路起釁被族姪瞿慶林逞兇刃傷瞿楊氏臉面吳陳氏頸亦遭拳毆請騐傷懲辦邑尊得供着補詞候提瞿慶林到案核辦 
[逞兇受罰] 　 
　　成衣匠朱阿寳投訢法捕房稱有寍波人至門口小遺阻止不聽反紏合三四人欲將我拉出毆打扯碎短衫因將其人送案輕翁太守研詰供稱名李莊仁在南順泰生意路過弄口急於小遺詎遭彼詈罵加以毆打太守詢其傷在何處李則含糊太守謂傷旣無跡而扯碎之布衫却在着賠洋一元并管押捕房三天以儆其逞兇滋事 
[看戱閙事] 　 
　　滬南小普陀橋江西會館内有孚佑帝君許眞人之像俗傳前日爲眞人誕期會館中循例演劇敬賀看戱之某甲等在戯樓扶梯上與伶人爭吵彼此用武某甲與同伴俱被打傷現經地甲調處未識了結否也 
[奉憲申禁] 　 
　　關道憲邵觀察接奉南洋通商大臣來文以前據商人禀請小輪船入内地蘇杭揚鎭淸江五處載運貨物諭令關道妥議未復兹據該商人禀請添置前來實屬冒昧并聞在滬有邀人承認股份情事迹近招搖卽着運司關道一體禁止等因邵觀察奉文後卽轉札上海縣出示嚴禁矣 
[控追謝欵] 　 
　　昨報列寍人董兆發與領港洋人至公堂互控救船謝儀一則不料尙有索酬渉訟一事可謂無獨有偶亦見是日風浪之險也昨日引水船洋人某帶同水手華人王增增投英公堂稱前幾日在吳淞口外之銅沙洋面見裝木頭之金致安釣船高扯救命旗船上之人見我之船大聲呼救當與言明須酬銀五百兩彼就應允并請速速乃以繩索拖至沙帶將近而風湧浪猛不能爲力適見小火輪船因呼與帮拖輪船上問明所許酬銀五百兩約定須與均分始得協同拖進吳淞口豈該船之老大黄圑祇肯付酬銀二百兩旋由黄邀友人伍立遠來請减　金然小火輪船已許酬銀二百五十兩不能翻悔故向索取船票并將黄等交捕送至英領事署轉送憲案請追金致遠船票呈閱黄供從福州　木運赴泉州因遭風打到吳淞口外故扯旗請救旋見引水船呼救是實惟洋人將五指示意我却不知西語祇請速救而已及進口而洋人索酬銀五百兩奈船小利微所裝木料亦衹値洋一千一百餘元如許給酬實在無力洋人又稱彼船若不遇救必致人貨俱没　其所裝約値銀三千餘兩伍供因知金致安船無力給酬故勸洋人减爲二百兩洋人未允陳太守商之司副領事謂該洋人救護華船原属美意應請再爲酌减司君將情諭知該洋人又與太守商酌斷令黄圑押繳酬謝洋五百元伍則斥釋着在外與黄帮同料理繳洋船票存堂 
[罰銀結案] 　 
　　前報列開帳舞弊一則昨又傳某到案陳太守商之司副領事以某每月向得辛俸銀四十兩今當酌罰六個月俸銀二百四十兩以充各善舉而某則稱决不敢作奸犯科實被陷害尙求明察太守謂爾之曲直殊難分辨照案而論曲固在爾某又稱受彼之愚故遭彼之屈惟有天知地知至蒙斷罰充各善舉固所情願太守隨飭具結繳銀完案 
[英界公堂琑案]  
　　北京人張全盛控泰安棧主方蔭甫棧夥李光友故意漏捐串局謀呑川土各情迭經列報旋由陳太守斷令李方二人繳銀一百五十兩給張了案張因不服又赴道轅上控業由太守將情禀明邵觀察又飭差傳方李二人與接客之余八於昨午前庭訊張則申訴前因方李余等同稱實未托我報捐被洋藥局查明偷漏將土充公太守謂張曰是案躭延已久殊費周折但土未報捐而被局查明充公本無可言惟該巡丁旣在租界獲私理合解歸公堂發落不應擅從新閘經過交局現已據情稟道姑令洋藥局貼還銀二百兩再令方李等除已繳之西票銀一百五十兩發還着攺繳莊票銀二百兩合成四百兩給張具結完案張稱已蒙費盡周折不敢多瀆但因此覊身日久泰安棧房飯資却難照償方李等亦遵斷繳銀而房飯資尙未肯已太守以此區區之數乃令兩造酌量息事云○昨報列徐元甫控失女已在粤婦王氏家認見訴捕解案等情卽日晚堂經陳太守庭訊徐元甫與妻上堂徐供松江人向以打挑餬口因五月間左侯相抵松閱操挈同女孩觀看以致遺失我妻思女情切雙目哭瞎爲此四處找尋今來滬在英租界二馬路之粤婦王氏家尋見女兒交捕送究妻某氏供與同王氏供向王永林買得女孩計付價洋四十四元係王立據今忽有徐來認女聞王卽徐之表兄想係串通太守問王氏曰中人何在應可根究王氏答稱中人皆婦女二人何從 
 
 

Page 4

 
 
着落惟一人管姓現在縣署覊押太守着徐元甫給償王氏價洋一半始准還女女孩交差看管昨晨徐妻又投案痛哭謂思女甚切并實在無力繳洋等語惠捕頭禀請將孩交徐領去司副領事亦大爲辨駁謂王氏買女豈無來歴應着交出訊明如果徐有串賣情事亦應科罪設無串賣當嚴辦拐犯太守隨飭將孩送縣着徐與王我等投候訊辦○巡捕解送爭毆不休之婦女二人請辦徐李氏供在妓院帮傭前日有同處傭婦與陸吳氏爭毆昨日陸吳氏竟將我毆打致失金戒首飾陸吳供前日與王楊氏爭執詎昨日徐李氏替彼前來尋釁致失金飾陳太守以兩造各供均無証據一併斥釋着不得再行滋擾如違干咎 
[更正]  
　　初三日報列董家渡有一渡船傾覆兹聞傾履者是吳家行航船非義渡船也合亟更正 
[鄭秀峯先生八旬開袠徴請啓]  
　　某等獲交鄭濟東陶齋耀東昆李見其才足立事常以濟人利物爲心知淵源必有所自過從旣密讀 
其家史乃知諸子之賢皆尊甫秀峯先生義方之訓心嚮往之久矣近年西北賑事起先生於本籍議設公所廣籌義捐分命諸子各就所居倡捐募資多方轉輸全活無算於是行省大府如山東山西直隷先後疏請建坊以旌合肥相國又特疏陳其一門義行請采入志乘俾垂不朽勸來者皆得旨兪允功德聞望益光以大矣今年二月爲先生七十晉一攬揆之辰諸子以戚友請稱祝謀所以爲壽先生止之曰吾極知諸君厚我所以貺我者辭必不獲然吾幼習艱苦自奉彌約而心彌安習俗日靡常怵然自戒况可躬承之耶物力可念愼無暴殄聞戚友皆孜孜好施無已請以所費移助賑濟吾更竭力附驥爲諸君子種德其可乎諸子承令以語某等皆起立曰敬諾孟子曰分人以財謂之惠教人以善謂之忠先生其兼之矣顧與人爲善長者之夙心有美弗揚吾黨所未慊先生嘉言懿行積厚流光今且享耆年膺繁祉有子九人河東三鳳時譽蚤屬羣季皆雋才偉器鵲起聨翩諸孫劬學能文有聲庠序天錫純嘏正未有艾若稱述德美以文字娛先生藉以薰德善良俾人知多福之可以自求倘亦先生所不拒也夫奇節易紀庸行難詳語云不知其地視其草木不知其人視其子孫觀先生之始困終亨身備百順天人之際眧然著明敢就所聞緖餘條次如左謹徴詩文凡在雅故宜有同心之言○先生幼敏慧讀書自課極勤苦屈於有司之試乃出游治生爲孝養然未嘗廢書不觀嘗曰聖賢教人讀書非爲梯榮干祿地也人生識字或不能徧觀經史至儒先有用之書斷不可不讀近人著錄議關勸懲者勿以淺近忽之嘗刻訓俗良規勸戒錄等書貽贈鄉里或爲人講解聞者化之○先生少時鄉有豪者與外家爭產而訟里人畏豪莫爲排解先生挺身與詰辨據理不撓請氣彌峻豪　折服產復而訟息長者咸器異焉○先生甫踰冠館於鄉塾規甚嚴從者甚衆凡入門者皆先授朱子小學使知爲人之道平生寫字點畫必端程子所謂卽此是敬也○先生精靑鳥家言爲先人營葬地客游廣州求相地者不輕應亦不計酬贈常曰地理卽天理苟利心勝焉則靈明先蔽而中理者少矣近年家居偶爲親黨相度一二專家皆自謂弗及殆獨具神解焉○咸豐初先生客滬上時江南軍事起勸餉甚急先生家僅中人貲竭所有以應人多激發樂輸蓋物望所歸故動而有功如此○先生性慷爽慕義樂施尤篤於本支年四十稍稍致贏卽令諸子繼事而身自歸里倡置祭田恪共祀事三黨貧乏賙恤之惟恐不至鄉中公舉如水利橋梁積榖施藥無不捐資盡誠善爲規畫鄉人咸勸故事集而不勞○自江南徐海山東靑州民捐協賑先生命家人各捐貲向善婦孺或鬻衣脱珥聞之而喜嗣河南山西直隷大祲諸子承命分籌先生頻以手諭戒勿終怠故數年來綜計募賑之數一門獨多焉○先生讀吳康齋先生學者以治生爲急語謂是近時士人對症之藥故子弟讀書非甚穎異卽命之經商而戒不得廢書家塾程課每進益嚴今長孫炳勛以部郎應試京兆次孫炳劭亦爲黌雋並馳文譽　才之盛寖熾寖昌斯足徴貽謀之善已○先生元配陳夫人早歲食貧同心黽勉賢而蚤世繼配夫人鹿門偕隱鴻案相莊魯俟燕喜奚頌宜之門以内長幼秩然雝睦無間凡數鄉範稱家慶者胥樂道焉 
[接錄附惜物軒經收皖賑第一淸單]  
　　黄觀妙德馨徐徐世德越刧生各洋一元王克菴馮少竹各洋一元金顯掦長義陳恆源無名氏無名氏無名氏葉馥堂各洋一元允德莊洋十元合記純泰莊各洋五元壽康莊王子佩亦政堂張義裕莊各洋四元壽椿子洋三元求根記立記行繹思潘鎰如張孚玉周堯封元甡利亨坤和莊保久人各洋二員劉聲遠徐浩源董桂記唐炳記立生泰各洋一員蘭言室鳳記各小洋五角張牧九洋十員婁餘村洋廿員吳太初存仁堂各洋二員力不從心人力不從心人竹波若愚居士各實洋五角蔭雪居洋一員公記錢一千文羅源興錢七伯文沈冬法客余恆森注萬泰陳永祥客邵日泰各錢五伯文震升錢六伯文張開興客沈義和客合興同泰森順興各錢三伯文元隆興源記各錢二伯文邵介軒洋一員益泰當程洋十員程達雲手洋廿員貨捐局洋廿員黃佐卿洋五十圓楊信之洋三十圓尤劍泉洋廿員共英洋九伯廿二員實對開在内小洋一伯十四个九五合錢十千零八伯三十一千一伯四合洋九員五角錢一伯念七千一伯六十五文一千一伯四合洋一伯十一員五角餘五十五文共繳洋一千零四十三員錢五十五文 
[附福州裕昌洋行收解第二批水災賑欵芳中淸單]  
　　公裕洋行楊秋田捐五十員匯豐銀行羅述儉捐二十員鄧仕棠捐五圓陳違宇三員蔡景昭二圓陳其純二員馮錦波一圓馮秋掦一員陳孟慈一員陳銘倫一員陳銘灝一圓同珍洋行譚杰生捐十員宏農氏四圓譚裕後堂四員徐郁堂一圓韋錦垣二員譚日初二圓泉裕銀庄二員趙宜春一圓蔡季五一員宋和卿一圓譚秩功銀七角五黃金玉五角周有才二角五譚雲湘二角五佘敦注二角五廣昌誠意軒捐七二二四庫一百員紉蘭堂捐伏票五圓興隆洋行林璞軒捐六員容慶雲捐一圓竹記一員隨綠氏一圓煇記一員劉萬維一圓林昌佳一員林永瀾一圓林華茂半員林華錦半圓叶記半員盛記半圓林永茹半員林永爽半圓閩海關何智泉十員戴子經捐五圓李達璋二員陸朝良二圓蔡能智一員鄭星垣一圓趙柱臣一員楊定之一圓鄧樹人一員謝梅藩一圓陶道淸一員李作楫一圓趙桂融一員林勤志一圓曹忠文一員周隆煕一圓李瑞亮銀四角洪阿安四圓自來捐彩餘記票一十五員愿省氏捐票五圓雲記票一十二員公裕洋行吳立之捐三員渣打銀行吳鑄亭捐伏票二十員益康號捐伏票三圓光裕號三員益泰號伏三圓天和莊三員王子柜伏二圓林春澍二員黎澤元二圓黃天弼二員高學基二圓培桂堂二員三略堂二圓黃均元二員楊心鏡二圓恆安莊二員黃椿元一圓曾占春一員公源號一圓李長漮一員董道立一圓何彝松一冐歐舜年一圓林貞藩一員陳偉洛一圓顏際治一員王禮敬一圓常春號一圓黃宗淇一圓毛振超一圓林　發銅錢四百文[  此稿未完]  
[蘇省撫轅抄]  
　　八月初一知縣於培澍交缷江浦回並解餉來省縣丞李宗涵到閶門水關差江藩牌示海門同知呂賢彬丁憂遺缺以候補同知陳家熊署理○初二日縣丞藍承松銷上海老北門巡查差府照磨楊錫塵服滿回省着 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[裝鬼敗露]  
　　金陵省城之西北鄉迤邐皆山高下曲折僉傳土山窰一處夜有厲鬼要人於路往來行人每驚遺物件初不知爲假裝也頃有賣柴者進城口稱該處攔路鬼今早破案矣急詢所由據云鄉人結伴挑柴到此經過天色未明有一少年先行數武忽聞樹林嗚嗚作聲一鬼出頭大如甕身穿黑衣面甚白眉目嘴鼻數倍於常人直前相撲鄉人驚跌暈去鬼以木柴無用摸索身邊冀有零物可取遂脱去假首灣身探取不料同伴已轉山抅聨歩而至見柴担横路大聲喊呌但見人影奔竄入林少年口吐涎沬扶起環坐以俟良久乃甦突於道旁得一大頭操杖擊之隨手破壞取而視之乃一雞籠用紙裝畵而成也始知前此假裝以嚇行人耳 
[書聨助賑] 　 
　　上虞徐袖海先生因念浙賑籌款甚難愿書七八言楹聨一百副每副减收潤資足洋七角邀同歸安郁祉眉先生亦書極聨一百副每副收足洋三角合同儘數匯解災區求書各件請送本會舘轉交十日爲期過期不收五日取件劣紙不書盆湯衖中絲業會館代啓 
[南塘觀水嬉賦] 　 
　　壬午午月庚寅朔旦宿雨旣霽晴雲乍開玉屏山樵要觀龍船自甌城芙蓉里相携出郭泛櫂而南理舷捧檝者不艣不帆容與乎烟波之際招邀乎南湖之濵彩旆朱旗斑斕五色衣香人影織於中川延慈生斐然情生乃奮藻而抒興作水嬉賦賦曰東海東頭山水州東山山下水東流去城東南七里許南塘歲歲嬉龍舟裊絲百尺矗孤鳳綵毛丹觜含淸哢垂髫童子披羽衣手揮塵尾凌雲控控孤鳳兮當天中陸離旌旆揚薰風風不帆兮輕　霧凝閣兮高浮執幡矟兮榮藻衣羅縠兮挂鈎齒十三而嬌稚髻一雙而玲瓏束腰支以翻影架鞦韆而横空輕於舞蝶翩若驚鴻迷離撲朔似雌非雄於時振鼓鳴橈語笑喧囂競前三槳兩漿移近一篙半篙東船西舫燕弱鶯嬌珍珠簾捲翡翠窗搖白波迎翠榜紅袖隱靑綃乍歙裾而回眸旋伸指以弄佩扇遮面而拂汗風入襟而吹帶腮嫩羞花屑長染黛衫緑波中粉紅膚外逍遙游冶之天綽約可憐之態匪采蘭兮上已贈芍奚譏擬醑𧛭於故春褰裳猶是則有藝林佳士文苑淸才招朋水榭宴客瑤臺泛瓊巵以蒲酌銀缸之緑醅艷吐珠璣之字暢飲琉璃之杯遙指濃陰緑樹裏爭看倒影碧溪隈碧溪緑樹迷烟舸越姝荊豓藏釵朶釵光照澗蕩客心歸航還帶容娜婀奢靡自古起蛾眉夫差西子嬉天池天池戯樂今何在夕陽紅盡晚風吹 
　新任永嘉石子元邑尊詩書門第閥閱家風一經筮仕浙江旋卽分班甌海彈指計之幾近廿年故凡温郡厘局海關發審洋務大小差事歴辦　殆遍疇昔代篆章安聿昭舊績於今榮升永邑丕煥新猷然石公每於公餘之暇寄興詩詞别號延慈論友玉屏生平翰藻著作甚富是以彼都　人士咸欣仙吏風流闔郡羣黎想見中牟政事宏才制錦家學淵源妙手栽花歌興遐邇兹將近來佳作傳頌儒林附列報章以供博覽亦足以　見石司馬之五馬雙熊將來定可操劵而得也[  本館附識]  
 
 
 

Page 10

 
 
   
 
 

Page 11

 
 
[光緒八年七月念三日京報全錄]  
　　宫門抄○上諭兩道錄前○發抄旨四道○尙書景等奏爲遵旨議處摺○户部奏爲請旨議處並呈明一切夾片○閩督何奏爲委署總兵夾片○大臣善奏爲請借補佐領摺子○兼湖督彭奏爲委員接署總兵夾片○七月二十三日禮部宗人府欽天監廂藍旗値日無引見○睿王岳林各假滿請安○温紹棠謝授左庶子恩○瑞聨請假十五日○六額駙續假十日○壽昌續假二十日○禮部奏派稽查接談換卷之大臣派出徐桐烏拉喜崇阿祁世長銓林張緒楷英煦○又奏汳查收職名之御史 
泒出松林陳啓泰○召見軍機○發抄彭祖賢奏交卸兼署湖廣督篆日期奉旨知道了欽此○又請將咆哮公堂之雲騎尉吳忠保革訊奉旨着照所請該部知道欽此○又長江提臣李成謀下巡過境日期奉旨知道了欽此○涂宗灜奏接任湖廣督篆日期並謝恩奉旨知道了欽此○○經筵講官户部尙書臣景廉等謹奏爲遵旨議奏事署直隸總督張樹聲兼順天府府尹畢道遠等奏昌平州明陵附近民地查明並非私墾碍難一槪封禁請變通辦理一摺光緒八年五月十八日軍機大臣奉旨户部議奏片併發欽此遵由内閣抄出到部查原奏内稱准前督臣李鴻章咨誠端前奏明陵有開墾地畝奉旨飭順天府確查當經前府尹查明段落係在各陵圍墻以外並無關碍請仍歸業户承種户部以各項墾地實於陵寢有碍請將明陵惟一百步爲限百步以内一槪騰出封禁奏奉諭旨交直隷總督順天府府尹查照辦理李鴻章卽與府尹臣札飭覇昌道督同昌平州並派員會同認眞查勘據禀明代十三陵各有寳城宫墻圍護又悼陵一處妃塚六處每處各有圍墻查各陵自前墻至後墻左墻至右墻不止百步者居多倘從墻外封禁百步實逾百步之限須騰出地二千七八百畝失業者讦及千家卽前明原設守　房屋及廟宇香火地畝均須封禁斷雖　置外調查紅契係康雍乾嘉道光年間給領契内坐落四至均載明每陵每處或至甬路或至大墻咸豐十一年昌平州查辦黒地議糧升科註明坐落某陵字樣並非私墾今欲禁止實多窒碍州境亦無若許餘地撥補今擬將各陵酌中定界槪以寳城宫墻外三丈爲度凡墻外三丈以内無論係誠端招墾或民間舊有一律封禁三丈以外並無關碍應照舊聽民承種納粮妃塜亦於墻外三丈爲限以歸一律間有侵佔明堂正路及大紅門正路並牌樓石柱根者並卽封禁其明堂正路兩旁民地及並無正路形跡之地請免封禁至封禁界内原有契照之民地另覓撥補其誠端私租及民間侵佔明堂正路之地應不准撥補等情查明代陵寢向以寳城宫牆爲限本無禁種界外隙地之例今擬以寳城宫墻外三丈爲限合之墻内餘地多有不止百步且明代原設保護陵基之羣墻相距寳城宫墻不過一丈五六尺現攺定三丈足資保護自應照此定案飭州明立界石責成覇昌道督同該州隨時查察不准稍有越墾由李鴻章核定移請會　等語臣等覆查直頴昌平州明代陵寢前據誠端奏有聞墾宫墻左右地畆十數頃之多當經欽奉諭旨交順天府確切查明具奏嗣據該府尹繪造圖册送部經臣部查各項墾地有逼近官墻寳城者有侵佔明堂正路者實於陵寢有碍擬請以百步爲限百步以内一槪騰出封禁並毋庸另議撥補等因奏蒙兪允行令直隸總督順天府府尹遵照辦理在案今據該督等奏稱若從墻外封禁百步須騰出地二千七八百畞失業者計及千家擬請酌中定界槪以寳城宫墻外三丈爲度等語旣據該督等查明各地户均領有契紙議糧升科並無私墾朦混隱射情弊應准其變通辦理相應請旨飭下直隷總督順天府府尹責成覇昌道督飭昌平州明立界石所有明代十三陵並悼陵及妃塚各處均以寳城宫墻外三丈爲限三丈以内墾種之地一律騰出封禁永遠不准再墾並遵照臣部前奏所有封禁之地除原有契照之民地另議撥補外其誠端私墾地畝及民間侵佔明堂正路之地一槪不准撥補卽在三丈以外倘有侵佔明堂正路者仍令一併騰出以資保護如再有越墾情事卽將該州嚴行叅處至界外無碍陵寢之地仍照舊聽民承種納糧俾免失業如虧短租課卽行撤地追繳契照勒令騰出並將此次查明各地畝何項騰出封禁何項照舊墾種是否距寳城宫墻三丈以外曁有無關碍明堂正路以及某項應納糧租若干入於何項奏銷繪圖貼説送部存案以憑考核再查該府尹前次送到圖册核計納糧升科地祗有數頃今據該督等聲稱若一槪封禁須騰出地二千七八百畝計有地二十七八餘頃旣稱並私非墾均已編入糧額何以前後奏大相懸殊所稱並無朦混隱射殊難憑信此項地畝究係何年首報何年升科應令該督等按照所報二千七八百畝之敷逐項聲覆先行開單報部一面造册詳明藩司造入各項粮賦奏銷册内毋任該地方官隱匿租賦藉詞欺飾所有臣等遵議明陵附近地畝變通限制緣由理合恭摺具奏伏乞皇太后皇上聖鑒謹奏奉旨已錄○○户部片再據署直隸總督張樹聲等片奏昌平州袊民呈控延恩侯誠端需索各節並自行革充陵户附片一件據稱查得州民藍萬有升科地十畞誠端令其每年交私租錢一千二百文趙寛另案旗租地十畞四分令其每年交租錢六百文王永富升科地四畝令其每年交私租錢七百文李榮李斌地十九畆誠端索去銀二十兩仍令每年交私租錢二千文劉德升科地七十一畆索去銀九十二兩包十民粮地二十畝升科地十五畝索去銀十二兩仍令每年交私租錢一千五百文又州民蘇連登地内誠端泒人砍去杮樹三株高永淸地内砍去杮樹十株誠端因向高永泉索銀未遂將伊家銅磬等件携去查民間承種近陵隙地皆有應完額賦乃誠端勒令另交私租任意訛索砍伐樹株反以他人侵種等詞凟奏殊非情理又明代陵寢每陵准設陵户三名由該州就近揀補每名給養家地三十五畞乃近年均由延恩侯擅自革充且每陵撤去陵户一二名將地畝收去取租入已又乾隆二十一年裁汰明陵司香太監案内祭祀香火地二十二頃九十二畆四分七厘交地方官招佃收租辦理祭品等項内有十六頃二十六畝二分向係陵户頭攬種及誠端將陵户革退自行收地取租實與定制不符惟地租旣爲祭品等項之用尙可攺歸該侯經理仍不得增租奪佃等語臣等查昌平州明代各陵旣經我朝設立陵户責成地方官稽查管束該延恩侯誠端卽不得再行干預乃屢向州民勒交私租任意訛索並自行革充陵户收地取租反以他人侵種等詞　奏殊属不合應請旨將延恩侯誠端交部議處以示懲儆並將所收私租悉數革除不准再有擾累至明代陵户仍由昌平州揀選充補不准誠端私自革充併將誠端從前每陵撤去陵户飭州查明如數揀補足額其收回養贍地畝勒令如數交出仍還陵户並責成昌平州嚴查各陵户不准勾結本地奸民入陵盜墾隙地偷伐樹株如有前項情事卽將該陵户斥革從重治罪另招妥實居民充當以資防護至原奏内稱祭祀香火地畆係祭品等項之用請歸該侯經理等語應如所奏辦理亦不得憑空增租奪佃致累窮民仍令誠端造具段落四至户名畝數淸册送州存案由該州造册詳請報部以憑查考理合附片陳明謹奏請旨奉旨已錄○○何璟片再福建江州鎭總兵朱德明欽奉　諭旨開缺來京引見所遺江州鎭總兵篆務自應卽行委員前往接署以便朱德明交卸北上查有留閩記名簡放總兵楊德珍久歴戎行熟諳營務堪委署理除分别咨行知照外臣謹附片具陳伏乞聖鑒謹奏軍機大臣奉旨知道了欽此○○奴才善慶跪奏爲佐領缺出請以軍營出力人員暫行借補以勵戎行恭摺具陳仰祈聖鑒事竊奴才接准帮辦軍務廣東陸路提督張曜咨稱儘先恊領現任防禦奇克伸佈係寗夏駐防自同治八年調營以來屢立戰功保升今職該員年强才幹練逹營務如遇本旂出有恊領佐領等缺應請按儘先班次挑補以爲邊塞軍營出力者勸等因咨行前來查該提督所咨係爲策勵戎行起見且向章亦有出征人員由本營奏補之案自應按照班次與在伍人員相間補用俾免向隅惟現在並未出有恊領員缺茲查有鑲白旗蒙古莫爾根布告休佐領一缺堪以該員借補合無仰懇天恩俯念防禦奇克伸佈隨征多年著有勞績准以佐領借補俟歸伍後再行給咨送部引見以符定制如蒙兪允該員所遺防禦一缺現値差操需人之際應請仍歸奴才於本營應升人員内照例依次揀補所有奴才擬補官缺各緣由理合恭摺具陳伏乞皇太后皇上聖鑒訓示謹奏軍機大臣奉旨着照所請兵部知道欽此○○彭祖賢片再兴兵部咨光緒入年三月二十四日内閣奉上諭廣東碣石鎭總兵員缺着鄧萬林補授欽此欽遵咨行到臣伏查鄧萬林曾于上年經前督臣李瀚章飭委暫署湖北鄂陽鎭總兵篆務附片奏報在案欽奉前因自應另行委員前往接署以重職守查有湖北漢陽恊副將張祖誠年强才裕熟悉營務堪以署理除檄飭該員前往接署外謹會同湖北提督臣傅振邦附片具陳伏乞　聖鑒再湖北巡撫係臣本任毋庸會銜合併陳明謹奏軍機大臣奉旨知道了欽此 
 
 

Page 12

 
 
   
 
