# 1907 - 341 - 4912448

 

Page 1

 
 
   
 
 

Page 2

 
 
[宮門抄]  
　　八月十五召見軍機倫貝子孫中堂 
論説 
[論閩省官紳壓制研究日俄日法恊約（通）]  
　　前日大阪每日新聞。載稱日俄協約及日法協約之結果。法當得雲南俄當得外蒙古日當得福建閩人於是開會研究○俄日法兩約問題而突有官紳壓阻之事。夫苟人心未死。則豆剖瓜分之禍。必不肯視若秦越。而不思所以挽救之方。若使半壁。猶存。苟有一機恢復。則東隅桑。楡之收。理所必有。然則今日之所當開會研究者。莫有如日法日俄協約若。而今日之應有開會研究之青者。尤莫如外蒙古雲南福建人若。而不意。乃有人心已死。理所必無之官紳。 
　　夫法之垂涎於雲南俄之垂涎於外蒙古日之垂涎福建非一日若礦產則强欲開採。若鐵道則强欲建設。其欲。染指問鼎。之心。已爲路人所共見有所顧忌而不敢明日張膽據爲已有者。非畏奄奄一息垂斃之中國也。列國互相箝制而莫敢先發耳。自日俄日法。之協約已。成則互相默認以爲已之勢力範圍。而絶無忌憚矣故。日俄日法協約簽押之日即外 
 
 
 

Page 3

 
 
蒙古雲南福建已非中國之日。於是而不許開會研究。則何事可以開會研究。於是而欲極力壓制。則何事不可以極力壓制。 
　　夫雲南之生命財產。非中國之生命財產耶。外蒙古之生命財產。非中國之生命財產耶。福建之生命財產。亦非中國之生命財産耶。以中國之生命財産。而列國會議瓜分在政府應先出而干涉禁阻其事。而政府以國力不充之故。置若罔聞其謬已甚。夫政府旣不代爲福建人謀。而使人民自謀之。已失政府之責任。今閩人旣自謀之。而閩之官紳又出而禁阻。不知閩省官紳之用意究何在也。旣日官。則官於閩省者。必有官之職守。閩省旣爲他人勢力範圍。而不知研究回復。則責任何在。旣日紳。則必生長於閩可知。有父母有妻子有親戚朋友。竟甘爲人之牛馬。爲人之奴隷而不顧。縱不爲一已惜獨。不爲父母妻子親戚朋友惜耶則。其所謂紳董之人格者何在在官吏素多。鄙陋。無非以揆度政府爲心。以爲政府旣不出而干涉。閩人安得有開會研究之權。且恐萬一民心不靖。致成交涉。則陞宫發則之謀自此終阻。在紳董不過爲官塲爪牙。交結勢官。恫嚇鄉愚爲宗旨。惟有奉命承教。一聴官吏之指揮。卽有父母親戚朋友鄉里之所吐罵而有所不顧。不知福建者福建人之福建。而非福建官紳之福建也。福　　建者中國之。福建安得使他人鼻齁也。且今日旣爲預備立憲之時代聖諭。煌煌一則日使人民共擔職仟。再則日庶政公諸輿論。然則開會研究者。卽所以研究負担之方法。而建造。輿論之先聲也。然則官紳之欲壓阻開會研究。直謂之摧折輿論之萌芽削奪國民之。負担可謂之違背諭旨蔑視皇章亦可是以爲紳董者。心目中祗有一官塲。爲官塲者。心目中祗有一政府。而國家之大局不計。時勢之。安危不計吁中國之敗壞。一敗壞於政府之專制二無非敗壞於若輩官塲劣紳之手嗚呼中國難乎免於今之世矣 
專電 
[電一北京（十五日午後七點）]  
　　李經羲張元鼎丁振鐸俞廉三同於今日（十五日）奉旨來京陛見其事甚可怪異（大） 
[電二北京（同上）]  
　　商部訂定礦務正副章程於十三日入奏（句） 
[京事小言]  
　　京師傳言已革侍郎朱寶奎日前乂挾資進京意欲運動某權貴保其開復並謀某部侍郎以雪前恥聞某權貴已許其乘機力保故朱欣欣有喜色云　 
　　外部務尙書袁慰庭宮保調查部務考核司員極爲認眞昨日慶邸曁會辦大臣那琴軒相國面諭司員嗣後部中事實無大小皆取决於袁尚書若袁尚書未看之公事不必呈回我們違者記渦宮保之威望誠加人一等哉 
　　張香濤相國近日接見屬員詳詢閣務查其内容多無謂之浮交而糜費冗缺亦復不少昨已商之諸同列擬將本閣一切事宜及會議政務處原訂章程大加整頓以期名實相符雖然中國之事而欲其名實相符亦豈易言哉 
　　内閣協辦大學士鹿大軍機日前呈遞封奏一件係條陳立憲曁滿漢平權事宜結尾并力請開去軍機大臣一差深蒙兩宮優加温諭故原摺留中未發此卽兵家所謂欲擒故縱者非耶 
　　初八日軍機大臣召見退班後兩宮又傳慶邸醇邸袁軍機進見大致爲實行立憲消融滿漢及有關皇室事件惟所議甚密細情尚未得聞 
而好事者又多一番揣測之辭矣 
　　前紀商部叅議袁克定請假一月赴津爲其介弟娶親事畢後續假一月親赴河南議辦開海鐵路（由開封至海州）一節茲聞参議俟續假期滿尚欲借開辦鐵路爲名奏請開缺其原因爲六月間曾被御史江春霖奏參現在張相國到京恐因江御史所奏牽連及此乂恐張相國與其父袁大軍機有大反對之舉動故先事借辭而去亦見幾而作者也 
　　肅邸前議將内外巡警總分廰　缺重訂額數卽裁汰冗員以節經費而齊流品立法至美乃左堂毓將軍大不爲然謂缺額一定必致奇異之士羣相裹足現當用人之際只能酌量拔補不能仍前積習云云以故日來兩堂頗有意見或謂毓之不願嚴定缺額者正以其私人太多恐若輩多所觖望耳然亦一面之詞未能據爲定論也 
緊要新聞 
[呂海寰又請停派留學北京]  
　　會辦稅務大臣吕海寰 
 
 

Page 4

 
 
第四版 
　　尚書日前呈遞封奏一件聞其内容係條陳學務事件而其切要之語則擬請停派學堂學生出洋留學並於卒業後勿庸賞給實官等項共計八欵原摺留中未發（武） 
　　 
[甘督晉撫均有升調消息北京]  
　　據政府傅出消息陜甘總督升吉帥有調京内用之説所遣甘督一缺某邸擬保晉撫恩中丞升任傅聞如是未知果見實行否（益） 
[編修鄭沅條陳消融滿漢兩片]  
　　再滿人名不係姓漢人姓名聯屬亦未能渾化之一端實則漢人姓氏混淆今日大抵以國以氏求如三代以上之舊姓已屬寥寥惟滿人猶存古意然其世系非士大夫之稍究心得者莫由深悉今京外通稱輙以名首一字爲姓於義殊乖若令姓名聯屬則又繁重不便可否用舊姓譯音合成一字冠於名上以昭畫一應請飭議施行謹附片具陳 
　　再滿漢互通婚姻實爲化除畛域之一大關鍵曾奉懿旨钦遵在案數年以來能奉行者殊不多覯臣愚擬請後凡京外滿漢一二品大員其子女幾人皆令先上其籍於朝限年至若干歲時准其請旨指婚在大員之家無端受此寵榮必引爲非常之慶幸至風氣旣開於貴族則士夫以下自然不令而行昔魏孝文爲北朝之賢君曾爲諸弟詔聘郡姓明成祖亦爲解縉胡廣之子女主婚史策以爲美談此事無擾累而有實效可否敕議施行之處謹附片具陳（慕） 
[趙次帥之治鄂政策北京]  
　　日前新授鄂督趙次帥召見時兩宮垂詢整頓湖廣應以河者爲先次帥奏云前督張之洞治理得法臣當步其後塵惟有益加勤愼力求改良自應督飭認眞練軍講求學務留心考察屬員設法消弭黨禍而尤以能屏除一私字爲上則事無不理政無不舉等語所奏頗惬聖懷兩宮卽諭令按照所奏切實辦埋云（盆益） 
[何燏時定期赴京襄校試卷杭州]  
　　學部電調浙江何燏時入京襄校試卷已誌前報專電茲將學部浙路公司電文及何君電覆情形分錄如左 
　　學部致浙撫電杭州張撫台鑒本月本部考驗東西洋游學畢業生擬調何君燏時來京襄校各科試卷聞何君現辦浙鐵路公司請代勸駕務望於二十日到京來往川資費用均開公欵探詢見允乞迅電復學部蒸浙路公司致紹府學電紹興府學堂鑒頃學部致撫憲電敦調燏時君即日北上襄校游學科卷今晩務必來省商行止浙路公司湯印 
　　何君復電准十四日赴都現聞何因經手路礦各事清厘需時擬於中秋節後方始起程云（遠） 
[電請改派梁震東總理粤路廣東]  
　　電致郵傅部云據粤漢鐵路公司董事鄺甘泉万善亭梁浩庭梁豫堂潘靄荃徐保之朱南洲曁四大股東會長二萬份股商李石朋張讓周等稱粤路風潮迭起人心危疑正人多慮禍引避新舉總理屢禀吿退現在比國已漸生枝節内訌未已外患又起危急萬分非有才德兼備衆望素孚者出而主持不足以挽危機而維大同但思粤路爭回自辦梁星使誠功在人心闔省紳商全體股東同深欽仰現在粤路若得足使總理一切内則風潮日息外則覬覦潛消於大局實有裨益其六月初二日開正式會時星使遠在外洋各股東尙復多數公舉若知回粤有日必且全數投舉不約而同其羣情推戴之誠無間遐邇况星使業於路事費盡幾許心血辨論磋商始克贖回厥功甚偉縱正式會並無與票現値星使回粤亦當共推總理路事以竟全功矧選票舉列第三更爲名正言順在羅總理退讓爲懐於未開正式會前早登告白力求股東勿舉旣舉後未卽任事意在推賢讓能其大公無我之心應爲中外股東所共諒雖選舉甫定未便遽議更張但董等細察羣情默維危局非迅舉梁星使爲總理不足以息内訌而杜外患徵諸輿論衆口同聲乞奏請准令前星使梁誠回粤總理路事等田前來查粤漢鐵路之事前開股東正式會舉定羅紳光廷爲總理經奉鈞部先行札派在案嗣因羅紳再四堅辭迄未任事迭由湘飭派署廣州府陳望曾前赴羅紳寓所切實勸諭催令迅速接辦並以如有爲難之處官必力爲維持而羅紳先後來禀堅以年來多病難勝重任爲言仍請另行選舉以至兩月之久尙未接事粤路關繫三省利權至爲重要總理一日未定則路工一日宕延更恐日久多生枝節難免股東之紛爭尤難免外人之覬覦該董事等現請以出使美國大臣梁誠回粤總理路事係因羅紳久未任事主持無人起見梁大臣上年爭回全路粤人深爲信仰如果派充總理自足以維路政而服衆情惟粤路總理係奉大部奏派應如何辦理之處伏乞鈞裁 
　　該電去後旋由督署接郵傅部覆電云昨已接粤路股東及董事公電業經據情代奏俟奏旨再達（按此事略見前報專電） 
[電飭川督挂撫合力勦匪北京]  
　　聞軍機處日前有電分至護理四川總督廣西巡撫兩處略云近聞川省邊界毗連廣西之處時有土匪勾結番民聚衆肆行搶刦地方大受其害若不設法辦理後患河堪設想務請合力派兵防剿以免釀成巨患（益） 
 
 

Page 5

 
 
[贛撫電商改編營制南昌]  
　　贛撫瑞中丞電致陸軍部云江省巡防營制向以二百九十九員名爲一營每營五哨每哨官弁兵夫共六十員名數畸力單難備緝捕之用正擬改編適奉咨發章程令卽遵辦並以各省情形不同倘須變通咨商辦理等因藎籌甚佩現擬就原有巡防各營參以地勢遵照定制編分中左右後四路每路編步隊五營惟中路暫缺二營因改編後兵額較前已增八百名略敷撥調其各路統轄制内帮統執事各一員均擬緩改書記會記擬併用一員司書生擬减一名改添鼓號目一名馬弁擬用四名護兵擬减作十二名其各營制内哨長擬增三名每哨分九棚如部定之數司書生擬減一名添馬弁二名護兵擬增四名撥管带用八名每哨官長四名伙夫除每棚一名外擬添五名分隷管带及各哨官長蓋以防營分防日多聚處日少不得不因勢變通量爲損益是否有當乞酌奪賜復以憑具奏再改編開辦費及增加常餉爲數頗鉅現已力籌的欵俟摺中詳細聲叙（因） 
[札飭密查孫黨私運軍火廣東]  
　　揭陽縣祝大令奉府憲札開案奉督憲文行据潮海關税務司夏立士申稱孫黨現又密運軍火至潮嘉兩屬用漁船石船裝載茲擬仿照光緒八九年間總理衙門所定船鈔駁艇章程給牌掛號飭卽將海口漁船編號嚴密梭巡等因祝大令已遵照辦理矣（酉） 
[蘇撫飭查大福丸被災實數蘇州]  
　　日商大福丸輪船在鎭江焦山失事詳情業經關道榮星莊顴察親臨該處查勘電禀督撫旋奉蘇撫復電謂大福商輪被焚淹斃多命聞之惻然希飭營縣妥爲彈壓保護勿令滋擾並速打撈未獲尸身連同已獲者妥爲棺殮備領已由司先行撥欵二千兩交執事分别撫卹資遣等因榮觀察接電後當卽遴委幹員會同丹徒宗令前往確查被災實數飭令妥爲撫恤以重民命（一） 
淞滬要聞 
[日領事致浙撫電（爲高慶堂及温州三五公司事）]  
　　杭州撫院張筱帥鑒高案已於西九月十一號備文照會諒己人覽此事關係極重不容含糊了事必須赶速理明應於交卸前確復以憑核辦又温州三五公司案已由本領事查明實情卽係留學生等煽動鄉愚滋事所云狎妓醉酒持刀等語均屬事後控誣朦禀現已禀請本國議派官員查辦先此奉聞駐滬日領某印（光） 
説林 
[閲歷之言來稿]  
　　老人十拗肯近不肯遠淚笑淚不哭睡日不睡夜出雨不出晴憶昔不憶今管細不管鉅愛孫不愛子惜畜不惜人惡逸不惡勞傷亷不傷惠 
　　小兒十偏戀母不戀父避師不避官悦畫不悦字却藥不却餅愛橘不愛橙嗜蔔不嗜菜憐螢不憐蟻怕狗不怕虎好暴不好濯喜雨不喜晴 
　　女子十僻愛花不愛草惜香不惜炭憐婢不憐妾憎客不憎尼顧婿不顧媳畏諠不畏謗知佛不知聖重禱不重醫能慈不能孝戒殺不戒淫 
　　秀才十反覔錢不覔書識銀不識字能酒不能詩厭奕不厭博作狀不作詞走縣不走學投刺不投文親吏不親友倦學不倦游怕考不怕病 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史製造品]  
要摺 
[胡護督奏廣東禁烟情形摺]  
　　奉爲遵旨實行禁烟謹將辦理情形恭摺具陳仰祈聖鍳事竊照光緒三十二年八月初三日奉上諭著定限十年以内將洋土藥之害革除凈盡如何嚴禁吸食並禁種罌粟著政務處妥議具奏等因欽此旋准政務處咨行奏定章程到粤當經前督臣周馥轉行欽遵查照維時臣在廣東藩司任内會同學臬運三司將奉發禁烟章程叅酌本省情形擬訂條欵詳明通飭辦理並出示曉諭在案竊維鴉片流人中國閲數十年自官吏迄於平民沾染嗜好者殆不可以數計非惟耗財喪志抑亦病體傷生臣竊痛世俗之沈迷憫斯民之陷溺自調任來粤卽經禀承前督撫臣力申官員吸烟之戒以爲民倡雖已漸知警省究難實力革除仰蒙皇太后皇上特沛綸音剴切禁止而又寛其期限俾得自新薄海臣民同深欽感伏查政務處原議章程限種罌粟按年遞减定以十年禁絶原爲體恤種户起見惟粤省山多田少產米不敷民食絶鮮種烟　户與產士素盛之區逈别似不必遞年减種轉多查報給照之煩當飭各地方官確切查明凡向未栽種罌粟者永遠不許種植卽間有曾經栽種者亦飭自本年爲始一律改種他糧由各該牧令周歷勘明取結申繳備案如違即行究辦並予該管有司應得之咎以期永絶根株此禁種罌粟之情形也官員爲齊民表率不先自治何以治人經飭大小文武各官凡業成癮者概令報明有差缺者暫離差缺無差缺者暫停派委一體勒限戒斷派員覆騐明確方准復任供差各取本員切結及同鄉官保結報查初次到省人員亦令取結呈繳始行註册委用文員責成各司道府稽察武弁責成鎭將統領稽察如敢有意隐匿或陽奉陰違查出立予嚴叅現已陸續報戒批行查騐立案至軍隊爲國勢强弱所關學堂乃培養人才之地尤當懸爲厲禁查新軍警察乃校員學生規則綦嚴本己杜絶吸烟之弊仍飭認眞遵守母許玩違旗綠營兵及巡防勇隊多係舊日士卒難保無嗜好之人前准陸軍部咨行章程嚴定武職官兵戒烟期限當卽會商廣州將軍滿漢副都統水陸提督分飭各營將校切實稽查造册呈報已　癮者視其精力操法之强弱高下分别勒戒革退限滿如不戒斷立予重辦並將該管官弁從嚴參懲務使舊染胥蠲咸知振奮此整飭員弁並軍學各界之情形也民間吸烟旣多驟難戒除凈盡然不節限制則積弊難望廓清查原定章程本有分給牌照之條爲吸烟購烟之據當令各地方官先行曉諭呈報限令二月報齊造册申送由司刋刷牌照發交各廰州縣編號塡給勒限遞年减癮已戒斷者取結繳銷倘有違延照章覈籍示儆惟吸烟之人每多隱諱恐間有不赴領牌者難免私賣之弊因定膏店專賣之法由官監察隨時調查出入貨物簿據并仿香港售烟成例加用印花凡持牌購烟者加貼印花於烟　之上俾與牌照互相牽制籍資考騐倘旣無牌照亦無印花而輒私自買賣者與受同罰庶幾防檢稍密閭閻當少犯禁之人此酌定售烟購烟章程勒限减瘾之情形也開燈烟館最爲民害非獨易於成瘾且多藏垢納污奉行定章勒限六月停歇先經通飭各屬一律嚴禁現在已届限滿查察各處烟館均經改業尚無違禁私開至茶室酒樓渡船宿店槪不准設烟供客其製售烟具之店亦令次第停賣惟禁烟之限爲期尚寛目前仍多吸食之人烟具卽難盡廢倘操之過急不無窒礙當令限定間數領牌繳費以後祇准閉歇不准增添將來吸烟人稀則烟具不禁而自絶此嚴禁烟館限制烟具之情形也其餘清查烟店官製片藥准設戒烟善會責成地方有司並巡警員弁督率紳董查察經管嚴禁吏胥差役需索包庇均經遵照政務處章程實力奉行現在民情踴躍省城己設戒烟總會省外亦籌設分會類皆派員請説留醫贈藥設廠習　義舉頻興成效可期速覩惟議禁洋藥進口一節應俟外務部與英國使臣商定辦法再當遵行粤省地處海濱港汉紛歧私運在所難免臣自當嚴飭各屬並關釐廠卡委員曁各税務司一體加意查緝以杜走漏竊維圖治必先除弊立法貴於實行令以沈溺宴安之痼習一旦爲之袪除而商民鼓舞歡欣不啻發聾振瞶良由明詔所布靡然從風臣惟有督率地方官紳認眞遵辦期於共收實效以仰副聖主覺世牗民奮發圖强之意除廣西禁烟辦法應由撫臣會同奏報外所有粤省籌辦禁烟情形謹恭摺具陳伏乞皇太后皇上聖鑒訓示謹奏奉硃批卽著認眞嚴禁該部知道 
 
 

Page 11

 
 
[分類新聞]  
政界 
[札飭嚴查私運米糧南京]  
　　江督端午帥日前札飭淮揚道略謂江北淮揚徐海等屬上年水炎頗重疊奉恩旨發帑截漕飭籌振撫本年夏季幸獲豐收秋成亦稱中稔查淮安之鹽城阜寗兩縣及海州青口臨洪等處各海口從前時有奸民以小船私運米糧出境實於民食大有關碍而海州各口尤爲向來漏私之地更須嚴密稽查現在接准部咨奏奉諭旨嚴申海禁自應認眞查禁遴派廉明幹練之員前往各海口嚴密稽查並分飭各屬一體遵照嗣後米麥及各項雜糧一概不准販運出口如查有私運出海船隻卽行扣留從嚴禀辦勿稍寛縱事關地方民食大災之後尤須格外嚴防倘該委員稽查不力甚至有得賄私縱情事一經覺察定維該道是問云云（育） 
[奉省裁判廳成立盛京]  
　　奉天提法司現議在省城内組織裁判廳内分高等裁判與地方裁判二級參用中西法律選擇曾習法政專科學生派充裁判員聞已擬定官制不日卽當發表云（言） 
[擬定變通戒烟官局辦法安慶]  
　　皖省西門外所設戒烟官局自開辦以來設局戒烟者人數無幾茲該局擬變通辦理如有確保准領藥回家呑食并可節省局内經費刻已禀請撫臺批示祇遵（周） 
[請撥賑欵修築隄圩安慶]  
　　皖北五河縣紳董凌其淮等近日具禀該縣請將賑餘之欵撥爲修築隄圩橋梁之用現該縣已據情轉禀省臺請示遵行矣（孔） 
交涉 
[日本公使定期來漢漢口]  
　　日本駐北京公使林權助君定於本月下旬乘浪速艦到滬換乘宇治艦來漢考查新闢租界並須往長沙常德二埠查察商情然後由漢乘火車往京云（今） 
[部議禁制外人探礦北京]  
　　農工商部提議各省近來辦礦往往未經部准率自延訂外人前往各處探勘礦苗殊於礦章有背嗣後無論何省何礦必經本部核准給領執照方准踏勘以免外人覬覦（黄） 
[咨請保護游歴教士長沙]  
　　英國教士白雲迥近擬由湘省起程赴沿江各省游歴日前禀由湘撫岑堯帥咨請皖撫飭令所屬於該教士入境時務須遵照約章妥爲保護（敏） 
軍界 
[劉提督告誡鹽捕弁兵松江]  
　　提督劉華軒軍門自接統鹽捕各軍特出示暁諭略謂引鹽爲國課攸關軍餉所賴鹽捕營原爲緝私而設各營弁勇務宜恪守營規勤加巡緝庶引鹽暢銷課餉有出遇有大帮私梟協力痛剿毋使漏網奪獲船隻鹽包器械拿獲首要匪徒出力者分别從重奘勵或賞銀洋或賞功牌或拔補實缺或由勇丁升充哨弁或由哨弁升爲營官以資鼓勵倘有不知自愛缺額尅扣廢弛營務督率無方巡緝不力約朿不嚴兵勇在外滋生事端騷擾地方者察出分别撤參斥革從嚴懲辦決不姑寛如敢勾通私梟合夥販私或搭股販私或遇大帮私梟與彼熟商酌留船隻鹽包若干爲送局報功地步或得錢洋私行放去一經查覺定卽按照軍法從事以肅營務合行出示暁諭仰合營弁勇人等一體遵照（此） 
[張中堂奏保人員武昌]  
　　鄂軍第八鎭統制張彪近奉張中堂奏保賞加提督銜並請獎二品封典文普能學堂監督内閣中書紀鉅維以辦學得力保升内閣侍讀算學教員禮部郎中曹汝英保升道員兵工局會辦候補府岳廷彬候補府汪子雲均以勞績奏保以道員仍留湖北補用兵工局收支和縣王熙奎奏保以同知補用文案候補縣丞王毓嵩奏請俟補缺後以知縣用（今） 
[批准擢升下級軍官南京]  
　　徐統制紹楨近將兵士升充軍官辦法詳請　督核示當奉端午帥批示云查教練處前詳以該鎭部由兵士補授軍官不下七十餘人當經批飭嚴加甄别量予試用嗣後應遵奏定補官制略辦理在案茲據詳稱由兵士擢升下級軍官僅止十餘人均經該縝考核學術詳加討論且多有由學堂畢業之人無徇私濫用之弊尙見核實嗣後應仍認眞考察總以用當其才使軍人咸知敬服而生感奮庶於練兵前途大有禆益（諟） 
[咨商添練屯墾兵隊北京]  
　　理藩部咨陸軍部稱嗣後邊蒙各地舉辦墾務應准一律仿照察哈爾添練屯墾兵隊俾資彈壓而示保護未學務 
[呈送中學堂收支清册蘇州]  
　　辦理中學堂蘇州府向太守近將收支各欵開具清册呈請撫憲鑒核茲特照錄如下一收藩庫放發按月一半經費湘平銀五百十兩一收善後放局放發一半經費湘平銀五百五十兩以上共收湘平銀一千一百兩開除一辦理府中學堂蘇州府知府何不支薪水一監督兼國文正教員翰林院庶吉士潘按月薪水湘平銀一百兩一國文副教員兼監學優廩生徐翰錡四十兩一修身教員兼監學廩貢候選訓導錢國祥三十兩一經學兼歴史教員前荆溪縣訓導宋文蔚五十兩一地理教員丁憂分省補用知縣高德馨二十兩一英文正教員兼用器教員江南水師學堂畢業生陳長佑四十兩洋二十元一英文副教員南洋公學畢業生杜永清三十兩一算學正教員江南格致書院畢業生王文持四十兩一算學副教員副貢生趙玉麟三十兩一理化教員南菁高等學堂豫科畢業生蔡鉞洋七十元一體操教員江南將備學堂畢業生魏廷喗三十元一庶務員荆溪縣附貢生潘炳言銀二十兩一文案委員援貢知縣宋殿元三十兩一會計委員兼自在畫教員候補巡檢胡善元二十兩一照料書藉儀器司事一人洋十二元一繕印各科學講義針筆板司書二名足錢十二千文一書識名足錢十八千文一門丁一名司閽一名聽差二名齋夫搖鈴打掃更夫七名厨役茶夫四名僕役六名共 
 
 

Page 12

 
 
　　二十一名每名月給工食錢四千二百文共足八万八千二百文一伙食除貼入新班學生膳費外足錢二百十六千四百二十九文茶水礱糖足錢二十六千四百文一租水船足錢一千八百文一各項燈油足錢二十九千七百文一添置器用雜物足錢四十千文以上共支洋一百五十二元湘平銀四百六十兩足錢四百三十二千五百二十九文（命） 
[全浙師範學堂之腐敗浙江]  
　　全浙師範學堂前經張撫聘邵伯絅太史爲監督不日招生開學而邵以近日浙省學界情狀腐敗一切灰心已將學務議紳辭去并將監督一職亦向張撫力辭而署撫信懷民以茲事關係全浙學務未便遽易生手一再挽留邵不獲己願再承留三月一俟招齊學生開堂上學决意北上引見云（白） 
[杭學界不注重趙孫案杭州]  
　　孫翼中自被趙學詩之父告發杭州學界不無騒動故互相討論此案之究竟非力爲孫辯也今知孫已避去杭城而此案亦並未有歸宿故杭學界中人亦均置之謂虚則自有水落石出之日實則孫爲名敎罪人兩者均無須第三人干涉故日來杭州除知恥社終日奔走外其餘學界均不置議云（黑） 
[公舉敎育會會長江西]  
　　江西弋陽縣官紳會議組織一敎育會舉定該縣歲貢生童君爕相爲會長現己禀請提學使下札委用（規） 
實業 
[儀泰鐵路開辦有期揚州]  
　　儀泰鐵路現已由運塲商人舉定劉廷鈞朱佑滋兩觀察集股承辦并議定仍用小軌庶與公司界限分清其章程係專運塲鹽不准兼搭客貨業已禀呈趙都轉轉詳江督咨部立案一俟奉到部覆卽當興丄開辦云（言） 
[蘇州留園擬建馬路蘇州]  
　　蘇垣閶門外盛氏留園春秋佳日游人如織因離城稍遠往返不便是以近來游人漸覺減色盛杏蓀宫保因商之陳小石制軍擬建築馬路以與楊安浜之馬路相接計需建築費六千金已蒙中丞飭商務同籌欵三千宫保慨認三千現已派委周令南監造即日開工約計兩月可以告竣（明） 
[浙路公司之内容杭州]  
　　浙路公司建築之江墅鐵路一律告竣因客車未到暫用貨車搭客已誌前報惟定價極廉開工式大約在九月中旬舉行公司總理湯京卿又以營業一部責任太大已囑各股柬舉員特别管理以重青成故公司中營業一部已略具獨立性質至曩者工程科長項君今春與工頭不睦辭職今亦將重入營業部以資臂助云（青） 
[批駁請欵提倡開礦南京]  
　　前江寗府江防船政同王燿焕以伏嶺山礦業經皖同核准開辦禀請江督給洋三千元先爲提倡當奉端午帥批示云此案前據該員及池州府先後禀詳均經明晰批飭兩江礦政局移會安徽礦務同派員查勘妥議辦法具復核奪在案自應靜候皖局查明議復何得禀請專由兩江礦政局妥議主行惟據稱該員請辦伏嶺山礦係奉商務局批准仰兩江礦政調查局分移安徽礦務商務兩局遵照前批妥議詳辦至此案正在飭議遽請先給洋三千元提倡開辦未免造次應併由該局等核議察奪（商） 
雜記 
[炸藥原料之新發明漢口]  
　　班蝥一物其性至毒中國除製配藥品外向無他用近日漢上西人購員此貨出洋者甚多每石價銀約七十兩聞此物傃製造炸藥不可少之原料云（該） 
[貴翰香滿漢之意見杭州]  
　　駐杭防營協領貴翰香平日專以滿漢之説鼓吹旗人此次孫翼中事發反對黨設知恥社即延貴翰香爲社長官塲以趙孫之案係個人訟案無庸圑體干涉曾派仁和縣方令佩蘭前往解散貴即當衆宣言云我爲滿人孫乃漢人今我作社長血官長卽思解散此社是分明有滿漢之見如官長眞欲解散此社我必發電至京痛言浙省官長排滿之實迹云云故官塲懼不敢發此亦可見滿人之意氣矣（赤） 
[支提學不得浙藩之懊喪杭州]  
　　浙撫張筱帥自奉旨調蘇後擬以信方伯署撫支提學署藩支得信大喜蓋支數十年京華冷落及任提學又復所得不豐一署藩缺不特可以調劑鎭江携來襄理學務諸員卽於囊宦亦有挹注近聞喻庶三署藩大怒謂其從日此張撫明明與我爲難使我下不去吾以後必事事與之反對事爲張撫所聞以支爲慶中堂老師懼之欲以運使一缺畀之署理而支則總不滿意以提學署運臺以品級論實降署也（黄） 
[同族械鬥廈門]  
　　廈門水仙宫吳姓於初四日族械鬥聚衆數十人各以刀鎗從事當塲砍死一人傷二人幸警兵聞信赶至拿獲數名始各逃散（俗） 
[發封客棧蘇州]  
　　蘇垣馬路棧六七十家曾經馬路委員諭令不不准容留雙擋水販及小竊賭棍見結在案乃前日胥門協升祥棧有屈某偕蕩婦入内姦宿爲江某偵知糾黨肆毆由捕拘案局員汪大令除將屈某等分别罰辦外并將該棧發封以儆其餘（或） 
[信局划船被劫兩則嘉興]  
　　八月十一晨林仁記永泰豐全盛正源四局划船由嘉興開行至塘匯外三里遇盗搶劫一空局主已投嘉興縣禀請緝捕是日午後一點鐘在丁家珊相近茜墩地方划船從盛澤開申遇盗船十餘隻將所裝全盛正源林仁記永泰豐福潤永和合六局船中銀洋物件盡數搶去約失去三千五六百元當時舟子禀報西塘分署業經局主具禀嘉善縣請爲緝追（東） 
[華商體操會定期開辦漢口]  
　　漢口華商體操會現己組織完備舉定會員三十七人定于九月初一日演習徒手體操候關道桑觀察給發鎗枝卽當改練兵式云（今） 
[咨請查拿匪僧南昌]  
　　江西永寗縣匪儈李官龍現聞逃匿湖南茶陵地方瑞中丞特咨請湘撫飛飭該處營縣前往會拿務獲解辦（摸） 
[禀請監禁不法棍徒安慶]  
　　安省鳳陽府東北鄉棍徒王西良馬正源兩名日前假充巡丁局勇在外訛詐經該地方官訪悉立飭差捕緝獲訊供不諱現由該府恩太守禀請永遠監禁一面仍飭營汛嚴緝餘黨務獲究辦（孔） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[冩情小説幻邦奇遇錄（美国企格原林著）十八]  
　　正搶地呼天之際。不虞煤氣之熸。吾又以急出吾父於庭中。不暇兼顧。尼卡忒日。然則捲紙亦已遭祝融之虐乎。利富賴曰。然也。我方返自庭中。已釀燎原之禍急由梯而探其捲紙之所在。則未遭火化者。僅寸許而已。其紙之所書。遠勝歐西之理則家言。實明明示我以生財秘密之道也我乃於父没之季年。遵訓而往迹之。尼卡忒曰。能否確如捲紙之所言利富賴日。旣應於前詎有不應於後。我悉遵遺言而訪之果見有黄金之窟。遍地而皆是者。我旣獲此巨資。卽以鑄此艇。艇中駛者。卽前此同運黄金之人。我以其功之大。不惜重金以用之。故彼亦異常信服此艇製成而後我於去歲。復有南美洲之行。惟是或乘氣球。或歩山麓。踰山越嶺。備極辛勞。而渺乎未有所見。乃始悵然而回。方鼓輪。猶未百里。適遇此奇異之鳥。言至此。旋身遽出時敦企聞此奇異之言。不覺目爲之瞪。尼卡忒謂之曰。爾以爲所言奚若語。語皆眞實而不虚乎。敦企曰。所言絕奇。然無絲毫之破綻。未必盡涉於虚言已利富賴指揮四人合携一竹籠而入籠中架以横木異鳥戢翼而集其上。竟體作深灰色。惟首及尾。則白如凝脂尼。卡忒注視之。已知以鳥之狀言。固鷹之屬。然如此者。統世界各國。亦罕見之四人旣入室。以籠置桌復返身退利富賴笑謂尼卡忒曰。此卽遞信之鳥也。自吾畜之儼若與我結不解之緣。言畢。啓籠之門。以手張而侯諸側。烏果若識其人。一躍血集　掌中利富賴乃以挪威之古音與之言鳥聞之。俯其首舐其毛。狀甚馴伏。若深悉利富賴之所言者。未幾。復以鳥入。謂二人曰斯鳥奇異甚。挪威　古音。能聆之。若易之以近時之語。則不能領悟矣。尼卡忒曰。當鳥之初至也。毛羽之間。亦有所傷損乎。利富賴曰。無之惟其狀似甚困憊。顧以信縛之脇下。鳥之力能有幾何困憊固無足怪。尼君乎此鳥之來。安知非上帝有以默宰之。且安知上帝不更欲使之爲余導。以故鳥之視余。親狎殊甚我自獲此鳥。因不禁睪然有高望也。尼卡忒笑曰。君豈復將以斯鳥如鄉導耶。利富賴曰。然也 
本埠新聞 
[浙省趙主敎蒞滬]  
　　浙江全省主敎趙總司鐸前日因公蒞滬詣法領事署并會代理領事卽由副領事惠德君迎迓入内茗談逾時然後吿别（舟） 
[批飭赶修女押所]  
　　公共公廨女押所前往工部局請關太守翻造洋房現由太守諭飭匠頭估勘工價呈奉道憲瑞觀察批示云旣據核實開價應卽興造所繪圖摺着卽檢呈聽候轉詳各大憲存案（舟） 
[濬浦工程紀事]  
　　開濬黄浦工程定於本月十九日開工聞日昨由夾板船運來外國工人六十名以比人最居多數並有挖泥機器數件卽在張華浜運起至卸泥輪船四艘於三日前至新加坡想不日亦可抵湘矣（本） 
[道批三則]  
　　柴炭同業夏定泮等禀批此案前批飭移詢碓究迄未查復殊屬遲延據稱王增祺等禀有朦混冐揑情弊如果屬實殊堪痛恨仰上海縣迅卽查案催詢核明究斷具報○高鴻春居雋鄉禀批察閲抄呈堂諭但令保人繳銀五千五百兩而華林所進綠色之道契方單及所收找貼銀兩却未飭繳無怪被告因此藉口徒多爭執於事無裨似不如華林一體繳廨一面飭催被告速即交銀彼此聽候核斷較爲兩得庶足昭折服而免訟延仰會審委員關守遵照核明辦理○馬道千禀批此項灘地果未出賣詎容他人越丈侵佔所稱馮振揚請轉道契奉飭勘丈一節究係轉立某國某號道契未據聲明無憑察核仰會丈局委員商令傅詢地保查明具復（泳） 
[徐仁才奉電管押]  
　　本埠西園烟間主人徐仁才前年往天津營生茲於前日返申未知因何事故忽由天津法領事署傅電至上海法捕房請將徐仁才傅提關押捕房接電後正欲飭傅適徐因事自投捕房當奉麥總巡命押候天津回電因犯何事再行核奪（舟） 
[夜差巡捕換給寒衣]  
　　法界各巡捕現届秋令所穿號衣仍是夏季服色麥總巡特於前日諭飭各捕凡上夜差一槪換給寒衣以示體恤 
[出諭召認路斃尸棺]  
　　本縣李大令昨日出諭云初七據廿五保三圖地保唐全坤報據英租界老巡捕房喚稱圖内三茅閣橋北鷄鴨弄經巡街捕見有無名男尸一具查無尸屬當經騐明該無名男尸委係發痧身死並無别故當飭棺檢交保發壇標記尸遺小洋各物带回儲庫在案合行示召尸屬領狀將棺給領埋葬（泳） 
[押解盗犯]  
　　盗犯江寗人陳德勝由吳縣解送來滬寄禁縣監後己由道憲觀察備文於今日派差將陳押乘鈞和兵輪解赴江寗（厘） 
[爲夫雪冤]  
　　川沙醫生朱品翹爲盗案牽涉經川沙廳陳伯昂司馬獲案訊押在案昨日朱妻唐氏投道轅控稱丈夫素來安分前蒙袁升道賞有匾額今遭牽累等語觀察以氏一面之詞殊難憑信諭飭陳司馬錄案具詳察核（尾） 
[縣批四則]  
　　閔起鳳禀批查馬宗濱浚河經前縣詳定須浚圖分按畝带征由　南川二邑會挑續議展緩一年察看酌辦在案事關農田水利未便再遲亟應及時興工以期早觀厥成據禀前情候即分别照會各局董事議章設局定期開辦並牒移川南兩廳縣一體諭董辦理○周銀國禀批查潘其祥等前因犯案纍纍奉各大憲訪拿到案節次提訊供不承認現據禀明該民人前次所出之洋三百五十元委係自 
 
 

Page 19

 
 
　　願捐繳並非被潘其祥等索詐所致應准將此案註銷至潘杜二犯能否從寛保釋尚須禀請憲示再行遵辦○陸文麓禀批據禀遷移結一圖義塜擬仍請委李千總來堂會辦以資臂助是否可行希卽逕禀道憲核示○張春泉禀批周裕香違禁售烟咎由自取旣稱母病沉重姑准暫予交保釋回候訊仍著補結呈查（哲） 
[循例停工]  
　　昨日中秋令節江南機器製造局總辦張觀察諭令各廠停工一天工照給（莊） 
[暫予保釋]  
　　廣東路信義客棧失愼捕房疑有縱火情事派探將棧主萬玉階等拘案訊判發押捕房查辦在案昨午後由捕房將萬送廨禀請關太守核示太守諭著暫交妥保出外候復訊核斷（舟） 
[上海官事]  
　　新選嘉定縣知縣高蒸福建人昨日由蘇來申到道禀見候補知縣李善徵奉道憲委赴嘉定公幹昨日到道禀辭鈞和兵輪管带馬廷樹昨至道轅禀知護送查税四委員事畢返滬銷差前捕盗局總辦朱寶瑩昨日到道禀銷病假（尾） 
訟案 
[上海縣案]  
　　北新涇陸小園違禁賽會毆辱局員拿解到案前晚經李大令審訊供稱秦鑑生陳子江唐安仁等因時疫流行出賽劉公會廿一日命小的至各街鳴鑼旋奉巡局諭禁小的卽出外作工不知後來情形三圖地保金琴台供陸實爲首之人巡局廿一日命小的諭禁不服致將小的鎖頸依然賽會大令判陸實四百板押辦地保仍協緝餘犯○姚正興店夥唐成源購買陳進逹絲線三次給本店支票洋一百四十元向索諉賴控縣訊押在案刻據正興店主姚景夫投案訊稱因病回麻將店務託唐經理唐今私刻圖章擅出本票陳之絲線亦非店中購買陳亦投案求追絲洋判唐還押限十天還洋○徐桂祥與王阿大販地互控一案昨又復審徐供王向小的購地一畝二分先付定洋一千元其餘六千二百元因屈期不付照議定洋罰去地已另售王供到期備齊價洋徐有意延抗覇呑定洋大令判各交差限半月自行理楚○朱王氏同母王戴氏喊控訊之王氏供丈夫朱順芳開設米店現因出外被大婦黄氏將婦人毆傷司賬某甲喝令帮凶戴氏供亦畧同大令驗有微傷判各退候飭查核辦○搶刦曹家渡永康米店之丁恆倉在巡局供出同黨俞立堂拘案質訊两犯俱各刁頼大令喝工責竹梢二百下還押俞釘鐐收禁外監候談（車） 
[總工程局紀事]  
昨後其西人在南市製造局前恃醉胡閙由昌廟巡局解送南區轉送總工程局後泒探送至法捕房歸該管領事收留○南市商業體操會因失去良馬三匹偵知南匯新市鎭某姓買有新馬禀明總工程局泒探投文南匯縣主王大令派捕協查該某姓衹買一匹即命限交到滬○桑園街陸金山與鄰婦某氏因欠洋口角由巡士拘至南區轉解總工程局押候究辦○蔡松林近託趙談氏邵嚴氏爲媒價買寕波婦人唐氏爲妻因付洋口角南區探詰問情由唐氏稱被人誘出騙賣趙氏等稱由湯荐頭領來區長命解至總工程局押候訊懲（泉） 
[英租界捕房事]  
　　英租界湖北路某馬房内被馬夫小白皮竊去白馬一匹盜賣 
於滬南製造局附近報捕飭探金立生於前日在南市高昌廟地方將小白皮緝獲解入捕房飭押候解究○老閘捕房押犯金裕卿近因在外　梢洋四元二角由華捕查悉拘捕入房押候解送公廨訊究○公共捕房門差蔣阿金因同鄉流氓馬德桂藉端向王阿三拆梢洋三元被王扭控捕房蔣卽將馬釋放反以原告誣控置之不理事爲西探查知禀明總巡捕頭將蔣阿金斥革（舟） 
[法租界公堂案]  
　　地販楊伯寅與唐榮生等爲經售田地紏葛涉訟經公堂斷令楊將紅契父出並邀地保蓋印令得主英商買克而將地價銀两交還在案茲因楊一味刀玩不但不將紅契交出且唆使地保亦不到案聶司馬上期將楊伯寅管押該地保蔡良亦於昨日拘提捕房押候解廨嚴究○顧三元行竊途八金鈕扣劉正合偷菜市活鷄王吉吳倍蘭串竊木頭張船善行竊衣服均由包探拘獲飭一併押候解廨重懲（舟） 
[美租界捕房事]  
　　日本包探越界捉賭至被毆傷一案茲悉正兇小海林昨已由探徐慶申拘獲押候送究○昨早王小四子張阿毛二人持　呢二梱巡捕詰問被毆由他捕帮同獲住押候送懲○徐掌全闖入密勒路瑞倫絲厰圖竊當被拘獲押候究○包車夫陳阿慶王恆慶在途兜攬生意被捕拘押候究（西） 
[閘北工巡局紀事]  
　　小工陳得生李順榮馮邦本俞阿春等被騙去上工使費洋一元數角前日陳等向王理論反誘至王家宅某香作内串通工人王長根誣盗刦物鳴鑼喊捕復將陳等四人綑獲私行弔打陳等當時不敢喊救幸巡士得悉奔來一併拘入局中經易巡官略詰數語諭飭押候禀請總辦汪觀察核示遵行○北市鴻順等各絲頭棧以存諸穢　曾經飭令遷移在案昨奉總辦汪觀察諭飭統限一個月各將穢貨出清違干未便○陳阿三核趙如新欠租覇房一案由巡官訊判趙赶將所欠租洋如數措繳如違押追（迭） 
振務 
[愼裕號經收雲南捐欵第七次報告]  
　　保安堂經募元記洋二十元小洋一百角倪森根二十元潘承基十元姚子安十元延陸子十元顧子範五元陳寳華五元銅洋一元慈水勉力子五元銅洋二元戴順昌銅洋四元嘉定知不足小洋六十角銅洋四元李君三元北市東北區巡警局彈壓費三元李宅三元梁陳氏二元赤貧子二元赤貧子二元無名氏一元葉二寶一元仁記一元無名氏一元小洋三角楊維新一元慶芳女童小洋二十角張慶增小洋二十角徐健順二角銅洋二元二角又桶捐大洋十四元小洋一百廿七角大錢十千零六百零二文銅洋二十九元小洋一百十四角五分當交天順祥號彙解灾區合亟登報以揚仁風共大錢十千零六百零二文小洋三百三十二角大洋一百十九元銅洋四十二元銅小洋一百十六角五分 
[枼氏募助方橋捐欵台銜聲明]  
　　啓者前承葉勉卿先生慨允募助方橋捐欵洋八千元曾經登報道謝茲蒙開示捐助台銜合再登報聲明統維公鑒計開葉緜慶二千五百元葉樹德堂一千四百元瑞昌順六百　義善源莊三百元會餘莊三百元同興莊二百元升大莊二百元瑞大莊二百元范雲和二百元葉彭氏二百元王葉氏二百元榮春堂一百元榮慶堂一百元泰慶莊一百元衍慶莊一百元餘大莊一百元王信妹小姐二百元杭州元大莊一百元杭州乾大莊一百元志大莊一百元寶大莊一百元馬叔平五十元王正厚五十元王正康五十元胡玉卿五十元陸興之五十元大豐永五十元愼修堂五十元俞誠如五十元葉進賢五十元葉施氏五十元葉王氏五十元張祥君五十元楊慶和發記五十元纘緒堂席三十元范迪秋二十元[  浙寗奉化方橋工程公所謹啓]  
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
