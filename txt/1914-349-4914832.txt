# 1914 - 349 - 4914832

 

Page 1

 
 
   
 
 

Page 2

 
 
時評 
[自由平等與法律]  
　　狂躁之徒以干犯法律爲自由以破除法律爲平等是自由平等與法律不並立也權勢之輩也蹂躙自由嚴分等級爲法律是法律與自由平等不相容也由前之說自由平等之先進國何以不廢法律乎由後之說法律昌明之先進國何以不奪人民之自由平等乎獨至我中國乃自由平等與法律不並立不相容何也 
　　有調停其說者曰法奸以内之自由平等可也法律以外这自由平等不可也是亦非自由平等與法律持平之說也何則法律非天定者也定法律者不能平等則法律内安復有平等之餘地法律非能自身運用者也運用法律者可以自由出入則法律内亦安自由之足云故法律以内之自由平等仍係權勢輩一種欺人之談而非平等自由之眞義也 
　　嗟夫自由平等之眞義廣也自非狂操權勢者流所能知卽就法律以言自由平等據今日之時局論之則亦有至顯至易之一解大官犯法庶民同罪且不得陽捕而隂縱之平等之謂也如無犯罪之確據不得侵犯人民之身體財産言論集會有誣陷之者且必實行其反坐自由之謂也卽此區區之自由平等試使政府中人自思之其能對之而無愧否耶嗚呼中國自由平等與法律 
命令 
　　五月二十四日大總統命令約法會議議决參政院組織法公布之此令 
　　又令學說之誤每爲亂階邦基之固必先守法平等自由之說歐美先進各國爲督公之脩條我憲章繼述之邦亦有明定之準則古者治國刑賞且共諸庶人耕鑿各安其本業何嘗不平等何嘗不自由近世學者益闡新義釋之爲法律上之平等法律上之自由蓋一國之中職分雖有等差而法守初無二致同羣共處人己各有權界惟法制能嚴其防向使範圍盡撤保障無由則弱肉强食或將出於攘奪之途入於澌滅之境豈復尚能立國保民近年以來淺學之士但憑耳食往往謂平等自由諸義爲吾國所本無欲舉之以廢棄吾所固有不逞之徒復從而煽之倡爲邪說使其私圖其勢不至於　覆衣裳　越規矩舉一切法紀禮教而悉圯滅之以亡吾國而危吾種族不止是豈平等自由之過特假託其名誤會其義者之過也現在約法業經明定人民平等自由諸條一一以法律爲範圍卽一一得法律之保障培養民氣保持治安撥亂反正將基於此望我國民各明眞諦勿入歧途其有假爲新說骫法亂紀者國典具在恐不能爲之曲宥也本總統旣受付託之重未敢一日忘履冰淵之懼願與我國民共懍之此令 
　　又令嚴家熾給予二等嘉禾章傳家駒給予四等嘉禾章此令　　又令陳德俶給予三等文虎章此令 
　　又令　宋燦給予六等文虎章此令 
　　又令任命財政總長周自齊兼鹽務署督辦此令 
　　又令任命張弧爲鹽務署署長仍兼稽核總所所長此令 
　　又令財政總長周自齊呈請任命張茂炯伍光建爲鹽務署參事李思浩錢錦孫爲鹽務署廳長邵羲張德熙爲鹽務署秘書朱文鈞章祖僖胡翔雲顧鴻範朱志烜劉文嘉徐　劉應嶰爲鹽務署僉事應照准此令 
　　又令財政總長周自齊呈請任命文永譽爲秘書應照准此令　　又令據國務卿轉據銓叙局局長張元奇呈請任命方兆鰲爲參事應照准此令 
　　又令據國務卿轉據銓叙局局長張元奇呈稱僉事陶壎呈請辭職陶壎准免本官此令 
　　又令據國務卿轉據銓叙局局長張元奇呈請以裁缺秘書沈澤生改補本局僉事等語應照准此令 
　　又令内務總長朱啓鈐呈據福建民政長汪聲玲轉據東路察察使陳培錕呈請任命王允晰爲秘書應照准此令 
專電 
[北京電]  
　　參政院長已發表爲黎副總統汪大燮副之參政六十人皆曾任大官餘十人爲法政派日顧問有賀氏曾勸袁純任舊人 
[北京電]  
　　張國淦爲參政院秘書長張現丁憂以林長民代瞿鴻禨趙爾巽等均任參政法制派則有施愚王世澂程樹德等 
[北京電]  
　　任黎爲參政院長確已决定袁昨特招施愚商組織該院人員大抵政治約法兩會中人占多數 
[北京電]  
　　周肇祥任爲平政院長 
[北京電]  
　　裁都督命令將發表 
[北京電]  
　　政府初擬開儲材館近 
又改學術評定會冀以銷納新人 
[北京電]  
　　熊希齡定六月十六日放洋其煤油坐辦外間先擬爲陳漢第今乃决爲拱衞軍軍需總長袁乃寛 
[北京電] 　 
　　晋滙帮代表尚與華利銀公司磋商借欵開辦銀行 
[北京電]  
　　前開赴河南光州之拱衞軍三營現已奉總統令回京在南苑休息統領王國樑頗蒙總統慰勞兵士各賞洋三元 
[北京電]  
　　統率辦事處成立後參陸海三部辦事權限漸漸分淸内分機要尋常二種凡機要者悉歸辦 
事處承辦 
[西安電]  
　　自白匪竄入秦州後該處電報不通傳來消息今日昨非頃有商人自漢中來述及白匪一股已竄四川夔綏其又一股已竄洮岷現蘭州省垣非常吃緊云云陸建章於已昨晚抵省現在東關各路軍隊住省垣附近者約有四十餘營之多 
[哈爾濱電]  
　　俄陸相東下中央特派朱慶瀾接待朱與蘇氏在昂昂溪車站相會蘇卽問朱使閣下確有治兵之力量否朱使不能對情形非常抱愧聞蘇氏在昂昂溪車站祗停車十五分鐘 
特約路透電 
[北京電]  
　　據華報載大元帥辦事處現議將全國分爲十軍區馮國璋段芝貴湯薌銘等各都督均參議此舉 
[北京電]  
　　外間盛傳伍廷芳博士將於日内來京蓋應徐世昌之請徐擬畀以要職 
[北京電]  
　　據華人消息近數日内蘇魯兩省各解銀三十萬兩至京庫中尚有存欵六十萬兩故袁總統命於端午節前發給官俸 
[北京電]  
　　或問丁恩君長蘆鹽商曷爲反對彼之改革計畫丁稱鹽商在塘沽購鹽每斤一文運至天津每斤售四十八文運至北京每斤售五十八文其價之昂不近情理彼主專賣者志在昂售居奇以博厚利面政府則志在賤售以廣銷場藉增入稅蓋鹽稅乃按斤數徵收故也至揚子江流域之鹽商則當别論蓋若輩運消之地頗廣免去政府種種困難取價較昂然其舉動實遠勝於北方之鹽商云 
[北京電]  
　　張弧與長蘆鹽商在津會晤數次後今已回京長蘆鹽商今已不主前之要求惟請告知何時註銷引票因彼等與此事最有關係故當早行通告自丁恩君就任以後政府已收入鹽稅洋三千二百萬元在此時期收入此數亦云豐矣 
[北京電]  
　　梁士詒已復舉爲交通銀行總理 
[蘭州府電]  
　　聞狼匪刧掠徽縣（秦州屬）後卽爲官軍困於成縣（階州屬）豫料此番可以殲之回兵現亦追擊狼匪期爲秦州鎭台馬國仁復讐甘肅北部現頗安靜 
[廣東電]  
　　聞粤漢鐵路公司香港股東因得票最多之人不得居總理之任殊爲不平說者謂交通部頗有厚遇官場戚屬之意 
[廣東電]  
　　嗣後凡有以揑名信密告其鄰爲亂黨者當道將不復注意 
[成都電]  
　　當道令城内客棧主人至警署報名客棧分爲三等繳納月捐每星期由警署派人查驗客名簿客有寓棧三月以上者須令開明住址營業如形狀可疑或無營業者須令移去蓋防亂黨莠民羣聚爲患也 
[東京電]  
　　皇太后梓宫奉安禮業已告終毫無停頓載運梓宫之火車於下午五點三十分鐘行抵桃山卽於深夜安葬其禮節與前皇安葬時相同火車所經大站觀者甚衆西京車站尤 
 
 

Page 3

 
 
爲擁擠内有外僑多名 
譯電 
[徐州電]  
　　二十五日上午二時張勳公署上房失愼張與其妻裸體逃出焚去衣服等物值洋二萬元起火原由未悉大約乃走電所致 
[北京電]  
　　據國權報載稱内蒙古各王公擬於七月中旬在京開會討論改内蒙古爲中國行省問題 
[北京電]  
　　梁敦彦已於二十五日抵京 
[柏林電]  
　　俄國斯洛夫報奉命否認英俄締結海軍條約之謠傳 
[倫敦電]  
　　坎拿大當道現不准四月中旬在香港上海長崎乘日本輪船赴凡柯佛之印人四百名登岸若輩辯稱旣屬英民何以不得登英境之岸英政府對於此事極難處置 
[倫敦電]  
　　英國著名飛行家哈曼爾君星期六日由巴黎飛回英倫至今杳然無蹤台爾地方雖飄浮飛機碎片然並非哈曼爾君所乘飛機之物 
[倫敦電]  
　　女權黨日者在各處開會均爲觀者滋擾而散且有女子數人遭遇虐待 
[倫敦電]  
　　愛爾蘭警察數百人各持來福鎗手 
鎗乘車前往曷爾斯特 
公電 
[張勳通通告使署失愼電]  
　　各省都督民政長鎭守使護軍使均鑒二十四號夜勳署因電燈線走火延燒上房客廳共二十間二堂以外辦公廳等處均無恙印信卷宗亦完全無缺恐傳聞失實特此奉聞勳徑印 
要聞一 
[政海雜聞]  
[審計官制建議者]  
　　審計院官制前此已起草數次均未議决施行現約法中又以該院院制當由約法會議議决故日前審計處章處長已將前後所擬之草案以及意見書彚送政府核閱以便另行釐訂提出議决是將　該院官制内容如何此時尚難得知惟聞前所擬草案中審計院只設院長一人院長之下卽審計員現有　建議常增設副院長一人已多數贊成此議後來可望通過又開審計院成立後各省之審計分處必裁撤由中央於每省派一審計員以爲考核之助云 
[中外顧問今後觀]  
　　閣制變更後總統府顧問卽隨秘書廳而消滅顧問中不乏幹練之才軍事顧問如徐紹楨爲毓寳等已在元帥統率處侍從武官處派有差使其政治顧問一部委充侍從文官一部分派爲政治討論會議員惟外國顧問如有賀長雄古德納等均有聘用合同旣未便變易其責任更不能改換其名目故顧問廳仍未裁撤爲洋顧問辦事之所惟該顧問等近來於職務上益爲勤勞如古德納之新約法論卽係展露其抱負也 
[懋遷公司裏面譚]  
　　財政部擬設物産証劵懋遷公司藉以保障實業活動金融其性質實卽我國之牙商財政部呈請先在上海設立此項公司並派王璟芳爲會辦已經總統批准現聞農商部以此事旣含有實業性質財政部豈能獨攬其權擬請由兩部派員核辦在識者以我國幅員特大加以交通不便决難遍地設立不過安插私人而已茲周總長擬除上海外再添設三處一在直隷之北京一在湖北之漢口一在廣東之廣州王璟芳現充廣東中國分銀行行長難以離粤卽令辦理廣州物産證劵懋遷公司其上海方面另委部員前往開辦至該公司詳細章程並招股辦法改由財政農商兩部會同妥擬云 
[政治會議解散令]  
　　政治會議旬日來已未開會將從此卽歸銷滅該會議員多半出京游歷議長李仲軒擬於日内出京避暑副議長張乾若現丁母憂在請假期内惟秘書長王式通尚逐日到會辦理一切結束事宜其未出京之議員均待發給薪俸及旅費以便回省政治會議解散令聞已由政事堂擬就日内卽呈請總統公布 
[靑島夷齊出山說]  
　　自淸亡後一般遺臣逸老咸遁居靑島逍遙海上故靑島人咸目爲周之首陽逃隱之地乃近聞自東海出山總統極爲欽崇委任爲國務卿卽與總統朝夕會商國事並將平素所推重之人物一一薦達總統之前請簡任用茲聞已經開單列名者有于式枚張人駿那桐陳夔龍等各有相當位置不日卽當次第發表其餘尚有十數人亦擬一一簡用云 
[澀澤男爵到京後之一夕話]  
[旅京日人之歡迎]  
　　前晚（二十日）旅京日本人士設席於三條胡同大和俱樂部招待澀澤男爵並其同行各員與會者共計一百餘人酒三行由發起人致歡迎頌辭嗣由男爵答謝始述中日實業公司進步發達之顚末終將經濟及道德毫無二致之理諄致意更將利權之攫取並平和之商戰等等字樣逐一解釋略謂經濟之道以利己利他爲用仁愛爲體斷非戰爭以較勝負摶噬以事攘奪之可比也例言之茲有一生産者焉其所製造之物件可以裨益消費者則經濟關係於是成立是利己兼以利他也獲一利權己可以得利人亦可以受益則彼此利益各不相虧决非戰爭攘奪損他利己之所可髣髴萬一者也余常以此心爲心故此次組織中日實業公司亦不外發揮此意敬望我同　努力於中日事務者無論何界中人凡一切接物處事均必以博愛仁恕之道爲其圭臬企圖兩國之福祉則决不至有彼此之感也 
[先哲祠内之演說]  
　　日本實業家澁澤男爵此次來京旅京早稻田大學同窗會於日昨（二十一）正午設席順治門外京畿先哲祠内特開歡迎大會據聞昨午臨席者中日兩國人士共有五十餘人席間由政事堂參議林長民君代表同窗會員致辭略云我國旅京早稻田同窗會今日特於此處歡迎我本校關係最深之澁澤男爵誠不勝感慕之忱惟現觀中日兩國之關係先由實業上聯絡最勝急務凡我同窗會諸君均於此時切實希望日本有力之實業家澁澤男爵今後努力聯絡中日實業之關係以敦兩國之親交云云嗣由男爵起致答辭略云今日諸君爲鄙人特開如此盛大之歡迎會誠深感謝鄙人今日恭蒞此會居然能以日語演說殊爲游華以來之快事也方今中日之關係誠如林君所言須先由實業上聯絡之計畫實爲名論幸而鄙人對於實業上經驗稍較諸君微有一日之長今後鄙人定須努力經營而爲我所最愛之中國克副一臂之助而以慰愛我諸君之熱望焉云云賓主歡宴至下午三鐘攝影紀念而散 
[俄陸相抵哈先聲]  
　　俄國陸軍大臣蘇夫諾屈夫氏來東調查軍事各節屢誌本報茲得中東鐵路公司消息該大臣於前日由俄京起程直至阿穆爾省沿途並不勾留俟將駐邊軍隊查閱畢卽赴海參崴察勘炮台及駐軍地點再至哈爾濱調集中東烏蘇里兩線駐兵在哈舉行大操惟該兩線護軍皆係春季由本國新瓜代之兵操法多不純熟駐哈外邊防司令部調集駐紮各路馬步砲工輜各隊在哈之附近馬家溝一帶曠地實地練習自本月十一日起連日鎗炮之聲隆隆不絶於耳附近村屯居民異常慌恐惟據政界消界俄陸相此行並非專爲閱軍之事聞日内將抵哈爾濱矣 
雜評一（無名） 
[法律解]  
　　法律之良否今且勿問卽至不良之法律亦須具有數種之精神而後其國始得爲有法律之國其一法律必有一定不能擇人而施其二執行法律之人必有一定不能隨人可以干涉其三有罪無罪之結果必須分明不能含糊了事此三者所謂法律之精神也今如中國欲行法律須視其人之有權勢與無權勢是以勢相凌而非法律也軍人攫之治以軍法巡警攫之斷以警律偵探誣之謂奉政府之命譬諸常人有殺人之器擒人之力者隨人隨地皆可以殺人擒人是强權而非法律也有碍於權勢妨於情面之案往往有始而無終勢大者逍遙法外而無人問勢弱飲恨終生而無可告嗚呼中國今日尚得謂之有法律也耶人民法律中之自由平等將於何處求之耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[下關市政之進行近狀（下關特約員）]  
[商場之擴充]  
　　下關商場素以河西爲通商口岸河東别爲内地現伴時勢之發達河東一帶街市亦甚興盛除警署月前業經規定外擬將商場區域擴充之儀鳳門以南直至鼓樓俾與南城市場聯絡而最要關鍵則在拆城現此議未能實行乃變通辦法在儀鳳門之左添開城門以便出入曾由寧紳及下關各商人之要求總商會具呈請予照辦都督省長已批准俟會銜令行遵照昨由金鼎偕同省署崔技正及局員包安保顧琪等履勘儀鳳門内外土山預備開工聞經省署技正之估計約在一千元以内可以竣事至運土塡築各事另擬專章辦理再用省有之輕便鐵軌開山取土運爲下關塡地之用惠民橋之西南卽太古日淸輪船碼頭附近有金陵海關地基四十餘畝商埠局地基二十餘畝皆因地勢低窪土價昂貴荒棄已有十年其左近之九夾圩一帶民地直至新開河爲止均受其害不能建屋營業開城門之舉重在取土運塡低地使變爲能用之商場亦可稍减地價之差增率乃拆城案亡羊補牢之策也 
[驗契之趕辦]  
　　下關驗契丈量事開辦已三月其中内部之手續複雜外部之紏葛紛歧異常困難其詳當别爲專函記之現聞各業戸以騐契限期將屆而丈量送縣頗費時日亟望赶速進行商埠局内部亦以此議爲然除令騐丈各員司照常辦事外已命承辦騐契事務之第三科限一星期内將已丈各戸從速折方批註登册一律送縣未丈及有糾葛者分别開單限期赶辦並函報省長加委第一科科員葉廷琦兼辦驗契事務俾可敏速進行以順民情而免濡滯 
[茅蓬之焚去]  
　　下關隨商務發達而增多者爲茅蓬阻碍交通汚穢道路雖經警廳禁止而隨遷隨住已讓至低窪之區及市場内部前洪門口草蓬焚去三百餘家此難解决問題得祝融氏助力方掃除淨盡嗣後不准再搭唯小民困苦無所歸依在黄金同價之地實有爲難情形遭焚後更爲可憐金鼎曾函請省長酌撥欵項振卹徒以省庫奇絀又正當發餉之際故尚未核發然茅蓬問題關於一航苦惱衆生亦須並籌兼顧求一妥法於小民旣可安居樂業於市政亦能整飭劃一方爲正辦也 
[建屋之章程]  
　　建築房屋在商埠區域應遵照所定章程興造前曾由商埠局擬有簡章凡有建築須繪圖樣勘丈給照函送省署核准尚未回復在江口車站對面近有王金寳包建房屋竪立屋架至六層之高當金鼎察看江岸工程時見及卽令警署拆卸該商願具保固切結而查見木料不甚堅固又　江邊極爲危險已令該商務爲縮小層數卽日拆卸以保公安 
[交通之程度]  
　　寗省火車已决歸倂寧湘鐵路韓省長以爲省有産業尚待磋商然舍此則又費經營故已决定歸倂總站擬設在現江口車站地點他日全線開通時城内外間每日行車次數甚多亦如小火車之例電車組織正在進行交通便利之程度繼長增高與商埠興盛互爲輪齒者也 
[官地之承租]  
　　瀛洲旅社已關張矣屋址卽前商埠局地居通衢極爲適中何以商埠局將本身地點棄去租與商人己反效三遷故事兩月一遷現在新屋房成已住入不致再搬逆溯克復之後商埠局房屋共遷過四次此中具有何種理由頗難索解現方知爲張勳之遺毒蓋武人跋扈所致也去年張勳爲都督傅春官爲下關帮辦有瓜洲人王贊丞者運動都督府幕賓下一紫標公事札飭商埠局將所有官地一律與該商承租時已議定概由原租戸接租以免紛爭此令文旣來畏其威勢乃與之商一别法卽將商埠局之老巢租出是也租約中定期二十年先繳十年租金七千元運動費在外由氷木樶 
匠戴恆記承建前欵由王贊丞湊合繳納造屋之時乃由鎭江殷商朱鏡芙擔保先以六千元爲創辦費竪架興工再由王四處招股方得開張此其成立之歷史也 
[江岸之修築]  
　　下關江岸急需修築現在工程係維持辦法非永久也聞在籌欵中 
[維持粤幣仍空言乎廣東特約員平生]  
　　粤人苦于紙幣低折渴望中央維持自聞王璟芳來粤開辦銀行又得中央完全負責之電於是喁喁嚮望人心爲之一慰及王璟芳抵粤人皆謂帶欵來矣十二號致遠商輪抵粤喧傳載來現銀一百四十二箱公債票四十二箱未幾王嚴兩處長又發出命令轉知金庫長預備銀倉又未幾果有夫目帶同工役起卸將元寳銀運至金庫又有運至造幣廠一時道路爭傳而報紙復極力鼓吹於是紙幣遂由三三而漲至四三或四六之間其價格高漲之率可謂速矣詎知王璟芳抵省業已旬日除發表一啟用關防文告幷在各報登一會客時間及通訊稱呼廣告外其於紙幣若何維持並無宣布若何辦法於是粤人頗爲失望或疑政界好弄虛機於是紙幣價格乃由四五逐漸跌至三五六而各界之中乃益厭視紙幣警界則利用商會名義請　會代發傳單勸告商民警費皆納銀毫而行政公署各科長各科員則聯名遞呈省長要求薪水搭發銀毫五成教育司直轄各學校則又職員聯合齊向司長要求薪水搭發銀毫五成援行政科員爲例而商界善界則假公濟私得達弛賭禁之目的大張旗鼓借焚毁紙幣有奬義會之美名收票極旺其發一種轉單共一百二十字以四字爲一句任人猜買十字實則從前之舖票也於是城廂内外之錢銀店皆大書特書標貼代收有奬焚毁紙幣義會票其門如市在粤人心中竟若紙幣無法維持其可恃者反在一焚毁紙幣會豈不異哉但王璟芳此行其於維持紙幣究竟有無把握　足令人研究或謂財政與軍政息息相關一面須淸釐紙幣一面卽須編制軍隊倘裁兵事不能着手則出入不相抵紙幣終無法維持故辦法不能宣布此一說也或謂王君此來本爲開辦中國銀行並奉會辦廣東財政事宜之命維持紙幣必俟六月一號銀行開幕後乃能發手且銀行爲營業性質與行政機關不同不能明受虧折故將來手續頗爲複雜大抵總不出以新紙幣換舊紙幣照時價伸縮其中另有許多作用兼以公債票兌換一面設法奬勵公債票之發達所收入舊紙幣隨時燒燬務使舊紙幣日少而公債票暢行其辦法如此此又一說也或又謂廣東中國銀行定期開辦已有頭緒經政界會議由六月一日起所有釐金稅餉錢糧地丁各公欵收入一律征收中央紙幣而以廣東紙二張可換中央紙一張此中央紙一元携至銀行可兌回毫銀一元二角但爲時較促恐商民未及周知則由各釐廠各縣署籌備現金領取中央紙俾商民就近兌換完納此爲以新幣換舊幣之方法此又一說也此三說均由政界中人傳出理亦可信然究其根本所以遲遲不能發表辦法者仍由於現金缺乏據政界人言及政府之機關報則言王君此行確有七百萬現金其欵之從來全在鹽稅盈餘項下撥出而據别報之京電則言中央擬滙七百萬元以維持廣東紙幣此欵乃由鹽稅盈餘欵撥出又言五國銀行團允撥欵以贖回廣東紙幣但須有洋員監督云云然則此七百萬元之說大抵爲籌畫上之事而非此欵現金業已滙到也據某日政界會議聞王璟芳發攄意見主張以中央公債票照時價以收回粤東紙幣其公債票則五年歸還但與議者全體不贊成深慮照此辦法或至激生他變然欲全以新紙幣換舊紙幣又苦於現金未甚充裕苟準備未豐深慮中央紙幣亦爲牽倒則後事更不可收拾且粤幣濫發前時官廳布告其總數雖云三千餘萬然贋幣侵混其確數不得而知準備中亦甚爲難有此種種情形故粤紙幣之言維持仍非旦夕間所能見效也 
[廣東兩龍之暗鬥平生]  
　　黄士龍與龍濟光積不相能久矣去歲陳炯明據粤獨立兩龍均奉中央密令圖粤運動陸軍驅陳其功多出於黄然黄手中無兵不得不倚仗龍濟光迨濟軍旣入西江勢如破竹而黄不得不催促陸軍師長鍾鼎基旅長張我權輩鳴炮驅陳詎知陳已去矣而軍中無主搶攘特甚黄士龍首先入粤乃電邀龍濟光速至迨濟軍入城而陸軍乃馳出而襲之觀音山之戰濟軍與陸軍勢不兩立遂大衝突卒之濟軍得勝陸軍次第盡行解散直至今歲如陽江黄岡海陽等處迭有兵變之事皆被散之陸軍積憤不平與將散之陸軍勾結挺而走險所爲者也而其種因則實在去歲取銷獨立之時當時兩軍之衝突黄士龍實處嫌疑地位故事平而後龍濟光爲都督黄士龍雖爲護軍使卒之不能自安遽行北上黄去粤時曾發表書函多件大抵皆解釋此嫌疑者也然黄北上而後張我權亦居然北上張抵京時龍濟光曾致電陸軍部力詆其攫欵請部扣留詎張我權恃黄士龍爲之證明攫欵之嫌疑盡行洗刷又得安然釋放而龍濟光之心益不能平矣乃今歲順德樂從亂事發生濟軍圍捕乃有搜擾上淇良教之事當時輿論譁然報中詆斥不遺餘力而首先電省及電京呼籲其署名者爲霍公實霍氏爲黄士龍之謀客與黄最爲密切於是愈觸龍濟光之疑乃不先不後甫及一月而黄士龍又忽然抵港抵港之後謠言迭起竟有謂龍濟光不見信於中央中央密派黄士龍回粤調查者而港報之中亦有載中央將令龍濟光解職消息之電於是龍濟光益疑黄士龍之在港造謠爲别有所謀矣且黄士龍在港而港報之攻擊龍濟光極烈某日順德良教鄉南北約霍姓公所有訴詞一道投訴省港各社團其於濟軍蹂躪之慘狀盡情發露省報不敢登而港報徧登自此訴詞登載於濟軍名譽大爲損害龍濟光知之益爲不安故粤中有某太史致京一長電（文已見前報）力爲濟軍辯護指斥霍公實之言爲無證據卽爲對待此訴詞而發者也其實上淇一案軍隊之無紀律原有不能爲之諱者而黄士龍挾智用術自該事發見後亦未必無作用於其間故龍濟光亦曾電京自辨聞總統有電飭嚴防之語黄聞電極不自安於是又有致京一電藉以自辨茲將其電文錄後閱之亦足見兩龍相鬥其情狀蓋有如此也北京分送陸軍部段總長參謀部陳次長鑒士龍假期已滿定於十六日啓行赴滬回京再士龍係上月二十八日由德郵輪抵港二十九晚赴港紳劉鑄伯宴與江孔殷同席在滬候船與饒中將景華鍾中將鼎基相晤非無過從此行並無一人相隨無爪牙可任驅使霍公實祗上年在港供奔走受任護軍使時幷未派事何曾充過參謀當日任職人員今尚可稽卽去歲隨同到京亦祗請奬勵飭回籍自謀生業與其他人員幷無特異亦有案可稽此次上淇良教之案發生於士龍未到港之先一月香港中西報紙同時同等登載尚未檢查霍公實以切膚之痛自懷憤激士龍有何能力可以運動如許報館霍公實自理己事亦何待士龍主動此行有無報告提及上淇及濟軍之事均在洞鑒中士龍又曾經何時發議反對客軍此次不得已來港早已懼有誤會面請函告龍督到港之初以此間諸多謠傳卽日登報表明係爲私事請假寓港英皇酒店起居舉動人所共知有何可以爲挑動惡感之證至粤人叫囂而好揣測是其天性士龍亦粤人之一人自人我自我士龍又有何力可以禁止若謂霍公實曾爲士龍奔走卽事事無不爲士龍主助則士龍曾充參都督與胡陳共事又曾充南京總統府參軍則今日亦可謂之亂黨較之主張以陳去胡釀成粤省獨立之禍者當尤爲罪大惡極士龍雖無狀較之今日自謂不隨聲附和者似尚稍有良心彼因利便不顧義更能自文以濟奸者當更犬豕之不若自處無狀上勞大總統電飭龍督嚴防辜負養護之恩愧　何似應世無材請罪有日謹先奉逹請代呈大總統士龍叩元 
[西山煤礦之最近調查]  
　　農商部地質調查員德國博士梭爾格調查西山煤鑛情形頗爲詳盡茲爲分述如下 
[煤礦之地位]  
　　洞庭西山在太湖中去蘇州可九十里屬吳縣其地煤鑛現歸西山煤鑛公司開採離鑛窿一二里有河可以行船直達上海交通便利公司所據地勢可謂絶佳惟若再施工本將來出煤之數能否發達實爲主要問題 
[開採之窿道]  
　　現在煤數暴露極少公司設有九窿就中一窿似可從事開採深約一百九十米達此内沿鑛脈開成西南向及東北向窿道其西南處不過離礦地之斷層僅有數米達脈卽中止而東北處之窿道現亦祗十米達之長似此估計煤數以羅盤斷定殊不得精確若以地質學推測要不甚豐旺耳所可希望者近鑛窿之東北處周圍内或可發現十萬噸之煤然額數無多不值擴大工事也 
[實地之觀察]  
　　就將來之結果以理想推測之恐已陷於謬誤蓋鑛窿之佈置對於天然之地質情形已失條理不難一望而知茲分三部皆由窿内實地觀察所得者也蓋鑛窿之背東壓於石灰石西壓於沙石地勢如此適足以覆没煤産之統數凡煤在石灰石沙石遮覆以内者煤無由出卽在石灰石沙石層掩護以下者入地亦必深甚或爲其所滅今惟視石灰石沙石掩護之面積如何耳現自側面觀察其面積之横截面凡三處一鑛窿之北二鑛窿附近三鑛窿之南 
[各區之煤層]  
　　其北截面區如掘至六七百米達深煤必全現但直窿爲斷層所間此部未能推算若鄰此之南探得斷層則其後面可得四五十萬噸之煤又在南區面積以内或尚可得煤若干惟窿須較現在加深至其第一層計深三四百米達内絶無希望卽由是以下能否探得亦未可必綜觀全面積二萬三千平方米達以内平均可得煤層一米達厚因此約計當額得二千四百萬噸但在斷層以後至少須去其半數故現在該公司最大希望應得一千萬至一千二百萬噸恐除消費外祗三五十萬噸耳 
[鑛脈之趨勢]  
　　若此煤層確實發現後依據上列之數爲標準此外或尚有煤層可得循此鑛洞而進至窿之盡端試探其鑛脈之趨勢如何當知四龍山稍北處一年以後不無厚望然就目下情形以觀則希望殊少也 
[漢口商帮硬債近訊]  
　　漢口兵燹後債權債務久難解决前由總商會所擬理債辦法以復業爲標準不以損失爲標準故各帮反對近已由鄂東觀察使參照各幫章程另擬辦法發交漢商會研究昨由各帮理債處赴會查閱以内中尚有窒碍難行之點爰請會中迅將章程抄給以便交各幫公同研究惟商會以各帮只可到會研究爲辭理債處極爲不悅又聞觀察使已禀省長以此次淸理官欵商欵一體辦理刻擬在漢商會設立審查處上公家派審查十員商界派審查十員會同淸理以免　　 
　　漢口各幫負欠錢帮之債務迭經錢帮在地方廳控追違章繳納訟費爲數不貲故法庭樂爲訊理近因各幫要求司法部令飭該廳將所有債案暫緩判决訴案均歸無效錢帮遂請求將已繳訟費發還又各錢店於起義前所出花票久未兌換各持票者因其牌名已改亦不便向索茲錢帮因債務將結束特公假小關帝廟一律照兌 
[鄂省軍事譚片]  
[川粤路組織警隊]  
　　川粤漢鐵路督辦馮元鼎以兩路起點幹線均已大興工作工人繁多材料山積每有滋擾胡閙及失竊物料情事亟須招募警隊按叚防守業與會辦詹天佑武岳段總辦顔德慶商妥章制暫先招募路工警備隊兩營以一營駐宜萬以一營駐湘鄂工程局卽由該段總辦酌擇沿路要點分隊駐紮輪班防守其編制餉章服裝與陸軍部所定警備隊稍有歧異刻已呈明交通部立案委員招募教練成軍矣 
[北軍又開往襄陽]  
　　駐紥鄂省兩廣會館之北軍第二師七團一營吳營長昨奉該師長王子春令開以奉都督叚面諭襄樊一帶近來常有土匪滋擾地方應派得力軍隊前往駐紥以資鎭懾等因合亟令知該營長速卽整飭全營兵士尅日出發暫駐襄陽聽候調遣云云當卽轉飭各連尅日治裝開拔以小輪拖帶上駛矣又一說謂該營之赴　陽係恊助北路觀察使辦理淸鄉都督已另有電令飭由該處淸鄉分所節制調度 
[剿軍因誤會互鬥]  
　　湖北京山天門　縣現有土匪盤踞二縣交界之龍尾山姦搶燒殺遠近人民俱受其害段都督得悉特令駐防京山沙洋鎭之留鄂寧軍第一團長派兵兩連往剿並以該匪有數百人之多一經剿擊必向天門而竄難免茶毒地方因又飭天門駐防之鄂軍開一連前往堵截夾攻以免他竄詎兵未至之先匪人已經散匿寧軍四尋不見於黑夜驟與鄂兵相遇彼此相詰口號不對互疑爲匪遂致開鎗對敵各有損傷昨段都督得雙方電報恐其有尋釁復仇之事特立派副官陳天華馳往查辦幷調和意見矣 
[重慶捕戮黨人詳記]  
　　重慶鎭守府日前捕獲黨人二名一張軍湖南永順人一江炳炎四川萬縣人據張軍供稱曾經任過軍警各職現爲黨人任聯絡事務其法運動人入黨將證據署名簽字卽寄往日本底稿卽時燬去入黨者有違約等事則處以極刑前因入黨給證屢因證書發見失敗故用此法等語據江炳炎供賣書營生入黨任交涉事往來通信助理一切又據二人同供三月中在宜昌與一巫姓者倡亂謀刺施宜警備隊司令官喻洪啓事敗相約 
 
 

Page 7

 
 
入川在萬縣舟次遇同黨熊罷卽熊香浦會在熊克武部下任過軍職此次　黨首道來查看四川情形相横運動遂一同來渝以辦理慈善等會募捐爲名並有慈善會簿據熊係旅長因往捕時　值外出故未拿獲云云現在懸賞緝拿次日又在百子巷五十三號宅拿獲蕭煥章一名供係熊罷部兵與熊感情甚好爲所愚弄云云以上各情業經鎭府電報中央奉總統令將張軍江炳炎二名處以極刑蕭煥章處以五年徒刑分别懲辦又　　留黨人之某某亦罰辦有差其出力各員兵均一律給奬云 
[接收浙路之準備談]  
[省長核示之批詞]  
　　浙路股東沈潮蔣抑之等因定於陽曆六月五日召集股東重行開會解决種種重要問題日前呈請省長核示省長以浙路事宜向與交通部直接且此次呈文中有電呈交通部字樣故批令旣據電呈交通部仰候交通部核示可也 
[有期證劵之内容]  
　　交通部商明財政部發行浙路股欵證劵其條例已誌前報茲悉是項證劵由財政總長及交通總長具名簽印定名爲中華民國政府發還浙路股本有期証劵並於證劵反面蓋有藍字方印其文云浙路現經公司股東大會議决歸交通部管理所有股東除對於此項証劵主張應得權利外其餘對於公司之權利一概取銷並與路事無涉 
[山北支路之規畫]  
　　甯波山北支路自鎭北之伏龍山迄姚東之周巷鎭計程八十里由甬商虞和德建議已列入浙路合約内去年湯理事長曾派濮工程師測勘現奉交通部令一切工程照常進行業已派南叚工程處戚貽軒爲工程主任濮元龍爲監工員又派購地科胡蔚琴徐定達爲測量員均於昨日（二十五）起程前往該處規畫云 
[各線用地之查明]  
　　浙路庶務局昨將各線用地派員查明造册報部計開杭楓段路線用地五千七百八十六畝零車站用地一千九百八十二畝零江墅叚路線用地八百二十三畝零車站用地九百四十二畝零甬紹叚路線用地七千一百十八畝零車站用地二千一百三十五畝零 
[公司改組之前題]  
　　浙路讓歸國有交通部接收在卽原有浙路公司須改組甬嘉鐵路局所有浙路股欵淸算處及浙路股東監理移交處聞擬設在杭州淸泰門鐵路公園内一俟處長監理到任卽可組織成立矣 
地方通信 
[天津奥界交涉未了]  
　　河東奥界違章徵收十字街車捐之交涉雖經各區紳商在交涉公所及行政公署相繼上書然迄今尚未解决惟查此項街道爲東鄉數十村人民往來必經之路且直逹京奉老車站若一經粤界侵佔所有肩挑貿易及一切車輛無不受其影響是以此叚街道人民最爲注意現有劉子鶴杜筱琴李星北劉豫生張升甬等聯名百餘人擬於日内上書大總統曁國務卿外交部請卽嚴重交涉以重主權 
[蘇州侯差員將次]  
　　第二師司令部現有候差員共八十餘員每月需薪餉三千數百元之鉅此項名目原因裁遣軍隊　各軍官中著有勞勩者置之閒散未免向隅故給以原薪作爲候差員以示優異一有差使卽須開去此薪乃其中有並非軍官且身兼數差亦支候差薪水者未免冐濫聞都督府軍務課長熊君到蘇時曾查及此　擬卽先行裁撤大約薪餉發至六月底爲止矣 
[除胥門外烟苗]  
　　蘇州警察廳偵探課員潘福昌隊長潘國俊等探悉胥門外後巷橋東西塘木沙等處有温台客民私種罌粟有數十畝之多當卽報請孫廳長呈明省長會同吳縣知事楊君分派警察隊官兵士數十名探長探士數名馳往查勘確實當將田中所種罌粟連根剷起運送下船並將種田之温台客民十餘人一倂拘解來蘇逕送吳縣知事署收押聽候訊辦 
[警廳購辦手鎗]  
　　蘇州警察廳孫廳長以蘇垣尚在戒嚴期内防務緊要各警長官須用手鎗特呈請都督省長發給護照派員赴滬向捷成洋行訂贐德國六寸新式五響手鎗二百枝現在該項　鎗已照數購齊配足子彈二萬顆於前日運蘇送廳應用矣 
[松江先竊後盜]  
　　華陽橋錢紳家前夜有賊數人越壁而入竟將事主綑縛遂傾箱倒　恣意劫掠翌晨投知事署禀報由周知事前往勘緝 
[太煞風景]  
　　郡中新劇團東中兩組演習新劇興會不淺昨在黄明橋西偏試演因地小不足以容衆望門投止者幾欲以武力從事各團員遂廢然撤演 
[鎭江棚戸一律驅逐]  
　　鎭郡近日迭出盜案其原因在各侉棚居民容留以故盜匪得有藏身之所破獲實爲不易昨聞丹徒劉知事會同張警長令飭警察各區將境内棚戸一律拆去棚民驅出 
[師船保護繭市]  
　　鎭屬丹陽繭市已定於本月二十五號開秤頗爲熱閙故駐鎭水警張署長抽撥師船五艘開往該處保護 
[江岸又坍]  
　　鎭郡對江七濠口江岸積年坍去不少日前太雨連朝江潮暴漲該處於二十三號夜間爲大風浪猛衝坍江岸約有十數丈幸該地居民素知危險早已遷居内地故並未損害人口云 
[查獲大宗烟土]  
　　二十四號夜半時鄱陽上水輪船由滬到鎭有某客私帶烟土約百數十觔分裝四滿包詎被鎭江關洋扦手查覺將土獲住舁至關内報告稅司一律充公聞某客已畏罪潛逃矣 
[武昌鄂省之赴賽籌備觀]  
　　湖北赴美賽會之籌備現正忙碌茲彚錄如下（一）緩期開幕出品協會總理胡俊采君以各屬運赴巴拿馬賽會之天然製造各物品徵齊之後卽須在漢開物産展覽會前曾定期於六月一日開會刻因物品尚未徵齊布置未妥故已商准實業司轉呈省長改於六月二十日開幕（二）催送賽品漢口總商會前曾勸導各商帮將物品出賽並派張詞臣爲徵集員與各帮接淪茲堆出品協會函謂展覽會期將屆而各帮於應行賽會物品多未送到云云故再將　會利益說明通告各帮迅速將物品送會一面令張徵集員逐日赴各帮催送以免延誤（三）出品獲奬鄂省長刻據出品協會呈稱查此次巴拿馬賽會關係　業邦交甚大茲查有安陸縣知事屠元豫蒐羅出品至百餘種之多該縣地非繁盛竟能著此成績足徵該知事辦事勤能深堪嘉許應請紀大功一次以示鼓勵當已批允令行該知事查照矣 
[廣東派兵解钐天干會]  
　　潮屬黄崗縣近有妖人倡設天干會蠱惑鄉愚其法以十人爲一聯招聚黨徒蔓延頗衆現爲該屬知事察悉特率軍隊前往解散惟該會友所集會費一宗未經收没仍恐錢神運動死灰復燃蓋當軍隊圍捕時搜得該會收入會費部一本所存總數共有數千餘元但現欵所存何處經管何人無從查悉現綏靖處特因此欵派出偵探查訪務將此欵没收以靖餘患 
[祝壽特製嘉禾帳]  
　　六月十一日爲省長太夫人壽辰省長决議在署祝壽以展孝思經已預備一切頃悉行政公署各司員昨特在狀元坊經茂　繡店特製嘉禾壽帳一軸並有顧繡横袵等件聞係將來製就卽爲省長太夫人祝嘏云 
[奉天軍事聯合會預聞]  
　　奉天張金波都督以東三省軍制雖已改編陸軍粗具規模然待整理處尚多加以防軍爲數尚夥現在三省均無確實辦法其他關於各要隘之防務亦須妥爲籌備日前特電致孟護軍使朱都督擬在奉開軍事聯合會討論東三省軍務已經吉黑兩省復電允准會期聞訂於六月十五屆期孟朱二護軍使務必蒞奉與會云 
雜評二（默） 
[省官制中之政務廳]  
　　京電謂新官制巡按使權等於前淸督撫知事卽爲巡按使之小影吾謂巡按使尤爲總統制之小影也自總統制行而改國務院爲政事堂自省官制行而改省公署爲政務廳政務廳更爲政事堂之小影說者謂其變名不變實二者同也 
　　然吾謂政事堂與政務廳確有差别其一内閣制之國務院爲别一機關總統不能统率之今改爲政事堂而移設於總統府中總統乃得而統率之矣若省行政公署則本爲省長所有之機關也改組政務廳特改組本有之機關而已其二内閣制之權集於國務總理故各部總長不啻爲國務總理之人而非總統之人也今改總統制則權集總統故以總統之人组織各局所而各部總長乃同贅疣若省公署之各司長則本長省之人也裁去司長特裁去省長本有之人而已其三國務院被裁之人員徐國務卿念其舊勞而一一位置之不使失所今各省被裁之司長僅予以記名之空名將來能無一人失所乎其四總統府之政事堂操有各部分行政之全權者也若巡按使之政務廳則僅有内務教育實業等等而財政一部分則另設財政廳以獨立之權固不全也 
　　總統府之機關有二曰政事堂曰大元帥辦事處政與軍分立者也巡按使之機關有二曰政務廳曰財政廳政與財分立者也總統制與巡按制之大别在此而已而實際上之改革果否今勝於前則吾未敢懸斷焉 
[澀澤氏之經濟道德談]  
　　澀澤氏謂經濟之道以利己利他爲用仁愛爲體斷非戰爭以較勝負搏噬以事攘奪損他利己者所可比擬其誠長厚之言哉然以近來商戰之趨勢證之吾見其搏噬攘奪損他利己有甚於戰爭耳卽以日人之經營南滿言利我中國何在也投資爲侵略人國之先驅路礦實業爲制人死命之導線各國亦旣昌言不諱矣然則澀澤氏之言亦僅理想之言耳欲世界道德進步而如氏所言者不知將再閱幾十世紀也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美領事致楊交涉員函聲明外國人須用中國車照之不認]  
　　上海觀察使兼外交部特派交涉員署昨接駐滬美總領事照會内開據美商汽車公司禀稱前有該公司之華僕駕駛之運貨汽車在西門外肇周路被警局拘留該局長旣欲罰洋兩元又令該公司必取中國行車執照當時雖經公司屢次聲明該事主係屬美國商人卒被拘留二句鐘之久後始放行查領事團前經函知貴署外國人須用中國行車執照先經領事團允准不能承認茲據美商所禀以上情形本總領事實難表同意相應函請請查照嚴飭該警局以後不能再有此項拘留情事是爲至要云云交涉署昨已函逹薩督辦轉行查照矣 
[豫浙兩省絶毒有期矣]  
　　駐滬英總領事昨接駐京英使訓令通告英商於六月十六日起不得再以印藥運銷豫浙兩省業已於卽日西報登載示文 
[西報紀美孚公司查見秦省油鑛]  
　　美孚煤油公司派華油礦工程司隊暫居上海以候該公司地質學家調查燕秦兩省油礦消息茲聞星期一晨該隊領袖史台華特君接總經理白萊克君由津來電促速北上史君乃於卽日偕摩根君啓程赴津餘員亦將於下星期出發蓋因調查油礦之地質學家已於秦省發見油礦故該公司前運華之機器均將陸續運入秦省 
[喧傳又派駐滬偵探之原因]  
　　近日外間盛傳江蘇馮都督因有黨人匿跡滬上聯合蘇浙鄂贛等省都督呈請中央各派偵探來滬偵查並在滬上會議進行方法等情茲得此中確實消息此說之由來係因日前馮都督會商上海鎭守使設法招撫流滬黨人派委朱先志杜淮川來滬組織留滬軍官調查所承商鄭鎭守使辦理茲因上年亂事附從者以贛甯皖粤之人居多故現在調查所之調查員亦應由以上省份各派數員來滬調查庶可收駕輕就熟之效是以議定此項調查員額北洋十名蘇浙鄂贛粤皖等省各數名不日由各省選派來滬聽候鄭朱杜諸君等支配 
[第三營資遣休伍士兵]  
　　駐浦步兵第三營警長廖守忠前接江蘇陸軍第二師令開本師各營現奉都督命令以財政竭蹶籌欵爲艱暫照徵兵辦法各營兵士分别令其休伍每連定爲現役兵士七十二名並加派軍務課長參謀課員等分赴各營辦理休伍事宜等因嗣於二十四號都督所委之白君鶴鳴行抵浦東駐浦第三營點騐休伍士兵發給証書幷當衆演說略謂現在　家財政困難已極所最關緊急者以兵餉爲大宗兵乃衞國之　無兵何以爲國今兵多餉絀勢必累國若借債養兵終必亡國我兵士均深明大義當亦不忍諒各甘願休伍以救國務各迅速回籍　叙天倫云云各兵士　之咸感佩服從共計此次該營休伍士兵一百八十餘名均屬在營年久操練嫻熟之士隨卽每名發給恩餉川資連同存餉兩關令各休伍士兵一倂具領各休伍兵士將平日所蓄之餘銀以及此次奉給之銀一倂裝入行囊業於二十五號結伴同乘日淸公司岳陽丸輪船回湘昨日經廖營長將休伍兵士名數及回籍日期呈報鄭鎭守使曁第二師長等查照矣 
[浦東爛泥渡又出刦案鎗傷三人]  
　　浦東二十四保四區十六圖爛泥渡北首旗昌洋棧左近商民吳桂堂所開之萬昌米店於前晚（卽陽曆五月二十五號）九時許忽來匪徒十餘名各持手鎗撞門而進嚇禁聲張吳與各夥皆避匿該盜等當將店中大洋四十六元小洋一百三十六角銅元二十千一倂搶去尚不滿意復入内將吳尋獲詰其餘洋藏在何處吳支吾不答該匪卽以手鎗擊傷吳之手臂彈從肚腹而入受傷倒地各匪突入臥房又搶去金押髮一只金戒二只金圈大小兩付呼嘯而去臨出門時適對門開肉莊之吳金寳聞警出視亦遭該盜擊傷肚腹手臂等處又行人沈善發在旁多言亦遭鎗傷右腿該匪乃向東北一帶而去事爲該處第三警察區楊區長訪悉立飭巡警馳往拘拿各匪早已去如黄鶴所有受傷之吳桂堂吳金賓沈善發等三人由該區立送紅十字會請爲醫治惟沈傷稍輕尚無大碍兩吳槍彈已入肚腹尚未取出恐有性命之憂事後該警區加派巡邏在沿灘等處梭巡拘獲船戸全林阿四等二人指爲嫌疑解送到區移送司法科昨由科員訊無爲匪情事判令覓保開釋昨日午後該　地保曹錫華以案關盜刦卽投地方檢察廳具報當由汪廳長諭候派員前往察勘再行核辦 
[敏體尼蔭路炸彈案三誌]  
　　二十四號十二點三十分時法新租界敏體尼蔭路弄内一號房屋樓上忽然爆烈炸彈由中西探捕拘獲劉鐵等五人並在籐箱内抄出炸彈五十餘枚派捕看守再候搜查等情兩誌前報嗣經法捕房藍總巡督同探捕將未曾抄過之各衣箱詳細抄看祇有信札等件别無危險品物仍行封存飭捕看管昨由探目黄　榮沈德福等偵知尚有同　姜姓匿跡法新租界白而部路一百五十九號新民里弄中十號門牌房屋内當卽前往拘拿已經逸去特將姜之胞姪姜家祺拘案後又任黄河路一百九十五號門牌内拘獲宋姓一人一倂解入捕房經藍君略訊之下判姜宋兩人分别送往小東門捕房管押着姜交伊胞叔到案聽候訊究 
[趙斌亦交保省釋矣]  
　　本月十七號晚間有湖北人蔡大卿行經法新租界貝勒路被人用手鎗暗殺幸卽閃避祗被擊傷手掌當卽報捕由中西探捕前往拘拿兇手已經逸去查至福開森路見有大帮人匿跡麥田内當場拘獲朱海卿朱敬軒等七十六人内有曹阿新一人查明實係虹橋鎭鄉農並非同黨已經訊釋又經藍總巡向朱等嚴訊供出趙斌一名由探將趙緝獲解入捕房一再嚴詰據供向來安分並不與匪黨爲伍此次實被若輩誣扳求請查察等語現聞藍君查得趙實無爲匪証據准予交保開釋如後查有爲非實據提案重究捕房所押之七十五人經中西讞員飭知捕房定於今日解案候開特别公堂訊問 
[關於福康祥刦案之續聞]  
[追盜喪命之身後榮]  
　　陳永泉於十四號晚隨同法包探追拿搶劫法租界大自鳴鐘斜對面福康祥烟膏店之劇盜余三龍被余盜開鎗擊傷肚腹送往廣慈醫院醫治無效身死將屍舁往同仁輔元分堂騐屍所禀請候騐等情迭誌前報昨由屍妻陳張氏聞悉到來卽投捕房禀求免驗藍總巡轉禀中西讞員除准予免驗外以陳事不干己出於義憤奮勇追捕以致喪命深爲憫惜先行賞給喪費洋五十元交由屍妻領去自行棺殮並拍照一紙以誌紀念 
[與盜同里之眼前虧]  
　　劇盜余三龍搶劫福康祥烟膏店拘獲解送法公堂供出同黨多人經捕房飭令各探捕嚴緝同黨在案昨由包探拘獲嫌疑之江北人張香袁世洪賴廣仁等三人解堂請訊張供小民爲小工度日前與余三龍同里居住有之並不與伊爲伍搶刧之事毫不與分袁賴同供小民等均爲車夫素不爲非今與張同伴故被拘案與余盜均不相識豈有搶刧之事求察聶讞員判一倂逐出租界 
[拘捕王憲章案之結束]  
　　偵探張慶和潘志和高華廷等春間在於租界毗連之閘北華界華興坊地方緝捕王憲章解寗一案嗣爲公共捕房查悉以該探等係將王憲章由租界誘出致違捕房定章飭探將高華廷拿獲解由公共公廨訊問曾於四月一號判定禁錮西牢三月期滿逐出租界幷出票捕提未獲各探員懲辦在案旋爲張巡閱使馮蘇都督得悉以高華廷寳遭捕房誤指寃押西年業飭上海楊交涉使再延律師上控經楊交涉使迭與領事團磋商以高華廷判禁西牢公廨已經斷定無可翻案惟允將補提各探員之提票取消此案作爲終結况高探員禁押西牢之期已將屆滿母庸再行翻案卽使上控恐亦無效爰將領事團允將此案辦結情形呈報蘇都督等查考矣 
[整理舊學基地之令催]  
　　上海縣公欵公産經理處經理員前以舊學基地整理爲難曾經具呈縣公署請示辦法旋奉縣知事一九六號指令内開據呈閱悉查舊學基地租純然縣有性質亟應按照前勸學所議定三種辦法趕緊辦結徵租存儲以備撥充地方公益及歲修文廟之用若一任該地租戸已認者徘徊觀望等於無效未認者始終抗覇視同己産公欵損失伊於胡底應由該員卽赴地方檢察廳正式起訴以重公産而儆刁頑除呈報省長備案一面查開抗覇各租戸姓名函送地方檢察廳查照外仰卽知照此令今又續奉三八五號訓令文云案照舊學基地租擱置已逾七年各租戸積欠已達一萬四千餘元若不赶緊辦結公欵損失伊於胡底當經令行該員卽赴地方檢察廳正式起訴以重公産而儆刁頑並經呈報　長備案一面查開抗覇各租戸姓名函送檢廳查照在案迄今匝月究竟曾否履行未據報告有案合行令催該員查照前令積極進行勿再任延以重公産並將進行日期先行具報此令云云經此令催想公欵公産之經理員必不任各租戸之始終抗覇矣 
[機匠暴死]  
　　住居浦東之甬人王小山向在該鎭亞細亞火油廠爲機匠日前不知因何事故被管碼頭之某西人兇毆當卽歸家吐血不止至翌晨身死報由警察署轉請地方檢察廳派員蒞驗並無傷痕乃屍妻某氏不願具結收殮故於昨日來滬延某律師爲代表控訴一面將屍體舁送虹口斐倫路騐屍所候請西醫會同檢騐吏蒞所剖腹騐明再行核奪 
[蘇省出品展覽會之預備（十）]  
　　江蘇籌備巴拿馬賽會出品協會定於六月一號開展覽會籌備情形迭誌本報茲將昨日之事調查列左 
[出品物之解裝]  
　　蘇省六十縣出品至昨日輸送到會者已及十分之六因開幕期近昨經季總幹事飭令會場辦事職員會同各縣出品委員將各處出品自堆棧起出一律解裝分館陳列自卽日起非領有徽章者概行禁止入内 
[各徽章之頒發]  
　　會場内辦事各職員役徽章計分四等省長實業司長于主任季總幹事四人（金質）各項職員及辦會場衞生之紅十字會員辦消防之救火會員（銀質）看護生（銅質）各項雜役（洋鐵質）昨已分别頒發矣 
[江海關之留難]  
　　各處赴會出品前經巴拿馬賽會事務局商准稅務處通令各關概免稅釐並免補稅作爲政府之補助金在案此次各處運會賽品金陵鎭江蘇州各關均一律騐放毫不留難惟江海關以未奉前項令文不允免稅故現到各縣出品皆照章完納釐稅現于主任業已具呈省長請與江海關施監督交涉矣 
[軍樂隊之將到]  
　　會場應用軍樂季總幹事海軍司令部軍樂未能全隊調用特向江甯警察廳商借昨接覆函已允抽調二十人准三十號由寗來滬以備開幕時需用 
[揭示場之建設]  
　　季總幹事因該會集江皖黑桂四省品物陳列競賽事務紛繁一切事件務須宣布者甚多特飭工匠於會場門外西首建設揭示場以便開幕後發貼各項廣告等類聞此項工程已於昨日告竣矣 
[桂品物之未到]  
　　桂省出品前經巴拿馬賽會事務局來電附入蘇省展覽會陳賽在案茲悉于主任因該省出品何日來滬前奉來文未經指明現届開會之期爲日無幾爰於昨日特電巴拿馬賽會事務局請示辦理 
[黑省長之指令]  
　　黑龍江省長昨令駐滬賽會物品委員張士瀛文云實業司案呈案准籌備巴拿馬賽會事務局函開此次赴美賽會之賣品其原定價格應以美銀合算加入運費稅額作爲在美出售價格業經通函各恊會查照辦理在案茲據美國來華代表阿當姆士等面稱凡大宗賽品除陳列會場各館展覽外並可在館内臨時出售惟會場各館定章設有售品經理一人每日司薪工美銀二元五角由售品商人公攤其售品所得之價銀卽由該經理扣去四分之一作爲會場一切租賃開銷之費如售得價銀一元須扣去二角五分此項用費應加入價格之内在會場一方面聲稱此費係由購品人所出售品人並無虧蝕但每品原值華銀一元者加入補稅轉運及其他用費須酌定價格美銀一元有零方爲適中之道事關營商資本相因函請查照通告各出品人一體知照等因查本省選送赴賽賣品價值須改用美金等因當經令行該員就近改塡在案茲准前因由該員將各項出品按照原定價值加增四分之一再折成美金以便出售而免虧賠所有押運裝飾及改換標籖各節仰卽隨時具報俾備存查此令 
[電調通濟練船至滬協防]  
　　海軍李總司令近以滬上防務緊要所泊各軍艦不敷防禦爰特電令現泊福建之通濟練船駛滬協同防守茲聞該艦已於昨日卽（二十六號）上午抵　現駐製造局浦面禀知李　司令查照矣 
[海軍牽涉嫌疑]  
　　海軍鏡淸軍艦上之兵士陳貴錢玉坤二人近因牽涉嫌疑故由李總司令飭令該艦李帮帶將陳錢二兵士送交總司令部聽候詰訊 
[盜黨訂期訊究]  
　　盜匪張永卿張根全糾黨持械夥刧公共租界芝罘路四號洋房西洋商奚蘭卿家值洋二百七十一元之金珠飾物經新老閘兩捕房先後將兩張與其同黨陳雨淸徐金生徐阿大並窩贓婦人徐王氏緝獲解由公共公廨訊供分别收押在案昨由新閘捕房將陳與兩徐及徐王氏解廨請究王襄讞會同美令卓君略詰一過以此案係由奥副領事克君陪審判陳等仍分别押候照會奥領訂期與張盜等倂案訊究 
[不准向退伍兵士搆釁之通告]  
　　上海縣知事公署昨接江蘇都督府江蘇省行政公署會銜通告當卽發貼揭示場其文照錄如左案據武衞前軍右路各營分統白統領寳山電稱此次遣散招安隊該團副連長翟開福奚勝先等所帶共計九十四人什鎗一百零五桿子彈二千二百粒早經繳到查詢該兵士等均願歸農當由山按名發給一月餉洋並給予護照另函商李會辦知照沭陽淸鄉分局籌歸墊欵惟該兵士等結怨鄉里已久一旦旋歸難免無搆釁之人藉端報復應請頒發通告並飭令東海灌雲沭陽宿遷等縣曉諭各鄉區市鎭勿究旣往俾渠等得以自存如承允准施行實爲恩公兩便等情據此查該兵士等悔過輸誠入營效命上爲國家服義務下爲鄉里保治安前次之愆尤雖叢後來之辛勞可贖國法尚原旣往舊惡已許更新一旦解甲歸農當與齊民等視其或不安本分故態復萌重罹罪戾具有常刑地方官自難曲宥倘意圖攻訐羣起詆排溯曩昔之讐仇尋睢眦之報復則挾嫌違令之咎亦不能過從寛假也用特通告各宜凛遵此告 
[審判廳暫行拒絶律師出庭之布告]  
　　上海地方審判廳昨發布告云案奉江蘇高等審判檢察廳令開案查上海律師公會業經正式成立報部認可有案惟查律師暫行章程律師非加入律師公會者不能行使職務又律師登錄暫行章程規定公會會長應將加入公會之律師姓名曁年月日等呈報該管地方審判廳各等語本審廳長檢查接管卷内律師登錄名簿所有指令上海各律師未經註明加入公會年月日者竟居多數殊屬不合定章當經行知該公曾速將加入該會律師名單報廳現尚未據復到本廳無憑稽核除函催上海律師公會外合亟令仰該廳長查明各該律師未經該處公會會長將入會之年月日並姓名等報廳者務於文到日起一概拒絶不准出庭以符定章而歸劃一勿稍延悞切切此令等因奉此自應遵照辦理當查接管卷内指定上海各律師有無加入公會未據該會逐一呈報本廳無案可稽奉令前因業經函致上海律師公會將已入公會之律師姓名曁入會年月日迅速開單報廳備查現尚未據復到暫行一概拒絶出庭一俟該會查復後再行分别辦理合亟布告然指定上海各律師一體知照特此布告 
[上訴狀須述明不服理由]  
　　上海地方審判廳昨日又發出布告云照得上訴狀塡寫方式照各級審廳試辦章程第六十四條列舉規定（一）上訴人之姓名籍貫住所年齡職業（二）原審判廳（三）原審判廳之判詞（四）不服之理由（五）赴訴之審判廳等語近來各訴訟人等對於不服本廳判决申請上訴之案件其上訴狀往往黏附判詞又不述明不服理　殊與定章不符合亟布告仰上訴人知悉嗣後上訴狀如不照章塡寫者本廳未便受理呈送其各遵照母誤特此布告 
[比領事請假回國]  
　　駐滬比總領事薛福德君請假六個月遄返本國已於昨日搭坐某公司船起程矣 
[稅務所長赴寧]  
　　上海貨物稅總公所所長朱伯良君前因整飭認稅事宜遵照省令將各業認稅陸續收回四十餘項現已就緒故於昨日赴寧禀陳一切並報告近來稅况　 
[浦江船戸須知]  
　　上海工巡捐總局朱局長昨日發出布告云照得前市政廳奉令將埠頭船甲名目及規費埠頭捐等項一律革除添設市舶科擬訂簡章以管理船隻擔任保護爲宗旨並派連錦堂爲總船目將浦江船隻隨時編查約束在案現在市政廳奉令取消所有應行繼續事件由本總局接辦浦江帆檣林立非有專管機關不足以便稽查而重船政茲將該科改爲市舶所隸屬於本總局稅務處仍派連錦堂承辦以資熱手除給諭照章辦理外合亟布告各帮船戸人等知悉須知市舶事宜現經本總局仍派連錦堂承辦爾等務各聽受約束愼勿違抗干咎所有埠頭捐等項名目早經革除如果再有需索情　准予控訴以憑送究至承辦人公費由局按月給發母須各船戸納費分文云 
[索取漕銀之被毆]  
　　浦東二十二保三十五六八圖地保徐政卿因虧欠上海縣公署忙漕銀兩奉諭飭是比追當經催征吏將徐子徐關和提到奉飭收押限交在案茲悉政卿之妻徐顧氏以澶銀爲各花戸拖欠前日偕媳（卽關和之妻）同赴謝家橋地方向花戸凌掌金索取漕銀詎凌非但不付反以農具毆傷姑媳二人當時旁人不服將兇器奪下就近送交塘工局該姑媳二人於昨日下午同投地方廳禀請騐究汪檢察長諭候騐傷再核 
[神州醫藥會開會記]  
　　昨晚八時神州醫藥總會開會醫藥兩界到者甚衆首由會長余伯陶君報告江西棠隂支會派代表吳霽峯君到會接洽一切本會當開歡迎會請各會員起立行一鞠躬禮並宣布温州醫學公會改組分會情形及福建上杭雷典如安徽涇縣王頌文君等來函内稱邀集同志討論分會辦法當場一致贊成俟正式會成立卽行彚造名册報告總會備查又東台支會請發給圖章及派錢大經君爲東台藥界調查員以資熟悉而利進行云云繼由各會員研究喉痧之原因及治療之方法而後散會 
[籌辦嘉郡會館之會議]  
　　旅滬嘉郡同鄉爲籌建嘉郡會館於舊曆四月三十日在美租界錢莊會館隔壁姚宅開會到會者約七八十人首推朱謙甫　爲臨時書記旋卽討論名稱僉以此舉發起於前淸光緒丙午年當時尚係郡治且嘉興現係一縣之名似難包括故仍名嘉郡會舘復按當年七邑名義每邑各舉董事二人嘉興姚頌南謝蓉　秀水陶拙存張書樵嘉善金松錢立凡海鹽陳晋軒胡志遠平湖張石君葛詞蔚石門戴鹿岑沈蓉卿桐鄉徐冠南沈和甫並公推姚頌南張石君二君爲辦事董又每邑各推幹事一人爲朱謙甫張書樵沈晝三徐軼如王叔明胡湘甫沈祿宜七君當場各　捐銀並各擔任籌捐計建築之費除前次捐欵餘存外約少萬金之譜不難卽日興工辦事處仍暫設姚宅至日晡散會 
[狄思威路之火警]  
　　昨晨一時狄思威路四百四十號門牌某姓家樓上忽然起火延燒比鄰張萬茂鐵匠店等計燬樓房三間由救火會西人騙皮帶車臨場救熄　 
　　控追偵緝費之辨論 
　　美國人阿姆斯脫郎在公共租界江西路設立偵探隊專以代人偵查竊盜等案爲事近在公共公廨控告已故前淸李傅相之媳李柯氏不付偵緝費洋八百二十三元五角等情業經由廨將李氏傳案交保候訊在案昨由聶襄讞會同美領畢君在樓上公堂研訊先由被告代表律師上堂譯稱原告因病未到由其同夥西人壳羅投案欲聲請改期研訊敝律師亦表同情惟案中要證英商漢力乃爾生（卽倪祿生）將於日内離滬應請先詢見証口供川資研究本案云云卽據西人壳羅投訴前情復據被告律師聲稱被告未與原告接洽惟托見證代爲找尋失物由見證轉托原告然轉托原告查緝被告並未知悉係見証與原告個人交接與被告無干旋據見証乃爾生投稱被告代托找尋失物事在去年陽曆歲暮由蕪湖某當舖經理人轉致當時議定找到失物十分之七者酬洋三千元曾於二月間收過洋一千元卽托偵探隊代辦其洋送至原告處除去川資洋四百元外餘洋與原告各得其半並與訂立合同載明所得酬勞以三分之二歸原告以後又付原告洋二百餘元至被告所失之物我與原告同夥壳羅並一張姓華人在漢口祗查到一小股份嗣我與原告意見不合原告曾於四月八號致函與我斷絶關係卽知照被告查到之物亦不擔責任因被告着我代追我以原告不應將物留存寫字間本擬控追而原告遂將物檢交被告出立收條後卽行起訴等語繼由被告代表律師將原告致見証及被告之中西文原函呈案請察並稱按照見証所供原告實無直接控告被告之理由應請堂上明察又據西人壳羅向見証將所供情形復向盤詰一遍中西官得供會商之下判李柯氏仍交原保候展期一禮拜再行訊核 
 
 

Page 11

 
 
[木行主控追木價]  
　　茂昌永水木作頭沈惠昌因不理結欠裕大木行木料價銀六百餘兩經木行主　文華延代表律師控經公共公廨於前晚傳訊原告代表律師　原告上堂請追質之沈供認屬實據稱前項貨欵係與同業錢曉恒等合股承包同孚路房屋所欠應與錢等分負責任云云王襄讞核供以沈旣承認欠欵卽與觀審西官美領博君判沈交保限一月將欠銀連同堂費一倂　繳完案 
[限期還洋]  
　　王志明控黄柏林不還欠洋三百六十餘元一案前晚由廨傳訊原告投案求追質之被告認欠二百三十二元一角王襄讞與觀　西官美博副領事判被告交保限一個月將認欠洋二百三十二元一角繳淸堂費亦着被告遵繳 
[拐孩圖賣之窺破]  
　　無錫人秦生開近在原籍拐得五歲男孩王阿紀來滬串同吳少山欲將孩賣與馮秀潮爲子議定身價洋三十元經馮詢知來歷不明報請捕房將秦吳與孩一倂拘獲昨解公共公堂請究先由中西包探與馮上堂訴明前情訊據孩供家住無錫北門外周四弄門前有二大墳墩父名王阿福向爲木匠因在門外游嬉被秦誘登火車來滬訊之秦供訊支吾中西官會商之下判秦吳與孩仍分别留候函致無錫縣知事移傳孩父來廨再行訊核　 
[女子竟有情願爲娼者]  
　　教民沈耕山向爲花衣掮客自前年雙目失明後不能營業家境蕭條故於去年八月間將其生女阿大得洋一百八十元押與西棋盤街富春堂么二妓院妓女起鳳樓（卽毛小姐）處賣娼因其姿色平常問津無人至今春經起鳳樓得洋二百四十元將女轉押與廣西路福致里六十四號妓院鴇婦汪成氏處改名林鳳姣懸牌應客茲被女之祖父沈梅卿得悉訴請董家渡教堂某牧師函告老閘捕房於前日派探往將女與汪鴇及幼女趙三寳一倂查獲分别留至昨晨傳同起鳳樓及女父沈耕山一倂解送公共公堂請究經王襄讞會同美領卓君研訊明晰以沈耕山不應將女押娼惟女供亦自願姑寛判罰洋五十元無洋改押兩月汪鴇容留幼女違章屬實着罰洋三十元無洋改押女所一月女孩趙三寳交其祖母趙王氏具結領回以後不准再入妓院林鳳姣准交其祖沈梅卿具領詎女聞斷後哭稱情愿爲娼不愿隨祖回家甫下公堂卽飛步圖沈當經站堂巡捕追回卽經其祖挾乘轎式馬車而去 
[婦人氣憤圖盡]  
　　婦人金丁氏前日因在蘇州路投河圖盡由捕查見救起帶入捕房轉送公共公廨昨由官媒解案請示據供因伊夫金阿二另有姘婦住居元芳路五十八號將其抛棄不顧是以圖盡奉判暫留本廨候傳伊戚龔氏到案再核 
[汽車夫澆潑糞汁]  
　　已故方雲卿之子方瑞文在南京路上海汽車公司執業因於本月二十號被已歇汽車夫邱阿毛將糞汁澆於頭面等處逃逸當經方報請老閘捕房查緝未獲詎前日邱在河南路被方撞見當鳴一千零九十六號華捕將邱拘押昨解公共公堂請究方延律師上堂譯訴前情請究並據方供因被告招令雉妓至公司内取笑故將其辭歇詎至次晨被告將糞穢雜以鏹水向我澆潑逃逸當有八十號印捕目覩情形且接有匿名郵信一封欲將我雙目挖之昨在河南路遇見上前拖住亦遭毆傷有醫生驗單請鑒訊之被告供稱原告無故將我辭歇是以懷恨澆潑糞穢惟並未寫信恐嚇復據原告律師聲稱原告時常出入將來恐有危險應請懲治並着被告交保中西官得供會商之下判被告押捕房一月示儆 
[疑竊毆傷]  
　　江北人孫三石子沈小二子兩人前日蹲身胡家木橋北首王阿四之菜田内被阿四之母王李氏瞥見喚同阿四將孫沈毆打成傷嗣由崗巡拘解警廳司法科預訊據孫沈供因在該田内大便致被疑竊云云奉判候移地方檢察廳騐傷核辦 
[拘獲積竊]  
　　積竊朱福安日前任眞茹鎭行竊由一區三分署崗警查獲解送警廳司法科訊實判朱拘役十天期滿驅逐出境 
[公共公堂瑣案]  
　　吳安生控汪子卿王炳南王少雲串騙洋一千五百元等情昨由捕房將汪等三人一倂拘解公堂請究據汪等供與原告係借欵糾葛現已央人理明等語中西官以原告臨訊不到遂判將案註銷被告開釋 
　　雲南路二百二十二號門牌木器店主婦儲王氏控夥顧福生李金泉吞没值洋二千餘元之紅木器具等情昨由捕房將兩人拘解公堂請究經中西官略訊一過以前項贓物消在城内判被告均押候移吊原贓於下禮拜二再訊 
　　無業流氓張銀漢張金芝李開泰劉其祥王和尚等專在楊樹浦一帶魚肉良民並至各食物店果腹不給錢文前日因擢取華記路二百六十四號餅攤内銅元一百八十枚被控捕房於昨由探將張等五人一倂拘解公堂訊供一過判均押候查明下禮拜二訊辦 
[謝贈]  
　　昨日江蘇出品展覽會惠贈優待劵十紙書此誌謝 
雜評三訥 
[自由平等之解釋]  
　　政府解釋自由平等之命令謂倡邪說而便私圖者非自由平等之過是政府亦知自由平等之不可以非議矣又謂約法明定人民自由平等諸條一一以法律爲範圍是政府已許國人以法律内之自由平等矣夫自由平等誠不可不以法律爲界限特法律有寛嚴卽自由平等之範圍有廣狹今法律上所許之自由平等有幾何耶然吾謂法律而果有一定者雖狹小其自由平等之範圍猶無傷也若法律無一定而一任官吏之自爲則所得　有幾何耶人民自由平等於法律之外政府固有法律以懲處之而官吏侵犯自由平等於法律之中者亦有法律以懲處之否耶吾見近來各處非法逮捕無故搜查之事紛紛矣故爲此言以告自由平等於法律外之國民幷以告奪人自由平等於法律中之官吏 
要件 
[訴願條例]  
　　第一條人民對於左列各欵之事件除法令有特别規定外得提起訴願一中央或地方下級行政官署之違法處分致損害人民權利者二中央或地方下級行政官署之不當處分致損害人民利益者三中央最高級行政官署之不當處分致損害人民利益者四地方最高級行政官署之不當處分致損害人民利益者 
　　第二條人民依第一條第一欵之規定訴願者得向直接上級行政官署提起之 
　　第三條已訴願後不服其决定者得向直接上級行政官署再提起訴願 
　　第四條人民對於第一條第一欵之事件訴願至中央或地方最高級行政官署不服其决定者得向平政院提起訴訟 
　　第五條人民對於第一條第二欵之事件提起訴願時以中央或地方最高級行政官署之决定爲最終之决定 
　　第六條人民依第一條第三欵第四欵之規定訴願者應向原處分之行政官署提起之依第一條第四欵之規定提起訴願而不服其决定者得向中央最高級行政官署提起訴願 
依第二條第三條及本條第二項之規定提起之訴願訴願人須同時繕具訴願書副本分報原處分或原决定之行政官署　　第七條前條之訴願以中央最高級行政官署之决定爲最終之決定 
　　第八條法律所認之法人得以其名提起訴願 
　　第九條訴願自行政官署之處分書或决定書達到之次日起六十日内提起之前項規定之限期内遇有事變或故障得由受理訴願之行政官署許可展限限期之末日遇星期日慶祝日及其他休息日母庸算入 
　　第十條訴願須用書狀載明左列各欵由訴願人署名簽押 
一訴願人之姓名年齡職業住址若訴願人爲法人則其名稱及住址二原處分或决定之行政官署三訴願之事實及理由四證據五年月日有證據書狀者須添具繕本共已　訴願者須附錄原訴願書及决定書 
　　第十一條多數人共同訴願者除依前條規定外須由訴願人中選出三人以下之代表人提起之前項之代表人須提出委任書證明代表之事實 
　　第十二條訴願書得依法定之程式以郵僧遞送郵遞之日數無庸算入第九條所規定之限期内 
　　第十三條原處分或原决定之行政官署自收到訴願書副本之次日起十日内添附辯明書及必要書狀呈送於直接上級行政官署 
　　第十四條訴願書經受理之行政官署審查認爲無須受理時得附理由駁回之但訴願書僅違法定程式者發還訴願人令其於一定限期内補正前項之訴願書須自收到之次日起三日内發交訴願人 
　　第十五條行政官署受理之訴願得就書狀决定之但認爲必要時得令其爲言詞辯論 
　　第十六條訴願之决定須具决定書附載理由發交訴願人 
　　第十七條訴願未决定以前除法令有特别規定外行政官署之處分不失其效力但受理訴願之行政官署認爲必要時得停止其執行 
　　第十八條訴願之决定有拘束下級行政官署之效力 
　　第十九條本條列自公布日施行 
來件 
[上海貧兒院管絃樂隊之北行]  
[貧兒院樂隊之由來]  
　　貧兒院樂隊組織以來於茲六載平日大受社會歡迎凡逢盛會該隊必與焉該隊之組織不仗外人之力全由曾志忞高硯耕馮亞雄三君一片熱心互相習練先是光緒二十七年曾君留學日本研究政治學外兼習西樂積七年之久畢業回國專心一志創造一上海貧兒院院中附設一音樂部課餘兼習其事高馮二君乃曾君同志高君長於絃馮長於管曾長於指揮調合有此三原素而貧兒院之樂隊遂發現於世 
[貪兒院樂隊之程度]  
　　原來歐陸管絃樂之程度分最易易不難易難最難五堦級該隊現在演奏之樂曲在不難易及難之間一則隊兒年幼二則經歷不過六載有此程度已臻迅速 
[貧兒院樂隊之價值]  
　　此價值乃根本之價值卽造成此三十二名之樂隊之經費也三教師之留學費四千五百元隊兒每年衣食教育費三千二百元六年計合一萬九千二百元音樂教師束修每年三千六百元合二萬一千六百元樂器五千元總額合五萬零三百元此樂隊應值之價也但三教師之留學費及歷年音樂師束修實均捐免 
[貧兒院樂隊北行之原因]  
　　曾君任貧兒院事五載樂隊亦成立正興高采烈著著進行之際忽來第二次革命北軍南下將貧兒院半成焦土曾君財物亦焚掠一空於是曾君北行糊口高君留申維持院務曾君抵京後一面研究北方社會音樂一面擬將高等西樂輸入京津方面於是貧兒院樂隊有此北行 
[貧兒院樂隊將來之希望]  
　　曾君現在京中創辦一中西音樂會收養寒家子弟百人專習中西音樂八年畢業京中名流都爲贊成則此隊歸來中西貫徹實我申人之光譽也 
來函 
[蘇州博習醫院來函]  
　　本日下午敝院在怡園邀集各紳商商議擴張醫院屋宇事宜當時卽有慨許捐助約計千金殊非初意所及異日集腋成裘建築新醫院病人受賜諒在伊邇今先奉佈以鳴謝忱五月廿五號 
[附當日捐欵淸單]  
　　殷鎭守使洋十五元楊縣長洋十元陳星照洋二十元許善广洋兩元彭叔華洋十元趙家玉洋四元警察廳洋十元無名氏洋一元方雅南洋十元顧伯平洋十元江兆蘭洋十元周維庚洋五元王拙存太太洋十元顧碧鳳棧洋二十元王榴生洋十元周省山洋二元張弁羣洋五百元蔡順記洋五十元陳醉石洋二元王文周洋五十元光裕社洋十元陳師龍洋五十元程靜山洋五元程太太洋五元任櫟園洋十元葉榴生洋五元王佩靜洋五元吳佑生洋五元謝老太太洋二元吳振靑洋一元貝賦琴洋三元總計洋八百五十二元 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游獻文章 
[請復老爺名稱議] [  率公]  
　　今日之政局爲過渡之時代實卽復古之時代也郊天祀孔其彰彰者近且以仕途冗濫議仍九品制必如是而官與民始可顯分　級意甚盛也竊以謂欲尊崇民國之官吏必規復舊時老爺之名稱始可考老爺之稱並非防自前淸宋岳武穆與金人戰屢戰　捷金人畏之如虎乃呼之爲岳爺爺而不名由宋及淸遂用爲官僚派之代名詞歷世相沿未嘗或　孫文旣得南京持平等主義卽下令廢除老爺名稱一律改號先生總統與齊民旣無區别　國與妓女尤屬混淆名實之不副未有甚於此者况乎官自官氏自民官與民之不可無階級其意甚明則當然以舊時老爺之稱謂區分之更無疑義是宜纂入約法卽日以教令公布凡曾任薦任官及有薦任官相當之資格者得稱爲老爺視其等級加以大字無資格者或稱爲老或稱爲爺聽人自便苟熱心功名而有官述癖者欲得老爺之徽號而無其資格幷得出資若干援照新　防大八成例赴所在有司捐納捐納後非因事故革去老爺者如犯刑事承審官卽不得動用笞刑以示民國尊崇官體之至意洵一舉而數善備也語云惟名與器不可以假人當軸者度必深韙余言（四） 
[反比例] [  覺迷]  
　　郵票上無祇認票不認人字樣然而遣失者從未起局掛失　水妹純爲中國貨然而專銷洋莊 
人人中國窮然而廣東焚　紙幣 
印度男子軀幹特長然而印度女子矮如日本人 
王湘綺爲道學先生然而周媽之事喧傳人口 
美國因墨西哥實行迭克多制堅不承認然而中國實行共和制日本未嘗反對 
　　英國皇帝時時出游然而中國總統不出三海一步 
　　俄國爲世界專制國而有國會然而中國爲民主國乃無自治（四） 
[推廣北山君富國策] [  姚繼堯]  
　　一賭場國辦策 
　　（理由）人恒喜賭雖嚴查厲禁不改本姓目今財政匱乏宜暫從民意設立賭局改頭家爲官辦而於中抽頭收入必巨旣免苛徵之名兼濟財政之急 
（方法）（甲）選老於開賭者授爲賭務局長依城鎭鄉人烟之稀稠設置相當之分局職員無定額另於各省之國稅廳分立賭務部轉轄財政部（乙）由賭務總理出示登報招致官民抛職業而聚賭以爲擴充利源之計（丙）散場　抽贏者十分之一薦引賭客滿兩桌者减半隱瞞者查出　罰（丁）並由賭務總理遍禁衆人不准口稱賭鬼致賭者生　惡之心（戊）賭局旣由官辦各窩戸自應一律取消倘照前開賭私優國利者查獲罪夷九族（己） 
奕棋賭東等項如置注亦作賭論　由賭務局長抽頭 
　　一媒妁國做策 
　　（理由）男女婚嫁必露媒妁以我國之人數一年中可得數百萬之媒金應改作國做以增進欵而杜　賴之獘 
　　（方法）（甲）男女婚配由媒婆說合知事給憑媒婆由知事任用給予常年月俸（乙）每縣選善於詞令熟悉戸口之媒婆十餘人四出挽說惟不得虛　以表國做之信用（丙）縣署須備卜易批命以便排庚擇吉（丁）媒金視家計之貧富判多寡（戊）謝媒金概由縣署繳收　交財政部（己）如有私自說合不經官吏牽引者作姘頭論（庚）踰牆穴隙一經察出責輸加倍媒金官斷作配（五） 
[洋盤傳] [  悲慈]  
　　洋盤上洋人世居洋涇浜其父曰壽頭雖壽頭壽腦而壽比南山壽至九十九生洋盤洋盤不改於父之道惟熟諳洋務嫻習洋文善事洋人好爲洋奴曾爲某洋行之式老夫壽頭以乃子有洋勢亦頗洋洋自得然洋盤嗜洋烟喜穿洋服嘗冶遊於東洋妓院中洋行老班以其不守洋行規矩遂逐洋盤於門外洋盤蹩脚效大少爺拉東洋車故事日馳聘於十里洋場中洋盤以嫻習洋文故常得洋人生意日獲　洋一二枚一日余適至上洋見有一東洋車夫與洋人說洋話或告余曰是卽洋盤也噫洋盤何竟若是之潦倒耶雖然可憐不足惜也爰爲洋盤傳以告世之爲洋奴者（五） 
尊聞閣詞選 
[五月十六日外務省岩村鈴木兩君導觀大倉美術館得瞻西藏高麗及中日兩國古佛三千餘尊踴躍歡喜得未曾有再疉前韻賦呈館主]  
　　巨貫不可作（余藏巨然山水圖及在敦煌石室所得貫休十六應眞圖爲海内劇蹟此次均入行篋）光輝生祖席遙遙望古心卽此寄閒適奮身在蓬萊山好遲歸屐千年選佛場佛去不　迹白日說龍飛明珠豈外獲籠眼見山河勝妙地非僻世界一旅亭失笑黄塵客 
自由談話會 
　　聽口吃人演說没趣 
　　儉德會員打牌被人非笑没趣 
　　墨總統欲行狄克推多制美國人偏反對之没趣 
　　言論機關横被武人摧殘没趣 
　　考知事落第没趣 
　　儉德會規則一不狎邪二不賭博三不必以酒食結交四不必華服五不輕寒素 
　　入會者南豐包一鶴汪球寳　揭醒民　江西李茂才　夥縣周華五　饒州程咸宜　寗波李嘉堂　鄭薌生　畢介康茲谿尹彝生　馮永才　休寗王冰　奉新余奠安　揚州趙述先　朱庚　邵伯顔兆財　丹徒蕭友梅　蕭植三　江都朱黼卿 
小說 
[哀情小說滿園花（十四）] [  天虛我生]  
　　適於其時皇太后且下滿漢通婚之詔予心油然以爲天不絶我乃有此回天之詔然則漱花與我殆有天緣則乞吾母轉懇吾父一探白公之意而白公則猶守其初志必欲待朝廷選女之詔獻諸君王之側决不肯以金玉之質下嫁凡夫也予初猶存妄想乃以簡札乞墨兒通之漱花庸知漱花竟置不復且令墨兒傳言曰吾以汝爲死矣汝乃不死則夙願皆虛而汝之寡情亦可概見請從此勿相見予病旣起復思入塾而吾父且解館矣書紳亦已娶婦漱花年事旣長無賴於讀而吾與漱花相見之途亦遂隔絶墨兒以調眉秀故爲吾父所見痛斥而去彼亦不敢復履吾閾音塵隔絶竟至一年此一年中之歲月其長度十百倍於平時而侯門似海絶無可以通信之由吾於暇時輙繞園牆彳亍意復踰入冀得一見顧念漱花已易初心求福得禍殆可逆料則又末如之何而牆内之花枝輙復高出牆外横枝偏反意似笑我之癡此景此情其何以堪是誠罄吾紙筆亦不能述其萬一者也然白公之家雖門禁森嚴而閫内之言亦復時達於外吾乃隱約聞知漱花實已移情於柳兒其年選女之詔下白公將以漱花進御而漱花仰藥求死卒乃救免然其死不爲我也爲柳兒也故吾聞之亦以其不死爲非福果死者則於其時吾將掬我往日之忱洒我傷心之涙一臨其墓今而後則當讓之柳兒於我直無關矣時吾父已爲我授婚吾妻雖不逮漱花之美而婉約多情則有過之無不及吾遂置漱花於不聞不問之列日居月諸音問愈杳眉秀年已十八吾父欲以媵予惟予伉儷甚篤雅不欲有一人横梗其間故力拒力就吾之意頗欲以眉秀字墨兒得令有情人竟成眷屬似亦快意事因以吾意白之吾母而吾父則謂墨兒久已被逐且不知其萍踪所之吾乃恍然蓋吾嘗伺墨兒於街頭巷尾卒不一見後與春子相值詢之則但笑而不言意態殊輕視於我我初不知其故及今思之則知傳書遞簡之事殆爲白公得其情耳因之深自悔恨回憶從前書札措詞每弗自檢果爲白公所見不知漱花慚恧至於何地兒時筆札往往不知顧忌由今思之尚有餘怍幸而白公乃閥閱之家顧重名譽遂亦隱忍否則鳴之於官我殆不免坐於誘良之罪然而吾父之解館未始不由於此今我一家坐食而吾父硯田且荒惟賴吾母十指爲給吾罪深矣（二） 
[浮生恨（十五）] [  浮生]  
　　余一生放浪時期至此已十去其五矣顧此數年中余家發現一種可慘之損失卽余母今日所受之影響是也余母與父不甚睦故會　婚時所得之飾物外一無所有也然此項飾物雖不能與庶母所有者比數而綜計其值亦在千金以外余父見　後以零星小債卽須歸還（此項債欵不在前列　數以内）母氏乃貨金釧以爲償時吾兄（卽前　所述者是）以博故負至數千金債台高築叔故寒儒舊産本無幾面近數年來所獲之鉅金又蘄弗肯與是年正月兄在龍賓家作牌九戲又爲賭棍膏油阿七設局騙去鉅金龍　環瑱被兄貸去押注悉入阿七囊中無以爲償龍賓以喪貲故受假母呵責投環者屢矣兄以余在省垣時曾爲之代償債欵二百五十金乃復商於余余素輕財無稍吝惜然時值歲首囊中錢早於歲底償逋傾囊瀉去苦無以應乃舉金時計二枚與之然所值曾不足償逋欵十之二也兄至是妙想天開以我母素愿可欺以方也於是每日游說於母前謂所有金飾苟能貨去以現欵存放不難致厚恩時母氏所存黄金計值數百金惑其言悉舉以委兄計旣售乃易金向阿七贖環瑱償龍賓而余不知也是年之秋余族人（係余叔近支兄）欲爲其子完姻知余家有珠環在母氏處乃乞余叔轉借叔以語余使求之於母惟此環之珠頗珍貴值五六百金余乃呈諸叔請轉致焉結婚之日新娘於途中不愼失其四之一當時由新郎面告余叔謂俟照樣配償完璧歸趙然遍歷各肆非索價過昂卽惡劣不稱坐是遷延會兄以癸卯秋試逋省妓張書玉夜度資歷久未償至是賣舟來登門索負兄避弗面後相值於城内之張家花園兄大受窘時珠環以所失未配尚存余族人家兄乃走訪之乞假暫質以應急而堅囑使弗令余知未幾兄又以他項急用無所出乃贖諸質庫貨去之計得三百餘金（因失去四分之一故也）於是事漸露叔詔余曰售汝珠者雖爲余胞姪然汝等借珠始末余終未與聞亟相索好自爲之母牽率老夫也噫叔爲此言殆以賠償問題故歟然憶授珠時情景固歷歷在目豈夢境耶第余素重情苟不至十分决裂則雖傾余家亦所弗惜此戔戔者亦值得反唇相稽耶况吾兄亦非全昧良心者故隱忍弗言不意吾兄至今竟置腦後而我母因之大受經濟上之影響弗使當日我能與叔力爭則合浦之還猶不至絶望也言念及之深負吾母矣 
　　是年阿七之事旣了不數月龍賓暱一絲捐委員從良去繼之者爲龍賓之姨表妹谗桂賓妖艶絶倫咸呼之爲翠頭鳳兄素往來於龍賓家一見卽極賞識親愛逾龍賓無何桂賓名益噪逐　之夫趨之若鶩室狹隘不足容多人乃别賃夏屋以居屋爲邑中某名倡故宅因犯案半没入官充某學堂校産一夕桂賓家以博故失手傾火油燈幾成災次日爲學堂校長所知校長以桂賓居比鄰終夜喧囂擾人淸夢殊以爲厭然亦無如何至是乃以土倡聚博失火堪虞聯合本街巨紳具呈控於縣請驅逐黑索飛來遽逮桂賓去假母恐甚趨愬兄兄乃以簉室爲詞朦禀縣令請釋放余家故大族且兄又新貴中癸卯舉人勢燄正魚手可熱詞入桂賓釋還家但邑令知其中有不實批詞多作熱諷冷嘲語桂賓歸來深德兄相拯之惠願委身焉於是簉室之說弄假成眞然兄素一無所有百級債台正難彌補更何能營金屋藏阿嬌乎以此桂賓雖爲兄外室而傅徒之往來如故兄又嗜此采金所入藉資挹注興更豪於是外間哄傳某老爺姨太太聚賭余有時外出途遇友人皆以此相謔 
　　徵求游戲文章自由談徵求游戲文章篇幅務求簡短詞意務求詼諧頭等每千字奉酬五元二等四元三等三元四等二元五等一元原稿概不奉還不受酬者請於稿末注明小說不收 
　　昨承中華民國世界語會惠贈世界語函授講義第二十二至二十三期一册又承紅塵說夢客惠贈游藝小志一册均此誌謝 
 
 

Page 15

 
 
   
 
 

Page 16

 
 
   
 
