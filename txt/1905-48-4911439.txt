# 1905 - 48 - 4911439

 

Page 1

 
 
   
 
 

Page 2

 
 
[論禁米出口之無益於民生再續前稿]  
一以爲米價貴而物質未必增進工商業未必振興徒有害於民生而已此又視貨幣過輕之論也夫就閉關自治之時言則一物貴而各物皆貴不過交易之間增其數目無所爲利猶可言也若處今日五洲交通工戰商戰劇烈之時則物價之貴卽其國富增進之實力何則白外貨之輸入愈多則我之財力愈少而工商業非被其擠壓而不能存立卽以乏母財而不能自營於是開礦築路借外債設大製造廠借外債種種權利之喪失放棄無不曰無資本故然則使吾之地産得高價以售处國内言之則一物貴而各物皆貴於民卽無所增益亦無所捐害自對外而言則洋貨之進口者必不以米貴而與之俱貴蓋在我則見爲米貴在彼得我米或且較彼之米而反以爲賤其必不牽連而昂其物價可知然則我不旣多得此輸入之鉅欵乎外銀之輸入者旣多則向之借外債以營業者今可自投其資本一國之母財日充則息率降低以之與外人争競益易安在米貴之無影響於工商業耶 
　　一以爲米貴則所富者田主耳而爲百工商賈者欲不貴物價將無以自存欲貴物價必虞無人過問此其論又未必然也夫田主冨則斥其餘以供興作貧民之缘是得食者衆矣漢武抑商賈惡富民之兼并而民貧愈甚正坐不知此理耳吾觀前數年米貴之時百種物價無不與之俱貴田主與農民皆以有餘財而養欲給求之事益廣工商與閒民之轉移執事者皆因是而得沾其利一切房屋衣服器皿俱見其增益未見其減少苟入内地而細究社會之情形皆有實騐可徵者也國之大命在農安有農利而其他不利者乎 
　　一以爲生料出口貨爲吾國之大病而米亦生料之一種故必禁其出口也不知所病乎生料者謂其以生料出口而卽以此爲熟貨進口若棉花若羊毛等使外人收其工業之利耳若但曰生料出口則英之煤鐵徧售於五洲獨非生料乎英之食麵全仰法國之麥外洋　粉今且浸灌於中國未聞其以生料出口爲病也蓋米屬於消耗品斷不慮其製成熟貨以復進口者矣 
　　然則米禁者可永驰者也我大吏我小民皆不必深慮者也若在上者而猶懼米價驟貴暫時不免有害則行暫弛之法俟米價與上年米貴時相将或稍過之則仍可暫禁禁而又賤則再弛如是因時節宣之卽使十年之後米價倍於曩時亦以其由漸而增人不以爲病（米價亦斷不因不禁出口而日貴不已此萬一之慮也）則農工商三者皆得米貴之利而不覺具不便矣前所言常平倉之法榖貴則增價以糴入今旣不能行則馳禁出口卽使甲省之人增價以糴入乙省之賤米此與常平倉之意不謀而暗合者也譬如河工之有减水壩水大則啓閘以洩其餘至適宜之度而止常無漫溢之患亦無水盡之虞此雖不得已而爲此遷就之言然較之固執成見者固不爲無小補矣司民牧者尙其留意於兹而毋視爲緩圖乎 
[日俄議和條欵]  
　　正月十九日英京倫敦來電云英露透電局駐俄京訪事人電稱在俄國有權之大員處得有消息謂俄與日議和條欵現已决定大要係高麗歸日本保護遼東半島讓與日本海參威作爲各國通商埠中國東方鐡路作爲局外各國管理哈爾濱南之滿洲歸還中國其最難問題則係日本所必需要索之賠款或謂俄國尙未决定議和之前須與日本再戰一次但以戰地之爲難及内亂情形度之倘賠欵問題商妥不日卽可議和矣譯文匯西報 
[日募第四次國債本報東京專電]  
　　正月十九日東京來電云十七日夜日本第四次募集國債之讌會到者爲銀行股東計東京八人大阪六人横濱三人名古屋三人西京一人由大藏省大臣曾彌男爵總理大臣桂伯爵及大藏次官阪谷爲主人曾彌男爵先述開會之宗旨次桂伯爵演說又次則澀譯男爵爲各銀行股東代表稱謝並立誓當盡力籌募國債然後開宴主客互談至九點鐘始散十九日午後二點鐘再會於三井總會時井上松方三元老及政治家皆和座各自陳說其意見而後始確定各種之要件 
[黑海艦隊預備從征]  
　　正月十八日日本大阪來電云俄政府不久將復行開議大潭納爾斯海峽問題黑海各艦隊現已預備出海以增添波羅的海艦隊之勢力譯字林西報 
[俄波羅的海艦計數]  
　　正月十八日倫敦來電云英露透電局駐馬力息斯島抛脫魯挨斯埠訪事人電稱俄波羅的海艦隊連裝煤船共計七十艘於十三日在腦息培埠購買糧食甚多譯字林西報 
[日報戰地情形]  
　　正月十七日日本東京來電云在高麗東北界圖們江滿洲左岸之俄人現方築濠溝紧自衞日本衆人之意謂俄人在戰地忽攻忽止並無定策於用兵之道實係錯誤近日戰地内毫無動静故日本各兵頗覺無聊但望不久有大變動以一試躍躍用武之心譯字林西報 
[俄兵多主革命]  
　　正月十六日倫敦來電云俄京聖彼得堡武備中人謂俄國或命舉動已延及運往東方在途之兵據 
 
 
 

Page 3

 
 
田戰地回俄之武員謂柯魯拔托金將軍所統之兵亦多懐革命之意譯太晤士報 
[俄民不信攺革]  
　　正月十八倫敦來電云俄皇雖云整頓内政爲目下至要之舉但於此事所下之諭大爲俄民所姗笑因民間不信俄皇有實行整頓之事也譯太晤士報 
[俄行軍政]  
　　正月十八日倫敦來電云現俄皇降諭在聖彼得堡之柴斯哥色魯皇宮内施行軍政因近日接到匿名信甚多故也譯字林西報 
[俄開國會]  
　　正月十九日倫敦來電云俄政府已議定於西三月四號開國會會議政事譯字林西報 
[俄國亂事二十]  
　　正月十八日日本大阪來電云俄蛙突色埠之革命黨已明叛政府揭興納夫地方之警察兵已將罷工人二萬名設法攻襲十八日倫敦來電云俄京聖彼得堡大學堂各學生在堂内聚會之舉先由聖彼得堡獨裁判官脫勒抛夫將軍所允準在堂演說老係斥詈兵丁用槍擊斃工人之事並要索憲法各人手中所執紅色旗上書有願殺人之兵皆治以死刑當時堂中有俄皇像一紙被各人撕爲粉碎并云目下緊要之舉係設立國民團練軍以攻政府使政府不再壓制民人十八日倫敦來電云俄國西南鐡路之工人在揭夫埠聚會後卽全行罷工十八日日本大阪來電云俄國民心現更蠢動因工人罷工後已有鐡路多處火車不能來往俄政府所擬攺革之事民人均不深信蓋知其决不見諸實行也譯字林西報 
[俄艦擱淺]  
　　正月十九日英京倫敦來電云有波羅的海艦隊數艘在海中擱淺致受損傷現雖駛抵馬逹加斯峽島東之聖魯移斯島然在途甚爲危險譯太晤士報 
[俄車互撞]  
　　正月十八日英京倫敦來電云有俄國運兵火車在途互撞兵丁之受傷者甚多譯太晤士報 
[法議越南防務]  
　　正月十八日倫敦電云法議院議紳論及海軍預算表事有數人謂經營越南防務爲目下法政府最要之事因日人之勢力日甚一日故法不得不争先著也譯西林西報 
[美議至東方推廣布匹商業]  
　　正月十九日倫敦來電云美都華盛頓傳來消息謂美國種棉之人及製造布匹之人所舉委員已謁見總統羅思勿請總統議立章程遺派專員至東方推廣美國布匹商業聞總統已允其所請矣譯文匯西報 
[供認謀斃德法式員詳情]  
　　正月十九日烟台來電云在旅順謀斃德法兩國武員之華人由地方官拘獲後現已供認供詞謂去年西八月十七號中國帆船載此兩武員由旅順起程船價八十元治駛出　灣後風雨大作船中人告兩武員須回泊口岸兩武員不允因此争執後船中人將兩武員抛於海中云云至拘獲之由缘兩武員所給船價係用烟台支票嗣在萊州府查得此項支票因得破案兇手共有五名兩人尙未拘獲譯文匯西報 
[英政府不允交還威海衛京師]  
　　中國前向英國索還威海衛英使託詞拒絶已登前報兹政府又接英使照會以威海衛之事已接英政府覆電仍不能申明舊約一俟旅順交還中國時再行提議詞義甚决當軸諸公以前次覆奏有俟旅順歸日英國卽還威海之語今忽决意不允殊與前奏不符頗爲躊躇滿志云 
[粤督駁法人索太平墟案賠欵電廣州]  
　　前者法人因太平墟賊徒搶掠向外務部要求賠欵外部卽電詢粤督岑雲帥雲帥電覆云太平墟賊徒掠劫據雷守禀係租界内外賊徒勾結華洋巡緝皆屬疎防自不得徒責華官且并未擾反租界洋商索賠一節碍難照允惟嚴飭華官認眞巡緝以免藉口尙祈轉行照會法使飭該租界内巡緝互相防護庶得長保治安 
[鐵路車站攺設漢口]  
　　漢口大智門外爲鐡路起卸客貨總匯之區惟彼處地勢太遠與華界不相連接頗多不便兹聞鐡路總局擬在華界中心點土壋地方另設枝路一條業經估量工程不日開辦 
[奏叅宜城抗糧漢口]  
　　湖北京官因宜城軍户抗糧激成巨禍業已擬實奏參摺中并責備督憲張香濤宮保謂不應急切調兵主剿至宜城縣沈太令俊業已由香帥札飭撤任矣 
[銘勇幾肇事端廣州]  
　　臘月十四日柳州城内有銘字三營由融縣調回駐札西門一帶民房諸多騒擾以致各家閉門不出勇等强買食物不給分文一時城中大爲哄閙居民震恐勇等勢欲乘機掠物是晚街市謠傳營勇又叛署府尊王太守派親兵百餘人巡防街道忠字營亦出隊彈壓幸未釀成事端次日府縣卽商該營符統領開銘將各勇移紥城外居民始安聞各營係奉大憲調往東省高州防堵刻已拔隊由陸起程矣 
[設局運銷礦産漢口]  
　　湖南内地所産五金礦其銷數向以漢口爲大宗湘撫端午橋中丞現札飭前夏口廳馮少竹司馬在漢設局經理轉運事宜以期擴充銷路 
[暫開米禁揚州]  
　　揚州仙女鎭爲江北米市最盛之處自嚴禁出口以來米價大賤米行因而倒閉者數十家近聞署江督周玉帥接准浙江巡撫來咨請在江北采米四十萬石以濟民食已札飭常鎭道查照向章暫行開禁矣 
[奏請添設張家口將軍京師]  
　　聞政府近因某大員條陳擬於張家口地方添設將軍裁撤監督所有關稅等事宜統歸將軍統轄今已具摺出奏矣 
[鎭江閙漕案結鎭江]  
　　鎮郡閙漕一事由道府縣及各紳董一再公禀省垣各大憲求减下忙漕米稍蘇民困嗣接電覆謂冬漕徵數十成早經出奏無可挽回碍難允减爰爲變通辦法由司籌撥靑蚨五萬串另飭常鎭通海道郭月樓觀察與各董再三籌 
 
 

Page 4

 
 
議集得靑蚨五萬串共成十萬串散給災民以示撫卹並諭令各區排年里運人等仍完全漕故署丹徒縣知縣張星五大令已示期正月十八日設櫃開徵矣 
[江督周等會奏籌議江浙兩省起運漕糧整頓辦法摺]  
　　奏爲籌議江浙兩省起運漕糧整頓辦法酌量變通各專責成情形恭摺具陳抑祈聖鑒事竊案准倉場督臣咨奏整頓江浙州縣及滬局運漕弊端一摺奉旨依議欽此並准鈔奏内開驗收本届江蘇漕业攙雜稻榖紅米浙江漕米有潮溼霉變均經隨時剔出退換並電飭糧道嚴飭滬局認眞選運無如到京之米仍未能一律乾净擬請嗣後江浙州縣起解漕糧不准散裝均令一律入袋縫口逐袋戳印某州縣名到滬験收後仍裝原袋運京交納如有攙雜潮溼庶可指名叅辦等因移咨前來卽經分飭遵辦去後兹據蘇松督糧道兼署蘇州布政使陸鍾琦浙江布政使翁曾桂浙江督糧道朱疇會詳稱江浙州縣所運漕糧雖有採辦及完納本色之分州縣雇船承運蘇省向有經頭承辦包運包交近年運漕水脚每石增至洋三角五分浙省雇用民船亦給耗米水脚發價不爲不優而米色仍不免攙和潮變者良由各州縣漕糧不能按期運兌船户守候日久不免偷米使水攙和稻榖並由經頭承攬賄通商局司事人等致有免風篩之弊自應遵飭由州縣裝袋運滬第江浙漕糧一百萬石向由糧道商局分批購袋由滬裝運至京往還尙敷周轉如由各州縣一律裝袋起運有米一石卽需袋一隻舊存之袋不敷甚多除現存可用及修補外計蘇省尙須添購線袋二十萬隻浙省亦須添購十二萬隻方敷應用浙省向章每漕米一石飭捐袋價銀五分前准部咨仍照舊章辦理蘇省道庫並無辦袋專欵應銷袋價擬請於漕項内動支業經專案詳咨部示未奉覈覆冬漕開辦在卽復經臣效曾電准户部電復查該省兩次文稱添購蔴袋七萬隻計輪轉亦可敷用若再添置二十萬隻無此鉅欵准銷况米之好否乃地方官及運官之責若再有低潮惟該管官是問等因當以添購袋價旣奉駁飭而舊存之袋不敷分給州縣一律盛裝又經由道電禀倉塲督臣核覆攺以洋布用印裝入袋内遂通飭有漕州縣愼選好米運滬由滬局商局驗米各員按日隨到隨驗如米色純潔卽行解收裝袋由州縣選派妥員以洋布印花裝入米袋交商局收儲分批運京俟驗兌後仍將原袋發回周轉輪運旣免在滬守候稽延亦足杜偷竊攙和諸弊如驗看有低潮卽由司道將辦漕之州縣詳請撤叅並將經頭船户從嚴懲處原船之米一律駁迟似此嚴定章程尅限收兌一面由糧道督飭局員破除情面認眞挑選庶不致再有攙雜潮濕等弊惟是江浙向竟運米至滬責在州縣驗收漕糧責在滬局海道運輸責在商局火車交兌責在京沽　劃分界限嚴定責成原期各有戒心互相牽制是以江浙有漕州縣運米到滬一經兌收州縣卽可卸責若遵攺新章如有攙雜潮溼由倉塲督臣指名叅辦則自運米以迄交倉州縣時時有不免罪戾之懼滬商兩局原驗米色之委員並京沽局員轉得置身事外卽糧道督率無方亦可盡諉之州縣似非持平辦法擬請嗣後州縣運米至滬如再驗有潮雜諸弊卽由糧道等指名詳請撤叅倘滬局驗收不實京沽局轉運不愼以及糧道督連不力悉聽督撫臣治以應得之咎各有責成於漕務常有裨益等情詳請奏咨前來臣等查核所議整頓運漕分任責成辦法尙屬持平似應准如所請辦理除咨户部倉塲督臣查照外謹會同署漕運總督臣恩籌合詞恭摺具陳伏乞皇太后皇上聖鑒敕部議覆施行再此摺係臣效曾主稿合併陳明謹奏奉硃批該衙門議奏欽此 
[更定萍鄕礦路大槩辦法接十二日稿]  
　　十二從前創辦之時礦内外一切工程自難豫計現已　具規模此後每年全局用欵須於年前豫算列表務必分晣欵　切實核估備見盈絀可以豫爲籌畫查本局進出欵項向以煤焦價値窿工運費爲大宗其餘田租等項歲入無多而本礦開辦法今無日不恃借欵爲周轉息銀月結月滾尤爲出欵中吃虧最巨之事亦應於豫算時一併計及以爲補救之策夫商務之道以减輕成本爲要義而成本之重輕視乎出貨之多少用欵之能節省與否以表揭之則人人心目中懸以爲的可以督率考查相時以爲損益表内進欵按照當年情形及各處日報月表估計運漢得價之數卽准此以估采煉運脚出欵之數其他出欵分額支活支兩項額支可减不可增如各處用人當隨時量其事之繁簡分别裁併又如煤務處挑煤上車之長工遇煤少人多時不無閒曠應酌攺包工按車给價以節糜費必確知其爲費而後可極力收束按表考查則全局在目此日報月表之所以必不可少也活支之欵取其必不可省者約爲成數若再遇有意外用欵而爲表所未列亦應在豫算活支數内設法挹注勿使另有加增蓋欵不在大省不在多商務争末之利固無嫌於銖積寸累也 
　　丁造圖册註從前本有圖册惟尙未全備且田山礦道鐡路時有開拓更攺現應補造齊全 
　　一測量鑛山基地四至丈尺計田山各若干畝於界線曲折處標明記號添立界石繪圖存案 
　　二繪礦圖存局以備考證此圖須按旬續增查照礦内情形分叚編號鮮細標明如下註華洋監工分管叚落另單送局備查 
　　槽路大小平料係何名目原測盆式大槽在何方向距各鑛門遠近之數擬如何開入用虚線表明現在開進方向丈尺土石層次堅　分别表明以證開　之險易正路支巷上下旁通某層某路擬入某槽用别色綫表明何處鋪軌通車何處人力傳送水路風巷出水進風之處山石崩裂修立磚圈之處某處係某老井尙須放水防險某處某老并現已開通留作何用分别注明礦路所經距各處地面尺數華洋監工經管各井叚落表明分界記號 
 
 

Page 5

 
 
　　三繪鐡路全圖分叚編號查明各叚鋼軌枕木數目造具清册其沿路工棚並應編列字號某叚責成某號上棚管修工期伺人載明册内遇有損壞修理或抽換軌木隨時報局注册以備查考 
　　四礦路契據本已鈔有一分編有目錄應再詳細校對名鈔三分移縣會印一分連原契送上海廠礦總局餘二分分存縣局備案 
　　五礦廠機爐及各項工作應用器具須分别查明巨細無遺各自造册送局彚爲總册續有添置或損壞重修或不可復修者均由該管員友報明註册 
　　六礦次房屋凡辦公之所連器具一切應造具底册至華洋員友及工匠人等住房尤應另自編號造册連裝修一併登記其有器具什物由局置備者照房屋號數另造清册如損壞遺失責成住房人修賠 
　七礦路餘業及各分礦所購田地曾經招佃認租收有押規者應派人淸查分别造册存局其礦山林木原有出産亦當清釐併記册内 
　　查鐡路購地本有圖册係按一路所購民田原來形勢分畝繪圖加說所用做路挑溝之處兩旁界以紅綫綫外皆爲餘業可以照册清查 
　　八歴年歸併商井有現開者有因礙機礦歸併到局遂卽停挖者其停挖之井又有仍付山租不付山租之别上年查井曾將已停之井俆倒塌塡没及煤質較遜者不計外專取煤旺質佳之處樹立界石以便按照小　三里内不准另開窿口原案查禁現應再行分地淸查統造一册將現開已停停而仍付山租者以類相從注明原商牌號姓名並歸併年月其山地是否歸局管業抑係租山均分别載明備考 
　　九内外員友應由各處造册送局彚爲總册分别執事開註銜名籍貫年歲到差年月薪水數目以後銷差攺調請假加薪及别項事故離差到差日期均隨時報明總局注册 
　　十礦路各處所用礦丁及各項工匠夫役但係長工月支辛工者卽應造具花名册賚局其册各按執業以次開列註明籍貫年歲何人保薦何時到工月支工食若干以後開革續補請假均須隨時報請註册　　已完 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[紀蒙王被刺事京師]  
　　蒙古王敖罕札薩克晉京以來旅居皇城根永祥寺日前忽爲廚役所刺刀裂頭顱死狀頗慘旋將兇手鄧生福緝獲鄧之眷屬亦由地方官查抄歸案擬卽入奏聞敖罕王年僅二十餘狀貌魁梧今遭此慘毒洵可哀也旋有知其事者謂王被刺之由實因元旦朝賀後想食白煮鷄子二枚廚役所進未能如願大加申斥旋卽晝寢鄧以無端受辱遂乘機下此毒手正白滿步軍校永祥恊尉當存以此案禀報遷延爲那琴川大金吾具摺叅辦實則步軍校等係拘泥成例凡遇此等兇事向應廻避不意反因此獲咎亦可謂旡妄之災矣 
[復擬添練神機營京師]  
　　日前練兵大臣擬於京師地面挑選入旗子弟之强壯者練成一軍仍用神機營舊制現已議定咨行北洋大臣調取武備學生二十餘名來京教練 
[飭查喇嘛行蹤京師]  
　　聞日前某樞臣面奉兩宮諭旨飭令確查逹賴喇嘛行蹤如果逃往俄國再行照會駐京俄使妥籌辦理 
[九江道瑞與駐潯英領事樂訂立廬山租地條約]  
　　爲推廣租地訂立合約事案查江西九江府德化縣屬盧山基地前經英教士李德立承租長衝山地一塊於光緖二十二年輾轉租與牯牛嶺司公分别出租蓋屋避暑其餘毗連原租長衝地方之草地坡下衛猴子嶺大林寺衛四處則由牯牛嶺推廣永遠承租議定次序年限區數價値開列條欵於後一先租草地坡下衝兩區查草地坡在長衝舊界之束北牯牛嶺之下該地共劃七十九號南界山坡直長一千四百十英尺東界高屯斜闊一千六百英尺北界自高山而下向西偏南直長一百五十英尺又向西北偏北直長四百九十英尺又自東南斜西北横闊四百英尺又自東向西直長一千英尺西界向南横闊四百英尺卽與長衝舊界毗連又向南三百英尺與山坡禁地種樹毗連共釘界石二十一塊與下衝在長衝舊租界之西南該地共劃五十三號北界一千英尺上起山腰下至西邊路口均與長衝舊界毗連東界一千六百英尺北起山腰南至分水嶺山腰止南界一千二百五十英尺自東分水嶺山腰起至西溪邊止西界一千七百英尺均至溪邊爲界共釘石十三塊又西南隅溪邊磨崖鑿界一塊一猴子嶺一大林寺此兩處議限至光緖三十五年清租至時再行丈量號數一以上四處按可造屋之地丈量每號長二百五十英尺寛一百十十五英尺租界道路號内自除如有大石深溝𨺗山不能用之地雖内租界亦應照除不丈公司議定現先租草地坡下衝兩區按號交價其餘兩處按照議定次序承租其未經交價之猴子嶺大林寺衝如逾光緒三十五年之外任憑中國地方方官或另租他人或自立租界招租兩無異言每號租價英光二百元每號歲租英光三元議明歲租於立約先付五十號隨同草地坡下衝兩區全數租價一併交清餘俟公司租出若干號歲租猴子嶺大林寺衝兩區租價議定承租時由公司按照該處若干號數照數付交由官給發印照爲憑如未交清田價未經執有承租印照公司不得將該地轉租造屋其公司交價承租該地仍照前欵統不得逾光緒三十五年限一局地歲租公司按租出號數於華歴十二月初一日將一年應付之數送交領事官由領事官備文轉送九江道查收以備公用公司不得多報如有隱瞞查出請領事官議罰一女兒城泉由地方官禁止污穢　齪以免碍人汲飲該女兒城地方人不得修造房屋耕種田畝地方官亦不得將女兒城大小校塲租與外國人一長衝大林寺衝等處爲山界發源之所山下田畝頼以灌漑公司不得截留水道致碍農田一女兒城大小校塲高衝均爲廬山名勝一槪劃出界外作爲永遠官山嗣後不得在該處鏧石西人亦不得在該承租栽樹搭蓋涼亭一草地坡租界南面從女兒城城口直下舊租界第三十三號止該處係通星子縣山路之峭立山坡與草地坡租界上下斜寛三四百英尺不等該山有小樹十株卽留作護木以固山麓永禁民人樵採西人亦不得於該處租界外侵佔尺土一西人造屋砌牆如欲於承租界外採石須先報明租地局如局未設之前卽報地方官查勘或官地或民地察看能否採取議値購買並須聲明除攻石之外其地與西人無涉一租界以外附近各處皆屬官山民人前往樵採耕種公司不得藉口阻攔又九江府城至廬山租界橋路均屬中國官地道旁田地亦屬民業除橋已由官集欵興修工竣外自蓮花洞至租界道路業經公司修築而蓮花洞以下至九江庫城未經修築道路以後公司或中國修築仍爲 
 
 

Page 10

 
 
永遠官地均不得加寛佔及民基亦不得阻行人抽取路捐以昭公允一女兒城及草地坡均係通行星子縣姑塘山路又下衝西南係通行黄龍寺又大林寺衝西南路口通行德化沙河以下各處無論中外均不得禁止行人一查大林寺衝有廟基三處均應圍在租界外以留名區勝迹每處約留墓地一號所留方尺任憑日後中國官紳興造坆所寺廟又西南尾口所有古墓亦應圈出界外任便該墓後人登山祭掃西人不得毁損阻攔一租界以外附近山地日後中國官紳租地造屋均由租地局或地方官經管公司不得過問中國街市民房務須設法清潔以免穢氣有碍衛生一此次勘定界限之後卽從此截止公司不得再議擴充亦不得稍有佔越 
[護蘇撫效札上海道辦理裕興德行不交花生案文]  
　　爲札飭事光緒三十年十二月二十五日准英國駐滬總領事官霍函開案查英商譚華行控如皋縣裕興德花生行東陳致和朱小仙等不交花生一案本年五月十七日函請上海道札飭赶提按交復於九月初七日電致如皋縣據譚華禀今數月未妥因日久不照合同交貨受虧時價一萬一千元先收定七千元共虧一萬八千元請向追準九月二十日來親質等情電請届時嚴追給領十月十三日函請上海道電催十一月三十日又請札催十二月初七日函請飭賠否則照請蘇撫院核辦备在案詎今七月有奇尙未了結查英商赴内地採辦土貨向例先付定銀議定價値無論其價漲落均按成票辦理到期由華商將貨交給洋商扣除定銀給清餘價了結此事非如是則不能行現在譚華按例先付定銀而華商不按成票交貨明係奸商視價落願得大得價漲不肯受虧自應飭賠乃道縣養奸害誠不肯飭賠只追定銀而賠往來川資旅費是譚華今年之辦花生毫無利益如仍未辦反將七千定銀之鉅欵給與陳致和等使用不得分毫利息該華商何故應享此鉅欵借得如斯鉅數而不名一息實屬奸狡此次請飭賠補係按各國律例風俗按此實應賠補想貴國乃文明之邦諒必亦如是貴撫部院洞明交涉諒已鑒及用特函祈查照札行轉飭照賠蓋此案情節不必再行查察並無二致第在賠與否耳案幾一年毫無成議惟有请飭若果情形按照以上所謂立卽照賠以實商信而証的憑則本總領事感佩無極並祈示復爲盼等因本護院准此查中外通商全憑信義此案英商譚華行前向如皋縣裕興德生行定辦生旣經交有定洋立有成票何以該生行延不交貨此中有無别項轇轕該縣現在如何辦理未據禀報本護院衙門無案可稽應飭如皇縣先行刻日明白禀復一面迅提裕興德生行東陳致和等秉公訊明嚴行斷追從速完案禀報以憑照復毋稍玩延除照並覆逕札如皇縣道辦外合行札飭札到道卽便轉飭迅速遵照辦理可也此札 
[備迎蘇撫]  
　　昨日道轅接電悉江蘇巡撫陸春江中丞准二十日到滬卽飭上海縣預備迎迓委王肇之二尹爲文巡捕 
[請奬德艦]  
德國某兵輪船在某處洋面救得被盜之中國舟子數名刻已帶至上海前日由駐滬德國總領事特行照會上海道袁觀察以德兵艦管帶不分畛域竭立救助一面覆謝德總領事一面詳禀上憲請爲給獎 
[洋硝運赴北洋]  
德商禪臣洋行近由德國公司輪船運洋硝若干送往秦皇島交北洋收納昨已由德總領事照會上海道轉飭江海關放行矣 
[續申詳門司踢斃船户晏金寳全案]  
　　律師來滿云該被告稱竹竿祇拇指粗醫生陜供稱所供均實如虚甘罪禮拜五晨奉美總領事請往蘇州河邊船上驗屍當兒該屍身眠置米船上船泊蘇州河北岸西藏路橋邊該屍身係一年輕華人約二十二三歲身甚壯實當將周身驗視無病並無傷痕惟有邊微有疝氣腫脹不准剖驗是否因此而死未能定實如係用拳或棍打傷致死外面必有傷痕想死者究竟若何致死未經剖驗斷難定奪捕頭吉爾阜稱所云右邊疝腫决非足踢所致審問官云據醫生之意卽照所見疝腫情形亦不致死來滿律師云醫生檢驗原告之死並無因傷情形該醫生係遵總領事諭盡其心力勘驗當時在屍場由白保羅君轉請剖騐屍屬不允有中國官在場目覩如一人被撃之處係軟肌而内有硬肌或血管破裂頃刻致死凡被擊致死須視被擊之處是否致命及擊之輕重如用拳在肚腹擊打一下不致頃刻卽死如用器械或靴尖擊踢則必見皮傷形如係因打立死則大槪外面必現傷痕未完 
[相驗自縊]  
　　日前上海縣汪瑤庭大令奉府尊田紹白太守委赴金山縣相驗鄉民王松茂屍骸當卽帶同刑仵人等命駕至洙涇鎮附近飯籮廟地方先由地保陸阿秋預備屍塲大令升座後陸保偕屍叔王阿來屍弟王銀海同禀稱死者王松茂耕田度日妻子徐氏素有外遇時占反目之爻初十日俆氏不别而出蹤跡杳然松茂因此氣忿以致自縊身死求察大令飭仵細騐果與所禀相符乃飭屍屬具結收殮一面塡明屍格移歸金山縣蔣瀾汪大令辦理 
[小人命]  
　　英界志遠街馬裕興棕榻店小主人馬和尙年方十二前日與王金昌家十齡之子名毛毛者同游不知如何毛毛仆地傷鼻竟於前晚夭折其交金昌以曾被和尙所踢投訴捕房捕頭立傳二圖地保投案上海縣署禀報旋經人妥爲理勸求免相驗矣 
[輪舟小損]  
　　太古洋行之漳州輪船於十六晚出口至崇贒沙地方氣鍋忽炸不能行駛當由大副另換一鍋開至江陰附近所換之鍋又壞乃駛回上海於前晨進口停泊浦東碼頭擬卽日修理 
[失愼餘聞] 　 
　　正月十七晚本城陳箍桶橋某香燭店失愼兹悉火熾時該店老嫗及孩各一口正在睡　均葬火窟慘哉 
[失女給領]  
　　前日六百九十五號華捕送迷路女孩顧𧵓弟至廨請爲安插當晚襄讞委員孫耳三明府升堂提訊顧女供稱蘇州人年十五歲父母雙亡七年前童養於顧姓家爲媳前日被姑申斥故中池浜橋奔出及至垃圾橋畔被捕拘案現願回去伊姑顧吳 
 
 

Page 11

 
 
[第十一版]  
氏投訴前情并請給領明府再三盤詰始准領去 
[上海官事]  
　　江蘇候補道朱徵伯觀察候補知縣梁明府書祥鄭明府復興均於昨日來滬赴道縣各署拜謁○法華鎭巡防局委員沈稚泉二尹洋涇鎭巡防委員韓少尹邦佐昨日均詣縣署面禀要公○昨日前駐韓使臣许紫衡星使台身候補道劉荔孫觀察崇惠詣道轅拜會袁觀察○昨日候選知府許太守兆仙詣道轅謁見 
[南市瑣聞]  
　　南市高昌廟製造局設工藝學堂蒙小學堂兩處自去年臘抄停課後刻由總辦魏觀察飭知教習命於昨日開塾教授○江蘇海運滬局總辦吳太守以漕米已經開兌而蘇省各州縣解到者尙屬寥寥因諭飭經頭丁胥從速駁運來滬毋再延玩 
[會審公廨紀事]  
　　上年八月間英商考興洋行主延雪門律師控華人程濂堂將緑茶抵銀九百兩逃避無蹤禀經英副領事德爲門君會同讞員黄司馬飭提當時作保之章芝山到案訊供交保料理在案至今案懸日久尙未理明前日司馬接德君來函催請提究當卽飭差傳諭保人昨日已將章交到聽候訊追矣○昨日妓女陳瑞香以被鴇凌虐不願賣娼等情投廨聲訴値日差據情禀知司馬飭將陳妓發交官媒看管聽候訊核○大馬路捕頭派四百三十號華捕送沈陳氏至廨禀稱此婦專事放债重得盤剝尙有同黨某甲已押捕房請將氏管押俟禮拜五解案請究司馬准之 
[法界公堂案]  
　　山東人李開春向在邑廟後園設攤爲人療治足疾去年在閣口地方買得六足黄牛一頭帶回上海同鄉人潘德生居爲奇貨卽在後園隙地圍以布篷置牛其中招人觀看旬日間得看貲洋銀四十餘元當時言明與李分用旣而李妻顧氏向之索取被潘同居之焦三未占奎李丫頭等出爲覇阻致擊傷頭額當卽投報捕房飭探拘獲行兇之李丫頭一名昨日捕頭傳同原告顧氏將李丫頭及兇器一并解案請訊大令驗得李顧氏受傷甚重著仍赴醫院療治李丫頭枷號一月責五百板○顧建章禀稱媳婦顧趙氏夫妻反目逃回母家曾在原籍鹽城縣涉訟近知媳匿於上海法租界小的來滬在同鄉人楊春生家尋獲不肯回家故將楊及媳一并扭案請訊大令判押候遞回鹽城縣歸案辦理○丁民甫禀稱本月某日晚路過八仙橋被流氓戴康方許少梅林心福等尾隨至荒僻之處攫去對時表一枚洋銀六元鈔票二張當塲拘獲戴等三人送入捕房翌日又獲同黨戴阿香戴阿其一并解案請辦大令判各枷號二十天期滿各責三百板○錢阿春禀稱某日之晚在城内東馬橋被流氓張桂生等藉端訛詐褫去皮馬褂一件攫去洋銀五元翌日遇於租界嗚捕拘獲在其身畔抄出刺刀一柄解請重懲大令判枷三月責五百板○應瑞林禀稱與宗文生往來米欵被欠洋三百餘元扭案請追大令判交保出外限十日内理楚○王阿寶禀稱去年十二月二十七日路過西新橋被流氓王金福蔡阿小曳至英界訛詐不遂恣意兇毆現在傷未痊愈將王等拘案請辦大令判蔡責二百板王責一百板○乾大布店主陸静安去年因虧欠巨欵被控到案奉大令訊供判交劉顔泉保出迄今案仍未了昨日大令 
飭傳保人限一禮拜内將陸交案 
[南市捕房]  
　　昨日周才有投南市捕房報稱前晚在萬裕碼頭魯家匯航船被賊竊去洋銀一百元烟膏數十兩衣服十餘件請爲查緝捕頭允之○江北人王胡氏由通州乘某小輪船來滬在集水碼頭起岸時失去棉襖二件裙一條因投報捕房請爲緝查○山東船户王寶記昨將唐銀海之拖船撞毁唐報知捕房捕頭派水巡捕將王拘到押候解馬路工程局禀請總辦翁太守訊究 
[英租界捕房]  
　　日前四馬路西公和里妓女金素珍失去金珠首飾約値洋銀一千餘元疑係男女傭串竊有王張氏者以含寃莫白心不能甘浼周蓮靑爲之圓光周索酬洋銀三十一元聲稱三日後必有報應嗣以逾期並無影響索還前付之銀周不允氏卽投訴四馬路巡捕房捕頭立派包探劉銘芝將周拘獲押候解送公堂禀請黄司馬訊辦○寶昌路某洋人失去金鋼鑽戒指一枚價値甚鉅疑係細崽王星發所竊投訴捕房捕頭派探米順將王拘押候解公堂請究○前日天津路徐沈氏家失去金戒指一枚疑係王曾心與俞和尙串竊據情投訴捕房捕頭派包探李星福將王俞拘獲押候解請訊究○三井洋行更夫董和尙將行竊棉花之邱阿二送人捕房捕頭著押候解請訊究○邇來英租界打狗橋左近弄内與雞鴨弄金隆里等處時有流氓在彼藉端索詐甚至持刀逞兇雖迭經捕房拘案請懲不稍歛跡前晚包探何阿春拿獲陸阿毛王阿四陳阿九周阿五陸阿和等五名類皆身藏利刃一併帶入捕房捕頭令押候解案請辦○東洋車夫王忠海因將霍阿文所駕馬車撞壞致相争論經巡捕將王拘入捕房捕頭著押候解請訊辦 
[美租界捕房]  
　　昨晚甬人孫威卿行經西華德路長豐里口爲流氓多人攫去金戒指及銀洋六枚奔訴捕房捕頭令各包探嚴行查缉○昨晨二百六十五號巡捕在怡和碼頭相近見孩屍一具當卽投報捕房捕頭令傳該圖地保前往收殮○前晚有甲乙二俄兵闖入蜜勒路某丙所開之老虎灶搶去洋銀一枚丙喚印捕扭入捕房押送至俄领事署請究○英捕房總巡捕頭以乍浦路大橋每於夜間有乞丐聚處故令虹口捕房派暗差二名在彼巡守見有乞丐卽拘入究辦 
[上海法租界公堂罰欵收付清單]  
　　法公堂一千九百四年正月至六月底止共收罰欵洋三千零拾一元四角一分付巡捕房充公洋一千六百十元七角一分付公堂各項費用洋六百五拾六元三角四分除付餘洋七百四十四元三角六分計撥普育堂善舉洋一百五十元仁濟醫館善舉洋一百元放生局善舉洋五十元輔元分局善舉洋四百四十四元三角六分共付洋三千零十一元四角一分法分堂一千九百四年七月至十二月底止共收罰欵洋三千四百三十七元八角三分付巡捕房充公洋一千六百零五元一角六分付公堂各項費用洋一千零八十七元零四分六厘除付餘洋七百四十五元六角二分四厘計撥普育堂善舉洋一百五十元仁濟醫館善舉洋七十元放生局善舉洋五十元輔元分局善舉洋四百七十五元六角二分四厘共付洋三千四百三十七元八角三分 
 
 

Page 12

 
 
   
 
 

Page 13

 
 
   
 
 

Page 14

 
 
[金陵官報]  
　　正月初一日候補道陳唯彦謝委厘捐木厘差俞明震謝委代辦將弁學堂差知縣舒霈謝委大河口厘捐差借補江西撫右守備石邦獻謝委武巡捕○初二日候補道李經叙知縣季逢辛均傳見○十三日知縣李國材叩謝賬捐案内賞保五品頂戴巡檢蘇暄禀知奉委谷米局差○初四日知縣劉壽嵩禀知奉委赴湖北採辦木料差新選六合縣李明墉辭赴清江後赴任辦六合厘捐陳應綬到○初五日揚州叅將劉本桂　知縣羅允猷知縣常桂馥均謝委工程差○初六日農工學堂黎赴清江署山陽縣單琳均禀辭○初七日知州潘彦章禀知今日盤交榖米○初八日知縣季逢辛傳見知縣洪壽昌禀知江甯工藝局開工常備軍統領營官禀知初九日開操 
[皖省宫報]  
　　十二月十九日候補知縣黄拱宸知奉童道調辦蕪湖巡警總巡譚學衡到起服來省二十廿一日卽用知縣張朝補教習候補知縣賈士駿監督巡檢解崇輝堤調均知奉府委安慶中學堂差○廿二日委用教職方朱委署太平府訓導蕪湖巡警總巡黄拱宸辭並銷警察帮巡卽用知縣劉維垣到山銅陵閱卷回悞　知縣劉秉棪到由京引見回○廿三日知縣陳星海知奉臬台委接查城内帮巡巡檢劉文煥知過班儘先補用○廿四日候補知縣崔鶴知代首縣會哨回莊文傳知奉撫台委辦文案縣丞趙士英知奉委解金陵餉銀黄錫章謝行知甄别留省補用○廿五日縣丞趙士英辭委解金陵餉銀○廿六七日候補知縣陳寳知奉臬縣委警察局文案兼發審○廿八日知縣張其濬知奉山東賑捐奘给花翎○廿九日至正月初六日署束流縣王清濤到蕪湖縣蕭德驥到謝卓異從九成璧謝奉行知甄别留省補用○初七日進補濟州府同知李永鎭蕭仁丙知奉委赴宣城勘訙灘　差縣永呂懋恩知奉委高等學堂檢察官○初八九日石脾釐卡縣丞何介祺專丁知奉臬台委兼辦保甲委署英州縣典史李志元辭○初十日委辦烏溪厘卡同知惲福麟到謝奉行知批准更攺福斌 
 
 
 

Page 15

 
 
   
 
 

Page 16

 
 
   
 
