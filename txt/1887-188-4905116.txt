# 1887 - 188 - 4905116

 

Page 1

 
 
[新印蕉軒摭錄出售] [  申報館主人啓]  
　　山陰兪　　先生著有蕉軒摭錄一書卽計十二卷雖小說家言而實足以據開見本館現用活字排印業巳竣工每部分釘四本　　工　　　　五正閱者　向本埠申昌書畫室購取各外埠經理申報人亦有出售此佈 
[新印淞花影出售] [  申報館啓]  
　　上海為名花薈萃之區來游者如人羣玉山頭衆香國裹往往以未得遍觀爲憾花影樓主人安於花錢中選得解語花百人索取小照延名手　爾成圖玉觀花容栩栩欲活每一圖後附以養語用石印照成每部分釘上下二册外用館套裝潢極爲　致準於五月底出書每部碼洋一元二角餉欲躉買請至本帳房而議 
[書岑宮保招撫猓月奏摺後]  
　　禮曰禮從宜使從俗所　從也者因其勢而利導之之謂也可知風俗之不同卽治道之當別矣古先王之有天下也分建諸國使各子其民政教號令各國不同民情純駁亦各處不一古先王但因民之所習所安而曲爲之防不逆民之情而使强從我欲夫古先王豈　欲合天下而歸於一趨耶蓋亦以俗之所尙勢有所不能也自封建改爲郡縣而後凡建版圖無不奉一人之合然茍其地處要荒則亦多分立圖長使自爲統領蓋民猶水也　決所犯傷人必多不如小決使導可無大患若　毛飲血之人雖題文身之俗一朝之間而遽欲其尊君說長束帶整冠則安得不越禮達度吾觀武侯之征蠻也以孟獲之狡旣擒之後猶復縱之故終蜀漢之世南人不復反晉武處五胡於內地而卒釀亂華之禍於是知俗之所尚勢之所在果不可達中卽如今日四洲內之諸國有所謂君主者有所謂民主者有所謂君民共主者若中若俄君主之國也若美若法民主之國也若英者君民共主之國也雖政教號令各不相同而俗之所安要亦各底於治則治民之道固當識夫俗之所宜矣中國之制大小官吏任事長久皆有一定日滿則退此定例也有久任者必奏請允准而後可否則三年六年必有受代者然於湖之苗粵之搖亦立有土知縣土知府土守備等官皆令世守其職蓋亦以俗之所宜不得不曲循也近者聞滇省有猓匪爲患夫滇之猓亦猶兩湖之苗兩粵之搖也猓黑山之地裹延幾二千里外連緬甸北接葫蘆山等處內與緬咸寍遠思茅各廳　犬牙相錯林深箐密煙瘴尤甚向歸猛連猛之管轄自軍與以後該猓　等伊殺相尋槪難繩　法律張秉　踞猓黑山上叚六山之地縱橫七百餘里其猓黑山下叚之地則爲右朝鳳石朝龍李芝隆等分路互相雄長當事者慮開邊　委員將下段各叚目先行招撫支年石朝鳳等相率歸誠惟上叚頭目張秉權佔踞各地又欲佔猛之土巡檢所屬圈控地方三十餘寨今張秉權雖死而其子張　發仍相繼爲患屢次攻佔猛之土巡檢地方邊氓受害者不下數千家按滇省之地僻處西南界連西藏緬甸越南南掌諸國本爲近邊之荒服歷代均以土司世守其地而弱肉强食互相侵奪之禍幾於無時無之邊思多由於此目今越南則有法人緬甸則有英人茍不有以服張氏之傑驚設一日陰勾越緬之强敵則爲患必且滋甚乃昨讀岑制軍奏摺知俟秋高煒退卽當選將帶兵分路進剿並諭令李芝隆等各率士兵隨營效力而已經就撫之頭目則擬請　旨賞給土都司等銜以示獎勵就才任使因地制宜爲政之道旣得猓匪自不難平然吾思中國之非猓而類於倮者亦正不少矣瓊州則有黎匪臺灣則有生番　類於猓者也黎匪所佔黎母山之地不過數百里且瓊州十三州縣環　其外地旣不多防又其密故尙不至十分猖獗若臺灣之番地旣大於黎匪而官府之設防又不如瓊州之密自去年劉爵帥剿撫兼籌各番社頭目紛紛納欵至於今日似亦宜漸服　乃吾聞中路生番月前復一擁出山燒毁民房殺死做工山民數十人等事並聞北路基隆崙仔社生番亦於閏四月二十六七兩日殺死鄉民十一人母仔坪生番亦突出殺人放火被殺　百餘人民人入山探茶者以番社早經歸華諒不至野　復萌遂放胆前行不帶器械故往往被生番戕害由是觀之生番固服而未服者也蓋番性之兇狠不啻天賦之秉彝食肉寢皮口成習慣視我之蠶衣耕食反爲勞逸之頓殊番之不止從我猶我之不匪飲酥酪居葫　也則向不卽以治猓之法治之哉夫以我治人不若以人治人也以我攻敵不若以敵攻敵也以官治番不若以番治番也夫我之所以必欲服番者欲以裕國課耳安邊民耳茍設土官而國誅不裕邊民不安則口設土官而國課可裕邊民以安則何不仍其獉捺狉狉之俗而使各安熙熙皞皞之天耶 
[會匪尙多] ○閩省洋口浦城等處會匪滋事經劉康侯觀察黃沛皆太守拿辦地方賴以安謐日前有客從上游至省垣據稱沿途一帶地方游　衆多搶刼之事層見疊出殆該會匪之黨羽與地方又開非不留心緝捕惟該匪由沒無常地方曠闊不免有鞭長莫及之慮現在往來行客身畔夾帶銀錢者必會集多人方解性命之憂聞者皆爲楊然會匪如此橫行在上者宜如何認真查緝防患　禾然以保護八間蒼生哉 
[炸砲着賠] ○福州長門吃娘山砲臺演礮炸裂一節已登前報茲悉該礮傑省會軍裝局所鑄楊石泉制軍以其糜費國帑始悮軍事着令該局　償以爲將來之儆聞者咸以爲怏 
[礮臺告竣] ○福州長門划踿射馬廣石等處最關阨要非堅藥砲台不足以資鎮守楊石泉制車有見于此舊冬檄委楊芝僊觀察正儀前往監造砲台觀宗係厚庵宮保之哲嗣精明練達公正清廉克承家業核辦伊始卽親自相度形勢一面飭傳工匠或雇工集事或包工責成而土木　料悉由公所備辦發領足稱堅實各匠工食照民價給發絕無侵吞尅扣情弊故匠工亦樂爲之用委員徐樹　少尹又能與各營官弁分督工程朝夕不遑現在各處砲台均已告竣安放大砲　房暗道布置井然一切經費祇需二萬金左右可謂　省已極非觀察之勸勞土事曷克臻此 
[懸賞緝盜] ○嘉興順成等　局划船在長水橋遇盜一案疊登前報茲經秀水縣朱邑尊出有賞格謂無諭諸色人等如能破獲此案職盜賞洋四百元如拿獲首犯者賞洋一百五十元如獲夥犯每名賞洋五十元知風聲信因而拿獲者照前减半賞給本監捐廉以待果能迅速破獲俟訊實如數賞給狀不食言想重賞之下此案或能速破也 
 
 

Page 2

 
 
[明月簫聲] ○楊州來信云教場羽流某甲忽被公役鎖拿蓋以其頭髮毿毿四圍不剃鬍鬚上連　鬢長過大腹恐爲教匪羽黨　須研訊緣由也○某氏歸携一六歲女孩至親串家一轉瞬女忽不見氏驚駭異當急告知　砧分投尋訪鐵鞋踏破蹤影全無嗒然若喪踽踽獨回行至半途瞥見某香粉店門首一男子懷抱一孩形色慌張藏諸櫃內氏夫大疑狂呼女小名櫃內聞聲而應視之果已女也　子正欲脫逃爲占中人拘獲詢其來歷則曰此孩由某中交來囑吾先行甲隨後便至故在此等候也言未畢甲果至見事機已洩反身欲走氏夫赶　獲住與男子一併杻交坊保或謂甲與該氏本至戚今乃行此狡獪其心誠叵測哉○本月十三日相傳爲關帝誕辰各鋪戶結彩張燈異　熱鬧所有供物以兀亨利慶茂許洪源三處爲首屈一指秦磚漢尾禹鼎湯盤拳石膽親奇葩異卉高下羅列位置得宜更於庭心支搭彩棚旁列絹製圍屏繪以人物山水至晚遍燃燈燭照　通明五色陸雜觀者如堵其餘謝　春等店則更有清音十番等樂人影衣香尤爲濟濟云　保甲委員巡夜嚴密凡好作秉燭　者莫不懍懍乎有戒心且太守　人稠地廣查緝難　近又添派委員會同查緝某夜一點鍾後委員巡至燈草口見某甲烟寮雖已息燈尙有人聲嘈聒推門查看並察視門牌人數則忽多出一人帶甲問供據稱是伊胞弟及問其人則又自稱烟客委員以其供語兩歧勃然大怒將甲掌頰數十下吸烟者詢　來歷申斥一番○新舊兩城隙地甚多往往被外省游民誅茅蓋屋蜂房蝸舍鱗次而居近年愈聚愈多幾不可以數計　甘兩邑宰因各處俱有會駐爲患　恐其間藏匿歹人特諭各坊保將　段草房編列戶口並分別久住新住造册呈案以便會同保甲委員逐叚查察其安分住久者仍令安居樂業倘遇形迹可疑及來往無常之游民　行驅逐出境復會銜出示曉諭俾衆咸知賢令尹保衛閭閣藏哉無徵不至也○某甲世家子　近因家道　微又染烟霞之癖　肩縮　如披雖兩峯鬼趣圖日惟與桑見爲伍以硬訛强假爲生相識者見其傴僂而來多作廉將軍之避道否則必被甘纏擾不休一日午刻有某乙偕友至教場啜茗甫入座甲貿貿然至驀何稱貸乙曰今適妙手空空奈何甲不信拉衣不放乙怒拂袖逕入甲曰爾不我貸耶遂忿忿而去移時雙手捧糞汗一甌至欲令嘗此中滋味經人攔陰不致下咽而衫袖淋漓已汚穢不堪收拾矣嗣由茶社主給甲青蚨若干始徜徉而去有善謔者曰恭喜賀喜此柳汁染衣之兆也君明年必向芙蓉鏡下及弟 
[驚峯碎錦] ○浙臬蕭廉訪　觀風卷太多一時難以遍閱添委候補同知唐司馬懌榕大桃縣趙大令壽嘉候婦縣梁大令寶湘莊大令殿華曁新選長　縣謝大令爲之校閱○督辦保甲祁觀察自交卸杭嘉湖道後急思請假回籍衛中丞以其辦事認眞慰　再四刻復飭赴陝甘查探銅鉛價值觀察擬將卷　遷至邦江以便回籍修　祖塋然後捧檄而去所　保甲事務已委候補道　觀察督辦○中城保甲總巡唐司馬懌榕現委辦湖墅船局兼湖墅保甲總巡差所　中城總巡委候補縣但大令戀褀辦理○下城保中總巡趙大令傳諭各客棧煙館飯鋪茶寮略謂本委每遇夜間必親自督同丁役入門查察如有藉巡查爲名需索費用者准卽扭送來局以便從嚴究治 
[嚴辦私鑄] ○鄂省武漢一帶街市通用之錢本少官板而多　眼上年譚序帥撫鄂時雷屬風行嚴申禁令私錢稍爲歛　乃至近日而故智復萌幾置禁令於不顧查向來私錢多出江夏屬地招賢里等處官府早有所聞特就該處專委一員立局稽察兾以肅絕根株不謂復有　甲在密室中開爐私鑄售銷獲利後以事機洩漏被保正禀　局員當經起獲器其并大錢砂錢數十千甲等乘間脫逃局員遂卽上省禀明各　奎制軍大怒於前戶杪特派委員並飭督標馬守備帶標兵數十名會同江夏縣龍大　前往該村掩拿私　之人以便盡法懲辦及委員等馳批其處則私鑄者已經得信遠屬乃將其房屋付之一炬以清其巢穴一面仍　緝逸犯務獲究辦凡作奸犯科者其亦聞而膽落耶 
[甬上雜聞] ○寗汲江北賽會日期前已錄　茲悉十三日先盤石柱其會器之佳不亞於都神會之彤　社日所扮擡閣沙船皆以勾欄中之妙妓爲之事被薛叔耘觀察所得因念有關風化立札鄞縣出示禁止十四日末賽十五日未刻各會咸集石版場將　巡賽不意天不做美風伯雨師一時並至會中人與看客皆敗與而歸十七日補賽江北岸　處是日城廂內外士女如雲　未刻各會咸裝師齊　正在興高采烈無如濃雲汫然而生大雨沛然而下　時紅男綠女墨客騷人無　沾衣濕袖帶水拖泥一路扶肩倚臂掩面垂頭紛紛散歸其狼狽情形雖有丹青妙手亦雖描摹也○前報拿獲搶刼五鄉碶之搶犯共有八名收禁後一日忽逸其五當卽追拿僅獲其一經朱邑尊此捕勒限　緝在來今已限滿仍未弋　邑尊大怒將捕夥四名重實復以雙連枷枷號大門示衆逸犯一日不能弋獲則該差一日不能釋放然所枷示者不過俟官出入之時聊以敷衍門面餘時則仍行走自如差役之弊如此邑尊又將何法以懲之耶○前日湖西大尙書橋下有營兵疾馳而來撞倒八十餘　之老嫗被馬蹄踏傷頭面鮮血淋漓當經路人將營兵拿住一面通知嫗之家屬將人與馬送營請辦未知在後若何也 
[彝陵雜采] ○前報列南門外某洋廣貨店被盜一事旋經鎮　派水師統帶李君拿獲卽犯及船戶各一名研訊之下該匪供稱姓董船戶姓潘時在南關外碼頭攪裝貨物等語旋將船鋸截爲兩一半置諸龍王廟一半置諸東門外以期見者觸日儆心該二犯則重　後發縣收監贓物巳吊得白洋布　疋餘尙在此逍云○十二日會中人試演龍舟以備大端陽日競渡之舉蓋俗謂五月望爲大端陽也邇日河水盛漲高與隄平有某姓憑水榭而觀一八九齡小孩從朱　墮下沒人波心吁慘已○雨水過多川河刻已封峽上下船多不能　日前有　蜀來宜者言及舟行至南沱縣方見兩船被急水衝斷締繩以致覆溺合計大小三十餘口只救起四人云○本年係軍政之期分作兩次考試閏四月十三日考過頭批　來懸牌擇於十六日再行考騐各營員弁均先期拔隊來宜 
[皖水凉痕] ○黃梅時節霪雨過多初七日安慶府曁懷寗縣齊戒祈晴初十日阿嘯山方伯亦設壇祈禱至十二十三十四微露晴光十五日彭　琴宮保閱操後又大雨傾盆直至十六日雨尙未停十七日濕雲似墨細雨如絲鎮日濛濛略不開　陳六舟中丞軫念民　筮期十八日設壇城隍龍土一廟　者齊戒祈放晴光先期諭令首縣出示禁止屠宰每日晨夕親詣廟中進　膜拜嗣是卽痴雲掃淨朗日高懸小民歡　無涯咸謂中丞恩澤及人故能令上蒼感格云○離城四十里之遙有一阜焉土人名曰大　山高不逾五里山幽水秀人跡罕逢中有龍井一口每遇亢旱之年大　委員　往進香有求必應聞　交老云昔年山上有數廟當洪逆之亂被燬無遺刻經大　鶴俸　分捐廉建造月之十八日由阿嘯　方伯檄委　防總捕府毛西園司馬前往監視興工矣 
[松郡聞] ○茸城屢肇火灾紳民皆歸咎於洋油以致各紳董聯名禀請府尊傳示各鋪凡店中所售洋油只許留存一二箱不得多積且札委縣尉不　稽察如仍多積罰貨充公竊谓洋油性固燥烈然原其所以肇火特人之自不小心耳不然未有洋油以前豈人家竟無火患哉且西人俱以洋油照夜除地火外並無然點豆油麻油者似宜火患多出自四人家何以華人獨當其厄哉愚人之愚與因噎廢食者將　同○某甲由車墩　居郡中膝下　嬌生頗有姿自臨風一笑令人意消因設煙寮令之掌櫃蓋猶酒家之帘藉以招客者也女幼時巳字人夫家聞而惡之糾率隣里之好事者强搶以歸從此芙蓉洞中無復有人顧問甲不覺嗒焉若喪云○北門外楊施　地方經里人搭臺演劇以欵都天爾溫元帥爲禳疫也 
[言利溥] ○金陵自徐聞韶善士奉其師成法用藥水施救吞烟数月來東西南北馳驟殆遍婦孺皆知其名咸呼之爲徐先生徐自曹家貧充其量不過舉耳目所及者不倦焉而止未能如　与氏所谓四海之内皆將輕千里而來以是爲恨余曰不然此事當分貧富富者諭事不 
 
 

Page 3

 
 
諭心貧者諭心不諭事閱　日記簿見三月分共救三十人內不及救者五人四月分共救二十五人內不及救者四人閏四月分共救十五人內不及救者三人五月朔至十二日止救三人因見前後懸殊推問其故據云此乃售土售烟膏各店鋪之大功德也初由城外保甲總局曁上江兩縣爲之　切曉諭令各鋪於賣烟時留心察看如有可疑卽行盤詰繼加以存心主人之苦口危言余乃從具後挨次勸說務懇勿視人命爲兒戲一時見者咸笑其狂後漸悟其無他竟各相勸勉不啻父詔其子兄勉其弟而罹其害者遂從此逐月　减豈非清源塞流之明騐乎徐　云一日在某鋪正舉前事爲言忽來一中年婦女持青銅二百稱買鴉片櫃友云買係何用婦答曰家內有人要用友曰旣要　用土乎抑用膏乎婦茫然若不解者而紳形殊踧踖徐卽作　語曉之曰阿儂毋自苦尋常小事何至出　念頭萬一輕試存亡卽在頃刻那時雖有孝子慈孫無能爲力悔之已晚盍不靜坐深思急命學生移椅而設茗於几婦果潸然泣下言未畢一少年踉蹌至見婦卽崩角號哭問之卽其母也緣家中口角耳向各人叩謝扶婦而歸咋見售烟售膏之處實鬼門關之第　程如就此先一捧喝醒催命符便當作廢紙無用矣徐君之導源星宿海其識見誠高人一等因問徐君旣與人爲善省垣善堂林立何不化畛域而相助爲撫徐曰不然善之一字做法各有不同而其事譽者半毁者亦半竊見毁者固不得其平譽者亦未見其實因此不如各行其是猶愈奪人功而任人過諺曰善門難開此四字人多不解其何謂耳頃徐君又將其傳受之經騐良方刊刻生解遠近傳貼俾知者知其藥又得其方不致向　於琪花瑤草不知者見其方并記其藥不致絕望於員嶠方壼孟子曰雞嗚而起孳孳爲善者舜之徒　徐君有焉以上金陵友人函述　錄之以告人之欲善誰不如我者 
[懸燈屆期] ○昨日爲西歷七月十四號係法蘭西改爲民主之期本埠法工部局飭工在浦灘一帶搭豐裝設煤氣燈並竪桿懸旗掛燈結彩等情業已兩記前報昨　屆期早九點餘鍾時法巡捕頭率同各西捕戎服掛刀先至法總領事公廨道賀旋卽回至捕房由三道頭西捕率領西捕十八名至大自嗚鐘前石扶梯兩旁排立肅肅穆穆如鵷鷺之分行俄頭法工部局各　董法副領事官繙譯官曁大寫辦公各員陸續至法工部局議事廳　廳經辦事人於前晚雇工匠八十名陳設一切翠柏青松結束成彩并掛法國旗及　角中國黃龍旗並用藍白紅三色紥成西國虎頭牌其狀如蝙蝠又設各種異卉奇花芬芳撲鼻收拾通宵而工始竣前晚九點鍾時先有西戲一　在　跳舞昨晨十點鍾時法總領事德尙廷君穿大衣金線帽乘馬車而至議事所衆西員均脫帽相迎德君亦以禮相答於是西樂迭奏音韻悠揚公董　總董曁法總領事立於中間口宣視頌之詞衆人拍手勸呼聲如雷震祝頌旣畢有密采　飯誼侍者十數人陳設茶點　員　等飲各式西酒盡歡而出分道各散浦雖　馬路口搭高臺一座作八角式上下五層每層掛東洋紙燈長圓不一均係藍白紅三色蓋照法旗之式也上下各柱　　柏枝青葱　愛其頃懸法國大旗一面兩啻懸中國尖角龍旗臨風搖曳影　長虹臺之迤南至新開河　卽前天後宮橋迤北至外洋涇　兩橋　各紥牌樓一座亦紥冬青柏枝并掛　洋紙燈密若繁星自牌樓至八角臺兩旁均用柱桿連鑶線懸掛東洋燈其間雜以地火排燈法公廨月臺前花園之內亦於柱桿上掛各　料燈八角亭上　懸各字料燈琉璃燈由浦灘進法大馬路至天主堂街口亦搭四角臺一座裝設與前臺相　彿法公堂前馬路所掛各燈與浦灘不其懸殊蜜采　及副堂開馬路庚與洋行法文書塾以及法署寫字房新公館注國書信館各處門首咸掛燈懸旗較之往年　形繁華惟自天主堂街迤西至大自嗚鍾一帶景色則　及往年之盛但于四义路口竪立兩柱柱上懸旗威旁牽線挂東洋紙燈或十五盞十九盞不等聞法總領事遍　中國文武各官以及駐滬各國正副領事繙譯官等觀燈赴宴法巡捕頭備君預飭中西各　捕及法包探嚴頌眉王榮培李雲發帶通班探夥往來彈壓恐點燈時游人衆多難保無宵小混跡其間乘機滋事也所有燈景明日再述 
[燈節停訊] ○昨　西歷七月十四號係法蘭西改爲民主之期本埠法辦懸燈慶賀英法兩公廨照例停訊一天 
[改駐旌] ○昨報列行旌小駐一節茲悉邵筱村方伯旣抵行轅旋探悉某大員之官眷來滬欲向天后宮旁行臺暫駐遂改駐江蘇海運局云 
[繪像招認] ○病鼈堪憐一事已見報章昨日蔡太守飭延畫師爲死者繪　形容以便屍親辨認并囑本館登諸報牘俾得遠近流傳太守之用心可謂無微不　矣計該屍年約二十餘歲面方略尖色白帶黃頭戴西式黑曰草凉帽上圍藍綢帶身穿白土布衫青灰色土布馬褲腳穿白土布襪　色　雙梁鞋黑絲三根瓣線 
[鄰封獲犯] ○前紀蘇垣押解盜犯來申交縣收管一事茲悉此等盜犯計陳維翰孔慶寬孔禮勝許克升王維發等五名由鎮洋昆山兩縣會同拿獲刑訊之下供認行刼上海縣西鄉梅義與染坊因卽移知松江府禀諸臬　批飭將該五犯歸案訊辦原差解到投文蒯邑尊飭收外監以便訊供 
[因仇吞烟] ○寗波　某中甲向在某洋行爲夥其妻子則僑居北門內前晚鄰婦邀往某戲園觀劇中歸家不見其妻守至夜深始與盡而返甲疑有外遇不問情由遽爾口角揮拳鄰人聞聲前來勸解甲卽忿忿而出逾時歸家妻見其神色有異察知吞服洋烟急卽延醫救治始得轉危爲安 
[債主行兇] ○徽人潘壽生家在英界自來水橋之旁木工也斧之　之半生辛苦積得洋二十五元貨與某甲由同鄉同業之汪啓仁據保立有借據爲憑嗣甲病故一貧如洗潘向汪索汪願將本賠償掣銷借據潘堅欲汪認賠利洋汪不允以致口角前晚九點鍾時潘至汪家與出利刃刺汪肚腹　削去右肩膊汪極聲呼痛其妻張氏摯該睡矣聞聲急起呼喊　又戳該氏面頰及臀隨卽狂奔而出比鄰係粵妓所居時適有西人在室聞而赶到見此情形卽將潘扭住奪其刃送交捕房一面舁汪夫婦至仁濟醫院求醫醫生察得汪受傷甚重難保無性命之憂該氏剛微傷無礙至昨日下午四點鍾時汪斃命醫院中該氏偕醫院傭人奔向捕房哭訴捕頭立傳地保報縣更請英廨讞員蔡太守將情函致蒯邑尊今晨邑尊當　臨相騐矣 
[孝烈女劉璇姑傳略] ○孝烈女劉璇姑常州府武進縣人余妹之所出也妹嫻姆教有至性年二十歸武進劉氏妹倩子通名鴻漸以三世宦皖遂納通判需次焉　餘年中家運亨屯年各一境妹主中饋頗殫心力壬申孝女生因得痼疾時有所苦而伉儷益篤屢强置勝不可延撫夫兄次子開保爲嗣如已出子女承允戚黨羨之女天性　擎以母虛弱故居恒寡歡然書史針黹罔勿善也常熟曹景泉州剔駕習稔女淑聘爲家媳今年十六而舍妹亦僅三十九也春正妹病漸劇妹饋捧檄走臺灣子女奉母留省寓侍湯藥女更刲臂祈神誓以身代朝夕涕泣形神憔悴閱五月如一日迨交差旋母疾益革女依依膝下形如木雞而戚容頓釋蓋其志有屬矣五月初三戌刻妹氏謝世孝女躬親易簀檢點附身物一如禮天　晨忽長踢交前曰兒不孝兒不願居塵出矣阿爺有弟善承志兒無慮兒當尋母泉下奉晨昏矣通守亟以大義記之家人復合力勸阻孝女曰無庸兒知母疾不　儲毒　俟頃已雜宮粉服之言次毒發竟於初四巳刻殉距母　僅四時耳嗚呼如孝女者其烈足以風世矣凶聞到滬哭不成聲悼手足之盡夷更渭陽之增慟天乎胡於我獨酷耶而一室雙棺影形相弔爲夫爲交爲子爲弟者更何以爲情哉現承同鄉寅友以半寔上於皖　陳大中丞行當入告上邀　旌黃嗚呼如孝女者其行足以千古矣　從中來莫能自遏安書大　丐探入報并求海內名流賜之銘誄詩詞藉彰孝行而慰幽魂戴德銘心感且七朽光緒十三載夏五月江陰釋暹芷雋氏泣識 
 
 

Page 4

 
 
[施送藥水] ○茲啓者每逢夏季同徐寶之兄公送吉祥藥水專治霍亂吐瀉一切寒痧等症數年以來屢試效騐今於六月初一日起仍備敬送特此佈啓[  上海二巴頓路信昌珠號拜登]  
[丁亥夏奉嚴命請侍緇生師赴粵俚言留別海上諸名公前請天南遯叟倉山舊主霧裹看花客高昌寒食生申左夢畹生縷馨仙史瘦鶴詞人諸大今斧] ○請侍椿庭滬上游光陰彈指幾春秋垂青謬荷名　召建白慚無經世猷薄技代勞聊附驥全家喬寓等浮　圑樂幸敘天偷樂此外何嘗敢妄求　負笈相從快壯游此行回溯已三秋　兩次赴粵　仰承嚴命遑辭遠莫忘師恩好建猷蓮幕再冉營梁上燕　帆又逐水中鷗蠻烟瘴　身經慣菽水能供便不求　銜命重爲萬里行敢　勞瘁忽功名請纓畢竟猶非晚投筆何妨作遠征宅相懷才應有遇　沃　昔年隨赴粵東今在肇慶府署主席刑錢　居停至戚更多情　劉姊丈宦游兩粵昔主其家　他鄉喜獲萍蹤聚應亦先聞笑語聲　妻孥摯伴嶺南行祇付毛錐博利名但願四方酬壯志不嫌五斗憚長征暫辭管鮑同懷侶爲理申韓舊案情　麟在粵曾辦刑錢　投贈仰邀雲誼厚嚶嗚伐木聽聲聲[  海監世愚姪徐天麟庚香呈稿]  
[蝶戀花　封月偶成錄請贏昌寒食生意琴室主正拍] ○一曲瑤琴塵慮屏月滿瓊樓恍入琉璃境萬籟無聲庭院靜隔簾遙指星河耿　碧漢斜飛珠露冷記否望籬晉寫寒花影粉本圖成秋夜景桐陰似水篩　井[  東武惜紅生倚聲]  
[蝶戀花　落梅錄請諸吟璮拍正并呈意琴懴情同粲] ○爭說江南春旖旎倩影亭亭照寫凉嶦裹轉瞬韶華隨逝水而今空剩酸滋味　香雪滿身曾徙尙縞袂蹁躚猶記相逢地翠羽一聲驚喚起那堪往事成塵矣[  東武惜紅生倚聲]  
[黃金樓　有懷意琴室詞以代柬錄高昌寒食生拍止] ○金粉南朝誰繼起三徑徜徉松菊閒情寄高躅縱追陶處士裁花當日稱仙吏　三絕才華　樣似嘯月今風愛把琴絃理我獨懷人孤館　瀟湘一片含秋意[  東武惜紅生倚聲]  
[奉和外舅嚴芝僧先生端陽稚集詩韻] ○蒲觴稚集鄭公鄉天氣如春日載陽師弟談心文共賞親朋聚首酒同嘗歸來且覓間中樂老去猶餘醉後狂知是在山懷遠　風塵懮懮笑人忙　桑梓聯歡意坦夷壼觴滿酌不須　年高猶自豪於酒興到全憑遣以詩返旆恰逢佳節屆問延喜與故人期愧雖隅坐陪公讌日讀瑤章勉和之[  皖江許丹九未定草]  
[蝶戀花春興錄請桂笙詞長謬] ○萬紫千紅春爛漫百五韶光節又清明換香霧溶溶吹未散養花天氣陰晴半　最是曉風楊柳岸斗酒雙相雅聽鶯兒喚休嘉司空渾見慣清迹不亞偕童冠　簾模沈沈人意倦午睡醒初陰護棠梨院雖得東皇多繾綣可香慰　金鈴願　十二欄杆時倚遍柳眼花鬚粧　春風面烏　歌來芒　蒨情懷更有聞驚燕[  綺禪主舊填]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[人面獸心] ○金陵水西門外有開浴堂之某甲江北和州人于十數年並東南初定當輟扉爲牀折蒿爲箸之日忽于河干見一少婦哭甚哀意必重　憂者詢以故則云夫軍籍隸鄭姓戈船下爲百夫長近由蘇垣奉　來寍相約在鬼臉城之大石上畵一白圈卽知其寄椗之處我卽携其撫養子遲匝月緩緩而來歷求如圮上老人之語陳平謂榖城山下黃石卽我也者了不可得轉念城有某公館當知藁砧所在詎室猶是而人已非　往返旣遠夕陽又下沿岸呼長年則已無復應者自念苦命人遇人不淑漂泊流離雖怪人說陳叔寶全無心肝甲問將奈何婦曰但乞一蒲圑地令得趺坐終宵待旦否得所天則此恩自必有所以爲報者甲乃引至蓬畢下席地擁敗絜甲有婦頭蓬蓬如夜又三人相與摸索於黑暗中天微明婦始知同宿地獄狀亟出尋所趁之船杳無蹤迹然其夫則固放棹清江浦有確消息也不料甲知婦　　無所依卽欲得所主者而貨之爲半世衣食計適江北有陽託求凰爲名而陰爲人作撮合山者是日忽過甲甲乃指婦示之大喜過望議價五十元夜半甲誑婦曰爾欲趁舟赴清江今有明旦挂帆者可速行也婦不知是計欣然隨舟子去旣至則舟子已安排洞房花燭矣婦曰是誰嫁我有夫之婦者急待燈返甲憤甚乃與舟子以絮塞其口縛而致之艙底解纜出江次日抵和州之王任巷舟子謂得婦如此不如無乃管之於乙乙不能驎更管之于丙丙又避舍有李某者願拜下風丙乃以賤價付之李由是曲意承奉者二十年甲聞婦求死者不一次意其必爲泉下物詎甲自得賣婦貲權子母竟小康屋創東西家分南北有一子居然能應童子試已又納粟得胄生衣領在水西門外冐籍爲士族無人知其爲人面而獸心者本月朔婦忽從李氏子來舍於外婦徑入甲家登堂呼甲小名述曖昧緣起甲初見驚爲白日見鬼旣聆其說始恍惚如聽天寶宮人說開元遺事輙頸赤旣又問婦雙雙來欲何爲婦曰人言與爾當如劉項之畵鴻溝自念褔薄非享膏腴者但今昔勢殊我不學全昱罵朱三從黃巢爲盜便覆幬爾者多矣居數日甲厚贈以金爲買舟而遣之於是人稍稍知甲爲雞嗚狗盜之流矣諺曰人無混財不發然與 
[丁亥暮春遊徐園率成四絕] ○尋春陌上小徘徊修竹園墻門半開行過板橋茅屋外紫藤滿架近樓臺　庭前半畝鑑方塘檻外薔薇一院香好烏枝頭若相妬碧荷葉底臥鴛鴦　垂楊陰裹小橋斜滿架酴醿始著花一桁珠廉初捲處憑闌紅袖是誰家　誰家新燕啄春泥點點荷錢滿碧溪石瘦水清堪入畫新詩羞向壁間題[  雙蘭室主人第花氏未是草]  
[丁亥春日隨枚世叔蓀大哥徐園率成四絕錄呈天南遯叟霧裹看花客高昌寒食生並諸吟長斧政] ○雪鴻訐北畫橋西垂柳如縣一剪齊試向紅闌于畔倚游魚戲藻躍清溪　紅桃緑柳得春多隔岸珠簾映翠蛾人影衣香應不遠誰將心事託微波　薔薇滿架正數榮緑樹陰濃好烏嗚烏意不知人意倦卻來簷角兩三聲　樓臺屈曲逕清幽烏語花香在上頭東壁琴書南牗畫不如更上豁雙眸[  平江辛生徐林芳呈草]  
[奉和意琴室主聽爾漫成元韵錄請高昌寒食生刊正] ○頻年無事困三杯乘醉高歌臥釣豪覓名殘燈同燭減催詩驟雨帶風來青衫誤我青雲志大器欽君大雅才他日識荊申浦上問奇載酒一樽開[  評花生友梅弟石振聲甫草]  
[春申草堂八詠錄呈高昌寒食生曁諸大吟壇指疵] ○一出春申塘老屋搆其側隙地拓半弓移花呼童植冬暖而夏凉四時足晏息　春申草堂　園小通幽處荒無人所棄問價廿餘千得之甚易易吾縱齊奴後何必金谷喜　荒園　截竹編爲籬取勢繚而曲不憂猛虎入惟恐羝羊觸待到菊花開籬外有人矚　竹籬　圑樂三五夜明月上窓紗凝眸一盼望重重花影遮清談頻剪燭寄傲樂無涯　紗窓　平生無所好惟有杜康樂故人不我來獨自花間酌慨念李青蓮邀月殊脫略　花間獨酌　懸榻下南軒臥作義皇侶招我有仙人夢裹黃梁煮無端怒潮聲撼破邯鄲怇　枕上聽潮　長日無消遣聞敲一局棋縱橫在魚陣相封爭雄雌歲月如流水爛柯不自知　長日敲棋　時有良朋至開樽慰素思與來同賭韻得句恨遲遲月落參橫候推敲笑我痴　深宵賭韵[  烏溪評花生甫脫草]  
[霉雨連旬客窗悶坐閱報章悉日本友人北條鷗所奉命赴宮城縣臬司之任率步留別詩均以志別枕卽請吟政可] ○霉雨連朝不自由泥途陰我送歸舟陽關舊曲歌三疊洛下新詩出一頭愧我年來仍作嫁祝君此去定封侯浮查仍返扶桑棹海內詞人無限悉　萍蓬聚散有來由海上雖停不　舟黃歇浦前歡敘首碧紗窗下看梳頭風流瀟灑河陽令富貴神仙李鄴侯忽憶故人江上去騷壇粧閣兩添悉[  毘陵醉住樸陽鏡水村氏拜稿]  
 
 
