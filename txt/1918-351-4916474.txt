# 1918 - 351 - 4916474

 

Page 1

 
 
   
 
 

Page 2

 
 
[和議之誠意（冷）]  
　　　今之和議往往以不能進行之故斥他方爲無誠意不知所謂誠意者當以和爲目的非以我意爲目的也假使以我意爲目的者則我之所謂和與人之所謂和各有不同兩方各執一我所謂和之成見人一不如我即曰是無誠意是則誠意將何由生哉不然今日時勢不租將如何謂爲一如我意之和而無誠意者我不信也 
[命令]  
　　十二月二十一日大總統令任命張樹操署理永定河河務局局長王福延署理北運河河務局局長此令　　又令兼署財政總長曹汝霖呈請任命王錫文爲僉事應照准此令 
　　又令兼署財政總長兼鹽務署督辦曹汝霖呈兩准揚子總棧棧長宋尊望調京任用請予免職應照准此令 
　　又令兼署財政總長兼鹽務署督辦曹汝霖呈請任命張鵬爲兩淮揚子總棧棧長應照准此令 
　　又令劉淇晋給二等嘉禾嘉此令 
　　又令倪文翰褚其祥劉玉琦沈廣治均給予二等文虎章于秉良楊以來王弼慶鄭金聲陳錫衡顔永泰王祖綮王克儉李名山鄧全興趙堃紱李成林均給予三等文虎章李春秀牛保衡陸鎔馮紹閔戴星李曛岱蔡用勝楊紹曾王廷蘭高毓麟戴延績張鴻賓繩秀山王錦堂張恩華張黃元佟定勳黄樹成鞏長勝均給予四等文虎章此令 
　　又令馬開崧給予二等文虎章胡壽民給予三等文虎章路福保李化吉魏孟徵吳迪馮俊德王毓奇潘懷瑜金鳳巢孫警齊高致友胡宗琦劉運開江振魁均給予四等文虎章此令 
　　又令李際春給予三等嘉禾章鄭俊彦孫錫聲催霈均給予四等嘉禾章此令 
　　十二月二十二日大總統令陸軍總長段芝貴呈准鑲紅旗滿洲都統定成咨請以保昌陞補參領景春陞補副參領海源陞補印務章京恩興陞補公中佐領均照准此令 
　　十二月二十三日大總統令陸軍總長段芝貴呈准奉天督軍兼省長張作霖咨請以廣選隋殿　補佐領均照准此令 
[專電]  
　　北京電規定議和代表權限中關軍事收束地方善後財政整理均予以全權涉及約法國會及用人要端令隨時請示中央核辦（二十四日下午一鐘） 
　　北京電昨晚八時朱代表等在公園宴安福派到者爲王揖唐田應璜王印川曾毓雋梁鴻志王起言西南聲言護法然非常國會總裁及代行總統職權等名目約法上皆無根據若北方則國會之成立皆由約法而來何曾不可言護法本部贊成和平統一諸公代表赴會祇須公平不偏同人等决不反對云云朱答某等忝居代表自身無何等意見今日專徵求諸公之意見至爲欣感散時已十時半（二十四日上午十一鐘） 
　　北京電總代表等准年内出發國院編就密電本兩種發給備用（二十四日下午一鐘） 
　　北京電主戰派對陜閩問題非常激昻徐竭力疏通尙無具體效果（二十四日上午十一鐘） 
　　北京電公府善後討論會開會對陜閩問題仍難允南方主張（二十四日上午十一鐘） 
　　北京電各代表尙須宴北京及滬津駐京記者徵求意見（二十四日上午十一鐘） 
　　北京電徐囑熊希齡電邀 
 
 

Page 3

 
 
譚組菴北來會商湘省善後議和（二十四日下午一鐘） 
　　北京電錢閣二十七宴别全體代表所有關於和議中具體辦法亦將於是日决定（二十四日下午一鐘） 
　　北京電新閣施政方針預定年内發表内容以和平統一爲經安内和外爲緯（二十四日下午一鐘） 
　　北京電安福派某君言龔（心湛）方（樞）爲財總次長實爲藉黨費準備下屆選舉競爭（二十四日上午十一鐘） 
　　北京電小幡擬二十七晉謁元首呈遞國書（二十四日下午一鐘） 
　　北京電禁止銀銅出口外交轉决定承認（二十四日下午一鐘） 
　　北京電倪嗣冲電撤回贛南駐軍業經着手惟由贛南退至樟樹水陸運費及遣散輸卒恩餉等甚鉅懇迅撥二十萬（二十三日下午三鐘） 
　　北京電李厚基電廳長姜可欽參謀長易兆彬等五員久贊戎機深資得力擬請奬勳章團長耿錫齡等三員於黃石梧塘等處剿匪出力請升補實官（二十三日下午三鐘） 
　　北京電張錫元電前開之一團一營抵渭後其旅司令部及機砲各營亦於十九日開拔赴渭餘留潼各營俟車輛折回再行送往（二十三日下午三鐘） 
　　香港電參議院議員九十四人聯名以長電致法英意日美五國國會叙明中國内爭原因（二十四日下午二鐘） 
　　香港電國會議員對於兩院議長報告與政務總裁關於委派議和代表問題之談話頗爲憤滿已請政務總裁於今日出席解釋（二十四日下午二鐘） 
　　香港電今議於十二月二十五日休假慶祝雲南起義紀念（二十四日下午二鐘） 
[路透電]  
　　巴黎電威爾遜總統之意協約國國際大會如可公開以公開爲宜惟豫備事務多宜秘密協定公開會議將最後解决各事豫備會議大約不致容德代表列席因籌商媾和條件僅與協約國有關也至於應否請中立國參與討論國際同盟一節非俟豫備會議諸務旣定不能决之但據消息靈通者聲稱國際同盟問題必邀中立國共同討論之（十九日） 
　　丹京電柏林消息勞兵會大會巳提出愛倍爾氏與内務總長泊魯士博士二人之名爲德意志民國候選總統現議儘速選舉總統俾德國於媾和大會開會時巳有統一國家之元首（十九日） 
　　倫敦電泰晤士報新加坡訪員電稱各界英人開公共大會一致通過决議案呈請政府和約簽後至少當於十年禁止德人在海峽殖民地及馬來羣島登陸住居或與兩地之人貿易（十九日） 
　　倫敦電泰晤士報哥倫布訪員電稱立法院通過决議案至少須於數年内禁止德奥人住居錫蘭錫蘭商會通過决議案不准敵人及在中立國入籍之敵人來錫蘭經商及置租産業敵國入口品與運至敵國之物品除由協約國人民經手外槪不准輸運 
　　開浦唐（南斐洲）電東倫敦曾開大會一致通過决議案反對敵人以不人道之待遇施於英俘要求必试 
相當之懲罰加於在陸海行暴之德人遣回南斐及所占敵國殖民内地之敵僑定法檢閱敵人入籍證書遇必要之處得以取銷之修改移民法律以阻敵人將來入境並要求勿還斐洲德屬殖民地（十九日） 
　　倫敦電海格上將今晨由法行抵杜佛大受海陸軍之歡迎海濱人民數萬人亦爭以一覩將軍丰采爲榮參與歡迎將軍乘比國醫院船强白里特爾號渡海峽有驅逐艦三艘隨行護送該船出海時且有摩托船六艘及水陸飛機迎之將軍登陸之際歡聲雷動旋入摩托車赴海軍局一路有兵士排列且滿懸旗幟市民興奮之狀不可言喻一行人衆抵局之後由杜佛紀錄官宣讀歡迎詞將軍答謝如儀繼由杜佛守將哈里斯貴族讀第二歡迎詞將軍亦述詞答謝歡迎禮畢將軍乃與僚屬登火車逕赴倫敦是日天氣殊爲晴明（十九日） 
　　倫敦電路透電社得悉美國糧食管理員胡佛氏曾由巴黎發電聲明福煦上將之要求需用泊於德國各港之噸位二百五十萬噸以爲展長休戰期限之條件乃代表協約國提出德人所傳乃應胡佛氏之請云云實屬不確且此項噸位非專用以接濟德國糧食蓋師協約國管理以供公用也（十九日） 
　　倫敦電海格上將與諸將軍行抵倫敦查林十字街車站時首相喬治貝爾福愛士葵以及其他人皆在站歡迎旁列衛隊奏凱旋樂飛機騰空敎堂鳴鐘海格上將等分乘皇室花車五輛直赴白金漢宮沿途觀者如堵旗幟招展歡聲震天海格一路舉手回禮宮外圍觀者八萬人海格等入宮後即由英皇召見饗以午宴殿中陳設黄紫菊花與宴者四十八人英皇與皇后太子公主皆列席（十九日） 
　　倫敦電英皇取消聖誕節赴桑特林漢之行以便留駐倫敦歡迎威爾遜總統現信威爾遜總統將於白金漢宮爲英皇上賓英國屬地政治家亦將參與歡迎大會故望此次正式歡迎將爲全國性質聞威爾遜總統因須節短游歐時期數日故乃變更旅行程序（二十日） 
　　倫敦電利物浦棉會宣稱抛盤售貨之禁令業巳取銷（十九日） 
　　倫敦電孟哲斯特棉廠主人與工人會議张巳簽定如前電所傳之調停罷工條件各廠今晨復行開工（十九日） 
　　倫敦電麥加利銀行股東會議通過增加資本英金二百萬鎊之决議案（十九日） 
　　倫敦電銀事星期報告云市况平穩上海匯兌率仍稍有漲落（十九日） 
[法國無線電]  
　　里昻電法國在來因河上尼爾斯登及奥本赫姆間所造之第一座橋梁已於十二月二十日落成在孟琴將軍之前舉行啓閉演習該橋計長三百二十密逹在氣候不佳之中於五小時内造成（二十三日） 
　　里昻電瑞士京城消息柏林中級社會團體協會將於一九一九年正月五日召集所有德國及奥國德人之中級社會會員在柏林開一大會每區人口十萬遣派代表一人至少須派二人云（二十三日） 
　　里昻電俄羅諆斯共和國前總統利夫奥夫親王前内閣總理高加夫脫索夫氏巳行抵巴黎將與俄國公使及其他人物開重要會議（二十三日） 
　　里昻電西班牙内閣總理洛瑪諾斯氏巳於星期日晚離去巴黎洛氏與新聞記者談秙時述其遊歷萊姆之感想如下余於今日午後往遊德軍所破壞之香巴業及萊姆之殘址情形極爲激剌余敢斷言所有西班牙人民繼余之後而來遊此殘破之區者必與余具同一之感想憤怒德軍之行爲而對於貴國所受之痛苦及所施之實力殊爲憫憐而欽敬云（二十三日） 
　　里昻電美國糧食監察員何伏氏選任美軍大佐阿脫華特氏管理供給塞爾維亞及巨哥斯拉夫糧食事務阿氏當陸續偕同其他軍官六員前往塞爾維亞京城協約國代表亦參預此項組織自美洲運來之糧食巳抵亞德里亞海灣之口岸美國瑪剛塔煦大佐起程前往脫里雅斯脫管理供給糧食英法美政府亦遣派同樣委員赴波蘭及羅馬尼亞（二十三日） 
　　里昻電瑞士巴斯勒消息阿格拉瑪電稱孟國國會代表正式通告塞爾維亞政府孟國與塞爾維亞合併（二十三日） 
　　里昻電二十三日巴黎倫敦間滙兌率英金一鎊合二十六佛郎法國公債劵市價如下三釐公債六十一佛郎六五一九一七年四釐公債七十一佛郎○五一九一八年四釐自由公債七十一佛郎七○五釐自由公債八十八佛郎二○（二十三日） 
[各通信社電]  
　　北京電徐總統昨日電致唐紹儀曰來電所言護法和平及永久和平二語余甚贊成此次南京會議可將事實法律一并討論當此外交緊急國民厭亂之際宜將離根本問題之各種事件盡俟將來國會之解决以免空費時日貽恨將來（二十三日） 
　　北京電外交團對於中國禁金銀銅出口之舉已决議允中國照辦而附加十二條之制限不日將通告中國政府中國接得此項通告後不日即將實行（二十四日） 
　　北京電前任日本公使館附武官齋藤中將爲辦理交卸於今晨來京（二十四日） 
　　東京電自中國北方武斷派不中止武力的隂謀仍繼續其妨礙妥協運動之政策之消息傳到東京後東京一般人士大爲憂慮咸謂照此情形使和平會議再遷延時日則或將發生新問題遂至招致中國所最嫌忌之列國之干涉亦未可知日本政府前雖曾經聲明將虚心坦懷翹首而望中國之和平决不從事於干涉但使因此之故反阻礙妥協之成立則日本政府必將不得巳而取相當之措置可不待言也又聞新任駐華日使小幡氏關於此種意見對於曩曾企圖種種隂謀行動之張氏巳有所忠告云（二十四日） 
　　東京電暗殺叚祺瑞未遂嫌疑者松下七郎夏廐（譯音）助三在長崎地方裁判所因證據不足判决無罪（二十四日） 
　　東京電日本媾和全權大使西園寺侯爵准於一月十四日乘由神戶解纜之丹波丸啓程赴歐（二十四日） 
　　東京電日本政府今日正式任命西園寺侯爵爲媾和正使命前往歐洲侯爵巳於今日由興津回東京定於明日入覲日皇（二十四日） 
　　東京電據萬朝報所傳消息現在日本政府部内盛唱一種議論謂此時宜令所有列國之對華關係完全復返爲白紙其意即謂日本當抛棄其在滿洲靑島福建之特殊地位同時令法國在南部中國之特殊地位英國在揚子江一帶之特殊地位盡行還諸中國則不但爲對於中國之最公明之態茺且能使列國之對華經濟得以自由發展而久爲中日親善關係之大障礙之誤會即所謂日本對於中國懷侵略的野心之說亦從此可以掃除凈盡而眞正中日兩國之經濟關係此後反得更加密接也云云又國民新聞云最近歐洲媾和會議與日本對華問題爲今日日本當局者正在研究之中心問題對華言策日本政府應當公明正大表示厚意於中國一方面又與以無私心之援助如此利於東亞大局極有利益其結論云即如靑島之處分亦祇有履行中日交涉契約等之一法（二十三日） 
　　東京電海牙來電云德國駐丹麥公使勃羅瓦古爾弗蘭沼伯爵被任命爲德國外務大臣（二十四日） 
以上東方通信社電 
　　東京電謀暗殺叚祺瑞一案爾來在長崎地方裁判所審理被告松下七郎及夏廐助藏兩名俱已宣下判决罪狀（二十四日） 
　　東京電美國來電曰自禁酒令通過議會以來代菜館勃興之吃茶店簇出如雨後筍日本茶及中國茶之需要大增（二十四日） 
　　東京電西園寺侯將以一月十四日搭由神戶出帆之丹波丸赴歐（二十四日） 
　　東京電法國（愛哥特巴黎）報紙載曰講和條約欲簽字當在明年六月中（二十四日）以上共同通信社電 
　　北京電李純電院十代表辦公處所巳賃定請示蒞寗確期（二十三日） 
　　北京電公府財政委員會提議軍事善後借欵將由張弧向銀團接洽惟俟閩陜辦法决定通告各使後再進行（二十三日） 
　　北京電多數政客勸總統對於陜事以陳（樹藩）于（右任）同離陜易督剿匪爲調解將付閣議（二十三日） 
　　北京電善後討論會昨開成立會各代表均列席聞巳議决和會地點名稱及閩陜各問題即向西南發表（二十四日） 
　　北京電各代表議俟西南代表派定後始出京月終南下說不確（二十四日） 
　　北京電參戰督辦處决自八年元旦改爲國防軍總司令部内容正在改編不日發表（二十四日） 
　　北京電吳佩孚譚浩明保譚延闓督湘東海意以更前敵疆吏此時尙有未便電召譚延闓來京商善後（二十四日） 
　　北京電陳光遠因省欵控案不願回贛凂贛紳李盛鐸出爲斡旋可望疏解（二十三日） 
　　北京電河間語人云此番來京係東海之招此後將以發展實業爲惟一任務（二十四日） 
　　北京電院接田中玉電張家口於十八日早三鐘至四鐘時地震兩次共約二三分鐘之久地面房屋幸無傷損（二十三日） 
　　北京電駐丹顔使續電請籌接濟華僑欵項（二十三日） 
　　北京電傳聞當局將仿鹽政辦法用外人襄助整頓地稅以求增益收入（二十三日） 
　　濟南電濟寗淸鄉督催局成立經費援閩例由此間運署按月撥解（二十四日） 
　　天津電由湘撤回之奉軍三營於二十二日過津回奉（二十三日） 
　　安慶電皖紳商學各界一致電京挽留龔心湛（二十四日） 
　　香港電廣州國會僣軍政府發生意見一部分議員主張推翻軍政府（二十三日）以上中孚通信社電 
名人時論 
[耶穌聖誕節（余日章）]  
　　今日爲聖誕節即耶穌基督誕生之日也耶穌之生距今幾二千載雖屬代遠年湮惟以其靈常在其蹟常新故其誕生令節著爲定期而常有一種新氣象應時而生歷久而不廢良有以也 
　　泰西尊奉耶穌之國每歲值此日士女懽騰綵飾華嚴容色飛舞奔走相賀舉國若狂其喜樂繁盛之情形遠過於新年之元旦良以元旦之佳節不過爲時序之更新聖涎之良辰則爲崇聖之紀念一乃自然之推算一乃上帝之特恩一無生命一有生命其輕重本末之分自有不可同年而語者耶穌生於猶太之伯利恒荒旅之中馬槽之下呱呱之第一聲巳遭艱難苦戹之境幼而喪怙孤苦伶仃役於木工以贍母妹迨後苦志自修至二十八歲出而宣道唱博愛犧牲主義奔走奮鬭者三年爲惡社會所不容遂被誣而磔死於十字架如此生如此行如此死三十二年來無日不遘苦痛之颶風無日不作精神之奮鬭然其心中則無時無刻不在純全之愉樂肉愈苦靈愈樂身愈苦心愈樂形骸愈苦精神愈樂一方面愈犧牲一方面愈博愛故跡耶穌基督之一生其成功之美帛乃以博愛爲經以犧牲爲緯而以精神奮鬭爲梭而辛勤織成者也 
　　吾國今日痛感缺乏者果何物乎以言道德則四千餘年來堯舜禹湯文武周公孔孟之大經大義固甚犁然而莫不備矣以言智識則溯五帝以迄秦漢百家諸子學說蠭興民智尤不在晳種後也以言文化則衣冠禮樂典章文物五千餘年來尤粲粲乎其斐美也其他政刑法典鄉村閭里均有良制度美而且備載在專册又不可謂貧且瘠矣然萬物具而一事亡猶之五官四體筋肉臟腑秩然俱全而靈魂則未嘗得天之賦畀也中國所缺者惟一基督耳爭權位攘利祿故政治窳扣餉敓貨故軍旅若匪貪黷中飽故財政亂而國貧競圖自肥故敎育不振而國弱上下咸騖私利故服務之心死而好義之風絶統觀萬種惡象不外一言之蔽即無犧牲克己之精神與夫彼此相愛之高德而巳苟吾邦人君子及今懺悔而以耶穌基督爲中心乎吾知數年之内道德政治社會物質敎育實業咸有旭日高升之象而自私自利之風可以一掃而廓淸矣 
　　基督救國之論欲引伸之則窮册纍頁而不能盡吾於今日非得從事乎此也第念（惟嶽降神生甫及申）撫聖誕之令辰怵宗邦之杌隍追念景聖遠囑西方則有不禁於歡欣慶賀之餘而願與國人相切相勵共集精神於一中心點而懸四萬萬民族之命運於有生命有能力之靈的苞桑也是則所以增高聖誕節之意義而益用昭崇世界之盛典也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[錢氏就職後之新内閣]  
　　錢總理經任命後業於昨日（二十一日）正式就職當即擬定通電兩件由院拍發其一係致十七省軍民長即擬定通電兩件由院拍發其一係致十七省軍民長官及各區都統者措辭極表廉遜略謂材輇任重請隨時匡正等語其一係致西南七總裁並貴州劉顯世四川熊克武者略謂前在代理任内多承贊助現正式受任責任益加重大時局孔艱協力同心以圖補救方克有濟等語命意槪括於解决時局問題並未並及至總理以外之閣員昨亦由政府咨送新衆院請求同意除陸軍爲靳雲鵬財政爲龔心湛外其餘閣員俱無更動内務一席則仍由錢自兼昨日咨文中亦一併提出按總理兼任總長國會同意案中先例有二一爲民國二年熊希齡組織内閣自兼財政其時請求同意咨文僅於文末聲明財政一席由總理兼任等語並未另行投票一爲民國五年段合肥組織内閣兼任陸軍當時仍係查照二年先例咨送到院竟被議會駁回其理由以總理爲一種資格總長又爲一種資格必應另提同意當時遂復補文提出於是此次閣員同意案之提出錢總理以自兼内務之故防議會駁覆遂亦援照五年先例一併提出請予同意惟衆議院星期二常會之議事日程巳經排定遂擬定下星期四日再行開會投票聞議員中反對者少大約均可通過内閣果經組織完全則對外必有一種表示現擬發布一施政方針巳在起草之中措詞係取槪括的不採列舉主義不久即可披露又錢總理以南北妥協正在進行而歐洲和議亦將開始此後政務叢雜來往文件當然日見增多且均關係緊要必須遴選夙昔信賴人員委令承辦方免貽誤特在國務院秘書僉事顧問中指定張百英林步隨朱彭壽王存章華胡嗣瑗王承垣等七員飭令專辦機要文件昨經分别加委即日任事 
　　又據某方消息錢能訓巳於昨日上午九時就正式國務總理職務十二日赴衍慶樓晋謁東海密商新閣員物色辦法東海主張除准段香岩辭職由靳翼靑接替外並以張小松（張壽齡字）繼任財長錢氏極表同意惟謂此種辦法靳任陸長固無問題深恐安福派對於小松不表同意將如之何東海云應積極找揖唐（王揖唐）設法疏通倘得良好結果即於明日將閣員名單備齊准二十三日送衆議院要求同意苟不逹目的只好暫由張岱杉（即張弧）兼代部務其餘各部皆不更動惟因錢氏堅辭内務兼職當局雖竭力慰留錢氏並未承認故此項問題截至昨日下午二時仍未正式確定 
[北方代表南下之準備]  
　　自朱桂莘到京後北方各代表極爲活動西南雖已推定唐紹儀爲總代表而因陜閩問題之轇轕西南代表及地點問題始終未能决定惟北京當局爲表示誠意起見决定北方各代表先行起程南下於本月杪會集南京以待西南代表之來昨巳有電知會西南政府至代表經費昨日國務會議席上業經决定各代表公共旅費五千元辦公費一萬元巳由院諭交財政部趕行撥給又代表增加一名爲籍忠寅之說確有是事聞出於梁啓超之推薦但尙未决定當局之意擬待西南派定代表之後再定增派何人又聞唐紹儀氏昨又有一電直致公府質問北方各代表由何種名義派出當局尙置未答 
　　昨日公府開大會聞已决定公推在野某要人先以個人名義致電西南解釋會議名稱及閩陜問題大致謂事關五國勸告如再遲延難免再召外人之進言並託和平會各首領詳爲勸告以期早日解决又聞當局已定二十三日在公府召集全體代表會談一次各代表亦定二十八日再齊赴公府開最後會議商定各項重要問題後即將陸續南下 
[相持中之陜局]  
　　陜閩問題致和平進行稍形停頓昨政府又接廣東七總裁篠電云萬急北京徐菊人先生鑒蒸眞兩電諒均逹覽陜中警告迭至北軍增援計有四旅之多而南軍第四路總指揮關中道尹井勿幕於十一月二十一日爲陳樹藩戕害事在停戰令後又據漳州陳炯明文電報告永泰北軍於本月五日襲擊聘臯並聞王旅兼程猛進又據黎天才唐克明柏文蔚等冬電稱王占元將施南一隅劃爲匪區並限四星期收復恩鶴等語似此假借剿匪隂行進兵於和局大有關碍井勿幕是官非匪盡人皆知黎唐諸軍旗幟鮮明護法經歲以此名匪何難反唇執事旣通告派遣議和代表所爲若此諒非執事之意務望約束諸將嚴令停止入陜入閩各軍並飭王占元遵奉停戰命令與鄂西各軍駐守原地靜待解决和局成敗在此一舉立候答復幸勿推延岑春煊伍廷芳陸榮廷唐繼堯孫文唐紹儀林葆懌篠印 
　　陜西商會代表昨在和平聯合會提出議案請籲求政府速令陜西方面停戰劃界兩方分任剿匪之事以免陜西兵連禍結 
　　陜事雙方進兵迄未了結政府有電致唐繼堯囑其下令退兵勿再進攻現唐氏巳有覆電略謂東電悉此間巳於三日下令停戰前敵各軍一律退回原防並無蓄謀進行之意惟據報陜鄂方面北軍四面進兵等語務請轉飭停止以免多生枝節 
　　近日陜中情形紊亂日甚南軍大本營實在漢南三原地方張鈁等自軍政府委任爲陜西省長後聞已在三原就職指揮各軍分道襲進故近日漢南益復危殆劉鎭華已親率鎭嵩軍赴前方協同進攻陳樹藩則於十八日返回西安另事佈置並電政府即令許蘭洲所部進駐漢南張聯陞鄂軍進駐興安張錫元所部分開華隂渭南聞張錫元已由潼關開拔西上許蘭洲所部亦由觀音堂於十九日開抵潼關 
[南北之派使赴歐交涉]  
　　西南因派遣赴歐專使問題與北京當局頗有交涉最先由伍朝樞與陸徵祥電商因牽涉政治問題未即商定次又與錢能訓通電主張雙方交互任命爲北京當局謝絶聞昨日又有第三次來電係由西南領袖具名托某使館轉致大意謂西南政府决派伍朝樞王寵惠二人出席歐洲平和會議即日赴滬請北京政府介紹赴會云云當局接此電後巳托某使館轉電廣東方面謂伍王二君學識經騐夙所敬佩請西南正式來電中央自當正式委派 
　　又據政府某要人云南方對於陸使赴歐一事軍政府前月曾有電詰問嗣政府即回電徵詢意見并請定伍朝樞隨同赴歐協助一切而軍政府尙未表示滿足之意伍君且來電涉及政治問題嗣當局以在議和進行時期未便計較即令王寵惠携書南下與孫中山面商一切乃現在南方仍極力爭持并加派人員要求介紹出席政府昨又去電請其正式推舉相當人物由中央分别聘委赴歐預會切勿以南北自分致啓國際間之問題而遺出席資格上之不便一面復由在野各要人疏通目下尙未解决 
[和平聯合會之宣言書]  
　　全國和平聯合會以過半數代表者來京特開成立大會發表宣言書昨日招宴中外記者於京師總商會由總代表蔡元培氏述歡迎之詞主客計七十餘人頗稱一時之盛該會宣言書如下本會聯合全國省議會商會敎育會業於十八日開成立大會各法團推定代表到會者巳逾過半數本會實爲完全成立用特宣布本會進行宗旨以告我國民本會由本國法定團體組織而成爲眞正民意機關故對於南北和平會議應實行共和國民應盡之職務遇有雙方衝突之點及與大多數利害關係之處實行發表國民眞正意見以立於第三者仲裁地位此其一本會對於南北雙方本無偏袒之見惟此次南北會議凡關於種種善後問題均待解决茲擬於本會内附設各種研究部於事前預先討論以便將來發表民意主張公道不居國民會議之名實行我第三者仲裁之本旨此其二本會旣立於第三者仲裁地位其國民責任之重可知茲後計畫進行尤關重大本會自當推出對外對内最負重望之人主持一切爲會中之砥柱並將本會一部分事務移至南北會議地點實行結合以貫澈我國民正大之主張非逹到南北眞正根本和平之目的不止此其三凡茲三大宗旨均經本會評議部議决實行川特宣布深望我全國同胞贊成本會協同進行除通告南北當局外謹此宣言 
[梁士詒辭職案通過]  
　　梁士詒因南北妥洽關係决辭新參院長此案巳由該院二十一日大會通過茲將是日情形略紀如下二十一日開會午後一時振鈴議員出席者祇一人而旁聽席内之旁聽者乃較平時爲多詢之個中人云係因梁士詒辭職案巳列入本日議程故與有關係者多來觀此結果至一點三十分議員出席者漸多仍由田應璜代理主席宣告延長三十分至一時四十分足法定人數開議（計出席八十五人）先由秘書長報告文件（咨覆通過錢能訓爲國務總理）復由主席報告請假議員衆多許可於是照議事日程開議第一案議員梁士詒辭職事件主席諮詢有無討論譚雨三云梁君辭志堅决理由充分并無討論餘地主席云無討論即作一次表决贊成梁士詒辭議員及議長者請起立全場議員八十五人一致起立遂遙過又議二案黄錫銓提議請咨政府參預議席請求辛丑和約未經交付之賠欵全部取銷免予交付案陳邦燮請與三案之請咨政府預籌處置中國與德奥兩國財産辦法提出和平會議建議案及四案之請咨政府將歐戰期内中日國際間發生障碍親善之三案提出議和大會請求公道處分案合併討論陳懋鼎請省略審查照原案咨逹政府無討論於是主席以三案一併咨逹政府付表决贊成者多數又議五案魏斯炅提出請政府實行工業政策以厚民生而裕國計建議案說明理由畢江紹杰請即咨逹政府省略審查主席以原案咨逹政府付表决贊成者多數又議第六案胡鈞提出之請政府定價維持中交京鈔切實以債票收朿該鈔建議案由提案人說明理由是時人數已不足胡鈞尙娓娓而談至二時三十分始畢主席宣告散會 
[財政委員會成立]  
　　公府之財政委員會昨日（二十一日）下午在集靈囿統計局原址開成立會委員之到會者委員長周自齊委員梁士詒汪大燮朱啓鈐曹汝霖王克敏陸宗輿張弧張壽齡吳鼎昌葉恭綽李士偉張志潭馮耿光等熊希齡周學熙徐恩元以事未到事務員十二員到者閔爾昌陳介孔昭焱沈式荀賈士毅呂鑄關賡麟駱繼漢兪伯敭等張茂炯顔世淸曲卓新以事未到屆五時二十分東海親蒞會場致開會詞略謂國家財政至近日因窮已極目前固須謀救急之方陸續更須籌經久之計治標治本兩不容緩且國家財政導源於社會經濟必經濟發逹然後財政乃有活動之機故振興各種工商業亦關切要諸君或久居財政界或厠身實業界經騐繁富務望各本所知羣策羣力共圖匡濟本會事務日見繁頣即國家財政漸有新機云云其詞甚長約經半鐘之久周委員長起致答詞東海隨復詢及馮委員耿光謂現届隂陽兩曆年關中交兩行對於紙幣有無整頓方法馮答云現巳擬有辦法日内上呈東海旋向朱委員啓鈐略談時巳六時半遂即散會聞各委員中指定以張弧爲主任委員兼事務員長該會原以淸理國内財政調查歐戰後金融爲主要事項現關於調查歐洲金融一事擬委托葉恭綽吳鼎昌徐新六辦理隨時報告以資參考 
[幣局與財部之權限]  
　　幣制局官制業經閣議决定設泉幣鈔劵兩處並置秘書調查員各若干分掌各項事務惟該局辦事權限與財政部管轄範圍多有牽混之處易滋誤會茲經陸宗輿與曹汝霖會商决定劃分如下（甲）屬於幣制局管轄者（一）關於全國貨幣之整理事項（一）關於全國造幣廠之指揮監督事項（一）關於印刷局造紙廠公估局之指揮監督事項（一）關於金屬貨幣及生金銀出入事項（一）關於全國貨幣之統計事項（一）關於外國貨幣之統計事項（一）關於國内外造紙廠之統計事項（一）關於其他泉幣事項以上各項由泉幣局職掌之（一）關於中交兩行發劵之監督事項（一）關於中交兩行準備金之稽核事項（一）關於各省紙幣之整理事項（一）關於各省官銀錢行號發劵之監督事項（一）關於各省官銀錢行號準備金之稽核事項（一）關於其他銀行發劵之監督事項（一）關於其他銀行準備金之稽查事項（一）關於各省官銀錢行號監理官之指揮監督事項（一）關於印刷局印刷鈔劵之指揮監督事項（一）關於各省發鈔之統計事項（一）關於其他鈔劵一切事項以上各項由鈔劵處職掌之（乙）屬於財政部掌管者（一）關於中國銀行官股事項（一）關於中交兩行則例内規定屬財政部核准事項（一）關於中國銀行籌備事項（一）關於普通商工業銀行騐資註册事項（一）關於農工銀行籌備事項（一）關於儲蓄殖業等特種銀行核定事項（一）關於核定各種私立銀行章程規則事項（一）關於外國私立銀行立案事項（一）關於銀行公會設立監督事項（一）關於稽查取締各種私立銀行事項（一）關於處理國家銀行與各省財政機關墊欵歸欠事項（一）關於處理各省官銀行號與各省財政機關墊欵歸欠事項 
[陜西戰爭中軍隊調查]  
　　陜西近日之紛擾不堪言狀兩方軍隊麕集爲數甚夥茲特調查如下（一）靖國軍實數約三師總司令部駐紥三原副司令張鈁衛戍兵曁衛隊一營步兵一營騎兵一營第一路郭堅駐乾武一帶步兵三團騎兵三團第二路樊鍾慧駐盩屋步騎兵共三團第三路曹世英駐交口高陵步兵四團騎兵兩團補充兵一團第四路胡景翼駐三原涇陽富平步兵四團騎兵兩團砲兵一團機關四連第五路高峻駐白水關山興市步兵二團騎兵一團機關一運第六路盧占魁駐耀縣騎兵四團步兵三營砲隊一營（二）靖國軍援軍川軍駐甯羗沔縣熊錦帆一師顔德基一混成旅石靑陽一師滇軍姚以价步兵一團駐鎭巴一帶葉荃一師駐鳳翔乾縣扶風鄂軍王安瀾步兵兩旅駐興安王天縱一旅駐平利（三）中立軍井松生一旅駐陜北榆林（四）陳樹藩軍步兵實數約九團張仲仁新募一混成旅駐省東關由蘭州新募駐兵一團駐醴泉咸陽劉世瓏一混成旅駐同朝韓管靑一混成旅駐蒲城白弋人一混成旅駐咸陽醴泉曾子才一混成旅駐鄠縣王子風一混成旅駐省西蒲陽教育團步兵三營駐同州華隂衛隊四營駐省城軍警稽查處三營駐省城曁東西兩關憲兵一營駐省城城防司令張金印一獨立營駐四城樓南路游擊司令張飛生一混成團駐興平無統屬軍隊綜計約一團（五）鎭嵩軍實數約一混成旅張治公步兵一團駐省城步兵一團駐臨潼馬瑞旺約步騎一團駐藍田商州砲隊補充兵一營（六）劉存厚駐漢中一帶自部一師鍾體道一混成旅（七）管金聚一旅一團駐鳳縣一帶（八）入陜晉軍駐韓城邰陽步兵一團騎砲各一營（九）入陜甘軍駐邠縣長武步兵約三營（十）入陜北軍駐潼關弔橋奉軍四混成旅張錫元一混成旅按以區區陜西而戰爭之軍隊數及二十萬人民其何以堪此 
[鄂議長産出後之暗潮]  
　　此次省議會正副議長兩次開會即均産出比較前届實屬敏捷惟山後之議員俱樂部僅産出正長山前廣益俱樂部僅産出副長而未得正長均於宏願未滿故生出種種紛擾現象誠恐二十日之成立大會尙難舉行（甲）議員俱樂部議員以兩副議長均爲廣益强迫獨得淸一色計畫竟成泡影乃極憤怒於是一面用全體名義函質總監督（即督軍）謂十四日全體議定三分二以上出席而十六日僅六十六人出席不足三分二之人數乃准選舉副長實屬違法如以爲有效將來議事表决時應否三分二以上一面擬電中央請爲解釋另有一部分主張向平政院控告李簽事但尙在籌備中亦有多數議員以十五夜王督曾召見屈杏城故對於屈極不滿意咸謂屈已受他方之牽制矣（乙）廣益俱樂部議員以籌備國會事務局曾有關於選舉議長不滿三分二如票得過半數仍爲當選之解釋經内務部咨行來鄂省署有案可稽再民國元年選舉副長亦未足三分二以上之人數是先例不難復按故亦擬函請總監督主持另有一部分議員擬條舉屈有種種劣跡控告於總監督但無多數贊成恐難成事實 
　　另一函云十六日省議會選舉副議長雖已産出劉揖李德寅二人然是日到會議員不足三分二以上人數某派議員昨日集合某俱樂部謂副長選定當如泰山之不可移現僅研究開幕日期及預備議案云云而凡未出席之議員昨亦集合秘密討論謂選舉會必遵守選舉法某派所持之理曰謂不問人數足與不足祇要票數過半即能選舉究係根據選舉法何種條欵似此違法將來會中要案亦可不待人數之足而開議表决矣此例一破於立法上影響最深亟應將十六日之違法選舉根本推翻另行依法選出否則起訴中央决不可苟且遷就自蹈違法暗潮至爲激烈惟尙有一二魯仲連其人居中疏通仍恐不易和平解决也 
　　十八日午後一鐘省議會爲籌備成立大會特開茶話會討論進行事宜竟大起衝突是日到會者先後逹百零一人屈杏城主席未報告文件即宣言十六日開會時議以二十日開成立大會爲期已邇所有進行方法希爲討論熊維羆起言十四日公議須三分二以上之出席投票過半數方爲有效乃十六日僅六十餘人到場所有選出兩副議長應即認爲無效請宣布議事速記錄李繼膺起伸前意屈議長命秘書宣讀十四日議事錄（三分二以上之出席無異議）繼續至十六日無二十日開成立大會之記載王用賓云速記錄關於十四日獨詳而十六日胡爲遺漏張瑞基云秘書不是姑不具論惟十四日旣有此記載是案巳成立十六日人數比較十四日旣相懸殊尤不能推翻前議所有十六日之選舉當然無效葉蘭彬謂十六日之開會亦十四日之公决胡届時不出席而自翻前議不顧職務雷寳杏謂此乃一救濟法衆以其竟將非法言語在大庭廣衆中昌言無忌拍桌叫駡之聲鬨然大起周海門亦大呼謂違反議决之三分二而强投選舉票實屬强暴此言甫竟秩序愈亂擲杯舞椅磨拳擦掌種種詈駡實難形諸筆墨一面李德寅極力排解一面由屈杏城聲言尙有省署咨來内務部關於選舉票數解釋文件請息怒俟宣佈秩序稍平屈杏城讀省署電部原文略謂選舉議長出席人數旣無明文規定僅有過半數之得票爲當選之限制假設議員總額一百零四人出席者六十人而得票逹五十三張應否認爲有效部電略謂五十三巳過半數當然有效云云於是爭議漸息惟周海門謂此電十一月所打胡事前未發生此項疑問而省署已有此舉動不無疑慮何矩新云省署固有隨時電詢之權如此不合可向質問會中勿以此再滋紛糾李德寅等又極力排解李繼膺云今尙何言本席亦惟犧牲一切而巳於是提起籌備成立大會問題仍定二十日開會而散 
[贛省會鬧後之散場]  
　　江西省議會昨日開談話會之後龍議長又請兩社議員多人至會磋商聞雙方均不十分堅持前議惟議員巳有倦焉思歸之意有人主張請龍議長發一通啓措詞以本年爲日巳促議員請假回籍度歲者過多因有此事實上之障碍即從某日起暫停一切會議並預定明年二月以前齊行來省再籌備選舉開幕云云恐除此外别無他種方法矣 
　　合羣社議員胡元軾因在會場被讜言社議員徐文輝許英打傷左額發生訴訟一節地檢廳初本欲顧全議員體面勸其自行調處因胡堅執不肯檢廳始囑其呈遞訴狀昨巳出票傅知兩造定於今午（十八）二時開庭預審届時胡元軾邀同胡廷鑾石廷柱江澣等及律師曹俊至地檢廳報到被訴人徐文輝許英因在省議會開談話會未即同時到庭迨散會後乃邀同同系議員三十餘人隨後到廳司法巡警即按照法定程序開列原被兩造名單正欲禀請檢察官出庭而仲裁人鄭與權朱芾石光玉等三人又出爲調處力勸胡元軾顧全省議會面子暫緩進行由伊等在外調解胡初不允嗣被衆人再三勸譬始允爲退出於是一場七亂八糟之打架案遂與議會同處於無期延期中矣 
[汴會查究反對龍敏修]  
　　河南省議會議長康世華等致北京電云國務總理幹翁先生鈞鑒頃准趙兼省長面詢函逹尊處反對龍敏修充警務處長一事聞悉駭異萬狀龍君歷充警務要職成績卓著豫當南北衝要非幹練如龍君實難勝任議長等方慶得人竟有險詐奸人冒充議長等名義揑誣破壞非從嚴查究不足以杜奸謀而警效尤除函請趙兼省長查究外電請尊處查明該函由何處投發上有何項圖記切實嚴究無任盼禱河南省議會議長康世華孫正宇王樹玉敬電印 
[張文生剿匪之巧電]  
　　大總統國務院參謀部陸軍部鈞鑒竊據尹分統鳳山報稱是月十五日早由蔣單樓督率馬步各營出發本擬由趙莊等處向西北豐單邊境搜剿行至中途接豐縣章知事專馬飛報城西南二十餘里王樓等寨竄有大股匪徒四百餘人佔踞滋擾請速往剿分統得報即督各隊轉回章知事亦派警備隊范帮帶等爲偵探小隊將近該處探悉桿首爲高士友徐大意吳三桂等聚夥四百餘人分佔王樓蔣莊兩寨附近村莊皆有匿匪地點接連約十餘里當令馬三營賈管帶爲前衛馬二營姜管帶韓帮帶步五營顔帮帶爲左翼步四營徐管帶馬一營李帮帶許哨官遲哨長爲右翼分統親督砲隊及吳副官等居中援應其王樓迤西並由章知事派警備馬隊會同駐宋樓警備稽查陳直琢帶兵先由孔屯繞赴王樓寨迤西苗城集周堤口一帶預伏截剿於下午三時分途圍擊匪亦開槍對敵戰兩時餘因念火綫延長兵單不敷分布且匪佔兩寨地勢稍高我軍仰攻不甚得手又恐天黑攻擊愈難爰令速開大包並督衝鋒猛進我軍各抱奮勇立奪數莊傷匪十餘人兇燄稍挫復乘機進攻寨内房屋被焚火烟四起匪猶死拒我軍再接再厲轉瞬天黑匪遂得乘隙潛竄又經各隊竭力堵剿斃匪十餘擊傷二十餘生擒詹登鸞趙熙成時永信張貞胡成任棟李文褚中敬本八名餘均奪命向西潰隊逃復飭分隊跟追匪奔十餘里又經章知事預伏警備隊迎頭截剿擊傷十餘名生擒高傳典劉鳳來韓綿羊三名當場格斃及被火焚斃者十餘名奪獲匪槍兩桿肉票十餘名分别釋領並據獲匪供稱火灰内尙有槍數桿焚毁不便查找我軍馬二營受傷正兵二名斃馬一匹餘無恙分統於是午進駐豐城除將獲匪會縣訊辦仍督率馬步四出搜剿理合呈報等情理合肅電奉聞暫兼代辦蘇皖魯豫四省交界剿匪事宜張文生叩巧印 
[蘇議會紀事]  
　　吳鴻勳提出之加費案巳有停擱之勢昨日寗屬徐堃錫對於此案提出第二次意見書云自此案提出後各方面持之有故言之成理立論紛紛莫哀一是本席從數方面着想曾擬一調停方法蓋欲利用短期免歌長鋏審查諸君未能採用報告結果遂有修正日增四元之說案未公開事巳昭著激動輿情流傳報界函電頻來勸駡交集以法理論之會外流言本不負責以事實觀之會内趨勢誰是贊成二十四號之簽到寥寥阻雨其名避席其實并風說此案一日不取銷反對派一日不出席會費未加分釐會務先生障碍質言之鑠金可畏請粟奚爲能否採用本席第一次之主張爲調停之餘地抑或姑從緩議以待來年預算時再行討論爲今之計擬請摘除此案日程暫行擱置以息狂吠而策進行俾以下積案順序開議按次審查庶此寳貴之光隂不再虚擲則同人等之幸事也否則職務廢弛人心渙散本會前途之危險有不堪設想者矣蠡管之見幸垂察焉 
　　省署送會五年度决算案本擬二十四五兩日大會討論咨覆今據某君云此案年内恐難通過其原因（一）連日審查尙未告竣（二）二十八閉會距期僅五日（三）盧澣蔭提出進出不明之欵有七十餘萬之多尙待大會表决諮請省長俟覆（四）議員紛紛返鄉確實調查在省者僅八十七人且有不足法定數之慮（五）加費案疏通未决難保不無障碍云云按盧澣蔭提出之淸理五年度未收欵七十餘萬留備八年預算應咨省長查復補收實數緊急動議案贊成人夏宗翰王師辦凌恩錫謝慶榮羅毓桐董仙衢等擬於今日（二十四）開會討論原文錄下查五年度决算案收入門比較預算漕附稅短四十三萬三千餘元忙附稅短廿一萬一千餘元蘆附稅短二萬餘元屯附稅短一千餘元滯納罰金短九 
 
 

Page 7

 
 
萬三千餘元共七十六萬餘元在人民負擔無可倖免而經徵官吏所報未收之數如此甚鉅總計全年之欵均短三分之一人民有限外加徵而官吏竟於十八個月以内未解分文不聞加以懲罰加漕附稅未解者蕭碭宿睢四縣忙附稅未解者江浦淮隂東海鹽蕭五縣其數皆在一萬六千餘元即巳繳之縣亦多欠十分之四五至於蘆課三十六縣則有十八縣未繳屯租十縣則有七縣未繳而罰金項下漕五十五縣未繳者四十二忙六十縣未繳者三十八蘆三十六縣未繳者三十五屯十縣全未繳以致積累爲七十餘萬今距整理期間末日將及一年雖未必全數補收而所收約在十分之幾自當載淸數目留以備預算八年度之用即援五年度爲例尙補收二十九萬七千餘元雖無四年度决算未收之數以爲比較而此七十六萬當不至大減如或收入無多則七年度收入預算何以仍比照上年成數豈非有名無實耶現屆决算始悉短收實數而閉會期宾若不急請議决咨請省長查復補收之數爲來年預算之根據不特省有事業無從擴充而人民納稅徒供中飽謹提出緊急動議伏候公决 
[南京快信]  
　　政府因五國將二次勸告昨急電李督積極進行和議並密示稍可讓步之點俾糾紛早釋 
　　聞西南已復電李督允派代表來寗惟要求閩陜事須於未開會前解决 
　　伍朝樞巳由粤抵滬李督派温顧問世珍赴滬接洽 
　　梁敦彦昨日午車赴滬 
　　津浦路巳備專車送梁任公南下聞明日可抵寗李督巳派王副官長渡江赴浦口車站歡迎 
　　李督代表楊宗漢電告禡日由奉赴黑接洽 
　　軍署日前會議本省冬防城内外劃分七區由第六師曁第二三兩補充旅及警察憲兵分任防務 
　　省議會瞬將閉會聞加費案暗潮仍烈日内大會必難足法定人數開議 
[杭州快信]  
　　本省自光復以還各縣知事藉口秩序未定紛請設立縣警隊自十名至數十名不等所需經費取給於縣稅各項經呂前省長通令裁撤後又改稱臨時警察徒糜公帑無裨實濟現省會議决裁汰已咨省署公布實行矣 
　　諸曁知事陶鏞前在公署做壽演戲停止辦公經省議會議員認爲違犯官吏服務令之行爲議决提出質問後昨日已由省長嚴令會稽張道尹破除情面查復核辦 
　　各縣倉穀倉欵關係荒政綦重近查各該知事每有串同倉董借地方公益爲名任意挪用情事齊省長昨已通電一體嚴禁 
　　嘉湖王鎭守使昨因公晋省報告就地防務情形 
　　高審廳昨委蘇承慈充南田縣承審員 
　　省會警廳現擬編輯警務彙編巳通令各屬限文到半月内將管轄區域街巷地點列表填送四鄉則以村落括之 
地方通信 
[松江]  
　　省視學到泗涇松江束北泗涇鄉辦學多年不落全縣二十四市鄉之後然民國以來省視學到此者今爲第一次二十一日省視學章伯寅於淸晨九點前至縣立第四高小遍視各教室圖書室成績室檢閱表簿抄錄教職員資格旋至鄉立第一二三曁私立經訓女子國民高民校私立養正國民學校均由第四區學務委員兼臨時勸學員姜伸葵君陪往惟因天雨連綿鄉村各校未及週遍即七寳鄉亦暫不往視擬先至新橋 
[蘇州]  
　　改定學校年假之廳令吳縣公署接奉教育廳轉奉教育部訓令以陽曆新年各學校向來照章自十二月二十五日至明年一月八日止放年假兩星期至舊曆元旦僅放春假一天現爲變通年假起見擬定將陽曆之年假改放一星期舊曆新年亦放假一星期通令遵照云云温知事已轉令各學校一體遵照矣 
　　飭令復查人力車路線蘇城商民王度前擬集股在城内試行人力車以利交通曾經具呈道署未蒙核准頃又變更路線呈請核示奉批呈及圖件均悉查此案前據該民人等呈請在城内試行人力車當經令飭蘇州警察廳會同吳縣查明具復旋據復稱由縣函經蘇州市公益事務所邀集各公社會議因有種種障碍請從緩辦即經指令在案據呈前情雖已變更路線究竟能否通行仍仰蘇州警察廳會縣查明地方情形詳細具復察奪云云茲悉警廳崔廳長已奉到此項訓令函請吳縣知事查照辦理并通飭各區署徵集意見矣 
　　各縣之淸查財政公所吳縣温紹樑知事昨奉齊省長訓令接中央電開茲爲整頓全國財政起見决定由各縣入手仰該省長遵照飭令各縣籌設淸查財政公所由各縣長官委定正副所長將淸查情形每月報部一次以資考核等因除分行外合行令仰該知事遵照 
[鎭江]  
　　放粥展期鎭埠城内外紳董歴年冬季必開粥廠以濟貧民今屆城内啓善堂粥廠已於隂暦本月二十日實行開放而城外冬賑局粥廠因籌欵爲難須遲至二十八日始行放粥云　　省令飭辦蠶業傳習所齊省長飭略云女子蠶業講習所原縣振興各縣蠶業而設現在該所據報畢業自應分發延用各縣應辦理蠶業傳習所或養蠶模範場量給津貼俾資服務以廣蠶業各縣尙未辦有蠶業傳習所或養蠶模範塲者迅即遵照從前迭次令飭一體籌辦不得藉詞延玩其畢業各女生名單俟該所舉辦舉業開單報到後再行頒發云 
[揚州]  
　　集議通信比賽蘇省教育廳爲提倡體育起見仿美國通信比賽辦法（全文冗長略）通令各屬高等小學校舉行以期養成軍國民之教育精神吾邑勸學所會所長接奉教育廳令知遂於二十二日上午召集九高等小學校長集議舉辦體育通信比賽計畫其結果定於八年春季舉行 
　　食商解繳捐欵食商公寳豐等以本年粥廠行將開辦特將應助之捐欵彙繳塲運局（計五千八百串）轉給慈善總董魏仲蕃核收 
　　誌雪揚郡自本月十六日以還隂雨連綿二十二日下畫忽朔風凛冽侵入肌膚未幾大雪飛空頓成銀世界夜半始止計巳積雪三寸今早己放陽光說者謂雨雪應時而降可卜來年豐稔云 
　　議决小學假期江都市教育會長湯滸北於二十二日下午召集各小學校校長會議放假時期公决陽曆年假三日隂曆年假十六日 
[寧波]  
　　瘋漢佔奪機車寗波行駛曹百火車每晨於八點十五分開行二十一日晨生火司徐來發正在燃煤突有一頎長碩大之人躍上車頭謂有大批衆人追我倘被趕到我命合休願出洋十元爲我放車逃命徐於曙色微明中急望後而並無人到遂令下車而其人堅不走徐下車走訴管車管車以爲無稽叱之退徐返至車旁欲將其拖下其人手持剷煤之鐡鍫向徐面頰戳來竟將面頦下部劈去血湧倒地路工聞聲哄至均欲上車其人情急將車機扳轉車頭遂往前行各工人隨後追趕直至驛亭站方纔阻止各工人攅聚上前又被打傷者多人後由路工某從後將伊攔腰抱住始行拖下押解回甬交路警捆住一面將受傷人均送入美華醫院醫治一面由各科處電報局長請示辦法聞其人係山東人名張友餘云 
[嘉興]  
　　破獲擄人勒贖案續誌醫生王桂仙被擄勒贖案收禁此外獲犯訊供各情己誌前報現悉此案從犯沈子白又於前日在滬拿獲押縣研訊惟正犯某某等（均係唐佬四供出）已聞風逃逸現正飭探嚴緝務獲解究 
　　烟酒牌照之規定期限烟酒各商牌照稅捐向係每年分兩期繳納換照現該公賣局爲節省手續便利商民起見呈准財部仿照牙行帖辦法每五年更換一次烟酒各商上期繳納捐稅下期仍繼續開辦者可繳納捐稅領給收據爲證定於八年一月起實行業己通告各烟酒商號遵照矣 
　　衣莊皮貨兩業之冷落嘉興皮貨店約有十餘家今歲因成本頗重價較去年爲貴加以銀根奇緊故顧問者寥寥每日門售均僅數十元大有入不敷出之槪至於衣業禾邑不下數十家今歲因年歲荒歡出莊均不開設生意亦甚平常每日所售不過十餘元預計年終停閉者不少云 
[長沙]  
　　贊成主張國際稅法平等會北京總商會眞日通電來湘報告上海組織主張國際稅法平等會對於各國協定我國關稅一層將儘力籲請美總統主持公道請即覆電上海該會事務所表示贊成以便電美列名等語省議會及總商會對此均極贊同除先後電覆外總商會並抄錄北京來電通函全省各商務分會請其一體贊成 
　　歐戰協濟之籌募法湘江道尹公署内所附設之歐戰協濟會中國湖南籌欵部原係吳文圃道尹所發起昨吳氏以此項捐欵雖係聽人樂輸不容稍加强迫然不略加規定以爲標準轉恐無所適從爰與各機關長官公同議决政界捐欵凡月薪在五十元以下者聽其自由捐助五十元以上至二百元者捐二十之一二百元以上者捐十之一昨已由吳氏將此項辦法通函各機關查照並請即將應捐欵項於本年十二月經費内照數扣出轉交該道署以便彙齊匯解 
[杭州]  
　　省議會議事記二十三日下午二時省議會開會出席議員八十七人政務委員三人周議長報告本日議事日程畢諮詢大會前日投票表决未曾結果之籌設女子産科講習所案應如何决議宋吉成云不如重付審查庶免耗費光隂衆無異議第二案臚陳第三區烟酒公賣分届長范惠黎舞弊情形案第三案陳請議决咨請查辦第三區烟酒公賣分局長案第四案請裁温屬護商警察局案均付法律股審查第五案東陽縣立中校請省欵補助議案付財政庶政兩股聯合審查第六案購置故會稽李慈銘侍御遺藏書籍經費案又付財庶兩股聯合審查第七案追加省立第三苗圃臨時費案付財政審查第八案議員提出籌辦浙江女子醫學講習所案付庶政審查第九案請追加留日官自費生奬勵金議案原案打消第十案追加商品陳列館附設勸工塲購地及保險兩項經費預算案通過第十一案省立第九師範學校七年度減收附屬小學學生學費案通過第十二安省立甲種農業學校追加獸醫科臨時費案通過第十三案陳請咨飭外海水警廳移駐舟山案照審查報告公决將本案改爲建議即日咨行省長核復第十四案東陽縣立中學校請求補助案公决與第五案併付審查第十五案建議審查股第二次審查報告無異議第十七案修註徵收田賦聯單案通過第十八案請將茶塘工捐豁免案第十九案查辦原任嘉興烟酒公賣分局長調任紹興烟酒公賣分局長徐之模案照審查報告通過議至此已逾法定時間遂宣告延會 
　　要求召集臨時會浙江省議會常會行將閉會聞有大多數議員依照暫行法之規定得四分之二以上之同意擬要求省長召集本届第一次臨時會聞期間定於民國八年四月十日（即己未年三月初十日）其時淸明巳過各議員當均可蒞會也 
　　省長擬設浙江大學省議會准省長交議浙江高等敎育計畫案云浙江各項中等教育歲有增加獨是高等教育尙僅專門二所甚非平均發逹之道茲將計畫條具於左提請議决（一）本省設省立浙江大學並附設高等專門部（一）法醫農工商各分科以現設之法醫兩專門及甲種農工商各校爲基礎其農工商各科並仍附設甲種部云 
　　來件三寳壠中華總商會 
　　（爪哇姑突士埠華僑被害之慘案） 
　　爪哇全島華僑六十餘萬人到處與土人雜處遠者且二百年近亦百數十年不等向賴客土親善得以安居營業十年以來土人蓄有排外之思想爪哇全島分十七洲三寳壠居其一姑突士隷三寳壠爲一縣治置知事一距程三十五英里汽車二小時可逹華僑約五千人本年十月三十一夜華僑循俗例迎神土人以巨車滿載磚石攔於道華僑以其有違警律也報令警察拘去二人餘人散去翌日華僑恐其生事由僑長雷徵蘭（和官職名）向土酋（土人而服和官者）疏通土酋堅稱必不生事乃口沬未乾而禍巳起蓋土酋即爲主動者之一也時土人二千餘人皆手武器或火炬一擁而至先以兩股截斷隘道使華人不得出入然後沿戶搶掠繼之以火巨厦華堂頃刻變爲焦土其逃命奪出者身上首飾銀錢且被搜去不及逃者則葬身灰燼中其最慘無人道者爲一小孩年約三歲被其扼喉捉斃又有婦人被逼墜井而死計事後調查生命死者八人店屋被焚六十餘間財産損失約值和幣一百萬以上此數十家被害華僑類皆在該處開舖子家道小康今則付之鳥有僅餘衣袴兩件連日逃來三寳壠甚多土人之蠢蠢欲動稍有識者皆知之乃該處地方官事前毫不覺察臨時僅有警察數十人在場彈壓卒無效力乃由田土廳拍電話報告三寳壠洲長先派警察四羅申馳往彈壓田土廳見勢太兇猛警察力薄再電請洲長調派軍隊因出發埘之手續經過到地時巳是子夜二點鐘時候距十點鐘起事時離四小時之久華人巳成虀粉矣然亦幸軍隊到後開槍格殺土人乃漸漸遁不然則此禍範圍當不至此而該處知事尙謂洲長派兵爲非必要雖然此次土人暴動不啻以革命缩影予和蘭人以當頭一棒日來和官場亦非常注意拿獲匪人二百多人然對於華僑被害一方面則無何項辦法之表示三寳壠與姑突爲咫尺地當晚警報傳來人心惶急萬分商會會長鄭俊懷連夜發傳單不及者以電話相邀約於翌晨集商會會議當開會時有逃來難民百餘人環集訴苦旋公决辦法各條約首先謁請洲長加派兵隊馳往該埠及其附近各處梭巡保護二電請駐爪哇總領事親臨勘騐向和督交涉三電致爪哇各埠各團體派舉代表來壠開大會議妥籌目前對付方法與維持日後永久安全之地位四電呈中國政府五派員調查損失程度計自午前開會至午後因時乃散會總領事歐陽祺接到壠會電報翌日即命駕抵壠（領館駐巴逹維離壠須十二小時火車）除向洲長接洽外隨往姑突士被難地方詳細踏勘攝影存案回館後逕會晤和督請其嚴辦滋亂土人一面具文分呈外交部駐和公使向和政府嚴重交涉並來函致意於一般被難僑民之安集惟目前所認爲重要問題者此案旣由國際交涉他日此六十餘萬僑民能否不爲土人魚肉全視此次之交涉結果何如也此外又有他處暴動之風說人心甚爲搖動政府須速籌保護之策不然者恐姑突士猶其小焉者也 
雜評一 
[屈議長（默）]  
　　鄂省會之議長一選即出以表面言之賢於贛省會遠矣然而選出之後兩派又大起風潮揮拳駡詈情形仍與贛會無異而屈議長之左右爲難備受兩派責備亦與贛會之龍議長同龍議長之受困巳不猶龍而屈議長之被責眞堪呌屈矣 
　　朱來省會之爭無一不起於議長而爭得之後排斥者排斥挾持者挾持其苦有甚於不爲議長者今後之議長熱可以稍减矣乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[稅法平等會今日大會]  
　　主張國際稅法平等會致各業商董函云敬啓者本會發起旬餘全國響應足徵心理之同惟各處均係函電往來尙未開正式大會商榷一切茲以會長張季直先生不日來滬並以梁任公先生月内由滬赴歐於和平大會議極有關係特定期本月二十五號（卽舊曆十一月二十三日）下午三時在本會（即愛而近路紗業公所）内舉行正式大會敦請梁先生到會演說由張會長主席並請各商業團體代表到會討論稅法平等各重要問題凡我商界同人務請一致蒞會除登報外相應專函奉逹至希惠臨賜敎無任企盼該會又發續函云頃接京電梁任公先生准於二十七號晨到申公餞一事改定二十七號午刻十二時在卡爾登西飯店舉行請爲查照云云 
　　又一訪函云工商研究會等四團體組織之工商保守國際和平研究會於前晚特開會議楊小川鄒靜齋王介安徐春榮及各實業商人均赴會討論稅則平等之具體辦法互商良久始决定繕具切實意見書送呈梁任公備覽並推定代表出席於今日國際稅法平等會參議一切又聞實業各商自悉張季直朱葆三諸君創設主張國際稅法平等會以來贊成者頗爲踴躍連日紛函各該團體願任該會議務調查員帮助進行者甚夥各團體擬彙集各函送由該會備採云 
[十大團體歡送安立德]  
　　美國駐京公使館商務參贊安立德君前爲吾華修改稅則事來滬數月對於海上各公益團體莫不熱心贊助嘉惠社會實非淺鮮茲由事畢行將返京故本埠駐華美國商會．留美學生會．美國大學俱樂部．加利福尼俱樂部．上海總商會．上海靑年會．江蘇省敎育會．建設會．中華職業敎育社．寰球中國學生會．等十大團體訂於陽曆十二月二十八日（即本星期六）正午十二時一刻在寗波路四號卡爾登西飯店設宴餞行想屆時必有一番熱鬧也 
[日本商輪已陸續駛歐]  
　　字林報云日本郵船會社已派船隻按期取道蘇彝士河前往歐洲其第一艘加賀丸已於十二月九日自神戶起行第二艘橫濱丸定本月二十日出發各種貨品因噸位缺乏水脚奇昻致未裝船運歐者據該會社估計共約有三萬噸故决定於本月二十二十四二十七三日加派三輪開赴歐洲俾堆積之貨得以陸續運出聞郵船會社已與出口商人協定尋常貨物之運費前擬收一千先令今巳减收六百先令又三井等輪船公司兩家亦擬儘本月内各派一船赴歐其所收水脚亦在六百先令左右云 
　　英文滬報云遠東赴歐之艙位有限而求之者甚多日本輪船公司見有大利可圖故擬加派商輪開往歐洲日本郵船會社遂决定添駛兩艘共約一萬一千二百噸一艘巳於二十一日開出一艘定二十五日出發經上海新加坡而赴倫敦大約明年一月初旬尙有日船五艘陸續赴歐云 
[美國解除進口貨禁令]  
　　英文滬報云美總領署得電訊稱以下各種貨物之進口禁令巳一律解除（一）稅則第四百九十一條内之毛貨毛皮又第六百零三條内之野兎皮．家兎皮．狗皮（二）澱粉及沙谷米（三）甘草（四）牛皮．獸皮．革．熟皮．及皮之製造品（五）漆又活動影戲片之各種禁令亦巳取消但不能由美國運往瑞典瑙威丹麥荷蘭瑞士墨西哥等國至進口影片亦將不需呈騐於戰時商務部 
[運美貨物改領照手續]  
　　文匯報云自二十四日起裝運貨物前往美國之商人只須將囑令寄貨者所發來報明入口執照號碼之函或電信送交美領署騐閱美總領事即可簽發領事憑照無須俟華盛頓來電通知云 
[英國五金出口之弛限]  
　　字林報云據十二月十八日倫敦電英政府已撤銷限制非鐡質五金各貨出口之令惟出口執照尙不可少英國定制紫銅市價爲英金一百鎊定制錫（現）價二百六十一鎊定制錫（三個月）價二百五十七鎊白鉛（買入三月份）價四十鎊上述各價較上次報告爲低 
[華茶不許入英之外論]  
　　字林報云英國依斯棋浦地方經營中國物品之商人於九月十三日對客言及倫敦茶商擬運華茶赴英卒未成功一事謂官場支配市場諸多謬誤其罪不在茶商協會蓋協會董事曾向官場條陳繼續運入華茶之切實辦法並願供其見聞經騐備當道採用詎不知何故協會董事之一番苦心卒歸無效彼支配市場之當道似不深知其職務也民間請發華茶之呈文措詞甚爲哀懇且附有醫士證書但請願屢至終未照准民間所視爲必要之品竟因分配員對於華茶之態度無從覓取之此事似應由管理食物大員自行辦理再華茶入境者約有二十五萬磅何以民間無人得之此乃不可不有以釋人疑者也云云按有一事與此有關係者自開戰後上海英人多以小包件裝置華茶少許交郵局寄回英國供其家人應用按期郵寄尙無差誤但至今年九月華茶無論多寡竟不許由上海郵局寄往英國嚴峻如此亦可見一般官僚辦事不近情理之一斑矣 
[桐油對美貿易之樂觀]  
　　字林報云美國加入戰局後需用桐油漸多於是中國南方與美國間之桐油貿易乃復有生氣滙率雖昻而中國桐油仍源源輸往美國在今年最初六個月内桐油輸出共值美金四十四萬三千二百七十六元較諸前二年相差遠矣自今年六七月起出口桐油逐漸加多想桐油輸入美國之總額當以今年爲最大計至九月一日止巳運出五百十四萬三千七百二十七磅值美金七十六萬一千九百四十三元據香港美領事報告云一九一○年至一九一二年中國南方桐油輸往美國爲數頗多但至一九一二年出産家和入僞油用舊火油洋鐡箱裝置桐油而不將火油瀝盡以致桐油含有火油居百分之十六七購桐油者大起責言再香港化騐之結果與規定純粹桐油之標準亦各生問題因此困難與僞油損失香港出口商人不願開列桐油市價而美國入口商人亦要求擔保與若干限制始肯收買至是桐油貿易縱非絶對不能然已不易辦理矣近來桐油貿易發生兩大變遷（一）桐油如何始得爲純粹此種標準漸爲人公認（二）經香港出口商人公會若干年之籌畫僞油不再和入而華人掮客與出産家間之貿易漸呈滿意氣象今香港市場出售之桐油皆經過白蘭氏之熱氣試騐此法爲香港政府化騐技士白蘭氏所發明者凡由香港運出之桐油皆執有白蘭氏之證明書購者對之迄今未有違言火油洋鐡箱價值較貴曾設法用他物裝運桐油以代洋鐡箱但無良果商人有以木桶裝油者桶内敷以油紙但漏去頗多竟逹十分之三故不得已今皆仍用洋鐡箱每箱裝油重三十七磅半每兩箱另以一木箱盛之目前因水脚問題及其他戰事關係未能用大鐡筒裝運桐油也 
[組織浦東大紗廠]  
　　近有華商發起在浦東方面創設極大之紗廠一所專以當地所産棉花用機器紡製紗線以供織布原料聞發起者係上海華豐布廠經理曹永淸王震張樂君及浦東巨商奚賡虞實業家張新吾張謇北京政界曹汝霖等因浦東爲南匯寳山川沙等縣接壤總計四縣所屬之洋涇周浦三林塘東溝高橋北蔡橫沔大團各村均以木棉爲大宗出産近來日商在滬所售棉紗每年不下五六十萬噸其原料莫不取之於此自歐戰以來華商之購用日紗必須先付現欵三星期後始能交貨操縱華市紡織工業利權外溢莫此爲甚故該華商等特備集資本一百萬金先行購地興建廠基並擬章呈請農商部註册立案聞巳假定南市縣商會開會邀集各股東籌商進行辦法云 
[德華淸理員問題]  
　　英文滬報云從可恃方面探悉魯加斯氏並未辭退德華銀行淸理員之職但决計回京繼其事者尙未有人大約淸理德華銀行事將由滙豐銀行總辦史蒂芬氏監視辦理 
[德奥僑仍須嚴加監護]  
　　陳交涉員昨接外交部電略謂德奥兩國僑民在和議未决以前仍照敵僑看待嚴加監護等因陳交涉員已飭科遵辦勿稍鬆懈云 
[傳訊德華淸理處控案]  
　　本埠德華銀行淸理處代表律師在公共公廨控德文書局不理欠洋一千九百四十四元六角六分又德人史戤排司欠洋一萬四千六百八二三元四角三分又德人克羅林欠洋六千三百四十五元五角一分各等情業經公廨准原告律師請求提前排訊在案昨晨九時三刻經聶讓讞會同英卓副領事傳訊即據原告代表律師上堂陳明案情斷由被告德文書局代表德人及史戤排司克羅林等分别投案訴明欠欵情情（均未譯）中西官核供會商之下判各被告退候展期復訊再行核奪 
[陜帮所得本省警耗]  
　　聞旅滬陜帮同鄉得本省警耗北軍藉剿匪爲名四路進兵戰事發生又在目前勢力糜爛桑梓云云當以戰釁一開足爲和議之梗殊與大局攸關昨特電致本籍兩軍司令愼勿牽動和議以顧大局而安桑梓云 
[徐翰靑被擊斃命四誌]  
　　招商局廣濟商輪此次在温州擊斃普濟被難家屬徐翰靑激成衆怒經某方面極力維護該輪始得開行等情迭紀前報昨午廣濟尙未抵申甌海帮領袖各商向招商局查詢據稱局中董事會曾開會磋議然該輪未返詳情未知是以尙未議决辦法惟前晚已由局特派施子香等數人乘海晏商輪前往（海晏乃開向他埠由局特派護送施董赴温）會同該處紳商極力調停此事故俟廣濟回滬即可磋商一切辦法云云惟温台等各客商因年關在即商運緊要對於此問題頗抱悲憤云 
　　又函云旅滬温處兩屬同鄉因招商局廣濟輪船在温埠槍斃徐翰靑一事咸以該局自普濟輪船失事損失同鄉生命財産無算事隔一年該局置之不問此次被難家屬邀同徐翰靑等登輪質問明明被難家屬何能指爲匪徒反遭槍斃公理何在人道奚存故於昨日特派人回温先行調查情形再以法律行爲昭告天下連日旅滬同鄉正在緊急集議對付方針云 
　　又本埠招商總局接温州寄來兩信照錄如下（其一）温州招商分局快信云子明仲笙先生閣下廣濟霧阻十五晚亥刻抵甌十八早直申已電尊處詎料於十六晚八時局事甫畢諸友暫歸惟賬房孫君遐齡在局就寢旋聞敲門聲急由管門遞進印信一封當即燃燈觀閱係普濟被難家屬聯合會知係徐翰靑所爲内云（敝會同人激於復仇主義曾對於貴總局宣戰閣下想已習聞本會同人現巳議决先從本埠着手貴總局董事旣能以人事損害我之生命財産我亦當以人力取償彼之生命財産因念閣下雖隷屬招商局與貴總局董事有别實非交戰之人故本會同人斷不加害特爲函致通告本日即爲宣戰之一日凡本埠招商局財産决不留遺以償前次普濟未賠償之一部份自接收此信十分鐘内務望速將閣下私有之財産及寳眷一一遷移他方過十分鐘後貴局即有極大之危險發生倘游移遷延同歸於盡敝會同人不負責任也特此能宎轉告同事諸君知照幸勿自誤切切）閱畢當即關照樓上施局長女公子三歲男公子及奶嫂等隨上後樓關照施局長姨夫人均囑暫避當此之際巳聞躉船上人聲鼎沸槍聲隆起及下樓卽見大門被斧劈開當先四五人擁護徐翰靑後隨匪類數百人或持大斧或持火具洋油見物即毁孫君衣不及穿於刀下逃出門外呼喊警察寥寥無幾即入城奔至統領知事各署喊救各友聞聲各赴道署營部請派營兵各友隨同營兵到局孫君狂奔數處形同失魄在途不能舉步街巷擁塞幸有熟識商人護送至友家暫住各友到局匪類已去徐翰靑斃於信房内檢看局所門窗桌椅磁銅各器衣服等件搶掠搗毁新舊公文空白提單號信總單等紙剳焚燒一空掠去施局長男女公子及奶嫂三人施夫人及他女傭由在局茶房碼頭夫拚命護出局外暫住鄰宅道尹統領營長等先後到局騐看情形當請道尹統領追查掠去三人由梅統領囑徐端夫尋覔幸於當晚十二時將三人送至統署暫住一宵其餘女眷護至船上並請統領營長畫夜派人保護船棧因謠言紛紛道尹亦即出示禁止查徐翰靑此舉同時三函一致船主洋文信一致唐坐艙一致施局長當送信到局時徐翰靑巳率衆先焚廣濟船主當鳴警笛船夥齊起格拒見勢兇猛洋人不得已始開獵槍翰靑斃命想緣此故昨晚當發急電奉告因電線中斷今申刻始行修竣徐屍今晚檢察廳丰局騐殮聞靈柩尙須停放局中之說現在局中不能辦公不能供飯不能開船且各機關亦以廣濟遲開爲宜務乞賜示辦法並轉請施局長速來是爲至盼至局中損失約計二千元一時不能核實容後續陳施局長樓上衆匪未見擁入幸甚幸甚專此祗請鈞安甌局同人謹啓 
（其二）廣濟輪船坐艙函云關謝二位局長大人鈞鑒謹肅者十七早曾發一電陳述廣濟被徐翰靑糾鄚意欲焚燒搶擄後幸抵禦得法幸以保全及甌局被毁翰靑中槍斃命情形想蒙鑒及惟打電時電線中斷不能發出正不知何時始能得逹也十八早恰有海門船至甬轉申故此再肅一禀謹將當時目睹耳聞身經之實在情形吾呈鈞鑒十六夜八時坐艙在船上聽見人聲嘈雜出房一看見碼頭上及迤東海關一帶火把齊明人數不知若干且俱有器械忽見徐翰靑之家人投來一函且聲言着船上華洋人等速即離船伊等要十分鐘内燒船云云信尙未拆已見翰靑在碼頭上往來指揮執火把之人大呼燒船又指揮多人捆札松毛將洋油罐打開用洋油淋在松毛上另又指揮將銅手水龍射洋油上船斯時尚未引火惟船主見來勢不善即率同船上帳房水手燒火管事人等先行竭力抵禦以免着焚然船中人數無多何能敵此數百匪類坐艙見情形愈急即親自趕往梅統領處乞兵前來保護又往道尹知事署中乞其親來彈壓深恐萬一抵敵不來全船灰燼且禍及西人正不知如何了結及至請得兵來與坐艙一同回船見船棧均得無恙而甌局則見打毁一空又搶又燒門窗椅桌公私雜物十無一全又見翰靑陳屍局中問之各人據云船主親自抵禦之時見其往來指揮人等預備燒船又見其指揮人等預備搶局知其必是爲首之人照其一槍伊即飲彈斃命船主爲衛船起見不得不然否則不堪設想而其手下匪類一見船上有多人與之對敵又見領袖巳死即往局中搶擄搶打之後即行散去大半是以廣濟因此得以倖全及至兵隊到時匪類巳抛棄火把逃竄一空矣當伊等搶打甌局時一面抬翰靑屍至局一面擄去施局長之小姐少爺及奶媽共三人後至夜上三鐘始由兵警在徐翰靑家中取出送至道尹署幸皆無恙現在局旣被毁又以翰靑屍未殮今日檢察廳來騐屍并察看局船被毁情形并問局船各人口供擾攘終日今尙未竟翰靑屍須夜上始殮云是以無處辦公又以一無定着解决方法是以候鈞處回電始定廣濟開期云云然紛糾至此正不知若何了結惟有靜候鈞處回電而巳肅此禀逹祇請大安并祈代禀經理科長董事各位尊前廣濟船坐艙唐百川恭上 
[公共公廨研鞫薄子明]  
　　山東人紀小樓周良臣持械糾黨先後夥刦新閘梅白格路居民趙增范淡水路王雪華兩家金飾現洋鉅贓並拒捕開槍擊斃六百二十五號華捕案内牽涉庽居法租界打鐡浜吉益里之魯省民黨首領薄子明及其舊部藍湘臣趙輝臣邱萬福田守平李獻堂蘇榮康宋玉合吳興淸（即吳秀亭）屈己和等業由老閘捕房特别機關中西探目會同法捕房包探將薄等十人一併緝獲提回解送公共公室訊押等情巳詳本報昨晨由捕將全案人併解公堂經王襄讞會同美丁副領事訊據西探目壳羅香上堂禀稱是案係越貨傷人關係重大惟被告薄子明住居法界由盜黨供指因此協同法包探拘解法公堂錄取口供並據紀小樓供手槍係由薄發給得贓後分給薄洋五十元而中央政府懸賞通緝一層被告亦巳承認但將來越貨傷人案訊結後仍須解歸法公堂訊辦至於引渡問題則非英捕房之事云云而被告薄子明延美法兩律師到堂辯稱被告家道殷實現在南軍政府充當要差月得餉銀二千元豈肯得受盜黨贓洋五十元之小數况紀盜祇供手槍係由薄子明之姪交伊即此與薄亦無關係而捕房所控亦無確據請求准予被告交保展期再訊等語中西官得供會判被告等均還押候特别訂期研訊 
[雲南起義之紀念]  
　　今日爲雲南起義紀念之日上海縣沈知事地方審檢兩廳陸林兩廳長均遵例停止辦公一天昨已諭飭民刑訴訟人等一體遵照各機關各學校亦均休假一天 
[耶穌誕辰之慶祝]  
　　公共會審公廨因本月二十五六號（星期三四）兩日係西國耶穌誕節（俗呼外國冬至）循例停訊民刑訴訟昨經輪應涖廨陪審之英美兩國副領事商由關正會審官轉飭各捕房捕頭停解瑣案並諭檢察處通知闔署各辦公處人員一體休息兩天 
　　各敎會學校醫院禮拜堂今日均舉行慶祝麥家圈仁濟醫院停視門診一天購備菓點分贈住院病人并有娱情之游戲以點綴令節滬甯鐡路車務總管亦將於是日偕醫官携美味食品前往慰問住院鐡路人員兆豐路麥倫書院院長英人麥廬伯於昨晚率同全體學生舉行慶祝典禮并扮演新劇兼有音樂幻術等以增興趣惟來賓須購劵入場每劵小洋四角收入劵資悉捐助孤兒院 
　　城内三牌樓中西公學定於今晚開慶祝同樂大會扮演趣劇兄弟爭飯警世劇敎育鑒尙武劇妹復兄仇等戲其開會秩序如下祈禱及開會辭（孫錫三沈騫）拳術（陳時傑許鵬程）雙簧（李世亨方調元）趣劇演說唱詩大鼓書（李世亨）新劇滑稽談（李滌塵）新劇來賓演說謝詞閉會 
　　山東路天安堂特於今日懸燈結綵上午集合敎徒舉行慶祝禮拜入晚亦有各種游戲并備茶點以餉來賓四川路靑年會今晚七時半在殉道堂舉行慶祝大會備有中西著名音樂如綱琴喇叭琵琶等又有俄國陸軍大尉葛德飛及蔡式之牧師演講晏摩氏女士唱詩歌末佐以長篇最新滑稽影片 
　　友鄰會以聯絡北四川路一帶居民舉行慈善事業爲宗旨該會於十二月二十八日午後三時特開聖誕節同樂大會兩處專爲鄰近人力車夫與乞丐之兒童而設去歲開同樂會於懷恩堂兒童來者七百人今歲擬開同樂會兩處同時舉行一在懷恩堂一在中華基督敎會現正籌備玩具食品物等須足供分給兒童一千人之多該會公委林齊恩爲幹事長梅華銓夫人李約翰夫人郝伯陽夫人費吳生夫人凌子靑夫人李登輝 
 
 

Page 11

 
 
夫人萬爾嘉夫人施鳳女士李觀森馮釗光牧師等爲幹事兩處同樂大會需洋約二百圓今巳籌得一百三十圓其餘不足之欵如有樂願贊助者可交崑山花園五號樂靈生博士或交寳山路商務印書館編譯所鄺富灼博士收該會自去年創設以來巳爲鄰近貧兒設一義校校址初在救主堂後遷入懷恩堂校中備有器械供鄰近兒童游戲運動之用該會現以懷恩堂爲社交敎育之中心點故於堂内又設一商徒學校不取學費並舉行衛生演講鼓吹公衆衛生已有三次前次演講到者約七百人 
[南洋同學之新年叙餐]  
　　南洋公學上海同學成立最早同學之在上海一埠者巳有三百餘人每年例開大會一次今年該會董事會决議定於民國八年陽曆元旦上午十二時假座一品香舉行新上同學叙餐大會以聯情誼而賀新年并預發一種來回式明信片邀請本埠同學及旅居滬杭滬寗兩路附近各處同學臨會通告信早巳發出各處復信陸續寄到大半欣然　會至外埠同學之臨時到申者亦要蒞會届時觥籌交錯歡叙一室必有一番熱鬧 
[商會密議陳列所問題]  
　　上海總商會以陽曆十二月二十八號（即隂曆十一月二十六日）本年末次常會之期適逢副會長沈聯芳母高太夫人七秩壽辰於是將常會期間提早四天昨日午後即行開會當將提議各案由在會場臨時宣告内有建築商品陳列所問題現忽發生障碍應如何籌議對付旋經秘密討論良久須待呈請高級長官設法維護云 
[海鷗艦現泊岳州]  
　　海軍司令公署前派海鷗軍艦運送上游各艦艇十二月份餉需前往點發茲聞海鷗軍艦業巳點發竣事暫泊岳州於昨日呈報海軍司令公署聽候調遣云 
[法國著名醫生回滬]  
　　法國無線電社云據最近電音稱上海法國著名醫生弗萊松博士已由法國乘輪來滬弗醫生在法境前敵療治傷兵勛勞卓著得有金星鐡十字勛章云 
[錢莊債務之淸理]  
　　河南路同康福建路運大等兩錢莊因不能周轉以致擱淺等情迭紀前報昨日下午四時各同行及存戶債權人約二百餘人偕同同康莊主李炳生假福州路大行臺開會由李宣述該莊歷年被盜搶刼損失甚巨以及現爲人施累一切情形繼由同行及存戶各推舉代表一人會同淸理一面令李將人欠欠人開列淸帳公衆督同歸收分别攤償云 
[私藏手槍之查獲]  
　　老閘捕房捕頭查得廣東路滿庭坊靖遠街八十四號門牌内之徐州人韓吉功趙榮桂張子高張福生戴炳蘭等有私藏軍械情事因於前晚密派特别機關華探目陳雲忠李星福鍾星南西探目壳羅香前往將韓等五人拿獲搜出手槍二支子彈五顆一併帶入捕房昨解公共公堂請究經王襄讞會同美丁副領事訊據中西探目上堂禀明前情請爲展期手得調查有無另案等語中西官得禀判韓等押候查明展期兩禮拜再訊 
[胡財廳長來滬]  
　　江蘇財政廳長胡翔林昨日因公來滬謁會滬海道尹王賡廷面商要公暫寓某旅社聞即須返寧云 
[學生會演說預誌]  
　　寰球中國學生會定於二十八日（即星期六）晚八時請林學碩士金陵大學農科教員凌道揚君演說歐戰與森林之關係非會員亦可往聽無須入場劵云 
[救火會員舉殯]  
　　第一區救火會會員華馥蓀對於火政素具熱忱茲於舊曆十月一十六日逝世惟華君身後蕭條無以爲殮所有衣衾棺木及一切喪務費用槪由該會全體會員完全擔任現定本月二十三日在廟東會所舉殯暫厝晉安公所昨經通告各救火會略云查救火會員擔任義務無論風霜雨雪酷暑嚴寒凡遇地方火警立即馳往施救莫不異常勞苦一經身故若不集合全體會員制服排隊相送何以慰死者而勵將來除通告全體會員届時一律制服到會整隊護送外合行通告即希查照云云 
[麥根路火警]  
　　昨晨五句鐘天將黎明時滬西麥根路十號洋房某日商所開之榨油廠内忽然火起頓時冒穿屋頂經工部局瞭望臺鳴鐘告警救火會西人各駕皮帶車到塲澆熄計燬厨房三間事後該管抽頭派探往查起火緣由復候核奪 
[冬季檢查印花稅開始實行]  
　　本年冬季十二月份印花稅大檢查一事巳於昨日開始先從南市第一區警察署轄境内着手舉行預由淞滬警察廳長徐國樑委任本廳稽查員温凱會同縣委及第一區署巡官羅錦堂帶領長警先就十六舖毛家衖一帶店舖檢查聞昨日查獲逸法漏貼及貼不足數者之商號多家當將簿據二十餘册摺子一個帶回署中存候按戶飭傳責令照章繳呈罰金並依法補貼稅證云 
[大來洋行在浦東建造棧房碼頭]  
　　美商大來洋行爲代客存儲貨物起見擇定浦東白運涇口浦灘建造泗門汀棧房一所並在沿灘建築木砲及柚木碼頭一座長四百五十英尺闊六十英尺業經開工大約明年二月間完工以備輪船停泊起卸貨物云 
[巡邏警截獲搶土犯]  
　　某土販此次由秦皇曷夾帶大批烟土一百餘磅附搭東洋公司華泰丸輪船來滬於前日（二十三）傍晚抵埠停泊浦東十八間開平局碼頭即於昨日黎明四時許密託帮匪某某等數人前往保險包運上岸當被該處靑口帮碼頭小工得悉前往搶取烟土半廠袋分投逃逸旋經三區巡邏警呂得富張裕袍二人截獲搶土犯陶文良一名在陶身畔抄出烟土二包正在起解間陶願出重金求免解究該警等佯爲允許偕至某處湊集鈔票洋一百元給與呂張二警二警即將賄洋連同烟土併解警署昨經曾警正訊明前情即於午後將陶文良並賄洋烟土等轉解警廳訊辦一面飭緝在逃搶土各犯並販土之人務獲解究 
[賣烟犯曾犯重案]  
　　虹口百老匯路二百二十二號門牌屋内之山東人王二因將紅土和料子煮熬烟膏私售燈吃有違定章被六十二號西探目柏生查獲拘入捕房昨解公共公堂經中西官訊供之下以王前曾犯有私和人命重案出票緝拿未獲因判押候查明再行訊辦 
[巡警查獲贓鐡類誌]  
　　淸江人陳德寳前日混入浦東陸家嘴祥生鐡廠竊出舊鐡數十斤鮹贓與該處鵠李氏家内當爲游巡第四隊巡警將人贓併獲並在該氏家内抄出贓鐡三百餘斤即將人證併解三區警署曾署長命解警廳司法科訊辦又該區巡警張玉祥在陸家嘴附近查獲無人看管之舊鐡五十餘斤徧詢無人承認當以係竊贓抛棄無疑帶署存儲出示招領 
[監犯病斃六名]  
　　上海地方分監在本城蓬萊路前老普育堂舊址其中收禁民刑訴訟判决案犯多至四五百名若染疾病看守士等並不報告所以無醫診治昨日（二十四號）自上午起至午刻止監中連斃費大保顧垣朝曾發明陸麗生等監犯四名下午由分監長李君據情報告地方檢察廳請爲相騐又老縣前地方監獄内亦倒斃監犯陳在義一名經敖典獄長函請檢廳相騐又收押第一看守所未經判决之劉銀仙在押患病發送新普育堂醫治無效於昨晨斃命堂中以電話報告到廳下午委派李檢察官毛檢騐員等蒞堂騐明病死因無家屬到來判由堂棺殮厝壇候認 
[破獲賭窟]  
　　公共租界總巡捕房西探目海明惠查悉又新街七號門牌内有人組織賭窟聚賭搖攤抽頭漁利遂協同包探尤阿根前往拘獲馬松泉王阿生楊毛毛王阿二陳金梅莊寳全張阿寳王阿根沈阿二陶杏生王林根吳順倫孫長根楊長全倪寳生胡阿大郭友亮馬順林陸金寳喬玉嶺沈福元胡五沈生寳等多人連同賭具一併帶入捕房昨解公共公堂經中西官訊明判被告等各罰洋五元充公無洋各押一禮拜以儆賭具銷燬 
來函 
[改良國際稅法之輿論]  
　　我國以農立國垂四千餘年民情敦樸酷愛和平物産豐　寳藏未啓雖有史以來累經鼎革而民情之敦樸如故財力之富裕如故迨前淸道光二十二年即西曆一八四二年鴉片之釁受挫於英遂締金陵條約開廣州福州厦門寗波上海五口爲商埠自此迄今七十六年間可分之爲兩時代在西曆一千九百年拳匪鬧事之前雖受中法中日等役之挫折民情依然改樸生計未形竭　自一千九百年迄今僅十八年耳歷年賠欵大傷元氣兼以外貨充斥莫之能禦内國工商朿手待斃我國民在此艱難困苦之時尙能力圖自立雖政府對於凡百事業未曾實力奬勵而我國民之自爲謀者旋仆旋起毫不自棄今日實業之有一線生氣皆國民富於自立性質有以致之然而國家受國際稅法之東縛轉而爲重困内國商民之舉釐金惡稅漫無限度膏血巳盡羅掘將窮社會生計愈逼愈促盜賊蠢起民不聊生百業蕭索而外人事業亦受影響是故國際稅法不改良恐中國永無安寗之日中國不安寗則各國商業萬不能有充分之發展故國際稅法平等直接之利在中國而間接之利仍屬各友邦也我國與各國通商條約之誤點實由於當事者不明稅法原理所致今讀引護通商條約一則餘可類推如咸豐八年五月十六日即一八五八年六月十六日中英續約五十六條内之第二十七欵其文曰一此次新定稅則並通商各欵日後彼此兩國再欲重修以十年爲限期滿須於六個月之前先行知照酌量更改若彼此未曾先期聲明更改則稅課仍照前章完納復俟十年再行更改以後均照此限此式辦理永行勿替夫制定稅則本係獨立國固有之主權今本條内用彼此二字輕輕抛棄國定稅之權利而受協定稅之掏束數十年來吾全國人民所受敲骨吸髓之痛苦實自此類條約始今爲正義人道大昌時代應完全掃除國際間不平等之待遇以擴大世界和平之主旨蓋前此之不和平實起因於國際間待遇之不公允現在我中國不平等之國際稅法實足引起各方面無謂之競爭故改良中國國際稅法問題爲力謀世界和平之一重大問題美國大總統光明磊落發表保障世界和平之精義國無論大小民無論貧富宜一體待遇之停戰條約簽字後敵國乏糧法首相宣言欲振救敵國人民毋使凍餓各協約國爲人道正義而戰非反謝人道正義而戰也嗚呼此二偉人者誠無愧乎爲和平之天使矣我國忝居參戰國之一以我酷愛和平善耐勞苦之民族且擁有極大之沃壤不竭之寳藏正可追隨諸先道國竭誠盡智謀公共幸福發揮和平之眞諦乃竟以不平等之國際稅法束縛之而壓迫之無時無處無人不在水深火熱之中致使我國民不克多盡良心上之責任其誰之過歟故此種不平等之稅法不但我中國人民力求剷除度保障世界和平之各友邦亦必樂於剷除以求全世界各國自由之發展剷除之法奈何即允許我國制定與各國平等之稅法而巳制定平等稅法與各國仍無損也我國得此允許即應明白宣言依據科學的制稅法制定之查科學的制稅法（甲）免稅如本國不能自製之機件等類（乙）普通稅人生日用之物值百抽五（丙）特别稅如外貨之與國貨劇烈競爭者抽百分之十二五（丁）奢侈稅隨時酌定之除奢侈稅外至多不過百分之二十苟本此意實行裁釐加稅之約廢去十年重修先行知照之限制利己利人事無有善於此者予等甚願各友邦之鑒及於此而善意至成之是則吾全國國民所一致厚望者也建議者榮德生穆藕初 
雜評二 
[紀念日之點綴如何（庸）]  
　　今日爲雲南起義之紀念日以上海而論除各學校循例放假外關於慶祝事項未聞有所佈置夫不有護國之役則民國早亡且洪憲之帝制醖釀四年之久而始發作勢力之雄遠非張勳倉卒復辟可比凡事成功愈難則追思亦愈摯故護國紀念之足重實不在國慶之下乃上海方面對今日之點綴試問視七月十二之紀念爲何如官場固不必言國民奈何亦冷淡哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[惰性中毒] [  徐絜]  
　　國人之委靡不振也久矣混混噩噩痺憊　日厭於事事憚於動作此等現象可謂之惰性中毒惰性旣深僥倖遂成其毒迺及於己身社會而靡有底止矣間嘗思之怠惰豈爲一種疾病乎嬾惰者血脈及骨骼中發生一種病菌繁殖旣盛四肢百體懼於動作萎痺憊𦮕不能興奮雖有參苓無能愈之由嬾惰而敷衍由敷衍而僥倖此國事之所以不可爲也怠惰之人當其惰菌繁殖之時能以心力灌注周身拦擻精神力事勞動則惰菌必不藥而自滅 
老申報 
[議禁鴉片來中國續聞] （見光緖元年四月初四日） 
　　本館曾錄英國立會議禁印度鴉片運來中國一事現在西報謂曰會中人出一小報章取名第一號大約以後每月必出報章此報專爲會議事而設令在會之人可以人人閱之其第一號報章尙未見過聞有一篇說在會之人論及現在立制頗不容易成功不過先使人漸漸省悟鴉片之害使英國徧地之人皆論此事并欲各新報代陳其議但此事又須費銀若干想志若救世者必肯樂於輸助聞有西人必立思應允助銀一千鎊合銀三千兩又從前公平行老東家罕必立允助五百鎊合銀一千五百兩如此兩君之急公好義則成功亦何難乎但不知中國國家曾與會中往來否須中朝致書英國贊成而嘉許之則庶不負英人力爲中國之心也 
[新砲之妙] （見光緖元年四月初四日） 
　　聞中國近來向西人購買格林砲甚衆殆有數百尊之多按此砲頗屬利害之器蓋以小砲多桿編爲一束環束而在一樞之上附屬有機關將統砲繞樞旋傳每砲挨次自開有度甚爲捷速而所特妙者將砲樞一對擬則編束各砲序次開放不必再擬前法國與普國戰時用有此砲各國甚貴之以爲法人得此器原應其能奏捷但獨藉一器之精豈有必勝之理法人旣果未勝而各國尙如舊仍貴格林砲之爲器也故中國今多爲辦買亦屬知所長矣今聞又出一砲名曰哈吃開司與格林砲實爲同類不過哈吃開司砲其機關小異耳且所編束各小砲徑量稍大故可善用開花彈也各編砲旣挨次捷開且用開花彈則於前而之敵不異冒鐡雨是也其爲兇器固可知矣且砲旣大亦可開放較遠其實兩砲各有其用耳 
新拾遺 
[德國之女諜] [  許嘯桐] 歐戰叢談 
　　某二婦爲巴黎著名女竊技衛精敏犯案纍纍常稅居各大旅館以行其穿窬之衛受其禍者不可勝數警局緝之嚴於是知巴黎不能久居遂渡境入西班牙徒步經恩圖拉而入罷塞羅内一路施其妙手所得頗不貲後乃破案被拘下之獄時正一九一六年一月也當時西班牙人聞其名而往觀者日必數起共囚半載而釋出獄後某日忽遇一德國商人慇懃獻媚遂與欵語狀極懇摯旣而過從日密不久即洩其秘事一日德人謂二婦曰以吾二夫人之材藝卓絶而儕於胠篋之類甚可惋惜不若返國爲吾德効奔走可得巨金且職亦甚易不過報告軍情耳二婦雖經挫折米改狼心本不願鬱鬱久居異邦聞得重酬精神勃發遂允焉德人即日出四千佛郎爲二婦置備衣飾事竣喬裝戰地被難者潛入法境履行任務每日通訊報告協約軍軍事上之動作並有密碼電報其字毋較尋常低六字即以Ｆ爲Ａ更用種種隱語例如（余等巳購一美麗之别墅價不甚賤）意即（某隊今夜乘輪由某處出發）德人更告二婦英吉利爲彼仇法不過附屬耳故囑彼等巡游沿岸報告軍隊糧食之進出並設法潛入英倫後二婦果出其手段惑二英軍官而嫁之藉其力而入英仍用其舊法報告軍情不意一日事機不密其信件落於某偵探之手反覆細究大爲疑訝旣而秘密調查盡得其隂謀但二婦巳聞風遠遁後仍在西班牙拘獲押解返國處以國刑焉 
益智新畫[  喬可南]  
太阿壓書像母 
常識 
[菊花栽植法] [  筱齋]  
　　百花栽培之法惟菊最難非素有研究則枝梗易枯花蕊不茂余最嗜菊每歲栽植必躬親其事分栽澆灌詳加考究本以舊法參以新意年來更事推求栽法頗稱簡要爰特詳錄於後想有淵明之癖者亦所樂聞也 
　　種菊之法必先製泥三伏天燒火土過篩（如難覓火土之處即將肥泥曬乾遇篩亦可）冬至後入糞作堆交春後撒開曬乾以備取用 
　　擇種爲種菊第一要務種細則花心内之瓣重重疊疊花雖開卸猶有含情不盡之意 
　　描秧宜選肥者折三四寸長一枝插入前製土中入泥寸許每盆只可揷七八枝揷時葉下梗子宜留一粒米長庶不洩氣此 
百種百活之法初揷日避太陽應就露水俟巳活定又須曬太陽如不曬太陽則花開無色 
　　立夏後分盆只可分一枝多則開花無力不能大朶至芒種節後斷尖將苗尖摘去只留梗上四五葉餘者抹盡即所留葉之又内所發新芽隨發隨抹其去泥一二寸所發新芽均留之從土内發出者更妙俟新芽長定方可剪去上節光梗至開花時自然不長瘦矣 
　　擺花盆處須擇當陽寛敞地方不要擺密恐其轟葉玩花須玩葉玩花一月玩葉一年至開花時無一皮敗葉方好惜葉在泥乾濕得宜伏天澆水早上須乘露水未收晚邊候熱氣稍退方可澆之一天二次不可有缺如天隂泥不乾則不必澆盆内之泥如開裂急宜掀鬚不然所澆之水全從裂縫出矣 
　　四五六月最易生　必先治之法用生蠶豆根壳葉泡水間時蔭之 
　　盆内之泥初不可滿以便注水留爲結蕊時添放以助花力水須河塘水爲佳井水長苗不旺水須從盆邊澆入免至攅起泥渣沾汚葉上盆内用松毛或碎棕或老糠鋪在泥上蔭肥至白露後淡淡澆去切不可濃一分肥九分水過濃徒長枝葉不開花至發蕊時方可加肥三分肥七分水至秋深再加肥一分間日一蔭肥間一日一蔭水 
　　最與菊相宜者用蟹搗汁兌水蔭一二次開花分外鮮艶花蕊每枝頭只留一顆餘皆抹去自然精神完足 
　　又種菊之法將開是之花到十一二月摘下次年春分將花撚碎如種糧食法種内自能變出新樣矣 
雜錄 
[世界小新聞（）] [  呆正未艾譯]  
　　印度製藍業之現况製藍之業印度素占獨步然自德意志之人造顔料發明以來印度之製藍業遂爲之讓步平心而論人造藍靛實較優於印度藍宜乎印度藍之爲之遜色矣不獨印度藍爲之遜色即吾國之藍業亦爲波及影響但歐戰以來洋藍之輸入頓絶印度之藍業復振向之藍田改爲他作者悉恢故態於是藍田統計之數有增加二倍以上比諸歐戰以前减退至二十分之一以下時巳逈乎不同矣刻下歐戰告終和議肇成自後印度之藍業必大有變動其能戰勝德乎其仍中途挫躓乎容後探知續行報告 
　　歐洲甜菜糖之生産額糖業製造所取原料向以甘蔗而近今化學工業進步以來竟有出人意表者發明而甜菜之製糖遂風行於世自今日之糖業界上而觀之甘蔗之糖勢力竟不敵於甜菜糖雖嗜好之改變亦品質之佳良現今歐洲各國甜菜糖生産之額日見增多據某雜誌上ＺＡＮＧＥＷＣＨＥＭＦＥＤ２１９１８）所載自一九一七年至一八年其生産之量日耳曼一六○○（一○○○噸爲單位以下均同）法蘭西二二五俄露斯一一○○和蘭二五○瑞典一三三工抹一一五奥六七○白耳義一三○合計之有四四三二○○○噸噫可謂大矣 
小說 
[短篇囚人自述記（六）] [  君玉譯]  
　　及予重入出事之室則室中巳有多人即崗警亦巳到場予見女郎方跽死者身次悲傷之色盎於其面不愧出身歌院管家婦見予即謂女郎曰主母殺主人者即是人乎女郎曰然予詫曰夫人殺人者汝予親見之今乃嫁禍於予乎而女郎謂予爲謊一傭人且飽予老拳女郎則曰弗創其人蓋旣患犯殺人之罪當受法律處分也予又辨曰予親見汝殺主人汝今卸罪於予耶女郎向室中諸人曰視其手上猶有血汚詎能狡賴又曰渠先入室盜取寳星徽章勳爵聞聲下樓予隨其後見渠方取盒中之物盛一革囊之中勳爵上前攔阻渠遂出利刃連戳勳爵兩下挾袋而遁言旣一人方携革囊入以示衆人衆人乃齊聲曰證據鑿鑿何用狡賴予仍辨之曰汝等盍視女主人手上亦非有血汚者諸人曰汝言妄也汝親女主人方撫主人之首安得不汚其手至是警察乃曰夫人今以此人交予明日報明長官解賡力司培檢察廳可矣言次遂械予手是夕即錮予於爵邸酒窖之中雖有百喙亦莫能辨此一千八百九十四年九月十三號事也凡予所供無一虚僞長官但一察訪有無愛德華其人而與萬諾倫勳爵夫人究有若何之關係則予之寃抑不難昭雪設長官以予所供視爲揑謊亦如地方高等兩廳置而不問則予之寃抑難伸予亦唯一死了之願予雖反覆伸訴而裁判官竟不爲予一反其覆而予之身遂終老於Ｂ字二十號中矣嗟夫予所受之寃抑直可謂爲覆盆之下無復得見天日惟予自思予以竊盜之故而犯殺人之嫌疑卒至無以自白此其中豈復有天雖然予雖不犯殺人之罪凡人罪惡莫不因一念之差果使當時勳爵窘夫人者以窘予則吾刃在手又安保不一念之起亦竟手刃之耶予所不甘者則彼勳爵夫人且復欣欣自得以爲嫁禍之巧而裁判官亦猶沾沾自喜以爲折獄之明予無分身術不能爲此案之證人予無廣長舌不能取堂上之聽信則惟有於Ｂ字二十四號監獄中以終吾身而巳尙何言哉尙何言哉（完） 
[自由談之自由談] [  翟逸父]  
　　和議名稱久咻未巳所謂和平會議也善後會議也南京會議上海會議與和平善後會議也均有片面之嫌不甚確當豈不知地點無論南京上海非中國之領土乎列席代表非中國之人物乎所議事件又非中國之法律與政治乎何不放大眼光開拓胸襟美其名曰大中華民國會議 
　　今日徵得陳國章寄來石龍洞巫峽影片二張中等 
 
 

Page 15

 
 
   
 
 

Page 16

 
 
   
 
