# 1912 - 310 - 4914275

 

Page 1

 
 
社論 
[政府盍速發起内國軍事公債乎（警眼）]  
　　征蒙之財政計盡自外蒙獨立以來一載於茲政府屢議撫而外蒙不一應此無他有俄人爲之後盾蒙人必不願取銷其獨立即願取銷其獨立亦爲俄人所不見許今俄人進一步與蒙人訂約則蒙人益有所恃而愈不樂受撫政府雖欲遣使曉以利益庫倫活佛一頑石而已不能言效果也論者謂今日對蒙之舉舍武力解决以外無他策殆或然矣 
　　自政府以迄於社會一般之與論慷慨言戰如出一致蓋俄人實逼處此凡有血氣莫不同然爲國家外遠計不能就目前之利害論也顧言戰有一最困難之事焉何也戰事非可以空言取辦也於是論者有以爲當求之大借欵吾國之有待於大借欵勢甚汲汲無可諱言顧監督條件大有害於吾國前途之發逹非可漫焉俯就者也莫利　之主張以大借欵復活則吾國經濟界可以活動一切政治界亦無不從之而活動征蒙之經費當亦有着借箸盛情良可惑謝顧求之愈急或恐監督條件愈不能减輕此亦不可不預爲之防竊以爲征蒙之議是也征蒙之餉需而籌之於大借欵則未必可恃記者之所欲期之政府者在發起内國之軍事公債而已 
　　財政優良之國寓富於民政府徵稅之標準常在國民納稅能力之下而保留其餘一旦有急則臨時所需之欵皆於國民租稅之中徵取之故公債不必行而國家己得大宗之收入此英國之慣例者也歐美各文明國惑行之或未能行而期其行者也如我國財政之基礎未固决不能驟幾於此所可幾及者則軍事公債是矣 
或者以爲國民之生計凋敝極矣公債承之又誰應募此可不必慮也公債與租稅殊租稅普及於一般人民有强制之性質而公債則就資力有餘者應之今商業衰敝金融不調國民承革命之後銀行票號信用失墜雖有資金亦無可以安頓之所以至死藏於室爲盜賊水火所侵蝕者往往有之吾政府苟發行公債指定抵償之途如熊秉三君所主張者以地租爲公債擔保之品則投資於其中者與以資金投入不可恃之商業而有危險者其利害殆不可同日而語國民於其自有之資金必能謀之盡善政府之公債旣仍確實鞏固之保證彼挾資而　可擲者有不爭先購之乎况治蒙爲保全領土之至計國民具有愛國之心决無有冷淡出之者也以大義號召於前而復以國家確實可恃之收入歆動之與國民捐去而不返者道殊而術異政府募集公債之策亦嘗屢言之矣盍乘時以起哉 
時評 
[外交總長之地位（無名）]  
　　外交總長之於中國實有與其餘國務員不同者何則中國當前清失敗之餘孽一舉一動均有與國存亡之關係苟其人而任之不專且久則决不能清理前事以定日後之方針罔論其有統系哉 
　　夫俄蒙交涉之失敗也由於前清貽孽者半由於梁總長之無能者半由於外交總長之屢屢易人而未及有所措手者亦係一大原因也故今日而欲外交有進步第一當擇人旣得人矣當任之專且久又合上下之力以爲之助而後乃可言有效 
　　今陸總長以病弱之身當危難之際慨然就任以任人所不能任其志洵足多也然而竊有一言敢爲預告者陸總長此次旣任職矣當死生以之勿以有所爲難而再辭職參議院與各政黨旣信任陸總長而通過之矣亦勿再以吹毛求疵之手段而漫爲無謂之攻擊 
 
 
 

Page 2

 
 
[命令]  
　　十一月十五日臨時大總統命令 
　　參議院議决參議院議員選舉法華僑選舉會施行 
　　法本大總統依約法第三十條公布之此令 
　　茲制定暫行審計規則公布之此令 
　　茲制定暫行審計國債用途規則公布之此令 
　　司法總長許世英呈請任命周紹昌爲秘書王家儉何炳　爲編　易國霖署編繤劉遠駒傳柏山　爲動段毌怠爲僉事吳源署僉事馬泰徵爲技正　照准此令 
　　交通總長朱啓鈐呈請任命施肇曾督辦隴秦豫海鐵路事宜照准此令 
　　陸軍　呈　覆奉天都督咨請以文煥補　長繼善補防禦應准其擬補等語應照准此令 
[專電]  
　　北京電自外交總長辭職後前日工商劉總長又提議全體國務員辭職未經通過昨大總統於總統府會議時宣言一切責任應有人担負除外交總長外其他各國務員一槪不得辭職 
　　北京電總統擬以陸徵祥君任外交總長前日先派人與參議院接洽共和國民兩黨議員多數贊成谷鍾秀獨主張舉宋敎仁又有人主張舉唐紹儀皆因意見不能一致作罷昨日總統己將陸君提出參議院議員出席者七十五人贊成者七十二人業經通過 
　　北京電政府對於共和民主兩黨宣布之政府十大罪狀甚爲注意昨由秘書長梁士詒擬答辯文惟此文是否即行宣布尚待斟酌 
　　北京電聞政府己派大軍前往内蒙以防活佛侵犯前星期曾派毅軍六千名經張家口開往北方奉天亦有精兵陸續出發 
　　北京電交通朱總長有要公赴滬隨带部員多人定於今早（十六）快車起行 
　　北京電山東都督周自齊日前有要公到京昨日（十五）出京 
　　北京電直隷馮都督因蒙俄協約事進京亦於昨晚（十五）出京 
　　北京電幣制顧問荷蘭人衛士林君此次來京於中國幣制改革案極爲熱心討論並著有專書所擬辦法尤爲詳盡現因荷蘭政府委任衛氏辦理殖民銀行日内即將返國總統擬賞給二等嘉禾章以酬勞績 
　　南京電寗蘇財政司現與部派視察員會商設立國稅廳釐分稅制辦法 
　　南京電徐匪逗留毫州大肆搶掠 
　　南京電檢閱委員解朝東黄爾乾邱嵩周揚亞鄧超朱元嶽繆慶禧白武湯家駒等昨在軍務司會議分擔任務實行檢閱寗軍 
　　南京電陳陶怡章梓冷遹昨公電徐州三十九旅長陳明侯請早日解决稅駕來寗 
　　南京電江蘇都督駐滬辦公處現已取銷該處人員許伯銘王志良等均紛紛來寗供職 
　　南京電金陵機器局光復時在滬製造局代向禮和洋行訂購無煙藥五千磅昨己裝運來寗 
[特約路透電]  
　　北京電此問華字報對於蒙古問題仍多激烈之議論並登載各省來電以表示全國人民之大爲激刺即英文北京日報亦有趨向反對俄國之勢蓋該報曾載羅馬特别消息云據可靠消息意國政府視俄國對付蒙古之種種舉動甚至公然與蒙古訂約實屬大非所宜意國以爲中國當與俄國背城一戰北京日報又載北京消息云探聞比國外部曾私告中國駐比公使謂中國對付蒙古困難問題若施行外交術以外之他種方法亦屬名正言順北京日報又謂黎元洪曾致電政府陳述國民自聞蒙事惡耗之後義憤塡　幾難遏制軍界中人皆爭告奮勇以臨前敵而晋督聞俄國對蒙舉動之消息亦非常駭怪呈請政府准其率師移駐晉邊先自設備且謂擬盡全省財力以助軍餉直搗庫倫並獻議以燕秦晋省之軍編爲征蒙之師云各省與情雖若此激昂而袁總統則仍竭力維持大局政府全體亦極形鎭靜 
　　北京電參議院昨日開議時國務總理趙秉鈞出席宣稱今擬以一有閱歷之員而代梁如浩掌任外交總長以此事急不容緩故請院中即於今日投票表决旣乃提出陸徵祥之名字同意者七十二票否認者兩票議長旋出席謂接留京各省都督代表來文内謂俄蒙條約實屬不法此約大有害於中國如中國若不設法以拒此種暴舉則將不復成國滅亡在卽故請參議院速催政府堅定政策俾中華人民得以聯合同保國家權利文末又謂參議院議員與各省都督代表會同集議俾定妥善之辦法云云議長宣告旣畢院中乃開秘密會議議員發言多近激烈卒乃宣告延會 
　　北京電陸徵祥己在外交總長將於明日視事陸氏首以國務總理兼任外交總長雖勉從公事政躬因而違和惟辭職之後幸己復原各國公使對於陸氏之復長外交至爲歡迎尤以俄國公使爲最 
　　長沙電本月十一號寳慶府大火 
城外焚燬一半惟郵局與亞細亞煤油公司棧房均未遭灾 
　　北京電財政部撥欵銀十萬兩交付新疆都督充作兵餉 
　　北京電據政府公報載稱所有麥加利银行繳付克里泊斯借欵之第二批英金一百萬磅係撥交陸軍部充作下開各項需用㈠十月份軍餉洋一百萬元㈡遣散南京軍隊洋一百五十萬元㈢遣散煙台軍隊洋五十萬元㈣元 
遣散安徽軍隊洋一百萬元又優待清室經費洋五十萬元其餘欵項則由陸軍部支用另有清單 
　　廣州電廣東現有陸軍一大隊俱令北上抵敵蒙古之俄人此間各政黨均已聯合擬於本月十七號開會討論對蒙辦法如不得已則擬抵死與俄人一戰云 
　　成都電聞華軍在喇嘛崖（譯音）爲藏軍擊敗各軍隊現紛回裏塘要求給餉而餉銀己　無以應付軍士皆不願効力計自西征隊出發之後己耗銀一百萬兩尹都督已奉命在巴塘或在察木多建立新省之省會再前進 
　　成都電胡景伊已任爲四川都督 
　　成都電張君某某現赴京反對此間厘卡重征商貨 
[譯電]  
　　北京電陸徵祥堅辭外交總長之任孫寳琦請舉梁敦彦以任此職梁氏現在柏林 
　　北京電内蒙現狀日見危急 
　　北京電參議院開秘密會議後决議仍用兵外蒙各省來電皆主與俄開戰 
　　北京電河南彰德府有兵變消息聞人民死傷甚衆 
　　北京電參議院對於六國借欵似將主張和平態度 
　　君士坦丁電沙太爾茄疫症傳染甚速日死五百人總計兵士死於疫者己逹六千人 
　　北京電財政次長章宗元現啓程赴歐政府委其於倫敦設立財政總辦事所並在紐约舊金山設立支所 
　　倫敦電十月二十三號有俄國軍官名柯斯台維區者因在柏林偵探德國軍情發覺被拘現已判罰監禁砲台二年 
　　倫敦電君士坦丁宣稱沙太爾茄業已停戰連日所見戰事均無關重要而奥國里區帕斯脫報訪事韋其納君則稱布軍與土軍已激戰三日土軍極爲勇猛惟抵抗力漸見弱小 
　　蘇菲亞電據私家消息布軍已攻入沙太爾茄戰線中央佔據哈丹克地方 
　　君士坦丁電傳聞亞特里洛泊爾城業已失守自十一月十三號起無線電至今未通土政府行文請布政府休戰之後迄今尚未接覆故外間所傳兩國業已開議一節實屬不確本月十一號布軍曾進攻沙太爾茄戰線外之砲臺兩座其結果尚未探悉自此之後兩軍遂未見戰惟土國戰艦托格特里斯曾於十四號轟擊特桀萊白克之布軍布軍稍受創聞沙太爾茄防守頗固現正佈置第二重之防衛線 
　　君士坦丁電巡洋艦哈米地司令報告彼之艦隊曾在距離七千五百密逹至七千九百密逹之處轟擊沙太爾茄特拉　開台而門台記恃覺拉欺拂里之布軍　令退至高山之後死　共衆 
　　倫敦電聞奥國並不反對塞維亞及芒台里格洛互分洛維巴柴並望　維亞承認由巴斯利亞通入一奥國海港之　歐洲輿情爲之稍慰 
　　里卡電芒軍前因天寒暫時休戰今復重行轟擊斯克太里其步軍曾進攻巴丹覺砲台將埋伏壕内之土軍逐走希軍與土軍激戰八小時内已佔據買沙伏地方 
　　柏林電布爾茄利亞及塞維亞現均在商訂借欵阿爾巴利亞知事已宣告自治土坉 
政府恐靑年黨謀變已下令拘其黨魁 
[公電]  
　閻都督請發　征蒙電大總統國務院武昌黎副總統各省都督鈞鑒喀部抗命俄人助逆侮我國體侵我國權凡有血氣暫不俱生晋省　連回疆被潴最先師行亦捷謹率馬砲隊二師恭候調遣一切軍需全由本省自備如有再需續調之處澤禧步兵大朔騎卒數萬之衆咄嗟可辦惟槍械一節省須中央補助奉令即行决不稽滞仍望我四萬萬同胞共矢同仇敵　之心勿懷此界彼疆之念山西幸甚大局幸甚晉都督閻錫山民政長谷慵叩元印 
　　程都督請合力對外電北京國民黨共和黨民主黨各本部各省各支部鑒俄蒙條約奪我主權佔我領土此實根於日俄密約之結果及列邦洞悉我内容協以相謀之決心大厦將傾應如何協力同心共支危局頃閲報載各政黨因蒙事失敗擬通告全國宣言政府罪狀將有彈劾等語此種消息德全不能無疑溯自南北統一以來侵尋又逾十月内閣總理三易其人對待調停刻無暇　今者俄蒙條約發現政府誠不能辭其咎而我輩號稱政黨者亦從未聞有研究邊情表示政見以餉我政府者則亦不能無内省之疚矣爲今之計只宜共籌抵禦以救急爲前提不可輕搖政局爲外人利用今之時局譬若乘大舟於驚風破浪之中同舟之人各宜協力扶助方可冀倖登彼岸倘復篙師舵工互相爭鬥交相攘奪未有有傾　喪亡者也德全就目下時局論政府對於人民宜擔負責任不宜以一去爲了事人民對於政府宜忠告宜扶助不宜以推倒爲輕試夫政府迭更黨爭激烈吾國之所忌他國之所利也吾政府吾國民試一設想夫亡國之慘當未有不皆忍辱而負重委曲而求全者總之内訌不興而後外患能弭人心不亂而後國基能安諸公偉略匡時尚祈共𢴮謀略以爲政　交涉後盾� 
同濟艱難勿爲不急之爭徒令中央基礎日益動搖恐列强乘勢交爭不僅邊禍侵陵已也夙欽明逹　布腹心敬雜鑒納程德全虞印 
　　程都督請主持外債電大總統國務院財政部各省都督鈞鑒部派視察員曾鎭買士毅夏翊宸來寧並奉到　文表册大部規盡財政以設國稅廳厘分稅制爲入手辦法洞見本源良　佩慰已屬曾買夏三員與財政司接洽商辦至劃分稅目則另是一問題此時未　論及方茲財源枯竭内外一致國事瀕危迫無可待卽使稅制改良收支合法亦祇可爲將來之計畫斷不能解目下之倒懸借欵問題屢生波折悠悠歲月葬送無形民國前途不堪設想閭都督谷民政長眞日通電推論藉外債以濟燃眉語極諄切時至今日凡有人心者無不知生死存亡之關繫願政府早爲籌維明負責任毋跼於一時之毁譽而轉爲萬世之罪人急不　　統維鑒察程德全元印 
要闻一 
[俄蒙協約問題之大激剌]  
　　庫倫協約問題迭誌本報茲悉政府對於此事已電駐俄代表向俄政府抗議一而又通牒俄國駐京代表聲明俄　條約中國斷不承認而各界情形尤爲憤激茲彙誌各方面意見如左 
　　大總統之决心俄蒙協約問題關係我國存亡聞大總統已飭駐俄代表向俄政府抗議若不能取消俄蒙協約即以武裝爲最後之解决擬廣徵沿邊各省軍隊四十萬由腹地各省協濟軍餉不日卽開軍事代表會議妥籌進行方略並有人主張派員赴海牙平和會請付公判昨日大總統傳見陸徵祥君商議對待此等政策並以前此交涉類由梁如浩拖延所誤此後交涉尤難决非梁所勝任决定請陸君徵祥專辦此項交涉一面保守内蒙疆域以防侵入其設備之方法於熱河察哈爾某肅等處添派軍隊以資防禦至外蒙與俄結約非盡甘心叛逆不過受俄人迫挾仍擬設法勸其内向取消協約否則民國即向外蒙問罪俄人亦無所用其干涉以此項協約在我决不認其爲適法行爲也 
　　參議院之質問昨日參議院開會由李素提議請國務總理出席質問其對於俄蒙協約事是否負政治上之責任當得全體贊成通知國務院大致以前次總理出席曾言必能以平和方法取消外蒙獨立俄人要求三條件碍難應允如不獲己亦决不至喪失主權當時議員中有謂政府旣不主戰則對俄人宜有明白答復方有交涉之餘地總理慨然認負責任云云各報當時皆守秘密未曾揭載今參在議院據此質問政府恐頗不易答復也 
　　各政黨之憤激昨日國民黨黨員田桐邀集各同志及共和黨中民社一部分重要人物假座德昌飯店研究對於國家前途所當共同進行之種種辦法於庫倫密約問題尤爲一致謂此問題非合各政黨之全力以協囤 
助政府不能解决且爲對外問題黨見一切皆可犧牲决定由國民共和兩黨一推定數人向本黨提議此事再由兩黨　一聯合會議協定對付俄人以及取消庫倫辦法監督政府實行解决不得再事敷衍民主黨對此尤爲憤　以俄蒙協約業已發表國務員恬不知恥旣不與俄人强硬對付通牒各國要求仲裁忝居上位不聞辭職而參議院又不聞有嚴厲彈劾之舉昨日已通電上海本部及各省支部並一面泣陳各省都督宣告政府罪狀文云民國初成基碟未固吾黨同志方期和平進行漸臻完謐不謂政府因循坐誤一事不舉内無整理之可觀外啓强鄰之輕侮俄人首先發難於上月廿一日已與蒙古活佛締結條約要領共分四項第一助蒙古編練軍隊以扶植其自主第二蒙古領土直惟俄人獨享特别利益第三蒙古訂約惟俄之命是聴第四俄蒙自發生國交關係夫以領土一部而認爲交涉主體是削我領土主權以少數叛徒而認爲政 
 
 
 

Page 3

 
 
府是違反國際公例且約中有所謂各部大臣有所謂全權有所謂蒙古主名稱爲自主實已形同國家數百年統一之地五大族生聚之區安忍外人託維持之名置之保護之下禍胎所藴皆現政府之不職有以致之庫倫獨立起自去年國内叛徒負固至一載之久政府毫無辦法授俄人以可乘之機罪一俄人要求五條不自今始政府以延宕不答爲能俄得藉自由行動罪二六國借欵爲保全侵略兩派消長之機政府不能利用國本不定啓俄人侵略之野心罪三桂太郎至俄薩柴諾夫至英日英俄三國密謀已喧傳世界政府束手待斃一籌莫展罪四巴爾幹戰雲方起俄將有事於東歐政府不知察各國大勢離合擒縱以至坐失事機成此危局罪五俄派廓索維慈至庫俄蒙勾結路人共見政府不知先事預防至使叛徒自由交涉罪六上月二十日路透電傳來俄人承認外蒙獨立外交當局毫無感覺麻木不仁鋳此大錯罪七俄人要求横暴至極得之自我與得之於蒙利害相去判若天淵政府並此不知　諭防患機先罪八春夏之交爲征蒙最宜之候方針不定蹉跎至今戰事豈能幸免棘手較前萬倍罪九外交均勢一髪全身俄人發難於先列國繼起於後一隅之地牽動東亞全局一旦實行瓜分政府何以自贖罪十凡此十大罪皆政府一誤再誤之明証决非吾黨周内之詞考其大因尤在當局者但知顧全權勢不爲國家謀根本之解決夫政策之行政府應自有主觀乃朝遭反對夕卽變更凡嗣己地位稍有妨礙雖犧牲政策在所不顧一若國家可亡而吾地位不可不保吾黨以爲推此心理非至亡國不止用普將政府罪狀宣布天下望全國民急起直追逢負責任逕行詰問政府誤國之罪並决定全國大政以一致之精神爲對外之計畫庶足以振民氣而救危亡同人等更有進者共和國之精神以國民自强爲原則蒙古若亡内蒙滿藏隨之而去我國雖大能有多少蒙古能有多少藏滿生死存亡間不容髮惟我愛國同胞急起圖之乎 
　　國務員之辭職工商次長向瑞琨因蒙古事件當局一誤再誤屢次密呈辦法多未採用以至蒙事敗壤不可收拾深悉在官之不足有爲昨日已擬就辭表决於今日提出以後卽一意在野爲政治上積極之大活動云 
[工商會審查整理錢莊銀號案之槪要]  
　　十二日工商會議提議整理錢莊銀號一案據審查報告銀行問題本財政部主管之事但金融爲工商業之命脈吾國金融機關有類似銀行而非銀行者則錢莊銀號是其性質不明晣其組織不完備其資本不確定值此世界交通經濟競爭時代優勝劣敗天然淘汰勢所必然惟當茲過渡時代對於錢莊銀號絶對禁止萬萬難行强制改組銀行又非一時所能辦到則權事保存逐漸改良誠爲現今不易辦法惟原案於保存改良兩方面尚未詳備光復以來錢莊銀號大受影響兵事甫定若取締過嚴勢必生出種種危險亟應就現在之錢莊銀號極力維持以期金融活動因勢利導使之逐漸改組始合保存改良之政策茲逐條修正於下㈠資本金擬仿美國人口比例制度定最小限度　此項比例地方人口之範圍有廣狹人民生活之程度有高低我國人口尚未清查則此制自不能適用資金限度本關係於信用之要舉惟各處情形不同商業大小互異現擬暫令各坉 
地商會切實調查一律註册彙報本部然後就其商業上之狀况再定限度㈡調查其負債過於貲產者卽停止其營業自係預防倒騙之方法惟有有心倒騙者有因他項事故爲人倒騙而因以連累倒閉者復有爲意外水火兵荒所迫使不得不負債者即如京津保等處之兵變漢口南京等處之軍事牽累而致負債過額者不但不能停止其營業政府尚須加意維持以救市面若其有心倒騙卽不停止其營業彼方希冀停止以遂其狡賴伎倆僅言停止何以維商業而儆將來自應嚴重懲罰以保債權此時對於現在錢莊銀號應視其負債之原因分别取締爲調查入手辦法㈢莊號之資本主皆負無限責任而一人往往兼營數號各異其名倘遇恐慌一店有失各號動搖展轉流傳其影響於經濟界至大擬令各莊號凡除各地得以同名開設支店外不得兼營另名之莊號㈣從來莊號秘其營業情形不以示人内容虚實難以洞悉今擬責令各莊號於每年十二月分辦營業報告依本部所發表式詳列營業狀况由商會呈報該省長官彙報本部及財政部並以一份存諸商會分别考核預防失敗也㈤錢莊銀號所發行錢票限期收回停止續發未發行者永禁發行自係整理錢票起見惟國家中央銀行成立發行劃一紙幣尚需時日前清各省官銀錢局號所發鈔票迄未收回商民所恃以接濟者尚注意於舊日銀號錢莊擬俟中央銀行發行劃一紙幣信用及於全國並將前清舊發紙幣悉數收回後所有舊日錢莊銀號之錢票同時一律收回云 
[農林部規定六大計畫]  
　　慶林總長陳振先日昨與次長曁各司長等討論農林進行辦法决意於六大問題妥籌實行詳列如下㈠開闢邊省荒蕪之地以各邊省荒蕪之地甚多如新疆靑海等决定速行開墾闢爲農田事耕種㈡整頓林業以林業之利甚溥前清時對於林業頗不注意故林業未能發逹利未能獲决定力行整頓其整頓之法則先從奉吉黑三省著手俟有成效再推行内地各省㈢改農林種植法以我國農林種植法不甚完善故未能發展决定大加改良其改良之法則將種植規模推廣并更改種植之方法㈣改良農械以我國農械不甚臻善故耕種時多不便利决定將農械改良其形式參仿美俄英法等國㈢派員調查各國及内地農林業决定　派幹員多人赴各國考查農林兩業以便歸國研究並由部派員分赴各省調查農林成續以便參考㈥增設農林學校以我國農林學校寥寥無幾故農林人才極爲缺乏決定各省增設農林學校以廣育農林人才 
[幣制問題商槯之近狀]  
　　幣制問題國務院與財政部磋商有日而無結果日前趙總理又在國務院及各總長開特别會議决議如下㈠爲目前劃一幣制直見暫用虚金本位至實行金本位制則俟諸金籌大聞之後㈡設法收回從前各省所發紙幣並與各國銀行磋商請其將發行紙幣酌量收回流通我國之紙幣㈢禁止他國銀洋進口擬與墨國訂立條約限止墨洋入口㈣通飭各省不得濫鑄銅元惟由國家　銅元充斥之省復運至缺乏之省以濟日用而財政部對於幣制近日亦決定採用金滙兌本位顧問衛士林君意見亦同惟著手之法殊難解决近來迭經討論財政部與該顧問之主張頗有不同之點㈠該顧問主張確定本位後第一年以紙幣代表之第二年始發銀輕值幣而財政部則以第一年即不可不出輕值幣㈡該顧問主張改革之初取銀行貸幣主義用歸納的方法以逹金滙兌本位之目的而財政部則以中國幅員廣漠銀行之勢力斷難支配社會亟應以法律規定本位用立捷的方法决然行之㈢該顧問主張改革之初無須在外國存準備而財政部對於其說尚屬疑問以上三個異點爲現在幣制問題之關鍵聞財政部現正極力研究云 
[民國承認問題之先導者]  
　　民國承認問題近日屢有所聞茲悉美國國會早有承認中華民國之議案特格於塔夫脫氏之阻力故不果行美國人士咸謂威氏舉充總統後承認中國之問題必能立時解决而法美兩國公使日昨函致外部謂中華民國此次革命成功法美兩國亟應與中國聯格爲三國同盟之先聲并云該兩國政府不日將有正式公文首先承認中華民國日昨總統府又接汪精衛由法京來電略謂抵法後曾往謁法國國務總理波因卡氏探詢各國對於承認民國之意見據云要求承認權之有無在國際法上尚屬疑問然此次中國之革命政體雖更國家猶是一切權利義務當然繼續故承認一事乃承認新政府而非承認新國家又謂國内秩序定後各國政府之承認極屬易事倘先自要求則外人必提出條件轉陷國家於不利云 
雜評一 
[參議院通過陸外交長感言]  
　　使陸内閣而不倒外交長而非梁如浩則蒙事雖未必優勝然而不至失敗如今日可斷言也 
　　今蒙事决裂如此而陸氏復以參議院七十二人之同意復任爲外交長在陸氏以國事爲重當不至有所慊然然而彼推倒陸内閣之主動者回思前事能勿自悔其孟浪耶嗚呼事急則求之事懈則棄之專制霸朝之英辟尚不爾爾况共和國之主人翁哉國民之凉德不除欲產出良政府終無望也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[贛垣又下戒嚴令]  
　　南昌陳家橋地方於十一月九號夜間失愼之時槍聲隆隆官民疑係匪徒作亂大爲驚惶嗣經都督發出緊急戒嚴令特派護衛軍荷槍出隊會同軍警長夜巡街以外間謠傳李督恐遭變亂業於十號晚間乘輪赴滬以致商民更加惶恐嗣經查獲放鎗謀亂獨立營兵土王洪福孔慶松二名拿交軍法處提案密審從嚴懲辦都督亦以謠傳惑衆特於十一號由孺子亭寓所督率衛兵乘騎赴府力疾從公召集旅長劉世均歐陽武許炳藜到府面諭各带所部馳往都司前地方分駐要隘將獨立營兵士發給恩餉全體解散一而收繳槍彈以防危險茲將李督於十一號夜間發出布告錄下 
　　查得十一月九號晚十二句鐘塘　上（陳家橋地方）失愼時第五　第二營（係獨立營改編不久）兵士並無官長命令擅自出隊施放排槍數次並於巡警西一分署救火時胆敢放槍阻止水龍消防長警幾被危險查軍隊本有保護人民維持秩序之責今竟反背此旨殊堪痛恨除將放槍爲首已獲二犯另案從嚴懲辦及查拿首要外所有該營士業令第三旅會同第一二旅軍隊前往解散以肅軍紀而安民心並何令卽日繳械聽候遣送回籍特此公布咸使聞知云 
[粤議會否决女子參政權之態度]  
　　廣東女子力爭參政權案經省議會於星期一（本月四號）星期三兩日提議均因不足法定人數不能付表决至星期五日省會例會又將此案提議是日旁聽座男女擁塞無復餘地一小時開會出席代議士一百零二人黄議長告假守副議長主席書記長宣布函電畢旋謂女子參政權案旣經前期定議如足法定人數卽付表决今出席人數旣足請將表决問題研究可也周孔博即起言此案今日無復討論之餘地祇可就表决方法研究而己旋有數人言應照前議用黑白珠表决倫耀華張公博阮亦周乃相繼起言應再將此案討論再付表决未遲書記長言當從周議士之議也李英偉言今日若但就表决問題討論則議士可不發一言若再將前案重提則本議士當生出彈劾問題此事關於會場規則甚大蓋星期一例會初開議時本足法定人數及宣布表决臨時忽少二人因是外间多有運動之說至星期三例會本議士忽接一函内有今日恐不能通過請不必出席俟再有把握方可出席等語本議士甚憤之須知本議士固贊成此案之人惟不願見此運動怪狀故今日請毌再翻前案也阮亦周起而駁之莊漢　亦言議會運動本極平常之事文明各國無不有　動安能成彈劾問題衆因是交　者久之旋書記長言請衆就表決問題討論勿生異議梁家　言今日應用記名表决法張公愽申議應從多數表決不必限定三分之二人數周孔博謂三分之二表决係從習慣法因是生出三分之二及多數兩問題彼此爭論者多時書記長乃將省會議事細則第六十四條書於黑板上（係當用黑白珠表决法者）周孔博隨起言請議長即付表决否則又如前期走了數人不足法定人數便永無表决之日矣阮亦周又起駁論交　者又久之書記長旋於另一黑板大書（續議女子叅政權案主張致電參議院力爭者用白珠投入匣内不認者用黑珠投入匣内）數語旋命人將黑白珠分派各議士有言力爭二字不合應改又起爭論書記長乃改爲請顧二字李英偉言小小字義何必爭論書記長遂將表決法略爲解釋而各議士之爭論又起至紛雜不可辨　聞有駡反對派爲禽獸者陡見周耀光起立大言今日當講法律何必　駡者如此强横本議士亦有强横手叚於昌喝咤之聲四起并有起立　指互　者議長搖鈴制止者久之李英偉言諸君發言當使人能聽見若如此嘈閙成何議場杜佩球言贊成者使投珠贊成反對者便投珠反對何必如此紛擾衆略寂然時檢查出席人數共一百零三名將開始表决莊漢　言用三分之二表決係習慣法用黑白珠靖决係法律法（其意殆謂成文法）今由黑白珠表决又須三分之二贊成方作通過是爲兩法互用殊不合理衆又起駁論林木生忽起立大言七十八號諸君不用爭了今日通過不久參議院便覆電來　調查女界　　資格矣時衆均大笑遂舉行投珠置一封口鐵箱於發言台上旁并置一鐵筒箱以載珠筒則載每人之名片也當投珠時而一種怪狀又起蓋投珠時有故將黑珠　示於人以表示其反對之意者有將西式名片承黑珠其上捧而往者投畢李英偉請派人監視開箱有舉周孔愽者周孔博又舉莊漢　又有舉阮亦周者遂由三人上　監視書記長先將名帖點過繼將黑白珠分列則黑珠（反對）六十五枚白珠贊成三十八枚此案遂不能通過時各女議士皆面而相　旁聽坐之女子有眼圈暈紅淚盈盈其欲滴者 
[蘇屬水利聯合會呈都督文]  
　　蘇屬水利聯合會開會討論公推代表面謁都督請撥開辦經費業經程都督允撥三成均誌本報茲覓得具呈原文錄左中華以農立國江蘇省尤稱上腴田賦上上太湖來源北受建康常潤諸水以下荆溪百凟南受天目西支以出長興吳興震澤諸樓其洩口則有金野胥口鮎魚瓜涇吳家港諸口其大泊則龐山澱山圓柳陽城巴城諸湖其尾閭則𫊃浦吳淞婁� 
江白茆而吴淞爲中支地勢最低吳淞之首爲瓜涇港由來浦橋以經吳縣崑山靑浦嘉定上海會於黄浦其間節節淤滞今年夏吳江民政長曾派員測量則見太湖口外淤灘高出水面吳淞江身茭靑與浮墩相屬曾將測量圖說呈報鈞座懇請撥款疏濬在案惟吳淞之治治之於江身尚易治之於尾閭實難蓋淞流一入租界幾成一　之　汗卽擺渡橋下淞浦會口潮來不過十五丈潮退則五丈耳議者是以有改治婁江之說今聞婁江白茆已經則竣尚未動工唯代表等之意以爲夏忠靖掣淞入婁其道不久卽廢卒開范家洪以泄淞渡良由淞婁地點婁高淞下是以新陽港之一水滔滔南下設遇淫潦欲使瓜涇鮎魚西下之水由低區送高地在勢　難則江吳崑靑四邑之在吳淞流域者災情必重於他邑四邑何辜永永向隅代表等再四討論惟有吳淞改道之一策乃爲久安長治之要圖查吳淞行至黄渡以下有顧罔涇一條東北流經南翔後東北出藴澡浜入海若掣淞入海將港身挖深開闊其道經直舍弧求弳中支通暢左婁右浦各自孤行此爲計畫太湖水利之緊要關鍵關鍵旣得然後上源大流腹地大泊分别節次疏　特設水利機　期三年　五年將全省水道大　修治此代表等會埸論以爲非此不足以拯吳民昏墊之苦惟標本並治費鉅工艱加以吳淞改道測量有費購機有費大致全局　工非三百萬元不可如此大宗欵項於何取資查江蘇現准運　出省業經都督訂定章程以一百萬石爲限每石於正稅之外加納特别捐一元日本請運廿五萬石每石加特别捐兩元預計收入一百五十萬元雖爲補助軍餉起見惟軍餉應歸中央擔任都督　有電請近來中央十五萬磅已　電滙接收此項特稅自應移撥專充太湖水利經費以出省之米稅專充太湖水利之用理由甚正此代表等所以要求於都督之前者也下略 
[滇邕鐵路調查錄]  
　　滇人前本倡修滇蜀鐵路自法人之滇越鐵路修成後情形爲之大變去年乃變計先修滇邕鐵路以爲抵制之策當經前清郵傳部派羅道國瑞測勘現雲南又續聘美國工程師日内卽將出勘并於前數月曾派軍官袁績煕伍文淵二人先行前往調查清楚其報告如後 
　　路線由雲南省垣起四十里至大板橋六十里楊林汎七十三里易隆八十七里馬龍州五十三里曲靖府六十里水城五十八里横山五十五里恩勒村六十里羅平州五十里板橋至此處爲愼黔交壤之地逾此即屬貴州興義府矣行七十里至新江底六十里興義縣城五十里頂哨七十里馬鞭田五十里興義府城七十里坡　六十里板　五十里板蚌四十里八度至此爲黔桂交壤之地過此即屬廣西泗城府矣行七十里至央芽七十五里路城七十里　里二十五里河口四十五里黄藍七十里下塘六十里百色　七十里二塘六十里百墟育五十里恩隆縣三十里林鳳五十里上林四十五里果化土州六十五里馬頭七十里隆安縣三十七里龍場二十八里那桐八十里楊美七十里南甯府計自雲南省城起至南甯府止全線共長二千一百八十六里 
　　地形由雲南省垣至大板橋均屬平坦惟路線兩側多水田土主　附近雖略起伏并不妨礙路線大板橋至楊林之地面略爲起伏路線係沿由　　側多荒原惟小舗東方約八里之處傾斜變換成小坡楊林河口之間沿山足須費迁回自此至新街均係平路雙橋有坡稍陡關嶺欹斜過急此兩處須費工黄土坡一带之坡緩急夾雜馬龍州附近沿途平坦經曲靖府至大海哨之間路　平衍地多荒山得勒舗横山一带傾斜急峻須鑿隧道由此直抵羊街均循山徑傾斜急至一分之三路綫須行繞道方能通過羅平州至金雞山之間開　平垣路侧多水田金雞山至板橋一带道路坑坎起伏平衍參半而與工事亦無阻窒板橋而下至興義縣城間山嶺崇峻峭壁衝　築若由九龍橋而東北旋沿河築至興義縣城反屬容易興義縣城至府城之間沿途雖係山徑而其標高相差尚無大異况其傾斜均係平緩斜而自府城經小水井至梅子關一带沿下坡路而傾斜過急開鑿路線須費大工而以小水井附近爲尤甚坡脚至板蚌八度間沿江而下又屬平緩山徑矣築路頗稱便利惟沿岸茅草滋生瘴癘襲人旅客苦之八度東南谷壑夾雜溪㵎蜿蜒石頭嶺陡峻壁立崖石堅　路綫須行管旋或鑿成隧路方易通過央芽拔　間之分嶺標爲此一带之冠陵罔起伏工程浩大路城溪塘間沿　通行　平同豐坡度路陡央芽河口問沿河築路反覺爲　河口歸難問沿途平垠歸羅百色間略有起伏此叚就一般　空工事最爲容易百色林鳳間沿百色河右岸均係土貿低速山地而荒　築路良易大站大　間之高地坡急　硬開關難路線仍須沿河右岸之山　修築自此逾果化高地鞍部由其東南渡河沿左岸至　場西北方渡河仍循吞岸以避其東北之石嶺經那桐逾梅貴土坵田唐樂之北渡龍州河繞楊美村直抵南　此一带均無須浩大工程只須按其地形建線道鐵橋可也 
　　河流由雲南省垣至曲靖府之間路線經過之處除小溪小滴而外并有大川曲靖府城南十餘里有河寛約十米逹深約二米逹五係砂質河底平常流緩西岸闊易於築橋水城北方之河卽係滋龍下游寛約十五六米逹深約二米逹係砂質河底兩岸多水田流速不甚大牛街河在羊街南方寛六米違深流速甚大羅平州城西北方有大河係數小溪六匯而成寛約五十餘米逹流速平常上行至板橋一带均無河流板橋東方有小渠寛二密逹清水河寛四密逹均爲石質河底清水四密逹江底江距羅平州一百二十里河床寛四十密逹水深七至十二密逹流速爲速流黄泥河在新江底地方與此江交滙其河幅甚狹小狗場東北有小溪寛僅有二密逹逾此有小河名曰乾河寛約三密逹流速爲急流興義縣城東有小河寛三密逹深三十生的兩岸平垠砂質河底興義縣至興義府問木橋河寛二十餘密逹深三米逹流速急流造橋費工馬鞭田囤 
東有大河寛十五密逹水深難測除此二流外并無大川僅小溪小渠數支均約二三密逹寛壩東側有谷口寛八十密逹板蚌谷口寛二十密逹八度東方有河寛五十密逹水深十餘密逹砂質河底在村之北方滙入大江此河係由分水嶺西方二十餘支流而成分水嶺東合若干細流而成河名曰羅里河經潞城壤汗台會河口出竹栅而南旋經滇屬之� 
剝隘流成一大環形在百色廳東南方與下塘河交匯流速甚急下塘河係會上塘下塘羅歸諸細流在百色廳南方交滙東流寛五十密逹六生的百色河卽合下塘羅里兩河而成沿南寗百色大路匯流於楊美之三江口與龍州河東匯東流經南寧府城 
[浙省禁烟條例]  
　　浙省民政司屈文六君浙省實行禁絶鴉片議决案公布後時閱十月而售吸烟犯接踵發現若非另訂特别條例實無以怵頑梗而杜流毒除呈請都督提交外茲將條例理由說明之 
　　查開設烟館供人吸食前清禁烟章程尚有封閉之規定民國煙禁森嚴對於此項手續反加淡膜愚民無知遂謂烟禁已暫寛弛此爲本案提出之理由一禁煙令下種烟者獲利倍蓗於前現雖奉都督分區選任監督並定取締條文然小民狃於積習怵於厚利拘役罰金等刑殊不足以資鎭懾倘查禁者百密偶疏則功虧一　誰任斯各此本案提出之理由二在我絶其吸食則販運售賣均無所施查罰金規定以一元爲起點富者固不吝此區區而貧者亦復何所顧忌陽奉陰違吸食如故此本案提出之理由三條例十條錄左 
　　第一條凡播種　粟者處以三等有期徒刑其田地一併充公（禁烟田畝充公法另則規定） 
　　第二條凡開設館舍供人吸食鴉片煙者處以三等有期徒刑其房屋封充公 
　　第三條凡吸食鴉片者處以四等有期徒刑　　 
　　第四條凡販運煙土者處以四等有期徒刑家產一律充公　 
　　第五條犯第一條至第三條者自民國二年二月六號起（卽陰曆癸丑年初一日）均處以死刑 
　　第六條查禁時（包種吸售而言）如有聚衆遂抗需調遣軍隊查辦者准予格殺勿論 
　　第七條凡賣嗎啡料土老膏及一切抵代鴉片癮丸藥或意圖販賣而私藏或製造者即以鴉片烟罪罪之購買者亦科以同等之罪 
　　第八條凡官吏巡警及佐理人當施行職務時有前文第一第二第三第四條之犯之不即與相當處分者卽照第一二三四本條處斷 
　　第九條本案公布後從前公布之禁烟法案有與本案衝突者均適用本條例　 
　　第十條本案公布施行後即發生效力　 
[雜評二] [  無聊]  
　　某甲不服上海地方廳四等徒刑之判決提起上訴覊押旣數月矣而不爲之審理親戚故舊知其寃而請求責付高等聽未之許也夫判决案與嫌疑犯不同四等徒刑不可以折贖故高等聽之不許責付不得謂之違法雖然獨無解於某乙不服華亭地方廳判决三等徒刑提起上訴而高等廳在未經審問前即准律師請求責付之先例且某甲之案旣數月而尚無開庭之確期某乙之案未匝月而已有無罪之宣告情罪則乙重而甲輕訴訟之進行則甲遲而乙速而况逆料將來之結果乙固許其倖逃法網甲必不能回復自由何以故以甲貧而乙富故嗚呼審判之權隨金錢之多寡爲轉移何怪殺人越貨者之充朱於道路也 
本埠新聞 
[陳交涉使致領袖領事函]  
　　請釋萬福華頃准外交部函開查有萬福華於甲辰年因槍擊王之春科罪監禁至今將滿九年查該犯所犯之罪因聞王之春盜賣粤漢鐵路之說爲公忿故欲置之死地是萬福華之罪本屬國事犯對於滿清爲有罪今國體己變自無罪外之可言惟聞萬福華續犯有赿獄私罪曾判定加禁十年未便翻案應商請貴領袖總領事格外鑒原將其怕犯公罪注銷所犯私罪即以受監之日起算未滿日期令其納金收贖希即商辦見復等因准此查萬福華一案前曾向貴領袖領事提及後僅以工部局之報告見復今復接奉部函自當重申前請本使之所以出此者亦有數故焉試爲一一言之㈠萬福華所犯之案實含有政事性質初非欲擾亂租界之治安也㈡一千九百零七年越獄之舉係與前案相應而生血氣方剛忽爲錮禁自由空氣渴欲呼吸職是之故遂有此舉罪雖應得情尚可原㈢萬福華並非善於槍擊之徒其槍擊王之春也意在恫嚇使之變其政策並不欲制其死命判以監禁十年實屬罰浮於罪後又加倍監禁衡以泰西法例亦覺過甚㈣萬福華第一次犯案在一千九百零四年第二次犯案在一千九百零七年是在監監經九年矣而近五年内並無違法之舉動執此以論所科罪名亦當爲之從减㈤萬福華係一家所恃以謀生活者也自監禁以來幸經諸親友竭力資助然此終非久計是伊家艱難情形亦當兼爲顧及職是諸故用再函陳一切即請台端將萬案各情統爲斟酌格外曲諒准予釋放如是則不獨萬福華一人感激無已卽中外之感情向爲本使與領事圑所注意亦可受佳善之影響矣望貴領袖領事勿視爲子虚烏有之談而忽之也專此奉商卽祈詳切賜覆爲荷 
[商圑公會移市議事會文]  
　　爲借用公產事竊維上海商圑咸盡義務毫無權利凡有風聞警告莫不出隊巡防旣竭其力又耗其財祇爲消弭禍患豈有所幸冀對於地方可告無罪去　光復以後各商圑所借公地或廟宇爲事務所原爲保護地方所以設立機關並非移作個人私產且設立機關更須開支多耗各費經濟困難無人補助事豈得己區區苦衷當爲人民所共鍳孰意不諒者即起訴訟直堪使志士灰心圑體瓦解兔死狗烹固所難免而冬防在卽來日方長倘使　蕕莫辨恐將指揮無人敝公會爲大局計不得不冒味請求查各商圑所借之公地廟宇民國未成立以前旣無人出而反對卽己爲地方所公認迄今一載訴訟未嘗有效更爲習慣法所應許爲特請移貴議會提議凡已借之　務所即撥爲商圑永遠辦事之處衡情酌理允爲通過鼓勵商圑以羅治安足紉公誼合亟備文移請貴議會請煩查照所有客商圑駐防事務所地址開列於下　參藥業商圑　蓮座菴　大東門内北城脚　書業商圑　硝磺局　九畝地　永義商圑　文昌殿　邑廟内　清眞商圑　廣福寺後院　和尚浜　城南商圑　靑龍菴　陸家洪　洋布商圑　大境關帝廟　滬四商圑　白雲觀　西門外　十五舗商圑　地藏菴　大東門内　商學補習會　長籌菴　城内石皮弄　浙江海運局　王家嘴角　糖業商圑　丹鳳樓下　福佑路　九舗商圑　廣福寺東房　和尚浜　中　商圑　邑廟内官廳福田菴　小九畝　閘北六區商圑　公水　不二十二保十五　　水菓業商圑　舊電燈廠内北半邊　十六舗　　懷商圑　長生菴　城内馬弄内　十九二十舗商圑　也是　　銀河路操場舊守署 
　　附錄市議事會議案公地廟宇商　　作事務所便查應用自可公認來文提議永　則當有先决問題一爲全市商　統一根本法一爲清查公　應俟　問題決再議 
[大維公司股東會記事]  
　　十一月十二日該公司在後馬路如意里三弄滬帳房　臨時股東會到會股東之股本共二十八萬七千五百兩已過没份三分之二當卽摇鈴開會 
　　一總理張季直先生報告開會宗旨 
　　二公推張季直先生爲臨時主席 
　　三劉柏生君報告在鄂交涉情形略言我公司去歲鄂政府訂立租辦紗布絲麻合同之先曾聲明須俟應昌公司撤銷後方願 
 
 
 

Page 7

 
 
向公家直接租辦現在民國成立首先布告前清條約一槪有效我公司原訂租辦合同按照法律當然繼續即鄂省之稍明事理者亦皆謂應歸大維接辦鄙人赴卾交涉所以一切均主持和平者原爲張總理與黎副總統有共和黨大避關係所有上半年交涉情形業於上届開股東會時報告迨七月問回鄂又謁民政長實業司籌辦員均言大維理宜斷續鄂廠爲貧民生計攸關都督急於開工一經批准定須即日開辦云是以一面籌備一切一面具呈都督及民政長又進謁民政長承面諭此事理歸大維斷續極易解决只要公家籌到欵項了却應昌紏葛即可正式批答乃歷次呈催並由實業司籌辦員依據法律判明理由迭次呈請解决而卾政府始終不批於十月初及縱令應昌開工適張總理到鄂而謁黎副總统及各行政機關亦均無交不得已由鄙人電控北京工商部月杪部電到鄂咨民政長飭令應昌停工及見鄂報館登載及四局監督牌示均稱奉黎副總统命令不准停工如此情形鄂政府舉動野蠻在鄂已無商量餘地又接上海董事局電召回滬是以卽日束裝東下交涉無狀對於各股東無任抱愧應卽辭去代表請另舉代表繼續進行 
　　四提議對付方法鄭國章君言現在祇有赴北京參議院起訴劉葱石杜炳卿周舜卿劉厚生諸君均贊成此說並言此事係湖北政府違背合同致我公司虧耗血本損失　利我股東止有控訴湖北政府但查現在應昌公司之開工係奉湖北都督黎元洪命令黎元洪係首義之人今無端違背合同擅發不合法之命令祇有直控黎元洪於法庭或陳訴黎元洪之違法於參議院舍此更無他項辦法如各股東赞成請起立表决（全體起立赞成周舜卿君云起訴法庭或陳訴參議院　卽舉張季直先生爲代表張季直君言公司之事鄙人旣爲總理又爲原訂租辦合同之代表人股東旣欲控訴舉我代表我本義不容辭但鄙人年來擔任事務太多况有其他關繫實不能代表赴京控訴此事對於股東非常歉仄止有辭去總理職務請各股東另舉代表辦理控訴之事朱清齋君言張季直先生所云其他關繫是否因共和黨理事之關繫張季直君答言雖亦有之然實因事務繁冗劉葱石君言張季直先生因共和黨理事關繫而辭去公司總理職務何不因公司關繫辭去共和黨理事之職卽不然公司總理共和黨理事兩職並辭似較平允僅辭公司總理而不辭去共和黨理事則對於公司股東未免冷淡張君爲實業大家不應若此張季直君言當此民國初建此事實有重大關繫務請各股東原諒劉柏生君言各股東要求張先生各節固屬正當但在知之者以爲商業公司控湖北行政機關在不知者則以爲理事控理事張先生爲大局計實有不得已之苦衷各股東務各原諒似可承認張先生辭職好在辭職之後於公司進行並無妨碍請各股東再加研究屠振初君言張先生爲公司發起人又爲訂立租辦合同之代表者又爲公司總理今日因湖北政府之糾葛提出訴訟問題而張先生忽起辭職之議在場股東知此情形當可原諒今日未到場之股東不知内容忽聞張先生辭總理之職恐因此生出極不良之觀念此事於張先生個人曁公司全局均有關繫鄙人之意向以不承認張先生辭職爲是張委直君言如恐不在場之股東或生疑慮鄙人當登報廣告將爲難情形佈告各股東須知鄙人經理實業甚多斷不肯辜負千股東也周舜卿君言張先生雖辭公司總理及現在之訴訟代表但訂立租辦合同時係張先生代表我股東簽字總理可辭訴訟之代表可辭其從前訂立合同之代表則不可辭將來如因訴訟或牽涉原訂合同之人張先生不能置身事外張季直君言這個自然如此劉栢生君言張先生旣如此說我股東似可毌　疑慮應請贊成承認張先生辭職及辭訴訟代表兩層者卽起立表决（多數贊成）戴雲鵬君言張先生雖辭職我公司對於起訴法庭及陳訴參議院兩層自應從速進行仍請各股東另舉代表卽日出發辦理此事當場公推劉栢生君爲代表劉栢生君言去歲鄙人與張先生赴鄂代表訂立合同招股開辦此次住鄂半年交涉無效對於各股東實萬分抱歉現張先生旣爲國家大局計不能担任訴訟之事鄙人自義不容辭但訴訟必有目的各股東對於此事訴訟之終局如何而可滿意亦請各股東指示方針俾可遵循周舜卿君言依目下棉花價目與棉紗價目比較每成紗一箱可盈餘十五兩武昌紗布兩廠有錠子九萬每年至少可成紗五萬箱卽照此推算爲我股東應得之利益現在第一要求合同繼續辦理如不能繼續辦理應要求償還十五年合同之權利戴雲鵬君言民國成立首應主持人民權利如合同不能繼續非由代表力爭賠償十五年權利不可各股東一致贊成劉葱石君言今日開會討論時間已久將來訴訟進行方法及如何對付代表可與董事局協商現在可即散會（全體贊成）遂即搖鈴散會 
[掃除學堂積習]  
　　上海民政長吳君照會各學堂交云准上海縣敎育會正副會長買豐臻王納善呈稱七月十一日敝會臨時職員會提議學校試驗各科成績務在原本查前清高小學校畢業章程有獎勵出身一條由是學校試驗成續須呈　學便覆核辦學者恐遭駁詰遂至口講指盡使學生成誦在心借書於手千篇一律優劣難分高小如是初等亦然所謂從許子之道相率而爲僞者不圖於學校見之養成學生依賴性質及不道德之行爲莫此爲甚現在此條章程業經蘇都督三十二號府令廢止學生畢業由校長負完全責任試驗分數在四十分以上卽爲及格辦學自無製肘之虞應自民國元年以後所有考試成績務存原本以保眞確之良德當經職員會公决呈請通令各小學校一洗從前積弊事關敎育切盼施行等因准此查學校爲造就人材之地關係至爲重要現在民國新建將來於國家社會負艱鉅之責務建偉大之事業胥於學生是賴所有學生試驗成績等項亟應一掃從前積習隨時指導道德之實踐以養成其自由獨立之精神俾合於敎育宗旨除通告外合行照會貴校長煩卽查照施行 
[濟渡社開成立會]  
　　十一月十五日濟渡社假南市新舞台開成立大會到者不多當場認捐者尚見踴躍周金箴君演說云濟渡社係救濟流居在滬之他處人民資助回籍亦慈善事業中之一種惟此社僅辦四禮拜以陽曆年底爲止葉惠鈞君演說云自去年光復以來地方上兵士約有二萬餘人等畫軍餉勉保平安今春逐漸逍散後各省尚有流落在滬者若不急謀資遣回籍恐至冬令時更不堪設想警如一人有病急須醫治苟不施治即爲大患濟渡社一事實爲當今之急務穆杼齋君演說云潦倒在滬者有兩種人一去年光復時逃難來滬者一來充兵士遣散後無資回籍者本社應設法資助若任其流落爲匪其禍可不預防諸君捐助些微仍係自爲治安計蘇筠尚君演說云今日開會到者甚省大約畏寫捐欵但本社並不勉强願者寫之去年光復時四處招兵來滬實繁有徒滬南高昌廟一带向爲流氓　集之區自各營招兵後流氓化爲兵士地方賴以安靖近來各營裁撤若輩爲匪作歹勢甚可危應設法遣回原籍聞者鼓掌當場認書捐欵如下上海縣民政長吳捐洋一千元汪安山君捐洋十元上海市政廳捐洋五百元莫子經君捐洋十元南北商會捐洋一千元姚伯鴻君捐洋十元聞蘭亭君捐洋一百元郁屏翰君捐洋五十元豆米業捐洋一百元尤森庭君認長江船票三百人敬義堂沈捐洋一百元買典三君認船票二十張西　業捐洋八十元典質業捐洋五十元南北貨業捐洋五十元花業捐洋三百元藥業葛吉卿君捐洋四十元顧益之君認　 
洋五十元 
[設立高等分廳之復活]  
　　前清政府曾爲收回租界裁判權計議在上海設立高等審判廳以南市之江蘇海運局及在旁之海神廟改爲廳署經前蘇撫派員來申會丈繪圖後未經實行刻聞司法部許總長以近來各商埠訴訟日多若一一須至本省高等審判廳起訴旣延時日且於事實上亦有困難决議在各商埠設立高等審判分廳對於地方審判廳爲上訴之第二審對於初級審判廳爲第三審俾人民可就近上訴現擬在上海天津先行試辦程都督接電後即查照前案繼續進行 
[海軍司令電請開缺]  
　　駐滬海軍司令部黄總司令鍾瑛前因患病電致海軍部請假二十日現在假期已滿而病尚未痊昨特電致海軍部劉總長請准辭職以重軍政 
[閘北市政廳開辦總捐之通告]  
　　照得本廳成立以來所需市行政費先蒙滬軍都督按月支給繼係借撥省欵接濟迭奉江蘇都督指令飭將房捐等項從速開辦以期持久等因遵經派員分赴各區調查房租數目並自十月份起將原有之清道路燈等捐一律停收仿照租界及南市辦法改辦總捐以免繁瑣茲經核定凡店舗行棧廠號統照房租價值每百元按年捐洋十二元居户住宅每百元按年捐洋七元二角匀分四季向住户徵收其自己房屋估計租價分别核收自本年冬季起凡住居閘北警察區域範圍以内乾一律照收俾濟各項要需除呈報外合亟通告商民一體周知 
[定期銷毁賭具]  
　　前在北河南路二十四號洋房内起出之賭具等物由警務所收管在案前日蔣所長接陳交涉使來函略云此項物件已函請上海民政長定期會同本署派員將各種賭具督同貴公所逐一銷燬免貽後患其餘器物亦由民政長點收容後拍賣 
[秋季賽馬四誌]  
　　昨爲旅滬西商秋季賽馬跳浜之期賽跑七次跳浜一次第一次十三馬西人馬勒代馬立師粉紅衣帽黑馬勝第二次十五馬小祥茂代新裕泰洋行湖色衣帽灰馬勝第三次十一馬小祥茂代麥邊洋行粉紅衣帽白馬勝第四次九馬洋人卜羅拿代瑞記洋行綠衣帽白馬勝第五次十三馬跳浜西人老林子代老文　黑衣紅帽灰馬勝第六次八馬利逹洋人代順全隆洋行藍衣帽黄馬勝第七次八馬麥邊洋行小等代本行藍衣帽白馬勝第八次　人賽跑馬夫小弟代新裕泰洋行湖色衣白馬勝 
[共和黨分部開會]  
　　本埠共和黨分部因國會省會選舉期近曾開列該黨黨員應選人名單分关各黨員取求同意原定十一月十五日紧前集議表决嗣因新黨員紛至㳫來故展期至今日在縣議會開臨時會磋議一切 
[農部准設銀行]  
　　農業促進會因創辦農業銀公司呈請立案曾誌前報茲悉農林部以該會紏合同志招集股本創立金融機關泃爲農業上必要之舉業予批准立案且聞江浙股富近亦紛紛投資所有認定股分已逹四十餘萬其成立之期當可竚立而待矣 
[冬季議事會預備開會]  
　　上海市政廳冬季議事會定於陽歷本月廿六日開議所有各議員與各圑體並董事會等建議各案應照章提早十天送會以憑編册提議聞董事會將於日内開會俾將各區預算等事查竣併案交議 
[改造車輪砲]  
　　滬防砲隊營去年光復時曾向製造局領取十二磅三寸口徑之阿姆司脫郎車輪砲十八尊現尚存儲該營前日製造局管理製砲洋員柯尼司君特赴該營查驗驗得該砲速率尚遲而退力過甚恐開放之時設或車輪砲架遽行退後反致倒傷自軍亟應改良因飭換七生五口徑之雙管退砲送交該營備用 
[浦東中學請撥省款]  
　　浦東中學校係楊君斯盛獨力捐資設立開設校有年成效卓著民國成立以來辦理益增完善惟常年經費悉以房產作抵之基本金生息應用以致入不敷出竭蹶異常茲又擬明年於校中附設工業科按照甲種實業學校程度先開應用化學科以便生徒畢業程卽能自謀生業但核實預算民國二年度經費共需一萬元除以收入學費等項抵支外尚不敷三千餘元刻經校董會妥商　四除請求省欵補助外别無良策擬卽開具二年度預算案呈請都督提交省議會議撥 
[四川兵工廠調借工匠]  
　四川兵工機器廠因缺少製槍工匠不敷工作查得上海製造局槍厰之工匠手藝精良所造槍械頗合軍用爰特電商江南製造局總理陳洛書君請借槍匠十名並請代給川資遣送赴川以資敎練現陳總理已選定精於製槍之工匠十名每名先給工資一月以作安家之用並給川資准於日内乘輪先至宜昌再行進川 
[少年保國會之名譽會長]  
　　本埠五族少年保國會成立以來入會者日衆乃擬組織六圑體曰學業實業俠義探訪游說翼進除俠義一圑業已成立外其餘當陸續告所茲問該會又推舉馮君炳南爲名譽會長馮係　人通泰西言語文辭前曾爲會審公廨總繙譯辦理外交爲各國領事所稱許嗣因公廨爲外交圑管領馮君憤欲極力挽回卒以援助無人未遂其志鬱鬱而退茲被舉爲五族少年保國會會長前途功業未可限量當拭目以俟之 
[截留大帮拐匪]  
　　陳月林陳老三劉錦標王餘三夏阿三蘇建元等於前日夜半带領婦人陳盛氏王陳氏劉王氏劉李氏王張氏至虹口公平碼頭擬乘龍門輪船带往靑島大連灣等處販賣因該婦等不愿下船在碼頭啼哭適被包探陳雲忠查見向詰支吾當將男女十一人一併拘入捕房分别管押昨解公堂請究先由隬探禀明查獲情形並稱尚有同黨五六人因已下船該船停泊江心係水巡管理不便往拿故被脫逃訊據劉王氏供稱揚州人被拐來滬並遭鎖禁多天又據王陳氏供稱夫故後與母陳盛氏　衣度日不能自給被在逃之某甲以代薦帮傭爲由誘令同往是實關讞員商之德裴副領事以人証未齊判分别押候查明於下禮拜六訊究 
[女押犯乘隙脫逃]  
　　甬婦王徐氏因竊清和坊鴇婦胡王氏值洋一千餘元之金飾各物由探將氏拘解公堂訊實判押女所半年期滿送寧紹同鄉會遣回原籍在案詎該氏昨晨乘𨻶脫逃卽經關讞員查悉飭將官� 
媒李小妹與看守女所之華捕李紹卿一併带案訊問均求交保出外尋緝關君以李等辦公疎忽遂商之德裴副領事判分别押限七天將王徐氏交案再核　 
[城内]  
　　訊究姦案○　者陳鶴靑投地方審判廰起訴范增林潘文卿等串匿伊妻經刑庭長陳寳菁開庭辯論陳　靑因事未到據陳妾買氏携女柳娘上堂訴稱丈僣雙目眣明之後即在引翔港開設小茶肆嗣因生意清淡將店收歇遷至閘北居住氏母女日至絲厰做工嗣被夫友潘文卿一财勾引與之通姦爲日未久一日氏母女行至中途被素不相識之范增林將氏拉入余子有草屋内致遭姦汚我母則被藏匿破船中後由潘尋見始得回家告知丈夫范則已經逃逸後經丈夫到案禀控是實質之潘文卿范增林互相推諉問官原告尚未到案且此案始始未據檢察廳調查報告遂判將范潘收押該氏母女斥退候該廳調查報告再傳陳鶴靑到庭辯論 
[南市]  
　　偵探獲賊○東區偵探趙升堂胡富泉前晚拘獲林阿　徐阿標卽阿林兩人認竊城内某女學及某姓家贜物文竊十舗董事家考藍烟膏賣於城内得洋二十元旋在馬姚弄吊出綿胎一條又至各押店吊取鞋帽衣服又在徐之住處搜得僞金　皮箱銀表花緞男女衣服被褥等件將人贓解送警務所預審擬究 
[閘北]  
　　祇可協緝○賓山縣屈六圖太保庵附近鄉民王長林家於十四晚十一時被盜數十人撞門而入刦去鈔票首飾衣服約值三四百元翌晨該事主投報四區區長以該處在轄境以外飭赴　山縣報告一面允報警務總所派探協緝 
[公共租界]  
　　纒訟不休○韓榮茂陳履昌同在寳善街開設宏茂昌襪店迭在縣廨互控冐牌多年未結茲韓又具禀公共公廨控陳冒牌前晚傅訊陳不到案王襄讞諭候派探查明再行訊核 
　　賠償律費○恒豐紗廠經理朱稚臣控浦束人張紹基串騙定洋四千元一案前晚由廨復訊原告投稱所延代表穆安素律師因事赴蘇請爲改期訂訊被告代表愛理司律師駁稱前因原告不到已兩次改期今復諉稱律師離滬又請展緩敝律師不能贊成或請飭令原告認償被告律費始可從緩請爲察核聶襄讞看朱認賠被告律費銀五十兩於下禮拜一繳案如不願意卽行將案註銷 
　　關席裁判○傅錦山因欠張少峰洋二百四十五元不還被控迭經公解傳訊不到前晚復又傳訊傅仍不到中西官會商之下遂即關席判決着被告於兩禮拜内還原告洋二百四十五元如違提案嚴追 
　　不認調戲○海寗路某學堂茶房李源顧因向鄰近某姓家所用之大姐夏四金調戲不遂懷恨行兇昨由包探將李拘解公堂訊供不認稱係夏四金縱犬咬人故向理論並不調戲中西官以李非安分之人着罰洋一元充公並償原告損失洋一元留候繳洋開釋 
[法租界]  
　　確存爲難○小工某甲日曨在黄浦灘　米被電車扳倒跌傷身死出堂棺殮後傳到開車人李小弟及見証華捕經公堂訊得開車人並無不合開釋了事在案現有江北人高長富投廨禀稱死者姓買名　　前在原籍由買父托我带來上海爲小工今死於非命我有爲難處求恩核示中西官諭令補禀到堂聽候核辦　　情節可疑○隋熙榮投廨控稱有某姓送一男孩到家學習唱戲詎爲時未久被張小二誘拐逃逸後由另一學徒目見該學徒在自來水龍頭上汲水與張密語尚有劉如彬亦可作証求請訊追劉供訪知該學徒被張售洋三十元惟售在何處不能指實張供　之學徒己有十餘歲豈能拐賣實被誣指聶讞員判交保候查核辦 
[雜評三]  
　　省制不產出省議會不能成立參議院議員選舉即不能舉行而正式國會之成立期遂因此躭誤記者前固己言之矣 
　　幸哉今參議院有自行提出省制省官制之議所望兩黨中人於重大問題各就事實上着想勿又因黨見之衝突而打消於無形中也 
 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[戲擬罵人報徵求咒罵文字啓] [  小柳]  
　　本報出版以來善咒善罵早爲一般好事者所公認惟同人才力綿薄雖滔滔之口有若懸河然灌夫駡坐容有盡時况民國之大可罵者何止萬千爰特廣徵名著以張篇幅倘有呌囂之士能罵之彥具有村姑潑婦之口吻與本報宗旨相同者惠以鴻篇巨著無任歡迎謹訂徵例如左 
　　一咒罵文字分評論新聞二種 
　　一論評如斥··討··逆··妖··可殺··該死等 
　　一新聞如罪狀··醜史··黑幕等 
　　一酬例分三等能罵總長以上者酬上賞都督以下者酬中賞一般普通社會者酬下賞 
　　一能假造電報揑作新聞以咒罵者更爲歡迎當特别酬勞並擇尤聘爲專任 
　　一木例自布告日施行㈢ 
爬灰考（自在） 
　　王荆公子　早世其妻另築小樓以居荆公時往窺焉媳錯會公意題詩於壁有風流不落别人家句公見之以指爪爬去壁灰外間爬灰之語蓋昉於是㈡ 
海外奇談 
[貓王] [  颂斌]  
　　法國駐俄大使揩潑ＣＡＲＰ君近購得黄貓一頭運至巴黎獻於總統同僚咸怪異之詢此貓有何異能揩君揚揚然表其得意之言曰此爲天下惟一無二之貓種請於夕間試之及晚僚友畢集置貓於鐵籠中覘之初無他異翌日起視則有鼠數十偃伏籠外己盡殲矣籠中之物蓋貓王也揩君乃言俄國哈米斯摩省有一漁翁先得此貓余以重資購之此貓所在百里之内鼠類盡滅可免鼠疫之患焉 
[大馬骨] [  小柳]  
　　美國威奥明省碧來脫湖近發現大馬骨一副已化成石馬身長三十尺高與長等全身骨格皆存牙齒極大現經市加高大學多數愽物學家斷爲七千年以前之物云 
尊聞閣詞選 
[奉和蝶仙古意四首仍次樊樊山韵] [  瘦蝶]  
　　手把芙蓉踏軟紅瑤　何幸得相逢香盟締結三千界綺夢迷離十二峯欲起膏盲思扁鵲偶承眄睞擬登龍無端訴到飄零苦　外花枝歛笑容 
　　修竹蕭疏翠袖單東風料峭試輕寒個儂漫　長亭怨遊子應　行路難儘有癡情求寤寐莫將幻境步邯　燒殘蠟炬存紅淚鑄錯詞成不忍看 
　　誤煞遲量十斛珠生來麗質負居諸金錢待借天宮債社學徒傳　苑書　印模糊情宛在眉痕深淺盡難如覺飄鳳泊成何事回首歡場悔有初 
　　漂搖風雨逼蓉城不善綢繆屢變更月地雲階疑昨夢蘭因　果溯前生丰姿漫詡如花艷身世毌忘比紙輕咫尺蓬山苦相憶題　難盡玉關情 
自由談話會 
　　俄蒙交涉政府因循坐誤於前吾國民不容再隱忍苟安於後 
　　俄蒙條約已通國皆知俄人處心積慮者數年今始逹此四條協約之目的蓋至今日而深知中國無人列强坐視不復有所顧忌野心堅决尚何公理之可言政府不察乃猶故爲持重先行照會各國探試意見然後設法取沮俄蒙條約而對於參謀部陸軍部之主張武力解决則絶不贊成以爲吾國今日無戰鬥能力萬不可開戰嗚呼今日誠無戰鬥能力試問待至何日始有戰鬥能力試問蒙古之亡尚能稍待以便中國之充足戰鬥能力否 
　　戰亦亡不戰亦亡毌寧戰 
　　雖然不戰必亡戰或可不亡且戰而亡所亡祇蒙古餘地可不亡也不戰而亡所亡不止蒙古全國繼之矣 
　　民氣之發揚即爲國家振興之原因苟不知其可貴而遏抑之則日即渙散而國家不可問矣俄人無理如此吾國民莫不憤然攘臂以求决一死戰爲政府者正宜利有此一往無前之氣以順民心而雪國恥不宜預憂其必敗也乃遲迴瞻顧藉口鄭重良機一失不可再得徒使民氣消失列强肆行瓜分而已[  鈍根]  
新血史 
[武漢戰事軼聞（續）] [  劍嘯]  
　　又云失漢陽事皆内奸導之以黎公及黄元帥之完善佈置本不能有一北軍攻入金城湯池不是過也乃盡爲内奸所破而地雷鐵網伏軍陷坑皆失其效用矣 
　　失大别山時黄黎二公皆在武昌議要事迨黄聞信渡江黎出全師空武昌以繼之歷戰三　夜凡力能挾鎗者無不身赴前敵六萬衆目能滴血手不能舉足能能奔而退終未能奪回漢陽蓋黎黄二公之佈置爲敵用而又濟以利砲快槍非衆所能攻矣 
　　又云未失漢口以前凡臨戰前敵之送水運食搬彈及負傷皆漢口居民爲之軍中並未告乏而居民無論老幼男婦皆不顧生命冒烟而進其送給之茶水等多非軍中所有也居民每負彈傷者歸必臥之已家故紅十字會醫士日必周巡各家以爲常此後凡得傷者無不以爲莫大之榮焉又曾見前敵一壯士身挾兩鎗一幼女爲之輪流　彈壯士得從容射擊不煩納彈之勞然二三時後幼女被彈中喉而倒矣一老婦又繼之半句鐘後亦受彈凡易女三人老者二人無不受彈而壯士終未損也又一幼童與一老者共負巨彈至砲旁交砲兵而二人同時噎敵彈矣居民之搶負傷者較紅十字會之侍者爲速每有一家二三人共搶一傷者歸故軍士戰氣愈雄蓋受感於居人之厚愛也惜乎壯士雖衆多不習戰不知避火線但知鼓勇而前時易置身火綫而不自知其將立斃也又决死隧人多不挾鎗挻短刀連滾而前其目的在奪砲故其後北軍恒以快槍衛砲㈢ 
劇談 
[紀譚鑫培（續十四日）] [  曾言]  
　　鑫培好戲如命嘗言吾出塲拌某人恍如身臨其境若忘其爲我者至悲苦之劇往往不禁流涕被面其演天雷報桑園寄子法塲換子碰碑等劇聽者亦不覺心動神移昨年鑫培在慶陞園演火燒連營此戲惟前清宮中偶演之外間雖老於觀劇者未見其唱此齣也至哭關張二段孤的好兄弟云云涕淚俱下觀者皆若痴滿塲無一呌好之聲但聞欷歔嗟歎而已及演畢莫不稱絶其動人有如此者火燒連營坊間不傳其詞鑫培口授數叚珍若拱璧焉 
　　唱戲以音調爲主鑫培年愈高其音愈清人謂童子音鑫培謂嗓音最好者爲腦後音其音純潔高亮決無粗擴之味者是也不善聽戲者每喜喉嚨之大不知於神韻中求之且音調之高低非喉嚨大小之謂也初聽鑫培唱戲若其音甚低者然滿塲莫不聞之字字清晰其最高之音往往破空而來如裂篴帛梅大鎖謂胡琴最高之碼無逾於此矣其抑揚頓挫之妙曾篠生所謂黄河千曲其體仍直婉若游龍轉換無迹者彷彿似之且其音能引至極長如萬丈遊絲裊裊不絶如洪羊洞之病牀來進末尾一字繞台三周以至入座其音尚久久不斷若他人則安能望此㈡ 
小說 
[琴園夢記（三）] [  著者漱氷]  
　　翩鴻見詩初不懌媪惴惴將遁去及讀至此淚涔涔下以爲忠厚之言與時俗輕薄者不同顧媪曰汝識其人他日再見還之拭淚置詩筆袋中遂詣母所赿二日星復過媪媪入將詩函還生戒生曰後勿復爾生還園啓函則已作之外别有七絶一章詞云飛來詩句太無因獨感劬勞數語眞一世男兒千古業莫將情語向閨人生讀竟且喜且感女旣倉猝付詩已而悔之尤悔閨人二字之誤時時以爲憾自是不復相通問矣生獨居園中形神消喪常作小詩以自遣一日散步城外將及平山堂見一道裝者來鬚髯飄飄童顏皓齒摩肩而過曰惜哉此生有才無命生覺其異招之不答追之則步履甚速常在數武外不得已揖而號之道人回視曰何事見止生遽前備問生世因果道人曰某何所知先生問道於盲矣生攬其衣而哀之道人曰雲谷有言福自己求寳精秘神與世浮沈子雖窮薄命然靈根自在吾當保固其靈結來生再見緣也言也探懷出一小方鏡授之背鐫八卦曰七情之鬱不可排遣但如其方位置之枕下可也雖然樂不可淫思不可縱反是禍己生受鏡納錦囊中視道人己杳歸而啟之一如常鏡弗以爲異也又數日諸友過訪置酒香草　欵之談辯歌呼極歡而散生念之數子者上有父母之蔭下有妻子之奉宜其意氣發揚不復知人間有愁苦事而已乃幼年孤露對影徬皇悲從中來不能遏抑因憶道人語出鏡反覆諦視卒無他異隨手置枕下倦而睡去聞有叩門聲甚急自起啟門則身在家中左右報曰父翁歸矣生急出迎果見父自外入恍惚似久客乍還者遽前牽衣大哭於是諸兄姊弟出謁祖母以下坐堂上父人問安已問兒輩讀書何似性情賢不肖能否成立堂之東偏立一姥亡婦侍側冠帔莊肅生不識以問父父曰痴兒此汝生身母也生憶歲時所懸影像仿佛相似即詣前跪包姥膝愈哀哭不自勝母撫其首曰兒今長矣我病臨危呼乳媪抱兒榻前泣無淚語無聲兒識之乎猶憶殯葬招魂時兒嬉戲乳媪懷中手摔神主墮地旁人感歎有泣者兒猶蚩蚩笑不己乎我雖去兒然魂魄不舍兒也經幾何年兒今長矣言至此哽咽不成語聞堂後鷄鳴聲父料理楹書畢乃曰我暫歸不能久留當復遠行兒知立品守身勿爲世人　笑則幸甚生攬父衣不放父揮之仆地而醒顧視一燈熒然風葉打牕淚　枕上如　凄歎久之而東方白矣㈠ 
 
 
 

Page 11

 
 
   
 
 

Page 12

 
 
   
 
