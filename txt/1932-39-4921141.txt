# 1932 - 39 - 4921141

 

Page 1

 
 
時評 
[敬告辦理救濟戰地難民機關　彬]  
　　自上海禍變爆發以來。一般慈善機關與熱心公益之人士。紛紛自起而組設救濟戰地難民機關。致力於被砲火所迫害或驅逐之戰地難民之收容與救濟。此誠爲極其高尙之行爲。足以令吾人深致欽敬。 
　　獨是就此十數日來各機關工作情形而論。則吾人有未能已於言者。第一。吾人認爲力量宜集中。不宜分散。今日上海辦理救濟戰地難民之機關。有上海戰區難民臨時救濟會。有上海市民地方維持會救濟股。有中國濟生會。有中國紅十字會。紅卍字會。上海基督敎戰區難民救濟會。以及大學聯救護隊。市童子軍戰地服務團與各同鄉會等。機關林立。不勝數計。與從前之救濟水災。情形相同。力旣分散。收效自微。同爲救人。何分爾我。何如集中力量。組設一聯合辦事處。分工合作。力旣集中。收效自宏。此其一也。第二。一切工作。應採取科學方法。劃分工作。如總。務調查。供應運輸。衛生會計。交涉等。職權分定。嚴加敦促。俾各盡其職。但求實際。不務虚名。通盤籌劃。普遍救濟。庶幾災民不致遺漏。效率得以增大。此其二也。第三。救出難民。不必專門集中租界。自戰事發動至二月五日止。收容難民人數。據統計已達五萬七千五百三十九人。人數旣多。供應綦難。而且長此麕集。終將束手無以應付。故宜分别遣送內地。使各謀生路。以减少上海之危機。此其三也第四。救濟機關。其性質雖爲臨時。而實際則爲長期。蓋其所救濟者。不僅限於目前之生命。而將來之善後問題。勢必不能忽視。故救濟機關於急救而外。尤宜研究此一大批失業羣衆將來生活之解决辦法。此其四也。上述四者。最關重要。深盼各救濟機關。打破門户之見。斟酌採納。 
　　至於在我一般人民。亦亟應注意兩事。第一。凡業醫與業看護之人士。每日必抽數小時之時間。在後方醫院服務。第二。有財者宜踴躍輸財。無財者宜踴躍輸力。各量其所能。以盡扶困濟危之天職。 
上海事件 
[我軍擊退各路敵軍]  
　日軍大砲炸彈轟炸吳淞 
　閘北上午停戰入晚激戰 
　我軍沈着應戰固守原防 
　南市防衛甚嚴儘可安居 
[今晨最後消息]  
　　昨晚敵砲轟吳淞閘北 
　　敵艦十七艘升火出動 
　　本報今晨最後消息、昨晚七時起、日軍用極猛烈之砲火、向我虬江路天通庵路一帶防綫攻擊、一時槍聲機關槍聲密集、敵係威嚇性質、始終未敢衝鋒、我軍沉着應戰、至十二時四十分始止、雙方陣綫未動、又吳淞方面、昨晚八時後、復在薀藻浜之正面、向我砲轟、較閘北之砲戰、稍爲和緩、至夜半始停止、敵亦未曾絲毫得手、據今晨川沙白龍港方面消息、敵艦十七艘、已升火待發、將向吳淞方面出動、預備總攻、 
[吳淞昨日戰况]  
　　各處有衝突敵均敗退 
　　日軍造竹筏企圖偷渡 
　　自滬戰發生後、迄今未停、各國領事、曾議定於昨晨請我軍及日方停戰四小時、俾得於此期間、儘量運載戰區難民脫離險境、昨晨閘北方面、日軍果未大舉來犯、惟吳淞方面、自昨晨六時起、又向我軍開始攻擊、在薀藻浜·張華浜·吳淞鎭·砲臺灣·獅子林·等數處、均有衝突、戰爭頗烈、茲將昨日吳淞戰况分誌如下、 
[薀藻浜吳淞鎭　昨晨六時日]  
　　方派步兵七八百人、由野戰砲及飛機之掩護、大舉來犯、意圖衝過我方陣線、同時又向該地附近之曹家橋攻擊、我軍之在薀藻浜者祇有二百人弱、均奮勇抵抗、戰約二小時、即將敵擊退、曹家橋方面之蔡廷鍇軍長與外報記者談話情形（李子洋攝） 
日軍、亦經我軍擊敗、至九時後、即平静無事、惟仍有步哨槍聲、連接不絶、吳淞鎭方面、於昨日淸晨、亦有日兵以大砲向我軍轟擊、共發砲三十餘響、多未命中、至九時後、敵軍猶時向我軍以步槍射擊、在吳淞之某鄉民頭部及臂部曾被日方大砲彈傷、刻已送往紅十字會第五院醫治、 
[砲臺灣張華浜　砲臺灣所泊]  
　　之日艦、共計有十三艘、昨晨日艦上之陸戰隊、時發槍射擊我砲臺旁之軍士、惟因砲臺前泊有英美兩國之軍艦、日軍因有所顧忌、故未敢發砲轟我砲臺、日艦一艘、昨晨駛至張華浜口、約於六時左右、向我方開砲多發、其陸戰隊并擬上岸、均經我駐軍擊退、日軍死傷頗多、 
[敵軍預備大舉　大美晚報云、]  
　　今日（十二）午後二時大美晚報訪員在張家浜日軍司令部前、見日兵携軟木竹筏、由持來福槍與機關槍兵士護送、先西進、後再向北趨薀藻浜南之日軍陣線、此項竹筏、乃以壓緊之軟木製成、每方軟木、厚二吋闊約一呎、長三呎、以六方聯成爲一、兩端各置兩方、紮於毛竹、可浮水不沉、兵士携去者、共有百餘筏、司令部前之步兵、來往甚活動、司令部西南面墳塋後安置之陸軍大砲、晨間殊寂静、是時亦隆隆作聲、下午二時後、由楊樹浦飛來飛機六架、連已在天空之三架、共有九架、內轟炸機五架、追逐機四架、觀此情形、日軍對吳淞砲台之攻勢、似即在目前矣、字林報云、昨日午後軍工路運輸子彈之卡車、絡繹不絶、日人所有之各碼頭、卸運子彈軍需、亦甚活動、即野村司令之旗艦上、亦有軍火卸下、曾見有鋼版數車、運向吳淞進發、雙方昨日均乘寂静之機、從事鞏固陣地、聞華兵士氣甚壯、自信可操勝算云、 
[敵機轟炸淞鎭　本報記者于]  
昨晨九時許、乘車馳往吳淞鎭視察、現雙方陣地、仍無變動、鎭中房屋、大半被砲火所燬、居民遷移一空、十時左右、有敵機飛來兩架、在淞鎭左右、亂擲炸彈、歷時約有一小時、總計抛炸彈二十餘枚、有十餘枚爆發、惟損害尙輕、經我軍高射砲不斷射擊、敵機始飛去、記者遇一鄉人云、今晨（即昨晨）六時至八時許、在紀家橋方面、敵軍約三百餘人、紛向我軍陣綫衝鋒、我軍奮勇抵禦、以機關槍掃射、結果斃敵二百餘人、我方死傷二十餘人、即運往大塲後方醫院、當記者于十一時半離淞時、目睹我軍汽車內滿裝敵軍槍械戰利品、駛向司令部、聞連日來所獲極多云 
[寳山縣署暫遷　寳山縣政府]  
及財政交通等各機關、因寳山地勢危險、且日艦發砲時、子彈均落於城內、故於昨日起、將縣府及所屬各機關、遷至西鄉羅店辦公、 
[閘北昨夜激戰]  
　　白晝日機投彈 
　　黑夜日軍進攻 
　　結果均經擊退 
　　昨日（十二日）閘北方面、自晨間六時起、已無槍砲聲、八時至午十二時、因係四小時停戰救護時期故雙方均入休戰狀態中我軍將士利用時機間有援助避難災民搬運物件及爲之維護出戰區者惟對於進出人民恐有敵人間諜或漢奸混入故防範甚嚴至下午四時後以戰區災民已陸續運出故即宣告戒嚴下午一時後有日機五架在閘北太陽廟飛翔亂擲炸彈至四時起日兵又用大砲向閘北轟擊連續不斷入晚九時激戰更烈茲將各情分誌如次 
[日機亂擲炸彈　昨日停戰時]  
　期過後於下午一時許日飛機五架、又在閘北太陽廟等處天空中發現、先在閘北中興路、共和新路、虬江路等處環繞、繼即投彈、約二十餘起、均在民房附近落地轟炸者六七彈、惟未發火、我軍即用高射砲轟擊、日飛機又飛往太陽廟·潭子灣·麥根路等處投彈、亦爲我軍擊退、惟當時閘北災民正在遷避、因日飛機到處投彈、以致重行搬回者數百人、現皆避在民房內、流離失散不計其數、 
[日砲轟燬民房　昨日下午三]  
　時後、日飛機被我軍用砲擊退後、日兵於下午四時起即改用砲擊、平均每五分鐘一砲、日兵發砲基地、仍在虹口公園內、並間以日兵前哨之鋼砲、均向閘北及麥根路太陽廟一帶民房轟擊、入晚尤密、我軍亦予還擊彈多落於日兵前哨綫、日兵損傷甚衆、閘北民房中彈者無幾皆未爆炸、並探悉日兵於昨日下午二時許、在天通廟車站北面月台、增設防禦物、并在該車站南月台上打椿、加舖鋼板、安設砲位、約有十餘處云、 
[入晚又起激戰　雙方砲轟]  
　　至晚九時後、日兵乘機偷襲、乃又發生激戰、接觸地點、在天通庵路、及虬江路、等處、槍聲連續未斷同時雙方均用大砲掩護進攻、機關槍掃射、此起彼接、迫擊砲手溜彈密發、鋼砲亦頻頻施射、聲震全埠、激戰之烈、爲發生戰事後之第三次、至十時後、槍聲漸向東北進移、我軍後方砲隊發砲點、亦進至寳山路口至十一時、槍聲漸稀、間有機關槍聲、係少數日兵殘部、猶思困鬥、惟雙方砲轟仍未輟大都係鋼砲至十二時始稍殺日兵傷亡達二百餘名、我軍傷十餘人、此役、日兵曾屢次向我軍陣地衝鋒均爲我軍殲滅我軍陣綫、一無變動、 
　逃難旅客搭輪之擁擠（李尊庸　） 
[南市防務嚴密]  
　　兵工廠擊退敵飛機 
　　人民多遷入法租界 
　　龍華　昨日下午二時許龍華兵工廠附近天空中、突來日機四架、在該廠四邊、盤旋偵察、意圖擲彈、但我軍對於該處防務、頗爲重視、兵工廠附近、均築有極鞏固之防禦工程、並設有高射砲多尊、以防日機之來襲擊、故昨日日機飛來後、即經我軍開砲轟擊、日機鑒於我方防衛嚴密、無法可施、當即開足速率、飛向楊樹浦方面而去 
　　城廂　昨日（十二）日上午南市十六舖及大南門小南門一帶、謠傳日軍將於傍晚時、連同閘北吳淞同時進攻、因之人心愈形恐慌居民商店、均紛紛遷避租界、携箱負篋、扶老提幼、滿裝車輛、途爲之塞、午後各馬路尤爲擁擠、駐防沿浦一帶警士及保衛團員於下午三時許、因便利佈防起見、將停泊沿浦各處之各項大小船隻、一律令行開往他處、不得再行停泊岸畔、所有各要隘口、亦均加置防禦物、佈置萬分嚴密、於是華界南市各處、五時甫過、即提早戒嚴斷絶交通、 
　　法租界　昨日閘北停戰四小時、而南市方面、因見報載日領之通告、又若大難臨頭、搬入租界、甚至靠近法租界外灘住户、亦有向西搬家者、法當道深恐一旦發生危險沿民國路等一帶各鐵門力量單薄於昨日起、僱工在各鐵門內、加打木椿、佈以鐵網、以厚防禦實力、租界當局、又見紛亂情狀立將鐵栅關閉、因之一般無路可入、咸由十六舖喚渡在外灘上岸、一時法大馬路又成擁擠熱鬧市塲 
、惟商户閉門行人疾馳、比較平時、恐怖更多、八仙橋已置有臨時砲堞前停於該處唐克車一輛、現已駛至法領館前保護 
　　南車站　昨日南車站方面、突然形勢嚴重、該路客車、仍開三班因赴杭乘客較前昨兩日更多、故於下午四時、特開臨時客專車一班、共計乘客五千餘人、該站全日售出票欵九千六百餘元、周站長恐今日乘客或再更多、特電請嘉興站車輛科、設法騰出空車多輛運滬以便載客赴杭、外傳今日開杭客車停止之說、全屬誤傳、 
[吳淞戰地視察訪問翁旅長紀]  
　　昨午孫夫人親往慰勞 
　　陣地堅固敵决不能逞 
　　暴日自變更戰略後、用全力攻擊吳淞、歷四五日之久、終未得逞、記者頃爲明瞭前方實際戰况起見、於昨午十二時、驅車前往吳淞沿途過劉行楊行等處見我防禦物俱極堅固完備歐戰時記者嘗過凡爾登視察法兵陣地亦不過爾爾比抵吳淞旅司令部適翁旅長陪孫夫人宋慶齡女士在外慰勞戰士、記者乃向某參謀叩詢昨晚戰况、據云昨晚日兵於薀藻浜對岸、構築陣地、并隨時向我方開槍、經我方用迫擊砲轟擊後、日兵即大開砲火、惟我方因習知日軍作戰方法故不還砲、俟其静後、則仍以小砲挑之至黎明、日軍乃大舉來攻、爲數計六七百人、砲火之烈與前數次劇戰等、我方士兵沈着異常俟其衝近、則用機槍掃射、日兵生還者不及半、至天大明、日兵以連衝十餘次、而我方陣地迄未稍動、不敢再爲嘗試、乃引退而去、我方亦不追擊、若無其事也者方言談間、翁旅長已回至門口并作恭容、肅客入、客則孫夫人也夫人容光煥發、笑顏可掬與近有人謂夫人面色憔悴者不同、隨夫人後者有其女友數人、及師長區壽年將軍、將軍年甚靑而沈着勇敢、富於謀略亦我國軍界之英傑也、記者於席間、得聆夫人言論、其對於十九路軍讚不絶口、且頻顧翁旅長、謂旅長守吳淞之功極偉、而尤望繼續奮鬥、不使我中國有寸土入於敵人之手也時空中軋軋有聲、蓋敵人飛機又四出偵察擲彈矣、記者詢翁旅長、有願發表之消息否、旅長乃謂記者曰、君歸告上海市民、幸母以吳淞爲念、微特我方陣地堅固、佈置周密使敵人無越雷池一步之機會、即我時時以衛土爲責之將士亦决不使敵人稍肆橫暴、現日方雖頻頻增兵、意在擴大戰事但我方現在兵力極厚、士氣冲天可無不測之虞、余所望者、全國上下一心、同仇敵愾、則無敵不摧、時空中日機仍盤旋四近、翁旅長以敵艦或將開始砲擊、乃謂記者曰、君盍歸休記者與握手者再并祝其始終勝利（静 
者） 
[日人破壞公法]  
　　利用停戰救護機會　　派便衣隊衝我華界自前日經法敎士之發動·英總領事之斡旋·商妥中日軍事當局、劃定於寳山路寳興路虬江路一帶自昨晨八時起至十二時止、雙方停止作戰、由萬國義勇團·會同各救護團體、前往敵護災民出險詎料狡日不顧人道、破壞國際公法於昨晨八時、當各方人士前往戰區救災之際、派有便衣隊百餘人、仿裝華人難民模樣、暗藏軍器由黃浦碼頭出發、在公平路某汽車公司、租卡車七輛、送北四川路靶子路口下車、以三五人爲一隊、分向江灣閘北等華界衝去並向我江灣防守軍攻擊挑釁、幸江灣一帶昨日規定、並未劃爲停戰區 
域、故我軍早有戒備、當時即行擊退、 
[昨日上午停戰救出三千難民]  
　　各慈善團體竭力營救　　無親友者送各收容所昨日上午八時起、至十二時止、停戰四小時雙方陣地均停止攻擊、救護閘北一帶戰地難民出險、經市社會局聯合中國紅十字會·上海戰區難民臨時救濟會·等各慈善團體、備大批卡車開往戰地、接運救出難民、爲數不下三四千人、除一部份自投親友處外、餘均經送往安全區收容所安置、此項休戰辦法、係皮而少校及西敎士甲貴諸神父等發起而經中日雙方 
軍事當局同意者、各詳彙誌如下、 
[戰後閘北一瞥　國聞社記者昨]  
　　以戰事經法國神父發起、由英美領事之商洽、雙方停戰四小時、實行救護難民出險、爰於上午九時許、亦乘車出發、原定經過舢板橋赴閘北、嗣以難民擁擠、由駐防該橋之守兵制止、囑繞道梵王渡東行、迨抵梵王渡見有英兵六七十名、御皮背心、架槍道旁、似忙於防禦工築、過鐵道沿中山路折向東行、豐田紗廠屋垣間日兵已非如 
昔日之多、祗一人尙持望遠鏡、倚望台欄杆偵視往來車輛如是遵中山路行可五分鐘、抵小木橋、時橋窄人多、且所有車輛均滿載難民汽車、自雇者均裝載箱　物件堵塞東西、竟難通行、記者在該處直俟至東來車輛駛完、然後前進、經中山路·滬太路·沿途祗見貧苦難民、察其情狀 
似已暈迷不辨方向、且又因窮困、難雇街車、肩挑擔負、惟以行人往來較多、魚貫逃生、慘哉戰禍、旋至中興路·會文路口行人已少計時已在十一點三刻相距停戰、已將屆滿、蓋以該處離火線更近是以記者亦即舍車步行、見兩旁舖户玻窗無一完整、又以彈痕縱橫、寂静無聲、多以門板舖板碰釘於外、大小棺柩、遺棄路旁約數十具、諒係無辜之遭難者、滿目慘凉、閘北一區恐十年中尤難恢復、會文路口有小飯店舖一所門牌爲五三五、與對面五六六商店、盡被砲彈擊中、椽瓦已不多見、在止園路北角、有石庫門名北萬愼號、雙扉洞閉、靠門牆脚中一砲彈汚泥洒射牆上、儼如落花、中興大戲院幾成彈巢、院前天篷、院後平屋、亦傾倒、嗣聞靠東二零三號 
前路中有一未炸炸彈於是再向前進、見彈係從空擲炸深入土中僅留白綠尾翼、翹竪街心、估量在七十五磅以上、旁有木板一方、上書粉字大意係囑行人留意、記者回顧光裕里房屋、尙屬完好、靠西沿鴻興路香山里房屋、前部燬去、後三埭尙保留、仁餘里亦中有數彈、祗毁屋瓦、未遭回祿、記者再欲前進經兵士以危險相阻、遂停進、遠望寶通路損失更甚、除士兵外無行人位於天通庵路·寳山路底之自來水塔、猶岸然高聳似不知砲火槍彈爲何物者至此遂折回 
[營救戰地難民　昨日上午八時]  
　　起、滬上各慈善團體、均乘休戰四點鐘之時機、踴躍營救、同時租界各處鐵門、亦暫開放、以利救護工作、各團體營救詳情、分誌如左、 
[分配地域　前日下午各慈善團體聞得]  
　　停戰四小時之消息後、即紛謀擴充收容所、預租救護車、一面並討論分工合作、計紅十字會擔任引救吳淞·江灣難民、上海戰區難民臨時救濟會擔任由四川路橋·河南路橋·福建路橋·浙江路橋·西藏路橋·烏鎭路橋·新閘橋·曹家渡·舢板廠橋等路赴前方營救紅卍字會担任由外白渡橋·江西路橋·山西路橋等路前往前方營救中國濟生會擔任由恒豐路橋營救 
[紅十字會　紅十字會全部救護隊員]  
　昨晨七時至十一時總動員、出發在吳淞·江灣閘北各區、救運戰區內尙未逃出之難民、勸令居民遷徙、救護車運至租界方面近一千數百人、其第三隊則赴八字橋橫浜橋一帶、救出美亞綢廠第十廠之工友三十餘名、沿途難民二十餘人、各支隊救護工作茲詳誌如下、「第一支隊」隊長海宗啟赴眞茹一帶救出難民葛石林等四十餘人、閘北中興路公興路一帶、救出何長慶等三 
十餘人送七名至静安寺收容所、其餘分頭自散、內有張松山一名、因腿被汽車軋斷送入第二醫院「第二支隊」隊長薛振翼在靑雲路救出難民四十五人天通菴路救出四十七人、「第十支隊」隊長張箴言、赴共和新路·中華興路·救出傷兵三名送第十十醫院「第三支隊」隊長史志奮在永興·靑雲路一帶、救出難民三十餘人、「第七支隊」隊長湯蠡舟在江灣一帶救得傷兵十三人、難民一百二十餘人、傷民五十二人、「第三支隊」隊長陸洪元、在永興路·天通菴路·救出難民三十餘人更新舞台對面救得難民六人、「第八支隊」隊長葉植生、在大塲運回傷兵四名、送入 
第十二醫院傷民一名亦同時送入醫院、「第九 
支隊」隊長吳雲卿、在大塲顧家鎭救得被炸婦女 
張魏氏、送第一醫院又難民三十一人、小孩十三人送七名至大王廟收容所餘人自去「第十五支隊」隊長吳甲三赴羅店虹口一帶救出難民二十五名「第六支隊」隊長俞松筠上午七時赴吳淞、在薀藻浜救回傷兵二名傷民一名午後在吳淞救回難民二十餘人、「第十二支隊」隊長陳亞夫、昨日率領隊員十餘人、馳赴閘北戰區救護被災同胞、所有無家可歸者、以及家屬失散者計劉永華李阿福王寶森及婦女小孩等五十餘人悉數救運至該地收容所、 
[難民救濟會上海戰區難民臨時救濟]  
　會、昨派救護車三十輛計往返於四川路橋者四輛、河南路橋四輛、福建路二輛、浙江路三輛、西藏路四輛烏鎭橋三輛新閘橋四輛舢板廠橋六輛、曹家渡三輛、往返營救難民、均由閘北運入安全地帶後、即行卸下、凡有親友者均各散去、無家可歸者、留於中途、彙送仁濟善堂、轉送各收容所安置其後以難民太多、以致新閘橋烏鎭路橋舢板廠橋鐵門均又關閉、各救護車乃並入通行之路綫、以資暢運而老閘橋兩垃圾橋、亦時開時閉、以免難民之隨意擁入租界、其總領隊陳文奎君、並赴大塲　店中　之顧家宅、救出寳興紗廠女工七十三人、綜計各車往返救出之總數、不下一二千人而無家可歸投於該會收容所者、計五百八十二人、 
[中國救生會]  
　　該會昨派救護隊長凌有 
　　光、率領救護車五輛、由恒豐路橋前往閘北各處火綫內、數出三百餘人又在施高塔路一帶、救出五十餘人、 
[紅卍字會]  
　　昨晨乘雙方停戰時間各組隊員乘汽車十輛、往北四川路虬江路廣東街折由恒豐路橋中華新路至天通菴西寳興路等險地、共救出一千二百餘人、下午放車四輛逕往羅店吳淞救得三百餘人、至租界後、半係自投親友、其餘均送往北成都路第五收容所留養、其數爲二百人 
[市民聯合會]  
　　昨由救護組劉仲英·王肇成·吳半厂·陳炳輝·顏仁豪·陳光翔等、僱得救護車三輛、乘休戰時間、分往閘北戰區救護被難同胞出險計來往運送共達九次、救出被難同胞千餘人、除一部分各奔親友外、餘則送該會經辦各收容所安頓、尙不敷應用、乃在愛文義路定光寺、增設收容所一處連前設立合共十二處之多、除給養方面由地方維持會負責擔任外、其他一切費用槪由該會委員設法捐助又昨日有徐聯芳·馬鳴鋆二女士目擊各收容所難民慘狀慨助米糧、并每名發給零用、又有兒童馮新寳等五人、各節壓歲錢、購助白米五斗、尤爲可嘉、該會臨時辦事處在新閘路鴻祥里徽寗同鄉會、各界於難民如有食物等資助可交辦事處支配與各所難民、 
[九路商聯會]  
　　愛文義路九路商聯會 
委員吳半厂·陳光翔·張有水等、昨晨特備救護車三輛、親往戰區救出被難婦孺二百餘人、當借定該路定光寺爲臨時收容所、惟聞食糧等項尙待各界賑濟、 
[煤業公會]  
　　煤業公會謝寶興等、於昨晨七時、開卡車一十三輛、至紅十字會、隨各救護隊隊長分赴閘北一帶救出難民數百人、其努力救護、殊路欽佩、 
[法神父另組一隊]  
　　昨日以法神父之 
請求、由英領白利南向中日雙方約定、自上午八時起、至十二時止停止戰事四小時、以從事救濟救濟戰區難民出險、由法神父組織一隊計共二十四人、內看護十六人、另華人譯員一人、由日領及日軍各派一人隨行、至虹口救護、旋復至閘北我軍防線內、將難民送出戰區搭乘戰區難民臨時救濟會紅十字會各車、分赴收容所等各地、 
[英美公使抵滬]  
　　以私人資格斡旋和平　　昨晤重光葵交換意見英使藍溥森乘英艦喬治瓦特號·美使詹森乘美艦辛博森號、昨日上午先後抵滬、法使韋爾頓、則已於前日下午抵埠、三國公使、此來係視察上海現况、並以私人資格斡旋中日和平運動、並未奉有政府訓令、故其初步之進行、先徵求中日雙方當局之意見、如有接近可能再居問調停、否則即作罷論、英使藍溥森於昨日下午一時三十分、訪晤日使重光葵法使韋爾頓、則於下午二時許晤及日使、據本報記者設查所得英法日三使會晤結果、僅交換私人意見對於和平問題、尙無具體辦法、美使則定今日往晤重光、接洽一切、昨日下午四時、吳市長·孔祥熙·郭泰祺、·張壽鏞·李馥蓀·等十餘人、在宋子文寓邸、有重要集議、宋亦列席、至六時始散、宋子文郭泰祺吳市長於散會後分别即訪晤英美兩國公使、 
[美報駁斥日人謬論]  
　　不解日本是何心理 
字林報云、中央大厦一零二號華興證劵公司接紐約本月十日來電、內稱、查閱美國報紙論調、美報迄今一致駁斥日本所提中國五大埠設立不駐兵區域之議、今日紀事論壇報評論、可以代表美國輿論態度、內有一節云、日本當此時際、建議締一國際公約、以代九國公約大約用武力使中國五大埠成爲中立區域、可謂乖謬之至、誠不能陰解日本官塲是何心理、未知是否由於出人意外之直率、抑以爲西方人士尙不明瞭日本目下在滬地位耶云云、 
[日報評論美國態度]  
　　謂爲不即不離 
日文每日新聞社云上海事變發生以來、已經十餘日、英美法三國之和平解决提 
 
 

Page 2

 
 
議、與其他地方之幾多停戰案、皆歸失敗、但英美法意諸國政府、惟向中日兩國政府、表示戰禍不可及於公共租界與法租界、而我國（日本）外相因圖解决中日兩國間多年懸案、主張中國主要港灣、設立非武裝區域、（即不許中國軍隊駐屯各重要商埠）但美國政府認爲此種提案、不啻分割中國、極端反對至於中日兩國間之懸案解决、與上海設立中立地帶問題、完全不能牽混而言、此種不即不離之美國態度、實堪注目云云、 
[中執委會電慰本市人民團體]  
　　吳市長昨接洛陽中央執行委員會轉致本市各人民團體眞電云、此次暴日圖佔上海、賴我防守將士、忠勇抵禦、屢催强敵、而各界人民、能於軍事緊張之際、各盡所能、協助駐軍、熱忱毅力、殊深嘉慰、尙希繼續奮起共維國難是所厚望云云、 
[日人承認炸永安廠罪惡]  
　　向美提督道歉 
　　並允充分賠償 
　　吳淞廠昨被焚 
　　字林報云、日飛機昨日（十一）以炸彈轟擊麥根路永安第三廠後、日海軍司令野村少將即親自正式訪謁美國亞洲艦隊總司令台納提督、向之深切道歉與謝罪、並稱、死傷華人、與私人產業所受損失將予以充分賠償、野村之參謀官一員、亦奉命至肇禍地點查視受傷者是否已送醫院善加醫治、 
　　大美晚報云、永安第三紗廠被炸案、昨夜（十一）日總領事署發出公報、謂肇禍原因、乃由機關鬆動、致炸彈滑落所致野村少將之參謀長島田曾至美國亞洲艦隊總司令台納提督處道歉謝罪、日總領事村井、亦爲此事、謁見美總領事克銀漢大美晚報云、今晨（十二）十一時薀藻浜濱之永安紗廠、　兆焚如、時適西北風甚烈、故延燒甚速永安二廠之屋、雖有波及之虞但如風不轉向、則尙可保全也、 
日方消息彙聞 
[日人注意美空中戰]  
　　本埠日文報載東京日聯社電、美國自二月六日、以檀香山爲中心、施行大規模之海軍大演習、特可注目者、攻防兩軍、自四日來以航空戰爲主力、但攻擊艦隊、自四日後至今並未見其影、而沙拉德克·雷克新登·兩航空母艦之飛行機大爲活躍 
[野村司令發表豪語]  
　　大陸報云、昨日（十一）下午日海軍司令野村接見各西報記者、茗談片刻、其最後結語聲稱、日軍渡過薀藻浜之日即爲日本在滬軍事行動終止之時、並作豪語、謂日軍自吳淞踏平華軍濠溝之日、爲時不遠、請諸君拭目相觀、屆時即可結束華軍之抵抗云云、當接見之初、諸人進茗後、野村即將預備就緖之宣言、向記者宣述一過說明日軍進攻閘北之原因及日方對付華軍之方案嗣談及轟炸永安紗廠事稱爲不幸之偶然發生事件謂已向美亞洲艦隊司令台納及美陸戰隊司令霍克道歉、並說明炸彈墜落原因、又謂渠抵滬時、即儆戒航空人員勿飛過公共租界天空、記者訽以現仍逐日有日機飛過、則諉謂由於航空人員不明瞭租界界線所致云、 
[虹口日便衣隊活動]  
　　大陸報云、據昨夜（十一）所接報告、日本便衣隊持手槍或其他武器、昨日又在虹口一帶、非常活動、開始搜查華人且以種種藉口、將其扣留、甚至阻止工部局巡捕行使職務云、 
[回國日僑已近八千]  
　　上海泰晤士報云、昨（十一）日上海日僑復有四百人乘運艦回國、該艦係數日前運兵來滬、以空艦回日、由艦長自動允載難民返國、沿途將停靠門司、而至廣島附近之宇品停泊、按迄今日僑回國者、共約八千人、大半爲婦孺云 
[日領滑稽抗議]  
　　日軍用租界爲作戰根據地 
　　反謂我軍子彈落彼大本營 
　　工部局當然不能切實答復 
　　日軍旣已破壞租界中立、作爲戰爭根據地、由此進攻閘北、我軍投鼠忌器、以租界爲本埠精華所萃、爲顧全中外人民生命財產起見、勉自抑制、不向日軍根據地進攻、剷除敵人作戰之大本營、可謂終始保持正義、維護人道者矣、乃據昨日上海各西報發表日當道以有我軍子彈若干顆落在彼作戰大本營之虹口地方、而彼自稱來滬防衛公共租界保護僑民利益之海虹口萬國商團與難民（李尊庸攝） 
陸大軍、竟無法應付、特由日總領事致函工部局抗議而工部局復函、措辭則稱、該局地位並非一主權國家、不能有所舉動、以對付任何軍隊、充其量、不過向領袖領事致一抗議文、請其轉達中國當道、但不若請日領事逕向領事團各領事直接抗議、或能較有效力云云、按日總領事村井致工部局函、係六日發出、略謂前數日間、中國軍隊一再轟擊公共租界內虹口地方已有日僑數人中彈死傷如附單所列、未識工部局有何種對付方案、即祈示知爲荷、工部局覆函、係十日發出、略謂工部局知有若干子彈、料想係華軍槍砲放出、落在公共租界之內、但工部局政治地位、旣非獨立國家、亦無國家之主權故其地位對於租界內外各國軍隊行動、不能作武力或外交的直接對付充其量、唯有致抗議書與領袖領事、轉達中國當道、並請有關係各國在滬代表贊助此項抗議而已、但若貴總領事逕向領事團各領事直接抗議、或可較有效力等語、該局同日並將此意函達美總領事兼領袖領事克銀漢、請其迅速致文中國當局云、 
[外艦來滬護僑]  
　　滬戰日趨激烈、各國在租界上生命財產至爲巨大近日除英美法各國、已到大批軍隊及兵艦外、昨又續到外艦多艘、茲特調查報告如下、 
[葡艦抵滬]  
　　葡萄牙政府在上海戰事發生以後、即派巡洋艦阿狄里斯德號、Ａbanrastor載得海軍陸戰隊一大隊、開來上海昨日下午四時四十分、駛抵吳淞、當夜即開入黃浦、當在法租界江面抛泊、兵士尙留艦內、未曾上陸此艦來滬係加入公共租界、協助保護外僑、 
[美艦續到]  
　　美國第二二一號驅逐艦辛博遜號、上月二十八日發生戰事後、即奉台納提督之命、載得海軍一小隊、開往南京保衛首都、美僑今因南京方面形勢稍好、而滬上戰機漸迫該艦已奉命調還上海、於昨午十二時十分進口已經駛浦江增厚駐艦力量矣、 
[英艦開來]  
　　英國砲艦勃立奇華德號、Ｂribgewater昨經駐滬遠東海軍總司令凱蘭氏電調來滬、協助公共租界之防守、該艦於上午十一時五十五分開到、現泊浦江中段、 
[路局勘查被燬局址]  
　　局長室及各處課盡燬 
　　僅存者惟材料處房舍 
　　印信及文件全付一炬 
　　京滬滬杭甬兩路路局、原設於北火車站大樓、當日軍未發難時、鐵道部葉前部長早令兩路局長郭承恩從速遷移、將重要文件、妥爲保全、以免危險郭氏奉令後、未及趕辦日軍即於上月二十八日晚侵攻閘北、北火車站陷入戰區、首當其衝遂燬於日軍之砲火、及日軍飛機所擲之炸彈、路局辦公房舍全部焚燬、所有文件器具、亦蕩焉無存、損失至爲重大、現陳興漢接任兩路局長後亟欲勘查餘燼、冀於瓦礫之中、或有未燬之物、自當取回、並以勘視被燒之災情、以便設法辦理善後、連日因中日雙方戰事劇烈、未能進行、昨爲駐滬英美領事與中日雙方當局商定於昨日（十二）上午八時至十二時停戰四小時俾救閘北難民出險路局方面、因此乘機遴派幹員十餘人、率同小工十餘人、於淸晨八時許前往北火車站路局舊址、勘查一切、分兩批出發、各乘汽車四五輛、從滬西梵王渡前進、轉入中山路、繞道至北火車站、事前已先商得十九路軍同意並由該軍派兵士多人、隨行保護、陪同到站、旣抵站後見路局大樓全座數層、已盡焚燬、登樓之梯、亦已燬於火、各局員乃另覓竹梯攀扶而上至樓上各辦公室察勘並翻尋殘餘之物惟見局長辦公室秘書室·總務處·工務處·文書課庶務課·產業課·通繹課·稽核課·等室盡被焚燬、其中所有一切文件器具、悉成灰燼、焚化無餘、各局員察勘一過、僅在各辦公室尋獲保險箱數只因其爲鐵製、故焚燒後尙雜於瓦礫中並不鎔化各局員當以鑰匙開啓一二箱內亦已燒透其其中所載文件等悉遭焚化、惟有路局印信數具、燒已成焦、尙存其形、各局員於是將此印信及鐵器數件收集携歸、至樓下之車務處等室、亦完全焚毁、而材料處辦公室及北站售票處則因與大樓不相毘連、距離約有數十武、且房舍甚低、未爲敵軍所注意、幸未中彈焚燬其室內文件器具損失如何尙待續勘、各局員視察旣畢、已將近午間十二時隨同保護之各兵士、恐敵人來攻、又須抵抗、不欲各局員冒險乃催其速回、各局員遂復乘汽車經去時原路、返路局臨時辦事處報告一切、據云尙有保險箱三只、棄置路局被燬之樓上未及啓視、擬於今日（十三）再行偕同工匠前往設法將其鑿開以便檢視有無餘物遺存云、 
[德人贊譽我軍]  
　　指示途徑和靄可親　　吾十九路軍士奮勇抗敵、捍衛國難、足爲中華民族爭光、至其紀律之佳、尤屬中外共瞻、昨晨本埠公共租界威海衛路七十七號安美洋行工程師德人可卿君、ＭrHKorchin來本館稱、星期四下午因事前往眞茹、經過吾軍防線數道途遇吾十九路軍士、指示途徑、無不和藹可親、禮貎有加、囑於報端略誌數語、向該兵士等及其長官表示謝意、 
[外虹口視察記]  
　　華東社記者、於昨日上午十時由外白渡橋向前進、沿途未遇一日兵至外虹橋南北兩堍、各駐日陸軍一人、一負槍、一則守一機關槍復迤東進、經兆豐路公平路、岳州路而達華界之虹鎭、僅於百老匯路匯豐銀行分行角見日兵一人、沿途居民之向南遷移者、絡繹不絶、至虹鎭後、擬復前進、以鎭人勸阻、謂其美路一帶滿駐日軍、必生危險、遂不得不即折回矣 
[萬國商團任務重要]  
　　租界萬國商團所守之防線、現在一部分已由美國陸戰隊第四團·及陸軍卅一團接防現在商團所守之前線、爲自河南路至海寗路、而其後方防區、直至法租界之邊界自商業漸復原狀、商團團員需要更多、十一日一日計有二百七十七員 
、任防守及巡邏之責、此外輕騎隊·美國隊·裝甲車隊·則在界外時時巡視、更有預備隊若干員、以備協助捕房、查商團歷來方針、每當緊急一過 
、即盡量遣回團員、俾回任其本業、現在計畫擬以員額之一半、改爲預備員即預備員可回任其本職、但應穿着制服以便遇有急事、立時召集、各隊隊長甚願與各雇主常常接洽、雇主之願其店員回職者、可逕與該管隊長接洽、無須由商團 
司令部轉達、以省周折近日報紙、有評論商團應否防守前線者但須知現在情形、隨時有突起變端之可能租界之治安、不但須嚴守邊線、、並須有紀律良好之隊伍、可供隨時調動商團對於前者、頗爲適宜、若其後者、自以正式軍隊器械充足訓練精良較爲得力現在各華商銀行中文報館郵政總局及其他重要機關皆有商團守衛、而火車站附近一段防線、自最初即由商團防守、故團員深不願聞改調他隊代防此區、蓋團員對於租界關係之深、固遠過於其他外洋調來之隊伍也、商團總司令部對於各方捐助望遠鏡等、及靴毯雨衣等件、深爲感謝 
[工部局釋明防區由來]  
　　虹口劃爲日本防區　　各國在滬軍隊主持工部局總辦頃函復上海地產公會、函中有云、「來示中有一點誤會頗甚、蓋工部局未曾參與將虹口分配爲日本防區之事、防守計劃、乃各國在滬軍隊所主持也、」該總辦又函復納稅華人會云、「二月七日來示奉悉、工部局雖在當前極端困難之中、仍竭力維持租界之秩序與安寗來示所云、日本新兵在匯山碼頭登陸一節、本局未有所聞、但工部局之政治上地位、非一獨立國、亦未具統治權、故對於任何外國之行動、不克直接干涉、但本局必盡其所能、以維護租界之完整、及本埠商業之興隆、此則可請放心者也」云云、又該總辦函復市商會云「奉九日來示、具悉糧食平價委員會經組織成立、甚慰、本局對於上海商家協助維持食品之供給與平價、甚爲欣感對於尊函所去糧食不致缺乏尤爲欣慰也」云云、 
[十九路軍之聲明]  
　　請注意假冒名義 
第十九路軍駐滬辦事處、爲聲明假冒、昨致函市商會云、逕啓者、本軍抗日迄今、深得滬上各界竭誠援助慰勞、前敵將士異常感奮、本軍祗知負責守土、誓死撲敵、不知其他、舉凡國內各團體之行動深信均激於愛國熱忱、本軍從未過問、若有冒用本軍名義、有所行動者槪不承認、相應函達、至希查照云云、 
[總工會告全國同胞書]  
　　上海總工會告全國同胞書云、全國親愛的同胞們、暴日從九一八佔領瀋陽蠶食東北以來、少數無恥之徒抱不抵抗主義致使我三千萬同胞呻吟於　奴鐵　之下、雖然、馬占山將軍孤軍抗日、義勇志士繼起殺敵、而我政府執政諸公以及睡在夢裏的一般同胞還有隔岸觀火、痛癢不相關的眼看着我東北的同胞一個個死於暴日砲火之下、親愛的同胞們我們能不痛心麽、現在暴日殘酷的手段、一幕一幕在上海復演給我們看了、慘殺我們的父母子女、焚斃我們的房屋財產、屍首遍地、火光冲天、繁華的都市、已變成一片瓦塲、可愛的同胞、多數在日寇槍砲下犧牲了、 
而飛機大砲還繼續不斷的向我們轟炸着、我們後死的同胞、我們的心內怎樣、在這悲痛憤激之下、能使我們快慰的就是十九路軍的抗日血戰、我們知道我國養兵數百萬、過去軍閥的內戰演着同胞殺同胞的勾當何等地威風勇敢呢而一到外寇侵犯竟以不抵抗主義拱手相奉、這樣無恥不要臉的軍人在全世界上、難以找到十九路軍對日自衛作戰、爲國家爲正義、爲我民族爭光榮、爲我軍人爭人格、而全體將士能不 
畏縮、不恐懼以忠毅勇猛之精神、抱决死之心在敵軍猛烈砲火之下、與强寇周旋、不但寸地未失、反使賊人驚心動魄、屢遭敗北、而不抵抗主 
義從此即予打破、我中國軍人捍衛國土抵禦强暴之精神、已傳播於全球了、親愛的同胞們、這幾天的戰士雖然、我們勝利可是日本的軍艦大兵、仍舊繼續不斷的開進來殘酷的戰事、不是隨便可以結束的我們須知道這一次乃是我民族存亡的關頭更須知道「作戰至多不過亡國、不戰足以滅　」我們只有戰、才能死裏逃生、同胞們大難已臨頭了、我們惟有犧牲我們一切的一切有錢的拿錢出來接濟於戰士、無錢的出力服務於戰地、爲國家求生存、爲民族爭光榮、同胞們起來、醒罷再不要醉眠朦朧着、這時候不容我們害怕不容我們畏縮、不容我們退讓了、鼓起我們的勇氣振足我們的精神、滾起我們的熱血、燒起我們的熱力、和這東亞的妖魔人類的仇敵拚個死命我們相信最後的勝利、終是屬於我們的、 
　吳淞路上日軍及便衣隊檢查我國良民（李尊庸攝） 
[各省響應財宋陽電]  
　　一致維護財政統一辦法宋部長勛鑒、陽電敬悉、鞏固餉源、極佩偉論、除令財政廳通飭遵辦外、特復、江蘇省政府主席顧祝同叩、庚印、宋部長勛鑒、陽電奉悉已轉各師旅長遵照矣、特復、弟何成濬叩庚、宋部長勛鑒、陽電奉悉、艱難擘畫極佩藎籌關於國稅自應特别維護宏濟時艱特復布臆魯滌平 
叩、庚宋部長子文先生勛鑒歌電奉悉國難正亟、經濟萬難、我公力任鉅艱、殫精籌劃、歌載無已、囑事當與雪公極力維護以固根本也、特復、弟徐源泉叩、灰、宋部長子文兄勛鑒、陽日通電敬悉、在國難日亟財政竭蹶之時兄毅然東山再起、重兼度支蓋惟經濟負責得人、始足以言軍事、凡屬同胞、皆所欣慰、弟特蒙愛護、尤覺心感於兄主張、自當絶對擁護也、謹復、弟梁冠英叩灰、 
[國難會議被邀會員今日開會]  
　　上海國難會議被邀會員、日前在威海衛路中社開茶話會一次、到有馬相伯·黃炎培·孫洪伊·章炳麟·温宗堯·褚輔成·王造時·吳經熊·彭允彝·等三十餘人、交換意見後、當推黃炎培·李璜·王造時·吳經熊·彭允彝·五人組織上海國難會議、被邀會員通訊處負調查在滬會員及召集開會之責、近聞調查已經大致完竣、在滬會員、計馬相伯等八十七人、頃北平有電來報告、平津會員、已於六日在平自動設會、並約上海被邀會員 
共同進行（文曰）黃任之先生轉在滬會員公鑒、滬能抵抗差慰、此間平津國難會員約有三十餘人、昨議决自動設會、並希望在滬會員亦同進行、（下略）熊希齡叩陽、現通信處已舉定於今日（十三日）準下午二時、在環龍路八十號中華職業敎育社召集在滬會員開會、作進一步之協商、據該通訊處負責人云、誠恐在滬會員住址調查不週、或郵遞遲誤、甚盼被邀會員見報後前往蒞會云 
[納稅華人會聲明不開市原因]  
　　非達到三項决議案不願開市納稅華人會昨函公共租界工部局、聲明非達到三項决議案、商民寧願犧牲一切、不願開市、原函云、逕啓者准南京路商界聯合會及市民聯合會一區分會會銜函開、頃據本路商店會員來會函稱、此次上海事變、因公共租界工部局有便利日方軍事行動之事實而起、以致商業停頓、爲　爲特召集緊急會議、一致議决三項條件如左、㈠須日兵完全退出上海、㈡工部局須收回租界警權、並追查失蹤居民、爲納稅人盡保障安全之義務、㈢上列兩項條件實行後、工部局須負責制止日僑不得借詞挑釁、並不再有慘無人道之野蠻舉動、爲貫徹主張、爲求生存、非達目的、寧願犧牲一切、决不開市、希煩轉知工部局採取有效辦法、俾可早日恢復共謀福利爲荷等因、准此、查此次日軍亂滬、事實上由於日軍得有租界之便利而起、任何人所不能否認、本會與各公團迭函貴局迅採有效辦法、迄未執行、殊爲憂慮、設長此遷延、恐上海之繁榮、與中外人之利益、直接間接、均爲日軍所毁滅矣、准函前由、相應函請查照、迅即辦理爲荷、 
[各業受時局影響昨均發表通告]  
[羢業决處置定貨辦法]  
　　呢羢業同業公會、因憤暴日侵略、决定繼續罷市禦侮、並由執委會議决下列暫行處置定貨辦法、㈠未裝船者、迅爲止裝、㈡裝運在途而未到埠者、由香港上岸暫存、㈢已到埠者、暫入關棧、該三項辦法、除已函告各進口行外、並由該會登中西各報通告、 
[棉布業無法履行定貨義務]  
　　昨日本市棉布業公會、致市商會函云逕啓者、頃敝會繕致和明商會及英商公會一函、內開、查此次日人無故啓釁、除以海陸軍、向我閘北吳淞兩處攻擊外、復以飛機及重砲、肆意轟炸、以致繁盛之都市、變爲荒凉之瓦礫、該處居民之慘遭擊斃者、尤屬不可勝數即公共租界及法租界等處、亦多橫遭波及故因日人此次暴行所造成、業有上列之現狀、㈠全市商業、完全停頓㈡各路商運完全阻滯㈢失業人數、驟增數十萬、㈣金錢損失不下數萬萬、且迄今旬餘、日人對於各種暴行、猶復銳進不已、故將來究須損害至若何程度、尙難加以臆計、查日人此次向我作戰、攻則由租界而進、敗則由租界而退、一切軍事行動、完全以公共租界爲根據地因而造成上列現狀之慘劇夫公共租界旣爲各關係國所共管、自應嚴守中立性質、何得任令日人單獨破壞無餘、今各關係國及租界當局、旣熟視日人之破壞而不嚴予制止、則其因此所造成之事實·及遭受之損失、自應由各關係國及租界當局擔負完全責任、敝會同業前向貴會所屬各洋行定購之貨物、已因上述事變、無法履行、其應盡之義務、而對於因此所生之損失更不能擔負絲毫責任相應專函聲明、至希察照、並祈轉致各洋行爲荷等語在案、相應錄函奉達、至希查照、迅予通告各業公會、一致主張爲荷云云、 
[鐘表業停止洋商定貨及付欵]  
　　本市鐘表業、因工部局不能保護公共租界安全、咸有戒心、議决通告洋行停止定貨裝運、停解往來賬欵、茲將通告洋商原函、探錄如次逕啓者、本市自一月二十八日以還、日軍恃其武力、藉租界爲根據、襲擊我華界閘北砲火連天、恣意轟炸、閘北及租界虹口北四川路一帶、已成焦土、而無辜市民之被慘殺爲數尤夥、其在公共租界各區、因日飛機擲彈、致遭禍害者、亦屬有增無已、吾華商受其損失、約其總數、達數千百萬、且値此總收解之期人欠固追取困難、欠人亦無法理楚、敝同業遭茲變故、影響猶深、長此以往、不僅我業損失勢必牽及洋商、因於二月九日召集同業、討論維持辦法、議决値此中日戰爭未息、租界之安全不保凡與洋商所定之貨、一律停裝、與洋商往來之欵、一律停解、俟工部局能實行保護租界安全時、再爲理楚、等因在案、相應錄案函請查照、實爲紉感、上海市鐘表業同業公會謹啓、二月十二日、 
[敎育部電慰商務印書館蒙難]  
　　敎育部電云、商務印書館鑒、滬上日人暴行、商務印書館曁東方圖書館、同罹浩刦、我國重要文化機關、橫遭摧毁、聞訊之下、惋惜彌深、特此奉慰臨電神馳、敎育部眞、 
[滬中央辦事處備案]  
　　駐滬中央委員前以應付國難設立辦事處、電京備案、昨得洛陽覆電云、上海市政府吳市長譯轉張委員人傑、並轉在滬各委員均鑒、前接何應欽同志轉來世（三十一）亥電爲應付國難、特設中央委員駐滬辦事處、即日成立、請備案等由、應准備案、特覆、中央執行委員會齊印、 
[義勇團徵救譯員]  
　　日來各國軍隊、陸續開到、與萬國義勇團替防、共衛租界中華隊隊員在防線各地點、兼充繙譯、日夜繼續工作因之更形繁重現已進行另組繙譯隊一隊、補充支配茲正向各商行號請求贊助、徵求新隊員加入繙譯隊、已有多人自動投効、熱心贊助諸行號、可速派代表駕臨福州路十七號第二八六號房間、接洽報名云、 
[赴甬輪船昨日停開]  
　　聞今日準開兩輪太古公司寗波班輪新北京號昨因進口遲到、不及裝載貨物、惟赴甬難民、在碼頭守候者、已擁擠不堪、及船到埠後、乃一擁而上、該輪恐儎脚太輕、船客過多中途發生危險、臨時通告旅客上岸、然旅客不允、後由該行請英水兵上船、勸告乘客離船、乘客乃紛紛上岸、該輪改於今午赴甬、該行因見旅客擁擠、加派瀘州輪於今日下午三時開往寗波、 
[慰勞絡繹不絶]  
[檀香山匯十萬元]  
　　吳鐵城上海、敝會眞日先後共匯呈大洋十萬元、請轉交滬財政辦事處指定用作前敵餉糈欵到速復、檀香山國難救濟會主席黃林·蕭全棣·陳巧·叩眞、 
[上海市地方維持會]  
　　上海市民地方維持會、以此次前線傷兵爲國效勞、應有慰勞之必要、特推虞洽卿張嘯林王曉籟朱子橋郭順郭樂顏福慶馮炳南八君、爲慰勞代表昨日（十二日）下午三時偕同該會會員楊習賢君、同往卡德路紅十字會分醫院、海格路紅十字會總醫院、徐家匯骨科醫院、西藏路時疫醫院、由虞張王三君、逐一宣示來意、囑各傷兵安心静養每名發給慰勞金一元、各傷兵均奮發有加、感激不置、並願傷愈後再往前線殺敵、復經郭順君以永安公司名義、每名加發慰勞金一元、錢新之先生偕其夫人分贈　圍巾及背心等於各傷兵云、 
[華僑捐輸鉅欵]  
　　十九路軍抗日之戰、關係國際地位增高海外華僑、捐助軍餉、因是甚爲踴躍昨由美商大通銀行匯到者有紐約Guyeysam五千元、紐約WouKow一千一百七十元、支加谷MoySheKungShaw四千四百元支加谷國民黨一千一百元Hoyoiihssn六百六十五元共二萬二千二百三十五元又華僑無名氏八百二十四元、均由本館轉交、 
[菲僑捐欵絡續不絶]  
　　菲律濱華僑前晚及昨晨又續由中與銀行匯到一萬四千二百餘元、交十九路軍蔡廷鍇軍長計華僑中學四千八百七十餘元、棉沙棉示華僑救國會五千餘元三巴洛華僑救國會二千二百元、岱育華僑公會一千五百元、廣華隆商號五百元、已由該行昨日照爲彙交、聞其中華僑中學前已匯來八百元、昨欵係第二批、 
[浙省義捐會匯二萬元]  
　　浙江省籌募救國義捐會快郵代電云、各報館轉淞 
滬抗日自衛各軍均鑒、暴日憑凌得寸進尺舉國同胞共深憤慨、我駐淞滬各將士不忍國格之 
凌夷國權之淪胥、奮其忠勇毅决抗禦、屢挫敵鋒、啟瞶立懦、敝會同人分屬國民、敢忘義責、爰集兩浙各界人士、擬廣募欵物、略盡輸財紓難戴考坤先生、代爲分配轉發聊表犒軍微忱、並祝爲國努力、浙江省籌募救國義捐會叩灰、 
[閩南商界捐萬餘元]  
　　閩南旅滬商界勸募團、昨募得晋惠會館捐十九路軍慰勞金一千元、已合第二次所募捐欵洋一萬零二百零一元、一併交和豐銀行轉送前敵、　 
[仁社之慰勞工作]  
　　近有海外留學生所組織之仁社、爲上海事件組織救濟委員會担任慰勞救濟各項工作、並加入上海各團體救國聯合會、共同努力、聞該會成立以來、成績卓著、慰勞欵項、由該社社員認捐及向各界勸募者、已達萬餘元、除捐欵人指定用途之物件、已 
代辦照送外並製就雨衣四千件陸續贈送十九路軍兵士應用該委員會復在上海市民地方維持會救濟股內担任登記失踪難民及其他救濟工作、難民受惠不淺茲查得該委員會經募欵項已交欵者有邵太太十元、無名氏三十五元、金湯五元朱夢蘭一元程志頥二百五十元、王伯元五十元、江南公司一百元、俞象賢五十元、吳耀庭二百元、陳霆銳二十元、李祖虞二十元、李祖虞太太二十元、張文釗十元、壽記號八十元、陸生田二十元、邱連夫五元、和昌洋行二百元、何 
 
 

Page 3

 
 
   
 
 

Page 4

 
 
   
 
 

Page 5

 
 
[接上海事件]  
　　　林五十元何慶曾五十元張貽志二百元、合　號五十元、李受祿二元陸義星一元周長順一元、徐泊宅五元、徐培元二元、吳士藩二元關如海二元唐應華二十元李述初二十元、高龍木十元葉世棠五元吳達模四十元、留滬一份子十元榮志惠十元、李砥中五元、許厚鈺銀五兩、李愼之五元、陳載湧五元、張仲賢五元薛眞明一元、繆鍾秀二元、李崑山三百元、李拔可一百元、曾鎔圃一百元、沈叔玉一百元、梁衆異一百元、沈周珍夫人一百元張百讓堂一百元、孫太太一百元、魏子肫一百元張記一百元、陳先生四元、王　崇瑞五元、刁友眞女士十元朱沈瑞英夫人卅元、劉詒　女士十元、郎繼善十元、泰復基十五元、華璧十元王宜鈺·宜權·二元、周寳　·寳城·二元王承明三元劉永業·濤業十元朱多禇堂三十九元、馮朱令嫻夫人十元朱憶劬二十一元朱陳夫人十元劉松生·子楷一百元、高夢旦三十元、李擇益一百元楊幼京捐及代募共二千元、鄭耀記一百元、陸梅僧一百 
元、姚君記五十元、陸守記五十元、王駡二十元、朱玉堂太太二十元、陸朱蘭貞三十元 
[愼昌華員踴躍捐輸]  
　　愼昌洋行全體華職員茲以我十九路軍奮勇禦侮捍衛國土、捐贈衛生衫五百五十件、汽油一百加倫、藉資慰勞、已送至寗波路市商會第三徵求處轉交、 
[太古華員慰勞將士]  
　　暴日侵犯閘北、賴十九路軍首起抵抗、連戰皆捷日寇披靡、同胞見我軍前敵將士、奮勇可嘉紛集奬品及現金、携往前線犒賞將士、本埠太古洋行華職員、亦募集現金並辦棉背心等、托銀行公會代爲慰勞、茲將各户開述於後、陳雪佳、洋一百五十元、國民一份子、洋一百元、唐樹屏夫人洋五十元、陳詰芻、洋五十元、施煥章、洋五十元楊渭賓、洋五十元、曾廣植、洋五十元、易玉洋五十元、陳康齊、洋五十元、陳次平、洋五十元徐友仁·楊氏·孫錦織·平正謝鶴翔·太古賬房房同人·鄭仁業·于子章·和昌成·朱鴻源·梁桂五·以上十一人各捐洋二十元陳儉·大通輪·臨安輪·吳淞輪·楊錦村·嘉應輪·舟山輪·張子淸·楊小童·張佐漢·順天輪·郭佳·長涉輪·以上十二人、各捐洋十元各氏四元楊夫人經募洋二十六元五角許以庭二元陳文袞一元、仁記五元、太古寫字間二百十四元、太古船頭房同人洋二百七十七元太古棧賬房同人、一百五十六元、太古藍烟囱同人、五十元楊宅一元二角、徐小姐五元張東閣五元長順棧五元黃聲遠五元、寫字間四元、孫和慶一元、以上之欵、除付銀行公會代辦慰勞品洋一千五百五十六元二角、外餘欵已辦棉背心五百件、送與十九軍兵士矣 
[會計師儘量捐輸]  
　　本市會計師公會、昨日舉行常會主席奚玉書、議决各案如下、㈠前經執監委員會議决、輸助前方將士洋三千元、已由貝委員祖翼照送銀行業同業公會轉送十九軍軍需處、捐欵收據存會㈡通告全體會員、儘量捐輸物品現金送交本會彙轉、㈢通告全體會員各本所能對於戰時工作軍需管理糧食管理等自動投効 
[小呂宋匯千元]  
　　上海吳鐵城轉交蔡廷楷將軍、茲匯中興銀行國幣千元、犒勞前敵將士、 
[北平捐五百元]  
　　上海吳鐵城市長勛鑒、今由金城銀行匯上大洋五百元、煩轉交十九路軍略作殺賊之助、北平各界抗日救國會叩眞、 
[婦女界慰勞受傷將士]  
　　上海市婦女界慰勞護國將士會、成立以來工作非常緊張、前日兩日該會推鈕黃梅仙·沈　玉·李尙荏·諸女士攫帶現金親赴各傷兵醫院慰勞受傷將士、同時並準備絲棉背心一千件、分送前敵官兵禦寒該會救護隊亦已成立、第一組十人、定於明日參加實地工作、慰勞部已由常委會議决、循環出發慰勞、 
[婦女界續募戰士棉背心]  
　　王君宣夫人·顧毓琦夫人·主持之婦女捐助軍用服裝會、自前日發表宣言勸募戰士棉背心後各界自動前往捐助者頗多、除即特製就者、先行送各界救國聯合會轉贈前方外、其有捐銀代辦者、正在督工趕製、此項背心、前敵將士、需用孔亟、故該會極盼各界熱血之男女同胞量力捐贈、現雖已逾三十六小時之限期、惟尙在繼續募集、該會會所在白克路成都路西首蕃衍里五七三號甲、各界贊助捐贈者、統請送交該會王·顧·二夫人點收彙轉、 
[前方急需毯棉衣褲]  
　　據前方消息受傷士兵、急需毛毯及棉衣褲等、熱心國人望急速儘量捐助、本市泗涇路十九號百貨商店業同業公會、亦正竭力募集上列需用各物、發交十九路軍應用、 
[呢羢業踴躍捐欵]  
　　本市呢　業同業公會、因感於此次十九路軍捍衛　土、奮勇拒敵、曾由常委葛傑臣徐梅卿、執委洪輔元陳梅芳等發起同業助餉之舉、計募得春和永新各三百元、呢　公會新豐·華孚泰·怡　各二百元久豐二百元·和豐號·復昌祥·時新·新昌·各一百元華　·　豐·葛仲臣·王聲和·各五十元、永裕泰三十元、顧　記二十元、大華十元、除已解付本市銀行公會五百元棉布公會一千一百十元轉贈前敵將士外、餘欵得收資後當再分别　送、惟連日捷音傳來、吾軍又屢挫敵兵、該會又續募得春和永怡　時新等大批橡皮布·雨衣·絲棉背心·等、一俟製就當送往前敵慰勞將士云 
[軍裝業之急公好義]  
　　軍裝業同業公會、感於此次忠勇將士抵禦强侮深明守土有責、義無返顧、而全　官長士兵、視生如死、視死如存、其不屈不　之精神、尤可欽佩、茲爲援助戰士起見、連日已募得現洋一千元、雙輪機車一部脚踏車十四部、跑鞋二千四百十二雙棉背心四百件、分批送交銀行公會轉發外、現尙在繼續勸募中、 
[市聯二十二區捐贈軍需]  
　　上海特區市民聯合會二十二區分會常務委員王翰成·　一飛·徐文淵·王半江·蔡九阜·等、鑒於我國十九路軍抗禦倭寇、奮勇殺敵、屢挫敵鋒、爲國爭光、特向各會員捐得洋一千餘元辦理災民收容所、並提出現金一百元、送往上海銀行、轉交十九路軍、慰勞武裝同志、該會現又由秦林生委員募得巨欵、採辦救護蓬床五十只、紅捧一百根鐵脚五十付、擲子一百根、鐵凳十只、鐵釘一百只、昨日已派秦林生爲代表、僱車運送至十九路軍司令部、由副官丘秋畢君殷勤招待、極表感謝、 
[潮人捐助不懈]  
　　潮州旅滬同鄉會續送十九路軍物品計十日、棉被一百八十條、望遠鏡一架、十一日、毛線衫一千一百零四件、　線衫一百二十件、運動襪一百四十件、係嘉和春來嘉利通成通和等號託轉送、十二日、蔴袋二千只、 
[眼鏡業踴躍捐助]  
　　眼鏡公會 
前募大明公司風鏡七百副、同業現金二百元、昨又募得精益公司飛機風鏡兩架、現金五十元、聞該業尙在努力勸募中、 
[市民國貨會趕製絲棉背心]  
　　上海市民提倡國貨會以十九路軍將士連戰皆捷、保障民族、功績偉烈、特行募集巨金、派員前往湖州等處購辦上等絲棉、商由達華工業廠·華陽染織廠·邵總經理達人捐助面料裏布尅日製成背心二三千件、送往前敵將士、以禦嚴寒而勵士氣並定期星期日（十四）下午二時、假座新閘路鴻祥里二十一號、召集全滬國貨工廠代表大會、籌商慰勞救濟互助各項工作、並討論閘北國展會善後事宜、 
[本館代收之慰勞品及現金]  
「現金項下」九江路大通銀行滙來紐約華僑助十九路軍慰勞金八百廿元、洞庭馬中源君慨助洋五百元、法租界常州王費太太助洋二百元、大光公司陳煥然君洋二百元、馮璞山君助洋一百元、席德明十一歲、德楨九歲德蔭八歲、三小友昨日下午親自將其原封壓歲錢送來本館捐助拆視得洋一百五十三元、並言「連日看報載我前方將士奮勇殺敵、捍衛國土、我們很爲感激、但是年幼無能爲力、之祗好將此些微一點壓歲錢、請貴館代送前方、以盡我們一點心、並希望我國的小同胞、一致起來仿效云云、朱世宗、十三歲、捐助壓歲洋二十元、以數齡幼童、而能捐助鉅欵、殊覺雖能可貴、張炳裕君洋七十元、吳熙庭·樊德芳·二君各洋陸十元、呂光榮·安文彬·劉炳彝·吳麟山·四君各洋五十元黃梓昌洋四十六元何醮穏郭潤昌·關翰熙·陶知行·四君、各洋三十元、李少鈴君洋念六元、陳乃渠·馮定寰·關子良·鄭福豎·陳壽願·梁金陵諸君又張希賢·熊叙華·二女士等各捐洋念元、王遠泉·湯朝陽·吳澤鈞·三君各洋十五元、復昌參號洋十四元陳孔昭·陳樹芬黎叙生·黃金就·魏樹金·鄭貽經·傀雲蟬·郭福·姚廣乾·梁樹棠·梁坤君·等又朱探珠女士·各捐洋十元桑裕後·呂鏡樓·鄧千·馮愛夐·劉伯衡·陳碧筠·鐵頭陀·張偉雄·王陽臻·陳錦初·陳伯康柯光天·吳威志黃霖發·關論敎·鮑成寬·陳潤章·君等又張萃祚夫人馮鄧氏二女士各洋五元周駒錦君捐洋四元輩純才·無名氏·陳明勳·陳一葉·梁祖耀·張石林·君等各洋三元陶宏·繆侶羲·鄧祥·胡深川·君等又陳劉女士各洋二元丁正更·丁熙·二君合洋一元四角陶少桃君洋一元二角周瑞銓·曹建培·二君合洋一元二角白桃·陳福川·馮裕均·馮裕康·馮裕寗·陳慶梅·陳慶鸞·陳慶揚·馮裕民·陳燕玉·陳根元·陳亞元·胡四·等君馮李氏·陳梁瑞瓊·馮陳氏女士各助洋一元、馮友等三君、共捐大洋八角、以上現欵共計三千○六十一元六角、交國華銀行轉、「物品項下」吳允浩君捐無電手電筒一只、絨繩襪一雙、三義廠同豐昌仝人捐全毛羅宋帽三百八十四頂、侯王映靑女士捐絲棉背心十件、劉張月卿女士捐棉背心五件劉安仁堂捐絲棉背心五件又靈丹四百包、童子葉運乾·劉國典·二君捐絲棉背心四件、「以上背心二十四件、係房殿記成衣店義務縫做」、劉鴻生·張家驥·吳文光·徐杏泉·戴松來·李鴻生·朱仁伯·七君、共捐絲棉背心十八件、一再捐助頗具熱心以上物品交棉布業公會轉、吳允浩君捐舊襪三雙、舊褲三條交紅十字會分送災民、＋「更正」昨本報載蔣春生君捐軍用手套一千二百雙復載之一千二百雙 
係重豐又洪蓉君捐洋二千元、係兩元之　、又怡和路工部局工程處棧房同人捐洋九十四元、誤刋九十元、以後如有錯誤、均以正式收據爲憑、合併聲明、 
救護工作緊張 
[社會局今日續遣難民]  
　　市社會局自上海戰禍發生後、戰區難民、雖經各慈善團體收容、已有人滿之患、爲疏通計、連日遣送至常熱·蘇州·者、爲數甚多、茲悉今日該局又預備輪隻、開往無錫、以便將難民運赴無錫·宜興·江陰·等處安置茲錄該局致各收容機關函如下、逕啓者、本局爲難民求安全起見、茲已預備船隻、於明日（十三）開往無錫、以便將該難民等分别收容於無錫·宜興·江陰·靖江·溧陽等五縣、各該處收容所、並已接洽妥當、貴處收容難民、如願往上開各地者、務希轉告、於明日（即今日）上午十時以前、齊集南市董家渡米業碼頭、與本局職員朱玉慶君接洽、以便乘船出發、 
[金榮學校收容災民]  
　　淞滬戰區一帶被難民衆、家室被日機所炸、其痛苦不堪言狀、於是本市各大善士遂有戰區災民收容所之組織、如金榮學校主席校董黃金榮君、自由顧竹軒君接洽後、即慨然允以金榮學校借充第七收容所、災民膳食頗爲優待、一切均歸黃君供給、並由市黨部施與政·　白梅·許萬焚·顧紹炎·李維熊·五君、·會同該校校長金煜·敎務主任顧夢西·曁全體敎職員及該校童子軍等、負管理之責、而於災民衛生、尤爲注意、除由該校校醫王良伯·李志尙·逐日候診、且爲全體災民佈種牛痘、現聞該校預備收容災民一百五十人、 
[朱懋澄等救護傷兵之新組織]  
　　茲有本埠熱心人士朱懋澄·金國珍·陳立廷·楊素蘭·何廷述吳耀宗·梁士純·鄭維傅若憑·等鑒於救護傷兵、刻不容緩、特發起組織傷兵救護隊、　照紅十字會章程、純粹擔任救護工作、選擇隊員、極爲愼重、並經過嚴密訓練、已有隊員三十餘人、於九日成立、編爲中國紅十字會救護隊第十六支除、分爲三組、隊長爲楊素蘭醫生、各組組長爲吳心田·趙作霖·李　秀·等、並由牛惠生醫生介紹徐仁惠·丁兆星·黃銘新·徐崇恩、四醫生同赴前方、協助治療事宜、數日來出發眞茹·吳淞·寳山·縣各地從事救護工作、頗爲努力、再前日國府委員孔庸之先生、對於此項組織頗爲嘉奬當捐洋一千元、購備一切用品、并代向美國馬迪汽車公司徵得救護車一輛、因此該隊工作、甚爲緊張、 
[聯益善會收到之救濟費]  
　　上海聯益善會收到四壽堂瞿助救濟難民洋二百元又胡君隠名許通德君各洋十元陳國光洋五元、陳　笙洋二元陳家　·陳家　·陳家格陳家戀·陳慕賢·陳寳琪·趙允慈·陸克静·各洋一元、邢復　助十九路軍白米二包大洋十元、又俞岐山·俞子厚·三民車公司各助洋十元、尹濤洋五元、俞女士十洋四元、俞沼日·俞漢文·方伯濤·各洋一元、胡若　贈十九路軍前敵將士舊雨衣二件熱水瓶一只受傷士卒牛奶三聽、災民舊棉袍一件、 
[社會局收到大批寒衣]  
　　社會局自登報徵求寒衣後、日來滬上人士之捐助者、已有數千餘件、該局當即檢出新購者、如衛生衫褲等類當即送至十九路軍司令部、以資分發前方將士、稍舊者則送至尙賢堂婦孺醫院內之戰區婦孺、小孩之衣服、則送至中德產科醫院、其餘則送至各收容所、 
[醫師公會注意難民健康]  
　　上海醫師公會自此次暴日侵陵以來、對於救護事宜、進行不遺餘力除已會同國難戰士救護會等組織紅十字會第七救護隊外、目今對於各難民收容所難民健康、亦頗注意、昨經上海市特區市民聯合會函請該會擔任醫療工作、茲聞該會業已照辦、並通知各會員以後如有難民收容所送請診療之難民、均須一律免費、如過重病則由該會設法指定各收容所就近醫院醫治、刻正在接治進行中、 
[濟生會救護近訊]  
　　本市寗波 
路中國濟生會、昨（十二日）派救護車五輛、分赴太陽廟等處工作、一切用品、多數由慈善家捐助、昨又承信裕錢莊傅松年捐助棉被三十五條、記者至該會時、見衣被堆積、難民當無凍　之憂、 
[奉化同鄉會之救護工作]  
　　奉化旅滬同鄉會救護隊隊長陳忠臯、昨日親率隊員二十人、卡車十輛、往大塲·羅店·等處救濟難民數千名、分别遣送各收容所、當有寗波同鄉會參加卡車四輛、救護災地被難者八百餘人、其中六人槍傷在該隊醫務處療治、內有張何康一名、左腿炸傷最重、當即送往紅十字會第六醫院醫治、 
[美商營業公司舉辦救濟醫院]  
　　静安寺路成都路口美商中國營業公司大厦、現已無代價借與上海市戰區難民臨時救濟會·世界紅卍字會·常州同響救濟會·等爲收容所、已收容難民千數百人、陸續前往者尙多中國營業公司因該收容所難民旣多難免疾病　生、因此開設臨時救濟醫院、凡難民患病者即由辦事員送院免費醫治、 
[戰區救濟會籌添寄宿所]  
　　戰區難民臨時救濟會於昨日上午八時用卡車十四輛、輪流由蘇州河過各橋開放路口、救出難民甚衆、除有家族親友者自行分投外、計由會登記分送各所寄宿者有八百餘人、以此原有寄宿所已不敷應用、故昨已籌備添設四五處所、以資救濟矣、又該會前日難民前往請救護登記者、計三十六起、一百三十餘人、此外復有蔡香蓀請求救護登記者、有數千難民、在江灣待救、又昨日前往登記者、計五十二起二百餘人、 
[現代中學收容被難學生]  
　　本市私立現代中學因戰區內各中學均已停頓、外埠學生、流離失所者甚多、特議决將全部校舍、提作收容被難舉生之用、不收費用、并謀予以相當之補習、凡無處依歸之學生、祗須原肄業學校負責者之證明、即可要求該校收容、該校校址在海格路福開森路口四七六號 
[失踪者之訪尋]  
　　豐樂里三十一號房客本日至豐樂里北一衖時、見日人自三十一號屋內拘一華人、疑爲竊賊該人請余代其通告家屬設法營救、但未給余住址及其姓名、是以無法轉告該家屬見此、即請移玉至圓明園路二十三號六樓六百十七號房間一洽詳情爲盼、 
　　范光理范光理同志、刻下我已受傷、調治於愛文義路派克路口紅十字會八支隊十二傷兵醫院內、你的住所等、無從找問、我雖帶傷而很緊急的促醫師從速與我療創、而再效命疆塲、誓與倭寇作不顧一切的抵抗、同時在沉悶而悲悽的病房中、很盼望你前來解决我心臨陣地處身布榻的許多煩惱范君肄業於大夏大學、如同學　着、請轉告、盼甚、盼甚、林　宇二月十二日、 
　　彭華德女士熊慕良自女士於一月二十九日在北四川路狄思威路口失踪後遷至老靶子路療養醫院後、迄今未見音息、家人念甚見報請即到江西路四五一號奚亞夫律師處、或電話「一九○三八號」爲要、 
　　張展忱女士女士向住新疆路德興里、迄無音訊、不知有否避出、倘有人知其下落者、請通 
知北京路九六號元豐公司朱向周爲禱、 
　　周婉嫺等周婉嫺·周慕蓮·周兆雄、現在何處、祈通信至三洋涇橋廣泰來旅社賬房衛君轉交爲盼耀珠 
　　李秀珍即李李氏寳應人、現年二十二、向　閘北天通菴路協降里三十五號自滬禍暴發即於上月二十九日扶病偕二房東避難至八字橋底方家木橋鄉間、最近八字橋方面又發生戰事、現不知逃避何處、音信杳然、如有各慈善團體收容者、或各界同胞知其下落者、詞通知杭州湖濱路三十八號李　靑、 
　　江液池尋母江馮氏廣東人七十一歲、面貎長圓眼泡黑色、身材肥　、小脚帶黑絲絨帽、黑洋緞長白羔皮袍、手持黃色手杖、如　見此人、通訊曹家渡白利兩路三十號陶達洋行電話二七二○三號江液池便是、 
　　静谷現住何處、想已離去戰區、未得音訊、殊爲懸念、請函示四川路七十二號二樓二○二號房、怡、 
　　湘子你現在何處平安否、請函示杭州湖濱西一衖六號李伯華先生轉祜 
　　曹愷文名秀華、嘉定人、現年二十六歲住虹口施高塔路永安里口天盛米店、自戰事發生後、消息杳然、如有人知其下落者、請　知上海河南路如意里吳淞麫粉廠批發所轉曹　　、不勝恩感、 
　　周桂生自八日在貴處出走後未知兄等脫險否、望見報後請即來函通知上海法界愛來格路鼎寗里十八號徐慶達啟、 
　　葛兆熊保太保險公司職員、住北四川路橫浜橋、滬變發生後、不知下落、見報望即回家一行爲、要 
　　李少庭見報祈到寗波路羣益坊十三號裕德棧、 
　　劉屺瞻兄等逃出職區否現寓何處、甚念請即速函禾告知爲盼有年啟、 
　　沈長根年十七歲在虹口三角小菜塲洪益 
祥洋貨店學業、現不知下落、如有人知其下落者請通知申報館張文浩、 
　　焦錫生醫士醫士前住北四川路文監司路口、如已平安遷出、請速至環龍路一百六十號楊龏賢女士寓、有要事接洽、　 
　　龔煥章事變倉猝、探詢不及現尊府老幼均平安否、避難何處祈來舍一晤爲盼、金神父路打浦坊二十六號徐冠傑 
　　何志成何志成、廣東人年二十二身材短小面圓、在東唐家弄遠東印務局做事、於上月三十一號或二月一號走失、至今音信全無、如有知其下落者、請通知滬西白利南路三十號、電話二七二○三陶達洋行盧孟洪、 
　　馬協衷前民國日報職員兼勤德女校文牘馬協衷君、自一月廿八日離館校後、行囊什物、悉被鎖閉於館中宿舍完全未能取出馬君即擬趁此寒假鄉居匝月、不料海上戰雲瀰漫、歸途被阻、並未成行、刻下寄寓滬西康腦脫路聯寳里四六六號、平安無恙、如有友好晤及馬君堂上雙親、並乞轉達馬君近况、藉免老人懸念、 
　　程福鼎新兄等現避難何處望即示知、弟現暫住法界蒲柏路新平公寓四十號、符錦芙啟、 
孔廣益江灣持志大學商科二年級學生孔廣益、於廿九日晨返虬江路住所後、忽告失踪、其好友金培善夏澤人屢日奔走打聽、迄無消息焦急異常、按孔廣益爲紹興人、年廿二歲爲持志籃球健將、但此人平日爲人性情和靄、或不致有意外發生、 
　　范梅生兄弟二人、年十五歲、寗波人自楊行失散後、一無消息、如有知其下落者、即請函知上海郵政總局范文中爲盼、 
　　南麟表叔鑒、見報請速用電話三四七零三號告示尊址是所切盼、韶柱白、 
　　胡楹卿岳父、尊寓在天潼庵火車站對面潤德坊第三弄第一家、該地正在戰區內、迄今多日、遍尋不獲、未知現在遷居何處望請見字後、速即示知、以免盼望婿夏治川、 
　　沈其稀同濟大學沈其稀鑒、已出險否、極念、速至哈同路民厚南里六一二號爲盼、姪申啟、　　蔣又雛全眷到揚請速設法離滬、或示通訊地址、 
　　楊伯仁曁南大學初中學生楊伯仁君鑒、現寓何處、有知其音耗者、乞通知上海郵政管理局洋文文牘處楊碧琅 
　　湯錦才向住虬江路鼎元里如已出險、請至江西路三○五號怡順印刷所、有知其下落者亦請電話通知、 
　　羅向賢請速至長沙商棧四百四十號晤張友松君、有知其下落者亦請函告、 
　　王士弘杭縣人、年三十六歲、同其妻沈穆淸、年三十二歲、住施高塔路恒豐里三十號事變後無信息、未知有否脫險、抑寄居何處、請示知杭州王燮軒、又杭州蕙蘭中學周源生君亦來函訪尋 
　　鈕吾馨顧維珍舅母業已安抵羅店、勿念、君等現避居何處念甚、見報請即函知、如有知下落者、乞通函羅店北街觀音閣後范廣銓爲感、　　堯竣舅父大人、甥現居羅店李家宅嚴洪奎家中、大人刻在何處、萬望來此一叙馬兆奎、 
　李載明寗波人住居閘北共和新路致富里、自日軍犯境後合家不知逃何處見報後、祈投函江西路上海銀行一二九房間遠東保險雜誌顧鐵旭轉交鄭嘉友、 
　　臯甫友仁趙益予兄等現遷往何處晞仲蔚需·均來函詢問、乞示地址陳際程、 
[離滬赴內地者注意]  
　　由滬赴各埠火車小火輪消息 
近日滬地軍事緊張、旅客遠避他處者、日見增多、長江寗波等輪、擁擠異常、往往有攀登船頂者、危險堪虞、茲查由滬赴鎭江等口岸、如不願乘長江輪船者、可改乘滬杭火車至嘉興、再轉乘小輪、前赴蘇州、（每日二班上午十時下午三時）再由蘇乘火車至無錫·鎭江·南京·各埠、較爲妥便、而免危險、如往寗波者、可乘下午　　　 
三時滬杭火車赴杭、在杭住宿一宵、翌晨過江、搭乘公共汽車赴曹娥江、轉乘火車至寗波、約於當日下午三時許可到、如須得悉詳情者、請向本埠四川路静安寺路八仙橋各處中國旅行社詢問、 
[會計師公會組織日兵損害調查統計表]  
　　本市會計師公會、昨日開常會、議决遵照臨時執行委員會議决、組織日兵損害調查統計委員會、以全體會員組織之、並議定辦法如下、（甲）以本公會會所爲登記處、（乙）指定會員十二人先行分班輪流値日、（丙）定本月十六日開始登記、（戊）登記時間、除星期日外、每日下午二時至五時、（已）登記表格、根據李會員文杰提出格式交貝會員付印、並限十五日前印就、（庚）登報公告各受害人向本會登記、並函知各公團本會辦理日兵損害登記、及調查統計事項、（五）江委員萬平建議、請通告全體會員、儘量供給救時意見、並請定每隔三日、舉行國難討論會一次、以濟緊要工作、議决、定每星期二·五·下午一時半、舉行會議、全體執監委員、均請出席、並請各會員參加、視爲定期會議、不另通告、 
[余正平對影戲院言]  
　　全市罷業誰無職工　　電影業獨難忍痛歟余正平君投函本報云、逕啓者、讀本日我十九路軍將領通電、詞嚴義正、慷慨淋漓、而尤以願我民衆以精神物質爲後援、凡有血性、莫不聲應氣同、竊以外患方殷、我勞苦功高之愛國健兒、喋血沙塲、値賊氛稍殺之際、本市租界華商影戲館、多有居然開映、煞民衆愛國之熱忱莫此爲甚、似此不知恥之民族、一任騰笑友邦、揆其告白所云美其名曰維持職工生活、若夫全市之罷業、誰無職工、丁此萬衆一心忍痛犧牲之候、豈容電影一業不顧公意妄自開市更有進者、日本浪人、行爲奸詭、人羣擁擠之塲、難免不作抛擲炸彈之舉、是則影戲館誘惑民衆歡娱者適予以殺身之機正爲愛惜同胞起見心所謂危、難安緘默、第個人宣傳力薄、用懇執事予將原函披露報章、其効用勝於運廣長舌也、此致申報館編輯先生余正平謹上、二十年二月十日 
[郵局事務暫時變更]  
　　上海郵政管理局聲稱、本局爲受時局影響、對於各支局辦公時間、暫改爲自上午九時至下午五時、或自上午九時至下午四時其營業事務、亦暫變更、茲特詳列如左、㈠龍華·高昌廟·閘北北車站·北四川路·及中山路·等六處支局、暫停營業、所有閘北北車站北四川路及吳淞路等支局之兌付匯票及提取非通儲儲金事務、暫移本管理局辦理、其屬於龍華者移至徐家匯支局高昌廟者移至康悌路支局辦理、又中山路支局之儲金及匯票事務、移至白利南路支局辦理、㈡方浜路肇嘉路西門南市外灘及　馬路等支局之儲金匯票、及保險信件事務均暫停辦、惟爲便利公衆起見、所有原應由各該局兌付之匯票可向本管理局取兌、至提取非通儲存欵者、在各該關係支局、塡具提欵單、經該管局長證明蓋章後、亦可向本管理局支局管理處接洽提取云、 
[紀鴻泰私將卡車租與日軍]  
　　奸商貪圖重利而受日軍利用、竟敢將出租汽車與運貨卡車受雇敵方、裝運日兵、各界得訊、無不憤怒、茲據運貨卡車業同業公會調查所得、私將卡車租與暴日者、爲紀鴻泰公司、該公會已具報社會局查辦、前傳華富公司者、即係紀鴻泰之誤、至若華富公司之大號卡車已奉令開赴我軍前綫所有未出發之卡車、亦均停靠該會、 
[外商助敵運輸延長戰禍]  
　　運輸業全體反對 
本埠某外商行、將所有運貨汽車二十餘輛·及大號駁船三十餘隻完全供應日方軍用、昨又强迫該行雇用之華人汽車夫與駁輪舟子等三百數十人、爲日方任運輸工作、各車夫舟子逼於良心主張、嚴行拒絶、並加警告運輸業全體得訊、已 
公呈團府、請　將我方委托其運輸某項大批貨物、解除契約、並追究其助敵所　之各項損失令其賠償云、 
[日本便衣隊放火]  
　　焚燒赫司克路民房 
昨晨三時許、日本便衣隊六人、各持火油油紙等引火物、潛至靶子路赫司克路十七號張姓民房、縱火焚燒、先以火油潑於大門上、繼即縱火、各日便衣隊並將油紙燃着、向該屋四週容易着火之處、施以焚燒一時烈𦦨飛騰、火光燭天、因該� 
屋居民早已遷避一空故未傷人、救火會聞訊、立即開出救火車、駛往撲救、經該日本便衣隊開槍阻止、故該處火勢延燒至十時許、尙未稍熄損失若干無從調查、 
[法大馬路之槍聲]  
　　華捕誤觸槍鈕　　市民性命犧牲昨日下午二時半左右、法租界東自來火街、法大馬路轉角右小報販兩人、口呼售賣新大陸小報號外、當時有一少年路人、購得一張待細加檢視、詎內容所載完全反動文字、及詆毁要人之虚　消息、少年不禁大努、以際此國難臨頭之秋、該報販等實不應代售此種反動報紙、引起人民誤會、當時少年激於義憤、乃向兩報販曉以大義、力勸嗣後再勿販賣、詎兩販非獨不聽勸告、 
反向少年口出惡言責其多管閒事、於是雙方舌戰良久而路人亦逾聚衆約在十分鐘已叢集約三四百人、均擬將兩人交捕帶入捕房詎正紛擾之際、忽來一法商二路電車由東西駛、待駛抵自來火街口轉角、開車人因見人數衆多、遂將車煞停、而同時自車上躍下一法捕房第三六六號華捕一名、排衆而入並將向上所佩手槍取下揮手命路人讓開詎偶一不愼誤觸機鈕、砰然一響、子彈脫槍而出擊中住居自來火街一百十八號開設鈺明園老虎灶老　南京人李雙鈺之右腰李應聲而倒、隨即氣絶、該捕一見肇禍、擬乘隙奔逃當被路人截獲、連同報販兩人、一齊押送大自鳴鐘捕房、捕頭復派探往查一過屍身舁送同仁輔元堂騐屍所候騐據死者家屬云死者現年四十七歲、尙有老母劉氏、年已七十一歲妻王氏年四十六歲兄名雙金五十二歲、弟名雙福三十歲、頃間因喚小弟林弟歸家、不料甫至門口、即遭慘變云、 
[持志大學被焚後]  
　　同學會電請顏惠慶向國聯抗議水電路持志大學及江灣路持志附中、於日前先後被日兵縱火焚燬該校同學會特電日內瓦我國首席代表顏惠慶博士向國聯提出嚴重抗議、原文如下、（銜略）敝校中學部及大學部、於三日及十日後爲日兵縱火、全部被焚、兩處損失、不下百萬、文化機關慘遭摧殘、特電請向國聯提出嚴重抗議、持志同學會叩、又該會即將通電國內外文化機關及各界請求援助、 
　　又該校校長何世楨對於該校前途、仍决心維持、本學期擬於法租界另覓校舍繼續復課、聞先行恢復法科文科各系、現正在籌備中、 
[趙士北任高三分院檢察長]  
　　立法院委員趙士北、現奉司法行政部派署江蘇高等法院第三分院檢察處首席檢察官、已於前晨十時視事、趙氏爲革命先進、在民元孫總理就任臨時總統時、曾任參議院議長、歷任廣東大理院院長等職、對於司法行政、素具革新整飭之志、現任此職、可謂慶得人矣、 
[一少年被暗殺]  
　　昨晚七時三十五分、法租界華格臬路鴻運坊內南京大旅社後門口、一少年被人開槍暗殺　死旋由管弄人報告嵩山路捕房、捕頭派探往查一過、死者年約三十左右、頭戴鴨舌小帽、身穿灰色洋布棉袍、內襯絨線毛衫、藍色華絲葛棉袴後腦右腿、各中一彈、屍身舁入同仁輔元堂候騐、據該處目擊者云入晚八時左右、曾見該少年奔入弄內後有一戴俄國式皮帽者追入突聞槍聲四響經人查察死者已倒斃血泊中、 
[天氣報告]  
　　徐家匯天文台昨日午後四時三十分氣象豫報云、揚子流域天　、陰晴不定、而有霧氣、馬鞍島南有雨因小低壓經過江西向東北東進發所致、台灣北面有和緩之旋風、此間海濱及黃海之上風 
向無定、又昨日午後三時前二十四小時內本埠氣温最高五一·八最低三三·一去年同日最高三八·七最低三二·○ 
[讀者通信部啟事]  
　　自本部懸酬徵文以來、辱承讀者踴躍投稿、至爲欣幸、惟近以日寇犯滬、發生劇烈戰事、時局驟形緊張、是以關於㈠政治改革㈡　生工作㈢國貨製造等三項徵文、暫請停止投稿、一俟戰事終了、本報篇　恢復時當再另擬辦法、於本欄舉告、諸　台治　荷、申報讀者通信部敬啟 
 
 

Page 6

 
 
　　本館啓事此處前後所接古巴京城漢伐那電報、已有多通、至今擱置、無從釋譯、茲復由太平洋商務電報公司送來Ｃalecicocel電報一封、係用十字母電碼者亦無從翻譯祈海外各界嗣後來電用中英文明碼、以免貽誤爲要、 
國內外要電 
[顏惠慶致文國聯催開特别大會]  
　　適在法定限期內送入 
　　理事會考慮我國去文 
　　（日內瓦）　顏博士致國聯秘書長之函、略謂按照國聯會章第十五條行政會有將此案提交議會之權、該條、文並規定在提出爭案於行政會後十四日內、如有申請、得將該案提交議會、中政府因受時限之拘束、故特申請將本案提交議會、惟行政會如出於自願而提交議會、或依所賦予之權力召集議會、考慮爭案則中政府擬撤回此項申請云云、（十二日路透電） 
　　（日內瓦）　中國致國聯秘書長之文、適在法定十四天限期（即在提出第十五條後十四天內、可施用請求召集特别議會之權利）將滿之前送入、該文並非切實要求召集特别議會內謂中國如得保證在稍遲之會議中可以商妥國聯行政會、而在軍縮大會仍在集議期間召集國聯議會特别大會則中國可不立即施用其召集議會之權利、如不能獲此保證或協定、中國擬即施用其權利云云、顏博士取此態度、顯出於不欲使行政會爲難、同時不欲犧牲一甚重要特權之志願、國聯中人表示意見、謂按照國聯會章之規定在某種情勢下得猶豫三個月、然後召集議會特别會議、但行政會亦得取决於大多數理事、於短時間內召集之、行政會對於本案、似不致有所延緩、故可於一星期或十日中作召集議會之籌備（十二日路透電） 
　　（日內瓦）　國聯行政院理事十二人定今晚五時三十分集議、考慮中國之來文、該文將於今日午後公布、（十二日路透電） 
　　日內瓦　我國顏總代表今日聲稱、渠將要求國聯理事會召集全體會員國大會、考慮上海時局、現信中國政府以會員國資格、倘要求召集大會、則國聯將有召集之必要、按國聯中若干小國主張召集全體大會、已非一時、以爲較大國家不免欲不顧事實、一表同情於日本、前數次國聯理事會議對於遼案爲袒日之國所操縱、自上海事變發生、國聯中許多小國益信日本之在滿侵略行動得强國之暗助、以爲召集全體大會後、當可澄淸國聯之空氣云、（十一日國民電） 
　　（日內瓦）　今日此間消息靈通者聲稱國聯中人以滬案日有驚人報告、現考慮早日召集國聯全體特别大會之可能性、聞數大國連英國在內、刻正向此方面促進認爲圓滿解决中日爭執之唯一塗徑、蓋自日飛機天空轟擊公共租界後、各國益知中日爭執之嚴重、（十一日國民電） 
　　（日內瓦）　昨日深夜中國代表團决計不援引國聯會章第五條、請召集議會特别會議、蓋從某某數國之意、中國代表團致國聯秘書處之公文、業已繕就、豫備發出、但總代表顏博士在最後一分鐘忽决定不取此極端步驟、蓋列强代表現正在上海與有關係各方面直接談判、如中國援用第十五條、則恐碍及此項談判而大不爲列强所歡迎也、（十二日路透電） 
　　（日內瓦）　今日正午顏博士致文國聯秘書長謂中國擬施用國聯會章第十五條下之權利、申請召集國聯議會特别會議、此間路透社代表得可靠消息、顏惠慶與劉文島對於理事會討論中日爭案之態度、互起爭執一節、實無其事並非路透電社所傳、（十二日路透電） 
　　（日內瓦）　中國决議援用國聯會章第十五條現在會各國皆有代表集於日內瓦故依照第十五條應許中國所請召集之國聯議會特别會議、當有立即召集之可能、中國代表團覺向國聯議會陳訴、有益無損、並以爲此案愈公開、則愈與中國有益、是以中代表將於今晚照會國聯秘書處、請立即召集議會之特别會議、按會章第十五條之要點、在第十五條與第十六條互相關聯、第十六條所涉及者、爲對於不顧會章十二條下義務而訴諸戰爭之任何國家、在會各國得施用經濟制裁、完全阻止 
財政上商業上及私人間往來也、（十一日路透電） 
[外交委會開會]  
　　（南京）　外委會十一日下午四時開會到朱兆莘·羅文幹·等十餘人、對日軍在滬暴行、我國應有進一步嚴重表示、有詳細討論、（十二日專電） 
[中委開談話會奬勵滬各界熱忱禦侮]  
　　（洛陽）　十一日上午十時、中央委員在中央黨部舉行第二次談話會、到覃振·李烈鈞·石靑陽·李次溫·苗培成·邵力子·林森·王懋功·葉楚傖九委員、由覃委員振主席、茲將决議各案、探錄如下、 
　㈠决議、上海各界人民協助駐軍、捍禦外侮、熱忱可嘉、應去電奬勵、 
　㈡决議、電京滬辦事處、各該處决議之重要案件、須電呈中央分别核准備案、 
　㈡其他（十二日中央社電） 
[三國公使來滬]  
　　（南京）　英使藍博生乘英艦維基凡特號美使詹森、法使韋禮德、亦各乘各本國軍艦、先後赴滬實地調查滬事、（十二日專電） 
[國府撥欵犒勞十九路軍]  
　　南京　國民政府今日命財部即撥五萬元、犒勞上海第十九路軍將士、（十二日路透電） 
[顏惠慶之聲明劉文島之詰責係誤傳]  
　　（南京）　地方維持會並轉各報館鈞鑒、轉日內瓦顏惠慶來電如下、九日會後、劉公使於會場外向各記者痛駁日方謬論、並非對本人詰責、傳聞失實、請更正、惠慶十日外交部眞、（十二日專電） 
[顏惠慶請軍縮代表遙聆上海砲聲]  
　　正與瑞當局接洽播音事宜 
　　德代表主張平等裁縮軍備　　（日內瓦）　日內瓦日報載稱、中國顏總代表現擬將上海槍砲聲、藉無線電傳至軍縮會議、以促各國之注意、顏博士已向瑞士播音當局接洽、請在日內瓦電台裝置特别擴音器、接轉中國電台播放之砲聲、送入各國代表耳鼓、惟瑞士當局如何答復、則該報未曾言及、或未得瑞士之同意（十一日國民電） 
　　（柏林）　今日德報發來德總代表明日將在軍縮會議提出之軍縮說帖網要、主張完全廢除海陸空三軍一應新式戰具、該說帖德人稱爲公允與平等减縮軍備之完全程序、其基本要則、在廢除全部戰鬭艦·潛艇·坦克車·轟炸飛機·及一應化學戰爭用具違者視爲天下公敵又要求廢除各國徵兵制、大裁常備軍額、及嚴密限制各項軍事設備、說帖內並未涉及政治意味、（十一日國民社電） 
[和平最後努力]  
　　華盛頓注視三公使調解結果 
　　（華盛頓）　日使重光與由寗到滬之英美法三國公使進行之非正式調和曾議、此間非常注重之、衆信此爲避免大戰最後一分鐘之努力、（十二日路透電） 
[平津日兵演習]  
　　（北平）　武裝日兵百餘名、各持步槍並帶小鋼砲四尊、機槍兩架、今晨在東單南演習、至午始回日兵營（十二日專電） 
　　（天津）　駐津日軍定十三·十四·十五在東局子演習打靶、東北砲兵十三團由灤州移駐北平興憲兵第一二大隊、由唐山移駐北平、二十九旅由揚柳靑移駐北平、均已開拔、日武裝兵九十七名、十二午由山海關來津、（十二日專電） 
[日水兵欲在蕪湖登岸]  
　　（蕪湖）　日艦三日月號十一晚到蕪載兵二百餘、鐵甲車三輪、比藉口保僑、擬派兵登岸、經趙公安局長登艦晤其司令鈴木、告以日僑早全離蕪、始終止、我軍警商團當晚戒備極嚴十二晨、該艦仍派 
兵四名、帶剌刀登岸、至日領館察看後、即回該艦、並即啓椗下駛、（十二日專電） 
[日艦擅駛汕頭預先未通知市府]  
　　（汕頭）　十日日艦「梨」預先並不通知市府轉駐汕軍警、擅駛進口、現有日艦三艘、市府抗議稱時局嚴重、港口安放水雷、倘悮會、應由日負責、日覆稱、前未明其期故不及告（十一日專電） 
　　（汕頭）　海關通告商輪、午前七時至午後五時、准進口逾時不許、免悮會（十一日專電） 
　　汕頭　日艦不告進口、市府抗議、又通知英美各領以日不守信約倘有不幸事發生、應由日負責、英美急制止、在市府開談判日方理屈、松艦五時後退出（十二日專電 
　　（汕頭）　汕泊日艦梨竹榧三艘、英一美一、市府因梨不告突進、向日抗議、聲明負保僑責、須撤退一二艘、免滋悮會、（十二日專電） 
　　（汕頭）　張瑞貴函海關、暫熄馬嶼口外德洲表角東崖三處燈塔燈號、十二派副官率兵到塔附近、架砲設防、下午五時後、不許輪艦進口、謠復熾（十二日專電） 
[九江佈防周密]  
　　（南昌）　緩署息、九江佈防周密、外僑均安生業、惟日僑多離潯、（十一日專電） 
[下關江面外艦]  
　　（南京）　下關江面現有日艦六、美艦三、英艦二華艦二、日艦上有陸戰隊千五 
百名、大阪碼頭一帶我軍警已禁人通行、免起誤會、日艦員兵有事登陸、須卸武裝、經我憲兵檢查後方准通過、（十二日專電） 
[下關漸趨安定]  
　　（南京）　下關狀况現漸如常、據今日警察估計、自日艦二月一日砲擊後、下關人民避往他處者不下兩萬人、但現已遷回者約有六千人、（十二日路透電） 
　　（南京）　京各銀行復業後、社會局十二日派員調查、存户提欵者甚少、與滬變前相仿、提欵者有之、存欵者亦有之、（十二日中央社電） 
[軍事外交當局奉令勿稍退讓]  
　　（南京）　中執委會由洛電京中軍事外交 
各當局、謂據報日外務省有主張我國各重要口岸、不許設置軍備之說、日人當不出此、苟有其說、是即欲亡中國也、務望諸公堅持到底、勿稍退讓、軍事方面並力救鞏固、以期最後勝利、（十二日日專電） 
[汪精衛全權辦理外交]  
　　國府討論日本提議　　（南京）　各報載稱、洛陽政府領袖决議予汪精衛以辦理外交之全權、汪將暫寓南京盡其職務汪稱今晨將赴湯山、南京衛戍司令今日通告各報與通訊社、謂南京、現實行戒嚴嗣後一切新聞、須先送衛戍司令部核准後、始能發表、昨日午後有國防軍一小隊、經過各街道開往上海、所戴鋼帽形式不同、因政府近曾向英美德國購有此種鋼帽、以故式樣各異也英使署武官却特萊中尉已來此巡閱、（十二日路透電） 
　　（洛陽）　國民政府領袖與中央黨部今日集議、非正式討論日本所提出中國在主要口岸不得駐兵之提議、與會者一致反對此議、决議命外交部拒絶、並痛駁日發言人之議論、又决議仍採堅决態度對日、尤其爲滬案、已將此項决議電達南京外交部、（十二日路透電） 
[軍人對日憤慨]  
　　（北平）　于學忠談、北方軍人對日在滬暴行極憤慨、倘有命令誓死爲國赴難、（十二日專電） 
　　（北平）　劉湘電吳佩孚稱、倭奴侵略舉國同仇、不武如湘、已秣馬待命、誓掃敵宼、（十二日專電） 
[粤飛機到長沙]  
　　（長沙）　粤機七架十一日到長沙、十二日飛南昌、十三日飛京滬助戰、（十二日專電 
　　（香港）　丁紀徐部各機、十一日下午二時到京、胡錦雅定十三十四續率所部各機援滬、（十二日專電） 
　　（汕頭）　張惠長電汕倡航空救國、募欵購大戰機一二架、（十二日專電） 
[英報宣傳中國擴張空軍]  
　　聘用客卿參加顧問 
　　（倫敦）　每日紀聞報雪梨通訊員電稱據極可靠方面消息、澳大利亞著名飛行家金士福史密斯處、已有人向其接洽、請担任中國空軍總司令據金氏友人推測、金氏或將接受顧問之職、料未必允任司令、每日紀職報通訊員曾訪金氏、金氏承認中國官廳欲收購澳大利亞國民航空公司所有飛機渠已開出價目、該通訊員又謂澳洲現有許多賦閑航空人員、正考慮組織一航空隊協助中國、按金氏以一九二八年由舊金山經檀香山飛往澳洲、馳譽世界去年又作英國至澳洲之飛航、（十一日國民電 
　　（南京）　航空處否認曾知聘用史密斯、或購買澳洲航空路飛機隊事、（十二日路透電） 
[英自由黨報抨擊日本軍閥]  
　　（倫敦）　自由黨紀聞報今晨社論、對於日本軍閥之恣睢、表示驚訝、並謂、如日本自由和平黨果爲極端好事派所蹂躪、則誠可悲之事、但日本全國人民似决不致盲目附和軍閥也云云（十二日路透電） 
[杭日救國運動]  
　　（南京）　此間黨政軍各機關、因十九路軍奮勇抗敵、爲國爭光、俱自動捐薪慰勞、多者萬元少者數百元已集有鉅數、電匯前方、以資激勵、（十二日專電） 
　　（漢口）　工界救國會十一日發成立宣言、對外抗拒日本暴行、對內貫澈經濟絶交主張、（十二日專電） 
　　（長沙）　國難會舉辦救國基金及國難宣傳週、（十二日專電） 
　　（汕頭）　各工商團體踴躍捐欵匯滬日以萬計（十二日專電） 
　　（南昌）　各界定十三日開市民救國大會、各校全體動員、募捐慰勞十九路軍、（十一日專電） 
　　（無錫）　各界捐募慰勞將士現金千元、及大批衣被米糧、十二日國難會派員專送前方、（十一日專電） 
[東省日人改易小學課本]  
　　）北平　瀋陽來人談、日人改易課本事計初小改編者爲國文·修身、日方强迫增此科目、高小改編歷史·地理、內容將從前愛國國恥等剌激性材料均删去、增加同種同文共存共榮帝國德政等、黨義絶對不准講授、該敎科書將印五萬套、共二百萬本、須費約十九萬元學制擬爲小學六年十八學期制、每年分三學期、每年四月一日開學、趙欣伯令敎育會等處籌備祀孔、定二月六日大規模舉行、（十二日專電 
[汪馮離浦返洛]  
　　（南京）　十一晚九時五十分、汪精衛馮玉祥專車離浦返洛、津浦各次列車、連日均準時刻惟南下一次車、因到浦時在夜八時半、返在戒嚴時間、路局爲愼重計將該車在東葛過夜、翌晨到浦、連日汪馮等在京、對外交財政等問題、迭經會商聞大體業經决定、（十二日專電） 
[京洛籌辦航空每日來往一次]  
　　（南京）　聞交通部已命中國航空公司籌備開辦南京洛陽間之天空航務、每日開機一次、俾重要文件傳遞得以迅速、（十二日路透電） 
[美國否認對墨訂新協定]  
　（　華盛頓）　昨日此間盛傳美國已與墨西哥商妥、如遠東事變更進無已、則兩國利益應相聯結、今日國務院否認兩國間有此協定、（十一日路透電） 
[日本募集退伍兵]  
　　（佐世保）　十日佐世保鎭守府移牒各府縣知事、對於最近在鎭守府退伍之下士兵卒、立即召集編隊應用、（十日日聯社電） 
[英皇視首相疾]  
　　（倫敦）　英皇今日突至公園里療養院問視首相麥唐納眼疾、歷十五分鐘之久、隨行者僅掌馬官一員、（十二日路透電） 
[京警備部槍决刦犯]  
　　（南京）　警備部十一日槍决刦犯石萬富 
一名、（十二日專電） 
[京義勇軍鐵血團宣誓]  
　　（南京）　義勇軍鐵血團百六十餘人、十一日午在明陵宣誓定十二日赴滬、參與殺敵、（十二日專電） 
[葉恭綽將赴檀香山]  
　　（南京）　葉恭綽定日內赴檀香山養疴、現正摒擋行裝、（十二日專電） 
[中大義勇軍定期出發]  
　　（南京）　中大靑年義勇軍留校五十六人 
、分戰鬥·宣傳·事務·交通·救護五班、定十五全體乘京滬車出發、赴戰地工作、（十二日專電） 
[長途話綫禁掛軍用綫]  
　　（南京）　交部以長途話綫上搭掛軍用電綫、有碍工作、特派蘇州梁局長、往崑山等處、與當地軍隊交涉、迅予拆除蘇滬段長途話綫上所掛軍用電話（十二日專電） 
[中政校工作人員出發]  
　　（南京）　中政校派赴京滬線工作人員、十一日已出發完畢、（十二日專電） 
[眞茹添設臨時電局]  
　　（南京）　交部以眞茹地方距戰區不遠、傳達消息、必須靈通、特在該鎭添設臨時電局一所、已正式通報、（十二日專電） 
[交部籌設張家口電台]  
　　（南京）　交部籌設張家口電台、擴充北方通訊、業由電信機械製造廠製就機器、派員運往裝設、（十二日專電） 
[立法委員促孫科返京]  
　　（南京）　立法院全體委員十一日推代表赴滬、促孫科來京、主持院務、（十二日專電） 
[外部否認瀋交委會]  
　　（南京）　外交部日內將發表正式文告、聲明不承認瀋陽交通委員會、因黑龍江僞省長熙洽曾命中東路局華員遵照瀋陽交通委員會命令行事之故、（十二日路透電） 
[汪促朱家驊到部視事]  
　　（南京）　汪精衛十一日電朱家驊、敎部事關重要、祈即到部主持、（十二日中央社電 
[內蒙郵務亟待擴充]  
　　（南京　蒙委會以內蒙各盟旗郵務設置、太不完備、値此邊防緊急、傳達政情、至關重要特咨交部、請積極擴充、以資便利、（十二日專電） 
[魯大昌率部緩靖隴南]  
　　（北平）　蘭州電孫蔚如委土司楊積慶爲甘邊保安司令、楊派代表來省謁孫、魯大昌親率第三旅孟世權部、開抵甘谷武山兩縣、協助四十九路、緩靖隴南、（十二日專電） 
[長辛店股匪猖獗]  
　　（北平）　長辛店股匪猖獗、打刦村莊、綁票勒贖平西富紳紛逃平避難、于學忠派兵三營往剿、（十二日專電） 
[奉山路局今日通車]  
　　（北平）　榆關電、奉山路局定十三日通車、由瀋開榆（十二日專電） 
[內蒙各王公謁吳佩孚]  
　　（北平）　內蒙駐平各王公今謁吳佩孚、報告各盟旗近况、錫盟副盟長德王電平稱、錫盟地方安謐烏滂守備隊仍駐原防預定三四月間、將隨班禪來平、外傳德王與外蒙及日本有接洽事件云云、純係謠言、（十二日專電） 
[國府邀章嘉佛赴洛]  
　　（北平）　洛陽電、國府電邀章嘉佛赴洛、將任章爲內蒙宣撫使、（十二日專電） 
[雷中田抵洛謁馮]  
　　（北平）　雷中田十二抵洛、候謁馮玉祥投效、願集所部、爲國殺敵（十二日專電） 
[國難會員分頭集議]  
　　（北平）　平津國難會議會員日前集議决定自動在平設會議、曾由熊希齡於七日致電滬會員黃炎培、希望在滬會員、亦同時進行、頃黃已有九日電復熊、謂在滬會員多表同意、（十二日專電） 
　　（北平）　平緩黨部及冀省黨部、均電呈中央取銷國難會議、（十二日專電） 
[日本空軍之實力]  
　　（北平）　據調查日本有陸戰飛機七百架、海上飛機五百餘架、共千二百餘架、此次瀋變、日又增二百餘架、發動機四百餘 
架、東京防空設備三年前已告完成、（十二日專電） 
[西北考察團抵平]  
　　（北平）　西北考察團法團員今午抵平、逕赴法使館、法使韋禮德夫人開歡迎會各使館代辦參贊及李石曾·于學忠·朱光沐等、到會二百餘人該團全體到會爬山汽車到八輛六輛停西直門站、（十二日專電） 
　　（北平）　中法考察團長哈德談、該團去夏由伯魯衣出發、因帕米爾一帶險峻分兩隊一由西東來、一由東西去預定在新疆會合、西隊行至高原西以山過高、將爬行汽車盡留該處團員皆越山東來、到阿拉薩、兩處會合同至迪化、該處民族約十餘種以上風景物產均極華富、後東行經哈密·肅州·凉州·甘州一帶、復經包頭百靈廟抵張垣今抵平定、有赴津乘輪南下、經安南·印度·波斯等地返伯魯衣、）十二日專電（ 
　　（北平）　中法學術考察團團員定期二月二十二日由塘沽乘船赴海防、爬行車仍將同行、擬經過暹羅印度而達俾路特、豫期本年六月間可抵法國）十一日路透電（ 
　　（北平）　中法學術考察團東路與西路團行今晨抵平、隨帶爬行車七輛、及拖車又員李車三輛、各團員狀康健極、披羊皮衣、戴皮帽、誠如小說中所描寫之探險家、三月九日由平出發之各車、今皆安然返此、惟三月四日從俾魯特出發之車、則留於喀什米爾、但兩路之探險家、皆在阿克蘇會合、而同歸北平、爬行車行六千哩後、仍甚完好、探險家語路透訪員、此行所得之科學上結果甚爲美滿云、（十二日路透社電） 
[津市破獲僞鈔機關]  
　　（天津）　近來市面發現河北省銀行僞鈔 
、省府即轉令各縣密查、昨法工部局偵探、在西開將僞鈔機關破獲、抄出僞鈔九千餘元、捕獲丁棟臣·徐藎臣·徐少舫三名、製鈔技師係日人、已漏網、今在嚴訊中、供出行使僞鈔奸商甚多若按圖索驥、恐成大獄、日內引渡公安局訊辦、（十二日） 
[吉省火柴專賣已商妥]  
　　（瀋陽）　路透訪員今日探悉、吉林省火柴專賣事、已由吉林省政府與瑞典火柴特辣司商妥滿意辦法、（十一日路透電） 
[沈鴻烈自靑赴濟]  
　　（靑島）　沈鴻烈·葛光庭十二晚同乘膠路一次車赴濟、（十二日專電） 
[六九師點騐完竣]  
　　（漢口）　緩署派員點騐六九師完竣、計人槍三千餘、點騐員及王思羣十一日由紙坊返漢　命、（十一日專電） 
[徐源泉部追勦賀匪]  
　　（漢口）　軍息賀匪以一部竄洪湖外、餘四竄、一向天門刁汶河、一向張節港、一向襄河南岸、一向潛江、刻由徐源泉部徐黃兩旅追勦中、潛城治安無慮、（十二日專電） 
[駐鄂各軍請撥軍費]  
　　（漢口）　駐鄂各軍代表、十一日再謁何成濬、請就近撥軍費、因宋子文來電正在籌發、决仍由財部負責、（十一日專電） 
[日艦四艘開抵長沙]  
　　（長沙）　日艦共到四艘何鍵嚴防挑豐、（十二日專電） 
[何鍵歡迎張部入湘]  
　（長沙）　何鍵電王東原在衡代表歡迎 
張發奎部（十二日專電） 
[贛八縣會剿赤匪]  
　　（南昌）　民廳得貴溪縣府支電、俘匪僞十軍張來發供、紅軍無餉發、無鹽喫、無氈蓋、十軍只有步槍九百、每槍子彈二三排、機槍迫砲均無彈、軍部在周坊、民廳已令餘萬鉛金樂資弋餘八縣會剿、又得鉛山縣府電、鄒琦股約槍九百、踞閩崇安之大安街、蔓延鉛山石壟民廳呈緩署同閩劉師會剿、十一日專電） 
[閩省府開省防委員會]  
　　（福州）　省府本日開省防委員會議、緊縮軍費、（十二日專電） 
[長樂民團搗毁縣署]  
　　（福州）　長樂鶴上鄉民團搗毁縣署案卷全失（十二日專電） 
[余漢謀請纓援滬]  
　　（香港）　余漢謀請纓援滬、將所部改編義勇軍、隨張發奎部北上、陳濟棠贊同、現徵胡漢民同意、（十二日專電） 
[陳濟棠巡視各砲臺]  
　　（香港）　陳濟棠十二巡視魚珠長洲各砲台、傅秉常奉孫命、十二日抵省謁陳濟棠（十二日專電） 
[李揚敬派兵援閩]  
　　（香港）　閩各團體電粤請兵援閩陳濟棠令李揚敬由汕就近派往（十二日專電） 
[公電]  
　　舊金山來電　申報轉十九路軍蔣蔡戴三師長鑒、公等思勇拒敵、精誠衛國、茲匯上滬洋四千元、犒勞前敵將士、收到電復、李糯中華會官主席朱德超、 
　　阿根廷來電　申報館轉蔡廷楷戴戟師長均鑒、貴軍抗暴敵衛疆土、全僑感慰望再接再厲、繼續奮鬭僑等誓爲後盾、茲由麥加利銀行電匯阿幣八百元以助犒軍之需、祈察收電復、旅阿華僑協進會叩蒸、 
　　廣州來電　各報館各團體均鑒敵人抱其侵略政策、佔我東北近更進逼不已、襲我滬上、先之以砲艦、繼之以飛機、向我無辜同胞、大施轟炸、屍骸遍市房舍成燼、慘無人道、聞之髮指十九路軍起與抵抗、至足以表國民義憤我粤空軍同志航空救國、夙秉一致禦侮、當踐宣言、際此外侮驟深、國亡無日、防空有職、誓抗强梁、早已准備北上、實行自衛、時適廣州汕頭同此嚴重 
、不得不就近佈置、以備抵抗、現粤海要區、防空有備、本月十日即動員赴滬與敵週旋、我國空軍、物質雖不如人、但爲國家謀生存、爲民族爭人格更不容再事忍辱、寗爲殉難之鬼不爲亡國之奴、彼以物質、我以熱血同下决心、前赴國難、惟敵人來犯、必有其全部之計劃、在彼之大慾未償、即在我之惡氛未已、所望全國同胞認定空軍在國防上爲重要之軍備、合力籌助俾物質有所補充斯對敵得以持久時日曷喪、及汝偕亡、尤望一致起來共同奮鬥覆巢之下實無完卵邦人君子尙其念諸張惠長·黃光銳·胡錦雅·楊官宇·周寳衡·鄧統銘·丁紀徐·陳友勝·譚壽·劉植炎·梅龍安·張子璇·陳秀·胡維獻·陳卓林·周柏成率全體航空同志叩蒸印 
要聞 
[滬變後日本國內狀况（彙譯日文報）]  
　　自日軍犯滬、其國內情勢若何推移當爲國人所樂聞、茲就日本著名報紙之紀載、（東京時事新聞東京報知新聞大阪每日新聞三大日文報）爲有系統的分類撮譯其梗槪如下、 
　　外交　日本以旣定方針破壞世界商業中心之上海、當事變之前、意以爲滬軍亦若東北軍之無抵抗、將上海全埠華界、視如探囊取物、必不碍及租界、亦無意外外交問題發生、迨事變旣起、迭戰販北、日軍頻以飛機槍彈、危害公共租界、駐　東京英美法三國公使先以口頭警告日政府、至本月二日、正式接到各國政府訓令、英使林德利·美使福勃士·法使馬爾太、·聯袂訪芳澤外相、提出三問題、㈠請日政府勿續派軍隊往上海、㈡於中日軍之中間設中立地帶、同時請日軍迅速退出公共租界、㈢中國軍亦撤退至一定地點、當時日政府對於一三兩項、不願承認第二項中立地帶因無具體的指明爲作戰上之便利、絶對不允後退一步、於是三使不歡而退、芳澤則言明三日內當正式答復各使、惟斯時日政府內部、對於三國此舉認爲干涉軍事行動頗感困苦、僉主從長計議是夜芳澤與犬養毅及大角海相·荒木陸相·協商復牒、因陸海二方面之態度强硬當塲議决復文要旨、㈠日軍續派與否、須視中國方面情形而定但爲保護上海權益、在必要時、仍須續派自衛軍、㈡日僑之生命財產、若委託第三國保護而撤退日本軍隊應調查上海現地情形後、方可定奪、㈢令中國軍隊先行撤退、減少兩軍衝突之危險、同日東京接到華盛頓與英美兩國對日直接協定之提議、並悉日內瓦英代表德馬司態度强硬、主張停止雙方武力的敵對行爲、撤退戰鬥員設立中立地帶、保護公共租界、由中立者担任治安之責、且根據非戰條約與十二月九日、國聯理事會决議之精神、未附何等保留、以中立的第三者之力、促中日兩國速行交涉、以解决兩國間重要紛爭事項、其他意法等國、亦與英美協調、竭力主持、而日內瓦形勢似多不利於日對於日、代表佐藤異常注目、而日代表斯時鑑於各國態度對日之不滿、已漸軟化、故翌日（四日、東京時事新報社論、題爲「標準爲英美兩國之正式抗議、」發表意見曰、「望日軍自重、」切不可擴大無益糾紛蓋滿洲問題已喧傳於世界、上海爲古來東洋之一大商港歐美人之雜居該地者甚多、國際關係、非常複雜、該地突遭兵火比滿洲事變尤爲嚴重、如驚動全世界萬一誤解、必引起與第三國之重大不幸事件：：」是日、芳澤以情勢險惡、赴興津坐漁莊訪問西園寺元老、報告英美法意列强之態度、請示對付方針及芳澤返京、又與犬養毅會商、犬養遂向全世界發表聲明、反詆中國爲破壞和平、並求各國認淸事實其聲明　散發於美國上院外交委員會以及各議員、作種種巧辯、掩飾其殘暴事實顚倒是非、淆亂黑白、於是華盛頓倫敦各方面、竟爲所蒙蔽、形勢順變、歐洲各國新聞亦刋登犬養之聲明書對之頗表同情、（記者深嘆我國外交之失販國際情勢之惡劣、率因我國處處落人之後、而不預先向世界 
各國聲明暴日侵略之野心旣爲所中傷又未將日人新發生之橫暴行爲依據事實、逐一痛駁、無怪各國爲其朦　耳、）日以其術旣售乃於五日閣議後在犬養私邸召集大角海相·荒木陸相·芳澤外相等討論上海問題决採旣定方針進行、六日、大阪每日新聞、乃揭載「美國得日本之回答空氣變佳、」之標題、略謂美國駐日公使福勃士訪芳澤時、報告美國政府諒解、日本頗爲樂觀云、以上爲六日前日文報所得之消息、（未完） 
[滬變發生後之松江]  
　　松江銀行忽停業淸理　松江自滬事爆發以來地方治安經軍警維持安静如常惟銀錢業步上海後塵一致停業金融阻滯各業賬欵總結束、無法着手縣商會爰召集各業議决展緩一星期在案、業户向於廢曆除夕完納漕糧、本屆亦寥寥無幾、不及向來十分之一、現各銀錢業於九 
日懸牌開市、獨松江銀行尙雙扉緊閉、一時傳說紛紜、謂受上海分行影響、一說謂該行主持者營投機失販所致惟聞本縣各項地方公欵如敎育附稅等、均存儲該行且以公欵投資股本者、數亦匪鮮、故行長謝良達、初尙設法張羅冀於翌日開市、詎十日該行揭佈、有延請張葆培律師王會計師淸理賬目、一俟就緒、再謀復業等語、一般存户曁儲户、都憂形於色、據聞該行虧空一百萬零九千餘元而人欠約五六十萬內以 
鼎記欠二十餘萬、暫記欠六萬究屬誰何即負有查賬責任之監察員、亦未之前聞、而存户中公欵如敎育基金十餘萬欵產處三萬餘元、均爲地方事業所攸賴、正不知何以善後縣政府據報後、即行函令縣商會會同縣委李科員仰仙、於十日下午三時前往點查、聞現欵僅存八千餘元、又該行宣告淸理之前一日、尙庫存現欵七萬餘元、故一般存户、對於私相提取存欵之舉、頗　不滿、至該行行長、則已携眷　避矣 
　　國難臨時救濟會成立本縣各界、憫上海避難同胞之棲留無所、並經旅滬邑人陸規亮張小通等返里、協商組織收容所事宜、經數度在救火聯合會會議結果、業已組成松江縣國難臨時救濟會、推定沈君崇縣長·士紳金静初·蔡季平·張嘯眉·陸規亮·吳誠甫等七人、爲經濟委員、輪値辦公每人先墊二百元支用、一而印發捐册募欵、設若瑟醫院及東外于宅收容所兩處、連日已有兩批難民來松、收容於東外于宅 
 
