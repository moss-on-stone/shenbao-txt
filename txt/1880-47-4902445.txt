# 1880 - 47 - 4902445

 

Page 1

 
 
[新印繪芳錄出售] [  本館主啓]  
　　章回小說總不脫才子佳人窠臼其能翻陳出新者世共推紅樓夢及品花寶鑑二書然紅樓夢結局太苦品花寶鑑則多淫裂語讀者恃之還　有名流某新撰繪芳錄一書能合紅樓品花爲一手而兼去其兩病惟尚無刋本絕少流傳爰懸重金以賭果不旬日而得　閱一過知人富不譯用卽付諸手民然巷　頗繁猝　藏事至今始能印訂書全計每部十六本擇於月之初八日出售每部收留紙料工價洋八角正諸　請乘新正多暇之時仍舊購處所購閱當亦以先賭爲快也此啓附駕新禧 
[論巡更畏賊]  
　　地方之設立巡防也擊柝相聞周巡不絕其命意之所在詎不曰防宵小而安閭閻哉巡更之夫役或由民雇或由官召無非使之漏夜梭巡以備盜賊之竊發設或有明火執仗被匪排闥而來者巡更見之雖不能奮勇捕獲亦當大聲疾呼使人警覺守望相助者胥得聞聲救援以驅逐盜匪而保安鄉里此固巡更之責也若夫胠篋之流穿窬之輩則茍見巡更提燈鳴柝而來未有不隱而避之者卽使賊人凶悍　成此時一經撞破不能逞志他日本逢恐其報復而旣充巡更所司何事而顧長慮却顧若是其深且遠也如前報所錄蘇垣義慈巷某家於去臘夜中有賊穿墉其聲甚厲欲呼巡更援救而梆鑼之聲自遠而來至此竟寂然無響某乃大呼四鄰警覺呼聲互應賊始遠颺比問更夫則反爲飾詞以自解是則更夫之有心庇賊已可槪見不得但笑其懦也夫盜之與竊則固有問盜則黨羽必多器械悉備或先使其黛四遠巡邏阻遏更夫使不敢近前而後可以大逞其欲然盜之佈置如此者是猶有懼憚之心也梁上君子則豈盜之比哉其黨不過一二人所執之噐不過以備　門挖壁之用卽有身藏暗器以備拒捕者要亦短刀鐵尺之類而且不敢明目張膽以嚇呼　更　更夫知賊不足畏而安然自盡其職彼賊亦不得不趨而避之又豈有見更夫之來而卽以刀械相向者卽在異日相　賊亦不敢與之爲難何則賊亦知巡更之設固所以防若輩今因此處更夫窺破其隱而遂以辣手圖報則此處又必　續補之更夫夫豈能一一皆關其口而奪之氣况爲賊者自爲防賊者自防雖曰君子小人勢不能立盜惡主人亦固其所然究不能顯然與之相圖也而該巡更者竟以此爲辭而欲以欺飾衆人之耳目不亦異乎今昨之營勇往往與盜相通卽如炮船之旁每迺盜劫而炮船勇丁絕不救護彼之自言亦猶是耳或謂船勇之與　更其罪同而其情則異船勇之通盜利之也巡更之通賊畏之也其通賊之罪則同而情若有可原也余笑之曰如子所言則仍爲巡更所欺而已不觀諸人之畜犬乎帝大者欲其防夜也成其家所畜之犬猙獰搏噬賊徒不得自浧則亦畏而惡之於是以毒藥投之使犬斃而後快其志而其家茍再畜一犬夜間遇賊仍前猙獰搏噬初不因前犬之斃於　手而遂搖尾貼耳以去也惟再以毒物餌之則或中其計耳今巡更之所以避賊者利其餌也餌之來也更夫則受之初不知其有毒也迨一且毒發官府知之鄉保揭之於是或枷或杖或革或押而此身遂爲賊所賣猶之炮船之巡勇受盜之賄而庇之一旦毒發科以通同盜賊之罪重者或卽膺軍法輕者亦立破身家轉不若猙獰搏噬之犬其爲賊投毒而斃者猶有人深惜之也蘇郡近得譚護撫雷厲風行力圖整頓凡地方奸盜之徒咸知斂跡巡查認眞向來委靡因循其弊一掃而除地方棍徒則嚴拿懲辦矣妓寮烟舘則查封驅逐矣是其於　邏之役亦必力加整頓晝夜巡防以靖民居而禁盜匪乃更夫之疲弱徇隱猶有若者卽使非與賊通同得賄縱容而其罪已不容逃矣蘇郡如此他省可知倘不嚴加懲辦吾恐盜賊不但不畏巡更反恃巡更以爲護符而其胆且日益壯宵小之繁滋大可慮而閭閻之安謐更難期矣嗚呼官兵畏賊而釀成髪匪之亂蔓延十餘年而不止此其先未嘗非有心縱容者階之禍也卽小可以見大巡更畏賊夫亦其嗃矢焉爾 
[恭錄　諭旨]  
　　○光緒五年十二月二十一二十二日奉　上諭前據御史孔憲毁奏山東陵縣知縣趙多熙擅殺平民多命關通文格朦朧覆奏等情當經諭令周恒祺詳查具奏兹據查明覆奏此案趙多熙因該縣匪徒蘭汰斂錢聚衆藉圖抗漕會督營兵鄉團馳往　捕獲犯回城因聞藺汰有來城　犯之謠將馬希固等二十一犯就地正法係属倉猝應變保衛地方旣非妄殺無事卽無所用其關通朦奏惟該縣原禀實未錄供同送迨文格飭查而各犯同一供詞僅認聽從藺汰搶掠拒敵官兵並未逐細研究明確辦理實屬鹵莽前署山東陵縣事候補知縣趙多熙着卽革職以示懲儆該郃知道欽此同日奉　上諭順天府奏請加賞資善堂米石等語西城資　堂煖廠本年八月間業經賞給粥米三百石現在收養貧民人數日衆不敷散放着再加恩賞給小米三百石以資接濟欽此同日又奉　上諭御史　乃峹奏部員資深先一班請飭部按照向例遇有選缺儘數補 
 
 

Page 2

 
 
用等語着吏部議奏欽此同日又奉　上諭御史章乃峹奏請飭舉　社倉社學一摺各省設立社倉社學教　兼資法良意美軍興以後多有廢墜失脩之處現在軍務久平自應及時整頓有各省督撫轉飭各州縣查照舊章一律興修其經費或藉資民方　酌提公項並着察度各該地方情形奏明辦理將此通諭知之欽此同日奉　上諭周恒祺奏查明知縣被叅各欵請革職訊辦一摺山東臨朐縣知縣嚴家正雖查無稱罰稅銀覇佔民婦作妾攺呈坐誣聽斷荒謬遊娼濫刑及拆毁書院私立囚房各情子合章爲其子毆死一節查干合章並無其人惟有于佩禮呈報伊父于　水自盡一案並非嚴家正任內之事惟臨朐鹽務係　官辦　家正任令鹽夥於邊堪各旺各派領買又因籌備書院　理衙署藉案科罰該犯張全被毆身死一案隱匿不報實屬任性妄爲且雖保無別項劣跡嚴家正著先行革職嚴訊懲辦餘着照所議辦理該部知道欽此○二十三二十四日奉　上諭內閣代奏中書王保建條陳各省分發人員請飭該督撫酌留幾成飭令回籍聽候咨調並暫停各省分發等語着該部議奏所稱京外學習試用期滿各員請由該管上司認眞甄別等語京外人員學習用試斯滿自應從實考核以定去留嗣後各該堂官督撫等於屬員期滿務宜認眞甄別如有　冗無能之員卽行叅劾毋得率行出考處應故事欽此民日奉　上諭王思沂奏神靈顯應請頒匾額一摺陜西郃陽縣本年入春以來雨澤愆期經該縣知縣蔡福謙親詣　海龍廟設壇祈禱甘霖迭沛待以轉歉爲豐實深寅感着南書房翰林恭書匾額一方交王思沂祗領敬謹懸挂以答神庥欽此同日又奉　旨這所叅琉防監犯越獄之管獄官陜西岐山縣典史范鵬翔着卽革職拿問交王思沂提同刑禁人等嚴訊有無鬆刑賄蹤情弊分別擬辦有獄官岐山縣知縣胡昇猷着革職留任並着勒限將逸犯馮升淋等緝拿務獲餘着照所議辦理該部知道欽此 
[白畫攫物]  
　　○都中每至歲杪街上强奪之事層見疉出去臘有人在前門大街手提醬肘子兩只被丐從後攫去又崇文門外花兒寺集期趕集省紛至沓來一車裝載箕帚等件亦被乞兒强奪一空更有一車上坐一年輕女傭忽迎而來一不識人聲言尋汝數年今何幸邂遁相遇隨喝停車將女傭由車抱下頭上簪珥全行拔去車夫與女傭猶膛目相視迨驚魂畧定方圖追赶則此人早走入無何有之鄉矣夫輦轂之下而竟敢不法至是司坊官將何說之詞 
[風吹人去]  
　　○北京安定門外十餘里有地名八公爺墳者近據該處鄉人陳姓云去年十月初十日午後天忽起一極大旋風是處有十五歲女子在途竟被攝至空中逾時落不半而焦黑有勝於墨污者墮地卽斃人皆嘆爲奇事云 
[天津冬景]  
　　○天津去冬節氣朔風雖厲寒氣不深且因雪澤不多官憲祈求者再至臘月初一日　壇初五日雪片紛紛從空飛下經列前報嗣聞初六日復雪歷初七八日均在夜間黎明卽止初九日飄搖終日銀粧玉琢白遍郊原由是天氣大寒不特屋中壅水全冰卽灶頭盎缶亦被亦粘結就平時而論去年天氣固暖於往年而枕初十十一兩日觀之其嚴冷情形實爲歷年所未有長蘆運使如冠九都轉每冬製棉衣施迭去冬聞亦製就二千件以被水鄉間較城尢苦經發交代理天津府吳太守在四鄉散放矣 
[刧案紀聞]  
　　○九江友人來函云客臘由湖口經過傳述該縣於數日前解餉進省將銀鞘九號發至碼頭因風浪洶涌恐有失事仍暫運河署不意爲盜所窺是夜率黨十餘人由署後而入直違內室維時祇大令妻在房盜　執而問口間運回銀鞘安放何處答以不知使問其子盜搜得之又使問帳房盜怒挾之以刃子始實告於是或抬或負刼洗一空臨行有數盜露刃而殿并挾其子同行旣上大路復將其髪辮割去始放之回次日緝捕聞卽認贓拿獲兩名想訊鞫之下不難一網打盡也惟地方官遇此等案件旣難免於賠輕又有碍於通詳殊覺擺　匪易而少君之種種者儼如中書君老去更可無論矣 
[早雷述異]  
　　○章江自舊臘二十日以後連日陰晦至二十六夜靜更時忽電光閃爍大雨傾盆阿香隨整駕而出振　發瞆覺春意已在咫尺間也 
[浙江海運滬局告示]  
　　○浙江海運滬局爲出示嚴禁事案照商船裝運漕糧每石給耗米八升白糧每石給耗米一斗此項耗米原備抵補該船折耘並到津盤量短缺之用俟正米交卸全完後再將漕白餘耗交足三成聽候津局給價收買留抵正漕之不足此向辦之舊章也本屆奉文仍飭各屬將經剝耗食等米折價解津收買餘米抵補是前項商耗尤須儘數呈繳不准稍有短絀乃聞近年各屬押米丁胥竟有勾通商船私自折乾並有商船沿途私賣情事殊堪痛恨除飭監兌巡察各員於交兌時認眞嚴密稽查外合行出示嚴禁爲此示仰承運沙寍等船各耆舵人等一體知悉該商船等受載浙漕務將前項耗米以本色全數帶津俟交足正供之後照章將漕白餘耗交納三成聽候津局給價收買倘不足數着落該船戶買補呈繳至各屬押　丁胥倘有勾通折乾及商船私賣等事一經察出定照咨賣漕粮例從嚴究懲决不寬貸其各凛遵毋違特示 
[小寶墜樓]  
　　○昔晉緑珠絕孫秀之念墜樓而死千古傳爲美譚顧佳人剛烈不惜嬌軀而名妓嬉　亦遭覆轍吁可憐也滬北久安里有王小寶者綺年玉貌固一枝解語花前日下午因與謂女伴爲捉迷藏之戲站於樓口凳上見捉者將近將身反避不料頭重脚輕飄然從樓窗竟墜楼下適堆有木柴反　其中猝不能起比經人救出騐巳遍體鱗傷羣相歎惋然並不聞其擡送西國醫院施治竊恐香消玉碎亦意中事也唐人詩曰落花猶但墜樓人不圖於小寶見之 
 
 

Page 3

 
 
[妓館加捐]  
　　○英租界自去年裁去洋藥起岸之碼頭費由工部局董議增各項捐項等情曾巳刊報茲聞租界中之長三么二妓館向例每戶每月捐洋二元花煙館捐洋一元現議每名妓女每月捐洋半元此說如果屬實尚復成何政體且此外又將續有加增恐租界中民不聊生矣 
[車中僵斃]  
　　○前日淸晨西門外停有東洋車一輛內有一人僵斃在車察其妝似江北人車夫模樣觀者甚衆不解其因何致死情形可慘但不知以後如何也 
[學徒案結]  
　　○法租界聚實銀樓學徒汪維仁尋獲後供出自門口京貨攤之胡介福所誘張司馬着將汪維仁暫押待傳到胡介福質對再核巳列前報此案在該店主於去年早有所聞故去臘茌英租界與胡相值盤詰之下路得眞情當時欲拉回法界而胡不肯行旋鳴英捕送英會審署管押經人保出前期張司馬飭該店主吳如松尋到保人仍將胡送歸英署因陳司馬晉省賀年不便移交今已公旋昨日派差送胡到案法捕房又將汪維仁解到汪國梁亦投案請斷胡供今年十八歲與該店素來熟議去年汪維仁自說欲往蘇城伊有堂叔在閶門綢縀店生意因無盤川隨取店中飾物由杭到蘇將物變賣得洋十二元後稱尋覓不見進退維谷又不肯復回上海在路啼哭經兵勇盤詰帶去等語旋據汪國粱稱去年底吳如松逼勒洋款故軿湊洋十五元交彼尚不滿意故復將衣典質洋十元交付新正初四日在一園茶館曾索寫付期票四紙計洋六十元以三六九十二四月爲期文據經保人程天泰店主亦詣案稱去年底被吳如松來店吵鬧幾乎將店拆毁故着汪國梁典衣交洋張司馬見吳如松未曾到案不暇絀詰隨斷汪國梁將子領回好爲管束胡介福旣管押在英會審署仍着來差帶囘 
[領女涉訟]  
　　○昨日法公堂據婦人王陸氏投票稱夫主在日作賣餛飩生意遺生一女名金林夫亡三載經氏撫養長大　因無資度日故主西棋盤街錢店帮傭今於新正出來金林寄養在夫兄王東順處今欲回無錫母家前往領女而王東順不放并鮮北女鱗區夫在B會借去l洋十五具分文不遼謂餌朋悶即擴王東順供我雌花付會朴有牌四百元被弟媳用翁現今砍姪女到無踢實有別事在內况姪女已對親胡姓故不能由伊領去又據胡徐氏供稱丈夫巳故生有二子金林計我次子現在虹口學銅匠生意對親巳有五年矣張司馬詢及可有媒証及婚站否胡徐氏隨於身畔將婚帖取出并揚聲呼喚媒人旋有林渭照投案稱在老旗昌收房租者　媒是實與王姓乃甥舅也張司馬閱及胡除氏病呈婚據並無允帖在內而反有年月係去年七月間日子詢問何以加此王東順胡徐氏同答稱去年六月十五日王陸氏領女下船欲往無錫經鄰人關照故糾人到船搶回現今其女住在胡家司馬得供謂旣有媒人着林渭照善爲理處免致涉訟 
[夜入人家]  
　　○昨日法捕房解送被押一人到案因深夜闖入人家不知何意張司馬訊及據供名周　堂浦東高橋人因室中生氣故而到滬找尋生意躭擱在鄧先生處是沈先生所薦者問官制其可是圖竊答稱不敢而語言之間合糊特甚張司馬見其似顚非顚着不准在滬逗遛赶速回去乃叩頭而退 
[欠租遭押]  
　　○寍人鄭順發至英公堂稱周桂水借住在我家中言定每　房金二百文共住五個月祗收錢五十文被欠房金一千四白五十文屢向索取無着昨夜因彼搬移別處是以阻索前欠反被毆打訢由巡捕拘究周供打呀鷄度日欠租原有此數實因　來天雨連綿無可賺錢如再積欠難以爲情故此搬移被鄭阻住决不敢打至所欠之錢文容俟天晴拔淸夏繙譯得供之下　原告周之被鋪價值幾何答稱大約不過二三百文隨令將周押候陳司馬核斷 
[小竊類列]  
　　○婦人盧氏至英公堂稱去臘下浣被此賊竊去被窩長衫追赶　獲前夜又來同竊因而獲住認其衣帽　係前一次窃販基以交捕送請究追王阿福供廣東人年二十一歲並無行窃被伊誣扳又有盧氏婦人稱被賊王阿桂竊去銅而盆一个追赶獲住請究捕稟王阿桂　犯行竊上年管押新巡捕房三个月管押老巡捕房六個月年終釋放今又犯竊云云王供疉經犯竊原是該死以後不敢再犯乞求施恩夏譒譯隨判將積竊之王阿桂發捕房管押六个月贓交失主領去其王阿福則交捕房帶回俟其同鄉人保送囘籍又有婦人鄭氏至英公堂稱開設柴行屢次被賊竊去蘆柴不少是以留神捕賊昨見王桂子王子有二人又來竊我蘆柴二三拒價賣與張王氏處人贓一併指交巡捕送究該竊犯等同供行窃該死祗求恩恕收贓人張王氏供價買蘆柴實係不知竊贓夏福譯　何將竊犯王桂子王子有二名各管押一月起案之蘆柴交失主領訖收贓之張王氏罰錢五百文發充醫院經費完結 
[季春十日遊未園成四絕句]  
　　○芳園拾翠愛春華曲徑徐行趁落花絕妙煙巒深竹樹瑤堦日影艷山茶　水榭平臺處處闕空郊晴翠望雲樓江南春好光却麗愛聽鶯聲近緑稠　小立雕欄近午天波光明鏡凈生妍低徊心賞烟雲趣風裊晴絲落翠鈿　　簾倩影映晴暉細草生香蝶自飛過眼春光留不得芳　愁逐馬蹄歸 
　　補羅山人　舊作 
[如夢令]  
　　○花欲暫留春住春莫拾花歸去鶯夢醒遲遲惹得鵑啼燕語飛絮飛絮捲起一簾香雨 
　　補羅山人錄舊作 
[光緒五年十二月十四日京報全錄]  
 
 

Page 4

 
 
　　宮門抄○諭旨三道錄前○晉撫曾　奏彚案請獎片　大臣景　奏爲軍台廢員由配脫逃請　旨飭緝究辦摺子○滇撫杜　奏爲接續包解命案緣由夾片○雲貴督劉　奏爲叅革在籍職官拿辦摺子○湘撫李　奏爲請調回知府委用夾片○川督丁　奏爲考試武闈事竣摺子○黔撫岑　奏爲請留武員以供差委夾片○滇撫杜　奏爲甄別各員夾片○十二月十四日工部鴻　寺八旂兩翼值日無引　見○邵亨豫到京請　安○黑能江協領博棟阿謝　恩○長有假滿請　安○湖南提督李長樂到京請　安○伯王續假五日○召觀軍機　邵亨豫　李長樂　博棟阿　○○太子少保頭品頂戴山西巡撫一等威毅伯臣曾國荃跪　奏爲查明廣東肇慶　局暨浙江續查勸辦晉省賬捐出力各員彚繕淸單恭摺仰祈　聖鑒事竊照廣東省勸辦晉賑捐輸一案業經兩廣督臣劉坤一廣東撫臣裕寬會同臣國荃奏懇　恩施並聲明潮州肇慶兩局由臣另行核獎在案查潮州分局係升任廣東臬司前惠潮嘉道張銑經辦所有捐欵原議自天津彚鮮晉省巳由直隷督臣李鴻章會同臣等將出力人員查明奏獎至肇慶分局係前肇陽羅道方濬師經辦所有捐欵仍由廣東彚解在事各員前經詳報到晉尚末核給獎叙伏查方濬師於肇慶一隅之地督飭印委各員勸捐助賑開辦甫及一年合計捐項已在十萬外且將節省局費悉數撥充賑欵洵屬好義急公顧全大局又浙江辦捐官紳尚有前案漏保各員昨准撫臣梅肇照補咨到晉自應彚同方濬師詳案一併酌擬獎叙以昭激勸而免向隅謹照海運河工章程繕具淸單恭呈　御覽合無仰懇　天恩西准照擬給獎出自聖主鴻慈所有查明廣東肇慶分局暨浙江續查勸辦晉省賑捐出力各員彚　請獎級由理合會同兩廣總督臣劉坤一廣東巡撫臣裕寬前浙江巡撫臣梅啓照恭摺具奏伏乞　皇太后　皇上聖鑒訓示謹　奏軍機大臣奉　旨該部議　單一件片二件併發欽此　○○奴才景豐花向阿跪　奏爲軍台廢員由配脫逃請　旨飭緝究辦恭摺奏祈　聖鑒事竊據張家口管站部員詳稱　得第十一台廢員周啓昌並未在台當差飭役各處訪查遍覔無蹤實係潛逃等因呈報前來奴才等卽復派員分赴口內口外以及各該台所附近一帶地方認眞嚴查木獲卷查凡遇惑員逃走均經奏請通緝有案查廢員周啓昌係四川成都府崇慶州人委署甘肅凉州府舌浪縣知縣因藉查鶯粟勒取民財實屬貪猾不職着卽行革職發往軍台効力贖罪於光緒二年十一十二十八日到台泒在第十一台當差現在由配逃走自應照案辦理除將該廢員周啓昌年貌籍貨開單飛咨　境直　總督山員巡撫熱河都統轉飭所屬並奴才衙門所屬各地方一體緝獲仍先行咨報兵部刑部外相應請　旨飭下順天府五城一體嚴拿務獲究辦所有軍台廢員由配脫逃請　旨飭緝究辦緣由理合恭摺具奏伏乞　皇太后　皇聖鑒訓示遵行謹　奏奉　旨已錄　○○雲南巡撫臣比瑞聨跪　奏爲雲南迤西道所屬各命案按續起限招解恭摺仰祈　聖鑒事竊照滇省各屬應題命案前經臣先將糧道及迤東道所屬州縣次將迤南道所屬各州縣歴年所積命案先後奏請於光緒三四兩年各以十一月初一日爲始起限招解聲明俟辦畢後再將迤兩道所屬命案以次接辦均經奉　旨允准任案隨經臣督同臬司次第淸厘催提擬解悉心審題現計迤兩各属所積命案　巳將次　竣自應接辦迤西擬自光緒五年十一月初一日爲始續將迤西道所有應題命案起限審解以淸庶獄至刧搶各案仍請照變通章程　辦雙靖盜以俟善後事竣再復舊制辦理據按察使李德莪會同布政使升泰詳請具奏前來除咨部查照外所有運西歴年所積命案接續起限招解緣由謹會豈雲　總督臣劉長佑恭摺具陳伏乞　皇太后　皇上聖鑒訓示謹　奏軍機大臣奉　旨知道了欽此　○○雲貴總督臣劉長佑跪　奏爲在籍職官恃勢怙惡爲害地方請　旨先行革職以便拿辦恭摺仰祈　聖鑒事竊臣接據雲南迤西道態昭鏡轉據順雲府州縣等　稱雲州属之軍功石炳元在於雲州順寍地方恃衆搶殺禀請先行叅革以便嚴拿懲辦等情當經行司會同善　局查恭去復茲據雲南布政使升泰按察使李德我等會夜得軍功石炳元於光緒三年間與練以張重陽互相搆衅爲害地方當飭迤西道態昭鏡順寍府知府主　苞等設法解散張重陽比卽投首右炳元出受約束寢事均經奏明在案巧地憑險遠易滋蠕動近據順雲府州縣籍先後禀報該軍功石炳元仍敢率衆搶殺實屬怙惡不悛急應叅革拿辦以除邊患而靖地方查石炳元籍隸雲州山　目投管歷保花翎總兵銜儘先補用副將理合詳睛先行奏叅革職以便嚴拿懲辦等情由司會詳前來臣正在核辦間又據署順雲協訓將李榮春署　寗通判　佐　署雲州知州何肇祺等禀報軍功石炳元復縱其黨田春許元保等分擾雲州屬之頭道水耿馬屬之猛　等處當派兵續並調圑丁併力掩撲砍獲首級十顆生擒楊五金等二十六名餘黨業經潰散等情並准提臣胡中和咨暨迤西道熊昭鏡禀均同前由　查該軍功石炳元怙惡不悛亟應叅辦茲復縱黨分出滋據實属自外　生成大爲邊氓之害除檄飭該文武等督率兵團　擾防捕毋令倡脅日衆釀成邊患外相應請　旨將花翎總兵銜儘先補用副將石炳元先行革職以便拿辦謹會同雲南巡撫臣杜瑞聨恭招具奏伏乞　皇太后　皇上聖鑒訓示遵行謹奏奉　旨已錄　○○李明墀片　再湖南補用知府麻維緒七年經前山東撫臣文　以辦理洋務需才奏調赴東差遺奉　旨允准知照到南當經前撫臣邵亨豫飭知該員遵調赴東在案查麻維緒係廣西舉人以知縣分發來湘歴任宜章善化桃源湘潭平江等縣知縣精明幹練卓著循聲嗣因勞績累保知府仍留原省補用臣前在湖南知之悉兹　忝任湘撫亟思延攪人才購求吏治聞麻維緒住東現在並無經手事件合無仰懇　天恩勅下山東撫臣給咨請員仍回湘省聽候委用俾資熟手謹附片具陳伏乞　聖鑒謹　奏軍機大臣奉　旨卽着李明墀咨調麻維緒仍回湖南委用吏部知道欽此　○○　鳧　　　理四川總督臣丁寶楨跪　奏爲考試低　事竣恭摺具奏仰祈　聖鑒事竊照本年州省舉行巳卯科武闈鄉試臣會同　射官署　營臣　實謹率同提調官建昌導　　監試官候補道勞文　於九月二十八日起將應試各 
 
 

Page 5

 
 
武生馬步　弓刀石技勇先行逐一考較完善於十月二十七日人　令各武生默寫寫武經一段如額取中於十月二十八日放榜除讀名錄另行恭疏具　題外所有川省考試武闈現日完竣緣由理合恭摺具奏伏乞　皇太后　皇上禀點謹　奏軍機大臣奉　旨知道了欽此　○○岑毓英片　再查提督銜記名總兵補用副將　庭山升用副將儘先補用叅將丁定　儘先補用　斃察　昌楊瀛副將銜儀先補用都司楊道成叅將銜儘先補用都司滕瑞　儘先補用都司廖應昌陳釗都司銜儘先補用守備劉永齡張鑫張文淸等歷在黔章營或攻堅奪　或役城殺　久歷戎行觀功卓著茲值攺防勇防爲練當分布防守地方需人差遣委用合無仰懇　天恩俯　將當應山等十一員留於黔省補用以供差遣而資得力除飭該員等將出身履歷造册由臣咨送部科外謹會同　臣劉長佑附片具陳伏乞　聖鑒竊示謹　奏軍機大臣奉　旨着照所請兵部知道欽此　○○杜瑞聯片　再前准郃咨道府州縣到省一年期滿　由督　察看才具　明甄別等因遵照在案茲查有分發雲南試用通判王朝楨提學銜分發雲南試用通判顧肇業同知銜候補班補用通判王治普同知銜補用知縣桂林到省試用均各一年期滿例應照章甄別據藩臬兩司先後會詳請奏前來臣查看得該員王朝楨才具明晣顧擊業　度安詳王治習辦事勤能桂林牟强才裕均堪以本班留省分別補用除將該員等年歲履歷咨部查核外所有甄別試用通判等官堪以留補緣由謹會同雲貴總督臣　長佑附片具陳伏乞　聖鑒謹　奏軍機大臣奉　旨吏部知道欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
