# 1902 - 353 - 4910665

 

Page 1

 
 
[雙璞齋四書五經義增價啓] [  圖書集成局白]  
　　自八股攺試經義承學之士驟遇更張輒以師承無自爲盧此次各省榜發所刊第三塲闈作頗因體裁有乖致爲有識者所訾議况現在各省歲科試經義列爲首塲苟非出色當行尤未易破壁飛去雙璞齋主人嘗謂作經義之法蔬解聖經當用說義正義之例徵引史鑑兼及時事當用衍義講義之例爰取古今名儒碩彥經義諸作彚而選之題有未備則敦請通材博雅分任操觚搜採富而抉擇精迥非市上所售者可比現由本局用新鑄鉛字排印成書都計五十六卷爲文三千篇裝釘二十四本原定洋銀二元四角現因所剩無多每部酌加四角欲購者請速臨申報館購取可也 
[學生滋事宜籌善後說]  
　　學堂爲今日至要之事亦爲今日至重之弊曷言乎事之至要也朝廷慨國勢阽危人才消乏知老生腐儒不足以任當世之務於是仿東西洋成法飭各省開辦學堂由縣而府而省而京師莫不寛籌經費大啓宏規其有捐貲自建者詔旨褒嘉有加無已以故各省官吏之籌度士紳之經營莫不注意於此是苟非有益富强安能合朝野上下而羣趨於是哉所謂事之至要者此也曷言乎弊之至重也各學堂學生皆係少年子弟血氣方剛性情未定又習聞新學中有平等自由之說益復以意氣用事跋扈囂張或與總理爲難或與教習齟齬或以飲食細故而遽啓爭端或以言語微嫌而大興口舌一二年來所見所聞已不知凡幾夫以今日所成各學堂而論統各省應辦之數計之尙不及十分之一二而已屢滋事故岌岌可危倘將來學堂愈多學生愈衆勢必至日日滋閙處處滋閙而大局益不堪問所謂弊之至重者此也夫因其弊之重而竟議罷設則未免蹈因噎廢食之譏謂其事之要而任其囂張則又難辭養癱貽患之誚然則爲之奈何曰惟有明定章程預申告誡而已夫今學生之紛紛滋事者推其原皆由不滿意於總理教習之所致平心論之各學堂總理之名望教習之品學誠未必能出類拔萃有以饜衆人之心然學生旣在堂肄業亦斷不可軼其範圍乃今則一有違言卽相率肆其要求逼令將總理教習立時辭退不遂其欲卽以散學爲挾制之端或有謹愿不從者則桐嚇把持無所不至甚或有焚燬行李以劫之者有撕破冠服以辱之者當事者恐激衆怒不得不稍與調停以是若輩之燄日張而好事之徒益復肆無忌憚夫商賈之罷市生童之散考爲官長者雖不能免辦理不善之咎而肇禍之魁傑亦必予以嚴懲準此以思則學生之恣意妄行何可置之不問哉雖然不先明定章程嚴申告誡恐亦未必能心服也今議略仿泰西投名公舉之意凡學堂延請教習之初先遍詢各學生是否順奉某先生爲師　者簽名不願者聽倘核其總數願者得十之五六則卽延之到堂照章教授或數不及半則非衆望所歸不妨另行延請惟旣已奉爲師矣或定以三年爲期或定以五年爲期此三年五年中凡肄業之學生必須恪守教習條規而不得稍有違抝中有未及卒業因事故而自行辭退者堂中可給以憑單書明原委他日有志嚮學仍可到堂若竟與總理及教習爲難因而挾衆把持自行散出非特堂中不給付憑單且須詳請大學堂此後無論何處學堂皆不准收考如是則若輩知一經肇禍他處必不能容或者顧後瞻前尙可稍稍斂跡嗟乎學堂者各國以此培養人才立富强之基業者也中國仿行迄今已及數載合官開紳捐而核計爲數亦已可觀乃成效則並無可期流弊則日見其甚致使旁觀者躊躇滿志而思爲越爼之謀是亦誰之咎哉涉筆及此不禁感喟深焉矣 
[電傳宮門抄]  
　　昨日午後四下鐘時京師友人專電告知本館云十一月二十五日並無明發上諭是日皇上召見軍機大臣 
[危電譯登]  
　　日本某日報云西歴十二月十七號得英京倫敦所發電音悉英德二國刻已决計將危地馬拉國諸海口一律封閉英政府之意更欲揮令大軍登陸占據險要地方翼晨又得倫敦來電云美國外部侍郎海氏擬從中介紹令危人與英德言和美總統深以爲然已於昨日飭内閣諸臣互議然刻尙未定從違是日午後倫敦復電達日本云英德聨軍甚望美人爲危國作調人至意國則於昨日致哀的美敦書與危廷索償英金十二萬磅蓋以危民内訌意人亦多所損失也本日意國駐危使臣已乘舟赴卡辣卡司以避兵戈之禍當英軍艦氣耶薄利鐵伊司之游弋危國海面也突被危之化託及卡培洛砲臺上發砲擊中艦首德軍艦亦兩次受敵人砲彈艦中一武弁殉焉美國海軍統將鐵賢烏愛氏方統率諸艦泊於呆托利誇海洋洎十八號倫敦來電則謂刻有德國軍艦名拔痕鐵路者竟被危艦所獲危政府致書意廷剖白一切意廷所答與英人意見大略相同意國駐危使臣仍在卡辣卡司暫駐英人之意欲以勢力迫危人必遂其所求而後已所惜目下兵數尙少不能據其巖疆耳 
[海軍增艦]  
　　日本某日報云自西歴一千九百零二年以後七年之内東西各强國咸思推廣海軍購械製船惟日不足計日本定於一千九百零二年增軍艦五號共一萬六千八百三十六墩一千九百零三年增軍艦五號共二千四百四十四墩一千九百零四年增軍艦兩號共六千八百四十墩俄羅斯定於一千九百零二年增軍艦二十八號共五萬六千零六十一墩一千九百零三年增軍艦十二號共六萬三千三百二十八墩一千九百零四年增軍艦七號共四萬二千七百零一墩一千九百零五年增軍艦一號一萬三千五百十六墩法蘭西定於一千九百零一年增軍艦八號共三萬六千六百四十墩一千九百零三年增軍艦二十一號共五萬四千六百四十三墩一千九百零四年增軍艦四號共二萬三千一百七十墩一千九百零五年增軍艦三號共四萬二千二百八十墩一千九百零六年增軍艦六號共九萬四千五百六十墩英吉利定於一千九百零一年增軍艦十四號共十四萬九千八百五十墩一千九百零三年增軍艦二十一號共九萬九千三百四十墩一千九百零四年增軍艦十二號共九萬零九百四十墩一千九百零五 
 
 

Page 2

 
 
年增軍艦九號共十萬八千三百墩德　志定於一千九百零二年增軍艦十六號共三萬一千三百六十四墩一千九百零三年增軍艦六號共四萬零六百四十四墩一千九百零四年增軍艦兩號共一萬一千八百墩一千九百零五年增軍艦兩號共二萬三千八百墩美利堅定於一千九百零二年增軍艦八號共三萬二千九百二十九墩一千九百零三年增軍艦七號共三萬二千六百三十墩一千九百零五年增軍艦十四號共十八萬六千七百六十墩意大利定於一千九百零二年增軍艦五號共一千六百六十墩一千九百零四年增軍艦十八號共一萬零七百七十七墩一千九百零五年增軍艦一號一萬三千四百二十七墩一千九百零六年增軍艦一號七千三百五十墩一千九百零七年增軍艦兩號共二萬五千二百五十墩 
[美使履歴]  
　　美國駐日使臣拔之他氏暴病而亡美廷簡洛伊獨之餓利司誇磨氏繼其任前已譯列報章兹閱日本某日報云洛君係美之尼賢省之耶餓州人一千八百九十三年始仕於外務部旋由駐英使臣調充秘書官明年九月卽與使臣同時解組一千八百九十九年經簡駐土耳其使臣調充書記官隨節在君士但丁使署迨任滿回國復於本年六月荷百里壐天德特達之知擢升駐波斯全權大使歲俸得美金五千圓兹更繼拔之他氏之後其寵遇爲何如乎 
[美人奉佛]  
　　歐美各邦類皆崇奉天主耶穌諸教乃獨有瀛西畸士究心内典頂禮眞伽訪道求師雲游數萬里以外者此誠别開生面聞所來聞者矣昨閱日本某日報云美國有創興誇磨禪學社者社主辣之耶路君桑港富人子也擁貲數百萬遐邇咸慕其名其妻辣之耶路氏學於女子大學塾得有卒業證書十數年來日與醫學博士哈烏氏夫婦同叅禪悅誓不御葷酒日惟飯一盂蔬一碟而已今秋忽相約航海赴東瀛謁鎌倉圓覺寺宗演禪師遂下榻焉自言明年夏初尙擬遍訪明師研究三乘妙義今夫婦同往鎌倉山中累月不知肉味惟與宗演靜參不二法門以期悟澈眞如藴奥數日前曾以美金七百餘圓布施寺内聞此行善男信女之襥被同游者多至七八十人意者天竺宗風將漸漸西行歐美歟斯亦奇已 
[湖廣總督張香濤宮保奏湖北操演行軍野戰情形片]  
　　再湖北營伍前値大旗之年欽奉諭旨飭臣查閱前湖北緑營迭經裁汰較前所存已不及半所駐各處之兵零星散布每値巡閱必須於各處速爲調集合操各營勞費甚多皆係出之扣餉而緑營疲敝已久鈍械老陣毫無可用且向來總督出省巡閱經過地方州縣不無供億之煩縱上官能力崇儉約究恐於地方不免煩擾竊以爲校閱緑營及省外零星勇營不如認眞校閱精練洋操之各勇營較有實際兹於九月二十一日調集護軍馬步砲工營並鐵路營教練隊武建武愷武防等營曁護槍砲廠之工防營調省學操之宜防營擇地於省城外二十里東湖門外操練行軍野戰之法並令將弁武備自强各學堂曁兩湖經心江漢各書院學生同往閱看二十日爲查閱各軍隊伍軍械衣裝之期二十一日爲操期兩日夜大雨不止因先已定按照軍律不能更攺自前一日列隊候騐整隊赴汎夜間支帳安營次日分爲兩軍對操馳逐十餘里各軍俱服雨衣奔走於泥淖之中其進退起伏均能依照定法怯聽將領指揮旣無行列散亂藥彈損濕之弊亦無畏難瑟縮之狀往返六十里軍容不攺勇氣有加臣偕撫臣端方周歴行視並有東西洋員來觀見各將士如此冐雨奮勇不避艱苦深爲歡異閱畢後酌給奬賞切實訓勉仍期其精益求精至荆州駐防練兵一事乃臣所注意者除挑選該駐防入省城武備學堂學習曁派赴日本學習外於去年冬間咨商將軍臣濟祿挑選精壯明白之旗兵七十二人來省令武備學堂洋教習教以砲法現已學成臣與撫臣親往校閱於砲法均能嫻捷合用氣慨軒昻在省半年有餘恪守規矩甚爲可嘉當經臣加以優奬發給快砲十二尊遣回荆州令其轉相傳習所有校閱省城及荆宜調省學習各營伍情形理合附片具陳伏乞聖鑒謹奏奉硃批知道了欽此 
[興利文言]  
　　欽命護理江西巡撫部院兼提督銜布政使司布政使柯爲剴切曉諭興辦農工商礦以厚民生事照得江西地方衆水趨歸羣山環峙爲中原之雄國實天府之上腴川岳儲精物產繁富加以人崇儉樸俗罕奇衺似應家盡素封野無曠土乃本護院頻年默察知吾民终歲勤劬偶値偏災即形凋敝得非地多遺利事昧新機故智自封懋遷乏術之故歟時局多艱國用短絀賠欵旣由各省分任新政又須及時舉行風雨交加而綢繆牖户瘡痍未復而朘削脂膏若日取吾民之財不能爲之謀生財日朘吾民之利不能爲之規遠利輸之者縱能曲諒取之者能不疚心本年夏間李撫院奏准在省開設農工商礦各局原期振興實業開濬利源數月以來規模粗具惟文告之空言無補必官民之實意相孚現經本護院會同兩江督部堂奏留前江西道監察御史新選甘肅慶陽府知府華紳在籍會同辦理農工商礦各局事務意在官紳恊力上下一心以立國家富强之基爲保子孫黎民之計除飭據該局司道籌議開辦簡明章程核議分别移行一體遵辦外合行出示曉諭爲此示仰闔省紳士農工商民等知悉須知天工人代人定竟可勝天族類羣分羣合斯能收族當權利競爭之會實盛衰進退之機欲圖宏濟艱難端在權衡美利良田不治鄰將越畔而耕元氣旣充病豈乘虚而入諸紳士識微見遠具有同心爾民人裕後昌家尤宜勉力嗣後務須遵照總局刊發章程將農田水利種植畜牧工藝製造商務礦務諸要端盡心講求實力興辦母畏難而苟安毋淺嘗而輙止本護院破除常格特許自謀利益之權爾紳民大啓宏規永食康樂和親之福勉圖之有厚望焉特示 
[帥旌蒞漢]  
　　漢口訪事友人云本月十七日黎明時署湖廣總督端午帥乘楚材兵輪船渡江至漢皋文武各官恭迎如禮午帥登岸卽拜會各國領事官旣而各領事公宴於某番菜館暢談時事頗極驩悰少頃午帥握手興辭命輿詣招商局淮鹽局江漢關署投刺當晚就商務局小駐襜帷翌晨乘火車啓行察看沿途鐵路情形直至汴之信陽而止 
[委收軍裝]  
　　松江采訪　人云南洋各兵艦冋歸江南提督李壽亭軍門統率近奉署兩江總督南洋大臣張香濤宮保札令將所統南琛南瑞保民飛霆策電龍驤虎威各船槪行撤去僅留鏡清寰泰二艘以資差遣日來提轅接奉省垣來信知不日將由宮保派員東下點收軍裝矣 
[電辭統領]  
　　松江采訪友人云日前江南提督兼南洋兵艦總統李壽亭軍門秉節赴滬江乘策電兵艦往白門勾當公事嗣爲風雨所阻暫泊吳淞電致督轅將總統一差辭去隨奉督憲張香濤宮保回電准如所請無庸前來大約在吳淞守候委員到來將船隻軍火一律點交卽須馳赴江陰防次矣 
[議加鹽稅]  
　　廣州訪事人云近日庫帑支絀粤東大憲擬加抽鹽稅以資補助桂省大憲聞之亟欲照此仿行某日廣西鹽法道某觀察特委試用知府沈太守紹祺與大憲禀商一切 
 
 

Page 3

 
 
[海運先聲]  
　　杭州訪事友人云本年浙省冬漕須運本色糧儲道陸吾山觀察爰於日前赴滬江籌商機要及回省卽會同署藩司黃幼農方伯札委候補知府尹太守良爲滬局總辦以便尅期開局籌備一切事宜 
[義塾攺章]  
　　漢口訪事友人云此間各善堂向均設有義塾俾寒畯子弟肄業其中洵盛德事也兹者朝廷下詔令各省廣設學堂是以鄂中大憲特諭令漢口各善堂董事將所有義塾從明年正月起一律攺爲蒙學堂廣其額數添聘教習如經費不足由官中津貼以期久遠奉行 
[武林見雪]  
　　杭州訪事友人云本月初六夜風雨交作氣候驟寒上天同雲大有釀雪之意至初八日薄暮雪珠飛濺俄而花飛六出密灑瓊瑤雖翼晨見晛卽消而農民已共慶豐年之兆矣 
[杭垣火警]  
　　杭州訪事友人云本月初八夜更魚三躍太平門外斜塘左近趙姓家忽兆焚如霎時烈燄上騰不可遏抑幸經鄰人竭力施救得卽熄滅僅焚去草屋三間 
[宜郡官塲紀事]  
　　宜昌訪事友人云新任湖北東湖縣熊大令賓於上月杪赴荆州謁見荆宜施道某觀察旋於本月初二日乘日本大元丸抵宜初三日接印視事○署理宜昌鎭中營游擊謝遊戎定邦因新任常游戎連三已於本月初二日來宜履新遂於交卸後仍回荆門州本○卸任宜昌府齊太守於本月初三日乘某輪船赴漢皋 
[鄂省官塲紀事]  
　　漢口訪事人云湖北武昌府梁節菴太守奉上憲委充學務處提調已於本月某日上院禀謝捧檄到差矣○湖北學務處近已大加整頓署湖廣總督端午橋制軍札委督中協吳俊卿恊戎撫中衡濮琢之叅戎爲正副武提調於本月某日禀謝到差○湖北教吏館近已攺爲仕學院總教習一席由署湖廣總督端午帥札委王幹臣太守充當○漢陽府余堯衢太守因漢口洋火廠一帶已成市鎭擬就添設保甲委員一人俾地方官得資臂助 
[皖省官塲紀事]  
　　安慶訪事人云統領楚軍副五營兼精健營李軍門於本月十一日因公赴皖省隨卽乘輿詣撫轅拜會撫憲聶仲芳中丞茗談良久而别○支應局提調姚太守肇椿奉撫憲聶大中丞札飭赴申江未悉有何要務 
[燕臺冬旭]  
　　聞之京師友人云五城學堂定於十一月十六日第三次甄别學生併聞此後尙擬出示招考○去年肅邸委某旗員就健銳營創設知方學社刻將一年頗著成效現經管營王公飭某旗員遵照欽定章程酌攺小學堂釐訂課程聘户部主事張主政爲教習并每旗增設蒙學堂一所凡九歲以上二十歲以下官兵子弟不在蒙小各學堂讀書者槪不准挑餉○京師街道雜亂無章住屋鋪房犬牙相錯邇者街道廳憲某公亟求整頓傳諭五城公所令各鋪户將碍路之幌杆木板限日拆除無如小民難於謀始雖經誥誡置若罔聞廳憲不覺勃然大怒本月某日乘輿至花市大街查看前有頂馬後有護軍另飭木工手持鋸鑿見有幌杆木板之類立卽以鋸鋸之以斧斧之一時人心大快無不稱廳憲之振作有爲云 
[蓴鄉贅筆]  
　　松江訪事人云日前有上海縣屬命犯四名經縣主汪瑤庭大令批差解至府署禀請府尊許子原太守勘訊太守飭發華亭縣獄中收禁詎料四犯皆孔武有力甫入獄卽逞兇毆擊另案人犯尹庚心縣主陳仲陶大令聞而震怒查悉釁由某甲而起遂命提甲研訊喝令重笞一千二百板交禁卒嚴加約束諭以各犯如再滋事惟爾是問禁卒唯唯而退○七月初五日淸晨某信局划船户馮秀發由杭州駕舟赴滬江道出婁縣所轄天馬山卽俗名燒香山左近被盜劫掠所失甚多報經縣主屈吉士大令勘明比捕嚴緝日久未獲本月初九日捕役覓雇線人偵知若輩匿跡東鄉車墩鎭因疾馳而往擒獲盜匪李有富一名所私蕩婦某氏及羽黨若干人均泅水脫逃只將李帶回縣署大令嚴刑訊鞫李供小的籍隷安徽某邑此案並未入黨僅於事後分得洋銀四十餘元至其餘各盜及訛詐南門外富户薛姓各犯小的均與之相稔大令飭將姓名供出密派公役按名嚴拿務獲究辦 
[製局演砲]  
　　日前署兩江總督南洋大臣張香濤宮保札委督轅武巡捕張千戎赴江南機器製造局會同總辦毛實君觀察試演所製各砲能否命中及遠 
[酌留法兵]  
　　日前法界工部局董以駐滬法兵將次撤回所建顧家宅一帶營房無人照料特禀商法總領事轉商統帶官請留兵一二十名以資彈壓 
[領事宴賓]  
　　昨日德國總領事克納貝君柬請蘇松太兵備道袁海觀觀察上海縣知縣汪瑤庭大令英美租界公廨讞員張柄樞司馬於本月二十八日在德書信館宴會 
[浦東總巡局紀事]  
　　日前浦東鄉民丁裕生家被賊竊去衣物開單投報保甲總巡局總巡謝岳松明府飭捕緝獲賊犯戚小旺訊取供詞判令枷號若干日前日期滿帶案疏枷楊家渡巡防局員賀二尹以境内尙有他案請卽將戚發局訊明然後移送上海縣署請縣主汪瑤庭大令究治 
[馬路工程局瑣案]  
　　英租界棋盤街泰康洋貨店小主人吳信源向必得成彩票店購得湖北籖捐票全張適中頭彩持赴公司領得洋銀五萬元必得成主王榮亭以吳購票時尙欠洋銀五角欲分彩銀吳不允投訴捕房捕頭將王解送馬路工程局總辦翁子文太守倩襄讞委員黃衡堂二尹研訊吳願給王洋銀五百元二尹斷令分爲十四股給王一股計洋銀二千元吳堅不遵斷二尹命函　上海縣署請縣主汪瑤庭大令訊核○前日水巡捕頭目陳向榮查見順興樹行協記板行將樹木繫於駁岸上有違馬路定章遂將兩行夥拘入捕房捕頭禀請工程局總辦翁太守略加詰訊判令各罰洋銀十元以儆 
[善欵彚登]  
　　昨蒙和泰米行交來奉賢李大善士求合家平安助振洋銀二百元福昌氏求病體全愈洋銀五十元任藻淸仁翁由承裕莊來任賛虞善士助棉衣洋銀四百元又助施粥洋銀一百元梁溪集慶堂還願洋銀一百元天順祥票號交來盧仁山大令爲二少君病愈還願洋銀五十元沈振揚棉衣三十九件與時堂棉衣褲六十件當此嚴寒已屇貧黍無衣無食凍餒交加其情形甚爲可憫乃承諸君子嘘枯吹朽厚惠有加慨輸赤堇之金拯得黔黎之苦望風額手忻頌奚如乞附報章藉呈公鑒上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芬謹誌 
 
 

Page 4

 
 
   
 
 

Page 5

 
 
[簡明藥目價目中]  
京都同德堂Ｏ藥目第二 
神效萬茶大瓶一元靈種子茶小瓶五角極效延茶大匣一元齡百歲茶小匣五角神效仙茶大匣八角明目小仙茶匣二角極效小茶大瓶二元兒回春茶小瓶一元保不出茶大匣二元天花神茶小匣一元金老鼠錠每匣三角糞萬應錠計重一錢内治小藥大瓶八角兒胎毒藥小瓶四角外治小藥大瓶八角兒胎毒藥小瓶四角大孩小藥大瓶八角兒遺尿藥小瓶四角兒科萬丹每盒一元病回春丹計丸四粒神效淸丸每料四角心牛黄丸每盒元六神效驚丹每盒二元風救命丹每粒一元神效小丸每盒一元兒鎭驚丸每粒二五保赤靈散大瓶一元萬應靈散兒科聖藥神效琥丸每盒四角珀抱龍丸每粒一角神效靈丸每盒四角活絡靈丸每粒一角止心肝丸大瓶一元胃氣痛丸小瓶五角止心肝散每瓶四角胃氣痛散每瓶四角神效專藥神效無四軟鬚髮藥每個一元天下烏鬚藥每一元馳名烏鬚藥每瓶一元神效喉丹大瓶五角科八寳丹小二角半專治木球男女可用頭瘋木球每二角半極效仙丹大瓶二元化痔仙丹小瓶一元靈寳外藥大瓶二元治痔瘡藥小瓶一元神效瘡藥大瓶二元洗痔瘡藥小瓶一元極效耳藥大瓶二元聾復明藥小瓶一元神效善藥大匣五角治耳爛藥小二角半瘰癧惡丸大瓶二元核斷根丸小瓶一元極效狐散大瓶二元騒返眞散小瓶一元秃髮重散大瓶二元生雲母散小瓶一元龍形薄丸每匣一元荷風濕丸每匣一元秘製善烟功用甚多治哮喘烟每匣二角咳嗽哮丸大瓶一元喘化痰丸小瓶五角經騐寗丸大瓶二元神安眠丸小瓶一元神效益丸大瓶二元智少眠丸小瓶一元七十眼藥大瓶二元二症眼藥小瓶一元内治光丹大瓶一元明還睛丹小瓶五元外治撥散每瓶四角雲至寳散每瓶四角神效立丸每瓶一元半愈疝氣丸每瓶一元半化學大丸大盒一元仙固精丸小盒五角極效神丸大瓶一元仙巨勝丸小瓶五角神效悮藥大瓶一元呑鴉片藥小瓶五角神效三藥大瓶一元陰瘧疾藥小瓶五角神效包藥大瓶一元利大便藥小瓶五角專治靈藥每瓶洋一元便血靈藥每瓶洋一元神效痢疾藥每瓶洋一角神效化毒生肌散每瓶洋六角痴　猪藥每瓶洋一元羊癎散藥每瓶洋一元立愈凍瘡藥大匣四角小匣二角癬瘡靈藥大匣二元汗班靈小匣一元立止牙痛藥大匣二角小匣一角眞正厚樸每洋四角四川杜仲兩洋二角極大豆寇每粒錢六文陽春砂仁每粒錢二文眞方半夏每兩六元戈製半夏每錢八角引香肥皂六匣二角見香肥皂小匣一角八寳生髮油每斤一元六花露生髮水每瓶洋四角固齒花露洗牙粉螺絲晶瓶每瓶二角百花露粉大瓶一元艷容宫粉小瓶五角嫩膚潤面玉容粉大匣二角小匣一角纒脚即蓮散大匣二角小匣一角纒脚外洗藥每瓶洋二角治傷風鼻烟每瓶洋一角利便糖衣丸每瓶洋二角淸暑　子粉大二角半小一角半淸香撲粉每匣二角宫粧胭脂每匣一角自運艷容每瓶一角潤膚洋蜜每瓶一角家傳百補燕窩粉每斤一元六補身延壽百益餅每盒洋二角壽百益餅每盒洋二角保身養體衛生糖每盒洋二角仙傳延年棗每瓶洋五角開胃順氣化痰大瓶五角小瓶一角内宫口香糖大瓶五角小瓶一角小兒疳積糖每瓶洋二角眞化州賴園様紅大號一元小號五角孫製參貝廣大盒四角小盒二角孫製消痰半夏大盒四角小盒二角孫製延齡佛手大盒四角小盒二角孫製開胃靑菓大盒四角小盒二角孫製消食檳鄕大盒四角小盒二角孫製薄荷錠每錠二角半孫製清凉菓子鹽大瓶半元小瓶一角孫製順氣　仁大匣四角小匣二角孫製止咳杏仁大匣四角小匣二角孫製黄精每斤洋八角孫製杏脯每斤洋八角孫製桃脯每斤洋八角上海英大馬路五福衖日朝南玻璃門面京都同德堂兌 
[上海亦中經理各省奏辦彩票批發Ｏ遷移老北門外吊橋堍下交易]  
江南票五元四Ｏ順直六元Ｏ浙江五元Ｏ湖北票全張六元四Ｏ眞眞亦中只此一家並無分出留神隱戤大彩屢獲各省馳名逐月批售各省彩票收兌各省大小紅票外埠代售零躉均可批發價皆公紳富函購郵政信局均使快捷立奉回件認明　天成票行仝啓 
[舒製白毛橘紅餅]  
久遠馳名本鋪創始白毛橘紅餅專治氣喘痰湧諸虚之症神效之速一試便知世有妙藥而少奇方余得眞人之異授傳來濟世之奇方仗製化之功藥必道地具配合之妙意極誠孚善治遠年諸虚之嗽服後立見奇功本鋪不惜重資虔遵法製若有虚言神明鑒察每錢售洋五角　男婦遠年咳嗽痰多氣促不仁寒熱積痰嘔噁痰飲哮喘氣急年老血衰夜嗆肝胃氣痛難忍輕年虚怯勞嗽陽虚痰迷等症服之立見効騐虔修丸散膠丹杜煎虎鹿龜驢諸膠精製飲片格外尅已本鋪在於上洋四馬路西胡家宅大興里口朝南門面問舒同壽老藥鋪便是承蒙賜顧庶不致悮主人告白 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　英美租界公廨讞員張柄樞司馬移送孟才桂並洋銀五百元寳銀三錠到縣前晚縣主汪瑤庭大令升堂研究孟供小的係寗波人在孫桂林划船上爲夥往來常熟一帶某日永義昌以洋銀五百元寶銀三錠寄交嘉定某花行小的見財起意竊取而逃潛匿滬北市某小客棧被棧主窺破向之盤詰小的實告情由棧主遂報知包探將小的拘解公堂訊責之餘移送至案大令判笞責二百板收押自新所候傳孫到案訊核洋銀寳銀暫行儲庫○顧錫泉姚永康同控姚鳳岐賴欠工値等情大令研訊之下顧供小的係木作頭由姚永康舉薦爲姚鳳岐起造房屋並有譚耀邦者從中介紹言明工料洋銀一千八百元分三期付給去秋動工後兩次付過一千二百元尙有六百元言定完工後付清詎料年終工竣掯不付下譚再四婉勸終不允從小的被木行及磚瓦石灰行逼索不堪無奈向譚借田單一紙作抵至今年五月譚病故鳳岐遂置之不理求卽訊追永康供小的在寳善街開設客棧與鳳岐素識伊欲造屋浼小的薦顧承攬少付工料洋銀六百元鳳岐供顧包造房屋小的確欠付洋銀六百元惟造尙未久已將坍壞一切裝修亦均不能遵照承攬據且曾陸續零支二百餘元云年臘尾譚勸小的再付二百五十元小的因受虧太甚故不允從旣而譚向小的借去田單一紙抵與木行叩求追給大令諭令鳳岐檢呈承攬據顧贖呈田單聽候復訊核斷○張子良張慶林控施鳳儀霸充地保等情大令飭提訊詰子良供治下二十七保二區七圖臨應武生頭捆慶林二捆去年武生曾當過捆保今應慶林接充武生尙有洋銀五十元存糧櫃上向由董事周曉峯舉施鳳儀承辦錢糧近來察得施辦事甚不穩妥故與慶林議定另易唐上達承辦被施霸阻是以控求究斷慶林所供相同施供小的代辦錢糧從無貽誤今無端換唐接辦小的惟向各户言明並無霸阻情事大令諭令施不准覇阻聽憑慶林雇人倘有疎虞惟張是問存櫃洋銀五十元給子良具領 
[英美租界公堂瑣案]  
　　包探沈阿岳解邱阿福到案禀稱伊在某法人處爲細崽法人失去値洋銀三百元之綢縀疑邱所竊報由小的拘請訊追法人投案訴稱此事已控諸法界公堂請交法界包探帶回訊辦讞員張柄樞司馬商之英總領事署迪繙譯官者將邱交法探帶去○包探陳雲忠解洪祥祥到案禀稱伊乘戍滬英兵啓行之際竊取營中寫字檯一張報由小的拿獲連贓送請究懲司馬判笞責五百板枷示三月○包探劉光震解朱仁全到案禀稱伊行竊無錫陳相槎家珠寳首飾携之來滬由小的查獲連贓送請究懲陳投案聲訴情由司馬飭押解無錫縣辦理○包探方長華解沈子卿到案禀稱伊曾犯竊九次今又行竊孫阿木家衣物報由小的拘獲送請究追司馬判責六百板押捕房三年期滿遞回原籍○包探金立生解江沛臣到案禀稱伊係種德園廣東藥肆執事人繕登告白出賣眞正畏三廬春藥故由小的送請究懲司馬飭押候禮拜一解案訊辦 
[法租界捕房紀事]  
　　前晚萬盛銅錫店傭婦某氏竊取鈔票洋銀三百元携之而逸適爲包探拘獲送入捕房捕頭命押候解送公公堂禀請讞員孫建臣大令訊究○偷兒某甲不知在何處竊得銀質對時表一枚質錢用去昨日持質劵求售適爲包探所見拘入捕房捕頭命押候吊到原贓然後解送公堂禀請究辦 
[美租界捕房紀事]  
　　昨晨小竊李德立不知在何處竊得西衣二件經西華德路適爲包探錢榮堂所見連贓帶入捕房捕頭令押候轉解公堂禀請讞員張柄樞司馬訊辦○昨晨賊犯孫阿大陳阿三至西華德路第五百八十八號門牌甬婦孫林氏家竊取銀臂釧銀練及衣服數件携之而出被包探朱桂生邏獲連贓帶入捕房捕頭令押候解送公堂禀請懲辦○昨日亭午時唐家弄某繅絲廠散工時流氓周阿桂徘徊門外向某姓女郎任情調笑被某號華捕拘入捕房捕頭令押乞丐牢半日儆 
[金陵官報]  
　　十一月初八日藩臺李糧道胡巡道徐總理兩江營務處候補道沈叩謝委辦吳淞米捐局候補道朱濳水學堂方陸帥學堂俞銀圓局志下關掣騐趙派辦處王機器局候補道吳禀卽接辦城内外保甲局差五河釐倪文英候補道蒯光典管帶護車左旂府經歴徐嘉霈到湖南來巡檢新謝委文巡捕差均見知縣顧永康由蘇來初九日松滬釐捐局朱宜振辭候補道范德培謝委江東門粥廠彈壓差禮科給事中王鵬運由蘇來丁憂卽選主事魏勛廣東來内河釐捐總巡知府桂殿華卡回前廣東新會營叅將武永泰由京來初十日厘捐局候補道穆前廣東新會營叅將武永泰知府吳炳仁孫毓准補海州傅昀章東臺縣孫寳殼泰興釐捐知　葉元鋆均到請補浦縣張晸仙鎭厘捐縣祿知德知縣陳其璟陳元鑄均奉藩憲委赴杭湖採辦桑秧又葆吉管帶湖廣護軍左旂四營叅將王德勝管帶左旂千總沈棟樑槍炮監工委員千總何榮均見總理兩江營務處候補道沈謝委籌防局籌防局候補道龔謝委調辦金陵水師船廠湖北縣龔世准均辭直隸州恩芳謝調釐捐局文案差均 
 
 
 

Page 10

 
 
   
 
 

Page 11

 
 
   
 
 

Page 12

 
 

光緖二十八年十一月初 
　　宮門抄　諭旨均已錄前○淮安關監督世奏遵旨動撥庫銀興挑揚屬河工摺○護晉撫趙奏仍按原班請署知縣摺○又奏覆晉省陋規先已裁除請勿再置議緣由片○陜撫升奏議明陜岸鹽釐暫歸晉省徵用摺○浙撫任奏行縣虧短交欵延不清解請旨革職勒追摺 
三院卿銜淮安關監督奴才世綱跪奏爲督臣漕臣興挑揚屬河工遵旨動撥關庫扣存銀兩以濟工用恭摺具陳仰祈聖鑒事竊照准淮安關向有扣存核减二成經費一成養廉銀兩截至光緖九年止歴經各前監督奏明撥用自光緖九年起連閏至二十七年十一月止歴屇扣存銀四萬餘兩並經報明户部各在案兹因漕臣陳夔龍奉旨興挑子嬰閘一帶河工經費浩煩面詢奴才有無堪撥之欵當以正項短絀照例支銷撥解並無餘存惟查有前項扣存銀兩係報部候撥之欵未能遽行動撥函請漕臣酌覈奏明辦理旋經漕臣曾商前兩江督臣劉坤一擬請提用銀二萬兩以濟工需於光緖二十八年六月一十九日具奏奉硃批知道了著卽核實興修毋任虚糜欽此欽遵恭錄咨會並准漕臣轉移部咨委員提解前來奴才自應遵辦除由扣存項下撥銀二萬兩於本年九月二十二日交委領解前赴工次應用並取具總辦河工委員印領並送户部查核外所有遵旨動發緣由理合恭摺具奏並繕具清單恭呈御覽伏乞皇太后皇上聖鑒謹奏奉硃批户部知道單併發欽此 
護理山西巡撫布政使奴才趙爾巽跪奏爲仍按原班請署簡缺知縣恭摺仰祈聖鑒事竊照懷仁縣知縣王文員告病遺缺前請以各項出身之新海防儘先候補知縣李兆勉試署未奉部覆據報該員病故後請以曾任應升實缺之新海防儘先候補知縣鍾佑補授經吏部議准覆奏於光緖二十八年八月十九日奉旨坐二十四日行文　山西省照限减半計算扣至九月初八日作爲接到部文日期詎該員先於八月二十四日在署猗氏縣知縣任内病故查定例各省州縣以上題奏補署及各項佐雜咨補咨省於未經接到題准奏准議准部文之先遇有丁憂事故其員缺仍以從前出缺之日按原班序補等語今該員鍾佑于未經接到部文之先序補等語今該員病故所有懷仁縣知縣員缺自應仍以從前出缺之日按候補先原班序補晉省現無新舊例銀捐候補儘先知縣應輪用勞績候補儘先人員查有候補班儘先補有知縣馬克紹現年四十九歲係安徽桐城縣人由監生遵籌餉例報捐從九品選用光緖四年捐升府經歴指分山西試用六年三月二十八日騐看六月初七日到省因前辦晉豫振捐出力保補缺後以知縣用九年二月奉委勘辦豐寍兩廰官荒牧地始終在事出力保准以知縣仍留原省補用十一年九月二十九日奉旨依議欽此十三年給咨赴部遵例補交捐免保舉及監生四成實銀閏四月初九日吏部帶領引見奉照例用欽此二十一日領照六月二十五日回省嗣因管解京餉無誤經吏部議叙以本班儘先補用於光緖十三年十月二十一日奉旨坐是月二十六日行文按山西省照限减半計算扣至十三年十二月初一日作爲候補班儘先補用知縣到省日期業經期滿甄别在案該員才具明穩辦事諳練以之試署懷仁縣知縣堪以勝任與例亦符據署布政使吳廷斌署按察使胡湘林會詳請奏前來合無仰懇天恩俯准以勞績候補班儘先補用知縣馬克紹試署懷仁縣知縣以專責成仍俟試署一年期滿如果稱職另請實授如蒙俞允該員銜缺相當毋庸送部引見亦無叅罰案件所有仍按原班請署簡缺知縣緣由理台恭摺具陳伏乞皇太后皇上聖鑒敇部議覆施行謹奏奉硃批吏部議奏欽此 
趙爾巽片再接准户部咨光緖二十八年八月十一日内閣奉上諭袁世凱奏整頓吏治請將各項陋規一律酌攺公費一摺國家設官分職原期大法小廉潔已奉公乃該管上司收受陋規視爲故常無怪吏治日益頽壞前據袁世凱奏請將舊有規費責令和盤托出化私爲公酌給公費實爲整頓官方起見此等風氣各省皆然著各督撫仿照直隸奏定章程將各項陋規一律裁革仍酌定公費以資辦肥務期弊絶風　認眞考察屬員俾吏治蒸蒸日上用副朝廷實事求是之至意欽此當卽欽遵飭司查議去後兹據署布政使吳廷斌詳稱上司收受屬員陋規取者固名乖於正與者亦跡涉於私誠於吏治大有關礙惟查　省自光緖六年始卽經前護撫臣葆亨將各州縣餽送上司節壽陋規一律裁汰凡臬司道府直隷州知州均攺爲公費由各屬按季解送以資辦公嗣於光緒八年復經升任撫臣張之洞就原定數目大加核减一本於　上益下之義然實亦足敷辦公均先後奏明在案迄今已二十年恪守定章奉行惟謹在各屬解數有定並非强以　難而該管上司收受有名亦可正以率屬與直隷今日辦法用意正同無庸另議等情呈請覆奏前來奴才覆查裁陋規而定公費實爲整頓吏治要圖晉省旣先已行之應請勿再置議除督飭循照定章辦理外理合附片覆陳伏乞聖鑒謹奏奉硃批知道了此 
陜西巡撫臣升允護理山西巡撫布政使臣趙爾巽跪奏爲議明陜岸鹽釐　歸晉省徵用以紓商力而裕餉源恭摺仰祈聖鑒事竊查潞鹽引銷陜預前奉部飭舉辦加價經山西升任撫臣岑春煊以陜預兩省加價已重未能再加奏請飭部匀撥當經部臣議令自行咨商各該省斟酌辦理在案嗣經奴才等往返咨商以潞鹽引銷陜岸旣有前辦加價之每斤一文又有鹽釐每名十二兩現又新加每斤四文計已將至六文若再由晉省原議核减則償欵無出又恐貽誤要需勢處兩難籌商至再奴才升允查明陜岸鹽釐之每名十二兩本係由晉代收解陜應用本年因議辦加價並將鹽釐歸陜現旣晉省舉辦加價商力維艱且恐官滯私銷有虧課項惟有將陜釐暫歸晉用仍由晉並歸新加二文内徵收以期畛域不分兼籌並顧惟是陜庫奇絀現將舊有之的欵接濟鄰疆自應俟晉省商銷暢旺籌欵稍易即照原案仍歸陜省自行抽收應用以免久懸似此暫爲通變在晉無重累吾民之慮在陜無致礙償欵之虞實於兩省均有裨益所有商明陜省鹽釐暫歸晉省徵用各緣由除咨部外理合會同恭摺奏明伏乞皇太后皇上聖鑒再此摺係奴才爾巽主稿合併聲明謹奏奉硃批户部知道欽此 
頭品頂戴開缺浙江巡撫臣任道鎔跪奏爲知縣虧短交欵延不清解請旨革職勒追完繳恭摺仰祈聖鑒事竊查前署蘭谿縣知縣忠滿虧短欠解司庫光緖二十八年地丁正銀九千六百八十六兩三錢五分八釐耗銀三百八十七兩四錢五分五　餉餘銀四十八兩四錢三分二釐米折正耗銀五百四十五兩二分四釐又糧捐錢三千七十六千四百八十二文迭經嚴催迄未掃解實屬膽玩由該管道府揭報轉　布政使誠勳詳請奏叅等情前來臣覆覈無異相應請旨將前署蘭谿縣候補知縣忠滿革職勒追以重軍欵而儆泄玩除勒限赶緊掃　清欵如仍延宕再行從嚴叅辦外理合會同閩浙總督臣許應騤恭摺具陳伏乞皇太后皇上聖鑒訓示謹奏奉硃批著照所請該部知道欽此 
 
