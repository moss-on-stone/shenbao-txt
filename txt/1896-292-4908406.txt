# 1896 - 292 - 4908406

 

Page 1

 
 
[闕書招補] [  圖書集成局啓]  
　　本局承友倩排韓文故一書是書爲福建高雨震先生所著未及排印原書爲鼠嚙去數帋如有藏書之家藏有是書本局欲借鈔以補借鈔之後　酬新書或酬洋元乞函致申報館是荷 
[校印王氏濳齋醫書五種○脈學四種] [  圖書集成局代啓]  
　　濳齋醫書五種海寗王士雄先生所著先生博覽羣書研究醫學數十年著手成春名布遐邇其書風行海内久爲醫林鴻寳惜原板久巳漶漫翻刻訛悮甚多讀者憾之今緯文閣主人倩本局用新鑄鉛字校印紙張潔白字畫清楚一洗模糊之弊首醫案正續次病源匯參次古今辯論一案一方條分縷析誠醫學津梁也○温熱經緯是書彚輯名人方論互相參考發明仲景諸家奥義實辨别温熱之要書也○飮食譜詳考食物之本性功用洵衞生之寳鑑醫家不可不知○增訂霍亂論是書經烏程汪曰楨先生重加編訂益爲詳備首病情次治法次醫案次藥方共五種每部洋一元半○脉學四種一爲李瀕湖脉訣二爲奇經八脉考三爲脉學輯要四爲李士材診家正眼每部碼洋六角在上海三洋經橋緯文閣書莊發售 
[論鑄錢宜先絶私燬]  
　　昔年于役新安大好山水之屯溪見該處銅匠多笵紫銅以爲器皿售於巿詢之則謂乾嘉間曾禁黄銅除鑄錢外民間不得擅用相沿至今該處爲山内第一熱閙鎭巿其水下達錢唐江可五百餘里計由錢唐上泝富春過七里瀨繞嚴州府南門大灘自此逆流西上出湻安梅花洪抵南源口節節皆難然爲由徽人浙之孔道緣浙江惟衢嚴二河爲上游帆檣之大者用百丈牽之尙可行駛無阻餘則僅一葉扁舟泛短棹於深林淺港間所至不過百里而止屯溪又爲茶商雲集之所同治初年販茶者知紫銅爲閭閻所尙乃由上海捆載寛永錢無數冀得厚値銅匠果爭購之詎入爐鎔化多沙滓其銅質則低劣不受鑪錘一再提煉色晦黯及取未鎔之錢敲之一敲輙碎沙滓爍然始悟日本鑄此錢時原有杜人銷燬之意存乎其間今以其錢權之每文輕則六分重或八九分肉好厚薄面冪分明惟其色不及中國常用錢之明亮然至今未聞有燬此寛永錢者蓋以其燬一文其銅巳不値一文之用誰肯自蝕其成本而冐作奸犯科故相率而不爲無益之事耳現在金陵已經劉峴帥奏准鑄錢卽就復成倉地方爲鑄錢局該處濵臨秦淮地面宏敞倉榖近來多儲旱西門之虎賁豐備兩倉此間倉屋旣多且空就此鳩工庀材較爲合式總辦劉太守精覈度支創始之初格外悉心籌畫分别若者爲利若者爲弊章程條示巨細無遺第創辦如此其難籌費如此其鉅而成功又如此之不易若不於未出錢之先預求所以禁絶銷燬之法此猶擘畫未周彼巳眈眈而視不且如峴帥大告之章所謂分兩不能適均私行銷燬仍有餘利可圖勢必旋鑄旋燬弊無底止於公欵徒多耗蝕於民用仍難流通者同太息於錢局所鑄之數斷不敵奸民所燬之數而付諸無可如何乎抑又聞之燬錢者以錢字在爐中旋轉而不能消滅也必雜投汚穢於字上而後漸化爲液其臭直逹四五里之遙望之火罩瓦上不紅而成碧故其人常晝伏而夜動必俟更深人靜始敢舉火而又今夕在此越宿已顧而之他頃刻之間乘人不意出人不備天未黎明各鳥獸散所以自制錢短缺以來人人咸知有奸民之銷燬而卒之在上者未聞拿一人焉曰吾得以盡法懲治也在下者亦未聞獲一人焉曰吾將以窮委及源也就使鄉邑之間或身受其朦蔽或目擊其窩藏甚至其人出入於闤闠之中以私鑄輾轉託售皆一若熟視無睹未聞有人發其奸而指扭送官請懲一以儆百者豈其人果神通廣大黨與衆多歟仰與之周旋者不顧鬱火自焚養癰貽患歟不但此也曾記前在金陵怱巿面有一種泥質錢夾在大錢之兩頭每百總有數文人無覺者其錢大似徽典色青而稍薄拍之卽碎於是錢業中因碎者衆察出僞狀乃將錢送保甲總局請爲懲辦騐之係製造局之翻沙泥所製成因一面會同江寗府出示嚴拿一面旣騐知其作僞之由來不動聲色隱截其發軔之始軸不數月此錢遂不見惟巿上剪邊錢無數悉取乾隆滾邊厚錢剪之卽俗所謂京鐓子也剪後僅存四字持以入巿仍一錢抵一錢毫無人與之齟齬故人謂小錢店爲之提揀厚錢而不知數十年來各厘捐爲淵敺魚爲叢敺雀皆利藪也豈非二者之牟利又加私燬一等乎哉目下部議以六分旣未便議准七分亦碍難准行令查照廣東奏定分兩鑄造司農重國體是也然峴帥以爲若鑄八分不獨虧折過多私燬仍恐難免擬請每文按七分鼓鑄俾便民用且謂私燬可不禁而自除蓋峴帥深知私燬實爲鼓鑄之巨蠧欲絶私燬非變通錢質之輕重不可然吾聞浙省鑄錢官定每千重六斤有奇若一一秤之則輕重不等而以百千整數計之恰合定章商民稱便因此來滬運銅之船相望金陵照此行之似尤盡善否則每文仍有餘利可圖積少成多奸民有不望而生心者乎况常用之乾嘉等錢其薄者每文實祇六分與前宋前明之錢輕重相等故周郭雖鋊而至今猶存此又爲宜輕不宜重之明証天下事圖始則易積重則雖爰述往事以著於篇 
[津沽雁字]  
　　據訪事人函稱月之初六日津城守望局捕獲賊犯一名送縣供認房上借錢案件數起贓款二十餘千業經列報邑尊以案情重大當飭捕役押同該犯往查屬實始飭釘鐐收禁隨禀明府道轉禀制憲請示施行夔帥飭照新章就地正法以昭炯戒十六日邑尊會同城守營請令綑押該犯前赴西郊處决梟示按房上借錢之犯於獲案後從不稽誅此次該犯曾不浹旬卽身首異處可不儆懼乎哉○私造洋鎗向千例禁從前鐵匠從不敢以身嘗試蓋以王法森嚴一經查獲難逃法網故不敢明目張膽藉此營生自前年有事營臺局所飭令城廂各鐵鋪製造擡鎗於是習爲故事相率較長挈短藝高者事平之後亦曾屢試其技近來不肖之徒竟潛自私造洋鎗接濟來往匪徒以牟厚利目下河東及大直沽等處錚錚之聲時有所聞而且不止一處雖明知其工料不及輪船私販夾帶而來者之佳惟價則廉之又廉視外洋之毛瑟云者上等槍値價曾不過十分之一故銷塲特距而爲禍殊深然城鄉有地保又有局勇差役風排鼓動爐火通明且在通都大邑左近不知若輩何以耳無聞而目無見也河東水梯子地方有陳四兄弟向以承辦軍火起家現已房屋毗連居然小康乃仍見利而不知害於該處賃屋私造洋鎗月之中旬被守望東分局委員王銳川大令訪聞率帶局勇過河抄獲私鑄洋鎗十數桿造槍家具全副乃將陳四及其夥伴三人擒送總局轉送營務處發縣訊辦陳四以証據確鑿碍難諱飾巳認爲首免受重刑並供出同行私造各人之住址姓名刻已派差按圖索驥矣○永定河卽無定河向來水漲最爲民害今年漫决多口而河流仍復浩瀚奔騰夏間延及鳳河潰决三里屯武清縣數十村莊盡成澤國武清某甲思以鄰爲壑因集衆開掘毗連寳坻之堤防俾水洩卸而下以免在水中央寳坻李某控於東路廳遲徊未辦復控於順天府府尹胡雲　太京兆現已飭廳札縣嚴拿務獲究辦而李並投津赴水利局呈控矣○乞丐爲人生末路必至萬不得巳而後倚門托鉢唱蓮花落然說部載有所謂丐癖者蘧廬天地眸睨王侯一杖一瓢一似爲 
 
 

Page 2

 
 
人生至樂之境向以爲寓言八九耳不意人心不同如其血世固有樂此不疲者有某者丐於津有年矣初不知其里居姓氏行乞最久而所得較豐腰間掛一紫沙酒壺然不常潦倒如乞不獲始以酒一澆胸中塊壘嬉笑怒駡纒擾不休居人惡之均擲以劉寵青銅錢俾速去倘主人翁過各使之倚門過久則索錢維倍少年喜事奉以老拳則非數百文不足以償雞肋咸以惡丐目之嘗遇之於某門首睹其狀試爲平心而論以爲彼亦爲飢驅所迫無可如何故出此下策耳詎有識其家世者謂梁乃武清縣王慶垞人姓孫行二家有腴田兩頃衣豐食足且有子有孫讀書識字彼固食租衣稅之田舍翁也先是家人知其爲丐蹤跡得之邀之歸熏香而衣之爲黍而食之不逾月輙遁而丐如前若是者不一而足遂聽之間有同鄉人謔之者謂無論子家經人足不必爲丐卽丐而子性堅定務求必得設一易轍何事不可爲而必受嗟來之食以爲快乎曰子誠知我者然亦知我村有孫長壽之人乎彼資財倍我田産亦倍我終年行乞朝村暮店至死不歸彼亦自樂其樂耳君係故鄉人應知故鄉事何獨恕係而責我耶言者知其癖不與較曹遂罄壺中酒揚長而去 
[甬上瑣案]  
　　據訪事人箋稱前報寗城絲巷弄某妓家妬姦釀命兹悉延至第四日由該處胡公館因屍停該公館門首朽腐不堪進出不倲據實報縣邑尊楊大令聞報立卽帶同件役人等前往檢騐騐得確係吞烟自盡當飭地保爲之收殮一面飭拿主唆倪永昌王寳生余克富扛帮周芳林柯祖蔭不料倪王二人聞風巳逸僅拿獲余周柯三人當塲將余喝笞三百板並兇手張爲財一同帶縣飭差管押俟拿獲王倪二人再行訊辦前報誤張爲財爲徐偉齋合亟更正○寗郡西門外望京橋下方東生祝念近因容留竊賊阿存於日前被鄞縣某捕快識破起出贓物甚夥將人贓一併扭送縣署分别責押贓交失主認領房屋發條封閉 
[東捐展限]  
　　揚城山東賑捐分局昨奉山東賑捐總局憲札轉奉撫憲李札開照得東省賑捐年限屆滿現値災民待哺甚亟擬請再行屆限一年以資接濟某日欽奉硃諭著照所請户部知道欽此合亟恭錄轉行等因到局遵卽恭錄行知來揚兹該局已出示曉諭略稱本年五月間利津縣屬趙家菜園漫溢成口災民遍野待哺甚殷轉瞬隆冬凍餒可憫現經奏准展限一年如有善士報捐各項仍至風箱巷上兌等語邗上爲紳富薈萃之區吾知此示一出定必有聞風興起者矣 
[成山秋翠]  
　　烟臺訪事人題畢云威海旅順二處向爲游勇出没之區烟臺適當其中過往勾留地方因此時常有事兹有冐充嵩武軍勇丁在街面滋閙適爲巡查遇見飭送地方官實懲當卽枷號遊街示衆登州防營又復陸續裁撤聞有勇丁數人因所發半月恩餉不敷盤川向營官索餉羅啤嗣禀明統領斬爲首者一人始俯首就道○烟臺山迤東荒山前經人購買作爲園囿於是或種葡萄或植蔬菜刻已興養成林惟當創修之際山脈較高掘井穿泉間有至九仭而輟者可見灌溉澆潑殊多不便也○山左風氣喜以豢鶉角勝有某世家子性好鶉聞人家馴有駿鶉購之不惜百金一時趨利之徒皆恃養鶉爲生涯梳翎滌爪務極其精俾令顧盼生姿得以邀貴公子之把玩故雖撤園止　仍復加意護養以待來春爲發財地步千金買駿何獨不然○東海關海差諸人執事有年近經道憲一律裁撤另派充當想年久更换亦舊例也○迤南三十里萊山地方亦有名之集鎭也日前有匪人多名刼去該處當鋪内銀四五百兩刻已破案人贓俱獲訊係遊勇所爲○私藏軍火本干例禁近有撫憲通行告示張貼曉諭軍民人等勿得購買私藏干犯法律云云語意係防閑各屬防營不無偷漏售賣之弊然而買賣者一經到官犯匪一律切不可見利忘義也 
[西湖佳話]  
　　杭州訪事友人來函云浙省嚴州府屬之分水縣有兇犯老陳一名照例擬絞解省過堂覆訊暫寄錢邑監中現在部覆已轉由臬憲札委錢邑尊束季符大令監視絞决大令奉札後提該犯如法綁赴巿曹絞訖回轅先赴土榖祠拈香然後升座排衙循向例也退堂後少憇片時赴各衙門銷差○武林門外夾城巷某姓婦夫故以磨箔度日子在嘉興典中學業前年領一養媳係東鄉人媳性質粗笨不能如姑意時加鞭責母家又遠無可告訴一日母命其兄來城探望見女面帶傷痕再三窮詰女盡告之其兄與婦吵閙一番經鄰人勸回而婦遂遷怒於媳痛加責打幾至遍體受傷媳憤甚俟夜深人靜憯於廚房下雉經而亡無人知覺次早始悉婦遂以急病報知母家一面趕緊收殮鄰人皆不允洽云須俟母家有人到來方可殯殮其母得信後知爲身死不明率同子姪輩及親戚十餘人前來將該婦痛駡并將一切雜物打毁聲言請官相騐停屍二日後經人調處命婦作佛事七天並從豐殯殮另出費用洋五十元了事該婦雖小有積蓄至此則皆用罄加以典質衣飾始得完事人財兩失不可謂非咎由自取也○浙省通商後劃定租界由洋人開闢馬路現已將次竣工其租界外拱宸橋裏面設立繅絲紡紗各廠係中國紳商集資而成絲廠已於上月初十日開工城廂内外男婦往觀者均爲閽人所阻其有照會者方可入内廿六日有藍輿七八乘至彼由跟人將照會遞入廠中人接閱後隨啓户放入輿中人聞係湖州富商張龎二家之眷屬也其紡紗廠因機器尙未運到大約須緩至明年二三月方可開工○杭省官憲聞有開辦鐵路之事由拱宸橋裏折而向東轉至艮山門外沿塘開至江干三郎廟地方爲止基址現已度定不日卽當興工其監造事宜由英國打樣西人愛爾德君兼理○署按察司經歴陳參軍振翮於上月廿六日接到家信知其太夫人在籍仙逝當卽禀報丁憂并將印信呈繳臬署遺缺由聶廉訪暫委照磨陳叅軍兼理也○嘉府所屬王店厘局總辦現奉藩憲委候補通判鮑别駕家鼎接辦○海寍州向有南巡行宫今夏雨水較多牆屋冲坍現由塘工局委陳司馬懋采前往估工修理 
[白門官話]  
　　常鎭道吕鏡宇觀察因公晉省已紀報章刻觀察已禀辭返鎭前日乘坐江安官輪由寗起程○候補知縣張明府紹棠前奉憲委辦江南電報分局兹又奉札委辦六合釐捐已詣轅禀辭赴差○通判姚别駕壽春同日奉憲委辦下關釐捐亦趨署叩謝禀知到差日期○知縣王明府恩培奉漕督札行江糧道委赴通州會訊旗丁盜寳衞田控案明府遵飭禀辭卽日起程 
[本埠官塲]  
　　承觀察於本日坐江孚船赴寗道憲以次均於演習秋祭後恭送行旌○盛杏蓀觀察乘新濟船動身道憲以次亦往招商局碼頭恭送　 
[火未成災]  
　　美界百老匯路第五百八十八號門牌某姓家昨日午後三點鐘樓後不知如何失愼霎時濃烟毒霧直達户外幸屋内諸人尙知吸取清泉極力灌救得以熄滅祇焚去布衣數件餘均無恙事後經二百四十九號華捕報知捕房 
[樓房忽塌]  
　　裏虹口吉慶坊里樓房五十餘幢年久失修每當雨晦風潇大有岌岌可危之勢前日下午四點半鐘該樓房毘連之處忽然塌倒十餘幢幸居民聞聲奔避未致損傷惟中有王阿和屠作剛髮十餘頭竟被壓斃 
[鐵工軋傷]  
　　鐵工沈金生刻在耶松船廠工作昨日上午猝被機器軋傷手指經同夥送至同仁醫院療治未知能免殘廢否 
[斃犯待騐]  
　　時交秋令疾病滋多在押人犯恒有病斃兹有引翔港人張大金因寡嫂張莊氏私招趙華華姦宿將趙戳斃騐訊收所患病發堂醫治旋病沈重昨日病斃堂中又有揚州人周阿春因偷竊北巿新閘吳公館贓物亦經訊押收所患病發堂及山西人彭文光因竊吳淞防營火藥送訊收押候日遞解亦因患病發堂三犯均醫藥無效而斃現由堂董函致上海縣署黄大令定於明晨祭至聖先師後順道蒞騐 
[上海縣案]  
　　錢桂松桂仁控錢桂和同婿姜堃堃毆傷侯氏并違斷賣田等情前晚蔣刺史升堂騐訊錢桂松桂仁同供前奉訊斷當卽繳洋五百五十元在案詎姜堃堃等於十九夜打毁大門尙要將奉斷一半不准賣去之膳田匿單不繳初一日欲將田擅賣爲小的察知不成因 
 
 

Page 3

 
 
而懷恨到家將桂松妻子打傷求請騐斷錢侯氏供奉斷後姜堃堃等糾人打毁門窓本月初一因勸姜不必賣田就被拖住打傷刺史飭穩婆當媒騐得右腿等處均被拖扭擦傷錢桂和供奉斷後實因地價過昻且有棺二口待葬故欲將膳田賣去現願遵斷求恩錢步青供曾向桂和相勸無如桂和不聽求鑒周關寳供充廿五保二圖地保當勸桂和遵斷將田單繳案姜堃堃供年三十三歲贅與錢桂和爲婿不敢離間他骨肉不過因地價過昻所以一時未曾出房現願趕緊出房刺史謂此案前巳判斷明白錢桂和抗不遵斷又任姜堃堃等毆打殊屬不是惟旣稱該處地價日昻應令桂松桂仁再貼洋二百元明日繳案桂和着將方單交案所有膳田立案不准擅賣各令具結附卷次日交到洋單再訊○閔行黄浦司巡政廳陳星伯二尹寳濂前日申送忤逆之汪阿金一名到縣黄大令飭差看管前晚倩蔣刺史訊問汪阿金供年二十歲父親已故並無兄弟祗母親周氏今年四十九歲小的做木匠爲生此刻因母親再醮與人所有父親家産俱被母親帶去交與後父小的往向爭論數句並無違犯之事可求查訪刺史遂判將汪阿金收所著原差往傳伊母周氏及舅母等來案再訊○總巡局函送夏明錫等到縣前晚經蔣刺史訊問夏明錫供江寗府高湻縣人在上海做染坊生意昨三點鐘挑布到老北門方上吊橋將要換肩誤撞於人身上就此爭論現被打傷求騐旋據仵作喝報右眼泡拳傷發腫色紫紅右乳旁拳傷青紅色少腹之左脚踢傷青紅色刺史親閱無訛余萬和供本地人年廿二歲在虹口做篾篷匠昨日二點餘鐘到老北門訪友遭青手帮夏明錫碰撞向他理說被踢一脚因此毆打劉春山供二十一歲寍波人與余素識前日因事至老北門見余與青手帮扭打勸解不開因打夏肩一拳是實求開恩十二鋪地甲金文供夏明錫等相打小的並不在塲後經染坊内糾人將余等扭至總巡局解送案下求鑒刺史判將夏明錫送仁濟醫館醫治余萬和著具保辜結收押待質所劉春山訊係帮兇從寛薄笞二百板交保開釋○西門外褚家石橋聞合興石作内陳德全於前月忽被人戳破腎囊倒臥袁阿坤蔬圃中經人瞥見送至縣署旋卽斃於頭門上經黄大令騐明飭緝在案兹經該差拘獲人証解由蔣刺史研訊陳德元稱是浙江鄞縣人死者陳德全是兄長正月内嫂嫂與成衣楊阿村借住山家園後來欠租搬回原籍胞兄被人戳死查不明白毛阿三供寍波人本年六月初二日到申住聞合興石作内同事共十數人陳得全爲何人戳死並不知道戴德秀供寍波人五月初四到滬住北巿石作内到聞家帮忙袁阿四供江北人在聞合興拉包車是日到下海浦張子中處翌日方回陳阿大供亦寗波人做木工寄居石作此事不知陸氏供在石作内傭工是陳爲袁之胞兄喚出至夜未回餘均不知刺史覆加研詰供詞無異因判將袁收所陸氏交官媒餘多交保出外候訊仍飭另緝正兇務獲解控○唐順興鐵店主唐小桂打死同行周鳳臺一案前經黄大令騐訊飭緝兹由地保拘獲該店學徒唐福堂一名解經蔣刺史訊問陳學山供事因索錢起釁周被小桂踢傷腰肋身死唐己逃避求鑒唐福堂供年十三歲上年七月至唐小桂店中學業周鳳嘉確被司務打死刺史判唐交保如須傳質卽當交案仍著緝兇訊抵 
[巡局瑣事]  
　　胡朝宗在江西會館看戲與做小生意之姜洪禮因買物口角扭至廿三鋪局中請斷陶子衡二尹審訊押餘將姜洪禮交保釋出胡朝宗送至家内交伊父管束了案○昨晚二十五鋪局員黄衡堂二尹親自督率局勇地甲出外巡查至陸家浜大栅時已三鼓該栅尙未落鎖欲將栅夫阿六帶局嚴究後經該栅夫再四叩求遂姑仿初犯從寛釋放○潘虎全之友某甲前曾欠秦培生會洋若干元昨秦培生同伊妻張氏至藩處吵閙聲稱欲潘將伊友所欠之洋墊出潘心不能甘至十六鋪中局喊控李蘭史二尹提集人証審訊判責秦手心五十下交保了案○洪昇碼頭聚和館夥奚西園昨因有事託陸秀全招替工一名後奚因事不果無須招替陸卽向奚硬索工錢至該店吵閙並將奚拖至街心毆打經店主甘炳祥至十六鋪喊控李二尹飭甲將陸等拿局究辦判責陸二百板交保具結了案○販賣蘆粟之劉阿三昨有姚張二人因買盧粟起見互相毆打後各扭至十六鋪中局請究李二尹審訊判責張五十板交保了案 
[英廨早堂瑣案]  
　　昨報情急吞烟一則兹悉吞烟之徐司務名金山流氓小箍桶卽李阿華當時因應龜兒王錦山之命與徐扭毆不料徐竟吞烟當時王夫婦不知避匿何處無從捉獲昨日早堂包探顧阿大將李解案禀稱此人昨日午後帮同四馬路後清河里野雞倡院王錦山將爲蟻媒之徐金山軋入三馬路萬長回春樓茶肆逼勒毆打徐孤掌難鳴情急吞烟現雖在仁濟醫院救治然受毒過深性命難保王業已避匿今拘李阿華解案請究李供蘇州人年三十一歲不敢多事别駕問有無毆打徐金山情事答稱不敢别駕以案關人命著送縣辦理○包探趙銀河禀稱積竊金阿六歴經犯案遞解今又潛來連竊沈阿楚等六家綢衣零星爲數頗多由小的緝起原贓送究沈等各失主投案領贓金供姑蘇人行竊該死如今惟求大老爺恩宥别駕判寳二百板管押三個月滿日遞解○江湖巨竊周春山專往來於長江一帶竊取各輪船搭客物件行商受害不知凡幾卽就英界而論犯案亦見數次遞解回籍則不下數十次此次又乘輪來滬以冀一施其伎俩船甫傍馬頭爲包探陳阿九查見拘入捕房昨晨解案周供安徽人不敢犯竊求寛宥别駕判責二百板管押三個月仍遞原籍○包探秦少卿禀稱張阿元在洋人亞得美之鄰家爲廚子竊將亞得美所豢鶉鴿偷食昨又竊取六隻經亞拘送捕房解案請究亞得美遣人投案申訴張供無取鄰鴿之事求鑒别駕著笞責一百板以儆○包探孔阿才禀稱積竊陸阿大竊取永順祥客棧水烟袋一枝經小的緝起原贓送究永順祥投案領贓陸供本地人因失業無聊不得已作此生涯叩求恩宥别駕以行竊有贓判責一百板○小賊李阿高於前晚掩入王世豪家竊取綢衣一件正欲逃逸適爲包探孔阿才查獲昨晨解案王世豪投案訴被竊情由並請領贓李阿高認竊不諱别駕判責一百板贓還失主○包探黄四福禀稱積竊王阿三迭經懲辦昨又竊取沈阿四家衣服經小的緝獲人贓送究沈投案領贓包探又稱王阿三現在患病可否求爲逐出租界别駕准之並著笞責一百板○東洋車夫計定咸與婦人雷謝氏姘識業已拆開氏已另嫁而計忽於前日乘氏不在私取皮箱兩隻及銅鐘水烟袋經包探范進才緝獲送究雷謝氏投案申訴計供與氏姘識有年今忽拆散所取之物均係小的置辦求鑒别駕將計責二百板○惠仲山竊取顧功湘家烟槍一支經包探倪順泉緝獲送究顧投案領贓惠認竊求恩别駕判責一百板贓還失主○德商康銘瑞洋行控華商阜豐洋貨號朱雲卿定購羽縀四十箱出過二十三箱尙有十七箱延不來出當由德總領事施妥卜君照會前來請爲傳追昨將朱傳案據供現在滬巿通行之羽縀均係白邊今所到者係屬黑邊原樣不符消售不通故而不出今愿設法消售惟須求寛限别駕著限半個月朱遵諭而退 
[法公堂瑣案]  
　　小東門源太昌烟店因冐牌混售皮絲爲林裕隆具控公堂經鄭大令將店夥王鵬飛近次研訊追繳　　並究問包紙内仿照林裕隆花式之包紙從何買來押候傳到店主照例究辦昨禮拜四堂期大令會同蘭繙譯升座源太昌主葛印龍遞禀並呈進貨帳簿大令閱視問因何假冐牌號混售包紙内花樣從何買來葛稱小本營生無非零售包紙向售主討來旣經冐犯求公斷大令再三研詰曷仍執前供又問何不早日投案供稱在寗波患病以後不敢再售大令謂吊到包紙並無摺印顯見作僞爾須從實供明何處買來葛稱旣經冐犯惟求公斷大令以其狡展著押候追比葛叩首求恩稱有瘋病求恩免押因准交保出外限日清理○流氓顧海泉卽小荷包糾同潘桂生卽流子桂生向小東門寄園烟館堂倌張源炳拆梢鳴捕拘拿餘人逃散將潘拘入捕房昨日堂期傳同張源炳解案請訊張禀稱顧海泉連日糾同流氓十餘人至小的堂内開燈因向索烟資反衬拆梢洋兩元旋又與潘等十餘人同來索洋八元小的不堪其擾鳴捕送究餘人逃逸祇獲　桂生一人送案潘供在别堂開燈伊等訛詐之事與小的無干張稱兩次索詐浦俱在内求嚴辦潘稱顧海泉在大碼頭渭水臺旁開設荷包行所　諸人均不認識大令得供著押候嚴比張源炳斥退著下期投案備質○劉金學禀稱三百十三號門牌房客徐阿楚積欠房租洋七元七角向索不歸求請追給 
 
 

Page 4

 
 
徐供房租只欠兩月大令謂無論兩月不應拖欠劉稱房租情願不追求飭遷出大令著限三日内遷出○去年五月間鄉婦陳曷氏在沈川林鐵店帮傭與沈有染爲其夫陳介舟偵知沈出洋六十元令其出賣妻筆據交沈收執後因索洋糾葛扭控經鄭大令訊供以各有不合各予責懲以儆陳葛氏發普育堂留養待母族領回另行擇配事隔年餘前日有浦東新橋鄉婦葛楊氏投案訴稱陳葛氏之母求給領回大令再三研詰著覓本租界保人方准領回昨日堂期將陳葛氏傳案供稱母親到堂三次大令研詰供詞母女各異恐有矇蔽著邀同保人明日投案候示○彩字街某茶館主蔡炳昌投案求保湖北人李榮廷李劉氏大令命將二李帶案申斥再三交蔡保出遞回原籍蟻媒陳阿三押候繳洋三元覓保釋放○王金樂控張榮樹誘拐其妻金氏因葉楊氏避不到案延擱至今王金榮屢次求銷未邀俯准兹因張榮樹在押患病昨日命提到案申斥再三與李三興交保出外赶緊找尋葉楊氏到案究辦王金榮仍著補詞核奪○包探禀稱蔣阿才在鎭東輪船竊取銅吊一把當塲拿獲贓已交還失主解案請訊大令著押候笞責一百板○又蔡阿松在馬頭竊取白糖五斤爲巡丁拘獲送案請究大令著押候笞責一百板○乂姚二在八仙橋西首長梹某姓家竊取水烟袋一枝行至租界爲巡街捕拘獲人贓解案請訊大令著押候笞責一百板贓存捕房待領 
[美界捕房紀事]  
　　昨日上午有本邑婦人章劉氏由某處喚乘第一千二百六十七號東洋車至虹口武昌路吉元里下車忽稱失去小布一疋指車夫所竊扭至捕房捕頭謂爾坐在車上失物自不小心車夫不能瞻前顧後與彼何尤一併斥釋○土根生假寓頭壩路萬興客棧昨晨竊棧内鞋子一雙而逸中途經巡街華捕拘住復傳失主到案領贓捕頭以事屬微細將王禁押一天○寗波人姚永生前晚十二點鐘躑躅白老匯路某號暗差捕疑爲偷兒當卽拘至捕房禁押昨晨派包探倪順泉查明並未犯事因卽開釋○崇明人唐金和駕駁船一隻由原籍載蘆粟來滬昨午駛至蘇州河吳淞路口其時潮水甚緊唐力不支全船頃覆在傍各船祗顧攫取蘆粟唐喚二百四十九號華浦八十號印捕將各人拿送禁押復飭包探石金榮將原贓一件起至捕房候送英公堂訊究○前日下午有年約六七歲之女孩在蓬路迷途啼哭經二百十四號華捕送至捕房候人認領○打靶塲後棄有孩屍一具前日下午經三百七十五號華捕報知捕房捕頭飭令頭圖地保舁至義塚掩埋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[挈女控縣]  
　　前晚有餘姚縣醫生何永盛挈女季何氏身懷六甲至縣喊控被伊婿季志杳聽兄志清姊季工之唆向妻索錢不允將何氏頭髮翦光推跌城河浜内經人撈送至家挈同喊究値日差以何氏腹大如瓠勢將分娩急卽禀明奉黄大令飭卽看管一面立提季志清季氏志香嚴辦 
[英廨晚堂案]  
　　屠友之扭陳鴻良吞没貨銀屠别駕著補詞前晚提訊屠供寗波人在天泰銅錫鋪爲夥今二月間聞天津皮絲烟暢銷故向法界新開河復興隆烟號吳寶和處買皮絲廿箱每箱連關稅銀十六兩五錢裝由輪船運津交陳鴻良代售至五月間售去五箱共銀八十二兩有零接信知陳於五月十九日已託永懋愼水果店主洪文榮將十五箱皮絲連銀一併寄回上海詎洪並不交到而吳寳和追銀扭控奉法公堂押兩禮拜無奈措銀八折算二百七十餘兩覔保出外與陳找尋洪文榮避匿不面昨在馬路會見本擬扭赴法公廨因洪力大如牛恐被掙脫故扭至案下求恩追究陳供與屠同鄉屠寄天津皮絲廿箱小的曾代售去五箱餘恐霉爛適洪文榮來津小的卽將售出之銀八十二兩並烟十五箱託由洪帶申轉交詎洪意圖吞没終避不面前日反被軋至萃芳園烟館勒寫筆據未允與屠同扭解案小的雖與洪合開永懋愼水果店在天津紫竹林生意尙好現在虧本乃申店所虧帳未核結求恩追究洪供寗波人上年四月來申陳鴻良聳令股開天津水果店每股銀三百三十兩溯自去年六月開張至今共虧銀八百數十兩恐有不實當赴天津查看詎陳交皮絲烟十五箱作抵銀二百八十餘兩並無現銀交代合同呈電别駕得供後了然胸於諭洪文榮曰陳良鴻與爾開店盈虧有帳可稽豈能將屠友托售之貨后抵陳之虧欠李代桃僵皆爾一己私見况屠與爾又無糾葛判令洪文榮押候交保限將皮絲十五箱交案給屠具領違干未便陳良鴻亦押交保繳銀八十二兩如果水菓生意有虧准洪文榮另案控追屠叩謝仍取洪陳限交結送查○三百四十一號捕送王友山孫元福到廨屠别駕飭押前晚提訊王供寗波人開設義盛小錢莊與魏同德泰鞋店主魏子餘往來係金培三保薦計自上月來莊付去期票洋一百八十元業已照付惟已出之期票一百八十五元曾經子餘關照已登申報告白作廢孫元福前日持廿元期票來莊滋擾向其婉言同德泰洋未付下乃孫百般兇横鳴捕送究告白呈電孫供南京人向付票洋廿元照對無悮今又掯付求追别駕謂孫曰此種期票屇期不付理應向同德泰追取毋得再向該莊滋鬧致干咎戾一併叱釋 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年七月二十六日京報全錄]  
　　宫門抄○教職單○熱都統壽奏請豁免蒂欠騰欵摺○川學政吳奏考試寗雅邛三屬歲試情形摺○川督鹿奏彚辦承襲接襲各世職摺○又○　請補副遊各缺摺○雲督崧奏揀補守備摺○川督鹿奏考核知府片○七月二十六日工部鴻臚寺廂黄旗値日無引見○肅王大額駙各假滿請安○那王剛毅謝放崇文門正副監督恩○貴昌謝授太常寺少卿總恩○芬車請假十日○綿宜續假五日○沈曾植齊世名張祖謨預備○召見○掌儀司奏初一日祭奉先殿謨貝子行禮○召見軍機沈曾植齊世名張祖謨○皇上明日辦事後辰刻至瀛秀園門跪送畢還宫○光緒二十二年七月分教職單教授奉天羅永欽河間舉四川潼川何榮楠忠州甲雲南永昌鄧有綸曲靖拔正諭直隷東光楊光儀天津山西臨汾趙嘉丞太原介休張鵬霄太原河南祥符張開三河南江西新城程式榖南昌俱舉江西臨川傅春華臨江恩泰和萬立鑾南昌廪湖南衡陽左濤長沙湘潭袁瓊林永州廣東東莞文家聘肇慶俱舉訓導安徽渦陽胡青雲寗國河南郟縣史保貞開封修武韓守仁開封俱舉甘肅禮縣曹興孝肅州挨浙江嵊縣金士衍寗波湖南安仁鄒彦長沙俱舉廣東陽山李巖高州挨廣西修仁王嗣昌潯州歲永福周保惠思恩挨貴州貴筑王以莊鎭遠挨復諭安徽太和洪桂芬寗國舉青陽朱鳳昌徽州舉浙江武義陳錦堂甯波廪湖南藍山黄錫圭衡州拔廣西興安吳廷瑾平樂拔貴州畢節李鎭都匀拔復訓直隸景州梁士俊保定舉安徽和州何鴻翥太平浙江永嘉朱中樹紹興德清任方珩嘉興湖南新化陳敦序岱州俱廪福建建安朱景昌福州副湖南綏甯曹篤光長沙附雲南霑益州傅國彦雲南舉貴州仁懷廳華之鴻貴陽副○○奴才宗室壽蔭跪奏爲籲懇天恩豁免蒂欠騰欵練兵藉資保衞地方恭摺具陳仰祈聖鑒事竊奴才自到任後每於閱操時留心體察熱河鳥槍兵演放木牌固屬可觀而抬槍尤能遠而準　在各處防營亦多以抬制勝特查熱河原設抬砲僅止二十桿爲數太少本擬多爲添練以期得力惟思添兵宜先籌餉餉項充足方能經久當卽飭令恊領等籌畫去後兹據恊領全齡根齡雙祿福勒敦善利公同禀稱查有八旗官員捐欵生息項下一年可得息銀一千四百六十四兩曾於光緒十六年間經前任都統德福因熱河官兵困苦奏將捐修軍械所借圍塲地課銀二萬兩除十五十六兩年已由官兵扣還銀二千二百餘兩外下欠之銀擬於捐欵息銀内每年撥還圍課銀一千兩其餘息銀津貼各項緊要差費間以質助貧寒併聲明此項銀兩係該旗員集生息之欵一切開支應請免其咨部報銷等因奏奉硃批著照所請户部知道欽此迄今先後共還過圍課銀七千二百四十兩零三錢九分一厘尙欠銀一萬二千七百五十九兩六錢零九厘本應掃數歸清方可將此息銀再議動撥惟値此籌畫餉項添練砲兵委無别項的欵可籌可否具奏籲懇天恩豁免捐修軍械借欵以廣皇仁如蒙恩准騰出此項息銀擬於八旗龍散内挑選砲兵四十名添練抬砲二十杆合之原設抬砲共四十桿至於操演陞階均與原設廠兵一律辦理其應支餉項遵照定章每名每每月動支銀兩仍不支食米石無閏之年需餉銀九百六十兩有閏加增銀八十兩應需鉛彈火藥量撥銀六十兩分給各旗採辦所餘息銀仍作津貼緊要差費質助貧寒之用應用抬砲卽在前捐造抬砲内挑選等情禀請核辦前來奴才覆加查核熱河官兵修補軍械所借四課銀兩洵屬因公該恊領等所請免還圍課騰欵練兵係以本地之財養本地之兵衞本地之民如此一轉移間在國帑所費無幾而於地方旗僕大有裨益如蒙俞允一俟命下之日奴才於八旗龍散内分日認眞揀選擇其年力强壯者挑補不准懦弱者充數至一切開支仍請免其造册報銷所有籲懇天恩豁免蒂欠騰欵練兵藉資保衞地方緣由是否有當謹恭摺具奏伏乞皇上聖鑒訓示遵行謹奏奉硃批著照所請該部知道欽此○○三品銜掌山西道監察御史四川學政臣吳樹棻跪奏爲微臣考試寗雅邛三屬並歲試完竣情形恭摺仰祈聖鑒事竊臣於三月初九日出省按試寍遠以次而雅州府邛州六月初九日試畢回省現在通省歲試一律完竣臣在省料理報部册卷秋間再當舉行成都府科考事宜此三屬文風邛雅二處較優寍遠地稍荒僻而函懦聖澤文風蒸蒸日上其中如西昌會理等處亦綽有可觀武颼测邛州尤爲傑出三屬均係歲科並試照章於科試後舉行選拔臣愼爲擬取未敢稍有偏徇發落文武生童日復各加以勸戒冀其化澆薄而成賢才庶勉副聖天子樂育陶成之至意臣此次驛路所經各地方雨暘時若秋收可望豐稔民情亦均安穩堪以仰慰宸厪所有微臣考試寗雅邛三惭歲試完竣情形理合恭摺具陳伏乞皇上聖鑒謹奏奉硃批知道了欽此○○頭品頂戴四川總督臣鹿傳霖跪奏爲川省承襲接襲各世職照章彚案辦理恭摺仰祈聖鑒事竊查前准部咨同治元年二月十六日奉 
上諭嗣後陣亡殉難各員子孫承襲世職均著各廳州縣將應襲職名迅速查明徑行具報督撫子限半年彚奏一次欽此歴經遵辦在案兹查光緒二十年三月起至八月庇止陸續據華陽縣先後詳請承襲接襲各世職呈請騐看造具各故員履歴事實曁應襲各員三代宗圖年貌族隣供結前來臣先後騐看將宗圖册結彚總專咨報部查核所有先緒二十年三月起至八月底止川省各屬詳請承襲接襲各世職遵照奏定章程繕具清單恭呈御覽伏乞皇上聖鑒再單開各故員履歴籍貫均經飭令各地方官查傳家屬里鄰到案訊明取結詳送惟原准議卹部文内凡在他省投營陣亡者多未註明籍貫及事死地方雖經臣分别咨查久未具覆其中有無舛錯川省無從核對相應請旨飭下部臣查照各該省請襲原案分晰核覆以昭愼重合並陳明謹奏奉硃批兵部議奏單併發欽此○○頭品頂戴四川總督臣鹿傳霖跪奏爲請補副將遊擊都司各員缺以實營伍謹開具清單恭呈御覽仰祈聖鑒事竊查前准兵部咨開阵川纷寍恊副將會鹽營遊擊軍標左營都司督標中營都司各缺行令揀選合例人員請補等因現查有儘先副將朱振基堪以請補綏寍協副將綏寍左營緊司范元善堪以升補會鹽營遊擊寗越營都司馬元珍堪以調補軍標左營都司峨邊右營守備蘇元秦堪以升補督標中營都司謹將各員履歴塡註考語彚列清單恭呈御覽如蒙俞允俟接准部覆後分别行令赴部引 
見以符定章其所遺綏寍左營都司寗越營都司峨邊右營守備各缺川省現有應補人員應請一併扣留外補除將各員履歴清册咨部查核外所有請補副將遊擊都司各缺以實營伍緣由謹會同成都將軍臣恭壽署提督臣何乘鰲合詞恭摺具奏伏乞皇上聖鑒敕部核覆施行謹奏奉硃批兵部議奏單併發欽此○○頭品頂戴雲貴總督兼署雲南巡撫奴才崧蕃跪奏爲揀員調補請補守備各員缺以實營伍恭摺仰祈聖鑒事竊准兵部咨雲南昭通鎭右營守備楊元奉旨革職所遺員缺係題調之缺應迅揀合例人員請補等因自應遵照辦理奴才于通省應調人員内逐加遴選查有儘先補用遊擊雲南提標右營守備高榮生差操勤愼諳練營規堪以調補昭通鎭右營守備其所遺提標右營守備員缺按照部章係第七輪第十缺應用捐納滇省現無捐納人員應過班用第八輪第一缺儘先人員請補隨於儘先守備班内逐加遴選除李正洪一嗣癜據報病故許朝聘一員仍請以之補授景蒙營守備并前次補缺摺内聲叙丁憂及久未在標各員不討外查有名次在前之都司銜儘先補用守備景蒙營左哨千總梁以學年力精壯辦事勤能堪以請補提標右營守備除將該員等出身履歴送部查照外合無仰懇天恩俯　　缺緊要准以高榮生等調補請補守備各員缺實於營伍地方兩有裨益如蒙俞允高榮生係對品調補無庸送部引見并懇　　換給劄付令赴調任梁以學俟接准部覆卽行給咨送部引見以符定制所有揀員調補請補守備各員缺緣由謹會同署雲南提督臣蔡標恭摺具陳伏乞　皇上聖鑒敕部核覆施行再雲南巡撫係奴才兼署毋庸會銜合併聲明謹奏奉硃批兵部議奏欽此○○鹿傳霖片再前准通行内開嗣後道府丞倅州縣等官無論何項績勞保奏歸入候補人員卽以此項人員到省之日起子限一年詳加察看出　切實考語奏明分别繁間補用等因又查例載試用道府等官到省一年期滿例應查看出考分别堪勝繁簡專摺具奏各等因歴經遵章辦理在案兹查有試用知府牛瑗試看一年期滿例應甄别由藩臬兩司造具該員履歴清册塡註考語會詳請○奏前來臣查該員試用知府牛瑗年强才裕辦事認眞堪以留川以繁缺知府補用除咨部查照外理合附片具陳伏乞聖鑒謹奏奉硃批吏部知府欽此 
 
