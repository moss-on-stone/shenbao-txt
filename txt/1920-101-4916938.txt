# 1920 - 101 - 4916938

 

Page 1

 
 
   
 
 

Page 2

 
 
   
 
 

Page 3

 
 
時評 
[借助與受制（冷）]  
　　凡借助於人者其結果必至受制於人而止此其公例無可逃遁者也然而中國之謀新者數年以來屢演之而屢不自悟豈非至可惜者耶 
　　是故有心之人苟自覺悟厥惟盡其己力之所及以發揮其本能如有餘力則更助他人之覺悟者以發揮其本能如是則覺悟者愈多而發揮之本能愈大不必借助力自有餘雖其初無速成之功而日後决無内訌之患不然民治之運動至今幾及十年而何以至今尚漂泊無一立足地哉嗚呼皆彼借助與受制循環害之也 
命令 
　　四月十五日大總統令據江西督軍陳光遠呈稱已故前淸湖口鎭總兵李全彪戰功卓著懇宣付淸史立傳等語李全彪久歷戎行夙彰令矩徵聞旣確揚闡宜施應准宣付淸史館立傳以旌往績此令 
　　又令調任楊士晨爲蘇州關監督周嗣培爲甌海關監督此令 
　　又令外交部呈請任命楊士晟兼蘇州交涉員周嗣培兼温州交涉員均照准此令 
　　又令任命厲爾康爲浙江督軍公署上校參謀此令 
　　又令李秉善授爲陸軍一等軍需正並加軍需監銜此令　　又令任命馮應熊爲京兆菸酒事務局局長陶珙爲山東菸酒事務局局長陸近禮爲山西菸酒事務局局長余詒爲陜西菸酒事務局局長賈續緒爲甘肅菸酒事務局局長文龢爲江蘇菸酒事務局局長蔡國器爲江西菸酒事務局局長許引之爲浙江菸酒事務局局長殷錚爲湖北菸酒事務局局長單豫升爲奉天菸酒事務局局長黄藻奇爲吉林菸酒事務局局長鄧邦造爲黑龍江菸酒事務局局長楊炤爲河南菸酒事務局局長查爾崇署直隸菸酒事務局局長孫熙澤署安徽菸酒事務局局長章景楓署福建菸酒事務局局長竇炎署湖南菸酒事務局局長周銘盤署歸察菸酒事務局局長張伯衍署熱河菸酒事務局局長此令 
專電一 
　　北京電滬王來電力詆當局及各督謀和行動謂只有最高會議能商此事徐靳均不謂然段昨復長電切責（十七日下午二鐘） 
　　北京電安系昨密會决兩事一南方如不承認王則彼不承認岑南方主復六年憲會則彼主新會制憲並擬向徐宣言如南方認王則可不反對議和辦法（十七日下午一鐘） 
　　北京電徐昨傳見交曾囑安部勿破壤和局（十七日下午二鐘） 
　　北京電閣事近無新提議周出長閣說不確三長亦暫不提人原擬陳姚張三人現均表示不願 
　　（十七日下午七鐘） 
　　北京電安系密議從初選籌備下屆選擧並更高審廳長期訴訟上得援助認西南分裂大功告成卽設法聯絡在京舊議員組團體爲聲援（十七日下午二鐘） 
　　北京電擬向使團聲明西南如有借欵政府不負責（十七日下午二鐘） 
　　北京電滬盧電告滬各界爲魯案開會羣情激昂幾肇事端請速布魯案方針以安人心（十七日下午二鐘） 
　　北京電盧永祥報告浙滬學生行動又電潘國綱一師已商明李厚基准調回原省（十七日下午七鐘） 
　　北京電學生第二次自首呈謂二四演講共萬餘人拘入天安門千六百餘人决非四十人所能阻止且四十人何能阻斷交通不知罪何由徵云云檢廳對學生概不許入嗣擧代表高工法專高醫中大各一亦不接見遂退（十六日下午十鐘） 
　　北京電北大高師正在校商贊成滬罷課與否多未與（十六日下午十鐘） 
　　北京電昨北大議决不罷課 
　　（十七日下午二鐘） 
　　北京電院部連日會議商對俄問題先電詢華盛頓巴黎各處復電謂各國對俄亦多不明眞相未定万策（十七日下午七鐘） 
　　北京電外部將向日使抗議日軍佔哈埠兵（十七日下午二鐘） 
　　北京電參部擬軍事聯絡員與崴埠外交代表同撤某派不肯 
　　北京電駐哈滿崴赤塔各處軍事員根據軍約而設現决與駐崴高等委員同時裁撤（十七日下午七鐘） 
　　北京電謝米諾夫電請保護舊黨並言勞農政府不能代表全俄聞係某國主動（十七日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電吉鮑電告伊巿華僑二千餘已到哈（十七日下午二鐘） 
　　北京電孫烈臣鹽電據海站張鎭使稱十三晨日石川隊長帶兵進站與捷克又翻前議當由華官出阻約兩方會商日官要求捷軍具認罪書不再助俄及繳出軍械三欵捷已承認又電日軍擬由黑省卜奎附近進兵直逹黑河夾攻阿省革軍乞向日本抗議不得假道黑省破我主權（十七日下午七鐘） 
　　北京電海站張鎭使報日軍石川隊長率隊由滿到海與捷克軍對峙佔領山隘勢將開戰經會同鍾督辦馳往日營交涉並約捷克代表日軍官等到署談判日要求三條（一）武裝車交日軍（二）不助俄新黨（三）立書承認限二小時答復經捷軍承認始未開釁（十六日下午五鐘） 
　　北京電滿站電西比利亞各國聯軍均已撤退捷克軍約七月中可運輸完竣日軍在東路沿線氣勢甚張對俄人多虐待（十六日下午五鐘） 
　　北京電趙倜電信陽吳軍譁變竄入桐柏縣境要求地方紳商收撫查吳軍係中央管轄應如何辦理　　（十六日下午五鐘） 
　　北京電某當局語人拉門德旣有經濟協助意應與周旋但借欵另是一意尚須看條件再說 
　　（十七日下午二鐘） 
　　北京電擬借日欵二百萬 
　　（十七日下午二鐘） 
　　北京電英使定星期一謁徐遞國書（十七日下午二鐘） 
　　北京電明年四月在京開勸業會　　（十七日下午二鐘） 
　　北京電吉徐今日回任（十七日下午二鐘） 
　　香港電政務會議昨通電逐欵駁伍離粤靑電末謂唐未就職孫已辭政務會法定數有總裁三人亦爲多數又伍已免外財長如有假借名義概無交（十七日下午三鐘） 
　　香港電報載靳覆電允四月後關餘直交軍府三月關餘西南得五十四萬八千軍府派文羣梁瀾勲向稅務司接收（十七日下午三鐘） 
　　香港電留粤國會議員昨開兩院聯合非常會外傳吳林褚定五月一日在滬廣肇公所開非常會國會成鼎足勢（十七日下午三鐘） 
　　香港電楊魯在仁化集合入湘將駐對北前敵二防線（十七日下午三鐘） 
　　香港電李烈鈞遷居海軍部將不回任（十七日下午三鐘） 
　　蕪湖電男女校昨日停課今日游行頗有秩序（十七日下午八鐘） 
各通信社電 
　　北京電曹錕等電停止田賦附稅籌募公債請緩推行 
　　北京電盧永祥電滬上學界因山東問題寒日在體育場開會到者三千餘人幾肇事端務懇將魯案辦法從速宣示以平潮流 
　　北京電英新使昨午後第一次訪外部晤陳次長定下星期謁總統呈遞國書 
　　北京電江寛案决定由政府撥四年公債五十萬元爲撫卹金（以上十七日） 
　　以上中華通訊社電 
　　北京電各國議撤駐崴代表我國亦决撤李家鏊回國與協約一致行動 
　　北京電孫烈臣電海拉爾事由協約調處日捷軍官均向我道歉并允撫卹傷亡 
　　北京電當局以各團體漸有與俄激派接近之趨勢擬令地方長官嚴密防弭加以干涉 
　　北京電合併制憲說新舊兩會均有一部份人反對恐將來難成事實 
　　北京電舊國會擬移滬開會政府以舊會久經解散不應存在决電蘇督長阻止 
　　北京電省會各舉議員聯合解决時局之前議又有動機聞將由某督領銜通電 
　　北京電補提三長因安福拒不加入又擱淺 
　　北京電陸徵祥擬復赴瑞士養疴 
　　北京電皖督繼任問題聯盟督團擬起用張勲當軸畏受指摘馬聯甲極覬觎亦以反對者多難即畀予　　北京電拉門德表示中國如組銀團亦所歡迎某系决組銀公司爲加入新銀團地步其目的仍在貫澈統一鐵道主張 
　　北京電外農訂期會議原料出口接濟協約辦法 
　　北京電院函交部隴海路向比改商短期借欵續築事希電覆施肇曾即速進行 
　　北京電淸室索優待費閣議以國庫劵及公債撥付 
　　香港電粤省紳商各界因莫督擅將欽廉割歸廣西誓不承認粤軍當道亦不謂然粤桂爭端又起（以上十七日）以上中孚通信社電 
公電 
　　信陽州各官署團體來電申報館鑒并轉各報館信陽兵變事出倉卒保守城池八旅王團長厥功甚偉更得靳旅長帶隊前來鎭攝秩序立即恢復義氣昭然地方同感貴報本月十四日登載開封通信兩則謂損失七百餘萬兩軍饑兵聨絡瀝血發誓種種情形均屬失實官紳商民各界不忍誣及軍人特電請更正以明眞相母任盼禱汝陽道尹楊承澤信陽縣知事汪翔信陽縣警察局邵金榴商會會長王淸愷水利會會長劉衡公欵局局長李仲垚農會會長劉萬純勸學所所長王品蘭闔城紳董徐大瀛葉柏銘李煦觀唐蔭培傳翰電報局等同電洽 
世界路透電 
[新芬黨絶食出獄記]  
　　十五日倫敦電波拉勞氏今日午後在下院答覆工黨議員克萊恩氏之質問時宣讀費蘭巨將軍來電謂已援前例命芒特四黨獄長將待審或待驅逐出境之諸犯經醫士證明有性命之虞而不能在獄療治者一律開釋共釋出六十六人命宣誓於若干日内投到其日期之久暫視身之安危爲定但因獄吏一時忽略所釋之六十六人中有數人已經判定罪罰爲不應宣誓開釋者 
　　十四日墨京電索諾拉革命軍已在邊界設防且嚴守通支華華之山隘加萊斯將軍於前三十六小時内得新兵四千人前抗拒政府之雅基印人今已與索諾拉議和不日將有四千人加入加萊斯之軍現信革命軍於一星期内可增至二萬五千人支華華政府軍司令狄古士將軍與加蘭柴統會商後已赴北方將開始力攻索諾拉 
　　十四日倫敦電今日倫敦特里地方羣衆希圖援救新芬黨獄犯拾石擲擊警察警察以剌刀驅逐十二次衆擲石如故乃召武裝摩托車一輛至開槍四十響傷平民兩人 
[德國政變後之近聞]  
　　十四日柏林電開浦革命時充革命軍司令之魯特維資將軍已在波姆拉尼亞就逮 
　　十四日柏林電佛萊特報載駭人之消息謂現復有人陰謀實行暴力政變擬在農區倡興革命圍攻柏林迫令降服將令勞工領袖自行懺悔且擬用煤氣炸彈使衆不能開會革命之日期未定 
　　十四日柏林電伏錫斯志報載稱德政府致牒巴黎謂不能履行和約中海軍條欵 
　　十五日華盛頓電德國請修改和約中所規定以德船補代協約國與同志國於戰時損失諸船之條欵已由賠償委員會拒絶 
[各國近事記]  
　　十四日佛蘭克福電比軍已抵此法軍以禮迎之未起騷亂 
　　十四日倫敦電今日下院動議二讀實行對奥和約與對布和約議案略有辯論即付表决以一百八十八票對三十四票二讀通過 
　　十四日倫敦電君士坦丁路透訪員電稱過激黨現集於克里米亞之北紅軍在裏海海戰之際占據亞力山特羅夫斯克港 
　　十五日倫敦電今日煤區礦工投票之結果主張接受政府之條件者四十四萬二千七百零四票主張罷工者三十七萬七千七百零四票 
　　十四日華盛頓電國務部接有消息謂瓜特瑪拉之聨合軍已與加白里拉總統之軍簽定休戰條約現向加白里拉總統提議令其自行出國 
　　十五日諾加爾斯電索諾拉初次交戰即獲勝利革命軍取路越過西拉洛亞邊界佔據桑白拉以兵二千五百人向西拉洛亞首府庫里亞康進發聞西拉洛亞與台比克政府軍司令伊特白將軍之兵紛紛脫逃該將自覺不能抵禦革命軍之前進 
　　十三日印度加拉歌電此問接布希爾電稱意國飛行家戈爾台斯科氏與格拉齋氏從事羅馬東京間之飛行今日在布希爾降地時機毁二飛行家均殞命 
　　十四日比京電斯梯爾漢化學品廠爆烈死者約二百人 
　　十四日倫敦電商部報告三月份英國入口貿易計英金一百七十七兆鎊較上年同月增多七十一兆鎊出口貿易計英金一百零四兆鎊較上年同月增多五十一兆鎊較一九二三年同月增多六十二兆鎊較上年增多之主要入口品計棉花增英金二十八兆鎊榖與麫粉增英金十一兆鎊較上年增多之主要出口計棉織品增英金十五兆鎊 
太平洋路透電 
　　十七日哈爾濱電日軍巳接受捷克軍關於四月十一日海拉爾事端之解釋文文曰四月十一日海拉爾之事端曾經審愼考慮且將各文件送至哈爾濱交換意見及審查事實之後乃得最後之决議此次因細故而釀成不幸之事端使日本利益受有損害吾人確爲不安今當奉告者吾人於退走之際曾以嚴重之命令予捷克兵令守絶對之中立力避與日人俄人或當地之政黨互起衝突且令捷克兵勿得與此項政黨交接吾人今擔保設法使捷克軍軍官士卒此後嚴遵此項命令具名者捷克兵第十聯隊長比斯西斯特陸軍少佐 
　　十七日東鐵路没收財産局長之貢逹蒂氏有人願予以今充中柬鐵路没收財産局長之貢逹蒂氏有人願予以日人管轄遠東西北利亞民政長之職聞羅瑪諾夫斯基將軍不願就濱海州軍統之職外間謠傳有人欲以哈爾濱重要位置予謝米諾夫輿情反對至烈 
　　十七日神户電英國下院商務股員會會長及國際巴力門商務大會名譽會長藍特爾斯爵士巳於今日抵此爵士爲鋼業之領袖此次擬至遠東調查商業機會　　十七日香港電電話公司及煤氣公司之工匠若干人先後罷工波洛克氏致書各報建議當道應速派委員三人查覆罷工問題 
　　十七日北京電中政府因日軍擁入哈爾濱已提出抗議 
國内要聞 
[北京通信（志鑫）]  
　　拉門德與安福排靳之關係 
　　閣潮已告一段落安系亦承認靳之不易倒矣所謂羞與靳伍（朱曾不出席時之論調）之閣員不獨議席趨蹌行所無事且置酒言歡與靳聯從來未有之交誼焉然表面如此其處心積慮必欲乘間而發則亦夫人而知之迨拉門德抵京而安系又有隙可乘矣 
　　中央政費就目前計月需千二百餘萬圓而可靠之收入月不過五百萬圓其餘額惟借欵是賴而陰曆年底之借欵此時早已蕩然三月份之政費至今尚未全發若參謀部者積欠猶九個月上月警餉亦且無着軍餉之積欠更不待言也靳閣之裁兵計畫非到六月不能全部完成而裁兵之時又須發淸欠餉餉猶續欠兵即難裁欲挹彼以注兹猶望梅以止渴政費以外財交三部爲尤鉅然皆在安系閣員主管之下絲毫不能核減而中央之財政永在外債包圍之中矣 
外債夙以日本爲來源自新銀團發生而日本有戒心滿蒙除外問題迄未解决而日本益不敢下手零零碎碎賣國之禍固可稍紓而來源則眞涸竭矣必不得已乃從事於小銀行之小借欵或十萬或十數萬或二三十萬其期或一月半月或兩三月其欵多用京鈔借入時旣抬高作價還欵而漲固還者受其虧還特而落還者亦須賠償其損失其利率之高猶不足言也故綜計各項月息每至三四分以上北京一隅若某某銀行某某銀號紛紛創設者不下數十家蓋不必營商業也專與政府往來其獲利已無算而政府恃之爲生活則又陷入小債包圍之中矣 
　　安系倒靳之計畫旣不能提出彈劾（人數不足）則惟有迫靳使站不住此一月來所定之方針也然用他種逼迫方法靳竟不肯辭終於無效於是方針一轉惟有以財政窘之上月以來各機關之索欵者財政部旣不否認亦不付給總之曰無有日日而聒之至於無可如何則求百者給一二所給猶遠期之支票銀行不能照兌者也必探聽部有收入之時而後此票可兌最近則并此支票而不肯給矣各機關之自有收入者各以其所收供其用而財政部之一概不付固廓然大公無所歧視也於是總統府之俸給無着矣無收入之機關其俸給亦無着矣警餉亦無着矣以至靳所自領之邊防軍三師俸餉亦俱無着矣更一月二月者勢必兵譁警散官吏罷工秩序大亂不可收拾而靳亦終於站不住此安系制靳死命之方針也若安系閣員所主管則財政也交通也各有莫大之收入恢恢有餘豈但不與同盡而已安福之黨費猶用如泥沙焉近數月來京漢京綏兩路之收入早直接解交徐樹錚即他路解部之欵亦惟徐樹錚可以指用故西北邊軍方謀擴張四師而交部之自身則即郵電兩項亦儘敷常用此安系倒靳而不自倒所恃爲藏身之固者也 
　　拉門德抵滬之初此間日本機關報即傾注其全力以謀破壞數日而後安系報紙亦加攻擊矣十三日之夜安系密議遂决破壞新銀團之議當夜通知接近之報紙三十二家俾一致攻擊拉門德十四日安系各報遂有美國把持中國財政之消息度此後繼續進行其攻擊之詞方興未艾也砂其决策之理由蓋有三端（一）慮靳閣借入美欵則局面得以支持而使靳自倒之計畫又將失敗（二）滬人士有反對借欵之表示樂得與表同情好在己系不患無錢本不急待借欵卽或需用亦自有日本接濟故特鋪張靳派與拉氏之交際謂靳急謀借欵之如何如何云云俾反對借欵者從而集矢於靳（三）日本所忌者爲美國對華發生關係致破其操縱我政府之計畫安系旣仰日本之鼻息則日本所反對安系不能不爲同一之論調也故安系之反對拉門德破壞新銀團其由來之複雜蓋如此雖然我謂其神經過敏耳拉門德之來華只係調查財政狀况俟其歸報而後新銀團决成立與否果能成立而後可議借欵今兹去借欵之期猶甚遠也特以此破壞新銀團固日本所樂聞耳九年四月十四日 
[北京通信（吹萬）]  
　　萬國記者俱樂部之拉門德談話 
　　今日（十五）在京報界同人在東單牌樓二條萬國新聞記者俱樂部歡迎拉門德並徵詢新銀團對於投資我國之眞正意見下午二時開會先由汪立元君致歡迎辭不過尋常酬應客氣語無足述拉門德起演說謂彼亦報界中人前曾在美紐約晚報任事今以摩根銀團之委託來華復蒙報界開會歡迎不勝榮幸惟近日各報所載新銀團事多遠於事情今當爲之解釋其謬誤然亦非爲一種責言對於諸君有不足之意義報館記載錯誤實所不免有聞必錄記者之職責傳聞或誤所在多有前在報界時深悉此情故今但爲之詳釋而已新銀團與舊銀團之性質大異舊銀團先自戕種種條件議有標準再徵求中國之同意令中國承認新銀團則否新銀團廼由美提議聯合英法日以同一目的謀中國之幸福使需欵之華人得良好結果彼之來華亦無何等成見惟細心考察中國所希望及要求者何以期歸國報告决定方針深願中國之重要人物及旘者多賜敎益俾得良好之結果報載新銀團謀壟斷中國之銀行者非事實新銀團但知投資使資本爲中國人用於正當之途確見因資本而得極大之利益此其志也又有謂將監督中國財政者更非惟投資必令用於正途始敢放手此爲情理中事又有謂欲謀管理中國鐵路者亦非惟華人請求銀團與以援助亦願爲力至至賣買行爲實非新銀團之純粹目的與中國銀行通有無固所願新銀團初非欲壟斷中國經濟界事業凡其所辦華人能收回自辦至願退讓新銀團之如何在於華人與以援助與否四國合辦實大非易譬諸個人四人合辦一事亦必有多方掣肘不能完全意見一致也借令華人對於新銀團持反對之態度則新銀團即可停頓從此不復來華言畢徵求在座者意見光雲錦質問新銀團投資爲政治借欵抑實業借欵拉門德答此問題已在演說辭中表明如果聽余演說者當可不復問此李安陸請拉氏尊重中國民意凡借欵當先得國會同痩勿但與政府中人接洽拉氏徵笑稱感盛意辛博森問中國之銀行是否可以加入拉門德謂去年五月巴黎會議中國銀行方面未嘗有請求加入之表示該會議亦遂未議及此然余（拉自稱）私人極端贊成前在滬曾以國銀行家胡不聯絡以借欵於政府問銀行界中人據云無此準備且於財政方面亦有許多困難與外國銀行不同故不甘云云如果中國銀行界能有良善之組織新銀團歡迎其加入云辛博森復起言前赴滬調查知滬中外銀行洪兌總額二千五百萬而華人之滙兌居五之三中國銀行界之作爲甚大使中國人能以其存欵興辦實業實大可有益於國福開森問聞新銀團主張袒護中外合辦之銀行及外人銀行而不援助華人銀行信有之乎拉門德答否新銀團對於各種銀行一律看待决不偏袒晏和猷請拉氏宣布近日與政府接洽之情形及幣制借欵之有無拉門德謂彼與中國政府近日接洽各事爲彼地位之關係無宣布之自由第可以宣布者近日與中政府中人談尚未言及借欵耳復介紹其隨員某君於衆謂彼之地位與我殊或較我少拘束可自由發表諸君以後不妨與之接洽云云言畢復由汪氏致謝辭遂散會總觀拉氏之言以與政府接洽事不能發表爲最足令吾人注意以愛自由之美國人至中國境内竟失言論之自由謂已無宣布此舉之自由此固大可令人深長思也 
[崴哈所傳之日人行動]  
　　中東路最近危機海拉爾戰事續紀 
字林報十日哈爾濱通訊云日本軍人在中東鐵路域内之行動協約國宜立卽注意之日人不獨侵犯中國之主權且對於鐵路區域内之俄人施行挑激其怒之舉動鐵路俄工有隨時罷工之虞蓋俄人極力反對日人之干涉甚不願容許日人兵車由長春北赴滿洲里以攻擊紅軍也依據中日軍事協約日人有權可運兵於中國邊界因是日人乃得借用鐵路輸運軍隊惟此軍事協約未嘗予日人以不獨據有鐵路且佔領租界並指揮司事者依其志願行事之權自日軍佔據勃里舟斯克與鳥蘇里後日軍復擾及中東鐵路區域凡滿洲里與海拉爾間之鐵路車站與其房屋悉爲日軍所據並在海拉爾拘捕鐵路工人押送滿洲里交興謝米諾夫之代表日人在哈爾濱派兵看守松花江路橋前夜有兩俄人居於江邊者持過橋之執照同返家中乃日兵竟不許其過橋且將一人推落橋下折頸而死共他一人　則胸受刀傷此種暴行皆發生於中國領土之内華官雖有抗議日人仍置之不理日人在哈爾濱又佔據無線電台今日長春又派新兵行千人來此助防實則此間中國兵力已足維持秩序殊無日兵在此之必要徒激起俄人衝突耳日人定尚有他種軍事行動故不可不揭其眞相以告世人云北京晨報載哈爾濱十三日電云據中國方面消息日本前數日强迫海參崴之布黨追認從前與克倫斯基政府所訂條約後現欲實行忽將中東鐵路由長春至哈爾濱一段奪取但又據一方面消息日軍現與社會革命黨及布黨激戰巳轉入中國地域故日軍將中東鐵路各站及阿穆爾鐵路與鳥蘇里鐵路佔領以爲作戰計劃日軍計劃欲漸次將蒙古滿洲西比利亞徧駐日兵近日之派軍佔據滿洲里車站不過其發軔耳現在彼處形勢　甚 
 
 

Page 7

 
 
爲危急日軍旣將彼所謂過激黨之俄國工人及其他人物悉行逮捕後又藉名維持安寗秩序將由滿洲里至哈爾濱各站佔領但中國軍隊對於日軍之前進步步退後不敢攔阻半因軍事協約之束縛半因日軍之勢横至關於臚濱所發生之事件尚未有接到何種消息聞日軍現由火車運往臚濱者有兩連車云 
　　海拉爾站日捷兩軍戰事已見昨報頃續得外人方面消息具述肇事原因較詳特誌於下海站日軍日前逮捕俄工八名捷克軍及美技術員咸抱不平且恐激成俄工暴動之舉先促請華官注意設法交涉釋放繼又自向日軍要求乃日軍堅執未允遽將所捕俄人押上火車北行迄十一日下午八時已將該俄人等自火車押至日軍營内維時外間喧傳有日軍擬將該俄人等在營内執行槍斃之說因此俄人男女聚觀甚衆道路梗塞日軍爲彈壓起見首先放槍示威忽人叢中有炸彈爆響日軍當場死二人傷二人日軍遂向人叢開槍轟擊并向捷克軍瞄準開槍計捷軍死六人傷十四人日軍死五人傷八人同時美軍營房亦受日軍槍擊死傷未詳而華軍之爲炸彈所中者亦死一人傷二人十二日遂由華軍出而維持秩序現海拉車站由華軍駐守又一消息海拉事件日對死傷華兵巳允賠償恤欵 
　　另一消息云此次日本軍隊及捷克軍在海拉爾衝突情形駐崴專員李家　已有電來京報告政府以此事尚未能得眞相故暫保守秘密並一面急電東三省張鮑孫三督軍令各嚴重約束軍隊暫守中立態度聞昨日張鮑孫三督有聯銜覆電到京内稱此次事變發生聯軍雖憤憤不平惟我國軍隊均能嚴守範圍並未與聞衝突之事日人對此亦甚佩我國軍隊之文明刻各國聯軍長官正向日捷兩軍調停可望無他變故云云又據京中外交團消息駐京之捷克代表業於昨日得捷軍司令部來電言日捷衝突之事已完全了結此外海拉爾鎭守使張魁武亦有電致政府報告日軍與捷克軍在海站開釁一節雙方互有死亡業經協約國軍官出而調停雙方聽候調查再行開議至傷及我鎭署弁目許玉田巳因重傷殞命尚有護軍兩名重傷甚危已向日軍及捷克當事者抗議並約其來署且約英法軍官到場辯論捷克軍官與日軍官情願撫恤死傷已向彼提出三項要求（一）嗣後日本不得往路站拘捕俄人（二）向我鎭署道歉（三）賠償死傷者恤金及養費此事由協約國車官擔保 
另據海參崴十二日電云此次事變後俄自治派政府已等於無形消滅各國代表拍電請示結果已决定將高等代表先行撤消暫取旁觀態度吾國原駐海參崴高等委員現亦决定裁撤與協商國取一致行動昨已由院部會電李家鑿離崴 
[自首後之京學界]  
　　北京學生自接上海總會罷課通電後即與大自首問題並於前晚七時特開緊急會議到會者二十九校代表聞各校代表對於恢復分組自首問題再三研究均以旣經停止兩日此兩日後如無何種表示則吾人將何以對被拘同學至於大自首一層須俟手續完備後方能實行於是通過四條辦法（一）上呈法廳駁回批示（二）上呈府院陳訴拘留學生之不當（三）定十六日繼續分組自首如無效再行他項辦法（四）催促各校預備大自首至對上海總會大罷課案亦經討論各校代表均恐發易收難均持愼黨態度結果先歡求各校學生意見再行决定聞各校學生已定於今早自行開會討論又聞今日（十六）下午一時第三組自首隊約五百餘人均在中大集合擬定自首辦法結果如何現尚未悉敎育部昨函北京大學略謂女旁聽生辦法雖與招正科生不同惟國立學校爲社會觀瞻所繫所有女生旁聽辦法務須格外愼重以免發生弊端致於女學前途轉滋障碍云云 
　　昨高等師範附麗中學校下午三時開敎員學生茶話會敎師學生　者三百餘人附中主任程伯廬君說明開會意思大致云今天聞會的意思是讓本校的學生同高師的敎生聨絡感情成一種好朋友並此没有老師學生的階級還可以彼此研究學問就是我們學校的各樣學會將來也可以請他們輔導今天我不過給諸位介紹將來可以時常同他們諸位敎生談話後又有附中二年級主任夏守象君演說大概意思是今天開會在高師敎生那方面可以說以前在學校裏的經過情形在本校學生這方面可以說以後升學的希望這些話大半兩方面全愛聽的所以今天這個會非常的快樂諸位可以隨便發表個人所意思於是高師敎生周蘧君常乃德君等同附中學生曹爾龍君王淑逹君等各人發表意思大致說高師同附中本來是一個學校彼此都是同學没有什麽分别不過學問深淺不同而巳現在高師敎生實習也不過同附中學生研究學問而巳並没有敎員學生的分别在以前的時候學生見了敎員非常的恭敬而且害怕敎員對學生非常的尊嚴那樣階級思想實在是了不得今天開這個會敎員和學生能在一塊兒隨便談話没有一點兒階級形式實在是個破天荒打破階級制度云云五點宣告散會 
[京華短簡]  
　　昨日閣議要案有四（一）黑省當局電呈海拉爾日捷克軍衝突情形請示應付辦法討論時間甚久内容未詳（二）海軍部提出松黑江防籌備處因船隻不敷調用擬向戍通公司購置商輪三艘改爲軍艦已與該公司商妥價格請予核准購用討論結果照原案通過（三）總統交諭淸室優待費積欠甚多應卽設法籌付討論結果因庫欵奇絀先由財部酌撥國庫劵及八年公債暫支現狀（四）任命官吏案財部提出任楊恩培爲兩淮緝私統領内部提出任張鑑署新疆塔城道尹結果均照准由田文烈入府報告 
　　拉門德前日應東海之招入府宴會據公府某要人云當日拉氏之演說可謂爲對於中國財政之指示分爲二點（甲）實業方面（一）當改良南方蠶桑與北地種植（二）推廣邊省墾務及森林（三）開闢各省礦務（四）建築各省鐵路廣闢商埠（乙）節流方面（一）增加奢侈品稅（二）加重烟酒稅（三）裁汰軍隊（四）整理行政官之薪俸等 
　　東海以崴埠日俄衝突謝米諾夫與俄新黨激戰愈甚又加以西南滇桂交爭内憂邊患紛至沓來其應付方法急須籌畫故特派某秘書赴團河與段磋商聞段已逐件有所陳述惟其内容甚爲秘密 
　　新任駐京英國公使艾斯敦君已於前夜（十四日）九時三十分到京按該次火車應七時五十分抵京聞其遲到係因該車在黄村方面發生軋斃人命之事故至誤鐘點艾公使抵站時歡迎者甚多 
[南京學生罷課情形]  
　　中等以上二十六校前日罷課昨擬游行被警干涉遂改分組出外實行露天演講每組十人共五十組分頭在城内外各通衢演講措詞尚和平秩序亦整齊聞學生罷課目的要求四欵（一）拒絶山東直接交涉（二）宣佈一切密約（三）取消軍事協定（四）釋放京津被捕學生如北京政府不允所求即聯絡商界罷巿工界罷工人民罷稅必逹目的而後已兹將南京學生聯合會通告錄下全國各界同胞鑒閩案交涉旣巳失敗直接交涉秘密進行軍事協約仍未取消安福虎狼猶復盤踞内憂外患相逼而來時勢阽危已將不國此全國學生聯合會所以有前日致北京政府之電也猶冀翻然悔悟洗心罪己孰知政府昏聵怙過不悛四日逾限竟無答復若輩目中輕視國民久矣不知學生者國民之先覺也國民縱不發難學生能坐視乎學生縱無實力獨無丹心與正氣乎猶憶去歲五四運動廢學失業奔走呼號其所爭者山東問題耳其所恃者空拳赤手耳乃學生罷課工商繼踵全國響應萬衆一心幸使政府覺悟罷斥奸回拒絶簽字此固吾輩丹心正氣之所感亦全國同胞天良之未喪也果繼是以後上下一心共禦外侮則彼雖思逞靡隙可乘孰知虎狼盈庭誅不勝誅媚外禍福甘冒不韙口血未乾危機又見遂演成今日之局今日之危百倍於去歲政府之罪十倍於曩時苟不本良心之制裁因正誼而奮鬭則不惟乖去歲國民愛國之初衷以貽人五分鐘熱度之譏誚而實足以立召土崩瓦解之禍也必待土崩瓦解然後始言救國則他人已 
[北京學生自首（一）]  
　　北京學生因被捕同學未釋放於本月十二十三兩日赴檢廳自首均被拒絶此爲第二日自首隊到檢廳時攝影 
　　（中央寫眞通信社） 
[北京學生自首（二）]  
　　此圖是學生自首隊到檢廳時與守兵接洽情形 
　　（中央寫眞通信社） 
　　扼其吭拊其背使我無自由之餘地朝鮮前車可爲殷鑒敝會因遵照中華民國學生聯合會總評議部之决議定於十五日宣佈罷課警告政府吾儕不知鬭力惟有丹心不知鬭智惟有正氣凡我同胞誰非國民愛國之忱亦所同具願我各界同胞本去歲之初衷而爲今日之策應臨頴神馳尚希鑒納云云至各校校長敎職員方面昨在高師開會决勸學生照常上課惟恐無效齊省長昨亦召敎育胡廳長警務王處長到署面商勸導學生課辦法結果一面責成各校長設法開導一面責成各警區署長維持秩序省警廳因特加派騎巡偵緝各隊分段梭巡云 
[杜威在南京高師之演講（第三次續）]  
　　敎育哲學（李勉韶記）　　（二）有系統我們做事應當有系統有條理不要雜亂無章才有成功的希望一個人技能没有的分别也是在這裏有技能的人做事有步驟當他做第一步的時候就做第二步的準備做第二步的時候就做第三步的準備就是做前一步的時候必定想到後一步要想證明這件事可以拿走路來當一個例我們走路走慣以後第一步可作第二步的剌激第二步可作第三步的剌激小孩子不然頭幾次走路東衝西倒前不顧後這就是因爲他的脚步没有條理的緣故所以會做事體的人必定一步一步有條不紊由此而後以逹他的目的知識也是如此我們受過那一種知識的訓練以後所發意義就能中節如循大路而走可以逹到一定的目的以上所說二點（支配和系統）（一）之結果即做事能經濟不至於浪費時問與精神（二）之結果即做事可容易好像走路就能向前直進不至於徘徊中途做事旣能支配又有系統於是生出第三種結果卽是興味對於所做的事體能夠發生愛情歡喜去做因爲有了支配和系統以後没有什麽困難來阻碍他們做事就覺得容易因此發生興味反之一個人對於所研究的學問或所做的事業若是不能引起興味就是他没有受過知識的訓練没有養成這種習慣因此他對於所研究的或所做的没有頭緒没有效果就生厭惡之心不歡喜去做所以學校裏的學生有時不高興作業做敎師的不應該就責駡他應當各方面去調查他爲什麽不高興或是生理上不健康或是心理上有缺陷或是環境不適宜調查淸楚然後施以相當的訓練因爲他還未養成能支配有系統的習慣自然生不出興味來這樣看來興味也是做事裏面一件要緊的東西興味愈多則努力愈大結果也愈有效騐所以我們無論做什麽事體第一當抱成功的希望就是遇着困難也不要生恐懼之心 
我現在講到這裏或有人問我現在所講的和敎育有什麽關係這由於普通人對於敎育的意義不明白的緣故普通人以爲敎育不過是求得知識能思考的即是好學生爲什麽要有做事的能力（卽能支配的有系的可生興味的習慣）這觀念就錯誤了眞正的好學生在能支配自己和環境能利用所學在社會上籌畫一切事業解决一切問題决不是徒然把書讀得倒背順流拿書本上的知識裝入腦子裏頭像陳列所的陳列品一樣就算了事從前的敎育都是堆積知識敎師天天把書本上的知識裝入兒童的腦子裏去等到發問時就呌他們從腦裏陳列幾點出來應付做這種機械事業養成兒童只會吸收不會利用所吸收的知識亦不會想想求知識的方法這樣敎育毫無用處是很危險的 
　　以上所說的總結起來就是說受過敎育以後可養成一種習慣此種習慣能支配的有系統的可生興味的做起事來不但時間精神可以經濟而且容易成功（第三次完） 
[杭州快信]  
　　停課各校學生昨分舉代表在江干某處會議以後進行辦法 
　　今日（十七）午前十時學生演講隊分别出發在城站新巿塲及各繁盛地點宣演荐橋馬路中心駐講之第七隊尤形激昻警察干涉無效午後二時尚擬加派隊員在西湖公園集合舉行大講演寗紹兩屬除小學外各校亦巳一律罷課官廳現正設法勸導 
　　中等以上敎職員聯合會昨午後四時開評幹會到會者十三校山張佐時主席首議杜威博士講演問題以省敎育會已有辦法應卽復函次議罷課問題由各校商定辦法再行執告該會至法定評議會人數爲便利進行計擬改爲二分之一定下星期一續開會議 
[南京快信]  
　　軍民兩長對於日人繫斃蘇兵案現電府院核准在蘇特設交涉員機關任謝傅安爲交涉員不再由蘇關監督兼謝日内即赴蘇組織 
　　旅寗日僑昨日（十六）上午九時在游府西街須籐醫院秘密會議到百餘人所議何事無從探悉 
　　軍民兩長定明（十八）午十二時在省署公宴省會全體議員各機關長官均陪席昨調查到省議員祇三十餘人日内尚難開議 
　　江蘇警務行政會議將開曾王處長昨委王鍾琦爲幹事長宋鼐廷孫鹿鳴李榮光郝逹仁楊先涵爲幹事員孫壽康金宸寅李文敏朱瀛陳寶涵爲招待員凌玉成爲書記官長萬方顧大廷陳玉鑾張仁蔣錫葵楊雲鳴爲書記官地方通信 
[松江]  
　　監犯閙獄即息松江監犯每人每餐限食白飯十八兩盛飯之職由老犯司之十六日午飯仍照例山老犯盛飯匀派詎盛至最末一犯祇餘八兩於是各犯羣謂新任蔣典獄官尅扣因糧在監大閧旋經蔣典獄官會同縣署第一科長率領全班差役到監演說風潮始平聞此次閙監含有他種意味云 
　　拘捕烟犯之敏捷郭代知事委陳龍標等二人充縣署檢查於十六日至西外私售燈吃之痰盂家捕獲烟犯八人拘回縣署後即由郭代知事開庭判决内除一人判處百二十元外餘均各判八十元均於當晚繳洋釋出查松地煙販城内外本有數十起此次郭代知事突下捕烟命令實出若輩不意惟是日事前已有人赴痰盂處報信惟因陳檢查辦事敏捷故烟犯均未漏絪事後陳檢查得此消息與之大起衝突云 
[蘇州]  
　　日人肇禍案交涉情形日人角間孝二槍殺兵士胡宗漢一案業由楊交涉員提出交涉辦法四條經駐蘇日領照覆祇允撫卹一千元否認道歡擔保兩項楊交涉員得覆後即與朱鎭守使會商復於十三號據理駁覆對於第一條略謂槍係何等兇器人命何等重大此而可以悮會戲弄則何事不可爲且角間孝二一再將槍向倪姓韓姓瞄准作射擊式均被避過後乃向胡宗漢射擊斃命謂非故殺而何角間孝二當然應處死刑對於第二條略謂胡宗漢係中學畢業生本有謀生能力因欲受軍事學識故入伍練習且有父母妻子其恤金一萬元並未過分至運柩喪葬在在需欵二千元亦屬至微對於第三第四條略謂胡宗漢係中國軍人對於軍人如此侮慢實有輕視中國軍隊之意自應由日領負責末後又謂此事發生後中國軍隊及人民非常忿激惟忿激情形非局外所能窺測如貴領事不能秉公辦理拖日久則中國官聰不能負責云云日領事當於十五日照復略謂交涉案件應雙方和衷磋商不應專事威壓本領事所復辦法已極適當倘貴交涉員尚有未足則不妨請移中央解决惟此種事實係個人之過失行爲與國際並無何等關係至於軍民有無忿激自應由當道勸導取締俾得共和知眞相悮會自解否則該長官亦有應負之責云云不識楊交涉員又將若何辦理也李督軍覆吳縣省議員金樹芳等電云蘇州省議員金小彦孔康侯宋績成錢梓楚馮心支諸先生鈞鑒眞代電悉駐蘇第二師兵士胡宗漢被日人角間孝二在虎邱冷香閣槍擊斃命一案前據朱師長楊交涉員等先後電呈到署即經本署派員赴蘇查明確情令飭該交涉員向日領提出條件嚴重交涉在案該日人竟敢在名勝衆游之地無故開槍擊斃兵士洵屬兇暴已極事關國體軍心自應認眞核辦以期切實交涉遠到圓滿目的决不稍事讓步以保國權而平衆憤知承錦注特此奉復李純删印蘇州各界聯合會亦爲此案特於十四號下午四時開緊急會議除議定要求條件呈請當道向日領事嚴重交涉外復由柳濟安提議追悼胡宗漢君並在虎邱山上建立紀念碑當經多數討論後議决追悼辦法四條（一）追悼日期定於四月二十五日下午一時在虎邱山舉行（二）舉定柳濟安倪南人朱慰元袁紫福爲臨時籌備員（三）設臨時委員會於平江日報館（四）追悼會經費由加入本會各團分任之其餘建碑一事多數主張俟此案交涉解决後再行辦理 
　　學生會議决罷課蘇州學生聯合會近接上海學生總會來函通知罷課情形特召集中學以上各校代表在舊皇宫開緊急會議議决與上海各校取一致行動於十六日起先行罷課兩足期並定十七日午後一時聯合各校在王廢基公共體育場擊行宣示禮禮學整隊遊行 
[太倉]  
　　四中宣布罷課江蘇省立第四中學校學生依學生總會之議决於四月十六日起罷課與全國學生聯合會取一致行動頃已發表宣言書矣 
[南京]  
　　邳學生组織旅外同學會邳縣近因交通便利風氣漸開至東西洋留學者頗不乏人現旅寗邳籍學生爲聯絡感情起見特聯合滬揚同鄉學生共同　發起邳縣旅外同學會前已分函各處同學徵求意見覆信贊成者甚夥聞署假中即可開成立大會矣 
[江陰]  
　　南菁敎職員罷課通啓江蘇公立南菁學校職員全體昨發通啓略云今者全國學者又有犧牲課業以呼號救國矣其目標則要求却回日本直接交涉之通牒也閩案貫徹主張也撤銷軍事協定也解散安福部也懲辦賣國奸賊也夫此等要求固我一般有行爲責任能力之成年國民所應向政府早爲表示盡力貫徹者也乃應負責者不能負責靑年學生乃不得已而爲之海上一呼而全國十四省各學校同時響應先後罷課不可遏止我等身負敎育責任之人其忍聽靑年學生之犧牲乎抑忍觀國事之不可救乎人身爲靑年之師匠而忍聽靑年之犧牲同爲國民而忍坐視國亡於不救又奚可哉省敎育會爲我省敎育之指導者各校敎職員諸先生爲我省學生之先覺者當均具挽救之同情爲此具情通告請由省敎育會發起召集全省敎育人員開會籌議挽救之法使國是早日解决學生得安心復行上課不勝祈禱待命之至 
[蕪湖]  
　　學生宣告罷課蕪湖學生聨合會依學生總會議决案於十四日起一致罷課頃已印發罷課宣言書矣 
[徐州]  
學　　生會議决停課三日徐州學生聯合會因政府對於魯案迄無明白之表示特於十三日招集各校評議員開緊急會議議决於十四日起先行停課三日刻城中各校均已接到該會通告矣 
[嘉興]  
　　學生大游行浙江省立第二師範曁第二中校並縣立兩高小全體學生於十四日起一律罷課并於十六日上午九時連同各國民學校學生在公共運動場開會共到十五校計二千餘人開會畢全體整隊游行一週而散當游行時均手執小旗上書反對直接交涉等字樣並沿途分發宣言書表示愛國熱誠 
來函 
[松江學生聯合會來函]  
　　申報館轉各報館分鑒閱貴報松江通信欄内學生會議决罷課一則是日敝會開會秩序甚形嚴肅並未有辱駡幾致用武等情合亟聲明即請更正松江學生聯合會執行部文書股敬啓 
[松江學生會第三中學分會來函]  
　　啓者十六日貴報松江通訊欄載學生會事謂第三中學最爲激烈幾至用武等事實屬不確事關敝分會同人名譽特請更正松江學生會第三中學分曾啓 
[浙江省敎育會來函]  
　　頃閱本月十六日貴報杭州快信欄内紀及敝會一節殊屬失實查本會全體職員並無一人離會内外門户亦非一律閉鎖應請更正爲荷浙江省敎育會幹事部啓 
雜評一 
[鎭靜（默）]  
　　北京政府對於國民之運動至無辦法時則必示以鎭靜之態度謂見怪不怪其怪自絶我可以不理兩字應付之也歹不知所遇之怪而爲不能變化之怪無能力無神通之怪則見不怪不怪自無能爲若其怪而爲有能力有神通能變化不窮則吾恐怪之來一次面目變一次必有對之而惶恐失措之日矣當局果能蔑視此怪而始終出以鎭靜也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[伍博士對西報訪員之談話]  
　　廣州軍政府巳瓦解南北合組新國會將出現字林報云昨日午後伍廷芳博士在其戈登路住宅中接見字林報訪員證實西南軍政府傾覆情形之消息伍博士叙廣州現狀及南方軍人與軍政府之地位形容盡致頗爲詳晰字林報訪員問曰聞廣州軍隊充斥供給其維持費者何人伍博士答曰廣州有滇兵桂兵浙兵以及粤兵駐紥粤省各處由廣州籌餉因是之故前以富饒著聞之粤省今乃變爲窮省矣軍事當道需索平民駐兵名爲保衛秩序實則擾亂秩序耳駐兵之地非法勒捐猶患不足復向財政廳索餉財政廳長爲粤督莫榮新所委任故祇知仰承上峯意旨唯唯聽命粤省公地悉爲財政廳長售去無寸地之餘留以便籌欵養兵當孫中山博士行使職權時曾規定鹽稅餘欵充軍政府與國會及軍隊等經費近來此欵已被軍閥擅自提用不復供國會或軍政府各部之需矣今日支配軍政府者惟粤督而已訪員問曰軍隊有裁撤之機會否答曰余甚願有此機會苦吾人無權耳軍隊爲桂兵居多而統帶桂兵者爲陸榮廷與莫榮新二人此二人固欲以桂兵統治粤省也問曰學生行動君意云何伍博士奮然而答曰純爲愛國起見現能盡力爲國行事者中國唯此學生而已縱有時進行太驟然不可不原諒之學生眞正愛國而絶無自私目的也訪員又詢以對於廣州選舉權風潮之意見伍答稱此非眞正選舉權其言曰婦女曾受有敎育自覺不能滿意欲與男子平權得寸求尺人情之常余不責之也伍博士稱渠對於新銀行團毫無所知且不知拉門德氏近在上海蓋粤事太忙未暇他及也訪員問曰博士何爲離粤答曰余赴粤時原冀保衛憲法維持法紀余之目的在兹始終不變當時余赴粤之唯一宗旨在使中國依法行政余非爲爭權奪利而赴南方也余久願退休但推翻淸廷成立民國余曾與聞嗣見國家政治之惡劣自覺責任所在不可不出山相助以整理國事而蘇民困余並抱有掃除軍閥之志余在粤垣三年軍政府成立兩載有餘乃共事者不忠於吾人所抱持之護法主義余勉力支持冀護法政府得以持久今見共事别具自私目的不保衛憲法維持法紀而反有爭權奪利之行爲余不能復與之共處故决計離粤現在余仍爲軍政府總裁之一仍爲外交總長兼財政總長余離粤時携印自隨余去後軍政府不足法定人數不能存在故在法律上已自行解散軍政府總裁計有七人必有四人始足法數今孫中山唐紹儀與余皆在上海而唐繼堯亦與吾三人同一主張其他三人不足法數不能執行軍政府事今彼等猶以軍政府自命者直欺人之滑稽劇耳余離省後彼等智窮不知所措乃爲保全顔面計下令免除荼職改擇他人但此乃非法舉動也伍博士又言及關稅事但因此案刻在英按察署公堂審判中故伍博士不願發表其言伍博士精神矍鑠雖已年高然猶健壯如少年云 
　　大陸報云伍廷芳博士昨已返滬此爲廣州政府最後瓦解之符號亦爲新國會開幕之先聲此國會將由南北代表合組之大約將在滬成立昨日午後大陸報訪員晤博士於戈登路住宅博士曰廣州政府今已不存在矣新國會將於若干星期内開幕矣伍續稱新國國何時可成立尚未克預定而在何處開議現尚未曾决定云云查廣州國會舊議員三百人現有九十人左右業巳在滬聞不久續到者尚多彼等將爲新國會中之南方代表加以由北京方面而來之代表新國會便可完全伍博士到滬後上海計有軍政府總裁三人預料唐繼堯總裁不久將派代表來滬果爾則上海有多數總裁矣昨伍博士稱俟唐繼堯代表到後再定行動唐之遣派代表而加入上海南方系據博士言殆無疑問按南政府崩裂之種種發展與上海孫中山北京段祺瑞等問之談判有直接之關係惟伍博士昨無一語涉及此項談判新國會之最初作用將在編定憲法昨伍博士言及此層謂制憲事大部份業已告成將來新國會開議時將提出以求北方代表之同意而根本上之目的則在消弭内爭博士之言曰吾人所欲成就者非暫時敷衍之和局吾人必謀成就爲雙方所可同意有能穏固之一種切實辦法云云至於新國會所將討論之他項問題則博士不願詳言之博士對於新銀行團之宗旨沉吟片時表示贊成惟曰今尚非中國可以借欵之時促進國内和平爲目前應辦之事俟内訌旣息再言借欵果條件可爲滿意然後方可借用外債也博士言及新銀行團之條件發他人所不敢發之議論其言曰借欵用途應由外人監視此言在中國方面似不得體但余現所思者在如何最有益於中國故余不得不謂外債用途應由外人監視第須以二三年爲限或至吾人可信託官僚時爲限耳吾人旣知度支官吏忠愛國家可以信託時則外人監督應即撤銷云云博士言及學生行動謂學生非有自私自利之目的與僅知謀取個人權利之官僚逈不相同純出於愛國之心應得吾人同情學生年輕有時或逾出範圍但其意思固甚善也中國有希望之氣象即此學生行動博士旋言及魯案謂交國際聯盟會辦理較爲妥善不宜與日本直接開議云 
[章士釗又在公廨請留關餘欵]  
　　准給諭滙豐暫時止付 
　　南方議和分代表章士釗以軍政府名義延哈華托律師於本禮拜二禮拜四兩次至駐滬英按察使署請求給諭上海滙豐銀行將伍廷芳所存各欵止付經英署訊問情形已紀本報兹悉該律師之帮辦麥克勞律師於昨晨九句半鐘又投公共會審公堂第四民庭爲同式之請求麥克勞氏所言係英語據繙譯稱南北兩政府向有一種關稅餘欵收入南政府分得一部份由伍廷芳經手存於滙豐銀行伍係軍政府代理財政部長故存儲時係伍用個人名義現伍已離職並於昨日到滬是以請求給諭該銀行將此欵止付現章士釗已在貴公堂正式起訴訴禀第三條叙述章士釗代表軍政府起訴第四條叙述關餘南政府分得一部份之緣由第五條叙述伍廷芳係軍政府代理財政部長第六條叙述關餘存於匯豐係伍用個人名義其實該欵乃軍政府所有因伍以係財政部長遂用個人名義存儲章士釗業在英按察使署起訴俾使此欵免交伍取去其意非欵伍將欵取用因其旣巳離職應將經手存欵交出是以請求給諭止付而軍政府亦經在香港官廳起訴此項關餘須俟南政府發表繼伍職任之一定人物再准支取現在兩方均不能動用至於章士釗之所以投貴公堂起訴者因前至英按察使署起訴時發生法律問題之故蓋本禮拜二敝律師代表章士釗至英署請求給諭滙豐止付該項存欵當時僅允止付之期以三天爲限迨禮拜四已届期滿故又往請求英署以章須投公共公廨正式起訴後該署准於下禮拜一復審定奪章故委託敝律師到貴公堂起訴今所請求者爲暫時止付之堂諭因伍未曾到案須俟其到案再訊譯畢由李萼仙襄讞與英副領事包克本氏磋商之下硃諭准如所請給諭暫時止付該律師開諭知所請已准乃續言曰伍廷芳旣已到滬此項堂諭及敝律師所進之禀詞請堂上即行飭人送交伍庽（按公廨民事訴定章原告人禀詞例應繕同樣者兩紙其一紙即送與被告閱看）言畢偕繙譯退席是時有佑尼干帮羅斯律師亦因另案同出一庭聞麥克勞律師請求以此案在英署請求時伍嘗延費信惇律師出庭觀審乃即以電話向費律師詢問之後到堂譯稱費信惇律師代表廷芳適所下堂諭及原告禀詞請轉送交費律師事務所可也堂上頷之 
[饒繆兩代表之去留]  
　　閩籍南代表饒鳴鑾君早受林悅卿總裁催促門粤之電因事未卽啓行兹因兩院議長與伍老博士來滬饒君均巳覿面且因海軍地位非常困難特於昨日乘廣利輪船回粤滇籍南代表繆嘉壽君亦受唐督催促回粤之電並令由宗龍君到滬代理兹繆君因經手要事甚多一時不能離滬且原意須赴廣州與林伍兩總裁及兩院議長會見有所商酌然後就便回滇兹諸人均巳到滬巳無赴粤之必要故决計取銷前議始終其事由君日内或將回京云 
[上海學生聯合會消息]  
　　評議部議决繼續罷課 
　　昨日（十七）下午七時半上海學生聯合會評議部在貝勒路事務所開緊急會議討論罷課問題應如何進行到者四十餘人主席何世楨記錄王建訓復旦公學代表主張七日後當繼續罷課無論功效如何决不可半途而廢二師代表吳匡附議迭經朱福康端木淸等討論互相辨難約三小時表决結果繼續罷課案通過 
[童子軍合併成立會攝影（一）]  
[學生罷課中各校消息]  
　　昨日（十七日）爲上海學生罷課之第四日各學校學生分途演講國事日非諸問題仍然不遺餘力其第三日之演講道途不過鄰上海左右二三十里之鄉鎭而昨日并有特乘滬寗滬杭兩路之火車沿途演講者迨演講旣畢少有餘暇仍各歸住室温習功課兹將各學校消息錄下 
　　滬江大學滬江大學離巿場頗遠往返不便故宣講敎育調查三部不能每天出發只一半出外一半留校日昨（十六日）宣講部出發四隊共二十五人赴江灣西門等處沿途演講并分佈傳單聽者千餘人調查部赴城内各處多與商人個人談話敎育部設有模範學校定於明日開課其一部分亦出外宣講至若幹事部編輯部等亦各分類從事積力進行 
　　靑年會學校靑年會中學自接總會函知罷課後卽由評議部議决與各校一致進行凡正科學生一律停課服務分勸告演講兩團現已組織完備着手進行矣又靑年會商業夜校此次得悉全國學生總會議决停課該校學生分會亦卽議决停課七天同起奮鬭昨晚在滿洲路三畏里該校學生分會事務所召集大會到者百人由會長孫道勝主席當即議决分組演講及總務二部並舉定方曉初及鄧梓良二君爲演講部南北區長鳳錫瓚爲總務部新聞主任陶振君爲傳單主任姜維良張文斌二君爲糾察兼雜務主任議决遂散會分頭辦事云東吳二中前日（十六號）東吳第二中學校學生分會演講部部員十人於下午一時五十分乘滬淞車至吳淞鎭廟衖全備福音小學校内演講首由部長馬旭樓演講﹁亡國慘史﹂繼由王德勝講﹁中國現狀﹂嚴振武講﹁非法政府﹂周世勲講﹁救國要法﹂又周勲發講﹁日人之暴行﹂聽者極衆皆爲感動約二小時始散復至該鎭公共體育場演講聽者更衆一小時散四時五十分返滬 
[上海各界聯合會開會紀]  
　　前日（十六日）午後八時上海各界聯合會開臨時評幹聯席會議到者十六團體代表孫鏡亞主席議决由各股主任任議派定代表隨帶證書與本埠各團體及各界接洽冀合工商學界一致行動以逹救國爭自由之初衷遂散會 
[商界聯合會開會彚紀]  
　　滬北五區滬北五區商業聯合會因近日國勢愈趨愈危全國學生不惜寶貴光陰業已罷課故於昨日特發通告於午後四時開緊急大會到者正副副長等八十餘人公推史觀濤爲臨時主席（一）主席提議此次全國學生因外交迫急激成罷課風潮本會同屬國民理應與學生等取一致進行此番學潮鄙意所不贊成者因該生等事前未曾通知各界手續上似乎不美顧其一再衛國精神良苦故本會不得不集議設何法相濟使其早日上課請衆討論次由李君宣言謂此次學生挽救時局出萬不得已之苦衷運動罷課誠堪欽佩吾人理應協助以盡天職蔣君深表同情復由主席演講歷來中日交涉事吾國被辱已甚兹值存亡關係若不迅救恐追悔莫及故學界力爭如政府仍然不悟商界自應爲後盾聞現有十八團贊成此舉本區商號素具熱心焉肯落後應請共决各會員均願爲學界後盾全體通過主席又提議應請各號經理届時阻止闔店同事出外閒游倘遇要務告明經理發給標幟方可出外該標記概由本事務所發出以免復雜經衆表决通過散會已六時矣 
　　愛克界三路昨日下午七時愛克界三路工商聯合會評議部開會議决事項如下（一）學生愛國運動不惜犧牲學業一致請願今已三日商人亦國民一份子應盡天職（二）租界商人擔負已重印花稅如果實行更感痛苦萬難承認應由代表董事陳請商界總聯合會開開拒絶（三）自本月价起會内帳目收支歸理事部登記銀錢仍由會計部經管凡有用欵須得理事部印記方能照付所有職員墊欵冬間籌募特捐悉數掃淸此次油印報告誤書墊欵與事實不符應由下次報告單上更正（四）夜校主任報告英文敎員鄭慕賢再招新生二十名以英文讀過一二年以上者爲合格議定報名處永康茶舗界路乾泰昶烟號 
[上海童子軍合併成立會紀事]  
　　上海童子軍原有兩統轄團體兹因辦事紛歧合併組一聯合會於昨日下午三時在公共體育場開成立大會各校童子軍到會者有惠兒院（十人）澄衷中學（三十七人）幼童團（十人）浦東附屬小學（十八人）中華十職業學校（二十六人）普益習藝所（三十二人）省立二師附屬小學（五十一人）養正學校（二十一人）復旦大學（三十八人）滬北公學（十五人）貧兒院（三十二人）縣立第一小學校（二十六人）旦華學校（十六人）廣肇義務學校（七十五人）梅溪學校（二十人）寰球學生會（三十六人）南洋公學（三十人）華童公學（四十四人）尚公小學（七十二人）南洋附屬小學（九十六人）乙種農業學校（十七人）招商公學（二十七人）育才公學（二十一人）培德公學（三十二人）中西商務學校（二十人）東吳第二中學（三十人）省立第二師範（九人）縣立第二商業學校（三十人）當由各團團員聚集會場（一）推朱友漁博士爲臨時主席由籌備代表報告開會宗旨及事務復將聯合會章程付表决全體通過遂選舉職員當選者會長朱友漁副會長賈季英唐普三·楊聘漁·書記朱少屏潘競民民計朱成章會董李登輝·張嘉甫·蕭智吉·姚麟書·朱樹翹·侃潑·（Ｇ·Ｓ·Ｆ·Ｋ·ＥＭＰ）克因·（Ｇ·ＫＩＮＧ）温德企·（ＴＡＤＧＷＥＮＴＥＨＩ）那頓·（Ｊ·Ｒ·ＮＯＴＣＮ）洛亦特·（ＦＩＴＺＲＯＹＪ·ＬＯＹ·Ｄ）名譽會長唐露園·李頌唐·鍾紫垣·沈寶昌·奚蘭卿錢紳齋葉袖東·張逸槎·毛子堅·卜舫濟·（ＤＲ·Ｈ·Ｌ·ＨＡＷＫＡＰＯＲＴ）披爾斯·（Ｅ·Ｃ·ＰＥ·ＬＲＣＢ）克斯阿爾（ＳＩＲＥＲＥＲＡＲＤＥＬＯＡＬ）總敎練姚麟書敎練王英超戴企留·沈嗣良·經乾林·沈同一調查員勞亦特·來思廉復由那頓提議謂本年七月萬國童子軍開總聯合會於倫敦中國應派代表五 
[童子軍合併成立會攝影（二）]  
　　十人前往與會但以經濟之故恐不克发願應由本會董事會致書於英國童子軍總幹事以表示祝頌及贊成之意云云次行升旗禮校閱攝影復由會長給憑憑分二種一團體機會文憑一總敎練區敎練及敎練文憑給憑旣畢本定游行慶祝因上海學生聯合會函告該會謂現值罷課時期學生正在從事爱國運動以促國民之覺悟童子軍亦學生一份子如舉行慶祝易起社會之誤會應請作罷云云又由學生總會派代表前往接洽遂由姚麟書君召集團員商議應否舉行勞亦特君提議謂童子軍本不與聞政治本會預備慶祝亦在罷課之先且本會全體童子軍籌備此舉煞費經營如經作罷未免辜負苦心但學生愛國運動時期内游行慶祝實易淆觀聽應將游行作罷卽在會場慶祝庶可雙方兼顧不致妨礙云云大多數贊成晚七時許全體童子軍提燈環繞會場佐以烽火極形熱閙云 
[女靑年會大會第二日紀事]  
　　王正廷博士之演說 
　　本埠崑山路中國女靑年會因事務所及寄宿舍現已擴充特開大會兩日邀各界人士參觀前日爲第一日詳况已見昨報昨日午後四時該會繼開大會與者约三百人仍與前日相同先由招待員引導觀各處並設茶點殷殷欵待五時頃羣詣會堂主席朱庭祺夫人先用國語繼用英語報告一切湯藹琳女士等繼奏琴歌吳玉芳女士復有詳細報告後由主席邀請王正廷博士演說博士起謂今日與兹盛會深爲榮幸中國之男靑年會成立凡二十有五年其會務進步之速度視女靑年會尚爲減色人恒謂國民進步以女界爲標準女界能有進步則可信全國人民有進步否則反是從前吾國女界智識甚低倘使其簡單發言非面紅過耳即通體戰栗期期不能出諸口矣而今則如何頃間主席等之言論態度即深足代表現在女界進步之眞象誠令人添無限樂觀也今日怱怱無多貢獻請以沙言外人評論吾國者常曰﹁中國人如一盤散沙﹂吾人苟細自觀察亦覺斯言之不謬然則奈何請先更論一物曰三合土卽沙粒·石子·水泥三種原料所製成者其牢固甚於鋼故鋼鐵之建築物猶不如三合土所建築者之牢固若無極微細之沙則亦必無極牢固之三合土故以中國人喻沙尚不足懼所懼在散之一字更懼在無法可使其化成三合土耳以大概情形論中國人實有强健之體魄與靈敏之腦筋慈和之思想此三者苟能啓發葆養而擴充之則旣有三合土之原料而又善製其可成爲極牢固之三合土可操左劵故吾國不在三合土之原料有所缺乏但在無善製之法耳吾嘗細思之得兩原因（一）敎育不普及（二）義務心薄弱有第一原因故國人之無常識者仍佔大多數譬如﹁山東問題不可直接交涉﹂一語若告諸在座諸位必立卽首肯設執一鄉農以告之則必有﹁何謂山東問題﹂﹁何謂交涉﹂﹁何謂直接交涉﹂種種問題發生豈不大窘此種救濟方法最好普及敎育使有常識則凡事可以靈敏響應散沙可不散矣至於第二原因即不肯犧牲之謂重言之即權利思想太深之謂大家皆好佔便宜有權利者爭赴之盡義務者則謙退惟恐不及故社會公共事業罕有過問者殊不知人不能離社會而獨居吾之國即吾之大家庭若以一身之所寄不肯稍盡義務經營之而猶自以爲得計眞不可及之笨伯耳散沙云者大家不肯犧牲之結果尚可不痛奮有爲乎尤有進者吾國女界現約可分三類（一）勞動者（二）僅操家事者（三）奢惰者現在稍有智識之人皆漸知重視勞動者此誠好現象若一般奢惰者之有負社會當力悛改亦無待言惟愚意僅操家政者尚宜常常顧及社會公共事業如現在女靑年會辦事諸女士即其先導嗣後深願女界多有服務社會者並願女靑年會諸女士奮志精進對於敎育及服務兩事大有所成於將來云云衆大鼓掌遂奏琴唱愛國歌復由女靑年會體育師範學校學生表演跳舞游技活潑潑地極有精采旣畢已七時乃散會 
[靑年會紀事兩則]  
　　聚餐會靑年會飛鷹隊昨日晨會食堂聚餐到會者二十四人内有幹事六人由該會總幹事駱維廉主席交際科主任鈕立卿報告宗旨略謂靑年會抱互助的宗旨尤注重於交際的精神今日之聚餐會卽爲發展我儕交際之精神諸君惠然肯來足見於靑年會會事業得有深趣矣云云後由各會員自通姓名及事業以介紹鈕君又於每人介紹之後作簡單之歡迎詞此後由徐可陞發起各人將自已對於靑年會事業之所最注重者簡略發表計得注重德育者二人注重羣育者二人注重體育者五人注重智育者五人兩項兼重者有四人此後由徐可陞作簡單之演說大概不外會員當竭力發展四育以造就完全人格等語後自由談話約二十餘分鐘遂散 
　　交誼會昨日下午八時靑年會在殉道堂開交誼會來賓六百餘人陳已生主席先由全體唱愛國歌繼以主席致開會詞此後爲童子部幹事童星門之滑稽談題爲﹁普遍主義的糊塗哲學﹂略謂五四以後我國研究哲學之聲浪漸高而研究哲學之靑年亦漸多然彼輩皆 
 
 

Page 11

 
 
　　尚研究而絶少解决余今講者雖曰糊塗哲學而皆能一一解决姑言之余所說者爲衣食住三者此三者人生不能或缺衣服在數十年前尚寛十餘年前又尚窄今則又爲寛矣而其寛而窄窄而寛者不知究以何者爲宜余曰衣服當以金製當以泥製不觀夫廟宇中巍在　立之偶像乎其身爲泥製而裝以金者無古舊時新之别且歷久不毁即其毁也亦較我人之衣服爲時久且人人對此穿金泥之服者馨香膜拜足見人人皆崇拜其人而羡慕其衣也用膳所需者碗不論科學家·商人·以及苦力皆需之也惟其食後處置碗盞之方法則大不同科學家則食後必將碗盞洗滌淸潔佐以肥皂或除汚之藥水苦力則非特一日不洗且亦終生不去其垢以是科學家當謂苦力曰碗盞不洗必生微生蟲微生蟲入於腹中則疾病生矣苦力必對曰食後洗之洗後卽不能再食蓋一食則又欲使其汚矣故旣潔而使其復汚不如使其長汚况乎貓碗狗盃從不加以洗滌亦未嘗聞其有受微生蟲之侵蝕而至死亡者且物愈舊則其味愈佳不聞夫我人有﹁老汁鍋﹂之稱乎此乎所以主張食物不洗盞之理由也床舗有木鐵銅或鋼籐等製成者惟皆不適於用因安睡之處須極僻靜而無外擾且必安穏無動搖之苦則以上各種床舗皆不適於用惟入棺而葬於土則庶幾可矣此後由鈕立卿報告下次交誼會秩序嗣由體育部幹事姚繼唐演火棍末映活動影戲而散 
[抵制劣貨聯合會往來函]  
　　上海抵制劣貨聯合會昨通函各團體云本會本定於今日假江蘇省敎育會因中華職業學校劣貨琺瑯特開公判會現因該會適亦開會故改假老北門内薩珠弄十五號北城工商聯合會開會深恐各代表跋涉特此通告中華職業學校昨致抵制劣貨聯合會函云敬啓者閱各報見貴會爲敝校琺瑯原料定於明日下午開公判會惟此會組織方法按照前次公判會議决情形由雙方各推代表五人先行研究再由雙方合推同意之公正人判决辦法明日開會之舉敝校事前並未接到開會日期通告致未及推舉代表核與前次公判會議决之辦法未符此應聲明者也至琺瑯原料敝校詳加討論爲維持抵制起見業經决議並將留校之五桶一併犧牲以免各方藉口卽公判會斷還敝校亦决不願收回再用嗣後各團體對於原料問題自當有平心之研究此意本擬於公判日宣布因貴會已定期開會特先聲明惟察照是幸 
　　江蘇省敎育會復上海抵制聯合會函云敬復者接奉來函誦悉臺是查敝會場所各團體如須借用向例須於一星期前商妥並繳納借會場費十元此次貴會通告内假敝會爲會場事前未據先行商定未便臨時照借請貴曾仍向公共體育場接洽爲荷至推舉代表一層照前次公判議决由貴會及中華職業學校推定代表函件亦恐手續未合未便即推代表合并聲明專頌公安江蘇省敎育會啓四月十七日 
[寗波同鄉會徵求會消息（九）]  
　　寗波同鄉會徵求會自昨日成立讌會後各隊均已出發向同鄉徵求入會今日來事務所索取收條志願書者絡繹不絶各隊報到之隊員名單續錄如下 
　　寗時隊正隊長賀雲章副隊長鄭聲和邵申榮參謀周春泉隊員葛杏舲·茅筠庭·鄒維卿·葛佑其·傅小山·董榮發 
　　寗機隊正隊長張延鍾副隊長李志方·王蔭亭參謀董芝初隊員徐棣蓀·陳正祥·劉梅亭·顔伯卿·蘇經田·樂葭泉·林樸生·王衍椒 
　　寗懷隊正隊長袁祖懷副隊長袁孚堂·袁慶雲參謀袁敦煊隊員尹冠生·王蔭三·徐子　·徐子義·李文綏·方善堃·馮彦如·徐長壽·袁禮本·袁禮榮·袁筱臣·袁魯卿·袁楚香·袁敦文·馮紹洲·俞毓洪·鄔鐘曉 
[賽槍會競射月杯及九次銀盾]  
萬國賽槍會賽射本月份銀杯及第九次銀盾業於十五日（星期四）早晨六時三十分在靶子場舉行與賽者約六七十人以第一至第七槍作第一次月杯比賽第九至第十五槍作第二次月杯比賽十五響總分合計作銀盾比賽距離三百碼最小牛眼靶每班以第一名可獲獎品是日適有細雨光線不足兹將結果分數錄下第一次月杯每班最優者四名（愛混班）（一）美人桑埃三十三分得獎（二）威而斯人史納浦三十三分（三）英人湯姆生三十分（四）葡人高拉沙二十九分（愛字班）（一）華人陳景塘三十一分得獎（二）意人裴杜尼三十分（三）英人好治司三十分（四）美人韋而納二十八分（皮字班）（一）美人甌繩直埃三十分得獎（二）瑞士人馬秋三十分（三）英人屠可逹二十九分（四）美人葛林二十九分（西字班）（一）瑞士人好色三十一分得獎（二）英人濮也納登二十九分（三）瑞士人勞别司曼二十七分（四）英人葛雷五脫二十六分（地字班）（一）英人白雷處福逹三十分得獎（二）日人山中邦一郎二十四分（三）日人大島德次二十四分（四）日人福地善三二十二分第二次月杯每班得獎者如下（愛混班）葡人高拉沙三十四分得（愛字班）意人裴杜尼三十二分得（皮字班）瑞士人馬秋三十一分得（西字班）英人葛雷五脫三十分得（地字班）英人白雷處福逹二十八分得第九次銀盾以英人白雷處福逹爲最優得獎分十分惟九次中合扯係日人伊籐一郎爲最多已得四十六分云 
[軍事範圍内勸阻學生演說]  
　　松滬何軍使以滬地各學校學生爲力爭外交問題一律罷課並在各巿繁盛之路剴切演說以期商民覺悟惟本埠駐有軍隊之處軍人皆係北地口音不諳南地語言恐有誤會衝突情事故令上海縣知事轉致各學校學生於軍事範圍以内不必前往演說一面並通令所部各軍隊以後如有學生馳抵軍事範圍以内演說者務須婉言勸阻免致誤會 
[淞滬警察廳布告與訓令]  
　　布告爲布告事近查本埠各地發見多數傳單旣無散布者姓名而其中言詞尤多荒謬本廳前會中派員向學生各界查詢僉稱靑年學生正在求學斷不至有非法舉動此種傳單必非學生所爲此後如再有此等傳單發見或有逾越範圍之演說官廳儘可依法制止等語是此種傳單旣非學生所爲定係無業流民籍端煽惑以冀地方發生事故彼輩得逞其鬼蜮伎倆本廳負有保護地方秩序之責自不得不依法辦理以維治安除通令各屬認眞遵辦外特此告仰即一體遵照自後不准無業流民假託名義再存散布言詞荒謬之傳單及逾越範圍之演說情事倘敢抗違定即依法嚴辦决不寛貸切切懍遵特此布告 
　　訓令爲訓令事照得戢暴綏民爲警察應盡之天職當上年冬令本聰長爲注意冬防起見迭經諭飭嚴密巡邏所幸歲尾年頭地方尚稱安謐乃入春以後據各署所呈請通緝之竊案紛至沓來而四區三分駐所甚至發生盜匪夥刦拒捕傷警之案推原其故無非由於防緝之疎長此因循殊屬不成事體亟應重申誥誠以維治安爲此訓令仰該署長隊長遵照務各振刷精神督率認眞防範所有加班巡邏及投籤等辦法仿照向例認眞施行自經此次申令後本廳長定當隨時派員抽查藉覘勤情倘仍玩弛惟有從嚴處分勿謂言之不預也切切此令 
[洋商在藥局附近購地之查阻]  
　　本邑西鄉二十四保九圖龍華附近民間田畝有某洋商在彼設立地産公司事務所廣購地畝爲營造工廠之用前經上海縣沈知事查知以其並未呈由官廳核准當飭該圖地保查明阻止令各業户勿得貪價私賣迅將原領地價退還一俟調查明確再行飭遵在案兹聞該公司所購之地係逼近護軍使署陸軍步兵操場及火藥庫之對面共地數十畝現爲代理護軍使何豐林查悉恐火藥局鄰近之地營造工廠頗多危險况軍署重要地點防範須嚴是以除令飭沈知事嚴行查阻外並飭該地保傳諭各該業户勿得再將地皮出賣如違提究 
[一週間之金融調查]  
　　進出口銀洋自十一號至昨日止國外之金銀進口者除某公司輪船儎來某銀行大條銀七百條之外餘者寥寥然裝赴國外者麥加利銀行兩次運至印度孟買計大條銀四百零四條國内南京等埠運來之國幣共有一百六十七萬元出口銀兩裝往南京天津等埠亦有一百三十三萬兩又往厦門南通州者有四十二萬元又往廣東之小洋五十萬角又天津去大條銀五十二條兹將逐日進出口細數列下﹁十二日﹂交通銀行從南京來洋七萬元中國銀行亦來洋十一萬元又天津來洋十萬元又裝赴南京寶銀六萬兩交通銀行亦去銀五萬兩本街某銀號裝赴天津大條銀五十二條又裝厦門去洋七萬元又南京去寶銀十萬兩﹁十三日﹂金城銀行由南京來洋二十萬元又中國銀行十一萬元又交通銀行七萬元又鹽業銀行三萬元東洋公司輪船進口儎來某銀行大條銀七百條麥加利銀行裝赴孟買大條銀二百六十條交通銀行裝赴天津銀十萬兩又南京去銀五萬兩中國銀行亦去銀八萬兩又金城銀行去銀十五萬兩鹽業銀行去銀二萬兩﹁十四日﹂中國銀行從南京來洋十五萬元又裝去銀十萬兩又交通銀行亦去銀五萬兩本街裝往漢口去洋五萬元又裝厦門去洋五萬元又裝通州去洋五萬元又某銀號裝香港廣東去小洋五十萬角核大洋四萬四千五百元﹁十五日﹂交通銀行由南京來洋七萬元又本街某銀行亦來洋十五萬元又裝去銀十萬兩中國銀行亦去銀八萬兩交通銀行裝去銀五萬兩本街裝往厦門去洋十萬元麥加利銀行又裝赴孟買大條銀一百四十四條﹁十六日﹂交通銀行又從南京來洋四萬元又中國銀行來洋十一萬元又裝往銀八萬兩交通銀行亦裝去銀五萬兩﹁十七日﹂某銀號由天津來洋十萬元中國銀行由南京來洋十一萬元又交通銀行亦來洋四萬元又裝赴南京去銀五萬兩中國銀行又裝去銀十六萬兩本街花紗商裝赴南通州去洋十萬元 
　　洋釐此一星期之洋釐十四日以前尚稱平穏十五日開盤爲七錢三分五釐半以後略爲升提綠絲繭商與各粉廠收買新絲繭及小麥需用現洋故昨日下午收盤漲至七錢三分六釐三月底期之洋釐錢業中交易尚多大半抛與繭商最小之價﹁十三日下午﹂爲七錢四分零半釐最大﹁十七午後收盤﹂爲七錢四分一釐一二五較現洋每圓相去五釐一二五云 
　　銀拆邇因進口貨多出口貨少巿上銀行新開者甚多設與各商家往來亦頗通用以故錢莊春季放欵數目有限銀拆最大﹁十二號﹂爲二錢﹁十六號﹂之前常在一錢八分上下昨日上午一錢午後五分並聞金洋與銀幣向各銀行做活期押欵者約有三四百兩蓋利率便宜每千兩每月利計銀七兩由此觀之上半年之銀拆不致有五錢外利息發現亦商業上之樂觀也先令十號調查時尚掛六先令八辦士﹁十二號﹂縮三辦士﹁十四號﹂又縮二辦士﹁十七號﹂又縮一辦士此四天中共縮六辦士之多據云做進口之華商結先令者頗衆莫不稍受打擊云 
　　美匯﹁十二號﹂美金自一百三十四元改爲一百三十元﹁十三號﹂下午又改小一元﹁十四號﹂又改小六元﹁十五號﹂又小一元是日掛牌爲一百二十二元﹁十六號﹂先令雖勿變更而美匯因近期大條價縮至六十八辦士故加金洋二元 
　　大條銀本星期一近期爲六十九辦士遠期六十七辦士半﹁十三號﹂近期長半辦士遠期小去半辦士﹁十六號﹂近期又小至六十八辦士遠期六十六辦士三七五昨日近期爲六十七辦士七五遠期六十四辦士八七五此六天中近期共小一辦士二五遠期亦小二辦士六二五近二三星期間國外滙水頻漲有關係之商人僉謂此中理由頗難研究云 
　　標金土届調查時四月份標金尚在一百六十七兩一錢是日先令爲六先令八辦士某國滙水爲三錢五分美金洋爲一百三十四元自十二號先令縮去三辦士之後金價步步增漲十二號收盤爲一百七十六兩六錢十四號開盤爲一百八十一兩午刻收盤爲一百八十五兩二錢下午收盤爲一百八十三兩迄今常有五兩上下之漲落昨午收盤仍係一百八十三兩一星期間共漲十六兩之多且其中有撳小巿價二兩左右各銀行結價仍可照掛牌加長一辦士半惟某國滙水現結出須三錢九分並聞某某等銀行吸收現金銀價壓小今日（星期日）須視大條銀電報有無升降標金價方有變遷云 
　　現貨烚金自國外匯水大增標金價步高之後美金洋由花旗滙興等銀行收買現貨頗多其價漲至一百二十四元至一百二十二元每個美金四開做過三錢九分半烚金價最大到過一百九十七兩惟廣帮此數天中未曾購辦故昨日恒孚泰亨源永豐餘同豐永等售出普通烚金十餘平價略小爲一百丸十三兩零飾金價最大三十元最小二十八元 
　　查倉單昨星期六調查中外各銀行所存齋銀總計四千零九十六萬洋二千二百九十一萬大條銀一千二百八十五條美銀幣一百萬元較十日銀少存十四萬兩洋多存一百二十一萬元大條銀少存八百七十六條美銀幣無進出除某國銀行六家及華商各儲蓄與商業銀行二十餘家不列入外再將中外各銀行所存細數列下 
　　麥加利存銀二百六十四萬洋一百零一萬大條銀五百零五條滙豐存銀九百二十五萬洋二百七十七萬道勝存銀四百七十五萬洋四十七萬大條銀三條東方存銀三百二十八萬洋二十六萬美洋一百萬花旗存銀一百五十五萬洋一百十一萬大條銀七十七條華比存銀五十萬洋二十五萬和蘭存銀六十一萬洋八十二萬中法存銀一百萬洋七十五萬通商存銀三十萬洋四十萬中國存銀一百三十六萬洋七百十二萬各錢莊存銀四百八十五萬洋二百二十萬交通存銀六十八萬洋三百七十五萬有利存銀六十三萬洋二十九萬菲律濱存銀五十六萬洋四萬友華存銀十七萬洋十三萬匯業存銀十萬洋十五萬滙興存銀三十萬洋十六萬廣東存銀五萬洋五十萬 
[棉巿報告]  
　　中美新聞社譯美盛公司一星期棉巿報告云上星期棉價略有變動共餘價五釐收巿時似價尚須續緩惟匯價不定故投機者不敢放手抛盤總之預料不致大有變動巿面一時亦不致擴大至三品棉紗日來價大跌但預料亦易回復云利物浦紐約等處巿價皆穏固 
[振華公司開參觀會]  
　　振華油漆公司創自前年聘請技師購置機器專行製造中西各種汽漆出品以來頗受一般實業家所贊許該公司之自造廠築於潭子灣初因創辦人急於營業故未待該廠落成即着手製造物品兹聞該廠房屋完全竣工而創辦人又鑑於商戰時代欲求物品精良工藝發逹不能不集思廣益遂定於今日午後二時至五時開參觀太會將該公司所製物品一一陳列以待參觀刻印就參觀劵若干份分送各界各團體邀請蒞會並備有茶點以享來賓云 
[大美洲保險公司開幕]  
　　美國大美洲水火保險公司爲二十家著名保險公司中之一共有資本金五千萬元現爲發展遠東生意已委託本埠南京路十二號協懋洋行經理中國各埠水火保險營業聘陳似蘭李翰卿爲保險部之華經理凡中國重要商埠均須分設公司以爲發展之計刻巳布置完備關日開始營業聞陳李二君歷任各公司經理於保險一業頗有經驗云 
[混兌假鈔票案展期再訊]  
　　華特路三千二百六十六號門牌葉瑞成烟紙店指控嘉興人陳暮言將僞造日商正金鐵之五元钞票混兌等情當由特别中西探目將陳拘獲因陳供此項鈔票係北浙江路某燕子窠内之松江人孫東昇所給乃往將孫及燕子窠主客併獲連陳解經公共公廨一羣烟民業已罰辦陳孫收押候日領堂戎解究等情已紀本報昨晨日副領事林出賢次郎蒞廨會同陸襄讞升座第二刑庭提審捕房以尚須調查請求改期陳暮言（卽慕賢）則延律師到堂以陳無甚關係要求准予交保堂上不准命孫陳兩被告還押展期七天解訊 
[攔刦匪徒之嚴懲]  
王阿二劉阿二吳金華糾黨在新閘派克路益壽里攔刦章錫榮身畔皮夾一隻内儲現洋鈔票十五元小洋七角·金絲眼鏡一副·圖逃經章鳴由九百六十七號·一千四百二十七號·兩華捕將王等追獲解送公共公廨諭着收押在案昨晨由廨提訊即據九百六十七號華捕上堂禀稱三月十九號夜經過派克路驀聞喊捕之聲趕往察看見王阿二亦大喊捕盜遂鳴警笛卽由一千四百二十七號華捕趕來帮同將王阿二劉阿二吳金華三人拿獲是實並據一千四百二十七號華捕投案證明帮同將王等攔獲情形又據章錫禀訴是晚行經益壽里被王等攔住出示手槍嚇禁聲張當被搜刦去鈔票眼鏡等物喚捕將被告等追獲云云又據見證高順卿投訴目覩被告等攔刦原告現洋並欲剥衣等語訊之王阿二供認與劉阿二攔刦不諱惟手槍係洋鐵所製並非眞手槍求察質之劉阿二吳金華供詞支吾張襄讞核供商之義副領事羅君羅君以租界内近來時有匪徒攔路搶刦非嚴懲不足以寒匪膽簽判被告三人各押西牢十五年張君以會審公堂無判押五年以上罪犯之權簽判襊告等各押西牢五年期滿再核 
[地方廳重審楊日華紀]  
　　陳秉祥控楊日華郵寄恐嚇匿名信素詐鉅欵不遂將子陳錫霖擄去藏匿迄今日久請求究追等情曾經地方審檢廳訊明判决楊日華死刑楊不服惟按照軍事審判條例無上訴之權楊日華家屬乃分投江蘇省長公署蘇州高等廳具狀聲請救濟經省署高廳核准令飭上海地方審檢廳重審梅檢察長奉諭後仍派員將楊日華審理判令還押候示再核在案昨日審檢廳又函請公共公堂飭傳當時經辦之西探等到案訊問午後二時許該廳周刑庭長會同許檢察官開第一庭審理當據八十四號西探目利扶司偕譯員金某上堂禀稱在虹口捕房辦公前年（民國七年）陰曆十一月間有陳秉祥投捕房控楊日華勒索不遂迭發恐嚇信數封不數日陳子錫霖被楊擄去藏匿迄無下落陳子其時年逾弱冠向在學校中肄業陳具控之後又將信札呈出此等恐嚇信乃用紅色墨水寫成且有一小孩當時願作見證可以證明此信爲楊日華的　筆所以捕頭命我協同華捕馳往拘獲押解公堂訊供判押以後此項匿名信即行絶跡旋楊奉公堂諭省釋出外而恐嚇信又復發生且用鏹水擲傷原告陳秉祥衣服等故又將楊拘捕是實又據陳秉祥投稱廣東人住虹口有恒路向爲洋貨生理錫霖是商人之長子與楊日華雖係同鄉素無交往亦無仇隙前年冬間楊迭發恐嚇信向商人勒索鉅欵商人置之不睬不料接信後我子錫霖忽然失蹤足見被楊擄匿不得已在案禀控迄今事隔一年有餘我兒仍無影響請求堂上追子到案俾得父子團叙質之楊日華供廣東人與陳爲友並無借銀洋亦無發给信函之事且伊子走失民人曾帮同找尋其餘一切實出不知實遭誣控前奉判决不服所以上訴要求成全問官得供命該西捕具呈證結送查回捕房供職陳退去楊日華還押候再訊究 
 [P抄獲兩皮箱烟土> 
　　地法租界大馬路一百十二號門牌捷元土棧因私售烟土爲法捕房西探長石維也君偵悉於前日督同華探目黄金榮包探姚金福苗永興等前往該棧抄出烟土兩大皮箱計值洋數千元當將棧主張一亭帶入捕房諭令交保候究昨日傳至法公廨先據石君上堂禀明前情並將烟土呈鑒詰之被告張一亭供此項烟土實係製藥所用不敢私賣並延巴和律師代辯一切中西讞員令判退去聽候下堂諭飭遵 
[新典獄長接任有期]  
　　司法部委派竇孟幹來滬接任江蘇第二監獄曲獄長已紀昨報兹悉竇孟幹爲江蘇無錫縣人現住孟淵旅社 
昨午詣漕河涇鎭該監獄與敖雲亭典獄長茗談良久竇君卽詣獄内外察視一周然後告别敖君即命各科長趕辦移交續聞竇君履新之期定陽曆五月一號云 
[比德學校舉行春季遠足]  
　　法租界寶隆路巿立比德學校昨日（十七日）舉行春季遠足下午一時由該校敎員率領全體學生赴徐家滙博物院及工藝院參觀當由中西敎士引導指示頗爲詳盡及回校已鐘鳴六下矣 
[浦東旅滬學生會之發起]  
　　南洋公學浦東學生近發起浦東旅滬學生會昨日分致本埠各校浦東學生函云哥哥弟弟姊姊妹妹們本會定四月二十五日（禹曆三月初七日）下午二時借本埠南巿馬家廠浦東公所爲會所開籌備會討論一切進行方針請貴校浦東同鄉中舉出一個代表舉出後請於陽曆四月二十日前答覆本會籌備處（在南洋公學）浦東旅滬學生聯合會籌備處啓 
[工商研究會開會預紀]  
　　中華工商研究會通告各職員云敬啓者本會三月初六日下午三時擬在天后宫本會籌議要務兹於初一日晚八鐘假先施樂園特開預備會務乞准時蒞會是爲厚幸 
[小西門内火警]  
　　前夜十二時小西門内南長浜第十四號門牌龐如樑石灰作内失火經該處崗警瞥見遂鳴警笛報告三區救火會知照分會各騙車到塲撲熄計燬去該作平屋一間曁隣屋一角當火盛時龐某未及走逃與其嬰孩俱被灼傷頭部腿足等處爲人搶出事後經二匾二分署愽訊由其鄰人將龐拾送投案由孟署員詰問據供火油碰翻洋燈而起並騐視傷痕孟署員諭旣係無心從寛免究令即回家速投醫院請治 
[續誌工人賭負自盡]  
　　日商上海第二紗廠細紗房爲加油之南京人徐老五（即徐耀庭）因賭負鉅欵無法彌補於前日午後自縊身死經捕房飭探將尸舁入斐倫路騐尸所候禀官蒞騐已誌昨報兹悉死者年已三十九歲生有三女一男其妻程氏因徐係自縊不忍再行檢騐故特商由其父程錫榮偕至捕房稟請捕頭轉稟公廨中西官准予免騐昨已具給備棺收殮矣 
[私賣鴉片]  
　　本邑人史遠章在北江西路三百零八號門牌屋内私設烟具容人喫食鴉片被探侯阿寶與一百零九號西探康仇查見將史連同烟具帶入捕房禀明捕頭准予存洋三十元保出聽候公堂傳訊 
[私設煙具各罰十元]  
　　廣東人鄭阿五徐祥慶同在虹口武昌路五百七十號屋内私設烟具前日被該管捕房中西兩捕房訪悉率同探捕前往將鄭徐兩人連煙具帶回准各存洋三十元作保昨經公共公廨傳訊得該被告等違禁屬實判各罰洋十元充公烟具銷燬 
[汽車傷人兩則]  
　　昨晨三時許有某號汽車駛經公共租界南京路撞傷海門入朱廷富跌倒於地當由老閘捕房五百三十號印度捕到來押令該汽車載送受傷人投醫院醫治旋即帶該汽車夫入捕房稟候捕頭發落又昨日下午有人力車夫江北人王得勝拽車行過白克路被某號汽車撞倒身受重傷經新閘捕房一千四百四十八號華捕前來抄錄汽車號數另雇車送王得勝投醫院醫治一面歸報捕頭查核 
[誌謝]  
　　昨承中華書局贈第五十三期英文週報一册謝謝 
雜評二 
[關餘與軍府名義（訥）]  
　　今日關餘之爭吾謂特岑伍個人之爭耳而不能以軍府名義出之也若以軍府名義言岑爲軍府總裁伍亦爲軍府總裁未嘗稍有異也若謂伍總裁所兼之財長職已經軍府免去便可以軍府名義索取則政務會議旣不足數岑以一總裁而免他一總裁所兼之職此種命令伍當然不能承認觀其蒸日通電謂仍負外財長職則其不認岑之命令顯然可見伍旣仍爲總裁仍兼財長則此次關餘之爭僅爲岑伍間個人之交涉與軍府初無問題又何必以軍府名義出之哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒談 
[滬濱隨感錄] [  張舍我]  
　　中國人迷信偶像全由於利己觀念以爲一人之壽天與窮通富貴悉由彼泥塑木雕者主之故燒香念佛皆爲圖一己利益之表示若云以偶像之可畏而崇拜之則懼己之隠私恐或爲﹃神﹄知而遭其譴責耳是以仍不出利己思想之外也中國人喜發財故喜聞發財之聲喜見可以發財之物以爲世人之發財不在於勤儉與才能而全持乎命運而命運則掌之神手金錢﹃財神﹄所司也故欲發財在於崇拜﹃財神﹄於是陰曆新年初四日有接﹃財神﹄之陋俗家中則供奉泥木之﹃財神﹄他處吾不敢知而上海中人以上之家庭除一二開通者與敎會中人外則幾靡不有此物華屋高堂美哉輪焉而乃容此怪物佔居此中一角地豈非一大汚點耶若云供﹃財神﹄足以致富則中國獨多貧人費數元以購此物皆不難成富豪何以貧者窮困如故也若云已富而供﹃財神﹄足以守財富者宜永富矣何以一二代而後子孫十九作窮措大耶豈聚財者﹃財神﹄散財者亦﹃財神﹄乎是所謂﹃財神﹄者只一反覆無常之小人耳安足貴哉吾獨怪中國人竭誠崇拜﹃財神﹄而﹃財神﹄終不至歐美人極力驅逐此怪物而此怪物終不肯離歐美之境也吾政府正日愁無財曷招羅此出洋之﹃財神﹄而崇拜之 
筆剳 
[散學記（上）] [  鴛雛]  
　　鹿樵先生年鬢五十矣貌淸癯眉髮玄秀脣上小髭作惠然可親之態巾服瀟洒齒頰手指間似含古芬括全狀言之實足表爲東亞之詩翁者邑中富室盛氏慕之聘擁臯比子女悉師焉先生所講學略去舊習又不拘新但取自然之度雖盛氏至小之娃亦辨書味與嬉戲敵也如是者數年盛氏長女玉露漸渥學問之汁而其身漸漸挺長如藕花離水不自覺耳玉露雖生富室未嘗受紛華之挑逗又處靜境日與書卷爲緣故心苞之内但生孤趨不同少女之綺結有時感不自已則往往爲學人之幻想直欲考究入世之因而識微身之歸束似此等女郎者近所少覩但視其玉容不佻不肅圓姿笑時寓歡於雅音容所照令人生敬愛兩念尚以爲不當豈僅少覩實吾陋筆所百狀而不肖者也然吾偏欲狀之狀其一日罷讀時行於屋後之廣場空氣淳美推佈於樓窗之内窗内即先生坐處也先生方進鼻烟以巾去指間餘烟恐侵書頁復伸頭少舒其氣卽見斜陽照徹廣場圍柳作金色柔絲拂拂卽有一女生步出陰中絲尚礙及髮簪婀娜而顫玉露着紫紅衣博袖不帬極其簡素行徐而首垂似有所躊躇者瀉影於地上甚長碩先生睹影知此兒已去孺穉近於少女矣先生蓋見其課餘無事常爲此狀而沉嘿苦思如與吾合吾暮矣奈何令此小花處秋森之序耶然彼如爾吾乃無術以以之思時不期生喟防玉露仰囑驟見戚容則進鼻煙自掩玉露入將與有言其媪傳母命遂已晚餐後樓中已上燈媪爲先生煎茶白烟上繞碧玻璃皆噱彩霧一室寂然但聞茶鐺沸聲 
劇談 
[梅訊（五）] [  春醪]  
　　二十八日演樊江關友人戲讕浣溪沙一解曰 
　　得勝旗開到樊江小姑威武太飛揚一聲鷄叫對高堂算帳勞軍堪失笑爭風雅謔亦尋常家門何事苦匆忙畹華偶出必携西洋呢帽　家居則御紅結小帽亦别饒趣味者也 
　　玉芙素與畹華衣同欵家居時偶異少得經見 
　　今日應前臺文老板宴會於六時十五分與鳳卿輩同往 
　　畹華出洋游歷時林畏老嘗繪一卷子爲之送行林宗孟引首曰綴玉軒話别圖今此卷已携之上海擬請諸名士爲之題記矣原畫長二尺高一尺四寸有畏廬自譜南浦一闋題跋第一則即樊山老人贈詩瘿公所書者去年東方雜誌中已曾縮付銅版特此後有添跋數則矣據云客冬往南通時忘以携謁張季老今得便當補求題記云 
　　畹華温秀俊麗皓齒明眉與人談訊至莫敢縱聲而偶涉興會猶跳躍喜悅天眞之態見於言表 
[老當益壯]  
　　畹華邇來亦學作書法鳳卿謂其臨柳宗元日作寸楷百餘字惟南來百忙中無暇爲之矣 
　　行轅極窄鳳卿據一室畹華據一室姜姚合據一室衛隊司樂之屬另爲一室視綴玉軒之位置井井饒有林園風物者不可同日語矣 
　　梳妝跪池爲崑腔名劇今已排練明後日聞卽開演矣劇場并備有說明書分送觀客似王鳳卿即飾蘇髯也 
　　畹華亦能操阮三年前造其寓廬曾見時調弦索近日不知更精進何如也 
　　畹華比年以來頗買宅蒔花爲自娱之計嘗聞閩侯陳叔伊先生謂其手相佳故能儲積此外朱幼芬亦足以自贍矣 
　　園中觀客一號汽車之周君哈同路民厚里之梁君孟德蘭路之朱君輩自畹華南下以來必在座中風雨無間賞音有癖自非北上不休也 
雜錄 
[藝文談屑] [  瘦鵑]  
　　梅畹華劇予曾見其嫦娥奔月黛玉葬花兩折玉舞珠歌至今在耳目間至其姿致則爲北方美人之美曼目修眉間微含劍氣與南飄佳人異也虞山龐榮子有眼兒媚一詞題畹華化妝小影云花下輕寒小立時玉骨怯銖衣髻鬟偏着眼波微泫如許風姿嬋娟祇合瑤臺住悔不手同携春痕一幅沈香一縷彀得相思檗子夙傾服畹華故其語深切至是今畹華又來海上舞扇依然歌衫無恙而檗子之墓草宿矣思之腹痛 
　　畹華便裝予未之見然以紅氍毹上之丰度卜之則其卸裝後翩翩之致當亦不數衛玠當年也吳江蔡冶民詩筆絶勁嘗有詩題畹華便裝小影云依稀蘭影與梅痕姓氏芬芳一例論桃李精神鸚鵡舌蘼蕪心事鷓鴣魂情柔似水三生誤語妙如珠四座温别有江湖搖落感靈山會上記靈根推重甚至亦畹華知已也 
新聞拾遺 
　　寫情近者英國每年婚嫁有二十二萬五千起之多即有四十五萬男女之嫁娶當未婚以前必往來以書照最少之數統計之每人每星期二封或每年一百封依此類推則英國於一年中當有情書四千五百萬封[  無我]  
　　殉賭寗垣門西王某有盤龍癖平日專以賭博爲事昨應友人召在某茶社作竹林游乃賭運不往屢戰屢北不三四小時竟將賭本六百餘金盡行輸去然興酣不肯中途作罷遂遄歸復挾五百金往以圖背城借一孰知終復大敗王心灰意懶懊喪而歸愈思愈悔愈悔愈恨遂懸樑自盡迨家人知覺已不及救矣而犯此癖者當知所炯戒矣[  幻夢]  
非孕某甲温州産生子女各一子阿順在滬充細崽女阿寳居鄉略具姿首自幼許配本省某姓子爲室因年尚稚未成禮目前阿寶忽腹大母知其貞而不識何症事爲夫家所差疑與人私而孕者議悔婚阿寶父聞訊痛責女阿寳含寃莫訴懇其父寛假時日願赴兄處延醫診視因於日昨來申往某醫院經某醫士證明非孕將其腹施手術剖開流出瘀血盈盆縮小如常略加調治不日就痊夫家聞之大慰聞不日行將迎娶云[  悟空]  
讀者瑣言 
　　春來煎笋和枸杞作羹味清冽如嚼柳葉乃知玉版禪風味殊勝不同肉食者鄙伍老博士云衛生之道莫如茹素旨哉言乎[  優曇]  
　　峯峯藏霧樹樹含烟半月來妒花風雨幾欲消盡江南春色嗟乎天變無常豈風雲亦隨時局變幻歟安得置酒崑崙搔首問之[  永年]  
　　聽梧桐雨如敲金聽芭蕉雨如戞玉聽桂花雨如抽繭絲聽柳枝雨如彈箜篌[  巨摩]  
短篇小說 
[諷世小說捕鼠機（一）] [  宋春舫宋懷玉女士合譯]  
　　這本書登出以後一定有許多人要誤會所以我們不得不先聲明幾句 
　　第一﹁捕鼠機﹂的體裁旣不像小說又不像劇本究景是什麽東西呢吾們說說 
　　﹁捕鼠機﹂是﹁劇本體裁的小說﹂道一種文字在法國是最通行女文豪ＧＹＰ自從十幾年以來專喜用這種體裁ＬＡＲＥＤＡＮ描寫巴黎各級社會的怪現狀也用這種筆墨第二﹁捕鼠機﹂是反對女子參政的我們雖是不反對女子參政但是我們的意思如果要解放婦女參政是一個極小的問題最緊要的就是如何能使我們中國婦女經濟上有獨立的地位······第三我們是向來不主張直譯的所以這本書與原文不同的地方是狠多讀者諸君看捕鼠機的時候只好當他作一件玩意兒不必借他去研究英文····那末我們就﹁五體投地﹂感激不盡了可是千萬不要說我們在這裏挖苦别人······ 
　　（一） 
　　挨梅造麥夫人是一個年輕美麗打扮得狠時樣的人因爲孀居他的態度也狠消散這一天他在書房内對着那剛伯培爾先生站着手中拿了一卷新聞紙指着剛伯培爾顯出一種忿恨的樣子來問道﹁你承認這是你所說的話麽﹂剛伯培爾﹁是的這是我在議會中反對女子參政的演說稿你也早知道我提議那事但我不知道如何他們竟把這種東西登載在這報紙上面去一 
　　造麥（厲聲說道）﹁甚好我現在讀給你聽聽······﹁剛伯培爾先生提議此案他說的雖不甚長大旨謂大多數有學問的女子都不贊成女子參政······﹂ 
　　剛伯培爾﹁你不是常說他們不願意麽﹂ 
　　造麥﹁你不要管····（繼續讀報）﹁而且他們大多數覺得此事是狠重的擔負並且没有十分利益﹂ 
　　剛伯培爾﹁是了你從前不是如此說的麽····﹂ 
　　造麥﹁不要嚷····﹁如果女子奪得了參政權必定要犧牲他們的幸福且使一般蠢如木豕的女子也起了爭名奪利的心思﹂ 
長篇小說 
[社會小說衆醉獨醒（十五）] [  瞻廬]  
　　第四回賣冬菜風淒雨苦度春宵酒綠燈紅 
　　哈哈六塊大洋請到了一位三好先生兩塊大洋買一好價值實在便宜編書的趁那伍靑巖先生没有吃開館酒的當兒磨磨墨蘸蘸筆使出﹃年光倒轉﹄的方法套且﹃舊事重提﹄的話頭且把五十餘年前的富翁家世補叙一番這一年恰是滿淸克復杭州的第一年杭城本是好好的一處繁華所在經此一番變亂幾載干戈變成了殘垣破瓦斷梗荒榛朱閣燒成焦土地蒼生染就血頭顱還有許多鳩容鵠面風棲露宿的災民做那兵燹的點綴品活動的流民圖眞個是傷心慘目動魄驚魂那時各處避亂的人民聽得家鄉克復了扶老携幼陸續回來眼巴巴指望整理家園收拾田産（痴絶）誰知華屋也没有了良田也没有了古語道六十年風水輪流轉從前面團團的富家翁到了那時多半是炙膚皸足動骨勞筋在那苦力社會裏混一碗飯吃從前的窮朋極友到了那時也有一交跌在靑雲裏的頭上的帽子依然丢掉﹃八弓身﹄换得﹁一口田﹂講一句老實話只說窮字變作富字罷了（漸漸引入本文）就中單講城隍山麓有幾處刦火燒剩的破屋牆坍壁倒不成模樣郤有幾家小本經紀的賃這破屋子住度那慘淡刻苦的光陰雨至燈無燄風來壁有聲（十字可作陋室聯）這破屋子裏的况味實在不堪言狀住在裏面的也有是土著也有是客民（漸漸引入本文） 
[自由談之自由談] [  鵑]  
　　春光易老桃花漸零落矣殘瓣敗葉頽然委地作凄紅怨碧之色又誰復憶其花時之高據樹頭爛開若赤城霞者富貴榮華亦作如是觀 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大事紀要（圓）]  
　　魯爾問題德國共産黨佔據魯爾區域組織勞工軍隊要求政府改設勞工内閣解散國防軍此純屬德國之内政問題也然入本月初旬則自内政問題一變爲國際問題矣初德政府欲進兵魯爾剿伐黨人令其駐法代使請求法總理允准是舉並許法國派兵佔據德城以爲德國進兵之交換條件法總理方在猶豫中而德軍已擅先開入魯爾此四月一日事也六日法軍遂亦進佔中立區域以東之德境重鎭法軍之行動事前得與國之同意因以惹起其他協約國之訾議除比國决議贊助法之軍事行動並願派遣軍隊開赴魯爾以比國鐵路聽法應用日本聲明不反對法軍進佔德鎭外意國猶未表示意見美國則對於德國進兵魯爾之舉如於秩序恢復之後即行撤退並不反對並由其駐法大使通告法總理謂法軍佔據德鎭必有嚴重之理由請卽告知云其反對尤力提出責問因以惹起嚴重之國際問題者厥爲英國英法間問答之牒文已數度往返英國所持之理由爲中三區域發生亂事應依福煦上將所擬之擔保辦法今德國自地負責而容許德國進兵卽使恢復秩序之責由協約國擔任亦應相約共同行動而在德軍當退不退之際佔據德城今法國不謀於與國遽自單獨進兵是使協約之團結力爲之減弱將來若遇大於本届事件之難國安能應付裕如乎法國覆文措詞則謂德之進兵魯爾非唯爲恢復秩序而巳法以德國蔑棄和約用心叵測不得已而進佔德鎭其單獨進兵也曷嘗不先謀於與國且德國亦會承認法國有佔據土地之權以爲允許德國進兵魯爾之交換條件也 
　　英法意見差池影響於協約團體前途匪淺巴黎英使并曾接受訓令在法國未曾保證共同行動之前不必出席於討論履行和約事件之大使會議惟據十日以後來電則英法牒文數度交換後兩方意見巳能瞭解一時之惡感已悉廓除德國魯爾區域之共産黨亦如强弩之末紛紛散走德政府以亂事漸定遂决定撤退魯爾區域之國防軍想魯爾德軍撤退之日卽陸軍交出佔領德域之時也 
　　勞工問題香港華工罷工風潮發軔於船廠機匠至十日以後蔓延於電氣廠電車公司及冰鮮公司船廠之木工亦附和之電廠業務暫由英人皇家技師隊協力服役然罷工風潮日益擴大恐非一時所能有解决之望者也 
　　美國近有鐵路工人之大罷工其要求爲增加工資百分之五十每日工作八小時開始於本月一日至中旬猶未上工其始僅限於中部諸路繼則影響於太平洋濱之交通近已蔓延於東部紐約之河底鐵路鐵路現局因以極形嚴重且其影響所及已傳染於船港工人及電氣工人又將擾亂各種重要實業之進行故其對手方面對付之方法至爲强硬舉其大要如鐵路官員不允與自稱罷工者聯合會開始談判政府並允在必要時出面干涉芝加哥檢事長通告罷工路工領袖謂工人不允立即上工則當另圖他業政府已允輔助各路另行招人補塡虚額又國防議會擬以摩託貨車暫任運輸事務現已從事計畫華盛頓檢事長亦已考慮由政府阻遏路工罷工之問題 
政事 
[歐洲地圖之大改造]  
　　自凡爾賽ＶＥＲＩＡＩＬＬＥＳ之對德和約聖石門ＳＡＩＮＴ·ＣＥＲＭＡＩＮ之對奥和約紐易ＮＥＵＩＬＬＹ對布和約告成而後歐洲地圖爲之易色一九一四年之舊地圖將不適用於一九一九年年終矣然一九一九年年終之歐洲地圖猶未可謂爲已臻確定也蓋協約諸國與中歐同盟之停止戰爭雖已一年有餘而爲大戰所掀動之各大國其界線猶未能劃定也對土和約猶未告成東歐平原有過激黨之蔓延形勢益臻混亂吾人或可預料縱在一九二○年年終刊行之地圖恐猶未能標明確定不移之國界也 
　　一九一九年之地圖縱不完全然試取一九一四年之舊圖與相比較則其異點不難立見其動人尤深者爲獨立國突見增多之一端蓋曩昔之歐洲具有壓制之形式新歐洲則以新精神許予解脫東縛之人民矣其第二端則爲大國之破裂從前秉黷武主義行專制政治以與協約國抗鬭者無不瓦解德則割棄邊省奥則蜷伏西陲奥匈聯合國不復存在布加利亞領土亦見減小土之運命雖未决定而其歐洲領土之行將縮小則無疑也反之協約國領土則大都擴大矣然其擴大並無暴奪之汚點爲之前提者民族主義而非强食弱肉之法律也歐洲依據公道之法規爲之改造此其第一遭也兹將歐洲各國領土之改造條分類析作爲詳確之說明 
[一九一九年年終中歐各國疆域略圖]  
　　黑線爲巳定之新界線斷線爲未定之國界點線爲舊界線畫平行線者爲舉行公民大會之區域 
（讀者如欲知戰後各國新疆域之詳細可購閱商務中華新出版之世界改造地圖） 
　　（一）疆域未更之國中立諸國如西班牙瑞士荷蘭瑞典挪威等皆屬是類至如盧森堡大公國法班間之安陀爾ＡＮＤＯＲＣＥ共和國德意間之聖瑪林ＳＮＩＮＴ·ＭＡＲＩＮ共和國德國瑞士之里巨登斯坦ＬＩＣＨＬＥＮＳＴＥＩＮ諸獨立小國疆域不更無論巳丹麥之領土苟斯來斯維ＳＣＨＬＥＳＷＩＧ公民大會之結果决定加入丹麥則亦將擴大（按斯來斯維第一區公民大會之結果决定已加入丹麥） 
　　至在交戰團體中則惟英吉利葡萄牙二國以地理上之關係其國界仍舊 
　　（二）疆域擴大之國法國在一八七○年割與德國之亞爾薩斯洛林兩洲ＡＬＳＡＣＥＬＯＲＲＡＩＮＥ現經還復意大利獲得舊奥屬意民居住之邊省如脫郎丁ＴＲＥＮＴＩＮＥ脫里愛斯德ＴＲＪＥＳＴＥ伊斯德里亞ＬＳＴＲＡ諸地皆是又在亞德里亞海東岸可以獲得利益多種比國則依據凡爾塞和約可由公民大會自决獲得舊德屬之末爾滿地ＭＡＬＭＥＤＹ歐本ＥＮＰＥＮ兩鎭及其附近地域塞爾維亞不復如戰前之爲單一國而爲塞爾維亞克羅西亞斯洛凡尼亞聯合王國ＫＩＮＧＤＯＭＯＦＳＥＲＢＩＡＮＳＯＬＯＡＴＥＳＡＮＤＳＬＯＲＥＮＮＥＳ或稱巨哥斯拉夫國ＪＵＧＯ·ＳＬＡＶＩＡ凡從前南斯拉夫族住居之地皆爲此新國之版圖如匈牙利巴那脫鐵美斯凡爾ＢＡＮＡＴＴＥＭＯＳＶＡＲ之一部如克羅西亞ＯＲＯＡＴＩＡ斯洛凡尼亞ＳＬＯＶＬＥＮＩＡ玻斯尼亞ＢＯＮＩＡ黑爾士哥維拿ＨＥＲＺＥＧＯＷＩＤＡ諸省皆併入其中門的内格羅獨立國（或譯黑山國）亦已宣布與巨哥新國併合又自對布和約中獲得斯脫魯米柴ＳＴＯＵＭＩＴＺＡ一隅地迄今猶未解决者獨西面亞德里亞海沿岸地尚在與意大利爭持中耳羅馬尼亞則獲得舊奥屬之布谷維那ＢＵＫＯＷＩＮＡ匈屬之外西爾凡尼亞ＴＲＡＮＳＹＬＶＡＵＩＡ二省全境及巴那脫鐵美斯凡爾ＢＡＮＡＴＴＥＭＥＳＶＡＲ未予巨哥之一部舊俄屬之皮薩拉皮亞ＢＥＳＳＡＲＡＢＩＡ省亦當歸還羅國惟今尚未有最後解决之正式宣布也希臘必可自布加利亞舊壤中割獲愛噖海北岸之西部塞拉斯ＴＲＮＡＣＥ惟在目前其地恐將暫歸國際公共管轄也土耳其帝國命運解决之時想即希臘割有塞拉斯之日也 
　　（三）疆城縮小之國德國西喪亞爾薩斯洛林兩州地於法東還波森ＰＯＴＥＮ西普魯士諸州地於波蘭割丹齊ＤＡＮＺＩＧ爲自由城西陲美爾滿地歐本兩鎭及其附近地割與比國薩爾ＳＡＡＲ流域則歸國際聯盟管轄十五年期滿後就地公民自决其前途鄰丹麥之斯來斯維ＳＯＨＬＥ·ＷＩＧ鄰波蘭之東普魯士一部（亞蘭斯坦ＡＨＥＮＴＥＩＮ美倫堡ＭＡＲＩＥＮＢＵＲＧ美倫凡爾台ＭＡＲＩＯＮＷＥＲＤＥＲ附近地）及上西亞ＵＰＰＥＲＳＩＬＥ·ＩＡ（奥薄林ＯＰＰＥＬＮ附近地）皆當開公民大會自决其前途 
　　奥匈聯合國不復存在矣新奥大利新匈牙利之疆域並以其各該族居住之地爲限意大利巨哥斯拉夫羅馬尼亞三國分割奥匈舊壤已誌上節其不爲三國割去者則屬諸捷克斯洛凡基亞ＯＺＳＣＨＯ·ＳＬＯＶＡＫＩＡ波蘭兩國 
　　布加利亞則西割數小鎭於巨哥斯拉夫南喪失塞拉斯之西部土耳其當亦在疆域縮小國之列然若何解决迄今猶未發布 
（四）新建之獨立國（俄境諸國不在内）一曰捷克斯洛凡基亞ＣＺＥＣＨＯＳＬＯＶＡＫＩＡ包有舊奥匈屬之玻黑米亞ＢＯ·ＢＥＭＩＡ瑪來維亞ＭＯＲＡＶＩＡ斯洛伐基亞ＳＬＯＶＡＫＩＡ魯塞尼亞ＢＵＴＨＥＮＩＡ諸省二曰波蘭則恢復俄普奥三國瓜分之波蘭故國而重組之西北割獲西普魯士省而掌有北通波羅的海之孔道倘公民大會之結果利於波蘭則猶可開拓共疆域於東普魯士上西里西亞以及接近捷克之德成ＴＣＳＣＨＮ也舊奥屬之加里西亞省ＧＡＬＩＣＩＡ波蘭得其西部東部則由波蘭行政代管權二十五年 
　　（五）舉行公民大會之區域德比間之美爾滿地ＭＡＬＭＥＤＹ歐本ＥＵＲＥＮ德丹間之斯來斯維ＳＣＨＬＥＳＷＩＧ德波間之東普魯士南部上西晨西亞之一部及國際聯盟代管十五年之薩爾流域ＳＡＡＲＶＡＬＬＥＧ皆將舉行公民太會以决定其前途者也此外則有舊奥屬之德成ＴＡＳＣＨＥＮ波蘭捷克二國各欲爭以爲已有亦將舉行公民大會决定之克蘭仁福脫ＫＬＡＧＥＮＦＵＲＴ則將决定其屬奥抑屬巨哥 
　　（六）自由國民自由城德之丹齊斷歸國際聯盟管轄即屬此類薩爾流域在此後十五年内爲國際聯盟代管區域亦可歸入此類 
　　（七）主權未定之區域一曰德國東北陲之麥滿爾ＭＯＭＥＬ今在名義上雖歸協約國公有而其究竟如何管轄則猶待協約各國之解决二曰亞德里亞海東岸地（即阜姆逹爾馬加及沿海島嶼）即意大利巨哥斯拉夫兩國爭執之焦點也三曰亞爾巴亞ＡＬＢＡＮＩＡ將來當不致爲獨立國而歸意大利代管惟其疆域當略有所變化也四曰塞拉斯之西部希臘埀涎之五曰歐洲土耳其 
　　（八）俄帝國瓦解後崛起之新國俄國過激革命以後其最顯著之結果爲新國之崛興除前節已述之波蘭而外爲芬蘭爲愛沙尼亞ＥＳＴＢＯＮＩＡ爲里特命ＬＥＴＴＯＮＩＡ爲立陶宛ＬＩＴＨＵＡＮＡ爲烏克蘭ＵＫＲＡＩＮＥ爲高加索山北麓之喬治亞ＧＥＯＲＧＩＡ亞才倍疆ＡＺＥＲＢＥＩＤＩＡＮ其間波蘭芬蘭二國已得協約國之正式承認其他諸國之承認問題則尚在運動中也 
　　以上所述爲一九一九年年終歐洲地圖之現象自波羅的海迄於黑海之間國際之糾紛猶未少已故一九二○年年終之地圖若何猶未可預測也（圓） 
科學 
[各種出口油之砑究（）（張貽志）]  
　　第二篇油之分論 
（十一）胡麻子油一名亞麻仁油英文曰ＬＩＮＳＥＥＤＯＩＬ産於吾國美合衆國阿根廷加拿大印度俄國愛而蘭法國荷蘭及比利時在歐美各國爲最重要之商油是油出於亞麻子麻爲一年生草莖高二三尺葉作箭鏃形夏月開花作紫碧色其莖之纎維可製布有兩種其一開花極盛專植以供榨油之用以俄國波羅的海沿岸所産者爲最佳子中所含之油以各地所産者而不同俄國種含油百分之三十二至三十八印度産者三十七至四十三美國産者三十八至三十六我國産者三十一至三十八油子可熱榨冷榨或用溶劑提取熱榨之油作工業用最佳提取者可略多得油而質不甚佳冷榨者可用作食油俄國德國及印度多食之油餅惟熱榨者可用以飼蓄冷榨者則油餅中易發生普魯士酸有毒祇能用作肥料油餅中約含油百分之十油榨出後貯於缸中及曝於陽光下可以使雜質沉淸再以硫酸或鈉磏治之卽得精煉油加錳及鉛之化合物同煑即得煑油此油吸收養氣甚速在化學上爲乾油爲外國油漆業中最通用之油現在吾國桐油漸見知於國外已能奪亞麻仁油之席此油用爲製輭肥皂之原料亦甚廣當吸收養氣後變爲柔輭性的固體用爲造油布之原料加硫磺同熱之可得一種藥品並可爲橡皮之代品 
　　此油之特性依美政府之規定爲 
　　比重（攝氏表十五度半）最高·九三六最低·九三二碘數　最高　一九○　最低　一七八 
磏數　最高　一九二　最低　一八九 
酸數　三　折光度（攝氏二十五度）一·四七九至一·四八○五 
不磏化質　百分之一·五　不化合之油酸　百分之一·五 
　　（十二）核桃油油出於核桃各處多産之核桃必貯數月後始可榨油否則所出之油混濁核桃含油最多者約百分之六十五此油有一種特優之乾燥性用爲畫家之油以其不若他種乾油之易於開裂也此油價值甚高常易攙假亞麻仁油及罌粟油爲常用之攙假品如所含之油酸成分太高則不宜於爲畫家之油祇能用以製輭肥皂油之佳者在歐洲用爲食品此油之特性如下 
　　比重（攝氏表十五度半）·九二五六至·九二六五磏數　一九二至一九七　碘數　一四三至一五一凝度　攝氏表負二十七度 
黏度　華民表七十度時　二三二秒鐘 
　　（十三）椰子油油出於椰子沿海之温帶地多産之尤以錫蘭印度爪哇新加坡等處産者爲最多椰實含油約百分之四十水分約百分之五十故將水分析去後即可得油土法製油多和日晒或火烘法亦有用水煑沸將其浮上之油撇出者此法所得之油質最佳椰實摘下後若不即行晒乾最易變味所出油質之優劣恒視乾之之法如何爲斷空氣乾者最佳晒乾者次之火烘或烟薰乾者最劣已乾之椰實含油百分之五十至七十五椰實取油均用熱榨法其油餅爲甚佳之飼畜料含油百分之十及蛋白質百分之二十此油在日常温度爲固體但天氣暖時則變軟或成液體上等之油可爲食料不能食者則用以製皂此皂雖至鹽水中亦可溶化故爲海水洗濯之用最宜此油之特性如下 
　　比重（攝氏表十五度半）·九二六 
　　磏數二四立至二六八碘數八至十 
　　凝度攝氏表十六至二十三度 
　　不磏化質百分之六 
　　不化合的油酸最低者百分之一最高者百分之十 
（十四）罌粟子油出於罌粟産於我國印度埃及波斯小亞細亞及俄法兩國此油在歐洲亦爲重要商品之一質佳者作食油次者作畫家之油或橄欖油之攙假品油由冷榨者曰白油由熱榨者曰紅油其特性如下 
　　比重（攝氏表十五度半）·九二四至·九二七 
　　磏數　一八九至一九七　碘數　一三七至一五七 
　　凝度　攝氏表負十八度 
　　（十五）杏仁油通常出於苦杏仁亦有來自甜杏仁者苦者所出之油多於甜者惟油質則不相上下此渍出於吾國歐洲摩洛哥塞爾維亞及波斯用以製藥及高等之肥皂通常攙假者甚多其特性如下 
　　比理（攝氏表十五度半）·九一七五至·九一九五 
　　磏數　一八八至一九五　碘數　九三至一○一 
　　凝度　攝氏表負十至負二十一度 
　　（十六）葵子渍油出於葵子産於我國俄國匈牙利及印度每子約合油百分之五十三在化學上爲半乾油收燥甚慢油漆業中亦多用之且可製皂亦能食此油在歐洲用度甚廣其特性如下 
　　比重（攝氏表十五度半）·九二四·九二六 
　　磏數　一八八至一九四碘數一一九至一三五 
　　凝度　攝氏表負十六度至十八度 
　　（十七）椶梠油此油取自於椶梠樹産於非洲菲律賓及南美洲吾國亦間有之此油甜而香可供烹調之用亦用以製肥皂及臘燭鐵片鍍片鍍錫須先用此油塗抹之此油之特性爲 
　　比重（攝氏表十五度半）·九二○至·九二四 
　　鹻數　一九六至二○五　碘數　五三至五八 
　　凝度　攝氏表三十一至三十九度 
　　（十八）培利那油此油英文曰ＰＥＩＬＬＡ亦吾國出口油之一日本南滿及東北印度均産之四月間下種至九月間成熟此油之碘數在各油中爲最高乾燥力不若胡麻子油之高然可代替該油以製印墨及油漆亦可充食品在日本用以爲製假皮之用特性爲 
　　比重（攝氏表十五度半）·九二八至·九三六 
　　鹻數　一八八·六至一九○·六　碘數一九六至二○六凝度　攝氏表負五度 
　　（十九）皮油皮油爲吾國之特産來源於烏柏樹爲落葉之亞喬木高二丈許葉卵形端尖夏月開小花作黄白色秋末實熟作褐黑色中含子子内有細胞三作半圓形上覆以白色之質即皮油也烏柏樹用途極廣其實連壳榨之可得一種油有烏鬚髮之功用榨後之渣爲烟葉田之好肥料樹皮可以製藥樹葉可以爲黑色染料樹産於湖北之西部四川之東南貴州湖南廣西及安微浙江之交界處聞尤以湖北之荆州及麻城所産者爲最佳云樹脂之採製悉操於鄉人之手故製法極簡陋實熟後晒於日中實乾而裂可以取 
 
 

Page 19

 
 
出三個半圖形之細胞胞上之層脂煑沸後用竹絲網刮下再加熱使共溶化其所含之不淨固體使之沈底復濾過其尚熱之液質傾於筐中或圓形之模中使其凝結成餅或塊卽爲巿上所售出之脂其子内所含之油另行榨油曰子油亦有不將脂刮去卽連子同榨者是爲油脂混俗名毛油通稱木油以上三種油在吾國均用以製蠟燭樹脂溶點甚高故脂上僅敷一層薄蠟卽可成燭近年來漸能銷行於國外與動物脂同一功用故出口額漸增輸出國外時其油質之鑒定視倫敦脂油貿易會之規約須有一定之凝點以五十一度至五十二度爲限設輸出者之凝度低於五十一則每低十分之一度由售主賠償購者照貨單價扣千分之二假如交易時所指定之凝度爲五十一度半而售出者乃高過於此則售主可得額外酬金以爲貨色良淨之獎勵又脂中所含之水分及雜質至多不得逾百分之二多則售者須受罰此油之特性爲 
　　比重·九一五至·九一八（攝氏表十五度半） 
鹻數一七九至一二一碘數一九至三八 
經濟 
[拉門德之歐美經濟觀]  
　　（原文載倫敦泰晤士報） 
　　債權及滙兌問題休戰以來已一年餘矣上年初余曾著一文載入泰晤士報列舉歐戰中重要之經濟事變以及美國在世界中得以建樹新勢力之原故當時余曾料及美國對於戰後之世界將有手足無所措之現象其最著者則爲將有一·○○○·○○○·○○○乃至一·五○○·○○○·○○○元之債權加諸美國也 
　　一年以來經濟界上最惹吾人注意之事變爲各國自經大戰後莫不急欲恢復原狀而爲情勢所迫不得不乞助於美其對美要求之殷迨非吾人意料所能及戰期中惟美國猶有餘力足以援人故仰給於美者自當浩大此固不足異也詎知戰爭停止而後美國仍爲全世界乞靈之門而向之告援者竟較戰期中爲大也一九一九年美國輸出之貨物除政府自行運出（不宣佈於世）者不計外其值較戰期中各年爲多今將一九一四年來每年一月至十月間輸出商品之值編成一表以資比較 
　　第　　期　　　　美　　　　金 
　　一九一四年　　　一·六六二·○○○·○○○一九一五年　　　　　二·八六七·○○○·○○○一九一六年　　　　　四·四四三·○○○·○○○一九一七年　　　　　五·一四六·○○○·○○○一九一八年　　　　　五·○六三·○○○·○○○一九一九年　　　　　六·五○一·○○○·○○○自上表觀之美之出口貨價較諸戰前已增四倍而進口貨所增則不及兩倍其三之一爲上年所增故休戰後十月中美國出口貨之價值超過進口貨值三·三八八·○○○·○○○美金此其相差數較戰期各年同時期内之進出口相差數多七○○·○○○·○○○美金若以十二個月計算則此數當近四·○○○·○○○·○○○美金矣美國得偌大之債權甚覺爲難蓋自戰爭之初至一九一八年終其出口貨值已超過進口貨值一一·五三○·○○○·○○○美金此項國際貿易之相差數皆以信物抵消之美國投資家及銀行家所購外國政府之公債劵已逹三·一○○·○○○·○○○美金之鉅同時美國政府以八·二○○·○○○·○○○美金借於外國政府以輕其負擔蓋有此數種信物調劑國際貿易上畸形之現象後匯兌乃得稍見平穏是故美英間滙兌每英鎊可值美金四·七五元而在戰終時法美間匯兌得爲美金一元舉五·五○佛郎也 
　　一九一九年初歐美政府相率撤廢戰期中所施於商業上種種管理及干涉之法令於是國際貿易　樞機復入私家之手矣惟美政府仍幾度借欵與各國政府一九一九年份借出者約爲一一·○○○·○○○·○○○美金至於美之投資家與銀行家則不復以大宗欵項接濟外國政府且彼等所持之外國公債劵泰半已到期付淸後此亦不復另購新債劵兹將美國巿場上之外國公債劵及巳付未付之數列表於左所列欵項與實際或有出入此不過示其大致耳（千位從略表中美金數自右至左） 
　　國名 
　　大不列顛法蘭西意大利俄羅斯比利時捷克丹麥德意志希臘那威羅馬尼亞塞爾比亞瑞典瑞士中國利伯利亞古巴加拿大紐芬蘭阿根廷巴西玻利維亞智利巴拿馬烏拉圭其他各國總數 
　　一四月至一十十九年十一一九二日一八日九年月一五一一四八三八七九一三五二五○○○一二○○○○一○○○○一五○○○五五○○○八○○○三○○○○四五○○○七七五○四九五○○○一三○○○一三七一九○一八五○○三四○○四七一三一七一四六四六一○○○○○三四八一七四六 
　　到其付淸者 
　　六○四六三一四○三○○○二五○○○三五○○○一八○○○三○○○五○○○一○○○○二○○○一一○○○○五○○○七○三○○一○七四七七三九○四六四六六○○○一在○三一一八 
　　未到期者 
　　九○六八五二四七六一三五八五○○○一○○○○一五○○○三七○○○五○○○二五○○○三五○○○五七五○三八五○○○八○○○六六八九○一八五○○二三二六三九四二七八一九四○○○二一七八六二八 
　　美政府供給協約國之債項 
　　四二七七○○○三○四七九七四一六二○九二二一八七七二九三四三四四五五五三三○四八二三六二五○○○二六七八○五○○○一○○○○九六四七四一六 
　　總數 
　　五一八三八五二三五三四一○九一六二○九二二二七二七二九三五三四四五五五三三○一五○○○三七○○○四八二三六五○○○二五○○○二六七八○二五○○○三五○○○五七五○五○○○一○○○○三八五○○○八○○○六六八九○一八五○○二三二六三九四二七八一九四○○○一一八二六○四四 
　　美國出口貨之浩大自入一九一九年之下半年美國在事實上不復借出外債歐洲各政府亦停止告貸以謀滙兌率之穏固而便利其商人向美購買貨物於是美國出口值大增其結果使美國對歐貿易相差數之總數亦隨之大增兹列每月統計於左（千位從缺） 
一九一九　　　輸至歐洲自　　　自歐洲輸入　　出口超過進口正月　　三七一·○○○　　二二·○○○　　　三四九·○○○二月　　三七八·○○○　　二○·○○○　　　三四八·○○○三月　　三八八·○○○　　四二·○○○　　　三四六·○○○四月　　五○一·○○○　　四三·○○○　　　四五八·○○○五月　　三九○·○○○　　四七·○○○　　　三四三·○○○六月　　六四五·○○○　　五三·○○○　　　五九二·○○○七月　　四○六·○○○　　五九·○○○　　　三四七·○○○八月　　四一八·○○○　　六七·○○○　　　三五一·○○○九日　　三六一·○○○　　九○·○○○　　　二七一·○○○十月　　四○七·○○○　　九○·○○○　　　三一一·○○○總數　四·六五·○○○　五四三·○○○　三·七二二·○○○出口之數旣若是其大外國匯票之流入美國者爲數亦必鉅匯兌率於是逐漸底落余敢謂當歐美政府撤廢商業上之束縛時其人民未必能立見其影響於對外貿易及國際債權者有若是其大也蓋政府把持滙兌率之時營輸出入業之私家商人恒遵常軌自此束縛廢除後商人皆各自負責而自爲成敗焉觀去年九十月滙兌率之驟落即可知也歐美之銀行家及商人於歐洲對美貿易之經濟計畫皆極注意而美之工商領袖尤深悉大勢而頗願効勞彼等洞悉現在歐洲之所缺者爲食品布匹原料機械等其需要尤亟者爲維持經濟界之信用物然知之匪艱行之維艱此種難點極不易解决其中數端諒亦爲歐洲人士所見及者也 
　　外債之巿面美國第一難點爲國内投資界之不動性各種股票皆有一定利率而常爲貿易品之一流行於巿照巿價交易時脫售者往往得厚利各項股票之漲價與所得稅及生活程度之增高實有密切關係最近英國二五○·○○○·○○○美金之公債在美國募集時吾人初料其成功極易庸詎知其美滿之結果實經極大之險象而得者也若無素稱關心英國戰事財政之美國銀行團爲之後盾則此項公債之募集必歸失敗也苟此項公債果失敗其大原因必爲美之資本家與投資家不能購買須納重稅之債劵也現在富饒之資本家其所付之所得稅已爲其全部收入百分之二十五乃至七十二故當投資時必擇可以免稅之證劵而購之也此種免稅證劵現在充斥於美國巿場中若三釐半及三釐零四分之三之政府公債劵等是故上述之英國公債雖有六釐之利而仍不足動美國之投資家蓋除去所得稅後其利息祇爲一釐半也故美國若不減輕所得稅及附加稅則外國公債斷難銷行於美也 
　　吾人今兹欲勸告國人者即爲苟欲維持美國出口業之盛况必當竭力購買歐洲證劵無論大小投資家皆當盡力爲此運動以促其成功吾人之在戰期中曾以生産與服務爲歐洲効勞今戰事雖告終而仍當篤守斯志母或怠懈也然實行此說有兩難點焉其一或謂余勸告國人者激於愛國熱誠而然然此等言論已近陳腐而厭人聽聞矣其二若大投資家袖手旁觀漠然不動於中則小投資家雖具宏願而亦無濟於事也除此二點外尚有一大原因足使外國公債難以鎖行於美蓋美人吸收外國公僨之胃口現已呆滯若無極高之利息斷難動其食指前此之歐洲公債其利息已高至不可再高矣例如英法聯合公債ＡＮＧＬＯ·ＥＲＥＮＣＢＢ　 
ＯＤＤＳ之利息爲一分零四分之三今歐洲經濟寛裕之大國尚有能發行利息較此更高之債劵而同時能保持其信用者乎 
　　歐洲人士讀余此文諒已能見及吾美人之在國際債務上爲歐洲効勞者已竭力爲之矣今之所以難以有爲者良因投資界爲形勢所限耳吾人在投資之前必先有所儲蓄此顯而易易者也歐洲人民未嘗不洞明生産與服務之福音其於此義恐較吾美人知之猶切蓋歐洲各國爲先進之邦不得已而實行斯義者較美爲早也今歐洲各國各界之領袖深以奢爹爲戒吾美亦以此爲憂若歐美兩方並能堅持其在戰期中耐苦節儉之志以收恢復之效則美當能助歐歐亦或能自助否則種種恢復計劃皆爲空中樓閣也 
　　歐洲告貸之殷亟美國銀行以準　　金而論其所處地似以較歐洲銀行爲優然其營業亦見困難蓋聯邦準備銀行之基金較去年巳底落五度而商業日見活動需欵孔亟以致恒有轉折不靈之虞故美國現在商業上之方針爲鼓勵穏健而有生産之經營投機事業力事阻遏滙票折扣日使增大以防現金外流之虞由是以觀現在美國銀行自謀之不暇安有餘力再助歐洲乎是故就現在歐美情形而論苟銀行濫施債權非徒無益而反於商業有損此在歐美兩方皆所承諾者也銀行之債權放鬆基金薄弱紙幣浮濫則物價更增而此紛亂如麻之難題益不易於解决矣故當今處理歐洲最善最要之法莫若力事節省以期有所儲蓄而後可以開放債權也 
　　經濟界上歐美頗有同病相憐之感歐洲百貨價格日見昻貴紙幣日見增多現金日見缺乏政府之用途漫無限止而其收入靡有把握若英政府不即行停止告貸厲行減政余不知英國對美滙兌之若何恢復原狀也吾美深服英人之富於忍耐性對於政府所徵之重稅非但不出怨言而反加以歡迎若英國人民持此毅力力助其政府以使出入相等則匯兌或可有改良之望乎歐洲苟能各勉其力開始解决經濟上之各種難題則美國自有實行助歐之機會矣余之爲是言蓋深知歐洲經濟上之難點而同時深信歐洲人士之毅力與智謀實能解决之也 
　　近來風傳英法兩國籌備大宗欵項擬在海外廣闢新巿場以增利源英法人之於商業財政素以有遠見而敏銳著今作此舉諒已有把握而能操勝算蓋彼等以爲對美貿易因滙兌不利而損失匪淺則何不以此資本投諸戰後新開之巿場旣可以維持現狀又可以樹將來之勢力一舉兩得計之最善者也美人對於此等舉動諒不漠然視之英法而果有此舉則此後美國投資家及普通人民借資與英法以恢復滙兌之决心將大形薄弱矣 
　　出口之狀况與滙兌美國之視歐洲經濟狀况瞭如指掌歐洲缺乏衣食因以不能維持其生活短少原料機械因以不能製造物品盤隻亦感缺乏海外航路因戰事而已混亂難理國際貿易不平穏之形勢美國亦知有三大計劃可以糾正之一曰減少出口貨二曰增加進口貨三曰寛放對外債權美之輸出業可以高壓手段抑制之惟於美國之商業不無動搖耳今兹所望者將出口逐漸減少進口逐漸增加耳實行之道可以美國對歐之債權量力擴大以救目前之急同時美爲英國各屬地及其他諸國貨物之大主顧戰前彼等在名義上對美皆爲債務國蓋以貨物運美後仍載美貨或錢幣歸國故在美國之觀察以爲嗣後與彼等貿易亦間接調劑國際匯兌方法之一也 
　　美國及其他數國在戰期中因滙兌之偏向故收有現金極多歐洲今日所缺者正爲此物吾人希望美國將其所積之金逐漸流通於世歐洲今日之經濟狀况頗似美國在南北戰爭以後所處之地位當時美國進口貨超過出口貨之數甚大現金盡爲外國吸收而去百物昻貴國庫空虚紙幣浮濫而折扣甚大故今日歐洲解决其經濟大難題之道可取法於美國當時處理其小困難之策也美人對於當日歐洲之接濟例如爲之恢復幣詞而使美金在外國巿場得以恢復其金價等端至今猶稱念之故美人亦極願對歐盡力以報此德也（通一） 
[美人之中國農事觀]  
　　（Ｇ·ＷＥＩＤＭＡＮＧＲＯＦＦ原著） 
　　欲圖中國農業逹必先自中西提携始 
　　董顯光君自與前農商次長葉恭綽君會談中國農業問題後以其結果著爲中國農業發逹之重要一文發表於正月三號之密勒氏評論報中是文實切中今日重要問題者矣將來全球工業之原料及糧食之來源正需一極大之堆貨機房而際此世界重造之候需要尤亟以大勢觀之此棧房之鎖鑰實操諸中國人之手自大戰告終而此現象益形顯著若謂此棧房之鎖鑰獨中國人操之則世界各國未必承認此說蓋以世界之大未曾開墾之地域猶極廣也然以中國氣候之家幅員之廣人工之多而廉可以執此棧房之重要鎖鑰而有餘則世人固已知之矣由此可知中國如果能發展農業則不惟中國人民衣食之源可以富裕即全世界之所需要者亦可儘量供給矣苟如是則中國造福於本國及世界者大矣 
　　中國自古以農立國農業上之成績彪耀於千載之下即在今日之一切建設農業亦可爲其基礎蓋中國幅員廣大待墾之地域不知幾許古今之農業知識及其出品多有爲西人所未知者欲求中國異日之發逹其道當何所適從觀此種種可以知矣 
　　中國應時機者則進行之時期及方法當愼重研究之矣中國欲以各種原料週旋於世界巿場之中此其機會已在目前必須在比較的短促時間内爲之始可逹到目的也時期之問題即所以决定中國所應採取之進行方法也董君所言切中要竅中國農業若由今之道長此不改則斷不能適應世界之要求故當推行一種新法之農業依當今之組織法然後能增進中國之出産能力也然此所謂新法之農業非僅採取泰西所常見之農事機械而可稱滿足者也凡中國農民個體現在所具之直覺知識及勤勞方法均當保存之申言之卽中國舊有農業知識必與歐西新式農業方法融合一致斯可已中西農業方法而能熔於一爐則中國農産能力必將逹於最高之度爲世界從來所未有者也誠欲逹此目的則舍中西農業專家同心協力就全國之出産狀况是否適宜於國内外之銷場及增進産額之方法爲通盤籌畫之研究而外無他道也 
　　中國勞動界之富有耕耘才能者本居多數無如不能盡其才能以　致獲益甚少蓋中國缺乏出産及貿易上有組織之知識雖在植物之糧食能竭力節儉農作之事業能漸增進而其效力則大半失去蓋鄉民之銀行制度猶極卑劣釐金及常關稅之設亦足以妨碍國内外之貿易也至如運輸機關警察保護鄉村组織及殖民事業並皆缺乏是悉農業不發逹之大原因也中國今日鄉村之實業社會對於目前之大機關其所處地位實至悲觀中國農人雖屬守舊然苟有以增進産量及銷場之方法敎導之者則亦極願受他人之指導也今日中國之大問題即此必要之指導機關安在也假使中國能在十年内對於一切財政交通衣内政上之難題俱有滿意之解决則在農業上亦必如大夢之初醒而有進步之希望然在此十年之期内苟欲適應現在之機會則其指導之人物爲何如人乎歸國留學生之受有農業上出産製作之敎練者其數至尠國内又非若歐西各國之遍設農業大學造就多數靑年以謀農業之發展而應目前之需要現已有中西人士合設大學籌備此舉合中西專家同爲有力之研究以謀農業之發展舍此種大學末由也此等大學其所處地位尤能使中國固有之農事經騐西洋之新式農業熔爲一爐誠能如是則必可愽得中西雙方熱忱之贊助又在覺悟以後種種困難之問題皆可藉此大學臻於實際解决之地域也又可在此大學中從速造就一般靑年使之投身於鄉村生活之中則中國前途實有莫在之希望焉吾人觀察中國農業上之利益在亞洲之東南部福建廣東人民實最近覺悟中之先覺者也故尤宜在此域建設中國西式之大學其學科宜集中於農業及與農業有關之各種實業並宜規定一種政策使畢業出校之人才在此空前之改革時期中從事於鄉村之生活大學之於農植事業宜趨向於一種科學的·實際的·并敎育的問題大學之規定政策必須注意於與農業有重要關係各種事業之狀况故其應用此項計畫之時將見世界各處之已建立者無有可以嚴格倣傚者也 
　　故此計畫宜有敎育之怕質然欲使敎育之計畫效力愈著則同時需有工業之性質蓋中國敎育上之工業觀實爲最重要之問題中國欲行使工業式之敎育其唯藉農業之敎育發其端歟欲進行此等事業則中國之西式大學宜樹其基而爲工業敎育之模範但吾人事前當知敎育工業之計畫之充分發逹最要者爲在各種最有希望之農作及製造工業上爲縝密之調查及實地之試驗從前中國農人之方法如何現在者若何泰西之行之而已見成效者又如何凡此皆當充分研究之也 
　　中國舊時習用之農業上經驗及其現在採用之種種方法可以使泰西諸國注意於此種西式大學之事業而興味益形濃厚蓋將發展調查及試騐之計畫也至泰西科學及事務上之種種要件亦必纎悉咸備爲程度較高之中樞人物恃之以爲研究之地也於是一方由專家研究一方由中國學生領悟其訓練而隨同工作中西合辦之大學從未有如此農業大學之能聚合中西人士協力進行確實建立切於民生之事業者也但此等大學之成立賴有中國人民道德及資財之充分供給耳如欲保存大學内中西專家以及已畢業未畢業學生之成績實須發行出版物及敎科書此等需要大學中將來終當準備適應之也服務於中國農界最後之成功範圍實不微小必須朝野一致傾向於此事業也圖中國農業之發逹必須中西人士之協力進行此議葉恭綽君已言之矣其言曰﹃以余觀之首當忠告者即延聘外國農業專家來華與華人之熟悉農事者共同調查中國農業情形﹄中西提携和衷共理必能爲中國人民及全世界造成一種永久及遠大之利益也中國今日已有農業大學其經驗意見及組織可以與此計畫相脗合有此大學則新舊兩派之優點並能研究以造成新式之組織鄉村組織可以造成而現在之理想亦必能實現也在此大學内中西人之作工者本身及其家屬必滿受外界之同情而爲彼等極佳成續之保證且中國各種社會上之領袖亦咸能羣起爲中國農界盡其職務也（鵬） 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
