# 1885 - 52 - 4904264

 

Page 1

 
 
[三十號畫報出售] [  申報舘主人啓]  
　　履端伊始氣象更新故本齋所繪此次三十號畵報皆選古時吉利事實出吳君友如一人手筆藻繪極其精良並附送歲朝渏供横屏一幅係子祥先生所繪兹仍以潔白棉料紙印就墨花以便諸君隨意羞色裝入畫報之首不加分文末附淞隱漫錄圖説一則閱者鑒之此佈 
[三十一號畫報出售] [  申報舘主預啓]  
　　本舘自去夏制設畫報以來常萃數十大名家分繪新奇近事鈎摹細緻印釘精工生面别開早巳不脛而走刻又印成第三十一號畫報專取去冬日嘉諸事繪爲八圖每圖倣章回體例撰成對偶子目係以小記每一披閱如向三韓城跘問俗採風而其間摹亂黨之横行狀王師之勘亂尊王攘敵尤爲雅合體裁兹定于本月十六日出售所有標題先爲佈列諸君子于銀燈火樹之間其亦先覩爲快乎第一圖　政局肆筵速客頑固黨放火戕官第二圖假傳虎節召倭兵威　鸞　遷别院第三圖中奸謀韓廷飛碧血避亂黨關廟泣靑燐第四圖雲屯霧　大帥鷹揚海闊天空藩王豹隠第五圖奮矢戈奸臣授首投華寨弱主濳身第六圖犯衆怒避禍走仁川普皇恩送孥歸濟浦第七圖電報飛傳求保衛星軺移指壯聲威第八圖霜鋋雪鋌海上觀兵玉敦珠槃城由立約 
[分送畫譜預啓] [  申報舘主人啓]  
　　蘇杭兩省名畵如林本舘曾託任伯年任阜長沙山春管劬安諸先生分繪工細人物花卉鳥獸原擬於新正第二期卽三十一號畫報之首增入兩圖不加分文以後按號分送亦不間斷分之則奄有衆長聨之亦可成合璧將來集有成數裝成册頁不獨臨摹家可作畫譜卽明窻凈几展玩一通亦雅人自深其致也兹因新正事冗照印尙未竣工改二十六日第三十二號分送矣預啓 
[論法人阻米正以連中國鐵路之成]  
　　日前法使巴德　脫行文上海各　領事官申明去年李梅之言並宣法廷之意謂上海一隅若中國亦以局外視之則决不相犯其法船之所以遊弈於淞口者祗以查截中國米船而已有此一言而上海之人心因此而略覺鎭定然亦自有此一言而上海之人心俞覺驚疑蓋法船則固不至　及上海而上海之運米各船不能轉輸出口是亦卽以絶上海各商之生意也中國海運向歸招商局自招商局易主而後本届漕米統歸洋商包運業經議有成說並有粮米業經裝入船中者今忽因此一言而各船仍將米卸出不敢復爲承攬噫則是法人直有意與各國商人爲難而已矣各商船攬載米石或至福建等處銷售則將來回船載運閩中木植而來往來均可獲利經此一阻米旣不得去木亦安得來若轉輸北上者則東屬大注生意而乃悉爲法人所阻指爲軍資而亦强入于查截之例是眞無禮之尤矣抑知此項漕米轉輸而北實爲民食之計非專爲兵食而已也幸而北邊糧米素多積儲大約卽今年米不運北而京都亦足以支　年之食觀於在京各官俗語謂之吃老米飯可知都中食米必陳至三四年而後食以至有老米之稱且食米　止有官塲俸米而領米者尙因老米難吃而易錢以購麥食若其餘民間則皆以麥爲食麥本產自北邊多而且　故北人食之者衆其或有無力食麥者則以小米高粱等一切雜糧爲食食米者頗不槪見法人此舉不足以困我北方之人民誠有如字林西字報所論法人實爲計之拙者否則因此一阻而北方人民行將槁餓以死法人之所與爭者不過爲國家大局起見彼百姓何辜而遭此毒害法人雖凶殘成性亦何不顧生命至於此極乎夫法人阻米　爲所阻我北方人民固不至受其大禍法人此計誠爲甚拙祗足以累及各國之商人而無所害于中國然而中國之漕米年年轉運而北至今年而遽爲所阻而不能别求運道以出於法人之不意則中國亦無爲其然哉吾知秉軸諸人必將統籌全局默運深機知河運一時不可遽復則必有計及於鐵路之速成者是則法人此舉不足以禍中國之人民轉足以成中國之矣舉也鐵路之興有利無獘僕已屢言之矣至去年招商局易主之時復論及數次以爲輪船轉運自此有未使之處不如開鐵路之善治後徐壽蘅宗丞議復河運又曾一書其後謂河運之復於今頗難統計濬治河道打造船隻其費亦殊不貲較之開辦鐵路所差無幾且河運流弊極多防不勝防杜不勝杜與其復河運不如開鐵路反覆辭言以兾獻鉛刀一割之用而至今議開者雖已有人告成者終苦無日前者曾聞貸欵亦旣有成並有洋商包造不禁爲之色喜乃近又接有京華信息則謂無定河水勢渙漫恐春水盛漲時必有潰決之慮且人心亦尙不一惟恐工程未必可成徐季和閣學以請罷鐵路而獲讉以爲朝廷業有主宰此事期在必行而孰知遲遲者久不决計且都中人以爲徐君雖獲讉而其所言實爲有理則是人心之不欲鐵路之成意在言外聞之不禁爲之扼腕三歡而又烏知速中國鐵路以成功者乃偏有法人也糧米爲北方民食所關不專屬兵米法人本不應阻截而乃竟胆敢阻查北人雖不專望漕米以爲食而究不甘爲法人所阻欲復河運而由淸江開濬運河打造糧艘招募運丁在在有所不便而且終不芻爲持久之計然則舍鐵路一法又將何以䇿之哉鐵路之成雖亦曠日持久而逐叚接績亦如電線之陸續推廣不數年而中國電線已將布满各省若鐵路而亦能各處齊心合力逐叚開拓則開創之時或者稍難其後則駕輕就熟愈推愈廣愈久愈易不數年亦將遍布於各省由是而用以運糧不懼阻撓用以載兵不遲晷刻所有鐵路利便之處前已屢言不一言者可以一言括之曰無往不利爲告諸公成之此其時矣 
[臺疆警電]  
　　昨日午後二點鐘餘十五分時接得本舘派駐京師訪事人發來專電云總署接有臺疆飛電謂新正初一日法人出我不意猛率銳師撲犯臺北我軍檜命爭先力爲抵禦鏖戰多時稍有挫衂醇邸待此警耗焦灼萬分立時具摺奏聞隨有廷寄飭左季高楊石泉二帥急統諸將帥設法援救臺灣務將法人殄滅噫法之無渞極矣狙墼狼吞狂噬不已亦知我堂堂上國固自有萬里長城在耶飛將軍從天上來自應　槍掃淨區區小勝爲烏足弁我胸懷哉轉敗爲勝不禁鶴跂須之 
[察看壞船]  
　　間華利輪船由上海開赴石浦帶有西人數名前往察看被燬之馭遠澄慶兩兵船可否設法救治云 
[接續開源節流事宜]  
　　一裁减厘局經費　查各省厘捐扣留經費有扣五成扣二成扣一成不等且有不入收數先按每兩扣收八分更有並不開報經費屢經查詢迄不咨覆或不開報各局處所及應支細數一筆開銷銀十數 
 
 

Page 2

 
 
萬兩或數十萬兩又省旣扣經費更復出錢折銀再扣銀折成數種種任意開支殊不畫一應令各省將釐局經費分别裁汰將應支各欵逐欵開列於四个月內報部由部核定支數一律照支倘不依限據　報部卽行奏叅一覈减各關經費查各關留支經費有按八分留支者有按五分留支者有按一分零留支者看並無一定留支分數者殊不畫一應由户部督飭司員通查酌量除關涉外洋經費仍　照條約辦理外餘均定以留支確數其從前留支太多之關卽可查提歸欵備撥且查各關解欵有經支禱平補水又支傾鎔火耗旣支匯費又支水脚亦應酌量更定以免濫支應令各省查明裁併奏覆冉由户部分别辦理一覈定各省局員額數銀數查本年六月間據御史吳壽齡奏請裁撤各省各局等因當經户部會同吏部議覆查各省散置各局巳報部者於軍需則有善後總局善後分局軍需總局報銷總局籌防總局防營支應總局軍裝製辦總局造製藥鉛總局收發軍械火藥局防軍支　局查辦銷算局軍械轉運局練　局　防局支發局收放局轉運局採運局軍需局軍械局軍火局軍裝局軍器所等項名目於洋務則有洋務局機器局機器製　局電報局電　局輪船支應局輪　操練局等項名目於地方則有淸查藩庫局營田局招墾局官　局交代局淸源局發審局候審所淸訟局課吏局保甲局收養幼孩公局普濟堂廣仁堂鐵絹局桑線局戒烟局刊刻刷印書局採訪　採訪忠節局採訪忠義局等項名目其鹽務則有各處鹽局運局督銷局其釐卡除牙釐局外則有百貨釐金局洋藥釐捐局曁兩項各處分局更不勝枚舉其未經報部者尙不知凡幾且有事應責成司道廳州縣者亦必另設一局以爲安置閑員地步有地方之責者反可置身　外各局林立限制毫無究其寳事一無成效該管上司不過見好屬員公欵盈虚在所不計種種消耗何所底止請旨飭下各直省將軍督撫府尹等詳議章程减定局數員數並各委員銜名先行造册備文咨報以後設局均須詳酌其事可相因而理者或總設一局將各項應辦事宜統歸其中愼派妥員分股辦事以便稽查易於得力冗費藉可節省溯查設局之始咸豐年間各省未經收復地方不能不設局辦事且爲設局以破衙門官吏窠臼奈故事相延各局　復久成窠臼大失本意本年十一月已令各省督撫將該省局卡裁併酌定員數薪水破除情面嚴定章程實力整頓並限令三個月將辦理情形及各局員數銀數據定具奏一面報部查核等因已由户部行知各省辦理如不趕緊於三個月內報部將來經部查照例案船駁卽著落濫行派委之上司全數賠補並行叅辦[  此稿未完]  
[日起程]  
　　日本泒使至北京商議日高之事曾列前報兹聞日使已由東洋乘三菱公司輪船赴滬俟到滬後再行乘輪北上云 
[關防嚴密]  
　　欽差查辦事件崇廖兩星使自入皖境後經過郡邑每有民人攔輿投禀　使分别札發該管地方官訊理自抵省垣後駐節行轅關防甚爲嚴密隨從人等皆不得出外游行云 
[暫綰豸章]  
　　鳳穎六泗道任觀察蘭生前奉皖撫盧中丞札帶印信晉省聽候欽憲查辦已列前報兹聞所遺道篆已委顧　屏觀察接署矣 
[失火傷人]  
　　皖垣小南門外高家觜地方居民數十家半以種地營生半以捕魚爲業是處屋宇鱗比雖隔一江望之殊甚了了初二晚九點鐘陡然失火燒去十餘家有戴姓之嬰孩死焉當火盛時人多隔江遙望恨不能飛身援救也 
[八閩巷語]  
　　並臘有著名案棍謝述安强將花會所壓雜票至渡圭里天祥錢店掉換番票以致互相口角幾至兇毆前日該店主之弟程某路過府巷口突被　撞見便加老拳幸經鄰人力勸方免毒　惡棍横行閭閻受禍官斯土者將何以爲情耶○閩俗每届新正各舖户皆暫停數日藉節辛勞無賴輩恒于街市衝繁之地排列賭桌麕聚賭錢地方官固不及知亦不相問也元日首府張太守命駕至府前街有某賭徒昻坐街心並不躱避太守怒其無狀卽飭差帶回衙署究間閕者快之○湖南朱生南庚　同鄕人狄麗源相友善始則通錢帛繼且結金蘭如溙如膠非一日矣曩朱將就募遠方向狄索取前欵至再至三終無還　索之急反聲言欲具控有司嗚呼友道之衰至今日而不可問矣陽託知交隂操矛戟偶遭顚沛輙肆揄揶偉此索欠不還猶其小焉者也○前日馬江有凱字護衛小船載砲太重中流沈溺幸駕駛之人尙無傷斃風波之險竟如此哉 
[閩省官塲錄要]  
　　署船政大臣裴廉訪蔭森于去臘二十四日接船政局篆閩臬由邱歸粮道劉觀察兼理張幼樵學士奉旨褫職後卽將軍務交卸取道進京矣程蘭士軍門文炳已於去臘赴厦援臺 
[都門紀事]  
　　景運門檔房知照兩翼前鋒營八旗護軍營自封印日至開印日止應由各翼旗撥派明幹老成之前鋒護軍逐日分往東單牌樓東四牌樓北新橋交道口地安門西四西單牌樓新街口阜城門前門大街並各熱鬧地方及鐘寺曹公觀白雲觀琉璃廠等處遇有本營弁兵酗酒滋事種種不法卽行扭赴本署從重責懲此亦安靖地方約束弁兵之意也○醇邸面諭惠郡王能否充當御前大臣上學習之差以便在皇太后前荐保惠邸答以現患目疾調治未痊且當差年淺諸欠練逹若遽充此差恐致貽誤俟稍資歴練再思圖報云似此謙遜退讓以視蠅營狗苟鑽謀優差者不誠判若天淵哉○去臘廿三日午後有日本國人持洋百餘圓至東四牌樓五條胡同口德順公洋藥局兌換京蚨言定無圓易當十錢十千文該舖逐一細視內有十餘圓不堪行使當卽付還日人日人堅稱此洋並非　鼎該鋪逐枚剪開果見銅質外包銀皮日人不依藉端索詐逕赴地面官廳取鬧官廳詰得情由赴該洋藥局問明始末回向日人細述底情日人總以該舖剪破伊洋爲詞不論眞假俱須賠補地面官無可如何勒派該舖按八成銀付給餘欠二成由本廳墊付日人收訖遂得息事並囑該鋪此後再勿收買日人洋元以免滋擾本廳云○內務府知照本年除夕在保和殿筵宴應備大棹一餑餑棹九十牲肉菒品五九禮奶酒燒酒黄酒四十瓶除是日應派侍衛等擡棹進酒外仍應樂部照例派樂舞人等前往預備○順天府署預在儀門外兩旁高搭彩棚二座至臘月十八日周大京兆躬往樂部署內迎春牛芒神鑾儀衛預備彩亭二分各用校尉八人扛抬前有樂部音樂導引出地安門迤邐至本署升春牛於左彩棚內升芒神於右彩棚內並摹繪春牛芒神圖於夜間派員齎送內廷遞交奏事官恭呈御覧翌日届立春之持於春牛芒神前献徃作樂大京兆朝服致祭府署各宫爲之等禮禮成大京兆親至芒神前取神手中柳鞭向春牛三擊并誦吉利語事畢將鞭仍送芒神手內鑾儀衛校尉復將春牛芒神升置彩亭內樂部鼓吹前導大京兆在後躬送由交　口東西單牌樓出崇文門至先農壇焚化沿途有官兵二名持鞭護送京師俗諺謂之打春○去臘二十日京城巡捕管二十三汛緑營練兵並步軍營練兵齊赴德勝門外教塲合操由各管帶會同神機營委員閱看槍聲絡繹陣式整齊演畢傳諭各官兵封篆期內例止鎗操仍在各廠內演習步伍揬期點名云 
[升憲北上]  
　　升授浙江布政使番禺許犀臺方伯於本月十二日登舟北上入都陛見憲駕於午後由閶門太子碼頭登程用小火輪拖帶座船開赴常州自常以上水勢淺涸輪舟未能遄行卽在常州雇用縴夫挽抵京口然後再換大船渡江登陸由王營旱道北逹京師是日吳中恭送河于者冠盖如雲極騶從之盛云 
[儲憲恙]  
　　江蘇糧儲道王魯薌觀察上臘杪卽抱小恙新歲以來仍未全愈經兩次在撫署請假二十天想因王事賢勞籌畫艱辛 
 
 

Page 3

 
 
所致然日來法船在淞口遊弋禁阻糧米出口海運一節必形棘手度天相吉人憲躬當可勿藥出而任此艱鉅也 
[漢皋市景]  
　　漢皋去臘市面平靜尙未聞有倒塌捲逃等事各業獲利者以油蠟藥材洋貨疋頭棉花絲爲最次則業銀錢者除雲茂興之外亦俱獲利再次則綢縀布疋銀樓紙張等皆稱平穩而紅茶雜貨兩業又次之漢鎭開市有大小之名以初二日起至初六七八等日按日懸牌謂之小關張將來大開張當在二月初一二日也 
[新年火警]  
　　杭垣新正初二夜殘雪乍定嚴寒刺骨居民皆以新年無事閉門早臥爲黄昏後上城柴桗橋扇子巷內忽火光熊熊焚去房屋十餘家水龍竭力施救直至四更方熄緣皋處有巨板行存料如山兼某家樓屋兩進皆極高峻故撲救不易云 
[析津近事]  
　　天津練軍係仿德國操防數年以前卽用德人充當教習一切步伐與歐洲無異惟歴年無事砲車之皮帶砲架之木料不無毁壞去冬將砲車各件一律更新又從德國另聘教習步隊操演已臻純熟砲隧尤五花八門按腔合拍砲聲隆隆震撼山谷而各馬仍屹立不動無少參義輔以馬鎗連珠十二門靶肖法人起立坐臥形狀不一走馬放鎗十能命中七八以此摧敵何敵不摧○日高旣已立約中朝亦不苛求吳續兩欽憲本可錦旋但禍亂初平恐多反覆且全約亦未能妥善奏明之後兩憲奉有諭旨暫駐朝鮮今春北洋有事淸帥或當先回燕帥當少留高國藉資鎭定然則前報謂淸帥已回天津蓋傳間之誤也○河東火會鳴鑼聚衆與租界法捕幾肇釁端幸遇張千戎得全卽時解散一節經列前報兹悉此事經租界委員禀知關道周觀察飭縣查辦代理天津縣祝大令立傳該火會首事訊究據稱火會之設係禦患捍災從不干預别樣情節况聚衆鬥毆尤關例禁更不敢與聞當日火會鳴鉦實因某處報災擬出救護也祝大令卽將以上情節回明關道着火會首事具結完案○代理天津縣祝大令冠軍向在縣中發審因陳大令以培入京引見祝大令遂代理是缺甫經匝月忽染沉疴封印以前陳大令回任視事而祝大令遽歸道山河東祖師廟瘋僧惑衆係祝大令籖差拿獲遞籍了案愚民無識反以祝大令之死因得罪仙佛所致嗚呼我命自天卽使眞有仙佛尙無奈找何瘋僧又何能爲甚矣民之惑也 
[甬洋消息]  
　　前日華安輪船由寗波回滬據船上人稱一路並未遇見法船鎭海口內有中國兵輪五艘停泊該口設有關卡凡中外商輪進口俱令停泊關前聽候查驗明確始許進出云 
[淞濵鴈信]  
　　趙軍門三元由曾九帥派委爲吳淞營務處已登前報昨下午軍門乘福安輪船由金陵抵淞至救生局碼頭登岸各營官均在河干恭迓軍門先至六營公所與朱觀察會晤然後至各防營拜會視事云 
[防營兵]  
　　陳軍門美仙統率仁義忠信四營來滬駐劄業經半載盜賊絶跡兵民相安每日操練陣圖槍法極爲嫺熟前日午刻復整隊大操矛戟刀牌靡不講究而尤擅長於劈山砲命中及遠無一虚發是日觀者甚衆皆嘖嘖稱道以爲似此營勇洵不愧爲節制之師也 
[捉住拐帶]  
　　天津人某甲娶妻某氏業已有年甲同妻住居西門外去冬妻忽不見甲四處訪尋毫無蹤跡嗣悉被江北籍乙丙兩人誘逃日逐留心查探於前日得遇兩人於途上前相扭適巡街捕至將三人一併拘入大自鳴鐘捕房經捕頭研詢甲則覔保出外乙内兩人於今日解案云 
[滬北船事]  
　　德國兩枝半桅兵船上年在虹口老船塢修理完竣現泊北關者禪臣洋行之北京輪船則於昨日進該船塢修理云 
[變產歸欵]  
　　去年十二月十八日租界　視街蔡順興臘燭店倒閉店主蔡炳生挈家逃避約計虧空洋銀有九千元之譜欠户數十家曾赴公堂遞禀經翁太守詢悉情由備登前報嗣於臘月二十八日蔡炳生忽自投到翁太守詰其何往答稱實因歲暮欠欵纍特赴甯波措資太守問曾措到若干蔡答分文無有因卽着將蔡交捕帶囘管押業已多日昨晨翁太守臨捕房發落各案時着將蔡提案問其虧欠不爲不多現在如何料　蔡稱祇得將住房變賣公攤求交保出外料理翁太守謂此等主意諒爾早經打定但房屋約可變價若干造時用過若干保者何人答稱造價約計洋七千元光景刻下變價可得五千元左右所短者擬自向各户情懇至於保人但能保我到案不肯保銀翁太守謂旣有保人着到公堂具保必須的實者方可着將蔡炳生還　於今日解案云 
[寄洋無着]  
　　前日下午英租界二馬路有兩人爭論互扭至盆湯弄捕房據稱去歲十二月望日厦門福康信局周姓曾托日新輪船寄滬布袋包封一个內信一封并洋一百十二元當時曾給信資五百文交與該船副手唐某收下囑到上海時送福康局及信到並無洋元是以滬局發信到厦將經手人追到以便根究因接信來申卽赴日新輪船向唐追究唐諉爲不知兩下互相爭論旋卽登岸本擬赴廟設誓嗣後不知　何爭執扭到捕房英捕頭見兩下各執着赴公堂請訊云 
[遇人不淑]  
　　南市小普陀橋左近有某甲向爲布店生理近有烟霞癖以致落拓頻年所有衣物均歸長生庫中幾幾乎有斷炊之歎其妻怨謪交加對泣牛衣無以爲計幸　妻父常以　薪調給之前日甲何妻索錢妻答以無有甲忿然出外適有負擔賣京貨者經過門外甲妻卽喚買絲線甲適自外歸家見之大怒扭妻髮而痛毆之　自念遇人不淑生不如死遂取阿芙蓉膏吞之鄰婦見其面如土色卽向之　問果係吞烟隨告甲妻之父某乙請醫生調治幸未斷送殘生乙欲尋甲問罪甲自知理屈避匿不出嗟乎丈夫不能自立使牀頭人有終之嗟　屬可恥况復脫　頻占幾致入官不見乎烟之爲害甚矣哉 
[存銀待領]  
　　去年除夕有粤省某衙門門丁河南人王着春麟在英租界謙益客棧病斃由棧主報知三圖地保馮昌檢點箱内存銀衣物除置辦衣棺成殮並將柩暫寄西門外晏公廟外尙存現銀兩封一重一百七十七兩一重四十六兩三錢銀洋五元及衣物固封　棧鎖匙交地保收執而該棧有接客某甲與王同鄉比鄰爲追其家屬來滬領棺及銀兩衣物云 
[領回小孩]  
　　時和輪船開行時有小孩啼哭由該舟買辦盤詰帶孩之人恐其來歴不明知照船主報捕拘案經黄太守訊供押俟備文送縣各情已列前報兹據揚州人王洪桂同某氏至英公堂禀稱該氏有子名六指頭年甫十齡因父死無依流落在外被人誘賣於福逹人今旣獲案特請領回黄太守飭將該孩帶案認母無錯始准先行給領餘事仍須移縣 
[英界公堂瑣案]  
　　捕頭稱鄭亦甫　三十八人及王李氏三名皆皋拾荒者每晚至各處作場棧房强取物件屢經報捕今特一併拘案請爲申斥黄太守謂爾等貧苦堪憐然不應强取他人之物本當重辦今姑寛免嗣後不得再犯○蔡福英稱掮販稻柴因同行王阿永兠攬主顧與論被毆請爲騐傷黄太守騐得蔡福英受傷屬實隨判責王阿永五十板以儆○一百七十二號華捕稱在路見吳長元手持棉被棉衣情狀慌張盤問來歴一味支吾爲此拘案請究吳長元供向在吳淞當勇現因斥革來滬衣被均是已物並不犯竊捕頭禀吳在捕房並不言當勇斥革黄太守隨判吳長元管押半月衣被　存如果期內無人承認始准給還開釋○包探秦少卿稱合順押舖深夜受押衣物實屬違章爲傳該鋪之　永三到案請罰嚴供因有事開門並非違章黄太守隨照前斷罰嚴洋十元撥充醫院經費○包探秦少卿稱前有通州人張阿奎在東洋妓女處 
 
 

Page 4

 
 
行竊侍者衣物拘案懲辦今始開釋詎張又至江天輪船行竊銀洋四元經我緝破將人贓送案黄太守謂張阿奎前經懲辦今尙逗遛在滬又敢犯竊殊屬可惡隨判押一月以儆其洋暫存捕房俟失主認領 
[讀蔣幼節先生安蹇劣齋詩文集讜題一律卽依哲嗣氣短英雄見贈原韵錄請吟壇粲正]  
　　繡虎雕龍誰抗手輪扶大雅海濵　詞華 
滂沛寸心吐翰墨因緣半面盧八斗論才推子　千金賣賦擬相如文名傳遍江南北讀破古今萬卷書[  鑑湖漁隱朱慶礽筱舫氏拜稿]  
[除夕調內子卽示鏡湖釣徒并請霧裏看花客高昌寒食生政刊]  
　　靑鎖貼宜春家筵堂後陳梅花將點額椒酒乍沾唇彩服開箱檢香膏秉　匀凝粧燈節近鬪草度芳辰[  鑑湖漁隠筱舫氏稿]  
[元夕示鏡湖釣徒]  
　　萬户春燈夕遊人連騎過不須聽玉漏到處泛金波仙液盤中露霓裳天上歌家家良宴會獨醒奈愁何[  鑑湖漁隱筱舫氏稿]  
[述懷却寄邸殿鄕即求鑑湖漁隱指疵]  
　　潦倒文章建樹遲側身天地少眞知十年心事三更夢萬里江山一局基瘦骨無情添旅况靑衫有涙話襟期故人遠去西窻寂酒緑燈紅暗自思[  鏡湖釣徒朱吉臣稿於醉月草堂]  
[余暫欲返里留别方嬌玲徐寳卿諸女史勉成三絶錄請大吟壇教政]  
　　偎紅倚翠坐深宵拈韻吟詩慰寂寥　會有期休惜别莫將珠涙洒鮫綃默默無言涙暗流人生離别最堪憂琴書細檢腸猶斷却怪江干送客舟臨期握手劇酸辛暫隔桃源不問津回首碧紗窗下立斷腸人送斷腸人[  怡紅院惜花侍者葆靑錢鋆稿]  
[詠美女手]  
　　曾向花梢揀潄枝宛如春筍露參差金釵欲溜輕扶鬢寳鏡頻臨淡掃眉雙送鞦韆携索處半揎羅袖賭隨時香腮悶托聞嘶馬忙揭珠儼問阿誰[  金陵陳培之道未是草]  
[上海北市絲業會舘籌賑公所施少欽經收山東賑捐十二月二十四日第五百五十二次淸單]  
　　韓壽丞求父病速愈一百元蘇州鹽公堂蘇仰泉三十二元武夷鄭違卿酬愿夏錦園潘志恢求痔漏速愈並求子身體强健三户各十元湖北祥賛堂經手錢十千文慈城同元當洪芾南公和當永和當許紹坪求瘧疾速愈四户各五元　紅亭主四元太倉求合家平安主人求赐平安二户各二元蘇州無名氏浙寗胡克毅求病速愈許願心古　無名氏四户各一元邵邢氏一元翠如意一只工右退圃居士銀八兩合規元八兩三錢九分八厘○恆春祥募萬善同登昌字一萬四百三十三號册無名氏二元○梁金池募富貴源頭同字二次四千三百三號册孫潤川五元陳垣蕭植梁義程㐵何忠李三方秩祖孫遊係運何寶十户各二元徐光黄定孫高何　徐斗徐朱孫　何五王全錢玉睿十户各一元共二十一户三十五元○胡君海帆募昌字六百四十一號册胡翰五元又募昌字六百四十二號册無名氏不須名二户各一元不須名錢二百文又募昌字六百四十三號册金陵周麗全不書名施洪源補過齋四户各一元又募昌字六百四十四號册郭春和繼美堂二户各一元又募昌字六百四十五號册胡翰五元○周君笠樵募昌册劉進恩堂錢十千文劉退恩堂二十千文余志仁　十千文黄合記三千文周荔樵籌潤移助二千四百文黄京記劉菊記周荔樵筆潤移助三户各二千文黄雨農周荔樵補底　數二户各一千文王恆春黄日記李宅三户各五百文共合來規銀四十五兩八錢一分○蘇恆素　饑溺人募昌字七百九十四號册懷仁堂無名氏張兆祥三户各十元無名氏四元譚堯夫無名氏　忍堂人和靈鄭易安張蘭亭六户各三元倪介臣周永茂安定堂玉記岩　泰厚岩尉盛長朱致大履康積慶堂眞德堂路景泉　生子張兆祥朱筱園舍意堂疑香舘十六户各二元修　堂聰訓堂源泰無名氏後占先無名氏昌記誠復興盛居易堂盛　無名氏斡記無名氏淸　居士王昌言唐益泰鳴則堂張梁崑山王孫合人行堂史幽蘭居士　　記孫曼記姚辛生平壽記俞　藻木穉　吳漢文鄧湘泉藻夢子明經堂詹筱芝鄭佑生麟祉堂三十四户各一元沈源泰無名氏若耶居士無名氏宦隱子無名氏連生子無名士　生子百忍堂迎　子紅蓼花舘叢桂軒無名氏吳子昌雙桂堂倪太房無名氏高永福丁氏二十户各　元以上共八十户合來洋一百二十八元○　記募昌字一萬三千八百七十五號册十户共洋二元○贯記募昌字一千二百號册喜問過堂本洋二十元○陳恆足棧募富貴源　同字一次四千七百七十九號册七十五壽婦求合家平安繼志登求嗣水月村主人求得子三户各一元陳潘氏求姑　健一千文秋樹主人祝氏二户各五百文共六户合五元○龍飛車行募昌字一萬一百二十六號册共四十四户合洋十元○劉君鶷生募毛宗濬新大棉衣一百件○謝君益齋募慈　洪塘鎭咸大當原舊棉衣五十件杭州同善堂募永康　濟庚興舊棉衣七十件○朱熙翁經售助賑彩票三帋子英經　一帋計洋八元以上二十四日 
[江督轅門抄]  
　　正月初一日元旦日文武各官俱禀見賀○初二日知縣黎元　辭赴蘇算交代○初三日督粮祝見辭赴寶汜監兌漕米○初四日直隸州楊朝繹禀知奉籌防局委水雷局差○初五日知縣王壽華禀知奉司香福建路粮臺差遣○初六日通判唐錫齡辭赴滬 
[蘇撫轅門抄]  
　　正月初十日新任浙江蘭憲許辭行進京江寗府孫武進縣金均禀辭陽湖縣温禀到候補同知沈鳳韶同里厘局來又劉敦義解餉赴金陵回又胡秉鈺禀　赴江北河　差候補知州汪紹賢禀辭解鏕捐銀兩赴金陵候補　許之祐禀辭赴海渾津局差又劉樹仁禀知泰委赴太倉州屬公幹卽辭從九劉炳禀辭赴上海又　　棠　節知蒙給予勞績班前先拔署一次又吳之傑禀知奉委赴進鶆兩屬查驛站差卽辭○十一日吳淞營恭將閃殿魁吳淞來候補通判李　炬禀辭赴松属守提應免各項銀米串簿差陽　縣温禀辭准補東　縣黄承暄禀辭赴任候補縣李　沂禀辭回吳淞貨捐局又劉誥禀辭回江隂厘局縣丞梁玢從九高朗均禀辭赴海運津局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十二月念四念五日京報全錄]  
　　宮門抄○上諭兩道錄前○選單○御史何奏請飭整頓科塲積獘摺○大臣文等奏審明擬結緣由摺○晉撫奎奏調署各缺片○河督成奏據報陳明片○大臣本奏病請開缺摺子○大臣文等奏請鼓勵摺○十二月二十四日○絪貝勒續假十五日○文秀續假二十日○兵部奏派查齋之大臣派出八額駙恩全明魁符珍謙光富勒渾泰熙敬岳林○又奏派更換值年之王大臣泒出惇王伯王惠王肅王慶王六額駙明秀富勒渾泰○順天府奏京師得雪二寸有餘○召見軍機醇王○十二月二十五日○那蘇圖　满請安○靈中堂請假五日○耆齡請假數日○溥傼請假一月○掌儀司奏初三初七日祭奉先殿載瀾載瀛行禮○召見軍機○皇上明日卯正二刻至大高殿拈香○光緒十年十二月分選單道甘肅平慶涇固化程鼎芬拔貢知縣雲南祿豐魏雲鴻舉山東朝城英峿附生棲霞陳毓松監山西靜樂王勳六監江蘇寳應杜法孟副榜州同山東莒州姚文準增貢縣丞順天衣鄕吳葆長供事巡檢奉天金州杜華監典史浙江壽昌柳省三監縉雲姜文廷監○○掌江南道監察御史臣何從光跪奏爲廣東科塲積獘已深請飭實力整頓以端士習　拔眞才恭摺仰祈聖鑒事竊維三載賓興掄才大典理當科條整飭獘竇肅淸方期登明選公眞才無抑屈之慮乃近來廣東科塲積獘日深玩法鑽營無所不有若不亟爲厘剔流獘更不知伊於胡底臣謹就見聞所及確舉數端爲皇太后皇上敬陳之一謄錄改卷宜嚴辦也謄錄寫卷名曰買花此風相沿已久而其流弊竟有賄買名手充作謄錄代爲删攺者亦有出塲後倩人改政飛信入謄錄所一文竟改至數十字及百餘字者較風檐立就良楛廻殊見售較易如前廣東巡撫裕寛監臨時因硃墨卷不符貼出者至二三百卷之多可知積弊已非一日擬請嗣後責成監臨嚴諭各謄錄認眞謄寫不得錯漏草率如查出有勾通删改筆跡不符等弊卽將謄錄官及謄錄官生一併　以應得之罪並責成對讀官查出硃墨不符之卷過十本以上者給予超委一次卽將該卷貼出若中式後並責令磨勘官從嚴校對務使硃墨相符不得含混庶積習可除而眞才可拔矣闈外走卷宜重懲也走卷之風自昔已有而近科尤盛富儒意圖倖進竟預倩槍手數人藏於僻隱之處得題分作片刻立成卽飛遞塲中其巧捷有不可思議者聞上屇壬午科因巡察頗嚴後交者均未遞到似此藐不畏法非懲一儆百不足以挽頽風擬請專責監臨嚴密關防並飭巡綽官等認眞稽察能查出有走卷者立卽予以超委庶舞弊者不敢有僥倖之心一槍手冒充號軍宜查辦也查號軍皆各縣供應倘能認眞盤詰點騐與以牌印字片何至有頂冒等獘乃近有槍手從外說合臨時充當號軍入場替作文者故過堂時之號軍皆係火夫而入號時之號軍變爲槍手應請責成監臨飭令巡綽官於封號時將該號號軍騐明如不能負重而又面目可疑者卽行拿究枷責庶人知畏法而槍冒可淸矣一塲前拜房宜杜絶也夫夤緣干謁例禁綦嚴乃近來士子預揣可以入簾之知縣拜認師生以爲將來關照地步而不肖簾官利其厚謝莫不樂爲鑽營賄託呈荐無所不有此等惡習亟宜嚴禁應請由該督撫於鄕試年實力訪查如有拜房買荐等獘卽行按法懲治凡久任廣東牧令至十餘年與本地人情面較熟者一槪不准調簾庶鑽營之風可息矣一塲後換卷宜查辦也夫主考認眞校閱嚴定去取何至有硃墨不符字句疵謬致日後換卷之理乃近聞取中之卷竟有用一二百金可以更換者則衡文之草率不問可知應請申明功令嗣後主考同房考官務當同堂閱荐認眞校對塡榜時將硃墨筆跡勘過果屬相符然後錄中倘仍草率從事致塲後換卷該監臨務當秉公叅劾毋得徇情隱飾以上數端皆粤東科塲積獘所當亟爲整頓者明年又值乙酉正科尤宜嚴密關防力爲厘剔伏讀嘉慶十三年上諭考試爲掄才大典懲奸除僞定法綦嚴與其重罰於事後何若嚴禁於事前聖訓煌煌允宜恪守相應請旨飭下該督撫實力整頓嚴定章程務使有獘必懲庶眞才可拔而士習可端矣臣爲淸厘科塲積弊起見是否有當伏乞皇太后皇上聖鑒謹奏奉旨已錄○○奴才文緖祿彭跪奏爲審明帶領員弁奉營總驅使止隊不進並無受賄許降情事照案擬結緣由恭摺仰祈聖鑒事竊奴才等前因匪首士洛八率黨强搶西集鎭廠營總佐領托克吞保奉派帶領驍騎校業普德恩督兵進剿輕許收降悮中賊計統領練軍蘇勒布查有聽許財物收降情事報經奴才等當交呼蘭副都統嚴訊托克呑保旋卽病故業普德恩狡供隨委主事德色勒布前往審訊一面將該弁奏叅奉旨業普德恩着卽革職拿問研訊確情定擬具奏該部知道欽此兹據該副都統督同該主事審明招解到省奴才等飭司覆加研鞫緣該匪王洛八於七月初五日率衆乘搶西集廠綁去商民東竄當經巴彥蘇蘇協領阿奇郭勒派委營總佐領托克吞保帶領該弁兵六十名同知派砲勇四十名前往剿辦與賊接仗殺傷多名竄入劉國泰院內盤踞該員等奮力圍攻王洛八遣出被綁商人向托克吞保關說率黨投降該員應允卽同商人輕進賊隊未出業普德恩疑有他故亦卽進院查看托克吞保令該弁兵在外暫候適委叅領奎德帶隊趕到攻擊王洛八情急手握托克吞保髮　卽要殺害該弁奉托克吞保之令出外止隊奎德卽行飛報統領復將王洛八跟蹤圍住其托克吞保在賊內如何說降有無聽受賊賄業普德恩又奉令在外暫候並不知情亦無向商收降受賄情事質之被擄商人歐萬祿等供稱王洛八逼令出來僅見托克吞保說降並未向業普德恩懇求托克吞保應允同進賊隊王洛八將商人派人别處看守不知王洛八向托克吞保如何說法後來隊到攻擊王洛八乃反顔欲殺大衆哭懇始將商人同托佐領等帶進山內陸續放回後經統領蘇勒在帶領大隊到此全行拿獲正犯各等語再四研訊各供前情不諱案無遁飾應卽擬結查律載斷罪無正條援引他律比附定擬又載若有賊黨來降之人卽便送赴統兵官轉達朝延區處其賣來降人財物因而中途逃竄者斬監候各等語此案托克吞保奉委帶兵剿賊不卽奮力攻擊輕聽商人一面之詞率入賊隊説降致爲縳辱無論有無受賄情事實屬有損軍威應比照賊黨來降未赴統領處轉達幾悮事機依律擬斬監候第業　病故應毋庸議已革驍騎校業普德恩爲該佐領部下所有收降止隊均係奉令而行訊無受賄情弊惟托克吞保爲賊留質該員旣已逃出並未立卽詳報以致統領蘇勒布有所禀揭實屬懦弱不知輕重雲騎尉委叅領奎德卽聽業普德恩由賊內出來止隊雖經當時飛報統領督兵趕到未容王洛八走開悉行拿獲正法究有不合亦請革職同業普德恩均免治罪以昭烱戒商人等訊無不合槪行省釋以免拖累除全案供招送部外所有審明定擬緣由理合恭摺具陳伏乞皇太后皇上聖鑒訓示遵行謹奏軍機大臣奉旨刑部議奏欽此○○奎斌片再署代州直𨽻州知州余振芳調省差委遺缺查有豐鎭廳撫民同知謙吉堪以調署遞遺豐鎭廳一缺查有准補應州知州李恕堪以署理調署大同府陽高通判蕭瓚撤省察看遺缺查有署澤州府同知汪爾艎堪以調署查謙吉任內並無承緝盜案未獲已起四叅處分據署藩臬兩司具詳前來除檄飭遵照外理合附片陳明伏乞聖鑒謹奏軍機大臣奉旨吏部知道欽此○○成孚片再前任運河道穆特布調補山東督糧道遺缺經奴才附片奏委運河同知沈公麟護理在案嗣調補運河道陸仁愷交卸糧篆來運履新當卽檄飭赴任據報於十月二十一日接印視事沈公麟亦於是日交卸仍回本任理合附片陳明謹奏軍機大臣奉旨吏部知道欽此○○奴才本謙跪奏爲假期届满病難速痊懇恩開缺事竊奴才前因感受風寒三次蒙恩賞假四十五日延醫調理無如病勢日增更兼連服湯劑以致氣血兩虧動轉需人扶掖據醫家云必當多日避風調攝方期有功伏思奴才受恩深重曷敢偷安况奴才身兼一等輕車都尉世職更應竭力圖報惟奴才所管正藍旗蒙古副都統差使不敢久曠致躭貽悮再四思維惟有仰懇天恩俯准開去副都統差使請留一等輕車都尉世職俾奴才得以設法調治倘能就痊卽當泥首宮門求賞差使所有奴才因病懇請開去副都統差使緣由謹恭摺具奏伏乞皇太后皇上聖鑒謹奏奉旨已錄○○ 
奴才文緒祿彭跪奏爲遵旨酌保剿辦隣境全股逆匪在事出力官兵以示鼓勵恭摺具奏仰祈聖鑒事竊照前由熱河竄來逆首王端芢周沅得等率黨七十餘名先在呼倫貝爾搶馬經該處練軍剿捕擊敗入山直撲省城當經督飭練敎習等官同蒙古王旗派出員弁悉將全股首要剿擒凈盡未容一名漏網實属異常出力奏請擇尤酌保九月十一日奉到廻摺軍機大臣奉旨覽奏剿捕竄匪情形辦理尙妥在逃之馬洛八着該將軍等嚴密訪拿毋任漏網在事出力員弁准其擇尤保獎毋許冒濫欽此奴才等欽遵之下仰見聖慈微勞必錄策勵戎行之至意除飭属嚴拿馬洛八務獲外隨經咨札呼倫貝爾副都統札賚特王旂並練軍營務處總統各宜據實酌保不准冒濫去後兹據開單請保前來奴才等逐加删减謹將尤爲出力官兵敎習敬繕淸單恭呈御覽仰懇恩施結獎以示鼓勵其次出力弁兵卽由奴才等獎結六七品頂戴咨報兵部註册外所有遵保出力官兵緣由是否有當理合恭摺具奏伏乞皇太后皇上聖鑒謹奏奉旨巳錄 
 
