# 1912 - 185 - 4914150

 

Page 1

 
 
評論 
[行藏論（寒）告岑西林也]  
　　京電稱袁總統電請岑春煊出山授甘新經略使聞岑尙未有以應也記者不敏願進一言 
　　古之人恒稱窮則獨善其身達則兼善天下此行藏之說也又曰邦有道則見無道則隱此亦行藏之說也雖然行藏之說蓋起於專制君主之世專製時代天下之隆替係乎君主一人之賢否一旦身遇桀紂之主刑戮威福無所不施勢不能不以巢許之避世以留待時淸此不特與民主政治國家之元首從民意而定事實旣大背馳即例以個人爲國民全體之集成同爲國民即同負利國福民之責主義亦不免互相謬剌焉 
　　今之時非共和政體告成之日耶非經破壞之後而種種有待於建設之日耶非邊疆不靖利吾中央政府一時力不能及而蠢蠢欲動耶非外人乘吾致力於恢復秩序思欲圖不逞於接壤之區耶大厦爲風雨所飄搖非直飄搖正劇之時也其棟崩梁折之象已見矣故承平無事之時人才彙進淡名寡欲高尙其身以敦薄俗之抑澆風蓋可貴也若夫國家當存亡生死之間雖明知其不濟與不濟而於個人平素之名譽必大損然决不能因個人而置國家大局於不顧所謂苟利於國生死以之可也以國爲前提而一切利害成敗之跡皆不計焉 
　　夫甘新之間漢回雜居時有不靖自軍興以來搶攘益甚今且内訌猶未平也而疆域尤與强俄相錯彼狡焉思逞之心蓄之已非一朝一夕一得其間則乘之而入以今思之西北邊事猶幕燕也且蒙事之劇烈實俄人主之而新疆實首受其彩響非得威重素著之人無以懾内無以對外少不更事之輩縱有才識往往不能應之實際因未經實習故也故以西林之恬靜高尙經略之任謝而不受亦意中事然以吾國之大局與時局之需才論之並以民意之所屬望者論之則林泉之歲月個猶非今日之西林所許領略者也 
　　内則意見不相容外則列强聯合以謀我財政紊如亂麻軍隊時聞警變法律不信金融日窒是爲國本未固之國於斯時也靜者獲全而動者輒敗雖然此所謂成敗一已之成敗也愛國者當注意於一國之成敗而不可謀及一已之成敗若必徘徊顧慮詳愼以出擇可爲者而爲之其不易爲與不可爲者則謹謝以去是一巳之名譽全而國家之大局壞恬退之弊實與僨事同科此尤論世者所不敢或忽者矣 
來稿 
[借欵决裂後之籌畫（江蘇旅滬同人投稿）]  
　　國民之於財政除意見不足較外當分兩種觀念（一）積極之籌畫廣吸母財力　金融機關之敏活但使舉措得宜監督有法大借外債非所懼也故吾黨今日之變計要知非拒債之意（二）消極之籌畫大借外債旣有無窮之困難政府因避困難而遂舍大債以就小債似聞外國銀行團以大債不成將並靳小債以困我我將因欲借債之故而一切任其要挾乎此國民所必不願也然欲不受其要挾而於現在行政之常費及裁軍之急費等舉有所妨又何恃而不受其要挾則非反求諸已先求自活之道不可故於今日不言積極之籌畫專言消極之籌畫所謂自活之道是也 
　　（甲）先言行政之常費亡淸之世行政官階級至繁濫費亦無藝革命以後雖内容未盡厘然要可分爲三級第一級爲中央責任内閣無所不包較之從前政出多門者有别第二級爲省乃地方高級團體第三級爲縣乃地方下級團體合三級之行政經費現時較亡淸之季所省奚啻培蓗在内之皇室經費現併爲優待之歲給四百萬元所有陵寢宫殿園囿之費巡幸祭祀賞賜之費責獻進奉織造採辦之費名爲典禮實縱貪欲專制時已不知凡幾又况詔令專行親貴用事額外誅求官府無抵抗之能人民無過間之事今旣一切捐除而在外之司道府等階級佐貳雜職之重臺江浙漕糧之苦累一律剗除從前各省之督撫司道衙門每一衙門之行政經費有遠過於今之一都督府者而今之地方高級行政一都督府盡之則所省又可知矣以故從前坐待協餉然後行政之省上年獨立以後受協無所而軍事增費亦復力能支持大異向日倚賴之習則向來以供億中央協濟他省爲職責者其財力之有餘裕可知然今則無一省不憂貧良以兵多之故要其大原因則别有在請得而詳嘗言之 
　　凡土地人民爲財之所從出三級行政中惟縣之一級爲直接取財之地愈高則愈遠故今日中央之官吏大者義務小者僅免凍餒而都督府僚屬則有間矣雖無從前兼差掛名之優亦尙不至如中央之貧薄大略足以自　惟上年光復之初則往往賢者義務數月以待省議會之决定俸薪不肖者乘亂爲姦於　有庫項及他存欵偷盜刦奪無所不至其人要終不至如今日京職之苦並其茹苦之長久可斷言也至縣之一階光復之初卽少枵腹辦公之慮自光復至開徵爲期甚近開微以後財源汨汨其來故今日多致富之民政長其不富者必其急公者也必其視全省之包急爲已責循章有徵卽有解者也某等居滬最接近者江蘇聞蘇省民政長之如例徵解者寥寥數人而其餘始則藉口有軍政分府在境繼則遷延觀望擁正供爲已有縣議會之議事爲無效各縣之豫算决算槪無所聞省文催解視若弁髦少解慳囊卽爲大惠無理要挾財政司一言不合卽爲不解之口實以本地人官本地結本地人爲後援儼然有名覇一方之意以故今日之中央不敢遽以法律繩不純正之都督自都督經中央任命以來此風或當稍變而都督之不能以法律繩民政長者乃十有八九往時并貨物稅亦在民政長之手近乃改由省委稍稍補救而丁漕則向爲惟一之正供今爲地方官之魚肉計吾蘇自省併同城州縣以來大縣丁漕額徵百數十萬元少亦數十萬元此項鉅帑以革命之故爲少數民政長所横噬軍人流血之謂何志士效命之謂何政府焦勞國民顚沛之謂何今日所受外國之要挾者皆我國財所從出之地有貪人壅退之坐視國事危而乘危攘竊以致此也此等民政長對於上級官廳恒挾一地方公舉之形式爲可抗上級官廳之用人不純爲本省人因而鼓動省界之邪說以圖脅制歧之中又有歧非覆亡我新造之國家不止嗚呼人之無良至斯極矣 
　　今某等皆本省人也對於本省應有發言之責謂宜責備都督府立查各縣民政長欠解之數尅日催解並責成各地方議會嚴密豫算旣監督本地留支之行政經費並爲上級官廳監督應解之欵推廣省銀行爲金庫徵解一不假手於民政長則尤爲久遠之計省行政機關能舉一省之入欵作爲有著之的欵然後可豫算其革除以來之所省及停解皇室停協他省之所省就行政常費内實餘若干於是常費旣定而急費可得而言矣 
　　（乙）次言裁兵之急費凡行政經費革命以後必較亡淸時爲省以所省者舉行亡淸所不能行之事巳非全無進步之象又况正式國會中必有數種良好稅法爲開源之計故行政費之可以不仰外債斷無疑義至於急費非借債不能應急顧與其中央受大債小債之牽掣何若以各省實赢若于之數確實擔保以募公債不限内外國籍爲切近易行之事乎假如某省綜計歲人每年可贏一百萬卽指此每年百萬有着之款借公債一千萬則付息　外每年尙有　還本金之欵或不遽還本又以財政司之　劉省議會之監督調劑有方則挹彼注茲並可借鉅額之欵或輩固一省之金融成一完全穩健之政策而其向來解作中央元政經費者亦並不侵占以應解中央者還之中央中央之行政經費亦已大省則内外皆蘇息矣一省如是各省皆然求其在我自足以抵制外債此非激於感情爲不可恃之高論也國事練矣百爾君子尙念斯言 
 
 
 

Page 2

 
 
命令 
[七月十二日臨時大總統令]  
　　方今萬國並峙所賴以保持和平者惟在信守條約勿相侵越民國肇造以來迭經宣布列國將從前條約繼績遵守幸賴各國坦懷相與力贊共和民國丕基於焉永奠大售所在豈容或渝現在國内秩序雖有回復之象而對於列邦尤須講信修睦乃可鞏固邦基安危存亡胥視乎此須知吾國此次脫離專制改建共和實千載一時之會當此破壞已終建設伊始前途遼遠險象方多自今以住正國家禍福之所由分亦吾人功罪之所由判凡吾國人各宜履薄臨深互相誥誡着各省都督各地方長官各率所屬文武軍民講究約章切實遵守勿得稍有違犯致失大信於天下而陷國家於危險之途特此通告其各懍遵此令 
　　民國建設甫在萌芽上下一心官民協力滌嫌蠲忿乃克有成凡我國民所共當猛醒者也各省議會立於監督矃廳日在憂讒畏譏之中朝不保暮必至百事廢弛放棄職權地方秩序無以保持人民將何所托命卽在議會若爲抵瑕蹈隙使賢智之精神材力銷磨於言論爭執之間而國家觀念轉形薄弱民間疾苦未遑調查亦豈代表國民之本意數月以來各省行政長官與該省議會或因權限而啟紛爭或因意氣而生衝突始由誤會繼趨極端旣無曲諒之誠復鮮互讓之美本大總統自維薄德不能使我邦人士庶化洽太和内疚於懷不可終日要知政府保障民福議會疏通民情分雖各殊迫無二致若彼此抨擊暗鬥弗休何異言居而毁其室家言行而噋其輗軏特此佈告各省行政各官及各省議會務宜共體時艱互相提挈官有不及則人民擁護而進爲後援民之所欲則官吏盡力而助其發展勿膠成見勿援私圖庶幾開誠布公以漸臻於大同之治此令 
國勢興衰視民德之純駁爲標準世界雄駿之國基民俱有崇信義重然諾之風若有以誑語相譏者若撻市朝引爲奇辱蓋無信不立聖門之法言巧言如簧詩人之大戒自叔季涼薄習爲欺謾爾詐我虞朝三暮四信誓旦旦俄頃即忘讒口囂囂更相蒙蔽今當民國伊始將欲滌瑕蕩穢必先喚起良知凡屬詐僞行爲即是干犯刑律自古開國之初未有禱張爲幻而可以長治久安者誠以禮義廉耻國之四維四維不張國誰與立爲此申儆全國宜崇質直之風毌蹈詭譎之習洗心革面咸與維新此令 
　　各省統一以來秩序漸就恢復各該都督綏靖地方已著成績除業經任命之各都督外职亟應正式任命以專責成茲任命黎元洪領湖北都督譚延　爲湖南都督孫道仁爲福建都督蔣尊　爲浙江都督李烈鈞爲江西都督尹昌衡爲四川都督張鳳翎爲陜西都督胡漢民爲廣東都督陸榮廷爲廣西部督蔡鍔爲雲南都督其各整肅軍旅保衛閭閻肇造民國之丕基共扶艱危之大局此令 
　　尹昌衡現在出省查辦邊事四川都督仍著胡景伊護理此令 
　　任命張培爵爲四川民政長此令 
[專電]  
　　北京電袁總統爲統一軍隊計將派章遹駿調查蜀軍程經邦調查豫軍唐寳潮調查皖軍唐在禮調查粤軍竇寳賢調查寧軍 
　　北京電四總長已不理部事卽欲離京王總長昨日集合全部人員攝影留别紀念蔡總長請袁總統派人俾卽交代 
　　北京電財政部擬以官有財產變賣充費 
　　北京電梁士詒馮國璋會議因西藏軍務緊急籌欵接濟擬於粤省解京協欵内提六萬解藏俟與熊總長議妥即實行 
　　北京電熊總長因借欵决裂决計辭職總統府會議不到但辭表未呈 
　　北京電熊總長因財政困急擬開秘密會設法補救並由陸總理商之参議院議長答以政見未經發表先行開會殊多不便　　杭州電某紳圖佔吕排長聘妻作妾二營全軍大憤公要都督拿辦 
　　杭州電紹縣退伍兵干預民團騷擾自治會地方罷市 
[特約路透電]  
　　北京電鄂省議會通過議案仍將漢冶各礦歸屬鄂省一節北京政界羣謂此種舉動大有關碍於合同非省議會所能决定且日人前後投資巳達日幣一千萬圓得有運輸諸礦產品出口權三十年之久諸礦輸出之鐵日本極有大用故鄂省今如生張省有諸礦恐將釀成國際交涉云 
　　北京電據河南消息各處目下仍有小亂　　北京電據福建都督電告該省大水人民財產傷失無算政府已允協助振濟 
　　北京電江西聞有亂事 
　　北京電國務員屬於同盟會有均陳明决意辭職據該會某員聲稱今將另選會員四人代其職庶將來同盟會組織國務院可得有　歴之會員以任國務員不必求諸他黨云 
　　長沙電長沙洪永芝君（譯音）患傷寒症逝世君爲甯鄉縣人曾在日本某大學研究法律七年之久後冋長沙敎授法律民軍起義後君於畏長沙受職最早現擬卜葬於岳麗山 
　　烟　電此間兵士四强剪人髮雖德領事署辦事華人亦不能倖免此事初本出於游戲今已有危險之象現已電致京中各使署及中政府請卽設法阻止以防兵民衝突 
　　蕪湖電此間稅關地址爭論巳有多年今已議決 
　　東京電法國巡洋艦克納白號昨夜在裹海擱淺 
　　東京電桂太郎公爵昨夜已過奉天因中途遇霧耽擱一日故未在大連停駐致徐世昌無緣與會 
　　東京電法國巡洋艦克納白號現已開往神户以便叅列十四號之慶典該艦因觸海濱之暗石船體爲之洞穿登時海水汨汨灌入其推進機已損乃發無綫電求救現有拖船前往拖之緩同神户進馳擬卽入塢修理法國旗艦杜泊華克司今日已由横濱開往神户 
[譯電]  
　　北京電借欵問題仍無變動顯已成一競技之事中政府現與獨立各團體商訂借款惟尙未有成議勾推男爵今向中政府承貸借欵亦未議妥就廣義論之此事似有絶大關係蓋政府能否節制各省亦牽涉於該問題中也據政府中人聲稱各省必不承認銀行團之修件殆因參議院已拒絶承認借欵合同耳 
　　北京電胡惟德巳任命爲交通總長趙爾巽來京消息今悉不確 
　　烟台電昨夜（十一日）此間有人四出爲人剪髮强逼剪去者約千餘人有商會某領袖抵拒之際剪傷一耳聞當道已接北京訓令限令民人於三日内一律剪髮民人多反對此舉有詢其理由者謂日後恐俄日構兵爲人悞指日人云 
　　華盛頓電美國國務大臣諾克司君巳接英國正式公文論巴拉瑪運河擬准美國商船自由通過問題現信該公文係請美國國會暫緩討論該議案蓋英國之抗議詳文現由郵局寄美也 
　　栢林電意土直接議和各國頗爲嘉許故似不必因此事開會或出而調停云 
[公電]  
　　江蘇都督電北京袁大總統陸軍部段總長財政部熊總長鈞鑒德全蒞寧瞬將一月上叨大總統威信下賴諸將士同心得于左支右絀之中按照前留守所定計劃節節實行現在已經裁遣之軍隊如五十一旅三十五旅二十團共計步兵五團兵數及萬發給欠餉恩餉等費共十五萬元其他各軍四五月欠餉併計支發六十餘萬元此皆由各處　　而來且大半短期借欵本月半巳届歸還之期羅掘已窮實深焦急現在待裁軍隊甚多一俟欵項有着陸續裁遣再行奉聞程德全叩蒸 
　　長沙譚都督電北京國務院參議院鄂黎副總統各省都督均鑒借債困難動失國體非籌抵制無益外交敝省前曾以借銀行團墊款損失主權當電解中央三十萬兩稍補涓埃非敢首先提倡前蒙名都督同時解欵以救危急然一杯之水何救車薪刻下銀行團之要挾比前者更增多條外交之困言之痛心使我果有儲金以爲後盾俾舒目前之急目自不難再與交涉更正條約特敝省財力之艱窘至不可言勉竭棉薄爲犧牲一部以救全體計於日昨籌辦甘新協餉十五萬兩又借解理財部七十五萬兩均經電匯在案尙望殷實各省加倍寛籌源源接濟俾免外債之險而救應付之窮　爲鞏固中央主權起見敢云義先尙希亮察湘都督譚延　叩眞印　　寧波旅滬同鄉會電武昌黎副總統鈞鑒效電詳呈龍角山礦事定邀亮察務乞迅賜電覆俾陳國民英　所遵循無在盻叩寧波旅滬同鄉會處和德沈敦和朱佩珍等同叩眞 
　　黎副總統電寧波旅滬同鄉會虞君和德曁沈朱二君鑒眞電悉現在鄂省實行軍民分治貴會來電已轉交民政長核辦矣此覆元洪文要聞 
[任命國務員問題]  
　　聞總統府秘書長梁士詒前日赴同盟會本部商酌改任國務員一事據云總統與陸總理之意擬以胡維德爲交通總長同盟會表明並無反對之意惟以各部總長宜全體改任要求參議院之同意即不易人亦應在形式上重行組織以符閣員與總理同進退之意若因現任總理爲超然者而爲是枝枝節節之改任開茲先例使將來總理退職閣員中有不辭職者殊與法意相背云云其實唐内閣巳非純粹政黨内閣閣員本不必與總理同進退况總理迭經宣言此次唐之潛逃並無政治上關係故但認爲個人之去就而不認爲内閣之更迭若因政策而去自當别論或云同盟會所主張大有項莊舞劍意在沛公之勢蓋將閣員一律提出求院同意則熊必在其内反對之結果可使熊速去職其實熊早聲明必辭不過俟墊欵有一結束再去耳在記者之意匪特熊不必急去即蔡宋等之去亦不見其有正當之理由也口口聲聲說黨見宜泯而黨見顧益顯哀哉 
　　六月分槪算表退還原因叅議院日前曾提議財政部預算表一時旣未能提出即先擬一二月之槪算表交院核議當由國務院咨財政部照辦現財政部巳將六月分京師各部槪算表於昨日咨送國務院即日由院提交叅議院核議茲將其槪算表數目列下（　數） 
外務部三二九六一五内務部四三九一四九五四財政部六四六七九五·五○一敎育部一二三七二七·四七陸軍部三○二五七○八·三九一海軍部二五一七一一·五二司法部二九六○三農林部六八八五一工商部一二○○○交通部七三四二九·二九以上共五○○○六九七·一二此外尙有總統府秘書廳軍事處二萬四千二百九十八兩零四錢國務院及所轄各局二萬四千二百九十一兩叅議院三萬五千零六百九十六兩三項均歸財玫部槪算之内云 
　　右表到院後聞財政股股員以爲槪算乃含有預算性質今以六月份槪算而於七月中交議枉費神於事何裨擬將原表退還請政府赶將八月份槪算行期提交院議至六七月份槪算歸入决算項下一併交院等情聞已咨復國務院矣 
[迷離撲朔之比欵談]  
　　比款用途迄今未蒙公布頗惹一般人之欵竇自經亞細亞報宣布某西人言論後孫中山迭電到京催促宣布今又十數日矣而公布之說仍復沓如特將天津大公報所記近日各事彙錄如左 
　　大總統之碍難唐紹儀目下雖已解職而比欵用途大總統甚爲碍難以此事不惟孫中山個人問題且與同盟會全體亦有關係擬卽宣布比欵用途淸單以期結此欵案已屢與熊秉三總長會商惟聞熊總長以未曾經手爲詞不願擔負責任因此頗起糾葛然聞其中實有礙難之處　　國務院之密議國務院於初五日開第三十次會議時諸國務員均於下午四鐘前先後到院會議畢後又另開密會約三刻鐘係爲代唐紹儀宣布比欵用途問題聞比款辦法尙未解决已預定次日下午四鐘另開特别會議一次矣 
　　某黨之觀察唐少川卸任總理後某黨對於比欵一事已决定作嚴重之觀察茲該黨偵得政府於此案將數行衍了結之議乃大不謂然日來迭經會議一切對待之法將來必有出而干涉之舉 
[民國對於淸室之小取締]  
　　民國對於淸室應行取締之種種法權巳經妥繕成文不日將由國務院移交淸内務府查照遵辦茲略悉其内客如左 
　　（一）宗室覺羅處分司法部修正刑律一時不能頒布凡對於人民審判事項多有引用舊律者惟現在旣爲民國五族當然統一所有前淸宗室覺羅與人民互有訴訟事件應照民國辦法與人民一律受審處分前淸宗人府不得過問　　（二）内監處分前淸内監違法向歸愼刑司審判現以民國司法應須獨立前淸太監亦係民國人民除内監與内監目自有訴訟之事可暫由淸室内務府自行處分外其稍率及民人事項一律歸民國法庭處分 
　　（三）詳查户籍前淸民政部所編京城户籍册各王公府第均未詳細報告而警區亦難於着手今民國成立應實行平等主義所有各王公貝勒貝子等府第均應遵守民國警察法令一律詳查編入廖户籍 
　　（四）改用陽曆現在各官署局所早經改用陽曆獨各旗都統及淸内務府等衙門投遞公文多用陰曆壬子甚有用宣統四年字樣者實屬不合已極嗣後投文須一律改用陽曆否則駁還 
[臨時敎育會解决問題]  
　　民國第一次中央臨時敎育會業已於初十日開會十二日開議迭誌本報茲悉臨時敎育會所應解决之重要問題有四（一）學校系統前淸時小中高大各學校之畢業生均奬以秀才進士等出身現奬勵旣停各級年限及高等大學聯絡及綜合分立問題均須解决（二）宗敎西洋學校均拜耶蘇中國學校均崇孔子本則取無宗敎主義此後中國學校應否注重宗敎抑專敬孔子亦須解决（三）男女同校西洋各國大學有男女同校者日本則高等小學男女同校中國初高兩等小學究可男女同校否亦須解决（四）音標中國國語經敎育部搜集音標主 
 
 
 

Page 3

 
 
十餘種之多將來採用何種亦應解决 
[集中發行紙幣之决定]  
　　各國發行紙幣原有二制（一）集中發行制此制惟國家銀行有發行紙幣之權私立銀行槪此權（二）分散發行制此制國家銀行以外之各銀行亦得有若干額限之發行紙幣權此上二種各國採用不同現中國銀行旣擬用官辦主義則發行紙幣亦宜採集中發行法刻已擬成草案不日卽將交參議院議决云 
[新政府籌邊種種]  
　　一蒙藏共通辦法大總統以民國成立將近半載外蒙獨立旣未取消而西藏風雲日益急迫若不亟爲籌畫殊於民國之統一大有妨礙前日下午特傳見陸軍叚總長内務趙總長磋議維持辦法擬先通電庫倫辦事大臣駐藏大臣將外蒙各王公及西藏最有勢力之各喇嘛切實調查擇其開通及素孚衆望者開列淸單從速覆報由中央分别委任以重便就近宣慰較之中央委任之宣慰使更覺觀切云 
　　二對付西藏辦法大總統以西藏至今尙未正式承認共和藏兵及華兵在拉薩裏裹塘等處屢次接戰互有勝負某國乘此進兵居心實不可問倘不及早維持藏地恐非我有因於初五日在總統府内召集政治軍事高等顧問籌議對付辦法當擬出數則大致如左（一）恢復達賴權飭令解散藏兵（二）令全權藏民速具正式願書賚送中央述明贊同共和之至誠（三）所有藏地統由華兵保護（四）藏地全權事務統由該處長官鍾頴直接中央辦理（五）達賴有傳敎權對於政務上事件不准横加干涉（六）達賴倘執迷不悟仍使一般愚氓反抗共和與同胞共棄之（七）此事由中央派出宣撫使一員馳赴西藏會同鍾長官籌商辦理（八）商明某國人務須遵守中立即使將來無論如何决裂不得行使破壞主義如接濟軍火暗助戰爭等類　　三那王請示機宜新受烏里雅蘇台將軍兼辦圖什業圖車臣兩盟事宜那彥圖君昨赴總統府謁見呈請委用隨員數人並請示治蒙機宜大總統謂首以開通蒙人知識聯絡内地感情爲要斷不可稍事激烈再增惡感且嚴防外蒙勾串煽惑到至於交通實業尤關緊要當與蒙古交通實業兩公司隨時籌畫進行並一面電達國務院參酌興辦云云那君唯唯談有兩小時始退聞不日卽當起程云 
　　四兩總統錢鎭定偉畫西藏自華兵與藏番衝突後元氣大傷現又謠言大興袁大總統憂之屢與黎副總統電商鎭定西藏政策聞巳議定數端（一）委温宗堯爲西藏鎭撫使前往西藏由湖北酌撥軍隊隨同入藏以資鎭懾（三）再派員賷書赴藏詳告共和之利使達賴班禪兩喇嘛傾心内向（三）與某國駐京公使交涉請其電飭該國軍隊退出藏境惟其中曲折甚多一時恐不能實行云 
[王芝祥抵甯情形]  
　　第三軍軍長王君芝祥奉大總統命今督辦南方軍隊善後事宜於七月初十晚乘特别專車蒞甯翌日上午六時第三第七第八各師師長獨立團長憲兵司令長水師及江甯商會農會各省聯合會奉直魯恊會浙江湖南同鄉會代表均赴下關商會開會歡迎憲兵營派有馬隊赴車站護衛生會由商會主席述歡迎意王君遜謝不遑其演說略云鄙人出京尙未奉有大總統命令旋接程都督來電始知有辦理南方軍隊善後事宜之命惟留守旣經取銷若重立機關則殊不合鄙人不過幫同各都督辦事而巳其遲遲未來者因善後事非徒手可行故就居滬上與北京財政陸軍兩部往返電商幸中央政府亦知借欵必由中央轉多窒礙許各省分借方略有把握又云鄙人從北方來見南方熙熙攘攘大有共和國民氣象深望南北一致盡行庶足以副大總統及各國民期望云 
[漢口又獲宗社黨]  
　　鄂都督府偵探於七號在漢口拿獲宗社黨十餘人並搜出軍火炸彈當經訊明於前日斬决五名餘黨候訊再辦查所獲十餘犯係在漢口張美之巷土皇宫間壁河南人某所開復順祥山貨牛皮行内拿出實係宗社黨之總機關部内藏有機關砲二尊快槍六桿六手檢四支炸彈一小箱槍彈兩大箱皆係夾帶於貨物中由北方運來者當捕拿時漢口警視廳長顧慶雲二鎭統制杜錫鈞均親督軍警前往該行主之妻妾亦一併捕送武昌共計十五名至發覺此案者係警廳高等偵探李玉培現在所獲軍火等件暫存二鎭軍械庫中文又聞該黨供出潘海濤一名亦彼黨頭目潘係湖北黄州人已經軍隊捕獲於九號押解來省又供距漢口五六十里之某地方尙匿有槍六百支亦已派兵前往查取此鄂省近日所以異常戒嚴　 
[淸談]  
　　以宗旨不合之故而辯論不巳且繼之以毆打此胡爲者 
　　或曰報界乃文明之先導者意毆打亦文明事業耳不然一舘毆打之不巳而且糾合六七館以暴戾而恣肆又胡爲者嗚呼報界嗚呼報界之文明 
　　唐紹儀爲比欵故濳蹤赴滬而忽遇一敢死軍司令蒼蒼茫茫遇險出險神乎奇矣 
　　乃以一堂堂總理故而忽戰慄無人色曰先生饒命不敢不敢絶似一兒女子遇險口吻則又奇之奇者 
　　嗚呼以若而人而總理國務烏得不鑄成一短命之内閣 
小說 
[俄王之偵探（一百十七）（無名）]  
　　余道這樣甚好那麽我們現在便去罷遲了恐怕再被人暗算鄧方於是又背了愛末姑娘起來余也穿好了衣服跟着他走走到將近馬車地方將愛末姑娘放下我和鄧方兩人左右扶持同上了馬車走至海邊輪船埠頭上了那小輪鄧方前去和那船主說明將愛末姑娘安放好了然後余與鄧方復上了岸尋着了俄官探訪以前誣害愛末姑娘的人尋了多時依然不得端倪鄧方急欲去看愛末姑娘便先上了船余見離開船時還早因一人獨至小酒店裏去飲酒不到一刻只見兩個人匆匆忙忙的進來向着一個坐在屋隅的客人低聲說道不好了那樣寳貝已被他們扶上輪船去了余細看兩人中間一個人便是何突老夫化妝的余怕看見連忙低下了頭將臂支着頭掩着了半面再聽他談論又聽那坐在屋隅的那人說道你們爲何不將他中途接住呢來的一人道當時已經接了回來只因那我僅一人不能藏的過遠致又被他們取回去了余聽了這些話不免心中暗笑旣又聽得一問人道現在那麽什樣好呢一人道現在只有我們也追上輪去再作道理又有一人道我打聽得今夜輪船比往日開的早我們要去時卽刻便要上船了再遲一刻恐怕來不及兩人都道不錯不錯說後便付了酒錢立刻起身而去余聞這話知道留在愛巴無用急急出了酒店上船去了 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川都督西征雜誌]  
　　啓用關防四川尹都督近自籌備西征中宜後已於六月十一號起用西征關防其文爲四川都督西征軍總司令關防云 
　　誥誡藏民川都督爲剴切曉諭事照得你們西藏地方久爲四川保護各營需餉動輙鉅萬皆我四川擔任自反正以來亦復照常保護你們今天你們輒敢抗拒官兵蹂躙我漢民實屬目無法紀今本都督决定統領大兵前來征勦你們如能回心向化本都督寛其旣往一槪不究自當加意體恤保護如果你們執迷不悟頑梗不化本都督決難寛恕大兵到來玉石俱焚你們那時悔之不及矣各宜細思凛遵 
　　征西人員西征人員業由尹都督特任政務處參贊周卓爲征西軍軍需總長胡弼臣爲征西軍一等軍需官邵從恩爲參贊總長張宣爲參謀總長正參謀樊澤舉藍元一等參謀朱駿聲楊建業一等副官張煦兼帶衛隊秘書總長顏鐔秘書官郭厚源羅一士執法長朱璧彩副官長李延　二等副官陳靑雲三等副官蘇天培 
　　軍隧出發西征軍隊及各項人員現已布置妥當標長朱君敦武已於六月十六號領先鋒隊出發各界均往南關外武侯祠歡送至後方隊准於七月初三日一齊出發云 
[東寗高豎獨立旗]  
　　吉林陳都督現接東寗廳電云昨日突來胡匪二百餘人大肆搶掠張丞被逼成瘋棄城逃走兵警陣亡者甚多匪勢猖獗高竪獨立旗請速派兵往剿等語陳督接電後當飭陸軍二十三鎭進剿並委張雨三前往查辦另函云東寗廳丞張倅祖貪墨成性蒞任以後大肆搜括前曾被該廳商會禀揭在案此次匪亂之起緣係該廳境内有荒地若干出放定章五年後始收租稅詎民方墾熟張賊卽勒租墾户結團反抗張賊大肆野蠻派兵將墾户二百餘人一律驅逐另行出放所得之欵全人私囊各墾户憤極遂投入俄界某匪黨率胡匪馬隊約三百人前來報復日前攻入城内將廳署困起逼張賊將所得之出贜盡行吐否即置之死地張賊一面僞許湊款一面假裝瘋魔乘夜間不備踰垣而逃羣匪見張已逃乃將其家眷看守商民遂多被刦掠云 
[副總統愼重國防]  
　　中央參謀部陳次艮日前特派專員來鄂謁見黎副總統面呈該部新編國防計畫秘書一册予審定以便刋印分發合軍參謀研究黎公以是書關係全國軍事計畫出入　大倘規畫錯誤即爲喪師失地之　木現正兼任參謀長責有攸歸自應愼重斟酌爰特發手諭飭稽查接待寳僚處傳蓮人員一體知悉以現在校閱最緊要之國防計畫一書此七日内非有緊急軍情槪不接見賓僚以免紛擾而昭愼重 
[湖北政界近狀記]  
　　民政長湖北民政長劉心源已經任事全省各司處除軍務司外均歸統轄（外交司法二司在外官制未定以前亦暫由統轉）都督已將民政事件全盤移交然劉　抑爲懷遇有用人行政皆就商黎公說者比都督爲前淸之總督民政長或同省之巡撫誠屬恰當民政府内部組織照所轄各司分科治事同堂辦公惟劉君於秘書科外另用一朱劍卿爲内總文案終日不離左右（劉君歷仕川　各省朱均相隨頗資倚重）所有一切文牘均朱君起草由劉君閱過葢章然後發文秘書繕行各秘書員大爲不懌屢將原稿大加删改甚至句句變其原意聞劉君甚不謂然昨日又發一稿上以硃筆批明不准擅更一字各秘書大　相約不辦謂如此我等儘可裁去另募繕寫生足矣何須秘書爲論者謂民政府之自起衝突必發端於是矣又劉君籍隷嘉魚族大人衆詎省又近自任民政長族中紛紛來省投奔依附每日府前挾雨傘着布衫鄉人之求見者應接不暇劉雖逐一接見然談及謀事則嚴詞拒絶昨有其近房姪孫某原充某營兵丁此次竟率行退伍求謀位置劉君婉拒之某卽大言要挾劉憤極拍桌痛罵而某猶址住衣袖不放後經　隙隊强曳之出猶坐在花廳前揚言若不好爲安置必以白刃黑彈相饗現劉君之公子以其粗暴無狀特酌給川資令其暫住旅館允爲謀一軍隊之事而某仍要求非得隊官不幹甚矣本省官之不易爲也 
　　敎育司鄂省敎育司長姚晋圻前長敎育總會極爲士林所欽仰武昌起義姚即退隱初意本不願出山經黎副總統再三禮聘乃勉强視事嗣以經費支絀謀位置者紛爭甚烈曾先後三四次呈請辭職均經黎公力留而止茲民政長劉心源已經任事以科名論姚爲先進今屈居末僚引以爲恥故又决計求退大有不可一朝居之勢 
　　外交司鄂省近日黨派爭閧謠言日惡居高位者紛紛請兵保護或辭職告假消極狀况殊非佳兆聞外六司正長伍朝樞君亦上書乞假一月回滬省親謂現値暑令各國領事均已遠游避暑交涉無多懇祈避員代理正長俾得囘籍一行聞黎公已允如所請矣 
[粤軍收復開平]  
　　粤都督府頃接肇羅綏靖處周督辦電云接委員自新昌來電我軍四號午刻到開平城匪千餘聞我軍到先棄城潰散在途截獲要匪一被擄婦女四現仍追剿等語合奉聞抒厪之貞叩 
　　又廣陽綏靖處電云開平胡縣令並轉鍾營長子才覽胡東電悉恩開兩屬已派才字營兼辦該營爲節制之師辦理自有把握應否先辦恩後辦開抑或扼紮交界分投迎擊由該文武會商體察情形相機妥辦開平匪勢是何實情隨時具報勿虚飾勿張皇廣陽綏靖處冬 
[荆州七百塊金甎解鄂]  
　　荆州駐紮第七鎭軍隊因在將軍署後改建房屋土夫正淸理牆脚忽挖出一極堅極重之泥甎一塊夫疑之　去泥垢金光爛然始知爲金磚也當即由監工兵士報告統制唐犧支派員督率土夫眼同鋤挖不一點鐘竟挖出同式金磚七百塊並挖出古銅瓶一大座唐統制當即重賞該土夫茲唐統制已於初六日委派妥員由輪船裝運赴鄂解送都督府以作行政經費亦未始非天助民國也 
[湘省告災電一束]  
　　湘鄉電一湘鄉陳知事曁紳商學界電湘督云湘鄉水災造刧　經知事電星此　山水暴漲人民　廬多被冲没現四纩來縣報災紛紛災黎四　危迫待命雖已由縣施粥　糶而財殫力竭實有不可終日之　非籲懇　濟巨欵萬難支持除由知事會紳分途往勘外並議設局籌賑懇卽暫撥十萬元以濟危急並乞速委踏勘事關案急乞俯允 
　　湘鄉電二湘鄉奇災巳呈兩電現水勢漸退　陰雨連綿災民　野望賑甚急乞賜矜憐 
　　沅江電沅江李知事曁自治局屯省云沅江小河十餘垸大河各附垸蛟水衝潰災後罹災慘極懇急賑 
　　益陽電益陽縣議事會電譚都督云益昨大小沿河横决較往年更甚生命財產損失無算慘不忍言皆由夏燿崑等藉修復西林並王家𪧲爲一垸塞河激水所致請飭知事迅即督令平毁以殺水勢拯災救民 
　　甯鄉電寗鄉電局致長沙局電云頃據巡丁加報告益線仍阻敝界查無毛病探聞益陽城内現被大水淹至丈餘來往隔絶沿途電桿多被淹没非水退無法可施不卜何時方能通電如有各報請繞别道免悞要公 
　　桃源電桃源士民公電云桃源東鄉大水災重懇勘賑 
　　寳慶電實郡李知事電云徑宥沁勘運日大雨山水暴漲東北鄉濱河一帶衝毁房屋搦斃人口鏟蕩田苗無算詳細情形俟查確續呈 
　　此外尙有湘潭瀏陽岳州常德等處亦先後來電報災不及備錄誠巨災也 
[周師長反對裁併軍隊]  
　　浙江第五軍長朱瑞君由南京凱旋後以財政空虚力請都督首辦本軍退伍已資遺三千餘人而前敵將校之自請退役者亦踵趾相接現以第二十五師照章亦應裁減經蔣都督會商朱君函請周師長即日來省續開軍事會議詎該師長大不贊成已於昨日答復謂都督示期集議裁併軍隊際茲國帑奇絀裁兵節餉洵屬當務之急惟全國軍備理應由部頒定方昭劃一上月奉召赴省業已面陳端倪竊謂必先明定兵額而後可議裁併方法將來浙軍應需若干二十五師應裁若干尙未奉有明文如率爾集議則標準懸虚恐於全局計畫不無妨碍應請軍長指示方略以資遵循再第六師裁併辦法如何編餘官佐作何處置并希示及云云亦可見其意之所在也 
[贛都督慰勞張于潯]  
　　　省會匪暗結裁兵密議於二號晚間起事搶刦軍櫙局　攻都督府一事幸經發覺卽告救平查兵匪等先在四義園茶室開　　　　賞行起　被偵探誤報在肢家巷張副官家開會密議以敎　　　官兵　　張氏　　用洋油　　大門入内檢查　　　　惟損失頗鉅現經張于潯由鄂　散軍　　省面　寛　確無藏匪開會謀亂之事茲經李　特令慰勞云　該副官長　本　督由潯而皖面鄂協謀光復旣著辛勘隨　戰地復　艱險蒞贛以來委長副官亦能格　職守多所　益此次派赴湖北遺散軍隊尤克措施允當翕合軍心並拿匪黨）龍正文陳國棟）數人具見辦事敏銳熱心毅力爲本督素所嘉賴惟前派赴鄂期間本月二號夜軍隊因聞報拿　至該副官長住宅檢查彼時人衆稍有破損亦所不免本都督聞之殊爲歉仄當飭該員家屬將損失查報茲據該員而稱被損匪輕者卽查明開單呈候飭賠（聞定賠欵洋四百元）至此案詳情仍候另飭查明再行核辦該員旣迭著勳勞正資臂助此次偶累池魚人所共白但求無疚於心不必引爲已玷也 
本埠新聞 
[電請程都督接收滬軍]  
　　參謀部陸軍部致江蘇都督程雪樓君電云奉大總統令肴電悉滬軍都督早經宣布取銷陳前總長所稱不能儘事遷延以妨蘇省統一自是正理亦足見公心大局絶無權利思想所有第十第二十三兩師第二混成旅吳淞要塞四軍應歸程都督統轄整理其薪餉自七月分起即由該都督接收并將該四軍每月應給薪餉若干實存兵數若干查明數目速行電呈候飭財政部撥交該部督給發以一事權等因理合電達遵照 
[誡退伍兵士]  
　　江蘇都督頒布示諭云照得現行條例凡於退伍兵士莫不優加待遇交原籍地方官特别保護以示尊崇軍人之意近聞各處退伍兵士散處四方往往遇事專横擾亂治安如果屬實殊屬不知自愛合亟示諭嗣後各屬退伍兵士其束身自愛者地方官長務須物别優特保護其有前項不法行爲者在該軍人旣巳不知自重卽未便姑容准由地方官隨時拘案訊辦毌稍寬縱自此申誡之後凡我退伍軍人務各恪守法規愼勿　身試法致玷軍界名譽 
[改革商業習慣之預備]  
　　總商會通函各業云商界改曆一事前春袁大總統二月漾電令與各地商會妥商一致之法曾經徵集各業各埠意見多數贊同嗣准實業司長來函謂滬軍陳都督以南北市錢業尙未改曆各業均懷觀望應速勸令遵改以昭大同即經轉據錢業會商處函覆准於七月一號實行請會通告各埠商界一同進行以免參差错落本會以前次各處覆函雖多數贊同陽曆而决定於何時實行却未能普通一致誠以中國幅𢄙遼闊風氣通塞懸� 
殊欲令全國風從各地一律决非旦夕所能奏效習行旣久自可劃一是以未經通告僅覆由實業司長轉請陳都督分飭南北市政廳及民政長出示曉諭俾衆周知乃近接南北市錢業來函謂攺　一事各業皆無動靜復經同業公議請展緩至明年陰曆正月朔日卽陽曆二月六號實行並聲明應注意者兩端一係華洋同行年結有無抵觸一係年結提前辦理四鄉責務能否收集各等語當以該業所稱應注意者兩節自係事實上　歷而言就改革論固未可故步自封就習慣論亦不能不通籌兼顧因又據情函請實業司長酌核辦理旋准覆稱轉奉陳都督函開改用陽曆事關公便未便以一地之積習仍循舊貫至賬務一層無妨貿易出入遵用陽曆而於結賬之期或仍照陰曆舊例或自定結束之期均無不可想商界多明違之士當易就範希即轉達商界按期遵改以期一致進行等因轉函到會又經錄送錢業會商處去後茲據函請邀集各幫各業開會表决前來查改易正朔爲國家之令典人民自應遵攺無庸再三計論而現在所應商决乾係商業上結賬問題必須從根本解决方可推行盡利本會於本月六號第二次常會提議僉以事關改革商業習慣應開大會公决當定於陽曆七月十九號卽陰曆六月初六日下午三句鐘爲開會之期爲此奉布務祈邀集貴同業先行研究商界結賬或於本年陰曆年終或於陽曆年終何者便利先行商定届時到會發表公議取决以昭劃一而免紛歧届期尙希台駕蒞臨發抒閎論是爲至禱 
[爭論破產律之大决鬭]  
　　上海總商會南商會呈法部文云爲誣告商會證據確鑿請求依法懲戒事查破產律於商業上有重大之關係前淸頒布時滬上商人全體反對乃由商會開會集議逐條簽註刻成正本屢次電部擋册尙存均可查核本年純泰莊案發生後上海審判廳執大總統蒸電命令强制南商會實行破產律南商會即以商業自有習慣商請變通辦理而審判廳又疊次來文稱如以該律不適用應由商會向立法機關提出意見聲請修正南商會乃與總商會訂於六月初十日按照司法衙門來文開會議决電請鈞部核示旋奉回電以該律業已廢止不得引用而該存户之代表凌伯華等延請律師丁榕林行規反抗鈞部命令聲請再議又控本商會曲護錢業故意阻撓因謊騙而得鈞部之命令信如該代表所訴是本商會實有犯罪行爲商會係法人法人犯罪以代表人爲被告代理人刑訴律第五十四條有明文本商會總恊理旣爲商會代表均應靜候鈞部撤銷前項命令而乃治以謊騙之罪但本商會之電部本於司法衙門之文告若謂鈞部命令由於商會之所謊騙而商會之所謊騙亦受司法衙門文告而來證據確鑿均可錄呈鈞鑒今大部旣不將謊騙命令撤銷則對於前項命令卽認爲有效則該代表之呈訴即當以誣告律論罪查刑律第一百八十二條意圖他受刑事處分懲戒處分而爲虚僞之告訴者處二等至四等有期徒刑今本商會旣提出有效力之證據足以證明該代表等之誣告自應電請鈞部命令司法官廳提起公訴不勝迫切待命之至 
[維持甯紹航業之大會議]  
　　十二日下午二時四明公所開寗紹航業進行大會到者八百餘人首由沈鴻來君報告維持航業之進行略謂寗紹公司爲我寗紹人第一關鍵今若失敗此後更無一事可爲今與諸公約嗣後凡一店之中其夥友有不趁寗紹公司之船者立將生意辭退請衆舉手於是衆人皆鼓掌又謂一店之中凡不趁寗紹船之人及其貨色不裝寗紹者一經調查屬實立即登册其身後棺木本公所槪不購賣併不准其抬人公所衆均贊成繼由嚴忱熱君代虞洽卿君提議補救之法謂我寗紹公司雖有虧無盈然通盤籌算我寗紹兩府自有此公司以來每年暗中收回權利不下九十餘萬今寗波鄞奉象定慈鎭六邑紹興之上餘兩縣每年每縣撥出公欵五千元合計可得四萬元德亦願籌一萬元有此五萬元以補助公司實爲久長之計衆均贊成且俟與各縣公家商定後照此實行文謂我滬甬一綫從前往來水脚統艙本係一元又受盡多少苦惱自有寗紹公司以來忽而大跌其價其故何歟是不啻傾軋我誘諞我也若公司一經失敗從前種種手段勢必加甚及到那時是來不及了乃一種見利忘義之徒竟有舍寗紹而勿趁者形衣冠而行禽獸此之謂預備奴隷談及此淋漓盡致聲涙俱下臺下鼓掌之聲雷動又謂有業五金業鮑君者日前被傭人將行李悞送他輪後因爲時已遲不及改趁鮑君自知恥辱　罰洋五元以充維持會經費若鮑君者眞可謂勇於改過者矣我寗紹人當盡以鮑君爲榜樣衆均拍掌又謂前月寗紹兩府米價大貴賴我寗紹公司裝載食米逐日接濟現下米價已漸和平果伊誰之力歟飲水思源須知我寗紹人不可一日無寗紹公司矣衆又拍掌又謂公司五角船票從前開辦之時蒙各業各行號鼎力銷行擬自今日爲始凡各業各行號各自開會有能認派船票若干者請函致維持會由會致送有此船票斷不至再趁他輪此亦維持之一策也衆又拍掌次由李韻標君報告今日爲共籌公司進行之策到會者踴躍如此以上各條務望諸公毅力實行爲維持公司對外之要點然公司内面亦不可不加意整頓内外交勉庶公司日有進步則我寗紹人之幸福也衆拍掌時巳鐘鳴五下遂搖鈴散會 
[撤銷捕魚護照]  
　　駐滬通商交涉使咨滬軍都督文云現准稅務司函開日昨接展來函准外交部總長王函開准實業部咨開據捕魚商人陳文翔呈請籌辦復興機船捕魚漁業公司立案保護茲查有英商先在設立德記捕魚公司在吳淞口内外捕魚等情到部查領海内之捕魚權係本國人民所獨有豈容他國商人濫行攙奪相應咨請嚴行交涉務使德記不再在本國領海内捕魚等因該商所稱德記在吳淞口外捕魚一節是否由前淸官吏允許卽希查復核辦等因查此事關係領海特權亟應查明核辦詢希查示等因到關查本埠新近有西商備有機船在吳淞口外捕魚來滬出售一係瑙商信亨卽捕魚商人陳文翔之代表該商領有滬都督護照並經貴交涉使簽字盖印一係英商德記據稱有邀尊處准其作此漁業之說由是觀之該華商陳文翔旣債瑙商代表而機船复樹俄旂其所以遞呈之意實欲達其阻上英旂德記之捕魚目的可知且其專爲自利並非爲中國領海特權亦 
 
 
 

Page 7

 
 
顯而易見總之雙方雖皆用西輪並債西商代表而其中資本係多半出自中國本稅務司於該兩方面均無給照准予營此漁業之事亦不過俟其運魚到滬時照章征稅已耳相應函復即行查核辦理等語本年三月初二日准貴都督府送簽發給陳文翔一百零一號護照赴吳淞口外五英里一帶試辦捕魚並無西商代表字樣業經敝處簽發在案現旣有此糾葛除函稅務司將該項護照撤銷外相應咨明貴都督查照施行再英商德記洋行曾向本交涉使談及此事當以此事須查並未允其照辦亦經函知稅務司合併聲明 
[華界改釘門牌之交涉]  
　　閘北市政廳調查員章季同前日午後奉市長命令會同四區巡長李飛雲帶令木匠吳桃桃在北四川路華洋交界處楊家宅地方調查户籍並將四區前釘之門牌一律除去改釘市政廳所製之新門牌詎正在換釘間突來新捕房二十四號三道頭西捕及二百零五號西捕華探周小弟等以章等越界釘立門牌即將三人帶人捕房留至昨晨併解公共公堂請究先由二百零五號西捕等禀明前情即據民國交涉顧問官洋員恩錫兒上堂操英語聲稱彼處雖由工部局越界開築馬路兩旁房屋係在華界範圍之内市政廳權限所及自應釘立門牌捕房不應干涉請爲察枋並由正副市政長函致正會審官關君略云此事係奉蘇都督訓令在轄境調查户籍外人不應干預諸爲據理力爭等語關君閱畢即會商德師副領事以案關界務交涉應由市政廳自與領事公會妥商辦理遂判章等三人一併開釋 
　　 
[文過飾非之血書]  
　　四川人趙子堅趙仲軒羅錫林廖人俊等環控同鄉人黄漢卿與胞弟黄文卿冐充南洋駐滬偵探英美捕房包探並南北市政廳辦公人員藉端訛詐等情已紀前報昨晨由公共公廨復訊先由四川同鄉會派代表陳君上堂聲稱敝會奉到堂上示谕即開會集議各會員僉以黄氏弟兄專事魚肉同鄉受害者不知凡幾請爲照例治罪並由包探李星福沈阿岳先後上堂禀明兩黄向人訛詐各情繼由各原告投案環求澈究訊之兩黄供稱實遭挾嫌誣指並由黄漢卿將在押所内所寫血書呈案原文如下（外人奴隷裁誣弟兄無辜受曲靑天明察秋毫訊實反坐奸徒放弟歸家養母留兄待罪受寃假藥害人貽毒同胞僞片欺官誣禍手足）關讞員閱畢諭曰原告共有四百餘户之多到堂者約四五十户豈均挾嫌誣指且查證據確鑿未便任狡遂商之德師副領事以此案如照例治罪須禁錮十五年姑寬判兩黄各押西牢三年以昭烱戒 
[律師聯合會開會紀要]  
　　中華律師聯合會於七月十二號開第一次常年大會并選舉職員决定進行方法當塲擬稿電告大總統曁國務總理司法總長茲將選定職員名單錄下正會長沈棟副會長程肇錫審查長沈維禮審查員朱潤民陳明　總務長張維庶務施祖鏞文贖汪堃符會計梁武 
[兵士與巡士衝突]  
　　駐紮太陽廟之光復軍步隊兵士前晚十二時不知因何忽與八區巡士大起衝突繼又與駐紮新大橋之機關砲隊齟齬李統領聞信立與馬隊長張君到場解散然附近居民已飽受虚驚矣 
[誣指商人爲土棍之公憤]  
　　滬西閔行鎭稅務分公所被各船户聚衆鬨毁詳情迭誌前報茲悉該鎭商民以該所長竟將毁所一事牽砌鎭商洪濟雲在内並誣爲土棍羣情大抱不平故於前日開會集議以毁所原因由放該分所之司事金季芳動輙勒索苛擾船户致干衆怒查金季芳曾於未光復之前在閔卡充當司事專以敲詐爲事各船户銜怨已深今見金仍在分所辦事且其欺詐手段較前更甚致有此禍鎭商洪濟雲則毫不關涉至於洪之被誣皆因去歲光復之後金季芳將關卡公欵濳藏避匿嗣由該鎭衆紳士公推洪濟雲督率警隊前往金處囑令迅將公欵交出充餉糈以致積有嫌怨但洪之向金追款純係因公起見而金之唆使所長誣衊朦禀蘇都督則金之居心尤爲險惡且洪濟雲於光復閔鎭時頗爲出力久爲各界推重現被揑誣殊難折服故已議决聯名具呈蘇都督代爲剖白矣 [P按此事金季芳一面尙辯否 
　　程都督飭拿幫匪 
江蘇都督程君令行上海縣民政長云照得太湖一帶盜匪充斥焚燒擄掠結幫横行閭里爲之不安人民多遭蹂躝前雖派兵剿辦拿獲懲治無如此逃彼竄散而復聚各處搶刧仍有所聞且携帶快利槍彈冀與官兵抵抗似此悍徒積菲若非從嚴拿辦不足以絶根株本都督關懷民瘼何忍養癰貽患爲此令仰該民政長即便轉飭屬營嚴秘兜　如捕獲此種邦菲即逕解軍政司按照軍法懲治庶辦理簡速方可淸盜深而靖地方除分行外仰即遵照 
[梒斃强盜和尙]  
　　强盜和尙姚光發等糾黨搶刦大劉家宅黄阿初等家銀洋一案業由滬防李統領餤由莊副官雲石訊明擬罪詳奉陳都督批准將姚光發槍斃德廣監禁五年在案昨日午後李統領飭弁至上海檢察廳命提姚光發到庭派委軍法長顧君文郁騐明正身復令　供無悞卽飭如法捆綁命令滬防第六營帮帶林君率隊押往南門外粥廠前槍斃旋即宣布該犯姚廣發之罪狀一面行文檢察廳即將夥犯德廣自即日爲始監禁五年 
[市選舉乙級開票]  
　　本邑市選舉乙級選民分區投票已紀前報茲悉昨已照章在市政廳由正副市長監視開票計第一區共三百九十五票内有廢票三十六紙第二區五百三十票廢票十三紙第三區四百六票廢票十四紙茲將當選人三十名列左 
　　王樹功五十五票陳文嘉四十一票錢福田三十八票吳炳熊三十六票　模三十四票王引才二十七票王　功二十五票袁叢響二十四票朱鳳章二十四票　晋德二十四票瞿慶善二十二票朱品章二十二票江確生二十二票臧淸揚二十票吳實地二十票沈照十九票葉鉻德十九票朱樹恒十八票王沛麟十八票朱開元十八票徐志淦十六票諸翔十六票艾恒錢十五票林祖溍十四票奚維　十四票曹棅十三票買豐臻十三票　　周十二票　履桂十一票張承　十一票 
[維護慈善事業]  
　　上海市政廳出示云前准思濟因利局司董吳松源等呈稱竊八舗土地祠内有餘屋數椽向由果育當分設仁濟堂辦理達生矜孤義　孩棺諸善　嗣仁濟歸併果育堂該空　　藥中惜爰由王故董增禧等聯合同志組織思濟堂夏施醫藥冬給衣米及常年施賖棺木　年復由吳故董文　念小民經紀艱難取淮揚因利成規　滬瀆救貧善泰易其名曰思濟因利局歷經　辦弗替查市鄉制章程慈善事業均改隷市應辦理八鋪之思濟因利局本在市政範　之内理應遵章改歸市立藉資保護仍由問人担任籌欵接濟按經費之多寡量善奉之出人聯請核准改歸市立以資保護奉准再行公舉領袖呈報立案等西當經答復推舉經理妥爲籌盡在案旋准呈報開會投要互選王樹功吳炳熊爲正副經理陸松年丁融爲辦理常川駐堂均以一年爲任期並添舉趙鴻藻趙葆焜爲司董卽日籌畫核辦請立案給示前來查所報互選經理各職員均係素有名望處置一切自能盡善應卽照准除答復外合行給示爲此示諭地方人等知悉須知因利善泰有益貧民該局現隷慈善團譽董經理期得合　之益睡是正當辦法務宜共相維持力順公益切切 
[原被律師爭執]  
　　趙冠卿在地方審判禀控錢汪氏　賴往來銀兩一案昨午經推事金鴻翔君等開庭　論原告延律師陳則民投稱前開怡盛洋貨號該氏之夫錢伯利在日在怡和洋行爲洋貨定貨戒老夫本號與之往來迨後錢在本號附股十分之三至前淸光緒念二年錢股拆出結欠本號銀一千四百三十餘兩錢則在外自開順昌洋貨號不久閉歇又往奉天貿易迨念六年二月間返滬向索不還未幾病故原告迭向該氏追索復經商會與洋貨公所理處不妥因此禀控現照每年八厘利息結至本年止　欠銀一萬愛七百九十餘兩求追帳簿呈電該氏由丁榕律師輔佐上堂听稱原告所控一切毫無實在証據卽使所呈帳吕其中亦有二大端不符（一）帳簿前後頁數不符缺頁二張（二）帳簿中筆跡有多人書寫顯見有弊應請作爲無效况被告一方面係一婦人昔被騙去價値數千元之珠花一朶聞押在老公茂洋行原告律師辯白帳簿頁數多少乃店中當有之事不足爲據若云筆跡則號家有正副司帳之别彼此登錄筆跡恒有不符至於珠花一節該氏前者已在公共公堂涉訟訊係誣控將案註銷可請調查是時丁律師與陳律師一再申辨承審官諭令勿爭意見如違各割洋十元旋據案中證人朱少谷卽琴壽陳養泉江漢章等到庭候示並請林行規律師起訴聲明今日到案之各證人皆體而商人要求堂上特别優持賜坐承審官曰開庭辨論照章証人無設坐之例林律師曰旣經坐下因顔面攸關不便站立應請堂上暫行破便嗣據各証人聲稱商人雖與兩造相識然來往紏葛不知其詳惟三月十八日曾經會議勸令兩造　訟立有合同飶則不知言畢原被律師又一再辨論承審官决定原告所控一千四百三十餘兩一欵應令被　照繳其利息應還若干候函致商會理虚俟覆到再行判决 
[福州軍民安靜]  
　　駐滬海軍艦隊左司令藍季伯君前奉海軍部劉總長命令乘坐海琛巡洋艦前赴福州等處調查軍民是否融洽並令巡緝洋面去後茲悉藍君業於前日仍駕海琛巡洋艦由閩回滬當卽由電禀報海軍部謂福州一帶刻下安靜如常云 
　　濬川源銀行之交代 
　　四川駐滬濬川源銀行經理人張鐸呈滬軍都督文云爲陳明交代淸楚懇准備文移覆川督事緣四月廿九日奉到命令内開案准四川都督府財政司視電開去秋以來金融機　停滯商事轇　頗多今非大加整理不可敝省設有官銀行濬川源分行在滬去年曾派張蘭廷君到滬淸帳事未竣而罷茲特電請陳一　黄雲鷄兩君同查該行帳目卽壽開辦之法請　　該行從前經理人詳明交代務將存欠各項辦有着落始得卸責并將遵辦情形卽日具文呈復以憑核轉此令等因奉此遵於五月初四日　請陳君一整黄君雲　蒞行稽查帳簿逐欵核對無訛併調查各號往來存欠均有着落毫無舛錯已於陽曆五月十六日交陳黄二君接收矣除山陳黄二君電覆四川都督申明交代無　外理合呈懇備文移覆川督查照須至呈者 
[軍書暫兼議員]  
民政長吳懷疚君復縣會常選人黄申錫函云昨奉惠書以執事現任滬防全軍司令都臨時軍書長當選爲縣議事會議員似與縣制第七條規定稍有窒碍倘與章程實有牴觸則理常辭有給職而就無給職先行函訽再行正式答復等因按諸軍人資格軍書鄭務與軍官軍士稍有區别而究與軍界不無關係查縣制第七條之規定係採用軍民分治之意卽如都督爲一省最高級長官將來新官制頒布不得兼任省長自可預决現軍政民政尙未劃然分離執事如兼任臨時軍書鄙見以爲目前尙無窐倘惟應以參議院議决新官制公布實行軍民分治之日爲限時昆布　 
[審判長對於鍾陸氏之欵惑]  
地方　判應長黄君以純泰莊破產一案尙未辦結該莊主　鑄靑之妻陸氏先於七月一號至廳呈請離婚未經批准茲忽在申新兩報登載告自稱無呈　離婚之事核與該氏所遞之狀阿意相反究　何種出於該氏本意非歉究不明爰於咋口命令承發吏傳諭鍾陸氏於三日内將上項情事明白聲復否則必當提究　　辨别權限之意見書 
姚子讓君爲拆城築路一事發抒意見遞書市政廳云保衛治安以維持秩序爲第一要義維持秩序以　明所有權爲第一要義所有權卽　管權私人所有私人執管之公家有保護之責而不侵犯其執管之權公家所有公家執管之其範　以内之人民有監督之責而亦不侵犯其執管之權如是而秩序定如是而治安保關係地方最爲重要城濠者非公有非私有租户私造之屋私有非公有今印刷内亦載有李總長之宜言云保護城濠租地屋主之血本又市政　决不攘奪利權爲已有竊　上一語極有價　下一語毫無價値所謂利權者指星耶則是何消說得指地耶財是萬無此理（旣担執管責任豈得放棄權利）故曰毫無價　其上一語之所以極有價値者因其於公私責任權限極其分明　定星主血本爲範圍以内爲私有秕户不應絲毫讓步市政應不得絲毫侵犯範樹以外非私有租户不應别有要求市政廳不應别有煦　此謂審明所有權此謂保持秩序築路屬地方行政　圍路線愈　愈故人心皆同卽不得已而收狹則在執行機關應　意思機關之决定而不應徇一小部分之要求卽一小部分之不便亦應對於意思機關而辨論不應對於軌行機關而阻止租户對於地主但當執定血本之數目不應指定保償之事物故路線一節似與租户無關（未完） 
　　湖南都督咨滬軍都督文▲爲宗堯年事（續） 
他如該總辦關確有抵押應照銀行定章辦理之欵細察此欵中有抵押而不確實或抵押不足抵償或抵品遠隔數省等項均與銀行定章不甚符合而該總辦業已指明經手之人亦由該總辦督同經手人追索此非廣生興一欵原呈旣未指明經手人該總辦又不自認淸繳以一巳逃之李葆初推之况所押之田房尾契等據遠在湖北更雞稽考於銀行定章亦爲不合應責成該總辦服敷追還其所謂業巳報明總行分别追索無着巳成濫賬各欵是否確奉總行回示照准尙未可知如總行未經承認仍爲未了之案亦當接續了淸總之該總辦協理經手諸人責任各有攸歸當茲淸理舊案之時豈容置身事外除將原摺分别逐條詳註另單隨文附呈外理合將大槪情形備文呈復貴司查核施行計呈淸招一扣並另呈華豐乾泰抵票二紙到司據此查呈及摺内所稱各節自屬實情應卽據情呈核伏乞轉咨滬軍都督飭令宗堯年督同前經理陳毓棻協理王紀康兩人分别追繳淸還以重公欵而濟要需計抄呈淸摺一扣等情據此並據大漢銀行將華豐本銀湘　一萬兩乾泰銀足紋一萬兩抵票兩張繳由財政局呈送到府請轉達貴軍政府俟宗堯年於二欵本息繳淸後准予發還等情除將抵票二紙暫存敝府外相應一併備文咨明貴都督請煩查照轉飭宗堯年遵照辦理此咨 
　　附滬軍都督令堯年文案查該員前充前淸湖南大淸銀行總辦欠繳經手公欵一案疊據繳呈華豐乾泰二户銀兩業經文電轉咨湖南都督並准來咨飭卽補繳息銀平除及蔣學海經手之欵各在案並抄粘等因到府合行抄粘原文令飭該員遵照前因即日再行切實呈復以憑轉咨核辦切切此令　　再紀呑没薪水之訟訴 
前淸雲貴鐵路總辦維國瑞因不付測量學生王光融江有沱及已故之劉復薪水銀二千零二十二兩被人控奉公共公廨傳訊已誌前報前晚復訊兩造各延律師到堂代辯王襄讞商之西官粤領克君以此案曾據原告等禀奉交通部轉咨滬寗路局查明此項薪銀於民軍光復時由新政府提去應歸交通部籌還惟被告亦應負　同料理之責因判羅交妥保限兩個月幫同交通部理處逾限仍當提追 
　　尹允請仍交原保 
皖軍駐滬籌備處周星若代表該省財政局控前淸六　茶　總辦尹允諧捲呑公欵一案昨經公共公廨復訊被告仍延徐思義律師上堂代爲辯護　　　商之德裴副領事以原告雖將賬據呈案尙有案　未到判尹仍交原保　於下禮拜一午後兩時半集訊 
　　婦人投河圖盡 
前日有一女事生裝束之苗胡氏行至法租界浦灘縱身躍入浦江　盡當爲巡捕　見急令停在該處之船户救起得慶更生昨送公堂請爲盤問氏稱係湖北武昌人母親向在上海今來申採母不遇流落於此乏資回籍不得已出此下策　　員惻然憫之論給漢口船票一紙現洋三元速卽回籍 
　　謝　暑藥 
昨承上海市政　慈善測事務所及保安堂又　北　流公所各送來蟾酥丸臥龍丹午時茶各一百服均當代爲分送書此誌　瑣聞 
[城内]  
　　民政長批示○　征吏胡揚貴票批據禀巳悉此項欠欵上年陸鑫齋邀同該吏與陸秋樓在洋涇鎭茶館結算實係秋橋所欠亦經承認該吏如當時向收早已繳淸完公乃竟疲玩性成一任延宕致有發生翻悔之事迨陸　齋控飭往查又不能實力抵証聽其空言搪塞指爲另有往來家務帳目推託置欠糧於不問該吏一若無關責任形同傀偳又爲之禀請照會鄉董理處陸氏家務又稱該叔姪家道小康不難立時措繳可見該吏明知其能完而必任拖欠一年之久謂非該吏因循所誤百　難辭催征已屬無能辦事更見糊塗本應拘禁以儆姑寛勒限五日責令該吏前往收完倘該吏見好陸氏可以代請鄉董爲之理料家務與本民政長催征錢糧絶無干涉倘再不知振作定予革究不恕凛之商民張實生禀批張祥龍與爾是否同姓異族未據聲明爾姑母候張氏子故無依由爾迎養有購置張祥龍賣出墳地一畝過立候繼生户名完糧忽被張神龍串通地保包錫卿私賣五分二厘三毫去一畝之半藥笆朦轉租契事果屬實爾姑母何不出控旣有單契何不呈驗印串一紙又係七八年前之物抄帖不足爲憑察核恐有隱情殊難照准旣據分禀交涉使合丈局爾應靜候示辦可也抄帖糧串姑存二十五保十三　地保談土生禀批據禀已悉管用租地丈少十四畝有零稱係思恭堂之地是否該堂有收回之地應仍查明確實以便扣算租價至本年歲租錢文候卽移請　軍步除第一師團照案請領送署轉發該保按户散給地户淸單附 
　　地方審判廳民庭批示○江鎭之爲王瑞卿因抵單案被押公廨呈請移提批王瑞卿如果向係住居其保地方陶梅生何得誘入租界収押陶果係代張出欵贖單何得諱贖爲抵其問豈無契約爲憑王瑞卿是日至租界何事在何處被拘張妾黄姓陶梅生等住居何地來呈並未叙明無從核辦仰卽逐一聲叙明白呈復再來呈并不提出繕未殊屬違章併卽補呈 
[南市]  
　　市政廳批示○船目連錦堂禀批禀悉前因各客棧寄運航船貨物被並非航船上人昌收竊去無蹤行棧友謂貨已交航船船户謂貨未收到以致涉訟公堂莫可究詰因諭令該船目酌定交接之法以保商貨而免受虧茲據該船目禀稱按照千字文字義刻就甲乙兩種戳記每船發給一字配以硃印凡行棧送貨之船卽由該船蓋以字戳爲回單之憑証庶諸弊丁杜等情應准照辦候卽出示曉諭可也淸靜菴住持女尼順蓮禀批禀悉查前淸光緒三十二年間同仁輔元堂董事接王縣令照會以奉滬道瑞批據淸靜菴住持尼崇淸禀稱願將殿前東首舊殿房兩進共八間兩披並隨星基地八分八厘七毫創歸婦稚醫院助充善舉是否出於情願仰縣查明禀復據該尼等並禀到應由縣照會到堂經堂董傳崇淸及該氏面訽是否情願該住持崇淸並徒順　立有情頤助菴產據並由該尼簽字堂董復縣後由應出示經張吴氏連户承糧管業案據鑿鑿豈容諱飾乃該氏抺去以上情節徒以鼓簧之言聳人聽聞嘵嘵置辯殊屬不應本市政應旣據張吳氏將該產捐助惟有照據管業該尼卽飾詞强辯　不能因私而麽公也 
　　與例不符○住居城内之徐菊如向在法租界股開報關行日前投裁判所控稱萬居豐記碼頭生祥冶坊内之羅子樵前在台北股開六合公司被呑股本洋一千元私將安記牌號暗中出盤曾向理説置之不睬請爲察斷經陳裁判提訊羅供認不諱惟經理人王子餘延不交　後因自去理賬股東不肯添本是以盤云奉判交保限一月理明在案茲有日本村上律歸函致裁判所以羅有意申請將此案明白會審以分曲直陳裁判因原被俱係華人且本所於各當事人訴訟外國律師向無代理之權羅欲請審訊須倩本國律師代理以符公便業已據情函復矣 
[閘北]  
　　借欵推諉○一區巡士劉錦堂控難髮匠朱耀明與王廣琪合借洋十元不還昨經孫所長傳朱到案訊據供稱洋係王借判交保限五天交王到案訊核 
　　妨碍衛生○蕭錦榮在新閘路沿河閒設毛骨棧現届夏今　氣四溢有碍公衆衛生曾由警務公所傳諭限令遷移在案茲因逾限日久昨由將警務長輪飭偵探隊傳　到案訊究 
[英租界]  
　　調查証據○陸雲洲控蔡月卿不付米價洋一百二十八元一案前晚山廨復訊原告偕証楊義村之妻陶氏上党証明求追質之蔡代不認判蔡還押候下禮拜四原告呈出確實証據再訊　　人証未齊○浦　祥控朱　渭渏股開恒豐裕洋貨號舞弊虧倒等情前晚由廨傳訊兩造各延律師到堂辯謢關　員商之觀審之比領愛君判朱文保候傳集人証於下禮拜五再訊 
　　借欵不理○西洋籍商陳子川控瞿子玖等不理借欵等情昨由　　　　悞至公堂判令交保候訂期會訊 
　　女孩待認○女孩大了頭小了頭　小英子陳蓋兒均因不辨路徑由捕查見一併送留公廨昨由官嫌解案請示據大了頭供年十三歲小了頭供十一歲均福州人同在虹口三元宫附近陳姓家爲婢因出外購物迷途韓女供年十四歳江北人被人誘拐來滬陳女供年十一歲山東人餘語不清判一併留廨候認 
　　來歴不明○　福子李廷山前日帶有淸江女孩周槐子在途行走被捕查見拘入捕房昨解公堂請究訊據瞿供女係及人宋懷良由吳淞事站帶來宋巳被逃判女留本廨　等押候補提人証再訊 
　　串賣小○七浦路居人楊金者將三歲男孩桂實興王壽生串賣與人己被帶往厦門茲經楊每李氏及妻王氏得悉控由捕房將楊王二人拘解公堂質訊一遇判均交保限七天將孩交案 
如違擬辦 
　　乘　行竊○南京路雙龍洋行控粤人李阿三黄阿榮以購物爲由乘間竊取値洋六百餘元之金表等物咋由捕房將二人與同居之何五一併拘解公堂訊明以何無干開釋判李黄各押西牢二年 
　　串詐結果○西洋　商陳少春之妻劉氏張三氏與鄒雲甫藉端串詐洋五十元由廨判令王氏與　各存捕房洋一百元保出候訊在案昨晨由廨復訊原告延　第士律師譯訴前情請追訊之張王氏延赫雷司律師辯護讞員以串詐情吳且牽涉僞造軍用鈔票之陳　山業已解送内地華官訊辦遂判鄒與王氏分别各押兩月以儆 
[美租界]  
　　乘車跌傷○楊順生昨搭三十四號電車至北四川路跳下跌傷手足由捕車送同仁醫院醫治 
　　塌車街損○趙子太昨推塌車至北四川路與五十五號電車拖車相據致碎拖車玻璃窻由捕拘禀捕頭賠洋了事 
　　碾傜婦人○羅國卿咋推塌軍至揚子路揞倒婦人居蔣氏爾傷左足由捕併送捕房佈償醫費了事 
[法租界]  
　　追繳贓洋○瑞豐永之出店周富有上年曾竊店中洋七百元逃避今始爲店夥穆書桃尋獲送捕解廨訊究周供認行竊不諱惟稱僅得洋一百元其餘贓洋被張信泉取去三百元馮某取去三百元訊之張信泉供其洋由馮某弟兄二人託辦鹹貨代送至漢口售去因價未收到故未歸還馮雖不在上海其胞兄茂榮現在永安街海咏行内可以傳案質証廨員卽命包探帶出指提少頃回禀據稱茂榮亦往外埠故未提到聶讞員判周張一併管押着交贓洋 
　　各執一詞○某號電車前日在新机界與丁貴謙所駕之馬車互撞各不認各昨由捕房將司機人朱培元及丁一併傳至公廨請訊朱供預先踏鈴丁充耳不聞致肇禍諯質之丁供朱並不踏鈴故不知後有電車馳來遂政碰撞實雞認各判候查明再行核 
斷 
來函[國民公報來函]  
　　申報執事諸公大鑒敬啓者昨日午後五時有國風日根白逾桓國光新聞四桐民主報仇亮亞東新報某某等至敝報而晤佛蘇甫人坐卽有念餘人一湧而人其中尙有軍人裝者聲言本日時評中有自南京所設假政府一語有違國法命將作者藍公武交出佛蘇答以出門並言時評中假政府假字爲假定之義日本文又作暫字義日報中多稱南京政府爲假政府藍君習見日報　沿用此名稱飼未畢不料田桐等齊起詬囂强謂假字爲眞假之假佛蘇再三温言解想無效白田等卽將佛蘇包　拳足交加頃刻頭而靑腫口鼻流血後腦受傷尤重據館中人役云其中有數人各携槍櫙畏其凶燄不敢上前救護云云而白田等徧行　實見人卽毆遇物卽毁受微傷者六人物被毁者多件力挾佛蘇兩手在泥　中拖走擁至外城　順誣爲叛逆欲　廳官收押警　亦知伊等爲現行犯不應反坐被害人故隨聽佛蘇歸家佛蘇現臥病床蓐痛苦難堪當時白田等又一面分派十餘人至承印敝報之棻化印書局將機器鉛字及一切用具全行搗毁勒令停業聲言卽行封禁排印工人見其遇人即毆只得聽其所爲敝報因此不得不暫行停版竊思民國約法國家有保護人民生命財產之條人民應有身體言論之自由今敝報時評中沿用日報中假政府三字何得有違國法及加以謀反叛逆之惡名縱措詞稍有不合之處自有官廳干涉否則提起訴訟自有法庭審判白田等何得懷挾黨見伊視異已遽行統率多人肆行凶毆似此情形不獨違犯警律擾亂治安而其罪之尤重者實在破壞共和國法敝報自當提起訴訟以俟法庭公判惟同業或有不知此事眞相者謹略述堂時情形乞諸公監察並望同仲公論以警凶頑而全報界名譽不勝盼　之至專此敬請公安國民公報記者徐佛蘇藍公武同啓七月六號 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[靑樓送花都督序仿春夜景桃李園序] [  愛]  
　　夫都督者滬人之贅疣總長者民國之公僕而官塲若夢爲懽幾何總理棄職而逃良有以也况商民燒我以白紙報館罵我以文章去鷄肋之閒曹序靑樓之樂事軍士成羣皆打野雞吾公冶游獨慚杜牧歡會不巳楊梅非輕開天窓以現花爛鼻觀而成穴不到此境難愜嫖懷如仍不行逐以條帚百數 
[新孟子] [  冰薑]  
都督曰簱新之牌醇味之酒晝夜勿休 
　　都督曰中也碰其中發也碰　發故人藥有大雙抬也如中也棄基中發也棄其發則渾與淸之相去其間不能不算 
　　都督曰人有不和也而後可以我和篾片曰其人之不和當如欠帳何都督曰鹽商不爲賴債者 
　　虬髯曰鹽商者購不帶錢嫖不帶票惟帳所在鹽商曰都督者不失其愛友之心者也 
　　都督曰軍政者不足以當大事惟同嫖可以當大 
事 
　　都督曰我辈旣設之酒欲其痛飲之也痛飲之則興之高興之高則情之濃情之濃則長枕大被同其眠故我輩欲其痛飲之也 
[其二]  
　　都督曰我好旨酒而愛美貎 
我執杯飲無算爵 
虬髯視酒如命聞港而流其涎 
　　都督思兼三妓以施秘事其有不肯者跪而求之夜以繼日幸而得之合以待旦 
　　都督曰秘密之事畢而病作病作然後惡濁流興之起演之秘戲看之春册一也 
　　其事則死生以之其病則痛都督曰其味則我飽甞之矣 
[新七夕] [  天民]  
　　乞巧如今亦自由推翻　曆迓新秋年年七夕雙星會偏把佳期誤女牛 
[又] [  味蒓]  
　　不信義和作解人推翻陰曆改良辰新秧插罷新絲織牛女佳期一律新 
[又] [  署芸]  
　　償得天錢十萬多雙星絶早渡銀河平添鳥鵲塡橋累兩次經營建築科 
　　風露高張乞巧筵墜歡車拾未經年牽牛花榜榴花發點綴秋光分外妍 
　　多感羲和是解人提前佳卽証良因新秧插罷新絲熟耕織圖成一律新 
　　　曆仍難一筆勾重申後約曝衣樓神仙也享共和福絶勝年年　孟秋 
[妒律（三續）] [  龍]  
一凡婦見夫與妾就寢故不穩睡隔房頻問瑣屑事務擬坐以聽訟廻避不廻避律笞四十 
　　判曰輕風吹水安能穩臥鴛鴦明月當　忽爾驚呼鸚鵡幾等作蘇家兄弟對床風雨共論文恍疑似馬氏生徒隔帳笙簧聞奏樂揆厥阻撓之罪比諸廻避之條量施薄責用蓋微愆　 
　　一凡婦置妾衾裯床第命作窄小止堪一人獨臥者擬坐以造作不如法律笞四十 
　　判曰張肱室内曾傳共被之風山谷詩中舊有聯床之語妇縱身如趙后未聞隘彼規模男須腰似沈郎何得減其繩尺又豈若露臺需費動惜千金乃竟同雲棧難平僅容一騎稽古制而無徵按爰書而有儆 
　　一凡婦夜臥必於床榻前暗置椅桌等物周匝布密以防夫有他適　坐以侵佔街道律杖六十 
　　判曰陰平有守晋師未必潛來天塹中分越兵焉能飛渡絶非禮闈試士置荆棘於墻端又豈邊塞　軍布　藜於帳外作人笠招豚之計慮患良深笑守株待兎之愚用心亦苦比依侵　慾蝕愚　 
海外奇談 
[疾心同死] [  慶霖]  
　　上月十九日維也納車站查得某號火車中有阿里恩阿爾勃替子爵夫人暴斃且有扣雪男爵之屍横臥於旁阿爾勃替兩手緊握十字架按於胸前其心已爲槍子洞穿扣雪身上亦有槍傷而手中執手槍可見扣雪先斃阿爾勃替而後自斃並在阿爾勃替身上搜得遺書一封内有我等願死在一處乞諸君爲我等安葬云云有知其事者謂二人斃命之由因二人願結白頭之好而扣雪之親屬以爲阿爾勃替年已三十扣雪年祇二十二人相配未免相懸太甚卒不果婚遂致演此慘劇嗚呼痴矣 
尊聞閣詞選 
[夏日晚眺廻文體] [  韞行]  
　　陰濃疊翠鎖村前樹動風涼晚噪蟬吟罷未歸　　遠沈沈綠暗 
枊堤烟 
[夏夜廻文體] [  野鴻]  
　　涼風夜入透窻紗笛弄三更初月斜蒼色野烟迷草綠香添水渚藕開花 
[和西昆唱酬唐明皇一律原韻] [  石相]  
　　翠瓦明鐺玳帽梁千秋金鑑竟沉光空中夜靜神能語帳裏春濃汗有香鼙鼓乍傳驚樂部彩雲未散易胡床可懷蜀道歸來日南内蕭蕭賸夕陽 
[感時三絶] [  綏臣]  
　　世法惟平等人權尙自由諸天應有涙一洒舊神洲别無出世法熟視大江流亦有涔隱水相將刺芥舟落日愁何際下流毁所歸屍眠墳坐輩應爲食言肥 
 
 

Page 11

 
 
心直口快 
　　或問趙智菴像個什慶予謂像個小本經紀人忽然開起大字號實在懇作作威擺擺架子可惜弗　行規 
　　或問叚祺瑞像個什麽子謂像個土地神自已固然正直小鬼實在糊閙 
　　或問劉冠雄像個什麽予謂像個　貨店經理人雖然曉得行情實在莫名其妙 
　　或問蔡子民像個什麽予謂像個鄉間學究雖然道高學富有點弗合時宜 
　　或問王寵惠像個什麽予謂像個初串戲的小生口白時形澀羞做工又恐錯亂祇好件件藏拙 
　　或問宋敎仁像個什麽予謂像個浮滑少年所以無論老少通通合式 
　　或問　英士像個什麽手謂像個猴于正在好好的吃果實忽然得着一塊生姜吃末難吃抛又可惜到弄得左右爲難 
　　或間施植之像個什麽子謂像個尖先生做人小妻大家看弗起當臺受存委曲只好背後哭訴於主人聽[  越痴]  
　　我不願見棄職私逃之某總理我不願見不顧大局之諸黨人吾不願任意胡爲之某都督我不願見酣歌醉舞之衆同胞吾不願見沉溺情慾之男志士我不願見專用洋貨之女志士[  病俠]  
戲評[  健兒]  
[廿八夜之新新舞臺]  
　　孟鴻羣小福安之薛家富孟演白　子戯工架白口較之沈韻秋已具體而微駡天覇一場字字淸綻神氣亦好說至（　爾不死逃生去罷）簡潔老當毫無火氣殊勝於常春恒輩惟與小　安搭配魁偉矮小身段　殊奪刀一場須傴僂而俯就之以致格格不相入請彩全無搭配不當全劃即因之減色主持排戲者不可不泩意也 
林顰卿之打花鼓小調尙好鳳陽白不人設不及周鳳文多矣滬上飾　北婦人身分白口處處神似者惟鳳文一人而已李錦榮之配角尙愜人意 
　　江夢花之探寒窰富　　去老夫人出門唱慢西皮一段轉折自然頓挫得勢過於好奇燀使腔　幾於無句無調殊可不必江出場二六板甚平疲進窰一段做工黽勉從事尙還不弱 
　　四葢燈趙君玉之兄妹串戲四盞燈唱黄忠定軍山二六一段沈鬱頓挫戞戞獨造餘如打金枝雙獅　等之鬚生俱圓轉如意唱忠孝圓之曹莊秦腔戲尤屬拿手趙原唱黑頭鬚生今改武生嗓子尙未倒宏亮圓　聲頗悅耳惟忠孝中唱肖氏（你末那　我末那啍格末那哼那末那啍）無理取　討厭之至而座上叫好反雷動我誠不解 
　　麒麟童之南天門走雪山一段不見着勁唱更不動聽　以屢次丢鬚跌至三交見長座客每逢其跌爛抬其掌雪景開幕尤掌聲雷動腦爲之　時適有京來之伶入座駭顧四座常竊笑之筱琴仙之曹玉姐唱做認眞始終不懈足見力爭上游可嘉之至 
小說 
[零碎小說愛國者] [  冰薑]  
　　吾望實業家赶快提倡實實業吾勸國民赶快抵制舶來品你們看吾渾身是本國貨原是吾一點愛國心昨日爲吾愛妾舗房間少不得要買一隻鐵床幾隻沙法椅子裝幾個冷熱水龍頭買幾套最時新外國花紗衣裙裝幾盞電氣燈自來風扇買幾幅持屏幾條地毯幾幅摺屏草草不恭只化得千把銀子到是遊夜花園少不得一部摩托車門口少不得用兩個印度巡捕金鋼鑽原是女人家少不得的我愛妾巳在亨達利看中了一只總算便宜化得五千銀子到還有一樣一交夏天要講衛生的道理香瓜西瓜吃不得還是吃點脾酒香檳酒嗬囒水冰忌廉好在一品香吾有股份的呌他逐日送得來狠是便當我還有一椿極快活的事愛妾對我說現在時勢不好啥個共和黨同盟會天天鬧脾氣弄得民國不大太平看起來還有風潮來哩勸你存拉錢莊上當裏的欵子趁眼前銀根鬆動還是提出來存到外國銀行裏去罷哈哈眞正好見識 
[學校小說某先生] [  桂]  
　　叮呤叮呤叮呤叮呤如是者十餘響此何聲某處某初　小學校之鈴聲也 
甲生曰上課鐘鳴矣乙生曰某先生來上算術矣丙丁戊巳庚辛壬癸各生齊聲曰今又輪某先生乎樂哉樂哉趣甚趣甚 
　　於是諸生爭先恐推背喧　而人講堂一若羣　之歸林萬馬之奔槽者然紛亂情狀言難形容之 
須臾所謂某先生者右執課本左持敎鞭而上講壇級長某生喊起立致敬口號曰一而數十餘生和之曰一一一曰二又和之曰二二二曰三又和之曰三三三 
某先生怒其無禮拍鞭之聲如爆竹如擂鼓鞭幾近而一二三之聲乃稍止 
　　某先生復執筆唱名劃到及甲生甲生與非甲生應之曰到到到到及乙生乙生與非乙生亦應之曰到到到到及丙丁生亦然及戊已庚辛壬癸等生亦無不然 
　　某先生大怒無如何也勉强書三問題於黑板諸生之伏案演習者竟絶無而僅有 
路時忽有一種聲浪傳送於人耳者若狂笑聲號哭聲扭打聲　　聲訴告聲行動聲及某先生之劈劈拍拍聲 
　　至是某先生怒髮衝冠執鞭亂打打東則西應打西則東應聲嘶力竭氣喘膚汗正束手無策之時而救命之落課鐘鳴矣 
某先生乃復上課壇將三題演之於板謂諸生曰此爲某法此爲某法汝曹可照抄之語畢而一二三之聲又起學生轟然如鳥獸散某先生亦倖倖出 
 
 

Page 12

 
 
   
 
