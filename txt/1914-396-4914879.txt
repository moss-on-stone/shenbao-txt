# 1914 - 396 - 4914879

 

Page 1

 
 
   
 
 

Page 2

 
 
時評 
[藏事决裂（默）]  
　　中國用兵有三二曰平黨人二曰剿土匪三曰備邊患而對外不預焉去年之兵力專用於平黨人而不暇防匪故白匪之勢力如此今年之兵力專用於剿土匪而不暇防邊故藏事之决裂如此 
藏事决裂而用兵西藏之說又起夫中國不嘗用兵於西藏者耶用兵結果徒傷國家之財力徒資騷擾之口實絲毫不足以服藏人乃至進退維谷而自罷今若再用兵勿論其前途之勝利若何試問有此兵力否也前此外蒙宣布獨立政府束手而無如何撫慰之文再三磋商之使絡繹而卒未達取消之目的藏人雖未同時舉發然早有以窺政府之能力今之强硬不稍屈所以微示其意也乃欲以兵力决之非特礙於他種關係且亦不足以懾藏人也是故以情勢言之决無用兵之理况白匪之勢雖稍殺而尙跳躍自如其他乘間伺隙者又徧地皆是能有幾許餘威以及於西藏國人更有幾許力量再增一重兵禍耶 
雖然不用兵又將何法以解决之外交家折衝之手段已窮嗚呼西藏從此休矣 
[命令]  
　　補七月十日大總統策令國務卿呈據銓叙局局長張元奇詳請任命傅嶽棻爲參事應照准此令 
又令國務卿呈據銓叙局局長張元奇詳請任命陳秉鈞陳淦孫史紀常爲僉事應照准此令 
又令據兼署湖南巡按使湯薌銘呈稱知事辦理匪案異常出力照章請奬等語署道縣知事望雲亭暫留署任江華縣知事黎瑛署寗遠縣頟事張立德署嘉和縣知事沈霂均給予四等嘉禾章以昭激勸此令 
又令陸軍總長段祺瑞呈請將張開林丁超均授爲陸軍步兵上校黔爾守曹起順趙振江董恒魁王鴻珂均授爲陸軍步兵中校崇海孟兆熊均加給陸軍步兵中校銜梁克明張萃然張永景張鎭西穆德順王樹棠鄒雲祥均授爲陸軍步兵少校崔鳳桐授爲陸軍騎兵少校王志仁祝銘吳恩承高樹棠均授爲陸軍砲兵少校應照准此令 
又令陸軍總長段祺瑞呈請將一次克復白靈廟出力之陳玉甲加陸軍步兵中校銜索景斌郗裕厚授爲陸軍步兵少校並加中校銜源多那斯深夏得祥曹國斌授爲陸軍步兵少校安榮授爲陸軍炮兵少校達敏泰尤祿明秀董　泰加陸軍步兵少校銜廣祿慶善李文錦孟廣順劉玉龍加陸軍騎兵少校銜吳裕昆治綸王五珠馬步雲侯文相恒棟賈善述均加給陸軍步兵少校銜榮興段郁均加給陸軍騎兵少校銜　照准此令又令陸軍總長段祺瑞呈請將楊德滋授爲陸軍砲兵上校胡瑞祥趙立業授爲法律步兵中校孫家林羅鳳章周樹廉授爲陸軍砲兵中校吳可章授爲陸軍輜重兵中校田世榮朱鳴紀惠林董玉銘授爲陸軍步兵少校李鴻斌加給陸軍步兵少校銜黄德本苗鳳翔授爲陸軍砲兵少校柏逢春金有坤均加給陸軍砲兵少校銜王玉魁授爲陸軍工兵少校應照准此令 
[專電]  
　　北京電中藏會議其爲難情形外間早有所傳現政府己宣布决裂將詳情分戟属省 
北京電此間中外通信社發布通信題爲熊希齡詭計敗露謂熊任内所設國院通信編譯處處長魏易承熊意反對總統制毁袁名譽謂已墜失總統信用等語熊昨函袁請查辦虚實魏擬起訴外間傳熊因參案告假然熊實病瘧請假五日 
北京電馮華甫上將軍到京已謁見大總統二次每見必留晚飯昨晚就宴馮口吻中略示不願回任意言將軍體制雖尊其實一無事體國璋無從効力云云大總統極意勸慰謂汝比别人不同儘可做事予當特别相待馮仍無轉圜意因之外間頗傳馮將任參謀總長之說是否當於一星期内決之 
北京電政府嚴電田文烈段芝貴兩將軍查辦荆紫關軍隊防務疎忽縱匪東竄 
北京電此間山西同鄉得太原來電言閻將於日内晉京其到京何事尙未得知 
北京電參謀本部附設之航空學校頭班學生己經畢業惟該畢業生將來如何位置頗難解決因之各生非常懷疑 
南京電財政部電飭韓巡按使籌欵解京備付短期借欵 
南京電韓巡按使昨催各縣速將巿鄉所辦學校曁經費若干造册送閱以憑通盤籌劃 
南京電馮煦魏家驊辦理振撫用欵二十餘萬刻將全案卷宗呈請韓巡按使咨部核銷 
南京電韓巡按使電飭徐海淮陽兩道尹妥定章程取締私藏鎗械 
[特約路透電]  
　　北京電中政府拒絶展長中蒙休戰期限原定阿爾泰山及科布多停戰一年今巳滿期聞中政府已照會俄使署說者謂此舉乃外交上之手續非表中國有倚恃武力拒蒙之意惟蒙人如果進攻則華兵舉動更可自由 
北京電京中現紛紛討論交通系分裂之後梁士詒之權力恐將不保然梁仍安然避暑西山今有總長數人因交通系之故地位動搖北京政局之潮流亦爲更變 
北京電法使署又稱上海徐家匯地界合同將於十四日宣布並否認實在推廣租界之說且謂此僅規定界外各路周圍地方之警政及管理權因諸路已歸法捕房管理中法警察若不相助爲理則常易令罪犯逃出法網云 
北京電據順天時報載稱寳林公司現竭力運動欲得京熱洮奉及錦州支路之敷設權此項消息實屬無稽之談日本外交省前正式否認者即此說也順天時報衆皆目爲日本之半官報今乃載此不實之消息殊令人惶惑也 
北京電廣州灣徵收人頭稅一節今據法使署聲稱該處並未徵取人頭稅惟曾印發一種履歷據富者領之納費洋一元中等者五角貧民免費蓋爲註册起見廣州灣人民並未反對惟廣州有好事者張大其詞聳人聽聞云 
廣州電前二日天降大雨聞東江之水現亦氾濫水若不退則將碍及秋成北江西江之水現復漸漲 
廣州電昨日基督敎青年會新屋行破土禮該屋共需造費洋二十五萬元多由美人捐助 
譯電 
　　倫敦電外相葛雷君十日在平民議院宣布藏務問題（按前半節巳載昨報）謂英俄兩國相約不干涉藏務致令中國在藏之地位完全穩固此舉令印度邊界爲之俶擾而中國即乘此時機希圖征服西藏强改行省此實極不合理之舉吾人固當鳴不平者也繼又論及揚子江流域鐵路問題謂匯豐銀行曾與德華銀行訂立合同旣而因此發生種種糾葛近嘗竭力角脫之故今日英國之手腕已較前自由吾人現有種種之未定極大之鐵路讓與權余（外相自稱）信此項具體之布置可使各團體連同吾人在中國有特别利益之處進行更可自由至外間輒怨英國之資本乏外交之助力一節荀以善意之資本經營世間各處之讓與權而無政治抗議附屬於此者則吾人自有竭力扶助之責云 
倫敦電墨西哥叛黨佔據加達拉茄拉時俘官軍五千人及獲大批軍火糧食維拉將軍聲稱彼僅願與烏爾太總統於戰場開談判云要聞一 
[西藏問題交涉破裂之面面觀]  
　　西藏交涉自民國元年八月十七日由英國提出以來至今二歲有餘中英藏三方面代表在西母拉開會議亦經半載有餘我國代表陳貽範曾屢次電致政府陳述交涉困難之情形政府研究之結果確定以和平解决然西藏及英國之主張與我國提案懸隔甚遠遂至交涉破裂茲聞其確執爭議之要點專在自治區域之劃界問題其我國之主張以由雅魯藏布江届江達再西北至青海前藏新疆之交界地點爲境界西藏之主張以前藏後藏全部爲自治之區域英國之主張東以怒江爲界北以崑崙山脉爲界青海一部亦劃歸其範圍仙相持不下遂以決裂至其詳情則陳貽範氏主張以察木多東方八百里之地帶讓與西藏而拒絶西藏所主張之以青海全部撒爾賓河東南地帶屬入後藏爲自治區域範圍並主張以青海南方至撒爾賓河地帶屬入後藏區域而以青海南北及察木多東方五百英里之地帶屬入前藏蓋其理由以從來青海屬中國之領土而撒爾賓河東方一帶之地固在中國之治下而中國軍隊守備察木多及撒爾賓河西方領土故不能承認西藏代表之主張云云陳旣堅持此議而西藏代表又不肯承認於是中英藏三方委員巳於上月底約定暫休會議九天專討究此項條件以便交換意見嗣至本月六號巳屆十日之項遂開最後之會議以中藏及英代表之意見提出討論聞其商議情形中國代表以中藏境爲界讓步定撒爾賓河然西藏代表則謂西藏（指謂前藏）接至川境而巴塘亦含於此中遂不承認中國之主張於是會議决裂致使消費數月之西藏會議遂行解散中國陳代表以下英國代表馬克麻鴻氏及西藏代表現巳由西摸拉起程各回本國說者謂中藏恐將用兵茲更據駐京洋文報訪員致各國電與英文京報之紀載譯錄如左 
路透電訪員發各國電西藏會議今日（六日）停止其不能同意之點有三藏人要求外藏及青海之一半須有自治權此係指崑崙山迤南之地須令自治至於中國政府則要求以察木多及三十九族之地歸入内藏緣喇嘛之在内藏雖得保存其宗敎權而實完全爲中國之土地有實際上之管轄權中國政府又謂青海屬於甘肅省與西藏無涉且向歸該省長官管理會議開始之時中國軍隊駐紥在察木多之西後經退至察木多留駐至今又聞中國以該處種族截然不同不承認西藏能治理青海三十九族且此二處之人民常助中國以敵藏人當會議開始之時中國議以江達爲虽藏之界嗣經讓步六次計讓出八百英里之地而允以怒江爲中藏之界現在中國方面仍望能將西藏問題和平商議惟恐印藏逕自訂約如果印藏逕自訂約此爲不友睦之舉動近察印度政府之態度則知中國之所以懷疑於印政府者似不爲無因也 
泰晤士報訪員致倫敦電（七月六日發） 
三方面會議因内外藏界線問題不能議妥現已停止聞中國原議欲以江達爲西藏邊界嗣經讓步願將江達與怒江之間八百英里遼闊之地劃歸外藏而藏人仍復堅持欲將青海全部曁怒江以東之地亦歸外藏即所謂自治西藏而中國未之允至川邊一帶中國不允劃歸内藏中國最多之讓步擬以青海南半部及察木多以東五百英里之地歸内藏範圍因青海久爲中國屬地怒江以東之地亦向歸中國管轄中國軍隊目前仍駐守察木多一帶幾至怒江東岸聞在會議之先彼此曾接洽妥貼華軍不向西進藏兵不來東侵意即謂凡中國軍隊所駐守之地當繼續歸中國治理云 
英文文京報論調據英文京報載比聞中英藏代表在哲孟雄會議事久不决將有中止字憂而所謂三方互相遷就之希望必不可得矣本報英文京報自稱）關於藏事消息所載雖甚單簡然頗稱扼要能使關心哲孟雄會議情形者知藏事目下日形紛糾但無論如何困難中國將來必有敉平之一日也夫藏事最難解决者即英藏所要求關於包括内外藏之領土問題是先是中國曾允讓出約八百英里之領土直至江卡之東江卡者中國原來所要求爲與西藏分界之區域也旣有此讓而藏人乃欲要求青海全地與青海以南怒江以東之領土劃歸外藏占領無怪中國不能應允而沿四川邊境之地劃入内藏領土中國更何能承認耶中國所預備讓與者即青海以南之地迤東至怒江爲止可劃入有自治權之西藏而一方面青海南部及江卡以東約五百里之領土可劃入内藏凡周知前清帝國之疆界者必知此讓與十分顧全痵交也青海向爲中國屬地而怒江東邊之領土在中國管轄權之下且一方面中國軍隊固明明管 ] 
理江止及江卡以東之部落也加以中國於該會議開會之始預先表明中國軍隊不日西進西藏軍隊不得東向此項預約即表明中國應保存其固有之領土而今西藏乃不承認此言則其咎不在中國矣又前清趙爾巽督川時曾以江卡定爲與西藏分界之地江卡以東歸入川督管轄按照以上各情形則中國堅持以江卡爲國界之說毫不爲過至以青海獨立於西藏之外則尤有實在之根據因該地向歸陜甘總督所管轄也現在中國雖有自六千至八千之軍隊駐紥江卡受英人逼迫以後已應允分界之地退至怒江矣不料西藏猶不滿意竟欲將内藏領土伸至四川邊界也夫中國所願讓之領土質言之只有中國實在所不能管轄之地而已今中國又堅執江卡以西之吉雅達爲三十二土司之部落實係中國人種該地向爲中國領土與西藏毫無關係現中國所允許者即以怒江爲外藏與中國分界之地又從怒江起點江卡以東約五百英里歸入内藏領土伹此種讓與該代表等尙不承認是以該會議祇能停止以俟另外設法轉圜也 
[呈覆祀天通禮祭禮祭品之文章]  
　　内務朱總長遵擬祀天通禮分别規定祭禮祭品呈請總統鑒核一節已誌前報茲將朱總長原呈錄下爲遵擬祀天通禮分别規定祭禮祭品呈請鑒核事二月七日奉大總統令據政治會議呈覆前奉諮詢祭天一案經開會全體議決僉以爲禮莫重於祭祭莫大於祀天應定爲通祭自大總統至國民皆可行之大總統代表國民致祭各地方行政長官代表地方人民致祭國民各聽家自爲祭以示一體京師祭所應在天壇祭期應用冬至祭禮應用跪拜祭品應用牲牢再四討論均無疑義惟冠服應飭下所司特别規定其祭禮祭品之詳細條目請一併飭交所司採取各說編定施行等語本大總統深維祭天之禮自古攸隆有其舉之莫敢或廢至五族人民齋戒懍神明之敬法制無禁止之條應准如擬定爲通祭祭所祭期均照所議辦理其特别冠服及祭禮祭品應如何分别規定着内務部廣集見聞詳晰議擬呈候頒行垂爲令典此令等因奉此本部遵即設立編訂禮制會並先議定五禮綱目呈奉大總統批准在案謹案五禮莫先於告禮吉禮莫重於祀天歷代相因未之或廢儀文末团略有異同竊謂殷人尙質周人沿文雖繁簡殊宜而制禮之意則一惟是簡者易行繁或難備今茲政尙共和無囿不下庶人之說凡所制定利在通行且祀天之禮以質爲敬故禮器云至敬不壇掃地而祭郊特牲云祭天掃地而祭焉於 
 
 
 

Page 3

 
 
　　其質而巳矣蓋以天者至尊無上無物足以配天則唯從至儉至簡以象天地之性是以牲不過繭粟太羹玄酒粢食不鑿其器犧柆疏布羃樿杓豆登鼎爼簠簋匏陶之類其藉蒲越　枯其車素車其服大裘如此而巳閱世久遠寖有違失夫因時制宜各從其便欲盡復上古之制固巳扞格難通而踵事增華抑又非禮今謹擬大總統祀天儀及各地方行政長官祀天儀國民祀天儀經在會各員分别起草開會逐次審查議决大抵斷自唐代下逮明清斟酌取舍唯從其簡至所删易各條悉有依據不敢憑臆妄作理合將所擬各項儀節並理由說明書繕呈謹乞大總統鈞鑒訓示施行謹呈巳於七月五日奉總統批令祀天典禮綦重所呈各節準今酌古考訂周詳應即准予照辦交政事堂禮制館通行遵照說明書並發此批 
[何宗蓮孔庚之罪名]  
　　察哈爾都統何宗蓮晋西鎭守使孔庚因張家口包頭鎭兵變事前未能策防均交陸軍部議處茲聞該部軍法司核議以何孔於兵變之先雖未預防在當時親率衞隊擊散亂兵實屬勇敢異常地方未致全遭糜爛个過應得失察之咎而巳係屬公罪將來以記過或抵銷了事近日忽有軍官多人控張家口之變何宗蓮部下衞隊實與其事故復派徐次長往查則恐未必即以記過抵銷了事也 
[京塵中之官塲一瞥]  
　　龍建章外任道尹之裏面龍建章在交通部之勢力與葉恭綽正在相頡頏之地位此次龍氏被任爲貴州黔中道道尹之故人莫知之卽龍氏亦殊出意外之事茲據探聞此舉係因梁交通總長欲將交通部歷來之積勢全行掃盡其第一着手辦法卽在重要人物之調換故此次龍氏之出任道尹全决於秘密之中疾雷一轟不遑　耳並聞此種手叚今後漸將推行於部中各方面以期達改革之目的云 
張鳳翽得封將軍之由來前陜西都督張君鳳翽曾喧傳被肅政史彈劾其後張君來京倐又封爲揚威將軍無人不以爲異昨據某人所談内幕情形云張君來京覲見之時語頗恭順謙謹袁總統意亦頗形和靄不欲深咎其事至此次封爲將軍則原係隨同都督分際一律贈封者别無他故云 
馮國璋抵京以後之近狀馮國璋將軍巳於日前抵京此行主指一爲磋商要公一爲離京日久亟思一覲總統以昭藎誠聞旌　駐於禁衞軍司令部孔道會以馮素日熱心孔道故特請其到該會演說聞馮已允其請定於明日（十號）下午二鐘在西河沿該會事務所演說又前陜西都督張鳳翽君是日亦蒞會演說云 
朱家寳來京面覲之原因直隷巡按使朱將軍於昨日至京探其原因係因將軍前此母弟之喪總統特加慰唁情禮殷渥此次晉京特面覲總統懇謝以表感意一方面並有要政面領機宜大約不日卽行出京回津云 
[江蘇之私土（岐逸）]  
　　鴉片禁種禁吸禁運而後煙毒可望肅清江蘇開化之地成效固大可觀然禁種禁吸雖力而一般商人私運之法則百出不窮故一就内地稍加觀察則禁烟問題之關鍵全在滬地土商之消長以爲衡可無疑也 
南京地稱名都治化較整而查獲私土之案日有數起其餘漏　者又不知凡幾小民能餘二三十元則甘冒刑律以之販土商店有數百元之行本者亦先之以販土本業姑舍之有一充賤役者貯蓄工資十餘元販土賣買獲利三十餘元一旦爲警察查獲充公外處有期徒刑六月現尙在囹圄中又一商店以二百元資本往返運土至五六次獲利極豐嗣其運法爲人識破懼而收手一幸一不幸則其私運法之優劣爲之也南京稽查烟土極緊警察對於烟土復能盡職故人民尙存有畏懼之心返觀外縣則何如者請就鉅寗最近之丹徒及江都而言之 
丹徒縣最以私土案知名於世者也其販土非如南京之個人的而爲組合的蓋具有法定公司之性質焉此公司以三種人組成之一警察界一官界一紳界加以鐵路巡警輪船水手各種人物其總機關設租界分機關在各熱閙巿場廣通聲氣團體堅牢前報載縣知事破獲一處係屬分公司此案内幕尙含有吃醋爭風之意否則永無破獲也公司中盈利極豐凡某署某署各有權能查拿烟土者均按股攤分如有不匀或另自做小貨則私土案發覺矣 
江都私運之程度不及丹徒無集合堅固之團體而利益分配則無以異遇有查獲私土案件罰辦極重多不按法律規定繁言嘖嘖揚鎭二地同一以私土爲利源之區以禁烟爲獲利之具各縣固皆不免各省又奚能免哉 
私運法奇巧萬狀以前之火車頭輪船機器間人身隱秘處皆巳發覺現在有以茶食店之糕餅挖空中心實以烟土有似荳沙者有以厚本洋裝書籍將其中頁之心切空安放烟土兩面仍糊本文之紙又有以香烟之中心包入烟土兩頭仍如原物又有置於茶葉瓶之底者洋油爐之底者洋燈之内者總在人萬不注意之物中而私運之查土者縱若何精細萬不能一物一人而逐件剖解查視之也故每人於零物中可帶烟土三兩至五兩之間其大宗烟土私運爲艱則分叚分人分日而節節運之故研究禁運之要點實在檢查法之嚴密而如上所云之種種方法則雖有嚴密之檢查終亦無法是在禁止土之來源爲根本之解决矣 
[續紀川省米貴之恐慌]  
　　近日久旱不雨米價騰貴四鄉運米入城每有游民於沿途攔割米袋雖經公署示禁及商會維持無如道途遼闊游民太多且負販者又大小不一以致攔刧之案每日不下數十起昨聞東關外有李子數担行經沙河舖前亦被游民等攔刧分食販菓者勸阻云多食生病而游民遂答以不食則死竟飽食而去 
日前省城北門進米三百七十石人民當恐慌之餘見此莫不笑容可掬問其何以能來言會合各家結成大帮運送以故劃米袋爲生活者不敢輕舉妄動此外販運進城者或相率爲驅牛宵行之計天明即已抵城亦可無慮搶奪 
華陽縣屬中和場附近高河坎地方近因米價昻貴飢民甚多沿河一帶設有米船上駛者飢民即結隊成羣强逼停泊甫一近岸則蜂擁入船將米袋割破各兜負而去此種情狀日有所聞唐縣知事巳派警隊前往彈壓矣 
昨有米商報告成都商務總會云陽曆六月二十日即陰曆五月二十九日商赴蘇坡橋買米經經紀駱洪順手買蜈蚣堰張姓之米去銀四十二元價七兩六錢合米三石九斗幾升四角於二十三日推運進城售賣運至距城七八里之譜地名牛屎壩突來男女二十餘人意在搶米推脚等見機急將米推往附近鄧姓院内匿閉殊伊等跟追至院内口稱非劃口袋不可登時院主出而阻止並向衆人說米旣在我家我即有責任爾等若是要米我着人去喚經紀來每人撮一升與你們吃說畢衆人出院不一時又夥同三四十人連前約五六十人一湧而來鄧姓即將前後門緊閉殊人多勢衆盡將前後門打毁籬寨打破湧進院内將口袋劃穿將米全數搶去推脚等登時進城送信商等卽赴該處查問果是不虚但據鄧姓言隔院四五個田便是謝保正况搶米在人屋内延時至兩三點鐘該保正置之不理豈非有意破壞是以具報告懇乞維持然商會亦無法禁止也 
[雜評一（默）]  
　　外蒙之戰機又露余方評西藏决無用兵之理而不謂中蒙停戰期滿之報告又至路透電稱政府巳照會俄使拒絶延長停戰時期然則中蒙果又將開戰乎夫中國之不願用兵於外蒙猶之余評不願用兵於西藏也其所以照會俄使者誠如外人所料政府之一種外交手段然而事有難测倘蒙人先自開釁則我國又安能默然忍之以故兵釁之開否正未可預料嗚呼内亂未平而蒙藏又將起掀天震地之大風雲矣哀我人民未知何時得有一夕之安也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西報紀黄興赴美]  
　　大陸報七月二日横　　信云中國革命黨渠魁黄興巳於六月三十日由横濱乘天洋丸郵船赴美日本各報連日載有此項新聞聞尙有其他華人四名偕黄同行共有二人曾畢業於中國革命黨在東京鄉間所設之學校一說謂黄興因與孫逸仙不相契洽故離日以避之孫現仍寓日本一說謂日本某富翁助黄兵費甚巨黄今挾資離日蓋信中國再興革命之時機巳至尙有一說謂黄擬先至美國視子繼赴法國訪其問黨蓋若輩於巴黎境外設有機關部黄之旅費乃將所有中日興業公司股票變賣得之諸說紛紜莫衷一是惟黄之赴美曾爲日本當道及中政府偵知故請東洋郵船會社横濱支社勿容黄乘該會社之郵船該會社辦事員接書頗爲錯愕維時黄巳登船因思設法請黄下船黄之旅行嘗易服變名故警吏偕辦事員登船盤問黄時黄堅不自認爲中國之黄興故警吏等無法可施委之而去天洋丸郵船是日啓椗較預定時刻遲至一小時之久卽因此故也黄雖得脫離日本而黄之友人仍爲惴惴蓋恐船抵舊金山時美國當道拒黄登岸耳聞黄是日登船時有一華人遙尾其後似欲得間施其暗殺手段是人身後復有警吏尾之偵察是人似有所覺故即下船入一大旅館聞警吏仍在調查是人之來歷中國革命黨在東京鄉間所立之學校已爲警署勒令停閉該校經費乃由巴黎李烈鈞所出共有學生七十餘人必盡屬革命黨也千代私製炸彈案所傷之華人一名即在該校肄業之學生據千代消息中國革命黨張某於上星期日爲炸裂炸傷即經送往醫院醫治星期三日晨間由千代地方裁判所所長蒞院騐傷旋於十一點鐘時由警察將張押入獄内張之創口數日之内可以平復且尙炸傷日本退職軍官一員傷愈後將解送憲兵署訊辦云 
[政府擴張兵工廠之計畫]  
　　鈕約日報載六月八日美國哈特福特消息云泊拉特維特萊公司美國最老機器廠之一也近與德國公司在華競爭甚烈卒得中政府建造新式兵工廠之合同計需經費美金洋一百萬元約兩年之久可以竣工中國專門機司將來此學習運用機器之術該廠成後每日可製來福鎗百枝剌刀及刀鞘均全聞中政府擬於全國建設此項兵工廠若干所如長練之相貫云 
[奬學基金與學術評定會]  
　　　學基金條例與學術評定會組織令已由敎令公布茲錄其條言如下 
奬學基金條例第一條國家置奘奬學基金一千二百萬元按年以其息金充奬學經費前項基金額由民國六年起分四十年設備每年三十萬元設備之前及設備未滿息金未足時按年由國家如數補充均列爲歲出第二條奬學基金存儲於中國銀行第三條奬學基金監敎育總長兼任之掌基金本息及補充費出納事務其管理員　基金監委任酌給薪金第四條基金本息及補充費之出納其預算决算每年度由基金監先期呈報大總統第五條奬學經費分左列各欵（一）學費（二）加奬或特派外國留學費（三）管理委員　金及共他關於奬學之費第六條全國設學資額一千二百名每名每年領取四百元前項名額每年評取四分之一巳經評取有缺額時隨時補之第七條舉行評取其缺額不及全額四分之一或超過時以取足缺額爲度不能滿額時暫缺待補經評取以額滿見遺者列爲候補補缺之次序以提出論言或著述之先後爲準同時提出者先年長年同抽籖定之第八條中華人民在本國或外國高等專門以上學校畢業者得提出其專攻科目之論文或著述於學術評定委員會並送驗畢業證書經評取後得領學資至滿四年爲止前項所稱本國或外國高等專門以上學校本國高等學校以高等師範爲限專門以上學校依敎育部大學令及專門學校令所指定之種類爲限學術評定委員會之組織另定之第九條學術評定委員會評取論文或著述認爲學問優異者得特别加奬或特派外國留學第十條受領學資人於受領學資期内須提出論文或報告學程及其心得諸記錄於學術評定委員會每年至少兩次曠者除學資第十一條受領學資人受有俸薪每月百元以上時停止學資官俸停止除因褫奪公權或受懲戒處分者外得再提出論文或著述並具聲明書於學術評定委員會經評定後復其學資復資次序適用第七條第三項之規定第十二條學資之颁發每年分春秋兩季各領半額其日期及頒發程序基金監定之第十三條本條例自公布日施行 
學術評定委員會組織令第一條學術評定委員會掌校閱各學科論文著述奬勵學問事務第二條委員會設委員長一人總理會務大總統於左列各項人員中選派之現任或曾任敎育總長現任或曾任敎育次長現任或曾任京師大學校長第三條委員會設常任委員五人至十人分校評定各科學論文著述以富有學識者由大總統選派之第四條委員會因校閱各學論文或著述之必要於常任委員外得由委員長隨時聘請碩學通儒爲襄校員第五條委員長委員之薪金每月自二百元至四百元由大總統定之但委員長以現任人員兼任時不支薪金聘請員之報酬由委員長定之第六條委員會校閱各論文著述經評定後隨時以其應補學資名額及加奬或特派外國留學費之數知會奬學基金監第七條委員以每年以其經辦事件呈報大總統一次並刋行之第八條委員會校閱各論文著述認爲學問優異可資考證考得彚刋發行之第九條委員會得設事務員辦理繕校及庶務第十條本令未盡事宜得由委員長酌核辦理第十一條本令自公布日施行 
[景鎭磁商之大打擊（曳泥）]  
　　今年景德鎭磁業之發達爲十餘年來所未有詎正在興高彩烈之際　來猛劇之打擊即統稅完納一律改收銀元是也前此完稅十成内可搭官票三成此項官票銀元一元可換一千六七百文餘七成如係銀元則照巿價折錢銅元則照數計算前日忽奉省飭於七月一日起一律改收銀元每一元又僅作價一千二百八十文現在巿價每元換錢一千三百五十餘文按照巿價抑短幾近百文上月二十九日該鎭商會曾往稅局交涉局長以事關通飭祗可遵照辦理遂於七月一日實行各班磁商以如此辦法明虧暗折損失過鉅當此商業凋敝之秋萬難受此鉅累而商會再三交涉亦竟無效不得巳通告全鎭磁商自七月一日起無論大小客商一律不許運磁出鎭此事一日不解决卽停運一天刻商會正在設法排解未知共結果如何也 
[中央政聞紀要]  
　　平政院權限問題之解决平政院與大理院關於權限爭議一節兩方派員協商卒無結果周總長據理力爭特具呈總統請將糾彈及行政訴訟各法草案加以修正以便實行等情巳誌本報茲聞大總統以此事之發生係由於約法條文對於平政院職權規定不甚明瞭所致周院長呈請修正紏彈訴訟各條例特將原文擬加修改說明理由各節自應准照所請提交院議惟此事根本解决辦法仍須依據約法辦理故總統日來擬將約法關於平政院之一部分一併提交參政院明白解釋以清權限而昭公允聞國務卿亦頗贊成此議 
純一齋外債墊欵之密議徐國務卿昨（八日）於午前九時偕周財政總長晋謁總統於純一齋密議良久據聞該總長曾於日前午後接得五國銀行團總代表照復公函一件爲允代墊付償還短期外債欵三千五百萬元仍與前墊收回粤省紙幣欵之性質相同仍爲幣制借欵之墊付金並須由該銀團代爲分撥償還其現議之改爲八百萬磅一節仍從緩議云云是以周子沂總長謁見國務卿報告一切情形因關緊要特偕其晋見總統面陳一切羹請示辦法以便遵行未悉總統如何核示也 
政府議復養廉制茲聞總統除飭諭肅政史等關於貪官墨吏據實糾彈盡法懲治外並於日前政事堂會議時與國務卿提議擬將養廉舊制仍行規復並仍用養廉舊名稱庶幾名實相符供給較優以養其廉潔之風而官吏或不致再有貪贓枉法之事云云聞國務卿甚表同意惟須準諸財政情形妥籌一切辦法云 
[三紀粤省開收紙幣情形]  
　　本月二日商民前往東園請　紙幣者更爲擠擁致將園前之竹離推翻時有某錢店派夥懷帶紙幣前往請換不料懷中裹帶略鬆抛棄滿地一時人聲沸騰遂至失去三百餘元無從尋覓後守門警兵見人數太多因每次准放五十人入内兌換園内各處窻口幾無容足之地有從窻外竹欄攀援而上者有由竹攔下希圖攢入者警兵無從制止旋以警棍敲其手足人聲稍靜王會辦見人數過多囑令各點騐員不必校對號碼祗分别眞僞若遇持有僞幣請換者驗明後卽將其一角截去復蓋僞幣二字之藍色小印令其不能混充至巳經收入之舊幣一元五毫者亦去其一角五元十元者則以機器針去一口檢齊後陸續解回銀行以備存查計點騐員之最敏捷者每人每日可換三萬元初二日統計收入共二十三萬五千元收入之數巳覺略增然有老弱之人自朝至於日昃依然不得其門而入若非多設機關恐一個月内不能　事云 
又聞王會辦前以紙幣收換所僻處東堤曾迭次函商警廳擬在老城西關各地擇適中警區分設收換分所嗣各區長以責任繁重不肯擔任事遂中止頃悉王行長以日來收換舊幣人太擠擁非於西關老城各地設立分所難項一月蕆事因特派出委員王獻與鄧警廳長妥商仍擇適中地點附設收換分所至收換責任則由行長派員擔負區長祗任保護之責云 
[餘江匪徒妄稱天子之詳報]  
　　江西餘江縣屬馬祖巖地方近有匪徒擁一幼童稱爲天子巳略紀前報茲將該縣知事詳巡按使文節錄如下縣屬前來樂平匪徒趙武文等挾籍隷餘干之幼童雷百福妄稱生有異相名爲天子盤踞距縣七十里馬祖巖地方散賣布票經知事親率兵警前往嚴拿匪首趙武文等聞聲潛逃當獲從匪周興忠等並搜獲軍衣兩件舊來復鎗兩枝回縣訊供管押查該匪黨羽衆多蔓延數縣當趙武文在馬祖巖之時倡言定於舊曆五月初三日糾衆起事先於縣屬發難進賢等縣匪徒響應其後縣屬鄧家埠地方與馬祖巖相接甚近莠民隨聲附和加布謠言縣城秩序幾致騷然愚民不悉底藴搬家避亂者日數十起知事一面宣布戒嚴命令會同兵警徹夜巡查城廂街巷一面加派幹練兵警改裝易服查缉餘黨人心始爲稍定而前月三十日該匪猶敢率黨數百人麕集距縣二十里之黄溪渡地方密議於是晚一鐘來縣搶刧知事於戍刻接探急報立即分兵往捕匪巳竄散次晨兵警回縣又經查獲形跡可疑之嚴發榮楊天保等兩人身上搜出逆字兩張閱其文句雖鄙俚不通而意在肇亂與馬祖巖趙匪所主張如出一轍當經提訊據供此次係奉弋陽寳紅山趙天順命令專送字紙與趙武文勸其從緩起事該趙天順粗識字義并知推算家藏銅印一颗重約六七兩平日亦無多人往來惟與劉楨祥等往來察其言詞委係　匪首趙武文等通同一路當飭警嚴密查拿劉楨祥等並咨請弋陽縣嚴緝趙天順等訊究以遏亂萌惟查縣屬南鄉一帶馬祖巖洪崖村等處東北鄉鄧家埠附近村落及距城二十里黄溪渡地方均爲匪黨出没之區此次欲從根本取締非辦保衞團按户清查編釘門牌連環取保不爲功業由知事暫擬簡便方法傳集各該村房族長飭令各查各族如有曾買該匪布票者勒令繳呈銷燬一概從寛不究如無亦即由該九姓族長出具同坐切結現巳據陸續繳來票布一十六張切結數十紙刻該匪首等因無處安身聞各竄入金谿縣轄白馬廟嶺巓復招徒衆散賣票布並聲言即日來縣復讐知事當飭警察所長酌帶幹警數名前往密拿詎行至金谿縣轄孔坊墟聞金谿縣巳先派探往拿被匪窺破戕斃偵探張仁昌鄭得明兩名遂卽率衆奔竄資溪縣福建交界地方藏匿該警所長遂即中途折回現在縣境謠言漸息除仍派探跴緝逃匪務獲嚴辦外合將辦匪始末詳情詳請察核再昨聞鉛山縣轄河口鎭又告匪警知事已加緊防衞以免匪竄云云戚巡按使據報後以江省界連六省會匪出没靡常且値大亂初平人心浮動無知之輩易於　惑已飭警察廳轄飭所屬嚴密防範並查緝此案逃匪趙武文等務獲究辦矣 
江蘇公債票案（六） 
[蔣楙熙密呈財政部文（附）（續）]  
　　軍事報告所存公債票三百八十萬元因軍需緊急於元年九月四折分押滬上各商計押銀一百五十萬元至十二月期滿該商催償甚急遂以六五折那押西門子計洋若干元除還滬商本洋若干息洋若干外實收洋若干元至四月期滿無欵贖回途電大部核准與該洋行磋商找絶至七月三十日以七折找絶於西門子洋行除還一洋若干息洋若干外實收洋若干共合前數查公債票一案惟此欵枝節曲折亦惟此欵調查最難委員當所該洋行查詢均答不知嗣經探訪旣久蛛絲馬跡略得端倪遂探聽與此案有緊要關鍵之管趾卿（卽管祥麟）於日前赴京趁其暫不在滬之機會遂請律師古柏向西門子洋行面詢該行大班愛哈脫據愛哈脫君云所詢債票號碼核對均尙不錯惟此票是否可以作用尙不可知我所買進者約値四千元價甚便宜不過爲輸贏計耳此票所執惟本行買辦管某最多其票則交與本行作該買辦之擔保品直接擔保該買辦之營業即間接擔保與華人定約各種生意南京電料亦在其内等語古柏律師調查三次三次洋文復函均巳簽字願負法律上完全責任 
按此節最爲怪特其立說之不足據巳於附呈大總統文駁斥無遺今更引申如下一西門子大班一方面在會審公堂控告一方面乃告古柏律師謂己所購進不過四千元矛盾如此斷非事實蔣楙熙乃據以爲誣陷之具是否蔣楙熙受人之欺抑或借此欺人稍明事理者必能辨之矣二古柏律師與此案本無弱繫不過受蔣楙熙委員之屬託爲之辦事以系屬言當然爲蔣楙熙一方面人則其信函之效力與蔣楙熙密禀同等豈能憑此證成罪狀而蔣楙熙乃視爲奇貨嘖嘖不巳可見其胸中全無黑白終日圖謀搆陷人又自知無可恃之證據乃牽率一外國律師之信函以爲助而不自知理由仍不充分也、 
茲將所查各節等細　求則　田於鈞部指飭各節之外者一抵押之不實查滬上各銀錢號南北均有公所所有各商劃付鉅欵公所皆可根查委員以報告内有分押滬商一語當向該公所領袖查詢據云並未聞有押　公債票之事即或有私人抵押亦未聞有由公家劃付鉅欵者是分押滬商均屬子虚又查軍事報告云元年九月分押滬商二年正月加押西門子則此項債票應在受押人之手何以二年四月二十七二十九兩日江蘇銀行尙有應德閎龔傑取回債票之函據是前此之抵押滬商加押西門子以及合押分押皆文牘中之空中樓閣此出於鈞部指飭之外者一也 
按辛亥以還市場金融窘迫偌大巨欵豈錢莊銀號所能整批應付當時押借各欵由各外國銀行洋行及蘇路公司劃付爲多除兌現運寗及隨時劃還短期墊欵外强半交由江蘇銀行代收有各處收付根據可查九月初旬因積欠過鉅議以債票售抵而各户不甚信用萬不得巳九十月間又復移轉數處先行擇要清結至十一月下旬省　成立經手各人均將赴寗乃由管祥麟彚總移歸西門子押借前借各欵即由管祥麟分别移轉清付結束所欠息金除截清日期（西門子一欵係九月五號期故截至九月五號起算）按照票面八釐息額在押欵内扣出歸管祥麟結算外不敷之數另行按户找付此中頭緒甚爲繁複不能以浮光掠影之談强爲推測也至南北巿錢業公所各莊號僅有匯劃一部分之帳其他收付進出從無一一 
向公所報告竤例此與本案無關但調查之隔膜巳可觀見而羅織之心思因以彌苦蓋實事無可搜羅至舉無姓無名之錢業公所泛泛酬應之語以爲　鍊之資料心勞日拙可以巳矣至四月二十七二十九兩日函據巳詳覆呈大總統文不贅 
二數目之不符查程函云以三百八十萬元抵押滬商應函則稱以三百六十一萬一千二百元加押西門子是兩函顯相矛盾即或以撥付陳其美之二十萬元容有未卽扣除故至兩歧然以三百八十萬與三百六十一萬一千二百元及二十萬元加减其數終不能符合可見不能彌縫無迹此出於鈞部指飭各節之外者二也 
按債票總領五百萬除　行一百十八萬八千八百元應餘三百八十一萬一千二百元原係指抵滬商借欵歲杪改押適奉中央電令撥給陳其美二十萬元自應遵照提出一面結算借欵將所餘債票儘數併押事實如此無所謂矛盾也蔣懋熙明明知此中有陳其美二十萬未即扣除且又代爲聲明是其本心亦未必不瞭然時値軍興尋常函件彼此稍有參差此事所恒有故督署函約舉成數省署則指明確數也吹求至此徒見其窘態畢露而巳 
三息佣之抵觸查軍事報告所有抵押加押利息均照三百八十萬元扣算至後報章騰沸應民政長始知鉅欵未易全吞遂假借籌設中□銀行資本在三百八十萬元内託言保存二百萬元又恐與上開息欵不符故又化息金爲佣金以期與數目相當其彌縫不爲不至然雖如此究竟其中尙差一百二十餘元之數其揑欵情獘顯然可見此出於鈞部指飭各節之外者三也 
按德閎致韓民政長聲明贖存債票二百萬元存備中□銀行資本函末發叙述息佣一事原文補錄如下（再息額佣金兩項共計十五萬一千八百六十元（佣金一項恐與審計處章程不符故併入息欵列報）若按報部六五押欵二百三十四萬七千二百八十元之數常年八釐應付息金十五萬一千九百八十七元四角三分較實支之數應溢出一百二十七元四角三分此係遷就押本利率俾符原案勢不能不略有參差惟爲數無多擬即在短期借欵利息項下照數縮除合并聲明）此函請韓民政長密存備案且在造送報告三四月前之事函尾數語緣從前咨部原案均以六五咨報故於韓民政長函内據實聲明藉備省署查考正係和盤託出以昭核實驟觀蔣懋熙原禀以一百二十餘元之細數尙能指摘揭發不肯放過可謂審核精嚴矣殊不知蔣懋熙所謂抵觸者乃德閎自行檢舉請省公署備考之件周内舞弄極盡能事矣 
四月日之朦混公文程式比事屬辭必先繫以月日查其收支帳目各欵除計利息外其餘或繫年份或祗繫月份並未有年月日完全者查江蘇銀行支付卷内載二年四月二十七日應民政長提取公債票函（函云所有前存貴行公債票總結尙有三百六） 
十五萬千二百元茲由龔司長來取可卽照付按内多四萬元以有收回日暉呢廠保證金四萬元在内）及四月二十九日龔財政司傑取票收據簽名之下各蓋圖章何以元年九月竟有抵押滬商之事此可爲公債票並未抵押之鐵證聞西門子買辦管趾卿與龔傑有秘密關係在程應時代西門子洋行不啻爲省公署之外府此出於鈞部指飭各節之外者四也 
按報告册表向以某案某欵爲主前清報銷訂有程式亦從無每欵必注年月之例蘇省報告全案自辛亥舊曆九月十五日起至民國二年九月十二日止歷時二十三閱月故册報各欵多系月以備攷核且便省署目將來分年調製决算起見自謂 
 
 
 

Page 7

 
 
縝密不意因此反致有年月無日期之駁斥也　提取債票月日巳詳兩次呈大總統文不　 
總之公債票五百萬元除撥付陳春美二十萬元江北護軍使三十萬元收回日暉呢廠五十七萬八千八百元尙有案可　外其餘西門子洋行之一百六十一萬一千二百元並逕發各營查無着落之三十萬元以及贖取債票四十二萬餘元則均屬揑造冒銷私行吞匿至所稱保存二百萬元作稱中□銀行資本其先亦圖吞匿祗因報章沸騰人言藉藉未能全吞遂假詞吐出然又以取贖爲名冐開蘇省正欵四十二萬餘元以爲此二百萬元之代價共居心貪狡莫此爲甚 
按贖回債票有付出之欵即有收回七十餘萬之債票兩兩相抵何從吞匿原文詞意殆欲就一案而科以兩罪殊不知於事理乃不可通且此欵係在總額内騰挪應用並非額外開支故底册報册鈞示列付旣曰冒銷旣曰冐開應請指出冒銷冒開之欵此謂冐銷冐開雖謂報告全案無一欵非侵吞無一文非浮冒可也 
查中央財政近年萬分支絀當軍需孔亟之際至不得巳而發行公債票無非欲求國家一日之安而蘇省兩次遭遇兵燹孑遺之氓猶復輸將恐後者亦無非竭此膏血之資以爲苟延生命之計是則以上欵項蓋不啻蘇民鬻産之資贖命之餌也爲堂上者宜如何撙節動用方不負乎國家人民乃竟囊括百數十萬之鉅資以爲取利一身之計在程前都督年老多病不免爲人傀儡而應前民政長心計素工善於理財斷不至受人虧損綜觀此案其中極有關係則爲前財政司長龔傑江蘇議員孟森前民政府課員陳毓楠一則屢到銀行提取債票一則收回呢廠反對磋商一則經手債票到處兜售皆爲此案不可少之人除將債票分别列表並抄錄證據呈請鑒核外用特將密查各節據實復呈伏乞鈞部鑒核施行至地丁錢漕收支各欵案卷甚繁錯誤甚多逐欵指駁繕寫尙需時日稅務總數經亂散佚尙須行查各稅所一俟彚齊再行另案辦理合併聲明謹呈 
按丁漕釐稅向歸省庫經收省署從無直接收納之款現在旣未宣示應俟指駁到日再向省庫查對登復 
蔣楙熙密呈財政部文第一附件（附案語）次長鈞鑒前奉令密查程應揑欵朦銷與公押售西門子及收回日暉呢廠兩節當經派員往滬密查始將黑幕揭破業經將詳細情形並列互勘表密呈鈞部在案續奉庚電云所呈證據均尙確實惟西門子大班愛哈脫所答之詞須得其出一憑據而大班愛哈脫買進之公債票値洋四千元宜再得一回書以爲根據具見藎籌周密莫名欽服當又函告在滬密查員遵照辦理無如愛哈脫已託律師高易代辦該律師多方抵禦以致不能達此目的所幸古柏律師前與愛哈脫所談其三次洋文來函均經簽字負法律上完全責任自可作證且程應前函云三百八十萬元債票已經元年九月分押滬上各商旣經押出此項債票應在受押人之手何以三年四月廿七廿九兩日江蘇銀行竟存有應德閎龔傑提取債票蓋有圖章之函據此爲並未抵押之確證就此兩節追究彼黨雖狡斷難抵賴至熊希齡張謇等是否合謀分肥檢查各卷尙無確據惟據熊張等電函所云難保不同預密謀且張謇楊廷棟二人近來把持蘇省政局紊亂財政自省及縣遍置黨徒程應則庽居租界機謀詭秘鄉民側目莫可誰何方今大總統勵精圖治凡屬奸邪在所必去務懇密呈大總統將此等僉壬之徒一概擯斥以除邪黨而清治理楙熙爲國家計不得不極力爲之再此案發生調查一切極爲困難上年公甫奉密查之令程應即　　人到寗行剌之　楙熙此次奉令密查程應亦云令人到寗狙擊並持鉅金閃爍多方勾銹辦事各員幸均相戒不爲所動是以有此圓滿之結果現在其秘謀詭計均有楙熙爲之盡情軒露爲彼黨所仇憾者實深楙熙身當此任所有日後身命名譽之關係固所不計惟帮助辦理此案之秘書汪增礽（前河南蘭封知縣）搜集證據勾稽欵目調查委員曹元度（前度支部主事）偵密調查對待外人亦爲彼黨所仇視該員等因公叢怨息息危懼務懇我公將此案密呈大總統始終極力保全以勵竭力辦公之賢員是所叩禱元度此事尤爲出力且偵查一切情形洞悉現巳飭令趨前以備垂詢肅此祗叩台祺 
按此密件及後列之一件於公債案爲閒文無甚關繫而於蔣楙熙及一般勾結搆陷者之心目中則視爲正文其緊要關節悉在此兩函中圖窮而匕首見至是而朋謀誣陷之底藴不啻由蔣楙熙自行供招今欲一一加以駁論未免浪費筆墨不如就此輩心理二先爲揭出藉以供明眼人之辨察並略附數言以求公是非於天下 
第一附件可分爲數節第一先表示其搜集證據勞苦功高足以制應德閎之死命（其證據之無一足恃已於呈大總統文及上開各條詳言之茲不復贅）但一般同謀者之心理非僅打倒應德閎卽稱滿意也故其次則借此問題牽涉張謇楊廷棟諸人爲一網打盡之計一則可以快地方某黨之心一則藉以博中央某派之賞是張謇楊廷棟應德閎諸人不啻爲蔣楙熙升官發財之羔雁此等手段凡唐宋以來之興黨禍者莫不利用之蔣楙熙稍稍讀書居然師法古人可謂奇矣但僅憑公債票一案以施其倾陷雖極意張皇按之實際則證據無一足恃蔣楙熙心中寗不知之不得巳再加以遣人暗殺之名蓋其他罪名可以反證剖白之至暗殺則事涉秘密誣之尤易此殆從歷史黨禍中巫蠱誹謗之說脫胎而來　暗殺又爲今日流行物古意今情又可見蔣　熙之讀書得間揣摩純熟至於張壽齡蔣楙熙二人是否有暗殺之價値程德全應德閎二人是否能有暗殺之行爲則不暇計也且就原呈中語意研究知蔣楙熙之誣陷程應暗殺實不始於今日原禀所謂（上年公甫奉密查之令程應即有派人到甯行赖之說）是不啻蔣楙熙之自行供招上年早以暗殺之說激怒張壽齡也張籌齡雖蘇人然於本省黨派不甚了了且與以前之在政局者毫無惡感蔣楙熙日夜肆以簧鼓意猶不足則激之以暗殺之風說於是張壽齡乃墮入術中甘心爲之利用今之密禀不過舊事重提冀以昔之激怒張壽齡者間接以激怒大總統則　德閎必死而牽連之張謇楊廷棟輩亦必在一網打盡之内矣嗚呼蔣楙熙天壤雖寛止有汝一人横行之地矣 
蔣楙熙謂張謇楊廷棟把持蘇省政局遍置徒黨云云二年七月以後江寗再亂張馮相繼督蘇韓國鈞理民政其時政局斷無張謇楊廷棟把持之理蔣楙熙所謂把持當指辛亥九月以後德閎等卸職以前中間兩年之時間蔣楙熙心目中以爲程前督與張謇諸人書問蹤跡較密遇有大事必與就商遂疑程前督任内一切用人行政皆張謇楊廷棟輩所主張而程前督爲其傀儡（此不獨蔣楙熙爲然凡江蘇地方黨派皆同一觀念故同一怨毒也）不知前兩年間之江蘇破碎擾攘中央不及控制彼日日思在江蘇伸張勢力者固大有人在程前督斡旋鎭攝安集勞來亦豈一手一足之烈張謇楊廷棟輩贊助調護直接間接無非鞏固中央政府維持地方現狀之計畫事機所在間不容髮若稍有游移則江蘇實權在今日雖不可知而當日則决不在中央政府管轄之下其他痛苦雖不可知而如湖南廣東三千萬元之紙幣則决無術可以俾免今事過境遷一切　成　案　覽小人挾文　以相訾　蔣楙熙不足責吾知政府必未忘在莒之痛也蔣楙熙又謂程應匿居租界機謀詭秘此與兩次遣人暗殺數語一貫旣可以證明暗殺風說之由來又恐暗殺罪名尙不過個人嫌怨問題於是加此八字牽入亂黨以聳政府之聽爲告蔣楙熙終南捷徑多矣不必壞心病狂效最下等之惡劣偵探行徑也 
地方通信 
[南京]  
　　震澤絲商反對加稅震澤稅務所長致巡按使財政廳電云據震澤絲商會代表面稱本鎭各絲商以前清蘇省絲捐願照每包百觔捐洋十元奉批今屆酌增稅率遵奉部飭援照浙章辦理斷難再予减輕等因咨行轉諭各商僉以力有未逮爲詞并藉口前奉部批内有規復舊時稅則並非額外加征等語是以檢呈前清捐單請照百觔計算專爲規復舊制起見乃忽斥爲希冀豈非强人所難當經敝會再三開導各商狃於習慣堅不承認現巳連日未見開秤交易請爲設法前來並經所長蒞會演說協同該會極力維持雖未大起風潮深恐釀成罷巿殊於商務稅收兩有窒碍盛澤前車可爲殷鑒所長服務家鄉功過本所不計如大局何理合據情電呈應如何辦理之處乞電示遵許定基叩麻 
[廣東]  
　　迎接新官之忙碌新巡按使李國筠三號抵港四號到粤省中當道先期派廣大廣利兩兵輪赴港迎接惟海軍次長則乘海琛兵艦先到黄浦灣泊參觀黄浦各海軍局所學校翌日始行來省會謁當道行政公署自科員以上均於是日穿常禮服到署歡迎新巡按便而海軍界則自海防所以及兵艦均升旗迎接海軍次長聞省中各員往見所有履歷手本均用紅色新巡按使所乘之轎即用前清大轎綠呢紅拖錫頂直扛轎前衞兵四十名身穿廣東巡按使衞隊號衣李使更因地方情形增加衞從轎後武巡捕隨馬四匹此項大轎現仍放在公署大堂中以備使用云 
[雜評二（默）]  
　　奬學政府之盛意也然而其法實本前清書院之遺意取其論文著述之優者而奬以年金是無轼餘院之膏火也　術評定會主持評論文學之優劣而定其去取是不啻書院之院長也夫設學本意將以用之也而今乃以養且所定資格僅限於高等專門學校以上而所謂高等專門者又以師範及特定之種類爲限則得被其養者僅此最高級之學子而已願政府擴此奬學之意而大之 
我嘗疑前清養廉之名將以官吏不廉而養之使廉乎則政府何以用此不廉之官吏將以官吏廉無以養而代養之乎則國家當予以法定之俸給何以有此名稱此誠不可解之事也不謂今日於復古潮流中而忽又有規復此名目之議在政府以爲今日貪贓犯法之官吏如此其多欲警貪汚必先有以自給意非不善然吾謂與其復此無謂之名目不如重定劃一之俸給爲正堂也 
政府近日似稍稍悟縱容軍隊之非計矣前此包頭鎭之變巳飭嚴懲張家口之變鎗斃官弁多名復派徐次長密查控案今又以白匪竄過荆紫關嚴電責田段兩將軍疏忽不可謂非政府之能一怒也雖然今日之軍隊非一怒所能懼盍進而謀根本之袜救乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[通濟艦砲藥爆發]  
　　通濟練習艦所儲砲藥於十一號夜忽然爆發昨據製造局中人來言該艦儲有多年少數砲藥因天氣炎熱自行爆發致轟斃十五人傷二十餘人該艦上下四層第一二兩層受有微傷其三層爲藥庫四層爲機器均未損壞云云嗣據各訪員先後報告大致無甚出入惟較詳盡耳茲特節錄於後 
[第一訪函]  
　　停泊滬南製造局碼頭迤北之通濟練習艦積存砲藥近因天氣炎熱逼炙過烈於前晚（十一日）十一時突然爆裂聲若巨雷居民聞此巨聲疑有變故無不大起恐慌 
當爆裂時該艦長官幸未受傷海軍司令部聞警立即飭知各兵艦急帶救火器具乘小輪杉板等船紛紛到艦極力施救移時即行熄滅惟檢閱艦上所燬物具已不少矣查該艦在事各人以籍隸廣東福州者爲多是晚受傷者共有數十人均係大副水手學生火夫司事等當晚即送上海醫院求救尙有多人送往滬北廣肇山莊暫庽醫治聞在醫院醫治者如大副蔡傳泰當差人鄭來俤水手黄金壽後艙庖丁林猪仔火艙内火夫鄭志韓司事葉有新學生劉紀勛嚴文俊任國淦朱彦豪張建勛劉世堯余宗岳梁遽等十五人均轟傷頭面手足傷勢甚重現正由該院張監院會同各醫士看護人等悉心調治其傷勢最輕之周子衡等四人當場由醫生敷藥即行回去其受傷後舁送醫院不及救治遽爾身死者有旗人白端鎏閩人黄養魄林銳林孝衍周耀漢葉在賓廣東人錢雄馮履新梁波崙等九人聞以學生爲多尙有該艦會計福州人蔡興雖亦因受驚傷及内腑而死昨日均由艦長派員到院查明籍貫分别留影備棺收殮尙有舁送廣肇山莊醫治之受傷各人亦巳有十餘人因傷勢過重不及療治而死事後該艦長陳君檢查在艦人數内尙少三四人一時查無下落 
昨　該艦長陳塲巳將是晚砲藥爆發及傷斃人數各情呈報海軍司令部及鄭鎭守使查照以便電禀陸海軍大元帥鑒核 
鄭鎭守使恐地方人民恐慌特飭軍警一體加防並出示曉諭以安人心其文如下照得昨夜十一時有駐泊製造局前面之通濟練習艦因存有多年少數砲藥以天氣炎熱自行爆發别無他故深恐居民誤會訛傳爲此仰該居民人等一體知悉勿得自相驚擾爲要 
淞滬警察廳昨亦出示云照得昨夜十一句鐘新馬頭地方通濟練船因天氣炎熱火藥爆裂並無他虞合行出示曉諭爲此出示仰居民人等一體知悉各安生業母得驚慌倘有揑造謠言者一經查出定行按律懲辦決不寛貸 
[第二訪函]  
　　通濟兵艦日前因送海軍總司令李　新君自天津開駛來滬即在滬南製造局附近龍華灣北西炮台口西碼頭停泊址一日夜十一時該船艙中轟然一響烟燄騰空維時艦中軍人正在中艙坐臥不及逃出致被轟傷多人該艦艦長陳訓詠君立督全艦軍人奮力施敎將艙中物件已經着火者盡棄浦中一面引水灌救得以撲滅事後檢點計被轟殞命者十八名受傷者二十名就近送請上海醫院療治至昨晨不及施救傷重氣絶者又有兩名共餘十八名受傷輕重不一惟皆焦頭爛額情形亦殊可慘 
近因小南門外一帶時有謠傳水陸軍警早巳防備是夜該艦倉猝爆發疑有變端製造局防守陸軍第四師第十三團及同泊南黄浦之海容鏡清建威南琛江貞應瑞六兵艦及湖飛甲字兩魚雷聞之卽先後示威嗣經該艦陳艦長懸旗告明失事情由海陸軍乃各派小輪馳往帮同灌救 
淞滬警察廳長徐國榤接到鎭守使署電話知照後立卽轉電滬南各區署分署傳集通班警士荷槍實彈除留防本署外一律出發至各要道嚴行防禦一面派偵緝隊隊長程錦驥帶同全體隊士分赴各處偵查通宵碌碌直至昨晨始行安息 
上海鎭守使鄭汝成君及海軍總司令李鼎新君於昨晨各派參謀及稽查員等前往該艦調查肇事實情以便報告政府是夜製造局附近商民在睡夢中突聞聲響其胆小者即倉皇逃避城廂内外較遠之處亦無不奔走相告大起驚疑法租界巡捕房藍總巡次晨亦派包探韓邦達等前往南巿調查實情韓探等先赴上海醫院查明死傷人數次至製造局詢明情形始回捕房報告 
[第三訪函]  
　　通濟艦爲海軍人員及學生等練習測繪等事之用因此該艦駐宿以學生爲多此次由津載送李鼎新總司令來滬後因奉粤省龍上將軍電飭以粤東匪氛猖獗需艦防禦故由李總司令派定通濟練船與江利炮艦於星期一（即十三號）由滬開往粤省該艦之軍火艙設在學生宿艙之下兵士水手所居之處則在學生艙之上面 
十一晚十一點鐘左右忽因天氣炎熱砲藥爆發各學生適均聚集軍火艙上面之第二層房艙内受傷及殞命者甚多現已查明斃在艙内之學生計有十四名另有學生三人斃於浦江之中翌農始撈獲屍身昨經李總司令派員向西栅内壽器舖購備棺木十七具均於昨日午後收殮尙有受傷兵士學生二十四名巳於昨晨送請上海醫院救治另有該艦大副　一員同時炸傷手面現往該院醫治惟該艦水手兵士今日點名之後尙少七八名現尙未知生死李總司令諭令速即打撈尋訪 
當該艦轟發之時聲音甚響駐紥製造局第七旅臧和齋旅長聞之恐有變端急令各營派隊偵查軍警各機關亦匀以電話詢問製造局時適電力阻斷不通音問一時更爲疑慮 
臧旅長以岸上先經查明並無動靜遂向海軍司令部查詢李總司令立飭旗臺以燈號詰詢浦中所泊各兵艦旋由通濟練習艦以燈號答復告明因藥炸烈乃由各軍艦趕往施救高昌廟一帶商民是夜突聞巨聲大爲驚恐匆匆携物奔逃當爲海陸軍警察兵士所見報告隊長王雅泉君立卽勸諭居民屬令閉門安睡始各退回 
[防範飛艇之要綱]  
　　宣武馮上將軍昨日飭上海鄭鎭守使文云案准統率辦事處密函内開據探報黨人現有在於美洲購買飛艇回華欲在廣東南京等處抛擲炸彈以圖謀亂等語本處現巳訂有防範飛艇要綱五則相應抄送希即按照各條妥爲布置以備不虞等因並將防範飛艇抛擲要綱五則抄送到署准此合抄原件密飭遵照設法嚴防云云茲將防範飛艇要綱錄下一對於已經飛起之飛艇防範　難各國雖置有特别快砲然飛艇速率甚大命中頗難况中國並未置備此種砲位故防範之法以先事預防務使該機不能飛起是爲　要二飛艇之機械爲軍用品之一業巳通飭各海關照鎗械一律辦理各處尤宜嚴密搜查以防密運入口三飛艇器械必須選擇妥當地點先行配合試準發動機此項動作發音甚響應通飭地方巡警等告示居民如有發見卽行報告海岸沙灘尤宜注意四飛艇每一小時能行一百啓羅密達然限於火油之量至多不過飛行四小時之久故於緊要能點周圍四百啓羅密達之内擇其高處置造望台數處隨時派兵查察則飛艇自難於該範圍以内不致秘密行動惟該望台必須與附近軍隊電信或電話互相聯絡並須備有照遠鏡及照遠燈等各器具五各重要之官衙局所絑設有衞隊該項衞隊宜分駐於望台之四角萬一瞭望見有飛艇飛起可用排鎗轟擊 
[法國立國紀念日慶祝預誌（二）]  
　　明日（十四號）爲法國改立民主之紀念日寓滬法國官紳商賈例須懸燈結彩以誌慶賀故法工董局各董日來預飭工頭率領工匠數十人在法大馬路一帶及各捕房法總領事公署前栽竪木桿搭蓋木牌樓四周圍以青松木桿上高升三式國旗並將大自鳴鐘周圍密設藥水小電燈届時火樹銀花城開不夜紅男綠女之往觀者定有一番熱閙也 
[造僞票舊案重翻]  
　　林仲卿行將昭雪 
法捕房查悉某國人尾形周平八卷義助與華人蔣富生何子龍楊仍琴等串造僞鈔票派探將一干人拘獲研訊等情迭詳前報茲悉尾形周平於上年九月間在公共租界曾向永茂洋行買辦甬人林仲卿家轉賃餘屋私置鈔票事發後尾形逃匿無蹤致將林仲卿逮案發押西牢一年半執行在案現因尾形周平拘獲之後經該管領事訊明上年鈔票案内有寃陷林仲卿情事故於前日午後函致英捕房將林仲卿從西牢提出解至該領事署併由法捕房將楊伯琴解往質訊另　某國人中喜一名亦係林案内嫌疑人嗣據尾形周平供認在法大馬路昇平里第二十六號門牌蔡正家内爲聚議機關並租林家餘屋私置鈔票不諱訊畢飭將林仲卿寄禁法捕房交法包探與楊伯琴一併帶回管押尾形等二人拘留該管領事署旋由法總巡藍維藹君飭探至昇平里將蔡正拘獲押侯歸林案嚴究 
[陳楚卿行將解浙]  
　　浙江將軍府控紹興人陳楚卿迭在浙屬糾黨搶刧等情業已派員帶同盜匪孫　堂來滬作證迭經公共公廨預審屬實判陳押候備文解送滬海道尹公署轉解浙江歸案訊辦在案茲悉關讞員巳飭承將此案卷宗檢齊於前日發交捕房着令卽日起解 
[蘇省辦理禁烟之現狀]  
　　萬國改良會會長丁義華君通電各省報告萬國禁烟會開會各國幾全體贊成電文巳錄前報茲將江蘇宣武上將軍巡按使覆丁君電錄下奉電悉仰見熱心公德舉國同感江蘇種烟禁絶現請外部轉商英使派員會勘並請提前禁止上海印藥入口知念奉聞馮國璋韓國鈞敬謝並復支印 
[南滙特設禁烟善後局]  
　　南滙縣知事詳巡按使曁滬海道尹略云南邑接近上海租界販賣烟土旣甚便易携帶嗎啡尤難稽查現在城巿之間雖不敢公然出售開燈吸食然四鄉烟民所在皆有最可憫者一般貧苦烟民因無力吸食鴉片每以嗎啡針抵癮瘡痍徧體人數尤繁斷難按照刑律一一懲辦而巿鄉代表上流士紳亦復嗜好甚深沉迷不返查烟之吏旣不敢按名摘發無知之民遂相率而效尤知事前擬籌辦禁烟善後局以籌無的欵躊躇未决現在地方附加稅統歸省署稽核擬即特設禁烟善後局一處以調查禁賣爲入手以調驗戒烟爲終結即由知事兼任局長酌用員司數人借用前審檢廳房屋先行開辦另擬詳細章程臚列辦法所有開辦及每月經常費用並先預算數目分别塡表約計開辦費三百元經常費五百餘元即於地方稅項下先撥三百元爲開辦之費其每月經常費用亦由地方稅按月支撥四百元其餘不敷之欵即由入所戒烟人民納費抵充其設立限期擬暫以一年爲度期滿察看地方情形如餘毒未盡再行賡續辦理云云 
[閘北新大橋坍損後之警廳布告]  
　　興修閘北新大橋交涉各情疊詳本報昨日（十二號）淞滬警察廳發出佈告云照得新閘大橋因年久失修以致坍損現正籌欵尅日興工修築該處一帶河道爲船隻往來要路而一般民船仍在該處隨意停泊時有碰撞情事若不嚴行禁阻實屬危險除飭水巡隊專派水巡常川照料隨時禁阻外爲此佈告週知仰各船户一體遵照嗣後不得在新閘大橋河道停泊船隻以免危險而利工程倘敢故違定即拘罰不貸特此佈告 
[江蘇省敎育會第一次演講會紀]  
　　江蘇省敎育會於暑假期内延請中外通人演講學術茲於本月十二號開第一次演講會所延爲德文學校教員格勒爾君留美畢業農學士穆湘玥君並由會員黄炎培君報告考察贛皖浙三省敎育情狀是日上午八時開會蒞會聽講者約百餘人首由主席沈信卿君報告開會宗旨繼田格勒爾君演講德國小學之敎授法及其關係略謂德國敎育兒童有一定之程度使可自立父兄有送子弟入學之義務故德人民無一不識字不知算而學校之敎授兒童重在直觀不尙注入其對於各科學不外由淺入深由近及遠以固其基礎廢止體罰以尊其人格此德國之强所以歸功小學並謂中國小學生頗具美質與德國小學生相似惜學校之敎授法不甚合宜且限於經濟不能多設學校遂爲中國積弱之因嗣後甚望中國人時時與德國敎育家聯絡注重小學取長補短并以全力推廣學校苟得與德國小學對於全國之比例數相等則必能躋於强國之列云穆君所演講爲自述留美時所受之敎育及其研究所得之意見略謂留美五載自威士康新及益歷譜兩大學農科畢業後更在塔克　司農工專修科研究花紗並及農場管理法此數年中所感觸者一爲中國原料之富不亞於美然絶少製造品以致原料輸出外洋一經外人加工製造運回中國各處商埠銷售賺大利以去漏巵彌巨其病在中國工價太廉不能使工人專心製造一爲中國與美國同爲農業國而美則自十三州獨立後至今全國皆農場以資實地試驗而種種鼓勵農人示以成績模範之法無微不至故鄉村小兒咸具農業常識返顧中國農業猶極幼稚則多設農校及試騐場農夫學堂尤爲要務穆君並謂此次歸國後不入政界當盡力從事此等事業而以本省爲起手末後勸留學畢業生以所學見諸實用爲主勿有虚榮心人民當明社會組織原理以養成團體習慣云末由黄君報告考察三省敎育情狀略謂此次考察分學校社會兩方面項得敎育上之眞相路線則由長江逆流而上沿鄱陽湖至南昌折向下游繞道杭州歸滬三省敎育大概之比較浙爲上贛次之皖最下皖省殆可以無敎育稱贛省　多學校其名私塾其實浙省敎育不特辦學者頗多熱心即敎育行政機關亦頗注意所缺憾者多中學而少師範師範爲小學之基礎就此行種種感觸所得愈覺師範不可少敎會所設學校殊多可取於南昌葆靈女學校及幼稚園頗多褒辭惟敎會學校不免偏重西文爲我國人就學上之缺點黄君並謂圖盡敎授法宜注重寫生圖案於學校星期假擬提倡改放半日修身敎授法亟須改良當合兒童心理此皆參考敎會學校之心得兾以救濟青年學生之墮落者也末復警告謂比來西人以全力推廣小學充類言之將有失國性之危險凡爲敎育界宜亟起圖維云三君演講時會場秩序整然不紊雖際暑天聽講者毫無倦色迨散會時巳鐘鳴十二下矣 
[寰球學生會日館暑假]  
　　寰球中國學生會日館於七月十號晚八時開會行放假禮來賓甚衆首由楊校長宣布開會宗旨次李登輝朱少屏韓賓秋相繼演說次徐紉蓀訓勉學生次學生游藝以英語問答英文游戲算學游戲爲最佳滿座鼓掌次由李登輝君發給奬品中間復有周女士等奏琴會畢後繼以茶點欵客至鐘鳴十下而散 
[共和女校舉行畢業式預誌]  
　　美界海寗路西天保里對面共和女校分設國文英文美術各專修科中學高等小學初等小學諸級開辦三年成效頗著茲定於陰曆閏月二十二日午後二時值行高小三年生初小四年生畢業式並開第四次懇親會敦請名人演說并由畢業生表演各科學藝藉覘成績且聞該校在暑假期中開設國文英文理科算術補習科有志補習科學者均可報名入學暑假後並擬擴充校舍添設男子初小學級以宏造就 
[女子工藝學校舉行休業式]  
　　本埠法租界愷自邇路民國女子工藝學校日昨舉行暑假休業式在本校陳列各科成績學生家屬均往參觀先由全體學生奏歌繼由校長吳世榮報告一切并致訓辭復由校董白蘋洲謝華職敎員王養吾張人傑黄奠華來賓吳應倍張逸民等相繼演說旋由校長給發奬品全體學生奏歌攝影而散 
[浦東盜案之近聞]  
浦東西溝相近張瑞英家被刦并被盜砍斃張及張媳張金氏工人龔二郎等男婦三名口一案經地方警察事務所偵探戴逢春拘獲是案盜犯顧掌生又名陳福元及趙阿根陸順堂等三犯弔到原贓解請景警務長訊供收押各情巳紀前報茲悉該探戴逢春查得顧掌生等供出之同黨友梅阿炳等數匪現均匿跡南匯縣境周浦鎭一帶故特禀准景君備齊公文仍飭戴探赴南邑知事署禀請添派巡警協同往捕一而派探函請公共捕房協捕往鄭家木橋一帶各押店再弔餘贓 
[徐警廳長因公赴寜]  
　　湘滬警察廳徐廳長前日已將南北兩分廳改組情形詳報江蘇韓巡按使在案茲因另有要公須面禀巡按使請示機宜故於前晚乘坐滬　夜班火車赴甯聞今日卽須　滬 
[警務叢報之擴充]  
　　上海警務叢報由前警廳長穆湘瑤君創辦嗣歸滬南分廳崔廳長經理此次南北兩分廳歸併徐廳長以該報爲警政樞紐藉以策勵進行目下經費雖極支絀仍須照常印行故於前日特委程相如錢選任該報編輯並改良内容擴充篇幅按期出版發行 
[錫金書業同人開會紀]  
　　錫金書業同人於昨日午後二點鐘假錫金公所議事廳開推舉代表會到會者約有百餘人先由胡子瀛報告開會宗旨繼由中華書局陳瑞周詳述推舉代表之情由大致謂錫金公所於陰曆本月初一日登申新兩報敦請同鄉各業推舉代表到所襄辦故吾業中人今日歡叙一堂等語後推舉俞仲還爲代表經全體贊成議定即日備函致公所坐辦以便討論公所進行事宜遂散會 
[不准把持學徒滿師之批示]  
　　昨日上海縣知事公署發出印花業小行經董石志澄批示云禀悉學徒習業期滿理應遵章卽給行單以便生活來禀所稱前董畏縮放任則該經董充任亦巳有年何以不秉公主張任　把持卽坊司等祗圖利己不顧損入爲經董者亦當明白開導俾知遵守今陳春秀等十五人業巳給業行單自可母庸置議惟嗣後學徒滿師須隨時給發行單不准把持留難仰該董傳諭通知違干究處切切此批 
[查獲烟土之判罰]  
　　五區警署巡警前日在滬寗車站查獲販土犯朱志詔孫某二名連同搜獲烟土一併移送檢察分庭經李檢察官起訴審判分庭沈庭長訊明屬實判朱罰洋一百元孫罰洋六十元具結繳洋開釋 
[賣烟受罰]  
　　法捕房邇來查禁私售洋烟頗爲嚴厲前日金正生與張瑞卿在小東門閔行路某號門牌内私售燈吸爲捕頭查獲將金張連同烟鎗烟燈等具解案請究金張同供實係自吸求恩寛宥中西官以故意違犯未便從寛判各罰洋二十元充公烟具銷燬 
[胡長奎潑粥傷人]  
　　住居四區一分署境内之江北人胡長奎前日與其父在家吵鬧隣人張耀芳上前排解責其不應挺撞尊長詎胡不服將檯上之熱粥一碗持向張擲去燙傷張之胸臂等處被崗巡拘解司法科飭張自行療治胡收押聽候核辦 
[鎭江人在途失妻]  
　　鎭江人楊某昨投美捕房報稱前日偕妻搭輪來滬在北四川路華洋交界地方被住居該處之南京老婦某氏在途將其妻誘匿他處四尋無著向之理論置之不睬請爲提究捕頭以事出華界着楊赴警察署禀控究追 
[黑夜搶孩之奇怪]  
　　滬城西門内大街三千八百八十四號門牌某姓家生有一子今年九歲前晚九時許該孩夜膳後正欲就寢門外忽來匪徒四名面塗花臉將孩搶去望外奔跑其家祗有婦女在後狂呼喊追嗣爲附近守望巡警上前攔阻始將該孩奪下四匪徒乘機逸去並未拿獲該孩雖獲保全然已受驚不小矣 
[旋風雪虐誌聞]  
　　昨聞莘莊鎭人傳述云此間於陰曆十八日下午五點鐘左右見東北角上有白氣一條水汽亦隨之上昇或伸或縮但聞呼呼之聲較火車更響登高望之則見屋瓦皆飛盤旋空際如羣鳥之驚起有片片飛舞者則人家之磚瓦也有長數丈者則梁木或樹木等也自東北延至西北約半時許所過之處有半里之遙而本鎭相去則惟里許故稻草雜物亦有落下者西半鎭婦女皆扶老携幼向東南而逃人聲鼎沸秩序大亂迨白氣没後卽有大風而大雨亦隨之而下今晨據鄉人云鄉間房屋之被吸倒塌者自東至西有數十處車栅樹木屍棺等被吸上昇更不計其數大半不知下落該處費姓有瓦屋五間草屋一間均被吸倒一切雜物皆上冲半天落在數里之外所存者惟磚木而已衣箱雜物皆無所有其曉室中有四人均被壓倒事後呼救經人扒開磚礫救起未斃一人僅負傷而巳所最奇者有一女尸棺已死五年亦被吹起屍身倒在河内頭巳無有而皮肉不爛衣服亦均未毁云 
[翁媳互控]  
　　河南路協德土行主馬玉如之子馬順林（即馬鍾英）控媳林氏 
 
 
 

Page 11

 
 
背逃而林氏亦控遭翁妾虐待等情前日午後由公共公廨集訊兩造均延律師到堂辯護中西言以馬鍾英夫婦兩人旣不和洽判令離異 
[覆訊盜賣受抵股單案]  
　　沈華孫盜賣受抵曾周士押借洋五百元之天津啓新洋灰公司股單曾向其理贖沈託詞轉抵在外將田單交曾作信允贖回交還嗣因游約日久經曾控奉公共公廨傳訊判候函致天津審判　轉向啓新公司查明復到再核在案茲經天津審判廳查明並經該公司具有答復書函復到廨故於前晚復訊兩造仍各延律師到堂代辯被告代表律師聲稱所有天津啓新公司答復書其中究何理由未據原告律師錄送是以無從研究請飭抄給察閱以便預備辯護手續中西官判准予將天津啓新公司答復書發交被告律師閱看於一禮拜内遞呈再核 
[原單仍未交案]  
　　蘇鶴山前控楊介山借單不還經法公堂訊判揚交保趕向供出之沈裕嘉索回原單呈案給領嗣楊保出後向沈追取無着限期巳逾蘇又投捕房催令保人將楊交案解訊後准捕提沈姓到案質訊在案茲由包探將沈提案請訊沈供方單在錢文祥處是實訊之楊供所抵之洋早巳清還與沈求恩追單還蘇等語中西官判沈押候交保限一月將原方單繳案楊還押 
[途遇欠租之車夫]  
長巡黄包車公司經租車輛之王阿林投法公堂控稱部阿五前挽張姓作保租去車子共被拖欠租洋三百三十四元四角向索逃逸昨在馬路遇見交捕解究並乞提保人到案訊追訊之郁供欠租有之並無如許之多中西官判押交人洋並保一面補傳原保人到案訊追 
[見證不實]  
　　俆阿毛前控陳阿元串同趙金生誘拐男孩請追等情經法公堂提訊趙金生堅不承認判押候查明並諭原告邀同見證到案再訊在案昨又復訊見証李金富供與趙陳　居是日午後見金生雇車與徐孩同去是否誘拐不知實在質之陳趙仍不承認中西官以見證所供不實判將案註銷陳等開釋 
[車夫毆傷坐客]  
　　黄包車夫王阿二前日在福建路向坐客王俊卿索加車資爭執起衅糾令同行江如雲等將該坐客毆傷打失値洋一百餘元之金表金練等物當鳴捕將該兩事夫拘入老閘捕房經捕頭詢明諭着押候解廨訊核 
[多積稻草]  
　　住居平橋路十六號屋内之馬夫王阿二因多積稻草被捕房查悉以其有違定章業巳請廨出單傳訊矣 
[圖姦未遂]  
　　住居新閘重慶路四百七十號門牌之成衣匠周阿桂於前日黎明時掩入同居婦人陳　氏臥室希圖强姦經氏呌喊隣人聞聲往視詢悉其情即鳴捕將周拘入新閘捕房請究嗣因原告不欲多事禀請捕頭准即將周斥釋 
[選調包探代理]  
　　滬西戈登路捕房包探陳永康因帮同五十號西探總目安姆斯脫　偵緝虹口禮者路德商南門牛　莊主婦密雪司南門被人謀斃盜去鉅金一案暫駐總巡捕房茲悉張代總巡以該捕房轄境與華界毗連該區域内時有匪徒出没偵緝不可稍懈故昨特選調靜安寺捕房包探陳福壽前往代理 
[滬海道尹公署批示]  
　　奉賢縣公民郭啓祥禀爲奉批呈明庇護命盜事由批查此案前據該民呈奉都督令行經本道尹委員查明該民所訴各節不無砌聳當經據情呈覆並飭縣嚴緝盜犯並速訊倪阿長是否此案夥盜分别究釋在案據禀前情仰奉賢縣知事遵照先令指飭事理分别緝辦母再玩延干咎此批禀粘並發仍繳 
孀婦干虞氏禀請吊案集訊事由批案經公廨詳復訊判尙　允當該氏一再赴署具禀希圖事後翻異實屬不合此批 
雜評三（訥） 
[通濟兵艦之慘禍]  
　　通濟兵輪砲藥之炸發係因天熱磚及藥性所致然而轟然一聲居民震勤不能不疑其有他故焉說者謂去年黨人起事在陰曆六月十九今年若無閏者則此轟然一聲亦六月十九也雖謂之二次革命一週紀念可也然以數十人之生命猝然殉此一週之紀念亦慘矣哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[俠女花彈詞（二十六）] [  東堃]  
第十回洞房（續） 
話說懷璧同素珠新夫婦兩口正在洞房深鎖携手入幥之際忽聽得房門上有剥啄之聲懷璧一想不要那些閙新房的又來使　狹麽便　素珠先腄台已坐在床沿上靜聽不一會那剥啄之聲又作接着又低喚開門他側着耳朶細細辨去倒像岳母的口目心裏納罕便輕輕上前去拔開門閂開出門來一瞧果然不出所料連忙接進請坐素珠已經入幃聽得他母親駕到便從羅幃中　出半個頭來呌一聲母親却又滿面緋紅的縮進去了懷璧看在眼　忍不住要笑出來忙側轉頭即向秦老夫人寒暄道岳母今日辛苦了都是小婿累得你不安說着從　上倒了一杯茶親自遞過去秦老夫人接在手裏呷也不呷呆呆的只是不語停了好一會綫囁囁嘶嘶的說道恩人我有一句極不合情理的話要同你商量只：：只是嘴裏實在說不出懷璧聽他如此稱呼深爲駭異連忙立起身來說道岳母言重了恩人二字呌小婿如向承當得起不要折死我麽有話儘可商量何必如此素珠在床上聽得也自駭然暗想不要我母親變了卦嗎但世界上那裏有　種道理想了一會重新掀開羅帳趿了一雙繡花翹鳳睡鞋下得床來亭亭立在懷璧身旁他此時下身拽一條粉紅色宫紗褲子上身穿一件淡湖色文明錦地紗衫一身雪白粉嫩的肌膚都從錦地的稀格眼中隱隱然漏將出來眞個是豐若有餘柔若無　頭上烏雲斜挽綰成一個墮馬髻只因起先在鴛鴦枕上靠過一回所以微微偏着一雙水汪汪的眼睛遙注在秦老夫人皺紋疊疊的面上口脂斜度薌澤微聞可惜懷璧此時把全副精神注在他岳母面上不曾廻過臉來對他意中人端詳一遍要是他領略了這樣一副情天色相不知要魂消幾許呢正是 
出浴還疑楊太眞嫣然一笑惑陽城風裳霧縠原增媚 
玉骨冰肌更有神額上青絲光可鑑俏龐兒遙映着汽油燈亭亭斜傍粧檯立好一似出水芙　不染塵料汝前身修慧業讓他今夕洞房春豈知道世間好事遭天忌 
情海風波驀地生前因後果忒分明 
且說秦老夫人遲疑了半响纔慨然說道現在事巳至此這西洋鏡將來終究要拆穿我還瞞他則甚說着從懷中取出那張電稿授給懷璧道你兩人且同看一看素珠挨近一步就懷璧手中讀過一遍之後那粉頰上的桃花紅暈登時化爲鳥有越泛越白後來竟是白裏帶青一點血色也没有連那怯怯嬌軀也就不住的震顫起來只有懷璧讀過了這　電稿依然是莫名其妙向秦老夫人問道那振亞又是何人呢和廢上有什麽關係他說不曾過害逃出虎口那是再好也没有的了岳母應該喜歡何以反着急起來這個悶葫蘆倒有些難猜了秦老夫人嘆道你問他是誰人嗎咳說起來眞是慚愧得狠呢 
他是我先夫得意舊門生弟子三千逈出羣總角岐　負重望神童自幼卽蜚聲一朝木壞山頽屺廬墓深情倍愴神因此上由我萱堂來作主締婚姻上溯公冶長後來是吳頭楚尾相奔走無復天涯結比隣誤却婚期難自解標梅結實總關心今春寒食東風裏多少墳頭拜掃人忽　那吳氏蒼頭來報信說他是已將白骨委沙　 
恩人啊我是烏飛久蓄歸巢計畜老還多舐犢情因此上挾得青閨兩女伴落梅風裏數歸程沿途突被强梁刧承你殷勤救護情在此上惜貌憐才且報德把掌珠一颗託終身那知道九洲　鐵輕成錯一女羞稱兩嫁名造化小兒狡獪甚弄人顚倒又何因 
秦老夫人話未說完懷璧已經颜色慘變重新把那張電稿反覆看了幾遍額上的汗珠愈出愈多竟有黄豆大小顆顆粒粒滴在那張電報紙上巳經濕透猛聽得阤呌一聲罷了就砰的一聲跌倒在樓板上不省人事素珠此時也顧不得他母親在旁了便曲了一足跪在他丈夫身畔提高了喉嚨鶯聲嚦嚦的喊道懷璧！懷璧　配來！懷璧醒來！秦老夫人也自着荒拚了半條老命張開大口發出一種老鴉呌的聲音來哈喇喇呼囉囉在旁邊助着他女兒竭力呌喊此時巳有三更天氣夜　人靜萬籟無聲只有這兩種聲浪起在新房裏頭一吹一唱一清一濁一徐一疾一抑一揚人家聽見了恍如置身在音樂會裏只覺得笙簫雜奏絃管齊鳴晨鐘與法鼓同敲拍板和琴歌並作煞是好聽兩個人呌了一會那裏呌得醒來只見那位嬌客白寥寥的面孔冷氷氷的身體挺在樓板上牙關緊閉人中上吊顯見得要不濟事了 
[滑稽小說臭蟲的勢力範圍] [  鈍根]  
　　海上繁華甲於中國諸美畢臻無奇不有人面之白者白如霜雪人面之黑者黑如煤炭房屋之大者高累數十層横互千餘步房屋之小者徑寸之樓前後居兩家門前尙有召租帖居民之貴者若國務總理居民之賤者苦倒馬桶夫物價之昻者一瓶洋酒且需數十元物價之低者豬腸一堆祗費一銅板婦女之美者飾金鋼鑽坐摩托卡疾馳而過南京路婦女之醜者穿大紅鞋貼頭痛膏挨排而坐小東門事之守舊者請老學究敎八股文事之維新者入夜花園演女新劇舊而夾新者有六十翁入英文夜館讀潑拉買新而夾舊者有西裝客入虹廟拜泥菩薩凡此諸端皆海上之特色而内地所絶無僅有者也 
於是内地人士聞上海之多奇觀也咸欲携妻挈子作上海游或喚縫工製新長袍或回當舖贖舊套褲或賣得地皮銀作旅費或收得嫁女資作盤川或又麻雀曰贏得便到上海看戲去或搖小會曰搖得便去上海打野雞老太婆聞上海馬路上多遺金可拾也則亦思至上海少年婦女聞上海多新式花洋紗也則亦思至上海小兒女聞上海多東洋玩具也則亦思至上海 
上海之四馬路寳善街小客棧鱗次櫛比中绵小房間男女五六輩擁擠一室汗氣薰天兒矢遍地彼何人斯蓋皆悉索敝賦來游上海者也不二日床頭金盡幸滬地有相知貸得舟資嗒然歸去鄉人迎詢上海之游樂乎舉疾首蹙額而相告曰臭蟲！臭蟲！！鈍根曰嗟乎痛哉上海之熱閙場租界之中心點固爲臭蟲的勢力範圍也讀者疑我言乎則亦曾經日本派法政大家一度之研究謂此勢力範圍當然爲臭蟲前而非蚊子的也臭蟲擴張勢力之速度令人可驚枕端帳角無微不入小民終日勞苦汗血無幾任其吸取茹痛忍辱無可如何臭蟲無法庭臭蟲無公理臭蟲視人如亡國奴食肉飮血任意爲之臭蟲臭蟲直縮體的虎狼耳 
入夏以來受臭蟲之虐者不知凡幾矣東鄰業木工者謂余曰吾畏吾床有如西牢一入其間耳頰紅腄皮肉墳起週身無完膚也余聆其言初以爲臭蟲對於貧苦社會則然耳庸詎知逹官巨商金閨嬌女亦有爲臭蟲所侮者彼達官巨商金閨嬌女吾人方恭維之不暇然而臭蟲視之蔑知也利喙一伸行見閉目僵臥輸出無限之膏血供其一飽耳 
堂堂七尺奇男子宜若可制區區臭蟲之死命而有餘奈何反受其欺而不思所以去之者然去之不勝去也臭蟲生殖繁秉其先天之勇敢愍不畏死前仆後繼永永無盡而人性多懶少頃即疲與臭蟲戰未有不敗者朝殲其五夜來其十恣吸新血如戰勝國之索賠償必無幸免 
張大者阿戇也夜被臭蟲咬朝來捕得之怱怱納於口切齒作獰笑曰汝吸吾血腹鼓鼓然吾今并汝身而食之賠償損失且有餘也言未已臭氣先蟲而入喉胃臟不能容糾衆喧逐而出哇然大吐張大之損失乃加十倍焉 
李阿小者舊貨店之學徒也夜臥松板身受三百餘創憤極指板縫大駡臭蟲不應李益益舉火焚其屋卒以縱火罪禁錮十年不亦寃哉 
昔西楚覇覇拔山蓋世之雄而受困於一蚤蝨（事見項羽本紀補）是可知介大（寗波土語意卽如許之大也）之人殊不及小小之蟲也 
雖然人力旣不能勝一蟲避之可耳去之臭蟲勢力範圍之外可耳或有商業財産之關係并商業財産而遷之可耳臭蟲勢力範圍以外未嘗無經營商業財産之地也臭蟲勢力範圍以内虚無人居臭蟲雖有毒將何所施 
譯叢 
[魂重四分之三兩] [  浮生譯七月十號大陸報]  
　　美國海浮伊邇（英雨）地方有醫生梅氏曾考得人魂之重量爲四分之三兩先是有一病者患肺結核奄奄一息肌肉削减殆盡梅氏乃思借此人以測魂靈之重量因其頻死時無肌肉之大變動可使天平保其常度身體上遇有極微細之損失即能覺察梅氏於此人未殁以前監視三點四十分鐘之久病者之床以輕架爲之置於天平之一端病人氣息甚微漸因汗水及呼出水分之蒸化而體重减少每歷一小時約輕一兩越三點四十分鐘而病人死天平之衡忽然降下擊下限木有聲細察之死者巳輕去四分之三兩此種損失决非關於汗水及呼出水分之蒸化因蒸化之損失甚微每分鐘惟輕减六十分之一兩乃此於數秒鐘中驟輕至四分之三兩必爲失去靈魂之故無疑 
[法國多子者之保護法] [  警衆]  
　　法國内務部曾定一新章凡有子四人以上之家按月由政府發給津貼據内務部救濟局報告此章程實施之日應得津貼之家當在十萬户以上其津貼之數則視其家之生活情形分爲三等（一）每人每月四佛郎此由十三歲以下第四之兒童起發給伹其父母中有一人身故者則由第三兒童起發給此項兒童以三十九萬二千七百人計每年須四百十二萬四千佛郎（二）每人每月六佛郎此爲津貼在人口一萬以上之巿鎭之家者在人口一萬以下之小巿鎭者每月則减爲四佛郎此項兒童以三十九萬二千七百人計每年須五千二百五十六萬佛郎（三）每人每月五佛郎屬於第三級者每月雖津貼五佛郎在人口一萬以下之巿鎭村落者則減爲三又十分之二佛郎此項兒童以三十九萬二千七百人計每年須四千二百六十萬佛郎合計每年津貼多子者之費須六千七百七十一萬三千六百佛郎 
自由談話會 
　　競舞台演關公走麥城賣座極盛而關公亦並不動怒有客笑謂予曰畢竟競舞台地在租界關公雖威靈顯赫權力亦有所不及也[  天韻]  
近有主張讀經者又有主張廢經者是猶孟子道性善荀子說性惡各有所見彼主張摘讀而不盡廢者則如韓文公之言性有善有不善也第必待偉人出仿孔子删詩之意以删經去深奥難明於今不切之文留明白易曉於世適中之語庶得兩全矣 
近見報載知事有過則罰俸一月有功則記功一次賞罰至分明也然記功予以虚名罰俸奪其實惠俸所以養廉也俸去而此一月間之知事將枵腹從公矣母乃不可乎 
漢黄覇以爲官宜久任不欲數易長吏此言千載不移今大局底定執政者對於治人之人當審如是辦法辛亥以來僅閱三歲如桃源等邑幾十易其知事彼邦父老咸稱不幸云[  鹵如]  
昨晚七句鐘在外圓路電車上遇一少婦坐頭等位頭上梳東洋髻　髮如雲面上薄施脂粉身穿白洋紗衫尙楚楚下穿紫褲窄幾抱肉齷齪類屎布兩手黑漆似而十指若釘鈀然尤妙者足穿一對爛東西發盤之男鞋只着黑線襪一隻其一足則垢泥寸許厚見之欲嘔時對座一中年婦人自常注之彼乃俯首弄車票若不知也者時或俯視其足微露笑容予歸而告諸人或謂有神經病或謂與人賭勝故作如是怪狀究竟妖歟人歟噫奇矣[  槁木子]  
儉德會 
　　儉德會規定一不狎邪二不賭博三不必以酒肉結交四不必華服五不輕寒素 
入會者上虞黄雨香黄陛臣黄稼同黄祿康黄伯芹黄仲平黄濚芳黄渲芳黄浦芳周逸仙及其夫人嚴氏武進孫慶棠孫紀海孫五保馬宏度惲澍宗兆虎宗生才宗佳文宗生民張錫三泰興梅先春馮載廣馮載桂張呵法寳應三巿成少康 
[輓徐君了青] [  劍邑李奎馨]  
　　休將坎坷惜奇才看此著作等身有壽世可期巳勝名世剛是年華逢强仕遽爾修文赴召通返魂無術空賦招魂輓了青君詩文聯語極多不及備載祗將作者名氏彚綠於左以誌感謝 
丹陽守奇春之旭蒲溪懷清蒲溪王恨蒲溪俠之蒲溪居閒子休寗華魂 
 
 
 

Page 15

 
 
   
 
 

Page 16

 
 
   
 
