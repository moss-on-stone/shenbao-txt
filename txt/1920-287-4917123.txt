# 1920 - 287 - 4917123

 

Page 1

 
 
   
 
 

Page 2

 
 
   
 
 

Page 3

 
 
時評 
[各說各話（冷）]  
　　各說各話各行各事此今日中國政局之情狀也故說話者與行事者可謂絕不相關不但如是即以一人言說話時任情說其所話行事時又任情行其所事是說話時與行事時又絕不相關故有人認中國人之說話爲即中國人之行事者誤也有人認中國有責任者說話時之意思即行事時之意思者亦誤也然則一旦據各人之說話與各人之行事相遇而集於一點安得不紛亂衝突而卒至莫可解决者哉今各省廢督之運動與各督之心理及政府所含之意見總近日所得之消息以觀之其結果亦復如是而已 
命令 
　　十月十八日大總統令署農商總長王迺斌呈黑龍江採金局副局長鮑國琛請免本職應照准此令 
　　又令兼署陸軍總長靳雲鵬呈准鑲紅旗滿洲都統定成咨請以文春陞補參領同文陞補副參領英秀陞補印務章京均照准此令 
專電一 
　　北京電今午後四時江蘇請願廢督各代表會議報告已接洽者七省應商定日期開各代表聯合會並俟明晚見靳後即開大會報告組同鄉會辦事機關（十八日下午六鐘） 
　　北京電今晨張一麐訪周樹模商聯合廢督周極端贊同謂政府未可顧全少數督軍違反全國民意（十九日下午四鐘） 
　　北京鐘蘇同鄉因前日益世報載廢督不成讓步認齊各節大爲怪詫由八代表函該報辯正函中聲明廢督主旨係官制問題非對人問題全省一致堅持到底（十九日下午四鐘） 
　　北京電鄂自治草案决明日起在湖廣館開會逐條討論限一週完了（十九日下午四鐘） 
　　北京電靳派田中玉赴正定再勸王士珍督蘇（十九日下午四鐘） 
　　北京電徐諭王瑚蘇省正值糾紛可緩赴任（十九日下午四鐘） 
　　北京電魯籍軍人會議結果（一）公呈府院請靳自任蘇皖贛巡閱兼蘇督（二）保段書雲爲蘇長（三）以積極手段排斥蘇社俾廢督說根本打消（十八日下午九鐘） 
　　北京電魯公團再電拒張壽鏞詞尤憤切（十九日下午四鐘） 
　　北京電李馨電告先兄慘變業經電陳兹擇九月十五六日奠二十歸襯天津（十九日下午四鐘） 
　　北京電閣員全體電唁李馨擬將秀帥遺書裝璜保存用垂久遠並通電各省徵求保存手續（十九日下午四鐘） 
　　北京電靳復奉張電秀帥報國捐軀凡我同胞同聲悲悼來電引伸正義策勵同人凡具良知能無感動循繹宏指至佩嘉謨（十九日下午四鐘） 
　　北京電潘復電銜命抵寗代表奠醊當晤桂山諸公謹遵尊恉均形融洽現在蘇局由齊代督維持諸臻妥協（十八日下午九鐘） 
　　北京電靳答魯代表魯案直接交涉現無把握正在集合中外外交家研究方針（十八日下午五鐘） 
　　北京電保定會議蘇督魯長問題聞已就緒（十八日下午五鐘） 
　　北京電外部今日第二次照會日使阻止出兵琿春並電莊代辦抗議（十八日下午六鐘） 
　　北京電鮑電篠（十七）起程赴中東路一帶布置邊防謝米諾夫請東路免查俄軍運輸金貨黑省答稱由關照章檢查一無留難（十九日下午四鐘） 
　　北京電楊增新電俄舊黨敗兵多數由科布多回國擬派馬兵一團前往防範（十九日下午四鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
申報第二張 
專電二 
　　北京電陳毅領到現欵三十萬准敬（二十四）起程（十九日下午四鐘） 
　　北京電新任秘使今午入覲遞國書（十八日下午五鐘） 
　　天津電開灤礦局未肇禍前新請礦師在九度巷地底下獲煤苗令工開挖時有白烟衝出老礦工云係克拉氣不能挖監工亦恐危險轉告工程司未幾往查看果有氣卽令將燈息小再挖未十分鐘即轟然一聲烟滿礦洞自四五道巷以下者全窒息死六百人删（十五）晨拖出死屍四百十七具 
近日局門用武裝警衛被難家屬抱兒啼哭站滿街衢（十九日上午十鐘） 
　　漢口電王督再派程定遠今晨赴津向黎周陳述對夏省長用人行政意見（十九日下午六鐘） 
　　漢口電奉天將有軍事會議聞王督擬派孫傳芳往列席（十九日下午六鐘） 
　　香港電莫因滇軍由樂昌將抵韶卽令沈鴻英删（十五）晚赴韶加防嘯（十八）手諭桂軍將領開緊急會議（十九日下午七鐘） 
　　香港電東寳增龍四屬民軍將會師石龍陳炯明由汕撥運彈千五百箱並派鐘某爲總司令删（十五）已抵虎門石龍戰事在卽（十九日下午七鐘） 
　　香港電欽邊督辦馮銘楷已宣佈獨立（十九日下午七鐘） 
　　香港電聞粤軍戰略以二十營逼攻惠州十五營圍擊河源一面會合民軍攻石龍（十九日下午七鐘） 
世界路透電 
[英國礦工罷工二記]  
　　十八日倫敦電礦工罷工雖已成事實而調停之聲仍不絕於耳大約爲本星期杪勞工領袖演說之結果衆信路工與運輸工人將主張調停國會已定明日開會今夜國會工黨議員與工黨幹事部將開會議大衆今頗屬望於該會 
　　十八日倫敦電據煤礦傳來之消息觀之礦工已全體罷工今日英國無一噸之煤出産非俟解决已定全國不能談想一切說者謂罷工不致迅速解决蓋唯工人投票之後始能復行開工政府已得多數投効者今正招募特别警察 
　　十八日倫敦電運輸工聯合會幹事部曾於今晨開會繼乃休會至明日聞運輸工須俟與路工會商後始能决定態度 
　　十七日倫敦電威爾斯礦工幹事部揚言罷工事如不於月杪解决則將撤退引擎工人與火夫此卽完全停閉煤礦之謂蓋諸礦於是均將淹没也 
[愛爾蘭之絕食者及其前途]  
　　十七日紐約電共同通訊社柯克訪員電稱愛爾蘭第一絕食者菲資傑拉特氏絕食六十八日於今日逝世柯克市尹已絕食六十六日聞身弱益甚神志尚清今日午後猶與其親屬數人談話 
　　十七日紐約電英國陸軍大臣邱吉爾氏在籐第演說謂愛爾蘭南北部如開戰爭則英人必贊助烏爾斯特人美國有勢力者必贊助愛爾蘭南部之人於是彼此對峙英國將遭遇極大之危險邱吉爾氏又稱愛爾蘭目下之騷亂將加禁遏 
[美日之加案談判]  
　　十七日紐約電華盛頓訪員電稱國務院與日使署間關於開里福尼亞州排日田産法之談判今已暫時中止俟十一月選舉後開州人民票决田産法問題時再行續議此次停議因國際交通大會開會國務院人員將辦理會務需時頗久故須暫停美日間之談判也 
[俄激黨之對華談]  
　　十七日芬蘭京城電過激黨報紙載稱中國軍事與外交代表團已抵莫斯科擬恢復中俄間政治與商務之關係十月二日勞農政府已以意見書交送中國代表團轉致中政府書中載列中俄締結政治條約之條欵 
[日使之對華論]  
　　十六日倫敦電每日郵報今日載駐英日使林權助之談片略謂中國境内情勢目前頗不安寗國家分裂政府無能而不穩健之軍閥權勢膨脹予人以破壞的運動之危機過激黨乃乘機利用之俄人金錢濫用於中國各處尤以在滿洲爲甚運動者與被運動者幾全爲外人 
[德國近事記]  
　　十七日紐約電柏林電稱德政府已命參與海爾獨立社會黨大會之齊諾維夫與洛索夫斯基出境回俄 
　　十七日倫敦電海爾德獨立社會黨大會通過加入第三萬國工團之决議案後穩健分子均脫離該會 
　　十七日倫敦電德國社會黨機關報載稱勞農俄羅斯現駐德之代表與德政府談判後已定機車六千輛及水車若干架 
[希臘王之病狀]  
　　十七日雅典電内閣因王病頗重决議召集國會選舉攝政者 
　　十七日紐約電聞前希臘王在瑞士京城頗爲活動擬乘其子有病之機回國恢復王位瑞士當道已設法敗其陰謀 
　　十八紐約電據雅典電稱希王之病漸有轉機醫士殊爲滿意 
[各國近事記]  
　　十五日巴西京城電此間船港大火損失逾英金三百萬鎊 
　　十七日巴黎電法政府决定鼓勵裝運美國煤入境之商人予以某種財政上之權利 
太平洋路透電 
[東俄近事記]  
　　十八日海參崴電海參崴議會討論非社會黨脫離内閣數日之久通過下載之决議案閣員曾實行民治政策並以公正之政策對華此項救策必須繼續非社會黨脫離内閣不得使民治政策之繼續進行受有影響重組内閣當依守民治政策内閣改造之時機已至 
　　十八日海參崴電海參崴代表由赤塔及烏定斯克歸來謂俄屬遠東之統一不久當成事實 
　　十八日海參崴電在海參崴附近某避暑所衛守鐵路之日兵三名軍官一員爲人所殺情節可疑次晚有日兵支隊圍住該地任意開槍居民大驚現悉僅死女童兩人 
[北方近事記]  
　　十九日北京電香港决定助賑十萬元由滙豐銀行滙交華洋義賑曾温哥武中國領事電稱華僑現募巨欵助賑不日滙寄中國豫督趙倜岑春煊之代表章士釗抵京昨謁總統蘇紳今日午後見總統言廢督事昨晨總統接見秘魯公使 
　　十八日天津電據確實消息前星期四日開灤煤礦有劇烈之爆裂礦工死傷者四百餘人 
國内要聞 
[北京通信（野人）]  
　　蘇人請願廢督之難關 
　　旅京蘇人之廢督運動十四日以後之進行已見吹萬君通訊然此事之發動原在十四日以前十三日上午張一麔見靳時即主缺督不補漸次廢除且謂原有各師旅本直隸於陸軍部無設督軍之需要廢督以後軍餉 
之發放可由陸軍部設一軍需監於各省專司其事完全與地方治理之機關分離靳無以難之但謂我正提倡文治正欲裁兵作一篇空論故與政府交涉廢督實以此爲第一次及實行運動各代表赴府一次赴院兩次未聞有負責任之答復而靳氏猶推至星期二下午五時始允接見政府中人故作麻木不仁之狀態以從事延宕而實則無允許廢督之心第一當蘇人開會之前卽令人向蘇人傳語謂言廢督恐摇軍心又謂蘇人能否自負治安責任第二當蘇人開會之次日卽代表到府院之日而代督命令發表同時倡導廢督自治之各省人士日譏蘇人雍容揖讓以請願有急病緩醫之嫌而政府更以摸不着頭腦之法對付之恐此次請願之無效果也但聞江蘇各縣各團體請求廢督之電已有數十通到京故昨日閣議當爲如何對付之研究然此數日以來廢督之障碍已層見迭出愛蘇人責望蘇人者殆無不望其戰勝環境也 
　　政府不肯廢督固屬顯然之事然各武人於蘇督之爭已如入大運動場中爲千二百碼之競走一方面之說謂張作霖電保張勳而靳氏得電以後大覺爲難乃藉口於蘇人正主廢督以爲搪塞直派方面尚無表示而總統則主用王士珍另一方面之說謂張作霖已知張勳之無成而以己派無人乃轉主靳出督蘇之辦法直派不得已乃抬一王士珍以抵制之徐東海亦傾向老王故一電不就則再電再電不就則於今晨派劉某親赴正定勸駕然京中人皆知王必不幹無爲王活動者故最可注意者尚不在此也 
　　靳氏出督江蘇之說在靳氏方面尚極力否認謂此係希圖倒閣者之所爲决不能成事實夫靳氏督蘇與周樹模組織有連帶之關係且新交通系之機關報鼓吹尤力故所言亦非無徵在靳氏督蘇之說確亦有之且有東海不允某總長代爲疏通之耗又有潘復赴寗代靳布置之耗以愚所聞此說發生以後靳氏左右分爲兩派其一文人派較明大勢不以靳出爲然勸勿舍閣而求外其二武人派爲山東籍之參謀副官利靳之出百般爲之運動彼輩自言白寳山馬玉仁已允擁靳張文生且允任沿途之保護最近三日中此派武人竭力活動四處拉徐海籍之陸軍部差遣爲靳捧場且擬推段書雲爲省長謂蘇人治蘇可以塞蘇人之口昨日晚問若輩　一秘密會　十八半截胡同之魯人某姓寓所將聯絡差遣不足則揑造蘇人名字以靳氏督蘇段爲省長之說出而請願以與多數蘇人之請願廢督　抗且以攪亂空氣使政府得藉口於蘇人不一致而拒其　督之主張然多數蘇籍軍人聞此訊後已爭相告戒勿墮其計矣至靳氏本身是否與聞則不能武斷也 
　　齊燮元之蘇　亦不肯放手之人彼之活動亦異常銳進十五日之命令本爲暫行代理然是日齊耀琳電來謂軍界不滿意於暫代請即眞除故命令到印鑄局後又復撤回將暫行兩字删去近日南京方面之一二省議員及一二團體用一等官電拍來請授齊蘇督者已有四起雖在江蘇各縣各公團之無數電報中爲一特色然亦見齊氏運動之功及南京人民不能自由發表意見並已從事於抵制全省之廢督論矣且軍界方面既有朱熙之電又有陳調元楊春普二人於昨日偕何恩溥入京代表軍界請願任齊某　評論謂有文治派之請願即有琥人派之請願以相映照則又正面之對抗也不過政府之意以爲齊氏資淺不肯予以眞除又將藉蘇人之廢督請願以爲搪塞耳至彼輩之活動聞已注意於旅京之蘇人今日所聞竟有人向某代表陳說謂（如廢督不成何妨利用齊氏以維持地方）某代表拒以（談不到此）又可知其無孔不入矣 
　　蘇人當此種種難關能否達此目的愚實代爲揑一把汗且不知星期二見靳時爭督之趨勢又有何種變化然聞諸某代表謂日來與安徽湖北河南之代表會晤已商量互助之方法即目前未達目的亦將爲聯合的繼續的請願以得政府之許可而止且並變相的督軍制而亦拒絕任軍閥之如何而不爲所破壞卽對於廢督之善後辦法亦正在討論中將以討論之結果條陳於政府云云理當如是予日望之（十月十七日） 
[北京通信（野雲）]  
　　蘇同鄉代表外之廢督運動 
　　蘇人運動廢督除八代表連日與府院接洽並與各省聯絡一致進行外尚有淮徐海一部分之學會異軍突起查所謂淮徐海旅京學會者即蘇省淮安徐州海州三屬旅京人士之所組織也其中有官吏有議員有學界之敎員及專門以上之肄業生平昔對於介紹新生入學傳通學界消息頗能盡力近以蘇督軍出缺遂亦繼省同鄉會後於今日下午二時開全體大會於北半截之省館到者約一百四十餘人臨時並約代表錢强齋黄伯雨王玉樹三人到會且有新由南來之江蘇省議員黄次山陳大猷亦臨時加入由副會長季景範主席略述開會宗旨繼由王玉樹報告連日奔走府院各情形對於本日之會亦略略發表意見王言畢黄伯雨亦起立說演對於化除地方畛域意見反覆詳述其希望在以三屬之會爲基礎進與一省聯合再進而與全國聯絡黄言畢會員始討論本題初由楊某發言主張對於廢督以後之問題詳加討論並主張各屬舉出代表公同辦事且有人主張舉出代表加入請願團體者章某反對之謂廢督旣爲極充分之理由則善後問題政府自應顧及吾等人民可以不加過問此時仍宜討論具體的廢督辦法其舉代表一層由江某反駁之以爲既有全省同鄉會舉出代表向政府請願淮徐海本包全省大　　之内可以無庸再舉代表嗣又有人主張恢復地方自治者經討論之結果認爲可以致函王省長並推定會長季某吳某親往接洽請其到任以後恢復自治至於廢督辦法討論許久不能决斯時議論龐雜經主席歸束各派主張以公函政府致電本省各團體兩項付表决遂完全通過議定即由幹事起草經會長負責寄發此所謂第一步辦法也將來第二步辦法當再開第二次大會討論然聞此時已有人主張勸告蘇省六十縣迅行起而自决者此會所議之辦法雖屬一紙空文但足以喚起輿論亦不少也至蘇省長赴任時期問題昨日（十六日）下午黄錢穆三代表又赴京兆尹公署晤王瑚請其早日南下赴任並請其表示赴任日期王答稱我極願早去但蘇財政廳長未經决定以前我殊不能表示蓋其意仍主張嚴去始與之俱去也前三日黄錢等四代表已赴財部面晤周子廙一次據聞周氏云嚴某已决定任命但緩數日再發表云云日前該部次長潘復銜命南下其任務除弔慰調查外並及於疏通財廳問題大約須俟潘氏到京或有電到京後始能發表（十月十七日下午八時） 
[東三省通訊（隱）]  
　　日本進兵延邊之情形 
　　吉林省之延吉琿春和龍汪清四縣與朝鮮接壤僅一圖們江之隔日人近因韓人倡言獨立屢謀屯兵我境深恐違犯　法受列邦攻擊不敢貿然爲之僅僅於公文之間謂如果中國不將不逞鮮人從嚴取締日本不得已必出於自衛之一途所謂自衛卽進兵也本年六月初間因汪清縣境之草帽頂子地方有韓黨屯聚日人探悉突派軍隊過江追擊韓黨不勝而返事後爲我國軍警查明嚴詞抗議日人無可如何只得在我境泊宿一宵自行退去詎此次琿春事變日本領館被燒日僑被殺十餘名於是日人以機不可失遂調動軍隊分别過江據各方最近調查日兵駐紥地點及其行動記者可得而述之以備我外交當局之參考焉（一）琿春縣城日本軍隊陸續開到者截至十月七日止共有步兵三中隊每隊一百五十名騎兵二中隊機關槍六架砲兵一中隊砲四門聯隊長一員大隊長一員統計不下千餘人現在琿春商埠附近挖掘壕溝設立卡子盤查行人其表面雖爲保護領館及日僑其實際則因琿春當俄鮮要衝日人欲在俄境伸張勢力不得不假道於琿春迭次向我要求准許軍隊過境巧立名目希冀允許無如我國官吏限制綦嚴總未能出入自如今於琿春縣城所在地屯駐大軍左提右挈如取如携將來交涉雖不可知而琿春之日兵不能無代價而撤退可斷言已（二）延吉縣地方雖不如琿春地形之險要然我國道尹團長所在且與日本總領駐在地之六道溝僅四五十里之隔故日本屢欲在延添加警察已不止再三瀆請此次琿事發生日人遂於十月七日晚派山本大尉率步兵一百三十名馳抵局　街局子街即延吉商埠地點也該項日兵駐日本小學校内經當局交涉日官不聽蓋延吉距琿春二百里陸行二三日其距汪清縣之草帽頂子等地甚近假令在草帽頂子駐兵不無危險今在延吉駐紥左可以顧草帽頂子一帶右可以應六道溝之援延吉爲我國邊境政治中心在此駐兵控制極易且在延駐兵自延以北可以扼其吭而韓黨無能爲力矣此項日兵恐亦不易驟撤（三）日本擬在頭道溝駐兵九十名頭道溝亦有日領爲一小小商埠該處雖似不甚重要然驅入我國腹地則甚要矣（四）日本擬在六道溝駐兵五百餘名六道溝延吉縣屬即延吉和龍交界地也日本名此地爲龍井村日總領駐此韓民極多商業亦較發達此間且有電話與朝鮮之會寗通者日人目下在延邊根據地六道溝當推第一蓋延吉至會寗此間爲必經之路如果日兵駐此他處或可商量此間必甚棘手不知我國當局將如何與之交涉就記者觀察此案將來惟有總括解决不能枝枝節節而爲之否則所失必多焉 
[記北大第二次授與學位典禮]  
　　受者爲芮恩施杜威兩氏 
　　昨日（十七）爲北京大學第二次授予名譽學位之期上午九時在該校第三院大講堂舉行院門前懸國旗兩面大講堂門前以鮮花綴成禮堂兩字左懸國旗右懸校旗堂内設特别來賓席來賓席職敎員席學生席講壇後面左懸國旗右懸美國旗壇上中爲校長席左爲敎務長席右爲受學位人席到者除該校敎職員學生外來賓頗多就中有專門學校代表旅京美國各界女高師及其他女校學生計共有千餘人之多八時五十分受學位人特别來賓及敎職員在接待室前院分對排班次序如下導員二全部敎授導員二受學位人隨員及特别來賓授學位人敎務長校長導員二排班畢魚貫步進禮堂同時奏樂至校長開始演說時樂止受學位人進禮堂衆鼓掌歡迎就席後蔡校長起立作短簡之演說述明授給名譽學位之事略謂今日本校第二次授予名譽學位之期承中外人士惠臨不勝榮幸之至本校敎務會議議决現在應授與名譽學位者爲班樂衛　恩施儒班杜威四先生因前芮恩施離京杜威在北戴河而班樂衛適在北京故於八月三十一日在第二院舉行第一次授予名譽學位典禮現在杜威先生回京乃定今日授杜威先生以哲學博士芮恩施先生以法學博士云云演說畢由蔣夢麟譯成英語乃歸座敎務長繼起立略叙第一受學位人芮恩施之歷史請校長授給法學博士名譽學位校長起立當衆宣告授芮恩施以法學博士名譽學位畢與芮氏代表美使館參贊某君一握手口中報告授以法學博士名譽學位（蔣譯成英語）衆鼓掌校長及芮氏代表均歸坐敎務長再起立叙第二受學位人杜威先生之歷史校長起立宣告授給哲學博士名譽學位餘俱照前式繼受學位人先後起立作單簡之答詞芮氏代表謂我代表芮公使之意是很快樂的很感激的很榮幸的杜威先生謂承授學位又是感激又是慚愧此次來華結識許多新友今又承隆禮榮幸之至答詞畢校長乃宣告退席攝影盡歡而散時已八時廿分 
[旅京鄂人之歡宴會]  
　　周樹模大談民治 
　　昨日上午十二時鄂省各縣代表假西車站食堂開歡宴大會歡迎旅京同鄉會會長周樹模氏歡迎新任湖北省長夏壽康氏公推羅琢章君致詞略謂同人等今日所以歡迎周樸老者係歡迎樸老爲提倡民治的首領此次鄂人反對孫振家即爲提倡民治之先聲然非樸老指導於其中則第一步之成功不能如此之容易至夏省長此去則爲主張民治之（實行者）吾人尤不能不根據夏省長宣佈之（犧牲一切）一語之精神而對夏省長抱無窮之希望（新湖北）之成立即成立於今日之大會云云周樹模起致答詞云今日之盛會可謂湖北之一新紀元歡忭之情莫可言狀上年因吾鄂水災重大成立此會當時同鄉人士奔走呼號竟集欵數十萬襄隄借以告成我鄉人愛鄉之情可見嗣後改爲同鄉會推鄙人爲會長比感於諸公之熱心公益故不能不從多數民意之主張而盡我贊助之義務今日承諸公歡迎盛意尤令鄙人不能已於言者我鄂省風氣自縉紳至於鄉間父老均以不談朝政不預公事爲高潔須知此在帝制時代不得不然之情形今日國體既爲共和約法上曾賦予人民以參政之權利不聞國政是謂棄權國民本法律而爲（建議）（請願）之行爲非一切勢力所能阻遏也世界經此次歐戰敎訓之後（强權）不能戰勝（公理）已明白無疑自美總統有（民族自决之）之宣言全球風靡欲以强權壓制民意者雖有萬鈞之力終歸於失敗之途就今日中國之情勢言之（息爭）（救禍）尤必出於（省自爲治）之一法蓋因省治成則彼不得互奪地盤武力無所用矣省治成則民氣藉而疎導過激主義不至發生矣然省治何由而成成於民氣成於團結力蓋因民氣團結則强不團結則弱就物理學而言之如鑽石則團結堅密不畏外物攻打沙土易散矣今日吾省六十九縣代表團集之精神即團結力堅密之表現願諸公本此精神勇往前進則不獨不患外力之攻打且將發揮自存之道此人類共同生存旗幟之下亦即全國統一和平之基礎余雖老猶樂扶杖而觀太平也至夏省長之品望資格素爲鄉人所引重吾人當體政府擇賢而任之意一致扶助以促成民治之實現此則不待鄙人贅言者也夏省長亦起致答詞略謂壽康此去當本樸老與諸公期望之意努力進行并望樸老與諸公隨時指導述畢 
 
 
 

Page 7

 
 
申報第二張 
旋卽撮影而散 
[山東之省長問題]  
　　齊耀珊求去益急 
　　政府屬意田中玉 
　　魯代表交涉無結果 
　　山東省長齊耀珊因與督軍田中玉意見不洽向政府請求辭職當局雖去電慰留而齊氏去志甚堅最近續來一電仍申前請其所執理由有四（一）警備隊本應屬諸省長今田督軍强行攫取設有盜警誰尸其責（二）省長所恃以維持地方者厥惟警察乃督軍於交卸兼篆前數日委其稽察處長爲警長實足掣省長之肘而侵及警察權（三）魯省旱災以東臨道屬爲最龔道尹在任有年災形熟習爲辦賑計似不能遽令調轉乃督軍偏置省長用人之意於不顧（四）金劵引起風潮曾經商請緩發乃督軍謂金劵已經流通堅持己見不肯從善且以謡諑繁興劵價陡落市面危險等語相誣陷此等行爲爾詐我虞何能共事不自引避如地方何敬懇俯賜鑒核准子去職免誤魯省無任主臣云云聞此電到京後靳雲鵬頗有准其辭職即以田中玉兼任省長之意惟魯省人士對於田中玉感情頗劣且以督軍兼任省長於軍民分治之旨顯相牴觸故尤爲反對昨晚五鐘魯省來京各代表特晋謁靳氏陳述魯人意見靳謂余抱改造山東主義改造中國主義閣錫山能改造山西山東人獨不能改造山東此大可恥山東人民之衆幾及泰西一强國近其所謂各强國遠不及中國物産之豐人民之衆幅之廣且中國人賦性勤樸具有天然之長受各聖賢遺澤有高厚之至德宜乎凌駕各國而上之執世界之牛耳奈考之事實竟大不然此亦最可恥者余願此後之山東爲新山東此後之中國爲新中國齊省長與余會晤余見其只能保守爲官吏生涯决不能爲吾山東作事田督在魯裁了軍費甚多余深信田督能爲山東造福齊省長之職卽以田督兼之云云各代表略述財政紊亂情形非魯人自理不能整頓且鄂人治鄂湘人治湘蘇人治蘇潮流所趨魯省各界亦或覺悟此次推代表等北來意極堅决非達到目的不止靳聞之因詢如何堅决有何目的各代表謂田督爲人固如總理所稱極可欽佩但以治軍習慣管理民政凡事只恃己見不能集思廣益恐不甚宜如此次發行紙幣並未與各界研究利弊而發出之數如彼其多兌換之期如彼其久使各界聞之咸生畏心恐成中交票之第二似此情形田督亦不爲毫無可議靳云彼不與各界商妥遽爾實行是其錯處望大家以後各盡監督之責各代表云邇今人民程度不足督軍威勢森嚴誰敢監督試舉一例證之一月之前各校學生要開國民大會在各校敎職員以學生作此等事但不干涉他即可無形消滅若不明其情而激之則愈激愈烈故皆置之不理詎田督小題大做張皇其事出示煌煌嚴行禁止招各校校長到署歷時二鐘之久各校校長雖知其主張未合事宜亦無敢直陳利弊者不過退出之後相約不聽其囑相機辦理而已由是各校學生亦無罷課等事不然果如田督主張則又演成上年張少卿派兵圍學生事矣故以代表所見田督兼辦民政决不能博採輿論盡事之宜靳謂彼對官吏愈嚴愈好但對士紳當然得改換態度此事我對他說各代表問及外交靳謂直接交涉與否其利弊現無把握據駐外公使來電謂提交國際聯盟不能操必勝之劵余現羅致中外外交家成立一會專研究此事日後方能决定方針各代表又復述財政狀况求靳設法靳謂譬之民間度日有錢固過錢少亦過即無錢亦得過各代表不得要領乃出退相謂曰靳同鄉不敢壓制他省人專壓制同鄉鄂人反對省長則換之蘇人運動廢督則不敢正式發表督軍滿口言造福山東愛護同鄉而考其事實殊不相符所委魯省長官禍魯與否今已是非分明其受輿論歡迎者反固持己見排之使去前在總理期内日本通牒達到遲之又久不能駁回必迨　代揆時始毅然駁回各省受軍人塗炭咸望軍民分治甚有主張自治者靳同鄉對魯不但不使受軍民分治之福反使受督軍兼治之害以後我魯人民受武力壓迫將不知至若何地步方今鄂人倡導自治正聯合各省一致進行吾人不如未雨綢繆於是衆口同聲贊成不置謀與鄂蘇主張自治諸要人會議云 
[魯人反對張壽鏞之激昂]  
　　山東省議會昨日因財政廳長問題又召開茶話會是日開會結果羣情極爲激昻無論如何决不能令張壽鏞接長財政兹錄致中央電文如下（一）致靳周潘電云北京靳總經周財政總長潘次長均鑒查新任財政廳長張壽鏞劣跡昭著屢見擯斥果必令蒞新是無異陷山東財政於絕地各界拒絕情非得已諸公身任黜陟桑梓痛癢詎認膜視如張不能任之於他省者必令遺禍於梓里則怨謗之來又烏能免值此自治潮流一日千里之會而本省財政復將破産設非以地方人全力籌維則治絲益棼永無清理之一日務希收回成命另簡本省熟悉財政人員庶解目前之糾紛望將來之整理素承相愛敢貢直言臨電無任欽遲待命之至張介禮王朝俊同叩（二）致政府電云北京大總統國務院財政部鈞鑒查東省財政已瀕危機非田地方人合力籌維破産之憂即在目前新任張財政廳長劣跡昭著屢見擯斥果必令蒞新是無異陷山東財政於絕地民意雖弱豈容厚誣庚電所陳已見决心倘終不邀嘉納則羣情忿激夫何顧慮縱黠如張氏亦斷無良果務祈鑒此情形即予收回成命以維財政而順輿情迫切陳詞伏維垂鑒 
[蘇李出缺後之奉天會議]  
　　江蘇督軍李純於十二日逝世之公電接到後張使除飭秘書廳去電弔唁外並派遣代表往弔張言蘇奉相聯已非一日此次討伐安福秀山一致主張協力相助今忽然自戕失我良友殊堪痛悼云云並聞關於該督之後繼問題中央曾來電徵詢意見聞奉省有代某氏運動之意惟尚未有確實之證明也又聞張使接李督出缺電之翌日即在巡閱使署招集許總參謀長張師長趙張兩旅長陶廠長王廳長任秘書長等重要人員開緊急特别會議商榷關於長江流域之變動桂系之接洽鄂省之布置并蘇皖贛巡閱使之繼任等種種關於大局者妥籌應付之預備復電詢吉黑鮑孫兩督軍之意見聞擬先派吳硯忱參謀赴江蘇一面弔唁李督一面考查大概之形勢云 
[江西之省長問題]  
　　贛人治贛難實現 
　　自各省自治之說起旅京贛人亦抱自治主張適值贛省議員參觀團抵京旅京贛屢在江西會館集會磋商省長問題如李盛鐸蔡儒楷吳鈁國珍魏斯炅葉先圻鈕傳善陶家瑶鄭焯等各自暗中進行就中以李盛鐸之熱度爲最高李在去秋即有一度之活動現又藉口各省自治爲潮流所趨乘機鼓吹贛人爲之推穀然終以不孚鄉望應者寥寥次如蔡儒楷吳鈁李國珍等名望雖勝李一籌但各方面對之未必盡能滿意故就事實上言之贛人治贛之主張以（人以問題）一時决難實現省議員中雖多抱贛人治贛之主張其赴京參觀團部分當啓程之時另有一種趾高氣揚不可一世之概蓋其心目中即視（省長問題）爲活動之機會者然贛中父老對於繼任省長之見解則但問其賢不賢尚不斤斤於省界之辨緣江西黨派歧出爭端甚多即以人的問題言亦不易解决且民國初年葉先圻爲民政長魏斯炅爲財政司長鈕傳善爲九江觀察使陶家瑶爲内務司長之之意謂須先確立自治法制振刷自治精神將以前贛人各樹黨派爭權奪利之腐敗思想洗滌凈盡而後可言自治問題否則雖以本省人治本省事亦仍　前之官治於人民又何裨益亦確論也 
頃據京訊旅京贛人以中央權力日趨薄弱遇事輙由奉張直曹作主政局前途頗呈悲觀非厲行地方自治將至不可收拾特於八日在江西會館開同鄉全體大會發布宣言書次將新定會章逐條討論議决選舉理事長一人理事八人評議十人幹事五人并擬函通告各省同鄉對於地方自治一致進行云 
[重慶商民之恐慌]  
　　文滙報十八日宜昌電云滇黔軍處處失利現由重慶退走商人已從其要求繳付欵項冀其悄然出境乃李烈鈞佔據銀行發生意外枝節各銀行於十四日被佔是日商店皆閉門今重慶人民甚爲惶懼亟盼蜀軍來救 
[廣東新督署之談話會]  
　　各公團以金錢買和平 
　　十一日廣州各社團代表接李魏兩司令函約於十二日赴新督署茶會略謂頃從海珠會議由莫督代表李梁兩君將前所宣言之四項條件交出兹擬於本月十三日切實答覆查該條件於吾粤前途關係重大理宜函懇貴會轉約各界代表一二人於十二日午刻同蒞士敏土廠新督軍公署妥商辦法冀可和平實現云云至十二日午刻維持會代表四十餘人同乘交通輪船前往一時十五分鐘開會湯新督主席李魏兩司令及粤軍代表黄强參謀長吳飛伍應麒秘書長張某等俱列席湯新督起言余對粤事有應發表之處兹請魏司令代說於是魏即起言督軍之所欲表白者即係昨日海珠和會情形莫氏曾提出四項條件（已錄昨報）第一條現由湯督軍負責第二三條當由雙方妥商至第四條則不能不請决於諸公蓋此項籌欵在莫氏之意非實有二百萬不可諸公對此問題以爲如何應請討論繼由李芝畦將日前會議籌欵解决辦法歷述一過并將赴港情形叙述略謂前日同宋俊堂熊康侯梁佩唐等赴港與港商籌商欵項並向陳賡虞詢問確否有函致莫允籌二三百萬之事當時陳將原函出示謂此函不過請莫退讓息肩内中祗云如係需欵可以籌集而已現下省中各社團渴望和平港中人士亦多同此心理以一二百萬買和平免致糜爛省城損失更大亦都樂得做去鄙人現已　面出與港中紳商接洽因爲此事已不睡三夜刻已大有頭緒但最要着係須有切實擔保品指定填還則此欵籌集亦非難事至如何結果容日答覆云云及晤各殷商亦略有眉目惟多數均主張俟條件議妥明白宣佈大局可保安寜保品確鑿并有力者爲之保證及桂軍離粤始允交付某等聞有此種好消息故昨即回省岑濤謂既係以金錢買和平則雖達至二百萬之數亦無可如何陳達生獻議謂有某項可以籌抵並可爲保品公私兩利當將意見書與衆參觀代表均有研究魏司令詳詢辦法後卽謂如多數以爲可行則政府無不承認即將某項爲抵押品並爲還欵之用一說付表决衆均贊成隨卽研究數目及保證人均已得有解决魏司令謂此欵既有把握究限多少時日及有何取信請由貴會派代表見莫以安其心免至隔閡李芝畦謂籌得此欵則可貯於銀行以便查詢至多少時日尚須再商稍緩當以電話告知莫氏或函覆以省轉折曾叔其謂籌欵事易但首要令前敵先行停戰岑濤提出三事（一）人民即時集欵（二）雙方即要停戰（三）和會確要於一星期内解决各問題如逾期則人民自謀解决或實行罷工罷市大家犧牲吳霏謂此確爲應有之義羅朝榮問海珠和會究係限五日解决否魏答謂限一星期其實祗得六日昨莫氏代表謂每次會議後均須回去從長磋商故祗能間日開會如是則六天實得三天而三天中若莫氏代表仍如昨日之過時始到則每日會議不過一小時三日共得三小時以三小時而解决偌大之事吾恐必須延會也此間明日當切實答覆莫氏告以已有的欵貴代表可告莫氏並請其通函停戰則調停進行或易收效耳衆均贊成時兩點半鐘衆遂退出同乘交通輪返會再商議墊欵着落並即通函雙方請其停戰並以電話告知莫氏矣 
　　金錢買和平之聲震動吾人耳膜已匝旬矣查和平維持會集議數次亦均以此題爲討論焦點至籌欵之法前經議决以鹽餘作墊欵抵押惟此說頗爲債權者所不喜有人獻議擬以某廠鑄毫嬴餘項下抵扣將由殷商聯合資金購備生銀搭廠鼓鑄蓋該廠日夜開工可鑄毫洋三十萬預計除費用外每日可嬴二萬元左右若計二三個月内此項墊欵便可清還由政府收回自鑄因此項抵押既甚安全而攤還之期又可縮短墊借較易聞已得某方同意 
　　另一消息昨有某方要人提議以粤省所擬撥給桂軍收朿費一百五十萬元急難籌措擬商由滙豐銀行完全借墊即由全省防務經費項下分六個月攤還并以省河補抽釐廠收入作抵並聞該行主要人物以事關公益業已慨允利率并由債主方面從輕酌定即將番攤賭博稍矛延長俟債務清　再行議禁其說能否成立亦未可知也 
[南京快信]  
　　李督出缺軍署於昨日（十八）上午十一時舉行國祭齊省長代表總統行禮各機關長官均與祭仍定舊曆九月十五六設奠十七八九軍警政紳商學報各界在毘盧寺開追悍會二十日出殯訃告昨晚已發東海派來調查李自戕情形之師景雲昨日下午三時專車返京復命安武軍統領殷恭先陳德修等因感李臨死遺言接濟巨餉昨均來寜弔唁倪嗣冲亦派乃姪道烺來祭 
　　蘇督問題已惹起各方面之爭端外傳靳閣擬自兼領以解决此難題潘復來卽啣有密命接洽但不知確否惟蘇省全體軍官堅持非授齊眞除不可聞各鎭守使各師旅長昨又在江甯便署開會議决再電府院催速下令以弭後患齊代督亦已派員分赴京奉直魯豫鄂贛皖浙等省接洽一切 
　　齊省長催王瑚速來履新聞王昨有復電允下月初啓行一說謂王須待蘇督問題解决始肯來蘇 
　　齊代督請裁撤蘇皖贛巡閱使院復緩議 
　　總商會地方公會江寗自治會縣敎育會等七團體昨電京反對王占元督蘇謂倘中央一意孤行則迭遭兵變之南京又將兵連禍結 
　　龍軍移蘇屯墾經官紳竭力反對院復允撤銷閣議 
　　下關洋商抗繳舖房捐省署請外部向各公使交涉 
　　省署昨接内部來電徵求地方自治意見限一月内具復以備採擇施行 
　　張季直派田寳榮來祭李英威 
　　日前謡傳東海病重軍民兩署昨接公府來電密令嚴拿造謡生事之人兩長已令省警廳遵辦 
　　財廳昨委陳屏孫守催泗陽縣交代賀鳴岡守催東台縣交代劉橒壽禀辭赴六合縣新任 
省農會秋季常會昨已閉會 
地方通信 
[蘇州]  
　　屠宰稅易人經辦吳縣公署經收屠宰稅商人李漢洪因　待各肉舗過於苛刻以致羣起反對迭經商人控告由温知事批令該業公所轉知各商人另行公舉殷實妥商呈候派充一而即令李漢洪將捐欵料理一切現在己由各肉商陳恒德接充經收屠宰稅事宜當經温知事查准聞陳商日内即須到縣接收云 
　　爭奪工巡董事近聞間胥盤市民反對蘇州工巡捐局董事一事業經城外方面韓萃青等邀請各士紳會議後由吳江紳士費仲深傾銜公函縣署主張令商會轉令市民公社推選董事重行組織兹悉地方人民頗不謂然緣市民公社係屬私人隨意組織之團體非法定機關可比即就盤門城内及城外馬路一帶而論該處向無市民公社且商會法並無代表市民選舉之規定種種不合法理已由城内某公民等多人商議開會討論抵制辦法而温知事接到此函後亦頗有左右爲難之勢大約須呈請省署核示矣 
[揚州]  
　　發現類似刦案駐掦陸軍第二團蘇得林連長（即團長之介弟）之眷屬住居北門街奎橋竊因公外出未歸乃於十七日夜被竊賊三人入内明目張瞻翻箱倒篋搜羅財物衣飾經蘇之老母大聲呼救驚動房東鍾寳均前來救援被一賊推倒俟其他兩賊携贓逃走後始將蘇鬆放臨時並未報告　警事後檢點損失現洋二百五十元衣飾六七百元報經該管警察分駐所巡官往勘毫無確實形跡詢之鍾寳均又言語支吾疑爲知情拘所研訊未得實供旅部亦派饒執法官至該分駐所詢查一切並責成巡官從速破獲 
[鎭江]  
　　金融最近消息錢市銀根日來甚形緊急各項商業均受影響加以花米兩項用欵較多故銀拆每千兩竟開五錢（每日計算）尚須看漲陰曆九月份各錢莊須放三對月及六對月長期欵項其利率亦均增加云 
　　擬開追悼大會此間軍警各界對於李督逝世哀悼殊深各公署各砲台一律下半旗軍警各界官長以至兵警或於左臂纒黑紗以誌哀思並聞各界擬於日内開追悼大會云 
[南京]  
　　宜興旅寗學生電請廢督（一）各報館轉各團體均鑒頃致北京大總統國務院電文曰北京大總統國務院鈞鑒民國肇建九稔於兹政局擾攘迄無寗日推原禍始則軍閥專横實爲厲階正本清源端在裁兵廢督國内明達既已倡議於前而外人之愛我者亦復以此建言潮流所趨非廢督不能發皇民治而　國人之望兹遇李督出缺應請政府尊重民意當機立斷將蘇督一職即行裁撤爲廢督先聲且以免爭奪之端而消無形之患實爲厚幸等語按廢督問題實關全國前途懇請一致主張爲民意後盾（二）各報館轉江蘇各地學生會曁各縣旅外學生會均鑒李督出缺天予之機廢督裁兵請自我始事關蘇民人格影響及於全國倡議實行此正其時中央倘與爲難吾民惟有自衛戢彼野心還我民治豈利蘇省抑福國家不達目的誓不休止尚乞一致主張釀成濃厚空氣宜興旅寗學生曾叩巧 
[江西]  
　　李督出缺後之防務此間自得李蘇督噩耗後謡言四起咸疑長江局勢將有絕大變動陳督前日電召贛北鎭守使吳金彪晋省面授機宜前日南昌方面又加派砲兵四連來潯駐紥人心尤爲驚訝每至夜間異常戒嚴軍警梭巡往來如織吳使返潯後即銜陳督使金赴寗代表弔喪並參議維持長江局勢業於昨早乘輪前往矣 
[鄭州]  
　　青年會組織成立鄭州爲京漢與隴海兩路之交點鐵道辦事人員及郵電各局各工廠職司計有四五百人多係南方人士當地敎育工商事業頗有可觀極有設立青年會之成熟時機加以穆藕初君實力贊助捐給會所基地房屋及開辦費遂於上月籌備成立選舉豫豐紗廠副經理吳文欽君爲會長聘得歷充上海青年會童子部幹事陳已生君爲總幹事定於本月二十日正式開幕秩序如下（一）奏樂河南警務廳軍樂隊（二）開會會長吳文欽主席（三）祈禱聖公會王耀庭君（四）歌詩開封浸禮會普理德（五）演說吳子玉將軍趙督軍張省長謝交涉使李敎育廳長王旅長靳旅長陳縣長開封商會敎育青年會代表鄭州各團體代表（六）奏樂（七）演說青年會全國協會總幹事余日章君（八）散會 
雜評一 
[告魯籍軍人（默）]  
　　魯籍軍人其知之軍人者以衛國爲責者也魯籍軍人能保守魯省土地不使外人稍有侵犯者軍人之榮也軍人者以守分爲本者也魯籍軍人能實行魯省分治不使暴横督軍干預民政致地方紛擾不安者又軍人之榮也不然而僅謀植勢力於他省擴張軍人之地盤以爲有又何足道乎 
　　魯籍軍人其思之今日山東問題何如乎軍民分治問題何如乎盜匪肆擾民生憔悴又何如乎回顧桑梓謀所以自保其本省之不暇而尚暇謀人乎 
　　魯籍軍人而僅知自謀勢力也則前之皖派桂派不嘗赫赫然有不可侮之勢力乎而今何如 
 
 
 

Page 8

 
 
   
 
 

Page 9

 
 
   
 
 

Page 10

 
 
申報第三張 
本埠新聞 
[全國敎育會聯合會今日開會]  
　　本年第六次全國敎育會聯合會原定在廣東開會嗣因粤局未定經已到滬各省區敎育會代表一再集議决定本月二十日在上海開會業由江蘇省敎育會組織事務所電陳敎育部並通告各省區敎育會在案昨又由該會印發通啓定今日上午十時開會其秩序如下（一）奏樂開會（二）奏國樂（全體起立）（三）行禮（由幹事員贊導全體向國旗行三鞠躬禮）（四）致開會詞（五）推舉主席（六）官長致詞（七）代表致詞（八）奏樂散會 
[全國各界聯合會爲琿春事電]  
　　全國各界聯合會爲琿事件致顔外長及駐京日使電　誌昨報兹將該會致駐京各國公使電錄下北京各公使（除日本外）鈞鑒此次琿春事件據敝國當地官吏報告及中外各報所記載係於本年十月六日早四時許有盜匪四百餘人攻刦琿春縣城並侵及西關外之商埠致焚燬日本領事館大廳一傷害日人數名韓人數名敝國當地軍警疏於防範致危及日本生命財産敝國固應負賠償及撫卹之義務并宜加派軍隊搜剿盜匪以保地方之安寗惟查此次肇禍之盜匪内有韓人有俄人韓國已被日本吞并俄境現有日兵駐守何以任令 
此項韓人俄人越境加入是否知情不言而喻又該盜匪攻琿春時携有機關槍二架檯槍十餘桿砲一尊所用槍械多爲日本製造此中黑幕中外同知上海字林西報關於此事社論有云間島（即延吉）之有匪蹤吾人固不疑之而華兵從亂亦中國各處欠餉兵士所常有之事惟匪徒前不猖獗獨於此事大逞其凶燄一般人士不能無疑而展閱地圖以察琿春與間島之形勢尤不能無疑焉展圖一觀則見吉林爲一形似半島之地右爲俄境左爲韓境而琿春實位於此半島之頸凡占有琿春者則半島全境即入其囊中矣以上數語足以揭破此次琿春事件之眞相乃日本既製造機會又利用機會一面自由進兵且繼續增至六中隊一面無理要求欲將琿春之東溝及鵓鴿子兩處劃爲日軍屯駐地并由日軍協助剿匪聞尚有其他之苛酷條件似此蹂躪敝國主權破壞國際盟約與前者西方德意志之强據敝國青島及攻佔比利時何異顧西方德意志已由主持公理正義之各協約國繫敗矣而東方德意志今乃大肆其野心於亞洲之敝國敝國亦國際團體之一員亦全世界人類之一大部分豈能任由東方德意志恃强横行故敝國各界人士對於此次日本之進兵琿春及其小幡公使之無理要求絕對不能承認各貴公使駐節北京當已深明此事眞相務懇主持公道伸張正義并詳達貴國政府爲敝國道義上之援助則敝國人民之所感祝者也中華民國全國各界聯合會印 
[蘇人警告保督議員代電]  
　　江蘇旅滬公民潘祖臣等昨致蘇省議員夏宗瀚等十七人代電云南京省議員夏宗瀚并轉王鴻藻王師曾孫劍虹具名保督十六位議員鑒公等固居吾江蘇人代表地位現在吾蘇人公意是否贊成保督吾等祗知蘇人奔走駭汗請求廢督自居人民代表者竟背道而馳謂非喪心病狂即屬得金運動兩者必居其一姑無論蘇督　廢須知欲保將亡之國即各省督軍亦難存在吾蘇因全督自戕督缺虚懸視爲適當時機故起而奔走以爲全國之倡并不論督軍何人祇奮鬭督軍二字保國本保民財耳其他廢督裁兵整理國庫諸大問題豈足與談公等直接與蘇人相反間接違全國公意代表云　哉公等如甘作全國公敵則已否則其反諸已思之重思之督軍制無論何人無論何省有無存在之必要其亦念及數年來民無噍類攘權奪利北北南南所爲何事曰督軍階之厲曰權利薰其心此外所謂地盤藩鎭之禍事實昭昭已在眉睫將來國破家亡公等督將焉保誰非國民誰無心肝誰非炎黄子孫於此等處其亦間諸天良質諸良知翻然一念及之若謂利祿薰心不敵神明則非某　所敢知矣然違全國公意而行終恐徒見其不量而已旣居代表用盡忠言聽否所不敢必也旅滬公民潘祖臣王言詔等一百十二人　啓 
[金融維持會來往函稿]  
　　本埠洋貨疋頭業所組之金融維持會日前致英美法日駐滬領事函照錄如下敬啓者自通商以來敝團洋貨疋頭業商人與貴國來華各洋商交易已歷多年滙價貨價雖時有漲落然七十年來從未有上下數先令如本年之甚者上年先令最高時至九先令以外至本年四月間跌至四先令五金融界經此劇烈之變動於是華商之業進口者乃大受損失然猶望秋即後市面或有起色貨價或可提高不料始而南北軍閥各自稱兵繼而各省水旱災荒警報迭至終而外洋疋頭價格日跌一日華商方面滙價上既受一重之損失貨價上又加一重之虧折不但此也以各省水旱兵荒之關係客帮中竟無人過問以各埠米珠薪桂之牽連銷路上竟停滯不動而過期到期之貨又復絡繹而來稅餉墊頭均關緊要論貨物則有來而無去論金錢則有去而無來凡此皆爲人力所不能抵抗之事實無可設法者也敝會於先合驟跌時深慮摇動華洋市面組織斯會冀爲竭誠之呼籲以喚起中外人之覺悟無如洋商一方面非目爲神經過敏即視爲無痛而呻今不幸數月前所理想之談一一皆見諸事實無論資本大小盡在飄摇風雨之中照此危急情形不但破産即在目前性命身家均將不保敝會前曾擬具變通辦法三條函致英美商會頗蒙贊許然以英商會書記轉地療養迄未獲得機會爲正式之磋商未識貴總領事對於上海市面現狀曾否得有此等報告此事不但關係華商一方面卽洋商一方面市面設有不能支持之一日亦將受連帶之影響爲此具函請求貴領事召集行家曁銀行大班廠家代表公同磋商維持市面之辦法大局幸甚並有同式函致交涉公署會審公署上海總商會 
　　該會旋得英總領事復函云逕復者接本月十三日貴會來函以先令跌價華商之業疋頭者損失深慮摇動上海市面函請召集各行商磋議一維持市面之辦法等由本總領事查此事應由本國駐滬商務參議核辦除將貴會來函轉送商務參議查核外相應函復即祈查照爲荷 
[改期檢查印花之部令]  
　　交涉公署昨接財政部令云本部呈請將印花稅檢查時期改定每年五月及十一月兩月舉行并飭京外認眞辦理一案奉大總統令准交部通行遵照等因咨行内務農商兩部轉行一體遵照在案合行抄同原呈令仰該交涉員查閱現在將届十一月查核之期應即先行通告届期不論租界内外　均應一律實行核查母得藉詞推諉并呈報備案云 
[美公使今日赴蘇]  
　　駐京美國公使克蘭氏偕夫人來滬已誌前報兹悉克蘭氏夫婦將於今日（二十日）乘滬寗路車赴蘇遊覽各處名勝已由交涉署通知滬寧路局預備花車一面電致蘇交涉員預備歡迎並派警保護一切 
[美國婦女會歡迎美使夫婦紀]  
　　上海美國婦女會昨日下午四時爲歡迎美公使克蘭氏夫婦特假卡而登飯店開茶會首由會長羅平吉夫人致歡迎詞次請美公使克蘭氏演說題爲北方災情與救濟方法演畢由克蘭氏夫人演說末由DrPeters演說題爲生命之原佐以影片使聽者易於了解到會者除本會會員外尚有中西來賓數十人散會時日逾六句鐘矣 
[美國海軍司令將次赴浙]  
　　美國駐亞海軍艦隊總司令格里甫上將近擬乘汽船往浙游覽西湖風景爲浙江盧督軍聞悉特派浙督署外交諮議官陳世光由滬陪同格上將赴杭以便沿途指點風景業已令知陳諮議官知照矣 
[絲繭公所徵訪赴美女工]  
　　江浙皖絲繭總公所因美國紐約於來年二月六號開萬國生絲博覽會事日前特開臨時會議定選派代表等前往預會已誌昨報兹悉該總公所因物色女工數人頗覺困難昨特致函同業請爲舉荐其函云昨日會議美國紐約於一千九百二十一年二月六號開設萬國絲繭博覽會及繅絲展覽部囑派代表二人繅絲女工二人赴會與義日等國同等辦理當經議决由各同業物色繅絲女工二人打盆一人僕役一名曁素稔絲繭情形之代表二人携帶各廠樣絲絲牌及最好蠶繭前往蒞會兹查二月六號開會應於西曆十二月間即須動身而動身之前尚須預備照片赴美領事署上海交涉公署請領護照携帶絲繭亦須報關請領免照頭緒紛繁時間迫促請尊廠顧念事關華絲行銷大局卽於一星期内趕緊訪問人材俾得下星期三即舊曆九月初九日下午三點鐘仍在本公所會議即行訂定辦法從早預備是爲至要此事對於絲廠同業大有關係千祈格外竭力是爲至禱 
[蕪商會詢常關加稅之函復]  
　　上海縣商會近接蕪湖縣商會來函内稱此間零星洋貨於本年十月一日爲始凡遇出口者由常關加增稅率業已實行加征在案滬上爲通商大埠常關封於增加稅率一事已否實行請煩照覆等情該會接悉前因以滬地常關於出口零星洋貨未經增加稅率亦未奉有明令查詢洋貨業振華堂董事亦答以滬上並無此事所有滬關洋貨稅率新章一紙堪以稽考故該會已據情照復外並將稅率新章刷印附寄請爲查照矣 
[雜糧油豆餅同業會議紀]  
　　爲經紀人問題 
　　本埠雜糧油豆餅同業因證劵物品交易所創立後恐利權旁落亦在民國路建築房屋自組公會以備抵制昨有自署同業份子於穆居士警告同業云警告者吾業仁穀堂萃秀堂同人創組交易所獨立一部以挽利權固屬良善惟經紀人必須吾同業各行擔任方爲盡善若以號家攙入是不啻自絕根本也何則吾同業八十餘家歳納登錄稅專爲各帮號客代買代賣逐取佣金賴以立業故物品交易所成立時曾邀吾業完全同行以爲經紀外帮不得加入循舊例也不圖今發起諸人不善始謀不計久遠急求集事遂合津漢廣潮福厦諸客帮混合入内勢必至經紀人亦然混合而津漢廣潮福厦諸帮居其衆勢必至經紀人客帮佔其多數所謂反客爲主作繭自縛無以異此不特此也津漢等客帮本託吾同業代買代賣逐取佣金假如混合經紀而後不須假手吾同業而此歷來取佣慣例一旦消滅豈非自絕生計乎故論勢力則勢力薄弱矣論利益則利益拔本矣雖購股票能獲巨利然股票脫手一次而絕逐取佣金源源無窮人非至愚莫不取長棄短避害趨利由前之說其長短利害亦已明矣故經紀人一部必須吾同業完全獨任以免損害否則解散推翻亦無顧惜蓋利權决不可授人也鄙人心以爲危敬貢所見尚祈諸君努力集議對付以公益爲前提以自衛爲宗旨無令少數人挾自私自利之見敗壞吾業全局同業幸甚全體幸甚云云雜糧油豆餅同業昨因此事特於下午二時假大東門仁穀公所開會會長葉惠鈞張樂君等均到開會後卽由會長宣布於穆居士所發警告到會之人贊成反對者各居其半數皆據有理由不能即時决定故議至五時由會長宣告再訂期開會而散 
[散布過激主義傳單之結果]  
　　胡嘉亭交保開釋 
虹口北四川路新華學校敎員廣東人胡嘉亭於十月十日傍晚與人向閘北華界興隆汽車行租賃汽車兩輛乘坐往來於華租各界以紅色油印品沿途散佈官廳見其所散之油印品上語句含有過激主義故一體緝拿嗣爲總巡捕房華探潘連璧西探堯克將胡拘解公共公廨訊押查究等情均誌本報昨晨關正會審官會同美副領事丁瑞門氏升座第一刑庭繼續提審先由西探堯克上堂將赤色傳單重復呈察次由胡之律師起立辯護略謂胡所犯案情應當承認惟其素有神經病症發時舉措乖方故散佈該項印刷品决非出自本意似不能負責應請堂上減輕其犯罪行爲今有彼之同學友人到案願爲擔保以後不再干犯要求從寛准予保釋云云時胡友蘇愛南趙石龍兩人卽次第站入證欄證明皆與胡爲友胡之品行素好惟確有神經病此次行爲亦係神經錯亂所致願爲共同擔保出外蘇並稱我係新華學校校長趙稱我爲漢口興業烟草公司廣告部經理云云問官核供磋商之下宣佈判詞曰被告胡嘉亭准交蘇愛南趙石龍兩人具結保出外以後如再犯事應即按律嚴辦此諭 
[公共公廨定期開審嚇詐犯]  
　　自稱天誅黨愛字部領袖之嘉興人湯哲夫（又名王天俠）先後投函法租界愛多亞路廣萬源彩票店平濟利路一百三十二號門牌居人周寳山兩處索借洋一萬二千元案發被捕解由法公堂判押西牢三年期滿逐出租界嗣因公共捕房以湯亦曾致函與蓬路周姓家索欵要求移提遂由法公堂准交公共捕房包探帶回訊究已見昨報兹悉湯確於九月二五兩日函致虹口蓬路一千零五十號門牌向周扶九借洋一萬元亦有如不允許當以激烈手段對待等語昨晨該管滙司捕房華探奚德安協同四十號西探目泮林士將湯移提至公共公廨禀明案情將湯致周之原函及在新閘重慶路三百九十六號門牌湯之寓處抄獲之木戳兩顆呈察並稱捕房尚須詳細偵查請爲改期開審李襄讞商之美約副領事判被告押候禮拜四查明解訊 
[門崗巡警姜榮昌自戕]  
　　四區巡警姜榮昌山東人奉署長派在閘北鳥鎭路第一派駐所充門崗巡警已歷多年素守警章昨日上午不知受何激刺忽抱厭世主義竟自開毛瑟槍擊中當胸斃命當由該所巡長報告顔署長該署長聞報親往該所察騐一過據情呈報徐廳長請示核奪午刻由警廳函致地方檢察廳請爲派員蒞騐譚廳長接函後立委張檢察官毛檢驗員等前往相騐矣 
[陳樂山赴杭]  
　　陸軍第四師師長陳樂山於昨日（十九日）乘滬杭路車赴杭 
[青年會科學演講會續紀]  
　　青年會科學演講大會敦講美國饒柏森博士演講無綫電話與無綫電報分日柬邀各界聽講已誌昨報昨日爲繼續演講之第二日午後三時聽講者爲本埠各中校敎職員學生晚間八時爲郵政鐵路電政輪舶海關各職員約計千餘人聞今日（星期三）下午三時專請工部局所立各校學員晚八時則爲該會全體會員及聖經班學校學生次第聽講並悉本星期五六下星期一二每日午後五時起擬邀富有科學根基者進講高深之科學凡有志研究者無論何人均可向事務處索取聽講劵依時前往云 
[女青年會徵求會消息]  
　　女青年會徵求會費人員共爲六隊中國四而西國二於昨午在東亞酒樓會餐特爲自十月二十日至十一月六日徵求常年經費一萬三千元大會之開始其在會期以先所得之捐欵即於此時發表是日到者有本會董事部代表孫聞遠夫人城市女青年會總幹事華景俠女士中西徽募隊正副隊長與隊員共七十餘人首由女青年協會會長朱庭祺夫人報告略謂徵募尚未開始已得一千三百元乃爲下列諸銀行與友人慷慨樂助者也如麥加利銀行東方滙理銀行懋業銀行交通銀行科發藥房與Mr.DzungHwe.Ts.各捐一百元中法實業銀行五十元JardinoMathesonandCompany二百元無名氏三百元兹將中西正副隊長錄之如下華人方面第一隊爲鄭楊秀夫人凌潛夫夫人第二隊爲梁清女士與敦彪夫人第三隊爲王瑞嫻女士與陳景韓夫人第四隊爲吳采芝女士與邱道生夫人西人方面之隊長爲MrsCwAtkinson與MrsLEMCLachlin到會者尚有MrsCharlesRCrane與MrsNFPerkine二人在北京爲徵捐事極　熱心云此次徵求大會之執行人員如下梅華銓夫人曹雪賡夫人朱庭祺夫人韋增佩女士孫聞遠夫人鄺富灼夫人凌子貞夫人李登　夫人羅平吉夫人助贊人如下李登輝愛金生莫禮引唐露園步司密大來錢新之白克爾裴生黄任之亨富來施的忒顧問員如下師多力朱成章愛斯可夫人羅平吉夫人霍金士穆藕初王儒堂趙桂芳 
[各方面之籌賑聲]  
　　華洋義振會消息華洋義振會曾特製會幟以爲表識形色定藍地白十字藉表清白之心普救蒼黎之困並繪圖呈請各部立案並懇咨行各省保護昨奉内務部復函云准函聞直豫等省災荒本會派員分赴災區相機施振咨請各省遇有藍地白十字旗幟認眞保護等因貴會熱心救濟良深欽仰除由部備案並分行直隸江蘇河南山東山西陝西各督軍省長　京兆尹飭屬保護外相應函達貴會查照云云該會昨接北京姚虞琴君來函報告北方災情謂過津見災民無敷啼飢號寒　不忍聞有涕泣爲予告者故鄉草木食盡因乏食而自殺者不知凡幾有急於奔走而妻離子散者又不知凡幾於今度之大約故鄉已成無人之境矣言罷號啕雖鐵石人聞之亦爲涙下京師城外之災民其狀與津地同附上災民慘狀圖及直隸各縣報告書送請察閱又接台州　文六來電删二電感悉謹代數百災黎九頓首以謝敝處兩遭奇災無一片完土流民遍道無田可耕無室可處轉瞬冬今飢寒交迫溝壑相望仰賴仁慈正未有已除派員將災區實情報告外謹先奉復百維愛照屈映光叩該會前致太原閻督軍電寒電敬悉提撥貴省振欵洋五萬元遵交孔庸之嚴敬齋兩君代收請即郵寄印收以昭鄭重兹得復電云寒删兩電均祗悉恤災救荒深資匡助過蒙稱許慙感交縈除將惠撥振欵另具印收函寄外先此電覆閻錫山巧該會文牘股長沈田莘君致電北京施省之君云經募棉衣一千套由鎭運京交尊處請商交部電飭京津寗三路查照咸電辦理並請分電鎭江車站及裕記綢緞號接洽以便裝申沈澤春巧當得復電云沈田莘兄鑒巧電悉鎭棉衣一千套請交滙通公司洪少圃兄運鄭州交汴洛路局收效沈君接電後即致電鎭江裕記綢緞號田君云蒙募棉衣千套熱忱摯佩刻得施督辦覆電該衣請交滙通公司洪少圃兄運鄭州交忭洛路局收等因特電奉達希即照解尊處滙通公司可也華洋義振會沈澤春皓 
　　大陸報云美公使克蘭氏十八日於上海華洋義賑會開會時出席陳說外交團對於災情之注意及賑災辦法據克蘭氏之意上海機關宜擇定災區一處擔任施賑獨負責任如不願自擇區域可請北京賑會指定一處美國紅會幹事員尼古爾氏起詢上海機關以其所募得之捐欵直接滙寄北京賑會是否可行格來夫斯主敎建議謂應由會長朱葆三電致北京義賑總會請其指示進行方法衆意此議似以上海事業隸屬北京有不以爲然者經衆一再討論此議遂被通過俟北京覆音到滬後星期一日開董事會再定辦法云 
　　北方工振協會來往函電北京徐靜仁劃柏森兩先生十八日來電香港路北方工振協會急振已定直之棗强并陘豫之内黄等以上各處災情較重尚未有救濟之人前定麫粉三萬擬改麩皮萬五千擔統計三萬擔并須每擔分裝四袋合十二萬小袋袋上打北方工振協會棕印明知麻煩然非此不可務切商宗敬先生勉爲其難以五萬袋運德州四萬運宜溝鎭三萬運井陘請速籌備候裝十八日復劉柏森徐靜仁兩先生電長天津電悉已商准宗敬先生分十二萬袋須十日後方可起運又接鄭州電文曰劉柏森克豫北最重災區臨漳縣應放急振無人擔任頃省老赴漢過鄭擬商請兄處擔任望速派人火急赴臨查放盼復汴洛局棟巧北方工振恊會嘯（十八日）華北華洋義振會副會長哈特十月十四日致北方工振協會理事聶潞生先生函略謂貴會滙來洋一萬元已收到謝謝收據由中孚銀行令兄處轉寄想可達台端鄙人除道謝外請述數語以明貴會此欵之及時敝會於過去半月内函致災區各教會調查災狀此事佈置當然費時覆函遲遲未到但至昨日覆書盈帙計敝會發函分致六十五縣内有四十九縣待賑皆亟共有飢民八百萬人其他諸縣覆函尚未到故飢民之數必不止八百萬人也昨夜開董事會議討論處置責會來欵之法决定今日午後二時召集散賑委員會考察各災地之報告立即解欵或運糧酌量辦理以期盡善直省獻縣有災省民二十萬五千魯省邊界海豐縣有二十萬人附近之霑化縣有十萬八千人鹽山有十七萬五千人他縣災民亦復不少本會當擇災情最重之地於本星期杪以前用貴會等處捐欵賑救災民尊欵到此適在待用之時有此欵項便可開始施賑此亦想爲貴會所樂聞也云云 
　　于右任致莫教士電廣學會轉莫安仁先生鑒陝省罹災慘酷民命惴危前擬以工代賑故有開鑿吊兒嘴之議曾囑王紫垣君晋商一切承惠關照感謝之至頃聞華洋義賑會對於陝災甚願籌賑陝省爲先生舊游之地邑里人士多承敎澤此番災情河北尤重流亡離析目擊心傷蓋不雨者凡十月而麥豆百穀之歉收者已數年遂積如此次之奇慘先生顧瞻斯土當亦黯然固不獨右任抱故鄉水火之痛也萬望向華洋義賑會轉　詳細速謀救濟之策以工代賑尤爲上圖嗷嗷哀鴻引領待救不勝廹切之至于右任叩諫 
　　籌辦就食天津災民急賑會本埠官紳軍學各界何豐林鈕傳善藍建樞趙從蕃陳梁山王賡廷許沅榮道一沈寳昌徐國樑　炯之陶家瑶王鳴珂謝邦青顧履桂錢永利沈鏞劉永勝謝天錫張澤民聶宗義莫錫綸夏兆麟易兆雲姚曾綬張煥斗錢永銘田縱成周積山夏紹庭孫多禔姬覺彌王國樑李國芝殷受田姚福同高崇信姚志祖王銳劉際仕等發起籌辦直魯豫就食天津災民急賑會現已組織完備以小東門内大街正利銀行爲代收彙送捐欵機關昨特印發通啓勸募捐欵謂一俟集有成數由各機關發起同人開會公議辦法派員赴津查放云 
　　商界籌振恊會特派員報告商界籌振協會前日接到特派員沈卓吾來電云籌振協會鑒到京晤佛敎會同人據云直省已查十縣恊商先擇最苦者井陘先辦念振該縣極貧五萬餘人次貧十萬零擬先救老幼計極貧一萬八千餘名人給小米一斗次貧二萬餘人給五升統需小米約三千石米價運費共需三萬六千元卓吾删又電云商界籌振恊會鑒續删電井陘籌振佛敎會認先籌一萬六千元其餘二萬元擬請滬會擔任如欲普救人給七升該縣共需六萬元祈裁議電復明早與吳公親往災區視察餘俟續陳同行陳君樂山一併同去卓吾删二 
　　南京路聯合會出發募賑南京路商界聯合會咋爲商界籌賑協會委托募捐事於上午八時在事務所召集推定之募捐各職員討論勸募計劃到會者有余華罷王廉方陳亮公范承鋆王才運周憲章費芸蓀胡錦香費祖壽孫紫臨蔡雨生陳勵青鄔挺生諸君旋經議定即由該會出發分爲南北兩部十時起自西至東兩邊挨户照簿送册由各商店一一蓋印以昭鄭重並演說八省災情慘狀各店員莫不動容咸允量力捐助聞南京路除南洋烟草公司已慨捐十萬元簡民昆仲合捐十萬元外其公司同事不下千人又有永安先施兩公司多敷職員並興業烟草公司新世界南北兩部同人亦均將有巨欵捐助是日募捐各員均抽忙服務枵腹從公迨事竣返事務所時已鐘鳴五下旋復議决三日後再向各店收回已認捐册彙交商界籌賑協會俾該協會自行派員憑册收取以便將欵滙解災區云 
　　四川路商界聯合會籌振會四川路商界聯合會爲商界籌振協會事昨晚七時開委員會討論辦法如下（一）募捐時間定每星期日及星期四下午一時至三時（二）七委員同向各大商家先行入手籌募（三）各商家分發捐册請店主先行捐冩並託其自行勸募（四）每星期開委員會一次（五）議定收捐處凡三（一）利興印刷所（二）羣芳居（三）祝生記如有先交捐者由本會出臨時收條嗣後再換籌振協會正式收條（六）收捐委員三人以上同去方可收欵收入欵項皆交臨時收捐處數滿百元以上送交籌振協會以上議案一致通過（七）委員擔任勸募訂定本　期四下午舉行遂散會 
　　和平社演劇助振和平社定本月十一夜即十月二十二號專請商界籌振恊會委員包世傑鄭鷓鴣任矜蘋及邵力子周劍雲諸君會同該社全體藝員鄭正秋等演義務戲一天劇名荒村中之情女所得戲資全數送交商界籌振恊會轉送災區云 
　　賣糕小販尤耀堂助振昨有賣猪油白糖糕之小販尤耀堂者親持洋二元送至浙江路商界聯合會交該會幹事孫鏡湖核收并謂如有餘力再行助捐此不過聊以盡心云云小販如此可以風矣 
[各輪船進出口消息]  
　　國内輪船 
　　長江太古公司之大通輪船昨從長江各埠裝來苧蔴一千五百零二件珠米一百零四包小麥一千一百五十七包紅瓦一千件荳一千七百五十六包紅棗一百三十件炮竹二百十件白米一千五百五十七包芝蔴　百零七包烟葉烟絲二百零三件蓮子一百四十九包皮油一百十四件桐油三百十簍茶油二十件 
 
 
 

Page 11

 
 
申報第三章 
菜子四十一包紙頭六百十七件點銅錫六十三件皮蛋一百件白菜五十六件木耳三十四件枝果白菌六十件茶梗五十六件麂皮四件白絲絲頭八件綢布五件猪鬃四十一件毯子菜乾仙米笋干等共八件藥材茯苓共一百十三件當日裝出之貨有糖三千餘包蔴袋五十件沙籐十件圓枝一百餘件油漆七件肥皂一百餘箱餘爲化裝品及洋燭等各項雜貨又招商局之江永輪船由長江裝來小麥六百六十九包白荳二百八十七包蓮子一百四十四包夏布二百十六件烟絲煙葉一百五十件紅棗一百二十包皮蛋一百五十件桐油三百八十　紙頭一百三十件白蔴二百十五件皮油一百件芝蔴八十九件機花七十五件銀洋四十箱黄絲二十四件生漆十三件牛莊九件白　五件茶葉四件雜貨四百二十二件大吉三件又江華輪船昨日亦從長江裝來烟葉一百五十三件板頭二千件棉花二百三十包皮油二百九十三件荳一千二百五十八件小麥二百十件芝蔴一　四十六件紅黑棗二百二十四件青蔴一百十一件蛋黄桶七百八十只茶葉九十件官布一百件本耳一百四十一件雙連紙　十五件桐油土酒五十件綢絲十八件雜貨一百五十七件又同日日清公司之襄陽丸從長江裝來之大批麩皮苧蔴及元豐號之倍子云 
　　煙津招商局之新銘輪船從烟台天津來申裝來棗子五百四十三包合桃四百七十件水烟六百四十二箱栗子三百八十六件生梨一千三百八十二簍水果二百七十二件鹹蟹五十件綢三十五件藥材雜貨六百四十件煤炭十八擔至當日裝出之貨有麫粉三千七百包白米五千九百十五包靛青二百桶布一百零八件水菓一百四十六簍香烟六百零六箱棉花一百四十包紙頭一千七百六十二件棕片三十件雜貨二百九十九件洋燭二百件同日又有怡和洋行之景星輪船從烟台天津裝來合桃仁五百五十件栗子六十六件水菓八十件粉絲五十件馬一百十匹雜貨一百九十七件 
　　港粤怡和洋行之廣生輪船此次從香港油頭廣東等處來申裝來之貨有糖五百零二包金紙一千九百三十七包夏布三百零一件烟絲三十八件綢貨十一件木磚一萬一千塊大段木一百根水靛二百三十七件牛皮二十三件蔴袋一百六十六件洋布四件銀器一件雜貨四百三十五件該輪於本日開往青島裝出之貨有鋼鐵器等共三千餘件 
　　寗波昨日招商局寗波班輪江天號裝出之貨計有白糖四百包芝蔴二百二十包醬油一百五十壜荳土醬一百二十件生油三百簍生蓮四百五十件麵斤一百十件金針菜二百五十包餘爲玻璃棗子青鉛香烟等各項雜貨 
[國外輪船]  
　　日印日本郵船會社之三河丸MIKAWAmaru此次從東洋來申裝來之貨以海帶菜爲最多餘爲青絲該輪即於本日開往日本之門司神户大阪在申裝出之貨爲大批麵粉芝蔴及麩皮菜子約有一萬包又有鷄子瓦器並棉絮皮件云又英火輪公司之開伐號Khiva自上月十九號在申開發後二十四號抵香港本月一號到星加坡十號已至哥倫布昨接來電該輪已於十一日向馬賽開行預定月底安抵馬賽十一月十一日至倫敦又鴨家公司之丹達號Tanda自上月十號在申開往東洋後於二十五號由日還抵香港本月四號至檳榔　十號到仰光昨日亦有來電業於本禮拜二安抵印度之喀爾喀噠矣 
　　中美提督輪船翁事之東方提督號EastetnAdmiral從美國之紐約來華原定本月十五號抵申惟聞在日本方面須多停數天故到滬期亦必展延矣該輪來滬後不再赴美即將裝貨至倫敦利物溥其開行期當在十一月中旬又福來洋行之西愛生圖Westlson昨日該行接到來電該輪已於本月六號離開西雅號開駛來申其進口之期當在出月五號又有Edgehill係於美國之寳提滿開來業於十月七號離開該處須十一月底始克抵此而花旗公司之西開生號WestKasson從新金山開行來滬昨接到電告已於十月一號開發本月内可以抵申 
[友華銀行銀市報告]  
　　中美新聞社譯友華銀行十九日報告云昨日倫敦銀價近遠期各跌至五二又八分之一便士紐約銀價跌至七角九分又四至一倫敦紐約滙價三四三此間　市時定價金鎊五先令二便士金元八八又四分之三日金五六市况終日穩定投機家賣出少商人亦少要求交易價金元自九一至九一半金　自五先令三便士至五先令三便士半金元市面較强固倫敦紐約銀價仍　動並無買進者印度市價亦軟弱故銀價各處皆乏力云 
[景昌公司絲市報告]  
　　中美新聞社譯景昌公司報告云本星期除察利絲略有交易外本埠絲市仍不活動歐美兩洲均無過問者市價中國機器絲特别大號銀九七○兩特别號九三○兩中號八三○兩察利絲上號八二○兩市號七八○兩土色絲上號三六五兩市號三四五兩 
[本月份浙茶運滬數]  
　　滬植甬鐵路車運浙屬箱茶業由茂順泰轉運公司訂得包裝由閘口車站陸續報運來滬已達七萬餘箱均誌本報兹將本月一號（一號以前來數已誌前報起逐日由閘北運到箱數分列如下 
　　十月一號十箱二號三百四十五箱七號五百三十二箱九號五箱十號十八箱十一號二百零二箱十二號二百二十九箱十六號一百十九箱十八號三十七箱均由杭州閘口車站先後運抵上海南站卸落貨棧經江海關洋員騐訖後由該路局飭交運送處撥裝榻車送往滬北信記洋棧報關出口 
[盜匪拒斃水警四誌]  
　　水上探警所雇民舟在東溝相近三不管浦中遭匪徒用刀砍斃水警徐袁郎並失踪三名一案咋晨經水警第四區巡官張光潔飭人在衣周塘河邊撈獲水警安徽人孔孟林屍身一具帶至淞鎭馬路旁由高巡官函致地方廳請騐下午經譚廳長委派魏檢察官沈檢騐員等前往相騐聞騐得孔孟林右手被刀砍傷三指騐畢已由水警廳派人備棺成殮其餘落河二警一姓劉其屍首於昨日浮在寳山城外江中已經寳山縣知事檢騐稍有微傷當即備棺 
敢殮尚有警士一名昨悉其屍首在衣周塘迤南已預備明日收殮並聞水警廳長趙會鵬昨（十九日）爲此事特由蘇乘滬寗路快車來滬即日乘車赴淞向各方面查究一切 
[殺人兇犯上訴駁回]  
　　高阿二糾合同黨徐鴻康用刀砍斃賣牛肉之李長金經地方審檢廳訊明判决高處無期徒刑錢處監禁十二年高等奉判不服聲請上訴奉諭將該犯等申送高等廳訊辦兹悉高等廳審得高徐兩犯上訴毫無充分理由據情駁回悉照上海地審廳原判執行聞該犯等依然不服尚擬再赴北京大理院上告云 
[私造鉛角之押儆]  
　　法捕房包探張惠泉張鏡波楊仁生等於前晚巡緝至小北門外民國路地方查見史桂生蔡開堂兩人手持僞洋向各店混用當即上前將史蔡兩人拘獲在身畔抄出鉛質四八開敷十角訽其從何而來據稱係向黄河路沈　生家出洋賣來等語當由該探等至該處將沈及同黨朱四寳並朱之姘婦朱沈氏拘獲搜出銅質大洋二十餘元四八開八十餘角連同製造之器具等物一併帶入捕房昨解法公堂請究先由該探等上堂禀明前情並將僞洋呈鑒詰之沈供認私造不歸朱供民人在沈處爲夥是實史蔡兩人同供此項僞角由民人等向唐出洋購來混用求宥朱沈氏供婦人雖與朱四實姘識實不知有私造僞洋之事中西讞員會判沈押西牢二年朱押一年史蔡兩人各押三個月沈氏押六個月以儆抄案之僞角一併銷毁 
[機器工會理事會紀]  
　　十七號下午二時上海機器工會假法租界西門路泰康里四十一號開理事會李杰陳文煥吕樹仁李中到會朱鶴琴因事未到由李杰代表决議八項如下（一）申報載何使專電實與本會實際不符應向該報申明（二）理事選定四人由四人中推出各科理事書記理事吕樹仁調查理事朱鶴琴會計理事陳文煥庶務理事李中交際理事由理事會聘請李杰編輯科辦事員由理事會聘請王平（三）暫設本會事務所籌備處於法租界西門路泰康里四十一號如本會會員報告及詢問等件可向該處接洽俟房屋租定再正式成立事務所及俱樂部於楊樹浦由書記庶務駐内主持（四）簡聘交際辦事員十人朱鶴琴陳文煥馮克銘朱王初丁奇超王大饒嚴士珍陳大　吳阿根韓蔭生日内即由理事會名義聘約（五）製定徽章（六）向各新聞團發表（七）决定本會宗旨一非社會主義二非各種學說運動三非政治四非流氓五非宗教六非資本家七非同鄉會機器工人團機器工人的感情謀機器工人的幸福不受各學說之傳染不受各運動之支配務期旗幟鮮明使當道諸公及各界人士眞實了解理事會當本此旨策進一切（八）本會編輯科編行書報應受理事會監督不得涉及各種學說專研究及紀載工界事項表明本會宗旨喚起各界天良昭雪工人痛苦調查勞動苦况　發胞與精義 
[嘉屬學生會開會紀]  
　　嘉屬學生會爲旅滬廣東嘉應學生所組織原定每學期開大會一次本届大會於十七號下午二時假座老靶子路華僑聯合會開會會員到者五六十人先由主席彭昕提出將會長制改爲理事制選理事五人主持會務討論一小時許表决過半數贊成通過次謝碧田演說大意鼓勵各同鄉須抱定改進社會目的各就性質所近研究一種學問以爲他日改良風俗之利器旋討演種種進行計劃（一）股立會所（二）設出版部（三）組織工讀互助團（四）補助貧生最後選舉新職員結果理事彭昕陳亮蘭梁正元楊鵬修曾友豪書記李青張紹昆書計林畹原至六句鐘始　會 
[聶中丞公學訂期開紀念運動會]  
　　工部局立聶中丞公學定二十三日下午二點十五分開紀念運動會昨已東邀各界觀禮矣 
[華美壽險公司開幕]  
　　自歐戰以來美國人士來華日見增加所設行家頗多惟因近年市面凋零進出口行家均不能大獲其利惟美國人壽保險營業較前發達現華美儲蓄人壽保險公司（西名AictoryUnderwriterstoAmerica）又於今日開幕該公司章程概由美國特别人壽辦法能得期滿即成儲蓄又零洋少數亦可投保所訂章程頗便利想營業必可發達也 
[汪幼農盧小嘉聯袂回滬]  
　　松滬護軍使署參謀長汪幼農曾奉何代使委派赴寗致祭李前督事畢業於前晚與廬浙督子小嘉同車返滬　覆銷差矣 
[美國牛免稅放行]  
　　河南開封浸會學校由美運來特種牛二十五頭以備動植物科敎員試騐飼養之用由江海關監督電奉稅務處核准免稅放行塡送護照咨交特派交涉公署轉給該校校長施愛禮收領報關並函　美總領事查照 
[毛韻珂等赴蘇演劇助賑]  
　　蘇州各界籌備北方急賑定於本月初七八九十日四天假座間門大舞臺演劇籌欵除該臺全體藝員演劇外並有滬上藝員毛韻珂白玉崑白牡丹何月山應寳連等赴蘇客串昨毛等乘滬寗路早快車赴蘇即日乘車於下午七時返滬 
[鈞和艦修竣出塢]  
　　鈞和游巡艦因須歳修曾經駛入本埠瑞鎔船廠修葺在案咋已工竣出塢即奉趙廳長令飭迅速裝足煤斤尅日開往外海曁長江下游一帶遊弋藉以保護航海商船並委該艦長董仲發爲兼理外海長江遊巡艦隊第一隊總稽查之職以資補助而重江防 
[滬北五區聯合會職員會紀]  
　　滬北五區商業聯合會昨日開職員會首由主席戚順友提議工部局水電捐問題謂本年四月間工部局通告收取界外捐項嗣因華界商人否認遂不復聞問兹據震恒康鐘表店主余君報告謂北四川路沿路門面若欲新裝租界電復先向工部局巡捕房認捐方可接火弄内亦照此例云現在華界翻造新房者甚多若不先爲籌備將來新裝水電非惟利源外溢且將永受工部局支配爰提出討論以圖補救結果公推書記致書閘北水電廠及工巡捐局勸告一俟正式答覆再議辦法繼由史觀濤讀中華民國學生聯合會總會來信并述大意全體主張派員一人前往與會代表本會意見并致書該總會請其召集上海各團禮共同討論以冀羣策羣力易生效力史君又讀國民大會策進會來信（指定演講地方及時間）戚順友謂際此戒嚴期内恐軍警無理干涉易滋事端且加一時無相當地點一體主張暫緩即由書記起草答覆次戚君述中國礦業之希望時已鐘鳴九下遂宣告散會 
[昨日公共公廨訊案紀]  
　　昨晨公共公廨民四庭由俞襄囐及英包副領事會審（一）應月發訴竺如林不理擔保俞錦芳用空賬洋一千七百十二元案據竺之律師上堂稱俞已被應以刑事起訴在押請求將竺　輕交保結果第二被告竺如林准交六百元舖保候訊（二）凌祥鳳訴凌人傑串同地保吳琴蘭韓裕生韓裕祥擅賣地産案即由原告代表許理律師上堂請求給諭該被告等不准將産業出寳而被告凌人傑之律師起稱原告未進禀之前凌已將地賣去所請給諭一層當不成問題云云兩韓亦延律師到堂聲明第一被告業已照控　交保故兩韓應請免予交保且韓裕生現患病甚劇今亦未曾到案云云結果以據原告代表許理律師聲請諭禁第一被告將産業　賣查該産於未進禀之前已經變賣應母庸給諭韓裕生既稱患病應俟病愈自行投廨具結隨傳隨到韓裕祥亦着具結均免交保（三）陸進卿訴周老虎措不放贖地皮方單案前次集訊據周供方單已轉押與黄仲如故判周交保候飭傳黄仲如隨帶方單到案再　兹黄已傳到據供該方單　周戚張姓押與我處因其届期不贖控奉公堂判歸我受業故我現時將該方單轉押與我之戚友王邦達矣結果若黄仲如於下禮拜二上午偕同王邦　隨帶高蘭堂户名之方單到案再訊 
　　又午後民二庭由關　員會同西洋施副領　審　　商紹和洋行訴鼎康號經理王坤元不交定購烟葉二百包請追損失銀二千七百兩案即由原告洋行買辦陳廷昌上堂證明去年八月初四日向鼎　副經　王馥庭定　烟葉二百包每擔價銀二十五兩立有合同限期交貨嗣　號以所定之黄崗烟葉來貨稀少價格日增逾致逾期猶不照約交貨原告乃行另購致受損失二千七百兩云云並由見　王靜齋謝海泉到堂作證被告則延律師辯　因價漲不能交貨之理由結果着鼎康號接照原告控數還銀 
[趙署長親查旅館]  
　　南市第一區警察署趙墨林署長以境内旅館客棧林立且皆接近浦濱外來客民投宿其間難保無奸徒潛踪切宜注意查察以明來歷而分良莠爰特傳諭各該旅館棧主必須將過往客商姓名籍貫登記清楚按日呈騐更替塡註並着取具切結不准容留匪類並規定每晚率同巡官親歷查看如有故違定予嚴究不稍寛貸 
[新舊兩稅司謁會交涉員]  
　　江海關稅務司賴發洛請假回國遣缺以江漢關稅務司勞達爾　任已誌前報昨日上午十時新舊賴勞二稅司同詣江蘇特派交涉公署謁會許交涉員即經延入客廳晤談良久興辭而别 
[豆船途中遇暴]  
　　寗波船户龔桂山向以裝載樹柴來滬販賣爲業本月初五日由申裝載黄豆二百四十包開赴浙江交卸至閔行完納稅餉後開行甫經三四里即遇划船一艘中有盜匪五六人身穿舊軍衣者二人操山東音執有快刀鐵器等躍上龔船該船有船夥七人上前抵敵雙方各有受傷後盜匪拔出快刀該船夥等只得任其搜刦連被刦去洋三十四元而逸昨日龔投水警　報請勘緝矣 
[扣留車輛之凶劇]  
　　中華路蓬萊路口經放黄包車之嚴順興因被友人吳維林拖欠車和錢十七千文一再向索被欠尚多前日嚴突將吳自業之包車一輛扣留作抵吳不服糾合多人邀嚴評理一言不合互相用武吳之右腿已受刀傷數處血流滿地吳堅指爲嚴所傷嚴則稱吳思賴債用刀自傷由警拘送二區二分所轉送地檢廳訊辦但兇刀則在肇事地點查抄無着云 
[新世界臨時會紀事]  
　　靜安寺路新世界因新舊股東發生意見遂由一部分股東要求公司召集股東臨時會昨日午後二時開第二届股東臨時會先由新世界總理陸錫候報告本日會議鄙人倩本公司顧問何飛律師代理遂按照議事程序並繙繹西語（因有各國股東在内）通告會衆（一）總理報告公司營業狀况略謂現定每年分兩次結賬每半年報告賬略一次本年正月至六月賬略已刊出到六月結存盈餘一萬五千九百餘元（二）報告經過情形約兩個月前發生股東聯合會告白表示不信任總理意見種種業經登報答覆惟因限於資力限於能力願退職並擔任疏通解除新世界與花旗公司之抵當契約似可告無罪於股東嗣復報告公司債務（一）通和地租已逾期十九日計九八元一萬二千五百元（二）公司所欠花旗烟公司往來銀九萬九千四百六十六兩七錢三分六釐（三）公司零星債共洋四萬五千六百九十六元零以上三項均須設法償還並陳述對於選任董事監察人應按照向章負　股欵（有一百股以上有被舉董事之權利二百股以上有被舉監察人權利）今將此意供諸股東會採擇並極端贊成速選董事監察人促公司進步迨何君退席由股東推舉包世傑爲議長鄭崧生汪禹丞爲檢查人嗣由股東鄭正秋述新世界興衰歷史突有股東將椅子飛擲會場秩序大亂遂由議長宣告散會並推舉股東大拉斯杜福瞿鴻聲先行疏通意見定期開會是日到會計有律師牛門林百克海思克諸君云 
[失愼焚斃老嫗之科罰]  
　　法新租界愷自爾路汪萬興成衣舖於上月念五晨五點鐘時不戒於火當將樓梯燒斷其時有住居後樓之年八十一歳老嫗侯周氏不及逃出以致焚斃後由救火會立驅皮帶車到場救　已誌前報昨日將該舖主婦汪金氏傳至法公堂請究先由捕頭上堂禀明前情詰之金氏供是晨由樓梯背後起火究係如何失愼不得而知求察中西官判罰洋十元充公外着交尋常保出外聽候周氏家屬投案再行核奪 
[兼售香煙未捐執照]  
　　公共工部局捐務處調查得南成都路六百七十號門牌余慶成七七百七十三號門牌同餘興兩小京貨店均兼售香烟未捐炳紙營業執照有違定章禀請公共公　於昨晨出單將該兩店主人　案由中西官訊悉前情科各罰洋兩元充公 
[私賣燈吃之懲罰]  
　　潮州人林阿大在虹口百頓路一百八十一號星内私售燈吃洋烟前日被該　捕房中西包探查悉往將林與烟客王阿福陶阿生沈阿堂朱子林章和尚及烟具一併帶回收押昨解公共公廨中西官訊明違禁屬實判林押西牢一月餘人各罰洋三元無力改各押三天烟具銷燬 
[代送烟土之拘究]  
　　前晚十二時許有十六歳之雲南孩子王大携帶鴉片烟土四十四包經過新　山海關路阿瑞里弄内爲五百八十六號五百九十三號兩華捕查出將人連土帶入新閘捕房收押昨由包探王金生解送公共公廨禀明該孩之土似係代販土機關輪送應請嚴辦而王大則延律師到堂聲請交保改期再訊中西官核禀判被告交五百元人洋並保展期一禮拜解究 
[代消贓物押一年]  
　　王保庭因代人消售所竊美商愼昌洋行價值二千元之鐵管被捕解山公共公廨訊押在案昨晨包探范德孚將王解請中西官訊明代消贓物屬實判押西牢一年示儆 
來函 
[上海機器工會來函]  
　　昨閱貴報所載何便專電稱社會黨陳獨秀勾結俄黨及劉鶴林等組織機器工會及刊發雜誌等語本會閱悉殊深詫異本會章程非機器工人不得爲會員故本會全由工人李由等組織劉鶴林及劉鶴齡均屬普通會員組織之事絕未與聞至於陳獨秀既非工人何能組織俄黨一非中國籍二非工人相去何啻霄壞更何能加入組織該電稱陳獨秀勾結俄黨及劉鶴林等組織無一字一句得其實際甚望各界人生勿因該電而生誤會本會組織時曾經再三申明本會一非社會黨二非各種學說運動三非政客四非流氓五非宗敎六非資本家七非同鄉會組織則由純粹工人組織宗旨則在聯絡感情目的則在减輕痛苦旗幟鮮明團體公開與敎育會實業會等初無多少區别凡中國二十二行省中如北京漢口上海天津湖南江西安徽等處只是中國土地處處可以組織何必假租界而組織凡中國名人專家如敎育實業政治文學慈善法律諸先覺凡是愛惜工人援助本會本會極端歡迎何必假社會黨俄黨而組織乃竟以社會黨俄黨相隔天淵的事實加諸本會本會恐各界誤解特此揭出俾衆了然於本會之組織純爲工人團體絕無别項關係幸賜揭載藉祝撰安上海機器工會理事李中李杰吕樹仁文煥朱鶴琴同啓 
[佑尼千律師事務所來函]  
　　逕啓者十月十五號閱貴報公共公廨訊案紀内載第三起三馬路競新綢莊學徒葉子繁保人王子儒一案事實不確今將該案情形陳述如左按該案被告佑尼千律師代表並非林百克律師其控訴係九百十一元零三角九分並非四十九元一角今堂諭判保人祗應償還原告當本洋四十九元一角連堂費餘控證據不足一概駁回爲時函告貴報務祈更正爲幸佑尼干律師事務所啓十月十九日 
雜評二 
[其幾已見（訥）]  
　　督軍與人民今正各走於極端之時也未得督軍者則爭督軍已得而乏勢力者則爭調有勢力之督軍地位勢力大矣則又爭巡閱使爭兼省長如魯派軍人之擁靳督蘇而兼巡閱魯田督之必得兼省長而後回任此軍人方面活動極端之證也 
　　人民方面之民治運動亦日進督軍欲握財權則爭督軍欲兼省長則爭今則非特爭去督軍之財權與省長也且進而一致爭廢督如旅京蘇人之聯合各省結大團體爭廢督者此即人民方面活動極端之證也 
　　督軍與人民之活動各走極端即軍治與民治之决鬭日相接近歟 
公布欄 
[江蘇高等審判廳]  
　　民庭判决一件朱元相等與朱張氏爲家産涉訟訴一案决定主文本件控訴管轄鎖誤　移送上海地方審判　審理控訴人繳納之本審訟費九元一角發還具領一件周金生爲判决孰行再抗告一案决定主文原决定既經原審更正應無庸議以上十月十八日一件段志周與潘松林等爲管理會館控訴一案判决主文原判撤銷被控訴人等在原審之請求駁回訴訟費用由被控訴人等負擔一件　兆蓉與泰盧氏爲承繼涉訟控訴一案判决主文本案控訴駁回控訴審訟費歸控訴人負擔一件王竹樵與徐萃豐爲抵欵糾葛控訴一案决定主文本案管　　誤移送上海地方審判應受理預納本審訟費發還以上十月十六日 
[上海地方審判廳]  
　　判决主文（民一庭）一件判决陳嚴氏與羅餘生因欠租糾葛一案主文羅餘生應償　陳嚴氏房租洋十二元租住之孔家衖十一號房屋一間半　即遷讓其自本年陰曆九月十一日起之房租仍應按月三元付至出屋之日爲止訴訟費用歸羅餘生負擔一件判决華金愼訴莊福生因債務涉訟一案主文本件窒礙駁回聲明窒礙後之訴訟費用歸被告人負擔一件决定唐茂林與葉雨卿因房租涉訟聲請一案主本件聲請駁回一件决定楊鳳氏與普勝生因扣押異議聲請啓封一案主文本件聲請駁回 
　　批示一件顧鴻洲狀請給領由狀悉着即來廳繳證具領可也此批一件楊玉洪等狀請執行由狀悉已飭追矣此批一件李爕堃狀領租洋由准領此批一件王調甫呈請查案核扣由呈悉着即來　候諭此批一件院餘生狀請銷案由狀悉准予銷案此批一件　厚生狀領欵洋由准領此批以上十月十八日 
　　判决主文（民一庭）一件决定管蔣氏與王芸泉因基地涉訟控訴聲請註銷訴狀一案主文本件上訴狀准予註銷本審訟費歸控訴人負擔一件判决妻桂芳與姚志剛因貨欵糾葛控訴一案主文本案應維持本應民國九年九月八日之缺席判决聲明寗碍後之訴訟費用歸控訴人負擔一件判决陸陽松訴李衛氏匿妻糾葛涉訟一案主文原告之請求駁回訴訟費用歸原告負擔一件判决朱葆三等訴任月如等因欠欵涉訟一案主文任月如應償還仁康錢莊九八規銀一千零六十兩零零一分四厘自民國八年陰曆十一月初一日起利息每月一分計算應付至執行終了之日爲止水泰所欠仁康錢莊九八規銀三百九十五兩三錢三分五厘並自民國八年陰歷十一月初一日起至執行終了日爲止之利息每月一分計算應由程雲門清理償還任孝順應償還仁康錢莊九八規銀五千二百七十七兩三錢五分七厘自民國八年陰暦十一月初一日起利息每月一分計算應付至執行終了之日爲止徐國　應償還仁康錢莊九八規銀一百零六兩四錢二分自民國八年陰曆十一月初一日起利息每月一分計算應付至執行終了之日爲止德和祥所欠仁康錢莊九八規銀一百六十兩零零九分四厘並自民國八年陰曆十一月初一日起至執行終了日止之利每月一分計算應由諸玉堂清理償還葉薇生應償還仁康錢莊九八規銀三千一百十四兩九錢四分四厘自民國八年陰曆十一月初一日起利息每月一分計算應付至執行終了之日爲止以上各欠户均限判决確定日將本利分别繳案給朱葆三丁紫垣具領本案訴訟費用歸任月如負擔百分之十程雪門負擔百分之五任孝順負擔百分之五十徐國樑負擔百分之二諸玉堂負擔百分之三葉薇生負擔百分之三十（民二庭）一件判决徐占元訴馮寳林等因車租糾葛一案主文馮寳林馮楙餘應償還飛星公司洋一百八十元零四角八分繳由徐占元具領訟費歸馮寳林馮楙餘負擔 
　　刑庭批示一件據張崑林狀請懲辦張伯榮等誘姦並追償損失由案經判决確定照私訴暫行規則第十一條第二欵規定礙雖附帶追償此批 
　　批示一件劉錦山狀請啓封由狀悉仰候傳案訊奪此批一件劉錦山狀交欵洋由准交此批一件楊耀城等狀保許順泉由准保此批一件曹保生狀請釋放由狀悉着即覓殷實舖保來案訊奪此批一件馬子城等狀保黄繼堂由准保此批一件石藴瑜狀交欵洋由准交此批一件李侯氏狀請銷案由狀悉准予銷案此批一件劉佩芬狀領欵洋由准領此批一件　金品狀交欵洋由准交此批一件顧鴻洲狀領借據等由准領此批一件夏廷楨等狀領不助産由准領此批一件徐君道狀交欵洋由准交此批一件史官榮狀領管業證書由准領此批一件吳老三狀請銷案由狀悉准予銷案此批一件錫恩諸狀保姚金其由准保此批一件酈長貴狀交欵洋由准交此批一件婁桂芳狀交欵洋由准交此批一件俞志鴻狀保俞世才由准保一件金志明狀保任嘉祥由准保一件周曉蜂狀請抄錄　錄由案已和解所請抄錄之處着毋庸議抄錄　一元發還此批一件俞德祥狀請批示由狀悉本案借票業經本廳當庭塗銷附卷毋庸具領此批一件張鳳儀呈請發卷傳訊由查該案原卷業於十月十六日發還仰候原縣傳審可也此批一件王懷卿狀請銷案由狀悉准予銷案此批一件孫小明子狀領賬簿由准領此批一件杜麗生狀領保證金洋由准領此批一件張根祥狀交欵洋由准交此批一件陳金陶狀請迫繳由狀悉已勒繳矣此批以上十月十九日 
[上海地方檢察廳]  
　　批示朱公壽狀悉案已起訴侯審廳核辦此批張生元查是案控訴審於本月五日宣判至十六日聲明上告業已逾期候呈高等檢察廳核辦此批李阿韋狀悉　偵查核奪此批陳職清狀悉所訴是否屬實姑候傳訊核寗此批沈步雲照准此批吳樹銘據訴顯係貨欵糾葛着自向同級廳起訴本廳碍難受理此批沈伯春狀悉案正偵所請不准此批邱鄧氏狀悉候邱少農到案訊明再行核辦此批王黄氏狀悉案已起訴候送同繳審判廳核辦此批張昆林狀悉案已起訴候送同級審判廳核辦此批賀汪氏狀悉案經本廳偵查周阿毛陸二囡二人尚無犯罪嫌疑可指久押在所亦屬無益應俟正犯查獲到案後另行核辦所請暫毋庸請此批蔡樹山狀悉案已判决所請交保之處着毋庸議此批曹金桂狀悉　調查核辦此批以上十月十八日 
　　批示李步網狀悉該氏訴稱有洋八十六元被李明亮竊去藏匿　桶内等語果如所嘗何以不將原贓取獲足見事實非眞所讀應毋庸錄此批陳鮑氏狀悉仰即邀同郭阿三李招弟來廳作證毋得自誤此批沈金全細核來狀所稱爾嫂既有姘夫座於爾兄之家務無管理之主權有爾長子爲水　人等語足見爾前此以爾兄被嫂謀害毫無根據之　來　告訴原爲覬覦財産起見居心殆不堪問着候嚴究此批馬四高狀悉查爾母身死業繼本廳騐明確係自縊并非姚　甫等所謀殺兹據狀請免究前來自應照准此批黄漢佳狀悉候查明核辦此批馬廷森等狀悉候偵查明確再行核辦此批姜春祥狀　候拘案訊辦此批薛才寳狀悉仰即遵傳來廳訊問此批陳如桐候騐明傷痕核奪此批趙壞子狀悉候偵查核奪此批林　澂狀悉候傳宋王氏等到案訊奪此批劉吳氏狀悉查此案業送同級審　核辦仰即知照此批崔任氏狀悉所請易科礙難照准此批以上十月十九日 
 
 

Page 12

 
 
   
 
 

Page 13

 
 
   
 
 

Page 14

 
 
自由談重陽號 
[重陽箴言] [  吳埜如]  
　　重九何可慶五九不可忘 
　　重陽旗無意味之消耗品也不妨豁免五色旗中華民國之國旗也理宜尊重 
　　省却幾許重陽糕可救一個災黎命 
　　道德高人格高的是眞高位高官高可稱僞高所願循俗登高者當存眞高念勿作僞高想 
[重陽閒談] [  碧梧]  
　　陽曆的雙十節方纔過去陰曆的重九節今天双到了自從桓景留下這重九登高避難的古典來直到今日還没有破除每年到了今天男男女女老老少少肖的爬山有的登塔以爲登高之後就可避了一切的災難其實是迷信若果有災難雖然登高也避不去若本無災難又何必去登高多此一避而况現在的中國那一處没有災難慢說登高無論如何也不能避且看北方的荒災災地幾萬方里災民幾千萬人何等慘苦難道那裏没有高山去年他們不曾去避今年就遭這災難麽再看南方的兵災砲火連天死的人不計其數又難道高的地方都被兵隊佔據作爲用兵之地他们没處登高就遭難死了麽這樣看來甚麽登高避難是毫無理由的了 
　　我們去登高固然避不去本身的災難但是國家若登高定可避去外來的災難這是怎麽說國家登高就是國運向上的意思那麽政治自然清明實業自然振興一切的事也都有光明的氣象野心國雖窺伺在旁他敢奈何我怎樣呢這樣看來我們大衆不必去登高白費了氣力還是省下這氣力擁護國家去登高罷 
[重陽菊語] [  民哀]  
　　戲班亦稱菊部事見齊東野語按宋高宗時掖庭有菊夫人者善舞能歌宫中號爲菊部頭相沿成習遂有今名初謂伶界中人每至此日必有應時良劇不特慶賞重陽且紀念菊部二字安　大不然戲園中之應時戲隨社會人士之興緻轉移端陽中秋等節因爲衆人所注意故應時戲亦多重陽本係小節令衆人所不經意應時戲亦極鮮也侗將軍告人曰女伶應稱菊部蓋祖菊夫人若男伶則非唐書禮樂志載元宗既知音律又酷愛法油選坐部伎（此伎字本作技藝之技字解非與娼妓之妓通義）子弟三百敎於梨園聲有誤者帝必覺而正之號皇帝梨園子弟曰香山長恨歌所謂梨園子弟白髮新是也故男伶當稱梨園子弟由是言之今日男班中不必以時戲紀念菊部二字然則女伶班中有演應時戲之必要明矣或言菊部頭與重九何關子迺涉述之蓋菊花爲今日之代表四萬萬人所公認者故余必欲附會其說 
　　陸祥麐爲四十年前著名之崑曲正生生平能戲甚多腹笥亦健所編新戲甚多邇時潘文恪公服闋赴召戚友餞之於滄浪亭並詔崑伶演劇座有盛誇陸之萬能者潘莞爾曰今日爲重陽節若伶既稱萬能苟將今日故事臨場編成一劇余始信君言不謬或有告陸者陸沈吟不語開鑼之際忽懸一牌曰陸祥麔今日准演白衣送酒潘愕然門帘掀處繫節歎賞聲四起陸自飾陶淵明與一丑角配莊諧並陳唱做皆具闋終潘親書樊川人世難逢開口笑菊花須揷滿頭歸句楹帖報之可謂韵人韵事惜陸此戲未得傳人至今日僅不過成爲梨園中人一種歷史談話而已不則豈非今日之應時好戲乎 
[登高可以避災乎] [  瞻廬]  
　　登高可以避災乎曰否登高者取禍之道也百尺竿頭弄拳兒卽是他年折臂叟樹愈高則風愈多地愈高則墜愈重登高二字實至不祥之名詞矣乃一般跋扈軍人昧於此理繼長增高厚自封殖而不知止曾幾何時失敗傾跌相隨屬卒不免爲天下笑者皆登高之說誤之也高如邊防督辦可以止矣再高而爲太上總統則名譽掃地高如上游司令可以止矣再高而爲長沙督軍則禁錮終身高如軍府參謀可以止矣再高而爲籌邊專使則自由盡失高如國會議長可以止矣再高而爲和會領袖則亡命可憐近者李督軍犧牲高位洞胸自决遺書以爭權奪利爲戒軍閥派聞之宜可得一敎訓矣惜乎彼昏不知前仆後繼這山望見那山高不跌不已不死不休際此重陽佳節正若輩登高劇烈時也嗟夫高會龍山獨落參軍之帽世俗相傳以爲佳話而不知風姨此舉隱隱爲登高之軍人下一警告寄語軍閥家不怕吹落大帽子儘可爬上最高峯 
[登高之新記載] [  威]  
　　將軍登高段干木自失敗後久已銷聲匿跡此次重九節左右勸往湯山登高以除不祥聞業已應允即日前去云總長之登高民國以來歷次財政總長因飯碗關係將債台高築故今次重九總長可在債台上登高不須另覓高山云 
　　災民之登高北方大饑數千萬災民流離失所今節届重陽倘不登高避禍前災上　災益覺難堪現已相約於是日同登首陽山三呼庚癸云 
　　禍首之登高安福魚行之九個大魚在啤酒瓶中悠游歳月重九節届亦作登高之想奈瓶中無高山古塔足資消遣乃相約於是日集瓶口登高云 
[登高話古記] [  友鸞]  
　　纔過雙十又是重陽左手握茱萸右手提榼酒徜徉乎山巓水涯之問未能免俗聊復爾爾惟睜目一視則錦繡河山瘡痍遍佈有如一塊綾綢滿被血漬寗不感慨係之耶悲今及古則見許許多多之故事如爲今之冩照者爰備錄之作話古記 
　　落帽帽者覆人頭之物義卽首領也國會議員大張宴奉直之席安福十魁逃居盛啤酒之瓶此輩今日所以屈膝向王公大人者爲其大帽兒也然尚有處帽子之下昻然自得用以驕人者殊不料及大風起也良可慨已 
　　射虔古人於車九輒射虎以爲戲射虎者猜謎也今人則不以射虎爲猜謎直作爲逐鹿二字代矣皖魯之省長江蘇之財廳耽耽視而欲攫以得之者大有人在無　民氣如虎射而幸中則得彩不中則危乎殆哉然如孫某射虎不得而得一警麌（諧音）亦未始非福也 
　　拜天得九拜天金人事也然在今日則踵行之者多矣總統　軍閥所窘不免拜天總長爲餉欵所窘不免拜天上大小官僚爲其位置活動之故亦均不免拜天然彼輩尚有救時也至於北方旱南方水中西部又患兵戈直令小民拜天天不應呼地地無聲又將奈之何哉 
　　飲新酒重九日飲新酒泛萸簪菊其樂何如（乾淳歳時記）但一思及北方之旱魅南地之水澇彼兩方之災民一則滴水不可得飲一則苦水過多安得有人飲之以舊酒又奚必需新酒耶興言及此則涙墮盃中亦不辨盃中物爲酒爲涙矣 
[空山記] [  鴛雛]  
　　人生能遭幾重陽而山水清游必待今日耶以言避災則現在中國之民宜日日登高矣吾既不喜古典主義自可置此不論請以拙筆引諸君神游一地又吾自由之權也斯地本無人覺爲春秋然亦經秋矣無人測其幾許之高而蔚藍之天若爲其帳幔者晨夕山氣上蒸氤氲成雲則似美人嚲玉肩聳立天表咳吐珠璣下墜至於九淵世界本天成謂誰某誰某所開闢創造者殆不可信即如此山被雁霜徽壞林衣青出無人之境而所具幽理層層有條井然若備穿躡者松箐陰陰數里終年不換其翠色而異果自墮四溢細乳之香徧山均獸蹄鳥跡然各適其適初不爲地登之爭彼等晨興夕寐饑飱飽竄復將天然之景娱其神志如瀑布自峯尖下懸明如匹練遥注於石門長日淙淙如聽琴韻石爲水激澤潤類黑寳矣巧佻之羣猴時出浴於此有同奇大之浴盆游魚在下一無驚焉流澌迴繞山根清耀迎日如嵌山景於鏡中異花落瓣波面繽紛若錦織也此間羣動不息亦鮮巨聲鳥歌獸舞乘興而作就中鸚鵡多言夜鶯淫媚蝙蝠昏昏無閒慮獨角鴟自命高騫當此麗秋與牡鹿相酹酢吟嘯詡爲清流山西偏悄立一壁黄花離披而生嚴香成陣角鴟與牡鹿相見即在此處夫吾人類每於如斯佳節登臨爲懷古之舉然隨在皆英雄戰代士女醉歌之陳跡甚或作信　乃非吾土之嘅不綦自傷耶又安能如角鴟牡鹿得原始時代之空山以盡情吟嘯者哉而人方以經營斯世自詡不知人在地上蠕蠕四動亦止如空山所寄之衆物猶遜其清潔耶然則世間果有是空山乎人若遇之不能空矣亦將紛紛作重九雅會故斯山者祇在吾數寸毛錐之下或吾友丁悚可以檢出自畫奩中耳然在吾文叙景而無人爲别剏一格矣 
[自由談之自由談] [  鵑] 　　 
　　重九日夙有登高之俗海上無山無可登也然處今日之中國四方多難烽烟未息而燕北苦旱尤有室如懸磐之歎試登高處一望有足令吾人觸目驚心者與其登高以資嘯傲何如埋首窗下一思所以福國利民之策乎 
 
 
 

Page 15

 
 
   
 
 

Page 16

 
 
常識 
常評 
[避謡與止謡之法] [  不冷]  
　　無論何人欲爲一事不能禁人之不破壞製造謡言亦破壞之一端也然余謂事苟不實謡言總有證實其爲虚之時故眞能任事者决不畏謡言也 
　　然謡言亦能暫時使人心摇惑而有受眼前之害者故欲爲避去暫時之害計不能不求避之之方與止之之計而其道亦當從根本上爲之决不可用旁門小道或謀接洽或圖運動是不但不能避謡止謡而轉以被人之疑使謡更甚也 
　　昔者周公相成王二叔流言謂將不利於孺子而周公乃避居東都三年是誠避謡止謡之一善法也蓋人謂其將不利於成王而周公乃遠成王而勿近則所謂不利之者自無所施而流言人亦不信之矣此但據其一例而言所謂釜底抽薪之法是也總之人能於事前避嫌而遠疑於事後能舍權而棄利則謡言之來不擊自破不必多所聲明而人無不知也 
政治常識 
[鄉警違法成爲慣習之可恨] [  妬惡]  
　　鄉警者乃就地籌欵組織警察所以保地方之安寗維地方之秩序而護衛人民之生命財産行使國家規定之行政職權受理違警案件而處罰之執行之逮捕刑事之現行犯而檢舉之告發之此爲警察官吏應負之責不能私毫逾越或放棄之我國鄉警自光復後剏設殆遍雖爲國家社會上法治之進步然其間良莠不齊果能盡警察天職以衛人民固亦時有所　惟收取賭規及鴉片烟費擅自判理民刑案件則在在皆是而魚肉我同胞威嚇我同胞通同就地劣紳圖詐我同胞尤爲鄉警唯一之慣例言之殊堪痛恨但推測鄉警之敢於横暴敢於違法究何所恃而無恐地方紳民豈盡學金人之緘口耶小民受虐豈甘心而不敢爲行政之訴願耶此誠令人索解無從自經再三研究則其原因實有二焉一係由於通用之警官半屬前清佐雜人員其收取規費視爲習慣而欺壓鄉愚尤覺慣技其交際之靈敏逢迎之手段乞憐之得當更足使人歡心於是地方紳董行政長官盡入伊之彀中甘爲袒護甘爲洗刷即有一二受寃者控之上臺亦不過多一飭查之具文而已一係由於本地之勢惡土豪與警官互相利用彼此假執威權吸取民膏縱賭縱烟暗徵規費各半分肥竟成狼狽地方之公正士紳遭其籠絡而且心存畏怯噤若寒蟬於是正確之輿論無聞小民之遭害日甚矣然則鄉警之設反不如不設之有益思之能無慨然惟凟職及詐欺取財律有專條要皆監督之長官故縱所致其他何咎乎作者目覩鄉警弊竇痛心疾首尚望有監督鄉警之責者詳細訪查遇有前項情事依法檢舉按律懲辦庶警察之改良有日警官之貪墨亦得稍具戒心誠社會之幸人民之幸（乙種酬） 
衛生 
[生殖器之衛生] [  KH]  
　　人生之本　有二一曰保持個體二曰遺傳子孫遺傳子孫之官能曰生殖器生殖器者誠人體最緊要之機關也極端言之人間者實生殖器之人間也其餘一切事物皆爲生殖器之枝葉無論聖凡賢愚莫不出此此與種族之强弱社會之隆替極有關係苟無生殖卽無人類即無世界矣生殖機官之關係既如此其重要故衛生之法尤宜急講惟吾國人多以此爲諱實大誤也種族之弱亦未始不由於此今不揣簡陋略舉其衛生之法於後國人其注意焉 
　　（一）欲健全生殖器須注意清潔調養新鮮之血液呼吸新鮮之空氣使體内廢物不致積滯而身體得日臻强壯 
　　（二）不可過用心思致神經部生長加速筋肉部不能耐苦而起生殖器之種種病源 
　　（三）每日須做適當運動否則男子下體恐發育不完全女子經期恐罹子宫卵核血脹等病 
　　（四）飲食不足則血液不旺血液不旺生殖器因之而弱 
　　（五）父母有癖往往遺傳子女貽害甚大如飲酒過度生子必好飲而類癲病體未復生子必腦弱而多病故酒後病後不宜同寢 
　　（六）行房之忌尤當注意近今生理學家摘示簡法如下（一）朝起之前（二）酣醉中（三）食後兩時以内（四）男女有病（五）女子月經中（六）極寒極熱及疲勞之時（七）病後精神未復（八）時際匆忙（九）人受警慌（十）孕　（十一）忿怒悲哀憂患恐懼時（十二）眼春藥以催情慾 
　　（七）手淫之害如下（一）身體不發育（二）腦體虧乏聰明減少健忘（三）耳鳴頭眩目光漸短（四）時有淫夢害遺精（五）面白而瘦口吐白痰（六）或因愛惜精液致精蟲死腐釀成睪丸病不能生子（七）身弱易染風寒温疫肺癆等症以致天亡（八）胃力減損行步蹣跚（九）男女生殖器俱易損傷（十）斵喪過甚精蟲弱小日生子　弱 
　　（八）月經不知調理最爲婦女起病之端宜靜臥護衿被忌行動避風寒禁潮濕先事小心可以終身無恙 
　　（九）普通之姙娠病乃自然之機　不必服藥惟平日衛生之法最爲緊要飲食宜滋潤及易消化者辛辣與酒均忌多見日光吸清空氣適度運動宜早起晚睡禁憤怒悲哀恐懼驚愕等事身體衣服均宜清潔此其大略也 
　　（十）産婦臨盆臥房宜暗靜心守候不可驚擾産　　愼重飲食最好清淡魚肉　居不時屈伸無度提挈重物尤　切忌保養精神清潔身體則乳汁不至稀薄不　漏洩如乳頭軟弱可以淡鹽湯洗之 
　　（十一）清潔爲人生要素　産後尤甚向來有産褥熱一症多係下部不潔所致故宜用消毒油紙棉花等　拭身體不可包以檻樓 
　　（十二）産室常宜掃除並令交換空氣不可直射日光亦不可遮蔽日光室内温度母使屢變臭氣之物無用之品撇之室外可也（乙種酬） 
國民常識 
[水之漲縮與人生之關係] [  閏]  
　　水之漲也蒸氣成雲凝聚成雨因以調和氣候培養物産其利於人生也固盡人而知之當其遇冷收縮時因具有一種特性之故致人生直接間接亦受其利益此則常人所不注及也 
　　凡物皆熱漲而冷縮惟水當冷至攝氏表四度以下時其容積不收縮反漲大因是發生數事使人生蒙其利兹分述之如左 
　　（一）保護水中動植物之生命使其不致絕滅以供人無盡之取求當天氣漸寒温度低下時江河洋海之水其在面上者容積漸行縮小於是下層之水上升面上之水下降如此往返循環至温度達攝氏表四度爲止境若冷至四度以下則面上之水容積又漲大氣候愈冷則漲大愈甚故下層之水不得上升能永遠保其攝氏表四度之熱便不外散而水中之動植物得保其生命不致凍死而絕滅 
　　（二）不應響及氣候阻萬物之發育若水無此種特性則氣候達零度時無論江河洋海其上下層之水皆爲零度於是全體成冰此非特久阻行旅當其溶消之際必需極大之熱量則每年春季之温度必甚低萬物因之不得發育其應響於人生大可知矣今水因具此特性故面上之水雖冷至零度結有堅冰下層之水能保其固有之温度不致凍結其害以免 
　　（三）破裂巖石地殻以供地質學家之研究今之開礦建築等事業皆須研究地質學而水之凍結實有大功於考地質學者當交冬令地下或巖石罅隙中之水至温度達零度凍結成冰容積膨漲（約十分之一）其力甚大於是地殻巖石被其破裂地質學家得以考究焉 
　　由上觀之水在温度四度以下時其漲率甚小而關係於人生固　大也（乙種酬） 
經濟 
[勞工待遇問題之商榷] [  蔣大椿]  
　　現世界一切之　題均爲　濟之問題經濟之支配設有未匀則各種之慶亂以起勞動問題者爲經濟中最重要之問題實亦爲經濟支配之最不均平之問題也 
　　勞動者迫於生計終日營營爲資本家恊助資本家多給勞工以勞金似可以服其心而不致别生事端此法在昔日行之固爲安治今後事情益變則猶未爲　善也蓋多給勞銀固爲優待勞工之一法但舍此不更籌他法則工人僅顧目前不恤其後者虚糜薪金亦理之常工人浪費一成習慣雖多給薪金亦必有不敷之日故資本家之待遇勞工尚别有應行注意之點 
　　夫勞工之所以爲勞工者都迫於自身及家人之衣食住故多給勞金之外宜爲之特設儲蓄機關并行工人保險制度以寛工之疾病老弱及意外損害者之心蓋裕其經濟之力則可免經濟上擾亂之原因而不再發生問題也 
　　至於時時發揚其自保性自覺性不可汩没其自尊性及對於家庭之愛護性（諸法因篇幅有限不及詳述）此所以安其心志奬勵其執業也若於工作之暇詳解事之是非曲直以免將來盲從罷工之發生並提倡游戲俾多樂趣如今口歐美工廠中在分工工件上鐫刻工人姓名及廠内設立夜學校補習學校者（吾國工廠中有設立學校者）所以免工人精神上之不適而發生擾亂事情也 
　　由上述諸端觀之資本家之待遇勞工倘能純然在勞工之情神物質兩方面着想以正本清源之方法弭擾亂治安之罷工則兩獲其利矣（乙種酬） 
道德叢話 
[西方格言（五一）] [  謝介子選譚]  
　　無論年齡若何苟學其所不知何恥之有（蘇格臘底）（Socrates） 
　　秉燭照人往往然及己指（英吉利諺） 
　　不自覺其賢者賢者也（法蘭西諺） 
　　望重則敵衆（英吉利諺） 
　　美名美於黄金之帶（法蘭西諺） 
　　同業之商人鮮有融洽者（英吉利諺） 
　　妻爲家之鍵（德意志諺） 
　　宛其死矣貧富同矣（英吉利諺） 
　　水易復歸故道（德意志諺） 
　　良德與眞理爲蒼穹最美而可愛之女兒（培根）（Bacon） 
法律 
[婚姻之效力] [  成祥]  
　　婚姻之效力可約爲左列三種 
　　第一發生親屬之關係其關係有三（一）於婚姻當事人間生夫妻之關係（二）夫對於妻之本生親屬生妻親之關係（三）妻對於夫之親屬生宗親外親之關係 
　　第二發生家屬之關係妻因婚姻入夫之家故對於夫家又發生家屬關係 
　　第三發生身體上能力上財産上種種之關係分述於左甲夫須使妻同居妻負與夫同居之義務故（一）夫不能因妻妾交惡之故而令妻分居（大理院判例五年上字四四四號）（二）妻之住居不必與夫之妾同處而苟爲夫之住所即不得拒絕其妻與之同居（判例六年上字九七六號）（三）同居之事須由夫作主妻不能强令其夫與翁另門各度（判例七年上字三零三號）（四）妻雖不得不以夫之住所爲住所但其夫並無住所者則妻自得獨立設定住所自無許其夫藉口同居義務强其妻隨同游浪之理（判例七年上字八六三號） 
　　乙夫妻互負扶養之義務夫應扶養其妻固不待言而妻亦應扶養其夫者因扶養義務均爲相互關係故也 
　　丙妻有服從夫權之義務但夫不能禁妻之奉敎（判例七年上字一三零八號） 
　　丁妻負貞潔之義務背此義務法律上有二種制裁一爲民事上之制裁即妻犯姦夫得出之是也（現行律婚姻門出妻條例一）二爲刑事　之制裁　行刑律第二百八十九條所規定者是也 
　　戊妻有私産之權利問妻以自　之名所得之財産　其特有財産（判例七年上字六六五號）又妝奩亦歸妻有（判例二年上字二○八號）是也 
　　己妻有代理其夫之權限即關於日常家事妻有代理其夫　　般權限（判例五年上字三六四號）是（乙種　） 
農民常識 
[人工肥料製造法（上）] [  月波]  
　　植物根莖生長土中吸收土中數種原質以　營養其最重要者爲炭Carbon（輕Hydrogen鉀Potassium鈣Calcium硫黄Sulpbur燐Phosphorus㲷（淡）Nitrogen等矽Silicon鐵Iron鈉Sodium鎂Magnesium（　綠）Chlorine次之以上各種原質土中所有或已足供植物之所需其不足者鉀燐㲷是也於是不得不用肥料以補足之肥料分天然人工兩種天然肥料如尿粪及腐爛植物等不必加以人工製造直接可以應用人工肥料必須經人工製造後方可應用今將鉀燐㲷三種肥料之人工製造法述之於後 
　　（一）鉀肥料製法鉀肥料之應用於田畝者多爲鉀之硫酸鹽類炭酸鹽類及綠化物以Nainite鎂鉀之複鹽（其化學分子式爲K2So4Mgso4Mgcl2.6H2O）與水在五氣壓FiveAtmospheris時熱之則此複鹽分解爲鉀鎂之硫酸複鹽綠化鎂及綠化鉀應用其反應式爲3（K2So4Mgso4Mgcl2.6H2O）　2（K2So42Mgso4H2O）+2MgCl2+2KcI+16H2O 
 
 
