# 1916 - 169 - 4915575

 

Page 1

 
 
[本館定報價目]  
中國境內　全年逐日寄大洋十二元　半年六元　日本全年十二元　半年六元　歐美各國全年二十五元二角　半年十二元六角　報資先惠　郵票不收 
[本館告白刋例]  
評前二行起碼第一日每行一元二角第二日起每行七角五分中縫價例同○後幅長行三行起碼第一日每行四角半第二日至第七日每行三角第八日起每行二角五分短行五十字起碼多則以十字遞加第一日每字六厘第二日至第七日每字四厘第八日後每字三厘　 
[黃包車公司公鑒]  
有友人於午前十二句鐘由戈登路至跑馬廳二馬路口下車失去紙包一個內有衆議院排印憲法草案及信稿各一本如有人拾得請送至申報館廣告處代收給洋十元 
[愛論英法大律師代林裕隆皮絲烟號聲明]  
啓者皮絲烟一項其益豐景裕愼曾兩牌號是林裕隆所特有他人不得仿冒今本律師受林裕隆之委託有監督市上各　紙號冒牌之權自登報之日起如有冒用益豐景裕順曾牌號者一經本律師察出定即詣英法公堂控以冒牌之罪望各菸紙號務宜加意自愛勿謂言之不預也特此聲明 
[大川製皂廠廣告]  
商戰時代競爭愈烈營業愈進步他不具言卽肥皂用途向購舶品幾成一大漏巵我國現憬然悟爭相督造藉挽利權然原料購自舶來仍屬無補本廠有怵於此故不惜鉅資設廠在上海浦東張家浜中聘請最優等技師監製各種肥皂所用原料自行提鍊與各廠購用舶來品不同謂爲國貨洵非虛語發行以來各界訂購幾於日不暇給民國四年復在北京國貨展覽會陳列荷蒙公衆評議給以特等奬憑本廠不敢自滿精益求精以副　惠顧雅誼如荷賜顧請至本廠營業總發行所接洽可也各種肥皂列後軍刀牌一百四十塊每箱五元六角　黃櫻桃牌一百二十塊每箱四元六角　藕牌匣皂一百四十四塊每箱四元六角　佛手匣皂一百四十四塊每箱四元六角　廿　　　牌四元五角　營業總發行所上海英界新閘路中二千零六十一號電話一三三三 
[張園慈善游覽大會招設商店]  
本會巳定張家花園內搭蓋高大凉棚數十處於陰歷六月初七起開會兩星期由外洋新到各種新奇玩物園中景戲音樂應有盡有無美不臻凡有特别營業欲陳設其中者請至跑馬廳大慶里一弄本事務所接洽 
[提欵聲明]  
啓者氏夫馬壽墀浙江吳興人生前存於道勝銀行計洋六千元執有該行存票一紙爲憑不幸氏夫於去年病故在家氏卽持票向該銀行領取當時銀行因無人擔保不肯照付現託義國商人阿蜜達納君擔保巳向該銀行將存洋提出日後適有糾葛由阿蜜達納向氏理處可也特此登報聲明　吳興馬吳氏率子丙生同啓 
[遺失匯票]  
茲在　濟失去天祥恒立六十三號票一千兩係上海同和棧照付巳向該號掛失止兌特登申新兩報聲明如有中外人等拾去概作無用廢紙　恒盛和啓 
[拆股聲明]  
啓者先嚴金翰記叔父金星記曾於光緒五年間與劉鞾記蔚記各戶股開順昌乾南貨號於上海南市洪昇碼頭各出股本錢四百千共計一千六百千邇因意見不合巳歸併與本店執事鄭友卿以後如有一切往來與金翰記星記無涉恐未周知特此廣告　松江金翰記星記 
[平湖旅滬同鄕會通告]  
啓者本會訂於陰曆五月二十五日三時開第三届年滿大會並報告會務等事至期務希　諸同鄕早臨指示從即日起舉辦第四屆投票選舉會董定六月初三上午截止下午揭曉閱二星期於六月十七日下午復選正副會長並推舉各職員亦希按期　蒞會不另再啓除函告外恐未週知用特登報再佈　 
[滬寧車站路北寶山路鴻興坊華洋房屋招租]  
頭等洋房三上三下每月租金三十元二等二上二下每月租金二十元自來水電燈浴缸間俱全石庫門及廣式住房連披樓自來水一應俱全每月八元半至九元不等以上租價六月分起欲租者請向經租處領看可也　鴻興公司啓 
[民國議會集會通告]  
臨時約法第二十條參議院得自行集會開會閉會國會組織法第十四條民國憲法未定以前臨時約法所定參議院之職權爲民國議會之職權又第十條民國議會之開會及閉會兩院同時行之現依以上規定自行集會開會凡兩院議員除附逆者外務於六月三十日以前齊集上海七月十日兩院會合行開會式各議員到滬後費用由兩院支給特此通告　參議院衆議院啓 
[津浦京奉露聯運米粮至北京減價廣告]  
現奉　交通部飭本路運糧减價截至六月二十日業巳限滿惟查北京糧價尙未低减應續自六月二十一日起至七月十日止凡大米麵粉麥子三項由津浦京奉兩路聯運至北京卸車者無論官運商運仍照普通運價减半收費王裝卸雜費等項則仍照章核取特此廣告 
[西醫吳彝珠女士]  
女士前在南市上海醫院內充住院醫生兼擔任醫學堂敎習辨年于茲活人無算現因脫離醫院自設診所精治婦孺　內外科　產科　皮膚花柳科及一切疑難雜症並用善法戒烟　診例　門診一元　出診五元　收生十五元難產　倍　戒烟面訂　每晨九時起至十二時止送診貧病僅取號金一角午後一時至四時門診四時以後出診急症隨請隨到　診所　法界民國路四明公所東首四百四十五號　掛號處謹啓 
[明華公司新到最時小牛奶珠]  
本公司自銷售寳素珠以來而以　牛奶珠最爲海上通行以致時處不給前承惠顧盈門均以貨缺莫不抱憾而去殊覺簡慢用特屢電外洋趕造頃巳運到最時式小牛奶珠及各種新光寶素珠較前到之貨尤爲出色惟到貨不多恐不能廣徧用特預佈凡蒙購買諸君請爭先快購庶不致後者有不及之虞再寶素珠上海祇有本公司一家别無分出近來市上有以劣貨混充請以沸水試驗一二分鐘假者色退皮脫眞者堅艶異常不難立辨購貨諸君請勿受其愚併此聲明本公司在上海英大馬路紅廟斜對門電燈公司西隔壁電話三千五百八拾號分銷處北京明華芾記正興　漢口同震銀樓　蘇州天益豐金號　寗波方紫金銀樓　無錫寶成銀樓　嘉興寳成銀樓　杭州太平坊萬寳齋 
[中華出書局版乾隆英例覲見記一册七角　庚子使館被圍記一册七角]  
[凌守常與龐氏經吳縣知事衙門票傳雙方到案判决離婚永絶關係]  
[招拿放白鴿之拐匪傳良特賞格]  
該匪號相如年五拾八歲面黃無鬚口內上牙鑲過五六個係安徽合肥縣人其長子在家乃孫家鼐之族侄女壻也渠前清同李翰章來粤今巳二拾餘年住粤省花塔街娶南海西樵銀河蘇村徐朗之女爲室現年三拾五歲生子女各一子名小蘇年拾三歲女名大蘇年拾六歲頗有幾分姿色而嬌柔之態有我見猶憐之概又兼該匪授與惑人之術更加妖媚雖心如鐵石難免不入渠之牢籠予前年到粤與渠爲友渠見予行囊充裕卽垂涎焉往來之際僞作親密之狀存心叵測時邀予到其家小飲留連不忍分袂日以繼夜醉則下榻其室初則使大蘇周旋左右奉侍殷勤旣則詞語挑弄不避嫌欵久則抱衾與裯良宵暗度終則議將大蘇與予爲側到予思始亂終成方不失德即允此議予想旣成眷屬遂將什物箱籠搬運渠宅計金珠什物共値一萬零不計外箱內存有香港鈔票一萬六千元整意欲擇吉完姻豈料渠於四月一號天未黎明將予所有盡行捲逃予知之各處追尋人物巳渺今訪聞渠是日在西門外雇夫數十名轎四乘帶同妻女等下永安輪船逃往澳門因該處天香酒樓渠有股份住澳數日又赴香港由港赴申由申回皖聞渠各埠總要逗遛非直至皖故特將被拐大約情節登諸報端佈告　各界仁人君子倘知渠之着實不落無論在何地方請電知廣東處門要塞司令部收發員錢瑞延轉交蕭建侯或專人前來接洽亦可或到合肥查探更好但要將渠等父女扣留不能放走所及一切費用多寡均由蕭建侯卽刻奉還不誤並將渠所拐之物件銀票追回提出八成以作在事出力之人作酬勞决不食言特此佈告　　庽廣東虎門蕭建侯具 
[圖畫美術學院暨函授部招生]  
本院正科各級均有餘額可播茲特添設預科續招第一學期生三十名預科生三十名報名自招生日始滿額卽止有志者速來又　函授部自不限學年以來現巳改訂詳章擴充學額分甲乙兩部减收學費以期普及不拘男女無論何時均可報名入學欲索詳章可寄郵票三分至上海西門外白雲覩斜對過本院可也張聿光劉海粟丁悚同啓 
[國立北京工業專門學校招生]  
本校本科（內分機械電氣機織應用化學）修業三年預科一年凡中學畢業及與中學畢業程度相當者得與試試驗科目國文算術代數幾何三角物理化學英文圖畫七月一日起北京在西四牌樓北祖家街本校上海西門內蓬萊路新縣暑東首梅溪學校報名親塡履歷呈驗文憑繳最近照片一紙試騐費二元七月二十日起試驗簡章在報名處取閱 
[寰球中國學生會日校招考]  
程度中學及高初二等學費中學每學期二十四元小學十八元考試科目國文英文算術考期除星期日外隨到隨考詳章函索即寄校址上海靜安安寺路五十一號校長楊德鈞啓 
[南京江蘇公立法政專門學校招生]  
（一）招考預科新生及法律本科第二年級政治經濟本科第一年第二年級編級生（一）考期七月十日至十二日八月二十八日至三十日（一）學生各省皆收（一）其餘詳細情形逕函南京紅紙廊本校詢問可也 
[南通私立紡織專門學校招收豫科生廣告]  
學額　四十名　學膳費　年納五十二元　資格　受過中等敎育或有相當之程度者　試驗科目　國文　英文　代數幾何　理化　試驗期　七月五號六號在南通唐家閘本校舉行第一日國文英文第二日代數幾何理化　報名期　自登報日起至考試前一日止報名時須繳本人四寸相片一張證金一元遠方學生可先函報名相片証金臨試時再繳取者証金由學費內扣除不取者發還取而不到者没收（詳章函付郵票三分即寄）　校長　張登　張謇啓 
[江蘇省立第一工業學校招生]  
本校定於陽歷七月十六日招考機械及雷氣機械預科生各四十名詳細請閱六月二十日以後單日時報　南京本校啟 
[江蘇省立第二農業學校招生]  
本校定於七月十三十四十五號招考預科凡具有高等小學或乙種農業學校畢業資格者于即日起備具履歷書及四寸半身照片證金五元（不取發睘）至蘇州閶門外下津橋本校報名試驗科目爲國文數學理科英文其有高等畢業成績列優等者經母校校長證明保送得免入學試驗俱必須備以上所開照片證金於七月十號以前送到學費暫免函索詳章需郵費一分 
[江蘇省立第二農業學校增設農產製造講習科招生]  
本科注重技術以造就實地經營人才爲宗旨學費免收二年畢業凡年在十七歲以上略具國文程度理科知識者皆得報名投攷報名方法及攷期與前預科同試驗科目爲國文算術函索詳章需寄郵費一分 
[中國體操學校招考第十八期新生廣告]  
本校定於七月一號二號三號每日上午隨到隨考詳章函索即寄　上海新西門外本校謹啟 
[省立女子蠶業學校招生]  
（考期）七月一號至十號（試目）國文能作短篇算術習過分數（年齡）十五歲以上二十五歲以內（學級）預科及本科一年級共額六十名（繳費）學宿膳費均免報名時納證金一元簡章函索即寄　滸墅關本校啓 
[上海民立中學校友會第三次大會通告]  
本會定於七月一號四點鐘開常年大會即於是晚舉行聚餐歡迎新會員凡我校友諸君務須撥冗蒞會是幸（會址）本校（會費到會帶繳（特别捐）亦請速繳 
[江蘇省立第二工業學校招生]  
○名額　土木科預科四十名機織科應用化學科各三十五名○資格　十五歲以上高等小學或乙種工業畢業及有同等學力者○試驗科目　國文數學理科英文均高小學畢業以上程度○報考　即日起陽曆七月十一日止到校繳四寸半身照片塡願書履歷書函取者須寄照片並郵票一分否則無效○考期陽曆七月十二日先一日報到驗憑及証書○校址蘇州三元坊詳章到本校或各縣公署取閱函索者須附郵票一分 
[澄衷中學校招考新生]  
本校定於陽歷七月二日午前八時招考中學及高等小學新生試驗科目爲國文英文數學三種有志來學者務望携帶四寸照片并保證金兩元（錄取者將保證金收入學費內不取者發還取而不來者没收）於七月一日以前每日上午親自來校報名逾限不收試驗時筆墨均須自備校址在虹口塘山路爕昌火柴公司東首 
[大同學院招考]  
程度以具有中學各級或大學預科各級相當之程度爲合格不及者須補習學費半年寄宿六十元半膳四十二元通學三十元報考陽歷七八兩月每逢星期一上午到上海滬杭車站北首本學院報考詳章可先期索閱開學陽歷八月三十一日附告本學院添建之新舍業巳落成下學期起擴充學額百名院長胡敦復啓 
[江蘇公立醫學專門學校招生]  
本校招考本科一年級生六十名○考試科目第一天爲國文數學（代數至二次方程幾何限平面）化學第二天爲物理博物英文或德文○報名期自七月一日起報名時塡寫願書並隨交脫帽半身四寸照片○考期上海七月十七十八兩天南京七月廿一廿二兩天本校七月廿五廿六兩天○報名及考試地點除本校外上海在英大馬路泥城橋西寰球中國學生會南京在城內門帘橋省立　四師範學校○簡章向報名處索取詳情函詢蘇州城內滄浪亭本校 
[浦東中學校及附屬高小部招生]  
計招預科及一年級生各一級並各級插班生日期七月四五六日在浦東六里橋本校九日在南市上海醫院後街本校附屬小學十日在西門外省敎育會投考者各繳投考費洋一元 
[商務印書館精印學校證書]  
敎育部制定小學畢業證書 
單色一百張白洋紙實價　一元二角 
單色三十張中國紙實價七角白洋紙實價四角（天字號） 
彩色三十張中國紙實價一元白洋紙實價七角（地字號） 
中學畢業證書　單色一百張白洋紙實價二元 
單色三十張中國紙實價九角白洋紙實價七角（玄字號） 
彩色三十張中國紙實價一元二角白洋紙實價一元（黃字號） 
空白彩印學校證書 
甲種　三十張中國紙實價一元二角三十張白洋紙實價一元 
乙種　三十張中國紙實價一元三十張白洋紙實價七角 
以上兩種依據敎育部第三十四號部令公布證書格式特行仿印一切大小欵式毫無差異凡舉辦小學及中學校畢業者可分别購用 
用雙色套印中間留有空白無論何種學校凡辦理畢業或舉行學期學年試驗者均可自行塡註 
最新成績證書 
最新畢業證書以上二種中小學適用 
（白洋紙）每種三十張實價一元 
（白洋紙）每種一百張實價三元　 
根據新章製印成績證書一種凡舉行學期學年舉行之學校均宜備用又畢業證書一種以供學校舉行畢業之用 
[商務印書館六月上旬出版新書]  
閩縣林紓新著 
高等小學適用　淺深遞進國文讀本　六册每册一角 
文學之妙、本含有美術性質、無諭中外、均有可以意會不可言傳之處、而以吾國文字爲尤甚、閩縣林琴南先生、實爲方今文學泰斗、近以啓發初學之不易特擇周秦漢唐最有趣味之文字、各附淺深擬作二篇、以爲先導、俾童子比而讀之、自可曉然於文學不傳之秘、全書六册每學年用二册、適合高等小學三年之用、誠文學界創見之名著也、 
第一集本國新遊記（一册）（五角） 
本館新編本國新遊記世界新遊記兩種、茲本國新遊記第一集、業巳出版、卷首附京師及直隸地圖兩頁、文中插最新最精之風景寫眞五十幅、末附旅行須知一則、手此一編居則爲名勝之賞覽、出則爲遊歷之南針、卽研究歷史地理者、亦可互爲參證、英文學叢刻愛儷司異鄕記遊（一册）（二角） 
書分八章、述夢遊兔穴等事、揣摩小女子心理而描寫其口吻、處處令人解頤、文筆尤活潑可愛、 
說部叢書第三集第五編香鈎情眼（林紓譯述）（二册六角） 
是爲言情小說最風流旖旎者、書叙兩少年、各有所眷、一奔一娶、奔者被棄、娶者偕老、 
而用情肫摰各臻其極、處處歸結於良心問題、故雖恩怨 
纏綿、讀之仍發人深省、 
第六編名優遇盜記（一册）（二角） 
巴黎有椎埋惡少、狡猾絶倫、因眷一女優、遂爲偵者所得、旣出獄、以爲女優賣己、欲得而甘心、女優聘偵探禦之、惡少詭計百出、偵探反屢爲所窘、卒得異人臂助僅乃獲之、情節詼詭可喜、 
預約二十五册三元五角陰曆五月截止 
 
 

Page 2

 
 
時評 
[廣東取消獨立（默）]  
　　廣東取消獨立之説傳之久矣前日東方電謂龍濟光聲稱時局未定以前决不取消獨立而據某政客言早到有請取消密電之形迹已令人可疑矣今日公布命令謂龍於青日請取消獨立而其寒日致總統電猶自稱都督（寒電見要聞二）不更令人無從索解耶 
龍旣懼人言何必取消旣請取消矣又何必掩飾廣東之獨立以暗昧始復以暗昧終異哉龍濟光之態度 
抑我更有所不解者青日至今已閲十餘日矣何以至今日而始有明令發布政府之舉動又何猶疑若是耶 
命令 
　　六月二十日大總統申令據振武上將軍督理廣東軍務龍濟光電稱粤省於青日取消獨立服從中央命令等語該上將軍具世界之眼光急謀統一熱忱愛國良深嘉慰該省善後事宜即由該上將軍悉心　劃妥爲辦理以維地方此令 
　　六月二十一日大總統策令特任龍濟光兼署廣東巡按使此令 
　　又令税務處督辦梁士詒呈請辭職梁士詒准免本職此令 
　　又令敎育次長袁希濤呈假期屇滿仍懇准予免職等請袁希濤准免本職此令 
　　又令交通部呈請特署次長權量叙列二等應照准此令　 
專電 
　　肇慶電雲南護國軍張開儒所率之雲南軍前衛已至韶州韶州鎭守使朱福全閉鎖城門拒其入城且妨害糧食及船隻之供給並於城壁徧架大砲忽乘張軍不備攻擊雲南軍雲南軍隊不得巳應戰自十八日夕刻開始攻擊十九日午前九時遂完全佔領韶州朱福全逃走朱軍全部投降李烈鈞現駐清遠北方之瓦口㘭（譯音）地方駐屯英德附近之濟軍亦全降服雲南軍張開儒爲報告龍軍開釁情形及今後應持之方針於二十日來肇慶龍濟光以理曲在彼巳派代表楊覲東及其他一名來肇慶與岑副撫軍長恊議善後事宜 
　　香港電廣東龍濟光密電北京撤消獨立後適値護國第二軍第一梯團長張開儒行次韶州龍即密電韶州鎭守使朱福全斷張軍糧道一面閉城門列陣以待張軍露宿城外六日交涉不得要領朱福全竟於十九日開砲轟擊張軍張軍還攻朱不支已逃護國軍李總司令烈鈞向龍爲嚴重之交涉乃龍竟反噬揑稱廣州七十二商用一等印電通電各處歸咎於護國軍先行開釁粤人憤龍凶狡誓驅除以安地方 
譯電 
　　北京電法政府電諭公使扣留鹽欵以備抵償隴海借欵之未付利息共七百萬佛郎法國如此苟他國政府爲勢所迫皆向中國提出同一之要求則中國將無鹽欵可資指用矣而法人則謂鹽税餘欵爲數無多不足以救濟目下財政此事與中國財政及政事大有關係（二十日）字林報 
　　北京電外交部電告駐外各使謂黎元洪乃繼任正式總統非代理總統（二十二日） 
　　北京電梁士詒辭税務督辦及參政已由總統令徴實（二十二日） 
　　北京電總統命令宣布廣東取消獨立並命龍濟光兼任巡按使維持該省治安（二十二日） 
　　北京電北京日報載稱駐京舊國會議員多人擬呈請總統速行召集國會（二十二日）以下德文電 
東方通信社電（日本人組織） 
　　北京電陳錦濤被任爲財政總長其次長决以張弧與鈕傳善二人惟陳亦不過一傀儡實則由熊希齡系之張及李經義系之鈕兩人握其實權聞熊李之背後又有梁士詒爲之操縱云交通總長一職部内希望詹天佑就任者甚多徒以汪大燮之運動甚爲激烈故尚未决（二十二日） 
　　奉天電綏中縣有暴民三千佔據縣城東部蒙古有宗社黨蜂起之形勢興京開原亦有暴徒起事勢甚猖獗之報當道派兵討伐忙碌非常（二十二日） 
　　北京電五月分海關收入二百三十萬兩常關收入三十一萬兩鹽税收入約五十萬兩（二十二日） 
　　濟南電山東將軍張懷芝因攻擊民軍致受非難茲其心機一轉請在野之有志者居間執調停之勞旣被拒絶乃又直接向濰縣居正處請和（二十二日） 
　　濟南電張將軍之護衛軍近由天津調到北洋軍三營（二十二日） 
　　南京電孫寳琦氏挈同眷屬人等於昨日午後乘津浦鐵道火車來寗即入將軍府擬於今日赴滬（二十二日） 
　　北京電廣州電云師長張開儒所率之雲南軍前鋒部隊於十五日行抵韶州時該地鎭守使朱福全緊閉城門拒不許入並沮礙其供給糧食船舶等滇軍不得已乃就城外露營駐紥越二日朱忽密將大砲運置城上凖備開戰無端開砲攻擊滇軍亦即應戰自十七日晚間開戰至十八日午前十時朱軍敗績朱亦逃亡其部下殆皆投降滇軍又李烈鈞所率本隊現在清遠縣聞清遠及韶州一帶之濟軍悉皆投降雲南軍又張師長以此次無端受朱軍之攻擊不得巳應戰初無戰意因特馳往肇慶報告實情龍濟光亦派其部下柳某等二人前往肇慶現在軍務院恊議此事善後之策（二十二日） 
　　東京電政府今日發表巴黎經濟會議决議條項（二十二日） 
　　東京電大森鍾一男爵本日奉命爲皇后宮大夫（二十二日） 
戰電（英人路透電） 
　　倫敦電海格將軍報稱兩軍在魯斯境發砲互轟且以地雷作戰昨夜英軍在該處以炸彈襲擊敵工兵一隊因以死傷者頗多（二十日） 
　　巴黎電今日下午公報云末斯河兩岸砲隊大爲活動德軍轟發地雷二枚後進攻萊姆西北一0八山爲法軍擊退（二十一日） 
　　彼得格勒電今日公報云敵軍猛力回攻白魯西洛夫將軍陣線多處十七日距魯克東北三十英里斯蒂爾河一役俄軍共俘敵三千二百四十三人獲機關鎗十七架俄軍在洛柯齊境奪回昨日所失之砲兩尊俘敵一千二百人獲機關鎗八架敵軍刻在布柴資北面斯特里巴河抵禦頗猛敵軍右翼極端紛亂退走俄軍力追於後俄軍已佔據塞里士河陣線之村莊多處俄軍在特維拉河陣線猛轟敵軍各陣地土軍步馬隊在貝格逹方面塞布爾境取攻勢爲俄軍擊退大受損失（二十日） 
　　彼得格勒電俄軍追擊布哥維拉佛蘭碩將軍之軍非常迅速日行十三英里聞奥德巳由 
 
 
 

Page 3

 
 
各陣線調援兵至俄國西南陣線俄將加爾定現向西進逼已至佛拉狄米爾與伏林斯克陣線之南　斷柯凡爾與萊姆堡間敵軍之交通加爾定將軍之陣線向南擴張八十三英里當能與由白洛狄進攻萊姆堡之俄軍會合（二十日） 
　　巴黎電俄軍在柯爾基西擊敗林辛干將軍所統之德兵兩師是役甚關重要因俄軍向柯凡爾進攻者迄今被阻於該地點也（二十日）　 
　　彼得格勒電俄軍已截斷布哥維拉境佛蘭碩將軍所統之奥軍現一部分向羅馬尼亞邊界退走一部分向卡巴西安山退走（二十日） 
　　羅馬電今日公報云敵軍在亞細戈西南夜攻三次大受損失而退意軍仍在佛倫齊拉山谷跋涉前進敵軍屢次進攻均失利（二十二日） 
　　羅馬電今日公報云亞細戈北面與東北面有活動之戰事陣地有大雷雨意軍進步大受阻敵軍回攻者爲意軍擊敗意軍捕虜二百人敵軍夜攻上波伊特之意軍陣地亦受損失而退（二十日） 
　　倫敦電首相愛士葵今日在下議院提議爲吉青納建造经紀念坊經衆贊成（二十一日）　 
　　亞爾巴沙電聞美國馬隊已在墨境加里柴爾與加蘭柴之黨交鋒雙方死傷甚衆（二十一日） 
公電 
　　岑西林致黎總統電北京黎大總統鈞鹽奉　電祇悉撤退駐湘北軍妥籌國會問題諸節宏謨偉略欽服莫名惟南北用兵爲時已久大局猝然轉變謠諑環生一時兩方偶有誤解誠所難免惟數日巳來我公居中馭外文告矞皇辰居星拱衆志頗定種種障翳廓然已空鈞電所慮早成往事陸都督處已將鈞意轉逹湘事必與湯都督和衷共濟無有疏虞煊衰庸無似日望歸田承召入京不勝慙感惟此間軍事亟待收拾遽爾舍去恐有他虞經當遵命酌派妥員來京面呈各節俟已派定再行電聞春煊叩銑印 
　　唐都督致李副都參謀電肇慶李副都參謀鹽漾電灰奉恢復國會堯於一月前即力爲主張與西林及尊見符合現袁死黎繼種種問題均待國會成立尤非亟行召集實行尊重民意不可昨於蒸日電陳意見字明請速召集前參衆兩院議員齊集天津尅期開會在案望兄與西林就近恊商各同志竭力主持期速辦到爲幸西林致張湯暨議員諸君書極爲切實甚佩繼堯叩文印 
　　呂公望致馮國璋電南京馮華甫先生鍳監誦　　 
　電老成謀圃過越恒流登高一呼羣疑悉定傾服無量恢復約法召集國會爲根本要　衆論僉同何所贍顧而當局遲迥遇爲審愼羣小熒惑尚思阻撓删日迄今猶無明令人心向背税爲轉移我公碩望海内瞻仰尚乞主持再電申請竚候明敎無任欽遲呂公望叩哿印　 
　　黎總統覆管鵬電上海探投安徽省議員管鵬諸　巧電悉巳交國務院辦理矣黎元洪馬按巧電爲倪嗣冲殺黨人張文烈等事 
　　江蘇公民致張鶴第電前國會議員張鶴第君鍳近閲滬報屢見尊電語重心長不勝欽佩足下於袁氏稱帝時迭充江蘇請願人旅滬請願公民及國民代表鼎鼎大名已足與君憲紀實袁氏盜匪記諸書並垂不朽今値帝運告終民國史新猶復函電交馳重頪　慮特此電候聊慰賢勞江蘇公民周邦楨王吉丞篠 
　　民國經濟恊進會致北京電北京黎大總
統段總理鈞鑒財政亡國　者謂其將然項城極務遠一以武力專制不注意於行政用人軍費繁而財政蹙終至覆亡竊以民國成立年來財政經過之歴史外債頻增國權喪失税收大宗如鹽務關税等欵悉已畀諸債權此外議行新税無非徒爲民累前此驗契清丈以及官產變價菸酒公賣種種節外生枝閶閻騷困更以公債鑄金儲蓄票等名攘括民財愚民之術工矣况復帝制　釀糜費至數千萬又以取給於吾民乎積怨深則一觸即發此不良政府自蹙其命之道也夫法制國家財政之入必經國會之監督今者司農輟計羅掘俱窮亟宜恢復舊約法召集舊國會速謀補救財政之法一面於收支歲計實行監督面尤必注意於人才前之助桀爲虐如　希齡周學煕梁士詒周自齊等勿復假以事權一誤再誤并由政府特開財政會議徴集各方通才詳求利弊用資提案尤有進者因民之利而國亦利凡苛細不便於民之政策悉行罷除力蘇民困如前中交停兑全國金融幾爲擾亂此尤宜汲汲以　不俟終日者也臨電迫切惟希鑒察民國經濟恊進會全體叩　 
　　旅滬閩僑致北京電北京黎大總統段總理鍳帝禍發生之後貪功之徒率隊四出民間騷然甚於遭寇用兵以私收効黨然至此當劉冠雄帶兵入閩閩人鍳於各省兵禍急迫呼　劉冠雄李厚基均置之不理今天總統就職即有命令撤退軍隊而李厚基抗不遵命且反派船來滬陸續運兵致　　 
激成延平各處變亂其逹抗政府貽害全閩不知是何用意即謂閩省僻處海隅無關大局輕重人民糜爛亦不甚足惜萬一星火燎原牽動交涉而强鄰藉口各地騷然政府豈能　然無憂且一省違抗禁令擁兵自重各省紛紛效尤亦復成何政體查閩省原有兵隊以之維持秩序綽然有餘何必徵調客軍反致欵懼生變應請大總統總理俯鑒愚誠嚴飭李厚基遵照前令將藏軍全旅撤退並新添各隊即日租船全數撤回北方使大信昭然於天下再責成本省原有軍隊維持秩序一面派員安撫嚴禁騷擾以順與情而安反側並杜外侮不勝至懇旅滬閩情全體公叩（由三山會館發） 
　　浙江呂都督通電肇慶岑都司令雲南唐撫軍長貴州廣西廣東湖南各都督並轉各總司令各省軍民長官並轉各師長上海唐少川先生梁任公先生時事新報館轉各報館公鍳頃電黎大總統段芝老文曰岺都司令銑電宣言根據唐撫軍長蒸電内開四端爲獨立各省最後决案直寗諸省主張略同大總統就任經旬尚未明發大號外間不察謂爲羣小阻撓以總統仁明段公智勇誠爲過慮然遷延不决物議滋多人心搖搖危機四伏應請當機立斷速予施行用慰羣情並息謠諑興亡所係勿再游移迫切陳詞佇候明令等語特此奉聞浙江都督呂公望叩頭 
要聞一 
[回復舊約法之法理研究]  
　　二十日英文京報云本報昨日轉載日人在上海所發表之消息謂苟非段祺瑞辭職南北統一一時未克見諸事實云云此非記者之觀念記者亦不知中國與論有責任方面是否具此觀念但段氏若仍遲疑猶豫不速解决南方所提出之約法問題則今日所謂外人觀念者行將爲全國之觀念此則記者所不能已於言者也南方要求政府正式宣布南京約法繼續有效凡知時局眞相者咸以此項要求適宜合法袁氏因約法而得爲國家元首迨受職後一切舉措悉與約法相背南方之興師問罪正以此故夫袁氏之得爲民國總統實由於南京約法之作用而不明事理者則謂袁氏因清室退位之詔而得政權是説按諸事實旣不相符撥諸法理尤爲荒謬辛亥革命成功民權大振臨時政府於焉設立當時極不以大權由清廷授與爲然方南京國會之選舉袁氏爲臨時總統也主張袁氏親蒞南都宣誓受職蓋預防袁氏以大權受諸清廷爲言也未幾北京兵變時局不同南京不得已乃允袁氏在北京就位於是袁氏遂免南京之行受職之日發誓宣言願依照南京約法維持共和查約法五十三條載明由臨時總統召集國會共國會之組織及選舉法由參議院定之元年八月十日選舉法通過公布二年四月八日國會集於北京未久即指定委員會俾依據約法五十四條草擬憲法嗣因種種原因憲法遲遲未能產出列强决議於中國大總統選出時承認民國國會爲欲得列强承認計乃於二年十月四日草草通過總統選舉法六日舉袁氏爲正式大總統焉就事實與法律而言民國現有之憲法乃合元年三月十日之南京臨時約法與二年十月四日之總統選舉法而成今南方之所爭者在此而思想以名學爲歸宿者亦必集其觀念於此乃帝制派領袖與段祺瑞似以古德諾之憲法或袁黨所謂之修正約法旣已公布南方對此問題之合法觀念似無價値誠不明事理矣袁氏於三年五月一日公布新約法其言曰吾欲修正南京臨時約法也而古德諾曰自吾觀之新約法除未有皇帝外直一部日本憲法耳授與總統之權至廣大因總統旣有制定法律之大權且有絶對否决之實權也記者按法律之爲物旣經規定則非有充分資格之立法機關不能修改增減此乃治法學者所公認之原則也試問袁氏是否以充分資格之立法機關修正南京約法乎記者知其不然也通過新約法者爲袁氏指派組合这團體不得謂爲正式立法機關從實際言之所謂新約法者直袁氏一人所定之約法耳袁氏因以得爲國家元首之臨時約法並未以立法權授與總統亦未授與總統所指派之一人或一團體蓋約法十六條明明謂中華民國之立法權由國會行之又五十五條載明本約法由國會議員三分之二以上或臨時總統之提議經議員五分之四以上之出席出席員四分之三之可决得增修之也就法理上第一原則與臨時約法之特别規定察之新約法之不合法與不能有效固彰　明矣新約法旣當作廢無效則南京約法在今日當然有效與袁氏被舉爲總統時無稍異也至於總統選舉法袁氏雖欲以金匱石室之怪異法以消滅之然其實際亦繼續有效固無待置辯矣記者願一再聲明者惟充分資格一立法機關始可修正法律苟法律果有必須修正之處則必經法定之立法機關之修正然後始爲有效夫臨時約法乃法律也若修正之必經法定之立法機關而後可旣普通法理原則與袁氏因以取得合法權力之臨時約法皆不以修正約法之權授與總統然則袁氏修正約法一舉在約上與法理上實無效力而袁氏怕欲修正之約法在法理上黨然絶對未損價値也此種觀念乃合法合名學之觀念故南方恢復南京約法與總統選舉法之要求實爲必要之圖叚祺瑞果欲刷新中國乎其速採此淺顯明白之理論而服從南方之要求否則記者敢謂段氏辭職乃國家之必要矣 
　　昨日譯件中有無論據位者爲何團體一句團字誤爲國字附此更正 
[裴式楷對於中國政局之意見]  
　　英人裴式楷君曾任中國海關税務司副總税務司代理總税務司各職寓華有年極有經驗前由北京南下赴日游歷道出滬江日者字林報記者造寓叩以對於中國政局之意見先問南北將否團結裴氏答曰團結之期須在數事實行之後南北二字易生悞會不宜濫用此爲地理上之區别實則並無所謂南北也中國今有者爲南黨與袁黨中國之前途全由此二黨决之矣記者曰君所謂不宜分南北者其指梁士詒而言乎裴曰然梁乃南人之助袁者其他粤人之與同黨者尚多故稱南北爲敵體易生悞會蓋南人中助袁者有之而排袁者亦有之不加區别較爲妥切記者曰袁黨如梁士詒者其將去乎南黨是否有此要求裴答曰當余離京時所要求者尚不止於去職以梁會運動帝制搗亂財政故主治以死罪也記者復問曰尊見以爲此項要求合於公道否亦得當否　曰若以公道論余不敢言蓋財政葛藤尚未解决種種事務須待查問至就得當與否而言則余有明白之見解余意報復主義爲極大之乘悞政治報復吾人已習見之實有損無益中國正可乘此時機表示不究旣往與民更始之意余深望其能出此也惟余作此言非謂梁士詒周自齊等仍當留以與聞國政也今欲澄清吏治則急宜掃除此輩舍此别無良法此輩固在必去之列特宜任其寂然脱離政界耳裴續言曰世界不少此輩棲遲之良地也記者曰然則段祺瑞於此主何政策乎而尤要者爲黎元洪之政策可得而聞歎裴曰此難題不易作切實答語即詢之他人亦莫不然衆以叚袒護梁士詒頗多指摘之詞惟段是否袒護梁氏余未敢言容或有之亦未可知至於黎總統以余　擬之其政策當爲華人皆身處困境之政策卽少所反抗愈久愈妙之方針是已此頗類關於人事之問題容有保全顏面之義余非謂黎將保留梁士詒黎之行事不主趨極端大約　俟諸事妥帖然後任梁安去耳記者曰黎不嘗准梁辭職乎曰然所辭者税務監督也此非要職梁在政界所特異者身不居大官職而能以特性與腦力支配一切也記者曰梁之交通銀行如何曰交通銀行旣可以海關税項存入而又有鐵路之入項二者爲數甚巨梁可隨意撥用梁之勢力能傾袁世凱者實賴此財力之供給而後運以材能也記者曰袁氏旣死梁已失失其位矣曰此正南黨之所必欲證實者梁氏留於政界一日則南黨一日不敢保其必失地位蓋恐梁復施其特性與腦力因而得勢也記者曰今在京外之大人物如蔡鍔馮國璋等黎能保其贊助否裴答曰蔡鍔之贊助决然無疑馮國璋亦未必不贊助一般人士嘗疑馮覬覦總統之位若南京會議果能收效則馮或可因此而佔領袖之地位南京會議旣無效果則馮之機會在余觀之已全消滅據京報載稱馮已有電主張以總統命令恢復臨時約法並主召集舊國會通過新選舉法俾人數較少之新國會得以儘速召集由此觀之馮亦以助黎爲務矣記者曰君對於國會問題意見若何裴即　　 
答曰鄙見實與馮同彼反對重行召集舊國會者謂其期限巳過故主另行選舉余不謂然民國二年之國會縱未曾以有意識有實際之道盡其責任然經此一創當可平心靜氣改絃更張且舊國會之召集不費時日不若選舉新國會之手續繁重耗費光陰其最重要者在於使南黨結爲　　 
一實在之國體使其意見得以適當正式發見於是可以不趨迂途而逹統一之境且可得宗旨一致之表示矣記者曰余聞君最後言論不能不再舉一問題相質今上海黨居此無所事事惟議論而已彼等在京能任何等重量乎裴答曰除負有國家重望者如梁啟超康有爲等外彼等不任重且不合任重當此時代凡眞有愛國心者當　其力之所能以共任時艱急起力行乃彼等安坐於此指責批評一無作爲誠如貴記者所云此余爲之不解者也 
[張國淦蒞寗紀]  
　　黄陂繼任大總統立國大計馮華甫將軍爲南北最有力之主持人自項城溘逝後段内閣日必來電多起籌商旋因馮極力主張恢復舊約法召集舊議員組織責任内閣懲辦帝制禍首與南方各政黨呼聲一致特命林長民來寗會商其政策已誌前報聞林氏回京覆命黎總統將馮所陳之政見交院經閣員開議多贊成或可就其意解决以定大局然以別種原因難遽實行現特派秘書張國淦南下會謁馮將軍其所銜使命略以現在大局非急謀建設不克收拾黎總統對於收束兵事整理財政籌備臨時國會等刻欲積極進行而於民國元年約法尤欲毅力施行惟手續尚未完備並囑命請轉致獨立各省迅將獨立名義取消各派代表晋京特命赴滬邀請唐少川伍廷芳梁任公張季直等到京會議以便早日解此纠紛之時局聞張今早已辭馮乘車往滬敦請唐伍梁張等及民黨重要人物並接洽一切 
[南京快信]  
　　政府昨電馮將軍商榷改組內閣問題聞馮主採用人才混合辦法應依合法手續以清政治專擅之弊 
　　馮將軍昨又電京請以命令恢復約法挽回危局中有倘再遲廻觀望不獨無以慰國人之望抑且適以增國家擾亂之虞等語 
　　丁佛言蕭曜海昨日（二十一）晚七時乘津浦車抵寗住下關新旅社擬今日入城謁馮將軍商榷要政明日早車赴滬 
　　米濬初前日來寗晤馮將軍今公曅回京政府派李盛鐸徐州疏通張勳意見張之態度似有傾向政府之望 
　　胡思敬饒士端運動復辟未能收效頗懊喪昨由徐狼狽來寗今（二十二）乘江寛輪船回贛 
　　軍署駐滬偵探處聞將於七月一日撤消郵件檢查員亦同時裁撤並聞是日卽宣布解嚴 
　　昨日由滬運來七生五口徑管退山大砲六尊聞倪嗣沖前日又電京辭皖巡按職 
　　參議院議員贛人朱念祖癸丑在皖被捕入獄前日省釋來寗不日赴滬 
　　皖北鎭守使殷恭先辭職倪毓棻將回本任蔣伯器昨由滬來寗刻乘車入京 
　　齊使昨嚴電催各屬掃數清解上忙漕銀以將急需 
各局繭捐局解到捐欵四萬元 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[約法國會兩問題之解决譚]  
　　湯濟武於十八日來京聞是日黎總統當在本邸接見湯氏曾謂今日時局第一要著在急行恢復元年約法此舉爲目下不可須臾緩之事反此則國局根本難見即時　固且尚有種種之險象發生並詳舉急行恢復之五大利與遷延不决之八大害聞黎總統以其所具之理由頗有扼要之見地已决定提前恢復並又詢及關於懲辦帝制禍首之問題湯答云此破壤共和淆亂國政荼毒大局蹂躏地方喪盡天良之殃民蟊賊豈可容其逍遙法外自宜依法戮誅以快人心而警奸惡切毌稍有姑息致損鈞座名譽上之價値午後又往見段内閣討讑恢復約法問題段堅執不肯用命令發表湯亦不贊成由各省代表解决致蹈行政包辦立法之嫌最後主張由上海議員團每人函書贊成反對以定去取段氏則堅持必由全體議員投函表决不能但憑在滬議員意見如是則非但多費時日且關於議員資格之種種問題必隨之而起久久不决殊非大局之福聞湯氏當時力爭至於泣下議仍未定昨日京報所載已以會議之結果電告南方實尚未至解决地步蓋梁任公之代表黄羣君匆匆出京即因在此不得要領之故至進步黨之王乃昌蕭晋榮等則仍居北京飯店與湯化龍氏時時接洽並未出京又政府初意欲於各省議員自行推舉三人來京商議辦法由各省長官通知並非令各省長官選派如政治會議之性質也外間遂致誤傳大遭攻擊惟議員對於此事謂行政不能干涉立法長官通知之舉亦絶對不承認今已决定召集舊議會則前議己完全打消至召集手續如何仍候南方自行商妥始可實行 
　　英文京報云近日時局益形紛糾其　結所在皆由現政府中人不慊於舊國會而又無人肯明言其故或出於正當調停之法茲其所以久不解决也昨聞馮國璋朱家寳齊耀琳曾通電主張恢復舊約法召集舊國會但謂此項國會專充造法機關不必兼任普通立法一俟憲法及國會組織法制定卽行閉會從事改選此實最正當之辦法現聞朱巡按使處已接得未獨立各省中之八省來電表示同意大約此説將來必占勢力也並聞在京中舊國會議員而屬於帝政派者約有百名日昨曾開會議舉出其同派之湖北議員四名往見湯化龍氏該議員等一致承認湯氏爲其代表並謂在京此派議員對於國事必與在上海之議員取一致之行動此派議員定於星期三日再開會議此等帝政派議員已無共和國民代表之資格彼等今日尚愿出風頭以談國事耶吾勸彼等宜稍自愛否則亦必不爲社會所容也又云舊議員可約分爲四類其一與贛寗之役有關係其一與帝制有關係其一巳爲高等官吏其一與前三類無所屬大概總不出此四類矣贛寗之役關係至多南方一派已不認贛寗之役爲内亂據外間有人士主張謂贊助帝制之議員亦當示以區别不必一概屏絶除贊助最力如自開報館極力鼓吹若薛大可李慶芬康士鐸之流當然排斥其領袖勸進及爲籌安會請願會重要職員皆巳明白表示其贊助之行爲此種議員當然不能再行代表民意此外僅列名勸進無積極之行爲者可不追論其巳爲官吏者回復與否聽其自便云 
[北京政界暗潮之近謠]  
　　最近政界之形勢有種種危險之暗潮日來舊約法回復問題政府方針所以遲遲不决者以此等暗潮之勢力潛伏於裏面而抵制阻害之其關檕甚多也順天時報近頃載有北京暗潮之謠傳數事事之眞僞不可知姑述其中所傳之較盛者一二事以俟微驗一爲北洋軍隊中之將校組織北洋同志會取一致之行動但段内閣之親近軍人似未加入其主意目的是否含有政治之意味亦未明了惟際今日之時局而忽有北洋軍人同志會之新出現是宜注意者也其二即以某要人爲首謀於本月十一日密會於天津段芝貴之宅擬組織一政黨交換意見而有所恊議其裏面有梁士詒在焉彼欲挽回其勢力乃先説國務院秘書長徐樹錚其組織與活動之經費約以梁士詒任之會合席中有烟酒專賣局督辦鈕傳善在如趙惟煕李盛鐸施愚等亦極贊同前政治會議約法會議諸議員亦頗有加入者其目的在結合一有力官僚派反對舊約法復活與舊國會議員召集南方懲辦帝政派首魁之議尤反抗之段祺瑞徐世昌聞尚無何等之關繫二者之外猶有種種之傳説丁茲時局糾紛之日或有人將用此種種謠言以爲中傷離間亦所難知然政界裏面有種種暗潮策士等之秘密運動則無可疑也　 
[外國各公使晋謁總統記]  
　　昨日（十九）下午駐京各國公使初次入謁黎大總統共分三班總統於三時接見英比法葡日俄意等七國公使四時接見荷蘭西班牙丹麥美國墨西哥等五國公使五時接見德奥兩國公使每班由領袖公使致辭弔唁袁故總統慶賀新總統繼正大位并希望現政府能謀國家之統一聯合使全國得享太平强盛之福第一班領袖公使致辭云敝公使與同僚聯盟各國公使因袁總統之　逝敬表其弔唁之誠意於貴總統及中國國民并祝賀貴總統繼正大位此後敝公使等所代表各聯盟國之政府必繼續竭誠贊助貴總統願貴政府能謀國家之統一聯合錫太平强盛之福於中國國民 
總統對於各國公使之答辭云此次本大總統縱任今職承貴公使等陳詞祝賀並確表同情及精神上之援助並對於袁大總統薨逝特表悼意本大總統並代表全國深爲感謝中國現値艱難之際恢復統一鞏固國本實爲最要此事與中外關係皆非淺鮮本大總統自當　維以期逹此目的中國與各友邦睦誼素親深望此後更加親密特此祝頌各友邦昌盛貴公使康健 
[梁士詒之末路]  
　　梁士詒當甫聞國人羣起呈請拿辦之初其　　　極驚惶而尚談笑自若彼時深恐生命不保故移居於交民巷外交團以梁氏爲民國犯法之罪 
孽若令其居住於使界治安不無妨害乃下令逐出至於目下梁氏因政府派員勘查經手財政之帳目又因各處呼　拿辦之情形日益吃緊故尤侷促不安其間尚有一事爲外間所未聞者則係日前袁項城二公子克文向梁氏厲聲叱曰汝只順利祿薰心致將總統逼死汝之罪惡豈能容免誓將汝之心摘出安慰總統於九泉叱曅擊頰數下梁氏抱慚而去又聞梁氏繼續請求將其税務督辦參政院參政等各職一律辭去已得批准不日即有命令發表惟交通銀行總理一席自謂由股東公舉不當向政府辭職而且交通銀行弄到如此地步亦非一走可以了事上而政府下而人民亦斷不容其逃走故死心塌地作爲强硬態度老守京師以俟金融之回復而已其對外國人一方面名譽巳壤到十分已無可以與外國人商訂借欵之資格祇有束手聽候人之處分而已大財神之末路如此亦可歎也 
[龍馮兩要電]  
　　龍濟光覆黎總統電北京黎大總統鈞鍳華密陽電謹悉濟光奉職無狀待罪海疆蒙大總統鍳其愚忱不加　責尤復虚衷下問導之使言光雖不敏不敢不効其一得之憑上備採擇竊爲帝制發生海内鼎沸滇黔發難桂粤景從浙陜川湘相繼而起分崩離折不可收拾幸天祐中國以莊嚴燦爛之民國舉而還之共和手創之人雖曰人爲豈非天意茲旣還我共和民國約法首當尊重竊以爲約法會所修改者當然取消從前憲法會議所宣布得自宜遵守伏乞大總統明令公布早定方針而免藉口並一面召集國會建根本之大法樹立憲之精神此外善後之策雖經緯萬端伹使舉其大綱其餘縷晰條分之不難迎刃而解管見所及是否有當敬侯鈞裁廣東都督龍濟光謹呈寒印 
　　馮自由致黎總統電北京黎大總統鍳　吳　奇默相區夏潛消疹戾篤生我公肇江漠炳　萬流仰鏡萃中外利福兩界安磐　盛而道愈高憂先而樂自後愛民終詣福國守法不妨待時今者漢日重明妖氣一掃薰風遠鼓民困漸蘇逖聽翘瞻軒　無朕自由頪　餘生歸來海外凡諸祈　計宜暫紓所　　 
最不能忘懷者數十年革命之元勳暨千百輩舍身之烈士而已誠以報本反始古誼尤昭而崇德報功來哲斯勵自辛壬問南都旣解北府誕生自由於行政部都區不涉其城獨欣焦受稽　設局經始洎於受嫌被繫就中區晝調查手續釐訂賞卹草案編製表册修撰紀傳以至周給孤寡請派遊學咸經艱難鄭重漸集其棼而理其口其時鈞座鄂江方鎭持護最般烈魄不寒　淵同感孰意大業未竟國難　深前功垂鍳人事錯迕爲德不卒曷勝痛心茲幸大總統俯從眞確民意統御法治國家部撫四百兆創鉅痛深之民族遠潮諸先烈糜軀捐頂之殊猷應請迅令有司將自由在稽勳局所有案據卷宗切實提出清理保管仍俟大局觕定令行各省追加調查列册詳報以憑賞卹藉彰潛德而妥幽魂不任激切屏營待命之至再自由前在局時繼將撫卹名册編定暫存案中尤宜妥愼保守　更請飭令注意合併陳明前稽勳局局長馮自由叩刪 
[國會議員在肇慶之從軍者]  
　　國會行將召集茲調查議員之從軍者如下李根源雲南文羣江西楊永泰廣東彭允彝湖南趙世鈺陜西曾彥廣西梁培廣西蒙經廣西盧天游廣西龔政廣西陳時銓雲南此外在雲南唐都督幕府者尚有趙藩顧視高在廣西陸都督幕府者尚有郭椿森數月來贊襄大計一切重要文電多出諸公之手故西南局面之發展亦半由議員諸君以心力造成之也 
[南軍中心人物之主張]  
　　（一）唐繼堯主張一請黎大總統即日宜言國家根本法當以國會解散以前所公布者爲凖二請召集前參衆兩院議員速在天津開國會按法補選副總統及要求同意任命國務員組織正式國務院三請撤退因抵禦護國軍所派遣之北軍四請下令召集軍事特别會議由各省都督或將軍各派代表在滬開會議决一切善後軍事問題（附件）軍務院當俟國會同意組織之國務院成立即行撤銷（二）岑春煊主張一黎大總統乃繼任非代行職權二力護舊約法否認新約法三恢復國會四創設責任内閣交由國會同意（三）梁啟超主張一規復舊約法二速集國會三請任段祺瑞改組新内閣四帝制禍首付裁判五撤退北兵六　將軍巡按便制度一律改爲都督（四）陸榮廷主張一維持舊約法二擁護黎大總統俾其完全行使職權三恢復國會（五）湯薌銘主張一擁護舊約法否認新約法二擁護國會制之大總統選舉法三恢復國會雙方派人妥議善後問題（六）陳炳焜主張一擁護舊約法二速集國會三黎大總統乃繼任非代行職權（七）李烈鈞主張一擁護約法二規復國會三責任内周四駐南軍於北京擁衛黎大總統保護國會 
[龍濟光被害之謠傳]  
　　香港報載德臣西報駐省訪員通信云十五號沙面盛傳龍都督於十四號下午被親兵謀害十五早因傷斃命傳聞其腹被鎗所傷經延法醫士調治而醫士診後謂此乃無望之症卒於十五早點鐘　命但該訪員亦不能得確實之消息港報又云自孖刺西報登載龍氏被其衛兵轟擊中其頸部受傷甚重後本港居民爭相疑問至昨日正午本港且有傳龍氏經已因傷斃命者當河南日船抵港時訪員隨即下輪探該據搭客僉稱省垣自禮拜四上午十點鐘巳盛傳此事且有人目擊有多數中西醫生奔走於都督之門絡繹不絶最後則延法國某醫生診視至於龍氏是否患病抑爲人轟擊無人得知惟據警察廳繙譯黄少芝君言則謂並無是事綠龍氏有女公子患病危殆是以中西醫士日盈於其門至云龍督被繫受傷實屬無稽但沙面西人亦紛紛傳說龍氏實被轟擊此消息係得自某法國醫生蓋彼親驗龍氏之頸部與右肩相近之部位有傷口似係爲彈子所傷者本港政府亦視此爲重要消息偵探長妙利臣與木報（港報）訪員討論此事凡兩次據稱伊（即偵探長）昨日曾面見省城交涉科員鄧琴齊詢及此事亦答云並無根據茲兩説姑存以待詳細查詢可也 
[續紀九廣快車之刦案]  
　　廣九直通快車昨在離距新塘站十九咪線地方遇刧並傷斃人命各情已誌昨報頃聞當日車至該處時因未知賊匪已將軌道毁壞依然進行遂致訇然一聲車頭陷入泥中深約六七尺貼近車頭之車輛遂亦相繼傾側有三等車二輛擊撞過甚當傷散爛車上致有三人壓斃其一是西人餘爲華人該西人死後猶坐在椅上見者多爲稱奇車頭旣陷入泥中各賊即放鎗數百響示威然後擁登車上盡情搜刦卽車上辦事人員之便衣亦被奪去是日都督府洋務委員黎　翰適奉龍都督命令往港公　亦搭此車所有衣服銀物均被刦去即腰間之褲帶扣（係以雙毫製成者）亦被搜去僅存貼肉汗衣且跌傷左足腿骨巳斷嗣後乘坐肩輿回至都督府見者均爲失色即經延請醫生救治又有駐防某處之軍官是日領得餉銀二千餘元特派兵士四名押護附搭該車回營該餉銀亦被刦去尚幸各兵士機警見勢不佳急將槍枝藏於車底故未失去據車中人云是日所失贓物約一萬金左右當各匪放鎗示威時職司燒煤之某甲適當其衝受傷甚重手指亦被轟去數隻是日下午路警總辦柴起標　卽來省將情形面禀龍都督至路軌被賊毁壞之處雖長約一丈三四尺因車頭陷入泥中過深非倉卒間所能拔起經工程師到場勘察須將其拆開方能拔起嗣後又得變通辦法星夜調撥工程隊一百數十名馳往該處卽於軌道原址之旁開闢山路另築一軌道接駁卽夕工竣十六早由大沙頭開往遂即照常開行 
　　查賊匪此次劫係先將軌道掘毁逆料車至必傾彼則預伏附近山　中以待時機無何火車駛至不及提防臬陷入泥中當時訇然一聲山岳震撼致有數車撞壞而搭客之因此受傷與被賊所傷者統共三十六人當場殞命者三人中有一西人閔是敎會中之牧師此事發生　大沙頭得接警電皆大失色即遣派救急加快火車馳往先將傷者及受傷之車輛拖回繼復續派工程等車前往將損壞之路軌加緊修理并將搭客載回然因修理需時是日下午三點二十分開行往九龍之直通快車及四點二十五分開行之客車均已暫行停開至由九龍來省之車亦均因此不能到省後以間接法由省派車至新塘轉載返省 
[湖北之公債譚]  
　　黎大總統接任以來以維持財政爲最要之務現在大勢巳定商務漸復税捐雖可期照舊然仍緩不濟急故中央電催各省務於六月底將認派本年公債票一款掃數解清現鄂當道已積極進行文電紛馳催促報解刻不容緩所幸鄂省爲首義之邦且爲黎總統舊領之地紳商士庶對於黎公感情良好極樂贊助邇日認　者頓爲踴躍半月來各縣解債欵至財政廉者將及三十萬元之數如武昌漢口漢陽宜昌等大縣前均因紳商反對擢置未辦現在一經委員勸募即慷慨解囊相助武漢兩總商會亦開會與各會董議定勸各帮商量力速購勿稍推諉觀此情形弗須展限已可募足一百萬元之數惟聞中央内國公債局最近計晝以獨立各省財政竭蹶一時難望其助力擬將其額數移加於未破壞各省頃已派林序鑄等分赴各省調查情形又以債票定章能作官欵押抵各項前宜昌商會因酒烟商以三四年債票抵公實押欵而委員堅不肯收乃上書公債局請示現該局已據情函由財政部咨行鄂使以該公賣局殊屬損害公債信有用應通飭各縣知事各局長委員一體遵章收抵以維信用而此次所派調查員抵 
鄂後亦須查辦此事 
[成都維持金融之大會（成都遵倡）]  
　　日昨川省财政民政兩廳參事會成華兩縣知事出名召集各界人士在成都商會開會　議抵借現欵辦法共議定三條如下㈠中國銀行已允墊出兑換劵一百萬元由財政廳出名抵借現銀五十萬元商會擔保暫限六個月償還按月行息八釐㈡抵借辦法以五十萬元交債權者以五十萬交商務總會均由中國銀行商務總會債權者三面蓋章編號封存不得使㈢此項抵借現銀專以維持金融活動市面不　作他用此三條議定然後開會首由商會恊理白米舟君報告開會大略次由參事會副會長曾煥如演説謂今日開會爲最傷心之事實較辛亥爲尤甚當此之時不得不盡力維持云云所言甚爲懇　是日各界到者約百人要求認欵而殷富紳商所認恐亦不多衆以爲如此辦法頗爲費力因舉出辦理人多名擬訂於初五日再行召集舉定辦理人後再議辦法茲將舉出人名列下旗奉直六人敬增益邢雨蒼李文泉史　豐鍾志謹吳仲堯陜甘四人謝文華謝泗泉陳養天郭子固兩湖四人澤藩卿謝寳森張蓬山馬漢生雲貴四人盧選卿范秉之唐少波柴義春兩廣三人周伯孚鄧兩人羅衡甫江西二人趙笠山汪象生蘇皖二人吳子明蒯臨五浙江四人李青城沈述之李子舟鍾苻卿福建一人陳厲吾河南一人周孟侯山西一人馬少雲本省各界二十人廖恩溥江渭北胡玉叔梁益舟朱百川陳玉長陳省吾周斡艾雨帆時雨樓陳立先李漢三王海峰幹九安曾肇琪曾肇元李澄波劉萬籌葉祝華彭小泉 
　　舉定後各界遂紛紛散會另有一部份人留而未去又公同議决維持金融辦法四條如下㈠中國 
 
 
 

Page 7

 
 
　　銀行兑換劵槪作爲現錢行使由政府出示商會通告市面上一律通用不得拒絶不收㈡軍界因滙兑困難要求都督與郵局交涉一律照收照兑並由紳商請郵局認可收票滙兑㈢由商會組織錢莊使兑換劵能隨時換錢㈣市面上旣能通行商兑及換錢自無再求兑現之必要應請都督通令軍隊勿再向中國銀行兑現此四條議决後時已五時由曾煥如顧雍耆唐士行往謁都督面陳一切 
[周駿進逼時之錦垣恐慌（續）]  
　　參事會致函民軍日前盧師諦氏曾由自流井致電成都云都督府軍務廳長劉杏村先生鍳成密請譯轉劉公鮮魏奉之劉惡休杜濟周何德芳張緝五郭夢良范春膏諸公鍳周駿川之大　民黨罪人現以僞命稱將軍增重兵西上藉口排外愚囿川軍託辭對曹巧飾奸行其實秘密策畫决心進襲成都推倒陳督然後觀望應利時　夫二公獨立吾黨之幸一致去曹川局自安都督豈宜相爭省會豈容糜爛何周敢肆窮凶若不立予剪除不特川省無有甯日大局益多危象應請諸公速即分轉西川各路民軍首領共悉此意即當合同一氣滅此朝食母稍分歧致爲敵利行將來省更容面罄特先電聞云云此電到省後參事會諸人會商之下當即致函各路民軍首領其文云吾川自蒙帝制之禍較之他省受痛獨深各路民軍紛舉義旗反抗袁氏愛國愛鄉至仁至勇同人不勝感佩都督陳公俯察大勢毅然宣布獨立與民相見以誠其所部軍亦各公而忘私與吾川商民軍士歡若弟昆全蜀人心乃稍安定伹曹軍踞渝障礙滋多如便在喉貽害甚鉅若不急籌抵禦何能漸國安全都督陳公已與各路護國軍妥籌善後井特派專員分途慰問以資接洽頃聞重慶王芳洲司令忽率所部直抵資中井未電知督署王君抱何宗旨尚未確切聲明同人聞之不勝疑慮竊此次陳督獨立以大局言旣足以迫退袁氏以蜀事言實所以保衞川人而吾川軍民苟欲愛護桑梓自當推戴陳督肩任難鉅以貫澈其最初之目的目的維何則非去曹不足以逐袁亦非拒曹不足以保川要而言之曹軍一日不去蜀境一日不安此理至明無煩縷述蔡松坡湘人也義旗一舉海内從風都督陳公旣巳提挈於隣疆復布公誠於本境掬肺肝以相見視全蜀爲一家醫如救焚振溺吾川軍民處此漏舟危幕之中倘猶不問良知自相猜忌或誤於謠諑或涉於利權一堕袁氏之計必爲曹氏所乘是不啻自剝其肢體無待他人爲之刀俎也故此時稍有貽誤致生枝節不特無以對吾鄉又將何以對全國計各路護國軍起義之始當亦思之至熟言之涕零爲今之計惟有切望諸鄉先生激發眞忱權衡利害認定拒曹去曹宗旨不爲一切謠言所煽惑不爲將來權利之競爭厚集督府軍威抵制曹軍西犯前茅後盾一致進行則四川獨立之價値乃高四川獨立之系統乃定不然大敵當前暗潮自鬭前途危險在在堪虞除王芳洲處已函電詢問并遴員馳往接洽外用特函懇閣下俯念鄉邦痛苦通籌全局安危與特派專員某君往復熟商盡情傾吐一惟陳督之命毌受渝軍所欺此時吾川元氣一絲僅屬矧陳督所部如馮伍諸旅長等皆略受袁氏私恩尚能恊力贊成擁護共和視曹軍如寇敵吾等連枝同氣何忍拘拘計較致生意見不使地方安甯秩序早日回復耶謹代千萬生靈百拜敬禱拒曹去曹念茲在茲涕泣陳詞罔知所撑伏維亮察曾　彭澤周祖佑雷　尹昌齡　　　 
輩錢白秉虞鐃應銘　成　楊端宇徐炯陳崇基顏楷方龍燓起鴻閻寳成張毅周翔陸愼言劉光烈馬楷　　孫兆　曾學仁胡爃陳鍎信徐孝刚沈宗元江樹宋育仁熊兆渭劉聲鍾　乾劉咸榮張治祥曾培舒鉅祥鄧文　以　陳　章杜明燡程德荃劉樹槐楊光　議啓 
地方通信 
[蘇州]  
　　東吳大學定期暑假蘇州東吳大學於本月二十五七八三日行署假兼畢業禮二十五日在聖約翰堂畢業講經二十七日麗澤競智辨論會滙辨二十八日下午給憑昨已束邀各界觀禮矣 
[太倉]  
　　劉河慶賀黎總統太倉縣屬之劉河鎭自聞黎總統依法繼任之信比户歡慶額手相慶本月十七日由鄉立女子小學校校長吳仲裔君發起開慶祝大會茲該校園中遍掛燈彩該燈乃上年滬上哈同花園所陳賽者故異常出色晚間聯合各校及地方軍警舉行提燈會周遊街市觀者途爲之塞均謂自慶祝民國光復以來第二次之盛舉云 
[南通]  
　　取消分棧烟酒公賣局成立未久毫無成效今日（二十號）接奉省電先將如海靖各分局一律取消以卹民艱局長張石蓀迅即赴省另候委用 
　　會商經費甲種商業學校創辦數載成績優美前因徒日　　　　　　　　　績優美前因生徒日衆所借用中學校之餘屋無多不免有不敷之虞特在南門外馬路旁購定地某僱工建築現已落成規模頗爲宏敞聞新屋雖經造就而常年經費則甚支絀日昨該校職員特假總商會開會討論籌款方法以維持之 
　　請求保釋去歲程壯案内之王子生周旦及此次被捕伏龍案内之施瑞琪鄒玉山等四名曾經判處徒刑分别發往原籍監禁現聞其家屬擬禀求鎭署從寛取保開釋未誠能否允准也 
[安慶]  
　　飭給安武軍臨時軍費安武軍赴湘軍隊巳經倪使陸續調回惟倪毓芬所統各營近日仍在武漢上游尚未全數回皖當該軍出發時曾經倪氏呈請中央除本年額支薪餉外加增新募臨時接濟夫役月餉米價計一萬六千餘元又出發各路軍隊按照行軍章程加給月餉米價計二萬數千元共合四萬有奇當奉項城批令核准交部轉行安徽由財政廳撥給并自四月分起支頃聞財政廳近始奉到使署行知照數撥給惟未知有此鉅款否 
　　皖垣軍政界近事安武軍總司令部參謀長李玉麟於十六號接奉蚌埠倪使電召即乘商輪下駛懷甯縣知事朱之英亦隨同偕往據政界傳説有謂朱知事赴蚌面陳要公者亦有謂倪使患病隨往省視者傳説不一總之倪氏自項城逝後失所憑依不免憂戚後説不爲無因云 
　　五河縣請兵恊防五河縣前此曾有黨人起事圍攻縣城經　　 
安武軍擊散現該知事會同五河釐局長具詳使署擬請派兵常駐縣境以資鎭　未經倪使核准云 
　　諸常朱胡出獄問題衆議院安徽議員諸輔成常恒芳朱念祖等前因反對袁氏羁押皖獄現聞將一律省釋至商會電請張倪兩將軍保釋胡萬泰迄尚未准 
　　皖省將偃武修文矣倪巡按前曾通飭各縣將學款及公益款改辦團防現大局將次平定特飭各縣將團防分别取銷以節糜費而皖省敎育會亦迭電倪使請求恢復敎育現倪巳電復略稱前因軍事倥惚是以暫停敎育并提前散放暑假現大局已定俟暑假届滿卽可照常開學云云 
[湖北]  
　　漢商請減税捐漢口總商會日前據各商帮提議以本埠於辛亥之役肇造共和全市化爲灰燼所出代價甚巨乃近年苛税惡捐所不能行於他埠省縣於本埠首先試辦商民受困不塔擬要求黎總統特飭財政部鄂巡按減免一切　税苛捐此議現巳通過聞各　所最爲反對者爲漢口　牧局現行税章之按貨値百抽三以絮總統前在鄂都善任内所訂税則係値百抽二實爲允當今應改從舊章以卹商艱伹此事關於湖北全省税收恭重一經減　每年即少二百萬元之收入際茲財政困難時代恐終難逹到目的也 
　　減輕因清丈　或殺官罪湖北江陵縣屬黄家場地方農民前因反對清查田畝由李子清主張將該縣知事怕派委員黄敬之黄精臣殺斃以爲抵抗之計一時附和者有吳括孝吳元孝聶慶光張明利揚　田張士春等多人遂殺斃黄敬之及警備隊士胡連慶兩名並以本鄉保衛團區長劉文桂不應借給祠堂爲辦公處又至劉家燒燬器具多件禀由縣知事葉爾度勘明拿獲楊　田聶慶光吳元孝張明發四犯分别科斷禀經高等廰覆勘認爲原判不合發交武昌地方廳再爲審理旋經判决處楊　田吳元孝聶慶光三人死刑張明發則據一等有期徒刑十八年楊　田等均不服判决依法上訴並延律師戚運樞爲之辯護現由高　　 
等廳審判結果將楊書田聶慶光吳元孝三犯減爲無期徒刑張明發之一部分控訴則駁回説者謂此案若非清查田畝中輟時代則楊書田等恐終難逃一死也幸清丈擾民已爲中央政府明令所承認故殺官罪得以末減也 
　　高等師範生自戕鄂省國立高等師範學校愽物預科學生劉厥敵宇子元於去年考入該校肆業正届預科畢業考試忽於十六夜八點鐘自殺十一點鐘殞命聞者均爲太息查劉係咸甯人年二十六娶妻四年無子有胞兄二家道差足自給惟妯娌素不和睦前日考驗預科畢業有三門功課交卷逾限頗爲鬰抑詎十六日得家信謂巳分炊則求學更難遂决計自戕當十六夜八點鐘時全體學生俱在自習室温習功課劉生於樓上無人處持刀向頸部及胸部自刺即時暈倒鮮血逼體及衆人驚集氣息奄奄學監聞信逃避不知所往約半句鐘始狼狽來視忽劉君突起向窻外跳出跌至地上遂不能動又半時醫始來檢查頭骨及脅骨均已折斷頸部割五刀胸腔一刀兩腋各一刀據云氣管尚未斷或可救藥擬抬至仁濟醫院未十分鐘氣絶矣十七日上午一面專人赴咸甯通知其家屬一面將該屍收殮惟因其家屬未到故暫不蓋棺現該校試驗已考三分之一因此凶耗遂由張校長宣布暫停試驗 
[廣東]  
　　袁氏死耗到時之都司令部肇慶來信云六月六日晚九時轉來北京袁氏死信西林讀電甫畢鼓掌大呼而起　座　　旋由李印泉以電話告知李烈鈞又命護兵走告莫榮新李耀漢無何莫師長至西林呼取酒興李副都參謀章秘書長暨秘書數人各浮一大白莫師長固豪飲輒盡一巵西林數年不飮酒命取茶爲代快談移時而散 
雜評一 
[今後萬不可存之心理（一子）]  
　　約法國會之千言萬論而不能遽復者皆以爲手續上有種種之困難也因此手續上之困難故討論再討論電商又電商而不知其皆非眞相也所謂困難之眞相有不能明言故遂於手續上加以種種之挑剔今南方士夫斷斷然與之爭手續者皆受愚者也 
然而所謂不能明言者英文京報已代揭之總之不慊於舊議員而已再進言之仍不外南北之見而已吾謂此種心理一恐權利被奪於人一則預以小人之心度人皆起於自私自利之一念故凡稍以國家爲重而宅心正大者心不存此謬想苟存此謬想則非特約　國會不能融洽此後無論何事皆將無往而不　枘國家之統一從此無望而大局因之紛擾矣今日之時勢爲何等時勢同心恊力以事建設尚恐不及而謂可再存此畛域之見耶 
　　吾敢正告之曰今而後無論何方面有敢倡南北之黨見而挑撥惡感舉動不顧大局者全國其棄之我國人其　以監視之 
０後 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[江浙交界解嚴之先聲]  
　　江浙交界地方彼此各有重兵駐守原爲各保邊境治安現聞陸軍部頗注意及此昨特電詢楊護軍使謂查得兩省邊境近來駐軍甚多原爲各保治安起見現在大局敉平滬杭業已通車凡此種種亟應規復原狀免啓猜疑希將邊境駐軍數目尅日詳復以俟咨商浙省除彼此酌留防軍外其餘擬一律同時退駐原地云云聞護軍使署已查數詳報江浙交界可望逐漸解嚴矣 
[魯事和平之希望]  
　　聞佔領山東諸安民軍之統將馬海龍偕同高密民軍代表高子培秘書趙華叔諸城代表王靜山等於十七號乘神户丸來申與南北各要人暨濟南張懷芝將軍代表洪受之陳子光接洽各種事件以便解决魯事是則山東方面可有和平之希望矣 
[解除取締電報辦法之電文]  
　　北京交通部元日通電云急雲南唐蓂階先生貴陽劉如舟先生廣州龍子誠先生南寗陸幹卿先生長沙湯鑄新先生杭州呂戴之先生肇慶岑雲階先生蔡軍行營蔡松坡先生均鍳現在時勢業已變遷從前政府所頒之取締各獨立省分電報辦法亟應分别解除以靈消息嗣後尊處與京外各處往來明碼電報自應照常收發惟密碼請仍用華密堂密賡密三種俾免阻滯而便接洽除餘各電局遵照外即希查照立轉知尊處各統兵大員一體照辦爲荷交通部元印 
　　肇慶致北京電云北京交通部鍳元電敬悉解除禁令以昭大同欽佩無似自應查照辦理惟查尊電内開嗣後敝處與京外各處往來明電照常收發惟密碼請仍用華密堂密廣密三種等因是對於京外各處密碼均可無阻但據電局呈閲尊處眞電開各獨立省分與中央各部院往來電無論明密一律照收其與各省及特別區域亦得拍用明碼云云則與未獨立各省通電有密碼者有無阻礙並無明文恐各處電局不無誤會擬請再予聲明俾免窒碍又查華密等三種密碼通用過廣有時特別籌商暫難公表之電似宜改用他項密本此非故示隱秘實出於暫時情勢之所不得不然即如上海唐梁兩公爲南北樞紐頗關緊要而一週來敝處所發滬電擱抑多至十餘通似此情形實形困難可否暫予變通敝處與滬通電不以前三項密碼爲限尤紉公誼如何統希迅速卓裁示復岑春煊叩銑印 
[定期會議動借積穀欵項]  
　　上海縣公署現擬秦紳錫圭來函稱上年秋收大歉已減徴忙漕一成今春寒暖不時豆麥受損加以金融恐慌商巿阻滯花市價落小民生計彌促度日維艱請邀集市鄕經董刻日提議將邑存積穀息本定期借給以清困難等情沈知事以積穀欵項關係全縣特定於六月二十八日下午二時在縣署集議昨巳通函四巿十五鄉各經董届時蒞議矣 
[法公廨訊結仁和里兇案]  
　　法新租界霞飛路仁和里十八號門牌管子敬家於本月二號被王湘生等持刀入内圖搶未成戳傷傭人張二左肘等處身死後由探目沈德福包探任水揚陳順實等先後拘獲王湘生王文桃張金民楊蘭生並傳同宋子霞等解送法公堂經聶讞員會同副領事德君迭次研訊因管堅稱宋子霞主使前來暗殺並非搶刧判宋交保候訊各情迭誌前報昨由捕房將王湘生等解送法公堂請究王湘生供所有舊刀一把係在楊蘭生家中檯上取來因楊不在家中故未與伊妻言明借刀之事求請恩宥楊蘭生供民人售賣菜蔬度日前與王湘生同在管子敬家爲馬夫故此認識今已停歇管待民人甚厚停歇時管多給民人工資洋五元王來取刀時民人適在吳淞售菜妻子臥病在床故均不知後因民人回家欲削竹笋老根尋刀無著問及妻子稱祇有王湘生來過始知被其竊去並不知王爲行兇之具故未追究後被捕房拘案實遭王之陷害求察宋子霞供在民國元年與管認識後曾在城内季家弄合開土布店由管胞兄子書爲經理開設二年管欲另作他事將店收歇民人因與管素來交好故不爭論且該店開閉一切事宜均由管兄經手官問張金民素來安分否宋答稱張亦在土店爲夥後至管之土棧爲司賬停歇後前年七月間來商人店中因念其向來誠實故囑其在店帮忙惟張每月下午二點至五點在墳山路中華翕濟會帮書會務每月另賺薪水洋六元故在商人店中除膳宿外每月祇給伊洋兩元王向張借洋之事我實不知因王與張前在土棧同事後張至我處商人探悉王在土棧時有不端情事特囑張不可與王相交故王從不敢至商人店中至王所做之事商人更不得知惟管所控商人主使暗殺誣害商人名譽攸關求請公斷管前稱與韓某往來祇有商人與趙慶乾二人知悉一節今趙亦投案請爲詰訊中西官當即傳趙慶乾至案供稱向爲牧帥不做别業官問曰宋與管將店收歇算賬時有無仇隙管與韓姓往來爾知否趙答稱算賬時由某律師之繙譯陳某與管之胞兄子書在場同爲公證並無爭論情事韓管往來即知其事亦無關係且實不知悉求察管子敬供我亦不願與人結仇况宋前尚欠我洋數百元並未向伊討過因拆股時稍有口角王亦由宋荐來故此疑及求請提質宋答稱欠洋六百元有之惟王由管自己呌伊至家看門並非商人荐去聶讞員商之副領事德君會判管子敬理應撫卹張二家屬管答稱前將張二成殮時巳用去洋一百元刻張二家人均在我家膳宿俟此案判决後我再給卹洋遣回原籍中西官並諭宋子霞如欲具控管傷損爾之名譽准予一禮拜内起訴遂判趙慶乾退去楊蘭生姑念貧苦申斥而釋張金民交五百元人洋兩保王湘生王文桃判送城内檢察廳究辦 
[金山縣商民禀請豁免屠宰税]  
　　金山縣宰猪業商民以奉徴屠宰税以來商業日見凋敝困苦殊甚近見報載大總統有停止苛細雜捐之申令因即具禀巡按使暨縣署請求將該税豁免惟以事關全國税務諒非一縣所能請求爰由朱涇商會將禀稿印送各商會請其恊力進行茲將該禀稿錄下 
　　爲屠宰税跡近苛細困乏難支環求恩准詳請豁免以蘇商困事竊商等恭讀報載六月六日奉大總統申令近歲以來水旱頻仍瘡痍滿目人民生計負擔較前加重徴收吏役不免需索其地方苛細雜捐名目尤多動滋擾累每念民間流離困苦之狀况時時觸於心目不爲謀減其何以堪除舊制賦税釐金暨各項新税關係大宗入欵者仍照舊徴收外其餘捐税收數無多跡近苛細着財政部會商各省地方長官各就地方情形查明呈請分别停緩以紓民困此令等因仰見大總統周知民隱體恤民艱之至意循誦再三莫名欽佩商等素業宰猪雖屬庸愚頗知大義自去歲奉徴屠宰税以來各處釀成罷市風潮迭見報載當時商等亦嘗竊竊私議以爲若輩如此暴動似太不諒謀國者之苦衷故商等皆欣然樂從何如擔負以來商業日見凋敝岌岌可危推原其故良由捐税過重所致蓋若屠宰税若警察捐若房捐近則又有帶徴敎育費等疉税層捐實形苛細雖曰徴收捐税商人但負其名實則取之買户要知税額高則成本重成本重則價格安得低廉當此米珠薪桂物力艱難之秋居民無論貧富羣尚撙節今者肉價昂貴則皆輟而不食此肉業之凋敝所由來也商等明知邇來國用支絀創增捐税實屬萬不得已之舉且納税則本爲國民應盡　　 
義務然而商情困苦尤當並顧兼籌苟其不然則懦者將輟業待斃而悍者必挺而走險不但於地方擾亂堪虞抑亦大非我大總統軫恤民瘼之意商等用是不避隕越據實陳情爲此環求縣長仰體大總統停止苛細雜捐之德意將商困情形准予轉詳巡按使恩予豁免以蘇商困而拯水火無任迫切待命之至謹禀 
[浦口交通銀行練習生挾欵潛逃]  
　　駐滬楊交涉員接江蘇齊巡按使快郵飭開案據浦口交通銀行報稱有練習生梁沛鈞號子英盜去票洋七千元逃逸無蹤亟宜追查事緣本月十三日奉到院今須清釐各帳檢查各項鈔票該練習生係前南京造幣廠代理廠長梁樞忠之子現造幣廠總務科科長張郎秋作保於四年一月五日到浦行旋即派在庫房帮同理票浦行向來各人所理之票由各人自行封固外面寫明數目月日各人簽字交庫歴來如此辦法均無貽誤該生到行一載有餘平日辦事謹飭帮同理票從無舛錯於十三日理票後當晚聲言伊母由粤到滬伊父現住揚州須請假先至揚州禀明父親再到上海迎母云云遂於十四清晨即走連日兑現紛紛籌備對外之事直至二十七津友劉杏甫姒子卿來浦取票當檢津票交津友三面拆開點數内兩包一寫津票四千元拆開僅有浦行十元五元票五百元一寫津票三千元拆開僅有雜票五百元復查庫内一包面寫北京票二千元拆開僅有北京票一千元共計三包少去七千元之巨包面均書五月十三封巳付賬均該生封固親自簽字自十四日走後迄無音信詢諸其父並未到揚且伊母亦並無到滬亦久無家信云云是其有心乘危刦取監守自盜携欵而逸無可遁飾浦行除資成保人　　 
張郎秋追究外理合報請通飭各屬一體恊拿務獲究辦等情並附梁沛鈞照片一紙前來查該練習生偷竊票欵至七千元之鉅逃逸無蹝實屬有心刧取監守自盜膽大妄爲亟應嚴飭緝拿務獲嚴辦除將照片分印多張分發暨分别咨行外合飭該員即便轉行一體恊拿云云楊君已分行各界矣 
[廣東路烟紙店刦案三誌]  
　　盜匪陸聴榮（卽陳德榮）於十七號夜乘公共租界西人救火會五十年週年紀念舉行提燈會時糾同在逃同黨四人持械搶刦廣東路雲南路轉角之烟紙店金戒現洋共九十五元逃逸沿路拒捕開鎗當經英法捕房中西探捕將陳追獲搜出實彈手鎗解送公共公廨論着押候補提同黨併究在案茲悉該盜帶回捕房後卽經捕頭飭令帶至寫字間詳細研詰口供聞已供出同黨某某等數人匿居某地業經捕房將供出各盜姓名開呈公廨請爲簽票以便按名拿究 
[保護蘇滬航線之切實誥誡]  
　　蘇常道尹兼水警廳長趙會鵬氏接駐蘇交涉分署咨開准駐蘇日本領事池永君函稱頃據日商戴生昌輪船局主戴玉書禀稱本月十號午後四時有本局益豐輪船並拖同生得利兩船由蘇開往上海行經距蘇三十二里之車坊地方有該處之警察廳長馮姓告知該地現有匪徒六百人力阻該輪萬勿前往不得已祇得折回蘇州以致日本郵便物非常遲誤而一般乘客又皆疑惑而本局營業未免亦受打擊爲特禀請轉致中國官憲對於蘇滬航綫務須嚴密保護以期航路安全俾免將來危險並預防此後萬一有匪徒刦掠等事本局所蒙之直接間接損害要求責任賠償用特先行聲明等情據此相應函佈即查照辦理至其他處航綫亦請妥爲保護以防將來再有此等事端發生等由到署查日前車坊地方不靖旣有多數匪徒該地警察廳長告知輪船囑勿駛往正恐該輪未悉情狀誤遭危險轉失保護之本意想對於華商輪船帆船亦必一律阻止惟該日商原禀旣經要求華官保護航路此後設有匪徒刦掠責任賠償損害等情必先在我竭力保護庶免外人藉端索償除分别咨行外理合咨請貴道尹查照迅即分飭水陸軍警凡管轄區域航線以内務望隨時隨地一體嚴密巡防力任保護以弭外景而衛治安等因趙道尹准咨後以現在各　　 
處匪患不靖凡蘇滬等處航路自須嚴密梭巡此次該日商戴玉　原禀旣稱以後如有損失須向華官責任賠償等語則各該水警自當先事防患除分飭各屬一體保護外並於前日通飭水警各專署遵照辦　　 
理設有奉行不力以致境内發生搶刦者除將出事地點之長警從嚴懲處外該管長官亦應予以應得之咎此爲預防交涉起見不得不先事切實誥誡云云 
[保護繭巿中之取締水警]  
　　水警第二廳趙廳長以近値江浙兩省新繭運滬之際各繭商皆由水道輸運銀欵乾繭在在均需保護故各　　 
水警官長巡警務當竭力防範茲特嚴定禁令在此繭巿未竣期内所有水警各巡官及巡警水兵一律不准請假擅離防次昨特通飭所部第一二三等各專署長一體遵辦矣 
[絲繭業之樂觀]  
　　江浙皖絲繭總公所總恊理沈鏞黄晉紳二君以蠶桑爲中國巨利所在江浙業已發逹惟皖省未能暢盛曾於　　 
八年前屢次赴皖南各縣研究地質氣候運送桑秧均係捐資自任旋即創辦繭行不顧損失一意進行本届產繭最盛風氣大開總理沈聯芳君躬往料理將及一月昨乘江寛輪船回滬有人往訪據述從前繭行不多絲質稍次近兩年間刋送發明書通告四鄉非但蠶種改良即種桑用肥亦頗得法向有之黄綠等繭現已一律改爲白種上届已比前年爲勝本届更比　　 
上年爲佳當陽曆五月中旬大通不靖各廠商均有裏足之勢旋由總公所仿照江浙成案分禀軍巡兩署暨長江巡閲使批准通飭防營水陸警察各縣知事竭力保護得以平安告竣統計皖南產繭者寗國宣城郎溪南陵天長當塗廣　　 
德青陽貴池銅陵涇縣等十一縣區之廣以青陽一縣爲尤盛開設繭行至八家之多每家僅收乾繭一百餘擔開支費用未免加鉅核諸出產繭數業已求過於供逆料此四五年間該縣不宜再添此外各縣每縣祇有一二家尚可添設倘得當地官紳合羣扶助此後十五年内可以推廣至五百萬元之鉅惜乎地方捐費繁瑣連同貨捐關税反較江浙爲重最爲實業前途之障碍本届青陽縣知事劉筠青頗能體卹商艱故事事得以和平解决總以所去年禀明北京税務處飭知總税務司行知蕪湖關赫税務司徐監督派員至大通查驗繭貨直奘上海免得經過蕪湖重行起驗現已實行卒能弊絶風清商人歡躍鄙人（沈君自稱）甫自皖歸不日尚須至江浙一帶調查一切云云 
[上海醫院董事定期揭曉]  
　　上海醫院自收歸地方公有後特組織董事會以便督促進行曾誌前報茲悉該董事會因前次開會公選各項董事時四巿十九鄉各經董多未依期到會投票選舉故將選舉票函寄各該經董囑將擬選人姓名送會俾便彙檢宣布現此項選舉票已據各經董陸續塡送前來故該會定於本月二十五日在本醫院開會揭曉昨已通函各經董一體查照矣 
[通緝松江金山兩縣之越獄犯]  
　　松江縣監獄脱逃之吴阿其吴阿金兩犯曾經該縣詳請軍巡兩使通飭查緝迄未弋獲又前次金山獨立未成時之越獄逸去各犯雖經通緝亦無一獲馮將軍前日又通飭駐滬各軍警一體恊緝務獲解究 
[恊緝崇明縣盜案]  
　　淞滬警察廳徐廳長接滬海道尹飭開案據崇明縣知事公署詳稱縣屬堡巿北皇岸外民人陳順發家内於五月二十八晚三鼓　 
 
 
 

Page 11

 
 
　　時突來盜匪數十人手持鎗刀各種兇器撞門進内將陳及外甥女並寡媳施氏與孫女孫婿等男女五人悉用　繩捆縛更以泥沙綿絮塞口不使聲張然後任意翻箱倒篋刧去大洋七百五十元小洋二百角銅元二千八百枚銀鐲銀飾並男女皮棉衣服等　呼嘯而逸事後陳即自行釋縛投報該縣並該管警察請緝外並聲明被用兇器毆戳受傷男女各人等情當由警區派警往勘屬實旋據該事主禀稱本年四月二十七日晚間亦有盜匪數十人潛入臥室搶去衣飾等贓尚未報案今又兩次被搶等情除勘明外詳報官武將軍飭屬一體恊緝在案等由到署爰即抄錄失單應飭該廳長轉飭各屬分投嚴行恊緝等因徐廳長遵即分飭所屬各區署所一體偵緝矣 
[修訂私鹽充賞辦法之公文]  
　　淞滬警察廳徐廳長昨接松江鹽運副使署咨開案准監務署第六百二十一號飭開據稽查總所文　私監充賞辦法前經規定通函各分所並請通飭各在案茲以前次所定充賞之款過優復將該辦法修正除通函各分所抄錄原函請查核飭遵各等情查私鹽充賞辦法業於上年十二月間第一千五百十一號飭令遵照　案茲復經本署與總所略加修訂凡私鹽及物件變價充公以及各項罰款其中一切費用開支如逮捕押解犯人以及送交法庭暨各批鹽斤應行過秤之費用均准在充公及罰欵總數内開支如變價罰欵不敷前項開支時可分别詳明核准再行簽支若有認爲必需發給賞欵時亦可特别詳准核發除分行外合行飭仰該運副遵照此飭等因奉此查私鹽充賞辦法奉鹽務署第一千五百十一號飭發到署當經抄錄條件分别咨移通行各在案茲奉前因除分别移行外相應咨會貴廳請煩查照等因徐廳長准此已轉飭所屬區署所一體知照矣　 
[新檢察官接任]  
　　江蘇高等廳檢察長王君委任楊鳳梧（字棲安）爲上海地方廳檢察官楊奉委後已於昨午來滬蒞廳接差視事矣 
[黨案嫌欵人監禁年半]  
　　黨人萬本華前由蘇州駐滬偵探在滬寗車站上查獲解蘇研訊因萬祇犯嫌疑判監禁年半昨由火車解來上海送地方監獄執行矣 
[訛詐犯發送檢察廳]  
　　陸承機又名陸起祥前曾當過軍事偵探旋因假黨人名義迭次向人索詐被偵探在邑廟聽雨樓查獲拘送警察廳申解護軍使署訊辦在案茲經軍法科訊得陸承機並無黨人證據惟向人訛詐則詐欺罪當然成立遂於昨午備函飭警將陸發送上海地方檢察廳訊明究辦午後經檢察官預審判令收押候起訴審判廳按律究懲 
[拘獲謀斃華捕案之嫌欵犯]  
　　楊樹浦捕房一千二百十八號華捕被人謀斃一案前日由探查獲嫌疑犯朱正寳董正龍二人昨晨押解公共公廨請究經關讞員會同美郭副領事略訊一過以案關謀殺公役判朱董各交一百元人洋並保候查明訊鞫 
[探夥傷勢漸愈]  
　　探夥管寳生被同類李阿和（即小阿和）丁蘭芳（即小蘭芳）等用刀戳傷由捕將管舁送仁濟醫院醫治並禀請公共公廰飭提李阿和等訊究在案茲悉管之傷勢漸愈昨日李丁兩人延律師投案候質經中西官訊供一過以原告未到判被告併交三百元人洋並保候訊 
[三紀律師欺詐取財案]  
　　律師文超向婦人沈江氏詐欺取財一案經地方廳林檢察長傳同證人彭選青之妻彭氏等到案派劉檢察官預審明確將文超收押候究等情兩誌前報茲悉此案於前日午後有某紳等向林君説項爲文緩頰林君拒却不理聞尚須復審研究云 
[刑事不能起滅自由]  
　　住居梅園路之寡婦談氏日前失竊田單金飾等物投報四區警署曾經姚警正派巡官警探前往履勘飭緝茲悉此項田單金飾寳係該氏之子李福生所竊現匿租界該氏舐犢情深前日又投區請求銷案姚君以案闌刑事何得起滅自由斥退不准仍飭探警嚴緝李福生到案以懲不肖 
[張阿毛一女兩字]  
　　閘北太陽廟附近鄉婦侯管氏偕子侯順林並媒證等控未婚童養媳張月囡即張阿毛之女被李金海覇佔等情前經上海地方審檢廰派員研訊李金海亦將媒證趙洪卿趙仕祺叔姪邀到投案復審各執判候再核在案茲悉此案經袁林審檢兩廰長將全案卷宗及供詞等反復研究復派員詳細調查始悉張阿毛昔與趙洪卿爲友張因家貧擬將伊女月囡出賣爲洪卿所阻嗣於民國元年六月間月囡由侯管氏夫家歸甯之後阿毛瞒却前情經洪卿爲媒許與李金海爲室則張阿毛實有一女兩字之事前日復飭警將張阿毛趙洪卿趙仕祺等一併傳案略詰之下判令分别收押候再核辦 
[拆白黨上訴無效]  
　　拆白黨李嘉明前因和誘女子楊阿香已經地方廳簡易庭訊明判决監禁四個月茲因李不服在原審署上訴前日午後由趙刑庭長與端木吴兩推事官開庭辯論之下以其上訴毫無理由黨即駁回着仍照原判執行 
[拐匪判押年半]  
　　楊鶴生近在蘇州地方誘拐尤仲甫之六歲姪女二媛來滬　賣被尤在南京路撞見鳴捕將楊與女一併拘解公共公堂訊判女先交尤領回楊押候核辦在案昨晨復由捕房解廨經中西官研訊屬實判揚押西牢年半示儆 
[烟犯中途行賄]  
　　崇明人龔耀衢前日乘小輪回里被崗警查知其挾帶違禁品當即將龔查搜搜出小洋鐵烟盒一隻内有烟泡兩枚拘解至中途龔賄給該警陳鴻　洋兩元懇爲釋放陳即將洋連龔及證物一併解至一區警署並呈出賄洋兩元詰之龔供稱自知不合請求從寛當即飭送警廳司法科訊究 
[威攫小土之懲儆]  
　　包玉山投法公堂控稱前在小東門黄包車上被匪徒沈培根袁桂金二人用刀嚇禁聲張將所買之小土一百零二兩强搶而逸報由捕房飭探前往該處查獲沈袁二人諭令管押昨解法公堂請究包供訴前情求請訊究袁供搶得後分用洋十元餘洋均被沈培根取去沈供由某甲取去餘供一味支吾中西官會判沈押西牢半年袁押三月 
[串攫飾洋之押儆]  
　　住居虹口蓬路六百八十八號門牌之婦人陳劉氏（即陳彩林）控孔連榮與夏德寳串攫金戒現洋等情昨由捕房將孔夏兩人拘解公共公廨請究原告偕證女子陳杏元並劉四福上堂證明前情訊之孔供與原告在蘇州時姘誠四年此次我在鎭江原籍接原告函稱在楊家灣楊公館爲梳頭囑我來滬後曾同至廣東路三百二十九號門牌成衣店内姦宿金戒係原告給我並非攫取求察質之夏供金戒係孔寄與我處實非攫取等語俞代襄讞核供商之美領别君會判孔押西牢九月夏押四月分别示儆 
[禁錮私刻圖章之騙子]  
　　住居靜安寺路一千六百零五號門牌向爲掮客之陳源生（又）名陳春勛）因私刻南京路寳記照相館及義豐紙號圖章至河南路四十四號日商三菱公司内騙取値洋一百五十九元之墨光紙八打干片二十打白鏡紙六打銷贓與南京路中華虹口西華德路致珍兩照相館被該公司日人林田林太陽查悉控由總巡捕房飭探李阿三將陳拘獲吊出原贓於前日午後解送公共公堂請究經俞代襄讞會同日副領事西田畊一君升座研訊先據原告投案訴明被騙情形繼由中華致珍兩照相館主歐炎廷周長吉及寳記照相店用人歐陽慧鏘先後上堂證明被告買名兜售洋紙各情訊之被告陳源生供認不諱中西官核供會判陳禁錮西牢半年贓給原告具領 
[揑造收條之覆訊]  
　　費　揚控徐貴祥揑造收條一案迭經公共廨訊供候核在案昨經中西官復訊之下判徐押兩月示儆 
[私收客賬之控究]  
　　南京路勝家公司控夥孫鏡清私收客賬洋八十餘元昨由捕房將孫拘解公共公廨請究原告由陸文忠上堂代表請究中西官會判被告押候下禮拜二再訊 
[承包廠房之糾葛]  
　　沈福祥控木作頭姚仁記登報毁壞名譽由公共公廨將姚傳案諭交五百元人洋並保在案昨奉傳訊原告延律師上堂譯稱原告因建造廠房由周晉記承包立有成單詎開工未幾竟抛工離滬嗣姚仁記登報損害原告名譽請爲訊究訊之姚供由惠興轉手繼續承造因原告不付造價是以登報聲明云云中西官核供會判被告仍交原保候再研訊 
[洗衣作收拾不潔]  
　　虹口狄思威路九百四十四號門牌洗衣作主殷裕堂因收拾不潔經工部局衛生處查悉以其有碍衛生禀廨出單於昨將殷等傳至公共公廨經中西官訊明判殷趕緊雇匠修理清潔以重衛生 
[坐電車不允補票]  
　　英美電車公司一百七十號電車上賣票人王根年控西崽潘阿生在北四川路坐車過站囑令補票不允行兇等情昨由捕房將潘傳至公共公堂經中西官訊明判罰洋二元充公 
[賭徒分别押儆]  
　　甬人符永泉李阿元夏仁章丁阿品等因在虹口西華路寳和里六十九號屋内私設花會機關雇人四出誘賭歛錢被捕查獲於昨將符等四人連同賭具一併拘解公共公廨經中西官研訊屬實判符李各押西牢四月夏丁各押三月分别示儆賭具銷燬　 
[扭控宿欠]  
　　陳恊茂前投法公堂控稱華章鞋作主王德興虧欠貨洋二百二十二元向索不付人亦逃避今始遇見扭交捕房解案請追等情王供欠洋有之店已閉歇日久現實無力措置聶讞員判人銀並保限一禮拜繳清 
[大力士逐出一年]  
　　陸桂卿投法公堂控稱有小金子前來商人店中定購新衣計欠洋六十三元於昨日前來結賬强將店中賬簿撕去一頁欲圖頼欠向其理論伊仗其大力並稱在護軍使署當差竟敢糾衆行兇有各店夥眼見爲證求請訊究小金子供北京人素在外洋爲大力士之業前向陸店定製衣服結欠貨洋四十八元困賬目不符一時爭吵並無糾衆行兇之事聶讞員以原告所控行兇一節證據不足不究惟小金子亦非善類著繳貨欵外逐出租界一年 
[拾獲鑽戒之枝節]  
　　住居太陽廟附近之鄉民張阿小於去年陰曆十一月在英租界拾得鑽戒一枚不知眞僞給與同村之管全根估看被管呑没不還張屢次向管索討旋經人從中調處由管出洋數十元張僅得洋十元作爲了事茲悉此事經新閘捕房包探偵悉前日帶同張阿小將管逮獲解回捕房聽候訊追 
[美租界捕房瑣事]  
　　前晚有張洪興李阿維二人在漢璧禮路向小販胡金有購物因論價不合互相口角爭毆由捕查見喝阻不服併解捕房訊明核辦 
　　昨有王阿明朱順福等在西華德路因索欠起釁口角之下互扭至捕房控訴捕頭以案關債務着令自赴公廨起訴 
　　曹阿成郭林生二小車夫昨在順泰碼頭因爭運貨物互相毆擊由某號捕一併拘入捕房旋即斥釋 
[道署批示照錄]  
　　滬海道公署昨批松江縣民人張增禧禀爲案定三年横生枝節請檄縣依法執行由云禀悉案經判决執行何得再有勘丈等審理手續仰松江縣知事迅卽依法執行毌得另生枝節此批 
[交涉公署批示二則]  
　　利仇氏禀禀悉該氏向愛衆公司投買保險旣係查知受騙自應赴審判機關起訴追債惟保險事業原爲提倡備蓄有益社會起見察閲來禀所稱各節竟有未經註册卽行營業直與設局行騙無殊如果屬實爲害匪淺應候函知商會訪查明確設法整頓可也仰卽遵照此批副禀清單併發 
　　李樹彤禀禀悉此案節經飭廨迅提瞿汝涵到案解廨訊追何以仍敢抗匿不到據禀前情仰公共公廨即遵迭次批飭辦理毌任諉賴此批禀發仍繳 
[誌謝]  
　　東吴第二中學校定於本月二十九日（星期四）下午三時舉行畢業禮並請余日章君演説昨承束邀又青年會商業半夜學堂於二十四號晚七時半舉行暑假休業畢業式承贈觀禮劵兩紙書此併謝 
氣候報告 
　　（上海徐家滙天文臺天氣測候報告） 
　　已過者之報告六月二十一日中國中北部雨海濱一帶有南涼風大陸全境氣壓甚低東京海濱附近有低度形蹝二十二日天陰而潮熱二十一日下午四時前二十四小時内上海氣候温度至高九一·八至低七二·六去年同日至高八四·　　 
四至低七四·八 
　　未來者之推測二十二日下午四時三十分豫測本區天氣陰鬰而有烟霧南海西北部天氣惡劣 
雜評二 
[不黨（飄萍]  
　　黎總統聲明不黨主義梁任公亦一再聲明不黨主義朋黨之禍其可以不見於今後而眞正之政黨政治或可從不黨主義以逐漸養成之乎 
　　何以能不黨在人人皆以法律爲準繩以法律爲凖繩則但有合法與不合法之區別而無所謂黨矣 
　　抑記者更有進焉不黨云者匪獨無黨之名且須黨之實而如黎總統之秉政梁任公之在野皆有轉移上下之勢力是不應以聲明自已不黨而止尤當對於國人導之於不黨 
之眞境焉　 
來件 
[蘇路清算處與交通部往來電文（續）]  
　　五月二十一日第七次部復巧電悉七期尾欵已電滬如數以鈔票撥交貴處希與該行接洽交通部號 
　　附五月二十三日致交通滬行函逕啓者昨奉交通部電開七期尾欵已電　行如數以鈔票撥交貴處希與該行接洽等因奉此相應專函奉聞即希查照辦理　 
　　同日交通滬行復函逕復者頃奉台函祇悉一是所有七期尾欵敝行前奉交通部電飭照數撥交鈔票等因敝行已將近情電陳敝行總管理處商請大部從緩撥付應俟電復再行遵辦相應函復 
　　五月二十四日致交通滬行函逕啓者頃奉復函祇悉一是所云從緩撥付一層大部並未知照到處碍難照辦應請仍照前電辦理至紉公誼 
　　五月二十四日第十二次電部號電悉與滬行接洽仍不奉令自本處停付股欵後前股東責函紛紛要求仍行使其股東之權利大部如誠意撥欵請由外國銀行滙滬免此紛擾否則實偪處此本處亦無從遏抑急切待命蘇清算處敬 
　　五月二十五日第八次部復敬電悉此欵迭商滬行勉付迄未照交殊深歉仄際此金融奇緊所有應付外債亦均停頓不僅此欵無以騰挪請俟金融稍紓即當儘先籌撥惟希諒察鼎力維持曷勝盼禱交通部宥 
　　六月十五日第十三次電部交通滬行停兑本處股欵亦因之止付現在政治一新金融黨可活動務乞大部將第七期尾找十七萬七千九百五十四元即日籌撥免致本處山窮水盡無法維持爲此電懇俯允照撥並祈先將匯欵日期電復不勝盼感蘇清算處咸 
　　六月十九日第九次部復咸電悉蘇路第七期尾欵十七萬餘元現尚難望籌措仍須延展俟有定期再行電逹特先復希諒察交通部皓 
　　五月二十二日詳交通部文爲詳請事竊查蘇路第七期股欵計銀三十五萬五千九百零八元前於三月底撥到半數另給期票一紙約定四月底續發半數乃以時局關係領欵者紛至沓來截至四月中旬所發已至二十三萬本處多方挪借勉強支持迭次電請提前早撥未荷矝許迨至四月底以爲欵必可恃先期持票知照上海交通銀行預備欵項該行以未得京電爲詞繼兩奉部電云已飭滬行照撥而該行仍堅稱京部　有空言並未撥有的欵行中斷難墊付等語嗣經停止營業本處更無可與商迫不得已登報通告所有股欵暫行止付伏念本處股欵分期發給乃由滬杭甬路之關係合約具在詎容蔑視匹夫往來猶重然諾矧在政府且此路收歸部有原爲解除外交上之困難起見今股欵愆期何止一次實行合約恐外交上之困難更甚於前路欵至重非不見不聞便可了事在大部負債如毛區區之數奚足以縈心曲且係七期尾找之欵與其他欵項不同在本處應付各持劵人實苦無詞可措天下事無論如何爲難必有最低之限度本處向部所必索之欵先在未經續撥之半數此半數之欵旣有期票在前復兩奉電示於後本處但知持票領欵領欵無着依法可以起訴然爲是紛紛無益事實特再呈請迅將此半數之欵照撥是爲大部與本處誠意相與之證本處必不願過令大部爲難若併此靳而不許是大部無意收拾殘局對内對外明示破產之意惟有按照合約將該路暫時推歸　辦俟金融稍活再行付欵收路似爲兩便伏候批示遵行言盡於此至祈鍳核須至詳者　 
來函 
[閘北水電廠來函]  
　　敬啓者六月二十日報載大統路星期日夜九時半火警一節與事實不符敝廠聞警即將凡而開足救火會員電話未到之先敝廠員司見有火警即派會員出發並未故意遲緩至水力一時不足别有原因茲將救火聯合會來函（已綠昨報新聞欄）及敝廠　　 
復信抄錄附上即請登入來函門又十七日報載敝廠現派員司在外謂查以人口之多寡爲加價之標凖查員司在外調查有印就應查項目並非專查人口至於加價一事詳准在先遵辦已届月餘當地用户均深贊助即偶有來函磋商者亦並非反對一經了解無不樂從合行一并函請更正上海閘北水電廠啓六月二十二日 
　　覆救火聯合會函逕覆者越昨接准貴局來函以大統路怡豐起火延燒敝廠水力不足殊難辭責等因查敝廠前因水力薄弱而添機築池以圖充足今茲裝排混水機尚在工事中至於此次星期日下午九時半大統路發生之火警據當時値日員司工匠報告敝廠一聞電話即飭開快車繼並另人專開水門概因一時風狂火烈撲滅爲難以致延燒多家良用憮然第在敝廠惟有趕將已動工程即予結束以應地方之需要而免日後之危險是則可告慰於貴會者也相應函復即希察照爲荷此致閘北救火聯合會 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[擬梁財神挽詩] [  鴆鶵]  
　　銅山頃刻付休休賣盡王公伯子侯今日上天騎黑虎招要楊處與孫猴 
　　遮天一手長交通龍處當年指顧中欲把一麾江海去交民巷口泣西風 
　　纍纍還看紙幣行不須紙錠送斯人於今百姓家家供不是錢神是紙神 
麠餘觚剩 
[春水相干室拾雋] [  鴆鶵]  
　　沈家園 
　　去歲曾爲小説叢報作沈家園傳奇沈家園者在山陰城西沈氏之廢園也陸劍南先生妻唐氏不得於其姑迨先生宦蜀母乃逕遣之大歸唐不得已返其家毁容自守者數載姑終無回意其兄　　 
輩乃遣另嫁嫁數年而放翁自蜀歸遇之沈氏園中唐嗚咽　泣語其夫以酒餉放翁相望凄斷放翁有紅酥手黄籘酒一詞即其時作也自是不復通音問而某書謂唐實未嫁放翁歸乃另宅居之時傳放翁自蜀携一尼歸即唐氏也兩説不知孰是殆無可考而余意終以前説爲近沈家園凡三齣其後一齣則摭拾南園記事本不相連特將以明放翁之非僉人耳錄自序一篇云宋陸務觀游以文雄一代且與朱元晦交善而以南園一記故見擯士林至於終身不振又嘗徴諸野紀知務觀有家室隱恨其事蓋極倫常之幽怨而卒不可言獨嘗見之於詩所謂路近城南已怕行沈家園内感重生者是也髫年讀此詩識其事常往來於心而韓伲胃者魏公之裔好夸喜功侈張北撻其人平生實亦非秦會之比宋時清議極重不喜士類縁以異視耳乃至波及放翁可謂枉矣乙卯之春端居無俚拾取二則衍爲傳奇以是二者皆爲是翁恨事故連類及之其實初不相屬題曰沈家園者即取詩中語也跋云生後是非誰管得沿街聽唱蔡中郎此放翁詩也可見琵琶本事在南宋時已有演之者而余復於千百年後演放翁軼事成此雜劇放翁有靈得弗啞然失笑雖然余之爲此蓋頗别有所感宋時黨禍極烈推其故小人固爲披猖君子亦病固執邵康節所謂君子小人同負其咎是也夫小人之意孰不欲自命爲君子彼君子者務屏之若凂則倒行逆施有所不及計矣余見今日時局若有類乎是者安得放翁其人者出而斡旋危局也 
詩選 
[吾心篇四章] [  了公]  
　　吾心如銅牆萬摵無可傷基礎尙未立哀樂殊難忘有時如飛蛾閃閃撲火光有時如黄蜂冬冬投紙窻有時如粉蝶沉醉眠花香有時如蒼蠅投入蛛網僵此中無主宰息息難自彊一念一分子念念眞徴茫欲結一團體歸入如來藏危如千鈞變難如百錬翎渺如方丈島遠如太平洋回頭忽見岸無事重徬徨 
　　吾心任所之渺渺無涯涘條忽如電光變幻如泡水俄然歸去來來宿方寸　息息不相離相依如母子聞子與母言六賊擾不止閔母與子語儘睡不欲理抵禦徒自苦我即與他比一切齊放下溱泊庶幾耳有時文魔來虚與之宛佢心光似在彼性光常在此水火互濟百病從此已欲悟仙佛旨如是復如是 
自由譚屑[  鴆鶵]  
　　幽夢影一書爲張三來著語近世説有晉人風味高吹萬歡絶以爲瓌寳　情必近乎癡而始眞才必近乎趣而始化二語足盡此書之妙也 
　　水聲月色和同坐馬足車塵一并飛此是何詩語雲散家家月春來處處花此是何禪理固知離之兩傷也 
小説 
[自由譚部閽者譚話會] [  鴆鶵]  
　　一間最精緻玲瓏所小房子裏放着一張批亞那一面着衣鏡幾張桌椅中間坐的立的有三個婷婷　　的美人兒和一個大肚子的漢子這幾位便是自由譚部中的司閽人他們一天輪一個當門立着依着他職務上事做去只聽那大肚漢携着毯子嘻着嘴説道 
　　列位姊妹們今天是兄弟輪班了你們儘可以歇息去罷只是我有一件事不很明白想請敎你們諸位不知可肯賜敎 
　　那位年紀最長頭髪梳得很齊翻著樂　按著風琴的美人兒便笑道幻術師你還有什麼事不明白倒請說說我看你那麼魁碩肚子裏東西一定是很多呢怎麼說倒要請敎起我們來 
那大漢道不瞞諸位說在下是個粗人只懂得一兩套騙人的戲法如今也一起换了飯喫了只剩下一齣自由譚的戲法變來變去不過是道三個字人家看着已不覺得新鮮我還興高采烈的張着口笑我想從今兒起便要學人家説的改良改户了只不知改些什麽才良呢 
　　那風琴女士還没開口早見他那梳着懶髻坐在沙發上顧影自憐的二妹子説道幻術歸呀我看你一定要懂些風流識此情趣才好現在最惹人喜歡的東西無過情愛二字你破着大肚子多裝些愛情小説裂着大口唱幾句香奩詩你便可受人歡迎了 
　　誰知那幻術師聽了却大不以爲然撅着嘴道沙發女士你别來騙我你瞧我那樣子豈是講風情的人不要給你們笑死麼罷罷我也不願意當這勞什子的司閽了我想讓給我們扶著頭哭的三妹妹罷 
　　這時風琴女士忽然朗朗的説道不行不行現在是建設的時代那稀悲天憫人的厭世派怕也不合時宜我們那位三妹只會面壁痛哭終年不曾見他回過臉來再哭下去他頭上的電燈要給他哭得變色了要人人學他那様子豈不呌人家見了頭疼嗎 
　　大肚漢怔了一回忽地拍着手自已埋怨自已道眞糊塗眞糊塗怎麼便想不到你呢我想我的幻術不過是一時遊戲二妹妹的言情一說也近於數見不鮮三妹是厭世派说幾句悲憤的話更上不得台惟有風琴大妹正襟危坐端莊整肅笑言不苟的從他那批亞那中發出雅音便人聞之滌除　俗自然傾倒果然叫他上台未必便古調獨彈陽春無和呢　　 
 
 
 

Page 15

 
 
[王蘭芳]  
第禮聘初次回申著名一藝員超超等二簧花旦台 
念三夜花田錯　念四夜頭二本　念五夜三四本　惡奴連環報 
[何月山　芙蓉艸]  
第一台念三夜煩拿手好戲夜戲大減價特别官廳五角特别包廂七角頭等包廂五角上層包廂三角頭等正廳三角 
合演元元旦取金陵 
美人計　好戲　麒麟童　𧈢蜡廟　三麻子　封金掛印� 
張德俊　𧈢蜡廟　吳彩霞　廻龍閣 
[丹桂第一台]  
特請醒民新劇社及湘鄂蘇州回滬新劇大家優等旦角　 
陳影影　郭醉蜂　陳文魁馮憐儂　王吉生　何寳樹楊憂世　黃秋心　艾笑笑　陸無影優等生角　 
毛霜鐘　黃鵠　邱雪月　姚鑑石　高梨痕　邢哈哈王夢蘇　黃婷婷　頓楚蓀　馬蕉桐　吳虛想　李子祥優等丑角張大公　金六澤　沈唳天　許非痴　陸奇笑　邵雅月　李夢蝶　林痴兒　許志臨　戴天鐸　 
定於五月二十六日起每逢星期一二三四五開演日戲二十六日准演醒世新劇孽海花二十七日准演諷俗新劇不共戴天二十八日准演情節好戲梅玉配哈哈　第一台開演新戲了聽見說人材出衆價目便宜　旣有新製的華麗佈景　又有新裝的電氣風扇　阿姊妹妹　阿哥　兄弟我們譬如吃茶乘風凉大家到第一台去看文明新戲阿要開心你們弗去看勿要懊悔　諸位諸位請早請早 
[海蜃樓活動影戲園]  
在場內九畝地新舞台北首 
日夜開演日戲二點半至五點夜七點半至十一點鐘止 
今天繼續開演大部連檯好戲一覽表 
[寶蓮歷險記]  
第十一集 
廿三本謀妇主賄廿四本通流民救愛妻授計車夫花園夫受賄謀命女學士赴宴遇險報紙上發見駭聞新房中出現獅子布幕中救出愛第二十集 
廿五本妻花蘭內廿六本暗藏毒蛇▲時新聞各種奇景▲狡猾賊車上竊銀▲大海濱歡娱行樂▲貪美色華氏受登樓二角正藥一驚角 
[愛倫活動影戲院]  
在美界海寗路鳴盛原址 
每晚七時起十一時半止輪流排演兩次禮拜日戲二時起演逢禮拜二五換新片今夜接演連檯四十二本最新危險影片卅一 
寳蓮歷險記 
第十五集　第十六集　二本劍術家受賄尋事哈　氏鬬劍得勝賽汽車榮古第一彰天眼奸人殞命醫學家聲明毒藥剃髮匠假充醫生美女郎中毒投水醫學士神術救卅三命四本 
華夫而誤愛秃子▲愛古董路拾孩兒▲賽汽車大顯本領▲葬死鳥童子深情（價目） 
登樓三角二角 
正廳二角一角 
[商辦新舞臺]  
廿三即禮拜五夜准演三四本 
念四即禮拜六夜　新排五六本 
就是我 
[新世界]  
增廣遊藝塲各種遊藝時間以娱來賓二層樓　　 
加演女子文明新劇第一次三點半至五點半第二次六點半至八點半第三次九點半至十一點半三層樓書塲 
第一次二點至二點三刻謝品泉二點三刻至三點三刻曹少堂第二次四點至五點一刻天津班五點一刻至六點謝少泉 
六點至六點三刻周珊山 
第三次七點至七點三刻謝品泉七點三刻至八點三刻曹少堂第四次九點至十點一刻天津班十點一刻至十一點謝少泉十一點至十二點周珊山樓下影戲間 
第一次髦兒戲二點至四點每二次影戲四點半至五點半五點三刻至六點三刻第三次髦兒戲七點至九點第四次影戲九點半至十點半二點三刻至十一點三刻動物院內聚各種珍禽異獸羅列一園閱之頗足增人興趣並設彈子房供客娱樂二層樓內特設大商場及文虎社兼備寬大茶室及各種西洋鏡哈哈鏡等各種玩具 
中餐菜劵五角一位一元二位二元四位三元六位四元八位西餐劵每位大洋一元游資均在內 
[鄭家木桥南鳳舞台原址]  
法蘭西影戲院 
電話一九三七日夜開演歐美最新長片影戲（日戲價） 
特别正廳小洋一角二層包廂小洋一角三層包廂銅元六枚 
[今夜民鳴社假座]  
日戲二時起六時止夜戲八時起十二時止每逢星期一星期三星期五更換新片念三念四念五日夜准演即禮拜五禮拜六禮拜日㈠詼諧　販賣磁器 
㈡滑稽誰夫而驕誇新法 
㈢風流牙醫新奇趣史（卷一卷二） 
㈣又 
㈤肥漢受窘開士東笑片 
㈥醉漢溺海卓别靈笑史 
㈦趣劇出賣絨帽 
㈧某爵士恃勢强娶民間女 
㈨黑箭俠義巧射黑心人 
今夜民鳴社假座開演時事新劇本影戲院特選最新奇最驚人之長片影戲于今晚開演以助來賓雅興日戲價目照舊諸君盍早臨焉 
[共和活動影戲園西門外方板橋]  
五月廿三廿四廿五廿六四天影戲㈠黑手案趣劇 
㈡忠信愛國歐洲戰爭影片　共計四大本 
傖父忠心愛國美女失足墜山千總看守無線電三軍崇拜總司令討差炸轟電報局被擒幾送枉死城匿柴堆圖遁無術說僞話反敗爲勝㈢胖子自尋樂趣滑稽 
[有志催眠術學者注意]  
欲得靈妙不可思議之妙技者注意日本心靈會杉田先生研究催眠術十有餘年關明此中妙理不勝枚舉曾載世界各有名雜誌報紙非徒託空言也此次旅華爲普及學術起見特在滬設立支會組織敎授會中分敎授部函授部動物催眠術部遠地治療部有志斯學者請寄郵資三分　但須書明索何部章程）當有詳細章程奉上 
法租界淮河路十四號心靈學協會啓 
[髭鬚永保不出]  
世界維新美貎競爭少年時代不宜生髭鬚人人欲去之古今未得其法甚爲憾事本公司研究有素新創拔毫事業不論鬚髮毫均可拔去將來欲出另法治之拔費分四元六元八元視髭鬚之多少爲定准如拔額髮每分一元餘多類推拔時不覺痛苦拔後永不再生出立保單以昭信用外埠男女不便就拔函購藥水藥粉自拔者連器具共計價洋三元當班立奉郵票代價九五折算寄費不加以利主顧上海法界霞　路巡捕房隔　　百五十五號拔毫分司佈告 
[懷德堂眞正老醫局及靈極速永無後忠]  
珠珀立止白濁丸 
此丸專治一切淋濁或酒色而起或濕熱而生或虛虧而來或花柳毒傳染所致凡服靈丸立刻見效止濁每盒大洋一元　惟宿娼傳染花柳之淋濁重則毒氣傷筋小便閉塞痛苦難忍溲溺時痛如刀割或下部酸痛膿水淋漓紅腫欲破凡服本堂珠黃止痛止濁丸　痛止腫退濁止驗若仙丹　每料洋二元　如重症淋濁不肯早治必成楊梅結毒濁卸下疳橫痃魚口楊梅內疳血淋重症楊梅風痛損形爛鼻下疳廣瘡其害無窮本堂在申醫症七十餘年見多識廣治愈下部潰爛筋骨疼痛咽喉腫爛損形爛鼻砂淋石淋極險極重毒症可以復原全愈愈永無後患活人無算如用水銀輕粉刧藥合丸天誅地滅雷殛火焚不效還洋　下疳腫爛珠黃霜一元　橫痃魚口內消丸一元　貼消膏加料珠黃掃毒丸　眞珠珀立止白濁丸每盒二元　近有假冒請認明上海六馬路中市朝陽萬年茶樓西首第四家恒和油酒店西隔壁懷德堂王雨香醫局便是 
[中國杏林醫院]  
科目○內外科○婦人小兒科○花柳科皮膚病○喉鼻科○眼科○產科○專門戒烟種痘倘欲包醫眼科花柳一切疑難重症并包戒洋烟須臨診面議○住院另詳細章函索即奉 
○門診上午九時起下午八時止診金初次一元覆診减半○出診不拘時候隨請隨到診金初次四元覆診二元本院設英界三馬路跑馬廳對過 
[始創婦科經期腹痛露]  
耑治婦女經期腹痛或經前腹痛或經後腹痛或兩脇作痛或經滯閉或或數月而不來或一月而數至或白帶白淫甚至乾血癆等症一服此露包能奏效輕者一二瓶重者三五瓶理可除根本號始創此露純用中國藥料製煉而成妙在清香可口不若湯藥味苦難嘗愿世之患斯病者請嘗試之每瓶八角每打八元　上海二馬路晝錦里北首保太和啓 
 
 

Page 16

 
 
   
 
