# 1910 - 260 - 4913519

 

Page 1

 
 
   
 
 

Page 2

 
 
[宫門抄]  
　　八月二十二日召見軍機澤公徐乃昌 
[交旨]  
　　八月十六日軍機大臣欽奉 
　　諭旨憲政編查館奏擬訂各省會議廳規則繕單呈覽一摺着依議欽此又奉 
　　諭旨理藩部奏豫備憲政謹先援照成案酌將舊例擇要變通一摺著依　欽此 
論說 
[論經濟前途之可危（嘉）（言）]  
　　吾觀近時經濟界恐慌之現象。而不禁爲前途慄慄危矣。今日之世界。一經濟競爭之世界也。列强之殫竭其精神思慮。以謀其增殖國力於世界。者盖無一非以擴充經濟爲目的地。故彼國之財力之漲率銳進。而吾國迺不能與之相應。卒至獨承其敝。其影響所及。自遠者言之。民生憔瘁之。極馴至變亂蠭起。而必有不可救治之一日。自大者言之。啓各國干涉財政之動機。而以代行吾。家宰制國用之權。國乃眞亡矣。而就其感應最切近。而爲吾入所最易見者言之。則莫如巿塲之恐慌。恐慌一起。則牽一髮而全身皆動。金融之機關。悉爲所搖撼。而一般之商業。遂陷於杌隉之域。緣是而蹶焉不振。倒閉而破產者比比也。前固無論已。今歲如漢口。如杭州而目前之上海。其影響已見矣。雖然。今日不過初起於蘋末焉耳。而後此之横風怒潮。飄忽淜湃而來。正復何限。而不知當此衝者將何。以善其後也。嗚呼。言念及之。吾爲此懼矣。 
　　今所謂通商各埠。爲商業聚集之區。其繁駔之概。固不下於外國之衆都巿焉。乃就表面上觀之。挾資本而列肆於巿也非不鋪張而揚厲。而就實　上　之。有足令。人驚嘆而失措者。吾　號爲周銀國。庸詎知竟無銀可。用也哉。其間。但齎生產物相懋遷。而取其羸餘耳。所得之銀。試檢查關榷之總册。輸入之數。又遠遜輸出之度。故即終歲持。籌握算善於經營者。亦仍爲他人作嫁衣裳而已。其所。以流通巿面。則恒仰給於外國之銀行。而不啻視爲命脈之所在。使外國銀行抑勒不放。卽無挹注之途。而周轉之機爲之不靈。此近來擱淺之所以日有所聞也。人第知銀根之吃緊。在於外國銀行之。壟斷知其然而不知其所由然。試將溢出之銀數而統計之。安有平地湧。現之巨額。以塡補此尾閭。吾國雖以地大物博稱。而要其所恃以爲易中之實幣。則久已非我所得而有之矣。吾見夫纍纍。之不動尊。日趨於外人之闤闠。如水赴壑。而未有所已。即不然而簿記之上。外洋則。恒居於貸方。而吾國則恒居於借方。其所憗遺而可稱爲財源者。僅流行於巿。面之少許。與夫窖藏於一二富厚之家。此數已矣。就私人之經濟論區區者。固尚有主之可言。然經濟無國界。質而言之。則皆轉輾循環負債於外人耳。今雖暫立於不。負債之主人之地位。而不知直接則爲我之資產。而間接則爲我之債務。固無庸深諱也脫。長此不悟。舉全國之寶。藏而悉爲債。家之取得權。而現在所掌握者。不過行此書入質。入居。間之事而别無餘倖矣。此將來不遁之符。而必至之騐也。 
　　謂予不信試憶去歲在天津之某某三國商人。售與吾國之。貨物爲數逹。三千萬之巨。而吾國商人因連年折閱。遂至無力清償。嗣由外務部與北京各公使交涉。請延長期限。而率不吾允。於是立巿面救助會。而亦無補於巿塲。此特其一例耳外此者正復不勝枚舉近者本埠錢業之恐慌。一時相繼牽連。倒閉頻仍。巿面爲之動搖不得已而借洋欵三百五十萬以濟目前之急。並由官商出面組保。而已倒莊家之票銀一百四十餘萬。　在此項借欵内扣除。雖　與否　　勿　　　　　　　　　　　　　補救。則雖焦。頭爛額。而　　　　　　　　　　　　　　　　　　　 
 
 
 

Page 3

 
 
言之。則曰維持巿面。以定人心。貶言之。則仍不過剜肉補瘡。易手足之病於。腹心。能救目前。而不能起膏肓。雖有和緩。孰從爲力乎。循此以往。吾恐前途之險象。其恐。怖正不止如今日而已也。 
[專電]  
　　電一（北京） 
　　湖北交涉使熊希齡奏請將奉吉兩省八旗官田二百萬畝劃作皇室財產以充皇室經費之用 
　　電二（北京） 
　　憲政館核訂報律已竣定二十三日出奏共正則四十條附則五條 
　　電三（北京） 
　　資政院旁聽劵議定共發六十張 
　　電四（北京） 
　　奉硃筆圈出于式枚逹壽定成王世琪充考試法官大臣 
　　電五（杭州） 
　　今日（二十三）湖州商學會選舉會長提議路事主動存欵否則必不能支持旋議决將此事請上海維持會酌奪 
　　電六（松江） 
　　昨日松府戚太守親巡至金澤鎭焚劈淫祀陳三姑像并拘女巫廟董嚴行訊辦 
　　電七（東京） 
　　駐日美國大使阿布來偕其夫人於西九月二十三日起程游歷朝鮮及中國東三省等處 
　　公電（南京） 
上海各報館鑒今日勸業會事務所各省出品協會聨合會公讌美國商團於公議廳滬寗紳商齊集百二十人席間先由陳坐辦述歡迎詞並論中美地理歷史商務之關係與太平洋之趨勢衆鼓掌如雷次由美商公推威爾比氏代表演說列舉各國賽會之實益并痛論中國今日不可無勸業會之必要語語切實人人鼓掌復有美商代表團長略表謝意并致意各處赴會商人謂勸業會旣爲鼓勵實業起見萬不可圖目前之利益卽令目前稍有虧損亦屬應出之廣告費將來取獲利益必較廣告費爲大言至此來賓鼓掌歡呼至午後四時始散 
　　來電（湖州） 
　　申報館鑒十五日報載袒匪一則敝會二十日開會提議確係被誣且商人許某未釋乞更正以全名譽長興商會代表鍾學書董壽祺 
緊要新聞一 
[中國全國財政大議案北京]  
　　度支部前據各省奏報財政情形及預算表册現已到齊經該部財政處合二十二省通盤籌算共計每年虧銀五千萬兩澤尚書甚爲焦灼現經該部預備議案擬于資政院開院時首先提出會議補救之法 
[盛宫保整頓幣制之入手策北京]  
　　帮辦幣制大臣盛宫保以改良幣制爲中國重大事件非可草草從事迭與澤尚書會議辦法聞已出奏請改幣制處爲幣制局派提調帮提調各一人又設編譯調查籌辦四科每科均派總辦會辦帮辦各一人所派何人尚未宣布惟聞有馮某者可得籌辦科總辦 
　　又聞前頒新幣式樣業由造幣總局照樣鑄造共已鑄成大小數百萬元現因盛宫保擬另定花樣須將已鑄之幣全行重鑄其一切傾鎔火耗之費均准作正開銷云 
[御史疏陳防遏民亂辦法北京]  
　　都察院某御史鑒於萊陽民亂風潮甚大日前呈遞封奏一件探係條陳防遏各省民人滋亂辦法略謂肇亂之原率因年歲歉收地方官抽捐過苛以致人民與官府爲難至其抗官者實因生活無計而徵求迫之蓋出不得已也各省大吏輒指匪徒肇亂實爲罔上夫民旣爲匪决不肯死守一隅勢必搶奪州縣府庫錢糧及運購軍械等事其情形與捻髮各匪無異今各處亂事皆無此等現象其爲民亂無疑應請旨申明嚴飭各省地方官不准苛征則小民自不敢滋事云 
[廕尚書力矯輕武積弊北京]  
　　陸軍部廕尚書以中國素有輕武之弊雖現在新章業已施行輕武之習終不能免實因各軍官之升調開革其權操於地方官軍人不免短氣擬自後軍官自協參以上均由本部請簡協都統以上皆請旨特簡協軍校以上則由本部奏補而兵目則歸本軍司令部派委報地方官均不得顧問以崇軍制 
[資政院近事二則北京]  
　　資政院倫總裁十四日與副總裁沈子敦侍郎並各恊理等特開會議聞爲會訂二十日宣布召集議員具題議案各事又議攝政王届期是否親臨行開院禮應即速行奏請定奪以便宣布又十五日正副總裁到軍機處會議其提議之件聞係資政院開會在邇所有蒙古部落各處議員尚未到齊是否暫行從缺並議本院開會後每日議事錄例可登報宣布應請樞臣面奏監國允准始可實行 
　　資政院旁聽席次刻經倫貝子核定别爲五項（一）王公世爵（二）各國外交官（三）京外大員（四）並通旁聽員（五）新聞記者現已通咨各衙 
 
 

Page 4

 
 
門一體知照 
[禁烟大臣又訂取締新章北京]  
　　新簡禁烟大臣陸中堂蒞事後迭與恭邸會議禁烟辦法謂非先將京内官員重訂新章嚴行取締恐不能樹各省之風聲十四日業已通行各部院衙門略謂禁烟功令時期迫促若非嚴行取締必致有背禁令兹經本大臣擬訂嚴查制限新章通行遵照所有各署人員務卽重行取具同寅同鄉雙方互保甘結同寅者須鈐蓋本部本司印章同鄉者仍須加以印結即日造册咨覆以憑核辦並聞度支部於十六日已由丞參廳諭告各司遵照辦理 
[憲政館另訂各省會議廳規則北京]  
　　憲政編查館奏稱　館前覆翰林院侍讀吳士鑑申明裁奪權限摺内載各省督撫應於本署設會議廳定期傳集司道以下各官會議緊要事件决定施行如有關地言之事亦可由官酌擇公正鄉紳與議是會議廳第屬行政合議體制而無與審查諮議局事件之職若將審查之權寄諸該廳則非另行編制不可擬於會議廳内分設兩科一參事科專司參議庶政施行之件一審查科專司審查諮議局議决案件此項詳細章程容俟臣館另行擬訂奏請施行等語業經奉旨俞允在案嗣據各該省遵設會議廳並將暫行規則先後奏咨到館臣等查閱各該省所擬辦法雖多本臣館原奏惟條理仍未能一律自應另擬章程庶足以收畫一整齊之效竊維會議廳之設内以輔導督撫助憲政之進行外以對待人民備議案之審檄苟無詳善規制完備機關實不足利措施而規實效臣等督飭館員按照臣館原奏叅酌各省辦法擬訂會議廳規則十九條如蒙俞允即由臣等欽遵分咨辦理八月十六日奉旨已錄 
　　擬訂各省會議廳規則清單第一條各省督撫應於署内設立會議廳會議全省之行政事務第二條會議廳以本省督撫爲議長其下分設兩科一參事科一審查科第三條參事科以左列各項人員承充一司道及府廳州縣官一各局所總辦一督撫奏設之幕職以上各員均由督撫遴派第四條審查科以左列各項人員承充一司道及府廳州縣官一通曉法律人員或現任司法官以上兩項人員均由督撫遴充一本省士紳本項人員由諮議局按照督撫所定員數加倍公推呈請督撫覆選派充如該局所公推者係諮議局議員應開去議員之職第五條兩科人員由各督撫酌量該省事務之每簡規定額數惟審查科人員應於本章第四條所載三項資格中按照總額各選三分之一充任之第六條兩科人員除司道外不得兼充第七條兩科人員每届三年遴選一次選定後由督撫開列各員銜名咨送憲政編查館曁資政院存案第八條兩科人員至少須過半數信在省城第九條叅事科應辦事件如左一凡特旨交議事件及各部咨商事件遇督撫諮詢時由本科條議一本省行政事件照章不經諮議局議决者由本科議决一本省單行章程提交諮議局以前先由本科覈訂第十條審查科應辦事件如左一本省諮議局議决議案呈請督撫核奪施行者應交本科審查一行政審判廳未設以前所有行政審判事件暫歸本科處理仍俟此項法規規定後再行開辦一關於本省單行章程規則及督撫衙門訓令等項經本科審查如有與國家現行法令牴牾之處得呈請督撫核辦第十一條各省原設之憲政籌備處專辦籌備事宜其關於第九條所列各項悉劃歸參事科辦理第十二條諮議局議决案件經審查科審定應行公布或更正施行者呈請督撫照章辦理其尚待詳議者呈請交局復議如該局所不應議决者即具理由書呈請行局聲明不交覆議凡經該科審查之毋庸交議事件如諮議局尚有待申之義得由該科推選一二員到局以資質問第十三條會議日期由督撫指定分别召集兩科人員届期到廳會議會議時須有在省會員三分之二到會始得開議第十四條每開會時應行會議事件及其次序由督撫宣布分交兩科人員辦理第十五條兩科會議以到會員過半數之同意爲議决呈　督撫核奪施行第十六條兩科人員中如有對於本科會議事件與本身利害有關係者應即廻避不得與議第十七條所有每次應行會議事件除督撫認爲應行秘密外得公布之第十八條兩科人員均爲名譽職不支薪水惟通曉法律及本省士紳兩項人員得由督撫酌定公費第十九條所有會議細則以及常年會期之長短由督撫各就本省情形詳細具擬並將細則報明憲政編查館曁資政院存案 
[桂撫請免審判廳錯誤處分北京]  
　　護理廣西巡　　撫魏景桐奏云據按察使王芝祥詳稱查光緒三十三年十一月法部具奏京師各級審判廳業經成立審判官果有貪贓枉法及請託情事故出入人罪者自應照例論罪其在上級覆控之件有改易下級之處斷者與平反冤獄不同應請免其置議又尋常因公錯誤之事並懇暫與寛免六個月公罪處分以示體恤一俟詳定法官徵戒章程再行奏明辦理等因奉旨依議在案現在桂林省城各級審判廳業已成立起訴於初級之案照章層遞上訴得至高等爲止起訴於地方之案照章層遞上訴得至大理院爲止其間上級改易下級之判决乃審判制度所當然且當開辦之初尋常因公錯誤之事恐亦不免擬懇爰照法部前奏成案辦理嗣後各商埠審判廳次第成立亦一律照辦等情詳請核奏前來臣查法官懲處章程尚未承准内部奏明頒布該臬司請援照成案辦理之處擬懇俯准照辦俾有遵循八月十二日奉硃批該衙門知道 
[東三省近事]  
　　東督錫清帥於初十日出京已紀前報兹聞清帥留京半月有餘迭與政府籌商救滿方法歸束在財政問題已决議開設殖民銀行爲實行移民殖邊之入手其資本擬借用外債藉地方生聚以抵制外族之覬覦即藉泰西經濟勢力以牽掣强鄰之舉動當於澤公前力保鄭蘇菴京卿辦理是事并議定募集外債一千萬元所有逐年利息及磅虧回扣俱歸東省自籌俾此欵全充移墾之用現回奉後屢與京卿籌商擬擇三省中較繁盛之區創辦模範屯墾一面開通道路以利往來一面廣設兵屯以資保衛其來往旅費及牛馬種糧等則均由人民自備官家但任督倡保護之責惟聞京卿以此事重大力辭不就謂不能擔此重任云 
　　奉天新民府管下移住之朝鮮人自日韓合併後東省官塲即命其退出境内而日本小池總領事要求賠欵二萬元以償捐害兹聞錫清帥答 
 
 

Page 5

 
 
覆該領事文略分三節（一）無居住權之朝鮮人使之退出境内不爲違法（二）對於本年之收作已頒給五千元以補其所失此係我國之好意（三）韓人於開墾之處每年有相當之利益尤不應再爲賠償惟聞該領事得此覆文仍堅執原議故尚未能即行了結 
　　現在奉天一帶時有某國人野蠻横行奸人婦女佔人財產之事層見迭出更有亡國人附和於其間小西門外西窪地方某家女竟被某國人奪去三天始行送返該女羞憤屢欲輕生該處人刻已告官亦不能追問說者謂恐惹起排外風潮云嗚呼國力不强任人凌踐可爲一哭 
　　自日俄恊約發表後吉林全省士民大爲震動已經邀集各團體開大會議决定一面先推特派員到京與國會代表團接洽徵求意見一面聨合奉黑兩省籌備自保方法聞昨日吉紳接文君耆李君芳業來電謂已行抵京師擬與代表團即日開會研究此事 
　　黑龍江省城於本月初十日午後五時忽然黑雲密佈迅雷一聲即降大雨繼而降雹形如大豆飛舞至三十分鐘而後已行人頭面欲裂其餘窗鏡玻璃等物亦大半爲雹打碎攝氏寒暑表之寒度升至七十餘度人非棉衣不能禦寒亦黑省氣候之奇變也 
[京師近事]  
　　郵傳部僉事葉恭綽前因梁士詒地位不穏恐其代爲受過遂運動出洋以游學爲詞得郵傳部學費二千八百兩梁士詒又爲之運動兼充京奉京漢兩路調查員每年各給薪金一千兩此銀本規定俟該員至歐洲後再行按期滙寄該兩路總辦又仰體上意謂與其零星滙寄不如一次發給較爲簡便葉恭綽遂又得領此二千兩之巨欵詎未幾唐少川忽奉郵部尚書之命葉之行止因之一變日前探聞唐已啓程立卽束裝南下據聞出洋一節已漸漸付諸空談但已領之欵究不知作何歸結云 
　　前江西提學使湯壽潛日前由山東致函京友云刻因廻避浙省路務起見故逕赴山東拜謁孔陵現已行抵濟南俟謁孔陵禮畢尚擬往他省旅行以資閱歷 
　　日昨軍機處散值甚遲聞係會議孫寳琦與魯人之惡感頗費躊躇拂之則恐不順輿情若認眞辦理又恐囂張民氣聞某相國擬出調停辦法將孫寳琦更調他省以免糾葛日内當見明文 
　　樞府昨接洵邸長電一道探係報告出京抵日及赴美各情形樞垣當即代爲呈遞監國覽電頗有不悅之色聞因洵邸電中有日本此次不似從前歡迎之事 
　　聞政府近又連日會議給還逹賴喇嘛佛號一事探其原因以逹賴差人來京哭述艱難及在印度苦况請政府准其來京訴述故政府復有賞還佛號令其回藏安分不必來京之議 
　　各省禁烟成績前經度支部派員往查業經報告在案聞按照各省禁烟成績表册除直隸山東兩省成績昭著一律凈盡外其餘各省皆無成績可表大半尚未禁種而以雲南新疆陜西等省爲尤甚 
　　南洋羣島荷屬各華倁前因荷國提議入籍問題迭經禀請外部設法保護請其解除苛律乃外部臺不負責除電荷使囑其與該國政府直接交涉外一面咨照農工商部詢問是否可以准其入籍尚不知農部各堂如何復之 
　　軍事會議處設於軍諮處一節早誌本報聞該會議處必遇有緊要事件方開會議所有議事員係濤朗兩貝勒　軍部各堂官及海軍處參贊等員惟議長一席尚未選定蓋須海軍大臣　邸回國後再行選舉云 
　　日前理藩部壽尚書逹侍郎函致新到京之欽選蒙古議員定於今日與該部諮議官及該部所派資政院政府委員在部大開會議核閱該部擬交資政院議案並練習開院禮節與演習問答各事 
[時評]  
　　其一 
　　自剪髮易服之說起。各處商界。莫不人心皇皇。而尤以綢緞鞋帽等業爲最。 
　　夫我。國商業之不振。大都因樂於守成。而憚於更張。故權利處處爲他人所奪。果使剪髮易服之後。綢緞何不可作西式之衣裝。鞋帽何不可用新樣之草革。但一反手間。而其獲利或較今日爲豐。未可知也。 
　　記者曰。中國之守舊黨。所謂保存國粹。扶翼聖敎者大都門面語耳。而其心理。則樂於守成。憚於更張而。已此等皇。皇無主之。情形。豈獨剪。髮易服然。又豈獨無知識之商民然歟。 
　　其二 
　　蘇撫程中丞下車以來。蘇省禁賭之令特嚴。其因賭而被訪拿者。以逹官巨紳之子弟爲多。 
　　夫官。紳兩界之子弟。莫不。權勢赫奕。消息靈通。以爲有恃。而無恐故放懷肆志至。此而初不料程中丞有此破除情。面風。行雷厲之舉。也 
　　雖然。以蘇省今日賭風之盛。官紳兩界之愛賭者。豈獨其子弟然哉。此賭風之所以終不可絶歟。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙諮議局與浙撫開始爭持浙江]  
　　浙省諮議局前以政府非罪咎湯違背商律破壞商辦全省人民汹汹危懼慮釀意外禍變爰照局章請開臨時議會討論維持之法詎增無將順樞垣意旨藉詞常會期近批駁不准復經諮議局議員一再協議仍以强硬之詞二次力請未奉批答而郵部元電發表人心愈形憤激責言紛至該局不得已復於十八日第三次呈催增撫始於昨日答復云來呈閱悉本部院前次批答無須開臨時會之意原以局章第三十三條有均得召集字樣凡法律條文内所用得字皆含有酌量之意今旣據稱并無應俟督撫酌核准駁之明文按條文解釋是否有據議員三分之一以上之陳請督撫即無酌核之權又常年會期甚邇是否可開臨時會亦無明文規定事關解釋局章希候電咨憲政編查館核覆聞增撫已於二十日電致憲政館略謂前據諮議局議員三分之一以上因浙路事呈請開臨時會當以此事緊要關係在鐵路股東且距常年會期甚邇無須開臨時會批答在案兹於八月十三十八兩次復據該局以局章第三十三條之規定并無應俟督撫酌核准駁之明文堅請定期開會等情查局章本條有均得召集字樣凡法律條文内所用得字皆含有酌量之意今據條文解釋是否旣有議員三分之一以上之陳請督撫即無酌核之權又常年會期甚邇是否可開臨時會亦無明文規定祈速復此電去後現在尚未准憲政館電覆而諮議局議員則意氣激昻大有再不得請全體辭職之勢未知最後之結束究竟如何也 
[電請飭營會勦土匪浙江]  
　　台屬黄巖縣郁令爲和日昨電禀浙撫院藩提法兩司云黄邑四隣匪熾城鄉惶恐兵力單薄防旣不敷勦更不能現正會紳舉辦團防經費難籌僉以先顧眉急公欵可撥者暫借開辦餘則富者捐資貧者出力以保閭閻惟樂清之大台門一帶勢尤猖獗黄邑南鄉被其竄擾探得匪首鮑賴水秋等嘯聚數百人刦搶勒贖大荆哨往拿胆敢對敵恐蔓延爲患知縣已會同劉帮統親往勦辦但地屬隔縣應請電飭温防營縣多率幹勇定期到地會勦俾得匪戢民安再調查選民及户口等員因此更生阻力應如何辦理均乞示遵藩司接電後旋即電覆該縣畧謂温防營隊應俟撫憲調度希即會營嚴密堵緝保安閭閻一切先其所急云云 
[皖省民變可望平定安慶]  
　　安徽民變一事業將朱撫電奏登錄前報兹又探得致姜軍門袁中丞電云眞電敬悉月初蒙城帮匪勾結外匪起事沿途裹脅饑民約數萬餘人侵及鳳台縣屬羅家集附和愈多搜刦軍械搶奪馬匹勢頗猖獗當經寳電飭北路附近防隊分頭堵擊並派在省防隊星馳策應又電商張制軍飭調江防三營徑由浦口鐵路直趨鳳陽並派徐防統領率隊前往協助昨據蒙城鳳台電禀經巡防馬步兵隊會合鄉團在苗家寨恊力痛擊匪徒四散格殺多命拿獲匪目五名匪黨四名脅從十三名驢馬數百餘匹刀械無算騐明匪首李大志其擊傷所獲各匪訊明正法脅從保釋續據宿州電稱板橋陳集地方有帮匪千餘竄擾又經飛飭各營合力拿辦勦撫兼施不准稍分畛城一面籌辦急賑以撫饑民即以解散脅從現在援兵到齊兵力甚厚匪勢已孤當易撲滅所慮災區甚廣饑民太多賑欵有限殊深焦灼公念切桑梓尚乞示以方策爲盼 
[鬍匪行劫俄輪詳紀哈爾濱]  
　　俄國商輪在哈爾濱埠上遊被鬍匪搶刦一事已紀前報兹得訪友詳函云八月初五日晚間有俄國霍號輪船一艘裝載搭客及貨物甚多由傳家甸開行船中搭客大半係中國傳家甸及伯都訥之商人船中執事有俄人五名係船主斯托以羅夫及柔赤口夫夫婦並一女孩此外尚有水手長彼得於傳家甸搭客時即有鬍匪隨同登輪該輪因載貨物甚多行駛頗緩鬍匪等當未動手之先均坐於艙外瞻望風景斯托以羅夫坐於舵房柔赤口夫之夫人坐於艙内忽聞鎗彈之聲即出艙窺聽見有許多華人用槍攻擊斯托以羅夫斯君即時殞命柔赤口夫由艙内奔至艙面亦被擊傷鬍匪等先將機輪損毁又將火夫及工匠用繩捆縛即持槍刀至各艙搜搶財物並將斯君之尸擲於江心其時柔君被傷不能行動亦被擲於江中幸柔君爲船輪掩蓋未被鬍匪窺見匪衆即恫嚇搭客將所有錢財全行繳出至夜十一點鐘將搭客全行捆縛或趕至艙内聞有數人不願將財物交出均被擊傷其中一人立時身死後將艙門用釘釘閉始乘小船登岸而去鬍匪去後有水手先將身上之繩鬆開後一一將搭客之繩解放時夜已深將柔君由輪内托出業已斃命該輪即順流漂至四十餘里爲亂島阻止直至初六日午刻並無一船經過午後二點鐘始見俄國打獵之小船一隻遂將柔君之妻及其女孩以及俄水手載至哈爾濱於晚六點鐘始派巡洋艦一艘前往初七日華官及總領事署繙譯亦至出事地方查看一切是晚五點鐘霍號輪船始由巡洋艦拖回哈埠商人因傷而死者四人幸所裝貨物均未被搶聞此次華人共損失三四萬魯布船主櫃房五百魯布亦被搶去鬍匪中有一人係前在利芳輪船充當火夫者聞查看後中俄官員已將所查情形分别電告兩國政府惟哈埠俄領事深怪中國官員不能防禦鬍匪以致行旅不安現擬提議松花江行船一事須從實保護云 
[高等學堂又因震裂罷課矣南昌]  
　　江西高等學 
 
 

Page 11

 
 
堂因建築不堅迭次震裂致傷多人全堂停課業已多日嗣由監督黄棣齋太史會商王提學責令監工委員馬令献廷設法修復保不再有轟動黄監督亦以爲可信因又召集各生十六日上課詎第二講堂正在上課又聞四壁殷殷作響各學生異常驚慌預備逃避頗有爭先恐後之勢而甲乙兩班授課時竟又如前次屋宇大爲震動勢將傾圮各生恐被覆壓抱頭逃竄因此跌傷者甚多復經監督傳令停課再作長計現在全體聚議以校舍如此危險生命攸關再不妥爲善後或另行改造誓將全體解散云 
分類新聞　政界 
[飭議行用訴訟狀紙蘇州]  
　　法部奏定各級審判廳應用刑事民事訴訟狀紙業已刊印齊全分别頒發各省領用所有收回狀紙價錢以五成解部應用餘　留於本省作爲司法經費現在蘇省已奉法部將此項狀紙頒到撫憲程中丞以南洋官刷印局亦曾刊有刑事民事訴訟狀紙此項法部狀紙應否專供審判廳之用抑或現時各州縣人民訴訟均須一體遵用亟應議定辦法昨特札飭提法司左廉訪妥籌辦理 
[牙厘總局整頓厘稅湖南]  
　　湘省牙釐總局查得常德物產以蓮實及桐油茶油爲大宗每年厘金頗稱暢旺近因輪船交通多由輪船裝載釐局不能過問以致比較短絀甚至奸商裝運洋油洋紗及車糖等項冒稱洋商貨物希圖免釐殊於公欵有碍現已札行該埠厘金專局委員謂常德商埠尚未開放所有洋商貨物均應按照内港行輪章程辦理以重釐稅 
[加委審判廳籌辦處提調長沙]  
　　湘臬周廉訪以本衙門遵照岑前撫奏案設立各級審判廳籌辦處前經詳委長沙府汪守充當提調本任常德府戚守充當駐處提調在案惟汪守現已禀丁外艱遺缺業委戚守署理所有該處提調一差自應仍以戚守接充以資熟手惟查審判設廳事理繁賾現當籌辦吃緊之時首郡政務較繁必須添委帮辦提調一員駐處辦事以期相助爲理爰於日昨遴委候補州殷牧安華充當帮辦提調月領薪夫銀一百兩 
[縣令請兵緝匪湖北]  
　　鄂屬公安縣羅令忠祥刻禀督院謂該縣大心垸與湖南澧安等州縣接壤時有匪徒竄入搶掠此拿彼竄難絶根株現有大帮匪人因湘省舉辦清鄉羣入鄂境閭閻大受其害懇請派兵駐紥緝拿以靖地方護督王方伯據禀前情以該縣前因屢有匪徒滋事經紳民主畢生等禀由瑞制軍檄飭該令會商澧州各州縣設法購線嚴拿務獲在案兹據禀稱防兵單弱不足鎭懾目係實情已允移商八鎭統制張軍門酌派得力軍隊前往巡緝以弭匪患而保治安 
[札派鹽政公所會辦揚州]  
　　督辦鹽政大臣札淮運司云據鹽務廳呈淮南鹽務甲於他處關係財政至爲重要近年產數奇絀不敷運銷鹽務疲敝亟須整頓前經特設淮南鹽政公所派委陳道維彦會同淮運司籌辦一切現陳道已派充揚子總棧事務殷繁所有淮南鹽政公所應辦事宜自應加派人員會同運司及陳道妥籌整頓查有江蘇補用道徐乃昌堪以派充會辦月支薪水三百兩在鹽政公所經費内開支以資辦公 
[劃分區域不准從緩揚州]  
　　泰州趙牧禀報籌辦自治各節奉江南籌辦地方自治總局批云禀及區域圖均悉籌辦自治本屬地方官責任該州調查户口改爲官督紳辦辦法較合劃分自治區域擬俟調查户口完畢後酌定應併應拆之處再行區割條理本應如此惟部頒清劃區域與調查户口章程各不相謀其劃分區域已列爲宣統元年應辦事項勢難再緩仰即就該州鄉鎭查核孰爲繁盛孰爲瘠薄酌量併拆遵照本局所定期限迅速辦理 
[縣令措繳虧欵詳請緩參安慶]  
　　前任廬江縣譚祖綸于任内虧短甚鉅業經前藩司詳參惟該員于司詳上後卽措繳五千四百餘兩究竟所欠若干尚待清查現經王方伯將該員繳欵情形詳請撫院懇將詳參之案暫予撤銷以觀後效 
軍界 
[太湖統領更調蘇州]  
　　蘇省留防太湖水師統領杜遊戎步階請假銷差經撫憲程中丞核准所遺統領一差札委該軍第二營管帶官劉永盛參戎暫行署理遞遺管帶差札委該營哨官陳廷揚代理已分别下札飭遵 
[兩淮營務改良之政策揚州]  
　　日前增運司王統領會禀督院畧云兩淮各營餉章查淮南水師三營管帶每員月薪八十兩淮北水師一營管帶六十兩哨官十五兩馬隊管帶六十兩均係湘平内扣六子平色實屬不敷公現爲切實整頓不准侵蝕餉項以及賣放情弊起見請將淮南三營管帶月加給銀七十兩淮北一營管帶月加給銀九十兩淮北領哨哨官加銀五兩馬隊管帶加銀六十兩如此則辦公不致竭蹶庶可責其實心任事惟此次加給薪費後各營管帶等有吞餉一名放私得賄一元者無論官弁兵丁均以軍法從事現已奉江督批准并咨督辦鹽政大臣查照 
[縣令兼任營務揚州]  
　　江北提督雷震春以興化縣四面環水港紛歧盜賊梟匪易於潛蹤緝捕尤關緊要必須文武會同梭巡方資得力爰委派該縣陳令兼辦本轅行營營務處差使以期與防營聨絡惟該令現任人員照例無庸開支薪水即於奉文日起認眞梭巡稽查勿稍疎忽 
學務 
[投考高等學堂之限制長沙]  
　　湘提學司吳文宗日昨接到學部電開高等學堂必中學畢業生方准考入此項奏准實行章程各省必應遵守遇有京外高等各學堂招生時不准令中等學堂未經畢業學生變通投考致多妨碍 
[司法研究所延長畢業年限長沙]  
　　湘省司法研究所係附設於法政官校合計官紳刑幕三班共百二十人原定三學期畢業兹因該校監督袁觀察以法律極爲繁賾非延長年限竊恐難於明晰擬再延長三學期作爲三年畢業俾臨事不致漫無把握反滋貽誤刻聞已有成議詳報撫轅矣 
 
 

Page 12

 
 
[護督飭司籌設女敎育會武昌]  
　　鄂護督王方伯近以省垣大小各女學共計二十餘堂女生以數百計足見風氣宏開亟宜固結團體自圖進步日昨特飭鄂提學使轉飭各女學籌設女敎育總會遴選優生充當會長職員按期開會討論以崇禮敎而臻完善 
實業 
[黄邑農務分會紛紛成立武昌]  
　　武屬黄陂縣距省最近故風氣較易開通自農務總會成立後即由紳商籌欵於城内創一農務總會編撰白話揭出農務利害理由曉諭鄉民近來各鄉民紛紛籌辦分會具報開辦分會者已有五處餘亦力圖推廣實全省各屬所未有也 
[漁團禀請立案武昌]  
　　孝感縣屬之野豬湖附近一帶居民以網魚爲生活者不下數千人近該漁户等編成十團發給門牌互相勉勵保護遇有外患卽協力抵禦刻已由該團公舉團長二名赴勸業道衙門禀請批示立案 
[湘省穀米之近巿湖南]  
　　湘省岳州湘潭等處今歲均慶有年故近來穀米價值節次減鬆現在岳州新穀每石僅售錢一千八百文稍次者售錢一千三百文巴陵向家莊楊六　等處價值更低每石約在八九百文之譜至省城近來米價約自四千二三百文至五千三四百文不等 
雜記 
[粤督咨查僞造彩票案安慶]  
　　皖撫昨接粤督來咨謂近有匪人吕竹池在攬鄉約地方僞造湖北江南安徽彩票到處售賣並僞造對號單騙人錢財嗣經該處紳士見其形跡可疑當即破獲並搜出機器鉛字等件送交地方宫審辦查皖省近有懸賞拿辦之案是否卽係此人希即見覆等因朱中丞准咨後已照會鐵路公司查案咨覆 
[寳慶又報旱災湖南]  
　　湘省桂陽州郴州各直隸州今年皆被旱災收成異常歉薄迭經各該處官紳禀報到省由各大吏籌賑撫卹在案昨寶慶府官紳又有來禀謂該府天久不雨各鄉禾苗多不發生甚至全數枯槁居民流離困苦不堪言狀而尤以綏寗縣爲最甚大憲聞報後立即委員廣購穀米運往該處分别賑撫 
[少婦抱橋求子之陋習南昌]  
　　江西省垣高橋地方兩排橋柱每年中秋之夜恒有無數少婦濃妝艶抹前往摟抱石柱以爲生子之預兆此俗相沿已久今年中秋因天晴月朗來者愈多高橋一帶男女不下千人内中陸軍兵士各堂學生亦屬不少此外流氓更多聚蟻附羶聲勢洶洶四圍環視並有一班輕佻男子從中調笑幾滋事端幸經地方巡警會同陸軍警察督警分頭彈壓至三更後始散遂得無事 
[湘人禀究盜賣公地之劣紳湖南]  
　　湖南善化縣屬之岳麓山下曠地係地方公產前被劣紳瞿述卿等盜賣與美國敎堂迭經紳民羅錫農等在湘省司道各署上控迄今日久尚未審結今春該敎堂曾來竪立界石經紳民出而力阻幾釀事端現該紳民等以界石雖未竪立後患實覺堪虞日昨特由羅錫龍等來鄂具禀督院請飭催善化令訊究當經鄂督檄飭長沙關道迅飭善化縣赶緊查傳瞿述卿及中人李柏文楊伯稚等一千人証到案妥爲審辦斷結詳報以杜後畔 
[縣令亦提倡迷信耶浙江]  
　　湖屬歸安縣俗例以中秋日爲城隍神誕生之期向届會期一般書吏糾集愚民賽會演戲綜計糜耗爲數不貲前縣朱大令鑑章以時艱民困米珠物貴飭令禁止以省糜費遂於光緒三十二年停止迄今每届惟准進香而已詎今歲該縣吳令不知何故竟雇名班於中秋節演劇酬神以致賽會重興較往歲更爲閙熱四鄉男婦來者數千百人途爲之塞人多嘈雜幾肇事端而駐廟程安自治事務所及研究所農務分會等亦因此曠停二禮拜之久稍有智識者莫不浩嘆云 
[女屍可疑蘇州]  
　　蘇垣柳巷内空地上前日忽有一無名女子死屍年約四十餘歲手足蜷曲似非病死之狀旋經該圖地保報經吳縣陳大令帶同仵作前往相騐暫厝義塜召屬認領一面飭查兇手核辦 
[常郡各團體歡迎美團紀盛常州]  
　　美國實業團二十日下午四時專車過常先期由府中學敎育會勸學所城自治公所商會農會商業體育會各團體在車站高搭彩篷篷前紥一牌樓上嵌歡迎美團四金子各處均懸掛燈彩旗幟頗爲𤍽閙迨美團到常各團體赴車站招待者約二百人美團下車後由體育會奏軍樂歡迎次由楊仲逹君述歡迎詞畢揭示贈品（孟河縐籮篩弲絨線）次由來賓合致答詞畢後行握手禮禮畢復長談數分鐘之久美團始行登車各團體復奏軍樂臨行體育會全體立於車頭之處擎鎗致敬來賓亦揮巾作别是日城内外士女往觀者約二萬人後到者幾無立足地可謂盛矣 
叢談 
[銀還魂蛇]  
五嶺以南。從古爲瘴癘之地。蛇虺。窟穴。毒焰蒸鬱。中人輙死。聞者怖焉。蛇之爲物。毒至無倫。然種類不一。有時得其用。則團可以療人。功用至神。逈非尋常藥石。所可比擬。如烏梢治瘋。蘄蛇起痿。此其一斑也。穗垣瀾石某醫。世以醫名。擅療外科。跌打損傷應手取效。顧方秘不傳。雖其家人。或未盡悉。醫之療疾。以藥酒爲良。相傳其酒中有異蛇。故爲效至。捷初某醫之祖。懸壺鄉閭間。名未甚著。比隣某甲。務農爲業。晨興荷鍤出。瞥覩草際蟠伏小蛇。長尺有咫。瑩潔如雪。表裏洞然。戲揮以鍤。截而爲二。因拾之返。寘　籠中。意以示人。鳴其異也。詎轉瞬偶忘。詰朝啓視。則蛇已。完續爲一。蜿蜓如故。甲大詫之。出以告人。時醫祖在側。偶聞其語。即請往觀比見此蛇愛不忍釋。以十金購之。甲笑曰先生費多金購此蛇。不明言所用。吾决不售。醫祖乃告曰。此銀還魂蛇也其類絶。稀吾遍察中國各行省。若此種類。僅知有二。其一爲金還魂蛇。其一卽此。金還魂。蛇能療瘋疥。諸癘疾。銀還魂蛇。則功效稍遜。僅治跌打創傷。顧吾。購此蛇　以。藥餌。出而活人。功亦。匪尠矣。欣欣。然酬金囊蛇去。醫祖自獲此蛇。醫名大　。迄今百餘年來。蛇已成枯蠟。然每釀藥酒。取投其中。猶奏效如響云。 
文苑 
[凌霄閣望雨（湘蘭）]  
　　疑置。斯身潑墨屏看山人倦偶來。停四圍雨色包天黑。一片湖光集閣青。肝膽乾坤留古。劍弟兄江海似飄萍。桂花香裏。徐徐。步（閣外桂尉數十株花開正盛香滿一山）倚遍。廻欄到小亭。 
[中秋夜]  
　　無人不望今宵月。我到今宵倍感傷。海内　尋行樂地。天涯獨。對可憐。光嫦娥。閱盡興亡事。世界大千歡喜塲。酒綠燈紅詩興。急揮毫落紙醉顚狂。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[東陵守護大臣意普等奏永濟庫入不敷出擬請變通辦法摺]  
　　奏爲永濟庫常年欵項入不敷出擬請變通辦法並籲懇天恩賞撥銀兩置地征租以資接濟而重庫儲恭摺仰祈聖鑒事竊查東陵永濟庫自雍正七年設立原請領内庫銀二萬兩後因置買地畝不敷應用由嘉慶道光年間先後奏請由造辦處續借欵項共買得遵薊豐玉三河五州縣地共七百廿餘頃每年額征租銀一萬六百餘兩是爲的欵以備發放陵寢各項官役紅白事件恩賞八旗四孤錢糧及各衙門歲修工程紙硃薪水等項一切公用嗣因該庫放欵日增遂至漸形竭蹶迨至光緒十年因陸　添建定陵惠陵普祥略定東陵添設八旗内關防禮工部等衙門各項用欵浩繁歲入租銀不抵所出是以積欠過鉅曾經前任守護大臣毓橚等奏請由直隸藩庫籌撥銀一萬兩清厘欠欵並請按年由藩庫添撥常欵銀四千兩歸永濟庫扣成搭放以期年清年欵等因在案迄今二十餘年各衙門公事倍增工程疊出生齒日繁需欵愈鉅加以近年舉辦守衛新章設立局所曁員役出差車脚盤費並菩陀峪定東陵奉安後續設官員兵役一切用欵比較從前不啻甲於數倍而藩庫撥給之常欵銀四千兩内除扣還借欵外應領實銀一千三百六十餘兩每年發給五成實銀六百八十餘兩五州縣地租尚有水沖沙壓民户拖欠是入欵遞减出欵愈增支絀情形日甚一日以致前數年應放　欵至今尚有未能　放者統計積欠銀十萬五千餘兩且各衙門應領之欵紛紛呈請待領孔亟臣等逐項查核或典禮所需或辦公應用在在均關緊要目擊窘迫惰形實係無法籌措即就現年出入相衡額征租銀除尾欠拖欠外五州縣尚解不及萬兩之數連找　常欵銀六百八十餘兩以至開放各項所虧甚鉅似此入不敷出年復一年每遇公事諸多掣肘現當度支部清理財政預算决算皆爲統籌全局臣等深知欵項奇絀但可敷衍支持曷敢冒陳瀆請無如應放各項均係陵寢要務萬難停緩　等職司守護亟宜先事圖維以籌久遠再四磋商酌擬變通辦法謹據實直陳請旨飭下直隸總督將歷年由藩庫撥給永濟庫常欵内扣還借欵自本年起免其扣還由司作正開銷常年仍按四　兩原數撥給至永濟庫應放八旗四孤錢粮一年約在三千餘兩擬請援照西陵廣恩庫成案由明年起劃歸藩庫由地丁項下按季支領散放以裕來源計此兩項每年可騰出銀六七千兩連額征租銀僅有一萬五六千兩核計年例應放各項以及隨時恭備要差一切用欵總在一萬八九千兩之譜其常年不敷之欵惟有援案仰懇天恩請旨飭下度支部撥借銀三萬兩交永濟庫置地征租每年歸還銀一千五百兩於年底解部陸續歸還原本如此變通辦理來源旣裕而去流亦不可不截所有積欠各欵酌擬扣成新陳搭放俾夙欠得以清厘新欵亦不致積壓此外但有可省可减之處臣等惟當力求撙節核實辦理以重庫欵而免竭蹶所有庫欵入不敷出積欠過鉅酌擬變通辦法並請撥欵置　征租以裕支發各緣由謹恭撍具奏伏乞皇上聖鑒謹奏宣統二年八月初九日奉硃批度支部議奏欽此 
[貴州巡撫龐鴻書奏改定省城監獄形式辦法摺]  
　　奏爲改定省城監獄形式辦法恭摺仰祈聖鑒事竊查貴州省城模範監獄前據署臬司嚴雋熙派員參酌新制測地繪圖切實估計詳由臣於光緒三十四年二月二十八日具奏五月二十七日差弁齎回原摺奉原批法部知道欽此欽遵當即飭司一面籌欵一面興工去後臣維此項監獄工程至爲重要必須愼始圖終將來落成始足爲全省模範復將原圖發交新任臬司文徵悉心研究總期斟酌盡善欵不虚糜工歸實用爲一勞永逸之計兹據該司勘明覆稱查原圖地址長六十三丈一尺寛自三十一丈至八丈不等前後參差頗難布置勉作十字形式有典獄住宿之所而無科員辦公之室當時因限於地勢不無遷就現將前面毗連之衛坡營房中叚毗連之貴筑縣廳屋餘地一併劃入雖後幅仍舊狹長而前中兩叚居然見方面積旣經推廣以之改作扇面形式整齊宏敞適合日本剿鴨監獄規模爰就原圖改正前後劃分三叚第一叚前有門樓左右設守衛室門内兩隅設通問室再進中設會議室左設典獄室右設接待室再左設總務科再右設餐堂總務科之東設會計科文書科工業科工業科之旁以成品庫原料處附焉餐堂之西設敎誨處醫務處囚人存物處書記檢身室守衛室之旁以消防處附焉稍進設水夫雜役室五間第二叚分兩區作扇面形東區爲輕罪監設監房三十二間收容二百五十六人西區爲重罪監設監房二十四間收容一百九十二人附設獨居室一間可分作十六間兩區之外環以磚牆兩區之中建樓三層下層爲敎誨室中層爲存儲感化善書及中西藥品之用上層爲中央瞭望樓高三丈二尺全監在目樓之下兩監總門入口處各設瞭望臺一處兩旁設闇室八間第三叚分六進第一進設工塲四處第二進中設浴池浴塲左設未丁監二間以感化室附之右設大炊所第三進爲運動塲第四進設病監十間收容六十人監右設守衛室診治室儲藥室第五進爲花園園之左設染病室右設洗濯塲第六進設女監監房八間容五十六人看守婦室女工塲女炊所女浴塲附之墻之四隅均設瞭望臺總共監房九十二間辦公處所及服務人室共六十七間花園男女工廠浴所運動塲大小共一十二處中央瞭望樓敎誨堂各一處闇室二處瞭望臺共八處鑿并四處監中各備厠所其中叚東區之輕罪監專覊禁輕罪及犯罪三次以下者西區之重罪監專覊禁重罪及犯罪四次以上者後叚之未丁監專就未成年之罪犯而設核與法部奏定三區之制均屬相符等情繪圖詳請奏明更正前來臣覆加履勘前中兩叚旣續有餘地擴充以之改作扇面形式一轉移間規制結搆自較原圖益臻完備除將前項建築經費另飭核實估計從速興修並將送到繪圖咨部查核外所有改定監獄形式辦法緣由理合會同雲貴總督臣李經羲恭摺具陳伏乞皇上聖鑒訓示謹奏宣統二年八月初十日奉硃批該部知道欽此 
本埠新聞 
 
 

Page 19

 
 
[水上警察業已實行]  
　　本邑城自治公所議設水上警察已由警務長穆抒齋君擬定章程四十九條將次頒布兹已定於二十二日爲始實行此事計滛二級巡長一人三級巡長四人巡士十六人並預備汽船一艘洋划子一艘杉板船四艘食宿船一艘雇派司機司舵各一人舟子五人昨由警務長一律派齊在水面巡察凡遇匪類竊盜及來歷不明異言異服形迹可疑之人并私販軍裝挾帶槍械一切違禁之事均在水警應查之例如有查獲罪犯人證即解該處區域懲儆其餘未盡事宜尚須逐漸籌備云 
[警局取締押店章程之内容]  
　　閘北巡警總局近爲取締境内押店起見特訂定章程十六條責令遵守此項新章係附刊於各押店所領執照之内尚未明白宣佈探其内容大致（一）各押店資本須滿三千元方爲合格（二）無論新舊押店均須編號領取執照並取具五家環保之保結（三）新開押店同路至少須距離一百五十家聞所定章程頗爲嚴重前日四路分局黄正巡官已飭派長警先行調查各押店之資木以爲實行取締章程之準備 
[局犯脫逃案禀督核示]  
　　改過局逃犯沈小七仔沈哭寳陶松林等曾經蘇臬憲左廉訪札委陳記堂明府來申一再蒞縣研訊各逃犯供詞詳報上台核示等情早記本報兹悉此案昨日由陳明府偕同田大令所委之收發員何二尹帶齊卷宗乘坐滬寗火車赴寗禀請督憲張制軍核示以便遵辦 
[補紀滬上商學界追悼華僑]  
　　本月二十日爲滬上商學界追悼華僑徐君博興之期上午十一時假愛而近路商務總會開會江督代表陳觀察飛青泉漳會館代表周君殿修寰球學生會代表董君東初曁商會全體議董會員等到者凡百餘人首由臨時會長李雲書部郎宣布開會宗旨略謂徐君𤍽心愛國不幸捐館滬寓今日靈襯南歸凡屬同胞同深惋痛敝同人特開此會聊以表哀悼之忱想蒞會諸君亦同此悲感也次由江督代表陳觀察致哀辭泉漳會館代表周君致祭詞又次蘇筠尚君及寰球學生會代表董君相繼演說詞極悲痛董君並致哀辭最後由商會全體致誄詞徐君令嗣廷仁廷義兩君同致答詞畢蒞會諸君卽在徐君遺照前行鞠躬禮徐廷仁君等長跪致謝遂散會 
[英商禀追票欵]  
　　駐滬英正領事德爲門君近據英商長利源利新祺昌三洋行禀稱商號所收元豐晉大源利等各莊票欵爲數甚鉅票已先後彚交滙豐華比等銀行照章往收迄未照付殊失商界信用請爲維持英領據禀旋即照請滬道蔡觀察轉飭該莊照付現銀業經蔡觀察札飭公共公廨寳讞員於昨派差傳諭元豐等莊着各聲明股東經理姓名聽候併傳到案追繳以免别生交涉 
[日人肇禍案續誌]  
　　昨報記梧州路東孚棉花棧日本人戮傷小工劉得彩王阿　行人范金四戮斃勤昌絲廠出店張三寳報請相騐一節上海縣田大令於下午五時半蒞所檢騐由捕房將拿獲日人四名及見證邱金增黄其良受傷人劉王二小工一併解案屍妻張周氏匍匐案下泣求伸雪大令再三撫慰旋據仵作喝報死者右乳下受有刀傷一處深寛均五分委係致命之處大令親視無誤飭氏具結自行棺殮並令劉王二人指認正兇籐并立本二名還押捕房候詳道憲請示核辦 
城内 
[贖產紏葛]  
　　鄉民張耕香前控曹柏祥覇贖活賣房屋基地一案前晚奉田大令升訊先據張耕香供故祖在日曾將本圖基地三分正五開間二廂房東西一半計三間半連屋基址活賣於栢祥之父曹成基爲業計價錢二百六十千因係未絶故方單祇有注明並未裁分緣小的幼年喪父乏力取贖以致遲遲現四子女漸多不敷居住特湊齊原價邀中向贖　栢祥始則應允繼又逞刁反悔求鑒曹栢祥供此項屋基早已賣絶契據前已呈電大令諭將糧串呈驗柏祥祇將光緒十五年以後之糧串呈案其以前之糧串云已遺失并謂前次匠頭所雇之價亦非持平是以不願放贖求爲核斥大令諭謂張耕香雖無贖房之憑証曹栢祥所執之絶契既未納稅且紙色甚新亦難盡信保無有私揑情事且呈案之糧串亦未滿三十年不能遽作絶產判曹柏祥再出價錢二百四十千令張耕香補立絶契兩造遵斷完案 
[供詞各執]  
　　顧裕春在一路一區　局控告鄭　紳拖次修造房屋工料洋二百五十元屢索無着等情奉德正巡官傳集兩造到案顧供房屋已經竣工求追鄭供稱房屋尚未完丄並非延宕求鑒巡官判候查明核辦 
[自行醫治]  
　　徐正林之子徐正堯在王利成所開漆店内學業今春忽然走失徐曾向王追問一味推卸昨日徐正林王利成途遇一言不合即起衝突旋將王之眼角擊傷由巡士拘送一路一區巡局奉德正巡官訊明察得王受傷甚微判令自行醫治帮尋徐子到案再核 
[道批三則]  
　　沈紹夔禀批來禀所稱各地產究竟時值若干仰會丈局黎令核實估算限文到七日内開單禀復察奪地契四紙連權柄單圖樣全套曁寳興新記公司合同議據一紙併發仍繳會大莊禀批存欵欠欵均先付二成半各存户是否承諾其各洋商控追之案尚未註銷若就此了結必致人人效尤萬難照進仰會審官寳令諭飭該莊務將餘欠七成半從速設法理還不得因已付二成半任意延宕致干提究切切原禀沙發新泰和酒館主婦張嚴氏禀批朱玉亭存欵如果劃歸李松山立據認償則前店主張茂林且無還債責任何反拖累前移應否將氏子　送公廨並令原告赴廨　候質訊核辦之處仰上海縣核明辦理具復抄粘並發 
[縣批照錄]  
　　馬思仁禀批濟鴻衣莊欠遠合源提莊等九家之欵李前縣以存貨由業董估計值洋一千八百五十元餘短五千零五十七元照會衣業董事妥議折償嗣後如何折還是否清結未淮衣業董事具復本縣到任以後兩造亦舞續呈現禀謂各莊鉅欠由該職變產賠償究竟如何還清已未清楚未據明晣聲叙無憑查考至該職股本私作存欵郭才生呈詞曾經承認沈隆階如有潛移貨物放帳吞欵情事亦應澈究追償事有先後層次必須將各莊欠欵確係該職歸還應准呈摺分别究追否則欠欵不償何能追人着遵照指　另呈　奪朱啓澄禀批該職在自業地上起造房屋現未佔及他人之地隣居潘義君聳令婦女出頭覇阻殊屬不合惟所稱潘姓便門裝自何年除此門外有無另門出入禀内未據明叙單契亦不呈驗無憑察核着仍邀公正士紳自向理勸如理處不明即照指飭另行具禀並憸單契呈驗察奪 
　巿 
[控追貨價]  
　　日前北巿怡泰紙號執事人陳子又將白關紙十件兜　南巿丁德隆帳簿作内約定六月初八日交貨當付初期支恆和莊銀五十三兩支票一紙詎至　貨未交到即將票根止付前日怡泰號主莊慶泰投工程局　追票銀旋有北巿曹允源紙號執事陳鐘祥附控莊慶泰號夥陳子又批雲　川紙十件計銀九十八兩付來丁德隆支 
 
 

Page 20

 
 
票銀五十三兩至期無付尚欠找銀四十五兩求追經湯裁判集訊之下將莊慶泰申斥判交保限九月底先將找欠銀四十五兩繳案再限兩禮拜交到陳子文質訊如果逾期不到將票塗銷責令理楚支票暫存 
[厝壇召領]  
　　日前海門人王土生偕其叔來滬謀就中途患病自　上海醫院求醫不收後在董家渡路隅偃臥經巡士報告南區仍送該院醫治旋由醫生診得犯病甚重恐生不測報區訪查家屬詎王忽於前日在院病斃由院報告到區當飭地甲報知　堂給棺收殮厝壇召領 
[男孩可憐]  
　　男　陳錦安昨日在途徘徊啼哭經巡士帶至工程局詰得年十四歲浦東青墩頭人早失怙恃自幼留養善堂至十二歲時有陳姓領爲義子因被義母凌虐是以逃出局中命送善堂留養再　 
閘北 
[商會理處]  
　　上海安和轉運公司經理章冠山因與無錫分公司經理吳世榮往來紏葛互相控訐章將吳經運張雲汀之白米三百餘包扣留奉四路一區黄正巡官訊判着章交還提單並令賠償張之損失章吳交保出外算清帳目再行核斷在案現因該公司股東鮑某已函致無錫　會故黄　官昨又傳章吳覆訊吳供照帳除收外章尚欠洋一百餘元巡官判移交商會秉公理處章押繳賠張損失洋二十元核釋 
[不准給領]  
　　烟妓劉鳳英張小蓮子被蟻棍張國嘉楊汝林拐逃一　經四路分局黄巡官判二妓發所留養張　還押候查核辦已紀前報昨由鴇婦倪周氏投案訴稱張妓係其兄國嘉領來押洋八十元求請追繳給領巡官以氏押良爲娼本干例禁特斥不准 
[移傳棧主]  
　　馬陳氏之女鳳寳被賣粢飯之徐裕生誘至法界客棧姦宿三夜並被騙去首飾一案已詳前報昨經黄巡官覆訊徐仍狡賴不認判還押候移法廨傳該棧主到案質訊核辦 
新租界 
[發壇候認]  
　　本地人朱金生年四十二歲日前至派克路一百零三號順記客棧住宿二十日朱忽患病身死由棧主鄭阿順投報捕房捕頭飭探往查並着地保報縣請驗前日經上海縣田大令駕涖驗屍所驗明查無屍屬報堂收殮發壇候認 
英租界 
[失物紏葛]  
　　曹仲銘日前乘戴生昌輪船失竊行李等物疑同元茶房楊寳有知情特禀由公共公廨准爲飭傳嗣因該船局掛有日商牌號由廨派差將傳單送請日領簽字以便傳訊去後兹據日領函復到廨略謂同元茶房並無楊寳有其人如搭客行李點交帳房遺失自應認賠若任便置放未便担任並將傳單送回業奉寳　員據情飭知矣 
[事屬細故]  
　　住居城内金家牌樓湯　之女嫁與英　界北京路王仲賢爲妻於前年八月間病故昨届二週年湯備柴庫錠帛囑傭婦送至王處焚化以爲紀念詎王以錠帛登門殊不吉利一時怒不可遏即將該備婦毆　出門由捕查見以王不應行兇一併拘入捕房經捕頭訽悉前情以事屬細故從寛將王斥釋 
[越界毆人]  
　　老閘捕房二百七十三號印捕前日至法租界用木棍兇毆行人被三號法捕查見拘入捕房禀明前因法捕頭以該印捕不守警規越界毆入即飭送回本管捕房業由老閘捕頭將情禀明管理印捕正巡裴立脫核奪矣 
[暫行兼理]  
　　福州路總巡捕房捕頭來姆瑞　假一月赴日本游歷遺差昨奉麥代總巡諭飭老閘捕房捕頭惠爾生暫行兼理 
[華捕升級]  
　　英美捕房二百五十一號六百四十號等華捕十六名並一百七十六號三等三道頭華捕一名均因辦公勤愼經華捕張正巡宫查悉於昨禀奉麥代總巡諭各拔升一級以示奬勵 
[欠租被封]  
　　石路迎貴戲園隔壁正康烟紙店因欠房租被控公廨昨奉寳讞員准飭差探協往將該店發封備抵矣 
[解犯過境]  
　　江北小工王阿桂因在閘北誘拐某姓小孩領至法租界圖賣前日被十二號法包探拘獲解奉聶司馬訊明判送巡警局訊辦昨飭原探移送因道經英租界該探至總巡捕房聲明過境捕頭即照章派捕護送出界 
[查獲竊賊]  
　　李洪芳昨在黄浦灘某電車上摸竊姜阿松銀表被探查獲　拘入捕房押候解究 
[傳領原]  
　　廣西路連溪坊六十一號妓院内妓女王小寳因失竊銀帳鈎投報捕房昨由包探周小弟在石路上某押店内查到原贓吊存捕房即傳該妓認領 
[棧主認賠]  
　　福州路永康客棧庽客周子德山西路十六號客棧庽客龔柏如均失竊衣物先後報請　房查緝在案昨日該兩棧主分别認賠了事矣 
[拉客被逮]  
　　雉妓陳寳卿陳阿金王老三均因拉客違章被老閘捕房五百零四號華捕查見一併拘入捕房奉飭轉送公廨押候訊究 
[女孩待領]  
　　昨有年約四歲之女孩在馬路啼哭由捕查見當卽帶入捕房捕頭冋詰不能言語奉飭送請公廨留候認領 
美租界 
[酗酒滋事]  
　　李岳林姜小發二人昨因酒醉在西華得路互相扭毆由捕併送捕房押候究辦 
[拘押過犯]  
　　劉金榮前因犯案逐出租界昨又潜來被探查見拘押候辦 
[連獲四竊]  
　　積竊朱春山竊茂海路銅店内銅　又沈益芳竊某姓綢衣劉慶兀竊西華得路錢施氏家衣被未咸　竊靶子路某號之板木先後由　捕拘送捕房押候懲辦 
法租界 
[總領返滬]  
　　本埠法總領事喇伯第君及其夫人先後赴東瀛避暑曾誌前報兹悉喇君已於前日挈同夫人乘公司船返滬矣 
[補習法文]  
　　上年法捕房總巡曾在華捕中挑選粗知中國文理者十六名送往法文書館肄業法國語言文字已著成效現該館暑假期滿已經開館法總巡又傳諭各華捕如願習學法文者聽候考試送往肄業當有華捕若干名願往就業即由總巡親自考試中國文字擇較優者十餘名送入該館另延敎習授課矣 
[體恤安捕]  
　　總巡捕房查得各捕房之安南捕於上差時仍穿夏季號衣袴現已秋凉寒氣逼人殊爲可憫特諭各捕房自前日　安南捕如當晚差者着一律穿服冬季號衣以示體恤 
[責成領袖]  
　　法捕房現以各法商洋行住宅雇用華人爲管事西　出店等類向無取締規則因此遇有事故漫無稽考特嚴定章程凡法商家所用之管事等人須責成領袖一人統察夥屬隨時查考惟該領袖須親至捕房攝一小照並給予章程簿一本該小　亦黏貼于簿上交親人執管業已實行 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[蘇撫交諮議局議案（續）]  
　　實行度量權衡新制案 
　　度量權衡改制早奉部章目前只應有官器留用器二種去年業經藩司派員檢查在案兹事體大改革維艱部章與社會之習慣必須兩面并顧方能實行該檢查員謂部章所規定者係由留用器時期入新器時期之計畫而不知由廢止器時期入留用器時期之計畫之更難於千萬云云所言未嘗無見除巡警偵查一條或恐擾民應暫緩行外究竟該員檢定各表曁條陳各條是否可行抑或别有補助推行之法應請公議决之 
　　附錄檢查員羅良鑑原禀 
　　敬禀者竊良鑑前奉鈞札檢查省城所用度量權衡將應行留用及廢止各器折算列表具復其黔省辦法是否可以倣照一併聲復等因良鑑遵即前往商會自治公所詳細討論據稱省城通行各器於度則裁尺於量則楓斛於權衡則漕平及天平秤查推行章程第十七條無論度量權衡每處每樣以留量通行之一種爲斷今蘇省之裁尺楓斛漕平天平秤旣最通行自應照章留用其餘舊器應即照章廢止至黔省辦法本係就該地方通行各器斟酌留用兹但遵部章而行即能與黔章無異似可無庸置議謹將蘇省新舊器及擬定留用廢止器比較長短大少輕重分别列表於左 
　　蘇省沿用之度量權衡與官器比較表 
度類别比較較數 
官器營造尺一尺 
沿裁尺一尺．九分五釐二毫强長九分五釐二毫强 
用魯班尺八寸四分九釐九毫强短一寸五分一毫弱 
木行尺一尺．五分一釐六毫弱長五分一釐六毫弱 
器步弓尺一尺．八分四釐弱長八分四釐弱 
　　按蘇省裁尺亦間有參差然通行者斷推此種其他捲尺摺尺之屬係用密逹或英尺居多以木尺製者尚少 
量類别比較較數 
官器漕斛一石 
沿楓斛九斗七升三合少二升七合 
用海斛一石．七升八合四勺强多七升八合四勺强 
常熟斛一石．．四合九勺弱多四合九勺弱 
器錫斛九斗八升五合三勺弱少一升四合七勺强 
　　按楓斛以楓橋得名城内通用此種然近來各鄉差異頗鉅此表限於省城之範圍不宜溷入特爲附表以資稽考 
地名漕斛比較較數 
長邑城外九斗八升少二升 
胥門外九斗八升八合少一升二合 
滸關六墓通安橋九斗八升少二升 
相城六巷黄埭蠡口一石．三升多三升 
外跨塘相準 
車坊沺涇一石．三升多三升 
陳墓　直唯亭一石．五升多五升 
東渚光福横涇蠡巿一石．一升多一升 
木凟横塘胥口九斗八升少二升 
權衡類别比較較數 
官器庫平一百兩 
沿漕平九十八兩三分九釐二毫强少一兩九錢六分八毫弱 
用局平九十九兩九錢二分七釐五毫弱少七分二釐五毫强 
器湘平九十六兩二錢四分五釐一毫弱少三兩七錢五分四釐九毫强 
　　按蘇省雖名爲通用漕平其實用生銀時不多則平亦成虚設不過爲名式上之公認而已省城另有所謂廣平者製造較爲美觀然分量與漕平無異故不列入（未完） 
小說 
[奇情小說鸚鵡禪（三十二）]  
　　第十章　碧海青天夜夜心 
　　佛蘭登故址爲農莊。一千八百七十五年。鬻於某氏女郎。女郎故饒於資。以老屋數椽。皆十七世紀惹美斯弟一時代故物。更興土木。建意大利式屋。後女郎患怔忡病殁。遺囑以產授敎女來珠兒名得來得加姓來珠兒驟得遺產。儼然爲富家。主與其母深居華屋。如董江都目不窺。園隣里之人。垂涎其倘來之福。咸稱羡不己。 
　　而孰知人之體質。安肆過甚則志氣旣昏。而精神亦易就頽喪。故田間農婦。曰操井白之勞。終歲不輟。而健全則反過於閨。媛來珠兒本佛。蘭登一兹女兒。愁工西子。病懺東皇。時時與藥爐睡榻爲緣。至是乃益驕貴。虚窗冷洛。永日無聊。惟寢饋於說部之書。若保爾波爾覬德佛牢波脫小杜馬斯馬斑刹那諸家所著。無不披覽。每見書中麗者。輒好爲瑰奇新樣之粧。顧影娟娟。與古人比儗。又時讀亨利哈蘭德情史。至洛刹林烏蘭多曼穠勒撤洛里克斯男女相悅之事。則諷誦於口。歷數小時。其聲浪如怨如慕如泣如訴。平居懨。懨漸無生。氣旋復以積思成狂。害一種不可。思議之病。竹枕書眠。銀燈夜剔。食少。愁煩。幾不可支。 
　　得來得加夫人初恃其富。覺壺中歲月。長樂無央。忽見來珠兒有疾。乃亦變其曩時之歡心。春山深鎖。愁悶難堪。間有一二親朋。來慰問者。無暇接見皆拒之。亦不答拜。於是佛蘭登巿人。又街談巷議。謂高明鬼瞰。彼以家 
 
 

Page 27

 
 
有數百萬金之富。而僅此母女兩人悄然相對。且不能免於愁。免於病。是亦極世界之煩惱。反不如吾輩貧而樂。出作入息。不識不知之爲愈耳。駒光如駛。忽忽幾時。來珠兒之病。日加無已。得來得加夫人情急。往見醫士侖支遽投其懷曰弱息病狂矣。疇昔之夕。彼幾自隕其生。今則仍神志怳惚。畏見人而喜見鬼。水漿入口。一日不能及升。度其勢。必去死匪遠。妾暮木將拱。朝露漸迫。所仰望終身者。僅此一顆掌珠。在膝下耳。倘不諱者。即妾身亦不願復活。諗先生業精岐黄。有藥到春冋之妙。願憫吾母子其善醫之。 
侖支曰女公子病。在積鬱而已。夫人其縱之使多見賓客。母復令拘束。譬如久萎之花。嘘之以風。潤之以露。暴之以日。其枝葉乃矯然復振。若以此沈滯之疴。而施棉薄之藥。恐無益也。自是夫人遇事皆信侖支言。一切聽來珠兒自由。並邀琴宜爲女伴。此琴宜未至佛蘭登前事也。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
