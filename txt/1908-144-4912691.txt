# 1908 - 144 - 4912691

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　五月初一日奉 
　　上諭本年三月二十九日雲南邊境猝有匪黨勾結生事邊防兵力單弱河口南溪壩洒等處相繼不守軍威未振匪熖日張幾成燎原之勢迭經軍飭雲貴總督錫良調集營隊迅圖勦除以免滋蔓先後據該督奏報軍情各路軍營所向有功至四月二十七日將失陷地方己一律克復大股悍匪亦殲除殆盡錫良激勵將士調度有方奮勉圖功殊堪嘉尙西路蠻耗一役首挫匪鋒斬獲甚多田房之捷連復四隘遂能逐節掃盪直搗河口東路各營布置周密謀定後動猛擊痛殲一日之内連克寨壘多處收復大小南溪匪勢潰散全局轉危爲安河口得以迅速成功中路匪夥兇悍地勢隘峻巡防各營力禦跟追仰攻苦戰亦能節獲勝克復三岔河老范寨等處其立功卓著之趙金鑑胡興業經降旨特先賞給勇號以示優異其餘出力將士俟錫良查明奏到再予立沛恩施所有傷亡官兵應田錫良查明奏請優卹其失守汛地各員弁亦應從嚴參辦以昭烱戒去冬匪黨竄擾桂邊未七日而兇頑殄除此次深入滇境未匝月而悍股聚殲此等醜類妄思作亂徒取誅戮法固難寛愚亦可憫朝廷以好生爲德不厭反覆誥誡著錫良張鳴岐隨時剴切曉諭沿邊十庶各勵忠愛安分樂業勿受奸匪煽惑以身試法亦不可容留匪類致受牽連並着錫良督飭文武印委各員將滇邊防務曁一切善後事宜妥籌布置勿得再涉疏忽欽此 
論說 
[論都察院擱置國會請願書事]  
　　國民之欲開國會也。其趨向如長江大河。有百折不廻之勢。自湖南雷光宇等發起國會請願。一時雲合響應歘起風發。若廣東若安徽若河南若江蘇若浙江若直隸諸省。悉欲繼續要求。入都請願是國民希望國會之成立也。若是其切。自近年以來。朝廷屢下預備立憲之詔。兩次遣派大臣赴各國考察。需欵之鉅不計也。資政院之組織。憲政。編查館之設立。紛更之誚不計也。是聖衷之欲希望立憲之成立又若是其切。而不意無意於立憲者。且欲阻止其立憲者。則有都察院諸老。何以知之。知之於不。遞請願書一事。湖南雷光宇等請願書都察院擱置不遞。故乂舉蕭鶴祥上京催遞。夫立憲之實行國會之開設固非數輩公舉員一紙請願書所可要求而得人民與政府必經幾度之要索。幾度之爭執。幾度之抵抗力求而後得之按諸各國歷史莫不皆然其專制愈甚者。則其禍尤烈。若俄國革命之舉是也。其要求愈激者。則其禍亦尤烈。若法之大革命是也。故立憲一物。雖有君主共和民主之别。而總爲居最高權者所不願出此。故無論國民之要求民主立憲者必起而反對。要求共和立憲者。必起而反對。即要求君主立憲。亦爲人君所不願聞。是國會請願之必不滿意於人君。而請願之不能必生効力。旣爲各國之通例。今人君。旣幾回。表示其立憲之意思於魏象。表示其意思於庶政。雖似眞非眞。或遵或背。而一般國民旣認定立憲宗旨。入都請願。聯袂奮興。諸臣宜如何仰體朝廷實行立憲之舉。下察人民愛國之心。亟爲呈遞乃延。擱至今未見發表。其故曷在。據職守言。御史居於監督之地位。有繩愆糾謬之權。無徇私罔上之理。有收呈轉遞之職。無留中不發之條。則諸御史無論於立憲之宗旨若何反對。而终不能以國民呈遞之請願書。擱置不上。若謂國會已成。則監督之權移於議院。而御史失能言之職用是懷挾鬼胎則。亦可以直抒見解明示。其反對立憲之舉動。斷無以暗昧手段出之。若謂上之所好不從其令而從其意。則亦當於代奏之後。指駁其國會請願之理由不能滿足。而再强詞奪理以伸其非理由之辨說。而亦斷無以暗昧手段出之。據國勢言。經濟若何困難。海軍若何窳敗。民心若何浮動。且雲南革命軍起事。一戰而陷河口。再戰而陷南溪。刻今雖調集數省兵力。次第恢復。顧未受大創。大憝未除難保不死灰復然。原其種。種經濟困乏原因海軍窳敗原因革黨起事原因。一言。斷之。則曰由於立憲之未能實行而已。都察院欲保存一部分之職權。而敗壞全局之事業。較短量長。孰得孰失。御史職居彈劾於國家强弱盛衰存亡之故。知之最悉。當必能辨之。據理論言。則國者人民之積也。君者人民之代表也。臣者匡輔人君之所不逮以實行國民意思者也。今阻止國民多數人之意見而徇隱政府少數人之意見。則非特理之所必無抑且勢有所不逮若謂聽從某某等大老之指揮。勉强出此。則以一已功名位。祿之私意爲人指揮。是以頃刻之功名。攙千古之恥辱。亦不合算。是以反覆思慮。而總莫測其擱置請願書之理由。以違背諭旨論之則爲不忠。以反對國民全體意思論之。則爲不義。忘國家之危局徇少數人之意見。謂之不仁。貪目前之功名忘身後之大恥。謂之不智。記者不解竊有問於。都察院諸公。 
 
 
 

Page 4

 
 
專電 
[電一（雲南）]  
　　上月二十七日滇督錫清帥三次電奏摘要如下 
此次變起倉猝選將募兵頗形皇急幸滇民素驍勇授以槍械即能擊放是爲滇之特色此時由電奏報僅開姓名未有履歷俟查明請奬 
官兵攻壩沙匪未接戰先巳奔逃匪首黄和順亦被逸去 
陳先沅督隊助王正雅克復泥巴黑車河白河映庚等處獲械甚多 
胡得勝襲馬革寨沈正朝襲谷拔寨馬明仲截馬多衣 
胡得勝親自督師攻南溪匪黨潰敗渡河痛追平石壘八淹死匪黨二百餘人槍炮擊斃亦二百餘人並斃僞統領熊達卿搜出悖逆文件獲悍匪二名副頭目十六名匪遺旗幟鎗械馬匹甚多南溪等處立時克復 
趙金鑑攻復河口詳查奏奬 
[電二（北京）]  
　　吉撫朱家寳奏貽榖開設銀號八家已飭封閉聽候查抄 
[電三（北京）]  
　　黔撫龐鴻書有調任消息 
[電四（厦門）]  
　　陳伯潛總理今日（初一日）開股東大會提議鐵路要事 
[電五（福州）]  
　　初一日去毒社在林文忠祠開第二週紀念會議决實行調查 
緊要新聞 
[度支部覆准籌撥雲南軍費北京]  
　　度支部議覆籌撥雲南邊防經費略云前奉交諭孫逆犯滇防軍需欵當即分電各省酌量接濟旋各省陸續覆電大半以庫欵支絀挪湊不易爲言雲南係受協省分際此多事斷非本省庫儲所能應付臣等公同商酌擬撥鎭江關銀六萬兩蕪湖關六萬兩江海關四萬兩宜昌關三萬兩九江關四萬兩電飭各該關即日電匯。餘再續撥業經奏明在案正在籌議間復准軍機機處交到錫良電奏現擬飭白金柱速籌銀五千兩。每月需餉銀二萬兩。以及龍濟光龍裕光兩軍餉項川費。所需甚鉅。再前承部指撥電滙二十三萬兩。巿面己覺牽動。若再電滙鉅款。實難周轉。可否飭下各省先行墊解等因電匯牽動巿面臣等亦曾慮及所以前次祇撥二十三萬現擬再、 
由江海關撥三萬四千兩。金陵關二萬兩。蘇州關長沙關各一萬兩統稅局二十萬六千。先電致川省如數墊解。再飭江海等關隨時解還。以清欵目前後共計五十萬目前足可敷用云 
[鐵路聘用人員之限制北京]  
　　滬寗鐵路總辦鍾道文耀具禀郵部稱近以各省路工一時併起興作致華洋員役得力者多有他去如分段工程。司第斯合同將滿。近與施道感情甚厚細察其故因施將薦該工程司於浙路公司然。若此廉幹之員宜與續訂合同并加薪水若干庶得覊糜而爲我用又如華人張燃生。者初爲該路站長後升行車稽查其辦事勤能爲各路華員之冠現爲蘇路公司。以月薪三百元聘去。照此情形將來各路得力人員均有他去之勢擬請大部速定章程。限制各路聘用。以資得力云云聞郵部現已札飭各省路局嗣後如有需用華洋員役。之處須先禀部核准。否則一概不得調用 
[江督爲銅官山礦事復皖撫電]  
　　安慶馮撫台鑒午電悉銅官山礦約旣交李星使與凱約翰議廢自應俟其决議再定辦法公面駁英領事之言極中竅要敬佩此事凱竟肆意要挾恐一時尙難就範也 
[無法阻止英輪晋省江西]  
　　江西湖口縣地方現到有英艦奈汀忌號一艘。要求進口赴省由台官及江亨輪船管帶力阻不住經沈護院電飭照約婉阻辦理仍置不理茲將江亨巡緝輪船管帶台官在湖口縣電禀護院原電錄左 
管帶電。南昌沈撫憲鈞鑒遵諭謹悉再經卑職力阻奈渠執定要赴省謂昨夜得九江。英領覆函云。奉彼國駐京公使諭云。已得外務部准吾即刻起錨前進。君請退卑職辯駁至一句鐘之久不退渠竟不理乃促令起 
 
 

Page 5

 
 
錨卑職憤極慚退無如之何該輪已於七點鐘率然直開上省。卑職擬晋省面禀可否懇電示繼芳禀（四月二十三日） 
台官電。南昌沈撫憲鈞鑒昨晨英艦賚定鈎由潯來湖稱須晋省謁憲迭經江亨管帶曁卑台官據約婉阻未允已於今晨鼓輪上駛。湖口知縣由台官溥禀（四月二十三日） 
[江督批定考騐外官章程南京]  
　　寗藩司繼方伯近將核議考騐外官章程詳復江督奉端午帥批云查近來仕途冗雜而尤以捐納保舉兩項爲最自非切實考驗不足以獎拔人才澄清吏治核閱所擬考驗外官辦法均屬切要可行具見該司辦事認眞深堪佩仰惟部章歷任重要差使統歸考驗辦法自係指現充重要差使者而言差缺事同一律。現在署缺各員自可援照辦理。至從前曾任實缺及曾經署缺人員現在院無差委即不在部章准免考試之列。所有此項人員除曾保卓異及得過明保欽奉傳旨奏奬者應聲明免考外其餘應令一體考試。以杜規避又正途出身向以五貢爲限廪增附未便援免。且該員等旣非文義不通則考試非其所難毋須咨請免考又應補人員自應仍舊照章序補。但當照月選到省入員例聲明准補後仍俟法政學堂畢業考試合格再飭赴任此外各條均即照辦除行蘇藩司外仰即移行一體遵照辦理其有應先行咨部之處並即會同蘇藩司酌核詳咨仍候撫部院批示 
[厦門罷巿風潮福建]  
　　二十五日下午厦門島美街肉店與某甲買肝鬭毆被巡士拿獲到局訊問甲供爲洋稅司用人警官一聞洋員用人即令起立不跪并呵斥肉店主人聲聲要辦肉店主供稱願罰洋一元了事警官不允時觀審者以曲在某甲衆己憤憤不平及至警官喝令用刑於是觀審之數百人。一齊哄閙。人聲鼎沸。幾致推倒公案。警官立刻退堂將兩造暫押一時各商家激於公憤。全埠罷巿。并分餅果約令次日均不開巿警官傳電話到道廈道劉觀察即委大令吳宜之出爲排解。并邀請紳董勸諭。絶無效力厦道乃將兩造提訊判結。令肉店主罰洋一元一并釋。放又勸諭各舖開巿至二十六日始照常貿易 
[京師近信]  
　　孫相國乞休未果武英學士孫家鼐前在假期擬奏請開去差缺嗣慶邸張中堂再三慰留。謂現在經筵將開進講乏人又資政院正値開創諸事尤爲重要若竟請退殊負朝廷倚任之意故中堂不復請開差缺矣。 
陸京堂設詞請退。陸元鼎前奉加恩以三品京堂候補之旨即思告病回南以初沐恩施殊多不便木敢奏請半歲以來資政院毫無所事自覺無謂擬即設詞告退。已與樞府商量而鹿中堂。則竭力挽留。 
[西報譯要]  
　　香港英商反對禁烟。五月初一日字林西報云英國國務大臣頒發訓條飭將香港烟館一律禁閉寓香英人以封禁煙館關係財政該大臣事前旣未咨問港地議政局又未先行通知衆人似有不合商務會代表施德華擬定辦法。特於二十九日開會集議。决定英國國會初七日之訓條港地斷難實行。一面將預算財政表告知英政府並由議政局商議整頓稅項之法 
美國承募蘇杭甬路債。泰晤士報三十日紐約電云匯豐銀行紐約分行宣告代募蘇杭甬鐵路債欵美金七百五十萬圓。 
漢口中日之感情。字林西報三十日東京電云漢口華商以此次小販暴動日人索賠損失其數甚微情殊可感擬大張筵席。以禮待之。 
裁判定律尙未批准。字林報載三十日紐約電云此間前傳美國國會批准在華裁判所定律之說實係不確。此事雖經催請兩議院速行議定而國會則尙未批准也 
俄國債票跌價原因。泰晤士報云俄國各種債票皆已跌價大概因俄議院批准黑龍江鐵路。且將在遠東復用活潑政策之故。前投資俄國之資本家均謂俄議院專制權將較前更甚云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[郵傳部奏改派湖南粤漢鐵路總理摺]  
　　竊湖南粤漢鐵路公司前經升任湖廣總督臣張之洞奏准派升任順天府府尹袁樹勛爲主持總理前國子監祭酒王先謙爲名譽總理前法部左叅議余肇康爲坐辦總理嗣袁樹勛入京供職路工籌辦需人經臣部奏准責成該路坐辦總理余肇康殫心經理旋經調任湖廣總督臣趙爾巽據該省紳商前閩浙總督魏光燾等呈請奏懇飭令袁樹勛暫回湖南主持鐵路事宜奉旨袁樹勛著仍充主持總理欽此欽遵各在案現據該省京官禮部署左參議右參議曹廣權等二十三人呈稱主持總理宜親身駐湘籌畫乃能奏功袁樹勛奉旨署理山東巡撫因難回湘堅辭路事會商另舉總理以資主持查有奉錦山海關道朱恩紱才識優長紳商信服懇請奏派爲湖南粤漢鐵路公司總理飭令回籍與余肇康及在事諸紳切實籌辦至朱恩紱係現任道員回籍辦路余肇康原充坐辦總理艱難創始獨任其勞可否仰沐恩施以重責成而資策勵等情並據袁樹勛函同前因正核辦間又據前閩浙總督魏光燾等代紳商領銜電稱袁樹勛赴任公舉朱恩紱接充總理請從速奏派等情前來臣等覆查湖南鐵路集股勘工在在爲難勢非獨力所能支亦非遙領　能辦旣據該省京外紳商等呈稱朱恩紱鄉望素孚充當總理必　措置裕如擬請改派朱恩紱爲湖南粤漢鐵路公司主持總理所有路事責成該員與余肇康悉心籌辦以順輿情而維路政如蒙兪允臣部欽遵辦理至朱恩紱係現時監司大員茲據該省紳商公舉辦路應否即行開缺以便回籍並與前失部左參議余肇康一並加恩奬勵之處恭候聖裁所有改派湖南粤漢鐵路公司總理緣由理合恭摺具陳伏乞皇太后皇上聖鑒訓示謹奏四月十九日奉旨奉錦山海關道朱恩紱著開缺賞給四品卿銜余肇康着賞還原銜餘依議 
分類新聞政界 
[文道禀辦統計處。安慶]  
　　徽寗池太廣道文煥近以設立統計處並開辦日期禀　督撫憲核示略云奉撫憲札開現在皖省調查局業經開辦亟宜先事統籌規定辦法中國於統計之學素少研求顧於全部分而握其綱維則綜核固難爲力於一部分而尋其條貫則探討或易爲功自應遵照部章各設統計處就該管事項擬定表格依類編訂隨時移送調　局除編制事項另飭調查局妥議章程札發各府廳州縣就近調查外札道遵照部章赶速添設統計處認眞經理仍將設立日期曁開辦章程詳報查考等因到道奉此遵查此案前奉撫憲札飭因茲事體重大必須遴選得人參酌事宜議定辦法庶可有條不紊名實相符科長爲一局所關尤難其選現再奉飭勢須迅速開辦查有中學堂監督候補知府李永鎭博雅勤明綽有餘裕堪以暫行兼辦業經札委並議定章程選用管股庶務各員就署内發審局修屋置器擇於四月初三日設局開辦惟是事係創始章未詳言細譯統計之名似調查各股中人數多寡欵項進出一切事宜凡關繫計學問題皆須詳列表格而羗無故實義究難知應請俟皖省調查局擬定表式頒發按欵照章移送庶歸一律而免紛歧（爲） 
[禀呈改良警務條陳蘇州]  
　　民政部考取畢業警察員施恩熙施應燧禀陳蘇臬略云蘇省創辦巡警學校設立警察己歷有年尙不能通行全省者因有不及警務資格之員弁混入當差站岡人員亦不振作精神注意一切於區内事實情形茫然無知敷衍了事仍與保甲無異徒耗經費省垣如是外府州縣警務吵問可知亟應切實整頓特擬呈警則十條禀乞恩准改良（禾） 
[蘇臬嚴查吸烟人員。蘇州]  
　　蘇臬左子儀廉訪移行本省各道府州縣局所略云禁烟一事迭奉明詔限期戒絶况英國已應允逐年减少洋十進口亟應認眞查禁以期早除痼習現擬先從官員入手無論現任候補有差各員凡有烟癮者限十日内自行呈明限期戒絶呈請派員暫行接代一俟期滿聽候驗明如己戒絶仍准回任回差如年逾六十及有疾病一時實難戒絶者准自行呈明開缺開差倘敢玩違定當參處（魚） 
[體恤解配人犯。北京]  
　　法部新章凡解配應行監禁或收所之犯帶有妻室子女强壯者責令在外工作衰老者照孤貧例給予口粮如有不敷由地方官設法捐濟仍比照法部現審人犯己結各案之例許令該親屬一日兩次入視若本犯毋庸監禁而子孫愿隨同在所習藝者并聽其便以示體恤現己通咨各省遵照矣（口） 
[派員考察鹽務。杭州]  
　　兩浙鹺務浙東二十四地向來額銷二十萬引今己大减浙西近亦大不如前運司惠都轉以鹽務敗壞至此不得不考察其所以致此之由以爲改良地步因即面諭候補運副湯仰舒劉鴻漸分投浙東西切實考察現湯分轉己出發浙西而劉亦須日内起程交涉 
[西人槍斃村童重案。長沙]  
　　四月二十一日有英國人偕同一跟丁游至湘省北門外任意放鎗爲該處農人喝阻該英人不聽反以怒目相視無何有某姓村童在菱田經過適爲鎗子所中登時倒地即已殞命旋經旁人驗視則額際中有七子該英人知已肇禍力疾奔逃卒由村衆追逐拘獲跟丁卽日由該童親屬協同團保鄰右禀報長沙新關並將屍身解驗經新關委員相驗明確正在詳請擬辦該英人願出金金乞予和息聞屍主旣不允許該處團鄰現已聯合七舖人民禀請澈究（金） 
[美商又在瓊州要求建築火水池廣東]  
　　美商三達火水公司近擬在瓊州建築火水池聞此舉係援德商森寳行在海口租地築池成案藉口於利益均沾要求一律辦理現督院己飭瓊州府詳查該地於民户商店有無危險迅速電覆以憑核辦云（如） 
[關道飭報敎堂清册鎭江]  
　　劉關道通飭常鎭通海各屬將境内 
 
 

Page 11

 
 
所有大小敎堂若干處座落何所分别天主耶穌名目及有無洋人常川駐堂等情一一查具清册詳細報告各州縣現己遵照辦理矣（眞） 
[南贛保案駁回（南昌）]  
　　贛南敎案出後迭經當道會商柏主敎立約賠欵議結而在事出力人員前經江督會同奏保現沈護院接京電以部議所保人員過多馬回擇尤保奬（曰） 
[貨攤閙事案賠欵己繳（漢口）]  
　　漢口貨攤與警兵鬨閙波及日商數家由日領事高橋君派日商六人調查損失確數已紀前報現悉已經議結共計償銀三萬二千四百六十兩馮巡道業將此欵交漢關道轉付日領事矣（目） 
[欠租霸耕之糾葛江西]  
　　瑞金縣李鍾氏控李澤遷欠租霸耕由敎士來函干預常經吳令將敎士原函並照錄復函呈請洋務總局察核奉批云查李鍾氏控案係屬民間詞訟與敎堂毫無干涉且李澤遷又屬臨訟投敎其爲藉敎圖訛顯非安分之徒該敎士董文霖竟致函干預殊違約章旣經該令切實駁覆姑免置議且案經該令秉公訊斷豈能任其翻異應如所禀飭令李鍾氏將原田莊屋起回另佃仍將李澤遷發押嚴管丨俟悔悟令其出具遵斷允結再行保釋（有） 
軍界 
[江督札禁軍界吸煙南京]  
　　江督端午帥札各協鎭文略云光緒三十四年四月十七日准陸軍部咨御史俾壽奏請禁止軍營吸食洋烟等因並抄奏到本部堂准此　武職吸食洋烟迭奉上諭嚴行查禁所有新軍及防練水陸各營均經通行各標營統領及各協鎭責成一體嚴查所屬官弁兵丁飭令遵章依限一律戒除凈盡不得因循觀望自外生成各該管上司亦不得敷衍故事循隱不報同干參究各在案茲准前因應再由各該協鎭及新軍各標營嚴密訪查如仍有逾限不能戒斷私行吸食者官弁則據實揭參兵丁則立時更換不得稍涉姑容一面遵照迭次飭查成案赶速造具册結依限彚送核咨倘循隱不報或敷衍塞責一經察覺定將各該管上司一併參處其江寗京口駐防各營旗應請江寗將軍京口都統轉飭責成恊領等員一體嚴查遵辦除分别咨行外合行抄奏札飭札到即便通飭各營旗一體凛遵辦理（爲） 
[十八協步兵回寗蘇州]  
　　梟匪擾事時江督端午帥曾派十八協步兵駐紮平望助剿現匪患已靖札調回寗己於前日拔隊啓程矣（草） 
[通飭練習行軍操法南京]  
　　江南新軍秋操舉行與否尙未發表是以寗垣督練公所舒清阿總參議仍通飭新軍各標營領管帶各將行軍操法及野外勤務各要術預爲敎練演習俾免生疏（魚） 
學務 
[存古學生之自由蘇州]  
　　蘇省存古學堂分内外二班内班三十名留膳住堂無事不能出外外班三十二名早至暮歸學規亦頗鬆懈茲有内班生五人因不耐拘束禀請蘇撫補入外班業蒙允准遺額即以外班前列之徐棣華陳作楫補入其餘三名由提調劉歌雅查有未經到堂之張煥包文華徐有成三生禀請補入併傳諭外班諸生如有未便之處准予每日來堂上課後帶回自習蓋以外班中亦多有未到者（草） 
[提學使注重國文蘇州]  
　　蘇省毛提學以大小各學堂類多偏重西學荒廢國文因傳諭各監督及提調堂長敎習人等嗣後諸生學業務須中西並行不得偏倚並於十月二十八日起親詣大小各學堂詳細查騐一俟省中查遍即當出轅赴蘇松常鎭太各屬查閱（魚） 
[查復汪敎諭並無敲詐等事浙江]  
　　前據開化縣拔貢程午雲等禀控汪敎諭辦理學堂腐敗與汪瀾朋比爲奸經批府飭縣查復茲據開化縣查禀云該敎諭辦理天香鍾峯兩學堂及勸學所總董均先後公舉皆盡義務不支薪水去年禀辭曾由學界禀請挽留若非品端行廉安肯請留礦務甫經批准亦無攬礦情事學堂租息由余董超勲爲庶務汪董瀾爲租務董各任其事並不由汪敎諭經理販買民女養署爲妓學門如巿一節該敎諭治家勤儉眷屬專事女工惟勸學所設在學署宣講閱報學界中人前往人多如巿並無養女爲妓情事其敲詐學生夏槐及罰欵關說均無其事常函邀原控程午雲來署詢問據稱居住西鄉相距百里學堂公事向未經理何敢以懸揣之詞附和上控禀首列名不勝惶駭等因提學司批謂旣據查明汪敎諭並無敲詐包攬把持各情弊原控名列禀首之程午雲已面稱出自揑冒應均免予置議仍傳諭認眞整頓期收成效（矣） 
[調查餘姚學堂情形浙江]  
　　餘姚縣高等小學堂舊敎員管理員不服改良經縣禀由提學司派委沈省視學前往調查茲據會縣查明禀復略謂所設董事係沿書院舊例以十二人作三年輪値每年四人一司銀錢一司新田租一司老田租一司膏火均無薪水每年所用數千金因高等小學内附師範講習所初等小學及南城初等小學悉在其内是以用欵較多現准一律辭退遵飭仍聘程胡二敎員擔任敎育並堂長一時乏人暫由敎員兼任一面公舉優貢生朱續基例貢生蔣懷清爲襄理員各盡義務不支薪水另用司事一人經理收支學生由城鄉各學堂考升共錄取合格四十八名已於四月十六日開學舊敎員兼理員尙無劣跡且各董事並不支取薪水亦無侵蝕情弊情尙可原請邀免查取職名奉提學司批旣據遵批整頓妥善其舊時敎員董事應否從寛免予置議候撫憲批示（有） 
[高等學堂接辦專門科杭州]  
　　浙江高等學堂豫科畢業後本應接辦正科吳監督以京師分科大學尙未設立正科生無可升送擬即參仿高等專門學堂之制酌量變通當擬定課程表呈請浙撫轉咨學部立案茲據咨復照准並删定課程謂第一類普通學較少崦於第一學年即參加專科至第二類則於第三學年始有專門科兩類辦法未免參差且第二類課程中機械工學採礦撰礦學等僅各占一學期應用化學僅占兩學期爲時過短恐有專科之名無致用之實應飭各延長一年於第一類之第一學年及第二學年專注重國文及外國文第二類之第一學年第二學年專注重各種高等普通學第三四學年則注重專科庶學生於普通學旣有根底專門學亦確能致用等語現吳監督己酌量改定第一類爲法政專科第二類爲格致專科以副名實並聲明高等生係三年畢業現叅酌專門照章延長一年將來畢業應請略加優異以昭激勸（元） 
 
 

Page 12

 
 
實業 
[禀請開辦農學會湖南]  
　　湘省安鄉縣農業學生國棟等擬倡辦農業學會所需欵項以該縣自癸卯年起於糧銀每兩加收百文稅契每串加收一分合計一千餘串提歸西路師範作用其後西路以鹽欵酌撥充足此欵免提遂爲歷任侵蝕爰於日前具禀提學司請將此項加征提充農學會開辦經費昨經吳提學批飭該縣查明稅契加收從前定章如何西路師範是否現已免提所稱侵蝕是否屬實據實詳確禀覆以憑核奪（目） 
[純銻鍊廠認股之踴躍湖南]  
　　湘紳楊哲子京卿王莘田觀察梁令璧垣大令等現就省垣創設華昌鍊礦公司已在法國聘請工師訂講機器來湘開辦提鍊純銻並議將梁令及中路礦務總公司所管益陽縣久通銻礦公司礦山器物等作爲股本洋六萬元歸入華昌公司辦理此外尙須招集股本二十四萬元合成三十萬元己於去冬經楊京卿在鄂面禀前鄂督趙次帥准由湘鄂兩省撥借官欵五萬元暫存漢口銀行電知法國作爲購買專利權敎授法機器等項之用並在漢招集商股七萬元已交二萬餘元湘省紳商先後認定七八萬元楊京卿於本年二月入、 
京之便由南北洋招得股本八萬元其北洋之四萬元已於日前電滙到湘該公司現在就左右附近收購地址擴充廠屋目前尙在提鍊生銻一俟機器運到洋工師來湘即行改鍊純銻矣（相　） 
[租界裝置電燈桿綫鎭江]  
　　大照電燈前被工部局阻撓未能在租界推行目下己與該局董商議妥洽業由公司選派得力工匠前往界内竪桿掛綫矣（眞） 
雜記 
[商會廣告傭工辨别俄幣。烟臺]  
　　烟埠商務總會近接海參威華商總會來函内叙威埠律禁私貨凡私帶假俄帖假洋銀之華人被俄官查出送押警牢或即罰作苦工自去年以來華商屢次獲罪被罰現在進口時搜查尤嚴懇即詳爲轉諭切不可貪圖微利致干重典日華商無知苦工及小本營生者初次來威俄幣眞僞難辨稍不經心一被查出身入牢籠可憐可哀伏望遍行曉諭周知毋蹈舊轍等語近聞商務總會已廣發傳單謂到威口作苦工者勿携帶假俄帖假洋銀圖小利以遭大禍云 
[海盜頭目成擒。鎭江]  
　　海州海盜頭目左小六子在冽子口地方糾集盜匪乘坐沙船多艘往來攔刦前月强搶山東洋商豆餅船隻經德國駐紮靑島洋員電由魯撫轉電江督飭據海州查明確係該匪爲首通飭緝拿在案現由江北巡防隊哨弁宋金城將該匪拿獲並同獲淮揚巨盜陸魁富一名當即送交巡防營務處從嚴審辦（必） 
[元和縣丞被控查辦蘇州]  
　　駐紮角直鎭元和縣縣丞葛敬年與本地紳董不睦時有齟齬茲經該鎭紳董曹宗溥等列欵控告奉藩司飭府派員查明屬實立即撤任派委補用縣丞湯東暉前往接署一面詳請咨革並札飭元和縣提集人証審明詳辦（州） 
[斐州華工回國烟臺]  
　　前報紀斐洲輪船將到芝罘一節已於上月二十六日下午三句鐘入口停泊島外中外辦事各員及保工局差役各赴北島點卸工人（木） 
[裁撤禁煙局常州]  
　　去歲禁閉烟館即在崇法寺設立禁煙總局由府委汪二尹駐局收買烟具詎開辦至今並無烟具前來售賣近來崇法寺兼有留防營駐紮故由官紳會議將該局裁撤 
[劇談]  
　　日本青年會音樂會之特色。音樂會之舉行海上亦數見矣。而未有如日本靑年會之盛。日本青年會於上月晦夕假中國青年會會所。開音樂會。觀者頗衆茲略述焉 
[一影戲]  
　　行動活潑。鬚眉畢現。時而游戲。時而莊嚴。時而悲慘。洵奇觀也。其最足以動人情感者。莫如救火一片。一室被火火甚烈。一婦人及在抱之孩。未及出走垂斃矣。救火者破窗而入。負之以趨得免。復於烟燄中躍入。出其小孩由是两人卒以保全。 
[一中國戲法。]  
两手持捧均長二尺許。其細如筆。上各置一小盆。旋轉不已。而若人或翻肋斗。或以手向後。或將身倒豎。两棒盤旋左右。而两盆子終不脫落。可謂絶技矣。 
[一奏琴。]  
　　四日人合奏胡琴。三女一男。並坐調弄。音節和諧。與中國古樂相似。亦美觀也 
[一悲劇。]  
　　有一西印度人。手持大斧。迷路腹飢甚。遇一白人救之。一日。白人爲印人所獲。印皇欲殺之持斧印人謂此白人有救我之恩不可殺。印皇不從。持斧之印人即長跪曰殺此白人不如殺我。印皇亦欲殺之白人以身護之。印皇感其義獲免 
[博物談]  
　　奇器出土。 
貴州古州城外河街廣東陳順昌號。與苗人購得一極古之銅鍋。重十餘斤。價錢二千文。初亦不以爲異也。旣而貯以冷水。忽起細泡。用手摩擦两耳。卽發異聲。如風琴。如蘆笙。如吹牛角。其聲嘹亮。可聞里餘。鍋内冷水細泡忽然如沸。水勢濺跳甚高。水面四圍成八角形。惟餘中心不動。黔省官紳士庶。相率往覯。均嘖嘖稱異不置。博物者摩挲良久。斷爲古代苗王之物。今由土内挖得者。眞希世之寳也。 
[附鍋式。]  
　　鍋式如此。徧體青綠。两耳有魚形紋。文字剥蝕不可識紀者曰。古代之鐘鼎彜噐。大半由鄉野之人。出之於土田榛莽。一經學者之搨釋。吉低文字。遂爲世重。今貴州之古銅鍋。文字剥蝕。不可辯識。未知與彜鼎何如。然後世必有張敞鄭衆其人出而考古籍。釋奇字。以供嗜古家之搜索者。吾聞阮文達之言曰。古器金銀之至精者。氣不外洩。無青靑綠。其有靑綠者。金之不精。外洩于土者也。嗚呼。此古銅鍋而眞可寳貴也。何以徧體靑綠哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（三十一）]  
　　西泠悟痴生譯福鼓掌曰。洵如君言。不但此犬不足慮而得斐君爲後援。彼之黨羽雖盛。予亦有策制之矣。煩君邀之。速來計議。蓋明日過後。卽禮拜矣。語畢起身作書。書畢謂波士倫曰。據勞脫秘函。使君勿往。然予攻擊之法。擬用三路不知雷君爲彼黨匿於何處。倘攻此一路。而雷君適在其内。豈非玉石俱焚。予頃思得一策。非君往不爲功。未知君肯冒此險否。 
波曰。君豈以予爲懼險之人耶。但使此行。能贖前愆。命且不惜。何况冒險乎。福曰噫。不意君。與勞脫。見義勇爲如是。可稱雙俠矣。予之大意。俱在書内。君閱之自明。但臨機如何。應變如何。則在君之自爲。非予所能。逆料也。然見勞脫面後。决煩。與之暗謀。潜通一信與予等。君其切記之。 
波曰。此爲緊要節目。奚待君囑。因視其書云。 
愛姆生悉。予得汝來書。謂將汝會友放還。汝亦將雷斯屈來送返。從此兩無侵害。在汝之意。以爲平允極矣抑知汝黨之被獲者。雖逸去二人尙有十人在禁。以一數而易多數。無是情理。然汝果遷善改良。予亦何爲仇視。今姑如所請。先將已逃就獲之波士倫一名釋回。汝赶將雷君送出。以觀汝之踐言與否。汝誠能永離倫敦。成予之志。則彼十人。予決設法保全。是否速覆。下署福爾摩斯白。 
波閱書訖。洗去易容藥水。換著原來服式。將書藏好。濳自下樓而去。須臾李師德邀同斐蘭脫來訪。福迎入客房。彼此握手爲禮。斐曰。密司忒福爾摩斯。予耳君名久矣。今得李君之介紹。獲聆敎誨。甚愜鄙懷。如有需予臂助之處。予甚願爲君効力。福曰。深謝君。惟愛姆生之機智。倫敦實無其匹。予平生所遇勁敵。覺除莫掌敎外。未有如是之因難者。予雖得勞波二人爲内應。然其布置之密。伺察之能。逈異導常。若不得君爲後援。恐無以制其死命。且恐漏網者之多也。斐曰。然則君應如何辦法。福曰。予於本月十二號。即禮拜一。與波士倫出外。察訪伊等巢穴之所在。見海邊曠野中。有無數廢塔。皆作立。錐形。獨有一塔高聳。其三面有草。惟向東臨海之一面。絶無草跡。下甃靑石一方塊。甚滑潤。似有人常過其處者。未知其地何名。 
本埠新聞要事 
[西報對於警察爭界之議論]  
　　初一日字林西報云寳山縣屬警察二人攔入租界西捕逮入虹口捕房拘禁警察總辦汪道函請英領事轉飭捕房開釋並允於星期五日解送公堂聽審於是捕房乃將二人釋放不意汪竟失信屆期不肯交出罪人自食其言將來華官與西員更多交涉蓋汪行不踐言實爲蔑視國體凌辱外人宜以外交方法謀所以善後之策則開拓租界之舉今更迫不容緩矣警察西捕爭界衝突已非一次不可不及早設法以杜將來之紛爭而尤不可使界外華人謂一道台可以挫租界之權力而毫無顧忌也若釋出之警察不送公堂而吾人對於汪之食言又不籌補救之策則在上海鄰近之處吾人國體所受之損失實非淺鮮補救之策維何曰惟有推廣租界俾免日後再有如汪道其人者及無紀律之警察擾亂租界和平秩序也 
按此亦西人一面之詞 
[犯人閙監三誌。]  
　　監犯大刀關勝（即徐關勝）近因附和盜犯陸開錦在監爭毆由本縣李大令提訊重責裝人站籠旋因觀者擁擠仍飭開放前晚十二點鐘大令又密提徐關勝到案訊究徐一味求恩大令謂爾惡跡昭著上憲飭令照土棍例站斃遂命裝入站籠仍復示衆詎該犯受責後己力不能支站至二時許即己氣絶遂由看役禀知大令諭飭放下昨晨徐妻顧氏同尸弟徐雪濤投案禀請免再相驗大令准之遂飭具給收殮李大令以演唱花鼓淫戲本干例禁此次鬨獄之前竟有在獄備酒招雇婦女演唱情事該婦女等法地犯法亟應究辦業己飭差查提務獲懲辦 
[保護洋商購辦蠶繭]  
　　駐滬義國領事照會蘇撫略謂義商挾資赴蘇浙一帶購辦繭子歷蒙飭屬保護在案茲届繭巿義商欲赴無錫江陰一帶購辦繭子現在内地匪氛不靖應請轉飭各該地方官照約保護等語聞陳伯帥業已轉飭各地方官一體遵照矣 
[永年保壽公司十年報告]  
　　永年保壽公司扣至本年三月三十一號已開設十年所有該公司一切辦理事務及賬目等項業於華歷四月二十九日下午四時半在五馬路該公司寫字房邀集各股東逐一宣示謂去年中國他期商業均無起色而公司保壽生意獨較往年爲優自去年三月三十一號起至本年三月三十一號新至公司保壽者共計保費銀九百十九萬三千八百四十五兩較之上年多一百二十一萬九千六百二十六兩惟公司祇保八百六十三萬零三百十八兩其餘五十六萬三千五百二十七兩因保壽之人體質孱弱是以辭退現查公司自開辦以來所發保單共有一萬四千五百七十五號計銀二千五百十九萬四千零七十三兩去年至今年所收保險費計一百九十七萬七千八百九十五兩八錢四分比上年多二十七萬零一百七十六兩七錢九分此外又有存出各欵所收利息銀二十四萬二千六百七十二兩五錢三分現公司一切賬目均已結算清楚共存銀四百四十四萬六千零二十七兩三錢一分均經查賬人查明毫無錯悮統核公司開辦之前五年所有 
 
 

Page 19

 
 
保費祗約近七百萬後五年則有二千五百二十萬之多云 
[煤炭公所議舉董事]  
　　煤炭公所向由陳董樂庭主持今春陳董以事辭職前月二十五日各同業在公所會議决定舉一人爲總董并舉幹事十數人現方調查同業執事公發選舉票定於初十日當衆開筒 
瑣事 
[城内]  
　　浦東盜案。○浦東曹家路口同和典當上月二十八晚突來盜匪六七十人用軟梯越墻而進持刀恐嚇任意搜刮共被刦去衣飾銀洋約値銀二萬餘两業經報知川沙廳勘驗屬實昨日備文到縣請爲協緝其所失首飾招牌係劉天成張發鳳周信和萬泰蔡信昌喬德華包永興等牌號爲多云 
淫棍監斃。○輪姦金田氏之李漢章取禁縣署内監在案前晚病斃當由李令禀報滬道札委海防聶榕卿司馬蒞驗屬實即飭備棺收殮發壇候領 
難兄難弟。○搶刦米船之王阿盤由縣捕陳昌拘獲解縣審訊王供有船一只二月廿八被胞弟根全竊去由某甲爲首開往搶刦白米三石小的未往弟已管押案下求宥判押候提同根全質審 
伊誰作劇。○陳桂興因大門上被人塗糞疑係鄰人車九郎所爲將車毆傷控由浦東總巡局解縣訊驗車受傷屬實判陸交保俟傷愈再訊 
梟盜順供。○蘇垣清鄉公所發回之梟盜曹勝友早已劃供前晚復提朱開眞復訊亦已供認蓋印指摹還押候示 
分别遞解。○無錫流氓錢瑞生甘泉竊犯張德勝均在改過局収押期滿解縣發落判分别遞解回籍 
冐充探夥。○陶春山前在邑廟花園冐充總工程局探夥指唐有寳爲竊賊索詐銀洋茲被巡士將陶唐一併拘至中區警局由游巡官提訊判陶責二百下交保唐無于省釋何謂清道。○清道夫黎郁文不守定章將所挑之垃圾任意傾倒茲被查出禀知中區警局遊巡官判笞責一百板如再違犯斥革不貸 
官事。○日本欽使胡惟德商約大臣盛宣懷法部主事陳頌文昨均到道拜會金山縣知縣蔣清瑞昨由洙涇乘祥安小輪來滬發審局帮審兼辦膏捐委員陳翼鴻貨捐局總辦金兆藩會辦向傅桂會丈局會辦劉濟清通判戴祖治知縣龔鴻揆貨捐局查驗委員沈炳忠公共公廨 
讞員寳頤上海縣李超瓊二路二區副巡官楊象離昨均到道禀見巡防五營隊官章豹文禀請病假五天縣丞吳文炳禀謝奉委隨辦洋務交涉差 
[南巿]  
　　旋逃旋獲。○城内一路一區巡局查獲竊賊王長生鎖示海防署前昨日午後忽乘人不備逃至城外旋由探夥查獲解至工程局立傳該處地甲到案飭令帶回究辦 
和尙戀家。○滬道蔡觀察訪悉僧人永清在松郡誘拐婦人姚任氏來滬匿居南巿石街當卽照會總工程局知照南區派令巡長至海寗菴附近張廢生家將該僧等查獲並搜出淫畫烟具等物連同同居之楊福順一併解局由孫明府提訊楊供永清與該婦同住日出夜歸每日飲食由海寗菴送來張供永清係小的之弟自幼出家去夏永清到小的家内探視被南區查獲奉判不准來往今又濳回咎實自取求宥明府問該氏是否田永清拐來答稱該氏本夫姚某早已故世再醮小的訊之永清及姚任氐供均含糊判一併送縣訊辦 
誘令捲逃。○鴻春園茶館主婦孫朱氏扭控蕩婦張高氏即二阿姐串同李阿福誘令義女阿新捲逃出外經工程局孫明府審訊張高氏供李於正月份起在婦人處借屋同住阿新時常往來李供認與阿新在張高氏處借房騙姦今聞阿新巳被氐之姘夫張錦坤領往東洋曾由宏茂昌襪號夥袁根生並氏女巧貞等前往通信將衣包等物在窗口抛下小的實不串謀求宥判李戒責一百五十下氏戒責五十下一併收押限交阿新到案袁從寛交保 
賴債誣姦。○住居高巷頭之潘小寳前晚回家見其妻許氏與車夫陳阿寳同宿當卽拘送工程局請爲訊究陳供前往索欠寃被誣控求察判潘還洋一元六角陳斥退不許再往 
[閘北]  
　　是否誣良爲盜。○寳山縣捕夥陳金才緝獲盜犯葛松濤曹家興及窩盜之苗博氐解至巡警總局請訊據供陳向伊等硬借不遂誣指爲盜判氏交保葛曹還押陳發交三路一區分局看管候查明核辦 
無賴奸謀。○無賴施阿瑞昨在閘北行兇巡士董策向之勸阻施竟逞蠻擬將董拖至租界以圖壓制適有落差巡士李漢雲經過帮同拘住解至總局請究聶司馬以施堅不承認判押候查明訊辦 
拐案送縣。○郭蘭秀控胡崇德胡田氏拐匿伊孩一案迭經巡警總局聶司馬研訊不認昨飭送縣訊辦 
[新租界]  
灑水馬車肇禍。○昨日午後工部局五十五號灑水馬車在泥城外灑水忽然溜韁將某西婦東洋車撞倒碾傷駕車之少卿手上亦被擦傷後跑至跑馬廳内始被印捕拉住 
[英租界]  
　　並非匪徒。○崔國海前被包探姜長明曁寳山縣捕夥指爲匪徒拘解至公廨判押在案茲詢據寳山縣函復查無犯案情事昨因提案判崔先行開釋候提犯案之張小六子到案再行質訊 
不復交保。○德發洋行　新關管理稅務之曾樹森欠銀不還經公堂訊判交保在案昨解復訊判曾暫行留廨候核 
移提拐匪。○鎭江人沙德高控曹卓氏宋阿福串拐伊孩一案昨丹徒縣差役持文到廨請予帶回審辦中西官判原被一併帶去保人受累。○劉矞卿虧欠魯麟洋行巨款案内之張子善昨奉公廨提同劉母李氏曁伊夥陳阿嘉復訊張供劉係伊父張福堂所保判張陳分别交保尋劉到案訊奪劉李氏還押候核 
預備拍賣。○德商順發波彌文賺信美隆並粤商寳興英商錦隆等洋行控河南路懋昌洋貨號主劉瀚市定貨不出經公堂飭將該號發封在案茲西官照會公廨請將該號啓封拍賣攤償寳讞員准卽飭差協探於昨日將該號啓封所有生財貨物均交付魯意斯摩洋行查收以便定期拍賣 
押犯兇横。○福州路老巡捕房押犯余仁福王阿三向同押犯人王阿四陸阿甫剥衣由看牢華捕查見禀知捕頭解廨請究判余王两犯各加押捕房两月再犯送押西牢 
各有不合。○陳桂生向王小林折梢控由捕房解廨訊究中西官以各有不合判陳交保具安分結斥釋又兪葆章兪王氏與陳鵬飛互扭拆梢訊知陳亦有不合判押二月火警。○昨日午後五點餘鐘北浙江路同昌祥染坊後面某姓家失愼焚毁房屋两間公堂瑣案。○竊犯馮長發由新閘捕房逃逸後茲又緝獲判照原斷加押西牢年半期滿逐出租界王香才竊陳來生衣物押西牢半年逐出西崽章蘭卿等串竊洋人金絲眼鏡等物一併交保限一禮拜交還原物陳生江張江泉串竊德律風公司電線售於丁和尙　陳押一月張押两禮拜丁押五天雉妓王二寳在途拉客罰洋十元如違改押張之淵不還朱升借欵控奉傳案判候過堂訊理過犯張阿三復至租界竊陳阿福押店衣服押西牢一年逐出 
[美租界]  
　　小王瓜子。○有混名小王瓜子者前因與馬夫口角開槍誤中行人張劉氏腿際在逃未獲羊晚又紏同流氓多人向格州路成衣匠王金生拆梢不遂搶刀行兇將王戳傷數處當卽由捕拘獲押候送究 
汽車傷人。○某西人乘五十一號汽車至西華得路撞倒行人吳瑞弟碾斷足骨由該 
西人將吳送入同仁醫院求治吳弟友仁投控捕房准即飭　查辦 
 
 

Page 20

 
 
調戲婦女。○洗衣司張雙雙至塘山路畢安蘭家調戲畢妻任氏由畢報探拘獲捕頭姑念初犯從寛斥釋 
日人逞兇。○在蓬路開設荳腐店之日本人將歇夥兪瑤生毆傷頭面鼻梁等處報知捕房飭探查辦 
茶肆聚賭。○西華得路一千三百十九號間牌某茶館違章聚賭由捕禀明捕頭飭探至公廨請單傳訊 
[法租界]  
　　珠還合浦。○生記字號寓客王安平失竊珍珠數百粒疑係成衣匠宋仁元所竊控由公堂判押候查在案茲經包探訪悉此案寔係積竊張文奎所竊贓寄兪松濤處巳由兪妻李氐售去三十五粒當卽禀明捕頭吊到原贓將張及兪松濤夫婦一併解訊判贓交失主具領張兪等一併還押候再訊辦宋無端被誣着原告債洋十元當堂開釋 
伊誰播弄。○林兆榮控朱阿三圖賴顔料貨洋六十元昨由公堂提訊朱稱小的所開之染坊係向李周氏租來顔料貨係由前主虧欠小的並不預聞周氐稱此欵係已故夫弟所欠業已調妥有據呈電司馬閱看呈據是林兆榮之工部局月捐捐票實屬荒謬判氏朱一併交保限两禮拜理清 
偵探違章。閘北巡警局偵探李萬發晚將方應才軋至某茶館盤詰來歷後爲某包探查知以其自違警章一併拘入捕房解廨請訊判李交保候查明再核方斥退 
拆梢行兇。○陳友桂向某甲拆梢不遂用刀戳傷經捕房將甲送醫療治陳解廨請訊判押候醫愈解案再辦 
國外新聞 
[美艦隊行程詳報]  
　　四月三十日東京電云據現泊長崎之美國萊恩巴旗艦艦長報告謂美艦隊定於六月初九日在舊金山啟程經火奴魯奥克倫雪黎梅爾旁奥爾培萊等處於九月初七日抵飛臘濱島九月二十三日可抵長崎駐泊七日分兩隊啓程一赴吕宋一赴厦門十一月初五日可抵該處十一月十一日開赴吕宋三日可到於是兩隊復合至回大西洋之期尙未議定 
[美兵部大臣辭職]  
　　四月三十日東京電云華盛頓電稱兵部大臣塔虎脫行將辭職己簡定前任駐日公使羅克繼任 
[英皇遊俄之志願]  
　　四月三十日倫敦電云英外務部大臣葛雷近在下議院演說英皇遊俄問題謂兩國友誼於英俄協約可以概見英皇此行並無商訂新約之意不過欲藉以固兩國之邦交耳 
[台灣糖業近聞]  
　　據官塲報告今年台灣出産之糖共一百十五萬担雖甘蔗收穫不甚豐富然因糖價高漲故各糖業公司之贏利咸謂當較上年增多云 
[英首相受謗P ] 
　　四月二十五日倫敦電云英國自由黨對於愛斯奎士首相屈服女子要求選舉權之舉責言甚多以上譯字林報 
[美艦試炮續聞]  
　　四月三十日紐約電云聞佛洛里達鐵甲艦昨日用塞闢克灣爲炮靶以試阿開塞斯戰艦十二口徑大炮頗能禦火譯泰晤士報 
[俄國戰艦出險]  
　　初一日倫敦電云俄國戰艦大彼得於數日前在里佛爾地方擱淺茲已出險矣 
[法總統離英]  
　　初一日倫敦電云法總統已離倫敦 
[忠諫英皇]  
　　初一日倫敦電云英國工黨及下議院急進黨因俄國時有暴動且其政府之性質與英大異故公請英皇勿以正式之禮游俄 
[暹羅親王覲見德皇]  
　　三十日栢林電云暹羅周番曼親王於德皇在撲斯丹閱操時曾被召見 
[德報評論英法聯盟]  
　　三十日柏林電云德國各報自巴黎台姆泊司報論英法聯盟以後均評論此事謂英法邦交斷不因法總統倫敦之遊即有聯盟之舉且不信有英俄法三國合盟之說 
[英皇赴俄之期]  
　　三十日柏林電云英皇將於本月十二十三兩日在俄國里佛爾駐蹕 
[美人擬獨占菲島商權。]  
　　華盛頓訪函云美國製造家於二十一日在華盛頓集議主張菲列濱島不許外人共沾利益並研究推廣遠東美州商業又提議菲列濱稅則事務按巴黎之約西班牙可在菲島經商所享權利當與美國相同該約於今年西十二月十號期滿此後國會必須另立新稅則故今日該會决議如不减稅項則美國當設法使菲島之商權爲美商獨享云以上譯文滙報 
[來函]  
　　法電車公司來函 
頃閱貴報登有敝公司電車肇禍及償給修理醫藥等費查此事全　子虚敝公司電車於是日並未肇禍想係訪友傳聞之悞望爲更正 
 
 
 
] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[近四年海關鴉片入口總數之比較]  
　　入口一九○五年一九○六年一九○七年一九○八年曼爾華（印度）三四三○担二二七一担三三二五担三○一五担配脫萊（印度）一八七六担二五五○担二六九一担二四三九担培萊納斯（印度）一四一○担一五一四担二○○一担一三○○担波斯六担二四担一担一担烟膏一之五担一之六担一之二担一之五担本國四二七三担三七八六担一六七六担四五五七担 
[本年春季鴉片轉口總數]  
　　曼爾華配脫萊培萊納斯 
担箱担箱担箱 
牛莊○ 
天津二一二一一五一八 
烟台四四三三四七五六膠州二二一一長沙 
漢口二二二二五二六二 
九江三八四三八四七八 
蕪湖五四七五四七三三 
南京九八九八八六一○ 
鎭江七四三七四三五六 
杭州三二五三二五三三一二一四寗波三六四四六四一○三一二 
温州二一二五 
香港 
總數二五○八二五○八二○七二四八六○二七路股報告 
[甬屬集股處已繳股欵清單]  
　　生記一百股一百元景福銀樓一百股一百元師儉堂葉二百股二百元陸聖汭二百股二百元湯白瓦宦五百股五百元義記一百股一百元潘炳昌一百股一百元何裕生一百股一百元長生同義會一百股一百元莊錦榮一百股一百元壽康莊五百股五百元邵夏林一百股一百元潘文瀾一百股一百元九章綢莊一百股一百元阜昌參號一千二百股一千二百元集義公所 
一百股一百元元昌參號一千股一千元朱安記一百股一百元葆大參號五百股五百元同德堂一百股一百元魏景山一百股一百元張安瀾一百股一百元德記二百股二百元木業長興會一百股一百元昌記二百股二百元盛寳田一百股一百元阜記一百股一百元兪慶堂一百股一百元同昌參號二百股二百元鈞康莊五百股五百元養眞參號二百股二百元篤慶堂五百股五百元德潤亨記參號一百股一百元王養安三百股三百元豐大參號一百股一百元思愼堂袁三百股三百元陳康鋆一百股一百元庶康莊六百股六百元思義堂五百股五百元葉洪濤五百股五百元藍橋别墅二百股二百元志大莊三百股三百元施明德一百股一百元武棣森五百股五百元林文光一百股一百元徐仁德一百股一百元陳恒欽一百股一百元再記一百股一百元北慶雲一百股一百元崇記一百股一百元費文元二百股二百元同義會堯記一百股一百元楊慶和福記一百股一百元同義會耀記一百股一百元楊慶和久記二百股二百元張茂章一百股一百元南鳳祥和記一百股一百元寳大莊一百股一百元老鳳祥慶記二百股二百元陳瑞海一千股一千元董咨生五百股五百元薛鶴記一百股一百元劉子玖一百股一百元應子雲二百股二百元存聚積敬堂二百股二百元顧文記一百股一百元趙維記一百股一百元李善祥二百股二百元李耿齋一百股一百元陳文鑑三百股三百元陳紹位一百股一百元鄭亦梅一百股一百元尹耕莘一百股一百元史悠鳳一百股一百元凌雲扉一百股一百元著雅堂一千股一千元朱福海一百股一百元王興記一百股一百元鮑倬雲一百股一百元周寳記五百股五百元黄玉記二百股二百元張祖記一百股一百元 
中英藥房一百股一百元張餘記一百股一百元恒昌祥二百股二百元顔三近一百股一百元陳德泰一百股一百元 
[蘇路公司認股絡繹]  
　　本商會館干蘭屏譚鶴川二君經招盈豐三十股順康久記四十股新順泰三十股裕豐三十股寅記三十股愼昌泰五十股協生二十股鴻源二十股易大華記二十股豐記十股萬興十股王仁記十股益昌十股元興三十股廣茂二十股通泰十股椿源三十股全記十股萬茂二十股協成十股駿昌二十股森康十股正豐三十股戚培榮十股森和昇記五十股黄春記五股趙酉記十股共五百七十五股干蘭屏經招恆昌三十股正裕三十股恒豐仁十股恒豐義十股恒豐禮十股恆豐智十股恒豐信十股裕昌三十股共一百四十股 
 
 
 

Page 27

 
 
   
 
 

Page 28

 
 
   
 
