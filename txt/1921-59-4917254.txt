# 1921 - 59 - 4917254

 

Page 1

 
 
   
 
 

Page 2

 
 
   
 
 

Page 3

 
 
時評 
[同式之消息（冷）]  
　　凡有惡耗其繼必得稍佳之耗而後真惡乃實現焉此近年以來千篇一律之消息也璧如庫倫始則來攻繼則敗敵終乃失陷譬如皖直始則交惡繼乃調和終至交戰故凡一内閣之去職也始則辭繼乃留終乃去一問題之發生也始乃謡繼乃闢終乃証實 
　　然而較好之消息則又反是始若必成繼尚有望終至烟消而火滅矣譬如南北之統一譬如裁兵譬如理財譬如自治無莫不然 
　　此無他此乃由於好務名而輕實心有餘而力不足以欺飾爲能以張揚爲豪之故也故事雖萬變而其所由之途逕則一靜觀時局者每能分類而預算也 
 
 

Page 4

 
 
   
 
 

Page 5

 
 
   
 
 

Page 6

 
 
[北京電]  
　　某總裁條陳對蒙計畫不先攻庫先將重兵集合於南之叨林東之巴彦北之後地西之西庫倫然後傳檄活佛令其驅逐俄黨出庫否則實行包擊玉石俱焚在中央敎而誅之在被脅者亦有團圜餘地因庫倫缺糧不攻自破且免匪勢蔓延於各盟旗參陸處今日討論此案（七日下午一鐘） 
[北京電]  
　　駐赤領事電京據赤政府調查（一）庫倫俄黨係謝部計三千五百人近各處加入者不多（二）蒙匪約九千餘槍四千枝（三）庫倫内部甚複雜并無何等整備（四）日本援助舊黨係秘運少數手槍等物并無多額軍火（五）蒙人亦慌恐因前在叨林後在後地皆有國軍（六）將派騎兵繞至叨林南方以牽制國軍前進查以上情形係赤政府派員至庫探告因之赤政府視庫事不如前之緊要 
[北京電]  
　　政府微（五日）電新楊云庫倫出兵新疆旣屬困難請就尊電原旨再加兩營至科布多以益科防中央對庫决定於援軍齊集叨林再行總攻擊新邊舊黨近情及科布多所聞庫黨情形如何希電告（六日下午五鐘） 
[北京電]  
　　傳康有爲昨晚抵京寓奉天會館（七日下午七鐘） 
[北京電]  
　　新楊電俄黨勾合蒙匪佔據庫城此間距庫綦近巳覺風聲鶴涙現該黨宣言攻取西部作彼後援運輸之預備倘竟南犯應如何設防望速示遵（七日下午七鐘） 
[北京電]  
　　院電張景惠云王佐才克復叨林東廟賞三千元陣亡官兵從優議卹（七日下午一鐘） 
[北京電]  
　　某系起草一稿求吳佩孚出面拍發反對選舉吳未發卽見報上載吳反對選舉電知受人利用當將電交某秘書交還某系謂盧浙督巳放兩砲諸君有主張請自巳發表（七日下午一鐘） 
[北京電]  
　　中央派赴浙省商辦選舉之王某來電盧意堅執疏通無效（七日下午七鐘） 
[北京電]  
　　魯省選舉延期十日届滿有再請展限說（七日下午七鐘） 
[北京電]  
　　明晨使團再議政府催提關餘二百五十萬兩案因美京電克蘭贊成政府提用故（七日下午一鐘） 
[北京電]  
　　丁乃揚今午來京因與滇桂兩省接洽巳有端緒明晨覲徐復命（七日下午七鐘） 
[北京電]  
　　頃德代表卜爾熙訪王景岐談通商無進步因德國欲將在華債劵一併交與協約國扺借吾未簽德約不能履行通使問題遥遥無期（七日下午一鐘） 
[北京電]  
　　某使云滬特别法院中政府尚未送交使團但此事若實行時必須交換條件所指交換何事推測爲擴充租界（七日下午一鐘） 
[北京電]  
　　鄂王因靳露辭意五日特電曹張謂靳二次組閣全賴兩公援助請鑒於時局糾紛統一未成始終力維中央政府（七日下午三鐘） 
[北京電]  
　　香港謝某二日電京孫文主組正式政府并將釐金標賣令商人包辦每年可收三百萬工商政府說係陳獨秀建議伍力持不可謂將招外交反響此議遂擱 
[北京電]  
　　江浙絲商請免稅釐財部巳咨稅處並電江浙兩省長酌辦 
[北京電]  
　　地方行政會議内部擬定五問題（一）中央地方權限之劃分（二）中央地方財政之劃分（三）參事會之設置（四）縣自治實施法（五）巿鄉自治籌備法現各省長代表多到惟各省議會多未派人開會仍無准期（七日下午二鐘） 
[北京電]  
　　趙從藩因贛陳志在以楊慶鋆長贛對趙同意本出勉强恐蹈鄂夏覆轍擬不赴贛就任 
[北京電]  
　　旅京鄂人因王督逐夏保劉大動公憤頃訂十三開大會謀最後對付（七日下午七鐘） 
[北京電]  
　　政府昨派某要人赴津謁黎請承認劉承恩長鄂（七日下午二鐘） 
[北京電]  
　　院密電王占元查夏壽康被控各節是否屬實夏將去鄂 
[北京電]  
　　宋小濂因庇路警處長楊德權爲全路職員告發部電張煥相查辦按楊被控爲挪警餉受賄販鴉片（七日下午一鐘） 
[北京電]  
　　哈埠貿易公所請將俄郵恢復派華員監督等於收回 
[北京電]  
　　王士珍支（四日）電府院四次辭職（七日下午一鐘） 
[北京電]  
　整理公債條例日内公布（七日下午一鐘） 
[北京電]  
　　汪士元雖准假一月仍往來京津且常到部在總長側室看公文但不簽押（七日下午一鐘） 
[天津電]  
　　曹張商定鐵路駐兵（一）京奉之京津京漢之京鄭駐直軍（二）京奉之津奉京漢之鄭漢駐奉軍（三）京通路奉直會同駐守（四）京綏路南段直北段奉 
[天津電]  
　　軍府派員來津迎黎黄陂南下聞黎擬不得巳時卽出洋遠避 
[天津電]  
　　衆院選舉曹省長咨内部再延期十日（以上七日下午十鐘） 
[天津電]  
　　津浦魯境桑園附近發生肺百斯篤有數十人罹疫西醫巳前往設法防制（七日下午五鐘） 
[天津電]  
　　曹鍈趙玉珂魚（六日）應曹錕電召赴保 
[天津電]  
　　張作霖擬調第七旅入關 
[天津電]  
　　内部行政會議直省會由邊守靖代表省署派津海道姒錫章往（以上六日上午十一鐘） 
[漢口電]  
　　現駐鄂西二師八團十八師七十團王督巳頒令調省 
[漢口電]  
　　鄂西民團省署議决分别保留（以上七日下午六鐘） 
[香港電]  
　　孫伍唐支（四日）電邀唐繼堯來粤聞巳由河内起程今日可抵港軍府諸要人巳派代表候迎 
[香港電]  
　　聞陸龍携手並由李嘉品集舊部將向粤邊活動 
[香港電]  
　　昨有千人在東園開國民大會向軍府請願爭關餘 
（以上七日下午七鐘） 
世界路透電 
德國賠欵之新提案 
[六日倫敦電]  
　　路透電社代表謁見德外交總理西門士氏據稱德國將於明日提出新條件 
[六日倫敦電]  
　　賠償大會之各界今夜極爲活動高等會議倐然開會歷兩小時半之久後延會一小時大約協約國巳探悉西門士氏新條件之内容現信此項條件將爲雙方討論之基礎今夜會議即爲此事 
[七日倫敦電]  
　　路透電社探悉英國駐德大使亞白倫氏法國賠償事務總長洛希爾氏今晨竭見見門士氏後即以德國新提案之内容報告唐林街高等會議據法人方面稱協約國視此提案爲不能接受 
[七日倫敦電]  
　　聞昨夜協約國所討論之德國提案係德國財政總長施羅德氏所擬稿其中要點爲（一）承認巴黎决議最初五年賠欵之數但將來得修改之（二）將百分十二之出口稅增至百分之三十（三）發行國際公債八千兆金馬克（四）締結商約實際規定取銷不平等之條欵以上以德國保留上西萊西亞爲條件協約國以爲此種提案殊難接受但贊同英喬治所建議之計畫内有兩條（一）第年償付三千兆金馬克計三十年而非四十二年（二）輸入國征收德貨入口稅百分之三十附有豫定擔保之最低度估計五年後可獲自六千兆至八千兆金馬克賠償委員會有權决定數目俾可使此新計畫之總額與巴黎所决定二十二萬六各兆之總額相符德代表對於此層現尚未表示意見 
[六日巴黎電]  
　　財政總長杜美爾氏巳赴倫敦往晤總理白里安法國專家與德國專家今日會議後即與白里安會談福煦統帥旋謁見白里安陸軍總長巴爾都巳由倫敦回至巴黎對於此行結果甚爲滿意並稱協約國進行一切意見極形融洽 
愛爾蘭之新暗殺案 
[七日倫敦電]  
　　愛爾蘭列姆里克巿尹克蘭西氏今晨在宅中爲人槍斃其婦亦受傷前巿尹開拉漢氏亦在宅中爲人槍斃 
[七日倫敦電]  
　　愛爾蘭克里區軍統陸軍大佐高明氏在柯克郡克倫巴林附近中黨人之伏慘遭非命且有兵士四名被殺兩名受傷此次黨人之狙擊其劇烈爲前所未有參與此役者共有五百人 
俄國時局近狀 
[七日倫敦電]  
　　俄國時局仍頗混沌革命軍未見大勝利惟勞農政府顯甚不安現以大批糧食散給民衆藉安民心里加轉來克朗斯太特革命委員會無線電報稱該處波羅的海艦隊之兵士巳全承認反過激政府並請其軍官留職勿去又據克朗斯太特消息水兵曾攻擊占據彼得格勒各區之勞農軍勞農軍戌守哇拉尼波者擊退攻軍於是革命委員會乃派軍艦四艘砲轟勞農軍防務 
美國對於巴拿馬戰事 
[六日華盛頓電]  
　　哈定總統甚關心巴拿馬與柯斯太里加間之戰爭今日與海軍總長鄧璧氏陸軍總長維克斯氏會商該問題歷時甚久柯斯太里加政府巳答覆前國務卿柯爾碧氏願出調處之牒文惟美政府視此覆文爲不滿意聞柯斯太里加仍在所爭土地駐紥軍隊又聞開往戰地之美軍艦兩艘如不敷用則將續派軍艦前赴該處 
[六日華盛頓電]  
　　國務卿休士氏昨與前副國務卿台維士氏現任副國務卿費萊謙氏會商柯斯太里加與巴拿馬兩國交鬨事休士氏並贊成台維士氏在萬國海電交通大會中對於雅泊島爭端所持之態度休士氏後與哈定總統會商一小時之久新任陸軍總長維克斯氏至宣召入總統府 
各國近事記 
[六日紐約電]  
　　國務院與西方聯合海電公司互爭安置巴巴杜斯至米亞米海線權歷時巳久今日達於决裂之點美國追逐潛艇船一艘見該公司海線船一艘正在與岸上接電即發砲轟之海線船諸人乃輟工並悉就逮 
[六日華盛頓電]  
　　尼伐達州之參議員赫特森氏爲人槍傷手腕兇手當塲就逮據供乃因數年前赫特森氏爲其辦理地産訟案不力故出此舉 
[六日巴黎電]  
　　班樂衛向衆院財政外交兩股員會聯合會議演說法國在遠東之膨脹力中國之政局及其前途 
[七日倫敦電]  
　　著名飛行家先進旭特氏巳應日政府之聘啓程赴日現尚有航空專家三十人將赴日本建造飛艇 
[六日巴黎電]  
　　英殖民大臣邱吉爾氏巳由馬賽啓程前往埃及與美索波太米亞 
太平洋路透電 
北方近事記 
[七日北京電]  
　　中政府擬徇從顧維鈞博士之建議照英政府接待克拉新代表團之辦法接待莫斯科勞農政府之代表 
[七日北京電]  
　　據半官消息奉天黑龍江吉林廣西河南浙江辦理國會選舉殊爲順利 
[七日北京電]  
　　據海防外電稱唐繼堯巳於昨日由海防啓程前往香港 
[七日香港電]  
　　新加坡汽船香茂號（譯音）HongMoh本月三日在拉摩克島白礁外失事英艦社克斯格洛夫號由滬來港適經其地救起二十八人英艦加里塞爾號適亦在附近救起二百二十人船員及遇救者數人巳經載至汕頭香茂號共載中國搭客一千一百人由新加坡開往厦門現信船長郝姆斯氏巳遭滅頂太古公司之山西輪船亦救起香茂號艙面搭客三十八人 
國内要聞 
[靳閣辭職說巳沉寂]  
　　關於内閣動摇之說近日巳漸緩和當半月以前軍人派中確有不滿意於靳閣之一種暗示因此暗示而見於言動者即爲對於選舉問題其發爲通電者則有盧永祥王占元等之主張緩辦選舉其中關係複雜除北方軍人派中某氏與某氏竟見不一致外（並非曹之與張）尚有安福黨人之從中播弄使靳氏心意爲之不快更因財政困難陷於絶地故内閣一時有動摇之說然此不過靳氏一種個人態度之表示以内閣全體論如趕辦選舉整理内債猶是著著進行與此相關聯者乃有召集財政軍事會議之主張希望於此機會將財政問題及内外一切誤會之點開誠布公使各省咸諒内閣所處地位之困難以一致爲中央挽回頺勢張作霖對此表示謂中央如果電召必當遵命一來曹錕對此另有意見謂恐蹈干涉中央政務之嫌不如由政府定出辦法由吾人（曹氏等）大家商榷總期竭力奉行會議之說因以停頓最近曹張等共商之結果以現内閣即假令可聽其去職然亦無其他相當之人故决定仍一致擁護靳閣靳氏辭意遂以打消昨亦照常出席於閣議而整理内債等計畫均依舊發表進行内閣動摇之說於此可告一終結矣 
　　又據津報消息靳閣辭職之說因上星期四靳氏缺席閣議而喧傳愈盛其實靳之請假係因先一夕宴請京中各銀行討論公債及財政問題席散之後又與各督軍代表接洽勞瘁太過故請假休養一天是日適逢内務張總長財政周總長亦同告病假未出席閣議外間遂生此推測然靳氏亦非絶無辭意靳之四面受迫實使其有難安之處最感痛苦者即財政奇窘各督軍截欵索欵急如星火裁兵計畫如耳邊風並無一人稍諒政府苦衷者近日所議財政整頓方法因虧累太深亦不易進行此爲靳氏灰心之原因去年支持年關以及隨時救急之小借欵皆以公債向外國銀行抵借月息在二分以上交欵時又九二三扣且須月月分次攤還本息並由中交兩行蓋章擔保一轉移間外國銀行所得利益總在四分以上政府之吃虧固不待言即巿面金融亦受其影響試查近來銀行放欵其利息俱在一分五以上誰生厲階殊可慨歎東海謂此種辦法有失公債信用於是有本月三日之命令當命令未發表之先靳向周疏通始免發生誤解周之請假或即因此然此猶不足動靳之心也靳所慮者日本借欵到期償之則無欵緩之無可緩而借約成立時靳又爲委員長簽押於首届時責任當然在自巳身上故時時皆有退避三舍之想昨聞各督軍代表經靳推誠接洽俱巳諒解索欵巳不如前之急迫而靳之去意亦暫時擱起矣 
[京學界募賑被毆之交涉]  
　　北京大學學生鄧君於三殿募捐時被某軍護兵毆傷情形略紀前報自此事發生後各界聞之均異常憤怒全國急募賑欵大會委員會對於斯事尤爲遺憾前特致函京師軍警督察處交涉要求懲辦該護兵現巳接督察處覆函對於要求各事均允照辦原函如下逕復者本月二十七日據敝處稽查官馬有敬報稱是日奉派彈壓中央公園三大殿十二鐘餘在午門前據護軍警察口稱太和殿有軍人二名用槍打傷勸捐員鄧飛黄頭部即馳往彈壓見該軍人於稠人廣衆之中持自來得手槍勢將用武稽查擬即逮捕又恐殃及游人有礙全園秩序當協同護軍警察跟跡追緝因游人繁夥該軍人乘隙潛逃現正查尋等情正核辦間適准貴會函開頃接全國急募賑欵大會學界委員會來函此次急募賑欵由各校學生在各公共場所及繁盛街巿募捐所有勸捐辦法及地點與人數之分配經本會與警察廳曁各學校分别接洽依照議定之程序按日進行尚稱妥協惟本月二十七日上午二時半在三殿勸捐員北京大學學生鄧飛黄因向一游覽之婦女勸捐致遭與該婦女同行之兵士開手槍毆傷面部傷勢甚重本會於電話中得悉其事當經本會總務股主任蔣委員維喬馳往該處察看詢知受傷之學生業經送往法國醫院醫治其傷人之兵士當時在塲者均不甚記其肩章上之字樣惟詢據護軍管理處總隊官勝祿云巳將該兵士交與軍警督察處稽查員馬某現不知若何處置等語查賑募捐欵本爲救濟災民凡屬國人皆應心存惻隱表示休戚相關之誼即使與勸捐員言語不合亦斷不應以武力對待乃該兵士於公共游覽之地竟敢用手槍毆傷勸捐嗣不但目無法紀抑且有違人道爲此專函奉達警希貴會察核迅與軍警督察處交涉請其秉公辦理務使傷人者受相當之懲罰以伸公道而儆愚頑是所至盼等因前來合亟函達貴處查照辦理并希見復等因准此查大學學生勸募賑欵熱心毅力各界同欽該軍人等竟以言語不事遽行毆打恃强逞兇殊堪痛恨該管警察當場旣未捕獲稽查官馬有敬聞報之後自應協同警察立將該軍人逮捕從嚴懲辦以儆刁頑乃竟因種種顧慮致任潛逃 
 
 

Page 7

 
 
辦事不力咎有難辭巳將馬有敬記大過二次仍責令趕速查拿倘逾限無著即行撤懲除一面函知京師憲兵司令部護軍警察隊協同查究外相應函覆查照 
[留法儉學生之窘况]  
　　留法儉學生因資斧斷絶不能自存致有圍繞使館要迫救濟之舉政府方面雖迭接駐使報告迄今仍無辦法兹錄陳使最近來電如次以促敎育界之注意（一）外交部新十碼敎育部銑電敬悉遵即約同蔡校長高監督廖總領事公組學生善後委員會一面通知各生凡力難自給悉願回國者應於三月一日以前向該會報名其逾期不報者認爲力能自給嗣後不得再有經濟上之請求詎料迄今報名者不及十人而學生紛擾益甚要求津貼誓死不歸頃法外部稱巴黎警察局接學生信謂本月二十七日將結隊到使館作呼籲之表示請勿干涉云云准此情形一千七百餘人旣難藉資回國亦無他項善策仍懇查照以前各電另行電示辦法爲要籙二十五日（二月二十七日到）（二）外交部新十碼勤工儉學生危迫情形歷電計達本月二十六日悲慘更急法外部派員來館面稱此項學生如盡行遣回盤川當在百萬佛郎以上况在候船期内維持衣食爲費不貲與其任其在外流蕩莫如暫行由各校繼續收留爲費較省一面法政府當竭力帮忙云籙以情形急迫該員所稱頗是正在籌畫維持但聲明以一個月爲限詎料今晨仍有學生數百人羣聚館外先由男生十名女生一名來館要求每人月給四百佛郎四年爲期當經反覆曉諭勸令安心回校靜候辦法乃該生等居心搗亂置若罔聞遂親偕高魯監督前往公園即大衆學生聚集地點詳爲勸告不但不從且因籙不允其每月四百佛郎之請求將籙圍住勢欲用武幸經巡警當塲保護始得出險此本日下午二時許籙被圍受辱之情形也籙奉命來法原無管學職務此次對於學生憫其因苦旣屢電中央請命復托各校維持竭慮殫精問心無愧今竟受侮辱實無辦法惟有聲明嗣後對於該項學生不再過問並請敎育部電派專員辦理伏希鑒察並轉呈大總統國務院爲叩籙二十八日（三月二日到）（三）外交部新十碼勤工儉學生事昨電計達昨日公園學生遣散後其原在使館者欵以茶點旋囑館員婉勸各歸舌敝唇焦乃竟無效延至六時尚聲言非巡警干涉誓不舉步樓上同居嘖有煩言籙有保衛使領之責該生等旣難理喻即飭巡警邀令離館散歸特聞並轉國務院籙一日（三月三日到） 
[皖江軍事一夕談（野雲）]  
　　軍隊性質之複雜殆無有過於皖省者有舊安武軍有新安武軍而舊安武中又有所謂馬派王派新安武中有所謂張派殷派就表面言安武新舊兩派其不相得之情形固早巳顯著而實則即在一新一舊之中亦有同舟秦越之勢蓋舊安武軍本屬倪嗣冲舊部馬聯甲爲倪之心腹將領率其一部同時復有王普李傳業以倪氏親戚關係分統其軍其勢自不肯居馬氏之下第以馬與倪有同盟兄弟關係且自辛亥從倪南下自河南轉戰穎州進奪安慶衝鋒陷陣躬冒矢石馬氏無一不爲諸將先因功論資王李又不能不稍稍俯首然而其心固不能平也自倪氏解職易督之說發生馬以蘇籍人益爲皖人所側目所幸馬能退讓不肯積極運動馬旣不督皖則舊安武之皖人遂亦不致十分疾視其間俯麗於馬而與王李對立者有史俊玉與王李同黨者有邱昌錦此兩派近雖不致破面然亦未能水乳交融新安武軍係由定武軍改編名義雖歸倪氏統轄而實際則分統於張文生殷恭先錢廣漢李紹臣陳德修五人之手即江蘇海州鎮守使白寳山亦復統其一部倪無進退軍官之實權而將領之對於倪氏則時懷怨望謂其待遇不平但其中亦分兩派焉張文生與錢廣漢相接近成一派殷恭先與陳德修相接近成一派李尚無所屬白以防次較遠且人數無多故無所左右袒自張文生有督皖消息傳至南中當時舊安武軍中不乏持反抗之議惟以馬氏一派力持緩和態度王李以勢較孤遂亦不敢輕發加以張文生與殷恭先聯絡且恃奉張爲後盾對於馬聯甲又極力牢籠見面則呼大哥請帮忙親送蘭譜媵以厚禮故得平安到任無一草一木之驚此巳往經過之情形也 
　　張文生就皖督任後首解新安武軍總司令一職雙手讓奉於殷恭先殷於張之督皖有擁戴功張固當予以相當之酬報且其勢力布滿於皖北一帶張更不能不設法籠絡馬聯甲則坐鎮皖南以蕪湖爲中心但願得保其固有勢力無他奢望故皖軍界半年來狀極安靜近來因張督有減發舊安武軍餉撥給新安武軍餉之事於是新舊之間乃大生惡感王李一派固舊恨新愁同時並集即馬史一派以利害切巳亦不似從前之融洽前者蕪湖軍署有會議之說似與此事有關據一般人士揣測謂馬王兩派近以迫於外力頗有重新聯合之象最近數日各方盛傳馬氏有北京之行但其蹤跡詭密旣未拜旅京皖紳亦未訪蘇籍同鄉故人鮮有知焉 
　　至於皖省軍餉却是一大難題皖省財富本不能與江浙比而軍隊之數則並未减少前有主張加徵一五附稅及八分米釐者地方人士羣起反對之當局遂不敢冒昧從事又有主張截留關稅及中央專欵者張氏亦不敢放手逕行以致半載以還議論未定張氏固短於才而財政廳長陶某則更諉不負責此問題一日不解决恐新舊軍之空氣終不易緩和耳 
[滬幣廠借欵成立（續）]  
　　三公差國幣重量及成色之公差仍照民國三年國幣條例規定每枚之重量與法定重量相比之公差不得逾千分之三每千枚合計之重量與法定重量相比之公差不得逾萬分之三每枚之成色與法定成色相比之公差不得逾千分之三四鑄造制度爲廢除銀兩確定本位起見上海造幣廠自宜以自由鑄造爲原則查民國三年國幣條例原定每枚收鑄費六釐以照條例每元合純銀六錢四分八釐加六釐鑄費共爲六錢五分四釐約合天津行化銀六錢九分上海規元七錢一分强當時用意取其與巿價相近並無一定之理由英商會之主張取鑄幣稅百分之二以一元銀幣合純銀六錢四分零八毫計應取鑄幣稅一分二釐八毫即較之原定鑄費增一倍餘未免過大若照六釐收取鑄費原尚公允唯近來各物騰貴上海造幣廠若不即開鑄輔幣僅取六釐鑄費恐不敷維持且將來改鑄舊幣亦有種種虧耗不能不略增鑄費以資貼補即民國四年五月間造幣總廠報告亦曾謂每元合純銀六錢五分零一釐爲不可少之成本即一分之鑄費以資貼補即民國四年五月間造幣總廠報約合百分之一五左右最爲允當即改作以庫平純銀六錢五分零八毫折合一元將來認爲必要時得隨時以敎令輕減之至實行自由鑄造時應限定非有八九成色之生銀幣廠一律不收而爲手續便利起見仍仿照英國辦法由上海中國各銀行公推代表由幣廠代爲收付銀洋至應鑄各幣數目由上海銀行公會斟酌情形與造幣廠商定之顧欲實行自由鑄造有一先决問題即廢止銀兩是也若銀兩依然存在則銀元日有巿價必至價高則人人爭鑄價低則全廠停工自由鑄造必至窒碍難行故欲實行自由鑄造必與廢止銀兩同時並行此事宜由政府委託中國銀行公會中國商會錢業公會邀同外國銀行公會及海關人員等組織特别委員會討論之能於幣廠開工以前解决固又敝團所希望者也設於銀兩尚未廢止自由鑄造不能實行之時得暫照目下津總廠寗廠成例辦理在團各銀行之附鑄辦法得自行與中交兩行協定之五上海造幣廠组織上海造幣廠直隷於財政部及幣制局設廠長曁各員由部局簡派必須遴選確能勝任者旣派之後不可時有更動以免妨碍廠務之進行上海造幣廠聘用外國專門化騐師一人專事檢騐成色公差由廠列表刋布以昭信用六上海造幣廠規劃佔計目下上海每日需要鑄數約有五六十萬己足以日鑄六十萬計巳月需銀一千二百萬兩故目下佈置先預備日出五六十萬之數但廠基及一切設備仍預備可以隨時擴充至日鑄百萬以外俾有伸縮將來擴充時如須欵項敝銀團仍願盡力協助繼續借欵七特别委員會爲籌備廢除銀兩起見上海造幣廠應設一特别委員會不分中外凡與銀兩問題有密切之關係者均聘爲特别委員會會員如中國銀行公會人員錢業公會人員中國商務總會人員於中國各地將來廢兩用元關係極繁海關人員則於海關收稅將來廢除關平銀兩改征洋元及償付外債直接改用洋元本位修正條約時尤有關係外國銀行公會人員則以經理中國外債之關係每年收付數目甚鉅自宜邀同一併討論以利進行凡此五種機關均與改兩用元有密切之關係應加入會員之列專事討論廢除銀兩辦法檢查鑄幣成色公差監察鑄務進行并發表對於鑄幣及鑄費之意見此項委員會應俟全國幣制完全整理之後方可撤銷以上各端均與幣制改革前途有密切之關係如蒙採納仍請賜覆此致財政部幣制局上海造幣廠借欵銀團謹啓（二）財政部幣制局復上海造幣借欵銀行團公函逕復者接誦大函關於國幣成色形式公差鑄造制度滬廠組織規劃曁設立特别委員會各端本部局均表同意准照建議各節分别採擇令知該廠遵照辦理將來如有變動仍當先行諮詢貴團以資接洽此致上海造幣廠借欵銀行團財政部幣制局啓 
京聞拾零 
[軍事財政會將開幕]  
　　軍事財政會議政府前經通電各省速舉代表來京現聞各省代表巳先後派出日内可陸續到京其開會地點係仍在財政部内開會日期原定本月上旬現須展至十五號左右會期大約以一星期爲限至多亦不過十日即可完全議畢此次會議重大事項分爲兩端一爲外債到期償還及捕救辦法此案連日財政部正與國内各銀行商議大致就緒關於案中分配辦法須與各代表磋商一次一爲裁减軍隊補發各省區軍費清理辦法以及今後軍費之核减維持係併爲一案專與各省代表討論爲開會時之重大議案此外尚有限制各省軍隊截留正稅等案 
[政府意中之三新稅]  
　　政府籌欵方法曾擬實行增加婚姻房屋奢侈品三種稅欵何日入手以及各界是否承認尚屬另一問題惟聞所列緊要綱目第一爲婚姻稅年約二千萬餘人結婚平均以一元計算可得二三千萬元一爲奢侈品稅除烟酒外擬加入一切妝飾品化妝品預計可增兩千萬元一爲房屋稅每年約百萬元 
[鄂省長有更動消息]  
　　鄂長問題擾攘巳久鄂人自相紛亂擁夏倒夏之聲不絶於耳當局注重鄂局昨經决定將夏壽康調京以前廣西省長劉承恩繼任惟旅京鄂同鄉如周少樸等仍多主張爲夏氏轉圜並聞黎黄陂亦將爲此事發電反對故昨日（五日）命令遲至下午八時並未發表 
[大理院長之代理者]  
　　大理院長王寵惠氏被巴黎國際聯盟會行政院聘爲修訂聯合會盟約委員會委員王氏因該會開會在即擬於日内赴歐所遺院長一席政府巳决定以該院民一庭庭長潘昌煦代理藉資熟手 
[鄂西宣來咸三縣宣佈自治]  
　　鄂西施鶴七縣業經省軍次第規復乃當局正在辦善後保獎案興高采烈之際忽來宣（恩）來（鳳）咸（豐）三縣宣佈自治不隸任何方面之說在鄂當局對於此舉當然予以否認而該三縣民團勢力頗不在小今旣有此主張其必有退一步之預備可以想見今後之形勢固大可注意也兹錄三縣保衛團總楊道芬黎子哲姚世端等聯呈軍民兩長文如下竊自南北失和影響鄂西吳醒漢乘機竄入來鳳假託靖國名義招安棒匪佔據宣來咸鶴四縣肆行搜括竹頭木屑皆科重稅布縷粟米無不徵發七八兩年募公債數百萬每月額定月捐數萬稱爲特别費名目繁多難以勝數總計三年以來所括民財不下千萬百姓賣兒鬻婦均難填其慾壑倘能納錢免累人民固所甘心無如縱容棒匪姦擄燒殺爲所欲爲以致我四縣土地半成瓦礫之塲加以連年荒歉民不堪命甚至易子而食析骸以爨如果吳醒漢稍具天良應當如何憫卹乃竟悍然不顧復於客冬預征十年軍榖十餘萬石東下行軍費一百二十萬分遣委員血比誅求婉詞哀懇吳遽指爲抗公首調李化民入咸剿辦斷召張學濟李達五助剿因以激成民變揭竿而起血肉相搏未及旬日李化民完全盡殲於咸豐并殲豫軍黨司令張學濟全軍覆没於來鳳濟與達五同遭寸裂吳醒漢身負重傷逃往湘省聞巳途死部屬或没或潰均歸烏有現在宣來咸土地巳完全爲三縣人所自有特是棒軍旣巳驅除地方宜施官治而政府未能實行統一人民何所適從不能不力圖自衛藉以保全秩序所有宣來咸三縣暫行宣佈自治一俟大局解决即當率土來服况本地人治本地久爲各省所高唱我地不幸淪於戰區北軍以我爲棄兒南軍視我若魚肉兩無所依迫而出此旣非仇南復未親北至若趨時以鳴高尤爲我山中人所唾棄不過撫我則后虐我則仇驅逐民賊用安閭里絶未含有政治臭味誠恐傳聞失實特此呈聞尚希轉向南北政府代爲請命早出人民於水火不獨爲三縣災黎慶矣臨呈不勝涓渧待命之至 
廣州通信（平） 
[援桂說盛傳之原因]  
　　自去歲粤軍回粤而後援桂之說一時喧傳甚盛於是廣西同志會討賊軍機關亦在粤城設立未幾粤西邊界班香甫之民軍又突然而起援桂之事似確巳有所動作乃久之而聲響俱息者由於財政之困難也然近來攻桂說又復盛傳且言動員令巳下飛機隊連日演放亦將出發不知故作虚聲先爲一種表示抑或果將有實事發生歟在現時粤中軍事行動報紙均不敢登載故其内募真相非外間所能探悉而兩粤交界之邊地則確有不甚安靖之情態蓋陸榮廷取消自主後陸裕光晋京商得中央贊助之方法又取得軍費上之協濟而龍陸交歡亦於粤有所不利故近日所傳桂軍欲圖粤者地點有三（一）爲高雷（一）爲欽廉（一）爲肇慶桂軍抵高雷之說傳之最早歲底竟有謂信宜巳失守者嗣經調查土地並未有失不過邊地土匪被桂軍勾引到處擾動如雷州之李福隆即巳投入桂軍者也又據由桂到粤之某人云桂軍分駐陸川博白横縣等處者不下一萬三四千人粤軍調集此處亦有萬人兩方對峙各有重兵戰務隨時可開惟現時仍未决裂也若欽廉方面則桂軍尤爲注重欽州人當兵最多其屬於桂軍舊部極夥如前桂軍統領申保藩欽縣人近復親到南寗說者謂其有一種動作而粤軍方面黄明堂與黄志桓不睦黄提起辭職倘竟任其解職則失志者恐又將他適故近來欽廉方面謡言最多軍隊錯雜到處滋擾而土匪屯聚又日益披猖原駐防兵大有不敷佈置之勢陳總司令以此地重要非派親信人前往不可故特加派第二路司令陳炯光即日拔隊往駐聞該司令奉飭後集合所部趕速編成衛隊一連定於三月五號出發以目前情勢論該路防務頗爲吃重外間喧傳欽廉種種不穩消息殆非盡無因矣若肇慶居西江上游爲兩廣鎖鑰開建德慶一帶與桂邊拉壤交通尤便近日粤當局迭接探報稱桂系蓄謀擾粤視此爲軍事重要區域故亦以該地防禦爲不容緩業於一月二十六日派陸軍砲營三營由省出發乘船赴肇嗣經肇慶處長葉舉催促添兵乃又派原駐燕塘第一師長鄧鏗所轄第一團砲兵及機關槍一連馳往協助觀此情狀則粤省之急於援桂其去實行之期或不遠矣一說謂粤省自得滇唐出走消息深慮滇桂聯合於粤省不利故不得不急行攻桂以期先發制人故益視此舉爲緩無可緩耳 
[杭州快信]  
　　蔣邦彦昨晚車抵杭定十日接運使篆 
　　北京幣制局昨日來電云造幣分廠現直隷中央管轄應改爲浙江造幣廠 
　　分水桐廬諸曁蕭山紹縣五屬第二審民刑訴案改爲杭地廳管轄巳定四月一日實行 
　　廣東中國銀行行長吕文超（浙人）因籌辦温台災賑事宜回浙昨到杭謁沈省長面陳一切聞沈省長力疾接見（因患臂痛）巳商定開辦春賑平糶各事 
　　河南第一師校派敎員陳章黼來浙考察學務 
　　一師潘國綱昨通令各團營嚴禁賭博 
　　省議會議長周繼瀠因開會尚需時日昨回臨海原籍旅蕪浙江米商元裕昌等代電到浙請求報部飭行各關局展期名稅以濟民食昨沈省長以採運商米本應完稅前次填給護照係爲通過蘇境之用並非藉以免稅所請應毋庸議批令知照 
　　省城金價售至每兩五十五元後連日無甚漲落錢巿昨（六號）擬定仍照五日行盤至十號起再議巿價 
　　鐵路偵探謝長明昨晚在拱埠妓女花琴書樓上賭博一笑氣絶斃命聞者詫爲奇事上樓爭看房屋坍倒（俗謂觀音落座）壓傷男婦六七人 
[南京快信]  
　　齊督以旅寗外人熱心北省災振昨（五日）特柬約駐寗英美日各國正副領事各洋行公司經理大班各學校各敎會校長敎士本日下午七時在軍署西花園會議廳會宴以表謝忱王省長曁軍警政各機關長官均陪席至九時賓主盡歡而散 
　　駐寗戴美領事今日（六日）下午六時在三牌樓領事館内公宴齊督王省長以敦睦誼 
　　敎育廳長胡家祺因母病請假兩星期赴津省視日行公牘委科長朱鶴臯代 
　　警務處長王桂林因丁父憂赴津奔喪處務委秘書沈祖銘代拆代行廳務委東區署長趙永平代拆代行 
　　新簡兩浙運使蔣邦彦前日由京抵寗昨謁齊督王省長旋乘下午三時半特别快車赴滬 
　　敎育廳委楊季威充省立第三女子師範校長省署委王基晏充振務處辦事員又派高等文官陳光分發金陵道署學習齊督委趙光甲充軍署特設二等副官 
　　各縣初選監督呈報衆院初選事竣者巳有十六縣 
　　各稅所共加比較八十餘萬現各所長均從裁减司　着手整頓嚴財廳長批令嘉獎 
　　外交部咨軍民兩署駐京美國使館衛隊兵士貝爾立前往蘇省所屬商埠演習幻術聚資振災并約同隊兵士韓立先往佈置經本部繕給護照各一紙希查照飭屬照約保護齊督王省長昨即通令所屬一體遵照 
　　尚有地方通信轉入後頁 
雜評一 
[援庫與援桂（默）]  
　　岑謂西南甫有結束北鄙又生問題倘不速平將牽動西南大局其言非不娓娓動聽然其實西南亦何嘗有結束今者粤將攻桂而桂亦將攻粤也 
　　中國要人之言其勸人也無不明白情勢而於自巳行爲則皆置情勢於不顧北方要人嘗以勿再内訌勸西南西南要人亦以速平庫亂勸北方其對人之言固皆頭頭是道然其實北當用兵而反不能用兵南不當用兵而反躍躍欲用兵兩方　不能受人忠告此即兩方但知人而不知己之一證也 
　　使北方庫亂而不速平勢必影響於西南又使西南粤桂之戰而再起勢又將影響於北方是故兵當用而不用與當巳而不巳皆足以擾亂中國之大局然而今日之要人皆知人而不知巳此中國之所以可危 
 
 

Page 8

 
 
地方通信 
松江 
[衆議員初選餘紀]  
　　衆議員初選投票情形及各該當選人五十四人之姓名業誌前報查各該當選人以各巿鄉之自治委員及選民調查員爲多此類當選人大抵自查自舉票證無須收買不過於臨投時雇書手數人人塲帮書姓名而巳餘人則均以金錢收買其中如高某之票本多至六百金蔣某亦四百金其餘均在三二百金左右故此次各區内均無零星散投之票因之候補當選人亦祗有石巨楊義方二人石之票額爲二五零九票較之當選票額最低之錢競祗差六票聞石之選票本多於錢祗以書手不甚得力將巨字書成臣字之票多至百餘紙遂致落第此次各廢票中有書楊梅瘡白濁卜吊弗要臉賣票紙六零六者有於票上繪龜附註「此爲我人舉出之議員」者亦有書「如此選舉中國前途何堪設想」者此亦可見投票一般人之心理巳 
蘇州 
[委定檢騐員]  
　　吳縣檢騐員一職自前月李寳堃因浮開旅費奉押開除後至今懸缺未補現由温知事呈請高等檢察廳派員接替業經王廳長特委向在浙江鎮洋縣服務之王秉成調充是職該員奉委後巳於前日到署供職矣 
無錫 
[招待蘇社籌備會]  
　　蘇社第二届大會在無錫開會該會理事（邑人）榮德生君因開會之期巳近招待事宜急需籌備特定於六日開籌備會先期分函各界請蒞會集議是日下午二點半振鈴開會到會者縣知事代表第一科長陳文化無錫巿董事錢鏡生敎育會長侯保三農會長倪翔清絲繭業高映川邑中報界周含茹蔣仲良並工商學界等六七十人由榮理事代表榮鄂生提議招待方法議决於十日派音樂隊招待員歡迎社員於車站預先包定新世界啓泰棧兩處爲社員寓所並僱定黄包車一百五十輛應用當場公請錢子泉撰作歡迎詞並請勸學所長秦頌石爲宣讀員歡迎秩序單由榮鄂生與第三師範校長顧述之商定社員之參觀各工廠等由招待員先一日問明地點分别陪往招待蘇社社員均佩徵章以識區别各招待員於九日下午二時再假新世界開談話會以免臨時紊亂所有招待員則由臨時推定一切秩序照該社所登之廣告相同議畢遂振鈴散會 
[縣敎育會職員會]  
　　無錫縣敎育會被燬後該會會長即呈報省垣現奉省批令縣修復欵項歸縣墊撥乃縣署對於欵項延不支付前次此批語又多含糊侯會長以官廳前後主張不符遂召集會員於六日下午三時半假縣一高小校開職員會討論此事到會者正副會長各高小校長各會員等數十人由侯會長主席報告本會被燬後經過情形及呈請省署及敎育廳公文并批示又報告據水木作陳述縣署發撥欵項須由本會長出具收據此項收據本會應否可出請到會諸君討論衆以縣署批示内多含糊之處應由會長請縣長出席侯會長即通電話至縣署未幾趙縣長即蒞會主席問縣長領水木作之欵項方法縣長面允由水木作出具收據送會由會長備函轉送縣署至欵項前由水木作直接支付多數贊成主席又問縣長對於内部損失應當如何請明示縣長面允會中損失另行批示並發牢騷語多數贊成趙知事即離會當場公推陶達三爲監察工程員遂散 
鎮江 
[飭查帶徵畝捐]  
　　鎮屬五縣知事同　奉財政廳調令畧謂案照各該縣九年秋成分數業經勘明定案所有地丁或漕糧項下帶收之二分省畝捐或按畝核計或按兩按石匀攤究竟實徵若干仰速查開各數清摺限文到五日内送廳以憑彚核 
[農校辦試騐塲]  
　　丹徒仁讓鄉農業補習學校開辦以來學生尚稱發達敎科暫以種樹淺說土壤學肥料學蠶桑學及農業淺說爲主課現爲實習起見擬在校旁購置民地一方以爲開辦試騐塲之用昨由該校長函致五區學委轉呈縣署發給購地費聞巳奉指令准予酌給五十元以資購辦 
[芝蔴價格增漲]  
　　芝蔴一項客冬因銀根緊急銷塲見滯兹聞洋莊購運甚夥地方存貨有限數日内價格增漲三四錢上身貨每石售銀六兩四錢各屯户尚不願出卸 
清江 
[淮隂初選揭曉]  
　　淮隂縣衆院初選業於三日在城外慈雲寺開票計當選人三十四人姓名如下安澍王登雲方鵬搏孫大民趙增袩喬國銓周國鼎范紹亭程建基王泮芹王果王炳章張恩澤徐開元何春熙張厚甫袁斯琳吳引蓁狄彦童孫乃煊張人麟王樹人吳其璠姫耀庭張柏年王月香張振聲鄭儒臣沈秉初劉立程孫照寰張良嗣李爲琮杜俊才 
[發起蒲織公司]  
　　淮北一帶除農業鹽業外向無實業可言現有徐卓卿時蘭亭吳席珍經嗣遠陳軫侯張子宜丁魯源諸人因鹽業要需莫如蒲包一項統計皖豫江滁濟南七公司歲需包片五六百萬而邳桃新壩等處每歲出包有限特招集股本創辦灌雲縣惠民蒲織股份有限公司專以織包爲營業現巳將說明書及章程等付印一俟呈部立案即行招股開辦 
嘉興 
[忙漕展緩加徵]  
　　九年份下忙丁銀早届徵收期滿汪知事爲體恤民艱起見呈准上峯展緩一月加罰現限期又届汪知事以收數尚未起色特電請財政廳再展一月至四月一日加罰業巳奉電照准於六日佈告週知又九年份抵補金扣至二月底亦届徵收期滿汪知事以禾邑連荒歉呈准上峯展緩二十日加罰亦於六日佈告各業户儘本月二十日以前將應納抵補金如數完納毋再因循自誤 
安慶 
[倪道烺長皖說之反對聲]  
　　安徽學生聯合會致北京電云大總統國務院均鑒日前倪道烺運動長皖業經本省各界聯合會及旅外同鄉會電呈中面一致反對嗣得院電謂並無倪氏長皖消息云云敝會聞風之下曷勝雀躍乃近日以來倪氏黨羽復在各處大事活動將以淮泗道尹李維源爲過渡省長作倪氏登臺之預備風聲所播草木皆驚蓋倪與皖民勢難兩立此事如果屬實敝會誓不承認迫切陳詞伏乞俯順輿情無使三千萬人再遭荼毒幸甚幸甚安徽全省學生聯合會叩 
 
 

Page 9

 
 
   
 
 

Page 10

 
 
本埠新聞 
[中國釐金收入之各省統計]  
　　譯日文報中華經濟云目前中國盛倡廢除釐金以輔助商業其是否有利固無待贅言惟國庫收入則釐金一項數額殊巨總計年可得三千九百二十五萬七千五百十八元其各省收入之比較如下 
　　直隷六八一二九五元湖北五○四九八一九元 
　　吉林一二六七○八七元湖南二五九八七二二元 
　　山東二二七八八八元陜西九三三七九一元 
　　山西六二三五○四元新疆三九一○七九元 
　　安徽一五九九四一二元甘肅九九五八○六元 
　　奉天四一六九七三三元四川六三六九八七元 
　　黑龍江五三七○八七元廣東二五四五五六八元 
　　河南六一五五五三元廣西九八二七八四元 
　　江蘇五七九一一一三元雲南三九八○○○元 
　　江西二六五一九三六元貴州五二五五六一元 
　　福建一二三八七三七元熱河三一九六二一元 
　　浙江四二二五五三二元察哈爾二五○八九四元 
　　總計三九二五七五一八元 
航務消息零拾 
[昨日太古公司之四川號輪船]  
　　由廣東裝來毫洋一百七十五萬角本日裝往香港有大條銀一百零六條現洋五十七萬元又有奉天號輪船運往烟台洋十萬零五千元尚有日清公司之南陽丸本日亦有值洋三十萬元之東洋紫銅一萬五千餘錠裝赴漢口云 
　　日本郵船會社之八幡丸本月二號在長崎附近失火一節巳誌前報其起火原因現經該船長川合秀管查明報告謂係煤艙内漏入火星當時未經留意遂致延燒成災損失貨物等項一時尚未查明而船身則巳損壞一時不能行駛云云 
　　元一洋行亦爲華商經理輪船公司之一向有得利萬利兩輪行駛上海大連等處現在烟台政記公司之宏利成利廣利增利仁利等五輪亦由該行經理專開天津大連青島等處兹定下星期起再添航營口牛莊一叚共萬利號一輪自去冬歲底入塢修理後刻巳竣工定本月十日照常行駛上海至大連云 
一週中之米麥雜糧油餅巿况 
　　米巿仍然疲軟麥巿堅昂雜糧巿况極高餅巿銷路巳動 
　　近一週中　米巿仍然不振查米巿疲弱之原因由於囤積之貨大都身份潮軟米商恐日久腐爛不惜廉價售出巳誌上星期報告兹悉本週之初因天氣驟變雨雪連降故滬埠各處到船甚稀裝來之米絶少以致人心忽然高昻價格曾漲起一角之譜嗣後天氣晴好到源漸湧遂又同疲目下北帮機粳計價七元八角至七元五角通元計八元三角至七元九角價與上星期相差數分聞昨日北巿米價除白粳稍見鬆動外餘價均係平定交易尚穩惟米業中人云目下米巿交易不多而存貨身份潮軟總難堅定看勢尚將跌落云麥巿近來交易甚多且因粉銷日旺價格甚形堅定最近懷遠小麥計價三兩八錢三分明光小麥三兩八錢八分漢口小麥三兩一錢四分較之上週報告之巿價又漲起一錢左右今天氣漸暖粉銷漸旺麥價益好是必然之事云雜糧巿面本週以來又大形升起豆油二項更見其好考止原因實由於大連巿面之轉起也查本埠豆油巿面向隨大連爲轉移今大連巿况日見起色故本埠豆油巿亦將有升無降也最近價格大連黄豆計三月期四兩零一分四月期四兩零一分五月期四兩零一分較之上週計漲七八錢之巨云生仁邇來洋莊迭有動辦内埠銷　亦尚不惡故價甚見起色最近開出之山東生仁價計四兩七錢五河南生仁四兩八錢四宿遷生仁四兩五錢較上週巿價漲一兩之外今後洋莊採辦益盛故巿價斷難鬆動其他雜糧如花生菉豆扒豆蠶豆等均屬平穩之局看勢尚暫時立定不致變化而芝蔴一項近據歐美電訊巿價己略漲高自上週以來洋莊迭有來電詢價故巿面巳有轉機總之雜糧巿面本週較上週益有進步一時不至軟疲云油價因荳價之漲大連巿面巳見起色故申巿亦隨之轉升據最近大連電訊該埠巿價計三月期十兩零二錢四月期十兩零五錢五月期十兩零八錢較上週亦巳漲高生油邇來洋莊頗多辦進且厦門汕頭等埠港口巳開續有運往故巿面亦好云餅巿因巳届銷令需要正旺價又較上週漲起今後巿面看有漲無跌云 
[出口貨之最近巿面]  
　　二月二十八訊云近一週來出口貨美國方面漸有動辦歐洲各國則仍極沉寂巿面略有進步分述如下「絲繭」廢絲稍有出口元月份計出口三千五百五十六包似較十二月略有進步蠶繭出洋則元月份成交不過日本辦八百六十二包而巳「皮毛」羊毛駝毛本週内均見起色皮件巿面甚見進步價漲十二兩至二十三兩計元月份出口總數共一三八○○擔其中以銷日本爲最多數達七千零四十四擔貨均中等生牛皮意國銷四千一百餘擔德國銷一千八百餘擔亦以牛皮爲多其他美國及歐洲諸邦亦有動辦約均數百擔云「苧蔴」一業自歐戰告終巳漸復從前狀况元月份巿面甚疲成交數額不過日本辦六千九百十九擔價扯十八兩現巿價最高等月絲白蔴價每十九兩最劣等三號寒絲白蔴價每十七兩以較元月份巳略見回硬矣「禽毛」元月份裝船放洋共約三千二百四十一擔以較十二月份約增一千二百餘擔計運往德國一一八四擔英國九三八擔丹麥五六○擔美國五五六擔日本三擔向來禽毛一項本以銷德國爲大宗歐戰以還該業大受打擊即受德國銷路斷絶影響也此後中德繼續通商該業日見起色固意料中事故巿面看好云「芝蔴」芝蔴出口價格時高出於萆蔴油以　貨甚多其佳質者可用爲食料及磨擦發光油劣質者則大都用以製肥皂近來歐洲諸國工廠皆需購用芝蔴油故中國該項貨物出口遂大有起色云 
[滬商允納加征關稅]  
　　滬上各業商號因反對附加稅事業由南北兩商會開聯席會議討論結果對於加征貨物稅决計拒絶僅允籌募春賑以襄義舉至於常關加征稅欵一成原定一年爲限且有組織委員會監督用途不致失信故自今日始實行照數完納其自三月一日爲始暫行記賬者亦巳實行納稅矣 
　　又上海縣商會昨復寗波總商會電云江電悉承詢附征案若何辦理等因查常關因與洋關有連帶關係爲數輕微且聞有外交團監督用途一年期限亦不致失信業巳照征至貨稅加成昨由南北兩會開會集議始終一致反對巳分電財政部省署財政廳力爭矣上海縣商會虞 
[急振會代請取消加征貨稅]  
　　上海聯合急募振欵大會昨復縣商會函云敬復者頃奉惠函敬悉種切查附加振捐除關稅一成外稅務公所又復加收一成重疊誅求不恤商困敝會昨經全體議决電請大總統國務院取消重征之命並分電江蘇督軍省長又函陳松滬護軍使請求轉達部院速予取消頃巳分别拍發敝會苟力所能及無不竭盡棉薄代爲力爭惟此次大募欵事各國人士均盡救災恤隣之誼熱心贊助屬在同胞奚忍坐視尚望鼎力倡導一致進行勿使募欵蒙其影響俾溝壑遺黎咸拜再生之賜功德無量兹將電稿一件抄奉台閱專此奉布敬頌善安附原電如下（銜略）上年南北八省水旱兵災紛紛函電乞助上海一隅中外熱心商民設會籌振欵逾四百萬值商業凋疲之際集此鉅欵巳非易事現届春振需欵尤急滬商不忍坐視刻又發起聯合急募振欵大會期望勸募巨欵救此千萬災黎以輔政府救濟之不足滬商對於義振可謂仁至義盡惟近因稅關征收振捐一成外稅務公所又復加收一成重疊加征商民實難擔負查稅務公所重征振捐一成以上海一埠論年得不足十萬元所征之數有限而阻碍本會募欵進行何止十倍之多同是救濟災民自應權其輕重不使商民灰心振務則災民多沾實惠本會見聞較切不得不力陳利害仰懇俯念商艱取消重征之命則災民幸甚募捐前途幸甚商民幸甚華洋義振會上海聯合急募振欵大會同叩微 
各團體昨假縣商會會議紀 
[印花稅仍貼二分]  
　　北城大東門東北城民國路邑廟豫園等商業聯合會五團體聯合四十六團體昨日假縣商會開大會議反對所得稅加貼印花稅及附加振捐等事午後三時開會到各代表凌伯華吳亮生馮志卿陳天生徐子航孫鏡瑚等四十餘人當推孫鏡瑚爲臨時主席宣告開會宗旨畢即宣布關於是案之財政部批示當由各代表互相討論僉以政府施行之所得稅多與我各團無關毋庸提議外至附加振捐一事業經南北兩商會迭次開會力爭我各團體自應靜候解决至加貼印花稅一事我各業備受苦痛决計照前次議案仍貼二分公决一致相同並再公函商會請爲轉呈江蘇印花稅處長要求取消加貼令云云議畢即行散會 
[老公茂紗廠股東年會紀]  
　　老公茂紗廠昨日午後在老公茂洋行舉行第二十七届股東年會由不爾斯氏主席報告上年營業狀况計上年凈利八十五萬七千八百八十二兩八錢六分除巳付半年股息計十二萬兩外尚餘七十三萬七千八百八十二兩八錢六分現擬分配如下給發下半年股息每股五十兩計四十萬兩折舊六萬一千兩公債十四萬兩保息四萬兩洋員酬金五千六百五十兩慈善捐欵六千五百兩總經理佣金八萬零二百九十四兩餘四千四百三十八兩有零併入本年賬内廠中紡機四萬錠之目前成本爲二十萬五千一百十兩七錢五分廠董主張削去三萬兩使其賬面上成本减至十七萬五千一百十兩七錢五分去年機器修整更新共用去三萬四千八百三十六兩今年增置五千錠巳將其價五萬六千八百八十二兩五六匯出此項新錠年内可望開工至於織機共有五百台計其成本現爲十三萬二千四百六十二兩八九廠董擬將此成本削去一萬兩廠屋之目前成本爲十八萬二千七百七十四兩三五擬削去二萬兩减至十六萬二千七百七十四兩三五廠屋大半係廿五年之舊屋曾令馬海洋行驗看是否堅固據馬海報告結構尚佳所租地基二十五年租期將滿前出租價每年六千兩今因地價昻貴此後將付租金約一萬五千五百兩所訂織機三百台現漸開工使中國政局安靖軍隊不擾商民無横被需索掠刧之虞則商業必大發達而本埠實業亦必大受其惠云云提議各案經衆通過後繼開特别大會請股東通過將現有股份每股一百兩者一股改爲十股每股十兩衆贊同遂散會 
[管理俄僑通商事務局開幕紀]  
　　管理上海俄僑通商事務局總辦許秋颿於昨日十時蒞局會同會辦格羅思行開幕禮到局參觀者有何護軍使王道尹姚監督趙局長沈知事及駐滬領袖總領事法總領事各國總領事并俄國大商家等經許總辦格會辦欵以酒點而散許總辦自正式接受俄僑通商事務局後對於内部員司業巳委任陳世光楊念祖倪萬福（俄人）梅策樂（俄人）爲該局秘書富雷升車福固（均俄人）李國福陳洙張權爲書記鮑茂坤爲會計張秉誠爲通譯巳各給予委任狀到局辦公矣 
[史蒂芬巳抵北京之電訊]  
　　美銀團代表史蒂芬君前自粤中回滬復赴杭遊玩滬後即於支日由滬乘滬寗花車赴寗轉道津浦車北上昨某銀行得史君由京來電謂巳安抵北京並稱謝滬上華商銀行界招待之盛意云 
[法租界電車員司罷工之經過]  
　　上海泰晤士報云法租界電車司機與賣票人之罷工風潮今巳過去電車昨巳照常開行矣電車中乘客所談者無非爲罷工解决一事而賣票人亦以達其目的爲滿意泰晤士報訪員昨與罷工者談話得悉其主要要求爲（一）加資二成（二）年底多給一月工資之酬金（或謂此條附有賣票人不得舞弊之條件）（三）病時醫院費由公司供給（四）修改罰欵規則星期六日公司曾招集罷工者之代表詢其願否照舊工作代表不允但至晚間公司又招集代表告以公司準備加給工資二成代表即允恢復工作並未要求管理員予以書面之證據蓋以管理員不致食言也公司初主張將此問題交法總領事公斷衆不同意以此乃罷工者與公司間之事與他人無涉也此次罷工風潮適在與公司甚不利之時發生法公董局曾以哀的美敦書致公司責令改良電車電燈自來水三事以本月九日爲限今公司巳否使公董局滿意固屬不知但法租界納捐人經此罷工風潮而益知該公司宜有全權辦事職員駐於上海之必要矣 
[否認第九師調蘇之院覆]  
　　前傳第九師軍隊調蘇曾由南通張季直君電否認原電錄電巳紀前報兹悉張南通巳得國務院覆電否認原電錄下　南通張季直先生鑒東電悉報載第九師調蘇一節純屬　言毫無影響前巳電令齊督即爲宣示用釋羣口（電碼○九九二恐係疑字之誤）希查照院支印 
[美艦隊將來滬]  
　　字林報云美國亞洲艦隊司令史特拉斯氏將於五月三日乘旗艦休倫號率驅逐艦十三艘到滬艦隊刻駐馬尼刺約四月十六日出發二十日抵香港駐一星期然後經汕頭福州而來上海約盤桓十日五月十三日往烟臺過夏云 
[楊春綠提起選舉訴訟]  
　　上海縣此次辦理衆議院議員初選舉自三日揭曉後輿論譁然指有弊竇者不一其說惟尚無訴訟發生前日有初選舉人楊春綠因一號初選投票之日在第一區第二區及第二分區三投票處門前拾獲投票入塲券五朿計共六百餘紙且内多聯號之票故以初選監督與管理等員通同舞弊浮報選民人數認爲選舉違法物於法定期間内赴上海地方審判廳提起選舉訴訟戚廳長據呈後當將訴狀繕本飭吏送達初選監督沈知事查照予限三日據實答復以憑核辦 
　　又悉楊春綠自拾獲聯號入場券後除向上海地方審判廳提起選舉訴訟外並分電大總統國務總理内務總長司法總長江蘇省長請爲查辦兹錄原電呈詞如下 
[致北京電]  
　　北京大總統國務總理内務總長司法總長鈞鑒東日本縣衆議院議員初選舉投票初選舉人在一區二區二分區三處投票所門口拾得遺棄之投票入場券五朿共六百十六紙且發現聯號之票極多確認該初選舉監督沈竇昌及其他辦理選舉人員浮報選舉人數於名册之鐵證除向上海地方審判廳提起選舉訴訟外應請鈞座電飭江蘇省長嚴行查辦以重選政上海縣初選舉人楊春錄謹呈歌 
[致南京電]  
　　省長鈞鑒東日本縣衆議院議員初選舉投票（以下與前電同略）除向司法衙門提起選舉訴訟并電請大總統國務總理内務總長司法總長嚴行查辦外應請鈞座電飭上海地方審判廳長秉公審判以重選政（具名同上） 
[呈上海地方審判廳訴狀]  
　　原告人初選舉人楊春綠被告人衆議院議員初選監督沈寳昌及其他辦理選舉舞弊人員全部爲呈訴選舉舞弊提起選舉訴訟事緣本年三月一日上海舉行衆議院議員初選舉投票原告人在第一區第二區第二分區三處投票所門口拾得遺棄之投票入場券五朿共六百十六紙經整理後發現聯號之票極多原告人因確認該被告人初選監督沈寳昌及其他辦理選舉舞弊人員等浮報初選舉人數於選舉人名册之鐵證爲此依據衆議院議員選舉法第九十條之規定謹於法定期間内提起選舉訴訟請求貴廳查照同選舉法第八十二條第一項規定於上海此次舉行之衆議院議員初選舉予以選舉無效之判决俾重選政再貴廳於傳訊沈寳昌外並請將所有此次辦理選舉舞弊人員全部責令沈寳昌指名交出到庭集訊以昭實在謹狀上海地方審判廳本案係選舉訴訟按照百兩以下繳納費合併陳明「證物」衆議院議員上海初選舉區投票入場券共計六百十六紙内分救火聯合會二百四十五紙公共體育場三百二十三紙天后宫四十八紙所有聯號之入場券俟將號數編列清楚繕具清單臨訊一併交呈鑒核民國十年三月五日上海初選舉人楊春綠謹呈 
[江蘇公民監視團近電]  
　　（其一）泰興縣知事兼初選監督鑒頃接貴縣季家巿公民聯合會快郵報告東日衆院初選該區區長邱梓固與運動本届初選當選人上下其手通同舞弊有竟將該區監視分團團員陳鵬飛驅逐出場一言不合即喝令其爪牙拳足交加致陳鵬飛遍體鱗傷僅存一息因之大動公憤該區公民等均不願投票紛紛散去等語如此蠻野行爲聞之殊堪髮指夫選舉舞弊法所不許刑章具在舉國皆知本届選舉政府因鑒於從前之種種弊病自大總統内務部曁省長均有迭次明令慎重將事本團發起組織原以補助官廳之不逮詎意今竟演此慘劇貴知事事前旣不知防範臨時又疏於監督縱容僚屬擅作福威玩視選政實難辭咎本團本良心之主張仗義執言敢進忠告務望將邱梓固立即詳撤從嚴懲辦一面將陳鵬飛趕緊療治以平衆怒並將事後處置情形詳細見告無任盼切江蘇公民監視選舉團魚（其二）各報館鑒衆院初選敝團迭據各縣紛紛函電報告舞弊情形莫不證據確鑿敝團頃即電致王省長文曰」南京王省長鈞鑒江電度邀察覽日來爲衆院初選事除江隂縣外如江寗無錫嘉定松江青浦武進崑山丹徒宜興太倉常熟吳江江都吳縣等縣報告到團者日有數起非包辦舞弊即把持壟斷而尤以泰興縣季家巿之情狀爲慘酷該區區長邱梓固與運動本届初選當選人上下其手通同舞弊有竟將該區監視分團團員陳鵬飛驅逐出場一言不合即喝令其瓜牙拳足交加致陳鵬飛遍體鱗傷僅存氣息因之大動公僨該區公民等均不願投票紛紛散去旋由陳鵬飛家屬及公民聯合會等報請泰興縣知事　區相驗提起公訴等語如此行爲更堪髮指竊查此次選舉舞弊情形各屬往來函電如出一輒不僅管理監察通同一氣即初選監督亦竟熟視無覩認若當然之事僉謂多一次選舉即舞弊之法愈工一次黑暗若此殊堪痛恨法治之國動輒非法即有持正不阿之公民出而輔官廳之不逮而又不蒙明察反加取締使舉國之人相率爲僞果誰尸其咎言念及此實可痛心省長廉明素者不要錢不要命之偉論久巳爲全省公民所欽仰定能根據法律嚴懲兇頑治邱梓固以應得之罪臨電急迫惶恐待命云云務請揭除黑幕主持公論實所盼禱江蘇公民監視選舉團陽 
[閩學生許世雄保釋]  
　　閩籍學生劉開祥陳國瑞許世雄林壽昌等九人因案牽累在滬被拘訊押上海地檢廳候示在案兹悉該學生中之許世雄一名日來在押患病昨午後經看守所長報告當奉譚檢察長諭令將許提出先行交保出外妥爲醫治 
[麥根路暗殺全家案五誌]  
　　庽居滬西麥根路四百零六號門牌之海州人陳萬福與弟陳萬祿於本月二號夜全家遭人暗殺案業經捕房先後緝獲與是案有關之海州人朱正文馬照堂劉洪玉雷一富即譚一富俞智明等解送公共公廨奉飭收押並由捕房向朱等詰問口供等情巳四誌本報慈悉前日又經戈登路捕房華探目陳永康偵悉住居法租界黄河路褚家橋附近之徐州人陸榮桂海州人張財生與此案跡涉嫌疑稟明捕頭協同西探堯克華探吳柚生報請法捕房加派探捕往將陸張兩人拿獲帶回收押昨晨解送公共公廨即據該探等上堂訴明前情經關讞員得稟商之英包副領事以此案係由美領陪審判陸張兩人仍帶回捕房着於禮拜四與先獲之朱正文等併解公堂訊究 
[北福建路前晚之刦案]  
　　北福建路（即唐家弄）一百零四五號門牌柴春記小烟紙店前晚十句餘點突來身藏利器之盜匪四五人以購買香烟爲由乘間闖入店堂袖出手槍禁阻店夥人等聲張出入將賬檯上以及洋箱内共計值八百數十元之現洋鈔票銀角銅元搜刮一空呼嘯而去迨該管捕房聞警立飭通班中西探捕四出追拿業巳遠去該捕等遂折至出事地點詳詢被刦狀况據情回稟捕頭用電話通知各捕房曁特别機關一體留心偵緝矣 
[紀外洋輪船之進出口貨]  
　　太平洋郵船公司之南洋班貨船代來斯當號昨自海防來申裝來立興洋行之水門汀一萬二千桶大段木二百零八根在招商局中棧起卸定本日空船開還香港又有由印度來滬之番落克湖輪船裝來椰子油四百桶石子三百三十三噸大塊青石條九十五塊木頭四十五根線襪七十箱定明日取道香港開赴西貢在上海裝出者有麵粉及雜貨等一千噸云又日郵船山城丸昨日自大阪開來裝來新紫銅二萬塊白鉛一萬錠白糖四千包洋紗布機器及雜貨二千餘件又有營口丸來滬時乘來旅客中有華人王鐵山李菊初王靜援等四名尚有由德國來申之博多丸亦係昨日進口乘來旅客有西斐律波及德人吉立士等七名華人祗吕茀一名 
國内輪船運貨進出口之調查 
[進口貨]  
　　（寗波）太古公司之新北京輪船昨由寗波運來之貨有竹木五百二十件乳腐八百　土酒三百壜蔴袋二百件礦沙一百桶紙頭二百件藥材一百二十二件皮蛋八十擔草蓆七十四件鵝毛四十二件雜貨八件又寗紹公司之新寗紹輪船運來之貨有棉紗一百四十件竹木二百五十六件明礬一百四十包蠶豆三百八十八包笋一百三十八簍草席一百四十七件鋼板二十三塊雜貨七十八件（長江）招商局之江華輪船昨由長江各埠運來白米八百四十七包小麥三百四十四包紙二百九十七件皮蛋二百缸棉花三百包青蔴二百零五件白蔴一百十三件土酒一百甏象皮帶一百五十件芡　一百七十六箱皮油九十桶紅茶八十三件黄豆七十三包銀元十箱銅元五十箱芝蔴十包水銀三十四箱牛羊皮一百零二件生漆五十四桶紅土八十件白果十五件棕片四十七件馬口鐵十五箱雜貨八百十七件（温州）招商局之廣濟輪船昨由温州運來之貨有紙三千九百件白礬五百包土靛三百三十五桶青田石五十二塊破布五十四件柑子二十件鮮蠶豆二十六件箱傘八十二件藥材四十五件鷄蛋十八擔鴨毛二十九件烟葉二十一件青炭三十六簍魚網十八件木柴八百擔（烟津）太古公司之奉天輪船昨由烟津裝來各貨有酒醋九百壜生仁三百包粉絲一百九十七件瓜子一百十四包紅黑棗一百零三包綢貨九十件草邊八十八件野絲三十四件洋瓶一百四十五件參十六箱羊駝毛十四件蔴袋五件（揚州）大達公司之大龢輪船昨由揚州裝來火腿五千八百三十六件小麥一千八百八十包鮮蛋四百七十簍鹹肉二百六十三件鷄鴨一百四十七件猪六十三只白菜一百二十八簍羊毛十九件 
[出口貨]  
　　（寗波）寗紹公司之新寗紹輪船昨日裝往寗波之貨有白米一千七百七十七包機棉花九百五十八包麵粉二百包花生一百包點銅一百塊草灰三百十包洋布一百三十四箱糖二百六十六包香爐一百十件芝蔴六十二包洋松十六塊鐵一百三十擔雜貨四百五十三件轉口米二千一百四十八包又太古公司之新北京輪船裝去之貨有白米一千八百零八包豆餅九百塊瓜子一百包赤糖七十包點銅五十一塊烟葉四十件綠礬三十包洋蠟二百件皮油一百五十桶藥材三十三件紅木二十四件香烟十七箱鐵五千擔（揚州）大達公司之大龢輪船昨日裝赴揚州之貨有黄豆三百包甘蔗四百件鹹魚一百五十件檀香一百件皮汕靛青五十桶棉紗二十件鐵輪盤六件 
 
 

Page 11

 
 
藥材十五件（烟津）太古公司之奉天輪船昨日裝赴威海衛之貨有麵粉一千包紙頭三百六十六件土酒三百壜白糖一百七十包洋布七十四箱棉花七十包青蔴三十件白礬十六包雜貨二十二件裝赴烟臺之貨有白米四百零五包洋布一百十八箱紙頭一百六十一件糖三十包信石三十件機油三十桶顔料二十八箱棉花二十六包桐油二十桶藥材十二件橘子五桶綢子三件雜貨五十五件裝往天津之貨有糖一千五百九十五包磁器一千五百件機油一百八九桶白米二百三十三包土酒三百二十壜洋布一百七十二箱紙頭二百六十六件皮蛋五十缸茶葉四十五件信石一百二十件竹器三百九十件甘蔗三百件柏樹一百三十三根藥材二十六件木頭四十五根草蓆二十八件香涸十二箱雜貨八十二件（港粤）太古公司之四川輪船昨日裝往香港之貨有麵粉五千包黄豆二千二百四十六包生油五百簍石羔三百包瓜子三百包生仁三百八十包藥材一百三十四件棗子白果二百七十一包青蔴一百件皮蛋一百缸生梨二十七簍花米蓮子一百零六包木耳金菜三十三件鹽二十六包棉紗三十件芝蔴二十包海蟄五十件猪油二十簍雜貨七十八件裝往廣東之貨有黄豆二千五百八十三包生果二千六百八十四件件芝蔴九百三十八包麵粉二千包棉紗三百十二件石羔二百包生仁一百八十包猪油生油一百十簍乳腐五十甏香烟一百零八箱藥材三十六件鐵二十件雜貨八十八件 
[友華銀行銀巿報告]  
　　中美新聞社譯友華銀行七日報告云上星期六日倫敦銀價近期跌半便士遠期跌二便士又八分之一紐約價跌至五二倫敦紐約滙價三八九此間今日定價與上星期六同開巿時巿况鬆動後夑堅定收巿時交易價金鎊三先令一便士金圓六虎半紐約銀巿軟弱倫敦較穩印度仍將買銀云 
[聯合急募賑欵大會消息]  
　　聯合急募振欵大會會長何護軍使昨對於上海軍警政各界發出專函云上年北省巨災舉國呼號羣相籌賑吾軍警政界亦巳迭募捐分區施放惟是災重欵絀拯救迄未普遍而值兹冬盡春初設非趕辦春振則前功盡棄冬振等於虚擲現在數千萬災黎待哺嗷嗷情極可慘救人救澈自非續辦不爲功上月國際救災統一會在京發起急募賑欵中外官商踴躍輸將集數頗巨上海中西人士曁各慈善團聞風长應亦巳組織聯合急募賑欵大會並定於本月十一日至十九日爲大募欵日期昨在理事部討論辦法僉謂此次急募賑欵不啻對於國人爲最後之呼籲在此募欵期内凡居住上海之人無論爲官爲商爲農爲工務各量力捐輸勿使一人向隅庶大宗賑欵得以募集災民困苦藉以蘇解而吾輩徼天之幸差可温飽者亦可各盡所能問心無愧除工商學界業經推定領袖分投勸募外所有上海軍警政界募捐事宜羣推鄙人提倡勸導天良所在義不容辭爲特專函執事並附上捐册紀念章務希轉向所屬竭力勸募位無論尊卑數無論多寡總期人各解囊共襄義舉則數千萬災民再生之日即執事等功德圓滿之期也捐欵捐册等件希於期滿之日送交松滬護軍使署以便彚送急募振欵大會爲荷云云該會又接山西平定縣汪蒲萊收司電云該縣境内現有極苦災民五萬餘名業將餓斃若不速賜錢文或食料勢難生存所有派出修路工振之災民大都身弱奄奄一息不能工作觀其慘狀嗣後更不堪設想目下疫癘盛行傳染甚速若不設法救治勢必蔓延災婦在此六個月内産生之嬰兒或棄道旁餓死或置之死地其他慘酷情形非電文所能盡云 
[請懲袁浦場肇禍鹽警之呈文]  
　　奉賢袁浦塲鹽警槍斃鄉民一案兇手迄未交縣該縣紳民頗爲不平前日業由該邑紳廖慰蓉錢達徐文俊顧紫垣等分呈省道矣其原文如下竊查浦東沿海各縣向爲産鹽之區自光緒十四年間紅廟地方出有焚殺巡丁十三命巨案後曾由各縣士紳聯合呈准省憲出示勒石凡緝私巡艦概不准攔入内地誠以鹽必脫離産所方能目之爲私若在内地則官私未分無所用其緝也乃民國五年青村場朱前知事創議呈准於舊有緝私巡船外在袁青兩場境内另設鹽警以習性制異言語不通之無知識人假以職權資以槍械使之雜居内地於是藉口抄鹽四出騷擾舉其大者如上年駐紮四團之鹽警夤夜入童掌生衆槍傷童家及白日轟斃板户王樹生等事至今案尚未結地方人民敢怒而不敢言因之鹽警膽益壯擾益甚而民不堪命矣往年程紳龢以私販必須渡浦會上孫前運副說帖請裁鹽警即以前項警費改編緝私師船並添雇小輪嚴堵各口以期裕課利民孫前運副甚爲贊許事後兩場核議仍爲青場朱前知事所阻未及實行最爲憾事舊曆十月二十四日駐袁浦戚墩厫相近之鹽警又假抄鹽爲名開槍連斃姚阿金陳秋生二命據聞姚係新婚是日出外尋牛陳僅十五家中尚有一祖一母是日從錢家橋探戚回來均路經新聚碼頭適遇鹽警捕捉鹽擔開槍轟擊急避不及致彈皆從背後穿腹而出先後立斃巳由屍屬呈報奉賢縣在案查緝私條例第三條營隊執行職務時如遇結夥執持槍械拒捕者得格殺之此指大帮私梟而言若零星步擔斷無輕許開槍之理證以是日肇禍情形鹽警並無受傷死者彈皆背人其爲鹽警違法放槍草菅人命顯然可見查鹽警自設立以來從未緝獲大帮私販但見擾害地方若不令行取消民間怨毒日深後禍將不忍言紳等誼關桑梓爲特聯名公呈環請電鑒迅賜令行鹽副另訂緝私辦法一面速將兇手交縣優給死者撫恤以童民命而維國法地方感甚云云 
[法租界商業聯合會開會紀]  
　　法租界商業聯合會昨日下午八時開星期常會葉貺辰主席沈問師紀錄（一）報告各處來函畢將致總商會及稅務司申請設法遏止輕質銅元函稿當衆宣讀又讀汪醒齋辭職書結果汪函當衆郤還（一）報告華洋急賑大會本月十三號大游行各團體多有加入本會應否報名結果議定加入當派會員三十名預備竹布小旗書救災等字樣至募捐一層本會亦應稍盡義務當議决組織一最小數之募捐隊擬每名募捐銅元一枚挨户捐募俟得成數彚送大會並函致法領事署如有募捐小徽章請爲頒發（一）報告義務日校巳佈置妥洽訂於七號開校復舉定江錦春陶潤生陳韻松王馥棠潘則言方善甫等爲監學輪流當值衆皆贊成（一）葉貺辰以會務日繁力有不逮向衆告退無人承認致無結果議至十一時而散 
[橡皮種植業信託公司之組織]  
　　本埠安利大班阿拿君滙通大班爲而去君祥茂大玫孛葛而君美倫費安大班美倫君等現發起組織一公司名上海橡皮種植業信託有限公司蓋因現在先令奇縮各業不振橡皮一業尤甚現巿售價較血本低廉故不無有經濟困難之虞乃銀行方面不願再放欵於各該衆公司而其公司股東亦不願再添加股本現阿拿君等所組之公司議定由匯通公司爲總經理資本定一百萬兩分十萬股每股十兩現先發行五萬股内一萬股巳由發起人等認定餘四萬股改爲公募巳於二月二十八號起開始招募至三月十二號爲止由滙豐銀行代收認股者於公募期内先付半數即每股先付五兩餘半數在招股期滿後三個月内付清如公募之數超過定額即當照股攤派所餘之銀當即派選其宗旨專帮助各橡皮公司係一種押欵性質除橡皮押欵外如有餘欵亦做各種房産押欵及各種房産買賣如橡皮業復原後或不再需外欵則當改爲地産公司如欲知招股詳章向高易律師公館或滙通公司索取可也 
[拘獲潤昶莊逃夥劉伯琴]  
　　寗波路四十九號門牌潤昶錢莊於去年隂曆歳尾發現被夥友四人及蕪湖莊客兩名串同盜取賬欵三十餘萬逃避一事經莊主邱渭卿懸賞報捕請緝拿獲跑街夥玉懷德一名解由公共公廨押候展期再訊等情巳誌本報前日特别華探目李星福包探王長根偵知該莊司賬松江人劉伯琴匿跡所在稟明西探目壳羅香密往將劉拘入虹口捕房押至昨晨解至第二刑庭經李襄讞會同英赫副領事略訊案情一過以此案係義領陪審命將劉帶回收押候義領堂期與王併案解究 
學校消息彚誌 
[百老匯路商業學校]  
　　百老滙路商界聯合會附設乙種商業學校昨日（六日）行春季開學禮推李澤源主席首由主席報告學校經過情形並望諸生勤讀次敎員翁六皆姚時競楊贊唐等輪流演說各致訓詞次該路會長許廷佐演說勉勵詞畢散會 
[鐫業義務學校]  
　　邑廟文昌殿鐫業義務學校創立巳經九載近因校長江確生病故爰請自立耶敎會長俞宗周爲新校長丁子裘爲校董前日開會歡迎到有同業謝晉昌張家通金少甫朱錦堂敎員高仰嵩葉冠千並學生等八十餘人分致欣迎詞末由俞君向學生致訓詞畢茶點散會 
[美術專門學校]  
　　本埠中華美術專門學校此届因校内不敷容納故停止招收新生兹聞該校俟覓得適當校舍於秋季開學時并擬將内部擴充改組高等增設各種美術專科俾有志於美術者咸得研究高等之學識云 
[音樂研究會]  
　　音樂家仲子通近組織音樂研究會旨在提倡美感敎育會址設梅白格路坤範女子中學各界男女入會者頗不乏人現聞該會定於本月十日下午四時行開課式並舉行音樂演奏會秩序如后（一）鳴鐘開會（二）主席報告（三）來賓演說（四）管絃合奏（五）鋼琴獨奏（六）低音獨唱（七）凡啞鈴獨奏（八）鋼琴獨奏（九）絃樂（十）管絃合奏（十一）閉會並聞開會時各界均可前往參觀無須入座劵云 
[施種牛痘]  
　　虹口華記路普濟善堂現以春日和暖天花發現定自古曆二月初一日起與提籃橋華德路分堂懸牌同日施種牛痘以防天花傳染云 
　　又南巿大東門外鹹瓜街太平衖滬南神州醫院亦定自舊曆二月初一日起至三月底止每逢星期二四六三期於午後一時至三時就院開種牛痘不取分文 
　　又梧州路聯益善會附設之施醫院業於夏曆正月二十一日照常開診施醫給藥到會求治者頗形擁擠兹悉該院准於陽曆三月十號起再加施種牛痘云 
[楊德山辭職不准]  
　　上海地方檢察廳司法警長楊德山自以年老力衰恐誤要公特於前日具詞呈請辭職昨奉譚檢察長批示云據呈巳悉查該警長辦理得力迭經首席檢察官曁各檢察官陳報予以記功在案此次又據全體法警具稟保留前來本檢察長自應體察情形　策能手以重警務該警長所請辭職之處着毋庸議此批 
[滬杭路駐杭工程師請假回國]  
　　滬杭鐵路駐杭工程師木落泥（譯音）現因事須返英國十日起給假半該管局長請予給假半年日昨巳奉批復准於本月十日起給假半年並得預支月薪以示優待洋員之意所有該洋員假内一切職務特委李其偉暫行代理 
[中法實業銀行讌賓紀]  
　　中法實業銀行經理亞棠君前晚七時在徐家匯路宅第讌請中法官紳各界到者三十餘人計法國來賓有韋總領事德領事葛副領事法總巡法工部局總辦法兵船正船主及法文學校主任諸君華賓有何護軍使藍總司令許交涉員上海縣沈知事徐警廳長聶會審官及陳介卿陳震東楊小堂朱葆三宋漢章錢新之徐慶雲秦潤卿張文彬朱魯異等席間由亞棠君起立致詞歡迎並祝中法人士交誼之親善商業之隆盛由朱魯異譯成國語後由何護軍使起立致答詞並代表來賓道謝由楊小堂君譯成洋文座中觥籌交錯賓主歡洽席散巳十下鐘矣 
[青年會國音推行會特别聚餐會]  
　　本星期日（即三月六號）青年會國音推行會會員在童子部游藝室開特别聚餐會會員到者甚衆午刻聚餐畢由幹事員郭農山童星門二君報告開會當舉方巽光君主席嚴叔平紀錄先將徵求會事務由各員分任趕辦後遂開議推行會本年進行辦法（甲）進行秩序推方巽光范雲錄二君搜集意見（乙）師範班推李級仁章星門二君組織永久機關（丙）介紹各敎員赴各學校工廠擔任敎務須定期審查各員資格合格者選派（丁）會期每月第一星期第三星期晚八時（戊）會塲仍在童子部二百零三號議畢散會巳四句鐘矣 
[福建船政局請撥補助費]  
　　海軍總司令公署昨接福建船政局來函略謂敝局承修海軍各艦全恃部撥欵項以之開支除修船費外並無其他欵項以致周轉不　請爲撥欵維持等情藍總司令據函後查得該局承修本年各艦甚多現因煤價增漲開支浩大原定經費不敷開支自應籌撥的欵以資維持因特據情呈請海軍部於没收德奥各船之租金項下每月酌提洋三萬元匯交該局作爲補助之費一面函復該局長陳兆鏘查照辦理 
[碾米業開會紀]  
　　本埠機器碾米公所各職員現届任滿循例改選前於十八日開會因人少未决故於昨日舉行下午二時仍在總商會三層樓該公所舉行張樂君錢貴三兩董事先後蒞止同業到者四十餘家遂開會經衆公决除正副會長仍推舉張樂君錢貴三擔任外復添副會長一人推曾影毫擔任並舉定司月評議員十一人舉定遂議發通告分知同業通告如「敬啓者本公所本年選舉仍照上年推舉法辦理兹經同業公决正副會長仍請張樂君錢貴三兩君擔任並添舉副會長一人以曾影毫當選至司月六家鎮昌振興穗信昌恒昌德瞿成記益盛又評議員十一人蔣敬文潘獻廷朱安生徐鴻荃韓勉林陸鴻卿龍照明唐秀甫薛鳳崗江秉元江潤卿除分别通知外合行函達即希查照」繼又將江寗運輸公會因押滙事復函當衆宣布函云「敬復者案於二月二十七日接准公函以新年以來米價益小所以綠線大包之米應並將車脚連同一切零費照上年定議每包概以五元爲限制如用藍線之包祗以四元爲限倘過此數不得熱提等因具徵貴公所關心巿况欽佩曷勝惟查此案於上年十二月間接奉台函即經隨會宣布轉囑敝同業一體知照隨郵奉復以未載明地址由郵退還原函在案准函前因合再併復即希貴公所查照上次來函並祈將尊處地址示知以便通信爲荷」 
[拐匪同黨押女所二年]  
　　虹口鴨綠路五百四十七號門牌沈伯錦家去年十二月十四號被拐匪將其六齡女兒招弟拐賣與婦人梁盧氏之女業由捕房緝獲男女拐匪吕成華趙阿海梁鄧氏解經公共公廨判决吕押西牢四年趙與氏各押二年女交原告領去在案兹悉該管捕房華探譚鳳池偵查得廣東婦人曹李氏當時亦曾與獲案訊辦各人共同誘拐價賣分肥稟由捕頭飭令西探康仇於前日將該氏續獲送交公廨收押昨由官媒帶案請究即由沈妻徐氏與其女招弟上堂證明案情而曹李氏延律師代爲辯護以氏當時係因飢寒交迫故爲介紹價賣實非有心作此非法之事請求原宥云云中西官會商之下以該氏串拐販賣分肥屬實判押女所二年以儆 
[令飭保護軍工路樹木]  
　　滬北工巡捐局汪洋前日具呈松滬護軍使署略云竊查軍工路沿近淞兵房屋絶少前栽樹木摧折巳多職局久擬補栽樹木以禆路政經與地方紳董商榷均以栽種柳樹價格較廉最爲相宜惟初種樹木最忌攀折該處栽種樹木爲鞏固路基及堤岸起見尤宜隨時保護以期長成爲此呈請鈞署令飭該處軍隊俟栽種後協同保護以維路政等情何護軍使昨巳分令駐防該路軍警一體保護矣 
[檢查魚船鹽斤]  
　　現届春令黄花魚將次上巿上海浦江内之鐵魚船隻照章准帶鹽斤藉備醃魚之用惟船户等每有夾帶私鹽販售圖利情事故蘇屬緝私第二營營長余炳文昨特派游巡隊江隊長駕船前往加意檢查以杜私販云 
[廠工壓斃之免騐]  
　　住居楊樹浦東楊家浜之崇明人吳永華前日下午在班達蛋廠工作時被隔壁空地上所豎起重用之木柱倒下壓傷頭部左側頓時倒地不省人事迨經同伴訴由該廠洋東車送同仁醫院求治據醫生騐得腦壳巳碎無從施救延至昨日清晨身死捕房得報立即派探往查屬實正擬將屍舁入斐倫路騐屍所報請相騐間因據屍屬禀請免騐故巳飭令自行備棺收殮矣 
[昨日公共公廨訊案紀]  
　　昨晨公共公廨民四庭由俞襄讞會同美丁副領事訊理（一）柳鈺堂訴老久大錢莊不理以貨物抵押銀三萬兩案該莊延甘維露律師到堂聲明被告旣有貨物在押原告處故請求准將被告减輕交保云云原告代表朱斯芾律師反對謂該莊共有股東六人對於本案有連帶關係要求堂上每名着交三萬兩保云云「結果」本案被告限於四日内各交五千兩舖保候訊（二）妓女楊素香請求給諭自由案該妓現年十七歲原名招弟産自金間幼爲其父母挈來滬上押入民和里龜奴華春林鴇婦華阿寳夥開之妓院懸牌賣娼去年工部局第一次抽籤禁閉界内妓寮該妓之名遂被抽出該龜鴇等擬挈住外埠鬻淫而妓不願故隻身出院投廨請求「結果」准給諭楊素香即招第自由他人不得干涉（三）張裕田訴黄夢良不　由張伯良擔保以地單抵欵請追本利案被告黄夢良承認原告控數屬實「結果」着被告黄夢良於一個月内償還原告本利洋六百六十六元四角六分並繳堂費保人張伯良因病不到限於三天内照判决之數改交人銀並保（四）陳蔚青訴袁子俊不理欠銀一千二百十二兩案兩造律師同意到堂請求必期再訊「結果」照准 
　　又午後民四庭由張襄讞會同美約副領事訊理（一）婦人顧徐氏訴潘王氏不還借欵案「結果」着被告償還原告洋一千三百元並繳堂費借據息摺附卷（二）王熊生訴吳阿福不理欠欵案「結果」展期三個月審訊並傳見證携帶簿據到堂候質 
[公廨另設公堂專審車輛案件]  
　　文滙報云公共租界會審公廨因車輛違章等案件逐漸增多故不得不另設公堂專審此類案件定本月十日起每逢星期四日午後開堂審訊庶他種案件不致因此積壓而捕房亦可更覺便利云 
[指控私出麻袋之傳訊]  
　　謝芝園前將蔴袋九各數百只寄存在吳金生處除出外尚有四千數百只現被徐裕生出去故謝延律師在法公堂控徐私出蔴袋等情曾經法公堂傳訊在案昨又傳訊先由原告農復律師稱協興主謝芝園前將蔴袋寄存吳處往出無着故此將吳扭探到案後吳供明係徐出去徐亦巳承認應請重懲其私出之罪前據徐稱協興號係伊所開今原告將協興號之捐票等證據呈鑒顯見徐所供不實請求堂上着徐賠還原告蔴袋價銀一千兩及損失費銀三百兩被告徐裕生由達商律師代辯稱被告前在某洋行爲買辦原告係被告銀錢之賬房所有一切護據均在謝處此項蔴袋實由徐裕生出資購來謝實誣控求察徐裕生稱商人在洋行内爲買辦在外購買物件均用協興號名目並無開設店舖等語謝芝園稱協興今開設在寗波路實由商人個人所開中西讞員會判退去聽候查明實情再行核辦 
[合辦綏遠劵案改歸民事訊核]  
　　曹蘭蓀王間梅兩人前延達商律師代表投法公堂控稱原告前與柯汝文倪則忠兩人合辦綏遠獎劵詎柯等不付薪水及酬勞費洋共計二萬餘元求追等情巳誌前報昨又傳訊原告律師聲稱此案係民事性質應請堂上改民事堂期訊核被告巴和律師聲稱原告以監守自盜詐欺取財等詞以刑事起訴迄今並未將證據提出顯見所控不實今原告律師請求改民事堂期訊問敝律師並不反對等語中西讞員會判准予改民事堂期訊核 
[剥刦棉袍之緝獲]  
胡朝佑前晚投滙司捕房報稱適行經北浙江路福安里弄内被匪人兩名攔住先搜索遍身一無所得繼將所穿元色縐紗棉袍一件强行剥攫而逃請爲查緝等情捕頭立派華探陸連奎協同西探約别生出外偵查得係浦東人徐桂生陸林全所爲當將徐陸二人拘押昨晨解由公共公堂中西官質訊之下判兩被告還押展期七天查明再訊 
[指控二俄人串竊]  
　　陸軍十六團團長張長林前日送薛老伯萬開爾馬路洛二俄人至五區控稱公館失竊該二人有串竊嫌肄請究經杜警正訊問一過轉解司法科昨奉段科員判解淞滬警廳核辦 
[英按察使住宅失竊]  
　　文滙報云上星期杪有竊賊掩入英按察使之住宅竊去金表兩個及洋約五十元又星期六午前老公茂大班丕爾斯氏之住宅亦有竊賊來臨門外有犬曾向之狂吠但不知如何竊賊竟將該犬縛住迨入門後門内還有一犬狺狺不巳室中人驚起賊遂遁去此後英按察使住宅即發生失竊案而高易律師處之麥克尼爾律師亦有竊賊曾至其宅之報告云 
[尋獲妻子之控究]  
　　紹興人陳起旺之妻羅氏前被同鄉婦人徐楊氏以代薦女工爲由誘拐來滬帶有三歲男孩一口當由住居閘北梅園路之紹興老嫗吳王氏串同海門人施老大將羅氏價賣與住談家橋之寳山人成衣匠童章林爲妻前日由本夫來滬尋獲控經四區提集一千人押候訊明再行核辦 
[婦人被姘夫砍傷]  
　　住居虬江路五十八號婦人張陳氏即范陳氏其夫在日曾在江寛輪船服務後由招商局撫恤洋數百元自該氏與范玉福姘識後所蓄多被揮霍前日又向該氏索錢不遂用刀將氏足砍傷經五區二分署將范並氏一併拘送地方廳由檢察官訊供之下判范收押該氏發送新普育堂醫治俟傷愈再核 
[獲究燕子窠主客]  
　　常州人王金林在虹口東嘉興路第一千二百三十七號屋内開設燕子窠容留陳炳林張小濤及婦人楊顧氏等在内燈吃被哈爾濱捕房華探管宗餘偵悉會同西探前往將王曁烟客連同烟槍烟燈一併帶入捕房禀明捕頭諭飭分别押候解送公廨訊究 
[糾衆行凶之拘解]  
　　小販邵阿才昨在虹口東唐家弄永慶里與朱長卿陳樹堂口角起釁即糾集多人將朱陳二人攢毆受傷倒地經匯司捕房包探王桂生及二百零六號華捕查見上前將邵拘入捕房稟明捕頭飭將受傷人車送同仁醫院醫治邵押候解廨訊辦 
[碼頭匪徒行兇]  
　　雞鴨販子蔡文昨運貨來申當舟抵十六舖碼頭正將上岸間當爲碼頭匪徒秦紹洪糾衆上前攫取貨物蔡不服向論反遭毆傷由警到來將該匪拘獲連同傷者併送地檢廳訊辦 
[混用僞角分别押儆]  
　　法捕房包探尚元章偵悉法租界黄浦灘碼頭輪船上有無賴數人以小販爲由使用僞洋故於前晚扮作客商至輪船上以大洋一元向若華購物詎所找之洋果係僞造當即拘獲林雲昌曾掌林王壽明徐根泉等四名林等將所有鉛角一併抛入浦中當將林帶入捕房昨解法公堂請究先由尚探上堂禀明前情詰之林等供認使用僞洋不諱中西官判林押西牢十八個月會王兩人各押一年徐押二個月以儆 
[聚賭牌九之科罰]  
　　法租界寳裕里居民陳秉鎬於前晚聚集多人在家賭博牌九抽頭漁利當爲法捕房副總巡兼西探長石維也君得悉以其有違禁令帶同包探等數人至該處搜出賭具現洋連同賭客一併帶入捕房賭客簿罰斥退陳交保候究昨日傳至法公堂先由石君上堂稟明前情詰之陳供認聚賭牌九不諱中西官判陳罰洋二十元充公抄案之賭具現洋没收 
[聚吃講茶之武劇]  
　　前日午後有數十人在虹口吳淞路一千五百七十三號門牌萬陽樓茶館内聚吃講茶先惟舌戰繼而用武桌橋抬櫈茶壺茶杯紛紛交擲詰果周小裕身被毆傷該茶館經理方永坤以平空受損心實不甘報由該管捕房飭探　正昌拿獲肇事之張昌海徐漢章陳春根楊仁生路阿永等五人昨解公共公廨據薛探稟稱調查得此事係因周小裕在該茶館啜茗時出鈔票十元令人持向烟紙店兌現詎被匪人搶去五元當時周頗有所言獲案之五人以周誣指係伊等所搶故遂糾衆行兇云云而周亦延律師到堂聲明周傷未愈且尚有被告未獲請爲改期再訊云云中西官即命將五被告帶回捕房押候補提人證到案展期再訊 
雜評二 
[選舉訴訟（訥）]  
　　上海之選舉巳發生訴訟矣以今日之選舉情形論無地不違法無地不舞弊即無地不可發生選舉訴訟故今日而果重視選政者將訴不勝訴又以上届之選舉訴訟論無一案依法判斷無一家認真辦理即無一案能得選舉訴訟之良果故今日而果如上届之訴訟者將訴如不訴 
　　選舉之救濟方法事前爲公民監視然如今日之所謂監視無異於不監視事後爲法律解决然如今日之所謂法律無異於無法律則尚有何救濟之法可言哉不信吾言試觀各地監視之成績訴訟之結果 
公布欄 
上海地方審判廳 
[公示送達（全文在本廳揭示塲公布）]  
　　第四十號（民一庭）一件蘇湘榮訴趙奎發因地租糾葛一案兹本廳定於三月十四日下午一時審理仰該被告人依期來廳候訊毋違特示右仰受送違入趙奎發准此 
[判决主文]  
　　（民一庭）一件判决趙桂春與趙龍泉因　田糾葛一案主文本件控訴駁回本審訟費歸控訴人負擔▲一件判决周樹森與王八郎等爲欠租涉訟一案主文王八郎應償還茂業房産公司租金洋二十二元五角繳由周樹森具領李梅生租住寗康里五十九號房屋應即　讀並應償還茂業房産公司租金洋三十八元繳由周樹森具領周國珍租住寗康里六十號房屋應即遷讓並應償還茂業房産公司租金洋三十三元五角繳由周樹森具領陳寳全租住寗康里一百三十一號房屋應即遷讓並應償還茂業房産公司租金洋二十四元繳由周樹森具領本案訴訟費用王八郎負擔十分之二李梅生負擔十分之三周國珍負擔十分之三陳寳全負擔十分之二（民二庭）一件判决劉壽書與楊逢春因保證糾葛控訴一案主文本件磜窒駁回聲明窒礙後訟費歸控訴人負擔 
[批示]  
　　一件傳林氏狀請發局工作由狀悉巳諭爾覓具舖保出外理楚着仍遵前諭覓保可也此批▲一件韓妙發狀請押遷由狀悉候傳案訊奪此批▲一件沈英標狀領圖據由准領此批▲一件林阿呌狀請迅賜傳審由狀悉查本案巳向老閘巡捕房調查俟覆到後定期傳審仰即知照此批▲一件許文卿狀交查封費由准交此批▲一件劉淦泉狀領欵洋由准領此批▲一件處起　狀請執行由狀悉准予傳追此批▲一件陳徐氏狀請傳秦由狀悉准予傳案訊辦此批▲一件楊立三狀領田單由准領此批一一件韓妙發狀交訟費由准交此批以上三月七日 
上海地方檢察廳 
[批示]  
　　張志　即張子元狀悉候查明核辦所請均無庸請此批▲徐沈氏狀悉據訴旣被徐王氏等扭在衖内並由警同時拘案何至有毁物情事狀訴各節顯有未符所請應毋庸議此批▲劉陸氏狀悉所訴如果屬實仰偕證來廳候訊此批▲陳蘭根狀悉着即來廳投騐此批▲吳巫氏狀悉本案查無誘賣確據業予却下所請應毋庸議此批▲厲再興狀悉巳傳訊矣此批▲錢王氏即王徐氏狀悉巳於原告訴人吳巫氏狀内批示矣仰即知照此批▲楊順福巳嚴飭張堂生尋交伊子松林矣此批▲孫德洽即徐　年狀悉案關命盜候呈送高等檢察廳核辦此批▲毛惠甫等巳訊諭矣此批▲姚才林狀悉據訴是否屬實應俟解送到廳再行核辦此批▲殷素氏狀悉案經起訴靜候判决可也所請保釋之處應毋庸議此批▲顔廷良據訴如果屬實着即帶同爾子迪　及媳潘氏來廳訊奪此批以上三月七日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[歐游日記（十三）] [  北大留英學生于世秀]  
　　亞刺伯海 
　　二十五日天氣平和微風波浪又作船行漂蕩但飲食如常亦得略攻書牘 
　　二十六日早小雨清凉冷風迎面横吹浪瀾激起二三丈甲板高水面丈餘而大浪擊入者不知凡幾乘客爲之不安婦女多不能興予則靜坐甲板之上午後六鐘經刺卡得威羣島據云全島爲珊瑚礁所成頗有景頗美 
　　二十七日更冷水作深墨色風浪亦大量乃加劇予友五人中動作自若者不得一見矣飲食格格不入殊感不適 
　　二十八日微隂夾衣不暖舟行仍道趨西南而季候巨風衝面進行遲緩怒濤若邱水穿船面床椅漂浮船身前後上下二三丈予臥艙中手足幾無所措 
　　二十九日凉風透骨掃我衣襟墨波隆疊有若山厓午後四鐘適於船面倚坐見舟子異常忙迫狀甚倉皇閉風筒撤布棚往來奔馳若失予正驚異某執事曰颶風將至矣斯時也三等乘客許登二等甲板（二等甲板在上層較高八尺許）而其向風二面圍以布棚頃之風雲驟變愈趨險象淡雲四布墨波上下澎湃船之行也惚若進疑着退倐上如在山之巓倐下如在澗之底陞降五六丈船之首尾不相見此時乘客寂寂默無一語而風聲水聲若雷似吼如鳴笳如吹角如驅車山谷中馬蹄輦毂震動危厓轟轟破耳又如兩軍衝鋒兵戈相交槍砲齊發驚懼也恐惶也予不自知其如何惟大暈作惡廢餐忘食急返艙中就睡而惡夢驚人悽聲猶在耳不絶焉 
　　三十日寒暑仍前波濤稍次下午四鐘轉爲平靜予起登甲板則見舟之左側有大島高揷雲巓風爲阻隔詢之乃英屬索高特拉也島長七十哩寛十八哩西北隅平坦土人萬二千有奇業畜牧及耕植出産以米爲大宗晚飯後因倦早寢十鐘風浪又作歷五小時止 
　　三十一日無風轉熱海面平靜如玻璃過阿伯亞陸古理諸小島魚族繁多大者二三丈小者千百成羣跳躍板上饒有興趣而海暈之苦尚耿耿未忘焉 
筆記 
[待闕記（下）] [  少游]  
　　余曰我爲子請之乃爲之請於師師莞爾曰昨固有言不料景山躁急如是然是事舍我誰任成否未敢必姑試整衣一行明日余復至原師許師曰可矣王公亦久聞景山文名者以詢諸女欣然從命余乃還報景山委禽於王氏良緣天定眷屬告成閱時纔二月耳而景山夫婦乃相扶以至滬濱度蜜月去歸乃告吾結婚之夕景山詢其婦曰西湖之會子何以於稠人中獨垂青及欠婦曰子人中鸞鳳烏得不關心耶况去年之冬君赴陳氏之宴爾時我亦與席雖内外有間我嘗於屏際窺子人言藉藉皆言胡景山當今才子故西湖一見如遇舊雨而老父來言决然承允不然又何由知西湖所遇者之爲胡景山耶景山笑曰卿言誠然陳氏之宴屏腰聚窺隱約多人余　覥不能舉目初不料有今日之收果也相與一笑而寢時嫦娥正於窻隙覷景山伉儷燕婉之好也 
劇談 
[顧曲瑣言] [  舍予]  
　　時慧竇宗奎派兼近乎孫劉鴻聲以氣足聲宏而由黑頭改造者上兩伶均能吃重頭唱工戲但時擅二簧劉長西皮易爲之則均不掛味且時之二簧宜快不善慢故上天臺一曲金鐘照日一段遜於孤離了而劉之我本是臥龍岡（空城計）亦又不逮藺相如在馬上（完璧歸趙）矣 
　　老譚無論皮簧不計快慢均臻上乘故爲世寳貴其慢有紆廻之致快亦如流水行雲 
　　大舞臺之陳桂芳唱味雖好惜唱時之臉口難看不免急態尚小雲亦因此疵爲人所病 
　　白牡丹小翠花均爲北來後起中之花旦雙傑偶爲海風所蔽亦不失本來色藝特其心細萬非常人所及蓋其根本充厚着手便不似羗無故實之流耳 
　　蘭芳唱片巳由百代公司發行三劇其過門時之絃索外且夾以小鈴倍覺動聽 
　　七擒孟獲即摭拾三國演義而編一本演完尚不討厭若更所謂二本者則名不副實兹天蟾亦將排演聞支配角色似較他家略勝一籌可不致因稍後見屏於觀者且此類劇亦終較胡鬧戲及閻瑞生劇爲稍有一顧之價值耳 
詩錄 
[北京]  
　　不踏帝京塵者十年矣閱三月四日小時報北京無線電一則口占二首吳芝瑛 
　　官閣春還共探梅城南韻事費人猜花開真覺無生好滄海揚塵看幾回 
　　時危巳分成貞疾面被何因感逝波月落參横原是夢勞君海外紀東坡 
新聞拾遺 
[傷眼睛] [  隱厂]  
　　南京南門外三藏殿下王姓童年纔十四性極頑皮前日在空塲放地黄牛爲戯適有鄰童名寳生者經過其旁遂駐足閒觀詎王童抽線時用力過猛地黄牛飛起正中寳生左目鮮血直流痛暈地下隨即抬往醫院診治奈眸子巳失明不及放救於是雙方大起交涉童父謂事出無心若私了情願除償醫藥損失外並送洋十元否則聽憑訴諸法庭嗣經多人排解卒以二十元了事云 
[偷灰鼠] [  筆花]  
　　昨晨乘三路電車至派克路時忽聞三等車中人聲鼎沸未幾車停見一中年婦人扭住某甲舉手劈面亂打其人哀聲求恕蓋婦人所穿灰鼠皮襖被甲在背後剪去一方當即被婦覺察因此噪鬧漸由賣票者在某甲身旁搜出剪刀一把灰鼠一塊即扭之下車交與巡捕捉將官裏去而婦人所穿之衣巳少去一方矣 
小說 
[社會小說衆醉獨醒（二八三）] [  瞻廬]  
　　第四十四回走羊腸有心謀弱女脫虎口無意遇書生就中有個臭嘴阿三聽得衆人談論一時嘴上癢癢的便引開了牙鉗信口開河編造了許多謊話說甚麽男的是男校裏的學生女的是女校裏的學生男校和女校同在一條巷裏這一對男女每日放學歸家總在一起兒走其間有許多說不得的事情吾不敢直說免得傷了我的隂隲今天這一對男女同在旅館裏住不知那個耳報神報與男學生的娘子知曉他娘子醋興大發尋到旅館和女學生扭打女學生被他扭倒險些兒飽受老拳虧得男學生竭力救護才把娘子勸住然後親送女學生到這裏代喚籐轎送他進城你們看這女學生雲髩蓬鬆衣襟上還沾染着一大塊泥汚這便是方才厮打的憑據衆人聽着都道是千真萬確誰疑他編造着天大的謊（嗟乎高尚純潔之男女社交敗壞於臭嘴阿三之口者多矣）那時有一個小報館的馬路訪員遠遠見許多人聚在一塊兒講話便即兩脚開着快車氣嘘嘘的趕將過來鎮頭覓縫擠入人叢裏拉長耳朶聽得臭嘴阿三滿口胡柴他便道聽塗說混充做新聞資料來朝小報趣聞欄中便刋布了一條新聞喚做醋海鴛鴦裝頭裝尾添葉添枝字廟行間又點綴着許多香豔詞藻看報的見了都道是事出有因誰知驢唇不對馬嘴都是臭嘴阿三的一篇鬼誤（小報趣聞都作如是觀）閑話剪斷再說慧姑聽着他娘勸阻只在家裏等候錦心不敢到車站迎接等了一會子錦心没有來郤來了林姓姊妹相見坐定娘女倆都稱謝不絶且問昨夜的警報從何得來林善珍不慌不忙便元元本本從張老三醉後漏言講起直講到密室隂謀機關破露朱氏嚇得面色轉變連說不得了不得了我家和張老三往日無讐昔日無怨怎麽行使這般毒計善寳道我也疑惑他的秘密行動定有人在暗地裏指使王媽在旁揷嘴道張老三是個粗人想不出計謀據我看來多分是這替婆子揉脚的怪東西在暗地裏做軍師我常見他和張老三在酒舖子裏喝酒交頭接耳十分親熱 
[餘瀋] [  醉痴生]  
　　余謂世界最珍貴之物應推美人之涙當夫銷魂時節慘綠愁紅悵春來而春去忽花開而花落或靜對陌上楊柳離緒頻添或間拈閨中紅豆相思默訴於是滿腔幽懷萬斛柔情一一化爲涙珠而出涙而曰珠其珍貴爲何如昔人謂美人一笑值千金不知美人之哭其價亦不廉也 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者　末須開明姓名曁詳細地址最好黏一名片每句請自加單　若　幅過長及　寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可即向本館取酬其取酬時之署名蓋章須與投稿時同 
　　（一）投稿者如下願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投揷劃稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
[成功者百訣五版]  
　　沈有乾君成功百訣兹經敎館五版每册仍收回印本銀五分合銅元七枚外埠函購加費一分寄售處中華職業本育社 
常評 
[說家] [  漸]  
　　家字之聚訟久矣其疑點即起於許書許書宀部家居也从宀豭省聲段氏玉裁疑之乃以爲家本豕之居引申假借爲人之居猶牢爲牛之居引申爲所以拘罪之牢其說以許書人字大字之義推之亦頗未安許書云人天地之性最貴者也又云天大地大人亦大故大象人形其尊人也如此何至以豕之居借爲人之居乎鈕氏樹玉以家之古文作　謂當作彖省聲蓋以段說爲未可從也承氏培元等作祁刻小徐　傳校勘記云疑古家篆本作　从宀从　　古克字　宀者能勝任此居也故易曰克家說較近理而亦太迂曲余於此字蓄疑有年偶繹亥字之義忽悟家當从亥而諸說皆非亥篆作　二古文上字一人男一人女从　象　子咳咳之形一男一女抱子居宀之下非儼然一家乎至亥豕之譌自周時巳然吕氏春秋云子夏之晋過衛有讀史記者曰晋師三豕涉河子夏曰非也是巳亥也夫巳與三相近豕與亥相似至於晋而問之則曰晋師巳亥渡河也家字从宀从亥爲會意字傳寫者誤亥爲豕正如巳亥之譌爲三豕東漢時本義巳亡許氏博采通人未及是正二千餘年盲晦之義一旦豁然誠快事也近有一西人曾以此字見質意在諷我國之家庭余告以从亥非从豕并爲詳解一男一女抱子居宀下之義彼乃大服若如段說毋乃辱國乎 
法制 
[彩票] [  竹賢]  
　　彩票爲世界最大之賭文明各國莫不主張厲禁以維社會道德我國之彩票開放於清季時代禁止於共和紀元之年作者私衷意以爲彩票之害從此除矣深爲社會人民慶幸詎料民國四年袁世凱發行儲蓄票一千萬元雖以利息爲獎然彩票之毒質巳藴蓄於此迨後慈善救濟劵以賑濟美名發行奬劵立案之初祗准一次不圖各省督軍之强有力者見利忘義羣起效尤始則限以期數繼則援案力爭於是湖北浙江綏遠河南利濟義賑等劵乃遍行天下而祇准發行一次之慈善救濟劵反藉他種獎劵成案之力得以從此延年益壽嗟乎弊萌之始不事剷除一次之縱容竟流害無窮政治樞要之一舉一動可不慎歟然内務部之核准係一種行政上之處分而我尊嚴之司法固未嘗允許之也行政與司法本屬兩途不相混合故行政上不合法之准許司法上未始不可依法反對而其反對之根據可以刑律對於彩票特定之專條申明法律上命令不得變更法律之學說爲理由更可依刑律總則第二條犯罪者不問何人適用之之規定認内務部爲共同犯罪之人依法而論凡司法檢舉機關概有提起前項公訴之職權深望全國檢察官廳起而攻擊切勿放棄職務噤若寒蟬庶彩票受此阻力或可自此停止誠社會之幸人民之幸 
　　按買彩票想發財者確爲愚不明理之人查彩票之發行號數在三四萬以上而一二三四五等彩不滿十號其餘小彩不過數百號其中額每百號内祇有一二號據此推算即小彩亦難得中况大彩乎而且開彩之手續弊竇甚多彩數未必盡行開出苟能明白是理購買彩票發財之慾念當必掃除淨盡 
　　查彩票一則數月前痴僧君曾轉錄他稿以欺閱者鄙人憶及偶爲所感特就其題目撰寫一篇籍警同志（乙種酬） 
經濟 
[力的經濟] [  戴景素]  
　　世間一切事物不外由「質」「力」二者所造成此所謂力意義極廣舉凡電力磁力熱力風力水力人力......等靡不屬之本篇之所謂力則專指人力即由人類之精神與肉體兩方面所生之力也 
　　人力有限不可强致譬有一事三日爲之始可成一日而成之則覺神疲體倦非再休息兩日則精力不克恢復其結果仍需三日又如吾人於精神衰弱時若服興奮劑則精神可以驟振然至藥劑之效力旣過則其衰弱更甚於前此可爲人力有限之明證 
　　吾人一生之力若有定量欲增一分而不可得然則吾人對此寳貴之力安可浪用之乎故吾人作事第一須求出力小而成功大即不能亦不可使吾力用而無功此即謂力的經濟請再申言之 
　　一每作一事須先問（一）吾作此事具何目的（二）此事之綱領何在得此二者然後專心做去繼以毅力則事必易成而用力省 
　　一作事之先須自審度此事爲吾所能爲或所能勉爲者則吾爲之必有成效可觀不然非先勤後怠則半途而輟事之無成無論矣而前此所費之力俱等虚擲矣 
　　用力猶用錢也用錢於儲蓄則本利愈積而愈多用錢於游蕩則財盡而一無所獲是故善用其力者足以建功立業浪用其力者没世而名無聞也（乙種酬） 
衛生 
[蔬菜有補血之功] [  章麗珊女士]  
　　吾人患病其原因不外乎血液或纎維中之重要部分失之過度或失之缺乏而所以致此則昧於衛生故也於是血液中極重要之有機鹽或虧缺矣消化汁之發生或太少矣腎力或至弛緩腦綫或至虚弱凡此種種以及其他各症苟用蔬菜以巳之實爲無上之良劑常以菜食受益非淺考菜類含有多量之鐵質鐵質能補血於吾人極有益故素食不特清血液而促心臟發力之功亦甚大兹譯美國體育雜誌之「蔬菜有療病能力」篇以證之（該篇意多辭長本刋限於篇幅故譯其緊要事實餘均從略如下） 
　　法國博愛家伐底郎氏MdeVetillion曾遊歷赴俄造訪托爾斯泰LNTolstoy譚次托氏力陳工界中人苟得一椽以爲居而其居室之外復得有小園一方則不特日進可以較進即其愉快及健康之幸福亦必較平時有加蓋彼有此園地即不復以辛苦之資奉諸醫士矣伐底郎曰何也托氏起立引伐底郎至窗前觀之則窗外一菜園固托氏所手植者也托氏曰此即我之藥籠也此中各藥俱全人病所需無待外求所應知者某病當用某藥耳苟能知此則醫士之足跡不復涉於門庭矣依托氏所言則菜類之對於人生利益豈淺鮮哉（乙種酬） 
公民常識 
[城巿中路旁種樹之益] [  ]  
　　西國之繁華城巿及人烟稠密之村鎮多於路旁列種樹木兩行此非徒壯觀瞻也實有種種之利益焉今略舉數端分述如左 
（一）衛生 
　　吾人賴以生活者空氣也空氣中有一種氱氣（Oxygen）爲養生最要之品人將空氣吸入肺中取其氱氣而呼出者則變爲炭氱二（CO2）矣炭氱二爲害人之一種毒質而植物則適與人相反專吸此種炭氱二而放出人所需之氱氣故人與植物實相依爲命者也今於路旁多種樹木則全城中人類所吐出之炭氱二可被樹木盡行吸去而使城中之空氣永遠清潔氱氣時時充足不致有害衛生也且路旁隂溝被樹蔭所遮使穢濁之物不易發生惡臭一切傳染病及厲疫等自減少矣 
（二）經濟 
　　車馬行人往來衆多之大路極易損壞必須時常修補是以城巿中修補道路之費爲一大宗用欵若於路旁種以果樹則所結果實售之於巿所得之值用備修補道路之費此非極經濟之策乎 
（三）便利 
　　夏季陽光如灼行人苦之若於路旁樹蔭之下置以聯椅行人偶覺疲乏可藉以憩息何等便利勞動者乘凉其間亦必覺精神爽快若樹木長成後其根又能吸收地下水分夏日雨後道路不致泥濘難行也 
　　觀於以上各益路旁種樹極宜提倡此事輕而易舉苟有提倡者不難實行望我國之執巿政者其注意及之（乙種酬） 
農業常識 
[農業上輪栽之利益及其决定標準] [  楊友林]  
　　輪栽云者以一定之次序輪流栽種作物（栽培植物謂之作物）於一地之謂也同一土地連栽一種作物植物與土壤兩俱不利若行輪栽不惟無是弊病且有無窮之利焉今條例於左俾農家知輪栽之重要 
　　（一）作物因種類不同而異其性質甲作物可矯正乙作物之缺點以防土壤之劣變 
　　（二）作物吸收土中之養分各因種類而異如連年栽植同一作物則僅吸收某種養分而他種養分必殘留而歸於無用故輪流栽植各種作物於同一土地則養分無偏倚之弊 
　　（三）作物輪栽之順序而適當可增加土中之養料每一二年而栽植豆類一次土中養料大爲增加乃其著例也 
　　（四）輪栽深根作物可利用土中深層養分 
　　（五）輪栽可驅除病蟲害蓋病害之菌絲及害蟲往往祇能加害於甲作物而不能加害於乙作物者 
　　以上爲輪栽利益之大概要之輪栽利益之大早爲實騐家所公認無用疑義也兹述輪栽之决定法蓋不明作物性質濫行輪栽利益仍不能收也 
　　（一）輪栽作物須擇其異料者蓋異料則性質異性質異則所需養分種類等亦異也（所謂異料乃異其性質之意如稻棉豆皆異料者也） 
　　（二）輪栽作物須擇其根長不同者如是則深層淺層養分可不徒費其例夏棉冬麥 
　　（三）輪栽作物須擇其果實異味者蓋取其所需養分不同也（乙種酬） 
日用常識 
[郵票印帆船之意義] [  鶴徐絜]  
　　各國郵花圖象精美常寓深意如印其國之元首者最爲普通國有大慶典則特印新樣之票以爲紀念如勝清則印蟠龍今則印一帆船印袁氏像者前嘗一見之矣一九一二年爲英國大小說家迭更司百年之紀念日英美人士崇仰迭氏發行一種形如郵票之紀念劵上印迭氏之象將所得之資贈其後人因迭氏子孫巳貧窶故也一時王公縉紳莫不爭購與古代之郵票皆視爲希世之瓌寳矣蓋西人本有愛貯各時代郵花之僻性與我國人之好骨董無異唯我國人之喜蒐集外國各時代郵花者絶少不特無考察西洋歷史之心即我國現行之郵票於浩淼巨浸之中繪一帆船其意何居恐亦茫然莫解嗚呼國事蜩螗内訌不悉外患頻仍何異一葉孤舟盪漾驚濤駭浪之中舵工偶一不慎未有不遭傾覆者觀郵花之圖非即代表我國今日之現狀乎况郵務事屬交通不繢車而繪舟不繪汽船而繪帆船豈非惕國人過渡之未易歟（乙種酬） 
 
