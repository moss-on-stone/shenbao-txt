# 1925 - 40 - 4918664

 

Page 1

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *   
 
 

Page 2

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *   
 
 

Page 3

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *   
 
 

Page 4

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *時評 
[不能懸之案（冷）]  
　　凡事不能解决而聽諸異日者名之曰懸案故中國可懸之案已無一不懸之今所擾擾不息者皆萬不能懸之案也 
　　不能懸之案中其最大者爲兵之駐地即時人所稱之地盤兵多而地少勢必顧此而失彼兩雄並據不能不爭一方失所亦難久忍故以實際言即不爭權利亦决不能安息况更有其他關係乎故曰此乃不能懸之案之最大者也 
　　然有一令人失望而不可解者因駐兵之故不能不爭地盤然又因爭地盤之故不能不招新兵如是互演兵愈多而地愈少此萬不能懸之案又將萬不能解决矣 
國内專電 
　　北京電滬各行商會删（十五）電虞和德請協同孫寳琦將市區條例向執政府議妥并謂浙奉軍次第離境（十六日下午九鐘） 
　　北京電張宗昌電段昨夜抵寗今謁盧使商軍事善後問題敝軍餉項地方籌措有限請中央濟（十六日下午七鐘） 
　　北京電鄭謙云蘇長就任前須有長時間之預備與考量且須蘇旅京士紳及政府兩方有一種意見交換并對蘇省現狀亦須稍爲調查（十六日上午十二鐘） 
　　北京電盧永祥咨財部前元年公債作抵第十師餘二十萬請換其他確實押品否則請部還上項二十萬借欵（十六日上午十二鐘） 
　　北京電吳光新今日午後三點二十分由津上車七點可到京（十六日下午七鐘） 
　　北京電寒（十四）奉軍旅長宋某押步槍子彈三萬砲彈千餘由奉運廊房 
　　北京電張作霖亦招童子軍擬成一師 
　　北京電張之江電催陸部速將王懷慶在察哈爾及熱河興業銀行挪用之欵如何追究陸部咨財部主持辦理有人主查緝王懷慶家產（十六日下午十二鐘） 
　　北京電馮籌辦西北銀行先令籌欵俟欵足再發表（十六日上午十二鐘） 
　　北京電諫（十六）午段宴蒙古王公 
　　北京電蒙古歸客談新蒙憲法已頒蒙政府自車林諾爾濟當選總理後各委員長以至錄事均國民黨舊王公已無權蒙練民兵六萬有一萬人分紥叨林滂江一帶庫倫科布多開有汽車俄兵在庘倫僅一連在恰克圖僅數十名俄人犯罪蒙古法庭按律懲辦蒙政府有飛機六架庫倫電燈電話均建設無線電亦開辦除俄少數技師外蒙古專門人材居多蒙政府委員會幹部多莫斯科留學生大中小學已設數十處蒙古憲法含聨省自治意將來有聨合中央餘地昨蒙古同鄉會在京開會反對那彥圖在京指派國民會議代表先發警告向來中央對蒙古惟少數王公私意是徇與蒙古人民情形隔膜一切均由駐京王公包辦與蒙民對中央感情疏格又政府關於蒙古問題往往與俄交涉一若已認蒙古爲脱離中國此實大謬有識者主張中蒙直接接洽不假手於王公免蒙人反動苟由政府派代表起蒙與庘倫地立政府直接磋商蒙事較有辦法因蒙人切齒駐京王公衆口一詞欲以蒙古王公解决蒙事反響更甚（十六日上午十二鐘 
　　北京電王樹枬等請恢復淸室優待條件馮玉祥語人修改優待條件是本人主張此層予當貫澈到底（十六日上午十二鐘） 
　　北京電奥欵代表羅森塔再函財部謂合同不能取消財部覆仍照前議取消羅再請義使主持（十六日上午十二鐘） 
　　北京電新任駐京葡使朋齊將由英來華　　北京電英使照會外部京奉路關外部分之管理及收入被張作霖佔扣與一八九八年及一九零二年合同有背請立促交還外部會同交部電致奉署核覆 
　　北京電中美線電訂約人莫斯到京 
　　北京電英人所辦哈爾濱至興安嶺長途電話期滿奉張擬收回自辦（十六日下午九鐘） 
　　北京電胡景翼電稱已將鐵爐車站駐軍撤退請電憨退兵段即轉電憨照辦 
　　北京電芳澤否認中俄日聨盟 
　　北京電報載發十四年公債但九六債至今無辦法新公債又無擔保品 
　　北京電報載内閣局部改組政府要人否認　　北京電馮玉祥改派陳金綬爲善後會議代表（十六日下午七鐘） 
　　天津電楊以德長警處有年每對災變有爲據聞直人對楊以德退職後擬請政府畀楊督辦河務 
　　天津電吳光新昨到津今日回京 
　　天津電交部疏通運輸專員黃哲裴歐陽慶瀏昨由津赴滬寗杭各路辦公 
　　天津電中華自治協會總主任王幼賢選推陳峙寰等赴奉籌設支會業已出發 
　　天津電省署令財廳籌欵九千元編衛隊 
　　天津電特訊閻澤溥長直各方已妥協待明令惟逐鹿者仍夥 
　　天津電河北督署附近戒備甚嚴 
　　天津電津浦票車已恢復（以上十六日下午三鐘）　　靑島電國民會議促成會今午推定蔡自聲鄺惟銘韓方正爲代表赴京總會研究國民會議組織法 
　　靑島電交部發表李鍾岳代膠路局長胡鴻猷副長後南人所組鐵路協會歡迎北人所組實業協會反對因杜粤人胡蘇人均非魯籍但市民尙無表示（以上十六日下午三鐘）　　漢口電外委員會以吳顧問日人坂西謀將决川濬蜀押借日欵爲吳活動用費决養（二十二）召武漢各團開對日驅吳大會蕭派趙進鋭赴黄州向吳索還决川濬蜀兩艦　　漢口電公民聨合會代表曾尙武等二十人今日午後分向督署省會遞請願書請宣撫駐鄂主客各軍保衛地方母爲奸人煽惑並勸吳佩孚及其左右尅日離鄂又電段述吳勾結兵匪謀亂請交閣議處並懇電鄂督破除情面迫令出境（以上十六日下午三鐘）　　漢口電蕭删（十五）令漢廠撥大砲三十八尊機槍十二架步槍三千支彈十萬發砲彈兩萬發送宜昌交王汝勤支配各軍備用　　漢口電蕭電保寇英傑爲鄂北剿匪司令 
　　漢口電吳派劉紹曾在漢設辦事處結束直魚豫巡署事宜（以上十六日下午六鐘） 
　　成都電王正鈞現已到綿陽宣撫楊森之十六師與楊淑身各部刻在梓潼 
　　成都電聞劉眷藩已由劍閣他移 
　　成都電楊森有定十六就督辦職説 
　　成都電二軍何金鰲旅全開到省 
（以上十四日下午三鐘） 
　　重慶電王正鈞旅長已就西北宣撫使帶隊出發三邉軍衝突段命劉湘查辦 
　　重慶電省行署秘書長沈與白現暫保管省印已通報各科從十三起照常辦公新省長賴心輝有十八就職説（以上十五日下午九鐘）　　香港電許崇智元（十三）由塘頭厦電省本早六時敵軍楊坤如熊略鍾景棠謝平練演雄等四千餘人由淡水連塘畔面鎭龍墟三路向我新墟反攻經張師及余團痛擊戰三小時敵潰逃俘楊部旅長一斃敵四五百俘三百餘獲槍八百又删（十五）電本日午前八時我軍克復淡水敵向平山退 
　　香港電李宗仁部白崇禧支（四日）由柳州率一部繞道雒容出鹿寨與沈軍遇略交鋒沈軍敗退白部直向永福逼桂林沈軍决死守桂林李濟琛部文（十二）分路攻賀縣撫河沈軍棄勒竹退馬江聨軍陸炎部文（十二）進逼馬江與平樂聨軍前後夾擊 
　　香港電吳鐵城寒（十四）起派員檢查報紙　　香港電省報載滇軍抵邕説不確惟滇軍龍雲部已抵平馬 
　　香港電許崇智定删或銑親赴淡水督戰　　香港電林森寒北上出席北京中央委員會　　香港電駐粤滇軍探悉滇唐向某國訂購大批軍械在北海泊岸偷運入桂此次滇唐軍入桂目的在運械昨該軍懸賞五萬元請人先期通知起卸地點及船名 
　　香港電林俊廷此次突龔南寗原與蒙仁潛聨合由蒙部擔任攻武鳴惟蒙部被蔣振雲部擊敗故林攻邕時無人響應致失敗　　香港電大本營派永豐艦助陳策收復瓊崖　　香港電滇軍最近領到軍費十餘萬擔任進攻愽羅此路不日將有大戰葉舉由惠調大兵赴愽增防（以上十六日下午八鐘） 
　　福州電運使劉浩到閩能接事否未定 
　　福州電仙游土匪連文海吳威令陳團槍决　　福州電吳大洪部張緖節營全部調省昨已到將改編（以上十六日下午七鐘） 
　　厦門電京國民會議促成會電厦商會勿派代表參善後會議 
　　厦門電太古滬輪西號删（十五）在港口擱淺旋出險損失不重 
　　厦門電永春訊蒸（十日）王慶忠與吳威部在洋坪戰烈高義部潘温和調停戰陳鼎觀受編開南安王眞亦就編但條件未全妥又訊陳與彭得勝受高編王慶忠受王樂淸編葉定國部吳連進駐距馬巷二十里古宅（以上十六日下午八鐘） 
 
 

Page 5

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *國内專電二 
　　埠蚌電删（十五）下午一鐘皖補充旅第一團一營剿匪傷兵七名運回醫治 
　　蚌埠電諫（十六）上午一鐘奉第一軍長張宗昌曁盧筱嘉張學良同乘專車過蚌北上軍警各界均到站迎送如儀下午二鐘第一軍三十二旅六十七團軍械員張福臣率新兵百四十名乘車南下（以上十六日下午八鐘） 
　　南京電財敎兩廳組織敎育經費管理處聘任方唯一爲處長（十六日下午八鐘） 
　　南京電旅京同鄉某電韓中央决任鄭謙長蘇省署各科處已奉諭備辦交代 
　　南京電省農會會長何潤南京總商會會長甘鋐定巧（十八）赴京出席善後會議 
　　南京電張宗昌今晨北上（以上十六日下午五鐘） 
[特約路透電]  
[北京近聞]  
　　十六日北京電段執政今日欵宴班禪喇嘛之代表蒙古王公及華員到者頗多 
　　十六日北京電善後會議定二月十九日開第二次正式會議討論軍事善後案並將考慮國民會議條例 
　　十六日北京電聞津浦鐵路自明日起定每星期二四日開車 
　　十六日北京電孫中山病况無變化 
[漢治萍新借欵]  
　　十五日東京電政府决議以日金八百五十萬元貸與漢冶萍鐵廠六釐起息二十年滿期以照市價供給日本某鐵廠之鐵塊爲還債欵此借欵將由正金銀行交付 
[法暹條約簽字]  
　　十四日巴黎電法暹條約今日在外部簽字以代替一八五六年之舊約此約有主要條欵二（一）證實暹邏與印度支那間之邊界劃定湄江之邊界並允將邊界爭點提交公斷（二）在原則上承認暹羅有税則自主權俟英意比荷丹五國一槪承認後此條即發生効力法暹又簽定議定書兩通第一法國允取銷一部分治外法權而換得法國人民在暹邏各處置產與英人丹麥人同之權利第二言暹邏與印度支那間之特殊關係規定暹人在印度支那之地位訂定商約並組織法暹委員會以辦理關於湄江邊界之法律上問題衆謂法國因印度支那而爲暹邏之鄰邦故對於暹邏有特别利益今爲報答此種事實之承認起見此約利於暹邏庶暹邏文化發展可脱除外人保護云 
　　十五日巴黎電辯論報稱讚法暹條約以此約許暹邏有完全主權也晨報亦有評論謂暹邏原處於國際奴隸境遇今法國拔之使出可謂措置得當因印度支那現需友好而有益之鄰國也云 
　　英法新約説 
　　十五日巴黎電據巴黎晨報消息英外相張伯倫與法總理赫里歐現擬用一種條約折中於盟約與日内瓦議定書之間者以解决目前困難凡與德國邊界毘連之各國及德國本身皆須遵守此約但目前談判僅限於英法兩國俟此約擬定後簽約國將向國際聨盟會聲明凡德國從北海方面對於邊界任何地點之任何侵略行爲皆須視爲對於簽約國全體之侵略行爲故德國將自行束縛不得施行任何侵略行爲此約將由國際聨盟會批准而後聨盟會將設法擴張此約範圍及於全歐終及於全世界晨報又稱此約討論之初英國不欲請殖民地干涉之但請其勿加反對凡牽涉殖民地利益之問題始請其考慮解决方法云 
　　十五日巴黎電官場對於今日晨報所載英法現開談判之消息已發表一文内稱晨報所言乃該報記者之個人意見並不眞確代表法外部之熊度云 
[英報論德人所傳之中日俄密約説]  
　　十六日倫敦電每日新聞稱德報所稱中俄日軍事寗約之説或全屬虚僞但此説未始不可供英國政治家之考慮彼認新加坡建築軍港爲必要者始終不知此舉使日本有何等激刺今三國密約之説可見日本能施報復而其影響亦殊可怖云 
[石井調停土希爭端]  
　　十六日倫敦電每日電聞外交記者稱駐法日使石井子爵將爲國際聨盟行政會方面之調停人以和解土希間關於驅逐希土敎之爭執有人表示意見謂以非耶敎國之亞人代表爲調停人定可使土國知聨盟行政會之無　祖而改變其反對聨盟會干涉此事項爭端之熊度云 
[法國財政形勢]  
　　十五日巴黎電財政情勢現引起政界與財政界之憂慮一九二五年預算案之支出須籌三四·二五○·○○○·○○○佛郎始可應付換言之超過一九二四年預算約六·五○○·○○○·○○○佛郎而佛郎匯價則自二月十二日衆議院通過預算案之支出後日見低落故衆院關於預算案收入各次之討論甚爲人所重視而政府財政政策之宣佈尤爲衆所注意今日報告員提出預算收入案時謂預算已定之支出已達國力所可擔任之最高度而下届年度之直接税與間接税又不得不核减查支出項下有一九·五○○·○○○·○○○佛郎係公債利息而戰債尙不在内今减輕擔負之唯一方法僅不在募集大宗整理公債云 
　　十五日巴黎電一月份法國從各種經常税源共收入二·六七六·○○○·○○○佛郎較去年一月份增五九六·○○○·○○○佛郎 
　　十五日巴黎電一月份法國輸入共値三一七三○○○○○○佛郎計三五○○○○○噸較去年一月份增二九○○○○○○○佛郎但减五○○○○○噸輸出共値三五六三○○○○○○佛郎計二二五○○○○噸較去年一月份增八六六○○○○○○佛郎五○○○○○噸 
[荷蘭財政議案]  
　　十五日亞姆斯特丹電荷蘭財政大臣在國會提出議案規定奢侈品税什一减輕襲產税减輕有妻室子弟者所得税並减免國防税半數財政大臣稱在上届會計年度中有估定應繳財產税者五百八十二人已往外國查其財產共値七千九百萬佛洛林云 
[俄國對於法債]  
　　十六日巴黎電克拉新氏語哈伐通訊社莫斯科訪員謂俄國欠法舊債問題今有解决之必要又謂俄國如得借欵恢復其工業與農業則擬承認倍於所得借欵之債務此種借欵可使國家合作社得有利益故可保本利之償還云 
[體育空之長跑]  
　　十五日紐約電芬蘭體育家累密氏今日跑二英哩費時八分五十八秒又五分之一此爲許多體育家所視爲不可能之事 
[各國近事]  
　　十五日葡京電新内閣已於今日成立以圭姆拉斯氏爲總理 
　　十五日葡京電倫敦葡使署二等參贊德班琦氏已被任爲駐北京葡使 
公電 
　　北京通電一各省衙門鈞鑒臨時執政令江蘇省長韓國鈞疉請辭職韓國鈞准免本職此令特任鄭謙爲江蘇省長此令陸軍部呈贛西鎭守使岳兆麟因病辭職岳兆麟准免本職此令任命李鴻程爲贛西鎭守使此令任命張鳳岐爲陸軍第九混成旅旅長朱恩銘爲江西陸軍第二師第三旅長此令京寒（十四）印 
　　北京通電二各省衙門鈞鑒臨時執政令王官維加陸軍中將銜玉琪晋授陸軍少將王丙離晋授陸軍輕重兵上校此令簡任職存記祝景淵著交農商部酌量任用膝祖郮著分發直隸何鳴鳳著分發河南陳景　著分發江蘇吳道南著分發陜西張毓英王兆甲均著分發安徽陳九福著分發浙江俞之謙著分發江西交各該省長酌量任用此令京删（十五）印 
國外要聞 
　　東京通信（與九） 
　　日法相死後之政局 
聨立内閣司法大臣橫田千之助係政友會之領袖爲現政府之重要人物政友會與聨立内閣之關係幾由彼一人主持之改革貴院問題亦係彼熱心主張方有政府調查委員會之設置乃於數日前罹感昌逝世其死也與日本現政局以莫大之衝動綜合全般約可得以下諸項結果 
　　第一三派協調問題橫田殁後政友會失却中心勢力爾後政友會對於加藤總理及憲政會不能再加積極的壓迫質言之憲政會可自由操政友會然在憲政會内閣勢力之下政友會又不敢遽爾脱退三派聨盟鼓起政潮作下届總選舉戰在政本兩黨未具體合同以前政友會决不敢浙三派聨盟之紐明矣故現在之三派聨合内閣或反因此機會而益增鞏固亦未可知也 
　　第二政本合同問題去年政友會之所以分爲兩派即因橫田與現政友本黨總裁床次二人意見異趣所致今兩雄僵一合同機運當增濃厚然處憲政會内閣勢力範圍之理政友會斷無勇氣居反對地位以臨總選舉戰聨立内閣成立之口尙新憲政會亦未作第二次總選舉之準備縱有瓦解三派恊調單獨主閣之野心亦苦力有不足頃來加藤總理特警戒其黨員囑其母爲敵黨所離問高唱三派恊同阻止政本合同之實現故政本合同問題當不致驟然發生也 
　　第三改革貴院問題從來憲政會僅腐心於維持政權對貴族院一味迎合務期得其諒解後方言改革縱言改革京亦不過僅欲限制多額納税議員之權限而已橫田氏力排衆議痛陳現行貴院選舉法及華族有爵議員等專橫之弊急激主張着手斧削是以有政府提倡改革貴族之具體案出現乃閣議未决彼身已僵今後由憲政會主宰委員會所制之貴院改革案必當較從前温微觀橫田法相死後貴族院諸派所發樂觀言論及所持熊度則思過半矣改革貴院問題或因橫田法相之死成爲龍頭蛇尾亦未可知也 
　　第四將來政局之變化依上所述目前政治重要問題不過政友會一意聽從憲政會憲政會取政友會之地位而代之而已然政局變遷旦夕莫測不能保政友會永久受憲政會之指導不平分子逐日增加其反面即增大政本合同之可能性一方憲政會俟諸般完備後必猛進以求單獨内閣之出現政局變遷動因定基於橫田法相之死無疑矣 
國内要聞 
[江蘇三廳易長問題（平心）]  
　　惟張壽鏞尙未見明令 
江蘇督長問題正在喧　未决之中而財敎實三廳又以易長告其中經過頗有可言爰述所聞如左 
　　蘇財政廳長嚴家熾辭職後韓委派曾孟樸繼任一面電請執政府加以任命惟執政府已先接到盧永祥電保薦張壽鏞充任張昔在浙長財廳與盧極相得財長李思浩亦以張氏在江浙戰役中爲功績最著之一人不能不予一較優之位置以故毅然由財部提出張氏長蘇財政之案於閣議對於韓氏保曾之電則置之不理顧張氏通過閣議已經多日所以不即明令發表者（一）因蘇長問題或鄭或言尚未解决財廳例須得省長同意是以執政府不能不稍加注意（二）因蘇人對於張氏頗有反對的表示日前旣有蘇籍國會議員等五六人赴執政府爲此事表示意見據秘書長梁氏答稱任命張氏之令確已擬就待發如要緩發還須商之財長於是蘇籍議員等出執政府後即逕赴財部晤李思浩加以嚴重警告同時蘇省議會議員未紹文等二十餘人又有一長電致段執政並致旅京蘇人明白表示非蘇人不能蘇財政之理由因此財政當局曁執政府不免稍有所顧慮惟有一説則謂政府之意業已確定張氏如蘇長問題一旦解决則財廳之令亦即隨之發表届時蘇人對此不知又將何如也 
　　敎廳長易人説事前初無所聞自東大校長郭秉文免職事實發生後即繼以蘇敎廳長蔣維喬免職之令内容如何我人初不願問説者謂現在敎次兼代部之馬氏對於用人已不能完全目主而據蘇人輿論蔣氏在蘇聲望頗不惡自敎部免蔣任沈之案通過閣議後蘇人頗有爭之者數日明令未下人將謂或已擱置不意至昨晚忽然發表沈彭年爲江蘇之靑浦人在敎部十餘年素行謹飭亦一好好先生將來到任後蘇人當不致有反對之事也 
　　實業廳易長事事前外間亦無所聞乃農次劉治洲於昨日）十日（閣議席上突將免張軼歐改任徐蘭墅之議案提出通過有知其内容者謂徐爲國會議員屬政學系年來與劉治洲等過從甚密劉氏之所以薦徐純爲提挈黨員起見對於張軼歐初無恩怨可言况且徐亦蘇人（崇明人）以爲蘇人失之蘇人得之當無有人加以訾議者又據接近執政府方面人言張氏位置動搖已非一日一因蘇省大戰之後原有局面推翻更易簡任以下官吏旦爲預定之局二則希望此席者蘇人與非蘇人甚多在農部未經决定徐氏之先本有提薦常州某君（某君亦國會議員）乃某君極力謙退因此落於徐氏之手究未知以何説爲近情也（十一日） 
[一度討論之烟官賣説]  
　　沈瑞　力持不可 
内長龔心湛提出一鴉片專賣案説帖於前星期六閣議其理由要點在各省有私賣鴉片政府曁無法禁阻不如直捷了當明定官賣寓禁於征至對於各國則以充作藥料爲辭龔在閣議席上極力主張要沈端麟因有中英禁烟條約關係力持不可結果發交外交内務財政三部主管司某同會商現該三部業經分别派定代表於昨（十一）日下午三時在内務部開聨席會議一次其所討論之範圍分爲兩項（甲）對外如我國退出禁烟會議及各國要求監督我國禁烟等事（乙）對内如　於禁種禁運禁吸禁烟獎　條例禁烟懲治條例　事現已將以上各節排爲議案分期逐件討論 
[十一日執政府之特别會議]  
　　段祺瑞近以善後會議業經開幕提案一節關係重要連日均有召集特别會議前日所議爲專門委員問題昨（十一）日下午二時又繼續開議李思浩林長民湯漪屈映光姚震朱深等均列席聞各種議案均有具體擬定以備明（十三）日提出善後會議云至軍政部分之方案亦已由軍事善後委員會擬就大體意見呈段核閲其主要之點計有三項（一）實行軍民分治（二）切實從事於移民屯墾（三）將正式軍隊减至某種最低限度關於實行軍民分治者擬從劃分軍區及將一切軍隊均歸陸軍部直轄兩事着手關於移兵屯墾者則以東北劃歸張作霖西北劃歸馮玉祥東南劃歸盧永祥西南劃歸唐繼堯各錫以屯墾使之名使負全責如認爲必要則更擇比較適當之人物添任爲屯墾副使關於裁兵者則立一分期裁兵之計劃在財政及其情形所許之範圍以内實行按期遣散以裁至正式軍隊四十師爲限一切詳細辦法則聽由善後會議决定 
　　惟據另一消息則謂昨日下午二時段祺瑞召集特别會議列席者爲李思浩章士釗林長民湯漪屈映光姚震朱深曾毓雋梁鴻志等九人仍繼續國民代表會議組織法及善後會議應行提出之各項問題聞多已决定 
[關税會議之進行]  
　　外交界消息關於關税會議之進行我國政府極爲努力現在各國對於該項會議之召集已大體同意惟法國尙未表示明瞭之熊度據某方面傳出消息各國對於關税會議一事現已非公式開始交換意見開某國提議下列三項（一）關税會議之召集當俟中國内亂停止後（二）以釐金廢止之日爲關税增加實行之期（三）關税應爲外債内債之擔保不得移作别用某國並建議以此三項爲關税會議之先决條件並聞我國方面聞知此事某主管機關日前曾舉行緊急會議討論應付之策對於第一項認爲我國現在和平統一不久即可實現此至明顯之事實應請列强即行召集關税會議對於第二項之實行期間則以關税雖實行增收但照章須俟年終始能結算在實行之第一年倘即逕行裁釐則我國之損失實爲不貲且凡百政務均將因此大受影響而不能進行故主張將此種困難情形通告各國關於裁釐一事當於關税增收後之第二年實行對於第三項之用途認爲所擬之限制太嚴决定即向各國聲明關税用途應分爲六欵（一）爲實業基金（二）償還無擔保之内外債（三）裁兵經費（四）收拾政局經費（五）統一後之建設費（六）内外敎育基金云云議定之後隨將此意電告駐外各公使代辦飭其即向駐在國政府詳細説明至於法國政府對於此項會議所特之熊度聞某方面曾接到英京來電謂外長會晤法使詢問法國對於關税會議之意見法使答稱金佛郎案現尙未解决法國對關税會議本可逕行拒絶現因各國對此旣已多數傾向贊同法政府亦當决定同意惟對於關税用途之限制當另有意見蓋恐此欵使用不當將益引起中國之糾紛反獲不良之結果故對於此點擬先得充分之保障然後再行同意云云此説如果屬實法人方面已有轉　之希望矣 
[金佛郎案最近交涉之經過]  
　　自新任法使馬太爾到京後頗以解决金佛郎案自任該使下車伊始即派參贊向外財兩部表示此項意見嗣於上星期四晋謁段祺瑞力陳該案之必須解决段主張非關税特别會議先行開議則該案實無研究之可能談論頗久無結果而散該使旋復致一公函於執政府仍申前意並照會外財兩部内分三屠（一）現政府旣宣言尊重國際條約金佛郎案曾經前任内閣所决定者（意指張紹曾内閣時代）亦係國際條約之一種自不能不按照實行二如目下尙以爲有重行討論之必要亦請中國政府飭令税務司將逾期各年賠欵以尋常佛郎計算撥存東方匯理銀行（三）惟此項辦法實不能作爲解决金佛郎案之根本辦法蓋法政府對於此問題並未變更其原來主張云云該項照會到達後財政李思浩當招外部沈瑞麟到宅協議答覆據李主張以此案非先除去金之一字殊無討論之餘地法使所提三點殊難贊同遂决定由外部用口頭答覆關於第一點以政府並非不尊重國際條約但此案全國民意所在不能不愼重辦理關於第二點逾期賠欵撥存一事不能指定匯理銀行應由總税務司指派關於第三點與中國政府意見完全相反合併聲明云云此即該案最近交涉之經過也 
 
 

Page 6

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *[胡憨尙在相持中]  
　　政府竭力調解 
胡憨開火説各方現尙否認憨軍方面截至七日止近四日來俱無電至胡軍方面前（十日）晚曾有佳電抵京内容純爲攻訐憨軍之詞其中扼要之點略謂憨玉琨以鄰爲壑破壞豫省政權財權之統一景翼守土有責斷難坐視脱國家法令不能　其視聽惟有採必要之手段藉資糾正而圖自衛等語政府爲調解起見業已先後派遣孫鳳翼鄭遐濟潘祖培三人赴豫分頭勸導並令兩方各派專員就下列三事商定一互讓辦法（甲）明定防區界線（乙）隴路憨軍之交通（丙）鞏縣兵工廠子彈之分配云現該三人尙在洛未歸未悉能圓滿解决否也聞雙方爭執最大之焦點爲鞏縣兵工廠雙方防地憨部餉項等問題爲最難解决豫人張鈁者字伯英民國元二年間曾任陜師長職六七年間又任陜靖國軍副司令職與劉鎭華憨玉琨孫岳均有舊豫人曾於一月十五日請張調停故張先赴西安與陜劉接洽二十七日即偕同陜劉警衛司令韓鳳樓到洛又與憨接洽二月二日由洛到鄭與岳（維峻）商榷三日又偕同馬彥　（驤）杜扶東（潛）到汴與胡（景翼）磋商聞已略有辦法兵禍或可倖免亦未可知惟此爲豫人方面消息未悉傕否最近據河南電訊憨玉琨連日派有大小散隊密向鄭州許州駐馬店襄城等處進發連日經胡部俘獲者二十餘起之多據憨部軍官被俘者聲稱憨玉琨之計畫實欲由　縣襄城進攻許昌（即許州）腰截京漢線再進至商邱則不僅隴海入其掌握京漢線全路形勢亦動搖云現胡景翼確知其計特將大部軍隊集中許州而於鄭州及駐馬店亦駐重兵爲左右翼之形勢三處互相呼應互爲犄角而駐馬店尤爲重要特命岳維峻及米振標之勁旅駐於該地至憨部現在豫西所佔地盤確達二十一縣計全豫爲一百十二縣憨部竟佔五分之一云 
　　另一消息孫岳軍隊移防問題近經劉治　等一再赴津疏通李景林已可不堅持從前主張除孫軍大部分移駐豫境外其餘一部分仍駐京漢線北段護路孫氏前日已來電請撥開拔費惟豫境現駐軍隊甚多胡憨且因防地致起爭端政府對此曾經派員調解近聞將以陜西軍務帮辦一席位置憨玉琨令憨率隊回陜一以騰出防地爲孫軍駐紥一以解决胡憨之爭昨（十一）日段祺瑞已令軍務廳令憨撤防特不知憨氏果能奉令否 
[孫岳有移豫入甘説]  
　　執政府對胡憨問題日來正在焦慮適孫岳於九日電政府聲稱願以所部移駐豫境遂亦擬順水行舟藉孫爲緩衝之用昨（十一）已由段面囑軍務廳長張樹元電令憨玉琨率隊回陜即以憨目下所駐之地點歸孫接防一面擬即以明令任憨爲陜西軍務會辦此事在孫自是願意蓋胡孫前此雖漸覺乖離近胡以亟於圖陜知非連結外援不可始則求助於馮玉祥馮以鞭長莫及拒絶其請乃轉而聨孫又知孫意在甘故以肅淸陜軍後會師入甘爲條件孫對憨雖亦有相當好感但終以入甘必須越豫不先與胡妥協則後方顧忌甚多故亦頗有允諾之意至孫入甘之動機係以最近有人向孫建議謂目下情形駐保駐汴旣有所不能爲地盤計惟有入甘爲最適宜孫大爲所動甘陸與回敎諸馬意見本不浹洽孫因遣派專員密向馬麒等切實聨絡而馬福祥以綏遠地盤已失所部將領亦欲乘機回甘遂由某要人介紹於孫令作前驅蓋某要人本有大西北計畫亦甚願孫能達入甘目的也然孫仍恐實力未充或致失助近更聘某鎭守使之戚林某爲高等顧問託其疏通某部引爲已助是孫之最後歸結確在於入甘所部移豫特其入甘之初步耳不過憨玉琨是否肯棄其固有之地盤拱手讓孫而自就光桿之會辦與在憨背後之陜劉甘陸是否能予同意皆不無疑問耳 
[籌備招待班禪已竣事]  
　　執政府消息段祺瑞因接閻錫山來電報告班禪即日由太原來京特於昨（十一）日諭令籌備招待班禪事宜處處長蒙藏院副總裁沈覲門趕緊籌備沈退去後即至灜台與籌備處科長王郁騤安世琪等集議關於籌備上應積極進行之一切事宜僉謂當前淸乾隆二十六年後藏主僧來京陛見曾花去招待費百餘萬元此次班禪來京在曹政府時代閣議通過招待費爲六萬元日前經籌備處往執政府領取祗領得五千元以之備辦什物深感拮据而時期又迫遂議决由各股長向各殷實商家除借以濟眉急對於班禪行轅各種規劃大致就緒臥處在藻韻閣參謁處在涵元殿齋堂在綺思樓佛堂在香綺殿休息處在蘭室各處陳列皆仿西藏式寢褥坐椅墊背以黃色陀羅經爲之備極華美堪容二十餘人隨往灜台行轅其餘從者二百餘人就前公府軍事廳稍事整一即寓該處並由籌備處製就出入證發給各員西車站日昨已紥歡迎彩牌班禪喇嘛一二日内即由石家莊乘專車來京矣 
[道淸路淸孟枝線將開工]  
　　交通部前曾派技正孫謀查勘道淸鐵路淸孟枝線嗣據孫呈稱該線工程進行　緩原因該部前曾訓令道淸局長陳達華速擬全線儲料施工程序按照進行並以該線前此所用總務費籌辦費過多嗣後務必力求　節茲錄孫原呈如次據部派技正孫謀查勘該路淸孟枝線呈稱該枝線工程進行遲緩固同購地糾葛但工程務處亦不能不分受其過現應一面催福公司交欵一面由路局派妥員速購沁河以西之地工務處此時即應將各段土方招商投標及車站房屋月台等材料招標訂購一俟開凍即同時開工此時似可先將丹河沁河兩橋地位再加研究沁河橋地位尙屬妥當而丹河橋似應詳加研究因現定地位適在河滂水冲之地固屬欠妥且該橋係斜橋於學理及實驗上皆係萬不得已時始准應用如照從前計畫在兩河合流之點築橋渡河亦非妥當似應在兩河合流處之下游妥覔地點建築一橋（一）可少一弱點（橋爲路之弱點）（二）將兩橋多留之洩水孔合併一處較爲妥善一俟决定之後即可用招標辦法招商承辦此後並應將各項進行情形每月報部以資考核至將來所購材料應責成工務處預算確數及需用時期以免材料攔置耗費利息至資本支出總務費及籌辦費未免太大似應設法節省云云 
[膠濟路潮解决經過與善後]  
　　靑島十二日通信膠路風潮至昨（十一）日始告一段落茲將此事之經過詳情縷述如次當罷工之第一日（即九日）鄭士琦即擬令李鍾岳來靑代理局長惟恐有人反對故先從疏通入手爰令龔省長召集濟南各團體代表到省署會議議鄭特派施從濱列席經龔將鄭派李代理局長之意代爲聲明并徵求大衆同意各界代表以暫維現狀恢復交通未始不可但須附有相當條件始有商量餘地龔即請各代表提出條件三項（一）驅逐闞未（二）收回闞朱以前之任免命令（三）懲辦闞朱以下之罪魁此三條件提出後龔施均已認可惟各代表又鄭重聲明謂此種條件係濟南一部份之意見須與靑島沿路各處交換意見後方能成产當晚議决此事遂於十日早開一專車晚十時到靑李赴路局施與各界代表住東華旅社此夜由副議長陳韻軒先與施從濱有一度之接洽濟南代表又與靑島各團體代表及路員代表交換意見此間代表與路員之條件大致與濟方相同惟以李之代理期限尙有研究之必要磋商良久始將議定之條件追加一條「李係暂時代理維持現狀聽候中央解决」此時已六時暫各散會至昨（十一）日上午各團體代表曁陳議長又與施從濱在戒嚴司令部磋商條件經施完全承認後各代表又要求先履行條件再恢復交通施謂若先履行條件須時甚久宜先恢復交通再辦善後如各代表不信任時有我（施自指）完全擔保但能否恢復交通亦須陳議長擔保緣李到靑後曾以局長名義通電各站即時恢復交通未生效力上項恊定妥恊以後即由陳議長各團體代表名義通電各站恢復交通原電錄下膠濟鐵路各段站同人鑒此次風潮原爲驅逐闞朱現在目的已達所有其後辦法業經軍民長官曁各團體代表會商妥協務希各安職守即日恢復交通以利商民是所切盼山東省議會副議長陳　書曁各團體代表眞同時各站員司代表開一列車各回原站晚八時照常開車矣此路潮解决之經過也（二月十二日） 
　　濟南十三日通信路潮解决後督署已於今（十三）日將經過詳情呈報中央及交通部備核並請執政府即以明令發表李鍾岳暫行代理膠路局長之職以維該路現狀原文略如次此次膠路罷工風潮實行者僅爲車務段一部分其餘工務機務兩段職員加入者甚少自經施鎭守使·李前局長·由濟東下與沿路職員接洽後罷工主動各分子認爲闞鐸已去魯罷工之目的已到故遂表示服從命允許即日恢復工作當因膠路事務負責無人乃以省令委該路李前局長宗岳暫行代理膠路局長之職以便主持一切李宗岳當遵令於十一日上午十鐘在靑島管理局正式就職並即日通令膠路各站人員恢復開車以免有碍交通現膠路雖已照常開車然沿路事務尙待整理李宗岳此次調解風潮功在交通請即以明令發表該員暫行代理膠路局長之職以資酬庸云云未知政府能允准否同日下午一鐘督署又爲該路善後問題特在會議廳招集會議列席者有龔省長施鎭守使苑警廳長等開會後由鄭督辦主席聞討論結果决定將此次罷工主動人員各記大過一次以示儆戒餘均免究守職人員一律發給雙薪一月以示鼓勵直至下午五鐘始行散會大約此項辦法一俟中央核准後即可實行矣　 
[龔積柄眞除後之魯局]  
　　全省要津多爲皖系佔據 
　　逐鹿膠路局長者有四五人之多 
自龔積柄眞除山東省長命令發表後全省政局頓起一種變化蓋龔與督辦鄭士琦　運使吳葆城濟南鎭守使施從濱均爲皖籍山東地盤至是已盡捲入皖系之勢力範團龔氏遞　之財政廳原缺在皖系原欲畀諸其同鄕前濟南道尹張仁壽以造成淸一色局面第以執政府軍務廳長張樹元覬觎省長朱得力薦其同鄕前京奉路警務處長郭光烈（張郭同爲無棣人）繼任財廳段執政未便過拂張氏面子故已内定郭氏若無特别變化大約日内即可發表再則膠濟路局長一席現在逐鹿者已有四五人之多前局長趙德三挾理事會勢力（趙爲理事之一）思趁此機會捲土重來而前京缓路局長趙藍田現亦作熱烈之運動交部派來調查此次風潮之路政司長劉景山首席參事陸夢熊迄今尙在濟大宴軍政界各要人有謂劉與趙藍田交稱莫逆此行即特來爲趙氏運動者亦有謂劉將自圖之者要之與局長問題有關則可斷言此外前黃河上游分局長王炳燇現任代理局長李鍾岳亦均挾一部分勢力乘機運動將來鹿死誰手雖尙在不可知之數然聞趙藍田趙德三劉景山三人爲最有希望 
[劉鎭華保吳心田長陜]  
　　係暗鬭之結果　　陜局仍不穩 
西安通信陜西軍務帮辦兼第七師師長吳心田原駐陜南興漢二十四縣其所部原係張敬堯殘部兵力不足一師自民十移駐陜西本即有督陜野心邇時陳樹藩方敗退陜南吳屢遣代表與陳接洽願與陳氏合作乘機謀在陜活動乃爲馮玉祥所偵知飭吳率全部攻擊陳樹藩於陜南陳因大勢已去遂棄陜南率部入川吳遂完全佔有興漢二十四縣之地盤四五年來吳因本人屬於段系迭受劉鎭華壓迫日在陜南提欵購械募兵擴充與劉鎭華明攻暗鬭已非一日近據吳之内部人云吳師軍紀與軍隊訓練較前已有進步所部大槪係直魯豫子弟惟陜南各縣徵收機關與各縣知事大抵悉係徽客到處搜括以故吳在陜南怨聲載道據興漢人言興漢二十四縣人民每年爲吳師正式負擔平均已逾三百餘萬非法機關之徵收與爲軍隊糧秣之供給尙不與焉至吳此次所以率其大部分出山確係奉段派密令不知内幕者咸爲係劉鎭華調出專爲對付渭此與陜北之陜軍藉以阻止陜軍驅劉之運動其實非眞相也吳自去歲奉令出山旣欲在陜謀重要位置又恐興漢地盤被他人乘機佔取故除一面在興漢留一部隊伍外一面極力與駐陜西鳳翔一帶之甘軍孔繁錦聨絡一面將由老十五混成旅一部改編爲二十二混成旅之王鴻恩並由陜軍改編爲中央三十混成旅之張仲仁兩部帶出所有陜南吳師之精鋭並隨吳主要人物一律隨行欲以實力取陜督吳初出山本欲以聲勢壓迫劉鎭華出走迭開會議謂鎭嵩軍槍枝甚少實不足以有爲詎爲劉所覺劉一面即預備以武力對付將所有鎭嵩軍眷屬着限期一律離陜表面上對吳極表歡迎又一面派梁文淵等向段方接洽使劉督辦陜西軍務明令及早發表加以胡景翼在豫明揭民黨旗幟段因時局關係果將督辦陜西軍務明令發表矣吳見劉之督辦明令已正式發表着着被劉戰勝乃密與渭北陜北之陜軍極力聨絡並謂七師出山係奉合肥密令至外間所傳將與陜軍開釁完全係劉之空氣作用請加諒解云云劉聞此種消息後惟恐吳與陜軍一致行動遂即保舉吳爲陜西省長至陜軍方面現持穩健熊度尙無若何表示惟對劉則因鎭嵩軍在陜橫暴太甚惡感甚深與劉合作斷難辦到不過劉本人表面極力唱陜豫親善合作主義其實非由衷之言也（二月七日） 
[粤省北伐軍之收束（毅廬）]  
　　譚延闓程潛部隊之改編與資遣辦法 
　　駐韶州北伐大本營已明令裁撤 
粤贛邊之譚延闓部北伐軍自贛南退回粤邊後因餉項無着内部多離異湘軍第一軍宋鶴庚部第一師方鼎英部及第四軍吳劍學部刻已與湘省唐生智接洽率隊回湘譚延闓以時局已漸趨統一徒擁大兵亦無用武之地因毅然將所部分别遣散其願留粤者聽之其欲回湘者即每名給以川資三十元遣之回籍以免流落異鄉流爲匪盜聞湘軍各部之老弱者千餘人已專候恩餉領到即首途回籍聞湘軍總部之官佐亦被裁去不少刻下仍隨譚氏駐粤省尙有魯滌平謝國光陳嘉祐三部譚氏爲循名核實計曾在韶州開軍事會議議决將留粤之湘軍從新改編務要一營即須有一營之兵額每兵須有一槍以前之軍長師長旅軍名目一槪取消今後祇留　營連排等制以團長爲最高級即以團爲單位現將魯謝陳三部編爲九團即以旅長充任團長直轄於總司令最近攻鄂軍程潛在湘南又不得志刻已率同所部同駐韶關與譚氏實行携手并將所部加入譚部從新編配譚爲訓練各部計已在韶設立一湘軍整理處將現改編之湘軍大加訓練譚氏爲處長程潛爲副處長魯滌平爲湘軍總指揮兼該處督辦後方則設一勤務處以謝國光爲處長又設立一湘軍講武堂以陳嘉祐爲堂長現駐北江之新編湘軍九團以四團分駐南雄迄中站一帶兩團分防始興一團駐馬齒　兩團駐周田由韶關以至南雄之要路節節佈防成一長蛇形擔任向贛南警戒粤北有此兵力駐防暫時可免北　之憂第　部雖改編完竣而對於餉項問題仍極感困難蓋所駐之地皆瘦瘠之區不能就地籌欵故餉糈仍須仰給於省城但省城財政機關對於指撥北伐軍之軍費久已中止接濟近且因東江戰事之發生餉項之供給尙應付不暇益無力　及韶關大本營之北伐軍費矣譚延闓至是不能不另想辦法因與代帥胡漢民商議頃因北伐軍中止進行先將駐韶之北伐大本營裁撤以節此虚縻移作湘軍伙食胡漢民遂提出帥府會議當即議决照辦嗣後所有關於韶州大本營事務槪行師併省城大本營辦理對於譚氏則另予名義以位置之以便提挈現在駐粤之湘軍至於駐韶大本營軍需總局長羅翼羣近以北伐軍費中斷應付爲難難早已辭職赴港當局刻已併將該軍需局收束至於韶州北伐大本營結束事宜則由省城大本營派出秘書謝心準副官丁象益二人前往辦理并將在韶之秘書處參軍處參謀處印倍文件公物各項接收駐韶北伐大本營被裁之員役薪俸則由軍需局籌撥六千元解往韶州給發職員之素著勞績者則着令另候任用至於裁撤駐韶北伐大本營之明令已於昨日由胡漢民代帥發表茲將該大元帥令附錄如下本大元帥現在北上所有大本營韶州各機關應即結束除參軍參謀兩處人員在前方服務者准予暫留外其餘在韶人員曁秘書處各員均着另候任用此令（二月十三日） 
[常州快信]  
　　十四日午刻張軍長宗昌張少帥學良由滬抵常警備司令吳致岑縣知事姚紹枝警備隊商團及士紳惲禹九等均至站歡迎歷半小時車即啓行 
　　軍法處於十三日在大成旅館拿獲冒充軍官彭作雲十四日午刻綁赴鳳尾墩執行槍决 
　　警備司令部暫遷至昇平旅館辦公 
　　武邑縣議會縣商會公欵公產處水利研究會四鄕公所市公所等各機關組織兵災善後會推馮曉靑爲主任 
　　　三十二旅旅長畢庶澄十三日有來常消息姚知事及商團等均預備歡迎嗣得無錫消息畢旅長已在錫下車歡迎者始分别散歸 
　　西部軍警稽查處昨出布告嗣後如有軍人私賣軍用物品者當立時報告稽查處如不報告私賣或隱匿不報者查出與私賣人同等辦罪决不寛貸（十四日） 
　　第一軍參謀長王墨莊十四日隨同張軍長來常寓第一司令部十五日晨赴宜興公幹第一軍憲兵到常後仍駐縣直街常州旅館 
　　法南水利局總辦兼振務處坐辦羅樹森來常調查兵災又省委正任寳應縣知事唐紹垚十四日來常调查兵災赴縣署及商會接洽 
　　武丹税所長郝公田卸職後由張軍長委任呂斅亮接充現呂又調任上海烟酒署長另委陳文榴繼任陳奉委後已到所任事 
　　宜興紅會消息縣城内駐軍不滿千人蔡褚兩司令分駐城東西兩門聞已預備接眷戰事暫可幸免但市面迄未回復店舖開市者不及十之一二秩序亦安（十五日） 
[南京快信]  
　　張學良張宗昌韓麟春盧小嘉及隨從幕僚衛隊百餘人十四日下午七時由滬專車抵寗盧韓代表軍警政各機關重要長官曁紳商各界到下關車站者甚衆沿途軍警密布戒備森嚴下車後即乘汽車赴下關行轅休息聞當晚或明晨將在宣署有重要會議 
　　吳光新十四日晨七時乘江安輪到寗未及入城於十時渡江專車北上盧韓代表及軍政界要人迎送如儀 
　　實業廳長張軼歐對人表示蘇省實業行政今後不易維持極願早卸仔肩已飭科預備交代 
　　駐紥江乘鄕甘家巷之保安隊日前有不法兵士携械潛逃警備總司令冷　刻正嚴行查辦擬將該管之張隊長沈排長等予以相當懲處 
　　盧殿虎署淮揚道尹前雖有少數淮人反對刻經人疏通已無問題日内即可赴任 
　　韓省長委周承春署南匯縣知事敎育廳委張際昌充江儀區捲菸特税徵收局長 
　　本省各實業機關經費自上年十月以後即未發給現省庫旣無欵可撥各縣省税又挪　已罄均由該機關自行指認較易通融縣分請財廳給予通知書以便設法押借陸續支領歸還 
　　韓省長令淮安縣知事以該縣選舉縣議員因法律手續問題迭起爭議依制應俟省議會公斷在未經公斷以前姑暫發給當選執照再行聽候解决 
　　淞滬猪捐業由財廳交商　辦委員許保受刻已回省銷差（十四日） 
 
 

Page 7

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *游藝叢刋 
[電影摭談] [  王憲煦]  
　　電影一名影戲其濫觴於吾國漢武帝時談談　云（漢武帝夫人死帝思之　少翁夜設帳張燈燭帝坐他帳望之彷佛是夫人）其明證也至於影戲二字則始見於都城紀勝其言曰（凡影戲京師人初以素紙雕簇後用彩色裝皮爲之公忠者雕以正貌姦邪者雕以醜貌）其話本與講史書正同是所謂影戲者待與今木偶戲大同小異耳又電影爲一種矢名靑莖赤羽以銅爲首見六鞱注云 
[新片「母女爭寵」述評] [  士康]  
　　現在愛普廬開映之「母女爭寵」一片其劇倩略述一富孀在交際場中識一浮滑少年欲以身事之會富孀之女方自校歸少年見之遂百般引誘終成伉　未幾少年又在外與人爭風卒致受傷而歸延醫診治醫士即昔日女郎之情人也時女郎深悔嫁少年之差會其母責少年無情謂不應欺其女兒然少年初不悔悟反將其女昔日之情書取出以爲挾制之具二人正相持問手槍誤發少年應聲死女郎遂與少年醫生結婚 
　　此片實一倫理警世劇而内容甚富如社會問題男女戀愛滑稽穿插無不搜羅殆盡無怪此劇之能動人矣而其最要之主旨則在喚醒世人靑年守寡之違人道少女交際之危險與夫男子見異思遷之心理則此片之有益於世道人心殊非淺鮮也 
　　此劇之特色爲他片所不能及者即含有深意之各種穿插如富孀麥勃華頓臂上被吻後現一黑影乃以粉拂去之後其女被吻後亦爲同樣之動作事雖雷同而用意之深奥則倍覺動人矣少年醫生欲購飾物以贈女郎力不足即以時錶質去以購禮物後女郎問以時刻少年乃萬分窘念此時之情狀頗堪發噱旣知女已嫁悲恨欲哭乃探手入嚢欲取巾出旣復縮入其失意之狀如繪强乃華頓嫁後見其夫將出門而忘取皮袋急携出與之天眞忠實令人起敬與勒蒙之奸僞險惡較則不知不覺中使吾人發生無限之憤恨矣 
[保護眼光之銀幕] [  景新]  
　　美國新金山Gtanada影戲院所裝金鋼鑽結晶之銀幕是該院建築物之最精美者據聞十五年以前此銀幕業已發明旣與影戲業逐漸進步始有今日之成功以其能裨益衛生蓋白布所結之銀漆厚度與其堅硬之遮蔽物能使銀幕顯出不透明之狀熊而金鋼鑽結晶之銀幕並無强烈的閃光可免眼光疲勞因其中另有反射力之小結晶體遮蔽於前將影戲機上射出之光線盡皆散開所以能保護眼光也 
[電影消息二則]  
　　神州新片開映有期神州影片公司新片「不堪回首」前星期在上海大戲院試映後頗受觀者贊美且傕詢開映日期該公司爲審愼起見特將説明重行編製所有片中疵點及結尾數幕亦加條正務期盡善盡美以　衆望故暫時不即出映近聞該公司已修改竣工定於下星期一起正式開映五天地點仍在上海大戲院云 
　　新片「重返故鄕」下月可出映上海影戲公司新片「重返故鄕」去年本可出版後滬地發生戰事因乘此時間將劇本及已攝就之片再作一度之審查此劇經營至今已半載所費亦將二萬金而該公司並不以時間金錢之損失爲慮祗求出品精良此片主角爲殷明珠女士熊度活潑動作自然其餘重要演員皆一時之選銖　悉稱增色不少劇情深萬哲學興味頗足爲現社會之借鏡又可作婦女界之當頭捧喝穿插皆與劇情相吻合説明前後呼應妙語警句復以精美之　畫表明之内景富麗堂皇外景幽雅宜人光線亦淸晰遠勝該公司前出各片現將次攝成大約下月中即可與滬人土相見云 
[記張慧冲之魔術] [  士康]  
　　日前晨社舉行電影藝術會於卡爾登·除電影·歌舞·音樂等節目外殿以張慧冲君之魔術頗新奇可觀即與歐美著名之魔術家如卡德·吉勿　等相較亦勿多讓焉 
　　張君登台後即以手帕一方塞在左掌之中徵露其端其右手抽之即能夑色條紅倐綠令人不可提摸其次將白鋼罐三只滿盛米粒泥沙之類將手巾覆上未一分鐘即變咖啡一杯牛奶一杯及可可糖矣由其助手徐素娥女士取之下台分餉觀衆其術可爲神妙矣復取一木箱四壁均可拆去任人觀看裝上後張君忽取出紅綠綢數百方末爲中華五色國旗於是觀者乃大鼓掌至是復將箱板拆去裝上後即取出閙鐘五只正叮叮作　也復取出陳皮梅糖菓兩大盤藉以餉客再復取出白銅鳥籠四只其二中有飛鳥復取出白兎二只此　令人不可方物矣是套畢後張君向觀客借鈔票三張余亦借以五元票一紙張君以之塞入信封内復將信封放入一绒袋内謂可變成現洋惟是法尙係初學騐否未可知耳張君噓氣後視之果不騐復　如此殊不能下台不如將其燒去盆中留有　灰張君命余上台以右手接其爐灰視之則鈔票也復將其餘燼灰放入余之左掌内謂宣緊握勿放視之乃無物張君以手遙指門首則鈔票一紙已高懸牆上矣張君乃於掌聲如雷中引聲告退而第三借鈔票者忽起立謂張君尙未還其鈔票張君乃請其登台諦視其面忽曰汝太不誠實鈔票已藏在胸前而猶言未還汝耶第三者不服急脱衣視芝則鈔票赫然貼胸乃慚羞而下觀者亦多驚奇莫名所以於是繡幕君爲串同者其實並未相識僅見其於銀幕上耳 
粤坤伶西麗霞在「我見猶憐」中之一幕（英明照相館攝） 
[粤坤班競爭之精神] [  草將]  
　　粤劇在滬僅廣舞臺一家演之然來滬之戲班欲推坤班爲首蓋其賣座較男班爲盛粤人觀劇之程度高男班角員若非具有眞本領即不能愽該帮人士之歡迎而坤班則否之蓋坤班頗受婦女之歡迎故戲院座位十居八九爲婦女所佔此所以粤坤班來滬之盛况自較男班爲優焉雖然粤坤班中苟皆平庸之輩一無特長之人才則亦不能愽得婦女之歡迎以是年來粤坤班咸有競爭好勝之心歷觀來滬開演之諸坤班能負時望者前推羣芳影鏡花影今以珠江艷影爲最此班不僅以角色勝即佈景·戲劇·亦頗有審美思想 
　　粤坤班類皆以班中花旦爲主角其爲小生小武·丑角·老生是也故前次羣芳艷影以李雪芳鏡花影以蘇州妹均以花旦而聞其名也今珠江艷影以西麗霞爲花旦論其聲色藝三者在今日粤坤伶中殊爲難得人材其次若佈景戲劇前羣旁影·鏡花影·來滬時其佈景與所編之戲劇已爲觀者稱賞此後班中亦皆以佈景戲爲吸引觀衆之利器致使粤劇改革多趨佈景戲之一途近年競爭益烈以今之珠江艷影論則其佈景之戲似勝於前者也 
　　男班之粤劇好重實際而不尙外貌故對佈景一層不甚注意且所編之戲劇其曲詞多　枯無味故不投婦女觀衆之好惟坤班戲劇中所用之佈景頗肯研究劇情多取哀艷之類曲詞亦以迎合婦女之性理爲主加以丰姿之角員其賣座之盛當然可操左劵若坤班中能除花旦外更能羅致小生人才又以小武丑角老生等之佳角輔助之則不僅粤人趨之若騖即滬人士亦將往觀矣如前李雪芳演劇時滬人觀客居十之六此次西麗霞來滬滬人士亦多往區觀昨演我見猶憐一劇余亦撥冗往觀 
是劇結構尙屬不惡且上卷武工太多中卷情節亦至平庸惟後卷之收場較上中爲緊凑但三卷中各有不同之神彩劇中演員以西麗霞鄭詼魁陳佩珊爲最可觀西伶之李素容唱做表情均甚細膩鄭詼魁之桓温陳佩珊之晋帝各有特長其也若梁少平黃鋒華黃玉蓮等演來亦恰到好處也 
[海上最近之名伶（四）] [  金碧]  
　　（十八）普佑安普以童伶登台習鬚生　歐老旦穉年之時尙堪一聽識者評其旦勝于生蓋昔演徐母駡曹滑油山等的是不差厥後忽倒嗓蝸居者久之今雖漸復已不如前淸脆　亮矣聞普近年來境遇惡劣所受苦痛甚深嗓之遭敗半實由斯伶人之受挫折往往如是思之殊堪一嘆 
　　（十九）黃玉麟玉麟本名綠牡丹龔其師名也後逎更爲玉麟嘗走北燕謂其獲得盛譽實則不甚滿意然論黃技藝在南方旦角中固可得一席地若講眞實工夫則一中　材耳不過性尙敏慧苟能一心力學自不難執南旦之牛耳寄語玉麟莫自誤也 
　　（二十）王芸芳芸雲係世家子丽票友下海者初出演於共舞臺成績尙佳繼隷更新謂當時　座之盛不啻蘭芳未免過甚之辭平心而方芸芳貌祗中人以巧於裝飾足掩其瑕嗓音亦殊淸婉調講圓潤又得琴師之襯托益覺動聽説白則微嫌嫩然已非易易矣今再進更新與趙君玉小楊月樓同處一班若王能隨時研究他日成名必在趙上可斷言者也 
[談凈角] [  覺非]  
　　京劇伶人中以鬚生花衫二項人才爲最多但未聞出一靑年之凈角而享有大名者蓋後之學劇者大都棄此而從彼凈界前途殊爲可憂茲將海上之凈角拉雜書之如下 
　　增長生唱工白口尙可動聽惜扮相欠美故終難成名也 
　　張春海喉音洪響惜扮相架子皆屬平庸惟演劇不貪懶肯賣力如飾曹操一角活現一副老奸巨滑故尙能寓目 
　　馮志奎在凈界衰落之際堪稱難得之人才惜馮伶年事已老不能爲凈界前途爭氣矣 
　　金少山爲凈界泰十金秀山之子亦能唱凈但遜父甚遠喉音·口齒·台步·工架雖不失檢但尙未深入奥堂也 
　　梁俊圃歌凈劇頗能稱職今隷大世界之大京班屈居甚矣 
　　曹甫臣之唱凈較連浦俊峯輩實低一籌幸聲調圓潤抑揚頓挫皆有自然之妙以新舞台常演濟公活佛等新戲故未克獻其藝亦憾事也王連浦卓負盛名其天賦佳喉響若洪鐘每一發聲屋瓦皆震扮相雄壯説明淸晰可執凈界之牛耳 
　　董俊峯爲目下凈材之明星體格壯偉嗓音寛宏而臉譜之佳妙鼻音之善轉尤非他伶所能企及演捉放曹·空城計·探陰山·雙包案·草橋關等劇四座之彩聲輒如春雷暴發於此可見其藝之精矣 
 
 

Page 8

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *   
 
 

Page 9

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *   
 
 

Page 10

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *國内要聞二 
　　宋鶴庚態度消極（萍） 
　　不能在贛發展　　有回湘養疴之語 
長沙通信此次北伐湘軍第一軍長宋鶴庚回湘人多莫明其眞相而宋實有莫大之苦衷當北伐軍入贛之始如果戰勝宋將挾謝國光吳劍學之力取譚而代敗則譚必逐宋蓋兩人貌合神離已久非至分家不可也失敗以後宋之初意欲與謝吳同時脱離譚氏三人結合反攻贛南造成一新局面而新挫之餘軍心渙散謝爲人持重意在自保宋吳實力無多不足當孤注之一擲宋旣不能回粤又不能在贛立足自審與湘趙無惡感遂迫而來湘此中經過情形或非局外人所能透澈也宋氏回湘之始以爲兵敗流亡羞見父老而湘趙及唐生智待之如上賓迎迓歡宴備極熱烈宋意大動欲聨合湘省之力造成彼單獨存在之機惟當局歡迎宋氏僅在感情上之結合且贛省方本仁爲段合肥所羅致湘省於段有好感無惡感贛又極力聨湘在勢斷不能助宋在贛發展宋之第一步志願旣已成空遂欲退一步在湘立足希望湘省予以較高之名義如某某邊防督辦等項使之收容部隊重整旗鼓但此着又難辦到蓋宋之兵力合計尙不足千人此以千人之衆使爲團長或可勝任愉快而宋之名望旣高地位亦崇又不便奉屈故宋第二步之志願又成虚話惟宋到省多日禮貌仍未稍衰則以宋氏爲人穩健無極端之主張且與各軍官感情亦洽未可等閒視之耳 
　　宋所視爲同命之鳥者爲謝國光吳劍學吳駐軍湘邊專候宋之佳音秋眼望穿迄無消息近以兵士索餉無法應付只得棄職而走謝之兵力較厚不獨超過宋吳即在北伐軍中亦算首屈一指惟其人善觀風色不肯犧牲其實力屯兵韶關毫無動作此均足以減少宋氏進取之興味也宋之本身有方鼎英張輝贊兩師張爲譚之嫡系現已脱離宋氏而隨譚方雖效忠於宋移兵湘邊聽候進止而所部受創最巨僅餘六七百人宋之實力旣遭挫折若此此又足以增其消極之念者也宋近語人擬解除兵　回湘鄕原籍養疴較之來省時之豪興殊有天淵之别矣 
　　北伐軍湘軍將領之始終從譚者僅有魯滌平張輝贊陳嘉祐三人此一人之部隊均甚零落譚意似尙欲收容整理以待　　至於謝國光恐終非譚氏所能嚢括謝之心腹石成　現已來省如至相當之時機謝可率部回湘而湘當局之意則以北伐湘軍之實力令後斷不足危害湘省亦决不爲已甚從事進展故布防僅信及邊境未嘗越境追奔至對於宋謝吳等人均無所容其嫌怨如未何省當保護其家產家屬如已回省則優加禮貌蓋政爭報復循環無已正如諺所謂寃家宜解不宜結也（二月十九日） 
[袁祖銘首倡援鄂之作用（孤憤）]  
　　敷衍唐繼堯即以保全自身 
重慶通信川黔軍大多數主張援鄂記者已詳前次通信中日來茲事進行尤爲急切各方面籌備忙碌大有劍及屨及之槪惟此次出兵之目的究竟誰屬至今川人除三五軍閥外其他一般人民尙依然如墮五里霧中也援鄂聲中突有一種奇異之消息謂川黔軍援鄂確與雲南唐繼堯常德熊克武合作此種消息雖未必證實但亦不無幾分研究之價値前此貴州盧壽代表唐繼堯來川與袁祖銘接洽回黔一事即盛倡東南大聨合之議彼時川中一般政學會變相之民黨即興高采列希冀實現不旋踵又復銷寂今茲此説又蓬勃以起或者又係唐繼堯之手段表面上許在川黔軍回黔一方面又提出川黔軍援鄂俾袁躬赴前敵實際上仍不得回黔至必要時滇更可出兵前進向川黔進展託名後援實係侵略邇來滇唐川熊皆爭欲與袁楊鄧設法拉攏唐之意在川黔不覬觎雲南熊之意則欲川黔軍讓開去路俾他率隊回駐四川此唐繼堯熊克武之欲利用袁祖銘者也在袁祖銘方面亦有幾分利用唐熊之意思因袁祖銘數年以來在貴州爲失勢英雄在四川爲逋臣逃藪以一少將而升爲陸軍上將以一師一旅而擴充成四師五旅伊誰之力非所謂洛陽大帥提挈卵翼之勞乎時局幻變靡常而今則冰山倒矣茲後自身前途之命運非靠自家奮鬭不爲功客軍孤寄四川川人固無如彼何彼亦不肯得罪川軍與川人匪惟不願得罪川軍與川人即當日視爲仇敵執于戈以周旋於疆場如唐繼堯熊克武胡若愚周西成輩袁對之均且化敵爲友當亦自有其不得已之苦衷盧壽旣來川盛倡西南大結合袁即不妨贊成聨軍援鄂會師武漢等等諸夢想以爲聨絡唐熊之初步進之或可得唐繼堯之歡心而回貴州退之亦不至與熊克武爲仇而爲川軍攻擊之目標今在川黔軍旣有一部分已返還貴州遵義滇唐當然責袁力踐援鄂會師之前言於是袁不得不立命第四師長何厚光尅期出發以爲願與唐熊合作之表示實則袁祖銘之敷衍唐繼堯熊克武僞也其深相結納劉湘眞也彼固深知與唐熊合作决無何等便宜可佔而實際上又不敢得罪劉湘别無何種野心絶無不利於已助劉即所以自衛此即袁祖銘對待滇唐川熊及與劉湘事實上取聨絡之底裹也此次援鄂軍之組織内容極爲複雜記者敢一言斷定其决無成就此何以故天下事焉有聚許多主義不相同情感不相洽勢力不團結之人而欲造成一種非常事業者試一爲之分析其内容呂超冀復生輩欲與唐熊精神上結合者也楊森鄧錫侯名曰援鄂而實欲援吳者也袁祖銘則徊徘周旋於各方面之間純然應用對付手段者也一言以蔽之曰互相利用之局而已（二月三日） 
[沈鴻英圖梧聨劉之失敗（惠）]  
　　沈聨兩軍三路之戰况 
廣西地處邊陲本非軍事必爭之地乃近年來梟雄迭出東聨西結遂成一羣雄角逐之塲此次沈鴻英圖擾潯梧蓄謀已久所以遲遲未發者因與劉震寰方面磋商未協劉氏對於沈氏之宿仇大怨（震寰之叔古香曾被沈誘殺於柳州）藴積極深絶對不能融洽其所允與密商者亦無非爲誘沈入其圈套及今戰機已成劉方所允供給沈充分軍實之事竟成畫餅雖曾由北江連沙靑子運入懐集接濟沈軍子彈百餘箱然其子彈悉屬翻製不堪應用致沈軍與聨軍接觸遂一敗塗地至沈氏原定攻灣梧計劃其主力係在濛江一路其次則屬柳河一路因濛江居於大河流域之中心點若能佔據是地則截斷邕梧之聲氣使李宗仁黃紹雄軍事消息斷絶照顧不靈可與撫河一路作高屋建瓴之勢順流而下以奪梧州故戰事在大河發動最先撫河則暫取守勢其意無非俟大河一路進至藤縣後然後發動然沈軍全部軍額雖號稱四師實際合計不過一萬人且多屬在原駐防地近日收編者又分爲三路（即柳河濛江撫河）除留守後方外平均每路不過二三千人而已而李宗仁黄紹雄兩部已有二萬餘人加以李濟琛鄭潤琦兩部合計不下三四萬人餘留守後方外開赴前敵作戰者平均每路總有七八千人其數倍於沈軍且軍實之接濟亦遠勝於沈故雙方之勝負不待蓍龜而可知其梗槪矣然沈旣受愚勢成騎虎迫得背城借一以圖一逞故令陸雲高張希拭鄧瑞徵鄧右文等全力謀奪潯濛冀截斷邕梧聲氣是以該兩路愈戰愈烈自黃部俞作柏夏威等部進佔太平墟後即乘勝跟踪追擊查該路戰事開始以來尤以均常一役爲劇烈本月二日午刻俞夏兩部追及沈軍於均常沈軍竄逃不及乃作困獸之鬥死力反攻張希拭亦在前線指揮向黃部衝擊黃部俞夏各司令亦親上陣線督率部隊與敵鏖戰計沈軍衝擊四五次前仆後繼卒未能衝破聨軍陣地士兵官長死於槍林彈雨之下者不下三百餘人及衝至第五次時聨軍知敵力已疲遂下令衝擊沈軍此次較前衝鋒死者尤多當衝擊時兩方血肉相搏約歷兩小時之久沈軍卒以屢敗之師士無鬥志不敵而逃其殘部向陳村新開及蒙山潰退此沈聨兩軍在均常鎭大戰之詳情也沈軍自受此巨創後戰鬥力已完全喪失三日晚沈軍全部退至蒙山蒙民團聞沈軍敗退因素恨沈軍無紀律恐遭糜爛集團拒絶沈軍退入縣境該縣團練素稱驍勇民十軍興以來各方軍隊皆未敢入駐該縣是以沈軍不能退入蒙山即由陳村塘退往丈黎墟入大桂山由平坦四排退入修仁縣城聨軍於四日入蒙山繼續向修仁進攻柳河方面象縣一役其劇烈亦與均常鎭相同聞是役沈軍中上級軍官死於難者六十餘人士卒不勝其敷槍砲子彈及軍用品物遺棄滿途至廣寗一路聨軍方面係粤軍第三師鄭潤琦及第一師李濟琛黃震球一團擔任向懐集進攻聞接觸後沈軍亦敗特詳情未悉據此以觀沈軍軍實不充士氣沮喪已無戰鬥能力恐難復振矣（二月九日） 
[唐啟堯宣慰皖軍紀]  
　　宣慰軍隊之演説 
安慶通信王揖唐總攬皖省軍民兩政不僅有左右長江大局之能力即他方面亦有借重之勢昨日廣東代表韓次君到皖其所銜任務外間雖莫得而知但不無政事意味可斷言也韓代表於十一日晚乘商輪去皖胡百城（鄂蕭代表）係十二日下午乘輪回卾連日以來王揖唐忙碌異常旣接待唐宣慰使而韓胡兩代表來皖又須周旋故手諭傳達處各處來賓一槪擋駕直至十二日唐使去後始稍淸閒據説唐啓堯此次奉命南下宣慰軍民并啣有斡旋長江大局之使命觀其在皖垣對各軍之演説即可見一斑矣 
　　本月十一日上午十時駐省之皖軍第三混成旅第一團團長吳大鶴率領該團各營兵士齊集督署前大操場皖南鎭守使王普及督署參謀副官等并先時到場伺候移時王揖唐戎裝入場閲兵全軍舉槍致敬由吳　長報告勤務王氏即巡視一週隨即演説畢請唐啓堯入場宣慰皖軍唐氏入場各軍舉槍致敬唐氏即袖出段執政訓詞一通宣讀畢略謂此次本使奉執政之命來皖宣慰皖軍安徽爲執政桑梓之邦執政爲全國所推崇出任艱鉅統一全國皖省軍政尤須首先統一安徽軍隊在江浙混戰時頗有分歧執政深爲焦灼執政到京就職後對於皖事首先特任各方所屬望之王督辦來皖統一軍政與財政蓋軍財兩政不統一萬事無從處理深望大家一致提起精神臥薪嘗膽聽王鎭守與王督辦命令即是輔助執政統一全國現在執政辛苦已極每天五六時即起晚間十一二時始眠想大家對於全國統一之觀念亦樂於聞與贊助也説畢王揖唐又致答詞略謂唐宣慰使此次來皖代執政宣慰大家大家今天須注意唐使言詞又謂執政如是辛苦係爲國家効力執政於桑梓之邦十分關念所以各省多未派宣慰獨安徽先派良有以也執政爲全國軍界中泰斗此次出山全係本大公無我之見統一南北現在善後會議西南各省已派有代表列席南北統一刻已大有頭緖不久即行實現惟皖省軍政統一執政在野時即爲籌畫故皖事久爲執政特别關懐此後深盼大家振作精神以副執政殷望本督辦蒞皖已兩月有零已做之事固多但未辦之事亦復不少唐宣慰使在軍界中二三十年頗負盛名在安徽亦有多年大家須本唐使所宣布切實奮勉本督辦有厚望焉最後王揖唐向唐使云返京復命時請呈明安徽軍隊近狀及從前種種謠言之不確唐使答云到京當面陳執政皖軍之精神與辛勞説畢即退各軍散隊（二月十三日） 
[宜長間撤兵之動機　　但尙無實現之期]  
　　宜興通信宜興自去臘二十三四後驚惶實甚湖汉山内居民有未能在家度歲者浙軍於正月初一二等日到蘇境内紥營奉軍遲到二三日故即駐紥於湖　湯渡丁山澗泉蘭石烏溪等處較諸上年戰線已退下十里左右所幸奉軍新到江蘇紀律頗佳尙無滋擾情事惟奉軍不帶糧台一切供應均由地方代辦宜興地瘠民貧經費困難雖多方羅掘力難支持倘駐兵稍久終更無從設法目下宜長士紳政奔走呼號從事於弭兵運動但有無成效尚在不可知之列也 
　　長興通信浙孫與吳張簽訂和約後其左翼（長興）　香亭部尙駐宜興邊土昨經駐蜀山宣撫一軍二路褚副司令派員（參議胡偉峯）質問盧派師部張參議八團王團附往謝申明已備撤防日内當可奉行並希共遵條約一面令張塢顏晉京旅長董塘宋梅村團長先行結束前方僅存三日給養餘均運回長興至盧部撤防後駐紥地點據師部傳出消息不外嘉興湖州兩處現在長興軍隊計有盧部手槍隊步七八兩團曁六團一部砲兵二營及附屬工兵機關槍營連又第十混成旅一團暫編第一旅一團黄傅富徐金寳身穿軍衣自稱某團某連兵士黄在大東門强好某婦繼刦其衣飾被商團拿獲徐在鼎甲橋附近之木馬埠行刦爲保衛團追獲先後送近畿第二師司令部訊明斬首示衆又聞縣知事警察廳長水上警察奉師部命令封船五百隻備爲軍隊退防時運送之用日來憲兵分班巡查綦嚴拉夫亦已停止商民已能安枕鄕農間有來城市物者商會用於軍需者已有二萬餘元 
　　吳興通信慮孫兩軍仍各扼守原線和平聲浪雖高而民間尙難釋然聞前敵慮總指揮現奉孫督電召擬日内晋省接洽機要所部七八兩團雖有即日撤防之説而閩軍之調長布防者依然絡繹於途究竟能即回復和平否不得而知城廂内外現駐之浙軍紀律尙稱謹嚴惟靑銅門外趙灣村地方前晚忽發生兵士行刦案事主錢姓是晚突聞叩門聲不敢遽開嗣見破門而八者盡係持槍之軍人心知有變乃從側門逃出飛報附近永福寺内之駐軍旋有軍隊一排隨往拘捕旣至則若輩均已遠颺祗有一人尙在搜索遂被擒帶回覊押現已引渡團本部訊究矣（十四日） 
[江陰兵刦後近訊]  
　　虹橋兵災善後會因會議急振辦法由會長陳經召集各區調查員二十餘人討論結果急振區域先就戰區散發如市區夏港葫橋虞門蔡涇月夏城黄橋靑暘爲戰區其餘各鄕爲災區放振標準以人口爲本位十六歲以上爲大口每名給大洋一元十五歲以下爲小口各給大洋五角分配振欵數目照上届議案向新舊積　項下撥借二萬元現照縣參兩會意見先撥一萬元分别散發 
　　戰事雖告結束四鄕航船澄錫小輪交通仍未恢復而城鄕各舗户去年除夕因遭蘇旅軍影響城鄕各商家帳目未能歸束縣商會代理會長韓治依邑紳吳增元意見擬以陰曆二月朔日爲歸結帳目特召集各業董會議一致議决改於二月十五日爲各業金融結束之期 
　　（一）奉軍由東門進城之情形 
　　自宣撫軍三十二旅六十七圑移駐無錫本邑防務即由澄防司令擔任司令杜鳳舉於日前赴滬與張軍長面陳要公現已公畢返澄地方士紳以城内布廠學校居多若兵士散駐各處恐生誤會十三日特商諸旅部諮議楊伯昭晋謁杜司令將兵士改駐城外經杜君首肯所有招商旅館總稽查處已遷至北城外錢紗公所惟通惠公所司令部尙未移去 
　　兵燹之餘地方元氣大傷邑紳祝廷華本任兵災善後會副會長因家毁年邁患病辭職祗條陳善後會意見十二條交會公議於截留本邑忙漕及貨物關税約計每年有八十萬之譜以作賠償地方損失一層該會缘茲事體大十五日公推代表章崇治費鴻聲孟岱鍾何榮桂四人赴省請願 
　　（二）宣撫軍三十二旅克復要塞之紀念 
席地坐者旅長畢庶澄背立者六十七團長賀文良右立者副官長栗仲肅 
 
 

Page 11

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *　　　事初起知事　宗　於乙丑元旦即借省議員　廷良偵緝隊長黄　忠　夜潛逃至馬　鄕郁家橋避住　理員孫士莪家内初四日向郁漱之借得小舟一艘　道常熱赴滬寓惠中旅館五十九號迨畢旅長克復要塞赴滬與張軍長晤見時吳廷良以代表人民資格晋謁（有本邑　塘鄕人江　侯作證江任民立中學會計之　）爲張知事運動復任畢旅長元口電知本邑各公　文云此次敝人追隨張軍長而來原以保衛商民恢復地方安　秩序爲職志以故對於代表非常歡迎　以協力進行匡我不逮乃有吳廷良江滸侯自稱江陰代表到滬相訪謁證以吳係議員確有代表人民資格特聘爲本部顧問用備諮議不料吳等竟以江陰知事相求并爲張知事關説允出運動費三千元似此卑鄙貪污殊出意料之外除將吳廷良顧問之職立予撤銷外用特電達鑒察諒諸君子關懐桑梓必能愛人以德與以同情也畢庶澄元各公團接電後除錄電轉呈省長外并電復畢旅長陳謝縣知事一缺已奉韓省長委黃玉　改代爲署矣（二月十四日） 
地方通信 
[無錫]  
　　縣商會等勸商店開市無錫縣商會兵災善後會市董事會等十五日發出緊急通告勸商店開市茲錄通告如下駐錫俄兵即日開拔赴常警備司令部業已取消無錫駐兵業由張軍長派定第三十二旅畢旅長駐錫負責指揮並恢復秩序保護治安馬路一帶駐兵已商定地點於日内分别移駐本會等特與畢旅長議定於三日内恢復商市除另由旅司令部出示佈告保護外爲亟通告各寳行號曁公司廠棧務儘三日内一律開市如有貨物不齊夥友分散並希先行修復門面照常開張倘有逾期關閉設有意外地方公團無從宕恐於地方轉多不利事關重要統祈公鑒云云當日上午各警所派巡長等逐段勸告商店一律開市矣 
　　警所嚴禁無故遷徙無錫於近四五日之中謠言甚盛城内外居民一若實有其事者縣商會市公所商團公會等雖一再闢謠然無甚效果連日遷徙至滬上者絡繹不絶車站上行李自朝至暮堆積如山扶老携幼之候車者人山人海售票處擁擠不堪人力車資頓漲數倍與去秋蘇浙戰事時無異縣警察所長宋鎭濤以各界無故遷徙自相驚擾昨日（十五日）特出示佈告嚴禁遷徙並禁造謠生事以維治安而定人心 
　　北　口税所遷移徵税無錫北門外北栅口税務分公所現因附近之亮壩開通後船隻通行税收前途大有妨碍昨日（十三日）特遷移至附近惠農橋河下民房辦公開始徵税矣 
　　電請監放急振振務處坐辦羅樹森來錫查勘兵災連日在城鄕各災區調查刻已竣事於十三日午後五時乘滬寗車赴常無息兵災善後會以無錫現正籌放急振特於當晚電請武進縣知事轉知羅坐辦請飭王委員鉁留錫會同監放 
[鎭江]  
　　各錢莊已一律上市本埠各錢莊前日客帮生意尙未結束手續上未能告竣擬展期上市一節已誌本報茲　各錢莊經理現均巴由滬回鎭十四日在錢業公所會議决定於十五日上市照舊營業以免市面金融長久停　有碍治安云 
　　歡迎兩軍長紀鎭埠各法團籌備歡迎張學良張宗昌兩軍長一節已誌本報茲悉鎭埠警備司令部於十四日早即接奉上海電報謂兩軍長已由滬乘專車起程立即通知各界赴站歡迎在上午十時餘即由滬駛來鐵甲車一列共七輛機頭居中前後均係鐵甲砲車共裝設大砲六尊機槍四架略停即開往寗垣於下午三時復巡視來鎭旋仍上駛此時婁司令王廳長趙知事及商團會縣議會參事會市議董兩會縣市農會敎育會等各法團歡迎代表並軍警商團均列隊在站歡迎共有數百人之多兩軍長專車於四時三十分始行抵鎭當時軍樂齊鳴各界歡迎代表一律脱帽軍警商團均舉槍致敬歡迎旗與國旗飄舞空中男子觀者有三千人車停後兩軍長即下車立於車帝與歡迎各人略爲週旋張學良軍長以此次軍隊過境不免驚動地方即致謝各界招待之勞旋詢趙知事地丁錢糧户口學校數目及工商各要政情形經趙知事一一回答後隨與各界代表告辭並鞠躬致謝始行登車車停約十分鐘即開駛赴寗該專車共十三輛兩軍長乘坐第五輛首爲機頭次爲衛隊參謀軍需膳車會客車花車後爲參議秘書糧餉手槍隊等車一時車水馬龍頗極其盛實爲歷來所未有也 
[揚州]  
　　奉軍分防十二圩十二圩除鹽警外有緝私水師步隊軍隊專責雖屬緝私而對於陸防尙能兼顧茲奉軍第一軍長張宗昌以該處爲江北門户且係鹽引薈萃之區乃特派所部一連（計四十名）至圩分防此項軍隊駐紥彤華宮内 
　　交部更調電報局長調充鎭江電報局長程受之未能到差刻經交部改調揚州局長至鎭江遺缺另派曾充南京局長之許某接充云 
　　更調緝私營長淮南緝私統領方更生現將所部步隊第四營長撤差遺缺調步五營長宮邦愽接充宮缺另委嚴慶辰接替不日即須分别到差云 
[泰興]  
　　鄕民聚衆毁學抗宮泰興震東市市立第四初等小學校被鄕民聚衆搗毁報告到縣翁知事醉庭當帶隊馳往彈壓於本月十九夜假省議員黃其德花園歇宿二十日破曉時暴民又聚衆千餘人將該花園圍困儲積木草放火燒毁翁知事由衛隊轎夫拚命救出焚去多家縣立高等小學一所傷斃人民近十名刻由被災人省會秘書長黄家璘黃其德等據情急電宣撫使督省兩署南通張鎭守使請求電令駐防陳團長兆豐派兵彈壓以遏亂萌 
[六合]  
　　警備隊擊落肉票紀聞送駕廟堡駐有警備隊一排日前（十一）放哨至大楊營（送駕廟堡）時見有大帮土匪擄有男女肉票及騾馬牛隻等經過該地旋經邢排長聞悉率領隊士奮勇追擊奪獲快槍一枝肉票十餘人騾馬九匹牛一頭現由隊長張寳山據情呈報縣署當奉令飭邢排長迅將肉票牛騾槍枝等一槪呈解到縣聽候訊明以憑發落 
　　安武軍由六過境縣署昨接天長警備隊第二營公函以八百橋樊家集到有大批潰兵天長縣城甚危業已請准安武軍馬團長文伯率隊到天堵截潰兵訂於八日自浦口開拔由六經過云云楊知事恐大兵過境人民不悉底蕴易滋驚惶已於昨（九日）日布告周知矣 
　　蔡所長晋省領槍本邑各鄕民團及城區臨時警察雖分别成立而槍枝尙嫌不足前由省署批准在省警備第二營購領俄國造槍五十枝每枝洋四十元警務處批准獨子槍三十枝每枝洋三十元現由蔡壽昌所長晋省繳欵領械茲聞除俄國造五十枝購定外獨子槍僅有十枝可用不日一併運回云 
[高郵]  
　　皖匪槍擄誌聞縣屬湖西季香廟鎭一帶於二月六號晚突來土匪百餘名持械放火沿莊搶刦并擄去男女陳德明植宋氏等十六人焚燬房屋無數昨（十日）經保衛團總植壽臣等報縣請派水陸軍警星夜追剿而救生靈云云 
　　税所長蒞接篆寳高税務所新委所長于植字海山東台人於前日蒞郵昨（十一）早接篆視事并委分所局卡主任前往接辦征收税欵矣 
[淸江]  
　　淮漣匪訊近聞淮陰大興莊南九日午後有貨客某甲在該處被匪六人劇去洋三百元向東北漣水縣境逃走經朱集練勇要擊匪用盒槍抗拒練勇陣亡一人嗣由事主報告駐防王營縣警備隊往剿追至漣水小章集西格斃二匪生擒一匪今晨（十日）張明才隊長特將格斃匪首二顆連同生擒之匪齊送縣署報案又漣水老章集孫姓少女日前被匪架去昨（九日）在淮陰吳家墩脱險就近投報該地警備排長黃幹臣擒獲匪徒四人今亦押解縣署 
[徐州]  
　　車站紀事（一）前（十一日）午北來專車載有奉軍第一軍軍需委員高鳳和由奉運得人砲十六尊又步槍子彈一車（數未詳）過徐南人（一）第一軍后站處長姜靜海專車赴津（一）昨（十二日）晚九時許南來客車有第二路奉軍司令部李副官長由寗回徐（一）昨（十二日）日北來第三次客車遲誤八小時之久原因未悉 
　　新兵由邳來徐今（十三日）午五時許徐海鎭守使署在邳縣募得新兵六十九名到徐當交南關外第二營丁震洲營長暫行核收不日即可編制矣 
 
 

Page 12

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *敎育消息 
　　要聞 
[鄂敎廳嚴禁女學生剪髮易服（召）]  
　　湖北敎育廳頃通令各女校及各縣敎育局縣知事文云案據各縣敎育行聨合會呈稱准會員廣濟縣敎育局長楊材達提議内開查女子剪髮向無此習即東西各國諸事文明亦並無此先例近年習尙奢靡遂有剪髮長服之發現女生不察竟有尤而效之者務奇鳴異以爲可免梳妝之煩可獲淸潔之益禮敎之憂無知者妄加菲薄之語流弊所至不堪設想竊擬呈請敎育廳通令各女校嚴加禁止以防流毒一面通令敎育局及各女校如有剪髮女生回籍槪予謝絶倘有師範生剪髮者畢業時先即不給旅費次則無論何校决不聘爲職敎員並拒絶到各校參觀以免禮敎沈淪而大阻女學之進步是否有當謹依法提議祈公决等因經屬會於七月開會期間列入十七日議事日程交會討論結果呈請敎育廳通令各女校實行取締當經多數表决理合抄錄原案呈請鈞廳鑒核施行等情據此查本廳前奉省長訓令禁止女生剪髮業經通令各該女校在案據呈前情除指令並分行外合行令仰該校遵照前令切實取締此令 
[鄂敎育會不派代表參與善後會議]  
　　因欲要求列席發言表决權 
北京執政府因爲敷衍孫中山先生篠電主張由段執政艷電各省區省議會省敎育會省商會省農會及京津滬漢總商會會長爲善後會議專門委會但得審查議案不得列席發言表决之權湖北省敎育會迭接段執政來電及本省省長蕭耀南轉來之電令速派人赴京參與善後會議該會曾開評幹聨席會議數次均以此項會議必無良好結果且各省區法圑代表僅能審查議案不能列席發言表决直等於伴食宰相不過濫竽充數而已在政府何必多此一舉在各省區法圑何必被人利用况該善後會議不過如何善軍閥爭地盤之後决無有關於善敎育之後之案是僅欲求審查二字亦不可得何必徒勞往返大負人民期許故昨日武漢兩商會會長邀約一同起程竟被拒絶議决不派代表與會當推定蔡存芳爲通電起草員茲錄其電文如下北京段執政鈞鑒解决時局應以民意爲歸墟而全國知識階級尤爲與論所宗仰各省敎育會爲優秀學人薈萃之區平時關懐國是規畫頗多亟待乘時貢献上裨高深此次善後會議各省敎育會僅限一人且置諸專門委員會但令審查議案不得出席大會參加討論等噦鳳若寒蟬儕名駒於仗馬箝束衆口殊與我公　電導揚民志之旨不相符合本會奉讀艷電回惑滋深擬懇迅改會議條例畀各省敎育會代表以出席大會發言表决之權否則本會决無一人赴召也臨電悚惶佇候明令湖北省敎育會叩（日）（二月十日） 
[皖省敎費已發出二萬元]  
　　皖省枊汝礪兼代敎育廳長之後敎育經費辦法已經確定但開學在邇開學費自應早日發放枊氏積極籌措所有各縣劃撥經費通知早已發出其應行發現者計有四萬餘元昨日（十二日）已經發出二萬元由中國銀行兑現聞此二萬元之支配方法係小學與補助費均係全數發給中等學校則發放四成其餘不敷之欵聞不日即可繼續發出矣 
[浙省敎育會組織省區庚欵董事會]  
　　各國退華庚欵充作敎育用途殆成爲確定之事惟分酌標準曁保管方法亟須有一定之董事以處理之十届全國敎聨會庚欵事宜委員會已着手組織全國庚欵董事會各省區亦應同時進行冀通聲氣茲悉浙江省敎育會對於是事已參照議决案組織浙江省庚欵董事會函請各縣敎育會各舉董事一人及　本省各敎育術團體合舉若干人 
[江蘇省立學校校長會議紀]  
　　江蘇省立中等以上各學校校長於昨日（十四日）上午十時左右在南京省敎育分會開會到者任孟閑（五師）·金一新（南工）·屠方（八師）·伍義伯（九師）·劉平江（十一中）·馮竹侯（七師）·葉貽穀（八中）·汪德章（三農）·劉北禾（蘇工）·呂鳳子（六中）·童伯章（六中）·錢用和（三女師）·張世毅（十中）·張開軒（九中）二十餘人値年校長仇埰主席當由主席報告省敎育會黄副長函告與本省當局接商敎育經費擬謀組織獨立機關保管之槪括情形畢遂提議各事茲將議决各案錄下（一）議前呈省署請邀集公正士紳監算財廳交代一案未奉指令應如何辦法議决發表意見公布於全省推童伯章葉貽　屠心矩三先生起草意見書（二）報告前呈省署請撥欵開學一案已奉令飭廳速籌議合併開學問題討論（三）捲烟税總處來函屬推舉二人會同審查前捲烟税總處賬目事議函復總處請即出敎育經費委員會推員審查本會已經調查有案似母庸再行推員（四）議開學問題（提出省敎育行政委員會所主張師範收膳費中學加學費敎員减薪各辦法討論）（一）報告四中高中師範科學生邵　徵等八人來函否認師範生徵收膳費（二）報告一師來函對徵收膳費一節主張必須將去年所借膳費確定還期（三）報告三師來函今年再借膳費不易舉行（四）各師範學校均以再借膳費事實上斷做不到（五）各中學謂增加學費須於年度前預定若此刻即時增費事實爲難且上學期有已預支全年學宿費者更屬加無可加討論職敎員減薪問題議决此事須組織本省善後會議爲大規模之根本整理與計劃一面淸查已往財政之紊亂一面規定以後省政之進行至敎育費應如何辦法自可定奪此項意見書推葉貽穀屠心矩先生起草並將議决辦法函知省敎育行政委員諸君開學問題議决根據前呈向省署　示如無辦法即全體辭職（五）議敎育廳問題議决逕電沈商耆先生電文云北京敎育部沈商耆先生鑒蘇省政局方在紊亂敎育尤極凋殘公來亦决無辦法屬在同志領敎有期請勿急進江蘇省立校長仇埰等三十三人寒雜訊 
　　蚌埠 
[各學校籌備開學]  
　　蚌埠各學校現以舊曆年過均紛紛籌備開學公立商小學校訂於本月十八日勤民義務學校訂於本月十五日唐氏私立第一第二兩學校已於十二日舉行開學典禮該校長唐聲　並邀各界前往參觀以資指導其餘亦正在籌備招收新生云 
　　江都 
[學校聨會催發學薪]  
　　學校聨合會以第二學期開始學薪無着又於昨日分呈縣廳迅示發放方法俾敎職員得以安心上課 
本埠 
 
　　張一麏於日昨致電敎部云北京執政府敎育部馬次長均鑒蘇敎育廳長蔣維喬蒞任以來主持公道不畏强禦士論翕然無故免職聞者寒心請收回成命仍予慰留以示善善從長之意張一麏銑 
[江蘇國立四校聨合會開會紀]  
　　東南大學·同濟大學·自治學院·曁南學校所組織之江蘇國立四校聨合會於昨日（十五日）下午二時在商科大學開會到者有郭秉文·阮介藩·張君勱·沈信卿·黄任之陳光甫·嚴孟繁·等十餘人由沈信卿主席趙叔通記錄冷禦秋提出辭職議决挽留抽定乙種會員九人任期年限史量才·冷禦秋·沈信卿各三年嚴孟繁·陳光甫·袁觀瀾各二年盛竹書·蔣竹莊·黃任之各一年末討論四校經費問題而散 
[縣敎育行政人員談話會紀]  
　　上海縣敎育行政人員於昨日下午二時開談話會到會者李頌唐·贾粟香·鄭果齋·朱春生·陸伯翔·秦槐新·楊聘漁·等議决案如下一件議市鄉敎育經費支配問題議决由敎育局會計部抄錄各市鄉現存經費表送縣敎育局董事會察核各市鄉實在情形酌定各學校支費分爲六成七成八成十成等俟議定後分致各市鄕董照辦一件議各學校校長聘任敎員應注意之點議决應注意資格·品性·學識·三項由本局分致各市鄉董各敎育委員轉致各學校長照辦一件議學校應注意之點議决如下（一）體育注意衛生及適當的鍜鍊方法（二）注意共同作業養成互助精神（三）注意兒童自動的批評及其指導（四）訓話方面多注意公德 
[郭秉文爲免職事致吳稚暉函]  
　　郭秉文於日昨致吳稚暉函云稚暉先生足下秉文自南高而東大辦學十年想功辜當有定論是以此次敎育部免秉文東南大學校長職不必問其理由顧聞諸傳説謂此舉係由足下與汪君精衛李君石曾所主張則必自有所以主張之理由其理由之正當與否想社會亦有公論秉文自維才學疏淺少所建樹果有賢能以純粹爲敎育起見前來接替以發揚光大尤當竭誠歡迎乃見報載足下致京報邵飄萍君函始恍然知秉文所以免職之理由然竟無一合於事實不禁爲之啞然因知有人挾嫌造謠意足下偶爲所動亦在情理之中秉文問心無愧是以對於種種風説除校董會代爲聲明外秉文一未置辨蓋公道自在人心原不必斤斤計較也獨足下所謂耳聞目擊當盧永祥出走委徐樹錚支持郭先生竭力的在外國人方面運動制止云云此等浮言實爲秉文所夢想不到者何意竟爲足下所目繫耶或他人竟以目擊誑足下而足下亦得之耳聞耶足下亦蘇人也尙願爲蘇人存是非之公道倘或别有用意不惜作違心之舉者則非秉文所敢知矣汪李二公亦爲秉文道義之交請爲轉達鄙意如或秉文所得之傳聞者亦與足下之所謂耳聞者同出無稽則請付之一笑可也藉頌興居郭秉文謹啟二月十二日 
[童子軍聨合會定期開董事會]  
　　本月二十二日 
江蘇童子軍聨合會昨發出通告云敬啟者本會董事會上月因東南戰禍重開交通阻斷未能如期開會茲以時局平靖交通恢復定於本月二十二日即夏曆正月三十日（星期日）上午十時開董事會務請撥冗準時蒞會無任企盼專頌台安 
[昨日開學之各學校]  
　　東方大學法租界平濟利路東方大學於昨日上午十時行開學禮敎職員到有金仲文·鄭覺民·吳聽猿·江季子·朱勤·補陳景新·王景石·蔡彥如·仲子通·葉淵等二十餘人首由陳景新學士代表校長公民言報告該校之經過情形及本學期之種種刷新次由敎務長金仲文愽士報告各級敎科用書及各級編制情形次由校務長仲子通報告校務進行事宜後由各敎授馬崇淦·朱　補·吳聽猿·江季子等相繼演説散會後即舉行聚餐定本月十九日正式上課 
　　協和中學北軍站東首恊和中學昨日下午行開學禮校長　鴻勛·敎務主任莊頌溪·敎員李滌塵·邵松人·朱心全·陳景新·沈翔春·謝達文等蒞校行師商生相見禮校長　鴻勛致開學詞李滌塵代表敎職員演説該校校長敎員均自東西洋大學畢業富有學識經驗者 
　　浦東中學浦東中學於昨日舉行始業式由校長沈履君報告本學期校務計畫並有新聘各敎員演説該核現聘定　振勛顧鍾序·張靖遠·朱景文·王嘯天金　文現該校已定於十七日開始授課並將於十九日補試新生一次 
　　尙賢中學愛而近路二號尙賢中學於昨日下午二時舉行開學禮校長黄持漢致訓詞各科敎員致勉詞末學生唱英文歌而散聞該校之夜學部定二月十八號（星期三）開課分英文商業科及英文專修科工組新生尙可插班報名 
　　宏偉女學戈登路宏偉女子英文專修學校已於昨日開學該校校舍頗爲莊　宿舍俱用鐵床課椅係倣美式學制係英文專修卒業後其程度恰與美國之大學一年銜接敎員計有西女士三男子敎師之卒業於美國大學而獲有學位者十二聞該校係由某君捐廉萬金創辦敦請武昌聖希理德女學卒業生　信之女士爲校長本届招生報名者甚衆 
[瓊崖留滬學生會開會紀]  
　　瓊崖留滬學生會於日昨假座四馬路一家春開第三届選舉大會主席陳駿業宣佈開會宗旨第委員會報告各部經過情形選舉職員結果幹事委員黃昌煒·符洪昌·王國鈞編輯委員葉文龍·王朝　·黎民文牘委員羅文淹·陳序經交際委員王業　·符世　·　正統會計委員王國淇陳駿業旋由當選委員互推黄昌煒爲第一届主席末茶話而散 
[留法畢業生鄧子颺回國]  
　　留法紡織工程師　子颺君於日前由法國乘尙地利船返國滬上工商學界特於昨日假座法租界東方大學開歡迎會請鄧君演説鄧君首述歐美紡織業之盛興及我國紡織業失敗之原因指示弊寳頗中竅要末復依據工業經濟及社會心理陳述種種改良方法按鄧君於民國七年秋由皖省選派留法初入法國愛爾百福工業專校繼入高等紡織專校兩次畢業後入剛得鹿紡織場實習對於紡織機械多有改良後遂應該廠之聘爲技師約滿歸國故在國内紡織界有所建設並著有紡織大要一書不日出版 
[上海商大夜校本年之學程]  
　　上海商科大學夜校開辦業已四載成績卓著本届復採三種選讀之辦法並注重實際應用之科學以補助商店執業人員學識之不足而期增高個人之地位日來報名者甚衆現已改訂於本月十九日正式開課又本學期可以開班之學程有英文法·讀本·會話英文作文及近世英文選商用英文及尺牘初級會計高級會計初級簿記英文速記及打字等科而擔任各科之敎授均係國内外商學專家 
[中華工專汽車道路工程科之新計畫]  
　　新閘路辛家花園中華工業專門學校自去年添設汽車道路工程科後力謀發展現敎務主任美國工科碩士江超西曾於去年冬乘北上之便與山東某長途汽車公司訂立合同以學校工科作爲該公司之顧問機關一面由該公司每年撥給補助費洋三四千元作爲發展學校之用如此則公司與學校兩受其利該校乃將學額擴充正在招生定本月二十日開學 
　　宏偉女子英文專修學校校舍攝影 
[學務彙誌]  
　　金大第一公學梧州路上海金陵大學同學會第一公學日夜校業已開學學生到者頗衆致原有課室不敷應用該校校長王煥章特加學額百名并於該校第一宿舍内添闢課室以資擴充　　南洋義校南洋大學學生會附設南洋義務學校定於陰暦二月初一日招考成人部兒童部專修部及女子部高初各班新生不拘年齡程度均得報名陰曆二月初四日開學現校長段盈科加聰莫若强·黎智廉擔任各部主任 
　　測給速成師範院盧景字保常本其二十餘年經騐創設測繪速成師範學院於閘北虬江路（寳通路口）該校純爲養成工程師繪圖師·測量師·及建築等事入學者年齡不限在十五歲至四十五歲均可報名分常日班·半日班·星期班 
　　道南學校海寗路天鑫里道南學校創辦三載成績卓著日前上午行春季開學式學生到者二百餘名由校長李肖白曁各敎員致訓辭本學期添聘聖瑪利亞畢業徐麗蓉女士主任初中英文初中小學各級尙餘額可補於正月二十四日上課先一日發給書籍用品附設之業餘英文夜校由楊子頴君主任刻正招生　　滬海英專校及附小愛多亞路滬海英專校及附屬小學於前日上午十句鐘同時舉行開學禮由校長李維新致訓詞旋由新聘敎員陸文權·及原有敎務主任高直淸等相繼演説該校已於正月二十一日正式上課現日夜校各級尙有餘額 
　　女子自修學院女子自修學校爲陳文娟女士獨力創辦陳女士畢業愛國女學文科著作甚富現爲普及敎育起見特設專修科小學科並設義務學額聘請徐瓊章女士（愛國女學文科畢業）等爲敎員已於十八日開學院址在北四川路祥順里 
　　喬治英文夜校大新街淸和坊喬治英文夜校由李克定及沈至精二君所創辦敎員均富有敎授經騐者課程皆切　用不尙形式現已開學章程隨時可索 
　　國語專修附小南陽橋國專附小自去　以來對於校務力求完美現已於九日開學 
 
 

Page 13

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *本埠新聞 
[浙孫調劉永勝旅開赴嘉興]  
　　浙江孫傳芳所屬陸軍第六混成旅旅長劉永勝（係前何豐林部）茲奉浙孫命令開往嘉興再乘民船至平湖一帶駐紥劉旅長奉命後昨飭第一團團長趙雲龍所部第一營營長李化章率領步兵全營並機關槍連一連及機關槍四架由川沙開拔僱乘民船至南浦江董家渡上岸於上午十時步行至南車站經由浙孫飭派第四師副官趙金生由松江來滬至南站接洽照料一面由松江車站調來空車十八輛及二三等客車三輛掛至南站至下午三時又由駐紥南匯之第六混成旅第一團第二營營長王春常率領步兵全營由南匯出發乘民船亦至南浦江董家渡上岸至南事站即於昨日（十六）下午六時該團一二兩營及機關槍連共裝滬杭路鐵篷車十八輛客車三輛約計軍官兵士一千二百人由南站專車開往嘉興再換乘民船至平湖等處分防又聞該團之第三營駐紥奉賢已由民船裝運至嘉興云 
　　又一訪員報告云駐紥奉南川境之第六混成旅旅長劉永勝於昨晨七時許親率全部軍隊約二千餘人開拔自浦東董家渡渡浦前往滬南至午後一時尙有一部分兵士從白蓮涇港内駛出俱用小民船裝載行李及軍用品計五百餘人聞此項軍隊均開赴嘉興平湖云 
[孫傳芳備戰之消息]  
　　浙督孫傳芳日前派員來滬並帶同便衣兵士數十人至高昌廟兵工廠以復驗砲彈器械爲名將封存之砲彈等二百數十箱擅行携去曾經奉軍司令部函責商會因此問題江浙形勢又有變化日來奉軍由滬陸續開拔集中常州孫軍集中長興表面雖現和平實際雙方防禦仍未鬆懈昨據本埠洋雜各貨行號稱浙孫又重行布置軍事曾經頒發命令擬於松江等處扣留民船六百號俾裝儎軍士且各行號接嘉湖等處客户來信請停止裝貨以免被扣損失各行號聞此消息無不驚恐云 
[西報紀宜興周圍之形勢緊張]  
　　上海泰晤士報云昨夜據宜興周圍各處傳來消息皆謂近三四日來奉軍與孫軍相持益急恐難免再起戰爭一説雙方前哨已有小衝突但未能徵實之上海北站張宗昌軍長之司令部則否認此説惟謂張孫之决裂似僅爲時間問題聞雙方已畫定戰線星期六日兩軍相距八里奉軍占有宜興孫軍扼守川步各有兵一萬五千名云張宗昌軍長星期六日離滬本言回奉昨據奉軍上海司令部稱回奉之舉已作罷現駐寗與　督辦會商一切云 
[奉軍已準備對孫]  
國聞通信社云浙江孫傳芳近在長興松江一帶調駐重兵積極備戰奉軍張軍長離滬時已有所知近如提取兵工廠封存軍火勒提金山縣屬軍費等奉軍均認爲不合昨據奉軍司令部消息奉軍對此亦已有準備除已在常州設置司令部并令宜興前綫軍隊嚴守防綫外津浦綫奉軍多已下動員令繼續南下京奉綫奉軍軍輸處主任王永之氏昨亦奉令將運輸處移至浦口以便軍輸云 
[昨日開㧞之奉軍　　今明可撤退凈盡]  
　　駐滬奉軍開拔情形迭詳本報昨爲撤退之第四日早晚共計開拔六列掛車九十九輛數約三千人以上戰馬約二百匹詳情如下（第一次）十一輛步兵五百人上午一時許麥根路開黄渡（第二次）二十八輛駐湖州會館之第二師二十八旅六十二團一三兩營輜重隊担架隊及機關槍隊一連數約一千二百人馬十餘匹由王任兩營長督率下午一時由北站開赴蘇州（第三次）三輛由某營長率步隊二百餘人下午三時半由麥根路開鎭江（第四次）五輛第二十八旅旅長程國瑞率衛隊百餘人下午六點三十五分由北站開蘇州（第五次）二十一輛二十八旅砲二團第二營全營砲兵及機關槍隊一連隨帶大砲機關槍各六架以及馬八十匹伕子一百五十人由砲兵營某營長督率下午七點四十分由北站開蘇州（第六次）三十一輛六十二團第二營步兵五百人及迫擊砲隊一連騎兵一連馬百餘匹機關槍一連隨帶迫擊砲六尊機關槍六架由六十二團辛團長督率下午八點二十八分北站開蘇州聞昨日北站關拔之各軍槪係駐紥閘北湖州會館一帶之軍隊尙有七十團及七十三四團等訂於今日分批出發其駐於北站貨棧者僅有數十人駐防麥根路站亦祗有五百餘人預計今明當可運竣 
[常錫一帶現狀之恐慌]  
　　中上之家紛紛避滬 
國聞通信社云據昨晨由常來滬者稱日來常錫一帶因江浙形勢重趨混沌内地謠諑繁興人心頓形恐慌連日乘車遷逃來滬者非常擁擠由　開滬之頭班車每到站時後至者即不得上車恒在站再待第二班車來滬現留常兵車尙有三列軌道皆爲擁塞僅有一路可通城外仍有拉夫情事惟不如以前之甚現在中上之家幾搬遷一空　業典當均未開市商業依然蕭條云 
[普善醫院奉軍明日開㧞]  
　　閘北新民路普善醫院内自去年年底停診時駐有奉軍第一軍護衛偵探隊士兵一隊現雖開診該隊尙未遷去曾誌前報茲悉該隊長張權已奉張軍長命令定於明日（十八日）率隊開拔 
[周蔭人抵杭之滬訊]  
　　中國新聞社云茲據交通界方面消息閩督周蔭人應浙孫之電召於十五晚抵杭與孫氏密商機要云 
[董家渡保衛團昨自兵工廠開回]  
　　駐紥高昌廟兵工廠之董家渡保衛團第一支隊於昨日（十六）午刻開回董家渡團本部駐衛所有兵工廠保管均由總商會保衛團江政卿飭派團丁駐紥看守云 
[開灤公司請淸理兵工廠積欠煤欵]  
　　上海開灤煤公司以兵工廠歷年積欠煤欵計有四萬一千二百六十八兩五錢現該廠歸上海總商會接收故特函請總商會請淸理該廠欵項時將積欠之欵提前撥還以維商艱云 
[法華鄕保衛團勸災民回里]  
　　法華鄕保衛團團長黄棣孫隊長李霄漢等以徐站奉軍撤退後鄕民未盡回連日督率團員梭巡照料昨又出佈告云照得本鄕連遭兵燹此次奉軍駐紥徐站一帶十二村莊佔居民房逃出民户有七八百之多有十八日之久小民無辜四散流離覩瘡痍之滿目圖補救以心傷刻下軍隊已完全撤退居民之流離在外者雖紛見回家舊巢重整面托跡親戚之家或賃居租界者未盡歸來然房屋空虚土匪易於匿跡本團雖嚴加防範恐防不勝防爲特佈告仰吾鄕流離在外之居民盍速歸來葺其門牕修其舊户即刦後窮黎無術謀生除呈請慈善機關恊助救濟外合先佈告俾衆同知切切此佈 
[日商紗廠罷工潮之擴大]  
　　又加入豐田同興兩廠 
　　小沙渡方面罷工形勢擴大小沙渡日商内外棉十一廠二萬餘人之大罷工至昨（十六）已第八日前昨兩日日華豐田又加入人數已達三萬形勢尙無解决辦法旋又增加同興紗廠之四千餘人前晚一時許同興紗廠工人相率罷工廠管理員派包探關閉廠門工人堅不上工相持至昨早五時許工人出廠當即由每一紗間及拆包間各推代表二人組織工會并已推定總代表以便與内外棉·日華·豐田·各廠接洽一致進行豐田紗廠已於前日罷工工人擁擠出廠時與日人有衝突被捕者九人豐田工人亦已組織工會發表宣言矣最初發動之内外棉紗廠則於昨日宣佈發「紅簿子」（工人之紅賞）欲令工人上工詎料工人方面無人往領内外棉會社之蔴袋廠亦已加入罷工 
　　昨日罷工各廠曾開工人代表聨席會議到會者一百餘人重要議决（一）一致堅决不達目的不上工組織代表辦事處定每日下午七時開會（三）組織義勇隊保護工會維持秩序 
　　大康廠罷工之調解楊樹浦大康工廠罷工後廠主方面即請警局調解前日（十五）下午五時廠主代表及工會代表至警局談判廠主對於加資·開除日人中野·及罷工期間工錢三條堅持不肯答應昨日（十六日）一時工會即召集全體大會報告警局調解結果并議定進行辦法散會后即將前次未到會之男女工人亦組成糾察隊楊樹浦一帶商人因見大康紗廠發生罷工事影響市面亦出任調停昨日上午十一時許派人偕同包探陳海標君赴大康廠之工會商酌當由該工會派人與之接洽歷述此次罷工始末并謂工人方面有九條要求經局調停結果廠家方面已允接受七條現只有兩條條件尙未談妥今承諸位熱忱調停敝會極感盛意敬煩轉達廠家如能完全允許我輩最低限度之要求我輩即可照常工作當時遂由該會派代表二人偕同陳君及商人代表赴大康廠主處接洽聞大康廠主方面除關除中野一條不能辦到外對其他各條均有容納之意云 
　　廠主與工人態度東南通信社支日商紗廠罷工昨日勞資方面仍在磋商之中現内外紗廠總理阿部彥太郎三日内即可抵滬大槪阿氏抵滬後當有相當辦法據内外紗廠上海總理岡田向人言謂彼極願和平解决並云彼對工人願推衣與衣推食與食不主張壓制據工人方面消息則云廠中監工曾有虐待之事但亦不願苛求另一部分則甚激昻 
　　廠主方面之恊商東南社云本埠日商各紗廠因鑒於此次罷工風潮日益擴大爲協商共同應付方法起見各推代表於前日（十五日）上午十時半在漢口路内外紗廠事務所舉行日商各紗廠代表會議計派遣氏表出席者有内外·日華·大康·同興·東華·公大·豐田·上海·東華·九社各代表先分别報告本社工場之罷工狀態或工人之形勢後討論關於罷工工場之應急辦法結果各廠約協同應付對於罷工工人暫不出於積極之態度任其自然靜候解决亦不爲徒博罷工工人惡感之事各代表對此均甚贊成云 
　　蘇州河附近之兇劇東南社云昨晚八時豐田紗廠亦捲入罷工漩渦未幾該廠副經理偕書記等七人分乘汽車出廠行經蘇州河附近被工人圍毆有一工人出手槍擊中一書記受傷甚重同時汽車受損並有一人墮入浜中未幾閘北警察前往彈壓無效旋向空連放四槍捕去九人聞此九人並非工人據警局云係煽惑罷工者云 
　　内外紡織社長來滬公平通訊社云内外紡織株式會社社長阿部彥太郎接得滬廠罷工急電十四日即急行來滬昨日下午四時阿氏乘抵滬廠岡田廠長偕同全體辦事人　赴虹口碼頭迎接入晚即恊商解决工潮方法 
　　豐田廠被拘工人之解訊江北人王阿二宋安桂鍾寳康高永林王永祥陳紅發高仁進嚴金波謝懷松等同在滬西極司斐而路日商豐田紗廠内做工前日午後全體工人罷工時因機件毁壞當被該廠經理日人用電話報請戈登路捕房派令中西包探往將以上各人一併拘押昨解公共公廨即據中西包探上堂禀明前情中西官得禀以原告係屬日商判被告等押候日領堂期解訊 
　　被拘之張和尙交保候訊楊樹浦路日商大康紗廠罷工已三天有工人張和尙一名被拘後昨解公共公廨控其煽惑罷工中西官略一質訊以原告爲日商判張交一百元保候禮拜六日領堂期解訊 
　　失業工人募捐聨合通信社云昨日上午九時許上海各公團爲滬西日商内外棉紗廠及揚樹浦騰越路大康纱廠罷工之貧苦工人生計問題根據四十五團體之公决議案定於今日上午十時各團代表在西門林蔭路正興里二十三號國民會議促成會所集合用竹筒子標記分隊向英法華各界沿路大募捐三天藉資救濟貧苦工人云 
　　各工團今日開聨席會議遠東通訊社云上海紡織工會·安徽勞工總會自日紗廠罷工風潮發生後該兩會代表徐錫麟·張翼成·劉醒吾·葉明東·並邀製墨工會朱潤斌·茶水工會蔡臨川等逐日奔走昨已得各廠工友同意定今日下午六時召集各工團開聨席會議磋商條件着手進行調解辦法紡織工會並擬於滬西組織分部以資切實調解云 
　　西報之紀載大晚報云日紗廠罷工潮自星期六以來又復擴大昨夜（十五日）更有豐田Toyoda紗廠工人暴動結果致日人中彈垂斃者一人受重傷者四人廠中遭重大損害而靜安寺捕房人員所乘之汽車亦被衆人推入蘇州河内目下罷工人數已達二萬七千人計豐田Toyoda紗廠五千名大康紗廠四千名日華紗廠三千二百名内外棉株式會社所設十一廠共約一萬五千名本埠各工團已多開會决定扶助工人達到目的並在經濟方面予以援助至風潮解决後爲止至昨夜豐田TAoyoda紗廠罷工之直接原因據稱出於某華人之煽動其人於晚間七時後緣牆入廠至紡紗間勸工人加入内外棉罷工風潮於是廠内工人相率停工羣起打碎電燈泡搗毁機件將棉紗筒管梭子等抛棄滿室繼復擁入他室他室工人隨之罷工紛紛擁出廠屋外有所表未日工頭藉靜安寺捕房巡捕之助乃將工人驅逐出廠然罷工者仍麕集廠門外更有煽惑份子加入鼓動近八時頃該廠副經理及廠醫率其他五日員乘汽車至罷工者即將諸人拖出車外攢毆一人在公司中任書記右胸中槍彈傷勢頗重恐無生望餘六人中四人俱受重傷副經理首部及全身悉遭杖擊醫生被跌傷頗重另一書記被衆人擲入蘇州河中爲一小船救出渡往浜北登岸而遁閘北警察聞警馳至驅逐無效乃向天連開空槍四響衆始散走當塲捕獲行兇者九人帶回警署汽車上遮風板及其他機件多被搗毁廠門旁停有靜安寺捕房福特卡一輛亦爲衆人推入蘇州河中事後撈起幸未損毁今日罷工十四廠均閉門停工内外棉約有工人八千名願上工大康約有工人七百人願上工均將酌給三成津貼金日華紗廠在上星期六晚間亦有二百人至廠冀得同棧之津貼但爲廠中所拒絶工人爭論半小時始散在未散前有好事者拾磚石擲廠毁玻璃數塊檳榔路中有理髮店一所係兩日人所開其窗上玻璃亦爲擲石所碎捕房得訊立派特别巡捕前往至則工人已走入華界内現工部局於附近出入要口均派捕防衛以阻罷工者之　入租界頃聞東京内外棉之董事安部氏已乘輸來華不日可到藉以調查眞相設法調解云 
[華僑組織國民會議籌備會]  
　　上海華僑聨合會華僑工會聨合會因祖國國民會議不久將見諸實行華僑工商團體多遠在海外一時召集代表頗匪易事擬於上海先組織華僑國民會議籌備會會所已擇定新唐家弄七十八號所有章程及内部組織均由該兩團體設備大略就緒開該兩團體因接海外華僑工商團體函電多起一致促成故對於華僑國民會議籌備會不得不積極進行云　 
[善後會議滇黔代表昨已抵滬]  
　　在滬小有勾留 
滇黔兩省出席善後會議代表抵港後電告即日啓程來滬已誌報端茲悉滇代表周鍾　徐之琛黔代表林華英業於昨日下午四時乘輸抵滬各友朋均在輪埠歡迎政府所派代表亦到埠接洽即招待至安樂宮暫住聞該代表等在滬尙須小作勾留與唐少川褚慧僧等於聨河建國方案上有所討論大約將與褚氏於二十前後一同入京云 
[間北保衛團派員赴常領槍]  
　　關於奉軍誤收閘北保衛團槍械一案業經該團總王彬彥於張軍長臨行之日請准發還惟因各軍收束槍械均已送往常州軍械處當由張軍長親在該團領槍印結上批准照發昨該團尹副團總親携此項領結赴常州第一軍軍械處請領並致函第一軍李副官長軍械處長李參謀長函云逕啓者案照敝團所用槍械前被軍司令部誤收去二百三十二支曾經備文懇請發還當蒙軍長俯允將收去之槍如數發還等因即經備具印領派員向軍司令部領取蒙軍長批准發給惟因滬地槍枝無存未曾領到復於歡送張軍長登程時請求奉軍長面諭即往常州向尊處領取等因奉此茲特派員携帶原領備函奉達即希察核俯賜將槍械二百三十二枝如數飭交領回俾資保衛地方母任感紉 
[警廳與閘北保衛團往來函]  
　　爲空地發現窖藏槍械案 
淞滬警察廳長常之英日前爲閘北旱橋北首空地發生窖藏槍械一案致函閘北保衛團云逕啓者據敝廳督察處報稱據稽查員顧森報稱本月九日下午一時閘北旱橋北首聨義善會左近有空地一隅地窖之内藏有大槍七支子彈四十餘排有人密報保衛圑將是項槍械取出並將近鄰售賣大餅營業之儲金賢一名一併帶回回圑部訊究查藏匿槍械已屬軍事範圍我警察有保護地方治安之責不得不澈底淸查以重職守而保治安所有此事發生地點及情形理合報請鑒核等情據此查搜查軍械迭奉層憲令廳辦理而偵查預審尤爲警政範圍以内之事此次貴團收去該項槍彈曁帶去儲金賢一名現在如何發落應請查明示知以資備案至敝屬與貴團共事一方至爲接近尙希飭知所屬以後務各嚴守權限俾專責成至深盼荷 
　　該團當即復函云逕覆者接准大函以據貴　稽查員報稱帶回（原文同前）等因准此查此項槍彈敝團據第三支團查獲解送前來當以案關軍火即將本案人贓一併解送宣撫第一軍軍法處訊辦矣准函前因相應函復即希查照爲荷 
[推廣租界案使團預備向外部交涉]  
　　國聞通信社云駐滬各國領事團前爲推放上海租界一案曾將通過之建議案送呈北京公使團昨聞領團已接到使團來電謂此項建議案已審查完畢認爲合宜即日預備照會外交部實行開始交涉云 
[西鄕越界築路交涉案之進行]  
　　本邑法華鄕一帶前由英工部局在彼開築馬路十餘條經該鄕董與公民等具呈上海縣請求交涉阻止時適江浙戰事發生官吏迭次更易此案遂未曾顧及今因大局平靜復經該鄕人民先後投署呈稱工部局所築馬路均屬華界對於路線内有碍之房屋與墳墓皆須拆除民等以此案關係國家主權請求速爲交涉阻止李知事據呈後查得此案已由前知事函請交涉員從嚴交涉應再詳報核辦並於昨日派吏往傳該處各　地保來案詳詢一切以憑核奪 
[淸鄕請委保衛團與警察辦理]  
　　滬北工商學會昨致宣撫第一軍張軍長氏電云常州探呈張軍長鈞鑒此次江浙戰爭淞滬人民兩造兵燹瘡痍滿目哀鴻遍地幸頼吾公率軍南下戰理得以敉平淞滬人民同聲感戴惟是兵燹之後潰兵四散一切軍需軍械隨所抛棄勢所不免苟非趕辦淸鄕不足以弭隱患吾公有鑒於斯業已令飭王道尹姚旅長等着手辦理並聞以新增之補充旅爲淸鄕軍在公以體恤民間淸除隱患原無不可顧淞滬各處幾遭兵燹民之視兵猶猛虎一見兵至如虎入門莫敢與之相親故此次淸鄕可否敬乞委諸當地保衛團或淞滬警察辦理之緣保衛團與警察人民日常相見較爲親　且與執政府滬不駐兵之命令亦不相悖素聞吾公以民意爲重可否敬祈採納尙希核奪頒復爲幸滬北工商協會叩銑 
[總商會電請整頓國庫善後公債]  
　　請以擔保税收存入銀行 
總商會昨以蘇省前年發行之公債指定擔保税收移供他用以致愆期未還本息特電財政部及蘇省軍民兩長及張宗昌軍長請以原定税收存入銀行勿移充軍用庶得照原約還本電云蘇省於民國十一年十一月間以歷年度支奇絀虧欠甚鉅曾發行國庫善後公債七百萬元爲彌補之計當時各方人士頗有責言經財政廳一再剖解并指定上海·無錫·丹徒·武丹四税所貨税年額一百八十萬元爲還本付息基金方謂擔保確實信用鞏固一般社會漸敢引受而滬商所購尤屬居其多數此項公債例定每年付息二次并自發行之次年起每年抽籖還本二次歷來奉行尙無貽誤上年十月爲該公債第三次抽籖及付息之期均屬延未舉行本會爲顧全債本信用計當於是年十二月電呈省長請予補行籌付當於是年十二月十九日奉省署批示内開善後公債第三次抽籖還本應定何時舉行并候令飭財政廳核議具復等因不謂閲時兩月籌付本息辦法未奉議定宣示商民聞之殊深惶惑查此項還付公債本息基金原指定上海·無錫·丹徒·武丹四税所歲收按月撥交經理之銀行專欵存儲如能按照原議切實履行何致本息愆期徒因軍興以來該税所人員時有紛更而所收税額或就地截留或提歸軍用遂致基金無着本息虚懸竊念蘇省自去歲兩遭兵禍以來軍需善後百端待理均由商民挪墊濟急至再至三筋疲力盡全恃當局能維擊債信庶可藉資號召勉爲週轉如果專圖挪用軍需之便利不顧債信之毁損則此後商民解體當局即欲通融濟急亦將無從措手而此項發行之債票雖貶損價格亦將無人承受金融當枯竭之餘更少一流通週轉之資尤足貽商業以莫大恐慌本會爲尊崇債約妥籌補救起見擬由上海南北兩商會各推代表兩人分赴南市税所監視税收俾符按月交付銀行備還本息之原議一面并請咨行省長飭知無錫·丹徒·武丹各税所應將税欵依照原議交由該銀行專欵存儲勿供軍用庶幾愆期本息得以設法籌還謹電陳明至祈鑒核示遵上海總商　叩銑 
[淞滬特别市議會將開預備會]  
　　二十一日 
淞滬特别市籌備會昨日通知各籌備員並上寳川全縣各市鄕及南匯遠北市·太倉瀏河鄕·共四十市鄕各代表函云逕啓者本會奉韓省長函知籌備設立淞滬特别市業經開會數次議决上寳川全縣各市鄕及南匯遠北市·太倉瀏河鄕·共四十市鄕規定每市推出代表二人即由市議會議長副議長充任每鄕出代表一人即由議長充任組織特别市臨時市議會茲訂於二月二十一日（即舊曆正月二十九日）下午二時假上海小南門口救火聨合會開市議會預備會務請台駕早臨不勝盼禱　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
此頌春祺附呈順序單一紙 
[莘莊鄕要求加入淞滬特市之兩函]  
　　莘莊鄕敎育界徐君石徐子璇等六十七人昨致淞滬特别市籌備處函云淞滬特别市之籌備行將一月而君石等從不進一言者誠以諸公鄕邦碩彥壁畫必周何待蝶蝶頃見報載特别市區劃深佩卓見惟以莘莊鄕之密邇上海獨遭遺棄竊甚惑焉莘莊鄕雖屬松江而地與上海接壤且其一大部分斗入上海腹内犬牙相錯輔車相依休戚之關有逾唇齒朱家巷莘莊鄕也距上海不及二十里距黃浦不過四五里長橋鎭莘莊鄕也尤在朱家巷之東北距黃浦不及一里錢糧廟路西亦莘莊鄕也而與龍華爲鄰莘莊鄕之形勢如此　而 
 
 

Page 14

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *不内美錦不完諸公賢者豈不知此偶爾疏忽人所難免君石等雖不肖决不敢以此責難諸公也　北馬　雖爲上海轄境實懸莘莊西南苟自閔行向北作一直綫可包莘莊全鄕而有餘旦特别市以永不駐兵爲首要條件莘莊鄕而不劃入特别區内一旦兵　長橋朱家巷進逼新龍華莘莊鄕民固無法免其蹂躪特别市亦未許高枕而臥也特别市旣打破縣界以形勢便利爲標準則莘莊鄕自有要求加入之權利特别市亦有允許加入之必要君石等爲特别市治安計爲桑梓發展計要求諸公從速將莘鄕加入特别市内呈報政府備案並預爲全鄕人士九頓首以謝 
　　又汪煥趙宗預昨致特别市籌處文云敬啓者煥等細考特别市鄰境地勢對於特别市所草定之區劃有不能已於言者敬爲諸公一詳陳之特别市北至瀏河東至於海南至於閔行試以上海爲中心東海爲距度而畫一圓形則西南之所及至少當在新橋以西即以閔行爲距度而畫一圓形則西南之所及亦在莘莊鄕之西也而今特别市所草定之區劃莘莊鄕竟不在區内莘莊鄕民抑何不幸而獨遭擯棄耶且也前淸區縣犬牙相錯特别市旣打破縣界自以形勢便利爲歸顓北馬閔雖屬上海而縣於莘莊鄕之西南莘莊鄕雖屬松江而實在顓北馬閔之東北其一大部分且斗入上海腹内朱家巷莘莊鄕也距黄浦不及四里長橋鎭莘莊鄕也距黄浦不過一里錢糧廟路西亦莘莊鄕也且密邇於新龍華準此以言則他日即縮淞滬特别市區爲三十里二十里莘莊仍在特别區内今之特别市區域固不止三十里二十里奈何獨使莘莊鄕抱向隅之歎也諸公即不爲莘莊鄕謀而徒爲淞滬特别市自身計則莘莊鄕在事勢上亦有加入之必要淞滬特别市非以永不駐兵爲前提乎莘莊鄕如不加入特區則一旦兵臨朱家巷長橋錢烜糧廟逼近特别市之中心上海市場且受震驚遑論顓北馬閔之無法保全矣淞滬特别市一美錦也而莘莊鄕實爲主要之錦幅錦幅不完雖美奚爲市區旣殘缺不完則將來設施必有大感不便者矣諸公或生長滬地或久客斯邦四周形勢當所熟審千慮一失賢者不免煥等以爲莘莊鄕之加入特區與否關係至巨爰不揣謭陋敢進一言務祈將莘莊鄕劃入特區並呈報政府備案莘莊鄕幸甚淞滬特别市幸甚 
[各市鄕推定市政協會代表]  
　　上寳兩縣各市鄕推定淞滬市政恊會出席代表一節曾誌前報茲悉該會昨日續據各市鄕函報代表姓名者（一）閘北商會代表推定王彬彥沈田莘王君因事不能兼顧轉委陸端甫代表（二）寳山縣參事會代表推定張乾三（三）楊行鄕公所代表推定陳亮功鄕議事會代表推定議長林士魁鄕敎育會代表推定副會長汪輝鄕農會代表推定會長桂逢壽吳淞商會楊行分事務所代表推定顏文煥（四）羅店市農會代表推定施文冉 
[縣議會推定市政協會代表]  
　　上海縣議事會昨致淞滬市政恊會復函云逕啓者接准大函以訂於本月十八日開選舉委員大會屬爲推出代表五人等因准此茲推李君味靑·王君爕功·沈君錫圭·王君臨照·王君銓運·五人爲代表相應函達即希查照爲荷 
[漕河涇推定市政協會代表]  
　　漕河涇鄕公所准淞滬市政協會函開按照章程推舉地方法團代表各一人到會再行選舉委員等因茲已推定鄕公所楊心正議事會張祖潤敎育會楊心才農會唐敬熙昨已函復該會備查云 
[孫中山病狀之電訊]  
　　中國新聞社云上海華僑工會聨合會昨接北京孫中山行轅秘書處電云總理病已轉危爲安日漸康復荷蒙關注特囑奉達並希轉告海外同志釋念爲幸聞該會已分電通知海外華僑各工圑云 
[滬杭客車昨日起一律恢復]  
　　貨車昨亦往返二次 
滬杭甬鐵路之上下行十一號及十二號往返滬杭段夜客車於昨日（十六）恢復照常開行（上行車）十一號車由杭州閘口開下午六時抵上海南站下午十時四十分抵上海北站下午十時五十分（下行車）十二號車由上海北站開下午七點十五分由南站開下午七點二十分到杭州城站下午十一時四十五分抵閘口站下午十二時所有滬杭段各客車除滬嘉區間車仍暂停駛外其餘特别快車慢車午快車夜快車均一律恢復照常開行其貨特車滬閘往返各二次已經開駛惟夜貨車尙未恢復如有貨物擁擠時加開臨時貨物專車以免　貨云 
　　又函云昨爲滬杭路北站恢復行車之第一日杭滬間除滬嘉區間車尙未開行外其餘如早中晚客車曁貨物車均已恢復原狀惟頭二等客車因被軍隊佔用故北站暫行停售頭二等車票惟南站則照常出售昨日北站開杭各列僅掛三等車一輛蓬車兩輛且乘客寥寥無幾蓋因開始恢復之故又滬寗路昨日仍開滬錫寗往返各三次下行車延至十一時許尙未抵滬 
[津浦路開車消息]  
　　本埠上海銀行旅行部昨接該行南京分行電告津浦路現定每星期二五開行客車各一次頭二三等鋼車並均有臥票可購其由上海起程者須於星期一四動身該部並已開售該路客票矣 
[徽寗同鄕會對於時局宣言]  
　　徽寗旅滬同鄕會昨發表對於時局宣言云吾國頻年禍亂罪在軍閥之禍國殃民固矣顧軍閥何以能肆其凶燄要不得不歎息國民之甘受茶毒蓋禍國殃民者軍閥而養成軍閥者非他實國民也今曹錕吳佩孚旣爲國民軍推倒環顧國内似已無復堪稱軍閥者乃曹吳雖去而軍閥猶復稱兵用武從事内閧長此俶擾吾民何堪夲會乃國民圑體之一已有不再養成軍閥之覺悟對於當局决然取嚴重監視之態度且欲喚醒全國共謀建設者大端凡六（一）曰國民應速組織團體自行招集國民會議（二）曰國民應本主權在民之精神發揚民治(三)曰國民應共謀大聨會以組織眞正民意政府（四）曰各省縣區行政長官應由人民選舉（五）曰國軍數額應由國民議定即將現在各省駐防式軍隊永遠撤廢（六）曰國民對於查有實據之賣國黨派應共行討伐以上六者不先務其大者庶幾執簡馭繁大難可平願全國各圑體共鑒焉 
[廣西潯州留滬學生關心桑梓]  
　　廣西近年屢遭兵燹繼以水災火災乃近日省内軍閥復互相交閧演滇軍粤軍亦相率入境廣西潯州留滬學會特爲此事致電廣州大本營及軍事各當局懇請停止戰事和平解决並要求客軍出境電文如下北京孫大元帥·廣州胡留守·雲南唐總司令·廣西八步沈總司令·南寗張省長·潯州李督辦·梧州黄會辦·李濟琛師長·鄭潤琦師長·鈞鑒吾桂自民十以還干戈擾攘戰禍頻仍士輟學農輟耕商輟市工輟藝舉凡文化事業俱已摧殘殆盡至於人民橫遭鋒鏑展轉溝渠傷心慘目更不忍卒言矣况復去夏洪水泛濫沿江俱成澤國波臣肆虐田廬盡變邱墟所幸省當局粗安方冀苟延殘喘何圖戰雲瀰漫復啓鬩牆之禍烽烟四起竟來假道之師刦餘桂民旣不堪重遭兵禍而諸公同居革命政府旗下同仇敵愾何忍爲無意識之爭即使總司令與綏靖督辦職權不明則政府一令之解釋已足解抒其糾紛何須兵戎相見滇軍無故入境未免有假虞滅　之嫌而粤軍應固粤圉更不宜越徂代庖總之吾桂屢蒙災刦斷難再遭兵刃望我孫大元帥胡留守念我殘桂速令各軍停止戰事和平解决我沈總司令李督辦黄會辦効忠國家愛護桑梓旣奠桂局於前亦望扶持於後各息爭端和平解决以蘇民困以維民業各客軍亦懇即日撤回原防以解桂民之倒懸則非特我桂人民生命財產文化事業得免再受摧毁西南大局亦當日臻鞏固矣臨電徬徨伏祈鑒納廣西潯州留滬學會咸印 
[張宗昌贈刀下級軍官]  
　　前日張宗昌軍長離滬前以此次部下萬里從征敗齊有功來滬後各營連排又能約束部下嚴守軍紀故特於離滬時頒給下級軍官各剌刀一柄刀長一尺左右闊寸許雪白光明配以紅木之柄上鐫民國十四年第一軍軍長張宗昌贈等字樣各下級軍官均隨掛身旁用誌紀念而示榮譽云 
[張學良奬賞法捕房包探P ] 
　　奉軍第三軍長張學良來滬勞軍庽居法新租界杜美路三十七號門牌洋房内當由法總領事梅理靄君通知法總巡費沃禮飭派政事部偵探督察員程子卿帶同包探在該庽不分盡夜嚴密防衛遇張氏因公出外及拜客等皆由該探隨同汽車保護前日張氏北返臨行時以該探等保護勤勞特賞洋二百元送交法總領事經梅君一再遜辭始受轉交法總巡費君轉給該探等分派云 
[吳光新令交涉員函謝英法工部局]  
　　此次陸軍總長吳光新來滬備受英法兩租界工部局派委中西幹捕保護頗爲感激因行期匆促特委陳交涉員世光分别致函道謝云 
[銅錫業公會婉却墊借遣散潰兵費]  
　　上海銅錫業公會前日因接總商會來函請墊遣散潰兵費二千元特召集會議結果以旣係息借又定期間且事關公益自應擔任惟因公會内向無公積去年所捐者皆由同業勉借此次爲數較鉅實覺困難擬秉此意旨婉復云 
[全國商聨會電止海軍司令部移滬]  
　　全國商聨會昨致段執政電曰報載海軍總司令楊樹莊主將海軍司令部遷回滬上業已着手云云查滬上永不駐兵已由鈞座發布命令海軍與陸軍性質雖稍異宗旨皆殺　自應遵從前令不應故意嘗試請根据前令主張令其服從以免前民疑慮臨電不勝企禱之至 
[孫傅芳調查浦東各縣富紳]  
　　南匯·奉賢·川沙 
東南通信社云孫傳芳密電駐滬代表宋某囑將南匯·奉賢·川沙---各縣征收錢情形及當地富紳姓名財產等列表到省以便定奪宋某奉電即赴各縣調查後已於昨日下午乘車赴杭 
[警廳今日點名發餉]  
　　凇滬警察一月份餉需昨日已由各該署所隊長官備具領狀赴廳承領預備分别按名給發惟點名驗看一事已由廳長常之英令飭必須親自點驗仰各該署長署員隊長等務於今日上午十時除在崗職務外其餘長警及差遣巡長書記等一律督率來廳以待親加點名驗看南市一區警署米署長奉令後已令知本署巡官遵照辦理外並轉知所屬各分駐所一體遵照届時務各排隊督率到廰齊集聽候應點云 
[船户請浙軍放還封船之呼籲]  
　　船業聨合會因船户許榮水等經過嘉興地方被浙軍封扣昨函總商會請咨照浙軍放還原函云竊敝公所船户許榮水·袁秋湖·陳紹順·林久財等來會報告該船等於正月初八日裝運英工部局石子經過嘉興地方突被浙江軍隊捉差船夥均被拉去充當夫役迄今尙無下落妻哭子號情殊可慘惟該船被嘉興北門洋關前警察所扣留船主許榮水等一再請求開釋拒不受理復查法浙和平公約業經簽定雙方隊伍俱已撤退無用船差遣之必要懇請貴會咨請浙江孫督迅令駐嘉司令釋放以矜苦力無任感荷云云 
[救濟江陰兵災消息]  
　　江陰兵災救濟會昨據委員朱祥甫君回滬報告此次江邑被災綦重多數人民無衣無食流離失所待賑孔亟又謂蘇軍與奉軍相持七畫夜經西敎士華爾德李德理·慕維德·沈葛二君及郵局長楊伯昭縣警佐高夢求·前偵緝隊長宋炳生等躬冒烽火竭力調解始告解决而楊君及西敎士宣力尤多否則損失尙不止此數云云該會聞訊後已請朱君於日内赴澄辦理賑務時代表旅滬同鄕向華君楊君等表示謝意又聞該會對於江邑賑務已請江蘇防災會主持一切防災會駐澄委員陳伯容君亦將於日内與朱君同行赴澄切實辦理又該會前日曾裝澄棉衣三百四十套棉被二百條請由大通輪船公司義務裝運不取水脚費該會又將於日内裝澄棉衣三千仍將請該公司繼續義務裝運云 
[探目黃潤甫被匪暗殺案續誌]  
　　老閘捕房六十九號一等探目蘇州人黄潤甫被匪暗殺於福建路三百三十二號嘉豐押店門前已誌昨報黃於十四號夜自其兄兆鏞家喜筵散後往北石路伊所開之黄潤泰烟紙店結賑不料方走出無錫路轉至福建路遂遭狙擊時已深夜途中行人稀少僅該處德源館麵店學徒湯雲生因送麵歸店得覩當時情狀據稱匪徒祗三名戴銅盆帽者一人戴小帽者兩人皆穿黑色長衣三匪均執手槍首先開槍之匪年歲不逾二十三匪共放八槍始向北分三處逃逸云云嗣老閘捕房得報由十五號西探目依克·包探李長生·嚴阿慶到塲在地上拾得繟壳一枚尙有一彈當時擊破嘉豐押店隔壁之水豐五金號玻璃窗其彈壳亦已拾得黃故探目之左右兩肋·及腹部·臍下各處計中五槍將屍舁入驗屍所後由西醫鉗出槍彈一粒據屍屬方面謂黃是日手指御鑽戒一枚身掛金表一只衣袋内尙有鈔票迨中西探到塲檢查各物均已不見當係該匪等於黃受傷倒地即行搶刦昨晨黃妻張氏及其妾並男女小孩五口均披蔴戴孝赴虹口斐倫路驗屍所候至午間公共公廨邵襄讞會同英副領事惠達默君蒞所驗明屍體升座公位由依探目禀明出事情形謂黃於一千九百十一年即在捕房服務上星期六晚間十時半往福建路彼所開之烟紙店距店約三十碼之地被暴徒狙擊殞命隨將彈壳子彈共三枚呈案請察中西官即向屍妻黄張氏證人湯雲生略詰數語遂下諭云驗得已死黃润甫委係生前在途突遭匪徒開槍擊傷致死該探目在公服務有年此次遽遭狙戕情殊堪憫着捕房優予獎叙一面嚴密偵緝兇犯務獲懲辦飭屬具結領屍棺殮黃張氏聞論含涙具結備棺收殮定於明日（十八號）出喪暫厝平江公所届時公共租界各捕房中西探捕及法租界捕房包探華界偵探凡與黃有舊者均將執紼躬送該故探目生前爲人和靄可親但對於强暴則不予姑容近數月間滬上綁票案迭有發生其偵緝綁票匪尤爲盡力一有綫索可尋甚至扮乞兒糞夫前往偵察故此咨被害外間多推測或係若輩所爲云 
[徐家滙路之刦孩傷人案]  
　　法新租界徐家匯路信益里第十三號門牌杜金山家於昨晚六點一刻時突來綁票匪三人一盜在後門把風兩盜入内各出手槍嚇禁聲張當將杜之七歲男孩杜友生强搶而逸甫至後門時杜之表兄沈登祥奮勇上前將孩奮回該匪等即開放手槍彈中沈之左臂洞穿血流如注該匪即飛奔而逃迨至探目馬培克華探目任水福·許福卿·包探曹義卿·聞悉趕來匪已逸去當將受傷人送至醫治一面回禀捕頭通知各捕房一體跴緝 
[五劇盜尙犯擄人勒贖案]  
持械糾黨搶刦新唐家弄居户袁禮榮家衣飾銀洋之嵊縣盜匪錢乾生·張美淸·張有生·王慶祥·錢小川·等五名昨晨又經公共公廨邵襄讞會同英惠副領事提審據華探目陸連奎·包探侯阿寳·王桂亭·上堂禀稱被告等已在捕房供認除搶袁姓財物外並曾搶新唐家弄四十五號惠晋鈞·北蘇州路陳蔣氏·新閘路周維新·等各家共値洋三千餘元之衣飾不諱惟被告等尙犯有擄人勒贖重案偵查手續未畢請求延期開審云云中西官遂諭各被告還押候特别訂期研訊 
[工部局查詢水道交通事務]  
　　致濬浦局工程師函 
公共租界工部局交通處委員會致濬浦局代理工程師函云茲委託貴局考察上海港口内公共碼頭之交通事務奉上間答單一紙如蒙逐一答復不勝欣喜之至先此酬謝云云計單開關於上海港内擺渡事請照以下所問答復（一）貴公司之大小輪船是否有長久定期之行駛倘若上問題爲然請將后列各項塡明（甲）該輪之名字長短船樑大小及吃水深淺（乙）行駛何地之間（丙）途中何處停泊（丁）開行時間表（戊）價目　（已）不行駛時停泊在何處（二）貴公司之大輪與上海中心點是否有無定期之行期倘若上問題爲然請將后列各項塡明（甲）同前（乙）大槪行駛何地之間（丙）不行駛停泊在何處（三）貴碼頭等（除舢板外）有何其他利便與上海中心點來往及該輪船爲誰所屬（四）關於公共碼頭上落之利便與夫港内大槪載客營業貴處有何建議祈一併示明云 
[浦東同人會常會紀]  
　　浦東同人會前晚假座大富貴酒樓開職員常會到者四十餘人公推楊而墨主席所議事項列下（一）報告會計韓尙德報告賬略執行董事潘振聲報告會務進行狀况（二）補推職員推舉陳文甫爲名譽董事沈頌芳爲編輯賈震百·朱績臣爲撰述（三）提議事件（甲）執行董事顧文生提出戒烟所應速實行案議决組織委員會專司辦理推黃頌平·顧文生·龔匯百·朱績臣·倪步莊·沈葆賢·楊而墨·韓尚德·潘振聲·邢志剛·等爲委員（乙）顧文生提議奉南兩邑請劃入特别市區吧謀永久安全案由主席起立説明特别市大槪情形議决照行推主席楊而墨起草公文（丙）新浦東報减期案擬將新浦東報减少期數以所節經費充實施推行會務之用議决改爲每十日一期逢五出版（丁）討論聨歡社進行事宜前主任黃漢民提出辭職另推沈葆賢擔任主任規畫進行議畢聚餐而散 
[縣參事會昨日開會紀]  
　　上海縣參事會於昨日下午二時舉行常會到會者爲姚文枬吳履平潘良士葉增銘周文熾等由縣知事李祖夔主席議决案如下一件吳參事員履平緊急動議請縣公署停止預借忙漕案議决預借忙漕五角業已開徵多日若遽行停止於手續上殊多不便應於徵收十四年分上忙時流抵扣除並將徵存之欵由縣署專欵提存不得動用應請縣署呈省核辦一件姚參事員文枬提議田房契中資捐内五釐撥充縣警察費自本年一月分始咨照各市鄕發契所按月隨同户籍費解交欵產處彙收案議决照案函致縣署執行一件推舉淞滬市政恊會出席代表案議决公推吳參事員履平代表出席 
　　「附擬請縣署停止預借忙漕緊急動議案原文」查省令預借忙漕每畝五角專充賬欵之用業經各法團呈省呼籲撤銷未邀核准按本邑疉遭戰禍人民蕩析流離冬漕之不能如期繳納一再呈請展期具見民力之不逮况賬務處正從事放賬力謀救恤而反增加額外之負擔民何以堪擬由本會函達縣署對於預借忙漕一案即日停止徵收以蘇民困是否有當敬候公决提議人吳履平 
[淸丈局董事會開會紀]  
　　上海縣淸丈局於昨日下午二時開董事會各董事到會者爲姚子讓·衛芝山·劉子瑜·胡笠夫·楊甸臣·等討論績行開辦手續僉以本局房屋被軍隊佔居器具損毁應由各職員將内部先行淸理其開辦日期俟定期開董事會職員會聨席會議再行决定云議畢散會已五時矣 
[漕河涇鄕議會將開春季會]  
　　漕河涇鄕議事會會張祖潤唐祖鑑以本鄕承兵災之後關於地方一切善後事宜頭緒紛繁現擬照章開春季常會昨致各議員函云逕啓者查照本制第四十條及本會議事細則第三十七條之規定訂於本月二十日起下午二時開本年春季常會届期務希大駕蒞臨如有議案并希於開會五日以前送會以便排列日程是所至盼 
[聨靑社歡宴西雅圖視察團補紀]  
　　此次西雅圖視察商務團來華聨靑社同人曾於上星期六在大東飯店設中宴歡迎已略誌前報茲聞是日之宴主賓約到百人内有女賓甚衆主席李社長首致歡迎詞略謂敝社宗旨之一即爲增進國際間睦誼實與西雅圖各團體之所以謀促進中美間友誼者旨趣相同此次貴團來華與滬上商界相接觸深望其足以使兩國最接近之口岸上海與西雅圖間產生更密切之關係云云視察商務團領袖吉勃生上校西雅圖商會會長韋特克氏美利堅全國國外貿易大會代表路偉士氏及西雅圖聨華總會幹事何勃司孟氏等相繼答謝而何氏之演説尤饒意味首述該會宗旨略謂今届各團員悉爲敝會會員敝會組織之主旨端在增進中華人民與敝國人民之友誼輔助敎育發展文化謀兩大國之互相諒解而促進其商務關係敝會爲達上述宗旨故於歷届中國學生之抵西雅圖則竭誠歡迎而招待之於移民律發生之困難則積極活動以排除之而數星期前肝病Cblorokniasis之得改列無害疾病類中頭等艙搭客更邀免驗之例亦敝會奔走之力居多該病在已往頗足爲入境學生及紳商之障礙因患此而被擯入美者約占百分之十二又謂最近之移民律美聨邦法庭裁判長尼圖阿氏維持一八八○年中美條約因此中國地位仍無異於昔日今移民當局雖提上訴但據鄙意一八八○年條約旣未撤銷料上訴當未必能勝訴也云云美商務參贊亞諾德氏亦有演説此外本埠美僑之列席者有美商會會長大賚氏美按使潘迪氏美孚行雷門氏美總領事克銀漢氏之夫人等多屬知名之士云 
[駐京英使將過滬回國]  
　　昨日交通機關接北京來電云駐京英公使定於本月二十四日携同家眷乘津浦車來滬再換船返國如英公使到滬請爲照料云云 
[穆藕初挽留敎實兩廳長電]  
　　穆藕初昨爲挽留敎育實業兩廳長事致北京政府電云北京分送段執政敎育部長農商部長鈞鑒蘇省敎育實業年來已漸進行蔣張兩廳長治理有年尙能盡職値上地方喪亂之餘正須培養發用人本中央特權但急遽紛更易啓疑慮務懇俯順輿情收回成命地方幸甚穆湘玥叩 
[愷自邇路之刧案]  
　　法新租界愷自邇路首安里第八十九號門牌於昨日上午十點時突來盜匪七名均操寗波石浦口音以問信爲由一盜在外把風餘均入内各出手槍嚇禁聲張當即上樓先至亭子間二房柬賈恊卿房内搶取二百餘元之首飾又至前樓陳盧氏房間内搶取金銀首飾値洋四百餘元携贜而遁迨至偵察督察長黄金榮督察員沈德福特别機關探目任水揚陳三林徐新法包探吳炳泉楊子權等聞悉趕往兜拿匪已遠颺當即詢明面貌服色回禀捕頭諭令務獲該匪等到案究辦 
[眉州路刦案又獲一人　　趙阿大]  
　　眉州路居民顧同生家於上月二十八號被盜搶去財物業已拿獲案犯　縣人王千法一名解由公共公廨押候訊究在案茲復由探目陵連奎包探候阿寳緝獲王之同黨趙阿大（即趙裕兒）一名昨晨解廨中西官略一質訊判押候訂期研訊 
[刦案併誌]  
　　大新街昨日（十六日）上午一時許有盜匪一人手持一手槍形似玩具手槍闖至湖北路大新街許永福紹酒店内躍進店堂田帳檯上刼去鈔洋零錢合計三十一而逃店夥等均未未追趕亦未鳴警 
　　東西華德路東西華德路四百五十八號某姓居户於十五日晚六時四十五分被六盜闖進屋内各出手槍嚇禁聲張跨進内室亂翻箱籠刦去衣服首飾銀錢等物約計値洋七百餘元呼嘯逸去事主於盜逃後始投捕房報緝 
　　敏惠里住居西華德路敏惠里邵文卿家於昨晨天未黎明西時許突來盜匪六人碰開大門一擁而進直闖臥室其時邵之眷屬均在睡夢中驚醒各盜出手槍向邵等嚇禁聲張翻箱倒篋當將現洋鈔票首飾共値三百餘元搶刦而違迨該管捕房聞警立飭通班中西包探馳往拘拿盜已無踪即向事主詢問盜黨面貌服式據稱均穿短衣操靑口口音該探等遂據情回禀捕頭　著　緝賊盜解究 
[茄勒路之挾刃行刦案]  
　　法新租界茄勒路長泰烟紙店於前晚十時餘正在收市之際突來匪徒一名　入店堂袖出利刃恐嚇當被在賬　上搶去大洋十元小洋一百二十角携洋而逸後由事主開單報告捕房飭派　目任水揚陳三林等前往查勘一週當向事主詢明衙貌服色回票捕頭諭令務獲究辦 
[軍人携槍經過租界之罰鍰　　計兩起]  
　　現駐閘北之奉軍第一營營長李樹森於前日下午身帶手鎗一取支至新閘路中和皮件店内囑做槍套一個計洋二元五角做往不給價洋與該店學徒韓小三在途爭執被新閘捕房包探成王金生查見以其携帶手槍係　　章遂將李與手槍一併帶入捕房昨晨押解至公共公廨第一刑　即據王　上堂禀明前情將手槍呈案請察訊之李供不知租界定章等語並由該軍軍法處派員投函聲　核釋經　　員會同英馬副領事核供磋商之下宣判李罰洋五十元充人開釋手槍准予函送　法處檢收又奉軍軍法處衛隊呂西正於前日下午因身帶實　手槍一支經過福建路當被老閘捕房包探姚錫卿查獲帶入捕房昨解公共公廨亦經關馬兩君訊明判呂罰洋三十元充公釋放手槍送該軍軍法處查收 
[嚴緝暗殺張銀華案兇犯]  
　　指江廟趙家宅鄕民張銀華前遭仇人暗殺身死由保報請示庭派員騐明聽候緝兇究辦在案此案發生以來已有多日兇手迄未緝獲連日經檢廳承辦蕭檢察官親自便服下鄕偵查昨日又據屍子張毛毛屍妻張　氏等投廳具狀聲請嚴緝兇犯以雪沉寃當由蕭檢察官提案詳詢一切判令退去候飭警上緊緝兇務獲解案究辦 
　　尙有本埠新聞轉入後頁 
 
 
] 

Page 15

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *本埠新聞二 
[航業雜訊]  
　　陳瑞使即將北上中國派駐瑞士公使陳戴林氏自歸國以來即留滬暫息近因政府電召故即購定招商局新銘輪客位北上新銘昨由烟台開出大約明日可到須十九號方可離滬 
　　大阪擴充中美輪日商大阪輪船公司近鑒於中美太平洋航線内日郵社有添加兩摩托新船之舉當以營業攸關亦急起競爭當將中歐線内之巴黎丸倫敦丸亦决定改撥入中美西雅圖航線内行駛惟該社更在加增船舶之先首將中美線内之船票價减跌今滬社已奉日總社來電令將由滬往西雅圖之頭等室自二百五十五元美金跌至二百四十元云 
　　意艦開赴揚子江上海駐防外艦在此五六天内均陸續撤退浦中所留者僅祗十餘艦昨日意大利駐滬長江砲艦卡洛多號亦已奉命於午後一時離滬前赴揚子江一帶巡遊至於該國旗艦聖喬奇號以康士上將之赴京須俟其歸滬後再行定奪駐地云 
　　長江等船修竣訊寗紹公司老寗紹入廠修理與太古之滬甬班輪新北京號招商局江輪江天號等船均經先後竣工出塢現老寗紹准定十八日復行長江新北京亦已替出盛京代行滬甬之班次至江天輪則將今日起已代新江天班次暫行寗波航路云 
　　湖絲出口之不振近三旬來中國湖絲運歐洲印度者出口額甚缺乏此次大英公司之沙弟尼號輪開赴孟買祗有運去湖絲一百三十一件而本日出口之喀什米埃號輪運至英法者計有四百餘件至於法郵船昌的萊號由滬赴馬賽其所載去之湖絲計二百七十件絲頭二十件云 
[四商聨會開會紀]  
　　閘北十一路閘北十一路商界聨合會於昨日下午舉行評幹兩部聨席會議到張秉鑫·陳欽棠·袁鴻鈞·朱紹棠等四十餘人公推會長佘錫品主席致開會詞後即由蔡洽君提議政府在本埠設立鴉片公賣局已引起各團體之注意查中國政府對於禁烟一事視爲具文各省軍閥且有勒逼人民種烟者去年國際聨盟禁烟會議中大受各國之指摘信非偶然今且設立公賣局何以塞悠悠之口云云次由奚少峰·劉禹金·司徒楫等相繼發言均主與各團體合作堅决反對以免滬人再受烟毒議决通過次由張世發俞申棠提議本會章程前經舉定修改章程委員現已告竣可提出討論當請徐靜之宣讀各條章程經列席諸人略加修正即行正式舉行常年大會多數通過當推侯可九袁鴻鈞二人籌備改選事宜議畢散會 
　　滬北五區滬北五區商業聨合會昨日召集七十三期常會議長將介民主席議决案如次（一）本會義務學校經費案由陳校長翊廷報告本會中英文日夜義務學校鄙人勉力承乏亦有數年歷届收支均有剩餘自去春擴充後學額旣增添聘敎授開支增加因乎需要不可避免迨至秋季開學方在進行募集補助金之際忽而戰作此事中止雖戎馬倥偬之中絃歌未輟皆諸校董維持之力實爲諸生感賜現在旣經開學學校經費不得不事　集上届積欠亦應彌前次仲會長佩紳曾有建議以爲會中職員皆係校董不妨由校董方面每位捐助若干合得若干指定由校董會保管不得作爲他用鄙人自顧附議勉力輸將請在坐諸君共同討論嗣正會長范鵬評議曹頌麟汪望農均有意見發表主席付表决一致主張凡屬職員每人量力補助五元以上之特捐一面仍向原贊助人霍守華請求補助計當場認繳者范東生三十元陳翊廷二十元盧樂生二十元甘善庭十元陶全福五元烏智海十元曹頌麟五元　子　十元周月波十元汪望農十元蔣介民十元（二）特别市案主席謂茲事體大須彙集各方意見研究後再爲發表（三）商團進行案主席主張一面敦促恢復一面積極擴充保衛團員以樹基礎（四）木栅裝置費案前經七十二期常會議定由本會通告各界仍照原案連同贊襄斯舉各團體合詞露佈（五）鴉片公賣案經曹頌麟説明利害議决致萬國拒土會根究謠諑由來以免市　生心（六）職員龍子　曹頌麟被警兇毆案關於此案五區二署員雖經撤差該兇警等如何懲辦以及當時損失鈔票若何賠償尙無確息公决致函五區李署長説明云　　漢璧禮路漢璧禮路六路工商聨合會於日下午工時開幹事常會黃次俟主席首由議董張賢芳提議本會繼續加入之會員已較曩日超過半數原有會場不敷辦公宜另借較大之會所朱舜巨謂茲事體大應招集會員大會解决經衆討論結果俟下届評幹會議解决之（一）會員永泰隆報告去年十二月十五日江北婦人來店使用某銀行假票向之調換不服當由夥友取出已被混入之假票對明俾使該婦人明嘹正在斯時有某號華捕到來偕夥友范正泉拘該婦人而去敝號之假票亦持之作鑒别之證迤今此案已結而作證之假票仍未發還要求設法提取結果此票業已提交該銀行該銀行向來顧全聲譽當可要求易還眞票即飭書記致函該行（三）范永福報告有恒路公平路口有新建小菜場之訊會員五和公等二十餘家僉謂該處地廣市散有建設菜場之必要足見工部局規畫週到旋仍推出席議董張賢芳往查詢事實（四）義務夜校開學案准擇於翌日開課議畢散會　　五馬路五馬路商界聨合會於前日下午八時開會到者二十餘人公推王漢良主席議决案如下（一）浙孫提取兵工廠大批軍火案公决電詢孫傳芳提取此項軍火究存何心請即昭示大衆（二）日商紗廠華人罷工案公决函請與紗業有關之第三者出作公正調停以期早息風潮并决定函請紗業聨合會出爲調解（三）反對鴉片公寳致總會函經主席言讀請衆追認一致贊同（四）本會發校今年學生格外擁擠公决即行男子分班加聘義務敎員另　校室以資普爲容納　會計報告賬略九時許散會 
[壬戌友誼社開會記]  
　　本埠壬戌友誼社昨日下午二時開職員常會到　樹滋吳　臣錢申之周俊等二十餘人錢申之主席報告開會宗旨學首由樂樹滋起立發言謂近來滬局業經平定吾人深堪欣慰惟嗣後對於社務一切事宜敢乞諸同志各盡天職努力維持以謀發展而利進行全體鼓掌表未贊成次楊熊占提議報載報政府將有在滬設立鴉片公賣局之議此事如果實行對於國家體面及人民福利至深且鉅本社應電請北京善後會議　洽卿就近力爭打銷以從民意而維國際信用通過并推樂樹滋代表起　　稿末由主席報告紗廠工圑來函畢遂宣告散會 
[閘北三團體聨席會記]  
　　閘北商界聨合會上海商業維持會閘北烟兑南貨同志會於昨日下午七時在恒豐路閘北商聨會議事室特開聨席會議到三團體代表四十五人李星白主席孫啟英紀錄今將議决案摘錄於下（一）陸端甫提議反對烟土公賣案恊同拒毒會一致否認（二）李廣珍提議閘北駐有軍隊案依據段執政上海永不駐兵之命令電請張軍長一律撤回地方治安由保衛團恊同警察維持（三）陳馥祺王成孚提議捲烟税加增認額案電呈蔣敎育廳長否認吳局長非法苛增（四）王理卿張夑成提議銅元漲價及收兑奉票案銅元價格日見低廉小本營業受虧非淺是應設法制止奉票照常布告收兑議畢主席宣告散會已嗚鐘十一時矣 
[聨益善會施材理葬近訊]  
　　胡家木橋香烟橋路上海聨益善會據中國紅十字會傷兵第一醫院報告有楊永福年三十歲山東人該會第二醫院報告袁安成年二十八歲直隸人胡金廣年二十七歲山東人又聖心醫院報告袁階彩江北人工部局醫院報告郭美玉楊玉花等因病身死在院無屬收殮等情當由該會飭令扛夫舁材前往分别收殮埋葬會塚又張榮貴君報告直隸邯鄲縣人吳慶同年二十歲生前業織地毯病故法租界呂班路一百三十號家境貧寒請給材一具當給物字材一具飭扛夫舁往由屍屬殮厝會館云云 
[市公所布告貼廣告須納税領照]  
　　上海市公所昨發布告云爲布告事案據承辦廣告税認商項康元呀 
呈稱竊以廣告税捐瑣屑繁疲辦理爲難人民囿於見聞多不知廣告有納税之條甚至有刁狡之徒視功令爲具文往往嗾使流氓賄通革警無賴等假冒名義藉端阻擾匝月以來迭被滋擾妨害税收實非淺鮮呈請給示保護並請特咨警廳嚴行取締等情前來爲此佈仰商民人等一體知悉嗣後張貼廣告均應先行納税領照倘有漏税私貼一經察覺定予照章處罰其有刁狡之徒藉故違抗亦即送警嚴辦不貸切切此布 
[張宗昌委曾永奎爲諮議]  
　　奉軍第一軍長張宗昌查得任淞滬警察第三區署長曾永奎辦事　敏對於軍警兩政頗有經驗昨委曾爲該軍司令部諮議以資臂助 
[東區商界餞送王署長]  
　　滬南東區各商以淞滬警察第一區署長王輔臣在職多年辦事公正翕合與情現經調升某項軍職前特具函警廳挽留未蒙允許昨日各商號在滬南東區商業聨合會設筵歡送到者六十餘人僉以王署長維持地方治安成績卓著擬公送大銀盾一座及匾額一方以誌去思云 
[總巡捕房通緝金仲楷]  
　　公共總巡捕房總稽查處發出懸賞五百元之通緝文云照得金仲楷（即王培記）一名紹興人年卅二歲業賬房身長五尺二寸前住山西路六三號因於西曆一九二五年正月十六號之間盜用其主北無錫路一七號振藝生絲行之欵計銀一萬五千兩一案業由會審公廨出票拘拿在案爲此合行通緝如有人能江贓犯並獲者當由原主給予賞洋五百元或通風報信因而祗將該犯拿獲者給予賞洋二百五十元仰諸色人等一體知悉特示 
[男屍騐係溺斃]  
　　二十三保正十九圖地保張春岩昨晨投上海地檢廳報稱江　狄家浜東長浜頭浜内浮有無名男屍一具年約四十左右查無家屬請求相騐該廳立委王檢察官等蒞塲將屍撈起置於岸上騐得該屍身穿靑布馬褂靑布套褲白布褲靑布鞋委係溺斃當即塡明屍格拍照判令由堂收殮發封厝壇候領 
[竊案贓物與從犯一併查獲]  
　　十六舗發合行近來失竊什物價値頗鉅經該行查得實被住居鐵錨弄之吳阿三等所竊遂投報一區警署派警前往拘拿吳已聞風逃逸常在吳之住房内抄出原贓靑豆罐頭四箱銅鎖一把連同二房東殷瑞庚及與吳扛運之馬洪魁張國勝一併拘署轉送地方廳究辦 
[小工縊死之報騐]  
　　小工某甲昨晨縊死於小沙渡啤酒公司門内經該公司報知普渡路捕房派捕將屍車送騐屍所檢騐 
[汽車撞傷行人李昭俊]  
　　昨晚六時某號汽車駛經十六舖撞倒行人李昭俊腿足受傷由小東門法捕房二十一號包探抄錄汽車號碼另僱車送受傷人住仁濟醫院一面歸報捕頭候示 
[皖人落魄圖盡送同鄕會安插]  
　　皖人李洪卿於前日至法租界羣樂居茶樓啜茗忽萌短見呑服赤憐圖盡當爲該茶館堂倌瞥見報告捕房飭探張炳成前往將李車送醫院醫愈於昨日解送法公堂請訊先由捕頭禀明前情詰之李洪卿供民人前在金陵軍界辦事此次隨齊督來申失敗後舉目無親依靠無門無奈圖盡請求明察聶讞員商之法副領事葛君判李送安徽同鄕會安插 
[茶業工人要求加增工資]  
　　本埠　帮茶業工人以年來生活程度甚高工資收入支持爲難困苦情形實難名狀因特於昨日邀集全體工人在閘北同樂茶　開會討論聞　要求按日增加工資洋八分或一角不等不日將向各茶廠主提出正式要求云 
[女拐匪押三年]  
　　虹口崇明路六十四號門牌所住之廣東婦人蕭譚氏於去年十二月二十八號在西門萬生橋將陳根泉之六齡女孩慶珠拐賣與北河南路潘元記糖食店主婦潘何氏得身價洋四十五元近經　司捕房包探王桂亭費克倫將該氏查獲連同女孩昨解公共公堂中西官質亂得實判决蕭譚氏押女所三年女孩交其父領回 
[兩賭案分别科罰]  
　　張朝榮及廣東婦人譚郭氏分别在武昌路四百七十一號北四川路一百十八號兩處屋内開塲聚賭抽頭漁利被虹口捕房包探周筱棣凌潤庠查悉前往將張與氏及男女賭徒三十四名拘獲抄出賭具昨解公共公堂中西官質訊之下判張罰洋五十元譚郭氏在捕房存洋保出臨訊不到着將保洋充公餘人各罰三元賭具銷燬 
[私設烟膏店之罰鍰]  
　　鄭阿四邇在法租界麥底安路明德里三號門牌私設烟膏店秘密售賣爲探查知前往抄出烟膏烟土等帶入捕房諭令交保昨日傳至法公堂奉訊屬實判鄭罰洋五十元充公烟膏等没收 
[私設燕子窠之拘究]  
　　陳鈞生因在寗波路二百七十號屋内開設燕子窠前日被捕查獲於昨將陳與烟客吳德生甘阿生胡竹生程阿三等連同烟具一併解送公共公廨經中西官訊明　陳押西牢一月烟客各罰洋三元充公烟具銷燬 
[指控混用假鈔票之發落]  
　　浙江路六百六十六號門牌某小洋貨店主王某偕妻吳氏指探通州人秦五混用某銀行十元假鈔票等情昨由華探長李星福將秦與僞票兩張及囑令釋放秦五之本邑人蔡榮寳一併解至公共公廨先由原告上堂禀明被告等兩次將僞票來店混用各節並由李探長投訴蔡榮寳囑放秦五情形訊之秦五供不承認混用僞票又據高露玲律師到堂聲明蔡在伊寫字間服務人尙可靠與本案無關要求核釋云云中西官核供判秦押西牢年半　票塗銷蔡從寛斥釋 
[華婦被縳之送究]  
　　文匯報云星期六上午有副捕頭某西人行經楊樹浦路見一華婦被綁在東華造船鐵工會社附近木桿上旁有日印人各一手執巨絙繞縛該婦兩　迭收迭放該婦呼痛不絶西捕頭乃命釋縛將一干人帶入捕房訊該日人據供因該婦迭次到會社内竊木故予薄懲行將解捕等語乃將其人移解日領事署於今　在公堂開審 
[警廳招領女孩]  
　　淞滬警察廳昨收有女孩蘭英一名約三四歲圓面孔札紅繩小辮言語不淸着藍白花老布棉褲外罩藍白花老布單褂藍布裙兜粉紅線　破藍布鞋昨日迷失現留養新普育堂盼家屬前往認領云 
[妻子携孩捲逃押一月]  
　　住居法租界曹邦明之妻邱氏近與周連生私姘前日邱氏帶同男女兩孩背夫捲逃與周匿居某客棧内現爲乃夫查知報告捕房飭探秦金福前往祗將邱氏拘獲詎周已聞風逃逸昨將邱氏解送法公堂請究先由原告曹邦明禀明妻子不守婦道情形詰之邱氏供詞圖頼中西官判邱氏押女所一個月以儆 
[公共公廨訊案彙錄]  
　　昨日公共公廨訊理民事訟案併誌於下（一）　竹齋聲請破產案堂諭本案改期俟理賬員調查具報核辦並着　竹齋指明股東帮同辦理寳華洋行報告函内之股東郭甫又名郭肇元（一）法商禪臣洋行訴已歇賈辦金培元賬目糾葛案諭候十七日午後兩點一刻續訊 
　　校正昨報記法租界中華義勇隊考騐體格情形一則標題法租界三字被手民悞排爲法華鄕合爲校正 
來函 
[戴德大來函]  
　　頃閲貴報載有文監師路火警一　與事實不符按日前失愼係王家良課命館因是日承接醮　事竣後命幼年女傭（即大姐）烹煮點心遺火燃燒並即燬去灶披一間並非敝號起火爲特具函更正以符事實祈登來函欄爲感戴德大洋貨號謹啟二月十六號 
公布欄 
[江蘇高等審判廳]  
　　民庭判决陳樹棠與陳李氏因歸宗涉訟不服庭諭及批示抗告一案(裁决主文）抗告駁斥抗告費用由抗告入負担何候氏等與何鳳瑞嗣　涉訟上訴一案（判决主文）原判决廢棄被上被上訴人在第一審訴駁斥訴訟費用由被上訴人負担 
　　刑庭判决　冠　等因僞造有價證劵附帶民事上訴一案（判决主文）本案附帶民事移送本廳民庭審判顧琦生等因疏忽業務上之注意致入於死附民事上訴一案（裁决主文）本案附帶民事移送本廳民庭　判沈　　等因王九成等　　及損　附帶民事上訴一案（裁决主文）本案附帶民事移送本　民庭審判吳魯曾等因吳華生等　　及損壞附帶民事上訴一案（裁决主文）本案附帶民事移送本　民庭審判 
[江蘇高等檢察廳]  
　　批示張仲康聲明上訴由狀翻候調卷核辦此批劉金　聲明上訴由狀悉候　卷核辦此批（以上二月十五號） 
[上海地方檢察廳]  
　　批未　六八等狀悉已起訴矣此批楊杜氏　悉此批　維漢狀悉候傳案訊奪此批楊正芳狀悉案　民事應向　判慶請求本廳未便理此批謝守仁據訴恐另有别情姑候傳訊核辦此批　學元狀悉此批以上二月十六日 
 
 

Page 16

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *商業市况 
　　北京專電（十六日下午四鐘） 
前塲玖陸開盤二九七低至二九四五高至二九九收盤二九七五金融開盤九二收盤九二零五整陸開盤七六九收盤七六七後塲玖陸開盤二九七收盤三零一五整陸開盤七六六收盤七六六五金融開一盤九二二柒長開一盤六九三 
[釐軟拆借]  
　　昨日洋釐市價七錢二分三　七毫半午盤仍無做較星期日小去六毫二忽半銀拆依然懸掛白借市况穩定弗動 
[國内滙兑市况]  
　　上海商業銀行二月十六日國内匯兑行市報告今日天津來電爲一千零五十七兩五錢掛牌爲一千零六十兩零五錢北京爲一千零五十二兩五錢津洋匯爲一千零零九元京爲一千零十元漢電仍未動計規元爲九百七十一兩五錢掛牌洋例爲一千零三十一兩五錢洋爲一千零零三元烟臺估銀爲一千零四十一兩五錢洋匯　爲一千零十一元濟南申匯較漲二兩掛牌濟平爲一千零四十兩洋匯未動爲一千零零七元蘇州已可通匯每千元爲一千零零四元常州仍爲一千零零四元鎭江仍爲一千零零三元五角南京爲一千零零三元惟無錫以兵事影響市面尙未完全復原少數可匯大數尙　時日也 
[神户英美滙市電訊]  
　　昨日神户電日美匯兑午前賣價三十八元八七五買價三十九元正午及午後賣買兩價均無變動日英匯兑午前賣價一先令七辦士五六二五買價一先令七辦士六二五正午賣價一先令七辦士半買價一先令七辦士六二五各跌零六二五午後賣買兩價均與正午同 
[外滙掛牌稍有更動]  
　　昨日星期一先令揭曉依然弗動惟法匯大二十五法郎東匯小二五其餘均無變化計先令掛三先令一辦士七五印匯掛二百○八羅比七五法匯掛一千四百五十五法郎美匯掛七十五元香匯掛七十四兩東匯掛五錢二分嗬匯掛一百八十七盾七五新匯掛七十四兩七錢五 
[先令市况平疲]  
　　昨日星期一先令揭曉弗動内盤市况略疲交易不甚暢旺計銀行五月份賣價三先令一辦士八七五至三先令一辦士八一二五買價三先令一辦士九三七五至三先令一辦士八七五後市况漸疲收盤時復見回平計銀行五月份賣價三先令一辦士八七五至三先令一辦士八一二五買價三先令二辦士至三先令一辦士九三七五四月份價亦相仿午後市况相等交易平常價格無甚更動計銀行五月份賣價三先令一辦士八七五買價三先令一辦士九三七五其後惟買價略硬計價爲三先令二辦士收盤價相同 
[美滙堅緊]  
　　昨日星期一美匯掛牌並無變更價格初平後疲計銀行五月份賣價七十五元三七五至七十五元五角買價七十五元五角至七十五元六二五收盤價爲七十五元四三七五買價七十五元五六二五午後市况平定計銀行五月份賣價七十五元五角買價七十五元六二五至七十五元七五 
[東滙市况見鬆]  
　　昨日星期一東匯掛牌小去二五内盤市况初時見緊銀行頗有　進交易亦暢其後復見回鬆人心見疲四五六月份交易均有計銀行五月份賣價五錢二分○六二五至五錢二分買價五錢一分九三七五至五錢一分八七五嗣後銀行五月份賣價五錢一分八七五至五錢一分八一二五買價五錢一分七五至五錢一分六八七五收盤五月份賣價五錢一分八七五買價五錢一分七五成交計由正金銀行買進五六月份東匯四五十萬元價格五錢一分八一二五午後市况更疲銀行進冒寥寥人心更疲交易不暢計銀行五月份賣價五錢一分八七五至五錢一分八一二五買價五錢一分七五至五錢一分六八七五收盤銀行五月份賣價五錢一分七五買價五錢一分六二五 
[標金先堅後疲]  
　　昨日星期一大條銀及花旗匯兑例無電報三月份標金開盤漲二錢價爲二百五十五兩四月份標金亦於同時開出價係二百五十五兩六錢兩價祗相差六錢當時人心頗俏四月份交易甚暢三月份交易雖有而均係近期故價祗好二錢四月份則漲起七錢未幾有某金號抛出千餘條以致金價復小計三月份價爲四兩八錢四月份價爲五兩四錢但仍復回起先令揭曉時三月份金價爲五兩四錢四月份爲六兩三錢因東匯掛小二五是以金價略小計三月份小二錢四月份小五錢嗣後銀行東匯見緊買户踴躍以致金價復高七八錢計三月份高至五兩八錢四月份高至六兩五錢（爲全市最高價）其後上落仍有五六錢交易尙旺計三月份小至五兩五錢高至五兩七錢又小至四兩九錢四月份計小至六兩高至六兩三錢又小至五兩八錢其時已在十二時二十五分即行收盤計三月份爲五兩四月份爲五兩九錢恰赤並未做開登賬價二月份爲二百五十四兩三月份二百五十五兩四月份爲二百五十六兩補水二百五十四兩午後四月份標金開盤價爲二百五十五兩九錢市而常時略疲賣户甚多先令揭曉時金價在五兩四錢四時後稍形見疲因銀行東匯見鬆之故以致各號相繼抛出金價即小至三兩九錢（爲全市最小價三月份掉期交易尙有計最大掉過九錢最小爲四錢四月份標金在五時二十五分收市價爲二百五十四兩與三月份標金收盤價相較小去一兩較之上日收盤價則小八錢全市最高低相差爲二兩六錢補水二百五十二兩支 
[公債市價略跌交易暢旺]  
　　昨（二月十六日）各債市况頗形暢旺成交額勝於上週末蓋以　　　　　疲買方進意以之略形　　故也計　後市期貨成交總額　　百十八萬元整六市面甚佳計占一百五十二萬五千元外金融與七長依然毫無起色計金融三十六萬元七長二十九萬五千元又現貨交易全日共四十二萬三千元仍以九六市面爲最佳計開出三十萬零四千元整六金融次之整六計五萬三千元金融四萬八千元整七僅一萬元七長尤淸僅七千元至各債市價趨勢雖目下江浙時局平定仍危機四伏破绽　出故買賣各方大致多不樂觀昨市各債市價遂一律轉疲特趨勢尙緩和漲跌殊微前市開盤時各債已回跌二三角許後續漸下跌結果較上週末時整六現貨跌九角半期貨二月份小半元三月份跌七角七長九六現貨各跌四角許金融七長等期貨價尙穩定平均小二角左右華商證劵股及整理七釐獨較上週續漲茲分述如下 
　　金融公債金融千元票現貨後市無市前市價九十二元四角與上週末同小票於前市收盤開出價九十元比上週小二角期貨二月期九十二元五角半與前市同較上週小半角三月期九十一元零五分較前市漲半角比上週跌三角半 
　　整理六釐整六現貨七十六元五角半較前市跌七角比上週末小九角半期貨二月期七十六元八角比前市漲一角半較上週小半元三月期七十七元二角比前市漲三角半較上週小七角 
　　七年長期七長現貨僅後市開盤做出價六十九元四角比上週小四角期貨二月期六十九元七角半比上週小二角半三月期價七十元較上週小三角比前市略小一角許 
　　九六公債九六現貨價三十元零一角較前市開盤小一角比上週小二角半 
　　其他各債整七現貨祗前市做開價八十三元較上週續漲一角又華商證券股於後市收盤做出價四十一元五角較上週復漲半元 
[紗堅花疲]  
　　現紗銷路甚暢　　原棉因紗廠罷工停購市况轉疲 
昨日星期一美棉現貨商售出多頭了結及利物浦電訊不佳市勢回疲計期貨跌二十至二十三磅音現貨跌二十磅音英棉期貨跌十至十二點現貨跌三點印棉初隨紐約電訊上漲旋因日商售出而微跌計孟加拉未動奥姆辣及白羅溪均漲一羅比大阪現紗二十支藍魚漲五元二十支紅財神十六支福島及三馬漲四元本埠紗市因日廠罷工未有解决現紗銷路又形活潑買氣大振惟原棉則因現棉呆滯稍形疲弱茲將期現紗花市况分列於後 
　　期紗纱布人鐘標準前市開盤因日廠罷工仍未解决現銷連日暢達市氣非常興奮旋因原棉疲弱回跌數錢計近期漲四錢至六錢還期漲二錢至四錢後市因多頭陸續脱手市價回平全日共成交二萬零九百包收盤價列後 
二月期一六四○○漲六○五月期一六二九○漲三○三月期一六三七○四○六月期一六二四○未動四月期一六三三○四○七月期一六二三○跌一○現紗客銷方面非常暢達川帮進十支二十支紗八百包江西牛莊二帮各進一千包廣東帮進四百包天津帮進一百五十包雲南帮進一百包其餘漢口寗波幅建汕頭内地野鷄等帮共進八百包價漲二錢五分至五錢和豐紗廠開出十支荷蜂二十包凈盤價一百五十八兩七錢五分恒豐紗廠開出十支富貴二百包價一百五十七兩二錢五分又十二支富貴五十包價一百六十三兩均凈盤緯通紗廠開出十二支孔雀三十包扣佣價一百六十四兩餘牌市價列後 
　　十六支二十支 
富貴一六五五○雲鵬一七七○○ 
大發一六四五○仙桃一七九六五 
金城一七○五○水月一七九○○ 
雙象一六五五○豐年一七九二五 
日光一六八二五牧羊一七二○○ 
水月一六八七五立馬一八一二五 
藍鳳一六七二五人鐘一七六五○ 
豐年一六九三五三星一七一二五 
寳光一六九六○火車一七六五○ 
丹鳳一六五二五五福一七一五○ 
鴻禧一六七二五地球一七六○○ 
紅團龍一六四○○天女散花一七七七五 
鴻福一六八五○十支 
寳星一六○二五得利一五四五○ 
十二支寳鼎一六○○○ 
金鷄一六二五○豐年一五八五○ 
天官一五七七五三虎一四四五○ 
得利一五四五○鴻福一五八七五 
人鐘一六二○○金鷄一五六○○ 
雙喜一六○五○富貴一五七○○ 
富貴一六三○○帆船一五六○○ 
十四支劉海一五六○○ 
四喜一六○七五金城一五七○○ 
　　童子軍一五六○○ 
期棉通州標準前市因外棉漲跌互見原棉以日廠罷工現銷呆滯市况轉疲近遠期跌一錢至三錢後市除本月期跌三錢外餘均年平全日共成交二萬八千擔收盤價列係 
二月期四０四０跌四０五月期四０００跌二０三月期四０一五二０六月期四０００二０四月期四００五一五七月期四０００二五現棉公會消息廠商號家均有購進市價如左 
通州花四二二○泰生進三○○包抵解東華廠陜西花四一四○怡和進三○○件現貨送廠陜西花四一○○崇信進一○○件現貨送廠陜西花四○二五和大進二○○件現貨棧交陜西花四○○○陳公茂進一○○件現貨棧交　　三品又趨混沌（二月十六日大阪電） 
三品於前星期末因匯兑安定已漲起十元内外又以上海紗廠發生華人罷工風潮以爲必可以促進内地貨之輪出故人氣一時頗見堅俏今晨因美棉跌落罷工紛糾解决無期三品形勢反形混　僅近期貨漲起二三元　期貨則因田附帮呌　頗力反跌去二三元云 
　　大阪紗市呆滯（二月十六日大阪電） 
棉紗現貨前日稍趨　定今晨又疲僅川口帮買氣尙濃成交頗鉅中等二十支二月期呌價爲三百四十八元成交六百包合同三十二支現貨四四七○○ 
合同三十支現貨四三○○○ 
合同三十二支現貨四九○○○ 
鶴鹿二十支現貨三八四○○ 
　面十六支現貨三三七○○ 
布市不動 
棉布僅中國方而略有訂購之電餘因三品市場呆滯交易淸淡行情無變化 
世樂烏二月期一五五○ 
[洋莊絲市已趨暢達]  
　　滬川魯鄂黄白廠經均有成交 
昨日本埠洋莊絲市已趨暢達海外滬川魯鄂黄白廠經均有需要電報轉滬甚夥各歐莊紛要華絲商談判絲交頗形順利乾灰二經成交不弱價均趨漲計信孚等抛成中身滬白廠經一百十包開利進山東中身黃廠經五十一包川廠經一百三十五包公安進鄂黄廠經十包利興等進乾經三十包開利等進上中身八繭灰經一百零八包達昌進灰絲二十包價均堅漲查美莊對於各種廠經及灰經等需要甚殷今日當有大批成交云 
[橫濱絲市停頓（二月十六日横濱電）]  
　　生絲現貨今晨雖有三萬九千五百斤交易尚未談成　出貨呌價爲二千一百八十元矢島牌呌價爲二千一百三十元亦均在交涉中 
絲屑市况僅歐洲帮買進四千斤存底旣薄銷胃亦不甚佳 
[期粉又趨漲風]  
　　昨日粉市又趨漲勢查前數日空方乘外國粉麥價跌之餘紛待美麥坎粉行將運滬在市場從事鼓吹以期市價回跌嗣經詳細調查盡屬空氣故各客帮對於期粉從事購辦昨市期粉行市均見步漲而近期漲風較鋭遠期稍遜昨市上午交易所開盤後津帮紛起抛購現期閩粤等帮於二兩三錢六分及二兩三錢三七五時各抛進二三分份貨數萬包四月份二兩二錢七七五烟帮亦有抛進市價均漲起二三分嗣因賣氣較盛市價中疲卒因廠家復收價又回高午後空頭狂做近期客帮進胃復殷各月市盤逐步上漲收盤結果本月份價爲二兩三錢四分較上星期六收盤價計漲四分二五二月份爲二兩三四七五計漲三分三月份爲二兩三四七五計漲三分二五四月份爲二兩三錢零五計漲一分半期粉成交額上午四十七萬二千包下午十七萬五千包收市二十一萬六千包共計八十六萬三千包殷票未開現粉出口計日商三井交裝藍山丸運往香港三馬牌一萬五千包又穎州丸裝往香港裕和牌三千包云 
[外股市况平平]  
　　海利洋行報告云外股市况平平成交價格如下怡和（平常股）十二兩三月期十一兩八錢半（現盤）公共汽車十二兩三錢半十二兩一錢半十二兩二錢半耶松（三月期）一百十二兩半拍當五兩半太拿米拉八錢半墾植五兩三錢蘇門答臘（三月期）一百八十五兩康沙利特二兩九錢新加坡橡皮市價六角二分 
[煤市堅漲]  
　　昨日星期一廠煤銷楊稍見　色故行市拆出與煤店門市均現冷淡之象惟白煤各貨銷塲仍　活動柳江紅崎山西等煤　因到貨不旺門市買出有供不應求之勢故價亦迭見高漲 
[糠市續疲]  
　　邇日糖價甚爲疲弱昨日（十六）依然下跌劃盤現貨七兩四錢正月份七兩四錢二分五二月份七兩五錢二分半三月份七兩六錢二分半四月份七兩六錢七分半又四月份同廠價不鬆而市價跌小若斯可見人心疲弱均因時局不寗致存貨愈聚愈多供過於求耳 
[五金銷路尙旺]  
　　昨日星期一市場情形尙不寂寞除北路天津及烟臺等帮外長江帮進胃甚盛各貨售價因到貨關係稍有變動新洋元鐵開三兩四錢小花色二吩四兩二吩半三兩八錢三吩三兩六錢洋板鐵形勢甚佳均開三兩七錢五分有數種因存底單薄竟開至四兩左右 
 
 

Page 17

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *常識 
經濟 
[組織敎育儲金會之我見] [  權]  
　　戰禍以還地方元氣斵喪無論公欵私欵搜括殆盡故敎育經費即就江蘇而言積欠不發已逾百餘萬甚至學校停課敎員枵腹使一般靑年子弟咸抱輟學曠課之虞長此以往實抱隱憂我之主張深望於熱心敎育諸君組織敎育儲蓄公會訂立簡章附設於地方銀行代爲經辦推廣勸輸可將儲欵先行撥充各校經費以資維持一面呈請中央備案十年五年之後歸國家擔保償還或准作儲户子女之學費治標治本唯此一法爰將擬定敎育儲蓄例與國人商榷之 
　　（甲）每月儲蓄銀幣五元至十年期滿後准儲户之子女充作國立專門學校或大學一人之學費 
　　（乙）每月儲蓄銀幣三元至十年期滿後准儲户之子女充作省立中學一人之學費　　（丙）每月儲蓄銀幣二元至五年期滿後准儲户之子女充作市立高級小學一人之學費 
　　（丁）每月儲蓄銀幣一元至五年期滿後准儲户之子女充抵市立初級小學之學費 
以上儲蓄法不過約略計之倘儲户期滿後不願移作子女學費者按照普通儲蓄例本利如數償還以昭公平其月收之儲欵酌留公積外分撥各校經費將來儲户之學額以此類推可矣（甲種酬） 
衛生 
[治病與擇醫] [  楊志一]  
　　我國文明之開化爲泰西諸國先而醫學之發明亦較爲早惜乎古人發明於前今人未能研究於後以致每况愈下不進反退此今日西醫輸入我國之所由來也當此中西醫學並行之際中醫則必言其長而隱其短西醫則必表其優而藏其劣各逞偏見擾人觀聽病家處之無所適從而從者又以其平日迷信觀念而决之抑知中西醫學各有長短各有優劣中醫能輔西醫之不足西醫能補中醫之缺點兩醫均未可云完全惟在病家能取其所長所優乃爲完全耳例如傷寒温病以及不足之虚症中醫則着手回春西醫則莫明其妙刀害槍傷痔癰花柳等西醫則迎刃而解中醫則束手無策病家當具此鑒别之知識然後知何病宜從占舍西何病宜從西舍中則各施所長何患病魔之不除哉不然不察何病一味盲從則未有不輕病轉重重病轉危者矣若去徐孟素女士（即徐君卓呆之令　）之温病經西醫治療而死又敝友張君病痔有年中醫屢治無效即明證也然中醫又有精粗之分西醫亦有優劣之别彼草頭走方之中醫豈可以傷寒温病以及不足之虚症付托之耶彼一知半解之西醫烏可以刀害槍傷花柳痔廱等請敎之耶是故欲病治愈當鑒别醫生欲鑒别醫生當具醫學常識此醫學常識之普及又爲當務之急也（乙種酬） 
道德 
[一個中立不倚的模範生] [  熙照]  
邇來世風日降人情險惡一般講時髦的靑年莫不隨波逐流競言目由以至芻狗課業弁髦道德甚且詬辱師長目無校規根本一誤世道人心遂至不可收拾影響所及學潮幾於無地無之其始也成於一二人之從恿其亂也成於一般無定志者之附各求其獨立不倚而不隨聲附和者厥惟吾校中一年級生單昭愷是也客歲秋季吾校曾有一度學潮當衆生熙熙攘攘環聚校院糾衆罷課之時該生竟毅然决然不畏彊禦獨坐課堂以明不與衆生爲伍之志此殆近日靑年中之狡狡者乎設使吾國商學軍政各界盡有此堅决獨立性質吾中國又何至有今日之糜爛哉此等靑年吾不忍滅没故誌之以爲靑年之模範（乙種酬） 
法制 
[官吏之棄職侵占公欵罪] [  吳守拙]  
　　齊氏二次搆兵蹂躪蘇境一般不肖官吏乘機棄職焚燬擋案携帶公欵潛逃遠遁藐視法紀言之痛恨查新刑律第三百九十二條侵佔公務上或業務上之管有物者處二等或三等有期徒刑又查官吏犯贓治罪條例其第四條之規定官吏侵占公欵逾五千元以上者處無期徒刑或二等以上有期徒刑併科五千元以下罰金按諸國家法律其處治官吏之罪亦可謂嚴厲矣吾願國人對於若輩官吏應有種種切實之主張斷不可任其逍遙於法外也（乙種酬） 
科學 
[潛水艇之構造法及其原理] [  弘生]  
　　潛水艇Submarineboat潛伏水中進行之器械也十六世紀時英人勃倫WilliamBourne始創其説不過當建設伊始在在未能完善耳千七百七十三年美人勃蘇納爾DavidBusbnell製成一木艇此爲潛艇之始祖十九世紀法國所造名魯孛郎周LePlongeur者始用鐵製十九世紀之末構造潛艇者漸多茲就其最著名者而言於丹麥則有霍夫格WmHorgaard所造之潛艇於瑞典則有諾堂反爾TNordenfelt所造之潛艇於法則有陸倍爾夫WLauberf所造之潛艇於美則有霍蘭JobniHloland及臘克SimonsLake兩人所造之潛艇而以前種種不完善之弊靡不革除由是潛艇遂爲軍用上利器矣茲略言其構造法與原理於下 
　　潛艇之所以能潛行水中者完全恃水之抵抗力(即浮力)Resistance水學中言物體之重量向下浮力向上物體倘能浮靜水中而不升沈傾側者其物體之重量必與其排水之重量相等而重量與浮力之重心點必在一直缐上否則浮力過大則體上升過小則體下降因此二者之重心點不在一直線上其體必傾側故潛艇之構造完全根據以上二原理而製者也由是乃可定平均吃水之深淺若所載物體比平均吃水重則艇下沈反之則艇上浮是故艇之浮沈可增減重量以操縱之其法不外以適當之海水量注入櫃中以操縱潛艇之浮量變化其狀態而已 
　　至潛艇之構造大率爲長橢圓形中部稍宏桅頂置三稜鏡Prism露出海面窺測敵船以煤氣機關航行海上以電氣機關潛行水底(潛行深度約二十呎左右)全艇約析爲三部首部置魚雷管魚雷水池及多數貯滿空氣之鋼瓶中部爲將校士卒機械等室末部爲引擎室艇尾魚雷處及艇尾部所謂煤氣機關電氣機關皆在此焉艇尾部更設魚雷管二又設水池及推進桿二推進桿旋轉極速故潛艇在水中進行亦極速更有水底舵裝置於艇尾部之艙面此潛艇之構造法及其原理之梗槪也（乙種酬） 
禮俗 
[我之欵客談] [  自求]  
欵賓待客雖説是極平常的一件事但也有許多地方不可不稍稍注意往往有好些人家一見有了客人來了便忙的邀集幾個人。 
來陪客什麽麻雀呀撲克呀鬧得個不亦樂乎據我看來這樣的招待賓客非但不能算是盡一點地主之誼并且還正犯着引誘人家走人罪惡之途的不是呢要知賭　這件事有百弊而無一利更兼是有干禁例的一件事我們不能再把他當做親朋間的一椿酬酢了我們旣要導着親朋尋快樂那麽儘可另向正當娱樂的途境上走去何必定要把賭愽當做做消的不二法門呢 
　　還有一椿我常見我的戚友人家欵待我用膳時不論在家裡設饌或是在館子裡聚餐總是滿滿的排着一　的菜這一層我以爲大可以减省些諸位試想這樣多的菜我們能有多大食量來喫掉他呢這不是爲着我白白的多化許多寃枉錢嗎那我覺得着實有些過意不去了所以我也從來不講究空客氣凡我是請人家喫東西的時候我决不使他們得到和我一樣意思的批評換一句説就是我决不使人家對我有過意不去的念頭啊（乙種酬） 
雜錄 
[勸戒賭愽之方法] [  道一]  
　　我鄕人士日事賭愽俾書作夜樂此不疲我鄕如是諒他鄕亦然苟不竭力勸戒則流毒社會伊於何底茲就管見所及之勸戒方法列述於左 
（一）戚友往來不得以賭愽爲消遣否則以慢客論 
（一）售賣賭具之各店肆應從早改業以名流毒社會 
（一）賭愽式之糖果攤亟應從嚴取締以免引誘兒童 
（一）親友之素染此習者各自婉言規勸若歷久而仍不能覺悟一鄕之中即不齒爲齊民（一）無論都會及鄕鎭均聨合同志組織戒賭會廣徵會員盡力勸導如開會演講結隊游行張貼圖畫分發傳單各視其力之所及到處宣傳 
（一）學校中不許學生有賭慱行爲違者從嚴懲戒而校長及職敎員尤宜以身作則 
賭慱爲害投稿者言之屢矣至今未能戒絶者蓋勸戒之法未盡善也右列六頂均非難事堅持不懈衆志成城自有肅淸賭風之一日幸勿以老生常談而忽之也可（乙種酬） 
 
 

Page 18

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *   
 
 

Page 19

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *本埠增刊 
[祥泰榮記織造廠之新擴充]  
　　寗波路鳳鳴里祥泰榮記織造廠創設多載新出品如絲邊絲繩花邊絲褲帶絲織領帶領結及鐵車絲線捲等均甚優美營業日盛今因原處不敷應用在虹口通州路另賃廠屋將各種機器遷入開工出品益加精良惟批發所及一切接洽仍在原址云 
[友華烟草公司新聘華經理P ] 
　　本埠兆豐路十一號法商友華烟草公司出品素稱精良營業亦頗發達茲爲擴充對華貿易起見特聘徐君喬笙爲華經理並開徐君所辦之喬笙印務局仍舊照常營業云 
[中華工業廠製售絲寛緊帶]  
　　曹家渡中華工業廠去年春夏兩季營業頗稱順利無如秋季被戰事所累各業均受影響該廠亦難免其難幸賴閩廣香港等處尙可照常營業敷衍得過故除開支外仍有官利可占今庚爲力圖恢復並發展營業起見所出各種貨品益事奮競對於染色一門尤爲講究係用汽水洗染永不退色較之人工染色有天淵之别聞近製之絲寛緊帶十餘種花樣與顏色均列上乘批價亦甚公道現正在日夜趕製藉應春夏兩季銷路彼業國貨絲寛緊帶者有所問津焉 
[同興醬號新釀玫瑰酒]  
　　大東門外壩基橋街同興官醬號開辦以來迄今八載近年營業頗稱發達該號主人曹廷龍君因鑒於社會之需要特聘專門技師陳榮能君佳釀一種玫瑰露酒味極鮮美可口物質良美家居旅行携帶便利用以欵客亦宜門市零沽常有應接不暇之勢每斤大洋三角茲聞該號主人擬編成一書題爲「玫瑰酒特」請該號夥黃立莊君爲輯主任黃君富有學識該書已編輯告成不口即可出版函索者祗須附郵票三分當班寄贈云 
[擦銅藥水發售]  
　　南京路勞合路聨益貿易公司自運老人頭牌擦銅藥水現又有大批到申從事發售特價每聽祗售小洋三角批發更可便宜云 
[出版界消息]  
　　著作家劉豁公君主編之「雅歌集特刊」内容異常完美作者如何　鳴張　子李釋戡馮叔　陳道安劉蟄叟舒舍予劉公魯張靜　陶報癖歐東谷吳我尊黃懺華李右夷等均爲一時之選對於戲曲優伶之考據論斷至爲精確洵歌塲之寳筏也現已印刷將竣下星期即可出版矣 
　　鳳雛雜誌爲江蘇雛社出版品之一洋裝一厚册用瑞典紙印行計一百二十餘頁十萬餘言小説在三十篇以上小品在六十則以上均海内著作家雋永之作且排法新頴裝廂美麗銅版都十餘篇均西冷風景定乙丑初夏出版每册定價大洋三角預約只收二角預定在十册以上改打對折如欲函購可直與該社接洽惟郵票代洋九五折以半分爲限並歡迎代售 
雛鳳聲半月刊爲江蘇雛社出版品之二本刊物嬌小玲瓏用桃林紙顏色精印美麗無匹内容專載妙文艷筆花屑香史瓊霏玉屑心裁别出與其他文藝刊絶然不同獨樹一幟每份只售大洋一分五厘預定全年只收大洋三角乙丑三月中出版以上兩刊物均爲吳門周蘇鴉君所輯預定處爲上海武昌路德興里十九號該社並歡迎新社員加入章程函索即寄 
[婚禮新誌]  
　　吳興李伯勤君之大公子仁君昨日（十六）與前駐俄公使胡維德君之長女公子壽萱女士結婚在瑪禮遜路本宅行結婚禮請唐少川君證婚來賓有朱祖謀·錢新之·章宗祥等數百人末由來賓公舉代表前國務院秘書長吳佩潢君致祝詞頗極一時之盛云 
　　昨日下午四時老西門内西倉街六十一號郭建侯之長子杏生娶通裕呢絨號主陸少棠之長女爲室　　者二百餘晚間喜筵歡飮至午夜始散云 
[許言律師開始執行事務]  
　　本埠望平街恒安里許言律師在滬擔任多數公團法律顧問服務社會頗著勞績現聞許律師呈請會審公廨發給執照業奉批准昨已投廨具領矣 
[進社進行槪况]  
　　進社由各地靑年有志改造社會者組織而成成立以來將近一載社員多奉·吉·直·晋·鄂·湘·川·粤·蘇·浙等省靑年注重「提高學藝」與「普及文化」兩種該社除於社員所在地設立分社外並設立各科研究會現在成立者有社會科學研究會自然科學研究會及文學研究會等其宗旨在使社員對於社會從各方面下深切的研究出版方面有「專門」「普通」及「各地」三種計劃專門雜誌及叢書爲各科研究會之產物普通週報或月刊爲幹部出版物各地分社至少須出一種刊物同時並隨時發行向民衆宣傳之小册子均在籌劃中聞該社有進行計劃晝一小册不日將付印印就後分散各地靑年如欲加入該社者可向上海江灣復旦大學楊幼　君接洽云 
[益育會遷入新址]  
　　上海益育會自成立以來會務日形發達茲以舊會所不敷應用特遷至北四川路祥順里三十一號現已遷入新址又該會於上星期晚八時開會員全體大會選舉職員及各部部長如下正會長辛潤成副會長陳業存會計辛潤光中書記許崇强西書記畢達生幹事陳昌言梁騰芳乒乓黄祥發足球　達生籃球梁騰芳音樂鄧宗弼書報陳昌　攝影許崇强旅行陳業存云 
[少年宣講團前昨兩日之盛况]  
　　中華路少年宣講團於前昨二晚　行化裝演講成績甚佳茲錄其盛况如下前晚表学顧（君梅）陳（賢本）二君合編之醒世新劇（遺產累）來賓六百餘人座無隙地演員精神百倍故每幕必掌聲雷動昨晚來賓約五百餘人本定連演（遺產累）嗣因來賓有要求試演時事劇者該團圑員以情不可却爰依本日圖畫時報所載紀事（女匪張素貞）加以穿插編成警世劇演來入情入理勢盛時令人膽驚執法時大快人心來賓均表示滿意云 
[徵求本埠增刊]  
　　啓者鄙人現缺甲子年十二月十四日本埠增刊數張　内藏珍家願割愛者請惠寄上海大東門外壩　橋街同興號内黃收最先寄到者贈聨益箋一本後至郵璧亦有薄酬 
 
 
] 

Page 20

 
 
1;第一萬八千六百六十四號;中華民國十四年 西曆一千九百二十五年二月十七號
星期二 * *[集會表]  
　　本月陽曆時間地點召集者事由 
十八日假蘇州路恊各禮拜美國　校恊會歡迎副會長葛乃當普 
二十日上海碾米公所碾米公所召集南北同業會二十五日下假麥　路南方大學淞滬四川學會全體大會午一時 
三月一日上海浙江實業銀行浙江實業銀行殷東會三月一日上午日　俱樂部旅　日僑選舉議員九時起 
三月二日至三工部局工部局選舉會 
日 
三月八日假法租界　　　　　行浦海銀行股東會二號 
三月八日下午寗波路錢業公會中國棉業銀行股東會二時 
三月十日家庭工業社家庭工業社股東年會 
[天氣報告]  
徐家匯天文臺昨日下午四時三十分氣象預報云天陰此間海濱有霧或雨因低壓方過中國北部向東南東方進行之故揚子江口以北風勢稍强來自西南至西北方不等九州及小笠原之聞有旋風南方有變風及霧又昨日下午三時前二十四小時内本埠氣温最高四九·六最低三八·八去年同日最高四六·○最低二四·○ 
 
