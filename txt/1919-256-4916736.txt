# 1919 - 256 - 4916736

 

Page 1

 
 
   
 
 

Page 2

 
 
   
 
 

Page 3

 
 
時評 
[軍人與和議（冷）]  
吳佩孚之反對王揖唐之爲和議代表也政府曾戒以軍人不應干預和議今北方各督亦紛紛贊成王揖唐爲和議代表矣而政府乃無一言豈反對王揖唐者即爲干預和議贊成王揖唐者即爲不干預和議耶抑吳佩孚係軍人而北方各督非軍人耶何其示人以不公也 
　　假使依此例以求軍人之不不干預政事誠所謂南轅而北轍者 
命令 
　　九月十九日大總統令十月二日爲秋丁祀孔之期本大總統親詣行禮由内務部敬謹預備此令 
　　又令據建威上將軍管理將軍府事務段祺瑞呈陸軍上將銜中將前隴東護軍使將軍府參軍張行志在職病故請予優卹等語該參軍久歷戎行勤勞疊著遽聞溘逝悼惜殊深着追贈上將生平戰蹟宣付國史立傳靈柩回陜沿途地方官妥爲照料並交陸軍部照陸軍上將例從優議卹以彰藎績此令 
　　又令任命黄恩錫爲將軍府參軍此令 
　　又令司法總長朱深呈准大理院長姚震咨請任命陳瑾昆署大理院推事應照准此令 
　　又令外交部呈請任命甌海關監督楊士晟兼温州交涉員蘇州關監督周嗣培兼蘇州交涉員應照准此令 
　　又令都護使駐紥庫倫辦事大員陳毅呈二等秘書張文煥懇請辭職應照准此令 
　　又令都護使駐紥庫倫辦事大員陳毅呈請任命趙鐸爲二等秘書黄成序爲三等秘書均照准此令 
　　又令都護使駐紥庫倫辦事大員陳毅呈鳥里雅蘇台佐理員公署二等秘書王鍾茂因病懇請辭職應照准此令 
　　又令都護使駐紥庫倫辦事大員陳毅呈請共命施雲卿爲烏里雅蘇台佐理員公署二等秘書劉興循爲三等秘書均照准此令 
　　又令陸軍　長靳雲鵬呈准護軍管理處都護使紹英咨請以富貴景錫陞補右翼前鋒參領鳳鳴松福陞補副護軍參領均照准此令 
專電 
　　北京電北方各督均受某方旨 
將通電促和電文對南代表不與王議多責備語（二十日上午十一鐘） 
　　北京電國院仍電西南各處疏通岑亦頻電答復多空泛語和局仍無辦法（二十日下午四鐘） 
　　北京電唐少川拒見王此間托人疏通唐氏（二十日下午四鐘） 
　　北京電軍府篠電昨到係答龔蒸電謂北方豈别無可負議和責任之人必挾一方意見强全國必從何仍以所見不廣責人若故爲堅執或藉端諉過西南貫澈主戰危險何堪望破除成見卽日改派總代龔擬再正式電駁並私電西林求諒用王苦心（二十日上午十一鐘） 
　　北京電龔向徐述秋節前需欵二千萬無着定漾日召集財政� 
委員會討論（二十日上午十一鐘） 
　漾　漾北京電新借欵銀團意活動外團意堅决謂恐借欵移充他用　漾　漾北京電墊欵事確因英表示反對已中止（二十日上午十一鐘） 
　漾　漾北京電有以八年債全數押日欵二千萬説（二十日上午十一鐘） 
　　北京電陸海兩長不出席閣議内閣仍摇動（二十日下午四鐘） 
　　北京電北京大學本日開學蔡允就事（二十日下午四鐘） 
　　北京電因段派不贊成取消中日協定擬先撤消軍事聯絡員取消敎導團現正商段成否尙難必（二十日上午十一鐘） 
　　北京電參陸處議决長沙宣布戒嚴對吳師嚴重監視並緩撤湘防（二十日上午十一鐘） 
　　北京電顧使電告土布兩約馬日簽字國際聯盟仍在華盛頓俟美上院通過歐約後開會請速預備提案儘十一月前寄美（二十日上午十一鐘） 
　　北京電陸徴祥電法罷工月内無船已定十月三十日法郵船艙位行前擬赴羅馬瑞士各國又電奥約簽定派王參事赴奥京考察情形並撫慰僑民 
（二十日下午四鐘） 
　　北京電將頒戰勝紀念章發文武官員配帶（二十日上午十一鐘） 
　　北京電姜桂題電謂餉久無着請卽辭職（二十日上午十一鐘） 
　　北京電軍府電詰吳鴻昌對贛南增兵（二十日上午十一鐘）北京電甘省議會電稱財廳長袁毓麐捲欵潛逃請免職通緝（二十日上午十一鐘） 
北京電張湘電南軍在湖口小池郴縣酃縣一帶開到多營居心叵測除逕電譚延闓詰問外懇迅電軍府令卽撤退 
　　北京電張廣建電吳攀桂所部譁變係被陜匪運動現拿獲主謀排長梅忠芳首犯段克標又成縣緝獲叛首兩名均正法吳使督率無方罪有應得惟事後追緝尙力請免置議 
　　北京電富陞阿被俄兵撃斃後屍身現尙暴露待謝氏回騐又富問信帶親信七人逃匿地窖内被俄兵向地窖開砲亦撃斃　　香港電軍府表示贊成新銀團（二十日下午二鐘） 
　　香港電各省軍代表請軍府籌作戰計劃並電南代表未得軍府命不得與北代表接洽 
（二十日下午二鐘） 
　　香港電陳炯明銑電不戰宜速和不和宜速戰（二十日下午二鐘） 
　　香港電吕公望電報李厚基備戰請對付（二十日下午二鐘） 
公電 
　　江蘇省議員通電上海各報館各省省議會各界聯合會公鑒天禍中華南北分裂人民雖渴望和平而雙方各懷鬼蜮最近安福首領王揖唐不顧西南反對人民疾視毅然南下衆口喧騰不外携帶鉅欵分别運動與收買並且侵及我立誓救國之各界聯合會嗚呼王氏金錢雖多要當明其來歷其欵來自敵國即爲賣國之金錢我國苟人心盡死受其運動可也被其收買亦可也横豎不顧身家并不顧祖宗血食子孫奴隸夫復何言苟我國人心尙未盡死當此危如累卵千鈞一髮之秋理宜合全體國民出而仗義執言以求根本解决無所謂南無所謂北必逹真正民意之和平方可罷手方足以救亡臨電惶急諸希鑒之江蘇省議員張援馮世德田震東沈紹光龐振乾夏宗翰郝應泰王鴻藻徐宗鑑吳福康戴思恭趙文郁顏作賓陳大中劉文輅等叩 
三版出書是書分類凡八日集句日年令日慶賀日第宅日廟祀日廨字日百業日哀輓都四千餘聯集句則取其菁華撰詞則務求新穎敢謂取精用宏爲聯語書中之傑出全書洋装一厚册價洋六角特價三角以五千部爲限限滿截止外埠函購郵費五分如欲掛號零加五分　上海棋盤街文明書局發行 
[鎮江新開鳳祥恒記銀樓擇於陰厯閏七月廿一日開張廣告]  
本樓開設西門大街天主街西首座南朝北全石洋式門面發兑頂字加烚十足條錠葉金精製時樣金銀首飾寳星徽章中西器皿各式俱全凡蒙　各界賜顧須認明麟鳳商標庶不致誤無任歡迎　恒記主人告白 
[南京下闗鮮魚卷街新開新鳳祥銀樓擇於舊厯八月初二日開張廣告]  
[上海小東門外鼎豐洋布莊擇於陰曆八月初三開幕]  
本號向設城内歷已五十餘年今爲推廣營業持於已未年自建三層西式樓房洋台門面刻已落成准於八月初三日新屋工竣照常交易本號專運各國綢緞呢絨紗羅絲葛及名廠布疋並純粹國産貨品價廉物美久承各界所稱許内莊批發定價尤廉倘荷　惠顧無任歡迎 
[招请大英牌經理]  
物競天擇優勝劣敗乃天演之公例自社會競尙香烟以來業此者各樹旗幟爭立門户牌目之多不可勝數然皆如曇花泡影轉瞬成空獨我大英牌及錦扇牌鶴鷄立羣昂然存在且風行海外備受吸者歡迎設非品質之精良氣味純馥曷克臻此本行爲擴張營業起見用特於各通都大邑名鄕巨鎭廣設經理除已成立不計外凡各内地尙未成立之處如有願任本行經理者或迅　賜函商或　駕臨接洽本行無不極表歡迎竭誠勷助俾收發展之功藉酬惠顧之誼有志烟業者盍興乎來　　上海永泰和烟行謹啟 
[上海股票商業公會通告]  
本公會自乙卯年成立迄今已逾五載凡屬内國公債以及證劵股票等項俱在本會營業範圍之中近因鑒於時勢所趨經本公會同人議决除絶對不贊成與人合辦交易所外正擬按照法规自行改組證劵交易所已於本年二月十四日呈请　農商部在案現在各報登載招股之上海證劵物品交易所竟究如何情形本公會不得而知用特通告各界免滋誤會伏希　公鑒 
[漢口揚子機器製造有限公司開臨時股東會佈告]  
敬啓者本公司爲提議營業事特訂於九月二十二日（即陰歷閏七月二十九日）下午三點鐘在上海四川路青靑年會開臨時股東會議務祈届日　賁臨如因路遠不克親到委託代表请預爲　示及以便接待除由郵函通告外用再登報佈闻　董事會謹啓 
[骨瘦如柴]  
服救國救民戒煙奇藥水於四十八小時包戒斷癮鴉片之爲害其毒最厲人所共知若使成癮年久勢必精血被爍骨瘦如柴誠如上面之畫圖爲影橡也現在滬上租界查禁較迫又將嚴厲取締吸者殊難不知我黑籍同胞何必再將有用之金錢消磨於吞雲吐霧之中獲此罪愆耶鄙人前年遊歷美國得由外人秘傳奇異藥水無論烟癮之大小只需購服一瓶可在兩天之中包戒斷絶且可身體强壯心神愉快又得辦事照常飲食增多斷無疲倦乏力嘔吐洩瀉等弊（其中並無嗎啡烟土毒質如有化騐出者可向法庭起訴）堪稱救國救民之奇藥上年發行以來計逾一載經此完全斷癮者已有數萬人無不稱爲神速奇騐無比尙望　吸烟諸君趕早購服脱離苦海鄙人實有厚望焉每瓶仍收藥本洋二元外埠另加寄費三角即日郵奉沈思棟謹啓　總經理處上海英大馬路口江西路三十九號美通洋行 
[龍烟鐵礦公司廣告]  
龍煙本礦鐵質極佳已委託漢陽鐵廠煉成高品生鐵二種一爲翻砂鐵一爲馬丁鐵爲中國出産僅見之品南北各製造廠及五金各大商號均極歡迎價廉物美存貨無多如欲購者请速函知本公司代理處漢冶萍總公司接洽是荷　　　　北京棲鳳樓龍烟鐵礦公司總事務所啓 
[訃告]  
先弟官一不幸於夏正閏七月二十日卯時棄世謹擇於八月初十日家祭先弟交遊素廣未及遍訃茲特登報奉　聞伏維　矜鑒　護喪期服兄陳定源泣啟喪居虹口桃源坊西三弄一百入十九號屋　通訊處太古洋行帳房 
[陳可良先生出殯路由]  
謹擇於夏曆閏七月二十八日准新鐘兩點發引由乍浦路本宅起朝西走海寗路朝南走北四川路過白大橋走四川路朝西走寗波路朝南走河南路朝西走福州路朝北走藏路過新閘路朝北走麥根路直逹廣肇山莊乍浦路陳宅治喪事務處謹啓 
[中國公學通告]  
本校高等商業預科現尙有餘額可補凡前次備取諸生及中學畢業生之英文程度稍低者均可隨時來校投考　校長王敬芳啓 
[捲逃聲明]  
逃妾鄧愛倫即前普慶里憶春樓捲逃事已於念三四五日登報申明所有捲去細物現已查明登錄如下　狐皮花緞女襖一件珠皮花緞女襖一件花緞女夾襖一件鐵機紗女衫褲一身鐵機紗女褲一條白紡綢女衫一件羅紡女衫一件綢紗被滿二條赤金絞絲手镯一付一只赤金耳環三付外國金紅寳耳環一付外國金戒子三只已經清欵收回之陸大小姐摺子一扣　七寳鎭張四維堂啓 
[杭州上興忠巷張宅訃告]  
哀啓者清封淑人先妣孫淑人痛於民國八年閏七月念五日申時疾終内寢耄壽八十八歲遠道　世友親族恕訃不周哀此謹聞　棘人張弼賢泣血稽顙 
[自来血為補血仙丹]  
五洲大藥房執事先生偉鑒敬啓者僕自幼體質柔弱近年以來輙多疾病醫藥俱難獲效惟素聞　貴藥房之人造自來血頗能醫治百病並有養血之功乃於上月從垊購買半打如法冲服未及旬日而功效果見諸病豁然消歸烏有矣此間稱自來血爲補血仙丹者誠不虚傳也謹泐數行以謝大德並祈惠下衛生指南數本以便分佈各界藉以存查幸勿有誤至感至感專此順頌台安弟葉安廣頓首八年八月十五號通訊處小呂宋朗崙省進步街葉宅 
[淂享完全康健幸福]  
五洲大藥房諸翁先生均鑒敬啟者鄙人素喜作事不厭煩勞凡遇事未辦就必忘食忘寢不逹目的不止如是數年忽患肝氣及咳嗽等症初時毫不介意詎數月後咳嗽加重日夜不安痰中蔕血甚爲疑慮徧服中西各藥均無一效於是病勢益增食量鋭減形容枯槁骨瘦如柴甚且常吐鮮紅不能起床者累月自知無生存之望矣又復肝氣時發痛如刀刺纒綿床褥正在呌苦間適敝友余君來舍見鄙人病體日加代爲扼腕因竭力勸服貴藥房所製人造自來血謂無論何病服之均有神效眞起死回生之良藥也鄙人即託親戚購自來血小瓶半打服後身體漸覺清適未曾服罄果然百病剷除食量亦復照常心竊疑之豈自來血眞仙丹耶不然何愈病若是之速也後續購小瓶半打如法常服迄今身體肥壯面色紅潤得享完全康健之幸福者皆自來血之力也食德不報夫豈人情爰書謝函藉表寸衷感激之私如蒙不棄乞即照登各報以供同病之研究而爲貴藥房自來血揚功效於全球也專肅敬頌　均安　紹興會龍鄉任子善叩謝　閏七月初一日附告自來血定價每大瓶售洋二元每小瓶售洋一元二角　功效服法另詳仿單 
[本藥房批發秋令要藥]  
原桶臭藥水　原桶樟腦丸　化食消毒良丹　花露水　百花牙粉　花露粉銅盒藥皂　痱子粉　立斃臭蟲粉　金鷄納霜丸其他各種除病補身經騐良藥如海波藥　樹皮丸　月月紅 
呼吸香膠　女界寳　等均爲本藥房著名出品功效所在有口皆碑不煩贊述並連售醫用器械藥品綳蔕藥棉照相材料化粧香品消毒噴壶一應齊備倘荷　惠顧零售批發一律歡迎 
上海四馬路棋盤街轉角五洲藥房謹啓外埠五洲分號及各經售家均有發兑 
[本館添設電鍍銅版廣告]  
本館除設立照相銅版照相鋅版並兼製鉛版外茲特添設電鍍銅版一部各界如有欲製以上各版者請至本館接洽可也　申報館啟 
[敬送靈效痢疾藥]  
此藥鄙人奉送已有四年經騐藥到病治奇效非常欲取者請至靜安寺路居仁里一百二十二號周韶琴家可也即新康里 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
北京電倪嗣冲電商曹錕張作霖如南方再拒絶王揖唐即逕電責軍府並請徐世昌宣布南方罪狀 
北京電軍府篠電責問龔心湛不換總代表並勸破除成見改派他人龔擬電駁並私電岑西林訴述苦衷（以上二十日）以上平和通信社電 
北京電七總裁又有篠電到京仍堅執前意反對王氏院仍去電解勸 
北京電有派赴南方之李開侁到京 
北京電江庸已到京 
北京電顧專使電布土兩約定馬日（二十一日） 
簽字請將提交國際聯盟案件迅爲準備關於山東問題另列一項統於十一月前寄巴黎 
北京電院電徐佛蘇開議在即勿離滬北京電岑西林來電詰問吳鴻昌在大廋增兵北京電院復盧永祥電滬會端賴襄助所請即簡護使暫從議（以上二十日） 
以上中華通信社電 
北京電陳毅電布人齊頗諾夫來庫煽惑久駐不去現經外蒙官府嚴辭拒絶齊氏始行政府以外蒙堅心内向擬從優嘉奬 
北京電蒙庫華商會電呈外蒙虐征華商請與交涉已交閣議 
北京電政府以俄兵擅入伊犂槍斃我國巡查兵弁决向俄使提起交涉（以上十九日） 
北京電政府研究對德奥復和手續擬即簡放駐德奥公使聞主張仍以顏惠慶沈瑞麟復職北京電二千四百萬墊欵可望成立聞某國主張南北分用政府擬俟和議開後再定支配方法 
北京電楊增新嚴劾張慶桐在阿爾泰長官任内與俄人私訂種地章程一案交懲戒會議處 
北京電八年公債五千萬新國會動議提出追認北京電河間派惲寳惠駐滬王廷楨亦奉李蘇督命同行已於今日由津啓程 
北京電院覆李純電王旣赴滬希再電軍府疏通早日開議 
北京電有人向農部陳發展經濟策其概略主張先注意天産農産啓闢中國固有之利源以人力制造爲第二步進化 
北京電蒙地升科經蒙古王公呈請取消聞政府以蒙疆現方多事主張從緩辦理 
北京電天津大批請願團將入都衛戍得訊擬請宣告戒嚴（以上二十日） 
以上中孚通訊社電 
[中美新聞社電]  
十七日舊金山電威爾遜總統在此間游行演説中聲言中國之土地完全將爲在國際同盟之下之一新國政策所保護彼已得各大國一致保證日本已向列强允諾歸還山東於中國列强亦欲日本在同盟之下履行此諾言總統謂彼在萬歲里時曾特别詢問各大國專使是否彼等意欲開始一對華新政策各專使皆答曰然總統謂和約不但不傷中國利益且實爲世界史上第一項有利於中國之物以前中國土地被他國取得時美國從未抗議也總統之言曰余在巴黎會議席上發問云『余可期望此次爲他國政府在中國所享特殊權利歸還中國之起點否』各大國負責之代表答曰『然君可期望之』查同盟约章第十條爲同盟之心竅該條不獨保證中國之政治完全且保證其他較中國更弱之國之政治完全從前他國政府有傷害中國利益之行動時吾人對於各該政府不能直言責備今在和約及同盟約章之下則美國之代表得以侃侃陳詞斥其違反和約與約章矣國際同盟之効力可使世界任何國皆促進山東之歸還中國任何其他工具或行動均不能有此力量回盟約章將絶對阻止中國之再被攘奪將促進諸外國在中國所久享之數種特權歸還於中國並將保證山東終得連其完全主權返諸中華民國也 
十七日舊金山電在美國之中國國民幸福會乘威總統到此時上一書請美國阻止日本保留山東以致藉山東爲根據而控制中國全國 
十七日華盛頓電據美國陸軍參謀總長馬奇將軍宣言陸軍部現擬將十八歲以至四十五歲之一切義勇兵及徴調之兵概行免除軍役至國防隊之组織照舊不動陸軍部又擬將全國青年一律加以軍事訓練但不令實行服務 
十六日華盛頓電伊立瑙歐洲籍參議院共和黨議員休門氏在參院攻撃和约謂山東條件一定美國與中國久年之友誼遂爲破壞 
十六日華盛頓電沁沁耐蒂國民會人與紐約美利堅團競爭棒球獲勝此爲多年來之第一次 
十六日華盛頓電據航務部宣稱世界船舶之毛噸數美國占四分之一最近美國造船成績每月造成一百萬噸八月二十九日航務部所管之船共五百三十一萬三千七百○八噸其迄是日爲止售出之七十萬噸尙不在内 
十六日華盛頓電陸軍部宣稱將在斐列濱羣島夏威夷及巴拿馬設立飛機偵察隊以兩飛機隊及必要之後備隊组成之已訓示該管軍官此等飛機偵察隊將作爲現在美國大陸界内服務之飛行隊之補助物云 
路透電 
[意兵襲入阜姆問題]  
十七日倫敦電關於阜姆之消息由羅馬傳來者顯經檢查英委員團及英美兵隊已離阜姆法兵則仍集於根據地叛黨是否仍控制該鎭殊不明瞭意政府繼續發表文告掩飾叛黨行動之程度謂叛黨現紛紛逃亡倫敦政界現信意國當局擬封鎖阜姆餓困叛黨協約國之撤兵殆以此故 
十七日羅馬電國民主義報謂逹倫齊哇氏所統之軍有常備兵萬人阜姆義勇兵四大隊現分占阜姆周圍之軍險地點設防固守現信逹氏之匆遽出襲乃由英員實行解散阜姆國民議會及解除義勇隊武裝之命令所致聞國民議會已占有存積之糧食以便於被封鎖之際發給人民意國參謀副長巴杜格里哇將軍已抵阜姆 
十六日奇諾亞電英軍離阜姆時逹倫齊哇氏因患病不克躬送特派軍官一員率兵一大隊前往致敬逹倫齊哇氏致書謂阜姆居民甚感英國與其兵士之友誼 
[俄國過激戰事近狀]  
十七日巴黎電高等議會會商俄事之情形外間顯有悞會前傳高等議會議决英國撤兵政策殊爲正當高等議會深信俄國人民如尊重鄰邦之利益則必須自行解决其前途云云乃白英國代表團發表美法代表均謂高等議會議决撤退駐俄軍隊事彼等毫無所知倫敦各報對於此事皆爲不解現殷待解决 
十七日巴黎電美國新聞家布里特氏在美國參議院外交股員會宣稱彼由莫斯科歸後曾在巴黎與英首相喬治氏密談當時首相頗有考慮列寗氏和議之意云云有客欲與美國代表談述此事美代表拒而不見蓋美代表對於和約未定之際巴黎所駐全權代表之談話無論傳者是否眞確均不注重之也喬治氏謂布里特氏之言絲毫不確 
十三日倫敦電亞昌格爾與末滿斯克之協約軍自八月至今共俘敵四千餘人獲砲二十九尊西比利亞攻勢今仍順利進行惟北方之過激軍仍在土波爾斯克東面前進 
[和會之布約談]  
十七日巴黎電高等議會已採納對布媾和草約該约將於十九日晨間在法國外交部交與布代表 
十八日巴黎電對布和約規定布國南界線應沿羅杜泊山劃定並規定以通愛琴海之經濟出路給予布國至於以杜白魯加之一部分割與布國之議業已作罷 
[叙利亞之英法問題]  
十七日巴黎電巴黎時報稱喬治氏與克勒滿沙氏商定英軍定期十一月一日退出叙利亞與巴力斯坦間臨時界線北面土地其界線將由和會勘定之 
摩塞爾區顯未列入英人將止負責任之地段英軍之撤退並非讓由法軍占據大馬斯克·哈瑪·化姆斯或 
亞里波諸地蓋按一九一六年條約此數地已作爲阿剌伯國或阿剌伯聯邦也該報又稱該地阿剌伯之權力將來須諮詢於法國又錫利希亞（小亞酒亞東南之一省）之英兵亦將由法兵代之 
十八日巴黎電喬治與克勒滿沙談話後法報對於叙利亞問題之論調大爲緩和謂此項解决殊合一九一六年之英法密約又稱一九一五年之英阿（阿剌伯）條約與目下之解决毫無牴觸之處 
[威爾遜之演説]  
十七日舊金山電威爾遜總統演説數次述及山東問題謂日本所得者非中國之權利乃德國之權利日本且嘗莊重聲明不侵犯中國之主權彼於和會中曾提出問題曰此其爲其他政府以在中國所享之特别權利交還中國之起點乎各大國之代表皆答曰然威爾遜總統向某女子會議演説時問衆美國應否爲山東問題而開戰諸女子皆答稱不應威爾遜總統於是乃曰今無其他方法可即歸還山東 
十八日舊金山電威爾遜總統在華盛頓與工黨開大會討論資本家與勞動家密切聯絡之計畫威爾遜總統已派定數員與工黨接洽一切 
[各國之和局雜聞]  
十八日柏林電伏細志報得悉德國外交委員會决議接受高待議會關於德國憲法第六十一條之要求 
十八日倫敦電克羅爵士之任爲高等議會英國全權代表衆視此爲和會改爲外交委員會議之先聲各政府領袖將不時參與之 
十七日巴黎電前總理維維亞尼氏今日在衆院向反對和約者演説極言拒絶批准和約之害其言論甚爲動聽衆院一致採納以維氏演説張布全國之動議案預料克勒滿沙氏將於後日結朿和約之辯論 
[各國近事記]  
十九日倫敦電每日郵報柏林訪員稱據某德報消息羅政府已將國有之大油區租與美孚公司 
十七日柏林電佛蘭克費特報載稱近今宣布獨立之白根菲爾特政府已爲前政府所排逐 
十七日巴黎電法國於一九一五年中止建造之無畏式戰艦五艘海軍部不欲提議告成之蓋法國目下有大戰艦數艘可濟用也 
十七日倫敦電昨日匯兑又大落佛郎每枚值七便士馬克每枚值價不足兩便士金鎊在紐約每鎊值十七先令一便士 
國外要聞 
[美國人之投機事業熱]  
中美新聞社博士墩通信云近有著名經濟學家勞生氏著一文論美國自由公債劵之投機事云余一生宣講投機事業之弊害筆舌交瘁謂其無異賭博今日者全美之人咸沉溺於投機爲從來所未有凡商人礦師製造家新聞記者敎育家宗敎家上下院議員政治家科學家女歌者律師勞動者燈塔看守人法官幻術家醫生跳舞家成衣匠鐵匠屠夫優伶天文家建築家農夫蒔花者經濟學家男婦老幼種不論黄白黑人不論賢愚貧賤自太平洋至大西洋通國之人莫不大賭特賭前此之營證劵投機事尙有矯僞者或以投資自解或則專以證劵買賣爲事自政府發出二千萬元之自由公債入於證劵市場於是全美之人皆棄去其前此之飾説但求賭勝美民今日正在狂賭之中無可諱言其心目中惟思致富之捷徑不勞而坐獲今試證之全美之人幾無一不賭自歐戰以還紐约證劵交易每日自十萬全二百萬股其價值每日自一千萬元至二萬萬元今日以如斯鉅資投諸此中者其在戰前則投諸此途之數甚微在歐戰以前證劵交易所無事可爲至有乞助於人者今則專從事此種狂賭局面大變星期六他種股票市面均爲之停頓各家證劵經紀商門庭如市近三年來新富翁之作成較開國數百年來爲多其狂賭之理由如下當歐戰以前股票市面之成立一方面爲銀行家發起人與經紀商一方面爲少數投機者其投機也須投資若干備虧折之需以儉嗇巧點之美國人向不知由銀行提取存欵從事投機一途故投機一事祇限於諳其術之少數人此少數之人嗜賭之胃口旣饜足則仍彼銀行家發志人與經紀商自相交易但股票市之歷史雖升沈無定大抵投機者恒失敗而經紀商等恒獲勝利此其常例也 
國内要聞 
[美報論中國和局之障礙物]  
大陸報社論略云王揖唐之抵滬也適有王揖唐不如不來之正式宣言唐紹儀爲南方總代表其所發之議論當可以代表南方據云非至北京政府公布中日各種密約與中日財政關係時則南代表不能與王揖唐等開會議和是説是直無異謂和會不開耳以意度之北京政府必不依允此種要求而南方之提此要求或已逆料及以此表面言此種要求頗似一種政治運用有意使北京政府處於窘境以實際言北京終必有依允此項要求之一日中國人民所受縛束究逹何種程度究有何法以解除之此爲中國人民所不可不知者但北京今尙無俯從民意之氣象蓋北京果承認此要求則不啻甫經交綏遽自棄甲曳兵亦不啻自書罪狀布告國民且不啻自絶其唯一扶助也扶助之者當然祗有日本北京果竟公布密约與債額則將不能再乞助於日本豈非自縛其手自扼其喉以赴和會乎彼握北京政權者縱稍有愛國觀念但其希冀自固之天性亦未必許其俯就範圍也就事實論公布秘密合同之要求吾人必視爲正當舉動顧和平之障礙不僅爲秘密合同不過秘密合同之問題適被擇充試騐力量之具耳使唯一争點僅在密約問題則北方所謂南方堅持不讓殊無情理者或非全無根據但其實眞正爭點則爲北方軍閥毫無和平真意之態度今之時局爲軍閥威福自恣坐享利益之時局軍閥之不願和平固其宜也假令軍閥真願和平則南方祗須要求北京宣布議和所根據之大綱即可開議蓋軍閥旣願和平則當解除政權而最大之障礙乃隨之而去至是和局之大綱與施行細則大難協定矣事有必須注重者軍閥之推翻當爲媾和之前提不當爲媾和之後果凡和約之載有永遠剗除軍閥政權之條件者必非軍閥所能承認而和約之不載有永遠剗除軍閥政權之條件者則直無和平可言但軍閥如何可排去之乎無人能言之中國無成此事業之充分内力而外力又不成問題蓋巴黎和會旣不能以真正國際同盟成就列强之真團結又不能自相團結而銀行團亦完全失敗故外力之施用爲不可能事也中國惟有終成亞洲病夫而已瞻望前途恢復機會蓋亦鮮矣 
[北京通信（靜觀）]  
　　蔡校長到京後之北大狀况 
千呼萬喚之北大校長蔡氏前日竟一肩行李蕭然入都當未到之前數日都中學界猶紛紛推測謂蔡氏勢將去如黄鶴此時决不再來而敎部與學校方面亦未接到蔡氏先期報告啓行之電是以到京時各界多不知經過一二日報紙始行登載至蔡氏何以如斯之秘密則或别有一番苦心亦未可知也 
　　當蔡氏未到京之前十日蔣智由長北大之説喧傳一時但據敎育部員司對於學生代表之談話則謂絶無其事然國務院之函電明明由龔氏具名發寄雖未明言北大校長而細玩文意之所在已可推知再觀未具名之私人專電揭於滬報者則校長之説亦可證明總之政府對於蔡氏之挽留不過表面文章聊以敷衍學生蓋恐其再有風潮發生也蔡氏對於此層極感不快然爲信用一面計此時不能不一來而爲數千學生計此時更不能不一來也 
　　蔡氏未到之時各科補行畢業試騐已早完畢本科補行學年試騐及預科試騐原定九月十一日嗣又展期五日已於十五日一律舉行現在定於二十日行開學式二十五日各科一律上課目下蔡氏仍住東城原有之私庽尙未到校辦公蔣氏代理如故惟關於配置各科科目及擬訂敎授時間等事均由各系主任呈明蔡氏辦理二十日在法科大講堂行禮蔡氏一准蒞校聞届時將有一極長之演説發表 
　　北大選科軍位制釀醖已久自本學年起業已一律實行内中共分七系各系中分必習與公共兩科每門科學均定有單位入校者不必全習能逹一定單位以上即可畢業此則純取法美國大學制也此次招考時並未於簡章中揭明僅言本校現設哲學等十三門但以前文科法科理科等名目已無形銷去矣從前各門設有選科自本年起不收選科生因名目與本學制抵觸也但各系有空額時可以收旁觀生旁觀生學力如充足且學習已滿正科所習之單位亦可隨同考試給予畢業文憑則預科考試仍須補行各系均須設主任聞現正在籌議中不日即正式發表法科學長原爲王建祖但經此風潮之後王氏信用大失又兼學制改定僅任一系主任局面殊不及從前學長之闊大因此頗有退志現在關於法學一系之肯負責者有王右昌氏大約將來法系主任屬於此君矣民法敎員余棨門氏已辭職現改聘屠寳慈氏擔任屠氏亦該校舊敎員原任德日民法講席者也文科敎員黄季剛氏原有辭職之説近以蔣氏挽之於先蔡氏留之於後已允暫行留任矣敎員胡適之氏近亦已照常到校任事 
　　校内新設出版部於本校大門之左側專售本校所出版之各種書籍與從前僅設於内部者不同蓋此亦灌輸文明於社會之一種手段也學生方面所组織之雜誌如新潮如新生活現仍出版如故該出版部即有寄售之者國史館原附設於北京大學蔡氏兼領督辦下設總編纂及編纂等職近則改歸國務院直轄完全與大學脱離關係現已派涂鳳書爲總編纂矣 
　　大學從前所設之補習班原爲投考預科未及格之學生而設現已决計停辦另由胡適之蔣夢麟沈尹默諸人發起創設高等補習科蓋專爲有志投考大學及專門學校之學生而設畢業期間頗短其性質殆類於日本之清華學校現在報名入校者已紛紛不久即將開學並聞敎授地點仍暫借大學敎室 
　　杜威博士已由大學聘定擔任敎授兹爲推廣其學説起見於授課之餘復廣爲講演現在已議定日期自本月二十日起在大學法科大講堂講演政治哲學及社會哲學每星期六下午四時開講共十六次又在西城手帕胡同敎育部議場講演敎育哲學每星期日上午九時講演亦共定十六次均由胡適之任繙譯大學諸君如此亦可謂熱心敎育矣 
　　大學學費從前皆收京鈔近當開學之始頗有主張改收現洋者經會計科請示蔡校長蔡氏仍主張暫收京鈔現已通告各學生於十八十九二十三日繳費 
[政府目中之請願團]  
　　近日北京盛傳有大批請願代表來京活動此項消息其初發現於某派報紙大張其詞本别有用意今則政府當局亦深信不疑倉皇失措大有草木皆兵之象前日閣議旣提出討論昨聞東海又交諭段芝貴王懷慶吳炳湘等特别防止警察廳并以清華學校係屬四郊歸步軍統領衙門管轄現在請願團又行入京關於學校開會不能不先防範已有公函一件送至步軍統領衙門内稱按治安警察法學生不得干政倘清華學校有開會情事須先呈報該管區域派警到會監視又聞當局以迭據探報津滬請願團在天津青年會美以美會秘密開會有分隊進京之訊除在各車站秘密防範外並派員到津赴美國領事署請其設法勸解聞美領事答稱青年會及美以敎會均係敎會機關勸人嚮善青年學子正是求學時代如有其他舉動在敎會機關内聚謀中美邦交素篤當無不設法勸解之理但此外活動地點不能徧知如在敝國租借範圍之内自當設法勸解請放心勿慮云云 
　　據聯合通訊社北京消息政府前因魯督請求宣布戒嚴以致馬良有任意殺人之舉激起各界反對十六晚有各省代表二百餘人聯袂到京此軰代表以蘇浙占多數均爲各界聯合會中堅人物此番到京抱有絶大犧牲若政府再不受理請願撤退馬良解除魯省戒嚴則將有相當對待方法各代表來京時曾邀约他省代表一同出發全國取一致行動故一二日内尙有大批代表來會政府初聞此信命令火車不予運送昨來代表均係易服分隊上車聞十七日午東海特召警察吳總監入見對於處置代表團辦法有所指示 
[北方購買戰具之外訊]  
　　字林報十六日北京通訊云高級軍界之政策確有變遷關於日人借欵與讓與權之傳言乃暫稀少但海陸兩部所傳出之謡言則充塞於北京據謂意人經營種種貿易按三月間協約國約定輸入軍械與承借債欵兩事停止進行意國亦與其列是以北京外人對於所傳之消息皆不信之而使署方面尤斥其妄但借欵與售械之説出自可恃方面且遍傳於外故未可忽視之據傳言云某意人軍裝公司承售潛艇驅逐艦及小戰艦價值英金一千八百萬鎊該公司允爲海軍部墊借一百萬鎊以作此種交易之入手辦法又云意國運送艦前來裝運捷克兵者將以價值八百萬元之軍械運至中國内有四百萬元軍械係售與東三省者湖南購定二百萬元河南陜西亦合購百萬元此項軍械起初本向中央攬售並允借欵嗣後决定以分售各省較爲妥善又另一方面消息云攬售軍械之意人曾向政府接洽願供給機關槍不拘多寡並可冒充飛機器械安然繳貨云華人且將此事牽涉英人謂意人爲英人之經理其實此説絶無理由英使署已切實否認之近日北方頗缺軍械故有人竭力擬破壞軍械輸入之禁令此爲吾人於考察傳言時所當牢記者北京當道以爲散佈謡言即可引誘其他使署取銷禁令故用種種方法以傳佈意人擔任售械借欵之消息云 
[美飛行家演講航空戰術]  
　　昨日下午五時北京萬國新聞記者俱樂部請美國飛行家勃林氏蒞會演講戰時飛機之功用邊防督辦處陸海軍部及航空學校等均派員到會外國來賓有匯豐銀行經理煕禮爾及英美武官等由航空學校敎員宋建勳擔任繙譯開會後首由該會長汪立元君主席報告開會即請勃林君演説演説畢由副會長辛博森君代表會員致答謝詞時已六時餘主席宣告散會兹將勃林君演説大致披露如次諸君當知航空一事實爲近世科學上之一大發明此次大戰已足證明航空之効力非他種器械可以比擬飛機在戰時之用約有數種余當逐節説明如左其第一種即夜間重量投擲炸彈飛行機此類在中國已有即名ＨandyPoge者余知中政府曾定購之此類飛機極重可容數噸之炸彈戰時卽用以炸毁敵人陣壘城池及鐵路車站等是也所謂日間炸彈飛行機與夜間炸彈機少異夜間機其最當注意者卽須設法減空氣之阻礙而便放射然飛機中最可懼者卽爲一種速戰偵察機（Ｔasxfightingscoutnihcam余後當説明之此外有一 
大砲視察機即以無線電機配合能直接觸發砲缐總之此種飛機均載兩人一爲同機者一爲視察者視察者例居機之後段有一機關槍自衞而砲之火線卽以無線電機觸動此近世戰場所常用者以後余當解釋此種機械能用他種機械保護也其日間炸彈飛機較大速行機載一司機者及視察者能高飛越過敵人陣線其高度自一萬六千至一萬七千尺且常有偵察機自衛以防被攻此種保護機係用於當炸彈手擲彈之時也尙有一種偵察機Ｒeconsizermachine）用以防敵人從後攻撃爲飛行隊中不可缺者此式甚小只載司機一人兼任放機關砲每鐘可行自一百十英里至一百五十英里有者有兩機關砲裝入推進機（Ｐropeller）此推進機能於一分鐘旋轉一千二百次而此砲每分鐘可發五百彈此推進機當旋轉機關槍旣如此敏速其子彈轉過此機葉片時每三彈發出者即名一旋彈（Ｔracerqllet）此旋彈出時若在五十及七十五碼之遠可見其爲一藍色之火球並可見共逹到之處設此彈撃中敵機氣箱之時彼機必然發火但至今尙無法可以表明飛機在空中焚毁之狀耳在飛行時其最可懼者即爲被彈撃時成燒余對此亦有經練後當説明之也此外尙有各式飛機然均附屬於前式者現各强國政府均希望能成立一種最强飛行隊余旣爲一飛行者又爲中國之友余當説飛行隊與軍隊分立之故蓋飛行隊實非海陸軍隊此爲特别之一支若以此次大戰之實騐證之與軍隊有不即不離之勢但各隊均有其附屬品萬不可缺其一也若專購大式飛機而不注意各式偵察保護機械則大誤矣當一千 
 
 
 

Page 7

 
 
九百十一年時余晤一中國飛行家湯姆格恩君此君即爲世界改良飛行事務之大發行家之一由是可知謂中國不能在世界飛行隊中占特等地位者實無理由中國日後尙有無限之希望余爲中國利益起見特奉勸中國當自行管理飛行隊無論在軍事上或商務上切不可委諸外人也諸君旣訽及余在戰場之經練敢以數事直陳然以余本身之經練故不得不以余爲主體望勿加議論斯可矣戰時之飛行隊每隊共有十八飛機余亦其中一份子余等之職即欲飛過敵人陣線遇有德國式飛機即設法撃之一日清晨余等駕三機出發飛入敵線内約十五英里其高度爲一萬七千尺約合三英里余等之機乃單位偵察飛機式當時適見有德國雙位帶砲線視察飛機四隻在下飛行此事前段余已説明在前爲一司機者携有機關槍在後即爲視察者亦携有機關槍余等急行預備一切將近身之機拔出當時余所駕之機即在距敵七十五碼之處向之射擊而在機後之視察者開放機關槍大展其能然當時余下行之時忽失敵艇之所在於是又向右下行再翻上適位敵艇之下旋轉數週敵人即欲向地下行其時高度約在一萬四千與一萬五千尺之間余即緊隨而下將其擊毁此乃余第一次之功績當時余友又將一敵艇擊落余等即再追其餘兩艇適遇敵人保護隊於是不敢戀戰始向原路而歸蓋余等亦有大隊隨行在後也（未完） 
[英美法否認日本加入新銀團條件]  
　　北京路透電社消息云關於日本要求在新銀團内滿蒙除外之事英美法三國各有照會到日本其措詞彼此相同略言日前日本資本家謂日本因地理上及歷史上與滿蒙有一種特别關係且屢經英法美俄四國所承認則日本在滿蒙有特别利益而在滿蒙所享之特權及各種權利應置之於新銀團範圍之外云云但各國（指英美法）對於此種滿蒙除外之議皆認爲不能照辦且認爲此種問題異常重大非資本家所能决定日本政府日前未聲明採用資本家所主張故此時各國皆認爲須將現時所採之態度通知於日本政府再新銀團並無遏絶私人借欵與中國之心非特無遏絶私人借欵與中國之心尤希望中國實業各界加入新銀團俾不致於向隅且今加入新銀團者皆願意抛棄在中國之特别權利此種原則應適用於各國若日本拒絶此種原則實使新銀團之各國大生不快之感此次组織之新銀團實欲爲中國振興一種有益之事業因前此各國同心協力於戰争者可移之以造福於中國云云 
[經濟調查會不虞裁撤東海慰藉會員]  
　　日前外間傳説裁撤戰後經濟調查會該會委員郭則澐吳笈蓀黄序鵷林成武景耀月張益芳陳銘鑑張武常堉璋黄霄九高仲和易宗夔史澤咸蔣義明蕭承弼張弧等於昨日上午七時謁東海於後樂堂特問有無其事並希望將薪水按月早發談論約三十分鐘東海略謂歐戰終了世界各國均由武力競争一變而爲經濟競争我國旣爲國際之一若不注意於經濟狀况在國際幾無立足之點譬如近日金鎊大落銀價頓高皆受戰争之大影響英法各國咸有變動幣制本位之勢吾國毫無預備以借債爲財源一起一落將來必受莫大之虧損當歐戰初起時余曾謂歐戰非短時期間所能了結在戰期中吾國有應辦之事業亟應進行詎項城未及施行而逝幸合肥毅力主持加入參戰吾國地位得以無損而應議事業竟亦未及進行歐戰遂已結局今值世界各國經濟狀况大變吾國自當於此重要關頭高著眼孔且吾國地大物博原料極富若能調查各國整頓經濟之良法美意以謀發展社會之經濟必可富甲全球前日英使朱爾典與予談新舊銀行團事並云戰事初了歐洲各國均露窘狀貴國若能利用原料發展經濟敝國且欲向貴國借債雖是笑談却有至理諸君學識優長經騐宏富對於應辦各事均極熱心此種新式機關自富永久設置以隨政治潮流爲轉移近因政府財政困難應發薪津偶有遲延尙望諸君轉逹各委員共諒此意並積極調查以謀會務之發逹又諸君如有特别建議可隨時呈逹予當交政府議辦云 
[新衆院議預算之第一日]  
　　新衆院本届臨時會表面爲專議預算昨日（十八）第 
一日開會劉恩格主席至下午兩點二十分始足法定人數王玉樹提起臨時動議主張請代理國務總理兼財政總長出席質問關於發行八年公債五千萬元不交國會議决即以敎令公佈之理由李繼楨謂現在預算案正在二讀之中八年公債五千萬是否足用抑或無須發行尙未可知此時可先不必討論主席以變更議程付表决贊成者少數遂開議預算案公府經費第六七兩項均照議員提出之修正通過賀培桐謂預算案得逐條討論表决不能因無修正即不付討論主席謂此種討論方法前會亦曾研究大家認爲不當無妨公决按目討論表决郭涵謂預算之討論應先自目起目决定後然後論項項决定後然後論欵吳文瀚主張以審查報告爲本提出討論議員有修正案時先討論議員之修正案議員無修正時再以審查案提出表决審查案及議員之修正案均不能通過再以原案表决其無修正之條欵作爲總表决郭涵則堅執逐目討論不能簡略主席謂現在有兩種主張一種按預算案審查分册逐目表决一種主張即以審查案爲本議員有修正者先討論表决議員無修正者以審查案付表决審查案無修正者以原案作總表决現在即以此説付表决贊成者起立（起立者多數）接議公府經費第八 
項原案爲二萬九千餘元金燾提出修正改爲二萬四千餘元表决少數第九項照原案審查通過第十一項公府指揮處經費原案列十八萬餘元王玉樹提議減爲六萬餘元黄雲鵬請説明指揮處性質政府委員無人説明吳文瀚謂公府經費審查時非常困難催之再四始有委員出席答復亦不明了因五年預算列爲十五萬餘元增加爲十八萬據稱亦事實上之必要故遂仍之至於本員個人主張以爲應按五年預算數目主席以王之提案改爲六萬元付表决贊成者少數又以吳案減爲十五萬餘元付表决贊成者多數第十二項外交委員會第十三項財政委員會經費審查會主張删去主席以全删付表决多數第二欵國務院經費第一項原案列爲八十餘萬元符某提議照五年原案減爲五十餘萬元克希克圖主張暫不討論俟報告明了後再爲議决衆贊成第二三四項審查案無修正第五項印鑄局經費原列三十三萬餘元審查修正減爲二十五萬餘元審計院平政院均照審查案通過時已至四點宣告延會計昨日討論之結果公府中因裁減經費而機關摇動者㈠軍事處㈡外交委員會㈢財政委員會均照審查報告將經費完全删去 
[教部停止留德自費生津貼]  
　　敎育部前接外交部函稱准駐丹顏公使電留德自費生每月津貼二百馬克實不敷用仍須向外人商借擬請下月起月給五百馬克乞商敎育部核復函逹查照等語敎育部當以留德自費生月給津貼二百馬克一案本係戰時權宜之計現在戰事已竣交通均已復舊所有留德自費學生費用如有不繼自應由各該生家屬自行接濟公家未便再行過問業已咨復外部查照轉咨並恐留德各自費生家屬對於此項辦法未盡周知特於前日頒發布告聲明嗣後各生倘有在外負債累及使館等事應查照三年三月七日通告規定辦法由原籍長官責成各該生家屬清償國家决不代還云 
[京華短簡]  
　　據外交團方面傳説政府近又向銀行團磋商借欵希望先付墊欵二千四百萬元銀行團原係英日法俄四國俄國雖因内亂無力投資然在東方尙有代表照常加入美國亦有加入之消息據聞五國代表會有一種協議借欵額至多不得過兩千萬某國代表且主張南北平分計北方所得者不過在一千萬上下故當局未遽行承認聞此項借欵亦不過臨時墊付如有成議下月可交若干云 
　　昨日（十八）爲國務會議例會之期所討論之要案㈠奥約簽字情形議决交政府公報不日公布聞尙議及對敵復和問題㈡今年國慶日閲兵禮議决停止㈢唐在禮等請派駐各國陸軍委員經討論交財政部籌定經費後再行核議此外任命官吏案大理院庭長朱學曾决定准其實授山東烟臺警察廳勤務督察長以劉之申任用議畢散會 
　　外交委員會昨日曾有加班會議之召集列席人員共有七人據聞討論最要之件有四（一）繼續與駐京英國公使交涉西藏事件（二）寛城子中日軍事交涉究應以何法解决事件（三）對敵復和後應行入手籌備事件（四）俄人在新疆内境招兵應行質問俄公使事件散議後由汪伯棠委員入謁東海報告一切 
　　聞外蒙官府近有照會致陳都護聲稱從前外蒙與我協訂條件對於蒙古區域内路權永爲蒙官府所有一節正以表示俄國於蒙境路權不得議商干涉之意近日傳聞沃木斯克政府有向某國請求接濟因以蒙古路權爲交換條件之説官府决不承認已通告俄領轉電沃政府聲明云云 
　　捷克新共和國已經各國承認近日要求與我國遣使通商由巴黎代表與我國專使直接洽商雙方交換公使領事惟關於關税及領事裁判權要求照最惠國待遇我國未能照允已由陸氏逕行拒駁 
　　交通部近以整頓路政决定先開聯運會議所有近日接到各路提出議題彚彚分交各委員先行研究以便届期提出討論聞會期决定於十月間預計各路委員约有二百餘人左右 
[奉天城内之炸彈案]  
　　十五日午後六鐘許奉天城内西華門外軍署胡同口天成旅館（爲一陜西某甲與一遼陽姘婦所開營業頗發逹）突然有炸彈爆發當經軍警圍住路上斷絶行人移時軍警將該旅館内住客一律绑赴憲兵營越時漸能通行詢之始知該旅館二號房内於隂曆前七月二十九日來住客二人報名田聰敏年二十四歲通化縣人到棧後時常外出聲稱謀事棧中人無注意之間推测彼之來意係圖謀行剌未果是日玩弄炸彈誤觸炸機以致爆發身死該屍頭東足西倒於地下身着青短衣面目焦黑左手炸去一拇指右手由掌間炸掉右足亦被炸斷滿屋壁上血肉四濺厥狀至慘行李及陳設門窗玻璃均被炸碎聞其同來者之一人住於鄰室是日外出得免於險迨軍警到棧由張作相參謀長率領當在田某之坑洞内翻出炸彈二十餘枚其裝製皆倣三砲台烟盒式軍警方面以藏有如許炸彈棧主定必知情同夥亦必不少故將棧中上下夥計老幼住客悉行捕去訊問棧内由軍警看守八時許見兵士數人自憲兵營擁一人至軍署而去聞係該棧之茶房有知情不舉之嫌故交軍法課訊問至昨十六日訊問被捕客人均無同謀者大約當可放出至被炸而死之田某有謂其爲朝鮮人揑報姓名者未審確否軍警兩界現仍四處密查其黨羽另一消息是日天成旅館第二號客房之被炸聲震如雷該棧南鄰警察分駐所警察聞警駭甚荷槍入院將大門緊閉不准出入立即電告該管巡官並警廳長六鐘半衞隊旅派兵一連在該棧門首院内加崗開放大門各所巡警即齊至棧内外防範甚嚴憲兵二十名由白營長帶入此時衞隊旅長警察廳長均行入院騐看該屋門窗俱行炸碎該客之左腿右胳膊及面部均被炸壞狀如肉絲巡官卽將店主齊魯齋帶至分所訊問情由聲言被害之客爲田中忍名聰敏係通化縣人隂曆七月二十八日來省謀事來時共有二人其一今日飯後赴街不識何往云云其衞隊旅長張輔臣朱參謀曁警察廳長王連坡驗看完畢後即各帶旅兵巡警多名沿路保護由棧内步行赴使署面謁張使報告一切該棧旣發生炸彈所有旅客莫不驚惶異常該管巡官同軍署稽查憲兵赴棧内將各屋寓客一一盤詰有無認識受傷之人並是否知情並令各客是晚均不准出入待次日再行辦理（按是説與前一律綁赴憲兵營不同未知孰是）是晚軍警兩界復飭派稽查偵探將各棧店嚴行搜查并聞是晚先將該店主送交警廳堂訊明白至十二鐘時送至軍署軍法課堂訊又派軍警多名將受炸之屍體看守以待次日移至警廳詳騐張使當晚卽下戒嚴令嚴行防範 
[湘省金融之一打撃]  
　　益陽仁和錢號擱淺之影響 
湖南益陽仁和錢號爲新化巨商李宣倜所開該錢號資本充足營業已歷數十年津漢長寳各埠均有分莊業務極爲擴大出入年以千數百萬計其行駛漢口之毛板船計有三百餘艘漢口躉貨之棧名六安棧該棧附近房屋屬於該錢號者約數百楝因名其街曰六安其資財之富裕業務之擴張有如此者閏月中比因受金融枯竭之影響一時周轉不靈所出票幣不能應兑者有八十餘萬之多索兑者紛至沓來遂至擱淺聞此八十餘萬長沙一隅卽有三十萬以外湘省金融之枯竭現已逹於極端市面流通全恃數大商號之票幣一家擱淺其他各家即連帶受害即如仁和一家其票幣之流通長沙市面者雖祗三十餘萬然如此巨大商號發行之手形平時信用又早昭著在此商業凋零金融枯竭之際彼此均恃以流通故此三十餘萬之票幣幾可抵三百萬或猶不止此數之現金今此種票幣骤失效力其影響於長沙市面之大可想而知自仁和擱淺消息傳播後省城各商號多數大起恐慌於是折息愈高銀根愈緊從前拆息本已落至四分今則七分八分亦無人放欵矣近數日來省城錢業及其他各商家因仁和擱淺直接或間接所受之痛苦已經不小且聞益陽新昌綢布莊之主事人與仁和往來約及十數萬亦卽大受影響長沙商號與之往來者極多日來紛紛派人前往益陽向仁和交涉究竟仁和資本之雄厚盡人皆知益陽知事及商會昨尙有電來省證明該錢號財産殷實並未虧空此次擱淺不過因銀根緊迫一時周轉不靈所出票幣不久確可兑付云云一般商家亦甚相信第以银根旣緊彼此均慮周轉維艱且此次巨欵停兑目前所受痛苦已經難免若久延不兑則將來連帶倒閉者正恐不知凡幾也 
[旅粤護法人民發起請願團]  
　　對付時局之主張 
旅店廣州之護法各省人民對於時局之不和不戰甚不滿意現已决計聯合西南各省旅粤之士组織請願團以逹取銷和會實行備戰之計畫此種發起請願之人士以屬於護法各省者爲限大約在粤垣軍政各機關任職者爲多某某軍事代表聞亦參與其間國會議員亦有與聞其事者據聞此次請願進行之方法惟在聯合多人署名簽字以文電向各方提議並不設何種固定機關亦不爲何種示威運動其目前所議㈠請願國會以約法上人民本有請願於國會之權歷次上海和會每届破裂時國會議員卽嘗有主張咨請軍府對於北庭下令討伐之事惟軍府中人每視爲一部分人急激之主動常不注意此次請願以國民之公意出之所以示援助國會之意也㈡上書軍府請願實行備戰一以堅軍府之心一以壯軍人之氣嚴厲督促不逹目的不止㈢通電護法各省軍長官曁各自治機關使官民一體合力主張軍府雖欲不贊成亦不可得至其對於時局之主張第一步則撤回和議總分代表第二步則宣佈北庭之罪狀隨即取消和會第三步則组織正式政府確立西南護法之基礎對於北庭不令討伐此種講願現正在聯合進行中不日即將發現 
[杭州快信]  
　　盧督此次赴滬與王總代有所接洽現得消息盧須俟和會决定開議與否始行返浙 
　　二師師長張載陽前日由皖返杭聞日内因另有要公仍須赴滬與盧督商榷甯台鎭守使何豐林亦於昨日辭行回防 
　　前嘉興知事張昌慶缷任多日因多數受害人民羣欲與之爲難特於昨日商請水警第二區俞署長深夜乘兵艦護送出境現已抵省 
　　修復岳陵案現已實行動工未遷各户槪以本月終爲限一律移去違則嚴重處罰 
　　各縣統捐局日將有大批更動聞運動頗多 
　　第一區菸酒公賣分局長蕭增浩日前因事赴寗在下關與人衝突傷及左目現聞業已盲瞎恐難醫愈 
　　塘栖大綸絲廠向於臨平小林等鎭特設分廠業已裁撤現該廠爲廢止繭行條例問題仍擬恢復原狀明春實行 
[南京快信]  
　　王揖唐到寗會與李督商榷直皖系提携方法李以已居調人地位與黨派不相關連無論何方面祇要有可爲力之處無不竭力贊助所謂調和直皖結果僅如是王揖唐在寗語人能和則和不和即破裂何用躊躇徘徊故拒王之聲雖高而王仍毅然赴滬 
　　北代表徐佛蘇昨過寗北上 
　　院電李督派妥員赴滬阻南代表離滬 
　　何恩溥尙留京李督昨又去電促其返甯王廷楨今日可抵浦日内即赴滬照料和會 
　　惲寳惠奉溤河間派爲駐滬代表今午可抵甯 
　　省警廳長王桂林現對北上請願團决嚴切取締已商憲兵楊司令協同辦理 
　　寗商會地方公會電請取消八年公債購飛潛艇 
　　奉賢知事孟慶悌迭被控告派范某前往查辦 
海州鎭守使白寳山電省報告公興泰行充公米案省署昨復電云支電悉按之约章本省米糧此口運至彼口如在未經開禁期内即屬違禁公興泰私運米石旣違禁令自應照章没收貴使據理駁復佩慰無已該商號再無理要求請再照約駁飭可也 
　　財廳委往各縣秋勘委員高郵寳應興化泰縣東台沈啓煕江浦六合江都儀徴方明遠漣水泗陽宿遷睢寗邳縣紀藴玉海屬楊治善豐沛蕭碭銅曹杰 
　　官産處長孫啓椿昨赴江北查勘官地 
　　敎部派僉事周徴萼來謁胡廳長接洽整頓學風事 
　　荷花池税所長李偉江寗認捐局長錢宸訓均奉烟酒公賣局長文龢委兼辦烟酒捐事務 
地方通信 
[松江]  
童子軍消息彚紀縣立六高等小學除莘鎭之第六高等外均辦有童子軍一隊至三隊自童子軍聯合會成立後即照學校次序編爲五團並定本年雙十節舉行宣誓禮式兹聞第六高等馬校長亦已决心添練童子軍若干人已函知聯合會編列爲第六團惟雙十節前初級課程不及修了不能參預宣誓第三高等之第三團童子軍亦因半係三年級生组織而成均於本年署前畢業出校缺額過多急需添募業亦將不能參加宣誓原因函報聯合會其餘一二四五各高等所辦之童子軍初級課程均已授完現已次第舉行初級畢業試騐第一高小之第一團童子軍除照例考試畢業外並於日昨舉行紐結比賽結果獅隊得二十一分豹隊十三分虎隊十分又東吳第四高等小學所辦之童子軍現亦將辦理情形造具報告請求聯合承認入會已經該會編爲第七團並爲之轉報省聯合會一併給予徽章云 
人力車風潮已平西車站人力車停車地點舊在小木橋北前日有許紹昌綽號爛鼻頭其人向鹽公堂承認小木橋迤北空地蓋造屋宇组織人力車公司除自已車輛停於橋北前列外餘車均需繳納私捐由許出具夏協記護照方許在橋北兜攬生意以致激成罷工風潮兹聞此事發生後有省議員盛元音朱世瑾及地方公民多人先後函請第二區及城内警察總所取締許姓公司維持車夫生計藉平衆怒故馬巡官辦理此事極爲和平業已勸令各車夫照常營業並許一律停車橋北以示公允昨聞旅滬同鄉會亦有公函致那鶴年警佐爲車夫仗義執言已經那警佐轉令馬巡官查照矣 
[蘇州]  
拖船查獲烟膏前日上午某小輪船由滬開駛來蘇抵聞門南濠碼頭時經檢查員在通源拖船上查獲私運大宗匣烟據聞有二千數百匣之多即將該船户王三拘獲連同人證併解警廳轉送縣署當經藍承審員傳案訊問據王三供稱在通源公司船上爲夥此項違禁物品由檢查員在南濠北水弄口查獲其私運之人已經脱逃該檢查員來船指稱代客私帶是日計有趁客八十餘人早經登岸分散不知何人所帶問官得供後以其供詞狡展非澈底根究不足以成信讞遂命先行收押俟調查詳確再行復訊 
美孚油池遷徙美孚煤油公司前清宣統年間租賃葑門外覔渡橋某姓基地建築儲油池棧目下原訂十年租期已滿經該公司聲明退租並另覔百脚橋矌地一方將該油池移徙改策一面具呈交涉公署蘇常道尹公署要求令飭某姓嗣後如再出租與人建築儲存洋油池棧須先知照該公司以防營業上有損失關係 
[鎭江]  
江北晚稻歉收江北淮隂阜寗鹽城寳應一帶自夏徂秋未獲透雨且各縣晚稻又遭蝗災損失甚鉅現當收割之際秋成祗有四五分農民苦之聞各處疫勢以近日天氣轉凉已漸輕減惟鹽阜兩邑刻仍盛行死亡不少以苦力之人爲多云 
改委中學校長鎭城省立第六中學學生因事反對該校周七梧校長後周即赴省辭職刻已准辭另委蔣乃曾充任該中學校長聞蔣君不日東裝來鎭即行就職 
[南京]  
淮隂人爲隊長表功江北淮隂縣地方保衞團團總潘鳳臺等四十餘人公呈軍民兩署以該縣警備隊長王振鵬自本年五月十二日就職即於五月二十八日在鎭江拿獲要犯李文弼已經槍斃並報獲鋼槍兩枝六月六日又拿獲李文弼供犯董萬選一名六月二十日緝獲劉環周殿樓二名已經槍斃並得鋼槍兩枝復在匪巢脚斃匪黨四名七月二十八日奉縣令密拿巨匪崔維新一名八月十一日緝獲匪徒石良银一名八月十二日緝獲丁小狗一名八月十八日緝獲朱慶仁一名八月二十四日奉馬鎭守使令馳往漣水金家圩會剿是役匪黨甚衆互相攻撃所部警備隊士張兆鳳陳名生二名當受重傷該隊長目撃匪勢兇燄奮不顧身率隊猛進將匪巢攻破擒獲著名懸賞久緝未護之渠魁金四水嘴一名曁何小秃子王鳳奎並燒死葛慶延等三名當因匪衆路遠恐有疏虞請陸軍混成旅陳營長帮同解浦已奉電令正法其他未獲之匪莫不聞風寒膽匪勢因之稍戢近數日又獲巨匪劉才禮劉三麻子倪儒美董效周江同茂周小貴子顏守兆等渠魁並獲黨羽無數爲此據實呈報督軍省長給予奬勵以慰勤勞而資激勸聞李督齊省長已電淮揚馬鎭守使王道尹實查該隊長是否如此出力以憑核辦 
[杭州]  
省議會開會之籌備浙江省議會民國八年常會業奉省令召集於十月二十五日開會所有審議長曁庶政財政法律建議各股審查員已届更選之期現由辦事處製備單選互選各票預備開會時選舉之用又由庶務科設備簽到簿以便各議員隨時報到聞該會正副議長准於下月初到省而陳蘭薰則因隨王揖唐南下現正勾留寗滬之間云 
[寗波]  
工業研究會之進行工業研究會自成立後一切進行事宜已由正副會長召集各部職員籌商辦法現擬一面調查本埠各工廠製造情形先行編輯報告分發會員以資共同研究一面籌設工人補習夜學校一所以開通工界智識定額四十名不收學費書籍筆墨亦由該會分給各科敎員除會員分任外另聘學界知名之士擔任義務均由會員王思成接洽就緒聞公民常識一科由寗波工廠理事黎叔君敎授英文一科由工業學校敎員竺廷琅君敎授理化一科由工業學校敎員戚才敏君敎授國文一科由左與寛君敎授珠算一科由會員第四中學敎員林書青君敎授機器説明一科由北京大學工業士工業學校主任敎員王思成君敎授該校開學日期即在隂歷八月初六晚間 
[武昌]  
清理漢冶萍鄂産之繼起者前歲鄂人發起清理漢冶萍公司鄂産鄂欵問題京省代表相持年餘始由王督軍出作調人囑令官礦總辦金峙生氏居中斡旋略有頭緒由漢冶萍承認以現欵四百萬股票三百萬償還鄂人甫將訂約交欵忽爲一般紳商出而反對事遂中止刻已延擱十閲月若輩不聞不問並無救濟方法刻旅京學員胡撫仁等聯名發起在京開會擬再出爲接續交涉昨已印佈傳知分送鄂中各法團此次乃新進派人物發起拒却老大派以免障礙也 
[安慶]  
水警派收船捐被控徽州街口鎭商務繁盛水陸交通爲由徽入杭之要道來往帆檣林立港汊紛歧前經添設水警以資巡緝公舉歙紳許其仁爲該鎭警佐詎開辦以來餉項無着許因派收船捐以爲挹注乃貨商反對甚力當即電稟省署以該警佐勒收船捐船泊被扣百貨擱淺長此不停勢必激成意外風潮省公署得電當即令行警務處飭令屯溪警署翟署長親往調查是否許警佐辦理不善抑係少數商人有意阻撓昨聞翟署長呈復到省以此項船捐手續旣煩收欵復绌業已令其停止以順商情矣 
雜評一 
[率衆拜壽（默）]  
　　張敬堯前日預備做壽時一面又預備戒嚴吾人初不之解而今始恍然於其有率衆拜壽者來也（張電告吳佩孚將率衆拜壽見昨電）夫壽可喜事也乃一則戒嚴做壽一則率衆拜壽豈非極可怪異之事乎 
　　雖然今之王揖唐議和亦猶張敬堯之做壽類也王氏欣然南下戒備旣極周密又大張聲勢自謂確有和平之把握乃甫至上海而西南各派即有撤回代表預備續戰之議不以玉帛迎而以千戈應則王之議和得勿如張做壽之索然興盡而作罷耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各方面對王揖唐態度]  
　　聯合通信社云自王揖唐抵滬後昨日南京路之西段及新閘路等處商店門前玻窗竪柱粘有一通告上面横書國民公告或商民通告下書賣國代表恥與相見亦有只書賣國代表羞見其面而無國民公告字様者未審王揖唐見之作何感想也又云昨有詢問熟悉商團内容者叩以該公團對於此次和議之意見某君曰就余所知各公團莫不疾首痛心安福之賣國對於和議之意見則從前各團體大會曾經通過唐總人表最後提出之八條商團認爲保全國家非斯莫屬如八條不能一一實行則空無所有之僞和議非吾商人之所願聞云 
　　中華一進會昨通電各省並遍發傳單云各省商會敎育會學生聯合會轉各報館各團體公鑒軍閥派之羽翼安福系之首領假和議之北總代表王揖唐居然到滬幸而開議議而竟成統一南北亦無非執行亡國條件耳自王氏總代發表之後倪嗣冲進京徐樹錚赴奉頒八年公債以實軍需購潛艇飛機以充武器大有躍躍南犯之勢乃王氏猶以誠意二字宣告中外口是心非不外欲俟南方切實拒絶之後以破壞和議之罪名加諸南方而已故和議不幸而開盼我國人一致反對幸而不開亦須速揭其隂謀起而共圖根本之解决以救危亡無任禱切上海中華一進會叩號 
[王揖唐抵滬紀（二）]  
　　北方議和總代表王揖唐前日清晨抵滬後由盧護軍使延入欵待旋由盧使派令軍署參謀長馬懋勳同乘汽車偕往哈同花園即以該園爲行轅所有同來之各隨員分寓於東亞東方等各大旅社昨日本埠官場均往謁見聞王氏此來無論開議與否均照其預定步調辦理日内尙須拜謁在滬中外各官商及各國領事以表示其來滬就議云 
　　平和通信社云王揖唐已於今晨遷入哈同花園其夫人住東院姨太太住中院王則徘徊於東中院之間大約此間樂不思京矣記者（平和社）今午散步其門首見僕役甚多遥望花陰深處有兩三印捕荷槍鵠立其所乘之汽車爲某號硃紅色云據有人晤見王揖唐之親信云王此番來滬之速因李督迭催其速赴滬謂到滬後再設法疏通其意似不欲作東道主王抵滬兩日見各方空氣壓迫神色懊喪見客談話每每神經錯亂語無倫次各北代表今日在德國總會開會王揖唐亦列席先本擬由北方代表致正式公文於南代表請定期開議繼認爲此項辦法不妥謂拒絶代表係兩方政府間之問題不應由兩方代表直接商洽討論結果决定先電北政府報告被南方拒絶情形由北政府與軍府交涉後再定辦法云 
　　聯合通信云王揖唐於十八日來滬至今仍住龍華護軍使署外間所傳王遷居東亞旅館及哈同花園之説殊非事實王氏初到時興致勃勃大有趾高氣揚之槪及聞各界反對甚力而南代表抱定視若無暏之態度昨日即已表見垂頭喪氣之神情蓋王氏此番急急來滬乃係二三急於見好之政客所慫恿王氏亦自恃運動有方相手方决不至予以難堪詎知疏通并無效果而各界反對之聲竟咄咄逼人使之轉身不得宜其豪氣一落千丈也又據外間傳言昨（二十）王氏有信致唐總代表約會等語兹經切實調查確無其事 
[松黑航權交涉之經過]  
　　松黑兩江航權前被俄國操縱我國航業深感不便前經黑龍江鮑督軍乘機收回籌設江防咨請海軍部派艦前往駐防以資保護航業曾由海部令飭海軍總司令派撥利綏利捷利通利川江亨靖安等六艦於上月間出發開往因有人唆令沃克斯政府出而抗阻致各崴林副領事外交委員劉鏡人等一再交涉始得放行前進現各軍艦已抵松花江又遭該處俄官所阻不能進口分别駐防經新任黑督孫烈臣向沃克斯政府交涉並援引愛琿協商條約松黑兩江爲中俄共同航路我國當然有派艦保護航業之權電請中央政府逕向俄國駐京公使嚴重交涉據约力争海軍司令公署昨日亦接到海軍代將林建章之報告並江防司令王崇文來電報知交涉經過情形並聞政府擬將此項交涉移交歐洲和會請協約各國評議解决因此項交涉内有第三者從中阻梗辦理交涉頗爲困難故能否逹到圓美結果須視外交家手腕如何方可覘其能力云 
[政府注意商學界行動]  
　　浙江督軍兼松滬護軍使盧子嘉昨奉中央要電飭即速辦三事（甲）速與軍警各界要人會議保全和局開幕之治安（乙）詳與敎商各界籌議忽使各校學生動輒集合以作要求舉動（丙）凡各法團祇宜發展地方利益不可對於法外事稍有干涉又滬海道尹公署近奉南京軍民兩長指令頃准内務部電查各縣所组各界聯合會及基地聯合會之所在處所及主腦限五日内查明電復等因合亟令仰該道尹查明確鑿詳細具復云 
[交易所凖予開辦之公文]  
　　上海證劵物品交易所頃奉上海縣知事公署訓令云案查上海交易所合辦分辦一案本署前奉滬海道尹飭查業將調查情形呈復核轉在案兹奉道尹公署第三九五號訓令開案奉省長公署第二三六八號訓令内開案准農商部咨開准咨稱案據實業廳廳長張軼歐上海總商會會長朱葆三滬海道尹王賡廷會呈稱虞和德等擬辦上海證劵物品交易所一案各商帮爭執合辦分辦雖理由各執然就實際上論則合辦資本勢力較爲雄厚况主持分辦者僅金業股票兩業取决於多數亦以合辦爲宜更以該所组織經年股本集有成數成立自易爲目前之解决莫如先令主張合辦者尅日成立倘能辦有成效異議自息於商業利權上亦可挽回所有查明此案情形具文呈請鑒核等情據此除指令候轉咨核辦外咨請查照辦理等因前來查此案旣據查明上海證劵物品交易所除金業股票兩業外多數均以合辦爲宜自應准予先行開辦除令行上海總商會轉如遵照外相應咨請查照等因准此除令行外合行令仰該道尹轉行遵照此令等因奉此合行令仰該縣即便轉行遵照此令等因奉此合行令仰該所即便知照此令 
[旅滬粤人晚餐會]  
　　廣東善後協會主席董事徐固卿及新回滬之粤代表吳鐵城於前晚（十九日）七時假座大東旅社宴請旅滬同鄉到者有楊小川廖仲愷易次乾黄少巖江少峯王佐廷郭樂簡照南郭標黄式如胡子晋簡玉階李才藍護臣林載伯蕭晃麟歐鏡堂夏重民諸君等七十餘人濟濟一堂觥籌交錯極一時之盛會席間先由徐君述明招待餐會之意後請吳代表分别報告省長問題經過之情形及電車案之顛末以資研究進行方法吳代表報告極其詳細今略紀如下吳曰諸君吾粤人數年以來棲息於武人政治之下惟向來忠於國事以大局爲前提粤省爲西南各省護法衛國之策源地關係至大前此并非不敢言實因粤人一舉足即有左右時局之重故不忍言其中苦衷想爲天下人所公諒也前當南北議和進行之中適值翟汪去職省長問題洶洶未已吾人於是伸訴其數年以來之隠痛冀以德望俱崇之粤人如伍老博士者出任省長予粤人稍謀自治之機能此不過忍辱負重委曲圖成之補救信可謂温和的政治上之運動而又不爲粤中當局所諒且蔑視粤人公意硬誣爲過激派所煽惑兄弟隨同唐許孔三君回粤陳述滬上同鄉之意見原期協同解决此虚懸未决之問題稍安粤局乃當局執迷不悟甘與粤人爲敵自促其亡始終置粤人公意而不顧所以不得要領而回有負委托惟吾粤因此省長問題已直接問接有所犧牲雖一時不得结果他日必有最後之解决如吾粤人能各個人發揮其能力及智慧必能戰勝此刧運雖不願以武力與之對抗而以吾粤人之智慧足以剗此政府而有餘幸勿因此氣餒至於電車一案關係中國主權及粤人自身利害匪淺亟須特别注意兄弟愚見以爲電車是一種獨占事業不應爲少數人所壟斷且不應在香港註册其中利害已散見各報無唐再贅惟今補救辦法袛有一致反對一方面勒令該當事者取消前約改定章程不准在外國政府註册以保主權一方面企圖電車事業實行市造市辦以符交通機關屬於公共之原則云云語畢後互相討論省長電車兩問題具體辦法不日通電粤中繼續進行云 
[回敎徒商懲馬良書]  
　　回敎徒逹鍾秀氏昨致上海回敎俱進會書云日前讀尊處致馬良一緘不禁感嘅交集因此不能不以言述之左右馬良甘爲段氏鷹犬在魯肆威恣意殺戮無辜三人而此三人又爲我敎懦民如被所殺並非回敎卽已大背敎中戒殺之條馬旣悍然不顧蹂躪敎典凡在同敎當伸大義一致聲討况馬所殺且係敎民因欲博其富貴不惜自殘敎親兇頑暴戾罪如邱積我儕在敎論敎當以敎法治之以去我敎害羣之馬亦卽爲我回敎去一汚點也不然馬良殺我敎友藉作升官之階試問回敎有此敎兇不將騰笑中外抑亦敎史之上留此腥穢萬世不能澌滅寜非回敎寄恥共時各界皆伸正論共致憤慨而與敎務最相關切之各埠回敎俱進會反各寂寂無聲噤若寒蟬真可太息者也此事歷時已久滬會始有一椷致馬而椷中空空洞洞詞多虚泛憑此而思馬良懺悔是無異勸强盗以行善安能濟事鄙意以爲獨夫摧殘敎典殺戮敎友墜落敎譽凡我敎民卽應屏諸敎外不以回敎相視更進一步則彼物化之時相戒阿訇（猶耶敎之牧師）不以敎規爲治亡人之禮（按敎中人死必須阿訇代治禮節否則死者與其家屬精神痛革慘逾五毒）令馬幽靈不能安於重泉縷恨白骨終古不已此乃在敎治敎良法以懲敎兇並戒將來如若此而不行則我仁義慈憫回敎勢將並此奄有暮氣敎風而不存矣果以此法治之或者馬良有所驚悸幡然憬悟因歛其惡卒爲忠良其時仍可視爲敎民予以自新之路果爾回敎固幸國家之福亦豈淺哉區區苦衷如荷採擇速即通電各埠徴求同意多數贊成即可施行以寒奸膽並保敎粹云云 
[全國和平聯合會聲明通電]  
　　北京國務院廣州軍政府各報館并轉各省區商會敎育省議會省農會華僑公會全國商會聯合會各族公會公鑒頃閲天津益世報上海申報載全國和平聯合會受安福俱樂部金錢運動先領一萬元尙有四萬元須待歡迎王揖唐之通電拍發後始能到手云云又本會接到旅京同人來信亦正式質問此事其中最可駭異者爲同時有彭解等三十八人用本會各法團代表名義發出一電致報紙譏責有詞同人等亦無以自解查本會係各省法團所组織爲純粹代表民意機關一言一動自以民意爲從違彭解等該通電旣冒列本會全體人數乃同人毫無聞見不知從何發出若爲彭解等個人主張則不應假借法團代表名義淆惑國人觀聽况該通電列名彭解周九齡梁純仁張繼宗錢守範向長鍊王乃康寇應祥謝石欽等九人中張君繼宗寇君應祥業經聲明并未與聞是該電揑造顯已確鑿有據似此假借名義淆亂是非决非民意代表所應爲尤於本會名譽有關總之本會同人等旣受各法團委託當爲國家謀永久和平故愛重和平尤愛重民意民意所是從而予之民意所非從而拒之旣不爲黨派所操縱尤不爲威利所刦持此後仍當本正義之主張作民意之表示生死禍福厥志不渝除尅日召集會議查究此事及該通電原委外先此通電聲明幸國人共鑒之旅滬全國和平聯合會各省法團代表李傑彭兆璜潘其俊馬鄰翼陳曾亮孫繩武張崇基張繼宗蔡石可黄恩隆包庸葉之喬王者塾田雨亭張汶泉湯松穆得棣黄鎭槃馬乙棠章鴻卿冀康年寇應祥等同叩號 
[關於閘北王權之縣批]  
　　閘北公民俞國楨等曾以地方重要萬難擴充租界請毅力拒絶以保國土等語呈請縣公署轉呈昨奉沈知事批示云來呈閲悉該公民所慮固爲保全地方主權起見惟查核來呈一則曰報紙喧傳再則曰想吾閘北必在擴充範圍之内係屬揣測之詞何能據以呈轉如果將來此事實行發見確有證據可憑再行呈候轉呈交涉署及各層憲核辦可也仰即知照云云 
[私運米糧出口消息]  
　　本埠米糧私販出口被警查扣者甚多現聞長江安徽蕪湖鎮江等處到有大批秈米計共二萬餘石俱由該業中最有勢力者於採運到滬後即將轉口販往天津大連等埠以冀獲利當此新米出貨之際經此混運出口民食將大受影響幸海關對於私運米石查察甚嚴或足稍塞其去路云 
　　自新閘某米行在蘇錫常熟崑新等處搜羅糙粳新粳等米裝運出口致白破新粳米價飛漲九元四角已誌本報昨日又有南市某公司某米行亦購辦新杜糙尖三艘碾白打包出口故新杜尖價又漲至六元七八角目下四鄉早稻正在收穫尙未一律上市晚稻收刈猶須遲至中秋後方可登場而白破與新礱糙存貨已屬不多若竟混稱軍米裝運出洋連連不絶恐與滬上民食大有關係云 
[南京路商界聯合會成立紀]  
　　南京路商界聯合會於昨日午後三時假四川路青年會開成立大會該路各商店到會代表計一百八十三人此外别路商界聯合會之來賓計二十七人公舉陳惠農爲臨時主席朱賡石爲速記報告開會宗旨略謂上海爲全國商業之中心點亦即新文明策源之地上海之南京路則爲上海商業之中心點各省對於上海商界之舉動均極注意而上海商界對於南京路之舉動亦極注意故本會成立影響於本埠外埠者甚大諸君幾費熱心本會始告成立尙望到會諸君加以指導不勝榮幸云云次由上海學生聯合會代表范君肇基演説大致謂學生自五四運動後全仗商界出爲後盾始有今日值此國家多難之秋尚望商界諸君努力前進以逹救國裕商之目的今日躬逢其盛敬祝貴會萬歲次余天遂演説學生愛國尙非難事商界向抱在商言商主義對於國事素不過問前在卡爾登開各界聯合會議商界到者十分踴躍嗣後對於懲辦國賊堅持罷市足見商界覺悟知國家存亡人人有責且尤足表示堅决之志但今日之國勢無論内政外交較前尤爲危急貴會適於此時成立其責任之重眞有不可思議者鄙人將拭目以觀貴會成績也浙江路代表朱一笙則以南京路各名勝各要塞及歷史上之經過爲比喻南京路之重要相勉勗愛而近路代表張慕曾則諄諄以犧牲精神勉力求進步並言王揖唐居然來申吾商界甚恥與之相見應請各路代表嚴重表示反對非將國權國土完全收回則吾人之責終有未盡全體鼓掌又次潘勵紳反復陳説國家之组合不在大而在精只要大家一致必有成效沈卓吾演説鄙人亦爲本路商人之一今承各來賓規勗有加甚爲感謝並請會衆最好爲店員設一公共娱樂場略備書報音樂檯球以挽嫖賭之惡習而對於店員知識之增進尤爲重要如設立免費公共商業補習學校等事而對於入會之店主亦宜注意增彼之利益並謂本路商店間有以某貨出售尙希堅持到底演説畢將章程逐條通過略有修正所有選舉票因時已晏不及檢記由在場會員公同封固定二十一日（今日）上午新鐘九時在靜守寺路二十二號某聯合會續行檢視遂散 
[又一飭放軍米之公文]  
　　近來騐放大批軍米絡繹不絶昨江海關監督公所姚文敷又奉齊省長令放軍米其原文云案准陸軍部咨開案查京兆警備隊總司令派員赴滬採辦軍米二萬包分作十批軍京經部核准填發護照咨行貴省飭知廳局逐批騐免放行一案於本年七月二十四日接貴省長第一三七八號咨復内開蘇省本年因雨水過多江南各屬紛紛報災滬上米價已漲至八元以上未便再任大宗米糧外運當於箇日電部將所有已發護照赴蘇購運之軍米暫行停運在案准咨前因應請查照箇電辦理等因當即轉行京兆警備總司令核辦去後兹准復稱本司令所購軍米爲數無多不過兩萬業已購齊誠恐過期延久遭生損失且目前需米正亟懇請轉咨查照放行等因查軍米本不在禁例本部前因蘇米價漲迭請重申米禁曾經擬定變通辦法將前經報 
部核准及業已發過護照赴蘇採購分行飭放有案之軍米仍由照章逐批陸續騐放於接准箇電後卽於支日咨復貴省長查照飭遵旋准元日電查前經由部核准及業經發過護照赴蘇採購之軍米究有若干經即查明各機關及該司令在蘇購米數目於馬日用快郵電復各在案現查前項軍米委係核准在先旣准該司令復稱將近購齊需用正急似應按照前定辦法准其分批運出以濟兵糧相應咨復即希查照轉飭廳局於報運時按批查騐免捐放行等因准此查此案前准陸軍部馬日代電即經電復照辦并分令廳關轉飭騐放各在案准咨前因除咨復并令財政廳外合再訓令該監督卽便遵照轉飭新關一體騐照放行此令等因姚監督奉令當即函致税務司查照隨時放行並將報運數目日期函復過署以便通報云云 
[一週間之金融調查]  
　　調查此一週間十五日至二十日國外（美國）等埠由花旗昌興兩公司輪船儎來外國各银行之金大條與金洋共七百餘萬元及銀大條六千數百條之多俄國批沙洋十萬元其餘均係中交等銀行於天津漢口蘇北杭州海門南通州崇明太倉曁南京一帶來往銀洋頗爲暢旺爲秋季第一次之盛况也今將逐日進出口細數録下（十五日）交通银行由蘇州來洋三萬元又裝赴天津去洋廿萬元又烟台去洋二萬元又南京去銀五萬兩中國銀行裝赴烟台去洋四萬元麥加利銀行裝赴漢口去銀二十萬兩本街花商裝赴南通去洋十萬元（十六日）中交兩銀行各裝南京去寳銀五萬兩客帮裝往大連去洋五萬元（十七日）中國銀行從南京來新幣五萬元又本街各莊洋十萬元各錢莊裝往天津去洋十萬元又裝長春去洋十萬元又裝廣東去洋五萬元交通裝南京去銀五萬兩中國銀行與本埠各銀行各裝南京去銀五萬兩廣帮大德昌裝香港去小洋二百二十七萬角合洋二十萬元（十八日）中交兩銀行各裝南京去銀五萬兩交通裝天津去洋十七萬元又客帮裝去洋十萬元又裝烟台去洋五萬元廣帮裝往粤省洋五萬元（十九日）花旗公司愛瓜多號進口儎來花旗銀行美金一百二十五萬元又嗬囒銀行一百二十五萬元又麥加利銀行六十二萬五千元又華比二十五萬元又中孚銀行十萬元又交通洋行十萬元又住友三十九箱（盎斯）核美金洋一百五十五萬元中交兩銀行各裝南京去銀五萬兩又鹽業銀行去銀五萬兩本街裝往寗波去洋五萬元（二十）日）道勝銀行亦由花旗公司運到大條銀一千八百十條又批水洋十萬元又匯豐銀行三千二百二十三條又昌興公司來銀大條四十四條又友華銀行銀大條六百六十八條又中孚銀行八十二條又連通銀行美金一百萬元又花旗銀行銀大條七十五條又華比銀行美金六萬元中國銀行從南京來洋七萬元又裝去銀十萬兩鹽業交通各裝南京去銀五萬兩 
　　此一星期問鎊價共長一辦士計六先令一辦士大條銀價共長二辦士二五計六十二辦士遠期六十一辦士二五但歐戰終了各國正在整頓商業上之新發展於是國外國内之銀價仍高昂面金價步步見小矣所以紐約滙水長至一百二十六元（美金） 
　　銀洋之價十八日下午驟漲至七錢四分缘有特殊用途裝赴北洋（天津烟台）加之本埠新棉花上市蘇錫新米亦將踴躍之故昨午已見回小收盤爲七錢三分七釐七五如無現洋裝運出口然街底存洋足敷滬地之用不致再行驟漲云 
　　銀拆自入秋以來各項商業正在發展之際常在二錢左右而今年外洋儎來大宗現金與金洋之後每遇各金號以銀易金之日必漲至六七錢惟昨日尙平上午開盤四錢五分下午收盤三錢九分蓋所到銀大條係籌備出口貨值之需華商方面尙有後步之故期貨標金因大條先令均長致十一月份價跌至一百八十八兩八錢十月份一百八十七兩 
　　現貨烚赤亦從二百零二三兩跌至一百九十六兩今後之漲跌全視現金銷場之多寡爲斷但南市方九霞東來升金號銀樓將次開幕故北市恒孚泰亨源等各銀樓之飾金價均已預先減小放價矣 
　　昨爲星期六調查中外各銀行所存銀洋與大條銀之確數録下麥加利存銀一百二十一萬洋六十五萬滙豐存銀二百二十四萬洋一百六十一萬大條銀三千二百七十四條道勝存銀二百十五萬洋八十萬大條銀一千八百十條通商存銀三十萬洋四十萬東方存銀一百三十二萬洋二十七萬花旗存銀七十萬洋四十二萬大條銀七十五萬華比存銀六十四萬洋十七萬嗬囒存銀十七萬洋六十八萬中國存銀一百十一萬洋一百八十六萬各莊存銀一百六十五萬洋二百二十五萬交通存銀三十六萬洋一百零九萬有利存銀三十五萬洋二十萬中法存銀一百萬洋四十九萬大條七十三條友華存銀七十五萬洋十五萬又大條六百六十八條菲律濱存銀十五萬洋四萬匯業存銀三十二萬洋十萬總計存銀一千四百四十二萬兩洋一千二百十八萬大條銀五千九百條銀較上届少存七十萬洋亦少存八十九萬大條銀則多存五千六百七十九條尙有華商金城鹽業聚興誠等銀行十餘家所存銀洋不在其内 
[彚紀乞賑函電]  
　　中國濟生會昨接溧陽七市鄉董馬敬培等公函云溧居廣建高句七十二峯之下游今年六七兩月霉雨爲災洪水暴發微特低窪田疇盡成澤國廬舍牲畜漂没無算即稍高之區被山水冲刷田禾損失受災之鉅誠爲數十年所僅見目下一片汪洋之處尙有數十萬畝之多吳江宜興等處現有災民十萬以外遍地皆是無衣無食觸目傷心人莫慘於待死德莫大於救人就地籌欵已屬羅掘俱窮因此不得不泣告仁人善士之前亟求援助夙仰貴會仁慈廣播畛域無分務祈俯念災情迫切或撥欵散放或派員賑濟俾無數災黎得慶更生則不獨身受者感德無涯同人等尤當馨香頂祝永永無旣也 
　　上海松滬護軍使盧永祥昨復中國濟生會函云接本月九日台函以皖省待賑派員前往調查災情並賑品免費乘車免照一節經已電知交通部在案兹准銑電復開真電敬悉查賑濟運輸向無免費之辦法且各路多係借欵興築減免車費因有合同之束縛本難破例辦理此次旣承台囑所有上海中國濟生會助賑麵粉由浦口運至蚌埠本部當特别通融一次下不爲例已飭津浦路局飭站俟報運時准予免費備運矣特復等困相應函復貴會查照辦理至放賑員乘車届時請向敝署具領半價票數張可也 
　　中國濟生會與蕪湖翟展成往來電濟生會諸大善士均鑒奉撥皖南振洋四千元乞交寗松泉君匯蕪支配本會樹之風聲他處可望接踵佇盼仁施並祈電復鳳翔叩馬育嬰堂翟展成君鑒奉電敬悉所有振洋四千元即日交太古輝寗松泉君滙上請察收以二千歸萬春圩工振餘二千歸皖南四縣酌量分撥仍候應復濟生會咸濟生會諸大善士均鑒奉撥振洋四千元已由寗君交到謹遵來電分别支配鳳翔叩有 
　　仁濟善堂接漢冶萍公司會計所來函云專啓者兹奉敝公司經理函以蘇浙皖鄂水災奇重待振孔殷經董會議定捐助佯五千元囑即查照籌撥送交四省水災籌振處查收取具收據備案等因兹特送上洋五千元即希察收隨給收據即交來人帶回爲荷又仁濟堂復函敬啓者頃蒙貴會計所撥下振洋五千元收領之餘具見貴公司飢溺爲懷同深感佩除已先掣奉收照外當再登報以揚仁風專復鳴謝云云 
　　湖屬水災籌賑會接吳興荻港區報告水災狀况云荻港區一百四十一莊至一百四十三莊又一百七十三莊至一百七十九莊共計田一萬九千四百五十八畝均被淹没外此地蕩灘之損失較田更甚呼號載道民不聊生田中水深數尺迄今未退已種者苗根盡爛未種者秧挿無從地上桑樹均被水浸明春飼蠶乏葉蠶收必荒兼之瓜豆芋菜等一無收成灘中水菱吾荻爲收入之大宗緣水漲時將菱秧吊沉菱收大減蕩中各魚盡逃外漾水高堤低殊難壟斷農民至年底時欲將蕩中之� 
魚網售歸還賑惟恐羅掘無門云云 
[北河南路新設賭場之西訊]  
　　字林報云輪盤賭場自爲華員封閉至今已歷一年兹北河南路復有形似開賭之舉動其中人物大約即爲前辦輪盤賭場之人新賭場開辦未久一切佈置殊足引人入勝且常備有汽車數輛凡熟識之賭客發一電話即可派車相接惟入門時須有形似名片之證劵生客非經介紹不能入門也深望有地方之責者注意之 
[寰球學生會介紹部消息]  
　　寰球中國學生會介紹部需請生物學敎員一人敎授植物學等科月薪一百元左右有願就者可詳具經歷致函該會介紹邵接洽　 
[青年會依校分會選舉職員]  
　　上海學生聯合會青年會商業夜校分會於十九晚開選舉職員會大會兹將被選各職員姓名列下正會長姜維良副會長曹芳庭張叔雄文牘科科長王永齡總務科科長李峻華交際科科長王永齡庶務科科長林昌兆理財科科長卞毓黄出版科科長李峻華敎育科科長張芝慶調查科科長孫道勝演講科科長林樂生營業科科長王虞卿 
[徐季龍馬文衡演講]  
　　本埠永安先施兩大公司其司理部員歐彬郭標劉錫基馬祖星等熱心教務慨我國敎權之傍落也則與海上衛道愛國諸君子组織團體創立北四川路華人完全自立之中華基督敎會近又互約以後兩公司凡禮拜日上午九時至十時犧牲貿易各率全體夥伴在天台上舉行禮拜宣講福音明日即二十一號先施主講者爲中華基督教會敎士馬文衡其總題云』人生之大問題』分神人我之大綱是日説我發明七段如下（一）緒言（二）我何能生於此世界也（三）我何以必須此身 
（四）我當何爲（五）嗚呼我之覺悟安在我之志氣安在我之 
 
 
 

Page 11

 
 
靈魂安在（六）我身後之歸宿究竟如何（七）結論永安主講者爲我國司法部長徐委龍其總題云『基督教救國主義』分救恩救人救國救世四義而注重救國徐君爲敎會中堅法曹泰斗復發願盡畢生之力以發明基督敎救國主義近由歐洲萬國和會初返想必有一番新理想以覺悟吾人矣 
[青年會德育部之通告]  
　　青年會德育部發出通告云本會定陽曆九月二十一號星期日晚新鐘八時敦請閘北長老會堂牧師俞宗周先生演説』中國之險象』先生對於地方公益事業向具熱忱如拒绝推放閘北租界贊助地方公益及提倡地方自治等早已右口皆碑是晚蒙允蒞會演講是題更足激起聽者之愛國精神届時尙乞早光是幸又青年會西總幹事駱維廉君於二年前例假回美曾於戰地青年會多所效力兹已於昨日十二時偕其眷屬抵申該會全體幹事均往碼頭歡迎上岸以汽車送至北四川路庽所該會董幹兩部並定下星期三就青年會童子部開歡迎大會届時除駱君外尙有新近由美國向華之賀嘉立余日章湯仁煕三君擬於是日一併歡迎云 
[上海學生聯合會牙籤工場常會]  
　　昨日下午五時半上海學生聯合會江場籌備曾在貝勒路事務所開第八次常會由任矜蘋君主席張冠羣女士記録先由主席報告已寄到之認股書至九月十五日結算已得全數四分之一本會是否應當實行收股請諸君討論多數主張實行收股主席遂提出所擬認股書及股金收據兩種顧祖銓蔡祚章二君加入修改即通過浦雨田君提議現因　校已經開學各書記未能每日到會應添舉書記四位張冠羣女士附議顧祖銓君主張舉四人遂公舉俞百慶王永齡陳任遠陳詠聲四君爲書記蔡祚章君提議請主席於明日開大會時與各分會會長接洽速派牙籤工塲籌備會代表陳詠聲女士主張各分會應實行認股黄翼君提議正式收股期至十月十五日截止皆逐條通過至七時許散會 
[今日開提倡國貨會]  
　　上海學界所發起提倡國貨大會定於今日午後二時在西門外公共體育塲舉行并已請定多人演説昨日有多數男女學生手持開會傳單分向各馬路商店説明提倡國貨爲今日救亡自保唯一之方法請派代表與會預料今日赴會者必衆也 
[各學校消息併紀]  
英文學院新閘路上海英文學院自開學後日夜二校日形發逹來學者接踵而至校長殷君以一校之精神首在内部之整頓經營規畫不遣餘力因之日臻完善現各宿舍已虞人滿復恐後來者無容足之地刻正在設法擴充云 
實業義務女校本埠陸家觀音堂西首蒲石路弄昌餘里女子愛國實業義務女校於昨日下午一時舉行開學式到會校董如謝復初邵仲輝徐維繪汪寳山黄奠華諸君來賓如戈朋雲張一鳴盛文甲榮壽昌温天真諸君女子愛國實業團俞文耀歐陽纫秋金拯華諸君約計四十餘人學生數十人首由校長汪織雲女士報告經過情形次由謝復初邵仲輝徐維繪戈朋雲温天真諸君演説大致均爲勉勵學生之詞復次由校長率敎職員學生向國旗行三鞠躬禮又學生行請業禮一鞠躬又校長訓詞及來賓張一鳴君訓詞禮成攝影而散時已六句鐘矣 
金業乙種商校新閘橋路私立金業乙種商校開辦迄今已十五年近聞由滬海道屬高等小學校成績展覽會評議部評定等第給予甲等奬憑昨由道署令行本縣轉知該校業由該校長前往具領矣 
涵德學校新閘涵德學校附設義務學校專以敎授貧寒子弟書籍等亦由該校擔負自開辦以來學生已逹一百數十名惟經費有限辦事不免掣肘現由校董偉芝山林祖澂曹骧等籌商之下推定屠心一陳楚青等向各界籌募經費並請劉見秋王瑞章林醉仙倪長安張若鏡曹鍾湘凌安潤陳企良等擔任義務敎員云 
[江隂創辦孤兒院]  
　　江隂旅滬鉅商薛醴泉素極關心桑梓公益近慨本鄉失於教養之孤兒乏人撫導特認捐四萬金請本邑紳商襄同發起在城内創辦孤兒院延保姆教師若干人擔任敎育現正在籌備中其地點聞已擇定舊江隂縣署擬即備資向公産清理處購買云誠煢獨無依小同胞之福音也 
[高麗美人團演劇]  
　　高麗韶光社美女演劇團箕子歌舞班社長閔璇等偕同男女社員四十餘人游歷中華昨日抵申即爲北四川路虬江路口上海大戲院所聘定禮拜一即二十九日登臺開演高麗戲從未到過中國此爲數千年來第一次來華者聞該社女社員有官妓雪中梅等二十餘人大半爲李王宫中之官妓國亡後没官爲妓所謂白髮宫女談天寳遺事不勝有故宫禾黍之感矣其所演之劇皆中國古裝歷史所奏之樂爲中國孔廟中陳設之古器其服飾皆黄帝時代之古裝其歌舞早爲各國駐朝鮮欽差贊爲世界完美之跳舞而新排商婦恨隔江花使吾人觀之興無窮之感慨想愛國諸君定當先覩爲快也 
[函請保護韓人演劇]  
　　江蘇特派交涉公署昨接駐滬日本總領事函稱兹有本國朝鮮人稟稱擬在虬江橋同樂戲園内演劇十天請飭該處軍警妥爲保護云云聞楊交涉員准函後即經函請淞滬警察廳轉飭該管區署查照辦理云 
[第十師司令部四主任赴杭]  
　　陸軍第十師司令部一部分遷駐杭垣辦公盧督已派參謀副官軍需書記四課主任乘昨晨七點四十五分快車赴杭组設辦公房舍先爲佈置定妥一俟盧督言旋各該課畏即可隨同赴杭 
[薛營長親往轄境辦公]  
　　黄浦江流域之閘港塘口等處因有梟匪結帮雇船販運私鹽越人蘇屬私售爲緝私第二營薛營長訪聞督率員弁飛往查緝在案詎料該梟等已先聞風遠颺致未查獲薛營長業於昨日返滬現以各醬園槽坊正值需鹽作醬之時恐有購用私鹽情弊且須考察各防地官兵對於緝私是否認眞亟應親往調查故於昨（二十日）前往寳山嘉定太倉等處各轄境嚴行調查以資整頓 
[巡船分班遊巡]  
　　駐滬水警第三隊王隊長現查南黄浦自白蓮涇口起至塘口爲止之浦面因有宿遷桃源等處潛來之匪類駕駛小船以假扮捕魚爲名每見儎貨民船經過若輩即行攔刦實爲航商之害自應妥爲保護故於昨日特派大號舢板巡船四艘駛往該處一帶浦面乘潮往來分班游巡藉保航南治安 
[半淞園内官商之酬酢]  
　　滬上各商業董事朱葆三虞洽卿陸伯鴻顧馨一等以盧子嘉君前因赴杭升授浙督時甚怱促致未餞行刻旣由杭返滬應當設筵補請爰於昨日午後四點時假座南市半淞園公宴盧督官商聯絡感情甚篤 
　　松滬護軍使兼浙江督盧子嘉嘉聞於昨日晚六時假南市孚淞園設備西筵邀請滬上南北市商會正副會長並各業商董地方各紳士等到來宴飲藉以籌商要政當由淞滬警察廳長徐國樑飭知該管警所加派臨時崗位警察並撥該廳保安隊兩排並憲兵第一連吳連長亦派撥憲兵同在該處巡護 
[十一團體函詰海味業]  
　　上海學生聯合會三路工商聯合會河南路商界聯合會七浦路商界聯合會北福建路工商聯合會民國路商業聯合會新閘商業聯合會滬西商業聯合會中城商業聯合會九畝地工商聯合會北城工商聯合會等十一團體昨致函海味業茂泰號略謂貴業點春堂議規近將取銷收還信銀且有八月初一某貨開盤之説人言嘖嘖諒非無因先生職司公項爲先生計惟有相率同業永守議規苟同業中或有一二與先生詰難則先生理直氣壯大可面斥其非否則不屑與較亦當在議規之地共集與聞議規者聽諸公論切不可私相授受甘作衆矢之的云云又致正昌鼎裕茂昌等三號執事函謂日來物議沸騰僉謂貴業有取銷點春堂議規之議各號信銀擬將次第收回詢之貴業據云確有是議惟寳行等堅持有方不爲利誘守定議規屹然不動敝會等所深悉亦敝會等所深佩者也茂泰職司信銀竊恐獨力難支寳行等爲貴業領袖且名望所歸理當主持正道鼎力援助茂泰不爲漁利奸商所惑非獨商民之幸亦國家之幸此則敝會等所馨香禱祝者也云云 
[郵務管理局長之通告]  
　　上海郵務管理局長李齊通告郵政各分局曁郵滙人等云滙票兑欵事照得自本年十月一日始凡滙票未經註明後列之支局地名者即均在北京路郵務管理局兑欵收銀人宜先函知滙銀人向原匯局聲明以在上海何局兑欵爲便俾可照註此布計開南京路支局（即大馬路）靜安寺支局愷自爾路支局（即八仙橋）外灘支局（即南市）徐家匯支局閘北支局卡德路支局曹家渡支局（梵王渡）福佑路支局（即城内）浦東支局（即爛泥渡）北車站支局 
[方九霞新記銀樓開幕期]  
　　法租界小東門口現有甬商某君等在該處相定地址建築高大西式房屋開設方九霞新記銀樓層樓高聳頗極壯觀資本亦極雄厚所製各種飾物並皆佳妙擇舊曆八月初三日開幕現在金市低廉聞該銀根開幕時售價每兩不過二十餘元誠女界購置飾物極好時機也 
[洪盛南北貨號開幕]  
　　棋盤街洪盛南北貨號創設迄今約七十餘年生涯豐盛實由貨品精良價值克已所致該號於五月杪偶爾失慎現已修造工竣准於翌日開張聞各種貨品近尤選擇精良俾更優勝想届時必有一番擁擠也 
[協緝刦案逸盗]  
　　松滬護軍使署軍法科查得行刼漕河涇長橋港張志莊矮墩橋陸阿虎二家贓物并拒殺事主之已决盗犯張小篤曾經供指爲首盗匪道生　　至今漏網未獲故由軍法科於昨備文飭令上海縣公署轉飭地方警察各區所一體從嚴協緝沈知事奉文後當即諭令地方警察事務所王警佐飭探分投偵緝以期務護解究云 
[師善里刦案又獲兩關係人]  
　　上月二十六號晚虹口西華德路師善里二千六百六十四號門牌甬人包雨塘家被盗夥刦去金鐲一隻臨逃開放手槍彈斃其子承煒一案迭經該管捕房及老閘捕房特别機關中西包探拿獲錢牛奶張金山馬良鶴陳順子顧儒林五名解由公共公堂訊押候究等情屢誌本報昨晨又由匯山捕房探目蔣榮縫（又名陳金魁）陶蘿（又名陸阿鳥）兩名移提到廨經張襄讞會同日副領事林出賢次郎訊問案情一過諭兩被告帶回捕房於英領堂期併案解究 
[拘獲淮隂縣刦案盗犯]  
　　淮隂縣官廳昨派偵探蓋某持文來申投法總巡捕房稟稱有盗匪等四名在縣境持械搶刧某富商家洋銀衣飾巨贓逃來上海匿居法新租界軍官路某號門牌請求派探協拿到案移提訊究等語當由捕頭飭派包探李友生等協同前往該處將該匪等一併拘獲帶人捕房詰據該匪等均供認糾黨搶刦不諱諭令管押聽候解堂訊辦 
[陳億德移送檢廳後消息]  
　　工巡捐局路政員陳億德因詐欺取財被吳怡石等聯名稟控於松滬護軍使諭飭該局長姚石蓀將陳押解到署由軍法課訊供之下判將陳並過付賄洋之郭連生并發上海地方檢察廳訊明詳辦當奉檢察官訊供之下判令分别收押候示雖有邑绅請求將陳交保經梅檢察長嚴詞拒却在案兹悉梅檢察長以陳億德假借捐局名義在外歛財旣有碍捐局名譽且被害人具詞稟控者甚多亟應澈底根究以儆貪婪昨午後飭派法警前往小北門並漢口路等處往傳吳怡石金福生嚴子良席金生等各原告於次日到廳以便提同在押之陳億德郭連生等由梅君親自研訊昨午後梅君又傳諭如果再有邑紳來廳求保者一概拒絶云 
　　又聞陳億德經地檢廳梅廳長將一干人證預審後核得尙有未齊卷宗急待查核是以派法警函致滬南工巡捐局請將此案發生時一切卷宗檢齊送廳以憑核閲等情姚局長以此種案卷前奉使署吊閱未奉發還故即派人赴軍署取還原卷後於昨日午後送廳請爲查收歸案辦理 
[陳錫林被擄案之研訊]  
　　陳秉祥控楊日華索詐不遂將伊子陳錫林擄去藏匿迄無踪跡請求訊究以完骨肉等情曾奉上海地檢廳預審明確起訴地審廳昨午後二時由周刑庭長會同堵屠二推事並李檢察官特開第五庭辯論先由檢察官起立論告據陳秉祥供年四十六歲廣東人家居虹口有恒路二十六號向業洋貨家有一子名錫林今年十八歲前年我子祗十六歲在學堂肄業相安無事前年冬節起忽接由郵遞來恐嚇信多至數十封大半以鐵血團具名向商人告借銀數萬兩否則以激烈手段對付等語商人閲悉不以爲異不料至前年十二月初一日我子竟忽然失踪各處找尋無踪查鐵血團即係楊日華组織事後楊又來信數十封竟承認將我子藏匿勒索鉅欵等語以上各信早經呈案去年十二月中忽據現今在押之周根發等向商人通知楊日華暗托伊等於十一月二十三日守候途中以硝鏹水擲洒等情届時商人已更換舊衣服果遭伊等下此毒手求請究追兒子到案給領問官得供命提楊日華到案據供年二十三歲廣東人住和順里七百三十四號前在飛星汽車公司爲業近已失業陳秉祥之子如何走失民人實出不知問官謂曰爾前在檢廳供過陳秉祥家産有數萬金等語是否答不錯問官即將原告呈案各信給看此信是否爾寄出答不是問官又提周根發陳金發上堂周供鎭江人陳供本地人均爲侍者周稱與楊相識陳稱不相識由周介紹與楊相識小民等二人到 
楊處閑談每見其書恐嚇信俱楊親筆書成封固托小民等送到大馬路郵局寄送去年十一月二十三日抛洒鏹水亦楊主謀囑托小民等下手故而先期向陳知照是實問官得供命周等當堂將信檢出二封證明爲楊親筆問官乃將此信出示向楊詰問是否爾之親筆楊堅稱不是問官怒曰爾前在檢廳已經核對筆跡分亳無差果是爾一人所寫且由周等當堂證明何能抵賴速將實情供明陳錫林究在何處使陳秉祥父子完叙本廳尙可從寛辦理否則供證確鑿重辦不貸爾宜三思詎查仍不供認問官一再研訊楊矢口不移判楊還押再究陳周交保如果無保仍還押所候示陳退去再核 
[邱阿四從寛覓保開釋]  
　　地方警察所王警佐查得漕河涇長橋港張姓家被刦案内所獲替盜喚船之邱阿四一名在押日久現張盗業已槍决故特諭令司法員陸君於昨將邱提案判令從寛覔保開釋並限帮同協緝逸盗云 
[南德而被控獲案]  
　　俄國人某在虹口捕房指控無領事管束之西人南德而於六月二十八號用欺騙手段取去銀洋四十元羅卜票洋一千元違犯刑律第三百八十二條等情昨由捕頭飭令西探目使密司將被告拘解公共公堂經中日兩讞員訊悉原告係屬俄商諭被告帶回捕房押候函致俄領訂訊 
[格洛克路火警]  
　　法租界格洛克路九十六號門牌林姓家於昨晨七點餘時不戒於火一時烈燄飛騰冒穿屋頂當爲嘹望台查見鳴鐘告　由救火會念　皮帶車到場灌救即熄計焚去房屋七八條 
由捕房飭探陸海林前往將林傳入捕房聽候查明情形再行解送公堂訊辦 
[巡警毆傷鄉民之上訊]  
　　寳山縣巡警近與眞茹鎭附近趙家角一帶鄉民仇怨甚深舊曆本月二十日下午七時許該處巡警蔡文標李文明糾同陳小毛等各執器械擁至甘林寳所開小茶肆中毆人毁物之際有農夫嚴全桂奔跑稍遲致頭顱被刀砍破流血不止當經家屬將受傷者舁送警局不理不得已於二十一日抬赴寳山縣喊冤騐明傷痕判令自醫候究迄今數日未見動靜而該縣反將無干之陸晉士拘案收押是以嚴陸兩姓同族不服於前日上訴滬海道尹公署並上海地方檢察廳呈請伸雪矣 
[邊源綱騐係汽車碾斃]  
　　寗波人邊源綱於前日午後六時偕同鄉人陳平甫乘坐七路電車行至南京路福建路口下車適一西洋女子自駕汽車由西疾馳而東不及避讓將邊撞倒碾傷肚腹由其同伴陳平甫鳴由一百零八號印捕將邊車送醫院醫治因傷及内部醫治無效旋即殞命由院知照捕房將户舁入騐尸所報請公共公廨俞襄讞於昨正午會同義副領事羅君蒞所騐明邊源綱委係生前被汽車撞倒碾傷腹部身死填明户格即升座公案據陳平甫投訴死者現年四十四歲與我同來上海寄寓麥家圈某客棧内昨日因事與其同坐電車至大馬路石路口下車被一西女之汽車撞倒碾傷身死當時該西女開車甚速並不揑喇叭知照致肇此禍求請伸雪又據屍感周聚良投案證明死者當時被撞受傷未幾因傷畢命各節並據該西洋女子供稱昨日自駕汽車至南京路福建路口見前面有人正擬停車而死者站於電車旁側旋即行走我仍開車向前死者不及避讓以致撞倒肇事是實中西官核供遂於騐訊單上會同簽判云騐得已死邊源綱委係被西女自開汽車撞倒碾傷身死兹准屍戚周聚良具結領尸棺殮聽候核奪 
[躍電車跌傷]  
　　昨日下午某號電車駛經廣東路有搭客江北人朱德裕中途躍下跌倒街心頭觸於石血出如注當由總巡捕房八百七十四號華捕到來車送醫院醫治一面歸報捕頭以備查核 
[女工因要挾停工被控]  
　　胡家木橋雲成絲廠前日具函五區三分所訴女工吳張氏爲首聚衆要挾停止工作等情經唐警佐傳到該被告略訊一過轉解司法科聽候核辦 
[補提凌虐養媳之悍婦]  
　　木工顧壽金常州人與蕩婦麻皮阿五姘職賃居閘北華興路有六歲養媳名金妹被顧與姘婦晝夜凌虐慘無人道該處公民許钧甫黄肯堂等見而不忍屢次勸喻詎顧聽信姘婦之言置之不　許等不甘坐視函請四區呈分所楊署長傳顧及金妹到案騐得該養媳遍體鱗傷當判轉解司法科經段科員質訊一過押候補提麻皮阿五到案再行核辦 
[判罰一羣烟賭犯]  
　　公共老閘捕房捕頭偵悉南京路大慶里三百七十一號門牌立新總會又南京路三百四十四號門牌某總會私設烟賭具招人聚賭並吃食洋烟漁利前晚諭飭華探姚錫卿西探鼐鐵分往該兩處查明屬實當將兩處茶房俞阿中洪阿七烟客施金山金三郎連同烟具一併帶入捕房稟明捕頭諭准施金兩人各存洋二十元保出俞洪二人押至昨晨解送公共公廨請究即據中西包探相繼上堂稟明前情並將在兩處查獲之烟具各一副呈案請究訊之俞洪兩人供均支吾而金三郎保出不到訊之施金山不認吃食鴉片烟中西官核供以俞洪兩人故違禁令判各押西牢二月或各罰洋六十元施金山罰洋十元着與金三郎之保洋一併充公烟具銷燬 
[補傳私設烟間主]  
　　邱紀元因在漢口路三十五號屋内私設烟間被總巡捕房捕頭偵悉於前日諭令中西包探協往查明屬實當將烟客陳國钧王玉家葛祖强連同烟具一併帶入捕房准各存洋二十元保出昨晨由廨提訊據中西包探上堂稟明前情以邱紀元本人並未傳到請爲訊核中西官得稟向陳等三人略訊一過判各罰洋十元充公烟具銷燬並着補傳邱紀元到案訊究 
[帶烟灰獲解警署]  
　　江灣人管炳華即歸益章前日身帶烟灰十餘兩搭淞滬火車來滬被五區崗警查獲拘入警署轉解司法科昨經段科員判解警廳司法科核辦 
[請求註銷逐出租界判案]  
　　江北人朱小四子陳小三子前因同在虹口斐倫路二百十三號門牌廣東妓院内逗留不去被該管捕房西探鄧華探徐阿華拘解公共公堂訊明朱陳兩人皆屬無業流氓判朱逐出租界陳押西牢半年期滿亦逐出租界在案兹朱之家屬以朱係在某黄包車公司執業并非游民延律師於昨晨投廨陳求將前判朱逐出租界字様註銷而捕房律師極端反對并令當時承辦此案之中西探到堂證明被告以前情形要求仍照原斷執行中日官核稟判朱准交五百元人洋舗保三年内不准再犯刑事 
[流氓兇毆粤妓之懲儆]  
　　流氓陳扣紅前日午後向虹口有恒路二千六百三十號門牌廣東妓院内拆梢不遂逞兇將粤妓王阿蘇毆打並將粤妓王桂翠之金圈一隻搶去爲該管閔行路捕房包探王少庭侯松山查獲連同陳黨通州人陸小毛帶回捕房押至昨晨解請公共公堂中日官會訊之下以陳係過犯判押西牢九月期滿逐出租界陸旣據捕房證明未曾帮兇着即開釋 
[貧婦投河遇救]  
　　住居閘北華界之江北婦人高顧氏近因貧病交困無計謀生乃於昨晨奔至虹口兆豐路碼頭投河自盡經一百三十四號印捕查見設法援起帶入捕房稟明捕頭奉飭轉送公廨發交官媒看管候訊 
[男子中途病斃]  
　　前日下午有年近四旬身穿元色條子羽毛紗長衫白洋布對襟短衫白條子席法布褲子和尙頭無帽之男子行經美界北四川路猝然倒臥路旁經巡街捕查見向詢姓名住址僅云張庚二字餘不能語迨該捕雇車車送同仁醫院已不及醫治旋即因病身死捕房得報因派探查無屍屬遂飭保報堂棺殮厝壇候認 
[棺殮勒斃女屍]  
　　日前有年約二十餘歲之無名女屍一具頸内繋的蔴繩一根手足均被捆縛被勒斃命後抛棄於法新租界福開森路黄興住宅後面荒地上將油布遮蓋經烈日薰蒸以致尸體腐爛穢氣四溢經鄉人至該處拾花瞥見報告捕房飭將尸身車送同仁輔元堂騐尸所旋由捕房查無尸屬故即諭令該堂棺殮一面緝兇究辦 
[搶洋匪徒候訊]  
　　匪徒張阿大因於昨日上午十時在楊樹浦揚子碼頭搶刦行人孟廣銀之花旗洋五十六元圖遁被探王少廷與一百十三號西探使密司查見帮同將張追獲帶入捕房詰問口供一過押候解廨請究 
[攫呢帽從輕發落]  
　　徐仁榮前晚因在漢口路攫取李國樑西式呢帽一頂圖逃經李鳴捕追獲人贓帶入捕房押至昨晨解送公共公廨請究經中西官訊供不諱姑念初犯從輕判徐押西牢兩禮拜贓交原告具領 
[警廳編發垃圾箱]  
　　淞滬警察廳徐廳長因整頓城内外各處垃圾事宜責令各區署所清道員押令挑夫挨段察看依時掃除並規定居户傾倒垃圾時刻務各提早傾在所製水門汀垃圾箱内如街頭苍尾之未造有垃圾箱者着即速行製備一面由廳令知行政科添製垃圾車百數十輛預令各該署所查明缺少或損壞者開報實數於製就後分别照領在案兹已一律完工編定某區某署或某所某號昨已令知各該署長署員具領轉發各清道夫應用車載其破舊車輛仍當一律繳廳 
[拆除蘆蓆凉棚之傳諭]  
　　淞滬警察廳徐廳長近以天時乾燥火燭不得不防所有城内外各處街苍居民所搭之蘆蓆凉棚原爲藉以遮蔽烈日起見現已秋凉且陽曆九月將終此項蘆蓆棚最易引火倘遇發生火警傳延更爲可虞是以令知各區署所警正佐迅行傳諭各管崗警查有前項蓆棚者傳知各該居户商舗提早拆除以杜後患云 
[縣公署批示三則]  
馬昌溶爲遺失田單請求補給印諭由如呈給諭此批糧串一纸存 
陳鳳山爲區員强令搬遷請調查由呈悉此案前據該商民呈請業經本公署飭查在案正據復到又奉護軍使飭查復經派員查復現已將查復情形呈報護軍使署並查得所有器具係當日該商民眼同房主圖董親自點交地保徐俊樑存於漕河廟内分列清摺二扣各執一扣此刻應仍由該商民自行持摺領回至續租一節原租旣未立有年限合同應由該商民自向房主情商非行政署所能强制也此批 
顧德榮爲請求交保願速料理由已先後訊諭着知照 
來函 
[沈時復律師來函]  
　　閲本日各報本埠新聞載上海地方審判廳刑庭審理西門内孔家弄婦人凌洪氏被人殺害身死一案末謂問官會商之下即以辯論終結聽候宣判一語殊爲失實惟此案敝律師受地審廳選任辯護日昨公開審理後奉庭諭辯論中止兹再續訊在案現已聲請閲卷以便再行繼續辯論因案關重大恐淆聽聞用特具函聲明請登入來函欄爲感以明事實附抄地審廳批示一件律師沈時復聲請檢閲凌連生殺人卷宗由批聲請悉指定本月二十四日上午十時檢閲卷宗派錢書記官監視此批九月二十日 
[誌謝]  
　　中華書局英文週報第二十五期昨已出版蒙贈一册又上海大戲院贈送高麗戲參觀劵二纸均此謝謝 
中華職業敎育社通訊 
九月十八日議事員會臨時會會議録 
沈信卿史良才穆藕初莊百俞賈季英黄任之顧蔭亭朱少屏 
一件提出職業學校八年度預算 
議學生照原額增加一倍以外而所增經費不及四分之一是否敷用應俟試辦一學期後再定現姑照支 
一件報告偕上海留法勤工儉學會合组留法勤工儉學預備科事 
一件報告蔡孑民君來函辭議事員職 
議蔡君現回京校事實上勢難到會唯有以次多數之于瑾懹君遞補 
一件報告社務近况 
主席沈信卿君 
專件 
[上海證劵物品交易所股份有限公事章程第一章總則]  
　　第一條本所定名曰上海證劵物品交易所股份有限公司　　第二條本所爲證劵物品交易保證之機關圖貨物流通之便利求價格公正之標準調劑金融預防危險并設置倉庫建築會場等依照本章程及營業細則之規定交易左列物件爲宗旨一有價證劵二棉花三棉紗四布疋 
五金銀六糧食油類七皮毛本所經理事會之議决得於前列各種之物件内停止其一種或數種之交易 
第三條本所認爲必要之公益事業經理事會之議决得採取名譽議董會之意見資助該事業之進行或由本所自行辦理該公益之事業 
　　第四條本所之營業所設於上海其營業之區劃依照證劵交易所法第三條之規定 
　　第五條本所之資本總額定上海通用銀圓五百萬元 
　　第六條本所存立之年限自註册之日起十年爲限 
　　第七條左列之事項於營業細則内規定之一關於開市散市及休業日之事項二關於經紀人及其代理人之事項三關於經紀人公會之事項四關於委託交易之事項五關於交易物件之單位呌價單位貨幣分别收交期限及交易方法之事項六關於交易護據金及經紀人之身價保證金之事項七關於經手費及經紀人用金之事項八關於公定巿價之事項九關於計算之事項十關於收交之事項十一關於違約處分之事項十二關於公斷之事項十三關於停止集會及停止一部分交易之事項十四關於除名處分及懲罰之事項十五關於倉庫之事項十六闗於其他營業上必要之事項 
　　第八條本所之公告於上海通行日報揭載之但關於交易事項在市場揭示之（未完） 
雜評二 
[和平會可疑之通電（庸）]  
　　和平聯合會當兩月以前反對安福派以劇烈著者也乃曾幾何時而彭解等三十八人忽有歡迎安福首領爲議和總代之電發現於京報吾人方訝態度變更之速今據該會陜西代表張繼宗之聲明及李傑彭兆璜等之號電則彭等通電之發多數會員並未知情且列名之九人中亦有本人絶不與聞者然則此電之由來亦大可想見矣 
特是該會奇異之通電不祗此彭電已也十八日之北京報紙尙載有該會元日通電力詆政學會與研究系斥爲和議中之訟棍政客以申彭電未盡之意此等通電旣稱自滬發出而滬上乃一無聞知獨聯翩發現於京報誠爲可疑雖然空穴之風其來有自願該會守正不阿之分子嚴密注意勿使再有第三電出現也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[宥今個]  
　　自由談三字皆用當代名人字跡每星期調換一次今日係周宥全先生手書 
新談 
[京華哭夢餘記] [  鍾黛]  
（九）北京新現象之表面觀（南北均衡） 
與『文武』二字相對性隠隠然有遥相呼應之趨勢者厥惟我國習聞之兩成句一曰『北人宜軍』一曰『南人宜商』證諸今日情勢覺其間確有不可磨滅之公例在不徒北京爲然惟北京近數年新事物尙更有足令人注意者云北京城南宣武門以東緊接先農壇北門之香廠往昔僅爲新年中短期市集不意自民國四年出京後其間已改闢新市場建築新世界及城南園北門内兩游樂處儼然成一北京大城圈中之一小上海矣風氣之自南而北其速度已甚可驚而新市場中設旅館設餐肆設各公司行號者及新游樂處之賣票總出納者一經細察幾若此等營業無往而不屬於南方人士之手有鄞語者有粤語者亦有操蘇曰或上海白者身處北京而能習聞此等聲調不啻置身南方樂土誠令人有樂不思蜀之感想矣記者默思香廠所以能爲新市場之原因以其適鄰韓家潭八大胡同一帶地游宴者最易與之接近故也但八大胡同之有南花蹤跡庚子以還迄今垂二十年何其發展趨勢獨以此三數年爲最盛耶由是可知事勢推移譬之天秤兩端彼此恒得其平北人軍閥之勢　年來亦可爲鋭進矣而不知南方温山軟水中人商戰策略亦復彌漫京津駸駸乎有代爲專任革新事業之氣槪也此豈北京人事前所能逆料者哉 
常識 
[消除皮膚縮皺法譯ＬinOwalieri原著] [  尙志]  
　　婦女每日宜洗而多次雖然洗而有秘訣也面部乾時勿重擦之重擦面部則皮膚鬆軟股膚陷落頓成皺紋矣 
　　面部宜入夜透濯之洵以晝時皮膚與塵垢間灰並户外無數汚穢之物接觸也 
　　睡時宜覓取瓶中之乳皮敷於面上數分鐘後拭去之布上之汚物驟視之未免令人詫異非消除不潔之物則毛孔充塞而生醜惡之細𤶋面部犁黑� 
　　用凍冷之乳皮洗面後宜以温水濯之用柔軟之胰皂爲其最有裨於皮膚也勿用海絨或揩面巾用通常之布以保軀體健全之態浴身竟潑冷水於面部助皮膚之發育而閉毛孔 
　　肌膚縮皺之點宜以使皮膚生長之食物或凍冷之乳皮廳擦之皮膚柔滑自人愛婦女孰則欲其皮膚縮皺者皮膚柔滑姿容自艷麗矣 
　　羊毛油可代精美乳油之用通常用之乳皮使皮膚柔嫩須以新奇之物去其積垢治療之法和乳油之椰子三十二格來姆鯨腦油三十二格來姆有油而味甘之杏仁百六十格來姆白蠟十六格來姆玟瑰香葉油三滴 
　　杏仁牛乳本爲人所喜凝結之乳皮以杏仁牛乳製之中含研碎的杏仁百分之五十和玫瑰水一磅倘所參加之水不油滑未用之先宜以柔絲抽緊之另增明礬半兩如是則消除肌膚之縮皺甚有效力 
　　按摩乳皮入皮膚之法頰上勿塗抹巨塊之乳皮用指　開乳皮於面部獲益非淺鮮也 
雜録 
[藝文談屑（三）] [  瘦鵑]  
　　作詞須以情味見長始有韻致若徒堆垜字面則如女子濃敷脂粉而天然斌媚盡爲所掩尙安足觀黄仲則步　　云一層丁字廉兒底只繡着花兒不理别來難道改心腸使話也有頭没尾蘭膏半滅衾如水陡省起夢中情事可憐夢又不分明怎得個重新做起吕本中采桑子别情云恨君不似江樓月南北東西南北東西只有相隨無别難恨君却似江樓月暫滿還虧暫滿還虧待得團圓是幾時董文友憶羅月云已將身許敢比風中絮可奈檀郎疑又慮未肯信儂言語願將一瓣香烟花間襝袵告天若負小窗歡约來生醜似無鹽近人詞如天虚我生杏花天云替卿拭涙扶卿起到底是怪人怎地不成爲了前言戲便從此將人不理　我何敢辯非和是生受了冤家兩字果然你要抛儂死敢先向泉台等你此等詞情味濃郁百讀不厭 
　　德國大文豪貴推Goethe有哀情小説曰『小韋德爾哀史』 
 
[瑞士時里格城之風景]  
　　時里格爲瑞士全國之第一大城城爲里馬河分爲二部河之右名曰大城河之左稱爲小城城中建築高大市街廣闊保華街之華美尤爲瑞士全國中所僅見街之北端爲火車站站後爲建築最美麗之瑞士國民博物院街之南端即爲時里格湖由保華街沿湖邊折而西爲亞爾屏岸即上圖中之建築整齊緑樹成蔭者是也湖中汽船往來不絶湖之周圍均有洗浴處並有小舟可僱作漕游之戲湖長七十五里深约四十丈七尺最寛處約九里亞爾屏岸後爲沃里堡嶺高二百八十六丈四尺即圖中赢立雲際之高嶺是也 
『悱惻纒綿一時稱傑作拿破崙生平酷嗜此書目爲恩物征車所至輒挾一帙與俱每當刁斗夜靜必展卷讀之行間字裏正不知漬英雄熱涙幾許也迨征俄時由墨斯科引兵而退戎馬倉皇中書忽失去拿破崙如喪良友爲之弗怡者累日乃六年前忽出現於俄國道百城一靴工家見者咸視若至寳云 
鄭所南先生爲有宋愛國士忠肝義膽彪炳千古嘗有試筆漫語之作擲地作金石槃正不能以其爲小品而小之也其一云塞眼新寒潑人欲僵翳雲叠叠愁壓愁　揮劍一畫開暖生明照萬物有活色吾知天地不終以隂慘厄人其二云噫空懷貯 
秋碧狂足孤走高呌破膽手擎肺腑出照天地蓋皎如也 
小説 
[緹騎外史（十）] [  春醪譯]  
　　此時合城之人莫不悲悼而吾尙深藴疑竇顧公爵殊正人爲鄉里所推望吾後此即以事屬之緹騎中人而吾固不敢引罪公爵以昧然引罪公爵吾亦自促死道耳吾復於覲見皇帝之時密奏其事皇帝縱憐我亦謂緹騎或無此能力破此無頭之命案於今荏苒七年而此疑猶不邇决孺子須知吾居俄國亦深畏俄國故今日立遺爾行也此時撬行將及車站白耶則呼御人曰伊文吾適有事於車站先至車站小候可也白耶此時作俄語御人遂立緩其馬五分鐘後已抵車站之門白耶一躍下撬更扶掖其女力躍過汚泥之溝車站絶大遠遠囑之竟類英國都林克老司總站特來客旣稀應門之役亦少旣無會客售書之室飲食復不鑿治爲差異耳車站雖大然不整潔琉璃之屋頂已有罅隙嚴雪流瀉浸淫成一小溝行者涉足咸具戒心站旁已有列車並車頭連屬其上車室則奇穢無一明窗軍站門首止一載貨之車旅客一人挾行囊至半打此時白耶謂女郎曰來隨吾至此隅陬敬謝天帝爾片刻行矣吾當爲爾買車票言時即推女至一空室緊合其門而白耶一行門已復啓門外遽來一人面色枯瘠眉梭逼皺見女郎即作法語曰女郎將出國行耶女郎見人至大駭曰爾胡爲以此詢我來人復曰請女郎偕至警署一行時白耶適購票至見來人奇詫曰爾來何事更何爲涉及吾女來人曰吾奉緹騎之票弋此女郎事亦不涉及我言時已舉脣一呼頓有六警察應聲而至圍此應客之室白耶一嗤曰佳吾亦决不抗爾顧吾女究干何譴被此刑章警吏曰哈此弑駕之罪爲國中第一流罪人吾故奉命弋取之也 
第七章 
　　警察方一二語後白耶竟駭極女郎何以遽干憲典投身法網之中此時至無辭以報久久始索取一語曰爾等奉何人之命至此弋人或即緹騎總長之命令耶警察曰吾奉格洛格克殿下之命隨地可以弋人惟對婦人已力規禮貌殿下更謂女郎必願立往與之唔對白耶曰然女郎願之即吾亦滋願見爾總長特吾得以吾撬行耶警察曰此無不可惟爾勿蓄意潛逃此造船之名家素爲俄皇所推禮至此忽聞逃軼之語中懷竟大憤憤中復寅畏初不計此事之結局顧尙力掩怯狀一嗤以報警察不發片語少息復周詳至逃逸之事俄國偵探重陳人人即足舉發鄰家之罪入諸官裏而政府正亦歳靡巨欵蓄無數之爪牙隂爲窺伺但弋人之票一出電報已立走全國舉凡輪埠車站交通來往之處咸屬人爲備似全國疆宇之廣如一監獄白耶竚立瞬息始覆警察謂此時父女當即同謁殿下途中亦决不萌潛逃之念警吏亦報可一躬彬彬然釋前此之疑貳' 
於是父女相挽仍乘來撬之警署一步一武緩緩下車站之階级女郎行時心跳至捷老人旣以自慰復慰及女郎忙乃無藝阿逹忽就老人曰嗟乎此固何事真不可以理解老人亦曰苦命之孺子吾亦云然初不能索此中之隠慝警吏中人往往舉止錯誤陷成冤抑亦終莫之濟恤吾於此事固熟諳也顧吾却 
無畏吾旣謁俄國緹騎之總長復可逕造英國之公使直陳其事俾公使告之皇帝平亭爾枉阿逹涕泗浸及則曰阿翁亦知諺語天高皇帝遠否嗟乎嗟乎白耶曰否皇帝縱遠英國之使臣却與之接邇須知大使可以隨時現見乃不如編户之上扣九閽爲事至苦阿逹曰吾眞不讅何罪與于縲絏白耶曰或爾昨夜跳舞會迴眉不謹致惹人屬意阿逹曰吾祇于包廂中暗然小語决不爲人所察白耶曰爾與何人道語或即一俄國之婦流曰否吾即與英國之參贊並語吾居英時固習參贊白耶曰此人何名阿逹奮然曰哈利戈登男爵曰戈登此人寜非是夕窮追兇手因而中傷者女郎聞戈登中險則迥頭長嘆藴涙填膺老人復慰藉之曰或吾語駭及孺子孺子何以無言 
[自由談之自由談] [  不冷]  
借欵能和則借不能和則不借此外交國之説也故此次王揖唐之來南與其謂爲和議代表母寗謂爲借欵代表 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大問題之經過]  
山東問題美參議院於本月十五日正式提出大會開始討論共和黨之主張修正或保留民主黨之主張批准威爾遜總統游説不能不批准之旨趣日本方面中日直接解决之揚言與我國議和代表决不先簽德約之堅持一切具如前期所述未有變化 
勞工問題最近一週間英國於此問題益見緊迫據十日路透電稱工業聯合會對於斯密利之礦産國有案即所謂破壞資本家之法案者已以絶對大多數通過十一日電則稱湯沙氏反對斯密利之案已以少數否决十二日電稱鐵路工人决議要求取消强迫軍役及撤回俄境英軍又載英國各報反對工人决議之論調此皆本報日刋所載者也至其詳報到逹需時然就我人所已知者而推測之亦有可得而言者斯密利之礦産國有案何如乎曰不問可知主張由政府没收礦主之資産而絶對不許收買耳（詳本報八月三十一日增刋）所謂政府不允則將召集特别大會决定應行之方法者何謂乎質言曰由工人自執行之即其所謂直接行動而已以工人而自執行其决議其結果何如乎蓋與革命相去無幾矣各報反對之論調以歸納法總言之曰應聽全國國民之公决而不應由工人團體與政府間解决之質言之曰資本家及其他非工人亦應有决議權蓋英政府之無法解决此問題不啻爲各報所共認矣所謂取銷軍役撤回英軍者何意乎質言之曰英工人與過激黨表同情而已蓋表面爲工人與政府之爭持實則勞工與資本家之激鬭將來歸結何如大可注目也美國方面則有波斯盾警察之罷工警察罷工英之倫敦於七八月間先開此例波斯盾事件則始於本月九日蓋有警察十九人加入工人聯合會被警長革退乃激成此舉也觀十日十一日十二日外電知此事之爲禍殊烈（詳本報路透電）夫警察 
曷爲而加入工人之團體乎蓋今之所謂勞工者初不限於狹義之工人汎言之凡以日俸月俸爲生活者莫非勞工也俄過激黨之主體在工與兵警察則介在工兵之間今英美警察之加入工團不得謂非接近激黨之趨勢而去激黨固尙有一間也觀十二日電則勞工聯合會初未參與此舉動而集注其全力於十月六日之國際勞工會議日本近日亦正選舉赴此會之代表工人與資本家之間頗見劇烈之竸爭蓋此會所决議關於世界工業者至爲重大若我國則僅由政府派富豪政客充代表工人固未嘗夢想及也此法國馬賽船港工人之罷工始於前月近來常在磋商條件之中乃至本月十日而範圍擴大工業聯合會起而爲之聲援十一日煤氣電氣運輸五金建築各工一律停止對外交通因之中斷日來雖有罷工已止之報旋復有將止之報故樂觀消息尙未能證實澳洲船港工人之罷工究竟現狀何如亦同此例蓋國外通信機關固樂以好消息告人每不待其十分確實也 
　　巴黎和會問題據本星期内所接電訊對奥和約已於十日上午在聖傑門簽字吾國陸代表亦正式簽字前傳奥約修正案將吾國所得利權全數變更現在是否恢復原案尙未接到確報據中孚通信社北京電訊言此項修正案已完全撤消惟本報北京專電言陸使電告修正案中關於吾國之五條可望撤消三條所謂可望撤消者不知指何三條其未能撤消之二條性質若何其後能否辦到全數撤消陸使皆無詳確之報告現在陸使旣已與各國一致簽字大約已經逹到全數撤消恢復原狀之目的矣羅馬尼亞巨谷斯拉夫兩國代表暫不簽字之原因已誌前期增刋高等議會原限其於星期六日（十三日）以前决定簽否嗣聞兩國内 
閣均以不能辦到保留奥約中關於少數居民權利各條欵之目的即先後辭職故高等議會之限期或將展延現在兩國形勢若何尙未接到確報羅馬尼亞内閣之辭職除前項原因外據其首相自述乃因協約國勸令羅國勿獨占巴那特地方Ｂnnat而與匈塞兩國 
平分其地此舉將危及羅國利益故不得不即引退對布和約前傳已經脱稿據近日巴黎來電和會已定本星期三（十七日）交與布國代表並以法布間交通阻梗將予布代表以三星期之限期考慮約文德國新憲法有容納奥代表參與國務會議及參議院之規定和會高等議會以其將啓德奥合併之機曾提出嚴重抗議已誌上期増刋現在兩星期之限期未滿德國除遞到空泛之覆文外未有服從和會修改憲法之表示和會中態度堅决法國尤甚大有擴張來因河佔領區域之勢其後决定要求德人簽定一約聲明凡德國憲法條欵之違反巴黎和約者槪歸無效 
　　阜姆問題意大利與巨哥斯拉夫對於阜姆港口之爭執引起威爾遜之重要宣言意代表奥蘭都之負氣回國及意内閣之辭職其關係之重大可以想見嗣後和會擱置不提以免衝突八月杪高等議會擬以阜姆劃歸意有而令意國租與國際同盟管理以九十九年爲期當時意已贊同惟以美國態度不明未即解决吾人以爲阜姆之處置將以此擬議爲基礎矣孰知本月十二日突有意兵數隊由詩人逹倫齊哇Ｄanrnnzio帶領襲入阜姆而佔據之並拔去英法駐兵旗幟意政府聞報大恐迭赴議院宣告政府不敢違反和會之約言以危害國家之利益並派參謀次長及陸軍大員親赴阜姆澈查案由將用嚴厲方法處置主謀人員惟擾事將士杭不遵令不知意政府將用何種方法對付之也巴黎和會之高等議會雖會開會討論而其詳情未悉至英法駐軍其始留營不出現已開離該地以免與襲入之意兵發生衝突 
　　過激黨戰况據本星期内所接關於過激黨戰况之電訊觀之西方陣線以與波羅的海岸三國開始媾和 
當然保持原狀西南方面波蘭軍進攻特文司克Dovnsk者旋即失敗其明司克Minsk東方者稍得進步惟過激軍之抗力亦不弱東南方面自台尼金將軍攻克基夫後併力廓清陣線後方之殘黨惟過激軍會向察里新鎭Ｔsatilin加爾柯夫Ｋhnlkov諸要隘施 
行反攻並在桐河伏爾加河方面近退守軍其在東方則激軍越鳥拉嶺佔土波爾斯克Ｔobolsk深入西比利亞之西部將向沃木斯克進發柯爾恰克將軍之地位岌岌可危惟據倫敦消息柯將軍已得進步不致受激軍之迫逐云北俄特維拉河Ｄovina方面雖英漸次撤退而反過激派之俄軍頗能支持地位並佔據哇尼加鎭Ｏoega漸次南進亦頗得利 
　　波羅的海問題舊俄國西部沿波羅的海岸諸省自建設芬蘭愛沙尼亞里特倫（或譯里伏尼亞里特尼亞）立陶宛四自主國後協約國鼓厲贊助不遺餘力蓋可以制過派黨出海之道而杜絶德國社會黨聯俄之機也本年初夏四國之軍得協約兵力經濟之助力大有直搗彼得格勒之勢八月以來形勢大變英國旣以國會之反抗而撤退北俄援軍立陶宛之德軍復抗令不退雖以戈爾資將軍之勸説而聲言寗舉獨立之幟不甘重歸德境以聽協約支配自入本月愛沙尼亞里特倫立陶宛三國所取態度大堪疑慮聲言協約國如須三國繼續反抗過激黨則當容許其加入國際同盟同時芬蘭瑞典傳出消息皆稱三國將與過激黨開始媾和會議所據理由則以協約國卒未予以援助而英國復有撤退北俄戍軍之舉致三國陷於危險地位是以不得不受過激黨之媾和建議惟聲言並不容許過激制度之設立且非商諸協約國决不媾和云據丹京電訊三國政治家將在里伐爾Ｒival與芬蘭代表 
討論波羅的海聯盟事宜並聞已以媾和問題與協約方面開始磋商是即使媾和成功亦不致擴張過激勢力之損害協约利益也 
　　叙利亞問題英國在西亞叙利亞地方法國勢力區域内拘捕人犯法國疑英將擴充勢力於西亞巴黎政客皆稱英國藉口於民族自决主義以挑撥叙利亞居民對於法人之感情同時扶助亞拉伯半島新立之漢志王國Ｆledjaz欲使漢志版圖包含叙利亞大部而置西亞於英人勢力之下以與印度波斯埃及間相連絡爲蔑視法人在叙利亞在歷史上遺留之勢力而謀廢棄一九一六年英法兩國關於叙利亞之條約云云英法感情幾以破裂英國政治家知兩大國間之不可横生意見也是以有愛蘭堡將軍之返英游説勸其政府予法國以代管叙里亞之完全保障喬治首相深韙其説親蒞法京與法總理克勒滿沙迭次接洽竟得圓滿之結果據本星期内所得巴黎電訊兩國政治首領已商定叙利亞地方由法軍佔領英軍退駐巴力士垣及叙利亞南部不屬法國範圍内之區域是英以邦交而顧全其與國放棄其大漢志主義（即大亞拉伯主義）矣 
譯聞 
[巨哥斯拉夫新國誌]  
巨哥斯拉夫王國之组織巴黎和會所改造之世界地圖新增許多小國即以斯拉夫民族而言已有九國今日尙有增加之形勢焉新興之小國大都採民主政體選舉大總統而巨哥斯拉夫及阿拉比亞之赫甲斯Ｈedjaz獨採君主政體在目前過激波濤之中獨能排衆議而立王國將來如何實難預測但巨哥斯拉夫有與塞爾維亞克魯阿的亞Ｃroatia斯洛凡尼亞三國國民聯合一體之意則大塞爾維亞主義之表現可不言而喻所謂疑問者當渙然冰釋矣巨哥斯拉夫王國之國境如何今雖未能即行解决而不致不外乎以塞爾維亞孟的内革羅波斯尼亞Ｂosna赫日哥維那Ｈerzgowjng克魯阿的亞斯洛凡尼亞Ｓlovonia加尼沃拉Ｃaniola逹爾馬希亞Ｄalmatia伊斯脱利亞Ｉsltia等所有之地歸併之縱不然亦當以下列面積人口編入之 
面積人口 
塞爾維亞三三·八九一方里四·五四七·九九二孟的内革羅二·一二九方里五一六·○○○波斯尼亞及赫日哥維那一九·七六八方里一·九六二·四一一克魯阿的亞斯洛凡尼亞一六·四二一方里二·六二一·九五四以上係戰前之統計戰争結果人口或將減少亦未可知且逹爾馬希亞加尼沃拉伊斯脱利亞尙在與義大利争議之中將來編入巨哥斯拉夫王國與否未能預卜但較諸戰前之塞爾維亞其面積人口均增至百分之十二三可無疑義據維也納所發刋之人口及言語分配地圖巨哥斯拉夫之人口約一千四百萬今苟以加尼沃拉逹爾馬希亞之人口加入則其數將近似矣此千四百萬人口之中百分之九十人爲純斯拉夫民之瓦解已可豫料蓋斯拉夫族之於匈奥占地殊廣維也納政府每欲使斯拉夫人同化或用柔懷或用强迫而終於無濟四十年前英人愛望斯有言曰奥大利亟宜與斯拉夫民族以自由不然其將分裂矣此語至今而驗蓋有先見之明者也至巨谷斯拉夫之獨立爲王國所受捷克斯拉夫獨立之影響良非淺鮮馬沙列克總統之從中指導實與有力焉 
　　巨哥斯拉夫以塞爾維亞爲盟主經英法之承認其政府之形態乃備惟克魯阿德人與塞忽起衝突電其政府謂須建設獨立之共和國將來結果如何未能逆睹而説者以爲必將以塞爾維亞之君主组織聯邦政府云 
巨哥斯拉夫國之經濟狀態新興國之運命大半繋於其國内之經濟狀態苟其天然之資源不足國民之能力未逮則縱爲新興之國而不久卽將爲强國所併吞也然則巨哥斯拉夫王國之經濟狀况何如是又不得不加以研究者矣就産業而觀塞爾維亞與孟的内革羅均爲農業國塞爾維亞之主要農産物可紀者如次 
一九一一年一九一二年 
族巨哥斯拉夫之稱蓋非偶然矣 
巨哥斯拉夫民族之沿革塞爾維亞等之斯拉夫民族自六世紀即殖居巴爾幹其周圍則爲專事征服之希臘人布加里人德意志人馬札爾人所割據所處之地位又介於西歐近東之間戰爭迭起幾無寗日十四世紀寨爾維亞雖成爲國家而爲土耳其所侵略竭力抵抗終於降伏而後已隸屬於土得五百年十九世紀之初復獨立而恒爲德意志人所脅迫自一八七八年至一九一四年間其經濟上道德上均受匈奥之壓制故其民族之堅忍曾爲史家所稱然而艱苦備嘗至斯世界改造之日能不興獨立之念乎此巨哥斯拉夫民族中除塞維爾亞孟的内革羅爲獨立國外如波斯尼亞克魯阿的亞逹爾馬希亞等尙分隸於匈奥斯拉夫民族獨立之企圖蓄之已久暗殺奥國皇儲一事即其動機也開戰以後奥國雖下動員令而所屬之斯拉夫民族不忍與其同族戰争故未嘗進撃塞爾維亞匈奥政府亦洞察其情遣至西部戰線波蘭巴勒斯坦戰場德奥報紙每謂其盡忠於匈奥皇帝以蒙蔽聯合國之觀聽及至威爾遜總統宣言民族自决巨谷斯拉夫遂以爲與美戰争乃爲叛逆之舉由此以觀當時匈奥 
[巨谷斯拉夫國王亞歷山德]  
亞歷山德爲前塞爾維亞王太子去年十一月舊奥匈境内之巨谷斯拉夫族代表决議聯合塞爾維亞門的内格羅建立巨哥斯拉夫王國奉塞國王太子爲王十二月一日公推代表二十四人赴塞京請就職今年一月五日卽位 
乾梅子六三六·六五八磅七○五六○磅玉蜀黍五五七·九四○二九五·八二二小麥六二三·二六四七一○八三二大麥一一五·一四二八·七·四四八生果七九·三六二七五九二 
家禽一四二·八六八一五·○四七 
孟的内革羅之農業較塞國更盛而其他新編入地亦均爲農業發逹之區是以巨谷斯拉夫之以農立國資格已備然而煤鐵二項爲國家興替攸關之物産其所産多寡亦有研究之價值塞爾維亞之鑛産固未盡閩故其資源尙不可知而煤田之廣已著於世戰前曾有比利時人在塞經營鑛業一九一一年出煤三·七七五·七七六噸銅八·一六五·七三一噸合計别種鑛産則爲一五·四一三·九四五噸波斯尼亞赫日哥維那最富鑛産其統計如下（單位密逹噸） 
一九一四年一九一五年 
煤八·○六八·三一○七·九八八·九一二 
鐵鑛一·七八八·三○一一·一○四·○九五 
生鐵四四○·七八○二五七○○九 
鋼塊二八五·二○三一八九·三三三 
熟鐵二二七·七九三一四○·一九二 
一九一五年似較減於上年戰争之影響乃其大原因之一苟巨谷斯拉夫能利用此豐富之資源而開拓之則將來亦不難以工業立國也如塞爾維亞之農業畜産孟的内革羅之栽培葡萄波斯尼亞之採掘煤鐵苟能竭力經營以期發展則前途未可限量也况苟領有便於輸出之港灣則如虎添翼昔日祗潛伏於内地者今且雄飛於世界矣 
阜姆之關係和會中阿德利亞沿岸阜姆問題啓意大利與巨谷斯拉夫之争端其原因以斯拉夫人欲自掌其貿易權而不欲爲他人所控制故非單純之領士問題也且博爾都至奥迭薩之鐵路一旦告成則巨谷斯拉夫遂得占據其中央凡往時意大利通商貿易利益均爲所得故阜姆苟不歸斯拉夫人之手則有關係於其國家之運命在意大利則不然不過欲以阿德利亞海爲其内海故爭阜姆於其國家固未嘗有絶大之關繋也巨谷斯拉夫之争阜姆其理由以該港苟歸他國則其國家受人控制而不得發展至於意大利之主張則以爲阜姆住民以意人爲多一九一○年據匈奥政府之調查阜姆城所住意人二四三二○人巨谷斯拉夫人一五·六八七人但二萬四千餘意大利人之中尙有同化於意之斯拉夫人且阜姆之唯一運河斯薩克河畔巨谷斯拉夫人一一·七○六人而意大利人僅六五八人故未能斷言阜姆爲意之都市也巨谷斯拉夫講和委員尼古拉巴雪基曰阜姆爲吾人所不可缺而意大利决不能作是語吾人之貿易若有非經過意大利大阜姆不可之勢則意大利握我之商權而於必要時得以封鎖吾人矣吾人之要求阜姆非僅爲便宜上之問題乃主義上之問題蓋依民族自决之原則阜姆當然屬於塞耳維亞克魯阿德斯洛凡尼亞者也意大利則以英法密約爲争阜姆之楯而威爾遜總統頗不直意大利所爲法國亦以意有野心而排斥之故其結果暫以阜姆爲自由港云（現已議决以阜姆歸意但租與協約國九十九年）夫巨谷斯拉夫之於阜姆具有不得已之苦衷前已言之矣苟能於阿德利亞海沿岸得一良港如阜姆者則决不固執前議矣然而沿岸港灣中如拉古薩港僅能以狹軌鐵路與内地聯絡如奥勃林空港與其首都貝爾格拉特不能聯絡唯斯巴拉德港較佳而與首都欲謀聯絡又非有鐵路不可而建設此鐵路之工費極巨亦難期成功者也其要求阜姆豈得已哉况阜姆一港非惟爲巨哥斯拉夫出口之要道卽捷克斯拉夫奥大利匈牙利等均以此港爲貿易上唯一之通衢巨哥斯拉夫之不能無阜姆猶之北美合衆國西部之不能無舊金山其理固彰彰明也昔忌爾克有言曰『將來支配世界之民族厥惟盎格魯撤遜斯拉夫支那三者而已』俄國與中國已幾遭蹉跌得以跋扈於世者目前僅盎格魯撤遜一族苟巨哥斯拉夫王國建設以後能稱霸於歐陸則可爲斯拉夫民一吐其氣矣（外時） 
同報别記南斯拉夫國之内訌之一則云新興之巨谷斯拉夫王國因阜姆港及逹爾馬希亞處分問題與意大利争議未息其内部宜若可圖結合而勿事鬩牆矣乃塞爾維亞人竟與克魯阿德人Ｃroats起衝突七月二十三日克魯阿德各都市革命風潮驟起與塞爾維亞分立有樹立共和國之布告而塞爾維亞之軍隊 
 
 
 

Page 19

 
 
乃大肆兇暴到處與克魯阿德人起釁以阿格蘭（克魯阿德首都）及伐蘭斯坦爲勢最烈馬爾波革之南斯拉夫兵因不願受塞爾維亞軍隊之支配於七月二十五日大起衝突死者百人傷者二百有餘其内訌情形槪可想見矣夫塞爾維亞人與克魯阿德人種族之關係實較斯洛凡尼亞更深而衝突以起寗非怪事一考其原因則塞爾維亞人多信希臘正敎克魯阿德人多信羅馬加特力敎殆因其宗敎之不同有以致之也自南斯拉夫國成立以後塞爾維亞人遇事專擅致動克魯阿德人之積憤亦可想見也 
[古巴共和國]  
　　古巴公使巴爾納君嘗以紐約晚報關於古巴之特刋一册致法文北京政聞報該報乃撮載其略以紹介於華人蓋以古巴於北京設使署爲時未久華人悉其内情者不多也 
　　就特刋之挿畫觀之足見該國植物之繁盛若甘蔗烟草咖啡可可樹波羅蜜等偏野皆是康莊四逹路旁棕樹高聳杉木亦古色蒼然河流所過之處風景明媚河水澄清而巨埠哈佛納宫殿壯麗更有古蹟及極好之建築足爲美洲名城矣 
　　古巴之地位横臥於大西洋墨西哥灣及加勒依比海 
[駐京古巴民國公使巴爾納君]  
之間面積四萬六千方哩卽一十二萬基羅邁當長七百六十哩最狹處闊二十二哩最闊處闊一百六十哩海岸延長二千哩經度自西經七十四度十二分至八十四度五十五分現時古巴大總統爲梅納格爾將軍副總統爲余納將軍 
　　千九百十九年古巴商業已逹八萬萬元在千九百十八年僅七萬一千零九十四萬七千四百六十五元耳 
其中出口貨總額四萬一千三百三十二萬五千二百 
五十一元進口貨總額二萬九千七百六十二萬二千二百一十四元總計出口超過一萬一千五百七十萬三千零三十七元溯自宣布共和之初千九百○二年至千九百○三年出口貨總額僅七千八百三十八萬三千元乃千九百十八年一躍而逹四萬一千三百三十二萬五千二百五十一元千九百○二年至千九百○三年入曰貨總額僅六千二百六十二萬元乃千九百十八年一躍而逹二萬九千七百六十二萬二千元宣布共和後十六年以來出口貨之總額常超過入口貨之總額千九百○二年至千九百○三年超過一千五百七十六萬三千元乃千九百十八年則超過之數目增加至一萬一千五百七十萬三千元古巴政治之修明可見一斑矣 
　　哈佛納商埠以進出口各貨之總數計爲美洲第二商港古巴商船約六百艘内汽船五十三艘船隻之出入於古巴各口岸者約一萬二千餘艘載重總額約二千七百萬噸哈佛納港進出之船隻約四千五百艘共噸數約一千三百萬噸古巴與北美合衆國貿易最密千九百十七年時入口貨值八年九百八十七萬五千元出口貨值二萬五千五百二十七萬五千元凡美洲屬於拉丁人種之各國與北美商務上往來密切者首推古巴今已逹三萬四千五百萬元矣他若阿根廷與北美之貿易僅逹三萬萬元（就大數言）墨西哥二萬四千八百萬元智利二萬萬元巴西一萬八千萬元秘魯六千四百萬元烏拉圭四千二百萬元科産隆比亞三千七百萬元又其遞次也 
　　轉運貨物人客與歐洲相交通之經常航線共二十有餘惟船隻所屬國籍不一聯絡古巴與北美之經常航線约有九每日有渡船往來於古巴與克利阿華湍之間其火車均滿載貨物云次於美國者爲英國德國西班牙法國又次之中國貨物輸入古巴者約二百二十五萬元中國並不直接向古巴有所購買但哈佛納之烟捲及其他諸出品華人莫不知之中國將來與古巴貿易必臻發逹可預料也 
　　古巴有鐵道及建築精美之陸路鐵道長三千四百九十三基羅邁當卽合二千六百哩此外又有電汽鐵道二百五十哩精美之陸路一千五百哩 
　　古巴重要之出産品以糖爲首收穫約四百萬噸然目下製糖各工程尙未告終自千九百十七年至千九百十八年間古巴製糖廠百九十八所出糖二千四百一十二萬二千袋即合三百四十四萬六千噸價值約三萬七千萬元其次則爲菸葉自戰事開始以來此種商業大受影響惟最近收穫尙值五千萬元古巴菸葉之美世界無比是蓋天賦之特權凡産自他處者决不能與之相抗衡也出口之鑛産每年約值一千二百萬元銅鐵及錳最多柏油煤石油石腦油金銀鉛錫水銀及銻等亦有之此等鑛産佔面積四十萬英畝有餘樹木之可作器具者有黑木黑檀杉木等顏料輸出逹一百萬元牲畜及皮角等共值三百萬元水果有波羅蜜橘子香蕉椰子可可等又産蜜以上諸出品共值四百萬元左右 
　　古巴商業若是其繁盛實業若是其活潑種植若是其稠密然而使之能逹此地位者不過賴二百七十萬之人民首都哈佛納户口約四十萬人霜悌約哥約五萬人瑪檔薩约四萬人西哀福加約三萬人每歲人口約加增九萬人内四萬五千人係由外國移住來者餘四萬五千人係新生者超過死亡者之總數平均每方哩户口僅六十人僑居古巴之中國人在二萬左右云古巴昔時有黄症之流行異常猖獗外人視爲畏途今則一變而成世界上最高爽宜人之一國傳染病絶無所聞觀其衛生統計表每千人中平均死者僅得十二人五較諸澳大利亞之十二人六烏拉圭之十三人四北美合衆國之十五人英吉利之十七人七法蘭西之二十人西班牙之二十九人相去多矣 
　　自宣布共和政體以來敎育亦甚發逹當千八百九十五年時僅有學生二萬一千七百八十五人嗣後年有增加千九百十四年已逹十二萬九千二百六十五人矣郵便電訊亦甚便利 
　　古巴各種軍隊合計不過二萬人千九百十八年國家頒布法律創强迫服役之制然僅就戰争時期内言一旦停戰强迫服役之制即行取消平時並無正真之軍隊蓋人人皆兵觀其昔日爲獨立而戰争之情形即可明見也最近該國政府人民同聲反對德國競欲貢其身於自由公理之扶助幸戰事告終得免然仍樂輸金錢濟戰死者家族之貧困蓋古巴亦保護公理及文化之國之一也 
[英法間之叙利亞問題]  
　　英法兩國交誼素稱親睦對德作戰患難相共精神契合尤爲顯著戰局旣畢英法互締攻守同盟之約防德攻法此約已經英國會通過兩國友誼乃愈篤好今叙利亞問題兩國意見微有不同然此僅爲一時之齟齬與兩國良好感情無甚影響也問題之生發源於一九一六年英法協約此約規定法國應得之叙利亞土地界線起於海濱拉瑪斯地方沿東北方面而逹锡發斯鎭由此經加爾浦特與台比扣兩處向東直至波斯邉界復折向西南在亞克爾北面止於叙利亞之地中海濱岸凡叙利亞海岸内以沙漠地爲界北至愛恩台白埠爲止皆歸法國直接行政權之下餘地由法國監視之英國則不獨有叙利亞海岸法界線以南之亞克爾與海發兩口岸且有美索波太米亞全境及巴格逹德要城此約之前後尙各有一約皆支配突厥土地者前者爲英法俄約規定俄國可佔君士坦丁並擴充其阿米尼亞邊界西至土國之阿米尼亞境後者爲英法意約規定意國可得小亞細亞安那土里亞南部一大部分土地英國自征服小亞細亞後駐兵各處設官治事法國依據一九一六年協約請英國撤退叙利亞境内軍隊交出土地歸法管理以符原約英國尙未允許其所持之理由有二（一）俄國旣已傾覆前立諸約當然無效（二）英國獨以重兵征服美索波太米亞及小亞細亞各境故有獨佔土地之權利法國則駁其說謂一九一六年之約係英法兩國所立俄國並未與聞故俄國之傾覆不能爲廢除此约之理由英國幾以獨力征服小亞細亞而法國僅有兵五千助戰此固事實但不能因此而取銷一九一六年條約之義務自委託管轄之問題發生後法國卽希望美國擔任爲阿米尼亞之代管國並表示意見願將一九一六年協約所定之三角形土地以錫發斯埠爲頂點者割棄蓋以此三角形地深入阿米尼亞境也但漢志（或譯作黑若士海甲司）國王之獨立旣經英國承認則法國依约所可得叙利亞海岸東面腹地之權利將被完全掃除此乃法國所不能無異議者雖然無論何種問題當發生之初有關係者輒不免互起異議迨至雙方意見一經了解即不難圓滿解决况英法邦交親睦情意尤易融洽且法國在叙利亞之勢力根深蒂固由來已久爲英國所承認故叙利亞問題想不久定可由雙方當道調處妥善也 
（法國無線電社） 
　　按此則可與前叙利亞問題參觀 
[太平洋兩岸之海軍大閲]  
　　十三日美國艦隊大閲於太平洋之東岸已迭載本報日刋同時日本艦隊亦大閲於太平洋之南岸秋操本爲各國之例舉而美國艦隊以後分年在太平洋大西洋舉行今年值太平洋檢閲之期恰與日本同其時日蓋亦會逢其適也爰萃所聞以餉閲者 
[美國太平艦隊旗艦紐墨西哥詳見本月十九本報國外要聞]  
美國美國海軍向分三大艦隊曰大西洋艦隊曰太平洋艦隊曰亞州艦隊大西洋艦隊有戰艦十五艘旗艦曰本薛爾凡尼亞巡洋戰艦八艘旗艦曰亨丁頓水雷驅逐艦一百零八艘水雷母艦五艘潛水艇十二艘母艦三艘此外機關水雷布設船二艘掃海船十二艘特務旗艦工作船病院船各一艘油船二煤船七修理船一拖船十二大小共二百艘太平洋艦隊有戰艦十四艘旗艦曰紐墨西哥巡洋戰艦十一艘旗艦曰西德爾水雷驅逐艦一百零八艘水雷母艦三艘潛水艇十四艘母艦二艘此外機關水雷布設船二掃海船十二病院船二工作船一油船二煤船七修理船一無線電修理船一拖船十大小共一百九十艘亞洲艦隊有巡洋艦六艘旗艦曰布魯克林砲艦七艘小砲船若干艘此外尙有巡洋艦六艘水雷驅逐艦二十艘小砲船三艘及工作船水雷母艦掃海船等前經調往歐洲海面者將來亦悉數歸入此隊也此次大閲不以太平洋艦隊爲限大西洋艦隊亦通過巴拿馬運河而會合演習蓋美海軍之主力全在兩大艦隊而戰艦與巡洋戰艦四十八艘尤其中堅也 
　　九月一日午前太平洋艦隊已集中於舊金山市民爲盛大之歡迎羣聚金門灣口者不下五十萬人自是日起市中懸旗盛飾招待全隊將士二日特休業一天招待直至五日始止美海軍總長逹尼爾斯亦至舊金山參與檢閲其檢閲之情形現尙未得詳報也 
日本日本海軍聯合艦隊之特命檢閲自十二日開始巨艦三十餘艘集合於德山灣是日由海軍元帥伊集院檢閲旋開往伊豫灘外閲潛水艇之演習十三日開出太平洋操演巨砲各艦之十四英寸口徑砲一齊射撃十四日在太平洋中操演各艦之水雷十八十九兩日除白晝操演外並於夜間操演水雷二十日開回伊豫灘直至二十二日皆演水雷也此次檢閲與前不同各種操法皆同實戰更有飛機與軍艦之戰飛機與潛艇之戰誠大觀也 
　　兩國海軍主力之比較據某日報所述謂美日雖各得十九艘而日戰艦長門土佐加賀陸奥四艘與巡洋戰艦赤城天城等四艘皆在二萬七千五百噸以上各有十五英寸口徑砲八門以上速力皆在二十一海里以上又現在川崎三菱兩船廠所造之伊勢日向兩艦大至三萬一千餘噸十四英寸口徑砲多至十二門其戰鬭力在美艦隊之上云云然美國所造新艦愛華懷與麻色朱色斯兩艦大至四萬三千噸長至六百八十英尺寛至一百零六尺入水至三十三尺速力有二十三海里所有防魚雷防毒氣之法無不周備其武器有十六英寸砲十二門六英寸砲六門撃飛機砲四門尤爲宏大駭人故日本海軍部亦擬添造四萬噸以上之大艦云 
[世界餘聞]  
歐美間飛航之發展本年五月中旬以後英美兩國飛行家競爲横渡大西洋之飛行試驗六月間有美之海軍飛船ＮＣ四號及英之霍克Ｈawer克利夫 
Grieve前者飛至大西洋亞茶兒島Ａzdres以天氣惡劣而停留數日後者中途遇暴風堕落洋中卒爲丹麥船救起雖勇敢有餘而皆未能竟其功業至七月初旬英之Ｒ三十四號飛船始能於七日間往返飛行大西洋兩岸間以開世界飛行史未有之新紀元Ｒ三十四號長六百五十五尺氣囊中可容輕氣二百萬立方尺七月二日清晨自蘇格蘭之東福去痕地方ＥastFortune停機場飛起内載人員三十人裝加士林四千九百加倫及油二千磅由少佐斯考脱Ｓcott指揮渡大西洋自紐芳蘭西　行經坎拿大東南海岸之新蘇格蘭省NovaScotia及美國東北之新英倫諸省紐 
約港外之長島至紐约城東二十五英里之羅斯福廣場而降地時七月六日上午也飛行程途三千一百三十海里歷時一百零八小時十二分其自英國海岸飛至紐芳蘭海岸僅歷時五十九小時其餘四十九小時十二分則用於紐芳蘭紐約間者也雖風向逆戾氣候惡劣而終能連續飛行不遇危險越三日（即九日）又自紐約飛回英倫以風順速率加增每小時可飛五十英里歷七十五小時而飛抵英倫較第一次速三十三小時來回兩次相合爲七日十五小時自Ｒ三十四號奏此大功而英美人士益知創辦商用飛行之不容緩矣英倫巴西間之載客飛舫定於八月内自愛爾蘭海東北岸之巴洛港口ＢarrownFmness開始飛行渡横渡大西洋之飛艇 
　　過大西洋飛抵巴西都城利奥特及納羅Ｒiodejanerlo飛船中可載旅客二十人行李少許舉凡便利旅客之陳設裝飾亦皆齊備一如海船客室中所備有者其飛行程途擬取道蒲京立斯本Lisbon非洲西海岸英屬地昔拉里安ＳlerraLeone而後横渡大西洋直逹巴西都城預定初次飛行歷程四日一俟試行成功卽用維格氏式飛船Ｖiclers常川往返倫敦有名之白比奇爵士Ｂurbidge已首先購定來回票三張爲其夫婦二人及友人一人乘船之用票價每張一千金鎊本届初次飛行之船爲維格氏飛機廠建造之B第八十號飛船是船容量一百二十五萬立方尺每小時飛行六十英里全長五百三十五尺去年海軍部委託維格廠建造本欲用以抵抗德國徐柏行飛船者今乃改爲商用客室在船身之上部凡大客廳屋頂花園臥床等無不齊備云 
 
 
 

Page 20

 
 
   
 
 

Page 21

 
 
   
 
 

Page 22

 
 
經濟 
[上海之生計問題]  
　　上海生活費之增加已成爲不可移之事實然無精確之調查不能以數字表之也其最顯而易見者則爲上海地價之騰貴其他則須視上海一埠洋貨及土貨之價格以爲斷自一千八百七十年至一千九百十八年四十餘年間其變遷之繁其增加之速固不待言而普通現象則增加之率約七成或竟至數倍也列表如左名目單位一八七○年一九一五年 
牛肉磅○·○七○·一九 
家禽同○·一○○·二○ 
年次牛肉一磅牛乳一瓶鷄鴨一磅鷄蛋一打洋薯一擔煤一噸米一石紅磗洗衣百件元角分元角分元角分元角分元角分十兩錢分元角分元角分元角分 
一八七○○○七○一○○一○○○六一五○六五○二八五○一○ 
一八七五○○七○一○○一一○○七一六○九○○二八○○一○ 
一八八○○○八○一○○一一○○七○九○九二五二九○○一○ 
一八八五○○七○一○○一二○○八一三○九三五三○○○一○ 
一八九○○○七○一一○一○○○八一三○一一○○三○○○一四二五○一八九五○○八○一一○一○○○九一三○一一○○三一○○一六二五○一九○○○一三○一二○一四○一二一五○一二五○三五○○二○三○○一九○五○一七○一四○一六○一四二○○九○○四三○○四○三○○　　　　 
一九○六○一七○一五○一六○一五二○○一一○○六四○○四○三○○一九○七○一九○一六○一八○一六二○○一○○○八四五○五○三○○一九○八○一九○一六○一八○一五二一四一○二五七九○○九○三○○一九○九○一九○一六○一七○一六二五○一○二五六一○○四五三○○一九一○○一九○一八○一六○一五二一五九七○七五○○四○三○○一九一一○一九○一八○一八○一六二三○九六○八六○○二五三○○一九一二○一九○一八○一七○一六二二三八六○八二三○二五三五○一九一三○一八○一八○一九○一六二○○九○○七七五○三六三五○一九一四○一八○二○○一九○一七一九二九六六六九二○三四三五○一九一五○一八○二○○一九○一七二○八九七五七九八○三五三五○一九一六○一九○二○○一九○一八二○九九七○七七八○三七三五○一九一七○一九○二○○二○○一八二四○一四八三七一○○四二三五○一九一八○一九○二○○二○○一八二二○一九三○七三四○四五三五○一煤價煤之淨本如何變動頗有研究之價值其行市漲落之數目不能以普通商品爲標準以其有天候關係竟有頻年不低落者故煤之行市决不能與他種物價同其步調例如一九○八年煤一噸之平均行市十兩二錢五釐一九一二年八兩六錢自一八七五年以來繼續低落其後數年間雖稍漲而仍無大變動乃自一九一六年至一九一七年由九兩七錢一躍而漲至十四兩八錢三釐去年平均行市則爲十九兩三錢由此觀之其漲落之趨勢與尋常貸物不同也兹更以一九○八年以後至一九一八年間家庭用煤之行情表（以一噸計）揭之如左 
○八年○九年十年十一年十二年十三年十四年十五年十六年十七年十八年月份○兩錢分兩錢分兩錢分兩錢分兩錢分兩錢分兩錢分兩錢分兩錢分 
正一○○○一○五○九七五九七五七八○八六○九五○一○○○九五○一三○○一九五○二一○五○一○五○九七五九七五七八○八六○九五○一○○○九二五一三○○一九五○三一○五○一○五○九七五九七五七八○八六○九五○九七五九二五一三○○一九五○四一○○○一○五○九七五九五○八六○九○○九五○九七五九五○一三○○一九五○五一○五○一○五○九七五九五○八六○九○○九五○九七五九五○一三○○一九五○六一○五○一○五○九○○九五○八六○九○○九五○九七五九五○一三○○一九五○七一○五○一○○○九七五九五○八六○九○○九五○九七五九五○一四五○一九五○八一○○○一○○○九七五九五○八六○九○○九五○九七五九五○一四五○一九五○九一○○○一○○○九七五九五○八六○九○○一○○○九七五九五○一四五○一九○○十一○五○一○○○九七五九五○八六○九○○一○○○九七五九五○一七五○一九○○十一一○五○一○○○九七五九五○八六○九五○一○○○九五○一○○○一九五○一九○○十二一○五○九七五九七五九五○八六○九五○一○○○一九五○一○○○一九五○一九○○平均一○二五一○二五九七○九六○八四○九○○九六六九七五九七○一四八三一九三○據工部局視察員基爾那報告謂上海生活費增加之　狀但視米價如何已可知矣米價漲落大有研究之價值也四十年前之米價不過二元八角五而今日平　爲八元四角已不啻倍萬矣至如細崽每月工錢二十元其中十元付其父兄者廚司苦力等數年前不過每月八元之薪工而現在已增加至十一元或十二元白一九一四年至十五年其增加率約有四成焉 
鷄蛋打○·○六○·一八魚類硛○·一○○·四五竹鷄觸○·○七○·一五馬鈴薯擔一·五○二·二○牛乳瓶○·一○○·二○米擔二·八五七·三四煤噸六·五○一九·三○又據工部局衞生處視察員基爾那之報告謂此項價格係一般平均之行市與各人日常所用者多少略有出入蓋家庭所用食物以小菜場爲標凖其漲落不能以納捐之多寡定之是以極難得其眞相而只能以平均價格觀察之也歷年以來日用品之價格比較之如次 
　　以上所述爲一般之食物兹更分别言之　 
二房金食物薪工種種騰貴已如上述其次重要者莫如房金與地租舊時之商店事務所等均有住宿之供給而今則商務繁盛斷不能在事務所商店中居住而衛生防火等較前更爲完備其費用當然較大一方事務室之外必須有住宅之供給其已有家庭者又當然須有相當之住宅故房金之騰貴其勢不得免也據工部局之地税房捐表觀之自一八九四年至一九一八年二十四年間所加之捐地税已較前加五成房捐已較前加三成三矣而中等生活之收入不隨之而增加此上海生活之所以困難也 
　　三消費品最近十年以來各種食品之騰貴幾出意外而因戰爭之故其漲益甚大致自二成半至七成半不等例如牛油及鹽肉之類一九零四年時澳洲進口之牛油船貨每磅售九便士或十便士鹽肉一磅不過七便士以後每年騰貴半便士一九一四年時牛油每磅售至一先令二便士半或一先令三便士半而鹽肉亦漲至一先令半便士矣至今日乃更貴澳洲牛油竟售二先令美國牛油二先令十二便士鹽肉自去年至今平均每磅一先令六便士其飛漲原因不外乎産地凈本之騰貴惟連年銀價日漲市面以銀元爲交易遂不覺其貴而外國人之薪工用金磅計算者則所虧殊甚焉至茶及罐頭等亦逐年飛漲自歐戰以來尤甚較諸十年前何啻倍蓰又如各種酒類汽水等亦莫不漲價惠斯開酒一箱本爲二十元左右乃現在竟售至二十七元五角琴酒每箱本爲十一元五角而現在漲至三十元其他蓋可知矣 
　　自歐歐以來上海住民之生活受昻漲之壓迫矣幸銀價極貴尙未覺其痛苦而銀價之能否維持久遠騰貴實一疑問若一旦低落則物價上之影響可不待言矣（上週） 
按物價之騰貴爲現世界最大之問題各國之社會問題罷工問題胥由此起而迄今無法解决者也我人所欲研究者在物價所以騰貴之眞因究竟物價之貴乎抑貨幣之賤乎即如金價之低落我人所已知也究竟金之賤乎抑銀之貴乎此我人所當詳究 
者也凡物價之特漲必有其特漲之理由而必先以一部分爲度譬如凶年米因歉收而減少米少則價漲要只以米之一部分爲度於他物固無關也然米麥之比價不能過於懸殊於是麥價亦因之而漲人之食米以作工者米貴則其工值貴而所造成之物價亦隨之貴於是米貴之影響漸及於一部分以外此物貴之恒例也倘並無漲價之理由而一切物價同時並漲此必貨幣之下落而非物價之星漲也譬如不兑現之京鈔值現銀五折者現銀五圓可購之物購以京鈔則價須十元苟市面無復現銀豈非物價一律加倍乎世界各國之物産固因戰争而減少然減少之數必與增價之數爲比例譬如米歉收若干成漲價若干成萬不能漫無限制也今各國物價之貴有廻出乎常例之外者此其不以物少爲主因而以貨幣下落爲主因固灼然可覩也更以金銀比價言之在我銀本位國以金爲貨物故曰金價下落耳在彼金本位國以銀爲貨物則曰銀價昂漲矣世界各國幾悉爲金本位國是必悉以銀爲貨物物價旣無一不漲銀價安得不漲故我國物價之未見大漲者銀幣與他物同時並漲非物價獨賤於他國也設我國亦爲金本位國則此時米價早在一二十圓之間而社會生計不知棼亂至何度矣雖然此非可遽爲樂觀也物價已實漲於暗中倘一旦銀賤而物價不隨之俱賤則不可收拾之危象不難立現於自前彼先進諸國平時之藏富於民者奚啻什伯於我國猶且呻吟宛轉於經濟纏縛之中使我家徒壁立者處此其何以堪哉我校此篇不覺杞憂之稠疊焉（邠） 
[世界商業彚聞]  
製油原料跌價世界油類市面之漲落與美國棉子收穫關係至巨今年預計收穫爲六一○四而實收數則一千一百二十三萬包故油價跌落已在意料之中美國油類爲製油漆之用除亞麻仁外悉已跌價英國倫敦爲世界油類及油原料之中心市場亦不免略受影響亞麻仁孟買貨五十一磅阿根廷貨四十六磅棉子孟買貨二十二磅胡麻子漢口貨五十三磅然而北部中國滿洲北部朝鮮等處旣厄於水復困於旱其收穫減少可不待言即天津方面之亞麻仁菜子亦有減收四成之説是爲製油原料界有力之材料蓋中國所産製油原料足與北美南美印度之産對抗油類商情之意氣銷沉因不知其有左右市場之勢力也油類因製油原料低落而受影響例如停戰後需要日繁大豆油漲至三十八元而今則售三十元矣雖然食料用之油類苟非需要絶滅則尙無跌價之望也 
英國羊毛線之輸出英政府前於倫敦羊毛市場擬對於各國爲有限制的輸出據近電所傳英政府已决用特許制即在政府拍賣場買取澳洲羊毛（即金山羊毛）與各種羊毛線（限於四十支以下之線） 
羊毛紗者須先聲明貨之去路更於出口之前申請於商務院經其核准發給准出口之護照後即可運出戰爭中絶對禁止出口之羊毛線今其四十支以下之一部始得解除禁令云 
日本毛線之漲價日本毛線戰前出貨不過五百萬磅現已可出一千萬餘磅比諸戰前英德奥之來貨已及七成然毛織之需要旣多原料自益緊迫戰前除中國外他無銷路戰事中如俄國印度南洋一帶或原線或織物皆有輸出存貨日少價目漸高今春以來步步加漲至近日又漲十分之一如毛冷線者比諸戰前殆加至四倍半矣其他各種大致相若兹表列其價於左（單位日金一錢即一分） 
現價戰前價比較 
毛冷線七○○一六○五四○塞爾本色線八○○二二○五八○塞爾漂白線七五○一九○五六○編物線六五○一四○五一○ 
其所以如此漲者曰貨物不足供用耳然一面又因羊毛之日貴也現在存貨全無各廠明年五月份之貨亦已完全預先定去市場期貨皆以明年五月做市面而織機難買又無增加出貨之望羊毛之出産地毛價自停戰以來益復向上而毛織物中如法蘭紗等種向之目爲貴重品者今且以爲必需品幾於人人所必用銷場愈暢而價益不可遏抑將來漲至何度雖不可料要無低落之望也 
印度禁煤出品印度理船廳對於船舶之用煤除印度船外他國之船一槪不許裝煤業已發布禁令該處先嘗有此禁令本年五六月問始開禁今又重復前禁者因印度所産之煤大多數耗諸船用而製造工業因之大爲困難故也然各國郵船之經過印度若甚多此後不得不於新嘉坡科倫坡等處屯煤供用矣 
法屬安南之米禁法政府對於其屬地印度支那（卽安南柬蒲寨）禁止米之出口與復出口已據電傳但電文簡略未悉内容蓋法國物價無不漲而食糧爲更甚其政府早以平價爲重要急務法國本不産米軍需品多由他國輸入今禁米出口或藉爲平抑糧價之一助耳然法國一禁出口則安南米西貢米東京米以至暹羅米仰光米無一不在嚴重取締之下東亞米産本以以上各地爲倉庫者今後將益見緊迫其影響固非細也 
[一星期海關報告摘要出口]  
芝蔴一萬八千四百八十擔豆油八千四百擔木油七千二百八十二擔九月八日愛宕山丸往法國白絲二百四十八擔四十一斤黄絲六十三擔十斤 
絲頭一百零三擔八十斤綢二十擔七十八斤繭綢一百九十四擔七十一斤紅茶一百八十四擔 
緑茶五百零九擔純銻八百四十擔 
豆一千六百八十擔蛋粉三百十一擔 
猪二百四十四擔菜子八百廿二擔 
皮貨十一萬五千五百零六張以上往倫敦 
絲六百零三擔零五斤往里昂 
絲三百七十九擔零一斤繭綢二百四十擔卅斤絲頭九百八十八擔四十一斤紅茶一百九十二擔雙宫一百九十九擔九十一斤緑茶七百零一擔 
花生五百八十八擔牛皮三百三十五擔蛋粉八十一擔以上往馬賽 
絲七十七擔十四斤往意國以上六日名古屋丸出口豆麵粉一千八百十七擔往門司 
絲頭繭殼四十七擔五十八斤豌豆一千三百五十擔菜餅一千七百一十擔麩皮一千六百廿七擔 
棉花一千一百三十九擔往神户以上九月九日 
花菜餅三千四百十六擔往大阪竹島丸出口 
羊毛一千五百○一擔往波斯頓 
緑茶一千九百○三擔純銻三千三百六十擔豆豌豆三千一百八十四擔毛皮二萬一千四百張牛皮六千六百八十三擔棉花三千三百九十擔豆油木油一萬○三百四十五擔植物脂一千六百八十擔蛋黄白九千二百八十五擔芝蔴八百四十擔 
往紐約以上九月九日薩加泡辣克出口 
鮮蛋十二萬三千個麩皮一千四百七十擔 
菜餅一千六百八十七擔往長崎 
麩佊一千二百二十五擔菜子二千七百○三擔花餅三千二百六十三擔往名古屋 
鮮蛋九十三萬三千個豆餅豆一千零四十擔絲頭雙宫二十七擔四十斤麩佊一千九百六十擔花菜餅四千三进九十四擔菸葉三百擔 
芝麻一千六百七十一擔往横濱同日筑後丸出口花生餅粉二千五百擔麵粉一千一百百廿五擔豆餅豆三千一百四十二擔往臺灣同日國府丸出口鮮蛋九萬六千個豆花生二千一百○四擔 
花菜餅二千七百七十五擔往長崎 
爛絲繭四百九十五擔四十五斤麩皮一萬○八十擔豆菜花餅五千六百○七擔苧蔴二千一百卅八擔麵粉三千三百七十五擔鮮蛋十五萬個 
以上九月十二山城丸出口往横濱 
絲吐頭四百七十五擔六十五斤大豆七千一百四十擔豌豆二千五百四十二擔蔴皮千四百八十三擔蛋黄白五千四百三十二担獐皮四千三百廿五張紗頭一千七百四十二担草帽緶二百五十九担花生菜子一千二百八十二担猪油二百三十三担桕油牛油一千三百六十八担駝毛一百三十五担爛繭殼六十三担九十斤十一安的洛區往英國鐵礦砂二萬八千五百六十担十二太根丸往日本鮮蛋五十萬七千個麵粉一千一百廿五担雙宫繭八担五十五斤往門司 
鮮蛋六十三萬個花生油三百九十八担豆七千一百七十九擔紗頭一百三十八擔棉菜餅二千五百六十一擔往神户 
棉菜餅五千九百二十四擔苧蔴一千三百二十六擔棉花六百三十五擔大豆一千○十擔牛皮四百七十四擔往大阪 
烟葉一千一百六十三擔往巴西以上同日八幡丸出口各種皮五萬六千張狗皮褥二萬五千張 
草帽鞭一千四百二十四擔羊皮氈七千五百二十五張白絲四十九擔五十二斤樹油五千○四十七擔 
繭綢十五担九十五斤同日美特文往北美洲蛋粉五百七十一担芝蔴油九百九十七担樹油七千八百三十九担同日往西德爾 
草帽辦五百七十担往紐約愛爾特立巨出口銻二千六百五十四担緑茶一千一百十二担蛋粉二千二百八十六担棉花一千○○五担牛皮一千六百九十四担狗皮褥四千張羊毛八千四百七十五擔五棓干一千零五十擔草帽四萬零八百個同日天開往紐約 
芝麻四萬三千一百六十一擔鹹牛肉二百六十一擔猪腸五萬三千七百九十二條十五日吉備丸往馬賽樹油一萬三千四百四十擔棉子油四百五十一擔豆油一千六百六十八擔十三日威斯吞奈脱往美國罐裝食物四百十八打往檀香山 
繭綢三十三擔三十斤紅茶二百七十三擔蛋粉四百二十八擔往舊金山 
白絲一百五十三擔八十一斤繭綢十三擔卅五斤野絲二百廿九擔八十二斤往紐約以上同日中國出口綢及繭綢六十二擔五十七斤緑茶三百六十三擔蛋粉四百七十八擔往舊金山 
白絲四十四擔九十六斤絲頭十七擔九十五斤野絲一百十六擔卅八斤往美國各埠 
白絲一千一百零三擔十一斤黄絲十擔十六斤野絲廿四擔十六斤繭綢廿擔零四斤 
狗皮褥五千張往紐約以上同日委尼瑞拉出口芝蔴一萬一千六百零六擔同日吉那往丹馬 
[進口]  
棉絨布三千二百四十疋原布九百六十疋白糖四千○五十擔原斜一千○八十疋 
細棉紗一百十九擔八月二十三日三河丸由日本來硬木六萬一千一百四十五方尺 
秤桿四千一百四十五枝檀香一百十二擔胡椒三百五十三擔海參一百○三擔 
魚翅二十七擔同日軋勃郎士由新嘉坡來原色疋頭六千二百十疋洋傘二千一百六十把花色疋頭四千○三十九疋細紗二百九十三擔糖五千七百二十一擔紙四百八十二擔 
火柴五萬七千七百五十羅針一千三百萬枚窗玻璃四百箱八月二十五日山城丸由日本來原色布二萬七千五百二十疋原斜三千七百五十疋 
原絨布四千八百疋製牛奶二千六百十一擔銀大條估五十萬二千二百八十兩金幣估一百四十六萬兩金條估三十一萬一千五十七兩菸葉五千一百○八擔紙烟二千○二十五萬枝同日俄羅斯皇后由坎那大來鋼鐵貨一萬八千百十五擔洋鐵皮七千○○九擔 
紙二千一百五十六擔烟葉二千六百三十四擔顏料估二萬八千六百七十八兩蘇打一千三百四十擔同日奈特康派寗山美國來 
疋頭五千九百二十疋糖四千○五十擔 
火柴二萬三千三百羅針三百萬枚細紗一百六十三擔同日竹島丸由日本來煤一千二百十一噸同日三津丸由日本來鋼柱三千二百九十九擔鐵貨一萬六千三百擔鉛塊一千六百八十擔洋鐵板一千三百五十擔紙二千二百九十八擔硝皮料三百○八擔洗衣皂二千三百○七擔火油五萬加倫 
酒八千六百三十七加倫波酒一千三百打 
引擎油二十二萬三千○四十加倫 
八月二十七咸士喀生由美國來 
煤一千九百九十一噸二十八度神丸由日本來原色布二千二百五十疋包皮布四千零九十四碼鐵貨六千三百五十一擔打字機五十隻 
紙六千七百六十一擔同日敦賀丸由美國來 
硬木十八萬五千九百九十九方尺廿六華已新嘉坡來鐵貨六千六百六十八擔松香油七百九十加倫　 
八月二十二財生由美國來 
原色布一千七百疋色原斜一千四百疋 
棉絨布三千七百五十疋色布十萬零八百碼 
花色疋頭一千零五十三疋白糖二千四百卅擔火柴一萬四千四百五十羅針六百五十萬枝窗玻璃七百廿四箱廿八八幡丸由日本來 
煤八百九十噸同日仙臺川丸由日本來 
原色布二千七百五十疋白糖二千七百擔同日大旭丸由日本來 
各色疋頭四千六百七十疋原色布二千疋白糖二千○二十五擔廿九和歌浦丸由日本來印花布一千疋細紗一百二十五擔 
紙四百十三擔針一百二十五萬枝 
白糖三百三十八擔同日柏林丸由日本來 
金圓估七萬四千七百十兩廿二委尼瑞拉由美國來 
 
 
 

Page 23

 
 
   
 
