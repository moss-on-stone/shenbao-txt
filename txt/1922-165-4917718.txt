# 1922 - 165 - 4917718

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[戰地與外商（冷）]  
　　我爲此言非媚外也亦非望中國之再有内戰也不過因此次各地戰爭有所感觸以言之耳 
　　何謂戰地與外商盖謂覔外商雲集之地以圖戰事其結果必不能成功張作霖兵敗京南之後而至灤州灤州不成之後而至山海關其明證也廣州之砲擊不成又其明證也數年前浙蘇間之用兵不成亦其明證也 
　　此其故關係甚多而以外商雲集之地原非戰事必要之地亦爲最大一原因窒礙多而成就少故智者勿爲也 
[國内專電]  
　　北京電　昨晤參預奉直和約英大佐謂報載條件非實直奉間協議退兵奉軍三天内退榆關各隊二郎廟海邊奉軍十九履行石門寨二十一履行直軍到榆關止張作霖希望政府承認其二十七二十八二十九三師馺奉軍六個旅協餉彼仍將關鹽兩稅照解保吳不允（二十一日上午十二鐘） 
　　北京電　金紹曾昨夜由保回京晨見黎言吳力辭陸長對奉以减少張作霖實力爲標凖二十七二十八兩師及其他入關各旅應一律裁汰未入關各軍保留原狀政府卽電王占元通知張（二十一日上午十二鐘） 
　　北京電　孫烈臣電黎歡迎王占元到關並達賀黎就任意（二十一日上午十二鐘） 
　　北京電　外息在琿春被捕之高士儐等三人已奉張命槍决（二十一日下午一鐘） 
　　北京電　昨令設全國財政討論委員會顧維鈞爲委員長（二十一日下午一鐘） 
　　北京電　王毓芝長豫夏壽田繼府秘長（二十一日下午九鐘） 
　　北京電　英使照會京奉進欵及車輛産業爲本國借欵擔保品張作霖所佔之一段進欵並未交付滙豐今與貴政府約現在或將來違背合同結果其責任應由貴政府擔負外部覆照允（二十一日上午十二鐘） 
　　北京電　外息督軍代表在保集議自衛結合因吳對此冷淡無甚結果（二十一日上午十二鐘） 
　　北京電　裕中公司美人請維持運河借欵合同或改訂（二十一日上午十二鐘） 
　　北京電　懲辦曹陸令顔主依正當手續依法起訴然後下令故尙未副署黎亦未蓋印（）二十一日上午十二鐘） 
　　北京電　蔡成勳再請辭援贛總司令謂省長已派南北携手無援必要院覆力維防務迅速接收各軍毌得固辭（二十一日上午十二鐘） 
　　北京電　保議川粵漢路有速築必要所傳京奉京漢津浦京綏四路向新銀團抵押由此說誤傳予問新團要人彼否認四路借欵不否認川粵漢速築但尙未談判（二十日上午十一鐘） 
　　北京電　直奉和議附件張索相當地盤王承斌電保保核可任上將軍入將軍府十九覆王承斌并電京（二十日上午十一鐘） 
　　北京電　王占元昨夕赴榆關係爲和議仲裁員（二十日上午十二鐘） 
　　北京電　饒漢祥向黎辭行並留書痛陳時局前途荆棘乞黎珍重晚蓋黎派員挽饒勿灰心（二十日下午十二鐘） 
　　北京電　王懷慶提巡閱署組織大綱閣議决從緩（二十日下午十鐘） 
　　北京電　顔因議員吹毛露辭意 
　　北京電　黎派金永炎赴保商結束奉軍辦法（二十日下午十鐘） 
　　北京電　陳炯明電吳請勿迷信武力須知炯明與君卽以武力聯合亦不能解决時局吳覆本人不願以武力决時局聯省自治應由國會制定非口舌所能致（二十日下午十鐘） 
　　北京電　哿（二）（十）閣議孟繼澂爲開封道魏渤爲烟酒署廳長王其康爲山東運使汪大燮爲甄爲委員會長熊元襄爲法部次長振糧免稅釐五月後再展三個月何豐林咨在滬紙煙捐提四萬爲海軍第一艦隊費一萬爲本署費交財部核議（二十日下午十鐘） 
　　北京電　黎决遷延慶樓辦公院秘廳四局遷集靈囿（二十日下午十鐘） 
　　北京電　張國淦被舊會攻擊昨晚由江天鐸大讌議員並各派要人爲張帮忙（二十日下午四鐘） 
　　北京電　田文烈長豫令昨已蓋印因田本人不願擔任故未發表（二十日下午四鐘） 
 
 

Page 5

 
 
   
 
 

Page 6

 
 
[國内專電二]  
　　北京電　政府派王占元于秉良蕭廣傳劉啓垣陳寳龍赴山海關監督奉直撤兵曹張協商已妥自雙方軍隊撤退後再派代表共籌國是有人謂戰事不能澈底奉張將來仍爲時局之障碍政府已承認張作霖爲維持東三省適當人物稱爲鎭威上將軍以示優崇巡閱督軍等職以在廢去之時不再恢復（二十日下午四鐘） 
　　北京電　哿（二）（十）閣議交通大學高恩洪請分設兩校可决又决裁撤漢關鎭守使（二十一日上午十二鐘） 
　　北京電　保息嚴璩重用徐王且有外人保其眞除鹽務署長認嚴不正派將更換（二十一日上午十二鐘） 
　　北京電　大陸報訪員侯爾等函交部新聞電本晚六時所發每不及登載次日出版之報且電局有洩漏於他家報館之弊電費直同虚糜自應添派一人檢閱電報以防積壓與弊病（二十一日上午十二鐘） 
　　北京電　捷克代表要求援按現行稅則訂入中捷商約部覆中德有交換條件中捷不得援例（二十日上午十二鐘） 
　　天津電　津商銀行兩會昨電直曹請收回禁運現欵出境成命以維金融 
　　天津電　陸榮廷號（二）（十）日赴滬卽將回桂 
　　天津電　京奉車現抵山海關梗（二）（十）（三）日可通奉天聞張已退兵錦州（以上二十日下午一鐘） 
　　漢口電　陳光遠號（二）（十）午乘江新輪到漢寓大同旅社蕭劉午後渡江宴於萬國春五時陳卽專車北上 
　　漢口電　傳粵軍黃大偉仍攻吉安蔡派部往拒號日開始接戰 
　　漢口電　傳趙恒惕在司令部遇剌未中剌客被捕槍斃 
　　漢口電　常德盛部號日起由漢運贛聞常馬（二）（十）（一）亦赴贛並派軍械長李流芳在楚王台領解槍百五十枝及大批軍需赴贛（以上二十一日下午四鐘） 
　　漢口電　駐漢日軍預備撤退馬（二）（十）（一）午請武漢各　官民舉行告别式蕭劉均到（二十一日下午八鐘） 
　　成都電　楊森等復電各軍主速開軍事會議 
　　成都電　劉成勳示禁過激月報並私結黨會因此間曾屢發現社會主羲靑年團與馬克期讀書會傳單多起 
　　成都電　川西北苦旱米價骤漲 
　　成都電　各敎職員代表昨在高工校開會議决採取適宜辦法惟學欵必須可靠對敎職員不能興大獄暴徒須嚴辦 
　　成都電　昨夜兵工廠街廠營誤會與城防部隊衝突今日已平（以上十八日下午一鐘） 
　　成都電　省城軍界對聯合處事仍在商量但進行難 
　　成都電　省議會請緝暴徒軍政司法各官無辦法 
　　成都電　川中久晴祈雨未下人民恐慌 
　　成都電　劉成勳不承認通電擁黎 
　　成都電　市政公所欵絀將停 
　　成都電　向楚召各校長言造幣廠月撥二萬元定可靠各校學生又多假歸學潮遂平（以上十九日下午六鐘） 
　　成都電　六師長余際唐主由各將領聯名通電西南各當局徵求對北態度 
　　成都電　舊國會議員向政府支到路費卽行（以上二十日下午九鐘） 
　　香港電　號（二）（　）各界在文澜書院集議維持粵局陸軍派徐鴈爲全權代表海軍推湯廷光代表魏邦平派吳飛代表徐言葉舉顧全桑梓已嚴令停戰湯言海軍已陷絶路故逼而出此使海軍有生路必無異議又言海軍餉項無着梁謙武言海軍餉粵人可擔任惟須請湯擔任不再戰湯允擔任隨表决陳未抵省前由湯廷光葉舉以海陸軍首領名義會銜佈告息戰並請魏邦平會銜 
　　香港電　粵各界號日發三電（一）請雙方停戰謂龍莫視粵爲征服地仍愛惜地方諸公粵人獨不愛粵乎如有糜爛地方卽視爲公敵（二）贊成統一謂粵自申亥後護法靖國以一省任天下之重吾民渴望統一中山有徐退同退宣言今徐退孫應下野（三）請陳炯明卽日返省主持粵局 
　　香港電　聞孫離海圻轉下寳璧艦 
　　香港電　葉舉令駐各街道軍隊一律收隊葉舉派熊文蔚攝理財政廳（以上二十一日下午六鐘） 
　　香港電　今日海軍與粵軍訂妥條件（一）海軍全體請孫下野（二）海軍服從陳（三）海軍國有（四）海軍及陸戰隊按月發足軍餉（五）海軍官佐不更動（六）統一後海軍有發言權 
　　香港電　許崇智部抵韶關梁鴻楷率兵七千阻其南下廣韶電不通聞翁式亮楊坤如兩軍已抵韶收繳大本營姚雨平部槍械 
　　香港電　傳孫號日離艦乘小電船轉過某滬輪赴滬隨從十餘人行李甚簡 
　　香港電　李福林電粵請劃南雄爲該部駐兵地 
　　香港電　孫向葉提四條（一）南方開議統一由孫出席（二）入贛軍維持現狀（三）籌欵收復海軍（四）須保護孫系人員生命財産葉容納二三四否認一（以上二十一日下午九鐘） 
　　蕪湖電　壽州新安武篠（十）（七）亥刻譁變至哿（二）（十）寅刻槍聲未絶人民損失甚鉅（二十一日下午八鐘） 
特約路透電 
[南方戰信]  
　　二十一日北京電　據廣州消息陳炯明已在韶州及英德設立防線以防北代軍冋粵該陣線隨時有發生戰事之虞 
[北方和信]  
　　二十一日北京電　榆關戰事可謂已告終止惟張作霖是否將率軍冋奉尙屬疑問據某外人消息奉軍刻在長城外　掘戰壕 
[　北京政局記]  
　　二十一日北京電　聞總統秘書處定於七月一日由東城黎元洪私邸移入公府 
　　二十一日北京電　至昨日止國會議員到就者共三百五十三人已向秘書處報領旅費自一百元至四百元不等議員褚輔成請卽匯欵至廣州俾該處議員得以來京 
　　二十一日北京電　昨夜明令設立全國財政委員會任顧維鈞博士爲會長命召集全國財政專家共同討論整理財政事務華字報評論此舉謂顧與各國感情甚好當能設示請各轼取銷拳亂賠欵至少亦當停付五年二者之中如達一目的則可將抵付賠欵之入稅償還外債且據半官消息顧之主要任務乃務在償還外債華字報又謂各報代表近謁見董康據謂財政氣象固已轉佳但目前急需頗巨不得不商借外債惟政府現尙未以此事就商於外國任何銀行 
　　二十一日北京電　張紹曾已辭受陜西省長任 
[中法實業銀行與庚子賠欵]  
　　二十日巴黎電　晨報探悉法政府决議電令駐北京代表與中政府商訂條約俾撥拳匪賠欵付中法實業銀行各債户 
[英議院中之華會條約]  
　　二十日倫敦電　今日上院開華會條約案二讀會李爵士稱美國幾已完全批准各約法意兩國皆已提請國會批准日本爲無需國會批准之國現俟他國之批准惟日本之批准當不生問題因參與華會之日代表皆極贊成此約也至於英殖民地之批准則尤無欵問英國因互相信任之精神與世界和平之利益遂抛棄其素有之海上優勢此種自由供獻爲歷史所絶無但英美海軍平等之　或視軍艦與兵士之優勢在英人安寗上尤有價値英人現已實施此約無待他國之批准蓋無相互之信任華會條約將不能久存而世界將再陷於猜忌之境增造船隻致釀成金融恐慌也 
　　二十日哇太華電　坎拿大下議院今日通過華會條約 
[海牙會議中之代表]  
　　二十日海牙電　英代表團全體明晨集議殖民地代表一二日内離此將其利益交託英代表辦理荷代表康比克氏正式向俄國告以無俄人參與之委員會以二十五國代表組合而成每國大都有代表二人英殖民地視爲英國之一部份英代表爲　里姆氏與財政部秘書楊格氏二人意國以愛扶柴那氏與姜尼尼氏二人爲代表比代表爲開狄爾氏與葛洛炳氏二人日本以便署參贊佐藤氏與大藏省關場氏爲代表法荷兩國代表名單尙未宣布 
[南愛蘭選舉及英]  
　　二十一日倫敦電　南愛選舉報告今晨發表如下贊成租約之混合黨五十一人贊成共和之混合黨三十一人工黨十四人超然黨十人農黨三人此尙非最後之結果 
　　二十日倫敦電　邱吉爾今日在下院稱渠本擬星期四日發表關於愛爾蘭時局之意見惟目前議論愛爾闌事恐無益於公共種種要素變化不定故决定展緩發言 
[印度公債事記]  
　　二十日倫敦電　利率五釐半實收九六之印度政府新公債一千二百五十萬鎊昨夜截止招募承募人認百分之六十三其折扣自百分之一至千份之七十五 
　　二十日倫敦電　印度政府刻在印度發行無限額之公債年息六釐十足實收免繳所得稅儘一九二七年至一九三二年照本收回認購者繳付現資或一九二二年到期之印度戰債劵或印度國庫劵皆可倫敦亦可認購自七月七日起至八月十四日收現資此後至九月二十九日止收印度戰債劵 
[英屬地之蓄奴制]  
　　二十日倫敦電　邱吉爾今日在下院答覆質問謂南洋華僑有蓄奴制當地政府現詳查其情形如與香港相同則施於香港之計畫亦將施於南洋英帝國他處是否亦有此制則無所聞邱吉爾又稱英屬北婆羅島公司爲限制賭風起見已招人投標承包全境賭權去年此項收入共一萬零八百鎊 
[德波接管上西萊西亞之分地]  
　　二十一日柏林電　協約國現將前已劃定之上西萊西亞地段分交波蘭與德國管轄波蘭兵現已入加土維資其地乃波蘭　得土地内之主要城邑 
[俄國社會革命黨控案之辯護人]  
　　二十一日柏林電　莫斯科消息爲社會革命黨控案辯護之外人今均返國據謂勞農政府並未踐約甚至不許彼等與當事人會晤或獨見當事人之俄國辯護士彼等寓莫斯科一星期後旅館開賬向索食住費共一五○○○○○○○○○盧布合英金（六百鎊） 
[荷蘭橡皮公司反對限制]  
　　二十日亞姆斯特丹電　荷蘭橡皮公司十六家呈請政府拒絶限制橡皮出産之任何計畫荷蘭委員克魯夫氏已往倫敦擬與英政府磋議限制産額之辦法荷蘭橡皮商家聞之遂有此反對限制之呈請 
[無線探遠光之發明]  
　　二十一日紐約電　馬可尼氏稱現已發明無線探遠光無線電浪可如光浪轉折發往任何方面而不散開衆意此種發明大有助於航行因光可及百哩左右也 
[英太子返國之歐迎]  
　　二十日倫敦電　今晚五時十五分英太子乘列朗號回抵泊萊茅資歡迎者五萬人歡呼之聲撼動山岳岸上鳴禮砲二十一響港内各船滿掛旗幟且有飛機翺翔天空約克親　曾登艦致敬其兄 
　　二十一日倫敦電　此間已豫備歡迎皇太子全城滿掛旗幟巴定登街建牌樓多座皆有歡迎字句各窗座位已有出巨價爭購者皇及子雖覺勞頓但精神甚好各報皆著論稱頌之 
[坎拿大商船之虧折]  
　　二十日哇及華電　坎拿大政府商船之常年報告現已提交國會者稱營業虧空逾八百萬元董事會主張變賣所有小商船將商船隊減爲三十七艘 
[仰光附近之火山爆發]  
　　二十一日香港電　九龍皇家觀象臺主任接仰光無線電報謂今晨四時左右北緯線十五·五四度東東經線九六·○二度有火山爆發噴出泥水物質高可二十呎 
[各國近事記]  
　　二十一日日内瓦電　七月一日起日内瓦與莫斯科國有飛機按時來往 
　　二十日倫敦電　北　爵士已由歐陸歸來醫士以爵士受某種毒質以致心弱勸其調治 
　　二十日倫敦電　瑪泊爾白蘭區輪船中國火夫一名因私藏鴉片高根在太爾波物港被判充苦役六個月期滿驅逐回國 
　　二十一日倫敦電　審查委員會已决定向下院報告准政府以至多九十五萬鎊收買英波油公司股分之原案不加修改内務部次官稱此欵合爲發殿波斯而用 
　　二十一日東京電　雅泊島條約已由樞密院通過經攝政批准不日卽將調印送致美政府 
交通大學無線電 
[廣州戰事與美艦隊]  
　　華盛頓電　此間接北京美使舒爾蔓報告孫中山砲擊廣州損毁美人房屋三所已請亞洲艦隊司令史特拉斯派艦保護美人生命財産之電當局當即電致馬尼剌着迅速派艦赴香港及廣州觀戰設法保護美人利益 
[南愛蘭選舉之結果]  
　　杜白林電　南愛選舉二十日結果混合黨贊成和約者被選四十四人贊成共和者二十五人又杜白林一區選舉報告稱投贊成和約票者七萬二千二百八十一人投反對票者一萬零九百二十人伐勒拉氏之黨在杜白林僅有一人被選 
[北愛蘭首相新邸之狙擊]  
　　貝爾法斯電　北愛新近購置之斯託曼宮改作北愛相邸者首相克萊格昨夜始入居其中乃今晨天未黎明時忽被人攻擊槍彈數枚擊中臥室 
[叙利亞排斥法貨]  
　　　馬寒斯電　自前充駐華美使克蘭來游後叙利亞大唱獨立之說嗣因法當道採行嚴峻方法獨立氣燄稍减但商界重要人物現宣佈排斥法國貨物並提取法人銀行存欵 
[美國近事紀]  
　　華盛頓軍　白宮消息哈定總統與郵務長皆贊成减輕第二種郵件之郵費 
　　華盛頓電　白宮消息哈定總統前擬赴阿拉斯加游歷現因政務甚忙已取銷出游之議 
　　華盛頓電　參議院共和黨議員開會多數贊成於國會閉幕以前解决關稅與兵士酬金兩案 
　　華盛頓電　白宮消息哈定總統已非正式允將商船津貼案暫不付國會考慮 
　　華盛頓電　商部稱六月一日鐵路所存烟煤可供七十五天之需用查五月一日有九十四天存煤 
　　芝加哥電　市長湯姆森氏控講壇報譭鎊索賠償五十萬元法庭因人證未齊註銷控案大約此案秋間尙須復活 
　　波特蘭電　參議員海爾氏昨大本州預選會得多數之投票州知事巴克塞氏亦得連任之多數票 
[公電]  
　　廣東李烈鈞等通電　上海各報館轉各省各團體各報館均鑒報載直系武人等勾結已解職之國會議員王　襄等擁黎元洪復職此非有愛於國法更非有愛於黎氏直利用國會與黎氏爲傀儡以自便私圖耳茲將黎氏不能復職之理由從法律事實兩方面證明之查黎元洪本爲副總統袁死黎繼黎走馮繼至民國七年十日滿足五年任期任期旣滿無職可復此法律上不能復職之理由一也當六年督團叛國黎氏身爲元首旣不討賊反徇賊請逐有六月十二違法解散國會之令破 
 
 

Page 7

 
 
壞約法誤國殃民在國法上之已喪失其人格此法律上不能復職之理由二也解散國會後張勳擁溥儀復辟黎氏不能以身殉國僅以潛逃免死舉國民所付託民國統治之大權而輕棄之查約法總統有謀叛行爲應組織特别法庭審判其罪黎氏輕棄民國統治之大權實已搆成謀叛行爲之罪其犯罪尙待審判與執行安有復職可言此法律上不能復職之理由三也六年督團曹錕等要求解散國會黎氏言佈不違法不簽字不蓋印及其結果則法可違字可簽印可蓋至張勳復辟則民國　可犧牲獨其可憐生命不可不求庇外人此其人格上尙有絲毫之價値否民國何辜有此總統乎此在實際上無復職之理由一也或有爲黎解者謂國會解散總統出走皆爲武力所迫罪雖莫逭情尙可原顧何以海軍南下西南護法屢電黎氏南來乃終偷息津門漠然不顧是民國未絶黎黎自絶民國也以如此志行薄弱之人而責以振興民國之大業應付艱難之時局其何可能此事實上不能復職之进由二也昔日用武力迫黎違法之武人卽今日擁黎復職之武人安知今日復職之武人不仍爲他日迫黎違法之武人此輩武人翻雲覆雨狐搰狐埋是非羞惡之心早已澌滅殆盡果黎復職一旦要求不遂必致再演復辟及督軍團叛國諸慘劇黎氏不妨再作放逐之總統吾民經此連年喪亂何堪再斷生機所願一勞永逸爲國家求根本澈底之解决耳故黎氏復職非言法律直等滑稽非以求治適以助亂此事實上不能復職之理由三也至求國家根本澈底辦法正式國會固在廣州自由行使其職權徐世昌之僞政府旣倒南方固自有正式之政府在但使直系武人洗心悔過國家統一一言可决全國一致廢督裁兵國會繼續議憲宣佈憲法後再根據憲法舉行第二届國會新選舉納全國於法治滌舊染以興邦羣策羣力國事尙可爲也如其否者則天未厭亂吾人决不忍聽誤國殃民之黎元洪以非法復職再禍民國天下興亡匹夫有責惟力是視謹此宣言蘇皖浙贛閩魯聯合同志會理事李烈鈞徐紹楨柏烈武林森蔣尊　韓恢温樹德等同叩印 
　　順德胡翼通電　各報館均鑒吳玉帥致李協和先生眞電景翼等深感贊同茲於皓日擬致協和先生電文曰廣州李協和先生鑒自國二次解散綱維不張泯棼數載元氣斵喪區域崩離公以共和元勳轉戰萬里艱難護法薄海同欽茲幸正義獲伸人心悔禍黄陂復位衆院仍集贛政亦慶得人廢督始於江右於國於鄕兩可無憾公之所以枕戈介馬苦心孤詣以赴之者亦旣求仁得仁可釋負荷矣天之生才原爲救世出斯民於水火而登諸任席環　　　匪異人　伏望慨念時艱以止戈爲武以解甲爲倡幡然人都共圖建設則勛業所及福利全國範金繡絲寗止一隅英賢如公諒邀察納等語謹電奉聞敬祈鑒察　編陜西陸軍第一師師長胡景翼叩號 
　　東三省商工聯合會電　北京大總統國務院廣東府院國會鈞鑒各省巡閱便督軍各總司令護軍使各都統各省長各省議會各公團各報館均鑒竊惟奉省此次興師入關張公之意原爲促進統一張公曾迭電聲明早爲海内所共鑒乃者鈞座就職統一可期天心有　亂之機貞下有起元之念凡屬圓顱方趾疇不頌禱維殷張公爲國爲民原無絲毫權利思想故於東三省省議會聯合會懇請與直軍息戰言和遂毅然立允所請勒令前方將士尅日出關并自願解甲歸農以遂初服惟現在三省地方伏莽未靖而沿邊防務土地堪虞加以俄新舊黨禍機四伏過激派隱患潛滋非有重兵不足以資保衛東三省原有軍隊一時斷難遽裁絶非廢督裁兵四字空言年能解决張公自民國五年蒞任以來信義孚於中外威惠洽於軍民不但爲國家之干城亦實爲桑梓所託命所有東三省數十萬軍隊若非張公出而統率之實不足以維繫人心現由三省省議會聯合會公舉張公爲東三省保安總司令孫公烈臣吳公俊陞爲東三省保安副司令以靖地方　維　　本　司人喜袵席之同登欣室家之克保歡欣鼓舞一致贊同謹奉電馳告海内邦人君子幸共鑒之東三省商工聯合會叩號印 
　　東三省省議會聯合會電　北京大總統國務院國會廣東府院國會鈞鑒各省各巡閱便使督軍總司令護軍使各都統各省長各省議會各公團各報館均鑒前者奉軍入關志在統一茲黄陂蒞任統一可期張公本無權利之心自無用兵之必要旋經本會要請雙方罷兵息事已邀同意尅日實行張公本廢督之素願擬即解組歸田在張公功成身退固屬磊落光明無如東三省地處邊隅北界亂俄時思蠢動西鄰蒙境後患堪虞加以撤兵之後十數萬之軍隊統率無人則地方之糜亂可憂即國家之危亡立見緣張公蒞任以來恩威素孚際此危急之秋非張公無以期三邊之鎭攝非張公無以繫内外之人心本會再三挽留復經各團體一致力懇仍請張公擔任保安總司令並公舉吉督孫公江督吳公爲東三省保安副司令以淸邊患而靖地方俟合法政府成立廢督裁兵確定辦法東三省不能獨異謹布區區伏布鑒察東三省省議會聯合會叩號印 
　　湖北公民代表電　上海湖北同鄕會湖北自治協會改造湖北同志會留滬鄂籍國國議員曁各報館均鑒近聞湯薌銘運動長鄂振漢等誓不承認已於皓日致北京府院各部曁諸同鄕一電文曰據報載中央擬令湯薌銘長鄂不勝駭異查湯氏乃樓船特能無政治經驗且黨見甚深剛愎自用前督湖南殘害良民種種省跡筆難盡述恭讀文日特任閣員令總理以下不帶黨派色彩防微杜漸用意至爲公允當茲衆情惶惑亟待撫循之日如劉氏之貪狼積怨固不足以膺民社而湯氏之暴虐殘酷又豈足以服人心伏乞俯念鄂人疾苦簡公正廉明者來撫是邦豈獨鄂人之幸全國實利賴之等語素仰諸公愛鄕情殷嫉惡如仇諒獲贊同竚候明敎湖北十屬公民代表吳振漢黃文俊汪炳學李兆唐何之煥徐大章周偉白炳奎張松年丁鶴叩號印 
　　鹽城來電　申報時報新聞報中外報各館通鑒辛酉水災鹽邑受害最鉅蒙上海義賑會長馮夢帥委吳公新余携欵至鹽查放冬春兩賑共發六萬餘元吳公同來諸君冒雪涉水勞怨不辭救活災民無算謹此嗚謝鹽城知事趙邦彦曁縣賑務籌備處同人公叩號 
國内要聞 
[北京通信（靜觀）]  
　　廢督聲中之各省督軍運命 
　　凡是一種制度做到天怒人怨地步則預計崩裂之期必不在遠如中國之督軍盤據一省手握重兵貌似銅牆鐵壁其實千夫所指無病而死果然到了人人心理中皆覺此種制度不好此種制度當廢播爲輿論進爲羣衆運動則機會一來其摧枯拉朽直無異於急風之掃秋葉近則風掃秋葉之勢已發端矣除江西一省已　明命裁撤浙江一省已實行自廢外試就各小督軍最近趨勢而一言之俾國人丁然於各督軍之運命焉江蘇一省因綰轂南北頗居重要地位自民國元年以來設政府置留守所有都督將軍督軍如馮如李一因歷史關係一因地勢關係遇有政變無不爲各方所重視最近齊夑元爲直系中之重要人物惟自李純去世以後多數蘇人即大唱廢督之論事雖未成但運動或急或緩迄未有所間斷日前該省旅京同鄕會直接電齊請其即日解除兵柄並聞明後日尙須開會於省館討論進一步辦法所幸齊氏亦已有自動之意聞已將求去之言婉達於保府同時其駐京代表現任公府秘書謝傳安承齊之旨對於各方亦微有表示昨晚有消息自東廠胡同傳出謂齊將調任陸軍總長不日發表聞因吳子玉旣不願任席而對於齊又不能不設法酬庸在政府調齊内用可以將蘇督一缺撤廢更可以塞浙江方面之藉口但此議有無變更則不可知耳 
　　安徽地勢重要不亞江蘇其人民奔走廢督亦不在他省後自張文生以張　舊屬近又帶有奉系色采建方皖江尤爲皖人所不滿近聞旅京皖人日内即開大會討論此事意在步蘇人之俊塵電勸張氏解職又據保定方　消息　馮祥連日與曹吳往來電商馮主張將豫　一職撤廢己則專　勦匪之事曹吳之意主張薦馮爲豫皖勦匪督辦如此則不惟將豫督撤廢皖督亦可順流而下聞已有電達黃陂矣 
　　安徽河南兩省督軍形勢已如此矣其在長江方面者尙有湖北省蕭耀南旣爲鄂人又屬直後其擁戴　陂服從曹吳當然無有話說近聞旅京一部分鄂人主張擬請將蕭氏改任爲鄂省長即將鄂督一缺裁撤且有建議於黃陂者謂公主廢督鄂爲珂鄕又屬首義之地若鄂督不速裁人其謂公何黃陂聞之極爲所動據聞此事已在醞釀之中不久卽將實現惟保定主面或尙須加以商量耳 
　　在西北各省陜西省長已任命張紹曾陜已無督劉鎭華僅居代理名義張氏入秦後如吳新田閻治堂皆爲曹吳屬下當然與張能沆瀣一氣劉鎭華不爲省長僅作代理督軍其勢力甚薄弱侍張氏佈置稍定卽可毅然將陜督一缺撤廢接近陜西者爲山西閻氏近以廢督之論大昌已有自請廢督之擬議前當直軍初勝卽有人紛紛傳說謂直將收晉入其範圍故閻氏樂得順水推舟自請撤廢况廢督以後省長一職自若於一己之施政權能毫無所損現在閻氏旣有裁兵之意發表不久卽當有自請廢督之文章出現矣甘肅新疆僻在西陲督之存廢無大問題可斷言也 
　　其間較難者則爲直隸直督非他曹錕也曹固老愚無能然其左右附攀之徒則甚不願直督廢除以自失其憑藉卽吳子玉亦不便以廢直督一事向曹陳勸或者曹氏眞能良心發現或迫於大勢所趨自知非廢督無以自立乃可自解其印綬耳至於山東田中玉與魯人積不相能近據魯人之接近田氏者言田氏聞盧永祥最近行動顧視左右謂子嘉此舉殊痛快我則自愧不如大約自請廢督或將交出印綬效盧氏之所爲亦未可知也 
　　至若東三省形勢較爲特别西南各省已有總司令實爲督軍之變形將來如何廢除當在實行統一以後矣（六月十九日） 
[關於北京政局之外訊]  
　　大陸報北京電云高恩洪於敎育經費問題已籌有一部份解决辦法頃已商准黎氏將公府歲入撥作中小學敎育軍費黎氏宣稱其私人收入足敷一己之用倘有公家薪俸將悉以之撥作敎育及慈善事業經費黎氏此舉或將開總統不受國家薪俸之例又日前允撥之關餘五十萬元中擬提出二十萬元充敎育經費及其他急需而將所餘三十萬元作國會經費刻已滙欵往粵作各議員赴　川費奉直停戰及南方護法政府之倒已使黎氏復任事實上各問題悉行消滅黎氏日前雖有暫攝之宣言但實際毫無影響頃得確耗各公使將於星期四應召進謁黎氏足徵外交團亦已承認黎氏爲中政府之眞正元首 
[直奉軍之停戰善後訊]  
　　奉軍開始撤退矣 
　　直奉兩軍現已議定停戰撤兵雙方各派代表會同中央特派員王占元在山海關恊商善後辦法十九日曹吳兩使及張作霖均有急電來京陳報遵令停戰及撤兵日期並催王占元赴赴山海關以便開議張作霖電略云參陸部篠電敬悉山海關撤兵事件業經雙方議定於六月十九日六時開始撤退惟善後萬端亟待解决卽請轉催王上將軍（占元）務於明日來關商治一切云云曹錕吳佩孚電略云奉令停止進兵遵即飛電王總司令承斌轉飭前方各軍停止進行一面委派代表與奉軍協議撤兵善後辦法應請轉飭王上將軍卽日馳赴前綫共商一切云云 
　　天津消息據某軍事機關得秦皇島十八日來電直奉兩軍磋商停戰條件結果决定自巧日（十八）始三日内奉軍完全出關直軍仍在原防駐紥不得追擊至奉軍退出關外時直軍於三日内亦退回昌黎原綫至以後如何辦理均聽中央解决云云此約卽夕簽字外傳篠日（十七）奉軍復有破約反攻之事委屬不確 
　　政府派王占元會同宋小濓赴山海關監察直奉兩軍現一方催王占元速行前往一方已通知宋小濓與王氏會同辦理其任務則令奉軍從速撤出關外直軍不再加以攻擊名爲監視實卽爲雙方調停處置善後之人聞直奉對於此項辦法大致業已認可外電謂和後復戰當不足信直奉戰事俟王宋前往接洽後當可結束 
　　東方通信社二十日天津電云山海關來電據奉天方面消息奉直兩軍之休戰條約如左（一）奉直兩軍爲中華民國之統一當同心協力（二）由十八日午前九時始奉軍撤去前線陣地（三）奉軍於十九日午前六時撤去二郎廟以南之陣地直軍亦於同日午前五時由前線開始撤退（四）由二十日午前六時始奉直兩軍由全線開始撤退（五）兩軍開妈撤兵後當於三日以内撤盡（六）直軍不得入東三省内如違反此規定時由調停者負責又凡至山海關之列車由二十日始一律開通又京津泰晤士報嘗載休戰之長文論說其記事中載不休戰條約係於十八日午前一時四十五分在秦皇島所停英艦中簽字者也其要點爲由十八日午前九時始儘五日爲限全奉軍必撤盡又當將京奉路之車輛及其他材料歸還並由張作霖償還損害吳佩孚於奉軍撤退期内直軍不得由目下之地點前進 
[醞釀大借欵續訊]  
　　大借欵醞釀之消息日益喧囂十九日某通信記者爲此事特訪問董康董謂高定庵（卽高恩洪）赴保係磋商政治上各種問題余（董自謂）則專爲財政問題至於借欵一事經各方面幾次討論大致恐不能免蓋軍政各費每月支出總需六百萬日前實一籌莫殿再欲舉辦裁兵等等諸大政自不得不出於借債之一途惟現在所考慮者是否目前即行進行而已至於我個人對此則並無成見又一報告謂董見吳後頗有消極之表示吳已諒解其隱意乃許借欵之事限於交通部之收入財部收入則决不侵及故借債當在交部轄管下搜尋抵押品也 
[舊議員想與現内閣作難]  
　　　來搗亂之伏綫 
　　民生社報告十九上午十時有舊國會議員八九十人在中央公園來今雨軒開兩院議員聯席談話會公推李載賡爲主席討論不信任顔閣之進行據該議員云新閣之所以不信任者厥以顔惠慶張國淦董康三者爲最查顔惠慶係徐世昌任内之官僚派一流人物内閣三易而顔氏之外交總長地位屹然不動其手腕之靈敏已出人意料以外再核諸平日外交成續旣屬平庸即内政方針亦未有十分把握現在法統恢復閣揆一席非與南方接近之人斷不能信任此應請政府根本改組者一又如農商總長張國淦前次曾經政府提出國會徵求同意當經衆議院否决在案此次復長農商雖國會未經正式開會以前無從徵求同意但旣不信任於前者斷無信任於後之理此應請政府另行改組者二又財長董康本係備位法曹於財政上絶少經騐以全國最高之財政機關畀諸素無財政學識之門外漢不特内外債將發生極重大之危險卽金融界亦未始不蒙其影響此應請政府注意者三總之内閣爲全國發號施令之總匯機關若新閣成立伊始卽以不良之分子　雜其間則將來一有動搖其牽動内政及外交不爲不大吾人等旣爲國民代表對於此節不能不力加注意云云結果贊成者頗居多數擬不日再召集第二次會議一俟在京各議員等有過半數以上同意卽行提出請願或另籌他方法對付云 
[舊議員之文字活動]  
　　在京之舊議員旣得復入兩院對於人數問題極力擴充南方又起變化留南之議員必有北來者在八月一日或者能開正式會亦未可知現在對内對外應有應時之文字出現聞已經起草者有數件一請仁廷芳北來一請孫中山北來一謝西南各省護法之美意一對外宣言謂法統已經恢復指日可望完全統一此類稿件起草後再經過一番聯絡署名之手續或可發出也 
[財政零縑]  
　　五十萬關餘分配　已到手之關餘五十萬元據聞財部已悉數支配確數如下舊議員三十萬元近畿軍警費十萬元總統府經費四萬敎育經費四萬留日學生經費二萬元 
　　財部通電整頓稅收　財部十九早令各省財政廳内容略謂全國新舊稅自實行整頓以來其成績卓著者固多而仍腐敗者尙屬不少今將各稅通盤計畫以資整頓共計辦法六條（一）新稅仿照各國新稅成例以便徵收（二）舊稅以本部條例爲準（三）稅欵以本部指定爲限（四）各省徵入稅以呈報數目爲此較（五）隨時徵集各改良稅之條陳（六）派員分往各省區密查徵收之情形以便進行 
　　債權者將控財政部　財政界消息中外財團以財部欠欵逾期不還迭次催索迄無效果董康到任後一味支吾債權者爲保持血本計已互商辦法共同控訴連日此事醞釀甚烈但財政當局對此則頗爲焦灼日來倩人四出運動有無辦法尙不可知 
[法部通令實行輕罪緩刑]  
　　法界消息司法當局以各省法庭對於輕微之犯罪實行緩刑法之規定者甚鮮如此殊有失刑期無刑之本旨昨特通令各省區遵照新刑律第十二章各欵切實奉行其原文云查人民初次輕微犯罪原出無所苟於此時諭知犯罪事實而宣告緩刑予以自新之路則犯罪者之勇於改過自當較執行刑期爲有效故各國於此點恒殫心竭慮以求之積極猛進以行之以輕徹之犯事出無心一有感觸懺悔自蒙我國新刑律於第十二章各欵亦早有是項緩刑法之規定頒行以來而奉行者恒　多見殊失本部之立意嗣後如有犯前項之輕微罪者宜遵照第十二章規定各節於判决時卽行宣告緩刑是爲至要並仰將其管理終結情形呈部察核云云 
[看守曹陸家宅之續訊]  
　　曹陸住宅日前被看守情形因時未有人至陸宅查看故僅記載曹宅事據十九日所聞陸曹兩宅看守情形實相同惟曹陸早有凖備先已潛逃天津其住宅則剩空房並無貴重之品當前日下午巡警數十人到曹宅時曹妻欲出走爲警士所阻不得行後由邊門逃至隣宅（某西人之住宅）乘坐汽車赴六國飯店聞陸宗輿實先曹氏赴津當陸臨行時謂曹云我行後君一二日内亦非去不可曹遂依其言亦行至曹陸此次住宅之被看守各通信社有謂係由民國七年濟順高徐鐵路借欵三千萬元用途不明之故有謂直奉戰爭時曹陸確有助奉嫌疑又有謂曹陸曾爲徐世昌勾結外援近被保定方面發覺其實上述皆爲曹陸之罪狀但不必即爲此次拿辦之原因也又據某方面消息曹汝霖自經政府查出舞弊擋案後住宅卽被巡警監視十九日某當局又接密函及證據多件均關係重大須與保方接洽故特派京兆尹劉夢庚氏於十九日上午十一時遄程赴保報告一切前晚得曹陸住宅被看守之訊同時又聞鍾世銘之住宅已被查抄且謂鍾拘捕到警廳矣此說未確惟鍾自免職後又被軍警看管至今尙未解除其接濟奉軍餉欵之嫌疑終無以自明恐終不免拿辦家則實未被查抄也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[奉直第一次調和之經過]  
　　因奉軍背約破裂 
　　奉天某外報云邇來在奉英美人有以私人資格調停奉直戰爭者其人一爲英國宣敎師德庫脫爾楊顧氏一爲美國宣敎師普拉脫氏此事之動因據聞張氏之子學良夙爲靑年會名譽會長前當戰敗勢窮之際當局苦於無術轉圜張學良乃往求二宣敎師本人道主義爲自動調解並請外交團亦出爲廚停媾和以便奉軍藉此下台二氏以此雖爲奉天窮蹙之舉動然而宗敎向以和平慈善爲懷公義私情均難袖手二氏勉允其請乃往訪英國總領事普拉脫氏又往訪美國總領事珙陳張學良之意懇請外交團趁此機會亦執斡旋之勞以期和平兩總領事審度情勢以應嚴守中立拒絶未許於是二宣敎師乃以私人之資格出任調停奔走結果頗有成效九日午前八時兩宣敎師在秦皇島方面會合張學良並直　方面代表協議一次其結果雙方决定遵從兩宣敎師之斡旋復於十一日再度會議各陳雙方意志之所在以便開一具體的媾和會議孰知十一日預定會合之附近地點於預定會合時間前三小時竟爾發生戰事兩敎師苦心奔馳之功完全化爲泡影矣厥後奉天方面小捷乃又大喜謂是日戰自彼開不干我事至調人之爲難情形早已置之九霄墵外兩宣敎師以前功盡棄不勝惋惜更憤恨奉軍之舉動輕率無端開釁致　成之媾和會議而使中途流産前日回省對張氏提出抗議並詰其失信而張氏方面以直軍先戰之言爲卸責按奉天之少謀寡斷反覆無常於此益信英美領事之拒絶調停誠爲能識機先者也惟聞駐奉某領事於十二日曾往訪張作霖氏歸　語人曰張作霖對於十一日奉軍勝利其得　洋洋之熊雖　流露於口吻間然其心事則仍擬乘此機會希望媾和故事實上今　議會或　媾和成立亦未可定 
　　十二日駐奉日英美三國總領事就時局問題開聯合會議據知　内容之某外人云領事團開會之目的以日前交涉員曾向領事團提出警告内稱現在天津由海關間每二日由雙方各開國際列車一次該列車在山海關停車尤爲頻繁當此奉直戰酣之際其危險莫此爲甚以故希望禁止該列車向後勿再向山海關方面駛來倘漠視此項警告仍任該列車行駛時雖被危害奉天不負責任云云領事團接此警告乃開協議會討論之後三總領事即往訪張氏詰其不合並指證庚子拳匪亂後　合國與中國所締之條約即「天津山海關間無論發生若何事故國際列車得以依照規定每日自由運轉」一條以促張氏之反省十三日又以公文書正式向張氏發出警告並將上項警告向各該本國駐華公使詳報矣 
　　此次奉直續戰據直方報謂爲奉軍背約而奉方亦謂直軍背約　碌其通電如下盛京吉林齊齊哈爾長春哈爾濱各議會各團體各道尹各廳局所長各司令各　館均鑒天心厭亂　統昭蘇　霆等奉令駐榆整飭軍備原　我張總司令促成統一之素志故不惜犧牲一切馳騁疆塲茲幸統一有期素志可達亟應培養國脈豈敢黷武窮兵故當西人樸來德雍維廉兩君居間介紹方勸罷兵之時初未拒紦首先約定庚日午後二時前雙方不得有軍事行動不料是日正午直軍即向我砲擊至樸君等親身往來彼方砲火間似此背約不祇一次證俱在毌待曉嘵我軍又曾派髙參謀長與直軍關參謀長約定蒸晚十二時前雙方停戰并撤退前方隊伍一部分以表誠意迨晚八時我軍照約撤隊彼之乘此開槍至晚十二時再派髙參謀長以電話質問并作最後接洽不但無要領且聲明不敢負責是龍戰言和實已絶望而彼方增　築纍日夕不遑陽藉謀和之名陰行緩兵之計因我軍農士義憤塡膺不得已於眞早猛攻彼當退却旣非初願未與窮追大丈夫磊落光明决不屑作自欺欺人之語耳刻仍守原防嚴備以待縷陳事實眞相自明曲直是非待諸公判統希亮　是幸總參議楊宇霆司令官張作相李景林韓麟春姜登選張學良丁超馬隊統領官張海鵬旅　湯玉麟闞朝璽蔡永鎭郭松齡蔡平本鄭殿升齊恩銘張作濤鮑德山裴鎭東趙恩臻李振聲高維嶽支隊長陳金鏞馬瑞雲李爽塏李世藩獨立團長朱益淸邢士廉趙振綱王永溏文叩 
[陳楊離贛時之恐慌]  
　　楊慶鋆幾乎不得脫身 
　　陳光遠楊慶鋆於十七日接免職電後即開軍警會議維持地方治安辦法預備當晚離贛各公團因軍警欠餉數月謠傳有變環請蔡成勳總司令調兵進城布置防衛並請陳楊趕速發餉負完全擔保責任蔡司令對陳謙讓仍以援贛二安爲宗旨請陳緩行陳因地方感情甚惡旣解職權亦極惶恐駐港代表夏同和適來急電謂葉舉擊走孫文進攻韶關請贛南前敵踐夾攻約陳以部衆早退萬安不復能軍兼怒陳炯明發作太遲擬不再戰蔡則危言相迫謂不定計畫不准離贛陳乃電飭前敵各軍聽蔡號令凖備返攻俾速交卸料理就緒忽已天曙遂改辰刻啓行詎楊慶鋆出省署時警備隊二百餘人攔輿索餉楊謂財廳經費五月未發無錢墊付頃籌賞洋千元以謝弟兄勞苦衆以岳世傑統領尅扣軍餉憤怒鼓譟找岳算賬岳恐當再提欵三千發餉一月衆猶含餘慍大駡不休一時省署大亂楊至軍署請蔡調兵保衛各公團以財廳爲督軍賬房賬目糊塗劉印昌董錫成先後辭出楊爲監督應負全責下午四時開聯席會衆以豫章道尹何剛德不肯護省長印南新兩縣亦辭職决電府院迅催謝遠涵刻期履新直接交替並請蔡司令令楊勿去蔡因與陳策畫進軍事宜（聞已下令十八晚萬安撫州各路同時施總攻擊）意不及此陳楊即於九時率領軍署衛隊出城定即晚到潯再乘兵艦赴漢此上同行者有董財李敎高實及軍署課長秘書等數十人衛隊六百擁護而出蔡司令亦派軍隊護送實則監視其衛隊臨時復下緊急戒嚴令派兵一團巡邏街市不准軍士夜行布置周密秩序安謐　民一夜安枕僉謂危險已過云（六月十九日） 
[陳軍退出贛州時之慘殺報]  
　　國聞通信社云西南討賊軍圍攻贛州得三次失三次至十日晨始完全克復惟據由贛避亂來滬者所述陳軍在贛南敗退之時放火搶刧無所不爲如新信鎭南康縣譚口圩塘口圩一帶均焚毁一空贛民恨之剌骨故於討賊軍攻贛州時人民皆於黑夜燃放爆竹以張威並用木製大砲裝瓦礫火藥等以轟之故陳軍亦甚恨人民當十日敗退時將贛州城内磁器街棉布街一帶商民不論老幼婦孺皆用刺刀亂砍被殺死傷者爲數一萬餘人牲畜財帛搶刦一空城内　街皆有轿潭腥惡薰天討賊軍入城時欲得一飽而不可得其殘酷悲慘有如是者云 
[河南魯山之匪刼]  
　　全城幾成灰燼　　害及敎會 
　　星報十七日許州通訊略謂刻有魯山瑙威敎會西敎士數人在魯山慘遭匪刦敎堂被燬遁逃至此其所　情形慘痛異常兩星期來一思前境夢魂猶爲之不寗敎會所有房屋悉付一炬册籍全燬敎民慘遭屠戮亦有被擄勒贖者昔日殷　之魯山今已變爲一片瓦　灰燼是以魯人多怨馮玉祥徒知安居開封下禁酒遂娼之令而於四境土匪之滋擾守兵之開城引盜坐待分贓毫不過問按守兵開城引盜之說據西敎士所述並非虚誣守兵得賄四千元遂縱土匪入城否則匪輩槍械不全苟守兵能以實力對付必當立行奔潰此次匪衆於晨間三時攻城日數約三四千人入城後分隊執炬肆行焚掠大街各商店變成屠宰塲人民苟略作抗拒即被殺戮其圖將金銀及貴重物品藏匿者備受種種酷刑卒將藏匿之處供出始已且事後復多被殺匪衆凡遇不能携者悉付一炬當其攻入敎堂時堂内避難之敎中婦孺甚多並有西敎士夫婦二人西女一人及一嬰孩幸未事殺戮僅將公私所有悉行搜刮無遺並灼及西女之髮逼索財物臨行時將該西女與另一敎婦相繫及其他被擄之百餘人擄出北門而去沿途肆行凌辱西敎士夫婦兩人亦被擄留匪中西日旋與西女士同被釋出及回至魯山則見城内一片瓦　街中多有未殮之屍家家哭聲相聞敎會房屋亦燬於火書籍雜物盡皆散失當即急電開封請援並電告北京瑙威公使數日後開封雖派兵赴魯但進剿之舉尙未有所聞云 
[毅軍運兵車着火之慘劇]  
　　車箱被焚五輛　　軍兵死傷甚衆 
　　字林西報開封通信云日昨（十三）有援贛毅軍運兵車由東開向開封行至蘭封（距開封六十里）附近其中裝運軍火及軍士四十人之車箱一節忽然起火彈藥爆裂發生悲慘之結果車箱被毁五節軍士死傷者綦衆開封以東交通遂因之全日停頓現致命者之確數尚不易調查或云七人惟被火灼傷甚重運至開封者計二十八人其中若干亦决不能免於死亡開封紅十字會得報後卽着手籌備至車站迎接傷兵至晚十時車輛開到乃立將傷兵運入醫院澈夜爲之治療其傷重者在外國醫院其輕傷者則轉送城内陸軍醫院當車抵車站時有外國醫生二人及敎會中人在場照料被傷之二十八人臥於一車箱中形狀至慘其中大半衣服多已焚去面目灼傷無從辨别週身皮膚浮起搬送時多被擦傷運送軍官對於該軍士等並不經意詢以當時情形及被傷者之姓名咸莫能對後雖由醫士自立一被傷人名表然其中姓名仍多遺漏緣其重傷者多已不能自言其姓氏云云 
[川省最近之政局　劉成勳又將上台]  
　　川省陷於無政府地位已經半月原議設一各軍聯合辦事處於成都以爲臨時過渡機關一因劉成勳不願遽爾擔任正處長二因劉湘直接所部責任代表未能到齊以致暫時停頓報紙所載六月五日七日預定選舉正副處長之期皆因故臨時改變大約再延數日始能發表也惟聯合處地點已擇定在前督軍署内昨已略爲布置不日可以成立又據個中消息各將領爲此事互商已久二號以前多在新街後巷借第三軍招待處爲接洽地點二號以後乃公開會議於陸軍偕行社内有將領會議與代表會議二種組織大綱已經通過並已通告省外各方内容約七八條與去年組織大綱無大出入省外各方多表示贊成至五六兩日未開便之故聞因劉成勳表面頗恬退各將領恐舉出後固辭不能不先作懇切之陳請至六日午間劉　似稍活動定七號午間再開會　並卽票選正副處長未知何故劉又堅辭不就故仍未舉行聞各方之意仍屬望劉成勳爲正鄧錫侯爲副但懋辛楊森二人此時暫不入政治漩渦以免爭執據各方情勢觀察川中現在可斷言决無爭端發現且政治中心必將由重慶移來成都繼任總司令一時雖不能實現但軍事最機關必在成都無疑也 
　　熊前督希望繼任現在趨勢已說不上因此川報載有熊曾向人表示十年内决不登臺熊氏素來狡猾所言未必可信卽使熊氏眞不願意幹其部下亦未必能自此罷休也最近外問盛傳省議員一部分有擬主張由議會選舉省長者卽係熊派所主使大部議員甚不贊成熊氏不得志於軍又欲注目於民政且恐内地難以活動特派代表連動於外昨報載保定曹吳方面已主贊同熊氏復出但輿論頗非難之耳 
　　劉成勳維持過渡勢將成熟只待一次公開會議票選之手續而已劉成勛先以成都衞戍總司令名義通電各方卽爲登臺之預備其原電云總座辭職川政一時無主關於地方治安已由成勛督飭防區軍隊力籌鎭定免有疏虞惟念成都一隅爲行政總匯每月應支政費按照預算減成開支約需銀十餘萬元年餘以來雖經總座督同財廳多方孹畫僅能暫救目前而積欠待淸各欵日增月累仍屬甚鉅頃者總席虚懸負責無人成勛職司衞戌維持　狀義無可逃爰集財政兩廳從長計議擬將成都造幣廠及各稅收機關收入除照舊撥付軍事各用欵外再行竭力騰挪每月配撥銀六七萬元又由財廳開支省城各機關政費箱以暫時維繫一俟主政有人再行查照舊案辦理 
[汕頭築路之大計劃　行駛長途汽車]  
　　字林報十四日汕頭通訊云此間官商現組織一局擬築造大路接通各大城邑行駛長途汽車載運旅客及出口貨物以至汕頭其中以糖爲主要品全路長二百餘哩其一部分業經測量將來且擬濬深港口按目下港口潮漲時深二十呎潮退時僅約七呎故謀濬深之以容納吃水較深之船舶俾汕頭成南華之大商港至於築路計畫規模甚大志在與廣州接通議以潮州爲起點取道揭陽達葵潭長約七十二哩此路將與葵潭至惠州間之大路聯接惠州則今已造路通入廣州然後再自潮州築路直達汕頭計長二十四哩潮汕間今固築有鐵路然衆意大路實較鐵路利便以可四通八達也照目下之計畫凡人烟稠密之鎭與夫商業繁盛之區均將經過之路廣三十呎鋪以碎石一路橋梁均以三合土築之其廣與路相埒聞潮廣間一路阡陌連屬風景絶佳地多平坦偶有山阜小者將跨越之大者將鑿洞通之山多亂石正可用以鋪路估計造費約需百萬元測量費現以錫箔及數種奢華品之附捐充之造費將由大路所過之城邑公認鋪路一項需費最巨聞擬招人承辦而以行駛長途汽車二十年之專利權爲報酬二十年後再由當道撥費維持之 
[皖南匪警之紛起]  
　　安徽自贛南發生戰事後一般黨人紛紛來皖活動籍皖南各屬大閙米荒之際勾串内地土匪圖謀起事近日蕪湖入内河各屬市鎭皆有匪耗發現 
　　離蕪四十里之黃池鎭有土匪首領孔慶華者糾合百餘人約期舉事皖南鎭守使馬聯甲接該鎭報告旋電令駐當第三旅軍隊一連於十七日駛抵該鎭旋將孔　拿獲現正搜捕餘黨 
　　離蕪一百八十里之宣城縣十六晚城北天寗寺有匪數百人集聚該寺經縣城警備隊商團警察聞警馳往搜查該匪竟開槍拒捕十七日該縣閉城一日至十八日晨蕪湖軍隊趕到追捕當獲匪十餘人並搜獲票布符號僞印及總機關領袖孫品三之委任狀等類 
　　皖南鎭守使署連接内河水陽鎭　沚鎭裘公渡安村陡門等處皆有匪警均於十八日分别撥隊馳往查辦 
　　蕪湖於十七日晚有十匪百餘人密謀搶刦南岸禹王宮所駐第一旅工兵連槍械事機敗露被該連連長蔡克明捕獲吳大愷吳成海余廣勳等多人押送鎭署經軍法科研訊供認受孫品三委任圖搶該連槍械不諱馬帮辦得供已密飭所屬嚴　防範並令各軍密拿首領毌任漏網 
[蕪湖破獲匪黨機關]  
　　皖商鎭守使馬聯甲自接到宣城縣警報謂有大股土匪乘機起事除派兵往剿外恐有餘匪竄入蕪湖於　嚴加戒備當即通知各營常夜派隊梭巡以維治安駐河南岸禹王宮第一混成旅工兵連兵士十七日夜一時許巡　至該宮附近之葦塘地方見有十餘人匿於深草中談話知非善類當即上前盤問答稱酒醉迷路言畢卽躍起狂奔哨兵一面跟跟踪追趕一面冋禹王宮報告蔡顯當連長遂同崔排長率領全連兵士分道兜捕旋在某草屋内破獲機關一處當場拿獲吳大愷吳成海佘廣勳三人並搜出武器及草帽油紙扇等二十餘件一併帶回禹王宮由蔡連長詳細研訊該匪徒吳大愷等供認與宣城等處之匪徒均　聲氣預定夏歷五月二十二夜一齊起事先縱火刦奪該連槍械再搶各大商號等語蔡連長據供後以事關重大於十八日上午八時將吳匪等三人解送鎭守使署馬鎭守使即賞給該連兵士大洋一百元以資鼓勵並令搜捕黨羽一面由執法官鄭小軒提吳等三犯逐一訊問而吳等堅不吐實午後鄭執法官復提吳犯等鞫訊並加用重刑據吳大愷供稱年三十四歲合肥人舊年十二月到水陽做小本生意在首領劉老大（卽劉慶安）手下蕪湖機關首領有兩人一名孔憲章（卽孔木匠）一名江老小（卽江得勝）吳成海供稱合肥人係在楊桂軒首領手下二吳同供劉慶安孔憲章江得勝三人均在孫大老板（卽光復時充當師長之孫品三）部下孫在安慶設有總機關組織革命軍敢死團孫於夏曆五月十八日曾往宣城與各弟兄接洽一次劉慶安來蕪向住大東旅館小的等此次來蕪共五六十人欲搶傢伙（指槍械）推翻馬聯甲口號係『和順』兩字佘廣勛供稱向在水陽鎭張保三手下餘供大致與吳等相同十九日午後三時工兵連蔡連長又在金馬門捕獲夏老二（卽夏文法）一名立卽解送鎭署經鄭執法官訊問供稱在東門興隆街開設織布坊與匪首劉老大（卽劉慶安）同謀不軌未幾江口第二團團部又解送秦伯榮（壽縣人）陳仁廣（合肥人）兩名至鎭署研訊供認在織布坊作工與吳大愷等圖刦工兵連槍械不諱均已釘鐐收押又聞馬鎭守使業已派衞隊連石秀山連長率隊往河南岸漏夜梭巡以保安寗並聞警廳及各警署昨今兩日拿獲紅油紙扇者約有二三十人之多蓋該匪徒係以紅油紙扇爲暗號大半係本地工人訊供均與此案無關業經覓保開釋以免累及無辜云 
[廣東突然開戰]  
　　孫陳兩方面逼迫情形迭紀回報識者早料其必有衝突乃粵軍將領果於昨十六早兩句鐘聯同收繳各軍隊槍　藉促中山下野其佈置情形則沙河與白雲山一帶均由粵軍第二路司令　炯光　部全部及第三師之一旅楊司令坤如所部之一團沿路每隔約二十丈則有軍隊二十人看守稍高之山岡　架有大砲及機關槍　形極爲嚴密直至十六日上午十句鐘來往沙河者仍須盤詰淸楚至熊旅長略所部則保護農林試騐塲長堤一帶第五支隊則守護小北一帶楊司令坤如則守兵工廠一帶陳德春所部則守衞黃沙粵漢路一帶何指揮國樑所部則守護由財政廳前至天字碼頭第二師所部則駐守觀音山一帶安設大砲多尊其收繳孫氏軍隊槍械時之情形則先於昨早約兩句鐘由楊坤如司令部屬　繳駐於兵工廠由陳策及朱卓文所部之槍械該軍號有五營死力抵抗堅守附近之五座砲墨彼此戰鬭有數小時之久嗣楊司令所部粵軍猛力攻擊卒將該軍擊潰死傷甚衆由是石非兵　廠乃爲楊司令攻入至海軍陸戰隊之長堤司令部同時亦由熊略旅長所部收繳軍械當時陸戰隊還槍返攻於是槍聲隆隆維新路亦發生戰事許久嗣該隊不敵卒被繳去槍械昨早第一獨立旅部屬已有遷入市政廳作爲臨時辦事所者而總統府之警衞軍則爲第二師軍隊收繳第二師軍隊原駐於觀音山密邇總統府居高臨下本易收効惟該警衞軍抵抗第二師開砲數響向警衞軍駐地轟擊藉以示威然爲附近人民安寗計不欲多轟砲彈而警衞軍後亦知潮流所趨且畏勢不敵已派人表示服從之意至於其餘各孫氏軍隊亦無抵抗能力現省坦大局已定居民可無憂慮矣吾粵最要之要塞爲虎門與　洲等砲台昨均已爲黃司令鳳綸所佔領至北洋各艦則並無何等舉動且未開過一砲有數艦已駛赴澳門并派人來詳述嚴守中立之意聞粵軍鍾景棠軍隊亦　佔領魚珠等砲台該砲台原有最快捷之大砲（聞係前淸時所購）足以控制各軍艦至下午八點鐘鍾司令景棠發電報告軍情（一）孫軍在省已悉數繳械（二）孫等在總統府開閉鐵閘不肯開我軍已將總統府包圍並在觀音山開砲三響嚇之（三）虎門已完全收復長洲亦派三營收復（四）另派兵三營進駐河南（五）海軍兵艦並未開砲（六）廖仲愷已拘在石龍另　港報訪員述戰線調查情形云前晚（十五號）二時三十分城中居民忽聞北路槍聲驟發咸在夢中驚醒逆料戰事開端其後槍砲聲愈密至三時漸微三時二十分又復猛厲　時又暫停昨早天微明又大激戰並聞砲聲數響記者卽披衣起前往戰線調查八時行由南堤出發是時馬路已特别戒嚴兩旁有粵軍把守不准行人車輛通過記者向各軍知會方得放行沿途麥欄街口西橫街口仰忠街口南勝里口寺前路口均受軍隊查問路上店門堅閉其靜如水直抵財政廳財廳内上至廳長下至辦事人員皆已星散由粵軍新編獨立團兵十二隊保守門口堅紅地黑字粵軍新編獨立團旗　記者遂折而西至交涉署辦事人亦盡去署門下鍵門口亦有獨立團兵三隊插旗把守又轉入廣大路由此處起粵軍與第二師分任守衞更爲嚴密每距三十步卽一隊一隊約三四十人然均負槍坐立並無建立砲壘等等及抵省署署前大鐵門虚掩只有憲兵數人守護據云省長及辦事人已去請不必進記者遂再折而入德宣路卽漸聞槍聲繼發愈行則彈愈響聲亦愈密槍彈由頂上而過各軍士揮止之記者仍上前知會冒險前進至德宣路總統府前兩端馬路口各有軍隊數十人疊沙作壘長約數尺止不得行總統府門首并架機關槍森嚴可畏本擬直抵觀音山視察戰線與該軍隊多方交涉仍不放行不得已折回行數武至第二警區派出所恰與葉總指揮羅副官第三師馬副官長相遇時已十句鐘遙望觀音山上槍聲不絶行人絶跡景狀悲凉當卽向馬羅兩副官叩以此次戰事實情據云現下觀音山陳可鈺一團死守不下各軍又圍而攻之頃總指揮與第二師長派人與之調停未知如何結果云云記者乃由原道復回此十六日上午十點以前之情形也另一報告駐省凱旋粵軍總指揮葉舉所部將領因對於孫中山有所要求特於十五日已刻在濂泉寺召集大會議定於卽夕圍攻總統府并解散駐省大本營新募之游擊警備各部隊是日下午孫中山已得消息當　偕同伍省長孫市政廳長幕府文官侍從武官多人退出省垣聞孫伍往沙而兵輪上是晚夜分後由第二路領隊前進包圍總統府兩點四十分開始攻擊公府警衞團約三營不敢出相持至十六早黎明時由分駐狗頭山之第二師砲兵開砲焚燬公府於是步槍機關槍及大砲之聲同時大作各馬路及東堤一帶槍聲四起大約係各粵軍收繳大本營各新軍槍械之時也因各路交通完全斷絶下直至十二點三十争槍砲聲始停仍有冷槍斷續聲　（一）總統府孫中山事前已先離府總統府警　團三營已完全繳械解散辦公房舍被焚多間（二）省長署伍省長已離署公物由第三師軍隊保護秩序未亂（三）財政廳程廳離署公欵公物　搬收一空（四）大市街大馬站梯雲里等處之大本營警衞團第二三五六七十二等支隊司令部兵被粵軍完全繳械解散（五）是時軍中傳言陳總司令炯明卽可到省（六）德宣路蓮塘街廣仁路吉祥路惠愛東路均右遺屍多具軍民參半（七）廣三粤漢火車停開（八）午刻槍聲未停茲將粵軍總指揮葉舉等請孫中山退離廣州原電錄下廣州總統府各部總次長非常國會海軍温總司令伍省長魏衞戍總司令省議會總商會全省商會聯合會敎育會報界公會學生聯合會惠州陳總司令南雄轉送李部長許軍長梁師長朱總司令彭總司令李梯團長賴梯團長黃司令曁前敵各旅團長各區　後處各縣長各縣會北京總統府參衆兩院國務院各巡閱使各省督軍省長省議會各特别區都統海軍杜總司令各護軍使鎭守使各軍師旅長雲南唐總司令四川劉總司令湖南趙總司令貴州　總指揮梧州馬省長廉州探　劉督辦欽州黃司令此京蔡孑民先生上海　太炎先生香山唐少川先生各省各法團各報館均鑒民國十稔禍亂侵尋袁氏稱帝而有靖國之役張勛復辟逼　國會而有護法之役孫中山先生率海艦南來以護法相號召西南六省相　　布自主亦以護法相感　六年以來兵十亡於　鐈人民　於　　 
 
 

Page 11

 
 
屢躓　起百死不悔惟護法故也八年海上和會以北庭不克恢復法統之故和議垂成而不成當時唐代表卽有和議唯一條件爲恢復國會之宣言九年岑氏取消自主護法幾瀕於危殆粵軍回粵重組護法政府官布對徐孫中山先生又有徐氏退位當同時下野之宣言今幸天心厭亂舊國會已自行召集徐氏復引咎退位南北用兵累年所志無非護法今目的　達自無用兵之必要况粵自桂莫入據民生已慨凋殘自主以還以一省當西南之重財力更形竭蹶黃臺之瓜何堪再摘舉等同屬國民同隷粵軍爲國爲粵不忍因一人以禍　下爲此合籲請孫中山先生實踐與徐同退之宣言敝屣算榮翩然下野致我海内明達救國同具熱心望治當無二致應懇一致敦勸同抒國難我海陸軍前敵同胞愛護國家尊重法治亦懇卽日罷戰共表同情銷兵氣爲日月之光奠國本於苞桑之固民國前途實　賴之粵軍總指揮葉舉第二師師長洪兆麟第四師師長關國雄第一獨立旅旅長李炳榮第二獨立旅旅長熊略第三獨立旅旅長鄧本殷第五獨立旅旅長陳德春第六獨立旅旅長翁式亮第三旅旅長尹　第四旅旅長李雲復第七旅旅長謝文炳第三支隊司令羅紹雄第二路司令陳炯光第五路司令鍾景堂第六路司令胡漢卿第七路司令黃强指揮官何國樑李蔭軒司令楊坤如陳小岳丘耀西陸蘭淸黃志桓黃鳳　馮銘楷蘇世安副司令黃任寰黃　興粵軍總司令部參謀長張醁村副官長陳演雄砲兵團長王惺庵團長賀瑞廷紀澤波王昌　鄧桂生楊錦獻呂春榮饒壽平許廷杰陳已林烈蘇廷有陳鳳起林捷之陳家威王定季黎生張化如陳紹鵬統領李漢隆林子雲嚴勝譚啓秀李子靑吳慶恩袁帶余六吉羅石平余宏錦鄧乃忠鍾子廷楊廷芳陳漢洲丘可榮鍾作新陳國華獨立旅　翟銘祺等全體官兵同叩 
[浙江軍務善後督辦就職紀]  
　　浙江軍務善後督辦盧永祥於六月二十日上午正式就職第二師長師長第四師陳師長馬憲兵司令官曁各師營長以上高級軍官夏警務處長警備隊團總參議馮政務廳長陳財政廳長雲實業廳長徐水警廳長高等廳陳陶兩廳長杜鹽連使孫杭監督張錢塘道尹陸官産處長周印花稅處長杭縣惲知事等均往道賀本處各職員均於是日上午十時晉見盧督辦訓勉有加是日文武各機關均懸國旗表示慶賀至軍務善後處即就浙江督軍署改組業已籌備就緒亦於同日宣告成立定名爲浙江軍務善後督辦處爲便利辦公起見原擬設立參議廳現經訂定組織條例改名爲軍務廳分設六科第一科以參謀處改組第二科以副官處改組第三科以軍務課改組第四科以軍需課改組第五科以軍醫課改組第六科以軍法課改組除第一科主任軍務廳長兼領外其餘每科設主任一人以原有參謀長副官長各課長改充主任原有參課副官課員改充科員不日即可下令委任 
[南京快信]  
　　陸榮廷昨（二十）由津抵寗住鐵塘池丁庽下午五時赴軍署會晤齊督旋又赴省署會晤王省長齊督於晚七時赴丁庽回謁八點　長在軍署設宴歡迎十二時丁乃揚於桃葉渡頭僱花舫三艘請陸遊秦淮遍請各機關長官陪席並招歌妓四十餘人侑酒笙歌並奏直至紅日東升賓主始盡歡而散 
　　府派朱泮藻南下與浙盧接洽昨過寗轉車赴杭 
　　省議會昨（二十日）發議程定二十三日開大會聞赴通議員二十一二日均可返寗 
　　第五期實業有奬債券發行手續仍依照上年章程辦理聞蘇省各商已認購二十萬元現定本月二十五日抽籤開奬 
　　財政部昨日訓令蘇財政廳禁止擅　債券並私與外人訂約借欵 
　　寗總商會改選後會長甘鋐副會長蘇民生公斷處長桂望之均已於昨（二十日）就職並呈報官廳查照 
　　六中校長爭潮又烈省廳無法解决現擬擱置俟署假後再商辦法 
　　敎育部令蘇敎廳云各省紙對於敎育改良辦法及各處學校種種黑幕弊病屢有揭載於敎育行政上有重大關係應卽派員隨時檢閱標圈存查 
　　淮北運岸兩公所全體商人昨（二十日）致兩長電云前因淮北分所虐待商民激成罷市已由連副曁分所派委調停改良辦法風潮　　岸運各商已照常開運商等得安營業悉出鴻施謹電叩謝 
　　王省長昨（二十日）禁屠宰求雨並親至城隍廟燒香祈禱下午四時暴雨五分鐘卽上 
[杭州快信]  
　　盧氏昨始宣告正式就軍務善後督辦午後即頒布善後鋼要七條通飭文武各屬查照對各法團仍用訓令善後督辦處原定六月爲期本處大門標題用白地洋鐵黑字書成加蓋浙督署字樣之上并自日昨起啓用督辦木質關防原督軍印則封固保存 
　　廢督已實行浙省兩鎭守使　　屬督軍制下有無存在必要現正在討論中有改爲善後帮辦說 
　　沈省長昨年後一時親送忠皎日月四字匾額一方到督軍署拜會盧氏暢談至四時始興辭返署 
　　醫專工專蠶桑女師申商等校七月二日俱假敎育會行　業式 
　　中等以上各校長前日開會議後决定下學期辦學方針并省立學校經濟公開辦法推申高校長李維嚴起草 
地方通信 
[太倉]  
　　各公團否認有奬證券與减價驗契電　南京王省長鈞鑒有奬證券與各省發行彩票名異實　回設阱陷人成何政體况信用喪失新華儲畜實業債券此其明證太邑民困未蘇委難承認再本省减價驗契省會早經否認現在廳委到太會同季知事擅訂規則分令市鄕各董嚴密調查勒令繳驗事涉煩苛民不堪命應請鈞座迅賜飭廳將該委卽日撤回以重政體而免苛擾太倉縣商會農會縣欵産經理處市鄉董聯合會叩哿 
[無錫]  
　　救火會裝設電話消息　城内外共有救火會二十六區報警向用鏜　不免多少延誤邑紳楊翰西有鑒於此特在其電話公司内購辦電話機三十部分裝各區救火會一遇火警卽由該區電告救火總會由總會分電各區出救以利迅速現正在籌備中不久卽可實　矣 
[常州]  
　　孝西鄕發生命案　孝西鄕羅墅灣謝鶴亭之妻惲婉庭曾肄業於女師範品學兼優去臘于歸謝氏鶴亭嫌　貌陋暫樸恒以奴婢待之前日夜深婉庭忽死鶴亭以急病身故訃告岳家經妻母及親屬往視屍體見面部腫脹頸上繩痕數條腰際有大深洞二處兩肩插釘兩足亦有釘洞顯係身前謀斃隨卽報縣請驗縣署得報立派孫承審員偕同檢驗吏法警下鄕騐得確係服毒致死兩肩均有重傷頸間亦有繩絞良跡檢驗吏謂繩痕係死後所發現腰部拔出洋釘數枚苦王交與檢驗吏時鄕佐謝傅周謂此係鄕人之迷信怕死鬼作祟故釘之以驅邪苦主竭力爭辨觀者大譁博周之子遂密囑全鎭罷市借得大鑼十餘面託言集衆彈壓屍場苦主見勢不佳禀請委員塡明屍格委員謂民國並無此例未允晚間回城傳集雙方庭訊謝鶴亭猶一味狡辨遂判押候訪究核辦 
　　催造預算册　縣署以十一年度瞬將開始勸學所尙未將敎育預算册繳到昨特令催云案查應總編十一年度縣地方預算迭經令行編製分册送縣彚編年度瞬將開始未便再事稽延合再令催仰該所香照迅將十一度預算分册妥速編製送縣濡　以待勿再延誤云云 
[蘇州]  
　　縣敎育會職員會　吳縣敎育會二十日下午開全體職員會共到二十餘人由龔　禹主席先提議省行政會議議决各縣組織小學敎學研究會案是否應遵令組織議决　手進行並推定蔣　闌爲幹事陸寄社鄭蔚庭等八人爲小學成績展覽會籌備員次議决大會定於七月下旬舉行大會時期改爲兩日第一日上午請名人演講下午審查　案第二日上午研究一切下午選舉議畢散會 
　　醫院催索存欵　蘇州縣立醫院院址經費前經呈准省道將存在振興電燈公司之路燈經費銀二萬元連同歷年利息提取一萬元撥充院址等費其餘存入蘇州電氣廠生息以充該院經當費並經吳縣知事會同警廳函知該公司派員携帶簿據銀欵到縣會算該公司迭次延約現該醫院長吳傳湘以經費支絀待用　　昨又會同市公所函請廳縣轉限於本月内將本利如數歸環以重公欵 
　　紳董會議平糶　平糶之聲喧傳已久但至今迄末進行蘇紳潘祖謙特於二十一日下午五時函邀辦理平糶之城紳鄕董在本宅開平糶臨時會議敦促進行茲悉是日列席者城鄕兩處合計四十餘人之多散會時已燈後矣 
　　勘修習藝所房屋　　縣公署前日據舊長署貧民習藝所　梓楚所長呈報該所大堂三間西首一間忽於前月某日坍倒爲特呈請派委勘估以資修理等語郭知事據呈後已委派本署第三科科員萬維鼎前往勘佔矣 
[松江]  
　　張勸學所長獲奬　松江縣知事前將本縣一年内辦理國語敎育進行狀况呈報敎育廳現奉敎育廳令以考核松江勸學所籌辦國語敎育確係成績優良呈請敎育部特將所長張樹勳頒給四等奬章以資提倡 
　　謀夫案騐明後之研訊　鄕婦衛氏謀夫案之檢骨情形已三誌前報茲再將檢驗情形詳紀於　十九日下午四時許陶檢騐吏已將全部骨節洗刮完竣按部排置檯上詳細檢視頭部之頂心骨發現紅點一片約圓徑六分係深印入骨雖加摸擦亦不能去兩頷頰骨紅色牙齒缺十一枚脊骨上亦有傷痕左胸骨第四第五第六根一係折斷其餘兩根現在傷痕實係生前受傷致死當即報由藍承審員覆視無訛認爲被害證據已得毌庸上桶蒸檢隨令陶吏傳喚衛氏上前將受傷各骨令伊閱看並問其如何謀害該氏至此始垂首無語故由藍君令將屍骨分包裝箱親自封鎖派警押回署中存庫犯婦衛氏則令帶回收禁至衛氏姘夫陸海潮事發後早已逃逸迨十九日下午復潛回家中致被法警王長慶柏春楊斌臣等前往弋獲解署收押衛氏之母衛張氏因於謀害案亦有嫌疑於十九夜間傳案派警看管准於二十號晚堂審訊又據另一訪函報告云二十日晚縣署將屍妻及妻母一併從押所提出經藍承審員出庭研訊因觀審人充塞内外諸多不便直遲至十二點鐘觀審人次第散出後始行開審藍承審員認死者之妻母爲唆使主犯故是夕未訊屍妻祇　押縣署水龍間内令與伊夫屍骨同住一處藉以激發伊之天良至死者妻母俱辭狡展雖經多方研詰堅稱並不知情經藍承審次第　以嚴刑直訊至天已黎明依然未得要領仍判還押續訊而退至昨獲嫌疑犯陸海潮亦經縣署審訊一次供認三年前曾與衛氏姘識現早脫離關係與本案無關云 
[鎭江]  
　　各縣乾繭市况　舊鎭屬徒陽　溧揚五縣各繭廠所收鮮繭因育蠶之家甚省來源不旺故收貨不多因此繭價異當昻貴每擔統址需七十八元左右云 
　　義賑會預備結束　鎭江華洋義賑分會自成立以來災黎被救濟者實難數計昨該會接上海總會來函略謂近據各處報告現届小麥登塲各項工賑又行將告竣所有各處分會賑務亟須結束限本月底將鎭江分會各項賬日寄滬以使查賬員查核刋印徵信録云云鎭江分會接函後已預備報告一切下月便可結束矣 
[揚州]  
　　查禁搬運小麥　江知事因據永鎭一三鄕董事陳翰卿等之呈請分令各警察機關查禁商人假藉名義在市鎭購運小麥出境以維糧食現狀藉免價格高抬 
　　提究拔毁桑苗　省立蠶桑模範塲長蔣乘風以曾經縣署提究作踐桑苗之吳廷榤又萌故態竟於前日糾衆拔毁桑苗至一千數百株之多特函請縣署派委履勘並請從　懲辦以免相率效尤 
[安慶]  
　　造幣廠拘捕訪員　現充皖垣報館訪員戴益别號囂囂者日前因赴造幣廠抄錄該廠布告採供新聞突被拘捕查戴曾充該廠司事前因科長耿朝泰等意圖吞没工人應得紅利戴充被裁工匠代表赴省署請願耿等恨之刺骨久欲設計陷害恰遇戴至廠抄錄布告之機會即令稽查楊某與戴尋衅戴見來勢洶洶即擬退出楊某喝令衛隊多人不由分說將戴拘置於衛隊室一面商諸耿朝泰擬揑造大題置戴死地事爲該廠皖籍工人聞悉大動公憤楊等無法遂變計故摔破茶碗兩個硯池一方并將方桌放倒備文移送法庭請治以毁棄公物擾亂廠務等罪名省城各報聞訊感抱不平已預備開報界公會籌商對付方法次日該廠秘書李聽　深恐開罪報界同人奔向各報館說明謂事先不知其爲報館訪員然人多不信之　戴所抄布告當日係貼在頭門内檢查所外行　者均能見之并不違犯廠規據該廠人云此次拘捕戴益有兩種原因（一）耿朝泰等圖呑紅利被戴益揭破因此懷恨甚深（二）該廠現在表面難云預備停鏞銅元内容實因上海辦銅爲難派員前往漢口購辦俾得繼續鼓鑄深恐爲報館訪悉揭載報端致生阻礙等語此說是否眞相外办不能縣揣現地方廳已票傳於星期二開庭審理虚實當可判别也 
[杭州]  
　　陽明學社成立　杭城陽明學社十九日下午二時假馬坡巷法校開成立大會社員到者八十餘人届時振鈴開會依照開會秩序修改社章推舉職員初舉吳君志修爲正社長繼以吳君年高未克常到故必選孫君玉　爲正社長顧思義章　爲副社長周兆堯王造周爲庶務又選會計文書各一人幹事三十餘人是日盧子嘉督辦派項雲霄參謀爲代表到會致祝詞社員致答詞祝詞云陽明先生爲浙中有明一代學者之宗師今浙中同人創立學社研求先生之學說甚盛其盛按先生平昔之學術以其門人所編習錄大體粗具此固研求先生之學說者所當奉爲圭臬而先生知行合一之大訓尤爲現令社會最好之針砭貴社今以王學提倡即願同人以其宏願大力救人心而尊國學查社章有修己應事化俗三大綱領果能實踐收効期諸　窮此今日貴社成立所願本此以爲斬嚮者也茲派代表爲致悃忱孟晋迨羣用文爲祝答詞云今日敝社承盧子嘉先生派代表惠示祝詞奬勗備至且感且愧同人益當勉勵進行毌敢或懈以副盛意此次先生首倡廢督即知即行爲全國先足徵素具良知良能當仁不讓且早已遣兵分修國道爲裁兵之預備現將積極進行惟恐或後同人可爲逆料他日功成不獨吾浙受惠實深全國轉機端賴於此爲我四百兆同胞造福豐功偉業是不讓陽明先生之平宸濠專美於前矣謹此奉達是日又討論籌備所擬事項（一）總事務所於西湖舊文瀾閣王陽明先生專詞内（二）創辦陽明中學校經多數社員通過由社長派人分頭進行討論畢時已六點遂振鈴用茶　閉會云 
[寗波]  
　　緝私激變之善後辦法　定海第九區區董湯銘策商會分會長戎錦品公民湯濬費鍚祺張鴻謨費侃等電浙省長官及運司云五月杪縣屬黃家墩沿海一帶鹽民因緝私船弁誣私妄孥開槍激變一案洶洶旬日倘非縣知事素得民心聞信較早處分得法時値岱山漁汛天雨鹽荒人船數萬恐慌正甚一有暴動勢必牽動全局釀成户禍迥非大嵩埸翔下潭一部分之比痛定思痛善後宜籌披瀝請求厥有三事查縣屬沿海一帶均係産鹽之地小民自拍賣買向來不加干涉蓋　内地之所謂鹽梟者情形逈然不同定海場係新設鹽　尙未查淸鹽　亦未設立本無秤放之必要設局已爲冗濫分卡更　駢枝種種需索　難於成不便員役虚糜薪給於公办　無裨應如縣議會縣法團　請將分卡裁撤歸併　　辦法此其一緝私之濫拏苛罚誘人犯法緝私走私種種不法非獨人民怨恨即塲局官長亦爲蹙額在長官豈不曰但有證據何不控辦試思小民有何能力敢與營隊搆訟只有隱忍忍之旣久積又多一遇導火線乃爲一次之爆發歷來聚衆之案無不如此一試考緝私成績何辦一眞正私梟罰欵罕見印收訊辦不經場署司法衙門更未聞送過一案此其舞弊互證自明賢長官如肯　弊釐奸正本淸源應請委任此項員弁愼加遴選場知事有督察名義應請飭令行監督縣知事有檢察職權應請責成偵察檢舉訴辦庶各方糾察少戢貪橫至緝私只可巡弋外洋不得侵入内港尤應請明令宣示此其二陶知事現尙移駐岱山現聞洞岙沿海數十村莊雖暫聴解散而羣情忿激仍有一觸即發之勢此案首禍之船弁吳君義朱有光應請迅予撤懲並將勾串作弊之司員姚壽之繆兆昌斥革以平公憤而杜禍萌此其三迫切陳詞伏乞垂察照准施行不勝恐惶待命之至云云 
來函 
[陶知行來函]  
　　上海申報館鑒湖安徽省立第二女子師範學校　夫勾結流氓毆傷總敎務主任謝季翔君此種風潮駭人聽聞知　曾山快　代電致安徽許省長要求整頓查辦　其他善後方法茲特錄　原稿奉聞即請公安陶知行啓「原函如左」 
　　莘相先生鑒蕪湖第二女子師範校風潮險惡駭人聽聞知　以桑梓關係頗躊躇顧慮於善後方法茲有三種意見敬責獻　端一因阮校長服務皖省歷有年所現年在七旬外揆諸古時人　七十致仩之例及國家敬老之義應憐其衰老予以休息　其眞誠准其辭職一面援照皖省往歲優待解公例酌予退　後之衰老金以慰具歷年服務之辛苦一因阮君旣辭職處此風潮發生後當選擇學職淵深經騐宏　之員繼充期任且二女師關於　　　　敎育至爲重要非對於女子敎育夙有經騐之人尤難　有　快一對夫勾結流氓毆打總敎務主任謝君此事爲有學　以　所未有其中黑幕必須澈底查究不然則辦學者人人寒心入校者人人　足以上至端是事有當務請　裁專肅布　即請敎安陶知行啓 
雜評一 
[保安總司令（默）]  
　　張作霖之任東三省保安總司令實廢督各省中之别開生面者　東三省各公團頌揚張作霖功德之力亦爲他省公團頌揚其廢督之督軍所不及者也他省廢督之名而督軍之實仍在東三省非特督軍仍在即巡閱使亦依然仍在蓋東三省之保安總司令節制三省實非督軍之變名而巡閱使之變名也 
　　張作霖督兵入關之初稱鎭威軍總司令入關之後改稱統一軍總司令今甫出關又改爲保安總司令不數月間張作霖總司令之名目已三變亦可謂善變矣鎭威不威統一不一而保安能保其必安耶東三省之不安如此是誰之責然而東三省人則曰張帥安我安我今後張苟安東三省亦可苟安矣悲哉今後果能苟安哉 
 
 

Page 12

 
 
   
 
 

Page 13

 
 
本埠新聞 
[滬人阻兵會議之由來與經過]  
　　滬　　商因聞海軍總司令杜錫珪日帶兵六千名來滬接任之說當以關係地方安寗紛紛集議分　北京部陸寗滬當道阻止調兵以安人心等情兩誌本報茲將此事發生之由來及經過分誌如下 
　　松滬護軍使缺本係鎭守使改組其權限與督軍相似按照省界應歸蘇督管轄前故浙督楊善德督浙時仍兼第四師師長松滬各營均隸四師便宜行事故歸浙督節制楊督故後盧永祥繼任一仍舊貫故護軍使管轄權亦歸盧氏掌握近日京訊吳佩孚主張將護軍使改爲鎭守使劃歸蘇督節制當事者不免中心惴惴陰曆五月二十三日本埠軍署接駐寗密探報告謂杜氏帶有精兵六千名不日到滬接任云云軍界中人聞此信息以爲杜氏係政府任命到滬接任例行公事蔣拯亦　向直之人决無反抗交卸之理杜氏何至帶兵接任其中必有别故於是疑神疑鬼遂有杜氏兼管陸軍之謠愈傳愈像是日何護軍使即傳南商會副會長姚慕運到署詢問民意對於護軍使去就之趨向姚君答以此事須徵詢地方各公團多數公意非少數人所能主張姚君出署即到會發通告定期二十五日下午二時開特别會議徵求公意次日何使復又催詢姚君告以業已通告各團體定期開便須開會後方可表决如果事急可由兩商會先發一電阻止增兵何使然之並囑令發電後將稿送閱故昨報披露之電稿係上一日所發者也茲將前日會議情形補誌如左 
　　前日午後四時上海縣商會邀集地方公團紳商等開特别會議到者衆議院議員姚文枬·總商會副會長秦潤卿·縣敎育會會長賈豐芸·救火聯合會正副會長毛經疇·莫錫綸·穆湘瑤·慈善團經協理凌紀椿·楊逸·上海市經董陸文麓·閘北市經董錢允利·紳商顧桂·王震·陸熙順狄梁孫·縣商會正副會長姚曾綬·姚福同等開會後由姚曾綬報告報載海軍艦隊總司令帶陸戰隊六千人南下駐滬等情地方上見後深滋疑慮昨日已由總商會縣商會致電國務院陸軍部江蘇督軍松滬護軍使詢問軍隊來滬緣由並請免予南下以免商埠受其影響（此電　見昨報茲不贅）報告畢當經大衆討論僉謂上海爲通商巨埠關係重大固有軍隊尙當由政府裁撤豈宜再添旋經全體表决致電勸阻陸戰隊來滬茲將電文附錄於下北京國務院海軍部鈞鑒報載海軍總司令杜錫珪帶陸戰隊六千人駐滬等語查上海爲通商巨埠現値督促廢督裁兵時期固有軍隊尙苦其多豈宜再添重違民意應請俯鑒輿情免予南來地方幸甚衆議院議員姚文枬·上海縣敎育會會長賈豐芸·上海市經董陸文麓·閘北市經董錢允利·上海慈善團經理凌紀椿·上海救火聯合會會長毛經疇等哿 
[滬上軍警防範之種種]  
　　軍區夜阻交通　松滬　護軍使以近來謠言四起人心惶惑已令飭軍警各機關長官嚴密加防茲查高昌廟兵工廠直達龍華一帶係爲軍事區域防務更爲重要故自前晚始每晚十時起由南車站以南及西門外斜橋迤西一律阻止交通行人車輛均不許擅自出入惟華商電車行駛時刻尙可照常通行 
　　滬南居户遷徙　滬西自斜橋以西至龍華南自滬軍營舊址經南車站達高昌廟一帶向來軍署作爲軍事區域巡邏防範較他處爲嚴近自盛傳杜錫珪帶兵來滬之說軍事區域内之商舖居家甚爲恐慌前昨兩日居住高昌廟及龍華等處之居户遷徙家室避往北市租界者途中絡繹不絶聞駐防該處軍警因恐匪徒乘間搶刦於昨日起沿途加派雙崗站防以資保護並於上燈後由軍警各長官親出巡查以免崗兵疎於防範夜聞十時以後途中遇有行人往來者盤詰來往踪跡對答相符方能放行 
　　南市加警站崗　淞滬警察廳徐廳長因奉松滬何護軍使密令在城廂内外各處要道嚴密加防後已遵照令飭所屬各區署所隊一體嚴防在案茲查　南市方面自十六舖以南及中華路民國路等處本係商業繁盛之區尤爲商家每晚出入必經之要道除加游巡隊士分段站崗認眞巡察外晚間交通仍照舊章辦理 
　　車站駐兵梭巡　松滬護軍使何豐林氏以滬杭鐵路爲交通樞紐當此謠言　起人心惶惑之際亟應嚴密防範故认前夜（二十）特派軍隊分往上海南北車站梵王渡徐家匯新龍華等站駐防梭巡遇有形跡可疑者即須盤詰扣留解署訊究此項軍隊每站約計一排於前夜九時起直至天明始行撤回云 
　　捕房派員探詢　近日滬上軍警防務加嚴昨租界捕房方面派員至軍署探詢原因據聞軍署答以内地本在戒嚴期内因謠諑紛紜略爲加嚴云云並聞捕房已派密探分往輪軌交通等處查察云 
[上海治安問題之外訊]  
　　杜錫珪擁兵到任之别報 
　　國聞通信社譯大陸報云日昨外間盛傳杜錫桂所部軍艦有兩艘由寗開抵上海此說現尙未證實惟近又聞杜之軍隊來滬登岸時本埠某局將助杜公然與何護軍使開釁該局有武裝隊三千人現散駐南市閘北等處又據一說則直方已有便衣軍隊二千運到上海歸上述某局指揮乘機發難此種計畫保定方面早已决定近復以某督及杜錫珪之請願而促進其實現之時期云云 
[許秋颿之解釋謠言]  
　　江蘇特派交涉員許秋颿於昨午後一時許由寗乘特别快車回滬本埠方面因連日盛傳新任海軍總司令杜錫珪由寗携帶海軍陸戰隊六千來滬履新解决流局等語於是旅滬某要人及某外交家因悉許君近由寗返滬必知詳細故於昨日午後晋謁許君叩詢消息據聞許交涉員答以寗垣安謐如恒並無有如許陸戰隊開滬之說且杜總司令業已晋京辭謝總司令之職如上所云必係謠傳所致云 
[張嗇公歡迎韓省長]  
　　江蘇省長調任韓國鈞之命下蘇省人士甚爲歡忭茲聞南通張嗇公於十八日曾發一電於韓紫石省長文云謹悉公調蘇長輕車熟路桑梓情殷寗止私交特電奉賀并盼速駕云云 
[工商團體發起聯席會議]  
　　下星期六假座總商會　　討論裁兵善後妥善辦法 
　　中華全國工商協會粵僑商業聯合會中國花邊聯合會旅滬商帮協會華僑聯合會中華國貨維持會中華工商研究會江浙絲綢機織聯合會等八團體昨通告各公團云逕啓者吾民苦兵禍久矣工商各界飲恨頻頻直接間接年來所受損失痛苦已不知其凡幾長此以往工輟其業商困於途危近情形益將不可終日今幸裁兵廢督各方覺悟者居其多數主持者亦頗不乏其人千載一時我滬上各公團乎利害切於一己夫豈能絶無所主張乎督可廢兵可裁而辦理操切不爲預籌位置與生計仍將不免於紛亂而首承其禍者不又在我無告之工商耶故今日之事非一人之事亦非一團體之事非集合多數人羣策羣力研究妥善辦法不爲功敝會等不敏茲訂於夏曆又五月初七日即星期六下午二時假座上海總商會開聯席會議届時務請各貴公團遣派代表並多約團員聯袂蒞臨共資商榷其有崇論宏議尤希於開會前二日先期見示俾便彚集會議取决多數敦促政府實行事關我全國工商前途一線曙光逈非其他尋常集會可比尙乞撥冗賜敎爲盼 
[鄂人反對蕩薌銘長鄂]  
　　十　公民代表之來電 
　　國聞通信社云本埠湖北同鄕會等團體昨接漢口來電反對湯薌銘長鄂原電如下湖北同鄕會湖北自治協會改造湖北同志會留滬鄂籍國會議員曁各報館均鑒近聞湯薌銘運動長鄂振漢等誓不承認曾於皓日致北京府院各部及諸同鄕一電文曰據報載中央擬令湯薌銘長鄂不勝駭異查湯氏乃樓船特能無政治經騐且黨見最深剛愎自用前督湖南殘殺良善種種劣跡難以盡述恭讀文日特任閣員令總理以下不帶黨派色彩防微杜漸用意至爲公允當茲衆情惶惑亟待撫循之日如劉省長貪很積怨·固不足以膺民社而湯氏之異虐殘酷又溰足以服人心伏乞俯念鄂人疾苦簡公正廉明者來撫是邦豈獨鄂人之幸全國實利賴之等語素仰諸公愛鄕情切嫉惡如分諒護贊助竚候明敎湖北十屬公民代表吳振漢黃又傑汪炳宅李兆和何之煥居大章周偉白炳奎張松年丁鶴叩 
[盧永祥預備離浙之花車回滬]  
　　滬杭甬鐵路局日前於浙省實行廢督時曾奉浙督署飭備花車停靠杭州城站等候盧督出發嗣經浙省地方團體挽留盧氏維持本省軍務並推爲軍務善後督辦盧氏去志始行打銷該路所備花車已於昨夜由車務總管楊先芬親乘回滬矣 
[國是會議之憲法草擬會]  
　　國是會議於昨日下午三時起開國憲草擬委員會到者九人公推沈信卿主席先討論委員會細則草宁除加入每星期六下午二時開常會一次及經委員二人之提議可以召會外其餘均無修改當由主席付總表决全體通過（細則已載前日本報）次依章選舉正副委員長結果沈信卿當選爲正委員長崔藩當選爲副委員長次推舉會外顧問當推定張仲仁·張君勱·張東蓀·汪精衛·章太炎·金邦平·蔡孑民等七人選舉畢　散會 
[上海衆選訴訟案終結]  
　　國聞通信社云上海衆選訴訟一案前經地審廳判决選舉無效被告沈寳昌等不服判决聲明窒碍兩造爭執法律閱時一載日前原告楊春綠具狀催請開庭等情茲悉被告方面自悉原告催請開庭後卽具狀聲請撤銷聲明窒碍地審廳决定准予撤銷其决定書略云聲請人沈寳昌陸文麓與楊春綠爲衆議院議員初選舉涉訟一案聲請撤銷聲明窒碍本廳審查决定撤銷訴訟費用歸聲請人負擔緣本案聲請人與楊春綠爲第三届衆議院議員初選舉涉訟前經本廳判决嗣據聲請人聲明窒碍本廳查係合法决定照准後定期重爲審理旋據楊春綠聲請停止審判同時又據聲請人聲請中止訴訟並請保留聲請中止訴訟之原狀各在案茲據聲請人具狀聲稱聲請人辦理第三届衆議院議員初選舉均係依法辦理對於法律解釋自應依據籌備國會事務局辦理並無絲毫違誤惟現奉大總統令民國六年六月十二日解散國會茲撤銷之此令又奉大總統眞日電開轉第一届國會議員（中略）刻期入都繼續行使職權（下略）等因遵經函轉第一届國會議員查照查第三届衆議院議員初選舉本係根據第一由國會解散後始有第三届之選舉現在第一届國會解散命令旣奉明令撤銷是第三届之衆議院議員初選舉根本上已失其效力對於此次之訴訟目年已不成問題所有本案聲明窒碍訴訟行爲應請准予撤銷等語前來按選舉訴訟除特别規定外適用民事訴訟程序聲請人對於聲明窒碍具狀聲請撤銷依法自應照准本案聲明窒碍旣經撤銷關於聲明窒碍後之訴訟行爲亦當失其效力聲明窒碍後訴訟費照章應歸聲請人負擔云云 
[稅則會今日開審查會]  
　　繼續前次會議 
　　修改稅則委員會决今日下午二時一刻假總商會開審查會繼續討論前决五金類中未了之十四項細目此項討論完結　繼續審查酒類貨物價格之標凖出席者計丹·法·英·意·日·瑞士·挪威·荷蘭·葡萄牙·美利堅·及中國等十一國代表云 
[萬國拒土大會再報]  
　　會期定六月二十三日下午五時 
　　會　假靑年會殉道堂 
　　萬國拒土會於昨日下午假崑山路花園五號開第二次籌備會報告各團體來函推派代表參與會議者計有南京路商界聯合會各馬路總聯合會廣肇公所華僑聯合會寰球學生會中華工商研究會江北自治協會儉德儲蓄會江蘇自治期成會定海旅滬同鄕會泰西食物同業公會泰西食品洋行代表會江淮旅滬同鄕會大埔旅滬同鄕會邑廟豫園商業聯合會中華救國十人團聯合會江西寗波天津三路商界聯合會拒絶烟酒賭同志會上海租界敎育會等二十餘團體又報告滬北五區商業聯合會工商友誼會及邵仁傑律師之提案由籌備員等詳加討論彚交大會並敦請韓鏡湖胡立德王立明樂林生等於大會時演說並議大會公開任人聽講云 
[交大學生中止罷課之宣言]  
　　交部電請黃炎培擔任滬校長　　黃辭 
　　交通大學上海學校自於二十日正式上課後全體學生即發出中止罷課宣言原文錄後「大學不幸牽入政潮生等痛基礎之動搖瞻前途之危殆本於良心力爭董會選舉合法校長主持一切爭之無效繼以罷課並派代表八人入京請願攘臂奮呼初非得已亦以博國人之同情促當軸之醒悟發端以來旬有餘矣而交通當軸徒以正籌根本辦法爲辭日事遷延迄無正當解决六月八日南洋同學會來函勸令先行上課生等以未得解决答辭謝絕六月十八日南洋同學會來函再申前意生等仍以未得解决不能冒昧上課並聲明此次罷課純出良心故在罷課期内仍温習舊課不使荒棄繼續至今冀得國人援助俾大學根本問題得以早日解决而十九日下午復得前南洋公學創辦人福開森先生及同學會黃任之·胡敦復·張敬良諸先生來校懇切主張將力爭董會之全責交與福開森先生舊董事張季直先生唐蔚芝先生及同學會諸先生勸令同學上課以待解决福先生當於即晚入京同學會代表穆抒齋·胡敦復·趙晋卿·翌晚入京務在力爭董會選舉校長不達不止愛校熱忱令人感慨夫亦以生等所爭之點非生等數百人之私意凡關心大學者莫不以爲公理所在不容緘默夫罷課犧牲太大人所共知苟非萬不得已豈敢輕易嘗試即不幸而行之亦必使一切犧牲達於最低程度生等能力薄弱奔走呼號幸蒙海内明達負責力爭行現衆意所歸當軸即當有圓滿解决隨即准從所擬付以全責生等即日正式上課恭待佳音用再宣言希邀亮察」 
　　南洋同學會消息前夜得交通總長高恩洪致趙晉卿轉黃炎培一電請其擔任上海交通大學校長其電如下「銑電敬悉上海交通大學即敦請黃任之先生兼任校長聘書另寄乞先轉達并代勸駕無任盼禱之至恩洪皓」黃炎培得電後即電京决辭其電如下「北京交通總長高定菴先生鑒滬校昨偕諸同學陪同福開森先生赴校勸告後今日學生一律上課曾經公推穆抒齋·胡敦復·趙晉卿·來部面商善後先有哿電上達諒荷鑒及惟昨晉兄忽得尊電内開上海交通大學聘弟兼任校長云大爲驚訝弟此次隨諸同學後奔走調護對於學生所提規復董事會一層認爲確是根本維持辦法區區之意實出感愛母校愚誠乃朝偕同學請求夕被我公諈諉在公本無成見在弟大背初心事如屬實務乞迅賜收回成命好在學生先已上課校務由張君貢九維持甚善可舒垂注一切仍由抒齋敦復晉卿三君面陳至乞鑒諒黃炎培號」 
[請上海縣禁彩票]  
　　聯合通信社云彩票爲禍之烈盡人皆知詎近來有增無減觸目皆是關心民生者莫不疾首痛心茲有本埠民福學校校長翁國勛致函沈寳昌知事要求厲行禁止茲特照錄原函如下敬呈者竊前淸末葉彩票懸爲厲禁詎民國肇造以來故態復萌假慈善之名行歛錢之實專售代銷幾爲正當營業查平民生計維艱因此啓僥倖之心圖儻來之福如痴如醉坐待雨金雖至蕩産棄家亦所不顧爲害之烈非片言可畫曩者滬上各公團已具呈上懇諒邀洞鑒乃財可通神公然無忌言念及此能不疾首痛心夙稔知事關懹民生除呈省長外用請知事就貴治内尅日禁盡以重輿論而惠民生云 
[航業消息彙紀]  
　　據日輪公司云中國赴日本作工之石匠·傘工·布商紡績手等前次曾爲日當道押送回滬並限制赴東之華工但此六月份内日本又因缺少工人需用中國各業商人故取消限制之舉准令前所送還之石匠·傘工·布商·紡績手等再赴東洋以至長崎神户兩埠爲最多就昨日出口之八幡丸起至明日赴東之吉野丸近江丸及二十五日往東之大洋丸等各輪而言已有七八百名動身及定艙自本月一日起至二十號止此三期中之往日者至少有二千餘名並稱以浙屬之溫台州籍爲最多云 
　　中國公司之中國號郵船二十四號可抵上海聞此次來申船中有由舊金山裝來美國銀條甚多又有太平洋郵船公司之克里扶倫總統號於二十五號到滬聞亦有多數美國大條銀運來至中國號定七月九號赴美客艙已將購訂一空中國留學生之乘斯輪往美者共有十數人又下次八月十三號南京號由申往美該公司將專開留美學生之出洋班刻下已有自費學生一百餘名淸華學生七十五名及其他學生十數人之定艙以全船艙位二百二十三客計今尙有十餘艙空留如赴美學生欲購客艙者南京號尙可供應也 
　　大英公司之郵船卡摩拉號昨午至申計由倫敦裝到之銀條爲二千二百條其來貨則鋼鐵五百噸雜貨一千五百噸云 
　　昨日日郵社之靜岡丸由西雅圖經日本來申旅客中有美國新聞該者羅伊司沙普爾·及日本菊池律師又中國留東學生余葆貞·歐陽聰·賴從俗·黃養興·黃維煜·張惠民·李仲仁·林順禎等到申又乘吉野丸到滬之學生有章經南·蕭緇·鄭疇·潘廷幹·趙兼居·厲列旂等至由吉野丸運來之貨以赤糖爲最多共計有一萬五千包云 
　　浙江陸軍病院之一等軍醫正厲家福前次因事赴日刻已回國於昨搭日郵船吉野丸到滬同輪來申者有日本新派駐漢口日本總領事署之新坂狂也等眷屬四名來華蒞新在此一二日中新坂氏將赴漢接事 
　　德國駐滬總領事已向東洋汽船會社之大洋丸購定客位將於二十五號携帶眷屬赴東聞爲靜養身體云 
　　提督公司之東方武士號昨日往紐約此間之出口貨計有茶葉二千箱餘爲羊毛皮毯等貨數百件 
　　昨日日郵船八幡丸由滬赴日上海裝去菜子一千三百二十包菜餅一千件棉花及粕粉三千件白豌豆七十八包棉絲四百零六件蛋白二百八十桶云 
 
 

Page 14

 
 
[工部局報告摘要]  
　　增收狹輪小車捐費　　不贊成撥欵濟黃包車夫 
　　（一）工部局佈告略謂本局遵照一九二二年四月十九日納稅人年會通過之第五案規定自本年七月一日起各項小車凡車輪闊未滿三英寸者每月納捐自二兩增爲二兩五錢凡車輪闊三英寸及三英寸以上者仍照向例每月納捐一兩五錢須知本局此次對於車輪不及標準定制三英寸及三英寸以上之小車增收捐費宗旨實因此種車輛最易損壞道路欲圖鼓勵小車夫改用適於標凖闊度之車輪起見淌有小車車輪破損及載物過重致推車　作左右旋者則具車夫皆當被控懲辦不貸其各凛　云云 
　　㈡華洋義賑會　賑處主任蘇德氏上書工部局以該會議决如工部局允撥洋三萬元法租界公董局撥洋一萬元募集二萬元則該會將撥出三萬元合成七萬元以備救濟黃包車夫俾滿一定年數得自有其車或購置田地及建設免費修車處及藏車處等當由工部局以黃包車夫大都時易其業及私有黃包車制工部局方圖逐漸收縮此議礙難實行該會如欲救濟黃包車夫不妨捐欵於梅思森氏主辦之黃包車夫慈善會等情覆之 
[依法貼用印花之解釋]  
　　依法者非依命令也 
　　吳淞商會日前接得賓山縣署公函以憑摺賬簿改貼印花一角業已公布商民一體依法貼用囑爲勸諭遵辦等由查吳淞市面向視上海爲標凖此案如果實行商民負擔非淺即經函詢上海總商商究應如何辦理俾便一致進行茲探得總商會業已函覆略云前接江蘇印花稅處及上海縣公署函同前因曾經援據元年印花稅法及約法第十三條嚴重駁拒並稱政府如有軌外本埠各報卽請就近檢閱恕不另行錄奉至寳山署布告旣有依法貼用印花字樣所謂依法者當然指元年印花稅法而言財政训呈准原案係以命令變更法律商民旣盡依法貼用之義務自不能再認非法加稅之令核　縣布告布屬一貫應請斟酌辦理云 
[沈成栻行將赴美]  
　　上海中華懋業銀行華經理沈成栻日前因北京總行總理徐恩元在假特召沈君晋京代理職務現聞北京總行特派沈君代表前往美國與銀團有所接洽沈君業於前夜（二十）由京通車抵滬候輪放洋云 
[紅會全國會員會消息]  
　　本月二十五日中國紅十字會開全國會員大會各地分會代表日内到滬者頗衆總會曾指定孟淵等旅社爲招待所其所發各會員之選舉會長等票亦投到甚多并聞二十九日下午七時在四馬路大觀樓舉行聚餐云 
[類似霍亂症之發現]  
　　近日本埠天時　熱前昨兩日忽發現患形似霍亂吐瀉症甚多紅十字會時疫醫院　未正式聞幕已診視此類時症頗忙云 
[錢業市場組織委員會]  
　　錢業在寗波路建築公會房屋業將落成該同業因須規定市塲章程組織委員會其通告如下逕啓者市上恒言錢業爲百業領袖凡我同業對於業務應如何愼重以期名實相副稍一不愼難免爲人所輕視現在隆慶里本公會新屋行將落成一切設施亟應籌備舊曆五月初二日常會經到會多數會員討論僉謂公衆第一層爲同業市場同業在市場上不能不守種種規則增進聲譽上海爲我國第一商場我同業又爲人所注意觀瞻所在厥責匪輕應卽組織市塲委員會編訂市場規則俾同業在市塲有所遵循茲先由本公會擬就組織大綱徵求同業意見務祈訂定規則循序進行事關同業公益幸弗吝敎 
　　上海錢業公會市場委員會組織大綱　第一條　本委員會管理本業市塲上一切事務由入會同業在市塲同人組織之　第二條　本委員會設委員長一人副委員長一人委員五人委員由入會同業選舉委員長副委員長由當選委員互選皆用投票法但須以市塲經營夙具聲望者選任之　第三條　選任委員每家以一票爲限　第四條　委員長副委員長委員皆以得票多數者當選　第五條　委員長副委員長委員皆二年爲一任期連舉得連任　第六條　本委員會由委員長總攬場務副委員長委員皆協助之委員長在假期内或不能執行場務時副委員長得代行職務任期内委員長缺席以副委員長繼任副委員長缺席以委員選補委員缺席以當選之次从數補充皆按前任者之任期計算　第七條　委員長副委員長委員皆爲名譽職　第八條本市場雇員及夫役皆受本委員會指揮　第九條本市場種種規則由本委員會商訂先会市場通過再交本公會常會核議後發生效力　第十條本大綱由本公　常會議决施行 
[昨日之國内滙兌市况]  
　　昨日（二十一日）各埠匯市漲跌者有五六處京津銀滙各跌一兩五錢洋匯亦跌一元五角北京銀匯爲一千零四十二兩五錢洋匯一千零五元五角天津銀匯一千零五十兩五錢洋滙一千零四元五角濟南銀匯漲二兩七錢五計一千零二十一兩五錢洋匯漲三元五角計一千元靑島銀匯不動洋滙跌一元計一千零十元烟台銀洋匯無變化漢口銀滙漲七錢五計一千零二十二兩七錢五洋匯不動宜昌銀滙漲一兩計一千零二十五兩洋匯仍爲一千零十八元九江南昌洋滙均爲一千零五元蕪湖一千零四元安慶蚌埠洋匯一千零四元五角南京蘇州鎭江揚州無錫常州常熟一千零一元五角宜興南通一千零二元杭州寗波嘉興湖州紹興餘姚等埠均爲一千零三元福州一千零十元厦門一千零八元重慶銀滙九百九十二兩五錢洋滙一千元成都銀滙一千零二十二兩五錢洋匯一千零二十二元五角萬縣銀滙一千零十元洋匯一千零十元以上各埠均無變化云 
[昨日之外幣市况]  
　　昨日（二十一日）外幣市面較前日略疲羅卜五百元至二十五元老票漲五錢計買價八兩賣價八兩五錢馬克賣價漲二五計六釐二五法郎不動新嘉坡跌一分計買價八角七分五賣價八角八分五東京老頭票跌三釐計買價八角四分七賣價八角五分二花旗票跌五釐買價一元七角五分五賣價一元七角六分五英金票跌二分買價七元九角三分賣價八元零三分荷蘭票跌五釐買價六角四分五賣價六角五分五連日來東京票花旗票英金票荷蘭票步步漲高已臻其極至昨乃見回硬蓋買户已不若前之踴旺矣 
[友華銀行滙市報告]  
　　昨日友華銀行匯市報告云二十日倫敦大條銀價卽期遠期俱未動紐約銀價縮至七角零六二五倫敦紐約間滙價長至四元四角五分今晨此間各國滙價英鎊未動美金長至七十八元七角五分佛郎縮爲九百枚開盤時市况堅定午前即見軟至收盤時復行堅定英鎊成交最長之價八月份交貨三先令六便士六二五美金成交最長之價八月份交貨七十八元八角七分半但某時中英鎊成交價縮至三先令六便士三七五美金成交價縮至七十八元五角收盤時英鎊售開價即期至八月份交貨三先令六便士半美金售開價即期至八月份交　七十八元七角五分昨日倫敦銀市各國未有成交市况堅定紐約市况平穩即期稍有售出 
[昨日之金融市况]  
　　昨日銀幣市價上下午皆爲七錢一分六釐一毫二忽半比前日又小二毫半蘇錫等處洋釐較滬上爲小故尙有運申夏繭將届上市各絲廠現洋當略有用途也銀拆午前市面爲二錢五分因連日銀行收欵甚多昨日滙豐收欵五十萬兩其餘各銀行亦有六七十萬兩拆息收盤二錢七分比前日漲起六分云 
[昨日怡和呌莊之市况]  
　　昨日爲怡和洋行拍賣羽綢斜羽綢寗綢素　西緞彩呢市布原布漂布毛布嗶嘰羽綾等疋頭之期共排列一百二十二件計五千四百六十七疋較上次少八件計六百三十一疋拍妥者九十六件計四千三百十七疋未呌者二十件計一千一百五十疋各貨跌多漲少市面仍以江浙風鶴頻驚客帮咸不敢多拍恐一時仍不能起色云 
[棉紗昨日之市况]  
　　棉紗昨日大阪三品紗來電近期上下午共跌去七八元遠期亦跌四五元美棉印花均略好各交易所標凖近遠期則略漲數錢而七月份則小去一二錢現本紗買價漲起二錢五分至五錢日紗亦然惟水月漲起一兩之外各客帮交易川帮仍無交易牛莊帮買進日紗不少公會小包交易亦仍數十包各帮因聞江浙風聲日惡海軍杜錫珪有率精軍六千來滬及已廢浙督盧永祥於二十號晚秘密來滬等之傳說商家注意時局者探得滬南一帶居民又有遷避等事因此客帮更受疑慮紗價恐又遭打擊矣 
[無錫繭訊]  
　　昨接無錫繭業通信謂該處揚名鄕八字橋玉祁等處各繭行今庚春蠶收貨不能滿足而利益則殊優厚是以此届夏繭滬上廠家之往收者頗不乏人各繭行已購辦燃料預備夏繭之用照此天時夏繭收成必得美滿之結果云 
[糖市之昨訊]  
　　昨日東匯掛牌六一二五揭盤爲六錢一分因此車糖市價難以鬆動惟客帮生意勿動六月份三半劃七兩五錢七月份劃七兩五錢五分現貨三半劃七兩二錢五分滬上建帮糖高如錦茂黃日興等二號近日生意爲最大東洋糖各廠以大里爲首屈一指也 
[豆餅新菜子均漲價]  
　　荳餅一項本出銷於夏令伏署時候現値農忙内地杭嘉湖松江及蘇錫等處客帮近三日間來滬向行家購辦或致函滬行購買趕速裝去殊有應接不暇之勢據來滬内地客帮述及本年鄕人種植田畝較往年遲半月以外因閏月節令較遲又以本月來天時不熱未能播種故上月間辦去之餅鄕人絕少顧問豆餅均堆積棧外自二十邊天時驟熱農田播種甚亟故前辦之貨鄕人需要竟有一日銷盡者故近日購辦裝運民船駛往甚遲皆雇小輪拖帶至各鄕俾得應銷近三日内豆餅開出者有二十萬片之多其中大連餅銷路更大昨日每片開至一兩五錢六分本廠餅一兩五錢一分比前三日開價漲上五六分云 
　　新菜子上市以來東洋銷路頗活動滬上各榨油廠買進亦夥浙江平湖等貨隨到隨空竟不敷應銷長江貨尙有餘存致市面堅昻因本年貨身甚佳之故昨日日商開云三千餘包價五元有零比前盤又漲二三角云 
[蕪紳來滬買洋米　蕪湖糧食之恐慌]  
　　國聞通信社云日前有蕪紳二人來滬往南市一帶採辦大宗洋米據云蕪湖向爲産米之區惟因去年大災皖南山裏各地飢荒異常現届靑黃不接之秋蕪湖雖設有公　所然已無米可賣米價高至十一元（按蕪湖與上海情形不同此價爲自來所未有）社會上頗形恐慌不得已始由紳商集議來滬購辦洋米平價出賣以濟急需云 
[新康里房客對付加租]  
　　國聞通信社云新閘新康里房客聯合會於昨日下午一時三十分開會到者四十餘人由李傳耕主席報告經租賬房口頭提出加租種種情形結果如下（一）由會備函並派代表至斯文洋行阻止（二）具呈公廨請維持調解條件原案云 
[烟兌業衆和社開會紀]  
　　滬南烟兌業笔和社昨日午後一時開臨時職員會到者三十餘人首由主席沈子卿報告接滬西衆和社來函係合併社務問題提付公决旋經一再討論因名義與手續問題尙須詳加研究應即函復再商辦法衆皆贊成次調查員報告本社疊發價目單各同業市價甚爲整齊商業頗稱便利現英美租界同業亦紛紛發起衆和社不久南北全市必有一致之希望次討論兌價問題僉謂自破獲私鑄巨案後滬北衆和社等已請求當道從嚴懲辦爲懲一儆百計固非嚴辦不可而停鑄及禁運鋼元鋼胚等事旣經部議决所望早日實行使鋼元兌價日平庶可救濟小民生計而市面亦可漸臻平穩云云議畢即行散會 
　　法租界烟兌同業於昨日假座英租界某西餐社開會到者數十人開會時衆同業僉云華英各界同業紛紛恢復衆和社吾同業亦應追遀其後經衆討論一過議定恢復法租界烟兌　衆和社籌備處附設在法界商業聯合會内並擬定劃一價格貨物表預備趕緊印刷分送各同業於即日起實行議畢各用茶點而散 
[僑商購國貨與行蹤]  
　　胡文虎之熱心提倡 
　　仰光僑商胡君文虎返國調查國貨已誌前報連日由華僑聯合會總幹事胡道南君介紹到各處工廠參觀一切茲聞胡君業於滬上各廠出品極表滿意擬購大批貨品向海外推銷其所設之天來國貨公司獨自投資五十萬至向各廠購貨槪用現金交易吾國出品前途得此巨商之力將來大有推銷僑地之日又聞胡君日間往杭州調查絲織品并領略西湖風景再折回滬溯長江而上搭京漢車赴北京等處云 
[沛國族會之保塚呈文]  
　　法租界遷塚案因慈善團董事所議决辦法各方面意見不同迭經討議曾紀本報茲悉董事於本月九日復議範圍縮小矣據沛國族會再呈省長文云呈爲同仁輔元堂義塚亟應保存特再聲明原委重申前請懇祈訓令上海縣知事會同慈善團各董勒石永禁遷移以保主權而杜覬覦事竊慈善團董事會擅議遷塚不洽與情經地方各團體紛紛反對呈請保存當蒙訓令縣知事轉飭該團董事再行覆議乃該團各董一再遲延始議决將二畝許先行遷移其他一畝左右暫從緩議措辭含混一遇機會難保不死灰復燃且對於近旁面積三十餘畝之義塚二區一字不提利之所在野心難戢復經各理團體於本月十五日呈請保存并與慈善團董事以相當訓戒在案諒邀鈞鑒按共和國家主權在民地方遇有緊要事故發生當地各團體例當發表意見藉以監督官紳俾免公衆利益爲少數人所斷送惟　族會則素抱息事寗人之旨雅不欲放言高論作無謂之爭辯而插身干預其間此次遷塚事起所以追隨各團體之後不惜再三反對者旣非跡涉迷信亦非與慈善團各董私人有所不滿徒以該同仁堂法租界義塚係前淸嘉慶丁巳年間闪知縣湯　以積棒購田所創設立志於束髮之時願償於四十載之後慘淡經營締造何等艱難而湯公移疾去任之際實以保存維特之責託之先祖縵園公官紳一德解囊爲地方謀公益心地何等光明不謂滄桑屢變北郭荒凉之地頓成租界繁盛之區外人因而生心官紳亦思利用遂使死後貧民埋骨之所化爲官紳目中致富之源試將今日上海縣知事批令及慈善團議决案與嘉慶九年同仁堂徵信錄序文曁上海縣志合而讀之今昔人之不相侔一至於此世風日下能無痛哭而尙以文明自號於衆亦可恥矣敝族會痛昔年賢有司之政續將從茲泯滅而先組所受之重託爲子孫者苟不克負荷無以對湯公於九原是以不揣冒昧屢次凟呈者蓋以彰昔賢之遺美樹官紳以模範並主權而杜覬　耳抑尤有進者慈善團披露呈覆縣署公文爲暫從緩議而縣署批令則爲暫從緩遷措辭輕重不　　壤此中底蘊亦宜澈查以明眞相又鈞長官蘇年餘地方愛戴淸風亮節全國景仰此次奉令　調轉髭魯者必能於交卸以前將此案明令訓飭上海縣公署及慈善團遵辦以資結東而慰衆望所有保存義塚勒石備案永禁遷移緣由理合備文連同同仁堂徵信錄序文呈請察核務懇鈞座俯鑒微忱迅賜分别批示祗遵實爲德便 
[同濟醫工大學畢業試騐紀]  
　　吳淞同濟大學醫工兩科本年署假畢業者計醫科十餘人工科電工機械班八人土木班八人該校工科畢業試騐約分二種第一種爲選科試騐即學生自選有心得之學科在大考前十日報告敎務長然後由敎務長責成該科主任敎授出題試騐第二種爲混合試騐即選科試騐終止之後一切學科覆加詳繮考騐本届選科試騐自五月十五號至六月十五號已完全告畢惟混合試騐尙須俟月底方能竣事聞該校定本月二十九號行畢業禮並陳列畢業生歷年成續任人參觀届時必有一番盛况也茲附電工機械科選科試騐題目如下陸之順『煤礦起重機之搆造及建設』朱德新陳亮蘭『吳淞將來大電燈廠之計畫』關若珍『電廠蒸汽機之製造』林季豐『電廠臥式蒸汽機之製造』朱恩明『電廠旋轉渦輪之製造』孔令甲『電廠烟突汽鍋製造及建設』葛召棠『同濟新校舍自來水機之製造及水管之安設』土木科選科試騐題目如下丁爕坤『津浦路鐵橋新計畫』李樹偉『鐵路車站及鐵橋新計畫』李樹奇『河海工程及鐵橋新計畫』楊特『鐵路車站』潘大造『道路與石橋建築計畫』蔡若錫『鐵筋建築』史久恒『鐵橋建築』羅綺園『道路建築』又該校混合試騐科目電工機械科爲機械原件工藝學工作機電工學起重機喞　壓汽機蒸汽機蒸汽鍋蒸汽渦輪機關車工廠建設及組織學煤汽機等土木班爲測量學橋樑學河海工程隧道學城市建設建築學鐵路學鐵筋土學等 
[騐關扛夫要求加資之解决]  
　　舊曆閏五月起錢碼改小洋碼 
　　本埠各輪船公司碼頭三十三處騐關房扛夫因生計艱難迭向工頭要求錢碼改　洋碼迭紀前報昨日下午各工人邀同工頭等在福侑門同樂樓茶肆會議當山各工頭向各工人宣述經過情形畧謂現工頭等已懇　南北兩市報關公所董事及各報關行業蒙允許體郎苦力現於閏五月起准可照改小洋洋碼發給各工人亦　滿意茲將該工頭等致北市轉運公所南市報關公所函錄下敬啓者敝工頭等一十三處所轄各扛夫向爲騐關房搬運貨物素來相安茲以米珠薪桂百物昂加每日所得工資皆以錢碼計算所入不敷所出生計實難維持迭向同人等要求改爲洋碼發給業已舌敝唇焦萬難敷衍不得已邀同南北各輪船全體議决一致定自閏五月份起實行改爲小洋洋碼爲此函達伏望董事先生察照俯念苦力艱難恩賜照准羣衆感德於無准也 
[爭風械鬭命案之續審]  
　　廣東人蕭文泉·江北人唐吉仁因爭風起景於上月三號分别各邀同鄕在華記路械鬭結果江北帮中之陸大受傷身死蕭亦逃避由該管滙山補房將唐吉仁及與鬭之陳森程玉平秦順南顧白桃並蕭之姘婦李張氏（名招弟）一併拘解公廨審訊情形已誌前報昨經陸襄讞會同美約副領事續審捕房將一干人犯解案首由捕房律師陳述控告案情畢即由二百七十四號三百九十五號華印兩捕上堂禀明當時兩造爭鬭拘獲人犯情形遂由證人唐錫寳上堂供稱五月三號下午有人到我之茶館借打電話囑招弟赴海寗路之約是晚八時半招弟與一蕭姓粵人亦來借打電話其時唐吉仁則打電話駡招弟旋唐又在路上向招弟調笑適蕭姓與招弟同行因而衝突彼此遂各糾靈鬭毆云云而招弟則稱是日伊雖經過華記路然不知彼等因何相打又由八百七十一號華捕上堂證明其時伊乘電車經過其地聞毆斃人命即躍下車協同一千二百四十二號華捕拘獲陳森程玉平兩人是實被告程玉平陳森延許理·硢順南延高露玲·唐吉仁延斐斯等律師向以上人證盤詰一過質之顧白桃供伊是日路過華記路永吉里見有多人械鬭伊亦被戳兩刀嗣由巡捕送往醫院醫愈陸大爲誰所傷身死不知等語中西官訊至此諭改期續訊 
[私藏軍火之破獲]  
　　靜安寺捕房華探顧金林與西探麥濤漢昨晨協解常州人錢彩根至公共公廨第一刑庭稟稱昨日得人報告謂有人在麥特赫司脫路五百零三號屋内私藏軍火前往調查搜出五響手槍一支連同被告一併帶入捕房業已解案惟本案尙須調查請爲展期研訊云云並將抄獲之手槍呈案請察經俞襄讞得稟商之英包副領事判錢押候展期研鞫 
　　尙有本埠新聞等轉入後頁 
雜評二 
[民之於官（旡用）]  
　　官無法治之識民失法治之能無法治之識則倒行逆施踰規越矩苟便於己無所往而不可失法治之能則先意承旨因循敷衍苟便於人亦無所往而不可此之謂上下相蒙亦可謂之上下相欺惟其蒙與欺焉故眞理不可得而見設其意思錯誤莫或　而是之主張偏頗莫或諫而正之究其弊源在不知法治之眞詮而結果則非徒無益而又害之也夫法者處事之尺度權衡也長者短之重者輕之一折衷於法自不必剖斗折衡而自無爭吾獨怪今之爲官者一若己之所便者卽爲法於是終始參差蒼黃反覆大勢之所趨不問民意之嚮背不顧胡然而爲焉胡然而敗焉徵諸近代權要之所爲罔不如是爲民亦然無一定之主張且觀風以使柁平日伺候奔走　其信賴臨事利用要挾難復自由而地方之不寗半由此種根性種其因曾不如挾持大義以相抗衡寗君子愛人以德毌小人愛人以姑息華會結果縮减軍備矣國内軍費民苦負擔矣廢督裁兵之議旣全國同然一詞設吾有至友而握軍權者吾早勸其確定减兵之計畫以順潮流也民之於官亦如是而已矣 
 
 

Page 15

 
 
本埠新聞二 
[少年團徵求不吸捲烟之文圖]  
　　不吸烟卷之大運動會 
　　本埠少年宣講團致各團體函云敬啓者敞團定陽曆七月一日假慕爾堂舉行不吸捲烟大運動會除請名人演說及各種游藝外並須陳列各項文字圖畫以供展覧是以特向各界各團體徵求想貴團體對社會國家公益事宜頗具熱忱定蒙俯賜贊同實爲榮幸擬訂辦法如左（一）以關於戒吸捲烟之文字（白話文或詩詞歌曲）圖畫（彩色或單色）　限（二）能用布料書繪最佳否則亦可用紙大小至省在二尺方以以愈大愈好（三）蒙贈各件請於陽曆六月三十日以前交敝總辦事處（上海嵩山路）以便於開會日陳列會塲件末請註明團體名稱 
[電機師被毆殞命]  
　　星報云工部局電氣處機器師英人瓊斯氏於星期六夜間與一不知姓名之美水兵相毆受傷甚重即於今晨在同仁醫院身故業由該院報請英按察使署相騐 
[高僧諦閑抵申]  
　　海寗路錫金公所内世界佛敎居士林林長王與楫日昨物派代表赴甬迎觀宗寺高僧諦閑來申演講佛乘昨已乘江天輪抵埠當時由林長王與楫及林衆二百餘人在招商輪局碼頭歡迎遂乘汽車至海寗路該林下榻聞定於夏曆本月二十八日起每日下午四時半至五時半演講佛敎要旨并定閏月初三午後四時爲男居士說皈依初四午後爲女居士說皈依云 
[潮州夏布糾葛調停了結]  
　　旅居朝鮮僑商因本年所辦潮州夏布質地不佳鮮人停購致受損失僑商代表在滬與滬商交涉减價無效由駐鮮領事商會先後函電上海總商會曁國貨維持會請爲調處等情曾迭誌前報茲悉國貨維持會接准前項函電即委粵籍會董許奏雲請旅滬潮州糖雜貨聯合會出爲調解今據該聯合會函稱此事已經山東帮莊客王紹城趙聘三與潮州帮陳靑峰等爲公正人向雙方調處業已和平了結仍歸於好等語故國貨維持會當即據情轉函鮮京仁山元山等各領事各商會知照矣 
[旅滬浙敎育界集議先聲　研究本省敎育問題]  
　　旅滬浙敎育界同人因鑒邇來本省敎育界風波時起殊非敎育前途之福且敎育廳長自夏敬觀去職後各方紛紛保人故將集會討論當對各種問題有所表示云 
[署期英校之開課期]  
　　西門林蔭路永慶里上海署期英文學校由沈蒯二君所發起所聘敎員均是國内外大學畢業生及經騐豐富之士該校編制分師範科商業銀行科普通科聞各埠學生向該校報名者頗多定於陽曆七月六日開學云 
[基督公學消息]  
　　梧州路基督公學自改組以來内容聲譽頗爲一般人士所贊許今者署假將届特循日夜校學生之請添設署期晨夕補習科以　學者編制完密敎員優良并備膳宿刻下報名投考者頗爲踴躍云 
[世界道德會常會紀]  
　　世界道德會上海部於昨日開常會到者十餘人由樂秀迪報告開會宗旨畢議决事件照錄如下（一）澳門慘殺案迄今尙未解决辦法僉主仍請鎭江總部電致廣州嚴重交涉（二）本部證書徽章向由總部供給現已無存公决要求從速寄滬以濟急需（三）職員常會問題暫定每月一次遇有特别事故得開臨時會議衆皆贊成通過（四）俞淦來函辭職衆謂不生問題（五）樂秀迪發言謂本會草創伊始經濟困難一切應辦之事不易進行當由錢季寅認洋二元楊培德認洋一元遂散 
[女工藝十週紀念游藝會紀]  
　　新重慶路民國女子工藝學校於前晚假靑年僵開十週紀念游藝會到者達千餘人先由趙玉昆主席報告略謂邇來盛倡婦女解放之說惟欲實行解放當求經濟獨立本校早見及此十年以來竭力經營惟因校費竭蹶今日開會籌欵亦出於至不得已來賓當能諒解云云次即按照秩序表演游藝二幼稚生之雙簧甚爲活潑其電光夢舞一種包合六國舞風亦極可觀末演新劇『人底買賣』爲鄭正秋所編劇意驚世頗足爲一般女子當頭棒喝云 
[基督敎之雅歌集]  
　　本埠基督敎雅歌集爲提倡高尙音樂發揚美育并籌經費以圖久遠起見定於今晚八時三刻特假靜安寺路夏令配克戲院舉行音樂大會藉以表示成績入座券分一元二元兩種南京踷謀得利琴行及四川路靑年會均有代銷臨時則在該院出售聞該集成立已逾兩年成　極好男女加入者已有七十餘人一體登台歌唱想屆時必有一番熱閙也 
[辛酉社之近訊]  
　　東西華德路永貴里辛酉社成立已一年有餘内部如文藝音樂新劇國語足球等科均進行不怠而對於社會事業如義務學校通俗宣講等亦次第舉辦尤可稱道者則爲該社之修德部入此部者均戒絶一切不正當嗜好而以不欺爲主旨近該社因現有社所不敷應用已租定東西華行路公平路東首一千三百號爲新社所不日遷移聞該社尙須設公共閱報所云 
[寳山敎育界之考成]  
　　寳山縣公署昨將該縣辦學優良各員分别傳令嘉奬其原文云案據縣視學王德昌呈稱一高敎員捕文貴趙鏞甲師敎員周望江灣西江敎員顧德芳吳淞第二校長朱家珍敎員葉寳奎劉行顧村校長李尹初高橋第三校長張梅羅店南區校長李世鑫評閱課卷最爲勤勉江灣西江校長俞慶祥吳淞民國校長朱李維淑學監朱庭貞楊行南區校長朱文源城市城西校長嚴濟容盛橋第二校長金鍾鈺處理校務切實不苟具有刷新氣象甲師附屬敎員朱葆莊研究新敎育實施示範江灣虬江敎員蔣能指導學生自治有條不紊城市女子敎員濮舜卿縣立三高敎員刁慶恩敎授生徒循循善誘二高敎員錢保艾敎練童子軍力疾從公劉行西區校長朱維敬調查學生個性實施訓育以上各員成賴優良應請傳令嘉奬以資鼓勵等情到縣據此合行訓令嘉奬以示鼓勵云 
[江蘇平民自治會開會記]  
　　聯合通信社云江蘇平民自治會昨日下午三時開會到者三十餘人公推馬杰主席蔣作新紀錄倪端提議請蘇督齊夑元撤退駐防蘇境北軍蔣作新提議否認黎元洪復職經全體討論一致通過穆憲魁提議第一平民學校經費多數主張待下次開會再議遂散會 
[靑年畫會之展覧期]  
　　靑年畫會定谥陽曆六月二十四至二十六日在西門林門蔭路（江蘇省敎會）舉行第二次繪畫展覧會每日上午九時至午後九時爲參觀時間昨已印發入塲劵遍請中西各界人士前往參觀云 
[刦案傳巡警質訊]  
　　住居滬南施相公衖之婦人李王氏家前因窩藏盜匪并軍械爲淞滬警察廳偵緝隊破獲盜犯男女數人由警廳司法科預審後移送地檢廳業經該廳偵查確實旋查一區警署内警察侯振聲·二區劉雨春·於是案有審問之必要昨由本廳長派法警持片至該兩署請爲轉知該兩警於二十二日來廳候示等情該兩署署長已分别令知該警等遵照前往矣 
[恊緝搶刦寳山寺院之贓盜]  
　　松滬護軍使署據寳山縣知事馮成呈稱本年五月二十七日據縣屬劉行鄉警察派出所長王佑熙呈稱據本鄉六十四圖頓悟寺住持僧正修報稱本月二十三日即舊曆四月二十七日夜被盜將寺門撞開進内伊徒弟雲生與興修鑄佛像之鋼匠趙菊生等驚起喊捕被匪用草繩紮縛並用洋燭火燙傷嚇禁聲張分投各房搜刦銀洋衣服等物携贓逃逸追捕無踪報請勘騐飭緝究追等情除選派幹警勒限嚴緝咨請隣封各縣一體協緝此案贓盜務獲究辦外理合將勘騐飭緝情形繪圖造册具文呈報仰祈鑒核俯賜飭屬通緝贓盜歸案究辦等情并呈送勘圖勘表　册前來昨已令仰所屬一體協緝務獲解究矣 
[中華製傘廠之總協理]  
　　日昨下午二時中華製傘廠在南陽橋該廠總工塲開股東剏立會是日大雨如注到會股東仍達一千一百四十二權當推嚴子良君爲主席說明往者剏辦傘廠之宗旨及對於中華前途發達定可預卜請諸股東特别注重云云次由股東汪臚仲君提議今日天雨到會股東雖已不少但因天雨未到者究居多數董事監察應另定期選舉庶免多數未蒞會之股東向隅宜先公舉聲望素著經騐富足之人總理全廠以利進行經衆贊成當即公舉嚴子良爲總經理汪農麟爲協理并議定中華新傘六月初一日出貨以及討論營業方針製造辦法等及至散會已鐘鳴六下矣 
[虬江路火險交涉解决]  
　　華界虬江路民安北里房主李茂導修造小樓房三十九間於本月六日向聯保火險公司投保二千五百兩忽於十八日因注户不戒於火計燬五間半并損壞一問次日由黎庶務調查主張修還原屋李姓恐一料不實拒而未允日前經馮佐之司理親往調查方允賠銀四百兩并於原保單批明所餘二千一百兩仍保至到期爲止云 
[價買義女失踨之訟案]  
　　湖州婦人陸陳氏住租界梅白格路去年憑吳錢氏胡周氏說合領陳朱氏之孫女阿心爲義女出洋一百十元本月十七阿心忽然失踪查係吳胡等串誘藏匿前日將一干人扭控四區二分所經倪署員研訊據陳朱氏供因子死媳逃孫女無人照顧託胡周氏介紹陸與陳氏爲女祗收洋五十元言明彼此可以往來並未賣絶質之吳錢氏供得媒金洋三元餘洋由胡周氏領去云云判轉解司法科昨奉段科員覆訊判女交陸陳氏具領吳錢氏無干開釋胡周氏繳津貼洋二十元給陳朱氏具領並着具結以後不得再至陸處滋擾完案 
[吳阿根誘拐潘巧雲案續聞]  
　　拐匪吳阿根誘拐省婦潘巧雲乘綏陽輪船往厦門爲救濟會偵探虞占順獲送地檢廳訊供判押候查在案茲經該會派探查得潘巧雲係蘇州城内　龍街開金子店朱謨怡之妾於舊曆本月初被匪誘拐無踪是以據情函復到廳昨午該廳檢察官以電話通知救濟會留養院派探將潘巧雲送案正訊問間詎吳阿根央人在外多方運動冀達開釋目的昨日自晨至午有人到廳代吳請求交保者已有多人不知官廳若何拙答也 
[金洪生瘐斃]  
　　案犯金洪生前奉法庭判决往分監執行在案邇來該犯患病發新普育堂醫治無效於昨斃命由地檢廳楊檢察官蒞堂騐明因無家屬諭令由堂棺殮發封厝壇候屬認領 
[兩煙案解送地檢廳訊辦]  
　　婦人丁高氏送在北新涇鎭私賣燈吃爲該管四區四分所查悉於前日密飭長警前往將該氏拘獲並獲烟客王竹山趙瑞昌等起獲一切烟證又閔行鎭私設燕子窠之徐子貴亦由該管縣警察第一分所飭警拘獲抄出烟證以上兩案均由各該警所移送地檢廳訊辦 
[裱畫同業尋仇衝突]  
　　九畝地大境路寳鼎齋裱畫店主社立仁與同業趙炳卿素有仇隙昨晨趙至杜處尋衅彼此口角扭毆不知如何杜立仁後背被斧砍傷趙之右手亦被斧傷由警到來將兩造連同兇斧一把一併拘入二區一分所轉送地檢廳由檢察官提案研訊杜訴稱被趙用斧砍傷求究質之趙炳卿則稱鐵斧爲杜所有因此右手被杜所傷民人情急奪斧還擊等語問官得供騐明雙方所傷無碍判令分别押候交保候查明究竟因何起衅復候再核兇斧存案 
[元芳路行人猝斃]  
　　昨日午後有年約四旬身穿藍布短衫　之某甲行經美租界元芳路忽患急病倒地斃命當經巡街捕查見歸訴捕頭派探沈崇禮往將甲之尸體舁送騐尸所因查無尸屬飭保報堂給棺收殮發壇暫厝候尸屬認領 
[招領失車與皮包]  
　　閘北四區警署顔署長昨出招領布告云照得五月二十四據人民于達泗報稱太陽廟附近地上有被剥橡皮之黃包車一輛抛置已數日因飭巡警將該車帶署又本月十四日崗警郭連瑞查見季恒林之黃包車上有人遺留皮包一只拘署後訊據季供係雇主所遺正在藏匿被警拘案云云當判季處拘留五天以儆在案爲特出示招領仰各該失主投案認領可也 
[夏金山追究養媳]  
　　江北人夏金山住閘北松成里前日偕證人全得勝扭許向榮至四區一分所控稱民前憑媒領許金勳之女爲養媳今年四月由金勳將女領去逃逸無踪向許兄向榮詰問推諉不認故扭案請追經劉署員質訊向榮供與弟发居已久不知逃往何處判轉解司法科段科員訊判分别交保協同找尋金勳到案核辦 
[鄭阿興因貧自盡]  
　　住居法新租界藍　藹路第四號門牌之甬人鄭阿興年四十二歲邇因貧苦於前晚解帶自縊身死迨至次日由同居之人瞥見報告捕房飭探將尸車送同仁輔元堂騐屍所經中西讞員蒞所檢騐得該屍委係生前自縊身死諭由家屬自行棺殮 
 
 

Page 16

 
 
[加租中之房東房客各述理由]  
　　洋人茄登昨延賓美律師代表投法公堂控稱原告前向宋尙德租得房屋一幢向來每月租洋五十兩現已陸續加至九十兩計已租住十七年前朋間房東函致原告聲稱有人肯出一百三十兩租　此屋汝欲租住亦須照此數交付如不准照應即遷移等語被告如此行爲實屬有違法總領事取締條諭請求訊核房東宋尙德由郭蘭克律師代辯稱原告向被告租賃房屋時雙方訂有合同租約現届期滿故房東通函原告聲明如欲繼續居住務須加租等語此乃房東自主之權並無不合查得法總領事取締條諭須有詐欺取財濫加租金等行爲方能成立違法今兩造合同已滿被告應有主權原告共欠兩個月租洋請求訊追外准予反坐請追損失一百兩等詞中西讞員判聽候下堂諭飭遵 
[指控房客辱駡之傳訊]  
　　劉明福前延辣福郎律師代表投法公堂控菜市街房客順泰祥祥記兩户虧欠租洋不付反被辱駡請求追租限遷等情詰之被告祇認欠租否認辱駡判着將欠租交淸是否辱駡聽候查明再核在案昨又傳訊先由承發吏王銀桃稱查得該處房上月間加租四元後因將各居户自來水拆去故順泰祥店主婦媳婦向原告辱駡被告順泰祥主婦聲稱婦人媳婦已死三年並無其事等語原告律師稱原告於今春各某洋行買午得此屋後因該處房屋破壞欲圖拆造經各房客請求免拆情願加租原告體恤商艱未曾拆造每月加租四元至於自來水每月向來歸房東交付現因各房客應用過多故由自來水公司拆卸與房東無涉不料被告等竟任意辱駡有鄰居房客可證中西官判候傳人證到案再核 
[成衣匠失妻]  
　　滬城小木橋福順里成衣匠李阿寳之妻陳氏年二十五歲於舊曆本月二十二日背夫私逃李各處找尋無着茲有人向李報告謂該氏實遭住居學宮路之紹興婦人胡丁氏勾引出外等語昨晨李阿原告備　轉送地檢廳下午檢察官提案預審胡丁氏堅不供認並稱雖與陳氏相識實無誘匿情事問官得供判該氏收押李退去着自行偵查陳氏實在下落再行核辦 
[積竊人贓俱獲]  
　　高昌廟養和堂藥店及江邊碼頭住户卞興春劉少溪等家迭遭失竊銀洋衣飾爲數不資曾報淞滬警察廳請求查緝徐廳長據稟後立飭偵緝隊上緊破獲前日下午由偵探緝獲積竊陶林春一名解隊研訊供認糾黨行竊以上各家不諱由郝隊長飭探押同該犯吊到失贓如皮箱二只及一切衣服銅器時鐘等物申送司法科昨奉劉科長傳到該藥店執事梁杏紅及卞興春劉少溪等各失主畧訊一過遂備文　警將陶林春連同各贓移送地檢廳究懲一面着各原告自投檢廳候質領贓 
[浦東之私接電燈案]  
　　浦東電汽公司經理童世亨昨致三區警署函云敝公司調查員查得花園石橋二妙軒鑲牙店主周榮祥於火表燈線外私接一百燭光電燈二盞二百燭光一盞並將火表鉛印燬壞實屬有意偷電當即按照敝公司營業簡章致函該用户追償電費五十元分三期繳楚否則停止送電等情詎該用户置之不理派人往剪火線復被阻撓甚至用武形同無賴流氓實於敝公司營業前途大有妨碍爲此函請貴署撥派巡警協同敝公司工程主任前往將火線剪斷如該用户再有阻撓情事即請拘署罰辦以儆效尤而安營業云云曾署長接函後已准如所請矣 
[煤炭船形跡可疑]  
　　海關水巡捕房西捕前晚在楊樹浦外灘查見形跡可疑之煤船一艘内載煤炭四十餘噸向詰言語支吾當將船夥張梅根趙阿大徐阿榮陳三郎祝其郎五名一併帶回捕房訊奪 
[兩錢債案缺席判决]  
　　洽豐魚行前延達商律師代表投法公堂控張四毛不理欠欵洋四百十三元三角求追等情嗣因被告傳訊無着判下當諭飭遵昨經中西官商明堂諭判着被告交還原告控數外堂費亦歸被告負擔仍着票提到案訊追又陶亮記延達商律師代表投廨控寗序周不理保證金六百元求追等情被告傳訊無着判下堂諭飭遵昨經中西官商明堂諭判着被告交還原告洋六百元利息照一分計算堂費亦歸被告負擔仍着票提到案訊追 
[假莊票一再騙貨之察破]  
　　寗波人蕭价文蕭炳良束伜健侯等於本月十一十七兩天持私造之某錢莊假莊票至虹口蓬路二千二百七十四號門牌日商籐柳洋行騙購得値銀七百七十七兩之紫銅絲二十七捲消贓與甘肅路昶明電燈公司及北京路萬茂銅器店得價分肥而人不覺蕭等見其技克售故於前日又以此項假票串同南就人戴義明王其榮等仍向該洋行騙購貨物遂被察破報告該管捕房派華探目蔣阿林包探孫阿慶耿德標將以上五人及收贓之昶明公司主羅炳海·萬茂店主翁茂餘先後碍獲昨晨解送公共公廨據谇探等稟稱贓物已被羅等轉消與城内故尙須投城内官廳請其協助吊　本案請改期再訊云云陸襄讞得稟商之英米副領事准捕房請求諭各被告一併收押候吊到原贓再訊 
[第三次犯賭押三月]  
　　朱阿二在顧家弄七十三號屋内聚賭被捕拘獲昨解公共公廨經中西官訊知朱已違犯三次判押西牢三月示儆 
[北河南路之燕子窠]  
　　廣東人陳阿初在北河南路一百五十三號屋内私售燈吃洋烟被包探孫阿慶查悉前日密往將陳及烟民關棣華李阿慶王阿二等拿獲抄出烟具昨解公共公廨請究中西官逐一質訊得實判陳罰洋三十元餘人各罰洋三元一併充公烟具銷燬 
[三粵妓院未捐執照]  
　　專查妓寮之三十五號西捕頭查悉天潼路九十七號及一百三十號北河南路一百五十三號三處廣東妓院均未報捐執照有違定章稟經公共公廨出單昨晨將該三妓院之鴇婦陳王氏王鳳好陳朱氏一併傳案中西官逐一質訊得實判陳朱氏罰洋三十元其餘兩鴇各罰洋五十元公示儆 
[公共公廨訊案彚錄]  
　　昨晨公共公廨民四庭由關讞員會同美丁副領事訊理各案如次（一）童元舲延雷聲布律師訴周永年不還借銀案被告代表律師請求將辯訴狀呈遞之期暫行展緩結果准如所請辦理（二）裕商股票店主顧秉南延許理律師聲請破産案結果顧秉南准改交二千五百元保候訊（三）奚洪行訴奚士亭等佔地案結果本案一再研訊綜核各項證據所有美册一千九百號道契非由三百十二號方單地轉出惟實佔三百十號原告地若干非再詳細丈量未能明晰茲爲息事寗人起見應由雙方酌定損失之數在外和解是所厚望（四）恒豐寳成實通三紗廠訴金瑞玉房屋糾葛案結果改期七天再訊 
　　又午後民四庭由李襄讞會同美約副領事訊理（一）嚴益齋訴陸潤蓀不理賬銀案結果該被供稱已還銀五百兩有蓋章送簿爲據自屬可信但原告控數爲七百九十四兩四錢應令被告找付原告銀二百九十四兩四錢堂費各半擔負（二）劉錫記訴律師掮客張景培不還保證金案結果據賚美律師稱該被已自行投案應函復審廳查照如仍未到案應再飭提送究（三）湧成煤號訴張紱卿欠欵案被告代表許理律師聲請改期結果改期一禮拜再訊 
[誌謝]  
　　昨承商務印書館惠贈第十九卷第八號「東方雜誌」一册謝謝 
來件 
[中華民國全國民生協濟會章程（續）]  
　　第六章　會期　（第十六條）本會開會計分四種甲每年開大會一次由職員部擇定地點時期預先一月通告全體乙遇有特别緊要事項須經大會公决者得開臨時大會其地點時期亦由職員部擇定先一星期通告全體丙每月開職員會一次召集各部職員研究會務進行方法丁遇有特别緊要事項須經職員會公决者得開臨時職員會　第七章　權利及義務　（第十七條）凡屬本會會員皆得享有本會一切應享之權利如本會所設備各種事業上之協濟及保護等　（第十八條）凡屬本會會員皆有擔任本會一切應擔之義務如繳納會費及贊助各項事業之設備等　第八章　經費及會費　（第十九條）本會經費先由發起人籌集開辦至常年費則以會費浥注其各項事業進行各費或由職員會員勸募或由職員會員貯助均由大會議决施行　（第二十條）本會會費列爲兩種甲入會費又分兩種（一）特别僵員入會繳費時一元（二）普通會員入會時繳費二角乙常會費亦分兩種（一）特分會員年納常費一元均於每年大會時繳納（二）普通會員年納常費二角均於每年大會時繳納以上除以常會費充本會常費其入會費則以貯爲事業進行之開辦費　（第二十一條）如蒙各界熱心人士贊助本會槪予本會特别捐助者除掣付收據外並即推爲本會名譽會　　會第九章　支部　（第二十二條）各埠分設支部其一切章程須按本僵宗旨辦法因地制宜另行制定抄送本會核奪後備案保存　（第二十三條）各支部會員對於總部應享同一之權利及擔同一之義務　（第二十四條）各支部對於總部應負調查報告之責互相維助不得各自爲政遂至岐異　（第二十五條）各支部應以入會費十之一常會費十之二繳納總部如有進行事業特别需用時總部亦得量力恊助　第十章　附則　（第二十六條）本會會員不得假借名義私募捐欵且不得有其他非法行爲如經本會查察有上項情弊者輕則除名出會重則依法懲辦　（第二十七條）本會會員如有嗜好及不道德行動本會皆當勸戒並予以校正以重人格　（第二十八條）本會暫設籌備處於北京路貴州路口　（第二十九條）本會在天時漸熱不免有時疫發生爰擬先於籌備處内設立醫院施診施藥其餘事業因缺經費容後逐漸進行　（第三十條）本會章程係屬草創如有未畫妥善之處尙祈熱心同胞隨時指敎同人即當修改以臻美備發起人顔筱初楊了公張元鎭袁公孟倪學寛俞嘉昂朱詠裳劃寄懷朱聖功費席珍吳傎志　惟善張澤霖朱啓鏞（完） 
公布欄 
[江蘇高等審判廳]  
　　民庭判决　鄒駭與涂王多等爲基地糾葛上告一案（判决主文）原判撤　本案發還江　地方審判　迅予更爲讅判　叢趾堂與吳迪　因塋地　訟再抗告一　（　定主文）本件再抭告駁回再抗告訟費由再抗　人負擔諸阿毛等與　　千因祠産涉訟控訴一案（判决主文）訴駁回控訴審及前上告訴訟費由控訴人負擔　（以上六月二十一號） 
　　江蘇高等審判廳爲揭曉事查本廳考試承發更業於本月十八日舉行筆試茲經委員會將各該試卷分科評定分數按照承發吏考試任用章程第十條規定以總本平均滿六十分爲及格合將及格各姓名開烈於後仰該員等於本月二十二日上午七時半齊集本　廳候口試勿悄延誤此佈計開共二十名王再昌郭光昌顧達季福保章炳文俞鈺吳潮蔡濟民朱志立順其璋譚　益姚平許靖徐樹基金伯玉　文樸王超塵　能軫徐可權廖光傑中華民國十一年六月二十日潮長朱獻文 
[江蘇高等檢察廳]  
　　批示　李宗　呈爲審議資格久不發表請迅予處置由呈悉仰候據情轉呈可此批　（以上六月二十一號） 
[上海地方審判廳]  
　　判决主文　（民一庭）一件决定沈寳昌等與楊春綠因　舉涉訟聲請撤銷　明窒碍一案（主文）本案聲明窒　准予撤銷聲明窒碍後訴訟費用歸聲請人負擔▲一件判决沈生泉與姜善祥贖田斜葛控訴一案（主文）本案控訴駁回本審訟費歸控訴人負擔　（民二庭）一件决定沙貴發與蔡福培因租屋涉訟控告一案（主文）本件控訴駁回本審訟費歸控訴人負擔　（簡易庭）一件决定張成林訴張元良欠欵糾葛一案（主文）本件訴狀准予註銷訟費歸原告人負擔▲一件件判决朱善徵訴鄭芝庭築笆糾葛一案（主文）原告人之請求駁回本案訴訟費用歸原告人負擔▲一件判决曹鳳山訴嚴金煥租屋糾葛一案（主文）原告人之請求駁回本訴訟費用　逾額洋二元二角五分發還原告人具領外餘歸原告人負擔▲一件判决嚴金煥訴曹鴻山遷讓房屋糾葛一案（主文）曹鴻山向嚴金煥租　之房屋應即遷讓本案訴訟費用歸曹鴻山負擔▲一件判决張志鈞與陳永成等租屋縀葛一案（主文）陳永成石志鴻各應償還新盛公司房租洋四十一元均繳由張志鈞具領張志鈞對於嚴恒興及陳永成石志鴻其餘之請求均駁回張志鈞對於柳耀庭之訴訟准予註銷訟費張志鈞負擔六分之四陳永成石志鴻各負擔六分之一　以上六月二十日 
　　公示送達　（全文在本廳揭示場公布）第八一號（簡易　）一件張志鈞與石志鴻因房租糾葛聲請假扣押一案（决定主文）本件聲請照准債務人若提供　保洋四十一元得向本應聲請停止或撤銷本件假扣押之决定右仰被告人石志鴻知照第八二號（簡易庭）一件孫丁氏與邵澂灝内因賠償損失糾葛一案（判决主文）邵澂灝應暗償孫丁氏洋四百零六元八角訟費歸邵澂灝負擔右仰被告人邵澂灝知照 
　　判决主文　（簡易庭）一件决定葉惠蓀訴毛欽甫貨欵糾葛一　（主文）本件訴狀准予註銷訟費歸原告人負擔▲一件判决陳江鱗訴王通安票欵糾葛一案（主文）本件窒碍駁回聲明窒礙後訟費歸王通安負擔▲一件判决康竹書訴陳天生佃田糾葛一案（主文）康竹書之請求駁回康竹書佃種坐落上邑二十一保十七　田二畝六分六厘又一畝五分均應於今年收獲時節後退還陳天生並應償還陳天生租洋九元三角九分七厘本案訟費歸康竹書負擔　（民一庭）一件决定顧大榮葉沈氏執行異議控訴一案（主文）本件控訴駁回▲一件决定郭祥甫與張長發債務糾葛控訴一案（主文）本件控訴駁回▲一件判决倪錫齡與張芝桂等債務糾葛控訴一案（主文）本案控訴及附帶控訴均駁回本審訟費歸控訴人負擔　（民二庭）一件决定曹武氏爲曹松和與李鴻林贖屋葛不服常熟縣批示抗告一案（主文）本件抗告駁回抗告費用歸抗告人負擔 
　　布告　（第三四號）爲布告事照得本廳組織民事簡易庭並在廳署大門内設立言詞起訴處派推事書記官輪流值日業經抄錄民事簡易程序暫行條例布告在案查該條例第二條所列各欵均得以言詞起訴各該訴訟人即得不備訴狀及訴狀繕本祗須來應向言詞起訴處推事前聲明起訴要旨由該處書記官作製筆錄以代訴狀應繳審判費用即由該處推事論知數目購貼印紙旣免繕寫狀詞之煩復得迅速簡便之益誠恐訴訟人等對於言詞起訴辦法尙未周知合再明白曉論並將條例摘錄於后仰即一體知照特此布告計摘抄民事簡易程序暫行條例於後第二條左列各欵案件之第一審應由簡易庭辦理（一）訴訟物之金額或價額在一千元以下者（二）業主與租户因接收房屋或遷讓使用修繕或因業主留置租户之家具物品涉訟者（三）雇主與雇人因　備契約迷訟其期限在一年以下者（四）旅客與旅館酒飯館主人運送人船舶所有人或船長因房飯費運送費涉　者（五）旅館與旅館酒飯館主人運送人船舶所有人或船長因寄放行李欵項特品涉訟者（六）因占有權　訟者（七）因不動産經界涉訟者廳長梅詒穀 
　　批示　一件蔣洲　狀保陳春發由狀悉查該民店内並無生財貨物未便准予具保此批▲一件陸樹藩狀領證件曁案欵由准領此批▲一件張進發狀請拍賣由狀悉着即來候諭北批▲一件趙穎夏狀請執行由狀悉候傳案訊追此批▲一件阮慶生狀領會簿由准領此批▲一件楊正奎狀領借據由准領此批▲一件張席珍狀請銷案由狀悉准予銷案此批▲一件丁汝霖 
狀交查封費由准交此批▲一件孫夢賢狀請銷案並給領由狀悉准予銷案呈案摺契並准來廳應繳證具領此批▲一件費雲山狀請銷案由狀悉准予銷案此批▲一件熊祥元聲請抄錄由聲請悉查本案卷宗已於六月十一日呈送江蘇高等審判廳所請抄錄之處應無庸議此批▲一件單春農狀請傳訊由狀悉本案因囑託訊問證人未准函復俟復到　即傳訊此批　以上六月二十一日 
[上海地方檢察廳]  
　　批示　盛蔭梅狀悉　　定期本　二十二日質訊仰該民來廳候訊可也此批▲金繩嘉狀悉仰候核請此批▲　陳氏狀悉仰候傳訊究辦此批▲趙　生狀悉查王星應即黃　應訴　誣告一案糳經不起訴矣仰即知照毋再　訟此批▲惠仁根狀　仰即來　　訊此批▲隊小五子狀悉仰即邀同醫士來　聽候偵訊此批▲隊春陽狀悉案已起訴　候同級審應判　可也此批▲楊福生爾妻有無與　桂　生通姦本　　飾惟　旣不告訴應絠庸　至請賠　名譽一節　不准行此批▲熊　安狀悉限五日内補具控訴理由書以憑核送　批▲　王氏狀悉奉已起訴爷候同級寄判　核辦此批▲沈戴民狀悉仰候查明核辦毋得多凟此批以上六月二十一日 
 
 

Page 17

 
 
   
 
 

Page 18

 
 
自由談 
遊記 
[渡美國意利湖觀納格拉瀑布記（三）] [  陳自法國寄]  
　　船中會食所二處一爲普通館有侍者伺應一爲自己服務式所謂Ｃafeteria也普通館價昻而又有小帳等費自己服務處簡廉故乘客多趨焉其餘尙有飲冰室糖果店等均所以便旅客者司事以黑人爲多每室均有電話有所需一呼即來然伺應之周到與否亦視酒資之多寡爲衡大約每人二角半已足未有如吾甬船資一元酒資一元猶受茶房之冷眼者船分六層最下層裝貨二層帳房會食所等在焉三層至五層均爲乘客房艙六層放置救生船與船主室及眺望臺等甲板極廣置椅甚多任旅客坐望湖景不若甬船甲板鋪蓋遍被行走無隙地也船之中身在第五層則有男子烟室在第四層則有音樂室而寫信閱報處又隨地皆有樂聲悠揚中幾令人忘其行旅之苦矣是夕月色頗佳予偕二友坐甲板安樂椅中縱談世事而習習凉風蕩水微漾撲衣襟爽極閒坐至十一時餘始就寢次晨予較二友早興整頓行裝已至甲板憑欄賞湖上晨景時則紅日欲上掛湖邊如銅鏡映水作千紋錦近日處雲有綘色日漸上雲色隨之變俄頃間大地盡明見沙鷗拍拍隨舟上下覓俼知距岸不遠矣八時三十分抵埠旅客魚貫登不爭先故整而有序西人旅行行李本不多一皮夾外無他物不勞他人提携非若吾國習慣登岸時肩夫車夫擁擠不堪也予等至車棧放置行李畢即乘車至納格拉城納格拉城者瀑布所在地地以瀑布名歟抑瀑布以地名歟則不可得而知矣 
筆記 
[情痴記（三）] [  智軒]  
　　雲母曰彼家僅湘波一人安知非易　而弁如雲兒故事耶時雲在側聞母言頓憶前事默念湘波舉止頗多相疑可待誠摰而形跡若疎則其類我隱衷必矣今之倉猝遠離或别有懷抱耶愈見其諱男爲女更無可疑但其用意殊不可解旋亦置之湘波母女去未旬日而使者自蘇來極言相念之勞並仰慕女公子敏慧擬求爲嗣子聘婦若蒙不棄願作蹇修懋蘭夫婦素知沈氏僅一弱女而所謂嗣子者又何在豈日前舟中所見果其人乎抑其易裝求學故施狡獪乎底蘊不明疑竇莫破烏能以掌上明珠率爾輕許遂以緩議卻之密遣人赴蘇探其究竟游移之間而變端肇矣蓋懋蘭有甥曰袁熙齡幼喪怙恃家資富有狂妄不覊嘗　秋雲美而才恃己富豪思聘爲己婦懋蘭素嚴正不之許而熙齡終不忘嘗以省舅爲由來舅處是日適微聞沈氏求婚之說大窘欲中傷之袁有密友李某無賴子也頗相得至是求計於李李曰是易與耳苟能資我百金作蘇垣之行不難立破其議也 
劇談 
[梅訊（二十）] [  珍重閣]  
　　畹華在滬夜眠最遲較之鳳卿有過無不及蓋自戲園歸來必在一時許偶以對戲則非至二時不得歸就浴小息再進茗點與玉美輩閒話更經時矣最後則修書予京都諸友人及程　秋等矧居停之地殊隘仄天熱則更不能就枕非四時不得息也 
　　大達公司諾輪各有專室爲嗇老自用者在諸大餐閒上位置較寛 
　　畹華此遭即居大和之此室蓋南通雅意欵待先爲位置者行期怱怱二日奉畹眷屬仍居申寓也 
　　連日諸人勤勞已極前晚天女散花完戲登舟昨日逾午抵滬稍事休息及晚復演麻姑獻壽畹亦見告謂甚疲也 
　　畹玉初至滬時所御緞鞋甚中趾有問之者玉笑曰此閣中手製也 
　　鳳卿爲人書扇最愛蘇詩平居亦固服膺眉山者也此次南行迫遽未及携至尙擬乞假一部俾爲臨池之用云 
　　小樓能作篆書頗勁挺入格以素性疏懶故不嘗爲之也 
　　朱素雲素以楷法稱譽京師今雖年事甚長猶能握管每日尙赴三處演唱不嫌其勞也 
　　　濁獨清 
　　畹華此次逗滬求繪便面者甚多日内正預備每日抽一二小時添毫染黛不然則去滬之時將不能交卷窮於應付矣惟佛像巨幅恐非赴京後無暇爲之　　今日玉簪記中有西江月一詞謂之鄭可謂之俗不可秀道人曩年曾和十一詞謂爲無抑之極思柳鬰之奇致曾經揭載傳誦一時矣 
　　孫隘堪居士曾題香南圖序迄未揭載茲特錄之 
　　香南雅集圖者何君詩孫爲畹華作也畹華雅善歌曲藉甚淸名雜徵郢中屬和者自寡騰譽區外遙聞者輒思今歲誰莫之春重來海上於是飡芝逸老摛藻詞賢相與接褉聯裾令尊促席留連襟帶試訂同音雜沓衣簪自成彦會斯亦極一時之盛矣夫鄭虔七賢陸晃六逸古之人所以傳神謙素寄跡丹靑者誠知欵衿或遼歌筵易散宗王寫其良對僑札取而參軌庶幾子桓所謂追思昔游猶在心目者也雅集爲名西園稱盛畹華斯圖得與並美使夫芳流餐仰芬響凝留不亦善乎余弱不好弄茫昧音律撫絃莫識其趣入洛徒識其佳乃者疆村諸君復有非園之游畹華在焉時則東山幽築雖無絲竹之娛北海勝情雅有琴尊之樂期余偕往一共笑譚合坐極歡豈非至願祇以蒓鄉歸夢空聯暫面之交蓮社閒盟致類攢眉之去今者把玩寳繪棖觸余懷季重有言游宴之歡難可再遇蓋不能無慕徒之戀焉 
　　按何詩老客年連繪二圖畹華奉之如至寳今歲二竪見侵遂致疏隔乃於昨日子刻遽歸道山仰寳軸之精英增黃　之感慟震悼何如書此以志腹痛 
小說 
[社會小說人間地獄（一三一）] [  娑婆生]  
　　第二十回　酒綠燈紅鄕親聯愛蒂　箏繁絃沸野衲播情苗伍仲良說到這裏鄒芝誥也不禁勃然大怒道不想杭州的警察竟是這樣無法無天伍仲良道你莫發火這不過是警察當中的幾個敗類有如此行逕至於講到警察具體上我們杭州的警察還算全國中好的一方面呢鄒芝誥正要說别的話忽然車子裏亂哄哄一陣車上旅客紛紛的立起來收拾皮包伍仲良往窗外一瞧道哦我們閒談著不留心窗外又黑瞧不淸楚原來已過了艮山門就要到城站了鄒芝誥也連忙收拾物件不一會到了城站各人下車鄒芝誥忙對伍仲良說聲再會便怱怱的出站走過橋上到了月台只見程藕舲和柯蓮孫兩人立在一旁鄒芝誥瞧得淸楚忙上去招呼了問柯蓮孫是幾時來的柯蓮孫道我來了兩天逛逛西湖專候姚嘯秋他對我說候報館裏一放假停版他便來了我們正在這裏接他不知道可曾同車來鄒芝誥道没有見著說著伍仲良也到了程藕舲又問伍仲良是否看見姚嘯秋伍仲良道今天車上人不多並没有見嘯秋柯蓮孫對程藉舲道他今天不來年内未必到了看看旅客已走了大半於是鄒芝誥伍仲良兩人提著行李自去不提柯蓮孫和程藕舲也只得没精打采的出站蓮孫躭擱在城站旅館藕舲便也陪他回棧不到一頓飯的工夫姚嘯秋的快信到了他信中只寥寥數語說『急景彫年俗冗蝟集湖山之游期諸來歲兄可速歸棲梧已來自雲間玄曼上人亦歸從海外春燈如畫不乏酒人矣湖頭風雪寒厲中人淸趣想無多也伊川昆仲希爲致聲改歲後亦盼早來』蓮孫看完了交給程藕舲看道嘯秋說定了來誰知又臨時變卦回到上海好好的要問他一個失約之罪呢藕舲瞧了那張信仍舊還給蓮孫道這一下子他一准不來了他不來你一人也不妨多住幾天蓮孫道年也快到了還能再躭擱嗎我打算明天早車走了藕舲道早上未免太冷旣没多事何妨午車去呢蓮孫躊躇道明天再定罷遲早半天也没甚關係藕舲道嘯秋信上所說棲梧是誰怎麽又夾出一個和尙來呢莫非你們打啞謎麽蓮孫道不是不是這的確是兩個人棲梧姓趙是松江人文學極好人也落拓不覊算得一個名士玄曼上人雖說是自稱和尙但見他詩酒風流酒色不忌性情孤潔語言雅雋並且文擅中西詣兼儒佛實在算得如今一位硬裏子的名士了程藕舲道莫非就是那香山的蘇玄曼麽我讀過他一本譯出來的文學因緣我早已欽佩他的了不得了柯蓮孫道不錯不錯就是這人程藕舲道怎麽嘯秋說他是海外歸來呢柯蓮孫道玄曼的母太夫人是一向居留日本所以玄曼常時去扶桑省親大槪是新近從是本回來呢 
[餘潘] [  靜淵] 　　 
　　一枝之上巢父得安巢之所 
　　一壼之中壼公有容身之地 
　　一軍艦之大中山誠可行使其總統之職權焉 
 
 

Page 19

 
 
   
 
 

Page 20

 
 
   
 
 

Page 21

 
 
常識 
　　（一）投稿本增刋者其材料除衛生法制道德經濟四項外增敎育科學宗敎市政雜錄問答六項其語涉攻肝個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕酬不給 
　　（一）投稿者如不願酬或不願將所署之名發表者請於原稿註明附函恕不作答 
　　（一）投稿登載時本增刋得酌量增删其字句 
　　（一）投稿不登載者原稿恕不發還 
常評 
[統計] [  隨]  
　　統計爲一切政治設施之根本苟無統計則凡百事業皆無所依據所設施之政治等於盲人瞎馬而已 
　　統計之根本晨如全國户口之總調查而民國成立以來未暇注意及此譬之一家苟不知全家共有幾人則廚房雖欲煑飯而無從措手也今日之政治何以異此 
　　以是辦理選舉而名册皆僞造也發生糧食問題而全國之需要若干無人能置喙也其他種種實業敎育之進行皆不過憑諸理想而無從得準確之計算是則無户口統計之爲害大矣蓋無户口統計則其他一切之統計皆等於裝飾品而無關政治設施之實用也然則謂户口統計急於製成憲法亦無不可 
衞生 
[眼球之調護法] [  星實]  
　　一、凡作字畫圖或爲雕刻刺繡等業眼與物之距離以一尺許爲適宜之度過遠過近皆易傷目力 
　　二、光線過强視覺易因刺激而受傷例如注視冰雪白砂及粉白墻壁或向於日光而讀書皆非所宜 
　　三、光線過弱易使視覺疲勞如於雨天室内昏暗時或侵晨薄暮光線不甚明亮時勉强作寫讀縫刺等之細工皆有損於目力 
　　四、作寫讀縫剌等細工時光缐不宜從正面射來須擇定適宜之坐位使光從左側射來最爲有益夜間作事時燈火亦宜置於左側 
　　五、蠅頭細字及　密之畫字體模糊之書籍不宜觀覽即不得已而閱之亦須規定時刻不可久久注視最好近視若干時後再遠眺若干時則眼筋張弛得宜可以調節疲勞 
　　六、光線動搖不定時最易使目眩而受傷如在火車汽車震動時或燈光閃爍之下萬不可竭目力以作細工 
　　七、眼臉内有灰塵誤入時萬不可用手揉擦宜閉目片時自然無碍蓋眼臉内有淚腺受灰塵之刺激自能分泌淚液驅出灰塵以保眼球之淸潔也 
　　八、近時學校生徒間流行之「脫拉洪」症（眼臉皮内起粒膜與眼球摩擦而生炎）多因從事於不潔之室内而起輾轉傳染甚至蔓延全校故宜注意保眼球之淸潔且遇先患此症者務宜防其傳染 
　　九、眼病毒之傳染由手與手巾爲媒介故不惟保眼球之淸潔且須注意與眼球接觸之物而保持其淸潔 
　　十、欲保眼球之健康須防眼内充血故作種種細工時不可屈身使頭部太俯而向下夜間亦不可太近燈火皆所以使眼内不致充血也 
　　十一、近視遠視眼宜請醫生較準光度配帶眼鏡在近視眼程度較深者須配兩種眼鏡一深一淺深者備遠眺用淺者備近觀用視物方不費力 
　　十二、美國巴的斯Bates博士發明救治近視遠視之法謂之中央凝注法Central　fixation蓋以近視者不能視遠遠視者不能視近乃由筋肉伸張過度所致欲其回復原狀可先注視黑色物體良久然後徐徐閉目片時此時眼中出黑色更開眼視物則目力必能回復原狀卽素患近視遠視者亦必能獲俄頃之光明如此矯正眼球使不至凹凸過於常度久之自能有效博士曾令幼童患近視者試行之因而獲愈者至數千人此亦可倣行者也（乙種酬） 
道德 
[西方格言（三○一）] [  謝介子選譯]  
　　有大聖曰「興趣」統治世界（英吉利諺）健康而自由何殊豪富（德意志諺）所供倍於所知者即爲眞罪犯（英吉利諺）一謊生十謊（德意志諺）無信用之友誼亦無不忠直之信用（藍佈婁）（Ｒambler）境劣愈當怡然（莎士比亞）(Shakespere)行商皆自譽譽其貨（西·葡諺）有違言者多爲悖入之物（英吉利諺）雷鳴賊謹（德意志諺）天不可倚也（英吉利諺） 
經濟 
[商業問題之研究（續）] [  吳東初]  
　　零購學（三十四）進貨步伐分論（三） 
　　（二）選購欵式顔色與大小　貨品欵式顔色與大小之選擇吾已言事前進貨人必須着手預備翻閱廠家之目錄瀏覽報紙所載之廣告審察市面之需要在在均足資其利於選購也茲就此層所包括之分子分别叙述俾明其眞相而知適從也 
　　（一）選擇欵式有不可不注意於實用者 
　　（二）選擇欵式有不可不注意於習尙者 
　　（三）選擇欵式有不可不注意於店中之存貨者 
　　（四）選擇顔色有不可不注意於實用者 
　　（五）選擇顔色有不可不注意於習尙者 
　　（六）選擇顔色有不可不注意於店中之存貨者 
　　（七）選擇大小有不可不注意於上季買客之需要者 
　　（八）選擇大小有不可不注意於時勢之變遷者（譬如三年前衣服尙狹小近二年來則以寛大爲時髦） 
以上所提八條僅及綱目行業不同貨口有異若作更詳細之分析可按照已業之性質而行之 
　　進貨四步中本篇所論之第二步因其有關於時尙稍不經心貿然購入甚難脫售影響及於資本及營業極大不可不愼查商店進貨種類並不在多只求購入而能銷出者爲宜况貨物之欵式顔色與大小五花八門層出不窮勢難一一全買生意心理與其弄得花樣過多買客不知購買何種是好還不如就當地之需要（即本地人民之生活程度與購買力）而於市上所風行之欵式顔色與大小試辦若干貨品任客選購之爲愈也唯此種經騐非空談所能濟事小店之勝利往往超過大店以上者無非因其店主進貨之精細爲大店所不及每次所進之貨不在多而在精不在徒負應 
　　靑年在入學前應注意的 
　　巧立名目　　欺騙無知 
　　時之虚名而在切合應時之實用也明乎此則此層手續始可告完畢矣 
敎育 
[關於玩具的問題] [  始旦記]  
　　江蘇省師範附屬小學聯合會自五月十一日起開第十届常會於鎭江第九師範附屬小學校會期三日除報告議事以外同時舉行衛生成績展覽會兒童玩具展覽會開會的第二天下午四時請南高師敎授陳鶴琴先生演講關於玩具的問題陳先生先費去七八小時的時間把展覽會中所陳列的各種玩具詳細審查一次選擇最好的和最不好的各若干件演講時每件說明優點缺點使聽者易於明白我現在紀錄陳先生演講詞的大要供研究玩具問題者的參考 
　　玩具的意義　玩具英語有兩個名詞（一）Toys·（二）Playthings·Toys的意義就是造成各種東西專供兒童玩耍除了玩耍以外没有别種目的所以範圍較狹我們所說玩具的意義是兒童手所觸耳所聞目所見各種東西不但供給兒童玩耍還可以影響到兒童的身體上和精神上範圍較廣所以用英語Ｐlaythings·較爲妥當 
　　玩具的利益　我們用各種玩具敎導兒童玩耍在兒童的身體上和精神上究竟有怎樣影響得什麽利益大略說來　　（一）發展兒童的活動性　活動是兒童的天性我們用玩具敎導他們玩要使他們的活動性更加發展美國兒童通常的玩具第一種是毬第二種是洋囡囡用毬的意思取其可拍可踼可抛可擲他的動作可高可抵可遠可近非常活動極適合於兒童的天性用洋囡囡的意思也因爲他的手足能活動可以使他坐可以使他立可以使他表示走路執物····等行動還可以使兒童練習看護的方法養成親愛的習慣 
　　（二）發展兒童的知力　科學上的知識講給兒童聽因爲不容易明白所以不願意聽講若是用一種玩具給兒童玩耍順便說明其中理由兒童一定極願意聽的例如用一個「驚盤」（商務書館製的玩具）使兒童且轉且看一定極有興味并且急於要明白其中道理趁此機會說明眼中映像遲速的關係和活動影戲的方法兒童一定極要聽且極能深印在腦海裏此外利用玩具敎兒童識字習算和其他知識方法極多已經有的玩具也不少了 
　　（三）發展兒童的創造心　用積木等類玩具時常使兒童玩耍不知不覺之間很能發展兒童的創告力 
　　我國玩具大都是（一）泥做的（二）洋鐵做的（三）紙做的說他的本質大都是靜止的或限制動作的譬如「泥人」完全是靜止的「鼗鼓」搖了幾聲不搖就没有聲這是限制動作的兒童得了一個鼗鼓起初很以爲快樂後來因爲動作簡單没有變化就不以爲奇了兒童得了一個泥人初次見面的時候因爲形狀好看向他一笑後來看他没有變化也就不好笑了所以中國舊有的玩具不過能引起兒童一時的快樂或向他一笑上面所說的利益完全没有得到 
　　玩具的分類玩具分類的方法大約有三種 
　　（一）物類　就物的種類作爲玩具分類的標凖如動物類植物類農具類家具類···等 
　　（二）製作物質　就製作物質的種類作爲玩肯分類的標準如泥類竹類木類紙類洋鐵類···等 
　　（三）年齡　就兒童年齡作爲玩具分類的標凖如適用於三歲兒童的玩具爲一類四歲五歲六歲···也各爲一類 
　　玩具的鑑别　那種玩具是有益的可以給兒童玩耍的那種玩具是無益的不宜給兒童玩耍的現在不能每件詳細說明但是有幾條共同的原則要知道這玩具好不好就在這幾條厡則上對照一下可以知道了 
　　甲　好的玩具 
　　一能引起兒童的愛護心使他自知愛護 
　　二要堅固耐用若是一玩就壞於經濟有影響 
　　三能引起兒童的想像力 
　　四兒童自己能玩耍能拆能裝壞了自己能修理 
　　五能發殿兒童的知力 
　　六汚穢了可洗的 
　　乙　不好的玩具 
　　一發生危險的 
　　二不合衛生的 
　　三材料脆薄不耐用不右洗的（乙種酬） 
 
 

Page 22

 
 
   
 
