# 1887 - 26 - 4904954

 

Page 1

 
 
[古今圖書集成告白] [  圖書集成排印局主人啓]  
　　啟者本局計去歲十二月内共印過原書一百二十九本連前共印三千三百五十九本尚存未印者一千六百六十一本此布 
[縮印精楷六朝文絜] [  點石齋主人啓]  
　　是書海昌許珊林璉先生評選手寫付梓字體仿歐陽率更精妙絶倫今覓得原本縮印與眞蹟絲毫不爽賞鑒家謝以先覩爲快也書訂二本收回工料洋七角寄售南北申昌各書坊蘇申掃葉山房杭修本堂躉售另議 
[一百二號畫報出售] [  點石齋主人啓]  
　　本齋按年出畫報三十六次不惜巨金隨時聘請著名丹靑客各出新意以相爭尚故時閱三年之久號列百次之多依然有增而無减而於每歲之第一期則尤格外認眞以快閱者之目此次首列二圖一爲鼠飛一爲猴舞鼠飛之寓意曰受福猴舞之寓意曰嬉春略舉二圖爲欲　耳目者告焉報首敬送着色梅艶圖一張可裱立軸係張君志灜所繪筆墨古雅當亦有目共賞後附淞隱漫錄圖說一則準於初六日售始專此布告　賀　禧 
[論新年賭博]  
　　客有肅衣冠乘輿造廬拜賀新禧者相見各道新年吉利語坐定客曰昨閱報有一疑義請以質之賭博之事本干例禁因逢新正時或寛縱是殆所謂法外之恩也顧上海地方城内城外雖有中外之分究不殊乎治體而乃英租界於新年賭徒捕頭因念時在獻歳概予寛縱而城内總巡馮蓮士刺史獨於此事十分認眞雖在歲朝期内有獲必懲雷厲風行毫無寛假夫以城内之嚴也如此城外之寛也如彼二者必有一失是果嚴之失乎抑寛之失乎敢請其故余曰皆是也中國自開埠通商以上海爲第一大埠各國皆駐領事官於此又有工部局巡捕房捕頭以治租界中事往往各分畛戚西官不知體恤華民之情而强作解人轉致悞事若是者時嘗有之以故余自遷居租界以來每逢獻歲祀神不令放炮盖彼之以是爲禁原爲愼防火災起見題目甚大且嘗見有因放爆而致巡捕之拘者夫以新正祀神放爆致敬所以鳴虔也所以卜吉也乃吉則未卜而禍也先來人遭拘繫家受驚惶所謂吉者安在哉雖曰此等事初無大罪不温罰四開一元而止立卽可以釋放然其爲不吉利也大矣余家齋沐竭誠以祀神而獨不用爆寓居租界數年幸無所事則固自以爲莫吉利於此矣然以余言之則工部局章程固見爲是而在他人視之或以爲非此則中西意見不能盡洽之故也今者英捕房麥九雲總巡頗能深知華人之風土人情故往年新止數日因放炮而被拘者必有數起今年則無所聞焉而租界中之爆竹聲乃絡繹不絶以是知捕　近來能體華人之情是華人之幸也至于賭博則其罪浮于放爆也多矣往年放爆之例或於五日内稍寛其禁賭博則雖亦稍寛其爲因賭而肇事者則尤必盡法懲辦今年仍能幸邀寛典其有聚賭縱博之人均復曲予矜全不令於履端伊始匍匐公庭此其曲體華人之情爲何如者由此類推吾知西人漸能合華人爲一心而心與心相印者卽中外之睦誼益敦是最可喜之事安得而非之也乎至於馮蓮士刺史之嚴禁城内賭博雖新年五日之内亦不少寛假此則又自有見何則賭博之害可以傾人之家蕩人之産離人之父母兄弟妻子甚至於陷人之性命其禍之烈固非楮墨所能罄而其始也則不過因偶爾消遣逢塲作戲孰知偶然又偶然漸漸入於佳境花骨頭厥性浮蕩能勾魂攝魄使人沈溺於其中而不知返故俗語云戒賭戒看看且不可而况偶一爲之乎若以此事爲無害於人則不必禁若因此事之害人也而禁之則豈有平時之賭足以爲禍於人而新年之賭斷無貽禍之理大凡人情每悞於有所恃而又陷於不知返若新年數日家庭無事縱令子侄輩抺牌擲骰以爲消閒之計彼子侄輩初不知何者爲盧何者爲雉何者爲輸何者爲贏而乃於此數日中指而教之卽曰子侄馴良此數日後竟不馳思五木而今年教會一端明年又教會一端漸而久焉賭中之訣不啻得衣鉢於父兄而知識漸開貪痴頓見安知其後日不背父兄而私自爲之或大學堂中先生耳目有所不及卽得以呼朋引類漸入匪流則是坐令聰俊子弟潜入迷途　今日之稱賭棍賭匪牌九司務等類名目者豈皆生而已然哉推原其始大抵皆幼時偶爾遣興或遇新年或赴戚家藉作玩具父兄不之禁親戚不之阻夫是以漸習漸精而心日益粗膽日益壯以至流蕩忘返迨不可救藥而後歸咎於家運晚矣謬矣馮刺史深知此理以爲賭博之事本干例禁且上海五方雜處匪類麕萃禁之尤不可不嚴若以新年之故而少弛其禁是不啻自撤具藩籬使人明目張膽恣情縱博也五日之中旣明目張膽任情縱恣則興之所至安肯卽止五日之外仍必不免違禁其有略知王章者則或移至深房邃户暗集同好日夜呼盧其勢必有家產被傾身家被禍者而其原則由於新年之一縱凡人之情由拘而縱也易由縱而拘也難與其日後不可復拘何如此時不與少縱之爲愈乎此則馮刺史之用心而所以默挽頽風者獨見其深且遠也吾故曰皆是也客聞言離坐而起曰運用雖殊用心則一是殆所謂殊塗而同歸者耶敬聞命矣揖别登輿而去 
[法人受創]  
　　東京法字報云東京有地名潭化爲盗所聚法人屢攻不能入左近地方均爲盗守禦鞏固一日法兵分兩路往攻一路死一兵官兵十五名又傷二兵官一路則死一三道頭兵四名卒不能攻進而退現聞法人將添兵進攻未識能得手否也 
[倫敦電音]  
　　初八日倫敦發來電報云德國現在兵丁所用之槍又悉數改用快槍其餘兵丁之待補缺額者近亦令其預演快槍云 
[德法兵事]  
　　去年譯登電音謂德相俾思麥克宣言擬添兵額恐與法國有戰爭之事云云兹閱外洋新聞紙始悉其故蓋緣法國兵部及水師部大臣宣言於議院欲籌數千萬磅英金以作整頓　陸各兵之用德人聞之心滋疑懼故德相欲增兵以禦之也 
[沙船失事]  
　　西貢法字報云有中國沙船一艘由瓊州開往暹羅途中遇風失事船上水手及搭客人等共　六百名惟六人得慶生還其餘盡與波臣爲伍當失事時有别船經過正欲援救人口奈其時風浪甚急竟致不能爲力 
 
 

Page 2

 
 
是亦慘矣 
[東報彚譯]  
　　東京築地小田原町有朝鮮官員建造房屋一所擇於正月十九號慶賀落成候本國朝命到來則稱爲公使衙門目下東京寄居朝官有李競源氏想將來公使之任或卽此君權理也○海軍省顧問官佛國大匠司别魯澹姆氏籌畫兵器製造所之中别　水雷火器製造塲一切房屋於去臘十號落成定於二十年正月十九號製造魚形水雷並快利火器○東京設立商品取引所猶中國之太行棧也彚集資本銀一百五十萬圓皆係股分票一百萬由政府發出二十萬招商三十萬各行棧承認○大坂朝日新聞論巨文島讓還一節云該島乃北海形勢之地人所必爭英據之英强俄據之則俄强英俄據之旣不利於朝鮮亦不利于日本今日英雖交還而朝鮮弱小終不能守不如我日本代爲守之較他簡易于爲力也○日本公司船往來上海長崎神户横濵搭載貨物多係中國商人而日本公司自恃獨行生意凡事不睛遷就故中國商貨近皆搭洋商彼阿會社輪船以致日本郵船會社生意大爲減色按波阿輪船載貨之價較之日本公司每墩低落二元○止月二十號本鎭兵第二方面出神户乘鎭西九輪船載七珊智米突口徑鋼銅野砲二十四門及車臺彈藥運送熊本鎭臺 
[左道惑人]  
　　客有遊于武昌者言武漢一帶村民所奉之教非釋非儒家家供奉一手持寳劍裝束似道人之像旁註靑峯道人及乾元亨利貞鍊成天師法象　語晨昏頂禮焚香滿爐每逢九日合家男婦披髮跣足長跪誦經按黄鶴山志引酉陽雜爼所載一乾祐一來天師一灰袋卽此之謂歟然事近左道惑人倘不及早驅除之恐涓涓不塞流爲江河王覺一之前車去今未遠有地方之責者尚其未雨綢繆也可 
[白門晴雪]  
　　金陵自小除日至元旦三日之間雪積平地者較前日添尺許盖幾乎落花滿地三尺厚矣除日巽二挾滕六向南而趨猛於千軍萬馬官　之以禮往來交馳周道者恍惚行金鰲頂上旣險且滑稍側足便作玉山傾倒彼此至不敢　道是日如朝天宫福成倉一帶草屋之竹椽瓦屋之蒿　物如子產所　棟折　崩僑將壓焉居民以驟矢棲止思趁官朝賀之暇　求撫卹詎地甲謂向來雪不爲災無　可援竟不　效鄭監門之繪　以進初二日漸霽初三日見睍而天氣寒甚滴水成冰貧窮之藉負薪爲餬口者至是悉撤扉以舉火柴炭之不入城者十日便驟增　倍以故撫　局難照常散米而寄宿亭廡之流丐捧一囊粟卽析骸亦不能成爨飢寒交迫多有僵者查賑局本係粥廠與京師一例煮粥　幾嗣以稀稠不　懲弊者憤而改爲賑米當時保甲總辦劉觀察力持不便奈衆口以米爲實濟且省煮費遂使　日　米與無米等現計被災者不下數十家凍斃者不下數十人城内如此則城外可知且推之所屬之州縣更可知昔謬天子見軍士有凍者卽休八駿於瑶池之上小　馳騁可見惻隱之　人皆有之推然以言則雪災何不可以自我創之耶屈指雪已浹辰而初四上燈時候復見空中白戰則諺稱前雪不融爲待後雪者殆非子虚仰　蒼穹氤氲有雪意豈一如久雨之爲天漏乎安得煉女媧氏五色石以補之 
[丁沽浪影]  
　　武備學堂楊藝芳觀察於去臘杪由李傳相委赴小站查閱屯田營務處萬靑圃觀察亦赴小站盛軍閱操○丁壯節公綰天津道篆時在城東沿河一帶藝　以固堤防蔽天干霄鬱葱可愛小劉庄地保王吉升涎之乘夜偷鋸若干株事爲胡雲楣觀察查知逮土押於夜役班候訊王觀者役　熱扭斷鎖練逃逸役　緝無蹤無奈禀明道憲除勒緝外復逮原保地保之鮑大等兩人到案究追務獲究辦○慶和錢店荒閉後有混混石元者商令靳升冐充民更局更夫帶同數人僞爲伍伯也者逮司帳人柴某柴懼見官賄錢十千了結事爲該叚民更局委員徐少尉以恩　知立拘石靳兩人各責軍棍五十送天津府訊究汪子常太守加責四十板用雙連枷枷示於犯事地方以爲之儆○守望局總辦　　亭太守奉憲委署多倫應同知所遺差務由道憲遴員接辦 
[撞船控案]  
　　萬年淸兵輪被英公司你包爾輪船撞沈一節現聞此案已赴英按察司衙門控告由劉省三爵帥出名英公司已以銀二十三萬兩作保以備將來涉訟所有兩造狀師中國則請担文英公司則請哈華托云 
[生還慶]  
　　萬年靑輪船被難倖生之人現蒙招商局給發船票送之各回原籍前晚致遠船開往厦門江寛船開往長江計已有五十三人附船而去並聞道憲派有委員兩人押送前往到埠後每人給以洋兩元其餘則尚在滬上以俟陸續啓行至其漂没屍身則尚未有撈獲幾何之的信容俟續聞再錄 
[改日迎春]  
　　立春前一日縣中循例迎春蓋卽古者出土牛以送寒氣之遺意也本年新正十二日立春先是十一日適逢孝全成皇后忌辰故迎春之舉改于今日云 
[恭祝華誕]  
　　昨日爲曾襲俟夫人華誕蘇松太道龔觀察提右營陳叅戎松海防廳劉司馬上海縣莫邑尊製造局總辦聶觀察松滬捐厘總局總辦朱廉訪英法會審委員蔡翁太守以及各局委員等均詣公館恭祝客官之祝嘏者則有江寗藩憲許方伯江安糧道馬觀察金陵洋務局總辦劉觀察北洋水師統領丁軍門江南提督譚軍門及福山狼山等總鎭騶從塞途簪裾滿座誠一時之盛事也 
[神誕演劇]  
　　昨日俗傳天神誕滬南各會舘循例資雇名班演劇觀者甚衆熱鬧異常 
[扭控誘女]  
　　陳思金扭施某至縣署喊探控誘拐等因莫邑尊庭訊之下陳稱小的係崇明人去臘之杪挈女來滬在南市向開水果行之周姓戚串家小作勾留越數日女兒忽失訪悉被同船來滬之施姓誘領出外今得途遇用特扭案請懲邑尊着將施交差看管並諭陳靜候核示 
[候傳店主]  
　　前報列法界紫來街口怡昌生洋廣貨店虧倒一節昨日法公堂訊期據乾豐裕泰永大三錢莊主投案稱我等三家被欠銀一千四百餘兩彼店底貨約値銀九百兩光景店主孫某住法界德銘里于初六日挽人說遇願招盤作抵太守問可知彼店尚欠别家銀洋否答稱聞尚有零碎欠帳然亦不多太守謂旣有九百底貨尚可料理俟傳該店主到案再核 
[送縣核辦]  
　　捕房昨將劉春和解訊據通事稱劉是蘇州來之巡緝胡哨官勇丁所獲稱是强盗因之管押今特解案太守詰劉據供在閔行韓營　火夫隨中營哨官胡國海來滬買燈籠及回船已開去我在小東門被人捉送捕房請解回閔行包探將劉身畔搜出之銅洋一元四開一元散錢數十文字條一紙呈案太守詰劉字條上劉天球是何人答稱是托我帶信者又詰劉天士是何人答稱在海鹽營内帶勇太守着　劉春和送縣辦理錢洋給還 
[竊案彚登]  
　　昨日爲法公堂新年第一次訊案之期捕房所解各犯竊案居多彚錄於下○八仙橋捕房侍者沈春庭竊洋東絨毯及各洋人時辰表洋傘等物由法包探吊到各贓解訊沈供認屬實惟表尚少兩隻不知被何人所竊翁太守着暫押○小東門捕房失去表一只因將小侍者高月華解訊高不認偷竊法包探將抄出押票四張呈案稱高不著短衫形跡可疑太守詰高據供新年賭輸將衣質押太守亦着暫押○前報列保民輪船被竊一節法包探已將贓物吊齊將該竊陸阿福解案包探將號衣呈騐查得衣上號數領頭及衣袖上横條均被拆去陸供認犯竊太守判責八十板衣存捕房候失主來領○殷阿潘稱在淡水輪船上做巴得買司同船友王某令子王雙友作替工竊我皮鞋賣與别店後始知覺向伊理論反糾人挾我在小東門日增盛烟館吸烟竟要打架因之鳴捕詰之王雙友據供皮鞋在虹口大橋下買得不是竊來翁太守謂 
 
 

Page 3

 
 
旣經買得爲何　賣明是胡說本擬　寛免責因欲糾人打架着將王掌頰六十下○周阿三竊吉祥街吉人樓茶肆銅罐押於恒安質　得錢一百文太守詰之周認竊不諱着押僕吊贓○張忠才竊小東門外駁船上釘靴鞋子等物解訊後張亦認竊太守着押候吊贓○陸升稱唱大書度日住德春棧　同房張敦高竊去水烟袋押在鹿鶴春冋索反糾流氓要吸　烟要我惠鈔據張供在長春棧爲夥因賭輸錢六百文本的伊同去取洋並未竊烟袋亦　吸烟情事翁太守謂陸升所供半是實事半是虚語不敢明言賭博尚知王法張不認竊物本分府亦不照拆梢辦理惟自認賭博着責一百板○奚天祥木器店夥林海榮偕見證張陸氏投案稱有欄杆一副放在棧房被陸金坤扭鎖偷去張陸氏看見問及陸稱是隆泰木器託做詢之隆泰並　託做之事因將陸送案翁太守詰陸初不肯認繼稱願賠太守謂不用賠償抵在何處着法包探帶往取到再核○羅裕廷竊小東門外某飯鋪銅盆三隻報捕將　獲到供認祗偷一隻賣與路人得錢二百文翁太守判責六十板 
[以奸爲盗]  
　　前晚夜靜更闌人皆安枕城内縣橋左近驀聞大呼捕盗聲衆鄰聞警赶視　屋瓦亂飛多有擊中額　者遂無不狂呼曰盗盗及警視稍定徐爲察之始知某姓原貨店主之媳與鄰某甲犯奸由姑撞破甲卽聳身上屋揭瓦擲人故不知者悞以爲盗也嗣經衆鄰帮同捕獲繫以麻繩禁閉于空屋之内至昨日尚未釋回不知作何處置夫甲固明明竊玉偷香而人竟以明火執仗疑之殆爲亦六才子所云非奸做盗拿者耶然店主媳固無所失甲亦無所得而遽以盗目之事後細思甲當呼寃不置 
[審訊捉奸]  
　　前報列法界彩視街同安里捉姦一節捕房昨將該婦徐莫氏解案姦夫陳月記當時保出在外昨亦由保人交案捉姦人胡翁氏投案候示法包探王榮培將繩一條呈案稱此繩係捆陳到捕房者翁太守詰之胡徐氏據供丈夫前在木行中做出店近在萬年靑輪船上輪船失事後逐日在滬北有事不及到案胞兄徐伍樵去世已有三年寡嫂住同安里即在我家斜對門有姪兒女各一年齒尚幼我於元旦煮點心念及兩姪因到嫂家抱姪吃點心忽見有男子在嫂房内我以家醜不可外揚卽行退出前日早上進去見男子在嫂床上故卽捆送捕房翁太守詰之陳月記據供在英租界擺肉攤營生因無住處故租徐莫氏房屋半間藉以存身於去年八月間租起去歲底胡徐氏向　三次借　答以生意不好無錢借出伊因此懐恨設計害我實屬存心不良太守着將徐莫氏胡徐氏暫行帶出旌謂陳曰爾孑然一身不應住寡婦家中此事恐非無因爾倘直　當可從寛辦理陳堅稱無姦太守詢當時如何捉進法通事稱淸晨九點鐘時五號巡捕路過該處聞室内人聲嘈雜因駐足觀看彼等正將陳捆縛逼令寫二百元票據陳不允簽押以致喧嚷陳在捕房已認過通姦法包探禀稱巡捕頭飭往查看肉店燈籠果在徐莫氏房内吃剩之　茄烟在洋鏡内隣右人家謂的係通姦陳之髮辮已被剪去一叚太守着將陳帶出復傳胡徐氏到案呈出剪落髮辮一叚并遞禀詞太守閱竟謂照爾所言以兄死無人將嫂管束爾念間胞之誼遂有捉姦之舉名目雖好但旣捆人何不雙雙捆送况不在姦所捉獲爾之初心不過爲訛索地步實屬不應又着將徐莫氏陳月記傳案謂旣生有子女自應撫孤度日爲何將一年輕男子租住家中徐陳兩人仍不認有姦太守謂爾兩人旣不認本分府亦全爾等顔面不予深究惟徐莫氏不該將男子租住家中陳月記雖無住處滬上客寓甚多亦可存身何以不避嫌疑住於徐處均屬不應着照不應爲律將陳月記笞責八十板徐莫氏掌頰八十下胡徐氏藉捉姦爲名不將男婦同捆况陳月記已在去年八月間住起胡徐氏旣住對門豈有不知之理亦着照不應爲律掌頰四十下完案 
[英界公堂瑣案]  
　　前有粤婦梁王氏訴稱生有男孩甫經八月由王張氏荐陳沈氏爲乳嫗竟被抱孩逃脫爲特扭荐人至案蔡太守准詞押令交出陳沈氏以便訊供旋由王張氏之夫弟往姑蘇洪塔地方尋獲陳沈氏偕之來滬交與捕房解送公廨梁王氏訴稱去年十二月十一日淸晨陳沈氏抱孩至老虎灶洗面斯時孩面上罩以紅布老虎灶主人夫婦均經目見詎該氏竟一去不回王張氏供稱陳沈氏旣已到案小婦人事可無干矣陳沈氏供稱去年十月因姑墮河身死丈夫氣忿成疾隨亦云亡所遺三女孩一七歲一四歲一祗三月無可度日來滬爲乳傭該氏以販賣孩子爲生恐漏風聲不容小婦人出外偶然散步轍被兇毆甚且工資無着反將棉被押去旋小婦人患病將孩交該氏之子名阿榮者該氏卽雇車送小婦人到航船今由荐頭王張氏之夫弟來言已累王張氏管押爲此同來決不敢抱孩奔脫太守飭將陳沈氏暫發官媒收管一面派差查問老虎灶果見抱孩去過否以便再行核辦王張氏開釋○包探賀東生禀稱陳阿照投捕房訴稱鮑阿夏趙雲甫宋阿生等强將馬褂脫下質錢七百文因往拘到三人查得宋爲糟坊生理鮑趙均無業流民陳供向在兆豐行爲細崽現已停歇前日挈幼弟經過小瑯環里見有人爭毆弟往觀看誤踏一人之足卽被辱詈與論遭毆又被拽至茶寮强脫馬褂寳錢宋供是日小的路經此處見花烟館裏以有人吃白烟爭毆陳踏他人之足度出口傷人鮑趙卽直斥其非互扭而去小的與鮑趙並不相識鮑趙同供不敢拆梢蔡太守判宋交保鮑趙押候笞責○陳忠標訴稱小的係某訟師所用之人因足有疾租屋間居突有楊新高到來攫取枲上之表飛步奔跑報由捕房包探緝獲人贓送案請訊楊供表由向母親取來並非陳物包探唐靑山禀稱陳來報時開明表之牌號花樣查獲時楊承認借錢不遂是以取表蔡太守判楊押七天表給陳領○鄧和尚訴稱小的在柴樛所開北益秦烟館爲堂倌陳阿泉來吸烟錢二百零六文分文不付反被打碎玻璃一塊爲卽交捕送案陳供偕蔣師爺吸烟早已付錢烟伊冲水濺入水烟内是以與之口角鄧稱伊是烟客旣經惠帳豈有再向索取之理蔡太守押令陳賠物付錢○茶館主陳富金訴稱王阿大醉後到來欲賭小的不許卽被擊壞凳爲此報捕拘案王地供另有張姓醉後口角小的爲之解勸如今願認賠修蔡太守判王繳洋一元償陳修理檯凳之費 
[除夕口占]  
　　殘年又向客中過三百六旬一刹那無限鄉愁消不盡未償詩債積猶多筵開餞臘杯深覆帖寫宜春墨細磨祗恐雞鳴天欲曙高燒絳臘且狂歌○元旦試筆晨光微透碧紗均爆竹聲喧入耳新簷角梅枝開尚臘案頭蘭蕊放先春拈毫句欲箋題錦照眼花猶屬燦銀南望白雲深處祝健添萱幄倍精神○雪夜偶成琉璃世界淨飛紅樓閣高低掩映中屏角風摇燈閃爍簷牙氷折玉玲瓏吮毫凍怕花凝墨射眼光疑月逶櫳惟有玉梅香最韻夜來暗度曲闌東[  東武惜紅生稿于侍梅閣]  
[丙戍六月葆消兒恭應朝考欽授七品小京官誌喜時在丁亥元日]  
　　生兒最望大吾門製錦裁雲與細論四世箕　緜祖澤十年餼廩飫君恩葆淸同治辛未入泮癸酉補廪冬榮貢樹培宗匠甲申長至瑞安黄潄蘭少司科試一等一名選拔秋爽京華拜至尊渥荷九天珠玉霈欣欣小草沐春温○文童欣賞遇知音九轉丹成愜寸心癸酉後九試皆一等姚宋同時慙草舍葆淸之文僅如繩樞草舍聊庇風雨而已雷陳相契感苔岑皋比玉汝程門雪謂仇祝平太史鶚薦金吾傅說霖朝考閱卷大臣爲福箴庭博揆諸公祗惜向隅因一字王郎小屈入山深謂王召棠婿保奭初試未錄 
[蘇省撫轅抄]  
　　除夕日新授廣東撫憲吳由京來分發江蘇試用通判奇齡漢軍人服闋回省○元旦日候補通判文綸靑浦回並禀知奉藩憲委解京磚差○初二日候補縣丁宗儒展假三天○初四日管帶撫標親兵副前營張興元黄渡來又帮帶余興震澤來管帶留防太湖水師新寳營本昌和陳墓來又左營謝泰平無錫來又新昌營曾毓衢上海來又中營張郁林宜興來均到蘇卽辭行候補同知韋定楨上海糖捐局來蘇松太道龔到蘇○初五日候補直隷州章鏡淸江震絲捐局來○初六日蘇松太道龔辭行候補縣紹茅祺常州發審局差次來 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年十二月二十一日京報全錄]  
　　宫門抄○上諭道錄前○僕少延奏爲黄水泛濫爲患方長亟宜設法挽歸故道摺○倉督游奏爲東省河工宜用撫臣初議分流入南河故道摺○陜督譚奏爲升署部司摺○豫撫邊奏報十二年分徵收上忙錢糧完欠分數摺○又奏爲籌解協撥毅軍餉銀片○又奏爲查明十二年分上忙完數考核藩司功過摺○又奏報洋藥收數片○十二月二十日兵部太常寺太僕寺値日無引見○惇親王等謝賞綢緞恩○豐烈等各謝授缺恩記名副都統孟喜全成各謝恩○瑞霖黄煦各預備召見○怡王張中堂耀年各請假五日○絪貝勒請假十日○松森請假四十日○召見軍機瑞霖黄煦○皇上明日辦事後至北海○二十一日睿王等盤查六庫覆命○寳昌謝授閣學恩○景善請假五日○恩霖文杰各預備召見○掌儀司奏二十五二十九日祭奉先殿瀅貝勒漪貝勒行禮召見軍機恩霖文杰○皇上明日辦事後至北海○○太僕寺少卿奴才延茂跪奏爲黄水氾濫爲患方長亟宜設法挽歸故道以救災黎而衛畿輔仰祈聖鑒事竊考黄河之流自漢迄今屢經遷變漢唐宋元之河患姑不具論卽以前明考之明都幽燕漕東南之粟以實北京必由博濟之境則河斷不可使之北行一决而北漕渠受害歲運必至不繼且恐日徙日北其害不僅在於汜濫也所以大河北則會通河廢知會通河之不可廢則知大河不可得而北矣兩者不並立此終明之世大河所以屢决而北終挽之使南者蓋有深意存乎其中焉考明宏治二年河決封都縣之荆隆口卽令所謂金龍口者五年又決於此犯張秋壞會通河都御史劉大夏受命治之上有河流湍悍張秋乃下流咽喉未可輙治宜於上流分道南行於是疏買魯舊河浚孫家渡口開新河七十餘里築　　三百六十餘里閱時五旬費帑億萬始得逼河南行非故爲其難也蓋深知河北行則漕渠害再北徙則畿輔害也我朝因之工　餘年雖河決不一要未有如今日之甚者也今自銅瓦廂決後黄河東北趨逾直隷之長垣東明入山東過荷澤以抵利津挾汶濟洪　諸水以入海何以數十年以前尚無大患者以大淸河河漕尚深水口地中故耳今則河底口淤日高水行地上其年年潰決年年漫溢也不待臨事而知矣縱使日事隄防無非新築客土安　如黄河舊堤之鞏固耶况乎汜濫横流處處可以穿運運不能治則漕不能復漕不能復則海運不　停適予敵人以挾持之柄此其害一小民蕩析離居流亡昏墊或有徒匪揭竿流民助虐用兵剿洗内患方長彼時設有外侮何以兼顧此其害二泰山之陰南高北低所以黄河漫溢日趨而北誠恐南愈淤則北愈下設一旦奪運河而趨天津合之直隷七十餘水同一尾閭則漫溢潰決倒灌之患不堪設想此其害三奴才考之圖籍證以形勢始知終明之世大河屢決而北而終挽之使復淮徐故道者蓋有深意存乎其中也方今河患且深不得不亟籌變計與其日擲金錢於洪壽巨浪之中終無實效何如挽復淮徐故道尚育成規也議者必謂銅瓦鑲決口趺塘過深黄河舊身高於決口若欲挑深引河誠屬不易此一說也不知河流決口勢同建瓴未有不低於河身者往年屢塞決口不外挑深引河一法誠能先將淸口以下疏濬深通再自淸口以迄蘭陽將舊河身之中泓併力挑挖但使下游中泓低於上游河底自能掣溜東下議者又謂鋼瓦鑲口門寛約十里從前决口至寛者不過數百丈今欲將十里口門合龍近古亦屬創見此又一說也不知自古天事不足全賴人事以補之况人定勝天古有明訓若事事委之氣運朝廷安用此大臣爲耶誠能挑深下游掣引正溜則蘭陽决口自然衰弱彼時併工堵築似不至全無把握如果挑挖引河堵築决口萬難措手則莫若仿照明臣劉大夏治河成法成浚賈魯舊河成浚孫家渡口先自上游分殺水勢然後下流之引河可成蘭陽之口門可堵矣是亦一策也奴才介書生不諳河務管見所及用敢冐昧上陳伏乞皇太后皇上飭交工部統籌全局悉心妥議謹恭摺具奏奉旨已錄○○倉塲侍郎臣游百川跪奏爲東省河工仍宜兼用撫臣初議分流入南河故道之策以期確有實效恭摺仰祈聖鑒事竊維黄水氾濫爲患日深我皇太后皇上軫念民生特命張曜爲山東巡撫撥帑二百餘萬金責成辦理凡在臣民同深感戴顧臣前閱邸抄見該撫疏稱分黄流十分之三入南河故道經營璧晝煞費苦心先雖歷陳全復故道勢有三難而減水流妥籌辦法則謂工省費輕有利無害深冀其說之得行乃此次摺内所謂分流　則僅指導入徒駭以數十丈之河面斷難容納黄流終恐不免氾濫而該撫不復議及南河者誠以前爲欽派大臣自可統籌南北全局自官東撫以後責有專　勢難兼轄他省故萬不得已僅就山東施工其分流入南河之策前曾奉旨交南省督撫會議迄今未見明文致令治河良策寖閣不行誠爲可惜臣再四思維近年專事堤防此築彼決屢築屢决其不足深恃已可概見而祗用徒駭分水又實不能容納與其爲遷应之計但顧目前徒耗數百萬之帑金終歸無濟曷若兼權熟計早爲久遠之圖推有仰懇天恩仍將該撫所奏分黄流十分之三入南河故道命各督撫查照原摺細加體察實在情形旣主分流並非掣動大溜全入南河不過就原有之河漕量加挑濬於南民田廬毫　妨碍且建造帶閘石壩分水多寡自有限制禦災捍患之計莫要如此臣嘗旁加詢訪咸謂南省輿情亦無不順從伏願宸謨獨斷飭下南省各督撫實心任事不分畛域會商山東撫臣將分流入故道之策堅意舉行以期帑不虚糜功歸有濟卽堵築不容偏廢而水勢旣減堤防亦易爲功此又不待辯而自明者也臣往歲曾奉命察河不得膜視甲是自忘迂拙披瀝上陳是否有當伏祈皇太后皇上聖鑒訓示謹奏奉旨已錄○○頭品頂戴陜甘總督臣譚鍾麟跪奏爲揀員升署要缺都司以裨營伍恭摺仰祈聖鑒事竊查陜醒潼關協營中軍都司余魁龍借補河州鎭標右營游擊所遺都司員缺設處冲途界連晋豫彈壓巡防均關緊要當經轉移揀選妥　請補兹准署陜西固原提臣沈玉遂咨稱揀選得花翎遇　卽補都司泰州營守備凌雊翰年力强壯操防得力堪以升署咨請核辦前來臣查凌維翰年壯才明辦事勤奮以之升署潼關協營中軍都司海堪勝任合無仰懇天恩俯念員缺緊要准以該員凌維翰升署潼關協營中軍都司員缺實於營務操防大有裨益如蒙兪允俟接准部覆後卽行給咨赴部引見以符定制除該員履歷淸册送部外其所遺守備員缺陜甘現有應補　員容臣揀選另行請補謹會同署陜西提臣沈玉遂合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○頭品頂戴河南巡撫臣邊寳泉跪奏爲查明光緒十二年上忙徵收新舊錢糧宛欠銀數分數恭摺仰祈聖鑒事竊照上忙徵收新舊錢糧完欠數目例應專摺奏報歷經遵辦在案兹署布政使許振褘將光緒十二年上忙期内各屬徵解本年丁耗錢糧數分數及光緒十一年下忙案内奏報未完地丁驛站截扣等項並舊賦帶徵同治十一十二十三曁光緒元二三四五六七八九十等年地丁等銀完欠各數目開單造册詳請奏咨並來臣覆查無異除册送部外理合敬繕淸單恭呈御覽伏乞皇太后皇上聖鑒謹奏軍機大臣奉旨該部知道單併發欽此○○邊寳泉片再光緒十二年分部庫協撥毅軍餉銀每月一萬兩前經臣照案奏准仍在豫省應解京餉項下劃出抽解本年正月至九月餉銀已由司分批籌解在案兹據布政使劉瑞祇又在本年地丁銀内籌措京餉銀三萬兩抵解部撥毅軍本年十十一十二等月餉銀於十一月十九日發文善後支應局領回委員徑解宋慶軍營應用詳請奏咨前來臣覆核無異除勿咨查照外相應附片具陳伏乞聖鑒謹奏軍機大臣奉旨户部知道欽此○○頭品頂戴河南巡撫臣邊寳泉跪奏爲查明光緒十二年分上忙完解丁耗銀數分數考核藩司功過恭摺仰祈聖鑒事竊查前准部咨各省錢糧考核藩司督催功過奏令豐年以額徵爲準蠲緩之年以應徵爲準上忙均爲三分下忙匀爲五分於徵收截止上忙限當年十一月底下忙限次年五月底分晳成數奏報等因歷經遵辦在案兹據署布政許振褘將光緒十二年分上忙完解丁耗銀數分晳造册開單詳請奏咨前來臣覆查無办除册送部外理合敬繕淸單恭摺御覽伏乞皇太后皇上聖鑒謹奏軍機大臣奉旨該部知道單併發欽此○○邊寳泉片再豫省洋藥稅銀所自光緒十一年十二月以前徵收數目歷經循章奏報在案兹據厘稅總局司道詳稱省城總局並各分局自光緒十二年正月起至六月底止共收洋藥稅銀四千一百二十七兩零造册詳請奏咨前來臣查本屆洋藥稅銀收數較上屆短少三百數十兩雖查無侵欺情弊究屬辦理未能得力除將收數虧絀之局員分别撤差記過以示懲儆仍嚴飭各局設法整頓務期日有起色並將淸册送部外理合附片陳明伏乞聖鑒謹奏軍機大臣奉旨户部知道欽此 
 
 

Page 10

 
 
[謹撰俚言奉祝太原壽母黄太孺人五十榮慶]  
　　誕近蓮花祝嘏誠太孺人壽辰屆蓮誕前四日均知壼範有賢名足臻福壽同三世修到期頤過半生澤厚飽温周戚里躬持勤儉着家聲鳳毛繼起馳嘉譽令嗣省齋仁二兄性慷慨重然諾廣交詩書畫家江浙名流無不親其風雅也皆樂爲太孺人介壽笑看萊衣綵煥明[  世侍生秀水蒲華拜手]  
[恭頌太原壽母黄太孺人五秩榮慶]  
　　花甲深慚閱歷身霞觴未献北堂春長生無極同聲貺眉壽堪徵百歲人四海閨箴領袖先篝燈教及子孫賢徵詩選句娛萊彩錦繡才華佐綺筵[  侍生苕溪張兆熊拜稿]  
[上海四馬路高易公舘籌賑公所經收十二廿六日至三十日賑欵淸單]  
　　廿六日九江太古洋洋帳房交來無力善士洋十元○張延恩遵父命了鳳願洋五元○吟芳廬洋二十元内花洋一元○廿九日射眞隱名氏洋二十元○三十日由蔚長厚交來江西督學署經募一千四百零六號册江西袁州恊黄敬孚銀二十兩都府英俊銀十兩千總吳殿元游國珍二户各銀三兩把總李鴻春王奪錦蔡森三户各銀二兩外委馬良駒李啓高毛興順合助三兩額外熊兆蘭易定魁銀二兩袁州營世職劉世傑周寳蓮熊思熹胡斗祥王愈忠高建勳周慶恩等合助銀七兩武舉辛拱宸銀四兩以上共助銀五十八兩○又募一千四百零七册江西袁州營馬兵謝錦標等四十四名合助銀八兩八錢弓箭戰兵楊定輝等四十二名合助銀六兩弓箭守兵楊得勝等一百三十七名共助十一兩二錢鳥鎗戰兵李仕連等四十二名共助銀六兩二錢四分鳥鎗守兵張得勝等一百八十四名共助銀十一兩七錢三分籐牌戰兵劉慶　等十三名共助銀一兩八錢分籐牌守兵鄒得勝等二十三名共助銀一兩八四分以上各兵丁共助庫銀五十一兩六錢九分○又募一千四百十五號册周氏張氏王氏宋氏四户各銀一兩○又募一千四百十二號册益善堂銀十兩○募一千四百十三號册世德堂玉照堂二户各銀二兩○淸江縣募一千四百零一號册郝春輝堂郭德壽堂劉彭城堂無名氏宋賦梅堂楊萬益堂孫永慶堂郭修蘭軒劉玉善堂宋致遠堂周春甫杜玉嚴皮吉慶堂劉怕樂堂徐修林十五户各　洋一元共十五元重九兩五錢七分○袁州府募一千四百零五册補用道署袁州府正堂劉錫鴻助銀四十兩試用府經歷裘紹箕銀四兩袁州府儒學敎授譚崙訓導伍鳳樓宜春縣儒學敎諭凌潮分宜縣儒學敎諭閔益謙訓導揭和衷萍鄉縣儒學敎諭朱景雲訓導楊本初萬載縣儒學敎諭傅銘新訓導陳琅袁郡彭久大質袁府州經歷韓鑑宜春縣典史朱錫元十二户各銀二兩四錢候補縣正堂蕭雲經銀廿兩以上十五户共助銀九十二兩八錢○新喻縣募一千四百零二號册承慶堂洋五元江子元二元王敦本賀斡庭童淦泉三　各一元以上五户共洋十元重七兩三錢○分宜縣募一千四百零三號册周傳忠堂姚樹滋堂彭團和質户科衆四户各銀二兩朱光裕號楊聚泰號源遠號袁傅怡怡號况義利號積穀會架科衆應有得堂包武林堂劉林亭十户各一兩黄義茂號萬豫豐號安定氏三户各五錢丁沚蘩錢十千文以上十八户共銀十九兩五錢錢十千文買銀六兩六錢三分○臨江府募一千四百號册王秋陽洋二元無名氏無名氏鄭仰齋昌也散人養性山人吳利發號六户各一元臨江府十科等錢四千文英蔚堂二千文三魚　舍無名氏王森亭硯農氏凌永琛堂周嘉笙同昌錢衣德堂汾陽堂九户各一千文無名氏退思山房二户各二千文以上廿户共洋八元重五兩七錢三分錢十九千文買銀十二兩一錢二分○宜春縣正堂募一千四百○八號册宜春縣正堂楊焜銀二十兩沈伯筠高純夫姚酉山蕙薌堂慶集堂五户各二元退思堂積善堂宋椿年甘元圃吳伸伯沈臯伯杜子雲王南蘇李德軒玉梅仙張河淸馬玉峯劉光　任煥亭以上十五户共助銀二十兩洋二十四元重十六兩零五分○豐城縣募一千四百十號册豐城縣善餘生洋五十元重三十五兩以上册十二本共捐銀三百五十二兩三錢九分伸上海規元三百六十八兩○○以上統共收銀三百六十侂兩洋五十五元内花一元 
[上海四馬路文報局内協賑公所經收賑捐十二月下旬淸單]  
　　廿九日江册安徽六安州霍山縣北門徐公舘交來徐韶甫明府經募汪永大李隆興二户各一元趙祥奏趙春茂魏春泰江協成四户各五角合泰六百三十程正昌六百五十張宏羲三百廿五馬祥源三百十馬恆源五百朱裕豐楊公興二户各三百汪宏昌經本秀二户各　百熊　昌六百三十實收英本洋七元海門毛家鎭福同濟號募守仁堂朱　記二户各四角同仁堂餘慶堂二户各三角無名氏善安堂順新記三户各二角樂安堂四百河南堂二百順記二百五十懐毅堂滌安軒二户各一百實收洋三元淸江浦胡萬昌信局募培德堂四元東來店三元裕順號義合店性記棧三户各二元鼎泰店一元同泰店五百五十○同字歸　　城祖同必先生每二成齋兪三元二成齋高一元○本日共收英洋二十一元印本洋七元錢五百五十○本旬共收規四百九十五兩一分原平銀三百五十兩五錢二分五厘銀申規元三百五十六兩四分一厘　洋一百九十六元花本洋七元二共計規元一百四十六兩一錢六分爐坯洋廿三元計規元十五兩六錢四分　洋十九元洋見規元一兩七錢三分六厘小洋十四角計規元一兩八厘錢二千二百廿八文計規元一兩五錢九分一厘○八項共合規元一千十八兩一錢八分六厘○　　錦衣　英洋廿九元計規元二十兩八錢　分銅洋一元　見銀元一錢四分四厘○　前共收規元三十五萬六百七十八兩九錢一分○　　　　　章　　共　　洋一百元計規元七十二兩交由陳尚昌賑所　銀○　前共收　規元三十五萬二千六百　十二兩三錢四分六厘○實　解規元一千九百六千三兩四錢三分六厘合計中　 
[除夕助賑]  
　　　啓　　所　除夕　　　堂　到　　三百四十元紋銀二十二兩八分　分　　　　　　應賑需當　諭　就　　　　名　　　行難　之　士也當　　　催　之　　　好施　　功　　　　　正分　　　外籌以詰賦當必有　　而　起者[  恊賑公所謹啓]  
 
 

Page 11

 
 
[江西官報]  
　　候補縣劉泰龢奉牙　　花往　城接辦下卡　教一監脩協子　袁家并六公祠興工候補府　孝先　京起　來江禀到署高　縣　文潮　署德化　　淸理交代回禀　謝　　　濬章善後同委騐署　外各　　弔轅工　縣浸靑　　地丁銀並　　等　　進京胡欽奉首　委監　　學工　　分海　　班試　　九紀宗翰朔　武昌　　丞　步雲福建人　　　　　昌府數授　　榮禀　　視事候補縣賀輝玉委解　九　　新　京金盛　委　九江　　京　憲委　協府拜　慶賀皇上親政本章差　　新等親　　進京　憲　　准祿大庾小溪司驛丞宋祖　　行飭赴新任籖分試用知縣　祥　湖北人繳照禀到廣西請餉副委員吳廷謙領到餉銀回福建請餉委員曹廷獻領到餉銀回通判邵循名往吳城接辦上卡知縣楊逢新帮辦厘局事務指分通判王葆　江蘇人繳銀禀到陳希曾委解第十　漕折進京陳　光委解第十一批漕折進京陳光泰湖南人　照禀到署都昌縣李　靖撤省　看以准　斯缺楊陰澐飭赴新任前任南昌府賀良　禀辭晋京赴是蘆鹽運司新任新授廣東鹽運司英啓道出江西拜會前因四川川東道王廷植由廬陵籍來省進會署南昌府顔鍾驥臘月二十日進府署辦事浙江候補府照磨黄晋年禀辭往廣西潯州府 
[廣州歲試生員經古題]  
　　經解乾之策二百一十有六鄭注逸義虞書二十有二人不數四岳說小雅之材七十四人大雅之材三十一人攷深衣十有二幅制度攷春秋五十凡爲周公禮經攷○詩賦不以空言說經賦以夫子不以空言說經爲韻擬昌黎駑驥擬坡公臘梅一首贈趙景貺海珠寺畫象雲峯山石刻光孝寺鐵塔拱北樓銅壺七律四首擬鮑明遠河淸頌○孝經魯國三老所獻古文孝經是否卽出孔壁攷○性理居體踐形合釋○算學今有句股積二百一十句弦和四十九求句股弦各若干問粤東疇人載入阮羅二傳者僅吳石華黎見山數人豈當時搜訪未徧歟抑其時爲此學者尠歟四十年來作者頗多試臚舉其爵里姓氏并撮其譔述之大意以著於篇釋方程以多少分正負之例論對數以加减代乘除之理○史學漢石刻可證兩史酈譌論漢官印可補兩史官制論宋廣平教廣民陶瓦防火患論韓范經略西夏俱有威名論○輿地問班志絳水引桑欽言東入海而闕注則云入漳二說孰是水經注引書目碑目存佚攷○小學藝文志爾雅入孝經家說釋名純以聲音爲主論釋說文一日例釋說文聲讀同字例○童生經古題經解沛旛幔解黎小疏解甓令通解鎧豆跗解朐車軛解○詩賦學六甲五方書計之事賦以學五方之名及書藝爲韻擬東坡和楊公濟梅花十首越王臺懐古用朱竹垞韻仙人掌菩提樹七律二首擬移歸未書藥洲石啓廣南經師序賛陳昌齊賓臣侯康君謨林伯桐月亭吳蘭修石華李黼平子黼曾釗勉士鄒伯奇特夫陳澧蘭甫○孝經孝經爲六藝總會說○性理心者人之北辰說○算學今有直積二千六十五步只云和乘較得二千二百五十六步求長平各若千廣州省城北極廿地二十三度十一分冬至後七日太陽在南緯二十三度十六分求是日太陽出入時刻並矇影分杪九章算術訂悞九歸歌訣原始○史學以經術潤飾吏事論以經義量决疑獄論晉史不取兩紀二陽秋論儒者以東觀爲老氏藏室論海防兵學洋面測東西偏度法解書新譁航海簡法後測量砲彈速率何法最捷孫子諸家注名氏考○小學說文草部三十五文大篆以　釋義唐人所引說文多羼入字林說書小學考後書小學鈎沈後○韻學詩三百篇句中有韻辨古今音變侈歛說○生經古覆試題經解一馬從二馬解魯史舊文徵陸氏釋文引師讀爲何人考○詩賦擬宋玉大言賦小言賦學海堂賦以觀水有術必觀其瀾爲韻粤中歲除樂府不拘首數雞缸用吳梅邨體七古藏書四樂唐寫宋槧元印明鈔不拘體恭擬皇上親政賀表海語倣全謝山湖語體擬新刊古逸叢書叙○算學以癸夘元術上考漢高帝三年冬十月晦十一月晦太陽交周宫度分盈不足章蒲莞一題設令其長數一爲八尺一爲二尺仍以原術求之所得之數準否三十度之正切等於餘切三之一試以代數證之五雀六燕賦以交易其一而衡適平爲韻○小學擬三續三十 
五舉跋雪窗本爾雅跋筠淸館金錄○史論史記律書卽兵書論班史不立逸民僕論 
　　右題有友自珠海寄來囑登本報并言粤省經古與他省異隨赴識者報考何門卽出何題是以題目之多幾至連篇累牘也 
 
 

Page 12

 
 
[光緒十二年十二月二十二二十三日京報全錄]  
　　宫門抄○江督曾奏爲查勘江北舊黄河情形摺○又奏前山西巡撫任内調防山海關馬步各營攸支各欵摺○新授粤撫吳奏銷東亭行營製造局各項經費片○二十二日紹祺假滿請安○崇謙周芳樸各預備召見○工部奏派管理溝渠河道派出福中堂潘祖蔭師曾崇光○召見軍機醇王崇謙周芳樸○皇上明日辦事後至北海午正至至紫光閣看黄跤○○太子少保兩江總督一等咸毅伯臣曾國荃頭品頂戴漕運總督臣盧士杰江蘇巡撫臣崧駿跪奏爲查勘江北舊黄河情形恭摺由驛會陳仰祈聖鑒事竊于光緒十二年十月二十五日承准軍機大臣字寄光緒十二年十月二十日奉上諭游百川奏東省河工仍宜兼用張曜初議分流入故道之策一摺等因欽此跪聆之下感悚交深遵卽恭分别咨行伏查前者兩次欽奉前上諭飭查分黄流十分之三入南河故道臣等督飭淮揚徐州兩道逐細查勘仍卽徧爲諮訪體察情形委係費鉅工艱猝難興辦當經咨達東河總督臣山東河南各巡撫臣公商定議嗣准東河總督臣成孚河南巡撫臣邉寳泉會咨亦稱豫省窒碍難行臣等恭閱邸抄東省河道已經撫臣張曜按現在情形估計工程經費奏請興辦自係因黄水分流關繫重大不得不别籌辦法以衛民生兹奉上諭限一月内覆奏若待各省會商竊恐有違欽限謹將江北舊黄河情形爲我皇太后皇上詳細陳之查江北淮徐海三府州舊河共長九百餘里黄流北徙三十餘年楊莊以上沙積淤墊高低不一除屯田而外間有窮民耕植兼有積潦之區舊設誌樁無存無以考證然淤墊已久無復河形衆論僉同一望可見楊莊以下雖有疏浚小河旣狹且淺孫爲大汛分洩中運河沂泗來源冬春水涸卽成平陸雲梯關以下至海口之外沙淤愈遠且被海潮頂冲沙性堅結　舊河湮廢之大概情形也南岸舊堤共長十六萬六百餘丈北岸舊堤共長十四萬四千二百餘丈失修三十餘年潰塌單薄殘缺不堪間有外雖可觀而獾鼠窟穴根脚空虚加以軍興之時親王僧格林沁飭將豐縣碭山境内切去坦坡以禦捻匪以及民間防捻就堤築圩剷斷堤身所在多有兵夫堡房偶存基址土牛護柳毁折殆盡各叚有工處所丈尺間可指認碎石均已酥朽其餘遥堤格堤撑堤　堤更形圯廢此舊堤坍廢之大概情形也山東撫臣張曜奏辦工程摺稱每人每日至多出土一方向係專指挑河而言若堤工更須層坯層硪一方之土折實卽不足一方以數百里舊河挑濬築堤卽土方一項已屬不資之費而石料柴掃又皆事所必需且治河必兼　　道農田淸江以上之楊莊中運河口及南岸順淸河口本爲淮黄交匯之區倘盛漲之際黄水冲入運口則運道必壤停淤漫溢則民田受災　行黄水分流之新法宜復蓄淸敵黄之舊工則順淸河必須堵閉禦黄壩攔淸河及運口頭二等壩必須復建加修塘河必須挑挖以期深縱得宜漕賦損不特此也洪澤湖音由淸江以上入運自禮河壩啓放以來遂致由高寳入江者多由淸口入運者少淸江以下惟恃沂泗諸水爲來源今以黄水横亘於中沂泗諸水必爲之挾以入海恐水小之時淸江以下難免　涸則當于禮河壩堅築石工並挑各引河使湖水仍由運　南行以通水利修復堰旰智信等壩以洩湖漲此外如楊莊之頭二三壩所以防黄强運弱倒灌中河也半蹈流滚壩所以防中河盈滿而資宣洩也雙金閘復改單孔所以備春李水涸收束濟漕也黄水南下雖止二分而修防之工從無一可缺日後之利病未能逆覩實不敢謂工省費輕有利無害至沿河墾種之户大抵貧之不能自存身負私墾之罪卽加之驅逐而何辭然不盗不梟尚爲善類限以遷徙迫以餞寒其無乃非朝廷德意乎游百川原摺所稱詢訪南省輿情亦無不順誠非虚語從前南河繁費甲於天下衣食其中者無慮千萬人故老猶能言之現在工項無多事事節省有餉之效兵尚不宿飽忽聞黄水將歸固宜衆情盻望但大工之興用人必多工竣則用人亦少今之捨業趨工之人卽他日離工失業之人蚩蚩之氓有何遠慮更不知今日卽辦大工亦斷不能如從前之浮費使之各饜所欲也凡此情形臣等體訪甚確萬不敢摭拾屬員卸責之詞欺罔聖聽然使銅瓦廂果能分流豫省舊河果能順流南下江北屬在下游無論如何爲難自當預爲查估今豫省旣已難行江北自無須議辦抑臣等更有陳者黄河以十分之水注於東省漕船猶須候汛以渡今以三分入南河竊恐伏秋爲災則有餘春令濟漕則不足此又臣等愚慮所及未敢輕定者也臣等爲愼重大工起見是否有當謹合詞恭摺馳陳伏乞皇太后皇上聖鑒訓示謹奏奉旨已錄○○太子少保兩江總督一等威毅伯臣曾國荃跪奏爲臣前在山西巡撫任内調防山海關馬步各營收支各恭摺具陳仰祈聖鑒事竊臣前於光緒六年承准軍機大臣密寄六月二十四日奉上諭命臣督辦山海關一帶海防事宜等因欽此當經選派記名藩司劉連捷所部湘軍馬步三千五百人由山東前赴防所並選集敢死之士千五百人編列親軍三營相濟偕行嗣因兵不足用續經添募馬步先鋒各隊以資分布六年九十月内又收錄到關投效勇丁二千四伯餘名作爲餘勇派自管轄計口授食每日量給米糧錢文統計原調續招馬步各隊共六千四百餘名餘勇二千肆百餘名均經先後隨摺奏明在案各營所需餉項軍火等項惟靠定山西司庫之欵應用事竣統歸山西據實報銷亦經於光緒六年七月初四日敬將籌辦情形指定防軍的餉摺内縷晣陳明 
亦在案光緒七年二月内遵奉諭旨將各營分别　留所　各營牧支一切欵項查照原案奏請應歸山西據實報銷當飭經手各員分造細　咨送晉省彚案造報嗣於光緒九年五月准户部咨山西巡撫臣張之洞奏歷次解過山海關防勇前山西巡撫曾國荃防營月餉銀兩應由曾國荃自行造報核銷一片光緒九年三月十九日軍機大臣奉旨該部知道欽此欽遵抄奏行文知照等因臣查調防山海關各營收支餉項旣經前山西巡撫張之洄奏請歸臣自行造報自應遵照辦理兹據經手各員將光緒六年七月起截至止七年六月底止一切收支數目造册請銷計舊管　項新收山西藩司解地丁銀五十二萬一千二拾九兩晉豫賑捐撥剩銀二萬七千九百六拾四兩二錢八　六厘金陵捐助晉捐銀五千四百四拾七兩五錢晋省代發各欵作收銀一萬二千六百九拾兩三錢二分一厘又作收湖北晉捐局撥　捐欵錢合銀六百三兩一錢七厘又收馬隊各營繳回馬價銀五千二百三十兩統共新收庫平銀五十七萬二千八百八十三兩二錢分四厘又收採買本色米五千二百六十八石一斗二升七合八勺開除實任人員養廉差遣文武各員鹽菜書工駝折馬步各營薪粮公費餘勇口糧採買軍米價値招募勇丁小口糧各局所經承貼寫書工親兵薪粮各項夫工採買戰馬價値委員薪糧及喂養草雇備大車駝騾工價喂養轉運各項軍船脚價遣撤各營及餘勇船價川貲病故弁勇卹賞製造棚帳旗幟號衣棉衣以及皮衣析賈築做營盤濠壘採買内地外洋軍火軍械米包繩藥料等項價値遵照部議酌定報銷章機各歸各部核銷計應歸户部核銷銀四十三萬五千三百四十七兩有奇米五千二百六十八石零兵部核銷銀八萬八千七百十六兩有奇工部核銷銀六萬五百八十九兩有奇統共請飭湘折庫平銀五十八萬四千六百五十二兩有奇俱係循照成案核實支給並無絲毫浮冐實在不敷庫平銀一萬一千七百六十九兩有奇係由臣陸續設法墊給淸欵據將收支數目造册開單詳請奏咨前來臣覆核無異除另繕淸册咨送户兵工三部查照外所有調防山海關馬步各營收支各欵報銷緣由繕列淸單恭呈御覽伏乞皇太后皇上聖鑒勅部查照謹奏軍機大臣奉旨該部知道單併發欽此○○吳大微片再東亭行營製造局常年修槍裝子應用經費奏明自光緒十年秋季爲始每年在吉林機器製造經費項下由部劃撥銀二萬兩以資採購料物支發員匠薪工所有光緒十年截至十二月底止收支各項銀數業經奏報咨部核銷在案今自光緒十一年底移交之日止一切收支銀數亦應一律截淸以憑交代臣查上屆報銷底案截至光緒十年十二月底止銷剩經費銀三百八十兩零六錢九分六厘九毫五絲九忽新收光緒十一年春秋二季及十二年春秋季四次委員赴部領到經費銀肆萬兩連前管收二共應存銀四萬另三百八十兩另六錢九分六厘九毫五絲九忽開除該局委員司事書識匠工人等自光緒十一年正月分起至十二年十一月底止應銷薪水工食銀五千八百六十兩另三錢七分採辦各項料物應銷銀三千八百七十一兩四錢四分水陸運脚應銀四百七十六兩三錢九分四厘六毫五絲三忽撥　調防各軍案内凑辦軍火銀三萬兩以上總共開除銀四萬另二百另八兩一錢另四厘六毫　絲三忽凈歸實在項下計存銀一百七十二兩五錢九分二厘三毫另六忽已同防軍正項一併造册移　直隷督臣李鴻章接手經管除將應造各項報銷細數淸册分别咨送户兵工三部查明核銷外理合附片具陳伏乞聖鑒勅部一併准銷施行謹奏軍機大臣奉旨覽欽此 
 
