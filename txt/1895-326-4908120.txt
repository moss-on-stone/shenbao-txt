# 1895 - 326 - 4908120

 

Page 1

 
 
[景岳全書出售] [  圖書集成局啓]  
　　是書爲有明張介賓先生所撰首傳忠錄次脉神章次診家要語次傷寒典次雜症謨由是而婦人規小兒則痘疹詮外科鉁本草正新方古方又别輯婦人小兒痘疹外科方都計六十四卷國朝曾收入四庫全書蓋以先生爲勝國一代名臣遠紹長沙並驂東璧旣窮源而竟委復由委以溯源用能至精至微不偏不倚豈他人所能望其項背步其後塵哉所惜木板漫漶模糊讀者不能了澈本局因代書肆友人覔得原刻善本印以新鑄鉛字潔白帋張裝釘無訛校讎盡善刻已告成分裝二十四本裹以錦函每部碼洋三圓分存湖南廣東上海愼記書莊汲三馬路申昌書室出售世有欲樹醫林之幟者尚其購置一編乎此佈 
[答客問籌捐議]  
　　寓齋寂寂頗增覊旅之思舉目滔滔殊抱杞憂之戚一燈如豆枯坐無聊正思伸紙濡毫寫前議之所未竟忽有不速客褰帷而入請於余曰讀子前報籌捐末議一篇足見吾子目擊時事之艱難而作此無可如何之籌畫然率土之濵莫非王臣卽大聲疾呼條分縷晰亦誰得而非子者况現在百貨抽厘名曰捐商不知商必視捐之輕重以定物價之貴賤則仍捐百姓之錢耳則不如直捷痛快以定人捐不爲愈乎而子旣想出籌捐之法作籌捐之議是宜條分縷晰卽如子之自十兩至一錢而論中間顯有等級可分能捐十兩八兩者約若干人能捐三兩五兩一兩二兩者約若干人能捐三錢五錢一錢二錢者約若干人核計某等約若干人能捐銀若干兩總共若干人捐銀若干兩且一家之中有主僕也有賓主也一鋪之中有東夥也一邑之中有旅寓也如何立法可無複疉不清之患如何查察可無挂一漏萬之虞如何而可免騷擾抑勒之端如何而可免影射侵吞之弊弊竇旣多立法尤宜盡善此不可不議者一也償費多至二萬萬兩勢不能盡出於人捐然必總核人數總核銀數然後知所捐之銀能補償費之多寡雖能暫而不能常然旣已開捐一次不敷或捐二次或嫌煩瑣則加重捐之亦一勞永逸之法此核數之不能不議者也而子所論四百兆人之數未經細核何以知一半之不能捐能捐者之何以能適如一半乎卽以一半而論中有婦女老幼乎抑已提出而算乎子皆未曾議及豈子有所顧忌而不能暢言耶抑子未精疇人之學而不能核算耶抑限於篇幅而有待於續論耶故特質之予尚期不吝教誨也客言旣竟余不禁避席而起離座而對曰與君一夕話勝讀十年書僕不才挂漏實多不能不爲君謝也然亦不能不爲君辨也僕旣倡議人捐著爲末議豈尚有所顧忌而不能暢言耶僕卽未精疇人之學而區區加减之法亦尚能之又何所難而不能核算耶僕本擬伸紙濡毫而作續議今聞君言僕并將續議而可以不作矣請爲君言之凡上之取於民者無一非擾民之舉而不能不取者亦萬不得已之事耳僕於無可籌捐之中而思捐人之策更爲萬不得已之想究爲擾民之舉苟立法未能美善其擾民更不言可知卽美矣善矣而不得其人以治之則擾民亦所難免况事必親歴而見始眞僕亦不過舉可捐之一途以俟行之者之臨時查察核數故不欲作紙上之空談也卽紙上之空談美矣善矣而謂行之者能照此辦法乎卽照此辦法而辦之時能無弊乎而况空談之斷不能盡善盡美也誠如君言君能於四百兆人確知其貧富乎能確知其貧富而分等以昭平允乎能捐十兩八兩者若干人能捐三兩五兩一兩二兩者若十人能捐三錢五錢一錢二錢者若于人不能捐者若干人婦女若干人小孩若干人君能一一確知之乎如不能確知而惟憑已見以爲富者該若干人貧者該若干人能捐者該若干人不能捐者該若干人應捐若干銀言之非不羅羅清疎而究之亦不過約略之議耳約略之議議如不議矣議如不議則反不如不議之議矣况言之匪艱行之維艱創行厘捐以來立法不爲不善防弊不爲不嚴而騷擾抑勒之端影射侵吞之弊尚難盡免不能滴滴歸公而欲創行之舉俾有利無弊不亦戞戞乎難哉所以貴乎得人而不在紙上之空談也如謂空談而不妨言之姑妄則空談亦何妨言之不詳如謂如此方可以爲議不如此不可以爲議則未免膠柱鼓瑟刻舟求劍矣客唯而退於是復伸紙濡毫記其間答之語如此若卽以是爲續論焉亦無不可　　 
[上諭恭錄]  
　　九月二十九日奉上諭步軍統領衙門奏拿獲結夥持械白晝搶擄匪犯請交部審辦一摺所有拿獲之匪犯王二卽王順楊七閣二叚五並疎脫案犯之馬兵李得順等五名著交刑部嚴行審訊按律懲辦未獲之耿四趙老劉二楞張　子屈保臣並在押脫逃之小何各犯仍飭嚴緝務獲究辦該衙門知道欽此○三十日奉旨吏科給事中員缺著高燮曾補授伊犁理事同知員缺著淞林補授欽此 
[京畿紀事]  
　　京師訪事人云九月二十四日五城練勇局在南城大巿操塲合演秋操旗幟青黃赤白黑五色鮮明陣法亦極嚴整自辰以至申刻始次第操畢各城侍御賞賚有差○九月二十三日上燈時有盜二十餘人擁入崇文門外西夾道路西某錢鋪借購取淡芭菰爲由入鋪搶刦彼時西夾道攤肆林列行人亦絡繹如梭而盜竟贍大於天肆行無忌旋經官役捉獲其二餘均飛步遠颺○正陽門内東交民巷居人某甲於去歲購得一十四齡之雛婢未久卽被匪徒某乙誘匿無蹤至本年八月問申移居正陽門外興隆街而乙尚未知也九月二十日携婢往賣甲見掌珠猶在立卽扣留然距失去時已八閱月矣○吏部據難裔何紹孝呈稱現年三十六歲係順天大興縣人故父貴州候補知縣署廣順州知州何維炘同治四年因在貴州省攻剿江外賊匪打伏陣亡當蒙雲貴總督勞崇光奏請從優議卹同治四年五月十九日奉上諭勞崇光張亮基奏攻剿江外賊匪陣亡何維炘著照陣亡例從優議卹等因欽此現未奉部議紹襲明文伏思故父委署廣順州因攻剿賊匪打仗陣亡實係爲　國捐軀應得何項襲廕理合取同鄕京官印結赴部聲明伏乞恩准施行等因具呈到部本部查奏定章程内開各省請卹之案未經聲叙出身履歴各員經部行查並失次咨催未據一律咨覆日積月累辦理諸多窒碍請自同治十三年以後光緒十七年以前各省請卹行查之案作爲舊案均按其原報官階先行核議仍令該督查明該故員官階履歴報部查核相符再行分别准其承襲承廕其有不在此題准之列該督撫查明舊案補行申請者歴年以久案牘浩繁易滋牽混應令該督撫查明詳叙議卹原案奏明辦理概不得咨請核以清界限而杜流弊惟於光緒十九年五月二十五日具奏奉准行知各該督撫在案兹據難裔何紹孝呈明故員何維炘出身履歴請卹到部本部查與奏定章程不符應令該難裔何紹孝於殉難省分或於原籍地方詳叙請卹之案呈明該督撫補行議卹俟具奉奉旨後到部再行核辦相應批駁遵照辦理○户部司務廳爲曉諭事查衙署重地理宜嚴肅前曾屢經出示曉諭告誡諄諄現奉堂諭仍著司務廳曁住班筆帖式等務當留心體查倘有不遵約束 
 
 

Page 2

 
 
藉端滋事者卽著隨時從嚴懲辦特諭蒙此合再行出示曉諭其各懍遵毋違特示○吏部示諭所有光緒二十一年九月分月選各官原籍住址界連省分接壤相去與現出之缺在五百里以内並應行廻避同族各官務於廿四日以前取具同鄕京官印結赴部呈明以便扣除銓選所有佐雜等官本月分選授得缺如有情願在部就近過堂者亦准取結呈明並將執照携帶呈騐毋違特示 
[剿回近信]  
　　京師訪事人云董軍門福祥派有摺弁到京僑寓西河沿吉祥店詢之言摺由蘭州省城拜發恭祝皇太后萬壽當就道時軍門甫抵省城距回逆麕聚處尚隔大河須支搭浮橋方能進剿大約九月杪已與之開仗矣○又云聞回匪刻在西寗州聚黨甚夥然軍械無多董軍門屯兵之地與賊相距祗二百餘里李軍門培榮曾與回匪接仗兩次匪皆敗走想小醜跳梁無大伎俪王師一到指日卽可盪平也 
[東信譯登]  
　　日本來信云日皇誕日駐韓城之日公司大開筵宴以速嘉賓不料各國欽差無一到者意者其尚有芥蒂於心乎又云俄人現在高麗查勘道路由釜山以逹韓城又云有一日本運兵船在臺灣海面擱於岸上以致毁壞船身半已入水矣 
[覆舟紀實]  
　　英國愛格兵船在高麗仁川口載兵登岸以致沈溺四十八人前已譯登於報兹愛格兵船統帶電致水師提督稱華九月二十八日天色甚佳是以調兵登岸操演砲位及將晩操畢而回潮水不順駁船上遂張帆以駛旣而風漸怒吼然猶未甚阽危洎離兵船二三里駁船忽爾翻轉兵船上人見已肇禍急放小艇施救共救起二十三大其已死之四十八人中有砲兵教習一三畫武弁二水手四十有匹樂工一誠可慘已 
[火藥生災]  
　　拱北輪船在錦州運載勇丁至天津勇丁自不小心遺火火藥中以致焚燒殆盡登諸報牘閱者皆觸目驚心兹又有公平輪船其失事情形與拱北無甚分别何漫不經心竟若斯耶按公平於東沽裝勇一千至湖口旣入長江統帶官忽改令在九江下碇而九江未經預備不克將勇渡登岸上爰仍駛赴湖口各勇陸續渡登忽艙中火藥齊燃聲若由崩地裂滿艙烟燄目不能開船上西人急備水龍爲之救護烟散去船幸無恙然已驚駭非常矣 
[皖中火警]  
　　安慶訪事人云省垣西門内喜雨坊及延曦坊衆人鳩集資財延羽士虔修齋醮自本月初三日爲始至初九日功德圓滿當齋醮時街頭支搭五色帳棚各家結彩懸燈輝煌奪目不料祝融氏紅男緑女舉國若狂遂亦乘興而來一觀熱閙稅駕於隔江某處轟轟烈烈約焚一點鐘之久火勢始漸式微初四晚巷尾街頭正在人多於蟻忽有走相告者連呼曰火火火叩以火何在則其人滿頭臭汗舌蜷縮若鉤　出户視之乃東關寶塔下猝遭火患約焚半時許始不見火光次日探知蕭家墈某姓家被災火勢蜿蜓連及九户初六日上午十一點二刻巿中又有手擊銅鉦東西亂擊窜逆知其報走水登樓四眺遥見西門左近濃烟毒霧高可障天各叚水龍紛紛往救俄而號鼓齊鳴練軍營洋龍亦星馳電掣而去約歴兩點鐘許諸龍始奏凱而回問之云太平境前焚去居民七八家 
[火警續述]  
　　初四日杭城丁紳家失慎已列前報兹悉起火之處係在綢莊貨房樓上是日莊中大夥午前出外鎖門而去比及火發衆夥伴及工作人將門打開赶搬絲綢數捆正欲復入則火勢甚猛不能再進急退至廳堂其時菜巿橋慶春集及觀成堂之水龍已到隨卽拉入灌救少頃又二聖廟白澤廟等處之義龍飛奔而來分頭救護而高臺一座業已坍下火星亂飛二廳左廂樓上屋柱已焦幸有短具人夫一起將屋拉坍火勢始殺大門之外又有各洋龍義龍灌水入内登時救熄計焚去房屋十餘間并臺一座所焚綢貨約值七八千金其大門内之門房尚未延燒前後門均有兵丁差役把守彈壓故搶火者均舞從溷迹至失愼之由或云莊中新買油紙數件因風燥還性或云是水烟灰悮吹紙中所致皆擬議之詞也 
[德船麕集]  
　　厦門訪事人云自九月下旬起德國鐵甲兵輪船陸續駛到寄泊港内者共有三艘在港口者兩艘其中第一艘名開撒三枝桅桅上三層有砲臺爲德水師提督坐船船上兵丁水手都七百餘人武弁二十餘員可謂巨矣又二等鐵甲兵輪船兩艘皆兩枝桅桅上有一層砲臺一名依雷一名威利慕船中兵丁四五百人又二枝半用帆之兵輪船二艘由水師統領滻君統帶一名阿格納一不知名兵官水手各三四百人每日兵丁登岸者共五六百人酒店牛肉麫包店雜貨店番菜館以及出售西國水菜漿洗西國衣服駕駛雙槳小船之人廣東流娼本地土倡無不利巿三倍然厦民則心甚惶惶疑必有事迨至本月初一日德水師提督坐兵輪船出口往閩浙一帶游行初二初三兩日依雷威利慕兩船亦先後赴香港上海大厦者僅阿格納開撒兩船人心始定 
[津沽寒信]  
　　九月中旬湘軍長勝義勝等營遣撤南旋生入榆關暫駐小站前盛字營内以便就近由新城附輪回籍已列前報兹悉該軍並未入津惟統領營官間或來城拜客耳現在湖南武威等軍又復來津聽候遣留殆和議旣成此項防軍現已無用故趁河凍未凍之先亟需料理清楚云○江西布政使陳舫仙方伯奉命西征前已到津旋復開回關外兹悉由督辦軍務欽差大臣劉峴帥以榆關内外遣撤兵勇絡繹如梭深恐逗留滋事又去年關外旣罹兵燹今年關内又遇兇荒該處盜賊繁多現在迫於飢寒倘或勾連游勇從中竊發事屬堪虞故仍令方伯督帶所部福壽等十營駐紥榆關以期有備無患○袁慰庭觀察現奉奏委練兵二十營除接統定武軍十營已有底餉外餘恐餉銀無著觀察因於前日晉京與當道熟商現聞的餉不難由部指撥惟營制尚需酌議適武備學堂會辦蔭五樓觀察昌晉京陛見袁觀察以西法練兵自謂不如五樓觀察之駕輕就熟緣觀察前曾隨節出洋回華後歴充武備學堂提調會辦等差現在定武軍營哨等官又半係學堂學生故禀懇當道請派觀察相助爲理聞五樓觀察議挑八旗英俊子弟若干人訓以武備俾西操純熟派充官弁然後練兵免至臨時有兵無將不知慰庭觀察意見相同否也○津海新關稅務司德璀璘擬以西學培植人才於七八年前禀請傳相及總稅務司就天津梁家園營門外建造博文書院詳請就南來米麥每石收銀三厘以作書院經費現在津海關道盛杏蓀觀察復禀夔帥就津設立西學頭等二等學堂其經費亦請夔帥准其就此項米麥每石捐銀三厘外加收二厘藉補學堂費用之不足夔帥已爲奏准立案矣頃觀察出一示諭勸令各商遵照該米商人等亦好義急公情願加捐並無異議現於九月十五日起無論有無護照凡係商販米麥進口每石一律收捐銀五厘矣 
[皖水採風]  
　　月之初三日爲黃道良辰皖城婚嫁者不可勝記輿夫執事忙碌異常皖俗各栅每遇花轎經過更役必閉栅阻索喜封各城門亦然更有無賴輩三五成羣附和需索稍一吝惜必受若輩之遭蹋是日黃昏某姓花轎經過鴛鴦栅口無賴甲乙閉栅索取某姓給之俄而丙丁戊已而上奪搶一空有未經搶著者依然阻攔不放適該處設壇建醮燈燭輝煌遊人如織一經阻索欄栅内外之人擁擠不開送親人等落冠散帶狼狽不堪幸諸行人發怒不啻斬關而出又俗例凡迎娶之家花轎入門時無論親疎皆可擁入名曰看新娘新人須揭面紅立而恭待稍不如禮必至朋閙有某公館惡之未遵其俗若輩正在喧譁恰逢巡街經過幸未釀成事端○曩時服毒輕生者非碗霜不能致命近時來無知男婦每因事故卽購芙蓉膏吞服雖有解藥畢竟弊命者多近又有服戒烟丸而斃命者夏間某成衣店之徒月前某藥店之子皆服戒烟丸而入枉死城中初四日晚四牌樓口又見多人扶一少年往海西藥房施救云係吞服戒烟丸若干該藥房以服未多時尚可救治惟需藥資四元當給藥水服之令其嘔吐未知果有功效否也 
[賢令口碑]  
　　客有自鄱陽湖卸　而來者爲言出湖口泝江而上待下水之江永輪船未至徘徊岸側沿招商局碼頤過新關踏沙灘楊 
 
 

Page 3

 
 
柳敗葉至龍開河復由河折而北行經俗所謂洋街者五步一停十步一顧久之直抵琵琶亭故址而小憇焉路旣遠不得不覓茶樓以潤渴吻樓中人大半皆來自田間衣履古處各話其鄕之桑畦稻町孰勤而多穫孰惰而寡收孰力作而竟保其高曾之畎畝孰佻蕩而已敗其祖父之家聲大率隱隱爲患而將胡所底止者惟鴉牌烟農民終歲胼胝竭三時之力克八口之需尚不足供其一口兩口左邊右邊之呼吸而地方靜謐閭里相安猶不失爲耕田鑿井熙往攘來之樂者則幸賴有賢父母爲之察覆盆而寛扞網故也今照錄其示言如左欽加同知銜賞戴花翎調署德化縣事正任星子縣正堂加十級紀錄十次慶爲嚴禁賭博私宰以安民生而靖閭閻事照得賭博爲身家所繫私宰實盜賊之源例禁何等綦嚴小民豈容或犯本縣蒞任斯邑訪聞境内有等不法之徒開塲聚賭引誘良家子弟小則廢時失業大則蕩産傾家貽害曷可勝言又有盜竊耕牛私行屠宰尤爲妨農傷生若不嚴行禁止何足以清盜源而安民生除飭差查拏究懲外合行示禁爲此示仰闔邑軍民人等知悉嗣後務須各安正業勉爲良民倘敢仍前賭博私宰一經訪聞或被告發定行拘案究辦本縣言出法隨毋謂言之不預也毋違特示○又爲嚴禁窩頓流娼土妓以維風化而正人心事照得男女爲倫類所由别淫惡爲政教所必誅故章臺垂柳不齒士林楚館靡風久干例禁蓋所以敦廉恥而端風俗也本縣下車伊始志敦風化乃訪聞化邑地方間有不法棍徒窩頓娼妓引誘漁利以致行商過客一隨術中無不傾囊倒篋甚至蕩産傾家喪生殞命地方之穩憂民生之大害莫此爲甚除隨時查拿究懲外合行示禁爲此示仰闔邑軍民人等知悉爾等須知青樓紅粉無非引誘迷人設使金盡牀頭鮮不琵琶别抱人非至愚何必耗有用之錢財親無情之眷屬自示之後務宜各安本分毋再窩妓宿娼喪身耗費如敢仍蹈故轍一經訪聞或被告發定卽向案究辦决不姑寛各宜凛遵毋違特示光緒二十一年九月日 
[逹官鄙吝]  
　　有某官從臺灣至上海寓居城内所携金銀各物約值八萬兩之多某日忽被偷兒竊去遂訴知英巡捕房捕頭立倩包探數名爲之查緝旋卽破案將原贓吊出交還某官各包探欣慰良深滿擬可膺上賞不料某官竟分文不給以致各包探大失所望爲之悵然 
[祝釐盛典]  
　　今日恭逢皇太后萬壽聖節江海關道黃幼農觀察轅署卽懸掛燈彩以伸慶祝并徵召各戲園妙伶登臺演劇笙歌奏處嚮遏行雲縣署各衙亦一律張燈伸賀至晚燭龍萬道燦爛輝煌洵一時之盛也 
[上海官塲紀事]  
　　江蘇候補道黃公度觀察遵憲奉兩江總督張香帥委辦蘇州闢界事宜日前由蘇來滬以潮州會館爲行轅前日命駕入城赴道轅拜會黃觀察及至縣署時黃大令復迎入花廳茗談良久○已丑科翰林熊絲仲太史方燧籍隸江西昨日由　鄕來滬擬卽附船往津午後命駕入城赴各當道處拜謁至縣署時黃大令煮茗清談暢叙桑梓之誼良久始别○江蘇候補同知黃小霽司馬琪現奉憲札辦理貨捐局事務前日到申卽命駕入城内赴各衙門拜謁至縣署時黃大令飭家丁擋駕 
[再述幸未成災事]  
　　昨報紀幸未成災一則兹本館特派訪事人往滬南詢問周源順櫓店主名老全者面稱是初五日早晨七點鐘事該店樓上烟起伊與比鄰兩樓僅一板之隔其烟卽充塞伊樓老全聞係火警急登樓相與設法救熄當時店門緊閉外人不得入救且立卽救熄故未驚動遠近等語合再錄之以昭實事求是 
[勸和人命]  
　　本邑南鄕磚橋鎭十八保十五圖民人王書田前充地保日前與某甲不知因何起釁爭毆受傷越日身死地保見人命關天擬卽投縣禀報旋有何蘭生者追至署前勸回了事 
[發回辦理]  
　　前經江蘇臬司胡芸臺廉訪札飭上海縣訪拿金喜生周文邦曹安卿詹信山陳惠亭吳裕六名解省訊辦兹經謙訪訊供後判令將金留省候辦其餘五人發回原縣辦理前日周曹詹三人附船到滬解差欲候陳吳按站解到一併投縣候示 
[鄕民械鬥]  
　　本邑浦東陸家行鎭人某甲文定金家橋人某乙之女乙需索聘禮過奢甲力有不逮遂紏約多人循俗爲搶親之舉乙早有所聞嚴備以往屆時各持器械互相格鬥幾如大敵當前内有帮兇之王阿林左手之指盡被砍落雖有人勸解不知如何了結也 
[不理刑名]  
　　昨日禮拜三爲法捕房發落之期適逢皇太后萬壽聖節循例不理刑名是以讞員鄭大令飭家丁持名片至捕房告以自初九至十一三日内公堂停訊 
[銀元通行]  
　　中國自與泰西通商以來商務繁盛風氣大開惟巿廛所用銀圓均係墨西哥所鑄獨擅利權以致本洋反難行用數十年來漏巵外溢不知凡幾矣南洋大臣張香帥洞悉情形前在廣東已就省城設局鼓鑄大小銀圓五種大者重七錢五分小者以次遞减業已飭巿通行繼督兩湖又於湖北省開爐鑄造其成色花紋輕重與廣東所鑄一式惟分湖北廣東字樣耳此項銀圓香帥現已接准部覆一律通用因特行文各省轉飭下地方下律遵照使用隨時作價並准完納關稅釐金各項官欵以及完糧亦准一律行用俱按照地方巿價核算官吏商賈不得故意低昻抑勒致于查究等語日昨英公廨接到香帥札發告示一通業已張掛示衆矣 
[流氓滋事]  
　　租界流氓之多甲於他處而尤以胡家宅一帶爲麕集之所雖經捕房嚴拿懲辦而若輩仍毫無顧忌拆梢打降攫物搶錢時有所聞前晚八點半鐘時有某甲手持英蛛二十翼從大馬路小菜塲向南行至胡家宅左近忽有小流氓多人上前將甲撞翻在地奪取洋銀四散逃逸比甲扒起早已不見一人不覺大聲痛哭悵悵而回 
[英公廨瑣事]  
　　病民錢洪寶横臥路旁由二百四十二號華捕瞥見拘送到廨值日差禀明屠别駕飭送棲流所安置○張徐氏扭控徐貴紹誘匿伊女等情奉飭分别暫押候示○梁光林扭控林得潘陳日根吞没衣服等情奉諭飭差看管候示○雉妓王陸氏傭婦王顧氏在途拉客由三百八十九號巡捕拘案奉飭交官媒候示○陸顧氏扭控倪張氏圖賴代借洋銀等情奉諭交官媒候訊 
[分發人員騐看名單]  
　　新海防例掣籖分發郎中王宗基浙江主事李光憲廣東内閣中書何福恒江蘇部寺司務張鏡海順天知縣曾士剛河南○新海防例指省分發道花翎二品頂戴夏獻銘江西廣東張雲霖安徽湖北同知莊藴寛江蘇廣西兼襲雲騎尉吳齊鴻浙江四川陳祖蔭湖南浙江直隸州知州鮑國楨安徽江西徐儁聲甘肅廣康知州胡成立貴州廣西通判鄭煦廣東福建王渭賢湖南湖北知縣施譽鴻奉天山西同知升銜陳協華甘肅陜西吳躍金湖北浙江劉定浦湖北四川陳翼鍾湖南廣東周繪藻湖北江西金甌順天浙江羅錫藩廣東貴州陳汝壽順天廣東劉怡福建四川蕭德驄四川浙江鹽大使穆文開正白山東杜思銳河南兩淮直隸州州判丁毓瑾山東江西府經歴蘇家樹廣東四川王億年山東四川歐陽忠湖南直隸湯藍生安徽福建徐漙江蘇直隸吳榮浙江直隸高光宇浙江直隸縣丞周端廣東廣西劉廷煃順天福建李榮宸順天山西馮祖延順天陜西龔煜直隸江西王錫珍湖北江西尹耀庚山東安徽牛居斗山西陜西彭作霖湖北甘肅黃序賓安徽直隸唐義楷安徽北河張泰封安徽直隸袁濬江西湖北劉朝良江蘇廣東蔣彦鈞江蘇北河楊祖惠江西廣西潘罄宜浙江北河陳鴻烈浙江北河黃家錕湖南廣東鹽知事秦紀笏順天廣東海葆恂陜西廣東縣主簿程用惠湖北北河州吏目羅振焜廣東廣西鄧國襄湖南山東張友梅貴州雲南鹽巡檢章燿順天河東李毓華山東河東戴呈　安徽長蘆耿朝鼐江蘇兩淮耿善舉江蘇兩淮巡檢李暢園直隸山西張福平直隸山東李鼎勲湖南浙江高澤薄山東安徽孫增榮湖北 
 
 

Page 4

 
 
四川王藎臣安徽北河高拱辰江蘇湖北潘恩霖安徽湖北趙維賢江蘇安徽張紹先河南湖南鄭崇别河南安徽吳錫蕃浙江福建任延華江西浙江沈兆春浙江安徽從九品簡桂華福建四川周鼐順天貴州詹澤邦安徽廣東沈瑞圖浙江安徽典史馬濳修山東山西王運安湖北甘肅陳思泉江西四川莊鶴清江蘇廣東楊念忠江蘇直隸揭裕藩江西山東張鴻藻浙江山西陳汝森浙江山西吳錫簪浙江山西陳寅浙江福建未入流王承祖安徽直隸任壽頤貴州四川周傳熾江蘇江西毛慶熙江西四川○籌餉例指省分發典史劉祥姜湖南廣西楊漢津江蘇湖南未入流閔福保順天山西○勞績擊籖分發知縣同知銜沈國良湖南○勞績指省分發知府洪鑾江蘇江西知州楊壽植江蘇直隸史廷華江蘇直隸知縣惲學基江蘇江西府經歴何如灝安徽山西縣丞孫殿卿山東安徽巡檢張明俊奉天吉林典史謝壽禧湖南湖北○進士呈請掣籖分發知縣孫星煜山東○進士指省分發知縣吕曾江西安徽楊文春廣西廣東施有方雲南直隸郭曾程福建江蘇○恩廕指省分發通判何烜湖南湖北○國子監教習掣籖分發知縣楊于濵湖北○優貢掣籖分發知縣汪縉卿江西○議叙掣籖分發巡檢任道遠安徽○議叙指省分發鹽大使屠瀚江蘇浙江支恒昌江蘇廣東府經歴徐守履山東直隸縣丞●鄭思源江蘇安徽巡檢鄒鴻熙山東直隸姜省謨山東直隸○截取指省分發直隸州知州福蘇禮正白旗四川○應補呈請分發知縣陳寶樹湖北湖南唐枝中廣西四川縣丞劉再興江西福建未入流施炳文浙江廣東 
[消災降福]  
　　啓者今收到無名氏大善士病愈完愿樂助敝堂施藥洋三十元又榮子翁交來源利惠泰愼餘三寶莊各助洋一元隱名氏常熟順記號二户各助洋一元許永昌助洋五元鍾榮記助銅洋三元保赤子助錢三百六十文與時堂助棉孩衣十五件又蒙申報館代收安懷册捐交到西湖漁者募廿户合助規元九兩二錢四分又劉星階孫步洲二户各助洋一元又賈崇德莫文魁李仁泰查思義王義盛湯克明黃沛榮許佐卿孫漢良孫秋圃吳禮明汪祥林唐秀章十三户合助洋五元又陳望生翁交來漢口人和義號洋二元係冐名書捐將此欵移助敝堂施藥云俾爾壽康爲善自速於祈禱哀此焭獨施恩詎間乎親疎作德不怠降福孔多拜領之餘除分奉收條外謹登報牘爲禳災祈福者勸滬北鐵馬路廣益善堂董事施善昌唐廷桂等同啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[爲子受笞]  
　　浦東楊家渡人曹炎林開設船廠爲生潘咸泉之子時常至廠拾取木柴曹阻之致相口角潘不自知其子不合反與曹爲難曹遂投爛泥渡巡防局控訴局員劉穆亭二尹判令將潘笞責一百板 
[法界捕房紀事]  
　　城内某錢莊主某甲遣夥某乙至北京輪船携帶小錢十三千行至新開河畔包探夥看出破綻拘送捕房克捕頭判令命押候解送公堂傳莊主訊究○偷兒某丙至大自鳴鐘對門某糖食店口稱吃火乘間攫取銅銚一枚店夥追至護城河畔拘獲人贓解送捕房押候堂期解訊 
[美捕房紀事]  
　　美界由西路德安里王公館傭人某甲前晚七點鐘往南巿游玩至九下鐘始回不知何時吞服紫霞膏回卽偃臥在床主人查悉立浼陳與昌絲棧中人前來施救奈受毒已深不克奏効越時竟命登鬼錄主人於昨晨奔告捕房捕頭諭以出喚頭圖地保孫順和妥爲料理未卜可有家屬饒舌否○拖扒船名老搿者前日午後駛至虹口順泰碼頭相近適將江北某沙船撞損沙船卽告諸水巡捕斷令貼償修費銀洋二十六元免致涉訟拖扒船已允出修費乃沙船以爲區區之數不敷所失欲投英領事公館控告云○粤人某甲前晚投捕房控稱有皮箱一口内儲衣服十餘件寄放同鄕陳阿耕孟阿波二人處今向索取意欲圖賴不還現彼居百老匯路鴻興里求請提案追究捕頭准詞卽派包探石金榮往拘詎陳孟二人竟改與探爲難探知不可與敵忽吹號呌各華捕應召前來將陳阿耕孟阿波拿獲拘入捕房據情告訴捕頭惡其無理立飭送至英公廨究辦○寗波人王阿炳現充某輪船瓜得買司賃居美界天潼路新興里第三百八七三號屋内有同鄕人阿沛者與王交好時常出入其家不以爲疑前晚又至王處乘王不備竊其銀洋三十一元銀手釧一付王卽告諸捕房捕頭倩包探倪順泉往勘查緝 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年九月二十九日京報全錄]  
　　宫門抄○諭旨一道錄前○給諫洪奏叅吉林將軍長順各欵請嚴飭查辦片○將軍恩奏遵旨確切查明據實覆陳摺○九月二十九日理藩院鑾儀衛光祿寺鑲黃旗值日吏部引見三十名户部七名正紅滿四名御膳房二名○安興阿假滿請安○薛允升請假五日○崇年請假十日○户部奏派管理三庫事務派出李文田○召見軍機漙良崇光○皇上明日卯正二刻升中和殿看版○○洪良品片再凡將軍督撫有地方之責得非必事事盡能躬親也全在任用得人乃能袪蒙蔽而肅政治臣聞吉林將軍長順性具果敢以之辦理軍務或可有爲以之整飭吏治殊形不及聞該將軍素不諳漢文義一切文移案牘未能寓目盡假手於人人得因緣爲奸而該將軍一無知覺如吉林補用知府文韞經該將軍委署長春府事該處冋有四釐商捐以爲辦公之用文韞圖飽私槖禀請長順外加七釐致與商民齟齬又任用委員張成泰百計盤剥嚴刑以逞始則監斃多命繼致釀成罷巿鉅案拿辦多名至今未了反不及原日四厘商捐之多徒致巿井蕭條人民失業臣查張成泰係在京滋事因案交部訊辦之人後來吉林夤緣知府文韞薦經將軍長順委用復因開丈農安夾荒辦理未善百姓聚衆將軍長順派員前往查辦該員輙敢禀報民變派隊進勦妄殺良民一千餘人皆紛紛四竄地方爲之一空吉林機器局製造軍火每歲用帑十餘萬金半歸局員中飽後有人將該局侵蝕冐銷各欵通禀在案將軍長順袒庇局員爲之彌縫不問上年三月吉林火藥局失愼轟傷身死者十四名藥局片瓦無存並轟成一大深坑將軍長順恐機器員弁有于吏議火藥則云存料無多房屋則云僅將板房頂布轟去未延他屋其叅處之員僅一千總孫起監生鄭蓮生其餘總辦會辦概置不究更可怪者吉林馬賊充斥每將平民捉去勒贖銀兩洋槍銀兩則民間自有洋槍則必購自機器局該局員貪圖厚利竟不惜以利器予賊今日馬賊多持洋槍職是之故吉林將軍全營翼長富興平日尅扣兵餉人所共知上年入都引見時竟勒扣全管一月兵餉共三萬餘金兵力不服環禀將軍長順該將軍諭令富興退還富興禀稱自能調處請將軍勿爲過慮而該將軍遂置若罔聞捐升留吉林補用知府明徵前在吉林總理邊防各軍糧餉與文韞富興等串通一氣專以朦蔽將軍長順爲事又復大開賭局輸贏以數萬計去秋隨將軍長順赴前敵仍然晝夜聚賭以致營規大壞將士均無戰心凡將軍派委各差明徵曰此人可長順亦曰可明徵曰此人不可長順亦曰不可所以吉林地方軍民均稱長順爲大將軍明徵爲二將軍其招權納賄聲名狼藉未有甚於此人者也以上數節皆臣風聞所及臣思吉林爲根本重地又值時事多艱若竟任此等劣員始終盤踞貽誤實非淺鮮而該將軍長順亦復形同聾聵不爲無咎合無請旨嚴飭查辦以警貪殘而袪蒙蔽庶吏治軍政乃可振興矣臣職司紏劾理合據實直陳伏乞聖鑒謹奏○○奴才恩澤跪奏爲遵旨確切查明據實覆陳恭摺仰祈聖鑒事竊奴才於光緒二十一年八月初七日奉上諭有人奏吉林將軍長順信用知府文藴委員張成泰翼長富興知府明徵及機器局各員弁毫不知察以致串通一氣貪殘朋蔽納賄招權請飭查辦等語著恩澤按照所叅各節確切查明據實具奏毋稍徇隱原片著抄給閱看將此諭令知之欽此遵旨寄信前來奴才查長順居心仁慈莅任忠誠廉以持已汛以愛衆其見義勇爲之概實爲奴才儕輩中所僅有恒以受皇恩深重力圖報稱爲心爲奴才所深知而深欽者今奉旨飭查其被叅各節但有實蹟可指之事自不敢爲長順隱諱自蹈愆罔惟原叅案情重大牽涉納賄妄殺等欵奴才密加訪察廣叅人言細証案牘謹將其事之虚實敬爲我皇上縷晰陳之原奏長順整飭吏治殊形不及一節查吉林將軍統轄五城副都統一道兩府四廳一州兩縣地方極稱遼闊政務最爲殷繁長順在任六年勵精圖治舉凡戢奸禁暴察吏安民偏災賑撫莫不認眞籌辦均已奏報在案言者謂吏治殊形不及不無失實原奏又稱該將軍素不諳漢文義一切文移案牘未能寓目假手於人人得因緣爲奸而該將軍一無知覺一節查長順於漢文粗知大義近頗涉獵書史所有一切文移案牘尚非不能寓目者而本關例案科條繁寗不能洞悉自是實情延友辦理各省皆然原奏謂文移案牘假手於人人得因緣爲奸長順不知者當卽據所延幕友並在内管理筆墨之人而言容奴才另片陳明原奏稱吉林補用知府文藴圖飽私槖禀請長順外加七釐捐任用委員張成泰百計盤剥嚴刑以逞監斃多名釀成罷巿鉅案拿辦多人至今未了反不及原日四厘捐之多徒致巿井蕭條人民失業一節奴才查補用知府文藴乃文韞之誤委員張成泰卽留吉通判張呈泰七厘捐之名始於光緒五年前任將軍銘安奏改日厘捐留七厘捐按照各商賣錢一吊抽收厘捐錢七文歸商代徵彚解司庫備城兵餉故曰七釐捐嗣至光緒十八年收數遞年减色户部議令追賠而虧額之商均經歇業離散實屬無從追交兼因各商以多報少侵漁殊甚經查明於光緒十一年六月奏准改歸官徵仍循七厘定章本屬正辦各處商人雖亦稱不有便尚未生事獨長春府城鋪商緝約罷巿意在把持抗違是時文韞方署吉林府篆兼令辦通省厘捐差使長順委派前往勸導各商旋卽一律開張照常貿易因查首商李老榮祖老翠等預有罷巿說帖先期逃避經長春府知府王鳴珂先後拿獲從犯趙甸升等九名解交發審局會同文韞訊明趙甸升聽從祖老翠罷巿屬實禀經長順奏奉諭旨飭拿祖老翠等務獲歸案一面將趙甸升等分别擬議絞監候流徒等罪奏結在案案内之張海盛復擬流人犯王書林因病先後在押在監身故騐明刑禁看役人等並無凌虐情弊取具醫生等甘結亦經咨報刑部在案查七厘捐歸商代徵每年虧額正十餘萬千改章之後光緒十八年分徵錢二萬四千三百九十餘吊銀四萬三千三百餘兩悉數解司抵充俸餉逐年奏咨有案較之歸商代徵時銀錢併計多收十萬吊有奇原奏謂文韞張成泰圖飽私槖查無其事至四釐捐則因吉省制錢缺乏巿賈日昻奸商行使抺兌錢帖民間到手無從取錢情同廢紙實於民生巿面大有關礙光緒十四年奴才在吉林副都統任内會同長順●奏明禁革必使照帖易錢統歸一律而其時現錢短少周轉更覺無術長順因踵前任鼓鑄成法委員赴滬再購銅鉛招匠添爐大事鼓鑄其水陸運費委員川資洋面保險爐鎔傷耗虧本甚鉅仍飭據各商禁議按賣貨錢一吊抽捐錢四文以補各項開支虧折數年以來巿集藉以疏通圜法賴以暢行銀價大减商民稱便原奏謂改徵七厘捐不及四厘捐之多亦屬傳聞之誤此查明長春府厘捐改歸官辦並經徵四釐捐欵及商人罷巿拿辦監斃人命實在情形也原奏張成泰在京滋事父部訊辦奴才無從查悉原奏又稱該員夤緣文韞荐經長順委用一節查該員捐納縣丞練兵大臣穆圖善派在吉字營當差光緒十六年四月告假離營七月長順委派稅務差使十七年加捐候選通判十八年奏留吉林補用是否夤緣文韞荐引而來該員現隨長順在營無憑傳訊原奏開丈農安夾荒辦理未善百姓聚衆長順派員前往查辦該員輙禀報民變派隊進剿妄殺良民一千餘人餘皆紛紛四竄地方爲之一空一節查農安縣夾荒係屬長春廳舊治光緒六年經將軍銘安准理藩院咨稱郭爾羅斯公所屬地畝於道光十四年勘辦時言明因屆四十五年爲限勘辦一次彼時已屆勘辦之期咨經銘安派員委恊領慶雲會同長春廳通判並郭爾羅斯公派出蒙員於光緒九年一律勘丈竣事除原納租地十八萬七百三十餘晌外計勘七成納租地二十萬八千一百四晌八畝隨收荒價錢四十三萬三千四百十九吊二百九十二文早經造册咨報理藩院在案此長春民佃蒙古地畝勘丈年限之定章也迨至光緒十一年郭羅斯公復以農安夾荒自咸豐六年勘丈之後早經逾十年定限迄未勘丈等詞呈報理藩院咨經希元委派協領全福會同蒙員勘辦當據署長春廳通判李奎鏞詳稱查明此次夾荒於道光十四年二十等年勘辦之後咸豐六年復又勘丈曾經委員協領慶林理刑主事恒德長春廳通判松鶴來廳勘丈經衆民户呈請地土磽薄除九百晌一律納租並懇此後永不加丈隨交錢六萬二千吊彼時郭羅斯公亦已收錢照請免丈更以丈竣等情咨復且據印委員禀報均各有案咸豐七年農安三甲民户復用錢三萬吊另爲公買零叚牧荒三萬六千晌聲明亦永不勘丈民間均刊有碑碣爲証今忽復奉省文勘丈因申前情詳經希元未及核辦卸事長順到任失准理藩院咨催光緒六年查照前案仍委全福前往會同長春府並蒙員勘辦檢有佃民劉振綱紏同衆佃千餘人乞免行繩丈量全福等未允所請佃民等遂持衆奪弓阻撓未丈其隨有貢生高培元等出首聯名在長春府呈訴謂當年情願加租原爲今日免丈也步兹旣蒙公一再詣丈衆願爲分别地之等則酌量擬租仍乞邀免勘丈呈由該管府道詳經長順咨商郭爾羅斯公 
 
