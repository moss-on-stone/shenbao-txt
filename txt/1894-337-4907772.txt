# 1894 - 337 - 4907772

 

Page 1

 
 
[山陰何君桂笙小傳]  
　　君姓何氏諱鏞字桂笙又號高昌寒食生浙之山陰人也幼負不覊才有神童之譽補博士弟子員未幾卽食餼屢試輙高等鄕父老咸以遠到期之屢膺鶚薦未遂鵬摶鬱鬱不自得會當赭宼肇亂君侍奉尊庭跋涉兵戈間旋奉諱讀禮厥後槖筆申江本館雅相契尙延主筆政持論明通頗似陳同甫辛稼軒一流人性喜詼諧則又東方曼倩之亞也方謂相得益彰可期白首不意偶患瘍疾遽於十一日巳刻赴脩文之召享年五十有四嗚呼傷哉君有丈夫子二女二生平長於撰述著有刼火紀焚紅樓夢詞題名錄齒錄等稿皆有刊本惟一二六文稿一百卷因貲嗇未付梓人君今已矣而撫子敬之琴聞山陽之笛有惓惓不能自已者故濡筆而爲之傳 
[論選將]  
自來有國者之所藉以禦侮者在兵而兵之所藉以統率者則在將無常勝之兵而有常勝之將蓋同一兵也以怯將統之而挫以猛將統之而銳兵之勝敗全視乎將之勇怯故欲募兵必先選將將得其人自不患無可用之兵矣韓信一淮陰少年耳漢祖納蕭何薦拜爲大將登臺之頃一軍皆驚此所謂拔之庸衆之中置之儔人之上者也厥後光武中興則有鄧禹馮異諸人爲之將下逮昭烈崎嶇險阻卒成帝業蓋得力於猛將者爲多推之李郭同仇靈武於焉著續范韓坐鎭西夏不敢窺邊伊古以來將欲除暴亂而奠生靈靖内變而杜外患未有不於將才是賴者顧有偏裨之將有統率之將所謂偏裨之將者或以勇悍勝或以武略勝出萬死不顧一生之計雖赴湯蹈火有所不辭若是者可使獨當一路若統率之將則所部之兵悉歸管轄平日駕馭有方撫綏有術則各營將士自無不奉令承教如子弟之聽命於父兄洎乎爭戰之時動作進退離合策應悉聽統將之調度夫而後千萬人之耳目心思可以聨爲一氣堂堂正正可也出奇制勝亦可也言守則固言戰則勝取鯨鯢而封京觀誠非難事近數十年來西國兵法精益求精幾於月異而歲不同互相競勝幾有莫能相下之勢日本區區一島國耳步武西法僅得皮毛輙欲出而一試與中國爲仇以中國造船製械費數十年之心力幾千萬之貲財在衮衮諸公豈不謂有此利器自可談笑而卻兵戎卽西人之作壁上觀者亦謂日本兵單餉絀斷非中國之敵卽使交戰之時華軍或有挫敗但使扼守險要使彼進無所逞退無所得不出一年彼必情見勢絀力竭請成而後已卽使日本仿效西法自以爲能早有蔑視中國雄視東方之意然亦萬不敢謂果能如願以償也乃自平壤失守以來日人之渡鴨緑江者據我鳳凰城九連城金州岫巖州等處長驅内犯甚至旅順口亦失守矣在日人亦初不料其得以猖獗至此嘻此豈彼有兵而我無兵歟彼之軍械犀利而我之軍械不適於用歟皆非也中國新募之兵皆自田間來應募之後倉卒成行固有不及訓練者施放槍砲未能如法固在意計之中至若各路防兵素稱勁旅者訓練有年豈得謂未臻純熟而何以臨陣之際倉黄潰竄如狂瀾之直瀉如落葉之紛飛遂使堅壘名城不崇朝而盡爲敵有言念及此未嘗不令人　目直視拍案狂呼而不能自已也夫兵所以衛將而將實所以統兵至於兵不可用則爲將者之責誠無可辭矣當其擁高牙建大　出則高輿駟馬後擁前呼入則俊僕驕童頤指氣使豈不顧而樂之以爲大丈夫當如是也猶以爲未足則且流連於秦樓楚館之中徜徉於六博彈棋之會夜以繼日樂且忘憂揮霍金貲幾如糞土而試問所從來腰纏十萬無一不從尅扣軍餉而來坐使軍無足額兵有離心一有緩急則兵之與將亦如秦越人之相視將旣畏敵如虎兵亦避宼若狼遂至戰事不可復問此等貪庸怯懦之將雖寸磔以徇亦不足以謝天下今欲幡然一變必當嚴定賞罰不特衛汝貴一流人固當明正典刑卽凡攀附聲勢昏庸鄙劣未警先逃爲萬人所唾駡者亦不可不繩以軍法使怯敵貪生者知所儆懼而不敢再蹈前轍至於選將之道則在平時考察自來名將往往有拔之卒伍中拔之書生中拔之負販工藝中中興大帥如曾左胡諸公皆有知人之明其所識拔每月効力戎行立功疆圉生則封徹侯死則廟食無窮遺烈豐功至今未泯今者戰事方興誠能愼擇統率之將舁以專閫之權使之自擇偏裨之將量材器使一秉大公情意相聨聲勢相應遇有指揮無不操縱自如譬猶身之使臂臂之使指如是則弱卒亦可化而爲勁兵將見轉弱爲强轉敗爲勝風馳電掣所向無前不特内犯陸地之日兵可以次第殱滅卽高麗亦何難恢復哉日望之矣 
[本館接奉電音]  
　　昨晨京師飛電傳來上諭二道敬謹譯登○十一月初十日奉上諭禮部右侍郎著剛毅補授欽此同日奉上諭本日奉天府府丞兼學政李培元具奏摺件封簽均未書寫銜名實屬違式著交部議處欽此 
[華軍屢勝]  
　　久不得遼瀋消息關心戰事者無不引領而望昨接倫敦初十日來電云華兵與日兵在盛京地方時時開仗華兵多而日兵少日兵勢窮蹙遂退至安東地方觀此可見我軍踴躍用命未嘗不足以制日人之死命東邊旣次第掃蕩其犯我内地者鼠竄狐藏苟延殘喘亦不難悉爲我擒是在運籌帷幄者激厲將士庶幾兵皆可用耳 
[英艦載兵]  
　　有英兵船數艘泊在吳淞口外船中載兵甚多每日有兵數百至滬上游玩用水雷船駁進 
[淞防嚴密]  
　　兩江總督接北方電信令南洋各口整頓防務已列前報近有人至吳淞砲臺觀看見其布置甚爲嚴密前統領曹姓現已調至狼山目下砲臺統領一爲彭姓一爲慕姓現在整備添兵以固防務砲臺有新式大砲十數尊格林砲十數尊快砲二十餘尊守臺之兵皆出力操演有操洋鎗者亦有操砲位者似此嚴密設防當可有恃無恐矣 
[方伯閱臺]  
　　鄂省陳佑民方伯寳箴近奉恩命簡放直隷藩隷藩篆因瓜代者未至故仍留鄂中理民治餉不憚煩勞月前張香濤制軍榮蒞兩江時所有鄂省江防以及湘鄂大軍餉項均由方伯籌辦復於上月杪乘坐楚强兵輪直赴下游田家鎭一帶閱視營壘察看砲臺見各營弁勇防守嚴密固若金湯方伯卽以温語奬之卽於是日乘輪回省武漢水陸營勇砲臺兵丁迎接如儀 
 
 

Page 2

 
 
[文宗赴任]  
　　粤西督學使者馮太史金鑑由京赴任於月初道出鄂省初四日入城拜會各憲擬於初六日由鄂赴湘馳驛而去譚敬甫中丞委問津輪船護送至湘 
[漢口碼頭塌陷續記]  
　　漢口襄河中碼頭一帶近水之屋忽然坍塌已登前報兹悉當塌陷時正値午後各鋪居民見屋宇震動僉知有異赶卽趨出街心而街石已春然中裂屋隨基墜下陷二尺有奇是地均係小本經紀如茶坊酒肆蔑器皮箱土紅墨烟等項共計二十餘家沈下之地約長四十餘丈内有心月樓酒館所損尤巨椀盞器皿無一瓦全某姓土紅墨烟店適當其衝店中三人均被壓倒幸屋勢欹斜祗被擊傷數處尙無性命之虞按襄水之源來自漢中綿亘三千餘里由漢出口匯入長江東下故以漢口名之實則三國時之夏口也河道逼窄水勢又急每逢春水泛濫時勢若建瓴水至橋口下首遥向漢陽南岸雙街口激射沙泥之質難經刷洗歴年以來崩塌河沿街衢二三十丈沿河房屋基址已成河道漢鎭北岸新碼頭從老岸添漲沙洲六十餘丈起造屋宇數百餘間往來漢口者覩今思昔誠有滄桑之感昔年官商會辦曾於漢口新碼頭上永寍巷下沙渚中開一新河俾水直衝而下分洩其勢用保南岸房屋工甫落成大水驟至仍循舊道而下未能奏功去冬惲松耘觀察厪念民艱親歴河干踏勘地勢見來源至集稼嘴上紆迴而下非於南岸嘴修築剝岸不能抵禦狂瀾於是鳩集工匠購買巨木釘椿於下累堅石於上今春三月中旬工程將半十四夜狂濤陡至奔流出江黑夜之中舟子皆從夢中驚覺不及起椗壤船數百號此後洪流日漲不能興工然南岸賴有中流砥柱並未塌下寸土北岸被水反激奔流急湍直射中碼頭一帶故岸脚淘空難以負重目今江水退落丈餘河流高於江水奔流出口愈形湍急一經刷洗旋卽坍塌連日又陷五尺有奇街面之石高於鋪屋櫃臺一尺有咫各店搬避不遑拆碍缷瓦搬柱移梁紛紛擾擾旣停贸易又損器物不可謂非小刼也漢鎭爲九省通衢當商大賈列肆而居而於修理街道塡築江河兩岸則漠不關心當春雨淋漓時通衢之中積水尺餘小街窄巷益以傾倒垃圾不堪涉足繁華之境竟同污穢之墟出入巿廛者皆有行不得也哥哥之嘆至於内河外江昔年曾經八大行巨紳劉君賓庭倡捐修砌功在垂成祗以捐欵不繼因而中止去春又經巨紳張姓呈禀漢關道憲勸捐六千緡倡修内河剝岸自鮑家巷口起歴中碼頭大碼頭打扣巷龍王廟江口止惲松耘觀察閱詞後出示轅外以公帑千緡襄助厥事至今未見舉行卽龍王廟下首瀛江茶樓上下一帶石剝已傾二十餘丈邱家巷上岸旁泥沙被水淘洗亦日就低窪龍王廟碼頭爲武漢往來問津之處又係襄水入江之口水道最深俗傳爲蛟龍窟穴碼頭之下洞空數尺將來又難免坍塌之虞自河沿至江岸若不急行糾資興工塡築作未雨綢缪之計誠恐歲遠年湮沿江濵河之陸地又變作滄海矣可慮也 
[勁旅星馳]  
　　江省於上月封船伺候裝勇前已列報兹悉兩廣督憲李筱荃制軍因粤東防務緊要札飭原帶飛勇洋務委員宋都戎韋輝王遊戎連貴辛千戎明魁張千戎玉堂分往合肥招募勇丁編立荃字前後營及廣勝軍三營又兩廣總督部堂親兵於上月成軍由長江上駛十一月初一日行抵江右卽乘所封差船往贛起旱踰嶺赴粤惟宋都戎之勇與王遊戎之勇在章江爭取船隻幾釀事端南昌縣周金箴明府聞信馳往極力排解添封大船始各相安無事 
[破格招軍]  
　　昔年沈文肅公督兩江時奏請武試廢弓矢而用槍砲格於部議祖制事不果行聞者惜之近年各營伍仍悉舊習弓矢刀矛槍砲紛然雜陳徒飾外觀毫無實用積重難返近足以制土匪者遠不足以敵外人江撫德曉峯中丞盱衡時勢洞悉弊端有意改革兵勇一切陋習姑先小試其端遂於日前出牌示曰倭人淪盟搆釁侵犯邊疆海内臣民凡有血氣莫不各懷義憤敵愾同仇現値校試武闈　省武士雲集其中不乏驍健可用之才如有願意從戎行間効力者准赴中軍衙門報名聽候本部院示期考騐新立一軍專練砲隊以備緩急爾諸生肄習弓矢有年一旦改操火器以挽强命中之能當收事半功倍之效其事雖異其用則同所有薪糧一俟成軍後分别酌核云云曉帥此舉變通辦理化無用爲有用誠使各省仿行此法數十萬精兵咄嗟可集較之招巿并無賴倉卒成軍不暇訓練者固有霄壤之殊矣惟武生類染嗜好須在考騐時從嚴挑選成軍後隨時整頓而其樞紐則在營官哨官之得人 
[鄞縣縣試二覆案]  
　　鄞縣文童二覆已於初七晚出案共招覆三百四十名示期初九日招覆今將前列五十名錄後章斐成張紹翰張肇元凌震南洪元煕沈孝芳吳寳忠徐庸徐士楷章大澍蔣同撰俞淸樾章祖勳傳廷諤馬冀良張壽鏞楊鳳瑞茅雲瑞陳逹焯陳冕瑞馮其棻王雨薌袁邦彦何錫冕章景　夏昌宇王槐三張復鄭星煥徐名世王賢瑞凌忠礽江寅永王楙森趙璧黄寳琮丁志欵唐盛丁士瀛張世謨陳紳陳烽郭敦勳孫永年董世潤陳受謙周冕新盧肇康馬潤生楊啓源 
[制軍人署]  
　　新任兩江總督張香濤制軍在奇望街行臺接印早紀報章劉峴帥北上後卽飭江安福安二輪船星夜赶回於十月二十四日迎接峴帥憲眷回湖南原籍署中軍劉軍門靑煦督同首縣傳集工匠修葺一新於本月初四日告竣禀請制軍人院香帥擇於初六日子正遷入闔城文武於初五夜宿轅伺候時交子初張香帥穿吉服排齊全副儀仗進北院各官如禮叩賀迨回衙時報鷄聲喔喔矣 
[孤山梅訊]  
　　本月初四日傍晚有一小孩在杭省佑聖觀巷李公館門首啼哭爲其家人徐姓所聞急出看詢其何爲則云是日午飯後因看花轎出門以致迷失路途不能回去問其家住何處則云下城張王弄又詢其姓氏僅知其父名桂堂而不知其姓向作木匠生理問其年則五歲也徐以天暮暫行收留次早徧託鄰人找尋伊家業已全無蹤跡蓋省城中並無所謂張王弄者或云普安街有章庵弄西大街有張沙弄或者小孩記錯亦未可知○初四日杭省棚橋地方空地中有一男子倒斃衣履整潔不類貧窮年約三十餘該處地甚僻靜人跡罕到不知如何倒斃旋經地保報縣邑尊卽飭差查騐並無傷痕想因急病身死遂免相騐惟無親屬相認直至次日由同善堂具棺收殮○大小人家每屆冬令無不醃菜以爲禦冬計今年天時亢旱菜苗不長前月間曬乾之菜每擔需錢八九百文近因陰雨連綿菜畦中頗有生機數日之間發榮滋長菜價每擔祗須三百文○浙江候補典史劉少尹冕向在軍裝製造局當差任監督之職於製造器械等事處處留意温州鎭劉吉園軍門晉省請調二尹赴甌差遣蓋軍門已在温設立製造局故欲得少尹以襄理局務也少尹於十一月初一日禀辭并由防軍局撥付軍火多件令少尹押解赴甌○省憲舉辦保甲以杜奸宄現復由臬憲委員至各屬抽查兹將銜名列後杭屬候補知縣鄭學源湖屬卽用縣鄭維翰寗屬大挑縣馮炳奎金屬候補縣褟鑑光衢屬候補縣張樹德温屬候補縣徐本立嚴屬候補通判郭惟銘○本月初八日爲杭州孝廉决科之期新中諸君皆得請考是日撫憲特委候補府劉太守至喜親　點名給卷與考諸君咸衣冠濟濟魚貫而人雖不扃試而限酉刻繳卷有兼人之量者亦難多作也兹將題目列後滕文公問爲國二節　賦得驊騮開道路得開字 
[巡防加嚴]  
　　密波乃通商碼頭五方雜處商賈贸易絡繹不絶現當倭奴犯順漢奸倭諜徧布　地不得不加意嚴防時値隆冬難保無游民匪徒煽惑愚民串同地棍潛跡溷蹤乘間竊發擾　商民業經大憲援照上年冬防章程各處添設保申委員擇其要隘分叚駐防復經道憲札委分府蕭别駕爲總巡協同鄞縣楊大令曁捕糧等員每夜帶同兵役在城廂内外大街小巷庵堂寺廟烟館客寓等處周密巡查認眞邏察復經中府萬叅戎親自出巡並飭巡防各局委員及各城門官弁兵丁人等嚴密稽查遇有面目生疎形跡可疑之人加意盤詰明白送交有司衙門訊辦以遏盜源而安地方此誠愼重巡防保衛民生之要政也 
 
 

Page 3

 
 
[施船失事]  
　　内河船隻來往概用小火輪拖帶或二三隻或三四隻銜尾而去然所拖之船在後者易於碰撞至橋梁尤爲危險必需篙工舵師隨時加意料理方保無虞然船戶往往因輪船拖帶一若行其無事高臥船艙任其游行月初有輪船從上海來拖船三隻行至塘棲鎭第三隻被橋石撞損其時適在三更時搭客均黑甜穩睡忽如天崩地裂從夢中驚覺見艙面之水汨汨而入前行之船若不知也者赶至篷頂呼救始行停泊運至第二隻船上而搭客行李淋漓透濕大半皆由艙底漏人河中倉猝之際亦不能打撈矣 
[編查保甲示]  
　　鄞縣正堂楊爲出示曉諭事奉署府憲錢轉奉署臬憲王札奉撫憲廖札開照得爲政首在安民而安民之道以辦理保甲爲先務浙省保甲事宜屢經酌定章程通飭遵辦各牧令苟能奉行不懈何患無成效可覩乃本部院蒞任後體察情形爭鬥搶刼無日蔑有良由各屬於保甲一事未能實力奉行紳董避勞避怨更不肯澈底盤詰致良法美意盡屬具文札司通飭各屬將保甲事宜各就地方情形叅照通飭章程認眞編查實力辦理費用由官捐給不准科派民間分文等因札府轉飭遵照辦理等因到縣奉此查編查保甲實爲弭盜要政現値辦理海防尤宜興團練相輔而行合再會同紳董選舉甲長牌長按戶編查外合行出示曉諭爲此示仰闔邑士紳軍民人等知悉爾等務各聽候編查將男婦丁口作何藝業據實聲報以便塡給門牌懸掛不得抗違隱飾編查以後務須安分守業倘敢窩留匪類作奸犯科一經牌甲長查出禀告定卽嚴行究辦一家有犯十家連坐决不寛貸至一切紙筆費用概由本縣捐給並不科派分文倘有胥役藉端索擾許卽據實呈究其各遵照毋違切切特示光緒二十年十月二十九日給 
[匯票述聞]  
　　漢口信云月前漢鎭匯兌牛莊烟臺一帶之票銀以警信日至相率束手據藥材帮談及由漢收銀牛莊烟臺交兌之匯票每一千兩跌至六百六七十兩竟無人敢受商販辦運頗形棘手惟有徒喚奈何近日傳聞宋祝三宫保在摩天嶺大峪山一帶大獲全勝殲斃倭奴無算捷報傳至漢鎭人心爲之一快遠近商旅安居樂業生意稍覺流通牛烟之匯兌已有交易者 
[縣試初覆紀事]  
　　本縣考試文童初五日頭塲各題及錄取名次已列前報前日係初覆之期各童於漏盡時聞放三砲卽齊集署前伺候俄而黄大令步出至儀門下升座禮房書吏站立唱名各童恪遵功令領卷後魚貫而入大令標封頭門扁試學師宣廣文另有要公未到計與考者一百七十餘名在二堂花廳兩處列坐大堂考桌一律撤去至三鼓後始聞鼓吹鳴炮開放頭牌二牌三牌相繼而放所有初覆各題照列於左文題縷絲絮詩題賦得重鎭還須濟世才得才字五言六韻 
[總巡視事]  
　　新奉憲委本城保甲總巡翁笠漁明府日前由寗來滬禀見道憲卽須到差已記前報慈悉明府擇吉昨日蒞局視事城廂内外各巡防局委員次第赴局謁見及局吏丁差逐一叩賀畢明府旋指道轅謝委回局後又有本埠各當道咸往道賀午後傳齊各鋪地甲汛捕更夫丐頭等到局按名點騐飭令謹愼當差現屆冬防海疆有事巡邏更宜認眞不得稍事懈忽各人唯唯而退 
[虹口火警]  
　　昨日下午鐘鳴四下三刻美租界天潼路吳淞路轉角義生洋廣貨店貨廚中忽然火發一轉瞬已不可收拾烈焰破空而出捕房鳴鐘告驚美界皮帶車首先馳至無如火勢猛烈延至東首萬興館飯店某火腿店爲止折而往西又越至對面延壽堂烟間天頤堂藥店斯時英法兩界皮帶車風馳而至竭力灌救火始告息時已五下半鐘矣美捕房黎捕頭督帶通班探捕臨塲彈壓甚爲嚴密當火熾時樓上有人尙效袁安之高臥比及知覺則見店堂中皆火樓梯已斷經旁人指點令持雨傘從樓窓躍下想已不免受傷矣 
[茶肆虚驚]  
　　淮陽人吳某在本城小東門開設茶肆歴有年所前晚敵欲閉門收巿因爐中煤火過於猛烈致火星延上木斗一霎時烟霧迷漫幸夜漏未殘居人尙未就寢經左右隣聞聲畢集以竹梯扒上將木斗拆去再取淸泉灌救始得息滅雖未成災然已受驚不淺矣 
[相騐刃斃]  
　　昨報紀自認行兇一案由地保投縣報騐前日適因黄大令覆試文童不及蒞騐遂定於昨日午後至仁濟醫院相騐當由地保預備公案英廨及捕房亦將兇手並應訊各人帶往屍塲備質鐘鳴三下黄大令帶同刑仵書役人等鴻騶蒞止旣入座新捕房捕頭命包探顧阿六呈上行兇地方圖樣一紙述明當晚情形二圖地保姚文彩三圖地保曹福卿禀稱起事在二圖而死在三圖當時俱未服見故一併投案禀明大令遂命帶屍父郁榮至案供稱海門人年六十歲生有二子死者係長子名扣郎年二十九歲忽遭劉道士用刀戳斃叩求伸寃大令問劉道士因何戳死爾子爾從實供來答稱小的初時不知後聞人言因道士與弟牛郎口角扣郎從中勸解道士以扣郎言語帮助牛郎遂用刀戳斃惟扣郎尙有妻及幼孩務求大老爺昭雪陳駝子供通州人在滬拉東洋車度日初九晚七點半鐘行經北泥城橋東首芝罘路卽有受傷之郁扣郎喚小的載至新巡捕房門首及至中途郁已漸漸缷下旣至捕房尙未氣絶捕房中又命將郁載至仁濟醫院不料郁在中途業已氣絶餘不知情大令問爾知伊等因何起釁將郁戳死答不知小的從該處經過時郁已受刀傷嚴老炳卽嚴炳如供寗波人年五十一歲在芝罘路開設小雜貨店帶賣熱酒劉道士戳斃郁扣郎在小的店門前當晚七點餘鐘劉道士獨自一人來店吸酒未幾卽有五六人在門首喚劉出外宛如戲耍小的因店中尙有酒客故不以爲意並未勸解旋見伊等向南而去以後不知如何劉道士供海門人年三十二歲此事因弟牛郎賣去孀婦及田産之後更向姪兒借洋使用現在天已寒冷姪兒尙穿單衣小的略將牛郎訓斥卽有牛郎之友郁扣郎出爲霸阻欲與小的爲難小的卽回家安睡此初八晚事也不料初九日扣郎至天后宫糾同　賭攤之寍波春甫麻皮阿寳小福壽阿全阿榮等尙有不知名姓之人約三十餘人於七點鐘巡捕掉差時與小的啜講茶小的以如在大馬路品春樓啜茗則可如欲往新閘則不去後小的適在芝罘路吸酒卽有扣郎王阿寳等多人來喚小的方出門口卽被拉住髮辫拖翻在地將鐵尺等物先毆小的無奈卽從身畔拔出刺刀向後亟刺約有三四下亦不知刺傷何處當時伊等大呼有刀小的卽從勞合路欲至捕房是時刀尙在手不料伊等從後赶上在牛莊路將小的兇歐小的卽臥地不能行走旋經英捕送人捕房刀已不知失落何處大令問爾旣知扣郎欲與爾尋仇何不在家暫避答小的係食力之人安能在家又問爾身畔帶刀何用答因七年前曾與扣郎口角後卽解散此次又來尋仇諒伊不肯輕放故帶刀以防身王阿寳卽麻皮阿寳供本地人向爲鞋匠與牛郎爲友伊等兄弟口角在初八日小的曾同扣郎從中解勸至初九日之事小的並不在塲大令謂爾旣爲友出塲卽與屍親無異不妨從實供出王供實不在塲旋又與劉道士對質仍稱不在塲再三研詰堅執如前大令遂命一併帶下旋由仵作如法檢騐喝報有傷一在下頦一在喉際一在左手虎口共傷三處惟喉際一傷實係致命大令離座親視無訛卽命塡寫屍格當時人殮由屍父郁兆榮具領棺切結將棺領去遂將一于人帶人縣署聽候詳細研鞫 
[屍身有血]  
　　前晚美租界西華德路同文書局對面西首隙地棄有男屍一具年約三十左右伏地而臥滿面皆血身穿元色布夾襖元色布褲赤足穿草鞋至昨晨經巡街捕報知捕房捕頭立飭包探張阿五往查尙無端緒捕頭已派華捕一名看守屍身另飭二圖地保奚坤寳查明料理屍身旣有血痕想須報縣請騐也 
[吞烟調處]  
　　前報美租界北山西路新橋北堍第一號門牌稻香村糕餅店學徒吞烟身死一節兹悉死者年十六歲嘉興産也姓許名順生在該店習業此次忽尋短見因與店夥洞庭山人華阿三爲傾覆西瓜起見兩相口角死者受辱之下忿無可洩以致吞烟自盡華自知闖禍乃乘間逃逸屍兄許某聞信赶至誓欲得華而甘心店主萬分情急乃挽屍戚許金德殷某二人出塲排解至昨晨屍兄始首肯乃令店主從豐收殮另作佛事三天後再著店主追尋華阿三理論 
 
 

Page 4

 
 
[弱女吞烟]  
　　某甲者安徽産也卜居大南門左近向爲京貨業家道小康有表姪女名珍寳者所甫十四早喪父母由甲撫養成人珍寳素與甲之女不甚和好描鸞刺鳳之餘時以機鋒相刺甲舐犢情深不史意存偏袒時將珍寳申斥珍寳年雖幼而性頗黠自念寄人籬下終非久計常鬱鬱不得志日前甲女又與珍寳口角甲歸各告以故甲執迷不悟將珍寳痛責珍寳受屈難伸滴水不人口早晚涕泣愈思愈忿至昨早私行出外購紫霞膏一盞吞服回家神色有異被甲察知再三詢問始悉其故驚慌萬狀卽購救吞生烟藥粉以淸水調服幸毒未深入得將烟毒止盡得以轉危爲安誠大幸也 
[女尼解訊]  
　　前報載美界鐵馬路旁慈悲菴女尼龍法暗藏奸僧污穢佛地被無賴王阿暄等藉端滋許經一百零三號巡捕將龍法及王阿暄拘至捕房轉解英廨云云宋通刺於前晚庭訊女尼龍法合十跪稱年三十二歲原籍四川自幼削髮爲尼曾在治下虹口設立慈悲菴佛店素守淸規前奉憲示嚴禁各佛店本應遵諭卽日出境適有掛單女尼二口因患病覊留菴内以致延玩迄今前日因情對鄰某佛店僧人來菴爲掛單女尼醫病突被無賴王阿暄等藉端拆梢經捕送案女尼實無違犯不端之事求大老爺開恩王供向以小販餬口前日偶至該佛店索欠菜錢三十餘文先有素不認識之無賴多人在菴内不知何故與該尼僧滋擾後有巡捕來悮將小的拘案其實並無帮同拆梢情事通剌判將女尼龍法及王一併還押候查再核 
[不准保釋]  
　　前經英公廨移送犯賭之李少亭一名到縣後訊不承認看押在案兹有某職員等三人聨名赴道轅具禀求請保釋現奉劉觀察批示查李少亭犯賭聲名頗鉅候札飭上海縣研訊察核再行稟覆定奪不准率請保釋 
[憲批照錄]  
　　本埠縐業瑞林昌等八家認定包捐春源等十六家不允具禀聲明前經厘捐總局督辦朱竹石廉訪札飭上海縣傳案訊諭屢紀前報春源等十六家現又赴總局具禀悔過願具切結遵辦嗣奉憲批照錄於左查縐捐一案由瑞林昌等八家認定該十六家仍歸散捐經本局詳定各歸各繳想該十六家無所謂不便該十六家聽人唆使敢犯不韙來局瀆請一律退認爲散實屬乘謬本局批詞激勸兼施兾其漸就範圍而該十六家玩抗如故妄思牽砌圖撓認捐始發縣究辦旋據禀稱略有悔過之意又未將遵辦切結及流水簿呈送何能憑空請銷復飭上海縣赶緊集訊在案兹核來禀自知阻撓之咎願具遵辦切結懇請飭縣免究等情復將退認爲散消納於無形悔過而猶取巧本難照准姑念開辦認捐以後曾據唐董面禀該十六家於一單一船輪流裝貨恪遵定章其應捐欵項按貨具繳亦無漏匿情事雖有阻撓之名尙無阻撓之實本局志在恤商原可寛其旣往第若輩伎俩每多反覆試辦認捐本年爲日無幾明年仍須接辦該十六家與瑞林昌等八家意見未融勢難合認自應循照定章捐欵各歸各繳仍由公所隨時嚴密稽察如有始終玩抗偷漏等弊立卽提案重懲該十六家有本經營諒不致復蹈前轍自取究罰仰上海縣傳案飭取遵辦切結之時察看各商悔過果出眞情准予銷案其流水底簿已否呈繳來禀並未聲叙一併查明具復 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[有衆逐虎]  
　　廣東金利墟内祿杜鄕人陳某漁父也上月之杪早起往塘内捕魚途遇一虎倚山而臥以爲貛也欲設法捕之迨行近審視始知其爲山君大驚失色疾足奔還糾集鄕人持械往捕及抵是處虎猶未起陳卽發鎗轟之彈中虎足虎迎面撲來陳閃避不及　被爪傷　　倒仆路隅衆人鎗砲併發虎懼窜入糞竂避而不出衆魚網從竂上罩下然後鳴金逐之虎驚而逸出被網所纏不能脫蓋以柔制　之意也　卽鎗砲齊轟虎始傷斃權之重一百六十餘斤剖其腹中有虎胎乃去其皮碎其肉而估之得洋銀數十圓以數圓爲陳醫費餘皆瓜分 
[中表尋仇]  
　　寍波人徐立生朱興發乃中表親也向以錢鈔往來未免蒂欠積成不解之仇前晚十下鐘時徐朱在虹口中虹橋東首　内三官堂門首相遇寒暄數語朱暗號一聲卽有銅匠帮四五輩應聲而起將徐按住飽以尊拳徐將朱扭住抵死不放後互扭入捕房控訴捕　謂錢鈔轇轕非捕房所理况係親戚乎麾之出外各自散歸至昨晨徐傷勢漸增乃雇人喚巡街捕舁至捕房控告捕頭騐有　痕立卽舁送同　醫院醫治一面飭包探查拿行兇之朱興發以憑懲辦 
[嗣子遊蕩]  
　　滬城某氏婦積有資財自藁砧見背因抱鄧攸之戚卽以猶子某甲爲嗣方謂桑榆旣可藉此以終老不料甲雖素誦詩　而性耽遊蕩喜與紈袴子弟爲伍買笑秦樓徴歌楚館幾如西域買人到處勾留嗣母知之防閑愈密上月某日乘隙竊取番餅六百五十枚乘坐木輪先至蘇州繼至鎭江等虎遊玩資罄而歸其母偵騎四出前日適在小東門外遇見當卽鳴捕將甲拘送捕房經捕頭研詰據稱將洋四百元帶出業已用罄尙有二百五十元寄存協成烟館捕頭飭探詢問並無其事命押候解送公堂辦理 
[英廨晚堂案]  
　　前有王錫廷扭控妻妹汪毛氏將妻毛氏掯匿向領霸阻求爲訊究宋通剌正在核訊間經汪毛氏函致伊妹費毛氏等來案候訊通剌於前晚升堂王供小的係南匯縣周浦鎭人前憑同鄕人湯某杜某爲媒娶醮婦費毛氏爲繼室已歴七載之久該氏挈帶其前夫所生之女名二姑者愿字與小的前妻所生之子爲養媳立有婚據八字爲憑不料該氏忽生異心挈同二姑託故來滬匿跡於伊妹汪毛氏家旋經偵知來滬向汪毛氏理索被其掯阻爲此扭案求訊並將婚據呈電費毛氏供年三十六歲係奉賢縣南橋人丈夫桂生棄世有年遺有子女各一子名海林今已十八歲女名二姑已十六歲前因夫故子幼依靠乏人小婦人確曾與王私姘當被引誘至周浦賃屋而居今者兒女均已長大自顧顔面有關以故與王說明此後跟隨兒子度日實不料其心懷叵測竟敢揑造婚帖八字等據且平空攀誣氏妹汪毛氏今蒙質訊爲此邀同族長費秀南夫弟銀和及兒子海林等投案聲剖求大老爺嚴訊究懲海林供年十八歲前者父親逝世小的尙在年幼實不知母親與王如何私識今小的長大成人可以奉養母親故屢催母親回家詎王不知自愛反敢架詞誣控求恩訊究秀南供家在南橋鎭向以耕讀傳家前因姪子桂生逝世姪媳毛氏被王錫廷引誘成姦並被拐至周浦已閱七載現在姪孫海林及姪孫女二姑均已成丁卽須婚嫁故小的等前命姪孫將毛氏收領回家詎王反敢朦謊揑造僞據控訴憲案小的爲此報案求大老爺究誣銀和供寡嫂毛氏確被王誘騙成姦並未再醮與王實被揑據誣控餘供與毛氏等同汪毛氏供小婦人家住南橋向隨丈夫來滬傭工餬口胞姊毛氏實被誘騙姦污其實並未再醮與王今王忽向小婦人尋釁堅欲向氏交出胞姊以致向論反被扭至案下小婦人不得已函致鄕間囑胞姊等來案質訊求請明察通刺訊悉情由判費毛氏等各具遵結交費秀　等領回妥爲照料王錫廷亦著具結釋令尋到媒証湯某等來案再行訊究餘人一併省釋費秀南等唯唯而退○前由巡捕解送失路男孩陳全奎至廨通剌於前晚訊問陳全奎供年十歲家在安徽合肥縣父親向在質鋪營生我由媽媽挈之來滬住居虹口前日適至馬路遊玩忘却歸路故而啼哭由捕送案通剌問爾父現在何處質店營生是何名字答均不知悉通剌遂命差役暫行收管俟其家屬投案詢明給領 
[英界公堂瑣案]  
　　孫松林之妻王氏於前日走失四處找尋杳無蹤跡忽有姚桂發自稱爲包探秦少卿向孫言爾妻現在某客棧中與陸阿榮姘識如肯出酬儀洋三十元卽可將爾妻交出孫急欲尋妻當卽付伊零用洋一元四角後不知如何又至捕房找尋秦探適秦探正在捕房辦公詢悉情由始知有人在外冒充包探立卽將姚拘獲並將王氏及奸夫陸阿榮開設客棧之嚴虎南等一併解案請究姚桂發供本地人開設銅錫作孫松林失去妻子小的代爲找尋共用去零費洋一元四角至於向索之謝儀並未到手宋通刺商之薩副領事以姚桂發冒充包探藉端索詐情殊可惡判令交捕房管押兩個月再枷號十天孫松林之妻王氏被陸誘匿一節著將一千人押候過堂覆訊○包探杜雲卿禀稱李阿生前曾犯案今又竊取王阿金等三家綢布衣服十餘件除吊到之外尙有衣服數件質在十六鋪南首未曾吊到通刺判將李阿生仍交捕房帶回押候吊齊贜物於禮拜一訊核○杜探又解行竊王阿三家木凳一隻之李阿金至案請究通剌以事甚細微著將李阿金管押三天贜還失主○四百三十四號巡捕禀稱胡阿周竊取張小毛布棉被及布衣共三件由張當塲拿獲交小的帶人捕房今特解案請訊張投案申訴前情請領失贜胡供寗波人實因流落滬江無資餬口不得已而出此下策通剌以胡貧苦屬實判交捕房送回寍波贜給張小毛領去○十七號西捕拘解馬夫顧阿囝到案禀稱此人駕馳不善致將康掌萬所坐之小車撞倒且被軋傷康之左手是以拘解請訊康供本地人在萬航渡書院爲生昨日來滬買物致被軋傷左手通剌判令顧阿囝出洋二元給康爲醫傷費卽於下禮拜三覆訊○徐文奎竊取徐玉林家錫燭臺一副經包探顧阿六拘獲人贜送究通刺略問緣由判將徐文奎交捕房管押二十一天贜還失主○昨由巡捕送一年約四十餘之病婦至廨據言此婦坐在黄家　左近不能行動送請安挿當由値日差向問情節口不能言有頃始言姓沈餘仍不能言當卽禀明宋通剌著送往滬北棲流公所醫養 
[法捕房瑣事]  
　　吉祥街許茂盛帽作虧欠各債戶潛行逃遁經房主及各債戶投報捕房前日堂期各債戶毛同元等六家投案開單伸訴葛同轉訊供之下飭探帶同各戶至該店查明禀覆昨日同轉蒞捕房發落朱包探禀奉諭飭查許茂盛帽作所存物件開單呈閱估計約値洋五十元各債戶並未投案祗有經租人張慶候示同轉命傳案張供稱當逃遁時並不知悉迨至初七晚詢問鄰居始悉於前一夜逃逸據云巳往南京問店主爲誰供但知牌號許茂盛店主係南京人臨行時但云往戲館着夜戲迨後一去不回店門大開招牌仍掛惟室中　其無人間各債戶因何不到供因見什物無多除抵補房租外不敷均派是以不到同轉飭管房人張慶著於下期投案補詞禀復以便將生財拍賣抵補並飭先登申報告白張慶遵諭而退○余柳堂控陳建勳圖賴欠洋一案經葛同轉訊供著交保出外按期拔還兹先呈到本年限期洋十元昨日余投案具領同轉問此項欠欵究竟債主爲誰前據陳供爾係代人包討究竟是否余供實係自已之錢並非包討同轉卽將呈到之洋給領著補呈領紙存案備查○包車夫計阿昆以不服巡街捕喝阻反敢辱罵經同轉訊共著枷號七天以示薄懲昨已期滿卽命提案疎枷照原斷掌頰八十下供稱初次來滬誤犯求恩寛宥同轉著卽釋放○陳阿福蔡阿新二犯前因法馬路失火在火場攫取恊成祥烟　銅板經葛同轉訊供著枷號一個月期滿責放昨已滿期命提案開枷照原斷各責一百板陳李二人同供向爲車夫同轉謂爾等只須自食其力何苦犯法以後不准再犯申斥一　卽予釋出○廖吳氏控李金泉將其妹領至鎭江現因蘇州涉訟來滬尋訪知已控訴捕房將李扭案經葛同轉訊供著將原被一併押候覆核昨據廖吳氏之女錢廖氏投案遞禀稱李妹來時但言尋毋並不知其在家口角含忿逸出現在蘇州元和縣署涉訟氏父廖裕壽禁押班房爲此投案伸訴請將人証卷宗移解元和以便歸案訊究同轉命提廖朱氏到案供李與周姓及伊換帖之　姓同在一處問錢廖氏爲誰供係女兒錢廖氏供倩人同至滬上現住大馬路客棧寥吳氏又供上月廿六日氏夫已被元和縣差管押屢遭訊　受累難堪同轉飭探持名片帶同廖吳母女　城内火神廟中局請局員派甲同至房東處提到周司務及李金泉雷李氏之妹以便訊供移解 
[東官報]  
　　十月二十日候補縣邱錦淸禀銷解廣西協餉差候補縣劉曾枚禀辭赴廠卸新安縣丞劉禀知丁母夏○二十一日候補府潘禀銷後瀝厘廠差禀知調省河豆厘差本日接辦禀見補用直隷州干存善禀知奉部核准以知府仍留廣東歸候補班先前補用候補府薛禀銷省河豆　差候補通判古樹勳禀知委捐輸局文案候　縣黄恩禀到由香港公幹回候補　隷州判任玉衡禀知委任新寗審案兼辦團練保甲緝捕缷恩平縣錢禀謝咨禀見禀辭進京從九品張恩爵禀知委案平倉本日到差○二十二日候補縣姚廣譽禀辭赴局候補縣黄象奎禀知試用期滿赴藩司甄别畢東莞縣丞張祺禀謝委禀見禀辭赴任從九品黄洪灃禀知赴部註册回○二十三日委署博羅縣陳志喆樂會縣王春霖俱禀謝委候補縣曾瑞琪禀知委總查保甲差卽用縣謝質禀知委讞局觀審卽用縣鄭憲典委知委讞局觀審本日進局試用縣李宗膺禀到京來補用典史歐陽和禀銷水　厘廠差○二十四日新寗縣王禀到缷事回○二十五日候補典史沈啓詠候補府經歴崔法俱禀到京來○二十六日委署博羅縣陳志喆禀辭赴任委署饒平縣劉孚京禀謝委委署樂會縣王春霖禀辭赴任前定安縣李家焯禀謝仍留管帶巡防營卓勇並添募丁二百名候補縣曾瑞琪禀知本日進局從九品華承榮禀　　蘆苞厘廠分辦○二十七日從九品鍾祖光禀知丁父憂　莞典史董用和禀謝委○二十八日候補通判雷其蔚禀知服闋回補用直隷州判任玉衡禀辭往新會審案 
[邦江官報]  
　　十一月初四日正陽關督銷凌觀察蔭廷過揚公幹湖北張守戎國柱解鹽課銀來揚某科翰林姚太史晉圻過揚王鹺尹鍾貴辭回豐　差次陳鹺尹應　委解金陵餉差○初五日准南總局杜分轉奉委騐收萬壽官工程 
[申報舘恊賑所經收順直賑捐十月廿一日至廿九日十一月初一日至初十日止策卅卅一兩次淸單]  
　　十月廿三日鴻源局來不書名恊記洋五元○廿四日恊昇銅 
洋二元救吞生烟藥粉洋五元○廿六日寄北省過子葛紋　五兩零二分申二錢三分計五兩二錢五分○十一月　一日濤　　　産育求大小平安洋五元○初三日蘇州全盛局來碧蕉山房秃筆子洋乙元銅洋一元無名氏洋一元海安福潤興來泰州海安司署詹善士捐助洋十元○初四　　名　　　元○初五日江夏後裔奉母命因子得病許 
 
 

Page 10

 
 
愿洋十元○初七日無名氏洋四元救吞生烟藥粉洋十五元以上兩次總共收洋五十八元紋銀五兩零二分申二錢三分計五兩二錢五分銅洋三元 
[慈零徧覆]  
　　時屆仲冬寒威漸逼無衣無食誰爲未雨之綢繆己溺巳饑共仰慈雲之覆被茲蒙○嚴觀察筱舫大善士助來老艮房棉衣棉袴一百件又蒙○諸善士　助安懷捐○泰記　元十兩另七錢三分申報舘交來天津仰讚居士元二兩五錢浙定岱岑港司代募洋七元又囑内人等節省費洋三元鶴鳴山房洋五元虞山老人知非子合洋二元七角五分逸林氏無名氏金梓榮阮元江陰陳壽山五戶合洋二元江西蔚慶堂洋三元西冷濟陽洋四元又洋二元皖北孫傳森洋一元又本洋五元定海天水氏洋一元砂錢一千九百五十文無名氏吳財實彩章周增甫紫陽氏東臺安豐顔姓江陰一鑑齋少思生王玉峯十戶各洋一元又王玉峰銅洋一元李介春翁募隱名氏洋六元又不留名趙蓮翁各洋一元無名氏張梅卿張雲山合洋一元徐少山徐楊氏羅荷生魏香山孔繁茂無名名氏眉山氏張善發陳姓九戶各洋五角無名氏洋二角蔡陪禮一角烟台王哲臣王秉訓子景玉張藝軒張薨白五戶合洋三元馮德基烏肯堂孫孝本夏春椿陳世觀鄭家培齋銘睢無名戚京高九戶合洋四元五角鮑　池洋三角梁萬扶朱學昌朱坤和陳錦華陳　林胡茂仁六戶合洋一元二角江西張　發洋七角九江恥道人天地病叟錢桂祥三戶各錢五伯六十文不敢當二伯八十文合肥韓五雲堂津票二串漢鎭黄同發兆錢四千文同益安錢二千文鄭拜丹黄亮材定遠　劉恆益四戶各錢一千文黄柏棟曾瑞光歐國琳三戶各錢五伯文文光堂錢三伯六十文何姓修竹氏陳各洋五角鄭庚臨錢三伯六十補過生錢二伯文○以上共收洋七十三元二角五分本洋五元銅洋一元津票二串錢十三千七百八十文元十三兩二錢三分又附黄佐之助藥費洋五元戴運來助老民被洋十元具見○火善長以席豐履厚之　　匪食解衣之意善與人同福自天錫敝堂除掣奉收條外謹誌報章代窮黎九頓以伸謝　　滬北鐵馬路廣益善堂董事施善昌唐廷桂等同啓 
 
 
