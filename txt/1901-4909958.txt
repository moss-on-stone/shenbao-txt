# 1901 - 3 - 4909958

 

Page 1

 
 
[勸募濟急局捐欵] [  申報館協振所謹啓]  
　　拳匪作亂兵燹慘遭凡我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人慨發慈悲傾囊以佽者不拘多寡同是善緣請及早擲交本館協振所隨時彚解俾孑遺黎庶荏席同登翹企仁施迫切以待肅此謹曰惟冀垂靑 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[續防患芻言]  
本報前以英租界香粉弄某姓空失火焚斃男婦六名口查知此巷僅通前街致居民不及奔逃罹此慘禍嘗著防患芻言登諸十月三十日報端以爲此後凡有重建房屋者宜由工部局董遣人前往相度地勢必四面皆有出路方可興工否則從嚴禁阻其現在已經造成者一律拆改是蓋爲愼重民命起見正不徒爲亡羊補牢之計也有客見之謁執筆人而言曰貴報之言洵可爲租界居民造福矣顧僕尙有管窺之見欲備愚者一得可乎執筆人曰謹受教客曰凡火自下而上者也今租界被火之處往往有樓下完善如故而樓上已付劫灰者此何故哉蓋房主經營締造惟求工價之廉匠人委曲求成偷工减料每於屋頂用木支架然後平鋪薄板而粉飾之其中空空洞洞一遇火勢上炎頃刻延燒殆徧雖經救火會西人立時救熄而一家起火必殃及左右鄰數家因無磚石爲之關隔也貴報旣欲爲居民預籌逃生之路盍更勸房主妥籌免禍之方乎執筆人曰如子所言僕固耳熟能詳矣顧各房主豈皆耳無聞目無見者何一任匠人爲此而漫不加察也今夫築室者土木與磚石並重自來華堂廣厦必高其牆垣豈徒壯觀膽而已哉大抵預防火患也每見市廛熱閙之區祝融氏偶或降臨烟户若干椽同付一炬而其間一二巨鋪或搢紳閥閲之家獨得倖免推究其故非有磚牆阻遏火之飛竄何以至此若租界市房除屋上鴛瓦不能改用别物外餘皆代之以木甚至一牆也亦於兩面略支薄板塗以灰泥故不失火則已一失火則觸處皆引火之物其能免厄者幾希執筆人僑居美界見室中四壁大率皆然而所謂天花板者更可想而知每不勝幕燕之憂而欲作遷鶯之計然房主旣有地造屋度必雄於資財者無論地係已產或租　他人但須結構精良何患無人賃住則曷不講求工料稍稍鞏固堅牢卽使耗費較多仍可取償於租户乃因陋就簡使居之者如坐危城抑何忍乎竊以爲此事宜由工部局董責令各房主於領取造屋憑照時自具甘結書明牆壁屋頂皆用磚瓦不以木代違者察出自甘重辦而於工將告竣時派西人詳加查察方准出租否則勒令拆卸如此則各房主雖欲取巧亦不敢貿然嘗試而居民之賴以保全者良多矣抑僕更有説焉租界火患之多甲於他處惟有力者預保火險災後可向保險行責償若尋常貧苦之家平日利覓蠅頭圖餬口之不暇一旦遭劫飮食衣服蕩焉泯焉親友旣難佽助稱貸又苦無門於此而無人焉代籌補救之方四顧徬徨更將何所恃以重整門户此亦大可憫之事滬上善堂林立遠省水旱之災且不憚籌欵接濟豈目前被刦者反漠不關懷鄙意擬請各善堂董事籌一鉅欵專爲此項撫恤之資有失火者除保險者不問外查明實在困苦之家酌助若干金俾資食息或令覓保許其借貸藉以小本經營是亦眼前功德也因論防患之道縱筆及此有心人或不河漢斯言乎 
[回鑾喜電]  
　　昨日淸晨有深明交涉事之駐滬某顯宦語本館主人云頃得京師電報悉議和約稿刻已互相訂定皇上將次恭奉皇太后回鑾矣先是本月初一日卽泰西一千九百年十二月二十二日法蘭西英吉利義大利日本荷蘭俄羅斯美利堅日斯巴尼亞德意志比利時奥大利亞十一國使臣會銜照會我中國欽命議和全權大臣便宜行事之慶親王李爵相開列議和綱領十二則大旨謂貴國倘不依從則使臣無權定約駐京兵士恐不能次第撤回綱領維何其一曰德國駐京使臣無端被害中國須簡派親藩至德京謝過并于被害之處建立碑碣用臘丁德意志及中華三種文字表明大皇帝惋惜之忱其二曰中國此次肇禍之罪魁須由朝廷從重處治其人官閥姓名俟日後由使臣指出併將肇禍之省停止考試五年其三曰日本使署書記生因公被戕中國須厚給金貲以資撫䘏其四曰泰西已故各官紳之墓被匪刨掘中國須建立碑碣藉伸痛悼之情其五曰議和之後禁止一切軍裝及製造軍裝之材料運入中華各海口其六曰被害之各西人及被毁之各西人物產由中國償銀務須核實秉公各國方能遵照其工曰中國須允各國派兵保護京師使署凡使臣所駐之處不准華人雜居其八曰大沽口砲臺及由京師達海口之砲臺須一律剷平俾在京各西人來往其間免致危機再蹈其九曰由京師以達海口沿途須由西兵設戍其十曰和議旣成中國朝廷卽須通飭各省人民不准私設匪會以免日後再與西人爲難并敕下各督撫責成各州縣官遇事妥爲彈壓倘再有殘害西人之事不能迅速平定須立褫其職以示之懲其十一曰此後中外使臣須叧訂妥善通商之約其十二曰中國所設總理衙門須悉心整頓各使覲見大皇帝儀制從新釐訂所有不便之處一律芟除溯自列國開議以來外間道聽塗説之流言人人殊莫衷一是今旣得有磪信薄海黎庶庶足望慰雲霓乎然此猶就大綱言之至于細目若何尙須設法磋磨以免羞貽隕越也 
[留京軍數]  
　　南洋新加坡叻報云聨軍統帥華爾得西氏擬留德兵七千五百名英兵五千五百名法兵五千名日本兵四千名意大利兵二千五百名美兵一千七百五十名奥大利兵二百五十名共二萬六千五百名在京師度歲竊意此係從前之事今者和局旣定玉帛重修瀛海熊羆當可偃旗而返矣 
[德國軍籍]  
　　南洋新加坡叻報云德兵之留駐中華者計將校八百六十三員兵士一萬八千七百三十九名戰馬五千五百七十九四其軍需計至西歴一千九百零一年三月爲止共需英金七百六十餘萬磅 
[奏陳大臣臨難自盡片]  
　　榮祿片再七月二十一日黎明奴才馳赴道和門恭悉皇太后皇上聖駕業已西巡是時户部尙書崇綺與奴才相遇正擬返隨扈從適値東直定安二門已破奴才始偕崇綺出城卽日進取 
 
 

Page 2

 
 
以爲恢復之計迨至蘆溝橋良鄉察看敗卒殘勇擁集於途刻難整理當與董福祥密計至保定復與宋慶密商志圖恢復該提督等審機度勢僉謂各軍屢挫鋭氣銷磨非更有大枝精兵不能攻敵崇綺由是益增悲憤八月初一日夜間與奴才熟籌布置恨不能仰紓國難相對欷歔次日黎明該尙書竟在保定蓮池書院寓所以衣帶自縊有親書絶命詞一紙並致奴才一函囑代呈遞留置案頭奴才患難中如失左臂痛悼莫名當將其身後事宜粗爲料理第念京城已陷聖駕西巡奴才忝領師千一息尙存此責未盡不得不勉支危局矢鞠躬盡瘁之忱該尙書老　碩學守正不阿猝遭時變力與心違出於一死其節可重其志可悲奴才目覩情形不忍聽其湮没理合據實上聞並將該尙書絶命詞一紙恭呈御覽除所致奴才一函另行封送軍機處備查外爲此附片奏聞其應如何賜䘏之處恭候聖裁謹奏奉旨另有旨欽此 
[粤督行程]  
　　武昌訪事友人云簡任兩廣總督陶子方制軍模由行在請訓南下道出卾垣與湖廣總督張香帥誼屬師生爰在紡紗局小駐襜帷藉申契闊旋接護理兩廣總督廣東巡撫德靜山中丞來電以粤省防務緊要諄請迅速前往履新爰於某日親詣督署辭行香帥飭撥某兵船送之已於本月初七日解維就道矣 
[仙侶同舟]  
　　武昌訪事友人云江西巡撫松鶴齡中丞欽承恩命調撫三吳當卽具摺籲請陛見奉硃批著來見欽此遵卽將江西巡撫關防移交護撫張筱船方伯接收尅日束裝西上本月某日道出鄂垣適雲貴總督崧錫侯制軍於途中奉到諭旨調任陜　由湘省折回因相約聨鑣赴陜定於本月初六日啓行湖廣總督張香濤制軍湖北巡撫景月汀中丞率同闔城文武各員齊詣舟次寄請聖安禮也 
[振米解陜]  
　　漢口訪事友人云漢鎭轉運總局疉接陜撫岑大中丞電音催解米糧供廠中施粥之用局憲惲莘耘觀察因將第十二批糧米一千石委員解送西安定於本月初八日就道猶恐不敷分撥特委某員就近採米濟之 
[禁錢出境]  
　　有客自長沙至漢口告本館訪事友人云刻下湘省制錢異常缺乏省垣紳士禀請示禁載運出境以免市中周轉不靈撫憲俞廙軒中丞准之日前已札飭岳州關遵照辦理矣 
[湘米弛禁]  
　　漢口訪事友人云前者湘中紳士禀陳大吏請禁運米赴鄂垣兹者曰沙洲靖港瀏陽湘潭一帶產米之區秋收豐稔以故不復禁運近日源源下駛鄂中民困從此可舒矣 
[方伯濟貧]  
　　蘇州訪事人云自北省拳匪擾亂以來百貨滯銷而以機業爲尤甚現届冬令機工謀食更難待哺嗷嗷殊堪憫惻署理江蘇藩司陸春江方伯因廣設粥廠濟之計自十月初一日起至明年正月杪止凡四閲月日需米五千石左右約計經費銀三萬八千兩除常年施粥之八千兩無庸籌墊外其餘三萬兩悉由方伯籌措至經理一切則爲鄒太史福保程觀察明甫程太守琴鶴彭觀察重田每日淸晨貧民之領略雙弓米風味者異常擁擠不啻杜陵廣厦曰傅大裘方伯之惠及吳民誠非淺鮮矣 
[匪首解省]  
　　紹興訪事人云今夏諸曁土匪閙教圍城抗官拒捕經正任諸曁縣調署錢塘縣沈劍芙大令前往解散事後上憲因署理諸曁縣倪愚山大令辦理不善幾致激成事變當卽懸牌撤任叧委葉詠霓大令接署并懸賞訪拿匪首俞三羊等到案訊明解省擬罪想不法之徒此後當不敢再肆鴟張矣 
[緝獲票匪]  
　　漢口訪事友人云某營勇丁在漢口十人館附近某宅緝獲張姓要犯解送鄂垣訊之云係自立逆會散放富有匪票之散匪因在湖南犯案逃至漢皋殘喘苟延卒被擒獲亦可謂天網恢恢疏而不漏矣 
[劇盜就擒]  
　　紹興訪事人云大嵐山盜匪前經浙江提督余瑞庭軍門札委鄭龔周謝各營官督率練軍中營馳往鵰剿匪徒竭力抵禦有渠魁姚培雨者尤强悍異常勢不稍却幸各練勇奮勇前進得將姚匪砍傷梟取首級其餘各犯亦次第就擒旋擇其尤爲凶悍者將足筋割斷加釘雙鐐護解赴省聞日内統領李鳴九觀察尙須整隊入山搜捕云 
[連獲盜犯]  
　　漢口訪事友人云前者上海浦東某花廠被刼後羣盜匿蹟黃陂縣境長興嶺旋經某營弁勇拘獲陳得勝熊得福兩犯解交地方官訊明收禁兹又由奉委巡緝長江之武弁徐君全孝在朱家岡拘獲正犯視小長萬元二名押解武昌糧捕同知署經馮少竹司馬收押候辦 
[黃梅教案]  
　　武昌訪事友人云日前湖北黃梅縣某鄉民不知因何與教民忽起爭端聲勢洶洶持械互鬥縣主張大令聞報竭力排解幾於舌敝唇焦無如積怨已深無可理喻以致教民受傷教堂亦遭損壤現已由署臬司扎鳳池廉訪會同漢黃德道兼江漢關監督岑馥莊觀察札委彭大令汝泉任大令紀山馳往查辦矣 
[禪山火警續聞]  
　　月前廣東佛山鎭鷹嘴沙娼寮被火一事已紀報章兹得廣州訪事友續函云是日火起於某娼寮二層樓上倡婦二十餘人無一幸免當火熾時街栅鎖閉附近各寮祗得向後河鳬水逃命以致溺斃百數十人誠慘矣哉迨本月初一日鎭上某木板店又遭火厄店之四圍均堆木料一時火勢猛烈無可救援至晚始熄計共延燒二百餘家亦可謂巨災矣 
[川省官塲紀事]  
　　重慶訪事友人云四川川東道夏觀察峕業經奉旨升任本省臬司旋經大吏奏請署琿藩篆所有川東縣一缺由蔣觀察兆奎接署擇吉十月初二日辰刻接受關防○正任成都將軍調任黑龍江將軍綽軍帥於十月二十四日乘舟過重慶暫駐節麾拜會道鎭各憲 
[潯郡官塲紀事]  
　　九江訪事人云九江鎭署現已修理一新新任總兵王雲笙鎭軍擇吉本月初四日携眷進署文武各官咸往道賀○九江前營遊擊胡寶林遊戎兆有經前九江鎭總兵宋佩珍鎭軍札飭督理砲臺營事務○九江鎭道府各憲以時値隆冬宵不易於生事因飭德化縣沙珠垣明府會同各保甲委員於本月初一日開辦冬防添派勇丁晝夜巡緝○總理九江營務處督辦圑練事宜兼定字營統帶孫詞臣觀察派出勇丁四棚晝夜巡杳城内外蓋以輔冬防保甲之不及也○本月初三日前署德化縣應莘臣明府赴鄱陽縣新任闔邑紳商衣冠恭送絡繹於途 
[粤海寒濤]  
　　廣州訪事友人云城西叢秀坊馮某宦家　也平時喜弄洋槍近日忽發顚狂本月初六日持槍向僕人施放僕懼奔逃馮追至街心扳機連放三出致僕身中二彈而仆後經家人邀同更練將馮獲住閉之室中○本月初一晚三鼓時城西妥善里附近新橋有匪徒百餘人明火待械蜂擁而來巡街勇丁見勢甚猖狂莫敢攔阻匪遂連劫八家揚長而去是日三元里村亦有匪徒窺伺幸村中素有防備見之鳴卽槍報警匪知事洩次第奔逃亦云幸矣 
[巫峽猿聲]  
　　重慶訪事友人云前者英國政府賃取商船改爲兵艦小泊重慶藉以保護西商兹聞此船來往川江頗爲合用已由英廷出銀數十萬兩向之購歸矣○重慶自由湘省調來營勇駐紥南紀門外佛圖關嗣附近菜蔬多遭蹂躪踐踏各鄉圑紛紛赴巴縣控告縣宰張大　親詣勘明移請營官查出滋擾之勇丁嚴加懲辦○自翠華西幸後成都重慶各信局主咸往長安添設分局俾官商信息往返靈通聞由 
 
 

Page 3

 
 
四川赴陜沿途客店亦添設甚多故地方頓形熱閙也 
[漢口夕陽]  
　　漢口訪事友人云某武員豢有一馬頗神駿上月某日圉人某甲牽往城外啃靑蹴毁劉姓畦中之菜劉銜之俟圉人他去邀集健漢將馬擊斃抛入井中甲知禀諸某武員函請地方官拘劉訊究○漢陽府屬黃陂縣境時有羣不逞之徒乘間竊發縣主聶明府照會各紳董籌募捐欵招集壯丁若干名勤加訓練藉以保衛地方果能實力行之亦閭閻之福也○湖廣總督張香濤制軍前飭辛二尹天成赴漢口詳繪全境輿圖以資考鏡事隔數月告厥成功本月某日二尹赴督轅銷差矣○漢口廳與漢陽縣分境而治須添設武弁一員以資保衛兹由樊瑞臣協戎飭麾下羅弁往駐通濟門外藉以鎭懾匪人 
[上海官塲紀事]  
　　新委支應局員王司馬仁泰因有要公特於昨日命駕赴上海縣署拜會縣主汪瑤庭大令晤談良久而别○日前松江府知事孫少園司馬因公來滬僑寓吉陞客棧昨日命駕詣道轅謁見蘇松太兵備道余晉珊觀察然後至縣署投刺縣主汪瑤庭大令延入花廳茗談片刻而别○日前江蘇候補縣童菊農明府恒淑由省來申昨日至縣署拜會汪大令大令延入花廳淸談片晷而别○日前兩江補用總兵李燕山總戎因事到申昨日命駕入城往文武各衙門投刺 
[批斥認捐]  
　　近有厲詠裳者自稱延慶公所董事投本城淞滬釐捐總局具禀承認釣船所運米捐昨經奉督辦錢怡甫觀察批其牘尾牌示局前云據禀釣船裝運料糧前據職商王馨等禀請承認尙未定案如果准予認捐則王馨等禀認在先該職員未便攘奪所禀應毋庸議著卽遵照此批 
[逃婦被責]  
　　寡婦張周氏天主教中人也夫故後醮與莫阿慶爲室至去冬私逃出外匿跡木工劉某家事爲天主堂司鐸某君查悉函送南市二十三七鋪巡防局局員盛雨村二尹研訊之下以周氏不應背夫私逃判令掌頰一百下交吳領回嚴行管束劉鞭責竹梢二百下以示懲儆 
[售柴轇轕]  
　　前者李金福張生才具禀投英美租界公堂控應如昇串同柴掮客周裕昌騙去木柴延不付價讞員張柄樞司馬訊知周與姚芝甫另人欠欵諭令傳姚復核前晚公差將姚解案司馬研訊之下姚供小的被周欠去柴價洋銀八百元及借項四百六十元有簿據爲憑叩求追給周供小的磪欠姚洋銀八百元然已陸續還過若干祇欠三百六十元矣司馬查核兩造所呈簿據頗有不符之處諭令各邀公正人協同公差將帳算明禀復核辦 
[醉兵刺捕]  
　　昨日亭午時有某國兵士數人由英租界大馬路乘東洋車至外虹口百老匯路不名一錢揚長而去車夫向之索取反被兇毆二百十四號印捕見而喝阻兵士大怒掣取利刃向捕猛刺血湧如泉捕急吹號呌召集他捕將兵士拘入捕房捕頭令押候解送統帶官處禀請按照軍律嚴懲 
[上海縣署瑣案]  
　　英美租界公堂讞員張柄樞司馬備文移送陸怡生控陸楚翹呑没股本一案到縣前晚縣主汪瑤庭大令升堂研訊怡生供小的係蘇州人向在原籍開設雜貨店本年四月楚翹糾股在外虹口開設米鋪共須資本洋銀七百元小的得一股付給洋銀一百五十元詎料店未開張楚翹將股本洋銀悉數呑没屢索不還叩求追給楚翹供小的係南匯縣人今春友人郭松卿引怡生與小的相識旋議定股開米店怡生曾交出資本洋銀一百五十元後因各股東皆不願交銀以致無力支拄迨閉歇後被怡生控諸英美租界公堂管押日久現尙無力措償求恩交人保出大令惡其情同誑騙判令笞責二百板收押所中俟折還怡生洋銀一百元始准交保○閔行鎭人蔣奎榮控族姪蔣福全加價不遂糾人攫去門窓汪大令研訊之下奎榮稱前月初八日小的價買族姪福全房屋兩間計錢四十千田單並未分裁另立代單契據所有價銀於立契時一併付去後閔行圖董蔣宜圃蔣關惠等索酬不遂唆令福全婪索加價攫去門窓叩求究辦福全供小的將房屋兩間賣與叔父後因宜圃與叔父有𨻶囑小的索加價値併將門窓取去大令判令掌頰五十下交人保出 
[英美租界公廨紀事]  
　　數日前有張啓壎者遣家丁馬志義投上海縣署控朱琢庭借銀圖賴縣主汪瑤庭大令查悉朱賃居英租界中爰移文公廨請讞員張柄樞司馬派差協提司馬准之昨日廨差將朱提到司馬飭押候送縣歸案訊追○前者俞晉記茶棧主俞甲控工人聚衆滋擾等情司馬飭差拘獲王小麻子魏小和尙分别究懲昨日廨差續獲沈阿四一名司馬諭令押候隨堂訊辦○王寳生不知何許人貧病相侵倒臥於路一百三十四號巡街捕見之解送公廨司馬著送普育堂妥爲醫養 
[招領旅櫬]  
　　朱次卿母許氏歸安人陳許氏福州人錢小弟江蘇人王童氏李敬亭錢陳氏錢塘人以上六具寄存京江會館阮阿金阮金喜阮阿四女阮阿四妻江蘇人以上四具寄存蘇州誼園羅景祥羅景華劉吳氏以上三具均廣東人寄存廣東會館何桐舫山陰人孫趙氏姚松軒會稽人王鍚九張氏徐氏山陰人章羅氏會稽人嚴婉瑛餘姚人季范氏山陰人孫壽琦會稽人王子嘉嘉興人李趙氏山陰人錢阮氏會稽人陳菱舫諸曁人於敬中蕭山人陳趙氏諸曁人以上十六具寄存永錫堂姚頴生嘉興人曹函生嘉興人汪丁氏杭州人卓葉氏錢塘人張和姑平陽人以上五具寄存昌善局桂江氏李季仙王益淸詹劍瑜以上四具寄存徽寗會館馮子錦金陵人劉本威張振鵬父安徽人某某蘭朱小雙蘇省人葉人鏡王恒卿高先生蘇省姚三寳嘉興湯還兒蕭山吳王氏安徽人湯紀尙蕭山王錫堂上虞人沈金花花寳寳蘇省邱葵臣湯邦達蕭山人周春泉蘇省人蘇娃女柩黃夫人周任氏丹陽人張振鵬母安徽人惲朱氏惲戴氏鈕吳氏會稽人祝錦泉母蘇省人陸宜人秦小寳湯七小姒湯韓氏蕭山人周太太郭詩鉌福州人楊王氏丹徒人以上三十三具寄存同義堂除由柩屬自行領去及寗波諸柩已經會館裝回寗波外現存諸柩開列淸單如上但死者以入土爲安各會館亦未便久厝特乞登報望柩屬從速至本會報名具領定於十二月十五日截止倘逾限不領當由本會擇地安葬閲者鑒之 
[籌辦陜振八誌]  
　　皖省宋玉田胡達勛兩善士惠函云山陜奇荒公以籌欵維艱屢請登報情詞慘切耳不忽聞銘等爰約同人代爲募捐明知皖省蕭條募化良難且杯水車薪無濟於事第區區之意不過欲爲萬一之助敝處收捐章程無論多寡城内由呂信孚城外由同康兩錢莊代收經手之人先給收條俟寄交上海　取收條卽將原收條換回以爲憑據所收之欵彚解以五百元爲一起由合盛元票號轉寄以後捐欵亦如此彚解今謹將第一起英洋五百元寄上祈查收爲荷所有捐主名姓逐一開單卽請貴振局照發收條切切此禱再者銘等勸捐之處多係熟識之人未能周到倘皖省中有願捐者或一元二元或數十百元不便寄交上海仍望代請登報徑交呂信孚同康兩錢莊照收掣取收條决不悞事寄費不取分文想公亦樂爲布告也祗誦之餘竊爲三轉飢黎同深感幸云云除將洋銀如數照收並繕呈收條外謹鈔乞登報如蒙皖省好善官紳賜助振捐請卽就近送交呂信孚同康兩錢莊代收匯寄爲禱○致廣東愛育善堂香港東華醫院諸善董電云陜災奇重奉旨飭嚴佑翁往振弟司募捐求設法勸助源源接濟如有願獎實官者請開示履歴照辦捐册另寄施則敬叩○致烟臺通商銀行轉福山縣李畹翁承募助陜振四竿感同身受仍祈設法續籌源源接濟故友萬霞翁前允捐千金是否在内乞函示施則敬叩上海六馬路仁濟善堂盆湯弄絲業會館奏辦陜西義振總局施則敬錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局紀事]  
　　日前南市元吉泰荳行執事人陳子田雇駁船户張貴榮裝運荳油至滬北某粤客處交卸不意船至中途張竟將水攙各希圖搪塞陳得悉將張扭獲禀請馬路工程局總辦究辦前晚總辦葉孟紀司馬傳陳研訊陳供前者行中有油倩張運往英租界被張竊取曾由粤客控諸英美租界公廨併將貨退還求大老爺訊究張供小的係浦東人駕舟多年素稱誠實此次泊舟美界怡和馬頭登岸晚餐及回已少去油一簍急向諸人查問均不知悉並非監守自盜叩求電鑒司馬謂陳曰爾行中之油旣在北市失去應投該管地方官署控追遂著將張交人保出○上月某日有楊蔡氏者深夜在馬路中徘徊瞻顧某號巡街捕見之帶至捕房轉解馬路工程局經前總辦程雨村大令研訊供稱小婦人原籍崇明縣境蟹浦被匪誘往浦東洋涇鎭左近楊家橋賣與鄉人楊炳華爲室因遭凌虐棄𨻶私逃大令命函送普育善堂留養前日堂董曹寄耘函致工程局稱此婦似患心疾不能安居求飭差傳夫屬領去葉司馬允之○南市大東門外老白渡横街某姓家因招人賭愽被保甲總巡傅辛厓明府訪悉飭差拘獲將與賭之計掌寳計森等分别枷責示儆旋又訪悉爲首之駁船户羅掌寳窩賭之划船埠頭倪雲亭均在逃未獲因於前日傍晚飭差協同十六鋪地甲將倪住屋標封務獲到案澈底根究 
[英租界捕房紀事]  
　　前日陳長根串通唐少甫家傭婦顧周氏行竊衣服四件携至某押鋪求質適爲包探胡瑞龍所見拘入捕房捕頭令押候轉解公堂禀請讞員張柄樞司馬懲辦○前日午後四點鐘時泥城河内有一亥屍不知何人抛棄四百十八號巡街捕見之告知地甲妥爲殮埋○昨日二百零六號巡街捕巡至山西路見某姓家車夫陸阿三停車礙路有違租界定章因卽拘入捕房捕頭令留存洋銀若干元得以暫行釋出 
[法租界捕房紀事]  
　　昨日禮拜三適讞員杜枝園大令别有要公飭丁咨照捕頭將應責人犯併入下期發落○昨日賊犯某甲至公館馬路德順祥洋貨店佯稱購物乘間竊取羽綢一疋適爲店夥某乙所見扭入捕房捕頭令押候解送公堂禀請訊辦○前日大昌洋行失去洋酒六箱報捕後經某包探拘獲竊賊王阿二詰知贓已銷與本邑南市某店爰連店主送入捕房捕頭令押候解送公堂禀請究辦○去年十一月某日竊犯王連生因案被獲經前讞員朱森庭明府訊明口供判發改過所禁押一年今已期滿局員飭差送回捕房捕頭令押候解送公堂禀請核示 
[美租界捕房紀事]  
　　日前有小竊混名小麻皮者行至北四川路見某姓小孩獨立門前遂攫取臂上所籠銀釧迨其家報捕後捕頭令包探孫阿新查獲吊出原贓押候解送公堂禀請讞員張柄樞司馬訊辦○前晚積竊孫桂生混入蜜勒路第三十七號門牌粤人某姓家行竊布被等物携之而出適爲包探孫阿新所見拘入捕房捕頭押令候解送公堂禀請究辦○前晚東洋車夫江小坤張阿毛馮寳周天壽等行至虹口斐倫路見某西人醉臥路隅陡起不良之心攫取衣袋中金錢四枚朋分而散及西人醒後投報捕房昨經包探劉阿炳查悉情形將江等拘獲捕頭令押候解送公堂禀請訊辦○昨晨偷兒朱阿三混入西華德路第二千七百五十七號門牌甬人某姓家竊取銀臂釧等物後經包探張阿五緝獲送入捕房捕頭令押候解送公堂禀請懲辦 
[救濟會紀事]  
　　京津善會有二一曰救濟會係陸純伯部郎創辦一曰濟急會係盛京卿諸公鳩貲成之所有天津保定附近州縣救出避亂官民眷屬請德法等國保護南來旣而部郎因津保諸事已布置妥善遂於九月二十八日入都適濟急曾所定三十日一批人數過多合肥相國遂飭部郎代任其事時通州業已封凍部郎因帶同繙譯雍劍秋商懇美使康格君轉請美提督雀飛君保護旋由雀飛君派武弁拔達克君帶領馬隊百餘名馬車二十餘輛於十月初十日隨同部郎保護官商眷口等車三百數十輛出齊化門是夜宿張家灣兵燹之後　無人跡各就破廟棲身突有某國兵向一紀姓者滋擾美兵出爲追捕並分班値夜人賴以安次夜宿河西務各國游弋兵尤夥拔達克君恐零星散處難於保護爰以兵法部勒令　車擇一空地列爲方陣婦女老弱居其中而令兵隊居其外擐甲厲兵如臨大敵其宿楊村亦如之及過楊村大橋某某二國守橋兵因見捆載繁多少婦弱女絡繹於途眈眈虎視拔達克君親率兵隊往返巡查見有欲揭婦女車簾者卽以洋槍擬之守橋兵始不敢犯自是每過要隘拔達克君輙令兵隊分紥兩頭俟車輛全過方導引前進並令車夫魚贯而行不准爭先俾得一一點視日凡數次亦云勞矣某日拔達克君部下某什長於過橋時從馬上墜受傷甚重現尙不知痊否也雪地冰天苦辛萬狀馬亦頗有凍斃者所以此批送回之華人莫不感激美兵官拔達克君之辦事認眞並美提督雀飛君之任用得人美使臣康格君之一視同仁眞能令我華人心折也上海救濟總會錄陳亮伯丁瑾臣周穉璋林梅貞丁子襄稿 
[西安官報]  
　　九月二十二日河南知府黃　中解米哈爾八台委使解貢馬　二十三日咸醴土厘局李進省知縣謝世煊委官書局事務知縣夏良材委保甲局文案從九劉俊英往盩　買糧典史曹鏞由鄠縣公幹回知縣徐錫瓛丁母憂翰林院劉永澂前城章協田玉廣内閣薛峻逢俱由東路浙江委員管頤勳仲鳳解銀五萬俱進省二十四日藩轅牌示知州辛景舒署三原縣事蒲城縣馬回任知府景星　赴甘　　　　　　　　　　　銀訖新授福建臬台吳重　刑部薛允升副將陳文英由東路來布經歴張　　由保定江蘇委員　　　熊兆姜王之珍解軍　　　　　　　　　　　　　　　　　　　　　　　　　　　　　　淸河　提塘文　　　省二十六　　　　　　　　　　　　　　　　　　　縣查　　　　　　　　　　　　　　　　　　　　　　　　　　　　　　　　　道譚　　湖　　　　　　　　　　　　　　　　接電源　　　定　赴陜肅州　　　　　　榮　　　　　　　　　　　　　　　　　　　　　　　　　　　　　　　　　　　　　　　　　　　　馬隊守備馬國義由河州帶隊俱進省管帶　　　　　旗馬隊遊擊沈瑚　　　　　　　　　　　　　　　　　　　　　　　　　　　　　　　　　　　　　　　榮赴任管帶西軍安定左營步隊遊擊馬占　　隊赴東幫帶武毅前營副將魏仕洪管帶甘軍簡　副右旗馬　　　馬國義由河州帶隊俱　省管帶督　親軍　　　　　擊沈瑚叩謝關防管帶督縹親軍左旗馬隊叅將魏長林管帶督標親軍中旗馬隊遊擊章志傑已革儘先遊擊岑盛藹由廣西俱進省靜寗營守　張海龍請餉回營靈州　正王式金回任選用從九趙鴻鈞叩謝咨文十七日藩憲牌示每城縣典史缺委試用典史王運安署理缷署渭源縣知縣姚五經管帶河標練軍馬隊總兵鄭得華蘆塘營遊擊黎錦春請餉俱進省委署寗標左營守備胡培錦赴任夏鎭標前營千總馮成鼎回營俱禀辭十八日督憲牌示督標五營並蘭州城安營大小官弁曁調操防練馬步旗知　照得本督部堂業經牌示本月二十　日親臨敎塲校閲秋操卽於大操後接續閲看標營大小將領弁目馬步球箭防練各營將官哨弁馬步砲仰一體遵照 
[金陵官報]  
　　十一月初四日吳淞開埠工程候補道何福海皖南茶厘候補道趙有倫均見儀徵鹽棧候補道龔盛際辭先鋒官楊秀元委辦孔家涵釐捐知縣劉佐成均由湖北公幹回欽賜翰林院檢討張兆龍辭行赴湖北壬辰翰林院洪汝源到親拜由京來光祿寺署正勞啓祝户部主事勞啓揚均到親拜由京來赴長安廣東知縣陳翼鍾辭初五日升授湖南布政使蘇松太道余聯沅前江蘇布政司瑞璋均到見洋務局候補道汪見法國烟伯兵船總兵阿斌醫生巴龍迅大副沙龍二副美　聶三副胡爾南京天主堂大司鐸榮雲錦均會安徽候補道陳善叩謝知府桂殿華通判張景祜理問主肇鴻均奉委籌餉勸捐局差調辦北河口木厘分局知縣劉德元到交缷周圩港厘捐差回禀謝試用府照磨翟鴻琨到捐免騐看到省從九姚榮澤奉示騐看初六日升授湖南藩憲蘇松太道余聯浣見金陵營參將陳麟書禀知巡江從九姚榮澤均見内河厘捐總巡知府黃家瑋到謝厘捐局功過案内蒙給記大功一次仙鎭厘捐倪光熊到叩謝留辦安東縣敎諭唐錫晉到由滬來隨同　紳赴陜祥雲輪船陳義堂由湖北解軍裝回江防營務處前蘇松太道蔡鈞到 
[江西官報]  
　　候補縣毛文源萬載公幹回王瑞同缷辦貴溪卡回何惟傑往興國王渭賓往會昌劉均往南康邵作賓往高安王純祖往石城俱查保甲陳錫疇解銀赴滬縣承鄭守中缷辦安仁保甲回又往新喻公幹南昌府敎　李明墉九江公幹回署贑州府經劉祖培缷事回知縣趙峻許應宏俱解銀往滬饒宗義禀謝酌委優缷州縣行知許金策由浙公幹回張曾詔往辦良口厘卡張鳳藻往萬年李德利往德安徐寳鍔往吉水林向滋往豐城俱查保弓　曦往大庾洪子　往分宜俱公幹郭調元委辦善後局 
 
 

Page 10

 
 
文案向世淸解第一批漕折往陜代永寗縣王祖彝卸事回府經程士杰奥國催地丁回沈紹　往金谿何延年往德化俱公幹指分典史葛錫藩禀見騐看丁憂知縣孫長靑由浙江本籍來江措資浮梁縣任玉琛缺事淸理交代回劉均往南康鄭輔東往龍南葛明遠往崇仁史枝蕃往萍鄉俱公幹 
[維揚官報]  
　　十二月初二日陳鹺尹懷淸委赴淮北查勘沙基戈分　肅銷鄂岸聽差委淮北查鹽色○初三日運憲公座製　　　縣王大令應徵到揚○初四日李鹺尹彭庚龔鹺尹齊囐同解南京餉起程秦鹺尹守經　鹺尉士成委運北　差 
[上海虹口元濟善堂經收庚子年九月十月分送堂顧並施醫藥施米捐淸單]  
　　吳宅願洋五角謝耀昌洋五角葉　生洋二元廣成合銅洋十八元五角銅小洋廿二角○黃瑞波施醫藥洋二圓唐秀華洋一元梁兆瑋洋一元李宅洋二元二角陳仁　銅洋二元威利洋一元無名氏洋二元楊亞英洋二元唐門梁氏洋一元唐茂隆助檀香洋二元　桂記施米洋廿元徐振鵬洋八元已上共收施醫洋十二元二角又銅洋二元又助檀香洋二元又施米洋廿八元 
 
 
