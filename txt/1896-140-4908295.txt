# 1896 - 140 - 4908295

 

Page 1

 
 
[經餘必讀開印] [  圖書集成局啓]  
　　經餘必讀一書爲雲間雷曉峯錢憩南錢素然三先生所輯類取周秦諸子史漠百家之足以證經削膚存液久已膾炙人口現坊友全倩本局鑄鉛代印現已開工想留心汲古者允宜家置一編也 
[徴印各種善書啓] [  點石齋主人謹白]  
　　自石印盛行凡素所難覓之書今得以購值購之有裨學者固非淺鮮不意牟利之徒輙將淫書易名印售貽害無窮前黄子壽方伯曾行查禁奈稽察難周根株不絶有心世道者能無　焉竊思欲挽狂瀾非廣印善書不可如好善之士欲廣種福田以救其弊本齋願取工本以副諸君好善之心倘有新輯本欲繪圖者亦可代爲任辦若謂圖利而設此言則亦聽諸悠悠可也 
[合論近日報紀童子無知勇丁肇禍兩事]  
　　國家之設兵所以衛民也民間或有盜賊竊發惟恃兵勇爲之緝捕城鄉市井或有無賴生事亦恃兵勇爲之彈壓故一邑有兵而一邑安一郡有兵而一郡安一省有兵而一省安一國有兵而一國安古之名將善治兵者如呼郝玭之名而小兒懼見令公之騎而回紇降是童子且懾夫兵威而况於成人也異邦亦欽其兵律而况在本境也兵之不可已也如此從未聞有兵而不足以綏靖地方且轉以騒擾地方者乃以近事證之則異是如本月初三日申報紀童子無知一則云廣東省城近有十三四歲之幼童結黨至四百餘人分執洋槍公然作亂某日適一武員過此詰問情由突被若輩褫其衣服而痛抶之大呼曰我輩反矣爾其奈我輩何武員大受傷痍奔入旗營向將軍聲訴將軍意童子無知未泌釀成禍患爰派兵四十名前往彈壓不料兵甫至卽被若輩盡奪衣裝赶回營内將軍乃另調兵一百名相機剿撫其時若輩已嘯聚至一千五百名之多不知從何處取得格林砲二尊竟有對壘之勢兵大遭挫辱不敢交鋒此事係香港某西報之言其確否固不敢知且以童子而聚至千數百人居於何所食於何資軍械於何取給人數雖多究係童子何至武員受傷兵遭挫辱旣云對壘當有敗衂情形何止挫辱凡此皆屬傳聞之疑竇特旣有此說大約事非無因以市井羣兒偶然聚鬨地甲父老不能呵止至用兵弁已爲罕聞乃兵弁猶不足以勝羣兒則非羣兒之强而兵之弱也有兵如此無異無兵抑更有不如無兵者初八日報又紀勇丁肇禍一事略云蘇垣緝捕營統帶陳軍門廣才日前躬赴金陵其麾下廣勇劉朱二人於本月初四日午前至養育巷怡昌祥廣貨鋪購取香水二瓶後來調換鋪夥因騐瓶中半易茶水不允換給二勇大怒拔刃向櫃上亂砍時適糧道陸春江觀察過此詰知令差拘獲朱姓勇丁劉則逸去觀察飭差將朱解送吳縣署訊懲詎劉竟回營糾合同類十餘人持械擁至該鋪聲言必將朱交還而後已該鋪對門福音堂中英牧帥杜君恐釀巨禍向之長揖苦勸若輩以刃擬之杜君乃反身拜會吳縣凌鏡之大令告知一切大令急命駕前往而若輩始散旋赴撫轅禀知趙中丞又詣臬轅禀知吳廉訪及回署則劉亦經該營帮帶解送前來訊據供稱朱名雲鑑劉名壽山不敢肇事大令謂陸大令親見爾等持刃行兇尚圖抵賴耶喝令當堂釘鐐拘押一面由中丞發電催軍門作速回省此一事也地視粤省較近且係訪事友人來函所述諒非子虚所可異者地屬蘇垣而人則廣勇昔聞曾文正公有言楚軍異日暮氣不可用則可用廣勇誠以粤東濵海人情强悍用之爲兵可以爲楚軍之後勁乃今合二事觀之廣勇誠强其如怯於公戰勇於私鬥何夫羣兒之弗勝奚能禦外宼而却强鄰當承平無事之日擾及閭閻將一旦用兵安望紀律整嚴如李臨淮旌旗變色此固難爲統兵者解矣雖然兵者氣也不可太驕亦不可太怯惟平日有以蓄之固而後臨事可以發之銳前代名將亦有不禁兵士剽掠者特戰陳之際則然而非所以例平日刻下謀時政者亟求富强各省養兵務在一兵得一兵之用所望統兵諸大員加意整頓舉積弊而一清之庶無悖於設兵衛民之旨也夫 
[燕京夏市]  
　　據都門訪事人郵箋云重修户部工程刻經木廠官商估定價銀十萬八千兩現正議准不動國帑由本部七堂堂官與外省督撫捐集公欵彼此往返電商已有成數俟欵解齊卽擇吉開工矣○前月杪會典館提調劉銀臺恩溥考試畫學謄錄題目係龍衣樣一襲寳座樣一個共取謄錄五十五人列爲三等計上取二十名中取二十名次取十五名挨次傳到進館交課其工課程式以四百圖者爲上三百圖者次之不及三百者又次之將來保奬優否卽視此時交課多少爲標准云○海軍衙門旣撤後早奏明將按年經費一欵存儲備撥在案刻聞此項銀兩改歸國家工程之需撥歸頤和園歲修三成歸圓明園歲修七成户部北檔房已傳付各司知曉矣故京師紛紛傳言謂圓明園將有修復之舉至各王貝勒京西園亭皆因從前皇上時常駐蹕園子隨扈侍從住宿之所目下已多有修補者又傳言某侍御有諫修園亭之奏留中未發未知確否○泰西各國駐京者歴年春季有賽馬之會今年原定於三月十九二十兩日嗣因落雨泥淖改期二十六七詎二十六日走馬一天二十七日又復落雨至二十九日始補足一天此兩日西便門外蓮花池左近地方右營兵弁照例彈壓步軍統領堂憲曁總署各大臣皆有至得馬廠之北高搭棚帳以備諸大臣在内觀看○四月初二日金臺書院夏季甄别由順天府府丞李小川丞憲考試計共散卷生童八百本生文題雞鳴而起首句詩題同得明字童文題雞鳴而起次句詩題亦同得昏字○某甲回教中人住牛街年約二旬貿易爲生家道小康惟性好强鬥常與人效善撲營之摔交不時將某乙摔倒乙懷恨有日十四日晚鐘鳴八點逢乙於牛街之口寃家路窄乙舉鐡尺相毆甲飛一足將鐡尺踢落上前揪乙於地乙回手撤出白條奉敬致傷甲之左脇血如湧泉登時殞命該地方甲捕聞信馳至將乙鎖送西城正指揮衙門照例究辦○玉成菊部演難中福一劇係曾文正公昆仲克復金陵之故事也前年演唱當被中城侍御出示禁止今於十二日又演改名爲旗開得勝是日觀者人山人海擁擠紛紛○前報記千兒胡同某甲娶婦仰紫霞膏自盡一案今已送解刑部簽分山東司審問十四日過堂據新婦供山東人年十九歲迎娶日未發轎之先甲因無官靴恐行合禮不好看又恐事後無欵開發花轎等錢聞其自行仰藥比及知覺帮忙相好代爲灌救不料藥石無靈登時殞命小婦人尚未進門此係得諸傳說是否屬實概不知道等供訊據鄰居供甲亦山東人半壁街皮局鋪夥由某丙代租我房迎娶因何自盡小的不知等詞某正郎得其大略亦不深問著退堂候提 
[北通州近聞]  
　　據訪事人函稱新城常某家頗豐年老無子從京都養生堂抱一嬰孩起有龍票撫爲已子客歲爲之完婚大設喜筵親朋往賀不惜奢華前日常帶子及内姪雇船往天津殖貨事畢婦來三人仍雇原船行至河西務日已沉西常與内姪囑船户云我船有私貨宜停河中不可靠岸船户依話而行夜半忽船尾朴通一聲船户驚醒忙問其故答云適纔持木盆撥水失手黑夜無從追撈任其所之可也距次日早餐船户見悼上只有二人吃飯心竊疑之 
 
 

Page 2

 
 
問　何少一人甲慰以好言並贈青蚨數吊囑其不要聲張船户得錢遂不追問夜半艙内杯盤棹椅震動有聲船户猛省前事默禱云死者若有寃屈今夜與我託夢我當爲汝報仇少時夢中果見少者手足捆縛哭訴於前曰表兄心懷不良先用砒礵將我灌死後擲之河中言畢淚如雨下乞代伸寃是夜常媳亦夢其夫來託夢所語與船户同旣抵通州碼頭船户卽赴州控告孫邑尊准飭差帶同船户拘案適常某業已因此驚悸昏迷不醒口不能言將其内姪拘去堅不承認再三研訊始供認謀害棄尸不諱常媳亦赴州喊控惟尸尚未撈起案關人命是誰起意想必不難水落石出也○三月二十一日起新城衆鋪商捐資雇定寳龍和班演戱四天恭慶水火二部以答神庥值好天氣觀者人多于鯽○某尼號活佛自稱一百零五歲身高不足三尺面童髮黑惟牙齒盡落口念菩薩療人疾病一日擔簦由天津至城南大馬莊在關帝廟前盤地而坐以香灰治病手到病除神妙無比一時四處來求醫者絡繹於途計半日得香資五吊有零鄉人留之不住黎明而去後有不遠數十里而來者見活佛已去自嘆與佛無緣病將不可救藥愚人之愚如此可笑也已○時交立夏雨水調和二麥及大田禾稼均蓬隆直上雜糧米麥市價日跌惟芝蔴苦於來源無多依舊價昻○温榆潮白二河積年淤淺經制憲尹憲倉憲籌欵委通永道張筱傳觀察督修務關廳姚小浦司馬候補縣苗韻軒大令帮辦刻已挑挖工竣開壩放水三月二十六日張觀察騐收河工工料一律堅實從此河水滔滔船隻當無淺擱之患矣○通州學正恩廣文順報捐知縣部選廣西來賓縣實缺因親老告近開缺另選現改選山西長子縣大約中秋節後定當前往履新○江蘇浙江海運津局於三月十九日同日開斛兌米二十六日江蘇局王總辦浙江局吳蔡二總辦由津抵通次日上院謁見倉憲並拜謁坐糧廳憲二十八日江蘇第頭起漕糧報到二十九日浙江頭起江蘇二起均報到三十日浙江二起江蘇三起又報到倉署傳信定於四月初二日祭壩騐米 
[巨盜成擒]  
　　蘇州友人來函云巨盜叚黑皮桃源縣人曾在蘇省某營當什長嗣以不守營規動輙肇事經營官斥革某日桃源縣治出一盜案事主報案後縣尊履勘屬實嚴飭差捕跴緝差捕等正在四處緝訪某捕在途中遇見一人形跡可疑而又不敢造次動手祗得遥尾其後日復一日竟尾至蘇城某營見其大摇大擺而入甲遂緝訪此人名姓當卽回至桃源訴請本官備文關提桃源縣尊立卽申詳省憲請移咨該營將叚交案詎叚早經營官撤革惟時至營中游玩而已當四處尋覓旋訪悉叚現在穿珠巷蘇老四所瓶之烟館内躭擱當經某營官帶領健兒數十名至該烟館左近埋伏一面令該處地甲喚叚至某茶肆啜茗叚初不之疑欣然同往三盃後該地甲說出來意叚聞之勃然變色卽起身飛步下樓始見營勇多人圍於樓下叚竟突出利刃向該營官便砍幸是處適歇有稻柴一擔該營官得以側身刴過當經各勇當塲獲住解至元和縣署請葉大令訊究大令升堂研鞫叚絲毫不諱聞直供出血案七起大令遂飭釘鐐收禁内監想不日卽當明正典刑也 
[不堪設想]  
　　據訪事人函云沙市對河虎渡溪之東垸自光緒十八年堤潰未修災民流離辛苦迄今未獲息肩去臘該垸紳民因饑饉荐臻屢次禀懇道府縣憲設法賑恤已奉縣憲張批現在籌辦平糶以資救荒着卽知照又奉府憲余批虎渡東垸水患頻仍民情困苦自係實在情形仰江陵縣迅速親往履勘督同闔垸紳首妥籌辦法禀覆核奪無任漠視是爲至要合之前道憲周批本道業已委員至蕪湖運米平糶市價一平民卽無食貴之虞仰見各憲之關心民瘼不忍坐視之至意奈自春初以來官米雖陸續運到而每升需錢三十文鄉之赤貧者欲邀仁人之賜恒不免爲孔方兄所阻此諺所謂一文錢一斗榖無錢者依然坐着哭也因是此項官米多爲别鄉之民購去而該垸之民大半仍仰給於糖糟豆渣米皮麥麩等類取其價廉而易飽也已而購者衆價稍昻乃相率而詣南湖乞種菜者之黄葉殘根不堪鬻於市者賤其值而爭購之日以爲常不料清明以後無日不風凄雨苦計自榖雨前十日起直至立夏始有霽色加以江水陡漲數尺垸中來已成實被淹大半不惟春收無望卽野菜亦無地可尋烝民益無生路矣屈指數旬中青黄不接其飢餓不能出門户者不知凡幾間有沾體塗足冐風雨來購糖糟者到手卽吞之如飴有詢者則皆云不食數日矣時有敦善堂紳董聞其事訝其不若是之甚因密遣人過江逐户細察見有已經餓斃藁葬維艱者有殘喘僅屬病莫能興者啼號之聲慘不忍聞又立夏前一日事也因亟於查看之翼日倡義捐助廣收灰麫雇工數十人借新楊泗廟做成餑餑用紅船裝至南岸給發每人或六塊或四塊不等麫價則議定制錢二千八百文一石有多至十石或數十石者輒量數遞增其價所以廣來源也是舉也廣布好生之德亟舒垂死之命推食情高肉起萬家白骨救災念切衷懷一片赤心所期顯宦富商不惜解囊以相助庶使窮黎餓莩咸思結草而莫忘也已○岣嶁灣某甲者貧無擔石儲一家六口皆仰甲擔負以自給前因霪雨浹旬河下無起撥開秤者甲之生計遂絶靦覥向同業稱貸爲餬口計迨桃浪已漲而檐霖仍點滴不休甲自顧繞膝者呱呱交謫者絮絮相對益覺不堪惘惘出門去脫其敝緼袍付長生庫思忍寒以救餓乃各當以錢貴减質米價又復如珠雖出此孤注亦不能謀升斗益焦憤自念飢寒等死也死而樂較甚於生而困也因罄衣得錢二百文糴米而兼購信擬從此闔宅可以飛昇妻不知也煮粥後釜蓋爲粥所餬揭之不能起力拔之釜底頓穿粥汨汨入灶中皆作猩紅色於是舉室大譁鄰右畢集始知甲之出此下策也因共助錢八百文爲之取衣購米且慰之曰天地原是好生螻蟻尚且惜命今日之事鬼神祖宗實呵護之爾宜耐貧守拙各安生命不可自悞悞人甲俯首無一言近日天已放晴甲與同業已邪許於途矣然終滿面愁容不見雙眉舒展甚矣貧之足以困壯士也 
[京口餘談] 、 
　　鎭江下游釐捐總局楊炳魁大令於上月間感受風寒延醫診視奈藥石無靈竟於三十日午刻在公館溘然長逝鎭郡文武各官咸往弔唁現聞已專丁至省禀報病故未悉上憲委何人接辦也○小街南首某妓院在勾攔中獨樹一幟嬌紅媚紫爛縵風前入衆香國中者往往迷路不返近因門前冷落問鼎無人卽有乘興來遊者亦皆金玉其外敗絮其中一曲纒頭尚不足供傅粉薰香之用龜公鴇母更於何處謀生活諸校書知此中不可久居相率爲遷喬出谷之計與有情有白頭偕老從此畫梁泥落玉砌苔生崔護重來不免有去年今日之感矣 
[梟匪就獲]  
　　蘇州友人來函云著名梟匪李老窩子年逾而立生平非販賣私鹽卽開設賭塲或爲首刼或作夥盜無惡不爲去年江蘇撫憲趙大中丞蒞任時訪拿著名梟匪若干名李亦在内雖屢經官憲訪拿而迄未獲案詎匿迹於附近震澤鎭之某鄉近爲飛划營管帶胡都戎訪悉爰於本月某日率領砲船四艘駛至該處掩捕李竟敢效螳臂之當車併力拒捕正在格鬥之際突出六門洋砲驀向都戎開放詎忙追中未裝藥子是以機關雖砰然作響而不能傷人都戎乃乘其驚慌無措之際將其獲住當卽帶回省垣禀知中丞中丞飭發元和縣署訊究聞葉林令提訊之下李將生平所犯案件直供不諱併聞訊出震澤縣屬盜案一起故須解歸震澤縣辦理云 
[松江府試初志]  
　　新任松江府陳蓉曙太尊下車伊始卽奉學憲札飭舉行府試事宜闔屬文童先後抵茸以俟分塲考試兹由府尊牌示初八日華婁正塲初十日奉金上正塲十二日南青正塲試華婁正塲時有某甲乙兩童緣縣試正塲文詩大謬經婁邑尊先爲禀明故此届臨點面奉府憲扣除不准與試聞華亭童生某丙與甲乙同病故亦奉諭不得入塲文題附錄華亭婁縣童生正塲題目錄左華已冠首題逃楊次題驅蛇未冠首題必也使無訟乎次題子所雅言詩○婁已冠首題逃墨次題驅虎未冠首題必也正名乎次題子以四教文通塲詩題捲簾看畫靜無人得簾字五言六韵 
[照料致祭]  
　　前署津海關道黄花農觀察之太夫人靈柩由任所附招商局海晏輪船來滬在金利源十一號棧房暫寄擇期扶櫬回籍昨滬上官塲探悉觀察附廣利輪船將次起程江海關道黄幼農觀察以下文武印委各員訂於昨日午後一點鐘在該棧房設筵公祭鄭大令咨照捕房派探會同會捕局線勇到塲照料 
 
 

Page 3

 
 
[滬北命案]  
　　前晚有無業流氓二十餘人相與至老閘橋北唐家弄第八百七十八號門牌瑞興飯店晚膳旣醉旣飽時已十一點半鐘店有女郎年十七歲名翠娥衆流氓醉後百般調戲爲女兄金寳榮所斥致犯衆怒羣起用武店中什物搗毁無遺將金按住兇毆翠娥上前解勸衆卽毆女復出利刃將女連戮五下女母金趙氏意欲將女救出亦彼戮傷左鄰卽福建路第二百三十四號門牌老虎灶門首餅攤之餅司時阿二聞聲赶上喝阻寳榮得以奔逸詎衆遷怒與時卽出白刃相向適中右首之咽喉以致斃命被刺後時尤能行動迨奔回已屋卽倒地氣絶瑞興館之對鄰吳公館家丁某甲出爲代呼巡捕衆赶上卽以刀刺之幸非要害乃卽奔回當時該餅攤主張阿大見已肇巨禍立卽奔投捕房喊救捕頭得悉立飭通班探捕前往彈壓詎衆流氓猶耀武揚威探捕竭力兠拿當將兇手羅阿二薛秀堂李阿四許桂生陳阿六陸阿二李順金馬木林沈華林王阿三等十人拘獲禁押捕房昨晨捕頭飭探捕將一干人犯併送英公廨地保王掌全亦於昨晨投報上海縣署請騐屠别駕飭差將十犯送至縣署請黄大令核辦大令諭午後臨騐王保就屍塲預設公案伺候相騐鐘鳴六點大令帶齊刑仵書吏人等詣騐旣升坐諭王保曰可知有何仇隙將時阿二刺死保稱小的其時並不在塲聞信赶到時已刺屍實不知有無仇隙時有徒名鄭雙喜刻已帶案大令命帶上問爾師被流氓戮傷身死爾可知彼等向來有無仇怨鄭供不知令帶兇手王阿三問究係何人將時刺死供當時小的雖在塲互毆並未用刀實是陳阿六所刺令帶陳阿六問爲何將時刺死從實供明免得受刑陳直認不諱供並無仇怨因與飯店主打架時從中解勸一時失手致將時戳傷身死實係無心失手乞求恩大令謂尚有金趙氏金翠娥刀傷甚多究由何人所刺供羅阿二等一齊動手有用鐡尺亂擊有用刺刀飛舞總之在塲諸人均各有分飭仵作如法檢騐唱報右傍咽喉際受有刀傷一處餘無損傷騐得刀口徑一寸開闊二寸深的係致命身死大令離坐親視一週復詰陳如何動手如何用刀刺其咽喉供乃反手所刺乃將呈案之兇刀做當時動手之形復將兇刀探其口亦相符大令親視無訛傳餅店主張阿大諭曰爾夥之寃定與伸悉爾能自行收殮否稱收殮一節小的不能專主因時之薦保人刻在松郡須俟到滬方能定奪能否飭地保收殮大令准之飭具切結命地保將十犯及受傷之金趙氏女金翠娥金寳榮等一併帶回訊核時已七點五分矣 
[滬南巷語]  
　　前日滬南小東門外泉漳會館西金德元秤店夥某甲於前晚至對鄰某姓家閑坐家祗姑嫂二人姑年二十頗有丰姿甲以言語挑逗且用手探摸適其母自外歸見此情形不覺大怒當欲送至局中究辦後經該夥再四懇求始肯釋放昨晚因該夥圖賴其母將女領至店中當面質問并將女掌頰數十下並欲拉該夥至城隍廟立誓後經旁人解勸始得解散○本埠南市開築馬路屢登前報兹保甲總巡鍾明府於昨日九點鐘喚集各叚小甲在滬南蓆絲街諭以馬路開工在卽當隨時留心照料不可稍有疎忽 
[英廨晚堂二則]  
　　徐幹卿扭控陳鎔塘冒支莊銀被　等情由值日差禀明屠别駕飭分别交保補詞候訊前日晚堂徐供監生係鎭江人上年五月間有安徽李宦在治下德興里開設源昌洋貨字號倩監生爲經事生因無熟識錢莊托晉裕號主陳鎔塘舉荐與昌成莊往來今年正月生赴安徽將紅帳送呈李宦察閲司帳劉樹人等因向生索賄不遂懷恨於心待生回滬後卽句串訟師沈弗三汪品臣沈綬青等到號聲稱奉東人命來閲總帳生以號内出入銀兩均有圖章爲憑伊等未便查帳正在辯論突被沈　將生扭案誣控虧欠銀一萬二千餘兩生當發電至安徽請總管王會仙來滬查核毫無虧欠情事蒙卽禀案將生開釋生以劉等狼狽爲奸恐遭陷害將汪等辭出一面登明申報告白日前生查悉陳鎔塘回昌成錢莊冐源昌名誑取銀六百餘兩將號關閉欲逃幸生察知尚早向之理論陳理屈詞窮當交花嗶嘰二箱衣包五個作抵生見欠欵過鉅所抵不敷無奈將陳扭案求大老爺訊明飭陳赶向源昌理直免致遺累監生陳供原籍寗波向開晉裕洋貨號該欠昌成莊銀劃與源昌往來名下是實小的應向源昌理明現因號歇難以措資故將所存花嗶機二箱並衣包五個暫抵今乞大老爺格外恩寛容小的赶緊自向源昌理直决不遺累徐幹卿别駕以被告認欠屬實自應照數追償遂判陳當堂具結並交的保赶緊向源昌料理明白延干咎戾切切徐唯唯叩首而退○上年鄭寳成控莊仰先圖賴往來土洋七十餘元經别駕訊明屬實判著莊交保自向原告料理在案前日鄭又以日久不理向索逞蠻將莊扭案至晚别駕升座鄭供小的廣東人向開土店前與南市協成土店主莊仰先往來被欠土洋七十元屢索無還詎莊店歇人逃旋經小的尋獲扭案蒙訊交保自理在案詎莊保出數月並不來店料理前日在途與晤向催非但不理反使蠻圖賴爲此扭求究追莊供寗波人前開協成土店今已閉歇欠鄭洋七十元已屢向鄭父商緩業承允從詎昨小的在途突被扭案今乞明察判著莊仍交保料理毋再延玩鄭遵諭而去 
[英早堂瑣案]  
　　候選直隷州胡旭齋卽胡杲前日將晚時往白大橋側公司花園閒游見花朶盛開隨手摘取薔微一朶適爲一百三十八號管園華捕瞥見以其有犯游園章程當卽拘入捕房昨晨解案胡供杭州人由監生捐納直隷州現在候補因不知租界章程以至悞犯惟求鑒核别駕商之薩副領事以園花禁採懸有禁示如有違犯應須枷號示儆姑念胡係衣冠中人判罰洋五元以儆○工部局收取船捐之巡捕劉兆榮拘船户鄭大到案禀稱前日小的向收捐錢不料鄭敢恃蠻咬傷小的手指是以送究鄭供江北人向只捐錢二百文此次欲收三百故與爭論該捕自不小心致傷手指不敢恃蠻别駕判令連捐共罰洋一元○粤婦啞奶在某洋人家帮傭昨被同事吳祥雲竊取洋十五元經啞奶將吳扭交一百四十七號華捕解案請究啞奶投案申請究追吳詳雲供本地人洋十五元今已用罄容小的向姨母借來歸還求鑒别駕著將吳祥雲交捕房帶回候交洋開釋○包探石金榮禀稱張杏林竊取應德盛裁縫店之秋羅三丈四尺經小的緝獲送究應投案領贓張杏林認竊求恩别駕著押三天○流氓葉中榮前因犯事懲辦昨又誣指李良佑爲竊並向勒索洋十元經三百八十號華捕拘送請究李投案申訴葉供不敢勒索况與李素來相識求恩别駕著枷號一禮拜以儆○三百二十八號華捕拘解流氓吳天生顧長生到案禀稱此兩人在途調戲婦人致傷小孩爲此送究侯張氏李張氏携孩投案供稱昨日同到親戚處行經虹口忽有素不認識之二人上前扭住肆口調戲無所不至小婦人駭極狂呼詎料竟敢肆毆致傷及孩幸經華捕拘獲求究吳天生顧長生供爲洋人廚子因悞潑穢水所致不敢調戲求鑒别駕以流氓調戲婦女最爲可惡判令各枷七天發犯事處示衆○包探倪順泉禀銅匠吳金榮之子福生不遵父訓昨又竊取銀戒一只而逸經小的拘獲吳金榮投案請爲懲辦福生供因爲急需無奈行竊如今惟求恩典别駕判令笞責一百板管押一月 
[賑捐彚誌]  
　　本館恊賑所接奉法公堂交來罰欵助賑洋七十元季滋甫交來助賑紋銀九兩九錢二分申二錢五分合元十兩零三錢七分七厘又毛銀五錢作元四錢兩共兌見洋十四元七角懿德堂楊交來助賑洋二十元當卽彚解災區先代災民叩謝○昨報登南匯營一號艇船正副哨官都司盛光新千總陳清輔交孫星府遞來賑欵洋三十元悞刊二十元今特更正以照信實 
[續電學攷二]  
　　中書言氣尚己而西學行電則又何如西國自洪水初開迄數千載攷以色列摩西天神約降於西奈山約在中國夏商之際垂十誠創七日禮拜相傳爲安息日色魯尼節而聖教興焉迨西漢之季救主耶蘇生發祥伯利恒成立拿撒勒拿撒勒地僻而小惡俗幾同互鄉耶穌邁迹自身崇救世之眞教創格物之天學艱苦備嘗功德不朽誠千載一時矣嘗讀天學初函見有大秦寺景凈譯述景教流行中國碑文中稱三一妙身尊眞主立初人判十字鼓元風濟物利人功難殫述大旨興利氏傳述規程相脗合至其序頌之雅贍字體之遒媚世固不乏欣賞者近來中國繙譯西書不下數百種而廣學會新著教養要書尤爲有益於世聖蹟昭垂格學奥窔班班可考試取而讀之不但能增廣見聞破除錮蔽卽西善土來華傳教之心當亦恍然啓悟澈底周知也欽其理而不遵其規蔡君紫黻已先愚言及姑詳之以備識者覽焉歐西千年之内 
 
 

Page 4

 
 
格學大興名流代出惟英相之子拜肯最爲著名彼時聚會講求類皆現在實效英國設格致會以來專講天地化電各實學所以製造日精新機愈闢未始非拜肯之力也說詳英國李君格學緣起論及續論蒙謂泰西格學無一不有實濟第一學精而各學自能通曉試觀近日西國製造各物爭借電以神其用將來取精用宏必更有巧奪天工之事則電學誠亟務也詳察電學一門約在西歴一千五六百年間方知其妙統分三大類一吸鐡電氣前則苟白得查知磁石能吸重物後則弗蘭克令用大功電氣器使鋼針有吸鐡之力從此繼起者徐爲深造漸知地球亦行星之一能將諸世界吸起空中是一大吸鐡器也考磁石一種内含奇性鐲礦類也挪瑞二國產之最多据初得自馬格西亞鎭希臘人呼爲馬格西亞英語改爲馬格尼得化學家方吸鐡性每鐡三分含養四分故又謂之鐡養礦色深椶或灰黑置鐡屑中各面吸鐡不匀惟極點處最多一摩電氣湖自大利司以摩擦琥珀開其端於是知玻璃火漆松香等不但能引輕體且能吸重物又分爲二電二電者何正也負也蓋以絲綢等擦玻璃則成正電以絨或羊毛等擦火漆則成負電而增器分球隔凳放鉗諸物備焉一化電氣試田雞躍動之法創於體骨學賈法尼而弗打本生顧路弗安比而諸君所設發電之器無非由此而造其程計能發電類如鋅銅淡濃硝硫强水輕養等質是也究之電氣一學能生電者則卽能阻電能通電者則不能生電生電之質玻璃松香火漆硫礦磺伯搭巴查生象皮烏木形象皮等類通電之質金類木炭水土麻繩𤀟空氣人身等類以上皆據電學入門電學圖說及電學諸善之說而節其大略如此蒙謹案電學書已譯成華文者不過數種恒雜見於各格學之中故欲通電學必旁及一切格致圖書方有渙然怡然之會成法旣昭果能熟運胸中不遺餘力將見悅心研慮觸處旁通自可獨抒心裁悟出新法取之不盡用之不竭其收效豈淺鮮耶古敦州黄子纂於壽世别館 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[枷責地甲]  
　　保甲總巡鍾守伯明府前日查悉本城十二鋪某雕花作仍有褻衣曬晾門前故違禁令責成地甲傳諭不力立傳十　　地甲金文大加申斥枷號發該作門前示衆又查三鋪金　堂清音家亦有曬衣爰將三鋪地甲一併枷示 
[上海縣案]  
　　前日下午耿大和尚小和尚昆季將伊父耿炳桂舁至縣署喊控禀稱被錢順才謀奪灘基毆傷請　等情值日差禀　内署黄大令倩幫審委員蔣司馬立卽升坐花廳傳齊十鋪地甲張仁被告錢順才集訊耿大和尚供年廿五歲小和尚供年廿三歲同供湖北　　縣人來滬十餘年大和尚在某輪船當廚夫小和尚隨父親在小東門吊橋堍擺設水果攤度日已有多年錢順才卽在該處開東升陽糖貨　　通地甲喝令不許擺攤父親不允騙至城内吃茶行經康家弄舉脚踢傷父親腰脇受傷頗重求恩騐傷伸寃耿炳桂供六十八歲一味呻吟　順才供小的寗波人年四十六歲在小東門外吊橋開設東升陽糖食店耿姓父子在店間壁擺水菓攤小的櫃臺外面曬有蜜棗被他踢翻向　　論恃蠻爭吵小的無奈訴知地甲解勸耿父子就將小的扭進城内耿妻復又至小的店内打毁玻璃盆小的並未毆他求察司馬曰耿臺來　騐豈有未打之理如果騐出傷痕若何錢稱實係無傷如果騐有傷良願甘重辦司馬飭仵細騐週身毫無痕跡司馬親騐無訛怒謂耿和尚曰爾弟兄兩人藉年老父親裝傷朦請騐究實屬刁狡已極若不從實供明定責千板兩耿復供未打惟小的六口之家靠此水菓攤度日一旦被伊　　全家難以活命求恩斷准小的以後仍舊照常擺攤父親因年高氣弱以致語不發聲是無傷痕十鋪地甲張仁供錢順才來喚小的說被耿炳桂踢翻蜜棗小的前往勸解耿投案喊控後耿妻又到錢順才店打毁玻璃盆零物約值錢一千餘文明府判曰耿炳桂旣由伊子供明無傷著具詰完案錢順才供被打毁物件係屬細微毋庸置議亦飭具結並諭地甲張仁以後任聽耿炳桂照常擺攤耿錢兩家朝暮相見和好如初再不得　生枝節諭畢飭退○沈蘭亭控彭大康乘火災時搬取衣箱不肯交還一案前經帮審曹明府訊責收押候補提彭母毛氏復訊已詳前報兹據原差傳到彭毛氏前晚又經蔣司馬提訊沈供家住滬南董家渡去年臘月廿六日萬泰糟坊火災小的近在咫尺衣箱搬到空塲妻子看守彭大康走來帮同搬去衣箱一隻因彭賣湯圓常到門前認識次晨小的候他不來尋至伊家毛氏初說無此人後被小的尋見彭說愿還後來一味遊約　係伊母囑他不可供認求嚴訊彭大康供江北人其時火烈小的好意爲他搬移皮箱一隻行至某桐油店門首遇着沈之親族某甲囑令放下交伊掮去彭毛氏堅稱大康並未有衣箱搬到家中小婦人不知此中細情求明鑒司馬研詰再三供詞始終如一司馬謂沈曰此安無憑不能刑究爾可再爲詳細訪確再行禀呈可也彭大康還押彭毛氏飭退○前有陶曾榮投縣控程金生虧欠會洋求請訊追一案前晚亦經蔣司馬提訊陶供本邑人在西門外開設茶館上年正月十六日程金生因伊弟桂生娶親無錢糾合一會每股洋三元共三十八股計洋一百十四元小的名下一股每月逢十六日爲摇彩之期不意至閏五月會散小的交過十八元並代高姓友人墊洋三元索討無著求恩訊追葉恭山供原籍安徽現在治下做京貨業由鄭連峰糾合登會交過洋九元刻下旣已涉訟情愿免追鄭連峯供亦相同程桂生供金生是小的胞兄已於去年六朋病故小的前在西門外巡防局蔡老爺處充當家丁刻已辭歇去春小的娶妻胞兄糾合一會貼給小的英洋一百餘元惟小的素不干涉合會之事現胞兄身故不知細情求明察司馬衡情之下以程金生旣已故世無從質訊飭令桂生當堂向陶等叩首以謝具結完案 
[法捕房發落]  
　　昨禮拜五鄭大令蒞捕房會同謝副捕頭發落各案命提某號華捕在途巡獲雞姦之陳德許沈阿四照原斷各責一百板當堂申斥釋出○松江人何慶元向爲長隨因屢次竊物爲主人在頰上刺字又在英界犯案遞籍此次來滬英探夥王金壽向之拆梢被巡捕拘入捕房解經大令訊供著照原斷何慶元笞責一百板還押過堂送縣遞籍王金壽現爲探夥不應拆梢著追還洋傘一柄洋八角交保釋放○陳張氏扭控李阿四蔣金寳誘拐小孩寄養伊家被孩父認明將其女扭押英廨等情經大令訊供以蔣供陳張氏亦係蟻媒大令恐有不盡不實著一并押候查明復核昨陳嚴氏投案禀稱與陳張氏鄰居求恩交保出外找尋孩父到案大令著覓本租蜀保單准其保出限日尋交一面飭探持名片至英公廨問明情節禀復核奪○命提抱探拿獲在馬頭竊取鏡箱之唐金生照原斷笞責一百板從寛釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年四月初二日京報全錄]  
　　宫門抄○諭旨三道錄前○東撫李奏審明挾嫌主使毆傷職官人犯分别按例定擬摺○大臣巴奏病尚未痊請假調理並無　　派署專管差使摺○粤督譚奏揀捕叅將摺○又奏爲籌辦緝匪事宜分别審辦片○四月初二日吏部翰林院正黄旗值日埠人府引○見六名吏部三十七名正白漢十名造辦處一名○崑中堂由東陵回京請安○貴州臬司李希蓮青訓○蘇　岱假滿請安○福森布續假十日○召見軍機李希蓮○○降二級留任又降二級留任山東巡撫臣李秉衡跪奏爲審明挾嫌玉陳毆傷職官人犯分别按例定擬恭摺具陳仰祈聖鑒事竊前據壽光縣知縣吳邦治禀稱光緒二十一年閏五月初七日夜該縣因飭代理典史李嘉棟有在城外微服冶遊致被貢生張綿詩挾嫌主使安如芝等毆傷捆縛情事當經親詣查看騐傷屬實差緝安如　　先期逃逸卽將張綿詩單金公單全清等拿獲到案集訊供詞各執單金公旋卽在押脫逃等情維時臣駐紥萊州防次先經訪聞前　行司檄委候補知府陳炳文前往該縣訊供禀經臣批飭青州府提訊該府李芳柳行提犯卷至府先將張綿詩并李嘉棟分别詳歸　司轉詳咨部斥革李芳柳訊因犯供游移禀經臣批司提省發委濟南府研訊兹據濟南府知府劉景宸審明擬議由司呈解前來臣　提研鞫緣張綿詩籍隷黄縣與已革代理壽光縣典史李嘉棟素不認識先無嫌隙李嘉棟由廪貢生報捐府經歴指分山東試用張綿詩由監貢生向在壽光縣城内福來當鋪充當出官夥友在逃之安如芝受僱給張綿詩服役與單金公張勝並已獲之單全清劉世　均在鋪内傭工劉廷之劉雲祥張守積在鋪充當更夫亦均與李嘉棟無嫌光緒二十一年三月間李嘉棟由府檄委代理該縣典由劉任後張綿詩遣人致送水禮折銀二兩李嘉棟退還不收嗣李嘉棟屢次往拜張綿詩未遇張綿詩　未答拜李嘉棟心懷不平卽以張綿詩曾經拜客乘坐四轎擅張紅傘有干罪名之言聲揚張綿詩聞知因此挾嫌起意乘機窘辱閏五月初七日夜初更時分李嘉棟以查夜爲由身著便衣帶同家人李明赴城外獨自賣娼之卜劉氏有閒逛張綿詩探知主使安如芝單金公張勝單全清劉世明劉廷之劉其祥張家積前往堵拿毆打洩忿安如芝與單全清等平日俱聽張綿詩約束畏其威力不敢不從均各應允安如芝單金公分拿　棒餘俱徒手偕抵卜劉氏家安如芝單金公進内先令張勝將卜劉氏架出門外看守經李嘉棟喝問安如芝上前將李嘉棟頭髮扭住以致採落髮辫一綹李嘉棟挣脫斥駡安如芝順用馬棒亂毆致將李嘉棟上門牙折落二齒打動上下牙各一齒復用馬棒毆傷其　手腕脊背脊膂左並連毆傷其脊背右相連右後肋李明進内救護安如芝單金公各用馬棒傷李明左胳膊左骽並連毆傷其左手腕搕傷或膝擦傷左臁肕至何人毆傷李明何處部位單金公記憶不清李明奪門逃出安如芝單金公復將李嘉棟搇按倒地致搕傷其右胳肘同卜劉氏一併用繩捆縛單全清等均在門外助勢並未幫毆適地保劉廷珍聞閙趨至問明報縣救阻不及劉廷珍畏累未　禀報安如芝等回向張綿詩告知前情卽經該前縣吳邦治聞信親詣查看飭令將李嘉棟卜劉氏解去縛繩騐明各傷差緝安如芝　先期逃逸無獲將張綿詩單金公等拿獲到案訊因供詞各執據報單金公等在押乘間脫逃具禀通報維時臣駐紥萊州防次先經　聞前情行經該前署司沈廷杞檄委候補知府陳炳文馳往訊供禀由臣批飭青州府李芳柳提審將張綿詩並李嘉棟分别詳揭由同轉詳咨部斥革一面研訊看役夏明等委無賄縱情弊訊因犯供游移禀經臣批司提省發委濟南府劉景宸審明擬議由按察使松　呈解提審供認前情不諱詰無起釁别故並另有知情主使及在塲帮毆之人案無遁飾查例載部民懷挾私仇挺身閙堂逞兇殺害本官已傷者爲首照光棍例斬決其或該管官不守官箴自取侮辱者各按其情罪輕重臨時酌量比行辦理又律載威力主使人毆打致傷者以主使之人爲首又不應爲而爲事理輕者笞四十事理重者杖八十又例載婦女自行起意爲娼賣姦者照軍民相姦例枷號一個月杖一百又律載主守不覺失囚者一名杖六十各等語此案張緜詩先因致送李嘉棟水禮銀折退還不收嗣李嘉棟屢次往拜未遇卽以該犯曾經拜客坐轎張傘有于罪各之言聲揚該犯輒敢挾嫌起意毆打洩忿乘李嘉棟微服赴娼婦卜劉氏家冶遊主使安如芝單金公將李嘉棟毆傷捆縛殊屬不法該犯雖未在塲下手毆官惟安如芝等平日悉聽約束實屬威力主使應以爲首論李嘉棟雖未收受銀折惟職官微服冶遊致被該犯挾嫌主使毆傷係不守官箴自取侮辱核與部民逞閙堂殺傷本官者有間自應酌量比例减等問擬張綿詩除違例乘坐轎擅張紅傘輕罪不議外應比依部民懷挾私仇逞兇殺害本官已傷者爲首照光棍例斬决例上量减一等擬杖一百流三千里到配折責安置據供母老丁單情節較重應否准其查辦留養聽候部議單全清劉世明劉廷之劉其祥張守積訊無帮同毆打惟旣聽糾在塲助勢亦應酌量問擬單全清劉世明劉廷之劉其祥張守積均應酌照不應爲而爲事理重者杖八十律各擬仗八十折責發落地保劉廷珍旣知李嘉棟被毆畏累並未禀報殊屬不合劉廷珍亦應酌照不應輕罪笞四十律擬笞四十折責發落仍革役卜劉氏於張綿詩挾嫌毆官各節訊不知情惟因伊夫卜樂鳳外出貧苦難度獨自起意賣姦亦應按律問擬卜劉氏合依婦女自行起意爲娼賣姦者照軍民相姦例枷號一個月杖一百例擬枷號一個月杖一百係犯姦之婦杖决枷贖追銀册報看役夏明白慶於押犯單金公並不小心看守致被乘間脫逃雖訊無賄縱情弊疏忽之咎難辭亦應按律問擬夏明白慶均合依主守不覺失囚者一名杖六十律各擬杖六十折責革役李嘉棟訊無與卜劉氏姦宿情事惟身居官職微服冶遊致被毆犁實屬有玷官箴業已咨部革職應毋庸議查嘉棟李明傷俱平復亦毋庸議該前壽光縣知縣吳邦治疏脫在押人犯例有處分惟該員因承緝安如芝等未獲撤任後經臣於計典案内叅劾應請毋庸置議逸犯安如芝等飭緝獲日另結除全案供册咨部外所有審明擬議緣由理合恭摺具奏伏乞皇上聖鑒敕部核覆施行謹奏奉硃批刑部議奏欽此○○奴才巴克坦布跪奏爲假期復滿病尚未痊籲懇天恩賞假一個月並請派署奴才專管差使恭摺仰祈聖鑒事竊奴才於今年入春以來偶感風寒致觸發舊疾於正月十四日請假十日迨病未痊三次續假又復王十日之久雖經延醫調治惟病久氣弱因之步履遲頓據醫者云卽此春和如得加意調攝尚可奏效奴才受恩深重豈敢因病遽萌退志再四思維惟有籲懇天恩續請賞假一個月俾得赶緊醫治伏查奴才所任兵部左侍郎正白旗滿洲副都統總管内務府大臣以及兼管各項差使均有同管之員一切公務尚可分任至左翼前鋒統領係奴才專管上駟院印鑰係奴才佩帶責無旁屬未可久曠謹擬請旨派員署理以重職事儻託如天之福奴才痼疾得瘳卽行銷假當差稍盡犬馬微勞所有奴才因病續假並請派署專管差使緣由恭摺瀝陳伏乞皇上聖鑒謹奏奉旨已錄○○太子少保頭品頂戴兩廣總督臣譚鍾麟跪奏爲揀員請補叅恭摺仰祈聖鑒事竊准兵部咨廣東新會營叅將董正明遺缺係内河水師題補第三三輪第二缺輪用儘先人員廣東省並無内河水師儘先叅將應以外海人員借補等因兹在外海水師儘先叅將班内揀選除周鎭邦丁憂唐玉山籍隷本府不計外查有水師提標中營儘先叅將王孝艮年五十三歲安徽合肥人由武童遞保守備奏留兩廣補用嗣於攻克越南諒山等城案内保准免補都守遊擊各班以叅將留粤儘先補用改用外海水師試騐期滿保題送部引見發回原省照例用該員水務練習前在外省軍營並無叅革朦保情弊合無仰懇天恩俯准以王孝艮補授新會營叅將敕部發給札付令其赴任謹會同廣東提督臣鄭紹忠合詞繕摺具陳伏乞皇上聖鑒勅部核覆施行謹奏奉硃批兵部議奏欽此○○譚鍾麟片再廣東水師提督臣鄭紹忠歴辦廣州韶州肇慶各府屬鄉匪並西北江清鄉緝匪事宜水陸各營所獲匪犯由該提臣督同審案委員訊明確供就地懲辦疉經前督臣奏報有案該提臣辦理認眞勤勞久著現因地方安靖獲犯較少咨請派員接辦積案事宜臣以此事本屬　宜辦法所有該行營審案委員應卽裁撤以後營獲盜匪凡籍隷外府縣者卽解歸營務處審辦籍隷首縣解該地方官審辦有報案　歸案辦理仍由該提臣督飭水陸各營講求緝捕有犯必獲以靖地方理合附片陳明伏乞聖鑒謹奏奉硃批著照所請刑部知道欽此 
 
