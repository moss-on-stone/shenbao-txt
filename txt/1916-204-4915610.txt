# 1916 - 204 - 4915610

 

Page 1

 
 
   
 
 

Page 2

 
 
時評 
[吾之所憂（默）]  
　　吾當言今後之政策當以休養生息爲主矣雖然所謂休養生息云者非姑息不事事之謂也一面安其民而使之弗擾一面尤黨激勵其民而使之奮起 
　　一國之人心不可爲惰氣所乘一國之政治不可有疲敝苟媮之象革命而後即得安坐無事以歌無太平者古今中外實未有其例也吾國第一次之革命舉國之人皆以爲責任己盡恬熙苟安不復有所奮發結果遂成一渙散不可收拾之局面故今日不可第求無擾而尤當時時刻刻以第一次之苟且爲戒也 
　　然而吾觀今日之人心今日之政象泄沓如故徇私如故有暮氣而無朝氣是乃吾之所深憂者 
[命令]  
　　七月二十四日大總統策令汪德薫給予三等文虎章尹德裕王德培葛銘　舒興渭吳巽階高有愼劉鍾麟孫仲先均給予五等嘉禾章古　克嘉瑞余路均袷予六　嘉禾章洪煐馮蘭舫錢乃瑛張斯通葉士疑均給予七等嘉禾章此令　　又令鄧家驊余振興王濟業吳廷光林振鏞饒涌昌給予三等文虎章杜宗凱給予四等又虎章楊惆貞給予五等文虎章謝克峻毛鍾才給予六等文虎章此令 
　　又令邢濬淸給予五等嘉禾章錢祝庭李鵬均給予六等嘉禾章楊樸殷桂馨張慶韶吳象乾蔡繼　尹疊三趙新吾張復震金授武之壽耿相元張金榮慶表吳邦傑尹恪亭均給予七等嘉禾章張文棠張宣元尤文伯宣啓劉嘉鈺陶月如雜宏慶陳子猷王煥章趙篤慶石兆龍王恒金金寶善汪贊元吳烔王鼎銘關文鑒張世奎均給予八等嘉禾章馮冠羣文蜚翰均給予九等嘉禾章此令 
　　又令陸軍部呈請以蔡景良充任陸軍第十三師步兵第十九圑圑附許鍾榮充任第五十圑圑附高文祿充任第五十一圑圑附王冠三充任第五十二圑圑附冀汝梅充任騎兵第十三圑圑附閔朝楝充任砲兵第十三圑圑附王萬福充任步兵第四十九圑第一營營長于金章充任第二營營長張原翰充任第三營營長王殿樞充任第五十圑第一營營長宮文彩充任第二營營長陳玉堂充任第三營營長商發科充任第五十一圑第一營營長石松山充任第二營營長張炳充任第三營營長梁仲明充任第五十二圑第一營營長葛傳訓充任第二營營長任聯甲充任第三營營長李先達充任騎兵第十三圑第一營營長葛效尹充任第二營營長王樹榮充任第二營營長孫海峯充任砲兵第十三圑第二營營長沈炳南充任第三營營長吳觀樂充任工兵第十三營營長李振　充任輜重兵第十三營營長雜明春充任機關槍營營長廳照准此令 
專電 
　　北京電兩院公訂勘日在舊院開兩院議員談話會商議應行籌備事件 
　　北京電中行員控總裁案部已專員查辦徐恩元昨仍到行惟未畫稿 
　　北京電楊杏成聲明昭武鈔票事始終未曾與聞原函爲徐恩元所匿不給陳錦濤閲看故含糊了結 
　　北京電蔡鍔電保戴戡爲川省長熊克武渝鎭使 
　　北京電内部編定喪禮草案備交國會决行 
　　北京電財部兩次長主緩發表俟國會總長通過始揭曉 
　　北京電公府秘書長儗丁世嶧　　北京電今明將有兩督軍一省長更任命令發表 
　　北京電趙春年丁憂請開缺奉諭給假一月母庸免職 
　　北京電交部直轄七路局塡送許總長委員聽差乘車頭三等免劵許以收入有關發回註消　　杭州電呂督軍兼省長就職後擬將内部軍事民政辦公人員權限劃分定八月一號改組 
　　杭州電督軍兼省長署中組織政治諮議會會員汪嶔等十一人依舊府屬每府一人 
[譯電]  
　　香港電二十二日廣州英總領事致岑春煊之電文大旨如下李耀漢以調和爲旨言攻陷佛山粤人恐李軍續進致起塗炭生靈毁壞産業之慘禍咸大憂慮是以余特請足下盡力轉圜俾陸督軍未至之前不得再有戰事黎大總統初任龍濟光爲粤省都督旋取消前令而以陸榮廷代之並　令龍濟光暫理督軍事以待陸氏來粤他日陸氏到粤龍當然交卸事權而中央政府之命令自當實行國家最不幸之事莫如内訌足下經驗廣博見識高超定必以余此言爲然新督軍之來此不過數日内事一切事件届時不難和平解决然則於此數日内何必日日犧牲生命殃及平民乎有識之士解决爭端以理而不以力且粤省商務全停人心一日不定商業一日不復奈何同室操戈禍及國民生計耶余爲民國人民安寗和好計且感於中英兩國間現有之友誼故有此請求若荷俯從無任感激云云　　　　（二十五日） 
　　廣州電衆意中央政府宜任岑春煊或他人於陸督未抵之前代管龍濟光印務藉以解决時局朱慶瀾爲粤省長之任命大受反對此舉徒授人以黨爭復作之口實龍濟光斥岑春煊爲不忠謂其迭次違抗大總統命令而岑黨亦以惡言相報謂龍濟光違法勒捐擬發無抵償之紙幣藉以搜括民財云　　　　　　　　　　　　（二十五日） 
　　廣州電李烈鈞先鋒隊刻攻龍軍所守之石井與白雲山兵工廠　　　　（二十五日） 
　　北京電天津中行鈔票之兌現成效甚佳開兌三日内持票求兌者在比較上爲數不多天津中國支銀行之信用今巳完全恢復鈔票可在各處流通並無折扣天津交通銀行之鈔票價値巳起巿價與票面價値相差無幾　　　　　　　　　　（二十六日） 
　　北京電内務總長孫洪伊昨日抵津定今日來京　　　　　　　　　　　　　　（二十六日） 
　　北京電蜀省消息云墊江與重慶之間盜匪發現共數千人巳割斷電線　　　　（二十六日） 
　　北京電昨日中國銀行外有形迹可疑者三人爲警察所捕搜獲手鎗自稱受僱保護銀行總裁徐恩元者但徐不承認警廳刻將三人拘留　　　　　　（二十六日） 
　　成都電前爲周駿逐出之楊維昨日復回成都仍管理兵工廠事因周駿刻上巳在逃故也時事變遷如是迅速人多異之滇軍巳抵此刻駐距成都十里之鳳凰山以待蔡鍔今日蔡鍔至資州劉存厚巳派熊參謀長前往迎迓以示歡迎　　　　　　　（二十五日） 
　　宜昌電曹錕與其衛隊昨夜乘蜀亭輪船抵此其部下將陸續分乘蜀通蜀亭來宜 
　　　　　　　　　（二十六日） 
　　澳門電澳門總督電致葡京請假回國與殖民部會商各要事今巳得覆電許可定於九月六日偕其夫人由香港乘俄羅斯皇后號經上海赴歐　　　　（二十五日）以上路透電 
　　西甯府電司令馬琪（譯音）今日率騎兵若干隊開赴西藏鬧事之地某活佛與之俱往俾可相機調停　　　　（二十五日）字林報 
[東方通信社電（日本人組織）]  
　　東京電美國比金遜公司花旗銀行莫爾幹等三資本家有於中國借欵三千萬元中之四百萬元决以内國公債擔保承借之說若然則非借欵想係三資本家承受發行中國内國債劵　　　（二十七日） 
　　漢口電廣西軍三營有由長沙開向岳州之報傳聞此爲對抗在岳州之北軍　　　　（二十七日） 
　　漢口電由湖南撤退之第六師第十一旅步兵六營及第三圑砲兵三營昨夜由民船四十艘裝載來漢今日開向九江　　　（二十七日） 
　　北京電郭同殷汝驪兩氏之財政次長問題據聞南方之希望有於財政部與交通部兩方面各置一人之意而郭殷兩氏亦有與唐紹儀孫洪伊兩氏需協議之件一時驟難承諾因此之故任命兩氏財政次長之命令暫時尙難發表　　　　　　　　　（二十七日） 
　　奉天電襲撃洮南西北突泉地方之巴布札布兵二千人有向洮南南下之報吳統領所率軍隊數營巳到洮南不日與巴布札布之兵必有衝突當地官場於其結果頗持樂觀 
　　　　　　　　　　（二十七日） 
　　東京電昨日入京之瑪利遜氏即由東京前赴日光其在東京並不談及政治（二十七日） 
　　東京電久成問題之石川縣選舉無效訴訟昨二十六日大阪控訴院亦判决無效石川縣知事遂敗訴　　　　　　　　　（二十七日） 
[戰電]  
　　（英人路通電） 
　　巴黎電今日下午公報云松末河附近夜殊安靜二十四日法軍在愛斯特里南面俘敵一百十七人獲砲三尊佛勒里村砲隊甚爲活動法飛機一隊以炸彈擲撃錫盎維勒與羅巴區之軍事建築特桐鎭之重要軍火庫維洛斯萊等處之火車站　　　　　　　（二十六日） 
　　巴黎電波齊愛萊村在一小高原之上乃一砲隊優勝地點故德軍抵禦甚猛英法軍自取攻勢至今共俘敵二萬六千二百三十三人獲戰利品甚夥内有砲一百四十尊並佔地八十方基洛邁當有餘　　　　　　　　　　　（二十六日） 
　　倫敦電海格將軍報稱波齊愛萊全村巳入英軍之手英軍復在村西稍進佔據戰壕兩道捕虜若于人内有軍官五員他處戰局未有變動　　　　　　　　（二十六日） 
　　彼得格勒電公報云土軍委棄鎗砲軍需紛亂向歐新于退走俄軍緊追於後（二十五日） 
倫敦電官中宣稱俄軍巳佔據距歐士羅　西八十六英里之歐新干鎭　　　　　（二十六日） 
　　彼得格勒電薩哈洛夫將軍之軍在斯蒂爾河支流斯洛尼哇夫加河俘敵四千人加里西亞白 
 
 
 

Page 3

 
 
羅第北面十英里戰事正在進行 
　　　　　　（二十六日） 
　　倫敦電泰晤士報紐約訪員電稱紐約德人現恐白里門潛艇業巳失事　　　　　　　（二十五日） 
　　倫敦電每日郵報載稱愛爾蘭舉事領袖開斯蒙定八月三日處决賴特芒義勇隊之總監上書首相請免其死罪署名此書者有大多敷敎士六人下議院議員二十六人其他各員五十一人　　　　　　　（二十五日） 
　　倫敦電下議院國民黨議員今日開會由賴特芒主席議决請首相定日討論狄龍君要求即行宣布政府所定愛爾蘭計畫之動議　　　　　　（二十六日） 
　　倫敦電愛士葵今日在下議院宣布查辦美沙波太米亞及達達納爾戰役之人員 
　　　　　　　　　　（二十七日） 
　　海牙電荷蘭漁業中人開會討論英國拘捕荷蘭漁船事宜據稱荷政府巳向英政府提出嚴重之抗議　　　　（二十六日） 
[公電]  
　　蔡鍔帶病赴省電北京各部局署京兆尹各省督軍省長都統巡閲使鎭守使鑒鍔奉命督蜀當以病體未痊迭電陳情迄未得請敬維中樞倚畀之重重念蜀民維繁之勤區區此身何敢自愛茲遵於七月二十一日由瀘首途力疾赴省勉就新任蜀難方棘任重材輇尙乞時錫良箴俾免隕越四川督軍兼省長蔡歸叩皓印 
　　龍濟光自願調和電北京大總統國務院各部總長各省將軍巡按使都督總司令鈞鑒粤事仰蒙中央明令頒布并由莫總司令擎宇雙方調停和平解决感幸莫名濟光所部其小唐方面巳退紥上佛山一帶其源潭方面巳由銀盞坳退紥軍田新街各處并另電請岑都司令飭行滇桂各軍雙方退紥以免逼處太近致生誤會再啓兵爭業經覆允知關厪注謹再電聞龍濟光叩洽印 
　　武穴商會來電申報館轉張鑒良君等鑒感電悉暴徒猖獗旋　挨減地方安婧武穴商會勘印 
要聞一 
[日本對華主議之變更]  
　　二十五日英文京報社論略謂過去數月中日本對華之政策及在華之行動未爲華人所批評者以華人爲政治上便利計有所顧忌未便發揮意見故也當南方與袁氏相爭之際日本態度雖絶非兼愛主義然其助成今日結局之力不爲不多於是有責任之華人類取以加藤要求條件爲根據之日本對華政策而一再討論之吾人鑒於地理上之關係而知中國不能離羣索居且中國弱國也中日邦交自以友籌爲必要否則適再招甲午之辱使袁氏不亡專横治國則大禍之來必梭甲午一役爲甚日本時勢驕兒一　而成張國專賴財力之加增以維持其强國之地位夫獲取新財力之方法不外新舊兩種舊法以　力制人如滿人入主中國垂三百年是巳新法則以工商業如歐洲等處民族思想與實業主義所顯示者是巳加藤有政治家之野心而無其學識貿然欲以二十一條條宰治中國性質猛烈徒招反對雖在惡戰漩渦中之歐洲亦羣起詰問而日本在各國間之道德上身介幾爲關於五項要求之噯昧行爲所破壤而無遺此後日本知加藤外交之失當而圖挽回巳失之尊嚴乃施行一種似不可謂爲不智之政策或謂協約國戰事方殷亟待接濟俄國尤甚同時袁氏野心勃發覴觎皇位日本乃得利用此時機以恢復加藤外交所喪失之聲譽此説誠是伹日本近來政策所獲之成績實爲其料事凖切手腕敏捷之結渠初非偶得者也十年前受創於日之俄國今不得不與日本締防禦同盟之約而受奇辱於日本之中國今亦願視日本爲友此非俄國反覆無常與中國懦弱無恥之謂實日本好自爲之有以造成今日之時勢也就中國而言吾人誠願謂日本對華之政策今巳更變主義不用兵力戰勝與國際强刦之舊法而用工商業之新法且信日本當巳覺悟歐美反對其二十一條要求所表示的强横政策之勢力而思擴充其工商業於中巿場以吸收其所不可缺之新財庶免白人反對第日本此政策之成功須視日本能否得華人好意爲斷與仇敵貿易則斷然無良果也有責任華人固願以更變主義一説解釋日本對華之政策但此新解釋必包括日本政策之種種表示然後始可使華人深信不疑而成政治思想之一部按日本政策所巳表示者僅合於五項要求之學理若按諸新解釋則頗屬費解他事姑置勿諭吾人請先言俄日條約試問此約果擴充或一再聲明一九○七年與一九一○年俄日兩約所載明之主義耶抑發棄前兩約而以此約代之耶使此約果擴允或繼證實前約也則吾人寗有間言蓋前約所規定者亦即各國之遠東政策當歐戰未了世事變遷之際苟有一國或數國繼續證實以中國獨立與其領土完全爲擔保固吾人所願聞但若此約竟修正或廢棄中國完全與遠東和平所依賴之主義則此約之用意誠有言之不虞過分者在也日本果廢棄此主義則日本直欲造成一種時勢而使中國情狀等於朝鮮將被呑併時之情狀耳猶憶一九○二年英日協約其第一條即謂締國尊重中韓兩國之獨立並無侵略之意又謂英國之利益多在中國而日本不獨在中國利益且在朝鮮於政治上及商業上工業上有特殊之利益締約國承認締約國中之任何一國可以施行必要之方法以保障此特殊利益云云朝鮮亡國之歷史呈人無庸　述惟一九○二年英日協約所載明日本在韓利益之規定未幾即成日本可以呑併其所擔保獨立者之程式此乃吾人所斷不可忘却者以昔年英日協約例今日俄日協約吾人安能不有動其中哉此次俄日協約旣不斷續證實關於中國獨立與土地完全之國際擔保則此約簡直規定日本在華利益與規定日本在韓利益之一九○二年英日協約相等華人對於俄日新約之意旨與其範圍震動不安非無故也記者願一再進言曰日本盍明白宣示俄日新約之意旨詳切聲明關於中國獨立與土地完全之國際擔保庶可袪華人之惑而望華人對於日本對華政策與在華行動之新觀念乎 
[徐恩元與中國銀行（伐月）]  
　　徐恩无以私訂美鈔事大不理於衆口而聘洛克斯爲中行副經理授外人以監督財政之大權各界聞之益形憤恨紛紛具書責問滬上中行股東復電懇大總統國務總理設法挽回然木巳成舟五年任期三千鎊年俸早巳成約洛克斯氏亦巳到行視事所謂挽顺責問者亦屬空言無補耳徐係留英學生頗受某某兩氏赏識徐之回國後所以官運享通者多恃此其所以不恤人言敢作敢爲者亦恃有此此次出任中行總裁雖受社會之攻撃然彼對之毫不介意外間多謂不久即將辭退實則徐不但無辭職之意且將以中行爲擴充勢力把持權利之地觀於近日中行之風潮可以覘其意志矣所謂中行風潮者即徐氏欲調開謝霖之一事是其事原委曾迭紀前報茲聞初提出質問時徐即大怒欲調動一二要人以示威風然究不知此事主動者爲何人乃隂囑總司庫羅鴻年調查羅以謝告长徐即交條着謝霖調充四川分行副經理嗣後徐恐釀成風潮又託副總裁陳威出而調停陳後轉託總稽核卞白眉向謝說項卞謂四川副經理彼絶不去若改調津行總經理或可勉就陳據以入告徐謂事近要挾此風不可長遂拂袖而往西山避暑至今未師其結果如何尙不得知姑誌之以觀其後按關於徐氏昭武鈔票案本報迭次之紀載大抵皆得諸可靠方面消息忽忽多日徐氏本人亦無何說辯正今有自署徐元琛沈汝諧者投函本報代徐更正謂昭武鈔票事語多失實顧失實之點何在又不能略一指出惟絮絮叨叨縷述徐氏家譜及其宦情不止結東處遂硬派以妄加汚衊四宇而欲請爲更正其理由何在殊未能自圓其説也且此函文中一則曰袁大總統恩澤優渥再則曰與梁燕孫先生道不相同三則曰臣心似水云云以此等口吻而欲代徐辯護適徒以自表徐之人物爲何如而巳總之徐氏與昭武鈔票事京内外一般輿讑旣言之鑿鑿則非徐氏確自舉出未與其事之憑證無讑如何辯正總不足以表示其信用於國人之前也 
[雲貴之匪報]  
　　雲南剝隘街向歸富縣所屬爲滇桂來往通衢時遭匪徒蹂躪頃間又接廣南來信云上月感日突有游匪數百人闖入剥隘街大肆搶刦電局委員亦被縛去不知下落修綫葉委員逃赴百色該匪竄至者突與軍隊相遇互相開戰匪鎗精利勢甚猖獗旋經軍隊會同鄉圑竭力攻撃匪始稍退現由補充圑長楊君約同李顧問前往辦理聞擬剿撫兼施 
　　貴州之紫雲縣　稱熱鬧惟菲徒極多搶案時出近又有巨匪班錦堂紏集羽黨遍處搶刦日昨有該處富戸吳耀光家亦被搶刦兼傷斃事主數人當經吳姓往報縣知事遴派兵圑前往將該匪班某圍捕擒獲研訊據供勾匪搶殺不諱昨巳經該縣呈報都督准其就地正法 
　　遵義縣屢十二毛坡與川相近素爲匪蔽自起義後軍隊時時經過匪徒稍爲歛跡近日南北事平商貨流通昨有川商多人採運貨物經過該處又被匪數十人攔路搶刦損失約數千金 
　　綏陽縣屬閃水地方亦爲土匪巢穴時出騷擾昨該處又有匪徒百餘人手執快槍刦附近富戸多家正苦無可如何適遵義縣補充隊開往該處圍撃當即捕獲十餘人送交遵義縣長訊辦又擒獲由湖南逃來北兵十餘人一併解省 
正安縣與四川南溪相近匪風極盛日昨中路刺史吳協安君行至該處之木麻溪場即有川商王漢臣等投報被刦吳即派兵調圑分路兜緝隨即擒獲錢春林張文松曾國先等供認搶刦不諱立將該匪正法並將贓物發還原主 
[東省勦撃蒙匪之近報]  
蒙匪餘孽巴布扎布在海拉爾一帶滋擾經奉黑兩省調兵痛剿近張督軍接江省畢督軍電所派陸軍與匪接仗巳獲全勝本省吳軍亦有報告謂巡哨之斥候軍隊撃斃蒙匪戢其兇燄洮南等處均甚安劾謐張督軍現在計畫擬先將散處近邊蒙境土匪責成昌法彰康等處軍警剿平俾所派出之軍隊得專力將巴匪早日殲除以　際患遼源方面消息洮遼鎭守使吳興權率領帮統陳文閣營長李相春於九號出征日前鎭署來電謂於十四號路過洮南兵紥索倫山派兵出探得悉該匪確係前反經棚開魯等匪爲首者巴卜加卜那什孟可等前被吳鎭守使剿撃逃赴北大山裹現聚集二千餘名並有宗社黨暗運鎗砲勾結起事該匪今巳竄至海倫拉爾距索倫山七百餘里索倫山距洮南四百餘里統計距遼一千五六百里吳鎭守使親率大軍出征今巳十餘日諒三兩日可抵匪巢不難一鼓剿平云云 
[蘇省接收沙田之辦法]  
　　江蘇淸理沙田自委莊炎設局督辦以來迄無成效且滋物議財政部特將莊炎先行撤差沙田局歸併官産處兼辦處長曾樸日前與王德賡方政兩會辦赴蘇接收事畢回省以接辦之初手續繁難非嚴定辦法難淸積弊特會銜胡廳長通飭各官産未設所縣分各知事趕緊接收認眞整頓巳設所者迅速會委接辦並擬訂接收沙田綱要辦法四條電請財部核准照辦其辦法四條列下 
　　一沙田淸理手續與官産不同案有新舊准駁之殊欵有升報補免與收存發還之區别接收局務擬先淸報案次查價欵並責成經收各局員於卷目内分别簽註以免歧混 
　　二沙田局收支欵項接收時應以奉部核定之槪算書爲計算標凖如有於槪算範圍内溢出或短欠之欵凡在接收以前者統由前總辦負責結束詳報 
　　三沙田設局各縣殷沃者案浮於灘見價　收易滋訟蔓鹵瘠者灘浮於案催繳罔應重累开支現擬接收各分局凡官産巳設事務所縣分飭由該印委會同查點接管未設事務所縣分遴派專員或卽委該縣知事接收應行淸查事項悉照前兩條辦理 
　　四沙田爭領之案往往有一灘兩報或三四報者交替之際沙棍兜攬招搖尤爲弊習現爲截淸糾葛起見擬於接收日期確定後通造各沙民酌定期限趕將報領田灘案立姓名准駁年月以及地畝價欵等項逕赴各該縣所依式申告聽候淸查如逾限不報或與局案不符者日後各縣所不再准理 
[南京快信]  
　　聞薩鎭冰氏奉派赴滬辦理海軍善後昨巳出京今日可由天津乘車來寗 
　　周樹模昨由滬來寗今日早車北上 
　　蔡儒楷前日由濟南乘車至徐州晤張勳日内即由徐北上 
　　近月各徵收機關收數甚旺各縣知事報解各項新稅亦頗踴躍聞本月軍費財廳巳飭金庫準備以便分别核發 
　　灌雲贛榆等縣呈報水災甚重濟省長昨巳派員前往查勘以便妥籌賑瞴 
聞孫中山有將來寗赴京說各界巳預備開會歡迎 
　　新　長范源溓及國會鍾秀徐傳霖等十餘人昨由寗乘津浦車北上 
江寗地方鄒廳長昨奉高等莊廳長應召赴蘇商調推事庖代事鄒君巳於昨日乘晚車赴蘇 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國會議員之意見與信用]  
　　國會幕在邇當此政局初平之際必須國會政府爲極融和之意見始足以謀建設而泯囂爭現政府巳擬决於開會以前預行設法疏通融和惟疏通之手續與外問傳聞者不同段總理並不出頭不過會宴一次以表歡迎而巳其擔任疏通融和者係另有人大約議員中最有聲譽勢力才數人必能得美滿之結果一方面别於二十五日召集府院兩處人員開談話會一次所議之件聞爲對付國會咨請查辦事件或提出要求事件或質問事件等之辦法並聞國會開幕可否推展亦於是日提出共同决定惟據某議員語人云八月一日無論所筠人數若干必舉行開會式决不延期議事或不能不稍緩一二禮拜一則恐不足法定人數二則現在旣多主張不黨則各議員無交換意見之總匯地方遇一議案若不先事接洽必致人各一見而議會中又將演出搗亂之事殊不相宜云云再者各議員經此挫折多有砥礪廉隅力求自檢以期回復國人信用之實際者例如籌備國會事務局所擬辦之議員膳宿川資等一節茲巳有國會議員章兆鴻王源瀚致書許世英總長力爲謝絶其文云俊人先生大鑒都門分袂政局迭更執事　歷中外公務賢勞弟等伏處家山形骸嬾散不通尺素蓋三年矣溯自袁氏禍國一意營私設爲種種方法破壞國會尊嚴墮落國民道德日以金錢勢力奔走天下士其結果至於帝制發生靦顔推戴不復知人間有羞恥事皆數年來齷齪大爐有以鑄就之也近者共和再造日月重光允宜滌蕩舊污刷新政治乃閲報載國會籌備事務局有日給議員膳宿費五元並川資百元之說在政府意存餐館原以表示優崇惟是立法行政兩方重在誠意相孚不在虚文欵洽議員歲費旅费業經院法規定此外不必再有無名津貼前承派員來滬贈送車劵同人公决璧謝亦即此意然　前項日給等費决無再受之理應請飭該局撤消此等名目以免虚糜并希望自今以往凡袁氏對於政黨報館種種暖昧津貼槪予剗除懸爲厲禁以澄政本而拘人心是爲至鑒弟等忝列議員兼叨舊好用敢以私人資格撮舉以聞諸祈鑒察云云以此推之開會以後議員自減薪俸之問題必能容易通過也 
[唐孫范三總長之北上期]  
　　新任外交總長唐紹儀新任内務總長孫洪伊外傳巳於二十三日抵京寓六國飯店茲經確實調查此說實係不確唐氏行期尙未定孫氏確於二十二日由滬赴甯特與馮督晤商要公是以小作勾留天津軍警學商各界預擬俟孫總長到津開會歡迎先由天津警察廳電寗詢問行期馮督覆電謂擬於敬日（二十四）北上故津門巳定於今日（二十五日）準備開歡迎會大約孫總長必蒞歡迎會後乃能入京而在津或尙須與朱督有所商榷故今日能否來京師難預斷至新任敎育總長范源濓久無就職表示外問頗有疑慮茲得其致段總理電謂巳定二十五日由滬啟程來京云云查敎育部自張國淦調任農商後繼任者初爲孫洪伊而孫久久不來旣而孫調内務以范源濓長敎育而范又久久不來於是敎育部遂成無政府狀態一切公事皆停止不辦以無總長畫行公事不能出部也卽如次長之叙等本應由總長呈請而吳闓生之叙等竟至由國務院代辦最近始由段總理傳知該部謂除國務會議等等外一切公事可送至國務院核辦此亦變通辦法可暫而不可久近范總長巳定二十五日由滬來京或者巳有就任之意范氏前曾長敎育縣此次重來當必能駕輕就熟整理一切也 
[起訴禍首與續懲餘黨]  
　　禍首八人均巳先行逃匿外國或租界總檢察廳本擬卽日起訴惟因一切證據尙未調集而人犯又未獲一人諸多困難政一面行文京中各機關搜集證據一面通電各省法庭一體嚴緝并咨請外交部轉飭各省特派交涉員與各國領事磋商引渡辦法其他帝制分子之不甚著名而現尙未離政界者政府亦將一律淘汰聞日昨段總理巳連與大總統密商曾將中央官職錄詳細調查審訂淸單凡個中列名者均須諷令辭職以免罷斥而全體面大致擬由國務院辦起發表之期卽在日内惟此項名單極爲秘密約有現政界十分六七之譜聞此項係有兩項用意一則以汰除帝制分子一則以撙節經費起見又聞帝制分子之爲滿人者溥倫氏蓋首屈一指在理自當有以懲處之方足以服人心刻有靑州滿人樂忠者爲此事特上書總統其文云竊武漢起義爲政治的改革隆裕推讓恐生民之塗炭忠以共和告成五族大同脫專制之覊絆享法律之自由就滿族一方面諭之莫不歡欣鼓舞相慶相祝以爲中國共和乃五大族鎔鑄之圑體均有公共之權利比較在前淸時奴僕世爲幸多矣詎意袁氏受五族付托之重一旦欲甘背誓辭帝制自爲而籌安會諸人遂卽百方運動耗費巨欵然此輩皆在袁氏威福之下爲勢所迫情尙可原惟溥倫以淸廷宗親皇室子孫在前淸時依勢驕横賣官　爵門庭若巿種種不道德的行爲不勝枚舉在當時滿族人之稍具有世界眼光政治觀念者莫不思食其肉而寢其皮及帝制發生渠猶不洗心革面安分自守竟靦顔無恥背叛民國出而爲帝制鼓吹之鄉導問其本心天良安在我大總統就任以來根據約法鞏固共和似溥倫之背叛民國破壞憲法就淸廷論爲罪人就民國論爲禍首灭地所不容國法所必誅即乞急布明令明正典刑則上可以慰隆裕后在天愛民之靈下可以平五族公民切齒之憤此呈上後下文如何尙未有所開也 
[法制局請廢止違令罰法]  
　　法制局關於違反共和制度之各命令法律多所修改廢止巳歷誌本報昨悉該局近日復提議將違令罰法廢止以該法根據新約法新約法旣廢該法自無存在之餘地因擬具理由書詳請段總理付國務會議其理由書略云違令罰法制定之意係規定對於人民違反命令處罰之最高限度處罰等級均於其本命令定之此種法案原係取法日本採用一種槪括之規定惟所定刑期及罰令額均與現行刑律期額符適用時不無困難且自本法公布以後採用之處甚稀而本法第一條規定係根據新約法第十九條與現制牴觸綜以上各種理由本法似無存在之必要擬請與附屬本法之違令罰法第二條罰則一併廢止云云 
[李佳白之新聞家美德譚]  
　　北京新聞記者俱樂部昨日（二十四）午後二時特請李佳白博士開演說大會除報界中人外知名之士到者亦甚多先由周君泰霖主席宣告開會旋由博士演說云鄙人對於中國之希望心願實奢蓋以吾目所見之進步其速度誠有堪令人可喜者他姑無論卽以報紙而言當鄙人足踐中土之始上海與北京間以輿情所託之報館不過有一二家其他各埠更就此名詞亦未嘗或聞矣然至於今日相去不三十年而京滬則巳各增至數十家之多津漢又復林立推而再至於各省亦幾乎處無之以此發達之速進步之猛以及比年所著之成效其未來誠爲可祝可賀唯鄙人於極端忻慰之下别有所慮亦必須求白於諸君之前此無他良以自報紙條例頒布以來言論之不自由實巳至於困無可困痛無可痛之地今者幸得誠明之當局毅然决然將斯杜防民口之惡物一日廢去是豈僅言論界之幸抑亦國家前途之福第所謂自由者亦自有法律之範圍若束縛去而便肆意無顧决恩仇任喜怒則是先自喪其輿論之價値遑論其人之不我信哉且新聞家第一之美德厥惟膽之一字正而無膽則弱公而無膽則葸人皆言喋衆如趨之軍士其膽量爲不可及以喃意度之新聞家執筆弄墨時其膽量要當過於銜命赴敵之軍人方可擔負其任也鄙人平昔所發之言論亦頗有以直率爲病而來相勸勉者但鄙人夙抱定前之所言故終不敢輕爲動移此志此心並願與諸君共勉之云云 
[湘省議會之第一幕]  
　　民意機關之恢復除國會外卽爲省議會然各省之省議會均尙在籌備中而湘省巳召集開幕矣本月二十日十時省議會開成立大會各機關各界人員男女來賓到會者約千餘人届時搖鈴入場奏軍樂秘書引都督民政長各軍總司令及行政司法各官自東廊入議長議員自西廊入均向國旗行三鞠躬禮又互行一鞠躬禮同時作軍樂禮畢各就坐首由議長彭兆璜君出席報告謂今日敝會開會蒙各界各機關各國會議員曁父昆弟竉臨不勝榮幸此次開會爲省議會臨時會照臨時章程祇一個月兆璜敢以此次開會宗旨報告諸公開會原因一由于湯薌銘盤據湖南戕殺志士二由於財政案亂捲欵虧公湯氏未去湘省以前附和袁氏無惡不作生民塗炭衆志一心以云湯爲目的其時省議會同人以居湯勢力範甲之下不能明示反對故召集同人於此分兩方面進行一面由本會議員與廣西陸都督接洽一面聯絡滬上諸公爲一致排湯之策此同人未開臨行會以前對於湯之計畫也湯出走後曾總司令代理督席以敝會代表人民之言論機關對於此後之建設種種均須共促進行劉督繼之亦以此爲不可緩故同人到省者日多本月十五號巳中法定人數故於今日開成立大會凡此皆開會之情也兆璜對於内部惟有力圖進行然湘省自湯去後急求善後者甚多 
故兆琠對於外部之希望赤甚夥所謂對外之希望者以軍政民政司法爲要圖而財政尤爲急務軍政之責在各軍隊長官獨立時以軍界之力爲最此時亟圖善後而募餉籌械擾害閭閻極宜整頓司法界自袁氏摧殘弊端百出湘省承湯氏之後人民痛若極深極當注意民政以知事爲臨民之官湯氏任用非人生民受患此後引用當以有政治法律知識者爲主人民苦痛或可稍瘳此外敎育實業爲湯氏所摧殘者當力求進行至財政一項自遭湯蠶食人民所受疼痛極深湘省幾於破産不圖補救無以救亡當淸理湯氏所虧之項以籌辦法此長官之責亦敝會所急需研究者也此後敝會之所應負責者深望各長官國會議員及諸父老有以維持之報告畢劉督起而致祝詞繼以演説謂帝制發生滇桂起義湘南爲北軍駐紥地姦淫擄掠遺害全湘至湘少財政前淸虧空四百餘萬此次湯復虧三千餘萬調查一項虧累至百萬之多湯率領之混成旅皆精良之軍械對於湘省後此之維持殊不易易然共和再造匹夫有責議會代表民意發揚眞正之主張其中實含有兩種意義一監督政府使不致爲惡一補助政府使日臻於完全且共和之眞精神在好民之所好惡民之所惡爲不易之論云云次由民政長龍璋致祝詞并述數年逃亡於外之苦狀謂民國二年出亡湯氏繼任卽逆知吾湘之痛苦較吾輩逃亡者爲尤烈其時勢力薄弱奔走京滬以圖鞏固共和帝制發生而鬼魁之伎倆畢現於是天下風動得復共和今湯氏去湘璋數年之心願巳達今省會開始爲國之聲援際此湘少紛擾時期得由省會解决可得眞正之民意此璋所望於貴者且湖南承湯氏之後財政紊亂宵小在位此後璋於用人則取人材主義而於財政則取減政主義敎育實業從速維持無黨派之紛紜無省界之分别則齊心同德官無曠職湘省晰無不恢復之理璋恐政治上有不良之結果散前此未能積極進行殊爲抱歉今幸貴曾成立一切能由貴會解决此湖南之幸福也故璋對於此次成立會非常折喜非常希望非常禱祝云云次由議長致答辭乃搖鈴退出會場全體攝影而散 
[湖南取消獨立之經過]  
湖南取消獨立一事當湯氏尙未逃遁時即巳着預備記者前巳詳言之迨湯氏出走湘局大變此事遂絶未提及邇者肇慶軍務院業巳正式撤消滇黔各省亦紛紛取消獨立湘省旣與南方各省取一致之行動則取消獨立問題自無特異之理加以國務總理段芝泉氏又一再來電敦促務請早日取消而就此間各界情形言之似亦甚望取消者其理由如下（甲）政界獨立期中一切行政事項半皆遲滯若及時取消或能收束一切作敏捷之進行（乙）軍界此次臨時召集之各軍雖皆從前通曉操演然尙須加意訓練取消獨立後方能專意於此（丙）學界現在暑假期内各校均有軍隊駐紥目下七月將盡轉瞬又届開學之期必須取消獨立始能將軍隊分調出防而被軍隊佔據之各校方可騰出庶於學生功課不致有曠廢之虞（丁）商民湘省當獨立期内謠風時起商民大受恐慌以爲獨立取消或可安居樂業故其盼望取消之心較各界尤切劉都督外觀大勢俯順輿情遂於日昨召集軍事會議磋商此項問題旋經大衆决定即行取消惟須附帶條件二事㈠請將陳宦督湘之命卽行收回㈡岳州北軍須從速撤退劉督於議决之後卽電致中央請核辦見復旋得覆電謂陳二菴辭職主峯業巳照准並任命執事暫爲承乏是第一問題巳經解决至於岳州北軍凖於一星期内撤調赴漢惟該處係曹錕原駐地所有曹錕軍隊仍當駐紥該處云云劉督接電後當以曹銀前此之駐岳原係服有長江上游警備總司令職務現在國事大定南北一統此項警備司令自無存在之必要爰再致電中央請將所有北兵一律調出湘境湘政府一俟北軍退盡正式督軍任定後即將獨立取消段氏以曹軍駐岳旣不足以解釋湘民之疑慮與表示政府之誠心自應將該軍改駐宜昌以示委曲遷就之意除令曹錕遵照外並電請劉督卽於岳州北兵退去之後取消獨立不必俟正式督軍之任命至滋紛擾劉督對於段氏之主張巳覆電認許第因關於取消獨立進行各項手續極爲繁重遂於日昨再行召集中級以上各民軍長官在府大開會議决定一切即於二十一日通電中央各省正式取消獨立以後各種軍民政事槪行服從中央命令並即於是就督軍職任所有都督府及都督名義亦一併取消除一併電告中央並咨行省議會外巳通飭所屬各機關一體查照矣 
[湖北之新政局]  
鄂省長范守佑逝世後官僚派深恐中央以此席畀諸新人物大起恐慌現護省長之政務廳長胡籲門若在項城時代則穩可升任今則時移勢易胡在孝感縣政績黎總統所深知（淸季胡任孝感縣以貪劣被參落職孝感與黄陂接壤故黎頗悉其政續）近年在政廳亦大不理於人口故斷無畀以疆寄之希望其次則壽鏞張雖浙人留學生出身然與舊官僚頗稱投契做官亦頗知弄聲名其時譽遂比較胡爲優范逝後各官僚爲把持權利計擬慫恿王督軍要求自行兼　省長王不敢冒昩請請求特保張壽鏞胡俊采堪以升任而以張名列前一面則由諸官僚授意武漢兩總商會電呈總統總理請以王督軍兼任間中安於接范出缺電後擬以張元奇繼任因續接鄂官商各電遂遷延不能發表現正在磋商中大約即以王督軍兼任矣 
　　范守佑於病故之前一日病體雖形支離言談尙稱淸朗其長公子在中央平政院爲書記早巳請假來鄂侍疾其次子則在署中司會計又一姪公子辦理庶務聞是日三子未知何故齟齬爲范所知召至榻前訓斥之曰爾輩勿夢夢恐吾死後欲求爲一事務員亦不可得云云是夜三點鐘范忽大泄不省人事二十一日復淸醒自知辭世在卽爰口述一輓聯命大公子謄寫請秘書長金世和指正其聯云（國事方艱看滿目瘡痍敢曰先憂後樂　年未老溯一生謹愼相期寡過知非）蓋以其年祇四十有九也死後各界輓詞甚多金秘書長一聯云（開府値風雨飄搖之際羽書朝發案牘宵披志切安民危局支持心力瘁應召從海山迢遞而來下榻情高挑燈語重感深知己生芻哀奠涙痕多） 
　　范氏雖爲官二十年然任省長不及三月宦囊並不十分充裕故遺囑諸公子辦理喪務須從節儉棺衾一切皆未取最高價格之品現署中鋪設靈幃祭堂亦殊草草聞大總統巳有電諭賜恤金三千元以此作喪費所差無幾其家族因時局未靖停櫬公廨諸多危險擬於兩星期後開弔卽扶喪回開封安葬所有范氏子姪在署所任公務刻巳一律辭去預備起程諸務矣 
　　政務廳長胡俊釆先日巳奉委兼代江漢道尹篆及省長出缺於未奉中央任命之前自應由該廳長護理胡因渠巳兼代道尹未便再握省長印信故力請財政廳長張壽鏞警務廳長崔振奎出爲護理推讓再三卒由王督軍飭胡兼護惟胡自以無升省長資望復以政務廳長一席係隨省長爲進退恐難久據故擬極力謀調江漢道尹昨巳將全眷遷入道署之内蓋因新任道尹趙基年氏現在河洛道尹任尙未交卸來鄂遙遙無期也 
　　湖北黨人與王督軍不合大總統特派蔡漢卿顧問來鄂調解蔡巳與民黨領袖某某接洽數次聞巳允停止運動一切政爭靜待國會解决惟漢口租界中旅居之黨人約五千餘遣散之費至少需五萬元再三磋商以三萬元解决此欵由蔡漢卿偕同證人商會會董某某等於二十二日赴軍署請領王督軍因未預籌的欵允於二十四日發給武漢間之風鶴驚自此或可暫止乎 
[吉林省議員圑之組織]  
　　吉林省議會議員目前在省者計共二十餘人日昨午前十時假新共和報社開茶話會提議信照奉江兩省辦法先行組織省議會議員圑籌備一切聞當場提議條件如下（一）各縣距省窵遠之處議員或有因事遠出者應由議員圑通函召集（二）省議會舊址現被警務處及外軍收容所佔用應即函請省長飭令騰讓（三）省議會舊有之鋪墊物件原交省公署保存應函詢是否完全（四）先行組設省議會秘書廳以承辦來往函電（五）省議會機關未騰出以前暫假新共和報社爲議員圑辦公地點（六）公 
 
 
 

Page 7

 
 
推代表面見郭省長探詢中央對於省議會辦法有無電令及應否籌備（七）原有議員全省四十名並未出缺并選舉時候補名額與正額同數省公署現在有案應將此情報告省長以備中央電詢時據以答覆以上各條均係臨時提出惟因在議員及議長劉硯生等尙未到齊遂又函知各議員訂於二十三日上午九時關談話會解决以各項辦法茲將目前在省各議員姓名綠下劉文田于源浦賈明善李蔭墀楊作舟何印川楊毓峯利興魁王繼昌董子芹吳玉琛馬桂林曲永聲謝廣霖李慶榮欲嘉蔭許夢霄程克甲王嗚鸞 
[蕪湖近訊]  
　　蕪湖新關近飭各駁船來關掛號請領牌照各繳費銀一兩將來如有違犯關章之處除將牌照繳銷外處罰銀五十兩云云有七星旗駁船帮不服全體罷工停止裝卸客貨刻巳兩三日矣 
　　前日萬頃湖屯墾局司事某因收買蝗蝻以多秤少勒減價値當被余知事查悉痛責并以快郵代電請倪省長通電皖屬六十縣一體嚴加防範 
蕪湖明遠電燈公司近以有人私接電線妨害營業特擬定罰章四則送請此間總商會討論以便執行 
　　無湖南岸掛旗英商美勝公司前日因所雇之印度人馬生者被合股夥開　腐店之小楊毆傷關監督徐仲謨接英領事官柏達氏來函巳轉請地方檢察廳核辦兇手小楊巳由法警拘送到廳據稱該印人受傷頗重 
　　烟酒公賣民怨沸騰蕪湖總商會刻接中國烟酒聯合會來函巳將該會宗旨單章通告所屬分會分所轉知烟酒商人各派代表到滬蒞會共謀進行 
蕪湖入内河六十里灣沚地方乃宣城北三區之鄉鎭水陸交衝對岸卽爲無湖所轄之周臯鎭范村地方前日某晚有手持快鎗之匪徒十餘人突至范村將該舗董保范世彩范世忠兩人擄上匪船駛去該村族人恐其謀害沿岸跟追至南陡門地方請該鄉董出爲調停匪索洋六百元始允釋放當交現洋二百四十元餘欠之四百六十元限日交兌始將范姓昆仲放回皖南盜匪之横行乃竟如此 
地方通信 
[蘇州]  
　　刑事案不能自由起滅警察廳收捐處委員孫彦擅拘成衣匠王靜濤責打四十軍棍被王靜濤赴縣道等處控訴等情曾紀前報後經孫委員央人調處貼給王成衣洋一百八十元和平了結王靜濤即具禀道尹署請求銷案日前經趙兼道尹批示云禀悉前據該公民禀稱被警廳收捐處委員孫彦責打成傷等情業經批候飭廳查辦在案茲又據該公民禀稱驗無傷痕前訴自知錯誤請求撤銷到道查閲前後兩禀語出兩歧自相矛盾案關刑事豈能任意撤消殊屬荒謬應仍候廳查復核辦所請應不准行　　新道尹蒞任記新任蘇常道尹王莘林在甯交卸議廳長職務已於隂曆六月二十六日下午二時乘車來蘇警廳崔廳長同各隊長各區長及孫少川知事等均赴車站迎迓王道尹先在車站接見各官後即乘綠呢大轎由騎巡保安各隊非導謹衛入城　屬亦藥轎一同進城逕至道署次日黎明水警二廳兼代道尹趙廳長　員寶送印信文册至署王道尹於辰刻接任升九砲行接印拜印各禮（均三鞠躬）所屬各官行庭參禮學然後至花廳分班延見午後蘇州關監督楊士幾署鎭守使朱申甫高等審檢莊王二廳長水警二廳趙雲生廳長禁衛軍劉夢九圑長等紛紛前往道賀 
[松江]  
　　熟盜刦掠貧戸南門外大校場左近十九圖楊姓墳屋中墳丁小金生家前日黎明時有菲徒五六人持扁擔木棒等器搗門肆刦詎事主認識匪均鄰近游惰之人亟呼其名匪急用扁擔猛撃受傷旋將事主夫婦及兒媳細縛搜掠去零星衣物及布十餘疋旋經鄰人聞聲追捕匪將布沿途抛棄檢歸點核僅失去三疋報由縣署委那警佐步往勘察飭警踵緝聞各匪姓氏現均調查明晣不難一一遜獲云 
　　苦主兼作罪犯東鄉淺蒲涇褚某在陳家行左近隨河淹斃同村人兪桂生有追趕之嫌疑被鄉衆執送警局由警詳縣請驗嗣屍屬褚燦榮等以自行失足禀縣請求免驗縣署以案關人命批稱免驗一層暫從緩議閒仍需傳訊當褚爘榮到松遞狀時曾往打嗎啡針之窟穴處適警察往捕一併拘獲解局訊罰旣作苦主又作罪犯可笑也 
[鎭江]  
　　章知事因公普省鎭郡自解嚴後所有興革事宜急須辦理丹徒章知事因於日昨乘車晉省謁見馮督軍齊省長禀陳一切　　司法獨立之先聲鎭郡法院取消巳届兩載一切民刑訴訟均由縣署承審員執行裁判現法廳恢復指顧可期中央法部巳飭行蘇州高等廳轉飭滬甯兩地方廳速派專員到省預議恢復計畫兼理司法之鎭屬各縣知事亦巳奉到飭知預備一切並聞鎭屬潥陽縣承審員王君本係第一科主任兼任現倪知事擬俟法廳成立後卽將在審名義裁撤專委王君辦理第一科事務　　省委赴興化勘災齊省長前據江北興化縣知事呈報該縣四鄉水勢浩大田廬被淹災情甚重等因昨特派成某由省乘舟過鎭改座民船前往與化履勘俟勘畢回省禀覆擬即設法籌賑以惠災黎 
　　輪埠仍派稽查員丹徒縣章知事以鎭地雖巳解嚴防務仍應嚴密長江上下水輪船到埠每在深夜之際旅客往來難保無宵小混迹爰特委水陸總巡周少堂爲輪船總稽查每晚率同巡兵在輪埠檢查旅客行李有無夾帶違禁物品以保治安 
[楊州]  
　　澈查攻許電燈公司案揚州振明電燈公司所接電線因未裹橡皮致爲各界所攻許禀請層憲取締在案刻省垣齊省長特派委員單某來揚會同縣知事澈查並聞左道尹亦批飭該公司從速於線上裹皮俾防走電而免危險 
　　酒行反對支棧江蘇省第六區菸酒公賣局因欲整頓分棧所收稅則由張局長飭商人孫以恒設立酒類支棧正擬開辦而前認繳稅之馮某不肯交代並聞各酒行亦不承認業巳赴省控告未知省長若何批示也 
　　准撥修街經費揚城自入夏以來隂雨連綿致各街巷積潦成渠行人頗苦不理現由商務分會開會集議將動用肉捐項下所儲之修街經費從一俢築昨特咨行縣公署請卽照撥周芷貞知事巳准如所請發欵三百千文交由商會僱匠興修以利行人 
[南京]  
　　紀省立第一工校之畢業式江蘇省立第一工業學校於二十五日行第一次畢業式來賓觀者百餘人馮督軍代表參謀王通齊省長代表道尹俞紀琦等均致頌詞畢業生致答辭以謝末由校長宣告畢業生就聘各地之配置謂電機科生除就滬寗禾等各電燈廠之聘外約有三分之一就學他校機械科生之就事於工業界者約半數餘均派滬寗兩地兵工廠爲見習生等語旋導來賓參觀工場茗點而散茲將畢業生名單錄後（機械本科）王震保陳宜芳楊爕明汪嘉穀劉金榜章壽極徐錦卤戴仁桂步驤莫乃勳姚霨趙來賓顧文英侯鎭吉蔡經生（電機本科）余澄張毓儁楊碩儀張元劉文介李湘臧禎王鴻儀蔡潤芳過文黻方守禮李方振司馬樑郁鼎銘鄧　張維王鎬張　宸李通孚 
[嘉興]  
　　土豪擅收捐欵嘉興梅湖鄉一帶每年禾苗挿靑之際各鄉農民在河中抓取河泥充作肥料歷來如是國家地方並不徵收捐欵詎近有土豪鈕漱泉率子芝庭巧立名目向各農民擅收捐欵以飽私裹農民含苦莫訴未知有地方之責者有所聞否　　學校開課補習嘉興王店鄉立第一第二第三第八第十一等國民學校以上學期適値時局紛紜各學生課程均未終結經各校長於日前會議趁此天氣凉爽重行開學補習二星期以重學務現巳函知敎職員曁各學生來校於前星期一起開課補習矣又城中碧浒國民學校敎員聞如來姚薺山諸君以暑假期内兒童任意游玩不特暑氣逼人亦且課程荒疏至下學期敎授諸多阻碍故亦於上星期議决輪流常駐敎授以重學務巳通知各學生來校補習矣 
[山東]  
　　孫省長履新紀新任山東省長孫發緒巳於昨日（二十四號）下午十鐘四十一分乘通車到濟省垣各機開人員均赴車站迎接同來者有政務廳長阮某財政廳長王某並有秘書二人定於二十五日接印任事聞濟南學界招集同人定期二十五日一鐘就省敎育會開歡迎大會先期單知各敎育機關各學校届時與會 
　　紀膠東同鄉之兵災善後會膠東紳民丁昌燕等以此次戰事膠東各邑受禂最酷除周村方面業經議和外其餘各軍尙無統一之希望地方居民日處于水滐火熱之中莫或挽拯遂由登萊靑旅省同鄉會發起藉地方圑體之結合拯桑梓刧後之餘生於本月二十二號午後二時借省敎育會開會到者六十餘人首由臨時主席鄒因陳報告膠東區域受害之慘狀及各軍騷擾之情形斷復宣告同鄉會組織法全體贊成次用無記名投票法選舉正副會長鄒秉綬得六十三票當選正會長王善謨得四十一票張公制得二十六票當選爲副會長並舉定臨時庶務王慈和張印千徐象坤丁星白等四人遂由正會長出席發表意見一請求官民兩軍速謀實際上之统一二要求撫恤被災難民時巳五鐘遂宣布散會 
[天津]  
　　請復省會自治之往來函電天津縣議參兩會電請國務院恢復省會及地方自治文云北京國務院鈞鑒國會恢復萬庶歡欣惟省會及地方自治事屬一體懇轉請大總統明令同時恢復以符法治天津縣議參兩會劉橒壽張嘉鉅叩又黑龍江省會議員圑昨致順直省議會全體議員請卽促進省會及地方自治函云省議會議員鑒恢復約法召集國會旣有明令而省會曁各自治機關亦應連帶規復毫無疑義故敝省先行發起議員圑以促省僵早日成立爲宗旨同人到省者現已超過半數除請國務院轉請大總統速賜發表並請國會議員圑曁省長提倡轉達外尙冀羣力合作從速電爭並希將貴會進行方針明白賜復俾資圭臬爲盼 
雜評一 
[定志（一子）]  
　　政治家獻身之初所抱必爲福利之主義無待問也所慮者不轉瞬而變易之耳主義曷爲而變易以其志不定也志曷爲而不定以有二種之外感誘之也 
袁世凱之所以敢廢約法滅國會舉共和之制度一掃而空之者情其權勢足以攝服天下士也天下多數之士畏其權勢莫敢有異言不宵者莫從而附和之於是袁氏之威乃益張其後之所以敢變國體行帝政舉前淸之專制不恤淸議以復之者恃其金錢足以奔走天下士也天下多數之士利其金錢不敢有所反對貪鄉者更代爲運動焉於是袁氏之膽乃益大故凡促起袁氏非法之念者袁氏之權勢與金錢而助成袁氏之非法者多數之士之畏權勢而利金錢也然則權勢與金錢足以變易政治家之主義者也夫惟有定志而後不爲外秀所誘富貴不能淫貧賤不能移威武不能屈孟了所謂大丈夫吾則謂有大丈夫之志而後可以言主義而後可以言從政今後中國而有丈夫政治出現於中國者中國其　幾 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中華革命黨本部之通告]  
　　中華革命黨本部通告各去分部云通啓者奉總理孫先生諭本黨成立實繼癸丑革命而起其重要目的在推翻專制重造民國迨袁賊自斃黎大總統依法就職因令各省黨軍停止進行今約法規復國會定期召集破壞旣終建設方始革命名義巳不復存即一切掌務亦應停止將來如何改組有何辦法應徵求海内外各支分部之意見爲此通告貴支分部望各抒所見以期折衷至善無任感幸附呈孫先生五月九日宣言及六月九日宣言併祈察照中華革命黨本部謹啓中華民國五年七月二十五 
[詹大悲出獄]  
　　前寓新閘成都路忠茂里之民黨要人詹大悲於去冬被偵探設計指爲私造鄂省官錢局票夥刦湖北富紳並圖謀三次革命協同捕房將詹與同居之溫楚珩一併拘解公共公廨迭經王崧生襄讞會同美副領事博金式君會訊王君與北京政府代表律師欲將詹等引渡博君以被告等所犯之案係政治性質堅持不允判溫釋放詹則押至本年陽曆年終開釋茲自黎大總統受任後巳有明令恢復約法取消黨禁由其家屬禀准楊交涉員函致公共公廨轉致駐滬外交圑及捕房麥總巡一致贊成咨行檢察處知照捕房定於禮拜四（即昨日）帶堂開釋昨日届期捕房以被告無須再訊祇將案由單送廨請示並由詹之家屬偕諸同志特備轎式馬車一輛加以音樂隊及民國五色國旗並歡迎詹先生字樣之旗幟同至公共公廨迎接約在十時左右適原審華官王崧生襄讞會同美郭副領事在樓下正式刑庭訊事捕房瑣案卽據詹大悲之代表羅禮士律師投案譯稱此案係貴襄讞與請假回國之美博副領事迭次會訊明晣當判决時貴襄讞頗不滿意故未簽定獨美領博君簽判發押西牢然詹係政治犯現巳恢復約法奉黎大總統命令政治犯一律還復自由且有政府明文飭廨釋放即法公堂覊押政治各犯亦均省釋兌詹係湖北省議會議員目下國會將開關係極重應請立即開釋以便赴會參議云云又據捕房刑事科代表牛門律師投稱被告律師所請將彼告開釋一層敝律師並不反對等語由王襄讞商之美領郭君於中西文案由單上分别判云前押詹大悲係政治關係現奉特赦應准開釋判畢即由詹之家屬偕諸同志同赴提藍橋西牢歡迎出獄 
[工巡捐局預籌結束]  
　　上海工巡捐局長朱壽丞因地方自治恢復在卽該局原名巿政廳本爲自治機關所有經辦各事應籌結束以備將來移交故對於一切工程巳暫緩進行一面詳請護軍使電禀省長派員驗收路政惟聞該局虧負甚鉅不知將來如何彌補也 
[縣知事贊美穆湘瑤]  
本邑提借積穀息本一事前經各巿鄉經董議决提借惟揚思鄉經董穆杼齊不以動用爲然曾將種種理由具禀縣公署請爲備案沈知事已飭緩提經紀昨報茲又於昨日批飭公欵公産經理處轉致穆經董略謂自古無告之民盛世不免如以貧民計口而授食太倉梯米有時而窮是以民事所關應權緩急該經董識力超卓見義勇爲機廠招工興實業兼裨生計灘地議價協外交又利貧民現復於全縣積穀之外倡籌楊思本鄉積穀且以該經董名義每年捐洋銀一百二十元陸續捐集增加又以存米不存銀槪照洋銀六元合杣米一石爲定價遇有交代專案列報深思遠慮尤爲周詳自此日起有功尙有何事不可維持本知事蒿目時艱深願有同志以講求治理嘉慰良深當此財政困難旣病博施又慮偏廢此外如敎育等費亦關係至重每因民間置産匿價未能旺收置産之戸非同貧民如能於經董發給官契時逐加整頓想亦必能繼長增高所望本此意以逐漸推行庶幾維持敎育標本兼治一鄉如此風尙由近及遠則多數經董之相助爲理非僅一隅之幸福也連類及此幸共助之仰公欵公産處轉致查照此批 
[盜匪開鎗拒捕]  
　　昨晨七時有匪徒五六人各持手鎗至法新租界喇格納路一百八十六號總弄内大德里二百八十一號門牌胡靜波家乘隙擁入刦去金戒一隻金圈一付及銀表洋銀等特携贓而出適爲六十五號九十五號一百四十號一百五十九號二百十號五華捕查見急吹警笛卽有探目沈德福得悉帶同包探任水揚周寶生孫金利潘瑞福到來協同該捕等四面兜拿該匪等竟開放手鎗拒捕奔逃該探捕等奮勇上前將手鎗奪下當場拘獲正犯郭正劉元唐光羣三人後又在道德里十一號門牌内續獲從犯李四生朱子春兩名當將人贓鎗械一併解入嵩山路捕房由捕頭臘脫來略加詰問轉解大自鳴鏡捕房石總巡諭令管押聽候詳細錄供解廨訊辦 
[强盜犯案纍纍]  
　　李德才劉裕軒因與同黨王子紹楊金生周亞東曹亞血王錫芝劉文等迭在公共租界糾黨持械搶刦業經老閘捕房中西包探將李等先後緝獲並在李處搜出手鎗一支一併解送公共公廨經中西官訊判押候查明澈究在案茲經捕房查得李等先後搶刦芝罘路一百四二九號門牌王元輝烟紙店現洋一百六十四元又北京路一百六十八號門牌章緩之烟膏店現洋又廣東路三百五十八號門牌正昌烟紙店大小現洋九十餘元又北海路二百五十九號門牌萬森醬園現洋二十元又浙江路六百七十一號門牌張錫卿烟紙店現洋一百六十九元昨將李等八人解廨復訊先由中西包探上堂禀明前情並稱飭傳各事主至捕房辨認面貌惟李德才劉裕軒二人供認往刦餘人均不承認繼由事主張錫卿等上堂證明當時被刦情形訊之王子紹等六人咸供雖與李德才等同居並未同往搶刦求宥會審員王肇之君判李德才劉裕軒帶回捕房候下禮拜二再行訊核王等六人一併函送上海縣公署分别遞回安徽江北原籍交地方官嚴加管束 
[事主嚇退强盜續誌]  
　州人楊金德於前日上午糾黨持械圖刦厦門路一百五十四號門牌沈善徵家衣飾經沈奔出狂吹警笛大聲喊捕楊等情虚逃逸當由探夥將楊追獲鳴捕拘押在案昨晨解送公共公廨請究原告偕證邱文正賣友章上堂訴明前情中西官向楊略訊一過判押候提齊同黨於下禮拜四併究 
[拘獲嫌疑盜犯]  
福建路五十二號門牌陳于甫家於本月九號被盜刦去値洋八百元之現洋鈔票金飾報捕請緝在案前日經老閘捕房中西包探查得匿居廣東路某浴堂内之陳耀與此案似有關係當於前日協同前往將陳拘獲昨解公廨經中西官研訊一過判陳押候查明再訊 
[講演各縣敎育狀况]  
　　江蘇省敎育會附設暑假期小學敎員補習學校聽講員中由潥陽沈宗璜蔣國樑陳韶崇明張潤身東海沈濟公胡祝三等發起組織研究會講演江蘇六十縣敎育之狀况以資研究茲於二十七日下半四時在省敎育會三層樓開成立會先由發起人沈宗璜報告大旨謂諸君藉暑假之暇遠道來校聽講聚六十縣敎育家研究於一堂幸何如之惟機不可失能乘此閑睱再開一研究會由各縣聽講員擔任演講各縣目下敎育狀况轉瞬之間各縣敎育情形皆可明瞭云云繼推定沈信卿先生爲主席依次選舉各縣演講員選畢决於二十八日實行演講遂卽散會 
[中華博物研究會在滬開會預誌]  
　　中華博物研究會成立迄今巳閲三載得主持者之毅力進行會務日見起色學界漸知博物之重要不復如前此之漠視矣今年春該會在敎育部禀准立案又得黎大總統之奬許當代諸鉅公之贊助會員日衆湖南湖北兩省巳着手組織支部今乘署假期内開常年大會於滬上假英大馬路寰球中國學生會爲會場定七月三十號卽隂曆七月初一日上午九時開會其秩序爲報告提議演講選舉攝影推定會場幹事如下檢票四人一彭世芳鄒樹文薛德焴王朝陽記錄四人薛鳳昌杜就田顧樹森丁錫華招待四人鄒秉文 
錢崇澍凌昌煥吳冰心並聞會場備有來賓席凡會外人一律招等云 
[濬浦協欵久不洪解]  
　　駐滬楊交涉員前奉財政部指飭調查民國成立以來各省協解濬浦常年經費歸還中國銀行一案現經楊君會同部員查明詳復財政部云前奉鈞部飭開上海濬浦局於前淸開辦時曾向前大淸銀行借撥巨欵分年交局濟用以各省協解濬浦經費歸還民國成立以來各省協解經費究有若干曾否歸墊亟應遴員會同該員淸理等因奉此遵即函詢去後茲准濬浦局函稱此項借欵原由政府撥發每年關平銀四十六萬兩之濬浦常年經費以之抵償自民國成立以來政府應撥之欵本局並未收過嗣於一九一二年間曾禀明財政旬交兩部曁總税務處聲明本局自一九一一年十月以來並領過每年四十六萬兩之常年經費迨後雖收到江西省解來規銀三萬三千四百二十兩二錢一分即將該欵存放中國銀行償還濬浦借欵名下之帳此後未蒙滙解來局是以一二三四五年應還中國銀行之濬浦借欵本局實無欵可以抵償茲特附呈此項帳略一紙内中署明本局收每年四十六萬之常年經費並中國銀行浚浦借欵償還之數即希轉呈大部等情查閲幔單此項借欵除收過江西省解來規銀三萬三千四百二十兩二錢一分外民國成立以來各省協欵未經照解以致欵尙虚懸據函前因理合將帳略粘呈伏候鑒核施行 
[流氓乞丐之騷擾]  
　　南巿沿浦各馬頭素爲流氓乞丐聚集之區每遇貨物到埠或運貨他往在彼起卸之時若輩必三五成君乘機强奪或潛自偷竊見有大包物件則割碎原包使之狼藉滿地羣聚爭拾而於在場照料之人或用穢物污其衣服故與爭鬧使彼無睱顧及或在前之人將照料人猛撃一下在後之人即將貨包提挈而去迨喊捕追緝物巳傳遞無蹤人亦混竄難辨受其累者巳不知凡幾近聞若輩竟向各商家聲明如願每月或每節出網若干則决不再犯否則恐無安寗之日云云南巿各商家以此種舉動日明明有人主使若不禀請官廳查拿嚴究後患尙多是以公同集議環禀淞滬警察廳趕派得力偵探嚴查首要拘案懲治一面飭知該管警區派警隨時保護庶若輩或可歛迹云 
[兩院議長議員先後北上]  
　　參議院副議長王正廷前晚自滬偕同衆議院奉天議員吳景濓附乘十一時滬寗晚車起程北上送行者有唐少川凌文淵陶保晉張雷雷諸君又衆議院江蘇議員凌文淵前偕内務總長孫伯蘭同行抵江寗後卽遄赴泰縣原籍省新親現巳事畢返滬定於三十日附搭招商局新銘船入都又衆議院副議長陳國祥日前來滬暫庽北巿浛洲旅館亦擬於三十日偕凌文淵同行 
[宣布盜匪罪狀]  
　　松滬護軍使署昨日午後二時在西砲台鎗决盜犯三名茲將宣布罪狀錄下爲示諭事案據淞滬警廳詳解拿獲夥刦吳家宅陸增全太平橋益炳蓀黄家宅周志祥黄家碼頭黄晋榮等家之盜犯朱松泉朱富全張當在朱桂生黄全元張奇奇等六名連同贓物一併送署發交軍法課審辦訊據朱松泉供稱先後夥衆行刦陸增全益炳蓀周志祥黄晋榮等家及東橋頭不知姓名人家得贓五次又據朱富全供認先後夥衆行刧陸增全益炳蓀黄晋榮等家得贓三次又據張富春供認先後夥衆行刧益炳蓀周志祥及東橋頭不知姓名人等家得贓三次各不諱除朱桂生黄全元張奇奇三犯訊認聽糾帮同行刧情節較輕應照章移送上海檢察廳按律訴辦外查朱松泉朱富全張富春供認夥衆侵入强刦多次均犯刑律第三百七十三條之俱發罪該犯等積慣爲盜罪惡昭彰法無可貨應照懲治盜匪法第三條第五欵一併判處死刑以昭炯戒而靖地方業經咨陳江蘇馮督軍核覆照辦應將朱松泉朱富全張富春三犯照依軍法執行鎗斃爲此示仰軍民人等一等一體知悉 
[烟酒聯合會記事二則]  
　　中國烟酒聯合會總幹事陳良玉致浙紹酒業公所函云頃閲報章所載貴同業通告内稱因認烟酒聯合會經費起見有照貴公所前議每壜抽洋一分一節具見貴同業熱心公益固所深佩惟按壜抽費迹近派捐鄙意不以爲然况鄙人發起此事全爲兩業生計起見經費兩字始終不願提及前日大會時議公提議及此鄙人又力主自由擔任且請公舉會計董事以資稽核此中苦衷早蒙在場諸公洞鑒旣蒙貴葉贊成本會宗旨但求合力進行不必慮及經費况本會痛恨苛捐病商倘如貴業按壜抽提之法則尤人自效實與鄙人宗旨不符本會草章凡我遠近同業一經報告即爲會員並無擔任經費方可入會之規定務望勸告同人幸勿誤會鄙人恐抱罪於兩業同胞問心難安不敢緘默區區愚見統希鑒納爲荷 
　　中國烟酒聯合會於前日（二十六日）五時假座一品香歡讌國會議員到會者爲禇慧僧吳蓮伯張兩樵杜子珍黄獻庭許達夫周志成張申之傳可堂王奠伯杜冠卿等先由該會總幹事陳良玉副幹事賴漢濱二君　詞歡迎並謂本會成立正當國會開議之時議員諸君巳多北上不及遍邀且設備未周諸多簡慢更深抱歉諸君爲人民之代表必能造福商民敬舉一觴爲議員諸君視爲全國商民賀旋由褚輔成君代表在座同人致答詞略謂國會成立不自今始兩院同人能力薄弱深恐有負國民委托今承諸位竉召感愧交集並望諸君有所指示願以人民爲議員之後盾云云全座拍掌復由陳良玉君歡呼萬歲國會萬歲國民萬歲賓主歡洽頗極一時之盛又聞吳景溓君原定於十一時乘晚車北上因秦待時君介紹臨行赴宴尤爲歡迎是日在座除議員外並有各界人物由該會總副幹事曁裘子怡金鑑三秦待時諸君爲之招待云 
[調查醬園酒壜]  
　　江蘇第二區烟酒公賣分局稽查員昨在閘北大統路查得恒泰和醬園所存土黄酒共有一萬二千三百餘壜核其報告之數則僅有作千壜當卽報由謝分局長查得該醬園係第一分棧經理某甲所開似此以多報少實屬有心弊混　傳園主問明呈報省局長請示核辦 
[申新紡織廠大致楚楚]  
　　新閘北福新麫紛廠總理榮宗錦於上年夏間集合巨欵在陳家渡地方建築申新紡織廠計設機錠一萬二千四百只所有粗細紗機錠及一切機件均向外洋定製現在該廠業巳落成機錠紗管等　亦已屋滬大約隂曆七月初旬卽能開工云 
[南滙縣移請緝盜]  
 
 
 

Page 11

 
 
　　南滙縣葉知事以魯家滙鎭滙豐典當於本月一號夜被盜搶刧案内之盜首金二現匿上海租界自應移緝昨特移文公共公廨請卽知照捕房飭探協緝如能弋獲當照前定賞格給發奬賞云 
[靑年普益社演講會預誌]  
　　大東門外靑年普益社爲開通民智研究公益起見特設講演部分請名人演講道德衛生社交公益等要題茲定於陽曆七月二十九日晚七時特請胡貽穀君來社演説敎育上社會服務之模範現巳由該社幹事部分函請各圑體來社聽講届時各界歡聚一堂想必有一番盛况也 
[催造賑濟風災之報銷册]  
　　上海縣公欵公産經理處經理員丁熙成昨致各巿鄉經董函云頃奉上海縣知事公署第四四三號飭開爲飭催造報事案奉江蘇財政廳第一四九四號飭開照得上年夏秋之間颶風爲災沿江濱海各屬受災甚重曾奉中央特頒賑欵由使署分别支配飭颶撥發該縣查明散放或以工代賑在案現在爲時旣久當巳散放藏事所有報銷淸册等件迄未據詳送前來賑欵關係重要册報用昭核實豈容任意遲延合亟飭催仰該知事即便遵照上年使署五千零七十四號通飭迅速詳造淸册並各項證明單據送廳核辦以憑彙轉勿延此飭等因奉此查此項賑欵前奉財政廳發銀五千元到縣經飭由該處邀同各巿鄉經董議决先行領欵開浚河道聲明俟工程完竣核實造報等情並附各巿鄉應派數目淸單曁領狀詳請彙領發給在案現尙未據詳報奉飭前因合行轉飭飭到該經理員即便遵照迅速詳造淸册並各項證明單據送縣核辦等因奉此查前項賑欵未據貴經董報告無憑轉報除據實詳復外相應函請查照迅予造具淸册逕送上海縣知事公署核辦以免輾轉延誤 
[輪船上破獲拐案續紀]  
　　水巡捕房在新昌輪船上查獲拐婦吳戴氏及被拐之十六歲安徽女子葉利妹十四歲女子何小玉子並三歲男孩阿五等三口解送上海地方檢察廳訊辦已紀昨報茲悉是案解廳後卽由檢察官提案預審正擬收押忽有蘇州婦人葉蔣氏厦門婦人侯董氏到廳據葉蔣氏聲稱利妹係是親女現年十九歲何小玉子亦爲我之姪女又據侯　氏聲稱利妹爲我之寄女此次同往厦門等語檢察官核與各人供詞不符顯有不盡不實諭飭一併收押候究 
[串賣婦人女子]  
　　羅懷連住閘北德仁里其妻袁氏被胡掌全串同銅匠媽媽阿囡等誘往寶邑八字橋賣與鄉人陳瑞亭又羅之三歲女孩亦被胡等賣於虹口某粤人家前日由羅將妻尋回並扭胡掌全至四區警署告發惟銅匠媽媽及阿囡已經逃逸姚警正諭將兩造解送司法科經嚴科員訊明判解地方檢察廳究辦 
　　又一訪函云紹興人羅懷連住居閘北小本營業其妻袁氏現年二十四歲生有三歲一女名阿毛前被著名蟻棍王阿囝將氏與該女孩誘拐無蹤羅四處找尋杳無影響茲悉該氏與女被拐之後寄頓於胡家木橋混名銅匠媽媽家内旋將阿毛先行出賣繼將該氏托同黨胡掌全領至八字橋地方賣於該處鄉民陳瑞亭爲妻得價瓜分前日爲羅偵悉向該管警區報告飭警將陳瑞亭並羅妻以及胡掌全先後拿獲連同原告解送警廳司法科略訊一過以案屬刑事於昨日備文一併移送地方廳經檢察官預審之下判羅袁氏交伊夫領回管束胡掌全等收押限交阿毛到案再行核奪一面諭飭法警往拘蟻棍王阿囝等到案從嚴究懲 
[認領迷路小孩]  
　　男孩汪友金陳招根兩人同在法馬路迷途啼哭爲捕查見帶至法公堂訊問汪陳兩孩均言語支吾旋有陳福林投稱招根係商人之子友金係是學徒彼二人偕同出外閒遊不識路徑今蒙案下獲案請求給領判准予領回管束 
[婢女被虐潛逃]  
　　吳淞六區警署前日送一迷路女子至閘北司法科經嚴科員訊據該女供稱名生妹年十四歲係某姓家婢女因遭主人凌虐潛逃出外嚴君判送慈善圑留養候查 
[妓女跳出火坑]  
　　五區警署前日送逃妓劉五丫頭朱丫頭二口至閘北司法科經嚴科員提訊劉供安徽人朱供廣東人均被匪徒由原籍拐帶來滬賣與美界鴨綠路粤妓院爲娼因受鴇婦威逼苦不堪言相約逃出叩求超豁嚴君判送慈善圑留養擇配 
[破獲三林塘烟窟]  
　　無賴楊紀堂近在浦東三林塘鎭賃屋私設洋烟燈吃獲利頗豐茲爲該管地方警區查悉飭警前往將楊拘獲並抄出大小烟具多件又拘獲烟客趙金桂趙锡卿等一併拘區解送縣警察所昨將楊等三犯連同烟證併送地方檢察廳訊辦 
[搜查私土僞膏]  
　　昨日午後五時洋藥公所代表偕同法捕房五號西探目曁華探沈德福海林阿東等至法大馬路新橋街七十號門牌鄭恒豐膏店内搜查紅土及僞質料膏當被取去烟膏大小九缸帶回捕房化驗再核 
[烟膏店主無力認罰]  
　　乾昌烟膏店藏有私土料子爲法捕房查獲將店主徐良壽拘解法公堂訊問據供伊爲店夥店係徐子元所開判將子元交案訊究後因逾限不交並經捕房查明徐良壽實係店主故判罰洋二千元迄今分文不繳昨又提訊徐供實在無力籌措求宥判押九月如能繳洋准予開釋 
[同族大起衝突]  
　　浦東楊家宅居民楊阿妹向在冰廠做工與乃兄阿妙福福等同宅居住日前阿妹家中失去棉花等物其妻朱氏疑夫兄福福並其妻楊王氏等暗中行竊事爲王氏等得悉以無端被誣心不甘服慫恿伊夫糾合多人向朱氏理論並以穢物塗塞其口朱氏之母朱趙氏近在咫尺前往解勸亦被毆傷遂於前日投報地方廳檢察官以所控情節支離昨午飭警將楊阿妹夫婦並楊福福夫婦一併傳案聽候訊究 
[火場無須履勘]  
　　吳淞路四十三號門版廣生水菓店因保險起火由捕將該店主王兆滋拘解公共公廨訊供押候會勘火場再核在案前日由廨復訊據捕房禀稱查無縱火憑證中西官以旣無縱火憑證母庸會勘遂判將案註銷被告開釋 
[舞賴訛未成]  
　　無賴王春林前日欲向姚水進訛詐小洋七角被姚扭控五區警署解送閘北司法科經嚴科員訊明判王拘留十天以儆 
[流氓串攫首飾]  
　　流氓許阿大陳子金前晚同在九江路串攫婦人金挖耳圖逃被捕攔獲昨解公共公廨經中西官研訊屬實判許押西牢九月陳押半年贓存捕房候失主認領 
[押追寓客存欵]  
　　江西路愛多亞路轉角鴻發客棧經理楊欣謀因呑没寓客楊蔭堂存洋二百五十六元被該寓客報告總巡捕房派探將楊欣謀拘解公共公廨訊供判交三百元人洋並保限一禮拜還洋在案茲因逾限不交昨由捕房將被告傳案請追中西官判押限一禮拜繳洋再核 
[並無字據呈驗]  
葉徐氏前至法公堂控稱氏夫葉瑞芝在日被趙廷琛虧欠偕欵洋一千零六十四元夫故後向之索討祗允還洋二百元婦人因受虧太多故此不允請求訊追趙稱所借之洋於瑞芝在日巳經還淸有瑞芝親筆收淸據爲憑中西讞員以兩造供詞各執著趙覓到瑞芝親筆與收淸據比對筆跡候核後趙偕同瑞芝之叔葉竹堂投案葉稱收淸據實係瑞芝所書有瑞芝親筆字據呈案比對實與收淸據字跡相符惟因原告堅稱竹堂與趙實係好友故串同到堂作　婦人另有字據可以證實收淸據確非故夫所盡故著徐氏呈候核對在案今巳届限聶讞員以謝氏並無讞據呈案不便再懸遂判將案註銷 
[請求變産作抵]  
　　王志明前至法公堂控被徐侯卿虧欠往來貨欵洋一千零五十元延約不還請求訊追中西讞員因被告挺押不理故揿請川沙縣知事調查被告家産尙未接到回文昨日王乂投稱徐在川沙原籍置有房産巳經該縣知事發封可否求請再移該縣變賣作抵徐稱商人於民國二年間巳經破産所封房屋實非商人之産况有田單二畝另抵在原告處求恩公斷判徐還押着原告自赴川沙縣具　俟該縣移覆到滬再行核辦 
[巡士練習鎗操]  
　　淞滬警廳長徐輔洲以所屬各區巡士自應隨時練習槍操以免生疎惟調廳合操恐碍差務茲特訂定於星期二四六等日下午四時責令各區外勤巡官即就本區附近隙地上勤加訓練昨巳通飭各區警察正佐一體遵照矣 
[氣候報告]  
　　（上海徐家洪天文臺天氣測候報告） 
　　巳過者之報告七月二十六日日本高氣壓漸減父島颶風行向東北海濱一帶涼風微弱而無定向上海睛二十七日上海晴日出前有霧氣壓徐降二十七日下午四時前二十四小時内上海氣候温度至高九○●二至低六六去年同日至高九二●五至低七七●六 
　　未來者之推測二十七日下午四時三十分預測太平洋出現之颶風大約將向西北進發台灣海峽北面復有夏季信風數處有雷聲 
雜評二 
[悲死者（訥）]  
　　吾聞獵者之行獵也驅犬以搜穴委羵羊狐狸于穴以爲餌羵羊狐狸之不幸者其肉爲獸食焉犬得獸則獵者分其肉以食犬焉嗟夫犬也羵羊狐狸也同類也同爲獸之敵也而有幸有不幸竟若是 
　　我國此次之爭共和也志士之枉死者不知凡幾其幸而不死者則今日受同胞之歡迎享共和之幸福試思當日同出性命以相爭同置其身於危險之地而其結果之不同乃若是我故不暇爲生者慶而尤爲死者悲焉　 
專件 
[中華民國四年上海口華洋貿易情形論畧（續）]  
　　錄海關貿易册 
　　一土貨貿易出口運往外洋及通商口岸（連復出口在内）本年總估値共關平銀三萬四百五十一萬六千兩較上年約增三成足徵中國土貨出口之生意有加無已又値金價見低外洋在所必需之大宗貨物得以源源不絶殊堪欣慶出口之機製各種花布强半運赴香港曁南洋一帶者總數計有二十八萬疋較上年約加五倍棉紗及圭布二項出口數甚可觀較上年約加三成本埠各紡織機廠所出之布頗多除就地銷用外出口之原色粗布有六十六萬七千疋祗上年五十一萬二千疋本年棉法蘭絨出口之貨値關平銀七萬八千在百兩上年祗二萬九千兩斜紋布出口格外增多總數有四萬一千疋上年祗有四千二百疋現查中圑各處紗廠筵子約共有一百萬隻可製棉紗二萬五千萬磅織機共有四千六百架一年之間可出十布五千萬碼其廠大半設在本埠及隣近一帶惟土産之花衣絲頭甚短祗每英寸四分之三或　每英寸八分之七故僅合紡　較粗布疋倘將來改良種植俾其絲頭略長即可製稍細之布疋否則非攙以印度或美國花不能爭勝按印度美國兩處之棉桦本年進口共有三十四萬三百五十擔去年十萬九百八十擔前年十一萬三千八百十四擔以故中國棉花出口自然見少其理甚明本年出口之數祗有八萬二千擔此種土货自民國元年以迄於今出口之數年短一年而從嗽戰發生之後則愈見其少是在串國區感内所出之花足供自用原無奇異但三月間由本埠出口之棉花内有幾批乃往義大利和蘭兩國者禁止棉花攙合會自成立以至本年第三届之四月堪稱最旺之月因商家於是月購進之貨獨多但自上年八月一日起至本年七月三十一日止此十二閲月跡亦極平淡本埠隣近等處棉花年成歉薄乃因麥收太遲種棉過晚且値夏天寒燠失時以致不甚生發元二兩年十二月間棉花出口運往歐美爲數頗多而本年十二月痱竟一無出口者此中比較大有區别焉竊不解鄉人種棉偏在陽曆五六月間倘得先一月下種在地多一月之灌槪則棉花當不患其不長足耳豆子一項本年出口之少其數甚日麱子出口較增一倍因歐戰之故行銷頗廣本埠機製麫粉出口年多一年計連長江北岸一帶共有三十二廠每天可出六萬包内有兩家係日本商所設餘屬華商業此者近來幾年始臻發達本口綜計有十五家其中七家係上年万行開設始則資本不足繼因種麥之區尙未十分展拓歲收又屬不豐所出麥子每虞供不應求不得巳而類多停止近則連年長江接壤之處麥收較旺兼有禁栽譽粟之舉改種麥子又見津浦鐵路通軌交通便利鄉民每多踴躍喜種以此之故出額較多也顧自歐戰以來美國麫粉來源幾至斷絶而各埠需用者祗可轉來本口販運其在江北一帶機製麫粉廠計海縣南通淸河高郵泰縣等處共有五家而高泰兩處之麵粉運來本埠者係由鎭江轉口至此本地廠家所用之麥多半是無錫所産花旗麵粉民國二年間進口數有十六萬六千四百六十五擔三年八萬三千十八擔本年八千四十一擔本埠機麫出口運往中國各處者二年一百四十九萬二千擔三年一百八十五萬九千擔本年二百八十萬九千擔其運赴外洋各埠者二三兩年未有出口本年經政府特别允准出口銷往外洋有十一萬八千一百三十擔足見中國麵粉一業不徒本國地方足以資用且可整批躉運外洋矣本年因歐戰之故銻及生鐵水銀巿價橧高一倍絲類出口之數本年大見加多土繅白經絲往外洋計有一萬九千五百擔較上年增倍半較前年則多一千擔機繅絲本年出口數亦大增共有三萬擔估値關平銀二千一百萬兩生絲一項去歲之杪以歐戰方殷絲價之跌一落千丈迨至本年之初遽爾轉機且美國年來物阜民康亦以歐洲多故需用之絨棉等布購運不便故轉購中國絲斤製織綢貨者數實不乏又兼粤省哥間水災該處所出之絲貨盡遭損失亦向本埠購辦白絲有此數種原因即爲本埠絲巿發達之點及至九月間美國地方買進之絲仍復至點販絲之商人因見絲價不再壓抑故至年終此種生意均立於穏健地步茶葉一項俄　金巿雖大見貶跌販運之俄　料難多躉然紅茶綠茶磚茶出口之數尙是加增紅茶較上年多四成調匀蛋黄白本年出洋約有四千擔之譜估値關平銀三萬三千兩該貨大都由金陵運以出口此種生意甚有吸力將來本埠亦須仿辦也 
　　土貨進口本年總估値約增四成所增之數大半如豆餅進口計逾二百萬擔較上年六十萬擔相殊遠甚麥子進口有一百三十萬擔較上年增多二倍棉花則較上年增一倍麵粉較多九成糖多一成菸葉多四成五 
　　一内地稅洋貨入内地煤油一項往皖魯鄂豫閩等省之箱數本年頗覺加增故應給之運照亦較往年爲多土貨出内地子口稅之較上年爲盈者强半係屬蠶繭一項大有加多本年共收十六萬九千兩上年則僅十四萬四千兩 
　　一船隻進出口之噸數本年祗一千六百八十五萬噸較上年约絀二百萬噸爲近八年以來可謂最短之年其中尤爲見短者首以英德兩國計各減去一百萬噸而懸日本旗之船則較上年盈四十萬噸較前年極盛之年尙盈十萬噸懸美國曁瑙威旗者亦屬見絀然丹國和蘭之船則略有增多本年歲首因戰事綿延商船缺駛倫敦船商會議有幾種貨物之水脚訂定特别辦法其中關繋最著者莫如五穀又因法之馬賽爾義之吉諾阿兩處以無人工難資起卸致堆　之貨過　故凡中國地方至歐洲或美洲之載脚加至七成五至四月間更見加昻維時謠傳向駛太平洋之郵船將須停駛於是運货之水脚　長增高較諸歐戰小開之前價格幾多一倍乃不轉瞬而行駛太平洋之郵船果爾惙業値此時期復得巴拿馬消息云巴拿馬河隄岸崩陷該運河旋即封堵直至年底始有一夾板船名地利在本口裝貨由南非利加角走紐約此爲多年所未見者當茲紛擾極端之際幸英政附發放坎拿大昌興公司之輪船數艘俾得渡此難關是以由太平洋至美國之運脚尙不至十分受困本年行駛中國沿海船隻之噸數前半年較往届無甚差異至年終則覺略增 
　　一旅客由火車來至本口者本年又爲發達之年人數旣多票資亦因而增入滬寗鐵路各處往來之搭客約有五百五十萬之譜較上年增多六萬二千人運貨水脚亦大見加增閲其營業表所裝貨物重最較上年增三百七十萬擔其往來内河小輪之搭客日增一日滬蘇杭等處搭客計數有一百十萬之多較上年增五萬滬杭甬鐵路搭客約有三百五十萬所裝貨物重量計七百萬擔有餘本埠公共租界以及法界並南巿各電車乘客之衆年盛一年足見人皆樂坐欲知近三年乘客人數閲下列之表便可得其大槪 
　　公共租界電車民國二年四千七百六十八萬六千六百四十八人三年五千五百六十四萬七千二百三十八人本年五千九百七十四萬九千七百十人 
　　法界電車民國二年一千四百二十二萬六千三百九十一人三年一千五百七十九萬六千八百七十九人本年一千六百十九萬六千五百五十二人 
　　南巿電事民國二年十月一日起至十二月三十一日止一百十五萬七千五百六人三年百八十萬五十八人本年七百八十七萬八百九十人　　　　　　　　　（未完） 
來函 
[南京造幣分廠來函]  
　　逕啓者本廠遵奉部飭鑄造銀角按照國幣條例有過無不及前以上海謠言眞銀十之三四十之五六等語本廠以信用關係函請滬商會一面詳請軍督省長派人化驗以明眞際嗣接滬商會函　海巳通行無阻商會免再派人化驗本月二十五日由財政廳長會同本廠長曁部派幣總分廠總稽杳宋君發祥省公署批飭財政廳委派礦務技　員王君錫賓在於廠存銀角及寗省庚源錢莊提到原封銀角分别抽提如法化驗以成色平均計算核之原配七五成色與法定公差均無訛誤前派技士李慶堯潘序倫赴滬調查巡捕房並未化驗當經交出啞角三半枚帶回本廠化驗成色亦屬相符除詳報財政部江蘇省長查攷外合將化驗單照印多張廣爲宣布以釋羣疑爲特寄請貴報館查照登入新聞或來函俾供衆覽至爲禱幸此致上海申報館公鑒南京造幣分廠謹啓 
　　附化驗單一張 
　　部派員省派員在本廠會同化驗新銀角成色數目 
　　本月二十五日部派宋君發祥省派財政廳鑲務技術員王君錫賓來廠親提化驗 
　　（甲）宋君在銀庫抽提二角五枚其化驗所得之數平均實得每千分之七四八●三九　 
　　（乙）王君在銀庫抽提一角五枚其化驗所得之數平均實得每千分之七四入八五 
　　（丙）又冋寗垣庚源錢莊抽提二角四枚其化驗所得之數平均實得每千分之七四八●二六 
　　（丁）又調查員在　總捕取冋啞角三半枚其化驗所得之數（一）七五●四一（二）七五●七八（三）七五●三三九 
[敬告復辦商圑者]  
　　閲滬上各報七月十五日新聞樣内載恢復商圑一則讀之不勝雀躝查滬上商圑自會公少卿發起於茲十有　載便友巳逹幾千人均係商界富有經驗熱心毅力而成保衛地方厥功甚偉辛亥一役有史可考癸丑之後袁政府即解散國會　竊共和於地方自治機關逐漸消滅商圑亦次第解散今者袁氏法世黎大總統依繼任共和再造薄　同慶適茲國會重集　法依元地方自治業巳恢復台商關爲自治之冠尤不能一日免也滬上一隅盜匪日出此以往豈地方之幸諸公有鑒於斯擬掐集舊同志重行設立以輔軍警務祈勿員初志必達目的而後巳吾商圑成立之日即滬民安枕之時滬人幸甚中華民國幸甚前商圑一份子周大賚等同啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[滑稽電報] [  劍秋]  
　　海外來電據私家消息東京倫敦華盛頓各銀行邇來存欵陟增多至千餘萬少亦數百萬此項鉅欵悉由中國滙來各銀行以其來路不明拒不收受至有倒貼利息者其存欵簿上大抵皆梁記楊記等戸名聞係帝制餘孽逃出外洋之起馬牌云 
　　某國博士怪近接中第一功臣來電謂不日將携同愛妾小賽花出洋遍游環球並順道訪故人古博士以舊雨重逢不可不致敬禮特命駕至太平洋某埠遠接並開設歡迎大會請其演說君憲之利云　　　　　　　　　（以上海底無線電） 
　　本國專電前淸末年曾向某國購得斷頭機器一架專殺大逆不道者歷年巳久未嘗一用刻聞此項機器夜夜作怪異聲據老於殺人之劊子手言是名刀笑蓋以新銏初試即得此赫赫有名之八大人物故樂不可支云 
　　刻有某國博古家聞政府將徵辦禍首特携鉅貲來京搜羅八大名人之手跡如楊晳子孫毓筠之宣言書梁大財神之勸進表及法律大家顧巨六僞造民意之電稿亞細亞報大主筆薛大可之君憲救國論尤視爲至寶志在必得聞將携歸外國陳列於博物院中云　　　　　　　　　　　（以上北京無線電） 
　　本月十四夜（懲辦禍首令下之日）彰德附近洪憲帝陵上忽有形狀慌張者八人麻衣竹杖傭伏哀泣自稱小臣某某等罪孽深重不能從大行皇帝於地下罪該萬死今將逃往外國伏願大行皇帝念昔日勸進之功隂靈呵護俾小臣等逢凶化吉一路平安云云明日即不知所往　　　　　（以上彰無線電） 
海外摭奇 
[冰宮] [  季望]  
　　凡建築之材料大抵爲木石與金質諸物而歐洲北部諸國能以冰建成美屋其爲法極新奇幾令人不敢信以爲眞其最特色之屋而純以冰築成者大約須推一七三九年俄羅斯皇后阿麗在里伐河上所築之冰宮彼初建之時因冰片過薄未能鞏固天甫解凍屋即坍塌後乃研究進步將冰塊切成四方形由良工逐一堆砌以水澆其隙縫即時凍合該屋長五丈六尺闊一丈七尺五寸高二丈一尺惟僅一層耳正面開一門上安三角楣飾屋計六窗窗架窗片悉以冰製正面頂上繞以細欄欄上飾以彫像平地亦有長欄一道環繞全屋側門與高柱相接柱頂置花缸缸中植橘樹其枝葉花菓皆以冰成屋之左右有冰裂之空心金字塔二座入夜則然燈於中屋外復製巨象一頭上騎象奴狀殊逼眞日間象鼻噴水如泉夜問則噴石腦油之火燄冰棚之中有熱水浴池人可浴於其中並有冰製大砲數尊裝以冰鐵之砲彈轟發可如眞砲屋内几案坐位彫像鐘錢茶具等物無不全備均以冰製而漆之假如眞品臥室之中置大牀上有帷幕旁置着衣棹其餘尙有鏡枕睡衣便鞋便帽等物無一不以冰置案上冰燭輝煌燃以石腦油其最奇者冰火爐中火光熊熊所然之料亦屬冰柴即以冰塊塗石腦油而焚之也 
小説一 
[言情小説紅鵑啼血記（續）] [  野鶴]  
　　我旣出洛脱公爵邸亟呼車返家至則家人猶未午腦老母弱妹咸怪余此行之速余中心暓亂乃不能置一辭第吸我烟危坐圈椅之中桌前紫羅蘭數枝受風徵顫我心乃隨之俱搖瞪目蹙眉若臨大敵弱妹復笑我今日殆巳狂易我於爾時縈念方涉漠不知所之弱妹之言縱歷歷入我之耳然實不能解其爲何意第覺吾人生存兩界實無絲毫樂趣之可言不若一瞑不視啼笑哀樂盡師無有反覺寗適顧人生最不易割絶者惟情絲吾時雖有絶裾之想然一轉　間又念彼人及珞琪目中所見若猶爲二人接吻之景幾欲奮身而前白我侃侃之辭實則在吾前者爲弱妹而非珞琪及彼人由今思之轉覺可笑然而人生遭遇或悲或喜爲出於意外者咸足於起居之間失其常度是蓋心理上之作用而不足爲異也 
　　盛雨之將至也長空若墨　莣來往繼而豁然開朗天明若鏡似天公示人以不測不轉眴而雨乃大至矣我在洛脱公爵邸時即爲長空若墨之時返家半日危坐循思又疑適間所見之非珞琪實則所見者固明明爲我向日儇倚之珞琪不過爲疑之一字所翻倒遂不敢遽必爲是而一切期望得以不死是亦未始非自誑自福之一道然而以下所述則豁然開朗之期巳將告終而爲下雨時矣　　　　　　　　　　　　　　　（未完） 
小説二 
[偵探小説情塲蠧史] [  天虚我生]  
　　第三章（續） 
　　夜將半莫理克爵邸中方奏苞而克跳舞之曲琴韻悠揚與歌聲間雜衣香　影氲氤一室其時後園之中乃有三人悄立各衣重裘一爲安尼格一爲葛羅瑟而其一則爲甲必丹尼古拉乃葛羅瑟之公證人也其人固無賴以葛羅瑟之介紹乃得與會然其目的亦不在於游晏蓋葛羅瑟此番邀之至此實許報酬多金也夜巳過午朔風中人欲僵葛羅琴曰鮑景詩奈何不至被懦夫耳吾知其食言矣言次忽有一黑影自林後出作希臘兵士之裝衣上金繡殆滿雖在黑夜之中光彩亦復耀目安尼格曰鮑景詩至矣言次直前迓之曰鮑景詩來何晏耶此喬裝之壯士初不答語伹點其首亦不下其假面第應之曰唯安尼格以爲鮑景詩恇怯故其語聲乃致顫抖而微因宣言曰吾友决關之事吾儕巳經言定汝二人可相背而立俟予發令預備則可各向前行六步然後返身發鎗言旣二人遂各舉鎗相背立 
 
 
 

Page 15

 
 
   
 
 

Page 16

 
 
   
 
