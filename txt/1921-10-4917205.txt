# 1921 - 10 - 4917205

 

Page 1

 
 
   
 
 

Page 2

 
 
   
 
 

Page 3

 
 
時評 
[官多爲患　（冷）]  
　　政府以今日官多爲患是也又以官多爲患故將本年文官實職獎勵停止軍警法各官轉入文官亦限制亦是也然余謂此特其一端耳尙非根本之救漮濟法也夫官多何以爲患豈不日職少難於分派故耶然其根原又豈不由於國家財政之困窮無力以養此冗員故耶不然若僅以職少不能分派之故則所謂復元年官制或再添設若干官制如巡閱使等何難消納若輩也 
　　如爲國家財政不能養此冗員之故則今日官多之患大官甚於小官武官甚於文官有名無職之官甚於有名有職之官政府旣有見及此何勿因其小者而更及於大者衆者耶此亦於裁兵之外整理中國財政之一大端也 
[命令]  
　　一月八日大總統令參謀總長張懷芝呈請將局長崔水熾免去本職崔承熾准免本職此令 
　　又令任命張國仁爲參謀本部局長此令 
　　又令任命陳介兼外交部特派湖北交涉員此令 
　　一月九日大總統令孟錫鈺晋給二等大綬寳光嘉禾章此令 
[專電]  
　　北京電馬凱尼代表金門以中華無線電董事名義籌備全國無線電網呈院願自備資本在滬津京等處設無線電台政府交部核聞此舉旣中英合辦四十四電台計劃之一部（十日下午二鐘） 
　　北京電交部與馬可尼公司訂無線電借欵日使以與三井無線電借約抵觸提抗議昨外部已覆日使馬可尼無線電係海外用三井係國内用並無抵觸（十日下午二鐘） 
　　北京電賑災借欵合同財部與銀團代表磋商就緖内容金額四百萬元利息八釐佣金每百元五角實足交欵惟銀團主張須俟中政府與外交團對監督用途意思一致後方能交欵當局尙未承諾外傳本日簽字說不確（十日下午二鐘） 
　　北京電日使對琿案撤兵要求魚（六日）日答覆謂俟中國方面能充分維持該處秩序並保日僑生命財産則不論何時日軍皆可撤退外部以日使覆牒游移决再催（十日下午二鐘） 
　　北京電趙恒惕派員來京向政府表示謂湘事實上已統一請政府勿發空令反增糾紛惕雖總司令尙有素負鄕望之組老在欲謀統一非與譚商不可譚在滬請發密電執照許之（十日下午二鐘） 
　　北京電奉張對選舉抱不爲天下先方針若直欲準備五百萬則奉與某系合出千萬直不辦奉亦不辦張對二次元首謂他人不競余决不爭維持徐若徐以外有人競爭彼决不袖手故徐益德張至曹以籌欵難近亦放手（十日下午二鐘） 
　　北京電港電劉成勳在成都附近與劉存厚發生衝突劉湘賴心輝等一致抗劉（十日下午二鐘） 
　　北京電劉湘電促來京代表張再速回（十日下午二鐘） 
　　北京電財周主自下月始實行元年官制各機關薪俸在六十元以上者概支車馬費六十元 
　　北京電院以官多爲患將本年文官實職獎勵停止軍警法各官轉入文官亦限制（十日下午二鐘） 
　　北京電交部路政司長鄭鴻年昨因犯販烟嫌疑被控由徐交地檢廳拘訊（十日下午二鐘） 
　　北京電陸裕光已抵保定事了卽回京聞尙須赴奉一行（十日下午五鐘） 
　　北京電院電桂陸軍餉允撥四十萬准日内滙出（十日下午一鐘） 
　　北京電英使將重提京保飛機抗議（十日下午五鐘） 
　　北京電英大建築家好維德將來華視察（十日下午五鐘） 
　　北京電今日各校已照常上課（十日下午五鐘） 
　　北京電新電俄請在伊塔鳥等處設商務交涉委員（十日下午二） 
　　北京電奉張電告新購某國機關槍十尊快砲四尊（十日下午二鐘） 
　　北京電交部通電各省區電局關於選舉電報應迅速傳遞 
　　北京電部准淞滬糧食維持會辦平糶免發電費减鐵路運費（十日下午二鐘） 
　　天津電美科學家眞（+）（-）赴保定講演又商會二次佈告謂部咨印花新稅一月實行經董事議决僉以命令代法律不恤商困絕對否認幸勿單獨交納（十日下午十一鐘） 
　　漢口電督署以鄂西藍天蔚軍挑釁特電孫傳芳通告藍軍限令來歸否則武力對待（十日下午六鐘） 
　　漢口電南湖張繼善部一團庚日（八號）繳械遣散（十日下午六鐘） 
　　漢口電京漢粤漢兩路灰（十日）舉行聯運式（十日下午六鐘） 
　　福州電蔡鳳禨長閩萬難成事實（十日上午十一鐘） 
[公電]  
　　熊克武通電各報館鑒竊武以鴑鈍之資當艱鉅之任整戎陳於騷亂之際修庶政於殘破之餘毫毛無所樹立而心力已憊故雖奉軍政府授任四川督軍之命遜避不敢受至於再三終以全省軍民函電敦促意極懃懇知其艱而不獲辭不得已而勉爲之受任之初亦誠内審德薄不願略涉張皇而環顧境内久困之民竊欲使其稍自寗息故對於大局力主和平對内治軍期守法度惟以滇黔軍隊久駐川境日事窺覻潛使往還陰相搆會致使悍將驕兵恃外援而敢於抗命土豪巨蠢藉虚聲而肆爲暴行武或與婉商或加詰責迄無要領乃訴之於上海和會各南代表然亦不過求還侵地以無妨我内政而已適値南北當局意見紛歧和會再停黨爭益烈北方之内閧已起西南之護法中摧於是滇軍唐繼　黔軍王文華本其積年并川之野心重以屢試不逞之宿怨陽託出師北伐之名妄冀聯軍統治之局干涉我内政挑撥我内亂武旣無杜漸防微之略復乏應變　悔之才爲治數年内外交困撫躬目周慚恨無已爰於四月十七日通電辭職經軍民懇切挽留迄未稍緩退志誠以川省苟獲一日之安縱身蒙百世之詬而無悔乃唐王輩藉武辭職遽僞任川軍長官並聲明全川軍隊財權及一切大政悉歸聯軍範圍於時武去則僞任者乘間竊位川人積憤已深戰禍無可幸免且親滇厚黔武實倡之義不當任唐王之侵略傷三省之感情而武職權猶在責任未除并不敢存匹夫獨善之私致忘邦人付託之重用是勉顺興情宣佈留任逾時禍作即張撻伐出師之日嘗自言一戰芟夷大難便當引退以明素志又以調度無方中經蹉跌終頼軍民恊力復振聲威今全川已肅清矣克武因缘禍變久忝高位叢謗若山茹苦成痗神明之痛何可盡言而自頃以來屢承各軍將領各機關各法團函電紛馳催促回省或請早正位號以安民心極知邦人眷愛之隆川省善後之不易亦安忍妄附謙抑巧避危難然前言具在所共聞知豈敢盤桓有所繋戀　計數年治軍大之不能維持護法之局勢促成全國之和平近之不能懷柔强暴輯睦鄰封内之不能董率部衆懲治貪頑容忍亂萌釀爲戰禍久勞軍士重苦生靈在邦人敦厚爲懷鑒其愚悃猶切攀留而克武躬負愆尤願恪守前言稍存信義茲於本年十二月三十日解除四川督軍職務所望各軍師旅長官仍舊督率所部維持地方保固疆宇尊崇自治促進統一庶母負數年護法之初衷與人民望治之至意惟武在職期内尙有經手未完事項亟待繼續辦理者撮其重要四端告我邦人（一）關於財政事項往年　　濬川各銀行紙幣乃雲南中券流行川境者總千餘萬槪停兌現幾等廢紙當二百一百銅幣又復充溢市塵難以數計金融紊亂物價日昂克武入省即令停　大銅幣并　兼代省長時籌定銀七券三徵收糧稅以銀七支軍政各費券三截角分别償墳焚燬各辦法合計去今兩歲各種紙幣陸續收回現　餘者不及二百萬仍應繼續辦理以備收還餘券并清償中行未完債務此　如　有確實基金不可再發行各項紙幣永以　例以免重累人民本年呂超入省又復鎔化制錢以鑄當　銅幣現仍續鑄不已雖可略得贏利苟便一時然物價必日漸增高金　必日形混亂生靈困苦小民何堪宜　完全停止專鑄當十當二十銅幣以裕民用至軍　公債爲人民於軍事急迫之秋動於義憤輸誠共舉　此次戰役爲效甚宏宜照前定章程切實辦理以維信用（二）關於敎育實業各項川省敎育實業兩端向無的欵發展綦難挹彼注茲時形拮据武前兼攝民政任内本計指定專欵如糖油等專充敎育實業經費無論何項開支不得挪移又交通爲實業先導上年軍事會議議决以兵作工修造全省馬路業經延聘技師適因軍興中止技師返滬以後仍應賡續進行早觀厥成銅鐵爲製造機械及各項實業最要材料武於去歲已籌畫及此指定重慶銅元局址爲廠地并委任鴻雋辦理一切及赴美購辦鍊銅機械一俟到齊即行製鍊現在該項機械已陸續運滬即應照舊進行就該局地從速開辦以利製造（三）　於邊防事項上年藏番叛亂侵及巴塘旣勞我師遠征復啓國際交涉關係重大防範不可稍疏在前清時川邊經費取給川省克武入省後因籌欵無着特指定菸酒公賣稅撥充餉源此後仍宜按月解往以足軍食而固邊防（四）關於賑恤項本年戰役全省糜爛已甚目前善後辦法除陳亡官兵恤金已經規定施行外省城廢兵院早經動工而宜繼續修成收養殘廢兵士其人民受災最重地方并應分别賑濟以免流離失所以上四　僅就年來所躬歷者言之於國於川關係已鉅此外應革及一切善後事宜何　倍蓰顧非職責所及尤爲紙不勝書其應如何規畫進行長官自負設施之責人民本有督促之權勉力以　自臻上理抑武更有言者共和國家民爲主體辛亥改革之後禍變迭興皆由地方無鞏固之勢力人民無參政之機會以致政權旁落法紀陵夷今者南北兩方仍復相持黨派繁多互相勾結實際統一難期永久之和平絕望吾川亟乘此時機超出南北漩濄共謀根本改革倘得基礎確定百事具興發展地方促成統一胥由於此默察川人因此次戰爭自决精神愈益顯著從政之士又多爲擁護民治主義之徒知必能同德同心自决新局武雖解職退爲平民亦當與合省人士共　欣忭者也敢揭悃懷願　眧察能克武叩卅印 
　　林修梅通電各報館均鑒此次長沙之變駢戮志士九人又以政府而取暗殺之手段實開從未有之例其中李司令仲麟瞿團長維臧前參謀長葉隆柯前政務廳長易象俱隨修梅起義衡陽曾出趙總司令夷午於重寇之中而戴之者不圖殺此數君即出於當日患難相依之友此尤修梅所爲感傷不置者也據報載趙公宣布李瞿兩君罪狀指爲謀亂其餘諸人則尙無所聞　李瞿等果有謀亂情事罪亦應死然證諸旬日以前湘軍閙鄉風潮趙公避走李瞿等恊力制止皆出至誠湘局復定人所共睹胡爲旣止亂於前復謀亂後旬日之間其舉動乃矛盾渃此耶死者已矣姑且不論第念趙公兩年來所處地位與其力量均足左右湘局湘中黨派紛歧本無可諱乃趙公時而聯甲以倒乙時而聯乙以倒甲翻雲覆雨操縱在手使政局永無奠定之望人民日在恐怖之中揆諸護法初衷應亦無以自解修梅志薄材輇當日激於義憤發難湘南本欲犠牲以救國不意徒爲戎首以禍湘追念同袍半爲鬼物撫躬内疚愧不欲生今天下無是非久矣亂之所生焉有底止諸公軫念湘艱尤望探本溯源求其禍之所自面拯救之則不獨湘局受賜已也區區之愚伏惟鑒察林修梅叩灰 
[太平洋路透電]  
　　十日北京電蘭州附近馬福祥與陸鴻濤雙方間軍隊聞已互起衝突但詳情未悉張廣建請政府調隴東護軍使之軍隊趕速赴蘭州 
　　十日北京電前充駐英日使署一等秘書吉田現被任爲北京日署秘書 
　　十日北京電日使署六日答覆上月二十八日外交部之公文謂問島日兵現留有兩大隊一俟中國當道籌妥保護日人生命財産與維持地方治安之充分辦法後即可撤回 
 
 

Page 4

 
 
   
 
 

Page 5

 
 
   
 
 

Page 6

 
 
　界路透電 
[英美日之海軍比較表]  
　　九日華盛頓電美政府現有世界三大國海軍力之比較表計在本年一月一日英國有大戰艦與巡洋戰艦共三十二艘諸艦裝置十三时五口徑或更大口徑之砲共八十一萬一千噸美國有此等戰艦十六艘共三十萬噸日本有此等戰艦九艘共二十六萬五千五百噸一九二三年底此三國之預計海軍力當如下英國同前美國有戰艦二十七艘共九十八萬三千噸日本十六艘共五十二萬九千噸日本在一九二三年與一九二七年間大約將達增造戰艦之最高度屆時當可有頭等戰艦二十四艘共八十三萬九千噸而英美之海軍力則無甚殊異現計本年一月一日可入頭道戰線之軍艦力如下英國五百三十二艘共一百六十萬一千五百噸美國三百三十艘共七十六萬六千七百五十噸 
[美國之縮减造船意向]  
　　九日美里盎電被選總統哈定氏今日與衆院海軍股員會主任白特勒氏討論維持美國爲海軍大强國之一以待縮減軍備條約成立事宜此事最後之决議雖須待未來之發展但聞哈定氏目下之態度主張未來政府繼續進行海軍造艦程序白特勒氏勸哈定氏廣徵世界關於縮減軍備之意嚮並與各國政府交換意見而勿以此事與列國聯合會計畫相混合 
[英國之失業者增加]  
　　十日倫敦電去年年底失業問題已極嚴重據官塲紀錄失業者共七十八萬四千人今則人數大增估計倫敦保工所現照毎年英金一百萬鎊之率付給津貼以贍養失業之人勞工團體前不允加入政府調查委員會者現正集議籌商挽救時局之計畫 
[希臘之軍心]  
　　九日君士坦丁電希臘大軍現未奉高等議會之命令在白魯薩境從事偵察顯欲證明康斯丹丁復位後軍心並未搖動外間謠愽土耳其國民黨領袖基瑪爾氏現備戰甚爲忙碌顯欲進攻士麥那凡年在四十六歲以下之人均被徵入伍且在小亞細亞内地屯集重兵各方面消息已徵實此說 
[巴西之財政風潮]  
　　九日倫敦電巴西起財政風潮因匯率低落入口貨之價大漲咖啡價賤致出口貨之價値減低之故美金元之價大漲市面爲之岌岌巴西某大銀行家建議向美國借債五六十兆元俾政府得以資助商家及購存咖啡以待漲價藉以挽救市面 
[法國近事記]  
　　九日巴黎電法國煤斤今殊充足其原因之一爲德政府履行斯巴條約之故政府前曾向英法兩國購煤甚夥今已積存十兆噸故已宣怖減價 
　　六日巴黎電各報皆論述未來之參議員選舉内有數報謂此舉或將使内閣改造各報以英政府關於召集恊約國總揆大會事徇從法政府之意一致表示满意 
　　九月巴黎電今日舉行參議員選舉前總統戴香納氏及財政總長瑪爾薩氏均已獲選 
[各國近事記]  
　　九日倫敦電聞俄佛萊拉干氏近與首相喬治氏在倫敦會商政府與新芬黨調和事雖此會並無特别關係但俄氏可受衆視爲穩健派新芬黨與政府間之有力居間人 
　　九日巴黎電美國被選總統哈定氏之在歐代表美考米克氏昨由攝堡乘船赴紐約美在前數日内游觀亞貢聖米葉爾凡爾登美法兵士並肩共事之戰場並贈資與凡爾登砲台司令供給該處孤兒經費 
　　九日巴黎電小巴黎人報載稱與智利毗連之阿眞廷山境孟杜柴地方自十二月二十九日起地震不已聞已死傷五百人 
國外要聞 
[美國敎育上之批評]  
　　中美新聞社紐約通信云美國各小學校現皆有人满之患足證入學兒童之多其入中學大學之學生亦較前爲多敎員之薪俸從前頗嫌微薄者現已稍稍增加有許多小學堂之敎職員雖尙嫌俸金太薄然就全體而論其於生計上已能满意雖然通全國之敎育界中現皆有一種不安之　情咸疑依目下狀態之敎育事業是否有價値可言一般人民雖送其子女入大小各校爲數日增然亦與敎育家同抱一不安之念科崙比亞大學校長勃忒勒博士於其最近發表之年報中卽表示此項感情據博士云該大學近來非常發達財政情形之佳爲往來所未有然彼同時對於現行之敎育制度則下一嚴厲之批評茲錄其語於下今日之敎育結果大爲公衆所不满乃無可諱言之事握敎鞭者之資格恒不能使人首肯在從前時代一般人恒以爲凡以敎育之名義而行之事與以慈善主義或宗敎之名義而行之事相同其行之也必良好而有功效故當然加以贊助無訾議之餘地今則不然有許多徵狀證明敎育之結果殊不良好不能保公衆之再無非難目下敎育界有一種心理以爲敎育子弟不在使之明白道理而在使之得有若干應　之智識與技能俾彼將來足以自活即已畢敎育之能事夫敎育者本爲預備少年人之如何安身立命此乃眞正之敎育事業而今則惟知預備少年人如何可以餬口謀生小學中學莫不皆然今日吾人正在經過一種敎育上之反動時代從前美國敎育之實施恒具一種根本主義而二三十年來此主義逐漸喪失逐漸爲時人意見所轉移無復一定之標準求其原因則大半因三十年來發生一種完全虛偽而有勢力之敎育學說毁壞美利堅原來敎育之精粹而無物以代之據此項學說謂無論何種事物其在敎育上之價値均相等故不必問研究何種事物但當問如何研究此事物此說一出敎育上價値之標準頓爲毁壤再加以實施於是吾國民乃成爲一富有知識而品性上則未經培養之民族矣在此種情形之下暴亂之精神乃日增其勢力凡專求自利自私之政黨首領或擁有鉅資之徒祗須用廣告之法在全國自行鼓吹卽可於公衆之眼光中占一最高之地位人之視彼彼之自視皆儼然爲美國人之代表矣然則又何怪美國人民中至少有四分之三之才高德劭者今皆投閒置散没無聞哉且不獨美國爲然也世界之大當此大變動之時竟若無有一詩人無有一哲學家無有一宗敎領袖道德精神上之大聲今日　然不聞而爭權奪利之狂熱則充塞於宇宙卑鄙齷齪無所不爲祗知破壤本有之良善事物以遂其一已之私慾美國之新　敎育家恒謂吾人曾耗無量之勞力與金錢以敎授法蘭西文西班牙文及德意志文津津道之引爲得意然而高等學堂或中學堂之畢業生能操此三國中任何一國之語言或寫其文字流利而不困難者實寥寥無幾又謂吾人曾以五十年之光陰用金錢如流水以敎授自然及實騐之科學又設置價値極鉅之化騐室博物院以利此項敎育然而學者之中能明白普通科學事實與實施普通科學方法者實不多觀又謂小學及中學之學生均敎授歷史之學歷年甚多然而眞能明白任何歷史者殊鮮又謂學生所學者多爲有價値之科目其實其所學者大半爲並無價値之事物耳美國目下敎育之狀態如此能不令人慨歎耶 
國内要聞 
[恢復元年官制與農商部（靜觀）]  
　　當此度支奇絀高倡減政聲中政府乃忽有恢復各部元年官制之議外間頗多懹疑實則此問題醞釀已久在財政交通兩大闊部早於去年實行茲不過擴充其範圍以期徧及於中央各部院俾無向隅之嘆耳其絕大原因不外兩種（一）則以裁員減薪雖經雷厲風行而究其實際仍不免障礙滋多勢難做到蓋原有實缺以外旣有多數額外之員與其不能遽裁不如增出數缺以資位置俾得名副其實元年官制所定官額原較目前之官制爲多恢復之後卽可就額外各員酌量補任而於原有薪額並不增多故覺異常便利（二）則以財政交通兩部旣已實行於前此外各部院何能向隅於後論其困難則彼此相同謀其便利又誰人不願是以去年即已有某某數部提出主張一面上說帖於總統一面以口頭提議於國務會議醞釀旣久事實遂成有此兩因所以各國務員無不主張一致雖其初間有稍持異議者如敎育司法兩部當時曾微露懹疑之詞但以大勢所趨亦無復異議况司法一部額外之員本少旣知爲救濟裁員困難而設更不便再有所主張至東海本以厚待僚屬（一）北京大學哲學研究會請勃來克女士莊士敦羅素及傅銅於本月五六兩日在北大第三院講演 [宗敎問題 ]此圖係會場全景時勃來克女士正在壇上講演中央寫眞通信社攝 
　　著名自更樂於順水推舟完全認此舉爲正當據聞提出恢復元年官制之議案非由於各部即由於東海旣係交議之件當然比普通議案更覺鄭重頃聞已經過會議一次大致總算决定業由國務院分别通知各部院自行籌議實行而其間略有問題須費斟酌者則爲農商部因農商部在元年原係兩部一爲農林一爲工商兩部旣分職員之數自衆嗣經歸併官制重釐設廳有一設司有四已产啻將兩部官額減去一半今旣議决恢復元年官制其將分設農林工商兩部乎抑部不分而員額特加以符於元年官制所列之數乎此誠一可商榷之問題也若以現在政務論國内經濟日形發展主管事務亦日見增多時隔八年略增官額似無不可然若一觀目前國家之財政寗容恢復兩部驟增多員於理於情均似說不過去現在此項問題正在籌議之中該部總長王迺斌次長高凌霨並已商量過數次而在公府一方面對於此事亦復煞費籌　頃聞有兩說（一）說謂就現在之部務分劃一部分不必另立一部如元年農林工商之特立其性質略類於全國水利局而以劉恩格領其事（二）說謂不必另分一部分可在部内增設次長一員專任一部分之事務此外可增出一司或兩司並增設薦任職若干雖不必如元年兩部全額之多而所少亦復有限得此許多缺額則有勢力有奥援者當然可以彈冠相慶矣究竟何說可以成立此時尙在未定之天但部員缺額之增加則爲一定無可疑之事實是以連日來該部部員拿風問信竊竊私議希　升官者已有满口流涎之勢焉 
[旅京閩學生討論閩事]  
　　旅京閩學生年前曾在北大大禮堂開全體大會對於厦門日警閩南禁烟監督選舉及李督增兵各問題皆議决大綱交由代表會辦理昨日（四號）下午該代表會又借北大第一院開會公推楊慶霖爲主席第一項卽討論閩學生在滬被捕案由主席報告接得閩學生會來電稱本會勸導員劉開祥等九人奔走抵制因陳謝案嫌疑在滬被拘將解省嚴辦寃極抵制事業勢且瓦解人心憤激祈電閩督爭留滬訊釋等語付衆討論當議决二項辦法（一）派代表請求大理院速電上海地方審判廳在滬預審不即移送福州並由本會函上海地方審判廳爲同樣之請求　（二）函託閩學生曾或個人謂查此案詳細事實並請閩學生會在京代表出席本會報告情形借資考證第二項討論厦門日警問題除大會議决四種辦法外又議决補充辦法四種（一）聯合旅滬福建同鄕會在京代表及福建旅京各縣聯合會代表再向外交部質問最近交涉情形（二）聯絡福建旅京各縣聯合會在京開旅京福建公民大會以引起國人之注意（三）與各縣聯合會呈請國務院在厦專設交涉使不由海關監督兼職（四）聯絡東三省山東學生聯合會結　團體專爲對付外交之行動第三項論閩南禁烟之辦法議决再派代表向内務部查問所派何人再籌應付方法第四項討論監督選舉問題主席請福建旅京各縣聯合會代表徐殿華說明各縣聯合會欲聯絡貴會同組本省選舉監督團報告後隨即退席據多數意見皆謂選舉必須監督且認爲學生應爲之事但因各縣聯合會對於罪惡顯著之帝制遺孽安福敗類槪主寛容不加限制深恐内中或有黨派關係因議决由學生名義單獨進行以免墜入黨派漩渦之危險至監督方法俟下次開會時由名代表發表意見採擇施行對於第五項反對李督增兵及抵押軍艦各問題因時間過晚均俟下次代表會討論隨即散會 
[美使否認南满路檢查權問題]  
　　字林報六日北京通訊云昨晚美使署正式照會日使署告以美國今後不復承認日本在南满鐵路區域有索驗美人護照之權美國前於一九一八年以此權給與日本者因此舉爲阻遏西比利亞德奥戰俘行動所必要也此種照會在淺識者觀之不過爲一種具文但就今晨外交界之言論察之則美政府此舉大有關焉日本政府在數星期前聞美政府擬發此項照會時曾備覆文聲明日本於一九一八年並未請美國准其索驗鐵路上之護照亦未接奉美國之允許當時日本僅發出各種護照槪須索騐之通告美國雖曾接此通告並無不满之批評然日本却不認此爲允許云云推日本之意以爲索騐護照旣無待美國允許則日本自不能承認美國有取消允許之權若日政府此種見解始終不變則决不谕令南满路警遇有自稱美人者即不索騐其護照而任其揚長以去蓋美人護照卽可免騐則英法行客同坐一車者亦必不願呈騐其護照也是以日人如不騐美人護照則須容許各外人不持護照而行於南满鐵路區域否則惟有不理美國之照會無論遇何外人即索騐其護照耳欲使日本撤銷其在中國土地内查騐護照之權利幾無異使日本承認其在鐵路區域内不享有治外法權但以吾人所知美國此舉必係幾經熟慮而後發表者其不能收回成命可無待言且聞英使署將取同樣行動以同樣訓令分致满洲各英領事並以同樣公文照會日政府雖然日本終未必因此而即取銷其查騐護照之權利也故外交界中人以爲此事將引起許多交涉满洲各美領事今已奉谕通告各美人勿須向日本巡警呈騐護照設乘坐南满路車之美人遵其領事之通告始終拒絕日警索閱護照之要求則交涉必起設英使署亦效美便署所爲則交涉將愈多矣 
[東三省通訊（隱）]  
　　吉林中日警察奪人之趣話 
　　吉林函云日本欲於满洲地方拓展警察權不得於是妙想天開抱定一種直情徑行之政策遇有欲捕之人不問其爲中國人日本人朝鮮人亦不問其地爲商埠爲内地更不問中國官吏知覺不知覺甚或故避華官之耳目以爲偷偷摸摸之捕捉其時間必在半夜三更之後如上年十月間省垣入籍韓人鄭秉植所設之天合棧内忽（二）羅素與勃來克女士赴哲學研究會講演宗敎問題之情形中央寫眞通信社攝 
　　於深夜潛來駐吉日本領館之警察四五名不間情由將鄭等四名挾之而去初我警察猶不知也旋據該鄭某家屬報知省會警察廳警察始派員調查屬實遂通知交涉署交涉署據情照會日本領事謂鄭某等原取得中華民國國籍之人貴署警察任意逮捕蔑視人權破壤條約不獨有妨中日兩國睦誼且恐滋生一般社會誤會還希速予引渡審訊該鄭某等果有違法行爲自當秉公處治詎日領接此照會並不理會交涉署亦無如之何惟有仍作書面上之抗議至該鄭某等雖已取得中華民國國籍亦只可危覊外國官署之中我官吏可望而不可即也事延一二月日領無聲無臭竟將該鄭某等判處有期徒刑三年旋以吉林領館無執行處所故必移送朝鮮地方分别處治於本年正月四日日領森田密派警察秘密起解先是鄭某等服中國服日領以爲不便乃令該鄭某函知家族選送衣服以爲在監年中更易之需不圖鄭旣入中國籍起居服裝均經改變家中無韓服只得選出華服幾套送至领署領事見爲中國服也棄之不用令製韓服與服遂行起解自領館到車站約二里許途中華警甚多綁縛而行恐多危險故潛以一警率之而行後又尾隨三四警何意將到車站時日警偶不經意鄭秉植卽翩然而逸迨日警知覺尾追而鄭已狂奔迅竄大呼救命蓋鄭固善中國語言　華警聞聲立前詢問時日警亦至必欲奪之而回華　不許且知鄭爲交涉案中之人益不便中途放手遂帶至三區署中日警　擁而至欲用强力索取時三區已電交涉　派魏科長劉繙譯員至詢知爲交涉案中之鄭秉植婉告日警日君等且歸鄭之所犯何罪應俟訊明核奪日警不肯甚謂如此則於我帝國之權威大爲損辱魏劉二君笑謂之日貴國之權威固應尊重敝國之權威亦未便置焉不顧還請早歸休息一俟鄙人等回報長官自有辦法日警等不允魏劉二君謂今日無論如何不能交付吾等亦只知保我中華民國權威也最後則謂鄭果非中國人或可訊開引渡日警知不可欺心氣漸平約以調查鄭某之入籍執照爲斷現交涉署已通知省警廳速派警察往取鄭某之入籍執照聞執照已藏在鄕間經已往取此事可以折服日人蓋鄭於開設客棧之初曾經提騐執照故鄭之爲中國籍人已無疑義而日警之要求無非强詞奪理而已此亦新年中中日交涉史上之一段趣話也 
[戊通公司請歸國有之原因]  
　　戊通公司爲東省航業界之中堅自民國七年開辦以後俄人時常　肘日本亦屢次阻碍扣船損失雖至十一萬餘元然計每年收支兩抵尙盈餘現洋三十四萬四千九百四十二元之多惟一般般東鑒於三年以來種種困苦情形籌劃維難終恐維持乏力把握難期際茲喧賓奪主之秋激黨得勢之時罷業相繼在在堪虞與其停辦於後何莫趁此呈請政府收歸官辦爲愈經於上月開股東大會全體議决由政府接收繼續辦理當卽呈請吉林省長公署轉咨政府聞現經閣議决定准予收歸國有並由交通部派張僉事赴奉調查茲節錄公司呈文如次吉黑兩省物産豊富地鄰俄境松黑爲（鳥蘇里）嫩渚江縱横交貫實爲兩省實業與西北邊防命脈所繫昔者俄勢方張航權獨攬久成喧賓奪主之勢前以激黨得勢舊黨不堪蹂躪相率罷業始得購其船隻當時商等投資購買亦知力微任重中輟堪虞顧以航權重要機會難得大義所在理無返顧故雖歷經困難仍求實力進行現經兩年辛苦經營已由松黑諸江直達海口商等對於公司堪告無罪特以商力薄弱終難遠圖且茲事體大殊非商辦所宜謹將困難情形爲鈞座陳之查公司航線半　俄境屢被俄黨阻撓抗拒無力其難一也松黑兩江蜿蜒萬里造端遠大需費浩繁商等力薄時虞竭蹶其難二也俄商罷業某國航商思承其乏近來處處與公司抵抗欲退讓則業務攸關思競爭則資金弗繼其難三也航業必需專才羅致不易儲育無力其難四也總計公司創辦以來已投資四百餘萬連年損失俱由借貸而來今復進行需欵尤鉅已乏　續之力第念公司航權挽回匪易若一旦資力不繼　遭失敗爲他國所乘危殆何堪設歸官辦則財力旣充經營自易他日業務必奏速效謹瀝陳困難情形請鈞署轉請政府接收實爲公德 
[謠言借欵中之魯議會]  
　　財廳長出席答覆 
　　元月四日省議會開會鄭議長主席秘書長報告議員請假畢提出省公署移請減薪籌振公文大致係各機關在職人員月得五十元以上者減發百分之三百元以上減發百分之五自十月份起满二個月止全體贊成通過仲議員子靑臨時動議報告中外報紙載山東之山東銀行齊魯銀行工商銀行之三銀行由齊魯銀行經理朱桂山經手息借日本拓殖會社大洋一百五十萬元而以財政廰蓋印作保名義上係辦理阜東地方銀行而實際上則包辦下屆選舉似此甘心賣國請求公决直電中央及山東各縣一致否認云云旋將此議案當場分布畢 
 
 

Page 7

 
 
李議員慶施謂私借外債本一　人民所反對而借債包辦選舉尤爲一般人民所深惡痛絕者仲議員所提之案本席極端贊同惟茲事體大倘非確切有據不宜妄動本席主張先請省長及財政廳長出席議會當面質問如果屬實我議會儘可提出查辦以蓋人民代表之職責趙議員樹芳質問仲議員請此案之提出有無根據仲議員答根據南北報紙並由日本人方方調查所得之結果李議員慶施謂此種根據不能認爲完全貴議員旣聲明係財政廳長蓋印作保大可請廳長出席質問虛實仲議員謂財政廳長旣肯作保旣出席亦必不承認迨其不承認而後再行調查其蓋印之契約必辦不到不如直接通電爲完全有效顔議員承瀚謂事無確據遽爾通電天下無此辦法今日請財政廳長出席當面質問含有兩種意義一如有此事可以困此質問當面反對一如有此意而未成事實亦可藉此以杜絕陰謀如仲議員所提之根據報紙旣不足憑日本人之傅述又焉知不係造謠如以堂堂議會被人揑造謠傅即大興波瀾未免失議會之身分李議員汝枚謂此案係本席連署本席向來對说造謠議案决不連署以山東之財政廳作山東人借債之擔保山東人當然質問無論如何必須澈底究查水落石出孫議員衆藩謂兩年以來我議會方面諸事病在輕舉此次事關重大必須請財政廳長出席方能證實張議員思緯朱議員德展李議員施劉議員請晨主張皆同一時人言龐雜無從决定慶辛議員葆鼎登臺演說謂此事並無難决之點今天請財政廳長出席問其有無爲三銀蓋印擔保之事有則反對之如無此事則三銀行之借欵或係一種商業行爲本會並無干預之云云劉議員清晨謂此案關係個人之行爲故必加以愼重如係官府之行爲不妨直接電詰倘不察虛實逕行通電則三銀行之名譽及營業亦有關礙結果在黑版上提出兩種辦法（一）請財政廳出席質問（一）用公函質問由主席提付表决李議員慶施謂二者可以兼用並無表决之必要衆贊成即由電話請財政廳長出席張子衡廳長當旣出席由提案人仲議員子靑當而質問李議員慶施說明本案疑問之點卽在借債是否由財政廳蓋印擔保張廳長謂朱桂山有無借欵之事姑置不論而本廳實無蓋印作保行爲且財政廳爲國家之財政廳我又焉敢輕易蓋印爲商人擔保再本廳借欵無論多少亦必得議會之同意更何敢私用印信遺山東之害招山東人之駡云云大衆聞之鼓掌贊成所有满天雲霧登時消減惟說者謂博山輕便鐵路借欵二十萬元電話借欵二十萬元均係借自日人而議會方面並未提及則一般人民之疑團尙未盡釋也 
[厦門柴米荒之罷市]  
　　厦門因漳州不撤柴米捐以致柴米來源稀少此項柴米捐係由厦門商會總理黄慶元與石碼商會長藍某合資向臧致平包捐毎年以十八萬元繳官可徵捐欵四十餘萬元前日厦門道尹陳培錕往漳州疏通趕運柴米袛運來白米二千餘斤柴三千餘斤此外不復續運轉瞬又告竭矣十二月三十日米每百斤賣至十一二元柴每銀一元袛買三十餘斤商人紛紛議論大有朝不保夕之槪三十號晨有人分發傅單題爲（告無産的同胞）語頗激烈是日下午厦門商人千餘人擁至商會要求商會電請李厚基撤銷柴米捐該會總理黄慶元迫於衆憤無法推諉乃一面電請李厚基撤捐一面復密電李氏請勿撤故拍電三四次李厚基均置諸不復一月一號二號竟至無柴可買（不至無米者尙賴有少許之南洋米來厦耳）三號晨厦門島美街鎭邦街港仔口停仔下街中街關帝廟竹仔街打鐵街太更巷　葉鐵磁街外敎塲洪本部石埕街火燒街大走馬路以及内街一帶全埠一律罷市上午九點厦門警備司令臧致平道尹陳培錕警察廳長易兆雯思明縣知事來玉林齊至商會討論善後辦法少頃由臧致平出一布告略謂漳州柴米捐辦理有年純由漳州主政現在减輕稅率漳商自願承辦厦商何必自相紛　相率罷市且昨令傅單明明社會黨之論調從中顯有好徒煽動擾亂地方除飭警廳緝拿造謠生事之人以安閭閣外合行示仰各商民其各安生業勿被誘惑干咎云云十點卽有警察廳廳員出而勸導後隨武裝警察四人持槍形似威嚇由島美經鎭邦街港仔口勸各商開市各商置諸不理十一點又有什途公會長洪曉春奉臧師長命到鎭邦街港仔口一帶勸商民開市商民仍置諸不理迄（四號）尙在閉門各商店門首均挿白旗一面上書（請撤柴米捐救人民生命）字樣並沿街满貼傅單是日（四號）上午十時厦門道尹陳培錕警察廳長易兆雯思明縣知事來玉林商會總理黄慶元什途人會長洪曉春等到商會開會先由陳道尹言柴捐一項年中所徵無幾當力請撤銷米捐一項亦當極力疏通求達撤銷目的最　議决當會草擬示諭大意謂此次因柴米收捐問題發生罷市事件昨經廳縣通告勸令開市許爲要求省憲徹銷捐例在案本日仍未開市道尹及廳縣長官復到商會特開臨時會議宣布許先撤銷柴米捐願以去就爭務達撤銷目的如難完满解决必達到特别減輕目的爲此勸諭商舖一齊開市以免發生意外云云寫就貼示於牌厦門商民疑福建銀行長陳懋甫亦係包捐股東是日下午二時紛紛持票向該銀行兌現同時有警察前行手執示牌警察廳長易兆雯思明縣知事來玉林警察第一署長劉澤民第二署長馮春田商會　理黄慶元十途公會長洪曉春副會長莊有才福建銀行長陳懋甫沿街徒行勸各商舖開市各商舖承勸開市迨勸者過不數武各店又復關閉終歸無效五號晨厦埠各中小學校律罷課大同鴻麓競存等校學生出街游行手執白旗上書（請誅奸商救我民命）字樣海面各大小船隻一齊罷海十點商民擁至商會者數千人欲行毁拆經道尹及各長官勸退許以電省力爭務達取銷柴米捐目的各商民力不動手仍是圍繞商會至午未散是日（五號）商民持票向福建銀行兌現者益衆不知如何結束也 
[廣州各界元旦日之大巡行]  
　　一號爲慶祝新年國貨巡游大會之期先由該會議定在西瓜園集合是日各界人士赴會者約達二萬以上計由西瓜園列隊直至西門品仍未列完至十一句鐘由西瓜園起馬入西門過大直街沿德宣路出越華路由公署右門而入從左門而出依照所定路徑而行到會者有華僑工業聯合總會宏仁敎育演講所思濟學校毛巾公會中醫公會强亞英文學校香港中虊研究工會益智學校明達學校正　學校美洲致公堂民生公司製造廠佛山興業磁質電具廠亞通織造廠步維新製鞋廠僑興烟廠德新洗染廠石龍粤大牛皮廠新造和吉牛皮廠詠鵬毛巾廠大益火柴廠益羣製造廠中華同胞烟草公司廣東兄弟樹膠公司廣東火柴公司吉祥公司中國興業烟草公司民興土麵粉公司中華愛國石筆公司南洋兄弟烟公司劉善之電器公司興華國光宏靑華民唯一各公司玉石全行永安建築行酸枝花梨行裕興行珠料行永全堂造餅西家行等共計是日巡游色馬約有一百四十餘匹預會人衆均多手執工字小旗并有各項旗幟均以提倡國貨挽回利權爲宗旨先是各界本預定元旦舉行二大巡行一爲請願援桂大巡行由天字碼頭出發一爲提倡國貨大巡行由西瓜園出發但是日各界人士以二大巡游同日同時舉行不便分隊巡游故多併合爲一當該隊出發時各團體加入者不下四五萬人就中各提出國貨之招牌請願援桂之旗幟及要求外交團交回關餘之傅單或满空招展或隨街派送沿途觀者如堵惟見萬頭洶湧各路交通全爲　塞其盛况可見一斑是日午後一時巡游隊過軍府後遂由各社團舉出代表百數十人入謁軍府各總裁呈遞各界聯合會議决之關於出兵援桂及否認桂中借欵要求外交團交回關餘三事之請願書當由孫伍兩氏優禮接見各代表陳請願詞畢孫氏乃發言日出兵援桂一舉本爲軍府各總裁陳總司令之主張亦爲粤軍在漳州預定出師四大計畫之後一計畫惟粤軍回粤後因粤省經桂軍多年之蹂躏公産賦稅槪被抵押財源幾盡匱乏加以禁賭後每年短少收入約一千萬元政府尙無法彌縫此項損失故雖明知援桂一舉爲刻不容緩亦以財政問題之束縛一時未能實行今粤政府銳意裁減軍隊亦爲此故諸君旣來請願援桂具見愛國熱誠惟援桂一舉不能徒托空言必人民與政府合力進行然後可何謂合力即政府擔任出師而人民則不可不擔認籌餉所謂助餉者非一定金錢之謂如做苦力者可以報効挑工賣草鞋者可以報効草鞋賣衣服者可以報効衣服有錢者出錢無錢者出力人人能如是則出師之舉隨時可見實行此實各界諸君出而提倡之責也且政府現因謀人民福利而禁賭毎年已犧牲收入一千萬元此舉旣爲謀粤人福利則我粤人應設法籌還此一千萬元以彌縫此項損失亦不爲過况粤人因開賭而損失者此一千萬元不過就直接者而言其間接損失又不下二千萬元是粤人因開賭而損失每年實不下三千萬元耳政府旣毅然禁賭以謀人民福利人民又何樂而不助政府籌餉以除粤省未來之後患乎余可决言諸君之請願余可完全答應但諸君亦須合力相助乃可云云孫氏言畢伍氏亦勉勵各代表以數語其意與孫略同各代表以軍府各總裁允其所求遂歡呼萬歲而退隨排隊赴省長公署請願陳省長因事不睱特派參謀副官在花廳接洽對於所請願三事均極贊同但希望各界合力相助以速進行各代表以是　各當道援桂之志均甚堅决故極爲满意遂排隊回至天字碼頭而散 
[桂省對粤之軍事計劃]  
　　桂軍棄肇爲韋榮昌一人所主張譚浩明馬濟林虎等均不以爲然故譚派軍人現多歸罪韋氏韋以身受衆毁鬰抑不樂日前曾由梧電　向陸幹卿辭職舉劉統臣至梧代理譚以主退者旣懷去志則前日主戰計劃或可見請實行故遣其所部楊廣勝統率部卒十營馳往懹集載駐童門窺伺粤境高要德慶廣寗各處要隘現鳳坪石墓及運田塞水邊寨等處俱爲楊部所佔領满插廣西　防左區正司令楊字樣之旗幟粤軍聞訊後亦飛飭林烈所部粤兵十四營馳赴水南會合粤軍邱五榮所部竭力抵抗兩軍遂於德慶之高望山廣寗之三粟山等處互相衝突陸榮廷近雖養病南　但對於桂軍防禦粤軍之計劃仍時時在念昨特邀馬濟由寧往龍面商攻粤與防粤之策據聞陸氏擬將全省軍隊編　三區每區設總司令一人副司令四人任李祥祿爲第一區總司令林虎爲第二區總司令馬濟爲第三區總司令三大區之中又設軍區區長一人由陸譚陳三人擔任鎭守以南寗爲第一區附近横州上思隆安永淳等二十二縣皆爲防守區域約駐軍隊一萬五千餘人以南鄕靈山小董等處爲前線派陸裕光前往指揮以梧州爲第二區約駐桂軍一萬四千人附近鬰林岑溪陸川博白十餘縣均設兵站以林虎駐鬰林韓彩鳳駐岑溪圖攻粤省之高州信宜石城一帶以掩護靈山小董欽州之桂軍至梧州方面暫取守勢以固後方惟與粤省毘連之處則趕設砲台駐兵守望以龍州爲第三區凡鎭南所屬縣分如明江江州崇善十餘縣均劃歸區内範圍陸榮廷親自督兵鎭守計其所部之榮字軍共有二十營以城内寗武上將軍署爲區長辦公處咋　垣第四號巡輪載往汽車二輛聞陸氏囑其家人運至龍城備行駛於龍州嚮水（譚浩明故鄕）之用該輪又裝載傢私雜物甚夥觀其情形頗有久駐龍州之意欽兼西路之粤省義勇軍日前已異陸裕光所部之陸軍第一師於大石嶺一帶略有小戰 
[皖省安武軍餉項問題近訊]  
　　安徽新舊安武軍餉項每年合計約需銀六百餘萬元當倪嗣冲柄政時多在應解中央專欵及鳳陽常關稅欵内截留迨倪氏辭職張文生繼任財政部忽異議軍餉問題頓呈虛懸張氏萬分焦急屢招聶省長及陶財政廳長等先後赴蚌會議並由省議會迭電財政陸軍兩部請免更張或另行指定的欵嗣雖得部覆允歸中央擔任但如何辦法仍未規定茲聞聶陶二氏一再會商以皖省歷來應解中央之欵每月約三十八萬餘合之全年在四百六七十萬再加津浦路貨捐應歸皖省三十萬總計約在五百萬元擬再請部在鳳陽常關截留五十萬蕪湖常關截留二十萬則相差無幾張氏比亦贊成並以下餘不敷之數自籌彌補如是則新安武軍餉完全有着聞聶氏前次赴京卽與政府磋商此事惟已否解决尙未明瞭 
[江蘇商聯會委員要訊]  
　　江蘇商會聯合會委員會六七八三日開會到會委員上海湯節之蘇州程幹卿孫萃靑無錫王克循鎭江吳培卿寳應鮑執之南京蘇民生宿遷周彝臣（南通馬代代因病未出席）討論各案（一）一成加徵賑欵如政府不速取消商民惟有自某日起對北地各種賑捐槪不應募（二）維持　行條例（三）反對蘇省募四百萬短期公債（四）研究明年全國商會聯合會江蘇代表十五人用通函選舉連記法（五）維持益林商會（六）駁財政部解釋所得稅原文並擬最有實力抵制辦法（七）江蘇印花稅分處函知印花加稅從緩施行應通知各商會以上各案現正分别辦理上海無錫代表因有要事於九日遄回聞三日後仍當來省與會其他各代表非俟各案完全解决雖屆陰曆年關亦不返里云 
[杭州快信]  
　　軍民兩長昨在同袍社午讌後由商會長王湘泉省議長周萍洄偕士紳二十餘人陪赴貧女習藝所參觀所長袁民芳欵以茶點旋合攝一影而散　　北方災民流離至浙者日來時有所見婦孺較多 
　　上虞勸學所長王嘉惠犯賭被獲全邑學界紛電反對經省長令廳查明核覆現已呈請撤換 
　　閩省水警越境至温郡平陽縣屬肆行詐擾毁物傷人經該縣及被害之陳美理等先後電呈到省已咨請該省從嚴查究 
　　前浙江第六師長葉子布現居京師乃第洽夫前日在杭病故電召回籍不日蒞杭 
　　下城大和巷新創女子體育講習所額定學生六十名日來各屬保送者已紛至沓來擬卽定期試騐 
　　採辦平米案聞省署及杭商會擬公派唐明鎬何春煦等四人擔任採購事宜 
地方通信 
[松江]  
　　敎育行政團開會紀事勸學所長張彬士因本邑敎育欵受七縣慈善敎育聯合會拉租影響損失學田租籽十分之二爰於九日午後約齊敎育行政人員集議補救辦法計到縣立男女各校校長各勸學員各學務委員圖書館長縣署三科主任等十七人公推張所長主席議决下列二案（一）勸學所報告奉賢金山拉租情形縣敎育欵有艱於維持之勢擬將本年度學欵減成發給緊急動議案議决奉賢金山違法拉租應由勸學所據理力爭務達爭回目的（二）景賢女子中學校請求補助經費案議决縣敎育會素甚支絀現受外縣拉租影響尤覺難於應付所請暫從緩議其第一案議决原文尙有否認減成發欵字樣經張所長再三聲請愼重考慮始行删改議畢後續開議話會决定先請勸學所長入省而陳困難情形請其設法維持一面先由　會各員將此情電知省廳兩署及省議會查照 
[蘇州]  
　　高等廳脫逃要犯續誌高等檢察廳看守所内脫逃要犯三名已誌本報茲悉王仁山廳長以該三犯皆係　竊重犯未便任令遠飚特開具該三犯年貎籍貫並懸賞格如能將三犯全獲者給賞洋五百元知風報信因而拿獲者減半給賞已函請各機關及分令各縣一體恊緝並再派法警赴江北　緝矣（年貎單）劉壽山湖北人年三十六歲劉發清湖北人年三十八歲顧小漢老江蘇鹽城人年二十三歲 
[揚州]  
　　呈報食岸鹽銷場運食商事務所現將上月份内河外江各食岸運銷之鹽引開報於稽核所以備稽查計（天長）五百引（高郵）五百引（興平）二千引（興東）四百引（鹽阜）三千九百五十引（通如）二百引（江寗）七十引（六合）四百引（高淳）六百引 
　　署令查辦運使運使頃奉鹽署訓令謂據運垣商呈控淮北運副蔡國器假立剿匪營務處名義勒索稽核所長及商捐九千餘元請予查辦以肅官箴等情爲此令仰該運使查復核辦云云聞已委本署票照員查宗禮前往查辦矣 
[鎭江]  
　　注意囤積私運金陵胡道尹近以各屬米價日漲皆因奸商囤積私運所致殊與民食有關咋特通令鎭屬各縣一體查禁如有奸商私運米糧出口一經查獲從重罰辦並不准米商囤積居奇以維民食而杜後患 
　　知事愼重冬防丹徒縣兼任警察所長張知事以現當冬防吃緊之際宵小出没靡當閭閻屢受恐慌昨特嚴令城廂各警察區長等加意整頓督率長警無論晝夜認眞巡選以保公安 
　　警察操演槍法鎭江商埠警察局長張君昨通令所轄各區隊着於即日起自上午七時至九時飭令所屈各警士輪流練習打靶及操演槍法等技以期純熟而資考察 
　　紗市最近消息鎭郡紗市頗形穩定現小包紗因各紗廠方面存貨已竭需要甚殷内地銷塲又異常暢旺故市面更爲活動昨日開盤十二支本紗已漲至一百二十七兩左右 
[廣東]  
　　紀歐美同學懇親會昨三十一號夜爲廣州歐美同學會在亞洲酒店二樓開第九次懇親大會之期赴會者共有二百八十餘人男女會員到者約三百餘人來賓則有伍廷芳唐少川徐謙廖仲愷等各要人極一時慶閙至是夜八句鐘由主席盧興原宣佈開會理由次由司徒月蘭唱詩隨由衆請伍廷芳演說伍氏精神矍鑠言語詼諧殊不減少態度其意略謂諸君今日請余演說稱余爲少年然以年歲言余實可爲諸君之父或祖殊不合少年之稱謂惟今夜座上之太夫人夫人尙有較余爲老者亦有較余爲少者以此而論余亦不算年老實算中年人耳語至此衆咸鼓掌大笑伍氏續日余來參預此會共凡四次然此次之來令余有發生莫大感觸悲悼者則以現下已無程玉堂兄在程玉堂兄爲奸所人算死於非命時至今日兇手尙未能弋獲竟得逍遙法外緝捕不力國法何存未免深爲惋惜耳然余對於靈魂學素有研究亦常能與玉堂兄會晤渠云現狀甚適亦頗娛樂可相告慰余今年事已老不久當行物化但余實非死去其精神及靈體尙可永久生存宇宙間能爲種種有力的運動至輪迴之說確有稽徵因果循環盈虛不息然總核中國人類其品類最優而得天最厚者算我粤人故其優秀靈魂亦較各省爲優勝民國第一任總統及總理俱爲粤人充當其如各省各邑我粤人亦多佔有重位置惟尙有一單較爲聰明特達者則莫如引導桂人攻粤之粤人此輩用心若何不可得知然余盼諸君現已游學養成此材萬不容輕予犧牲而爲彼輩同等之行動當力圖粤人治粤以維互相策進民治的眞精神云演畢由鄭豪師奶司徒月桂及羅秀彭三人唱詩復請來賓演說當時衆擬請唐少川演說惟唐氏恐爲衆人所糾纏業已上樓避云後由余日章演講大意係勉勵學生當以專重個人人格而救國至十一時許公請新任職員就職旋開一跳舞會至三句鐘始盡歡而散 
雜評一 
[官激民變　（若吉）]  
　　古語有云官激民變若今日厦門之事誠所謂官激民變者也蓋官之行動幾欲使民不得生活則民不變更將何爲慬僅罷市罷工民之待官亦甚恕矣 
　　雖然今之厦門外受重稅而難堪者亦已嘖有煩言矣因未若福建官吏相逼之急故容忍以未發也夫民之納稅不外二義其一爲於國家有益其二爲於人民有益今所增之稅日益多而用之途皆於國家人民無關即人民能擔負亦已勿願况已漸入不可擔負之域耶嗚呼試以國賦全部之所入而核計之當知用於國家人民者有幾奈何廣立名目取之無已時也 
 
 

Page 8

 
 
   
 
 

Page 9

 
 
   
 
 

Page 10

 
 
第三張H ] 
本埠新聞 < 
[一年來各公司航業之調查]  
　　（十一）提督輪船公司中美兩國間航行太平洋之商輪提督公司亦爲較巨者其所有船舶不亞於福來該公司對於遠東之航業去歲一年中增添船舶加關航路不遺餘力現該公司經行中美之商輪可分「自派」「經理」與「郵船」等三項茲分述之 
　　（甲）「自　輪船」提督輪船公司ＡdmiralLine之自派商輪在中國方面分行航線兩處（一）爲西雅圖至中日南洋路（二）爲波脫蘭至東方路（查波脫蘭有兩處一在澳大利亞一在美國係相近西雅圖之海口今提督公司之航行者乃屬於美國之波脫蘭也）兩路之中以西雅圖一處爲該公司主要之商業地故其往來輪舶較諸波脫蘭爲多去年該公司派航中日小呂宋至西雅圖之貨船先有斯巴根城CityofSpokane十字埠ＣrossKeys愛第塵埃Edmore愛爾里奇Eldridge英笛卡脫Endicott飛脫倫Ｗhealland＆Montana益康迺鳥Ｉconium惠惠倫Wawalona等八艘至冬間以與某國競爭太平洋商業因亦擴充噸量計加入西雅圖精英號SeattleSpirit鄂倫號Olen愛爾開登Ellston曁司巴壘城ＣityofBelkeley等輪爲實行推廣之計而新航之各輪悉於去冬開始來滬其航路亦係至香港小呂宋爲止若波脫蘭班之現時往來駛者爲阿勃可斯Abercos考克司脫Coaxet忙泰基Monrague寳藍脫Pawlet等四輪本尙有惡彭號一輪亦往來該路者今年已歸福來經理故現祗有四輪航行也 
　　（乙）「經理輪船」美國商輪之行駛各國者以巴勒公司BarberLine爲最多旣就遠東方面而言其經理美輪者大都均有該公司之船舶而上海與日本南洋之間則以提督公司爲東方總經理其在中美國間經行之航線共分爲紐約中日班斐拉待斐中日班兩路惟各輪船於到華之後並不即時駛還美國而尙須改航歐洲其别爲倫敦盎凡爾落得登三處係取道香港小呂宋星加坡等埠在去年初有東方提督東方行星東方雲雷愛爾弟南問披曼西方十字亨利指揮亨利魏勃冒爾抛叔康西卡尼福斯西干巴尼亞溪溪洶河艇息度約開森漢溪意斯探倫西愛爾第埃等七千噸以上一萬噸以下之商輪二十四艘專往來中美與中歐之間及至去歲十一月中因太平洋水脚減收以後先加那加斯Naughs蘇勒介Suraga笛賴廷Drsden皮拿英Benoin等數輪至本年又有薩智曼Satsuma香霍迭克Schodack笛蒯斯乃Dnquesne蘭特腦Radnor愛樂惠Alloway黄基貢Wankegon六輪此項新增之各輪均將由本年　陸續開駛來滬聞尙有福利Foyle德皮開城CityotTapeke紬帛商Mercer等三輪亦預備於本年内　航東亞現時巴勃公司之往來中美商輪將於二十餘艘進至四十艘矣是則去冬之某國商輪減收水脚適足以增進美輪之擴充量也 
　　（丙）「郵船」提督公司雖以裝運商貨爲主然於美國方面早已有郵船一艘航行惟不至中國去年夏間該公司鑒於中美商業之日趨發達遂决議於一九二一年添行中美郵船當籌備之始即定一萬噸之輪船六艘以往來新金山上海香港現因先有兩輪出廠故暫定兩船行駛（參觀九號本報）餘俟各新輪落水後再議次第加入云 
　　九日所紀第七續航業調查中之英商太平洋行係大誤附此校正 
[徐恩元與西報訪員之談話]  
　　中美懋業銀行副　董徐恩元昨乘委内瑞拉號由美到滬中外人士到碼頭相迓者頗不乏人英文滬報訪員往見之徐云此次赴美係爲擴充中美懋業銀行在外營業起見所擬之辦法現已美满完畢在紐約時曾與拉門德氏及其他銀行界要人晤談並乘機使美國人民注意於中國之災狀拉門德甚表同情於此事渠所辦之振災會定可大有造於中國災黎不過美國現狀金融頗緊且慈善事業待援助者甚多拉門德於此不無困難耳大來洋行之主人大來氏與資本家阿布特氏皆爲中國振災會董事對於振務亦甚熱心徐氏繼言及美國財政整頓事謂各銀行現正竭力以戰勝目前經濟之困難惟欲商業恢復舊狀恐非一年所能爲力徐在南加里福尼州休息若干時頗爲愉快而對於各處美人之招待尤爲欣然 
[徐恩元由美回滬續誌]  
　　懋業銀行恊理徐恩元氏於去年十月赴美考察銀行制度業已事畢於前日（九日）返滬曾誌昨報現徐君寓於法租界霞飛路四百四十三號昨得京中錢幹臣來電囑其卽日北上以便諮詢一切 
[施肇曾來滬]  
　　隴海鐵路督辦施肇曾山寗乘滬寗路快車於昨日（十日）下午七時到滬 
[鍾文耀由杭返滬]  
　　上海造幣廠籌備主任鍾文耀於日前赴杭謁見浙江軍民二長及察勘造幣廠之機器業已事畢於昨日（十日）由杭乘滬杭路特别快車於下午時返滬 
[金陵同學滬支會歡送會紀]  
　　金陵大學同學會駐滬支會於本月九號下午三時假交涉公署開會歡送新任駐奥公使黄子誠君藩會者三十餘人先由會長許秋颿報告開會宗旨略謂三十年前曾與黄先生爲窗友故與先生交誼最深而於黄先生之爲人亦最稔請爲諸君略言之先生當學生時對於功課朝夕研求孜孜不倦非他人所能冀及其勤學可風甚堪欽佩者一先生旣畢業後對於社會不喜飮食徵逐朋儕嬉游閉門自修其道德之高尙甚欽佩者二先生入政途後守正不阿前任天津交涉使時老西開問題收回租界等事其手段之敏捷結果之完善可首屈一指其應世之才甚堪欽佩者三今日同堂聚首幸何如之沅代表同人願先生此去奥國乘風破浪大展新猷先生之前途幸甚我國民之希望幸甚後由黄君致答辭略謂平生無他善行不過學忍耐二字今願以此道公之同　云云茶點後互相握手言歡至五時始散 
[銀行界訂期迎送新舊法總領]  
　　駐滬法總領事雷務君行將回國滬官場已訂於本月十二日晚假海軍聯歡社設宴爲雷君餞行曾誌昨報茲悉本埠銀行界要人朱魯異席立功傅筱痷陸伯鴻朱葆三沈聯芳等亦訂於本月十三號下午五時在霞飛路傅宅設宴爲雷務君餞行同時並歡迎新任代理法總領德　沛君以敦睦誼昨日已由朱君等將請柬飭人分送至雷德二君處簽字矣 
[省敎育會定期開會]  
　　請袁觀瀾報告攷察歐美敎育情形 
　　江蘇省敎育會昨發通啓云敬啓者袁觀瀾先生攷察歐美各國敎育業於九年底回國茲定本月十四日（星期五）下午二時開會請袁先生報告攷察情形是日兼爲本屆國外敎育攷察團諸先生話别屆期請於下午一時半以前蒞會爲盻 
[旅滬汴人開歡迎會紀]  
　　余同甲之演說 
　　昨日河南旅滬商界聯合會開會歡迎巴黎大學政治經濟博士余同甲由傅文山會長主席請余君演說茲錄演說詞如下今天是中華民國十年一月十號鄙人去國的時候在二年春間此八年中無日不與歐人相接觸今天得與最親愛同鄕諸先生共話一堂便合子中國一句俗話他鄕遇故知了這是八年以來鄙人第一件快樂的事情應當把在外面所見聞的說給大家聽鄙人到巴黎兩年後正値歐戰發生凡科學之進化政治之潮流引起許多有價値之研究不是三兩句說得完了前天回到上海買各種日報看看不是說政府粉飾太平借債度日便是說各省災民徧野盜匪横行似這種擾亂樣子如何能說到建設上去列位想想歐戰後各國正在一步一步的猛進我國偏一步一步的後退簡直的退到五代去了豈不是令人無涙可揮嗎中國不是一個人的挽救的方法要人人盡應盡之義務及責任纔好現在各省鼓吹自治算得是對症下藥我們都是河南人先說河南的事吾省向以農爲本物産豊饒惟工商兩學幾無成績之可言如何能彀發展社會財力今列位在滬組織商團可爲吾豫一最好現象愚意應合全省人之力都從工商上去做多開工廠多設公司煤鐵工人取之不盡用之不竭焉有不發達之理一面用官商合辦方法就豫泉官錢局改組全省實業銀行對内可以調劑金融對外可以流通資本發展工商業之利器無過於此照此辦理不出十年自然家給人足山西之閻南通之張便是極好榜樣外國人都崇拜的何至今年閙年荒明年閙兵荒哩假使河南能這麽去辦各省都這麽去辦人人有飯吃政爭也可减少些中央政府自然穩固了國富民强到那時候斷没有像靑島這一段痛史說起靑島的事那是鄙人身經目見的假使中國爲五强之一物歸原主還有甚麽問題發生誰知交涉的時候中國孤立無援諸代表噤若寒蟬幸而國内的學生罷課上海商人罷市工人罷工在巴黎幾十個學生聯絡在法華工輪流奉陪各代表下一同歸於盡之决心各代表見事不佳落得隨風轉舵而頭腦較靈之某代表始攘臂而起曰不簽字殊不知不簽字三字算是最低限度還有甚麽天功可貪要是把靑島收回纔算是有了結果那時若不是内外交迫怕免不了大筆一揮連這最低的限度也做不到這次回到上海簡直没聽人說起靑島的事大槪是忘其所以了中國的事說起來傷心不傷心哩靑島不過是一部分過去的事聽說一年以來又斷送了多少國權考其原因總是因有一般政客没有飯吃纔去做這種喪心病狂的事所以鄙人覺得救國的方法除非各省勵行自治不可願與列位共勉之演說畢散會已鐘鳴七下矣 
[滬江大學同盟會宴會紀]  
　　昨晚滬江大學同盟會假大東旅館設筵歡迎浙江實業銀行副理朱博泉由鄭章成博士等作陪朱君於一九一八年畢業滬江而後赴美紐約市城銀行實習年半茲經同盟會公推爲母校建築游泳池籌備委辦長該會現設校外事　所在北四川路滬北浸曾堂擬定四月間由會員中募集巨欵爲補助母校學員之用云 
[奉天敎育參觀團由杭抵滬]  
　　奉天敎育團由奉南下過滬赴杭曾誌七日本報茲悉該團王作霖夏炳南等四十八人前赴杭州參觀學校三日本埠商務印書館特派徐秋隆君往杭迎迓昨日同乘下午特别快車到滬該館又派黄　頑趙廉臣陸彙泉朱漢光等分三路歡迎七時抵埠同送至四馬路振華旅館並約今日下午參觀該館製造工廠晚間邀請東亞酒樓爲該團體洗塵聞該團體留滬數日卽須至南通云 
[旅滬贛人請撤贛省長電]  
　　北京大總統國務總理内務總長鈞鑒戚揚長贛七載於茲亂政殘民貪婪凟職無所不至前經省議會彈劾以政變倖逃懲戒茲又經省議會以多數合法通過彈劾罪狀昭著何可逭寛乃政府尙不亟行撇究及聽信曾經請假之議員饒正音及已經破産之流氓梅台源等一而誣詞遽加獎勵政府卽不顧全民意其奈法律與威信何今公民等不欲爲議會左右袒惟已水深火熱蟻命不堪但知貽我以禍害者惟省長戚揚其人戚去則生戚留則死生死所關不能坐視特瀝誠合懇政府立將戚揚撤究畀我生機去一人而救三千萬人諒政府必無愛恤如不然者是政府不有人民也政府旣不有人民將何以自立民亦勞止迄可小康涙竭聲嘶伏維垂察旅滬江西同鄕會叩靑 
[商界營救閩學生之呼籲]  
　　閩學生劉開祥等在滬被拘各團體代爲營救迭見各報日昨新閘九路滬北六路兩商界聯合會上書總聯合會請召集董事會議共謀對待方法原函如下謹啓者爲閩商陳鳴岐父子並謝翔高等遭人暗殺一案疑指閩籍學生劉開祥陳國瑞陳晋昌林佑民王希昻劉友賢許世雄江秀清林昌壽等九人現已被誘拘押在上海地檢廳又聞不日解閩若果解閩預料殃民之李厚基在威力之下萬理莫辯必遭横虐且李厚基媚外殘民久在諸君洞鑒凡知公理者誰忍視該學生無辜受此寃戾孰可忍哉凡衆團體理應共救故敝會等不得不請總會速即召集董事會討論對付方法以伸公道云 
[新年來進出口洋行之更動]  
　　去年出口市面旣極困疲本埠大小洋行恒至數星期毫無生意各行堆棧無不满裝資本雄厚者尙　坐待轉機多數小行家則皆露不支之勢卽進口行家亦以滙水低落年内市面甚惡一時正難看好故自陽曆新年各西人多紛紛改業據同業傅出本年收歇之進出口洋行約有二十餘家之多各行華洋職員皆於年内奔走謀别項職業稍有資本之西人則多孜業保險故今年二三月間必有多數新開保險行出現按三四年前本埠業保險者不過五六十家此中專做保險者又僅半數其他二三十家皆另有别項事業而兼做保險者數年以來竟增至三百餘家之多其故以做進出口洋行雖在往年交易尙旺其盈利亦往往不逮保險行近今市面旣益衰致西人咸視進出口業爲畏途則改圖别業者恐益將層出窮也 
　　又一消息云自去年中德繼續通商後德貨由海關進口如顔料玻璃等華貨出口如蘭綢雜貨等俱日見增加德人在上海者咸籌備重理舊業茲據該業消息今年將有新開德商專辦進出口洋行多家出現云 
[去年本廠布出口之統計]  
　　我國近年以來紡績事業日益擴充本廠所織布疋推銷漸廣出貨亦每年增加查本廠布之中市布粗細斜紋粗布法蘭絨等産額最巨不但暢銷各埠且歐美日本方面亦時有輸往去年一年中因本埠洋布市面之疲呆最本廠布銷路亦不見過旺惟有數種花色如原色市布粗斜紋粗布等則出口之數已較民國八年度增加矣左列之統計係根據海關報告爲一年中自上海出口之數額并列八年之出口數以資比較焉原色市布一萬四千七百六十九疋（八年計一三二四○疋）粗斜紋布三十五萬四千六百五十八疋（八年計二八四六三四疋）細斜紋布二萬八千五百二十疋（八年四二八九九疋）粗布一百四十萬零三千七百三十五疋（八年計一二八三四三四疋）白市布一萬二千八百　十疋（八年計三八六二○疋）棉法蘭絨二萬五千七百六十一疋（八年計三四四六○二疋）共計一百八十四萬零三百三十三疋（八年計一六九七四二九疋）又聞去年出口之本紗共計一百零七萬四千六百八十擔較諸同國八年統計約增十一萬四千三百四十一擔云 
[米價可望漸跌]  
　　近日滬地米市由十元有零逐步回落昨日閘北售開高機白粳九元八九角後且有漸小之勢探其原因有二（一）前次因附加振稅各商業紛紛反對頗有不達到收回成命情願罷市之决心故内地各行皆積壓不裝現已准展缓二個月期是以來源見多價格因之鬆動（二）上海各銀行各錢莊體念貧民疾苦對於賑米商囤積押欵已一致拒却故販米者雖欲囤存壟斷困於經濟無所施其技俩向來該米商等每石預備拆息一元以待市價若較成本漲起二三元則盈餘殊厚今銀行錢莊不做押欵不啻絕販米者之根本也故嗣後米價回小有望矣 
[糧食維持會開辦平糶之先聲]  
　　浙江路淞滬糧食維持會組織已經半月對於糧食一事頗多注意惟以調查防範手續頗多不克遽見效果爰擬集巨欵向他省運米來滬平糶又感於電報往來費火車運輸費均關緊要特由郵代電呈請國務院内務部江蘇省長滬海道尹上海縣知事五處備案並請代咨交通部等機關一律豁免輸費俟接有復音即可着手廣設分會積極進行茲錄原電如下内務部國務院蘇省長滬海道尹上海縣知事鈞鑒上海華洋薈萃貧苦勞工居其多數近米價每石漲至十元以外貧民呼號啼泣聞有自裁者其慘苦情形筆墨難宣敝會係公正團體組織深愧力棉無補時艱茲集資向外省運米來滬平糶藉資補救惟往來電報及鐵路運費均關緊要特懇鈞座俯賜立案並據情轉達代請交通部免費三月除陳明各當道備案外敬候批示袛遵實爲公使淞滬糧食維持會理事曁全體會員佳 
[加貼印花展期之函復]  
　　滬上各界商業聯合會昨日致函商會諮詢印花稅加貼一角之事現在是否已奉官廳知照暫緩實行希即詳細示知以便轉告各商遵照等情茲聞該會接函後已將江蘇全省印花稅處李湛田處長來函情形據情分别答復惟須擔任推銷稅證能認若干數目應請切實示知爲盼云云 
[商界聯合會常會彙紀]  
　　南京路南京路商界聯合會日昨舉行常會討論事項如次（一）敦促華顧問就職問題（二）調查本路商店狀况案經全體議决（一）致函納稅華人會敦促華顧問從速正式就職以慰衆望（二）分函本路商店塡寄調查單按次在本會週報披露議决散會又聞該會近以天氣嚴寒晚間開會諸多不便自下屆常會起改在毎星期五下午舉行云 
　　法租界法租界商業聯合會昨日下午八時開常會葉貺辰主席先報告各處來往函件並報告前以米價逐步增漲因見報載公共工部局已納糧食維持會之請　事取締曾函請法總巡費君於本租界亦應同一辦理雖未見表示然米貴與地方治安有關諒可照辦傅錦雲報告興聖街一帶房屋近接經租處通告有一月一日起又議加租羣情惶恐以爲當此商業疲弱百物昻貴之時若再加租力難擔負懇爲去函請免以恤商艱繼續報告者又有西新橋餘慶里八仙橋西首安里及寗興街之錦福里等處住户當由主席覆稱房主加租應由各居户自向情商諒有退讓餘地本會未便干預江錦春提議地方自治問題已見命令吾儕雖居租界亦係中華民國之人民請爲注意汪醒齊陶潤附議主席答謂自治固吾人所極意希望者惟茲事甚鉅而閘北團體已有請願不知城中及南市若何進行須加考量衆以爲然議至十時餘始散會 
　　五馬路昨日五馬路商界聯合會開第四十九次職員常會到者副會長儲紹基總務科陳鶴峯張炳臣評議部黄瑞霖馬賢臣文牘員何少芸當公推儲紹基爲臨時主席首先報告來往函牘事畢乃由該會司事員陳春盈報告義務夜校一載之成績復謂寒假伊邇考期在即奬品等項急應備購賞給優秀學生藉勸劣生求學庶功課易於進步衆皆贊同并議决行休業禮時邀集全體職會員蒞臨與會下屆開學尙須添聘敎員擴充學額以期普及商業智識惟需費浩繁當由各職員除個人承認外并擔任盡力經募後爲該會進行事宜略加討論遂散會 
[外洋輪船之行程]  
　　昌興輪船公司麥泰淮號由溫哥華開來將於今日（十一號）下午抵虹口公和祥碼頭至十三號上午即須開往小呂宋新加坡香港中國郵船公司南京號於一月八日由舊金山開出約二月一日可抵上海法國郵船公司矮爾忙佩克號於去年十二月十五日由法開行將於本月十三號到西貢定二十號抵上海 
[何護軍使接見外官]  
　　昨日（十號）松滬護軍使冋豊林在本署接見駐滬各國領事曁按察使領袖領事等午後二時半起迎見先期由軍署外交委員陳世光在署招待聞是日到署拜會者爲英法美比日本等國總領事其接見時間分先後順序大至毎半點鐘見一外賓何使以厰誠摰之迎迓並叙寒睻優禮相待各欵茶點至六時始散並聞今日（十一號）仍係午後二時半起接見駐滬葡意瑞典瑙威丹國等領事曁美按察使業由何使委派本署外交委員楊小堂承乏云 
[同夕被刦兩次之盜案]  
　　住居楊樹浦路二千二百零九號門牌現在日商第三紗廠爲繙譯之甬人沈景福家前晚夜半一句餘鐘突被暴徒五人踢開大門入内嚇禁聲張正擬入室搜刦財物由沈潛至紗廠用電話報告捕房該匪等見已有人出外知事不妙遂相率遁去迨該管捕房捕頭得報率同中西探捕到來匪已去遠且未失物遂詳詢各匪形狀嗣返詎該匪等去後至四時許加添三人（共計八名）復入沈家臥室將値價一百數十元之衣箱兩只搶取逃逸事後經沈開單投報捕房飭探往查屬實昨禀請麥總巡通飭各捕中西探捕人等一體留心偵捕務獲解究 
[利捷艦長因病請假之電告]  
　　駐防哈爾濱之吉黑江防司令干崇文昨致本埠海軍總司令公署電略謂駐松花江之利捷軍艦艦長林培煕前因戍崴日久備嘗艱苦且因操勞過度在哈埠水土不服積勞成疾業經請假到滬醫治所有該艦長職務派員暫行代替外理合電請核示等情藍總司令接電後當即轉報海軍部核奪矣 
[國民大會策進會消息]  
　　山東山西上海國民大會策進會前通電各省國民大會代表蒞滬討論國民大會進行方針業誌本報茲已到者共有八省昨日午後五時各省代表李郁庭汪壽生龐子賢管季和霍守華錢遹朋曹慕管唐毫戴逸民朱實璜廬心啓陳文總金臻庠汪訂笙蔡子屏黄一清諸君蒞止廣　公所開會公推霍守華爲主席上海代表提出議案三件（一）本會名稱（二）本會組織法（三）本會會期先由曹慕管說明提案理由先議名稱龐子賢主張名稱爲國民大會策進會各省區代表會李郁庭注壽生蔡子屏附議通過次議組織法曹慕管主張應設書記處及議定議事規程先舉起草員起草蔡子屏主張推三人爲起草員上海一人外埠代表二人虛心啓金臻庠汪壽生主張公請上海策進會起草付各省區代表議决唐毫曹慕管主張應歸各省公舉未便由上海方面單獨擔任主席付表决多數贊成各省區用投票公舉三人結果公舉厦門浙江上海三區决三區各舉出代表一人起草汪訂笙提議明日（即今日十一日）下午二時開會提出草案請衆公决經衆贊成通過次議本會會期蔡屏謂會期不能定應以議案多少爲會期長短之標準虛心啓主張與蔡君同惟須定一正式開會日期汪訂笙附議即以組織法决定之第二日爲正式會議之期龐子賢謂年關在即人事匆忙有能不有一定日期主席明會議期間當由正式會决定衆無異議付表决通過當經主席宣稱明日下午二時開會討倫組織法不再發通告衆贊同由紀錄趙南公將所議各節宣讀畢遂散會又該會接山西國民大會促進會來電已派溤濟常乾二君爲出席代表不日抵滬云 
[國内輪船進出口貨物之調查]  
　　進口貨（寗波）太古公司之新北京輪船昨由寗波裝來之貨有土酒八百三十二壇乳腐一千零七十壇花餅五百件紙四百五十四件藥材一进二十九件皮蛋五十二缸竹篾四十件草蓆二十件綢子二件雜貨十七件又寗紹公司之新寗紹輪船裝來之貨有黄豆二百包棉紗一百二十件棉花五十包槳　四十九包金橘五十四桶鐵桶七十件草蓆五件引擎一部雜貨三十二件（長江）太古公司之洞庭輪船昨由長江裝來之貨有白米六千一百八十四包黄豆六百六十二包靑蔴一百三十四件 
 
 

Page 11

 
 
小麥一百八十三包紅棗二百包桐油一百六十桶棉花二百五十包虊材九十三件烟葉六百十八件水銀十八桶鴨毛四百四包紙頭二十件羊皮七十件白臘十九件白菜四十三簍運　四十五包茶梗一百六十八件磁器一百三十一件靑茶四十箱皮油六百七十九桶生漆七桶雜貨十九件（溫州）招商局之廣濟輪船昨由温州裝來各貨有白　七百七十包烟絲一进零六件茶油一百簍鷄鴨蛋六十二箱藥材五十七件舊蔴袋三十一件檬梗三十八件傘骨二十七件雨傘四箱草蓆十件笋干二十簍牛皮六件木槐三百件客炭二百五十簍木柴四百四十擔 
　　出口貨（寗波）太古公司之新北京輪船昨日裝往寗波之貨有米二千一百九十四包赤糖一千八百包冰糖一百包麵粉一千一百包靑鉛一百件蘇木二百七十件花生五百八十五包葵扇一百五十包皮油四十桶藥材五十七件洋釘三十九桶靑蔴七十一件香烟四十箱白臘二十件雜貨六十九件又寜紹公司之新寗紹輪船裝往麵粉二千五百五十包米千三六百八十七包機棉花八百四十包石粉二百桶芝蔴一百包瓜子二百七十包胡桃一百七十包生油五十桶綠礬三十包白藤三十件蚶子三十三件鹹魚二十三桶花生二百零四包橘子靑果三十六桶鐵三萬七千七百擔雜貨一百四十五件（長江）招商局之江新輪船昨日裝往長江之貨有火磚一萬四千塊銅一千四百十六塊洋紗布七进六十二件赤白糖一千五百包檀香三百六十件桂圓三百箱雜貨一千七百件（港粤）太石公司之綏陽輪船昨日裝往香港之貨有棗子八百七十六包猪油一百零九簍瓜子一百三十包砲竹二百七十二件乳腐六百七十九壇銀條九十塊金子五箱馬五匹雜貨一千六百件裝往廣東之貨有生仁一千七百二十三包枹竹一千零七十件石膏二百五十包棉紗一百三十件乳腐二百壇香烟八十箱洋布五十四箱羊二百二十隻蜜糖八十瓶雜貨六百九十三件 
[雜糧油豆餅業理事會預紀]  
　　雜糧油荳餅業交易所昨日發通告云逕啓者本所定於本月十四日（隆曆十二月初六日）下午三時開第三次理事大會會議各項要務屆期務請準時惠臨如有提議案須請先期送下俾便編入議事程序云 
[滬寗車在常碾斃鄕民]  
　　昨日（十日）晨滬寗路由常州七點十分鐘開滬之區間車正在開車時有一年約三十餘歲之乘客買票上車但車已行動失足由車上墜下當由該站站長立發停車信號停車已产及施救致被車輪碾斃立派路警招導家屬來站備棺收殮 
[羅馬尼亞難民請求資助回國]  
　　羅馬尼亞難民男婦幼孩共二十四名前自海參崴來由滬回國當由許交涉員派員接收安置嗣各該難民不願逕回本國遷居閘北自行謀生亦經許交涉員呈報在案茲聞各該難民中内有七人欲求回國復請許交涉員實助云 
[華洋義賑會消息]  
　　直隸各縣災况（五） 
　　（二一）豐潤縣春亢夏旱繼以蝗蝻被受最重六十三村次重四十四村全縣九百餘村統計收成不及十分之四極貧三萬四千六百十七口次貧三萬零二百五十四口因待至秋分未得透雨致晚禾無從補種（二二）獻縣七百二十四村全被旱災顆粒無收人民向以農業爲生活自被災後别無生計可圖流亡人數竟達七萬四千餘人極貧二十二萬六千四百七十口次貧十六萬九千九百二十四口飢民盡食首蓿芽野菜粃糠於九月十三日始得透雨均已補種秋麥（二三）阜平縣被旱村莊二百三十村最重者八十餘村極貧六千五百六十一口次貧九千四百八十八口飢民多吃樹葉於九月得雨補種麥種（二四）靜海縣旱災計二百四十八村其不被災之一百十九村收穫亦僅有十分之六致各種糧價奇昻紅高粱每石售價至六元五角以上極貧五萬餘口次貧二萬餘口秋後得雨麥種雖經補種然雨小地乾麥苗不甚暢旺（二五）容城縣全縣八十二村盡被旱災極貧一萬二千三百五十二口次貧一萬地千五百八十九日飢民食糠穀者最多高糧者次之現已補種冬麥（未完） 
[友華銀行銀市報告]  
　　中美新聞社譯友華銀行十日報告云上星期六倫敦銀價近期跌五先令八便士遠期跌一便士紐約價跌至六五又八分之七倫敦紐約滙價現爲三四六此間定價與上星期六同惟市况終日軟弱收市時金鎊價三先令十一便士金圓七一又四分之一日金六八投機家又復買進中國於上星期六日在倫敦大賣銀印度亦買進但銀價仍跌大約中國於數日内仍須賣出云 
[水警廳長愼重年關防務]  
　　江蘇水上警察廳趙廳長近令所屬各專署略謂際此瞬屆　曆年關爲各商店結束賑欵之期所轄各河道貨船往來勢必較平日繁盛惟恐有匪徒覬覬發生攔刦情事除經决議布置防務　法隨令附發仰即遵照辦理外並即傅諭各　管駐汎　船會同當地團警遇有商船過境應加意保護不得稍涉疏懈致違職守云 
[英總領事函謝水警獲盜]  
　　特派江蘇交涉公署昨接駐滬英總領事法磊斯君來函函誦悉本國亞細亞火油公司廣顺火油船在鴨屎沙被刦一案已由浙水警廳派輸與著名海盜李榮昌激戰格斃並生擒盜匪多名餘衆潰散現仍與蘇水警廳聯絡防衛等語本領事爲感　爰特函請貴交涉使函轉該廳長代伸謝忱云云許交涉員接函後昨已尅日函轉浙江水上警察廳飭隊一體知照矣 
[盜匪拒斃水警案近訊]  
　　探警沈杏山等前在東溝捕盜反遭匪刦去軍械並溺斃探警徐袁郎等四名各屍先後撈獲禀請上海地方檢察廳及寶山縣化署派員分别詣騐並獲匪黨馬大孫金曉王家與劉小三子萬和尙（即王根生）等先後押解地方廳訊供收押候示在案茲悉此案業奉魏檢察官提犯一再研訊詎該犯等翻供否認堅稱實遭該探挾嫌誣拘問官得供以案關重要不厭求詳特移文水警廳請往傅當時在塲之各探警來案問話昨午水警廳飭令沈杏山並水警锺光發探夥毛阿大汪旺三船夥王老大沈老大等同投地檢廳禀到候示下午由問官升坐飭提在押之馬大等到案傅同沈等一干人證上堂質訊良久判馬等分别還押沈等退去候究 
[深夜攔刦婦女飾物續誌]  
　　李湘記之妻陳氏於陽曆去年十二月二十九號夜一點餘乘坐黄包車回家行至愛多亞路迤西將至門首忽來匪徒數人將車圍住出示手槍並將氏掌頰一下左目受有微傷當刦取値洋三千二百元之鑽戒兩隻而逸事後報捕請緝各情經紀本報茲經老閘捕房華探目王潤甫探居阿巧與西採目依克查得住居蘇州路三十五號門牌爲汽車夫之丁金生與此案頗有關係於前日下午禀明捕頭恊往將丁拿獲押至昨晨解送公共公廨即據該探目等上堂禀明前情以案須查要求展期開審關議員得禀商之英包副領事判丁押候查明下禮拜一開審 
[城東女學哀祭會紀]  
　　南市竹行衖城東女學校爲楊校長母逝世曾於前日（九日）舉行哀祭會上午各界前往弔唁者甚衆下午一時振鈴開會首由吳若安女士報告朱太夫人生前情形及所以哀祭之理由然後由黄任之君等相繼演說措詞均甚懇摰其間佐以哀歌西樂末由家族答謝來賓茶點而散時已鐘鳴四下矣 
[兒童演講會紀]  
　　靑年會商業夜校學生會國民義務學校昨日（九日）上午十時舉行第十五屆兒童演講會校長主席先由姜維良君演講寒假之兒童生活次卞毓英君演講兒童的朋友次徐贊華君演說的方法次兒童自治會會員演講競爭由陶笑舫君逐一評定中以張陳陳三生爲最佳末由校長孫道勝說明廢除大考原因散會時已十二鐘矣 
[浦東同人會企業儲蓄團消息]  
　　浦東同人會企業儲蓄團自本月一號開始收欵以來現在已屆六百餘份云 
[滬南慈善會施衣給米]  
　　滬南慈善會本屆冬季置備新舊棉衣褲三千餘套又經中國濟生會撥助新衣數百件連日貧民到會索衣者日必百餘人又該會幹事陳文奎孫一善等前日假小西門内第二師範操塲聚集貧民發給米票附近一帶貧民聞訊　集者計達二千餘人當由陳君等按名發給計大口二升小口一升共發米票二千五百張計米三十石當塲攝影面散聞該會尙須繼續分給云 
[工巡捐局整頓路政]  
　　城内及南市一帶街道原本不甚寛闊曾經工巡捐局規定凡遇市房拆建應由業主讓進以路面放寛四丈爲限度茲經滬南工巡捐局局長姚石蓀查得各業主間未遵辦亟應挿立路面寛闊界限標誌以資遵守爰特分派測量員多名分投測勘各處道路凡有市房未拆之處應在門首沿石上嵌立鐵質標誌無論何處道路均以路面四丈爲限已於前日爲始派員按段測勘挿標記　矣 
[溫州同鄕會職員會紀]  
　　九日下午溫州同鄕會在事務所間第三屆第一次職員會由正會長張雲雷主席謝俠遜紀錄議决各事如下（一）推定呂文起等　十人　名譽會董（二）黄子瑜代黄敏之報告溫屬籌辦賑務事項已向浙江省署領欵三萬元籌辦公米運溫分給各縣出糶（三）平陽辦米代表葉曉泉等請轉　各輪船局逕派專輪駛往蕪湖運米直放平陽當推定張雲雷黄子瑜葉曉泉等與各輪局接洽（四）察士達報告有人在定海組織同鄕會謂係上海派往云云當經公衆聲明純係個人行動本會並無派人赴他埠組織等事與本會無涉（五）董臥水函辭幹事謝俠　堅辭文　主任均議挽留（六）同鄕戴矩高李再明王伸士等質問前月有瑞平討論會遍發印刷物排斥同鄕同鄕會是否知情當由張會長聲明同鄕會絕不知情且該會與本會絕無關係當時在座瑞平二邑同鄕諸人均聲明並無其事想係一二人假冒瑞平同鄕名義根本不能成立當無形消減云云時已六時即行散會 
[催遷浚浦障碍物]  
　　駐滬水警第三隊隊長王壽良查得濬浦局工程現已浚至王家碼頭而該處之障碍物如　船船隻及竹木排等物迄未移離惟因白蓮涇口以北之水道係爲淞滬警察廳所管轄應由淞滬警廳飭令水巡隊飭遷故於昨日函致淞滬警廳查照辦理矣 
[柴船被浪激沉]  
　　划船户江北人某市前日下午承裝滬南某柴行樹柴二百餘捆運往五馬路外灘豊裕碼頭起卸駛至洋涇浜外灘浦江中適遇潮水湧急該舟被浪激沉舟干落水當有鄰船救起幸未溺斃而所裝樹柴悉數傾入浦中矣 
[藥業公會控藥材行主之訟案]  
　　滬南中華路隆昌藥材行主李伯賢被藥業公會代表在淞滬警察廳呈訴李營業實非正當不許入會乃李不服乘開會時到會胡閙搗亂秩序請爲撤究等情一案徐廳長閱呈後對於此案本擬和平解决勸各讓步和解詎兩造俱不遵勸故昨日由廳令飭第一區警察署傅李到署送廳核辦等因趙署長遵即將李傅到巾解到廳後即奉發交司法科預審一面令該公會代表袁蓉　到案候質矣 
[浙江路火警]  
　　前日午後一時八分中央救火隊得警鐘樓之報告謂廣西路與　州路方面有濃烟發現救火隊當即驅車出視見浙江路七百四十四號樓上起火已廷及鄰屋兩所某汽車行適在其前勢頗危亟即一而保護汽車行一面取水灌救未幾火即撲熄七百四十四號樓上損失頗大而七百四十五與七百四十六號樓上亦被燒燬某汽車行則未被遭及 
[攫挖耳押三月]  
　　紹興人王榮毛前晚在南京路攫取婦人陶曹氏金挖耳一支圖逃經氏鳴捕將王追獲惟　已抛棄當帶入捕房昨解公共公廨經中西官　實判王押西牢三月示儆 
[顧阿妺仍交濟良所留養]  
　　公共租界西上林街八十三號門牌花煙間鴇婦王阿寳因容留十四歲幼女顧阿妺被捕查獲將女與鴇一併拘解公共公廨經中西官訊判王氏罰洋二十元充公顧女送濟良所候核在案昨由女父顧根壽投廨禀稱阿妺是伊親生女兒因貧來滬寄居妻妺王阿寳處雖向借貨並未將女價賣要求給領中西官核供以顧所請將女領回碍難照准判女發濟良所留養 
[請禁松民柴船公所勒捐之批示]  
　　近有莊正瀛等以松民柴船公所名義在浦東一帶向柴船户勒索公所捐費時起衝突經鄕民倪志南等聯名呈請上海縣公署查禁昨奉批示云呈及抄據均悉查松民柴船公所禀准規章每船按月收費三角以充公所經費及船夥等傷病醫藥之需今據稱該業中莊正灜等率衆强迫各船每月繳費洋六角以四月併收二元四角且有藉端扣留抑價强買等情如果屬實該莊正灜等假名勒索欺詐鄕民實屬藐法已極准予查明嚴禁究辦並咨會松江縣公署一體查究可也仰即知照此批 
[丁春桂開釋]  
　　寗波人丁春桂因與浦東金家橋某姓家被盜及搶刦水警軍械拒捕斃警等案有關由警廳拘獲解交上海縣警察所收押後虹口捕房又查得去年六月六號乍浦路一百十五號門牌烟紙雜貨店主吳小寳被偷兒擊傷頭顧身死一案小東洋（即丁春桂）亦有關係故往内地官廳將丁移提至公共公廨命押候人證到案再訊等情已詳前報茲聞縣警察所已查明小東洋對於浦東所出各案俱無充分證據毋庸根究而虹口捕房昨晨又將其解至第二刑庭據西探目利扶司華探周小弟分别上堂禀稱當吳小寳被人以榔頭擊傷頭部身死後有一西洋人至捕房報告謂行兇時伊　通 
經過該處目覩兇手逃入弄内伊嘗尾追幾致擒獲等語該西洋人所供捕房均有紀錄嗣閱報載内地官廳以被告小東洋犯有他案緝獲故捕房遂往將被告提回但被告對於命案有關係據偵探口說是以須說者　堂證實詎該偵探口頭雖允而每屆臨訊均不到案作證惟聞擊斃吳小寳之兇手確係名小東洋然查非今獲案之小東洋此中或有錯誤云云禀畢將捕房當時所錄西洋人之供單呈察李襄讞與英赫副領事會商之下以被告對於命案旣無確實證據證明判令開釋 
[攔刦案犯展期再訊]  
　　滙司捕房包探奚德安陸連奎查得山東人王根标揚州人朱松林南京人俞鰲山江北人王阿根在租界内專事結黨攔路攫取行人財物因　山捕頭派西探約别生恊同將以上四人拿獲押至昨晨解送公共公廨禀稱該被告等已在捕房供認去年二月八號婦人殷朱氏行至北河南路被匪攫去金挖耳一支係伊等所爲不諱但捕房尙須偵查有無再犯他案故請求改期開審云云中西官得禀判四被告帶回捕房展期一禮拜查明解訊 
[桂圓漲價]  
　　福建桂圓一項向由北貨行家採辦會賣批銷與客帮近年來生意亦逐年加增專門行家亦開設不少本年市價較廉較之去冬最高之價幾相去半數茲値冬令時節各省購辦爲補品頗有去路如天津長江及浙江嘉湖等處現皆有　批購辦故上月中興化正二　每擔開盤三十六兩近因銷路活動而來貨高者較少致價逐步增漲計約漲起二兩之多故昨日正二貨開至三十九兩義裕三十六兩厦門頂極貨二十兩 
[汕價稍跌]  
　　豆油生油等每屆牛莊封河後市價漲多跌少近來油價頗軟難以起色一車於滬上存底尙多各處銷路不暢且市上銀根奇緊以致手貨者難以久執且大連來電油價頓小故昨日采菽堂售開小簍豆油一千件膠州豆油每擔七兩六錢比前小去五六錢云 
[承發吏筆試及格之榜示]  
　　上海地方審判廳於本月九日考試承發吏各情已紀昨報昨日又奉該審廳考試承發吏委員會發出榜示云照得考試承發吏舉行筆試所有試卷業經評定計平均分數及格者二十六名列榜如次計開穆文王致祥陳正修胡嚧氣王兆榮楊春徐晉徐宗海黄國澄黄承康姜元動孫立民伸漢楨姜樹勛孔文源李保忠任宗濂黄翰潘寳榮齊汝桂莊山徐清溪姚瑜莊允升華錦耀錦文又布告云爲布告事照得承發吏筆試及格姓名業經榜示在案茲定於本月十一日上午九時在上海地方審判廳考場舉行口試合行布告仰筆試及格各生務必准時到塲聽候口試毋得遲廷自悞此佈 
[女子交母領回]  
　　女子韓金寶前因被其母李氏責打私逃至崑山地方當爲該處車站巡警查見以該女子形跡可疑帶入警局轉送上海縣署發落旋因訊得該女子住居法租界乃飭派探員將女子送至法公廨諭令收押候查明再核在案昨又傅訊先由捕頭上堂禀稱查得韓金寶實因被母責打逃逸請核韓李氏稱因女兒時常出外遊玩故此略責請求准予給領中西官判准予將女子交伊母領去 
[汽車誤走路線之科罰]  
　　汽車夫沈翁弟前晚駕車至法新租界霞飛路誤走路綫當由某號華揷查見以其遠章故此抄錄號碼回禀捕頭於昨日飭探將沈傅至法公堂請訊先由該捕上堂禀明沈遠章情形詰之沈供認自知不合以後不敢再犯求宥中西官判罰洋二十元充公以儆 
[雜貨店主虧欵濳逃]  
　　鹽城人楊春泉在閘北四區一分所境内長安里間設油酒糧食雜貨店虧欠大德油號宏茂醬園祥太米行等十餘户貨欵數百元於前日濳逃由姜浦文周如琴郁福昌等三人將妻高氏扭控該警所經楊署員質訊之下據該氏供新從原籍來滬未久丈夫該欠各户貨欵究有若干並不明白店中存貨僅値洋百餘元夫匿何處亦不知悉云云奉判轉解司法科暫押聽候查辦 
[破獲燕子窠]  
　　鎭江人　善茂私在愛爾近路二千零二十九號門牌屋内出售鴉片烟膏並設烟具容人燈吃被該管捕房捕頭麥搿來搿訪悉立率三百五十七號三道頭華捕等往將　善茂拘獲连同烟膏煙具一併帶入捕房略詰口供一過押候解廨請究 
[焚斃女屍准予免騐]  
　　老閘東唐家弄七百七十九號門牌居人鄧三福家本月九日午刻被住居擱樓上成衣匠陸子林潑翻火油爐子起火殃及隔壁七百八十號門牌並焚斃貼膳於其家之十四歲繅絲女子阿根鄧母阿鳳因從樓窗口跳下跌傷手臂足骨由捕將受傷人車送醫院求治並將阿根之尸體檢出舁入斐倫路騐尸所候禀公廨中西官　騐各情已誌呼報茲悉死者家屬山鄧函招來滬後以爲慘遭焚斃不忍再騐禀請該管捕房轉禀公廨中西官准予具結領尸棺殮免予檢騐矣 
[身藏煙土之科罰]  
　　吳大毛於日前身藏烟土若干兩行經法租界爲捕查見以其形跡可疑上前搜出烟土帶入捕房昨解法公堂請究先由捕頭上堂禀明前情並將煙土呈鑒詰之吳大毛供此項烟土民人向某輪船上購來計洋十四元實係自已煮吃不敢販賣中西官判吳罰洋三十元充公以儆 
[兩竊賊各押六月]  
　　竊賊王六云陳金明兩人前日在法租界黄浦灘碼頭上竊取時和糖行白糖兩大包售洋化用現爲包探周寳生偵悉前往將王陳兩人拘獲供出　銷小東門彭德恩所開之雜貨店内等語當同該探將收　之彭德恩一併帶入捕房惟原　仍未吊出昨解法公堂請究先山原告投訴被竊情形詰之陳等供認行竊不諱彭德恩供王等時常至民人店中吃酒賖欠不遂以致挾嫌誣攀不敢收　求察中西官判王陳兩人各押西牢六月期满一併永遠逐出租界彭無干開釋 
[竊衣物禁押一月]  
　　凌阿錫阿未金海兄弟三人同投法公堂控稱學徒薛金桃於日前在公共租界糾同無頼多人將民人等扭住兇毆並被拆稍去洋十餘元事後民人即投公共捕房請緝詎薛又在外揚言須將民人等置之死地且於前晚潛至民人等家中被竊去衣服現洋而逸現始遇見故此扭案請求訊究詰之薛金桃供民人向來住在歸傅家中近來因在公共租界地方工作故此未曾回家不敢行竊餘供支吾中西識昌判薛押西牢一月以儆 
[車夫行凶圖竊]  
　　黄包車夫顧四在韜朋路打乘客某西人希圖獲取該西人手中所提値價洋二百元之皮夾一只被探李立仁查見將顧拘入捕房禀明捕頭諭着將顧押候解送公堂訊究 
[阿姪索洋行兇之押儆]  
　　住居唐家弄九十六號門牌之紹與婦人锺陳氏指控其姪锺五金於前晚强索洋二十元不遂行兇咬傷手指等情昨由滙司捕房將被告拘解化共公廨經中西官訊明屬實判押西牢二月示儆 
[昨日公共公廨訊案紀]  
　　昨晨公共公廨民四庭由俞襄議會同美丁副領事訊理（一）積善堂訴夏賢生不理欠欵案被告不到「結果」准原告登申新兩報各兩禮拜通知被告如再不到案缺席判决（二）王增榮訴王松濤侵佔公産案「結果」改期續訊 
　　午後民四庭由張襄議會同美約副領事訊理（一）會元樓菜館訴李啓不還酒菜價洋案」結果」着被告選洋四十九元一角（二）周叔漁訴郭華卿不理賑欵案被告不到「結果」以被告抗傅不到再着原告登報傅達到案候訊（三）鴇婦周四寳訴妓女周二姐欠洋一千元案因原告證據欠充「結果」（四）鴇婦蔡周氏等訴妓女張聚雲（即高金珠）不還借洋一千四百元案被告延律師到堂完全否認「結果」改期再訊 
[誌謝]  
　　昨承商務印書館惠贈第二百七十五期英語週刊及第十七卷第二十四號東方雜誌各一册又小世界贈十二月份　劵二十紙誌此併謝 
雜評二 
[維持民食　（怡）]  
新榖登場未久而米價每石已至十元以外倘使繼漲増高至靑黄不接之際民何以堪是故維持民食誠不可緩矣 
　　滬上商界有鑒於此爰有糧食維持會之組織然茲事體大非少數人舉辦所能收其效果蓋禁止出口須賴官廳之力偵察囤積須賴多數人之調百卽舉辦平糶一事來日方長亦非少數人之力量所能持久况乎滬上非産米之區必賴内地運來接濟故商人之至内地搜羅私運出口者亦宜設法以防止之至於銀行錢莊之不貸米糧押欵堆棧房屋之不假囤米船不爲米商運米出口等事皆爲平米價之根本辦法然亦須羣策羣力以共謀者也吾爲滬上民食前途計願各界共起而維持之 
公布 
[江蘇高等審判廳]  
　　民庭判决（民一庭）　一件余關鎔與黄　閣爲賣荳糾葛控訴一案（判决主文）原判關於賠償數額之部分變更之余關鎔應賠償瑞豊和损失　四千四百七十一元三角六分（洋價毎元應合規元銀六錢八分）交由黄斌閣員領瑞豊和　俟余關鎔借欵償清將所預纳保證規銀八百五十兩又田單四紙一併返還余關鎔收受本審訟費及前上告審訟費由控訴人負擔十分之九餘由被控訴人負擔（民二　）一件包象甫與劉少溪爲債務涉訟控訴一案（判决主文）本案控訴審訟費由控訴人負擔一件福建會館代表陳佐熙與鳳儀堂抵產糾葛上告一案（判決主文）本件上告駁回上告訟費由上告人負擔一件張鳴岐與張泰順爲水利涉訟上告一案（判决主文）本件上告駁回上告訟費由上告人負擔一月八日 
[上海地方審判廳]  
　　公示送遂第四號（全文在本廳揭示塲公布）（民一庭）一件陳竹英與朱隆坤抵欵糾葛一案前本廳定於一月八日下午一時飭吏傅審在案嗣據去吏報稱被告朱隆坤已將店面閉歇人亦逃逸以致該被告傅票緒本無從送達茲本廳續定於一月十九日下午一時寫公開審理日期仰該被告朱隆坤依期來廳　訊毋違特示右仰受達人朱隆坤准此 
　　判決主文（民一庭）一件判決徐仁講余德棟因銀欵糾葛一案主文余德棟應價還徐仁江銀二十九兩二錢五分訴訟費用歸余德棟負擔一件决定朱元元與張志明因贖産涉訟聲明抗告一案主文决定本件抗告駁回抗告費用歸抗告人負擔一件判决嚴李氏與蔡順發經界涉訟一案主文原告人之請求駁回訟費歸原告人負擔（民二庭）一件决定丁訓之與胡有榮等因保證債務糾葛一案重文本件訴訟駁回訟費歸原告人負擔一件判决談渭洲訴陳符氏借欵涉訟一案主文陳符氏應還談渭洲一本一利洋二百五十元訟費歸陳符氏負擔一件决定王秀山訴楊士忠等借欵糾葛一案主文本件訴狀准予註銷訟費歸原告人負擔 
　　批示一件汪雲出狀請執行由狀悉准即　案訊追此批一件徐尙亭狀交欵洋由准交此批一件陳餘慶狀保殷子才由准保此批一件吳仁秀等狀請執行由狀悉着即來廳候諭此批一件哈利哈狀請函縣恊助由狀悉已函托南滙縣恊助執行矣應俟該縣將欵函送過廳再予傅案給領此批一件李秋橋狀請抄領由狀悉着即邀同沈映泉來案訊明給領此批一件圻金泉狀請飭傅由狀悉着自托人向債權人調說可也此批一件諸瑞　狀請押追由狀悉候傅案訊追此批一件李史周狀請追保由狀悉候　案訊奪此批一件潘吉六狀請發局工作由狀悉仰候傅原告來案訊奪此批一件馬長發狀請執行由狀悉已傅保勒交矣此批一件高德華狀交標價由准交此批以上一月十日 
[上海地方檢察廳]  
　　批示丁共福狀悉查受刑人第一審於九年十月二十五日判决徒刑二個月併科罰金一百五十元並無判决未决期内准予抵拆字樣該受刑人不服判决控訴經第二審於是年十一月十二日判决控诉駁回查該受刑人並未當庭聲明抛棄上诉權再加上告期　十日應以十月二十二日爲確定執行日期再查長期徒刑無諭每月日數多寡例應整月計算應以十年一月二十二日爲期满之日該受渭人诉呈各節殊多誤會合即明白批示仰即知照此批周瑞無等狀悉本案業經起诉候送同級審判廳核辦此批弳海　（即海清）狀悉案在偵查所請　毋庸議此批張蔡姑狀悉本案　　訊明 
當庭諭知矣此批趙承水狀悉案經起訴所訴各節候遂同級廳核辦可也此批周榮祥狀悉着自扭送來廳核辦此批朱和尙狀悉經偵查明確靜候訴辦毋庸代代價此批楊永生狀悉准饒核辦此批姜杭氏等狀悉仰即來審訊奪此批沈文淦狀悉據訴兇　即未成傷略誘又未至未遂程度均不生刑事問題所請　毋庸議此批顧張氏陳賽　狀悉候提案訊奪此批王端夫狀悉候集訊核　此批恒國瑞等狀悉本案關係重大本廳自應審愼辦理仰即靜候核奪可也此批江水康等狀悉已於陳國瑞等狀内明自批示矣仰併知照此批潘鈞等狀悉本案業經上訴候送江　高等檢察　核辦可也此批以上一月十日 
[滬海道尹公署]  
　　批示一件紗廠商碧杼審呈爲捕呈股票樣張請求鑒核由呈及股票樣張均悉准予備案仰候省長批示衹遵此批　張存一件海門縣民蔣文聰等呈爲揑節愈甚環求查核傅示以絕欵　而息訟爭由呈悉查此案迭令該縣知事秉公辦理據報在案迄未據復殊屬玩延據呈前情仰海門縣知事迅即遵照先令各令爰爲處理毋再延岩干咎此批一件海門縣民樊發捐等呈爲欺縣愈甚環叩查核碑示以絕欺　而維碑額由據呈已悉此案迭據各該佃户先後呈訴均經令飭清門縣汪知事迅速秉公處理具報在案應候該知事呈復到道再行核辦毋再璝　此批 
[滬南工巡捐局]  
　　批示民人丁貴全呈爲墴濠阻　源道請加砌瓦筒溝由呈悉此案前經飭式程處傅該民等來局商　未據遵傅前來子飭查工員前往傅知仰　照此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[二大人工之紀念（三）] [  鴛雛]  
　　臨清以南至淮安清江浦間之運河經山東凸字形之區此間流域短促水量不豐汶水而外不過數流水勢甚易乾涸故途中多置水閘以停蓄其水而資行船之利其流域最高之區爲汶上縣之南旺南旺以北河水北流南旺以南河水南流河道廣狹不一其最狹處僅容一船清江浦以南至掦子江約二百里間湖澤縱横皆與運河相聯絡河流寛四百餘尺沿河各縣較河流低陷惟恃峻隄以捍衛之隄高二丈以上尙不免汜濫之患南運河自鎭江東南行過蘇州往太湖東南達於杭州此間地土平衍溝渠茂密尤稱利便運河係隋時開鑿未鑿之前原有巨流爲羣水所歸其支流亦紛雜煬帝大業元年（西曆六百零五年）開鑿爲通濟永濟兩渠通濟内河南開封之汜水黄河北岸與汴水聯貫通泗水達淮河更由山陽瀆經揚州至揚子江直抵浙之杭州永濟由河南懹慶之黄河南岸溯沁水入淇水北行至大名與漳水合更北行至于津而趨琢郡此皆漢魏以來舊有水流隋以前多淤塞湮滅者焬帝就原跡而疏濬聯絡之唐建都西安常仰給於東南兩江等處之運糧都由揚州溯運河北上抵黄河折入陜西北宋建都開封亦需東南各郡之運糧故神宗熙寗四年（一千零七十一年）命運河副使史公弼修泗水洪澤河元豊二年（一千零七十九年）浚淮南運河六年開長淮洪澤河役民夫九萬二千元滅南宋遷燕京初由海道遭運世袓至元時興工自束平州起抵臨清引汶絕濟以至御河建閘三十一以節蓄洩名會通河由是南北全通明永樂年重浚此河築石隄衛之以期永久由此以觀今日之運河始於隋成於元至明而始大備統計自天津起迄杭州止挺直約二千餘里曲折循三千餘里全河以疏濬爲主其工事之艱鉅不徒在開鑿而在於築隄如山東省内經過地而廷長六百餘里卽其北半部汶上縣南旺以北至臨清間開鑿河道不過三四丈至七八丈其地質皆堅農頑石殊爲阻礙 
劇談 
[東籬軒雜綴] [  柳遺]  
　　猶憶甲寅秋日於宣南文明園見田桂鳳演鴻鸞禧年事雖高而演來一筆为苟其細腻熨貼之處令人拍案呌絕即於穆生榮顯後更換命婦時之一種不安之貎情熊逼眞其實此等處人人咸知須裝出不安之貎然總不能純任自然如田伶者無他根底不深功候未至耳路三寶飾長板坡之穈夫人以足受箭傷之步履不能曲曲摹出靜坐凝思不得其道乃乘其妻不備猛踼妻足妻驚駭卻走而悟越日演之遂能酷似名伶之苦心孤詣有如此其實不外實事求是四字然以變體的跳舞例之難易當判然矣又嘗開之二十年前天娥旦之燒骨計竟使觀者爭擲金錢飾物以拯其窮厄演劇至此庶無遺憾余於綠牡丹實抱有無窮之希望故以衰病之軀且不憚詞費而力爲之言也 
　　近時花衫産生不可謂少余所絕端贊成者厥惟王蕙芳一人以其能孶爲學而不趨於時其名雖不能駕乎梅之上而其藝固顚撲不破者也余希望綠伶力摹王之純樸而弗竊取梅之皮毛行有餘力學習崑曲尤爲贊同然當求其精而弗求其博雜而不純君子無取焉 
 
[過去之成績圖]  
談業 
[影戲雜誌（二）] [  民哀]  
　　一法蘭西人體羸弱動爲朋輩所欺甚至出入户庭亦爲僕役揶揄無如力不足以拒之亦惟有隱忍不發而已一日據案讀報其妻忽至遽推之地尖人亦無可如何遂席地讀報忽覩報上一廣告驚喜異常此時幕上現一廣告矣略謂某街某號出售一種秘製藥酒飲之可以增人力量云云法人讀竟狂喜踉蹌而出及門司閽者以帚拂其頭出門又遇羣兒以穢物遍洒其面法人亦置不與較直指廣告中之酒店而行俄頃至矣入面店主告以所求店主索價一圓乃出一酒瓶授之法人去塞立飲少許陡覺筋骨暴露腰脚皆健時有健者立於其旁法人揮之以手其人立仆大喜洋洋出門且飲且行并弄其手中之司的克一轉移間棒折爲二途中有一人驅一驢車載重難行一步一蹶法人乃以餘瀝飼驢驢飲旣昻首一鳴風馳電掣而去俄經一處有數人方弄石鎖及仙人石擔等一擔重千餘觔數少年舉之不能起一壯考竭生平之力舉之離地僅尺許觀者已鼓掌不已法人至盡揮去衆人擲石鎖如豆弄石擔　九於是觀者均失色走避　　四顧無人意亦微倦乃倚通衢中石像之基小息一警察忽來干涉法人微噓以氣警察已跌出丈外回身一笑石像亦仆法人乃徐步返家門外羣兒門内衆僕揶揄如故法人一一頷之以首衆皆辟易尋丈登樓索其婦婦仍以故態待之法人以小指指之婦則宛轉地上矣於是此法人之威望大震晼香覩此曰願我四萬萬同胞人人皆購一瓶瓶藥酒飲之國强其庶幾乎 
新聞拾遺 
[結婚關係] [  隱厂]  
　　甯里城中許家巷向設錢莊之孫某子去冬娶太平街汪姓女爲妻新婦雪膚花貎丰姿綽約以故伉儷甚篤惟新婦入門已經一載無日不病且時作囈語孫某大爲焦灼雖延醫診治總難見效昨據算命暮者言係結婚之日撞犯白虎所致若反否爲祥必須重有結婚趙信以爲眞先送其媳歸寗昨備彩與　媳迎回交拜合　一如常禮並大宴親友熱閙非常聞所耗不下三百金不知能驅去病魔否迷信如此可發一笑 
[秤入風潮] [  吳秉恬]  
　　滬西某學校爲注重體育起見特於日將全校學生秤量一過以重百五十磅長六尺五寸者合格内有某某等學生十數人體長剛及格而體操敎員某堅謂相差數分衆乃大嘩謂有意挑撥將與爲難嗣經校長某出爲排解認爲合格始得風潮平息或謂學堂中原有扣分之例該敎員殆實行其說云 
小說 
[社會小說衆醉獨醒（二四三）] [  瞻廬]  
　　第三十九回　拍胸脯閨闥審新朗打脚背街坊騎醉漢 
　　翠娥莫名其妙卻把一雙眼晴向婆子瞟個不停婆子道好小姐你是伶俐乖巧的人請你猜一猜我說些是甚麽話翠娥做賊人心虛只道自已和小宋的瑷昧行爲都被婆子知曉用這巧話兒來取笑我烘火爐的和尙遮莫說我慾火炎炎和極僧一般（人亦這般着想）想到這裏越想越像憑他千鍾白鍊的面皮也不禁火綽綽的飛起兩朵紅雲從雀斑裏面透現出來眞個和烘火爐的和尙一般（絕倒）小賓娘子側着頭顱也在那裏猜這啞謎兒多分婆子没有甚麽好話說出忙道好媽媽你是忠厚人没的編着巧話兒來笑人（情虛如畫）婆子不慌不忙的說道這句巧話兒我也是新近學來我們公館裏的伍師爺才學很好肚裏有一部萬寶全書（婆子肚裏有五十年清賬靑　肚裏有萬寶全書可謂無獨有偶）他說和尙烘火爐便是逼熱僧小姐現在考中了畢業生（蘇州土白熱業同音）所以說你是個烘火爐的和尙翠娥聽着方才寛心格勒的笑了一聲道不料這位獃頭獃腦的伍先生偏有巧話兒編出（巧肚巧腸怎無巧話）眞個是千年的死桃樹也會開出鮮花婆子道你不要小覷這位伍師爺小姐的親事旣是他在暗裏撮合現在考中了畢業生又是他在暗裏出力翠娥詫異道畢業不畢業和他没相干他怎好替我出力婆子喝了一口茶道說來話長咧我們家裏的老爺太太近來却似查潘關富一般老爺向來不愛在大兒子現在得子畢業的喜信却似兒子做了甚麽官員一般鏜鏜的鑼聲震天價的在門外敲動聽說擇了吉日還要大排筵席邀請闔城的官員鄕紳大大的慶賀一場却不料老爺满肚皮的起勁倒惹得太太满肚皮的没趣小賓娘子道這也奇怪人逢喜氣精神爽你們太太怎麽倒没趣起來 
自由談之自由談 
[記昨日所感] [  鵑]  
　　昨與友人凃君宴列席者皆故交談笑盡歡酒肴入腸似渙然立化因念俗禮多拘束實大苦事寒暄而外纍纍作客套語一時桎手梏足不敢少動精饌盈前亦幾不能下咽矣故社會交際要以自然爲上勿作無謂之周旋而徒增苦趣也 
 
 
 

Page 15

 
 
   
 
 

Page 16

 
 
常識 
常評 
[一轉移間] [  漸]  
　　假使今日之國民人人脫去其倚賴心各自發揮其能方以經營分内之事業一轉移間而國無患其貧弱矣 
　　假使今日之議員人人剷除其自私自利心各自勉盡其監督政治之責任以求社會國家之幸福一轉移間而政局無患其不清明矣 
　　假便今日之政府人人痛戒亡清泄沓之積習各以公平正大之計畫與國民相見以誠以求解决目前之艱困一轉移間而國事無患其不甯矣 
　　假使今日之官吏人人改革其瘠公肥私之妄想各以清廉勤愼自勵而爲地方謀敎育實業之發展一轉移間而民生無患其憔悴矣 
　　假使今日之武人人人變更其爭權奪利攫取地盤之心理各自懍然於國家財政之行將破産而能節餉裁兵減少國民之負擔以精鍊之師養成保衛國家之實力一轉移間而過激潮流無患其侵入矣 
　　然而所難者此一轉移耳然而國民安得不日日懸想此一轉移也然而國民又安得徒自懸想而不謀所以自决也 
國民常識 
[改用新曆之又一法] [  一醉]  
　　民國建設十載於茲應用新曆自宜全國一致然徧觀社會除各機關學校銀行與夫少數大商店遵守外餘均置之不顧嗚呼國民學識之淺陋於此可見一斑今閱醉玉君所著改用新曆之捷法數則極表同情惟不才尙有捷法兩則用特錄出以資研究 
　　（一）郵局不寄舊曆之函件魚雁往還互通尺素以郵局爲居間之媒介人民委郵局寄新曆函件宜代迅速投遞以資提倡苟書舊曆非惟不代寄遞並須原函退還而所粘之郵票一律蓋戳使書舊曆者感受郵票損失之苦痛逆料此風一開人民欲免郵票之損失不得不用新曆久而久之其腦海中之舊曆遂無存在之餘地矣 
　　（二）司法機關不理舊曆之訴狀人民發生糾葛無從解决之時非求曲直於官廳不可然請求官廳須具訴狀藉陳理由欲謀新曆普及起見不得不注意及此若訴狀書明新曆固當代爲照理設用舊曆雖理由充足宜悉數斥下幷須課以罰金以作不用新曆之戒則人民欲求訴訟之勝利勢必改用新曆無疑此種辦法雖不能普徧於社會然涉訟者實繁有徒亦可作改用新曆之一助也（乙種酬） 
道德叢話 
[華人最缺乏之新道德] [  睡僊]  
　　我國民族可謂無規律之民族我國民之生活可謂無秩序之生活原因由數千年之遺傳數千年之習慣以釀成今日之野蠻行動爲西國人士所輕視而國人又毫不知恥以爲吾行吾素何與於人雖受人指摘受人唾駡亦不自知其或以余言爲過請一詢旅行西國諸君其不異口同聲云我國人之無秩序無規律者吾不信也 
　　試觀我國停車之站游戲之場演劇之園熱閙之市寄居之旅社果腹之菜館解渴之茶樓發達之商店無不次序雜亂喧聲盈耳嘈雜之音不絕優美之態罕見 
　　彼西國之車站也劇場也街市也旅社也菜館咖啡館也商店也工場也皆秩序井然有條不紊雖喧　之所亦無嘈雜之聲其旅客之臨車站先後至者依次排列絕不雜亂游人之於劇場循序而進步履無聲至座卽坐不高談狂笑亦不呼朋引類往來街市不逗遛觀望不摩肩擦背不爭先恐後其寄宿旅社依定時起居不隨地涕睡不任意糟踢不狎妓賭博不在房間飲食其地之咖啡館及菜館均開閉有定刻苟非進餐時間恒不得食其商店工場皆分科辦事各有專職各有定處辦公有辦公之處製造有製造之所出售有出售之處納價有納價之處總之西國人士對於各種事務循一定之秩序遵一定之規律不利已不損人不害羣不妨公安願犧牲個人之徵利以保公衆之幸福 
　　我國數千年來號稱文明考其言行何嘗有文明意昧此泃莫大之恥也吾願吾國人民對於秩序與規律加意研究無論學校訓練家庭組織社會服務團體集合均應發揮有秩序有規律之精神以造成新社會産生新國民然後增高我民族之人格加添我國家之榮譽誠如是也可不爲外人所譏矣（乙種酬） 
經濟L ] 
[使用機械之利弊] [  憑虛]  
　　近世工業之發達全恃機械機械之特徵有三 
　　（一）機械得發生非常强大之勢力 
　　（二）機械之動作均匀精密且迅速不息人類之勞働當疲勞之時有疏懈之處不能如機械始終爲均匀之動作 
　　（三）管理機械亦無須强大之體力如紡績機械等以男子强力之手使用之不如　女子纖弱之手使用之於生産上反有裨益也 
　　因以上諸原因機械對於生産上有如左之影響 
　　（一）從來未曾有之生産事業得使其成立 
　　（二）增加生産物之産額貨物之生産不藉機械之力而行者亦有然用機械則其産額之增加大 
　　（三）使生産物之品質日良 
　　（四）機械省人力且得爲多量之生産故生産費減少物品之價逐漸底廉 
　　機械之影響於生産旣如上述其利益之廣溥自不待言然亦有數弊 
　　（一）因機械之應用手工職工有受其影響者自機械出而職工積年之熱鍊或歸無用不但此也一機械出改良之器接踵而生則抱舊式機械者對於新機械競爭甚難恒爲所苦 
　　（二）機械之應用愈大則工業社會貧富之懸隔亦愈大也機械之價値甚大非鉅富不能購置中産之家力難相競必趨於貧而素者無論已 
　　（三）機械工業恒使婦女幼童過度之勞破家族　　之幸福勞動社會之衛生及道德上均不免滋生流弊 
　　以上弊害誠不能免然可藉立法以矯正　和之當新舊械發間之時從來之手工職工或有一時失業者若機械使用益盛大則所需之勞働者益多比之手工業之勞働者實覺失職之少也但勞働者苟乏镯立之精神或當勞働者工聯未成立之時國家不爲保護全任資本家之虐待則勞働者不能改良其境遇故不可不設爲法規以保護勞働者之衛生及道德要之天下無論何事均不能有利無弊而利害相權覺機械之利益實大其害不足虛矣（未蓋章） 
 
[所望於一九二一吳　　]  
衛生 
[糾正人身生活現象之誤解點] [  逸雲女士]  
　　常人之於生理學素尠研究故於人身生活現象每多誤解而市井閭巷之語曲解生理尤堪發　爰　生理原則略舉數例以申其義 
　　（一）饑鳴　俗謂人腹中皆有　蟲惟有定數多則　出體外當蟲在腹中時仰給吾人之食物供其營養身體之資料故人饑蟲亦饑蟲不得食則鳴矣以誤傅誤相傅至今凡人饑餓時腹内有聲即名曰蛔蟲呌孰知蛔蟲乃人體寄生蟲之一種不過偶爾有之若謂人身所必具則大誤且蠕形原物無發音體謂饑而能鳴聲聞體外更大謬蓋人當饑餓時腸胃空虛中蓄空氣較平時爲多若腸胃壁蠕動則内　氣體相激成聲斯即饑鳴之所以起也 
　　（二）回光反照　久病之人精神衰頽常見奄奄一息者臨終之際忽精神煥發談笑如常世人名曰回光反照於此現象往往莫能解釋實則據生理學而言高等動物其神經興奮至末次爲最强試解剖蟾蜍用電流以通其脊神經每通一次則其筋肉中之末梢部受刺激而振動一次至末次最劇如再通以電流亦無效矣是回光反照者亦即人之神經作用呈末次之興奮而已 
　　（三）眼跳　嘗聞人言眼跳可卜吉凶不知眼爲五官之一專司視覺故敢决其言之妄也考眼跳之成因由於血行過度蓋眼臉多含毛血管若血行稍速則血管中有充積難行之勢而後來之血仍繼續同行於是如水之流急成浪　動筋肉遂覺躣躣欲動推其原因有二一係眼臉疲勞一係病理均足以使血行失其常度 
　　（四）鷄脚風　手指足趾往往拳縮失其運動越一二分時始復原狀俗名鷄脚風（或曰鷄扒風）在生理學上謂之筋痙攣　攣者筋肉强直之謂也起因不一或因操作過久以致疲勞或因久病筋肉衰弱間亦有爲寒氣所襲而呈此現象者 
　　（五）夢魘　寤寐之際胸部似爲重物所壓欲呌無聲欲起無力久之始蘇世人名之夢魘好事者解之謂係狐鬼作崇甚矣其言之不經也按胸部之内臟爲心爲肺一司循環一主呼吸設外界壓力影響及之有礙作用卽重感困難大腦清醒自易復原又何怪之足道哉（乙種酬） 
家庭常識 
[爲婚姻敬告爲父母者與爲子女者] [  程星]  
　　前兩天　　對　另子擇妻女子擇夫的當識都說得很詳細但是現在的父母對於子女自由婚配都以爲絕對不可行的一件事情所以家庭之間往往閙出許多笑柄甚至父母因此驅逐子女子女因此脫離家庭於是弄得有骨肉分離家庭失和的一種現象所以我現任再寫一點任下面敬告一般爲父母者與爲子女者 
　　子女對於父母從前男娶女嫁都從父母之命媒人之言現在新潮流鼓動一般靑年都以爲婚姻之權當操之於已無容第三人干涉口口聲聲均主張自由戀愛於是父母所訂的婚姻不問好壤均主離退再行自配父母不允以脫離家庭爲要挾我以爲未免太過婚姻固宜自由但不可不與父母斟酌辦理商議進行父母代我所配的學間倘是很好身體很健品行很優容貎不十分粗惡那末當然服從父母的擇配倘是我以爲學問品行都不好不妨與父母說明原由另請擇配我想做父母的一定也可以原諒不要專門拿脫離家庭的行爲與父母爲難不要以爲現在是新世界父母配的婚姻都是不對的這一層做子女者要覺悟 
　　父母對於子女婚配固應父母做主但是也應當與子女商議得子女和同意倘子女不願就可不訂以免將來家庭不睦夫妻失和倘是子女主張自由擇配也不要十分壓　不過要偵察所配的是否妥當妥當的就隨子女去自由倘是不妥當就該從中慰勸我想做子女的一定可服從不要壓制子女做奴隸這一層做父母者要覺悟（乙種酬） 
工業常識 
[地毯推銷歐美之秘法] [  王亞]  
　　吾國地毯出産甚衆如北京天津石家莊保定漢口上海及山西之歸綏張家口西藏等處所在皆有然其最馳名海外銷路最廣者莫如歸綏蒙古西藏三處惟其出品不能使新易舊不合西人好尙故銷路亦不甚廣查民國六七八三年海關貿易册吾國新地毯出口平均僅九萬七千餘兩與世界最著名出産手織地毯之土耳其波斯兩國此較則不及百分之一其故何在曰約有三端（一）染色不良毛易脫落所配花色率多白地藍花而少紫色大紅色及駱駝本色（二）尺寸大小長短不合西人房舍之用（三）花紋全非中嗣舊有形式又不知將新製出改成舊觀蓋因歐美富人房屋中無不有中國及土耳其波斯式之地毯儼若非此不足壯一室之美觀故甚至有以地隘難容懸之壁上與古油畫並爲上好之美術品者然此種地毯均非新製之品並有新購地毯故意置諸往來人多之廳堂前使其踐踏業此者亦然因非將新地毯轉成舊地毯不能合富人之嗜好而增漲其價値也故今欲推廣吾國地毯之銷路只須將新毯踐踏數月使鮮色頓舊羢頭雜亂然後刷去灰土運輸出口獲利必厚知此秘法凡西商之在華者無不知之吾人尙能起百倣效再將其價値減低使歐美各國中等社會人人樂於購用則數年以後吾國之毛毯運銷出口不難與土波兩國競爭於歐美商場矣（乙種酬） 
識字捷法 
[應用字] [  濟滄]  
　　外　遠也卜尙平旦致其誠敬之意今夕卜於事外矣猶今言例外也　又表也内之對　又疏斥之也　又妻稱夫爲外亦曰外子　又戲劇脚色之名於正色外又另某色充之如外末外旦古省稱外後專謂扮演男子者曰外扮演女子者曰貼 
　　四　繫　从人在口中　又拘也　又罪人也　又俘虜也 
 
