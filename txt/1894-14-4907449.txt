# 1894 - 14 - 4907449

 

Page 1

 
 
[延定訪事] [  申報館主人啟]  
　　本館延請杭州訪事人今已訌定恐遠處尚未周知重勞下問特此布陳惟希均鑒 
[新印各書藉發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六　處分則例碼洋一元二元○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大淸會典碼洋一元六角○六科準純六套實洋五元五角諸君欲購者請移玉申報館帳房可也此佈 
[臺基難禁而非難禁說]  
　　臺基者何殘年老嫗　屋僻靜處略設牀帳衾枕容留曠夫蕩婦宣淫之處也滬上之淫風可謂熾矣曰書寓曰長三曰么二曰貓兒戲班等而下之則有野鷄娼花烟館無非廉恥喪盡以淫導人罄人資財壞人聲譽沈迷於此者勢必身敗名裂漸入下流百結鶉衣哀號街市甚至毒瘡傳染膿血淋漓腐爛經年因而斃命累及妻子困憊難言乃不於此禁之而獨謂臺基之宜禁毋乃厚於彼而薄於此乎曰非也彼長三書寓之類本以皮肉作生涯下賤自甘久已不自齒於人類狎之者雖卽傾其腰槖尚不致損人名節遺玷終身獨至臺基一開而無數紣闥名媛璿閨幼婦一經被誘貞操頓隨比其罪惡滔天雖卽處以極刑亦不爲過而謂官斯土者可不嚴以懲之乎聞開設臺基者大抵巧語花言伶牙利齒或藉販售珠寳或稱薦引女傭出入閨中多方煽惑小妮子有何識見漸與親昵卽至失節敗名亦或浪蝶狂蜂見色起意賄通若輩勾誘成姦雖公館衙門世家大族亦不免入其圈套圭玷難磨迨旣成姦則又脅以嚴威使之噤不敢語且須一呼卽至否則必出外張揚而洋塲十里中每年坑陷千百人終身不克完名守節矣猶憶昔歲松江老太婆案發英讞員蔡太守親拘姦夫淫婦送縣訊供其被拘者或係富商或爲顯宦迄今情隨境易姓名姑隱不書而若輩妙手通天到處鑽謀打點雖當時綰縣篆者面如寒鐵誓必嚴懲而管押多時歴訊數次亦卽交人保出不復窮追僅將松江老太婆瘐斃獄中以昭炯戒而若輩知可倖逃法網乃益色瞻如天矣昨日本報又登法捕房三道頭捕張湘寳禀諸克捕頭略稱法大馬路得善里有某婦開設臺基屢戒不改昨晚七點鐘時見有男女各一掩入其門請卽拘拿送官究辦克捕頭密飭朱包探帶同夥役前往將姦夫淫婦雙雙拘獲連開臺基之某氏一併送入捕房捕頭著押候堂期解訊說者謂葛同轉風規整厲嫉惡如仇此次旣到公堂自必從嚴訊辦苟得各會審員同以除惡務盡爲念一律拘拿則桑間濮上之風轉移不甚易易哉雖然臺基豈易辦哉爲此業者大都皆賃屋幽街曲巷中包探之所不知巡捕之所不到銅鐶悄掩足音罕聞春色深藏不肯輕呈半面此其難辦者一也卽使熟其門徑可以前往禽拿而旣獲眞贓猶可强辯或曰親戚鄰里或稱寄女乾兒諉飾多方誰復能辨其眞僞此其難辦者二也抑或突然而入獲自衾中縶赴公庭長跪對簿宜若情眞罪當萬難設法彌縫矣而若輩往往神通廣大法力無邊到處求人曲爲緩頰三尺之刑章未設八行之書　已來官苟稍顧面情不免虎頭蛇尾此其難辦者三也有此三者淫窟乃愈開愈多淫風乃日熾一日海濵鄒魯一且漸變而爲沬土朝歌乎鄙人則以爲果欲禁之亦非難事淫亂之風中外皆所深惡今苟禀請道憲照會各領事通飭租界西商凡有房屋出賃與人者必先具不准賃開臺基之結以後若查有此項情事除嚴辦外卽將房屋充公中西官與有同心豈有不願行此者探捕有巡邏之責每日責令自具限狀分巡之地無復有人開設臺基設或被控到官探捕有應得之咎此令一出有不實心邏察隨處拘拿者哉至於上臺基之人大抵皆年少狂且衣裳楚楚或當夥友或作賓僚或爲富室兒郎或是宦家子弟萬一當塲拿獲務必於痛懲之後用粉牌大書犯案綠由押令荷以游行并自陳改悔之意窮年累月不准釋歸開臺基者罪亦同之必致拖斃而後已人孰不顧全顏面人孰不畏死求生似此峻法嚴刑庶足懲一　百鯫生之見大略加斯特不知高坐堂皇者果肯猛以濟寛不似村嫗之一味念阿彌陀佛否 
[本館接奉電音]  
　　昨由京友電傳上諭二道敬謹譯登○十二月初七日奉上諭張仲炘奏考試廕生關防不嚴請量爲變通章程等語任子授官原係國家曠典應試諸生理應各知自愛至考試本有定章祗宜實力奉行不必輕於更改嗣後監試各官務當遵照舊章認眞稽察不得視爲具文以杜弊端欽此同日奉旨左翼監督著長麟去右翼監督着載瀾去欽此 
[挑選冰鞋]  
　　侍衛處咨取八旗内外各營嫻熟冰鞋技藝之官兵擇尤挑充留備御鑒已綴前報兹悉官兵承充此技者於十冬臘正四個月停止本旗營一切差使外每人月給津貼銀四兩又可博官銜銀物等奬是以京内八旗各營及三山各營官兵愿挑此差者計有一千數百人經三旗續辦事侍衛以各旗營册送人數過多應卽先看擇尤挑選當卽分傳各旗營轉令所送冰鞋技藝官兵於十一月十八日辰刻在地安門外十岔海河内試騐是日騐看後擇冰上行走嫻熟之官兵三百五十名留備御前大臣訂期挑選 
[潞河寒鯉]  
　　新授通協右營守府劉守戎巳履新任前署右營守府實任趙州營守府王守戎前奉道憲札飭赴保定府藩庫領餉旋奉藩憲牌示留省另候委用○蕪郊鎭鄭某有田數十畝畜草驢一頭體巳懷孕一日其子騎驢赶集鞭菙過緊驢受傷小產其子畏責遠颺老母年近七旬賴此一綫以延宗祧自失子後問卜求籖啼哭不巳倘日後仍無蹤影恐不免相見於黄泉之下也○冬至以後天氣嚴寒城内外五粥廠煮粥散放貧民或免啼飢之苦仍有號寒之虞冬至後一日五粥廠各備棉衣千身長短大小各適其用擇其單寒者酌量施給一時歡聲雷動咸頌善士鴻恩於不置○東鋪慈雲寺間壁暖廠經前任道憲楊藝芳觀察捐資創設内蓋灰房百間每間砌條山大炕俾貧寒婦孺有棲止之所今夏霪雨連綿河水盛漲廠内房屋冲去大半刻經某善士慨捐巨欵從新修蓋收留貧寒婦孺凡願入廠者先期掛號登簿由董事量爲安置每間日給柴一束領粥二次仿留養局條規楊觀察導之於前某善士繼之於後互相輝映可謂好行其德矣○北后街美國教堂崇奉耶穌冬月十八日爲耶　　辰堂内羅列奇花異草用綵細紥成牌坊墻壁多掛圖畫均係耶穌生平事跡教中人咸集歌詩跳舞爲樂並彼此饋贈禮物以示永矢弗諼之意○前日官銅到通 
 
 

Page 2

 
 
由薛姓在裏河五閘招雇船雙承運赴京中途失去官銅二十四塊由伸解委員賠補及赴部交納後日前由京回通面謁吳直刺控薛姓盜取官銅二十四塊刻將薛姓拘案勒限交銅違干重懲○北鄕某氏婦孀居茹苦撫有一子年已及冠客歲託人薦至天津竹貨棧學業前日忽患瘋癲逢人便毆遇物便毁由該棧函告家人其母倩鄰右甲乙二人赴津迎歸三人同行至河西務在某染坊住宿晚間未及隄防瘋人突入廚下持菜刀奔出途遇老者連砍數刀迨地保聞信前來老人巳暈倒在地只餘一息遂拘瘋人送縣傳甲乙及染坊中人到堂審訊乙年僅十九聘定同村某氏女爲妻六禮已成迎娶在邇此次因事牽涉遂致花燭愆期是誠无妄之災也 
[查禁歌妓]  
　　津城茶館除宫北黑家樓外大半生涯寥落非設葉子戲藉賭抽頭卽羅致男女之善歌者一彈三唱爲招徠茶客地步從前歌者男則詩調大鼓書西城板八角鼓等擅塲女則以五六齡以下貧家幼女學習彈唱者充之尚無妓女登塲度曲有之自歌妓玉梅桂枝始而風氣遂爲之一變然玉梅桂枝係已老徐娘有聲無色且祗係二人碍無分身法難應城廂内外各茶館之招於是有山東流妓曰大丫髻大盤頭小黑騾黑牛等不遠千里而來其名目曰梨花大鼓琤琤瑽瑽金鐵皆鳴人情莫不厭故喜新自前年卽已盛行座客至無虚席該妓雖不善妝飾然亂頭粗服别饒嫵媚有嗜痂之癖者咸趨之迄今茶館中之梨花大鼓幾至喧闐半夜鄕甲局總辦湯伯述太守恐爲人心之害從嚴禁止以挽頽風惟是利之所在不免陽奉陰違河東魁升茶園尤視禁令如弁髦不秒避忌爲該叚分局所聞飭勇將茶館發封並將館主拿送總局發縣 
懲辦從此茶樓歌妓當一洗而空維繫風俗在此一舉正不得謂爲焚琴煮鶴也 
[古董雜言]  
　　本館派赴寍波訪事人云前任寍波府胡練溪太守交卸篆務後於上月某日回寍波接瀛眷至省旋於本月初二日乘招商局海定輪船往上海綜理海運事宜是日新任錢太守以下印委各員均至招商局碼頭恭送○前任寍波府經廳汪叅軍因丁外艱交卸定期本月初三日開弔寅僚紳士往拜者絡繹於途○招商局江天輪船水手梁阿高毆斃錦盛綢莊棧夥丁得富經鄞縣楊大令釘鐐收禁兹已擬定軍罪解府勘訊後仍發縣獄收禁不日卽當派差押解省垣矣○奉化武生鄔某與江北岸同興街某姓漿兒店素有嫌隙本月初二日突往尋釁一言不合卽咆哮如虎將店中器具摔毁無遺店主正欲呼巡捕拘拿適楊大令送前任胡太守啟行路經是處卽飭跟役將鄔帶回縣署交差管押以待訊供 
[調兵剿匪]  
　　前數月韶州府屬地方有匪徒　聚經大憲訪聞派撥安勇二百名馳往防剿該匪聞風膽落匿跡深山不敢公然爲害乃近日陡有外匪附入其數約有數千匪勢旣盛匪膽愈張刦擄民財極形猖獗是處防剿之安勇爲數無多不能抵禦被匪拒斃者將及百人現聞擾至英德縣境内北江一帶人心惶惶夜不安枕督撫兩縣憲以北江係水師提督鄭心泉軍門建功之地情形最爲熟悉前以剿辦之事商諸軍門軍門慨然自任委長公子南韶連鎭中軍遊擊鄭遊戎潤材帶部下安勇數千名馳往剿捕遊戎奉命後禀受機宜卽於上月廿九日拔隊起程想藐兹醜類不難滅而朝食也安勇向在省城各要隘分布防守現已悉數調去所有省中要地改派廣勝軍駐紥 
[猾匪就擒]  
　　廣東定安縣李芷香大令家焯奉札調回委辦緝捕業已到省接差上月廿七晚大令帶領營勇十餘人微服巡查行至滿洲街突入某家捉獲一匪而去聞該匪最爲兇横平日兵差人等皆多畏懼不敢拘拿而大令於受事之始卽毅然擒之其膽識之高眞非常人所及大憲倚爲指臂優加委任夫豈偶然哉 
[觀察銷假]  
　　前報紀江蘇督糧道吳廣函觀察政體違和請假調理云云兹悉觀察業已喜占勿藥於初四日赴轅銷假矣 
[臬憲行程]  
　　新任安徽臬憲員梧岡廉訪於九月間蒞皖小住二三日卽航海北上覲見龍光日前官塲接到電報知謙訪束裝南下本月初九日當可抵皖筮期十三日接篆其衙署早經首縣章榦臣明府飭匠修飾可壯觀瞻矣 
[火警彚誌]  
　　濮院鎭南栅某姓家於上月三十日午後一點鐘時因遺火積薪致成燎原之勢經闔鎭水龍馳救火始告息計燬房屋五幢○本月初四晚三鼓後嘉興東門内堰倉弄江北人所堆茅草失愼幸在空地離房屋稍遠卽經各水龍取水噴澆當卽救熄各水龍正欲馳回忽聞北門外塘灣街北武廟東首上岸懷裕泰麻油店後面柴間又火洋水各龍復往馳救僅燬柴間餘屋幸得保全待水龍回時巳五鼓矣 
[擱淺遇救]  
　　全寳泰釣船出海李承興由閩裝運木植開赴寍波於十月廿九晚在玉環洋面曰馬礁擱淺當被沿海居民乘危擄掠轉瞬一空幸遇紅單船管駕朱荷恩都戎曁玉環叅將命縵雲叅戎督率李守戎各號營船冐險來援得出險拖帶進港人船均得保全若無營員赴救當更不堪設想矣 
[法員認錯]  
　　前者當暹法交緩時法官下令封禁暹國海口不准船艘往來當時有英國兵輪名巴刺士被法砲船悞擊英人嘖有煩言此事多有未知其底藴者兹閱暹國西報有言當日法兵總李喬祿示諭封禁海口之後卽有文書移咨駐暹法領事惟該文書到時巳擔誤二十四點鐘之久英領事已命巴刺士之管駕麥律駛往高西昌會晤法國水師提督符文言明文書遲到之事求將封禁之期再行展緩符提督毅然允肯卽再展限二十四點鐘惟法國砲船之巡閱暹河海口者固未之知也故巴刺士當由高施昌回暹鼓輪直入之時法砲船禮安誤爲商輪著發砲示儆彈丸從巴刺士船頭經過相去僅尺有咫法舶復展輪駛冋巴刺士大有攻擊之勢英船管駕見而大怒卽將符提督展限封口之事遣人通知且謂法舶有意爲難至是法舶始知錯悞解明無知干犯向英船謝罪不遑英管駕怒猶未息旣返暹京卽向法提督聲訴其事提督立著禮安之管駕致書巴刺士一一認錯事始了結此卽英法兩船交涉之實情外人不知以致傳聞異詞耳 
[諭停議院]  
　　明治二十六年十二月三十號卽我聖清光緒十九年十一月二十四日日本各大臣奉詔敕曰朕依帝國憲法第七條命衆議院解散又詔曰朕依帝國憲法第七條及四十四條第二項命貴族院停會衆議院奉此詔敕之餘因開院至今不過一月正在勇氣勃發議論紛陳忽焉如天降霹靂無不驚駭異常各議員有請頒旅費者未知大藏省能核准否有知其事者謂衆議院所議與内閣大臣不合以致中道而止各大臣接詔之日諭令丸内要所憲兵巡查嚴爲戒備伊藤首相及井上内務大臣警備尤爲嚴密田園警視總監時坐人力車赴各大臣邸第巡視且訓令監督警部滿布警線以備不虞云 
[牛莊雜述]  
　　營口訪事人云天時和煖風雪俱無河水亦未結冰杉板仍可中流容與聞遼陽以北前已得雪三四尺少者亦尺餘何天時之寒煖不齊若此耶上月十六日北風稍勁資善堂施放棉衣褲哄動一時十里長街惟見鳩形鵠面之流挈女携男絡繹如織而堂中人必須查明姓名取保方准給衣是以得銘挾　之恩者僅十之三四而已○廳署有上控之案省憲札委關道善廉訪就近訊究日前巳將某帖書等各笞臀二百板押待澈底根求○日内油豆餅三項市價稍廉各跌去銀一錢許○傳聞吉林邊境上有馬賊數百名突然而至官兵勢不能敵蓋若輩皆某軍遣撤之勇身經百戰宜乎能禦官兵也然爲患邊陲實非淺鮮○閩省建茂莊倒閉營口與之往來者計世昌湧裕盛福東盛和三家被累銀五六萬兩蓋皆墊付豆價運往東洋也 
[控欠撤差]  
　　前帶基隆銘字左營李鼎臣游戎泰到營甫及四月有安徽人凌某不知如何糾葛曾經游戎立欠票洋三百元今凌已身 
 
 

Page 3

 
 
故其妻子執票向索前欵游戎置之不問凌妻赴藩司衙門呈控唐薇卿方伯　視票上蓋有銘字左營關防旋奉批示以印票是否確實仰本軍營務處傳齊兩造人証歸案訊辦一面禀由邵大中丞諭知總統基滬防勇等營張月樓軍門將游戎卽日撤差以示公允此事臺地傳說紛紛有謂凌指游戎欠欵其中另有别情局外人不得而知一經訊鞫不難水落石出也 
[體恤司事]  
　　臺北所建鐵路北至基隆海口南至新竹縣城中有票房二十餘處除設一正司事外分别票房犬小另設副司事二三人不等兩路火車來往又分貨票客票設立票司事一正一副每次隨車來往雖烈風暴雨不避艱辛局憲憫之現定新章添設司事數人分班供差七日周轉俾得略有休息各司事感德不置 
[蘇鄕盜案]  
　　蘇鄕横涇附近之大村地方於本月初三夜半時突來盜匪二十餘人明火執仗至趙姓家用巨石撞門而入翻箱倒篋刼取現洋五百六十元胡哨一聲蜂擁而去翌日趙姓卽開列失單赴吳縣報案聞趙向開木匠作於滬上想被刦後一經聞信當不免頓足撫膺徒呼負負也 
[生芻一束]  
　　江蘇學憲　宗師按試松屬業已告竣於初五日由松抵蘇文武各員均詣碼頭迎迓宗師卽登岸排導至府署王可莊太守靈前叩奠旋往各衙門拜客然後回舟當晚啟椗各官恭送如儀聞王太守之靈輀擇於十二日舉襄暫厝閶門外永善局蓋宗師與太守有師生之誼是以繞道來蘇虔申奠　也 
[赴任有期]  
　　雷瓊道缺奉旨以補用道楊懿卿觀察文駿補授早已接電登報近日部文到粤督撫兩院憲卽札知觀察飭令赴任以重職守觀察旋向各大憲禀謝赶緊將經手各局差事料理清楚定於臘月中旬榮赴新任 
[彝陵瑣錄]  
　　上月廿一日午刻雪珠錯落萬瓦齊鳴廿三日夜半又得雪一陣嗣後天氣晴明異常和煖城内小孩多染時症心誠保赤者可不愼之於始哉○湖北巡撫聞已於十一月二十日起馬刻下宜昌江邊已備差船多隻迎迓憲旌河下亦搭蓋官廳五光十色耳目爲之一新○宜昌牙厘局委員現由省憲委蔡明府接辦明府係硝南人素精會計故委此差○某洋商由川中載運白蠟百餘件以十餅爲一件又有藥材土藥行至歸州地方船忽損壞白蠟悉入波中土在箱内已化成藥水又有某掛旗船裝糖二百餘桶並成都大頭菜百餘斤在巫山下首全船沈没幸人口得保無虞風波險惡古人所以歎蜀道難也○重慶於本年十月間新開一疋頭店牌號新泰祥近至宜昌公泰洋行坐號辦貨上月廿四日新懸招牌各船主恭送牌號及自鳴鐘洋燈等件放鞭爆數萬響觀者如雲一時稱盛 
[來去分明]  
　　漢陽西門外十里鋪地方有楊某者年届花甲其爲人也極正直亦極忠厚有古君子之風本月初旬楊忽將女婿外甥及諸親戚召至謂之曰吾不久於人世矣特與爾等一見以了塵緣命家人置備嘉殽歡呼暢飲興闌席撤以後事相托衆人相顧愕然謂此翁矍鑠必享大年他日壽届期頤我輩當來祝嘏何出不祥之言楊置若罔聞衆以爲年老昏聵不以爲意次日楊又開視箱籠檢點衣衾並備石灰包以備棺中襯墊之用衆益目笑存之孰料置備甫畢已端坐堂中含笑而逝入世出世不垢不滅是殆佛氏所謂得大解脫者歟 
[貧民戴德]  
　　安省濵臨長江物產素少户口亦多凋敝每届年終經太平善局紳耆向各官紳籌集欵項振恤貧民此誠積德行仁之舉也本届依舊踵行由紳耆等領齊捐欵飭人採辦榖米存　備放一面率領各坊地保挨户清查果係赤貧給人數票一紙上載大幾口小幾口大者一口給米一斗小者一口給米五升令將此票收藏俟年終時持票赴局具領米榖 
[人寳石]  
　　新會縣屬河塘鄕地方有李姓婦年届古稀身體强健前數月其腹碩大無朋初疑　脹藥石紛投終不見效迨某日腹痛欲裂產下一物長約三寸石質人形眉目畢肖婦以爲怪亟欲棄之後有人告之曰此人寳石也家藏此物實爲祥瑞婦遂什襲而藏珍同拱璧旋有西人欲以千金購去婦尚靳而弗與云 
[温郡官塲紀事]  
　　温州鎭張奎垣軍門於上月廿三已刻乘超武兵輪因公赴閩謁見制軍事畢仍乘兵輪遄回北關定期本月初一日與海門鎭會哨○玉環叅府鄧縵雲叅戎於上月廿三日隨同張軍門乘超武兵輪駛往閩省謁見譚制軍面陳要公○瑞安縣蘇運卿明府錦霞近奉省憲飭知改調泰順縣缺約在封篆之前卽須赴泰履新○泰順縣朱厚齋大令懋清現奉省憲牌示與現任瑞安縣蘇大令對調聞交卸之期約在蟾圓後也 
[鶯遷志喜]  
　　江海關道聶觀察升任浙江按察使電報傅來喜形於色前昨兩日屬下文武諸員之趨轅叩賀者絡繹如梭觀察接見之餘親至各衙各局各公館謝步聞擬於十二日赴江寍　見制軍 
[華官賀歲]  
　　昨爲俄羅斯國元旦江海關道聶觀察提右營叅將廖叅戎上海縣黄大令英讞員蔡太守法讞員葛同轉道署譯員徐司馬於午刻齊集江海新關後源通官銀號然後至俄領事署拜賀 
[拍貨未定]  
　　昨日機器織布局拍賣燼餘鐵器經津海關道盛杏蓀觀察於是日下午邀集鐵路總辦嚴小舫觀察電報局楊子煊太守招商局沈子梅觀察及繙譯某君各乘馬車而至布局總辦楊藝芳觀察迎入官廳小憇晤談之下令招商局管馬頭西人拍呌俄而各鐵行商人及掮客等紛紛蒞止西人呌定大小鐵器歸一起拍賣不得零星分開後有某甲許價一萬兩乙許一萬二千兩丙許一萬二千六百五十兩再後無人過問拍呌良久有某員奉盛觀察之諭告知拍呌西人須價二萬餘兩方可拍定先付定銀四分之一約一禮拜付清至出貨限三禮拜告竣毋許拖延宣諭旣畢至五點鐘時尚無人拍定各商陸續退出諸總辦亦乘馬車而回經過軋花局步入客軒小憇片時然後分散 
[緩期訊案]  
　　英工部局辦公人巴立孫在已故之牌納司家開放手槍擊傷崇明車夫王奎郎一案前巳備紀報端前日捕房將巴立孫解送英領事衙門捕頭禀稱現在受傷人仍留醫院尚未告痊請暫緩訊期可也問官遂諭候本月十七日開堂定案 
[騐船運漕]  
　　江浙開辦冬漕巳詳本報前日下午騐船委員某君至南碼頭騐視頭帮各沙船八號二三帮沙船九號類皆鞏固堅牢遂卽派定裝運糧米出口昨日清晨又有各員偕上海縣黄愛棠大令命駕至江蘇海運局會騐各糧至午刻始竣事 
[火災類志]  
　　前日午後三下鐘時浦東小灣顧瑞堂家小孩在廚屋中戲劃自來火擲諸柴堆内以致上炎一時驚動四鄰提水以灌無奈燎原勢盛人力難施計焚去草屋兩椽始得告熄顧母年將花甲不及逃出葬身火窟之中亦慘矣哉○本邑南市董家渡天主堂房產被焚後正在鳩工重建昨晨木工錢永興之夥某甲箕踞木料之上吸食淡芭菰悞將烟灰墮入木花一霎時烟霧迷漫火尖四射各工見而畢集爭先舀水狂澆僅焚去柱木一株餘保無恙 
[滬凟雜聞]  
　　局勇之横莫甚于浦東爛泥渡巡防局稍有細故動輙拘人管押處以私刑局員任其所爲一若陳仲子之未食螬餘耳無聞目無見者然嘻不亦異哉前日之暮陸家渡各渡夫以爲時已晚相約檥舟登岸各自歸家忽有甲乙丙三局勇到來高聲喚渡喚之數四家無　者甲乙丙怒謂身當渡夫何以不來伺應欺人太甚誓不容情旋於昨晨將渡夫頭目拉入局中私行管押光天化日之下奈何容若輩如此横 
 
 

Page 4

 
 
行他日經道憲訪查不知局員將何詞以對也○日前上海縣差夥名福榮者被賣水果人阿全糾合湖南帮狹路尋仇肆行毆擊以致身受重傷事後倩人舁至四牌樓阿全家中向之理論旋由地甲及諸以竭力調停令阿全出洋銀十元爲福榮養傷之費福榮初尚不允繼經人再三央懇始首爲之肯不復有言 
[移請協查]  
　　十月三十日松江府屬華亭縣北鄕莘莊鎭四十四圖地保金茂堂投縣報稱監生黄禮　生劉葭洲所設源興典經理帳　　　　　　　 
目二十八日之晚三鼓時忽聞屋上有人聲旋卽躍下驚起查視已失去洋銀三百九十七元小洋銀一千二百枚眞珠二百粒錢五十千文小的因來此具報縣主卽飭捕緝拿迄今無獲因特出賞格並移文上海縣請黄大令協拿○四月二十三日下午高郵州景賢鄕河快殷阿德與炮船舵工曹貴軒查得運河内有一無名男屍浮起因卽撈起收殮忽見屍身有傷遂告知地保計立明投州署具報州尊卽會營詣騐委係殺傷身死飭捕緝兇手日久未獲遂移文上海縣請卽派捕協查昨日黄大信接文後巳飭捕留心查緝矣 
[虹口瑣聞]  
　　山東人某甲素習武藝孑然一身賃居楊樹浦美興街地方積欠房租洋二元經租人陸某屢向催索甲無以應前日爲脫身之計結束行李雇小車而逸陸聞之飛步赶上將行李扣住甲知追兵巳近脫身遁去及陸回來見所居屋内烟霧迷漫大聲呼救鄰人麕集汲水狂噴得卽熄滅見柴草堆疊一處方疑甲懷恨種火欲待找尋而甲已杳無蹤影矣○鄕人陳景寳年已五十景杜年纔十八同駕駁船藉以餬口前晚運煤至正記碼頭停泊過夜解衣而睡至次晨日上三竿尚未起身鄰船上人見而疑之破艙撫視知二人巳被煤氣悶斃遂告知其家奔來騐視昨日午後四下鐘尚未成殮也 
[臺基案略]  
　　破獲臺基巳詳昨報兹悉上臺基之婦人係蘭芳里烟鴇張二寳姦夫某甲卽縫人張小弟開臺基者爲張某之妾倪氏昨晨法捕頭在辦公處訊問倪氏稱家在得善里因房租太鉅將樓面轉租與張月得洋銀兩元捕頭令分别交人保出候堂期解請讞員葛同轉從嚴訊辦以遏淫風 
[鄰封騐屍]  
　　山東餅師馬長根刃斃寍波人翁錦章上海縣黄愛棠大令訊實收監至本月初五日辰時倒斃大令得報卽備文申詳松江府恩詩農太守委婁縣張明府赴申騐視昨晨明府帶同仵作書差人等乘舟戾止大令得信立飭執事丁役在大馬頭迎接其時監中已由差役張康預備公案及屍塲應用之物明府旣騐明病狀問有親屬否旋由回教中人念同教之情出資購辦衣棺代爲收殮 
[配義與道]  
　　鴻功並建垂爲百世芳型駿惠同頒蔚作萬家生佛敝堂施粥經費正苦支絀蒙茂泰號黄君華瑛順源號關君三兄經募虹口四十三户計洋九十元五角祗領之餘仰瞻諸善士情殷解槖誼重指囷休徴應德業而呈福田廣種成數符耄期之頌壽宇宏開謹求附誌報簡藉表謝忱[  上海虹口元濟善堂同人拜啟]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[醒世奇談]  
　　閱西報載有寓言一則頗足醒世爰譯而登之據云混沌初開之際元黄始判之時上帝特命轉輪王遣發衆生下臨塵世其始降生一物似牛非牛似馬非馬長耳秃尾其名曰驢驢自願龐然大物而孑然一身日無所事不知天之生我何爲乃問於轉輪王曰王操造化之權而以我爲先路之導其遇我可謂厚矣但念天生我材必有用其將以我享人間之福澤乎抑將以我受塵世之折磨乎王曰唯唯否否吾將降生一物爲屯蒙開草昧爲天地廣生成創出世間一番事業以顯造物之奇其名曰人但萬物之中人爲貴豈能與鳥獸等量齊觀故特生汝輩任彼馳驅供其鞭策一切勞苦之事皆惟汝是賴至於鮮衣美食自有享用之人其供汝朝夕所求者只有生芻一束是汝餬口之資又安問人間福澤也驢悵然曰然則駐世幾何年方能了此夙債王曰三十年爲一世是汝息肩之日也驢曰似此苦况度日如年寍效顏夭而死不願彭壽而生士曰是有定數豈能强爲驢哀鳴不巳王曰姑爲汝减去廿年俟後有願代汝勞者然後補之驢拜謝去未幾又降生一猴猴自顧藐小身軀與驢比視未免相形見絀乃見於王曰五造化衆生理宜無分厚薄某與驢均獸耳乃或從其大體或從其小體何也王曰驢馬之性善於作勞故賦以壯盛形骸俾能任重致遠汝細細么麽正天之所以厚汝也猴曰然則生我何爲曰汝手無縛雞之力身無任重之材汝之一生祗有供人玩弄任人提挈而已猴曰同禀賦畀以生而徒供人作玩具誠不如早死之爲愈也王曰定數三十年豈能倖免猴亦苦求不已王曰有前例在减去廿年以俟來者猴亦喜謝而去未幾復誕生一人知前日有驢猴降世事欣然喜曰勞苦之事有驢任之玩戲之具有猴當之餘此優游歲月無人消受舍我其誰乃詣王而謝焉王曰汝具此人身洵屬幾生修到塵世福澤儘汝受用可也曰然則駐世幾何年王曰有成例在三十年後時至卽難留也其人戚然曰光陰似箭日月如梭轉瞬大限臨頭卽當紅塵撒手王何賜以福而反靳以壽也王曰修短有數豈能寛假無已當以驢猴所减之年爲汝增之俾汝三十年稍享生人之榮後此二十年爲驢命再後二十年爲猴命各如其分以償可也此西報之寓言也因思人生於世壽王七十已是古稀之年當夫童而嬉戲少而就傅壯而有室此中三十年最是難得之候無論富貴之子居則高堂人厦食則粱肉肥魚　樂優游絶不知人世間有愁苦事卽家非素豐而一切起居服食自有堂上人爲之主持無事煩其内顧雖曰飯青蔬亦覺無慮無憂俯仰自得竊以爲人生之樂無過於此矣旣而年過三十高堂已老子女成羣門户支　責無旁貨男婚女嫁未了向平之願仰事俯畜難爲無米之炊貧窮則交謪頻聞富貴亦經營匪易勞心勞力安有餘閒更有守錢虜坐擁厚資猶復口茹糟糠身衣敗絮一毫不敢浪費徒爲子孫作馬牛縱使衣食無虧究屬人生苦事此二十年中卽西報所謂驢命也旣而馬齒加矣筋力頽矣垂暮無能老而不死親友目爲厭物家人視作贅疣甚至耳爲之聾目爲之昏如戇如痴不聞不見斯時祗有任人提挈供人玩弄而已此二十年中卽西報所謂猴命也然而身富其境者不知也少固不知其可樂壯固不知其所苦老亦不知其可厭也有冷眼旁觀者一爲繪其形容不啻如或見之然非深於閱歴者又安能描摹畢肖哉 
[自首者免]  
　　上月某日蘇州廟堂巷縫人某甲偕夥某乙送皮衣一襲至通關坊王茂才家核算工資携之而出行經花廳上見桌上自鳴鐘琅然以響其聲清越異常忽起貪心商同竊取持至北街迎春坊某當鋪質得洋銀九元旣而分贓不匀大肆唇槍舌劍乙　自首者例得免罪遂投茂才處告知茂才喚地甲到來告以　之住處越二日始尋獲　向茂才百船哀籲願以十日爲限將原物贖還茂才允之得免到官刑辱 
[上海巡局瑣案]  
　　松江人蔣進發投本邑南市二十三七鋪巡防局訴稱小的向以販賣薪　爲業此次有柴三船在大南門外護城河内前晚八下鐘時正在舟中算帳突有和尚等三人强索巡更之費小的以其冐取不給分文和尚等不問情由一擁而入將燈吹熄順　攫去洋銀二十元小的等飛步窮追未經拘獲請爲查緝追給原贓局員黄衡堂二尹立飭地甲督同局勇將和尚等拿案訊供和尚供稱小的姓彭以喚賣炒米花爲生此次受人之愚故往蔣處索費其時祗攫洋銀二元並無二十元之數今小的願卽繳出祈念身染重病格外施恩二尹著具改過切結和尚等叩謝而退○昨日董家渡鐘德軋花棧小工頭目王阿毛投二十三七鋪巡防局訴稱昨日徐意等人擁入花棧中强欲　同小的等軋花小的告以棧中向有定章並不准外人入内工作至夜伊等忽糾合陶九龍等無賴至棧中竊去棉花數包事後查知叩求究辦局員　衡二尹立飭勇丁將徐等拘訊徐及陶某同供稱小的等流落此間無從餬口不得已至棧中工作詎料五竟不准入内是以竊取棉花二尹著交的實人保去限三日内務將原贓繳還否則送縣究辦○某甲雇江北人張雲高之小車裝鋪蓋等物至海運局行經二十三七鋪巡防局門前令張暫停以便他往及事畢而返遥見張竊取車中雞蛋數枚遂卽向之喝止張不自引咎反敢逞凶甲乃扭入局中局員黄衡堂二尹申斥一番　之使出 
[英界公堂瑣案]  
　　日前捕房解送張淡英等男女一干人至案宋二尹提訊之下張淡英供稱小婦人家在江灣嫁與同鄕沈桃桃之子爲婦夫婦不和翁姑亦不甚愛惜因隨母逃至治下由李王氏說合再嫁姑蘇人朱阿福朱時時凌虐不堪央同鄕車夫王阿榮推薦傭工暫居某客寓中由王帶至某茶館與素不相識之陳阿三趙阿林閒話致爲包探拘拿王李氏投案訴稱淡英憑伊母主婚嫁與朱姓其時僞稱尚未字人小婦人故敢爲之作伐王供稱淡英惟託小的推薦而已小的不敢圖賣陳趙同供稱小的等是日同在茶館二尹以此事無從臆斷令分别收留聽候補傳証人集訊察奪○恒盛米店主徐錦昌控稱店中雇王渭生執事未及一載卽被虧欠洋銀四百餘元宋二尹提訊之時王供稱店中虧本均有帳目可查小的從未侵没惟照帳透支薪水三十餘元有人理處曾許認償徐　實被侵　二尹著徐追到保人檢齊帳簿再行訊斷○女徽合肥人王嘉順之妻薛氏投案訴稱小婦人隨夫來滬傭於某姓家主人以言語不通　行辭歇正思回籍忽有夫表兄郝立寳留難宋二尹飭提詰訊郝偕王投案由郝供稱小的薦薛氏爲傭去留本可兩便何致留難王供稱此事實無别故二尹令挈妻回籍不再逗留○烟娼江翠花不知因何開罪於龜奴李長發以致口角不休三百六十九號華捕聞之將翠花及李帶至捕房移送公廨翠花訴稱小婦人被人誘出質與李龜處賣娼蔡太守諭候訊供核辦○趙曉春扭兒子德和至公堂以違訓忤逆爲詞請卽懲儆蔡太守准之飭將德和管押諭令趙具詞呈候核辦○邵桂生方金倌方紀林互扭至公堂由邵訴稱二方突向拆梢二方稱邵借欠洋銀向索不還請爲追繳蔡太守飭一併押候訊供核辦 
[法界捕房紀事]  
　　三馬路錦記綢莊控蔡仁記報關行掮客胡子漁與司帳人洪雨甸串騙寗綢十疋葛同轉訊供之下將贓給領旣而　仁記將胡友吳永甫交押捕房昨日葛同轉發落各案時通事呈遞匿名揭帖一紙略登該騙子曾住帶鈎橋南首張小全剪刀店内疑有串騙事情同轉以原告雖將贓領去而宏泰質本尚未有著立飭某包探將張小全主某甲拘押捕房候堂期解訊○浦東人某乙之女私逃出外偵緝無　因偕地保某丙來滬訪求途遇某公館傭人疑其誘去扭入捕房捕頭以所控無憑著出外帮同尋緝○車寓主某丁控車夫某戊竊取車上捐照捕頭命押候將照交出○有卑田院中人肩荷板門一扇行經八仙橋南首巡街捕疑其行竊拘入捕房捕頭訊間之餘稱由英界移家西門外此係自已臥榻並非竊來捕頭令卽行開 
[因普德洋]  
　　置危地而復生全　寳筏體窮民之無告勝造浮屠敝堂恒產毫無　諸善信陸續助捐藉資接濟計第三起施粥捐共收英洋一百八十一元八角祗領之餘具徵賑恤同殷維持共切欵承駿發存仁自見延齡望慰鴻嗷施惠定占迪吉謹求附登報章用展謝忱上海虹口元濟善堂同人拜啟 
[鄂省官報]  
　　十一月二十四日候補府徐家幹候補府經歴丁憂夏晉源隨同徐守俱自興山縣房縣查勘礦務俱回省禀到候補縣湯炳堃奉藩臬憲委赴荆州會同原派承審印委訉案禀知俱禀辭分　試用縣丞莊慶孫由京騐看候補未入流祖文煥起服來省禀到藩憲牌示均州吏目事務詳委本任長樂縣典史盛寳銛署理○二十五日委辦坪坊厘局候補通判劉本樾見辭赴局卸署松滋縣磨鑿巡檢事　補從九廖益鴻回省　憲牌示安陸府同知員缺飭本任盛勛宜昌府同知員缺飭本任史丞武昌縣知縣員缺飭本任俞成慶俱回任○二十六日訊辦沙洋厘局候補縣方朝槩禀辭改指候補縣宗得福奉浙江撫院給咨來省禀到藩憲牌示廣濟縣龍坪巡檢事務詳委本任長樂縣典史盛　銛均州吏目事務改委新海防試用巡檢李廷鑫俱署理 
[蘇省官報]  
　　十一月十八日署太倉州金禀辭高彥冲由滬來禀知奉委滬局差指分江蘇試用知縣王元常湖南人到省縣丞俞軾由滬來禀知奉委滬局差委署嘉定縣諸翟司陳履泰辭赴任分發江蘇試用典史張孝先浙江人到省○十九日知府朱宜振銷上海貨捐局差並禀知奉委津通局總辦差同知王用龢禀知交卸華亭縣事並算結交代回省禀知奉委津通局差徐景寅專丁來省禀知奉常鎭道委辦太平洲保甲差分發江蘇試用縣丞孫孚貞安懲人到省五品頂戴指分江蘇遇缺先典史應運安徽人由京騐看到省江藩轅牌示江浦縣典史黄橋病故遺缺查有試用從九唐堯民堪以署理家人禀報候補知府魯巽今日丑時在司前街公舘病故○二十日藩轅牌示照得崇明縣典史劉培清撤省遺缺查有候補巡檢劉銘彝堪以酌委署理知縣汪鳴鳳由京引見回省禀銷解京餉差州吏目安汝賢禀知聞訃丁生父愛○廿一日藩轅牌示照得在任候補知縣上海縣縣丞吕慶堂請咨赴都引見現巳回省應卽飭令回任通判鍾壽康引見回省並銷解京餉差十二月初二日前河南學政俞大人樾初十首府林老太太鄭氏十一漕憲松官太太均壽辰○廿二日同知李前晋禀知聞訃丁母憂○廿三日知府沈鳳韶銷松　局提調並糖捐局絲茶南卡差禀謝委盛澤釐局差直州同王希曾禀知奉委水利局文案差正任蘇州府知事戴爾恆謝委調署靖江縣縣丞事宋天錫謝委署常州府知事五品銜分發江蘇試用縣丞常壽嵩湖南人到省○廿四日天津海關道盛由天津來知府沈鳳韶辭赴盛澤釐局差太倉州程共珏交卸回省委署丹陽縣主簿俞同慶辭赴任 
 
 

Page 10

 
 
[上海六馬路仁濟善堂籌賑公所經收各輪船各寳號求賑桶捐八月廿七至十一月廿五日清單]  
　　新濟寳輪十月初四洋六元銅洋十五元十四日三元銅洋二元十一月十六三角半○江裕九月初五一元十七日二元十月初七三角廿一日銅洋一元三十文十一月初四日百文廿五日五分五十文○江孚九月廿一三元銅洋一元一百二十文十月十三一元○新裕八月廿八日五分一千六百文十月初七五角銅五元十一月廿五三角○江寛九月初一八角十月初六日銅一元三十文十四日銅一元○抬生十月十八二元銅一元○江永十月廿一日三角銅一元一百八十元○元和十月廿一八百文又經募善姓洋二元○順和九月初二一元五角○廣利十月初九二元二角○致遠九月初五一元五角五分三十文○大通九月廿五銅三元十月廿七一元八角○泰和九月初二三元銅四元十月十四日四角○太生十月初六二元○江天九月初五二角五分銅一元六十文十月廿一二角銅二元○北京九月初二二角五十四文廿一日二角四十文十月初六四角十三日二角六十文十一月初四一元二角銅一元廿五日一元二角○安慶九月廿一五角銅一元一百文○大沽十月十四銅一元○豐順十一月十六銅一元○海晏九月初二一元八角銅一元十七日一元十月十四一角三十文○連升十　廿一日五分○南寄園八月廿八四角銅三元一百文九月十二日五角五百文○綺園九月初五日五分六十文十月廿一日二元九角五分五十文十一月廿五日銅一元六十文○青蓮閣九月初五日一元四角廿一日三元二角二十文廿八日三元二角十一月廿五日一元一角銅一元○華衆會十月廿一日三角銅一元三十文十一月初四一角廿五日英十二月份吕宋票三條○一層樓九月初五日洋一元二角銅二元一百四十文廿一百二角一百文廿八日一元一角銅一元六十文十月廿一日四角七十文十一月初五日二元銅二二元三十文廿五日九角四十文○論交樓五分三十文十一月廿五日五分三十文以上共收洋六十一元一角五分銅洋五十四元錢四千七百四文 
[上海虹口元濟善施粥捐欵第三次清單]  
　　唐君茂枝助洋十元振　勿藥子洋一元八角○陳源盛送來經募牛莊仁裕號裕盛福裕盛泰裕盛長裕盛增五户各洋十元楊有軒五元義順魁元茂德阜凝盛長源盛致遠和恆發東世昌德七户各洋二元長源隆洋一元○陳君鴈初經募陳源盛號助洋三十元陳廣昌洋十二元舜民氏德茂號二户各洋十元和成章親親堂聚安號振豐號振號德順號鼎興號七户各洋四元乾利昌迪光堂永利號馬盈昌協記號五户各洋二元○以上共收英洋一百八十一元八角正合併聲明 
 
 
