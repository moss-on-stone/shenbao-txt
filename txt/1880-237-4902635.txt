# 1880 - 237 - 4902635

 

Page 1

 
 
[新印各種書籍出售價目] [  本舘發售]  
　　　者本舘所排印書籍俱各精雅可喜除在上海發售外其餘各外埠即由實申報人經手如蒙　諸君子欲購閱者祈　惠顧可也房有售外埠之書價與在上海一律如經手人或有私自加價究茲特將各書實價附列如左 
　　中英和約洋一角 
　　中東和約洋一角 
　　翰海尺價洋四角 
　　在國聲志洋二角 
　　三照識略洋三角 
　　　藝新畬洋四角 
　　　夕閒談洋四角 
　　平浙紀略洋三角 
　　草　經略洋三角 
　　　　餘　洋三角 
　　文海披沙洋二角 
　　實　　報洋一角 
　　紅樓夢補洋五角 
　　水滸後傳洋五角 
　　　芳舘都洋八角 
　　綏寢紀略洋四角 
　　瀛寰瑣紀錢八十 
　　四夢彙　洋二角 
　　白門新柳紀一角 
　　和約彙抄洋三角 
　　闔秀詩　洋一角 
　　寰宇瑣紀錢八十 
　　四溟瑣紀錢八十 
　　格致彙編錢一百 
　　六合瑣言洋四角 
　　柳南隨筆洋二角 
　　香　筆記二角五 
　　寰瀛附卷二角五 
　　訂議雜錄一角五 
　　嘯亭雜錄四角五 
　　零金碎玉一角二 
　　尺價集錦一角五 
　　春融堂雜記二角 
　　獨悟　巖抄二角 
　　印雲軒隨筆二角 
　　秦淮　訪錄二角 
　　雨漢　聞三角五 
　　蟲鳴漫錄一角五 
　　滬城備考一角二 
　　臺灣外紀三角五 
　　快心編實洋五角 
　　返魂香實洋二角 
　　林菊香洋四角五 
　　女才子實洋二角 
　　東槎記洋一角五 
　　聖武記實洋六角 
　　青樓夢每部五角 
　　雪月梅洋三角五 
　　東征集洋一角五 
　　閩雜記洋二角五 
　　夢園巖說洋二角 
　　藝林伐山洋二角 
　　聞兒異辭一角五 
　　萬國史記洋六角 
　　桯史洋二角 
　　書目洋一分 
　　孽史洋五角 
　　笑史一角五 
　　語新一角二 
　　耳郵一角五 
　　痴說一角五 
　　何典一角五 
　　野記一角二 
　　蜀碧一角二 
　　粵屑一角五 
　　　書目一分 
　　西遊補二角 
　　庭聞錄一角 
　　澆愁集二角 
　　點勘記二角 
　　小家語二角 
　　十三日　雷記洋一角 
　　夜馬秋燈錄洋四角五 
　　澛輝聞尺牘洋一角五 
　　山東軍　紀略四角五 
　　屑玉巖譚初集洋四角 
　　屑玉巖譚二集洋四角 
　　屑玉巖譚三集洋四角 
　　屑玉巖譚四集計四角 
　　有正味齊尺牘一角五 
　　螢窗異草初集洋二角 
　　螢窗異草二集洋二角 
　　螢窗異草三集洋二角 
　　績異書四種洋二角五 
　　曾文正公年譜三角五 
　　有正味齊日記一角五 
　　　閒　筆記洋二角五 
　　歷代陵寢備考洋七角 
　　淮軍平捻記洋一角八 
　　鋤經書舍零臺一角半 
　　紀載彙編洋一角五 
　　談古偲錄洋一角五 
　　孫軍紀略洋三角五 
　　史餘萃覽洋二角五 
　　雲間據目抄一角五 
　　中中一夕話二角五 
　　景船齊聲紀一角五 
　　揚州　　錄洋四角 
　　宮　　名譜洋六角 
　　甲申傳信錄洋二角 
　　吳中平　記洋二角 
　　硯雲甲乙編洋五角 
　　鴻雪軒紀艷一　二 
　　詩韻題解四集六角 
　　六梅書屋尺牘二角 
　　使琉　日記一角八 
　　笑笑錄　實洋三角 
　　曾文正公大事記洋一角　 
　　尊聞閣詩選初集洋四角半 
　　尊聞閣詩選二集洋四角半 
　　蟬史　洋三角五分 
　　茶餘談苔一角二分 
　　薰露　雜記一角五 
　　騙砭軒質言一角五 
　　尊聞閣墨選一角八 
　　天壇長城圖合三分 
　　香咳集　實洋三角 
　　禀啓零統一角五分 
　　航海述奇一角八分 
　　讀史探　錄洋三角 
　　平定粵匪紀略四角 
[書許守罷官記後]  
　　知府一官即漢之太守至唐攺郡爲州則爲刺史共階四品其祿二千石實任綦重例得奏事蓋外官之最尊者也宋元以後諸使行省皆以京朝官稽察外事而太守之權始替然刑名錢榖之事猶得專之及前明建置司道各官又臨之以督撫於是知府退居地方官之列事事皆須稟承上司雖有表率屬員之體制而其所爲不過與縣令等第縣令理一縣之事辦案之始基實在於是刑名錢榖不勝其煩慮上司之駁斥又患民情之不洽延幕友必求勤慎端方之士馭書役必選奉公畏法之人幾若一事不可以茍且者而知府則徒有地方之名並無地方之事以縣令辦案一紙申詳准駁之權在省而不在郡也故非奉上司發交則刑案無親提非由上司特委則諸事不創議拱手觀成唯諾以應之而已嘗見府中據縣詳之高空槽禀於院司其文內叙原禀詞後不加一語即綴公文格式數行發遞省中候憲行到郡轉飭遵照文內亦不賛一辭細思其故由於知府不能專主其事可行與否縣中必請於省止以有親臨上司在多繕一禀以告知耳論者謂此官可省雖過激之詞亦深見其弊之至於是也雖然以朝廷設官之意推之凡地方應爲之事知府何嘗不可主之　以官場陋習事事因循處處推委因有院司之故而樂得見好也此風一開而知府愈不敢專院司又沿其積習漸至細微之事亦必躬自主裁忌知府之攬權防臺屬之交通遂令地方大員形如木偶勢若贅癅殊可痛也然而事在人爲茍爲郡守者以爲職分所應爲者吾必之則院司雖忌其才而亦無如之何近世賢太守如譚君序初之於蘇州宗君汀文之於寍波其最著也然亦有遇合存焉嘉興守許君任禾二十年矣昨觀所錄罷官記一時民情愛戴至於如此因知其居官之日凡地方利病民情甘苦無不熟知而審處之故能深得民心即此次因勘查荒產一案致鄉民哄鬧毆辱憲委不合於中丞亟請乞休亦可見平日之心矣蓋荒產關係地方錢漕責成縣令憲委辦理不善致民心不服而縣令不能約束遂爾肇事姑無論曲在憲委曲在縣令茍中丞意將如何亦復誰能違之縣令則已撤任矣鄉民則已拿解矣太守豈不知憲意何在而必引爲己咎慮此後將有難對禾人者不請去而不可耶即當肇事之日委員泣稟歸罪縣令太守以表率屬員之故不能不稟然亦何妨委婉其詞不加可否使中丞將委員與縣令之稟兩相比較斟酌以定是非何必一一勘實坐委員以罪可逃哉蓋縣令既有鄉民鬧事之案不能不撤任聽參太守即欲同護而亦無可回護也惟憲委到郡之後意向若何情狀若固屬覩心會鄉民滋事勢在偪成亦屬不得已而後發中丞盛怒之下茍委員泣稟之詞先入爲主則禾民實罹重辟奇寃莫伸此事之出入最重而謂可以不實陳乎其平日之盡心於民事胥於一稟見之矣此稟既上而後憲意不合憲意不合而後太守乃行此其遇合之難也或曰近來習氣凡留心地方民事者無論官居何品職司何事皆不合於時不獨太守一官即貴於太守者亦然不獨許君即顯於許君亦然嗚呼唯阿成習粉飾相安天下事尙可爲耶 
[恭錄　] 〇七月十八日奉　上諭前據岑毓英奏貴州安義鎮總兵周壽昌久未到任當經諭令李鴻章查明該總兵能否赴任即行具奏茲據奏稱周壽昌現在江南管帶防營一時乏人接替等語周壽昌着准其暫緩 
 
 

Page 2

 
 
　　赴任所有安義鎮總兵篆務仍着岑毓英派員署理欽此同日奉　上諭此次達賴喇嘛坐床除業經頒給敕書賞件外着丁寶楨于司庫內提銀一萬兩派員送至西藏交色楞額給領欽此 
[京師郵信] 〇中俄之事日來都中紛傳不一有謂戰期已定在中秋節者此皆無稽讕語不足殫述總之主戰者惟三四品官員居多若一二品大員深恐邊　頓開身爲戎首故極慎重其事約須曾侯奏覆方可有的音也 
[水販破案] 〇紹興染匠某甲之妻某氏寄居蘇閶外五涇浜地方兼開酒肆甲之妻素爲水畈凡良家婦女被其拐騙流入污賤者指不勝屈前月聞有婦携女躑躅歧路惘惘如喪家之狗氏見婦年未四旬女則碧玉年華綠珠姿態以爲奇貨可居邀之入室欵待殷勤衣服飲食悉爲供給婦故背夫而逃身無長物居半月有餘無以償日用之資氏詭言替女作伐可得聘金聊資用度婦計無復之允氏所請詎聘錢一到立時携女以去蓋氏實將女賣與廣東某姓土棧得身價百餘金僅與婦洋蚨三十元復爲之開銷費用及其衣服飲食之資由是女已價賣而婦仍不得分文又數日氏更勸婦他醼婦不肯允嬲而強之不可閉而餓之又不可更縛而協之婦欲聲張氏以棉絮緊塞其口厥而復蘇者再醮有日矣適婦之夫尋至其處訪於該處鄰里鄰里知其事咸抱不平助夫扶婦出拉氏控於元和縣署邑尊詢悉情由先將該氏鎖柙聞某甲與氏同謀得信遠颺尙未弋獲而氏之翼黨以邑尊素性仁慈猶欲#緣圖脫第此等積販傷天害理罪不容誅邑尊雖有菩薩心腸當不容羅剎又造此無邊孽障也 
[懲究馳馬] 〇蘇郡街道窄狹揚鞭馳馬往往壞物傷人輙生事端前經譚護撫出示禁止此風稍戢無如馳馬之輩或自恃縉紳子弟或假托營署弁丁遂使　馬之家得以陽奉陰違仍蹈故轍日來元妙觀前駿馬林立馳驅顧盼者輙令人瞻前顧後趨避不遑月之十八日由中路總巡傅諭馬夫不得拉入觀門眾馬夫皆牽馬分散獨一人逗遛不去是以將馬匹扣行將懲其違禁之咎以示儆戒云 
[祀孤中止] 〇揚州教場中前日高搭板臺延僧放瑜迦#口正在擊鼓鳴鐃之際觀者已如堵如墻乃忽訇然一聲經臺坍塌所有佛像裝嚴無不落地大和尙亦從高座跌下左臉皮碰於亂磚上登時鮮血迸流僧眾隨因之而散一時傳爲笑柄云 
[禁止烟賭] 〇近來揚州各官員於烟賭兩事禁止極嚴間有於深僻處開烟館者一經訪聞必親赴捉拿並將在該處吸食洋烟者同置於法至私開賭盤攤局更大張告示一律禁止設或不遵即將聚賭之房屋封閉入官隣保容隱差役包庇察出一律治罪賭局中被誘之子北果克悔悟自行出首除免罪外仍將從前所輸之錢代為追償以此示語剴切平日之恃賭抽頭者應必另覓生涯也 
[錢舖假穿] 〇天津之換錢局資本無多全靠錢帖流行以資週轉每年七八月間沙船出進此種錢局多有開閉不遑者津人謂之荒錢舖現在茶店口之源盛汞天後宮之義興成均係出帖之家相繼荒閉曾未數日而河東之立長美亦依樣葫蘆幸流通不廣虧欠不鉅然而市道常有戒心所有錢帖非殷實店家萬難行使猶憶今正前天津道盛觀察有着錢舖五家聯保之例法良意美可惜徒託空言耳 
[火油暢銷] 〇京師售用火油久已登報茲聞近日火油更覺暢行始則貧家以價廉而喜購繼而富室亦復燃用今則街市販豎挑買食物者亦且棄燭而用油故燭舖生意大爲減色屈指京城內外售油之舖現有百數十家年中所銷火油亦在數萬斤以上云 
[爭攤釀命] 〇寧波城廂內外聚市處所有攤賣各物者地保皆索規費靈橋門內有南貨舖門前向係灣頭人某甲出費攤擺蔬菜十九日早甲來稍遲被南門外賣魚蝦之某乙佔去甲不肯讓兩相口角繼至交毆乙以扁擔亂擊適中甲之脇下當即倒地而死乙將脫逃眾遂扭住交保一面通知死者親屬本欲送官究辦旋經挽人出爲調處許以厚殮遂得寢事云 
[忤逆游街] 〇新陽之西鄉某甲父早故止存老母事奉尙屬近情不意近年來娶得一婦橫悍異常待姑十分忤逆六月中婆媳口角該婦竟將孀姑用樹柴毆打頭開見血某甲莫可如何保隣不服領同老婦到城赴縣喊寃經李明府騐訊後立即發差協勇連夜到鄉將子媳拿到訊得其子無能狀從寬責四百板枷示一月其媳忤逆不法掌責三百又責手心二百幷鞭背四百然後管押翌日飭差協勇督押忤逆子媳游示六門口中自行聲喊俾眾共知未幾其媳之母得知邀同多人趕至壻家打吵毀物無所不至又經地保稟縣拿案掌責一百押視其女游街以昭儆戒此案如是辦理實屬大快人心士民稱頌不置而於風化亦大有裨益矣 
[老婦覓死] 〇老闌大橋堍某氏老婦因度日維艱懸梁自縊經隣人知覺解救得以不死當即知照該處地保擬帮同設法安置是亦一功德也 
[賣布虧銀] 〇小東門內大成綢庄有粵人賣下之竹布三百六十疋每疋計銀四錢八分大成店夥高姓即將竹布照原價儘數轉售於法馬路之元生洋貨店曾開發票着出店同布送去元生約於次日付銀詎元生於次日每疋止作價銀三錢八分高姓夥因向之理算並稱如嫌價貴不妨將原布退還元生答以布已售出前既講定價銀三錢八分何得又生枝節高姓夥復索所開之發票作證元生又稱並無發票於是高即投法公堂指揮孫明府飭包探傳人元生店夥邱瑞卿以無牌票執不肯行復經包探細訴來意邱益大肆咆哮直待會同西捕方將邱瑞卿傳到送案法包探即將前情禀訴孫明府先向邱開導及詢竹布之價值邱仍執定每疋三錢八分又詢大成開來之發票何在答稱並無發票綠申地交易要發票者則開不要者可弗開也孫明府謂布有三百餘疋銀有一百數十兩豈無清帳顯見狡供着將邱瑞卿押俟交出大成所開之發票方准釋放 
[拐匿破案] 〇六月間法公堂有女人顧王氏投案禀稱帮傭度日女兒大慶被鄰居錢徐氏邀吃素齋一去不歸而錢徐氏則稱大慶 
 
 

Page 3

 
 
　　約往購衣計洋十一元即稱探母而散實不知其何往問官着將錢徐氏管押候查總無實據遂着送縣經莫邑尊訊究倛仍各執錢徐氏交保出外詎顧王氏尙有子名小慶正欲尋覓生意有顧王氏索識之細崽杜阿狗欲領爲小細崽顧王氏允諾不知杜早已有心於大慶往顧處杜母亦時往顧家雷祖誕辰杜母闞顧王氏不在家中大慶出處即誘下輪船而去顧王氏因杜親串蔡阿勝通風悉大慶被杜藏在鄞縣某山中此山四面數十里絕無人烟因即約至該處訪尋無如人眾不容入內旋即囘申尋杜而杜已聞信即於洋人處辭歇生意正欲囘籍而巡捕已至當鄧拘押解訊昨孫明府究理顧王氏伸訴情由錢徐氏亦指案剖白杜阿狗尙抵賴後始吐實明府遂着專信至寗將大慶送到再行核辦一面將杜管押捕房云 
[失贓繳案] 〇浦東橫沔鎮均和當監守自盜一案疉經列報茲由陳司馬勒令窩贓之蔣杏溪先將珍珠如數繳案司馬問蔣前巳搜出　贓價洋二百四十元照原控數目相去甚遠而珍珠何遲至今日始繳答稱撈存河底之物本有遺失變價實　得洋二百四十元前已呈繳現在贖回珍珠計洋九十五元又由自己棤辦司馬以蔣尙談笑自若喝令掌頬二十下將珍珠交原告王世彥察看是否原贓據稱一時實分辨不清隨問蘇向榮所竊之洋四五十元何在答稱四百元業已用完五十元交與巴金斗也巴則呈細帳一紙並稱銀洋五十元與蘇開銷各項殆盡蘇稱並無甚開銷惟程馥卿實在無干乞恩開釋司馬隨將珍珠一包令原告包札復將硃筆簽字再加封盖印備文幷將蘇已程四人一併派差協同南匯縣來差解歸辦理 
[摘錄來函] 〇日來接展諸善士來信或係移資助賑或係助賑愈疾情事本當導即錄報惟限於篇幅礙難照登然既承諸君雅囑又未便置諸高閣因就各來書中要語摘錄一二以資觀感諒亦邀原鑒也計九江來信云遇安氏因病助直賑洋十元又崇川居殿臣因妻患瘧疾及肝氣胃閉舌燥腹痛助賑洋八十元又夢中人感受暑熱恍忽誾身游冥府因助賑洋十元又棲林氏應棠因二歲孫患呃逆助賑洋十元又湘江漁　偶患　症助直賑洋一元以上皆能隨感而應勿藥有喜至若移資助賑者如鶴沙裡看申報人於親友中勸爲兒女節省果餌錢以祈慧福共募得洋念二元半又杭州良心發現子因見火災知警先後捐助賑洋三元錢四百文又據果育堂來信云大團願天下平安人省食西瓜洋五元又隱名氏節省瓜果資洋五元怡泰節省伙食洋四元錢五百廿文又吳淞口浙寧魚蟄眾商省蘭盆會洋念元又吳郡陸紹機因在周浦鎮開設藥肆丸散所需難免不拋殘五榖製膠丹時或多殺生靈故每年必建醮一壇以兾神宥茲則改作賑欵助洋念元又苕溪青可山窗主人移荐亡父懴資洋三元助賑又盛唐舊吏助本洋十元又河間思補過齋主人本欲爲亡室紅藕花庵主禮懴今以洋四元移賑直災藉資冥福又據蘇州桃花塢謝氏信云松江耿思泉太守本以浙中應敏齋言伯壽辰擬爲祝嘏今遵方伯之意謹將屏幛及舟車費約洋四十元助賑又欲買白鴿票人知必落空願以六元助入賑欵以上諸君皆能獨見其大誠災黎所感頌抑亦本館所心傾而仰止也 
[敬步縷馨僊史見贈元韻並請霧裏看花客均斧政] 〇樗材韜跡合茨敢說先賢洗耳巢槖筆偶然來海角閒吟終擬返巖坳才能　世推君健書不　貧笑我鈔珠玉肯貽知敏　漫勞銅鉢數聲敲　松華舘主未是草 
[敬步曾蘭翁見贈元韻並請霧裏看花客縷馨仙史削政] 〇淋漓大筆竟如椽北斗傾心已有年樽酒論文他日願辦香敬頌此時虔聊呈糠秕思聯社直把珠璣擬　仙果否詞壇容附驥欣於翰墨結新緣　鴛湖松華舘主巢動未是草 
[敬步龍秋舊隱見贈元韻並請霧裏看花客縷馨仙史郢政] 〇新詩俊逸晉唐閒邱垤奚堪擬泰山時事縱談公學術解人強作我　頑識韓有願頻年夢訪戴何曾一夕還他日元亭部奇字門墻數仞不須關　鴛湖松華舘主巢動未是草 
[光緒六年七月十五日京報全錄]  
　　宮門抄〇發抄　旨六道〇上論一道錄前〇直督李　奏審明定擬摺子〇又　奏地方官踈脫解審斬犯照例叅辦摺〇湖督李等　奏揀員調補知縣摺〇又　奏叅革千總片〇又　奏請免武員騎射片〇七月十五日吏部翰林院廂藍旗值日無引　見〇內閣奏派驗放之大臣　派出全中堂潘祖蔭成章朱智〇召見軍機　發抄　慶裕奏查明訓導趙成翰保案奏　旨吏部知道欽此〇劉長佑奏捐案請獎奉　旨戶部核議具奏欽此〇凃宗瀛寧徐景祥補守備奉　旨兵部議奏欽此〇又周九書控案審擬奉　旨刑部議奏欽此〇又衝榮光服滿奉　旨知道了欽此〇廖壽恒奏河北等處歲試情形奉　旨知道了欽此〇〇大學士直隸總督一等伯臣李鴻章跪　奏爲審明妄殺多命案犯並屍親京控各情按律　擬恭摺仰祈　聖鑒專竊查清豐縣童生謝光玉京控族人謝孝友等殺斃多命一案　都察院奏奉　諭旨交審遵好轉行遵照嗣據前任臬司丁壽昌親提犯証　審　議解勘值臣駐津飭委藩司任道鎔代審無異臣覆加審核緣謝鈺蘭謝孝友謝一謝三謝長春均籍直隸清豐縣與無服族人謝金凱家同村無　謝二謝三係謝孝友胞弟咸豐十一年四月十五日東匪　近該村居民相率逃避謝金凱令家眷皆至隣村親戚李凌雲家暫住自與次孫謝光斗在家看守次日賊匪進村謝金凱祖孫逃避不及遂以酒飯欵賊該 
 
 

Page 4

 
 
　　匪旋即退走留給謝金凱札布旗　聲言以後賊至可免殺掠謝鈺蘭妄疑謝金凱從賊商允謝金堂謝教友殺死謝金凱等除害即偕至謝金凱謝金堂謝孝友堵在屋門謝鈺蘭用腰刀將謝金凱兇斗迭砍致斃謝鈺蘭又恐謝金凱家屬通知賊匪報復起意一併殺死復邀允謝二謝一謝長春謝三幹日謝方謝科謝太本謝保全謝邱兒程春成盧　成程二妮二程照謝二根謝順謝心德程二禿子管五帮同截殺即於是夜先令謝孝友謝邱兒赴李凌雲家　接謝金凱眷屬自與謝金堂等持械前往半路等候時謝金凱之長　謝崇德聞賊　退令其弟謝九德長子謝光冊先行回家自家家眷隨後行走謝九德謝光冊途遇謝鈺蘭等即被殺死謝崇德及母王氏妻管氏弟婦張氏四子謝許歲女　姑孫女　兒繼至亦被一併殺死並將同伴之謝吳氏謝五妮母子悮殺在內謝崇德之長子婦費氏次子婦郭氏妹三奶受傷未死謝二謝三謝長春隨後走至並未動手謝光玉係謝崇德三子其時年甫九齡行走落後未遭其害謝鈺蘭等尙欲致死謝孝友以謝光玉及費氏等或係年幼或係女流不能通賊當向阻止謝鈺蘭等將謝金凱各屍掩埋一處同治元年地方平諍謝費氏及鄉長謝秋元欲赴縣呈控經謝金堂謝孝友往求團長盧振三理處振三差人將謝費氏等攔回並令謝孝友等央懇親友任耀張錦堂婁清源等及副團長安國茂說合　由當日在場之人接地攤錢置買衣衾棺木將謝金凱等各屍分殮埋葬竪立碑記完事謝費氏等無奈暫允擬俟謝光玉成立再告光緒三年八月該縣曾星輝訪　差奪即據謝光玉赴縣呈控事閱多年屍難相騐集說兩造供詞各執人證未齊未能完案謝光玉旋赴府道及都察院控告奏奉　諭旨交審提集犯證嚴　鞠據各供晰前情不諱案無遁飾查律　殺一家非死罪三人者凌遲處死財產斷付死者之家妻子流二千里爲從加功者斬注云不加功者依謀殺人律減等又謀殺人從而不加功者杖一百流三千里又常人私和人命者杖六十又不應爲面爲事理重者杖八十各等語此案謝鈺蘭妄疑謝金凱從賊竟敢商同謝孝友等慘斃謝金凱及其家屬十一命又譔烏蘇同行之族人謝吳氏謝五妮母子二命實屬兇殘巳極應依律凌遲處死謝孝友同謀加功應依律斬立决刺字謝二謝三謝長春同謀並未加功應依律各杖一百流三千里謝鈺蘭雖巳在家病故仍應剉屍梟示以昭炯戒該犯並無家屬財產謝孝友謝長春現己在監在押病故均無庸議謝二謝三犯事雖在　大赦以前但案情較重應不准援免仍各解配折責安置謝金堂謝三幹日謝方謝科謝太本謝保全謝邱兒程春成　九成程二妮二程照是否均係下手加功現犯及屍親等皆難指證該犯等既皆在家病故應與私和人命現巳病故之團長盧振三安國茂均無庸義張錦堂任耀　清源聽從盧振三私和致斃多命之案若依律爲從減一等擬笞五十未足示懲應各照不應重律杖八十鄉長謝秋元任聽私和不報亦應照不應重律杖八十惟均在　教前照例援免謝光玉雖控詞問有不實係爲申寃起見無庸置議逸犯謝二根等飭縣嚴緝務獲懲辦於謝孝友謝長春在監在押因病身死業據騐訉明確並無別故刑禁人等均無凌虐情弊亦無庸議除備錄供招咨送刑部並咨都察院查照外所有審明定擬緣由理合恭摺具奏伏乞　皇太后　皇上聖鑒勅部核覆施行謹　奏軍機大臣奉　旨刑部議奏欽此　〇〇大學士直隸總督一等伯臣李鴻章跪　奏爲地方官疏脫解審斬犯照例叅辦恭摺仰祈　聖鑒事竊據署#城縣知縣王立勳稟稱本年五月初七日接准上站　州遲到饒陽縣解省斬犯郭雲一名當於次早驗明刑且完固添差短解李近仁等移營撥兵張保全等協同長解翟中祥等轉遲前進詎行至縣屬隄里村地方乘間逃脫查郭雲係聽從祖母主使共毆胞伯郭二東身死案內擬斬立决聲請來簽之犯該縣即會營勘訉差緝等情稟由滯臬兩司詳叅前來臣查　城縣接迎解審斬決人犯遽被中途乘間逃脫饒陽縣係原解人員均屬咎有應得除勒限嚴緝逃犯務獲並行司即提解役人等至省簽交保定府據實審辦外相應請　旨將原解官居饒陽縣知縣張清康護解官　城縣知縣王立勳先行交部照例議處以示懲儆理合恭摺具陳伏乞　皇太后　皇上聖鑒訓示謹　奏軍機大臣奉　旨張濟康王立勳均著先行交部照例議處欽此　〇〇頭品頂戴湖廣總督臣李瀚章湖北巡撫臣彭祖賢跪　奏爲繁缺知縣揀員訓補恭摺具　奏仰祈　聖鑒事竊查准補湖北鍾祥縣知縣周益留省另補遺缺接准部覆坐光緒六年正月十九日行文按照限減半計算應以二月十三日爲開缺日期歸二月分截缺係要缺應照例揀員請補查定例知縣應調缺出俱令於現任人員內據選調補又州縣等必歷俸三年以上方准揀選調補又現任人員如有歷俸未滿者均准捐免捐免之後准其一體升調又准部咨升調人員應於保題疏內將該員任內有無積案及解錢與承緝未獲咨案聲明如承審案件並承緝盜案徵解錢糧日起降調革職參限概不　其升調等語今種鮮縣知縣係煩疲難要缺爲安陸府附郭首邑政事殷繁兼有堤丁要務在兼三要缺中尤爲難治之區非精明練達才識兼優之員難期勝任臣等於通省實缺知縣內逐加遴選查有保康縣知縣能鑾年四十一歲江西安義縣人由優　應同治四年　朝考取列二等第　名引　見奉　旨以教職用欽此旋捐知縣指分湖北試甲九月　十日經　欽派王大臣騐放奉　旨着照例發往欽此領照起程五年三月二十一日到省十一年江漢關徵　稅務出力保俟補缺後以直隸州知州補用三月二十七日奉　旨着照所請獎勵　此旋加捐新班遇缺補用歷經委署　州宜都漢陽東湖等縣並代理荊州府通判施南府　知各篆務光緒二年補授保　縣知縣四年又於江漢關徵收稅務出力保俟補直隸州後以知府用二月十一日奉　旨着照所補獎勵欽此十月在署東湖　任內捐助晉坂獎給花花翎五年六月初六日到保康縣任六年調署江夏縣二月初六日到任臣彭祖賢到任未及三月例不出考臣李瀚章查該員熊鑾年壯才明吏治　練歷經委任煩　措施一切悉臻妥善並無積案及欠解錢糧承緝未獲盜案巳起降調革職叅限其歷俸試俸均未屆滿巳當遵照新章赴部庫按例照十成實數交納捐免以之調補鍾祥　知縣洵拱勝任與例亦屬相符據湖北布政使王大經署按察使　德標曾詳前來令無仰懇　天恩俯念員缺緊聽所有鍾祥縣知縣一缺准以保康縣知縣熊鑾調補實於地方吏治均有裨益該縣係現任知縣請調知縣衙缺相　毋庸送部引　見又該員係初次調煩毋庸核計罰俸所遺保康縣知縣員缺湖北現有應補人員俟　准部覆再行　員請補謹合詞恭摺具奏伏乞　皇太后　皇上聖鑒訓示謹　奏軍機大臣奉　旨吏部議奏欽此　〇〇李瀚章片　再盤　營伍以考察人材爲先而考察人材以操練技藝為重臣平日督飭水陸各營將官隨時留心糾察如員　中有人材平庸操防　忽者立予叅懲苔查得署長江水師陸溪營左哨一隊千總本任沅江營右哨二隊千總遊擊銜　先都司張明順性情乖張操防玩忽而應　行叅革以儆效尤而肅江防　長江水師提督臣李成謀轉據　管鎮將揭報前來　檄　撤任外　應請　旨將遊擊銜盡先都司長江水師沅江營右哨二隊千總張明順　　革職以示懲儆除所遺千總弁缺俟　拔咨部外謹會同湖南巡撫臣　明堐長江水師提督臣李成謀附片具陳伏乞　聖鑒訓示謹奏軍機大臣奉　旨着照所讀兵部知道欽此　〇〇李瀚章片　再軍營打仗受傷人員如實在不能練習弓馬例准奏免騎射茲查有游擊用補用都司保留湖北儘先守備呂長春轉戰　閩皖鄂等省冲鋒對敵親冒知石身受重任委係不便弓馬由湖北善後局道查難屬實詳請具奏前來臣覆查無異相應仰懇　天恩俯念該員呂長春久歷戰陣受傷較重准免騎射以示體恤除將該員受傷部位履歷咨部外　附片具陳伏乞　聖鑒訓示謹　奏軍機大臣奉　旨着照所請兵部知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
