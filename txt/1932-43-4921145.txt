# 1932 - 43 - 4921145

 

Page 1

 
 
時評 
[軍事戰與外交戰翰]  
　　兩旬以來。我將士與民衆莫不集中全副精力於自衛的抵抗。方有生新氣象。而外交上則仍立於孤懸地位。且有日趨於暗淡失敗之虞。此則不能不責備政府當局之太不注意也。 
　　昔法國拿破侖失敗後。搭列蘭任戰敗國之代表出席維也納會議。周旋於俄奥普英之際。從未受戰勝國之壓迫而屈服。近大戰後德國受創最重。而史脫萊斯孟與各國周旋。訂羅加諾安全與仲裁條約。撤列强在萊因这駐防加盟日内瓦。一躍而爲常任委員。土耳其爲近東之病夫。大單後對土和約。束縛最苛。卒賴凱末爾在軍事上極力抵抗。伊斯美在外交上堅苦折衝。而獲得土耳其獨立之洛桑條約。凡此皆足爲弱國外交之模範。亦軍事與外交必須兼顧並重之鐵證。 
　　反觀吾國歷年來之外交當局。好大喜功。不務實際。對内則籍種種誇大之宣傳。以欺騙國民。對外則調遣私人。扶植已勢。舉凡一切毫無黨派臭味。 
經騐鍜練之人才皆拼棄不用。而與已派有關係者。則無論爲科學文學家軍事家。均可銜國家之使命。充折衝之重任。甚至年輕浮囂之留學生。亦可主掌使館。列席國際。醜態百出騰笑萬方。以如斯之人才。而欲責其在外交上拘救我民族國家之危亡。其可得乎。 
　　且也。一年以來。駐外使領。大都出缺未補。每由普通館員。兼充代辦日本對我之武力侵略。自发生八之役以迄一二八之變瞬息己五閱月。僅令施顏兩代表。相繼在日内瓦支撑掙　。當然有孤掌難鳴之苦。據查自去年七月以來。駐外使館館員都因生活費無着。有斷炊之虞。甚至郵電諸費。亦無法籌措。外交情形。急如薪火。而使館與祖國。消息隔絶。致令館員與僑胞。終日旁皇莫知所措。在此種外交情勢下。而欲求外交之勝利。其可得乎 
况乎今日在國際情勢萬分緊張之際。日本正努力於違反事實之宣傳政 
府當局於此。一須從速遣派富有經騐之外交官。切實整頓駐外使館之行政 
二須速籌經費。充作駐外使館溝通消息之資。並爲外交上一切正當之用務使駐外使館之神經。由麻木而漸進於靈敏。應付之手段。亦自緩怠而趨於活潑。外交之給養有着。折衝乃有所措手。此軍事戰與外交戰。必須互想呼應之說也。 
上海事件 
[戰事重心移至吳淞江灣]  
　　敵艦砲轟吳淞旋卽停止 
　　江灣激戰我軍獲戰利品 
　　閘北砲聲並非正式戰爭 
　　敵軍戰略、已由閘北移至吳淞而江灣爲兩路之聯絡線故亦爲敵軍所重視、連日砲轟吳淞及昨日襲攻江灣、均爲其戰略之見端、而閘北砲聲不過爲其聲東擊西之威脅而已、我軍沈着應戰、抱敵來則攻之决心故敵軍砲火雖猛、均爲我軍所擊退也、茲將各情分誌如次、 
[吳淞昨日戰况]  
　　敵騎多名中伏覆没 
　　昨晨敵艦攻獅子林 
　　寳山民房略有損失 
　　吳淞方面、於前日（十五）傍晚七時、許在薀藻浜南面、曾用大砲向我陸地攻擊、並有飛機數架、黑夜航空擲彈我軍我軍沉着應戰至昨晨二時許、敵軍復遣騎兵多名、由西唐家橋方面進犯、冀圖包抄我軍後方當中我軍伏兵、即被我軍殲滅、奪獲戰利品無算、又昨晨五時許、敵艦四艘在吳淞口外、向我獅子林砲台轟擊七十餘砲、並有飛機三架、在吳淞寳山一帶擲彈助戰、我軍竭力應戰約歷一小時之譜敵仍不得逞、茲將昨日戰况、及我軍奪獲之戰利品分别彙紀如下、 
　　紀家桥橋之激戰前日（十五日）下午七時許、敵軍又用大砲掩護、向薀藻浜南泗塘河·直至紀家橋全綫我軍猛攻、同時泊於張華浜之敵艦三艘、發射探海燈、探照我軍最前線陣地、使我戰士目眩神迷、並有飛機數架、黑夜環繞天空、亂擲炸彈、我軍憑河堅守、敵軍終不得逞、雙方激戰終宵、至昨晨二時許、敵軍砲火益形劇烈、 
翁照垣旅長及張君夑參謀長（李尊庸攝） 
　　殲滅敵騎多名同時敵軍復　　派騎兵多名、在西唐家橋附近、人馬啣枚疾進、希圖包抄我軍後方、詎在該處囗囗中、伏有我軍五十餘名、携有機關槍三架、當敵騎馳經囗囗、即被我軍開放機關槍及手溜彈掃射、敵騎毫未戒備、敵兵及馬匹、盡被我軍殲滅、雙方激戰、至昨晨七時許、敵軍不支敗退、是役我軍奪獲戰利品甚多、 
　　昨午之小接觸昨日七午自十一時許起、敵軍在薀藻浜南面·及南徐家灣一帶、用野砲六七尊、向浜北我軍陣地攻擊、約每十分鐘開一砲、我軍亦隨時還擊、故戰事並不十分激烈、但至下午四時許、尙未停止、又吳淞鎭自前日午時被敵軍飛機擲彈起火後、焚燒終夜、至昨日下午二時、猶未熄滅、 
　　敵艦又攻砲台昨晨五時許、吳淞口外有日艦四艘、攻擊吳淞直北之獅子林砲臺、歷一小時許、共發砲七十餘響復有日機三架、由航空母艦上飛出至吳淞寳山月浦羅店等處抛擲炸彈、我軍毫無損失、惟民房被燬甚多、調查如次（吳淞）外馬路常熟花行、豐記米行、生泰米行、泰昌石子行、西安路頑子别墅、南昌路劉裕隆宅、須新順宅、淞興路八區黨部、和盛綢緞局等、均中彈燒燬、當砲火猛烈時、有保衛團排長須七英、冐險返家救父、在南昌路中砲彈、炸去兩腿慘斃、此外文昌路口亦有被炸斃之居民屍首十一名、（寳山）東門林憲吉宅·劉子球宅·南門吳蜀江宅·石皮街·宋庭三宅·草鞋浜陳寳多宅、均被燬、（羅店）朱恒昌米行·潘　嘉宅·中彈被燬、長浦橋朱亦宜宅前、落下一彈、炸斃行人一名、（月浦）東北陳姓家受砲、燬去樓房三幢、死一老嫗 
敵艦之行動昨日下午三時、據川沙縣白龍港方面第一次報告稱、海面有敵軍艦十四艘、有兩艦于三時餘向吳淞方面　去、至晚間十時、又接第一次報告稱、敵艦十二艘仍在該處海面並未離去敵軍之飛機塲大美晚報云　　、日軍第二飛機大本營、業已設在高橋區浦江東岸濬浦局空地、目下日飛機逐日自該處飛出、往薀藻浜與吳淞砲台一帶　　抛擲炸彈、偵察軍情、至日軍第一飛機塲、則在楊樹浦租界邊境外公大紗廠對面、今日（十六）見有日飛機二十五架停在塲上、内十五架係大轟炸機、十架係單座位追逐機、今晨俱未飛出、自日軍新軍需品運到後、今日塲内已見有天空轟炸之大炸彈若干枚、直徑皆在一呎以外、用橡皮氣胎車運輸、每次僅載一枚、估其重量、當在一百五十鎊至二百鎊之間但日軍迄今所用之炸彈、大多數不過在五十鎊至二十五鎊之間、又日人原擬在滬江大學東首建築飛機塲現似已停止進行、日前在該處　平田地之白俄與華工人、今已不復可見、昨日日軍在飛機塲内安設高射砲兩尊、用强固鋼絲網保護、以防敵機轟擊、此外復有高射機關槍若干架、塲外要道則挖有壕溝派兵士駐防、按日軍迄今在滬所用飛機皆係海軍飛機、至於陸軍飛機、甫於昨日運到云、 
　　敵軍之坦克車字林報云、日軍前日由運艦卸下輕坦克車六輛後、昨日（十四）又起岸裝甲堅厚之坦克車十輛、車上裝有發射迅速之輕砲機鎗等、此爲日軍第一次運滬之眞正坦克車、日軍第三批運輸船載運第九師團餘部及其他增援部隊、業已自本國開出、大約今日可到滬、 
　　敵軍之司令部上海泰晤士報云、日本陸軍司令部現設楊樹浦公大紗廠、馬隊與步兵大隊則駐紥司令部附近、上海日本訪員者信日本尙有援軍來滬、據東京消息、日政府現正考慮續派援軍赴滬、故上海日軍總司令不久感可有戰士四萬人供其調遺云、 
[江灣路之激戰]  
　　擊斃　　人十餘名 
　　並奪獲機關槍四挺 
　　入晚砲聲全係威嚇 
　　自日軍變更戰略後、傾全力猛攻吳淞、閘北方面、戰事遂較爲沉寂、昨晨拂曉、敵在靑雲路·八字橋·天通菴路·一帶、復以步槍機關槍·小鋼砲·向我方陣地射擊、我亦還擊、至九時許始止、至十二時、八字橋方面槍聲又起、敵方砲聲極密、雙方均係小接觸、我軍固守防地、沉着應戰、敵殊無機可乘、昨日下午四時、江灣路方面、敵約二百餘人、向我陣地衝進、我軍奮勇接戰結果斃敵八十餘名、奪獲機關槍四挺、敵狼狽潰退、入晚八時後、敵復以大砲向我轟擊、歷一時許始止、但至十時後砲聲又起、每分鐘發一二砲、至十二時又止、兩點後又陸續發砲、至三時半未止、全係威嚇性質、實際上雙方並無激戰、 
[敵機四處擲彈]  
　　眞茹擲下一彈未爆炸 
　　並往大場顧家鎭偵察 
　　敵軍飛機每晨飛往眞茹繞翔、昨晨十一時許、日機四架、由吳淞向眞茹飛來、至曁南大學空際、飛度漸底、旋飛經車站南、再繞飛西北、擲彈一、未曾爆炸、時我軍以步槍及高射砲射擊、日機逃飛江灣方面、大　境内昨晨十時至下午二時、有日機一架飛去、飛度極高、四周旋飛、二、時後、日機即不復見云、又日飛機四架昨晨八時許由東飛起、又在我後防偵察投彈、惟鑒租界當局之抗議、故近日不再來租界天空飛翔、所飛地點大半在靑雲路以　、如江灣大塲副行等處、在租界内、前線兵士開留聲機娱樂（李尊庸攝） 
因風向關係、有時可聞得極微機聲、昨日敵機八時飛起、在寳山及吳淞偵察完畢、九時許即轉至大塲顧家鎭一帶投彈、因防我高射砲轟擊、敵機均不敢低飛環繞至再、始下降擲落一彈、共擲落五六枚經我方以小鋼砲轟擊、乃即逃避迨至下午二、時又復重來、當在大塲投下一彈燬民房三間在顧家宅所投二彈、多落田梗中、並未損及房屋人畜云、 
[美使不發言論]  
　　僅欲知滬局眞相 
　　上海泰晤士報云、據美使詹森昨日（十五）聲稱、渠此次至滬、非欲以議和條件加於交戰雙方之任何方面、不過欲知上海大局之眞相耳、美使對於調查之所得、不發言論、惟復切實聲明、渠此行僅爲一種敎育的性質、但美使曾與其他數國公使作非正式之會商、且曾訪問美海軍陸戰隊與第三十一步兵大隊司令部、並巡閱美陸軍防守之陣線、美使赴京日期、雖未决定、惟聞有星期三四日乘驅逐艦首途之說、今日（十六）將受吳市長之宴待、昨日顧維鈞曾往謁見、聞皆無政治臭味云、 
美國 
[反對非武裝區]  
　　日文報大阪每日新聞云、我（日本）政府所提議中國各重要都市、不許有武裝戒備一案、美國政府旣表示反對、今英國亦認爲此種提議極不徹底、自無贊成日本提案之可能、因此日本各使向各國政府陳情之意、已大受打擊、 
美副領事被辱案 
[日領正式道歉]  
　　大陸報云、本月十日日本浪人與海軍兵士向美副領事林華德及美籍華人楊夫人施加暴行一案、美總領事署已於昨日（十五）接到日總領事正式道歉、按自此案發生、美總領事即於十一日向日總領事抗議日當道從事調查後、直至昨日始行答復由日總領事署派員將正式道歉函、送達美總領事署、惟美總領事是否將再行交涉、此時尙無所聞、據林華德聲稱、就渠個人言、已認此案完全了結、並否認受有傷痕、及被踼等情云、 
日報 
[評論我軍戰壕]  
　　稱爲近代戰術之結晶 
　　大阪每日新聞載上海靑岡特派員專電云、我軍（日軍）二星期來、飛機大砲、不時轟炸、除民房化爲瓦爍之塲外、而敵軍（我軍）仍固守原陣地繼續抵抗、日間殆未見敵影、入夜則暗襲我（日）陣線、查敵之陣地、依照近代戰術所築造、係半永久的塹壕、其複雜堅固、恰如歐洲大戰時法國戰線之塹壕式相同、其第一·第二·第三·第四等四道防線、有密如網目之坑道聯絡之、構造之複雜、不易推摹、是以雖受大砲炸彈直接轟射仍無大損失、第一道防線、幅廣六尺、深約六七尺、上覆以鐵板與沙袋、防禦方法之堅固、歐美人多驚歎不已、在防線之地上祗露出野砲之砲身、上面又遮以堅實之鐵板、以防飛機之炸彈、此種隱蔽塹壕、有無數之銃眼可怕的機關鎗銃口、密如蜂窠、特對於機關槍之射擊法、手溜彈之投擲法步槍之使用法、以及陣地攻守之作戰術、完全已脫化中國式之戰爭而爲純粹某國式的精巧戰法近代戰術之結晶體誠使我軍（日軍）無法應付矣、（均照日文直譯）（記者按我軍防禦之鞏固與將士之用、命敵亦自知無法應付、而徒以砲火專事破壞民房、殺戮無辜、其行爲亦太殘暴、矣 
軍委會及汪院長 
[昨電復市商會]  
　　對滬防有切實聲明 
　　市商會昨接軍事委員會及行政院長汪兆銘來電、茲并誌如下、㈠限即刻到、市商會大鑒、蒸電誦悉本會對於各地、非但加意保全並有整個澈底抗日之决心關於滬方、業經陸續調往援軍、祗以事求密成、故不便詳告希諒、並轉慰全滬同胞爲荷、軍事委員會寒㈡市商會鑒、蒸電誦悉、政府對於援滬及全國防禦計劃已有統籌、惟安危所關、不容露布、然各師倍道赴援到達目的地後、曾有電各報天津均已登載何以滬上反無所聞請爲查察、汪兆銘寒、 
[日方各種軍訊]  
　　野村植松幾遭不測日文報時事新報（十二日）云、日來敵方便衣隊、仍騷擾不已、持武器彈藥之學生義勇軍、竟敢與我（日軍）陸戰隊本部距離不及一站之處、出没挑戰其大膽不敵之行動、我軍亦驚呆不堪、（照日文直譯）最險者、十日午後三時二十分、植松指揮官方入陸戰隊本部報告戰况時、敵之曲射砲彈二發、突落於本部之酒保屋上、六彈落於園内、野村植松、險爲炸斃、 
　　敵軍趕裝軍用電線敵軍昨日下午、派工兵數名、至塘山路、趕裝軍用電話、一直掛至蓬路三元宮北四川路等處、 
　　日兵白色軍服口罩太平洋社云、昨日下午一時三十分、黃浦碼頭發現日軍五十餘人全着白色軍服、上衫與褲子相聯、衣服形式、與工人號衣相同、嘴上俱戴有白色口罩、 
　　日軍汽車撞車原因昨有日本陸戰、隊之載重汽車一輛與救護艱民汽車一輛相撞、現經工部局之駐兵及救護委員調查、係因新到滬之日本司機、均向來習於　路右邊行走、以致失事、現在救護事務、不能停止、因之在北區及東區行駛載重車、不能不特别當心、據云、因撞車之故、有日本陸戰隊十人受傷甚重、内有二人、恐有性命之該委員會現已代美陸軍三十一團接洽、設司令部於怡和房子内、美陸戰隊三十人、現駐於育才公學、在本氏大厦服務之看議暫在國民飯店内租屋寄居云、 
　　怡和紗廠未住日兵工部局情報處來函云、本埠英文泰晤七報、日前登載日軍植田中將、設司令部於楊樹浦路之怡和紗廠一節、完全不確、已經該報自行道歉更正查怡和廠係屬英商公司、自無由日軍用爲司令部之理且該廠向未駐過任何國之軍隊、現據調查、日軍司令部係設在日商之公大紗廠、該廠係在租界外云、 
　　日機不來公共租界大美晚報云、今日（十六）日當局已向工部局正式担保、嗣後日飛機苟非絶對必要時、不再飛過公共租界、按工部局對於日飛機飛過租界事、於本月八日致函日總領事抗議後、頃接日總領事村井覆函、内稱、台函意旨經轉達本國有關係當局後、茲據覆稱業已嚴厲訓令各航空人員、苟非絶對必要時、勿得飛過公共租界、諒今後當然不再有此種情事矣等語、 
吳市長 
[親往醫院慰問傷兵]  
　　每名致送慰勞金四元 
　　昨晨八時吳市長偕同社會局麥局長衛生局胡局長、及黃秘書劍棻等、往各醫院慰問傷兵、先往海格路紅十字會醫院·繼往同德醫院·時疫醫院·紅十字會及北市醫院慰問、吳市長殷殷詢傷兵等以受傷及醫治狀况甚詳每名並致送慰勞金四元、對於傷兵、有受達姆達姆彈傷者、極致憤慨、瀕行時、一一囑以安心調養、兵士有感激涕下者、並誓言愈後當再上沙塲殺敵、直至十二時始回市政府、並聞明後日將續往其他醫院慰問云、 
砲臺灣車站被敵砲轟燬（李尊庸攝） 
[市府嚴究漢奸]  
　　舉辦户口淸查 
　　厲行聯保辦法 
　　上海市政府昨奉南京何應欽部長文戌電開、上海市政府並轉市黨部市商會勛鑒頃接蔣總指揮文午電稱接、毛師長稱密、日本便衣隊、現收買江北人二百餘名作偵探、並擾亂我後方等語、請鈞長通知上海市黨部、市政府、市商會、轉飭各區黨部、即日舉行户口淸查、並厲行聯環保辦法、以期肅淸漢漢奸、而利戎機等情、聞黨政機關、現正遵照辦理矣、 
[德顧問並未參加戰役]  
　　字林報昨載德人摩倫化夫投函略謂近來外間盛傳國民政府德國軍事顧問現有參與第十九路軍或上海周圍其他中國正規軍之抗日戰爭者、鄙人與南京德國軍事顧問多有密切關係、故以爲責當更正此項謠言、鄙人從絶對可靠方面得悉、德人無一以顧問或指揮資格參加戰役、自開戰以後、軍隊均開入戰塲、各顧問以無事可辦故皆經給假他往云、 
民衆反日會捐欵 
[尙未繳交十九路軍]  
　　十九路軍、自與暴日抗戰以來、各界捐贈欵項品物者、異常踴躍、業經該軍分日登報鳴謝、惟昨日忽有人到該軍駐滬辦事處查問、曾否收到上海民衆反日救國聯合會捐欵、查該軍自抗日戰爭以來、並未用過該軍名義在外捐欵、業經登報聲明、至上海民衆反日救國聯合會捐欵亦未、 
經收到云、 
日軍 
[又將釋放被拘華人]  
　　計八十名 
　　大陸報云昨晚（十五）得悉日方將於日内、續以所拘有便衣隊嫌疑之華人八十名、解交上海領事團所派之調查委員會、以便於詢問後釋放云、 
[閘北戰後狀况]  
　　已成一片磚礫塲 
　　滬北自上月二十八日夜、日兵向我進攻以來、我方出於自衛的抵抗、交戰已達二旬、閘北吳淞、已化爲刼灰、損失之巨殊難以數字計算、僅繁盛之滬北一隅、此次爲敵方砲機轟炸、公私損失、至少當在一億萬元以上、記者亦爲滬北被災之一分子、全家毁於砲火、留餘之物、更被當地匪人刦竊一空、一家七口、至今日已成諺云「吃在肚内、着在身上、」的無家可歸之人矣此次日本陸軍第九師團來滬、前昨兩天、敵軍正在换防、前方戰爭稍息、記者偕友人二人、决計冒險歸家、一觀戰區之狀况、 
　　大統路尸體遍地記者與友人兩名、從滬西兜抄至閘北、此行目的、明知所居之永興路、在寳山路第一條火綫中、不易到家、亦明知所住華興里、已經全弄遭匪人刦掠、家内物件、决無存留、但爲欲一觀眞相、故不惜冒險一往、並非前去搬物也、我等仍在拂曉動身、迨至上午七時許、已到達滬北大統路、直到大統路底、街頭絶少行人、將至共和新路時見沿路兩旁尸體纍纍、以婦女與小孩爲多、均爲慘無人道之日飛機炸彈與大砲所擊斃者、因無法收殮、咸陳尸道上、用蘆蓆障蔽之、最使人深刻不忘者、有一尸體已被野犬食去其頭顱與手臂之一部、滿地殷紅、我入幾疑身人修羅塲矣、 
　　途中不見一兵士我等到某路、已身臨戰綫區域、舉目所見、二十日以前之繁盛街市、今盡變爲坍牆倒壁之火燒塲矣、該處未見一行人最使人、目爲奇特、但聞極淸晰之槍聲、似發於前面附近、而不見一個兵卒、我等正驚駭間、突有忠勇衛國的武裝同志四五人出現、以槍作勢、我等高舉雙手、述明歸家探親的原因、武裝同志、很誠實的勸我們不必蹈大危險、以生命爲兒戲、我等言必欲前去、遂由武裝同志一人、引導我們向較安全之某路、繞北向東而行、我們謹愼地抄行途中、經過一處、見有武裝同志數名、在一被砲火轟毁之殘屋内、很鎭靜的喫紙烟閱報紙、　 
　　燼餘房屋之奇觀我們歷盡不少恐慌、始得冒萬險而達到目的地之永興路附近、在華興里之西、爲光裕里及某里之房屋、原來有十數條弄堂、居户數千、在戰事發生以後、該處即遭失火、據守弄人告記者謂、此地之火燒、純爲江北人所放火焚毁者、若盡乘機搶刦、蓋一望而知非炸毁也、我人略加觀看、見第一弄燒去第二弄完好、第三弄燒去、第四弄又完整、五弄又燒去、其未燒者亦皆門户洞開、什物盡被刦一空、 
　　華興里已被炸毁永興路附近各弄里、盡爲砲機轟炸、獨華興里二百幢屋、巍然存留、記者此次第三度歸去、已大非前數日之景狀矣、弄内爲火綫之衝要地、初尙有守衛武裝同志、而分駐在東段、今則鐵門多啓、在第四弄一帶之房屋、在前天又爲日飛機擲炸彈、將房屋全數轟炸而倒、入弄一望已變成一片瓦礫地、記者至此心中感觸萬狀、我民何辜、遭此荼毒、𢌞視東鴻興坊香山路香馨里鴻吉里一帶多變爲頽垣亂磚之荒地矣、聞弄内有一孕婦且遭轟炸、壓入在倒屋中、尸體迄未取出、 
　　寳山路十室十空此次戰事突起寳山路一帶居民、多數祗逃得空身、一切衣物錢財、盡皆棄留屋内、以爲一二日中、或可前往携取、初不料暴日之不顧人道、日夕以飛機大砲對此繁盛之區、加以轟炸也、記者前兩次歸家、室内之物、尙完全無損、無如砲火激烈、無法携取出外、及至此歸去、則已大異、在寳山路附近一帶未毁之民房、前後門均遭打破室内細軟物搶竊一空、僅留木器什物户户如此、所謂十室十空、記者到家、但見箱籠全毁壞、破舊衣服抛擲滿地、稍完整者、可稱已無一件存留矣、在此火綫中、而獨敢行刦、匪徒之胆量固大、而其行爲甚可 
 
 

Page 2

 
 
殺也、據稱刦物且有手槍、　有守弄人、亦祗得聽其刦取耳、 
　　虹口日人之慘劇記者等見家中已經盡數被刦、無物所取、亦祗有忍痛而回、我們三人、可稱未取一物、沿途歸來、槍砲聲又起、我等似較前兩次爲胆大、途中遇一逃難者、渠係住虹口三角小菜塲、已逃出兩日、到閘北、乃視其親戚而未遇據其向我等言虹口日人之殘酷、聞之令人髮指、渠言、日人在小菜塲上層架砲轟擊、而在路上、則任意殺我逃民、其最殘酷、爲將我難民捕去、挖取雙目、將難民尸體、盛入麻袋抛入河中耳、 
[上海市總工會宣言]  
　　擁護十九路軍抗日到底 
　　上海之戰關係全國存亡 
　　圖私利者人人得而誅之 
　　上海市總工會昨特發表宣言、擁護我忠勇衛國之十九路軍將士抗日到底、反對設立所謂和平區、茲節錄其要旨如下、外交上與軍事上之方算、當以上海一隅不屈服爲依歸、若上海屈服、則暴日必將進而使我沿海沿江各地皆屈服、茲本此旨、敢與吾全國國民相約者三事、㈠吾人誓必反對所謂中立區或和平區之設置、㈡吾人誓不能與　抵抗主義相終始、㈢吾人必集合全國力量擁護十九路軍、完成　日救國之目的、如有不以此旨爲依歸、甘冒天下之大不韙、而屈服於日本帝國主義之下者是爲自棄於國民吾國民必當以賣國賊視之、凡爲賣國賊者、人人得而誅之特此宣言尙乞公鑒云、 
中國公學講堂圖書館新宿舍被燬（李尊庸攝） 
愛國米商 
[愼勿接濟寇糧]  
　　嚴防間接購米 
　　昨據米業方面消息、際此敵氛猖獗、存亡一髮之秋、仍有米商、貪圖重利、將米糧售與敵人者、良可慨歎、聞日人恐直接與華商交易、不易購得、委託西商間接代購、但歐美人士、專用麵食、素不食米、今忽購置大批米糧、必有可疑之點、希愛國米商、幸勿漠視、再則華人購米皆以五斗爲限、而外人有陸續購置數十百担、乘夜深戒嚴時間、運赴敵營者、希米商及執役外人住宅者、隨時加以注意、設法杜絶其救國功勳、不下於前敵死難將士也、 
[水產學校電呈敎廳]  
　　向日抗議要求賠償 
　　撥欵接濟遷地開舉 
　　吳淞水產學校、此次被日軍砲轟損失極鉅、昨日該校敎職員王超基等代電敎育廳報告云、鎭江省敎育廳周廳長鈞鑒、日寇犯滬到處蹂躪、迭次砲攻要塞、吳淞全鎭、蕩爲灰燼、本校位處淞口、慘遭彈燬、敎室廠房僅存殘壁、機器標本、付諸一炬、倭兵又復登陸搜捕、留校同學失踪者、旣尙難調查、被捕者亦存亡莫卜、查本校爲二十餘年來養成水產專門人才之唯一學府、學生反日運動亦最努力、久爲日人所嫉視、此次被轟、即就歷年師生所採集之海產標本、及以鉅欵購置之航海及測天儀器而論、損失已在數十萬以上、横遭摧燬痛心曷極、同人等除已請本校馮校長、相機設法整理餘燼、一面在滬設立通訊處召集學生外、謹特電呈鈞廳、迅予轉呈政府、所有本校一切損失、即向日本提出嚴重　議、保留賠償、並懇先行撥給相當之臨時費、令飭准校長暫遷適當地址、籌備開課俾全學業、所有以後學校應用器件、請　由其他省立中學、抽調借用、以資維持迫切待命、伏候電示、江蘇省立水產學校敎職員王紹基等、叩、銑、 
持志同學 
[組織被難同學會]  
　　暴日擾滬摧毁文化機關、如持志學院大中學部、先後被　日　故焚燬、該校學生、所有行　書　　　、　成灰燼其幸免於死者流落滬上、甚爲狼狽、聞該校學生、擾組織被　同學會、藉資售後、并繼續　日工作、已定於十七日、假法租界大華公寓二號、開始登記云 
[英機降落跑馬廳]  
　　誤傳日機跌落 
　　昨日午後一時許、轟傳英租界跑馬廳、跌落一日飛機、羣衆圍觀者不下千餘人、記者聞訊、即馳在觀看、則一英國之小飛機也、聞該機降落後、駕駛員即一躍而出乘汽車馳去該機作金魚式、機身作銀色、有ＵＳ字樣、現仍停放跑馬廳内、據傳該機自南京愱來者、 
[漢奸嫌疑可報告或扭交]  
不可　行毆打 
　　上海市公安佈告法字第三號云、爲佈告事、查自日人搆　、本市轄境、慘遭蹂躪、並有昧良愚民·抛擲炸彈·擾亂地方、經我警隊嚴密查察、民衆協力輔助、先後破獲多起得以消弭亂萌、鞫堪嘉許、惟民衆　獲之人犯、經本局詳細訊實、其犯罪證據確鑿者固屬不少、而絶無犯罪嫌疑者仍居多數、或因言語偶異致被猜疑、或以舉動偶乖、遂遭指摘一人攘、臂羣衆盲從、相率揪扭、或竟施腕力、肆行毆打、若放任不究、何以保秩序而維治安、爲此曉　本市民衆、須知國難當前、應有堅忍沉毅之精神、不可挾張脈僨興之客氣、愛國守法、理無偏廢、嗣後務須恪遵法紀毋得逾　範圍、設遇有形跡可疑之人、應即報告或扭交警察、不得擅行毆打、如有傷害情事本局長惟有依法辦理、决不姑寛、仰即一體　遵切切此佈、中華民國二十一年二月十六日、局長温應星、 
慰勞絡繹不絶 
[本館代收慰勞金及物品]  
　　（更正）本月十四日本報刋載紐約華僑滙助十九軍慰勞洋一萬元、當時祇由大通銀行送到滙票一紙、本館以爲係完全捐贈十九軍者、今接華盛頓華僑來電謂係半數付財政部、半數慰勞十九軍、除分别撥付外、合代更正、（代收現金項下、）民響中小學捐助絲棉背心四十二件、熱水瓶六雙、兩衣一件、該校前已捐助物品現金兩次、今又爲第三次之捐助、其師生愛國之忱、可謂已達極點、茂生洋行同人洋三百元、長源泰·吳序東·胡　峯·帥　芬·王寳屺·　　各捐洋二百元、彭葆記·胡采生·茂泰洋行全體華員·等各捐洋一百元、德昌銅錫號·浦東新塲舜記·何亮卿·君等各捐洋五十元、陳　壽·敦厚長記·君等各捐洋二十元惲僅叔太太洋十五元、孫勁甫·楊　貞·丁　鎬·朱燦如·陳鑑心·陳樹聲·　仰山·邵芾裳·周乘衡·吳承華·君等各捐洋十元、李鶴洋八元二角吳太太·王永福·張　寳·劉昆·夏鶴林·懷受天·潘士生·劉太太·朱安妹奚成德·凌　祥·李翥　夫人·羅連聲·陳達甫·錢和廷·胡光祖·曹方璉·趙松淵君等各洋五元、楊張景淑女士洋西四元、王陳氏·孫文安·沈榮高·沈永祥君·等各洋三元、朱新寳·吳新花·王秀鳳·朱浩　·夏保和·王金根·夏惠祥·車　邦·天然戒烟社·邵元慶·凌富根·沈根生·薛德基·屠竹安·陳梅亭·郭本　·應久香·錢廷康·顧祖貽·余喜亭·董親桐·華蔚文·李法喜·君等各捐二元、孫志鶴·薛金生·朱成相·丁憲朝·方文榮·蔡候發·王一民·張根土·陳福根·史金祥·王全福·戎寳忻·金安福·馮劍章·謝安友·鄭　根·沈雨龍·錢　寳·顧竹邨·曹其根·吳新初·周根堂·傅安高·徐明才·謝良善·何福　·費三寳·薛松才·李新燕·劉開同·唐紀友·唐小妹·顧正祥·凌娟華·凌珍貴·凌珍榮·殷聖泰·凌珍弟·陳錫生·趙　傅·夏朱氏·諸夏氏·夏王氏·夏杜新·劉全福·王如興·金起元·沈際良·王鏡淸·朱柏林·徐篤　·徐子坤·徐桐甫·趙再廉·錢子佩·汪易吾·張尙林·李梓梁·鳥聲如·陳之綏·李衍章·戴鶴年·俞煥唐·韓俊賢·金恩銘·張瑞夫·車鳳翊·李祖德·王賡民·鍾逸淸·張夢周·李祖耀·樂榮初·夏令章·俞煥章·李賓甫·林虎贊·王信甫·李楚生·姚志千·徐廷甫·邱彩棠·黃才畊·張順發·王秀英·君等各捐洋一元正、沈昌言·沈昌林·夏安陽·馬安來·丁憲富·周日新·蔡川發·俞炳泉·劉新來·馬雲相·劉安海·趙福森·君等各捐洋半元夏林根君等十一户、共助小洋二十三角、范務滋君等二十一户、共助小洋八十一角、浦東新塲舞記助陣亡將士家屬洋五十元、又救濟難民洋五十元、　瑞芳君助救濟難民洋十元、以上現欵、共計二千二百六十六元二角、小洋一百十六角、分送國華銀行紅十字會等、（代收物件項下）吳蓮洲君經募士心記一百元、　太太五十元、陶太太二十元、陶先生二十一、元錢先生十八元、絲棉三斤、凌太太兩元絲棉一斤、楊太太三元、哈女士兩元、沈太太五元、俞太太五元汪、太太七元楊太太五元、何太太五元、沈　寳五元、朱先生五元、徐海潮五元、張女士三元、鄧太太五元、趙芙記一元、　先生一元、王太太五元、玉屺十元、以上共計洋二百八十三元、絲棉四斤、合做背心一百件、崔庶士君助絲棉背心七十件、合記助絲棉背心五十二、件武林俞安寗女士助絲棉背心二十六件、朱彭君助　　衫二件、領　十四　、薛德基君助花毛巾六條、以上物品、送國羅慰勞救護會、 
[菲列濱續匯巨欵]  
　　吳市長前昨兩日續接菲列濱各地來電、分誌如下、㈠上海吳市長　城轉蔡廷楷向久興里八號英記收三千兩、慰勞前敵、盼覆、ＰｈｉｌｉｐｐｉｎｅＢｏｈｏｌＣｈｉｎｅｓｅＪＣｈｉｏｋｏｕｈｕｉ㈡　由中興銀行匯上三千六百八十九元三角二分藉助軍費查收請覆ＰｈｉｌｉｐｐｉｎｅＴａｒｌａＴｈｕｃｈｉｒｏＣｈｉｎｋｕｏｈｏｌＴａｒｌａｅＴａｒｌａｃｐｉ、丹轆華僑救國會叩　、㈢此次公等及各將士忠勇守土欽佩莫名、海外華僑顧作後盾茲由中國銀行匯上洋一千元敬希查收菲列濱「莫平」華僑叩（十三日）㈣茲由ＮａｔｉｏｎｍｌＣｉｔｙＰａｎｋｏfNewYork匯上國幣五千元、希轉前方將領、聊作犒黨費盼覆㈤倭寇侵滬賴公等捍衛、至深欽佩、匯中興銀行千元、希收復僑等誓爲後盾、地亞旺救國會叩文㈥請收中興銀行一萬一百八十元、充前敵戰費、望轉　將士努力殺敵僑民顧節衣减食以助軍　乞收覆、菲律濱撈牛辦華僑救國會叩文、㈦貴部忠勇抗敵、使日寇膽寒、捷電傳來至深佩慰、茲先匯中興銀行國幣二千元犒勞前敵將十、望努力殺敵、欵當續匯、菲律濱羅沙禮示華僑救國會㈧茲由ＮａｔｉｏｎａｌＣｉｔｙｏｆＮｅｗｙｏｒｄ匯上國幣五千元希轉前方將領、聊作犒賞盼覆、ＤｕｍａｇｔｉｅｔｅＨｗａＣｈｉａｏＣｈｉｎＫｕｏＨｏｅ 
同濟大學被砲燬之一部份（李尊庸攝） 
[中興銀行匯到菲僑捐欵]  
中興銀行昨（十六）日又接菲律濱華僑匯來交十九軍蔡廷楷軍長欵項一萬五千三百八十餘元、係菲局各地華僑救國會所寄、計丹轆三千六百八十九元、加里務新華盛頓三千元山描禮示二千二百元、加老越二千元、亞巴里二千元、依者藝一千餘元丹省加吧示九百六十八元、又私人約五百元、已由該行當日照爲送交十九路軍辦事處矣、 
[婦女捐助服裝會消息]  
　　婦女捐助軍用服裝會自發起以來、各界捐輸、十分踴躍、聞陳調元之太夫人、昨日又捐送一千元、該會所製絲棉及棉背心、已達兩千餘件、銑日又由該會婦女代表親運一千件送交眞茹總指揮部、并掣得收據、該會代表語記者云、據調查所得、各方所送之背心、已足應用、惟尙缺棉大衣·及軍毯·雨衣·望遠鏡·純鋼帽·等物該會爲實用計、擬仍總續勸募、分别製辦、力求我熱心同胞錢無虚擲、而我武裝同志能沾實惠、甚望各界力予贊助、如集欵自購、直交或交由該會代辦代交、均所歡、迎 
[吳若安募集大批背心]  
　　通易信託公司襄理吳若安女士、服務本市敎育界多年平日對於社社會公益事業、向極熱心、此次因十九路軍忠勇抗日、特發起募欵自製絲棉背心藉充軍需、該公司職員顧客及吳女士親友、無不樂捐欵、共　盛舉、尤以姜紹亮君募得者爲最多、　製之事則由吳女士躬率該公司全體女職員十餘人、漏夜趕製、計已製成四百件、另配得勝旗一面、電筒十打、電池二十打、已由姜紹亮君親齎前方聞吳女士仍將餘欵製造棉衣及軍用品等、以應前方　需、 
[前方急需之物品]  
　　日來前綫緊急我方急需有刺鐵絲·電線·軍用電話·指南針·等物品、望國人速起捐助、立刻送去、以盡國民天職、 
[徵求軍士食品]  
　　據市商會代收慰勞物品辦事處人員云、前方作戰軍士、亟需炒米、製法洗米炒乾加少許鹽及八角·乾糧袋軍服店有樣子臘牛肉吧等、各界人士如願捐助上項物品者、可送交該會代收慰勞物品各分辦處、 
[市商會收到慰勞品]  
　　市商會微集慰勞物品辦事處、收到慰勞前敵將士物品微集慰勞物品辦事處、收到慰勞前敵將十物品如上二月十五日總辦事處（寗波同鄉會内）、第二分辦事處（棉布公會内）、第一分辦事處（礦灰廠公會内、）共收到大洋七千八百十二元、軍帽三頂、雨帽八十三、頂灣風眼鏡一千二百七十剛、口罩九十八隻絲棉背心八百五十一件、麥袋四千隻、雨衣六十七件、食品兩件、用具二百五十二件、　品五件至於捐　銜名、嗣後每五日登報公告一次、惟每日收到　、敵則仍逐日披露 
[二小販罄囊助捐]  
　　小販江裕德鄭振鐸·住居吳淞、此次幾遭日兵殘殺於前日隻身逃來上海、二君覩日兵侵我領土、非常痛憤、刻馨罄其所有慨捐慰勞前線士兵洋五元若江鄭二君者、其愛國熱忱、誠可嘉矣、愛國仕女、觀此能弗興感、聞二君現庽膠州路合豐里一○二七號、 
[英商茂泰華員長期捐欵]  
　　據英商茂泰洋行全體華職員來函云、日前報載美孚洋行華職員因欲長期慰勞在滬作戰諸將士、有每隔十日解欵二百元之辦法、敝行同人、深表贊同、爰亦照此辦法、每隔十日解欵一百元、以示響應而資提倡、尙望各洋行華職員聞風興起、同時仿行爲此先行送上洋一百元查收、彙解前方云、若該行華職員、誠可謂熱心愛國也 
[市義勇軍徵募軍用品]  
　　市民聯合會義勇軍、自經十九路軍正式改編後、其陸續開赴前方、實受訓練隊員、民已達二百餘名、至其軍用品由各界資助甚多、昨經義勇軍委員會公佈如下、（史君）鐵　六十把斧七柄、（華記）助洋一百元、（十區分會）三十元、（家庭工業社）牙粉三百包、（西藥同業公會）藥品九種（胡鳳翔募）絲棉馬夾五十件、（松桂榮）絲棉馬夾五十件、（中華琺瑯廠）飯碗二十打、（惠和批發行）捐洋三十元、（楊良弼）得勝衣二件、（徐記）助洋五十、元（楊蘭馨）經募三百三十六元、（大易成）助洋五十元、（華美銀行華行員）助洋三十元、 
[尙義團努力募捐慰勞]  
　　尙義團感於此次十九路軍抗禦倭冠連戰皆捷爲國爭光故團員募捐、非常忙碌前日第一次交欵時、已募得一千七百餘元因紅十字會醫院第二分院需要牀褥、即購就鐵牀二十張及厚墊子二十個　去、又提出現金分送上海女靑年會·生活週刋社·及上海各大學敎授聯合會、代辦慰勞物品、送至前方、餘欵俟收齊後當即將捐者台銜及用途公佈同時該團每日派團員數人携帶物品、赴骨科醫院今護受傷兵士、並聞該團尙在努力勸募、望各界踴躍捐助、 
[坤範師生趕製防毒面具]  
　　　範女子中學自製防毒面具一穩製法甚　易、亦頗適用、昨由紅十字會王培元醫師、加以指導、並允配合防毒藥料、裝人面具中以臻完美、現　校師生日夜共同趕製、以資前敵將士應用、 
[建築同人轉送慰勞品]  
　　本市建築同人義務供給隊、受各界囑託、轉運慰勞用品、工作異常努力、昨物品交易所黃靜升君捐助洋松板九十一塊、計一千一百尺、蔴袋千只絲棉背心二百件、中國水泥公司蔴袋五千只、公記營造廠蔴袋千餘只、鴻　米號陳杏濤君蔴袋千隻新　昌五金號蔴袋五百只、東萊銀行安平保險公司同人絲棉背心七十六件、樂俊堂君絲棉背心三十件、衛身衫三十件、均託由該供給隊轉送又五豐錢莊、同人交來陳伯記洋五百元、沈來記洋二百元、託代辦用品、犒勞前線將士、 
[針織百貨業捐指南針]  
　　針織百貨二業因悉前敵將士需用指南針甚、急當即派員分頭採購、奈該項指南針現貨甚少、昨日先覔得一百只、立即派員送去、一方仍在竭力設法　辦、 
[市救濟會代收物品收金]  
　　上海市臨時救濟會、昨日收到慰勞物品、有張嘯林·杜月笙·罐頭牛肉四十箱、餅乾四十一箱合記絲棉背心六十八件、黃二太太絨線領頸十九件、邵卓然絲棉背心二十件王培芳絲棉背心二件、張佩珍·邵淑貞·周碧筠·絲棉背心三十件捐助蔴袋者、有朱志恒洋五百、、元馮先生一百元陸昌發二百元莊浩然二百元、朱祥符一百二十元、（合捐蔴袋七千只）友誼伙食公司七十五只、興記地產公司七十只、京都食物公司一百、］ 
二十只、美豐伙食公司五十只、愼大號三十只、大興號七十只、三興號二十只、上海市商會慰勞將士第二分辦事處轉來黑賡二十八包、餅乾五箱、牛肉三十包、一箱上海市臨時救濟會馬靴一雙、等現金有蔡望之一百元、張敏愼堂一百元、黃冰佩五十元、韓瑟庵五十元、黨務改進會經募四十元、沈太太三十元、沈寳寳二十一元、陶公館經募十九元、附李芝芬十元、陶華玉芳七元、陳迪民夫人十元四行四區茶房公助八元張仁張啟十元、萬順祥號五元、又同人九元、賀仁十元、張陸寳林·賀汝昌·李志根·賀菊英·各二元、范履方·唐杏振·朱天紅·章金良·羅祖賢·董惠民·各一元、上中實小學生邵宏祖、邵　祖·二元等、并同司令部中人言、絲棉背心、已收到二三萬、件不再需要、 
[甬同鄉會徵集之慰勞金]  
　　絲會昨收到徐慶堂一千元李　棠君　一千元一王臯蓀君洋一千元葉望生君經募無名氏洋二百二十元方椒伯君經募仲置洋一百元洪楚　君經募邵文炳君洋五十元又孫鶴　君捐助洋五百元徐承勳君一百元餘元星糖行洋五十元　維　君洋五十元　瑞祥君洋二十元益昌　號洋二十元姚記洋十五元乾昌燭號洋十元　孝耕君五元朱君遐君洋五元方仲康君洋二元又姜英濤·姜英波·姜英行·姜之靑·程志良·朱振基·華　卿·李　庭·陳庭勳·等均各捐助洋一元、又竺修　君助脚踏車一輛四明　川氏絲棉背身二百五十件、陳　武君絲棉背身二百五十件利記絲棉背身四十三件、岑志良君絲棉背身五件、又任記絲棉背身十件、鮑記又十件、孫記又十件、金記又十五件石記又五件、（以上五户係永昶　洋服店　務裁製）又無名氏六、件趙志芳君三十一件天成和記二十件、倪女士一百二十件、 
救濟工作 
[紅會隊員劉祁端因公殞命]  
　　國難戰士救護會發起與上海醫師公會·同德醫學院·東兩醫學院·　旦醫學院·中法　學院·等合　之紅會第七救護　、自在眞茹開始救護以來、工作異常忙碌·隊員分往吳淞·江灣·閘北·各戰區救出傷兵及難民無數、各隊員皆　不顧身、出發放護、最近該隊隊員劉祁端於本月十五日上午、率領看護赴閘北戰區　護傷兵不幸被日軍伏兵槍擊、當送　降醫院施用手術後、因傷中要害、延至十六日是午去世茲已由各團體從優治喪、目下該隊隊員仍各努力救護並推吳憶初博士任正隊長、吳聘周爲副隊長、每日由隊長親自件同重傷傷兵運滬診療、該隊又因滬地傷兵過多、曾與國難戰士救護會接洽在蘇設立第七隊後方傷兵醫院、由湯　舟任院長地址現假蘇州下津橋農業學校、業已開辦、約可收容二千餘人、規模宏大、設備完善、所有眞茹隊部及蘇州後方傷兵醫院經費、均由國難戰士救護會諸女士慨允担任、所有眞茹間傷兵運輸、業由第七隊與軍部當局接洽就緒、凡此外各救護隊如有傷兵、亦可送由眞茹第七隊轉運蘇州、入院治　、 
[戰區救出難民數]  
　　上海戰區難民臨時救濟會、十五日救出難民共九百十三人、計遣送無錫杭州者一百零八人、留交齊天舞台·天蟾舞台·愛文義路·大陸商塲·金榮學校·雷米坊富　里等寄宿所收容所者、八百零五人、 
潘正金屍身在日華紗廠後門碼頭發現 
[市地方維持會救濟工作]  
　　上海市民地方維持會自發起救國捐後、各界　將、極爲踴躍、而救濟方面、因關係難民生活、亦屬刻不容　、已由該股委員盡力設法、請求各界資助、以收雙管齊　之功、尙望各界予以物質上之接濟、關於救濟事宜、聞該股已得工部局總辦鍾思復函、謂前被日人捕去之市民、已令該局警務處盡力營救登記組、截至今日已逾六百餘人、除該股職員親自救出三十餘人外、其餘尙在營救中、聞該股現已雇到諳嫻日語者四出探訪、以資辦事上之便利、昨日該職員等分乘汽車至中山路豐田紗廠附近、見日方便衣隊業已撤盡、改由日晒正式軍隊駐紮、與華兵對峙　、濟汽車、能進不能出、一應慈善機關車輛、槪須繞過新閘橋、方能達到、救濟工作、極感困難、聞各處收容所難民所需者、仍以衣被二項爲最切要、 
[婦女界成立傷兵醫院]  
　　上海市婦女界慰勞護國將十會組織傷兵醫院、昨已正式成立、午間收容傷兵四十餘人大致輕傷者居多其較重者不過一二人院長李元英偕同醫士數人分别救治異常熱心昨乃成立第一　三時開談話會、除本會常委均到外、尙有吳淞要塞譚司令夫人·及十九路軍團長富强夫人·代表十九路軍致謝又杜月笙夫人到院參觀即捐千元杜月笙先生捐二千元李應生先生捐一千元李秀英太太捐二百元均指定作爲傷兵醫院用途云又龔禮南夫人經募二百三十元張敬莊先生五百二十三元徐季龍夫人一百二十五元顧游愛蓮夫人經募七十二元葉汲源女士經募一百五十四元小洋八角　甘金翠夫人經募四百二十六元零四角雷雲襄生經募一百十二元張振娥女士經募八十七元高承璋女士經募三十一元四十六角 
[鴻興輪免費援載被難同鄉]  
　　本埠　興輪船公司經理　人徐忠信君、目擊閘北虹口兩處被難者之衆、特電甬將航驶五山頭之鴻興輪赴滬援載甬籍同鄉回里聞寗波旅滬同鄉會、昨將收容於四明公所一部份同鄉五百餘人、運送該輪援載回　、一律免費、並聞寗波旅漢同鄉會關念滬變破難同鄉來電慰問、併將籌欵協助 
 
 

Page 3

 
 
[同興泰贈米五十石]  
　　同興泰米號於日前贈金榮學校收容所白米五十包該校校主黃金榮即將該米二十五包移贈理敎聯合會　民收容所收納應用 
[黃金榮推愛難民]  
　　康悌路金榮學校、自設難民收容所後、所有膳食、均由該校校士黃金榮君供給、計日供二飯一點心、菜蔬亦頗豐盛、乃黃君復於前昨等日特購煮醃肉鮮肉各六十斤、託桃花宮菜館精煮、送往難民食用若黃君者眞可謂樂善之至矣、 
[離散難民待領]  
　　法租界拉都路三五七號中國濟生會第　收容所、曁新閘路大王廟收容所收容之難民、其中有親屬離散者、往戰區難民臨時救濟會調查、列表登報、望其親屬閱報後、前往認領、計朱張氏·俞章氏·王順龍·在第收容所·嚴朱氏·吳沈氏·茹王氏·蔣吳氏·在大王廟、均女　、 
[失踪者之探訪]  
　　林寳珍及其女孩、住橫浜橋美楣里三十四號、因戰亂踪跡不明現在何處、或有人知其踪跡者、請函愛多亞路三十八號駕駛員總會陳白　　　　　　　　　　　　　　　　　　 
李　吾女士廣西人、　業吳淞中國公學現在何處知其下落者、請通知上海法租界貝勒路　蘭坊南九號張秀蓮 
　　余榮基許桂庭滬變以來、近况何似如仍在滬請即到南京路山東　大陸商塲難民收容所登記主任（電話九三四○一） 
張馨子女士等菁子女士·張拳石·二姨·平安否、妹已出險否現寓何處、急盼示知杭州西浣紗路三十二號金自東、 
　　褚問鵑女士褚女士於戰事發生之日、尙住北四川路施高脫異四達里二十四號、自後音信杳然親友中有知其現在之住所者請函示南京中央政治學校朱鼎、 
　　金文淑女士接之無由蕪湖來信、甚念、汝現居何處、安否、請即函　、以免掛念王延靑、 
周士禮江灣周士禮兄鑒尊夫婦等現避難何處、見報乞復或來杭州舍間避居爲盼、范肖岩 
陸善餘閘北事變發生、未知脫險否見字希速通知金神父路賈西義路二百九十九號徐則驤君　吳報錦、 
　　　愛珍女士貴處適在危險區域、莫卜是否遷避、見報希函通或親來金神父路底法政學院内宿舍二百零二號劉竹菁、 
邱世謙女士曁南大學師範科學生、現寓何處、如有知其下落者、請函告福煦路明德里九十五號黃大華、 
　　新宇宙書店張太太現避難何處、蕭之小孩平安否、念甚見報請來跑馬廳對而中德助產學校一談、曾劍秋、 
王品臣不　已出險否、甚念務祈到裕川商號一晤黃仙　 
　　俞克昌别後音訊杳然、念甚見報祈即通函武定路紫陽里一九八號、介俊、 
沈星發紹興人、年五十四歲、住江灣路法科學院後面談家頭十五號黃色單間洋房内、出險與否、不得而知、敬請各救護機關曁難民收容所注意、如有知其下落者、務希函知英和界新閘路樹德里七號李宅、 
　　曹洪元宜興人、現年三十四歲、任職於商務印書館承印部十有餘年、寓界路商務印書館職員寄宿舍自戰事起後即告失踪、如有知其下落者、請通知江西路四五二號立信會計師事務所爲感、 
　　熊慕良女士湖北人年三十四歲、家住北四川路永安里第一弄第三家於十二日返家取件、回時即被日軍擄去、迄今不知下落、如有知者請賜函愛多亞路五三二號張摩西君、 
　　趙不忝兄弟事變後現居何處請即來南京路五十號大中華公司一面爲盼、杜思源、 
馬裕舜任職商務印書館稽核科、携眷住閘北寳興路山陽路口、數日來遍訪無着、至爲系念、如已脫險、請速函示以免疑慮、有知其下落者、務懇便中函示爲禱、法租界華成路愼餘里十八號二樓亭子間王虎、 
　　林建現寓何處、請示、王霞秀、 
陳思源、四川璧山人、閘北同濟路藝術專科校學生自二十八夜開戰後、即告失踪、爲現已脫離險境、、請來法界亞爾培路步高里十八號一會、張稚　 
　　王校生紹興人、前在閘北大統路振華洗染公司爲夥、現在是否脫難、速通信南京實業部孔慶鏞、 
　　熊郁文張述金復旦同學熊郁文·張述金、江灣出險否、見報後、請於本日十一時至二馬路新旅社三樓晤弟、向思賡、 
　　朱靜之滬事變後舅父音訊杳然遠念萬分、見報後乞速賜示富陽本宅爲盼、徐啟、明 
洗秀編阿編年十九歲、廣東人向傭於狄思威路麥加里第四號廣東人家、此次戰事後、迄無音信、見報請其主人代通知、其姊洗秀珍、現寓法界福履理路三九五之第六號、 
　　陸守之·盛伯銘·陸阿祥向住吳淞三新街　十三號、戰事爆發後不知有否避出、希諸親友就近訪探、賜示上海新閘路高照里十二號、盛際唐、 
　　陳道生等陳道生即陳先本、年廿二歲、安徽懷寗人、由吳淞第七區公安局失踪、白益三妻白哈氏、年四十八歲、安徽人、携帶白桂琴、年二十歲、白桂書年十五歲、外甥女陳先　、年十四歲、均在吳淞永安紗廠做工、現均失踪、不知先死、如有知其下落者、請通知上海法租界永安街坊十九號馬吉昇處、或通知上海公共租界北成都路一五九三號白桂珍處、 
　　汪倚屏婺源人、向在上海復旦實騐中學肄業、自戰事起後渺無踪跡、傳聞因反日宣傳被　、未知確否現因其家屬函請本會查、詢如有知其下落者、請即通知本會爲幸、新閘路鴻祥里徽寗旅滬同鄉會啟、 
　　李唐氏見報　將你的住址通知法租界大自鳴　對門長沙商棧五零八號、孫向源、 
何維輪你離開危險區否、可速到宜今兄研究所去、至盼、月桂姐、 
　　　意達　錦綿現在何處、請即通告西藏路平樂　九八號　穉芝、電話九四六二一、 
顧媽施高塔路恒豐里八十一號潘姓女傭顧媽、戰起時未及逃出十二晨親自赴寓營救、人已杳然周視推測似已離去多日、惟該傭滬上途徑、完全不熟是用焦慮、倘有同行　君知其下落、請即示知卜處、俾便走傾感目無涯、 
曹本　李嘉恩張乙　約翰大學附屬高中學生現寓何處祈函滬郵政管理局法規處曾玉明先生、轉澤培、 
　　鄭壽揚廣東中山人、係在閘北　商醫院服務、永知曾否出險、見報後即來太古洋行、如有親朋知其下落、請來函示知陳七白、 
張　四川人、於一月念八號夜赴吳淞後、迄今半月餘未見下落、見報希來法租界呂班路大陸坊二十六號梁應庚處、丁遙思、 
　　瞿孟舉郭希生袁重　尊寓皆在戰綫、想已脫險、現在何處見報請即通知江西路上海銀行三○六號陳心恒君轉賀冠湘、 
　　顧慶章吳淞黃長發魚行顧慶章　鑒、見報速至愛多亞路九號保太保險公司父白、 
　　劉小田又名建昌、見報請即示地址、或來曹家渡勞勃生路榮慶西里三十一號、吳育英、 
　　蘇寳雲松江人、年十八歲、小面孔、右太陽角有一瘡疤、在閘北中興路中興米店學、業戰事起後失蹤、如有知者或本人見報、速到三馬路申報館、陳錫彤、 
　　何毅生暴日炸燬閘北、貴府平安否、甚念、請將通訊處登、報朱紫朝、 
　　章根海你與全家是否返常、請即函知上海字林西館打字間美東成、 
　　陳夢家無恙否、寓何處、親友知其下落者、並希函告法租界西愛咸斯路西愛坊八號、劉文恭、 
　　董駝子安徽懷寗人、廿九歲、普通口音、靑藍布棉、短衣褲、二十八下午回江灣路同濟路一百七十二號本寓、至今迄無下落、如有知者、祈通知新閘路麥特赫司脫路新大生三樓譚禪生、當有重、謝 
　　　它·秀之李兄秀妹、戰事相失、何處寓居、至念、請函法租界洋行街林少記許君收、周、 
　　何銳華廣東人、面瘦長、在橫浜橋文華書店服務、於二月十日失踪、有知其下落、者請通知斜橋瞿眞人路第一牙刷廠黃小胡、 
　　　　華國璋自滬事發生後久未接到家信甚爲紀念、現汝究居何處、望即先行電告、以免懸念無錫張涇橋華仲嗣、 
　　蘇如鐸（狄思威路源茂里二）金秀英蘇松翹華妹均鑒、戰事起後各自離散、毫無音信、尋訪無着、急極、我已逃出、大小平安請即來愛多亞路龍門路六○沈孝祥律師公館、 
　　王中尋母家母王丨氏、住閘北靑雲路天授里萬利號樓上、至今不知下落、有知踪跡者、請投孙龍華路祥和竹舖沈先生收代交吳秋亭轉、張仁柏廿五歲、無錫人、十四日上午十一時、自楊樹浦同興工房内走出、向提　橋而去至今未歸、合家焦念如有知其下落者、乞示知爲感、楊樹浦同興工房二百廿九號張子　敬上、陳耀南耀强弟現暫寓九江路二三三號泰和内、不日即南旋、自事變後、焦念異常、請即示尊址、陳啟、 
　　計志中張作濱兄等何日出險、現寓何處、訪尋無着、見　望即賜示、以釋懸念、貝勒路霞飛路南民生女校映、川 
　　　一民乳名小和尙、自上海發生戰事以來不知下落素娥妹甚是掛念、我的家内一切都很平安、望你見着此字、即速到我家來一次爲盼、妹葉素娥白、 
　　洪章北四川路興利洗染司學徒、見報　即到法界霞飛路六六號興利洗染公司、 
　　程超凡見報請即到法租界八仙橋大中華洗染公司樓上問鄭鍾煌、徐漲之、 
　　洪淡雲你是否仍在閘北安生醫院、抑已避難他處、探訪莫由、、尙望速示地址、或逕赴上海圓明園路八號愼昌洋行周庭楨處渠之親友如知其下落者、祈速函示爲感、 
　　周其新·戴倬廷·趙志輝·周南如·尊庽何處請速示知、弟現假庽法租界在馬路萬豐永茶號内、周　天、 
　　黃成文等北四川路大德里口六七二號大新襯衫公司、自一·二·八·肇禍以來、尙有六位工伴在内至今全無消息不知下落、曾請救護團到店搜覓、亦無蹤影、計有黃成文二十四歲、粤人、黃源洲、二十三歲、粤人、林本三十三歲粤人、朱汝新、二十三歲、粤人、雷社鎖二十三歲、粤人、胡宗耀、十九歲、粤人、又在川公路祥經里三十七號同時散失養女李彩玉一名、年十五歲、如有知下落者、望告徐家匯孝友里一號李鵬爲感 
　　吳保珊寓居閘北寳興路、服務江灣路永固造漆公司、自一二八滬變以來、迄未通音問、未知曾否出險、甚爲念念、見報後希即刻往法租界外灘太古洋行總賬房間與陳次平君接洽、如有親友知其下落者、請通知吳君至該處可也、 
　　鄔榮甫見報祈速來店、如有阻碍、、宜即來電、通知上海京路六一三號、王桂林、 
　　楊玉驊廣東中山縣人、在京滬路吳淞機務處供職、於二十八晚事變後失踪、如有同事或親友知渠下落者、祈通知英租界泰和洋行楊銘三、（電話一六三七五） 
　　黃期吾兄已脫險否、如有友知其所在、亦請函知戈登路恒吉里一一五一號張汝礪、 
　　鄒慈英父各親友鑒、英於上月二十九日午、隨同家母等逃出火線乘火車往蘇現寓蘇州盤門二馬路三四七號長泰烟紙號樓上、惟英等　脫　不知家父等如何、各親友如知其下落、　望示知爲盼、 
　　羅漢惠中公大學部學生、若已出險、祈到圓明園路二十九號七一二號室問松住址、 
[美僑集中上海]  
　　英領署尙無舉動 
　　字林報云駐滬美總領事克銀漢曾於星期日夜間發出無線電報、請京滬問美僑婦孺立即移至較安全地點、查無錫現有美僑二十四人、蘇州一百零五人、常熟十人、常州十三人、江陰十八人、此舉僅爲豫防起見、聞若　大多數將徙居上海云、昨日午後據英總領事署聲稱、英當局尙未作此舉、亦未計議及此、以上五處之英僑、較美僑爲少婦孺無多、 
 
 

Page 4

 
 
   
 
 

Page 5

 
 
[防疫設備都付刦灰]  
　　可謂人道主義之浩刦 
上海泰晤士報云、據伍連德博士消息、吳淞海港檢疫處辦公室及檢疫醫院因被日軍疊次轟擊、業已燬爲平地全部設備、悉付刦灰、又閘北虬江路之中央衛生試騐所、向來製造霍亂血淸牛痘苗等、供給全國與南洋羣島之用者、今亦連同有價値之設備、燬於兵燹、無有孑遺、而埃及政府特派來華協助濟水災醫藥隊所携之器械藥品、暫置該所、今亦同歸於盡、誠可謂人道主義这浩刦、 
[戰事中航訊]  
　　溫台輪、復航戰事發生以後、本埠華商輸船均皆停班、温台綫内六輪公司、亦宣告休航、近因滬上難民逃往温台各地者、日有到各公司詢問船期、昨日聯安航業公會徇温台同鄉之需求、議定於今日起、准令六公司復班、議定、每逢星期二五、從上海開行一船、以供逃難民衆離滬之乘搭、惟於吳淞方面、如無阻碍則可按班行駛、設有戰事妨碍航路、則班期順延、不能一定、總以旅行安全爲旨、 
七運輪離滬前日由日、本裝運第九師團來滬之運輸商輪十六隻、卸去兵士軍火後、第一批先開邮九船、仍歸日本、昨日午後、又有七輪、亦從匯山黃浦等碼頭、開離上海、聞係駛還東洋、中有一船、係在滬裝載大批傷兵回國、在下午二時五十分、運送船上海丸、又從日本來滬、聞裝到軍用支架隊材料甚多、又有僑滬日本居留民四五百人由各運送輪、免費載去、 
[朱慶瀾關心救災]  
　　外悔不忘内災 
　　國府救濟水災委員會委員兼災區工作組朱子橋主任因上海戰事發生、恐各省救災事業、受有影響至爲關　、特於日前分電各區專嗣員曁各區工振局長、請予振務照常進行以免貽誤、茲將原電及各區復電摘要錄下（去電）各區專員各區工振局長鑒、查自古救荒、比任何職務爲重要、前發各區急振麥粉未發放者尙多、急應積極進行、趕施救濟、春汛將至修堤工程、尤關切要邇者上海事變發生賴軍事當局奮勇抵禦、迭獲勝利、本纯組急工農振、自應照常工作、斷不可稍有間斷、貽誤振濟、特此電達、望共勉之、並候電復、朱慶瀾庚、（來電）㈠揚州第十四區工振局胡品元靑日復電、運堤工程刻不容緩、本局積極進行、並無間、斷現第一段在江都測勘、招夫興工在即、第二段上月艷日、在高郵開工、因雨雪暫停、天晴繼續施工、第三段定灰日在窰灘宿遷一帶開工、謹復、㈡東台須君悌灰復電、本區第一段保垜河·第四段竹港、均已開工杶鬥龍港裁灣及排水工程亦在籌備施測中、各段經常及籌備各欵、請飭處按時照發、俾利進行㈢南京宗希尙灰復電、本區工作、雖在事變範圍之内仍在勉力進行之中、惟所苦災工現多拉夫、影響尤鉅、奉電前因、以嚴促請假人員返工外、自應照常工作、㈣五河第十三區工振局張崇基灰復電、本區工振正在積極籌備、本月底如麥糧按期運到必可開工數段、關於工程計劃、已漏夜趕製完全、自當仰體盛意、努力工作、㈤安慶裴益祥蒸復電職局工振進行、迄未稱懈、惟查存　僅敷現開五段工人兩月之用、各該段現皆急待加工、其餘未開工段、亦迭據地方催促、且有組成工隊、立候開工者、非得振　充分接濟、不但未開工者不能開工、即已開之五段、一經加工、亦有不能支持兩月之虞、請飭運儲處貝克處畏、依照換文約定每月運糧數目、設法源源接濟、並懇指示已開工者應否加工、未開工者應否尅日成立、俾有遵循、㈥漢口陳專員蒸復電、此處急農工振、照常進行並未間斷但七八九區大部工作、因運輸困難、且有匪患未淸、非將振麥變價、無法辦理、㈦武昌姜局長明經眞代電查本省各區工程、並未中斷惟六七兩區、進行較緩、除分函外、特請轉飭該兩區從速進行、並請將欵麥仍按期照撥、㈧城陵埠余籍傳灰復電本區工振照常積極進行、惟運麥遲滯、到工無多且匪警時聞、進行困難、仍懇設法救濟、俾利工作、㈨鄭州楊專員佳復電、豫省振麥、運到九千餘噸、現急工兩振、已支撥者八千餘噸、光潢固息羅商六縣、支去一千噸已運到者支撥凈盡、但雖撥各縣、已運及未接運者居半、小工振刻已舉辦、十六縣擬在春荒之際、盡完救濟之事、 
[華北電報暢通無阻]  
　　烟台水綫新舊二根均斷 
　　幸中國電報局騰綫補救 
　　由滬通至北平天津北方諸埠之電報、向由烟台水綫轉達、此項水綫、本有新舊兩根、新綫自吳淞發生戰事、即告損壞、中止通報、所有由滬發出之官商電報、咸走舊線、但自昨晚七時起、舊線忽亦損斷、一時往北之電報、暫爲停頓、後經中國電報局竭力設法、騰出陸線一根、專通天津、所有拍往北平靑島·烟台·之電報、一槪暢通、至新舊兩根水線、亦將從早修復、、以利報、務 
[二次赴港專輪開行期]  
　　本月二十一日 
　　本埠四川路中國旅行社鑒於連日去港旅客衆多特向英國郵船公司選定郵船「雪旦那」號定本月十九日開駛專輪、由滬直放香港、所有艙位、頃刻之間、即告額滿未及預定艙位者、仍紛至沓來、該社茲又向英商怡和洋行商妥選派萬噸巨輪「浩生」Ｈｏｓａｎｇ定本月二十一日（星期日）由滬啟程、直放香港、該輪價目頭等大餐間國幣一百○七元、二等大餐間國幣六十元、統艙（飯食在内）國幣二十元（舖程自備）、該輪艙位寛儆行駛穩快、並有粤人買辦隨船照料、更爲週到、凡欲購票或搬送行李者、可向四川路該總社及靜安寺路同孚路口西區支社敏體尼蔭路（靑年會新屋）八仙橋支社接洽、聞昨日已定去艙位三分之二、惟乘客均須先種牛痘云、 
市土地避局佈告 
[徵收冬漕展限一月]  
　　三月十五日止 
　　市土地局昨日發出佈告云、爲布告事、案照本局經徵二十年分冬漕蘆課金山帮津運屯租等項、業於二十年十二月十六日啟徵、限至本年二月十五日止、爲兩個月限滿截止之期惟自軍事發生交通滯阻、人民投櫃完糧、頗感不便、本局察度情形、爲體恤人民起見、於本月十日呈請展限、茲奉市政府第四二一號指令、内開呈悉、准如所請展限一個月、仰即布告週知、並督飭經徵人員、認眞辦理、以應急需、此令等因奉此合行布告、仰本市人民一體知照、所有二十年份冬漕蘆課金山帮津運屯租等項、即於二月十六日起至三月十五日止、展限一個月、該人民等務於展限期内迅速來櫃完淸、掣串安業、毋得觀望自誤、切切此、布 
市商會 
[核擬房租助餉]  
　　推定委員起草辦法 
　　自暴日啓釁後、閘北及虹口一帶居民、日人任意殺害、慘不忍聞當此之時、凡我國人、應、各覺悟、財產是身外之物、値此外侮當前、身家生死關頭、雖有十九路軍奮勇抵禦、迭獲勝利、但危險情形正未可逆、料我人雖未能加入軍隊、直接抵禦、而凡可以間接恊助者、應盡力恊助、藉可激勵士氣、爲永久之抵抗、冀獲最後之勝利、本市良心救國團、昨特致函市商會、勸告租界内各華人房主、發起捐助房租一月籌濟軍餉、聞該會經提交第八十一次常會討論、議决推定、方椒伯·駱淸華·兩人起草辦法、再行核辦云、 
[寳山路慘案判决]  
　　游伯麓各處刑兩年六月 
　　上訴期中評議准暫行交保 
　　五區長游伯麓、及警士林慶祥、劉維城、吳茂林、喬學昌、吳占有、等六名、昨日由地方法院宣判、審判長刑庭長錢承鈞、推事趙永周、龔元彪檢察官趙之騤、書記官于弼、在第一法庭宣判、主文被告等共同殺人一罪、各處有期徒刑二年六月、當即論告、理由謂現將檢察官起訴條文變更爲二百八十二條判决、最高刑爲死刑、最低爲十年、因此案爲維持地方秩序、不無可原、依七十七條减一等判、應改爲徒刑五年、但因正當防衛、可以减輕、可以免訴、但經本院評議結果、只能减輕、故减爲兩年六月本案認定故意殺人者、即爾呌開槍即有殺人之認識、即不確定的故意、但仍照故意殺人論、惟對於你們的公權、一槪不動因爲此係公罪、如不服、你們可以上訴、但上訴如有利益、則其希望是防衛過當或者可以免訴、倘不利益方面、上訴推事認爲减得太多而加重、亦未可知、游等聲明上訴、而游伯麓在庭上大哭、律師當即請求在上訴期中、先行交保、免受痛苦、並得對於滬上之各個家屬避難、經推事檢察官評議結果、准予暫行交保、遂退庭、 
[舊紅會旗章明日作廢]  
　　新發者加蓋腰圓形圖章 
　　上海戰區難民臨字救濟會所發濟字號紅十安會旗幟臂章、因恐日久遺失在外、發生冒充情事曾通告自十三日起、一律繳換新發旗章、加蓋腰圓形救護隊紅十字圖章、以資識别、茲悉前項繳換新發旗章、該會已定十八日截止、逾期尙未繳換者、所有舊發旗幟臂章、槪行無效、 
贈送馬寳 
　　受驚形成瘋癲者注意 
　　此次暴日進犯淞滬、聞各區被難同胞因驚懼過分、以致神經錯亂、形成瘋癲者頗不乏人、現在敝處願將家藏馬寳贈送救治服法、仿單隨藥附給、惟存藥不多送完爲度、病家索服、請邀隣居證明取去、備藏者不應、以示限制、索藥處外灘十八號麥加利銀行二層樓豐裕洋行賬房間 
[歐陽石芝居士逝世]  
　　歐陽石芝居士、粤東新會人、初抱維新思想、從康南海先生游後抛棄政治生涯、潛心凈業、著有最後一着道說紀餘决定生西日課等書、並爲提倡蔬食創設功德林、各處聞風興起、所活甚多、二月十五日下午、忽於念佛聲中西逝、年七十有四、定於今日下午大殮、其公子慧漗在廣州任航空署軍醫處長、已得電來滬奔喪矣、 
[四處郵件可當百領取]  
　　上海郵局消息、眞如吳淞江灣寳山四處郵局、現因暫時停辦、所有寄往各該處之各種郵件可向郵政管理局（北蘇州路北四川路轉角）二樓管業處第七號第九號窗口當面領取、惟該四處各學校、已經函請郵局改寄者則將按所改之新地址投送、 
[有汽車者鑒]  
　　工部消息、汽車主鑒、君汽車若於一九三二年工月十三日晚約九時一刻、曾在愛文義路近麥特赫司脫路、將汽車前燈撞破或擊碎者請速即通訊、至靜安寺捕房爲要、 
[天氣報告]  
　　徐家匯天文臺昨日下午四時三十分氣象預報云、揚子流域天氣較寒、漸有　意黃海之北有雪、山東及全國沿海有强烈冬季時令風、又昨日下午三時前二十四小時内、本埠氣温、最高四六九、、最低三四·三、去年同日最高四○·八、最低三二·九 
國内外要電 
[美政府對日兩次抗議]  
　　一爲日援軍在租界登岸 
　　一爲日炮彈落美兵防區 
　　華盛頓美國務卿史汀生、今日一日之内、兩送抗議書於日大使出淵、請其轉達日政府、第二次抗議係日砲彈之落於公共租界美兵協防區内、其第一次抗議、則對日軍第九師團在公共租界登岸而發、（十五日國民社電）　　 
　　華盛頓美國國務卿史汀生、氏對於日軍在上海公共租界登陸事、特向日本駐美大使出淵氏提出抗議、出淵氏今日特赴國務院、該問氏、相談甚久、據云、日使仍稱、日方尙力謀避免與中國十九路軍發生大戰、惟日本海陸軍之調往上海、則堅持中國軍隊應離開上海區域云、史汀生氏對於美國駐滬副領事林華德被日本便衣隊毆辱事、仍在考慮之中、（十五日國民社電） 
日政府决令埴田 
[提出最後通牒]  
　　荒木與芳澤會商結果 
　　東京頃據此間可靠消息、日陸相荒木與外相芳澤會商後、已决定訓令上海登陸日軍總司令埴田少將、在一二日内、即致哀的美敦書於中國十九路軍長蔡廷楷將軍、要求中國軍隊撤至離滬安全距離之外、倘中國拒絶、則將續派二三師團至滬、俾能以四五師團之大軍攻擊上海閘北一隅之中國軍隊、又芳澤在與荒木相晤以前、曾邀英美法德意五國在使至外務省、解說日軍赴滬、專爲保護公共租界及其鄰近地方之日僑起見、並謂苟非中國軍隊願即撤至距滬相當地方、藉以擔保公共租界之安全、則日軍必須積極進攻云、（十六日國民社電） 
日陸相準備 
[續派援軍來滬]  
　　東京聞荒木陸相言及續派日軍前往上海之可能性、謂「所需軍隊儘數遣去、俟其工作完成後、即行撤回、此乃余之政策」云、此間政界雖現尙希望上海現有日軍力足逐退第十九路軍、然確有惶慮之色、蓋覺進退兩難也、若日軍因人數不足、致遭失敗、則嚴重後果未可忽、視若續派援軍、則財政困難、且增各國驚慮亦復非計、同時預料日軍因直接進攻勢必使公共租界受砲火之厄、故將作包抄行動、庶攻華軍後路、逼其自退、（十六日路透社電） 
　　東京陸相今日向各報代表演說、表示或尙須續派援軍至滬、謂因聞十九路軍已源源獲援、準備力抗日軍之故、陸相後往訪外相芳澤、謂應否續派援軍、將視後數日内之發展以决定之、（十五日路透電） 
[國聯特别會議]  
　　或將於下星期四舉行 
　　日内瓦衆現料國聯議會之特别會、議勢必召集或將於下星期四在此開會、中國現請求召集議會、以考慮中日衝突、尤注意上海時局、至於在國聯議會開會時軍縮大會暫時停開之說殊無根據、因兩團體之全體大會、並不難同時舉行也、傳說美國可參加國聯議會、但美人方面今日否認此說、除中日代表外之十二人國聯行政會、今日午後集議、大約星期二日午前或須開會、（十五日路透社電） 
日内瓦本日晨間、十二委員會開會、主席法國代表彭古、當將英國外務大臣西門來函、告知各國代表、據稱、英法美意各國因調處爭端、對於中日兩國政府、所提交涉、并無結果、行政院大約將於星期四日舉行會議、俾對於中國請求召集國聯會大會一事、表示意見、而在此際十二委員會即擬向日本提出迫切要求、請其迅速停止敵對行動（十六日哈瓦斯社電） 
英外相在下院 
[報告遠東時局]  
　　上海形勢無甚變化 
　　和平運動迄無效果 
　　倫敦英外相西門今日在下院答覆關於遠東時局之問題數起略謂上海形勢在最近數日内除日本援軍到滬外無甚變化、駐華藍公使已抵上海依照政府訓令以種種可能方法一面向中日當道斡旋、一面復與他國代表接洽以期謀取停旋戰辦法、深惜此項努力、迄未有效果、但現仍繼續努力中國援用國聯會章第十五條、已照章於十四日期限之内、提出其召集國聯會議之請求、故若中代表欲將中日爭執提交議會、則此爭執當然須提交議會也、調查滬案之報告書、爲行政會徵集以供考慮之一部份資料其他一部份資料、爲中日兩造之文書、其公佈期、由行政會决定之、渠主張此種文書、應儘速公佈、行政會會員人人皆知事態之嚴重緊要、渠希望不久或有較好之消息、至於國聯議會何時集議開會後將有何舉動、此乃須愼重考慮之問題、行政會現仍在日内瓦開會、渠希望從速復往日内瓦云、（十五日路透社電） 
瑞士軍縮代表 
[力勸中日息爭]  
　　日内瓦瑞士聯邦會議主席莫泰博士、以出席軍縮會議代表資格、今晨力勸中日兩國消釋爭執語極懇摰、聽者動容、莫氏係在軍縮會議演說、力勸中日代表必須停止敵對行爲、否則若令遠東現狀繼續不止、必致軍縮會議黯然無光、反不若此時延會之爲愈、凡爲國聯會員國、與非戰公約簽字國、咸有尊重國際條約之莊嚴責任、若令條約繼續被人藐視、必致陷全世界於大亂之境、嗣乃論乃各項軍縮提議、莫氏宣稱、瑞士並無具體提議、但將以不偏不倚之心、考慮一切具體提議、至法人所提設置國際軍隊之議、瑞士政府視爲尙未至成熟時期、必須世界各大國、悉行加入、國聯方有實現之望云 
、（十六日國民社電） 
旅靑日僑 
[被征回國當兵]  
　　居留民團反對無效 
　　靑島日驅逐艦溉蓉·朝顏·刈萱、十六晨八時許、由旅順來靑、泊前海、日關東軍派高野中佐來靑、查閱各日校學生、作軍事訓話、并就便征兵六百名、十五午後在居留民團開征兵會、日僑多反對、雖痛哭喧譁、終無效、六百人定十八由三艦運回國、替出常備兵以備赴滬作戰、（十六日專電） 
旅漢日僑 
[反對挑釁行爲]  
　　漢口日租界居留民成立時局討論會、要求日領撤消租界四週沙包電網等障礙物、以利交通、聞日領有允意、該會又請日領向我當局表示、日方無在漢挑釁之意、我當局仍本一貫主張、切實保僑、（十五日專電） 
　　漢口省市分校平漢路武長路五黨部聯電中央、限令日艦退出我領土、以免隨地挑釁、（十六日專電） 
漢口日飛機三架昨到漢、（十六日專電） 
[汕市漸就安定]  
　　香港汕日艦已去三艘、僅餘兩艘、地方漸安、（十六日專電） 
[鎭江日兵挑釁]  
　　南京外部今日正與日領事上村交涉、解决昨日鎭江日水兵登岸受傷事件、聞日艦司令曾致哀的美敦書與顧祝同主席、要求登艦道歉及償給醫藥費、否則日艦當取相當行動、并限今日下午六時履行要求、現外部已商允日領事勿再派艦赴鎭、以免發生誤會、并電致鎭江日艦司令、勿取足以擴大事勢之任何步驟、日領事上村此時仍在下關鄖陽丸上辦公、（十六日國民電） 
[粤軍準備援滬]  
　　香港粤電覆蔡廷楷請援電、允積極準備動員、並每月補助二十萬原額外、另增二三十萬、余謀漢决撥所部新補充、張惠長親率二帮飛機赴滬（十六日專電） 
　　香港廣州市民定十七日開大會、籌二十五萬購機及高射砲固國防、（十六日專電） 
　　香港白崇禧定十六日離邕來粤、（十六日專電） 
 
 

Page 6

 
 
舟山附近 
[發現大批日艦]  
　　寗波舟山附近嵊山島、發現日艦十四艘、中有母艦一、上載飛機三十五架、餘艦内有無數傷死官兵、預備載運回國日軍未危害該地居民、僅索魚羹米穀、該處我國所設無綫電臺已被其毁壞（十六日專電） 
寗波甬商會咸議决撥救國基金六萬犒勞十九路將士、尅日匯滬、並組織勞軍募捐委員會、（十六日專電） 
[張發奎部行蹤]  
　　漢口交通界息、張發奎部前站十五過長沙、路局共備車四十列、裝運一批、十六可到漢、其餘部隊、由吳奇偉率領、聞十六始過株州、（十六日專電） 
[華北準備自衛]  
　　北平華北確有軍隊調動、意義何在、尙未明瞭、聞中央政府近曾命北方各軍司令準備對日事變、此顯爲準備自衛計、各國當局仍謂未見華軍沿北寗鐵路向滿洲熱河進發、但有晋兵若干不日將開抵河北或山、東華人各界謂日本擬派大軍至海州或靑島、攻入山東、又聞中央政府已命集軍二十萬名於魯境、以防日軍攻入、（十六日路透電） 
[京市籌辦難民收容處所]  
　　南京京市人民自衛指委會擬籌辦難民收容所、已函警局、調查學校會館廟宇數目、備開始籌辦、又社會局擬會同軍警等機關組織難民運輸所、（十六日專電） 
　　南京乘船往來京滬者、述在江船上所遇之困難、由滬抵此之輪船、現皆泊於江心、船客須冒險乘小船登岸、每客索費二十元至三十五元不等、小船靠輪船時、客須以繩束腰、請船役曳之上下、每次五元迨既登輪船、雖立足之地、亦須付費二三十元、輪船擁擠殊甚也、此間某報派往上海採訪閘北戰事新聞之某訪員、頃自上海歸來、其所乘之船、停於下關江心、船役爲之僱一小船、索費三十五元、又爲之縛繩繫下小船、復索費十五元、奈小船距江船艙面稍遠、而繩索太短、以致某君懸於半空、不能直達小船、其時江潮正急、某君惶亟、大呼願再出十元、加繩送下船役乃設法助之、始獲出險、某君自稱、渠懸掛半空之數分鐘經歷、其險惡較在戰地數晝夜爲尤甚也、（十六日路透社電） 
中央國府在洛舉行 
[第二次紀念週]  
　　洛陽十五日上午九時、中央國府各機關在洛舉行第二次擴大紀念週、到中委林森·葉楚傖·覃振·邵力子·王懋功·周啓剛·苗培成·李次溫等、曁中央各機關職員五百餘人、由林主席領導行禮覃委員振報告略云、一週來欠武裝同志之奮鬥、我全國民衆對中央之熱烈贊助以及全世界對吾人之同情、在在使人振奮惟自中央遷洛、中委到洛不多、各部院人員來洛者亦寥寥無幾、外間乃有謂中央工作欠緊張者、殊不知國府宣言移洛之日即我全國民族總動員之時、總動員旣已開始、各同志即須分途工作、故此時緊張之工作、不在洛陽、而在各方、至國府所在地之洛陽、有爲全國元首之主席在此坐鎭、國家實際行政責、任原由行政府長負之、故國府雖遷洛、而汪院長仍往來於路上、日夜辦公、軍事委員會蔣馮朱李各委員、亦在各方日夜籌劃、目前在軍事上可注意者、似僅上海一隅、實則軍事上之策劃、乃全部動員、其緊張情形、外間容有未知、至在洛人員、雖人數寥寥、然在工作上亦莫不以一當十、林主席曾語本人、吾人大計已定、工作亦已分配、并已分頭進行、無論如何、已不至簽訂喪權辱國之約云云、我前方有百戰不挫之勇士、後方有從容不迫之元首、吾人復何所　、至一週以來、上海方面、我軍每戰皆捷、日兵已增至四萬以上、然敵兵雖多、始終仍未得逞、據軍事家觀察、我軍事調度有方　　增兵、毫不足　、日來日軍對我災民收容所亦施轟炸至引起全世人士及日本民衆之壓惡、世界學者薈萃之國際協會、已主張援引盟約十六條裁制暴日、日本東京帝大學生亦有反軍閥之示威運動、足見人類同情心未滅、吾人外有全世界之同情内有一致擁護中央共赴國難之民衆、前途實至光明哈爾濱方面、最近賓州士氣未挫、現正反攻、廣州方面商民所捐軍費達五百萬、已匯百萬到滬、並有飛機一隊飛滬助戰、統觀全國自哈自粤、莫不本我總理大無畏之精神、竭全力參加此有組織有計劃之總動員、爲全民族爲世界人類而與暴日相周旋、吾人之使命重大而悲壯、且亦至爲光榮云云（十六日中央社電） 
徐警部紀週 
[汪精衛之演詞]  
　　徐州十五日晨警備部召集各界舉行擴大紀念週、請汪主席、汪偕陳璧君蒞場報告詞云、中國當此國難時期、國府移洛辦公、已有宣言發表、諸位須知現在世界、尙非講公理時代、還是尙權利時代、所以各國均不能免除國難、並且時時防備國難發生、如法德日等均從國難中度過來、度過國難、便可興度不過國難便要亡、日本甲午以後、准備對俄、民九以後、准備對我、均從國難中忍氣呑聲度過來、現在窺見各國經濟恐慌、無力參戰、所以不顧一切、對我侵略、由此可知我國國難决非偶然發生、要全國提心弔膽、一致對付、方可度過惟一方法、便是一面抵抗、一面交涉、兩種武器兼行並用、在職者固不必說軟話、在野者亦不必唱高、調我國土廣民衆、只要運用得宜當然可得最後勝利、現在移國家總樞於洛陽腹地、即係便隨處皆可爲對日抵抗之場、人人抵抗處處抵抗、日本雖傾全國二百五十萬之兵力、决不能分配於中國、我們相信軍隊尙有敗仗之時、人民絶無亡國之時、縱令日本兵力可以打破我軍隊、决不能覆亡我民族、現在政府以軍隊爲最後之抵抗、以外交爲當前之應付、除此方法、决無他策、我們可定一交涉原則、、於不喪權辱國之條約則簽字、於喪權辱國之條約則不簽字、希望全國民衆一致團結、與政府同矢此志、共赴國難、則最後之勝利、必可達到云云、（十五日專電） 
在洛中委 
[第三次談話會]  
　　洛陽十五日上午十時、在洛中委在中央當部舉行第三决談話會、到林森·葉楚傖·周啓剛·苗培成·李次溫·覃振·邵力子·王懋功·八委員、由葉委員楚傖主席、因各委員均將赴洛陽各界歡迎大會、時間倉促、僅討論關於中央黨部工作人員生活費、亦應依照政治會議决議案、與政府公務人員同樣辦理、其他各案未及討論、（十六日中央社電） 
洛各界 
[歡迎中央移洛]  
洛陽十五日晨十一時、洛陽各界在縣城西北運動塲、舉行歡迎中央移洛大會到會民衆約兩萬餘人首由縣整委魯彥致開會詞、繼由中委覃振·苗培成·及縣長方廷漢相繼演說、對于中央移洛對日奮鬥及移洛後開發西北文化諸點、闡發盡致、隨即開始游藝、民衆往觀者途爲之塞、極一時之盛、（十六日中央社電） 
蒙藏建設 
[兩委員會移洛]  
南京蒙藏建設兩委會一部職員、十六携重要文件北上、移洛辦公、（十六日專電） 
熙洽贊助 
[傅儀任僞總統]  
瀋陽新滿洲政府正在積極籌備中、張景專昨由哈爾濱抵此、溥儀有任新國總統之望、熙洽贊助最力、此次瀋陽會議、僅爲新國正式成立之初步、其成立禮稍遲、將在長春舉行、（十六日路透電） 
哈爾濱馬占山與丁超刻在海倫進行談判、聞熙洽允以新政府下之要職、給予丁超、同時丁超軍隊仍向北退走、茲聞談判不成、丁超不允承認熙洽之新政府、（十六日路透社電） 
日軍强拉苦力 
[築綏中飛機塲]  
北平榆關電、綏中日軍、十五又强拉苦力二百餘人、加緊塡築飛機塲、限十天内竣工、日軍派兵百餘名、在塲監視、附近各要道、均日軍把守、禁行人往來、連日并由瀋運來大批軍需品、向城内搬運、十五開到鐵蓬車兩列、内載給養甚多、并子彈箱數百支抵站卸運時、木箱墜地破裂、内沙土瓦、散落地、日軍痛毆車夫并帶司令部懲辦、（十六日專電） 
[北寗通車近况]  
　　北平榆關電、北寗路關外叚十三通車後、每日開客車一次到榆、往來旅客極少、沿途均須受日軍嚴密檢查、關内叚亦僅通榆關爲止、（十六日專電） 
[南京居民開掘地窟]  
　　南京南京居民鑒於閘北之遭奇禍、現幾家家於後院開掘地窟、貧者自已工作、僅能容身、富户與要員則僱匠人爲之、佈置甚精、有一窟用費至三千元者亦有在山中或城墻築窟者、城中各處現逐日講演避免炸彈與毒瓦斯方法、（十六日路透電） 
[京市食料不虞缺乏]  
南京京市社會局十六日召油糖雜貨各業開談話會、商量救濟辦法、結果甚圓滿、京市所需油類無缺乏之虞、（十六日專電） 
[京市鈔票兌換統計]  
　　南京京各銀行鈔票兌換所、十六日兌換現洋萬餘、計中央五千四百、中國四千、交通二千七百、中南九百、中國實業一千一百六、十浙江興業四百、四明三千一百、（十六日專電） 
[京市房租減折辦法]  
　　南京京市社會局十六日召旅業代表商减折房金辦法、結果减折標準、由局酌定後、再由各公會勸告各旅館遵辦、又普通房租、則由房東房客自行商减、（十六日專電） 
[軍校敎育長之更調]  
　　南京軍校敎育長張治中另有任務、遺缺暫由該校敎育處長徐國鎭代、（十六日專電） 
[京市工務局長辭職]  
　　南京市工務局長陳耀組辭職、改派市府技術專員張劍鳴暫行兼代、（十六日專電） 
[中法學術考察團抵津]  
　　天津中法學術考探團今日午後四時由平抵津、駐津法國文武官員予以熱烈之歡迎、各國名嗣員到者頗多、（十六日路透電） 
[葛光庭宋式顏赴平]  
　　濟南今日葛光庭偕張學良駐濟代表彭士彬、韓代表宋式顏、由濟赴平謁張、韓到站送、沈鴻烈返靑島、程希賢點騐劉桂堂部回濟、計六千餘人、槍五千、馬四四二匹、（十五日專電） 
[漢市防水工程開工]  
　　漢口漢市防水工程十五日正式開工保成濬到塲、行破土禮、（十五日專電） 
[湘學生會議决定從軍]  
長沙學生會議决、全體從軍抗日、請何鍵親率出發、劉建緒十七赴湘南檢閱、（十六日專電） 
[蔣伯誠蒞浙商防務]  
　　　　杭州蔣伯誠由京蒞杭、與魯滌平商榷浙防、十六日專車赴龍華視察、（十六日專電） 
[美衆院通過儲備金案]  
華盛頓衆議院今日通過聯邦儲備金緊要案、准儲備銀行除四成準備金外、用其所存現金（約値七萬五千萬元）爲商業票據貼現之擔保、（十五日路透社電） 
[紐約證券市價有起色]  
　　倫敦上星期五日美國聯邦儲備金緊要案通過後星期六日紐約證券交易所市價　起、故今晨倫敦證券交易所經紀人皆提早一小時到辦公處、九時後交易開始、市况頗爲興奮、英政府證券高起自八分之一至四分之一、外國證券亦皆有起色、以德國債券爲最計漲起兩點、惟此間人士對此趨勢、尙有戒心、蓋以胡佛緩付債欵之計畫宣佈後、及美國金融善後、公司組成時、證券市價皆曾暴漲、但卒未能持久也、（十六日路透社電） 
[哥斯德黎加發生革命]  
　　巴拿馬據此間私人所接中美洲哥斯德黎加共和國京城消息、謂該國境内、發生革命、其首都已起巷戰、有若干人受傷、副總統與財政部長被叛黨架去、總統及其餘閣員、則逃出總統府、避入某砲兵營中、（十五日哈瓦斯社電） 
[興登堡總統任期屆滿]  
　　柏林興登堡總統七年任期、本月屆滿、已有二百萬人聯名上書、請其擔任聯任、此八十五歲之老總統、乃發表宣言、允爲候選總統、其言曰、余於愼重考慮余對於祖國命運之責任後、已决定聽國人驅策、復任總統云、總統選舉期爲三月十三日、屆時天主敎徒工團份子社會黨員及陸軍人物皆將援助興登堡總統、與之爲敵者、爲共產黨員與希特勒派、但希特勒派意見不一、而共產黨員更無成功希望（十六日路透社電） 
[公電]  
　　智利阿里加來電第十九路軍忠勇衛國、以禦强寇、海外同胞、莫不感慰、尙乞中央政府、爲其後盾、勿對日屈服、同人現正廣事宣傳、並將竭力援助、中華會館、 
　　菲列濱加庇士來電請轉達蔡廷楷將軍、敝會於本月九日由麥加利銀行電匯二千元、又於本月十二日電匯三千元、交陳銘樞將軍、充上海蔡將軍戰費收到後請即電覆、以便續滙、救國會、 
　　行政院秘書處來電各報館公鑒頃汪院長致上海吳市長電如下、上海吳市長勳鑒、自滬戰發生以來、迭接各民衆團體來電催派援兵、前赴淞滬、曾經覆以政府對於淞滬駐軍、守土盡責、萬無聽其孤軍失援之理、惟時局嚴重、擘劃未能宣布、而來電催援者、仍絡繹不絶、甚有抨擊政府者、熱誠雖可嘉、而常識缺乏至此、則實可憂、試觀十四日東京路透電稱、自金澤第九師團抵滬後、當局對於報紙登載軍隊行動之禁令、業已取消、惟派往上海軍隊之確數、則尙不肯宣布云云、對方軍事行動嚴密如此、而我方呌囂如彼、能不慨然、敬祈將此意義告各團體及各報館爲荷汪兆銘銑印等語行政院秘書處酉 
要聞 
[滬變後日本國内狀况]  
　　（彙譯日文報）（四續） 
　　貿易本年一月内之貿易、旣如上述、輸入則竟超過四千五百三十二萬二千元、其最大的對象、因中日關係之惡化、其間貿易品之重要者、以生絲·棉織品·絹織物·精糖等比前年同月减少達千八百九十四萬元、又查昭和六年度對華輸出額、比五年度减少九千六百五十餘萬元、實爲昭和元年以來之最低記錄、且不惟輸出减少即由華輸入、亦减少百分之二十五、原來我國（日本）以中國爲唯一商塲、我國（日本）貨物除上述生絲棉織絹織物精糖外紙類·煤·機械·水門土·帽子·玻璃製品·洋傘等雜貨亦爲大宗、此等商品、因滿洲事變已受極大打擊、今上海事件勃發、常業者所受之苦痛、不難推想、如大阪之製糖工塲以及大里日糖工塲、皆相繼閉鎖、次爲水門土、我國（日本）素以法領印度支那·香港·上海·爲大主顧自滿洲事變激减十分之五、今上海方面輸出又告杜絶對華永門土貿易、已完全停頓又次爲紙類、年額約二千二百萬元、其間十分之六向中國輸出、獨上海占十分之四、煤之輸出、每年八百萬元、完全向上海輸出今亦已斷絶矣他如洋傘玩具等皆陷於絶境輸出已斷絶矣、他如大阪神户之中小商家關於水產物陶磁器帽子洋傘玩具等皆陷於絶境輸出旣不能、而素頼上海方面供給之毛·皮·糠·麩胡麻·棉子·菜子等原料、亦無處購求以致製革業者失業、農作物衰微、且間接所受影響而失業者不下百萬人此誠我國（日本）立國上之一大危機也、又據日本大藏省公布、自二月一日至十日、旬日之内日本主要十六港對外貿易、輸出二千五百四十萬五千元、輸入四千四百五十八萬三千元、是輸入竟超過千九百十七萬八千元入超之原因、乃内地物品缺乏、輸出减少之原因、即上海事變所影響、且滬變旣起、華北華南各埠、亦間接不能輸入、銷路滯遲、此二月上旬貿易之不振、實陷於空前未有之悲境、茲錄其十六港輸出入超過之額如下「横濱入超一·七三七、神户七·九六五大阪五·一二、長崎五九一、門司七六三、函館五四名古屋二·三八九、四日市四四三淸水四七一、鹿兒島一五九、小　四○一、若松四○○、武豐二二六、尾道系崎六○德山二四二、下關輸出入相等、德山與武豐毫無輸出」 
　　思想日本全國自受蘇俄革命之影響、十年來民主主義·社會主義·共產主義之思潮勃興、社會上漸有不滿政府之趨勢、學術界與勞動界反對政府尤烈、蓋彼輩直接所感物質的精神的痛苦、屢圖推翻其政治組織、惟是政府防範綦嚴、　由發洩、二月十一日、爲日本神武天　建國紀元節、東京帝國大學自洽學生會突於十日午前十時、在帝大校内走廊前、開學生大會、時各級散課、學生千餘名、齊集三樓十一號大講堂用長約一丈之紙大書「推翻愛國學生聯盟」「打倒建國祭、」「帝國主義戰爭絶對反對」「减少學費八十元、」等標語、作成大旗、飛揚户外、復由窓中屋頂散發赤白傳單多數學生、相繼演說、會議後、方欲結隊遊行示威、忽有附近本鄉區富士署署長及稻村警部等、率領警官隊百名、分乘汽車、連合坂本菊屋兩署警官隊馳至、立將學生團四面包圍、與學生團大起衝突、當塲受傷者數十人、結果有二十餘人爲警官所捕、並將羣衆驅散、（東京報知新聞所裁）又大阪高等商業學校、前數日亦發生學潮、其他各地聞風響應者、時有所聞、是足見日本知識階級思想不安穩之一班矣、 
[蔣汪馮在徐州會議]  
　　汪在徐謂外交極抱樂觀 
　　徐州通信、行政院長汪兆銘、以外交緊迫、滬案未决、由京電軍事委員會委員蔣中正來徐、會議外交軍事大計、蔣在汴接電後、即偕夫人宋美齡及少數隨員差弁等、乘專車七節於十一日午由開封東下、晚六時過歸德、當晚十時抵徐北站、蔣以天晚、當在車上休息、時汪之專車、十一日晚、九時四十分、由浦北來、馮玉祥李濟深朱培德·曁張學良代表鮑文樾·閻錫山趙丕廉代表楊愛源、及陳璧君曾仲鳴等同來、專車計十四節、十二晨抵東、站軍樂大作、歉迎人舉手致敬、汪答禮畢、即語 
訪者、略謂日前抵浦口後、以外交現象較佳、故渡江至京、與軍政部長何應欽·外交部長羅文幹·財政部長宋子文、會商一切、現在外交極抱樂觀、連日滬戰雖激烈、京方形勢雖嚴重、然我國對於各國所提條件、完全接受、曲在日本、直在我國云云、旋汪得蔣在北站等候消息、復命開車、九時半抵北站、蔣見汪車至、即登汪車與汪馮李朱等、會議約二小時之久内容無從探悉、會畢、蔣返車午餐、汪則擬電南京外交軍事財政各部、請努力職守蔣汪李又以軍事委員會名義、致電各要人來徐參加下式會議、兩電均於當日拍發、議塲已指定花園飯店、聞俟各要人蒞徐後、即舉行會議、（十二日） 
 
