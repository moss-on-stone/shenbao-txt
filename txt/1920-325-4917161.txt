# 1920 - 325 - 4917161

 

Page 1

 
 
   
 
 

Page 2

 
 
   
 
 

Page 3

 
 
時評 
[兩種之結果（冷）]  
　　余謂自今以後有兩種之結果可以預知者兵旣不裁又無餉發則自今以後必以兵變代裁兵其必至之勢一也督不能廢民選省長督挾軍威以凌省長省長不能到任則自今以後必以廢省長代廢督其必至之勢二也 
　　夫此二者之結果必非今人所能預料且與今人所希望者相反然而時勢之所逼與有權力者之所爲固無一不日驅於此結果也預料與希望不敵實行之可靠故雖欲不成此結果而不可得者 
　　雖然兵旣變矣不裁亦裁省長廢矣督亦不能久存故暫時之結果雖如此而永久之結果亦與始願初無大異也特多幾番痛苦耳 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電順直省會電河間高陽變兵煽惑土匪災民圖大舉行人完全斷絶不迅解决白狼之禍立現畿南（二十五日下午八鐘） 
　　北京電贛陳電湘譚因平江兵變出走恐潰軍竄贛西加派機槍隊防剿（二十六日上午十鐘） 
　　北京電院復直曹十一師議准解散萬無留理需欵卽派員解到（二十六日上午十鐘） 
　　北京電豫督長電爲首擾商之學生已由法庭起訴此外不准拖累商已開市嗣後當整頓校風（二十六日下午四鐘） 
　　北京電豫代表三人頃至院請廢趙督與日人商埠借欵靳已回派董元亮代見允付明日閣議討論（二十六日下午八鐘） 
　　北京電趙倜電吳笈孫等力辯無借日欵開鄭州商埠事豫同鄉不信今午仍推代表五人赴府院請飭趙廢約（二十六日下午四鐘） 
　　北京電參陸處電張口汽車運輸處速給車輛備援庫王團出發（二十五日下午八鐘） 
　　北京電政府電張作霖赴庫軍隊十六師十三師之一部及袁團譚部歸張景惠節制褚高仍歸陳使以明統系（二十六日下午一鐘） 
　　北京電參陸處函交部請撥新汽車二十輛赴庫擔任運輸（二十六日下午一鐘） 
　　北京電庫恰援軍到後形勢漸和可保無虞（二十五日下午五鐘） 
　　北京電琿春日軍迄未撤盡再電奉吉提本案全卷備與日使交涉並電胡使迅向日政府催復（二十五日下午五鐘） 
　　北京電吉鮑電據日本聯絡員到總司令部通告日來謝激交綏砲彈落滿站勢甚危險深恐駐滿日代表染井大佐等遭遇不測質問我軍能否負責不然日軍將開往保護等語當由司令部復以滿站爲我領土斷然由我負責勿庸日軍前往並電哈滿張司令查照妥爲保護一面勸告謝激兩軍尊重國際應在距我邊境較遠之處作戰勿得波及如謝入境務須勒令繳械以便制止新黨勿使攔入等因除飭偵防續報外謹電鑒核（二十五日下午三鐘） 
　　北京電新楊電塔什干一帶俄纒民布民開會宣佈不受俄新黨法律反抗甚烈（二十六日下午四鐘） 
　　北京電有人運動曹錕組黨預備下屆選舉曹已允（二十六日下午一鐘） 
　　北京電岑復電俟勸民黨意見轉圜卽離滬晋京（二十五日下午五鐘） 
　　北京電閣議（一）唐在復爲駐義公使王廣圻爲駐荷公使（二）由外部請派員接受巴黎大學贈總統學位（三）奉天設海關（四）張仲孝爲川高檢廳長（五）熊秉琦任直參謀長均通過（二十五日下午九鐘） 
　　北京電使團便議借欵墊欵問題結果與新銀團代表决定者無異卽備文答復（二十六日下午四鐘） 
　　北京電王迺斌電靳報告抵奉巡帥現住姜家屯尙未回籍晤後再逹（二十六日下午四鐘） 
　　北京電甘省議員聯電控張督不法請速罷免（二十六日下午四鐘） 
　　北京電烏澤聲赴府請明令取消王揖唐通緝吳笈孫答須王至津候命勿赴滬可商辦（二十六日下午六鐘） 
　　北京電直曹請令王承斌兩師移駐濟南參陸處已允（二十六日下午四鐘） 
　　北京電吳佩孚有赴湘調停湘局說（二十六日下午四鐘） 
　　北京電丁乃揚長贛已確定二十七提出閣議（二十六日上午十鐘） 
　　北京電外蒙金礦督辦費廷闊夫來京與美商元和洋行商訂讓渡開採蒙礦契約告成由美使將草約錄送外部查照（二十六日下午四鐘） 
　　北京電東三省天圖鐡路日借欵有成立說（二十六日上午十鐘） 
　　北京電俄勞農政府對我聲明八欵要點廢棄前訂條約各種權利交還中國恢復通商解除舊黨在中國境内武裝前派外交官斷絶關係俄願撤廢治外法權留華俄人服從中國法律放棄庚子賠欵交還中東路但關直接利權由兩國特别協議互派使領（二十六日上午十鐘） 
　　北京電顧使自日内瓦電告聯合會約法除丹挪瑞三國外現在尙無他國繼起提議修改（二十六日下午四鐘） 
　　北京電魏使電對德賠償損失我旣未簽約該股來函可置不答從前提出之件似不必再求撤回（二十六日下午四鐘） 
　　北京電明令劉體乾署浙一師參謀長（二十五日下午八鐘） 
　　北京電鄂王電告川鄂聯防並請中央接濟川軍餉械（二十六日上午十鐘） 
　　北京電鄂省各界紛電留王尤以軍界爲切（二十六日下午四鐘） 
　　天津電有（二十五）日河間二次兵變搶鄉民數家卽分赴鄰境刦掠（二十六日下午十鐘） 
　　天津電曹銳派陸長佑赴京籌議振災（二十六日下午十鐘） 
　　漢口電夏敬（二十四）日過漢卽未返省寓英界商會舊宅王督宥（二十六）日在署宴夏夏未往接篆無期（二十六日下午九鐘） 
　　漢口電王督宥（二十六）日再電京辭職（二十六日下午九鐘） 
　　杭州電省會查辦實業廳雲韶案宥（二十六）通過付法律審查（二十六日下午七鐘） 
　　香港電鄒魯有（二十五）接運使任（二十六日下午七鐘） 
　　香港電攻桂分三路已定議一欽廉二高雷三梧州（二十六日下午七鐘） 
　　香港電詐崇智總令派胡漢卿赴高鎭懾派翁式亮收降沈鴻英軍已編妥有返省說（二十七日下午六鐘） 
　　香港電粤中紙幣約值七成陳烱明决聯絡官商出示維持（二十六日下午七鐘） 
[公電]  
　　長沙趙恒惕通電各報館均鑒本日譚督座召集軍政商學各界及各公團宣布軍民分治廢除督軍民選省長主旨并鄭重聲明即解除軍民兩政職任總司令一職交恒惕接任省長一職向省議會辭卸另舉臨時省長樹各省民治之先聲作功成身退之表證剴切誠摯磊落光明全省聞之無不感悚恒惕於譚公宣布主旨固極端贊同惟湘省粗定不宜紛更仍竭誠挽留期竟偉畫各界亦多以此爲請譚公去志甚决不可挽回并堅以總職付託恒惕同袍交相敦促各界責勉尤甚恒惕庸駑曷能堪此重寄惟念全湘治安關係甚大暫以師長職權會同在省高級軍官處理軍事一面電商全省軍事長官公推軍界中聲譽崇隆者出任總職主持得人恒仍願竭棉薄促成民治掬誠奉布諸希亮察趙恒惕叩漾 
　　趙恒惕又一電各報館均鑒湘督譚公宣佈軍民分治廢除督軍民選省長並卽解除職責堅以總司令職付託恒惕自維輇材不克負荷當即固辭仍以省長職權會同在省高級各長官維持治安靜候解决經於漾日電布在案諒邀鑒察乃同袍諸君曁各界人士交相敦促辭不獲已謹於本日就湖南總司令職啓印視事值茲大局未靖圖治維艱任重材輕深虞隕越幸乞惠賜南針俾得奉爲圭臬湘局幸甚謹電馳布無任屏營湖南總司令兼第一師師長趙恒惕叩有印 
　　貴州各公團通電各報館均鑒游擊軍統帶王華裔倡亂禍黔係熊範輿郭重光何麟書等從中主使竟敢不奉劉帥命令擅調王華裔所部入省並於本月十號在中道署秘密會議圖謀起事事爲陸軍偵悉當即圍攻游擊營迫令繳械解散熊郭兩逆卽時擒獲正法半日之間敉平劇變現在地方安靜秩序如常惟劉副帥以精力就衰决意辭去省長當由省議會各團體開會公推前雲南省長任可澄擔任臨時貴州省長維持治安恐遠道傳聞或失眞相謹此電逹黔省議會敎育會農會商會工會軍事後援會紅十字會少年貴州會民生社八十一縣同鄉聯合會叩删印 
世界路透電 
[國際聯盟會記事]  
　　二十五日日内瓦電國際聯盟議會各委員會現均進行其職務第二委員會（專門組織）似擬於明晨議會開會時提出報告 
　　二十五日波爾多電聯盟議會今日公報如下議會决定將常會展至星期二日再開俾各委員得迅速進行今日行政會繼續討論阿米尼亞問題擬定電稿兩道一致聯盟各國一致美國其致美政府之電先引二十二日議會决議案原文繼謂行政會於考察後决計將此决議案分送各國及美國政府其目的在覓一强國出而設法迅速停止現有之慘劇此議與請求接受阿米尼亞託管權一事無關行政會從不欲請求美國擔任非所歡迎之責任但美國人民向來特别注意阿米尼亞人民之命運而美總統又已接受勘定阿米尼亞邊界之使命故行政會不得不以擔任如此人道大事之機會供獻於美國想可爲美國所諒解也事關非常緊急亟待解决敢請從速答覆云云行政會後聽取海陸天空委員會關於聯盟會派兵赴維爾拉之運輸與接濟問題之意見 
　　二十五日日内瓦電國際聯盟行政會開會以前阿爾巴尼亞曾請許其加入聯盟聯盟行政會提出請願書時主張承認阿爾巴尼亞爲獨立主權國現由分股委員會考慮此次請願 
　　二十四日日内瓦電裁減軍備委員會今日討論裁減軍備之問題法代表波學懷稱須俟某種條件履行後各國軍備始可一致裁減波氏尤注意中歐諸國軍備之裁減視爲最重要條件而瑞士與意國代表則謂裁減軍備一事宜速解决不可拖延英代表費攝稱歐洲政局未定致使軍事委員會不能有何切實之决議惟目前巳有可抱樂觀之理由暫時軍備委員會所討論之範圍似宜以私人製造軍備之禁止與軍械買賣之問題等爲限 
[法國發表外交政策]  
　　二十五日巴黎電昨日衆院外交股員會開會時總理萊矩氏曾發表法國外交政策謂德國陸軍今巳減至十五萬人戰品陸續繳出煤亦按期照交惟奬勵礦工增加出産之金尙未發給彼等上西萊西亞急應召集公民大會但尙有數項阻力須待解决公民大會大約在一月十五日前後可以舉行德總理及外交總長在萊因倫發表演說後法政府已向柏林提出抗議藍格爾將軍失敗後法國巳履行其職務援救克里米亞近處難民十二萬五千人出境法政府並未承認勞農政府惟法俄間商民與製造家如有商務上之聯絡則擬加許可因俄國執政者所鑄之錯法政府不欲令俄民負責也關於波蘭問題法國常以和緩謹愼之態度而發忠告末謂希臘問題協約國當能表示其行動一致 
[俄土之契約]  
　　二十四日紐約電共同通訊社君士坦丁訪員電稱俄國過激黨與基瑪爾所統之土耳其國民軍訂定契約俄國聲明保持土耳其之土地完全恢復全係土民所佔各境之土國政權土國得在叙利亞與阿剌伯控制一切惟土國須予俄國以在土發展共産主義之利便雙方互允援助印度阿爾其里摩洛哥埃及諸回敎國脫離外國之衡軛許彼等獨立俄國承認回敎國在其疆界内之獨立俄國允以財政上之助力給予土國如有必要擬加派二軍團入土 
[愛爾蘭自治問題及其擾亂]  
　　二十四日紐約電共同通信社倫敦消息云英國上議院今夜辯論愛爾蘭自治案時格雷子爵演說請於最後五分鐘出力修改自治議案俾成可使人樂受之辦法格雷謂苟政府未能獲取有效力之管理權則宜撤回所有軍隊而任令愛爾蘭自爲之寗斗登爵士擬於明日動議暫停辯論四十日俾政府得從容考慮修正格雷所擬辦法欲使愛爾蘭享有與海外自治殖民地同樣之地位惟兩島共一陸軍格雷聲稱海軍分析則與雙方安寗皆有不利 
　　二十四日紐約電共同通訊社倫敦訪員電稱愛爾蘭事務大臣格林武氏於下院辯論愛爾蘭問題時發表新芬黨破壞孟郤斯德與利物浦産業之計畫黨人謀炸毁利物浦船港及孟郤斯德之水電廠並商行貨棧多處 
[各國近事記]  
　　二十四日薩克萊門土電排日聯合會幹事部主任張伯士氏致電國務部抗議於美日任何條約中以加州最近通過之排外法律所不許之特别權利給予日僑 
　　二十五日巴黎電法報載稱阿爾巴尼亞巳設立新政府惟聞已遭當地阿爾巴尼亞領袖之反對 
　　二十五日巴黎電參議院外交股員會曾討論法國在叙利亞與西里西亞應取之行動前總統普恩賚氏及里波氏爲主要演說者 
　　二十五日巴黎電法報載稱克勒滿沙氏已抵仰光 
　　二十五日巴黎電法總理萊矩氏今晨啓程前往倫敦同行者有外交秘書長裴爾台洛氏 
　　二十二日倫敦電朱爾典爾士施肇基等若干人巳聯名發表勸募中國振捐文 
　　二十二日孟買電沙遜紗廠已照常開工 
太平洋路透電 
[琿春之撤兵交涉]  
　　二十六日北京電外交部於本月二十三日復致牒日使署謂政府俟收到延吉境華軍總額及駐紥地點之詳情即將通告日使署外交部復切實聲明中政府不承認將來續起騷亂時日本有再派軍隊之權 
[濰烟鐡路]  
　　二十六日北京電交通部派員調查烟台濰縣鐡路工程之進行情形此路建築工程已依照預定計畫於二十一日開辦 
[京滬間之航空事務]  
　　二十六日北京電公報載閣令許開辦京滬間之航空事務濟南徐州南京均設分站開辦之初六個月内僅載運郵件俟獲一般人士之信任卽將載運旅客貨品每月需經費洋四萬元豫料辦理得法後收入可逾此數交通部曾贊成此項計畫 
[日本近事記]  
　　二十五日東京電聞政府於下届帝國議會集議時擬提出議案取消米麥大豆牲畜等物之稅並減輕他項主要商品之稅以期減小生活代價 
　　二十五日東京電陸軍省現籌備作二千哩長途飛行之計畫先由東京飛至臺灣次由北海道飛至臺灣以免日本飛行術之進步落他國之後 
　　二十五日東京電報知新聞載稱澁澤等代表之十四會社與實業和平會社戕開會討論組織聯合會規定對付日美問題之一致方針 
　　二十五日東京電某處發見密航入美之機關據被拘者供稱彼等乃串同日本郵船之小職員行事每密運一人出費日洋一千八百元 
[東俄近狀記]  
　　二十五日海參崴電赴赤塔參與大會之海參崴代表明日可以回抵此間内有農民代表一人電請議會中農黨議員會集迎之因渠有不能自赤塔發生之消息告知彼等也赤塔新政府已定一月五日舉行總選舉二十五日召集國會此間共産黨因聞加浦爾之軍隊旦夕將抵濱海州皆爲不安日本代表及俄國外交次長已由赤塔抵此 
國内要聞 
[北京通信（一得）] 滿蒙與日本 
　　最近之惹人注意者無過滿蒙問題此問題之所在即日人之行動與我之對付是也當直皖戰爭甫了日人於所謂對華政策頗覺因段派之敗而失其中心然於觀察我國之形勢知一時之政治集中於張作霖而東三省又與日毘連張之幕府中又有日顧問數人乃决從此下手小幡致外務省之電曾謂張作霖之地位不啻北京政府之統監必須對彼加以操縱曾不幾時而日本之政策定其法卽對於張氏加以剛柔並濟之手段由張之日本顧問某某等進言於張側謂不與日親善則日人採强硬之手段東三省之地盤必危於是張建議政府擬中央舉奉天各派一人赴日藉覘國情着手聯絡政府所擬派者爲唐在禮奉天所擬派者爲于冲漢此兩月前事也及唐在禮堅辭不往而于冲漢獨行中國督 
 
 

Page 7

 
 
軍經辦外交徑派使命實以此爲破天荒而日人優禮之其意可想矣然聞于之赴日尙不過先以子夏申以再有之例而實際之結果則待明春張作霖之親行此事張已親與日人言之故中日間之同盟關係必至彼時始發現也而不先不後琿春交涉於現時發生據某西人言此蓋日人所以試張且逆料琿春日軍終必退出以見好於張爲明年締結同盟之張本卽所謂操縱也然琿春雖可撤兵而中東路沿線之日軍必不肯撤則琿春之役乃故進一步之手段而歸着於中東路日軍之存留以爲讓步也云云 
　　日人駐兵中東路之計畫於赤塜總領事晤鮑貴卿時之口吻可以見之赤塜謂中東路線中國理應收回然恐力量不足不能不仰日人之助力蓋即駐兵之說也蓋日人之不捨中東路係一面通西伯利亞一面入蒙古皆以此爲通道日人之於西伯利亞聞已略改方針聯合新俄共和國政府以歸其操縱近日謝軍與新黨戰新黨入大烏里奪謝氏之巢穴而井染大佐應時而至應新黨統帥某氏之招赴大烏里自任調人聞其對於謝氏於中國與謝之交涉固袒謝而不使我解除其武裝而日之於謝則已藉口於前此借欵收取其軍械子彈運至海參崴以見好於新俄共和政府故此後之日人將轉而利用俄新黨且從而操縱之以隱握西伯利亞之最高權而井染此行外交上之關係極大前日鮑貴卿孫烈臣來電謂井染干預謝激軍情顯係袒謝恐尙不免皮相矣 
　　日人之於蒙古所極注意者也庫戰之與日有關已久傳人口但第二次俄人反攻蒙匪響應以後交通又阻其眞相不甚明瞭吾人所能知者則援庫總司令其初曹錕擬一人張作霖亦薦一人及於最近曹錕因直軍力薄怵於直奉間之暗潮取集中主義馮玉祥雖曾自請援庫而巳移防信陽閻相文雖擬調令赴庫而又擬駐北苑直無可分配者而張景惠鄒芬竟以張作霖之推薦爲援庫總副司令新編之四支隊雖有半數屬直而巳隷張鄒之指揮褚旅高團所謂庫防總副兩司令者依張作霖之意仍欲使置於張景惠之統轄下而東海尙助陳毅謂如此則陳毅無兵其鎭撫使將作不下去而仍使隷陳然張作霖之於陳毅感情本惡在徐樹錚未赴庫前張即惡陳欲劾之而以三多爲都護直皖戰後張又欲薦三多使任籌邊今茲之役軍權旣歸於奉陳毅將終不可留如庫倫尙可挽救亦必折人於奉而以日人對張之情形恐仍將於張氏方面用種種手段以達其小徐籌邊時未達之目的蓋日之於蒙已與西伯利亞等視矣（十一月二十四日） 
[謝軍入境後之電告]  
　　謝米諾夫敗退大烏里後復受新黨追擊節節退入我國國境吉黑當局當卽令其卸除武裝惟該處日軍士有越境截收謝部武裝之舉此事與我國領土主權有關現經吉黑鮑孫兩督嚴重交涉昨（二十四）並有數電到京報告原文如下（一）黑督孫烈臣哿電據哈滿張司令等皓電探報大烏里昨晚被激軍攻入謝軍不戰而退又探悉由崴來滿之日軍委員井染大佐昨接激軍首領葛拉司諾俊綹夫來電井染即擬今日赴大烏里意在調停息爭等情查大烏里爲謝軍根據地今旣失守謝已無處託足如其逃入國境自必依法解裝保護出境除飭該司令等嚴加戒備並籌備解除保護辦法外謹陳孫烈臣叩哿印（二）黑督孫烈臣馬電據滿洲里張司令等號電開今晨井染大佐乘我着手解裝之際即將謝氏專車與該員特務機關車掛成一列車後謝車劇掛日本國旗經司令等嚴重交涉已撤換我國國旗五時又接井染大佐致新黨電稿略謂謝米諾夫允將軍械交與日軍貴軍卽有意和平解决本員准予明日赴馬蹄貝子接洽一切等語當此解械之時果允日人派兵來滿辦事更多棘手况聯絡云云本無派兵之必要請飛電哈統部嚴行拒阻聞該大佐等有携同謝米諾夫赴馬蹄貝子大烏里等處之說想係越我國境截收謝部武裝等語當電該司令等嚴守公法行我主權勿稍退讓仍由總部嚴重交涉俾遏隱患爲盼孫烈臣馬印（三）黑督孫烈臣養電據張司令等個電查謝部三軍日昨敗退入我國境者第二軍卡别力約有千餘人均已完全解械計解下裝甲兩輛機關槍十餘架砲三門馬步槍千餘桿等情除飭將武器細數點淸再分别遣送外謹聞孫烈臣叩養印（四）吉督鮑貴卿養電據哈埠總司令部效電開聞謝氏薄利金子現已失守謝氏兵車停駐十八里站外逗留觀望等情當即復明謝氏入境即行解除武裝以免新黨引爲口實至謝軍結束之後激黨臨境即應分别派員兵持豎國旗標示境界扼要設卡拒入我境並告以謝氏解械入境應按國際之處置中俄邦交素善俄人應求境内統一不可輕犯鄰國違背公法且我軍護路係保護中俄合辦營業維持領土秩序安寗中俄均受其福務應尊重國際速行遠退以免誤會致碍全局仍望將辦理情形隨時電知等語謹電鑒核鮑貴卿養印（五）吉督鮑貴卿馬電據哈總司令部個電稱據哈滿張司令號三電稱頃奉孫督軍哿電等情當即復以查謝氏現在我境懸掛我國國旗自應歸我處置斷不容他國在我境内施行保護侵我主權無論如何决不准該氏再赴馬蹄貝子致生枝節至於謝部入境即應解械按照前法辦理日軍斷無干預之理除向日軍嚴重交涉速將井染大佐撤回並不准再往滿站運兵外謹電馳聞鮑貴卿馬印 
　　大陸報二十五日北京電云二十四日哈爾濱電稱過激黨司令與華人磋商在滿洲里附近劃一中立區域之際聲明過激黨無侵入滿洲之意舊黨加浦爾部下之兵四千人在滿洲里拒絶中國解除其武裝之要求以致交戰死華兵多人日司令與謝米諾夫於二十三日微服過哈爾濱向東而行 
[援庫司令發表後之情勢]  
　　庫防危急政府特派張景惠鄒芬爲援庫總副司令已誌報端聞張鄒二司令昨（二十四）均有養電抵京陳報受命進援情形張電略云迭據庫報烏叨一帶敵勢披猖庫叨電報迄今未通茲奉電令派爲援庫總司令遵即密籌進援計畫先令王佐才一師編成援庫第四支隊其第一團巳於二十一日開放馳赴叨林援應其餘二三等團及野砲機關槍各部隊亦即日陸續出發合併陳明鄒電略云茲奉電令派芬爲援庫副司令謹當秉承張都統辦理惟關於籌備進發事宜有須與大部接洽者擬即日入都請示遵行先此電聞 
　　張作霖昨亦來元密漾電略云張總司令尅日督兵援庫所有外蒙方面各路軍隊均應歸其節制以求軍權之統一此事當然照准又謂將來外蒙軍事勘定後請以李軍第一師師長鄒芬並任庫恰衛戍總司令即以該師常川分駐庫恰一帶以固蒙疆 
　　陳毅原有節制外蒙各路軍隊之全權乃忽由張景惠將此權奪去故陳昨日來電略云甚以軍權不能統一爲慮請付張景惠以軍事全權以卸重肩 
　　政府前以蒙事告警曾命黑督孫烈臣抽隊赴援乃孫督昨有一號電入京對於黑軍援庫一節業已不能遵命大要云滿洲里同時告急黑省震動不得巳將預備援庫軍隊先出發滿站俾資防守查黑省兵隊素不完備舍此無兵可調統希原諒 
　　據庫倫無綫電轉來恰克圖民政員路邦道馬遞電報云庫哈電報不通兩旬恰境防軍調赴庫倫因之恰城一夕數驚現由商人每家抽一自練商團藉以自衛應請派大隊來恰以資鎭壓若再遲延不决恰城早晚　保等語觀此則恰克圖危險屬實但前傳失陷消息尙非事實耳 
[延琿撤兵之又一波]  
　　琿春交涉問題駐奉日總領事赤塜氏已表示琿春城内日軍可以陸續撤退而駐吉日本領事亦復爲同一之表示但日軍撤退何時方能完竣此時實難預知且近者小綏芬方面日軍曾又以日僑被害爲詞遽爾進兵茲據共同通信社二十三日電云長白縣此次又有混合不逞鮮人之大馬賊團二百名來襲奉天督軍署巳接到縣城危急切盼援軍之電報云云據聞政府方面亦接是項之報告恐日軍又將有所藉口而不肯退也 
　　吉督鮑貴卿昨有號電到京云日軍村田中玉五人在小綏芬中八家子遇害一事迭經電陳在案茲據剿匪總司令鬫朝璽電稱日人所稱已蒙五站官憲承認一節當是案發生迭經朝璽於卦日電詢綏芬宋支隊長日人有無掛號請求保護曾否承認去後茲據該支隊長文電稱卦電敬悉查被害日人村田前來敝隊聲稱擬赴金廠地方偵查韓匪曾告以匪情力爲勸阻勿往後接周營長來電方知該日人等已便裝前往而遇害矣並未認許可之事奉護路總部尤電開日軍聯絡員十日稱村田等調查韓匪請求支隊長派兵保護竟被拒絶云云即可證明等情謹聞鮑貴卿號 
[鄂兵圍省長住宅之駭聞] 夏壽康逃赴漢口 
　　大陸報二十五日漢口電云湖北第一師孫師長今日率兵圍困新省長夏壽康在武昌之住宅夏由漢口杜鎭守使於晚間救出逃居漢口公共租界夏在武昌履任爲軍閥所反對曹銀吳佩孚巳派員來此調停武漢商會擬懇王占元承認夏壽康爲省長 
[旅京各省人士之自治運動]  
　　前日各省區自治聯合會第九次開會湖北代表朱和中提議組織三種討論委員會（一）廢督裁兵委員會（二）淸查財政委員會（三）自治制度商榷委員會贊成者有江蘇代表王玉樹福建代表林迥羣山西代表景耀月以時間短促未能暢達各省區代表多未了解現聞該代表等正在分途活動並聯絡各省區各法團俾趨於一致俟下次開會必期達到全體通過之止的又旅京晉學生會爲舉辦自治促進會宣傳事業起見已於日前開會舉定趙守耿等七人張天珏等三女士組織一委員會專辦此事聞該委員會昨（二十四）日午後在北大開會已决定（一）致書省内學生請預備監督明春選舉並促進自治（二）研究自治促進的方法和組織刋爲小册寄發本省並决定日内即著手進行 
[魯案緩提之研究]  
　　國際聯盟會自十五日起在日内瓦開會後聞政府方面連日接顧唐兩使來電對於山東問題以本届議案多屬聯盟本體組織事件其關於國際間土地訴訟問題者僅有玻利非亞與秘魯爭執智利邊界一起然多數意見對於斯項爭議均主暫勿受理山東問題事同一律自以下届會期提出爲是等語當局接據上電卽交由和約研究會討論辦法結果以下届提出原無不可但必須設法保留提案之權免届期發生障碍顔外長極以爲然當經商承靳氏由院電致顧唐兩使囑令先向國際行政會正式聲明保留將來提出之權矣 
[湘鄂間之要訊]  
　　吳醒漢被戕與譚延闓出走之兩說 
　　鄂西南軍雖共立於一旗幟之下而互謀兼併自相殘殺之聲常轟傳於吾人之耳乃最近忽傳靖國第一軍師長吳醒漢有被李化民所戕之消息其實在日期以距省駕遠不能明瞭以事實測之當在本月中旬南緣施府屬咸豐縣人民以不堪南軍之擾特創辦團練推舉團總以抗南軍丁寨團總鄭方谷杉木塘團總楊芝香兩部勢力尤較雄厚吳乃令田品三熊光斗二人率軍往討李化民旅長也亦率其部前往協助團練不支相率敗退吳軍旣得利極不願李部之同居一區域思設法去之李亦以戰敗團練己部實與有力一切支配頗有喧賓奪主之勢並極力離間田熊兩軍以孤吳勢吳聞而大怒親從來鳳率軍三千進攻吳軍在鄂西實力本較他部爲厚乃因地勢不熟主客懸殊致爲李所敗吳狼狽逃走李又於中途設伏截殺其殘衆吳亦被戕吳在民黨資格頗老勢力又不甚弱今竟被殺李恐激起衆怒特揚言吳率軍攻楊芝香致被楊所殺冀脫卸己之責任傳聞如是確否尙不敢必惟南軍宿相猜忌或有幾分可信也 
　　譚延闓本爲政學會文治派人物乃掌綰軍符識者早知其將不容於湘軍界果也平江兵變竟引起湘省絶大之風波蓋蕭昌熾爲譚腹心蕭在平江被戕譚勢已爲之削加以反對派之倒譚運動進行甚力譚感於反對之勢燄日熾一日知非讓出總司令不足以緩和其攻擊於是在總司令部召集各軍事長官開軍事會議力辭總司令推舉趙恒惕擔任己專任省長督軍則廢除並於十八日通電報告大衆以爲反對派之野心可戢矣不料趙於總司令力辭不就而反對派倒譚心仍未稍息非譚完全下台斷不罷手事事與譚齮齕又宣佈一種譚不自引退將遣人剌殺之謠言譚聞而大懼乃於二十一日宣告再辭省長推林支宇擔任並有譚於晚間卽潛行離長之消息此間某方面亦得長沙專電云譚棄職潛逃趙本日（二十二）下午四時正式就總司令似譚出走消息甚爲可靠湘省政局必將發生變化矣（十一月二十三日） 
[開封罷市之大風潮]  
　　河南自直皖交戰後各方面均甚安靜無特别事故發生數旬前有職敎員罷課一事不久亦旋歸平復不謂日昨突然發生一大變動開封商人竟有罷市之舉當局若無解决之法值此兵變旱匪交加之際豫中前途甚可憂也 
　　罷市之原因河南自五四運動後卽成立兩個重要團體一爲學生聯合會一爲國貨維持會對於日貨檢查頗爲認眞日前在南關查得有日貨嫌疑者五宗一爲大綸綢緞莊所運之絨呢一爲永和公所運之顔料一爲官印刷局所運之紙張其餘兩宗皆爲洋貨莊所運之化裝品官印刷局及洋貨莊均情甘認罰惟大綸永和公則極力反抗大綸以所購絨呢採自上海係零星購辦故商標包皮均不完全並非日貨而維持會則認爲有意作僞故將商標摘去擬罰洋六百元永和公顔料經維持會在南關先粘封條暫存商會改日啓箱查騐及届查騐之時而封條已被撕去維持會認爲私將該貨更換應罰洋二百元兩家均堅持不認罰事爲學生聯合會所聞擬加以强制執行該兩家殊强項乃有二十二日之舉二十二日各校停課一日排隊分赴各街手執小旗游街示威該兩商仍無轉圜意激動公憤將大綸掌櫃范某永和公掌櫃劉某雙雙扭出兩手用繩反縛背揷白旗大書「此係私販劣貨之民賊」小帽翻戴兩眼塗墨作眼鏡式牽游各街多數學生擁隨於後逢人演說游行後送交河南總商會令其開會懲辦適值商會開會學生舉代表二人到會陳述情形而商會會員均代大綸永和公抱不平紛紛詰問措詞激昻遂大起衝突代表見勢不敵即歸約集多數學生致總商會將什物搗毁商界大憤决定二十三日罷市以示抵抗省長派人疏通無效 
　　罷市之情形二十三日罷市非全城皆然記者曾調查一次自老府門以東徐府街河道街西大街南北書店待東司門南北土街鼓樓街寺後街馬道街凡商店較好之家均雙扉嚴扃然書業紙店及茶樓飯莊以及小本營業者皆照常開市洋貨莊綢緞莊洋布莊及第一商場勸業場則一律停止交易市面頓形蕭條雙方爭執頗堅學生會擬將罷市之家挨戶搜查其有無日貨國貨維持會恐激起大變乃不果行將來如何解决尙不可知 
[粤海軍風潮之内幕（傑）]  
　　粤局初定不如意之人不免有之軍府問題恐不能成爲事實李協和統兵反粤道借湘省經多方反對亦不能達目的此間桂軍完全退出粤境軍事上似可告一結束矣惟海軍方面風潮甚大前晚竟與艦隊司令林永模爲難刻下尙未妥洽其大原因在林魏饒毛等一般閩派中人對於派别甚嚴致有今日之禍刻下提出五大條件（一）水兵一律要求五個月餉（二）不究禍首（三）各艦長與閩派平均支配（四）自護法以來所用之欵宣佈於衆（五）如一星期仍無解决辦法即將兵艦廢壞此五大條件提出之後海軍官長無一肯任調解之役者惟温子培（山東人）現在力爲調解有效與否一時尙難預决也 
[杭州快信]  
　　省議會昨開會出席議員僅五十四人温台兩屬到陳鍾琪等五名不足法定人數遂延會 
　　省議員王以銓提出取消所得稅議案現經法律股審查報告决擬電致中央及通告省内外法定團體有人民納稅當依法律所得稅條例未經合法國會議决加重人民負擔斷難承認如政府不以明令取消不能違法繳納生財有道民意難違云云 
　　武林鐡工廠息借公欵二萬元業經審查結果在浙江實業銀行存欵項下提付計辦法三條一年息七釐二殷實商號擔保三分六年償還本息 
　　農事試騐場准明日（二十七）由杭縣公署邀集新場長陸海望舊場長葉芸會算交代督同理淸各科主任業已派定種藝科童瑺病蟲害科藍絢蠶桑科黃虬森林科鄭畦農藝化學科包容畜牧科李振舊觀測科朱公懷 
　　省公署昨午後牌示委薦任職彭彝署德淸知事艮山門絲捐局長魏佑孚署玉環知事任用知事許之龍署景甯知事桂鑄西署上虞知事李瑞年署蕭山知事 
　　新任高審廳長陳福民昨函稱現奉司法總長電召入京須公畢返鱬交卸改期下月十二日來浙菸酒事務局長許引之赴京會議昨已旋省 
[南京快信]  
　　嚴財廳長前日晚車赴滬籌欵聞巳向淮海實業銀行借欵二十萬暫濟本月軍需嚴定今日（二十六）返寗蘇省議會昨電北京促錢崇固議長返寗主持會務又電府院拒絶張勳來蘇 
　　南京社報電蘇議會請一致主張廢督　　睢寗商會派代表楊培慶來省向省議會請願暫維舊典待組新典 
　　警處長王桂林昨巳銷假照常視事 
　　蘇烟酒局長鄭焯須緩至明年二月來蘇 
　　兩署昨將總統新著歐戰後之中國一書分發各機關省敎育會通告各校徵集童話曁玩具等項設立兒童研究會爲各種敎育基本 
　　尙有要聞二及地方通信轉入後頁 
雜評一 
[鄂軍隊圍省長住宅說（默）]  
　　王占元曾對疏通使者言軍人是我部下我不准反對彼又誰敢何以今日竟有軍隊圍夏住宅之傳說王果無力阻止軍隊耶則已失其督軍之資格也王有力阻止而故縱之耶則是明欺中央政府也試問王將自居何等 
　　王將以我巳辭職可不負此責任耶然軍隊猶是王之軍隊王未離鄂豈能諉爲不聞豈能逃其應負之責任鄂軍此舉實爲他軍所不敢爲亦可見軍人目無法紀之膽量愈縱而愈大矣 
　　嗚呼軍人之膽量愈大吾恐即軍人之末日愈近 
 
 

Page 8

 
 
國内要聞二 
[川省自治之兩面觀（靜）]  
　　自湘人鑒於武人之專横政府之不足恃首倡自治以來各省人民相繼運動如蘇人治蘇鄂人治鄂其聲浪彌滿全國誠爲今日吾國一最要問題於時川軍正與滇黔軍激戰中人民雖處恐慌時代亦極力講求川人治川之道但僅爲對付滇黔軍侵略起見其意義甚狹有以澈底的覺悟發爲廣義之言論者不幸又爲某軍閥所不容故不特無實現自治之希望即求自由爲此種之言論亦不可得及今滇黔軍已完全被逐出境全川人民痛定思痛不避危險乘時急起集多數團體名流亟亟從事討論以求川省自治之實現免因政爭再爲武人所蹂躪近如省議會各團體及各界人民亦各發表其主張軍界中之明達者如但懋辛劉湘等亦聯名通電痛言今日之川省非自治不足以保境息民某軍閥以民氣不可抗亦幡然悔悟表示其贊成之意思惟是各方宗旨雖同其主張之意義有廣獗之各别焉 
　　（一）軍人方面以川軍有多數屬於南者少數屬於北者屬於南者不能舍南面就北猶之屬於北者不能舍北面就南若此一方面必欲使彼一方面屈歸於任何一方面則川省内亂立見滇黔軍難保不乘此間隙捲土重來不若乘此時機宣言川省自治不牽入南北漩渦故前敵各將領於重慶軍事會議結果通電川省請治辦法六條首先聲明不牽入南北次即變更督軍省長之名稱爲軍政總長民政總長以示與他省不同（見劉湘等聯名通電）劉存厚初雖持異議近鑒於民氣沸騰亦與前敵各將領爲一致之主張熊克武本革命元勳自亦極端贊成此軍界方面之情形也 
　　（二）人民方面以民國九年政局數變護國護法川人首當其衝每值政變一次川人卽大澧蹂躪一次北庭當局措施乖舛固難邀川人信仰假護國護法旗幟者專事搜括淫虐又豈川民所甘心今者滇黔軍巳完全被逐出境若不力圖自衛事事再仰給於政府一有政爭而人民又遭浩刼則川省焉有寗謐之日故凡川人應有澈底的覺悟而求具體的解决其主張之辦法則必求達到純粹人民自治之目的自非軍人所定非鹿非馬之自治仍有類乎軍治者所能滿足其願望如統一財政活動經濟整頓敎育實業裁兵移邊開墾練團練警認眞淸鄉諸大端在在均須實行以爲自治之基礎若再容軍人干預其間則百凡所望歸於泡影省議會連日開會討論自治一切具體辦法舉譚備三陳任民程理權等十人爲審察員於十一月魚日通電全川徵收意見各界自由組織自治促成會自治研究社等名目者日有所聞無一非求眞正自治之實現無一非求脫離軍人覊絆此人民方面之情形也 
　　綜觀以上軍人方面主張之理由及劉湘等十月之通電若軍政總長民政總長不由人民選舉而由前敵各將領公推其能被推爲軍政總長民政總長之資格并須由前敵各將領欽定至若軍餉槍彈地盤及軍隊之編制又須以前敵各將領戰功之大小而分配之各縣之課稅於三月後方議交還民政總長或財政廳管轄竊按軍政總長屬於軍政範圍固無論已而民政總長關係人民之安危豈軍人所得干預財政地域屬於民政範圍又豈軍人所得自由處置果如是無異割據何得謂之自治縱欲强美其名只能謂爲軍人之自主而决不能謂爲人民之自治也竊願迷於武力萬能而與世界潮流相逆與川人民氣相抗者從速覺悟焉 
[蘇議會紀事（十六）]  
　　齊省長久候不出席兪任内之所謂特别費用 
　　二十三日蘇議會開大會三時十分到九十六人鮑副議長主席報告人數後張福增起問昨邀省長出席已到否主席答今日電請三次竟無復音張福增盧瀚蔭謂我們當去質問壟廷鶚謂以電招殊不合法（記者按不知龔氏所據何法）屠宜厚和之謂彼旣不來宜由議長去問朱紹文謂如此是以會役視議長也同時發言者甚多張援陳大猷均主由議長派人去問只要彼有句回話本會自有辦法結果由議長命第四課陸秉鈞去一面開議（一）盧瀚蔭請將補發議程第三案盧瀚蔭提議否認加征江北貨物附稅二成以輕商民擔負而重本會職權緊急動議案提前討論因轉瞬即届十二月省署擬十二月一日開始實行故衆贊成旋經表决照原案逕咨省長並電財部（二）黄次由等提議取消淮隂銅山另委警察局長案省公署咨復誤解應再咨請依法公布回復原狀緊急動議案以逕咨省長表决（三）施以成提議歲修江堤以防水患緊急動議案付審查（四）内務審查會審查王詠梅等提議愼重積穀存倉預防米荒朱德恒等提議預籌春荒補救章紀綱等提議咨請省長通令各縣實行整頓積穀案報告照報告表决（五）内務審查會審查龐鴻淵提議顧念鄰災已弛雜糧不得再弛米穀以維民食朱積祺提議販米以災區爲名私行偷運出口應由官廳切實禁止藉免隱射案報告照報告表决（六）黃次山陶鍾箎動議將原列三十八案之沈蕃提議咨請省長淸查各縣知事交代以重公欵案與原列第十三郗大純提議逕咨省長追繳歷年歷任縣知事只解省欵緊急動議案變更議程提前討論衆贊成鄭立三主加　司法官追究一語照原案逕咨黃守孚主付審訂嚴重確切辦法張援主逕咨辦法歸入整頓吏治案結果以逕咨省長表决（七）内務審查會審查金山縣農會會長潘玉振四次請議金山南境老鴉嘴海灘應劃歸蘇省以淸界限案照報告表决（八）請議審查會提出沛縣韓樂等請議取消保衛　區董以符法令而免擾害地方案付審查（九）高元陞動議將原列第十案高元陞提議截留通知海泰崇靖六縣淸鄉經費案表决逕咨省長（十）内務審查會審查顔作賓等提議組織江蘇各縣欵産經理處並定條例咨達省署通飭各縣從速舉辦以杜侵蝕案報告龔廷鶚謂敎育會規程有敎育會不得干涉敎育行政及敎育以外之事故該條例許敎育會正副會得有選舉權實爲不當朱紹文謂敎育會所規定者爲敎育會職權並非專指一人而此時則以其身分所得資格並無妨礙龔齗齗不休時已五時起而出場者遂散會往省署之第四課長猶未返會也 
　　江蘇自李秀山任督軍以來軍費逐年遞增自四百四十萬一躍而至九百六十七萬遂使江蘇瀕於破産本年以還因齊耀琳不慊於李亟謀所以阿附之乃以非法調前財廳長胡翔林爲金陵道任兪紀琦爲財政長而江蘇財政入山窮水盡之域矣財廳所調製債務表詳數巳節錄昨報茲悉兪紀琦任内又有所謂撥軍事臨時特别用費者旣非預算所有亦無正當機關支付命令而兪以獻媚之故悍然撥付以困蘇民者爲數達一百四十六萬六千餘元之巨皆係現欵亦可謂駭人聽聞矣茲紀其名稱如左（一）蘇省剿匪六年十月至八年十二月止不敷用費十二萬三百六十一元四角六分六釐（一）第六師七年七月至十月止剿匪移防費二萬四千十七元六角九分五釐（一）和平會議不敷用欵六萬八千九百六十一元八角零八釐（一）蘇皖魯豫交界剿匪欵二萬元（一）南京收容所德俘目兵呢衣等費一千七百十元（一）奉直兩軍犒勞費二萬五千元（一）軍署墊發海軍餉欵十萬元（一）陸軍監獄建築開辦費二萬元（一）蘇皖鱬豫交界續領剿匪欵二萬三千七百八十元零一分八釐（一）蘇省防務特别費二十三萬元（一）蘇省四五六月剿匪欵五萬元（一）蘇省七八九月剿匪欵六萬五千元（一）第二旅七年九月至八年六月止舊欠餉十萬九千三百九十七元三角（一）第三旅又餉三十五萬元（一）第三旅七年九月至八年六月止舊欠餉二十五暪七千六百八十一元二角零一釐 
地方通信 
[蘇州]  
　　電機匠隂謀損害之訊辦閒門外渡僧橋四隅市民公社所辦之小電燈廠近日忽然電力不足不獨燈光時有熄滅竟至鍋爐爆裂以致暫停開火詎前日晚間該廠所裝各戶之電燈忽然明亮咸相詫異該廠亦復不解其故於是多派機匠出外查勘但見犯人碼頭地方之燈線上有鉛絲緊接於振興電燈公司之桿線上然一時不知何人所爲遂詳細訪詢始悉有前在小電廠充當工匠之徐桐君於晚間十二時所爲曾被某錫箔莊夥所見又有横馬路儲龍社某社員報告以某日深夜見徐桐君一人在該處行蹤詭秘當時不知何意距翌日該小電廠之鍋爐忽然爆裂似此情形顯係徐桐君之隂謀等情旋經四隅公社人員將徐桐君尋獲喚同巡警押送間區警署轉解吳縣公署一面由四隅市民公社具狀控訴請求追究主謀之人按律懲辦聞藍承審員提訊時徐供詞支離藍即按偷竊電氣律判處徐徒刑二個月俟經過上訴期間即當送監執行 
　　絲織同業之呼籲蘇州總商會據紗緞業雲錦公所絲業織缎業鐡機業各團體提議以報載省議會通過廢止取締繭行條例絲織業羣起恐慌當由各該公所以團體名義分電省署及財實兩廳請求萬勿公布茲將原電錄下南京齊省長嚴財政廳長張實業廳長鈞鑒敝業近方請准推廣絲區嚴締繭行以救絲荒從前限制繭行原案豈能一旦廢止况蘇浙均准停發繭帖在案此屬行政處分議員無權干涉議會主張廢止應請嚴予拒絶萬勿公布蘇州雲錦文鐡機絲業四公所全體叩 
　　焚燬烟土之定期吳縣公署前以自本年四月一日起至九月末日止積存没收烟土烟具等件甚夥亟應悉數焚燬造具一覽表呈請省長定期派員監視昨日已奉到指令訂定十二月二日爲焚燬之期並派委蘇城稅務所長崔宗瀛前往會同監視等因温知事遂定於是日下午二時在本署大堂前當衆焚燬布告周知一面分呈同城各上級官廳並通函水陸軍警各機關請届期一體派員蒞塲監視 
[鎭江]  
　　魚巷口之大火鎭郡西門外魚巷口寳慶銀匠店於本月二十四夜二時忽然失愼警鑼亂鳴各處水龍馳往灌救無如風伯肆虐難以撲滅丹徒縣張知事警局張局長率帶兵警馳往彈壓未幾風轉燒至大街火勢愈猛不可嚮邇幸各龍竭力施救始漸滅計延燒王祥記玻璃店鎭泰隆錫箔莊福和衣莊新華洋衣店順興祥洋錫店鎭茂祥京貨店福記鞋店王姓剃頭店立興紙店等十餘家焚燬貨物約值五六萬金其中有五家保有火險銀二萬數千兩現聞各保險公司正在派人調查起火原因 
　　賭博釀成命案鎭郡小馬頭有船夥王李二人於二十四日上午因賭博口角互相兇毆不料王姓力大誤傷李之要害登時斃命當由崗警將兇手王姓獲住帶區轉送縣署張知事已派承審員臨場相騐矣 
[嘉興]  
　　選舉調查之近訊嘉興本届選舉調查員早經出發現限期將届各調查之認滇從事者固不乏人而意成怠惰浮濫揑造者亦居多數現有公民黃某等擬組織公民監視團監察選舉事宜並將調查員揑造情事據實呈控官廳派員重行調查以重選政　　拆卸城牆之動議嘉邑四城牆垣前年經地方團體提議拆卸嗣以窒礙頗多事遂中止現此事頗有重行提及者官廳方面以茲事體大當徵求地方同意故不日將召集就地士紳决定行止再議辦法惟一般輿論僉以禾邑四城民房倚城而築者約佔五分之一若一旦拆卸民房勢必傾倒此項損失未識地方官吏能否計及也 
 
 

Page 9

 
 
   
 
 

Page 10

 
 
本埠新聞 
[總商會研究裁釐辦法與理由]  
　　擬發行抵補公債今日公開審查 
　　上海總商會今日（二十七號）開第二十四期常會公開審查裁釐加稅問題茲將該會研究裁釐辦法及其理由之報告書錄下我國工商業不振之最大原因在釐金國民深受其累婦孺皆知但裁釐加稅之說巳十六七年仍未見之實行年來工商業不但不發達且呈逐步衰微之現象而人民負擔則年重一年生活益陷於困境本會同人以國民渴望裁釐加稅之實行屢次請願政府亦漸知釐金之病民思慰薄海人民之期望但裁釐加稅之初財政當局於收入之數恐無把握應如何設法使政府免收入不足之虞故財部咨文到會請討論辦法本會以此事關係至爲重大必須仔細研求妥實辦法期於國於民交受其益而便推行推某等組織裁釐加稅研究會茲就同人管見所及擬定辦法六則並理由六條如左（甲辦法）（一）　請政府與各國交涉裁釐加稅須同時並舉如各國堅持先裁釐再加稅之議應切實商定一方面布告裁釐一方面即布告加稅（二）實行裁釐後由政府查照最近一年全國釐金收入總額發行裁釐抵補公債（一年或二年）年息若干釐本息均以新增之關稅爲擔保由總稅務司簽字此項公債須得有加稅之確定時期方能發行（三）裁釐加稅後如關稅所加之數巳足抵最近一年全國釐金總數尙有餘欵時應儘先攤還此項抵補公債（四）此項公債由各省商會查照本省最近之一年之釐金收入總數招集各業領袖議定分别攤認之法須認足原額（五）此項公債條例由財政部派員與各省商會領袖協議訂定草案交國會議决公布施行一面卽公告各國實行前淸光緖二十八年至三十年各商約（英約第八欵第二節美約第四欵日約第一欵葡約第九欵）進口關稅值百抽十二五之規定（六）此項公債如新增之關稅一年内巳足抵前次全國釐金一年之總數第二次不再發行（乙理由）（一）加稅之後我國工商業可因此而發展因進口稅加重後外貨之壓迫力减國貨驟進發展之軌道（二）革除中飽中間人藉以侵蝕之數奚止超出政府實在收得之數二三倍此項中飽之數皆商民額外多納之金錢亦卽政府代受無窮之怨謗（三）釐金裁後運輸上旣無障礙出産地至消費地非但轉運靈捷而良好時機亦鮮坐失商家獲益不在少數（四）現在工商業之發達大半屬之各口岸貨品行消内地久感困感釐金裁後各口岸商品輸入内地無有滯阻則製造家所出物品達暢消内地之希望各用戶日常所需得物價低廉之利益（五）現在洋貨進口完正半稅後通行全國而國貨則重重敲吸處處留難釐金裁後凡與外　競爭之物品自能立足於不敗之地事業遂因之而鞏固（六）以上五者固直接與工商界有大益但政府所得之利益亦復非細進口稅加增後國内出品必日盛工商業必乘時猛進可以推廣至内地使全國各大都會得均等之開發故最後結果政府收入數必有盈而無絀扼要言之照上列辦法推行政府不過認公債年息之若干釐而關稅得增至值百帛十二五且可省去如許收稅人員之俸給各業攤認之公債尙得取還本息而各省實際上巳剔除無數之中飽故各業所攤之數比原繳釐金減去何止數倍且各業至多攤認公債一二次而六十年來所受之痛苦一旦連根剷除政府果有除弊之决心商人果有愛國之眞意無有不樂行者惟一部分釐卡人員於初裁時稍感不便但各地方工商業皆將乘時勃興其年富力强宅心公正之人不患無立足地去蠧國之惡諡進而爲生利之良民事無有善於此者是故裁釐加稅全國人民皆蒙其利解百業之倒懸慰兆民之渴望是誠今日福國利民之萬急急務也謹陳膚見伏祈公决 
[絲繭業參與紐約博覽會消息]  
　　江浙皖絲繭總公所因萬國絲繭博覽會及繅絲展覽會將於西曆一千九百二十一年二月六號至十二號在美國紐約舉行迭經開會公推丁汝霖·徐錦榮·吳申伯三君爲絲廠代表梅仲泩·張鶴卿·畢康侯三君爲經帮代表李登魁·王明生·顧新芝三君爲灰絲帮代表帶同機匠湯仁發一人打盆女工銀妹一人繅絲女工茂林金妹二人往美參與該會丁君卽爲該代表團之領袖准於十二月十八日（舊曆十一月九日）偕衆乘俄國皇后號輪船出發茲將丁·徐·吳·張·梅·畢諸君及女工等履歷錄記於左（一）代表丁汝霖君字秋河年五十三歲江蘇武進縣人經營絲業垂三十年在滬開設允餘絲廠鼎餘絲號振藝絲廠股東法商有餘美商愼餘兩洋行華總經理上海江浙皖絲廠繭業總公所董事合衆蠶桑改良總會董事兼幹事上海總商會會員今春美國絲商團來滬考察由絲繭總公所公推爲總代表頗得美絲商團之器重此次美國絲商在紐約開萬國絲繭博覽會先期由美國駐華商務參贊安腦爾及美絲商領袖陶迪Ｉ 
[絲繭業赴美代表] Ｉ 
　　⑴丁汝霖⑵徐錦榮⑶吳申伯⑷張鶴卿⑸梅仲泩⑹畢康侯 
先後備函邀請茲由絲繭總公所公舉爲赴美賽會代表領袖預定閉會後偕同各代表分赴英之倫敦法之巴黎里昻馬賽等處考察絲繭狀况回滬後供諸同業得以改良其人誠樸無華老成持重兼通英法文言爲絲繭界泰斗云（二）徐錦榮君年四十六歲海寗人永泰絲廠股東兼經理（三）吳申伯君係吳登瀛之子聖約翰大學畢業年二十三歲湖州人瑞綸絲廠股東兼經理（四）張鶴卿君年四十三歲吳興人緯成七里經號主（五）梅仲泩君年二十四歲吳興人梅恒裕絲經號主（六）畢康侯君年三十一歲吳興人萬茂絲經號主（一）打盆女工銀妹年十六歲無錫人在絲廠作工四年（二）繅絲女工茂林年三十三歲常州人曾作工十五年（三）金妹年三十三歲無錫人曾作工二十年 
[西報紀俄總領事之談片]  
　　大陸報云俄總領事格羅斯近已由北京返滬本埠俄文報昨載其談片略謂從前俄人在華所有之地位今欲維持之殆無希望但上海事巳有轉機如大衆努力　或能造成在滬全體俄人所可接受之局面中政府雖不願讓　然仍遇事通融至於俄事顧問員之議中政府今實行巳聘漢口俄總領事爲漢口顧問員而天津俄領署之秘書亦由中政府聘爲駐津顧問員余雖經中東鐡路局舉爲改革委員之一但余决不於吃緊時代捨俄人而去滬余願盡本職始終不渝若余留辦滬職之謀竟不成功而上海俄僑認余去職爲有益則余方離領署而赴北京或哈爾濱擔任新職也云云 
[法公董局與水電公司往來函]  
　　本星期法公董局公報載有水電公司與法公董局往來函件水電公司將巴黎電傳擴張營業之計畫轉告公董局共計畫分電氣自來水電車三項（一）公司擬立即建築發電新廠可容産電二萬基洛瓦特之電機明年先裝兩部能産電二千至二千四百基洛瓦特（二）公司擬將自來水濾水池之面積與出量增多一倍將抽水機件伸至河之中央將水管容量增多一倍並將水塔容量增多兩倍（三）公司擬於今年修理巳有之電車並添購拖車明年購置大電車并另築電車分廠以上計畫共需經費五千萬佛郎公董局答稱初公司獲有專利權時曾約定總辦事部設於上海乃公司違背原約總部設於巴黎遙爲管理良多不便公董局對於此事必照原約辦理未便通融公司新計畫與九月間所交閱者無甚差異公董局視爲全不充足俟總部所在之問題圓滿解决後公董局方可討論其擴張之計畫云 
[絲業對外貿易之近訊]  
　　各繅絲廠自入秋以後上等廠絲對外（美法兩國）銷路日見呆滯所以各廠主會議於本月初間大半停工一面由絲業董事沈聯芳等禀請北京政府設法撥欵維持以濟數萬男女工人之生計尙未邀准頃悉新閘公泰等廠已停工兩星期昨由美商某洋行向該廠訂定金桑樹十三至十五份廠經數十擔故該廠定於下星期内照常開工倘洋商續行購辦則年内該廠不致再行停工並聞各廠所存二三號廠經甚夥多向銀行錢莊暫做活期押欵今歲期業之不振實出意料之外也 
[元年公債付息卽將發表]  
　　民國元年六釐公債票現陽曆年底將届十二月份内滬上一隅由中交兩銀行所發息欵約計洋四百餘萬元日前由上海華商證劵交易所經紀人何世葆電陳財致部請示去後昨奉財政部潘次長復電内開前接交易所經紀人何世葆等電陳元債付息請電示等情所有付息通告即日可以發表希轉告云云觀此則元年公債付息即將發表矣 
[縣商會訂期更選之公函]  
　　上海縣商會昨致本埠各業代表曁該會會董會員函云逕啓者本會遵照農商部修正商會法第二十四條所有會長副會長會董兩任期滿應行更選查照商會法第十八條會董由會員投票選舉會長副會長由會董投票互選茲定陽曆十二月一號選舉會董十一號互選會長副會長特檢選舉票一紙被選舉名單一紙卽希察入照章選舉墊寫票端於十一月三十號以前送投本會選舉匭内並請於十二月一日午後兩時蒞臨本會監視開匭以昭鄭重附選舉票一紙被選舉名單一紙Ｉ 
[赴美女工] Ｉ⑵茂林⑴銀妹⑶金妹 
[武進商會函告反對加徵賑捐]  
　　上海總商會曁縣商會昨接武進縣商會來函云敬啓者接武丹稅所函知部令貨物稅不論徵免加徵賑捐羣情反對業經電呈省長財政廳陳請財政部收回成命並函復稅所在案用特錄電函達尊處如果贊同卽乞一致進行爲荷電稿附後南京齊省長嚴廳長鈞鑒接武丹稅所函知部令貨物稅加徵北地賑捐一成免稅貨物徵收四成定十二月一日實行轉告各商無任惶駭查各省區貨物稅本承前淸釐金之弊其爲惡稅中外皆知以蘇省而論江以南有貨物稅代徵之名其代徵之數尙可稽考但大多數仍歸散徵江以北則多屬散徵其數漫無稽考各屬所騐貨收稅無論江南江北有寫票者有不寫票者有收稅之數多而寫票之數少者商情瞬息千變而商人遇稅所司員畏之如虎得出費以免留難巳屬萬幸何敢計較從前提議裁釐加稅各地方從事調查以商民納稅之欵與省廳收到之欵兩相比例不及其半中飽者可想而知今若以各省貨物稅一律於正稅外附加一成賑捐則大多數飽徵稅之官吏而賑災民者恐不及其半人心何甘至於照案免徵稅釐者此次賑捐按照應徵正稅徵收四成更屬無此辦法免徵之物以提倡國貨挽回利權爲主旨若驟加四成之稅是奬勵外貨而復與稅所以意外之利益萬難承認此次北省災情之鉅惕目驚心商人自有應盡之義務本會籌募捐欵曾竭棉力但賑災民則可賑舞弊之員司則不可羣情反對勸導無從應請咨呈財政部收回成命以免窒碍一面通令稅所暫緩實行至所感幸再年來人民負擔日重政府收入不爲不巨而區區救災之四百萬致乞靈公債可知前此人民之汗血巳悉數揮霍於軍費商民尤所痛心合併陳明武進縣商會會長錢以振叩有 
[蘇人促王速來之又一電]  
　　蘇人昨致旅京同鄉電云伯雨强齋先生鑒省長發表瞬逾二月齊氏不去王氏不來多方牽聯致成宕局中央虚與人民委蛇一無誠意同人一再討論以爲王果不來决計貫澈蘇人治蘇之主張請二公迅謁當局求最後解决請飭王氏於月内南下如再不得要領卽行撲被出都籌議民選省長並規復省治於蘇州號召各屬萬衆一心建設自治爲各省倡乞并告在京同鄉爲荷潘祖謙尤先甲劉傳福吳蔭培蔣炳章陸鼎奎宋銘勳丁懷棨錢鼎顧則范金天翩梗 
[浦東同人會主張截稅辦團電]  
　　江蘇六十邑人民鑒蘇財廳嚴家熾在議會發布吾蘇財政抵押一空將瀕破産危險情形思之悚懼然月需軍費七八十萬元强提暴取迫吾蘇人竭澤以豢養此禍國禍民之軍隊者自若長此以往何堪忍與俱終萬乞各邑迅組保稅機關截稅辦團團以土著有業者任之保稅以保地方之患保蘇以保國家之亡自决自治在此舉矣一面請省會議籌分期將蘇省軍隊裁節收束嚴督履行尤爲今日救時救亡救民出水火之法迫切陳詞希速努力猛進爲禱浦東同人會叩 
[趙慶華楊先芬均將回滬]  
　　滬寗滬杭甬兩路管理局局長趙慶華曁滬杭甬鐡路車務總管楊先芬日前先後赴京巳誌本報茲悉趙已偕楊於前日自京南下趙君今日可抵浦口准二十九日抵滬楊則沿途並無延擱准於今晚抵滬該路局巳接前方電報掛出花車二輛赴寗分别迎迓矣 
[第三批遣散龍軍抵滬]  
　　龍濟光部下解散之振武軍第三批五百九十五人於前日由滄洲乘車南下轉乘滬寗路貨物專車於昨日（二十六日）晚十一點四十五分鐘到滬 
[汽車壓斃越捕案之結果] 戚阿林押一年罰二十五元 
　　汽車夫崔阿四戚阿林兩人日前各駕汽車至華隆路互相碰撞崔車傾翻致將站崗之二百十五號越捕壓斃旋將崔等解經法公堂訊供判聽候下堂諭飭遵等情迭紀前報昨經中西讞員商明堂諭判曰此案曾經本公堂詳加研訊實係被告戚阿林司機甚速以致將崔阿四所駕之車撞倒壓斃身死咎實難辭着押西牢一年以儆再罰洋二十五元充公崔開釋 
[途刦銀箱案三誌]  
　　公共租界天津路大德錢莊於上星期六下午遣小車夫蔡鴻記偕同曹家渡附近之新昌絲廠夥沈許祥運送大小現洋兩箱（每箱四千二百元）至該廠經過康腦脫路盡頭處被在法租界霞飛路揚子保險公司西人開納處用人吳全生雇乘中興汽車公司由汽車夫沈阿土司機之一千四百三十一號汽車預伏該地攫取一箱而逃旋經送洋人報由靜安寺捕房派探馮春福協同總巡捕房西探堯克將該汽車夫及吳之替工李榮林與開納之西崽張寳裕·出店張新章·拿獲兩張寄押法捕房沈李解由公共公廨命押候將兩張移提到案再訊詳情已紀本報昨晨承辦此案之中西包探提同兩張連沈李併解至第二刑庭禀請陸襄讞會同英赫副領事升座研訊據張寳裕沈榮林之代表律師上堂譯稱被告等對於本案不過捕房疑具有知情不報情事將其提案其實被告並不知情完全係在逃之吳全生所爲是以敝律師要求准被告交保出外候示云云中西官磋商之下判被告准予各交二百五十元人洋並保候下禮拜五再行研訊 
[並無盜刦船隻之呈復]  
　　通利公司公昇小輪舊曆本月十四日下午由滬拖船開蘇駛至野鷄墩地方遇有軍警服式者在通運拖船内搜刦搭客票洋金表金練等物巳由該公司報請本埠軍警飭緝等情經紀昨報茲爲軍署閱悉以雖未據員報告惟事關盜匪冒穿制服截刦航商虚實均應澈究立飭某調查員前往偵查當據復稱舊曆本月十四日即陽曆二十三日駐紥周太僕廟之水巡隊巡宫張祥生督警在由滬開蘇之公陞輪船通雲拖船上查獲無主承認之鴻泰牌號烟土原封者一包開拆者二包均重二兩土皮一小包又槍上戒煙丸十四瓶半大吉祥賬摺一扣當送上海檢廳核辦此外並無他案發生詢之該處商舖亦未聞有盜刦船隻情事請爲查核云云 
[奉賢刦案贓盜歸案訊辦]  
　　夥刦奉賢胡家橋懋興典當之盜匪張得勝劉四生兩人案發後潛逃來申匿居法租界菜市街發興客棧現爲法捕房探目黃金榮包探程子卿梁大寳張惠泉等偵悉前往將張劉兩人拘獲抄出金珠鐲四副金戒十餘只銀錠一只大洋三百餘元貚皮袍子等衣甚夥一併帶入捕房聽候解究等情巳誌前報昨日解送法公堂請究先由黃探目上堂禀明前情繼由來探及原告王新齋王吉甫等投訴被刦情形並請准予引渡訊辦詰之張等供詞支吾中西讞員會商之下判准予將兩被告及原贓交來探帶去歸案訊辦 
　　又函云搶刦奉賢胡家橋懋興當之盜犯業巳緝獲何雲甫孫次雲孫肖松吳錫海李餘進殷本銀林心文等七名並起獲快槍五桿子彈九十粒曁金戒銀洋各項贓物甚多由水警廳署指令第一區飭將該盜匪及贓物一併解歸奉賢縣訊究並令訊實後發往犯事地方執行處决 
[補錄謀斃蓮英案之軍署判詞（續）]  
　　嗣被告閻瑞生逃往靑島折回徐州在火車站被警盤獲電知公共捕房派探前往提回解至捕房詰據供出吳春芳方日珊二名匿居閘北寳山路黃德昌茶葉店内由捕房派探投報該管警區協同前往拘拿時方日珊已先期逃走當拿獲被告吳春芳一名帶至捕房一併詳加盤詰該兩被告僅供認施用迷藥刦取財物不認有害命之意當經公共捕房將該兩被告解由公共公廨預審後照章備文抄供呈解到署請歸入軍法範圍發交軍法課按照懲治盜匪法辦理旋據被害人之父王長發以此案朱稚嘉亦有同謀嫌疑兩次狀訴上海地方檢察廳請求將朱稚嘉拘案偵查以伸寃抑等情經該廳照錄原狀函送到署當即一併發交軍法課飭傳承辦此案探捕帶同嫌疑人朱稚嘉及一干人證到案開庭審訊並迭次提同被告閻瑞生吳春芳詳加研鞫當庭質對經訊得以上所述各情形無訛據上列事實觀之本案情罪極爲明瞭因果亦相關連委係由被告閻瑞生起意邀約被告吳春芳轉糾在逃之方日珊共同實施與嫌疑人朱稚嘉毫無關係案經審訊明確應將本案證據分别提出於下（證據）第一被告閻瑞告吳春芳犯罪之證據（甲）原告之聲述據被害人之父王長發及其母王董氏同供被告閻瑞生於陰曆四月十八日在大東旅社書金姓局票呌伊女堂差此係第一次伊女應召往稍坐即回十九二十兩日該被告復兩次書金姓局票呌堂差均未去二十一日該被告復在大觀樓改書吳姓局票呌堂差應召往被告向伊女云余今日所以改書吳姓局票係因前昨兩日呌局汝均未到究係何故並詢以呌至何處汝始肯到伊女答以堂子酒館均到的惟旅館夜深不到旋應酬數語即回二十二日該被告先呌伊女至會樂里明霞家見有朱五少爺（即朱稚嘉）在坐至十點鐘該被告即同朱五少爺主伊家碰和同伴共六人碰和畢乃約伊女於明日赴小林黛玉家代打撲克而去伊家以該被告旣係朱五少爺同伴遂認爲好客至二十三日下午三時許果由小林黛玉家來一局票斯時伊女尙未起身至四時該被告親至伊家催伊女速去伊女始起身梳洗畢乃赴小林黛玉家至則僅見該被告一人並無他客該被告即云客尙未來約伊女同坐汽車兜風伊女初尙未允該被告勸之再三始同去詎料一去之後竟不復返家 
 
 

Page 11

 
 
人驚慌萬狀是晚找尋朱五少爺詢問該被告下落無着二十四日朱五少爺遇見被告邀其同到我家行至半途該被告跑入百多洋行而逸迨至二十九日伊等見報載徐家滙麥田内發見女屍謂係被人用繩勒斃當即前往查看適已由檢察廳騐明收殮嗣經認明衣物始知確係伊女屍體乃向檢察廳領屍安埋被告實爲刦財起見致伊女慘遭勒斃計被刦去大小鑽戒和一只珠項圈一項碎鑽耳環一對碎鑽手鐲一只碎鑽耳挖一只碎鑽别針兩只金手錶一只小金鏡一面被告閻瑞生就獲後曾先後吊到贓物四件等語此足證明本案發生之先後情形也俱詞有卷備考（乙）各種之證物（一）當被害人屍體發現時檢廳派員往騐曾於其頸上解下蔴繩一根本署訊據該被告等同供即係當時勒斃被害人所用又西探奎兒當時曾於被害人屍首所在地拾得頭髮一束紥有絲繩髮内揷有金質針脚一支並將屍體上所繫之繡花褲帶割取一節一併帶至捕房經事主認明均係被害人身上之物所有蔴繩一根·及頭髮一束·褲帶一節·業據公廨及捕房先後返署存案作証（二）被告人閻瑞生就獲後由捕房包探先後起獲原贓大鑽戒一只珠項圈一個耳環一只别針一只均經公廨發交事主具領又被告吳春芳在本署供所刦贓物伊分得鑽戒一只鑲翡翠别針一只鑽環一只係伊前患目疾時託方日珊代爲售賣不知其賣與何人無從繳還外所有小鑽戒一只係由伊於陰曆六月十三日上午持赴閘北寳山路祥生當店質洋四十元當票存在同住友人潘恒志手請派探前往吊取當經知照捕房派中西包探前往黃德昌茶葉店詢問據該店中人云以前確住有潘恒志其人但數日前業已他往不知去向復赴祥生當店調查據稱陰曆六月十三日上午確曾收當小鑽戒一只係由黃德昌茶葉店内之人所當計當洋四十元伊己於六月二十五日被一人贖去並示出當票作證當經該探據情報告前來現仍飭該探等查究潘恒志下落以便追繳此項原贓（丙）各方面之指證（一）據題紅館供被告閻瑞生與之結識已有兩季本季欠賬分文未開且於隂曆四月十九日將伊之大鑽戒一只借去許以四點鐘後歸還詎料一去不返後尋得該被告向其追索迄未交還等語此足以證明被告閻瑞生刦財害命之起因（二）據朱稚嘉供被告閻瑞生託言偕妓兜風於隂曆四月二十三日下午三時將其汽車及開車執照一併借去至是日晚間八時始將車交還等語此足以證明被告閻瑞生借用汽車乃爲實施犯罪之用（三）據朱稚嘉汽車夫陳瑞林供被告閻瑞生於隂曆四月二十三日下午三時借伊主人汽車應用先仍中伊開車迨開至一品香被告給以洋一元轎飯票數張令其持去剃頭洗澡迨伊沐浴畢回至一品香晤見被告復令伊開往福裕里當據該被告聲稱另有一侍者須隨車同去車小不能容多人彼自能開車令伊不必去約伊七點鐘時在一品香等候伊即他去等語此足以證明閻瑞生設計使汽車夫陳瑞林離開以免障碍而爲實施前之預備（四）據小林黛玉供被告閻瑞生於隂曆四月二十三日下午約二三點鐘時到伊家内聲稱在此請客當寫局票呌被害人蓮英局伊旋出外購物迨回來時見被告一人在房内少頃蓮英來被告即約其一同出外坐汽車去了等語此足以證明被告閻瑞生等本案實施之着手（五）又據汽車夫陳瑞林供被告閻瑞生於隂曆四月二十三日下午八點餘鐘將車交還後復於夜間一句鐘時私行向伊將汽車借去至四點鐘始開回連同開車執照一併交還等語此足以證明被告閻瑞生事後對於被告吳春芳等踐二次開車往接之約所有以上各人證詳細供詞均存卷備考（仍未完） 
[外洋船之行期]  
　　提督輪船公司之斯巴根號ＣＴＹＯＦＳＰＯＫＡＮＥ從美國之西雅土來華先到大連灣昨日該公司接到來電知該輪於今日可以進口聞船上載有一千噸以上之雜貨來申後卸去各貨至星期日晚間開赴美國又有東方雲霞號ＥＡＳＴＥＲＮＣＬＯＵＤ係從美國之費拉特費亞開出本定月底可至上海昨忽接來電須展綏行程一月必待至十二月下旬方可抵申又好時洋行經理荷蘭國東亞公司之根尼安號輪船ＫＡＮＧＥＡＮ自由申往日本卸貨後昨日得來電報告己離開東洋還申該公司己定該輪於本月三十號在滬裝貨赴荷蘭及德國云又怡泰洋行之格林顯恩號ＧＬＥＮＳＨＡＮＥ昨己從日本返申現泊於虹口浦心中裝貨本日下午可離開上海先往香港·星加坡·然後取道哥倫布·倫敦·盎凡爾斯·熱乃亞·而抵落得旦姆又有格林亞奇爾號ＧＬＣＮＯＧＬＥ則定出月七日赴英云 
[國内輪船進出口貨物之調查]  
　　進口貨（寗波）太古公司之新北京輪船昨由寗波裝來之貨有竹木三百件花餅八百件土酒三百壜草蓆帽九十一件藥材四十七件烟葉十件雜貨十二件又寗紹公司之新寗紹輪船昨由寗波裝來之貨有竹頭六百十件鐡桶四百六十四件棉紗六十六件菜子八十二包草帽九十一件掃帚草蓆八十六件漿粉五十九包螟蝻七十七件雜貨十件（長江）太古公司之安慶輪船昨由長江各埠裝來之貨有米麥豆五千零七十八包麫粉三千包桐油一千四百二十桶芝蔴一千六百十六包皮油二千零五十桶紙頭三百四十八件柿餅一百五十二件烟葉八百九十八件茶梗二百三十五件生漆猪油六十六桶白果一百零六包鴨毛一百十七件雜貨二百九十一件又有怡和洋行之德和輪船昨由長江各埠裝來之貨有米麥豆一萬五千三百八十包皮油桐汕一千一百七十二桶皮蛋一百件烟葉四十四件鴨毛七十件生油四十一桶藥材五十三件銀子十一箱絲頭三十三件爆竹二十六件鐡管十一件茶葉油布空盒十二件（揚州）大達公司之大龢輪船昨由揚州各埠裝來之貨有花衣一千零四十四包小麥一千零七十九袋鴨鵝二百九十一件猪一百十三隻鮮蛋三百件生餅八十件鮮蟹六十八件醃腿猪肉九十四件赤豆四十五包乾繭三十五包白菜三十六簍秈米六包豆粉連子葷油雜貨等四十二件 
　　出口貨（寗波）太古公司之新北京輪船昨日裝往寗波之貨有車糖氷糖共三千四百零八包麵粉二千二百包白米一千七百六十七包粉絲七十件沙籐烟絲六十件棉花十二包荔乾四十七箱柴油三十四桶藥材二十九件紅木十五件雜貨五十八件又寗紹公司之新寗紹輪船昨日裝往寗波各埠之貨有白米一千四百五十包麵粉一千三百包黃豆三百六十一包花子二百三十包紅黑棗一百三十一包糖　十六包洋布五十三箱香爐六十二件板木一百七十八件棉花一百包鐡四百七十二擔汽油五十桶雜貨一百十四件又裝去轉口貨計藥材雜貨二百三十八件（揚州）大達公司之大龢輪船昨日裝往揚州之貨有密橘三百餘箱鹹魚二百件紅白糖二百餘包水果一百簍桶油桐油六十桶靛靑六十桶洋布藍布五十件皮油四十桶檀香五十件洋燭三十五箱銀洋十箱草蓆四十件蔴袋二十件糖果六箱（港粤）太古公司之鎭安輪船昨日裝往汕頭之貨有麵粉六千八百包洋紗八百零四件瓷器八百六十件棉花四百零八包花衣一百包銀元四十五箱生梨六十六簍糖果五十箱棗子九十八包烟葉三十五件金針菜十八件密糖十件裝往香港之貨有黃豆二千一百十二包花生仁一千二百七十七包冬菜一千簍銀子九十八箱條銀一百十塊生油一百三十桶藥材二百件麩皮一百包苧蔴一百零二件栗子六十八包車油五十桶金針菜三十八簍蓮子棗子六十八包猪油二十八簍土酒二十墵金笋二十件機器十五件綢顔料二十一件參六件鐡六百八十六件雜貨二百三十件裝往廣東之貨有麫粉八千五百七十包生仁三千零二十八包黃豆五百四十七包小麥五百三十五包生油一百二十六桶生餅八十件洋紗五十件糖五十包金子一箱栗子十件雜貨一百三十二件 
[華洋義振會消息]  
　　華洋義振會昨接戴克敦克恭克紹函云前奉先府君玉持公遺命曾捐八省災振洋二百元送呈貴會掣給收條在案茲因世友戚誼惠賜先府君布聯多副照吾鄉俗例向於設奠後就靈前焚化伏思天氣漸冷北省災黎正待棉衣禦冬與其將布聯多副付之一炬何如加以洗濯用作棉襖裹布零購藍布面若干丈棉花右干斤製成棉衣六十二件乞查收彙解災區等語戴氏昆仲秉承先德憫念災黎解食推衣有加無巳按輓聯用作棉襖裹布雖屬創舉爲救災起見誠屬良法是亦化無用爲有用之一端也 
[友華銀行銀市報告]  
　　中美新聞社譯友華銀行二十六日報告云昨日倫敦銀價近遠期各漲一便士紐約無電訊倫敦紐約滙價三四八此間開盤金鎊上先令八便士金圓八一又四分之一日金六二市况終日堅定交易價金鎊四先令十便士半金圓八四日金六○昨日倫敦之漲價據云係印度購進之故而中國各銀行現亦向倫敦買銀故日内銀價恐須再漲云 
[美盛公司棉市報告]  
　　中美新聞社譯美盛公司報告云本星期華棉價銳跌内地當地價值亦驟見軟弱因紡織家退出市塲所致恐市價尙須再跌也棉紗市面極堅定竟漲價五兩有二萬包運往四川北方香港及長江中部亦日有運往市况極佳利物浦市面軟弱紐約穩固孟買無電訊 
[運貨汽車碾斃男孩四紀]  
　　王錦榮之九歲子紀堂在北浙江路華興坊左近被汽車夫陸長林駕駛五千一百九十一號之裝貨汽車撞斃後業經公共公廨將尸騐明判着尸屬棺殮並訊實陸長林玩忽業務判押西牢一年車主孫德壽撫恤尸屬洋五十元等情均詳本報茲因車主將恤欵交至捕房而尸母王陳氏堅不允收以故該捕房捕頭麥搿來搿於昨傳同尸父復將陸長林解案稟明前情請示當經中西官諭王錦榮謂陸已判押西牢一年因顧念爾家貧故令車主恤欵今車主旣遵斷交出爾亦不能固執云云王聞諭唯唯問官遂命將洋五十元交王具領完案 
[福和銀樓捲逃出店解滬續誌]  
　　法大馬路福和銀樓前將金條三十四條遣出店謝阿林送往三馬路金號當被捲逃至浙江海鹽縣　方本月十四號爲薦保人謝嘉福偵悉通知失主報告法捕房飭探程子卿方福林前往該縣關提當將謝阿林並同黨及　贓之謝阿牛·金阿朝·楊恒甫等八名拘獲並吊出原贓金條二十七條由警局解往該縣知事署加派法警轉解上海檢察廳收押等情己誌昨報茲悉該探等於昨日稟明公堂中西讞員諭候備文將謝阿林提回法廨歸案訊辦 
[日商棉花廠與蛋廠被燬]  
　　虹口斐倫路二百十九號門牌日商某棉花廠於昨日下午三句 
失愼殃及隔壁日商某蛋廠自二百十七號起至二百二十八號止房屋十餘幢皆付一炬嗣經救火會中西隊員各驅抽水皮帶等車到場澆熄事後捕房派探往查得起火之家並未保險而某蛋廠則在三井保有火險銀一萬兩云 
[四誌冬季檢查印花稅]  
　　南市第一區境内印花稅大檢查昨爲第四天舉行計查出福履祥鞋店順興飯店永泰北貨行德豐鷄行公記鴿子店宏大南貨店同興草貨店等數家簿據均貼不足敷當即一併帶署暫存事後由福履祥承泰兩家均繳呈罰金每家五元到署我後將簿據領回補貼足數至前一日查獲之暢樂園瑞源厚恊裕泰等三家每家各繳罰金洋五元均將賬簿領出依法補貼矣 
[引渡命案犯]  
　　住法新租界南陽橋附近拉黄包車之江北人崔成祥其胞弟乾泰於舊曆本月十一日成婚當結婚之際忽有徐榮良者入内圖竊當爲董六瞥見扭獲協同崔成祥將徐凶毆偶一失手竟至毆斃由捕報告捕房立將董六與崔成祥先後拘押法公堂并由中西官蒞場騐明委係被毆致斃判令由堂棺殮昨由法公廨備文派捕將董六崔成祥移送上海地方檢察廳訊辦午後奉檢察官提訊之下判令分别收押候辦 
[潘洪華又懇爲子伸寃]  
　　江北人潘洪華之十九歲子潘連保子死後其父以係被滬西日商上海第九紗廠工頭董順財毆斃報由該管捕房將尸舁往騐尸所稟經公共公廨中西官檢騐得死者外表並未發現致命之傷判令潘洪華具結候西醫剖腹檢騐報告公堂再核等情己紀本報昨晨尸父又具稟呈廨泣求伸雪當經陸襄讞會同英赫副領事察閱稟詞之下將原稟發交檢察處並命潘洪華隨檢察處西員至寫字間内錄取口供以憑核辦 
[滬南老馬路火警]  
　　昨日淸晨七點餘鐘時滬南老馬路同益里第十二號門牌林味書家樓上臥室内忽爾火發頃刻間己冒穿屋頂各區救火會聞警並驅皮帶汽車火龍等臨塲澆救得即熄滅僅燬去樓面三間餘未殃及後由崗警將林家所雇之庖丁楊福帶入一區一分駐所牛雲芳署員詰得供稱主人因患病臥床此次火種實不知何來等語奉飭罰洋五元充公 
[淞滬火車撞傷鄉人]  
　　昨日上午十時許有寳山鄉人某甲年約三十許肩擔草頭在張華浜陳家宅淞滬鐡路軌道上行走適火車駛來不及避讓遭火車撞例受傷甚重當經火車停止派人舁受傷人上火車送至上海車站稟明站長派路警用病車送往山東路鐡路病房醫治 
[汽車撞傷行人]  
　　某火油公司車夫余巧生昨日上午開駛一千四百六十一號汽車行經楊樹浦路底撞倒行人許朋生身受重傷當由余巧生抱許朋生入汽車送往仁濟醫院醫治 
[小麥船中途遇暴]  
　　前日有凌金生船由平湖承載小麥一百三十七擔開行來滬道經龍華灣突來盜船兩艘匪徒百餘人均操山東口音手持刀械攔住喝令停駛即一擁躍登凌船勒令指出藏洋凌不實告遂被用繩紮縛復經盜黨用刀恐嚇凌妻見面大駭乃將所有現洋三十四元交出復被盜捋去手臂銀鐲一付金戒兩只連衣服等約值一百餘元始開船向南而去昨日凌船到滬後以該處爲上海縣境即開呈失單投報水陸軍警飭緝贓盜矣 
[獲解路刦匪徒]  
　　前晚九時許倪金發在滬城九畝地富潤里附近出十元鈔票一張向某小錢莊兌換五元一張餘易現洋小洋行未數步忽來匪徒二人佯稱偵探將倪軋住以搜查烟土爲由任意亂抄詎反爲倪扭住兩匪喊救該匪袖出利刃用力亂戳致傷倪之右手中指並衣服被戳一洞此時兩匪均己得贓掙脫倪在後喊追由警聞悉迎面拘獲羅寳寳一名當場抄出原贓五元鈔票一張時表一只押送二區一分所昨將羅匪連連及失主等并送上海地方檢察廳訊辦午後奉檢察官提訊之下判倪金發傷輕自醫羅寳寳收押候辦贓給原主領去 
[舊校場發生攔刦案]  
　　昨日（十六日）下午有住居本城福佑路五十七號尹姓之眷屬出外探親至六句鐘回家行至舊校塲同昇祥綢緞莊門前突有匪人上前將尹婦臂上重一兩五錢金鐲一隻强行捋去迨該婦喊追該匪己不知去向矣 
[龜鴇私刑妓兄之押儆]  
　　公共租界貴州路四十九號門牌雉妓院内日前走失妓女鍾金寳（即鍾阿秀）一口疑其兄鍾桂芳藏匿當由龜奴戴友曾鴇婦戴兪氏糾同其戚曹希眞與王三等至吳淞路將鍾桂芳軋入院中禁閉披屋内私刑吊打被隣家傭婦尤張氏得悉於前晩報告老閘捕房派探馮兆蘭協同西探往將以上人證一併拘入捕房分别收押昨晨解送公共公廨經李襄讞會同英副領事胡君研訊明白判戴龜押西牢半年兪鴇押女所四月曹希眞王三各押一月分别示儆呈案之賣身據塗毁鍾阿秀交其兄領回 
[昨日公共公廨訊案紀]  
　　昨晨公共公廨第四民庭由張襄讞會同美丁副領事訊理民事案五宗彙誌如次（一）妓女姜阿寳訴鴇婦唐老三迫娼請求恢復自由案被告因病不到「堂論」改期再訊（二）滌新肥皂廠經理張炳榮訴王啓賡私收客賬洋六百七十元案據被告供稱去年己向原告說妥償還五百元了結業己還過二百元尙少三百元須今年年底　還等語質之原告承認被告所供是實「堂諭」着被告償還原告洋三百元並准交三百元人洋並保出外還淸（三）陸子華訴張荐頭不賠償舉荐傭婦竊去飾物案前判被告賠償洋３ 
七十四元茲被告將欵交案「堂諭」繳案之欵着原告領去（四）張澐記訴張塘不將濟康莊計洋七百元之期票七紙交還案據被告供稱該票我祗有兩紙前己交存公堂等語「堂諭」本案註銷着原告登報後再來廨請求取消滙票（五）張福濤訴錢根大不還借洋五百元案被告否認其事據原告供稱該欵係借與被告在嘉興路開設慶豐烟紙店該店現己關閉有朱信科可以作證云云「堂諭」改期候傳朱信科到案再訊並派捕調查慶豐烟紙店有無開設嘉興路查明店主姓名 
　　又午後民四庭由兪襄讞會同美約副領事訊理各案亦誌如次（一）樊豫莊訴張瑞元掯不放贖所抵股票案被告臨訊不到由原告偕代表律師上堂證明案情「堂諭」被告抗傳不到殊屬藐玩判將股票交還原告後原告即還押欵洋五百元堂費被告負擔（二）任炳榮請求破産案因有債權者公記號反對故前次判限請求人將詳細賬簿呈案查核茲己届期據任之律師上堂稱任新近之賬簿皆存於日商某洋行尙未取出請再展緩云云「堂諭」准展期十四天由代表律師將詳細賬簿呈案再訊（三）土耳其國人安丁格訴無領事管束西人格西亞不理欠洋二千四百元案此案係屬續訊旋因雙方律師同意請求改期「堂諭」改期續訊（四）張子釗訴販賣榨菜之四川人楊維新不還公債票洋一萬元現洋五千元案前判被告交保出外限原告於兩禮拜到案再訊茲己屆期原告並不到案即所延之律師亦不到「堂諭」原告不到註銷（五）張榮齡訴丁文若定購棉花一千二百包到期不出請追損失案前判限被告於兩禮拜投案候訊茲己屆期被告仍不投案即由原告偕代表律師到堂提出證據證明案情「堂諭」被告抗傳不到殊屬藐玩今本公堂認原告張榮齡之陳述及證據爲可信判着被告償還損失銀九千六百八十七兩五錢及長年八釐之利息自六月五日起至執行日止堂費歸被告擔負張永昌成單四紙附卷（六）王桂榮訴張榮齡不理棉花價洋一千餘元案兩造代表律師以尙有他案傳訊請求改期「堂諭」改期再訊（七）張榮齡延許理律師訴韓榮聲定貨棉花六百二十五包到期不出請追損失案許理律師以此案與張控丁案同一性質要求照上案斷歸原告勝訴並謂被告之不出貨實因貨價日跌若果如被告律師所云係原告到期無貨何以被告不提起控告直待原告起訴後而欲向原告追還定洋敝律師要求將其反訴案一併註銷云云「堂諭」候改期宣判兩造所呈證據附卷 
[懲罰三燕子窠主客]  
　　老閘捕房華探目王潤甫·包探姚錫卿·榮錦林·於前晚協同西探在所轄境内破獲燕子窠（即私烟間）三處（一）龍泉園衖六十五號屋内拿獲主婦姚王氏烟客吳巧生胡子卿（二）福建路七百十五號屋内查獲主人王阿二烟客張根時陸錫生朱二寳李養之蔣孝卿（二）山東路二百九十五號門牌鑲牙樓上拘獲主女陳阿彩烟客王金榮顧田生嚴紀章等共男女十三人連同烟膏及烟具多副一併帶入捕房稟明捕頭飭將姚王氏王阿二陳阿彩分别收押餘人准各存洋作保無洋收押昨晨併解公共公廨經中西官逐一訊明判姚王氏王阿二陳阿彩分别各押一月餘人到案者各罰洋三元不到者保洋充公烟膏烟具一併銷燬 
[設榻賣煙之科罰]  
　　浦金元·王洪生·婦人施毛氏·趙朱氏等四戶邇因在法租界私設烟榻容人在内過癮事爲捕房捕頭偵悉以浦等有意違禁爰於前晚帶同暗差捕頭數名前往按戶搜出烟槍煙具甚夥連同煙客等一併帶入捕房諭令煙客薄罰斥退浦等四人交保候究昨日傳至法公堂請究先由捕頭上堂稟明前情詰之浦等供認私賣煙吃不諱中西官判浦等四人各罰洋三十五元充公煙具銷毁 
[積竊禁押二年]  
　　積竊湯小弟於前月間前後在法新租界竊取洋人倍期來德而門舒學喜戴鹿而等四戶金銀飾花瓶等物甚夥曾經各原告報捕請緝在案詎湯於日前晚間又潛至法租界又圖竊物適爲包探任水揚巡緝到來查見上前將湯拘獲吊出原贓帶入捕房詰據湯僞稱尙有餘贓銷在南火車站地方等語該探信以爲眞帶同前往詎湯行至僻靜之處竟將鐐拷開去圖逃該探奮勇將湯擒住帶回捕房昨解法公堂請究先由任探上堂稟明前情繼由原告等上堂投訴被竊情形詰之湯供認行竊圖逃不諱中西讞員會判湯押西牢二年以儆贓給原告領去 
[抗爭魯案之文章巳出版]  
　　山東外交協會江蘇分會前將徐東藩君對於魯案歷次所發表之意見彙集付印茲己出版由該會名譽會長王正廷博士題簽并有外交委員會會長汪大夑大理院院長王寵惠序文全書四萬餘字對於山東問題之補救及挽回方法言之綦詳該會原擬酌取印費藉廣流傳旋得徐君來函以北方災情極重擬增高書價以充賑欵故定價四角總發行所本埠北山西路三五三號該會事務所寄售處各大書坊 
[介紹小學新法敎科書]  
　　商務印書館順應敎育最近趨勢編印高小及國民學校用之新法敎科書兩種以公民常識職業敎育·應用科學·自治美術·世界新潮·爲綱凡不適於現代潮流之材料槪行割棄而全書語法以規律顯豁爲主通用文體燦然具備斷句分章一遵新制信爲形質俱新名實相副之作爰特介紹於各小學敎育家 
專件 
[江蘇省制草案]  
　　秋間本省同志集於滬上囑紹文大猷草擬江蘇自治大綱曾經同志一度研究公推劉君孟侯黄君允之張君滌珊蔡君陶模孟君蒓生王君甸伯金君侯臣審查厥後各以事牽未卒所業茲當各省積極運動自治之時京滬己次第組合團體一致進行各省議會亦先後動議特將屬擬大綱重加整理編爲江蘇省制草案若干條公諸同志以資商榷時間怱促未及逐條說明旨趨倘蒙國内同志不棄有所商榷請示南京八府塘蘇政商榷會或上海西門外蘇社當即再進蒭方以供採擇不勝佇盼朱紹文陳大猷公啓 
　　江蘇省制草案總說 
　　釐訂地方制度有三重要義一順應世界潮流二審貴國家情勢三扶植人民自治能力今世界民治主義發達歐美先進方盛倡民族自决之說政治原動力在下而不在上在國民而不在政府中央集權主義根本上無存在之餘地所有立法·行政·司法·各機關皆受國民委託而成立故本案以最初組織政府及最後解决爭議之權歸之公民此則順應世界潮流者也民國九年以來中央有統馭全國之人才則必攘國家爲己有中央無統馭全國之人才則必倚軍閥爲長城前者謂之内重外輕後者謂之外重内輕皆由國民以國家最富且强之財權兵權集成孤注委之中央徒供野心家之爭逐並不足以爲治今宜將國家政治上之職權因利乘便分寄於中央與地方兩機關而認中央政府爲專管外交·國防·及最高司法之機關以鹽稅·關稅·印花稅·及交通收入（手續簡而收入多）爲其經費於憲法中以明文規定其内務行政（包敎育實業水利交通警備等）之立法行政事務及地方法院則以地方政府爲統治之機關而以地稅及以省爲範圍之各稅爲其經費權輕則爭漸衰職分則事易舉故本案以内務行政之重心歸之省政府此審量國家情勢者也國民處集權政體之下日久接近政治之機會太少賢者引干與政治之嫌而黠者乃得因緣爲奸其結果多數人民無自治之責任心一任少數人之爲所欲爲而此少數人欲伸張勢力壟斷權利乃甘爲武人官僚之倀存食其餕餘養成今日之政局似此民族不獨不能與世界競生存且皆託命於武人官僚刀俎之下宛轉無求片息之苟活若復數年兵愈衆匪愈多民亦愈窮國民旣無判斷政治善惡之常識勢必至釀成外人監督而後己是宜亟予庶民以均等參政之機會俾資訓練發展本能故本案對於縣以下各級自治採促進主義本省政府負監督指揮之責此扶植民治能力者也依此標準擬定本案如下 
　　江蘇省制草案 
　　第一章政權之關係第一條省爲地方自治行政之集合體除依中華民國憲法賦予中央之特權外對於省之領域内立法行政·司法·有自由處理之權第二條省與省之共同或利害相反之事務由兩省以上協定行之至不能自决時取决於參議院第三條省對於下級自治團體負促進之義務下級自治團體互有爭議時省參事會公斷之（未完） 
雜評二 
[龍軍遣散（訥）]  
　　在營爲兵譁變爲匪歸營仍爲兵此兵與匪之變化也譁變而解散流爲匪解散而再招募則仍爲兵此又兵與匪之變化也然則今日之兵不爲兵即爲匪終無爲民之日乎曰非也解散而不爲安揷則流爲兵苟稍爲之預籌生計使得有爲民之餘地則兵亦豈甘心爲匪以終乎 
　　乃今日之兵爲兵時長官尅扣其餉迫爲變名之匪解散後不爲謀安揷更迫爲正式之匪然則兵之結果終於爲匪而巳我屢聞龍軍之遣散過滬而不聞有爲龍軍謀善後者因感而言此 
公布欄 
[上海地方審判廳]  
　　判决主文（民一庭）一件判决張嚴氏與張永生田單涉訟一案主文張永生應將二百四十七號張瑞文四分五釐之田單一紙及二百十號張瑞文五分九釐二毫之田單一紙交與張嚴氏執管張嚴氏其餘之請求駁回張嚴氏應償還張永生洋七百七十八元四角本訴訟費兩造各半負擔反訴訟費歸原告人負擔一件判决陶炳炳與呂順發欠欵糾葛一案主文呂順發應償還陶炳炳洋四百八十七元九角五分陶炳炳其餘之請求駁回訟費歸呂順發負擔一件决定胡桂祥與張杏卿因債務涉訟補交訟費聲請受理一案主文本件再審之訴准予受理一件决定卓鼎生與　仲良股本糾葛聲請註銷一案主文本件控訴狀准予註銷控訴審訟費歸控訴人負擔一件判决孫德本與陳許氏婚姻涉訟一案主文陳許氏之女陳小連子應由孫德本擇日迎娶陳許氏不得阻止孫德本對於許三六子之請求駁回訟費歸陳許氏負擔一件判决王文炳訴王省齋因抵欵涉訟一案主文王省齋應償還王文炳原本洋一百五十元又利息洋三十元本案訴訟費用歸王省齋負擔（民二庭）一件判决黄谷梁與瞿松林遷棺糾葛一案主文被告人應將葬在原告地上之屍棺三具停棺一具遷出以後不得再葬訟費歸被告人負擔一件判决張盧氏與張永珊因存欵糾葛一案主文張永珊應償還張盧氏本洋二百元利洋十七元五角訟費歸張永珊負擔一件决定陸蓉蓀與羅如海因抵欵糾葛一案主文本件訴訟駁回訟費歸原告人負擔一件决定顧良生聲明抗告一案主文本件抗告駁回抗告印紙費歸抗告人負擔一件决定陳茂文與陳顯明因基地糾葛控訴一案主文本件控訴不合法駁回本審訴訟印紙費二元一角發還一件判决鄭鴻卿訴王福等欠租涉訟一案主文王福王陳氏應給付元芳洋行租洋八十五元繳由原告人具領並將租住元芳洋行所有坐落本邑四門外瑞秀里十四號平屋三間二廂遷讓未遷讓前自本年隂曆十一月起之房租廉約付至遷讓之日止上開欠租王福王陳氏如無力給付或付不足額時歸胡原鈺負代償責任訟費歸被告人負擔一件判决徐君道興陸朝桂欠租糾葛一案主文本件控訴駁回本審訟費歸控訴人負擔一件判决許春山等與周琴山因公欵糾葛控訴一案主文本件控訴駁回本審訟費歸控訴人負擔 
[上海地方檢察廳]  
　　批示陳瑞仁狀悉案經本廳明白批示所請着毋庸議此批李正方狀悉候核辦此批徐顧氏狀悉候送審廳核辦此批趙咸金全等狀悉前批命爾投廳候訊乃竟遲遲未到忽又具狀申訴其中不無别情仰即來廳指引屍身現在處所騐明核奪此批張于氏狀悉所訴是否屬實候傳訊核奪此批周陳氏狀悉本案告訴准予撤銷此批陳金寳等狀悉候調查即確再行核辦此批張友仁狀悉本案業經靑浦縣受理在先自應由該縣核辦至律師職務上　受何項處分俟該縣判决後再行核辦此批費照暖狀　此案業函催溧陽縣代傳該氏女本夫潘燦恩等來廳具領或由該縣派等前來迎提自應靜候辦理所請交保之處暫毋庸議此批華阿小狀悉查本案　經依法傳喚仰即遵期來廳候質此批陸伯林狀悉候傳訊核奪此批宋根榮狀悉候偵查明確再行核奪此批以上十一月二十六日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[中國婚禮奇譚] [  鴛雛]  
　　今之社會己成勢利之社會婚事中亦時時見之女子之來歸也奩豐不特翁姑笑口大開即旁觀之人亦爲嘖嘖稱羡脣開而涎見反此則主人患失而客亦夷然矣爲之夫者惑於人之褒貶對其新人之感情往往據以爲冷煖嗚呼此舊家庭不赦之罪案此妝奩先新婦先一夕來男家諸姑妯娌必聚而開箱以騐新婦所有驚歎與議嘲之聲從此而别此又陋俗也 
　　女子性本善感嫁時將驟易一境地抛離其自幼居處之室勢不能不泣而其家人因掌珠之旋去又奚能須臾忍悲此均人情也至相習成俗而以「喜笑」名之而務爲句調之號泣與哭喪無異則人情之外矣 
　　俗以隂曆五月爲毒月無事婚嫁者設能移之於陽曆五月將以爲誌國恥之痛也 
　　似新實舊之婚禮雖用「結婚證書」然在無足重輕之列財部爲規定黏印花稅一圓未必能遵官廳亦無司註册者此雖吾國寛政而國無限止結婚之條與無結婚額之統計均政府忽視民生至要之一事之證也 
　　吾國人之責女子首惟「貞」字彼以「捉迷藏法」得來之配偶每懷疑其貞與不貞於是不貞之女恒求計於伴娘而有一種飾非之方法假使當時能相知於心何至彼此陷於僞惡之作爲傎哉 
譯叢 
[疆場情史（三）] [  碧梧]  
　　倫敦城中有女名綠綺貌美麗性剛烈與奥商亨堡締不解緣每日夕陽在山二人輒把臂映步於城南公園情意密切無與倫比婚期巳在邇矣不幸戰禍肇始鼙鼓聲喧亨堡固嘗入軍籍乃被召返國從征頗擬提早婚期挾綠綺偕歸而緣綺堅持不可曰就吾二人本身言固爲甜蜜之情人早日行婚禮伴君同行吾心至爲快慰然以國家眼光觀之吾二人今巳處於敵體地位吾不殺敵則亦巳矣奚能婚敵而伴敵行乎亨堡無如之何亦含之此後一年中戰事日亟奥藉德軍之淫威所至焚殺慘酷萬狀綠綺切齒痛恨頗欲少盡國民天職乃投入女間諜隊某次至某村見適有奥兵四人方踞地嚼乾糧凶險如狼虎綠綺隱身叢林中窺之復見近處立一峨冠而佩刀者蓋爲奥之軍官諦視其面不禁自語曰是非吾情人亨堡耶亦即吾英之公敵也今率四兵潛然來此諒有詭謀詭謀果售吾英或被其創然則吾安能不禦之而禦之之道最簡捷者莫如先殺亨堡亨堡雖爲吾之情人然吾不欲因個人之私而遺國人以大患吾寗負亨堡不能負國人及國家也於是亟拔手槍自隱處向亨堡射擊亨堡本不爲備立中彈仆四兵聞聲欲起綠綺巳轉槍擊之斃其三餘一兵固不知事變所由來更以勢孤無援即倉皇遁去綠綺終無少恙奇巳幸巳 
劇談 
[羣芳艶影（二十四）] [  夢華]  
　　昨之梅園主人旡悶道人傾慕雪芳之歌藝巳贈詩詞於雪芳今日劍道人復爲雪芳作詩如左 
　　女優李雪芳來自轓演葬花焚稿諸劇病山亟賞之聞於余因往觀焉玉兒珠喉秀出塵海其飾瀟湘妃子掩抑摧傷廻腸盪氣騷雅哀怨意殆兼之老懷棖觸顧曲未終靑衫欲濕夜歸書此以眎病山炯然錄稿於金粟行庵 
釵弁囂然粉墨場愁邊煙海正茫茫一聲白雪高難唱四顧紅顔黯自傷石火電光原瞬息荆天棘地尙低昻右丞解識霓裳疊凝碧池頭早斷腸 
　　獨立姗姗絶代姝瀟湘淚竹影模糊人生到此甯天道我見猶憐况老奴過眼驚鴻留指爪隨身吹麝散蘅蕪梅枝寒煖無消息（時人以梅蘭芳與李並稱余於梅未之見也）且屬珠江護絳珠 
　　觀雪芳演痴心兒女夕陽紅淚兩齣有作 
　　苦海情波付淼茫些些恩怨費思量層厓月黑花飛夜嚙臂盟成巳斷腸 
　　聰明碧玉最憐他習禮明詩出大家苦向天涯看姊妹夕陽紅涙照桃花劍道人書於翦淞閣 
 
[將去之李雪芳]  
新聞拾遺 
[搗鬼] [  心田]  
　　寗垣城北某氏婦綽號活神仙藉看香頭醫病之名以歛人財一般愚夫愚婦受其惑者頗多以故踵門來占疾病求神方者日必數十起茲月初旬有某甲因母病篤百藥罔效爰齋戒沐浴前去求巫祈神賜方巫乃燃燭爇香瞑目祈禱移時效神附身狀曰今查爾母壽命巳終回生無望多則三日神方無能爲力其速返家料量身後事示畢某甲深信其言歸家果如巫言爲母部署後事詎越三日母病忽轉輕今巳霍然說者謂足見巫之不足憑信云 
[攫帽] [  征鴻]  
　　昨日法大馬路有一某甲正踽踽而行忽背後一人趨攫其帽甲𨺗然一驚不期脫口而呼聞者咸蝟集及一回顧則爲其諗友某乙不覺撫掌大笑見者亦爲之粲然 
[作劇] [  立德]  
　　昨晚十一時許南京路某游戲塲有一某甲出衣野鷄葛袍後有三四學生掩口而笑余初不解其意見甲步行往西背後有粉筆書（抵制劣貨）四字於是見者愈多拍掌震耳甲自莫明其妙嗣經某號華捕見之令甲將袍脫上撲去其字甲面紅耳赤立坐人力車而去 
小說 
[社會小說衆醉獨醒（二○五）] [  瞻廬]  
　　第三十三回事多拂意悍婦反脣語出有心匪徒切口靑巖不說勉齋來尋仇只說狗來咬人他肚裏也有一番用意倘說是勉齋來尋仇老三便要盤問啓釁的根由倒呌我難於對答∶∶我是何等身價的人也不犯和窮漢計較從來說不怕他凶只怕他窮我和他結仇到底無論誰勝誰敗終究貶了我的身價他雖恨着我方才打了我幾下這口窮氣也該發洩了以後見了我不見得再和我併命∶∶他把我扭打時我雖失敗他也不曾佔了勝利手掌也是皮肉面頰也是皮肉（虧他想出）把他的皮肉打我的皮肉我的皮肉吃虧他的皮肉難道不吃虧我的皮肉疼痛他的皮肉難道不疼痛（虧他想出）况且我的面頰曾受磨鍊他的手掌尙没經驗只怕皮肉衝突的結果依然是我佔了勝利∶∶靑巖戴上眼鏡整理衣襟一壁跟着老三走一壁肚裏不住的盤算老三道老靑你說陸姓家裏的寡老有才有貌這句話委實不錯那天我在巷裏走曾經碰見他一面他肚裏有才無才我不曉得但論這副照會要算一等那麽温我要再細看時尀耐背後緊跟着一個小脚娘姨惡很很的瞅了我幾眼我怕他起疑便搭赸着走開老靑你有什麽方法把他弄得到手據區區的眼光估價這副照會至少也可掏摸一二千粒瓜子∶∶原來江湖上切口把面龐喚做照會銀洋喚做瓜子銅錢喚做芝蔴（我替慧姑揑一把汗）靑巖道老三好没分曉這是三尺六裏的句當怎好在街上亂講將來要開文差使時再和你商議∶∶靑巖說的切口『三尺六』便是秘密會場『開文差使』便是掠賣婦女（我替慧姑揑一把汗）老三聽了便不開口不多一會子早到了劉公館門前老三道到了到了再没有蚊蟲咬你了你自去敲門明天和你相會今夜送了你一程明天合該大大的降一陣紅花雨把我澆灌澆灌靑巖滿口應承老三又唱着戲曲自回家去原來「紅花雨」三個字是酒字的隱語雖出江湖切口字而郤異常風雅倘被提倡風雅的便園居士知曉第二期高鄰雅集時不愁没有絶好的詩題了正是 
　　盜賊行徑學究頭巾岸然道貌比之匪人 
[自由談之自由談] [  鵑]  
　　或曰閻瑞生死矣當飲彈時彈入於顱其苦痛爲何如予曰閻瑞生之苦痛不在飲彈時也實在其飲彈以前之數分鐘間當斯時也天良現善念起家人父子之情動其苦痛誠有難堪者若槍鳴彈飛時則僅肉體上一時之苦痛耳 
大昌煙公司徵文揭曉（丁等） 
[大小囝香烟諧文] [  普仁] 　　 
　　孟子說「大人者不失其赤子之心者也」這章書的意思是孟子敎人雖然到了長大成人之後仍然不要失掉了他那小孩子時候的心理有人說你把書來講錯了孟子所說的大人不是大人小孩子的大人乃是說有德行有作爲的大人我回答說是的我從小的時候就讀過四書難道連這一章書都不懂嗎可是我現在是用心理學的解釋故此纔知道老孟說的是大人和小孩子比較的心理學内中都含着些道德的義味 
　　按着心理學的分析大人的心理是和小孩子不同的那「大人務知大者遠者小人務知小者近者」兩句說話就是一個標準譬如這「烟」是人人都歡喜抽可知大人們都歡喜抽「大烟」由此可以推知小孩子都歡喜抽「小烟」孟子看見了中國人到了現在的時代還不肯丢掉了那所歡喜的「大烟」眼看就要亡國了所以喟然歎曰大人們呵不要失掉了小孩子的心理啊其中的意思就是勸人不要抽「鴉片大烟」都抽「小囝香烟」罷再拐回來說到這章書的本解大人旣是有德行有作爲的大人這宗人是高人一等的所以他抽的小囝烟要比一般大人的大一點現在特出了一種「大小囝香烟」是爲高等人物預備的可是「大人」有兩種解法那「赤子」可除了「小囝」再没有别的解法這末一來我講的書也没有錯了呵 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[蘇議會與蘇省長] [  箴]  
　　蘇議會負監督省政之責至本省財政將陷於破産之地位而始知注意監督未可謂能盡其責也然夢而能覺醉而能醒固猶勝於永不覺永不醒者 
　　蘇省長負監督本省財政之責於其被劾也且委任其極親信之人以代理財政廳致陷本省財政於不可收拾之地位其非但不能盡責也明甚及議會請其出席而猶避不出席不敢出耶抑不願出耶此則覺而假夢醒而假醉局外者不能不爲之顔汗也已 
　　然而省長不足責也彼祗知做官視蘇人之休戚固漠不加察於心也議會則明明爲蘇省人民之代表至蘇省財政行將破産則萬不能漠不加察於心而蘇省三千萬以外之人民能否爲議會之後盾起而自决吾將靜觀之 
道德叢話 
[知己說] [  北坡]  
　　從來知己之名詞多就人對己一方面言之如名士坎坷驟遇賞識美人淪落忽得援拔或兩好無猜肝胆相照千里遠隔聲氣潛通等莫不引爲知己怡怡自喜或且感激涕零焉然以管仲之才知己祗一鮑子以虞翻之學弔客轉望靑蠅可見知己難逢古今同慨顧吾謂使人知己不若使己知己之易且愈也常人之情對己一方面大抵流於自是故言行往往隨意所欲不加省察而不知其自以爲是者或道德上所認爲非者也其自以爲善者或道德上所認爲惡者也日復一日釀成習慣過積謗叢職此之由在他人以人不知己爲可慨而吾則以己不知己爲更可慨也夫己知己云者以己之心察己之言行也當言行之將發先平心以察其是非善惡而是非善惡又必以平日對於人是非善惡之觀念以爲准待察旣的確而後發旣發之後更平心而察之如認爲是爲善則他日以此爲準如認爲非爲惡則可改者急從而改之勿縱畏難苟安之性不及改者引咎自責務存前覆後鑒之念循此而行勿忘勿怠則是非善惡昭然於心自不至趨入邪途而莫辨彼以得人知已爲可喜者吾以爲不若己知己更可喜也且欲人知己出於求人之念求人者不可必得欲己知己出於求己之念求己者無往而不得審乎此則吾人何必欲人之知己更何必慨人之不知己（乙種酬） 
公民常識 
[擬請公民選舉監視團兼任宣講之意見] [  杜馥]  
　　前見某君因鑒於選舉之舞弊提倡組織公民選舉監視團以實行監察選舉之弊病近見某君擬有草案數則防微杜漸意美法良實深欽佩惟歷届選舉之弊病雖由劣董刁紳從中作弊然一般與選公民每多識陋寡聞任意放棄選舉權或亦造成弊竇之一大原因也蓋上届省會選舉之時刁紳劣董及上等游民聯絡各圖圖董地保不特浮造選民竟將全圖選舉票槪不給發而一般有選舉權之公民竟漠然視之一若與我無關痛癢任彼妄投可也任彼賣買可也噫此皆未明選舉之原理以致放棄其權利不然控諸法庭劣董刁紳焉能把持不發耶今某君旣有公民監視團之發起鄙意擬請團員兼任宣講義務於未選舉之一月前游行鄉村僻巷宣講選舉之原理及放棄之關係並宣講歷届選舉之舞弊故投票時須抱定宗旨擇人人所欽敬之士紳公明正直者方選舉之萬不可受刁紳之運動劣董之威迫如匿票舞弊儘可指名告發務使鄉間公民人人知選舉之重要不忍放棄其權利則匿票冒名等弊或可不禁而自絶及至投票之期監視團員再嚴加監察則一般劣董刁紳及上等游民庶幾乎難以作弊也愚陋之見海内熱心救國諸君以爲何如（乙種酬） 
衛生 
[分裂菌之預防法] [  義]  
　　分裂菌ＢＡＣＴＥＲＩＡ形大一米酉（密里米突千分之一）常寄生於人體及一切生物體又塵芥垢滓等之不潔處其寄生於人體而爲病原菌者甚多舉其最著者如下（一）痘瘡又名天然痘爲傳染病（二）白喉一名實扶的里爲桿狀黴菌急性之傳染病也患者之痰吐涕汁呼出氣衣具玩具爲之媒介（三）肺癆即肺結核自肺病者之痰中化氣後傳染之慢性病也（四）淋病係球狀黴菌（五）霍亂卽虎列拉係桿狀黴菌餘如癩病傷寒瘧疾等傳染病皆由此細菌之傳播而生此外動植物之疾病飲食之腐爛原因於此細菌者居多其分裂甚盛故雖沾少許之細菌而少頃即增生甚多分裂生殖之外其體内又能發生胞子與塵芥共飛颺或黏著於各處雖乾燥亦不死滅故防疫者務在淸潔使其不易發生又以種種方法撲滅其細菌與其胞子水及食物之類煑沸之後密封於淸潔之器内能經久不變即因其中所存細菌之生活細胞或其胞子因煑熟而死又因密封之故外面之細菌及其胞子不能侵入也又塵埃飛颺時不宜呼吸及開口開須用淸潔手帕蔽口因防細菌及其胞子飛入衛生者急宜注意也（乙種酬） 
經濟 
[證劵交易所之利益] [  覺民]  
　　按經濟學之定義交易所者實爲證劵或貨物之集中卽出産者消費者經營者薈萃一處依供求相劑之原則各得其所欲是也交易所之類别有二即貨物交易所與證劵交易所今所欲言者乃第二種之證劵交易所 
　　其所有事爲（一）内國公債票（二）商業公司之股票（三）商業公司之債票（四）外國公債票 
　　我國至今尙以不動産（房屋田地）爲財産大宗而外國則有以股票債票之動産致富者皆食證劵交易所之賜也不知者指證劵交易所爲影戤取巧殊非公平之論今將其利益闡述如下 
　　（甲）對於國家（一）有證劵交易所則國内公債可以發達我國内債不發達雖由於人民對於政府信任心之薄弱亦由證劵交易所之缺乏蓋購債劵者於需用孔殷之時無從兌換卽得承買者亦必受鉅大之虧折故遇内國公債之募集多裹足不前如有國立證劵交易所則有集中之所可隨時買賣則上述窒礙可以悉袪（二）有證劵交易所則公司發 
 
 

Page 18

 
 
逹國家富力可以增加而租稅亦因之俱進（三）有證劵交易所則國家間接稅（印花稅等）之征收可無偷漏之弊 
　　（乙）對於人民（一）有證劵交易所則商業公司股票之募集可遍及全國不必限於一隅且股票債票均可隨時賣買極爲活動造福於商業非淺（二）有證劵交易所則小資本家有投資之所出其積蓄以買大公司之股票可坐獲鉅利豈不甚善（三）有證劵交易所則外人所購之債票可以設法漸次收回（四）有證劵交易所則可購買外國之公債票以吸收外國人之金錢入於我國凡此種種皆證劵交易所之利益也（乙種酬） 
家庭常識 
[中西家庭之比較（上）] [  蕪城玉芝女士]  
　　家庭南字之意義在中西文中各不相同故言改造家庭者必先明家庭之槪念也西文之家庭（ＦＡＭＩＬＹ）乃指一夫一妻及其子女子未嫁娶者言之父母及子女之巳嫁娶者不在家庭範圍之内例如人有父母有兄弟姊妹有妻有子女有吾國爲一家庭而在西方則當分作數家庭本身及其妻并子女之未嫁娶者爲一家庭父母及兄弟姊妹之未嫁男尊女卑逆來順受光駿㘡 
娶者爲一家庭子之巳娶者爲一家庭女之已嫁者爲一家庭兄弟之巳娶者爲一家庭姊妹之已嫁者爲一家庭吾國之家庭一而在西方爲六換言之吾國家庭之分子複雜而西方家庭之分子簡單今比較之有可言者如左 
　　（甲）西方家庭之組織易養成國民之獨立性而吾國則適養成其倚賴性也例如人有成年之子在吾國則父母爲其娶婦并且養之而西方則否一言娶婦則對於父母卽如乳鳥辭巢而去父母必不更育之故人非自立有能力可以活其婦不敢言娶妻事 
　　（乙）西方家庭之組織可以發達國民之國家觀念而吾國則栓梏人於家族主義之下人且不識國家爲何物　蓋凡一家必有一長家人悉受治於家長之下對於國家無在接負擔之義務因不識有所謂國家此在吾國比比然也 
法律 
[物權] [  鏡予]  
　　物權包含所有權地上權永佃權地役權擔保物權及占有權六種爲財産權中之最重要者關於交易之安全社會之秩序頗鉅誠爲處世不可不知之常識茲將其意義分述如左 
　　（一）物權須以有體物爲目的若電氣暖氣音響等之無體物皆不得爲其目的（草案第一百六十六條）而有體物又包含二義（甲）須爲特定物（乙）須爲獨　物因非此則其管領權無從實施也 
　　（二）其目的物須爲私人得管領者其不得爲私人管領之物可别爲三種（甲）不通融物卽禁止私有及買賣讓與如違禁品之類是也（乙）共用物卽不能置於人力管領之下如日月星辰大洋空氣之類是也然分取一部而專有之固亦無妨如海水浴是（丙）公有物即屬於國家或自治團體之公有受特别法規之管轄者如道路公園河道圖書館城池軍艦之類是也然此種物體亦僅於其爲公衆效用期間内不得爲私權之目的倘一旦廢止其法規不爲公衆效用時則其物仍可自由買賣而得爲物權之目的物 
　　（三）物權爲直接管領有體物之權利所謂直接者卽不須以他人之行爲爲其介紹也 
　　（四）物權可以對抗社會一般之人權利可分爲對人權與對世權二權對人權卽以持定之人爲義務之主體例如債權是對世權則以社會一般之人爲其主體故無論何人皆有不加侵害之消極義務物權即屬此類（乙種酬） 
工業常識 
[攝影術（二）] [  魯文輝]  
燈光紙印像法 
　　燈光紙所印之像淸晰柔白較他紙爲優惟學者每嫌晚間操作不便可採用日光擇窗戶之面向北者張以窗帷或被單等物使通室晦暗弗使微光透入如印時日光過猛可用纎質之白紙糊於窗上惟白光烈度不等終不如改用燈光較爲一例 
　　燈光紙計分三種即ＲＥＧＵＬＡＲＳＰＣＣＩＡＬ＆ＣＯＮＴＲＡＳＴ是也爰將其功用性質略述如下感光適度之底片（即巳顧影晾乾之軟片）宜印ＲＥＧＵＬＡＲ紙過度者宜印ＳＰＥＣＩＡＬ紙不足者則宜印ＣＯＮＴＲＡＳＴ紙 
　　暗房佈置旣妥其尙須預備各物如下顯影藥水定影藥粉顯影盆三只紅燈曬架量杯毛巾 
　　燈光紙顯影法 
　　燈光紙感光後取出置於顯影液盆内膜面向上動之使全紙均沾藥液ＲＥＧＵＬＡＲ及ＣＯＮＴＲＡＳＴ燈光紙顯影較速不得逾念秒鐘ＳＰＥＣＩＡＬ紙倍之惟藥力時有變更故顯影時間亦無從規定耳 
　　燈光紙顯影至適當深度亟取出置淸水内浸洗數次卽放入定影液中旋轉反覆弗使停滯否則恐發生晦黃等漬定影時間約需十五分鐘定影後用自來水冲洗一小時然後晾乾内地無自來水之處可以面盆或水桶等物滿貯淸水每五分鐘換水一次可十數次務使像紙浸透將定影液内之鹹質完全漂淸方可晾乾 
　　業經定影軟片之藥夜不能復用以定影燈光紙 
　　攝影術貴尙淸潔操作尤須有定序顯影用之藥液及器具不可微沾定影液之鹹質定影後必擦洗雙手以毛巾揩拭乾凈 
　　顯影液用過之後不可再用 
　　勿用定影之盆而顯影 
　　勿用不新鮮之定影液 
　　印像時揭起曬架蓋板將底片放入膜面向上背面（即光面）貼近曬架玻璃取燈光紙一張膜面朝下合於底片將蓋蓋好 
　　燈光紙正反面最易辨别試紙囓角如沾粘者即係正面（卽膜面）未用之燈光紙須密裹盛封内 
　　曬架離燈光須在十寸左右 
　　先將燈光紙一張裁開成一寸寛之小紙數條以一條置片上重要處如人物之面部或風景中屋字樹木等處審度燈光之距離默察感光之速率試印之而顯其影如深淺不合可再試之迨得適當之色度則循印若干張皆出一轍矣如換印底片祇須與前片相較視其厚薄酌定感光時間則相差無幾矣 
 
