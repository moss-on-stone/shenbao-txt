# 1934 - 260 - 4908777

 

Page 1

 
 
[添請蘇州訪事] [  本館謹啓]  
　　本館向有駐蘇訪事專事採輯新聞兹以報紙日增搜羅宜富吳會地方遼闊一人之力勢不能搜採無遺爰擬添請一人以廣聞見須熟悉官塲兼能採訪時下要務事皆確鑿不妄文理能曉暢明通如有願承斯乏者請書近事數則並姓名住址函寄本館帳房以定去取倘不合式槪不作覆此啓 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易民醫家曰芷園　草存案曰敖氏傷寒金鏡錄曰痎瘧論疏曰達生編曰扁鵲心書曰本草崇原曰侶山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊茲本局承博文書局之　排印成編賜購者請臨上海博文書局揚州點石裕記選取可也計書八册每部價洋一元六角 
[閲本報紀家教何存一則因推論約束子弟之不可不嚴]  
　　昔人云父兄之教不先子弟之率不謹韙哉言乎夫人當幼稚之年譬猶木之未雕玉之未琢也有良工者剖析之切磋之俾大木爲杗細木爲　蒼者爲璧青者爲珪雖材有大小之殊質有精粗之别無不可因材而施以成有用之器若或棄置不顧使其自生自成雖有美質亦歸無用昔人有見於此所以教幼莫急於學三代之世家有塾黨有庠州有序國有學大學序云自王宮國都以及閭巷莫不有學人生八歲則自王公以下至於庶人之子弟皆入小學而教之以灑掃應對進退之節禮樂射御書數之文易稱蒙以養正聖門言出孝入弟皆所以端始基謹幼儀也世道衰微此風寖失民間子弟其富貴者未離襁褓卽付保母飲食衣服均極奢侈稍長則呼叱奴僕睚眦儕輩稍不如志則爲劉四之駡人其屆入學之年則又視詩書爲桎梏履黨塾若犴狴此種習尚十室而九然猶曰富貴者流易染驕侈之習其處境使然也至若蓽門圭竇之子其父若母爲小經計終日勤勞辛苦覓蠅頭微利供合家衣食其子弟生歴艱難似能從事節儉而不至任意揮霍孰知其事轉有大謬不然者如本月初十日報紀家教何存一則云程應亭者南翔人住居滬南向爲米業日前將洋銀二十七圓置諸抽屜内欲應要需其子翰元年甫十齡雖爲所知亦不之備不意有比鄰彭寳寳者年亦祗十有四齡串同翰元囑將此項洋銀竊出瓜分翰元爲其所愚卽將洋銀如數携與及前日程欲將此洋應付啓視抽屜已不翼而飛程大驚失色詢問家中均稱不知以已子情有可疑於深晚時吊懸毒打其子忍痛不堪始稱將洋取出與彭寳寳瓜分用去程當與十六鋪地甲同往彭家尋其子至詰之據船所有洋二十七圓已與程子在外用去七八圓其餘則存在家中地甲卽帶往十六鋪巡防南局請究局員飭分别看管候訊云云夫竊盜重事也非如好嬉遊工逃學委爲童子之無知也竊洋而至二十七圓其數不爲不多亦非等青蚨數十翼隨手携取聊以購劉郎所題之糕趙岐所買之餅爲一時口腹之需也今程彭二童以十餘齡而膽敢行此其平日家教之不嚴已可槪見夫涓涓不息流爲江河萌芽不翦浸成斧柯蓋事之起也甚微而禍之成也甚巨幼時而好抛堶蹴踘稍長卽賭之機也童稚而喜華服鮮衣稍長卽嫖之媒也始而在家中竊錢購小食物以爲孩童之小過而不知大而胠篋探囊之術已伏於此矣始而在鄉里小不合卽睚眦相冋以爲生性之偶乖而不知長而持械殺人之機已萌於是矣故世有明理之父兄則以約束幼子爲第一義大戴禮曰幼子常視無誑童子不衣裘裳立不正方不傾聽長者與之提携則兩手奉長者之手負劍辟咡詔之則掩口而對其教之之法周詳審愼曾不憚煩今閭巷子弟尚計不及此惟其大要一使之無閒時一使之無閒錢年至五歲無論富貴貧錢均須入塾朝而入暮而出使身心有所歸宿自不至肆意妄爲卽遇令節估沐亦祗令在家遊息不得越門外一步錢財之類必須嚴於察核不得輕自携帶凡有所需必禀命後由長者爲之代購事雖至纎至悉似無甚關係然而教學之道已於此基焉然後戒漫語謹戲言輔以明師益友引以禮樂詩書如此則明智者可以學業日進華國昌家愚魯者亦得循規蹈矩而不失爲保家之子亦何至作奸犯科上以貽父母之憂而下爲鄉黨所竊笑也哉 
[本館接奉電音]  
　　昨日上午京師飛電傳來上諭二道敬謹譯登○八月二十四日奉上諭禮部奏尊議御史潘慶瀾奏請將已故總兵之母旌奬一摺已故總兵鄧世　恪遵母訓移孝作忠力戰捐軀死事最烈伊母郭氏訓子有方深明大義著賞給匾額一方交譚鍾麟等轉給收領以示旌奬欽此同日奉上諭吏部奏遵議處分一摺前甘肅副考官翰林院編修謝佩賢著照部議降二級調用不准抵銷該員尚有應得降一級調用處分係屬公罪著准其抵銷欽此 
[言歸於好]  
　　希臘與土耳其忿爭經各大國調停停戰已久然和議仍相持不下以致調停者頗費躊躇兹者本月二十日倫敦來電云刻下和約已成兩國皆定期畫諾矣 
[東報摘要]  
　　日本報云邇來中國稱貸英金一千六百萬磅大約可望有成中東一役賠欵庶幾可全數交清矣查賠欵二萬萬兩頭二次各付五千萬兩三次付一千六百六十六萬六千六百六十六兩某未付者尚有八千三百三十三萬三千三百三十三兩當時和約載明如能於三年内交清可免利息按息銀首次一百二十五萬二次五百萬三次四十一萬六千六百六十六兩共須六百六十六萬六千六百六十六兩今也如果悉數清償除去此息中國只須付銀七千六百六十六萬兩云 
[鐵路利益]  
　　循環日報云近有西人論俄國鐵路之利言俄國新舊二京鐵路甚多東至琿春滿洲可以運兵一利也可保護歐亞商務二利也船由歐洲經蘇彝士河至上海須四十五日或由大西洋經美洲至上海須三十五日若由鐵路則祗須二十日省繞越海道三利也西例重賤之物從海路輕貴之物從鐵路中國出口貨物絲茶居三分之二苟能由鐵路轉運則貿易之利可奪運道旣便則土貨自興而商務因之益盛矣尚何憂富强之難致哉 
[粤省鄉闈瑣紀]  
　　香港循環日報云八月初十日士子進二場者共一萬二千四百餘人連日天氣酷熱濟濟多士　屈風簷靡不汗揮如雨尚幸抱恙者鮮惟聞長寗縣學李生纔進棘闈體卽欠安竟於十二日午間赴玉樓之召旋由號軍禀明巡綽官飭役將屍縋至夾弄護以士沙俟放牌時移出交親屬殯葬○十二日午刻闈内當差人役瞥覩試卷一本隨風飛舞翩𦒘如蝶墜於棘闈瓦脊未幾復騰達飛　深入雲中不能窮以目力疑爲考生有失卷者細爲查 
 
 

Page 2

 
 
訪並無其人僉爲之驚疑不定○十三日當放牌時多士魚貫而出人多擠擁氣息薰蒸迨傍晚鐘鳴五下忽爾濃雲潑墨急雨催詩習習清風心脾凉沁莫不欣然色喜未幾廉纎飛灑略濕苔階鎖院外泥濘異常多士咸拖泥帶水越刻雨散雲收炎熇復熾迨三塲點進時又難免受酷吏之虐矣○當二塲之放頭牌也有謝潘二人由内塲潛帶密函投遞於外被官役察覺拿解禀官照例枷號示衆○十四日闈内發出藍榜計各屬士子之因犯規被黜者三十三人 
[礦事述新]  
　　湖北蔡甸地方有名查山者形勢魁奇時兆他異近據某酉人言其内實有金礦惜華人未知採取之法以致藏富於地無由自獻兹聞有富紳某某等擬集股分禀請上憲開辦想地不愛寳一經開挖必能特献菁華以開國家無窮之利源也 
[貸欵造路]  
　　漢口採訪友來函云刻下漢口鐵路總局開創一切費用係由督憲張香濤制軍將善後局公欵借貸二十萬兩以濟其事俟後巨欵到來再行償還云 
[修理兵輪]  
　　測海兵輪行駛鄂江已歴多年北因艙中鐵索鐵板等件皆已不適於用鄂督張香濤制軍因特札委李刺史督率匠工更換一切以期行駛利捷云 
[漢皋火警]  
　　本月十九日午前漢鎭孫祖閣後叚朱壽玉由院左側某姓烟室因煮烟不愼以致火勢上炎登時火挾風威萬分猖獗迨各處水龍環集而茅屋十餘椽已歸於無何有之鄉矣事後有某善士按照災户各施給錢若十文俾得以購蓆結廬以蔽風雨亦好行其德之事也 
[文明之兆]  
　　鄂省棘闈二場時某生翦燭不愼致遺火號簾上幸卽時撲滅不致上炎又明遠樓上不知何人悞將火遺於蚊帳上亦賴援救得免巨災誠幸事也 
[購買石塊]  
　　漢口興辦鐵路於通濟門外設一石廠堆積碎石以備將來築提之需兹復四出招帖請人承載石塊赴廠交易一時聞風興起者無不爭先恐後也 
[疫癘叢興]  
　　杭州采訪友人云八月以來寒暖靡恒民多疾病同善堂施醫局每日求診者多至三四百人向延二醫爲之診治現在添至五人尚苦應接不暇所幸死亡者尚鮮大半皆可就痊至文闈中因病不完卷者統三塲計之共一千名左右闈中官藥局每塲給藥至千餘劑所備飲片分給一空塲中雖無病斃之人然殁於塲外者不少文龍巷某姓家所寓温郡考生七人俱未終塲十九二十等日連殁二人未登金榜先赴玉樓客死他鄉亦可哀矣 
[墊銀購地]  
　　蘇垣創辦電燈公司已逾一載股分雖已成數而與股諸君皆以示見眉目不肯交銀然購地造屋一切費用非得一二萬金不足敷用現聞總辦黄君訂請北街許紳及道前街郭煜興土棧主郭君等相助爲理先由郭君墊銀若干購定盤門外横馬路附近基地一方想不日當興工起造矣 
[縱火宜懲]  
　　蘇垣有鄒某者向在河沿街開設銅錫器鋪嗣因生意清淡將店閉歇妻某氏於春間因病逝世鄒悼亡情切致成癆疾延醫調治藥石無靈膝下有子三人長者年纔十五幼者僅三四齡數日前長子某甲不知由何處結交一年甫弱冠友止宿於家而鄒未之知也前夜友不知因何與對户紫銅作結成不解之仇潛於三鼓後將洋油硫磺等引火之物塗於某銅作之門用火然點正在從事經途人某丙瞥見喝問之下友卽飛步逃遁旋見其竄入鄒姓家將門緊閑内遂叩銅作之門告知其事銅作主喚地甲至訴以情由旋於翌日爲北路總巡某明府所聞以此風斷不可長飭差協同地甲傳鄒某到案候訊而友已連夜逃逸杳如黄鶴矣想當飭差追捕務獲嚴究也 
[履勘塘工]  
　　姑蘇采訪友人云太湖之尾約距横涇數里水勢湍急第逢大汛湖水必衝上岸灘高下田疇槪遭淹没是處係吳縣所轄曾由紳董公禀前邑宰馬漁珊明府勘騐屬實爲之申詳上憲集貲築一堤塘畚鍤如雲工程頗巨迨大工告蕆其患頓弭惟日久泥鬆易於坍損爰舉紳衿之公正者爲承修總董一切工費歲准報銷兹者聶仲芳廉訪以横涇紳士浙江知縣劉芝卿大令在籍讀禮因下札委承斯乏一面委吳縣賴葆臣大令下鄉勘估本月二十日清晨大令率帶丈量書吏乘小火輪船赴彼履勘旋於翌日傍晚返蘇上轅禀覆劉大令亦踵轅謝委想動工之期當不遠矣 
[飭查命案]  
　　嘉興訪事人手簡云前報新篁鎭落鄉三里許某圩因提賭毆斃船夥一事當卽禀請相騐　緣邑尊劉大令奉府憲札委詣嘉善縣相騐監斃並聞船夥死而復蘇故劉邑尊特飭幹差前往查勘俟禀覆後再行核辦 
[委騐瘐斃]  
　　嘉善縣著監斃犯徒一名詳報府憲請委鄰封詣騐府尊宗郡守卽委嘉興縣前往騐視嘉興縣主劉大令奉委之後卽於前日乘坐官　隨帶刑仵書差駛赴嘉善縣相騐刻尚未回故未知其如何斃命也 
[杭垣秋雨]  
　　杭州訪事人函云本月十五夜大雨之後連日陰晦直至十八日始放晴光晚間又復濕雲四佈驟雨狂風至今尚未晴霽各鄉早稻均已結實惟未能收割致被水浸晚稻尚在吐花深恐雨水過多不能成榖鄉民憂急非常惟望蒼蒼者天速使羲和駐駕毋令痴龍常酣睡不醒也 
[禾中天氣]  
　　嘉興訪事人函云邇來秋高氣爽天宇清明某日清晨忽大沛甘霖入晚不止越日仍簷溜聲喧未停點滴河水已漲至尺餘倘能卽日放晴則禾稼將及登場尚不致有所損壞也 
[孝廉月課]  
　　本月二十二日爲杭垣學海堂望課之期由山長樊太史命題考試四書文題子曰三軍可奪帥也二章詩題賦得猿爭山果落空階得猿字賦題説經奪席賦以憑遂重坐五十餘席爲韻 
[曲江觀濤記]  
　　杭州采訪友人云浙江一名曲江以江勢三折故有是稱凡濱江之地無不有潮而惟錢塘爲最盛盖潮由海生逆流而上爲龕赭二山所束使不得騁激而爲濤日夜再至四時皆同而以八月爲尤大濤之起也怒如驚霆疾若飛雨日車爲之掀簸風師助其呼舞遥望海門白光一綫奔騰而至傾城士女咸往觀焉俗傳十八日爲潮神誕辰省中官憲例有致祭之典此次廖大中丞委候補道陳淀生觀察前赴秋潮宮伍芝蓀觀察赴翁家埠行禮是日適值鄉闈告竣考生之逐隊往觀者實繁有徒以致人山人海擁擠非常時交申初滿江風起潮頭從鼈子亹而進宛若萬馬奔騰霜戈銀甲盤轉江心各船皆開往迎潮轉瞬間俱被捲入幾令見者瞻落聞者毛竪少焉潮頭東折各舟乃得出險入夷依然鼓棹而回弄潮兒爭取魚暇互相笑樂忽聞人聲鼎沸摸魚者紛紛退避呼曰二潮至矣二潮至矣急跂而觀之則濤頭又由西興折而西向勢尤猛烈江塘之上悉被水浸及至申末層瀾乃平觀者始漸散是日也茶坊酒肆生意極盛無不旧利巿三倍云 
[拐匪宜懲]  
　　沙巿拐風之熾日甚一日大抵恃有茂匿之處所以不致破露也城内有崔友兒者向充劊子手近與拐匪爲伍凡計誘良家婦女皆寄頓伊家前月爲人告發監禁在案道憲復出示招告旋有戴唐氏侯李氏具禀轅門稱被崔設計誘賣想俞觀察嫉惡如仇必將盡法懲治也 
 
 

Page 3

 
 
[是眞鼠竊]  
　　有王叟者向居於鎭郡西門内家道小康頗工心計平日獨臥一室而臥一婢於牀下俾遞溺器前夜忽聞室中窸窣作響叟大疑咳𠻳有聲旋聞鼠聲甚厲叟效猫聲懾之半晌嗚嗚精神頗倦乃呼婢使進溺器溺已冥然睡去及明晨起視則室中箱篋搜括一空不禁大駭更問婢以昨宵取器供溺之事婢云無之始悟種種舉動皆偷兒所爲也舉也告人無不軒渠大笑 
[剪乳駭聞]  
　　蘇鄉木瀆人周某操公輸子業家住蘇城洛水倉橋附近前日午後妻某氏偕二三女伴至盤門外青陽地遊玩直至日落崦嵫始賦陌上花開之句抵家後不言不語呆若木雞逾時忽自取并州快剪將一對雞頭肉雙雙剪去袒胸危坐略無痛楚之形迨其夫入室氏猶面不改色以雙手自掩其乳吃吃笑不止周大駭上前拉其手氏始仰面倒地傷處鮮血噴流周急爲之延醫敷治未識能保性命無虞否嘻是亦異已 
[騙局翻新]  
　　漢口訪事友來函云漢鎭有等無業流氓在漢陽龍燈堤一帶各荒民家給施錢票並有某堂堂名印記其錢數或五百或一千文不等然每施一票必索費三五十文荒民不知其僞咸欣然與之迨踵堂領取堂中人告以並無其事始悟被騙刻聞某堂董事已著人查拿以杜弊端云 
[烟臺碎錦]  
　　烟臺訪事人函云有西人乘單輪車以足踏之其行如飛較之木牛流馬其巧似又過之見者咸爲稱贊不置○月之初二日爲送子張仙之誕俗謂神係金闕化身持弓挾彈專以擊逐天狗保護世間嬰兒爲事無稽之談不知所始惟烟臺各處村落並無廟貌供奉家有寗馨者皆於堂室之間或畫樣或設座焚香頂禮同祝庇佑焉○月圓之夕天后宮及潮建帮二會館皆演戲慶賀歴來如是本屆福建會館並未舉行至十七八等日始行補演盖因梨園中人連日忙碌不克分班也○某姓婦幼失所天膝下一子相依過度針黹之餘仍須廣仁堂恤嫠之項以資貼補日前命幼子赴堂領錢未歸尋覓無著其入於拐匪之手乎抑或别有他故乎惟婦執炊以待竟至人錢兩空此景此情當有不堪設想者矣○本月十九二十等日西人又在西沙旺地方賽馬往觀者人山人海絡繹於途按西人此舉已有二十餘年東省不乏富貴之家豪傑之士其有王濟之馬癖者金勒雕鞍日事馳逐有劉盤龍癖者又以一擲百萬爲豪曾未有一人焉與之比控縱而較勝負惟年復一年逐隊觀塲視同玩耍而已 
[武林雜述]  
　　杭州采訪友人云浙江提督學政徐季和宗師提考優生四十四名定於八月二十四日考百塲二十六日二塲二十九日會同撫憲考試優拔聞中丞入闈辦理監臨事務定於二十二日回轅○浙省續解京餉現由藩司撥出銀五萬兩示期十九日開庫兌付委候補同知胡司馬福保管解卽於是日釘鞘寄存外庫俟領得公文後起程○栽生倩人傳遞密函至鄉闈謄錄所囑改卷中紕繆字句事被扄閉官查出禀知提調將遞函者重責四百板枷號示衆聞日内首塲硃卷業已掃數解入内簾枷號之人因患恙叩求保釋黄觀察派員查騐屬實遂於二十日釋歸 
[失愼類誌]  
　　前晚十二點逾二刻鐘時滬南萬裕碼頭大街沈恒泰花衣棧因深夜工作店司偶不小心遺火花衣堆中霎時烟霧迷漫已延及所堆之花衣包上棧夥等卽急鳴鑼報警幸吉雲堂花業公所洋龍近在咫尺急驅到塲汲水灌救約一刻許始得烟消火滅事後查悉僅焚去後披屋一間其餘幸未殃及○南巿大東門紫霞殿左近源茂煤炭店前晚十一點鐘時因偶然失火延及門窓等處店中人立卽呼同隣佑人等相率汲水灌救不致成災亦云幸矣 
[僧人開弔]  
　　滬南桑園街有靈山禪院一所住持僧成立焚修有年突於上月二十一日撤手西歸昨爲五七之期由其徒善能設奠亭午時太湖水假副中營哨弁陳雲卿遊戎策馬前往叩奠善男信女亦俱絡繹往弔一時素車白馬頗爲熱閙云 
 
[收殮浮屍]  
　　前日午後美界日本郵船會社馬頭之畔浮有無名男屍一具年約三十餘歲身穿白洋布紥脚褲白洋布短衫旋經四百三十五號華捕報諸捕房捕頭立卽飭傳水巡捕船帶往南巿救生局收殮 
[人生朝露]  
　　寗波人金蓮生在虹口西華德路第九百六十五號門牌恒豐京貨店爲夥前晚九點半鐘收巿時帮同學徒搬取牌門板甫出户外忽然倒地或疑其爲羊癲瘋不以爲意店中人卽扶入偃臥豈料至十點一刻鐘時溘然長逝店主人駭急卽據情奔告捕房捕頭飭包探查明究係患何病症一面通知家屬到來料理聞店現已關閉矣 
[控案糾轕]  
　　乾康絲廠前因涉訟法界公堂後歸泰源錢莊管業由顧錦齋爲買辦昨日顧偕洋人白而並律蒂羅到堂稱今春三月間有胖繭四十八担初抵與謙吉後售與筆喇每担價銀十三兩計銀六百餘兩被沈子雲吞没請追沈倩律師巴丢到堂聲稱此項繭價因前欠管絲洋人浦生達薪資洋銀是以被伊扣去有帳房馮姓知情浦生達與蒂羅爭辯許久鄭大令商之何繙譯以糾葛甚多飭顧開呈細帳下堂再核 
[上海縣署瑣案]  
　　前者趙炳華扭控陶掌掌黄大令倩將刺史訊供己詳本報前晚刺史又升堂提訊差役禀稱小的奉諭往查趙妻棺木停在大東門高巷地方屋主顧阿連現已奉傳到案求大老爺訊詰可也顧供稱小的之屋賃與趙開設豆腐店已歴八年被欠租錢八十餘千文兹者店已停歇將棺木存放屋中有意圖詐曾由中保理勸令小的免索租金再貼遷費洋銀三十圓所有破舊生財歸小的收管定於本月十五日出屋屆期其妻棺木由伊昆季行擡出議旣成忽由趙桂榮唆使揑情誣控務乞究懲租契呈電二趙供詞一味含糊訪事人不能備錄刺史斷令顧再給洋銀四圓限四日内出屋延干嚴辦○朱四珍扭控陸雲如欠銀蔣刺史提訊之下朱訴稱小的係浙江寗波府屬某邑人向在漢口營生現來治下賃屋某街開設水菓行與陸往來被欠銀六百六十餘兩去歲之杪付下洋銀二百圓之票屆期並未收到此次向之索取置若罔聞不得已扭乞究追帳簿呈鑒陸供稱小的所開之行業已閉歇實欠朱銀三百餘兩當時各債俱以三折理還求恩照斷可也刺史察閲兩造帳簿均不符合遂大加申斥著邀公正人協同差役算明禀候核奪○著名流氓黄春榮混名小黄牛屢經英法兩界讞員嚴辦依然怙惡不悛現又姦污某姓家幼女經法界讞員鄭景溪大令押送縣署請發改過所禁錮前晚黄大令倩蔣剌史提案略詰數語判發改過所覊禁一年俟期滿後察其能否改過再行核奪○昨日南巿董家渡荳腐店主劉阿狗扭許阿元至縣署訴稱許糾衆至小的店中索詐不遂將貨物盡情搗毁叩乞究懲黄大令飭役看管候訊 
[英廨晚堂瑣案]  
　　沈阿旺扭控朱王氏私逃前晚翁笠漁明府升堂提訊沈訴稱小的係浙江寗波府屬某邑人娶王氏爲室執有婚帖今忽逃逸追尋得見勸令回家氏忽不認小的爲夫無奈扭案求訊朱王氏供稱小婦人家在姑蘇某鄉丈夫朱阿松耕田爲業小婦人自知不合與沈私姘並未嫁伊豈能霸佔今欲旋里忽被掯留屈計丈夫卽日前來屆時必投案質對也明府着分别管押候朱到案後訊奪○某號巡捕解陳阿土王許氏陳程氏三名口至案明府亦於前晚提訊陳供稱小的係本地人向習木工娶妻程氏已歴八年生有四齡女孩一口本月初三日小的因事不在家氏携女孩私逸及小的回察知其事大爲驚駭該尋數日音信杳然至前日始遇諸新閘某處叩以女陔何在云在許氏家及同往領回許氏不肯交出不得已喚到巡捕拘入捕房今晨捕頭令送案訊究程氏供稱丈夫所得工次恣情揮霍小婦人貧苦難以度日無奈至某 
 
 

Page 4

 
 
繅絲廠工作以餬其口並未私逃前日携女孩至廠忽失所在從無寄留許氏家之事叩求鑒核許氏供稱程氏因家中貧苦衣食難周倩小婦人薦往某繅絲廠作工伊家女孩現留何處小婦人並不知情明府著陳自行尋訪○某號巡捕解途中因索欠而爭閙之王阿金黄劉氏二名口至案明府飭提研訊黄劉氏供稱小婦人家在姑蘇鄉下現傭於治下某龜所設娼寮王係龜奴前與小婦人同依某鴇餬口被借去洋銀五圓歴久置之不睬今在中途相遇故向索還王供稱小的與氏同鄉曾借洋銀一時無力歸還約緩日期氏不允許今當出外措借叩乞原情明府以事屬細微一併開釋 
[法界公堂瑣案]  
　　昨爲法公堂會訊之期午前十點鐘鄭大令蒞廨偕何繙譯會判各案順德洋貨店夥陳正登禀被同事之陳勝春撬開帳桌抽屜竊去洋一百五十元當時查無蹤跡後見伊新兌銀鐲等件爲此生疑盤問之下確被其所竊請究陳勝春供鎖匙係店中學徒經管一時貪小行竊求恩寛宥大令判今將陳暫押候傳到學徒再核○余安生禀朱長發冒稱廚司來店喚米一石送往天仙戲園弄内至次日收洋無著故將米五斗先行取回尚有五斗已被用去請追朱供詞支吾大令判責一百板並押繳米洋二元七角○孫周氏控媳陸氏捲物潛逃昨由包探拘獲請爲訊究鄭大令庭訊之下孫周氏供媳陸氏於七月二十一日捲物逃出後與殺猪培發姘識現已尋獲請究陸氏俯首無詞大令判著鞭背二百下○烟鴇李桂卿禀徐佳林誘拐夥妓王二寳至英界梅春里賣娼收得帶擋洋三十五元請究徐供另有妓之姘夫劉炳泉一同帶往大令判徐交捕帶回限交劉到案再核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探竇如海禀稱王巧生向爲水菓生理前日向某洋人家細崽李阿　　　　價及會項乘間　　　　　　　用刀义等物事爲洋人查悉函致捕房查辦捕頭令小的拘送案下請追李投案訴稱小的雖欠王錢然王不應私取主人之物王供稱小的　　洋銀致被誣竊且受拳毆翁笠漁明府判令管押一禮拜李罰洋銀五圓○包探金阿三禀稱洋人包母生處庖丁張禮全雇周仁生替工周　　竊取包母生家金銀首飾及鈔票洋銀二十五圓向丁小狗兌換洋銀携往某處賭塲輸罄現由包母生查在告明捕頭令小的拘拿送案包母　投案請追丁供稱周已將洋銀二十圓交還小的所有鈔票檢呈大老爺案下惟其中尚少洋銀五圓周張同供稱小的等以後斷不敢如此矣叩求大老爺恩恕一遭明府判令各管押一月並追所小洋銀五圓○包探陳阿九禀稱竊犯王惠卿曾因卿案屢經小的等人破獲送請歴任大老爺遞解回籍無奈旋遞旋來終不改過今又竊取某洋人及陳忠茂家衣帽金銀首飾由小的緝獲吊出原贓告知捕頭送案請究洋人所遣細崽某甲及陳同投案下訴請領贓王無可狡展一味求恩明府判令管押一年○包探黄四福禀稱太倉州屬崇明縣人施阿榮向以穿窬爲業兹於某日竊取胡阿三家綢布衣服六件報捕後捕頭令小的緝獲人贓送請究辦胡投案領贓施供稱小的行竊該死叩求大老爺矜全蟻命明府判令笞責五十板然後遞解回籍○包探孔阿才禀稱鮑少泉家於新巡捕房之後昨日忽吞烟自盡由鄰人投報捕房捕頭派令小的往查實係被人誣竊以致氣忿圖死因卽舁送仁濟醫館請西醫治愈今特送請發落鮑供稱小的係浙江紹興府屬餘姚縣人向在治下安分營生不料鄰人驀地誣以行竊是以意圖自盡明府一再用好言開導然後釋之使歸○包探趙銀河禀稱昨日賊犯王天義混入老閘街吳巧甫開烟紙店内　竊取草紙兩刀正欲挾之逃逸適由小的所見拘入捕房捕頭令送請究辦吳投案領贓王供稱小的初次行竊尚乞開恩明府判令管押一日　一百三十六號華捕解馬夫萬榮堂至案禀稱小的巡路時見此人駕車飛駛不依租界章程是以帶入捕房告知捕頭送案請罰萬供稱小的　習執鞭之事未諳租界章程事出無心尚求寛宥明府判罰洋銀二圓 
[美界捕房紀事]  
　　東洋車夫江福川某日由英界湖北路某妓院内竊得銀水烟袋一枝事主報捕後昨經包探石金榮緝獲拘解捕房押候吊贓送廨訊究○積竊陳德興前曾犯案遞籍兹又濳來滬上意欲仍理舊業前晚匿跡裏　口爲包探洪阿寳緝獲拘解捕房押候查明此次曾否犯竊然後解送英界公廨究辦○林阿三高阿五戴方根三積竊前經包探獲解英界公廨奉判遞解回籍昨午捕頭飭包探竇如海帶　法界附江天輪船解往寗波原籍 
[金陵官報]  
　　八月十九日翰林檢討翁斌孫辭行淮軍報銷局候補道吳學濓總辦金陵書局候補道朱溍總辦揚州保甲局又黄承乙金陵洋務局又許元章會　　　掣騐均謝委福安輪船黄友勝辭赴沿江放餉蘇撫標中軍參將常福到由京引見回南匯縣汪以誠安徽知縣顧仲安陳阻綬劉家序均卽辭回皖巡檢周紹文奉府委　理江寗巡檢卽辭○二十一日户部郎中李傳芳到蕪湖來同知劉卓栻直隸州陳錫純知縣楊激雲奉司委催提前泰興縣陳令欠欵均銷文闈差○二十二日木釐局候補道王立清禀謝留辦候補道歐陽霖江西候補道惲祀祁到交缷湖北宜昌鹽厘回遊擊趙雲龍叩謝委代水師右營均見洋務局候補道徐禀謝奉札另候差委知州湯華袞叩謝又胡廷琛禀知候補道趙繼元於二十日病故縣隬沈丁文辭赴浙江督轅牌示蕪采營叅將王鳳祥應行給咨赴引所遺員缺本部堂查有副將銜補用叅將張本生堪以署理又淮揚鎭標王營汛千總李殿祺年逾七十照例勒休所遺弁缺本部堂查有期滿武舉聞金濤堪以拔補又福右營千總張前勝應與泰州營千總沈紹全堪以對調拔補 
[邗江官報]  
　　八月十六日寳司　由淮北來揚公幹○十七日黄分轉以忠回三江營差次陳鹺尹丕業銷江西緝差○十八日凌鹺尹沆由蘇回銷解餉差汪分轉觀潮劉分轉藝均禀知赴省公幹 
[杭州傳道堂同仁經募川鄂賑捐六月初八至十五日第八次清單]  
　　對山居士求合家康健洋三十元施作　求子嗣洋二十元衆隠名士洋十元心愿子求堂上康健無名士各洋六元邊竹潭李石朋無名氏三户各洋五元無名氏求嚴親康健鮑潔卿胡梅山王樹德葆益園裕源莊何陸氏七户各洋四元其誠求合家平安洋三元五角宗閔文社洋三元黄燮培一元五角周渭泉楊臣序姚竹安萬研仙史森懋朱子著吳菊蓀順養和楊拒園同德堂元昌莊泰來生駐花吟館一太主人十四户各二元楊貢琛陳大祖姜述堂李淮云謝有芬江兆蓉吳敬亭徐小秋王悟生程久齡李體然莫維榮沛康坊戎福坤吳介眉陳榮生周鋭涵徐竇亭戎春元黄根培趙紫垣徐壽康晋泰莊晉泰莊成美堂恭壽堂黄門花女與人爲善軒集腋道人安自貧人運帳房俞金氏黄金氏無名氏無名氏無名氏卅六户各洋一元朱周劉柳洋八角　文伯洋六角無名氏求保平安王稻时徐樹森楊臣珍王炳堂徐兆元邊金楊吳端甫黄子清黄　之洪尚孝營秀卿趙厚卿徐松泉姚師太俞顧氏無名氏無名氏無名氏無名氏王　峰　記　健藥齋師竹齋主人願學業有成人願子戒　勤學人廿七户各洋五角徐雲記潘其榮各四角徐錦川黄養田范晋齋許春臺順源泉負負子　沈氏謙記八户各三角趙惠亭魚躍舟周榮圃劉岐山培德堂劉壽餘集德堂隨緣子石李氏無名氏十户各二角宦浙隠名士承諸世誼惠賜璋儀移賑計開芳名陳麗生李嘉臣嘉祺拆值各洋二元程朱張葉四分一元六角唐乃亮一元五角龔樹輝一元四角章煜王奎綸金　輝錢汝昌合一元張六謙等吳致忠吳保松俞祖鏞樓蔭堂葉銓吳源七位各一元程嘉祥徐松年合七角朱金耿蔣家驥戴祖詒江　四位各六角沈炳輝葛忝林各五角袁岑伯仲符合五角璋儀廿六户計共洋廿一元一角以上共收洋二百二十八元二角[  上海六馬路仁濟善堂籌賑公所制施則敬等謹詰]  
 
 
 

Page 10

 
 
   
 
