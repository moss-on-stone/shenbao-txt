# 1910 - 208 - 4913467

 

Page 1

 
 
   
 
 

Page 2

 
 
   
 
 

Page 3

 
 
論說 
[書招商局改章爭執事警告郵部并告股]  
[東（續）（塞）]  
　　第三釋商人 
　　商人之資格。資法律以爲保障。法律許人以營商。即法律上明認商人之資格。上以抗衡政府。中以分峙社會。下以約束内部。商人之資格。何等鄭重。固不藉達人。貴官而其效始彰也。藉達人貴官以爲資。而爭吾商人所固有之權。利其先已薄商人之資格。而中自餒矣。是曰畏官。畏官者官乃。得而侮之。何以故曰。惟商人不自如其所處之地位。故官得而侮之。亦惟商人不自。知法律上有何等之地位。故官愈得而侮之。招商局之紛紛擾擾。謂招商局股東之自取焉可也。惟其然也。商人視官廳。尊如天神。而自視益不足。雖極其哀訴乞憐之態。而部不之顧也。豈惟不顧。行將以强項之令加之矣。夫部臣之專恣固可怪。而股東之自待亦可歎。吾嘗推本於其戚之所由貽。雖非一朝一夕之故。而徵以近事可以二端括之焉。 
　　（一）股東不知法律之性質。而遂爲部所愚也。於何見之。於部章程見之。案招商局曾於去年。以組織董事會請。而郵部應之。惟須遵照欽定商律辦理云云。乃招商局嗣於六月全體股東。公同開會議决。以部章程呈請核辦。原夫部之始意。於商局爲完全商股。組織董事會可也。特恐其軼乎定章之外。與現行商律相抵觸。故兢兢以遵照欽定商律爲敦勉。意至善也。至股東决議。竟以部章程應之。其將謂隸部之例。爲欽定商律所規定者乎不知郵部之所語爲誰。並不知欽定之商律爲誰。而貿然以應之。股東之程度。蓋可想見矣。雖其時股東之議决。未必爲全體股東。實亦可。爲全體股東之代表。郵部窺知其藴。利其愚。而進以要挾之。隸部尙以爲未足。且儗删商辦字樣。爲完全之部有焉。其謂之何。 
　　（二）股東不知商業之性質。而並以自愚也。就營業之性質言之。公司用人辦事之權。無不由股東主持之。此爲通例。而在招商局董事會呈文。則請照北洋創辦時。於商業之外。另派委員一二人。監查利弊。所有辦事幾關。悉由董事首領。會同部派人員。隨時呈報查核。是用人辦事之權。公司已與郵部共之矣。夫天下無有用人辦事之權。爲人所掣。而人可以慶得事可以就理者。而營業尤甚。營業以牟利爲原則。去冗節費。尤爲營業發達之大源。坐食而旅進。安用是部員爲也。且公司先以此開其源。吾知郵部必乘之入主。而此後公司必無用人辦事之權。即無得人理事之望。與營業以。馴至於盡。此其見端矣 
[結論]  
　　要之有商人之馴服如此。而得有郵部之專横如彼。官廳之積勢。雖以無道行之。必可畏也。吾於以歎專制。之國之不可一日居矣。若乃由專制。而進演至於立憲。上與下各以法律相守。官廳行其所無事。而商人亦熙熙然各勤其業以爲業焉。此何等之。景像乎。記者不勝目想神游於立憲政體之下。而拜手以祝也。 
專電 
[電一（北京）]  
魯撫孫寳琦於萊陽海陽官激民變案極力運動已由某大臣覆電安慰囑勿遽萌退志 
[電二（北京）]  
　　粤省新鹽商公舉代表到京揭發袁督欺商實情 
[電三（北京）]  
　　粤督袁樹勛奏陸建章戒烟已斷奉硃批知道　　 
[電四（北京）]  
　　郵傳部以三月以來新分到部者已有四十餘員無可位置堂諭三年學習期滿再行分司 
[電五（北京）]  
陸軍部昨將新到百餘員分司學習 
緊要新聞一 
[萊陽民變風潮十五誌山東]  
　　曲詩文自被官軍擊　　退後率衆濳逃至旌旗鄉聚集數萬人擬與官軍死戰省兵前赴該縣時路經平度强將民間田禾飼馬民出阻止竟槍斃民人三名及 
 
 

Page 4

 
 
　　至即墨縣境又到處擄民牲畜運送軍械及行李等項及入該縣屯集水溝頭又任意闖入民家奸淫民婦萊州府距城六十餘里之郭家店柴棚等社與萊陽接壤附城難民逃入該社一帶者甚多爲飢所迫一入鄉間到處搶奪鄉民均形慌恐該府鮑太守恐釀成巨變昨特電致烟台道請兵彈壓劣紳王景嶽高玉峯于賛揚等自知身犯衆怒不敢歸家有逃至濟垣者有避至京師者有濳居烟台者在烟台之某紳以該縣旅烟者甚多一露風聲恐遭不測一夕數遷大有寢不安席之勢 
聞逼近萊境之海陽海面有某國兵艦一艘或停泊或梭巡或拍照或測量今猶未去近日又有大帮鬍匪乘萊陽滋閙官府不暇兼顧突入文登縣之裡島該島内僅有警兵二十名駐守當被該匪綑起十匹名餘皆逃脫初該匪先入協生號刧去銀七千餘兩司帳于某因護守銀櫃被匪亂刀砍死旋入源春館刦銀二百餘兩後又入乾豐福義昌信天合棧謙豐泰鴻泰順昌恒昌等七家共刧銀一萬一千餘兩猶以爲未足又綁去人十一名每名勒贖萬金又綁去巡長二名每名勒贖五千金限三日至嶗山某地交代逾期卽行撕票被綁之家皆大慌恐一面差人報案一面差人赴嶗山議價現在每名已出價五千金該匪猶未允許官府亦僅作壁上觀而已 
　　又山東同鄉京官以官軍殘殺萊民慘無人理深恐衆憤愈難平息致别激巨案因推呂尙書海寰領銜公函孫撫請力飭在事各員不得逞兵妄殺已紀前報茲探得該函内容略謂萊邑民心不靖餘燼復然已由兩鎭派兵彈壓在愚民無知妄動鎭以兵力易於解散了事自是應有之義我公以仁厚爲心素切愛民之念弟等之所深知但恐帶兵之人或未能仰體尊意倘辦理稍涉操切轉負大君子慈厚之懷爲此專函前來祈我公諭知帶兵之員詳愼從事先以勸導解散爲宗旨以期息事安人易於歸結如實在不就範圍亦須分别良莠外嚴内寛使帶兵者多存一分寛厚之心在百姓即多受一分安全之福此下忱所殷殷切盻者也 
　　萊陽官激民變情形自經各報宣佈後孫撫惕於輿論特通電各省督撫自行洗刷原電錄下登州府萊陽縣逆匪曲詩文爲首四五月間先後聚衆入城焚燒住戶要挾官長前派員查辦偵知該匪密謀不軌又復嘯衆多人官兵彈壓竟敢開槍公然爲敵傳單逼脅良民私鑄軍火阻截文報或害官兵攻撲城池琦奏明派撥第五鎭軍隊並中路巡防隊前往一路勸諭各村漸皆解散初七抵萊城該匪率其死黨萬餘抗拒官軍鏖戰三點鐘之久始行擊散城池解圍現在安撫良民辦理善後大局粗定曲逆逃竄另行緝拿至海陽縣境現在平靜無事恐傳聞失實有勞藎慮用特電陳 
[葡兵搜查海盜巢穴續紀廣東]  
　　葡兵用藥轟燬過　　路環海盜巢穴業已奏功並未損斃人命頃聞有小輪一艘載運九男七女由路環到澳此等男女係由賊巢用烟逼出者該巢頗大並有數洞葡兵先用禾草硫磺置於洞口然後縱火焚繞烟爲風吹捲入一洞其中賊徒不能抵擋急欲呼吸清氣逼而竄出旣出洞口即行放槍兵總馬田士率兵一隊還槍相擊賊徒不敵棄槍被拘即由葡兵押解到澳囚於軍牢目下葡兵仍將該岩薰攻二十一日下午五點鐘復逼出六男六女盡被拘拿並救獲被擄男童兩口女童一口聞該洞内屯積伙食尙多且多火油燈故黑暗之中仍甚光明舉動甚易二十二日路環大局平靜各賊投降有賊數名由下河逃赴下沙沿途掠收生薯菜蔬爲食旋仍被拘八大利牙砲輪業已返澳路環軍令將於本禮拜六日收回 
[慈宮准撥内帑創辦海軍北京]  
　　攝政王昨在三所　　面諭諸王大臣謂前議撥内帑創辦海軍已兩次奏請皇太后訓示今擬撥赤金三十萬兩作爲海軍的欵其餘無論尙虧若干均歸度支部籌措 
[度支部訂定破壞幣制新章北京]  
　　度支部近因　　新幣制雖經釐訂奏准奉行惟其中不利貪官奸商之處甚多恐被破壞特訂定新章三條（甲）私銷私鑄之懲章（乙）破壞定制之罰章（丙）偏重外幣之罰章刻已通電各省督撫一律查照辦理矣 
[伍星使將爲外部顧問北京]  
　　外務部顧問官一席　　自禧在明期滿回國各國外交圑各奉本國訓令運動繼任外務部各堂左右爲難未能解决刻聞某侍郎力保前駐美欽使伍廷芳長於外交尤富經騐與其聘請外人不如留伍在部繼禧後任可免外人藉口某相深韙其議商之各樞臣亦以伍將次來京頗難位置深表同情故已由樞府電粤促伍使迅速北上 
[吏部兩次被叅案紀聞北京]  
　　石侍御長信奏參吏　　部賄賣保案一摺其語氣注重吏部堂官業經廷林兩大臣行文吏部調閱十年内所有保案並世襲各案限十日聲復聞吏部文選司異常忙亂有岌岌不可終日之勢不知此案若何了結也 
　　廷林兩大臣因黃祖貽一案枝節叢生殊難復奏故於二十一日諭飭各委員嚴訊以期水落石出各委員即於是日上午十一點鐘將王憲章瑞至等提案研訊半日仍堅不供認各委員以案關重要故繼以夜訊至十點餘鐘始退供詞如何探明再錄 
[陸軍部清查世職辦法北京]  
　　陸軍部各堂官因承 
 
 

Page 5

 
 
　　襲世職人員每經言官奏參有冒替不實等事殊負朝廷卹奬功臣後裔之意此等事宜不可稍予寛容自當妥訂清查辦法以便剔除冒濫刻聞該堂官等已商訂辦法擬將遠近年分承襲世職人員履歷姓名劃分兩册將該世職飭傳到部令該員將其先人承襲年分以及履歷籍貫緣由何項勞績受此世職詳細默寫呈堂按照册擋核對如有不符之處卽以冒充論將世職請革外仍送交審判衙門訊究科罪 
[會奏桂省考試法官情形北京]  
　　桂撫張中丞等奏稱竊臣鳴岐於宣統二年五月十三日准法部元電開本部奏廣西考試法官請派監臨考官及襄校官各摺片本日奉旨監臨官派出張鳴岐考試官派出李翰芬王芝祥襄校官圈出顧楷陳國華欽此相應電達欽遵辦理等因准此查桂省審判籌辦就緒省城各級審判廳次第落成此次考試即就高等審判廳借作法闈先經預備一切欽奉前因遵即咨會臣翰芬芝祥等曁照會顧楷陳國華等一體欽遵於十四日入闈十五日開考頭塲十七日接考二塲均係筆述應考人員頭塲計共一百五十二名二塲不到者三名二十日評定取錄三十八名先行發榜二十一日續考三塲係試口述是塲不到者四名即夕評定取錄三十二名發榜出闈竊維司法獨立在今日爲要圖考試法官在廣西爲創舉臣等欽承簡命躬際其隆敢不敬愼以將勉襄盛典辦理一切悉遵部章關防嚴密各塲試述經襄校官悉心衡校再由臣翰芬芝祥等公同核定期於無濫無遺上副朝廷愼重司法正本清源之至意六月十九日奉硃批法部知道 
[江寗勸業道之權利職掌北京]  
　　江督張制軍奏稱竊照江寗新設勸業道缺經臣會同前江蘇撫臣寳棻遴員請補奏奉硃批李哲濬著試署一年期滿再行請旨欽此業經轉行欽遵在案伏查勸業道管理農工商礦船路郵電各事宜政務殷繁亟應籌給俸廉役食公費等項並請頒關防建設衙署俾資辦公而昭信守當經行司籌議去後茲據江寗布政使樊增祥酌議詳覆前來查原設江南鹽巡道每年額支養廉銀三千兩折給八成又支俸工銀三百三十九兩今新設勸業道擬請比照鹽巡道缺開支所有養廉請在司庫九分各官養廉項内支給俸工銀兩即在各屬解司地丁項内動支惟各省勸業道均有辦公經費江寗事同一律而統轄地廣需費較多擬另給每年公費銀一萬二千兩丁隨小費銀一千二百兩由江南財政局欵按月支發該道應用關防酌擬篆文曰江寗勸業道之關防相應請旨敕下吏部查照撰擬字樣恭呈欽定後咨送禮部迅速鑄成頒發啟用至設立衙署若另行建署則工資浩繁查南洋勸業會塲建造屋宇不少閉會之後自多空閒本擬留作巿塲以爲商賈貿易之用應俟届時選擇一二所改作勸業道衙鬥俾得就近籌辦新巿事務再查憲政編查館奏定章程勸業道應就所治地方設立公所分設六科督率所屬各員入所辦事又各省原設農工商礦局所均歸勸業道管理如不便概行裁併應將舊有總辦得力者仍舊分任局所事務改爲會辦坐辦由該道總司查察辦理等因查江南原設商務局係在勸業道所管六科之一應將該局裁撤改爲勸業公所照章分科選任科長科員由該道督率辦理其未設衙署以前即以公所爲辦公之地所需薪費等項應將商務局原有經費悉數充支如有不敷在於裕寗官銀錢局盈餘項下撥補又裕寗官銀錢局本係營業性質電燈官廠及公園亦爲實業所關該局廠未設總辦俱應歸勸業道經管此外尙有江南礦政局寗省鐵路管理處南洋印刷官廠事務較繁各有專員經理均屬未便裁併應將總辦改爲會辦照舊任事又勸業會事務所因甫經開會端緒繁多亦應仍舊設立以上各局的均由勸業道隨時稽查會督辦理俟勸業會閉會後再將事務所裁撤歸併勸業公所以節經費其餘未盡事宜容臣督同司道再行次第籌辦分别奏咨期於實業普興以仰副朝廷利用厚生之至意六月二十日奉硃批該部知道 
[考試留美學生草案北京]  
　　遊美學務處此次考試遊　　美學生第一塲試卷均經校閱凡平均分數及格者悉予錄取飭於二十日起至二十二日每日上午六時前赴法政學堂聽候考試各種科學並於廿三日上午八時檢察體格取錄學生二百七十二名列下傅騙　朱　進　張福運　陳延壽　陸守經　張元愷　易鼎新　戴芳澄　程延慶　胡　適　吳　康　林斯鋆　王　預　張江林　成功一　陳大驥　宋慶瑺　朱　錄　譚頌瀛　陸懋德　楊錫仁　程闓運　蘇明藻　趙元任　徐仁錆　胡憲生　金　振　鄧鴻宜　何　斌　沈　艾　張景芬　葉建柏　鄭達宸　許先甲　孫麇藩　梅光迪　江山壽　胡繼賢　李松濤　區其偉　席德炯　王　謨　衛挺生　沈湖明　郭守純　劉寰偉　張謨實　譚德聖　劉崇勸　徐中晟　鄺翼堃　王紹礽　史　宣　施　璿　周厚坤　鄔忠楨　黃宗發　施朁元　韓作辛　柯成楙　鄧樹聲　計大雄　錢崇澍　裘維瑩　徐志薌　王松海　卓文悅　周象賢　吴家高　陳福習　徐志誠　陳茂康　徐　墀　沈祖偉　陳　藩　楊維楨　解顯宗　許世箴　周開基　李蔚芳　顧維精　周明玉　張傳薪　虞振鏞　胡貽槼　郭尙賢　施　鎣　何運煌　高崇德　顧宗林　王文元　楊光弼　李　平　許彦藩　陸元昌　羅邦杰　譚其蓁　胡宣明　霍炎昌　陸鴻堂　張彭春　孫學悟　鄧宗瀛　楊　哲　陳雄飛　趙　毅　王景賢　稽　銓　過憲光　李錄驥　吳　憲　廖　烈　孫　恒 
 
 

Page 6

 
 
　黃國棟　邱崇彦　陳　器　嚴　昉　高大綱　鍾心煊　樂森璧　司徒堯　車志成　陳長恒　史譯宣　馬官敬　鄭輔華　黃材勳　趙文銳　黃明道　侯學成　宗建勳　楊伯燾　梁杜蘅　楊炳勛　葉建梅　楊孝述　竺可楨　高建璧　蔡　翔　丁恩溥　吳觀光　王鴻卓　胡博元　王承熙　張貽志　殷源之　何傳騮　魯邦瞻　凌啓鴻　孫士俊　包錫年　劉乃予　張實華　趙喜森　解爾康　金劍英　劉長卿　侯　襄　孫星詹　楊景松　陸汝匡　葉其菁　劉大成　梁基泰　康榕賡　陳承栻　吳賓駟　徐　書　朱德展　龍　夷　楊丙吉　顧　振　呂信之　李祖光　程拱宥　盛廷元　歐陽燿　朱　禧　卓樂思　何　穆　原廷楨　江鳴歧　陸品琳　戈　中　胡國興　孫繼丁　張竹恒　崔有濂　錢治瀾　李盛豫　李錫之　陳福淇　吳大昌　諶　立　周中砥　謝維鱗　王湛中　廖慮慈　許　珍　胡仕鴻　盛　柱　周倫元　張靄裕　馬仙嶠　王克權　劉祖樂　朱頌明　陳明壽　王福堅　鮑錫藩　董邦霖　朱起蟄　徐乃連　周　銘　沈德先　周文勳　何慶曾　陳慶宗　郭　翔　莊　俊　陸費堭　費宗藩　郝叔賢　嚴宏謨　申致坤　路敏行　董成武　黃　拓　毛文鍾　祝　方　姜蔣佐　鮑錫瓚　過科先　倪徵暘　陳榮鼎　陳　樹　史澤波　胡　達　孫愼修　黃衍鈞　陸鳳書　柴春霖　劉兆聲　王家梁　薛次功　蔡業修　吳壽山　王元懋　朱　銘　章元善　顧景昇　戴芳瀾　鍾文滔　程宗陽　阮寳江　陳嘉勳　徐寳謙　馬祈善　簡煥華　張承隆　王大猷　唐天民　程紹伊　符朝宗　徐　震　王　夏　陳德芬　彭嘉滋　周　仁　王裕震 
[京師近事]  
　　新簡駐日欽使汪侍郎大爕於二十二日下午搭專車赴大沽翌晨搭日輪營口丸赴日履任聞是日到東車站送行者有外務部鄒尙書胡曹兩侍郎其他各部大員及駐京日本伊集院欽使靑木軍門旅華日本官紳等多人民政部亦派巡警八十名護送一時極形熱閙 
　　二十二日黎明大雨傾注内外城街巷水溢奔流溝滿渠平馬路積水深至一二尺各城門洞幾用渡筏道路梗塞車馬阻隔而都察院法部大理院高等審判廳各署内積水均有三四尺深前門西城根一帶水深至五六尺順治門至不能開故是日各署堂司官員皆未得進署辦公蓋堂宇内水深尺餘碍難到署也 
　　農工商部借欵八十萬係由信成銀行所借利息七釐五毫一年歸還原指富籖票作抵現在富籖被駁信成銀行兩次索償溥尙書擬將七月津貼改放五成以資騰挪又聞該部向大清銀行運動借欵將有成議　　鹿相國呈請開去軍機大臣要差仍邀曠典慰留據樞垣人云向來大臣乞退請至三次即行允准因病疊次請假賞給人參者祗一次今鹿相竟賞三次可見監國重視老臣但聞鹿相乞退原因除不滿意於貽穀案外對於各項新政亦頗不悅云 
　　理藩部諮議官近日按期到署會議者只有汪榮寳殷濟吳廷爕三員日昨壽尙書與達侍郎商議謂此項人員本非專缺現有之員數足資詢商所有遺額擬不再請添派聞達侍郎亦甚表同情外間所傳理藩部擬再添諮議官一說恐不盡確 
　　樞府近接直督陳小帥函稱據巡警道及臬司迭禀擬於各府廳州縣普設巡警官審判廳等但經費無著可否暫從緩設不知樞府如何答覆時評 
[其一]  
　　激民變者州縣也然所以委之任之而縱容之以致各州縣膽大無忌。激成民變焉者。其罪戾當亦不在該州縣下。 
　　近年之民變。亦孔多矣。立憲之明詔迭頒。民變之風潮愈急。宜春民變也。桐鄉民變也。交文民變也。歸綏民變也。浸至於今。而萊陽海陽紛紛告變。雖曰由於該州。縣辦理不善。然非該撫之尸位素餐。有以養禍於先。亦何至潰敗决裂有。如此之甚者。 
今日者。樞府議由憲政館吏部嚴訂滋事州縣懲處章程意固善矣然竊謂不如更嚴定督撫大吏縱容貽患之處分使一般。玩視民瘼之大吏有。所瞻顧不敢姑容。則庶乎其明罰勑法正本清源之上䇿耳。 
[其二]  
　　天下無形之意。常勝於有形之言。故使其人所言。雖明明在此。而其不言之意。則實。在彼。則聽其言者。必應彼而不應。此社會且然。而况國家乎。而况朝廷乎。 
　　不然近年來綸綍所頒於。憲政進行督。責不遺餘力矣。理無反汗。事在必行。煌煌天語。固薄海臣民所共聞共見者也尙何至 
内外臣工。率敢反對憲政若此。 
　　記有之。民之於上也。不從其令而從其意。意之勝於令也久矣。今徒訾反對憲政諸臣。爲蔑視朝旨。果有當否耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[閩省國會請願同志會開會紀略福建]  
　　福建省城國會請願同志會成立以來業已開會二次第一次係於六月初四日午後三時假府學明倫堂爲會塲先期邀集各圑體代表就敎育總會議定組織方法并刋印廣告及淺說簽名單會章等徧行分送事爲大府所開檄其屬員查詢一切該會倡始人即一一答辯後囑自行呈報而去届期閩縣韓令警局區長劉君帶領書記員二人蒞會監察是日到會者約二千餘人簽名入會或署名贊成者數亦如之先由劉崇佑君報告該會旨趣及速開國會之必要井述第一二次請願時政府諸公及在京代表圑之舉動次由梁繼棟王振先孫東擎高登鯉許贊國呂湛莊珊等諸君相繼演說復以速開國會血書在塲分散六時散會此第一次開會之大略也初七日午後三時復假南門外倉前山天安堂開會到會者有三千餘人之多地方官仍派員蒞會監宗先由莊珊君宣布會塲秩序次劉崇佑君述第二次開會之理由次高登鯉林栢棠王振先郭應奚許賛國等諸君各抒意見六時散會後復由劉君崇佑與各圑體代表訂於初十日就政與會事務所集議選舉職員方法及人數遂於十八日午前九時起訖午後五時上仍就該所開選舉大會舉定文牘部庶務部各八人交際部百人演說部五十人再由職員中互選部長各一人俟開職員會再行通過 
[交涉使拒絶外人開設銀行雲南]  
　　東方滙理銀　　行擬在滇省設立分行推行紙幣曾由李制軍札飭交涉使世增悉心妥議茲據禀覆云竊維開設銀行由本國人主持則爲開濬利源獲益甚巨自外國人主持則爲喪失權利貽害無窮是以各國内地均不准外國設立銀行中國北京交民巷因劃爲各國使館地界天津上海漢口等處因闢爲通商口岸不得已始允外國設立銀行滇省此次自開商埠原爲保全主權免蹈覆轍起見姑勿論目前甫經開辦商務盛衰尙難預計即將來異常發達旣屬自開之埠與約開之埠不同萬無輕任外國設立銀行之理且滇省已設大清銀行上海香港各處均有該行接轉亦不至運輸不靈本司揣測法人用意恐不僅在設銀行已也法路告成原望滇省開爲通商口岸將以推拓法商之利益曾在北京與外務部提議經部駁拒今復以請設銀行探試如何開商埠之内容我之因應當先占地步勿令外人插足以保吾國固有之權而杜他國覬覦之漸也 
[黑省水灾慘狀黑龍江]  
　　此次嫩江氾濫實爲千古未有之奇災其水勢之猛烈較去歲尤增五六尺嫩江上流地方連日大雨河水暴漲丈餘沿岸田園悉成澤國溺斃牲畜無算所有墨爾根布特哈寗遠他哈各方面均被災甚鉅齊齊哈爾一帶沿江村落均没水中兵營及製粉所等皆須乘船出入水勢若再增一尺恐齊齊哈爾街之隄防亦難免决潰之虞刻正晝夜堵築以防不測登高一望數十里之内白浪如銀僅餘幾間破屋與數點寒鷗漂没烟波縹渺之中而已前日黑撫親往災區巡視覩此凄凉情况太息良久况值麥秋伊邇遭此巨災農民之生計何堪設想刻己電告政府速爲設法救濟俾免饑民流離失所 
[奇台蘆草溝匪亂警報新疆]  
　　新撫聯星帥近得古城城守尉魁忠奇台游擊李孫童首府劉太守等急電畧謂據奇台舊城黃巡檢禀報有匪七八百名將各磨溝民房燒燬二十餘家銀錢糧物搶掠一空卑府聞報商同守尉酌派駐防兵並飭令同孔守備挑選巡防馬步隊前往彈壓卑府正在起身親往舊城查勘行至半途又接黃巡檢來禀蘆草溝地方亦有匪徒多名焚燒搶掠行同叛逆見官兵至竟敢抗敵兵丁奮勇前撲彼此互有損傷當塲捉獲匪徒二名訊供焚燒搶掠各等情直承不諱供稱有總頭目喬副爺王什長副頭目魏巴什張老九旋由孔守備搶獲匪目王添才一名訊即王什長該匪等罪無可逭情勢危迫未便久稽顯戳即行就地正法以昭炯戒而鎭民心王添才身邊搜獲公議廳公差簿一本紅草一紙並奪獲軍械不少云云 
[大冶匪首就獲詳情湖北]  
　　大冶會匪柯玉山近日勾聚武昌大冶匪黨竄入崇陽縣屬盧家冲地方率衆踞險拒捕探差報經賴大令將情飛禀省憲當派三十一標三營前隊與輜重第八營前後兩隊馳往咸寗縣之巴墩駐紥並一面電飭將在押柯姓匪黨飭差派弁押解並調楚安兵輪開往石灰窰江干接應現已由該縣差役陳泰等將柯益俊柯靑山二匪附兵輪解省發江夏縣管押卽派陸軍三十一標四營各備子彈直搗盧家冲地方協力搜捉一面電調武昌縣彈壓之兵迅即分駐保安鎭以防武冶兩縣匪黨同時並起詎二十一日上午該匪膽敢聚衆各持鎗砲向官軍轟擊官軍開槍抵禦共發百餘子彈約兩小時將該匪黨擊傷十餘名槍斃四五人始喪膽退避當由該管軍官據情電禀統制張軍門轉商瑞制軍添派三十一標標統曾廣大率所部第三營前往剿辦並奉制軍電諭如匪再敢迎敵准其痛擊格殺勿論聞是役匪衆將作鄉導之大冶縣馬快陶勝左亦生二人生擒過去滿澆注油置之山頭用火燒斃官軍能見不能救爲之憤甚刻下先後派往之軍隊共有兩營餘均分駐于大冶鄰境咸寗之栢墩武昌之南鄉等處又派有楚安兵輪駐于大冶石炭窰江面以資䇿應並聞督署接大冶文武來電謂探悉該匪全無畏悔現在下游召集同類廣備軍械勢圖大舉人心惶惶至二十五晨督提兩署始據曾標統等來電謂進攻得手已在咸寗大冶交界 
 
 

Page 11

 
 
　　之柏樹山上將柯玉山擒獲即日派弁兵囚解由江萍兵輪來省餘匪四竄當經瑞制軍等復電飭其妥愼將該匪解送來轅聽候訊明嚴辦並飭分派軍隊四路搜捕柯黨以清餘孽 
西報譯要 
廣東抵制美貨續聞泰晤士報載二十八日香港電云得廣州消息該處抵制美貨之舉業已復活現正紛電外埠請爲贊助此舉九廣鐵路英國叚將次開車又載同日香港電云署理香港總督今日偕友數人在九廣鐵路英國一叚乘車游行預備定期正式開車 
蔭昌告德報代表之言文滙報載同日栢靈電云中國使臣蔭昌曾告某報代表謂中國軍政及其他各務已遵慈禧太后遺命及攝政王之訓令實行整頓未嘗稍怠并聞該大臣定期西八月中旬乘西比利亞火車回京 
分類新聞政界 
[蘇城董事會議誌略蘇州]  
　　長元吳城自治董事會現因議事　　會議决各案業經地方官先行核准賃定公所房屋案詰問平糶折短升合案諭知董事照章執行在案茲悉該會於二十八日晨在方丈内開議總董尤先皿董事倪開鼎等曁名譽董事到會者共計十二人由書記報告會内辦理各務及一切開支帳略次將議事會議案賃定公所案照議劃割西偏房屋公同支配議塲辦公處及辦事人住宿等所呈請地方官立案至平糶折短升合一案議定按照原案由會具函詰問各局紳董後以便核復議畢卽行散會 
[諮議局擬爭司道公費天津]  
　　順直諮議局以清理財政官會同督憲規定本省司道公費太重即以巡警道論每年公費十數萬恐小民不堪担負現正籌備議案以備通常會公决力爭 
[津郡印花稅之難行天津]  
　　津郡印花稅官府屢屢催迫商會照章實行昨直隸商業研究所開會籌議對待情形咸謂天災流行年歲歉薄加以粮價日漲商業蕭索且無國會以監督財政印花稅卽或實行亦徒滋擾小民貽官家以中飽而政府所得恐實無幾况各省因捐激變如山東之萊陽者所在皆是恐難實行該所日内已據此禀復矣 
[質問房捐改充巡警經費之批答杭州]  
　　浙省諮議局日前呈文撫院以江房捐改充巡警經費一欵業經憲政編查館核准由藩運各司另行籌抵現在各屬巡警亟待推廣撫部院曾否札行各司限令籌補希即明白批示等因當奉中丞批答云房捐改充巡警經費前據藩司禀稱房捐一項旣經議决劃歸本省巡警之用自應照辦現在預算案已列入地方稅項下以清界限所有賠欵内短少之數若年歲豐稔糧捐收數較旺尙堪挹注此外另行籌抵一時實無從設法等情當經批令賠欵短數在糧捐項下籌抵并由藩司移會清理財政局另詳核咨候札催該司迅速議核詳奪矣 
交涉 
[外人又欲佔我北海路權廣州]  
　駐京某使日前照會外部謂欲　　集欵興築廉州北海至南寗鐵路請援龍州至南寗成案妥爲酌　外部當即咨行袁督飭速查明咨覆矣 
[美領催訊婦道會之糾葛蕪湖]  
　　駐寗美領事愛乃伯氏日前函致關道畧云據蕪湖女婦道會與華人陶子卿訂立合同一案至今尙未了結懇請函催速理結等語聞李觀察已據情札飭蕪湖縣何大令令同洋務局妥爲理結 
軍界 
　　私梟刧營案獲匪訊實松江 
　　鹽捕前營詹管帶於廿七日在漕涇拿獲夥刦鎗枝要犯湖北人馮國紹一名派弁押解至郡戚太守升座研鞫據稱我輩好漢子旣被擒解到案斷無誑語此次刧械確係王麻子爲首五月下旬糾合夥伴六月初三用兩舟載至頭橋地方宰鷄押血飲酒齊心初四夜四鼓至該營先由王麻子踰牆而入開放營門同黨約四十餘人爭先入刧槍械子彈當由王麻子給予洋槍一支一路從海塘順刧小營及金山衛東門鎗擊巡船至三官堂搶刧典當事初無容心祗因道出該鎭手無銀錢不得已向借川資當時王令守船故未上岸事後由王分給耳環三對鍍金鐲一副銀洋三十五元大衆至娘娘廟當即分散太守謂爾輩刧械必圖與官軍抵抗乃鎗彈到手反卽各散究何意見馮供一因銀錢窘乏不能成事一因探得官兵尾追甚急　羣議解散以避其鋒太守問爾何以仍回漕涇答因探友並取所寄銀洋致被獲案太守得供判發婁縣收禁一面備文派差馳赴省垣面禀汪統領請示核辦 
[妥籌緑營專責事宜杭州]  
　　浙撫增中丞日前札行各屬云浙省裁撤緑營所有緑營專責之護送餉銀遞解人犯啓閉城門專事札飭布按二司會同巡警道移會妥議辦法茲據復稱遞解人犯一節現在各縣多係加派親兵護送於緑營兵丁原未注重似與議裁緑營無所妨礙擬請通飭各屬俟緑營裁撤後凡遇遞解人犯每中除例派差役二名管解外加派親兵兩名如人犯數多親兵不敷派撥則選派幹役以補助之必須每犯有兵役四名護解以符定例而免疎虞又護送餉銀一節例由經過地方文武衙門派撥兵役逐站護送前進自海禁開通外省餉鞘改道行走惟本省藩運關庫京協各餉仍復逐站護解光緒三十三年奉裁三成兵丁各汛存兵無多卽經杭州協移准自三十三年春季起凡遇大批餉鞘過境除由各境酌量撥護外並轉飭經過沿途地方警察協同護送在案現查杭嘉一帶水路巡警陸續舉辦緑營全裁之後餉鞘過境應即改由水巡護送至江蘇省界交替惟由杭至滬須經過杭屬之仁和嘉屬之石門嘉興嘉善等縣查嘉善水巡尙未成立其餘三縣雖已興辦水巡人數尙少擬由署道迅飭分别加募籌設藉資撥派至啓閉城門一節署道查啓閉城門向由軍憲派員管理省城各城門因稽查委員奉裁後派設巡所派駐長警亦僅爲巡邏守衛之用其各屬城門本歸城守掌管嗣後應卽改歸巡警但各廳州縣治大小不一間有巡士祗設十數名者亦慮不敷配布擬請各屬推廣警額以資分派而昭鄭重所有遵飭會議緣由詳祈察核等情到本部院據此合行通飭爲此札府即便遵照妥籌辦理 
 
 

Page 12

 
 
學務 
[敬業兩等小學成立浙江]  
　　海鹽舉人談文烜師範畢業生富昌騤等曾於正月間聯合同志組織一敬業兩等小學暫借西門外富宅爲校舍茲以來學日衆暑假後擬遷居城内周宅擴充校舍添招新生開辦經費目下均由發起人措墊一切課程均遵章敎授尙稱完備祗以經費無着各敎員均盡義務頗具熱誠已於五月初旬將簡章由勸學所轉呈該邑朱大令詳請立案 
[丹陽高等小學擴充學額鎭江]  
　　鎭屬丹陽縣高等小學堂自王君元接任校長以來大加改革敎授管理漸臻完美敎員頗具熱心生徒亦有進步原額六十名繼因來學者日衆加至八十名然仍不敷衆望暑假後擬再加增二十名擴充校舍添聘敎員以廣敎育 
實業 
[農務公會組織之原因蘇州]  
　　蘇府何筱雅太守講求農務甚爲熱心曾擬設立農務分會已紀本報茲悉太守之意亦以省城旣設農務總會再設分會與部章相背似非所宜現特組織農務公會並照會鄒紳福保孔紳昭晉爲該會董事日前並邀集該紳及各鄉區董商議一切聞已今各區董在鎭鄉設立分會以資聯絡 
[部准開辦涇縣煤礦安慶]  
　　皖省礦務局前經集股開辦涇縣煤礦烟煤公司擬定招股各章程禀由農工商部核與部章尚無不合應先照准立案一俟股本招有成數即行繪具礦圖遵章備具照費赴部領照開採以闢利源 
雜記 
[鐵甕城時疫流行鎭江]  
　　鎭郡入夏以來寒熱不時每發生一種 
痧疹手足氷冷腹胃絞鳴頃刻即斃至爲危險此外霍亂吐瀉等疹尤多說者謂鎭城街道狹窄而垃圾滿地冰水荷蘭水瓜菓等物沿途售賣飲之最易致疾願注意衛生者有以防患未然也 
[烏洲山西艦遊歷鎭江]  
　　上月二十七日上午十時有法國兵艦　　一艘駛抵京口下椗江心有頃艦中統帶各官舍舟登岸拜會駐鎭各西員暢談良久興辭而出次日該艦西兵羣至洋馬路烏洲山一帶流覽風景租界總巡周少堂大使知之特派差勇隨往保護聞該艦擬在鎭小泊數日即須往漢臯等處遊歷 
[廣昌縣田禾無望直隸]  
　　廣昌于十一日午後風馳雨驟兼以氷雹大者如鴨卵歷兩點鐘之久田禾均被打毁毫無生機所有被災之區約三四十里之遠該邑東北一帶雖未遭雹災然久未下雨田禾又皆枯槁近日居民皆大恐惶云 
[三姓城六月飛霜吉林]  
　　三姓一帶地方日前大霜爲災農産受害頗鉅牡丹江流域二百里之地收穫大致無望 
[務聚歛士經上控浙江]  
　　平陽民俗視官吏極爲尊嚴歷任皆肆聚歛手叚飽載而去現在地民完納糧稅照新章銀元準錢一千文自宣統二年正月朔日爲起而王大令告示則云自四月初八日始未知何所依據南米帶收新政捐每升十二文經藩憲准自本年上忙爲始而王大令告示有無論新陳未完納者均一律加收未知何所區别（據庫書云未完南米設一律帶加此中可多取錢三千餘串云）日來士紳以大令如此玩視新政肆意搜刮擬將各項告示攝影多張分呈撫藩臬各衙門及諮議局云 
[娶富妾小尉忿爭福州]  
　　部選仙遊縣現署福鼎縣周大令賡慈前在署寗德縣任内曾營金屋以貯阿嬌初無有議之者詎日前忽周少尉紹寛大不爲然具禀督轅以此女係伊庶母女娣因母鍾愛之甚銀錢盡付管領私積數千金正在擇姻詎爲周令圖謀娶爲側室資財盡入其手貪詐實甚有玷官箴等語未知作何批辦也 
[嘉定令臨别政策太倉]  
　　卲大令自去年到任後頗注重財政近奉上憲撤任消息因私債甚鉅更想出派捐名目責令商民認未知能達目的否 
[監理官回京希望廣東]  
　　粤省財政監理官宋京卿蒞粤以來辦事向稱得力昨年清理財政表册奏報到京以比較的推爲第一當時奉澤公傳語奬勵有爲天下先之語現聞澤公已有密電來粤促令宋京卿趕緊入京將　以鹽政處重任並綜核全國總豫算云 
諧箸 
[戲擬嚴禁斷指告示（續）]  
　　况以粟代表矯揉做作。飾智驚愚。不過割破指皮。并非斫斷指骨。以致貽譏萬國。騰笑五洲。雖勝於不拔一毛。難免乎　其一指。是亦可哂之甚矣。不知染指於鼎。人心之　同然。掬指於舟。人情之所不願。皮肉有干連之處。痛癢有相關之時。何必立異鳴高。逆情干譽。以若所爲。求若所欲。夫固有所不取也。方今瘡痍未補。心腹爲災。已　肉之難醫况咽喉之被割。正當養培元氣。珍惜千金之軀。拦擻精神。勉學萬人之敵。將以手援天下。掌握乾坤倘十指之不全。是一身之已廢。且恐流風所染。弊害益深。不早防閑。患因胡底。爲此示諭爾軍民人等知悉。須知舉動不可躁率。身體不可毁。指不若人。臂將何使。嗣後各宜珍重。不得再有斷指之事。以挽澆風。如敢抗違。卽照採生折割律。减等治罪。各宜凛遵勿違。切切特示。 
說苑 
[地球滅亡之豫言（二）]  
　　未幾巴黎學士院某女士。從其勸告。特至中央天文臺。將諸方報告。盡行蒐集。只十數日間。報告等已無慮百餘通。女士卽以此爲基。礎。歷三晝夜。寢食俱廢。熱心計算此新彗星之軌道。以發見其眞相。始知。德國數仐家所言近日點之距離。尙爲悮算。日本學者。斷言此彗星經過黃道之期。亦差五六日。不數日而喜馬拉山頂。（在藏爲世界第一高山）天文臺亦發電話來曰。 
　　新彗星。肉眼亦可見之。今尙帶緑色。　　正向地球而。進 
　　于是歐羅巴。亞美利加。亞細亞各天文臺之算定。不謀而合。同爲一致。由是。世人漸起不。安之。念惴惴相告。咸彗星與地球。不日得 
衝突矣。 
某月某日巴黎盧布爾街。學士院門前。人如蟻集。霎時間其數驟增大有密不容針之概。蓋因是日午後三點鐘。學士院發表某大天文學者之斷。案人人皆。欲先。睹而來者須臾。。 
發出其所謂斷。案曰。 
　　我地球以　月十三日之夜當與一彗　　星衡突。 
　　此時衆人　畢此斷案。咸以爲人類已近滅。絶之。期憂慮之色不可描。寫面色間靑者白 
者。甚有。白而灰者。見人輙趨。前致問曰（果眞事乎。）（究竟何。如）反覆　　千人一律無論。如何大災刦房疫　。俱若不。及此天 
文學者豫言之可懼。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[𤍽河都統誠勳奏莠民聚衆抗稅護兵鎗斃多命獲犯訊結並懲處經辦各員摺（續）]  
初六日姚鵬同暴永袁海唐斌行亭秀先後起身于殿香亦同各牌鄉民前往鄉民有空手者有拏玉米棒子穰等均至寛城馬神廟會齊姚鵬因驛站把總翁國有交派不准站上人隨同求恩滋事不敢出面當有龍鬚門汎把總張永權驛站把總翁國有同紳商人等分往勸導並許以撤局正與稅員商允詎鄉民勢衆不聽勸阻不知何人即點放紙砲李珍打鑼于德寛喝令上前一擁進街維時稅員祝萬年聞而畏懼即沈入蔚興昌鋪内避匿鄉民遂將稅局圍住砸毁木牌攀倒旗扞又將稅局房屋點燒並用石向局内亂擲巡董王搢廷在巡局出去救護鄉衆欲將其袴子剝下將玉米棒子插入糞門巡警伊萬春等瞥見情急開放洋槍將王搢廷奪回因鄉衆攔阻復開槍奪路逃跑其時巡防弁兵吳占魁等在局内正在危急向空放槍欲圖衝出詎莠衆仍用石亂擲吳占魁等情急開槍保護稅書人等先後衝出將穀地藏躱之于殿香拿獲該鄉衆被巡警巡防各兵共擊斃十九名受傷十餘人事後有翁五子網魚回來路過見伊表弟姜鐵兒被傷身死即向蔚興昌找祝萬年償命經鋪夥張殿元勸回該州禀經前都統臣廷杰札委佐領麟章前往密查並札委該府查辦一面將辦理不善之候補知縣祝萬年等分别奏參革職摘頂並因案情重大札提人犯卷宗發交熱河道曾同理刑司提犯研鞫據各供晰前情不諱臣抵任後經該統帶李保荃拿獲首犯姚鵬解訊飭司提同環質覆詰不移案無遁飾飭府核議詳由熱河道徐士佳覆核擬議具詳到臣據此臣查此案姚鵬因寛城設立稅局該犯起意約會牌衆往向求免致釀巨案惟該犯止圖求免設局心本無他迨人多勢衆變起倉猝以致焚毁局所傷斃多命均非該犯意料所及且當時雖人數衆多手中並無器械所供止圖求免設局似尙可信况該犯並未隨衆同行其情不無一線可原自應酌量問擬姚鵬應請如該道所擬發州永遠監禁以昭炯戒于殿香聽從同行訊無帮同燒局情事翁五子事後查知伊表弟姜鐵兒被傷身死輒敢找向稅員祝萬年理論均有不合于殿香翁五子亦如所擬發州各予監禁二年以消其桀驁之氣均俟限滿再行查看省釋護局兵丁吳占魁等並巡警伊萬春等因被鄉民燒局圍困跡類匪徒當因勢難衝出情急開槍轟擊致斃辛正保等十九名實屬當塲格殺均應照律勿論辛正綱等聽從燒毁稅局本干例擬業已被擊身死應毌庸議屍報飭州傳屬領埋逸犯暴永等飭緝獲日另結案已訊明護兵巡警擬予省釋以免拖累東路巡防營統帶副將銜儘先游擊李保荃原參摘頂現旣獲犯解案洵屬尙知愧奮應請賞還頂戴以觀後效平泉州知州涂德基身任地方旣奉前都統批示有令會同體察清形妥爲籌辦之諭自應詳加體察妥愼籌辦乃竟不察輿情毫無防備迨初一日回州電復一若事均平妥並無他虞者乃不旋踵而有毁局斃命之事事前旣毫無布置臨時又彈壓無方僅予摘頂尙涉輕縱應請旨將平泉州知州涂德基即行革職以示懲儆稅員祝萬年身膺捐務旣奉前都統批令會同平泉州體察情形擬定設局章程禀請核示之諭是本無令其即行開辦之意乃竟不遵批示詳察輿情先行擬章禀辦輒卽貿然開局致釀聚衆求免焚毁局屋之案並致護局兵丁有鎗斃莠民至十九名之多推以我雖不殺伯仁之義似革職尙未足蔽辜相應請旨將已革知縣祝萬年從重發往軍台効力贖罪以昭鑑戒而示平允除咨部院查照外所有莠民聚衆邀求免稅焚毁局屋巡警護兵情急開鎗傷擬多命拿獲首從各犯訊明擬結並將經辦印委各員分别酌予懲處各緣由理合會同直督臣陳夔龍恭摺具陳伏乞皇上聖鑒敕部核覆施行謹奏宣統二年六月十八日奉硃批著照所請該部知道欽此 
本埠新聞 
[核對錢莊虧倒確數]  
　　滬道蔡觀察於北巿正元謙餘 
兆康等各錢莊虧倒後曾經札飭公共公廨將該莊等股東經理跑街各夥及正元股東陳逸卿之二妾提案分别管押在案所有該莊等與外國銀行往來票銀確數尙未核對蔡觀察昨時派委譯員陳震東二尹到廨與各錢莊查帳各人核對實數禀候核奪 
[愼重生命之文告]  
　　浦東總巡游巡官出示云照得黃浦連日風浪大作摇船過渡不無危險堪虞以後各渡夫凡遇風浪之日務須察看情形風狂止渡水急停摇不得意存徼幸希圖攬載誤人身命過渡人等亦勿得因事急求渡臨危冐險倘有失誤悔之無及至平日每船祗准以二十人爲渡收費例止五文不准多裝多要如敢故違或因風浪釀出巨患或爲加錢滋生事端除將該渡夫等從重究處外該管夫頭亦當予以嚴懲决不姑寛 
[女學生自由結婚]  
　　紹興人趙周氏之次女六囡曾由杭垣寓所私逃來滬入某女校讀書旋被女之表兄周福泰勾引成姦私産女孩現已五歲繼因周久不歸家被周之妻父偵悉遂至女母周氏處滋閙該氏因不堪其擾命子爾恩來滬投控工程局提集研訊周供在陸家浜開設天泰烟紙店自幼與表妹私自結婚因母不允另行娶妻詰之六囡供年二十八歲因被母錮禁濳逃來申願隨周度日决不他適亦不返里陳裁判以彼此不應自由結婚判周戒責二百下押十月六囡戒責一百五十下發堂留養着爾恩回商伊母再核 
[虬江橋賭塲可危]  
　　虹口賭檯前年由閘北騎巡隊往捕釀成命案後若輩始稍歛跡茲悉該賭徒等近復賄通差保在虬江橋地方華洋交界處搭棚開賭前日該賭徒等囑令王阿四至租界誘賭被探查獲昨解公堂請究據供該處賭檯分廣東本地江北三帮德襄讞商之美副領事以王屢次入界誘賭判押一月一面諭探查拿爲首各賭徒務獲解辦並分别函請上海縣及巡警總局租界捕房約期兜拿爲首各賭徒從嚴懲辦以絶根株 
[澈究紹摇撞騙]  
　　羅福祥唐榮祥控任祥茂木器店主任仲蘭串串 
 
 

Page 19

 
 
　　同陳星齋胡子霞索洋扣貨等情由廨將任胡兩人提案訊押並將任祥茂木器店發封在案昨晨復由寳讞員會同德師副領事升座小公堂會訊原告投稱前因出售芝蔴渣膏案被押捕房旋奉訊明註銷詎任仲蘭等以案係運動註銷勒索代墊費洋六百元不遂即被串同陳星齋將貨寄匿於胡子霞家内私售分肥向之索討藉詞推諉訊之任仲蘭供稱所有洋六百元係代羅等付去匯欸並非運動費求鑒胡子霞供在法租界八仙橋新里開設厚記頭髮號與任相識並未串匿貨物乞鑒旋據任仲蘭之兄梧生投稱仲蘭向在東甌旅館摧司帳任祥茂係商人所設應請啓封免累寳讞員商之德領以事關招摇撞騙未便含糊判任仲蘭與胡仍一併還押候吊閱祥茂帳據於禮拜六现行訊核 
城内 
[縣令回滬]  
　　本縣田大令在蘇公畢於昨日午後七時乘坐火車返署 
[地甲横行]  
　　江北人李三仔前晚因失竊銅元百枚向友詢問詎被北三區地甲陸桂山偵知以李不應誣良爲竊將李　傷　勒今出結　不甘服即至縣署賊控當奉田大令諭候飭傳該地中到案澈究詎李回家後又被該甲拘送東區曾局李母願氏遂赴縣署喊寃經田大令訊悉情由勃然大怒卽用電話至東局詰問當由警員將地甲陸桂山及李三仔　送中局轉解至縣着將該甲看管李三仔回去候訊 
[婦女受愚]  
　　浦東二路巡局解送拐匪鮑正壽及被拐之婦女朱金壽丁阿妹到縣訊究朱金壽供羅店人早已出嫁現同丁阿妹在上海某絲廠爲又工因聽信廠中工人天津人蔡姓云上海謀生不易誘令赴洋陪至浦東附乘甘州輪船動身記蔡姓久候不到後有鮑姓招呼寳受蔡姓之愚求察訊之鮑正壽極口呼寃判鮑交保侯獲到蔡姓再究兩女斥退 
[自露破綻]  
　　拐匪余梁氏梁唐氏卓煥及　　被拐之周和尙丁四海易中喜等昨日由絲復訊余梁氏供各孩一係自已所生餘由夫弟出資買來婦人與卓煥等均不相識卓煥亦供與該氏並不相識田大令問爾等有無妥保卓焕與該氏均稱我三人各有妥保大令曰爾等初供並不認識今著交保又稱三人各有妥保顯係同黨判將余梁氏梁唐氏卓煥一併收押聽候復訊核斷 
[道北照錄]  
　　徐仲魯禀抗該職與吳阿順互控吞價　欠一案究竟孰虚孰實仰上海縣核明秉公辦理至粘呈絲書　姓抄送俞姓詞底控情牽涉徐仰魯或由該職託其私抄或由該書　送　照均未可知未可爲該書向　職唆訟之明証適兄該職平日之交接書差被俞控告串唆盜賣頗非無因應予併案澈訊確情分别究辦具報杪黏附發仍繳 
[官事]  
　　正任太倉直州知州姚炳熊昨日到道票知本月初二日接印 
南巿 
[手段高强]  
　　大東門外升吉里某　門牌徐長霖之次女小毛被人仿失旣而二房東任國樑亦即遷避情有可疑　縣控究日前在吳淞鎭尋見女與任同居一處遂扭控是處巡警局請哲收押徐即報縣請爲移提不料任竭力運動以由該警局飭揉持函至工程局移提徐長霖局中准予提去前日又有自稱該警局偵探之張章騙令徐妻李氏赴淞氏即投控工程局指被訛詐經傷裁判提訊張供徐不願將女許任爲妾是以冷其妻前往面商判張留局候警局來函再核 
[追回失贓]  
　　大南門外清心書院於上月月 
廿六夜失竊衣服各物報請南區查緝旋由七號巡士在該處岡位拾獲衣包内有衣服十三件送區後由監院汪顯敏投區具領前日復由探夥拘獲包阿根陸福生二名巿獲餘贓解至工程局訊實判各書二百下銷示該院前兩天期滿再押七天贓給失主領回 
[葬身魚腹]  
　　前日有一年約三十餘歲之某甲在董家渡碼頭雇乘渡船至浦東駛至中流忽因立足不穩跌入浦江迨經人拘救已不省人事矣 
閘北 
[拐賣婦女]  
　　王鑑堂住居張王廟家有髮　　妻楊氏及男女小孩四口日前被雉販張阿毛張雲春等誘拐來滬藏匿於施粥廠隔壁福賓所開之茶館樓上前日欲將該氏價賣正在議價被巡士偵悉遂將氏與男女小孩及二張一併拘至四路分局分别收押候訊 
[行賄覓保]  
　　四路五區新招之巡士陳秀忠因無店保出洋三元託同局巡士周維新代覔嗣被鄒副巡官查悉飭將陳周二人一併移解一區看管候訊 
[巡總局詞]  
　　民人沈筱園某批該民 
人父在日將交地絶賣與陸炳榮執業契内曾否載有祖攻未遷子樣來禀亦未聲叙明白其中有無别情仰寳山縣確查復奪禀發仍繳英租界 
[分别安插]  
　　濟良所昨解雉妓沈愛　粤 
　　妓梁珠桂及普慶里妓院内之幼女陳巧雲白雲葵鷄婦王陳氏等到　經孫襄讞會同美仇副領事遂一訊明判沈梁兩妓併發濟良所照章擇記陳白兩女暫留本廨候傳家屬具領王陳氏容留幼女違背定章判押女所兩禮拜 
[令人負債]  
　　伶人熊文通夜來香（即周 
鳳文）與俞成喜因欠管鶴昌銀兩不還被控昨由差探將被告三人一併傳至公堂過堂候訊 
[不理墊欵]  
　　沈麟祥控　阿員不理墊欵　　昨由包探將葉博至公堂判候晚堂訊理 
[女孩迷路]  
　　女孩潘六姐在外虹口啼哭 
由捕查見帶至捕房轉送公廨請訊女供家住楊樹浦地方父母俱全判交捕　往該處尋交家　具領 
[馬車傷人]  
　　馬夫賈金生因拉韁不愼　途人張龍撞倒碾傷手足等處被捕拘入捕房昨解公堂請究判賈貼還醫　元洋三十元 
再押一禮拜 
[安靜七天]  
　　雉妓高巧雲張月仙陳小寳　　陳二寳張囡囡均因仕途拉客昨由包探併傳至公廨訊實判各押女所一禮拜 
[沿途鬥毆]  
　　陳福生陳福興陳友明胡根山在途互毆由捕一併拘入捕房昨解公堂訊知三陳均係過犯判各押一月期滿再途出境胡押兩禮拜 
[水通賊]  
　　仕芝泉在浦東　頭竊取洋人金表金練被水巡查狁昨解公堂請究判送浦東總巡局訊辦 
[串竊無憑]  
　　　　控小車夫徐阿福揚連生張桂根等九人串竊衣物一案昨經公堂復訊仍無實據判一併交保候查美租界 
[求免相驗]  
　　楊樹浦機器匠夏生財被人强攫工洋八元情急吞烟斃　已紀本報茲悉上海縣由大令得報　卽帶同刑仵人等蒞所相驗旋由屍妻夏王氏禀准免驗曰行棺殮了事 
[能否追還]  
乍浦路一百三十九號門牌 
脚踏單行主劉林記投報捕房稱前日干後有一粤人來行扭一脚踏車當卽派夥跟住行至中途其人卽一躍乘車而逸請予飭探查緝捕頭允之 
[夜行被拘]  
　　王洪元深夜在途行走巡捕以其形跡可疑拘入捕房押候查辦 
[扛夫爭門]  
　　扛夫畢吉　黃元年昨在公　　平路碼頭爭奪扛貨互毆黃受傷頗劇田捕並送捕房捕頭飭即將黃送院醫傷畢押候解廨訊辦 
[相持不下]  
　阿四吳阿六昨在海寗路互毆巡捕喝阻不散拘入捕房押候核辦 
又船夥王小娘孟松記昨在吳淞路算帳互毆由巡捕併送捕房捕頭以爭涉錢價飭赴公廨禀控如取再毆併究不貸 
法租界 
[不可目悞]  
　　湘人吳巨雲前由原藉帶來繡花掛屏員在當内後由同鄉仇理卿墊本贖出轉售於某戚計吳得過洋七十四元吳 
 
 

Page 20

 
 
以此物須值洋二百二十元爭執不已涉訟公堂經聶讞員判仇交保限十八天交還原物如届限不交卽着交洋二百廿元前日仇將掛屏交案並請還追洋七十四元吳供洋已用去須另行措還聶司馬諭將掛屏暫存捕房限吳於十天交洋如到期不交毋庸解案即由捕房　屏給仇領去不准再向找價 
[尙須調查]  
　　暉光公司控永香樓虧大欠紗　洋燈價洋十二元六角昨經公堂飭傳經理人金阿林到案番訊金供永香居永香樓係是兩人所開此欵未知何店所欠且永香樓主人業已回粤亦不能擅行代還判金退去候查明兩店究是何人所開再核 
[斷絶往來]  
　　王德友前在姘識之烟妓陳 
鳳仙處因妬姦啓釁將退連和用刀戳傷經公堂判將王枷號一月期滿斥釋了案茲王復又投稱被陳借去洋若千元並有衣服股票女孩等均被覇吞求請　還陳供女孩係婦人所買王曾向婦人借去洋一百三十元迄未歸還所有衣服三件曁燒酒股票一紙係伊寄放並不吞没旋飭包探食覆稱陳已將衣服股單交案女孩確是陳妓自買判衣服股單給王領回以後不准再往滋擾如違究懲 
[連獲兩賊]  
　　劉炳順前將太古碼頭之鐵　　練竊去丈餘茲經包探偵知拘獲並將行竊李金友家木桶之趙阿德一併緝獲解廨訊究判各押七天 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[學部酌定改良私塾章程（續）]  
　　第四章改良辦法 
　　第十一條初等高等各私塾改良辦法各分爲二級如左初等改良第一級一課程至少須授修身國文讀經講經算術四科二課本須遵用部定之本三各書均須講解不得專主背誦四學生以各科課本敎授完竣爲畢業凡畢業年期及分配授課時刻均應預行規定五扑刑不得濫用初等改良第二級一講解漸求詳明二參用初等小學敎授管理法並施行初等小學規則高等改良第一級一課程至少須授修身國文讀經講經算術歷史地理六科二課本須遵用部定之本三講解均須詳明四學生以各科課本敎授完竣爲畢業凡畢業所期及分配授課時刻均應預行規定其國文算術二科授課時刻得酌旦增加高等改良第二級一課程可酌加格致體操二參用高等小學敎授管理法並施行高等小學規則　　三每年舉行期考年考各一次由勸學所人員會同考試給予修業憑單 
　　第五章認定辦法 
　　第十二條初等私墊如該墊師文理清通畧知算術聽從勸學員勸導足副改良第一級之格者得由勸學所認爲第一級初等改良私塾其足副改良第二級之格者由勸學所認爲第二級初等改良私塾若其學生在三十人以上常年經費籌有的欵者應詳請提學使司准作爲私立初等小學 
　　第十三條高等私塾如該塾師或曾由師範畢業或久爲塾師成績昭著聽從勸學員勸導足副第一級之格者由勸學所通知省視學認爲第一級高等改良私塾若其學生在三十人以上常年經費籌有的欵者應詳請提學使司准作爲私立高等小學 
　　第十四條已經認定之改良私塾勸學所應按年彚造清册由地方官詳司備案如遇塾師有更易時均由勸學所切實考查如一切辦理清形與前無異卽仍認爲改良私塾 
　　第六章攷試 
　　第十五條私塾學生畢業考試應由地方官督同勸學所人員經理其考試地址由勸學所指定 
　　第十條考試以認定私塾之學生爲限此外無庸舉行 
　　第十七條高等私塾畢業按照高等小學學科程度考試初等私塾畢業按照初等小學（完全科或簡易科）學科程度考試高等私塾學期學年考試亦然 
　　第十八條校閱試卷應由省視學或勸學所總董縣視學等經理不得由塾師及設塾者自閱本塾之卷 
　　第十九條凡學期考試及格者給予相當修業憑單持有此項憑單者得轉入同等學堂相等之學級 
　　第二十條改良私塾畢業生准分别應中學及高等小學升學考試惟不給奬勵 
　　第二十一條考試升學時程度完足准其升入中學或高等小學本科肄業其課程尙未齊全者應先入豫科補習完足再行升入本科附則 
　　第二十二條本章程如有未盡事宜應由學部隨時增訂 
小說 
[言情小說玫瑰淚（二十五）]  
華福尼喀者。以爲露弟必竊隨他人遁去今無意之頃忽與露弟相遇。且竟作女傭之裝束。大疑剑可解。露弟驟爲華福尼喀所識。噤不能聲。木木然。如聖保羅禮拜堂中之。石像。植立無動。心緒之。棼乃如。亂絲聞華福尼喀之言。俯首不能出一語。華福又曰。露弟。吾何負。於汝。而汝乃無故濳遁。今日乃在此相遇。又何以飾爲女傭。此何故。汝必告我。露弟始見華福之面。其心至悲。顧一聞華福斥已爲。逃則怒氣。倏然而發。正於此時。主人出矣。約翰伯森聞華福在外大聲而呼。不知何事。縱步立趨而出。見華福目光熌燦。怒視密司白拉根而白拉根面色慘白。唇吻皆動。似受絶大之激剌。約翰覩此大異。力前謂華福曰密司脫尼喀。君今日何故如是。似與密司白拉根有齟齬之事。華福不待其言之畢。即大聲以謂之曰。此非白拉根。爲吾妻露弟羅利亞。即前此無故濳遁者。露弟斥之曰。密司脫尼喀。君在上流人之前。不宜信口出此。穢濁之語。君無故誣我已。屬非。分矧此等嫚語。不當出諸上流人之口中。約翰及赤利。伯爾。聞華福之語知。密司白拉根即爲露北羅利亞。亦異不得其解。則彼此相視。靜嘿無語。第聞露弟之言曰。我於此數年間。被苦至於極地。幾欲立死吾身。撒手離此塵澱之世界爲。快所以不控君於理者。不欲使君之名譽。自我毁敗。吾自省可謂無負於君。乃今日相見。君猶斥我爲逃。君亦嘗自省所行之事。果足以對我否。若云逃者。此語宜屬之干法犯紀之人。而不屬之我。吾固未犯國家之律。逃何爲者。華福聞露弟之語。乃大異。不知其所言者爲。何事。所指者爲何人。則謂之曰。露弟。汝頃所言。令我大惑不解。吾未嘗犯罪。何爲。欲控我於理。吾自問無負於汝。何爲自省充汝之意者。殆指我爲干法犯紀之人。吾所行之事。悉合法律。所謂干法犯紀者何在。語至此。約翰忽悟已爲此間主人。則進曰。密司脫尼喀勿暴怒。密司白。約翰語至此止。即改其語曰密昔司尼喀此間非可久立。請至客室少憇。更有言者。恣君等言之無憚。華福聞此。立頷其首。先與約翰執手。道其歉衷曰。我乃無禮。幸君恕我。 
 
 

Page 27

 
 
國外新聞 
[波斯政界之謀殺案]  
　　二十八日倫敦電云波斯京城德黑蘭電　　稱著名國民黨員阿里穆哈默德干及其他黨員一人近遭戕害聞係被人報仇 
[海面禍事彚誌]  
　　二十八日倫敦電云昨日海面疊起禍事德皇 
　　在斯温門特閱看砲隊抵禦敵軍艦隊之際忽有砲彈一枚在距離商船一里八分之處炸裂該船滿載搭客突起驚亂又克郎斯台脫有某魚雷艇因汽鍋炸裂死者六人傷者十四人托倫地方之某海礦正在打撈之際忽起爆炸死者二人傷者數人 
[坎拿大鐵路罷工風潮已息]  
　　二十八日倫敦電云坎拿大格萊　　特屈倫克鐵路公司職役罷工風潮經政府干涉之後業已平息 
[西班牙君后適英]  
　　二十八日倫敦電云西班牙君主偕后適英　　路過法國時曾與反對敎門之法相白利安君相談甚久按法國修道會律卽出於白君之手 
[西利亞族民閙敎]  
　　二十八日倫敦電云西利亞化南之特納斯族民聚衆叛亂搗毁基督敎民之村莊二處殺死居民多名現已派兵前往勦捕 
[法報排詆美國政見]  
　　二十八日倫敦電云美國提議掌理里勃利亞内政一舉法報大施攻擊頗形忿怒 
[俄皇擬赴德國度秋]  
　　二十七日栢靈電云俄皇擬於秋間駐德一節已經官塲宣布以兩月爲期届時德皇將與謁會 
[德國皇太子將游遠東]  
　　二十七日栢靈電云駐日德國大使將於西十月中旬回抵東京豫備德國皇太子游歷遠東諸事（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
