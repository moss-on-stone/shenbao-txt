# 1915 - 156 - 4915206

 

Page 1

 
 
[歐西報業舉要（三十四）（譯輯者朱世榛）]  
　　吾報界之事業不足計如吾國事之重何乎今報章者對於國民影響至大至多事之秋爲力尤甚政府懼國民之恐慌則用以鎭靜之故所以出之者至愼而事之有妨報業者有不肯爲懼其勢一削弱則所操之器械不可以復用也今檢稿之事愈苛斯報章之勢力愈弱事之可爲深懼者此矣國人知政府之官吏用其私心以定新聞之去取必相率而曰吾無取於報章之新聞云爾甚者曰報章之新聞僞而不可信耳斯則官治之結果而吾業之效力亦隨之以盡失故國民心理一旦擾亂激動而謂欲持報章以鎭靜之事乃在不可知之數矣 
　　上之所論於政府及報界兩方其言可謂至切然於國民所以必欲知此新聞之故猶有未詳異日者斯報更曰吾民所欲知者非戰爭之策略軍事之進行與事之有裨敵國者也吾民所欲知者吾營伍中父兄子弟朋友親戚之死生瘡痍也其言備矣 
　　平心論之政府之言曰國家利益國家利益云云者報界所共認國民所共認也然新聞之中自可爲敵利用者外他皆無損於國家之利益今盡取而遏之是報界之事業以兹告終而國民之父兄子弟死生瘡痍之狀乃不許聞豈理之平哉此有譏官報局爲有耳無口有目無舌虚擲光隂以廢報事者其故亦可知矣（參觀第六章） 
[第十五章英國之報章]  
　　報章之發達與否與國民之文野有至要之關係存焉愈文明者則報章之發達愈甚而國民之程度亦與之相演而俱進其次者則或無報章或僅具其雛形摧殘之阻抑之使不至於發達覘國之士有所觀矣 
　　統英國而計之日報之數三百五十週報月報年報之類七千以與吾中國較吾不知其比例果何若也且比較報事不當以國家爲單位當並計其面積之廣狹人口之多寡今據最近調查所得而羅列之 
　　中國　　面積　　三九一三五六○方英里 
　　英國　　面積　　　一二一六三三方英里 
　　計幅員則吾國大於英者三十二倍有奇若以人口計之 
　　中國　　人口　　三二○六五○○○○口 
　　英國　　人口　　　四五三七○五三○口 
　　則吾過於英者亦在七倍以上是吾國之日報以面積比較計之當在一萬一千二百種即以人口計之亦當在二千四百五十種其雜誌則以面積論當爲二十二萬四千種以人口論當爲四萬二千種始可與英比盛也吾國報業中之諸君亦思及此乎 
 
 

Page 2

 
 
時評 
[立法院（冷）]  
　　立法院名詞中國人忘之久矣不意乃於今日命令中重提之也 
　　夫中國今日欲求治理非上下一心不可而欲上下一心非有立法院以爲之樞機不可况復旣名爲共和國乃能不有立法院耶 
　　然而一年餘來内危外險不絕政府方應接之不暇故雖有立法院之名而國人多恝然置之政府亦不及言之於揣摹風氣之官吏以爲是乃不急之務故雖有籌備選舉之令而多故爲遲延以爲迎合者此中國立法院之名詞所以久久不現於人耳目也 
　　今者命令又催迅速辦理矣果能迅速與否今尚不可知蓋彼揣摹風氣者又不知作何解釋也夫立法院之在中國固爲及今不能再緩之舉然事必實現而後可信今日之命令雖開一線之光然而我尚未敢爲中國前途賀也 
[命令]  
　　六月十日大總統策令巴西國外交總長穆勒給予一等嘉禾軍外交次長嘉渥瀏給予二等嘉禾章此令 
　　又令巴西國大總統府禮官馬林克外交部政務司司長柏利克均給予三等嘉禾章外交部司員羅特利格貴洛士均給予四等嘉禾章此令 
　　又令義國駐京使館衛隊統帶傅斯金給予四等嘉禾章此令 
　　又令蔣楙熙著調任浙江財政廳廳長此令 
　　又令任命張夀鏞爲湖北財政廳廳長此令 
　　又令財政部呈覆核蘇省税務徵收得力人員請照章給予奬勵等語江蘇上海税務所所長朱鍾驩宜南税務所所長馮祖蔭增收税欵均在六萬元以上蘇城税務所所長葉增濤增收税欵在三萬元以上應均給予五等金質單鶴章以昭激勸餘如所擬辦理此令 
　　又令陸軍部呈請將潘成秀馮口鍇授爲陸軍步兵上校黄浩昌裴廣德馮相棨授爲陸軍步兵中校應照准此令 
　　又令色沁朝克圖里克色勒桑布布林端榮福爾清格色布濟特多爾濟布彦巴達爾胡靈格均加副都統銜此令 
　　六月十日大總統申令立法院爲國家立法機關國民會議爲國家造法機關均關重要而運用憲政尤以立法與行政相輔乃能共謀圖事徐企富强現今時局孔棘待理萬端非急起直追無以刷新政治非集思廣益無以宏濟艱難本大總統夙夜兢兢刻盼立法機關早日觀成慰我民望至國民會議職在决定憲法關係根本大計亦應積極進行俾圖長治久安之業自各該組織選舉法先後公布以來業經飭由籌備立法院事務局辦理國民會議事務局曁各選舉監督按照法定程序切實執行並准將兩次選舉事宜兼營並進迭據該局呈報各覆選區辦理選舉事務所巳經一律成立各初選區辦理選舉事務所及選舉資格調查會復經分别選設在案所有分選調查期限業由本大總統以教令公布辦法旣巳明定籌備即有範圍惟此次選舉程序綦繁各該局曁各監督責成所在固必須遇事愼重但不可故事遷延著籌備立法院事務局兼辦理國民會議事務局局長會同各覆選區覆選監督及行單選制之各選舉監督督飭辦理選舉人員務將選舉調查事宜迅速分别辦理以便實行選舉不准稍涉稽延俾此項重要機關各得尅期成立用副本大總統注重法治之意此令 
　　又令兹修正立法院議員選舉法第四章選舉及被選舉人名册施行細則第二條公布之此令 
　　六月十一日大總統策令財政部呈陜西省宋家川徵收局局長王建功經徵得力增收欵項在一萬元以上據情轉請照章給奬等語王建功應給予五等金質單鶴章以示鼓勵此令 
　　又令陸軍部呈請任命劉振玉爲陸軍第七師砲兵第七團團長應照准此令 
　　六月十日大總統申令司法部呈據京師地方審判檢察兩廳詳稱遵令訊明前甘肅都督兼民政長張炳華失察潘毓采行賄買缺及聽受運動誣陷陳必淮人地不宜各案張炳華實無縱容索賄情事亦無聽受運動實據並認定張炳華呈稱陳必淮人地不宜及侵蝕兵餉之所爲均核與刑律第一百八十二條誣告罪之要件不合將張炳華宣告無罪繕具决定書及判决書轉請核示等語張炳華旣據訊明無罪應准免其置議餘如所擬辦理此令 
[專電]  
　　北京電昨參院議懲辦國賊條例原案（一）勾結外國人擾亂治安秩序者（二）私與外國人訂立契約損害國家及人民權利者（三）勾結外國人爲不利國家之一切行爲者爲賣國罪處死刑共謀及知情隱庇者處無期或一等有期徒刑得行缺席裁判於其原籍及犯事地方宣示罪狀逃往他國時先没收財産斷其接濟交通院議以二意義不明頗反對現付審查 
　　北京電農商部財政部蒙藏院合請振興蒙古實業將批准 
　　北京電近有二三蒙王向極貧乏忽乘汽車且大讌客形跡可疑有人主張恢復蒙古實業公司昨庫倫活佛有電致政府宣告取消外蒙獨立並問大總統安好 
　　北京電司法次長江庸昨日同隨員賀紹章趙祜濤赴奉天係調查該處關於司法警察事宜以便改組一切 
　　北京電模範團第一班畢業在即聞俟派入各省軍隊後即選第二班訓練 
　　北京電美使芮恩施定於十四日離京回國約三閱月始能返華 
　　北京電駐美夏公使昨又電政府稱此次巴拿瑪賽會實由政府館建築太不雅觀華僑因之憤慨等語大總統深爲震怒已飭外部嚴電申飭 
　　北京電採金局局長龔心湛聞不肯就任 
戰電 
[其一（英人路透電）]  
　　巴黎電公報宣稱我軍復獲勝利一在沙歇南曲折之防地逐退敵軍一在該防地東面自亞拉至列里大路附近一在我軍前所占赫布台爾勒土地南北二面我軍俘敵多名獲機關鎗數枝（十一日） 
　　巴黎電據官中宣稱法軍復在達達納爾海峽右端得有進步敵軍受重創之說已由俘虜徵實 
（十一日） 
　　烏狄尼電意軍旣占芒伐爾康附近高原遂能進窺特萊斯特芒伐爾康有兵工廠船塢及軍械糧食甚夥又有電氣廠特萊斯特之電力賴以供給且爲鐵道之接軌處尤屬重要意軍占有其地奥軍遂不能由特萊斯特派兵至伊森沙河鎭内有古樓一乃昔日奥人所築以防突厥侵迫者意軍今樹三色旗於古樓遺地意軍若占據土克米洛則奥軍將不能由北方鐵路直至伊森沙河目下意軍可藉軍艦砲火之掩護進攻特萊斯特查泊萊柯佛爾山隘在高山之中間高數千尺意軍今已占據之足徵意軍刻正侵入奥國内部不僅在意國昔年所失之境内戰爭也意軍在台洛爾及特蘭底洛邊界之進步頗可注意因敵軍拒守山隘險地與攻軍勞逸不同且非善越山者不能進攻但意軍從洛夫萊北前進者見奥軍早已毁其波柴基哇重要砲台而退爲之驚訝不置該處本有重砲蓋已移往加里西亞矣（十一日） 
　　倫敦電意軍獲重要之勝戰占據芒伐爾康該地距特萊斯特二十哩（十日） 
　　威尼斯電意人在芒伐爾康發見奥人之毒性煤氣廠一所該廠開工已一月以煤氣裝入炮彈及鐵管内意艦隊發砲轟之該廠中彈炸裂奥人由該廠埋置通至陣前之鐵管今均無用現信奥國製造軍用煤氣之廠僅此一處（十一日） 
　　彼得格勒電俄軍巳重創里斯特河德軍據公報宣稱有重要之敵軍在巨拉斯洛夫附近渡過里斯特河昨日俄軍勇取攻勢將敵軍逐回對岸敵軍損失甚爲重大俄軍獲砲十七尊快炮四十九尊俘軍官一百八十八員德奥兵六千五百名内有普魯斯禁衛軍一中隊 
（十一日） 
　　彼得格勒電據官中宣稱六月三日晚間加里西亞摩斯細斯加敵軍步兵大隊以窒人呼吸之炸彈轟擊之後進撲俄軍陣地直抵鐵條障礙物前始敗退翌晨復進攻爲俄軍擊退哩許負創甚重俄軍在里斯特河右岸進逼敵軍俘敵兵二千餘人該河左岸巨拉夫洛附近之敵軍不能續進鏖戰之後已由鐵路退走俄軍奪獲數村且俘敵八百名（十一日） 
　　哈爾濱電彼得格勒電社宣稱近在哇德薩附近觸水雷沉没之土巡艦米底號業已設法浮起拖入港内修理艦中死屍四十五具已埋入回教公塋薩洛尼加消息謂英政府禁止希臘運違禁品出口至狄台加區因疑其運往土耳其故也據士麥拿消息土人覊留意人五千名不許回國據米狄蘭消息英法軍在加里波里半島之總攻擊進行殊行滿意刻正從事血戰聯軍在柯薩夫其獲土軍戰壕線三道且以近所運到之大砲轟擊土軍陣地而尤注重控制半島之高地雅典接台萊杜斯消息謂奥潛艇一艘在化太里附近被沉艇中將士均就逮聯軍刻正在加里波里半島進攻土軍死亡甚衆土耳其援軍現遵陸而行蓋畏瑪摩拉海英潛艇襲擊英國魚雷艇一艘曾轟擊亞特拉米底附近亞加細之土營一座 
（十一日） 
　　羅馬電塞軍孟軍己占據阿爾巴尼亞各鎭底那拉亦在内現料杜拉沙日内將有戰事（十一日） 
　　彼得格勒電據確實消息俄國潛艇水雷曾於六月三日重創德國艦隊翌日俄潛艇一艘擊沉德國魚雷驅逐艦一艘又擊毁一艘並沉運船一艘尚有德船一爲水雷炸沉（十日） 
　　巴黎電奥國魚雷艇一艘圖離特萊斯特灣爲意潛艇擊沉魚雷艇中人均溺斃（十日） 
　　亞姆斯特丹電齊泊林飛船一艘在北海擊沉漁船兩艘救起八人伊末登電稱捕魚汽船萊底號在杜格浜爲德人炸沉船中之人均溺斃德報評論白利安氏辭職之言足徵德人全然昧於美國之輿情哥爾尼斯其報曾總括德報之意見謂白之辭職乃美籍德人之勝利現望美籍德人可以達禁止軍械由美出口之目的云（十一日） 
　　倫敦電倫敦西隅遭火毁軍用馬達車三百輛内有紅十字會所用者百輛聞政府將請國會於六月十五日通過英金二百五十鎊之軍用費（十日） 
　　華盛頓電美國致德牒文措詞甚爲堅决美國切實嚴正復提上次通牒所載之言美國不能承認德國宣布戰爭區域竟可縮小美人權利牒文力辯魯西台里亞號乃裝載不作戰行客之船男女章稚慘被置諸死地其情狀爲近世戰爭中所未有美人之罹於難者百餘人牒文使德國注意其重大之責任及其責任所伏不可或少之主義又謂美國今所爭者厥惟神聖之人道權利各國政府所不能藉端蔑視者苟魯西台里亞號確有實在之抗拒行爲則潛艇司令方可置船客於危境美國力爭 
 
 

Page 3

 
 
國際公法此條主義牒文結尾處謂美國希望德國設法實行此項主義並尊重及保全美人生命與其船隻美國要求德國予以遵行此事之確言（十一日） 
　　華盛頓電致德牒文公佈之晚白利安發表忠告美人之意見書謂此次事實上眞正之爭點不在於總統威爾遜與余個人之關係而在於新舊政法不同之關係舊政法重强力新政法重勸導新政法之發展極爲遲緩蓋巳一千九百年於兹矣奥皇之對待塞國爲舊政法新近之殷鑑余最傾嚮和平故請美國導世界出昏夜之黑暗而入白晝之光明於是可以銷兵器而鑄耒耜矣白氏擬於明日續發表忠告美籍德人之意見書（十日） 
　　華盛頓電德政府爲愛台爾佛里特里區親王號擊沉美國商船維廉佛里號一事覆美之牒文謂凡中立國輪船載有軍火者德國理當沉之惟願賠償損失（十日） 
　　哇太樺電澳洲章益斯氏刻赴倫敦就新南韋爾斯島總督之職道出此地於演說時謂澳洲當彼啓程時已派出兵士四萬三千人内有兵士若干係往新奪獲之德屬海島駐防澳洲共巳招集兵士七萬人澳洲擬將今所奪獲之德屬諸島永遠據爲己有（十日） 
　　海牙電衆議院通過議案於羅馬教皇處暫設荷蘭代表該議案之提出因教皇於議和一舉可有勢力之故（十一日） 
　　愛姆斯特丹電荷蘭國會一致通過兵費及展長軍役期限召集豫備兵議案（十日） 
　　馬德里電桀白拉特海峽英巡艦一艘在意國某商船拘獲德國輔助巡艦愛台爾佛里特里區號之艦長其人喬裝一廚司乃由美國逃出（十日） 
　　倫敦電軍械部大臣喬治以商界協助增造軍火辦法交由商業聯合會代表七十五人核奪巳經各代表贊成組織倫敦公共管理之工廠以增軍火出數之辦法巳經多數贊成豫料照此辦法至少可增製軍火之廠百所有女子七萬三千九百四十六人報名願遵政府戰時工作辦法服役（十日） 
　　紐約電合衆大法庭前曾訊問德國豫備兵名斯木爾之口供今命拘禁該人此舉與彼發誓謂目覩魯西台里亞號船上砲位有關 
（十日） 
　　倫敦電商務大臣倫錫蒙在平民議院論及英政府以棉花及棉紗作爲違禁品一事謂英人與美國售棉者商定之辦法殊慰人意今巳源源運至藍加希爾日後當輸運出口以應國外購客之需求現正設立棉花執照處專理給發棉紗出口執照事宜云（十一日） 
　　倫敦電德國潛艇現仍從事攻擊漁船聞今日擊沉漁船六艘開戰後被拘之德商船一艘又帆船一艘有兩船之人經荷船救起兩船之一絕水食五十二小時之久聞有德潛艇兩艘受重創拖入里巴港小麥粟米及他項糧食價仍日跌内務大臣西芒爵士在平民議院質問之時宣稱拘禁或報復居留敵人之舉進行甚速現就逮及受報復者共有六千餘人顧問部曾審查禀文一千三百零九件准免究者一百五十九件駁絕者六百五十七件 
（十一日） 
[其二（德人德文報專電）]  
　　柏林電本月十日奥公報宣稱奥潛艇第四號司令新加爾本月九日在阿爾巴尼亞桑其哇凡尼西三十哩以魚雷擊沉英國利物浦號同式之小巡艦一艘（一九○九年下水四千九百噸）該艦有驅逐艦六艘保護之 
[特約路透電]  
　　蘭州府電英代表已離蘭州赴省南查閱罌粟（十一日） 
[東方通信社電（日本人組織）]  
　　東京電日本海軍部命令各廠建造驅逐艦八艘潛航水雷艇二艘（十二日） 
　　東京電東京百斯篤患者已有五人昨日本橋區又發生一人旋即畢命現在警戒甚爲嚴重（十二日） 
　　東京電東京市會昨夜（十一日）會議選舉市長之事其結果投票全數六十四票舉奥田氏者有六十票之多氏遂當選（十二日） 
　　東京電山東及蒙古開埠地點巳經日本調查畢事日置公使小幡書記官均以病氣須加療養卽將回國並與政府接洽一切然後再開協議 
　　小幡氏歸國之期當在高尾書記官回任之後高尾書記官巳定於十四日由東京啟程回任（十二日） 
　　東京電漢口暴動損害賠償問題將由該地中日官吏開始協議（十二日） 
　　濟南電山東靳將軍於十一日上午六時乘坐火車急行入京聞靳將軍此次晉京因關魯省善後要件前駐濰縣（譯音）之第五師張師長亦於前日抵省（十二日） 
　　東京電同志會近組織東亞研究會於本日開成立大會該會之目的係在調查研究滿蒙及地中國内地之事情云（十二日） 
要聞一 
[潛艇戰爭之關係]  
　　大陸報載五月十一日美國白利巨樸特消息云潛艇發明家及製造家萊克君所定之艇式今日德國大潛艇多仿之構造萊克君嘗曰德潛艇擊沉魯西台里尼號之舉動足使英國商業爲之停阻戰爭結局今乃日近矣余聞德國現正趕造潛艇一百五十艘而國内之船廠確有餘力可以事此德海軍大臣竇比兹海軍大將嘗謂彼擬以潛艇封鎖英國海濱是固爲恫嚇之言余意或能有日見諸事實也潛艇與潛艇無相戰之理蓋彼此相值雖在十尺以内猶不能知之故英國雖有潛艇百艘法國雖有潛艇百艘俄國雖有潛艇二十艘然欲使英國商業進行無阻不可得也潛艇司令遇敵船而將施擊時斷不能預先警告敵船苟欲行此必出現海面則如魯西台里亞號之敵船以一來福槍由窗口擊之可以喪其生命且足令潛艇失其效用潛艇旣出海面則其效用猶一小汽輪耳 
[德人對於潛艇戰事之辯詞]  
　　大陸報五月十一日紐約消息云德國前殖民大臣敦堡博士近從克勒夫倫抵此昨在立資卡爾登旅館與客言魯亟台里亞號沈失德國不負責任事其言曰美人喪失生命余聞之深爲悼惜但商船裝運軍械接濟敵國則德國擊沉之余不能謂爲不合蓋魯西台里亞號所載之彈藥苟安抵其目的地德兵生命不知將喪失幾何而德人家庭中不知將受多少苦楚也潛艇爲戰爭利器之一早爲各國所公認各國且皆有此物英國刻正添造美人又爲之代造假令英國有此機會亦將以潛艇毁我般隻矣蓋飛船潛艇等新戰具旣巳發明而爲各國所公用則舊有之國際戰爭條例當然不復存在也英國施行封鎖之計畫然德國不受其影響德之船隻仍安然駛行於波羅的海而潛艇且出入於英國領海焉查戰爭中之習慣凡船隻之載違禁品者得被攔止搜查及拘捕英國常行之矣苟欲擊毁之則當先警告船客以免殃及無辜此乃戰爭中習見不鮮之事余亦承認之但潛艇與他種軍艦不同不能先予警告潛艇長不逾一百五十尺船員多不過二十四人以潛艇少數之船員而欲救出被擊船隻之多數旅客其不可得也可無待言假使當時潛艇未攻魯西台里亞號前先予以警告則該商船必加足速率以脱逃或將潛艇擊沉耳德國鑒於此種爲難情形故當該船駛出美國口岸之前預先特别警戒美人以代臨時習慣之警告使美人勿乘該船自蹈危機若美人置之不理仍乘裝載軍械之英船乃自殺耳與人何尤近世戰事何等危迫稍縱即逝刻不容緩此美國所當考察而體念者也客曰然則美人將如之何可以享受中立國人民所應有旅行海面之權利乎博士曰此易事耳美人乘坐懸掛美旗之美船卽可無此危險矣客曰英國商船之出入英倫者皆有危險乎博士曰然凡英船裝載軍械在戰爭區域行駛者德艇必擊沉之美人不聽德使之警告仍乘魯西台里亞號致遭殺身之禍余不禁爲之嘆息不已余意吾德人不負美人喪失生命之責吾德人無論如何必不令英國藉美人爲運送軍械之護符也客曰德國將撫卹美人遇難者之家屬乎博士曰余不謂然因負責任者不爲德國而爲船公司之故彼公司中人應早警告旅客使其知魯西台里亞號乃英國之輔助巡艦余雖未得該船裝置砲位之報告但信其駛出美境三英里外即向港外英巡艦轉取武裝云云博士於晤談結束之際謂德國對於美旗必予以適當之尊重云 
雜評一 
[戰局之預言（無名）]  
　　戰局前途之預言言者固甚多矣或以爲將結局者或以爲前途尚遠者類皆持之有故言之成理者也然余獨以爲此次歐戰之始也由於突然而起其結也亦必由於突然而止經某次之戰而戰事將了經某國加入而戰事將了其實未必了也其所以了者必非今日我人所能料者而了之此則余所謂預言也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[吉長路根據正太之日論]  
　　六日滿洲日日新聞云此次中日交涉新約協定吉長鐵路問題根據中國從來將路權許與外國最優之條件試計其所謂最優者要惟一九零二年中政府與俄國所訂正太路約刻外間僉傳英國獲得之浦信路約其實利益比正太爲少正太約中俄有管理代辦權（關於營業中包括一切之權利）而浦信無之是正太者要爲中國畀與外人鐵路問題内至優極厚之利益計自一九零八年中英締結津浦路約以來此管理權云云之文字絕對不存因中國人巳共和鐵路之有利有望故邇來如何路約不適用管理權三字則一九一三年浦信路約何來較優之處可以比擬早晚間吉長一線中日間協商規定其必援照正太固無疑也云云 
[政費與軍備之抽象談]  
　　中央政費之路表八日京津泰晤士報載我國本年五月分中央各機關之行政經費如下 
　　公府八四·○○○元政事堂三○·○○○元平政院一八·○○○元肅政廳一四·○○○元參政院五三·○○○元審計院三七·○○○元史館九·○○○元財政部四五·○○○元教育部三三·○○○元農商部五○·○○○元海軍部三四·○○○元陸軍部七○·○○○元司法部二七·○○○元交通部五○·○○○元外交部六○·○○○元内務部四八·○○○元大理院一六·○○○元 
　　改良軍政之議題徵兵制度改良問題實由叚芝泉將軍所提倡刻據聞陸海軍統率辦事處决議略謂國家軍備某根本問題仍爲徵兵制度之改良查世界各國現採用之諸制度實以全國人民皆兵之制度爲最良故民國亦須採用此種制度仍先限定五年爲凖備之期間並民國八年以後嚴行實施以期完成國防云云又新任陸軍總長王士珍對於中國軍政整理有一建議其大路（一）現在軍隊之整頓中國現編成之正式陸軍雖巳有三十餘師然不唯編制操式尚多紛歧並其設備亦多未齊全軍實亦難言完備此際决意擬定各項整頓辦法積極進行務臻於精良之境域而後已（二）舊有軍隊之消納中國雖巳編練新式陸軍然所有舊式之巡防營練軍等除已有少數改充各省警備隊者外存在者爲數尚多决意此際將所有此種非正式陸軍再擇其精良者酌編正式陸軍數師餘則一律汰弱留强改充各警備隊以期形式上之劃一（三）未來軍備之計畫中國現在之軍隊雖足充地面治安之　　究難資爲對外之利器决意　後對於軍備上爲根上改革參照東西各文明國先例實　舉辦徵兵務期人人皆兵緩　　　傳足爲國際平和之保障 
[裁廢聲中之兩機關]  
　　經界局裁併消息經界局督辦蔡松坡任事以來滿擬竭力進行以收全功惟兹事體大困難多端不能如初願之所期其最困難乾即在財政問題蓋清丈全國地畝規模甚爲宏大國家即注全力於此猶恐不濟而我國國基初定百廢待興斷不能竭全國之財力盡用於此而置其他政務於不顧故蔡向財政部請欵往往十有七八不能如願　又以局中人員不敷分配常與財政部商撥欵項添聘人員而財政部以無欵可撥乃請蔡向該部司員中調用將來兼差不兼薪此亦是無錢搪塞之計蔡雖明知財政部亦害窮病並非故與爲難然受其職而不能舉其事不免有尸位之嫌辭職之念因之而起惟蔡未嘗將此意示人外間知者絕少昨日忽聞其致友人函言其巳經辭職蔡之辭職消息自是始傳於外蓋蔡係湘人前曾函招其同鄉友人某某王君來京帮忙其友因他事未能即來日前蔡又特去函言巳辭去經界局之職令其勿來此函聞係本月初三四間付郵其辭職之期當在上月末與本月初間也又聞蔡之辭職乃鑒於時局擬請將該局裁撤由内財兩部合併辦理兩說未知孰是姑並存之 
　　禮制館存廢問題　禮制館所議各種禮制巳陸續告竣近日該館所未議結之件已屬寥寥不久即可一律竣事初時政府以該館於各種大典禮議畢後卽擬將該館取銷惟現在徐相國以民國初次制禮於移風易俗關係甚大不可不務爲詳備而臨時發生之事有待該館討論者亦勢所難免且該館職員皆他機關中之兼差每月開支甚屬有限擬將該館改爲常設機關日前該館江館長謁國務卿時徐相國已將此意言明惟尚須請示於總統將來能得總統之允准與否不得而知故該館之存廢亦爲未定之問題也 
[肅政史之箇中人語]  
　　建言性質之分類肅政史一官出世以來世間雖對之時有批評然局外之言終多隔閡近有某肅政史自評其同類分爲七種可謂得其眞象其所謂七種者乃就肅政建言之性質而爲分類卽第一曰敷陳大計第二曰毫無顧忌第三曰孤行己意第四曰吹求苛細第五曰不敢發議第六曰揣摩風氣第七曰因以爲利某肅政並云其所分之七類中如第一第二兩類尚不過虚懸一格今日肅政史中并無此二類之人第三之孤行己意一項亦不過一二推第四以下爲最多耳某肅政之爲此言蓋隱然以第三類自況也論者謂某肅政亦未必能孤行己意者但其所批評殊中肯要未可以人廢言也有某君聞此七種類之說笑謂某肅政云君所分七類固甚詳盡然余象爲尚未免過於繁複不如祇分敢發議與不敢發議之兩類更爲簡切　今日肅政史之不建　　當然爲不敢發議一類而建言者則均可歸入敢發議一類某農啟爲之莞然 
　　補救時局之說帖此次交涉結局肅政廳巳此全體名義而有振刷内政以圖自强之建議近聞肅政史程崇信君更單銜呈一說帖論交涉失敗之補救謂政府宜下罪己之令以激勵民氣並詳論練兵興學用人三事所言至爲切直所論用人一節謂政府勿以左右能奉令承教爲已足必須多得面折廷爭敷陳大計之士國事方有振興之望云云此呈上後聞總統當交府中各官閱看以備採擇 
[懲辦國賊條例案已交院議]  
　　參政馬良等建議頒布懲辦國賊專條案業由法制局起草八條惟所擬條文中有過重之處政界中人多建言於總杭以内亂外患罪有專條而此種條例又操之過重與法律原則不合總統當學草案交政事堂參議應核議據開條文中最重要之點有牽及家族之條項政事堂參議廳核議之結果此項條文當有變更蓋罪人不孥古有明訓况與近世法意更不相容以此之故日前外間遂有此案將從此中止之說惟據可靠消息草案現巳由參議廳修正仍提交參政院公决其草案已於日昨交院聞參政院現巳發出通告室於星期五日（十一日）開會討論此案俟該院議决之後卽當呈請政府公布又聞春望瀾所提組織教育 
會議建議案前經審查會否决今日開會由審查員報告審查會之意見以待大會公决 
[紀松江之火（黑子）]  
　　火神之哀的美敦 
　　火警恒事烏足紀而松江之火則奇聞也街市所談者談火人心所恐者恐火商民憂懼之狀一若前此革命時慮兵禍之旦夕將至者故吾亦愼重而爲之紀 
　　松城外近一月内大小火警幾達十次有巳成者有未成者自吳大興火警延燒多家後已謡言紛起或謂嶽廟山門拆毁與風水有碍或謂狐仙作祟以擾居民一般迷信者遂藉此爲譚資小熱昏在廟中空地大唱特唱大火三六九小火日日有斯二語足以代表松地之火警矣最近經杜大生失愼（舊曆二十五夜）而商民益爲惶駭人人相驚曰火火造謡者更神其說謂有仙人指點二十八夜將有大火西外大街必盡付一炬於是一傳十十傳百聞者動色相戒以爲火神之哀的美敦書已下届時（二十八夜）西外大小各商店竟家家打疊包裹收拾貨物派人看守通宵不寐水龍亦裝配齊全以待祝融氏駕臨（此種現象誠聞所未聞）而祝融氏失約不至翌晨各店開門相慶方以爲火患可免而羣相譏誚仙人之不靈孰料祝融氏正以失約爲歉急急於翌晚（二十九夜）補到於夜十二鐘時税駕嶽廟中一時火燄飛天警鉦亂鳴城内外水龍馳至盡力灌救（因有上夜之謡故馳救甚速）迨事後檢點則所謂適樓（松人士所組織之俱樂部遂爲火神憇息地）明新書局也是園廟東房等均成灰燼十皇殿亦燬其太半（或去適樓起火或云樓下之書局起火尚未詳）今晨（三十日）並聞東外亦有火警燬一地藏菴於是人又嘖嘖稱異以爲仙人之指示究不誤不過火神之哀的美敦書展期二十四小時並非暗中取消云此爲火神最後之通牒否尚續有覺書警告否均不可知惟松人則懼其横行未巳也仍在嚴備中吾敢以一言正告松人曰嚴備之法在修火政警鐘樓須建也水衖須放寛也（西外水衖太狹太少取水不便）此後建屋須收進尺寸以放寬街道也此外尚有一語曰火燭小心而巳舍是　有他法哉日日打醮祈神無益也 
[濟甯商會請撤津浦貨捐局之電稿]  
　　濟寗商會電禀北京云北京政事堂參政院交通部農商部鈞鑒津浦鐵路商貨統捐民國二年曾奉大總統命令裁撤以蠢路病商另籌抵補旋奉交通部會商財政部寓徵於運於車脚項下百分抽五以省設局用人之費利國便商極稱善政現復設局開徵商民紛紛驚惶停止裝運國税未收實效商業盡將限塞養冗員而害路政莫此爲甚况濟寗本有落地税捐距兗州不滿英二十里兩處設局一貨兩捐重重剥削商民何能擔負爲此電陳鈞鑒察核詳請大總統俯念商艱准予裁撤津浦鐵路貨捐局仍由車脚項下加爲百分抽十以資抵補庶涓滳歸公商業路政兩得其便不勝迫切待命之至山東濟甯縣商會代表王宗騄曁商界全體叩歌 
[奉省匪耗]  
　　本溪胡匪近日益形猖獗屢次剿捕終難淨絕探其内容因有人暗助火藥以資搶掠日前被東邊鎭守使偵探查獲二名正在接濟鎗火之際即行拿獲押解來省送繳交涉署訊明口供轉交該國領事官懲辦 
　　遼陽縣劉海德帮内之餘匪嘯聚二十餘名投匿千山當經二區四所崔巡官探知詳報警察事務所朱若坡股員帶警前往剿捕並經二三兩區區官帶警圍擊聞匪等見勢不敵秘密竄出千山奔往海界岫岩縣著名胡匪劉公道郭道趙萬祥等於數日前同遇於羅圈溝地方（岫西南距莊界頗近）遂謀合併以壯聲勢衆議三四日始行妥協聞合併後共有三十餘人而以劉公道爲之首趙萬祥股匪近又在松樹秧地方綁去劉姓父子二人劉綽號劉二把頭家資頗裕據聞該匪索洋五千元回贖後經劉家人哀懇巳減至三千元惟現在尚未能贖回 
[粤省儲金之進行]  
　　公團之會議昨午粤商維持公安會曁商團總公所集衆會議岑團長伯著極言此次交涉失敗之理由並言中國前途確可挽救之朕兆勸各會友團友踴躍儲金隨將提議各條公决如下（一）本會團同人務當認定救國宗旨至少以儲金十萬元爲目的（二）儲金團布告以救國儲金盡人均有願儲勸儲之責無代收儲之權　迥知未與會各同人各自從速向中國交通兩銀行繳儲以期一致　行（三）吾粤急公好義之風甲於他省此次儲金自應格外踴躍方足副中外之望本會團同人與外埠僑商多有來往各僑商對於儲金尤具熱誠除由本會團函電請其從速自行滙儲外應由各會友團友各以私函力促外埠各同人切勿稍居人後（四）連旬迭接熱心救國諸君函囑提議粤省舖户主客捐儲租金一月及各界儲金月薪此議本會團極力贊同一俟儲金團公决辦法布告凡我會友團友務當首先提倡以盡義務 
　　軍人之鼓吹廣東陸軍第一師軍樂連連長吕國定組織全隊出發遊行鼓吹各界速認救國儲金該軍樂隊於月之五日早晨遍游城廂内外全隊軍士均穿黄色制服吕連長則乘坐駿馬殿後各軍士除鳴鼓吹號外並有七八人手執旗幟各旗所書之字皆是勸人踴躍儲金以挽危局而固國權者其最足動人之處則沿途吹出之音韻隱隱然有曰（愛國諸君須儲金能救我國能保我民諸君諸君須要齊發奮）聲悲而壯聞者皆爲之動容 
　　粤省警衛軍共有六十餘營現由各首領會商通函各營弁其軍官軍佐等一律捐薪半月至各什勇兵伕認捐多寡則各從其便聞軍界人等此次對於救國儲金較之從前國民捐踴躍十倍云 
　　警界之勸告諸君知今日何日乎中國將亡而未亡之日也諸君知國亡後之慘苦酷烈乎奴隷牛馬之不若也奴隷牛馬猶得主人愛惜亡國民則必置之死地而後巳蓋國亡則種滅隨之印度安南朝鮮之痛史其先例也然則國不幸而亡身命且不保何有於金錢及其將亡未亡而不思所以救之而必待旣亡後宛轉呼號以死殊無此人情也夫以中國土地之大人民之衆何爲而有今日也曰無戰艦也無軍械也戰艦軍械非金錢不辦中國財政困難政府諸公又不忍羅掘駿削以重累人民故窮而至斯極也以窮且極之國而立於耽耽虎視者之側則勿論如何交涉未有不失敗也失敗而詬駡政府政府誠不敢辭而人民亦負有專責者也今人民死裏求活亡裏求存救國儲金爭先恐後且欲指定此欵爲推張全國兵工廠之用固希望繫千鈞於一髮也吾輩警務中人平日受人民養給以身許國人民旣如此則自反當奚若也諸君試思長此不振外患猝至旣不能苟存生命以降敵又未能徒張空拳以拒敵其將何以自處也故願與諸君約短衣縮食勿論多寡苟能爲一分之儲金即能爲一分之救國也嗚呼人民之與國家君輩之與國家其關繫誠無以異而責任則吾輩滋重也儲金之舉自廣義言之爲救國也自狹義言之實自救也諸君勉之勿使有噬臍之悔也廳長蔡春恒泣述 
[四屇保免知事之核准人員（一續）]  
　　參謀總長黎元洪保一百九十六員張培紀陸誦清陳保懷袁嚴吉衡寗柏青孫萃斌鄧彦遠張世範張仲友左樹玉李維　趙述模張正芬華桐陳炳業張友房孫廷弼杜子極馮學夀斌術菜芬楊繼任胡咸林倪惟元汪先昕梁柏年彭祖齡羅榮衮何世謙方悦魯余鼎臣張賡陛胡錫謙王寳璜羅汝澤周紹先萬世章楊鴻迪張夀之黄綬范超元郭鍾美張鴻藻孫成陳格興金華祝程瑶階楊蔚光李希白馮元斌楊楚穀袁慶濤何文疊梁鳴治何積祜馬昌期章　丁文塋周敬裕趙熙民李慶恩周家　彭國嘉李臨陽沈鎔雷永康吳輔勳張友樞馮元鉌沈和敬唐鼎銘徐耀南王黻炯李瑞福張毓芳謝震張守靖朱國璋徐家琛孫賢楊年姜渭璜李士藩劉秉鈞王葆忠趙廷啓何廷璐黄樹滋何廷珂王鴻昇張夀華程鵬舉林卜琳陳大斌梅尉林殿香孟廣悌妙維錦張汝　班吉本汪朝宗陳元珖劉秉樞吳曉昉何景新蘇道衡劉用琛方作舟張通典劉懋昕王植存趙銘鼎徐培根覃夀彭卞宗彬郭顯球安當世崔鎭遠夏秉忠李權吕瑞庭馬國文陳邦彦李毓芬李毓嵩易應崐吕學傳梁震湘王則顧鄒鎭治張孔修汪　甲任文錦張漢民章芸李鑫楊霆垣瑞清吳海雷以震瞿世玖劉炳林魯齡昌陳登庸瞿宗鐸劉保鴻施鼎元陳伯文劉懋昭易順豫汪寳增毛聲遠鄒秉文程鵬年李錦沅王澄清杜寳書朱禮和蘇鍾貞張仲友游拯王林劉慶綸伍誠劉沆胡執中蔡忠緒周奠安謝清泰費熙棟張祖蔭黄綬書彭繼祖程仁漢劉楫楊英華颺文李寳益王揚瀚沈師麟葛德溥侯祖畬高怡正林斯高劉華瓊梅馥羹謝錫慶王祖仁郭樂馨程勁王湘保黄廷光陳曾蔭蕭韻濤劉向錫 
　　農商總長張謇保十九員袁榮燮郭文徹丁方穀張彦昭許省詩陳恂孫叔達劉世謙翟守正張良楷錢麟害胡維藩伍　裕楊鍾鈺翁之謙宋蔚黄宗澤金嗣芬袁長春（未完） 
地方通信 
[金山]  
　　盜案層見疊出金山縣屬南鄉廊下鎭於前月二十五日清晨有張椻開來販珠寳船一艘船中有張姓夫婦二人並摇船一人尚未登岸貿易忽有某甲率同錢圩土匪二十餘人闖至船上某甲即呼令該匪等先用繩索將販珠寳之夫婦綑綁毆打並呼一老者搜括船中箱籠什物夫婦二人致受重傷經岸上各舖户見之咸抱不平當報告本地警局飭派巡士到場某甲及土匪等見警察到來卽行散去惟一老者正携箱籠什物登岸奔逃爲巡士拘住詰問稱是某甲之岳父又稱爲義父後爲區官訊明將人贓解至縣署未經嚴究故該縣盜案日見其多此事發生之下一日即有吕巷搶刼典當鎗傷巡士近日又有廊下北鄉沈姓刼案該處商民莫不慄慄　懼云 
[蘇州]  
　　航船撮翻駁船昨有滬寗車站轉運公司駁船滿載冰鮮黄魚運往葑門駛至盤門覓渡橋東首竹排左近被常熟航船迎面撮翻溺斃姚姓舟子一名當時由駁船户鳴到崗警會同水巡隊將航船户拘留一面請救生船打撈屍體報縣請驗再與航船交涉 
　　新絲業巳開秤蘇垣繭市告竣新絲登場各鄉帮來城求售者絡繹不絕現蘇城絲行巳於二十九日開秤收買開盤市價次貨三十二元絲色細而美者三十七八元云 
　　水警長分别記過崑山縣屬茭白塘地方日前盜刼英商老公茂順利小輪一案齊巡按使查悉該處汛地屬第三專署遂將第三專署長仇翼南分署長王士琳等各記大過一次一等巡官藍某撤去差委水警第二廳長趙雲生昨日接到此項飭文已分别飭知矣 
[鎭江]  
　　商學會操之先聲省立第六中學校自延請鎭江商團總司 
 
 

Page 7

 
 
令石國慶爲體操教員　總用兵式　　　　到則異常　　兹爲激勵學生尚武情神　見定於六月十三號上午八時在　門外商團操場則商團會操現商團團員　各精神焕發　　以須商學携手同操想必能唤　一般人注意也 
　　參謀長檢閱軍隊馮上將軍爲整頓軍事起見特委派上將軍署參謀長施君來鎭檢閱軍隊於日昨下午二時聚事抵鎭　鎭守使龔總司令張團長率同軍官齊赴車站恭迓後寓於萬全樓旅館十一號清晨檢閱各營操法午刻公讌於施鎭守使署聞公畢後卽須返寗云 
　　書場捐劃分三等鎭郡城内外各書場前經丹徒警察事務所王警務長飭令各警察每場每天撒揚二首文　定於二月十一日實行副由書場業董楊得榮等一再禀請誠免經王警務長核准分爲三等徵牧頸等每天撤捐二百文二等每天撤捐一百五十文三等每天繖捐一百文自本月十六日始一律按日照收現巳由王警務長通飭各警區先行查明分甲乙丙三等註明地址名號造册詳報以　啓　矣 
[漢口]  
　　緝獲僞造官票之黨人武漢自中日交涉解决以來一般黨人乘機思動昨聞太古公司安慶輪船由滬抵漢之時武漢總稽查處長劉友才自率軍警數十名登輪查緝拿獲詹志和等六人搜出僞造之湖北官錢局鈔票多箱係作書籍裝艙並非隨身携帶劉稽查長以案關重大比卽押解往省垣陸軍審判處研訊連日由程漢卿處長親自提訊所供各節嚴守秘密雖本處員司亦不能知其詳惟悉此案發生係由上海敗露當詹等由申起程之後卽由鄭鎭守使電禀南京馮將軍接電該輪巳過下關未及截拿至蕪湖安慶九江各埠碼頭均派有探上輪偵緝迨抵漢口段將軍巳接有寗電遂將其拿獲 
[開封]  
　　　　　　　　收大　報六月五日開封訪函云河南開封府一　小麥豐收常往來所未有近數日農夫正從事收穫皆謂收成若是之佳實屬前所未聞而年前所謂荒地者今皆麥田如浪一　氣　　乃雨暘時若所數男女老幼悉在田中收割故小城鎭中幾無人跡高粱黍荳亦有豐收之望 
[山東]  
　　青島海關之交涉青島海關向由吾國總税務司管理自日本攻陷青島後即由日本派員徵税不受總税務司管轄此事曾　　　向日交移日本置之不理及日本提出要求後此事更無人提及兹悉總税務司安格聯氏正爲此事與日使交涉云 
　　博山玻璃公司之改組博山玻璃公司擬請承辦者巳有數人日前商民董佩實請將該公司集股改組並將房屋估價作爲股本業經農部照准兹聞農部詳查該公司在前清晨工商部投有　股三萬金此次改組似應與房屋一同酌議作爲股本巳咨行財政部查照矣 
[黑龍江]  
　　海拉爾之華僑涙華人凡在俄境營商者均須由俄自治會給領營業執照俄警察始擔任保護兹查中東鐵路海拉爾站租界内共有華商四十餘家每年俄自治會收繳照費不下數千盧布去歳該俄人以租界内華商日益繁興曾提議增加華商營業照費嗣經華商羣起反對事遂寢議兹據海拉爾商人昨日來江云及俄自治會本年巳經議决實行增加凡華商每季納照費五十元者增至百元站櫃台者每年納捐三元執事人每年須納十盧布否則停給營業執照各華商咸拘箱苦云 
雜評二 
[吉長路約問題（步）]  
　　據滿洲日日新聞云此次中日交涉新約協定吉長鐵路問題根據中國從來將路權許與外國最優之條件云云其意蓋專　最優二字着眼故全文以正太津浦浦信等路約文相較量而歸結於正太以示欲望之所在然試取此次簽字之新約正文觀則中國之所允許者乃以向來中國與各外國資本家所訂之鐵路借欵合同規定事項爲標凖速行從根本上改訂吉長鐵路借欵合同之數語而巳初無所謂最優條件云云也或曰約文後半數語不曾有船來中國政府將較現在各鐵路借欵合同爲有利之條件給與外國資本家時依日本國之希望再行改訂之言乎日報之所謂最優得母在是應之曰誠如是說是巳大非原文之本意矣董夫所謂將來所謂較現在固皆謂今之所言乃日後事而今之一般鐵路借欵合同問題彼時固皆無足置議也且所謂較爲有利云者亦祗彼勝於此而非事之至極之謂漫然以最優二字當之抑又非字意之眞詮矣或又曰日人之意固在懸擬换言之卽約文中日本國希望之觀念耳然而約文中固云較現在各鐵路云云是正太路亦在較次之列而何有於根據又云給與外國是第三國巳有被與之者日本乃隨而亦起希望第三國何時方有所授受尚在杳不可知之數而日本何從而遽言再改然則任何說辭吾終無術以爲日報推闡矣我國人其誌之我外交當局其時取新約條文而三復之幸勿瞢瞢然爲彼所瞞而於約文外復有所自行犧牲以爲彼人所竊笑也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[漁輪捕魚之利益]  
　　農商部漁牧司司長陶昌善君致上海總商會函云查漁業一項本係天然大利漁輪捕魚利尤穩固且與海權有密切關係東西各國無不斷　注意因其以公海中他人共同之漁物可獲而爲己有并可藉此防禦海界保護漁民惟吾中國實業尚在幼稚時代漁業尤甚近數年來雖有江浙漁業公司之福海漁輪浙海漁業公司之府浙漁輪先後興辦而沿海漁民尚未知其厚利旣不明組織之方法何能望投資之踴躍本部有鑒於此特將組織漁輪公司之辦法及其利益詳加說明并附預算表印刷成册用特函致貴商會就近廣爲勸導並希查照原文多印分送各商號曁各分會倘能因此推廣漁輪公司庶幾海權可以鞏固魚利不致放棄漁業前途實利賴焉 
[分送研究植棉之新著作]  
　　上海總商會昨日致函南商會謂棉料一種爲人人必需之品我國産棉區域所在皆有祗以培植不良未能與歐美出品相頡頏或謂土質不同物品因而有别竊以爲土質縱有異點而歸功終在於人力我國實業之不發達其病有二一守舊派墨守成法毫不改良一維新派但憑理想未經實驗有識者以爲皆非也敝會郁議董屏翰對於棉種一事實地試驗印有棉樹栽培新法一書曾送由敝會轉請各商會詳加考察以匡不逮兹南匯陸應麟君著有培植肥料淺說列表比較詳述功用仍本郁議董之意請爲介送前來相應檢送十紙即希諸君子察覽以備采擇物理之遥密無窮個人之見聞有限倘荷教益頻施則實業前途裨益匪淺云云 
[朱局長與木商談話]  
　　昨日午後工巡捐局朱局長因木商反對建築輪埠碼頭一事特遵照鄭鎭守使楊道尹等之批飭邀集該業仁豐等所派代表曁該業董事干蘭坪等開議上海縣沈知事亦親自蒞局即由總務科長顧君税務科長許君等會同評議朱局長諄勸該業將所堆之木設法遷移嗣該商等聲明營業處與堆貨場有相連之關係與他業不同朱局長謂旣有不便之處容再設法務使雙方受益可否另造碼頭一所專備木業運貨之用該商等答稱木業每逢貨船到埠斷不能同在一處起卸於是朱局長將工巡捐局與浚浦局會訂之合同及章程給予閱看謂如果實有不便之處亦可向浚浦局聲說兩方互商良久仍未决定木商代表乃與商董向朱局長告退俟與同業磋商辦法然後禀復時已四句鐘矣 
[探報黨人消息後之防備]  
　　上海某機關近得某處來電略謂據上海探報黨人時思搆亂危害大局業巳探得確實消息務望通飭注意防備等語查該黨多方勾結覬覦内地恐其號召黨羽乘間暴發近日某處破獲各案係用人詐投匪夥偵察内容故匪黨鮮能漏網望飭所屬切實防範並妥派偵探投入匪夥俾易得其眞相云云 
[皮篋内搜出手鎗]  
　　浙省興武將軍行署駐滬巡緝員前日在滬南滬杭火車站見一西裝少年（約二十餘歳）携帶行李擬搭火車赴杭情有可疑上前盤詰據稱姓許湖州人於本月四日自日本留學回滬在英界華商旅館暫住四天今擬附車回籍云云該巡緝員查其所携行李在大皮夾内搜出手鎗一桿子彈一匣遂將許某拘住連同行李等物押登火車逕赴杭垣解送將軍署訊明核辦 
[法新租界又出盜案]  
　　前晚十時有操湖北江北等處口音形似小工之匪徒四人至法新租界黄河路一百六十五號門牌廣正興烟膏店以挑膏爲由突入店堂强搶烟膏三缸值洋六十元及小洋一百角銅元一千枚店主周石榮等大聲喊捕若輩卽突出手槍嚇禁聲張該店主見甚兇横任其携贓從容而去事後投報捕房捕頭立飭各包探嚴緝究辦 
[緝獲截劫小輪之盜匪]  
　　盜匪陸振清劉瑞生曾於五月十四號在崑山青陽港糾黨持械截刦英商老公茂内河小輪上值洋一千餘元之衣物分贓逃匿公共租界經江蘇水警第二廳警探顧世泉偵悉前日持文報告新閘捕房派探協往泥城外將陸劉兩匪緝獲昨晨押解公共公廨請究先由西探上堂禀明協往緝獲情形並由來警投訴陸等糾黨夥刼各節聲請移提中西官會商之下以事出内地自應照章引渡判陸劉兩盜押候備文移解江蘇水警第二廳歸案訊辦 
[軍法科訊明盜匪罪狀]  
　　盜匪怗三前因紏黨迭在公共租界内搶劫經其同黨方少清供出由探將怗拘解公共公廨訊供解送鎭守使署如訊有搶刼情事仍送回公廨過堂後再行解送鎭守使署按例懲治在案兹已由軍法科訊知怗三係已經鎗斃盜匪田四之同黨曾經夥刦北河南路五百五十九號門牌沈芝藩家及北福建路一百二十一號門牌陳翰章家衣飾確有犯法行爲故於前日由鄭鎭守使飭將怗三送回捕房昨晨解請公廨發落王襄讞商之美領柏君判仍帶回捕房候再訊核 
[偵緝隊捕盜續誌]  
　　淞滬警察廳偵緝隊士宋鳳鳴倪鎭標日前在浦東爛泥渡緝獲盜匪戴桂榮王根生陳龍虎朱桂林等四名並搜出勃郎林手槍兩桿子彈三十五粒就近送由第三警察區署解交廳署司法科押候訊明核辦在案昨經司法員提案研訊據戴桂榮等供認上月間曾在上海閘北及崑山西門外南翔東鄉嘉定東鎭先後夥刦四次得贓分用並在上海徐家滙西某姓家行刼未成日前因由王某紏邀夥同七人携帶手鎗等械擬往浦東洋涇鎭東王姓家行刦王姓向做作頭頗有積蓄約定在爛泥渡會集同往是晚十時伊等四人正在碼頭等候致被拘獲等語一再究詰矢口不移司法員即飭將戴盜等分别還禁候吊齊贓物查傳各該事主到案認明並補緝逸盜以便覆訊解究 
[僞造錢票案展期預審]  
　　鄂省警廳緝獲私造湖北官錢局錢票之陳熙一名訊據供稱係由趙震五（即曹振武）等所爲並供明曹逃匿滬北公共租界由段軍督移請馮上將軍轉咨鄭鎭守使知照公共公廨轉飭捕房偵緝去後嗣經江寗偵探張湘泉偵悉曹匿跡滬西徐家花園附近持文來滬報告總巡捕房及戈登路捕房協同中西包探前往將曹緝獲並搜出僞票數張一併解送公共公廨莫肅律師聲稱敝律師甫經被告延爲代表案情尚未研究辯護手續不及預備應請展期開訊云云會審員王肇之君商之德領裴君判曹帶回捕房候再訂期預審 
[救國儲金紀要]  
　　昨日之收數昨日（十二星期六）爲中國銀行收受儲金之第五十六日計收銀洋九百五十七元又爲交通銀行收受儲金之第三十日計收銀洋四百十六元兩共收洋一千三百七十三元連前共計收銀洋六十四萬六千五百七十二元銀三千二百九十四兩八錢零八釐 
　　贊成儲金之電稿（吉林電）儲金團虞鑒齊電悉儲金事敝處早經贊成舉辦並由省垣商會設立儲金事務所通知各屬切實進行官吏亦以箇人名義各向中交兩行存儲嗣後請與該所接洽爲禱孟憲彝眞（貴陽電）儲金團虞和德君鑒齊電悉熱誠敬佩官薪儲金已通飭照辦商界學界及各縣各團各鄉繼續辦理並擬提倡恊捐俾其永久感觸此復建章眞 
　　桐城分所成立儲金團總事務所昨接桐城分所報告開會情形頗爲踴躍共儲洋三百六十三元五角又錢十四千五百三十文該分所舉定方石臣爲正幹事陳淡如張子田潘縉華孫文垣爲副幹事 
　　房租儲金之實行升順公司經租帳房前認房租儲金一個月昨已分繳中交兩銀行共計洋一千九百二十三元 
　　學生儲金之熱心麥倫書院學生設團集儲洋五百九十元巳繳中國銀行掣收又毓英小學學生積儲洋四元亦巳繳納 
　　端節筵資之移助端節酒席移充儲金之舉贊成者甚多今將至儲金團繼續存記者列下順康莊同人二十元敦裕洋貨號同人十五元捷裕洋行同人二十元裕和泰同人二十元好華洋行同人十元萬恆醬園同人五元 
　　介紹儲金之函報朱長清君昨日函致儲金團報告介紹七户共洋七十元計陳程盦三十元黄萬盛銅號黄春泉二十元陳永章一元王潤齋四元陳順生陶君佩楊玉樓各二元 
　　成都客商之集議長江旅滬各商帮發起加提水脚二成作爲儲金業巳議决昨日旅滬成都客商楊漢卿羅小淞何少卿秦馥軒姚迪成祥盛元劉嵩生章鴻卿王宣藩程雲波等亦在協會提議擬請滬上各坐商凡售貨若干抽儲若干俾早達五千萬之懸額云 
[新兵塡補缺額]  
　　現駐上海之陸軍第四師第七旅十三十四兩團及駐紮龍華之第八旅第十五團並駐紮松江之第十六團等所部步兵十二營均因兵額不足曾經派員赴津招募新兵兹巳由招兵委員張中成於本月八號率領新兵四百三十二名由津出發乘坐火車行抵浦口换乘滬寗火車於昨日到滬即經第七旅成旅長第八旅何旅長每營分撥三十六名送交各該營長配補足額惟此項新兵訓練未久須飭教練官督率操演云 
[修理兵艦類誌]  
　　海軍總司令部查得肇和練習艦之汽缸巳稍有損壞如不修補恐肇禍端業經呈奉海軍部批准撥欵興修故由李總司令於前日飭令該艦長迅速駛入江南船塢限期修理 
　　海圻巡洋艦自前清迄今巳届十載從未修理以致機器引擎曁艙房鐵木等件均有損壞業經海軍李總司令呈准海軍部撥欵興修限期半年竣工乃自本年二月間開工以來巳將四月有餘修理限期轉瞬届滿而該艦所修工程能否如期告成尚無把握故又諭飭該艦長趕速督匠修理並着復候查核云 
[德大紗廠註册立案之經過]  
　　德大紗廠總理穆湘瑶等日前具呈上海縣沈知事請爲轉詳江蘇巡按使咨部註册立案沈知事業巳照辦昨奉齊巡按使批云詳及概算書註册程式合同議約均悉應候咨陳農商部查核辦理仰即轉飭知照並將註册費銀照章按季解由本公署彙寄可也此批概算書等件分别存送 
[部飭保護福康小輪]  
　　上海縣公署昨奉江蘇齊巡按使飭開案准交通部咨開前據江海關監督詳送華商王福記福康小輪呈式圖件前來當經本部核准註册發給執照並咨請飭屬保護及隨時查察各在案查該船航線係由上海訖漢口經過鎭江南京蕪湖九江等處相應咨請查照等因准此除分行外合亟飭仰該知事卽便遵照 
[交界處添派巡捕]  
　　西門外肇周路及斜橋迤西至裏日暉港一帶均已劃入法新租界而肇周路上之警察仍照常站崗並由法捕房派撥中西巡捕會同梭巡以衛行旅乃近來該處馬路迭有匪徒於深夜攔刼行人財物故由淞滬警察廳於前日致函法捕房以肇周路等處地甚荒野且屬華法兩界毗連之處緝捕事宜彼此均當加意以免匪類此拿彼竄應請多派巡捕在該處新放租界各馬路勤愼梭巡以保治安等語聞法捕房除照常派捕站巡外並於昨日爲始加派法國巡捕多名乘馬佩械前往游巡遇有刼奪行人物件之匪徒即不分界限會同追捕云 
[同居婦人之不端]  
　　住居南市新街之江北婦人王李氏前被同居之何施氏勾引與船户浦寒山相狎該氏拒絕不允詎前晚浦竟潛入李氏臥房向之調笑氏立鳴崗警繼由何施氏出阻以致互毆李氏稱被扜失金戒一枚後由巡警帶至一分駐所問明原委飭即移送警廳司法科訊究 
[隣居衝突之兇劇]  
　　住居滬南小九華附近之汪雲山又名王雲山前日午後同妻魏氏與隣婦翟馬氏口角汪竟持菜刀將馬氏頸項砍傷馬氏欲奪其刀而手又被帶傷流血頗多汪知巳肇禍乘間逃逸後有巡警到來即將魏氏拘獲連同受傷人解送第一區警局奉飭逕送上海地方廳訊辦昨經檢察官驗得翟馬氏受傷屬實判令自行醫治汪魏氏押候提到汪雲山再訊 
[婦人忿恨自盡]  
　　滬城老北門内九畝地德潤里南弄有向拉包車之周阿二前日與妻某氏反目爭吵當經鄰人前往勸散嗣該氏忿不能平吞服燐寸毒發時在床亂滾迨經伊夫察悉即送滬北同仁醫院求救詎至半途巳經氣絕乃將尸身舁固家中正欲備棺收殮間爲該處九舖地甲徐春橋查悉以事關服毒立投地方廳報驗昨午由林廳長委派何檢察官沈檢驗員等蒞場尸夫卽禀求免驗並由四鄰證明該氏實係吞服燐寸何君准如所請諭令周阿二具結送查自行備棺收殮 
[婦人自刎圖盡]  
　　住居南市筅　弄之山東婦人翟馬氏因與鄰居同鄉人汪魏氏口角爭鬥翟馬氏忿極突用菜刀自刎圖盡當由崗警查知立即帶至一分駐所問明起釁緣由因受傷尚輕諭勸自行醫治或自投地方檢察廳狀訴請驗 
[汽車碾傷工人]  
　　楊樹浦橋祥泰木行小工唐而生昨日被運貨汽車撞倒碾傷足骨等處當經巡街捕查見雇車載入捕房捕頭飭送同仁醫院醫治候核 
[電車撞傷小孩]  
　　江北小孩徐連寳昨在提籃橋被某號電車撞傷脚背由捕車入捕房捕頭命送同仁醫院療治再核 
[再紀誘姦捲逃之牽涉]  
　　甬人李寗順住居虹口　克登路一百五十四號門牌其妾陸氏近被同鄉人沈發來誘姦捲逃經李報告捕房將帮同搬物之朱東林王桂木及沈母沈林氏一併拘解公共公廨訊供管押候查在案昨晨由廨復訊據朱等供稱李妾與沈聞巳逃回寗波原籍由捕房派探前往移提未獲現實不知匿居何處中西官判仍分别還押候補提人證再訊 
[拐案尚須質證]  
　　婦人胡張氏（卽張阿巧）因將女子李小妹趙桂寳賈二珍等先後誘拐至奉天價賣爲娼經救濟會查悉設法將李等三女提回報請捕房將胡張氏拘解公共公廨迭經訊供判胡張氏存捕房洋三百元再交五百元人洋並保候核在案昨晨由廨復訊據救濟會代表葛福來律師上堂聲稱查被告之夫胡桂生現居閘北前年與氏離異時曾在閘北警廳涉訟請堂上傳胡到堂質證中西官判被告仍交原保候函致閘北警署查明被告曾否與夫涉訟有案俟復到移傳人證再行訊核 
[男女均不知恥]  
　　莫元良至法公堂訴稱民人於民國元年間與女子應福金私識曾由伊母取去洋三十元面允出立婚據後因伊母身故婚據未立向來愛情甚篤有合拍之照相可證不料今年又與别人私識遂視民人如眼中釘嗣將皮箱運出捲逃無蹤今始遇見求請訊追失物並求將人給領福金供實被莫趕逐出外衣服均女子自製豈有捲逃之理今不願再與共處求鑒讞員以男女均屬無恥斥退不理 
[燃點蚊烟肇禍]  
　　前晚七點三十分鐘時滬城西門内老普育堂舊址對面八十六號門牌爲小本生理之徐阿二家因燃點蚊烟不愼延燒床帳冒穿屋頂當經各火會會員驅皮帶車到場救熄祗燬平屋一間 
[墨作失愼]  
　　前晚十時許滬南小普陀橋附近第二百二十六號門牌余子上墨作灶間内不戒於火燬去披屋一間旋由地甲將該作伙齊新榮主婦余陳氏協警送至一分駐所飭即罰洋五元撥充救火聯合會經費 
[訴明起火原因]  
　　法新租界王慶記木作内日前起火幸即救熄並未延及鄰居昨由捕房將王傳至法公堂請訊據供是晚商人不在作内事後查知因學徒將油盞擱在碗底上以致翻下延及木花作中未保火險是實讞員以無心失誤從寬免罰斥退 
[德員游覽莫干山]  
　　駐滬德副領事師謀　前日偕其夫人乘輪往杭州莫干山游歷約兩星期返申 
[尚賢堂之星期會]  
　　法租界寳昌路尚賢堂星期演說會於每星期下午四時半開會請各教名人演說哲理由來已久今日會期開演說佛學未盡之旨由李雲松君主任喜談禪理者盍往聽之 
[征收捐税之文告]  
　　上海縣沈知事昨日出示云案照縣屬征收各項捐税如有隱匿隨時派員調查惟縣署所派調查員均有縣署飭發印文爲憑至於應行罰金事件亦必有罰金通告或罰金收據塡明發給爲證如有冒充詐索並無印文通告收據而先收罰欵情事准由受　人隨時鳴警送究以杜弊混合行出示曉諭仰縣屬商民人等一體遵照惟應繳捐税不得稍有隱匿致干查出罰辦切切特示又出四言簡示一則照錄如下印花税法嚴定罰則一經檢查無可隱匿查出罰辦後悔無及税輕罰重應知抉擇預先曉諭從速購貼縣署印花通銷各業商會業董分别發給凡百商民毋貽伊戚 
[私帶烟土之敗露]  
　　江西人蔣鳳華近由原籍販運夏布來滬銷售卽將所得之洋在申購買烟土意欲帶回出售漁利昨午行至南市爲流氓丁玉穉察悉蔣之烟土並無印花乃向索詐不遂報告巡警將蔣之烟土抄出一併拘解警局函送地方廳分别收押烟土存案聽辦訊辦 
[探警查獲烟土]  
　　五區警署探警前日在滬寗火車站查獲私帶無印花土八兩半之邵林生一名移送檢察分庭預訊屬實押候起訴公判 
[押所内何來烟具]  
　　公共公廨拘留之王文俊因在押所内私吸鴉片被駐廨西捕查獲昨將王連同烟具帶案經中西官訊明以王不應破壞所規判押捕房七天期滿仍送回公廨收押 
[秘密賣烟之科罰]  
　　顧阿小前因在家私設烟具招人吸食經法公堂罰過洋二十元有案今又犯禁並有陸阿江李王氏亦違禁私售均被善鐘路捕房查知一併拘解法公堂請究顧等同供後來决不再犯求宥判顧加罰洋四十元陸阿江等各罰洋二十元充公 
[販土行騙案改期辯論]  
　　住居北四川路二百九十五號門牌之粤人郭阿友控被任阿倍以販土爲由騙去現洋四百元昨由捕房將任並傳同見證李元洪等一併解送公共公堂請究原告代表穆安素律師因另在他案不及兼顧由其繙譯到堂聲請改期辯論中西官准之判任還押候下禮拜六提訊 
[米店主疊被控告]  
　　新閘卡德路六百二十五號門牌增裕米店主浦東人顧金裕曾向無錫協泰米行騙購計價洋二千元之白米託惠通轉運公司由滬寗鐵路裝運來申一面由協泰米行將提單在無錫押匯洋一千八百元寄申託由廣源錢莊向顧兌收詎被顧託詞將提單騙取到手卽向百老匯路鼎盛米號主陸仁茂抵押銀一千三百三十五兩携欵逃匿故經廣源錢莊張秀文控由捕房禀請公共公堂出票將顧提獲一再研訊判交人銀並保一面飭將惠通公司裝運之米扣留候核嗣因雙方在外理勸故復　　將　　　銷另歸民事起訴在案兹又有浦東振新麵粉公司龔財興以被顧騙取值洋二千六百三十三元之麵粉一千包而無錫恒昌順米行王仲英亦以被顧騙取值洋二千一百六十八元零之白米三百三十五包先後投控公堂故於前日午後由會審員王肇之君與美領柏君升座研訊原告代表律師偕龔王二原告投訴前情請追中西官會商之下以振新麵粉公司控案並未將實在證據呈案而恒昌順米行係往來貨欵糾葛因判恒昌順米行所控刑事案註銷另歸民事具禀起訴振新麵粉公司着將實在證據呈案再訊被告顧金裕改押本廨仍准覔具人銀並保候訊 
[房東追索欠租]  
　　袁財記在閘北審判分庭訴吕廣仁積欠房租五個月計洋十四元前日經孫推事開庭辯論判被告交保限期繳洋 
[尚須傳訊要證]  
　　飛星黄包車公司西人國恩在閘北審判分庭訴王起財拖欠車租及遺失物件應賠之欵共計洋三百餘元請爲追繳等情前日經孫推事開庭辯論據被告辯稱前與沈文元合股向原告包租車輛一應銀錢出入歸沈一人經手立有合同嗣於四月間拆股結算帳目分文不欠即各項賠欵亦經公司薦來之姜文章憑原告在場當面理清刻因民人另做强健公司生意原告嫉妒砌詞誣訴况沈姜二人現仍在該公司中請爲傳案質訊判着原告退去被告暫押候傳沈姜到案續開辯論 
[債務人交保候訊]  
　　孫幹卿控李雲升不還借洋二千元又張蘇氏控鄭安之不理欠欵又陳森泰控周永記沈祝記不付墊欵銀一千七百五十餘兩昨由捕房將該被告等傳至公共公廨分别交保候訊 
[搶匪分别懲治]  
　　流氓李阿榮前日在北福建路攫取陳羅氏家小孩銀鐲又匪人張旺福在石路搶取謝阿二所携值洋一百四十元之烟土均經捕房查獲昨將李張兩匪解送公共公堂經中西官訊明判李押西牢三月張押四月起案之烟土交謝阿二領回 
[傭婦偷竊衣飾]  
 
 

Page 11

 
 
滬寗車站左近李金聲家被傭婦劉藍氏竊取值洋一百餘元之衣飾等物當將人贓　獲昨由警廳轉送地方檢察廳　爲訊辦失主遺代表馮裕卿到廳候質 
雜評三 
[空言提倡無益也（宇）]  
　　農商部提倡實業之函牘邇來時有發表是固當務之急也然而提倡者自提倡遏止者自遏止背道而馳吾國實業終無發達之希望故吾謂與其空言提倡不如速除其遏止之政策以利便商民則不言提倡而巳提倡矣其收效之速當有如響斯應者遏止者何卽層層剥削之釐税是也農商部能代吾商民一爲請願否 
來函 
[東台王舜年等來函]  
　　敬啓者六月二日貴報登有東台闔境公民來函一則内載今正鄉人送蝻子到街縣署不但不受往往將送蝻之人發差管押賄賂始釋兼之丁役劣董以禁烟查蝻兩事在鄉敲詐知事以　役爲倀得贓朋分等語讀之實深詫異伏思上年江北各縣旱蝗爲灾入冬雨雪稀少遺孽堪虞我東邑嚴知事有鑒於斯未雨綢繆今春節經示諭挖捕設局收買並分别詳報飭董督捕一面親詣各市鄉查勘近兩月間會同省委奔走各鄉昕夕不遑不辭勞瘁刻巳次第殲滅計自開辦迄今凡有鄉民挖捕蝻子送局者均係隨時給價收買從未管押一人何有賄釋之事至於查禁烟苗東邑雖向不種烟然功令所在不得不認眞稽查函稱丁役劣董以禁烟查蝻　事在鄉敲詐果有其事被害何人何不指實可見該函毫無價值本不足與之辯論惟假藉闔境公民名義敝邑各市鄉實難緘默不言應請貴報館將此函登載俾證前函之不實王舜年張景潢姚振麒李杰等公啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[印花土特别用途（二）] [  覺迷]  
　　（一）愛國之士可購印花土取其土囱搓之如丸大每日起時用水吞服一二丸以代膽用 
　　（一）各小學校手工中本有泥工一門然泥易於燥裂不妨改用土工可購印花土自外鑿一小孔擠出土肉用　塑揑種種而土壳又可作福脱跑爾之用誠一舉兩得也 
[隨便談談] [  老范]  
　　此文果何爲而作乎有所聞有所見茶餘酒後隨便談談直筆書之無不可以發噱文章本天成留心收拾皆歸我有耳到處滑稽大都寓說務須通俗豈必文言敢以見多識廣自矜差有意到筆隨之樂於戲當世大難覓食幾乎無飯可噴而平生雅善倫閒隨在有蛆可嚼所願聆其言閱其文者姑視作無稽讕語勿指爲隱居放言庶幾騰口說者笑口常開而有心人自會心不遠耳 
　　　人只辨土音不能解普通話往往有受人欺侮而猶以善意對付者亦有他人明明以善意對我却誤認爲欺侮而勃然大怒者某地市廛忽來一江湖老丐過店肆沿門乞食口唱高歌詞甚宏亮又以曼聲出之若甚得意者然店家厭其聒耳速給錢使去或亦有賞其妙音加給錢使之再唱旋爲一識官話者所聞大怒作色曰此丐可惡極矣各店猶給以錢耶急宜梃　之諸君亦知其所歌者爲何語耶衆皆瞠目不解或謬託知音曰諒必吉利語耳而孰知竟有大不然者譯而述之方知其所歌者乃下四句也走上門來把兒呌父子們一别許久了你拿個錢來孝敬你的老我之人家要走路下次再會了又有一鄉人因母病求醫見市上來一江湖醫士急延之到家醫診畢說道没要緊極没要緊此不過病熱多痰開一湯頭方一吃即愈也鄉人無筆硯遣兒往隣家借之遲久不至醫弗耐久待說道此不必寫方只一二藥味口授足矣說此數語鄉人不辨其音而致疑醫斂容凝思忽起而直說曰活入你娘老醜婢賤婢說畢拂衣徑行鄉人大憤追出怒詰曰你爲何駡我娘醫詫曰我幾曾哭你娘鄉人愈怒曰你明明駡我娘醫亦怒曰我前世駡你娘鄉人攘臂攖醫胸擱以掌醫憤激不可解還毆之紛紛擾耰兒巳借筆墨至四鄰間聲咸集居間排解初亦莫測何因繼有悟者曰想必說話纒誤矣詢醫畢竟作何語醫見筆墨已到遂援筆而書之乃滑石二兩老陳皮錢半也鄉人向醫服禮衆人一笑而散 
譯叢 
[愛爾蘭古屋中之人鬼（續）] [  常覺]  
　　數星期後茀郎雪司乃與瑪尼加結婚往開拉捺湖畔度蜜月者數日復至特勃林小游茀郎雪之友人咸設讌欵新婚夫婦數日之後乃回搿倫匯園瑪尼加以園之建築殊　居之　樂又與新鄰往來酬酢暇輒佈置一切終日碌碌故於搿倫匯園鬼怪之事全然忘却而茀郎雪司對於瑪尼加所述園中恐怖史亦巳忘之矣故夫婦二人日過其愉快之光隂而已 
　　一日者震天驚地之事又出現於搿倫　園焉其日茀郎雪司開宴會於園中宴畢諸女賓退入休憇室男賓則仍在會客之室飮陳葡萄酒而爲閒叙於時老總管麥克熙者忽奔入狀類狂易喘息向茀郎雪司曰主人鬼！吾見鬼！！鬼乃立於夾道底主人照像之前厥狀似俟吾人有角有蹄身大類生人面乃如火之有光言至此麥克熙乃弗能再續直跽於地誦其幼時所習之禱告文時一老甲必丹勞克者向茀郎雪司曰蜜斯特某　麥克熙究爲何事乎時諸客巳慄慄恐懼憔茀郎雪司一人强自鎭定態度乃如恒應之曰或者因其受虧所致予亦不知其故也語旣拉麥克熙起曰汝究爲何事試再爲吾人述之麥克熙曰吾見鬼也鬼蓋方俟吾人於夾道之底也茀郎雪司怒曰蠢奴汝乃醉乎麥克熙曰否主人今日實未一滴酒沾吾唇茀郎雪乃向衆客曰諸君今日願一爲研究鬼怪之事乎衆齊聲曰善咸欣然起立茀郎雪司復向衆客曰惟願諸君弗事聲張使諸女客聞而驚惶失措也語次茀郎雪司曳麥克熙臂而爲先導旣至廳事與廚房毗連之夾道乃曰吾殊未之見也麥克熙指其底曰吾實曾見之於彼處也見時鬼之全身幾如火炬吾身斗覺發熱此時或被神道驅出之矣衆客聞之譁然大笑茀郎雪司則曰麥克熙汝亦將爲神道驅之矣吾覩汝狀似巳被神道束縛矣復爲嚴厲之聲曰此事切弗語汝主母或洩之於汝同事中否則吾且立命汝出吾門衆客至是旣無所覩乃大失所望茀郎雪司復延之入廳事欵飮如故無何諸女客出然無一人提及適才鬼怪之事（未完） 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第三十四章 
　　春風老矣轉瞬又是夏首小嫣紅之末日亦逐漸而近特其病兆至緩故雖巳成危候仍不甚顯厥狀有如奔槽之馬迨將至櫪復又遲遲是日爲五月中旬教堂之音樂隊中又有缺出小愛克以考試合格遂得補授小愛克乃大樂語其母曰阿母吾曩者嘗設奢望以爲長成之後必當竟吾父未竟之志入教而爲牧師今得此職殆先兆歟嫣紅微歎曰吾愛汝試屈指一算其將來之費用固將幾許君誠恐汝雖有此想未必能徵諸實際耳小愛克笑曰然則茀萊克之欲爲律師彼亦未嘗計算將來之費用也嫣紅亦　　　　 
笑曰奢望哉孺子小嫣紅聞語乃喘息言曰阿母汝謂吾弟之思想乃弗當耶嫣紅曰否孺子而有此想固亦佳事特恐思想過高將來且難免失望耳小嫣紅乃以手招小愛克前以手捧其兩頰熟視頃之則笑曰阿弟汝志佳有志者事竟成爾其母灰爾志小愛克諾起而曳其母之衣同出室去蓋嫣紅將有事往訪配新司也於時道栢斯適至詢小嫣紅曰孺子已少愈乎小嫣紅摇其首曰道栢斯我不能愈矣道栢斯聞語大怒且駭急曰嗟夫孺子胡爲作此不吉之言固誰語汝者小嫣紅曰吾固自知之母......道柏斯不待語畢已怒極而呼曰若母吾殊不知其是何居心乃以此妄誕之言讞孺子彼殆攖神經之疾耶小嫣紅曰道柏斯人死有命汝何必如此道柏斯乃益駭曰　哉汝乃甘於作鬼以汝骨殖親彼泥土耶小嫣紅曰道柏斯吾果死者亦不過死其軀壳耳若靈魂則又安得死吾嘗聞之阿母謂凡人咸秉性靈而生體魄僞也不過性靈偶與體魄相值遂負之出亂殆人旣死則亦不過失其暫有之體魄耳至其靈魂則固永遠而不漫滅故人之畏死直多事耳道柏斯一生但知暴躁今聞此玄渺之言乃默然竟不能答久之始曰小嫣紅汝殆神經中有幻象歟不然胡爲來此荒唐之言小嫣紅曰否否吾言實非妄吾母曩時固嘗爲我講解故事且謂凡人之生每以其死而悲而不知天上實尚有樂境在以待世間之人往也道柏斯曰此誠傖言蓋吾人者人也又安能知死後之事小嫣紅於時眼角巳漬滿涙珠悲聲曰道柏斯此事汝實宜靜心研究以備汝將來化去之時靈魂得以安逸蓋人之靈魂實有如蠶蛹而軀壳則爲蠶繭迨人死時則正如蛹之成蛾脱繭而去以繭言則繭固死以蛹言則固未嘗死也又何悲乎 
奇情小說 
[秘密汽車] [  東埜譯]  
第二章（續） 
　　汽車速率驟減號筒之聲嗚嗚亂響竟把茉莉兒的痴魂唤了轉來擡頭一望萬翟橋巳現在面前汽車沿着橋堍徐徐而上被警察舉起一手阻住因爲橋頭來往的汽車馬車電車正在擁擠不堪茉莉兒乘此餘暇凝眸遥矚見隔岸一帶崇樓傑閣排列得齊整就中議院的建築尤爲莊嚴華貴因之穆然起敬想我友邦的政治法律多在此中取决的呢後來那汽車疾馳過橋向左一轉便見一所紅甎砌的房屋穹門之上滕逹製造汽車有限公司一行金字在日光中照耀生輝汽車穿門而入停上廣場之上便有管事者趨前問詢以何事見訪茉莉兒取出他父親名刺說是要見子爵他緩緩跨出汽車心裏郤躍躍然跳個不住管事者接過名片一看就滿面堆下笑來率領到一問公事房門口茉莉兒留心一望只見房中擺着一只廣長之桌桌上攤着一張圖樣勃立南同着一位少年傴腰曲背的伏在桌上互相評論兩人身上各穿一件襯衫頭上還是熱騰騰的茉莉兒芳心默忖子爵系出貴胄人在青年乃肯任勞耐苦勤勤懇懇的辦事眞是難得的那時管事人巳經走到子爵面前　上名片恭恭敬敬的說道有一位姑娘來訪子爵略看名片周身如被電氣欻的轉過身來恰巧茉莉兒也在此時欵擺腰肢踏進門口兩人目光各自挾得萬千情情鬭一偶正着滕達也看得呆了勃立南慌忙迎上幾步立正身兒伸出手兒笑說道密司挨周今日甚風吹你到此我們在這裏歡迎密司實不啻歡迎天使比之招待許多商業場中往來的主顧有福得許哩哈哈我替你介紹這位便是滕達先　我的知己朋友也是合貲開辦這一所工廠的夥伴今天假滿回來我把令尊大人委辦一事一五一十告訴了他他喜歡得甚麽似的方纔和我賞鑒那張圖樣是昨晚從府上帶回來的鑒定了就可以着手製造令尊大人怎不同來可有尺書見惠託密司帶來麽 
 
 
 

Page 15

 
 
   
 
 

Page 16

 
 
   
 
