# 1890 - 232 - 4906232

 

Page 1

 
 
[勸募順直山左急振啓] [  申報館協振所同人拜手]  
　　順直山左洪水爲災自四月迄今一片汪洋數千里盡成澤國災民遍地轉徙死亡男女屍骸蔽江而下其幸而不死者當此炎威似火坐　日　　氣薰蒸易于昏暈加以飢腸轆轆全無粗爄下咽有不視自難延漸將告斃者乎伏念本舘勸辦賑捐而後江浙福建諸省俱蒙大君子慷慨　　　兹畿輔嚴疆齊魯名境遭兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左券已 
[購求大清一統志] [  圖書集成局啓]  
　　啓者本局現欲購求大清一統志一書不論竹紙白紙但須旣經增補者如有　説售地圖發由　舘帳房議價倘不忍割愛則用　不　　　　奉趙仍當從豐酌酬想海内收藏家當必樂于從事也肅此佈聞伏維雅鑒 
[論英俄兩國機謀]  
　　俄人於中亞細亞日肆其蠶食之謀時蓄其鯨吞之勢恃其兵力憑凌各部脣亡齒寒勢必及於印度知不能逞其西封則必思勤其東略勢亦必及於高麗假保護之虚名而收侵奪之實效此泰西諸邦翦滅人國之長技也土國相臣曾慮及此馳書告英請爲之先期設備一旦他人入室及我臥榻之旁雖欲晏然高枕其可得乎前者俄國大臣洛斯條陳時事有云俄英兩雄並立欲從而削弱之必先取土耳機去其枝葉則根本傷矣旣略定土國分裂其地俄則取君士但丁羅馬尼亞那伯以埃及屬法餘地屬德奥號召各國威無不加矣而後建大將旗鼓將十萬之衆假道波斯驅土馬入印度何物英人直以馬箠笞走之耳此固俄志也然英人早已逆料及之矣俄豈能乘間而發哉俄人貪而無信天下共知一千八百六十九年曾與英約不事侵削小邦誓墨未乾已括數百里之地入於版籍矣七十一年大舉伐機窪恐英有責言出師之日遣使告英曰兵臨機窪以討不服取盟而還非土地是利乃使臣甫歸而阿梅大雅　右已非復機窪所有矣巴黎立約禁俄之兵舶及於黑海旋以法師撓敗俄盟遂寒視禁約如廢紙拉雜摧燒之耳黑海兵船往來如織矣俄人反覆若此惟利是視豈其顧盟阿弗干尼士坦爲亞細亞英俄之界英宜特簡重臣駐劄其地承朝廷之肺腑司邊塞之咽喉嘉惠黎民綏輯商旅以廣招徠爲收拾人心之計疆埸之邑一彼一此背俄則英矣背英則俄矣英之厚俄之薄也英宜優待印度土王以覊縻之駕馭遠人貴結其心而已今按英屬印度之境計八十三萬一千九百六十三英方里居民一百八十四兆歲入之款五十兆磅戍兵十八萬七千土王所轄之境計五十六萬五千一百有六英方里居民四十八兆歲入之款十五兆磅兵丁三十一萬五千人礮五千三百尊土王軍内所用火藥彈子斯廼特鎗後開門礮有開廠自造者所練之兵亦饒精鋭至納税貢金土王較諸直隷於英者更形踴躍然則印度豈小弱哉俄人未必敢遽形窺伺也所慮者俄人縱行反間陰肆煽誘遣人入印度説諸土王背英自立則衆亂難平恐失印度之利然英人亦必早爲之計或有論英俄兩國强弱衆寡之勢者謂俄之民數實衆於英而智勇之士英倍於俄且英製器之器悉用汔機俄國機器之良專事農具恐難執梃以撻英之堅甲利兵也况乎强兵之術首先富國往者助土攻俄之役英俄相持於黑海英雖所費不貲而國吸餘財境内商民幾忘大役俄則庫藏匱竭民不聊生元氣彫傷於時殆盡俄之困窮今猶昔也安　提數十萬衆暴諸境上裏粮樵蘇以與英相抗乎哉且俄軍雖衆其勢常分分則見少西境强大之德國牽制其兵設戍置屯資爲重鎭不克併力以騖於東用防德乘虚襲之以擾其後非助英也恐一旦印度折而入於俄則俄勢益强成偏重之形壞均平之局德亦有所不利焉又按俄之幅員遼闊自裏海之東至俄屬中亞細亞極邊　軍登程須歴十有八月若裏海以西輪路行軍至鹹海乘輪船入阿梅大雅河或西耳大雅河以抵亞洲邊境僅數旬耳俄之執政力主是議事在必行以中亞細亞回部各小國不願他教爲之盟王兵事屢生蕞爾之國雖無能爲而各國同教或謀併力拒俄蜂蠆有毒困獸猶鬥何况國乎苟輪路通則軍旅捷回部不足平矣計俄國今日之利莫大於開路通商英人恒思由緬甸之巴漠開通輪路以達雲南俄人亦思由其屬土興築鐵道徑抵遼東夫英國通商以洋爲路猶欲改易道途築輪路　中國况俄國商旅之途多出於陸者乎由此觀之俄人之所爭豈祗在印度一隅哉俄欲掌其筦鑰而扼其咽喉者其意别有所在蓋欲在天山南北通亞細亞商旅之途耳俄人所據亞細亞之境土瘠不毛屯田置戍歲爢國帑其計似近於迂而遠大之圖實甚於是蓋欲推邊際以握中衡商税之利豈有窮乎頃者俄屬中亞細亞商務日興卽其明騐英於中亞細亞亦有屬疆僅堪與之爭利無如轉運之路必出俄疆俄之税則於本國取百之二五於英取百之四十其利微矣俄復禁印度英茶售於俄境防範綦嚴不使英人攘奪其利俄日强盛英人之憂而亦中國之憂也俄之逞其狼貪眈其虎視者不在印度卽在高麗就今日事勢而觀印度難而高麗易俄人當必捨難而就易則中國之憂尤爲切近矣可謂當用先發制人之舉我先用兵以保護高麗則我可有辭於俄人而俄人不得復逞其喙狡謀自當寢息矣然我謂非先結英德美以制俄不爲功觀於英俄兩國之機謀而知英之足以禦俄也 
[帝京雜紀]  
　　儲濟倉滿監督光禒寺署丞逢辰現在差滿應行更換經興游兩倉憲於轅下委用監督中遴得四品銜兵部堂主事成慶應行充補儲濟倉滿監督除檄飭成慶赴任外已咨明吏户二部查照矣○吏部示傳所有籖掣國史館漢謄錄孫文烈張榮芝梁啓謨魁彰陸家穰王汝煥籖掣方略館漢謄錄翟洪鈞籖掣會典館漢謄錄吳寳堅等限五日内取具同鄉京官印結佐領圖結塡寫履歴親供親身赴部騐到有執照者携帶呈騐以便咨送各館勿違○廂白旗郡王銜多羅貝勒奕絪門上司儀長和順爲咨報事本門上二等護衛玉泰於本年六月二十三日病故除所遺之缺應歸年終擬定正陪請補外相應咨報本旗滿洲固山查照辦理○海淀街上某灰鋪掌櫃之子某甲翩翩年少性喜風流見本街某氏女别饒風韵心爲之動初假眉目以傳情繼托媒妁以結好女之母羡其重幣將許之而女之姑堅阻其事媒氏以實告甲甲欲以利動之閲日以老米百斤往餽女姑不受復以煤往餽仍不受反加詬詈甲遂翻然變計欲脅之以武上月十二晚持刀前往斬門而入本欲致死女姑而女姑因房屋坍塌借宿隣家甲误將女母及女砍傷倒 
 
 

Page 2

 
 
地女母極聲呌喊隣人趨至甲已兎脱倉卒間將本鋪號燈遺下母女身帶重傷報明本管營汛將甲緝獲拷訊得實已申送步軍統領衙門訊究矣○禮部司務廳爲曉諭事本部大門前係衙署重时理宜嚴肅潔凈嗣後附近商民往來人等槪不准在此便溺作踐並禁止挖土等事倘有故違卽由門皂等扭送本廳以憑懲辦如該門皂等不爲禁阻定行重責不貸特此曉諭○内奏事處奏事官護軍叅領銜内務府郎中保順現已簡放浙江衢州府知府所遺内奏事官一缺奉硃筆着内務府郎中錫恒充補内奏事官欽此○七月初一初二日賞王公大臣尚書侍郎在純一齋聽戲所有是日應放左翼四旗兵餉管庫各憲不遑履庫應提前開放經各憲商擬改於六月二十九日辰初開放廂黃正白餉銀三十日辰初開放廂白正藍餉銀其右翼四旂仍照舊章於初三初四開放先期由户部片行左翼各旗營遵照辦理○宗人府銀庫於初一日開庫放給本府行走筆帖式本年養廉银兩計放銀二千數百兩按該府定章實缺筆政每員歲支銀二十兩候補効力學習筆政每人歲支銀三十兩如一年内告假逾八十日者應將廉銀扣罰分给别員以示勸懲 
[續述京畿災狀]  
　　京師右安門外等處猝被水災前已列報兹又聞得上月廿四晚忽又大雨水勢暴漲永定河决口大溜滔滔直下正國寺等處水漲七八尺南苑水與苑墻齊下游馬駒橋以及武清等處又遭冲没黃村禮賢鳳河等處亦然南苑中羊腸河經過武甸鹿圈等處前已冲去房屋器物漂没甚多逃出之男婦竟赴神機營苑中破房棲止城内善士携粮往振者不一而足惟五城水會十六處及黃愼之殿撰等間日輪往各處散賑或予饅首或給餅張或放粮米均於附近處散放按口授食其水中村落曁老病難行者有善士乘船筏携粮米親往給以粮食因恐災區不無疫癘黃殿撰特備救苦丹時疫藥數箱抬往散放而永定右安順天赈撫局於廿七日放給賑米災區旣廣賑務方長官紳竭力籌辦恐日後無以爲繼有薛子明者寒士也見此奇災患欲放賑向於親友勸捐盡五日之力得米粮一千五百斤白麫一千斤蒸作饅首携赴柳村等處施放本擬自十一日後间日一往無如第二次赈款未易募集勸募半月之久尚未及初次十分之三亦可見籌振之不易矣 
[嚴緝巨案]  
　　天津來信去烟館最易藏奸故津郡有司向來限令每夜二鼓閉門不准留外人住宿無如烟館主皆係地方痞棍祗圖牟利幾視禁令如弁髦每夜已闌猶是燈火熒熒其門如市以致探囊胠篋跳刀拍張之徒得所憑依爲閭閻害前月巨案迭出竟有駭人聽聞者文武各官自顧考成留心緝捕陸續在東門内大街各烟館拿獲諸犯起到各贓無奈供口游移難成信讞且終未供出同黨姓名上月二十八日之晚營務處委員清划城廂内外烟寮遇有形跡可疑者一一獲案至夜半在南斜街拘獲各烟舘主夥三十餘人縶以黑索纍纍然若牽豕羊其漏網者翌晨槪以閉門羹餉客自閘口以迄紫竹林租蜀餐霞之客無不昏昏欲睡涕淚交流至日斜時並無續拿消息始千門萬户一律洞開云 
[南湖菱唱]  
　　嘉興馬安塘橋客民甲乙二人因借物口角遂致打架偶一失手將乙戳死當卽入城詣騐嘉興縣趙邑尊帶同刑仵書差乘舟前往相騐據報死者受刀傷五處邑尊親騐無誤面諭客帮中只飭卽收殮發封暫厝以待親族認領兇手係湖南人帶回縣署押候照例究辦○趙某在北門外開設酒店令其妻當壚應客趙則日在醉鄉裝腔作勢乘間魚肉鄉愚眞是無賴之尤前曾串同甲乙等買舟赴各鄉鎭冒充嘉興府差役查視各烟間門牌索取差規舟資務遂其欲而後已嗣爲宗太守訪聞札縣查拿迄未弋獲不意趙某不改前非於前日又往嘉屬鳳橋鎭冒差索詐該鎭有李姓者充當府署頭役聞知其事入城禀報宗太守當卽派差前往將趙拘獲解至郡中飭交嘉興縣訊辦趙邑尊怒甚因在花衣期内故尚未訊供也○上月杪外五縣諸大令齊至郡城赴府署禀見商辦分幹旋於本月初一日各回任所○秀水縣劉邑尊近來諭飭幹差查拿地方匪徒賭棍一經查明不分衣冠平民槪行收押聞署中擬設自新所以便安置此輩云 
[銘軍招勇]  
　　有臺灣差弁竇姓奉劉爵帥之諭至鎭江招募銘字營勇五百名入選者皆三江人若籍隷兩湖者則皆迸而不用現在逐日給發小粮俟成軍後方給軍裝大粮乘輪往臺北調遣 
[鷺島凉波]  
　　厦門一隅向無施醫施藥局去夏有甲乙丙等經手勸募各番客之回華者佽助洋銀五六百元在武當殿設立施醫局延請本地醫生福州醫生二人在局以便病者就診若延請局中醫生到家看病則不給醫金只收轎價之半以爲貼補局費開方後聽病者自赴藥肆購藥所謂施醫而不施藥也然於貧民亦不無裨益本年夏季和鳳宮廟内又有好行其德者數人糾股延請中西醫生各二人設局施醫章程與武當殿彷彿而西醫則一併給施西藥此則資本較大現旣有此醫局異日當有富而好善者捐助施藥厦門貧民受惠非淺矣○厦門生意大宗除淡水茶南路糖貨北洋靑豆荳餅豆油而外卽以洋郊爲巨擘永綿利等十九家字號專做南洋噶羅吧三寳壠蘇里沫下州府十三港脚各埠生理貨物向由寳記洋行之和國公司輪船裝載嗣改英國旗之某輪船運載仍由寳記經理水脚悉聽該行議定由是獨擅其利嗣因該船久不到厦永綿利等號屢請寳記電催依舊延約不到和記洋行出爲招攬允撥老太古洋行藍烟囱輪船按月往來噶羅吧十三港等埠一次與永綿利等洋郊十九字號議定水脚以外不加跟水浮費期以兩年輪船按期而至不得將貨物另裝别船迨合同立定之次日寳記亦　香港以三千五百元租來輪船一艘欲載洋郊貨物永綿利等謂此事早經聲明在先寳記不能分毫通融迨訂立合同之日尚復三次告知兹則木已成舟無可挽回等語由是該輪只得放空回港寳記不獨認賠水脚卽兩年經手所獲之利一朝失去誠爲可惜但當永綿利等與和記訂立合同寳記何以並不勸阻令人索解而不得税厘提調馬太守宏斌到厦數月眷屬仍在省寓局中惟二少君侍奉太守擬于初四五日乘伏波官輪晉省以便接眷到厦從此樂叙天倫公務餘閒可以逍遥自適矣 
[華工苦况]  
　　和國日里種烟公司前在厦門招募華民前往做工本年正月間奉總理各國事務衙門咨請閩督憲轉檄道憲諭令暫行停止現聞有某某等開設客棧以賒墊船票爲名凡鄉民結伴來厦擬往外洋謀生者如無川資必先向客棧賒取船票每人價洋六元俟到外洋償還船價外加認利銀二元在客棧得加二之利每次輪船開行棧中卽派一二人偕往收回代墊之票銀數年間某某等因此驟獲數萬金近來厦門停止招工和國特在新加坡檳榔嶼各處招雇華工每名身價洋五十元議定做工三年按日瞂工付值陸續扣還身價五十元身體方能自由去住一聽其便某某近又在新加坡檳榔嶼各處開設估俚傭工館包雇華工凡由厦門搭船赴新加坡等處均認定某洋行經手之藍烟囱紅烟囱兩輪船往來裝載到埠後先住估俚館轉售日里烟葉公司每名收取承工三年定銀五十元扣除墊付之船價外尚餘四十元左右則歸估俚館與某某等瓜分而承工鄉民初至新加坡等埠舉目無親人且以估俚館保薦作工五内懷感迨到日里書立合同始知爲伊等所賣悔已晚矣當此之時惟有埋頭苦作三年徐圖出頭地步華工之困苦如此彼從中漁利者只顧利已不顧損人爲害何所底止不知官憲聞之有何術以整頓之也 
[臺基案送縣]  
　　昨報列春色難藏一節昨由捕房包探何瑞福將甲乙二人卽錢春紹朱和泉解案蔡太守飭差趙金將松江老太婆卽李蔡氏傭婦陳李氏侄女李金寳及離該處不遠之張王氏其女張阿金並喚來接客之孫李氏吳凌氏等帶案該包探申訴前情並稱松江老太婆係著名開臺基者去年在梅春里租屋今年移居到此錢春紹供監生係本邑人前夜在該處經過見二女坐在門口只知是玩耍處遂同朱和 
 
 

Page 3

 
 
泉入内以前並未到過亦未使松江老太婆唤女到來朱和泉供浦東人餘供與錢同松江老太婆卽李蔡氏供松江人向在原籍西門外居住年老無依因之來滬爲日未久太守謂爾專慣引誘良家子女爲漁利計本分府早已深知尚敢飾稱來滬未久耶且問爾旣非妓院並非花烟館該男女何由而來答稱此皆伊等情願到來又問爾專慣引誘男女諒已發財答稱窮苦殊甚不得已而爲此太守謂旣做此等事何以依然窮苦陳李氏供在李蔡氏家傭工每月工洋一元半姪女祗食飯而無工資問有客到來欲喚女爾去否答稱不常遣我往喚又問所喚者何人答稱日前有米行客到來另喚一女子現未逮案張王氏供有丈夫與李蔡氏爲隣偶往玩耍其女張阿金供到過李蔡氏處二次接客每次得洋半元太守問爾父知否答稱父不知道毋親是同去孫李氏吳凌氏供有丈夫各到過二次接客所得銀洋與李蔡氏均分丈夫並不知悉太守商之梁副領事以李蔡氏實係罪魁禍首若不照例嚴辦不足以儆其餘飭將李蔡氏及錢春紹等男女九人並屋内傢伙一併移送上海縣究辦 
[拘獲棍徒]  
　　上海縣陸春江大令出示訪拿地棍臺基之類隨由英廨讞員蔡太守親拿李蔡氏所設臺基廿餘年來未發之私一朝敗露使非大令風行雷厲則租界中納污藏垢誰更爲之掃除耶昨日會捕局線勇復在法界拘獲訪拿之著名地棍陶金榮卽流過頭金榮及矮子金泉送入法捕房備捕頭着押候送案請究想大令除惡務盡一經訊實斷不法網稍寛也 
[縣案彚錄]  
　　董景伊同魏少伯投上海縣喊控王氏糾同流氓向我等拆梢並遭毆打求請提究陸大令准詞飭提到案於前日晚堂提訊董景伊供甯波定海縣人向在上海大東門外爲藥材生意上月廿二日忽遭左近開烟館之王氏糾同流氓魯步奎姚娘子等軋至小東門外匯海源烟館謂我欠伊洋六十元恃蠻逼索適有友人魏少伯前來解勸當被詐去洋二元始得脱身現在尚欲尋仇無奈控案叩求究辦魏少伯供慈谿縣人與董爲友解勸是實質之王氏供開設　吉烟館夫故七年生有三女向董索取烟資不敢拆梢姚娘子供甯波人現爲酒店生理日前見王氏與董景伊等口角小的並不與聞求請開恩魯步奎供現爲桂圓生意王氏與董爭閙小的曾爲解勸不敢拆梢地甲潘山禀魯步奎向不安分且有黨羽多人前因向十九鋪地方某姓拆梢喊控有案大令訊得王氏流蕩可惡着責藤條二百下暫交官媒並候飭差押令將烟館閉歇姚娘子姑念聽魯指使並非出自已意從寛笞責二百板具改過結開釋魯步奎係著名地棍久爲閭閻之害未便寛容着收自新所聽候嚴辦仍候出示招告董景伊魏少伯叩謝而退○滬南裕泰源布號主湯學釗扭湯小帆童愚權至上海縣前日晚堂由陸大令提訊湯學釗供本地人今年正月間由族人湯小帆説合與汪笠亭合開裕泰源布號至三月間汪將號中布值價三千餘兩帶往北地銷售後僅匯過洋一千餘元餘被延宕至六月初八日汪回滬向追餘欵仍無着落無奈將串吞之號夥湯小帆等扭案請究汪笠亭現在號中派夥看守訊之湯小帆供在裕泰源號爲夥專管布貨汪笠亭亦是號主我等不能向阻求請明察童愚權供在該號爲司帳我號資本共有六千兩現欠庄銀八千餘兩除存貨外約虧銀五千餘兩實因本年市景艱難之故大令訊得此案兩造各執着原差押同湯小帆等吊帳候核湯學釗斥退○前有新閘巡防局送縣之陳　山控李王氏誘領伊妻陸氏與劉寳有私姘一案業經訊供將陸氏交陳信山領回管束並補提劉寳有並劉友張阿三至案昨日午堂由帮審委員竇明府發落李王氏劉寳有張阿三等供詞支吾明府以若輩與蟻棍無異未便姑容判將李王氏掌頰六十下並責竹梢二百下釘鐐交差掮牌鳴鑼遊行七門以儆效尤劉寳有張阿三各笞一百板分别枷號一月發頭門示衆 
[英界公堂瑣案]  
　　王維明控失紗長衫上有金鈕扣眼鏡次晨由康左卿卽孔左卿到來言王虎臣囑妓院大姐阿金喚伊至茶舘言明紗長衫被王之車夫竊取出外質洋願爲取贖歸還由捕房包探黃四福拘王傳孔一併送案由蔡太守訊供飭將王虎臣押候傳到大姐阿金再訊已列前報昨又覆訊該包探申訴前情並稱王虎臣另在某妓處玩耍言該妓銀水烟袋不佳願貼換新者隨至慶和銀樓向夥徐江炳取銀水烟袋一枝送交該妓卽將舊銀水烟袋取出質洋十六元費用徐江炳之價洋不付現亦來案申訴徐江炳供在銀樓爲夥與王同鄉相識取去銀水烟袋價洋二十餘元主人要我賠償王維明孔左卿王虎臣各執前詞妓女陸小香之娘姨上堂稱王維明等來吃酒失衣後據王虎臣言衣被孔左卿拿去可卽交還大姐阿金供失衣後次日王虎臣囑我邀孔左卿講話王虎臣又稱衣被孔穿後來邀我同到質鋪掛失票備洋贖出孔左卿又稱王維明失衣不知何人行竊如何指爲我穿次晨王虎臣遣大姐阿金邀我到茶舘王言衣由伊之車夫取出質洋此事殊難爲情商同掛失贖出交還了事現在捕房要查究如何指爲我穿太守問王虎臣爾如何知孔穿衣答稱孔自告知我太守謂孔旣穿王維明之衣報失後伊尚告知爾乎况爾如何到質鋪掛失備本贖衣答稱同孔前去掛失贖衣孔又稱確與伊同去原由伊告知我故與同去贖出太守又問王虎臣爾遣大姐邀孔屬實且爾取銀水烟袋累及徐江炳爾之行爲已可槪見豈容推託答稱與徐是親戚言明中秋付價徐又稱並無此言原説卽付太守廉得其情判王虎臣管押四月紗長衫金鈕扣眼鏡交王維明領去梁副領事謂王維明前在百花里妓院因車夫與伶人口角致起釁端未滿旬日又在妓院失衣轇轕專爲狎邪游起見涉訟公堂殊屬非是太守因諭王維明嗣後安分營生毋再到妓院王維明稱因生理起見不得不應酬吃花酒太守问爾爲何項生理必欲以花酒成交耶語甚荒唐如再不改前非定十取咎○華捕稱寗人沈阿榮持剪刀要將妻沈馮氏戳死由隣人知照我將沈拘案剪刀呈堂沈馮氏供寗波人原籍有母及兄我嫁沈多年已生二子長者十四歲次者十二歲因窮苦以針線洗衣度日丈夫常要打我昨因二子出錢二文買糖食丈夫知之毆打二子脚骨我略爲攔阻丈夫怒不可遏手持剪刀從黑暗中戳傷背旁又傷手臂幾次暫避見面仍要戳死我由隣人代爲報捕沈阿榮供爲燒酒手藝向不打妻昨因酒後糊塗與妻口角將剪刀抛擲不敢戳死蔡太守得供之下飭將沈阿榮暫押俟查明如向來並不打妻祗此一次酒後誤事尚可寛容保釋否則再行候示剪刀存堂○包探何瑞福稱周公館開有失單報捕房言明四次失竊金銀首飾衣服等件查獲曾在周處爲家丁之褚左明認竊分别吊贓尚有質在城内者未便吊贓質票呈閲照失單尚少第二次失去之贓周遣家丁孔裕上堂又呈失單請爲追究褚左明供周初到上海所用之人皆不識上海路途用我領熟一干人卽將我停歇心有不甘遂取衣物質洋當質等鋪呈票請追本錢蔡太守飭將褚左明押候移送上海縣吊贓再行核辦諭孔裕回告主人此係用過家丁行竊須酌償當質本錢起案之贓存堂○匯安洋廣貨鋪夥吳仁甫控同事陳小發在彌羅洋行購時辰表質洋彌羅行來收價洋已付庄票請爲追究陳供質表之洋付與主人蔡太守飭將陳押俟吳仁甫函問主人再訊已列前報昨據包控陳阿九稱該鋪主人已死該鋪亦關閉惟當時捕頭問彌羅要收回表耶則稱已收庄票現在該鋪旣閉錢庄掛失不付此票陳小發仍執前詞並稱吳仁甫已逃走質鋪夥請發還吊案之表蔡太守謂前經質明陳小發所言質洋交與主人之日期不符顯圖吞没今原告旣未到質飭將陳小發管押一月表還質鋪再行候示○捕送在路打架之張關雲莊連生請訊張供在路與莊相逢以我不應駡伊屁精因此被打受傷並失銀洋金戒指莊連生供在西律師卜易處爲侍者被張萬我爲屁精口角起釁並不知其失洋等事蔡太守謂張不應辱莊莊不應逞蠻兩造均屬非是并張報失無憑應不准理着各交保不再擾釁莊連生由卜易到堂保去○包探何瑞福稱朱阿金行竊吳和順等各家衣物洋烟筒等件查獲人贓又查得朱阿金曾將空火油箱盛水交徐德龍所開馬口鐵店封口冒充火油兠賣與粥店雜貨店等各家今均投案吳和順張永峯施文才等各報失竊起贓請領朱阿金認竊求恩並稱火油箱盛水作火油兠賣 
 
 

Page 4

 
 
每箱或九角八角半不等此皆徐德龍所做雇我同伊兠賣如有主顧我分一角半徐德龍供朱令我封口每箱得錢三十五文不知其中並非火油粥店雜貨店等夥上堂稱受朱之愚空箱現在蔡太守問兠賣時是朱獨來抑與徐同來均稱祇朱一人並不見徐蔡太守判朱阿金笞責二百板管押四個月起案之贓交各失主分别認領 
[法界捕房紀事]  
　　甲乙丙丁四小車夫江北產也前晚執御之暇相約至公館馬路某飯店具膳食畢乘間竊取一磁盆酒保某戊見之上前扭住向索不休掙紥間碰　灶上所熬猪油傾滿於地館主婦在旁排解猪油濺及其身剝膚之災痛不可耐倒地亂滚皮肉俱傷血液模糊幾致昏暈戊亦兩臂遭灼水泡纍纍然若散珠甲等見勢不佳分投逃逸適有巡捕至竭力追赶拿住甲乙兩人當卽送入捕房婦亦奔投哭訴備捕頭見其受傷甚重送入仁濟醫院施救甲乙則押候訊懲旋聞人言恐婦難保全性命也○女棍揚州三寳者在新街開烟館設阱陷人去年聞某姓家產一女孩貧不能育因給以番銀兩餅撫作乾女兒意盖俟長大時令作皮内生涯接受家傳衣鉢也顧無乳不能餧哺不日已寄與隣右老虎灶主婦某某呼以乾娘前日爲女生辰乾娘向三寳商量擬爲之略備酒麫三寳不允遂由乾娘自備並購香燭祀神三寳知之大肆辱駡　我女曷用爾費心豈　奪我掌中珠耶乾娘不與計較隱妨而已三寳回家復訴之烏龜董某龜董竟不分皂白赶至老虎灶扭乾娘而毆之傷厥頭　血流被面卽曳尾而遁去不敢出頭三寳恐被株連遂更大肆潑皮將頭撞開裝作傷狀喚巡捕至將乾娘夫婦拘入捕房捕頭令將　夫管押兩婦自赴醫院醫傷明日至公堂請斷或謂滬上女流氓何竟若是之肆無忌憚耶則應之曰聞之昔年虹口女棍曾褫其衵服赤條條當街駡人兹僅借事兇毆裝傷圖賴猶女棍中之鄒耳何異之有○某甲頭童若秃鶖時現禪和子相渾入人家内　效雞鳴狗盜之所爲曾案積如山屢經懲辦前日忽帶草邊帽身穿白熟羅短衫内襯夏布衫藍紡綢　罩以多羅麻套褲足穿元色縀鞋偕台州人某乙游行租界中某包探見之阻住盤詰二人皆言語支吾當卽一併拘入捕房旋在甲身畔搜出鷹洋十二元乙身畔搜出四十一元查厥由來甲供稱我偕絲客來滬私將客貨質得洋銀十二元乙供稱我專爲龜板膠生意　捕頭以兩人均非善類着一併押候解案訊懲 
[書一得集後]  
　　普陀心禪上人精醫理飛錫於六橋三竺間爲人治病户外屨常滿近以上海多疫應敏齋方伯金　人觀察丁松生部郎諄勸來滬寓居老閘壽聖庵昨介施少欽封翁以所著一得集見示所論各症精審的當獨得眞詮知其於此道三折肱矣傾佩之餘爰書數語於卷尾上人得毋拈花一笑乎 
[遠貽良藥]  
　　昨接三馬路信昌珠號來函去兹有蘇閭王樞密巷金仁壽堂由局寄來自製辟瘟丹一百塊專治霍亂急痧甚屬效騐因聞滬上疫癘頗多囑爲轉送云云具見惻隱爲懷痌瘝在抱利濟靡窮仁施愈漙矣合爲節錄來函以誌欽佩 
[蘇省撫轅抄]  
　　七月初一日丹陽縣查文清銷發審局差候補知縣諸可寳禀知奉委洋務分局本日到差唐賛彝銷劉河厘局差○初二日候補知府余慶祺松滬局巡卡來禀到○初三日貴州候補知府垣勇巴圖魯陳昌言由京來赴貴州委署松江府拓林通判敖式金禀銷發審局並待質公所差卽辭赴任候補能判許之玨謝委待質公所卽日到差○初四日候補通判張履泰銷解木植赴都回委署靖江縣葉大莊禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[助賑摭要]  
　　接誦錢君硯觀察自吳門來函述及津通水災如此之　蒙寄來善士仁壽代募規元三百兩由順元莊匯來委解拯濟　此啼　孔亟而得有成數較之啖荔支而潤枯腸　霑惠不止倍蓰矣七一老人由立大庄來二七寳　一百兩合規元一百零七兩五錢五分無錫王源隆棧王善士榮梁爲病求速愈田椿元庄來洋一百元陳善士同尊閫馮氏求消災延壽早得麟兒續助規元三十四兩容解直東災區惻隱卽康健之徵吉人共祐唱隨又慈祥所著哲嗣必興若修德於高年尤　型乎　世俾　觀感用特表彰上海北市絲業會館籌賑所施善昌誌 
 
 
 

Page 10

 
 
   
 
