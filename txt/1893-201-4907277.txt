# 1893 - 201 - 4907277

 

Page 1

 
 
[新印增注七家詩出售] [  圖書集成局代啓]  
　　試帖發源於唐而盛於我朝七家詩尤爲選本中之最善者前有石注少韻注今王注增韻注可謂無美不臻由本局以新鉛字代印紙色潔凈裝釘精工每部碼洋八角有欲揣摩帖括者請至逢源里熙記書莊及各書坊購取可也 
[朝珠助振] [  申報館協振所謹啓]  
　　無名氏樂善好施憫山右奇災尚未有艾特以朝珠一掛足一百零八粒交本館變價以助賑捐其珠係伽楠香製成間以翡翠佛頭珊瑚記念誠貴品也敬告海内仁人寰中善士尚其早移田趾備價購歸旣可以飾觀瞻又可以拯饑饉豈非一舉而二善兼乎肅此布陳伏維鈞鑒 
[十三經註疏變價助賑] [  申報館恊賑所謹啓]  
　　不書名書局以晉省災民嗷嗷待哺不忍坐視慨捐石印倣宋刻阮本十三經註疏五十部原價四元今减作每部三元二角囑敝恊振所代售所得之資悉數助賑十三經爲必讀之書諸君子旣可陶鎔後進又可振濟飢黎天下最方便事孰有過於此者乎如蒙購取請移玉本館帳房爲盼 
[書粵督李制軍奏建造魚雷廠屋船澳後]  
　　近來中國之於製造可謂盡心焉耳矣江南製造局而外各處皆孜孜矻矻研究不已湖北則有鐵政局織布局福州則有船政局天津則有水師武備等學堂育其人材究其制度幾幾乎有惟日不足之勢湖北鐵政局雖曰初創未經大開工作然張香帥一意督率蔡總辦曁諸局員認眞興辦將來必有成效可觀觀於去年令學徒赴滬學習織布一事責成張小唐二尹管束二尹竟至不敢跬步或離則其實事求是可知織布如是鐵政亦必如是吾知數年之後當不難與江南製造等局齊驅並駕矣而廣東之有製造局則尤在湖北之先制作日新船砲以及軍械直可以駕各處而上之旋又因光緒九年間籌辦海防更爲嚴緊經前任粵督電致出使德國大臣李丹崖欽使定購魚雷雷艇復相度虎門沙路魚珠各要口形勢訂購外洋守口之沈浮水雷電絲等項延訂洋師在黄埔地方設局考取學生選募水勇派委員弁以爲管帶認眞敎習以備戰守此固近來當務之亟不可玩泄視之者也查魚雷之用可以轟敵船可以作理伏曾於福州楊君伯景所著先憂草見其詳細叙述一切布置製造運用之法原原本本如數家珍因知此物之性烈而安放運用殊不甚易不但製造之法有異乎他而已也卽收藏之地尤爲緊要廣省魚雷雷艇等物皆爲重價購得來自外洋式類繁多類皆鋼料不可以輕視北洋本有旱澳船臺魚雷廠屋分别安放章程井井最爲謹嚴則廣省自應援北洋章程妥籌安放收藏之地弗令魚雷雷船常浸水中致多窳壞雖曰時常油飾究亦非經久之道惟前此因廠澳工程浩大未能同時建造繼而水雷等項操練漸臻純熟乃籌議設廠在於黄埔地方價買民田塡築地基蓋造旱澳船臺一區内分爲兩一曰正臺一曰副臺正臺用鐵路四條可以置雷艇九艘尚餘二艘輪流停泊水面以備操演之用副臺則用鐵路兩條以備抽換操演時前後騰挪安置艇架之用四旁餘地則分建各員弁學生水手人等住屋以及庖廚並存儲船板艇臺料件等屋計其七所又建魚雷廠屋一所廠旁後各建房一所爲分儲魚雷戰頭水雷棉花火藥之用廠前臨江建橋一座人字架一副以便魚雷水雷均可在此起落其需用鐵料大半在外洋鐵廠定購工程均係叅酌西式以期合用昨閱粵督李筱帥奏報之摺不禁歎其用心獨至焉夫中國製造旣日新而月盛則謀所以收藏安置之者自當不遺餘力况軍火一項不但最爲鄭重而亦易於肇禍觀前日廣東火藥局失愼一事一震之威竟致附近五處村莊房屋無一瓦全其爲禍之烈至於如此則凡安放軍械之所尤不可不詳且愼矣江南製造局亦有魚雷水雷各廠前者聶仲芳觀察爲總辦時曾造龍雷數具試放之下可以突過各種水雷近來必亦援例製造現在劉總辦及潘張諸公皆於製造機務熟諳有素而其效用各人亦多認眞詳愼前此試演新製八百磅彈之砲中西官商之往觀者無不極口贊揚而獨於魚雷一事不聞新出奇製夫海口設有戰事鐵甲縱横往來衝突其所畏者惟魚雷倘在要路預先埋伏敵船若不知而經過其處有觸卽發無論何等堅船厚甲未有不立時糜爛者蓋槍砲之用祗在乎彈而魚雷則一經炸發全身皆虚空粉碎鋼鐵横飛其炸力較之砲上開花彈尤爲倍蓰以故籌戰守之備者非魚雷不爲功而中西各國之於此事倍極講求焉觀乎李筱帥此摺而知中國之於此固視之極爲鄭重則必有各振精神殫力於此者行軍之利器誰謂中國不如泰西也哉 
[本館接奉電音]  
　　昨由京友電傳上諭二道敬謹譯登○六月十一日奉上諭京師入夏以來甘霖迭沛麥收實好秋禾亦極茂盛嗣因雨澤稍多朕兩次親詣大高殿拈香仰荷昊慈眷佑旋卽晴霽乃近日雨勢又復連綿不止誠恐積澇成災朕心實深寅畏本月十三日仍親詣大高殿拈香虔申祈禱以迓時暘欽此同日奉上諭貴州貴陽府知府員缺緊要著該撫於通省知府内揀員調補所遺員缺著趙時俊補授欽此 
[電傳暹事]  
　　本月初九日倫敦來電云目下法人由阿非利加洲調兵五百名前往暹羅又云法人前致哀的美敦書於暹國於所索之欵外又令暹人自認美江左邊之地爲越南及金邊所轄暹人在此處砲臺上所駐兵士限一月内撤回云 
[暹事近聞]  
　　暹廷欲召募歐洲人往海部効力惟迄今僅得數人由來往濱角之輪船設法招致近又聘就一英國人向在某船當管駕者不日前往濱角卽派赴兵船當差矣某西報論列其事謂暹兵已爲法所敗諒不敢再有拒法之意索賠欵項之多寡惟聽法人所命然恐法國自此以後所欲更奢寓暹之英人前因兩國兵事日亟將所有産業財物赴英領事署報册其現銀及珍寳等物則概交濱角上海銀行代爲存貯似此則各西人似可無意外之慮所患者或有匪徒乘機煽亂暹官不能遏止且西人散居各處照料難週未免稍費躊躇耳現在駐泊濱角保護商旅之各國兵船不一其數計法國二艘一名幹烟丹士一名金蔑卽初一晚爲暹人所攻者英國三艘列打蘭國一艘由香港開往者又二艘一爲德國兵船孤路輔一爲英國兵船打芬士又聞法國在暹之砲船於前數日欲進濱角内河暹官並未認眞力拒法兵船管駕亦以爲此時未至决裂不妨照常入口繼而暹官忽生疑慮是以不待暹廷之命遽行攻擊至前日電報言暹羅砲船六艘環擊法船云云查暹羅現有之砲船不足此數或爲催收糧餉船或爲巡河船均未可定觀其交攻後法兵船乘勝入口勢難抵禦則非砲船可知矣以上皆香港日報中語又濱覺發來電報言刻下濱覺河口已全行者 
 
 

Page 2

 
 
塞入夜不許船隻往來如傍晚到埠必須灣泊高錫昌海面候至次日由暹官派令帶水人爲之引導始能駛行入口兵端日亟卽此可　　矣 
[西報譯存]  
　　英京發來電報云現有法兵一萬五千名派在巴梨駐守緣前日亂黨與差爲難之事尚未平也○前者亞齊土人滋擾淡明地方現已退去復被荷蘭人奪獲砲臺一所立卽毁壞目下亂已大定荷軍多調回棉蘭等處而亞齊人又在孟加蘭屑打附近亞維河滋擾土油礦奪去穆拉油船十五艘泝流而上恣　摧殘并聞亞齊人火械甚精隊内有荷兵所用快鎗五六十枝以故兇燄大張○英京發來電音云印度現發有貸欵票擬貸銀三百五十力士勞卑以充要需或週年息三厘半或　年四厘半准於西歴本年十月將銀交付其四厘半之　期限以一次如數交足按印度人紀數以十萬爲一力士云○英京電報云新金山鳥施倫埠美建泰路代理銀行現又歇業所欠債項約英金三兆磅俱英國人之附欵云○舊金山來信云美國所立限禁華人之機利新例現　各華商延請律師加士頓代爲辨駁前數日在舊金山臬著辨論此事謂中國已行文至美國外部倘此例果行則中美之交情盡絶可不必再派公使往來通問卽兩國通商事務亦因是中止旅居中土之美國人由此遺回不知美國人若何置詞耳 
[星使行期]  
　　四川藩憲龔仰遽方伯恭荷恩綸出使英法等國所遺藩篆聞劉仲帥擬以臬憲德亷訪署理而以建南道張靄卿觀察調署臬篆聞方伯須俟七月上浣方可交缷起程云 
[柏臺起節]  
　　杭州訪事人來函云新授臬司趙廉訪舒翹於本月初七日八點鐘時由省垣武林門外下碼頭起節赴都屬下各員恭送如儀 
[閩雜爼]  
　　福州訪事人云近有花會首在瑯琊鄉掛巴而令羽黨散布城内外代收狹巷私街無處蔑有愚夫愚婦貪十倍之利紛紛猜壓如蟻附羶如蠅逐臭有某甲者糾黨攬收已數月矣日前爲南臺巡防局員訪聞飭勇奉票往拿甲以其並無號衣指爲敲詐扭送至局請懲局員鄧季樹司馬訊悉緣由入城禀明各大憲海防廳朱子香司馬以此風斷不可長立飭將甲店標封從重懲辦○南臺龍嶺人某甲帮洲人某乙皆以私收花會爲生日前經保甲局差勇拿獲到官予以枷責旋又訪知新安橋人某内亦有私收情事出其不意四面　拿丙急央孔方兄出面調停事遂得寢○宮巷人某甲之女孩携洋油燈燭　一失手潑翻於地火遂上炎女孩遍體灼傷奄奄一息家中人救援無術旋卽一命嗚呼慘矣哉 
[甬諺]  
　　寍波來信云上月二十九日午後四下鐘時天油然作雲沛然下雨風威所播石走砂飛一霎時酷吏潛蹤熱閙之塲陡化爲清凉世界入夜雨師風伯大肆猖狂身御重棉猶若寒螿之縮瑟時當初伏宛似三秋天氣失常疾病卽因之而起攝生者尚須加諸意焉○上月二十六日辰刻藥行街寳源藥行與毗連之某錫店不戒於火以致上炎水龍局近在咫尺間風馳電掣而來汲水撲滅僅焚去藥行大門及錫鋪門面兩鋪貨物皆有被人搶失者事後查究起火之由或云藥行或云錫鋪互相推委皆不肯承也○郡江西鄉藕纜橋人朱某向在江東日昇紙行爲夥兹已辭歇某日至行中午飯少頃棧房内卽失去錫箔八塊疑是朱竊飭學徒追至倉橋頭某錫箔作查獲原贜點之尚少四塊勒令朱交出朱指天畫地堅不承招學徒緊緊尾隨朱計無可施遂向湖西觀察第後聳身躍入河中學徒狂呼救命居人聞聲而至則已占滅頂之爻矣遂一面將學徒指交地保一面奔告屍親比日昇行主及屍親雇人將屍撈獲日昇行主知事不得了急倩西郊陳孝廉出爲調處備棺收殮并贈以洋銀八十枚 
[行道猝斃]  
　　金陵信云近日天氣炎熱痧症流行往來赤日中尤易感受　某甲年四十餘袒背草履狀類鄉愚手提藍布小包空空若無物又挾雨傘一柄行至南門外憇於某姓門檻上雙手捧頤瞑目攢眉而坐忽吐白沫一堆某姓詢以何病則云受暑問飲乎搖首者再問　痧藥乎又搖首者再某姓置之聽其勾留片刻忽見甲雙目上揷砰然一聲玉山已倒頭枕磗地足横門檻呼之不應但以手指心似不勝苦楚者某姓邀鄰人扶甲坐起灌以沸湯牙關緊閉涓滴難入正擬延醫診治已鼻息全無四肢水冷矣某姓大駭不知甲爲何許人無從舁往　黠者　藍布小包見信一封標明門西某公館查收信到給酒資三百文始知甲爲人寄書郵奔波數十里熱極發痧而斃也將函上某公館問明此函係何人所寄又往寄函之處告知情形死者之妻子始同來看視見其果死於痧並無别故遂舁屍回家草草衾殮人生若朝露信然 
[章江夏汛]  
　　護撫方佑民中丞整軍經武不遺餘力日前親臨箭道面試各弁月課有某弁在馬上放鎗爲火藥所傷翻身落馬又有一弁右手及胸前面目均被火藥然灼血液淋漓中丞見而惻然飭卽停考是日馬上中三鎗者僅得三人○吉字營勇丁百數十人日前手執　香冋撫院環跪方佑民中丞詢問何事禀稱有二十餘人被營官斥革求恩寛免中丞詢以有無事故答稱無事中丞飭營勇暫退卽傳標下左右營及城守營查明辦理○廬陵縣素産米榖上年收成歉溥今夏雨澤愆期復經鄰邑告糴米榖遂致價值飛漲鄉人初議　領　榖以資接濟爲有力者所阻復議减價平糶有力者欲照時價梢减每石千餘文鄉人忿忿不平合十三鄉萬數千人環禀縣署大令俯順　情仿照省中章程辦理鄉人始歡欣鼓舞而去○喻審堂茂才博學能文尤擅駢體書法亦秀健其尊人普齋明經常以翰苑相策勵茂才弱冠遊庠旋食廪餼皆於袁郡試寓高貼算學輿地詩文詞賦字學訪友招帖一時通才碩學造門講論未聞有駕乎其上者未幾竟齎志以没聞者揚之先是茂才琴絃中斷擇偶良苛繼得劉氏女以爲伯鸞廡下宜有孟光布裙荆釵可以偕老矣氏旣中饋操勞奉事翁姑尤能盡禮不出期年茂才病危篤氏籲天願以身代卒無效騐欲相從於地下有勸以元配汪氏生一女身弱多病氏死女亦不生盍稍緩須臾爲先人撫此一塊肉氏乃忍痛撫養明年女病又危篤氏知不治慷慨絶粒先女二日而亡戚黨欽其節烈今一二有心人議俟學憲按臨邀集同志禀請旌表以發潛德之光氏雖死猶不死矣○署南昌府倪太守考各縣文童塲規極形嚴肅所取前列數十名皆坐堂號限三刻將破承起講謄眞親自蓋戮旋閱某卷文理甚劣大加申斥有頃復謄一講至工程懸殊查卷尾無草稿詢之不能對召集監塲各委員查出傳替情弊當有六起逐一拘獲以待懲辦其餘各卷委能文者二十餘人入署襄校太守仍親自過目手定甲乙案發士論爲之翕然 
[冾官庖代]  
　　臺灣府敎諭黄廣文而康署事期滿經唐方伯以翁廣文景藩署理按全臺各敎諭缺以臺灣府爲首屈一指翁廣文荷上臺知遇之隆暫權司鐸當如周昉畫肥不作閴仙詩瘦也 
[珠聨璧合]  
　　六月初四日爲臺灣巡撫邵筱村中丞長公子綬卿部郎續娶又定吉期其坤宅史姓亦隸浙籍久在臺地候補前任斗六分縣香九大令之女公子現在機器局差遣恩伯貳尹之姊妹行　人一爲全臺製造總辦兼鐵路輪船商務事宜蔣丹如觀察斯彤一爲現署臺北府管凌雲太守元善史宅假城内考棚爲受聘之所先期懸燈結綵陳設一新是日唐　卿方伯林時甫星使及其餘各官均往道賀衣冠薈萃酒醴紛陳極一時之盛事聞結樆之期當在槐黄時節也 
[拐風未戢]  
　　鎭江拘獲男婦拐匪四名口繫諸狴犴日前經王太守將拐匪趙九以站籠處死此已詳紀報章不謂　王法雖嚴奸謀未息西門外王家巷南首某姓家男孩年甫十二齡乳名才寳初四日午刻其母令上街　物良久不返家人往尋之有見者云去已多時亟向各處 
 
 

Page 3

 
 
偵視杳無影響次日黏貼訪單手持黄旗鳴鑼遍覔仍無所見想已入拐匪之手矣一波未平一波又起初五早有小湖船一艘駛至鎭江在小閘口停泊時有砲船二艘亦泊是處砲船上之某甲見該船泊定半日寂無人聲亦不見有人上岸艙門以珠簾蔽之正在疑視忽聞艙内有哭聲遂一躍而登揭艙細視見一女郎丰姿綽約年可十四五危坐舟中旁坐一男孩肌理白晳年約十一二流淚不已見甲進艙始止哭曰我父也細睨之始知其悮後艙有一人年約五十餘虬髯如戟見甲窺觀似有驚懼狀甲大疑遂問曰汝等從何處來往何處去其人答以由金陵至此欲往常州汝以何事見問甲曰男女二孩係汝何人答曰一外甥女一姪兒也甲問二孩曰爾等呼伊爲誰默然不語甲更疑遂登岸有知地甲及復往而船已解纜地甲曰此時已晚料彼不敢渡江遂沿運河向丹陽追赶離南門不遠有一汊河見此船泊焉飛步登船逐細盤詰所對皆非所問遂將船駛至西門　縶以黑索將二孩及船主送至丹徒縣署請訊當經王大令高坐堂皇逐一研訊其人供稱姓周係吳縣人向以木作爲業現領外甥女姪兒往常州探親及問二孩寂然不語大令疑中拐匪迷藥命差役口含香茗迎面噴之始漸甦醒給以饅首四枚食畢男孩乃高聲曰吾姓張家在高郵東鄉不知何以至此女孩供姓栢家在宜興北門被拐至此大令命官媒暫將二孩收留招人承認喝將周重笞一千板釘鐐收禁一面禀知王太守太守以前此拐匪尚未辦竣而拐風復熾實堪痛恨遂於前日飭差置木籠三具　俟二十左右將獄中拐匪仍以站籠處死太守眞得除惡務盡之道者 
[意見參商]  
　　疆撫陶中丞思患預防奏請飭令北洋親兵前營遴派熟悉操防親兵若干押解鎗礮往充敎習傳相卽飭親兵前營綂帶王少卿副戎挑勇四十名大加訓練並飭軍械所購備行礮六尊凱得乃士鎗二千桿由藺湘亭　戎曁該營前哨哨長升作哨官之袁千戎督同前往於二月間首途現接來電尚有二十程便到新疆惟帮帶袁千戎與督帶藺鎭戎意見不和千戎擬從速䟎行而鎭戎擬每行兩日操演一日以臻純熟鎭戎現將以上情節並摭拾毆打車夫携帶眷口各事具禀傳相未知傳相如何批示也 
[首級到皖]  
　　本月初四日傍晚由蕪湖解到哥老會匪首級兩顆一係李顯謀一係匡　萌旣抵西門外暫就隙地存放解差卽冋懷寍縣署投文包伯琴明府飭差帶領封條恊地保會同解差黏貼木籠小心看管次日飭携至西門外懸竿示衆有從旁太息者謂李顯謀之父李世忠受國深恩官居一品究以飛揚跋扈身蹈刑章爲之子者正宜匿蹟銷聲居家守法乃又謀爲叛逆私購軍裝妄稱爲父報仇糾黨潛圖不軌卒至拘獲畏罪自戕死後戮屍沿途傳示嘻何戾氣竟萃於一門乎君子曰如李世忠者旣失忠臣之道卽李顯謀亦可謂謀之不臧已 
[觀察辭行]  
　　常鎭道黄幼農觀察將次由滬起行已紀前報昨日下午觀察乘輿入城往各署辭行繼至縣署黄大令飭家丁擋駕 
[浦牢試響]  
　　上海江海新關所設大自鳴鐘刻已如法懸掛定於前日禮拜六十二點鐘時試擊内有極大之鐘其聲與老巡捕房火警鐘相似有一西人悮爲租界中走水急穿號衣而出經人告以故始啞然一笑徐步而回 
[無辜被拘]  
　　前日天將破曉狂風怒吼浦中白浪如山三少長年皆有戒心有川沙猪糞船一艘行至製造局碼頭河面見波濤洶湧不敢冐險前行遂在碼頭旁暫泊昨晨被該處巡防局勇丁所見以近日廠中屢失鐵塊疑係該船所竊遂將船扣住扭舟子至局禀請核辦魯二尹著押候訊斷 
[無賴攫物]  
　　昨日午後有十三四歲之小孩在南碼頭萬裕醬園後門挑大小木匣沿街喚售無賴周和尚見其幼穉可欺上前攫取孩狂呼救命醬園中人聞聲出視帮同獲住送往廿三七鋪巡防局黄蘅堂二尹飭將周重笞二百板送保甲總局核奪總巡張牧九司馬升座訊問小孩供稱在某木器店爲學徒司務令挑木匣出售行至南碼頭忽被周和尚强行搶去駭極狂呼幸有萬裕醬園中棧司追出得以成擒送往廿三七鋪巡防局由黄大老爺轉送案下司馬問搶去木匣幾個答被搶去十四個問值錢幾何答索價洋三元至少須洋二元問周木匣何在答在途抛棄司馬將周再責一百下枷號一月發廿三鋪犯事地方示衆此孩年紀尚幼出外謀生致無賴將物搶去回店諒難交代殊堪憫惻當堂賞給洋銀二元孩叩謝而去 
[覆訊賭犯]  
　　周子廷之妻王氏妾汪氏投英公堂控丈夫被申子卿唐竹亭等諸賭棍誘賭以致輸去洋銀若干復將眞珠衣飾作抵捕頭飭某包探拘申唐送案蔡太守訊供之下飭押候周到案再訊此已屢列報端矣昨日包探何瑞福將申唐解案禀稱二犯奉大老爺發交捕房管押一月刻已期滿而周仍未到案王汪二氏申訴如前周家司帳人沈谷貞卽沈寳玉亦呶呶瀆訴申唐皆不認與周賭博鴇兒謝陸氏供稱小婦人並不容留伊等賭錢亦不知伊等如何誘賭太守謂周未到案本分府如何懸斷遂飭將沈及謝陸氏交人保出唐前曾犯賭管押候示申曾在蘇省犯案業經臬憲札飭長元吳三縣備文來滬移提須解赴省垣俟訊辦後仍解回滬上發落沈稱捕房已吊到眞珠請給主母具領包探又禀稱小的從未吊到眞珠太守問沈如何知眞珠已吊到答稱小的聞友人說及問友人是誰沈不能指實太守著管押兩禮拜 
[命案續訊]  
　　拐妻謀命一案由縣屢次訊供前晚黄大令會同帮審委員葉司馬升坐花廳隔别研訊先命原差朱榮往内外監將吳妙林吳桂華馬阿二及收所之莊金堂曹德標俞阿六卽獨眼阿六及屍妻阮張氏等一併　出在宅門二堂大廚房等處伺候以免串供先提吳妙林至案妙林執定前供大令問三月十八晚爾稱將阮阿狗謀斃究係何人先下手供稱莊金堂馬阿二等先下手其實此事被阿六金堂弄假成眞小的並無謀屍阿狗之意沈當時由阿二解下褲帶一條套在阿狗頸間經阿六金堂等用力勒斃阿二上前踢一下適中阿狗之足金堂亦踢一下阿六桂華奮拳凶毆惟桂華所擊一下用力最猛大令又問事前商議在於何處供稱在同樂丹鳳兩茶樓商議大令堤桂華研訊供稱小的由妙林糾合三月十八日以前尚未允許復因妙林再四熟商小的始首肯是晚喚阿狗出外僞稱往鐵廠找尋張氏行至妙林屋後妙林暗號一聲諸人先行動手阿六拳打一下妙林扭住髮辮足踢數下阿二金堂亦拳打脚踢不計其數小的見妙林扭阮阿狗之髮當時奔上向阿狗胸前猛擊一拳大令命桂華試演毆打情形演畢問曰褲帶係何人之物答稱係阿二之物問阿二動手否答稱動手大令著原差將兩吳帶出提阿二駁詰供稱帶雖由小的給與妙林然小的並未走近有頃始上前踢阿狗之足大令提莊金堂至案供稱係南匯縣人今年三十六歲向充捕夥素來奉公守法不敢犯事此次實被妙林誣扳大令謂何以妙林不扳别人獨攀爾耶莊供稱三月二十八日阿狗之母阮徐氏投八仙橋保甲局喊控局員飭小的拘妙林至局究辦以致妙林狹嫌誣指大令一再研訊金堂執定前供著跪大練良久加以鞭背二百下依然狡展大令商之司馬判將妙林桂華阿二分别還禁金堂及未經訊供之阿六德標分别還所阮張氏仍飭還押聽候再訊 
[船户違章]  
　　本邑開濬河道所起淤泥暫堆兩旁由各船埠頭雇駁船載出赴浦東一帶傾棄前日有船户周阿二貪懶取巧竟在浦中任意抛泥被水利局總辦周司馬查明飭將周拘獲移送十六鋪保甲中局請辦李蘭史二尹以周有意抛棄顯違定章著笞數十板枷號十日發外灘大關前示衆旋經周母田氏投局求恩二尹著疎枷交伊母領回管束 
[竊板被獲]  
　　前日下午十六鋪汛捕拘獲行竊松板之曹阿二解送保甲北局祝翼雲二尹升坐提訊曹供係本邑人向爲小本經紀所竊松板售與洞庭山碼頭朱阿福家二尹著笞八十板飭捕吊贜並提朱阿福到案訊辦 
 
 

Page 4

 
 
[誣控索賄]  
　　女巫金羅氏偕夫金文華至廿三七鋪保甲局控同業四仙人與其夫王慶榮藉端訛索局員以情節支離移送上海縣訊辦此已列報前日王慶榮投案控原差勒索銀洋葉司馬升堂提訊王稱係本邑人原差向我詐洋一百元無力應付爲此來案控告該差禀金文華夫婦控王慶榮夫婦拆梢尚未奉諭飭提安有勒索之理司馬向王駁詰初則支吾繼稱實無其事司馬以王誣控殊屬不合著交該差帶去看管一面提四仙人到案傳同原告集訊昨晨該差已將四仙人解案矣 
[正字]  
　　前日報首彚解山西賑銀啓内有立大莊交來洋銀八百五十元零三角五分悮書延康莊交來特此聲明以昭核實 
[痌瘝在抱]  
　　本館恊賑所昨接十里村夫惠　云日前展視寄來山西被災圖目覩心酸雖鐵石人尚爲之太息况鄙夫情關梓里更不容膜視然赤手清風雖輸無幾故邀一二聞善子共湊渝平足銀一十六兩匯交貴賑所查收速解山西因爲數無多不敢表揚姓氏又接張善士洵惠函云頃閱申報知山西被災尤重由舍親捐助英洋二十元以保康健或好善而不求人知或解囊而冀邀福佑苟非盛德在躬何能推已及人仁民愛物如此乎誌之爲災民九頓首以謝 
[晉賑彚登]  
　　恒孚銀樓交來頌椒氏求肝病速愈助紋銀若干申規銀四百三十二兩一錢四分又洋銀一百元曾廣鑾求病速愈助規銀一百兩楊程氏祈早育麟兒助洋銀一百元恊源莊交來古越皋里鄉人爲文郎入泮節省芹筵移助祈秋試平安洋銀一百元高湻保嬰總局公措代墊洋銀五十元滬報館交來通藝閣主得彩移助洋銀三十元隆記代募四户助洋銀三十四元仁人惻隱菩薩慈悲救命之功眞無限量矣[  上海六馬路仁濟善堂籌賑公所施善昌等謹誌]  
[澤及枯骨]  
　　蓋聞明德新民大學必期止善拯危救急宏功尤重全終敝堂夙憫流亡施材循例兹承高任輿翁經募北窓高臥生桂香書舍各來英洋二十元又恭號正號各來英洋十二元又麥林號隱名氏各來英洋四元計六户共助施材十八具祗領之餘仰瞻大君子義炳日星惠周泉壤俾孤魂得所存殁銘恩荷衆志之成城陰陽彌憾事歸實齊福造無疆謹誌報章用伸謝悃[  上海虹口元濟善堂同人等拜啓]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[瘋婦喬裝]  
　　蘇婦徐小寳年約四十左右前在滬北棋盤街四馬路等處開設妓院去年四月間在英租界與人滋事被捕拘送公堂判令遞解回籍徐因此鬱鬱不樂於去秋染患瘋病時發時愈上月底舊病復發每日當空悄悄囈語喃喃本月初出錢五百文倩臬轅衙門相近薙髮匠將煩惱絲削去一半致作男子裝束打成京式大辮身穿白洋布女衫哆羅麻褲足穿白襪着寍波清鞋手持白面摺扇不倫不類泛胥江之棹停歇浦之車昨日清晨登岸時付給船資五百文取船票一張奔至縣署控稱去年並未犯事何以將我遞解心殊不服是以來案伸寃附近居人以爲見所未見爭欲一擴眼界隨而觀者無不掩口葫蘆值差聞之據實禀明旋奉内諭以此婦旣係患瘋著驅逐出署徐遂至班房外坐於石　差役令其他去徐曰我不往茶館中啜茗者以身畔無錢故也差役再三驅逐徐始悵然舉步迤邐出小東門行未數步被華捕拘獲解入捕房管押 
[毋折我桑]  
　　寍波人陳阿金向在本邑虹口燮昌自來水廠執役性成佻逹喜作狎邪遊每向在廠工作之謂女郎搔頭弄姿盡情調戲吳淞路人曹友土野雞扛夫也膝前一女小字阿玉年芳二八綽約可人陳見而垂涎屢以淫詞挑逗阿玉屢作投梭之拒堅不依從前晚陳竟色膽如天竊取點天燈之竹梯肩至阿玉家倚於牆畔猱升而上掩入臥房女香夢驚回大呼捉賊陳知事不妙緣牆而下急欲奔逃被巡街捕見之拘入捕房管押 
[美界瑣聞]  
　　虹口琼記碼頭運糧小工某甲與同業某乙爭奪生理致成不解之讐前日各集小工百餘人互相毆擊甲力不能敵致受重傷工頭某丙聞之恐讓禍端遂將兩造邀至某茶肆中竭力排解後有知所終○下海浦順泰木行有洋松七株抛諸河畔昨晨起視忽已不翼而飛四出偵尋杳無形跡或謂係怒潮捲去或謂被妙手空空兒所竊執事人猜疑不定遂投報美捕房捕頭飭包探前往查察 
[圖奸訊結]  
　　前由英公堂解送强奸未成之鄔金元到縣黄大令著收所候訊前晚經帮審委員葉司馬覆訊鄔俯首求恩司馬著笞一百板從寛開釋 
[英界公堂瑣案]  
　　包探沈金隆禀稱僧法清竊取大塲鎭某姓家布褲等物經小的拿獲人贜解送案下法清合十供稱僧人係寳山縣境大塲鎭人現住治下高昌廟布褲從某處拾得並非竊贜叩求我佛慈悲開恩赦罪蔡太守飭連贜移送寳山縣請馬大老爺發落○包探沈金隆禀稱林阿五竊取黎光之家女衣二件經小的查獲人贜解送案下黎投案領贜林供稱小的係廣東潮陽人罪無可逃只求恩宥蔡太守判令管押兩禮拜贜給失主領去○二百三十一號華捕禀稱王阿狗竊取瑞生行中布衣十三件及銅器若干經小的查獲人贜解送案下王見失主不在一味支吾蔡太守交捕役帶回俟失主到堂再訊○成記莊夥某甲訴稱張阿六持假莊票往鴻順圖騙洋銀八十元是以報捕拘案順鴻號夥某乙訴張確持假莊票來圖騙張供稱小的係無錫人此票由泥城橋人葉姓交下并領至錢莊門口囑小的入内支取洋銀洋的並不知葉之名字惟聞其父是徽州人曾開茶葉店蔡太守飭交包探帶回捕房查明再訊○碾傷學徒已詳昨報昨日六十七號印度巡捕禀稱受傷之孩子係某衣莊學徒現在仁濟醫院醫治須一禮拜後方可投質今先將馬夫王阿寳送案王供稱小的係寍波人不隄防此孩從横路過來以致碰撞蔡太守飭帶回捕房俟傷孩到案再行訊供核辦○三百二十一號華捕禀稱昨夜小的巡路時見野雞流娼趙金寳强拉嫖客至家浪態淫腔不堪入目是以拘送案下請卽訊懲趙娼供稱小婦人在治下某處野雞倡院當野雞倡並不敢拉客入門叩求明察蔡太守飭押候查明該野雞娼　在情形覆訊核辦○三百四十號華捕禀稱昨夜小的巡至尚仁里口見賭棍顧阿寳設攤誘賭賭徒王阿彩正在賭錢是以一併拘案顧供稱小的係上海人小本營生偶然小賭王供稱小的係崇明人路經是處致被悮拿蔡太守判令將顧枷號一禮拜發犯事地方示衆王管押一禮拜賭具存毁○包探唐寳榮禀稱積竊陸富順犯案纍纍幾不可以數計昨夜又至某姓家圖竊適有巡捕行經其地拘送捕房搜其身邊藏有鐵鑿　煤自來水諸賊具今特解送案下禀請究懲陸供稱小的以後不敢再犯矣蔡太守判令管押半年賊具存候銷毁 
[法界捕房紀事]  
　　前晚三點鐘時三道頭華捕張湘寳巡至菜市街同安里第四十八號屋外聞管房人所居門樓上人語喧譁牌聲歴碌叩門入内杳詢緣由見四人圑坐屋中鬥麻雀牌旁有二人觀看因將六人並賭具拘去旣入捕房克捕頭卽傳是處屋主至再三申斥告以此　不准容人犯賭屋主唯唯遵命捕頭著押候翌晨七點鐘時在捕房訊明釋出○蘭芳里爲花烟之窟每日傍晚倚門賣俏者咸塗脂抹粉粧扮如母藥乂眞諺所謂香粉地獄也前晚第九號與十號門牌甲乙二烟倡因爭接狎客以致醋海興波彼脚此拳爭毆良久甲倡以失去釵環等物投報捕房捕頭命拘乙妓管押旋由十號門牌鴇婦某氏訴稱此事現經同業諸龜調處經倡估值情願賠償叩求釋出捕頭允之○有西人賃得洋涇浜第十三號門牌房屋開設酒肆畜一洋犬頗極猙獰前日上午有某甲者行過其門突被咬傷足股所穿官紗短衫褲亦幾撕做紙條兒適巡街捕得得而來因將甲舁送捕房捕頭飭包探孫錦榮送至仁濟醫館療治一面令西人給以洋銀兩元貼修衣袴○天津和昌盛報關行主某甲控行中跑街夥王某虧空客欵若干及令伊將數結清則自端午至今故意遲延不結捕頭拘王究問飭押候解送公堂 
[桃隖瀘電晋義公信信昌復昌蘇電蘇賑各公所晉賑記二十九]  
　　敝所本於六月望解十一批賑欵因災區待賑孔急提前於初八日解銀五千兩連前共解七萬二千四百兩奇如蒙仁人續惠務求早日下逮倘得於月杪末批以前再解一批尤同人所甚願賑友所甚盼災民所甚辛也津關來電云七八九批已復十批銀廿七函藥頃到潘褚告急月内祈再籌數萬○藩憲鄧公第三次發到新陽縣續募四百七十二元華亭縣續募一百九十五元奇陽湖縣續募一百四十五元奇盛澤局續募一百三十六元閔行局四百元昭文縣三百八元靖江縣二百元内河局一百六十元武進縣一百元吳淞貨捐局八十元五厙局六十九元奇已歸十一批報解瀘州公所經收鹽局文觀察第四次五百兩南溪縣李浣溪大令二百五十兩合州厘局王詠卿觀察江安縣沈幼嵐大令資州高太尊内江曾大令各捐募一百餘兩叙州府王星生太尊與宜賓縣國子逹大令倡捐合墊一千兩候匯到時歸末批起解又接宜昌鎭游府蒯博翁電三百元卽寄云請爲誦席氏萬家生佛之章曰義粟遙頒廉泉分沛子孫繩繩公侯百代載誦施氏萬里慈光之章曰好義急公救命迅速天佑善人千祥百福 
[福建官報]  
　　五月二十一日典史王耀宗禀明奉委院試内場搜檢差典史孟昭慈禀明奉委院試搜檢巡邏差巡檢錢松齡禀明奉委院試號口巡綽差○二十二日兼署糧道鹽道龍禀知奉委文闈提調道臺葉禀知奉委文闈監試知縣江起鳳禀銷南城上總查差○二十三日准調詔安縣厲嘉修禀明崇安縣任内交代正雜各欵掃數解清通判李懋猷禀銷南城内總查差縣丞李振聲禀謝奉到准起復並過班歸新海防遇缺先補用飭知寗化縣典史梁嶽鍾禀辭赴任○二十四日同知陳　運禀明奉委厦門稅釐提調差調　閩縣陳　頤禀謝赴任飭知　二十五日同知陳模禀知奉委漳州西溪厘局通判余振芳禀謝委署石碼通判篆務署營前縣丞倪源壽缷事禀到長　縣典史汪增奎禀謝回任飭知藩憲牌示照得壽寗縣典史張福謙丁憂遺缺請以新海防例先用典史盧緒咨補又德化縣典史喻慶瀾丁憂遺缺請以舊海防例试用典史趙汝堔咨署特示○二十六日鹽大使鄧駒缷辦水口掣騐關禀到署福州府經歴楊繼文禀缷事准補福州府經歴鐘崇萱禀任事藩憲牌示照得壽寗縣典史張　謙丁憂遺缺以新海防分缺先用典史盧緒咨補又德化縣典史喻慶瀾丁憂遺缺以舊海防試用典史趙趙汝琛咨署特示○二十七日巡檢查汝濟自下游措資禀到○二十八日准調閩縣陳禀明晉江縣任内交代短欵掃數解　府經游紹元禀明委辦潭頭海防稅釐分局禀辭縣丞莊承綬自京禀到調補永慶巡檢曾開遧禀辭赴任○二十九日調補詔安縣厲嘉修禀　委○六月初一日同知柴棠禀明奉委南臺抽查保甲調補閩縣陳禀任事署閩縣蔡禀缷事本任泰寗縣何文澍禀明松溪縣任内交代短欵掃數解清並禀明遵順直賑捐　内奬叙花翎知縣劉恕禀接辦上渡木植厘金知縣世魁禀缷辦上渡木植厘金試用縣丞虞景濂自京禀到福安縣典史陳有猷同安縣典史陳鳳岡俱禀辭赴任從九品譚連光自京起服禀到藩憲牌示照得平潭同知駱騰衢調簾遺缺委候補通判左元成代理永春州張受謙調簾遺缺委候補同知何宋嶔代理龍溪縣孫興壽調簾遺缺委大挑知縣易簡代理署海澄縣章光國調簾遺缺委本任仙遊縣王煒堂代理署南安縣馮彬蔚調簾遺缺委候補布庫大使宋尊爵代理署建寗縣李子茂調簾遺缺委候補同知柴棠代理特示○初二日同知陳模禀明奉委　州西溪厘局雁石巡檢李九山禀謝飭回本任飭知○初三日新選漳平縣張茂貴自京禀到署崇安縣張翥專丁來省禀謝奉到准補崇安縣飭知轅下文案兼文巡捕候補班前先　用知縣何建忠禀見禀謝奉藩司札歸知縣班飭知 
[浙省官報]  
　　六月廿八日朱桐由京分發來省禀到○廿九日代理衢州府翁曾純禀知藩司飭知札委署理專丁來省禀謝候補同知黄瀛海禀知臬司委科塲會辦下城親巡差禀見叩謝候補縣惲福同禀知釐捐局委寗郡釐局文　差並銷程安二縣匠粮等米差禀見叩謝○六月初一日候補同知格忠額禀謝飭知留辦一年來省禀到禀見包　章禀知臬司委科塲總巡差叩謝候補縣李瑞鍾由京赴復回省禀到咨補歸安縣丞陸耀祖禀知藩司飭知准署叩謝並銷海運津局差候補府經歴石方洛禀銷雙門釐局回省禀到並謝　功叩見鄒福應由籍騐着給咨來省禀到○初二日准補永康縣楊家賢禀知分水交代清楚並呈府結禀見 
[金陵官報]  
　　六月初八日同知陳光烈奉委調辦南五六叚保甲差孫有蕚謝委稽查儀鳳門差盧維雝禀謝奉委城内保甲總局發審差○初九日知縣李晉潤查有銑奉委　内保甲局文案差 
[蘇省官報]  
　　六月初七日典史李良波禀知奉府委赴吳江公幹卽辭○初八日分發委用未入謝裕恩陜西人到省 
[䢴江官報]  
　　六月初一日總局李洪兩分轉禀知五臺山船　開局署揚軍廳鄧司馬復昌由高郵工次來揚徐鹺尉本勳委呂四場漁汛○初二日會辦揚州轉運局吳司馬鍾嶽到　○初三日運憲升座掣籤龍分轉澤鈞由通屬差次來揚署堰盱廳河司馬維楨到揚公幹○初四日周鹺尹資楨委解金陵餉差 
 
 

Page 10

 
 
[桃隝同人彚報收解晋邊義賑蘇藩署及瀘電局杭晋義杭公信滬信昌蘇復昌蘇賑局蘇電局蘇電寓八公所五月下旬清單]  
　　蘇藩署經收陽湖絲葉印　善　五百二十二元七角五分一釐錫金局劉印保源解二百八十元二角六分八釐華亭縣王印用龢解二百元川沙廳郭印廷沛解一百元崑山縣葛印培義解三百元新陽　　印　仁解三百元蘇城釐局孫印詒紳解五百十六元青浦縣錢印志澄解二百元嘉定縣張印樞解一百元無錫縣陳印家態解一百三十六元三角釣船局竇印鎭山馬印霪　　六十元車坊釐局許印肇某解一百六十五元鎭江府王印仁堪解四百元吳淞江釐局傳印瀚解一百元崇明縣黄印傳祁解二百元樹木捐局賴印豐熙解一百日一元　　　葉印　善又解二百三十三元六角寳山縣馬印海曙解三百元宜興縣萬印立鈞解五伯元盛澤釐局陳印德　解一百元常熟縣周印相輔解七百元奉賢縣金印元　解三　元貊　　陳印　解五十元婁縣夏印　紳解一百元以上十十八日堂期止共收發洋五千九百九十三元九角一分九釐合漕平銀四千零五十九兩零五分八釐○電　公寓桃隝冋人經收銳字册王倚萱謝吉甫許復興程玉山王翰山王文元蔣洪慶劉氏施志立沈維記葉慕周心募無名氏逸募無名氏周柏心朱載德蔣伴菊吳景華羅菊亭吳　　　記成茂昇豐裕仁仁記同茂祥謝心畬源亨泰泰來裕寳源永義盛祥嚴文翁盛源莊楊天祥徐石記沈宏源三十四户各一元許仲卿計凎山求安氏陳同和成免禍氏李小姐有愈　醒人唐丑牛賑初兒春記尹錫榮喻梅圃隱名氏守拙生萬成莊十五户各兩元甡茂怡恆興瑞泳興無名氏夏琴鶴五户各三元慶四方安泰恆怡兩户各四元　焯妻二獬無名氏仁德堂三户各五元葛盛氏六元蘭溪萬通典七元衆善堂九元顧寳善母安邱勳記瑞靄堂炳記漢南寓公壽萱子延齡子永泰興八户各十元公集十四元培之手十五元陳手隱名氏十六元存厚堂十七元周金記許翼記玉次女病痊邱右惠記邱簡甫痊陳手無名椿茂萱榮堂嘉記程景亭長子愈蔣玉洲家安十户各廿元保安氏三十元朱福謙　吉　手兩户各四十元萼錦書屋资敬堂王陳手不書名三户各五十元詒經堂鄭襄陽局募一次兩户各一百元台灣電局林仲翁募六十一六十二六十六六十七號册六十七户一百四十三元五角郭伯屏募一百九十二號册十二户十七元朱修耕募一百九十二號册十四户三十一元汪少瀛搢卿募四十一號册十三户十元四十五號册廿户十七元閔杏南胡蓉初沈平叔募一百六號册廿三户十二元一百八號册十五户四十八元錢恆記金戒兌九元三百四十五文張菊溪募一百九十五號册八户十元黄梅西募二百五十一二三四號册四十八户六十元程松亭募一百卅九號册十三户六十元方允符募六户廿一元周子均募一百十一號册廿三户三十九元一百十二號册卅户四十二元彼此同生世曹一百兩黄氏祀湖北提督軍門程公從周增福增壽寳銀三十四兩三錢七分南昌電局交到王書臣募四十四户規銀一百二十七兩八錢七分汪寳全金鐲兌　規銀九十二兩新喻縣署募二十一户規銀四十兩零九錢四分五厘王晉源募五户規銀十五兩零一分蔚長厚募三十六户規銀八十三兩二錢三分新喻縣張　壽筵合署午席規銀四十兩零九錢四分五厘川督憲藩憲發到規銀二千五百兩成都電局周來規銀六百三十兩蘭州電局談來彭頌鼎規銀五百廿五兩雲南電局李來第三次募規銀一千零五十六兩　過齋規銀一百三十六兩九錢四川道龔文延承安鍾公捐規銀一千零五十兩以上一百二十户共收英洋一千四百四十五元五角錢三百四十五文　寳銀一百三十四兩三錢七分規銀六千三百十七兩九錢共合漕平銀六千九百六十三兩五錢二分五厘○瀘州電局王君收數歸六月上旬併登○杭州焦棋杆晉義錢莊周君渭臬經收清泉居士趙助哉　叟居士齒德堂緒在兹堂王五户各一元壽萱山房兩元娥有軒爲父母資冥福五元紹洛堂周爲老太太週年移經懺資二十四元以上八户共三十六元合漕銀二十四兩三錢五分五厘○杭州湖墅公信紙行彭君菊亭經收亭字册金永源無名氏兩户各二角陸蘭甫唐維灶兩户各三角元生沈友　沈永唐樊立大義隆泰五户各四角陳長生吳觀生吳拙林勤記無名氏源隆陽昌增七户各五角彭椿泰趙乾泰朱陞泰王益大王誦記方炳盛方和盛高復隆吳義盛葉俊光李春芳曹景泰袁錦鏞章卓孫蘭蓀梁家瑞宋汴生吳鳥棠閻子貞李梓芳劉笠三立厚恆懋大益周大盛彭隆大周大茂趙魯玉宋耀廷沈問澗沈義隆永泰鼎徐慶生杜輝山三十四户各一元彭祥昇大和仁陳森伯趙信昌陳瑞春高德隆曹品三何幼成吳錦松吳光啓堂德懋號安金記正和坊祝德星立厚德懋武彞無名氏力微子安珠湖無名氏二十户各二元林雪祥三元劉笠三四元呂雙林陳大元傳中和王水利胡正培五户各五元以義爲利六元彭定記洋八元餘慶堂徐洋十元蔭三書屋洋二十元公信行各客移武帝誕筵資洋二十七元叙星堂洋三十五元以上八十三户共洋二百十八元五角合漕銀一百四十七兩八錢一分五厘此稿未完 
 
 

Page 11

 
 
   
 
 

Page 12

 
 
   
 
