# 1917 - 319 - 4916085

 

Page 1

 
 
   
 
 

Page 2

 
 
[自露眞相（冷）]  
　　今日國中紛紛擾擾之事何爲乎一言以蔽之曰所以各各自露眞相而己質言之即所謂各自獻醜而己 
甲與乙乙與丙其才能力量道德學術所差固無幾也必甲以窘乙乙以窘丙丙又以窘甲兼及乙於是各各爲人所窘而毫無抵拒之技及其結果甲被窘而眞相露乙被窘而又眞相露丙亦被窘而又眞相露眞相全露無一非醜此即今日國中紛紛擾擾之情狀也嗚呼 
命令 
　　十一月二十一日大總統令我國地大物博富源豐厚舉凡農工商礦各大端不能盡力經營皆由特種金融機開未曾設立故資金不能融通産業日益衰敝東西列邦皆亟亟於勸業農工冬銀行盡以儘利長期用使農工之生活循環募償復資護劵之流通故血脈得以貫舒企業克資周轉我國年來購頒有勸業農工各銀行條例迄今罕見實行固由國家多故時艱欵絀籌措爲艱亦由不知實業根本計畫非設特種銀行不足以關發利源擴張事業應由財政農商兩部會同設法先組中央勸業總行以爲提倡其各省會及重要商埠均應速設勸業分行各縣應分設農工銀行並勸辦農業各種組合以紓農困而恤商艱均由内外各該管長官督飭所屬認眞辦理總期實業金融日漸活潑社會經濟日見發展民業益形豐阜　基益臻富强本大總統有厚望焉此令 
　　又令特任郭宗熙爲吉林省長此令 
又令内務總長湯化龍呈浙江會稽道道尹王守恂應請免職王守恂准免本職此令 
又令調任劉邦驥署浙江會稽道道尹此令 
又令任命沈致堅爲浙江錢塘道道尹此令 
又令財政總長梁啓超呈皖岸榷運局局長孫延林請免去本職應照准此令 
又令財政總長梁啟超呈請任命甯祖武爲皖岸榷運局局長應照准此令 
又令財政總長梁啓超呈鄂岸榷運局局長沈慶輝請免去本職應照准此令 
又令財政總長梁啓超呈請調任熊賓爲鄂岸榷運局局長應照准此令 
又令財政總長梁啓超呈請任命河澄一爲沙市運銷局局長應照准此令 
又令外交總長汪大燮呈請任命宜昌關監督馬寅伯兼任宜昌沙市交涉員應照准此令 
又令司法總長林長民呈請任命張錫齡程崇爲黑龍江高等檢察官杜瑞霖爲龍江地方檢察廳檢察長高力瀉爲江蘇江甯地方檢察廳檢察長林炳勳爲上海地方檢察廳檢察長王昌言爲安徽懷甯地方審判廳推事王毓崑何字銓爲河南高等檢察廳檢察官鄂德沛爲開封地方檢察廳檢察長錢紀龍爲湖北武昌地方審判廳推事均照准此令 
又令海軍總長劉冠雄呈請任命王鋭爲科長應照准此令 
又令隆世儲特授以勳三位此令 
又令余組宋湯盛樵徐彭齡王文豹張孝移李杭文梁宓均給予三等嘉禾章吴源陳爾錫潘恩培曹祖蕃楊允升龔福壽均給予四等嘉禾章此令 
又令郭景岱給予四等嘉禾章此令 
又令兹修正中國銀行則例各條公布之此令 
專電 
　　北京電二十一下午六時最確 
消息王决不肯直接繼段並辭 
陸軍總長現雖將辭呈退還但總理一層更難同意前電内閣名單係日人所發號外非事實又段昨到府述辭意辭呈仍未送府且允待一星期現馮决請人代理再由王繼閣事日内尚難解决（二十一日下午八鐘） 
　　北京電自昨起軍事會議己移居仁堂統率處馮親主席段派亦多預議馮昨對某要人云總理之軍事計畫實今日統一國家至當不易政策余本極贊成惜其左右對此政策常生枝節致不能貫注似此番政變專爲徐樹錚箇人而發昨主和之四督又來電主戰益信 
（二十二日下午三鐘） 
　　北京電陸徵祥絶對不擔任外交與代理總理馮又覔汪大夑（二十二日下午八鐘） 
　　北京電段赴府商先給假覔代理再免職（二十二日下午八鐘） 
　　北京電陸内閣將成熟今明可揭曉（二十二日下午四鐘） 
　　北京電統率辦事處名爲以王士珍師景雲兼總副處長實則軍事上重大計畫均由馮親裁（二十二日下午四鐘） 
　　北京電徐樹錚尚令機關報嘲王士珍並鼓吹段閣復活昨訪王言腹瀉態度極静内閣將來必屬王而暗中徐世昌爲布置閣員馮因王不能直接繼段又與陸徵祥及徐世昌商辦法 
（二十二日下午六鐘） 
　　北京電政府又派王占元爲征湘總司令王金鏡副之湘局又因第一師趙恒惕攻入將原有湘軍及警察逐出（二十二日下午六鐘） 
　　北京電段囑小段赴王士珍宅請擔任代理並言如不允當親往（二十二日下午八鐘） 
　　北京電陜督陳樹藩來電留段勸以國事爲重段手批謂愛我者莫誤我愛我者休苦我 
（二十二日下午四鐘） 
　　北京電外傅段出京不確 
（二十一日下午八鐘） 
　　北京電段仍留京王辭陸長呈却還（二十一日下午八鐘） 
　　武昌電在湘北軍第八師及安武軍號日（二十）開始向鄂撤退王汝賢尚在鄂住皖會館王督近又派兵數營出防岳州一帶（二十二日下午五鐘） 
　　北京電梁財長給假一月將明令次長代理田文烈允來京 
（二十二日下午六鐘） 
　　北京電今日各國在華男女學生由馮招遊園到百餘人 
（二十一日下午七鐘） 
　　北京電英文京報被警備署下 
令停版今未發行（二十二下午四鐘） 
　　北京電駐日章公使電陳美日恊商内容並請接濟川籍生學費（二十二日下午四鐘） 
　　北京電運河借欵金額美金六百萬元利息七釐回扣十分之一還期二十年擔保運河設備全部包含墾地所生之税出資者美裕中公司三百五十萬日本興業銀行二百五十萬工程先由天津迤南及蘇省方面着手技師爲美人富麗馬合同己於二十晚簽字（二十二日下午六鐘） 
　　南京電馮玉祥今日抵甯 
（二十二日下午六鐘） 
　　南京電倪嗣冲派李參謀長來會晤李督商要公（二十二日下午六鐘） 
　　南京電温世霖啣孫洪伊命由滬來接洽粤事（二十二日下午六鐘） 
　　北京電馮派陸軍少將謝龍蘄金鎔赴蘇鄂與李王兩督接洽要事（二十二日下午六鐘） 
外電 
　　北京電運河借欵合同昨己簽字代表中政府者爲熊希齡代表美公司者爲加萊債額爲美金六百萬元實收九折利率七釐三百五十萬元在美國籌募餘二百五十萬元大約募自他處四年後開始償還限二十年内償清此欵擔保品如下（一）開拓之官地及政府從開拓官地所收之税（二）其他開拓地之捐欵（三）運河通航税（四）以借欵購置或建造之産業如上述諸項不敷償還债務中政府允從他種入欵提撥補足並指定印花税一部份以補缺額浚河工程歸西姆斯加萊河路公司包辦其酬金依照全部費用給與百分之十中外貨價平等則當儘先購用中國貨中政府派督辦一員至美人總工程師與查賬員各一應由雙方會商委用如中政府有違背合同情事擔保品應轉交美公司或海關管理以 
 
 

Page 3

 
 
　　傑投資人之利益工程會計與包工兩事除美人外不得讓予或委託他國人民開浚區域以直隸山東兩省爲限但若展至江蘇則美公司有優先承包之權利借欵内美金二百五十萬元聞將由東京興業銀行供給美公司自與日銀行另訂合同載明關於材料等事惟中美借欵合同中則未載及此層（二十一日） 
　　倫敦電德國佛萊克阜特報登載前駐遠東訪員所著之文論德國在華今昔之目的深以德國無端侵佔山東土地致使日人得以就近奪取爲憾並謂此後德國在華圖經濟之發表必不可再有如設立軍事根據地之舉動他日議和會中議及青島時日本應予德國以滿意之解决日本在華有種種困難德國當可乘機利用之戰後德　仍可如戰前在中國求一位置但僅爲經濟上之位置德國於戰事未畢之際當設法化除日本之疑慮將來德國工商業之着手事業必在組織大公司云云（二十日） 
　　倫敦電華茶問題官場迄無消息惟茶葉刻方運赴丹麥京城丹麥等國且能得此供給而英國獨否故英人頗有非難當道之論調（字林報按語云聞華茶問題現己切實解决俟中國所拘之敵船可用以裝茶時華茶即可運入英國）（二十日）以上字林報　　北京電段祺瑞又辭總理度决以王士珍繼之明日將有命令發表惟王任總理能否得南方同意尚難决言（二十一日） 
　　長沙電第八師師長王汝賢與第十二師師長范國璋皆於星期日率持械北軍數千人而遁湘中軍政由彭廷亨（譯音）管理民政則由省議會商會教育會管理星期一日北軍數千由湘潭退去在長沙之南交械投降湘軍第一師於星期一日回省將皖軍逐去皖軍乃沿鐵路向北而走星期二日到桂軍數千第一師師長趙恒惕於星期一夜回省維持軍政紅會刻醫治受傷北兵數百人 
（二十一日） 
　　北京電今日英文京報被禁出版從日人之要求也（二十一日）以上大陸報 
　　北京電王士珍堅拒代理總理本日（二十一日）併辭陸軍總長因是段總理之辭職須再從緩（二十一日） 
　　北京電據國務院方面消息自段總理以下各部總長之辭呈昨日己上惟在後繼内閣未確定以前此事暫不發表段總理允自十九日起 
因待後繼内閣之確定暫行總理之職權自昨日起命秘書長張志潭代行總理之政務 
（二十二日） 
　　北京電後繼内閣總理王士珍己拒絶就任陸徵祥亦無接受之意馮總統現正苦心物色後任之人物（二十二日） 
　　北京電自昨日起將參陸辦事公所移人總統府改爲統率辦事所反對馮河間者大情目爲將變内閣制爲總統制之先聲（二十二日） 
　　漢口電據長沙來電十九日有湖南第一師兵士約三營從湘江上遊襲擊長沙之湖南獨立圑同時任意刦掠又有無頼之徒加入其勢愈熾全城内外秩序大紊日本商舖一二家亦復被刦因此日英美三國領事照會舊湖南第一師師長趙恒愓要求從嚴取締至二十日漸復平靖（二十二日） 
　　漢口電昨日有安武軍之敗兵約六百人由湘省逃至漢口其中四百名己由京漢鐵路迂回線（由信陽至徐州者）回皖（二十二日） 
　　東京電昨日日本樞密院開御前會議可决中國政府所提議庚子賠欵請從緩交付之事件（二十二日） 
　　東京電昨晚中國章公使設宴欵待來日觀操之中國武官靳雲鵬等（二十二日） 
　　東京電梁士詒等昨日午後到東京宿京車站旅舘晚間赴台灣銀行之晚餐會（二十二日） 
　　以上東方通信社電 
　　東京電昨日（二十一日）與中日滙業銀行有關係諸人在日本銀行開會决定該行籌備設立事務由興業台灣朝鮮三銀行擔任該行事務所設興業銀行内以杮内常次郎氏爲常駐董事因病由興業銀行理事岩佐氏暫代該行英文名定爲THOhu 
etＥdExchneeBannkＯhina（二十二日） 
共同通信社電 
戰電 
　　倫敦電薛西爾貴族今日在下院宣稱芬蘭因饑荒侵迫特請英國救助英政府殊顯儘力助之惟此事不易着手耳（二十日） 
　　倫敦電俄　消息復甚稀少路透電社瑞典京城訪員電稱哈巴爾逹之特别訪員一人於八芬蘭境時被拘己解四瑞典路透訪員今昨自俄京來電謂進攻美克齊美爾黨之軍今仍在魯加該處兵士頗多投降美克齊美爾黨者南方加里定將軍所統軍隊情形現無消息前殺妖僧拉斯　定氏之宇蘇波夫親王因與加里定將軍通信己在俄京被拘各部職員奉半仍未辦公若輩不肯承認美克齊美爾黨政府該黨警告若董謂異日俄京患饑將令先嘗苦楚美克齊美爾黨己任一兵士爲莫斯科總司令（二十一日） 
公電 
　　曹督軍覆岑西林電上海岑雲階先生鑒奉養效皓兩電感慰莫名先生望重中外一言九鼎全國蒙府尚祈諄勸西南各省迅思　争以　商榷北方各省錕等當極力疏通務期平平立至其救危局特電敬復曹銀個印 
要閲一 
　　北京特别通信（一百二十六）　　　　（十一月十九日） 
　　外人干涉説眞相 
　　湘鄂告急電頻來 
　　四督軍力主調停 
　　三總長聯翩辭職 
　　嗚呼天下滑稽可笑之事未有甚於此次内閣之死而復活活而又死之活劇者也段内閣以不能遂行政策之故不得己而出於倒其不度德不量力之結果與乃繼任人物正在商議之中而三朝元老之前國務卿徐世昌復以北洋派利害問題動馮之聽内閣己死之軀壳强加入以靈魂欲使之統馭萬方削平戰禍其無裨於事實不待智者而始知矣最足駭人聽聞者則有所謂外人干涉之説各國既絶對否認之愚從各方探詢亦言林日使並未有所進言而某方面則運動某國中將述鄰邦希望之辭但言歐戰未定以前希望中國政局不見屢屢變動馮公亦頗然之干涉云云其眞相不過如此雖然干涉與希望特程度之不同非必希望之言果優於干涉也彼也運動外爲得計者奈何其不悟耶 
　　内閣之軀壳僅存而後湘鄂告急之電仍一日而數至王汝賢逐傅良佐命令即以王汝賢代理督軍不謂令出未終日王汝賢亦即被逐以去也昨日消息長沙且失陷岳州頻 
危矣北方健將乃如是耶愚書此通信時湖北亦有特别戒嚴之呈報中央用兵之不可恃亦可以明若觀火矣而曹錕領銜與李純陳光遠王占元聯名主張調停之來電乃尤可注意也四督所以力主調停者固出於事勢之所要求然調停云云與現内閣主戰之政策不能相容昨日命令王汝賢代理湘督之文曾言不許退縮矣今王汝賢逃走而後四督又有調停之電不知政府將何以答之豈仍敢曰國法具在懷之愼之哉然則四督一有調停之主張亦即段内閣復活以後之催命符也 
　　前日内閣忽忽復活之時梁湯之機關報紙即言其仍須出於辭職外有强鄰内有戰禍而政府之中此傾彼軋方有人焉目灼灼於財政内務之位置梁之辭呈今晨果己上矣内務湯化龍亦己以一星期爲期限請總理速覔替人在梁湯方以爲失意在希望此席者方躊躇而滿意然湘鄂之電一到段總理乃至不得不辭陸軍總長兼職代之以王士珍此殆即現内閣命運之過渡處也吾人從旁觀察見若豐紛紛擾擾不知末日之且至誠對之可憐而又歎其不足惜也 
　　事己至此戰必無益徒傷國家現内閣宜取决斷之態度毅然下台以調停之任責諸第二内閣無窮浩刧或有幾分可救愚於是乃思及己往之事每不勝其於邑夫世之度德不量力自袁氏以來失敗者夥矣不謂段内閣之又復如此也嗚呼可哀也矣 
[南京快信]  
　　聞中央己允直鄂贛蘇四督軍與西南談判和議條件 
　　直鄂贛蘇四督軍主和通電聞係督軍署機處主任施愚手筆經直鄂贛三督同意故此電由甯拍發 
　　王正廷趙世鈺昨日（二十一）午車由滬來甯住華洋旅館下午三時入謁李督晤談二小時辭出李督親送至大堂外並派汽車迎送以示優禮聞王趙二君來甯亦爲調停戰事啣有岑西林使命今午（二十二） 
　　李督柬邀到署宴會並恊商調停辦法 
　　陸榮廷之代表龔政連日與李督恊商和議辦法聞己略有端倪陸所要求條件爲恢復舊國會改組段内閣撤換湘督回復原狀李督己允電中央熟商龔於前日晚車赴滬晤某要人所接洽鄂督王占元因時局日益危迫特派漢口杜鎭守使來甯會晤李督軍面商調停息戰辦法杜使於昨（二十一）午乘輪抵甯住下關招商旅館晚七時入謁李督密談甚久略聞所談係關於湘省形勢岳州駐軍確數及王督對於調停南北戰事之一氏意見據贛督來電報告王汝賢范國璋退至贛西萍鄉縣駐紥湘軍師長陳復初在常德亦宣告獨立 
　　此間昨日轟傅岳州亦有不稳之説 
　　李督軍昨電湘省林某請維持地方秩序勿起紛争 
　　陜西陳樹藩之代表張翼鵬今晨己乘輪赴贛晤陳光遠接洽一切 
　　驻甯日領高尾氏爲某項問題昨日上午九時入謁李督下午一時始出李督留在署便餐感情極爲融洽 
　　韓國鈞由籍來省就水利恊會會長職各界要人多赴下關歡迎韓於昨日下午二時由鎭江乘車抵下關車站即與警察廳長王桂林同乘汽車入城住中正街水利恊會齊省長胡財廳長金陵俞道尹江甯孫縣知事暨地方紳董及機關要人聯袂到會問候李督亦派一等副官陳廷護到會代表致意齊省長兹派警備隊十名巡警十名每日輪流守衛韓己於昨日就正會長職沈惟賢亦到會就副會長職定後日（二十四）開成立大會 
　　李督軍以參謀長何恩溥任新混成旅旅長遣缺委劉玉珂接任 
 
 

Page 4

 
 
   
 
 

Page 5

 
 
   
 
 

Page 6

 
 
申報第二張舊曆丁己十月初九日（六） 
要聞二 
[段總理再辭職]  
　　自前日公府會議段總理暫允留任並有明令處分傅周嚴飭王汝賢俾暫代理湘督等情似調停派頓失效力仍貫澈所謂武力解决之主張詎昨日情形又忽大變緣政府昨接到南京十八日來電係直隸曹督軍錕湖北王督軍占元江西陳督軍光遠江蘇李督軍純聯名拍來之電（電文己見前報）後國務院即於昨日午前開秘密會議聞昨日午後段總理進府謁見馮總統辭意甚爲堅决力申前請總統對於總理辭職一節仍極力慰留不允所請祗允其請病假而己至陸軍總長一席己有命令以王士珍繼任段總理聞於今明日即呈請病假將來能否留任實難預卜此次大局陡變四省督軍力主調停段總理辭職問題忽又提起其原因仍在湘事王汝賢自傅周離省後既擔任維持湘垣秩序中央復電令代理湘督湖南形勢或可稍鬆一步乃聞王汝賢鎭馭無術竟爲獨立軍所困退至岳州長沙己於日前失守湘鄂壤境毗連湘垣既經失守武昌形勢亦異常吃緊聞武昌督軍王占元己於湘垣失守後下特别戒嚴令以便保護地方治安 
　　又一函云昨日（十九）一日中因長沙失守電逹北京政局形勢又急轉直下而王聘卿長陸軍之命令遂突於昨晚發表兹悉昨日因長沙失守由馮段商議之結果許叚總理辭陸軍兼職昨晚九時半大總統遣師景雲以汽車接王總長入府恊議之後遂即發表師大總統昨日因南方形勢之緊急及外間有人散布謡言謂將實行總統制等事頗爲不快王氏因不勝總統之懇勸遂擔任斯職又段總理因閣員紛紛辭職湘事又如此失利遂再萌求去之念援王入閣即將托以後任旦夕間政局恐復有重大變化 
[臨時參議院開談話會]  
　　昨日（十九）下午一時臨時參議院議員在休息室開茶話會到者九十餘人首由王議長報告略謂自正副議長選出後秘書廳漸己組織就緒關於正式開會手續將來再開一談話會今日茶話會可以隨便發表意見并爲第一次之接洽本席意見己於就職時説過期在迅速修正兩法促正式國會之成立至報紙載本席有不愼之談論云云實屬與事實相左除昨己登報聲明外今趁此機會再爲聲明藍君公武來函因病辭職是否准辭應候大會公决又有浙江新到院議員王廷揚并附爲報告陳銘鑑略謂外界近日對於本院有種種揣測之謡傅同人當然置之不理本席主張迅速開正式會行使本會職權修改選舉組織各法以促正式國會之成立耿兆棟略謂本院先修改國會組織選舉法其他職權待後再議黃雲鵬略謂本院根據約法成立當然爲约法上之機關職權問題本院暫不行使則可斷不能受命令之制限使本院修改各法轉無根據有礙實施本席主張開會之日可以對政府先行聲明田君應璜略謂今日先商議開會之手續本席主張星期三開談話會星期五開正式會一切問題可在正式會解决今日不必提起王議長又謂今日可先討論議事細則因臨時參議院與參議院有二種細則阮君毓崧略謂請將兩細則由秘書廳印出分配各員以便星期三開會討論有所依據吴君文瀚略謂本席以爲本院職權對於政府可以不必有一種聲明同人此次對於國會組織選舉法抱一種調和宗旨以滿國人之希望至於職權問題在黃君以爲職權不確定致生社會誤會其實本院修改國會組織法約法上己付與可無待聲明至於同人此次主張其大多數均抱一種息事甯人主義絶不至引起政界風潮目下所最希望者無非欲正式國會迅速成立庶本院同人一番不得己之苦心可以見諒於全國國民云云後由主席聲明略謂現當然照衆議决定於星期三開談話會籌議議事規則等件又謂今日到會人數非常齊整精神非常圑聚有此一會不獨外界浮言可以漸息并可預卜本院將來必收善良之效果現議事己畢請舉觴相賀後大家便食談話約三時半後散會 
[長沙陷失消息到京情形]  
　　傅周去湘後京人對於湘事己甚注意至昨日而長沙失守王范潛逃之消息又至兹爲彚記之如下其一國務院得湖南軍民兩政辦公處來電謂十八晨二時王汝賢范國璋潛遁事前並無人知省垣仍安其二政府得湖南某旅長電王汝賢携欵潛遁秩序恐難維持其三湘省榷運局長張孝準電政府謂王汝賢范國璋己棄長沙而逃其四湖南某交通機關來電篠夜王范遁其五江西督軍來電王汝賢范國璋於十七夜離長沙至岳州其六某外人所得專訊湘省第二師入省逐去王范其七某外人消息長沙附近之第八師反抗王汝賢王己離長沙其八某外人所得湘電王汝賢范國璋於十七日離去長沙所有北軍陸續退出省垣由林修梅及陳某於十八日組織軍政府宣布獨立至於長沙失陷王范出走之詳情則某外人通信社記之甚悉謂湖南長沙雖由王汝賢極力維持秩序但南軍己距城數里準備進攻北軍復無戰意因之人心大爲動摇自十五日即閉鎖城門禁止交通居民多避難鄉間其下江他徙者亦復不少至十八日午前四時突有陳文先（譯音）所率之湖南護軍獨立圑進攻北軍總司令王汝賢以下各軍官悉以逃走北兵亦陸續向下游逃去湖南兵及警察隊從後追擊城内外一時鎗聲盛起至午前九時北兵全部逃浄獨立軍遂佔領北軍總司令部長沙亦同時歸獨立軍掌握再獨立軍圑係以湖南兵组織與南軍互相呼應其目的係在驅逐湖南北軍云云是長沙失陷確爲獨立軍所攻取北兵全數敗潰王范無抵抗力故步傅周之後塵而逃也但聞迄昨晚爲止政府尚未得王范二人之來電故王范逃赴何處現尚未有確息至於湖南省内之現狀則據外人間消息謂湘南之北軍自聞長沙失守全投降於獨立軍而獨立軍佔領長沙之前則佔領湘鄉乃向湘潭進攻甯鄉道林等地均有獨立軍駐守在長沙之北軍當挫敗之後除一部分投降獨立軍外餘向岳州而退獨立軍亦向岳州追擊逆計三日之後可以到岳岳州原驻北軍混成一旅開戰之期至遲當在二十一日 
[傅良佐離湘之詳情]  
　　傅良佐於十四日深夜偕周肇祥倉皇出走後暫由王汝賢維持省垣秩序迭見前報兹接湘函述傅周出走及王范維持情形頗詳在當時人心尚不致大亂固不料越一日而王亦將繼傅出走也兹將函述各情紀下　　出走時之情形傅離署時備極倉皇下令整行裝時己十一句鐘各項職員多己深入睡鄉一時措手不及隨處亂閧衛隊遂乘勢擄掠所有各房什用器皿及被帳衣服等件搜括無遺行時己近一句鐘由小東街一帶潛出從者甚衆其中有全副戎裝者有穿長袍套馬褂挾面盆而荷快鎗者有短裝而下穿套褲荷快鎗者形形色色不一而足其時萬籟俱寂刁斗無聲而赫赫督軍與堂堂省長竟躡手躡脚相將逸去所乘之軍艦爲江犀江鯤聞傅氏臨行王范兩司令己有所聞馳往尼之傅不顧且邀王范兩司令行王范不允翌晨即由王范兩司令出示維持地方各街口皆派兵駐守人心雖甚恐慌然見主持有人秩序如常浮言遂亦漸息午前十時王范兩司令召集各界要人開臨時會議討論善後辦法其結果議定組織軍民辦公處一所公推王范兩司令爲主任彭兆璜陳潤森左宗樹爲副主任曹典球爲總秘書長一面將傅氏離省及組織軍民辦公處詳情通電中央及各省（原電己見前報）其在湘北來軍隊則王范兩司令擔任約束停戰其在湘之粤桂各軍隊則由紳商學各界通電要求停戰惟傅周離長沙後省公署政務廳壁上貼有一訓令曰令本署各職員照得本兼署省長現經督軍傅陳明中央移駐岳州行營辦事所有本署各科股長職員人等一律署每日照常辦事經管證劵欵目文卷簿照物件小心妥爲保管己令湘江道尹監同保管外合行令仰本署各員一體遵照此令省長周肇祥印云云又王永泉諭軍署各職員云現奉帥論轉奉中央命令退駐岳州所有在職人員仍舊照常辦公以便轉報云云是則傅周雖走未能完全忘情於湘省也其同行者大都近日委任之夾袋人物警務處徐會辦與電話局某會計亦隨傅同走徐逃出時遇巡士盤問徐曰我便是警務會辦巡士曰便是會辦亦不能在戒嚴時夜問獨行徐出手鎗相嚮巡士曰職務所在不敢不爾如必欲行者請給以所佩之徽章報上官命徐解給之乃行電話局某會計捲欵最多據聞渾身衣褲無不夾有纸票去 
　　出走後之文告十五號晨六時半王汝賢司令出有布告云湖南各軍總司令王爲剴切布告事天禍中國變亂迭乘零陵事起同室操戈匝月以來喪亡無數生命損失無算財産我湘民其何以堪此事發生之初本總司令即主和平解决爲息事甯人之計迨奉命南來仍本斯旨極力調停以期出民水炎之中早登袵席之上此所以來湘不得己之苦衷想早爲諸父老报稔悉者也抵湘以後睹民生之痛苦念大局之危岌日夜徬徨未安寢饋則己派員赴零陵調停尚未得報本總司令以爲一日不能解决人心一日不得安戰禍愈烈生靈塗炭大局將不堪設想爰特一面電飭前方各軍一律停戰一面商請傅督軍電致南軍表明心跡自請辭職以解倒懸而蘇民困並由本總司令電致中央力請息戰調和根本解决湘省人士不乏明逹大義所在必能曉然本總司令保護責無旁貸省垣秩序自當極力維持以副三湘父老之望惟當此擾攘之秋人心未定深恐匪徒煽惑狼礙治安用特剴切布告爾商民人等幸各安居樂業切勿自相驚擾如有匪徒滋事自當執法以繩决不寛貸印各一體知悉此布又以軍民辦以處名義適電各道尹各知事各機關云傅　軍周省長均於十五號出走現由王總司令通電大總統及在湘南北兩軍變方停戰所有各署軍民行政事宜由省議會商會教育總會邀集全省紳商公同議决暫設湖南暫行維持軍民兩政辦公處商请王總司令爲主任各會長均在處辦事以維持地方秩序仰該道尹知事各機關局長照常供職不得擅行離任致干查究軍民兩政辦公處咸叩翌日又通電北京大總統國務院各部總長及湘南下游各縣知事云湖南督軍傅良佐省長周肇祥於寒日夜半潛逃昨日電逹知今查督軍省長財政廳三印信均被携逃誠携逃誠恐竊用誤事 
用特電聞湖南暫時維持軍民兩政辦公處諫印 
[調停聲中之王占元]  
　　鄂督王子春與直督曹錕蘇督李秀山贛督陳光遠同抱和平宗旨聯電調停南北戰事己非一次雖未獲有效果然去議和之時當必不遠兹悉鄂省王督對於議和之條件己擬有數條（一）段總理辭職由馮代總統物色富有經險之人繼組　閣（二）川湘停戰所有中央調派征湘平川之軍隊均停止進行西南援軍亦暫行退守雙方均取確氏切保證（三）關於統一政權及立法機關川湘駐兵之配置等重要問題則擇適中地點（或甯或鄂）開軍政大會議雙方均派代表恊議折衷辦法呈請大總統施行聞王督軍日前又曾獨自致中央長電一件略謂連日迭奉鈞諭自應遵辦惟覩此川滇搆釁湘粤多事己成四面楚歌有岌岌不可終日之勢鄂省係起義之區五方雜處又屬通商巨埠黨人叢集且與湘境毗連關係尤爲重要加以湘事變起卒大軍雲集鄂省居中尤恐牽擾除電請湘南總司令王汝賢維持湘局外境將鄂省軍隊分駐各要隘嚴加防禦並特别戒嚴以防意外伏思時局如斯若不速行解决後患何堪設想務懇中央俯順輿情暫令息兵速定大計開誠布公以救危局占元當竭盡駑駘即派代表會商蘇贛兩督軍聯名電勸西南各省即時停戰並將利害情形及中央之苦心詳告一切再由占元等從中調停静俟中央處置想西南各省舉事諸公亦不乏明哲之士定當激發天良俯首聽命則戰禍自可迎刃而解誠能如此辦法則内争既息統一斯定然後大局敉平一致對外匪獨生民之幸抑亦國家之福敢貢芻言伏乞採納云云以又聞王督與蘇贛各督亦曾致電西南議和當接滇督唐蓂賡覆電並未表示反對惟内容未詳至十七號陸幹卿由梧州電鄂極表贊同内有息事甯人榮廷素志諸公偉教深盼完成等語似此則調和機會勢將成熟川湘戰事或可由此一結束矣惟王督一方分電南北力任調停一方因長沙失守之影響仍汲汲以保持地方治安爲宗旨昨日（十八）出有布告照録於下 
　　照得湘省戰事指日事定此次不得己而用兵係因一部份反對政府欲將一統之中國使其破裂政府對國民負完全責任何能作視不問苦勸不聽繼之武力苟有解决即行罷兵此實在情形也乃自報紙鼓吹是非淆亂一般無識之人從而附和其説致使游民匪徒以爲又有作亂之機會或秘密而設機關或勒捐而稱僞職青年子弟誤踏法網者不知凡幾哀彼愚民殊堪痛惜本督軍省長愛民如子在鄂六年每遇一次變亂必有一番誥誡薑國家之事無不可以解决所苦者黨人藉圖物利匪人誤人迷途藉國事爲謀亂之名身蹈刑章視性命如見戲耳不而誅本督軍省長之過教而不聽本督軍省長責任所在亦惟有繩之以法矣兹通行佈告略分十條如下（一）己經没有秘密機關者立特解散（一）己經爲匪者惟予自新咎既往（一）子弟輕年易入歧途爲父兄者應時申誥試另以約束（一）亂黨機關秘報因而查而拿護首要者重賞（一）亂黨機關同居者並予治罪能舉發者給賞（一）受傷職僞不獨無罪而且有賞並電給予獎脚（一）亂黨機關一經查明房屋充公（一）亂黨機關同居者並予治罪能舉發者給賞（一）受傷職僞狀查出審明一併處以死刑（一）勒捐上貢拿獲處死以上十條僅舉大概無非勸入不可爲匪以保地方治安我湖北地方自幸亥以來己深受痛苦其幸而不復遭變亂固由全省軍警防守之力亦湖北人民深明大義不願爲黨人作優使父老子弟重經鋒鏑也所盧有者外來亂黨而勾結一時受愚致罹法網故本督軍省長不得不危言革口爲爾人民等諄諄誥誡者也合亟佈告仰各凛遵 
[時局變遷後之倪嗣冲]  
　　倪嗣冲自蒸日得援湘皖軍報捷後滿擬晉京謁見總統總理力主武力平定西並擬備啓行不料時事變遷傅出武軍馳赴前敵督戰正在預備啓行不料時事變遷傅督出走長江各督又極主和平與段總理之心理背道而馳倒閲聲浪粉傅倪因一木難支遂不復如前踴躍矣日昨特急電馬少甫統領星夜赴蚌密商江皖防守事宜並某重要問題皖人不知眞相謡言又因之而起矣 
[陳光遠拒絶倪軍假道]  
　　倪嗣冲爲忠於段内閣之一人湘事發生極力主張以武力對付當傅良佐逃走之前一日猶以捷報遍電全國今則此項孤立無援之安武軍遂陷入進退維谷之境昨日（十七）倪氏電懇贛省陳督准在湘安武軍由贛假道回皖陳督即覆電謝絶並分 
電萍鄉方鎭守使長沙王范兩司令請以長岳鐵路爲倪軍歸路尤恐人民因倪氏之假道而發生恐慌特將往來稿函送商會宣佈其致商會函云昨晚接蚌埠倪督軍來軍皖由湘撤回因長岳軍多車少擬假道萍鄉樟樹陸路然後船乘船至南昌取道南灣回皖等語當即電復備言贛西行軍之苦况不如由長岳原路回去之便利云云兹將陳督復倪嗣冲電録下蚌埠倪督軍鑒貴軍假贛言旋極表贊成惟值秋冬之際章河水淺舟行不易現在船隻皆赴下江河内己不多見若大軍經過召集無方設使擁擠一隅求速反遲敝處前赴萍鄉一圑在省多日尚須分次起程覓船之難於此可見長岳火車雖少輪運流通縱使多公幾次較由贛南爲便捷弟深知贛地情形故敢以奉告實不獲己請由長岳撤回一半餘則取道江西至届船能應手與否則不敢預定承詢奉復陳光遠銑 
　　又陳督前左吉安等處設立兵站現電令前軍回防並將兵站一律撤消矣 
[滇軍退出榮縣之别報]  
　　字林報六日榮縣通訊云榮縣爲滇軍所據約及五月今復由蜀省當道管轄滇軍雖有缺點然驍勇善戰當蜀軍來攻之初滇軍以寡勝衆屢將蜀軍繫退蜀軍分五隊猛撲此城僅留南路以備滇軍退走滇軍守缐约距城二十里兵士三千左右若蜀軍由各方面同時進攻則較易奪獲其目的地且可泎許多彈藥至於五隊分攻計畫雖善然未免呼應不靈第一 
 
 

Page 7

 
 
　　次之攻擊從西而來時在二十三夜翌日雙方接戰終朝不息薄募尤甚蜀軍直逼城下相距不足十里頗有次晨入城早餐之象但至晨間滇軍竟反敗爲勝蜀軍敗退九十里滇軍僅留小隊作疑兵以阻之餘者皆從容撤回防守陣缐此後他路蜀軍無甚進步迨二十八日蜀軍從東撲入距城十里但又失利敗走六十里二十九與三十兩日西南大路上戰事較激但未逼近縣城滇軍屢勝似可愈接愈厲矣詎至三十日晚間開始撤退未及黎明滇軍己全向自流井開行大約自流井滇軍己受壓力交通缐岌岌可危故榮縣滇軍不得不及早退去翌晨十時蜀軍自北門入城他路軍隊亦於午後陸續而來其數與滇軍約爲三與一之比較但無有追擊退兵者似蜀軍特留一路以縱滇軍而不欲與之血肉相搏也統計一星期戰事之雙方死傷不足二百人交戰時有一雲南軍官擒獲蜀兵若干人傷者送往當地醫院餘者則拘留之給以飲食四川軍官對於醫院中少數受傷滇兵亦頗持人道主義惟兵士中則有舉動大可訾議者某軍官在醫院就治留一二日瀕行時給予受傷滇兵各洋一元滇軍離城時尚無掠搶 
情事但見有壯男則拘入使充夫投捐局之欵己爲滇軍攫去一空然此乃意中事民間既未經擾及則捐局之夫欵固無人重視之也榮縣現資己竭商業凋殘避難者今己漸回華人有天賦之恢復力想不需多時各事當如舊觀云 
[關於龍江軍潮之奉黑消息]  
　　奉天張督軍日前又致中央電略謂黑省暗潮經作霖屢電調停並勸英巴兩旅長顧全大局勿事争執表面上雖似和解詳細探察該省内部紛争仍未少減尚須及早防維現擬令吴師長俊陞率隊前往嚴重監視以期早息競争俾免釀成巨患特此電陳伏祈鑒核示遵云云聞二十七師出發之混成旅以張作相爲司令趙鵠齋爲指揮官趙當時並未隨隊起程嗣因江省風雲加緊由總司令官孫師長飭令趙參謀即日起程赴西安縣與張司令整頓軍隊聽電開拔又二十八師編定混成旅爲第二大隊尚未出發嗣江事告急二十九師己電告入江張督軍乃即電飭二十八師將應行出發之軍迅速開往遼源以東駐於江省西陲以防江亂惟張督以二十七八九三師每有抽調不敷分布又在省内外招募八營歸許芝田統率合原有八營以備將來編制此項軍官計營長連長 
排長不下百餘人均由二十七師及衛隊營遷拔遷拔遞升一級或兩級破格録用其餉需即照巡防編制年費亦在三十萬以上此項鉅欵開純由調赴中央軍隊餘欵及地方節餘之項開發一俟成營後即行分别駐紥圍裏及蒙邊一帶以便腾出二十八九兩師應用惟其訓練须在省辦理妥恊方能移調 
　　黑龍江黑龍江近日奉軍己到三分之一英旅長己免職風潮暫息聞在省東荒軍己奉令開拔出省現在出省十居六七省城近日較前安謐鮑督軍現擬將江省軍隊改編爲五混成旅統由督軍節制不設師長每一旅以本省陸軍居其二奉軍居其一蒙匪居其一使之互相抵制不使再有抗衡之舉當前數日英張相持時鮑督並不發言惟暗中連拍告急電於奉省近日奉軍己到英己免職鮑大有得意之色己聲言用人行政自有權衡對於各軍要求一概不准云 
[杭州快信]  
　　中央對於西南問題通電到浙徵集意見楊督軍昨午前特召各上級軍官到署會議内容極秘陸軍測量局製圖課事務繁重原有人員不敷分配由董局長呈請以南京測繪學堂畢業生陳鳳敏添委充任該課班員昨奉督軍指令照准 
浙省擬仿江蘇成例創辦課吏館經齊省長妥擬獎勸章程呈部核示昨己奉覆照准 
　　齊省長密飭高審廳核各知事兼理司法成績列表造報昨己一律彚齊申送計分甲乙丙丁戊五種聞以甯屬各縣爲最優 
　　司法部昨指令高審廳准以呈請之沈豫善派充該廳候補推事並予註册備案己轉令該員知照 
　　永嘉地主審判廳長袁希濂推事韓照吴暎白三員經高審廳核與法官現行任用例第一欵相符己呈請司法部派署 
　　省會警廳一區三分署警佐王振夏因案撤差遺缺有委七分署警佐吴嘉賓調充消息 
　　常開統捐局長羅念慈奉財政廳電促來省面詢要公昨己報聞此來與前局長黃法慈極有關係 
　　蕭山仁忠兩號沙地向係旗産自前清迄今辦理升科屢釀風潮現官産清理處又規定繳價辦法各沙民仍前反對 
[江北近訊]  
　　駐阜甯第七十四混成旅奉命開赴徐州於十一月十五日開拔陸續抵浦北上運河載兵之船隻現尚絡繹不絶清江閘人役終日心碌異常該旅旅長陳調元聞己行抵淮安此間軍界己派人迎迓早暮當可抵境陳氏於清江衆興宿遷一帶張有布告大旨謂沿途買賣向持公平各該商販亦不得抬價居奇本旅軍紀素嚴所部軍隊在外如有滋擾准扭送以憑懲辦 
　　清江西城外積穀倉房屋自甲種師範停辦後空閑至今秋間由五市二鄉人士公議將此房屋籌設貧民工廠尚未着手現第一混成旅以騎兵連駐所之普應寺今冬傳戒需用房屋由僧人商請暫遷他處鎭署參謀翟長發等函商地方紳董假用積穀倉房屋暫駐俟該寺戒事完畢再行遷讓如有損壞由該連長蓋文芳負責修理沐泗等處土匪自馬使巡閲後己漸平靖現己在又有不靖之謡馬鎭守使前日晉省而陳防略頃己遄返己令第二圑馬圑長參謀張鵬飛馳赴防境矣 
　　泗陽著匪丁三花殺人越貨犯事纍纍此次在滬被獲被害之家聞此消息將聯合赴滬訴追要求引渡訊辦以除巨患 
調署江都縣知事趙蕖裳聞己定於十二月一日赴揚履新 
　　西壩第六區區長周某有撤換消息聞爲第三市紳董某某等所控告 
地方通信 
[松江]  
　　鄉民續閙蟲荒前日楓涇警察區員尹伯華因漏繳荒册爲五庫鄉董王遵逹等以匿荒等詞控請澈究以來各鄉民陸續來縣請求更正者日必數千百人今日（二十一）午刻又有楓涇五庫等處鄉民七八百人麕集縣署有要求補報者有要求更正者有要求減少租籽成色者由李縣長當堂慰勸諭勿誤信謡言始漸散去另有五庫鄉四十一保三十七圖農民二三百人因誤信租米擬收七成一事爲育嬰堂董事吴伯庚所規定於是擁至闊街吴宅要求面謁吴君議減租色人多勢衆有從中喝打者幸吴君見機未與見而逕從後門逸出繞道至西外警察第二分駐所告明情形當由區員馬秋颿督警荷鎗前往彈壓吳復乘轎進謁李縣長李縣長聞訊後亦即帶同縣署衛隊乘轎前往幸未釀禍惟各鄉民臨去時尚聲言明日須多約幾人來與吴君理論如不允減少租籽成色定將吴君咬死云云查租籽改收七成一車係育嬰全節等各善堂及欵産處輔德局等各機關公同議决呈縣核奪專指被災最輕各田而言其被災在七八成者照七成對折 
此租最重荒田則租賦全免今鄉民誤爲一律改收七成致釀此事云 
　　西林醫局成續西門外鄭伯藏等捐資籌辦之西林施醫局己於昨日停辦所請各科醫干俱屬一時之選是以成績甚佳計施診十期醫治六千餘人求治者一經服藥大都指日痊愈收局之日由鄭君等合攝一影以留紀念 
[揚州]  
　　電廠查燈之風潮揚州振揚電燈公司自改組以來與各燃户衝突己非一次昨日（二十）晚九時該公司機司陳某率領機匠在南門外一帶街市檢查電燈該處爲商務繁盛之區各户間有燃用光缐最大之燈泡該機匠即將所燃電燈摘去計有三十餘家一時頓成黑暗世界各户以營業攸關又恐匪徒乘間滋擾要求緩至明日改換該機匠不允以致激動衆怒鳴鑼聚集千人經該處董事周學齋出爲調停該機司竟將其長子小齋毆傷頭部並將其姪踢破腎囊各居民以該公司機匠舉動野蠻遂羣未該廠責問勢甚汹汹經警察五區排解將受傷人先行帶局致未肇禍詎今早（二十一）該處商民全行閉市由戴静山出爲調停令各商號先行營業以免受虧衆遂於十一時始行開市現聞己由某某董事提起正色訴訟未識若何了解也 
[安慶]  
　　撥助教育經費安慶六邑中學前因賬務迭起風潮經安慶道徐道尹召集六邑董事來省集議辦法頃各董事己將該中學各欵稽核結束了事惟經費支絀特呈請安慶道尹轉呈省署請補助該中學經費黃省長己准予在教育預備費項下撥給四百元補助 
　　知事捲欵潛逃廬江縣知事洪廼文前因政務廢弛當經改委柳衛巨前往署理柳己於日前視事所有洪知事任内徵存地方附加捐洋二千餘元洪並不交代乘隙雇船潛逃頃經該縣地方財政局長曹某電請長官查追以重公欵 
　　省垣又告戒嚴皖垣自破獲黨人後軍警防備周密人心稍爲安静乃近日謡言復熾商民又起驚恐軍警兩界非常戒嚴各城門及司令部中交兩行等機關復加派軍隊梭巡晚間十二句鐘後各街斷絶交通認眞嚴防并聞昨日倪嗣冲有電來皖令馬少甫統領迅速赴蚌籌商軍事馬統領己於日昨起程矣 
　　禁止建池設棧美孚洋行前擬在皖垣東門外建築油池及北門内正街開設行棧經公民張國華暨懷甯縣朱知事查明呈報在案兹經黃省長函詢美領據復尚未得悉黃省長以此事係私人行動應照約禁止昨己令懷甯縣遵辦矣 
　　研究整頓教育皖省教育會代表徐蕊生向弼五汪鏡人三君前次赴浙參與全國教育聯合會會議刻己事畢均於日前返皖昨將此次與會之經過及沿途調查各狀况分别報告教育會略謂浙江注重樸實江蘇注重精神較之吾皖大爲優異亟宜倣行并加擬改良各事省教育會特於日昨開茶話會討論採取辦法以便進行 
雜評一 
[臨時參議院其何如（步陶）]  
　　臨時參議院爲段内閣大政方鍼之一段内閣既一辭再辭則臨時參議院之前途其將何如也夫在初次留叚之頃臨時參議院仍亟亟預備其十九日之談話會中依然興高采烈所謂約法也所謂行使普通職權也道者尚復津津有味而初不謂是晚即有段再辭職之政潮軒然以起也爾時各參議員之心中不知作何感想其對於政局之變動不知作何應付其自身所處不知又復作何準備據昨京電彼人者曾入府請訓於馮而不得要領以去然則其情意之徬徨無主甯不大可概見哉夫以軍政要人派委之議員所組成之議院其因政局而得如此之感應原無足異但主持此議者辛苦經營歷多少之時日而始獲漸具形式乃一會未　開而三五日政潮起伏遂致有此欲進不能欲退無由之趨勢清夜尋思其亦對此數十議員而不無歉仄也夫 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬商對於印花税之主張]  
　　江蘇印花税分處李處長以各屬商界承銷之印花税未能暢盛由於各業行商之發票等類未能一律購貼所致曾經通函各商會設法開導以期普及上海縣商會准函前因己迭次集議辦法各業領袖僉謂計數單一項本非正式作用不能照貼至收欵之發單等類應規定十元以上照貼印税一分十元以下則不能承認云云現該會己函復李處長請爲照准並請移知警廳轉飭各區署所於大檢查時查有十元以下之收欵發單免予 
處罰云 
[土貨改征産銷税之預備]  
　　上海税務公所致南北兩商會函云逕啓者奉財政廳訓令奉財政部訓令内開查加税免釐事現經中央政府與各友邦恊商業經一致贊同惟免釐之後本國土貨自應改征出産銷場兩税事前若無確定之調查相當之準備焉能着手施行究竟本國土货某種貨物某地産額若干每年銷售之額若干銷售何地并負抽税 
欵若干改征産銷兩税某種物品應行課税某種物品應行免征何者應列爲奢侈何者應列爲必需品以及稽征方法如何規定均應妥爲籌備次第進行兹經制定調查表式并調查條欵隨令頒發派員詳細調查等因由廳派委專員會同查明塡表依限呈復等因到所奉此除認税之貨己將表式逕行發交各認商查明塡送外其餘各種貨物擬請貴商會轉致各業調查以期迅速令將條欵表式函送即希貴商會分發各業詳加查明分晰列表於十日内送所以憑彚案核辦依限呈復此係奉部特令之件幸勿遺漏延誤至紉公誼附表例如左一貨物種類可分爲油類糖類茶類蔴類綢類布類絲類糧食類竹木類磁類陶器類紙張皮毛類産類五金類菜蔬類藥材類菓品類食品類綉貨類教育品類製造物品類機製洋貨類如各該省區或有情形不同可酌量增減之一品名應依照貨物之種類分别塡列一全年産額應塡列各該省區全年産額統計數目一單位應依照品名分别度量衡塡列如布類以一尺或一丈爲單位足者以一疋計算究竟寛長各若干應縷晰聲明關於量衡之類依此一價值應依照品名單位塡列價值若干並以大銀元計算一税率即塡列各該省區現征釐金或統捐之税率若干惟各該省區現行釐金或統捐之税率有從價而爲值百抽幾者有從量而爲每斤或每擔抽幾者辦法頗不一致均應分晰塡列一全年收數應塡列各該省區全年税收統計數目一行銷地點擇貨物最多之處塡列之一改征出産税應征之税率應分别貨物之爲必需品或奢侈品比較現行稅率酌量增減之 
一貨物爲主要品或有特别情形應於摘要欄内塡明（主要品指每一物出税至十萬元以上以全省者而言） 
[補録棉業聯合會電稿P ] 
　　棉業聯合會因聞洋商擬在滬關附設棉花檢驗所曾於日前電逹農商部請爲維持聞己得復謂部中未聞此舉兹將聯合會原電録後北京農商部總次長鈞鑒報載滬海關徇洋商之請將於關内設棉花檢查處等因查滬海關進口棉花日以數萬計即通花一項亦數千包分類遍查必形煩擾停船候驗尤碍交通妨華商貿易之路授外人操縱之權營業金融雙方受害究竟有無此舉乞大部分予維持俾安羣情而維棉業并盼賜復袛遵上海中國棉業聯合會沈惟燿薛煥章王芝韾等叩 
[留日學生代表來滬]  
　　留日學生總會前因美日宣言於我國獨立主權大有關係特派代表姚薦楠申交文龍李國英三君歸國詳陳一切先期函知本埠總商會接洽兹姚申兩君因事稍有勾留李君先行來滬己於前日抵埠寓泰安棧三號李君昨至總商會及各圑體接洽據李君云回國時尚未知北京最近政變其時留東同人决議除詳陳日本現内閣對於我國之計畫外（一）長江諸督軍近曾質問軍械借欵且不肯派兵入湘具見其尊重國權愛惜民力之意擬請其維持大局迨歸國後始悉四督軍己通電倡議調停深爲欣慰今當更以民意請其積極進行（二）外患由於内閧由於法律失效今當請全國國民注意要求根據法律之立法機關（三）宜由全國商會提出請願即日停止兵禍根據法律解决時局如不得請當遵守文明國民力争自由之常軌停止納税云云李君所言甚長今紀其概略於此聞李君明日擬往南京謁李督軍不日仍即回滬云 
[再誌遣送由法歸來之華工]  
　　法國郵船日前由該國運回華工一百五十餘名其籍隸長江一帶者即經發給船票遣回原籍此外尚有北方人二十六名由捕房派探領往旅館住宿並供給飲食候船送回其所需膳宿費囑令旅館開明細帳由工部局如數發給昨己購就開往天津之輪船票二十八張除分給各人外另以兩張给於護送之人並以各華工遠涉重洋往返辛苦須當格外優待而船上飯菜恐尚不敷供給故又於啟行之時另購牛肉等路菜連同船票逐一分給各華工均稱謝領取即由包探陪同上船送回故里 
[又須查勘烟苗] 　　 
　　江蘇齊省長因現届冬令深慮本省各縣境仍有私播烟苗情事爰又特派專員分往各縣切實查禁業於前日令行滬海道尹等一體查兹將委員姓名及派往地點録下孫榮彬高郵寳應興化東台彭年江陰靖江揚中馬殿鋆江甯句容高淳溧陽陳時泌江浦六合儀徵江都劉海芳丹陽黃穉賢武進無錫宜興錢宸訓南通如皇泰興泰縣李鼎掄淮安鹽城阜寜漣水紀藴玉銅山宿遷睢甯邳縣張德炎豐縣沛縣蕭縣碭山張元希上海松江南滙奉賢川沙金山于寳昌東海灌雲贛榆 
[查復安置奥人之辦法]  
　　交涉公署曾奉外交部函開接駐俄使館函稱有奥國人伯列得那曾由俄國及日本兩政府驅逐後抵上海經會審公堂决定將該奥人交由中國官吏收管以免侵害公安請轉飭驻滬交涉員將該奥人收容等語函逹查照等因當經薩交涉員查得該奥人現據淞滬警察廳報告業己送請松滬護軍使發交奥船船員收容安置昨己備文呈請外交部備案矣 
[海關德員舞弊之質證]  
　　江海關税務司韋厚瀾氏延代表律師在公共公廨刑事科控告派駐法租界天主堂街郵務分局之驗税員德國人桑姆斯侵吞税餉等情由廨迭次研究屢誌本報前日午後又經王肇之襄讞會同日副領事林出君升座復訊先由原告代表律師上堂向見證西人道生詰據聲稱本年六月二十一號前往被告　索取税餉存根四紙當時被告不在寫字間内約待一小時始來其時尚有兩華人在場且此案未發生之前我曾知照洋人愛爾勃偵察被告舉動因知其有欺騙行爲云云繼又由被告代表海德禮律師向道生駁詰良久乃有另一見證吴錦文上堂由原告律師詰據答稱我在天主堂街郵務分局經收包件税被告係由海關派來查騐如有人將關單送來必由我譯成英文送交被告寫字檯如欲向行家收錢仍須連同關單收條交我向行家收取給於被告云云供畢又由被告律師盤詰一過經王襄讞與林日副領事會商之下判被告桑姆斯仍交原保候再復訊核奪 
[同安里炸彈案又斃一人]  
　　本年八月間第三十八圑陸軍步兵在高昌廟廣東街同安里破獲私藏炸彈機關一處並拘獲楊翼德即楊雲青等五名解經松滬護軍使署訊供鎗斃在案兹又經吴淞第二十旅防營兵士獲到是案同黨蘇亚一名申解軍署經軍法課一再研訊蘇亚供認同謀不諱判處死刑經盧護軍使電奉督署核准於昨日午後二時由軍署營倉提出派兵押赴龍華南首大操場執行鎗斃 
[同居人先偷後搶]  
　　嚴州人方德修向在法大馬路寳興東里二百三十三號門牌開設福源紙邊棧其眷屬居住貼鄰一百三十二號樓下該屋樓上住有江北口音之某甲夫婦二人甲於前晚十二時乘方出外未歸方妻己臥潛入房内將皮箱撬開竊取現洋九十四元方妻旋即驚悉大聲喊捕即由甲妻按住其口甲復將方妻所戴之金壓髮一支金戒兩只攫取逃逸迨方德修回家得悉其其事立即報告捕房由探目黃金榮包探劉有法前往勘明被竊情形並至甲之房中察看祇有棕榻一只餘無别物當即禀明捕頭飭探查拿甲夫婦到案從嚴究辦 
[續獲虹口盜案之關係人]  
　　虹口西嘉興路二十二號門牌梁少芝家於本月八號被盜多人持械入室刦金飾等物業由派駐老閘捕房專查特别事件之中西包探先後查獲與是案有關之陳將金倪根桃楊金生陳阿章婦人周劉氏等五人解至公共分廨奉飭分别押候訊究在案兹悉前日午後又經特别機關内中西包探獲到陳等同黨王阿福陸阿二兩名押至昨晨解送公廨請究經王崧生襄讞會同美博副領事向探自李星福石金榮　雲忠等略詰一過判王陸兩人押候下禮拜四與先獲各人併案訊究 
[萬國商圑游藝大會之精采]  
　　此次京奉直各地災區過廣轉瞬隆冬遍地難民饑寒交迫呼籲哀號不忍逼視日前由駐津英商公會函致上海英總領事籌商善後事宜以拯災黎當由英領事邀請工部局總董萬國商圑總司令及華英商圑各隊長救火會警隊童子軍各圑體擇于十一月廿四號即星期六午後二時在虹口北四川路底公園靶子場特開各隊聯合武備游藝大會聞是日會場布置極爲完備並有兩軍對壘互相激戰工程隊之臨時造橋兵過山砲機關砲之堅守要塞砲臺卒被步軍節節進攻錦林彈雨砲火連天抛擲炸彈轟發地雷一時並舉其時馬兵往來馳驅偵察軍情紅十字冒險救傷以及步隊衝鋒占領砲　種種戰况悉與歐洲最近戰事之狀態毫無歧異尚有各種游戲如數十人堆山跑字五光十色無奇不有聞是日進門劵不分男女每人售洋一元場内並無購物勸捐等事所得劵資悉充京直水災賑欵此項場劵備有數萬張之多云 
[遊日記者之餞别讌會]  
　　昨日（二十二日）僑滬日本報界公餞中國赴日遊覽之各報記者午間在日本人俱樂部日本新聞界到者爲上海日報上海日日新聞東方通信社春申社大坂每日新聞特派員大扳朝日新聞特派員席間由井手君致歡送詞大意謂（諸君此次赴日歸來其效果必可化除兩國向來之誤會增進親善之睦誼並冀諸君一遊富士山又藉知日本之國體再遊伊勢大宫可知日本之歴史云云）詞畢衆咸鼓掌賓主酬酢極盡歡洽晚間又由佐原篤介君邀約至六三園（在北四川路）用日本餐並佐以藝妓舞蹈觴籌交錯更不贅爲尋常筵前演説等形式日本來賓中爲陸軍大慰磯谷君三井洋行支店長藤村男爵隅田艦長菊地君大倉組野木君郵船株式會社林君高田商會原田君海軍將佐白木君等至中國來賓則爲汪伯奇君張竹平君余穀民君薛德樹君吴葭生君包天笑君馮心支君 
[丙辰學會之週年紀念]  
　　澄衷中學校學生所組織之丙辰學會自成立以來迄己一週其成績斐然可觀本月十六日晚間在該校閲書報室開紀念大會到會者教職員十餘人同學代表及本會會員共數十人鐘鳴七下振鈴開會首由會長尹君報告該會一年來經歷之狀况次校長及各教職員演説次同學代表及會員演説有雙奏之音樂五彩之烟火以助餘興後又欵以茶點盡歡而散 
[預誌水産學校運動會]  
　　邇日本埠各學校咸舉行運動會以爲來年春間省立聯合運動會之預備兹聞吴淞砲台灣省立水産學校亦將於本星期六（二十四日）上午十二時起舉行運動會該校平日最重體育運動場頗爲寛敞想前往參觀者必相望於道也 
[廣智學校演劇籌費]  
　　閘北寳山路義品里廣智學校創辦至今迄己四載成效卓著兹因經費驟絀勢難支持故由陳少卿邀集同志商請丹桂第一台演劇除開支外悉充該校經費擇於本月二十四日開演現聞該校正在函請各界分任銷劵云 
[精武體育會秋季運動預誌]  
　　精武體育會創辦以來歷有年所兹聞於月之二十五號（即星期日）下午一點鐘假座三馬路大舞台特開秋季運動大會並舉行該會技擊科畢業禮届時由該會技擊科主任教員羅述祖爲之指揮並由其弟子盧煒昌奏醉仙斬妖劍法奏技時周飛鶴手步罡脚又落劍不換劍法此劍重逾二十磅舞時旋轉如飛實爲國技中絶技有志國技者可函索入場劵前往參觀并不徵收看資云 
[梅溪學校開會展期]  
　　梅溪學校本定於本月二十五號開四十週紀念大會兹因江蘇省長給獎之匾額雖己頒到而大總統所頒之匾尚未抵滬擬俟領到後再行擇期開會故須改緩數天云 
[商界電勸西南之作罷]  
　　旅滬商界某某前擬電勸西南罷兵一稿己誌報端嗣因政局改變此稿即未送往各圑體察閲因而停止拍發云 
[水災義賑會之電稿]  
　　京直奉水災義賑會昨致李王二君雲云皓電悉前軍署銑電所云存欵十一二萬係指義賑會濟生會合併之數現在陸續滙出奉天五萬元又置辦棉衣二萬餘元分撥熱河五千元祇存五萬餘元公議將此五萬存欵滙津匀攤五縣其餘不敷之數仍請熊督辦撥助至此間苟能再事多籌必盡羣力勤募請轉告熊公爲盼義賑會濟生會馬 
[捐助善舉之褒揚]  
　　程霖生之母遺命捐京直奉水災賑欵洋三千元又捐汴晋湘魯水災洋一千五百元婦孺救濟會洋五百元共計五千元盧護軍使以其熱心可嘉己電奉總統准給匾額以示褒揚 
[聯鯨艦開往浦口]  
　　聯鯨軍艦在滬修理業己工竣昨日奉到海軍饒總司令電飭以南京浦口一帶需艦巡防仰即開往浦口駐泊等因該艦立即開輪上駛 
[停造機砲趕造機槍]  
　　上海兵工廠近因趕造前敵需用之各項軍械由部每月增加工料費銀五萬兩加做夜工在案兹以該廠所造之麥克沁機關砲工程較大而鎗廠正當趕造機鎗之時所有前項機砲自廠暫緩製造業由陸軍部於前日電飭兵士廠照辦矣 
[薩交涉員入京後之消息]  
　　江蘇特派交涉員薩福懋君由甯赴京面陳要公己誌前報兹悉蕯君抵京後己與政府商榷就緒日昨由京致函本埠某當道謂出京回滬之期约在二十六日左右云 
[賣藝人請領赴美護照]  
　　上海總商會據賣藝人易均安等入人禀稱近擬率班赴美國賣藝照章凡赴美國經營者必須請領護照並須證明確係經營始能前往爲特禀請貴會准予函致江蘇特派員發給赴美護照以利遄行並請美領詳爲指導等因現總商會己據情函轉交涉公署請示矣 
[仁穀公所集議紀要]  
　　南北市荳米兩業仁穀公所昨日邀集同業會議以各客帮現既承認聯絡雜糧公會自應得有選舉權方爲公允即經决定荳米兩業舉司月四家漢帮三家廣帮三家汕頭帮兩家共十二家輪流管事以專責任定本月十一日在大東門仁穀公所開匭舉定並　届尚須公議整頓各洋棧雜糧地脚等事云 
[兵士游行示威]  
　　駐紥浦東其昌棧地方之陸軍三十七圑第二營營長任學剛以時届冬令宵小易於竊發除飭所部各連長排長每晚督率兵士梭巡防範外復於昨日飭派連長督帶兵士兩排前赴沿浦一帶及張家樓洋涇鎭居家石橋等處列隊游行自上午七時出發至下午五時始各回營云 
[水警署分撥護卡師船]  
　　水警第一專署以浦江之德勝五庫閔行及白蓮涇港之嚴家橋並蘇州河之周大僕廟等處均由税所設有税卡現届冬令收税較旺之時自應調派師船以資保護昨己分撥師船十艘（每卡兩艘）駛往各卡防護矣 
[註銷私賣烟土案]  
　　瀏河航船户顧阿金身帶烟土經過公共租界被總巡捕房包探邵和鈞查獲搜出烟土解至公共公廨經中西官訊知此土係在棋盤街郭煜興土棧内買來判顧押候查明澈究在案昨由捕房將郭煜興土棧夥王榮卿傅案請究訊據顧供確係出洋三十元向郭煜興買來惟不能指定何人經手訊之王延律師到堂代辯否認出賣烟土中西官以顧不能指出經手賣土之人遂判將案註銷顧王兩人一併開釋土送海關銷燬 
[香客中途病故]  
　　高郵人楊裕龍結伴四人往普陀山進香道經滬上不料忽然患病勢頗危險由其同伴朱某於昨日上午八時伴至滬甯火車站購票上車送回故里當爲查票人所見以楊神色有異不許登車俄即氣絶而死車站中人急命將屍移置附近馬棚中一面令寳山縣吉一圖地保就近報告上海地方廳請爲相驗午刻　熊檢察官沈檢驗員等前往驗得己死楊裕龍會係因病身死塡明屍格判令朱某代爲棺殮朱供所帶川資行將用罄實無餘錢爲之棺殮奈何其時有該處税務公所辦事員某君等在場自覩惻 
　　憫之自願出資購辦衣棺爲之成殮熊檢察官即代爲稱謝返廳禀復 
[鄉民落河殞命四誌] 　 
　　寳邑鄉人王留根落河身死其家屬將屍移至毛港王根寳門前空地上藉端滋擾己屢記前報前日下午地方廳檢察長派檢驗員吏蒞場驗得死者委係落河身死並無别故當據留根之母王張氏投案供稱陰曆本月初三日因氏母週年偕子留根往母家祭祀傍晚歸家留根在前約離數丈行經凉橋曾聞有人大呼救命迨至抵家知留根未回嗣經救生船撈獲屍體緣有種種原因故疑爲根寳謀害等語檢察官以該氏語多支離毫無確據不應藉户圖詐諭令先行具結將尸收殮事後又往出事處調查詢據小工某甲云彼時曾聞有口操蘇音之人經過餘無影響檢察官乃返廳禀復昨閘北司法科己將王根寳移送檢廳惟聞尸體尚未收殮故根寳之父王錫三又赴檢廳請求派警下鄉勒令棺殮 
 
 
] 

Page 11

 
 
[追繳赡養費之聲辯]  
　　中國律師某曾被其妻在上海地方審判廳具控不顧赡養等情早經缺席判决現該律師住居法租界内由地方廳函致法公廨請着該律師將伊妻應得之赡養費自前年九月起至今年八月止計共洋五百七十元限即照繳昨經公廨飭探傅該律師到案詰問據稱此案曾經上訴高等廳及大理院駁回有案可稽現又在地方　請求離異己邀批准今將載有此事之報紙呈案請察中西讞員會商之下判候函復地方廳核奪 
[誘拐女孩之否認]  
　　趙徐氏前至法捕房報稱女兒桂寳年七歲上年被湖北婦人周陳氏誘拐出外找尋無踪現忽與陳氏在途遇見因即扭住請求追究等情昨由捕房將周陳氏解送法公堂　據周陳氏供稱上月間原告因貧苦難度自願央中將該女孩售於婦人當出身價洋十二元買下立有賣契爲契呈請察閲中西官以原告臨訊不到遂判將案註銷 
[汽車撞壞脚踏車之辯論]  
　　施四財日前乘脚踏車至法新租界環龍路轉角忽有張卿所駕之汽車從旁衝出撞倒脚踏車碰斷綱絲數根當由五十三號越捕一併帶入捕房昨送法公堂請究先由施四財投訴張所駕之汽車在彼小轉灣有違定章致被撞壞所有修理費應請追償詰之張阿卿供是日民人駕車至該處連撇喇叭二響詎施仰首閒看置若罔聞致肇此禍實係咎由自取與我無干請察中西官判張罰洋五元充公再賠修理費洋三元了事 
[汽車夫自認疏忽]  
　　西婦白來指控汽車夫陳阿濤在静安寺路開駛六百八十九號汽車不愼將伊所乘之汽車撞損並撞壞工部局電缐桿木等情昨由捕房將陳傅至公共公廨請究即據原告西婦白來與工部局代表牛門律師上堂訴明被告走錯路線被肇斯禍請追償損失銀二百餘兩訊之陳阿濤供稱因偶不經心所致求宥中西官判陳罰洋五十元充公如無力繳洋改押六禮拜原告如欲追償損失着另行具禀歸民事案訊理 
[盛杏孫出喪之害人]  
　　住居滬城唐家弄之某甲向在北市某保險行執業家有二女年均及笄舊曆十月初四日下午由女傭伴同出外至金利源碼頭觀看盛杏孫出喪因人多擠軋致將兩女及女傭擠落浦中當時由各杉板船將甲之長女及女傭立時救起其次女則迄未撈獲前昨等日甲乙自懸重賞分投知照各帮船户留心打撈不知屍身將於何日出現己也 
攫取珠花案展期研訊 
　　匪徒王連生於上月十五號串黨在西藏路攫取城内婦人陳倪氏孔楊氏值洋九百三十六元之珠花二朶銷贓於墳山路二十三號門牌婦人周楊氏被老閘捕房包探姚錫卿將王與收贓之周楊氏一併拘解公共公廨訊供分别收押在案昨晨由廨復訊即據姚探禀稱贓物尚未吊齊請爲展期研訊中西官判被告仍分别押候吊齊贓物再行訊究 
[設立花會聽筒之懲治]  
　　潮州賭棍陳阿慶（即鄭阿清在北四川路開設花會大廠囑令） 
無頼王筱山至新閘梅白克路九十九號峌内分設花會聽筒誘賭歛錢被新閘捕房包探朱子藩將王拿獲搜出賭博花會紙張拘解公共公廨押候補提同黨澈究在案昨晨復訊先由中西包探上堂禀明前情訊之王筱山供認代設機關誘賭不諱中西官判王押西牢四月花會紙張焚燬仍著偵緝爲首賭棍到案嚴辦又鎭江人陸阿四夏寳仁亦因代賭棍鄭阿清分設聽筒四出誘賭被探查獲昨經中西官訊明判陸押西牢三月夏押一月抄獲之花會紙張當堂塗 
[烟花隊裏之酸風]  
　　華文輝蔡連水錢根生同至山東路鷄鴨弄某花烟筒間内狎游與電車公司賣票人楊漢章應友法蔡瑞堂等争風互毆由捕查見一併拘入捕房准各存洋五元保出昨經公共公廨傅訊惟蔡瑞堂投案候質餘均不到經中西官訊悉前情判蔡押滿捕房一天餘人保出不到着將保洋充公 
[女子發所留養]  
　　濟良所昨解十六歲女子劉阿珠至公共公廨請爲復訊即據包探禀稱劉女前堂供稱伊主楊筱榮在招商局北棧爲巡丁家住九畝地因遭虐待是以逃出奉諭留候移傅其主到堂訊核在案兹因移傅無着故將劉女解案請示經俞囊讞商之美柯副領事判女發濟良所留養 
[匪徒供出同黨]  
　　匪徒張桂寳（即老巴子）張阿三等前在兆豐路攔刦房産經租人陳全官等所收租洋二百三十元經美捕房中西包探將兩張先後緝獲搜出手鎗一支解送公共公廨訊供收押在案昨晨復訊由原告陳全官趙廷榮等上堂訴明當時被刦情形訊之張桂寳供稱手鎗子彈均由張阿三在北四川路日本人家竊來給我收藏至搶刦原告銀洋係由在逃之老五等起意是實並據張阿三供認與在逃之某某等搶刧不諱中西官判被告兩人還押候補提同黨到案併究 
[指控冒名行騙]  
　　北京路六十八號門牌住户俞春芳指控俞成開於本月十二號冒名向河南路老九和綢莊朱松卿手内騙取值洋五十元之縐紗三疋昨由捕房將被告拘解公共公廨經中西官訊供一過判俞成開押候查明訊究 
[調查妨碍風化之酒店]  
　　淞滬警察廳長徐國樑訪聞閘北華界北四川路三多里及虬江路等處邇有外人開設酒店兼藏流妓秘密賣淫不獨違犯警察且傷風化昨特諭飭偵緝隊隊長翟世清着即查明禀復以憑核辦 
[嵇茂生母庸過慮]  
　　浦東爛泥渡三區警署昨出牌示云民人嵇茂生爲寃抑未又遭陵控瀝陳前被攢毆押送各節請求明示有無錯誤以備昭雪由呈悉該民於去年五月在本署二分駐所境内三井地方被陳老四指爲行刦朱雲卿家王八帶領縣警察所探警將該民拘獲是否被誣其時不得而知惟來探越境逮捕事前既未通知本管署所迨崗警查詢又無緝捕公文證明遂由署飭警將該民連同來探等一併扣留拘解警　核辦兹據呈稱己奉高等廳判决宣告無罪足爲該民被累之證陳老四即再有唆使誣訴情事法庭自有公判母庸鰓鰓過慮也 
[控告奉賢縣書記圖保之道批]  
　　滬海道公署昨批郁煥章呈爲朦充弄權環請飭縣訊究由訴情拉雜支離本難准理惟控關官署書記招摇究竟是何實情候訓令奉賢縣知事查明依法處分呈候核奪又批盛錫全等呈爲蠧保擾害環請檄縣拘案訊明革辦以儆不法而安地方由呈悉據稱圖保邵全昌劣跡多端卷證確鑿何以該縣起訴竟置不理詞出一面殊難憑信姑候訓令奉賢縣知事切實查明秉公核辦具報 
[小茶館往往擺賭]  
　　美租界北西藏路一百三十三號門牌小茶館主夏如東容留茶客聚賭抽頭被三百五十七號巡街捕查見將賭具帶入捕房禀明捕頭請廨飭傅夏如東到案訊明科罰 
[小流氓恃醉行兇]  
　　大南門内陳篐桶橋地方有一小流氓名和尚者於昨日午後三時許至該橋堍曹順興丹陽麵店飲酒大醉而出與賣粢飯人阿坤相遇因有宿仇即扭住凶毆和尚袖出利刃將阿坤腿上連戳二刀流血滿地倒臥不起和尚知事不妙即將凶刀抛棄正欲脱逃適有崗巡到來即將和尚拏住並檢獲凶刀連同阿坤解送一區三分駐所請爲訊辦宋警佐以阿坤受傷過重立即解送地廳經檢察官提案驗訊之下以阿坤左腿受有刀傷二處判送新普育堂醫治和尚押候原告傷愈再核 
[追獲攔刦首飾之匪徒]  
　　江陰人陸富寳前日午後在西西藏路攫取婦人王滕氏金壓髮圖逃當經新閘捕房包探朱子藩追獲搜出原贓將陸拘入捕房昨解公共公廨經中西官訊知陸係過犯判押西牢半年期滿函送上海縣知事轉遞回籍 
[女工竊取乾繭] 　 
　　美租界阿拉白司脱路一號門牌某絲廠女工無錫人李劉氏昨日竊取乾繭數磅破司閣人查見鳴捕將人贓拘入捕房經捕頭略詰一過諭飭轉送公共公廨押候訊究 
[婦人收賣賊贓]  
　　住居美租界密勒路二十九號門牌之婦人胡梁氏因收賣竊賊陳小揚偷來之白煤三簍被捕查悉將氏拘入捕房經捕頭詢問一過諭飭洋一百元保出候解公堂訊究 
[淞滬警察批示二則]  
　　李學安批據呈己悉查所陳事實核之獲犯顧炳耀預審供詞雖不符合然經本廳詳細偵查該民舉出各證尚屬實在情形且本案前經根據供詞登報招領現亦逾期無人投領兹爲體卹起見决定依照事實准由該民人先行覔具妥保具領以免久懸一面仍應將獲犯提案嚴訊核辦 
　　奚渭祥批據呈事實姑准折金易科以示體卹仰即知照中華職業教育社通訊 
[本社函各省教育會徵求聯絡研究方法]  
　　敬啓者吾國今日社會經濟日益困難施教育者往往未能應社會之需要致學生畢業於學校而失業於社會者比比同人因有中華職業教育社之發起以謀溝通職業與教育成立以來贊許者實繁有徒而於各地聯絡研究方法尚無具體之組織前乘各省教育會聯合會代表會竣過滬由敝社於十月三十一日開會歡迎辱荷惠臨者北京京兆直隸湖南江西陜西山西安徽奉天山東福建吉林黑龍江察哈爾十四省區代表當何一致赞成加入敝社爲社員貴會代表某某君業荷入社兹再寄奉章程五册志願書十紙即請察收分致各同志介紹入社至會場提議組織聯絡機關擬俟敝社開議事員會議有具體辦法再行奉商貴賈對於聯絡研究地方如有意見敬乞不吝賜教以匡不逮敝社同人所極端歡迎也新出雜志一册敬呈教正專此布逹敬頌台安中華職業教育社謹啓十一月二十日 
來函 
[陳榮中來函]  
　　昨今兩日閲貴報所登瓷商負債被拘一節與事實稍有不符緣鄙人與景鎭官银號往來己有十餘年之久前因遭遇回禄之際其往來欠欵早經商妥分期歸還昨雖縣署傅詢仍照前分期辦法并無别故請將此信登入來函欄内以釋羣疑陸榮中謹上 [ [P廣肇公所來函> 
　　謹啟者十一月十九日各報登載上海商界各圑體勸告西南各省一電内列有敝公所之名查並未有人將上項電稿送到敝公所敝公所亦未會衛拍發上項電文應請更正以符事實上海廣肇公所謹啟 
 [ 
[通崇海花業公所來函]  
　　報載通州花亦須驗水一節内有華商通州帮中推舉俞秉文等三人將名單開送英商會查照等語查敝帮花商並無俞秉文其人亦無經衆推舉之事應請更正以昭實在通崇海花業公所 
雜評二 
 [ 
[商界於時局上之責任（庸）]  
　　南北决裂戰禍蔓延外當日美宣言之秋内丁直省水災之後相持日久足以致亡苟有人心疇不亟望調和藉紓國難何况受戰事影響利害切身如通商大埠之商人者首所以含痛茹苦未敢倡請罷兵者正以武人用事時代小百姓不特無左右政局之力量且苦無説話之機會束手待斃徒歎奈何今者内閣更迭之端形勢己定調和之聲浪有力者既唱之於前小百姓自可追隨於後以於政局渺無關係之人出而平議争端雖眼光未必遠大而持論尚不至偏倚平心静氣之言使當局而果有誠心當易採納此吾人對於留學生代表請全國商界發揮正論促成和議一事實認爲必要也上海商人其亦有意於斯乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[平平説] [  小孤山人]  
　　或問於余曰今之世莫不曰共和平等也然日日言和平而日日終不和平事事言和平而事事多不和平不平起於不和不和歸於不平此消彼長權力不平東衝四突意見不平甲肥乙瘠利禄不平一伸一屈位分不平一高一下階級不平一盛一衰黨派不平前仆後起風潮不平至風潮不平而不平之禍烈矣夫如是則共和平等之謂何余應之曰居吾語汝夫道本平常事本平淡平心論之有何不平呼牛應牛呼馬應馬則意氣平目忘妍醜耳忘是非則較量平塞翁之馬舊隍之鹿則得喪平宋人白犢李公玉象則禍福平繼女見肘耕兒枵腹則享受平風過木杪月映川流則應感平醉翁墮車鄰童騙虎則恐怖平靈龜自灼繭蠶自縛則抱負平鏡而花容波心海市則境界平天空鳥飛海闊魚躍則遭際平蜉蝣覩化蟬蜕離形則幻境平莊周蝴蝶王謝燕子則身世平南裕萬羊流慶兩絹則分愿平黃梁夢醒天台路迷則情缘平木石與居鹿家與游則機心平出身帝先入廣莫埜則神識平此之謂如坻如京平以不平無反無側不平而平是故平無平爲公道無平平爲公德有公道公德心無自私自利事則人人皆有平權一一皆本平情就不化激烈而愛和平共循軌道以趨於水平線乎持此以往事吾知器烈之分一調停而可平反對之政見一疏通而可平决裂之形勢一解决而可平夫而後争端平戰禍平内訌與外侮胥平國家均而天下平矣或聞之曰今天下事亟矣有一言而可以雙方解之者其平乎（三） 
家庭常識 
[啓煤油桶]  
　　近來煤油公司多出重價收回白鐵油桶以資復用然啓桶習慣往往用釘鑽一小孔以致不合重裝之用售價便低法宜將桶角之小圓蓋當中以鐵釘　一孔次用鐵箝自孔箝住其蓋力撬而絞之則蓋必自其銲處翹脱桶口圓正面其他牆底等處悉無所損公司收此以之重貯煤油則與新桶無異故售價自高每只可售半元有奇也 
[縮矮雞冠]  
雞冠花多高種高則無趣如於初生時以魚骨横剌入於其莖中則即不再長高一任人願而爲高下 
[止癢] [  讓竹]  
山藥或芋於生時去其皮其黏汁恒不免沾上手指而作瘠欲免此患實無須乎用藥只須將山藥或芋從速煑熟即可此法躬試有效物理相感誠有不可思議者 
[凍瘡聖藥] [  吴廷揚]  
號友胡顯庭久患凍瘡每及冬令工作手足奇癢不可耐歷四五年徧求治法不能愈日前閲貴館所刋之家庭常識初集内載海鹽酸治凍瘡有奇效爰即買一小瓶來試恐性過烈因用海鹽酸一分和入清水十分擦患處未五分鐘癢旋止三五日後平復如初眞可用治凍瘡之聖藥矣惟有一當注意點則瘡己潰者萬不可用胡君小指凍破一處如豆大沾藥痛甚急用水洗去今亦愈以己受海鹽酸性不患其作劇畏痛人須愼之又陳家行順記莊友某婦産後失乳同專汪君玉章亦以初集芝藏研鹽催乳法令食第二日果即乳汁洋溢源源而來均請代報刋出以廣傅聞 
工業須知 
[（四）麥桿紙纖維之製法] [  揖仁] 　　 
麥桿爲造紙原料之重要者其品質不亞稻草而又以小麥桿爲最良其製造之法與稻草同惟藥物與水分宜稍多因麥桿質較朝也 
[（五）雁皮紙纖維之製法] 　　 
　　雁皮一名蕘花悅稱蜜蒙花又名寒不凋其外皮所含纖維之品質緻密而强靱以之製紙涓澤細靱不易破損爲造紙原料中之最上品其栽培法刈取法見於農學專書兹不贅述 
　　剥製雁皮質甚細弱剥取爲難刈取後宜浸貯水中隨時剥取其皮以小刀括去外黑膚水洗清浄立即精製若攔　數日則皮瘠而品劣矣 
　　蒸煑劑用碱粉皮灰汁爲宜製法一似桑皮 
[（六）三椏皮紙纖維之製法] 　　 
三檀一物吾國向不用以製紙然其纖維細軟有光可供上等皮紙之用（栽培法不述） 
　　黑皮製造刈取之枝依然蒸桶之高度截斷之每二三十枝爲束入蒸釜煑沸二三小時後俟蒸氣上冲發含乾之臭味時啓釜檢視如見切口之皮萎縮而木質突出寸許時取出乘熱剥皮曬乾之是謂無皮 
　　白皮製造將乾黑皮浸水數日用刀括去外層黑膚再浸清水中一日洗脂質然後蒸煑其蒸煑與桑皮同 
[（七）楮皮紙纖維之製法] 　　 
　　榰之名稱因地而殊吾國野生甚多然尠有用之者其纖維品質甚佳製法與三椏同（未完） 
詩囊 
[十一月十四日與書绿子婭人春野挈小湖同游舞子吴錦堂宴之於松海别莊錦途口占二首] [  廉南湖]  
　　摇摇裙屐罷飛觴乘興應躭野趣長白日放歌動高閣不知主客是他鄉 
　　出門一笑覺天寛海角飄燈照影寒俯仰襟情誰與語微風吹酒獨憑闌 
[寄内子] [  顧佛影]  
　　春星簪鬢上征驂風雪頻年翠袖諳有婿才如不覊馬知君心是未眠蠶（改竄山谷句）戲搜今古成眉吏細叙庭幃作麕　夢裏家山無限好夕陽萬樹擁柔藍 
　　紅樹青山接遠天危樓倚罷濳然畫眉兒女空前輩照眼干戈憶小年暫住　輪相悵望分飛霜翼各纏綿遥知别後腰圍減忍把覊愁寫錦箋 
[秋懷] [  周淑羣]  
　　驚秋蘆荻聽蕭蕭愁絶鄉關客夢遥蒼雁去時銀燭冷天涯何處不無聊 
短篇小説 
[言情短篇一柬疑雲（三）] [  陳承祖稿栩園潤文]  
　　一來復後如眉之月己圑圑如圓鏡矣彩雲散去清肖四徹樓中少婦復亭亭倚欄而立惟之夕之意熊實大異於曩時有時低頭徽歎有時對月長吁盈盈秋水瑩然欲涕淡淡春山不勝顰蹙若有無量愁緒委婉難訴者嗟乎人世悲歡初無一定月輪圓缺亦復靡常固無怪此少婦之對月而興悲也然少婦憨耳以境遇論亦正無所不歡彼之鬱鬱者不過爲區區一柬耳一柬云何則我當補述之後節所叙蓋少婦日問事也 
　　滿庭花露三兩啼鶯少婦之晨粧竟矣文兒送梳嫞出持一柬返柬爲人致其夫者寄自蘇臺少年交廣鱗雁時來初無虚日故少婦亦以等間視之繼見封面字跡娟秀大類女子手筆試啓其封則文字特異直觸眼簾其辭曰前夕文園小聚良夜易闌君以歸心急急致彼此均未盡欲言讀至此不禁芳心怦然念此所謂前夕者非我凉台露立時乎更視之則日弟之行期本擬下浣奈姨氏以爲望夜之晏不可無我來書敦促慈命難違遂於昨日午分乘車離滬當晚己抵胥門瀕行極思一面吾哥苦於無隙可乘復思吾哥之爲人纏綿如兒女子當依依話别時必多一番凄情苦趣不如不别而行反覺洒脱想吾哥必能憐而恕之星弟處留有紙裏一其中爲吾哥吟草三卷與弟之最近攝影兩幀假日伊當能親致君前若迫不及待則往校面索之亦可惟此影片望吾哥什襲而藏弗爲君夫人見也時機未熟韜晦爲佳否則僨事必矣抵蘇後眠食如常請弗遠注姨氏擬此間小住經旬即買棹進香武林迂道漫遊正不知更於何時重蒞申浦言之實令人心痗前囑通信由星弟轉遞意頗不便姑試直寄尊寓而諱其名諒君見書必識字跡當不致爲雲姊所見嗣後來書兄則妹而我則弟也庶俾旁人見之亦迷離撲朔而無能辦春風多厲千萬珍重知名不具 
 
 

Page 15

 
 
   
 
 

Page 16

 
 
   
 
