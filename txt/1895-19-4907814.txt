# 1895 - 200 - 4907814

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[正續古文辭類纂出售] [  圖書集成局代啓]  
　　正續古文辭類纂搜羅宏富選擇精嚴古今鉅製名　　然大備由王益吾祭酒付之剞　早經風行海内今用石印法印成紙張潔白字　清疏每部釘十本定價碼洋一元六角賜顧者請向文　山房　葉山房醉六堂購取爲盻此布 
[新印重脩上海租界城廂内外全圖] [  三馬路申昌書畫室啓]  
　　重脩上海租界城廂内外全圖摹繪精詳如張茂先畫建章宫有千門萬户之觀又　馬伏波　米爲山形勢宛然在目計　成每　　洋五角　成摺式碼洋四角未裱碼洋三角賜顧者請至本埠三馬路申昌書畫室曁外埠申昌售申報人購取爲盼此佈 
[論華軍致敗之由]  
天下事之成敗利鈍皆必有所由來其故非一端事愈大則牽涉之故亦愈多循環迭起變化相生所謂事有必至理有固然若一定而不可移易也如徒以一時一事而論則若隙中之觀鬭不能知其勝負之所在又何能知其成敗之所由來乎今者中倭爲朝鮮之事兵連禍結巳閱半年之久而計華軍水陸戰事得勝者實屬寥寥邊城連失沿海戒嚴有心時事者不免撫膺太息以爲我國家整頓海防創設海軍歴有年所李傅相坐鎭北洋威名夙著朝廷畀以重任恃若長城何以與倭奴小宼一戰而潰再戰而北三戰而險要俱失若此哉豈兵勇之不足歟糧餉之未充歟軍械之未備歟而皆非也吾嘗博採衆論詳閱報章深思其故而知此理之由來非細故也試陳其大略如左一八旗駐防與漢人殊分畛域也我國家八旗禁旅生齒日繁皇上聖謨深遠屬次爲旗人籌畫生計普加賞賚復經諸大臣節次條　准令屯居種地添蓋官地官房又因緑營積習惟事虚誇懦怯無能難收實用各省扼要地方俱發八旗兵丁駐防駐劄另建土城居住俾令習氣不染練習彌精蓋以如是則星羅棋布大小相維旣扼要地之衝又爲緑營之表藉以養育八旗亦屬便宜之一策惟是旗漢相處旗人往往輕視漢人驅如奴僕遇有交涉詞訟勢難與敵該管官若不肯秉公而斷地方官莫敢誰何民怨愈深則患氣愈積昔年粤宼之亂攻破城池凡有旗人駐防之地屠戮殆盡此非粤宼之凶惡有以致此也尚有兵民助其爲虐耳今聞倭宼入邊民心不靖暗助倭奴牽掣官兵之勢故數月之間屢有喪師失地之事未必非旗漢之積不相能有以成之也一統領將弁粗魯而無才略也古者以德刑詳義禮信爲戰之器爲將師者說禮樂而敦書詩故能所向無敵師克有功今之爲將帥者多半由行伍出身遞保至參遊提鎭恃其權勢養尊處優舉凡行軍之地理陣勢之變化士卒之强弱敵人之詭謀在所不間其尤劣者尅扣軍餉縱兵騷擾及至倉卒出隊不過恃其運氣以覘勝敗耳安能有所把握哉此非戰之罪也以椎魯無能目不識丁之狂男子斷難與知兵者相敵卽有以勇敢稱者恃其膽略以之禦土宼剿叛民則易有功若遇練習之兵節制之師無不潰逃矣今之各路統兵大員此類之人甚多所以節節退縮不戰而棄地也一兵卒雖多操練未能精熟也諸葛武侯云軍不習練百不當一習而用之一可當百習練者操練純熟之謂也今之湘淮各軍亦未嘗不勤加操練矣然有名無實者有之或操不合法者亦有之凡未曾操熟之兵以之臨陣必心志不齊飄忽無定一遇驚惶必致潰散卽有營官之號令亦置若罔聞娱人耳目徒飾觀瞻以此曰操其誰欺乎老營如是新營可知安在其能殺敵致果哉昔人有言兵貴精而不貴多今乃反其道而行之徒靡糧餉無裨於軍國大事也一志氣渙散各自爲謀無忠君愛國之心也居官者存五日京兆之見惟利是圖其於公事大半諉之胥吏之手敷衍而已武員則以帶兵爲利藪兵愈多則出息愈佳卽至軍械公費報銷册中無不染指而於戰陳之事則視爲後圖書生則惟知帖括之學朝夕咿唔所習非所用所用非所習其於富國强兵之事固茫然不解也農民則終歲勤動但顧目前其桀黠者方且熟於趨避一聞風鶴之警卽抗租不還矣商賈則持籌握算歎市面之蕭條貨物之壅滯其中喪心病狂者以接濟敵糧爲發財計而於軍事之得失固漠不相關也當兵者率皆遊手好閒素無恒産之流藉一月數兩之口糧聊以度日其初本無立功求名之念又安望其能有勇知方哉凡此數者未必非華軍潰敗之由而華軍潰敗之由實不止此數端也請先以此質諸留心時務之君子以爲何如 
[本館接奉電音]  
　　昨由京友電傳上諭三道敬謹譯登○十二月二十二日奉上諭兵部奏遵旨嚴議處分一摺此次蓋平被陷山東登州鎭總兵章高元接仗未能得力直隸正定鎭總兵徐邦道赴援遲緩經該部分别議以革職均屬咎有應得惟念該總兵等迭次遇賊交戰尚能奮勇著加恩改爲革職留任仍責令戴罪圖功以觀後効宋慶著照部議降二級留任欽此同日奉上諭雲南巡撫譚鈞培由翰林外任知府洊歴封圻調任雲南巡撫宣力邊疆克勤厥職兹聞溘逝軫惜殊深加恩著照巡撫例賜卹任内一切處分悉予開復應得卹典該衙門察例具奏伊長子候選道譚啓宇著俟服闋後以道員卽選用示篤念藎臣至意欽此 
[新舉總統]  
　　倫敦本月廿三日來電云法總統加西米卑里亞近已辭退法人公舉非利司福爾爲新總統云 
[東邊戰事]  
　　天津信云遼　州以一孤城與敵相持數月依然固守此處爲盛京屏蔽關繫非輕州尊徐刺史頗善用兵又得袁慰庭觀察同駐州城力籌戰守故得保全無恙刺史己　東邊道以酧勞勩　東邊道向駐鳳凰城現在此處已失有缺不能到任遂仍在遼陽州攖城扼守城大而堅或可恃以無恐倘有不測則一日之程卽到盛京共害不堪設想又聞原任東邊道某觀察以失守城池恐干罪戾業已吞金自盡矣 
[補述軍情]  
　　本館派赴天津採訪軍情之友人來函云防守旅順於吃緊時計有兵勇三十四營統領七員統帶如其營數乃倭虜大軍未到只有先鋒隊伍三千人以二千五百人開仗牽掣我軍以五百人抄襲小路趙軍門懷業所守砲臺適當衝要見敵而逃倭虜遂據此處砲臺高竪倭軍旗幟使當時趙能拒敵區區倭虜不爲猿鶴卽作蟲沙乃恇怯性成聞風先潰諸軍不知輕重　見趙守之砲台已易倭幟趙軍奔北遂亦相率而逃以致天然險要二十餘載之經營千數萬金之締造塢漢砲台以及饟糈軍械拱手授敵吁喪師失地溺職辜恩其罪讉尚能曲爲之諱耶除營官 
 
 

Page 2

 
 
不計外統領七員係黄仕林姜桂題程允和衛汝成張光前趙懷業徐邦道非實缺總兵卽記名提督統領太平兵勇一二十年或二三十年者也徐軍門邦道於旅順失守後聞宋祝三宫保被困復州首先赴救宫保保其可以獨當一面現在營口總統馬步十七營又總統銘軍十二營之劉子徵軍門前駐九連城倭虜渡江開砲一排劉卽率師潰遁九連城一百二十里至鳳凰城由鳳凰城四百八十里至營口由營口七十里至蓋州由蓋州百餘里至罐子口駐師扒山越嶺計已奔逃八百里雖在金州曾與倭奴接戰仍屬無功不能抵過祝三宫保退駐田莊台沿路鄉民叩首馬前控訴銘軍搶掠不知有若干起宫保以劉旣不能用命於前復不能約束於後豈可濫厠戎行現己電告傅相撤去差使姜桂　程允和向與宫保同防旅順適投麾下宫保知其尚堪任使業已具摺奏明留營錄用以觀後効已委分統銘軍十二營矣 
[倭事述聞]  
　　日歴歲暮有倭兵共二百餘名從戰地回東形似餓殍鬚髮皆生白虱據云現駐旅順日兵及工人等共有八萬五千餘人中有三萬人因冷受病今已陸續發遣回東有四五千人已作凍餒之鬼矣現在寒暑表祗六度雙足皆用厚棉包緊外套布　血仍凝而難行○近日横濱及東京以皮紙造成短衣短褲街巷中女工做此甚多聞須做至日歴三月間始得完竣係解至軍中所用其衣長一尺三寸褲一尺七十皆如紫花布之色用縐紋棉紙○日日新聞報云日兵不畏地雷火砲惟畏北地寒冷坐臥不安軍兵號泣皆患咳𠻳之症手足凍　不能行動日夜烘火略可安眠皆成肺痿不起之疾我國軍兵若能乘此急擊必可得勝○横濱西字新聞云倭人初至旅順卽殺婦女小孩違背萬國公法殘忍如此道義之國皆不服也又聞近來倭人欲結民心在旅順施粥然亦不能補前過也○日本新聞紙云倭人得旅順砲臺實係華軍一見倭兵先自四散逃遁其時只有徐提督一人挺身而前與倭對敵○日本所得旅順各砲臺之大砲數十門據云每門價值四五萬元或十萬元今將其砲盡行運回本國置於砲臺之上○有軍中服役之人從金州返東在其友人處道及見華軍一隊約五百人棄鎗不戰跪而求降中有一人願死不願降倭人反敬之而不殺其餘牽之而行如驅牛馬攻得金州復搜掠民間糧食充饑遇有夫婦兩人抱孩欲逸倭兵强姦不遂卽用刀從婦要害處插入立時斃命後被帶兵官所知不准兵士帶刀行走○邇日探聞日人調兵往烟臺及奉天等處故各處鐵道汽車雷轟電掣聲徹夜不絶○倭人聞張邵二星使可到有美國法律師一同來東倭人大忌美法律師恐和局難成徒損國體又日本各新聞紙云邵中丞係商人出身此眞不值一笑也○前報紀日人水谷榮之助在華人街私售洋烟被獲一節日歴一月五號裁判所開審復提該日人審斷供稱是日有三十三番茶行夥華人鮑懷宗來店吸烟是以開燈日官卽傳鮑對質鮑供旣我在彼吸烟何不當塲獲我實係扳害日官當將鮑暫押不料鮑在監因烟癮難熬卽行自刎幸爲傍人瞥見已刃傷胸部數處當卽送交醫院幸得保全近日又有華人街廣萬祥夥友黄某至法公司船携洋烟三罐在駁船中爲巡捕查見送交警察署管押定於禮拜三審斷未知如何定罪○大阪控折院判事官佐柏半次忽於十二月廿七號夜自取洋鎗擊死未知是何意見 
[臺憲閱操]  
　　欽差帮辦臺灣防務厦門水師提督楊西園軍門自奉命抵臺以來會同撫憲及劉淵亭鎭軍籌商全臺防務固已不遺餘力繼又奉旨以臺北地處上游基隆滬尾兩海口爲全臺緊要門户所駐銘定防軍隘勇數十營命軍門爲總統軍門又商准撫憲於福建帶來勁旅加以在臺招募共成提標親兵五營撫標親兵五營此十營皆由軍門派員統帶分防各處近又從浙江招到健卒數百人命其名爲撫標親兵中營而以花翎守備楊蔭臣守戎營帶守戎名連珍係軍門之介弟向在臺南管帶練兵兼總巡事務不久調至臺北以資熟手新如之營於本月初三日成軍軍門示大公無我之意特邀唐薇卿中丞於初七日仝赴東門外教塲查點各營初次成軍循例按册點名點畢又命會同向駐府城之提標親兵中左兩營合操過橋滿天星野雞各色陣圖霎時旌旗蔽日鼓角喧天極五花八門之妙未幾又操車子砲洋鎗隊聲若連珠高下應手城廂内外往觀者幾若堵墻軍門撫憲於中軍帳見之點首稱贊者再九下　起操至午後一下鐘始止撫憲立命戈什從善後局取銀三百兩以作犒賞有此軍容已極如火如荼之觀尚何慮倭奴敢越臺洋一步哉 
[嚴查營額]  
　　國家養兵百年用兵一日承平無事月糜餉金鉅萬身膺統帶者莫不雍容養望一遇海上有事尚不實力整頓猶以尅扣浮冐徒飽私囊是誠何心臺撫唐中丞以名臣而兼名將在關外督兵有年深知營中積習奉命擢權撫篆後尤一意整頓防務破除情面賞罰從公前有某管帶尅扣軍餉擅離營所一經查實立按軍法從事駢首西郊全臺諸將弁聞之莫不戰慄閱月餘仍恐基滬數十營猶有如某之不法者本月初六七日不假胥吏之手親書密札飭知會辦營務籌防等事賴觀察鶴年傳齊局員數人星夜在大稻埕封船觀察親率數員輕輿减從不露聲色以往天明舟抵滬尾分赴南北兩岸所駐定海防軍隘勇等營每營派一委員將所呈餉册按數點名年貌籍貫箕斗一一騐明統帶以下一時猝不及防惟有聽其點騐经中雖有通天手叚恐亦無從施其技倆點畢觀察以下諸員起身便返茶點夫馬各費絲毫不染晉郡後將點名原册呈諸中丞再將整齊與否情形據實面禀各營經此查點幾如當頭棒喝有一二營官心知破綻已露跟蹤至郡日於撫署内外偵探消息然中丞關防嚴密至公無私想日内當有一番更動矣 
[福自天申]  
　　欽差帮辦臺灣防務楊西園軍門岐珍原籍安徽壽州粤匪倡亂時平定東南各省推爲中興上將前在浙江鎭海統領雄師禦法有功升授厦門水師提督今年皇太后萬壽慶典賞加尚書銜未幾中日啓釁朝廷眷念海疆命移節至臺與劉淵亭鎭軍同爲帮辦防務今因萬壽慶典已届深宫又沛殊恩賞以袍套料各一件帽緯一匣福字一方月初斯美輪船由申恭賫至臺軍門謹擇於初十日排齊全副儀仗前導有護衛兵弁數十名用黄亭迎入北門鼓吹沿途至府後街行轅前升砲九聲軍門恭設香案朝服向北跪接恪敬將事臺北撫藩兩大憲曁各營將弁咸詣行轅道賀 
[大軍北上]  
　　欽差大臣劉峒莊大帥檄調南洋長勝等二十一營出關赴敵早詳前報總統果勝軍正任皖南鎭李總戎占椿總統長勝軍總兵萬總戎本華統兵十營於十七日禀見張香帥面受機宜先行北土於十九日拔隊起行所遣皖南鎭總兵篆務香帥　委正任壽春鎭任總戎調署云 
[局添會辦]  
　　金陵支應局總理水陸防營軍餉自倭奴犯順各海口增兵添將軍餉浩繁催繳　發昕夕經營總辦局務前署巡道吳吉甫觀察炳祥事事躬親近又兼辦金裕官銀號事務以致積勞成疾屢次請展感冐假而張香帥念目下軍務旁午恐觀察力疾從公致成　症放委總理兩江營務處桂薌亭方伯嵩慶會辦局務以分吉甫觀察之勞香帥體貼屬員無微不至矣 
[錢鋪疉倒]  
　　湘南省城乾裕錢店爲王姓所開白手成家積累二十年獲資數萬金爲人和平寡笑言不輕然諾以故南北票帮莫不樂與通融出入匯兌常數十萬金亦　中之巨擘也近年與某鹽商往來匯用銀項多至十餘萬某鹽商轉運不及錢店因而被累作改帳　帳之舉迄今數月聞祗有一二成歸欵各票帮亦無可如何只得邀中理勸王姓歴年辛苦一旦化爲烏有尚欲仰面求人豈非徒慕虚名不求實際歟冬月内又聞湘省倒塌錢店三家計乾元亨共倒二萬餘金貞利共倒一萬餘金尚有小錢店公和亦倒數百金市面之壞如此可勝慨哉 
[勢難出]  
　　泰和輪船遇險失事由北直隸輪船前往施救已見報章兹悉泰和受傷實甚勢難出險而北直隸去時帶有大號剝船二　乃將所裝各貨剝運回申特不知有無損失也 
 
 

Page 3

 
 
[欽使拜客]  
　　出使日本大臣張樵野星使於前日午後三點餘鐘乘坐四輪轎式馬車至英法二租界各國領事署答拜回轅　　　鳴六點矣 
[嚴司啓閉]  
　　欽命二品頂戴署理蘇松太兵備道劉爲出示曉諭事照得上海縣城逼近租界五方雜處奸宄最易潛蹤目下防務緊要又復時屆隆冬各城門禁尤宜加嚴現定每夜十點鐘後一律扃閉上鎖遇有要公查騐對牌問明幾人准子放行其餘閒人一概不准放進以昭愼重現飭據總巡翁令擬具章程禀復前來除批示並分飭合城委員遵照曁移行外合行出示曉諭爲此示仰軍民諸色人等一體知悉爾等如有正事出城務須及時早歸切勿深夜逗遛在外守候希圖有對牌公事之便隨後硬擁進城致于查究切切特示 
[禁止晒衣]  
　　本城街道狹容無論大街小巷之居民總將婦女下身褻衣跨街晒掛不堪穢污且有碍往來行人實屬不成體統故經黄大令會同總巡翁明府出示嚴禁　概居民毋許將婦女褻衣沿街晒浪自示之後如有不遵定行拿辦也 
[委員傳諭]  
　　楊樹浦相近効積里新設巡防局已紀本報局員程君厚餘於前日傳令廿三保迤東之十一圖十二圖東十三圖三五圖分十九圖五十一圖八圖六圖凡七圖半各地保齊集案下諭曰爾等諸圖奉憲諭均歸本委管轄倘圖内有土棍多事等情爾等可拘至本局懲辦自廿三保迤西各圖仍歸劉光明老爺管理諭畢各地何叩首退出 
[醉漢失足]  
　　前日下午西人某甲酒意酩酊行至美界揚子路金記碼頭喚杉板船乘坐未知其欲何往及掏至江心甲出立船頭觀望立脚不住翻身跌入江中衆杉板急行援救越半點鐘之久始得撈獲見其氣息未絶乃送至鯉門輪船得慶更生 
[失火罰銀]  
　　蘇州路信大油棧失火一事曾經公堂訊供昨晨由包探秦少卿將陳會良解案請訊陳供當晚棧中失火實不知其因何而起但棧中並無火燭或係隣人失火亦未可知天來生紙棧之魏天生供小的與信大僅隔門面二間當火未冐穿屋頂時小的在曬臺上望見却由油棧而起王阿妹供與相同通刺再三詰間各執如前商之　副領事謂此案種火尚無實據但棧中失火棧主究有疏忽之咎判陳會良罰銀二百兩至於保險一事該棧存貨多少有帳可查著陳會良自向巴　行料理 
[定貨糾葛]  
　　英商福和洋行投該管領事署控稱有華人李璜曾於西歴去年四月十七號卽華今年三月間在該行定買外國貢縀九　計長二百十六碼共計價銀一千九百四十四兩言明於中歴五月底貨可到申立卽出貨當由李書寫成單當卽發電至外洋囑卽裝至上海以便交李詎貨到後李延不出當由英領事照會英廨請於昨　會訊宋通刺准詞飭差將李傳案以便與　副領事曾訊屆時福利洋人帶同買辦景維行被告李璜延請大狀師担文倡繙譯羅誠伯到堂申辦先據原告洋人倩景代供稱西歴去年四月間有李宦來行定買外國貢縀九疋言明價目立有成單定於華歴五月底貨到卽出行中卽於四月十七號發電至外洋囑卽將貨裝載來申詎尚未到期李卽有信一封稱伊父於四月三十日病殁現須奔喪回籍請關照洋東將定貨作爲罷綸應將李信呈閱並稱照信後曾與洋東述明情節洋東不允故貨到之後曾往催出貨至今延約不出求請訊究狀師俟原告供畢卽將逐層辯駁及問原告貢縀究竟于何時到申由何船裝載答稱約在西歴去年六月底日期及船石一時記憶不清可以查明再禀又間貨到之時是否令買辦知照李姓答曾命知照狀師謂旣命知照不知能否設法查明知照被告之實在憑據訊至此狀師問原告之語已畢而報時鐘已鳴一下中西官互商之下謂年内爲日無多殊難復訊遂定於明年元宵以後冉行訂期復訊原被告遵諭而退 
[算帳失洋]  
　　滬南大碼頭左近有裕大雜貨店向與葉謝航船户某甲往來生意現屆年節故某甲至該店中算結往來帳目之後回至航船自將帳簿復算被該店司帳算虧洋六元某甲復至店中適司帳人出外未回經當手查核帳簿確實算錯卽當找付洋六元船户某甲　欲起身出外恰逢司帳回來某甲卽向其言明算錯情事未知何故忽然口角繼而扭一團經旁人解勸始散現某甲控諸十六鋪巡防中局據云其時與該店中扭毆之時背得鈔友袋一隻内有洋一百十四元因彼店中人多手衆不及防備以致失去欲請中局委員李蘭史二尹　查李二尹因事未知確實故飭地甲查明再核 
[縣案彚登]  
　　本年九月十八日鄉民張目松投縣喊控族姪張永錫將胞兄之屍抛在伊家藉詐等情黄大令派差前往押殮回縣禀復該屍業由永錫收殮矣張巨松又復禀請提訊前晚翁明府升坐花廳飭提全案人証先訊地保邢伯齡供死者名張繼生係巨之之子永錫之兄巨之住在門面及内進東廂房次間等處正客堂西廂房均是巨松居住兩人是堂弟兄共居一宅九月十八日繼生死後停屍客堂小的恊同台差前往押殮巨之謂候棺木合就卽行成殮等語次日果已收殮故此赴案禀復張巨松口稱職員官問爾是何職答是從九品供與張巨之是共祖堂弟兄父親張上達現住正屋巨之無分不能佔用官問可有分據否供以前至今都是如此九月十八日繼生死後巨之尚屬情理伊子永錫糾領引翔港流氓二十人孫榮金孫福生等前來將正間墻壁打灘移屍停在中間毁壞物件聲稱要借飾終費二三千文否則不肯收殮張巨之供十八日因要買木料合材暫將屍身停在中間旣是族誼又屬同居遇有喜喪等事理應中間動用巨松執見不允親戚輩咸抱不平口舌相加並無詐錢之事永錫供年十八歲胞兄繼生午前身死午後四五點鐘母舅孫榮金孫福生聞訃到來帮同將屍舁停中堂成殮實未毁物藉詐孫福生供引翔港人在洋布局爲小工永錫是外甥勞金是兄現已出門不在家中大外甥繼生故世小的等前往帮助料理喪事不敢惹禍官　巨松伊等要爾出費收殮爾曾出若干否答職員不肯是以未出明府叱曰看爾鄉人竟健訟若此琐與死者旣是同族向來同居停在中堂成殮不爲非理至爾指稱藉詐一節訊據供稱未出錢文可以無事何必纒訟不休大加申斥本應戒責姑且從寛著具結銷案　人一併飭退○蕩婦李王氏去年在縣控文牛戴杰卽戴翹生欠洋一案去年十一月廿四日葉司馬訊斷著戴繳洋九十元至今未繳李王氏控追前晚翁明府提訊李王氏供住居本城縣西戴翹生前爲醫生延來治病認識與伊私通騙去小婦人自已洋二百九十元尚有筆據再有代借趙張兩人洋九十元無還前途向小婦人催逼無力賠償乞速追繳小婦人母親開設客棧小婦人嫁與廣東人李姓爲到現在夫回廣東年久音信毫無故而苦楚戴翹生供本地人前娶王氏爲妾開設客棧在伊身上用去四五千銀現下度日艱難伊卽棄舊憐新另姘别人反將文生　爲仇人揑空控追銀洋其九十元之票是文生還清前途收轉之票放在房中被伊偷竊揑稱前途催討實無其事前經葉公祖訊斷之時文生供明候原主原中到案當卽付繳現下原中金吉甫尚在縣東老學前本月十八日亦曾投案呈明請傳案訊問李王氏供葉大老爺斷戴發學限一月内還清後許還洋十五元了事小婦人不允官曰爾嫁戴爲妾可有是事否答不過往來並未嫁伊作妾戴辯論是妾明府怒謂戴曰據爾供詞應當詳革照例擬辦爾是文生擅娶有夫之婦爲妾况旣娶爲妾又復開花客棧縱容姘人風化傷盡爾祖宗被爾辱及九泉尚在公庭置辯實屬不顧廉恥諭畢飭兩造均退候傳原中金吉甫到案訊斷○寗波人胡養曾呈控錢挺山擅賣硝磺請追原貨一案黄大令准提訊斷前　　翁明府訊問胡供監生做藥材生意在南市某藥材行坐莊因有陳保咸者向做硝磺生意禀奉浙江上憲准諭專辦浙江省硝磺運售去年在申購有硝二百四十擔因無錢付價押在製造局抵銀一千八百兩陳與監生之弟胡寶曾知交莫逆由寶曾出銀代贖存在招商局棧内後陳保咸因無力做此生意禀知上憲保舉胡寶曾接做監生帮弟管理銀錢出入仍舊兼做藥材生意歴年均與仁記錢莊往來去年十二月結帳虧欠二千零數十兩將硝存棧之棧單 
 
 

Page 4

 
 
二紙作抵今春該莊執事錢挺山催逼過甚監生出於無奈卽將硝作銀一千二百兩推帳以免逼急嗣後我弟來信將此硝售出官用已派委員諸君來滬提貨監生央人向錢相商備價贖硝錢不允硬將售去查悉由和源莊擋手杜桂鶴經手賣與寗波寗成洋行今十二月初二始行出口每擔價洋十八元總計四千餘元監生作抵一千二百兩吃虧太甚况諸委員現在申江提貨情迫不堪現將欠銀二千零數二兩照數備齊贖硝錢挺山供寗波人在仁記莊經手胡養曾結欠二千零數十兩將硝一千二百兩尚虧八百餘兩尚乞追繳共硝春間推貨至七月間是憑杜經手賣於寧紹台道支應局每擔價洋十元零五角派委員張檻來取均是實情明府曰候赴道轅查明曾否請過護照虚實便知諭胡曰查閱推據寫得明晰後無翻悔現下雖係吃虧祗可懊悔於心不能重向前途翻異凡事以筆據爲憑難於出乎爾返乎爾也照帳仍欠八百餘兩酌斷減讓再還四百兩了事著具遵斷結胡以爲吃虧不肯具結明府開導再三諭曰爾怪自已錯於當初目下旣有筆據在案焉能斷爾贖回姑著減　已屬成全爾尚不知胡堅執不遵明府飭令交差候伊具結釋放錢挺山遵諭而退 
[英界晚堂瑣案]  
　　騙子成擒一則已記昨日報章前晚由宋通刺升堂研究據陸生榮供稱小的係本邑浦東人向在某押店　　有誘賭局騙之劉老四卽劉東濤與小的假意殷勤甜言哄誘曾被誑騙銀時表一枚洋銀三十餘元小的之生意因此辭歇屢次尋劉不遇昨日偶至三洋涇橋某押店内尋友見劉將皮馬褂一襲向押店質洋十二元小的與之理論劉反恃蠻以致鳴捕送案求恩嚴究劉東濤供係四川重慶府人向以販賣皮貨爲生前欠小東門内某象牙鋪貨洋若干元昨日鋪夥某甲突小的催索小時難以湊手不得已將身穿皮褂脫下向某押店質洋歸還某甲貨欵突被素識之友人陸生榮平空誣索將皮褂硬行奪去通刺以陸所控毫無証據未便准理著一併斥釋○孀婦張漏氏控謝張氏等盤踞詐擾一案宋通刺升堂提訊漏氏供丈夫名子培在日買小東門内安人橋地方謝張氏之舊屋十八間立有杜絶等契據及方單爲憑迄將九載今氏夫已逝世多年子尚年幼張氏屢糾老嫗鄧邵氏等多人百搬滋擾勒索鉅資是以情急愬捕將張氏等拘案請究張氏供本色安人橋人現住德安里曾有祖遺房屋十八間售與漏氏之夫子培爲業已有九年從未向之加價兹因兒子於三月間出外不返小婦人無以謀生且年關將屆所欠各欵别無籌措不得已偕同舊傭鄧邵氏向漏商借若干奈漏氏堅執不肯是以爭論致被鳴捕拘案小婦人並無滋擾情事通刺以案關買屋糾葛本委未便判斷著公張氏自行邀中情商並著張氏邵氏各具以後不再吵擾結存查並　令漏氏亦不得固執滋擾釁端一併斥釋○劉登長控木匠汪恊佳誑騙洋銀一案前晚由宋通刺訊究劉供小的年十五歲係泰興人父親同在原籍耕田今春母親與父親因　事口角母親負氣出外不知去向邇有同鄉某甲言及母親在上海帮傭以故父親將祖遺田産售去得價洋十五元囑小的來滬尋訪母親小的於前月動身先至蘇州繼由蘇趁船來滬被同船之汪恊佳騙去洋九元半小的到滬以來母親仍無下落盤川已盡昨日向汪索欠忽　圖賴是以控追汪供本邑老閘人向業木作確曾向借洋九元五角曾經小的與登長帮同尋訪伊母約用去洋三元零費六元現願卽日歸還况登長曾經小的招留在家小的並無誑騙情事伏開恩通刺判將劉登長暫交棲流所留養一面派差將汪押送至老閘著汪父將欠洋六元交案再將劉登長資遣回籍 
[英界公堂瑣案]  
　　積竊徐子卿屢經公堂懲辦今又竊取韋步雲黄阿任金紹堂等綢布衣服洋毯銅銚等件經包探奏少卿拘　人贓送究韋等投案請領贓物徐供嚴州府人迭次犯竊惟示恩宥宋通刺以徐行竊有贓且係多年積賊未便從寛判交捕房管押六個月　滿笞貢二百板遞解回籍○包探陳阿九禀崔樓本嚴才昌等俱在唐克承所開絲棧内配絲昨因搶奪生意口角之餘竟將唐扭毆報捕後將崔　拘案請訊通刺略詰情形以原告並未到案飭將崔嚴押候過堂訊問○包探孔阿才禀王阿官竊取福壽堂内布衣二件查得王阿官前經犯竊今將人贓送案請訊福壽堂遣人投案領贓王阿官供認行竊惟求施恩通刺以王阿官亦係老賊判交捕房管押廿八日期滿笞責一百板贓給失主領去○竊賊陸阿金前由公堂判令遞解回籍今又潛來滬上經包探黄四福拘案請訊通刺判押廿八天期滿仍行遞解○木匠林阿來至老順記洋貨號以買洋釘爲名乘間竊取四包報　後由包探　如海將林緝獲查得尚在輪船竊過銼刀十柄售與丁洪昌舊貨店一併解案請究老順記遣夥張桂清申訴前情林阿來供鎭江人向爲木匠所有在輪船竊得之銼刀十柄業已售與丁洪昌舊貨店丁洪昌供不知竊贓悮行收買現已售去無從吊贓通刺以林阿來行竊可惡判交捕房管押一月　滿押送回籍丁洪昌收買竊贓亦有不合著賠銼刀洋十元後再罰洋五元以儆○小工周掌生竊取怡和洋行巨繩一條經包探查獲送案周供實因需用偶然借取惟未與行中言明通刺判枷號五天交該圖地保收管○張阿榮竊取西人皮鞋一雙銅條一條由包　拘獲人贓送究通刺判押十四天贓還失主 
[捕房瑣事]  
　　二百八十三號夜差華捕前晚三下鐘時巡至把子路冰廠相近見有甲乙丙丁四人團坐一堆手持樹扁擔坐旁燃草柴捕欲上前驅逐某等不言不語突臺扁擔當頭猛擊一下捕卽躱避幸未受傷甲等擲扁擔與地飛步奔逃捕恐衆寡不敵不敢窮追乃拾扁擔而回面訴捕頭然亦無從緝訪矣○偷兒名錫盤者前晚十一下鐘在四川路經包探張阿五遇見當卽拘入捕房押至昨晨捕頭仍飭張探查得在夭撞路仁智里粤人某姓家竊以銅香爐二隻肥皂若干原贓尚未查出捕頭命押候吊齊贓称再行解送英公廨究辦 
[法捕房瑣事]  
　　招商局四號巡丁王阿土投案控吳海林竊取九號廿二號棧房鐵鎖五把解案請訊經葛同轉訊供押候嚴比等情已紀昨報昨禮拜五同轉蒞捕房會同謝副捕頭發落命提吳海林到案先行掌頰一百下問共竊幾次吳供十五夜在棧房門首槃雨無心撥動鎖卽開落問巡丁共有幾人王供六人一班輪流更替三人在浦灘三人在棧房門首同轉謂爾等旣爲巡丁理應嚴密查拿何致疎忽若此以後各當留心著將吳押至除夕開釋吊到之銅鎖卽飭領去○魏釗顧天佑控把作葉壽昌串同飯司劉阿毛竊去錫五十餘斤及衣服被頭等物經葛同轉　訊押候追比昨原告魏釗投案禀稱前月廿三日起至本月廿日止查檢之下共被竊去勾光十五塊計重三十七斤半又點銅廿餘斤及製成之酒杯數十只求請嚴究命提葉壽昌到案供有紹興人買錠灰者向小的買去點銅一條廢錫十條重廿六斤半　洋二元一角二分又問酒杯等物賣在何處供並無此物被頭係店主買來出小的之帳且欲令小的做滿一百餘元之貨小的實在不能問與飯司如何商量供小的但欲回去同轉謂所竊之衣服被頭究藏何處葉一味支吾從重掌頰一百下葉供飯司慫　小的回去因無盤費無奈作此不端之事求恩寛宥同轉謂魏曰爾用人亦當謹愼現在已經比過著帶出同薦頭詳細研詰魏等遵諭而退○命提烏山船主卓阿鶴控洋五十元之船夥何有餘著開枷照原斷笞責一百板問當時如何竊取何依舊支吾同轉謂業已破獲尚　狹展著還押覓的實保人方准保　○通順永義昶全成三家信局控藍阿四串同船夥高阿句等將大王挖開塡入料子送經葛同轉訊供著將僞土先行給領估價變賣歸入正欵昨通順三家蔣雨泉等投案禀稱奉諭領出之僞土同藍之父親估看内有二只最壞每只不過值洋十元其餘每只可售二十元　　飭探帶同藍阿四至洋藥董事處　同估見變價　償藍仍帶回管押候核 
[贈書鳴謝]  
　　廣學會督辦李提摩太英國儒士也來華廿餘年於中國之政事文章靡不悉心叅考深以中國有致富之基　無致富之　爲可惜爰箸時事新論若干篇　外國之情形爲中華之榜樣叅觀借鏡取益良多誠天下之有心人也書中各圖樣尤能獨出新意爲目有　　以來所未經見今以剞劂告成行將問世先以一帙見貽三復斯編莫名　佩因誌數語藉答謝　　 
 
 

Page 5

 
 
[陵官報]  
　　十二月十六日候補道程儀洛辭赴江北公幹○十七日正任睢寗縣侯紹瀛叩謝調補清河縣從九姚元吉奉委甘泉冬防 
[上海六馬路仁濟善堂經收南北兩市各米行米麥雜糧捐十一月初一日至三十日止第一百三旬至一百五句清單]  
　　恆祥實行錢二十千四百四十七文　　廿千二百二　文愼和廿千一百廿五文同順十千二百八十四文元昌豐八千九百九十四文同豐八千五百十文生源七千五百九十五文豐記七千三百三十一文豐和七千三十文萬　六公千六百三十二文乾利六千二百三十六文裕祥六千二百廿八文愼茂　五千七百八文振豐三千九百六十一文聚源三千八百四文源順恊三千二百七十六文合記三千二百五十三文錢恆泰三千六百三十九文恆　四千二百四十八文德盛三千二百三文錦祥一千八百三十七文裕愼二千四百九二文義生一千一百七十二文恆源一千六十三文正豐一千三文同德九百五十九文　元一千一百六十七文永順一千一百九十八文元生長一千廿八文義記公一千廿九文德大一千十九文恊記九百四十二文晋泰七百四十三文三和八百四十七文恊昌泰七百十六文咸茂九百三十八文洽興昌六百五十六文萬源三百三十五文裕和三百三十三萬昌四百七十文餘生二百六十八文恊豐三百五十六文唐永愼三百七十一衡大一千七九十三文昇記一千七三十一文復泰一千二百五十五文新興和一千二百十九文大興順二百三十二文同興二百三十文恊大豐一百廿三文恆裕九十七文北同泰九十二文餘拾二千六百七十二文裕昌廿千九百七十七文恆大拾六千三百八文寶泰十三千二百八十二文元餘十二千六百七十二文長豐九千四百三十二文泰潤六千六百四十五文元和六千五百五十八文震大六千三十八文元吉泰五千八三文葆生四千九百六十七文潤泰四千六百八十七文松盛四千四百七十二文鼎豫四千三百二十文長義三千五百九十五文天和三千一百六十文萬隆二千七百十八文三泰二千九十四文衍源二千八百三十一文恆泰二千六百三十三文萬生六千五百十二文義記一千三百十五文萬祥是一千五百四十九聚泰一千十六和記七百一文南元昌七百五十九文愼生八百六文公正七百五十八文天元六百十四文元泰四百四十七文泰興四百九十二文萬成三百八十二文同泰五百三十一文甡義三百六十一文和泰三百十五文萬袥二百七十七文鼎昌源三百六十六文大和一百三十八文新興一百十一文同愼二百十五文恊茂六十七文愼餘三十五文正義隆八百七十八文以上九十二户共收錢三百四十三千三百四文 
[上海北館賑公所施少欽收順山東賑捐十一月初一百三十日第四千一百至廿六次清單]  
　　初一日江北糖雜各貨衆商節省年　　　戲　移助洋三十元四明産安氏酬願洋廿元程心記二元無名氏求病愈一元○初二日慈東慶餘室完願洋八元吳淞心餘子祈保平安二元○初三日映雪書屋洋三十元源康求病速愈十元膠陽子爲子有恙許賑由無錫唐詩長寄來三元蘇城金鼎鐵爐一元具　具龍珍各八角奉　朱銅洋二元○初四日南京無名氏由志成信號交來洋二百元治父山人第三次代募由餘大莊來十元根福保母平安四元○初五日太倉陳許氏爲子便血求速愈十元蘇城毛君病愈完願八元蘇城棣蕚堂馬爲孫病愈還願四元○初七日延陵求安子規銀一百兩閩省劉夔門　助由源恆隆來洋一百元太原子服符病愈六元○初八日會稽王子餘完願洋廿元家齡氏十元浙湖隱　氏由松江寄來十元蘇省福隆　王宗榮四元姚杏記節省日用費一元無名氏銅洋一元○初九日胡美琮求次子久華諸病速愈洋十元○高郵丁玉軒募應名生求病愈九九票　廿千元王高氏節省喪　經　資移助十千文不留名足錢一百文共三户合洋廿九元○初十日蘇州江雲韶病痊還願洋廿元胡氏二元○十二日孫惕甫由無錫輔仁莊託同康莊來洋十元龔佑之十元○十三日會稽陳大　求母於氏康健家門吉慶並求兄大全氣喘速愈洋二元五角○十四日沙溪邵雅安爲子喉痛祈保速愈洋五元寓杭董潤園爲女愛官求資冥福四元○十五日鄭錫康大善士求父病速痊由泰隆交來洋一千元搆木後裔祈保合家健十元無名氏二元○十六日婁縣胡煥章患泄瀉兼發寒熱尚未大愈求痊由厚康莊交來洋五十元松江沈仲起募青浦葉其清求病痊十元○十七日天水明德堂主人爲内人生産大小平安完願並求日後均各平順洋五十元李冠英酬願廿元又求　宅平安六元嘉郡放生室主人求卻病延　三元○十九日沈松茂爲對隣失愼幸獲平安蒙親友臨問理應筵謝兹將齋醮筵資移助洋一百元餘姚嚴九亭爲兄龍病愈完願並保延年益壽洋十元金匱陸喜記三元○二十日虎林逋客病愈完願洋十元王錫齡因姪女病愈完願十元○廿一日鋤經堂爲産婦平安完願十元○廿二日隱名氏求子病愈規元五百兩臺南愼餘齊生因子喉症立愈完顯洋一百元松江周培森培炳求母病速愈洋四十元石亮宗病愈完願洋十元○廿三日浙江淳安縣陶晉甫父祖求長孫聯保病痊由晉要來洋十八元怡雲　人先人經懺資移助洋十元慈東費修記求見災並祈合家平安洋三元○廿四杭垣朱子緩求内子陳氏久病速痊洋十元○廿五日文記求消災延言洋念元無力子病愈完願二元邱明記祈保平安龍洋二元○廿六日萱花常茂室洋五元無名氏銅洋二元○廿八日蔭餘堂俞由德隆豐號來洋一百元泰州海安司署詹四元靑暘鹽棧潤東勉力氏王二元恊力堂銅洋一元○廿九日吳興頑叟添孫彌月筵資移助祈保安寗規元二百兩蕪湖無名氏洋五十元常熱顧芝田爲媳張病痊完願六元汪國桂一元○　日紹城鳳昌染坊求生意興隆諸事順遂洋十元湖州周敦睦堂主人銅洋一元 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒二十年十二月初六日京報全錄]  
　　宫門抄○諭旨二道錄前○直督李奏報經徵錢糧未完一分以上各員片○又　奏經徵地租未完一分以上各員片○浙撫廖奏　解各項餉銀片○晉撫張奏解清京餉片○又奏解内務府經費片○又　奏保留副將片○湖督張奏揀補副將摺○又奏揀補遊　摺○府丞李奏報接印日期摺○十三月初六日吏部翰林院廂紅旗值日無引見○耆安孟繼壎預備召見○召見軍機耆安孟繼壎皇上明日卯正升中正殿看跳步扎○○李鴻章片再部定新章經徵各項糧租應先將未完一分以上員名開單奏報等因兹據布政使裕長詳稱光緒十九年八項旗租奏銷現已核竣將經徵未完分數員名開單具詳前來　詳細清單咨部外所有未完一分以上員名繕具簡明清單附片具陳伏乞聖鑒敕部查核謹奏奉硃批户部議奏單併發欽此○○李鴻章片再據藩司裕長詳稱光緒十九年分廣恩庫地租奏銷現已核竣先將經徽已完未完分數員名開具清單請奏前來除詳細　單咨部外所有未完一分以上員名繕具簡明清單敬呈御覽伏乞聖鑒勅部查核謹附片具　奏奉硃批户部議奏單併發欽此○○廖壽豐片再准總理海軍事務衙門咨南北洋海防經費奏准撥歸海軍衙門作爲常年餉需經費之用又准户部咨各關應解抵閩京餉改爲加放官兵俸餉銀兩仍於四成洋稅項下每結提銀五千兩自光緒十二年正月起按結提解在案旋准海軍衙門咨浙海關四成一半稅銀撥給南洋充作光緒二十年分一切用欵等因當經行關遵辦去後兹據護理浙海關寧紹台道吳引孫詳稱浙海關第一百三十六結自光緒二十年五月二十八日起至九月初二日止共收華洋各稅銀三十一萬三千二百六十一兩六錢四分六厘除於四成銀數内提解部庫加放官兵俸餉銀五千兩外尚餘銀十二萬三百四兩六錢五分八厘應提南洋一半銀六萬一百五十二兩二錢二分九厘現已照數兌足發交號商楊源豐照　匯兌於光緒二十年九月二十一日匯解起程前赴南洋大臣衙門投納等情詳請貝奏前來臣覆核無異除分咨查照外理合附片陳明伏乞聖鑒謹奏奉硃批該衙門知道欽此○○張煦片再　准户部咨本年山西省先後奉撥京餉銀五十萬兩又每年應解東北邊防經費銀十萬兩均令分批籌解等因業經陸續籌解過京餉並撥解過北洋的欵共銀四十五萬兩分别奏咨在案兹據布政使胡聘之詳稱復於司庫本年地丁項下　　　一十萬兩作爲京餉除劃扣烏城札薩克俸銀一百兩外實解銀四萬九千九百兩差委候補知縣陳學祁管解以五萬兩作爲　　　防經費差委卽用知縣翁立德管解均於九月二十八日起程前赴户部交納並聲明本年原撥續撥京餉均已如數解清等情請　　前來臣覆查無異除咨明户部外理合附片具陳伏乞聖鑒謹奏奉硃批户部知道欽此○○張煦片再前准部咨内務府經費光緒二十年分指撥河東鹽引銀四萬兩前於四月間解過銀二萬兩赴内務府交納在案兹據署河東道詳稱現奉部文令將本年應解内務府經費銀二萬兩改解部庫歸還墊欵等因遵卽在於鹽引海防經費内籌動銀二萬兩差委候補鹽經歴王倓管解於光緒二十年十月十六日起程前赴户部交納並聲明河東道庫應解甲午年内務府經費銀兩業已如數解清等情請奏前來臣覆　無異除分咨户部内務府杳照外理合附片陳明伏乞聖鑒謹于奏奉硃批該衙門知道欽此○○張煦片再記名總兵賀星明湖南湘鄉縣人業經臣派令統帶馬步七營旗赴京防衛另摺奏明查該員於咸豐年間投効湘營轉戰湖北江西安徽等省積功洊保副將並賞給捍勇巴圖魯名號嗣在甘肅軍營蕩平金積堡賊巢並寧靈肅清案内出力經陜甘督臣左宗棠奏保奉旨以總兵記名遇缺簡用欽此旋於光緒七年投効山西前撫臣衛勞光張之洞先後委帶湘毅軍馬隊嗣因該軍裁撤請假回籍本年秋間復來晉効力臣查該員久經戰陣歴練老成實爲將領中得力之員現在晉省營伍需才合無仰懇天恩俯准將記名總兵賀星明留於山西善遣委用山自鴻慈除飭取履歴咨部查照外理合附片陳明伏乞聖鑒訓示謹奏奉原批著照所請兵部知道欽此○○頭品頂戴湖廣總督臣張之洞跪奏爲苗疆副將員缺緊要揀員升補以重邊防恭摺仰祈聖鑒事竊准兵部咨湖南永綏協副將王金鼎病故遺缺係題調之缺應令迅卽照章揀員升調等因移咨到臣查例載各省題調之缺先儘現任人員題請調補如無合例堪調者准於現任應升人員内揀選保題升用等語臣於湖南省現任各營副將内詳加遴選除沅州靖州各協副將俱係題調要缺永順恊副將現已另摺請補調補衡州恊副將續福尚未飭赴調任准補寶慶協副將劉盛國籍隸湖南例應廻避本省均應毋庸揀調外其餘長沙常德乾州各恊副將或缺居緊要或人地未宜實無堪調之員自應在於現任叅將應升人員内揀選升補查有湖南臨武營叅將榮年年五十二歲廂曰旗漢軍文志佐領下人由印務筆帖式揀選驍騎校轉升副叅領光緒十二年十一月十日奉旨湖北德安營叅將員缺著榮年補授欽此十三年四月初三日到任旋經揀調湖南臨武營叅將員缺奉旨允准在案十四年八月初四日到臨武營叅將調任該員精明幹練整飭戎行以之升補斯缺洵堪勝任且歴俸已滿二年以上核與升補之例亦屬相符合無仰懇天恩俯准以湖南臨武營叅將榮年升補永綏恊副將員缺實於邊防營伍有裨如蒙俞允俟部覆到日給咨送部引見以符定制除飭取該員履歴咨部外謹會同護理湖南巡撫臣王廉湖南提督臣婁雲慶恭摺具奏伏祈皇上聖鑒敕部覈覆施行謹奏奉硃批兵部議奏欽此○○頭品頂戴湖廣總督臣張之洞跪奏爲揀員請補遊擊員缺以實營伍恭摺奏祈聖鑒事竊准兵部咨湖北襄陽城守營遊擊武英開缺回旗　差遺缺係陸路部推之缺應用儘先人員行令照章揀員請補等因咨行到臣遵卽在於湖北省儘先遊擊班内詳加遴選查有花翎副將銜湖廣督標儘先補用遊擊張文傑年五十三歲湖北江夏縣人由武童投効軍營迭次打仗出力歴　保奬花翎湖廣督標儘先補用都司嗣於歴次　　竄擾陜回摛斬爭盡西北兩路塔爾巴哈台及積大河沿一律肅清案内經前伊犁將軍金順奏保光緒六年六月十一日奉上諭湖廣督標儘先補用都司張文傑著免補都司以遊擊仍留原　儘先補用並賞加副將銜欽此均經接奉行知在案嗣於光緒七年十二月内收入督標差遣該員才優力健辦事勤能以之請補斯缺洵堪勝任查部定章程請補儘先班次如係聲叙人地不宜至多不過二十員兹按部册儘先名次在張文傑之前者尚有李枝宏穆德明鄧啓發丁體元周義慶彭山茂陳德安胡迪賢袁　瑶鄧朝佐袁祖禮鄒明共十二員内丁體元一員前經行查保案尚未接准部覆彭山茂一員尚未收標穆德明周義慶鄒明等三員均距籍在五百里以内李枝宏鄧啓發陳德安胡迪賢袁家瑤鄧朝佐等六員營務尚待練習袁祖禮一員與此缺不宜均未便遷就擬補致滋貽悮張文傑雖名次在後而在營歴練有年情形最爲熟悉飭查該員前在本省及他省均無叅革朦保情弊合無仰懇天恩俯念員缺緊要准以湖廣督標儘先遊擊張文傑補授湖北襄陽城守營遊擊實於營伍有裨如蒙俞允俟部覆到日給咨送部引見以符定制除飭取該員履歴咨部外謹會同湖北巡撫臣譚繼洵署湖北提督臣傅廷臣恭摺具陳伏乞皇上聖鑒勅部核覆施行謹奏奉硃批兵部議奏欽此○○奉天府府丞兼學政臣李培元跪奏爲恭報到任接印日期叩謝天恩仰祈聖鑒事竊臣蒙恩簡放奉天府府丞兼學政跪聆聖　後遵卽束裝就道因雨水阻滯本月十五日行抵奉天省城十六日准前任府丞兼學政臣張英麟委員將奉天府府丞兼學政關防並書籍文卷等件齎送前來臣當勤恭設香案望闕叩頭祗領任事訖伏念臣學淺才疏學政事繁任重自維檮昧深懼弗勝惟有恪遵聖訓嚴密關防隨事隨時矢過矢愼勉自竭其愚陋冀仰答夫生成所有微臣到任接印日期除恭疏題報外理合繕摺叩謝天恩伏乞皇上聖鑒再臣經山海關　外沿途兵勇絡繹民情尚屬安靜合併陳明謹奏奉硃批知道了欽此 
 
