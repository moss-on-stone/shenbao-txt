# 1899 - 50 - 4909288

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論謀業之難]  
　　古者士農工商四民不分軒輊士食舊德農服先疇工賈各世其業故無生而無業之人父詔其子兄勉其弟宗子秉宗法以教同族故無長而失業之人其或門衰祚簿家業式微則宗族有賙卹之法鄉黨有施與之誼故無終身困乏而或流爲匪類之人外此者惟有生性傲惰不率教訓之輩則名之曰惰游之民分其品類别其衣冠以示不齒於鄉里三年不攺則國家驅而逐之遠方以故四民各安其業莫不兢兢焉惟恐失墜致爲人所鄙棄此誠古道之隆也後世井田之政不行民間各不相顧有生而無業者有長而失業者有因困乏而流爲匪類者而於是乎惰游之民幾致比比皆是矣時至今日操業旣多謀業益難失業亦因之而更易就上海一隅而論其生而無業自幼卽成爲匪類者無論矣卽以向守本分一旦失業者言之蓋亦不下數千人推原其故皆由近二十年來商務日衰倒閉多而興復少其始衰者則爲沙船號商其次則爲荳麥油米等行又其次則爲糖行花行而南巿之精華遂因此而剥蝕殆盡北巿則向以絲茶洋貨等業爲生意塲中之巨擘乃近年來絲茶兩項日見寖衰洋貨生涯雖尙不惡而因先令而折本者幾於屈指難數北巿之精華亦因之而消耗靡遺至錢莊則尤以各業爲維繫者也各業之衰錢莊亦可槪見矣統計此二十餘年之內沙船號商之倒閉者若干家荳麥油米花糖行之倒閉者若干家絲茶棧之倒閉者若干家洋貨號之倒閉者又若干家錢莊之倒閉者又若干家一號倒而大小號夥若干人賦閒矣一行倒而大小行夥又若干人賦閒矣一莊倒而大小莊夥又若干人賦閒矣一年之中倒閉者必有數家或十數家甚至數十家不等雖間有創開新業者尚不及十之二三所用又别有礙於情面之人向之賦閒者未必皆足齒數如是而失業之人安得不日見其多乎此外一材一藝不工不商旅進旅退與世浮沉者尤難更僕數吾儕手無尺寸之權卽欲爲戚友中謀一鷦棲且苦無從爲力付之無可如何然此猶僅就滬上一隅而論由此以推天下之大生民之衆凡仰屋咨嗟而歡餬口艱難者當更不止恒河沙數卒歲無資牛衣對　此情此景尙何堪爲之設想哉讀杜工部安得廣厦千萬間大庇天下寒士盡歡顔之句殊令人上下千古而不禁想　其人也當世士大夫坐擁萬鍾力　周急者頗不乏人而欲其抱工部之願恐亦如鳳鳥河圖之瑞欲見而無由庶民之生計日拙米　之價値日昻而奇技　巧奢華靡　之事足以消磨人之財物者轉日出而不窮語云習俗移人賢者不免况中人以下之資哉必也　世俗之浮華以培根本禁巿廛之堃斷以均貨財維　閻生計之窮蘇貧月衣食之困　卽井田不復而尙　臻於盛治嗚呼伊誰之責哉 
[本館]  
　　昨日上午東　飛電傳來上諭三道敕　譯登○正月十四日奉上諭記　　　統廕昌著交榮祿　　委用欽此同日奉上諭內閣户部會奏內外臣工情殷報効籲請將認領股票銀兩　　　收開單呈覽一摺前因户部用欵浩繁議辦昭信股票以資接濟王大臣等有奏請報効者多未允准　以國家必不　已之舉不欲重累臣僚也兹據榮祿等奏稱京外大小各官情殷報効出自至誠仍請免其領票並不敢　　等　　大臣等深明大義公　　私旣經再三籲懇若仍不允准轉無以遂其忠懇之忱著卽俯如所請自王公以下　外文武大小各員已經認繳之欵毋　給票准其作爲報効慶親王奕劻之子載授著賞給頭品頂戴恭親王　偉　　王　者　郡王載漪貝勒載濂　國公載瀾均著宗人府議叙其京外文武大小各官均著交户部分别核給移　已革户　尙　翁同龢已革禮部尙書李端棻已革户部左侍郎張蔭桓所繳銀兩著傳各該本籍收存贓罰庫專案具報另片　　　巡撫鹿傳霖報稱本籍定興縣士民認領股票銀兩請由該撫如數代繳不敢領票亦不敢邀獎等　　　　其代繳一併核給移獎至各省紳商士民認繳之欵仍照原議按年計利初期還本以昭大信單二件併發欽此同日奉上諭協辦大學士孫家　奏皖省飢民甚衆請飭壽欵接濟又御史余誠格奏皖北各屬請速辭春賑各摺片前因安徽　　等屬重遭　　特由户部撥銀八萬兩交鄧華熙核實散放並以渦匪滋事難保無災民因饑掠食諭令劉坤一等通　振撫朝廷軫叅災區　日不深焦慮孫家　等所奏各節　係早經籌辦之事惟該省災情　　仍恐前項　　不　　放著由户部再行籌撥銀五萬兩交鄧華熙遴派妥員分赴各屬將春振事宜迅速籌辦務須核實散放不得　街了事並籌辦義振平糶以輔官振所不及孫家鼐所請由鄧華熙電商各省督撫勸捐協助准其請獎以集鉅欵之處著該　體察情形酌核辦理該部知道欽此 
[再述械鬥情形]  
　　沙巿訪事人云旗民漢民械鬥一事前已縷述報章近復得其詳細爰再述之十二月初九日旂兵槍傷民人之後請縣詣騐計槍傷者四名被刀及木器傷者三名旗兵　　　禀稱下唇並咽喉中槍初十日午後劉明府奉將軍札飭會同理事同知鍾司馬赴小北門內旂營會騐協領佐領等亦均在座仵作騐視之下報　舌　焦黑下唇並領頦俱有焦爛傷右腮紅腫並無槍子痕跡確係火藥　傷劉明府同鍾司馬親視無誤而額　哩之父喜發堅稱槍傷明府謂未見槍子何能妄指候禀請將軍另委賢員復騐時旗營中人圍若堵牆謂仵作騐報不實且誤以茶房爲仵作突被毆擊並毁明府之轎書差夫役二十餘人因往護轎亦多受傷明府時在官廳尙不知悉旋據福佐　訴稱彈壓不服被旗兵毆辱明府乃步行至右副都統署禀知並請委員復騐右翼副都統德都護祿接入花廳擬將自坐官轎送明府回署詎旗兵已擁聚轅門外不准放回將軍曁副都統瑞爵護聞知均來彈壓並向明府　　數語旗兵益憤鬨入二堂將軍扶杖至花廳門口喝止衆人不准妄入旗兵人衆手雜竟毁門一擁而進推跌將軍將劉明府　司馬大帽朝珠打落扯毁衣服復將明府拖至大堂攢毆致受重傷鍾司馬髮辮亦被扯落恊領佐領喝阻不依幸良協領再三向旗兵理勸始各釋手是夜關閉杆城旗民數百鬨入將軍署堅請將軍奏叅允而後散至十一日杆門開後荆州府舒太守入營請將軍派協領護送鍾司馬劉明府回署旗民尙糾衆追襲幸不及而返自後三五成羣游行得意聲稱此案因騐傷不明起釁而旗兵之不在會者則謂係楊周氏被旂人所斃經劉明府訊出實情禀請將軍將良協領　去 
 
 

Page 2

 
 
左司挾此嫌隙所致然英雄會中人謂良恊領被劉明府蒙禀以致撤去左司欲請將軍開復原差現經將軍並道府縣電禀督憲派札鳳池觀察吉孟陶連仲珊兩太守至荆查辦并帶武漢仵作復騐札觀察吉太守俱係荆州駐防聞十八日札觀察會同道府各憲復騐額圖哩右腮有𥻲子傷痕後提小北門地甲研訊供稱小北門外民人不特並未放槍亦且無槍札吉二公並未深究惟連在守研詰數語而已刻下被槍民人馮志龍已因傷斃命駐防英雄會首避匿不面而餘黨猶肆口醵錢謂須訟理營中謹寳恩札各富家終夜嘗有剥啄聲現聞各家略有佽助因是營中尙覺安謐然稍有積聚者已多遷至漢城沙巿二處暫謀棲息矣 
[備迎帥節]  
　　武昌訪事友來函云新授湖北巡撫于次棠中丞由黔來鄂官塲中接到電信知月內卽可履新江夏縣陳少石大令預飭辦差人役將撫署內外粉飾一新張香帥檄委候補府經歴汪叅軍錫璜爲文巡捕撫標右哨千總楊千戎占春爲武巡捕兩君奉委後卽禀辭赴湘恭迓節麾想棨戟遙臨卽在指顧間矣 
[覆勘鐵路]  
　　武昌訪事友來函云粵漢創辦鐵路前由張香濤制軍委陳復心觀察會同美工程司逐一勘估已極周詳惟開辦之始頭緒紛繁香帥愼重其事復委候補府黃鐵生太守前往覆勘以期密益加密太守奉檄後卽赴轅禀謝擇日啓程 
[赶造槍砲]  
　　武昌訪事友來函云鄂中槍砲廠開辦以來成效卓著所鑄槍砲堅固靈捷足以媲美歐西此次榮仲華中堂創辦練軍奏請飭湖北槍砲廠添造槍砲若干俾資練習張香帥奉文後已諭飭局員督率匠役迅速赶造以濟要需 
[照錄湖南長善兩縣團練子目]  
　　一團練經費擬捐自田租每租一石年收榖二升初年加收榖二升爲製造槍械之用無論田主在城在鄉在境不在境統就團據實查明按收團榖各歸各團應用不可徇情以多報少凡地方廟宇及公舉義舉各田租均擬加倍收捐如遇災歉有及五分以上者團榖亦减半收捐如其團不願練丁亦應按租收捐留爲一都公用不能假已練名目冀免出榖凡租少之宦族巨商則另行勸捐銀錢餘仍查照省局章程辦理一長善兩縣均各十都每都各視團境廣狹立一二都總再分由各區各立團正團副必皆以公正有鄉望者充之最忌平時出入衙門代人作訟詞者而其向有之團則只可合而不可分都總係總一都之成化各團畛域之見識各團正團副賢愚之别此次查造各團户册應逐户認眞查塡不牽入向來保甲册籍餘仍查照省局章程辦理捐榖專收白田主不收佃户是本富者出貲之意惟近來鄉間田主有因家况窘迫加佃减租有不及佃户饒裕者如遇此田主仍按其田石斗畝分捐收團榖除按現納租石由因主捐收外其餘應捐之榖由佃户捐足以昭公允一團練練丁應視各團收費之多少權衡丁數挑丁則以二十歲外二十五歲內者爲正丁十五歲外二十歲內者爲副丁獨子柔弱者不與無業游手尤不准其濫入如團內所挑之丁因費絀不能同時齊練則以副丁歸爲續練其練習平時則各就各近地公立之所一二月後則間五日各赴局散操一次到一人操一人不必候齊以免誤人工作農忙時每有酌减二次每月合操一次均各早集晚歸散操則演放槍砲兼及刀矛合操則演習陣法進退如開掘明溝作造地營亦隨時隨地兼習散操丁各給榖二升合操丁各給榖一斗團正團副每年各給夫馬榖八石住局司事每年給辛工榖八石教習每年給酬貲榖十石如團內練丁無多或二三團合延一教習亦可如請由營撥者自有坐支薪水只給津貼榖十石又每縣各擇二三曾當統領者爲闔縣督操週巡各團操演每出巡一次酌量時日久暫道途遠近備送夫　錢文所有以上各需飯食夫馬皆各自備不另開支餘仍照省局章程辦理如團內捐榖無多團正團副及司事又按年支給夫馬辛工自難挑練多丁似輕本而重末其團正團副則何以自立擬凡捐榖無多之團皆停給團正團副兼辦住局司事亦停給辛工以資節省卽捐榖足用之團其團正團副因本殷實不願支取夫馬亦聽一團練所需槍砲器械自須赶緊製造擬先籌墊錢二三千串文就省雇匠製造只辨良楛不尙新異一俟造就卽由各團備價來領各團應先各製旗幟數面便分哨隊並製號補百數十副分給練丁縫在面服衣上側載姓名編列什伍其藥鉛火帽應俟續行籌造備領餘仍查照省局章程辦理凡一團之內廟祭攤錢龍鐙派費皆按各家田石核出攤派之數此次應查各租數卽以攤錢派費所載之田石斗升爲張本可以上所定未及操練課程應再另定如將來辦理仍有未臻周妥之處亦應隨時酌量增删而其所急者則應由各都總各查各團租榖實　及團內户册一月覆送省局爲企爲荷 
[會匪成擒]  
　　蕪湖訪事友來函云太平府爲長江水師薈萃之區三湘子弟百戰歸來流寓其間亦較他處爲衆其間良莠不齊或訪照哥老會匪結黨拜盟隱逞不軌有駱海清綽號駱賓王者尤爲此中桀黠散放票布煽惑多人其羽黨分布徽寍及中江一帶何至數千百輩前年夏間因私殺同營兵丁被太平府陳仲英太守面禀黃提憲設法往拘詎駱犯信息靈通聞風逃逸提憲以該哨都司丁鴻賓都戎事前旣無覺察事後又失防維立卽撤任勒令務獲都戎留心跴緝已逾一載蹤影杳然去冬提憲復就金陵水師營遴委吳千總大元帮同巡緝千戎奉委後攺裝易服密伺於徽寍各郡祀灶前二日忽遇駱匪於寍郡北門某薙髮店當卽四面伏兵驀地出手一鼓成擒就近解送宣城縣陳大令訊供收監並派營兵嚴行看守千戎於臘杪由寍來蕪附輪船前往金陵禀見黃提憲請示遵行兹聞蕪湖水師遊擊陳遊戎已奉提憲檄令派撥杉板船數艘前往寍郡親提駱犯押送金陵行轅想須照例懲辦也 
[刼案立破]  
　　揚州訪事友人云郡城南皮巿街巿廛櫛比商賈雲屯爲菁華薈萃之處本月初四日之晚七點餘鐘風箱巷口錦泰祥錢店突有數人口操侉音大踏步直入內櫃店中小主人某甲性頗敏捷見勢不佳狂呼火起鄰人聞聲麕集圖救匪不及搜括卽攫取青蚨數串飛步逃逸甲躡跡窮追被匪當頭一棒額破血流踣地不起匪遂遺下手槍一桿不知所之時火星廟駐防旗兵近在咫尺聞警馳至轉練總辦方大令曁保甲巡員團防弁兵以及城守等均先後到塲知匪已去遠隨飭弁兵巡勇分投兠緝一面傳諭將各城門緊閉旋追至便益門二郎廟後隙地獲住三人護解至甘泉縣署訊辦邑宰卽飭釘鐐收禁是否此案正犯想一經研訊自可水落石出也 
[馳馬禍]  
　　紹興訪事友來函云有言廣文者以名孝廉選授嚴州府某縣教諭秉鐸業已有年邇届新春乞假旋里衣冠乘輿徧赴戚友家賀年某日行經開元弄口適一少年策高頭駿馬飛馳而出輿夫不及趨避致被撞翻幸是處距廣文家不遠由鄰右將廣文扶起一面派人追獲乘馬者片送城守營都司衙門想須薄予懲責也 
[越郡官塲紀事]  
　　紹興訪事友來函云紹興恊倪疇五副戎籍隸合肥蒞任已將三稔客臘接到家書知太夫人在籍仙逝當赴提轅　報丁艱遺缺由陳軍門札委萬叅戎禮彬署理叅戎奉札後卽於新正初四日自甬啓程初八黎明行抵五雲門馬頭各營健兒列隊迎迓自都司守備以次各遞手版請安叅戎次第傳見畢排齊儀仗乘輿至開元寺行臺暫憇至申刻行接印　文武各同寅紛紛往賀輿馬絡繹喧闐若雷○新正初六日准補山陰縣甯　香大令本瑜奉藩轅牌示飭赴新任大令籍隸皖江以癸未會元分發到浙歴署永嘉秀水等縣循聲卓著遐邇同欣此次鳬鳥遙臨想炳煥新猷又當傳布於鑑湖水霅間矣 
[皖江官塲紀事]  
　　安徽訪事友來函云安慶協標水師計有砲船四十二號上至東流下至樅陽之長河分佈嚴密鞏若金湯恊憲楊萬春年逾六旬精神完固操防極爲認眞去臘渦陽之變恊戎嚴飭各哨整頓軍威預備調遣兹者渦陽匪一律敉平協戎於本月初二日命駕出轅赴石鐘山慶賀鎭軍年禧面陳禍亂肅靜情形並沿途察勘各汛防務回皖後隨赴金陵及鎭江慶賀制軍及提憲年禧大約元宵卽後方可遄返 
 
 

Page 3

 
 
省垣也○安徽懹遠縣教諭唐汝環廣文邇因出外遊幕遺缺經藩司湯小秋方伯札委試用訓導吳祥英廣文前往瓜代已於本月初九日懸牌曉示矣○東流縣教諭陶廣文治丁憂遺缺經藩憲委汪肇鎔廣文前往署理 
[彝陵譚薈]  
　　宜昌訪事友來函云去臘二十日夜由省城調來兵勇數營二十一日午後四點鐘又由漢口調來數營均在龍王廟河坡上駐紥地方官照例備辦供應各兵上街購買雜物均安靜無譁統帶官初發祥係川北鎭臺假悅安公棧暫駐行旌日夜令哨弁等嚴密巡警二十二日將所到之兵先行雇船入川二十三日有一兵在城內某當鋪强當多錢正爭論間適遇哨官巡察而來查悉情由卽將兵拘回責打軍棍四十并插耳箭在城內外遊街示初衆統領恐再肇事端卽傳令撤營下船向川中進發○去冬宜地收成豐稔因是米糧並未漲價自初統領帶兵來宜船上各兵均購備半月行糧是以將河下之米如數售去致本地食米因之驟長各物亦無不昻貴異常○二十二日由長擽縣撤回凱字營兵三百餘名暫駐紥於隔江孝子嚴據聞亦須調赴入川日來又有西人多名偕同礦師陸續赴川俱向傳鎭軍張統領處請派紅船砲船護送前往　因近來川匪已平故中外商民往來自如不復有荆天棘地之虞矣 
[金沙談屑]  
　　沙巿訪事人云署理江陵縣李清溪大令於十二月十九晚附輪船抵埠巡檢李鶴濟少尹聞信卽至碼頭恭迓大令登岸後以天色已瞑暫宿於山陜會館翌晨入城假貢院爲公館隨出紅示擇於廿二日接印視事○川楚接壤祗一衣帶水上下貨物懋遷無滯自余蠻子與教民爲難風聲鶴唳客商咸有戒心來貨無多銷塲亦細生涯冷淡非復如前十二月十九日沙鎭各號凡設有渝莊者接重慶來電云初六日攻　余家　後王方伯督師追至龍水鎭余匪帶華司鐸竄至兩家寺方伯四面圍逼余計窮力盡乃遺其子將華交出初十日巴縣沈來電謂唐匪已經打死蔣匪投誠巿井安謐百貨暢銷花布價値均漲一時操計然術者無不喜上眉梢以爲巿面轉機可操左劵也○前年亂民焚燒洋碼頭稅務司洋房亦遭火刼乃遷入沙巿關暫作辦公之所去年仍就舊址加寛攺造於臘月上旬興工築登削頻其聲不絶落成之日大約在今年榖雨時節又躉船被燬後船底沈没江心邇因水落石出浮露水面招商局議雇船拖往船塢配造日前固陵輪船由宜抵埠以船小力微不能拖帶擬俟快利輪船到埠時設法拖起也○監利縣白螺汛因催逼錢漕激成民變致將錢糧櫃拆毁刦去征收書吏舒太守委馬伯嘉明府馳往勸諭現已安謐如常由地方保甲局賠修征收所惟征櫃截低一二尺不似從前之高不可攀蓋以便收錢裁劵內外消息靈通也又催漕之事擬責成各地保查明荒歉造册呈報俾得緩急分征免致不分皂白事已就緒馬明府遂於十二月中澣回郡銷差○胡萬昌曾森昌二信局日前遣人送信至重慶行經歸州清灘　舟渡河陡遇旋風遂被傾覆同舟十九人均占滅項得慶更生者祇有四人內萬昌送信人一名持現銀數百兩信函數十件當危急時抱艙板一塊隨水而下直衝數十里遇救生船撈起人物俱獲無恙森昌送信人三名均遭溺斃現銀二千餘兩銀票二千信數十封盡付東流有幸有不幸豈非冥冥中有主之者耶 
[鄂渚春光]  
　　湖北訪事友人云爆竹聲中桃符又換鄉民勤劬終歲幸得餘前輙相約結伴携儔作牧猪奴戲茶坊酒肆中呼么喝六之聲不絶於耳官憲因時値新正稍寬厲禁若輩益肆無忌憚因賭滋事者時有所聞所冀良有司禁令重申庶可小懲大誡也○司門口爲燈巿薈集之所若輩全恃新正數日爲一年生意今歲雨師敗興游人殊覺寥寥業此者無不垂頭喪氣倘日內速放晴光或可作桑榆之補耳○東洋車　駛旣久居人數見不鮮乘者漸稀生意頗形减色近因時値新正賀年者絡繹不絶皆以車價過廉樂於乘坐車夫每日又可獲利四五百文亦　　生計之一端也 
[䢴水芳漪]  
　　揚州訪事友來函云郡城內外飢民　集每有狡黠匪徒溷跡其中乘　攘奪以致臘尾年頭攫搶之事時有所聞府尊沈碧香在守再四籌維以本城雖有保甲團練巡防周密然地方遼闊設有盜警不克卽時遍傳爰參用廣東捕盜章程親自釐定移知保甲總局團防公局及駐防各營一律照辦想此後緑林豪客當不敢再肆鴟張矣○去歲米價自秋徂冬並未大落迨嘉平月下浣又復逐日加漲窮苦小民莫不愁眉深鎖推原其故實由奸儈龍斷於中取利邇經文生徐君恩錫等邀集同志聨名禀請江甘雨縣宰出示查禁想此後各牙儈不復敢任意居奇致罹法　矣 
[上海官塲紀事]  
　　湖北督銷局總辦候補道劉彝庭觀察世訓日前因公來申命駕進城赴各當道拜謁○浙江海運局委員江小梅明府錫珪前日蒞申命駕進城拜會各當道至縣署王大令在蘇未回由家丁擋駕○提右營叅將廖楚材叅戎昨晨排導赴各寅僚處投刺拜謁○上海縣王大令前因事赴蘇至昨日午前始行回滬署中執事人等先期在大王廟馬頭伺候大令抵滬後乘輿入城詣道轅禀見然後回署○蘇松鎭總兵陳印波軍門旭向來駐紥崇明藉資鎭守前日因公蒞滬昨晨乘緑呢大轎進城遍赴文武各衙門投刺至縣署由家丁檔駕○江蘇撫標滬軍營管帶龍遊戎鎭國昨日午前命駕入城先赴道轅謁見後遍往各衙門投刺○新委署理淮安府前升科局總辦許太守寳書現辦輪船支應局務朱太守其昌均於昨晨命駕赴道轅拜謁蔡觀察又往各署投刺 
[定期閱團]  
　　松江府濮紫泉太守蒞滬各情俱紀本報兹悉太守此次來申因奉督憲劉峴帥委閱上海縣團練勇丁是以太守須在申勾留數日俟王大令回申後卽飭赶造勇丁花名册以便定期臨縣簡閱 
[愼重保險]  
　　保火險之法創自外洋流行於中國通商各口滬上面憔租界各鋪户保有火險邇聞城廂內外亦多仿行而不肖之徒往往於保險後將貨物私行運出然後縱火希圖賠償去冬老北門內某紙店失事後縣尊王大令徧貼六言告示諄諄誥誡今大東門內某南貨店亦保有火險左右居鄰以該店本無多而保險之銀甚大未免嘖有類言爰集里鄰訴明董事投縣禀請核奪亦防患未然之意也 
[慶賞元宵]  
　　昨爲上元令節居民咸製就各種花燈沿街懸挂入晚燃以臘炬照耀通明南巿潮惠會館由董事徵召梨園登儓演劇觀者如堵幾無駐足之區簇竹街向有浙寗會館卽俗所謂荷花池者作亦由經理首董陳設各式花果異常鮮巧晚間更燃放烟火以賞元宵游人絡繹如梭不啻山陰道上 
[水手釀禍]  
　　前日午後有一日本兵船水手乘東洋車至某處時已沈醉行至外洋涇橋之畔忽與車夫忿爭某號巡捕心知力不能支急吹號呌旋有各巡捕到來協力拘住縛置小車上送入捕房大約須照章轉送日本總領事館中請領事發落也 
[倒斃候騐]  
　　昨晨南巿新馬路太平馬頭之裏街倒斃一無名男子年約三十餘身穿破布衫褲首無帽足無履形似卑田院中人十六鋪地甲知之遂報請同仁輔元堂派司事往視以額有瘢痕恐有别故不敢收殮當卽恊同地甲報知上海縣署請騐邑尊王欣甫大令適往蘇省拜賀各大憲年禧因特預備屍塲俟大令回滬後詣騐 
[火未成災]  
　　前日外虹口鄉民陶囝囝家因煮晚炊遺火積薪聽時烈烈轟轟幾致冐穿屋頂幸經鄰右帮同灌救祝融氏知無隙可乘卽偃旗息鼓而去 
[鳴謝嘉貺]  
　　每届新正滬上各保險行例得以月分牌分贈同人各出心裁無美不具兹承永安保壽公司永平及太古保火險公司侑　見貽類皆花團錦簇艷如紫鳳天吳懸之座隅誠足輝增蓬蓽敬書以志謝忱 
 
 

Page 4

 
 
本堂專治仙傳奇方藥性温和不燥專治男子陰虧陽痿久患夢遺見色流精服之包可立愈而實精壯陽强任意交歡久戰不倦白髮老翁較少年無異婦人同服更覺奇妙能多生育誠乃世上却病延年壯陽種子第一功每盒一元○卽愈遺精神童二仙丸一元○煖腎壯陽種子膏七角 
[包治遺精天下馳名固精延壽膏]  
專治男子諸虚百損夢遺精滑婦人赤白帶血崩氣脫子宮寒冷久不受胎貼之杇木之體復如壯年每張七角雙元二角○婦人白帶丸每盒一元○神童二仙丸治夢遺滑精立騐一元 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[淮商助振]  
　　揚州訪事友來函云去歲淮徐海等屬慘被奇災雖　　　振源源而來終慮難以爲　　爲日方　眷振尤關緊要兹者兩淮運憲江都轉檄飭淮南局員勸諭運食各商捐助海屬三　災民振捐局員遵卽邀約各巨商　　　　　商心存利濟慨然首肯當由局員據情禀覆新正初四日奉到憲批略謂四岸運商　捐海屬三塲振銀四萬六千八百　　　　　殊堪嘉尙仰候詳報督鹽憲照章給獎惟徐海待振孔殷該商所認銀兩自奉批之日起立限一月全數繳清倘有小商限　不繳應由大商先行代繳俾應急需該局並將食岸各商攤認之一千二百兩諭催迅速禀認云云想此後百萬飢黎得此仁粟義漿當可稍延殘喘矣 
[約束飢民]  
　　揚州訪事友人云淮徐飢兵成羣結隊四出獵食其情本屬可原而若輩恃衆妄爲往往乘人不備任意攫物出入自如道路側目最爲閭閻之害江甘兩邑宰聞知立發簡明告示徧行曉諭其文曰照得飢民雖衆但求性命全活斷無如此大膽在城肆意搶奪現奉制臺電諭准許就地正法諭爾軍民團練大家一齊拿捉倘能當塲獲住立卽賞洋八百兩縣决不食言其各凛遵知悉自此示一出巿廛始稍稍安謐語曰治亂民用重典其深得刑期無刑之意也哉 
[懸賞緝盜]  
　　北通州訪事友人云去冬某日州屬雙橋村復泰興油坊被盜刼去銀一千七百二十兩及另銀三包經坊主史言杰據情呈報州署州主許刺史會營勘騐後飭差赶緊查拿而盜已遠颺日久未獲近日刺史頒出賞格諭令承緝差役及軍民人等能將此案贓盜全數破獲者賞銀一千兩拿獲正盜一名者賞銀一百兩知盜下落立卽報知因而拿獲者賞銀五十兩想重賞之下必有勇夫盜縱强梁未必能逃法網也 
[巡局紀事]  
　　邵某僑居菜巿街在八仙橋西首開設硝皮作坊連次失竊羊皮報捕查緝前日在該處左近甬人某姓家認獲原贓因投巡防局報知局中飭地保遣副役隨同吊贓某姓婦異常潑橫膽敢將副役扭毆旋經局勇帮同將某姓夫婦一併拘入局中局員孫明府命看管候訊 
[南巿捕房紀事]  
　　前日舟子劉裕生至新馬路電燈廠旁大便七號巡街捕見之拘入捕房禁押兩點鐘時釋之使出○前日傍晚賊犯張阿三竊得舊木三株行經新馬路爲十六號巡街捕所見拘入捕房押候解訊○前日王阿二張榮根二賊犯混至新馬頭聚豐行圖竊經行中人獲住解送捕房押候究辦○前日祥記馬頭所泊某姓猪船上人將穢物抛棄新馬路中爲四十號巡街捕所見喝阻不理乃將櫓取至捕房告知捕頭旋有人出爲調處遂得寢事○前晚竊犯陳阿金至萬裕馬頭久大木行圖竊十八號巡街捕瞥見之下拘入捕房押候訊辦 
[英界公廨紀事]  
　　俄人祁的羅甫投俄領事署控森大馬車行主陳餘才定貨不交由俄領事照會英公廨請爲提究署理讞員鄭瀚生大令卽飭差將陳提案押候訊追○昨由巡捕房送到迷路女孩一口年十歲名韓阿娥請爲安插値日差禀知鄭大令著暫交官媒留養一面出示招認 
[英界公堂瑣案]  
　　竊賊陳雨亭沈金元兪榮才等三人專在各輪船肆行胠篋探囊之技由捕房拘獲後拍存小照解經公堂懲辦已非一次近又在東洋公司輪船上竊取某姓搭客之金銀對時表各一枚及大皮夾一個布衣三件由包探陸阿九查知彼等匿跡棋盤街德昌祥客棧中因卽往拘起出各贓惟少金表一枚向之盤問則稱寄存棧主施芝德章士堂處遂將同寓之王得心胡常芝等一併拘入捕房昨晨送案請究惟失主已無從傳案沈等同供此案確係小的等所爲金表一枚已交與棧主施章二人代爲藏匿是以不能交出施章同供開設客棧沈等來棧僑寓不知是賊安敢收留賊贓實綠探夥索賄不遂唆令誣攀尙求明察王胡同供鎭江人來滬尋戚借居此棧並不知有寄贓之事實被誤拘求恩開釋署理讞員鄭瀚生大令商之梅繙譯以王胡二人無干省釋餘著留候查明覆訊○縫工夏坤元代金阿根裁製綢衣二件私行典質爲金查知投報捕房由包探倪順泉拘獲送案請究金投案請領失贓夏供偶因急用暫借一抵卽當贖還尙求恩典大令判責二百板管押一月○包探李培之拘解小工張鼎和到案禀稱此人在公和祥碼頭陸續竊取檀香四十餘枝售與傅阿四經小的查明一併送案請爲究辦張認竊不諱傅供不知竊贓偶然誤犯大令判令張笞責二百板管押三月傅罰繳洋銀十元以儆○包探費阿銀拘解張均德胡玉珍到案禀稱彼等前因犯竊遞解回籍今復來此串竊趙體仁家錫燭臺香爐等物經小的緝獲人贓送案請究趙投案領贓張認竊求恩胡供年十五歲受張愚弄後當痛攺前非大令以過犯不容稍寬判令張笞責二百板管押三月胡責手心二百下仍分别遞籍○流氓賈春法前在某紡紗廠工作一言不合用刀戳傷賈雨法之手臂曾報捕房請緝迄未成擒昨由包探徐榮珊在叉袋角左近將春法拘獲送請究懲賈雨法投案申訴前情並稱被傷後在醫院調治時閱月餘所費甚巨賈春法供不敢行兇大令判責二百板管押半年○祝全華向在某洗衣作執役屢將洋人託洗之衣私自取出質錢揮霍前晚又取衣服數件正欲付質爲包探蔣錫林查見因卽解案請究洗衣作主張生卿投安請領失贓祝供自知不合求開一線一恩大令判責二百板管押一月○包探趙銀河拘解鍾二寳到案禀稱此人前因犯案遞籍今復至滬是以拘案請懲鍾供湖州歸安縣人前雖偶犯不端今已攺過欲謀生理並未爲非大令判責二百板管押一月期滿仍令遞籍 
[法界瑣紀]  
　　蘇婦顧王氏住英界胡家宅與縫工朱朗軒同居去臘某日朱串同寳山縣境之劉家巷蟻媒陳陸二人將顧王氏六齡之子名金榮拐賣與吳淞鎭近帶緝私砲艇之廣東人潘隆生得洋二十四元旋爲顧王氏偵知將朱扭送法界公廨經朱森庭明府訊供將朱押候俟備文移送寳山縣請派差關提金榮到案核辦前日明府備齊文卷信函飭探帶同朱郎軒至寳山縣投文沈期仲大令出票派差協同包探至吳淞詎料潘隆生已於去年歲杪挈眷回粵金榮亦被帶去該差將蟻媒鍾士成並過付銀洋之曹阿根帶回寳山經沈大令訊問後交包探先行帶回捕房候補提劉家巷蟻媒陳陸二人歸案訊辦○小東門外一枝春茶肆弄內第四十七號門牌某花烟館前晚走失烟妓一口報捕查緝旋經包探在帶鈎橋左近將妓拘獲送入捕房押候堂期解訊 
[美界捕房紀事]  
　　本地人王紀信被流氓某甲拆梢不遂刺傷手臂投訴捕房請究捕頭令將王送往同仁醫院療治一面派探將甲拘獲押候解送公堂禀請讞員鄭瀚生大令訊辦○小竊王阿大混入公和祥碼頭圖竊舊鐵爲巡街捕所見因卽扭入捕房捕頭令押乞丐牢一宵釋之使出○賭棍劉少三在北河南路天后宮前設攤誘賭由巡街捕拘入捕房押候解請公堂究辦○甬婦某氏持香燭至滬北唐家弄財神廟頂禮求福與粵婦鄭王氏爭先恐後大肆兇毆旋互扭至捕房控訴捕頭以事起細微從寛斥釋 
 
 

Page 10

 
 
[粵垣官報]  
　　署長寗縣知縣病故遺缺委候補縣蔡簡梁署理信宜縣知縣翟紹恕因案撤任遺缺委截取同知馮文星署理題補儋州知州蕭長庚病故遺缺詳請以廣州府通判劉傳林升補曲江縣知縣楊鎭榮奉文調補南海縣知縣遺缺詳請以候補知縣李九波題補長樂縣知縣童立喆現奉文准補應卽飭赴新任奉滿惠來縣菱潭司巡檢夏厚　飭回本任奉滿惠來縣典史黎世紳飭回本任新選會同縣方朝槩巳到省繳憑飭赴新任遂溪縣知縣熊全萼撤任遺缺查有優貢分發知縣鐘珏堪以酌委署理開平縣典史缺　先用典史江作霖署理從化縣典史委試用典史諸析圭署理東莞縣典史缺委試用從九品孫璞署理翁源縣桂山司巡檢委試用從九品趙宗銑署理乳源縣典史缺委儘先補用典史周瑞麟署理 
[皖省官報]  
　　光緒二十五年正月初四日知縣陳守先到由金陵提賑撫銀回盧英儀知奉藩憲委核對差張振鋆程恩晉均辭委解京餉巡檢李藻　到解金陵水師餉回 
[䢴江官報]  
　　新正月初六日運憲公座開征各官禀賀吳分轉用賓辭赴泰屬公幹朱鹺尹作霖辭回界溝○初七日高郵州章刺史邦直過揚○初八日戴分轉文㑺赴通屬孫分轉厚赴泰屬均公幹禀辭南掣金司馬儀棧提調任分轉均到揚○初九日沈鹺尹宗攺辭曰　帶橋卡李鹺尹世伊姚鹺尹希鼎均辭回十二圩差次 
 
 
 

Page 11

 
 
   
 
 

Page 12

 
 
   
 
