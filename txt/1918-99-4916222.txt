# 1918 - 99 - 4916222

 

Page 1

 
 
   
 
 

Page 2

 
 
時評 
[用兵（冷）]  
　　用兵而至互相推諉則其兵之勇怯可知矣用兵而必有人勸駕則其兵之已無鬬志可知矣用兵而必以欵相易則其兵之無異賣買可知矣試觀歐戰三年餘無論何方曾有 
若是之情狀乎奈何我國興高采烈之主戰之徒交戰未及一二月而即有若是之情狀耶 
　　此非我之誣言也試觀曹錕之電政府之電以及外人之電若是之情狀固已明白宣布矣 
　　夫用兵至於如此而猶主戰主戰戰湘戰粵戰川此願果有能償之一日耶 
　　嗚呼此之謂中國之用兵 
[命令]  
　　四月十五日大總統令德恩沁阿拉什著加郡王銜此令 
[專電]  
　　北京電段派召各省區代表會議於漢口其要點以各路軍隊索費甚鉅政府無以應决定今後軍事進止俟徐樹錚南下開會某派仍復慫恿段親自一行（十六日下午二鐘） 
　　北京電曹錕電陳第三師力疲彈竭未便專恃攻湘擬懇分電張使張督責令所部猛力前進俾該師稍資喘息爲各軍後援又吳佩孚要求率師回直段已覆電慰留並派員前去疏通 
（十六日下午一鐘） 
　　北京電此間龍濟光敗退說巳證實陸榮廷猛力進行粵勢巳一變（十六日下午二鐘） 
　　北京電以外交關係和平論漸盛但當局尙絕無悔意 
（十六日下午二鐘） 
　　北京電中午總裁有更動說 
（十六日下午一鐘） 
　　北京電倪嗣冲昨日夜車出京即由津回蚌（十六日下午一鐘） 
　　北京電參陸處决定川東主攻川西北主守分電劉存厚吳光新遵照又飭漢廠迅備七生五大砲十二尊砲彈四萬發六九快槍兩千枝子彈五十萬發派員解川交劉收用（十六日下午一鐘） 
　　北京電外交與借欵兩案閣議均通過（十六日下午十一鐘） 
　　北京電段芝貴辭呈已提出云志甚决此後陸軍段仍自兼一說田文烈調任（十六日下午一鐘） 
　　北京電陸軍財政外交三總長均須易人正在醖釀中 
（十六日下午二鐘） 
　　北京電商會聯合會現舉出代表者已有十九省留日大阪長崎華商亦派員與會其重要案件 [T13 ]一 [/T ]調和時局之方法 [T13 ]二 [/T ]裁釐加稅案之實行 [T13 ]三 [/T ]建設商界言論代表機關 [T13 ]四 [/T ]土布免稅等問題求政府減除商界之困難呂會長頃巳赴津但開會尙須展期數日（十六日下午二鐘） 
　　北京電外部高次長又請假以陳籙代（十六日下午一鐘） 
　　北京電參議院代行國會職權因梁派反對現已打消 
（十六日下午四鐘） 
　　北京電梁士詒今日入京赴日使林權助宴（十六日下午四鐘） 
　　香港電南雄始興縣公民電告 
省憲謂北軍進逼請即派援 
（十六日下午三鐘） 
　　香港電潮梅鎭守使電稱汕頭日領事因此次戰事日人若干與該領事均被搶刦故要求賠償五千元（十六日下午三鐘） 
[外電]  
　　北京電北軍克復長沙時所存之調和希望似已消滅倪嗣冲與其他北方軍界領袖力主續戰至南軍屈服而後已衡山附近已有小戰南軍於山間據險而守張懷芝現率第二軍由贛省進攻據報已克復攸縣茶陵二地京漢鐵路現正運奉軍南下中日交涉仍令公衆大爲注意惟迄今眞相尙未暴露 
（十五日）（路透電） 
　　北京電徐樹錚倪嗣冲等提倡主戰論頗占優勢因之政府對南方針再用武力解决者實由徐倪等居中主動此事爲一般人所共鳴也然近來湖南方面之北軍殆無戰意形勢又爲之一變即曹錕始終留駐武漢不動且屢辭宣撫職張敬堯巳佔領長沙之後專爲鞏固自己地位計第一路將士以爲岳州長沙陷落後之戰爭自然由第二路出力進行而第二路將士當出征之始已有規避廣東攻擊之難以就湖南攻擊之易亦並無戰志現仍繼續形式的運動而巳由此觀之則舉討伐之功極形困難現在之形勢酷似前次討伐之際（係指北軍由長沙敗退之事實）又恐復蹈前轍抱此憂慮者頗多皆以段內閣之前途未遽爲樂觀也（十六日） 
　　北京電劉存厚糧食軍器缺乏由曹銀等來電代陳參陸辦公處已於昨日飭財政部發送軍費四十萬元及多量藥彈矣（十六日） 
　　漢口電據由長沙歸來者談退却衡山方面之南軍現又佔據險要嚴爲防守以備北軍之　攻且頃來恢復士氣似有欲奪回長沙之希望然北軍之士氣比南軍稍有不及之狀恐其進擊又極困難故在湘北軍前途未可樂觀也（十六日） 
　　漢口電馮玉祥今日抵漢口訪問曹錕王占元以　疏通意見其所率第十六旅全部擬移駐沙市（十六日） 
　　漢口電長沙來電云此間得報　北軍現正攻衡山縣形勢不利長沙人心因之又起恐慌（十六日） 
　　漢口電萬縣來電云滇黔兩軍於十五日到萬縣向市民商議籌措軍費二十萬元且微發民船（十六日） 
　　奉天電昨晚又有新編奉天軍第三旅步兵第五團二營兵士及軍需品由京奉火車裝運南下（十六日） 
　　奉天電徐樹錚昨晨（十五日）抵奉天一般人士之觀測謂徐與張作霖會談之結果張氏將有北京之行（十六日） 
　　哈爾濱電黑龍江沿岸之日人因為堪俄國過激派之壓迫幾已全部避往他處又接報告云莫斯科之政府黨在其根據地架設重砲及機關鎗意欲顚覆勞農政府與過激派交綏而失敗（十六日） 
　　東京電美日第一次船鐵交換正式契約於本日在東京美國大使館蓋印（十六日） 
 
 
 

Page 3

 
 
　　東京電昨日農商務省發省令禁制外國糧食再運出口（十六日） 
　　東京電美國已解除禁止糧食進口之令（十六日） 
以上東方通信社電 
　　東京電日美間交涉中之船鐵交換問題今已協議定當由日本供給十五萬噸之船於美此外尙有現正建造者十三萬噸約定至本年十二月交與每船一噸易鐵一噸此外更新計盡造船二十三萬四千噸定於明年中供給之此則每船二噸易鐵一噸而日本之供給美國船數總計爲六十六隻五十一萬噸（十六日） 
共同通信社電 
[戰電]  
　　倫敦電海格將軍報稱昨夜今晨英軍在新敎堂附近激戰若干小時今仍佔守該村德軍進逼甚爲勇悍損失至重敵軍今日復攻該村戰事進行未已今晨英軍在貝葉爾與美里斯附近擊敗進攻之敵軍下午敵步兵在美爾維勒西北進攻爲英砲隊擊散亞爾貝爾附近敵砲隊更形活動天空戰事無大勝負英飛機失蹤者一架（十四日） 
　　倫敦電今晨海格將軍報稱昨日新敎堂周圍終日在激戰中英軍敗敵軍多次卒乃退出該村下午敵軍在戰線其他地點猛攻多次美爾維勒西北有惡戰德步兵受挫而退損失甚重敵步軍沿里斯運河北岸前進者爲英砲隊所制不能發展攻勢日間敵軍於美爾維勒境至少曾進攻七次均負重創而退英軍陣線初因敵軍壓力重大稍向後折旋回攻恢復原狀貝葉爾西南之敵兵曾暫時攻入英軍陣地但爲英軍逐出英軍在洛白柯東面夜戰得利俘敵一百五十人今晨漢加爾附近有戰事英軍稍得進步俘敵若干人布柯瓦附近敵砲隊殊爲活動（十五日） 
　　巴黎電今晚公報云陣線數部分雙方砲隊交轟甚烈惟無步軍戰事（十四日） 
　　倫敦電德國公報云德軍於里斯河戰區得地德軍攻入佛爾凡爾漢西南之敵陣地與回攻之英軍激戰後佔據新敎堂村且得村西高地一處貝葉爾附近之戰事結果各異德軍佔據美里斯與維曷貝爾康二村敵軍向戰地進發者大受損失法兵數營進攻海維萊爾村大受懲創被俘多人德軍衝擊米葉爾北面之美軍得利加以重創俘回若干人前數日內德軍擊落敵飛機三十七架（十四日） 
　　倫敦電德國公報云德軍戰勝於新敎堂村與維曷貝爾康村之間（十四日） 
　　華盛頓電陸軍總長星期戰報謂敵軍現正從事大戰希圖獲勝今日敵軍主要目的在毀滅英軍至於土地之得失無關重要敵軍如有飭力必繼續攻擊又意境之敵軍一俟天氣佳好恐將取攻勢云（十五日） 
　　倫敦電危境雖尙未過而協約軍堅守法國石壁抵禦德軍猛攻四十八小時竟安然無損此足令人起潮流轉向之希望德軍仍從事調其後備軍聚集亞拉與亞爾貝爾之間人砲僕僕道上其密如蟻協約軍飛機曾擲以炸彈若干　各報通信員緣讚協約軍作戰之勇武菲列浦士氏謂敵軍不復有擊破吾軍之希望吾軍異常興奮戰地景象殊可驚人四十英里之平原煙氣瀰漫各村火焰騰起砲彈擊中村屋者如白浪觸磯轉瞬村屋全毀空氣之中充滿炸彈刺激性之味昏暗中彈光閃爍遠望吾軍陣線殊難識別云勞勃森氏謂敵軍之攻擊已離其原定計畫敵軍大受吾軍砲火之懲創此後雖或尙有驚人舉動但其第二打擊可謂確已失敗敵軍原回擊破英軍而達海濱必俟遭遇失敗始轉戰他處故敵軍之攻擊亞美斯蒂爾不啻自認失敗云（十五日） 
　　亞爾巴尼電前總統塔孚特氏在紐約議會演說主張美國當儘速以陸軍五百萬至七百萬人投入英法軍陣線此舉大約須需二年之久惟一旦告成可操勝劵美軍應佔守中央當大戰之衝蓋協約軍已苦戰三年之久美軍固應承乏云云該議會通過决議案主張美國於歐戰後加入列國聯合會保衛真約國以武力博得之和局塔氏之演說與該議會之决議案殊關重要蓋足表明共和黨主張竭力參戰之精神也 
（十二日） 
　　蘇里克電佛蘭克費特報通信員自烏克蘭發函謂該地商店皆空農民一無積蓄且毀其務農機器殺其牛畜田事告輟收成無望（十四日） 
　　瑞典京城電德國戰艦萊倫號聞已出險受創甚重 
（十四日） 
　　亞姆斯特丹電柏林公報謂齊泊林飛船於十二日以炸彈擲擊英倫伯明罕洛汀罕希菲爾特里茲赫爾格里姆巴埃數處（十四日） 
　　海牙電政府提出議案擬於目下國家處境阽危之際强迫十七歲至六十歲之母國男子與未婚及無兒之女子服民政之役務（十三日） 
　　巴黎電英法政府允以法境協約軍總司令之名號予福煦將軍（十四日） 
　　倫敦電路透電社得悉德潛艇曾於九日出現於利卑利亞（斐州黑人共和國）海濱之外佔據小武裝船一艘俘其船員而以魚雷擊沉之德潛艇艇長以哀的美敦書致利卑利亞政府要求拆卸無線電台停發法國海電否則將轟擊芒羅維亞利卑利亞政府即照允旣而艇長復要求毀電台與海電政府不允故德潛艇乃轟擊芒羅維亞一小時死傷居民若干人後有過境之汽船一艘干涉之遂相交戰（十三日） 
　　芒羅維亞電十日潛艇復發砲轟擊現已設法保護利卑利亞人民（十四日） 
　　倫敦電下議院今日以多數通過人力議案規定增加軍役年限之第一條政府對於年逾五十而應服軍役之人非經國會允可不欲有所舉動（十二日） 
　　亞姆斯特丹電普魯士議會開議時管理糧食員華爾杜夫氏深以人民規避定章私相買賣破壞大局爲憾又謂今後兩年內將迫令羅馬尼亞以其餘　售與德國（十四日） 
要聞一 
[關於戰局之北京近訊]  
　　南北和平之無望中央對於西南連日備戰益急而於和平兩字逾趨逾遠據政府方面消息南北謀和爲馮總統始終未忘之問題惟南方旣無和平條件之提出斷無棄戰謀和之誠心故馮總統亦深知個人主和政策難行自段合肥出組內閣以來亦非無謀和之意但陸榮廷旣一面阨守湘南一面分攻閩邊一面又親率大軍軍攻龍而唐繼堯劉顯世又進侵鄂西皆實際上極力備戰故倪丹忱姜翰卿相繼到京一致主張武力對南亦藉口於以上之情形也總統方面曾聲言尊重內閣因亦從未表示政見段氏自負責到底確巳納從倪姜之請特於星期五出席參陸處會議將對湘對川對粵對桂種種軍事計劃議定辦法决計在南方不要求議和以前中央政府絕無謀和問題發生云云又聞熊希齡前夜赴津瀕行時曾對其鄉人云南北和平之事恐此後絕無希望 
　　川鄂方面之戰訊據漢口電訊宜昌附近巴東歸縣興山等處自九日起南北兩軍巳發生小戰黎天才之軍隊以子彈缺乏勢難支持十二日上午四時由巴東歸縣一帶向長陽長樂兩縣潰退比得鄂西張學濟所率軍隊二千餘人之援助軍勢爲之一振復向宜昌回擊適吳光新司令所派遣追擊黎軍之某支軍隊亦由宜昌南發途中相遇激戰至數小時之久黎軍仍向巴東退却吳軍現更向前猛擊另一報告則謂黎天才之軍隊經十二日敗潰後其一部分（約五百人）巳向宜昌西北之房縣竹山等處退却聯絡王安瀾之舊部以謀達其窺宜目的故勢甚浩大朱廷燦旅長聞訊後業已分兵追擊又一消息云宜昌吳軍分兵封鎖計畫業經開始專待奉軍到後即將改取攻勢奉軍連日出發駐紥廊坊之兵集於豐台取道京漢鐵路南下駐紥靜海之兵即由津浦鐵路折赴漢口再往前線日內即將發生戰事惟滇黔軍方面渺無消息昨川人某君所接川訊言及滇黔軍攻防計畫謂兩旬前滇軍於川北即劉存厚方面不甚逼緊僅取保守態度而以主力軍隊集中重慶當時乘荆沙剿匪宜施空處意欲先取宜昌然後乘流直下不料段閣復活吳軍直趨宜昌原定計畫因之悉變現滇軍在川東方面改取守勢設防於䕫萬之間吳軍奉軍不能全力上攻彼得分兵由陸軍下犯對於川北方面趁軍械尙未運到前逼逐劉鍾諸將使完全破滅故劉鍾等近日受攻甚急有陸續退入陜境之說又據某方面報告熊軍正在攻打廣元 
　　圖粵計畫之運用近日廣東十分吃緊龍濟光望援殊切政府現在之對粵計畫遂以救龍爲第一義一面促江西出兵一面在廣東內部設法牽制力之所及積極進行據軍事家觀察此一星期內之情形如何與粵局未來極有關係茲將十三日所得各項消息錄左贛督陳光遠十二日上午十點有飛飛急電致院參陸處云丁（效蘭）王（餘慶）兩旅業巳準備開赴大庚嶺據吳總指揮（鴻昌）電稱請令速爲開拔俟第二路大隊抵郴州後并後路防軍開到贛境即遵照四期作戰計畫開始總攻擊等語惟郴州在湘南須湘中戰事大有進步後第二路軍隊方可抵該處然則贛軍之進攻尙不知在何日也聞莫擊宇於前兩星期來京先分謁局軸籌商援粵之策初以當軸尙無切實辦法相示莫乃僦屋香爐營頭條志在久居嗣粵人某詎公來都莫在謁之極不以其居京爲然力促返粵恰值前日李耀漢電到京當軸又於日昨傳見莫氏囑其即行回粵相機助李聞莫氏不日便復出都李耀漢政府所視爲解决粵局不可少之人物李前日來電由某上將轉達政府原電略謂耀漢前承府院諄囑解决粵局夙夜在心祗以前此中央和戰不定礙難從事今幸合肥再登揆席尊　方針有所秉承近者閩督派員來肇晤商援粵之策耀漢當與切實等書部署就緒該員巳回閩覆達閩督耀漢亦即於明日返省勗勵所部尅期發動事機萬迫成敗利鈍當非所計惟仍懇中央迅飭贛閩兩路援軍同時赴粵使敵備多力分爲易得手敬乞代陳無任感禱云云 
[紛擾中之政界人物]  
　　陸徵祥又萌退志自段內閣成立後外交總長陸子欣即有辭職之意嗣經河間合肥雙方慰留陸氏始允暫爲帮忙近據外交部某要人言陸外長近三日來對於部務除非常重要者自行披覽外其他文件均歸高子益次長完全辦理而陸氏每對人言仍擬懇請合肥准其解職並擬薦前駐俄公使劉鏡人以自代至陸氏一再辭職內幕中所有難處一時碍難宣佈也 
　　徐樹錚又將回院張遠伯對於國務院秘書長始終不肯擔任昨據院中人云段總理擬再向張氏作一度之挽留倘仍無效則請徐又錚回院帮忙 
　　張作霖行蹤秘密奉督張作霖外盛傳其曾密來軍糧城茲據某交通機關所得某局報告張奉督巳於十二日下午離軍糧城回奉一說十三日上午由天津回奉又一消息奉督張作霖以有向中央面陳要務定日內來京前門車站并巳於前晚接有張督業巳專車啟行之電計其路程十三日或晚間當可到京但十三日晚張督尙未到京也又聞張督曾派其參謀秦華來京先容據言張督軍如無特別事故不日當可到京云云似此行蹤秘密殊難探悉也 
　　政府電慰王占元據某要人傳出消息政府方面十三日午曾致鄂督王子春氏重要密電一件除磋商某項軍事計劃外并多獎慰之語末段特囑王督軍對於武漢下游蘄春廣濟各縣加意防守蓋因武漢下游各縣爲土匪出沒之地馮玉祥軍隊近忽開離武穴（武穴爲蘄春鄰地）更恐土匪乘機滋擾乃有此項之電諭云 
　　剿匪一職之爭逐四省剿匪督辦一職各派軍人競逐甚力頃得軍界消息徐樹錚前日來京時業經表示不就斯席之决意故此差與徐巳無關係近惟王廷楨之呼聲最高但湖南督軍張勳臣曾兩次電達中央保薦張文生堪任剿匪督辦大約一二日內必可確定發表時非王卽張定無變更又一消息四省剿匪督辦一職自張敬堯去職經中央委張文生暫任但未見明令現聞段總理以許蘭洲氏將率奉軍南下赴徐擬令其專任剿匪大約督辦一席將以畀許惟一說政府擬添設剿匪會辦一席以畀許仍以張文生爲督辦云 
　　奉軍之無力對外據新聞交通社消息黑吉兩省現在邊患日益吃緊而兵力單薄岌岌不能自保東三省之中以奉省兵力較爲雄厚黑省鮑督曾迭電向奉省求援政府亦曾擬定三省聯防計畫電令張督遵計而行張十三日電覆政府略謂奉省軍隊現巳南下過半安有餘力兼顧江省防務應請通盤籌畫另定大計云云夫以遼瀋健兒只用於對內而　防止任呈緊迫之狀殊令人莫解其故也 
[中央最近政聞]  
　　府院狀况十三日公府方面馮總統因前日讌客精神過疲故到辦公室在下午一時左右張仲仁秘書長及府中各處辦事人員該日到府時間亦較平日爲稍晚總統除於下午二時接見報告閣議情形之田錢兩總長外餘客皆未接見國務院方面上午因參陸處與國務院兩會議同時開會故辦事人員忙碌異常段總理於閣議散會後復披閱發往各省密電稿數件始行回宅方立之秘書長於段總理退院後曾至法制局辦公片時即携命令入府蓋印四時五十分由府回院五時將蓋印命令交局發表至六時左右始退回私寓又一消息十三日公府情形極爲冷淡至下午一時十五分大總統始到寳光門內辦公室（因風大未往居仁堂辦公）午後二時五分延見農商總長諮詢國務會議經過情形二時四十五分農商總長退出三時二十四分又見院秘書長談二十分鐘至四時半元首即歸內室 
　　國務會議十三日星期六之國務例會段芝泉總理與各部總長均於上午十時到院照常開議某項外交問題并未提出遂由段總理報告參陸處十二日所决之軍事計劃全體閣員均無異議繼由段香岩曹潤田兩總長報告各路軍隊索餉情形段總理比諭曹段兩總長酌奪撥給全體閣員亦無異議最後由段總理動議續行討論此次克復長沙岳州之獎勵得力軍官案由段香岩總長說明各將士功續之等差擬定特授王承斌以勳三位（爲首先入佔岳州之旅長故與吳佩孚同功）特授趙玉珂曹鍈張學顏蕭耀南張福來彭壽莘陳淸源董政國王用中王起貴杜錫珪劉錫廣張敬湯等十三人爲勳五位張敬堯趙玉珂均給予二等大綬寳光嘉禾章張敬堯晉給一等文虎章并議决即日發表（已見明令）以示鼓勵後即由段總理宣告散會時下午一時三十分按照輪流班次由錢幹臣田煥亭兩總長入府報告又一消息十三日國務會議議案仍以財政部提出者爲最多茲將探悉之件分紀於後一呈請政府任命湖南政務廳長案一續議驅逐敵僑出境案（此項仍無結果）一續議接濟粵鄂湘等省軍費案（此項决定接濟湘省四十萬元即日匯撥粵省三十萬元鄂省十萬元）一呈請政府任命張敬湯爲第四十二混成旅旅長案一陜省添募每每第五混成旅案（此項議交陸財兩部核辦）一續議陸軍刑事條例案其餘尙有財政議案四五件及其他議案三件照例通過遂即散議是日凡關外交重要問題仍未提出討論 
　　參陸處會議據某當局傳出消息參陸辦公 
處因十二日所議對粵對川軍事計畫手續尙有未盡之處十三日上午九時又續行召集會議一次到會者爲段香巖總長靳翼靑將軍廕午樓總長師嵐峯處長張博齋陸秀山兩次長等十餘人仍由靳翼靑將軍主席會議約兩小時之久至十時四十分由段香巖總長將議决情形報告於本日之國務會議又一消息云十三日國務院參陸辦公處會議所議决之各要案如下 [T13 ]一 [/T ]吳光新司令請將馮玉祥歸其節制案議决仍歸曹使節制當即去電報告吳使 [T13 ]一 [/T ]關於川省請彈迄未施行議决由陸軍部準備子彈六十萬內中以三十五萬給劉存厚二十萬給陳遐齡五萬給管金聚但仍由各軍隊自行派員來領中央不派員分送 [T13 ]一 [/T ]奉軍軍餉准由中央追認議决赴鄂三旅歸曹錕領發赴贛三旅歸張懷芝領發中央按期交與該兩路司令 [T13 ]一 [/T ]魯省張帮辦請械剿匪一節核准由陸軍部給鎗三千支配足彈五百萬准日內起運云云又聞參陸處連日會議關於作戰計畫業已籌商就緒據某要人消息十三日閣議散會後段總理特商同靳翼靑將軍將連日所决定之各項軍事計畫分別電知廣東龍巡閱使四川劉督軍漢口曹宣撫使長沙張督軍福州李督軍宜昌吳司令等依照辦理其內容如何則關係軍事秘密碍難宣洩 
[二千萬元之借欵已成立]  
　　北京某報載稱據交通某機關傳出消息政府近日經由交通關係之某銀行向日本借欵二千萬元合同業經簽字其利息爲八釐其抵押品或謂爲地丁或謂爲全國電報事業某詳確情形無從探訪惟聞以地丁爲抵押一節似非事實蓋地丁關係過爲廣大不易辦理且二千萬元之借欵亦不至用地丁抵押故以電報爲抵押品當較確實此事發生巳非一日除財政交通當局外尙少知者茲向國務院方面探訪則謂閣議席上亦未提出問題惟聞合同巳簽字則似非虛言也云云 
[十三日天津之大讌會]  
　　十三日晚梁士詒曹汝霖葉恭綽朱啟鈐周自齊張弧六人在天津大開讌會柬招日本駐京之各要人如林公使阪谷芳郎小林丑次郎有賀長雄靑木宣純阪西利八郎以及京津之日本實業家並天津日本領事等十餘答赴宴更邀財政交通二界人物如財政次長吳鼎昌李思浩中國銀行總裁馮耿光交通銀行協理任鳳苞中華匯業總理陸宗輿井陘礦務督辦施肇祥以及財交兩部之司員數十人爲陪賓是日上下午京奉路局皆特掛專車以備赴讌人員乘坐東車站一帶車水馬龍頗呈一時之盛梁士詒氏則與林公使携手同車而至又聞十三日晚十一時得天津電話云梁氏等之讌會場所即假座在天津日租界之日本公園與會者不下百數十人并聞特演中國戲劇以助歡興在津鼎鼎大名之坤伶劉喜奎等均登場獻藝夜深尙未散席主人方面已飭路局於本日特掛專車以備送客之用 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張作霖任巡閱使之先聲]  
　　徐樹錚倪嗣冲輩低張作霖要求東三省巡閱使甚爲出力而張亦希望已久近且作種種實行之預備大約發表之期必不遠矣聞張氏以巡閱使一職責任甚重惟係統轄而非直轄故若另組辦公處於經費旣虞耗費於行使職權上又多窒礙擬於將來巡閱使兼領督軍時卽以奉督軍署爲辦公地點設行節於吉黑其省長一席正覔相當人才如一時不得其選仍行兼領又以三省巡閱使當兼轄軍民各政其交涉即在奉省設總機關辦理其事財政則須三省分任以便稽核其軍事之重大者均由巡閱使直接中央商榷辦理細微者可分商三省隨時呈報至此項組織法聞與長江各使逈殊發表後即由奉訂擬呈請中央核准奉軍司令陸軍中將許芝田確於九日夜車到京次日上午晉謁段總理討論奉軍分擔攻川攻粵之計劃聞許氏日內即赴軍糧城一說謂其赴京任命尙與中央商組織巡閱使一事也 
[湘鄂戰事之近聞（武昌通信）]  
　　北軍進取湘南湘西均係分兵三路勢力宏偉在曹張之視今後戰局何異摧枯拉朽詎收復長沙至今已逾兩星期除佔領湘潭縣外別無顯著之勝利茲據鄂省軍界所傳吳佩孚率所部由湘潭進取衡山因地勢不甚熟悉頗受挫折八日上午正整軍再圖進取忽雲霧蔽天大雨如注乃就地防禦迨下午二句鐘霧氣稍散雨尙未止南軍忽乘斯時猛勇俱前數路齊至北軍因霧射擊無效對擊移時竟被圍困於衡潭間阻斷後路交通當夜吳由李家市調遣得力軍隊往援數次衝鋒未能解圍九日聞尙在圍中其死傷必極重大此係九日由前敵返鄂者所目擊以後能轉勝與否尙未得知又八日以前某地亦有一大敗仗談者謂係常德附近地方其傷兵有四百餘人又失去軍裝器械甚夥潰逃亦有數百人均於九日夜晚班岳車運至武昌收容因是外間竟有謠傳長沙危險之說實則長沙尙稱安謐其由左路進攻攸縣茶陵安仁之軍爲第二路張懷芝所部聞張氏曾派員與張勳臣督軍商議進攻方略以由衡山取衡州山道畸嶇南軍居高臨險而守進行極爲困難不如令正面暫取守勢由左路力攻攸茶安繞出衡州背後張勳臣亦頗贊成現左路巳開始攻取攸縣並由贛邊出軍直擊茶陵　縣以收夾攻之效據鄂軍界消息施從濱率魯軍由醴陵攻攸縣於五日與桂軍接仗至六日即將攸縣克復接續猛攻茶陵亦於九日由張昌宗所部攻下此事未經官電證明恐不可信但各界傳說攸縣克復者頗衆又據某軍事機關所傳亦云攸縣已破魯軍本擬乘勝直取茶陵安仁另由張之傑率一旅由贛邊副　縣以爲犄角詎桂軍主力集中茶陵者約二十營扼據山險前後左右均能顧應魯軍衝攻三次皆爲擊退桂軍遂復返攻攸縣依上觀察是攸縣已爲北軍所得或因進擊茶陵失敗牽動立足未固之攸縣致未能以克復之電報京耳張敬堯軍由湘鄉寗鄉以趨寶慶亦未聞有大進步張軍頗趨重固守省城恐未能奮力前進其進取湘西之至第十二營出發赴攻武平粵軍業巳布列陣線相距平和約四十餘里並撥左右翼分伏各處山谷以便相機襲擊沁日閩軍一隊潛赴饒平窺伺粵軍防地當被察覺立即率隊迎攻鏖戰兩小時閩軍潰亂向平和方面竄退粵軍啣尾追繫俘去閩兵十六名被奪鎗械甚夥 
　　破獲重要機關自灌口不靖軍界即嚴飭陸軍偵探秘密訪緝并責令可靠偵探陳上志等到地偵查果然妙手神機黨人創設在灌口某地之機關竟被察覺隨於五號會同該處軍隊趕往破拿嫌疑犯某甲等六名搜出與粵部往來密函多件鎗彈委任狀炸藥甚夥又灰色軍衣百餘付六號早解廈交警察廳是午史廳長立卽親率武裝警察百餘名前赴緝捕詳情如何查明再刊又一函云五號早有陸軍兵士二十餘名駕小船由提督渡頭上陸押解黨人六名穿長衣者二人餘四人則似下等社會者流從關帝廟直上轉入西門投鎭署而去聞此項黨人係在五通附近地方私製鎗械砲火以及地雷被線人報告史警廳長及陸軍偵探長禀承唐使派軍警前往該處破獲并將所有破獲機械器具軍衣等物一併帶廈唐使旋召集史廳長韓偵探隊以及陸軍偵探隊長辛氏到署磋商一切議决派韓偵探隊長及辛陸軍偵探隊長督率陸軍警察四十名警士二十名整隊由提督渡頭駕坐水警署之巡緝小船前往五通再行追捕未知黨人能被一網打盡否 
　　運送軍械之忙碌邇來軍艦迭次奉命由省載運兵士及軍用器械糧食來厦以資攻粵之用昨聞軍界中人云及省軍署前派周參謀官往滬招募新軍經李督軍飭派某軍官在省訓練現已操練精熟不日卽擬派福康艦裝運二營來厦轉漳州前敵助戰汀詔方面防務已見吃緊調兵配械運送軍用品自應隨之忙碌茲據軍界消息謂前數日所有酌發鎗彈倘非十分精刊此次由滬載來則極稱鋒鏡現唐鎭守使已飭鹽輪中之公寧小巡船預備搬運前往戰線想一二天內便可出發云云 
[浙軍赴閩協援出發紀]  
　　浙江援閩出征隊准今日（十七）一律由江干出發取道溫州航海赴閩楊督軍齊省長特於昨日分上下午各在本署爲童師長設筵祖餞預祝凱旋出征各軍團合一混成支隊共約四千五百餘名預發餉銀三月茲將楊督軍之出發訓詞錄下我浙軍自民國以來雄烈崛張勞勳屢著蓋合此次赴閩協援爲第四次出發矣辛亥之役下天保城而定江寗我浙軍之健兒也癸丑之役協防松滬力保浙疆我浙軍之健兒也去年復辟之變出守明光以壯北援我浙軍之健兒也由此而浙軍之名譽聞於天下夫國有大事我浙軍無役不從故能得此優美之名譽今以閩防告急間關往援我知士氣益奮增榮益譽跂予望之然仍有爲我浙軍健兒告者西南假名政爭墮壞綱紀全國實蒙其禍爲國家計不定亂無以謀統一爲人民計不定亂無以獲安寗爲浙江計閩浙唇齒閩危則浙何能安本督軍同屬軍人知愛國家與人民而已他非所計願我浙軍健兒同喩此意奮成城之志建不世之勳還我和平共保幸福查近日報載遠征軍隊長途行役每有不檢行爲貽人口實或易易擾及廛市或橫暴驚及里閈或强拘夫役或拋棄軍資貽笑外人墮損榮譽所願我浙軍健兒時時引爲大戒有則改之無則加勉此次師行遠道對於風紀軍紀務當加意尊崇對於協同動作之聯軍務當友愛有加患難相助對於隨處商民務宜貿易和平交綏和睦至服從命令研求防戰注重衛生亦均須持以恒心無時或怠本督軍已撰條例另行頒布倘有故違禁令是不但自某暴棄並且玷及全軍惟有言出法隨儆一懲百我浙軍健兒素受德育必能爭自磨濯以副所懷本督軍雖未躬親行役而惓惓赴義之心正復相若行矣勉旃早晚旋師本督軍當同慰勞如家人兄弟之祝凱旋也 
[贛督之財政用人譚]  
　　自官廳編製七年度預算案提交省議會之後一般關心時局之議員因考核預算案內容比照六年度收入欵額虧短至九萬餘元若更進而與四五兩年比較則數達十餘萬有奇然收入旣巳減少支出則愈益加多如興辦實業推廣敎育等種種亦屬萬無可減惟出入旣不足以相抵則年虧十餘萬之巨額又安所從出是以憂時之士乃斤斤以整理本省財政爲念日前省議會副議長兼預算委員會總長歐陽莘於入謁督軍時曾論及此事督軍云贛省民風誠樸出產豐盈雖不足號稱財賦之區要使理財當局能盡幾分心力預爲擘　斷不至盈虧相去如此之甚歐陽君亦謂即如此次預算短收額在官廳所持重大理由則謂因軍事影響所及以致於此其實軍事影響僅及於稅卡斷不致影響於丁漕收入藉使影響及於一隅亦不過時間問題决無丁漕因軍事得邀幸免且卽藉口稅卡與地方亦絕無關係因釐稅爲國家稅故也故推究其虧短原因實不在此旋督軍又論及用人問題謂現聞各稅局局長多藉口於軍事影響報告短收其實受損者固在家國其私人收入則萬不至因軍事而稍異此無他乃人之賢否問題也如新委湖口統稅局長董平甫不逾一月長收至六千餘元假使易以他人則縱使長收亦未必有如此之鉅云云 
[紀黑龍江之小白龍]  
　　著名鉅匪小白龍和睚去秋八月起攻犯富錦刦掠北溝金礦冬攻佳木斯未遂舊曆年終在寶淸縣度歲元宵燈節後即竄至下江綏遠境因該處無糧又竄回湯原東南盤踞塘裏斯時江南北之軍隊環集數達二千協力環攻匪勢不支始有繳械投降之意至舊曆二月初三日雙方說允始向江省陸軍投誠共計降匪二百零七名二月初六日由依蘭過境赴江省匪首小白龍當日乘快爬犁先行其砲頭綽號黑龍帶伙伴七十八名在依住一日採買物件觀者如堵陸軍亦先後過境回上江防次駐依陸軍第三營營長關潤亭前赴下江富錦寶淸等縣剿匪現因龍匪投降江軍烽烟已息亦已帶隊回防矣 
[一千九百十七年之肺百司 
篤調查記]  
　　西醫侯光迪君此次由豐鎭辦理防疫回申述山西肺疫狀况甚詳茲錄其調查如左 
 [T13 ]一 [/T ]肺百司脫蔓延之大槪此次肺百司篤最初發現於五原該地有內地敎堂一所敎士均比利時人忽於年底新正之交三四日內死亡三人並有苦工貧民死去多人所患者皆同一症狀始惹起中外人士之注意乃不及旬日薩拉齊與包頭二外亦有相類之症發現方悟此症即昔年東省之肺百司篤也包頭爲蒙邊要鎭商旅輻湊距歸化城約三百餘里車行三日可達故疫之流行及歸緩也速於置郵歸化有新舊二城居民數萬人且駐有軍隊二師以上自疫症發現死亡枕藉幸軍隊早巳預防傳染無多然肺百司脫遂以此爲絕大之發展地一面東侵至豐鎭一面傳播至山西太原而豐太兩地一爲京綏路之終點一爲正太路之終點沿路而下尤稱神速故豐鎭大同等處皆爲有疫區域其沿正太路線之各縣亦多染疫者竟直達正定而止焉此爲肺疫蔓延之大略也 
 [T13 ]二 [/T ]內務部防疫之組織此次內務部之防疫也共劃分四區以歸綏爲第一區豐鎭爲第二區大同爲第三太原爲第四每區設檢疫委員一人下設醫官及辦事者若干人視事務之繁簡定人數之多寡聽憑委員酌量支配之第一區範圍最廣五原薩拉齊包頭及歸綏各州縣皆其所轄之境故用人最多委員爲全希伯君天津北洋醫學校之畢業生也曾遊美留學現任北洋軍醫學校校長辦理防疫頗稱得手第二區委員初爲伍連德君嗣因民情不洽改派何懷德任之第三區則爲陳祀邦駐大同第四區則爲楊醫士駐太原醫員中大半爲西人以敎會西醫占其多數焉 
 [T13 ]三 [/T ]每區之疫情（甲）第一區即歸綏此區之肺疫實爲各區之冠自五原薩拉齊包頭三處發現肺疫後歸化城內外每日死亡數十人染疫者類多貧民小工流庽於小客棧者該地風俗冬令死尸槪不掩埋必俟春融時方埋葬之故疫尸均堆積於大坑內不下數百具任犬食之犬之肥大實所罕見該區設有防疫總所並隔離病院一處自全委員到此首將大坑之死尸焚燒然後淸查疫戶並分設防疫所於各染疫之區至三月底疫氛巳大減歸化城內每日祗有一二人染疫死亡惟聞附近村落如大橒樹察哈博倫等處疫死尙多死者不絕生者逃避路經是處者皆云人烟幾斷絕焉（乙）第二區區即豐鎭是區包括察哈爾全境而豐鎭當京綏之間且首先染疫故委員駐於是處豐鎭城內有居民三萬餘人第一染疫者即毛店巷民人高氏也死後由伍連德醫士前往檢查取某脾臟一分以備用顯微鏡檢查不意被高氏之夫老八窺見怒不可遏號召當地匪棍立往車站將伍氏之火車圍繞欲得而甘心焉幸由軍警馳赴彈壓風潮始息然從此地方仇視防疫官吏恨之切骨後由內務部改派何懷德爲委員以代伍氏始得將防疫事宜漸漸佈置首設隔離病院一面分派得力警察調查疫戶並焚燒毛店巷之染疫房屋防疫規模粗備焉豐鎭一邑自正月起每日疫死者五六人截至二月底始漸消滅三月中已不聞有疫矣查此處疫之銳減一由居民不多二由來路斷絕三由天時和暖有此三原因宜疫之易滅也（丙）第三區即大同大同爲山西之巨城離豐鎭僅七十餘里城內居民稠密故肺疫至此大肆疫威自正月初間每日死者不下數十人至三月初上始漸減少疫死者均匿而不報故消毒埋葬二項大半付之缺如醫員前赴調查難得眞相民情仇視防疫辦理困難幸天氣入春來甚爲和暖故疫菌亦漸消滅焉（丁）第四區即太原太原城駐有楊醫士辦理防疫據該地來者云疫氣尙不甚猖獗三月底該地派醫士四人分往各鄉調查沿途埋葬死尸多具惟聞疫死者甚少故太原之肺疫亦可云消滅矣京綏鐵路自正月停車至三月十五始行開車凡由歸化城及豐鎭乘車者均須在豐鎭留驗五日無病方准上車查開車後留驗旅客中並無一人發生疫症者可謂大幸綜觀此項防疫之設施若與曩時東三省之防疫相比較其不逮遠甚雖云塞北民情頑固仇視防疫然防疫者難免敷衍了事所有消毒埋葬隔離調查等手續類多不甚完備其留驗旅客尤多徇情之處且軍隊到處橫行往往不遵防疫約束防疫者亦無如之何肺疫之不乘機蔓延者亦可謂天助耳 
 [T13 ]四 [/T ]肺百司脫之病狀據多數醫學家之調查均云此症潛伏期最多爲六日如受傳染者逾六日無事可以無慮患病之初即覺頭痛身熱四支疼痛呼吸短促神經昏迷咳嗆吐痰痰中有血如以痰驗之則見疫菌甚多自起病至死亡之時間最速者十二時至二十四時緩者四十八時間有起病後未及臥床而死於街中者凡得此症者尙未聞有治愈之人且治法尙未發明當俟之將來肺百司脫與氣候之關係據醫界之觀察此症能盛行於嚴寒之時而至和暖之季卽歸消滅此次染疫區域往時均稱寒冷而去年至今春天氣甚爲和暖較之南方氣候不甚差異故此次肺疫蔓延無曩時東省之猖獗大約即以此故 
 [T13 ]五 [/T ]肺疫與動物之關係常人多稱肺疫爲鼠疫殊不知鼠與此病毫無關係鼠之患肺疫者尙未見過不但鼠不染此疫即驢馬牛羊猪犬亦無患疫者可見畜類對於此疫有特別之免疫性 
 [T13 ]六 [/T ]預防肺疫要法常人一聞疫至無不驚駭失色以爲大禍將臨逃生無路甚至挈眷遷移祈神求祟者殊不知此皆無謂之舉也余等畏疫如常人然疫之所在反赴之不稍畏怯無非恃預防之法而已此法爲何即戴口鼻罩也查肺疫之傳染全由呼吸間而來患者所居之室其呼吸所觸即共疫菌所至倘入室與之面談斷難免於傳染旣傳染矣則死亡即在目前故肺疫發生時宜防之如大敵凡有咳嗽呼吸器病者切勿與之談話如親友必須探望者須戴口鼻罩而往衣履冠服觸及有疫之處者於回家時先在門外脫下浸入消毒水內切不可穿之入戶手上宜戴手套回家亦消毒之家內小兒勿令出外不准與僕役等交接僕役之出外者不准入自居之室說話須隔窻且須令其消毒冠履衣服方准入內如是則傳染無由也防疫口鼻罩本醫士現有自製者數具衛生家儘可前來參觀 
[魯省匪患中之軍事]  
　　日昨軍署會議係因前招募新兵一旅爲勦匪之用欵項曾經議决半由本省自籌半由政府接濟卽據情電禀中央核辦昨已接到中央電復大意謂現在中央財政十分困難實難接濟添募新兵該省若能自行籌欵即可照辦如欵項無着自可暫行緩辦云云故復開會討論籌措欵項辦法研究多時仍未决定不日尙須續開會議再行商榷也 
　　四省邊境匪患日甚徐州鎭守使張文生昨特電山東軍署及蘇豫皖督軍請速派代表到徐曾議勦匪辦法 
　　聞軍署人云張會辦因本省各縣土匪猖獗蔓延難剿兼之兵力 
 
 
 

Page 7

 
 
軍薄實屬不敷佈置擬將現住九江一帶之暫編第一團調回以固本省防務巳電張懷芝核辦尙未接奉回電 
　　自本年以來土匪以鄉村富民逃避一空野無所掠遂注意於各城於是新泰失守東平繼之其餘各城之勢已岌岌者不可勝數聞今十三日早省公署接到恩縣來電該縣確於十二日被匪攻入肆行搶掠探其原因係朱知事治匪頗嚴日前公署牌示恩濱兩縣知事對調該土匪乘茲新舊交替守備稍鬆之際入城搶架藉圖報復得贓後旋卽逸去聞朱知事現正督率警備隊並請陸軍協助追剿城中被刧詳情尙未知悉 
　　嶧縣爲曹州之屬邑向爲土匪出沒之區頗稱難治近年以來較昔尤甚人民所受困苦不堪言狀頃聞嶧縣省議員高蔭臣前參議院議員王廣瀚及紳商士民等聯名致電中央其電文如下 
　　嶧縣負山抱河向爲羣匪出沒之地志在擄掠非有遠圖去冬魯軍南下賊於其間收容潰軍饑民黨徒遂盛又有民黨投入爲之謀主賊魁史殿臣栗鳳九分踞嶧南北境復與邳宿豐碭沂泰諸處土匪聯絡搜獲僞文確有民黨委狀其計劃在襲取縣城攻擾鐵路使我門戶一撤士心自搖南征諸軍聞耗驚阻前日襲城未得手復圖大舉城孤兵單延頸望援以　　　　　　　　　　史于等匪近自駐防軍隊被　　　　　　　　　　　　　　橫兗州鎭守使日前特電報告　　　　　　　　　　　　　編補充第一團移往嶧縣　　　　　　　　　　　　　　　軍署近擬以兗曹兩屬防營改編遊擊隊巡緝土匪以　地　　已電致兗州唐鎭守使曹州方鎭守使任爲該隊總司令督辦剿匪事宜 
　　濟寗縣匪禍蔓延日甚城西王家集地方於日前（十號）又來匪徒百餘人各持利械闖入該莊富中各戶均被搜羅一空並架去男女三十餘人當該匪進莊時某富戶曾放鎗向匪射繫該匪懷怒臨行時遂將某富戶房屋付之一炬 
　　濟甯城東南三十餘里之張家橋莊富室孫姓本月十一號被匪搶掠一空並擊斃事主一人受傷數人報案後金知事即帶警備隊及保衛團馳往驗看陸軍十七團亦派步砲數連機關鎗二架隨同截擊 
　　東阿縣境地臨黃運兩河道路四通八達久爲賊匪出沒之區近來土匪持鎗搶架者不勝枚舉現該縣紳商爲保持地方起見特共同議决籌欵犒賞該處原駐防營并再請陸軍二連前往駐防以資鎭攝昨已由該縣知事轉詳督軍署核辦 
　　張代督因膠烟等處爲齊魯門戶防務最關緊要昨特派委軍署副官張仁圃赴膠東各縣調查鄉團是否成立未辦者令速籌辦聞張君奉令已於昨日摒擋起行 
　　中央因東省兗曹各屬被匪各區上忙地丁正稅皆延不完納特電飭省公署派員調查確實情形呈報以便核辦省署奉飭後巳派員前往調查矣 
[蕪湖快信]  
　　皖省現向地方息借短期公債一百萬元此欵聞係開辦實業銀行兼辦某礦之用倪督已委派盧恩澤經理其事 
　　漢口總商會因武漢米糧缺乏米價日昂小民苦之刻派員來蕪購辦熟米數萬石舉辦平糶倪氏接王督軍咨已訓令蕪湖軍警如遇鄂省辦米專員來蕪須妥爲保護 
　　蕪湖安慶兩湖南會館近接熊秉三督辦來現已發起籌募湘省兵災急振 
　　蕪湖祝道尹之子祝鑫田已委署定遠縣知事現因皖北地方不靖黃省長特飭其迅速赴任視事 
　　贛省財政廳長王蔡荃前日由大通來蕪 
　　皖敎育廳長盧殿虎刻發師範畢業生狀况調查表通令各縣知事限文到十日內迅即依式塡送 
　　警察廳長劉兆麟以本埠街道過窄前曾函知蕪湖總商會轉告商民嗣後營造房屋須各讓地三尺以利交通 
　　蕪湖總商會各商董於十四日午後二時改選正副會長余知事劉廳長均蒞場　試當經依法投票舉定湯善福爲正會長邵侃如爲副會長 
　　鏡安軍艦在滬滿裝軍火上駛於前日過蕪聞係運往湘鄂　　前日傍晚有英國金沙號兵艦下駛來蕪次晨卽開往下游 
[皖省近事]  
　　昨日省議會舉行第三次臨時會開幕後即推舉特別審查員三十二人（按八區公推每區四人）審查七年度預算案 
　　懷寗縣大豐鄉黃土山鐵礦現已發現礦苗業由許紳與礦師試驗苗質甚佳刻已糾約本邑士紳及公益維持分會訂立合同呈請官廳轉詳農商部核准開採將來開採時每墩鐵砂提抽五分爲懷寗地方舉辦公益之用其草合同計十二條今日（十四）由公益維持分會開評議會討論公决施行 
　　桐城縣衛隊前日在鄉間捉賭鎗斃民命一案現闔邑紳士大動公憤已聯名電請當道嚴行澈究以懲凶頑 
　　黃雋珊省長以貴池知事劉伯遠前任英山頗有政聲擬調任該邑遺缺以鄧之望署理日內卽可發表 
[南京快信]  
　　聞開駐韓莊宿遷等處之奉軍因吉黑軍事緊急迭電乞援有卽日開回奉天消息 
　　張懷芝派胡嗣球回魯與張樹元協商剿匪方略昨過寗乘津浦車回濟南 
　　皖英山霍山等處民軍又乘勢崛起大樹護法軍旗幟軍署恐侵入蘇境已飛電劉邱二團長嚴爲防堵 
　　軍署接天津來電云奉督張作霖十三日到軍糧城旋即折回奉天 
　　聞倪嗣冲因皖屬各縣匪燄復熾已於昨日遣回蚌埠 
　　據蚌埠來人云倪嗣冲此次到京領到快鎗五千枝彈一千箱前日已全數由津運蚌 
　　李督以蘇新添招二補充旅昨電中央請發槍械 
　　通海鎭守使張仁奎昨來省晉謁軍民兩長稟商要公並請示防務機宜 
　　軍民兩長會派赴碭山密查匪案之任用道尹程學恂昨已回省銷差 
　　軍署主任副官李登科昨已首途赴閩參與蘇贛皖閩浙五省聯防會議 
　　李督病已就痊昨午曾到簽押房批閱公牘惟飲食尙不能多進醫生囑須靜養不可過勞 
　　譚延闓昨由粵致電李督詳述粵中要人意見 
　　前財政總長王克敏昨乘津浦車抵寗擬在寗勾留數日游覽名勝 
　　李督聘唐浩鎭爲軍署顧問 
　　中國銀行行長談荔蓀奉總行電召昨日北上 
　　處分江南貢院事務所已成立現正積極進行籌備一切 
地方通信 
[蘇州]  
　　東吳募集小學基金天賜莊東吳大學堂擬於本月十九二十兩日開演影戲每劵售大洋三角此項收入爲該校附屬之惠寒小學之基本金云 
　　赴試法官回任滬寗兩地方審檢廳推檢去年經司法部審查凡與任用法令列舉資格不符各員由主管官廳廳舉成績造送履歷送部考試江蘇高等審檢廳長奉文後即遵照辦理一面派員往代茲聞送考各員經部口試認爲合格均紛紛回廳供職所有代理各員亦來蘇銷委矣 
　　軍官送省監禁盛澤駐兵開鎗擊斃軍法官張是洵案內奉判監禁之連長楊淸洪昨由朱師長派員王鼐押赴南京陸軍監獄監禁聞營長宋維藩亦有監禁之說 
　　洞庭盜風日熾蘇屬太湖向爲盜匪出沒之所洞庭孤峙湖心地甚荒僻前淸時設有三山營汛派砲艇駐守自光復時撤回迄今並無水警保護今年陰曆正月初三至二月十六日四十餘天中該處已連遭盜刦四次被害者仿家山僧啓文居民秦鳳池張楓岩等皆身受重傷居民惶恐異常該處紳董爲顧全大局起見晉省呈請水警趙廳長飭屬撥派警船保衛屈指蠶汛將届盜風如此諒官廳當有以善其後也 
[松江]  
　　開浚鄉鎭河道天馬山鎭河道自淸季疏治後迄今已逾二十餘載河身汚塞日甚行船漑灌漸形不便經該鎭紳士許仰輝等倡議重浚邀集各界人士在自治公所集議籌欵方法並推定張廉侯許仰輝二人爲河工正副主任聞預計全河工程約需一千餘金除巳呈准縣署在水利費項下撥欵五百元外其餘議由該鎭各紳商酌量攤捐業已雇用江北人百餘名築壩開挖矣 
　　學校定期開會縣立第一高等小學校現定四月十九號上午開成績展覽會並於是日下午開游藝會業已印刷入場劵千餘紙分送各界並約上海第二師範附屬小學主任楊聘漁省立第三中學敎員蔣韻笙等届期到會評判聞該校游藝會節目單中有國文競作國語演講等均爲前此所未有云 
　　農會常會紀事縣農會長吳步蟾於本月十四號邀集該會各職員在小北菴舉行常會職員共到十餘人由吳主席報告下列二事（一）該會接江蘇水利協會來函邀請入會業已將正會長吳步蟾副會長姜粟香二人姓名繕送水利協會聲請加入（二）該會後方小河向供農事試驗場灌漑之需近因於淤積日甚水極汚濁巳於該會預備費項下撥欵開浚依例將各項開支報告各職員認可 
　　知事保獎警佐金山縣張堰市警佐兼任該市催租局長徐亞伯蒞事四載克勤厥職對於地方感情亦頗融洽爰由該邑詹亮疇知事保請上峯獎以二等警察獎章茲聞徐警佐日前接某縣知事函聘渠爲第二科科長聞徐因有眷屬在張堰擬俟處置稍妥再行辭職前往云 
[無錫]  
　　洛社車站被刦洛社鎭之火車站四面荒野前晚二時許有口操異鄉聲音手持利器之匪徒十餘人直入該讓辦事房從事搜刮所存現洋二百餘元及站長之衣物盡行刦去站長某甲本擬將所執手鎗開放無如盜數甚多且有快鎗寡不敵衆祇得任其飽掠而去昨已報縣請求蒞驗以資跴緝矣 
　　緝私員私藏硝昨日警察第一分所據聚源花砲店主惠某等報告硝磺緝私員朱旭藩家內私藏私硝頗多請求查問等情侯警佐即飭長警前往搜檢當場搜出私硝三百餘斤之多隨將朱旭藩曁私硝一并帶所立即備文連同報告人惠某等及人贓詳送縣公署法辦 
[鎭江]  
　　改選敎育會長丹徒縣敎育會正會長朱兆芝副會長郭鳳來業已任滿照章另行推選昨經全體會員開會推舉徐師竹爲正會長夏啓泰爲副會長當即開具履歷淸摺呈報縣知事備核　　屠宰稅招商承包丹徒屠宰稅額前經省委調查約可收一萬五千餘元而屠商王伯康所包之數僅一萬二千元爰由省署訓令來縣飭令該商增加認包數目惟自縣署令知該商後事逾多日未據該商復呈現縣署又揭示通衢另招商人至商會投標包辦矣 
[揚州]  
　　鎭守使親往剿匪海沭淮泗漣宿一帶土匪雖經第一混成旅一二兩團軍隊分投剿捕然東逃西竄迄未肅淸近復加以擒獲在逃之匪首丁明常劉恩彥在淮泗交界之丁家嘴等處益復猖獗淮揚鎭守使馬伯良呈報李督軍擬即日親率得力兵士前往各屬剿撫並查察防軍勤惰以淸匪患云 
　　核准湘借東蘆鹽淮南鹽產雖豐因困於內河水涸不能綑運出場致各岸鹽銷不濟以湖南爲最迭經該岸商人禀請鹽運使轉詳鹽務署借運蘆鹽濟銷茲聞業經鹽務署核准撥借東（山東）蘆（天津）鹽二百票（計十萬引）以資銷售該岸可無缺乏之虞云 
　　營務處呈報接事淮南緝私營營務處丁立棠去世後經張運使派委馮嗣鴻接充聞馮已接事十四日已呈報運署備案矣　　函商防軍緩來揚六合縣知事昨特函商陸軍巡緝隊第三營長丁笏卿轉商劉苕靑統領將前派去之防軍挽留十數日須俟省垣軍隊開抵後始可開拔回揚以免地方發生意外劉統領據此已遵照辦理矣 
[漢口]  
　　王督軍查勘兵工廠十一日上午十一時王子春督軍率領待衛武弁十六人乘馬出署由文昌門江岸登楚義差輪渡過漢陽入兵工廠由廠長劉慶恩導引至各機房軍庫考查製造械品旋即出廠至黑山鋼藥砲彈兩廠查勘一週迨四句鐘時始乘輪返鄂水警廳長何錫蕃氏護送往還云別一函云王督軍於十一日上午十一點半鐘往漢陽鎗砲鋼藥各廠考查出品并擬加工趕製與劉總理接談約一小時出廠即乘楚安兵輪至劉家廟查防事畢蒞老敎練營訓勉軍隊午後三時返省至舊皇華館查看由長沙運回之俘虜軍擬給予服裝鎗械派赴敎練營重新編練以備補充各師團缺額云 
　　造幣廠代鑄湘幣長沙克復後湘垣金融閉塞全無現金行使南票一張僅換銅元十五枚尙無人承受日前張督敬堯電商卾造幣廠派委技師赴湘查勘而湘廠房屋燒毀機器損壞一時難以開鑄即併入鄂廠之議亦輾轉費時難救眉急茲特與曹宣撫王督軍一再電商由鄂廠趕速代鑄二百萬串分批運濟至購買銅炭原料則委託金峙生氏主持一切其欵由湘匯撥故該廠自十一號開始實行長期夜工增鑄六千串而湘鄂兩省現幣之接濟實唯該廠是賴云 
　　漢口官錢分局開兌有期湖北官錢局前淸時代向在漢口鮑家巷設立官錢分局已歷年所起義後因本省銅元缺乏早已收歇刻下造幣廠加工鼓鑄銅元漸見充斥紙幣價值與銅元所差無幾聞督辦金峙生已擬於下月間即將漢口官錢分局開兌云 
　　大批軍餉抵鄂十一號下午兩句鐘京車到漢載有財政部解來現洋十八萬元從大智門停駛下車搬運至特別區五碼頭由某差遣小輪裝載渡江詢悉係王督軍因鄂省財政均挪充軍餉電請中央撥解來鄂以資接濟者 
　　鹽斤旺銷邇日以來榷運局輸出鹽斤極爲踴躍詳加調查實有一種原因在蓋上游兵戈迭經沙洋老河口樊城諸鹽局所存食鹽售賣一空人民幾有淡食之虞職是水販投機而起紛紛來漢大批購買以接濟民食而收利益云 
[寗波]  
　　廳長赴諸曁查案鄞縣地方審判廳長張若騘君因有諸曁縣民訟案非常複雜迭次審理仍無結果非親自前往該縣詳細調查不足以明眞相特於前日馳往該縣實行調查所有職務巳報省憲由庭長朱甘霖代理 
　　場署遷移消息象山縣玉泉場署向在縣城前毀於兵燹場員到任各自租住民房民國元年以舊遺協署爲辦公之所房屋甚不合宜且以象山產鹽惟下三團爲最旺而舖東舖西二舍出鹽無多茲經場知事鄭裴璣君具呈運司請將場署移設石浦得與下三團地方接近以便督察 
　　准辦什長敎練所寗波第三區警備隊統帶常榮淸君日前具呈省憲請予開辦警備隊什兵敎練所擬就簡單不另支費其敎員即練擇哨官之富有經驗者充任之人數每期定若干名循環抽練以資陶成昨聞已奉齊省長准如所請並擬飭行各區一律仿辦 
　　兵艦過境鎭海口外於十四日上午有由南洋來魚雷艇兩艘經鎭海炮臺用旗語知照停錨該艦答係駛往北洋不停而云終不知其船之名號云 
[吉林]  
　　吉省議會之呼　聲邊禍日亟內　方殷國勢蜩　危如累卵憂時之士莫不極口呼天奈當道諸公無心悔過吉省議會不忍坐視國家之淪亡特向各省大聲急呼茲將其通函錄下敬啓者俄德媾和旣成德奧俘虜侵迫北邊者約數十萬人情形危急殆不可保時勢如此以全國兵力圖之猶恐不逮而况內鬨不已羣以東省爲邊地漠然視之乎夫三省爲中原屏障東省危亡即國家危亡之導線古云兄弟鬩牆釋憾禦侮中西各國先例昭然惟願我政府及南方諸將帥羣釋嫌怨捐除意見犧牲私權共圖大局否則滅國之慘即在目前豈獨東省之禍亦我全國之大禍也時事危迫爲此涕泣告急籲懇湖北省議會鑒 
[天津]  
　　撥助保定育嬰費保定育嬰堂自被水災後人數增加虧累頗鉅由保定許道尹呈請水災善後處撥欵補助熊督辦交水災聯合會覆核議决先補助洋一千元嗣又續撥洋一千二百七十五元先後合共實助洋二千二百七十五元以原呈所列九百十名人數按照每人每月二元五角計算適合一個月經費之欵以資維持已發交許道尹轉給具領矣 
　　趕辦春振之近訊本届京直各縣春振事宜由水災善後處撥款補助順直義振會完全擔放並另定查勘春災表式通令被災各縣切實查明塡報近據各縣曁各路查賑委員長先後陸續呈報均隨時分別核轉順直義振會俾便從速支配散放以惠災黎云 
雜評一 
[巡閱使] （默） 
　　今日要人之所希望者未得督軍則希望督軍旣得督軍則希望巡閱使徐樹錚未得督軍者也故希望督直張作霖已得督軍者也故希望東三省巡閱使倪嗣冲已得巡閱使者也自己無可發展其希望故爲徐張帮忙以代達其督軍與巡閱使之希望是故今日主戰最出鋒之人物所謂必達武力解决之目的者卽解决此希望之目的也 
　　雖然巡閱使者不祥之物也張勳旣以巡閱使而失敗龍濟光亦以巡閱使而處於危境現且有旦夕莫保之勢然則今人必欲此不祥之物何爲哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[拯救海參崴華僑七誌]  
　　本埠紅十字會派員携速糧食棉衣藥品乘招商局飛鯨輪船前往海參崴拯救華僑出險等情屢誌前報茲聞該會頃接王培元醫士由崴來電照錄如下沈會長鑒今晨安抵崴埠當往晤邵領事及商會長擬明日携帶華工數千人離埠知蒙厪注特先電聞並祈將抵埠情形轉告各救護員家屬爲荷 
[英美政府留用商輪]  
　　加拿大太平洋輪船公司之大船兩艘俄羅斯皇后號與亞細亞皇后號皆於十五日奉英政府命令改歸國家收用查俄羅斯皇后號甫於上星期四日開出温哥武埠而赴遠東大約將駛至橫濱爲止而亞細亞皇后號日前始駛出上海大約亦可駛回温哥武埠然後再供政府之用再日本商船波斯丸西洋丸兩艘已由美日兩政府議妥於歐戰未畢之時暫歸美政府留用而美國則允以鐵供給日本按近兩年來美國與遠東間之往來客商較前增多一倍即使行駛太平洋之商船加多一倍亦尙不敷應用凡定期開往美國之船票皆於早六個月前售罄其擁擠可知今加拿大船二艘與東洋汽船會社船二艘皆不作裝客之用此亦航業中之大打擊矣 
[葡總領事遇險續誌]  
　　旅滬葡人聞葡總領事被擊事（詳情已紀昨報）以加尼洛之子姪竟敢鎗擊領事未免目無官長特於昨晚在葡人俱樂部集衆開會聲正其罪並慰問領事賀其脫險目下葡總領事仍在寓養傷其應行公事由副領事代理據醫生云傷勢無礙數日內即可復出視事至行兇二人已由新閘捕房解押英牢依照葡國法律此案應秘密預審大約俟總領事傷愈後當由副領事提訊云 
[普濟慘案判决書之要點]  
　　招商局普濟新豐兩商輪相撞一案自二月十八日起開訊連審多堂其詳已迭見本報茲悉判决書甫於昨日發表原文頗長撮其要點如下 [T13 ]一 [/T ]新豐二副與普濟二副均有駕駛不善之過失 [T13 ]二 [/T ]兩船二副彼此誤會以致相撞而其責任大半在於新豐 [T13 ]三 [/T ]船行於揚子江口南航路狹窄之處不應將船上夜間職務完全託諸二副 [T13 ]四 [/T ]普濟船身之情形久屬可疑而以機室後艙板爲尤甚旣不堅固且有數洞蓋被撞以後船之安危全繫於此也 [T13 ]五 [/T ]普濟救生圈不盡完善再收儲救生圈之處爲後艙一箱亦非適當之地位 [T13 ]六 [/T ]普濟之救生器具不敷有時載客至三百人者之用 [T13 ]七 [/T ]普濟艙面員役計老大一舵工四司燈者一木匠一水手七餘無助手以此人數實不敷遇事變時支配救生艇之用 [T13 ]八 [/T ]新豐救生圈亦不完好 [T13 ]九 [/T ]新豐艙面員役計老大一舵工四司燈者一木匠一水手十亦不敷遇事變時支配救生艇之用 [T13 ]十 [/T ]新豐於相撞後援救生命尙屬可嘉惟艙面員役不多加以氣候嚴寒故未能多救生命判决書中又謂凡有航業之國家對於船隻皆有監督辦法惟中政府獨未有此規定爲生命安寗起見中國宜對於下述各點施行適當之檢視（一）船身與纜索之情形（二）汽鍋與機器之情形（三）關於救生各種器具之優劣與多寡（四）船客人數與艙位情形（五）船上之佈置與船員之材幹 
[杭紹接軌之始基]  
　　滬杭甬鐵路管理局局長任傳榜君呈復浙江楊督軍略謂本路杭紹中斷運輸不能貫澈前奉函飭早日接軌俾便軍需等因當經召集總工程師克禮阿分工程師麥勞尼濮登靑會議决定接軌方法一面由甬紹工程處建築東關一帶土方一面由杭楓工程處測勘錢江橋樑基址並於富陽樟樹地方建築橋墩已派測繪主任前往查勘奉飭前因特此呈復云云 
[總商會歡宴美國官商]  
　　上海部商會正副會長於本月十五日傍晚在該會議事廳設備西筵邀請駐滬美總領事薩門司君美按察使羅平傑君曁各副領事美國駐華商會會長美國協會會長會董及其他美國官商并駐滬陳交涉員等飲宴到者共六十餘員預由盧護軍使撥派軍樂全部在會招待來賓以表歡迎席間首由會長朱葆三君述歡迎詞繼由副會長沈聯芳君演說大致謂中美兩國親睦交誼疏通意旨增進商務共圖福國利民等語旣而由美總領事演說答謝畢美商會會長蒲恩思君美按察使羅平傑君美國協會會長禮明君等相繼演說前後演說詞由該總商會洋文書記蔣桐蓀君曁張　雲君繙譯合座鼓掌至十一時始盡歡而散 
[行走鐵路軌道之勸戒]  
　　上海縣知事沈寶昌滬寗路局長任傳榜昨出會銜布告云照得火車疾駛如飛晝夜往來如織人在軌道行走最爲危險偶一大意碎骨粉身即使司機瞭見立刻停輪但火車當一往無前之時具萬鈞莫挽之力雖欲截然而止勢有不能乃鄉愚無知貪圖捷徑致蹈危機趨避稍遲輒遭碾軋重則死亡頃刻輕亦殘廢終身慘目傷心莫此爲甚節經本局呈奉交通部訓令一面取締司機嚴懲玩忽一面撰繪淺明圖說警告各處人民切勿闌入軌道致遭巨禍無如言者諄諄聽者藐藐軋斃撞傷之案仍時有所聞咎雖自取情實可憫本知事局長仰體大部愼重民命之盛心不忍不予以勸戒除由本局長嚴飭司機人等嗣後行車務須格外注意不可稍涉玩忽外爲此會銜布告廣貼圖說仰各處人民一體查照須知行走軌道無異自殺一遇不測枉送性命自經此次一再申儆之後務各父戒其子兄戒其弟廣爲傳布互相勸導萬勿任意闌入軌道自取危亡庶不負本局長苦口婆心反覆告戒之意凜之愼之切切特此布告 
[協緝江陰縣大批逃犯]  
　　松滬警察廳長徐國樑昨日訓令所屬各區署所云案准江陰縣知事函開敝縣於本月五日丑刻監犯越獄脫逃四十六名除已拿獲及格斃共十三名外所有在逃未獲各犯相應開列名姓年歲籍貫並賞格一併專派警探函送務希查照分飭嚴密拿捕並由敝縣派來警探妥爲接洽至紉公誼等因准此除分行外合亟令仰該署所隊遵照轉飭所屬一體協緝務將該逃犯按名弋獲解送過廳以憑訊轉歸案懲辦給賞毋違切切此 
令附抄越獄逃犯名單一紙計開犯人陳二等十三名能拿獲送案者每名給賞洋一百元又犯人程炳潮等二十名能拿獲送案者每名給賞洋五十元以上統共三十三名能知其躱匿處所赴縣報告因而拿獲者每名照上開數目減半給賞以上各犯如係被脅勉從能赴縣自首者准其從寛發落 
[陳訴在途遇暴情形三誌]  
　　無錫鄉人吳阿生身受刀傷數處右耳被割鮮血淋漓在海寗路徘徊瞻顧由捕查見疑係匪黨被人戳傷當即將吳帶入捕房解送公共公廨訊據吳供向在原籍耕田度日此次乘火車來滬至南翔鎭下車時天色已晚忽被匪徒二三人攔住用繩綑縛出刀割去右耳身上亦被猛戳數刀痛極倒地所有行李現洋悉被刦去旋由好事者給予小洋二角雇車來滬找尋親友不遇等語判送醫院醫治並候查明所供各節是否可靠再行訊核再案昨晨復由捕房將吳解送公廨先由中西包探上堂稟明前情訊之吳阿生供仍如前經張襄讞商之美思副領事以此案未經捕房查明且據吳所供出事地點係在嘉定縣境判吳押候函送上海縣公署轉送嘉定縣公署訊明核奪 
[花邊公會集議維持辦法]  
　　浦東花邊公會因美國限制花邊進口營業驟遭打擊昨日特在法租界大馬路駐滬事務所開會討論維持辦法午後二時會員相繼蒞止宣告開會由副會長陶少堂主席報告略謂美國限制非日用品進口花邊亦在其列今各洋行雖已停止收買然限制與禁止有別極堪研究且聞美領事署出有佈告限制非日用品入口謂無護照之貨品不准進口等情業經本會派員前往抄錄原文一俟抄到再行通告旋經各會員公同討論至五時始散茲將議决案錄下 [T13 ]一 [/T ]同業爲顧全血本起見收下之綱及現存之綱暫緩發給女工 [T13 ]一 [/T ]女工如有未完工之貨交來者槪不發給工資 [T13 ]一 [/T ]由公會派代表至交涉署探詢實情以資核辦 [T13 ]一 [/T ]浦東一帶女工靠此生活者數達萬人一旦停止工作不免羣起恐慌應好言安慰或別籌方法以資補救 
[經濟調查分會派員調查]  
　　上海縣知事昨日訓令各市鄉農會商會云案奉江蘇實業廳第六九二號訓令內開查農商部經濟調查會江蘇分會應行調查事項業將調查細目及各種表式令發在案茲派會員葛文灝携帶表式前往該縣特別調查除分令外合行令仰該知事於該員到時派員接洽并轉行該縣商會農會一體知照此令等因奉此除分行外合行令仰該會即便知照 
[調查招募華工機關續誌]  
　　江蘇僑工事務局致函本埠各機關調查招募華工機關已誌十一日本報茲悉北京僑工事務局長張弧氏又於前日咨請蘇省長通令所屬詳細調查管轄境內如有招募華工機關應即將其辦法查明抄錄送候核轉昨齊省長巳轉令上海縣等調查具復矣 
[師範敎員考察地方敎育]  
　　江蘇省敎育會接敎育廳函云奉省長令據南京高等師範學校敎員陶知行面稱地方敎育各地狀况不同非詳加考察無由知其實况茲擬於授課之暇隨時考察本省各地方敎育藉以周知實况等語查該敎員係留學美國大學畢業熱心考察各地方敎育事宜以資考鏡除分行外合亟令仰該廳知照各地學校俟該員視察到境應卽派員接洽等因奉此除分別函行外相應函達貴會查照轉知各校接洽爲荷 
[抵押湖南礦產之否認]  
　　江蘇特派交涉員近接外交部急電略謂邇據密報湖南水口山鉛砂礦聞由口軍總司令派人在滬與某國人磋議抵押二百萬業巳成熟如果屬實似此擅行抵押政府萬難承認事關國際迅即照會外交　表示不能承認之决心云云刻陳交涉員已遵電辦理矣 
[東平里昨日之刦案]  
　　住居英租界六馬路東新橋堍東平里八百六十八號門牌之掮客張壽生昨日下午一時許出外營業祗有伊妻在家詎忽有匪徒四五人佯爲問信闖入室內兩匪在門首把風餘匪登樓正在搜索之際氏即大呼强盜被匪推倒幸未受傷其同居之二房東聞警立卽出外喚捕到來該匪等見勢不佳急圖逃遁適張亦從外歸來帮同扭獲一匪餘均向仁壽里竄逃而去張檢點失竊衣服等物計值洋十餘元一面由捕詰問該匪姓名據稱名張阿毛贓物已被他匪携去乃由該捕將阿毛解送捕房盤詰之下捕頭即派中西包探前往張家勘明飭探緝拿同黨究辦 
[再誌俄商定購烟土之糾葛]  
　　俄商德建洋行西人延代表律師在公共公廨控告土商潮州人郭漁舟不付西曆一千九百十一年所定烟土致受損失銀二十二萬三千餘兩請爲追償等情業經兪襄讞於星期一上午會同俄格副領事會訊尙未解决前日午後又由中西官繼續傳訊被告郭漁舟延梅吉言律師到堂辯護並據郭自行供稱今呈案之協豐仁記洋行現票定簿係是正當貿易簿內所書期頭須於月杪出淸貨色須兩箱起碼不能過期一日故與原告之期頭事屬兩歧至新康洋行西人到堂证明期頭並非月杪出貨成單上祗寫四個月期或五個月期但此事各有不同不能固執供至此原告代表律師即將郭漁記所簽成單令郭逐一辯認是否親筆所簽郭察視之下謂有數紙非我筆跡不能承認梅律師卽起而譯稱今敢請問堂上此案是否爲賭博性質如以此爲賣空買空的係賭博性質例無須再費堂上功夫向之訊問若堂上不以爲然請再問及簽字一層但敝律師尙有許多研究云云兪襄讞商之俄副領事格君判候訂期再訊 
[拍賣金剛鑽首飾]  
　　本報拍賣告白內登有瑞和洋行於禮拜四卽初八日下午兩點半鐘在該行拍賣由英倫運來金剛鑽首飾百餘件並聲明於前日起至拍時止任客先往估看本館昨亦有人前往見所陳鑽石大小不一並有配以寶石鑲嵌者共計一百餘件其花樣之新奇鑲嵌之玲瓏足徵歐人工作之精巧而尤以白金托底者居多更覺光彩奪目拍時旣不限價自必便宜倘欲購以陪嫁自用或送禮者無不相宜云 
[路電兩局接線遞電之收費 
辦法]  
　　滬寗滬杭甬路局准交通部路政司函開逕啓者畫一各路電報收費辦法一案前經第四次國有鐵路聯運會議提議列爲第二十九案嗣以各路意見未能一致該案雖成立而未議决本部以此事關係路電兩政應由本司與電政司會同協議故此案於當時尙未核定復經滬寗鐵路與上海電報局因各路聯運旅客時有由滬寗路發電至津浦路各站之事所有互遞商電未經博定辦法殊於行旅不便滬寗路局即以聯運規章旣取統一主義則關於電報收費自應同歸一致呈請本部折衷定斷通飭遵行又經國有鐵路第五次聯運會議由京漢鐵路提出關於規定鐵路所收商電彼此互遞辦法合同一案僉以第四次第二十九案未奉部批應卽併案討論嗣經公决以畫一各路電報費爲各路所切望擬再向部聲請以期訂定適當畫一之價俾國有各路一體遵用而滬寗路於兩次會議皆指出各路電報收費畫一之必要歷據載入議事錄各在案查國有各路旅客聯運日形發達而貨物聯運亦已次第試辦電報爲旅客貨商通信所必需誠如滬寗路所云殊非畫一不足以便利客商顧電報爲公共通信機關乃國家獨有之權利由電報局代爲執行此係各國通例在鐵路收遞客商電報不過附屬營業之一因聯運上之需要及便利旅客起見不得不與電局接線通電及收發他人所發電報今旣以畫一報價爲目的不獨鐵路報價宜歸畫一即與電局報價亦宜從同而手續尤應力求簡便本司即本斯旨與電政司協議時逾半載始經訂有大綱草案十二條至其中重要之點所應注意者有四（一）鐵路報價與電局一律不另加收過線費也在電局之意恐路電與之競爭故極願路電價目之加增使客商知路電價貴不得不仍向電局發電無論路局欲加收若干電局亦必應允今鐵路旣爲便利客商固不恃電費之收入爲進欵故本司訂此草案以爲報價旣須畫一不應因鐵路轉遞之故向客商額外收費卽鐵路代遞電報應得之報酬亦應於報價內攤分不再於報價外加收而路電或可期日見發達此其一也（二）傳遞電報宜求便㨗不應故意繞道也向例各路與電局所訂合同凡係他人電報由鐵路甲站至乙站者倘路線經過地方中間有一電局須由甲站遞至電局再由電局轉遞乙站旣多周折且易延誤故本司訂此草案即以此項電報可由甲站逕遞乙站不必再繞電局轉遞此外可以類推惟乙站地方如有電局則仍應交由電局轉送即於手續上亦較從前辦法省便實多此其二也（三）鐵路電報得於鐵路界內自由傳遞及投送也按聯運日見發達則將來由車站發報至列車上旅客或鐵路界內貨棧之客商或在某站留交某客某商必係常有之事今草案第四條及第五條之戊項均巳明白規定報費均歸路局所得不獨便利客商即於收入亦可稍期補助蓋外洋來去各報除去報仍由路局電局分得報費外來報因歸入洋公司齊價攤分案內不便提出計算故該費不得不全歸電局所得本司卽以此要求電司爲交換條件特別訂定兩相比較於路局所得亦已甚優此其三也（四）報費分得按每咱分計則彼此計算賑目及欵項出入均較簡易也現時與電局分得報費規定每路若干非特電局與路局易於計算即路局與路局攤分聯運報費亦可本此爲準似較按里分計爲便即以隔省報價每字一角二分而論每路雖祗得二分爲數不多若經過鐵路之電線轉遞至五路以上則電局所得亦祗相等至此項報費分得之多寡須視報務之如何乃事實上問題將來試辦一二年後當可再行修改此其四也以上四端經本司與電司再三磋議始得成此草案且以電政路政同隸本部雖各有考成但使辦法平允原可不必過事爭執惟以報價從廉手續宜簡爲主旨即不背便利客商之要義如退還報價及稽核賬目及一切辦法應俟各路與電局修訂合同時再行詳細義訂呈部核定至此項草案固不獨適用於聯運各路即其他與電局接線各路皆可以此爲準而聯運各路尤於聯運上必能多所裨益除分函各路外用特將此案始末情形及擬訂草案十二條函送貴路如有意見請於三月十五日以前詳細見示以便呈堂核定通飭各路施行至深公盼此致（路電局通則續登） 
[基督敎之敎育會議]  
　　大陸報云中國基督敎敎育會參議會定於今明兩日在吳淞路中國內地敎會開常年會議今晨將選舉常年辦事員下午將討論各省報告明晨將詳述中國敎育事務狀况而以演說爲閉會之點綴品北京及廣東福建四川河南等省均有代表與會云 
[圖畫美術學校之旅行寫生]  
　　西門外圖畫美術學校辦理已逾七載學生日形發達比聞該校行將率同正科各生赴西湖作旅行寫生日內正在籌備出發每日下午由劉海粟王濟遠兩君領該級學生三十餘人至龍華摹寫各種風景預爲實地練習云 
[養性女塾之踏靑]  
　　日前英租界新馬路養性女舉行踏靑學生二百數十人男女敎職員二十六人分甲乙丙丁戊五組出發先至靜安寺路張氏味莼園內合攝一影乃折至戈登路趙宅內小憇後至小沙渡西學生丁姓住宅由該生家長歡迎入內欵以茶點情意懇摯並導引至該宅花園遊行一周千紅萬紫景物新妍勾留約一小時始道謝而別一路百花齊放好鳥時鳴各生精神煥發愉快異常主任胡女士謂諸生曰今日天朗氣淸春光滿目我人回家宜各作日記一首以誌盛會各生皆諾諾稱善至夕陽西下始各整隊返校 
[國民學校添設英文夜課]  
　　新北門內侯家浜染業國民學校添設英文夜校聘請茹雲欽擔任敎授定於本月二十二日（即舊曆三月十二日）晚開學七點鐘上課九點鐘散課 
[江南中學之演說]  
　　江南中學於前晚八時請范子美君演說當由敎務長劉立人君主席報告題爲學生與社會之關係次由范君登　演述學生與社會之種種關係略分六項 [T13 ]一 [/T ]研究學問扶助社會之不及 [T13 ]二 [/T ]建立事業即促進社會之進步當各立事業如設工廠設農場等皆是 [T13 ]三 [/T ]須精神活潑外人往往訾中國爲東方病夫又指老大帝國實因精神不振之故諸君奮發精神當事事幹練一洗此恥 [T13 ]四 [/T ]發 
展能力西人凡作一事先一奮勇心故卒底於成反顧我國則往往能說不能行此深望於諸靑年各具一百折不回之心始得扶助社會 [T13 ]五 [/T ]公德義氣公德義氣分二種一消極謂非我之事悉付之不問不聞一積極卽人溺己溺人飢己飢之意 [T13 ]六 [/T ]遵守法律學生時代所最當注意者即法律世人競講自由往往軼出範圍之外卽爲法律所不許况學生時代更無自由可言洋洋數千言全體學生均肅然靜聽末仍由劉立人君致謝遂宣布散會 
[學習國語之機會]  
　　愷自邇路中華英文專門學校因吾國語言殊不統一特設國語講習科請席志堅君擔任敎授席君自幼旅居京華於國語極有 
 
 
 

Page 11

 
 
研究且於敎授上亦頗有經驗如學校敎員及各團體往學並可優待減收學費有志者幸勿交臂失之 
[靑年會紀念大會預誌]  
　　四川路靑年會成立以來已届二十載茲定於本月二十七號即舊曆三月十七日晚六點半鐘假座南京路工部局議事廳開二十周紀念大會備有上好西餐及種種優美之秩序男女賓一律招待入座劵每紙售洋一元共設千座想届時車水馬龍當有一番熱鬧也 
[緝獲步擔私鹽]  
　　兩浙緝私第二營婁營長前日派令官兵馳往徐家匯附近一帶巡緝私鹽旋經緝獲步擔私鹽十餘包帶回該營照章發交公堂充公以儆 
[緝私統領注意醬缸]  
　　兩浙緝私蘇屬統領宋明善以各縣醬園所設醬缸均有定額不准私設以杜漏繳鹽課茲因日久未查深恐或有私自添設情事故特令飭緝私各營迅將管轄境內各醬園醬缸隻數開摺送候查核以便派員分往調查 
[水警師船回汛駐防]  
　　水警第一專署長沈葆義前奉第二廳長令調師船二十七艘分赴蘇省內地各河港游巡等情已誌前報茲悉各師船已遵令駛往內河各港及各鄉村逐一巡查各處均安靖如常並無匪徒肆擾當即向蘇禀復趙廳長諭令各歸原汛駐防是以所調之師船二十七艘昨均分別駛回第一第三第五各分署管轄汛地駐防矣 
[警廳發給垃圾車]  
　　淞滬警察廳訓令各區署所云照得各署所請發垃圾車輛前往招匠製辦茲已陸續竣工查各署所原銷數目須百數十輛之多祗以限於經費未能悉如所請茲經本廳長飭科支配單開於後仰先來廳具領應用如實不敷應候另籌辦理爲此令仰遵照此令 
[署員查禁拆梢]  
　　淞滬警察第一區第三分駐所焦署員昨出佈告云照得小南門一帶每有流氓三五威羣於夜間行人稀少之際藉故拆梢鄉愚無知多受其害此種惡習若不從嚴查禁爲害地方實非淺鮮爲此佈告仰諸色人等一體知悉嗣後如再遇有流氓拆梢情事准隨時扭交崗警拘案嚴懲以靖地方而維風化惟不得挾嫌誣扳致干反坐切切特佈 
[火警類誌]  
　　公共租界愛多亞路二百九十六號門牌毛永興竹器店於昨日傍晚六時起火經巡街捕瞥見奔訴捕房電告瞭望台鳴鐘警告救火會西人立驅皮帶車馳往澆熄惟已延及左隣圓器店右鄰洋鐵店舊貨店等共燬樓房五間又前晚九時大新街左近華生印刷店後披屋內不戒於火霎時濃烟四佈紅光冲天即經救火會西人馳往救熄祇燬披屋半間業經老閘捕房諭飭中西包探分往調查起火緣由禀候核奪 
[雅叙茶樓之兇劇]  
　　前晚九時許滬南小南門口雅叙茶樓上忽有數十人因抽頭聚賭爭取頭錢起釁任該樓聚吃講茶一言不合互相凶毆一時拋碗擲櫈聲勢洶湧旋經該樓主報告崗警該警見人數衆多即報知一區三分駐所第三派出所派出全班長警馳往將被傷頭面等處之戴紹春王老四並行兇之王秀林彭畢發白雲成賈金生陳繼才張老四劉富全時繼全李瑞全唐鳳山許同慶曹文卿榮昌友王春山夏月玉夏月同陸壽柏王仁昌林子仁張慶福及見證許祥順等一併拘解三分駐所經署員命星夜備文逕送地檢廳昨日午後經檢察官分別提案研訊一過以若輩聚衆行兇有碍治安判令一併收押受傷之戴紹春等發堂醫治候傷愈再行訊究 
[解帶自縊之慣技]  
　　甬人胡四德上年在法新租界廳靜之處解帶自縊希圖畢命爲捕查見帶至法公堂訊明判送寗波同鄉會遣送回籍詎胡將該會所給之船票售與他人仍不回甬日前又至法新租界施其故技爲捕瞥見解送法公堂訊問胡改易姓名爲王連甫供稱實因貧苦萬分無奈圖盡當經中西官察其形狀似有疾病判送醫院醫治在案昨日復由捕房解至公堂稟稱業經西醫驗明並未患病請察詰之胡供民人曾在原籍爲地產糾葛被周錦茂遞稟官僻控告因此逃來上海不敢回籍故將船票售云惟民人在申人地生疏難以過活是以出此下策不料又被巡捕瞥見改名王連甫是實中西讞員判令還押候再核奪 
[車夫疾馳殞命]  
　　揚州人季志隆年四十五歲住居閘北梅園路五十八間拖車爲業昨晨拉車過新閘橋北堍因奔跑太速氣急倒地而死當由四區崗警報告余署長飭傳十圖地保投地檢廳報請相驗 
[婦人被毀輕生]  
　　江北人余小老漢家住閘北胡家木橋前日因談論鄰居婦人王王氏不守婦道與人私姘經該氏聞悉氣忿交加投入附近浜內欲圖自盡當由五區三分所崗警救起詢知情由將余拘獲併解司法科押候核辦 
[拐賣女孩之推諉]  
　　密勒路七百十四號門牌甬人李在喜指控粵婦吳陳氏誘拐伊家六歲女孩阿娥希圖賣於同鄉婦人李厲氏等情昨由捕房將陳厲兩氏與女一併拘解公共公廨經中西官訊供推諉判女先交其父領回陳厲兩氏押候查明再訊 
[流氓吵鬧妓院]  
　　李某前晚邀請西人雷聲及龐某等至廣西路民和里鴇婦陸老大之夥妓秋水房內飲酒旋與多人賭博被流氓沈阿毛與松江阿金等得悉糾合多人入內硬欲抽頭不遂以致爭執而妓女秋 
水忽失去金別針鑽戒及現洋三十餘元即投老閘捕房控被沈等搶刦捕頭准飭中西包控前往將沈拘獲昨解公共公廨請究先由中西包探上堂稟明前情繼由西人雷聲投訴昨晚偕李等至民和里妓女秋水房內應酬見伊等有骨牌三十二隻我係西人莫明其妙諒係華人游戲之事旋由被告與多人入房拆梢爭執當被割斷電話線搶去現洋金別針鑽戒等物云云又據李龐二人先後到堂供稱昨晚在秋水房內叉麻雀並非牌九詎被告糾衆入房拆梢不遂即被在逃之松江阿金搶去現洋等物是實訊之沈阿毛供稱原告等昨晚均在秋水房內聚賭牌九因之偕友數人前往欲拆小頭不敢搶物求察經關讞員商之美博副領事以沈阿毛不應紏衆拆梢判押西牢五月以儆 
[原被同意離婚]  
　　婦人丁蔣氏控夫丁少春拋棄不顧任意虐待請求離婚等情昨日午後經地方廳許推事官熊檢察官開庭辯論據該氏供稱原籍江北自幼生長在滬宣統元年憑媒嫁與丁少春爲室過門之後得悉丁原籍尙有大婦但業已成婚婦人亦無異言迄今已生有子女三人長十歲次六歲幼四歲平日尙相安無事乃近來丈夫將家用置之不顧婦人衣飾已典質一空向夫理說反遭虐待因此不顧再與結爲夫婦請求離婚等語丁少春供無錫人宣統元年四月間娶該氏到家至八月間帶伊回籍居住十月間商人赴北京某銀行服務至辛亥光復後商人失就於民國二年歸家復携該氏來滬在老縣前居住現在商人在虹口爲錢舖生理每月辛俸無多不敷該氏日用該氏邇來行動大變每天午飯後或往鄰家叉麻雀或往游戲場游玩似此情形商人亦不願與之同居原告請求離婚極端贊成然家中由我代伊所做之綢皮衣服請求照追旋由原告所延律師出庭陳述所有原告陪嫁衣飾關於私訴部份請求照追熊檢察官亦當庭陳述一切問官以雙方 
對於離婚旣已同意遂諭本日認爲辯論終結聽候送達判詞着原被一併退去候示 
[婦人指控欺騙之結束]  
　　婦人戴姚氏指控盛老龍（卽盛龍生）以代購烟土爲由騙取現洋莊票計共四百五十元迭經公共公廨傳證質訊判盛交人洋並保無保押候訊核在案昨晨復訊原告投訴前情並由中西包控稟稱查得被告確有欺騙情事訊之盛延賚美律師到堂代辯否認原告所控各節中西官以被告欺騙情形曾由見証到堂證明未便推賴判盛押西牢八月如能於限內繳洋准予酌減刑期 
[破獲威海衛路之賭窟]  
　　皖人趙國良瞿彩在新閘威海衛路某號洋房內聚賭抽頭前晚被新閘捕房捕頭偵悉率同中西控捕前往將趙瞿兩人連同男女賭徒戚秀蘭王高氏王隆和劉洪奎楊喜成張紀昌王阿四王長連胡海卿劉喜子等與賭具一併帶入捕房分別交保收押昨晨併解公共公廨經中西官訊明以劉喜子無干開釋餘人各罰洋二元充公賭具銷燬 
[匪徒攔刦金飾]  
　　昨日上午十時許浦東吳家廳婦楊沈氏歸寗掃墓行經洋涇鎭相近之陸家宅地方突遇匪徒四人攔住當被搶去壽字金別針一支金簪一支金戒一只携贓圖逃該氏大聲呼喊適有三區二分駐所巡官史九經帶同巡長江世永巡警張瑞孫冠軍等巡邏經過聞聲馳往追獲匪徒李魁山王錫榮二名帶至區署經王警佐詰據李魁山供年二十五歲直隸廣宗人王錫榮供年二十八歲直隸武縣人均因失業無以爲生故出此下策所刼之物已由同黨携取逃逸等語王警佐判送警廳訊辦 
[匪徒攫取金鎖片]  
　　匪徒張阿土前日在南京路攫取施沈氏家小孩金鎖片圖逃被捕追獲昨解公共公廨經中西官訊實判張押西牢八月贓交原告領回 
[水偵探查獲烟土]  
　　劉月由香港私帶烟土一斤十二兩乘景星輪船來申爲水巡捕房何探目查獲人證拘入捕房轉送地檢廳訊辦烟土送關候燬 
[木匠與人打架]  
　　昨日有木匠李士林張根生與王士明周金東王阿根等不知因何起釁在虹口北山西路互相毆打當由一千三百二十三號巡街捕查見以其違章將李等一併拘入捕房稟明捕頭諭各存洋一元保出無洋押候解廨請究 
[吵閙店舖之扭控]  
　　豆市街義記布莊係周仲靑等所開設昨午忽有名强項（又名强奇生）者至該店胡鬧索洋數十元周即命子將强扭至警署據情控訴據强聲稱我妻被周子誘騙成姦並被陸續騙去衣飾等物爲數不少今日查悉故向索取警署以雙方各執一詞着周强二人自赴地方檢察廳起訴周强遂互扭至檢察廳奉諭將强收押着周具詞呈案候究 
[穢水澆潑印捕頭面]  
　　北蘇州路五百九十四號門牌某茶館主趙錦春因將穢水潑在三百五十七號印捕頭面上該捕以其故意侮辱摘錄門牌號數歸稟捕頭請廨出單飭傳該茶館主到案訊罰 
[希圖賴債之誣控]  
　　閘北胡家木橋小茶館主王長玉前日至五區三分所控妻唐氏私逃並欠人欵項二百餘元請爲究追當經唐署員傳到該氏解送司法科經段科員質訊據氏供稱所借之欵爲夫開店資本不料伊終日飲酒賭博置店務於不顧以致生涯日漸寥落難以支持茲因圖賴債欵來案誣訴云云質之王長玉供詞支吾段科員將王嚴加申斥判將訴案撤銷一併斥退 
[銀行經理控告司賬]  
　　貿易銀行經理陳廷孚指控司賬兪淵君盜用綢緞價洋四百八十元並私收往來銀五百四十三兩六錢昨由捕房將兪拘解公共公廨原告投訴前情請究被告延海德禮律師到堂代辯聲請展期開審並准交保中西官判兪交一千五百元人洋並保候下禮拜二再訊 
[具保陳球之追究]  
　　崇明縣前次備文移請上海地檢廳協提關於刑事案內之陳球一名當經檢廳派警將陳拘獲旋由大東門外大碼頭容大怡碗店到廳將陳保出聲明自赴崇明投質在案迄今日久尙未投案崇明縣因又來文催緝昨日午後檢廳飭派法警赴容大怡號中着令交出陳球以便解往崇明歸案訊究 
[不付存欵之控訴]  
　　陳愛記控陳慶平不付存欵銀三千兩昨晨由公共公廨傳訊遇中西官判令具保出外候訊 
[冒充電燈公司工匠]  
　　某店主楊文耀昨至法公堂控稱日前有自稱電燈公司工匠之朱阿四至商人店中修理電燈旋稱電燈已毀必須購買銅絲方可修理商人當時信以爲眞給伊銅元十餘枚往購後又來修理不料電燈仍不明亮商人向朱詰問有無公司中之銅牌爲憑朱則一味支吾故此鳴捕扭案是實詰之朱供民人係在新記電燈店爲夥實由該店夥某姓來嘆民人前往修理求察中西官判押七天以儆 
[房客欠租潛逃]  
　　收租人鄧錫洪昨至法公堂控房客吳阿四虧欠房租二月計洋二十一元向索不付業已潛行逃逸棄下生財報經捕房派人檢點所值無幾請求核示中西官判將生財拍賣作抵餘欠俟被告出面准予扭案訊追 
[貨欵糾葛案之辯論]  
　　盈大等洋貨號與葉森泰酒店主葉增海因貨欵糾葛一案業經地方審判廳判决嗣因葉增海不服提起控告昨日公開合議庭審理盈大等延邵仁傑律師到庭辯論控告人代表律師陳述不服理由略謂本案債務係控告人之子葉寶楚所負是子早經分出故控告人不能負責要求改判等云邵律師起言本案被控訴人與控訴人往業貨賬均係葉森泰名義送貨回單及介銀支票亦均憑葉森泰圖章證據甚爲明確應請維持原判等云問官諭俟調查證據再訊核奪 
[劣孩管押兩星期]  
　　劣孩張阿根前在法租界西新橋街摸竊啞子華文達身畔之銀表一只而逸後經華捕報告捕房派探劉友法將張拘獲吊出原贓帶入捕房昨解法公堂訊究張供丹陽人年十五歲實因貧苦無奈爲此不法之事求宥中西官姑念年幼無知從寛管押十四天期滿開釋 
[偵緝隊查獲竊布賊]  
　　日前閘北梅園路博利染坊失竊土布數十⽦報經該管警區請緝在案前日由偵緝隊查獲竊賊王小角子張小二子朱小寳等三名盤詰之下供認行竊該染坊布⽦遂傳到坊主王子勳一併解送司法科訊辦 
[事主撞見竊賊]  
　　甬人張渭成昨日潛入墨克登路二百七十三號門牌嚴士奎家竊取棉被一條圖逃被嚴撞見鳴捕將張連贓帶入捕房押候解送公堂請究 
[收買賊贓之查究]  
　　小工金月生和尙串竊楊樹浦雲龍碼頭上所堆值洋一百餘來函 
[京直奉水災義賑會來函]  
　　執事先生大鑒敬啓者去歲北災奇重滬上募捐籌欵漸成弩末浙省趙主敎保祿君肖　元之布⽦銷贓分用經看碼頭之王文尙查悉報捕將金與王和尙一併拘解公共公廨訊實判金押西牢二月王和尙押一年在案茲經捕房查得前項布⽦係由浦東洋涇鎭某店收買故由經辦是案之中西包探於昨日到廨稟明請爲出票移吊原贓中西官判候函致浦東三區警局吊到贓物再行核辦 
[警署招告竊犯]  
　　浦東三區警署昨出牌示云案奉警察廳判决行竊華通棧碎鐵竊犯張福林王得山二名着即發往犯事地方招告五日期滿仍着送廳拘留是要等因爲此將該季赴押華通棧前招告如有曾被該犯等擾害者仰即來署聲訴以憑併懲此佈 
[縣公署批示三則]  
　　黃如珪等呈請分令籌議疏浚幹河由呈悉此案前據該公民等來呈已令行高行鄉經董曁塘工局董會同議復矣仰即知照 
　　陳金林呈爲遺失田單誠恐後患堪虞請求備案由二十四保十六圖效字圩三十八號陳坤培戶則田八分三釐二毛田單一紙據稱藏於木盒被鼠嚙破木盒以致田單啣失已不可解又稱被鼠啣失田單因而慮在旁人在外抵押尤屬可疑所請不准此批糧串二紙報一紙附 
　　奚徐氏呈爲請求飭知驗契處俾便備費投驗由舊時白契於驗契期內毋庸補稅現應查照驗契逾限之章程辦理逾限陳姓之契先應領官契投稅再行補繳驗費仰即知照此批 
　　糾正前報載美國政府派員來華招募華工等情茲悉美國並無此事當係訪員得諸傳聞之誤合行糾正 
雜評二 
[浙軍出發（訥）]  
　　據最近消息張敬堯意在以兵力自固地位不願進攻張懷芝則稱病養疴圖卸攻粵責任曹錕辭職吳佩孚請回直皆無進取意而中央以軍費不繼擬在漢口開會議進止然則今日轟轟烈烈之平南計劃不過主戰派之紙上空談而實際皆無戰志矣以理言之張作霖輩主戰最力今日他軍可不戰而奉軍則萬不能不戰然而亦尙在觀望中此北方之局勢所以有一變之說而和議亦將因此而復活也 
　　北方之軍情旣如此而在南之浙江援閩軍則又興高采烈以出發聞矣結果又將何如哉 
　　乃蒙寗波趙保祿主敎將禦寒大衣慨解助賑主敎係法國人尙能源分畛域救濟饑寒誠足風同胞之爲富不仁者矣茲奉上趙主敎昭像銅模一枚說明稿一紙務乞照登報端用以勵世想執事勸善爲懷定能俯如所請也此頌著安京直奉水災義賑會啓 
　　主敎法籍秉鐸我華甚久宅心慈善前此浙屬被災籌賑甚力去年直隸　水災深重君慨解禦寒大衣變價充賑邁德仁風　乎尙已 
 
 
 

Page 12

 
 
   
 
 

Page 13

 
 
自由談 
百弊叢譚 
[承審員之弊（三）] [  楊默仲]  
　　（乙）賄客之所從入者 
（一）刁紳劣董此輩夙以奔走衙署魚肉鄰里爲生涯淸末綱紀雖壞究以舊律森嚴尙未敢公然爲崇入民國後官威旣替紳權遂張於是此輩遂大露其頭角而於縣公署中則尤與承審員爲最親密以嫖賭煙爲聯絡以星期日爲期間所進賄賂或三七分或四六分甚有該員僅得其二三而若輩反得其七八者而勝訴人之持別酬報則尤爲該員所未能染指焉（栩按尤有該員但吃情面不得分文而該紳竟獨得大利者人猶以爲該員所得也） 
（二）法政學生法政學校招生之濫自淸季而已然矣或半年卒業爲速成或三年卒業爲別科卒業之後學問才具與夫運動之能力胥不足以獵官而律師之資格雖以司法部規定之寛尚不難於取得然懸牌經年無人過問而兼理司法之條例又無律師出庭之權利生計艱難不得不趨步於上述所謂刁紳劣董者之後塵而分嘗一臠焉若遇承審員而爲同學或老師也者則生涯大佳且有出於刁紳劣董之上者矣 
（三）錄事前淸州縣衙門本有所謂堂吏招吏者堂吏通譯而招吏錄供今之錄事云者職猶是名則異耳承審員之出庭也則日伺其旁辦理案牘也則時造其室相習旣久弊資遂生納賄之方實較刁紳劣董與法政學生爲尤便吾邑某錄事之家每於昏黃之後延承審員而入夜半或天曙始送承審員而出蓋該員與該錄事固同是黑籍中人也夜則一燈相對無話不談日則上下其手無獄不鬻鄉之人談及某錄事名蓋不禁齒爲之戰云 
　　總之審判不負責任故若輩得肆行無忌正紳匪徒潔其身愚民則智識能力均極脆弱縣知事之與有同調者則安坐而分其肥其操守可信者又未必有炯察之明於是承審員之弊遂百出不窮面終鮮破敗之一日所苦者惟我蚩蚩之氓耳（三） 
家庭常識 
[治爛耳] [  楊典臣] 　　 
余兒時隨先嚴僑寓金陵見外科某君包診一人爛耳耳中潰爛臭不可聞届期未愈其人索還醫金適有人傳述一方用鴉膽子仁十餘粒（即苦參子）研末入耳居然奇效俗云單方一味較勝名醫誠不謬也 
[石筆] [  辛丑]  
　　外包以紙如鉛筆粗露一頭以便寫可久不折 
[手工刀] [  辛丑] 　　 
校中有切紙手工生每苦刀之易將紙角縐破則可擊去刀頭一二分使方必無此患又刀用久不利可置濕處使銹然後磨之與新者無異 
[洋傘] [  恨蝶]  
洋傘往往傘蓋已破而傘骨未壞若棄之甚爲可惜可用小紡使裁工依式幔之堅固倍於購來者且質亦較輕 
[刻竹] [  恨蝶]  
刻竹每虞中裂若於未刻之先塗以煤油可免此弊 
[護書面] [  恨蝶]  
彩色封面之書翻閱日久書面汚破甚不雅觀若以隔印花票與郵票之臘紙包護之四面粘以白樹膠則可護書面不致汚破且增美觀 
[眼病初起之預防] [  張栢蓀]  
人之眼力有限每用一小時當休息十分鐘此固人人知之者也然有人於此種常識恒忽視之若搖動不定之燭光下黃昏時日光或遽烈之燈光下皆宜禁絕觀書閱字此逐日之保護法也設眼病初起當急用食鹽開水洗潤患眼洗後即臥切忌受風至明晨則眼患已消於無形 
[製蝦子腐乳法] [  省吾]  
購大紅腐乳將滷濾盡晒一日待外皮略乾即上蝦子一層再置篩中下以炭火烘之俟乾即成味色鮮美以之佐菜下飯最爲適宜若用紙包之雖貯藏數月不壞 
牧業須知 
[實騐養鷄法（五）] [  禾呆]  
　　（二）化蟲法雞之飼料以動物質爲最要如無動物質之飼料則宜採用化早法法取粗糠六七升馬糞四五升菜油餅二三升二寸長之稻草若干先將粗糠煑熟與各物互相混和掘二尺深而長闊合宜之溝一條埋入其中用短草覆之其上再覆以長稻草每日早晚將長稻草揭開一次用水洒之至一星期則蚯蚓生矣以此所得之蟲可供百雞三日之用或用大缸一只盛砂糖二三 
斤取腐敗魚獸等之臟腑腸骨排列中央浸以淸水蔽之以蓋勿令爲雨水所浸經七八日非特於夏季能生小蟲即寒冷之侯亦未有不發生者也此種之蟲爲富含有燐酸質之小蟲用以喂雞於雞之肥育上大有利益欲養雞者對於此法蓋不可不知 
　　（三）飼料之變更法動物通性日日與以同一之食物無論如何珍美積久必生厭惡之心因之而食慾漸減發育不旺至於鷄則即因之而卵額不多受害不少此飼料變更法之所以不可不行也今述之於後第一日早飼飴粕五分精米粉三分煑熟桴皮二分煑熟肉屑靑菜若干午飼飴粕三分精米粉一分生桴皮及麩皮三分米糠三分靑菜及魚屑若干夕飼大麥三分米糠及麥糠四分飴粕一分粟及雜穀等二分靑菜及魚屑若干第二日早食大麥四分米糠及麥糠三分粗糠三分靑菜及魚屑若干午飼大麥一分碎米四分煑熟桴皮三分米糠二分牛粉靑菜魚屑若干夕飼碎米四分小麥桴三分粟等之雜榖二分生粃稃一分牛骨粉靑菜魚屑等若干依上次第行之可免弊矣（未完） 
集益錄 
[答第九十二問] [  禽隱]  
　　前見貴報集益錄登有洗白皮衣問題以求解答者鄙人以理想所得試之甚驗謹錄以告其法有二分述如下 
（一）如欲洗白小塊舊皮如出鋒之類可用刷蘸盆晴（原名Ｂenzon卽藥房所售之油漬藥水）刷之此物本屬油質化散甚速故用以刷除皮毛上之垢汚皮板毫不變硬 
（二）如欲洗白全件皮衣可先將皮板刷以火油須透（所以保皮不受水不變硬曬於風日中火油化散盡後其氣味亦即消滅）次用軟刷蘸（如長毛須用硬刷）安母尼亞水（或用硼砂化水亦可）刷洗其毛塵垢立去然後掛起曬乾其毛色自然潔白如新 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
　　入門深堂窈然有銅奴捧燭巨為人臂而十步之外尙黝黯如漆壁間懸古兵器皆受燭發光人行空堂足音　然卽刀盾亦鏗鏘作廻響二人獨默無一言引予登樓度過甬道甚長而隱隱已聞女子哭聲及入其室則哭聲益銳木榻之上臥一女郎髪蓬而目瞪其狀幾不類人蓋腦炎病也予細視其人年事殊少雖病猶不減其婉秀之姿然憔悴已如名花經雨使人望而生憐全身皆被縛束初不用繩乃以男子汗巾及手絹之屬連綴而成巾角尙繡勳爵徽章乃知招我之人固爲貴族也以狀度之此女殆其姊妹不然亦必爲戚串因問二人曰此病始於何時二人冷然曰昨夜耳予曰此人亦有兄弟乎曰有弟予曰即爲足下乎二人聞語遽現鄙夷之色曰焉得有此顧吾一語竟不知具何魔力乃足以刺入病人之心其睒睒之目光乃灼然注視二人然後頓足大呼曰吾弟乎吾夫乎吾今不欲生矣則踴　不已旣又忽止曰毋聽之果側耳爲聽狀而口則自數自一以至十二十二畢又放聲號淘而哭復呼吾弟吾夫再哭再數竟無已時予至此不禁猶疑乃復問二人曰病者此狀果爲何意豈其腦系之病乃有繫於十二之數者乎其季遽作不耐狀仰面以望承塵曰此吾焉知予正色曰君等果欲病人之愈不能不以病情告醫者長者乃曰或者言鐘點之數耳然汝視之此人當用何藥果無術可治者則亦已矣予聞其言乃覺此人殘酷已極其視人命直等螻蟻心 
鄙之然憐此女乃對曰吾視其病當先用醉眠之劑使其寗貼然後可施醫術顧地僻而市遙安從得藥劑乎二人又冷然曰此無礙若麻醉劑則吾家固自有之乃指麻下令吾自取床下果有一木箱廣可方尺其中藥瓶纍纍皆麻醉劑也吾心復疑不知其家備此藥品乃有如是之多又奚爲哉（未完） 
 
 
 

Page 14

 
 
   
 
