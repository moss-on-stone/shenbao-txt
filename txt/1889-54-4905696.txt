# 1889 - 54 - 4905696

 

Page 1

 
 
[重印風月夢告成] [  申報舘主人啓]  
　　風月夢一書爲邗上蒙人所著中間縷記揚州艶跡平康曲巷選色徵歌名士美人湖山生色尤妙者每于雪艶花穠之際微寓藥石良言百八清　直足喚醒世人痴夢盖體例雖仿章回小說面其遣詞命意誠有非率爾可以操觚者前巳印行早經售罄茲復以新式鉛字排印校讐裝釘格外精工每部仍售洋銀三角欲購者請移玉至上海申昌書畫室及各外埠申昌爲盼 
[新印欣賞齋尺牘告成] [  申報館主人啓]  
　　欣賞齋尺牘爲龍沙司花史曹仲甫先生所著大約皆貿易場中通用信札自慶賀弔　以及問候起居短簡長箋門分類别四駢六儷領異　新海尺牘中别開生面者也析疑齋主人讀而愛之謂足供操奇計嬴者　貧之糧益智之糭爰託本舘以新式鉛字印成計書六卷分釘四本刻己告成每部售洋二角半由本埠申昌書畫室及各處申昌出售賜顧者請就近移玉購取可也 
[雍正○○○硃批諭旨售書處告白] [  點石齋代啓]  
　　是書向由新　絲棧發兌現於五月初一日起改歸清違里恆　昌出售此外則南北申昌　本帳房皆可購取價碼仍照四十元至其校書印訂　潢無不精益求精早　有目共賞所有售出股票亦統　恆　昌發書此佈 
[論聾瞽啞學墊]  
　　天地之生物也飛而在天潛而在淵傅之翼者兩其足與之角者折其齒皆有以呈其材效其能至於人爲萬物之靈賦之耳以命之聽賦之目以命之視賦之口以命之言人之所以異於禽獸者豈徒式飲式食已哉雖然耳具矣有時而聾目具矣有時而瞽口具矣有時而啞聾也瞽也啞也轉不若禽獸之有耳而能聽有目而能視有口而能言者又何貴乎爲人哉顧耳之爲物也能聽而未必聰目之爲物也能視而未必明口之爲物也能言而未必逹所貴乎人者必有以爲之主而後耳爲之聰目爲之明口爲之逹所謂主者何也曰心也天下有無耳而聰無目而明無口而逹者皆心爲之也彼物之生　或有耳焉或有目焉或有口焉獨至於心而不賦之物而賦之人者此人所以爲萬物之靈也是故有生而聾者病於耳也有生而瞽者病於目也有生而啞者病於口也而未有生而病於心者夫人惟恃此心而已矣耳可廢也雖聾何害目可廢也雖瞽何害口可廢也雖啞何害泰西有聾瞽啞諸學墊非能使聾者不聾也謂其聾於耳而不聾於心也非能使瞽者不瞽也謂其瞽於目而不瞽於心也非能使啞者不啞也謂其啞於口而不啞於心也今有泰西教士將以其流風善政惠此中國擬擇滬北開設學墊專教聾瞽啞等誦讀書寫及一切技能藝事教聾之法有口含一物　聲從口入者教瞽之法有以號碼制成凸字俾捫之有數者教啞之法有以手勢面色令人意會者總之以字母音韻爲主兹擇得三十七字謂可以賅滬上土音上半音爲字母下半音爲音韻蓋仿五方元音之反切而爲之學之有成則聾者可以以目代耳瞽者可以以手代目啞者可以以筆代口統計中國各省如聾瞽啞等殘廢疢疾者約有二十萬人　西教士好行其德有志竟成將使此二十萬人無耳而有耳無目而有目無口而有口補造物之生成彌世間之缺陷竊於斯有厚幸焉方今創始之初少見多怪或疑其妄或詫其奇蠡測管窺不一其說不知人之所以異於禽獸者非異於其耳目與口也異於其心也人惟恃此心而已矣聾者之耳不能聽而聽之以心瞽者之目不能視而視之以心啞者之口不能言而言之以心在教士别戶分門因材設教亦惟是開其智慮啓其靈明使其心恍然有所得而耳若有聞目若有見口若有言法至善也理至明也彼疑之詫之者是誠不聾而聾不瞽而瞽不啞而啞者矣且更有進焉凡聾瞽啞等人寍靜致遠淡泊寡營一點靈犀虚明洞澈湛然不以玩好動其心廓然不以嗜慾奪其志其專心致志有尤勝於不聾不瞽不啞者他日必有奇技異能德慧術智出乎其間請拭目以俟之斯言非河漢也就三者言之大抵瞽者爲上聾次之啞又次之蓋瞽者冥然罔覺倀倀何之扣槃得其聲而不知槃之式捫燭得其形而不知燭之光猶日處於何無有之鄉廣莫之野又安得不遺棄一切以從事於學乎昔美國作百年會有銀器焉其　縷之精刻劃之巧不特人物鳥獸奕奕如生神情畢肖卽山林樓閣其細已甚幾於鬼工價洋二千元謂是瞽者所手製或謂斯器也有目者且不能爲况於瞽者其亦妄言欺人耳不知斯器也有目者不能爲惟瞽者能爲之天下至細至微之物光摇無定久眩生花熟視之而無覩也熟視之而無覩則目之力窮而目之用廢矣目之力旣窮目之用旣廢其將何以視之曰視之以心而已夫心之明於目也固也雖至細至徼目之所不能至而心能至之今有一物焉令有目者凝神壹志殫精堨思而爲之爲之不已則一閉目而歴歴如見其物焉盖心之明也况瞽者外視有所蔽而内視愈明宜乎其作斯器矣教士之設聾瞽啞學墊也始自直隸山東而後及於滬上將來各省仿而行之推而廣之使殘廢疢疾之輩皆有以效用於當世其所裨益豈淺鮮哉 
[本館接奉電音]  
　　昨接在京友人發來電音有本月廿八日諭旨大道敬謹譯登○正月二十八日欽奉慈禧端佑康頤昭豫莊誠皇太后懿旨本月二十七日奉　皇后鳳輿進宫之王大臣等均賞加一級執事之章京司員等均着賞給紀錄一次請轎之鑾儀衞校尉着每名各賞給銀二兩預備儀仗鐙隻之鑾儀衞校尉内務府護軍等每名各賞給銀一兩由戶部給發欽此同日欽奉慈禧端佑康頤昭豫莊誠皇太后懿旨副都統護軍統領承恩公桂祥着加恩以侍郎候補欽此同日欽奉慈禧端佑康頤昭豫莊誠皇太后懿旨皇帝大婚禮成普天同慶所有年班來京之蒙古王公等亦應一體施恩以彰慶典科爾沁圖什喀圖親士巴寳多爾濟科爾沁卓什克圖親王濟克登旺廬喀什喀車河漢軍林多爾濟阿拉華親王多羅特色楞喀拉沁親王銜郡王旺多特那木濟勒均着賞給黄馬褂蘇尼特郡玉　木濟勒旺楚克着賞給親王銜烏珠木沁親王鐵勒坦呼雅克圖喀拉喀親王郡彦圖奈曼親土瑪什巴圖爾沁均着賞用紫繮巴林郡王額爾奇沐巴雅爾喀爾沁貝勒熙凌阿科爾沁輔國公那蘇圖均着挑在御前行走敖漢貝勒銜貝子逹克沁郭爾羅斯輔國公圖普烏勒濟圖喀拉貝勒訝當黨準車楞多爾呼圖克圖均着在紫禁城内騎馬此外年班來京之御前行走親郡王着各賞蟒袍二件大縀二疋帽幃二匣貝勒員子着各賞蟒袍一件大縀一疋帽幃一匣鎭國公輔國公着各賞蟒袍一件小卷縀一疋帽幃一匣台吉塔布囊各賞小卷縀一疋帽幃一匣乾清門行走親郡王着各賞 
 
 

Page 2

 
 
蟒袍一件大綢一疋帽幃一匣貝勒貝子賞蟒袍一件小卷縀一疋帽幃一匣鎭國公輔國公着各賞小卷縀一疋帽幃一匣台吉塔布囊着各賞小卷縀一疋卽着理藩院查明員數分給祗領阿嘉呼圖克圖着賞蟒袍一件小卷縀二疋該衙門知道欽此同日欽奉慈禧端佑康頤昭豫莊誠皇太后懿旨醇親王以親賢而肩重任公忠體國中外咸知深宫嘉許之懷非名言所能罄前因歸政屆期業經優加賞賚兹當皇帝大婚禮成允宜再沛殊恩益加慶典醇親王着賞給頭等二等護衞各一員三等護衞二員加賞修葺府第銀六萬兩由戶部給發伊子不入八分輔國公載灃着晉　爲入八分鎭國公不入八分輔國公載洵晉封爲入八分輔國公並賞食全俸載濤着賞給頭品頂戴賞戴花翎以示優眷欽此同日欽奉慈禧端佑康頤昭豫莊誠皇太后懿旨皇帝寅承大統於今十有五年倚任親賢弼成郅治兹當大婚禮成自應特沛殊恩用示懋賞近支王公勳舊後裔亦宜一體施恩以彰慶典恭親王奕訢著賞添頭等二等護衞各一員三等護衞二員貝勒載瀅着賞加郡王銜貝勒載澍着賞穿四團龍補服貝勒載潤着在上書房讀書貝子奕謨着賞加貝勒溥倫着賞食全俸輔國公載澤着賞食鎭國公俸鎭國將軍溥侗着賞食全俸鎭國將軍載濟着在上書房讀書睿親王魁斌鄭親王凱泰莊親王載勛均着賞戴三眼花翎豫親王本格着賞穿四圑正龍補服肅親王隆懃之子善耆着賞給頭等侍衞挑在乾清門當　善旌着賞給二等侍衞在大門上當差怡親王載敦着交宗人府議叙順承郡王訥勒赫着賞食全俸郡王銜僖勒奕泗着交宗人府議叙伊子毓秀着賞給散秩大臣鎭國公載遷榮毓輔國公榮頤載卓溥豐光裕均着賞給散秩大臣定郡王溥煦貝子緜動鎭國公載　溥齡溥芸溥　溥植柱豐輔國公載帛奎瑛意普溥釗麟嘉均着賞加一級固倫額駙景壽着在紫禁城内賞坐二人椅轎伊子候補郎中志勳着以五品京堂候補固倫額駙葆琛着交部議叙和碩額駙札拉豐阿着在紫禁城内騎馬御前大臣博多勒哈台親王伯彦訥謨祜着在紫禁城内騎馬輔國公温都蘇着挑在御前行走克勤郡王晉祺着賞加親王銜伊子崧杰着賞　頭品頂戴慶郡王弈劻着賞穿四圑正龍補服伊子載振着賞給頭品頂戴軍機大臣禮親王世鐸賞添頭等二等護衞各一員三等護衞二員前經賞穿四團正龍補服着准其帶章伊子不入八分輔國公誠厚着桃在御前行走大學士額勒和布張之萬均着賞加太子太保銜尚書許庚身孫毓汶均着賞加太子少保銜以示行慶推恩之至意欽此同日欽奉慈禧端佑康頤昭豫莊誠皇太后懿旨皇帝大婚禮成本日已加恩恭親王等以廣慶典所有内廷行走之執事諸臣亦應一律加奬長慶宫行走尚書翁同龢着賞戴花翎侍郎孫家鼐着賞加頭品頂戴侍郎松桂着賞在紫京城内騎馬上書房行走恊辦大學士尚書徐桐着賞加太子太保銜侍郎董華着賞加頭品頂戴翰林院侍讀學士徐會灃編修李培元均着交部議叙詹事府右庶子王文錦着賞加四品銜修撰王仁堪曹鴻動均着賞加五品銜五品銜編修高釧中着賞換侍講銜編修張仁黻蔣艮高賡恩均着賞加六品銜南書房行走尚書潘祖蔭着賞加太子太保銜待郎徐郙着在紫禁城内騎馬詹事府少詹事李文田編修吳樹　均着遇有應升之缺開列在前禮部堂官尚書李鴻藻侍郎徐郙童華前署侍郎清安調任工部侍郎敬信均着開復革職留任處分尚書奎潤前署尚書祁世長侍郎續昌均着開復降級留任處分文碩着賞加二級工部堂官尚書崑岡潘祖蔭侍郎烏拉布徐樹銘署侍郎崇禮調任工部侍郎徐用儀均着賞加二級侍郎汪鳴鑾升任工部侍郎孫毓汶前署工部尚書麟書前署工部禮部侍郎廖壽恒均着賞加一級總管内務府大臣恊辦大學士福錕着賞加太子少保銜副都統巴克坦布着賞加頭品頂戴副都統崇光之子内務府候補郎中世續着以本衙門郎中卽補武備院卿德隆文璧奉宸院卿德銘海緒均着交部議叙　駟院卿福森布著賞加二級陸慶著交部議叙左翼總兵容貴右翼總兵景秀均著賞加二級其修理街道等差各兵丁由戶部撥銀一萬兩著福錕等分别賞給以示鼓勵欽此 
[遙伸慶祝]  
　　正月廿七日恭　皇上大婚吉期駐劄日本欽使署及横濵神戶長崎三口領事公館先期安排扯旗懸燈結彩遙伸慶祝並分三日請内外各官紳赴宴云 
[鷲嶺春雲]  
　　鎭浙將軍長樂初軍憲因病出缺後照例由副都統署理將軍篆務刻已奉旨簡放想副統制須回本任矣○晉撫衞靜帥因病專摺請假奉旨俞允現靜帥仍駐節撫轅一俟政體稍安當携　眷起程回籍云○前記紹興某傭婦之女被任李兩輿夫誘拐破獲一案慈悉破獲之由係一男二女暗中通信保甲總局特賞鷹洋二十元飭於正月二十八日至北橋梅花庵下城保甲公所具領○杭城茶室實繁有徒目今會議賑捐查核店戶細數計在城者共七百三十餘空合諸城外各店統共一千二百七十餘家盧陸遺風可謂盛矣 
[寗郡試期]  
　　浙江學憲潘嶧琴文宗於正月二十七日按臨寗波隨示期二十八日詣學閱墻放告二十九日考闔屬生童經古三十日考奉鎭象定生員二月初一日考闔　優生文武補考出經古案初二日考寗府及鄞慈生員出奉鎭象定生員案初三覆經古考教官委提調閱看武生外塲初四日考奉化鎭海童生出寗府及鄞慈生員案初五日覆生員賑給貧生考武生内塲初六日慈象定童生出提覆奉鎭童生牌初七日提覆奉鎭墓生出文武生案兼出奉鎭童生案初八日考鄞縣童生牌出提覆慈象定童生牌初九日提覆慈象定童生出慈象定童生案初十日提覆鄞縣童生十一日提覆鄞縣童生案出鄞縣童生案十二日總覆童生兼大覆發文童案十三日考馬箭接考步箭十四日考弓箭接考技勇出武童案武大覆出武童案十五日奬賞事畢按臨紹郡 
[研訊革員]  
　　巳革出使日本徐觀察六合縣之世家子也去冬請假回籍甫脫征驂卽有密旨暫行革職交兩江總督查辦因徐在任時爲辦銅有侵吞官帑情事例須查抄抵償大除日制府卽札委沈觀察馳詣六合縣會同知縣舒大令前往查抄出皮箱十八隻錢鋪二所住宅一所皆由官條封派人看守一面卽押徐進省當由制府飭發江寍府轉發府經廳安置開印後制府已於廿二日委許方伯蔡巡道曁營務處凌觀察在藩署内堂訊供又經司道委江寍府理問廳上江兩縣府經廳府檢校等官另委候補縣姚德鈞郝炳綸二員一并隨同聽審現在已過兩堂所審云何關防嚴密外人不得而知惟宦海風波忽焉而鵬飛萬里忽焉而鯨伏九淵殊堪令有識者扼腕耳昨有知其事者關徐君之獲咎由於家賊其事正與吕夷簡相似昔夷簡議新政奏未上其姪吕嘉問竊其稿呈之王安石安石遂先發而夷簡得譴吕氏指嘉問爲家賊然則肩鉅任成大事者知人可忽乎哉 
[禾中紀事]  
　　廿五日有石門汛汛兵某甲持質票至北門内大街人和當向櫃夥說明此票係向他人買得如是皮馬褂懇取出估看合宣則贖否則換票仍還前途當夥應允卽喚徒將馬褂取出甲携在手中飛奔而去當夥赶急追出兵已不知去向祗得回告執事人鳴保四出緝拿不料甲持掛卽在近處估衣鋪内求售遂得拿獲解送秀水縣署周邑尊以適在大婚期内未便研訊遂飭管押以待究辦○嘉善縣莊邑尊之公子於廿四日完娶聞係娶同鄉朱大令之女公子大令現辦楓涇厘捐云并聞善署自廿二日起傳鴻福堂班日夜演戲欵待嘉賓異常熱閙也○廿七日恭遇皇上大婚吉期闔屬文武大小各員前後數日俱穿朝服是日五鼓時齊集覺海寺隨班慶賀誠煌煌乎盛典也 
[朝鮮近事]  
　　去冬朝鮮棉花出數甚多價亦不貴而華人仍捆載而至恐不致折閱者幾希矣○華人之在松都安庄者驀被火災赤身逃命○葵棠彩會已收而韓人猶興會不淺屢問大國有無彩會由此觀之韓人之嗜賭更甚於華人矣○漢江之南漁人每鑿氷求鯉每日可得六七十尾○日人之來韓者未及數月卽能操韓語而華人僑寓多有數年尚苦勾輈格磔云○客冬連日雨雪霏霏赴仁覓船者盡變作白衣大 
 
 

Page 3

 
 
士○法教堂雖不敢公然開設然奉教者日見其多說者謂將來韓人盡入天堂可無地獄之苦矣○華商某號由廣濟輪船載名班至韓恭祝皇上大婚之喜歌聲　態超越尋常海外之人皆以爲見所未見○朝鮮生意平日各歸本行不許亂賣至臘月二十五日則各隨其便沿街排列兠　與人貨積如山幾無插脚之處是日取值甚賤過此則復歸各行他人不得與之爭利矣○新正初一日衆商各集道署叩賀年禧衣冠濟濟如覩漢官威儀各國欽差亦皆來署拜賀道憲一一接見頗極謙和○大婚之後若將戲班資送内渡須洋銀千餘元一時湊集爲難因禀請開設戲園以謀歸費道憲准之邀於初三日開演顔曰慶仙園○初四日立春朝人皆用白紙封貼門聨○華人某甲每日在順原府離城二三十里或四五十里肩物赶集客臘下旬某日五更早起行十餘里遇强徒八人攔路行刼幸甲力大鬥至天明經路人冲散雖受重傷不致殞命鮮官許以拿犯人究懲候至初四傷愈而返 
[北河又氷]  
　　北河氷泮滬上各輪船聨檣北上已列前報兹聞滬上於昨日接到電報言津沽現又冰凍往來河中之駁船有被冰膠在中流者恐各輪船抵津時又多周折矣 
[園地開工]  
　　本埠楊樹浦地方將合公司開闢大花園以供遊賞已列前報兹悉園地業已塡平由　子吾太守劉吉六司馬總理其事畵成圖樣極爲委曲詳明計地一百八十畝刻下遍種竹木濬池築山據云三月中桃花開放已有可觀至五六月間規模可以粗具園内有茶寮酒館避暑迎風一切無不可以予取予求極爲便易想此園告成必能蔚爲大觀而商賈之聞風而來者於地方尤多裨益也先書數語以爲之　矢可乎 
[案始讞成]  
　　賭規案連日讞詞均經詳列昨日下午二點鐘時重復覆訊哈華托卜易兩訟師同繙譯上堂各人証亦齊集案下蔡太守會同賈副領事升座卜訟師曰巡捕房所指楊少亭各節如果情眞事固不小其實均是虚言今特將各節聲明麻皮阿寳所供光緒十二年六月起付賭規至十三年十月止祗有十七月何以言有三年至楊傑生等五人所供付楊之洋亦屬不合麻皮阿寳供第一次付洋六十五元與楊事在光緒十三年二月地在西桂芳里口第二次付洋六十五元事在三月十八九日其時楊不在滬上第三次楊傑生經付洋六十五元其日期曾經細問証人或言知或言不知且不知楊之住處情形又范錦堂供向阿寳取洋五元付與楊妻事在正月阿寳自供在四月時日叅差足見不能憑信阿寳供楊之妻母至其妻處言華人須帮華人等語已經楊之妻母到堂質明阿寳之妻則反不到一千八百八十七年捕房欲拿阿寳指楊通風已問麥捕頭及鉛門捉賭時並不向楊知照且甚秘密則楊何從知悉乎阿寳供去年正月至十二月中旬不在上海李松濤供去年六七月見阿寳在賭塲幾次何謂不在至言楊與李知己李並不在賭塲看洋因買賣田地且前經隣居故與交好况據何阿昌蔡阿雲供有賭規則捉賭鬆無賭規則捉賭嚴則楊無捉賭之權諒大老爺亦必明察然捕房所邀各証所供皆不合符且見証皆下等人本難憑信然並無受虧且反有益楊所供鉛門各節實在者有之風聞者亦有之况楊亦有見証正在要緊時均被捕房誘去捕房中西人時與各証人或飯店茶舘或烟館酒店同聚一處容易商量且與楊作証有損無益故亦不願來此其中楊爲難之處須請鑒諒况現在恭逢貴國皇上大婚凡有罪之人俱蒙恩赦此案亦代爲求賜施恩哈訟師曰卜訟師末言皇上大婚乞恩寛宥則彼已知楊之差處惟請從寛而已卜訟師所指各節如楊果情眞則言之甚善本可無須多辨然有各節亦須申辨明白盖楊已認受賭規但捕房欲拿聚賭之人如何楊可收規此公私之有罪也至陸松林之禀所載情由已蒙大老爺　節訊明皆係楊所唆使　乃唆訟之不合也指控鉛門受規屢奉訊供毫無實據且查得經收賭規交楊如收捐之狀殊不成事訊據各証人供半月一付賭規核之楊所認已符楊供收得賭塲中人之信洋帶至捕房交與鉛門毫無人見其處誣可知卜訟師言捕房所邀見証皆下等人裏虹口之賭徒本係下等人原非讀書明理者可比所供或有錯誤亦未可知卽明理之人忽有訟事到堂亦難供明幾年前之時日以致阿寳與范錦堂所供交與楊妻之洋五元月日不合楊之母及妻母上堂之供大老爺亦明知難信此皆情節較輕無庸與較楊之見証自認虚言大老爺亦判定楊之行爲不是楊之知巳友人李松濤亦供楊之不是前經賈副領事間楊日記簿皆眞情乎楊供均是眞情如何簿上所記往來之各歹人問楊言有相識者有不相識卜訟師曾言捕房邀來之見証有益無損蓋各証人因受楊愚故來案申訴毫無益處卽辦楊彼亦甚無好處想楊旣言其是下等人如何與之爲友楊供每月有進欵洋七十元查其日記簿上每月所用多在七十元以外則楊另有生財之道顯而易見楊言鉛門不合然楊不能與鉛門比鉛門之見証均無串通之弊不能不作爲憑準楊使李松濤爲証恐必行賄楊所供盡是虚言楊供交鉛門之第三次賭規初言一千八百八十六年又言八十七年其時鉛門適告假往香港不在上海楊供樂阿祖不在上海故托其代交賭規所供日期適樂在上海時捕房旣　規費由樂經手無庸楊代收明係楊有心做弄鉛門問樂何年何月回香港樂隨口告楊楊卽寫在日記簿上然後寫情節與陸及至涉訟訊供細查楊稱不在上海時實在上海始知前說之誤鉛門亦憶樂在上海楊之妄　已可概見楊言回家見瓊在然瓊與楊阿炳供明爲查火油事至楊家由出店人開門揚持燈出至告辭時未到九點鐘楊供已十一點鐘此事楊亦妄言楊前與霍步雲等閙四馬路妓院事致被告發楊深怪他人所害此案又言嚴桂卿害伊楊豈小孩乎至卜訟師所辨何阿昌蔡阿雲供有賭規時捉賭鬆無賭規後捉賭嚴之語蓋麥捕頭禀商大老爺嚴拿賭徒起見大老爺亦自知之所指鉛門拿賭有暗號皆無稽之談總而言之楊因恨四馬路妓院告狀事由鉛門告知麥捕頭而起現在工部局董事已議定將楊辭歇請爲嚴行重辦我觀卜訟師之意如對壘時將敗欲避情形鉛門前爲水師現爲副捕頭辛俸甚鉅决不致受區區　規麥捕頭亦深知鉛門並無賭規太守商之賈副領事暫行退堂商議隨又升堂飭差命人証齊集候示旋謂楊少亭旣在捕房辦公應知賭規犯法不應收受更不應寫情節字條與人妄控旣訊得鉛門無受規之據楊之字條已被查呈本案陸松林連次告狀從未言及鉛門此次始有鉛門及西包探瓊華包探陸阿祥被控在内雖由陸控實由楊而起楊供嚴桂卿欲控捕房若無楊之字據嚴亦無從告狀况且訊之至再鉛門得賄無據至李松濤本不願與楊爲見証盖李已避匿他方因西包探瓊在李處搜獲帳簿及本分府飭差提李妻李不得不自行投案旣衣案本分府命其寔供致有言語甚長之供單無論是否眞情總因不願爲証而諭令供者錯亦歸楊賭塲中之粤人到案作証者雖多本不能憑信楊少亭已認告狀收受賭規理合懲辦先行詳革監生并管押本署一年半以儆李陸嚴等開釋何蔡王阿寳等均具結以後不得犯賭賈副領事操西語將情諭知捕房案遂結 
[巡局訊案]  
　　施桂生投巡防南避控稱唐氏糾同喬位堂硬搬銅香爐錫燭臺一案曾見報章前日局員樊宜亭二尹升坐訊究施稱喬托該氏借珠花一對擅　押去曾經扭赴西局控告奉　償洋八十元分數期拔付歲抄向該氏棕榻店價買棕榻架一副該氏竟偕喬到來硬搬物件實屬　横叩乞嚴辦唐氏稱伊賒取棕榻掯不付錢是以搬物二尹謂卽使索債總不應硬搬物件顯見逞兇飭將唐氏掌頰四十下令交還所搬物件施將棕榻價照付 
[批解犯人]  
　　小伶粉菊花卽馮瑞彩鎗擊武旦王子林逮案訊實擬以充軍去歲之杪曾經解府訊勘發回昨日裴邑尊升堂點解原差卽於晩間起程解赴臬憲衙門訊勘○刨棺賊犯瞿阿掌楊阿英陳阿掌三名經裴邑尊訊實收禁昨日經邑尊批飭公差將三犯解府訊勘原差 
 
 

Page 4

 
 
領憑隨卽解犯赴松 
[上海縣署瑣案]  
　　潘順堂控陳福緣糾衆持械行兇毁壞房屋一案迭紀報章前晩裴邑尊復經提訊潘先伸訴前情陳稱小的實因一時氣忿致肇此釁刻巳知悔情願將所毁房屋估價暗償邑尊謂爾卽知悔可從寛賠償洋銀六十元爾祗須繳洋二十元餘洋着帮兇人分繳○前紀沈陽胡三寶因毁壞趙嘉賓飯店什物逮案笞責荷枷一案前晩裴邑尊升堂覆訊沈胡同稱荷蒙懲責業已知悔務求恩宥釋歸色尊准之着交妥保開釋 
[法界公堂瑣案]  
　　前報列興　街謝永興客棧主將病客挽扶出外意圖抛棄被巡街捕拘入捕房送至仁濟醫院經醫士騐得吞服生烟施救不及斃於醫院地甲報堂收殮云云昨日包探李雲發將謝阿四解案禀稱是日赴縣具報後裴大老爺未經臨騐飭小的協同善堂收殮葛同轉謂此等情　寓中常常有之尚敢撤謊說送至小東門乎本　懲辦今姑從寛着交人具保○前日報列某甲至花烟館短欠夜度資經烟鴇送入捕房一節昨日包探將甲卽焦五解案禀稱原告未曾到案焦在花烟館肇事拘入捕房後搜出押票三十六張詰供押票均已物在滬多年與蘭芳里一帶人家多相識葛同轉謂焦形跡可疑　法包探吊贓再核○前日包探查得積竊昨送公堂丁來友供稱住南市十六鋪行仁弄蘇州人劉張氏烟館内有人以行爲有異意欲拆梢因遷至小東門外客棧中隨由包探將押票六十六張現洋十七元銀手　銀牙籖水烟袋烟鎗考籃衣服等一併呈騐失主李子峯投案領贓張劉氏供稱小婦人在十六鋪開烟館丁於去冬十二月二十七日來吸烟頭髮甚長詰其究竟伊云在英界遭訟累　經釋出無處存身因之將伊留下其所爲不得而知李稱在森茂弄十八日晩被竊現洋十九元小洋及鈔票四張計洋三十元及衣服等件葛同轉着將張劉氏暫押丁押候吊贓巡街華捕路經洋涇浜西新橋見有賭徒頃刻星散沿河追逐賭徒逃至英租界中有蔡錫安者將碍抛擲華捕見英界亦有捕役因之呼令帮同拘捉旋在百香里將蔡拘住解歸捕房昨連賭臺解案葛同轉研詰之下蔡供詞狡展同轉判責三百板枷號三月○陸阿大借任泰豐客棧昨晨將被拆去棉花胎乘間偷出質錢四百文質票向鄭家木橋炊飯拒抵錢二十文旋被寓夥徐大榮尋見扭至公呇葛同轉着押候吊贓再核○李曹氏扭胞弟曹仁寳到案訴稱仁寶時來吵閙現在小婦人丈夫已死無力照顧父親仁寶供姊前將父親擊傷頭顱上海縣中曾經有案今父親有病　棄之客寓中反同小姊妹作沒恥勾當葛同轉謂爾亦應供養父親曹稱小的有通州差役缺前經實去錢在姊家同轉着將仁寳押五日其父着李曹氏安置不能叧外租屋并飭包探隨時往看○前報列周裕寳楊　湖在餘慶里賭博葛同轉訊供之下稱借塲四福房屋賭錢因着包探將馬拘訊馬供因有病偕友出外飲藥後及回見楊等在彼屋中推牌九囑其不得賭博正要收塲之時被巡捕所拘葛固轉謂前日周稱伊由爾邀去同賭何得諉爲不知着將馬帶回押候責一百板枷號兩月○薛瞿氏訴稱去歲之抄附淡水船往汕頭回　旣抵浦江見素不相　之方芝在缺少盤川被人吊在舟中見　惻然因代出洋四元方非但借洋不還又來借洋一元小婦人不允丈夫薛春泉在密來生當西崽前日有事至行方守在行前門首要硬借洋三元因之呼捕拘住方供累代書香現在汕頭貿易有信局帳房翁厚齋領　該氏處言欲附　回滬向借洋十九元以給缺少之房租烟費今向索取反致被誣包探王榮培禀稱方身畔搜到押票内有女衣服方供有白洋布衫元縐舊背心不知何人丢在鋪上上岸無錢因之押去薛瞿氏供衣服確是小婦人之物被伊竊去小婦人在船住帳房内李先生之房間李先生亦然知此事葛同轉見　下尚有徐永慶問爲何事供稱伊等在途吵閙小的與方爲友因之解勸同轉着將徐交保方押候淡水船回滬問明李先生再核○前報列彩視街寍波婦人扭送竊取水烟袋之薛漢祥昨日解紫供稱小的從松江來求乞度日被該婦誣竊水烟袋遽肆兇毆小的年已六十二歲豈有作賊之事葛同轉問原告到否探禀稱未到據云烟袋之失尚在正月十六日同轉着將薛釋去 
[三寄絳珠舊侣見詩萬望速復以慰懸懸]  
　　尋常相問訊往返最殷勤消息沈今日音蹤隔暮雲厄窮應念我危病只憂君莫更遲裁答令人意緒紛[  琴心印]  
[近失消息愁苦并昨訪昭明寄書仍鮮音耗何棄我之深耶詩以寫怨]  
準擬堅盟約無端事忽訛堪憐同命　偏覺受恩多未必洪喬　其如范叔何死生曾一諾詎更長　波[  廿九琴心印]  
[上海陳家木橋電報總局内豫皖揚鎭協賑處經收蘇城電局經募第廿八批賑欵細戶清單]  
　　壽護室求病愈洋十員金慶郇求病愈洋十員○程文記求合家平安洋十員隱名求母延壽十員金慶　　　　四十員三山頌穉求妻陳氏産後母子平安諸病全愈五十員鄭在儀求子興病愈洋十員陸氏求病愈十洋以上八善士共捐洋一伯五十員○零有高陽氏了愿四元高陽子完願二員○以上總共計洋一百五十六員於正月念二日收到合亟登報聲明 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[助振紀要]  
　　延頸待哺撫災黎而太息存心種德慶仁者之克昌十九日永義昶局來常熟時亨典募人册三戶合洋十二元順泰棧募人册廿四戶合洋十六元二十日廣義棧來施册江西南豐縣胡絢臣善士助邊洋十元合規元七兩　青局來人册祥册各一扣寗波北岸無名氏善士等十二戶捐洋十一元銅洋二元廿二日元豐潤匯號來人册閩省王蔭人善士爲母病重許願助振旋接電音病夥稍愈卽助洋五十元人册無名氏善士助洋十元乾昌局來人册江西南昌府署集腋堂同人善士節省年酒資紋銀二十五兩九錢三分伸規元二十七兩三錢一分六厘全泰盛局來仙鎭槐德堂募人册無名氏善士等五戶合洋十五元廿三日和泰局來浙寗雙湖居士募春册終南山麓善士等二戶助洋十元廿四日定海廳署來人册元宵筵餘等七戶善士助洋十元人册督辦金陵厘捐局朱子清觀察求病速愈再助洋一百元周逢楚記善士等三戶助洋三十六元沈天和局來人册桃源衆興鎭無名氏等善士助洋十五元人册方杏莊善士等五戶助洋十元正大局來杭州嚴衙弄鳴琴醉墨軒主人助洋十元廿六日蘇城　敬修善士勸募規元三十五兩廿七日金陵招商局莊椿山先生募人册十二戶各洋十二元通州順壽號募人册張清河堂等十四戶助洋二十一元銅洋一元張茂合兄來人册東洋祈平安氏善士助辛俸一月洋五十元廿八日黄乃端善士爲妻李氏病愈助規銀三十兩申洋四十一元一角以上來欵均照收訖當　彚解災區以副諸君子救人救澈之至意謹登報章以誌感謝上海四馬路高易公館内籌賑公所詠南陳德盡等謹誌元月二十八日 
[助施醫藥一文愿報謝]  
　　竊謂人生最苦者貧病陰德最大者扶危兹敝堂創設施醫局救濟疾苦貧民特刊一文願捐册分送以其　而易舉冀集腋以成裘幸蒙各大善士陸續繳回捐册由初二日至十九日止均登報章並鳴謝悃諒荷公鑒兹蒙啓昌寳號諸公助洋二十七元譚君幹臣助洋三十元另助施粥洋二十元仰荷鉅欵頒來病黎被澤仁風廣　草木皆春非特疾苦者咸沾再造之恩卽敝同人等喜拜仁人之賜計由二十日至廿五日止交回捐册十九叩共收到洋八十五元一角五分錢一百四十八文另長捐二十四愿當抄細數清單詳登兩報先此致謝以誌善懷[  上海虹口元濟善堂同人趙岐峯陳仲夔陳南陳麗明麥業卿羅初屏鄧善初鄭程先黄晴軒何芸思頓啓]  
[報謝疉來册捐]  
　　謹啓者敝堂咸有一德施醫藥捐册己丑年新正十一日善昌叩托申報舘主人隨報分送一萬餘扣荷蒙本城外埠紳商善士以及大人先生俯念敝堂創始以來善舉漸廣旣無恒産可恃又難勸募常捐盡力舉辦時形掣肘全賴各埠樂善君子見義勇爲源源捐助始能善事綿長以兾永久自正月十一日起二十五日爲止承來捐册收數逐登報謝今二十六七兩日又蒙本埠及外埠漢口蕪湖淮安寗波紹興山陰會稽杭州海昌屠出寺常熟太倉等十二處均由信局來函附回捐册二十一扣共收洋三十四元八角現銀一兩八錢錢十一千七百六十文照數拜登塡奉收單並善書鎭宅符善昌卽備復函謹代貧病者九叩首道謝各戶芳名開單另登今將兩日收到大數先登報謝以慰各埠大善士慈念謹呈公鑒[  上海北市六馬路仁濟善堂董事施善昌等謹啓]  
[上海可熾順陳春記在四馬路經辦奉省水災恊賑公所第四十五次收捐清單]  
　　　叻苑生號章鳳林翁元二百六十四兩二錢五分由東興號交來○思補堂洋五十元盤記來○李福廷求家庭平安洋十元　許悟源洋廿元許福圓十元許澈蓮許砂安二戶各洋四元陳成蓮二元○怡軒主人洋十元順記洋三元應東昇一元無名氏二元○無名氏十元崔二房崔福堂無名氏三戶各二元無名氏無名氏崔氏崔思清崔大房崔二房無名氏無名氏無名氏甘氏崔寄生王多樊崔霞軒無名氏戴炳全無名氏無名氏無名氏無名氏汪氏共二十戶各一元章福記無名氏無名氏無名氏四戶各五角無名氏無名氏無名氏無名氏四戶各洋二角半○蟻粒齋洋四元○補過齋三山頌穉爲妻陳氏産後平安完願三山季留氏潤東謝氏求病愈龔季良聽香讀畫室爲求妻平安吳門陶氏求平安七戶各一元王受之尹殿華二戶各一元謝平安九角恆記錢二千九百九十陳子丹錢七百廿李子欽錢六百許小初李軒二戶各四百屠文儀王子樵二戶各三百雲龍萬紫卿紀翔坡顧少溪朱　臣戶各二百李厚菴洋一角沈守梅無名氏已記孔裕元何己孫五戶各一百以十八戶合洋七元○紫荆堂英洋一元銅洋一元○隱名氏錢五百廿劉懋清錢五百力不從心劉大山二戶各三百陸芳記錢二百廿求補過錢二百共六戶合洋二元○隱名氏洋十元貞如氏二元孫訥民成泰愼記二戶各一員萬全號三角健忘人香資移賑洋五角由滬報舘繙譯處交來○龔葉氏龔質卿二戶各錢二百邵星甫錢一百四十沈鈺山石玉山陳又秀胡注東方萃亭五戶各一百以上共八戶合來洋一元○衞卿洋五錢問樵子洋二錢六分雲漢咸吉倉粒叟家杜氏鈎瓊子桃源氏潔齋共七戶各洋二錢景山屏山氏志逹共三戶各一錢以上十二戶合來洋三元○總揭收元二百六十四兩二錢五分洋一百九十七元八角　銅洋一元奉省恊賑公所同謹啓正月廿七日 
[揚州復茂恆内恊賑公所代收轉解甘儀旱災賑捐清單]  
　　上海各公所兩次恊助賑欵共四千兩招商局撥公欵五伯兩又恊助一百兩楚寶善堂三元喬手無名三元樂　同人四元張藹記一百千樂安堂李一百元培德堂鐵仙氏共三十圓鄭無名三員築野堂寶源堂兩戶各一百員詠手丹一百兩無名徐善手四十千杜思齋二元沈善士一百元無名四十千吳其翁八元○又代收捐朱壽堂二元無名氏兩員通州程署四十圓無名廿千無名銅洋一圓銀二錢一分○又收捐册無氏一員不書名二員聨嬰一員王煥章謝宛亭等十戶共二員三角鼎和衣莊錢櫃查子記等十六戶共十員餘慶堂厚德等念戶共十五員不書名無名等十七七戶共十三員六橋關二千　慶三千黄信和五千立本六員高郵厘局手募張子欽張再春楊申甫　十七戶共四十元天戚號來遺衣售立賑餘東工餘等十四戶共十元了願人楊純夫等十戶共十元鉅和杜潤生等十一戶共十一元梅嶽記煊記　十三戶共十九元毛志銘一元○除公欵並各捐欵隨後彙總登報外先此申明[  上海陳家木橋電局賑所代啓]  
[揚州福和祥内恊賑公所代收轉解甘儀旱災賑捐清單]  
　　東臺王翁三元錢翁一元辦理臺灣頭厘局馮十元無名氏二元靳琴川求平安一元育慶病愈一元樂善堂銀二兩一錢六分介福堂王銀二兩亷仲臯二兩伍更生二兩無名二兩一錢六分王鑑記一元三槐堂一元清輝堂錢五千堯記一千煥記一千廷記和記各五百百恐堂一千興記四百五十文月下聽琴客二元東臺縣黄承暄五十元孫梅卿四元陳子秋二元黄仲玉一元鐘璧昇八元迎緒堂五元樹德堂五元青蓮居三元愛蓮室二元無名二元韓鑑人逸性子朱楚卿丁公盛無名留應齋六戶各一元隱名十元印記二元胡萬青一元德源五角王大有德茂一元程湧源順記行共一元未書名一元鼎記肇記德記陳庭均無名無名各一元湧順恆元吉厚章進夫潤昌祥元五角未留名四元福興一元無名一角隱名九角何炳記無名三泰坊億和坊復昌五戶各一元陸元記一元崔謙和榮茂興萃豐棧豐泰義和廣源裕泰順萬福隆鼎和仁九戶各一元聚和五元求安民銀七錢四裕通祥二十兩蕭鏡浦四兩求太平二元無名無力各一元厚康四元幻身奚廬主人求子一百元辦理臺灣頭屋局馮十元戚家又何捐局廿元吳印翁手廿四元寶應縣八元金二山五元至德堂一百元貽燕堂謝保合家平安十元隱名三十元靜知氏求保母病愈二元肝膽照人室完願十兩蕪湖瑞和二元席記七元馬　軒五十元廣和四元懷德堂修墓平安十元無名十洋濟念爲妻求病愈十洋南字全軍一百元樹滋堂五元無名一元無名五角青蓮堂六角三徑堂五角希范氏五角兩懴生三元養福齋一元九牧堂錢六伯無名二百夏才芍堂一元五角陳德慶堂一元無名兩戶各五角樂安堂一元無名五角敦和堂一元無名二百平盛氣齋無名清輝三　桃譚　屋汪正心逹六戶各一元寶善堂五角三讓堂吳一元青蓮書齋三角陳　歲一元存悔道人三元許蔡氏二元求安子四元湖村農人十二元鳴珂里二洋無名三洋無名氏三十元和合堂六十元無名十元金氏二元澂記桐記兩戶各一元盧炳文二元無名一元悔過齋無名一元馬晋軒十八元錢一百五十文紹德堂一千趙子佩錢十千另四百五十文汪利記八元○除公欵並各欵隨後彙總再行登報外合先特聲明[  上海陳家木橋電局賑所代啓]  
[鎭江電局代收丹徒旱災賑捐十一月上旬清單]  
　　周芷漁八百千隱名氏八百千梯社八百千含貽堂三百元瑞蘭堂二伯千寶善堂二百千二銘堂一百千張三善堂五十千田慕亷一百千又代募一百千胎榖堂一百千崇善堂一百千崇善堂代募乙百千茅孝亷鑑秋募繼述堂乙百千隱名氏二百隱名氏三百千吳介眉募無名一百元恆益典一百四十二元六角一分二厘崇德堂一百千李子釣募無名氏乙百元新義和一百元李向源典九十八元三角一分九厘無名二七二十兩鎭字一伯十六號册梅花書屋雲西草堂　述堂三共五十元愼字九千四伯八十號敦潤堂四十元廣源六元懷古堂五元敦潤堂四元慶茂典六十五元甡茂典九十五元鐵業松茂盛昇昌新順記通源茂四人各三十五元春孫氏募悔過軒廿千隱名氏十元鎭字一伯五十八號厚康四元鎭字乙百廿八號銅洋廿元魏雙氏書祥記何炳記書長記四戶各一元寶樹堂廿元吳鄭良募無民二元無名一元鎭字三伯一號蕪湖錢公所四元求諸事如意十元愼字乙千八百九號大有全四元無名一元賈鶴巢募周明德堂十元魏十思堂八元應勉力齋五元金二房七元無名六元體仁堂發和隆貽燕堂估興順孫聚源五戶共一千一百文金　豐乙洋無名乙洋存心書房五十元無名一百八十丹陽愼行堂四元愼行堂實夫四元孝友守椿十元孝友守瀛二十元留餘堂八元中和南益季貽笑二元一林豐募星記三元愼字五千七伯十一號無名庸愚氏勉力人劉樹卿四戶各二角潘信夫任雅庭各一角電局報費十九元九角八分譚馥秋　儀助賑吳朝傑軍門十元吳養吾兩洋易秉誠二元陳虎臣四元施紫卿四洋李挹仙十二元陳寅谷兩洋錢杏甫二元張亷泉四洋○李麟生壽儀移助吳養吾四元易秉誠二元李子均四洋戴子韗四洋戴子開四元張貫之四元錢杏甫乙洋陳寅谷兩洋陳虎臣元于百川柳吉云春陽八元李挹仙六元游桂興嚴調初兩元盛裕和三十元侯儉堂四元　馥秋四元張亷泉兩洋陳虎臣壽儀助賑施子卿四元塘工捐潤字廿八號十洋潤字拾乙號懋泰五洋潤字四十四號千餘記二元源餘記一元豐餘記乙洋潤餘記一洋潤字三十二號不書名二元潤字四十五號晋源莊募津源豐潤十洋同興昌十元賓生氏四元靳春陽募無名二伯千善字七十六號無名三角五分有心無力三角祥記五洋三角五分潤字三十四號晋源募人和五百竹記五百餘記二百正記三百子記二百袁順喜五百焦如記二百福記二百李芝室一百謝記松五百唐裕元三百屠其生三伯求母太平九百億　五百不書名屠四伯不書名斐一元不書名一元 
 
 

Page 10

 
 
[光緒十五年正月十二十三日京報全錄]  
　　宫門抄○發抄硃批三道○内總管奏爲請旨摺○新撫劉奏整頓伊犁勇營擬辨情形摺○晉撫剛奏拿獲越獄斬犯審擬摺○正月十二日○貴恒謝備查壇廟恩○章耀廷假满請安○豐公續假一月○禮部奏派捧詔之大臣派出恩中堂○又奏派宣表官派出裕晉○掌儀司奏十五日早晩祭奉先殿載瀛載津行禮○又奏派筵宴遞酒之王公派出　林多爾濟○召見軍機崑岡除用儀崇光都凌阿明日宗親宴午正入座○正月十三日○召見軍機皇上明日卯正二刻至奉先殿　壽皇殿行禮○發抄吳大澂奏進占順利十二月中旬可期合龍奉硃批覽奏合龍有期殊深欣盻卽着該署督等乘此事機得手督飭員弁妥速䟎辦早日告成以慰厪系欽此○又在工各員請飭部立案奉硃批該部知道欽此○潘衍桐奏到浙江學政任謝恩奉硃批知道了欽此○○總管内務府謹奏爲奏聞請旨事恭照道光十年八月奉旨嗣後織造等每届一年期满着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起子限六十日卽令到任自到任之日起扣足在任一年由臣衙門先期奏聞請旨等因在案查蘇州織造文琳由縀庘郎中於光緒十三年十一月十四日奉旨補放蘇州織造該員於光緒十四年二月初二日到任按到任之日起扣至光緒十五年二月初一日係屬一年期满理合先期具奏可否更換之處伏候訓示遵行爲此謹奏請旨奉旨已錄○○尚書銜甘肅新疆巡撫二等男臣劉錦棠跪奏爲遵旨整頓伊犁勇營先　擬辦情形據實陳明仰祈聖鑒事竊臣准戶部咨議覆伊犁將軍請撥欵銀十五萬兩酌遣伊犁勇隊等因一摺於本年八月十八日具奏奉旨依議欽此欽遵咨行到臣正籌辦間復承准軍機大臣字寄光緒十四年九月十三日奉上諭前據色隊額奏遣撤伊犁勇隊酌發餉項川資等因欽此伏查光緒十二年冬間臣與前者將軍臣錫綸欽奉諭旨會同清理伊犁勇營舊欠其時議定自十二年二月以後按照楚軍行糧章程按月發餉不得少有尅扣從前欠餉概行截止並無留營勇丁尚有應領加項存俟准假找給之用當經奏報有案亦爲衆所共知本年七月色楞額奏請撥欵以資遣撤臣不得不申明其事兹蒙天恩准撥銀十五萬兩臣自應欽遵會同色楞額妥爲清理以仰副朝廷愼重邊防之至意惟查前此清理之時分别挑留遣撤散桃留一項共銀九萬九千餘兩内除酌發統領營官及哨長各項其在勇丁者實共銀七萬四千餘兩此當時報部之實數也其後錫綸任内又續有假汰逃亡今欲按名補發則錫綸任内巳經假汰及逃亡病故者亦應删除且加發一項原祇遣撤者有之以其存餉無多非此不足以示體恤而遣撤之内又有回籍與落戶之分亦不能旣歸一律色楞額前奏請將加發銀兩無分去留先行算明概與清結不知當時原議旣有回籍落戶之分若不先定去留何從區别若無區别又何以得事理之平臣再四思維惟有仍照舊草辦理前此挑留弁勇花名清册原飭造具二分各註明籍貫箕斗入伍日期並發過銀兩數目一存伊犁一由臣攜帶回省底案具全不難覆按而知擬俟譚鍾麟解到此欵卽遵照部議存儲司庫一面咨商色楞額將應撤勇丁妥速遣散除新餉應由色楞額核發外其加發此欵卽由色楞額查明飭令各營分别回籍落戶照前造具花名清册齎送省城以憑核對其情願寄居落戶者卽解由伊犂按名發給其實係報明回籍者卽給票持赴省城由臣飭司委員按名發給並將前存底册發司已經給領卽由司於册内註明留營勇丁仍存俟准假之日照此查明分别發給現在各該營於未定議之先已有遣撤應令補造清册其墊發此項銀兩俟前欵解到如數撥還以清欵目下存若干由司隨後查明詳請報部立案似此辦理庶幾維持統領營哨各官身受國恩自不肯與勇丁一同再領至營制餉章現與巴里坤及阿克蘇等處均已經臣奏定伊犁事同一律自可照行惟該處各營向由將軍統轄未准色楞額造册移交臣亦無由過問色楞額前奏擬先儘入營年久及不勝差操者酌量准假發清存餉資遣回籍願留勇丁歸併緑營改支坐糧以符原議四千人之數臣愚實無以易此現在蒙恩准發此欵正可及時舉辦各統領營官有約束勇丁之責亦當激發天良共求整頓臣已咨商色楞額經此次奉旨之後如各該營弁勇再有滋閙卽惟各統領營官是問容臣與色楞額指名嚴叅以示懲儆除俟辦理就緒再行會同詳細具奏外所有擬辦情形理合恭摺具陳伏乞皇太后皇上聖鑒訓示謹奏奉硃批該部知道欽此○○調補江蘇巡撫山西巡撫臣剛毅跪奏爲覊禁斬犯越獄同逃旋卽拿獲提同刑禁人等審明定擬恭摺仰祈聖鑒事竊查靜樂縣監禁斬犯李三娃叚二老虎越獄同逃旋將叚二老虎追獲一案時值該署縣范廷華先期公出聞報馳回勘訊禀報經臣批飭將該典史王愈撤任奏奉諭旨管獄官署靜樂縣典史王愈着卽革職拿問等因欽此欽遵行司勒限飭緝並提該典史曁全案犯卷來省飭發太原府審辦去後兹據太原府知府愈廉三審明議擬解由署按察使沈晉祥會同署布政使嵩崑覆審勘轉前來臣親提研鞫覆加查核緣叚二老虎張永成分隷靜樂太原等縣張永成向充靜樂縣内監禁卒監犯李三娃因行竊事主陳瑜塲内蘇籽事後被獲用力札傷陳瑜身死案内審依竊盜被事主事後追捕有拒捕殺傷者仍依犯罪拒捕殺傷所捕人者斬監候律擬斬監候叚二老虎因與叚張氏之夫弟婦叚劉氏通姦被叚張氏撞破挾嫌謀殺無服族姪婦叚張氏案内審依謀殺人律擬斬監候解經審勘先後具題發回監禁現均接准部覆之犯光緒十四年三月十三日該署縣范廷華赴忻州面禀事宜公出十五日傍晩該典史王愈帶同刑書曹輔春進監收封騐明各犯刑具完固將李三娃叚二老虎收入北絏房諭令禁卒人等小心看守仍帶刑書封鎖監門出監是夜四更時分風雨交作禁卒張永成與更夫張狗毛鎖困倦睡熟李三姓起意邀允叚二老虎越獄各自扭斷鐐銬披折籠柱卽用斷折鐐銬挖洞出房拔去天燈木杆緣上内外監墻推落茨棘跳下逃至西城根從水道出城分路逃逸經禁卒張永成睡醒查知喊拿更夫張狗毛鎖與刑書曹輔春聽聞赶往查看詢悉情由報經該典史進監着明會營派撥兵丁督率役卒分投追緝十六日早追至縣屬風溝村山溝内將叚二老虎拿獲馳禀該署縣范廷華回署勘訊報經臣將該典史撤任奏叅飭司委員覆勘相符並飭據忻州查明該署縣實係先期公出並無　飾行提獲犯並刑禁人等來省審供前情不諱詰無鬆荆賄縱情弊叚二老虎逃後亦無男犯不法及知情容留人家案無遁飾查例載犯罪囚禁在獄　止一二人犯乘間穿穴踰墻因而脫逃者原犯斬監候應入情實人犯無論　夥均改爲立决又監犯越獄如獄卒果係依法看守一時疎忽偶致脫逃並無賄縱情弊審有確據者依律减囚罪二等治罪又律載不應爲而爲事理重者杖八十各等語此案叚二老虎犯罪監禁並不安分守法輙敢聽從李三姓越獄同逃實屬愍玩不畏法該犯謀殺罪應斬查係姦匪挾嫌謀命將來秋審應入情實自應按例問擬叚二老虎合依犯罪囚禁在獄僅止一二人犯乘間穿穴踰墻因而脫逃者原犯斬監候應入情實人犯無論首夥俱改爲立决例擬斬立泱左面原刺兇犯二字應免重刺禁卒張永成奉派看守監犯並不小心放範致令斬犯李三娃叚二老虎越獄同逃雖訊無賄縱情弊並於五日限内將叚二老虎拿獲第尚有李三姓一名在逃已逾捕限未獲亦應按例問擬張永成合依監犯越獄如獄卒果係依法看守一時疎忽偶致脫逃並無賄縱情弊審有確據者依律减囚罪二等治罪例於李三娃斬罪上减二等擬杖一百徒三年據供年逾七十照例收贖追取贖銀入官册報刑書曹輔春係帶管監獄與專充提牢在監值宿者不同惟未能先事預防應與巡更不力之更夫張狗毛鎖均酌照不應重律擬杖八十折責發落係公罪免其革役管獄官署靜樂縣典史王愈疏脫斬犯二名雖於五日限内拿獲叚二老虎一名尚有李三娃未獲前已奏叅革職應照例留於地方恊緝俟五年限满逸犯有無弋獲再行照例擬辦有獄官署靜樂縣知縣范廷華先期公出已據忻州知州許涵度查覆委無揑飾規避情弊應毋庸議逸犯李三娃飭緝獲日另結除全案供招咨部查核外所有斬犯越獄旋卽被獲審明定擬緣由理合恭摺具奏伏乞皇太后皇上聖鑒勅部速議核覆施行謹奏奉硃批刑部速議具奏欽此 
 
