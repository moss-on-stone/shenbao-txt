# 1908 - 30 - 4912577

 

Page 1

 
 
   
 
 

Page 2

 
 
上諭 
[正月初四日奉]  
　　上諭山東被灾各州縣業經分别蠲緩錢漕小民諒可不至失所惟念今春靑黄不接之時民力未免拮据加恩著將被灾之濟寗等州縣各村莊應征本年上忙錢漕租課等項均分别緩至本年麥後及秋後啓征其坐落該州縣境内之寄莊灶課與裁併衛所並水利等場均隨同民田一律辦理以紓民力該署撫即按照單開詳細數目邗刻謄黄徧行曉諭務使實惠均霑母任吏胥舞弊用副朝廷始和布澤惠愛羣黎之至意該部即遵諭行欽此 
論說 
[論初度之戊申]  
　　度戊申年僅數日耳。回憶去歲。吾國。種種利益。喪失於外交上者若土地權。若路礦權。若森林漁業權。種種惡現象。迭出於内政上者。若改頭換面之官制。塗飾耳目之立憲。有名無實之消除滿漢。屈指數之。更僕難終矣。總之度一月必有一月之失敗。度一周必有一周之失敗若以前例例之。則今度之戊申。其種種失敗於内政外交上者。當復幾何。則吾且痛哭流涕爲四萬萬同胞哀之不暇。尚奚暇搜索一二粉飾之詞。爲吾大千衆生賀。 
　　丁未初度。其時預備立憲之魏象方新。故一般國民欣欣然頗有實行立憲之希望。以爲立憲則國民有叅與政事之權。庶此後之土地權路礦權 
 
 
 

Page 3

 
 
森林漁業權。人人有保持之責不任政府之送贈棄與。無所吝惜。若財政。若官治。人人有監督之權。不任政府之顚倒凌亂。爲所欲爲。而今已矣。自丁未十一月二十二十一日。壓制輿論。箝東學生之上諭。下而實行立憲之希望絶矣。蓋江浙路欵西江緝捕發生以來。已歷數目其間所開會所討論所發電力爭所選舉代表。無一非與外人爭權利。即無一非爲國家爭奔亡亦無一非與政府爭擔負。故路欵緝捕之事未决。卽國家存亡之機未决。卽國民與政府爭奪負擔之勝負亦未决。然則何時决之决之於今度。 
　　顧何言乎江浙之存亡决之於今度也。路存則國存路亡則國亡。自借欵之說起。而江浙人民。同心一致。抵死力爭。不肯稍讓。蓋草約久已作廢。而復出生借欵枝節。以爲攘路之張本。商辦旣已履行。又復要求與彼合辦。借欵未已。而緝捕又起旣欲攘吾路權。又欲迫以兵力。則自四國協約旣成。吾國之土地權利。乃無一非外人之目的物。惟緝捕問題雖已議結。借欵問題。延至四五月。久未得最後之議結者。全恃江浙民氣爲之抵抗。故路欵問題之議結。今度决之。則江浙之存亡亦於今度决之。今度實爲吾國存亡之一大機關也。則國民所當注意者惟此戊申也。 
　　顧何言乎國民與政府爭負擔也。政府明明曰庶政公諸輿論矣。旣曰公之。尤貴行之。乃路權緝捕兩問題　生而後。江浙兩粤人民。函電交馳。開會討論。而政府孤行一意百折不回。衆論旣置若罔聞。民氣亦絶然不顧。甚且電飭粤督拿究爲首開會之人。又有十一月二十二十一等日之諭旨。在政府出爾反爾。固視民如馬牛。而吾國民當抱定宗旨不在政府所顚倒。則國家之前途可有一線之希望夫國民叅與政事權得與不得。全視國民能力之大小爲衡。而國民之能否叅與國政。亦視路權緝捕能否爭回以爲斷。路權緝捕之事。决於今度。則國民。與政府勝負之數。亦决於今度今度。實國民專制與自由之一大機關也。則國民之所當注意者惟此戌申也。 
　　然則戊中者。爲國民與外人爭奪權利之勝負關頭。亦爲國民與政府爭奪負擔之勝負關頭。顧外人之狡焉思逞。予所予求。無所顧忌。固無足怪。而獨怪政府偷圖旦夕。之安。其視國民之生命財產。若秦人視越人之肥瘠。而絶不關其痛癢。土地爲外人有則有之。與國家有若無異也。路礦爲外人有則有之。與國家有若無異也。緝捕權爲外人有則有之。與國家有若無異也。更無論森林。權漁業權。一切之權利。悉聽外人享有。猶不足怪。而獨怪外人之要求則無論其爲何等之權利則。惟命之是聽而。獨於國民之要求。則必竭力抵拒。不肯退讓一步。吾不知政府何德於外人。而何怨於國民也。 
　　夫政府之視國民。曾外人之不若。則國民豈當自愛。自惜。自矜自憐。自謀所以完全之自謀所以保護之。切莫非復益年。常處醉生夢死中也。嗚呼吾國民。嗚呼吾國民。 
頤和園石船 
[專電]  
 
 

Page 4

 
 
[電一（北京）]  
　　蘇杭甬借款利息銀公司願讓至五釐惟工程師　　認可一節仍不退讓 
[電二（北京）]  
　　聞某國預備鉅欵運動外部借入以冀收贖京漢鐵路可得别項利權 
[電三（北京）]  
　　政府鑒於銅官山事議設立礦務大臣一員管理各省礦政歸農工商部節制不日具奏請旨簡派 
[電四（北京）]  
　　東三省外交失敗某軍機力主調徐内用 
緊要新聞 
[承學士嚴參民政部北京]  
　　内閣侍讀學士承瀛於去臘上一封奏嚴參民部略云内外各署粉飾囚循未有如民政部之甚者巡警兵調撥不敷以致搶案迭出警官則紛紛奏調充補等諸爛羊經費大半爲官員虚糜且品類不齊如陳友璋之冒充職官高杰之因案得賄此人所共知者也當開辦之始尚書徐世昌兼差過多且遇事順性以致諸事廢弛徒耗國帑當初辦工巡局者肅親王善耆也監督崇門文者善耆也庚子之後力除中飽銳意整頓稅欵大增都中人僉稱譽之今該尚書任事已數月毫無振作豈從前辦理稅局之法不能以之治部耶不得不爲該尚書咎也且舊調司員有不識之無不能提筆者亦應嚴行甄别應請飭下該部竭力整頓云云（影） 
[桂撫辦匪畏葸被叅北京]  
　　某御史奏參桂撫張鳴岐辦匪畏葸曾紀前報專電現經探得原摺大意謂廣西匪勢日益加盛以河内爲總巢洞口越南爲分巢餉械精足雖經小挫其勢未嘗或衰張鳴岐辦事畏葸不知兵事以粉飾爲務始諉之桂兵單薄繼諉之餉械不充并虚報獲勝無非爲諉卸之計其實匪勢如故深恐養癰貽患攸關大局應派熟悉兵務大員前往督辦邊圉幸甚大局幸甚隨奉上諭有人奏越匪猖獗該撫辦事畏葸虚報獲勝等語普該撫辦刷精神力圖撲滅倘再因循粉飾自圖致任匪勢蔓延决不能爲該撫寛也原摺抄給閱看欽此當日由軍機處寄張撫欽遵（山） 
[考騐外官章程入奏北京]  
　　各省道府以下各官擬令先入法政學堂肄業曾誌本報惠電兹悉此項章程業已由政府擬定六條人奏照録如下一變通舊例令先學習也凡捐納保舉之道府以下除正途及高等以上學堂畢業者皆入法政學堂肄業一分别學堂等第嚴示勸懲也考試分一二三四等及不列等一二三等給畢業文憑分别委署赴任四等留學半年再行考試不列等及再考不合格者分别奏咨開缺降補或勒令回籍一考騐須條具實跡也考騐須就事實上切實出考不得濫出籠統考語并應分别門類譬如關乎財政者歸布政使出考關首工藝者歸勸業道出考之類考騐亦分四等辦理一甄别應改訂辦法也自各員奉有差委扣足一年方准出考詳開事實其列最優等優等平等者方准奏留補用一候補人員宜通行考試一次嚴定去留也以前之候補人員除正途及高等學堂以上畢業者外應考試一次分别五等一二等差委三四等令入法政學堂得畢業文憑後再行派差不列等者勒令回籍一出考上司應酌予議處也此後未設法政學堂之省分限三月内開設如不能依期設立仍以空言出考或不能照章認眞考試濫令署缺者應由吏部查明將該督撫司道分别察議（克） 
[擬訂新律近聞北京]  
　　京友來函云考核違警律係就民政部所擬者略改數條業已入奏結社集會律由憲政館擬訂係將日本治安警察法譯出叅酌增减定稿聞審判廳章程及新訂民法亦交憲政館核議（商） 
[廷寄各省酌減苛捐北京]  
　　去臘二十一日李國杰召見時慈宫面詢南邊近事及梟匪情形良久李奏稱南省捐項紛擾民力不堪實爲致亂之源云云慈宫頗爲嘉納當日廷寄各督撫奉上諭前因給事中王金鎔奏直省捐重曾經通飭酌量核減在案據李國杰面奏南省捐項紛擾民不堪命等語著該督撫併入前奏迅速查明何項捐重何項煩苛分别酌量減輕以紓民困欽此響） 
[粤東西江緝捕問題]  
　　粤督電告外部捕權就緒西江緝捕事廿一日英領偕英水師首領兵官來見據稱各兵輪已一律退出並言該兵官曾偕李鎭準赴梧一次沿途與李鎭商議辦法尚甚愜意請將緝捕事宜此後責成李鎭專辦俾可切實整頓勿遽易生乎致難収效等［駿］面允其請此事辦理情形前於初六日電請代奏想已呈進駿叩 
　　　商自治會　减　賠欵電北京分呈軍機處外務部農工商部度 
 
 

Page 5

 
 
支部陸軍部民政部稅務處列憲曁法部戴尚書同鄉京官鈞鑒外人干涉西江捕權大部與　督合力堅拒爭回洋兵輪陸續退出商界歡呼但善後政策全在籌款治兵粤省財窮公私交因張督治粤最久尤所深知昨奏减解賠欵一百一十八萬皆商民痛切呼號之隱計粤省歲入僅千萬乃派解賠款竟與歲入五千萬之江蘇省相埒豈得謂平矧近年洋貨值百抽五免稅貨亦完稅兩者溢徵已鉅卽連年磅餘所盈尤多兩粤禍機徧地乞念南陲危局請旨如張督所奏减解賠欵以資整頓急切待命粤省行商自治會陳基建陳章甫等叩 
[蘇省防匪彚聞]  
　　江督調撥江鄂軍隊分紥南北二路江督端午帥有密電致蘇浙兩撫略謂奏派江南軍隊赴浙與前派之軍合力防勦并酌調鄂軍一二標前來互相援應已奉旨允准除前已派江南三十六標一營駐紥嘉興兹擬派三十六標杜滙川所統全標三營分紥嘉湖等處派三十五標蕭先勝率第一第三兩營分紥松江太倉一帶三十五標第二營孟平所帶一營紥湖州廣德交界處所以上各該地方何處城邑村鎭扼要宜於紥營乞兩公酌定迅示以便飭令開拔前往並祈行知各該地方官預備至鄂中軍隊擬撥曾廣大一標赴江陰鎭江填紥以備勦捕吃緊之際隨時援應云云蘇撫陳伯師接電後即電飭松江府戚太守太倉州吳直剌遵即查明何處城邑村鎭扼要宜於紥營逕行禀復一面又備文分行各該地方官預備并札飭鎭江府江陰縣相度形勢妥爲佈置以便鄂省軍隊到境分佈填紥 
　　蘇撫責成沿江各營縣堵截梟匪江督端午帥訪聞高寳一帶泉匪披猖派軍前往剿辦各節迭記本報現蘇撫陳伯帥以揚屬與江南各州縣　一江之隔若不預爲防堵勢必此拿彼竄騙而南下現在浙省匪勢正熾蘇省各營隊紛紛調派盡顧浙邊各境已苦不敷分佈萬一江北各匪又復竄入江南則蘇省旣顧浙西又顧江北適在垓心無兵可遣無險可扼恐成坐困之局及今以圖惟有責成江防各營及沿江各州廳縣嚴行戒備劃江堵截庶可以免竄越而保完善因於去臘將以上各情咨請長江提督嚴飭江防各營一體堵截並飛行沿江各州縣廳一體認眞堵截母稍疎虞將來如有江北匪蹤擾及江南查係何處入境卽惟該管地方官是問 
　　蘇撫電飭摘去婁金二令頂戴宥電悉前以浙蘇交界各處梟匪不靖疊經電檄交馳通飭防範乃地方文武漫不經心致有此次梟刦商輪重案言之殊堪痛恨現在徐歐兩統領已奉旨革職留營効力贖罪所有婁金二縣亟宜酌予示懲應將劉令怡先行摘去頂戴記大過五次蔣令淸瑞先行摘去頂戴記大過三次一體赶緊勒緝此案正犯眞　務獲　報逾限不獲照例開参除行司外希速飭遵至楓涇等處旣屬扼要候電復督院核辦所請派撥砲船數十號扼守大隊飛划梭巡一節已飾營務處妥速籌辦撫院 
　　撫藩電商添募水師方略聞瑞莘儒方伯於上臘二十七日奉蘇撫電開保護航路爲目下治標要著派兵隨船護送誠不能恃爲長　現由執事雇用小輪安置機砲選派弁兵常川往來梭巡輪路具見運籌精密動中機宜佩甚所需小輪一艘已飭營務處即日派令開駛至滬聽候調遣惟聞該船出湖不甚合宜未知内河梭巡靈使與否應請試驗　確隨時見示如果利用尚擬籌欵續行添購此間現　添募水師一營　爲　護航路游擊之用特成營尚需時日得執事通籌布置倚賴良深云云惟瑞方伯接電頗不以添募水師爲然緣此事微特緩不濟急且恐　類應募與官兵混合則爲害甚大方伯之意擬向薩軍門處先挑選得力水師弁兵委以新製淺水兵輪管駕以資熟手並一面多派弁兵飭令隨船認眞歷練俾宏造就聞已據情切商督撫兩院核奪矣 
　　瑞方伯責成革弁緝匪升任蘇藩瑞莘儒方伯現在小沙渡行轅設立辦公處并商請歐陽子林副戎代招已革蘇防右旗沈葆義及凌秉忠等來轅諭話卽飭招募舊部三百名隨營効力以緝匪蹤 
　　金山縣禀陳扼要防堵情形（前略）查松江近浙之門户在金山金山近浙之門户有三一裴家弄與平湖金師娘橋毗運裴家弄之内即吳王　一店夏橋與平湖之新昌相接店夏橋之内即三多橋及三塘等處一泖橋出即婁縣之楓涇楓涇迤東卽金山之泖橋該處與嘉善交界此三處爲浙來必經之路若能用重兵駐守再輔以民團則非特金山一邑可無慮匪入窺伺即松郡闔屬似亦可以杜絶匪蹤蓋團無兵膽不壯兵無團路不熟兵團相輔而行自必較爲得力此係知縣愚昧之見是否可行禀祈鑒核訓示遵行 
　　浙西緝私營巡緝梟蹤浙西緝私中營督帶陳游戎訪聞小河泗源港一帶現有梟匪船往來游弋特於去冬二十二日親坐砲艇馳在丹陽大港中莊等處巡歷聞所經之地均尚安謐惟小河有梟匪一隊正擬登岸開賭聞信即紛紛逃遁現游戎已折回鎭江下游各港巡緝矣 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
雜說 
[新年之主權（游戲法談之一）]  
　　昨晚滬上各商家。舉行接財神禮。供果品。打鑼鼓。主人衣冠將事。焚香膜拜。欣然有喜色。有庸庸子者。嘗留學日本。喜談法學。偕其友人默坐子遨遊三四馬路間。默坐子顧而笑曰。子講主權。今之新年。租界各舖户。興會若。此亦有主權之關係麽庸庸子微哂曰。此中正大有主權關係。請明以語子我國各種土權。豈非已被外人攫取殆盡。即如租界上。前年爲這主權。閙出公堂案來。去年爲這主權。幾釀成自來。水設軌汽車設軌等交涉。我國民無主權。由來已久。今際此新年家家熱閙。人人歡抃。纔見我中國之主權哩。默坐子愕然良久曰。何謂主權。庸庸子曰。子不見租界每年有兩新年麽。去歲十一月二十八爲外國之新年。今日爲我國之新年。外國。新年租界上惟此洋行銀行數家停止辦事。門外略紥花草。稍有認識。此外寂無舉動。今中國之新年則無論何種店舖無論華洋各商。一律停止辦公。而各華商尤興高采烈。休業以尋種種之快樂。洋商雖有所不願。然 
 
 

Page 11

 
 
無奈華人之不肯工作何。故租界各洋商。亦不得不任聽華人之意。停止。贸易。（卽西字報亦復停　數日）觀此則過新年一事。豈非有主權之。關係麽。新年之主權。豈非操自我中國人麽。此中我正大有感觸哩。默坐子喟然。久之。因泚筆書此。 
要摺 
[法部奏覆俾御史請派御史陪審摺]  
　　奏爲遵旨議奏事光緒三十三年十一月二十日軍機處片交御史俾壽奏請派御史以資監督一摺奉旨法部議奏欽此並將原摺黏抄到部查閱原奏内稱立憲之本首以格化民心爲要義而格化民心實不外伸公理與通下情現自法部大理院改設以來又增設檢察審判等廳此誠改良法律之基　然外國審判各員旣皆係法律專門出身而又有檢事之代訴律師之辯護官紳之陪審故能通達下情公理日伸刻下我國檢察審判各廳甫經成立機關皆未完備而審判各員旣不能皆係法律專門又有與地方情形不甚熟悉者有工於文字而審判一事隔閡不通者夫有立律之人而無行律之人猶不立也有行律之人而無監律之人猶不行也况我朝舊制本以刑部都察院大理寺爲三法司遇有民命重事必須會審後方爲定讞祖制煌煌理宜遵守現在國民程度尚淺陪審無員若任聽裁判各員意爲組織必至日久弊生以法濟貪大爲可慮似宜添派御史旁聽如陪審之制果有不公不法准其秉公指摘如裁判官執迷不悟即據實糾參庶各官皆知守法懷刑等語臣等竊維彈違糾慝爲台諫之職司治獄明刑係法曹之專任其職掌不相統屬卽事權各有攸歸從前刑部舊例遇民命重事本有都察院大理寺合鞫之條然亦僅施之大辟案件並非事事得而會審之也上年九月間欽奉諭旨刑部改爲法部大理寺改爲大理院司法分權釐然獨立是以臣部與大理院會奏暫緩交代摺内聲明罪應斬絞重案即照覆核各省彚奏定章母庸會同法司辦理等因仰邀兪允在案兹據該御史奏稱審判廳甫經成立擬請添設御史陪審等語固係爲通達下情起見查陪審之制始於英國嗣法德諸國遞相倣效歐西學說已嫌流弊之多蓋其人非盡諳法律之學强以蒞庭陪審勢必各持意見窒碍滋生是欲取各國之長不必沿各國之短如謂各廳甫經開辦監審無人慮其獨斷獨行難保無營私情弊不知審判廳制度自下級以至上級本有互相維繫之機而各廳内附置檢察各官復專爲稽察定讞而設則承審官果有枉縱檢察官自當據事理以糾正之人民果有冤抑上級廳又得因陳訴而平反之節節防維愼之又愼况臣部實有監督各級審判之責更可隨時考察執法以爲勸懲似定制不爲不密果如所奏以御史之職居陪審之員權限旣涉於紛歧體制亦嫌其糅雜委蛇相與歷久必成爲具文指摘頻仍問官轉多所瞻徇且各級審判分庭不下二十餘處更番研鞫往往至夜未休而御史止六十四人一人而蒞一庭旣苦其太勞一庭而置數人尤虞其不給揣情度勢均有未協要之臺諫之設固以監察爲職然當盡者糾彈之責不可侵者官守之權者於改良審判之初即爲妨碍法權之舉揆諸司法獨立之意殊有未符該御史所擬添派陪審之處應請母庸置議至中國法學尚少專門聽斷之材本不易得原奏所稱有立律而無行律之人各節洵係實在情形臣等惟有因材器使務期舉能其官並督率各廳秉公持法以仰副朝廷矜愼庶獄之至意所有遵議緣由謹恭摺具陳伏乞皇太后皇上聖鑒訓示謹秦三十三年十二月二十一日奉旨依議 
[憲政館學部會奏限制京外調員及游學畢業生辦法摺]  
　　奏爲遵旨議奏恭摺會陳仰祈聖鑒事光緒三十三年九月初三日御史孫培元奏請凡留學生未經考試者無論内外大臣不得率請調用以市私恩而植黨援一摺經學部議覆此項限制辦法應由憲政編查舘體察情形嚴定任官資格奏准通行等語欽奉諭旨允准在案查東西各國任官之法皆分别等差明定限制非普通考試合格者不得爲判任官非高等考試合格者不得爲奏任官此外各衙門需用專門學藝另行設官者皆各有專條按照辦理成學者不必入官而當官者殆無不學故上收器使之效下絶躁倖之心政美吏淸職由於此中國用人之制舊以科舉爲正途近日科舉旣罷入官者自以學堂出身爲正宗凡專門高等學堂以上畢業各生累經考試奉旨授職者固當與從前正途録用各員一體升轉其未與學部考試給與出身者雖與奉旨授職各員有所區别而旣經畢業則其學力程度當不至全無心得現在各衙門推行新需材孔殷如果確有所知或不免采訪調用然使漫無限制令未經考試各生與廷試授職各員一體補用亦斷非鄭重名器之道臣等公同商酌擬請嗣後京外各衙門人員除由考試録用及照章分發到部到省者應各按向章辦理毋庸另訂章程外其奏調人員如原係實缺候補者准令以原官或改以對品及相當官缺分别奏補原係學習試用者應令於奏調後接算前資扣足年限奏留補用其未經分發僅係候選者應自奏調到差之日起概令當差一年後分别以原官或改以對品及相當官缺留部留省學習試用仍俟照章期滿後奏留補用其未經考試原無官階之畢業學生如確係在專門及高等各學堂以上畢業得有文憑者應由奏調衙門將各該生文憑咨送學部勘騐合格後再將該員奏調到差日期咨行吏部存案自到差之日起扣足二年在京各衙門准其分别保以主事或以七品小京官學習行走在外各衙門准其保以知縣試用仍俟學習期滿甄别後奏留補用此外僅有虚銜各員及文憑不合格曾入高等以上學堂未經畢業之學生准由各衙門隨時考選以八九品官委用除照章升級外不得踰級奏保以示限制似此斟酌變通寛取嚴用庶使懷材者無廢棄之患而躁進者亦無速化之方似於行政用人不無裨益如蒙兪允即由臣舘通咨京外各衙門一體遵守所有從前各衙門奏定調員補缺章程有與此項定章相觝觸者除奏調在前各員仍准各按原章辦理外其奏調在後者概令遵照此次定章不得再行援案另辦以昭畫一而免參差所有遵旨議奏緣由是否有當謹恭摺具陳伏乞皇太后皇上聖鑒訓示再此摺係憲政編查舘主稿會同學部辦理合併陳明謹奏光緒三十三年十二月二十日奉旨依議 
 
 

Page 12

 
 
國外新聞 
[南斐印人被拘復釋]  
　　二十九日倫敦電云南斐特國各印度人前以不遵註册新例被官拘禁者現均釋放矣 
[澳洲練兵政策]  
　　二十九日倫敦電云澳洲國務大臣怡音在聯邦議院提議地方防護政策照該策所議凡國中男子自十二歲至十八歲須受武備敎練自十八歲至二十六歲則入國民衛隊當職一切職官及下士等均須經歷行伍云據此預算八年之後可得練成二十一萬四千名足以備戰矣 
[德人演說黄禍]  
　　二十九日栢林電云栢林德亞協會會長哥爾芝曾演說亞洲人民生產力之大爲可駭彼亞人有勤儉耐苦之德且忠心而能共同一致有此品性誠可造成眞正黄禍惟彼等於從軍爭戰之事不見熱切耳 
[德王注意中國政事]  
　　二十九日栢林電云前在山東南方傳敎之德敎士亨寗好士近蒙德王召見德王語之曰目今各國在中國之宗旨皆在竭力以維持中國政治之完整深合朕意云 
[葡王被戕情形續誌]  
　　初一日倫敦電云葡萄牙國皇偕其皇后皇太子及皇子麥紐爾乘車出游並無護從突遇多人向之開槍國王及太子均受傷而死皇子略有微傷皇后愛梅連當時起立蔽護皇太子幸未被中時警察亦開槍擊逆黨殺其二人拘獲一人惟拘禁後即自殺當國皇及太子旣被傷即護送至海軍砲廠惟皇子途中卽薨太子則於被傷後即逝當時即宣佈奉皇子麥紐爾爲皇皇子雖受傷即經治愈葡皇被戕之消息旣傳出全歐各國莫不震恐傳言海陸軍中屬員下士間有同謀者云愛梅連皇后因皇子年幼暫行攝政葡國中多與王族表同情國内人民處處向官府陳說自願護持國家又初二日電云此役之兇手其一爲某校敎長其他二人則爲店夥皇后愛梅連坐於屍傍哀哭不已悽慘萬狀皇后愛梅連及母后瑪利辟亞尼托公爵（前王之兄）皇子麥紐爾遂開國事大會首相佛朗哥君政黨進步黨各省領均願結合爲君政黨并令海軍砲廠總辦阿瑪拉氏就此根基另組内閣初三日倫敦電云前王及太子之喪定於初七日舉行殯禮届時英國派威爾斯皇太子意國派亞斯太公爵親往唁送此次爲亂之徒均係葡人且屬革命黨人而非虚無賞員云英意兩國得葡皇被戕信後各命朝臣居喪一月德王亦令朝臣居喪三星期以誌悲悼英王與王后於葡王之事十分懸系故丹瑪瑞典之游已作罷論矣當葡王被戕時德議院議長在院演議會中可憎之事時座中社會民主黨聞之均離席出院法國議院議長當時亦有類是之演說在座社會黨人聞而大譁謂此次之亂由葡國專制權力所釀成云初三日倫敦電云葡海軍副將阿瑪拉氏已重立内閣進步黨首領決議以葡王及太子之被害實可悲憫苟能將國事犯開釋並將專權之事消除則當忠事政府云前首相佛郎哥已辭職皇子已卽位年已十八歲即發佈示諭謂渠將力護天主敎并其國家及憲法之不可侵犯者恐此後共和黨必遭壓制矣譯者按革命黨之舉動可畏哉專制國之君主可危哉 
[美艦隊之行程]  
　　初二日紐約電云美國艦隊已抵麥拆梁海峽南之阿侖那司埠智利國海軍現方預備歡迎矣 
[美總統反對托辭斯]  
　　初二日紐約電云美總統魯斯佛致國會書中力斥各大公司及托辢斯之組織而于三達火油公司言之尤恨切并議重行具案控究予以嚴懲云 
[日本加稅議案通過]  
　　初三日東京電云日本增加稅則案在衆議院提議時得多數贊可當即通過 
[日美移民問題]  
　　初三日東京電云日美移民交涉迄未定妥照現今情形恐不能卽日定奪也華盛頓地方咸傳言日本已允禁止日民前往墨西哥云以上譯字林報 
[德國海軍經費益巨]  
　　初一日柏林電云德國海軍預算案已經通過所定海軍常年經費共一百三十三兆八十萬馬克較之一千九百零七年至零八年之數已增十二兆九十萬馬克另有一百七十一兆馬克預備建造新艦及添置軍械之用又有三十五兆馬克專備修整船塢營壘之費統計海軍經費實有三百三十九兆二十萬馬克其内國艦隊（計巡洋艦大四艘小六艘戰艦十六艘）經費亦需二十一兆六十萬馬克駐在東亞之艦隊亦需四兆馬克云 
[俄國荒年]  
　　初三日柏林電云俄國境内二十區隆冬乏米榖大有飢饉之災 
[補助航業]  
　　初三日柏林電云美國國會已允准加添補助赴菲立賓及澳洲之輪船經費以上譯文匯報 
[路股報告]  
　　崇明敎育分會認蘇路股份單林友蘭四十股儉燕庭二十股徐穉君三十五股 
張勉齋三股徐芑豐二股紐琅軒三十股郭仲芹十四股楊覲候袁祐庭黄庭槐龔少維各十股陳友耕宋景淮各五股黄有倫三股施希祖二股陸也曾一股 
　　常州西夏墅保路支會認蘇路股份單汪炳焜程述祖各二百股金維蒹惲敏如各一百股惲玉記惲蘭記惲江記惲思記惲元記惲松記惲源記惲松源惲鄱記惲陽記惲新記惲世記惲澤記惲漢記惲相見惲舊記惲家惲聲記惲仲英謝儒元惲鼎甫深柳堂香雪居停雲館綠楚軒各十股夏新記夏永記各四十股劉沛然三十股惲協和小雲山房夏金記各二十股謝進熒六股殷邦彥嚴僕甫李德隆謝沛榮謝景安謝沛振賀順之潘金甫同仁堂謝子封光裕　各五股劉　記謝叔蘭各十股巢永良姚鳳儀殷紀福蔣景祥紀善堂謝宗祠陶噐城公積堂各三股金鴻　憚景春金永淸丁福貞姚友文姚赤眞劉柏森惲全記承啓詞謝博諏于永和謝中祠謝平生李慶大丁裕川謝來生謝曉樓源豐各二股惲靑選薛善淺玉鼎昇惲寳森汪連賜朱啓賢程瑞舲程福舲謝子建謝聲甫張紹堃　益秦匡吐根董阿二謝　生蔣須大楊賓卿輝作斌各一股 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
   
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
   
 
 

Page 27

 
 
   
 
 

Page 28

 
 
   
 
