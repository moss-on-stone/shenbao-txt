# 1890 - 251 - 4906251

 

Page 1

 
 
[催請取書] [  圖書集成局啓]  
　　本局所印圖書集成早經告竣屢登告白催請取書而與股諸君終遲遲吾行迄今仍有未來取去者今與諸君約遲至八月杪再不來取則以後取書之際須將棧租保險等費逐一補償若過年關則明年不能傾書槪歸本局另行出售特陳小啓布告同人區區之忱伏維鈞鑒 
[重印快心編出售] [  申報舘主人啓]  
　　快心編一書爲天花才子所著描情寫景曲曲入神雖不脱章回小説體裁而其叙公子之風流佳人之妍慧草寇之行兇作惡老僕之義膽忠肝生面别開從不落前人窠臼惜乎刊板早經毁壞絶少流傳昔年得自束瀛曾付手民校印幾經寒暑箱篋頓空而問價者仍源源而來　是重爲印出校警裝釘遠勝從前計共三編分爲十本定價每部洋銀五角世有先覩爲快者請向本埠申報舘申昌書畫室及各外埠分售申報處購取可也 
[賑物求售] [  申報館協振所啓]  
　　本舘開辦賑捐以來蒙海内諸同仁捐助各種貴物隨時變價彚解災區兹又承助下文刻圖章一方白玉帶钩一隻歴代服制考原三十部每部十角五分白玉鐲一對銅壳表一隻藍翎一支隷有五十部每部六角石印小耕石齋畫譜廿部疫痧草六十本每本洋八分倭刻和漢三才繪圖一部感應錄要廿本每本一角金免痴先生行書墨蘭扇面十張每張三角浦鹿生先生書畫扇面十二頁每頁二角白象牙笏一方現當順直山左水災汪洋數千里飢民朝不保暮待哺嗷嗷諸君子有情殷匡救者請速臨本舘選購庶幾裘成集腋實惠早沾乎 
[治霍亂證説]  
　　今年疫癘盛行患霍亂而死者不可勝數夫霍亂急症也亦危症也霍亂而轉筋則症之尤危尤急者也人一患之生者少而死者多大抵皆不死於霍亂而死於治霍亂者之未得具注不溯具原而僅治其末也原夫霍亂一證乃贜腑中陽和之氣衰而觸陰寒穢濁之邪陡然作亂犯此者皆藜藿之軀勞役之人居多因日受暑熱夜經風露飲食不節腸胃空虚暑穢之氣田口鼻而吸入肺胃先受其毒故入於胃則吐傳於脾則瀉脾主四肢寒則肢冷肺　皮毛虚則衛不固而汗出如雨若不早治内傳於肝肝主筋故筋縮卽俗呼之日弔脚痧者是也再不治則深傳於心腎二經若見舌卷囊縮者萬無生理矣又有氣血並虚之人觸邪更重一發而下入三陰之地者一二時卽死良可悲也予治此證一見吐瀉脉伏肢冷如冰汗出如雨肉削神脱等證卽用大劑温補回陽固脱四逆湯附薑回陽參草固脱再加白术補中若但温而不補恐虚陽雖回正氣不復仍歸虚脱耳如已入肝經而見筋縮麻木再加白芍吳茱萸肉桂等藥斂陰通陽故脉去云脉遲爲寒細爲虚甚者脉伏吐則亡陽瀉則亡陰陰陽俱亡而肉削神奪肢冷足麻者寒也大汗如雨者脱也柯韻伯論之最詳此證惟庚申壬戌年間犯者最多於時各方避兵燹而來據者甚夥因人烟稠密穢濁之氣熏蒸實甚更加之以水土不服飲食寒暖之不時脾胃先受其傷有朝發而夕死者有不及二三時而死者或有發於夜半不及醫藥余擬用伏龍肝三四兩生薑一二兩煎濃湯澄淸服取其以土補土竈心土者火煉日久亦可助火散寒生薑辛温而袪寒邪去穢惡證厘者可以暫緩其勢輕者亦可卽止此方傳之外間服者頗有效騐再有一證欲吐不得欲瀉不得心中懊憹脉弦或數或微亦有亂者有伏者但四肢不冷胸腹脹滿或痛不可堪名日乾霍亂俗名絞腹痧乃穢濁之氣與暑濕滯互阻用芳香逐穢通腑佐以宣逹三焦病可卽愈攷諸書無痧症門惟有暑病盖暑邪卽陰邪也暑必夾濕暑必摥令上焦先受治法宜香開逐穢爲主香則開其鬱結其病卽愈惟醫通載番痧一門治法頗善又有吐瀉而不肢冷脉微宜用藿香正氣散芳馨快氣和中輕味和之未有不治者其有誤事者治之不早或方不對症也今年夏末以來此證不少邀予診治有不少余悉用以上之法一發卽治未有不霍然奏效者也惟延之卽至遲恐不及予四十年來仔心如此非敢居功但求無過耳此乃天水軒主人朱君昂靑所論也余友許君壬瓠曾著霍亂燃犀説所論正與昂靑氏相反惟謂霍亂之由來實由暑濕熱三氣之所釀則説頗同也按方書自古以來從無痧證之名不知始於何時至醫説始載葉氏用蠶退紙治痧之法而江民瑩誤爲辭　證至爲杭堇涌所譏然亦可見從前痧證不多故古人皆略而不詳也逮國初時其病漸盛自北而南所以又有滿洲病與番痧之名郭右陶著痧脹玉衡一書推原極變其説綦詳晰而後痧之證冶乃備張路玉復分臭毒番痧爲二蓋謂惡氣更甚於穢氣也王晉三又辨痧卽外邪驟入阻塞其正氣流行之道而致而痧之病義益明至情志多鬱之人稍犯凉熱卽能成痧且不時舉發亦由氣血失其宣暢也若乾霍亂亦有不因痰濕飲食之滯但爲暑喝之氣擾亂於中舉世皆名霍亂爲痧證亦非無故王晉三日痧者寒熱之濕氣皆可以爲患或四時寒熱凝滯於脉絡或夏月濕熱鬱遏於經隧或鼻聞臭氣而阻逆經氣或内因停積而壅塞腑氣則胸脘氣逆皆能脹滿作痛甚至昏憒欲死西北人以楊柳枝蘸熱水鞭其腹謂之打寒痧東南人以油碗或錢或線括其胸背手足内胻謂之刮痧以碗　及扁針刺舌下指尖及曲池委中出血謂之挑痧更服玉樞丹以治其内是皆内外逹竅開通腠理以泄其氣鍼刺出血亦使毒有所洩氣血得以循度而行其脹卽已實卽霍亂非另有痧邪也郭右陶日霍亂有先吐瀉而心腹絞痛者多從穢氣而發者也有先心腹絞痛而吐瀉者多從暑氣而發者也霍亂以脾之濕盛而滯其升降之機則濁反厥逆於上淸反抑陷於下雖有熱化寒化之分必以治中焦之濕爲要領其大要日宣土鬱而分陰陽袪暑穢而行食滯近如薛立齋張介寳輩專主於寒今昂靑氏以臨症爲辨然後施治其識見尤高一籌故樂爲之登其説 
[諭旨恭錄]  
　　七月二十日奉上諭王文韶等奏官軍剿辦游勇連獲勝仗邊境肅淸一摺雲南猛喇地方屢經游匪滋擾年五月間官軍追剿獲勝該匪　至金子河那窩寨據險抗拒經總兵何秀林督飭總兵馬維騏等奮勇進攻立將那窩寨攻克　乘勝擊破金子河賊巢斬首多名地方一律肅淸辦理尙爲得手所有在事出力員弁自應量予獎勵臨元鎭總兵何秀林調度有方着交部從優議叙總兵馬維騏着賞加提督銜都司梁禹福着賞換烏勒西蘇巴圖魯名號遊擊包于蓮着免補叅將以副將儘先補用何天佑着免補遊擊以叅將儘先補用並賞給捷勇已圖魯名號都司莫矜智着免補都司以遊擊儘先補用並賞給勁勇巴圖魯名號土司刀佩瑜着賞給五品翎頂另片奏請將營伍廢弛各員革職等語守備謝廷璋着革職留營効力黃名聲陸金德着一併革職永不叙用餘着照所議辦理該部知道 [ 
 
 

Page 2

 
 
欽此同日奉上諭巡視中城御史崇齡尋奏遵保五城承會出力紳董及聲覆前保紳士履歴各摺片着該部議奏單併發欽此同日奉上諭巡視中城御史崇齡尋奏援案懇准五城飯廠提前開放並請賞外城粥廠粟米開單呈覽一摺平年京師雨水過多粮價昂貴貧民生計維艱所有五城原設飯廠十五處着照所請提前兩個月於八月初一日一律開放應需米石柴薪銀兩查照成案辦理其中城之朝陽閣東城之臥佛寺　　堂南城之打磨廠西城之長椿寺磚塔胡同北城之圓通觀梁家園各粥廠每月共需粟米三百三十石照例賞給外着再加賞兩個月由各該城咨明户部札倉給發該御史等務當督同紳士妥爲散放以濟窮黎該部知道單併發欽此同日奉上諭王文韶奏已故總兵戰功卓著籲懇優卹一摺已故湖北鄖陽鎭總兵龔繼昌賦性勇敢於咸豐同治年間轉戰江西廣西安徽貴州等省迭克名城嗣復代統席寳田援黔各軍剿辦苗匪戰功卓著龔繼昌着照軍營立功後積勞病故例從優議卹生平戰蹟宣付國史舘立傳並准附祀江西貴州等處席寳田專祠其城步縣本籍准由該家屬自行建　專祠以彰勞勛該衙門知道欽此○二十一日奉硃筆徐承煜補授通政使司叅議欽此同日奉硃筆稽查鑲日旗蒙古旗務着隆恩去欽此 
[首善述聞]  
　　京友來函云神機營馬步各隊應需本年秋季常操火藥經總理營務處禀明各堂憲檄由製造軍火局按照檄開數目限三日内開放計健鋭營馬隊圓明園馬隊外火器營馬隊左翼五處馬隊右翼五處馬隊右驍馬隊内火器馬隊各領五百斤駿字驤字震字三馬隊各領五百斤圓明園抬槍隊領一千五百斤利字健字捷字精字勝字鋭字大洋槍隊左驍抬槍隊右驍抬槍隊各領一千斤漢軍排槍隊幼　隊各領八百斤漢軍礟隊領三千斤又轟樂一百五十斤中營步隊領一百斤○福大協揆及崇文兩鎭軍訂期七月十五日已初在步軍統領衙門揀選步軍營協尉副尉委協尉步軍校委步軍校等缺並拔兩步營六七品領催緑營把總經制額外外委等缺先期咨傳各項保送及本營應揀各官弁兵丁届期入署預備○吏部示傳籖掣國史館漢謄錄張鼎新黎朝書區應麟張廼濬翁炯孫籖掣方略館漢謄沈聨芳籖掣會典　漢謄錄周内榮等限五日内取具六品以上同鄉京官印結塡寫履歴親供赴部騐到有執照者携帶呈騐以憑咨送各館○吉林長春廳屬原設農安分防照磨一員嗣將長春　爲郡治農安攺爲縣治　照磨移駐縣屬靠山屯邇來縣屬朱家城人烟稠密店鋪如林緝盜詰奸須設官以昭愼重查靠山屯地非重要事亦稍間卽將照磨遷駐朱家城作爲朱家城分防尋常竊賭等事由之治理至命盜重案則照章詳縣實屬有禆地方已經該管府道詳由吉林將軍核准據情入奏矣○七月十七日户部銀庫騐收山西委員候補知縣又炘解到第六批地丁京餉銀五萬兩當堂劈鞘過平收入庫内繕發回批以憑回晋銷差○上月初旬京西田村黃村磨石口迤北饅首村四王府迤南大井小井等處忽有蝗蝻爲患未被淹沒之田稻蠶食　遺　蝗來目北方成圑作隊停留一日隨卽南飛何彼蒼者天不佑下民若此哉○前紀兵部咨取泰陵總管復州城守尉等缺刻已由各衙門將合例人員先後保送過部隨經兵部禀請御前大臣會同揀選御前大臣慶邸等訂期本月十六日辰刻會同兵部堂官在西苑門外六項公　揀選先期由兵部咨傳各項保放人員備帶弓張於是最赴該公所本部茶房報到以便點名入排○管理廂監旗滿洲都統大學士恩爲咨行事本旂全祿佐領下驍騎校慶喜病故遺缺經本旂揀擬正陪於上月十三日帶領引見奉旨着擬正之德祥佐領下印務筆帖式額勒敏補授欽比欽遵到旗理合咨行兵部卽於本旗官册内將慶喜名色更易額勒敏再額勒敏並不兼充族長之處希由貴部查照○大内協和門揭𡧗頭停添換椽檩修補石欄重墁階坡曾派廠商鳩工興辦刻已告竣木植尙皆堅實琉璃瓦片亦一律斬新門内堦臺石欄全行更換遂於日前報請騐收輪奐聿新輝煌金碧洵足以壯觀瞻而昭整肅矣○巡捕北營官兵緝獲案犯十一名俱手繫大鎖足夾木狗内有女犯一口年約廿許餆有丰韵办以木狗夾其雙足上月十七晨以車數輛裝抵提者詳交究訊擁護之兵皆手持兵械所犯何案尙未訪知惟悉皆係大盜云○上月十七日由内傳抄皇上明日出德昌門西苑門進西華門隆宗門出景運門至奉先殿行禮曅進景運門内左門走長街出順貞門神武門進北上門由西山路至壽皇殿行禮曅出景山西門走北長街進西苑門德昌門還海所有應行執事各項人員均穿靑褂於卯初預備 
[挑痧宜愼]  
　　邦上自入秋以來疫癘大作近日以北柳巷及舊城等處爲最盛昨聞柳巷坡下有某婦懷孕七月正在廚下午炊陡然腹痛區吐四肢厥冷家人惶急無措赶喚修容匠某令其挑痧該匠自命爲老斵輪手撩衣捲袖揉弄一番而去詎婦腹痛更甚滿地亂滾盖被其閃動胎氣也移時産卜一孩大小皆魂歸泉壤吁慘哉按挑痧本非良法而令薙髮匠挑之尤悮事不淺盖彼等皆少年鹵莽何處爲經絡本未諳習遽令其針刺不幾等性命於鴻毛乎 
[得不償失]  
　　揚城灣于街閙市也某日早起有賣菜傭肩擔而過俯視足下一銅邊眼鏡毫無損傷遂取之正洋洋得意忽來一輿夫稱是失物者將奪之傭見其來勢洶洶不與則恐生事與之則心又不甘旁觀者咸代抱不平謂見財有分則可若云是爾所遺有何憑據輿夫語塞遂從衆排解將傭担上菜蔬抱負而去嗣聞輿夫將菜抱歸午餐大啖未至上燈忽腹痛大作延醫購藥約費百數十文纔愈較之菜値似稍過之於是好談因果者謂悖而入者亦悖而出雖細故亦報應不爽云 
[鹿城秋汛]  
　　本月十八日淸晨候補道李健齋觀察乘超武兵輪船駛抵温州就朔門外安瀾亭馬頭下椗隨赴明倫里公館暫駐行旌閲日騐收砲位至二十日由温州府德焌臣太守隨往靈官磐石等處勘視砲臺旋於申刻遄返○永嘉縣甯琯香大令奉潘懌琴宗師行知定於本月十八日舉行縣試計與考交童共九白餘名命題之後大令親坐學海堂監視限兩點鐘膽眞盖戳逾限無戳槪不收受至十十一日申刻出案二十四日初覆○平陽縣沈大令因有要公遣家人齎公文及洋銀赴省艤舟永嘉縣屬林福地方被盜行刼遂投縣署報請緝拿甯大令得報急會同　守營親臨踏勘提船夥至訊明被刼情形隨回署飭捕緝訪未知能弋獲否也○狀元橋距永嘉縣城二十五里居民文檜置有釣船一艘春間釣取鰻魚後卽停泊港内近有甲乙丙丁四人賃裝蠡嗀見船中鹹滷木凈由甲下艙拭抹不料甫入艙門忽然倒地而亡乙丙繼下亦如之丁慌急召地甲告以故地甲令丁將屍拖拽上岸丁甫下又目瞪口呆形同木偶用藥藩救始蘇屍屬藉口身死不明將與文爲難旋經紳耆秉公理勸始弭厥禍或謂鹽滷有毒三人因而致死余日不然此中炭氣也船必弇口炭氣積聚其内不能散開以故觸之卽死也質諸格致家以爲然否○寗商胡協豐素以販米爲生前月某日繫艇江村被塘頭地痞多人刼去二百餘袋報縣請緝未得端倪遂倩某訟師代爲畫策妄援中外交涉之例請先給發粮食川資寗邑尊大爲震怒立傳代書着指交該訟師押候訊辦 
[酌定訟費示]  
　　賞戴花翎同知銜奏署紹興府餘姚縣正堂如三級紀錄五次忠爲出示曉諭事照得本縣到任後四處察訪皆稱縣署准理一案至少須錢廿四千文始能過堂此外各項開銷併内外而計爲數尙不止此如果身家殷富一案到堂所費錢文又不知爲數凡幾伏思朝廷設官分職本爲料理民間事宜如若任聽門丁書役勒索規費不獨有負朝廷設官之心亦不足忝居民牧本縣到任以後業經禁止傳呈刻已考定代書每呈一張無論案情大小所有紙筆費祇准收受錢三百六十文並由本縣於狀式中加盖戳記俾使做狀者一望而知以免該 
 
 

Page 3

 
 
代書勒索重資亦不至再被代書等從中掯阻此外信牌前往各處該差等一去一回槪由本縣於信牌上註定原被兩造共給來差飯食若干案件過堂刻亦酌定堂費查書差人等本有辦公錢文原不准需索氏間惟各縣書差要錢早經相沿成晉加以該書差等向靠衙門謀生卽使本縣事一嚴防總有一時疎忽欠復積習難返恐不免陽奉陰違自不如立定章程明示限制本縣前於新城任内遇事習有定章如行一牌或審一案習有一定數目維時民間頗爲稱便書差自愛者亦不敢踰此範圍以後官民甚覺相安幾如家人父子現在本縣奉委該邑亦欲與吾民痛攁相關俾兾官民相親日臻上理所有書差費用並爲釐定章程以免吾民搆訟縣堂仍被書差等肆行需索若自此次定章以後倘敢仍照從前准卽前來宅門敲鑼控訴一面並由本縣隨時本辦外合行酆切曉諭爲此諭仰合邑人等其各凛遵亦不可因訟費無多動輒告狀該民人等可知張公百忍九世同居卽帶里鄉黨之間亦宜敦睦爲是從來乘氣致戾和氣致祥各該民果以本縣所言爲然永遠不打官司是更保飬身家之一道也凛之切切毋違特示○兹將本縣擬定條規十條開列於左一本縣審理一案所有原被兩告共給堂習錢二千四百文原告出錢一千六百文被告出錢八百文多索者卽准原被兩告當堂指控一信牌落鄉無論標差幾名祇准原被兩告共給該差酒飯錢一千文如果協同地保卽於一千文外加給飯錢二百文本縣並於信牌内加盖戳記若於數外加索亦許當堂指控一原告遞呈後被告如遞訴呈或來宅門敲鑼或俟本縣出門攔輿遞狀如有門丁書役云遞訴呈須給便費者皆准敲鑼指控一告狀者或來宅門敲鑼或於本縣出門攔輿遞狀所有一切案件永禁傳呈惟呈詞必須遵照格式以免訟師高下其手並自曉諭以後紅呈槪不收閲一該民等遞呈之後不妨回家候批准則本縣來傳萬不可躭攔歇家以省糜費一原被兩告如已到齊倘原差仍將兩造領赴歇家並與歇家勾串留難或到已兩天未見過堂者准卽前來敲鑼以便提同歇家一并重治一本縣審理案件向係隨到隨結並不掛牌示審如有書差藉口懸牌需索陋規以及到單掛牌等項名目皆許指控究辦一聞此間詞訟向有本署書辦經手名目本縣旣不要錢此外家丁亦不准藉案需索自無須他人經手該民等幸勿再爲若輩所愚尤爲至要一尋常案件槪不行牌本縣於收到呈詞如准者卽出一籖以期速結惟此籖原爲便民而設與火籖不同卽將此籖發交所派之差會同原告往傳被告以及案証等依限同來該兩造毋得互相驚疑亦不可聽唆遠避一本縣遇事下鄉所帶書差無論人數多寡槪由本縣官給盤緾倘有仍舊需索者並准指控光緖十六年月日給 
[緝私釀命]  
　　鹽課上關國帑下繫考成故稽察從嚴不得絲毫偷漏但利之所在緝私者雖星羅棋布而販私者仍層出不窮甚至拒捕殺人闖關越卡按之王法罪不容誅矣天津訪事人來函稱某營所屬某砲船於本月二十三日從大沽蕩槳來津膠滯不前一若重難勝任者大沽係産鹽之地商人恐沿海向各村落小民販私食私特設卡稽查俾若輩無從偷漏是日巡勇見船身沈重心竊疑之比至距津八里之土城傍岸停泊遂相約踏其船首以覘是否藏有鹽斤舵夫水手斥逐不令上船隨放棹而前直逹紫竹林浙江糧棧前傍江北河運糧船下椗時粮船櫛比方兑交截留漕米入棧存儲砲船繫纜其旁諒爲私售鹽觔地步然仍不敢發奸摘伏也適有水手以此船夾帶私鹽等事赴下園分卡密陳鹽巡頭目王廷槐遂率同散役並招隣人于湧泉劉愷悌等於下午五點鐘後分坐帮摇登船查察水勇知事已敗露瞻敢持大刀抵禦劉仍奮勇直前致被刃傷要害王知難而退正欲回船驀聞鎗聲砉然槍子已穿膛而過當卽斃命於血泊中于站立河旁槍子凌厲無前復被彈傷腰肋急連劉舁回卡房調治未及天曉兩人已後先赴黃泉遂投官署禀訴緣由請臨相騐砲船弁勇知已釀成命案正擬脱逃經鹽巡執獲三人並船鹽洋槍大刀解送汛官轉送地方官懲辦聞船上計共十餘人亦有鳬水而斃者 
[大官宴客]  
　　新簡江蘇臬憲張笏臣廉訪秉節抵滬已列報章昨日本埠官塲設席滬北天后宮行臺公讌英公堂因停訊一天由蔡太守飭知捕房各案統歸禮拜一訊理 
[捲逃已獲]  
　　英界棋盤街謙吉綢莊夥張昆和捲竊各貨約値洋銀三千元莊主陸季雲開單呈控英公堂并報知各捕房請爲查緝昨日包探陳阿九經人通信隨往南巿瑞豐碼頭南關　役沈小園家將張拿獲搜出綢緞九十六包遂連沈解入捕房詰得尚有皮箱二口寄存城内八鋪某姓家想俟吊到皮箱然後解案也 
[自刎幻餘]  
　　浦雲卿自刎一案已列報章兹聞浦妻挈兩女來滬以學習針綫爲名與人私識後復入妓院賣娼浦不知也日前其婦忽患急痧身比由女追浦到來始知長女業已從良次女在日新里龜子錢阿虎家攺姓徐名鳳仙見面之餘詢知負債八百餘元不覺相對痛哭錢及龜奴婉言解勸浦旣慚且恨致類瘋癲前晚至女處適女已到書塲錢遂邀至成泰烟館吸烟以待驀在館中出利刃自刺其嗓烟館夥見而大駭攙至街沿血湧泉仆地身死云 
[縣訊命案]  
　　前晚八點鐘時上海縣陸邑尊傳點升堂飭提浦雲卿之女徐鳳仙卽浦鳳仙研訊供稱小婦人年十四歲姊攺姓朱名鳳寳年十九歲已嫁吳姓得受身價洋一千元父親分得二百元母親分得衣物及金練一條小婦人於九歲時來申有不知姓人名順元者荐往學習驒唱後經錢洪寳荐至錢阿虎家賣娼父親向在蘇州爲玳瑁牛意與母親素不和睦本月中旬母親忽患痧症廷至二十日身故由小婦人貸錢收殮當卽繕成禀帖寄蘇請父親來滬二十六日晚八點鐘時父親至小婦人處告以負債櫐櫐略坐片時而去至二十七日淸晨八點鐘時復來小婦人問昨晚在何處寄宿云住棧中問可食點心云曾啜粥一碗小婦人令賣肉麫請父親食食畢卽去不知晚上如何自刎問爾姊現在何處爾母可與人私識患病時爾可去探望供稱姊由吳帶往安徽營勇阿二與母親有私患病時小婦人並未去過及故後於二十一日成殮問爾母住何處爾父至爾處可曾言及欲自盡否供稱母親住英界西新橋父親並未言及意圖自盡邑尊命提洪寳研詰供稱小的係無錫蕩口人向在蘇州小本營生旋於光緖六年來滬在某妓院當轎班鳳仙確由小的荐至阿虎處賣娼二十六日浦約小的至打狗橋鴻園烟館吸烟訂於次日在石路成泰烟館再叙次日去時見浦與阿虎先在卽向小的言現欲回里苦乏州資可否向阿虎貸洋數元阿虎言身畔無洋暫緩數天將洋付爾不知如何在烟鋪上持刀自刎阿虎供稱鳳仙在小的處賣娼共負洋銀八百餘元小的與浦初次會面向借洋元小的告以身畔無洋伊尚與小的爭給烟値訊至此已鐘鳴十二下邑尊隨將鳳仙發堂留飬洪寳收入自新所阿虎及未經訊供之成泰烟館主楊傳央堂倌張寳和一併收入待質所龜奴尤阿海女傭傅阿和喝令退去靜候覆訊 
[劣子吞烟]  
　　本城縣署西首某姓子年已弱冠不務正業前日因被父親訓斥忿而私服洋烟其父知之設法施救而愈 
[法界公堂瑣案]  
　　包丹書訴稱公順魚行夥施阿雲言有某輪船局總辦託其兄延請船上買辦事成須酬洋銀二百元可卽日上船辦事小的信以爲實交付現洋二百元施在塲估看後交與其兄訂明兩禮拜後上船迄今約已六禮拜未見動靜向施理論施兄竟避匿無蹝據稱目下不在上海後有素不相識之金姓出頭蠻覇意欲吞沒此洋爲此將施扭入捕房解請追究宋二尹詰施日爾爲何巧語花言騙人財物供稱此事由兄經手與小的毫不相干現已有信追兄來此約初二日可到二尹着押候再核○包探王榮培禀稱全埃洋行細崽張信良屢竊行中貴 
 
代 
 
 

Page 4

 
 
重之物昨日經小的等查破在身畔搜出押票十餘張开外國鋇匙一枚當卽持票向某押店吊到洋灰鼠二十四方千里鏡三枚計押本錢三十餘干均係行中所竊遂告知買辦潘如梅認明無悮今特送案請卽究懲潘訴稱查得洋灰鼠共失四打每打値銀十二兩有奇具他什物亦失去甚多並有衣服一包今特開單求賜訊究宋二尹問張日爾竊衣包並無押票究竟私藏何處供稱小的所竊之衣陸續穿着並未質錢餘贓均有押票二尹着押候吊齊各贓再行核辦洋灰鼠千里鏡先給潘領○某糖行夥章杏泉訴稱某南貨店夥馮炳勛託代辦貨物約欠銀四百四十二兩有奇向索不還以致不能交代今特扭案請追馮供稱小的有黑棗數件託章銷售未開淸帳是以不與結淸章卽檢呈清帳兩　書明除去棗價若干尙欠四百四十二兩有奇宋二尹問馮日爾之欠欵若何料理供稱目下小的實在無錢容後措借歸還可也問爾現住何處作何生理答稱小的家住西門外並無生意二尹着押候比追○包探王榮培禀稱小的訪知積竊丁來友慣在城廂内外鼠竊狗偷因之拿住遍搜見身畔藏有押票十餘張據稱均在城中竊得宋二尹着押候原告到來再核○通事禀稱竊犯向連可在小東門外竊得女扇一柄拘請究懲向供稱扇在城下抬取並非竊贓宋二尹着押候笞責四十板贓仔候失主具領○包探李雲發禀稱小的查得積竊王福屢次犯竊前經英公廨蔡大老爺嚴懲遞解近日復來滬上前晚三點鐘時濳入安慶輪船竊得鷹洋兩元當經拘獲在身畔搜出贓洋交船主領去今特送案請卽訊供王供稱小的在彼小便悞被拘來宋二尹謂旣係積竊無庸研究着押候笞責一百板○通事禀稱薙髮匠陸兒奎挑擔出外適左近水菓攤失去錢一千五百文攤主疑具竊取扭送捕房宋二尹向之詰訊陸供稱小的雖操賤業然係淸白良民何致甘心作賊若專恃空空妙手則無須學待詔生涯矣二尹謂姑念無贓釋之使去○王祥和請追張福福王安康欠欵張之保人薛忠田訴稱張抱病不能投案可否寛限至下期質訊宋二尹謂下期不來定將爾管押薛連稱是是隨卽退去二尹復謂王日爾禀帖上稱恃勢誣控究竟有誰欺爾王稱張有錢不還顯有欺人之意二尹謂爾須將繕禀人交案王唯而去 
[一日三善]  
　　昨日本館協振所承興泰厚號交來江西盧仁山大着士節省易餅費洋三十元囑充直北賑欵慶計麟祥卽恩周鮒涸着人有後自當譽著象賢矣本館欣幸之餘正在望雲叩謝又承盤記棧交來李荷南氏鷹洋十元裕通祥號鷹洋五十元傷心赤地時憐蟻命之難延撒手黃金不吝囊蹏之慨擲熱心古道殊足多焉傾佩之餘敬氏飢民拜謝 
重 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日東雜事]  
　　日本訪有人來信云本月一號午後四點三十分時日皇及后宣奥國音樂博士退魯西卽雌枯及康京音樂　交师某君澳國女樂西尤列魯女等入宮覲聽之餘八音並奏修短鉅細合節應絃傾耳移時喜形於色○山縣陸奥兩大臣同赴大碊約集齋藤商工局長商議機密事情棒事若何外人末由探悉○本月一號大山大臣自官邸乘馬車赴某處公幹行至元淺野家門前折而向左距舊時三條府不遠馬忽驚逸將車顚仆街心致大臣左手及肩胛受傷頗爲沈重經人舁回官邸急延憍本軍醫總監療治初忽身熱如火服藥後熱勢漸退想不致有意外之虞俟○土耳其軍艦停泊橫濵艦中人忽染虎列刺等情曾洋前報日本政府念土國初通使命理宜示以柔懷因由内務大臣谿問中央衛生會應如何應救以伸東道之情會帶人臨時開會討論請大臣照會船主以下六百人數日一同登陸以便消其毒氣得免身亡○大坂人永田哈魯流窝崎中町三十六番自稱有狐仙護身能爲民間驅除邪疫適居民多染虎列誗痢症愚夫愚婦籌錢住幬者相屬於途至晚上尤户限幾穿得錢不可數計禱時裝魔作怪口中喃喃誦梵咒忽嗔目大化日狐仙傅旨過某日病可告痊人皆信之不疑其爲左道也八月十五號由官拘去判罰若千金諭令不准作此勾當噫永田之術狡矣永田之囊亦盈矣究之不義之財終難亨用一朝敗露官罰隨之然則人亦何苦昧已瞞心以致自貽伊戚哉 
[嘉興近事]  
　　邇日時疫盛行犯者輙難救治秀水縣劉邑尊製就三聖丹專治霍亂吐瀉急痧等症大張曉諭施給病人廣犬醫王家家頂祝而無知紳士偏謂瘟神散佈疫氣驅之則合境平安遂於七月廿六日　緼元帥偶豫出游費實不貲事終無益鳴呼其眞宣聖听謂愚不可及者耶○年例中元令節郡城各衙及各行業必次第禮延僧衆啓建水陸道塲今歲兩首縣議罷此舉府署則於七月抄舉行乏祀狐魂皆可來嘗甘露味矣 
[江州軍轍]  
　　九江總鎭水春鎭軍乞假三月經兩江總督曾爵宮太保檄委煤甯協鎭劉鎭軍文才代理鎭篆七七月十六日由曰下赴江西揭見德大中丞禀商公務隨擇吉八月初一日履任○新任西按察使福廉訪陛辭出京便道至金陵謁見曾爵宮太保然毎往豫章履新日前節　湖口德化縣張　府乘舟至小姑山恭迎 
[安省憲報]  
　　皖垣牌示安慶培補縣知縣張玉甫明府樹建現奉審憲阿　山方伯檄委署理歙縣○蕪　河口司恩少尉病故　委候補從九朱少尉夑元署理○新巽建平　教諭何廣文廷光飭赴新任供職○謂辦運漕厘務本任知州直隷州羅輔生直剌錫疇於上月廿五日行抵省城當卽乘輿赴各大憲衙門禀安直剌此次蒞省實因厘務要公面禀大憲小作勾留不日卽回局也 
[同德堂嶷送戒烟藥啓]  
　　謹啓者敝堂送戒洋烟一伯人不及十日紛紛來堂投戒者將以滿額特將姓名保人列於報章以供　覽兹又蒙本埠乾盛亨票虎宋子淸善士成順興寶號陳泰順善士雅意云救人救徹有　戒烟良方半途而廢殊爲可惜兩大善士匡救情殷兹擬同志十人集資配藥每月送戒洋烟一百人爲率無論遠近　　均反淔須揚本埠字號保單後可照單給藥一俟　費充足再當加額有志戒烟者望速臨本堂取蔣去其舊染可爲所有七月十四日至二十日送藥淸單則後○上　英大馬路西司德堂鏡湖氏孫瑞謹啓○向浩燑南海縣人烟癮四錢保人棋盤經昌泰王貴笙寗波人烟癮五錢保人凌承先吳文和嘉定人烟癮一錢五分保人德昌錢鋪陳調夫工　人烟德五錢保人俞仲寅薛王氏上海人烟癮三錢保人　濟善堂王景灝石友傳湖北人烟癮五錢保人姚荷昉劉子廷上海人烟癮四錢保人裕記棧方德生寗波人烟癮一錢五分保人　保　黃菊生實山人烟癮二錢保人謝懷古友詳升廣東人烟癮四錢保人林小方沈苞卿寗波人烟癮一錢保人儀和棧楊靜齋貴州人烟癮四錢保人余文源孫魯琴紹興人烟癮二錢保人馮子　謝永興江南人烟癮二錢保人失文軒　雲卿湖州人烟癮三錢保人萬安樓沈韻生謝禹洲南京人烟癮　錢保人同泰紙號王渭泉寗波人烟癮四錢保人馬子均　福任歙縣人烟癮　錢保人程彬菜馬來福嘉定人烟癮二錢保人德壽菴高文彬鎭工人烟癮三錢保人寳扣錢莊吳王氏松工人烟癮三錢保人春元棧傅子卿江南人烟癮五錢保人孫治昌陸　生寧波人烟癮二錢五分保人生泰帋鋪錢正如山西人烟癮六錢五分保人洪源興羅阿福紹興人烟癮一錢五分保人生萬興尹銘恩漢陽人烟癮五錢保人　紹責堂張子相奉化人烟癮三錢五分保人朱可久吳韓氏安徽人烟癮三錢保人程如高許納之川陰人烟癮二錢保人郡福泉王嚴川歙縣人烟癮二錢保人尹修　　　　　　人烟癮二錢保人萬生土　彭雪吟九江人烟癮九錢保人生茂莊陳錦化太平人烟癮二錢保人復新園戴福信天津人烟癮　錢保人生茂莊　得華福建人烟癮二錢五分保人恆源漆店江如順福州人烟癮九錢保人萬興米店吳謂忠松江人烟癮五錢保人戲鴻堂尹悟生浙江人烟癮四錢保人沈賚吉余厚子佛山人烟癮八錢保人王如哉　雲主雲　人烟癮五錢保人萬康醬園魏鑒齋湖南人烟癮一兩保人尹味文汪茂如貴州人烟癮八錢保人祥豐衣莊余小方山東人烟癮兩五錢保人王承恩俞同漢漢陽人烟癮三錢保人萬美福吳少鶴直隸人烟癮四錢五分保人淸潔局　星善上海人烟癮三錢保人大方棧童阿金宛平人烟癮七錢保人楾記棧范省夫寧波人烟癮八錢保人馮吉士楊少圿雲有人烟癮七錢保人　盛蔑店戴書義平湖人烟癮一錢保人倪殿卿此槁未完 
 
 [ 
 
 
 

Page 10

 
 
   
 
 

Page 11

 
 
[光緖十六年七月十六日京報全錄]  
　　宮門抄○發抄硃批五道○粤西撫馬奏派員查閲水陸各營分别賞罰摺○雲督王奏實缺叅將廻避本省照例對調摺○又奏請准叅將曹緩對調片○滇撫譚奏對調州縣片○大臣長奏校閲前藏漢番官兵春捗情形摺○又奏喇嘛移居洛嶺片○七月十六日工部鴻臚寺正白旗値日無引見○祁世長假滿請安○崇禮前往西陵請一訓○良泰由口外賜奠回京請安○延秀續假二十日○工部奏派查勘武備院工程派出熙敬文興○召見軍機崇禮容貴皇上明日卯初至奉先殿壽皇殿行禮○發抄魏光壽奏饒應棋調補鎭迪道奉硃批吏部議奏欽此○裕祿奏直屬水災甚巨將奉天辦賑餘欵匯解濟賑奉硃批知道了欽此○李瀚章奏上年十一月至本年四月各屬咨結交代奉硃批户部知道單併發欽此○又封川縣邱錫淸虧欠摘頂嚴追奉硃批着照所請該部知道欽此○漻壽豐奏接護河南撫篆奉硃批知道了欽此○○廣西巡撫臣馬丕瑶跪奏爲春季派員查閲水陸防營暨邊防各營詳加考核分别賞罰以期整頓恭摺具陳仰祈聖鑒事竊臣於光緖十五年十二月二十二日奏定每年春秋兩季派委營務處道員查閲防營以定用舍嗣於遵旨奏報防營摺内復聲明現届春季已派各營務處分往查閲俟查覆到臣如有侵扣廢弛等弊卽分别從嚴叅辦撤換在案兹據各營務處次第查竣先後禀報並開具各將弁密考前來臣查廣西内地水陸防軍二十營歲費帑金七十萬兩有奇本省不敷又資鄰協合廣東湖南北三省之力以應邊徼一隅之需若復稍有虚糜錙銖之積何莫非百姓之脂膏泄沓之成何以答九重之宵旰臣蒞事之始竊亟亟以整頓營伍爲首務嗣奉嚴旨飭查尤以核實勇粮破除積習爲鼓勵軍心振飭戎行之要此次查照前奏春李查閲其鹽法道所轄之桂平梧三府防營派省營務處候補道員方長華右江道所轄之柳慶思　四府防營派右江營務處右江道張汝梅左江道所轄之南泗鎭鬱百色各府廳州防營派左江營務處署左江道覃遠璡而師之分防河面及厘卡巡艇三江緝捕各扖船皆責成各員等統爲查閲其太平歸順道所轄太平歸順龍防各營派全邊營務處署太平歸順道向萬鑅而邊防之二十營抒責成該員兼爲查閲臣嚴札飭派復面諄囑或書告誡務當輕騎减從絶去苛擾明察暗訪得其的實毋徒視爲具文庶可挽回積弊該員等均能認　從事不辭勞瘁不避嫌怨喝數旬之心力極水陸之奔馳較其行陣考之輿論於將弁之賢否勇額之盈虚差操之勤惰人地之宜否以及船械之精窳台卡之布列皆各得其領要能具陳其端委所開密考亦各如其分臣覆加查核其隊伍精强步伐整齊旗械鮮明槍砲嫻熟以邊軍二十營爲最内地則以中軍中營中軍前營水師中營爲水陸各營之冠餘皆畏愼從事尙無淫滑虚假之習其他雖有一二人地未宜操防不力應行撤換之員亦未有侵扣營私廢弛防務如管帶中軍右營記名提督唐本有之甚者也除唐本有已專案嚴叅並將管帶後軍後營之都司徐景恂管帶水師中軍右隊之叅將龍名晃管帶水師右營左隊之柳慶鎭標左營遊擊張志和撤換外惟罰以示懲賞以昭勸將才難得勵三軍而樂聽鼓鼙天寵難邀褒一字遂榮逾華袞查　統領熙字四營柳慶鎭總兵馬盛治勇略冠時治軍嚴肅果毅忠勤阜然方面分統鎭南正右營副將李極光樸毅穩練卓著勛勤深習邊情夙嫻韜略分統忠字左營擊黃守忠秉性純樸忠勇奮發操防穩固緩急可恃管帶熙字左營副將黃忠立樸誠勇敢調度有方地利深諳勤勞久著管帶中軍中營副將土寳華才具優長器識開展號令嚴肅訓練精勤管帶中軍前營副將梁效賢老成持重駕馭得宜恩威並用輿情淶洽統帶水師中營遊擊戴慶有勤幹精細曉暢戎機和衆愛民沿江翕服兼帶後軍右營署右江鎭總兵馬進祥訓練有方軍容整肅管帶右軍前營吸擊郭湧象緝捕勤能精於訓練管帶後軍中營遊擊陳顯道奮發有爲力求整頓管帶右營水師行隊叅將徐名光樸實勇取認眞操防管帶水師中軍左隊總兵胡得貴誠樸勤愼堅苦耐勞管帶左軍右營都司韋正光治軍謹肅辦事勤奮以上十三員皆爲將領中不可多得之選可否請旨嘉獎俾各益知奮勉資鼓舞而勵羣材餘或操防無誤或才堪造就者由臣分别酌記功過以昭激勸此後如查有應行叅撤之員仍隨時辦理斷不敢稍涉姑容致有浮冒總期餔饟不虚糜兵皆可用以仰副經武整軍之至意所有春季派員查關各防營詳加考核分别賞罰各緣由是否有當謹會同兩廣總督臣李瀚章恭摺具陳伏乞皇上聖鑒訓示再内地水陸各防巡查彈壓尙屬相安沿邊一帶民氣亦定督辦提臣蘇元春嚴馭士卒毫無凌縱力持大體愼固封圉尢能以不擾民爲綏輯之方以不受降爲推誠之道布朝廷之恩信幸雨暘之時若臣惟有隨時振刷精神會商提臣勉勵將吏以期内地外防一律安靜聊緑我聖主南顧之懷謹奏奉硃批知道了馬盛治等十三員均着傳旨嘉獎欽此○○雲貴總督臣王文韶跪奏爲實缺叅將廻避本省照例對調恭摺仰祈聖鑒事竊臣准兵部咨奏催副將叅將等官廻避人員限期揀調一摺光緖十五年十二月十七日具奏奉旨依議欽遵咨行到臣查雲南武定營叅將譚美例應廻避本省臣等往返咨商查有貴州黎平營叅將李德良籍隷廣西堪以互相調補譚美係曾絰引見之員李德良已於上年請咨赴部如蒙俞允並懇勅部給調補劄付令其各赴調任以實營伍所有實缺叅將廻避本省循例對調綠由會同雲南巡撫臣譚鈞培雲南提督臣蔡標貴州巡撫臣潘霨貴州提督臣羅孝連恭摺具奏伏乞皇上聖鑒勅部核覆施行謹奏奉　硃批兵部議奏欽此○○土文韶片再雲南實缺叅將應行廻避本省者尚有提標中軍叅將李福興元新營叅將馬柱永北營叅將李德濊尋霑營叅將黃河洲等四員其馬柱一員現在丁憂例不廾轉尙應揀調三員查貴州叅將七缺除台拱營叅將劉紹烈丹江營叅將王永安朗洞營叅將龔聨元請補羅斛營叅將張興國均籍隷雲南提標中軍叅將楊正祥甫經奏請與雲南廣南營叅將何秀楨對調黎平營叅將李德良　亦奏請與雲南武定營叅將譚美對調外其合例堪調之員祇有貴州撫標中軍叅將尙宗光一人當經查據貴州撫　潘霨咨稱撫標中軍叅將爲通省各營領袖尙宗光在黔年久諳練老成實爲營務中必不可少之員應請暫緩揀調等因是雲南應行廻避之叅將三員現在貴州實缺中一時無員可調合無仰懇天恩俯准俟貴州叅將一項見有合例堪調之缺再行次第揀員調補以符定例謹附片陳請伏乞聖鑒訓示謹奏奉硃批着照所請兵部知道欽此○○譚鈞培片再新興州知州缺查有現署昆明縣事補用知縣周應方堪以調署遞遺昆明縣卽以新興州知州曾樹榮對調據藩臬兩司會詳前來並聲明曾樹榮任内並無三叅限滿已届四叅之案除分檄飭遵外謹會同雲貴總督臣王文韶附片具陳伏乞聖鑒謹奏奉硃批史部知道欽此○○奴才長庚跪奏爲校閲前藏漢番官兵春探情形恭摺奏聞仰祈聖鑒事竊查前藏漢番官兵例應春秋二季標演分别賞罰以示勸懲本年春季奴才於碩般多途次預飭前藏　擊陳銀督率備弁並番官戴琫等調集漢番官認眞操練不准相懈兹奴才到藏後於五月初六日起連日親赴較塲校閲所演陣式尚屬台法連　排槍聲亦聨絡籐牌刀矛等技以及行陣攻山奪卡均尙趫捷漢番官兵馬步騎射鳥槍中靶之數雖强弱不等台計七成有餘奴才於校閲擇其技藝嫺熟者當塲優賞記名拔補次則賞給綢縀銀牌荷包小刀等物以示鼓勵間有技藝生疏未能合式者立卽分别降責俾知儆戒仍嚴飭將備戴琫等隨時訓練實力操防奴才擬俟帮辦大臣日泰旋回細與籌商依次整頓以　一律精强咸成勁旅仰副聖主愼　邊陲修明武備之至意所有校閲前藏漢番官兵春操情形理合恭摺具奏伏乞皇上聖鑒謹奏奉硃批知道了欽此○○長庚片再逹賴喇嘛每年入夏後移居洛嶺改桑頗章廟内集色拉布賚綳隁噶爾丹等寺喇嘛唪習經典至九十月間回住布逹拉山其於出入之時例將日期報明駐藏大臣附便奏聞歴經照辦生案兹據報稱逹賴喇嘛於四月十九日移居洛嶺攺桑頗章廟宇唪習經典奴才照例揀派弁兵照料並親往看視外理合附片陳明伏乞皇上聖鑒謹奏奉硃批知道了欽此 
 
 

Page 12

 
 
[光緖十六年七月十七日京報全錄]  
　　宮門抄○發抄硃批五道○東撫張奏彚案保獎摺○又奏修築堤工完竣摺○閩學政烏奏敬陳考試情形摺○禀撫張奏請獎勵片○江織造文奏辦解各料片○東撫張奏保舉知府片○江織造文奏解交縀綢摺○七月十七日内務府國子監正紅旗値日無引見○伯王請假五日○召見軍機○發抄李瀚章奏粤海關解京餉等銀奉硃批該衙門知道欽此○又馮國安補龍門右營守備奉硃批兵部議奏欽此○劉銘傳奏宜蘭縣林鳳章完欵開復奉硃批着照所請吏部知道欽此○德馨奏候補府歐愓鴻濟笞責巡丁奉硃批歐陽鴻濟着交部議處欽此○又叅將張國柱等接帶内河水師事務奉硃批兵部知道欽此○○太子少保頭品頂戴山東巡撫臣張曜跪奏爲彚案保獎堵口合龍出力文武員弁繕具淸單懇恩俯准照擬給獎以示鼓勵恭摺仰祈○　鑒事竊臣於光緖十五年冬堵築張村大寨西紙坊等處漫口先後台龍曾於隨摺擇尤請獎出力人員聲明其餘出力員弁彚案請獎欽奉諭旨允准臣伏查上年辦理三處堵口工程估請款項力從撙節而工程甚大辦理倍形棘手實賴在工文武各員齊心努力奮勉從事履危蹈險畫夜經營得以先後告竣工程番臻穩固實屬異常出力著有微勞亟應酌給獎叙以昭激勸據河防局司道核明彚案凊獎前來臣逐加覆核委係異常出力之員謹繕淸單恭呈御覽仰懇天恩俯准給獎以示鼓勵出自鴻慈逾格除將在工文武員弁履歴造册送部曁武職自干總以下彚咨兵部核獎外謹恭摺具陳伏乞皇上聖鑒訓示謹奏奉硃批該部議奏單二件片二件併發欽此○○太子少保頭品頂戴山東巡撫臣張曜跪奏爲韓家垣海口兩岸修築堤工一律完竣恭摺具陳仰祈聖鑒事竊臣於光緖十五年十二月具奏黃河由韓家垣入海擬於兩岸築堤並將舊河身堵築一摺欽奉諭旨着卽照所議於該處兩旁添築大堤束水中行蕭神廟以下河身截築土埂以免兩行力弱易致停淤所需工款九萬八千餘兩卽着張曜在於司庫提撥應用等因欽此臣遵卽飭令藩司籌撥欵項遴委調辦河工之河南儘先補用道魏綸先會同道員李希杰前往籌辦分叚勘定堤基估計土方卽於本年二月初六日動工其舊河身攔築大壩二百一十六丈經該道員等督率工員催䟎赶辦已於三月二十一日壩工完竣均經臣先後奏明在案兹據該道員等禀報韓家垣估辦南北兩岸堤工現在南岸築成隄工長三千九百七十三丈四尺北岸築成隄工長四千六百九十丈零四尺兩岸共長八千六百六十三丈八尺其底頂高寛丈尺有較原奏加增者有與原奏酌减者均因地勢之高下與工叚之夷險量爲變通其間堵塞支河塡平溝坎均經逐細勘估核實辦理所有工程於四月二十六日一律完竣經臣委派候補道林介景前往逐叚騐收高寛丈尺均屬如式夯硪堅實並無草率偷减等弊取具承修保固切結呈送前來臣覆加查核工程尙爲核實委無草率偷减等弊惟地勢與海口相近潮汣所至之處不能施工是以未能悉照原議興辦卽現在所辦之隄工八千餘丈極費人力在工各員奔走泥淖之中勉力修築迅速完竣得以束水中行出海順暢查五月初旬上游長水六尺蒲台以下長水僅四尺其爲海口通暢具有明徵在工員弁實屬異常出力自應仰懇天恩俯准獎叙以示鼓勵所有分辦隄工及提調工務之候選知府曾邦柱請免選本班以道員選用江蘇候補知府倪文英請免補本班以道員仍歸原省補用濵樂分司運同朱金簡請以知府在任候補其餘出力文武員弁應俟伏秋汎漲以後再請獎叙至攔河大壩一工前以水中施工難於確估原奏未經估入兹查該壩從河身修築有水之處進築維艱料土並用計築成二百一十六丈共用過工料銀一萬七千四百八十餘兩卽在奉撥隄工銀九萬八千餘兩款内動支除飭將各工用過土方工料銀數詳細造具册結由臣覆核奏銷外所有韓家垣隄壩各工一律完竣緣由謹恭摺具陳伏乞皇上聖鑒訓示謹奏奉硃批該部知道曾邦柱等所請獎叙着吏部議奏欽此○○工部左侍郎福建學政奴才烏拉布跪奏爲敬陳續試五府一州歲考及福寗府歲科並試情形恭摺仰祈聖鑒事竊奴才上年五月由泉州回省業將考試興化永春泉州並到省後接考福州以及辦理已丑恩科福建鄉試錄科各事宜陳報在案嗣於本省文武鄉試發榜後奴才卽於十一月初一日由省起桂接考漳州龍巖汀州卲武建寗延平各屬於本年閏二月二十六日始行考竣福寗一府向例歲科並試緣於四月初六日前往按試五月初六日試畢回省通省歲考一律淸楚統計考過九府二州生員一萬五千八十七名武生七千五百三十七名文童四萬二千八百三十七名武童二萬九千五百十二名伏思考試以求才爲要而防弊實所以求才奴才此次按試各屬仍前嚴密關防悉以厘剔弊端凡槍冒傳遞作奸犯科之輩咸知防範綦嚴率皆斂迹以是塲規尚屬安靜文風以福州爲最優泉州興化次之漳州汀州建寗福寗又次之永春龍嚴邵武延平亦多淸通之卷武塲技勇以興化泉州福州爲優漳州福寍次之其餘亦均有可觀椎汀州一府人數最多弊竇亦最甚前經奴才奏明武塲童試先閲步射奉旨允准在案是以此次接辦歲考自漳州以下各棚均先試步射勁弓次考馬射諸弊較易於淸厘塲規亦比從前頗形整肅至福州駐防之文武生童亦皆文理通順弓馬嫻熟尙能進取如額無缺無濫現已檄飭各府州縣舉辦科考各事宜奴才俟積牘稍淸仍由興化按試各屬除遵例分别造册並磨勘各試卷送部外所有奴才歲試福州等八府二州並福寍府歲科並試情形理合恭摺具奏再奴才去歲由省赴漳州等處及今春由延平旋省經過各地方雨晹時若年歲豐登五月間由福寗回省所過各縣以及福州省城雨澤稍多河水有時漲溢猶幸農田尚能蓄洩民情亦甚安謐堪以仰慰宸厪合併陳明伏乞皇上聖鑒謹奏奉硃批知道了欽此○○張曜片○再吏部主事張頡輔前以舉人在工効隨同搶險著有勞績該舉人於已共科會試中式進士以主事掣分吏部該員勞績在先合無仰懇天恩俯准將該主事張頡輔賞加四品銜以勵前勞謹附片具奏伏乞聖鑒訓示謹奏奉硃批覽欽此○○文珮片再前奉户部縀疋庫派辦大縀二百疋南紕纓一千斤絹錢一千斤當經核估料工數目呈請户部指撥銀欵嗣於本年二月間奉到部覆飭令先行辦解一半計大紅大縀一百疋南紕纓五百斤絹綫五百斤又本年閏二月十四日奉造辦處文開正月二十四日敬事房面奉諭旨着傳江南織造採辦紅拈綫小厘帽纓一百五十匣務於本年四月間照數解到勿悞要需交敬事房呈覽以備萬壽要差欽此奴才旋卽估價報部奉部核覆咨准江寗藩庫照數撥到銀欵現均掣辦齊全一併航海解京分别呈交除將用過料工等項銀兩另造册報銷外謹附片具陳伏乞聖鑒謹奏奉硃批該衙門知道欽此○○張曜片再河防局提調三品銜道員用候補知府吉燦升辦理河務提調凡有堵口搶險各工均在事出力該員辦事有年行端守潔合無仰懇天恩准予免補本班以道員補用出自鴻慈謹附片具奏伏乞聖鑒訓示謹奏奉硃批覽欽此○○江南織造奴才文珮跪奏爲織辦添派縀綢工竣解京交納恭摺奏聞仰祈聖鑒事竊奴才於光緖十五年十二月十九日奉内務府文開援案附片奏請添派縀綢以濟急需開單札令辦解等因奴才當卽按照部章估計料工銀數呈由户部覆核前來旋咨准江寍藩庫照數撥到銀欵奴才一面購買絲觔摇紡煉染發局織做計織辦得上用倭縀二十疋一百五十疋江綢七十疋官用縀一百疋宮綢五十疋紡絲二百疋一律齊全敬謹裝箱封固選派妥役於五月十五日由寗起程並照章航海解京以期迅速除將動用料工銀兩另行造册報銷外理合恭摺具奏伏乞皇上聖鑒謹奏奉硃批該衙門知道欽此 
 
 
 [ 
 
 

Page 13

 
 
[光緖十六年七月十八日京報全錄]  
　　宮門抄○諭旨二道錄前○發抄硃批五道○粤督李奏酌擬攺獎緣由片○又奏查明各員捐案請分别更止另行核獎片○江督曾等奏揀補知縣摺○大臣恩奏武列河大石壩被水衝塌謹陳查勘情形摺○又奏籌欵修復壩工片○七月十八日理藩院鑾儀衛光祿寺廂曰旗値日無引見○張中堂假滿請安○英俟由田村回京請安○福森布續假五日○李文田請假十日○値年旗奏攺派値年派出大額駙○召見軍機恩中堂昆岡文秀○發抄德馨奏地丁未完一分以上各員奉硃批户部議奏單併發欽此○又知府崔國榜等署吉南贑寍道等缺奉硃批吏部知道欽此○又查閲營伍並甄别庸劣武弁奉硃批着照所請兵部知道欽此○志元奏病請賞假奉硃批着賞假二十日欽此○又衙署應修各工請撥欵銀奉硃批着照所請該部知道欽此○○孚瀚章片再案查光緖十二年十二月内前督臣張之洞會同前兵部尙書臣彭玉麟具奏請獎粤防出力員弁一摺奉旨該部議奏單併發欽此旋准吏部咨除合例各員照章核准外查有原單内開四品銜候選員外郎熊方柏請給四品封典該員係京堂官所請照加銜謮給四品封典與例不符又直隸州用試用知縣章毓桂請俟歸直隷州後加四品銜該員直隷州用案據係於何年月日核准又指分江蘇試用通判劉光濓請俟補缺後以同知補用查該員履歴係劉光廉並未聲叙指分江蘇試用通判案據於何年月晶核准又候選布照磨劉春沂請俟選缺後以應廾之缺升用查該員履歴係布照磨銜又縣丞用儘先選用從九品李以衡請加六品頂戴查該員履歴已有五品頂戴監翎又試用巡檢王锺齡請俟補缺後以主簿用查該員履歴係試用從九品均令分别查明具奏再行核辦等因到粤當經飭據營務處司道查明案據分别更正請獎並將業經病故之知州陳起倬攺請外獎之從九品黃增兩員聲請扣除又查明補用主簿毛逢熙一員應請攺獎各等由詳請前督臣張之洞咨部核辦光緖十六年正月准吏部咨查此件係奏明奉旨之件未便據咨核獎仍應由該省奏明辦理等因到臣又經飭行覆查兹據廣東營務處司道詳稱查熊方柏一員業已捐升知府分發廣東試用章毓桂一員前於堵築直隷東明黃河南隄漫口合龍出力案内蒙直隷督臣李鴻章保奏請俟補缺後以同知直隸州用嗣於光緖七年九月二十九日覆奏奉部核准劉光濓一員實係劉光廉當時繕作濓字係屬筆誤該員前於光緖五年正月内在江蘇俱捐局報捐指省是月二十日奉到户部核准執照分發江蘇試用尚未到省王锺齡一員實係試用從九品前開試用巡檢係屬筆誤以上四員均請仍照原保給獎又劉春沂一員實係布照磨銜前開候選布照磨係屬筆誤李以衡一員原保委係重複又補用主簿毛逢熙一員前由試用巡檢請以本班儘先補用奉部核准在案兹據該員呈明前於光緖十年經廣西提臣蘇元春護理廣西巡撫臣李秉衡會同彚保請以主簿留於原省補用十二年十二月接奉廣西行知奉部核准所有十二年内廣東另案保獎請以巡檢本班儘先補用係屬重複以上二員應分别酌擬攺獎並聲明查得連州知州朱璟從前離營回粤日期並非辦理粤南海防在事之員又試用知縣杜承洙業經據報病故該兩員應行扣除各等由詳請奏咨前來臣覆查所有查明案據另擬攺獎各員業經前督臣張之洞咨部核辦嗣准部咨行令具奏自應遵照辦理合無仰懇天恩俯准將四品銜前候選員外郎捐升廣東試用知府熊方柏仍照原保賞給西品封典直隸試用知縣章毓桂仍照原保俟歸直隸州後加四品銜指分江蘇試用通判劉光廉仍照原保俟補缺後以同知補用試用從九品土锺齡仍照原保俟補缺後以主簿用布照磨銜劉春沂請攺獎加六品頂戴縣丞用儘先選用從九品李以衡請攺獎以主簿分省補用廣東補用主簿毛逢熙請攺獎俟補主簿後以縣丞儘先補用以示鼓勵出自逾格鴻慈再各該員均係准咨查覆酌擬攺獎所有履歴前經查取咨部毋庸再行造送以省煩牘合併陳明除咨部外謹附片具陳伏乞聖鑒謹奏奉硃批吏部議奏欽此○○李瀚章片再光緖十二年十二月内前督臣張之洞奏保廣東官紳捐資辦理圑練開單請獎一摺奉旨該部議奏單併發欽此旋准吏部咨除合例各員照章核准外其餘應行查覆曁另核請獎各員均令查明具奏再行核辦等因到粤當經飭據營務處司道查明除廾用縣丞五斗司巡檢歐陽道莊業經病故不議外將户部主事何鐘鏗等造具淸册詳請前督臣張之洞咨部核辦兹於光緖十六年正月准吏部咨查此係奏明奉旨之件未便據咨核獎仍應由該省奏明辦理等因到臣復經飭查兹據廣東營務處司道分别查明並聲明候選教諭葉止棻業經病故又候選同知李懷初捐案不確此兩員應行扣除其餘何鐘鏗等四十六員開具淸單詳請照案具奏前來臣查前案請獎牘紳業經前督臣張之洞咨部核辦准部行令具奏自應遵照辦理謹繕淸單恭呈御覽合無仰懇天恩俯准勅部分别更正另行核獎以免向隅出自逾格鴻慈再各該員均係准咨查覆另核請獎所有履歴曁淸册前經咨部毋庸重複造送以省繁牘此外應行查覆各員俟查明到日再行辦理合併陳明除咨部外謹附片具陳伏乞聖鑒謹奏奉硃批吏部議奏單併發欽此○○兩江總督臣曾國荃江蘇巡撫臣剛毅跪奏爲揀員調補沿海要缺知縣恭摺仰祈聖鑒事竊華亭縣知縣楊開第告病開缺前以吳江縣知縣陳炳泰請調接准史部咨覆以該員本任吳江縣知縣係衝繁難調要缺華亭縣知縣係沿海繁疲難調要缺並非海疆要缺係屬缺項相同例不准其更調行令另揀調補等因所有華亭縣知縣員缺自應另行照例揀調該縣係附郭首邑地處海濵政繁賦重非精明幹練才識兼優之員不足以資治理兹復於通省現任正途知縣内逐加遴選查有崇明縣知縣吳成周年五十九歲浙江人由拔貢中式同治癸酉科七本省鄉試舉人光緖内子恩科會試中式貢士丁丑科補應殿試三甲進士引見奉旨以知縣卽用遵籌餉例捐指江蘇光緖三年十二有十五日到省八年請補崇明縣知縣經部覆准九年三月十七日到任十四年調派戊子科文闈差事七月十三日交卸十月二十二日差竣回任歴俸已滿三年覆查該員明白吏治有守有爲以之調補華亭縣要缺知縣洵堪勝任該員係現任繁難沿海要缺知縣且係正途出身今請調補華亭縣繁疲難沿海附郭首邑要缺知縣人地實在相需與例亦屬相符據藩臬兩司會詳請奏前來臣往返函商意見相同合無仰懇天恩俯念員缺緊要准以崇明縣知縣吳成周調補華亭縣知縣實於地方有裨如蒙俞允該員係現任知縣請調知縣銜缺相當毋庸送部引見該員係初次請調所有應完罰俸銀兩仍飭查明依限完繳淸楚造册咨銷任内並無積案未淸以及欠解錢糧承審案件承緝盜案已起降調革職叅限各情事謹合詞恭摺具奏伏乞皇上聖鑒訓示再所遺崇明縣要缺知縣容俟部覆截缺後另行遴員請補合併陳明謹奏奉硃批吏部議奏欽此○○奴才恩良跪奏爲武列河大石壩被水衝塌謹將查勘大槪情形恭摺馳陳仰祈聖鑒事竊照熱河地方羣山環繞每逢夏秋大雨時行山水漲發全賴武列河大石壩以資保衛詎於五月二十九日辰時起至六月初四日丑時止接連五晝夜大雨如注各路山水建領而下直趨武列河勢極洶湧水浪高至丈餘奔騰冲激致將大石壩虎皮石壩衝塌數叚奴才當卽督飭承德府知府啓紹多方設法保護幸所塌各叚後身均未决口進水民田廬舍尙無浸淹之患其四鄉有無被水之處已飭承德府確查詳辦一面復親詣河干勘得大石壩冲塌兩叚二道河虎皮石壩冲塌一叚又流盃亭　北宮墻泊岸亦被冲閃裂其餘石壩根脚其間有被水冲刷之處此壩係緊靠園庭關繫甚重現在河内水勢尙未消退情形岌可危當此夏秋大雨時行設再山水漲發其患不堪設想亟須籌議修復方足以資保衛除應如何修復禀商直隷總督臣李鴻章妥籌辦法另行詳細覆陳外所有武列河大石壩虎皮石等處被水冲塌查勘大槪情形理合恭摺馳陳伏乞皇上聖鑒謹奏奉硃批知道了着迅籌修復毋稍延誤欽此○○恩良片再熱河郡街迤南向有旱河一道兩岸築有虎皮石壩此次各處山水漲發旱河水高至丈餘石壩亦間被水冲塌幸未决口民田廬舍均無妨碍現在水勢已退查看冲塌情形尙不甚重由奴才赶緊設法籌款修復以資保衛理合附片陳明伏乞聖鑒謹奏奉硃批知道了欽此 
 [ 
 
 

Page 14

 
 
[光緖十六年七月十九日京報全錄]  
　　宮門抄○發抄硃批四道○直督李奏遵旨招商運米進京糶賣兑繳捐税摺○署粤撫游奏交卸撫篆日期摺○粤督李奏遵旨兼署撫篆日期摺○江督曾等奏揀員調補知縣摺○滇撫譚奏甄别各員片○又奏委署知州片○又奏委員查勘災區籌辦賑撫情形片○七月十九日吏部翰林院廂紅旂値日無引見○睿王莊王等由東西陵回京請安○薄良等各謝署缺恩○榮公續假二十日○召見軍機許應騤續昌○發抄王文韶奏儘先守備許步善留滇補用奉硃批着照所請兵部知道欽此○又儘先副將岑應麟借補撫標右營遊擊奉硃批兵部議奏欽此○又總兵蔣宗漢捐建鐵鎖橋請爲父母建坊奉硃批着照所覆禮部知道欽此○又同知李昌齡等留滇差委補用奉硃批着照所請該部知道欽此○○大學士直隷總督一等伯臣李鴻章跪奏爲遵旨招商運米進京糶賣免繳捐税以平糧價而濟民食恭摺仰祈聖鑒事竊准軍機大臣字寄光緖十六年六月十三日奉上諭御史何福望奏京師雨後商賈不前糧價騰貴請飭招商運米來京糶賣並請免捐税等語着李鴻章就近於天津地方出示招商販運米糧來京俾糧價得以稍平貧民藉資餬口如有應繳捐税着暫行一律寛免欽此臣查京城及天津等處霪雨兼旬平地水深丈餘災象甚重糧價騰貴窮民乏食堪虞亟應招商運米糶賣藉平巿價惟天津産糧無多向須取給於南省而南省産米以安徽蕪湖江北裏下河等處爲最多上年兩江督臣曾國荃因江蘇各屬水災秋成失望奏明將蕪湖上海等處米石禁止出口南米來源驟斷津巿存糧極少價亦甚昂今値畿輔被災氏食缺乏欽奉諭旨由天冿招商運米進京津巿旣無米可運聞江南北年景可望豐收自應將上海蕪湖等處出口米石卽行弛禁酌量寛免捐税俾各商多沾利益樂於販運得以源源接濟卽分電飛致兩江安徽督撫臣迅速照辦並電飭江海關道輪船招商局勸諭商人運米來津多多益善一面檄飭天津道並津海關道赶緊出示曉諭招商運米赴京糶賣一律免徵進口釐税藉廣招徠昨已據招商道員黃建笎禀請給照飭商在津湊集白米三千石先行運京以應急需隨後仍陸續給照多運旋准兩江督臣曾國荃覆電上海米禁已開業飭江海關道凡運津京之米不拘多寡概行給照免税騐放蕪湖米糧亦飭開禁由輪船報運免交厘捐仍照章完税出口以杜冒混等因查商賈貿易惟利是圖値此京津粮價騰貴遠近厘税准其分别免交利之所在販運爭先糧艘自可銜尾而至迨來者旣多巿價必跌於災區生計有裨至近津一帶民間多食雜糧奉天營口爲雜糧屯聚之所亦飭船商前往採辦分運糶賣如此設法分投招商運糶糧食無虞缺乏貧民藉資餬口庶可仰慰宸謹所有遵旨辦理緣由理合恭摺由驛覆陳伏乞聖鑒謹奏奉硃批户部知道欽此○○署理廣東巡撫布政使臣游智開跪奏爲微臣交卸撫篆並感激下忱恭摺叩謝天恩仰祈聖鑒事竊臣恭讀光緖十六年四月初七日上諭游智開奏因病懇請開缺一摺署廣東巡撫布政使游智開着准其開缺欽此嗣於五月十一日接吏部咨開光緖十六年四月初八日内閣鈔出初七日奉上諭廣東巡撫着李瀚章兼署欽此隨於五月十五日將廣東巡撫並太平橋監督各關防曁王命旗牌文卷委員齎送兩廣督臣李瀚章接收任事伏念臣一介迂儒受恩深重分應力圖報效勉竭駑駘奈景迫桑榆仰荷隆施許歸田里聞命之下感戴靡涯臣交卸後束裝回籍亦不敢自躭安免里中戚黨往來還當與父言慈與子言孝力戒頽靡之風同享昇平之福是微臣身居畎畝區區之私冀仰答鴻慈於萬一者也所有微臣交卸撫篆日期並感激下忱除循例題報外謹繕摺叩謝天恩伏乞皇上聖鑒謹奏奉硃批知道了欽此○○頭品頂戴兩廣總督兼署廣東巡撫臣李瀚章跪奏爲恭報微臣遵旨兼署撫篆日期叩謝天恩仰祈聖鑒事竊五月十一日准吏部咨光緖十六年四月初七日内閣奉上諭廣東巡撫着李瀚章兼署欽此五月十五日准署理廣東巡撫布政使臣游智關將廣東巡撫並太平橋監督各關防曁王命旗牌文卷委員齎送前來臣當卽恭設香案望闕叩頭謝恩掋領任事伏念臣功封忝領已歴卅年嶺表重來未周一稔雖情之素悉慮措置之猶疏兹復仰　恩綸兼權撫篆仔肩倍重報稱彌難當此時事方設責無旁貸臣惟有益加策勵勉竭駑庸將兩衙門應辦事宜悉心經理斷不敢以暫時兼署稍涉因循以期仰報高厚鴻慈於萬一所有微臣兼署撫篆日期並感激下忱除恭疏題報外理合繕摺叩謝天恩伏乞皇上聖鑒謹奏奉硃批知道了欽此○○兩江總督臣曾國荃江蘇巡撫臣剛毅跪奏爲揀員調補沿海要缺知縣恭摺仰祈聖鑒事竊寳山縣知縣葛慶同於光緖十六年二月二十日病故開缺應歸二月分截缺所遺寳山縣知縣係煩疲難沿海兼三要缺例應在外揀選調補該縣地處海濵界連上海通商口岸所轄吳淞江爲商船出入要道華洋雜處稽查彈壓在在均關緊要必得精明廉幹之員方足以資治理臣等於通省現任及進士卽用正途出身知縣内逐加遴選非現居要缺卽人地未宜惟查有金壇縣知縣馬海曙年五十五歲浙江人由監生遵籌餉例報捐縣丞選用勸辦捐釐出力保留江蘇以縣丞卽補淮安揚州守城出力案内保請免補本班以知縣用揚州肅淸案内保俟補缺後以道隷州用同治六年赴部騐看七月初十日蒙欽派王大臣騐放是年九月初八日到省八年丁母憂回籍十一年四月服滿回省光緖十一年遵海防例加捐新班先免試用十三年請補金壇縣知縣經部覆准十五年九月初二日到任先於十四年九月捐免試俸歴俸各在案復查該員勤政愛民不激不隨以之調補寳山縣知縣洵堪勝任人地實在相需例准專摺聲明據藩臬兩司會詳請奏前來臣等往返函商意見相同合無仰懇天恩俯念員缺緊要准以金壇縣知縣馬海曙調補寳山縣知縣實於地方有裨如蒙俞允該員係現任知縣請調知縣銜缺相當毋庸送部引見至初次請調應完罰俸銀兩仍飭查明依限完繳淸楚造册咨銷所有任内承緝事主張錦泉等被竊臨時冼强及被刦三案均在二叅限内遵照部定新章繕具淸單恭呈御覽此外任内並無積案未淸以及欠解錢糧承審案件承緝盜案已起降調革職叅限各情事謹合詞恭摺具奏伏乞皇上聖鑒訓示再所遺金壇縣知縣員缺江蘇省現有應補人員應請扣留外補合併陳明謹奏奉硃批史部議奏單併發欽此○○譚鈞培片再道府同通州縣等官到省試用一年期滿例應督撫察看才具奏明甄别以肅官方兹查有知府用安平同知馬世麟在任前先補用知府調署武定直隷州南關同知花城均各試用一年期滿例應甄别據瀋臬兩司會詳前來臣查該員馬世麟明練有爲花城辦事穩練均堪以各本班在任補用除將履歴淸册咨部查照外謹會同雲貴總督臣王文韶附片具陳伏乞聖鑒謹奏奉硃批吏部知道欽此○譚鈞培片再署尋甸州事准補羅平州知州光進德因病請假遺缺查有現署霑益州事南寗縣知縣陳淸昌堪以署理遞遺霑益州知州缺飭新選該州知州彭繼志赴任據藩臬兩司曾詳前來除分檄飭遵外謹會同雲貴總督臣王文韶附片具陳伏乞聖鑒謹奏奉硃批吏部知道欽此○○譚鈞培片再據署南寍縣知縣黃毓崧禀報本年四月二十七二十九等日連日大雨河水暴漲將中東兩路柳樹等村九圩隄埂先後冲决水勢浩大一片汪洋圩内居民五百餘户以及圩田新秧全行被淹傾倒民房二百餘間懇請發帑賑濟委員查勘辦理又據宣威州知州陳鴻勳禀報四月初四二十八等日大雨傾盆該州灰洞大塘等村及本城西門外田地被山水冲壞七百餘畝石橋一座又二十日夜來賓鋪馬街等處被蛟水冲壞田地六百餘畝大小石橋兩座已栽秧苗盡被沙石積壓各等情當經臣先後行司籌欵委員馳往並責成該管道府督飭印委各員逐一查勘妥爲賑撫毋令一夫先所現在時節尙早並令督飭農民赶將圩隄口及時修築疏消積水挑出田内沙石補種晚稻雜糧以資秋收接濟仍分别村莊區圖先行造册詳送備查錢糧應否蠲緩統俟秋後由各地方官復勘是否成玼再行照例辦理兹據署布政使湯聘珍會同糧儲道松林詳請具奏前來臣覆查無異所有南寗縣宣威州屬民田被水委勘籌賑大槪情形謹會同雲貴總督臣王文韶附片具陳伏乞聖鑒謹奏奉硃批着卽飭屬認眞查勘賑撫以恤災黎餘依議欽此 
 [ 
 
