# 1891 - 124 - 4906483

 

Page 1

 
 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男女屍骸蔽江而下其幸而不死者飢腸轉轉全無粗糲下咽有不視息難延漸將告斃者乎伏念本舘勸辦賑捐而後江浙福建諸省　蒙大君子慷慨輸金今兹畿輔巖疆齊營名境遭兹顚沛何忍不　解囊特蕭短箋附陳苦狀如肯玉成美事巨欵慨施則作善降祥福報可操左劵己 
[點石齋發售各種精本石印書籍]  
　　硃批雍正上諭御纂五經經策通纂五經文準經　淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁圖成增補角山樓先正事略新印畱子冶先生墨寳五尺蘭竹屏八角市裱加七角○本齋種類繁多不及備載擇其尤者　報以供海内文人賞鑒價當格外從廉　希光顧爲盼售處一在三馬路申報舘隔　又設分局在二馬路横街三層樓紅墻洋房内此佈 
[法書待償] [  申報館恊振所代啓]  
　　浙紹翁巳蘭先生慶龍法書馳名海内得其寸楮尺幅珍若球琳兹憫災區待賑孔殷於公餘之暇手揮七言聯楹二十副交本舘恊賑所代售以助賑濟其用心可謂仁矣定價每副洋一元欲求墨賣者請來本舘購取如欲書上欵亦可代求也又姚鳳生明經書大小對聯十副助振并請賞鍳家選購爲盼此布 
[禁約野雞流妓議]  
　　嗟乎滬上烟花之盛可謂極矣大道如繩青樓櫛比筆管沸水綺羅颺塵十里珠簾與不數揚州勝景也顧其中亦分高下其上者爲長三爲書寓銷金之窟局面輝煌雖入其中者不少輕薄少年狎邪浪子而豪商巨賈達官貴人亦或於此會衣冠講酬酢焉其次曰么二雜置倡條冶葉艷草淫葩粥粥群雌鮮有出類拔萃者然人或取其纒頭稍省亦不少過而問津者至花烟館及野雞則風斯下矣花烟舘麕集於小東門一帶英界之二三馬路及後馬路亦聞有之其人大抵夾自北江各處亂頭粗服幾類鳩盤藥义列坐門前招人入室人苟給以銀蚨一二角卽可横陳一榻呼吸烟霞調笑輕狂了無　忌如欲選高唐之夢行神女之雲則祗須番面錢一枚卽任鴛鴦顚倒以故車夫脚子出店傭工日間趂得百文錢晚卽　消於此而鹽梟竊賊惡丐游僧亦時時溷跡其中爲逋逃之淵藪　野雞則淫賤與花烟館相埒而局面迥乎不同花烟館如設肆然任主顧之惠臨交易野雞則賃居僻處略具牀帳衾裯己則日游行於四馬路各茶肆中招徠游客夜半後茶肆己閉則植立門外拉客至家强令同衾以傾腰槖說者或謂滬上幸有妓寮林立凡客之不逺數千里而至者無不投其所好務暢歡情以故商務日興市廛生色使無各種妓院則勢必日漸蕭索以致凋敝　堪嗟乎此特登徒子之流專意導人淫蕩者耳今滬上之于于而來絡繹如織者一言以蔽曰不外乎求財使謂無妓則夾者必稀則試觀二三十年前妓院皆在城中何以各處巨商己羣聚於洋塲之内且僕曾襥被游日本見東京之妓較滬上尤倍多十里長隄鶯花似錦管絃絲竹達旦通宵而何以市面偏盛於神户大坂横濱獨不以東束爲貿易之地乎竊以爲妓院固不必禁獨此野雞則不可不禁野雞卽或不禁而其上茶樓則不容不禁而旦更宜永禁何則游書寓長三么二者大都腰纒充裕裘馬輝　雖曰揮霍驕奢尚未必一敗塗地至花烟館則所費無幾亦不致元氣大傷且狎客大抵羅網自投並不强人入内又况地方齷齪人類不齊稍知自好之流斷不肯偶然揷足獨此野雞流奴則到處雉學密布引誘狂且人或偶至茶寮彼卽眉語目挑讕言穢語甚至牽其衣袂嬲之不休在開設茶寮　欲求生意之佳必使野雞羣集故不惜多方羅致曲意承迎茶寮之局面愈宏則野雞之飛翔愈衆盖有鑒於昔年捕房廠禁後各茶寮卽座客寥寥是以必招致此種敗柳殘花引人入勝也雖然其害實有不忍道者人家少年子弟以及店中夥友學徒欲往烟寮父師未有不　加約束者偶或登樓啜茗則或聽其所爲而不知終年關閉家中幾如新婦一旦無拘無東眼界大　有不心動神怡貿然失足者乎况加以淫娼賤妓意逗神挑我卽嚴以拒之彼必親而昵之而種種淫魔遂大其中而無能抛撇矣總之人而爲妓其苦己不堪言　爲野雞則其苦更甚於他妓必欲悉行禁絶則是使千百小妮子無衣無食未免鄰於谿刻兇殘惟當禁其群上茶樓庶幾若輩少一勾引之方卽少年少一失足之處衡情酌理不亦適得其平歟禁之之法奈何曰當請捕房及會審分府責令四馬路各茶樓主出具切結不准容野雞上樓有故違者從重罰鍰不貸猶恐茶樓主貪圖生意陽奉隂違則多派探捕公差分投巡緝見有野雞踵至卽拘拿解訊不稍寛容如此則野雞不致頓絶生機而少年之因啜茗而陷溺其中者或可日漸减少質之有地方之責者其不河漢斯言乎 
[本舘接奉電音]  
　　昨由京友電傳上諭二道敬謹譯登○四月初二日奉上諭本日引見之從二品廕生譚輔宸着加恩以主事用欽此同日奉上諭福建臺灣巡撫着邵友濂補授木到任以前着沈應奎護理欽此 
[螭陛簪毫]  
　　考試漢廕生己將欽派閱卷監試各銜名綴登前報兹悉翁叔平大司農等披閱各試卷評定等第交由吏部帶領引見候旨錄用今將考列等第錄左一等第一名從二品廕生承佑一等第二名正二品廕生唐維錦一等第三名西二品廕生張光藻二等第一名正一品廕生譚輔辰一等第二名正三品廕生沈豫立二等第三名正二品廕生錢綏槃○克勤郡王於三月十八十九二十等日在宣武門内石駙馬大街本府内雇小榮椿菊部並傳外串名優演劇三畫夜並張瓊筵以宴佳客是日禮慶莊睿鄭肅豫那奈曼諸邸曁額寳張恩福徐諸相國滿漢大臣侍衞司員先後蒞止衣冠薈聚克邸欵待盡禮熱鬧非常蓋月前克邸壽誕適值公務怱忙未遑宴客特於此時補行欵客云○奉天盛字營馬步練兵帮統黑龍江墨爾根城副都統愽棟阿現己奏令回任襄辦屯墾邊防所有盛字營幫統一缺近經欽差定大帥揀得總理行營營務乾清門頭等侍衞桂祥堪以委令接充除附片奏聞外己咨報海軍衙門查照矣○正白旗領侍衞内大臣瀅貝勒於三月二十四日卯初在地安門内五龍亭正黄旗侍衞教塲揀選正白旗親軍校委親軍校並桃補正白旗親軍曁正紅廂白廂紅正藍廂藍五旗應補正白旗親軍等計十有九缺己由該檔房傅知應棟應挑人等屇期前赴該教塲預備揀補○廣西布政使張方伯聯桂前在桂臬任内於浙江被水 
 
 

Page 2

 
 
成災竭力勸辦賑捐並自捐銀數千兩解往災區散放全活甚衆經署理兩江總督沈仲復制軍奏請賞加頭品頂戴以資觀感奉硃批着照所請吏部知道欽此○内閣侍讀賣秀謹稟中堂爲禀聞事今晨由侍衞處送到清字諭旨一道皇上明日辦事後由勤政殿乘轎出德昌門西苑門進西華門隆宗門出景運門至奉先殿行禮畢進景運門内左門御前大臣御前侍衞隨駕走東長街出順貞門神武門進北上門由西山路至壽皇殿内廷行走王公隨　於穆宗毅皇帝聖容前行禮畢由西山路出景山西門走北長街進西苑門德昌門至勤政殿用膳召見後在瀛台少坐出德昌門走隨牆門進承光左門還畫舫齋卯初二刻預備欽此○河南城守尉斌留守傑三年任滿入都陛見仍令回任曾綴前報兹悉斌留守繕摺於三月二十日恭請聖訓仰蒙召見諭以整頓旗務訓練官兵藉資防守留守諾諾碰頭　陛辭而退俟向當道戚友拜辭後諏吉本月初四日首途馳回原任○杠年春季八旗俸米經户部將王公文職三品武職二品以上各員劄由通州中西兩倉支放其餘八旗文武京員應支本年春季俸米左翼四旗劄由舊泰倉支放右翼四旗劄由海運倉支領統限自放票日起兩個月赴倉支領逾限註銷己經户部刷票蓋印塡號註明銜名米數於本月二十二日彚交各旗承領轉行分放○禮部爲移咨事准禮科抄出本部具題議覆浙江巡撫核　奏　浙江天台縣壽民徐光輝年届百齡五世同堂請旌一本於三月二十一日奉硃旨徐光輝着賞給上用縀一疋銀十兩餘依議欽此等因到部相應枯抄原本移盗内閣稽察房查照○新授大理寺少卿溥藎臣少廷尉顧涓吉於三月二十四日午刻進署履新己由司務廳出粘紅諭示仰閤署官員吏役人等至期進寺伺候一體謁見毋違 
[接篆盛儀]  
　　欽差南洋通商大臣兩江總督劉峴莊制軍涓吉於三月二十一日寅時接篆二十日晚間鐘鳴兩下時沈仲帥遂委江蜜府李筱軒觀察中軍王友圭軍門謹將關防三顆用黄亭舁送卽署導以全副儀仗計印三顆一爲欽差南洋大臣關防係銅質一爲兩江總督蘭防係銀質一爲鹽政之印係鐵質進署後中軍捧印安置煖閣公案上由監印官啓鑰拭視再由江寗府恭請督憲向闕謝恩行三跪九叩首禮方升座用印禮成文武各屬始分班衙叅叩喜其時大堂以下三大營率領先鋒官差官戈什哈等不下六七百員分官堦之大小大半猩頂雀翎更有衣黄馬褂者數位爲班首皆分行綴列於甬道之兩旁其官職如都守則己在儀門以外甬道下又附以各營之什長皆手擁本營旗幟身著紅邊馬褂衣戰裙爲第二層軍容之盛戎行之肅當無有能出兩江之右者矣宜詠者比之於百官諾諾堦前立甲第沈沈海樣遥謂非天生偉人難以消受此福也至清晨豐留守沈仲帥承統制文尚衣均次第排導到轅賀喜旌旗夾道更覺熱閙異常云 
[析津紀事]  
　　張昆山卽張筱山私雕印信僞造禀封與去年匿名揭帖二罪並發由天津縣拿獲送營務處訊出各情稟明傅相批飭就地正法於三月廿一日處决此己列諸前報矣按張昆山爲南方人原係附生因案褫革與皖人己革叅將張福田狼狽爲奸無惡不作此次被獲除二張外尚有辛華亭朱保善劉國柱等三人辛朱前爲督轅戈什哈於正月間在侯家後隨同綑詐某營囊長得贓責革現與張一併獲案張昆山認造僞印冐繕禀封及去歳匿名揭帖張福田認雇人投遞辛華亭等認係知情由營務處麟朱兩觀察會同覆訊張昆山叩頭供稱自知罪大惡極如蒙貸死世代沾恩不然立正典刑亦叨大德但勿久覊囹圄免受獄吏折磨受賜多矣觀察等俯如所請禀白傳繪卽於廿一日梟首西郊其餘四人綱開三面各子遞籍交地方官管束分别結案天津縣李大令因差役滕起雲緝捕勤能量丁奬賞以示鼓勵○李傅相前以俄太子觀光土國遴委聯子振太守興赴粤迎迓以免禮義之愆而盡友邦之誼太守曾隨劉芝田中丞出使絶域熟悉彼國風土人情語言文字此次奉委於去臘由十人站登程正月十九日到粤二十日卽由粤督李制軍札委會辦洋務局事務俄儲到粤太守充舌人之選及其去粤也太守一路伴送隨至金陵謁見沈制軍伺候賓筵俄儲於三月十六日十一點半鐘自漢臯抵金陵制軍率屬迎迓宴之於兵輪並不作汗漫遊於當日四點半鐘起椗前往横濱消夏太守禀辭於十九日回滬附重慶輪船北上廿五日到津寓武備學堂禀見傅相銷差面陳奉粤督委辦洋務事宜如蒙傅　俯准太守當北上都門料量一切再行擇期南下○鐵路公司設在法祖界係人烟稠密之區上月廿三晚十一點餘鐘公司繙譯粤人徐逵堂自外歸來行至新盛銀行後與公司相距不過一箭之遥該處新建房屋人跡稍稀突被匪徒三人用繩套於項間搜剥衣衫方欲掙扎而力不能勝任其將衣剥去有頃始匍匐而歸禀知總辦不知如何辦理熱閙塲中匪徒胆敢迫人於險有巡緝之責者不得辭其咎矣○法國租界捐欵鉅鄉靡遺除房損外所有大小攤頭每月亦收捐一元半元不等是舉與香港同不足爲異惟現在捐及韓盧每頭每月徵錢六十文給以　牌一面縣掛項端否則斃之棒下居人無可如何經己遵斷矣 
[鳩江夏汛]  
　　新任蕪湖洋關稅務司吳君得祿由滬乘輪於三月二十四日抵蕪卽入范蠡山公舘解裝洗塵涓吉二十八日接篆按吳君於光緒四年曾司搉務其時洋關初立諸事草創吳君體恤百倍無微不至至今謳頌不絶此次重游舊地必能整頓章程力除積弊以無負商民之仰望也○蕪湖道成端甫觀察牙厘局總辦劉子幹觀察均於三月二十三日乘輪赴白下謁見劉峴莊制軍恭賀任喜僚屬各員俱至江干恭送○白馬山在南門外二十餘里舊爲邑中名勝山麓有蘭若不知供奉何神土人因求子往往而騐卽以娘娘廟名之每年三月十九日爲娘娘誕辰四鄉新嫁娘咸不逺數十里而　稽首慈雲冀獲添丁之喜廟視届期必延鞠部演劇三畫夜以是遊人雜沓愈覺熱閙異常小本經紀及維貨等攤薈萃山下如入五都之市青皮賭棍亦聞風輻輳開塲聚賭漫山塞野適遇天宇放晴往者愈衆就賭攤而計己不下二百餘棚害人何可設想賢有司愛民如子曷不垂爲厲禁俾衆生免墮迷津哉○駐紥蕪湖練軍各營平時講求操演極爲認眞兹當春操期滿史　軍特委營務處牛韻齋恊戎來蕪會同蕪采營王梧崗叅戎於三月二十三日在校塲閱操傳令先演各陣式次排槍次打靶一時戈矛映日鎗礮轟天變幻離奇如荼如火午後操畢始各拔隊回營○委署繁昌縣葉秋聲大令鴻基奉藩憲飭赴新任買舟載鶴於三月二十四日行抵蕪湖停江畔拜會各寅僚旋卽揚帆履新○官塲接得金陵來電知沈仲帥啓節回皖撫本任蕪湖縣王明府隨飭家丁就江干搭盖碼頭預備迎迓○城廂馳馬最易肇禍蕪地向尚不數數覯近則時有年少兒郎乘雕鞍控錦勒飛馳於長衢夾道間雖未見踏傷行人而馬首試瞻終不免禍機潛伏賢有司尚其及早申禁哉 
[金峨山黛]  
　　寗波來信云日來隂雨連綿餘寒料峭春光九十巳漸闌珊而竹屋紙窓猶怯風銛於刃時當布榖寒氣未除恐田禾未見芽萌先虞朽腐但願碧翁翁晴曦速放尚可望其有秋也○五鄉碶土棍某甲近與族叔某乙有隙登門辱罵大肆咆哮叔母責　任性妄爲目無尊長甲卽剶破其面裝作暈仆者然隨由其妻號召憊黨多人奔赴乙家行兇毁物并聲言若無養傷之費誓不甘休乙被擾不堪意　人城控告轉念一經訐訴又需差費若干不得己賄以銀錢始得了事 
[鐵城迎夏]  
　　上月十九日兩廣總督李筱荃制軍盛排儀仗往沙面拜會各國領事官中外聯歡於斯爲盛○惠州府盧太守秉政勤政愛民口碑載道現經大憲存記准調署繁缺一次以奬其能○候補同知王心齋司馬奉臬憲札委總查南關保甲差○督標中恊王宇安副戎世清由李制軍給以咨文送部引見己於日前取道入都矣○督撫兩憲會委幹員往虎門等處查明礮臺上各礮如有損壞者悉數運回交製造局改鑄○上月十八日好事者奉西關湛露巷　靈廟偶像出巡儀仗鮮妍觀乾如堵○某甲往同樂園觀劇正在鑼鼓喧闐魚龍曼衍忽隱几而 
 
 

Page 3

 
 
臥聲息俱無意其心厭繁華倦而假寐耳及至歌停舞罷袍笏闌珊人皆散歸彼仍不動撫之則身如冰冷早己魂赴泉途乃報知其家備棺來殮○上月十九日有人携洋銀二百元行至太平門内賢樂里突遇數匪遽行搶掠其人大聲呼救匪人拔利刃刺之然後逃去竊思省城兵勇密布如林防範綦嚴略無懈怠而盜賊仍横行若此不誠可爲地方之憂乎 
[憲節啓行]  
　　署兩江督憲沈仲帥由金陵來申泊舟滬南製造局碼頭其公子等扶載嚴夫人靈櫬前日在江干設奠等情疊經列報兹悉嚴夫人靈櫬己於前日下午四點鐘時上滿江紅船用小火輪拖帶向原籍進發仲帥則於今日乘坐原舟回皖云 
[大壩己開]  
　　吳淞港開濬工程業己告竣將次開壩等因己列前報兹悉前日黎明時由河工總辦周觀察督同委員工頭將大壩開去從此舟楫往來可以照常行駛矣 
[諏吉興工]  
　　裴浩亭直刺任上海時曾以裏虹口充公基地一方創建文昌宮旋蒙升任龔仰蘧廉訪慨捐廉銀襄助經費錫名飛虹書院近又經陸邑尊勘明地址擇於四月初七日辰時興工起造矣 
[臨别贈言]  
　　欽加同知銜正任江寗縣調署江蘇松江府上海縣正堂卓異加一級陸爲勸諭事照得本縣計自江寗調署斯邑忽忽一年易俗移風非薄德所敢希冀卽有一二地方應爲之事亦以邑劇差繁未能盡職瓜期瞬届抱疚良多然境内利弊所關亦未嘗不愽采周諮熟籌兼計兹當臨去之時有不能己於言者爰舉數條開列于後一滬上流氓最多爲害最甚本縣蒞任時卽經查知姓名羅列曉示冀其悔改并拿獲瞿桂寳等多名責懲收押以儆其餘一年以來告示有名而不復犯事者固多其復犯者又經隨時懲創在案無如人類太雜拆梢鬭毆等事未能盡絶又有小流氓者短衣窄袖三五成羣横行里巷動輙滋事查棍徒迭次擾害例應問發充軍治以枷杖禁押係屬從輕發落然每見流氓到案卽此從輕發落者己似苦累難堪况一犯再犯愈辦愈重平日兇暴無所復施徒使此身歸於廢棄試思若輩豈盡生而兇横幼則父兄失教壯則交結非人以致趨入下流不可救藥故本縣旣痛恨之又代憫之深望其一律改悔也爾等嗣後有工業者各安工業無工業者自謀生計父兄親友互相誡勉革面洗心勿蹈前轍副本縣與人爲善之誠免本縣除惡未盡之疚切切一賭博本干例禁虹口尢爲聚而淵藪前經本縣會同設法掩捕當場拿獲多犯己將莫阿芳等收禁蔡毛毛等枷示縱賭地保錢師竹先枷號而再問罪郭阿寳一名則己因病身死賭檯地基簽文入官分别具文詳辦爾等諒己周知今聞逸犯仍在該處倐聚倐散尚未凈絶恐别處開賭者亦不能免明知爾等游手好閒舍此無可漁利旦自恃黨　甚多望風通信者布置亦甚周密殊不思莫阿芳等旣經被獲爾等豈能終於漏網及早回頭别尋生路或可倖免卽地主例應照到賭治罪本不僅追地入官所能了事貪微利而受大禍計亦甚左何如隨時報官得以脫身事外各處地保亦當以錢師竹爲鑒毋再疪賭同懼　　利　甚明愼勿執迷不悞切切一滬上爲通商大埠市廛繁盛時有虧倒控案究其致虧之　或貪做生意虚撑塲面或沾染惡習浪費錢　甚至空盤輸贏敗壞决裂又有設局誆騙黑心圖吞减折了事旋倒旋開以致貨財不能流通市面爲之震撼本縣於審理此種案件分别情節整頓輕則押比重則監追如辦理同昌利等各案其前車之鑒也目今生意艱難圖利不易凡爲東夥祗有格外謹愼互相勸戒勿蹈前項覆轍以保身家以維市面是爲至囑切切一邑境濱海渾潮挾沙而入河道易淤現在各鄉河己仰奉本道憲篤念民依借疑發由本縣會董督浚深通均浦利賴惟肇嘉浜及城河本議接挑會值春汛不便興辦至城河潮退水涸緩急無備本縣先擬設法引西流水入城訪諸耆老僉　碍於地勢或議修閘或議辦自來　或議復設罱泥船籌費固艱亦以利害輕重之間猝難定議今則不及辦矣所最患者每見城廂　　　穢垃圾任意傾棄居民汲飲河水間有臭味每逢夏令疫癘　多　始不由此卽後各宜勸戒勿倒糞穢垃圾以期河可不淤水亦漸潔官　不如私禁其各免之切切此外如開設臺基拐販　口平墳賣地蟻媒逼醮等事雖經遇案懲治總以去害未盡爲憾並望爾等常思本縣臨去之善力除舊習勉作良民或不至視此示爲一紙空文地方幸甚本縣幸甚特示光緒十七年四月初一日示 
[接篆續誌]  
　　新任上海縣袁海觀明府抵申後以敬業書院爲公館擇於昨日己時接印前報己紀之矣昨景七鐘點時陸邑尊委捕廳蔡少尹送印信至敬業書院袁明府身穿朝服望闕謝恩行三跪九叩禮拜受印信至九點半鐘明府用全副儀仗由公舘起行迤逦至縣署降輿致祭門神旋卽　坐大堂受各書吏叩賀畢當卽退堂回敬業書院公館 
[自盡類誌]  
　　楊阿榮者同爲茶博士嗣因賦閒日久終窶興嗟日前在法馬路一枝春茶館爲替工數日仍回家中株守困頓依然昨日上午時不知何故忽入廚屋中取切采刀自刎割破咽喉寸許痛不可忍立時倒地嗣經其姘婦某氏知覺當卽雇車送入仁濟醫院求治據醫生騐得傷痕尚淺未傷喉管約醫治兩禮拜當可痊愈不致有性命之虞也○江北鹽城人楊羅松因慕海上繁華飄然出游欲借一枝以圖棲止無如時運未來所如輙阻不得己在法界蘭芳里南首小烟閒内暫寄萍蹤囊中金盡餬口無資又有烟霞癖益覺困憊時效阮郎窮途之哭至昨日下午吞烟自盡比鄰佛店香工王步亭見之惻然當將楊扶　仁濟醫院療治幸受毒未深得慶更生在院醫治數日卽可復原惟一貧徹骨則殊無方可療云 
[縣署瑣案]  
　　朱家角人金王兩姓在上海縣控吳啓三圖吞米銀二千餘兩陸邑尊訊供之下將吳懲責收所此己見諸本報者也前日之晚邑尊問案時有吳輪投案供稱與吳啓三素來相識現在啓三因事收所小的不忍坐視情願爲伊清理欠項求恩交保陸邑尊准如所請卽將吳啓三交吳輪保去○和豐錢庄主陳辛記前控經事金秀峰侵吞銀兩經陸邑尊提訊將金收所在案前晚有章榮者投案求保金秀峯出外將欠項自行清理邑尊准之卽將金交章保去如奉傳喚立卽交案金章二人遵諭而退○枷犯顧掌生因欠漕糧一百餘千前晚陸邑尊飭提研詰顧求寛限邑尊不准喝令開枷收所交新任嚴辦○地保錢師竹因包庇賭徒經陸邑尊提案斥革懲責枷號前日邑尊提錢至案錢再三苦求並稱現己知悔且有疾病求恩寛宥邑尊謂本應收禁旣稱有病着卽開枷收所聽候核辦 
[案牘瑣紀]  
　　妓女傅桂仙因案由蔡太守發棲流女所留養兹因該妓女吵閙毁壞衣物由司事訴知董事送交英會審署訊究○三百六十四號華捕見兪袁氏瘋病猝發在路胡鬧因卽拘至　頭令轉送英公廨請爲安揷當經該氏之姑兪魏氏請領媳婦歸家盡心醫治蔡太守准其具領以後不得任令出外滋生事端○有何咸明者貧而且病困臥路隅經華捕帶至捕房移送英公廨蔡太守飭值日差送棲流公所俟病痊再籌安置○姜春扣投英公廨控被張和尚梁兆川梁銀川等毆傷務請究辦蔡太守准詞立卽飭差提該被告等到案候訊 
[法捕房瑣事]  
　　紹興人甲乙等向在各鄉鎭以收買紙錠灰爲名暗中探視富家于宵深時肆其胠篋伎倆邇來又串同夥黨數人竊得綢綾縀絹衣服甚多窩藏法界某姓家甲等則匿跡於西門内前日甲携取衣服往英租界鴻源押店内共押洋九十元繼往法界恒德典押洋二十元昨日又携藍縐皮袍馬褂等在法界典押被捕房包探查知當將人贓扣住送入捕房備捕頭詩問之下甲等供出尚有夥黨同往行竊捕頭着押候解案請究○某氏者何在洋棧中揀鷄毛博得蠅頭藉資餬口飽煖之餘忽萌妄想謂揀雞毛未免齷齪欲謀别項生涯有某甲窺知其意以爲有隙可乘佯謂氏曰某西人家欲用傭婦每月工資甚厚一時實難其選氏聞之欣然色喜遂效毛遂之自薦先給荐頭洋一元甲得洋後杳 
 
 

Page 4

 
 
如黄鶴氏尋訪無蹤始知受騙昨日在法界遇見某甲當卽扭入捕房據情控訴捕頭着將甲管押候訊○乞兒某前夜在老北門外某帽鋪控　後門行竊帽子數十頂恨爺娘只生兩隻手未能一齊携取乃將一半藏在缸饔鋪　空缸内甲怱怱而去途中遇見縣署捕班遂被獲住後忽業間挣脫又經空缸内携取所藏　物行經法界又被包探拿住當將人贓送入捕房押候解訊 
[助賑摭要]  
　　災區需欵孔殷　賴仁人隨時擘畫受惠良不少也青蓮氏經捐洋二百元丈倉求病痊健旺人洋五十元西謙吉堂仁丈募洋四十元宜興求符人銀五十一兩二錢漢口敦實堂善長經募規銀三十一兩九錢八分揚州劉翠山善丈洋二十元又慶和堂善士洋五元由慶祥泰金號來南市萬裕碼頭恒豐和花行於前月開張承令親友貺儀移筵資洋二十元爲之種福霑籌募其多方草茅感德頌康彊於逢古參术通神雅慕蓮青賴維持之得力循名山翠悟涓滴之歸公敦實常瞻慶和可頌其爲親朋救世者其爲生意培源也而一切肥甘悉從删汰矣合先登報志謝[  上海北市絲業會館籌賑公所施善昌謹誌]  
[接錄第十七届辦理輪船招商局帳略]  
　　一存上海東棧規銀二萬五千兩一存上海北棧規銀二十八萬八千兩一存上海中棧規銀十三萬兩一存上海南棧規銀七十七萬兩一存十六鋪產規銀一萬四千兩一存天津棧房規銀十七萬兩一存通州棧房規銀五千兩一存烟臺棧房規銀二千兩一存宜昌棧房規銀四千兩一存漢口棧房規銀十七萬兩一存九江棧房規銀七萬兩一存蕪湖棧房規銀二萬兩一存鎭江棧房規銀五萬兩一存寗波棧房規銀一萬六千兩一存温州棧房規銀六千兩一存福州棧房規銀二　四千兩一存汕頭棧房規銀一萬三千兩一存澳門棧房規銀五千兩一存香港棧房規銀二萬一千兩一存廣州碼頭規銀六千兩　一存海防房料規銀二萬二千兩一存順安房料規銀一萬二千兩共計結存棧本規銀一百八十四萬三千兩一存各局生財規銀一　兩一存漕米麻袋規銀二萬兩共計結存成本規銀三萬兩統共結存各欵規銀五百十五萬七千九百二十四兩四錢四分一釐○綵　　一進各船餘欵規銀二十八萬二千三百八十八兩三錢六分九釐一進撥補各船運漕駁力規銀一萬七十一兩二錢七分一進北棧　欵規銀三萬一千六百二十三兩一錢八分一進客貨棧租規銀四萬二千五百七十一兩二錢五分一進各口產租規銀五萬六千七百　十八兩五錢三分四釐一進售舊物料規銀八百三十五兩四錢二分共計結餘規銀四十二萬四千二百五十八兩二分三釐一支運　局帳規銀一千六百八兩八錢三分七釐一支上海地租規銀一萬九千三百七十一兩四錢六分一釐一支各項修理規銀二萬二千三　三兩四錢一分四厘一支各項繳費規銀十二萬三千八百十八兩九錢七分五厘一支江浙賑捐規銀二萬兩一支各項息欵規銀八　九百二十八兩九錢七分一支股分官利規銀十二萬兩共計結支規銀三十一萬六千三十一兩六錢五分七厘除支結餘規銀十萬　千二百二十六兩三錢六分六厘一各船棧除去奇零規銀四千四百八十六兩二錢七分六厘一提派股分利規銀八萬兩除支凈計　餘規銀二萬三千七百四十兩九分一提派各執事本届酬勞奬賞一成規銀二千三百七十四兩九厘除支實計結餘規銀二萬一千三　六十六兩八分一厘一上届結餘公積規銀七十二萬二千九百三十七兩五錢七分五厘統共結餘公積規銀七十四萬四千三百三兩　錢五分六厘 
[江督轅門抄]  
　　三月二十日雲逢膠謝委會辦營務處許元章捐升道員稟知過班會辦皖南茶厘局叩謝　任九江鎭朱淮森由京引見回○二十一日知縣梅長元奉　調辦北一叚保甲差○二十二日總辨上海製造局候補道劉麒祥到見○二十三藩轅牌示贛榆教諭鄧嘉緝因病繳委遺缺查有教職王錫　堪以署理○二十四日知州陸　禀知奉委赴鎭陽加撫被火災民○二十五日兵部主事吳保初由京均回○二十六日大橋厘捐趙廷案辭回局 
 
 
 

Page 5

 
 
G> [ 
[包醫小兒急慢驚風醫不好分文不取]  
兵在精而不在多藥在靈而何在貴誠至論也小兒驚風一症名目雖多其實總不外乎急慢二驚急驚易治慢驚難治人所共知縱有良醫莫不眉皺本堂主人獨得之秘精製爲散名曰至寳驚風奪命散無論十分凶險急慢驚風命在旦夕羣醫束手者只須服此藥散一服立起沈疴大有起死回生之力洵至寳也每服洋四大元半服二元極危者一服立愈稍重者半服卽痊神效之速氣煞良醫不但氣煞一處之良醫並能氣煞天下之良醫所謂仙丹者亦不過爾爾服藥後限四點鐘立愈非誇口也吾敢謂之千金易得一方難求蓋益信存濟堂開張上海法馬 
路東首天成昌東間壁坐北朝南新承興里口問新昌參號便知 
[漢口正義洋行經售外洋新到六月份雙張增彩公司發財票]  
本行經售按月發財票以來屢獲大小正彩幷附伴彩繁多務請　彩諸君持票速來兌洋現值六月雙張票已到額設三萬號得彩僅有八千另二十四張頭彩得洋二萬元二彩得洋八千元三彩得洋四千元四彩每得洋四百元○五六七八正彩以及加增上上下下附伴彩一切詳細載明章程單隨票呈閱得彩號碼悉照呂宋國對號單爲憑致無欺弊誠信秉公中外咸知價目聲明雙張七元五角單張四元○四開二元分條四角批價五張起碼八折兼售呂宋老票雙張十一元五角單張五元八角四開二元九角分條六角遠方信購原班回件毋悞是月開彩五月初四來票不多務請得　諸公宜早購爲貴是荷本行隔日登報　瑅口河街英商正義洋行謹啓 
[美國佛羅斯製貢邦補益藥水]  
專治肝勞肺癰癆瘵飲食停積胃口呆滯心悸多諸君賜顧請向上海四馬路中西大藥房大馬驚四肢酸軟身虚體弱隂損陽虧宗筋不舉氣血衰敗路晋隆洋行寳善街晋隆分行曁良濟藥房等酒色過度水土不服小兒不長成小兒血不强壯病後四家購辦大瓶一元五角中瓶一元起碼小瓶元氣未復精神委頓吸烟人身體瘦弱烟癮新斷精神恍五角原十二瓶價目格外公道批折另議惚傷寒症初愈軟癱以及五勞七傷等患服此皆效美國佛羅斯醫生謹啓 
[參茸烏鷄白鳳丸]  
夫婦人之病與男子同惟行經姙娠更多其要是古人立法醫未病之先使氣血渾行百病不侵則孕育之功立見矣婦科之中方藥如林實無過於此故本堂不惜重資專心製煉此丸以備採用若旣患肢體困倦顔容憔悴虛火上炎午後頭暈朝寒暮熱骨節酸痛面皮黄腫經期不定或前或後或經閉或經前小腹疼痛或多年不孕或遇懷孕輙被小産或初孕惡心口流清涎作吐或胎氣上壅胎動不安或氣血兩虧産後暈迷不醒或胎衣不下或惡露不止等症屢經應騐一有合症者服之必效臨産先服安胎順氣催生利産不論老少婦人但血氣虛弱固宜常服無病常服最好廣嗣培元乃婦人良藥也餘詳仿單每盒拾丸洋一大元雙料拾丸洋一元五角加料拾丸洋二元五角上海英巡捕房對門廣東接元堂何均年啓 
[天福茶園]  
四月初四日演 
渭水河　清河橋　雷峰塔　南天門　攻潼關　過新年　洪羊洞　黑風帕　桃花店 
四月初四夜演 
哪吒閙海　赶會凉亭　榮陽焚信　忠孝節義　鉻拿和尙　柴桑口　大閙揚州 
[三雅園]  
四月初四日演 
正本停演 
四月初四夜演 
雪中送炭　吃兒辦娟媽　作雙 
[天仙茶園]  
四月初四日演 
清河橋　劉唐　雙打店　學堂　雙鎖山　花蝴蝶　桑園會　提審大審 
四月初四夜演 
大財神　大神州　二進宫　雙摇會　取洛陽　殺狗勸妻　全本一本萬利　文昭關 
[新丹桂茶園]  
四月初四日演 
金水橋　柳林池　雙斷橋　薦諸葛　紫金樹　打皷駡曹　葭萌關　玉盃記　殺四門　飛叉陣 
四月初四夜演 
迴龍閣　蔡家莊　瞎捉姦　三娘敎子　胭脂虎　白綠緣　燈彩新戲善遊斗牛宫　玉堂春　河澗府 
[禮拜一拍賣]  
准於初四日兩點鐘在本行拍賣大小皮酒數十箱頂好牛油晒定魚靑荳水菓全利大小桅燈紅綠棉毯元絲線等餘貨不計此佈永發行啓 
[禮拜一拍賣]  
啓者於初四日兩點鐘在行拍賣羽綢傘四箱大號金邊木數箱機器油數十聽大小紫銅黃銅管子回光燈小洋刀絨衫襪東洋車等餘貨不計此佈永發行啓 
[禮拜一拍賣]  
准於四月初四日十點半鐘在二洋涇橋南堍維羅洋行樓上拍賣大菜間書樓間房廚房間洋琴一應上等木器另物不計此佈魯意師摩 
[萬新店聲明]  
裏虹口萬成泰烟紙燭店盤與萬新開張所有萬成泰往來存欠等情均歸朱黃理直與萬新店不涉特此佈告 
[拍賣車糖]  
本行准於每逢禮拜一四早十點鐘在本行不限價拍賣B唛四呍車糖拍定卽收定銀限兩禮拜出淸如過期不出將定銀罰去下期另拍此佈老太古帳房啓 
[禮拜一拍賣]  
准於初四日兩點鐘在本行拍賣義源單H雙H四H單人頭七人頭漂布十一磅九牡丹細布美人古錢色棉羽紗色檳標藍綠鷄冠花布公信八四紅飛英布五絲元洋羅順利紅藍綠龍字竹布等稍有漬破順利茶壺市布印度念交綿紗餘貨不計此佈瑞和行啓 
[拍賣房屋]  
啓者於初四日卽英五月十一號十一點鐘在外虹橋下堍招商中棧後面拍賣外國房子四宅中國樓房念二間拍後限期須將舊木磚料等拆讓如合意者屆期請至該處面拍可也此佈永發行啓 
[禮拜二拍賣]  
初五日十點半鐘拍賣十一磅藍龍輪船十磅藍龍市布八四藍龍輪船人馬藍大英藍紅魚翁七磅藍龍輪船原布二六二四銀龍輪船人馬藍大英藍鐵錨頭二三號金福標六十四線金魚漂八磅藍人象斜紋等貨此佈老太古啓 
[禮拜二拍賣]  
初五日兩點鐘拍賣和大雙工魚牌色呢魚牌色羽毛牛頭紅嘰雙工玉藍嘰等貨此佈公平行啓 
[禮拜二拍賣]  
兹於初五日十點半鐘在浦東旗昌棧拍賣鐵絲繩八百餘担各貴商欲意者至期早臨該棧面拍可也新茂行啓 
[禮拜三拍賣]  
兹於四月初六二點鐘在本行拍賣夾板船一只名源泰船身堅固可走外洋長江計裝　約九千餘担刻泊在第一叚如貴客合意者至期請至小行面拍可也壳件行啓 
[有成洋雜貨號本號新到氣油自來火燈光徹明亮用舍便捷毋論丹車取用如意點用氣油常年出售又有大小粉盒汗衫各貨照莊批發仕商賜顧請惠臨寶善街晋隆分行内 
[禮拜三拍賣]  
兹於初六日三點鐘在舳板厰下新沙遜住宅拍賣大菜間房間書樓間戲間戲檯一應上等木器古董花瓶做戲傢伙什物不計此佈魯意師摩啓 
[禮拜四拍賣]  
啓者禮拜四卽本月初七日十點半鐘拍賣路燈船牌九老羽毛人鎗小呢空嗶嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗市布八磅四五子登科彩三多紅三元紅送子紅三多藍彩人鎗藍三元藍四美藍人鎗洋房雙人七磅藍三元藍四美藍人鎗六磅雙人挅蓮圖原布八磅彩三元花邊藍獅七磅紅三元紅彩人鎗花邊藍獅藍三元挺市洋票八磅雙松鼠細斜紋十五磅老人頭十四磅老人頭雲獅粗布十二磅人鎗九獅細布十四磅老人頭人鎗十五磅跑鹿斜紋紅金星白三元七十二線紅二美紅雙路燈六十四線烏金三元藍雙路燈藍房洋光毛市漂布等貨特此佈聞四月初三日　　　元芳洋行啓 
[轉老還童丹]  
治腎虧無嗣陽事不堅諸虛百損病後身體虛羽遺精白濁等症服之立能痊愈常服能補精血壯陽種子誠轉老還童之妙藥也每盒價洋一元上洋自來水橋北東桃源坊十衖廣東三和堂啓 
[麝香痧氣丸　每洋一百廿五瓶]  
本閣揀選廣東藥料精工監製加足射香痧氣丸大瓶洋一角小瓶每洋一百廿五瓶○諸葛行軍散○神效白痧散○射香臥龍丹大瓶洋一角半小瓶每洋一百瓶○萬應午時茶每洋八盒○神效辟瘟丹每瓶洋一角諸尊賜顧請認老招牌庶不致悞廣東延春閣蠟丸號分設上洋棋盤街北首 
[申園]  
本園於四月初八起减價香茗每壺洋一角每碗洋七分水烟小帳不另加新增　素湯炒麵各色　心祈諸公光顧爲盼 
[三雅園減價]  
又初四夜减價目桌位每收五角日收四角椅位每收二角五日收二角板位每收一角五日收一角起碼每收一角價眞相宜]  
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十七年三月二十五日京報全錄]  
宮門抄○諭旨二道錄前○分選單○發抄硃批五道○御史劉奏吏部升選錯誤承辦官有心廻護請旨飭查摺○將軍長奏添實缺人員片○又奏留員補用片○又奏請改鑄印信摺○又奏代員請假片○蘇織造毓奏叩謝天恩摺○又奏病痊陳請銷假摺○三月二十五日内務府國子監正黄旗值日圓明園引見十名頤和園十名○那王因册封福晋謝３恩○熙敬假滿請安○絪貝勒續假十日○橚貝子續假二十日○福森布請假十日○崇祥溥善預備召見○召見軍機祁世長薩廉崇祥溥善○光緒十七年三月分選單員外郎户部陜西司袁世勳河南廕刑部浙江司宋恩允浙江監知府福建建寗李國琇順天甲冏知安徽徽州松源内務府生員貴州安順慶恩正白人知縣山東寗陽雙錕正黄附監河南永寗褚煇祖湖北湖北逺安黨世瓊廣西雲南師宗曹衍瀚江西廣東平逺辛元燡直隸福建清流周寳琛山東俱監浙江景寗周緒益江蘇附浙江仙居王壽頤廣西監山東博平郭象儒直隸拔巡檢直隸灤州張廷瑾奉天監典史湖北襄陽趙世騏江西江西廣昌蘭維琦直隸直隸淶水王化同河南俱監○發抄沈秉成奏上年江北冬漕酌辦海運章程奉硃批户部知道單併發欽此○又儘先副將王國權借補江西撫禁標在營遊擊奉硃批兵部議奏欽此○又補用道魯伯陽等期滿甄别奉硃批吏部知道單併發欽此○又更換防營管帶員弁奉硃批兵部知道欽此○又考試又員等第奉硃批吏部知道欽此○○掌河南道監察御史臣劉綸襄跪奏爲吏部升選錯誤承辦官有心廻護擬請旨飭查以杜弊端而維銓政恭摺仰祈聖鑒事竊臣查吏部定章遇有升選缺出凡補缺在後者概行扣除所以嚴限制而防流弊立法永宜遵守此次河南衞輝府一缺到部己久選缺之御史曾培祺於二月十九日始行帶領行見其爲見缺在前補缺在後毫無疑義吏部咨取過堂之日人言藉藉咸謂不公臣此次會同掣簽恐蹈失察之咎故行文吏部查其是否應選據吏部來文以二十日截缺爲辭臣查吏部則例截缺一項專指開缺而言無論先後到部截於二十日開選並無候選之人以截缺爲見缺明文復行查其例載何條己逾十日之限未見聲覆臣實不解其故向來吏部帶領各缺遲速原無定限惟恃有一定章程借資限制若出缺在前補缺在後者皆可升選遇有優缺則夤緣速補希圖得選遇有瘠苦之缺則夤緣遲補委之他人流弊滋多臣道將何以稽察前此縱有成案亦必係朦混辦理不得據爲定例我朝紀綱嚴肅凡在臣工罔不恪遵定制况吏部爲六曹之長尤當爲朝廷守法不宜爲朝廷亂法若似此任意變更高下其手將請訐賄囑指官賣缺之弊皆從此起銓政將由此大壞臣此次會同掣簽若知而不言是爲溺職惟臣係曾培祺後選到班之人若卽行叅奏又恐以因公之心致蹈不知逺嫌之咎今曾培祺早經奉旨雙月選班己過故臣敢據實直陳擬請旨飭下軍機大臣等查明是否應如此辦理若實有不合卽請明降諭旨以後凡見缺在前補缺投供在後者概不得升選以除批政而昭定制至吏部升選錯誤别經發覺承辦官有心廻護如何處分例有專條卽擬請飭下照例議處以示懲儆愚昧之見是否有當伏乞皇上聖鑒謹奏奉旨己錄○○長順片再據伯都訥副都統柏英咨稱該副都統者内僅左右司原設實缺筆帖式各二員承辦稿案其印務處一切公牘向係虚銜委筆帖式等經理近年添設邊練各軍更番換練等事需員辦理况比接黑龍江西連蒙古往來文件亦繁若仍令虚銜委筆帖式等經理實無以專責成應請酌添實缺人員等因咨商前來查伯都訥地當孔道蒙民雜處事務殷煩係屬實情擬請仿照光緒十五年寗古塔應務處奏准添設實缺筆帖式成案於伯都訥印務處添設實缺筆帖式二員所設筆帖式員缺仍照通省實缺筆帖式章程由貢監生員揀用者照品支食俸銀俸米由領催披甲揀用者開除底缺支食餉米歸於通省官兵按年應支俸餉項下核銷奴才係爲愼重公務起見是否有當謹附片具陳伏乞聖鑒訓示謹奏奉硃批該部議奏欽此○○長順片再知府一員有察吏安民之責全在振作有爲方能表率僚屬隨時整飭於吏治不致廢弛所繫甚重不可不愼其選也吉林地值邊陲需材尤亟現在府班候補無多非此時豫儲其才他日何以收得人之效查有鹽運使銜藍翎甘肅候補知府葉聯甲心精力果爲守兼優前在陜甘新疆隨剿𤞑逆迭著勞績歴保今職光緒十四年冬間經奴才奏調至吉林留營差遣嗣後督理吉林朝鮮商務並收還和龍峪等處越墾朝民措置咸宜己革成效又有三品銜花翎候選知府懷輔明達穏成深知大體自光緒十三年投効吉林經前將軍希元派充練軍文案翼長兼辦吉字營練兵事宜旋於十四年奏准留營差遣該員在任五年遇事求實從無貽悞去冬曾經奴才附片保奏奉旨懷輔着交軍機處存記欽此以上二員洵屬有用之才不可多得合無仰懇天恩俯念根本重地治理需人特准將甘肅候補知府葉聯甲候選知府懷輔均仍以知府本班留於吉林歸候補班補用實於地方大有裨益如蒙兪允即飭葉聯由補交離省銀兩懷輔再行給咨送部引見以符定例除飭取該員等履歴咨部查照外謹附片具陳伏乞聖鑒訓示謹奏奉硃批着照所請該部知道欽此○○奴才長順跪奏爲三姓副都統印信篆文歳久模糊照例聲請改鑄以昭信守恭摺仰祈聖鍳事竊據三姓副都統富魁咨稱查三姓副都統卸信係乾隆十四年七月由部頒發迄今己歴一百四十餘年滿漢篆文均己磨平每遇鈐印字跡模糊不眞誠恐以後更難辦認自應更換新印方足以昭信守又添設富克錦城協領歸併副都統管轄請將管轄富克錦字樣鐫入等情咨請循例具奏前來奴才謹按大清會典内開内外官印歳久模糊應改鑄者題咨到部鑄給又查處分則例内開官員印信模糊不請更換上司屬員各有處分各等語今三姓副都統印信係乾隆十四年由部頒發己歴一百四十餘年之久滿漢篆文模糊難於辦認咨請改鑄核與定制相符其所請將管轄富克錦字樣添鑄印内亦爲劃清轄界起見相應請旨飭部舀議改鑄以昭信守除造具印模清册咨送禮部俟改鑄頒發到日再將舊印送部繳銷外理合恭摺具奏伏乞皇上聖鑒再吉林副都統係奴才兼署毋庸列銜合併聲明謹奏奉硃批着照所請該部知道欽此○○長順片再據寗古塔副都統富爾丹咨遽藍翎侍衞全祿稟稱竊全祿於上年六月在京聞計丁母憂呈由領侍衞内大臣代奏奉旨賞假六個月回籍成服於七月十一日起　八月二十五日抵家本年正月十一日假期己滿理宜回京銷假充差無如全祿親母殯期正值隆冬地凍未能封墓擬自假滿之日起再請續假三個月修墓完竣卽行回京當差等情咨報前來奴才覆查無異理合府片具陳伏乞聖鑒謹奏奉硃批着照所請該部知道欽此○○二品銜蘇州織造奴才毓秀跪奏爲叩謝天恩仰祈聖鑒事竊奴才恭閱邸抄本年正月十一日奉旨蘇州織造仍著毓秀接管欽此當卽恭設香案望阙叩頭謝恩伏念奴才内府世僕知識庸愚仰沐殊恩畀以織造差使抵任經年莫效涓埃之報思維清夜正深悚惕之忱兹復渥荷温綸仍令接管自天聞命伏地增慚惟有殫竭愚誠倍加勤愼務期工歸實濟欵無浮糜以仰副高厚鴻慈於萬一伏查上年敬事房傳辦繡緙蟒袍綢綾等項二批活計業經開工接續織辦一面咨催欵項尅日告成卽當敬謹解納至本年運務及添派活計奴才亦隨時咨催撫臣曁藩司赶緊撥欵妥速辦解不敢遷延貽悞所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此○○二品銜蘇州織造奴才毓秀跪奏爲奴才病痊陳請銷假恭摺仰祈聖鑒事竊奴才前因患疚於光緒十六年十一月十六日具摺請假調理蒙恩賞假一月奴才拜摺後當卽延醫調治一月以來連服利濕健脾益氣之劑日漸就痊遵卽照常任事現將奉傳緙繡縀綢等項活計敬謹接續開辦一俟告成赶緊解交不敢遲延所有奴才病痊銷假當差緣由理合恭摺具陳伏乞皇上聖鑒謹奏奉硃批知道了欽此 
 
