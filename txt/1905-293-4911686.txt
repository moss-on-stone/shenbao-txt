# 1905 - 293 - 4911686

 

Page 1

 
 
   
 
 

Page 2

 
 
[論幼稚園注重遊戲之原理]  
　　僕嘗參觀東京女子高等師範附屬之幼稚園園中生徒分三組每組保母一人惟第一組有副保每一人其保育法分爲四項第一類爲遊戲二唱歌三談話四手技遊戲爲保育法中所最注意有共同有任意共同遊戲保母導之任意遊戲保母第監督之唱歌則師倡弟和鼓琴拍手爲節談話則講淺近忠孝故事間用歴史圖畫不用書籍手技則教以種種恩物（每時間授以一種其法田簡入繁均先經保母示以模型其不能成者保母代爲之）蓋遊戲談話唱歌均所以發逹羣兒之心意使之天機活潑性情漸入於高尚而養成其自然之規則各種恩物則有與幾何關係者有與圖畫關係者令兒童任意搆造以練習其腦力眼力手力使應用自然便利而此數者之保育法無一不寓以遊戲之意入觀其第一室保母授各意以紙使組成一方式之匣保母先畫圖於黑板上講明其方員之理（極粗淺之理）然後使仿爲之旣畢保母坐鼓洋琴教羣兒唱歌副保母從旁賛助羣兒起立出位作手舞狀施坐旋起拍手唱歌形聲齊一歌旣闋保母與羣兒携手環行不出地板上所畫圓線形有周規折矩之度保母復獨立中心點羣兒繞線而走作貓兒捕鼠狀旣而繞行一周整步復入開誘室談話隨講隨問開其知識並動其歡情未見有嚴聲厲色以臨之者談話旣竟乃由保母引至遊戲室共同遊戲又嘗參觀小石川私立幼稚園生徒分上級次級室列動物標本植物模型各圖畫及兒童自製玩具成績品并各種恩物其教法與女子師範附屬幼稚園大略相同惟規模稍狹一正保母年三十許靄然衆人之母管理甚寛而各童自然就範記者觀於此而不能無動於中焉夫教育家之所以注意於兒童教育而重視夫幼稚園者蓋以幼稚園爲養成人格之基礎兒童入校讀書之起點誠教育中根本之根本也不此之務而大學高等學中小學之是務奚益哉吾中國興學倒置先大學而後蒙學久已見譏於外人今日則已漸知注重幼稚園矣然猶未能盡知幼稚園之性質而不免深有所疑焉其疑不破則雖立百幼稚園千萬幼稚園亦斷斷乎其無益也所疑維何卽幼稚園之全重遊戲而不假書籍之力是也夫中國之研究教育者豈無有知幼稚園之必注重遊戲者哉不知我中國所謂注重遊戲者或以此爲課餘之所有事或視此爲科學中之一部分而終不肯信遊戲一事爲幼稚園之主體也終不肯信幼稚園之不用書籍也（嘗見書肆有幼稚園教科書名幼稚新讀本此其證也）其實幼稚園之純重遊戲而不用書籍非但日本各幼稚園如此卽歐西各國教育家亦無不以此爲言者也 
[宫禁又有傳聞]  
　　上月二十八日北京電云此次皇上被禁之由頗難推考惟自炸彈案發覺後外間謡傳有立儲之說謂漙倫載振將入被選之列大約被禁之傳說或卽因此而起譯字林報 
[中德交涉郵政事]  
　　上月二十八日北京電云德國已將與中國訂立郵政聯合之約議定凡沿山東鐵道之德國郵政局將盡行關閉而由中國郵政局獨司其事譯字林報 
[南北巿米業集議拒約]  
　　九月二十八日二點鐘南北米業開拒約會於新北門内嘉榖堂到者四百餘人發起人甘士林君程葵生君沈耀庭君倩代表嚴承業君宣布宗旨次請戈朋雲君演說并言吳淞火車美兵侮辱華人事在中國境内美人敢如此辱我主權則在美華僑其苦可知將來美約如　改良諸君各宜猛省急加之意次由尹鶴林林太松朱玉堂翁文樵周廉生諸君相繼演說發矓振瞶痛快淋漓聽者皆爲感動末由嚴君擬定辦法四條（一）不用美貨宜實力奉行（二）售美貨之家雖售有華貨吾人宜視同美貨勿與交易（三）同業中所售美國麯粉改進别貨違者不以人格齒（四）如違背公理破壞抵制雖屬至親誓當疎遠 
（南） 
[爭回東邊木稅奉天]  
　　關内外常年所需木料向恃東溝帽兒山等處爲來源自日俄両國開戰後海運不通木植缺乏 
 
 
 

Page 3

 
 
偶有銷場亦歸日人收稅現聞趙次帥已向日人將此項利權爭回仍歸東邊道設局監收（陽） 
[日車又修新民府馬路奉天]  
　　駐新民府之日軍日前丈量街道擬修馬路大有久假不歸之勢云（陽） 
[蠆船交詳紀江西]  
　　九江租界瑞記洋行蠆船碼頭已於前年設在英商太古洋行蠆船之上游兹瑞記洋行聞中國擬將龍開河塡平並有某國輪船公司要求在此安設蠆船碼頭瑞記洋行遂禀經該國領事照會潯關道以當時該行曾與潯關稅司言過將來龍開河地方有塡平作爲蠆船碼頭之用應先讓與該行遷設今必須仍照前言先給瑞記洋行遷設如他國擬設蠆船惟有在該行蠆船上游擇給一地蓋卽指瑞記洋行現設蠆船之處也潯關道照覆以龍開河尚未議定塡平該行所稱與稅司言過一節本道衙門查無此案卽嗣後果將該河塡平作爲蠆船碼頭應給何人安設亦須本監督與稅司曁理船廳秉公辦理母庸先行預議（信） 
[電禀請示拘獲巨案主謀辦法江西]  
　　查辦樂平巨案九江道調補上海道瑞觀察日前電禀撫憲胡中丞云張姓主謀三人一名文老板張順俚一名武老板張瑞林張瑞賓現在張瑞賓已經就獲其張順俚張瑞林二犯現有教堂神捕因其均係奉教之人竭力斡旋欲保若輩首領方交案聽辦請示辦法（可） 
[樂平縣禀張童徐胡各姓械鬥巨案詳情江西]  
　　樂平縣張童徐胡各姓迭出焚殺巨案均經迭紀報端當時張大令曾將詳情禀請派兵嚴辦大旨謂卑縣各鄉各村民情素悍械鬥之風尤以南東一鄉爲最以故多成世仇卽如張童一案咸豐四年童姓斃張姓四十餘命十一年張姓斃童姓一百餘命此次因放水細故起衅張姓斃童姓四十餘命受傷三十餘人焚燬房屋數百家甚至殺及幼孩傷及婦女擬請速派大員帶兵赴縣嚴辦嗣風聞離城六十里之南東鄉高橋村徐姓與大田岡村胡姓亦因放水起衅鳴鑼放炮卑職當查該兩姓曾於同治十年光緒二十一年兩次互鬥初次胡姓合黎家橋同族斃徐姓四十餘命二次徐姓斃胡姓十五命因之結成世仇比卽會同續備右軍夏管帶督同哨官並城守營汛張把總星夜馳往解散然已斃胡姓二十餘命房屋亦焚去數百家查拘兇犯均已逃逸將該姓族長傳到嚴加申斥並勒令交兇一面帶同刑忤前詣相騐又聞黎家橋胡姓因大田岡同宗被徐姓殺敗糾衆出刀希圖報復而徐姓亦卽邀合九族共千餘人以備抵禦復經卑職與防汛各營分投開導始得瓦解冰消兩造所爭水案卽於相驗後履勘明確斷令仍照舊章取結附卷究之該兩造意不在此實藉端挾忿耳自上年夏混天麻子閙事後各鄉愚肆無忌憚加以南東鄉各村大族居多彼此結有不解世仇兵力過單難資展布布賜遴委幹練大員酌帶常備軍一二營星夜馳赴卑縣相機嚴辦以挽積習而警兇蠻云云（可） 
[林傳甲考查日本訟獄政治呈請代奏京師]  
　　京師大學堂教習林傳甲因赴廣西憑限尚寛遂越元海繞朝鮮赴東洋考求政治由日本司法省高等官接待歷覧判所控訴院東京巿谷巢鴨各監獄又赴警視廳訪部長松井茂時值暴徒大憤陷身重圍幸憲兵護出然電車被焚徒步歸寓一夜數驚考查之事因以中止日前回國將其所考查者數端函致京中友人呈請代奏其大端如左一知縣公堂悉仿裁判所大堂爲法廷二堂爲豫審廷並仿會議室之制使幕僚精刑律者陪坐於後一刑訊旣撤公堂所用戒方亦當撤去庶幾歛舊時之威燄勿虐吾民俾得盡其辭一監獄衛生最易講求但使典史每日坐獄中演說遷善改過事二點鐘若典史能安坐必不致有污穢狼藉鞭有交加之慘一州縣所有卡房班房亦監之類卡房由家丁管班房由差役管擬請通飭全國卡房班房統歸典史巡查有虐政惟典史是問知縣亦不得擅派家丁致滋弊竇一日本書記官似中國書辦執逹吏似中國之差役其在公各有手數料似中國之差費惟彼國公私法律分明使人皆祿養有資亦不致額外需索矣一日本各局皆有現行法規中國變法至急卽宜譯出頒行不合法者隨時改正一傳甲此行有衡州舊遊諸生在東洋倡議建設衡桂鐵路爲粤漢之支軌行延長至龍州南瞰法越此路以中國人爲主動力傳甲嘗爲衡州教員今爲桂省官員應能運動於其間也一日本法律官吏到逹日數有限甚嚴傳甲因擬於憑限内到省明法律之當共守也（陽） 
[澈查禀控冒襲世職杭州]  
　　日前定海鎭文送定城守營學習期滿騎都尉陳贊堯至撫轅請爲考騐給咨赴引經前撫聶中丞飭委中軍於八月二十八日考騐正在核給咨批間叧據仁和縣騎都尉世職陳贊堯呈稱於二十五年禀縣轉請承襲後因無力赴引赴閩遊幕本年五月回里始知已被現發定城守營之陳贊堯冒請咨文發標學習現又來轅考騐叩請澈究照辦等情中丞據此立卽札知中軍略謂陳贊堯應襲騎都尉世職業經前部院給咨赴引發標學習現正期滿請咨忽據被控悉係頂冒如果屬實尚復成何事體除將原呈批發布政司轉飭原籍仁和縣澈底根究秉公據實詳辦並分咨定海鎭一體飭查外合亟札飭札到該中軍卽便遵照傳知現在請考之陳贊堯速赴仁和縣聽候澈查詳辦（必） 
[委員查辦德安府漢口]  
　　德安府盛昌頤平日聲名極劣本年八月間因爭衛田陋規與首縣吳星映有嫌幕友汪某從中慫恿朦禀當道謂該縣嗜好甚深微服冶遊李方伯岑廉訪曾両次派員密查吳不獨並無其事且民情愛戴甚深祗以盛父勢處顯要未便坐盛以朦禀之罪敷衍了事豈知盛心猶未甘又兩次用夾單禀請將該令撤任吳遂將盛之劣迹列款通禀各憲張宫保密委知府某太守前往查辦已於二十五日乘火車首途聞盛宫保連 
 
 

Page 4

 
 
日致當道密電甚多均係爲伊子緩頰者想乃翁手叚通天盛當不致於撤任也（周） 
[寗滬鐵路之軌道木運滬]  
　　滬寗鐵路工程邇聞經盛宫保電諭催促赶製日前材料所已將定購之軌道木五萬株從速赶運至滬以便應用聞此項木料均係向外洋購來每根須價銀五兩餘云（見） 
[印人槍斃華人案恐難上控]  
　　印度人四大閣門司槍斃山東肥城民人沈合成一案由江督電飭滬道與担文律師切商設法上控已於二十一日據原電錄報茲悉此案一入英臬署例由英國國家律師經理除臬司及陪審外他人均不能干預故担文已將不能呈控緣由覆函到道滬道袁觀察據情電覆江督不知將來若何了結也（亦） 
[俄艦改期出口]  
　　聞俄國拘畱滬江奥斯科等巡洋艦艇因軍裝未曾運齊現由俄提督艾君商准俄領事闊君改期於西歷十一月一號卽華歷十月初五日出口駛往青島昨聞闊君已照知袁道矣（亦） 
[英領事赴寗謁見江督]  
　　駐滬英總領事霍君因英商美查洋行加運硫磺又威利洋行請用子口單採運荳餅又祥茂洋行在南巿運糖被捐局查扣又老公茂在海門運花被圩角分卡扣畱各事特於昨晚乘輪前赴白門謁見江督周玉帥商議一切（近） 
[續上海縣城廂内外總工程局簡明章程]  
　　第四章辦事條件第十一條編查户口按户編號釘立門牌另刋户口單按號分給由各户照單塡註彚造總册第十二條測繪地圖凡城廂内外各街道長短寛窄及本局應豁之地址一律測繪詳圖第十三條推廣埠地南巿浦灘日漲擬酌塡加寛埠地其迤南馬路未通之處亦擬接展以興商埠第十四條開拓馬路城廂内外均擬逐漸改築馬路以通車馬凡翻造房屋處明定章程一律收進使道路加寛第十五條整理河渠城内外支幹各河應疏濬者量加疏濬其淤淺穢臭有礙衛生者卽塡平作路並築大陰溝以通積水第十六條潔清街道先於南理浦灌設垃圾碼頭置備船隻將城内外垃圾逐日車運至船其店鋪之櫃檯欄杆應一律收進街上亦槪不堆積木植雜物第十七條添設電燈城内外用煤油路燈之處次第改設電燈第十八條推廣警察城内已設警察城外尚沿舊制擬卽設立警察學堂切實訓練城内外統設警察以歸一律第十九條舉員裁判由辦事總董議事經董公舉正副裁判官各一員請蘇松太道札委裁判警察案件案情重大者送縣正裁判官每月支薪水規銀八十兩火食及夫馬費銀七十兩副裁判官每月支薪水規銀四十兩火食及夫馬費銀三十五両任期各一年第二十條所有未盡事宜隨時議辦 
[自禁鴉片振武宗社簡章]  
　　一宗旨强種姓節漏巵居今其急務哉環顧五大部洲主人幾盡彼種他種不奴則滅滅存者惟我董種亞洲大陸滅之法不勝書而鴉片其一也國豈仍我之國土豈仍我之土而直鴉片流毒之區隅無十室邑不吸此者無一鬨巿不貨此者美其名曰洋藥洋藥藉可治病是明認通國皆病夫也立於兵力爭存之天下固非通國民爲軍國民不可而爲軍國民非先强種不可欲强種不首禁鴉片更不可此固不待智者而後知鴉片未通商前綜計海巿皆進口人多以故礦不興而足用自鴉片通商後卽此一項每歲浮出之銀中數常六七千萬現今土產又三四千萬以歲耗萬萬兩之漏巵而不知塞尚得謂之智乎天下無富而賣身爲奴者彼種之欲貧人國有以夫始奴之終滅之其幾已兆而玩視之如宗社何 
　　二辦法辦法無他求得其宗旨而已凡七事 
一凡學界商界同志各就所居之縣縣分東西南北中五鄉（立憲在能自治自治首重合羣羣小則相知易感情易故必先合小羣譬如一縣提封萬頃卽以二千頃爲一鄉縣治爲中鄉）鄉擇居中之學校當衆報名設誓不吸鴉片并擔任義務勸戒親友（親友年過四五旬外不須勸勸亦勿庸過激恐負氣而戒致生他疾）所有四鄉報名之册總彚於中鄉是謂某縣振武宗士名册縣名册總彚於府是謂某府振武宗士名册各鄉舉正副社長二人縣舉正副總社長二人府舉正副府社長二人癮老者勿舉各社叧舉議事員七十人或九十人議勸戒事又書記員四人記錄名册（此數不拘當比較社中人數多寡爲定）每月鄉議一次半年縣議一次一年府議一次上下人員皆與議議擴張法勸戒法并比較上下年之進步未完 
[俄京革命近聞]  
　　二十九日倫敦路透電云聖彼得堡之情形已全無法律有鋪户數家俱被刧掠街衢中皆爲成羣之工黨故店鋪紛紛關閉鐵路罷工之應響已遍及歐屬俄羅斯商業因之痿疲在莫斯科鐵路罷工之境内有行人三千名現由官吏供給其居處飲食各處之商家皆以商業阻滯異常激憤波蘭京城握騷極形清淡譯文匯報二十八日柏林電云俄隈得伯爵及基爾哥親王已竭力擔任調停罷工事惟全俄激憤之象其勢過甚故全境罷工實足阻全國之交通機關而有餘也譯德文報 
[蘇彝士運河紀事]  
　　上月二十九日倫敦路透電云前阻碍蘇彝士運河之轟沈艦之餘物將於乘載威爾斯親王及 
 
 

Page 5

 
 
[第五版]  
其王妃至印度之利拿痕艦號駛行後再行澈清大約往來運河之貿易其阻碍之時間不過數小時矣譯文匯報 
[摩洛哥交涉]  
　　上月二十八日柏林電云摩洛哥王已接受德法在阿爾支利會議時所訂之約章譯德文報 
[議改委員開會]  
　　上月二十八日柏林電云法議改委員將於本月三十號（卽華十月初二日）在巴黎開會集議譯德文報 
[東鄉大將受工黨歡迎]  
　　上月二十八日東京電云東京之工業社會定於今日午後公宴東鄉大將及其部下各士官 
[英儲定期赴日]  
　　上月二十八日倫敦路透電云英國齎送徽章於日皇之皇太子挨塞將於西歷明年正月初起程赴日 
[俄京廠工罷巿]  
　　上月二十八日倫敦電云俄京聖彼得堡之卜的洛甫廠及其他各大廠家之工匠業已一律罷巿 
[馬基頓財政問題]  
　　上月二十八日英京倫敦電云據路透所得消息管理馬基頓財政問題之第二步則俄國及匈奥両國公使必將再行覲見土皇而加以强迫手叚德國不與各國聯合之說實爲不確現在各國之聯合一氣已無庸疑慮故將來海軍議會之結果各國勢必全行與聞俄國之黑海艦隊刻已駛往德撤及阿納多利亞之海濱蓋將與海軍大議會聯合也譯字林報 
[贈書鳴謝]  
　　昨承姚子良先生文棟以選錄山西農林學堂課藝一册見贈國學保存會以經學教科書第一册見贈合書數語鳴謝（容） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[直督致江督電（爲日俄和約事）]  
　　日俄約於十六日批准摘其與我有關係者電逹如下第三欵一除遼東半島租地之外按照本和約之續定條欵第一所定兩國兵隊由滿洲地方全然併同時一律撤退二日俄軍隊目下所佔據或管轄之滿滿各地除前叚所開地界外全境并全然交還中國自行治理俄國政府茲聲言俄國併不享有在滿洲地方損碍中國主權或違背平等取益察旨之一切佔據土地之利權若或佔先獨佔各項讓許好處第四欵日俄兩國允約中國爲振興滿洲地方商工事業起見應辦一切事宜其係各國一體均沾者彼此均不得妨阻第五欵俄國政府俟承中國政府允准將租借旅順口大連灣以及附近領地領海之權并索連租約或屬租約所訂之各項利權優權以及允讓好處一律交日本政府接受至有關於前開租借領土内所有公家建造各物以及各項產業亦一律交日本政府接受日俄兩國彼此允約前叚所言承中國允准一節須向中國政府邀允凡在前叚所開領土内之俄國臣民所有一切產業權在日本政府均應切實推重第六欵俄國政府允約不叧要索抵償并承中國政府允准將由長春卽寛城子至旅順口之鐵路及各枝路併在該地方附屬諸路之各項利權優權產業之及該地方附屬鐵路或爲鐵路取用之煤礦一律交日本政府接受日俄兩國彼此允約前叚所訂承中國允准一節須向中國政府邀允第七欵日俄兩國彼此允約在滿洲地方之鐵路均各專在商工事業使用本旨不得爲戰略起見使用但關乎遼東半島租地界内之鐵路不得援引此項限制續約第一節日俄兩國政府允約於前開和約遵行後彼此立卽同時開辦由滿滿地方撤兵自和約遵行後十八個月限期内兩國軍隊除遼東半島租地外應由滿洲地方全行撤完其撤兵時由両國前敵撤起在日俄兩國預先留存爲保護兩國滿滿鐵路可得留駐護路兵之權此項護路兵每一基羅邁當不得過十五名但於此限定最多數目以内日俄兩軍統將叅酌切實情形將此項護路兵務須會商從少限定而在滿滿之日俄兩軍統將按照前開宗旨將撤兵事宜細目妥商訂定務須從速并無論如何不逾十八個月限期内將一律撤完須要辦法彼此商定施行云（雲） 
[張殿撰電覆派赴義國漁業賽會辦法須聯合南北洋漁界公議通州]  
　　張季直殿撰創設漁業公司早經奏准立案前因義國賽會漁業照會外務部轉請商部派員赴賽當經商部電詢張殿撰能否前往各情已志前報茲悉殿撰已於日前電復商部請聯合南北洋十一省漁界合爲一氣公議辦法开咨行各該督撫請將前發之漁業表格飭屬照表塡送吳淞漁業公所以便彚齊再行揀員派往（劍） 
[粤人議開追悼會廣州]  
　　九月十四日在公所會議馮夏威先生追悼會禮節定期十七日在華林寺行禮連日收到輓聯哀詞以數百計各血誠志士均擬到寺行禮學界中人尤爲踴躍各學　均由教習領同全班學生排隊赴會述善學堂已預製輓歌預備行禮時唱誦（空） 
[彚錄美人劉海如私屯洋油案交涉]  
外務部咨南洋大臣文爲咨行事光緒三十一年八月三十日准示　美國人劉海如私買漢西門外並非商埠之地作洋油棧一事當經本部照會駐京美使去後准該使照復稱已按所請電知江寗領事查照辦理等語相應鈔錄來往照會咨行貴督查照酌核辦理可也須至咨者 
　　外務部致美柔使照會爲照會事本部接准南洋大臣電稱美國人劉海如上年私買江寗漢西門外並非指明商埠之地作洋同棧當時未聲明係洋人置產僅以劉海如出名影射稅契迭經道縣查明禁阻槪置不理現該美商竟運油二萬餘箱囤積居民震恐誠恐釀成交涉已飭道縣彈壓保護查火油爲極險之物有碍民生止許囤於租界内外俱應由官核准漢西門居民稠密豈能囤積望切商美國駐京大臣速飭將火油他徙免滋事端等語本部查該商劉海如在江寗漢門外並非指明商埠之地買地設棧核與光緒二十九年中美續議商約第三條所載定爲外國人民居住合宜地界一語實有未合乃於稅契時竟不聲明係洋商置產尤屬有意含混况火油極易遇免險之物不地方官核准遽在民居稠密之地囤積至二萬餘箱之多誠恐有碍人民平安相應照請貴大臣卽電飭貴國駐寗領事官速飭該商先該火油他徙其私買地產影射稅契一節再與地方官和平議結可也須至照會者 
　　美柔使復外務部照會爲照復事九月初五日准貴親王照會以接南洋大臣電稱美國人劉海如於並非商埠之江寗漢西門外私買地方作洋油棧囤積二萬餘箱居民震恐誠恐釀成交涉請速飭該商先將火油他徙等因本大臣已按所請電知江寗領事官查照辦理矣相應照復貴親王查照可也須至照會者 
　　美領事致南洋大臣函啓者西十月十四號准貴大臣函復以抵制美貨及漢西門美孚存棧煤油等因本領事代政府鳴謝貴大臣允本領事所請卽飭地方官勸導本國政府前聞貴大臣此舉深爲感激嘱本領事道逹感忱至漢西門存棧煤油一案今日奉到駐京柔大臣來文飭令劉海如卽將該油移囤别處購地建屋應會同地方官和平辦理等因奉此查此案本領事極願早日了結現旣奉文已飭劉海如照辦矣專此布聞順頌日祺 
　　南洋大臣復美領事函敬復者昨接來函漢西門存棧煤油一案奉柔大臣來文飭令劉海如將油移囤别處購地建屋貴領事奉文已飭劉海如照辦等因此案關繫民生至爲緊要承貴公使篤念邦交貴領事關懷大局早將此案立結商民感頌異口同聲從此中美邦交更形輯睦查下關商埠之地瀕近長江起貨較便已飭關道會同稅務司勘明地叚擇其稍遠民居隙地准令該商建屋遷移除電逹外務部致謝柔大臣謹代江寗商民鳴謝專此順頌日祺（雲） 
[善後局領欵擁擠武昌]  
　　自新軍餉項由善後局給領後每逢月初發餉時各營領餉差官異常擁擠其餘在善後局領欵者皆不得前因之嘖有煩言昨聞該局執事籌商擬在局旁叧闢一門專爲營兵請餉之用以免别生枝節云（位） 
[警察局招考緩期蘇州]  
　　蘇州招考警察本定於九月十八日舉行詎是日與考者半係舉貢生監而該局司道祗欲考充巡警兵隊故一時甚覺爲難茲已由該局出示畧謂舉貢生監等有志向學洵屬可嘉惟目下朝廷特設巡警部應候該部頒到章程再行聽候撫憲定期考取云（戎） 
[禀請給單分運礦煤鎭江]  
　　駐鎭辦理開平礦務事宜王君以鎭地煤價日益昻貴欲向蘇常松太各屬推廣銷路所有裝運經過各局卡應完捐稅擬仿照統捐章程請領分運單以便轉運出境現已禀請省憲批示核辦矣（此） 
 
 

Page 10

 
 
[吕軍門札飭赶造營衙寗波]  
　　寗紹交界之大風山向爲盜匪淵藪剿除不易前由浙提吕道生軍門札飭右營游擊移駐該山以資鎭攝並擬於該處築造游擊衙署嗣因經費不敷罷議上年復經上峯委員會同趙應堂游戎前往勘估設法籌欵仍未議决現因大嵐山又有土匪小娘子等多人擄掠各村莊甚爲騷擾軍門特札趙游戎赶將該營衙築造以便移駐大約開工之期不遠矣（養） 
[師範學堂將欠開學寗波]  
　　甬郡月湖書院前由張美翊等禀准當道改作師範學　已由寗府喩庶三太守於九月十二日在府署考騐各學生聞與試者有二百餘人錄取一百二十七名一俟學堂布置周妥卽行開學（恭） 
[提城擬設公學堂揚州]  
　　孫君洪聲糾集同人擬於揚城内創設公學堂一所額設二百名至堂規課程延聘教員以及學生宿膳各項章程悉由同人公議認可昨已刋發廣告說帖約聚同志簽名簽名處現暫設於舊城毓賢街發起人孫宅聞一俟議定卽將禀請各憲立案云（化） 
[蘇省師範學堂禀准加課蘇州]  
　　蘇州師範學堂課程向有東文歷史地理算學物理體操諸科目兹聞監督羅叔蘊詳請撫憲擬於各課程外添插一講習科俾與學諸生易爲通曉已經撫憲允准飭卽叧聘教員隨時講習（伏） 
[查辦第四標之委員蒞鎭鎭江]  
　　駐鎭第四標統領龔厚培叅戎劣跡多端且腐敗逹於極點茲由督練公所徐叅謀密札某標管帶孫少江印銘蒞鎭密查冀得實相云（止） 
[分委接辦提調杭州]  
　　浙省洋務局提調許南友太守星箕向兼銅元局差茲奉翁方伯委調江干船局釐金總辦優差遞遺洋務提調則委楊太守毓璋銅元提調則委叚太守慶熙分司承乏刻均移交接代矣（必） 
[浙學院折回省垣杭州]  
　　浙江學政陳蓀石文宗於秋初出棚按臨上八府校士月前奉到廷寄因知科舉已廢當將金華府屬生章草率試竣折回省垣現於抵杭後照例具摺奏陳考試情形外聞擬因病乞假開缺（必） 
[校閱水師松江]  
　　江南提督制之裏河水師向在澱山湖操演現在楊提督擇於茅竹港浦口調集淞南北掘港右營等各水師砲艇筮期二十六日在彼處校閱並聞閱畢水操後尚需調閱水師弁兵打靶並考校鎭江營陸軍汛弁各缺（白） 
[委員查辦巡警揚州]  
　　蘇臬朱廉訪以揚屬巡警有名無寔江都甘泉儀徵爲尤甚特委郝鼎元大令密查復奪現郝令已至楊秉公查辦矣（化） 
[整頓牙釐揚州]  
　　昨江督電止騐帖由楊府補發飭知羣情頗爲疑慰茲悉省憲以歷年查騐均屬虚應故事故牙釐辦無成效今將派專員督辦以期實事求是（化） 
[海盜推斃美兵已獲首犯烟台]  
　　烟臺附近之老鐵山洋面時有盜賊出没日前有盜匪多名將美國兵官推落海中當時連斃三命一案首犯業已就獲尚右從犯干香亭劉得勝二名在逃未獲現登萊青膠道何觀察已懸賞格矣（藏） 
[倉塲擬請化私爲公北京]  
　　日昨倉塲侍郎會商前經其奏整頓倉務厚給官員津貼原爲養廉杜弊起見惟經費甚難籌劃查每年各省解交米石所有殘袋及繩蓆等項變價爲數較鉅擬將此項化私爲公卽可提出三成津貼倉塲官員其餘儲備條理倉厫及各項公用之需（火） 
[聘定農學教習咨請立案北京]  
　　日昨山西巡撫咨照學務大臣略云晋省農林學堂農學教習田眞一郎林學教習三户章造現屇二年期滿田眞一郎辭退回國前已電請駐日大臣楊欽使聘定日本農學士高橋昌來晋授課其林學教習三户章造議定展期一年均已簽立合同除分咨政務處商部外謹將學堂課程規條一併咨照貴大臣立案 
[嚴懲侵蝕學款杭州]  
　　新城縣學堂當高子勛大令創辦之初卽派貢生羅葆眞爲總理侵吞舞弊北經沈思齊大令蒞任後查明出入各欵類皆不實并將堂產契據藏匿向之追問反出惡言大令以興學爲地方急務豈能任其侵蝕因卽將羅發學管押詳請斥革追究（必） 
[揚州]  
　瓜洲炭行提釐向爲賽會之用現由王子衡禀請江都縣飭令每年酌撥三自千文以充學費陳令已飭炭業禀復矣○酒業抗捐閉巿已近兩月經江甘兩縣等一再出示勸諭又奉金陵釐捐總局飭拿爲首之王金玉等四名究辦該酒業仍聽鄭雅南主唆抗不開巿（化） 
[松江]  
　　婁縣屈吉士大令之孫公子近與北門外廖紳聯姻定於十月二十四日行親迎禮○松郡各學堂學生夏間有穿白竹布操衣袴者秋間有革靴日本式操帽遊行入巿者然皆循規蹈矩不失學生程度而郡中無類惡少專喜效尤近則手業小民亦多有操帽革靴裝束如學生者此輩粗鄙暴戾每喜生事殊與學生名譽有關是宜設法禁止也○城東某姓子年僅及冠性悍且黠昕夕與母兄爭吵鄰里鄙之二十五之晨忽聞吞食洋煙蒙被而臥其母兄驚駭欲絶亟爲施救喊聲哭聲閙成一片詎從口中挖出均係益母膏家人遂變哭聲爲駡聲觀者如堵皆爲掩口胡廬（竹） 
來函 
[澳洲雪梨埠拒約會上商書]  
　　商會諸公鈞鑒美國禁約虐我同胞辱我國體關係全國影響甚大可恥可憤貴會諸公首倡不用美貨以爲抵制其理至公所以爲四萬萬同胞所公認上下一心男女一體海外旅民聞風墓義捐資以助内地之辦事澳洲同胞樂議之後已致電尊處及粤東廣濟醫院願急開　以助辦　并　堅持想已洞悉今各埠紛紛捐欵人心甚爲踴躍　間旅民旣　諸公之高　面敝處復有布告文以激發之也俟欵項捐集卽行匯奉近者美總統已矣解除　　寛待士商諸公拒約實效彰彰可覩仍祈堅持毋懈事無不濟頃閱各報載曾君少卿留别同胞書知有奸詭之徒欲行恐嚇手段　圖解散團體幸曾君志堅　遠寗願犠牲一身以顧全國民之公益是具志士仁人之所爲而爲衆同胞所敬仰崇拜者也謹竭微忱致謝諸公拒約之熱力更謝曾君取義之盛德不啻爲我國民之生佛（後略）代表人劉汝興鄭蕃昌沈俊豪李官益等同啓 
[立華儒德文學校於柏林京城啓]  
　　中外一家四海之内皆兄弟也五洲萬國之人必須交通含仁負義彼此相助僕十三年以前卽一千八百九十二年到中國多年研習中國之書且襄助花之安先生兼李提摩太先生辦理廣學會之事於一千八百九十六以及九十七年余料理贈送廣學會之時務新政書幾十萬本於中國士子如木樂知所撰之廣學興國說文學興國策興華新義又李提摩太所著之新政策等類余亦將花之安所著之自西徂東印二千本又泰西學校教化議二千本戴奉於中或官憲閱時自已亦著述幾種書如德文入門三聞（此書今將重印改名德文要語三册合刻）華文常用四千字錄二册孔子基督爲友論一册聖經要路一册耶　言行要錄一册四書本義官話四册（此是一種註解爲蒙學堂所預　　譯四書之本文爲官話因爲余想十八省之孩子在蒙學堂先當學習一定之官話爲　範以　合全國之精神）此十餘年之工夫余不受公會之薪　實用自已之資以度日余　出此數欵只欲表明余誠心愛華人欲帮助中國耳○余母親因只余一子而　他子遂於一千八百九十六年自德國到中國今母親年老不能忍耐中國夏令之　　　 
 
 

Page 11

 
 
[第十一版]  
明年春目余欲攜家眷隨侍母親回德國以盡孝道然余一心戀墓在德國亦可以帮助華人○中國今目最要緊之目的僕以爲是中國當道官紳必須送聰頴子弟到西國學習西國各種學類所有極善極美之方法中國國家與西國教會已創建許多學堂在中國此是極妙可讀之事乃究竟若學生眞要考察西國之美法伊等必須　已游歴外國必須拭自已眼睛覧西國之光孟子論學齊語云父當送其子到齊國曰引而置之莊嶽之間數年雖日撻而求其楚亦不可得　孟子此言之　旨不但切於學西國言語乃於學西國各種專門之學亦甚切合大日本國三十年以前曾送許多學生到德國肄習德國之學問此眞是東洋勃然興起之根基人皆稱德國學問是萬國之中最樸實名通者且德國之政治律法與中國今時所須者最爲相宜因我儕德國人士誠心尊敬皇上且熱心愛祖國今日中國曾送許多學生至德國乃若無肫誠之朋友照應諸生難免蹈危機恐或輕躁之西國人有　引誘學生行非禮之舉動以致諸生浪費銀錢虚度時光遂令伊等日後無眞實之功效此是諸生之害亦余本國之恥也是故余有心欲特爲中國學生在柏　近租一所房　欲允許學生與余家人同居欲時時監察諸生之學課且襄助諸生通逹京城最要之政務如此余希望諸生可以速速前進且日後確切有眞實之功效○論學生所居之處若二十夕學生共居一所房屋如此日日之費自自然減少於各人獨居之費用學生若不獨居且有善良之同伴伊亦可免生思　病而可　專心樂意學習余亦可以時時保護學生免得别人阻礙○諸生在柏林所必須之用度余聞今日比昔日之價目即余學時之價目校昂貴余年幼時父親教育侄八人按母親彼時所措置之費用余今爲二十名中國學生壽定用度第一欵論房屋並飯食等每學生每月所必需之費　列於下○外國飯食四十馬克（兩馬克大槪是英洋一元銀一兩大槪是二馬克半）○房屋三十馬克○僕人十五馬克（房室内須雇男僕二名廚房須雇女廣司二名）○一位女管家五馬克（因人多必须請一位女管家襄助余和余婦人治理家務）○洗衣裳五馬克○電氣燈自來水巡捕捐等類之費十馬克○煤炭十馬克（此是十二月扯平計算夏天只廚房用煤炭冬天在全房屋内用煤炭）○格外費用五馬克○爲余幫助學生的工夫二十馬克○統算每學生每　共計必須一百四十馬克即大槪五十五兩銀子一○第二欵學生每另外向已所需之用度（此等費用隨各人之光景可減省或可加增乃大槪每所必需者詳載於下○買書並　文學院或别處學堂或東門先生之脩金銀七兩○日用之電氣車銀五兩○購買外國衣服銀七兩（一年八十四兩或二百一十馬克）○格外之費如請醫生或爲自已零用錢銀五兩○游學費（夏天暑　之時游行所需之費）侂兩（一年大槪九十六兩或二百四十馬克）○統算學生自已之用度大槪四十五兩在第一欵所述爲房飯等必須之用度是五十五兩故此共計每學生在一　大槪必需銀一百兩○學生起程必須備辦外國衣服並箱子等類此欵大槪須銀二百一十兩○在開先創辦之始余爲學生必須購買各種家伙器具故此余希望中或政府可以襄助余爲學生買此家伙余想學生必須買一隻鐵床並鋪盖一隻衣廚一隻衣櫃一隻檯子兩隻椅子一隻面盆架此外需買抺巾檯布檯巾磁器飯义刀七等類又須備辦客廳並書房並廚房之需其共總替每學生在起頭買家伙必須用一百二十兩替二十名學生大槪湏　二千四百兩○余希望明年西歷三月初十日出洋若二十名學生與我偕行往德　此是最方便乘　國之公司船　意大利國之基挪亞並從彼乘火車到柏林大槪需　四百二十兩若有志者喜乘此機會隨余往　國法請寫信一封寄逹我之　所可名上文所述余只約畧表明余之　旨余核實並無他意只欲　助中國學生在德國學習有成耳光緒三十一年九月二十七日上海威海衛路三十四號安保羅建白 
[杭州協德善堂並鼎記莊經募南匯寶川山沙明水災賑第三次另登清單]  
　　愼餘堂朱洋二百元潘赤文王智泉各五十元鼎記莊各友二次五十元　伯清十二元胡慶餘藥局壽萱室莊嘉蔭堂葉敦睦堂錢袁文山爲母壽人同室各洋十元能忍堂　限田潤各十元求椿萱長壽人廣大裕各五元謝陸氏安　　各四元怡椿李三元無名氏李小雪瘙聽五安吉學周寶恕堂施楊　與菊壽堂　蓮子脩竹居　怡安　巢金肯堂各一元馮春橋邵春圃江夏補過子蘇晉卿徐德生　　　無名氏經畬堂田仰修楊鑑明隱名氏姚喩記各洋一元揚積成兪嘉言各五角莫慶吉王贊成各四角楊鑑明次洋一元共四十六户合洋四百九十八元侂角又次洋一元[  上海北巿絲業會館賑公所施則敬抄登]  
[德發洋行經收上寶義務善會捐欵第十六次清單]  
　　隱名氏洋五十元徐州客洋念元黄烈齋洋五元祈安氏新棉衣十七件又錫金商會經募第十十一兩批洋七十一元小洋六十三角銜名列後立仁莊不書夕怡昌莊福泰莊同和莊廣盛莊怡源莊各洋五元鎭庶莊義和莊各洋三元德豐莊源　莊源豐莊韓星愈各洋二元無名氏陳大金福泰祥恭儉敦叙秀雅依仁華銘泉陸頌海許菊　振茂隆永緒華嚴成恆德宏緒祥順隆　泰恆裕和泰　源益茂宏大各一元鴻來洋十角大亨泰生各洋七角鴻來源長興義源昌錦昌祥盈昌傳光謨各洋五角長興泰洋三角高培全錢章全過子植各洋二角又談暮韓宋少雲經墓天昌　記舊棉衣一百件又德盛義四十件鄭幼山胡惠生夏榴庭各十件顧蘭生十二件大吉祥六件義茂恆鮑子寛各五件包幹臣二件以上共收大洋一百四十六元小洋六十三角棉衣二百十七件 
[德發洋行經收士寶義務善會捐欵第十七次清單]  
　　隨安堂洋二百元黄承志求病速愈洋二百元隆昌號洋十元滬南隱名氏經募袁廣生洋一元姚錦昌劉　觀各洋五角朱紹箕吳鑑生各洋三角　雲生杜廉生棉力子馮清卿金翹雲鍾維良葉書君各洋二角以上共收洋四百十四元 
[上寶義務善會經收崇查川南沿海水災急振第十批清單]  
　　彭祥慶助洋五十元半間遊客助洋廿三元友記助洋十五元樹德堂張劉　記清和嶧記無名氏以上各助洋十元秦鏡翁助洋四元黄大同助洋二元廿一日起廿五日止共收英洋一百三十四元 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[上海官事]  
　　廣西藩司張堅白方伯嗚岐昨日命駕入城分詣各署辭赴廣西新任○梅家弄巡局員沈霞標參軍賦城昨日因公到縣禀見（近） 
[會同勘地]  
　　通州張季直殿撰昨日會同王觀察存善前往吳淞查勘地址（近） 
[晤商要公]  
　　上海道遠觀察昨因要公片請南洋副律法官羅誠伯觀察到轅晤商一切（近） 
[關道政體違和]  
　　上海道袁觀察昨因政體違和故屬員禀見一槪擋駕（近） 
[製造局紀事]  
　　金陵銅元新廠總辦潘觀察派委朱華甫二尹來滬至製造局商借汽筒已紀前報茲悉總辦魏觀察查有飛鈴筒一架堪以借撥惟略有損壞昨已飭廠修理完因以便交該員領回○船塢加大放闊一事本限八月底完工由粤人李阿汰承辦嗣因風潮阻碍工程以致迄今尚未竣事茲由總辦吳副戎限李卽日赶竣母再延誤（欣） 
[盜傷事主來滬求醫]  
　　松江某鄉施姓家於三日前被盜搶刧砍傷工人李得龍頭額右眼等處勢頗沈重昨日由施將李雇人伴送來滬當入同人醫院求治（古） 
[節會路由]  
　　今日爲下元賽會之期茲將經過路由錄下 
出廟朝西過南香花橋朝北中香花橋沈香閣北香香橋往東福佑橋朝南天宫牌樓長生橋四牌樓縣東縣西朝南至虹橋朝東太平街果子巷過魚行橋出東唐家弄進天燈弄至談家弄過道轅朝北蔓笠橋朝東出城過吊橋至老馬路朝南走老白渡過龍德橋豆巿街會花衣街朝西鹽公堂出梅家弄朝東朝南過青龍橋東鈎玉弄朝南陸家浜朝西到壇夜會由壇起馬過吊橋進西門一直大街至穿心河橋杜家灣過虹橋走南張家弄朝北朝西至西倉橋朝南過南西倉橋朝西出北弄由参府署過楊家橋由守府署過薛家橋出西王家弄朝北陳顧同橋一直縣橋朝東果子巷彩衣街朝北東街益慶橋由海防署朝西　制轅（近） 
[攫物又見]  
　　南巿小門外城脚每有流氓深晚結黨攫奪路人錢物層見迭出前晚又有龍華鄉人甲乙二人亦被流氓攫奪洋四五元行路者以是咸有戒心（欣） 
[城西小火]  
　　昨日午後二點鐘西門外二弄内某成衣店樓上不戒於火經該處洋龍救熄祇焚樓房二幢（居） 
[惡鴇獲案]  
　　凌虐雉妓小銀花之鴇婦賽金花自案發後避匿未獲日前由探徐榮珊訪悉金花遁跡新閘派克路拘獲解究明府判押候禮拜一訊奪（見） 
[上海縣案]  
　　金曹氏扭控吳立江扣留單契前晚經汪大令提訊氏供夫名金雲甫本開米店吳曾存洋一千三百元二十八年雲甫故世氏因央人商懇停息還本前月本已還清氏子丙咸收回存摺吳索息洋五百零七元丙咸以田地單契作抵爲此控追是實吳供存款内有一千元係某老嫗託存應求追給大令判曹氏繳洋三百元再領單契○拆信竊洋之郵政局信差王和林經稅務司送縣責押昨奉大令提比供兩次寫信到寕波家内奈因貧苦無從措繳大令判仍還押嚴追○通州女子莊氏幼許羅嫗爲媳後因涉訟發堂將届十載女今年已十八旣無親屬羅嫗变已病故其子久無下落莊氏禀求大令提訊情由大令殊深憫惻判候諭飭堂董擇配（近） 
[局事記略]  
　　前報紀丐頭周榮春向裏馬路各店鋪索取陋規不滿其慾唆令江湖惡丐向各店滋　由工程局華捕抱獲四丐押候訊辦一則茲悉該丐頭以此項規費尚有一半可收恐一理并是革除遂運動局中菜甲將各丐朦禀開釋不予深究不頟翁總辦准如所請否○報紀方不春控薙髮匠姚連棠串同咸衣匠談炎生等拐子匿妻一案昨經十六鋪中局陳二尹提訊著方先具領子切結並飭姚等四人交保　同尋獲陶氏到案核訊○挑夫徐阿三挑失某米行之米一石由夫頭張仁相追問徐不承認扭控工程局奉帮審黄二尹判徐酌賠洋二元了案（欣） 
[會訊定貨不出案]  
　　英商信餘洋行延担文幫辦雪門律師控兪富記洋貨號兪富全定貨不出請追棧租保險等費銀四千七百餘兩前日午後英副領事德爲門君蒞廨會同　讞孫明府研訊雪律師聲稱信餘向做洋布疋頭公司設在香港兪爲洋貨掮客前年西十二月三號該行定洋布五十箱十號定三十箱又二十箱嗣後陸續定至去年爲止又定三十餘箱均有定單親筆簽字爲憑去年八月九號因爭論貨色高低兩造邀愼記洋東克拉買秉公評斷以前定六十二十箱中每疋酌减銀一錢三錢惟未出之貨皆存棧中官利棧費保險銀兩日漸増多目下共該銀四千七百餘兩請堂上嚴追兪延侯魯公律師到堂將前供摘訊數語并稱愼記洋人去年公斷是否原告所請雪律師令舌人將公評筆據當堂譯述且言載明両造公請一秉至公侯律師又將定貨時様板牌記尺寸叅差細向原告洋人盤詰良外莫不如問而對是時已鐘鳴五下明府商諸德君判兪暫交保俟禮拜六上午再訊（見） 
[英美公廨早堂案]  
　　史愛興向江天輪船起運英洋二千七百元點交小車夫張阿四江恒有嘱令車送天津路某莊交納詎江送之一千二百元路上忽失三百元互相推諉由史報探王長桂拘案於昨晨解訊襄讞員孫明府會同英德副領事研訊之下判押候查明再訊○盧菊生貝阿全以細故起釁將錢如有陳小餘戴忠心兇毆并用利刃戳傷由探倪順泉解辦判俟原告傷痊訊奪○過犯洪福廷串同王德桂至大馬路復順洋貨號竊海虎絨六碼由店夥鳴捕拘辦判洪責三百板押捕房兩月王責一百板押捕房一月○頑童蘇阿根竊王順泰朱阿二李法昌等家衣服由探解辦判遞回蘇州原籍○法界祥泰洋貨店學徒王桂福至怡和洋行棧房提取洋燭王在地上拾得瑞記洋行出店陳順發所遺之棧單一帋誤認已物向棧出取洋布一箱由陳覺察扭赴捕房供出張侯記同來昨日獲張一併解訊明府略一研詰判張開釋王押捕房一月○濟良所女董送婦人唐秀鳳至案供年十八歲常州人前二年被晚母領至上海賣於自來水橋外國京貨店唐湘舟爲妾被大婦以藤鞭背逃奔所中求恩超豁明府判暫留該所候移其夫到案訊奪○鄭根生夏阿三先後犯案由縣移提昨晨由探解訊判俟備文歸案究辦○談炳美之子松茂與談妹郎因分祠堂祭餘洋起釁被妹郎將松茂刀傷數處由探解辦中西官以談等均寶山人著移送寶山訊奪○鹽梟吳長林王有財由蘇附輪至滬竊同舟人衣服被探方長華協捕拘獲搜出手槍剌刀等物解辦判押候移訊蘇松等處有無犯案再奪○妓女王文蘭由龜奴趙阿根肩負出局經捕解辦判罰洋十元○陳財生以木料堆路由捕拘究判罰洋十元○忱三郎竊周寶順白馬一匹由探辦判責二百板押兩月○陳阿康飯　　利之 
 
 

Page 18

 
 
絨單棉被由探解辦判責三百板押兩月○拉客違章之妓女王張氏曾李氏由捕解辦判曾開釋王押三天○甬婦徐石氏延高易律師控其翁姑徐惠吉徐金氏及夫徐錦堂虐待逼娼奉關司馬訊供各情已詳前報昨日早堂徐惠吉延哈華托律師投請將徐等暫行交保與補提之史徐氏等隨時傳訊明府著史徐氏改提爲傳臨時投質餘俟禮拜一覆訊再奪（見） 
[法租界公堂案]  
　　永興洋行夥許文彬控福昌誠洋貨號執事韓信年定購錫口玻璃罐蓋十五箱屇期不出求請究追韓供本年八月曾向該行出過洋東答稱並無此貨乃行夥影戤請察中西官判限一禮拜内出清完案○蔡怡齋禀扛夫邵和尚蔡阿金張阿福竊鐵皮二捆請究大令著押候查明覆核○李友生在西門外購買牛肉至靜安寺銷售路過法界牛肉未經蓋印爲公司中人查悉拘究大令著罰洋五角○捕解陸吉甫在街黏貼招紙違章請辦大令判罰洋五元○許福記與某牛肉莊訂立合同承賣牛肉未經公司蓋印查獲請辦奉判罰洋四元以後不准再售○孫周氏因不守婦道爲翁送案請辦判發普育堂留養在案邇因該氏不安本分爲堂董送回大令著押候伊夫領回管束○毛家表設攤售賣僞首飾爲包探拘辦毛供向爲清嘉坊生意並非冒充大令着當堂開釋○流氓趙阿二張阿堂向馬夫趙福生拆稍爲包探拘獲解訊因原告供詞不實押候查明覆核在案昨日某號華捕到堂質証當日目見趙阿二拆梢開放手槍大令判趙枷號二月責一千板再押捕房二月期滿再核張阿堂枷號二月責六百板期滿叧候發落○方全福糾吳常興股開紙邊棧吞没股洋一百零二元吳遣伊兄根寶向索被方誣控拆梢吳因自向索取方又任意誣竊致吳含憤吞烟自盡一案昨日捕房將方及見証周正一並吳根寶一併解訊屍叔吳全生投訴前情大令判將方周送縣吳根寶開釋全生著投縣備質（居） 
[美租界捕房事]  
　　天妃宫内素爲賭徒淵藪且有種種用强誘賭情事現爲捕房訪知飭探陸協庭前往查辦○沈家灣地方有迷路男孩一口爲該處豐興冰廠收留一面報知捕房以便家屬至廠認領○塌車夫趙和寶昨日推車至西華德路將某東洋車車輪撞斷由捕將兩造帶入捕房趙願給修費洋二元了事（古） 
 
 
