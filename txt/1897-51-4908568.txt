# 1934 - 51 - 4908568

 

Page 1

 
 
[教子嬰孩廣義]  
　　中國之貧弱豈無故哉百金中人之産也若萃百人而用之則頃刻盡矣粒食蒸民之寳也若置隴畝而荒之則饑　多矣生者寡食者衆國將何以求富强哉今之人無不知求富强抑知富强卽求之於人乎苟欲求富强於人則必裁之培之教之育之使人有能富之基能强之勢而後可望國之富强也然栽之培之教之育之之權於父母最爲切近而於人之幼時尤易爲功世傳教子嬰孩教婦初來其言甚淺其理甚深爰爲教子者廣其義焉夫人當幼時凡飢而食寒而衣不能不仰給於父母者亦自然之理也至冠而授室仰事俯畜之所需日用行常之所費皆當取之其身者也而今之人則未必皆然也或享其祖父之遺養尊處優不思謀食或則窮無聊賴無計謀生非藉親族之張羅卽冋友朋而告貸及至爲人厭惡而流爲匪類者有之無人顧問而填於溝壑者有之天地之生人也未有不與人以自生之機者也則父母之生子也豈有不望子有自立之道者乎乃望子能自立而不先教子以自立之基及見其不能自立而且流爲不才始思有以束縛之督責之爲子者非但不能改過且有竊訝其父母頓改慈愛之初心小則腹非大則違忤而愈以堅其不才之志至不可收拾而後巳卽有質地過厚稍知悔悟無如少成若性習慣自然歲月因循浮生若夢手足非所習心思非所習去日苦多來日苦少雖欲改轍其道末由究其本源無不從嬰孩時之姑息使然也每見世之有子者但知厚其襁褓而不知過煖之能弱筋骨但知豐其膏粱而不知過飫之能疎皮肉但知遂其喜怒而不知過縱之足壞性情中毒在初後不能救於是人才之爲所暴棄者十家而七其有付諸乳母者染乳母鄙俚之見而使酒駡坐之性成染乳母浮薄之氣而狎游好弄之性成染乳母怠惰之習而畏難苟安之性成染之者易化之者難於是人才之爲所暴棄者十家而八有謂子在幼時縱之無害俾能入塾自能受教師教果嚴自不難變其氣質然往往誤於腐儒學究織字則音義不明讀書則講解不晰動作不教舉止不習父母旣誤於始師又從而誤之可寳光隂全同虚擲於是人才之爲所暴棄者十家而九迨學爲文必思附於通儒之塾所謂通儒者亦不過以時文爲教耳經濟之書不使觀技藝之術不使學世務之情不使知其在馴良之子僅以斯文自守而一無所能其在桀驁之徒則自以爲讀書之人而目無餘子於是人才之爲所暴棄者幾徧天下夫愛子之心盡人所具然哭泣則憐之而不聞憐其將來爲棄才飢寒則痛之而不聞痛其將來爲棄才疾病則憂之而不聞憂其將來爲棄才旣爲棄才爲父母者猶不悟其咎有所歸而惟以其子爲生就此不才之質祗付諸無可如何之一歎抑知其子豈真生而不才者耶子之手足本靈也乃於其幼無所知而弱之子之心思本優也乃於其幼無所知而窒之子之耳目本聰明也乃於其幼無所知而蔽之羣天下之父母而傷其子於勾萌之始天下之元氣又何怪乎大傷乎能食子而不能教子天下之通病也語曰父兄之教不嚴子弟之率不謹則知人之不才非父母遺之害而誰遺之害哉泰西之法民間無論貧富男女五歲以後皆須入學如不入學者則罪及其父母現在倣行西法亦宜定以賞罰凡能教子成才者爲上等尊敬之爲閭里式自不能教而使子受教於人而其子亦能成才者爲中等表揚之爲閭里勸養子不教者罰以誤子之罪爲閭里戒則庶幾家無閒人國無廢才則生者自衆矣生者衆而國尚虞其不富乎旣富而尚虞其不强乎 
[火警四則]  
　　金陵訪事人云省中自開歲以來風乾物燥城廂内外火警迭傳十七日行口街失慎一時火光燭天鑼聲震地各鋪水洋龍聞警馳至竭力灌救逾時始就撲滅據傳失慎之由係慶隆號廚下遺火計燬去後進房屋數間○次夜掃箒巷内新馬頭某甲家未知因何失慎致祝融氏稅駕而來西突東衝雄威大展甲家男婦及左右隣舍人等見勢不佳赶緊扶老携幼四下奔避一切衣物不及搬移并倉猝間竟遺下一老叟致焚斃屋内據述叟素業古董年未七十而龍鐘特甚故罹是禍火後見其身如焦炭倒臥於殘磚敗礎間街鄰因其親屬無人代爲草草棺殮○十九日上午十二點鐘時窰灣街何姓雜貨鋪庖丁因作午膳遺火積薪瞬見廚下各物相連燃著闔室驚惶喊呼救命而火勢業巳冒穿屋頂抵禦無從幸城内外水龍洋龍馳來灌救逾時始息計被災者共有十餘家○二十日下午兩點鐘時聚寳門口米店後進失慎該店房屋坐落城下各鋪水龍馳至因前面地方狹隘轉旋不便灌救無從復又馳上城頭吸水噴注維時城守勇丁亦各執鐃鈞長竿在下將屋拖倒火勢始殺然巳燬去七八家瓦屋矣 
[珠江鯉信]  
　　廣東訪事友人云惲學憲科考潮州各屬文童去臘業巳完竣今歲元旦舉行簪花禮翌日卽起馬案臨嘉應旋聞學憲於初七日巳抵嘉郡初九日卽行開考屈指本月下旬可以完塲矣○新設郵政局信資雖廉而商民終以爲不便故各商聯同七十二行繕就禀詞向督撫憲懇請變通辦理未悉能否邀准耳○省垣花巿均在一春今年新正雨多晴少更兼北風凛冽遊客頓稀故花巿亦十分减色卽特丹一種因歲底天氣太暖各花均早開放所有者每朶亦祗售半毫尚未售罄故花客無不雙眉緊鎖也○粤垣俗例居家店鋪均於元旦至十五日懸燈而燈皆爲旗人所紥辛苦終年冀收此數日之利正初因天公不做美生意寥寥至初十十二十三等日連日放晴生意仍未見旺各家存貨頗多想因去年巿面冷淡覓利維艱此可有可無之事故皆從節省也○十一甫大巷内新設興利機器公司專造吐珠起火五色花筒每個起碼一豪至兩元燒時五色班爛百花開放變態無窮約有一刻鐘之久見者無不稱賞其門如巿不謂各行生意均皆冷淡惟此過眼烟花而皆不惜重資爭相購買可知巿情顛倒時事日非矣○花縣土匪里魚仔被營勇捉獲來省審訊旋又逃至廣寗地方紏黨搶掠至三水地方被鄉團捉拿次帮帶安勇蔡遊戎解省交善後局審訊該匪直認行刦不諱想此次斷不使之漏網矣 
[醉後失慎]  
　　杭州訪事人云武林門外離城二十餘里有小村聚土人名之曰徐村有徐翁者年届花甲家有二子在村開一南貨茶食鋪擁貲尚厚有良田數十畝去歲西成收得白米六十餘擔存積家下其長子素好杯中之物時入醉鄉新正十五日在鄰右人家赴宴飲酒過度回家時巳鼉更二鼓手持燈火入門卽睡忘却吹息其妻先巳偃息早入睡鄉不移時燈煤火著延及蚊帳頃刻之間冒穿板璧甲夫婦從夢中驚醒衝火而出身巳受傷翁及次子聞聲急起則火巳蔓延不可救遏矣奔逃而出鄰右人家得悉火發咸來施救或用水搶或取水桶四面幸有牆屋得以救熄不致延及他家所有積貯米石及衣物雜物均巳付之一炬惟所開店鋪離家尚遠得免於難訂焚去各物約值七八百千云 
 
 

Page 2

 
 
吳淞之有鐵路也由西人經始於四　一千八百六十六年卽華同　五年六七月之同至一千八百七十六年卽華　　二年六月三十號各成由是每日行駛火車由上海至江　往還六次　後逐漸推廣以達吳　歷三十餘　往來附　　皆便之旣而中國　府以爲　事不便授權與外人遂備價購回計出銀二十八萬五千兩將鐵軌　器火車之類逐一拆卸運赴　　而此路　　　不舉矣洎乎日約告成當軸者亟　　　　　　　　　　而先小試於　滬之　於是以　二　太守　　　委員　局天后宫　期本年正月二　　　　　　　　　宫　　地填泥以便　　工　　　　　　　　　　　　上租界之　　定　　　　　　　　　　　　　　　　　上　　　　　　　　　　　　　　　　　　口及土　之出　　　　　　　　　　　　　　中内　一　　　　　　　　　　　　　　　於流通此真目　　　之　　　　　　成　　一枝路經賽馬　　以　四門　　　外　　　路一路折而至小東門外　　　　　　　　　頭一路折而至南門外以　　　　　　　　　妥洽則另築大路以撞　　　　　　　　　　於舊俗不願新法之行　　　　　　　　　　人　知此事大有　　　　　　　　　　　　賤　售歸鐵路局中　　　　　　　　　　　陽　政局製　　須購自外　　　　　　　　造鐵抵十二　　　　　　　　　　　　　　發朝之初　　　　　　　　　　　　　　　路以利　行　　　　　　　　　　　　　　　　　　路學　　　　　　　　　　　　　　致目下方僑居上海北四馬路　　　　　　本館覓得勘定　由道　之　　　　　　　　報諸君定以先覩爲快也　　　　　　　　　蘇巡撫鐵路總辦所出告示　　　　　　　　臣督辦南洋通商事務兩江　　　　　　　　兵部侍郎兼　察院右副都　　　　　　　　趙欽命督辦鐵路德公司事務大臣太　　　堂盛爲出示曉諭事　得本部堂本部院本大　承准總理各國事務衙門電　　滬鐵路　　　淞于上海實爲要著惟沿途築路設　　　　　　　購地希會商妥速辦理等因　　　　　　至上海一路光緒二年曾有英人　　　　　　備欵購回拆軌存路現在奉旨　　　　　　購回原地卽應一律歸入公司惟舊路尚宜　　 
 
 

Page 3

 
 
[之江近事]  
　　杭州訪事人云浙省舉辦中西學堂其經費係由各書院朔課例獎及東城講舍膏火撥用尚有不敷再行裁减採訪局官書局鹽法局等經費以補之每年約計有洋銀七千餘元堂中事務由陸冕儕孝廉經理省中士子及各局紳董不無缺望咸歸咎於陸君以致怨聲載道陸以裁減一切改撥此用皆由上憲主持初非出自巳意並歴言西學之善寓書於諸鄉老之前有某紳答之曰此事非君作俑而未經舉辦以前屢次謁見上憲外間因以爲欵瓜李之嫌君子所以宜慎也爲今之計莫如翛然遠去則人言可以漸息矣未知陸君能聽從否也○新正十九日午刻爲開印之期浙省府縣以下各官均於十一點鐘時卽行是禮隨上兩司衙門伺候開印事畢急赴撫轅則巳届午正時分矣少頃司道各憲均巳戾止武職旗員亦俱齊集官廳堂上恭設香案廖中丞朝服出堂望闕行禮隨更公服拜印升座監印官將鹽院印信巡撫關防啓鑰　封取出蓋用司道上前三揖撫憲離座回禮府廳以下挨次庭叅書吏等紛紛叩賀營兵施放鎗砲一排禮畢退堂各官亦皆分道回署 
[九派江聲]  
　　九江訪事人云元宵佳節選鋒左營大關新關各紥就黄龍一條及獅燈象燈走馬燈百花燈采蓮船鞦韆擡閣等類以樂昇平正在興高采烈不期滕六君惠然肯來滿天飛舞幾如玉龍相門片片鱗甲自空而下頃刻間積至　餘農家者流咸謂去年臘雪不多而今歲春雪甚大菜畦麥隴恐受損傷農圃生涯杞憂早切矣○德安縣鄭月如明府綬祺寗波人以名孝廉作宰官身蒞任以來興除利弊不啻漢世龔黄如拿訟棍懲蠹役辦保甲興蠶桑及捐育嬰義學等事皆有益地方民情愛戴新正十一日到潯拜謁道鎮府憲及各同寅年禧小作勾留卽日回署○九江鹽局委員劉寳丞叅軍去臘奉督辦范季遠觀察札飭與瑞昌縣鹽局何委員對調叅軍因於去臘廿三日交卸馳赴瑞昌潯局事務暫委姑塘緝私委員劉少尹則敬代理兹劉少尹巳於前日來潯接辦局務矣 
[白下官塲紀事]  
　　川沙營叅將張叅戎邦才前經督憲保奏請補淮安城守叅將現奉兵部覆准特札飭知叅戎卽趨轅叩謝○候補知州汪刺史喬年在省聽鼓歴得優差刻又奉湖廣督憲張香帥電調赴鄂辦理鐵路事宜刺史卽趨詣督署禀辭○署徐州道阮觀察祖棠鎮陽關鹽厘兼淮北督銷候補道沈觀察瑜慶五河鹽厘候補道羅觀察嘉杰署阜寗縣黄大令在福曁荆州恊領松恊戎興海州營叅將楊叅戎文彪會辦洋操營務處總兵張總戎騰蛟以及各處文武印委人員均晉省賀禧因亦先後至省冠蓋相望絡繹於途督署前尤覺輿從紛紜異常擁擠云○候補道易觀察順鼎奉督憲劉峴帥札委總辦湖南督銷事務並委候選道陳觀察昌曇會辦兩觀察同日接札因各至督轅謝委○寗國府劉太尊沛然署松江府陳太尊　聲均晉省赴督憲署賀年同時傳見○福山鎮韓鎮軍晉昌壽春鎮郭軍門寳昌皖南鎮李軍門占椿統領新湘等營陳軍門基湘通州直隷州汪直刺樹堂鹽城縣李明府雋署桃源縣陳明府紹唐并各處印委人員均陸續來省趨詣督轅禀見 
[遠信難通]  
　　杭州訪事人云浙省舉辦郵政局雖巳租定房屋而開辦之日尚無定期各信局均照常寄帶惟長江等處及各海口之信均不收納據云須俟上海議定章程後始可代寄也 
[少婦酒狂]  
　　金陵采訪友人云城北三條巷某姓之姪媳世家女也自幼性耽麴蘖巾幗中頗有酒名及至于歸忽誓絶麴生從未一親盃斝新正某日家中人團聚呼觴不覺沉酣不醒迨更深就寢婦忽牢愁頓觸啼笑無常家長者慰以好言婦竟放聲大哭家長不能復忍怒斥數言婦遂聲息全無闔户安睡未幾又聞其下牀細步喃喃然微訴苦衷自自生趣全無何辭一死衆至此相與惶駭破扉入視則婦巳口吐白沬面色轉青徐叩其詞半明半昧疑吞食阿芙蓉也遣僕延　臨救醫細加辨察告以確未吞烟衆猶不信懇醫出吐藥彊灌之甫半刻許婦大嘔嗅之撲臬者皆酒香也於是恍然於酒狂而非烟毒乃扶置牀上慰令安眠 
[維持風化]  
　　揚州采訪友人云郡城小教塲隙地甚寛每届新年必有江湖售技之流薈萃於此招人觀覽以博蠅頭邇日到有跑馬賣解者一班中有二女郎年甫垂髫細腰纎足眉目如畫楚楚動人蓋卽蕩宼志中所紀之武妓也每一獻技嬌捷輕盈觀者心蕩神怡喝采聲如春雷百面更有種輕薄子弟以青蚨抛擲或願向石榴下作三千拜以故所至之處纒頭高積如山又有售西洋景者用畫片十餘張盛以木盒大抵皆秘　圖之類就寸許小圓鏡觀之横陳玉體栩栩如生事爲江都甘泉兩邑宰所聞以其有懷風俗人心遂不惜打鴨驚鴛立將賣解人作鷹鸇之逐至售西洋景者由江都縣童大令飭人持青蚨若干翼悉數買回舉火焚之以洗穢蹟 
[請捉賭徒]  
　　浦東二十一圖新設火油池地方有著名流氓名桂春者在是處搭蓋草棚日夜糾集同黨多人開塲聚賭前日各賭徒因所抽頭洋分肥不均以致爭論打械嗣爲地保聞悉前往喝阻各賭徒等置之不理依然蠻横異常地保恐釀事端巳赴縣署禀明一切請卽飭差拘拿矣 
[操縱自如]  
　　外郎家橋北首新義園浴堂弄内丁子盤家前晚糾集賭棍在家爲五木戲被城漏陶千戎知悉立卽帶勇前往拘獲數人後由十六鋪副甲喬芝山出爲懇恩遂釋之使去 
[英界瑣談]  
　　前晚娼婦洪玉寳應某客之召乘輿至丹桂戲園旋將侍婢遣開翩然而遁龜鴇計無所出投報捕房捕頭允爲查緝○前日午後有一馬車由大馬路飛駛回西比至勞合路轉角處忽有一孩自北而南被馬撞仆於地幸馬夫用力將繮收住孩得從容扒起然巳駭汗交流矣 
[會訊乾康絲廠事略]  
　　浙湖吳少坡沈子雲合股開設乾康絲廠掛法商拔維堰洋行牌號去年虧欠泰源等往來各莊銀五萬三千餘兩又虧欠無錫厚成銀一萬兩其欠廉吉之三萬兩將拔維堰絲繭棧單作抵沈以虧空甚鉅將乾康絲廠向洋東孟娘抵銀三萬兩投法總領事署簽字迨後將所買之繭調絲變賣歸還洋東以尚少本銀一萬兩不肯交還抵據至七月中又將乾康所存之貨搬出寄存平和洋行以抵欠欵各錢莊見此情形至九月底截止不肯往來延至十一月初各錢莊投法公堂具控經鄭大令會同蘭繙譯兩次研訊以沈欲將所欠廉吉之欵如數歸還其餘各莊按欵分派格於衆議未得息訟延至歲底鄭大令商諸蘭繙譯著吳沈各邀公正人秉公理算禀復核奪本年正月十二日具柬邀請商務局總辦嚴筱舫觀察施子英太守絲業董事黄佐卿觀察徐棣山大令錢業董事屠謝二君及各錢莊執事諸君至涙北徐園設筵商議 
 
 

Page 4

 
 
時因謙吉之張樹生何子涵二人不到以致不能調停昨禮拜三鄭大令會同蘭繙譯升座復訊吳少坡沈子雲與各錢莊執事衣冠上堂候審拔維堰洋東孟娘偕律師慕爾弄蒂羅及法工部局西人巴的望益西報館訪事等各西人上堂聽審據吳沈同供所立抵據一面洋文一面華文職等二人同簽花押此據尚未收回以洋東孟娘尚少本銀一萬欲將此作抵不肯交還職與洋東未便爭論大令問此銀有無借據沈供但有收條大令又問各莊執事人此事曾否理明各執事同供但請公正人到塲並未理妥吳呈遞禀詞蘭萌君閱視將所供各情向孟娘與各西人轉述沈又供現在所存之貨去年至今巳吃虧銀一萬六各餘兩因絲價日跌所致去年六月至十月共押銀若干職員一時記不清楚另有細帳可查大令着將細帳呈閱又問所該莊欵應以何時歸還沈供本於當年結清因各莊自六月望後不肯付銀至十月底結帳截止以致呼應不靈當時乾康絲廠尚水倒閉有意大利人工作故不能停歇吳少坡供詳細情形俱在所呈之禀内請爲察閱大令謂此廠因押拔維堰牽涉洋商本公堂不能核斷須禀明領事辦理蘭萌君亦操西語向各西人傳諭俾各遵照禀明領事聽候核奪中西人各遵諭而退 
[上海縣署瑣案]  
　　本縣巳革舉人童迥揑控學師宣琴山廣文前經解蘇屢次審問刻巳訊明定讞當童迥在松時陳蓉曙　守提案訊問供出有蘇姓一人府憲以童有意累人故並不傳訊嗣爲上海縣差夥雪芝等三人知悉因蘇姓住居本城九鋪侯家浜地方小有積蓄可以漁利故遂結隊至蘇姓家恐嚇索詐得洋十五元後爲原差察悉遂將雪芝等三人看管據情禀知黄愛棠大令飭候訊辦曾紀前報前晚黄大令升堂提訊先據許仁福供無錫人向爲玉器業住東馬橋與蘇姓鄰比去年十二月二十九日小的因募化棺木錢故至蘇姓家中大令問死者何人答稱陳寳元之妻舅後蘇姓出洋二元是買棺之貲求察陳寳元供本邑人住小南門外開設繩索店小的之妻舅前在蘇姓所開之錢莊内爲夥去年妻舅病故故向蘇姓化棺殯殮當取洋時與小蘭生同往不敢冒充差役索取洋銀求鑒陳雪芝供南翔人來滬遊玩與陳寳元之妻舅是親戚小蘭生供本地人年十有八以賣水果爲生去年陳寳元之親戚有病命小的陪守旋卽病故寳元至蘇姓家化棺小的同去事實有之不敢詐洋求恩鑒察陳阿元供本地人在蘇家充執炊之役巳有三十餘年去年十二月廿九日陳寳元小蘭生等同至家中向主人稱是蘇州府差役有被控案件逼令小主人前往言未畢遂將小主人髮辫拉住口稱出洋五十元始可了事小主人少不經事急倩隣人許與福出爲排解出洋十五元伊等始揚長而去大令得供謂小蘭生許仁福等膽敢索詐實屬可惡喝令將小蘭生重責一千板荷枷三月發九鋪犯事地方示衆許仁福叩頭如搗蒜稱有毒病求恩寛恕大令念其有疾着改笞臀爲鞭背五百下陳雪芝身爲差夥不思奉公守法着責八百板枷號三月發頭門示衆判畢大令謂陳寳元曰蘇姓係案中無干之人爾等不應至伊家索詐本應將爾重辦姑念爾與蘇姓相識額外從寛著交洋十五元給陳阿元具領了案○英公堂送竊犯陳阿林到縣黄大令倩蔣刺史提訊陳供年廿七歲寗波人向在洋行爲出店因事停歇巳有半年無資度日以致犯竊去年五月間在新閘地方行竊兩次尚有同夥王姓又在新閘地方竊過一次所押洋元寄至家中至李公館失竊之物係王姓所爲是實剌史得供著押候覆訊核辦 
[英界公堂瑣案]  
　　夏羅氏生有一子一女其夫故後卽挈之而再醮王姓事爲夫弟婦夏劉氏所知前日糾同夏丁山夏伏林夏福仁至王姓家將丰羅氏之女可彩携去欲售與粤東人夏羅氏無可如何奔赴捕房聲訴捕頭令包探施奎江將一千人拘獲昨晨解送公堂夏羅氏訴稱小婦人夫故無依不得巳而改適不料夏劉氏竟糾人將女兒搶去夏劉氏供稱夏羅氏之女係夏姓骨肉豈能任其謂他人父以故小婦人設法領回丁山伏林福仁同供稱小的等均不甘族中女子淪爲異類故帮同夏劉氏領回屠别駕問夏劉氏曰爾旣係夏之人何不將夏羅氏之男孩領回定欲其女兒足見心存不善遂商諸薩副領事官然後判令將劉氏掌頰二百下三夏各笞責二百板女孩仍給夏羅氏領去○包探倪順泉稟稱昨日流氓何任山强向蕭鴻法訛詐洋銀四圓二角是以小的拘請究懲蕭投案申訴前情何供稱小的向之索欠並非拆梢别駕判令笞責五十板○包探趙銀河禀稱昨日何章氏至何高氏家扣勒衣箱九口小的查知何章氏本係何某之大婦夫妾何高氏欲往厦門是以前往勸回然其夫所開之店均是何高氏所出貲本何章氏供稱丈夫在嘉綸綢莊執事現因有事往厦門小婦人向賴何高氏度日今何高氏亦欲往厦無奈將伊所帶衣箱扣住别駕着留候過堂覆訊○包探孔阿才解小孩許阿狗至案禀稱此孩年甫一十有四卽巳習於下流專在各處剥取小孩衣服兹經小的拘獲捕頭令送請究懲李寳生王培元高彩雲同投案下訴稱家中小孩出外嬉游均被伊騙取衣帽等物今旣拘獲求卽嚴追許供稱小的係常州府屬無錫縣人以後不敢再犯矣别駕判令遞解回籍○包探黄四福禀稱前晚竊犯陳阿四闖入王友生家圖竊經小的拘獲告知捕頭送請訊究王投案申訴前情陳供稱小的係常州府屬無錫縣人圖竊該死叩乞開恩别駕判令笞責一百板遞解回籍○包探沈金隆禀稱湖北某邑人蕭永福由九江附怡和洋行吉和輪船來滬中途失去竹箱中衣服船中司更人李高雲曾目睹其事據情告知蕭疑其串竊是以投報捕房捕頭令小的將李拘請訊究蕭訴稱所帶行李内有一扁竹箱内儲綢衣忽在途中失去三十九件李自稱目睹何以不將偷兒　住其中情節顯有可疑况在船時曾擬逐處查看買辦堅不依從李供稱小的實不知其如何失物况竹箱甚小烏能容衣服三十九件别駕判令李賠洋銀一百圓○包探張阿五禀稱前日龔顧氏張奚氏兩婦在楊樹浦某紗廠做工無端吵閙是以送請究懲紗廠司事人錢仁開訴稱廠中向例無論何人須存工貲四禮拜今伊等不依强來索取龔顧氏張奚氏同供稱小婦人等窮苦異常故往工作安能存放如許工貲别駕著留候過堂訊斷 
[美界捕房瑣案]  
　　流氓某甲喜摴蒱術不意五木無靈負貲纍纍無計彌縫爰將衣服付諸長生庫以償各欠甲紙剩單布衫褲瑟縮難支投西華德路某客寓借宿僞作病態臥而不起者數日後被寓主婦察知因下逐客之令使之他適所欠棧資分文不取詎甲窮極生横一躍而起竟將婦任意毆打婦乃喚四百六十二號華捕將甲拘送捕房禀請究辦捕頭憐其十分窘迫免予深究揮之使去○銅匠周顧泉本地人向在百老匯路耶松船廠工作陸續竊取銅若干斤廠主投告捕房捕頭飭包探石金榮將周拿送捕房押候吊贓解送英公堂究辦○積竊胡家秀李長志均江北産也前以犯竊拘禁捕房着俟期滿遞回原籍兹押期巳滿捕頭因於昨午飭包探竇如海將胡李二偷兒帶至怡和碼頭附元和輪船遞回原籍 
[慈航普渡]  
　　謹啓者敝堂施粥經費奇絀正在籌措兹蒙求願子助賜依心願施粥洋六十元茸城五齡童子十元唐鏡墀善士一元又米四斗五升李春華善士助一文願册捐洋五元天順祥號十元王心容善士四元唐藴輝堂洪昌布號杏花樓陳公館四户各兩元孫福保善士二小姐孫桂珍小姐三户各一元枵腹堪憐得宏施而全活同心共濟卜厚福其齊膺除分掣收條外請誌報章藉申謝悃上海虹口元濟善堂董事唐廷桂嚴信厚施則敬等謹啓 
[煦物皆春]  
　　直賑正殷楚災迭告餓莩載道慘不忍言敝堂賑務忝籌時艱莫補惶恐實深乃承蘇垣何松茂號交來西峯綿力子補救巳過並求病愈樂助洋七十元孫冠臣仁翁交來南通州徐秋谷求平安洋五十元又徐毓萱等洋十元朱梅生求病愈洋一百元諸善士念切痌瘝力籌補救行見一誠感格百福駢臻又豈止頌晉加餐喜占勿藥而巳哉肅登報牘用展謝枕上海六馬路仁濟善堂籌賑公所制施則敬等謹誌 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海賭案]  
　　鹹瓜街匯昌參號擋手陳文翔卽陳鳳卿糾合同業之徐子卿卽金玉生王子惠卽沈才慶及松江參客吳吉泰本店學徒戴瑞章卽沈金才等多人抽頭聚賭事爲陳禮生所知投報總巡局請卽拿辦鍾壽伯明府親自帶同局中勇丁多名赴該參號破扉直入各賭徒正在興高采烈喝六呼么局勇等一擁而上悉數拿獲往送局中鍾明府略加訊問飭將陳文翔等一併押候據情禀明道憲再行訊辦本報前巳紀之矣前日鍾朋府　　訊問各案突有劉正泰參號之小開劉桂生偕同多人至總局求見明府爰命之進劉桂生稱陳文翔等新歲未曾開巿偶作葉子戱現巳知　　　求恩將彼等具保出外明府謂本總巡刻巳禀明上憲理應俟道憲發落劉等始唯唯而退○順泉樓茶肆管帳王子蘭偕高行生及毛囡等在該茶肆中糾集朱木林沈茂慶徐金富方毛顧周麻子等多人聚賭事爲十六鋪巡防局員祝冀雲二尹訪聞飭局勇將王子蘭等一併拘獲送案内有吳富林董學明二人係在貨捐局當差故由貨捐局委員命役將片至十六鋪局中請解回捐局自行懲責祝二尹爰將吳董二人交役帶回王子蘭等押候送請總巡局懲辦前晚鍾明府升坐提訊王子蘭供在順泉樓當司帳日前有在逃之高行生毛囡等前來商借小的茶肆抽頭聚賭一時貪利允之實則不干小的之事求開恩典質之朱木林等一味苦求明府著將朱木林等各責一百板一併逐出王子蘭枷號七天候著交爲首之高行生毛囡到案再行核奪○有名張麻皮者與開染坊之趙某二人糾合各賭徒至八仙橋西首首安里第十八號房聚賭喧嚷之聲達於户外事爲地保知悉密報巡防局遣局勇四面兠拿各賭徒見勢不佳紛紛攫取洋銀及金戒指等奪門而出局員以各賭徒等不法巳極著令嚴拿務獲解案究辦 
 
 
 

Page 10

 
 
   
 
 

Page 11

 
 
[光緒二十三年正月初一初二初三日京報全錄]  
　　宫門抄○蘇藩聶奏報接印日期摺○江督劉奏巳革舉人援案捐資請旨復職片○又奏將行營度支銀兩解交支應局以濟餉需片○御史張等奏局員承審案犯身死請旨革職訊究摺○蘇撫趙奏藩司暫緩陛見飭赴新任片○蘇臬吳奏報回任日期摺○陜撫魏奏遴員請補直隷州知州要缺摺○正月初一日恭王等謝賞八寳荷包恩○欽天監奏風從艮地起主人壽年豐○召見軍機皇上明日卯正入座吃肉後至南海皇太后前請安畢還宫○初二日恭王謝賞春絹紙恩○額中堂等得賞謝恩○信侯假滿請安○吏部呈進春季搢紳○順天府呈進春牛圖○禮部呈進春山寳座○召見軍機皇上明日卯正二刻至壽皇殿行禮○初三日恭王謝賞神肉恩○恩輝續假五日○恩燾明秀耆齡各請假十日○立侯英侯椿壽三德良培玉書各續假十日○召見軍機吳廷芬皇上明日辦事後至南海皇太后前請安午正至紫光閣筵宴看貫跤畢還宫○○二品頂戴江蘇布政使臣聶緝槼跪奏爲恭報微臣接受蘇藩篆務日期叩謝天恩仰祈聖鑒事竊臣交卸浙江藩篆起程遵陸北上道出蘇州旋奉兩江督臣劉坤一江蘇巡撫臣趙舒翹行知以會同電奏奉旨聶緝規暫緩來京陛見欽此欽遵飭令先行至任會同關道議辦通商界務於十一月二十二日准署布政使按察使臣吳承潞將江蘇藩司印信文卷移交前來當卽恭設香案望闕叩頭祇領任事伏念臣疉承寵遇無補涓埃將就日以抒忱復自天而聞命受恩愈重圖報愈難查蘇省爲襟江帶海之區藩司有理財用人之責官方宜飭安民以察吏爲先庫藏未充開源與節流並重况在浙商塲議辦自漸未協機宜來蘇界務重籌尤貴倍加詳慎臣之檮昧深懼弗勝惟有力戒因循不辭勞怨遇事禀商督撫臣盡心經理俟議辦通商界務定後卽當束裝北上展覲天顔跪聆聖訓庶幾獲有遵循或可仰答高厚鴻慈於萬一所有微臣接篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○劉坤一片再臣前因巳革廣東舉人蔡學淵報効軍需礦務等項銀四萬兩奏請賞還舉人准其一體會試旋經部議以萬航報効銀五萬兩奉旨賞還舉人蔡學淵僅報効銀四萬兩與前案銀數不符如該革舉人果係情殷報効捐銀如萬航之數卽由該督援案奏明請旨辦理等因各行到臣當經轉行遵照去後兹據江寗籌餉勸捐局司道等飭據蔡學淵遵再繳銀一萬兩連前報効共銀五萬兩詳請具奏前來臣查該革舉人蔡學淵旣經遵照部議竭力籌捐遵繳銀一萬兩報効南洋開辦礦務之用連同前次報効南洋練軍餉需及開鑛經費銀四萬兩共銀五萬兩核與同案被議續因捐餉開復之萬航報効銀數相同情事亦復無異且江南現在辦理鑛務等事正苦費無可籌合無仰懇天恩將巳革舉人户部貴州司行走主事蔡學淵賞還舉人准其一體會試出自鴻施理合會同江蘇巡撫臣趙舒翹附片陳請伏乞聖鑒訓示謹奏奉硃批户部議奏欽此○○劉坤一片再臣前歲奉命視師行營一切用度每月行營支應局領銀三千兩當經附片陳明計自光緒二十年十二月起至二十一年十一月止連閏共十三個月合領銀三萬九千兩分别報銷在案伏查臣自奉命出師日起至回任日止巳領有本任總督全廉並通商大臣半廉所有前項銀三萬九千兩業經發交金陵支應局兌收以濟餉需謹附片陳明伏乞聖鑒謹奏奉硃批知道了欽此○○巡視中城工科給事中臣慶綿掌河南道監察御史臣張仲炘等跪奏爲局員承審案犯身死請旨革職訊究恭摺仰祈聖鑒事竊臣等前於十一月十一日據練勇局坐辦委吏目張德培禀報因躧緝盜犯楊十等被窩主張長海放鎗拒捕致傷勇丁現將張長海並洋鎗起獲到局等情臣等當卽批令叙供詳城旋於是月二十七日據報該犯手足生瘡臣等復批令取保忽於本月初二日據報因無妥保該犯在局身死當於本城未便審辦飭派正指揮移交西城指揮詳城騐訊並添派東南北三城指揮會同相騐兹准西城移稱騐得係因鐐銬跪墊等傷潰爛受風身死接閱不勝詫異當傳該員面詢據禀該犯原患有瘡跪審數次致破手上之瘡亦爲手銬磨傷以致潰爛等語臣等查該員承審案犯宜如何詳慎將事乃奉批旬餘尚未取有供詞該犯卽係患瘡何以不爲調治致令跪磨潰爛具報巳屬遲延又不遵批速傳保人種種不合且尤難保無揑飾凌虐情事相應請旨將該差委吏目張德培暫行革職由臣等移交西城訊究以儆玩泄謹恭摺具陳伏乞皇上聖鑒謹奏奉旨依議欽此○○趙舒翹片専析授江蘇布政使聶緝槼經臣等電達總理衙門代奏請暫緩入都先飭到任會同關道議辦通商界務奉旨聶緝槼暫緩來京陛見欽此應卽欽遵先飭赴任並飭現署藩司吳承潞仍回臬司本任以重職守除分檄飭遵外謹合詞附片陳明伏乞聖鑒謹奏奉硃批知道了欽此○○二品頂戴江蘇按察使臣吳承潞跪奏爲恭報微臣交卸藩篆仍回本任日期叩謝天恩仰祈聖鑒事竊臣于光緒二十二年八月初六日署理江蘇布政使當將接印日期恭摺具奏在案兹奉督撫臣行知新授藩司聶緝槼奉旨暫緩陛見飭令先行至任遵于十一月二十二日交卸藩篆准兼署按察使蘇松糧道陸元鼎將印信文卷移交前來當卽恭設香案望闕叩頭謝恩祗領任事伏念臣忝司刑律暫綰藩條疉荷隆恩愧無報稱兹復仍回本任益當勉竭愚誠查臬司總匯刑名蘇省夙稱繁劇江浙毗連之地宵小濳滋淮徐强悍之區盜風未靖竊維圖治之要必以察吏爲先舉凡整頓保甲清釐庶獄在在胥關緊要如臣檮昧懼弗克勝惟有隨時隨事禀商督撫臣認真經理以期仰答高厚鴻慈於萬一所有微臣交卸藩篆仍回本任日期理合恭摺叩謝天恩伏乞皇上聖鑒謹奏奉硃批知道了欽此○○頭品頂戴陜西巡撫臣魏光燾跪奏爲揀員請補要缺直隷州知州以裨地方恭摺仰祈聖鑒事竊照商州直隷州知州李素告病遺缺係三項要缺例不掣簽業將開缺日期及例不掣簽緣由咨部在案自應照例揀選請補查例載道府直隷州知州同知通判遇題調要缺酌量以候補人員請補時應先儘記名分發人員酌量請補如果實係人地不宜始准聲叙以各項候補人員請補又遇應用候補時先儘科甲出身人員請補各等語查該州界連鄂省地當孔道彈壓撫綏政務均極繁重非精明幹練之員不足以資治理及與藩臬兩司查通省簡缺直隷州知州現無歴俸巳滿五年以上應調之員隨於知縣卓異應升及在任候補應補人員内逐加遴選非現居要缺卽人地未宜一時實難升調候補班内並無正途出身其記名分發人員人地均不相宜惟查有候補直隷州知州羅壽昌現年五十八歲湖南益陽縣監生同治二年投效湘軍辦理文案肅清皖南案内保以縣丞留於江蘇遇缺卽補並戴藍翎六年隨同果軍入案辦理營務剿辦回捻土匪克復綏德州各城池案内保免補本班以知縣改留聗西遇缺卽補八年委帶武威新營陜省全境肅清案内保免補本班以知州仍留陜西儘先補用旋赴楚軍辦理營務十二年陜省剿防案内保俟補缺後以直隷州仍留陜西歸候補班補用十三年克復巴燕戎格曁肅清河州等處案内保免補知州以直隷州知州仍歸陜西補用旋請咨赴部引見奉旨著照例發往欽此九月二十一日領照起程十一月初八日到省試看期滿前經加考甄别堪以繁缺留陜補用歴署考義廳同知邠州直隷州知州各缺遵籌餉例加捐知府銜光緒十年四月聞訃丁父憂十二年十月起復到省遵賑捐例換戴花翎二十二犇委署乾州直隷州知州二月初五日到任該員辦事明敏吏治諳練現署乾州要缺直隷州知州措置裕如其前署各缺交代均經後任結報清楚以之請補商州要缺直隷州知州堪以勝任雖軍功初任候補人員調缺請補與例稍有未符惟缺在繁要人地　在相需例得據實陳明據藩臬兩司會詳請奏前來臣覆查該員明幹有爲操守廉潔以之請補斯缺洵屬相宜合無仰懇天恩俯念員缺緊要准以候補直隷州知州羅壽昌補授商州直隷州知州實於地方有裨如蒙俞允該員係以直隷州知州請補直隷州知州銜缺湘當毋庸送部引見是否有當謹會同陜甘督臣陶模恭摺具陳伏乞皇上聖鑒飾部核覆施行謹奏奉硃批吏部議奏欽此 
 
 

Page 12

 
 
[光緒二十三年正月初四初五日京報全錄]  
　　宫門抄○諭旨三道錄前○雲督崧奏揀員請補極邊夷疆同知摺○河督任奏疏通候補人員片○蘇撫趙奏調署知縣片○東撫李奏叅革巳故知縣勒追欠欵片○將軍延奏採辦參枝專差呈進摺○晉撫胡奏更換管帶員弁片○湘撫陳奏知縣留省察看片○提督董奏保道員片○給事中丁奏請旨整飭官方片○正月初四日肅王假滿請安○明安續假十日○召見軍機皇上明日辦事後至南海皇太后前請安畢還宫○初五日恭王因伊孫謝賞内廷行走恩○瀅貝勒因伊子謝賞頭品頂戴恩○李中堂等同鄉官謝恩○張英麟等同鄉官謝恩○鈕楞額請假十日○恩佑續假十日○英侯德魁各續假五日○召見軍機○○頭品頂戴雲貴總督臣崧蕃雲南巡撫臣黄槐森跪奏爲揀員請補極邊夷疆要缺同知以裨地方恭摺仰祈聖鑒事竊雲南龍陵同知張曾亮於光緒二十二年八月二十二日在省寓病故當經具題開缺並聲明所遺夷疆題調要缺例應在外揀員調補照例以該員病故本日作爲開缺日期於格八月底截缺係屬要缺毋庸掣簽業將截缺日期咨部在案查定例各省知縣以上官員如遇例應題調缺出及烟瘴地方俱准升調兼行又各省同知如係奉旨命往或督撫題明留於該省候補者均無論應調應選之缺令該督撫酌量才具擇其人地相宜者悉准先儘補用又奏定章程内開道府直隷州知州同知通判遇題調要缺出時酌量以候補人員請補仍應先儘記名分發人員酌量請補如果實係人地不宜始准聲叙以各項候補人員請補各等語今雲南龍陵同知地處極邊界連缅甸漢夷雜處政務殷繁現辦邊防界務尤爲緊要非精明幹練在滇年久熟習邊務夷情之員不足以資治理臣等督飭藩臬兩司於通省應調應升人員内逐加遴選非現居要缺卽人地未宜實無合例堪以升調之員其候補班内亦無記名分發人員惟查有軍功保舉候補班遇缺先前補用同知李忠鑑現年四十七歲係貴州貴陽府貴筑縣人由附貢生在滇隨營効力於克復大理蒙化趙州等城案内出力保奏同治十三年二月初九日奉上諭著以縣丞不論雙單月儘先選用並賞戴藍翎欽此光緒四年四月在滇捐同知指分雲南試用給咨赴部六年六月初十日經欽派王大臣騐放覆奏奉旨著發往雲南試用欽此七年正月二十八日到省試用期滿甄别留省補用嗣於克復越南廣威不拔各府縣案内出力奏請以本班歸試用班儘先前補用光緒十二年十一月十四日奉旨依議欽此於剿辦猓黑積年悍匪案内出力保奏請歸軍功候補班遇缺前先補用經部核准於光緒十六年五月初九日奉旨依議欽此應以是年七月初八日作爲候補班前到省日期咨部註册歴委署理文山蒙自等縣知縣龍陵個舊各同知元江直隷州知州現署蒙化直隷同知於光緒二十二年三月二十五日到任據雲南布政使閱祥按察使湯壽銘查該員老成穩練辦事精詳在滇年久熟習邊務夷情請以補授龍陵同知實屬人地相宜與例亦符等情會詳請奏前來臣等覆核該員李忠鑑才識練達任事惟勤合無仰懇天恩俯念極邊夷疆員缺緊要准以李忠鑑補授雲南龍陵同知實於地方有裨如蒙俞允該員係候補同知請補同知銜缺相當毋庸送部引見所有揀員請補極邊夷疆要缺同知緣由謹合詞恭摺具陳伏乞皇上聖鑒敕部議覆施行謹奏奉硃批吏部議奏欽此○○任道鎔片再各省大小候補人員以千百計大半由指分而來年復一年壅滯太甚如捐例未能全停應請將榮績捐納人員循例掣籖分省所有指省一項先行停止州縣一班有關民生休戚應請與道府一律停捐其候補各班得有補缺後升階者應俟補缺後方准過班未經補缺之先不得捐免本班以示限制臣疏通爲候補人員起見是否有當謹附片具陳伏乞聖鑒訓示謹奏奉硃批該部議奏欽此○○趙舘翹片再荆溪縣知縣薛星輝十年俸滿由部調取引見應卽交卽所遺荆溪縣知縣員缺政務殷繁必須遴委幹練之員接署方足以資治理查有准補寳山縣知縣鄭仲和堪以調署據蘇藩司會同兼署臬司具詳前來除批飭遵照外謹合詞附片具陳伏乞聖鑒謹奏奉硃批吏部知道欽此○○李秉衡片再查前肥城縣巳故知縣王聯庚交代案内除抵短欠司庫正欵銀一千二百二十七兩八錢四分雜欵銀三千一百九十四兩三錢五分三厘又前署利津縣巳故知縣楚材交代案内除抵短欠司庫雜欵銀一千六百三十七兩一錢六分三厘屢經催提各該家屬迄未完解實屬玩延巳極據藩臬兩司詳請叅追前來相應請旨將前肥城縣巳故知縣王聯庚前署利津縣巳故知縣楚材均暫行革職勒限各該家屬於一個月内如數完繳逾限不完再行從嚴叅辦以重庫欵除咨部查照外謹附片具陳伏乞聖鑒訓示謹奏奉硃批著照所請該部知道欽此○○奴才延茂跪奏爲採辦參枝專差呈進恭摺仰祈聖鑒事竊於本年正月二十七日經前任將軍奴才長順業將續採參枝專差呈進並於摺内聲明採辦參枝巳經過時殊不易得仍飭該恊領等俟夏令留心妥爲採辦以備上用在案現據户司掌關防副都統銜兩次記名副都统花翎恊領慶雲署兵司官參局關防副都統銜花翎恊領鳳翔等採得大枝山參八苗中枝山參十四苗計重八兩八錢五分可稱上品核計共需工價一千七百七十兩仍由所收參稅項下以錢易銀如數發給奴才謹將參枝親加查騐分盛二厘嚴密包封飭交雲騎尉海春齎京呈進仍飭該恊領等赶緊採辦續有所得再當呈進除咨行内務府查照外謹繕摺具陳伏乞聖鑒謹奏奉硃批該　門知道欽此○○胡聘之片再普省練軍各營旂管帶如有更換例應隨時奏報歴經遵辦在案兹管帶大同鎮步隊旂補用都司章玉春管帶大同鎮步隊營補用遊擊王達均另有差委所遺管帶差使查有留晉差遣補用都司温述培留晉差遣補用叅將葉奎標堪以分别委令接帶又管帶太原鎮馬隊第二旗汾州營叅將申萬祿調省考騐甄别所遺管帶差使查有留晉差遣補用遊擊楊澤魁堪以委令接帶又管帶大同鎮馬隊第三旗准補太原鎮中軍遊擊李得勝另有差委所有管帶差使查有候補副將胡有才堪以委令接帶除分别檄飭並咨部查照外理合附片陳明伏乞聖鑒謹奏奉硃批兵部知道欽此○○陳寳箴片再新選黔陽縣知縣李濟川於光緒絡二十二年五月十九日到省新選嘉禾縣知縣蔡宗梅於光緒二十二年六月初十日到省均應飭赴新任查黔陽縣地近黔省人情强悍嘉禾縣界連粤地民猺雜處均非明習熟綀之員未易治理該二員俱係甫經到省於地方情形未能詳悉應請暫行留省委赴發審局帮審案件以資習練據藩司何樞臬司桂中行會詳前來除批飭遵照俟察看漸致熟悉再行各飭赴任並將各文憑咨部查銷外謹合同湖廣總督臣張之洞附片陳明伏乞聖鑒謹奏奉硃批吏部知道欽此○○董福祥片再臣福祥行營總理營務翰林皖編修記名道府白遇道器識深遠精　兼人而制行尤爲不苟上年臣軍度隴賊勢正熾衆議緩行該員獨勸急進由是賊皆奪氣米拉溝之役衆方競進而該員獨謂敵未可輕賊果拒之於東灣非以全力注之幾不得進山行險士卒俱困而該員晝操鞍馬夜治簿書意獨勤勤無倦前後捕治首要凡數千人該員皆悉意勾稽勘無枉縱持躬嚴正人不敢干以私臣福祥之所以得迅赴事機而軍無怨讟大率皆該員之力也合無仰懇天恩准將該員白遇道以道員交軍機處記名遇有缺出開列在前請旨簡放並賞加布政使銜以示優異謹附片具陳伏乞聖鑒訓示施行謹奏奉硃批著照所請該部知道欽此○○給事中　　　片　　　　　　　革之員除加倍半不准捐復各條外其情罪稍輕尚非　贓不法者准其捐復降捐此乃朝廷愛惜人才寛宥公罪之至意也然該員例應赴部遞呈由該　　　　　　　　　　准由該督撫奏請捐復亦不准率行請留請調歴於道光十二年同治元年疉奉上諭著爲成憲誠以用人不妨使過而魁柄不容下移用意至爲深　　　　　　　　　　於奉旨查辦案内獲咎之員率行奏請捐復並留原差夫該員非聲名甚劣有玷官常何至遽被彈劾近今風氣杳辦之時多有避重就輕巧爲廻　　　　　　　　　　　保必無輕縱若復恃有督撫奏請朝褫暮復崇階無恙優委如初朝廷幾失賞罰之權吏治更無勸懲之法蔑紀毁綱莫兹爲甚應　　　　吏部　　　　　　　　　　　　員違例奏請應如何酌予處分之處請旨施行以仰副聖主整　官方之至意是否有當合再附片奏明　乞 
 
