# 1921 - 270 - 4917465

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
 [ >時評 
[魯案覆文（冷）]  
　　魯案覆文久傳不發人以爲昭鄭也今得京電謂東京使人電告頗屬嚴重乃有不能發送之勢此其故何哉覆文無論如何措詞不過不允直接交涉耳不允直接交涉至其極仍不過不交涉而止有何嚴重之足云哉 
假使就魯案本問題而論直接交涉固於我有不能不直接交涉於日亦有何不利即有不利亦斷不能以何嚴重加之於我故以國家之闗係言此說决其不有苟或有之則所謂嚴重者或政府中人之闗係耳 
[命令]  
　　十月一日大總統令沈角宸授爲海軍造械大監此令 
又令任命王守中署洮遼鎭守使署參謀長此令 
又令内務總長齊耀珊呈准陜西省長劉鎭華咨呈陜西省會警察廳廳長兼代全省警務處處長王樾另有任用懇請免職王樾准免本兼各職此令 
又令内務總長齊耀珊呈准陜西省長劉鎭華咨呈請任命郭經相署省會警察廳廳長應照准此令 
又令任命郭經相兼代陜西全省警務處處長此令 
又令國務院存記張士銓著分發直隸袁士鑑著分發湖北交各該省省長酌量任用此令 
又令陸軍總長蔡成勳呈准奉天督軍張作霖咨請任命程廣文爲洮遼鎭守使署副官長應照准此令 
又令海軍總長李鼎新呈請授陳藻藩爲海軍造艦中監孫維城爲海軍少校黄輝如爲海軍輪機少校均照准此令又令施肇基給予一等文虎章此令 
又令史楷佛虞司給予一等大綬嘉禾章孟羅漢森給予二等大綬嘉禾章海墨彼德森培克均給予二等嘉禾章此令 
又令張仁晋給二等嘉禾章李權許福奎均晋給三等嘉禾章邵在方劉濟康均給予四等嘉禾章此令 
十月二日大總統令防災委員會會長陸徵祥懇請辭職陸徵祥應准免去職務此令 
又令派孫寳琦爲防災委員會會長此令 
又令丁香玲馬志敏均授爲陸軍中將許得勝加陸軍少將銜此令 
又令陸軍總長蔡成勳呈黑龍江陸軍騎兵第一旅旅長袁慶思另有任用請免本職袁慶恩准免本職此令 
又令任命馬瑞祿爲黑龍江陸軍騎兵第一旅旅長此令又令陸軍總長蔡成勳呈請任命張桂廷爲暫編奉天陸軍第一師步兵第四團第二營營長應照准此令 
又令陸軍總長蔡成勳呈請任命施偉爲陸軍第八師步兵第二十九團第二營營長高錫元爲步兵第三十團第三營營長秦建斌爲步兵第三十二團第三營營長均照准此令 
又令陸軍總長蔡成勳呈請任命郭殿舉爲暫編奉天陸軍第一師步兵第三團第一營營長張鳴謙爲步兵第四團團附均照准此令 
又令陸軍總長蔡成勳呈請任命金榜辰爲陸軍第十師輺重兵第十營營長應照准此令 
十月三日大總統令任命富春爲黑龍江陸軍騎兵第一旅第二團團長索景清爲黑龍江陸軍第一混成旅步兵團團長蕭顯揚爲黑龍江陸軍第二混成旅騎兵團團長此令又令内務總長齊耀珊呈請任命顧儀曾爲秘書應照准此令 
又令陸軍總長蔡成勳呈吉林督軍公署副官長李文炳呈請辭職應照准此令 
又令陸軍總長蔡成勳呈請任命宋常延爲吉林督軍公署副官長應照准此令 
又令陸軍總長蔡成勳呈請任命楊自藩爲黑龍陸軍第二混成旅步兵團中校團附史振揚爲第三混成旅步兵團中校團附郭連璧爲少校團附闗裕普爲黑龍江陸軍騎兵第一旅第一團中校團附孫岱廉爲第二團少校團附趙青山爲黑龍江陸軍第一混成旅騎兵團少校團附劉占元爲第二營營長張甲輝爲黑龍江陸軍第二混成旅步兵團第二營營長姜永勝爲第三混成旅步兵團第二營營長畢會清爲黑龍江陸軍騎兵第一旅第一團第一營營長子長富爲第二營營長劉振聲爲第二團第三營營長均照准此令又令陸軍總長蔡成勳呈請任命焦漢武爲暫編奉天陸軍第三混成旅步兵第一團團附趙恒爲步兵第一團第一營營長均照准此令 
又令陸軍總長蔡成勳呈暫編奉天陸軍第三混成旅騎兵營營長王鴻章另有任用請免本職應照准此令 
又令陸軍總長蔡成勳呈請任命鮑英鱗爲暫編奉天陸軍第三混成旅騎兵營營長應照准此令 
[專電]  
　　北京電國慶覲賀停止舉行 
　　北京電美使館奉華府令爲顔外長備大使待遇護照（三日下午十鐘） 
　　北京電外部電施使隨員四日放洋到美後悉住凱路旅館 
　　北京電政府准山東省議會請加入魯代表于隨員團（三日下午十鐘） 
　　北京電魯案政府急接東京某要電形勢頗嚴重故原定駁覆送不出必須全部換過外間因有不答覆之傳（三日下午十鐘） 
　　北京電某要人研究答覆日案頗難因措詞强硬必招日反感若留直接交涉餘地又爲國人指摘此爲兩難之道聞今秋小野討債時曾有魯案直交爲債務展期交換條件之口頭約束故駁覆文終送不出政府對新聞記者說話是一事應付外交又是一事故消息刻刻變化（四日上午十二鐘） 
　　北京電魯案府意先口頭答覆 
　　北京電曹銳不允長財政曹錕不許留潘靳仍未允銷假張弧長財政說又盛（四日上午十二鐘） 
　　北京電奉軍要人電張請入闗解决閣潮（四日上午十二鐘） 
　　北京電今日財部成小借欵二甲東陸銀行五十萬乙大清銀行清理處借來四萬（四日上午十二鐘） 
　　北京電張文生催新安武欠餉百九十六萬部電准張自借三十萬　　北京電陸榮廷在龍尙請欵政府撥五萬說者謂川資（三日下午十鐘） 
　　北京電楊增新電院請將代印新疆紙幣三百萬運新（四日上午十二鐘） 
　　北京電陳樹藩勾通張鴻遠襲西安爲馮解散張部馮索費二十萬　　北京電田中玉催發表張懷斌爲山東軍務幫辦（三日下午十鐘） 
　　北京電十六師六十四團今日開回清和（三日下午十鐘） 
　　北京電汲金純東日接熱都統任吳俊陞冬日赴奉會議署委董吉慶代（四日下午一鐘） 
　　北京電黑督電謝部俄兵五營隨帶大砲五尊槍四百餘枝駝馬六百餘已至呼倫邊界願入中境解裝要求給發相當價值已派米道尹赴呼倫與張鎭使程督辦妥籌辦法（四日下午一鐘） 
　　北京電外部函農部據義代使函海地波蘭及蘭篤義兩共和國請求加入義京萬國農會請查核 
　　北京電山西實業廳長趙炳麟因病請假一月在京調養所有職務請以科長趙良辰代（三日下午一鐘） 
　　北京電中法合辦震義銀行籌備已久額定資本五百萬巳收足四分之一總行設在北京總董爲張小松氏京行長爲袁二寛徠氏并於上海設立分行財部方面久經批准立案因有法股須在法使署註册此項手續現亦辦妥定十月九日三行同時開幕（三日下午一鐘） 
　　北京電今日俄代表訪外部談克羅被扣文書巳諒解（三日下午十鐘） 
　　北京電張榮楣所著太平洋會議彚誌第一册巳由外部檢送各部　　北京電舊金山華僑張某集資千萬在桑埠東南海峽設巿塲碼頭便華貨直接輸美美政府特許註册（四日上午十二鐘） 
　　北京電檀香山無線電云新開大會準備巳竣中國申報代表王伯衡一行日内可到（四日上午十二鐘） 
　　天津電曹錕以宜昌戰事巨烈軍實不充電請中央接濟巳得參陸處咨覆備有餉銀三十萬子彈二十箱卽日起運赴卾（三日下午十一鐘） 
　　漢口電吳佩孚電陳太議意見（一）迅任外顔爲全權代表（二）宣布無條件歸還青島由中國自動開放（三）海軍航空兩問題不受軍備縮小之制限（四日下午一鐘） 
　　南京電蘇議會今又開談話會金錢運動議長之聲互相詆詈如村婦呌駡然黑幕盡揭爭鬧二時幾至揮拳相毆無結果散演成議會以來未有之醜史（四日下午十鐘） 
世界路透電 
[國際聮盟會記事]  
　　三日倫敦電國際聮盟議會巳一致通過一九二二年之預算案計二千一百萬金佛郎比去年减少三十九萬二千佛郎顧維鈞博士巳通告議會謂中國批准國際法庭草約並願承認法庭裁判有束縛效力但須相互承認以五年爲期 
　　三日巴黎電各報載稱國際聮盟將於星期六日或星期日發表對上西萊西亞問題之决議屆時行政會將以區分該地之建議提交議會 
[俄國之内戰]  
　　三日倫敦電據倫敦阿塞倍疆通訊局消息過激軍與回敎徒曾在班庫大戰共死傷數千人阿塞倍疆國之叛軍曾樹國旗上書非獨立即死字樣過激當軍艦於是乃發砲轟繫該鎭韃靼人奮戰後由該鎭退走阿塞倍疆紅兵一聮隊曾附和叛軍聞過激黨已請開議和談判 
[印度叛變近聞]  
　　三日印度加里克特電東歐拉特大局今仍嚴重聞叛黨領袖桑加爾氏已宣佈戒嚴令凡不肯入回敎之印度敎印人均殺無赦叛黨頗怨若輩輔助政府難民數千人已抵滿吉里安插於各商店曾述及回敎徒野蠻情形叛黨現匿山中入夜則下山入各村由摩浦拉族之婦女供以糧食軍隊至則鳴鼓以告之 
[英國之失業問題]  
　　三日倫敦電日前赴蓋爾洛晤首相喬治氏討論失業難題之專家星期六日與首相討論甚久但無切實結果首相稱須先商諸倫敦其他各團體然後始有决議各專家不允宣佈討論之内容但聞其主張偉大而其重要之切實辦法且自料頗有成功希望首相定於明日返倫敦之際順道在英佛勒斯作半小時之演說專論失業問題惟爲保護嗓音起見祗許新聞家入席聽講 
[英國之減工問題]  
　　三日倫敦電英倫北部鋼鐵製造業之工資依照調停會所通過之遞减方法將立即减少百分之二十五 
查自一月起所减工資之總數至是等於戰前工資百分之一百三十二分半目前工價猶較戰前高百分之九十七半 
[英國礦主之爭端]  
　　三日倫敦電南威爾斯礦主在卡狄夫開會决議接受礦務部之申請將闗於礦主供給工資之爭端移交公斷 
[瑞典之選舉]  
　　三日丹京電瑞典總選舉之結果社會民主黨得九十三席較上届多十八席保守黨得六十二席較上届少九席自由黨得五十一席較上届少七席農黨得二十一席較上届少八席左社會黨得六席較上届多一席共產黨得七席較上届多五席 
[各國近事記]  
　　三日倫敦電聮絡敎堂增進國際友誼世界聮盟會會長康特白里大敎長致書歐美各國日本土耳其全國基督敎會會長請基督敎各敎堂於十一月六日同行祈禱上帝賜福與華盛頓會議 
　　三日華盛頓電據某要津消息美政府之意協約國債務未便作爲華盛頓會議討論問題之一 
　　四日倫敦電據中美洲瓜地瑪拉消息瓜地瑪拉·薩凡伐都·洪都拉斯三小國合成一中美洲新國其憲法巳於昨日公布 
　　三日華盛頓電哈定總統巳請州長巿長組織機闗照失業大會之建議安插失業工人 
　　三日里斯本電沙克爾登爵士南極探險船奎斯特號在羅薩角遇大風不能自持來電請援葡京里斯本巳派出拖船一艘 
　　三日倫敦電烏爾斯特首相克萊爵士宣稱彼未接參與十月十一日愛爾蘭和會之請書 
　　四日馬尼剌電羅基菲勒氏及菲列濱參院議長奎崇氏今日午後乘俄羅斯皇后號抵此羅氏擬將羅基菲勒基本金部擴行於菲列濱羣島 
太平洋路透電 
[南方近事記]  
　　三日漢口電今日宜昌無線電報稱吳佩孚占用新蜀通輪船載運軍需開往上游航務因此又受妨碍 
　三日香港電聞粤軍已占據龍州 
[日本近事記]  
　　四日長崎電各報號外宣布日皇有病 
　　三日東京電美大使華倫氏今晚宴待伍特將軍及福白斯氏與宴者有日本首相外相及陸海軍大臣等 
　　三日東京電首相原敬氏向政友會大會演說謂政府决計竭力實行限制軍備消除外人對於日本外交政策及日本在東方地位之誤會又謂華府會議固與日本大有闗係但國人若以爲日本將因此遭遇危難時代則實庸人自擾云云大會旋通過建議案贊助政府與列强合作維持東方和平之政策 
 
 

Page 8

 
 
   
 
 

Page 9

 
 
   
 
 

Page 10

 
 
國外要聞 
[德國特約通訊王光祈八月十七日]  
　　農民專政之勃加利 
　　此次歐戰德奥土勃同爲戰敗國家闗於德奥消息記者已屢次通信詳爲報告至於土耳其則近方與希臘戰爭勝負未决其存亡命運早巳握於協約各國之手惟此地有一青年土耳其黨黨人某君曾在記者案頭之改造雜誌上書土耳其文字數行其意略謂（世人對於吾個人可以辱之侮之而對於吾民族則不可辱不可侮也）記者閱之不禁肅然起敬由此觀之土耳其國家雖弱而其民族精神尙未可侮也戰敗國中除德奥土外尙有勃加利一國其戰後消息鮮爲外人所知今請與諸君一談戰後勃國之内政及其外交當亦爲留心世界大勢之諸君所樂聞者也 
歐戰時勃國本爲德奥土四大同盟國之一同盟國中以德國爲最强且勃國智識階級多受德國文化之陶鎔故當時勃國國内純爲親德空氣所彌漫一切舉動皆惟德國之馬首是瞻自親法派之馬禮魯Ｍalinow執政遂一變前此外交方針一面與中歐各國（即德奥）斷絶闗係一面與協約各國重修舊好然馬禮魯在和議中未能將勃國主張盡力擁護於是一般國民大失所望乃由國性民黨之凃堵魯Ｔhodorow與民主黨改組混合内閣而激烈派之斯他補里時凱Ｓtambbulijski亦於此中佔一席焉斯氏爲今日勃國政治之主要脚色當戰爭時彼尙在獄中後被赦出獄即盡力運動軍隊倡言德奥之最終勝利萬不可靠勃國當改途易轍不可盲從德奥云云其時適值勃國農民階級一躍而起斯氏遂爲擁護農民階級之中心人物聲勢浩大不可一世當此之時俄國布爾塞維克主義亦正如火如荼乘虚侵入東歐不得志之小國尤易受其影響法國深以此事爲憂遂利用外交政略排斥涂堵魯而擁護斯氏執政以壓服俄國式布爾塞維克之崛起蓋斯氏爲主張農民專政之人農民階級者俄國式布爾塞維克主義之仇敵也因此之故斯氏得握政治中樞而勃國政權遂完全移轉於農民階級手中造成今日之農民專政 
自斯氏執政以來所有勃國之民主主義自由主義皆一律取消主張極端之農民階級政治其組織之形式雖與俄國不同其專政之精神則與俄國無異故吾人字之曰農民階級之布爾塞維克主義凡事旣以農民爲主體故智識階級亦因而大受其壓迫不但智識階級如此即軍人階級工商階級亦然譬如勃國憲法第四條規定凡戰爭禍首及戰中獲利之人皆須治以重罪因而軍閥商賈皆受極大影響且軍事裁判之權力往往擴充至民事範圍尤令人人自危就生產方面而言工商階級旣被農民階級壓制因而工場生產力日益減少而對外商業亦日就衰微即就農民階級自身之農業而論亦以缺乏消塲因而停頓此勃國斯氏執政以來之情形也反對黨方面對於此種情形當然不能滿意然反對黨方面意見亦極紛歧幾經商榷終不能聮成一氣以推倒斯氏故斯氏之地位日益鞏固茲舉其反對黨之重要者如下 
（一）國性民黨其首領爲Thodorow　Geschow 
（二）民主黨其首領爲Malinow　Madscharow　Danailow 
（三）進步黨其首領爲Danew 
（四）急進改革黨其首領爲Ｄr.Fadenhecht. 
（五）自由黨其首領爲Ghenadiew,Petkow. 
（六）Radoslawisten黨其首事爲Ｒadoslawow.此人現尙在通緝中 
（七）Tontschewisten黨其首領爲Ｔontschew此人係舊日之財政總長因憲法第四條而判處重罪現尙在獄中（八）社會黨分爲兩派 
（甲）門興維克Ｍeuschewiken（譯言少數派）其首領未詳 
（乙）布爾塞維克Ｂolsohewiken（譯言多數派）其首領爲Ｋolarow,Blagoew.此派屬於第三國際大會爲國中第二個大黨 
以上各黨對於現政府雖立於反對地位然亦無一定主張爲號召之具以推倒現政府軍隊中雖亦不乏反對現政府之人然彼輩軍人之祖若父多係昔日農人故亦不敢公然發難此所以斯氏在今日勃國政治舞臺上遂得爲天之驕子睥睨一世此戰後勃國之内政情形也 
至於勃國對外闗係可以分作兩種一爲對於歐洲各大國之闗係一爲對於巴爾幹各小國之闗係 
勃國智識階級旣受德國文化之陶鎔於是發生先天的仇法觀念中間雖經親法派之馬禮魯執政呈一時之變態然未幾法兵入勃又引起勃人之不滿故法勃之間感情仍然不洽勃國對於意大利感情較好因意大利不以戰勝國自居且往往在法人處爲勃人緩頰頗能買得勃人歡心英國對於勃國不如對於土希兩國之注意故英勃之間可謂彼此相忘無憎無愛勃國中布爾塞維克一派當然極表同情於俄國俄國亦未嘗不願與勃國聮合然黨茲勃國農民專政之時恐俄勃聮合之理想殊不易見諸事實也至於勃國之於德國在戰爭中旣有曾同患難之誼而智識階級又多受德國文化之賜德勃之間感情融洽自不待言惟德國亦處戰敗國地位對於勃國大有愛莫能助之感耳 
勃國政雄斯氏曾旅行百日週游歐洲各國大城斯氏默察巴爾幹各國大勢頗願與南斯拉夫聮合以爲聲援斯氏又主張勃國與塞爾維亞交界中之馬凱堵里Ｍakedonien一地獨立自主以爲緩衝（此地居民久爲勃塞兩族混合之種）又勃國與羅馬尼亞兩國之政治要人近方有締婚之議以爲兩國政府親善之媒介觀此則勃國對於南斯拉夫·塞爾維亞·羅馬尼亞三國邦交尙稱妥協勃國在巴爾幹各邦中最不滿者爲希臘最親者爲土耳其希臘爲戰勝國爭雄巴爾幹半島久爲勃國所厭惡土耳其爲勃國曾同患難之友且爲勃國商品之消塲故土勃之間感情極好此次土希戰爭勃國當然表同情於土惟勃國政府若欲明目張膽與土耳其愛國黨聮絡則又非時勢所許可此勃國對於巴爾幹各國之外交情形也 
究竟協約國對於勃國現政府之態度如何當亦爲讀者諸君所急欲一聞者也當初法國之所以扶助斯氏登台原爲利用斯氏勢力以防止俄國布爾塞維克勢力之侵入現在俄國勢力巳不似前此之猖獗則法國扶助斯氏之目的已去且勃國自斯氏執政農民已成特殊階級現行各稅幾全爲城巿居民所擔負而農民不與焉實屬不平聞近於來協約國重修會議對於勃國財政將加以考察使各種稅項農民與城巿居民平均擔負可見協約國對於勃國之農民專政亦不甚滿意換言之即對於勃國現政府表示不滿之意故斯氏旣由法國擁其上台或再由法國推其下台亦未可知也 
國内要聞 
[北京通訊（般若）]  
　　新疆收復阿爾泰之前後 
　　自今春庫倫爲俄舊黨襲陷繼以叨林烏得赤塔出兵進攻恩琴而舊黨復西竄唐怒烏梁海科布多等處再西入新疆所轄之阿爾泰（即新設未久之阿山道）當西北事棘時電信阻隔此間對於戰况概不得知上述等地之存亡幾無從究詰直至阿爾泰失陷道尹周務學殉難始由楊增新正式呈報到京其後楊督迭來電報與政府商量蒙防並對於政府之專注中左兩路者（由桑貝子旗進爲左路由滂江進爲中路）表示不滿而闗於新疆防務則請餉請械新疆代表日發見於參陸處財政部之門始得槍械數千子彈數十萬軍餉則合三五次零星所領共得六萬五千元蓋楊增新之聲勢非奉直比也今竟以恢復阿爾泰報聞新督代表某某二氏巳於上月二十七日由徐傳見大加慰勉矣 
恢復阿爾泰之事實在上月下旬只由楊增新電其駐京代表向政府口頭報告其戰况及外交上之情形則當時本無詳電至近頃始有所聞蓋新省此次之收復阿爾泰幾以新省之全力赴之計所派者爲騎兵二十營砲隊五營步兵十營新軍隊向爲小編制每營不足三百人三十五營之合計不滿萬人其軍隊皆由迪化伊犁等處撤調者先與沿邊之俄新黨交涉停妥新境與俄境交界處由俄軍在彼境布防擔負舊黨不入我境之責而使我軍得專力北攻其攻阿爾泰之進行則以上述軍隊分爲三路東路向察罕通古進西路向布爾根河進中路向布倫托海進其時赤塔軍有二千餘人在阿爾泰之北因商請赤軍阻其北路爲夾攻之計然竄入阿境之舊黨已屬殘敗之餘其數共八千有奇夾攻之結果經兩軍俘獲者約二千逃入俄境者約三千餘東竄科布多境内者約三千左右至前月二十日左右楊增新所派之總司令張鳴遠已抵布倫托海距阿山道尹駐地之承化寺巳不過百餘里阿境舊黨已告肅清近日則張已抵承化寺矣 
據楊增新所電陳謂布爾根河縣知事業已派往承化寺縣知事即日可以派去（阿山道所屬只設布爾根河承化寺兩縣）阿山道尹不日將遴員呈請簡派現在阿爾泰境惰 
舊黨旣去新黨亦未侵入只該地王公札薩克前當舊黨侵入時多率衆避難來新今已着手令其由新遷回依舊游牧是現時情狀已漸入善後時代矣惟科布多唐努烏梁海方面因舊黨東竄爭奪糧食騷擾殊甚則新省但據情轉報莫能援手也 
至新省所以能收回阿爾泰者則軍事之外尙有兩因一外交上之順利新疆於一年以前即與俄新黨議定通商暫行辦法實行通商因之楊增新與俄人間感情頗洽觀在京之赤塔代表團談及奉張則露不然之意談及新楊則頗表同情即許通商與不許通商之闗係以此之故伊犁等處竟能得俄助有所恃以移兵北攻而阿爾泰附近之赤軍亦爲新助而究其所以訴合無間者則新疆不似東三省無他人播弄其間也二蒙古王公之内向阿山之王公札薩克旣聞宼警即全部遷入新境表示内向之意舊黨佔據時旣無所利用以使蒙人宣布獨立舊黨旣退新黨亦無所利用以組織所謂國民政府故阿山方面不至如庫倫之棘手者實俄人所至有土地無人民也 
徐東海對於楊增新以其爲甲科中人且楊所著之補過齋文錄好談陽明學與徐之高談顔李者若相契合而楊又遠處邊陲無跋扈之跡頗器重之新疆代表之入告也徐特傳見其恭維楊氏者備至且慨然曰新疆所領之欵不過六萬餘居然收復失地可見索欵多寡與實際無闗語况若以新例奉深不滿於奉張者然徐當時即批令財部速撥善後經費迄今六日財部仍不聞問也報載徐擬任楊爲甘新巡閱並給勳位愚詢諸府中人據云徐引重楊氏以甘肅局面至今未定而楊　歷甘新三十餘年爲馬福祥陸洪濤等所推重實欲使之整理甘事特徐靳方以甘肅省長問題齟齬而楊又非曹張比决難實現耳然楊氏來電方稱俟阿山善後辦竣即行辭職又曾保馬福祥繼任則是否以退爲進之術又未可知也（十月二日） 
[北京各團體之外交大會]  
　　出席團體五十餘一致反對直接交涉 
　　北京各團體國民外交聮合會於昨日（二日）下午二時在中央公園社稷壇内開會到會者有五十餘團體會員人數千餘人其時因預定之主席蔡元培氏以浙省旅京同鄉開會籌振事遲到故延至下午三時始行開會首由蔡氏宣告開會之宗旨畢即由太平洋會議後援同志會代表李景龢報告聮合會成立經過情形及代表會議所提出拒絶直接交涉案曁雙十節前後在上海開全國國民外交大會案應付諸今日大會討論報告畢主席即向大衆徵詢對於魯案之主張全體一致表示反對直接交涉到底次劉陽生發言謂全國國民外交大會期間已迫請今日决定派遣代表到上海籌備一切主席即以劉陽生提議付表决全體通過並决定擇期再開代表會議選舉赴會代表嗣由祁大鵬代表太平洋會議國民後援會提出意見六條（一）廢除以前中日間一切被脅迫之秘密條約（二）取消各國在中國的特殊勢力（三）各國在中國租借地期滿由中國收回（四）各國不得提及有害遠東和平與中國主權的條約（五）無條件收回青島（六）責問日本違反馬闗條約不維持朝鮮獨立以致妨害遠東和平請求大衆加以討論並謂大衆如無異議即請採爲本會今日議决之宣言云云後由何玉書發言主張今日大會議决之件應交代表會議審查再經一度表决始作爲議决案以昭慎重衆均贊同次鍾少梅鄢祥禔等相繼演說復有羅敦偉提議反對直接交涉不只須對政府表示並須對各國表示衆均贊同隨復决定再推代表前赴外部訪問當即舉定蔡元培·王家襄·李石曾·張耀曾·趙志誠·張魯泉·顧澄·鍾少梅·錢用和·李治東·十人爲代表並定三號下午三時齊集中央公園水榭同赴外交部時届五時餘遂宣告散會附出席各團體如下太平洋問題討論會·太平洋問題研究會·華盛頓會議中國後援會·太平洋會議後援同志會·太平洋協會·太平洋會議國民後援會·太平洋會議法律問題討論會·太平洋問題熟商會·太平洋會議國民外交自决會·第一届國會議員太平洋問題商榷會·第二届國會議員太平洋問題討論會·八棧敎職員太平洋問題研究會·鐵路協會太平洋會議鐵路問題研究會·國民外交協會·國際聮盟同志會·國際平和協會·國際問題討論會·全國和平聮合會·全國商務聮合會·京師總商會·北京敎育會·京兆敎育會·京兆農會·北京各界聮合會·各省區自治研究會·地方自治協進會·地方制度研究會·自治研究會·自治同志會·京都自治籌進會·京師地方公益會·滿族同進會·回敎俱進會·基督敎救國團·公敎會·勞動救濟會·京兆同鄉聮合會·兩湖善後協會·全國報界聮合會·北京報界聮合會·國立八校敎職員聮合會·八校敎職員代表聮席會議·中學校敎職員聮席會議·北京私立中小學校聮合會·學生聮合會·女界聮合會·旅京河南學生聮合會·東三省旅京學生聮合會·旅京福建學生聮合會·湖南旅京學會·旅京華僑學會·敎育協會·學術研究會·中學敎育研究會·小學敎育改良會· 
[魯案形勢仍在混沌中]  
　　魯案覆文巳否通過閣議外間仍多異辭有謂一日閣議並未提出討論者有謂確已通過閣議者至外部所擬内容更傳說不一一說謂外部此次所擬駁文殊非拒绝方式係拒絶事實以對案看法亦可該節略首言拒簽德約以來經過次言小幡節略無誠意末示吾國意旨必須無條件交還青島並反對中日合辦膠濟路如吾無欵贖回該路則提交新銀團管理又一說則謂外交當局所擬覆文係首述未簽字原因次述及歷年懸案之經過並謂節略有解釋不明瞭處甚多此層或改爲口頭達出答覆方式亦用節略不冠銜名仍以非正式行之並主張送出後與日本商定同時宣佈此外又得一消息謂顔外長因將充太平洋會議首席代表不久即須放洋已定日内先行回滬摒擋家事所有部務暫由次長劉式訓代理其行程約一星期俟回京後再辦理答覆要之魯案形勢非俟覆文送出恐尙變化正多也 
[魯人對魯案之表示]  
　　力拒直接交涉 
　　魯省各界爲山東問題曾於上月二十八日開全體大會經多數主張爲保持國家權利計無論如何不能直接交涉旣不直接交涉當然提交太平洋會議至其捉交太平洋會議意見已擬定大綱四項（一）青島無條件交還中國其開爲萬國商埠與否由中國自爲主張（二）膠濟鐵路亦無條件交還中國自辦（三）沿鐵路各礦交還中國後按中國礦業條例准外人投資不能合辦（四）將日人在沿鐵路强佔及强租之地限期三年或五年交還中國日人如不應我要求即不予解决預備再提國際聮盟倘日人要求攻青島之戰費及佔後設備建築費（約四五千萬元）我即合計民國五年至十年五年間在我東所得利益（約兩億元）以抵償之聞日昨已有陷電抵京分呈府院原文如下自日使提出魯案八條後一再催促外部答覆政府觀望徘徊態度不明並聞顔外長有直接交涉之傾向惡耗傳來驚駭欲絶夫魯案問題國民堅决之主張一表現於拒簽德約再表現於駁回通牒此徵之我國民意而然者美國上院對凡爾塞和約闗於魯案三條主張保留此徵之友邦援助而然者今茲太平洋會議在邇付諸公論用挽國權存亡所繫在此一舉假使政府悍然不顧一意孤行仰承日人意旨墜入日人陰謀外而謝絶友邦之好意内而悖叛全國之輿情魯民雖懦恐不能任政府陷三千八百萬人民於絶地迫而自衛挺而走險行將執最後手叚採自由行動情急勢迫急不擇音臨電不勝屏營惶悚之至山東各界聮合會叩 
[顔外長與太議代表]  
　　我國華盛頓會議代表巳决定顧施王伍日内即將發表惟首席代表顔惠慶以他項原因不肯赴美外傳有以王或顧領首席之說昨聞首席代表一席政府迭經討論其初於顔不去之時擬定以施充當首席嗣因各方面對於施領首席多有反對各駐外公使均有表示即歐洲方面國際平和促進會來電亦有代表人選最闗緊要政府委任施顧王三使施素悻悻任事不實以領諸使太不相宜請慎擇首席代表之語因是顔氏不允去美後各方面對於首席代表頗起爭端日來政府迭經商議以各方面對於施有異議有主張以顧領首席而又恐有不恰於施仍主張勸顔出馬以杜紛爭連日各方面電達府院仍請派顔爲太平洋會議首席代表促其勿辭以便應付當局以此亦促顔氏勉爲一行顔氏已允去美充當首席代表以杜各人之意見將於雙十節後起程赴滬於十四號乘俄皇后號渡美 
[交通界之太會鐵路意見]  
　　北京全國鐵路協會昨發表太平洋會議鐵路問題意見云此次華盛頓會議闗於中國問題莫不注重門户之開放而門户開放尤以鐵路問題爲最闗重要顧鐵路問題年來聚訟之點因有共同管理·統一鐵路·共同投資·諸說之變化遞嬗而國人研究之理想亦隨以不同前者四國新銀團成立公布往來函件及互訂合同然後吾國漸曉然於銀團之眞相本會前此迭開會研究此案復參酌現今之情形僉以我國宜有固定宗情及確切辦法以免外人之操縱茲分别說明於次一宗旨甲贊成國際投資我國建築鐵路能不募外債固屬上策但默察國内經濟現狀似不能不利用外資以便交通就利用外資言之與其借一國資金使其勢力範圍過於增長何若准各國投資使其勢力範圍得以破除且共同投資並非現在之新法實有已往之先例如津浦一路北段爲德國資本南段爲英國資本川粤漢一路係英德法美四國共同投資今昔情形雖不甚相同而其性質則頗相類似其不足爲法者則以條件之未善組織之不良非共同投資之過也今日主張共同投資所應注意之點有二即（一）以不失管理主權爲前提（二）不可使單獨的勢力範圍變爲統合的勢力範圍何謂不失管理主權即路線由我自擇運費由我自定材料由我自購管理權由我施行用人由我支配欵項由我存儲文字由我訂定是也何謂不使單獨的勢力範圍變爲統合的勢力範圍某國投資某路即欲管理某路此係一國之單獨的勢力範圍各國投資各路即欲共管各路此係各國統合的勢力範圍單獨的勢力固不可使之增長統合的勢力尤不可不爲預防設令其得團合一種不可破之勢力則移權一國者倘有收回之望而此則萬刼不復矣凡此皆共同投資之重要前提必須充分考慮而後始能贊成之也乙反對共同管理共同管理之說發動於無責任之外人而國人之憤激時事迷信外人萬能者亦恒鼓吹之其見之前數年外國文報紙者不少茲爲參考起見略述於次一日萬國鐵路團其職員由英法日美中五國政府各派代表一人辦理中國鐵路一曰國際合資鐵路公司銀行團各派代表一人駐華爲各國鐵路銀公司董事承辦鐵路借欵一曰中國交通部設立一中央鐵路司由中英美法日各派委員總持其事各處長不分國籍一曰仿照鹽務署辦法以中國爲管理以歐美人爲輔此外尙有數說類皆大同小異其主張雖各不同而其目的不外其同投資亦即共同管理在外人之意以爲非此不足以保險其權利而謀鐵路之發展在我則宜分别研究共同投資祗要條件平允無損主權自可酌量承認若共同管理則於國家人民生死存亡有密接之闗係不能不極端反對之也丙主張自行統一鐵路統一原有自動他動之不同外人主張共同管理此係他動之說我國力謀統一此係自動之法此種統一問題當然由我國自動巳往之統一政策交通部實行者甚多如統一鐵路會計統一鐵路技術統一鐵路法規辦理聮運編製統計等或已完全施行或已訂定草案此皆我政府應辦之事與銀行團完全無涉若夫未來之統一事項我國當然繼續自行訂定以期投資之安全而謀鐵路之進步另有辦法詳後茲姑不贅（未完） 
[財政部之高利貸（二）]  
　　阜通借欵之條件 
　　國聞通　社北京消息云潘復旣留亟亟忙借欵以求得軍閥歡心連日進行結果已有數種將成京中報紙所載之匯理銀行借欵三百萬已經成立一節亦確有其事但所傳尙多與事實不符聞此項三百萬借欵並非匯理銀行所借亦非匯理轉阜通銀公司所借更非在天津進行實即在京直接向阜通銀公司接洽匯理銀行祗爲其擔保耳阜通銀公司者美日合資所組織匯理正金皆爲其大股東而尙未開門者也其華經理爲郭人漳財部向該公司商借時潘鈕實互派其親信雙方同時並進一方爲財政部秘書莊某等一方爲津海闗監督李有忱所持欵項條件雙方一樣其結果阜通對兩方接洽都願承受共可借六百萬元但其擔保品祗可敷衍成立一宗遂祗得三百萬元因秘密中之便利决舍莊某等而以李有忱經手即行簽字矣其條件欵額三百萬利息每月一分八釐先扣一年回扣百分之九還期第二年起（即十一年十月）按月攤還第一個月内攤還本利三十餘萬以次減少儘第二年内還清擔保品鹽餘用途大概爲政費實行交欵時除扣一年利息六十四萬八千元回扣（即佣錢）二十七萬外政府祗實得二百零八萬二千元至二十七萬元之回扣言明阜通方面分十八萬即郭人漳等所得財部方面得九萬即李有忱等所得聞原議九二交欵則財部方面佣錢祗有六萬嫌其太少故改九一交　莊某等辛苦一塲乃成立於李有忱之手頗懷不滿現議酌提佣錢以分潤莊等向例借欵至二百五十萬以上即爲大借欵須經國務會議通過今此欵未提閣議而先已簽字與聞此事而不能滿意者且持此攻擊潘鈕違背慣例至於擔保之鹽餘是否可靠原使人懷疑惟此次借欵阜通銀公司股東匯理正金兩行本皆收存鹽欵屆時不難如數扣還無虞財部之失信故毫不介意云 
[旅京海人請收回漁輪（靜觀）]  
　　江蘇爲沿海七省之一自海軍部漁業借欵說盛傳以來蘇人士對於本省漁業益形注意海州舊屬四縣除沐陽一縣外餘三縣均東濱大海漁產素盛前年農商部在該處曾設有漁業技術傳習所一種特别機闗併力經營規模漸具惟以漁輪尙付闕如傳習諸多不便近聞該王文泰氏南北奔馳請於部省已籌有的欵若干定製漁艦一艘本人並巳前往日本考察一切茲聞旅京海屬人士邵長鎔等又以江浙漁業公司有停辦之風傳特呈請農部撥還輪船一艘以備漁業技術傳習所 
 
 

Page 11

 
 
之應用其文如下呈爲收回公司漁輪振興地方漁業公懇迅予咨商並派員前往接洽事竊維發展地方漁業端賴改良技術而技術之傳習又非賴有漁輪不足以收實地練習之效江蘇海州前經鈞部商民蘇省公署合辦漁業技術傳習所一所設立年餘各事漸有頭緒祇以漁輪缺乏致傳習諸多困難近聞江浙漁業公司有停辦之說查該公司資本内原有江浙兩省官股銀各三萬兩購置漁輪兩艘當官股投入之初無非以發展地方漁業爲目的茲公司旣經停辦則官股應由蘇省收回漁輪兩艘江浙兩省自必各得其一　蘇言蘇則漁輪收回之後準情酌理應由省署撥交海州漁業技術傳習所駛用蓋仍本發展漁業之初心實符省署提倡實業之本旨倘或漁輪撥交以後尙需其他用欵應請由部省合籌以符原案鎔等純爲發達地方實業以公濟公起見理合呈請鈞部即日咨商江蘇省長並令行江蘇實業廳迅將該公司原置漁輪收回一艘撥交海州漁業技術傳習所應用並請先行由部派員前往寗滬妥爲接洽實爲公便謹呈農商部海屬旅京同鄉邵長鎔陳錫朋謝翊元等 
[天津雜訊（若冰）]  
　　内閣問題迄未解决奉系所要求之條件直派未能一一容納内部意見未盡消滅於是沉寂中之天津會議又復轟動一時據昨日消息曹張將於十月十日以前聚集天津張作霖業巳准備行裝今日又聞曹錕業於今午拍電張作霖促速入闗是天津會議確有實現之勢許世英之得皖長一席由江潮宗爲之向各方疏通故旅京皖人已不反對惟尙有要求條件尙未商榷就緒天津皖人事前經許分頭向周龔等接洽故亦不加反對許氏遂於昨日進京預備上任但倪黨武人猶極端反對深恐發生波折故擬於四日返津面謁倪嗣冲請其疏通倪系未知倪氏態度究竟如何也 
自粤軍攻入桂林後廣西護軍使陳炳焜氏即已匿跡消聲寂寂無聞乃前日忽有陳氏由宜昌秘密北上由津赴保之說一般人頗覺此消息突如其來昨據接近直系之某政客云吳佩孚於川軍尙未東下時曾以電召陳氏赴岳商議乘勢恢復兩粤計畫嗣以吳師次宜昌陳即趕赴宜昌與吳接洽後吳即令其北上吳氏並於日前致電曹錕略謂西南團結不固廣東之孫陳尤互相水火可於此時利用桂系牽制粤軍一面由湘贛閩三方進兵以期恢復兩粤惟餉械兩缺請速商之中央予以充分接濟云云陳抵保後除向曹報告桂軍失敗之經過外聞吳電中所陳各節巳得曹同意並致電中央爲之先容陳氏遂於昨晚由保赴京外傳陳已携帶護軍使印信擬向中央呈繳非事實也 
[卾高師學生北上請願]  
　　經費無着誓不南旋 
　　武昌高等師範校欵無着年來借債度日窮困已達極點本年春間學生曾有赴京請願之舉政府雖與以口惠而實際則仍無着落北京湖北兩方均無經常的欵給與維濟現值暑假期滿敎員學生到校甚衆校長無法支持已向敎部辭職學生等以校命危亡在於旦夕目前且有斷炊之慮曾向湖北軍省兩署請願得到三萬元但以敎員欠薪凡八閱月除開銷一月用度外所餘無幾不能照常上課加以湖北方面戰事方殷此次所得欵項已屬最末次之維持深恐旦夕苟安終非長策因議决於十月一日全體北上請敎部指定確實基金以充該校經常用費業於是日午後搭京漢車北上臨行前一日曾發表文電通告全國茲併錄如下（通電）北京學生聮合會各法團各報館周少樸田煥庭傅沅叔傅稚香張乾若袁觀瀾諸先生天津黎前總統范靜生先生各法團各報館學生聮合總會轉張季直張仲仁兩先生廣州孫中山先生陳總司令學生聮合會各法團各報館宜昌吳巡閱使鈞鑒敝校經費年餘無着中央棄置不顧卾省接濟亦窮不得巳於東日全體北上求根本解决否則誓不南旋臨行泣涕懇賜援助國立武昌高師全體學生叩（宣言書）本校經費自去歳改入中央預算以來風雨飄摇困難萬狀奔走呼籲汔無寗時雖蒙卾政府不時接濟得以苟延至今然波折横生痛苦備嘗卾省之通融究屬有限中央之辦法仍係空言校長則羅掘俱窮學生則饔飱莫給敎職員且以枵腹從公難乎爲繼已於五月十三日宣告停職其要求中央之條件計有三端括其大指（一）中央應分年籌足全國國立學校敎育基金（二）本校經費當敎育基金尙未籌足以前究由中央直接撥放抑由湖北國稅項下撥付應爲根本之解决以明責任之所在如决定由中央直接發放應請敎育財政交通三部共負連帶責任於敎育基金尙未籌足以前指定的欵並領欵機闗按月發給無論如何必守信用如决由湖　國稅項下撥付亦應請敎育財政兩部商得湖北軍民兩長同意指定由某種國稅項下支出（三）發清所有積欠其間經過情形及罷職苦衷停職宣言書内言之甚詳而我數百學生以千里負笈一旦失學午夜焦灼莫知所爲同時亦有泣告國人之書海内人士諒已共鑒竊謂本校旣呈如是之險狀政府自應有誠懇之覺悟校欵解决當無越於斯時矣孰意中央方面尙無解决之方而湖北域中又生兵燹之變財政支絀難於接濟近卾政府雖有四萬五千元之墊借而同時并有此後不得通融之聲明是本校之現象此後亦且不能繼續維持矣然則中央旣不能迅予以根本解决而卾省又不能爲現狀之維持本校前途尙可問乎言念及此傷國本之摧殘痛剥牀之切膚莫不積憤填胸目眦盡裂學生何辜罹此荼毒誰實爲之至於斯極義氣所激忍無可忍爰裹餱糧誰惜跋涉之苦用陳素願直登敎部之堂務達到我輩所要求三條始離北境若中央不予以圓滿之答覆誓不南旋迫切陳詞不暇擇音區區微忱諸祈亮鑒 
[蘇議會之第一次談話會]  
　　議長問題之大激戰 
　　蘇議曾開幕以後第一問題即爲選舉正副議長議會主體本在議員議員一百六十人本人人有被選議長之望但就目前情勢而言非南張一麘·即北張孝若擁護攻擊各有其人本日（三日）下午一時開第一次談話會議員到一百零九人由臨時主席張肇炘提出討論屠宜厚龔廷鶚主張明日即行選舉劉文輅朱積祺等和之趙雪見有自治促進會及江都王子衡所發之油印品攻擊北張力主緩選張福增朱紹文屠方杜廷鸞等和之主席以明日選舉付表决尙未檢點人數一方言多數一方言少數兩相爭持勢不相下一片聲響幾演一幕全武行主席於此手足無措張援起謂今日係本屆本會第一次談話希望大家平心靜氣討論至於選舉議長各人各本良心主張當無不可協商之理少頃有人主張以選舉日期重付表决主席含糊云不贊成的請出去於是全塲譁然一部份人外出一部份圍住主席頓足怒駡張福增尤形激烈遂無結果而散開幕之始現象已若此有心人咸爲議會前途悲後聞張援輩爲大局計將出而調停但能否調停未可知也 
另一消息云蘇議會昨（三日）日下午一時開談話會到一百十二人仍由張肇炘主席報告到會人數請公决開選舉會日期朱積祺劉文輅龐振乾龔廷鶚蔡鈞樞宋銘勳徐果人屠宜厚僉謂今日談話會乃係多開常會行開會禮後即應接開選舉會有何討論主席即以明日（四日）開選舉會付表决朱紹文謂議長闗係本會本身問題甚大非審慎討論交換意見不可選舉會似可延緩一日定五日舉行陶保晋朱積祺龔廷鶚均主非四日不可張福增杜廷鸞謂議長本早已確定即緩一日做議長有何不可趙雪謂會外發現金錢運動議長傳單十餘種均言之確鑿有據且散傳單者均在本會門首散佈此事闗係本會全體議員名譽同人不可不特别注意屠宜厚謂今日談話會係討論選舉會日期非討論金錢問題屠方謂遲一日開選譽會使同人有交換意見機會何必如此爭執朱積祺劉文輅龐振乾龔廷鶚等厲聲迫主席付表决主席即以贊成四日開選舉會付表决朱積祺劉文輅等謂多數起立張福增杜廷鸞朱紹文趙雪屠方謂少數起立雙方又爭議甚久主席仍以四日開選舉會付表决一方則曰起立多數一方則仍認爲少數主席謂有起而復坐者有坐而復起者故不易點數張福增云此謂之金錢與良心交戰雙方仍相持不决初則呌駡繼以拍案頓足飛椅幾成一齣式劇主席見勢不佳謂如贊成四日開選舉會者請先出塲贊成派數十人聞言一哄而出而反對派數十人則堅守談話室不使主席外走主席遂當衆書一定五日重開談話會字條交課始解重圍反對派旣走又爲贊成派陶保晋蔡鈞樞陳琛龔廷鶚朱積祺龐振乾宋銘勳等數人所知責主席不應如是荒謬聲色俱厲主席復將前書字條取回改爲四日重開談話會散後此事又爲反對派所知更爲憤激恐今日（四日）之談話會不俟談話即將演出武劇也 
[南京快信]  
　　外長顔惠慶昨電兩長云蘇省霪雨水漲决堤淹没田廬甚多傷斃人口而受災區域又幾徧全省此誠見者怵目聞者傷心南望鄉闗悲憂如擣所幸地方賢長官主持賑撫災黎喜有所賴旅京蘇人自必勉隨公後力籌救濟又魯田中玉電云蘇省水災同深軫念惟魯省荒旱之後霪雨河决災情尤重募捐已成弩未准電業經分行未被災各縣量力勸募俟有成數再行彚寄 
　　齊王兩長昨致府院電云蘇省水災綿亘五十餘縣較上年北省災情尤重非優加奬勵明定賞罰不足以廣勸募而策進行所有此次蘇省籌辦災賑擬援照九年十月内務部重訂義賑奬勵章程及奉公布辦賑懲奬暫行條例辦理謹電陳明伏乞鑒示 
　　齊督昨函聘兩淮運使丁乃揚充高等顧問又委水警廳長趙會鵬充諮議均名譽職 
　　江寗地方審判廳長林炳勳調京蘇高等廳委彭棨代理昨已接事 
　　青年會創辦一青年義務學校昨行成立開學禮晚間復開同樂會並放電影以助餘興 
　　陳光遠又派委員李寳珩赴滄縣招兵二千名 
[杭州快信]  
　　寗紹杭嘉湖等屬議員昨假城站聚豐園讌會與議長問題極有闗係 
　　司法次長余紹宋昨晚車抵杭寓高審廳今日（四日） 
蔣邦彥（鹽運使）鄭文易（自治籌備處長）分讌於西湖烟霞洞葛蔭山莊 
　　駐省一師第一旅於上月二十七八九三天檢閱業已完竣奬懲官佐不下二十餘員四師駐省之第十三團七旅旅長夏兆麟（旅部設嘉興）亦定六日晋省舉行旅檢閱方團長已通飭各營預備 
　　舊湖屬第三區烟酒局長范毓仁辭職照准遺缺以杭屬第一區局長蕭增浩調充遞遺一區局長另委吳龍圖接充 
　　浙江烟酒事務局長王吉檀改代爲署明令昨已下　　浙江留日官費生聮合會昨呈請省議會日本自歐戰後物價暴騰學費不敷望追加預算准自十年度起每人每月另予補助費二十元 
　　浙江國語統一籌備分會現由敎育廳組織就緒即日成立聘葉謙徐寳仁許麟孫張廷霖等爲會員並通告十一府師校各公推一人常駐辦事員委凌榮竇充任 
　　皖省水災奇重旅杭同鄉會會長范毓靈錢文選等發起籌賑會募得洋三千餘元即日彚交災區 
　　杭州商報社定雙十節出版昨開會選金潤泉等九人爲董事王湘泉王竹齋爲正副董事長陳翰臣旭人爲監察人 
　　省垣元壇衖某綢莊用東洋綿紗攙和織緞冒岳家灣源隆泰牌號激動公憤全體同業昨在觀成堂特圍大會公議對付方法 
地方通信 
[蘇州]  
　　工巡捐局定期會議蘇州工巡捐局近因城内放開街道勘丈簽標及建築小菜塲等事宜特定於本月六日召集各巿民公社并地方士紳開會集議辦法昨已遍發通知請各社先期討論以便屆時表示意見 
　　巿民公社改選職員婁江巿民公社舊有職員任期已滿昨日總辦第十一届選舉以潘萃青得票最多數當選爲正社長顧茂實得票次多數當選爲副社長惟潘君因事務煩冗社長一職不遑兼顧决意告辭當由副社長顧茂實推升其餘文牘會計等各項職員亦經派定 
[南京]  
　　金陵大學林學會成立紀南京金陵大學林科辦理有年其畢業生從事於林業者徧各省成績均斐然可觀刻該校學生鑒於吾國森林之需要日急林學林業之講求爲不可緩也曾組織一金陵大學林學會以研究林學促進中國林業爲宗旨並與中華森林會聮絡襄助其進行該會已於昨（三十日）假雞鳴寺開成立大會到會人數達三十餘人首由主席康瀚報告開會宗旨略謂吾國因缺乏森林之故直接間接所受損失不可以數計即以日用林產論建築用之木材（輕木才）民國六年進口額值銀二九一八六○九兩七年爲三五二二八二二兩八年增至四八五六七六四兩九年躍達九一五○○八八兩鐵道枕木民國六年進口額值銀一○八四四六八兩七年爲一一三一七八四兩八年增至一八六七○一九兩去年乃達二三四三五四四兩而尤足令人驚心動魄者則爲洋紙之輪入六年進口額值銀六二四九二九三兩七年至七二四三六六四兩八年達一○二一二六五二兩至去年乃增至一四一五九一八六兩總計林產上之漏巵每年至少達數千萬大半皆爲某國人所得而數年前順直水災去年北五省旱災今年浙皖蘇水災生命財產之損失尤大莫與京識者皆謂係森林缺乏所致之果吾人蒿目時艱痌癏在抱覺中國森林之需要愈殷吾人之担子愈大則此會之成立愈不可緩云云繼林學碩士該校敎授葉雅名陳煥鏞兩君相繼演說於該會成立之必要及應有之精神痛切發揮葉君演詞略謂吾國林產物之漏巵之大及本會成立之必要已由主席詳盡述說余無庸贊一詞而余獨有感者則吾國紙之消耗日大而國内原產之日絀也吾人曾宣言排斥某貨矣而不知所讀之書報及印刷排貨之傳單即爲某國之產品也印度近來研究改良用竹造紙据其預算謂每年產額足供全世界之用竹紙事業在中國發達已數千年吾人急起直追從事補救未始不能收桑榆之效也此責任是在諸君願諸君一德一心從事會務於吾國林業前途務須有一番貢獻則此會爲不虚矣陳君略謂吾於本會所希望者二事即日常各會章程中最普通之宗旨聮絡感情交換學識是也吾校同學已多不能人人听夕周旋故往往同學數年覩面不相識以林學家愛友自然者當然不應有是現象而林業事體之重大非羣策羣力不足以有爲更不可有此現象願諸君利用此會多所往來則感情自然融洽將來投身社會亦較易得互助之功也林學林業之在吾國純爲草創時期前無古人成法可資遵循凡百施爲皆需吾人自己鐵肩担當願會員諸君於吾國造林保林林政樹木分佈等著手研究者研究調查者調查分道揚　彚編成帙則後來者不至踏吾人覆轍茫無所知也吾人爲學不當專爲自己須兼顧他人不當只顧現在亦須籌及將來願諸君注意焉繼會員喬榮昇·郝樹芝·李德毅等均有所發（演詞頗長從略）聞該會現正從事於林學館之籌設以便陳列有闗森林之儀器標本書籍等同時並積極進行各會　云 
[溧陽]  
　　籌備雙十節之盛舉本月十日適值民國十年雙十節國慶紀念邑中商學界特於九月十八日借商會場所開商學聮合籌備慶祝大會當即議定辦法五條並推舉籌備員沈宗璜孫子明等組織國慶紀念籌備會該會業已於二十日組織成立茲將所擬辦法五條附錄於左（一）政警界於是日應率領城巿各商號及各學校一律懸燈掛旗幔街柴彩提燈遊行以誌國慶（一）慶祝地點在南門外公共體育場慶祝時間定上午十時（一）慶祝日期九十十一三日晚間特備影戲燄火以助餘興如遇雨例順延（一）應用經費分五成核算商會担任二成政警學担任三成（一）籌備會借設商會 
[鎭江]  
　　高寳籌辦水災善後江北高郵寳應一帶此次風水爲災區域寛廣災情奇重刻下天已放晴多日水勢漸退高寳兩縣知事以人民流離失所深堪憫惻特籌　捐欵　　分往災區妥爲　撫一面曉諭紳民將被水冲毁之橋梁道路趕爲修理回復交通俾以工代振 
　　鎭地米價漸落鎭屬各縣紛告水災民食缺乏曾由商會籌欵派員赴上江產米之區採辦秈米運鎭接濟昨今兩日已運到新秈爲數頗鉅故米價漸落門售起米每石已跌至七元八角 
[揚州]  
　　運河最近水量運河水勢漸退二日高郵駐工人員電報運河工程局云御碼頭誌椿存水一丈七尺四寸 
　　令議修志經費江都縣署帶微之修志經費已一再展限前王知事因准該局函請地圖待製經費無着請再展一年以竟全功當經轉呈財廳察核現奉指令謂本年風雨爲災收成歉薄民力能否擔負此外有無他法可以維持仰即召集全體士紳妥爲核議云云昨已轉知該局查照矣 
　　支配義務敎育敎育廳因據江都第三區第五國民校長蔣毓如呈請按區支配義務敎育以開風氣而資普及特訓令王知事轉令勸學所查照辦理 
[嘉興]  
　　縣署再平米價嘉興自遭大水後米價飛漲至十元以外縣署曾於日前示諭各米行每石食米限價九元不得再漲詎各米行以來源稀少存積無多加之躉户居奇不肯低價出售故米價一時難以回跌竟將縣署文告視若無睹現巿米價同亨天德協源等米行冬米每石須洋十元一二角白尖九元一二角且須現買不得賒欠現經城巿公民據情呈請縣署核示汪知事閱呈後已於昨日再行訓令各米行無論何種食米依照限價出售不得高抬一面傳諭行頭知照以定人心 
　　口角幾釀命案城内縣署前某裁縫作主蔣某與其夥孟某因意見不合二日晚間在昇平茶樓内講理二人始而口角繼至用武孟某竟被蔣某毆傷頓時不省人事當由警察到來將蔣拘解警所經張所長畧加訊問後當即備文送縣訊辦現孟已送入醫院醫治據聞骨骼均多脫落並傷要害多處且知覺漸失恐有性命之憂 
雜評一 
[魯案之悲觀（默）]  
　　外交貴活動不可膠執一定之成見而不參酌環境之情勢然亦不可不有一定之主張而專以環境之情勢爲轉移膠執一定之成見其失也近於愎無一定之主張其失也近於懦二者皆與外交有極大之危險 
太議代表團出發矣對於外交上我應所處之態度所應持之方針大體必巳决定即在國内對付魯案經兼旬之討論各方面之研究亦必已具有確定之辦法乃近數日來之當局忽而主拒絶忽而主半拒絶忽而主以駁案方式忽而主以普通聲明方式修改又修改至近日始通過於閣議吾人以爲此種答覆必無變更矣不謂據今日京電又因外交情勢嚴重而復將全案推翻有不再答覆之說夫以如此重大之外交與太議有極鉅之闗係乃舉棋不定若此可異也方今外交界製造空氣之方法正百出而不巳倘我當局自身無堅决之主張而專伺外交界之顔色爲進退則外交前途之可憂孰甚於此 
抑更有言者最近南方主張不派代表於太議亦不牽制北方之行動於外惟以冷靜態度觀察北方代表之行動如其喪失國權必加以劇烈之反對此基態度固甚坦白敢告北方旣獨肩此種任果有喪失國權之行動非特南方反對全國國民亦將起而反對之而觀此種依違兩可暗昧不明之態度殊未敢决其結果不至於喪權辱國也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[太平洋會議代表出發記]  
　　離滬時之情形太平洋代表團於昨日下午四時陸續由大東旅社出發至新闗碼頭分乘兩小輪至吳淞口駛登慧目邦號郵船於今晨（五日）黎明五時赴美代表團計九十二人當時到該碼頭歡送者約近千人官廳方面有許交涉使松滬軍使代表及上海縣知事等公團方面有總商會太平洋協會各路商界總聮合會銀行公會等團體代表商店有馬玉山糖果公司代表等並有護軍使軍樂隊在碼頭奏樂歡送五時三分船開行軍樂隊奏歡送樂各送行者均脫帽致敬至船行漸遠始各四散云 
　　續到代表紀聞開行之船雖定有九十二艙位然内中實有數人未來如外交部司長周傳經錢泰等固尙未來滬也交通部委員蔡光勩屠慰會前晚趕到昨已一同登輪至船價之尙未付清者昨均一律付給矣 
　　各員房艙號數茲將各員姓名及船上房艙號數列下梁如浩官艙·蔡廷幹一○二王家瑞官艙羅文幹官艙劉彦一二二王寵佑二三○鍾文耀一○二徐東藩一三○吳南如三七王大楨一二五張煜全一○六施紹常三二周傳經三二錢泰二胡拓平二王鴻年一二五王揚濱一二八李景銘一二八賈士毅一三二李鐘岳一三二李景嶬一一○鄭天錫一二○陳海超一二五子德濬三五黄家麟三三楊曾翺三三張祥麟三七劉錫昌二八唐慶貽一二一劉毓瑚二五吳斯美三七陸俊一二七任起莘三九葉大澄四○鄧萃英一七王治昌一周典一吳昆吾三一蔡光勩三一陳鑾一六吳葆誠一六徐兆熊一二七黄宗法二九路濬三五靳志二九闗霽一二二汪原懋三三尤文藻一○八裘汾齡一二七李時嵩三九顔吉生官艙陳道源一○七龔德柏一二一韋榮熙一六陳廷甲一一○朱祖鋐一一○趙鴻業一一八俞俊傑一二○祁彥樹三二陸懋德一七李郁四三陳天駿四○陶鼐文官艙沈寳善四一林葆恒三六張福運四三徐光一三二李天祿三六史譯宣四三劉大鈞三四李廣釗三一朱世全三四馬世祿一一九沈覲鼎三九李之毅四一高英二九劉家愉四○李曾廉四五尙毓霖四五孟繼賢四五于士元二八朱鐘奇四七盧春芳三六朱荇青四七刁作榮四七王錫麒三八韓文光三八劉震東三八樊紹英四一虞魯伯三四沈祖堃一二一伍肇雄二八 
[贊成北政府派太會代表者]  
　　不得已而思其次 
　　救國十人團聮合會代表余鵬昨有退出太平洋外交商榷會宣言書云敝會以救國爲職志合全國國民而共同動作無階級之分無南北之見是故此次美總統召集太平洋會議敝會以爲我國存亡所闗分當盡力並主張全國一致以禦外侮雪我國恥雖能力薄弱而奔走呼號亦不敢自後於人此次學生總會召集各團體組織太平洋外交商榷會敝會即首先加入方冀同舟協濟豈知成立伊始即覺意見相左鵬旣受命出席代表深覺不能合作之苦冀爲分途進行之努力特宣告退出該會並將意見出入之點宣述於後幸各界有以諒之二號下午該會舉行成立大會通過章程選舉職員之後即有孫君臨時動議拒絶北京政府派往太平洋會議之代表並宣告外人云云鵬當時以爲茲事闗係重大非籌劃完備不可魯莽從事提議暫緩表决將各人對於該項議案之主張交付各本團體詳加討論再行决定乃不蒙允許鵬遂代表十人團宣告放棄表决權並即退席今見報載該會已表决通過矣太平洋會議與中國是否有利現在尙不可逆料中國雖疑揣甚深而日本亦張皇失措所頼以判將來之勝負者視代表之能力及國民之後盾若何耳若我國無代表出席則一任日本之雌黄中國之前途將不堪設想矣是故中國必須有代表出席太平洋會議也至於代表之選派國人之主張約有四種第一由國民選舉代表此說固極爲正當惟時機已促徒成理想第二由廣州政府委派代表就内政言廣州政府固較北京政府稍勝然未經列國之承認何能使太平洋會接受其代表乎遠東共和國其前車也第三由北京廣州合派代表此層比較其他選派法爲佳亦全國大多數人民所屬望者也然廣州當局固已宣言寗受痛苦不願對外一致矣則亦不能成立矣諸方俱不能行則出席代表惟有由北京政府派遣之一途耳至推論北京已推定之代表如顧維鈞王寵惠兩氏全國擁戴自不必言施肇基爲駐美公使亦不必論惟顔惠慶一人頗有訾議之者但顔氏平生無大惡跡較之東洋派之外交家如陸徵祥等似覺聊堪人意僅須國民嚴加監視則結果必較凡爾塞會議爲佳也若反對北京政府乃主張中國不出代表者則類乎自甘放棄願與受管地受同等之待遇以聽人之宰割耳若明知其無效而必欲抱代表不由廣州政府產出則中國寗不派代表者則近於以中華民國之全體爲廣州政府之犧牲兩者有一即足以斷送中國之命運使陷於萬刼不復之域外人譏笑日人得意猶其餘事也綜而言之敝　　太平洋會議代表出發攝影（一）（美新照相館攝） 
會承認太平洋會議與中國存亡攸闗故中國必須派代表出席若有人僅以破壞中國代表出席爲事者大足以破壞國家獨立之精神小足以斷送國家所有之主權予日人以可乘之機非敝會所願聞也謹當憑良心之主張反對參與言有未盡諸希鑒原 
[太平洋會議之韓國問題]  
　　希望根據國際條約提出獨立 
　　國聞通訊社云韓國獨立問題與此次太平洋會議頗有闗係昨日本埠各法團俱接到韓國臨時政府總理申圭植通告云敬啓者敝邦與貴國壞地相接歷史上闗係極深休戚相闗是宜互相援助方今東方各邦無不受帝國主義所侵略敝國已墟茹痛無極而耽耽虚視者惟在貴國自衛之術宜早講求而扶助敝邦即爲自衛要務敝邦曾經各國承認爲完全無缺之獨立國家現在太平洋會議開幕在即敝國擬派代表到會而所望於貴國者則根據國際條約提出韓國獨立問題倘能通過不獨敝國之幸是亦貴國即時自救之良策也巴爾幹問題引起歐戰敝國今日地位與西方之巴爾幹情事相同因敝國致啓東亞戰爭則貴國首當其衝無可爲諱自當首將敝國問題提出會議預杜狡謀務懇一致敦促貴國政府實力進行於自救救鄰兩有裨益不勝盼禱之至云云 
[全國商會聮合會臨時會紀（十三）]  
　　報到代表巳足法定人數 
　　今日下午二時正式開幕 
　　全國商會聮合會臨時大會今日下午二時在總商會議事廳開幕報到代表觀至昨日止已足十二省（法數）計共七十七人其中河南安徽兩省於昨日方到開會一應事宜業巳籌備就緒議塲由王大章裴國雄邵彩生包四科諸君布置妥當今日本埠租界及華界各商家因接各馬路總聮合會之通告將一律懸旗以誌慶祝該會事務所昨日收到議案兩件（一）蕪湖闗苛罰病商陳請革除案蕪湖總商會提出（二）修正商會法案灣頭鎭商務分會許林生提出各省代表之繼續報到者有河南周口鎭商會王振卿君浙江上虞縣商會胡慶皆君安徽蕪湖總商會姜少廷吳興周兩君浙江奉化縣商會何鹿山君昨日下午三時開談話會擬成議事細則草案逐條討論結果贊成提出大會公决散會時已七句鐘矣今將議事細則草案附錄如下（中華全國商會聮合會臨時大會議事細則）第一條會議時以議長爲主席各代表均爲會員議長因事不能出席時由副議長主席議長副議長均因事不能出席時由會員中推舉一人爲臨時主席第二條主席欲發表意見時須退就議席發言主席退就議席時應由副議長主席臨時主席發言退就議席時應臨時委託會員一人代理主席第三條會議事件由主席編列議事日程依次開議第四條會議時如有到會會員五人以上認爲緊急事件請求先議或主席自認爲緊急者均得臨時表决變更議事日程第五條議塲秩序由主席維持之第六條會員入會塲時須於出席簿畫到第七條會員入塲後非宣告休息不得離席非宣告散會不得退出第八條會議時不得私語喧笑或其他有妨碍秩序之行爲第一條會員因事故不能出席時須聲明事由請假主席於開會時報告之第十條依本會範圍提出之議案應印刷分配各會員第十一條會員發言時須報告號數同時不得二人發言其同時報告號數者由主席指定先後發言第十二條簡單發言時就本席起立如有詳細言論須登台發表第十三條會員發言旣畢主席得宣告討論終止第十四條主席欲行表决時須宣告應行表决問題第十五條主席宣告表决問題後不得再就議題發言第十六條表决用起立表决法取决於多數可否同數時由主席决定之但表决有疑義時用投票表决法每省十權特别區五權僑埠商會二權第十七條主席須宣告表决之結果第十八條會員不得更正自己之表决第十九條議案有應付審查者得由議長臨時指定審查員審查之第二十條審查員審查旣畢應具報告書送交議長由書記繕印分送於會議時議决第二十一條每次會議應編製議事錄及議决錄彚存備查並分送各省商會查考第二十二條本細則自通過日施行 
全國商會聮合會海寗袁花商會代表潘忠甲近提出整頓闗稅之治標計畫案其意在分頭調查洋貨巿價以期修正協定貨價使吾國闗稅得切實徵至值百抽五茲錄其所提辦法如下（一）調查地點定爲天津·奉天·漢口·重慶·廣州·上海·六埠（二）調查職務由本聮合會委托各該總商會擔任之（三）所查貨價以進口貨價爲主要但爲窺測一般物價之升降謀調節政策之實施起得兼辦各種土貨價格之調查事宜（四）所查貨價應彚爲全帖刷印成册並按期於各埠通行日報或商會機闗報公布之（五）各該埠總商會辦理經費如有不敷得商請本聮合會酌量補助之 
[全國敎育會聮合會談話會紀]  
　　新增吉魯兩省代表。。。已共到十省 
　　昨日下午四時全國敎育會聮合會假座本館三層樓開第二次談話會列席者爲袁觀瀾·沈信卿·黄任之·鄭心南·杜若虚·徐堅白吳梅叔·桂仲覺·方小舟·奚兼初·谷岱峯諸君奚谷兩君新近來滬者奚君代表吉林（寓漢口路上海旅館三十六號）谷君代表山東（寓福州路東瀾華旅館）連前共已有十省代表到滬矣開會後討論商學聮席會議組織法尙未告竣至六時半散會並聞河南京兆兩處均有函電報告已推定代表不日到滬大約即可開會蔣夢麟君已於昨日與汪精衛君同來蔡孑民君一二日内亦可到滬再前誌直隸代表係北京之誤附此更正 
[國際工程師會議之預備]  
　　代表已到兩人 
　　大陸報云國際工程師會議定本月十五日在滬舉行俾决定整頓上海海港之辦法濬浦局現正籌備一切佈置行將告畢工程師已到二人一爲代表中國之瑞典人杭納爾氏一爲荷蘭代表佛里斯氏日代表數日内可到英代表定十月十四日乘大英公司之輪船到滬美代表則已乘俄后號輪船抵横濱約十三日可抵此濬浦局已備兩室以供工程師會議之用一爲會議室一爲陳列室云 
　　太平洋會議代表出發攝影（二） 
　　英明照相館攝 
[上海港改造之日本諮問會]  
　　四日上海日日新聞云上海港改造會議從本月十五日起會期六個星期現因爲期已迫特於日昨在上海日本商業會議所設特别諮問委員會委員十一名日本郵船會社支社長海事官等均與其列云 
[史梯芬電覆煙酒借欵内容]  
　　謂係償還前有美債之用 
　　江蘇省敎育會錢業公會等商學十團體致電美國新銀團代表史梯芬氏反對烟酒借欵已誌前報茲悉已接到史梯芬氏復電略謂此事無庸深慮因阿卜脫曾以磋商情形告我並謂貴公團等如欲質問彼亦深願以實情相告此欵用途專爲償還前有美債於任何政治或不定借欵並無闗係亦不違反新銀團宗旨請通知具名發電諸團體云云 
[法國在滬發行國債劵]  
　　爲修復兵燹區域之用 
　　大陸報云東方滙理銀行現發行法國修復兵燹區域之國債劵截至本月二十四日爲止債劵面值爲五百佛郎實收四九八年息六釐自五月一日起發給免繳各項捐稅每年抽籖計七千二百奬共給奬金一千三百萬佛郎一九二一年十月二十四日以前之國防債劵可用以換購此項新債劵 
[菸業公會反對煙酒借欵電]  
　　滬上菸葉業公會昨致北京大總統國務院農商部財政部菸酒事務署電云聞徐恩元密借美金將烟酒稅作抵押用美人爲會辦設稽核所似此負國害民誓不承認上海烟葉公會叩 
[美領署越獄犯昨巳解津]  
　　美領署監獄脫逃之諾爾曼·孟西·二名日前先後捕獲昨日（四日）美領事派員將二犯押乘滬寗路車赴寗轉津浦車送至天津歸軍法課訊辦 
[一商學生招待報界茶話記]  
　　省立一商學校因校長問題糾紛匝月迄未解决昨日下午二時假大東酒橋二喬廳邀請輿論界開茶話會到者十餘人該校畢業生朱彬·阮勤·朱華德·蔣夢芸·又該校學生潘潤夫·熊景陶·陳其熊·王煥照·顧耕孫·池廷顯等亦有十餘人列席潘潤夫主席報告前校長黄迺穆辭職及拒絶陸新校長經過情形現在敎廳奉省長令解散本校三百餘青年將有失學之痛學生等奔走號呼獲此惡果惟有希望輿論界及各界維持援助如有良好的方針務乞指示并冀予以公正之批評藉爲後盾云云葉楚傖謂一商爲省立之校經費問題似是可靠然以愚見所及未必能始終維持今官廳現有解散之令不若由學生方面求之於己解散與否聽其自然由學生組織委員會此根本自立之道也沈卓吾謂鄙意擬由學生提出理由向省議會請願貴校各縣學生以同鄉資格向各該縣之議員要求請其援助自易收效學生總會陳肅儀亦謂諸君以解散一商視爲重要鄙意以爲此事甚小現在江蘇敎育前途障碍極多我等如果不猛力奮鬭以犧牲的精神驅除障碍吾恐將來江蘇敎育前途有根本破產之一日至貴校受此摧殘鄙人敢代表學生總會竭誠扶助云云次主席報告今日派有代表往謁省敎育會黄君請其維持不得要領惟望輿論界主持公理本校學生與黄校長實無特别闗係前此之留黄非有作用今茲拒陸更絶對非爲人所利用不過陸非商業專門人才學生等希望得一有專門學的良好敎師其他不敢知闗閉校門亦非得已惟冀各界秉公批評云云隨進茶點宣告散會 
[復旦大學雙十節之游藝會]  
　　徐家滙復旦大學雙十節慶祝游藝會定於十月十號晚舉行游藝節目爲幻術·雙簧·中西音樂·新劇·及舊劇四齣虹霓闗·拾黄金·紡棉花·汾河灣入場劵專爲同學親友來校參觀之用須由該校同學先期購買不售門票聞劵資爲三角云 
[外洋現金運滬消息]  
　　昨日銀行方面消息謂日内將有大批金洋及盎斯金條等由歐美運滬查一千九百十九年六月三號頭批運到後陸續運至係歐美金融之闗係現聞各國整理商業致又有現金輸出之舉且日前會由美日兩商某銀行等買進十二月期標金數百條如果金洋盎斯金到申則將來此項標金到期出口與否尙難逆料也 
[銀洋巿况之報告]  
　　金融通訊社四日報告云今日洋價略疲早巿七錢二分九釐較昨跌二釐午巿復跌至七錢二分八釐天津帮因洋價過高刻巳暫停購買客帮且有抛出故洋價驟趨疲勢前日各莊所做之現洋押欵今日銀拆較低已紛紛贖出洋價故愈見疲惟據津帮消息謂洋價苟在七錢三分之内則彼處仍有購買如是洋價仍未能十分看跌也 
銀拆早巿四錢四分午巿跌至四錢二分收欵三十萬兩巿面已較鬆動銀行出欵甚多且有到期歸還拆票巿面仍望鬆 
[友華銀行銀巿報告]  
　　中美新聞社譯友華銀行四日報告云昨日倫敦銀價近遠期俱跌一便士之四分之三紐約銀跌至七角倫敦紐約問滙價仍爲三七三今日此間開盤與昨日同巿况較爲寛鬆以收盤時爲尤甚交易價金鎊十月份爲四先令三便士十一月份爲四先令二便士半十二月份爲四先令二便士又四分之一收盤時則跌至四先令二便士購入本月銀者不多定購遠期銀者則甚多云 
[航業消息彚紀]  
　　太古公司之烟津班輪奉天號此次開還上海船中裝有大批黄荳及水菓蛋白蛋黄等約一萬二千件應於星期日（二號）進口又怡和之景星號應於三號上午進口詎該輪等方離開天津烟治時北方忽發大風勢甚猛烈致途中不能開行多停四十八小時故奉天號於昨日始返上海景星號則須於本日方克抵滬其他各公司之烟津班輪此次均受風阻故均脫班延期云 
　　近來金價低落影響於航業者亦甚大法公司由滬赴馬賽之頭等票價前需華幣一千餘元者今已跌　七百元左右歐美郵船之用金鎊者同受此項暗虧本月十九日法郵船奥爾忙佩克號赴法上海啓行之旅客有吾國派赴歐洲之公使及其隨員等八人艙位已來電定妥但用王廣圻名義購票（王現在荷蘭不在中國）至究爲何人須待其護照來申時始悉云 
[商業信託之訴訟]  
　　一登告白股票便落價了 
　　中國商業信託公司理事孫天孫在公共公廨刑事科狀訴鄒樹文姚頌南陳君亮散佈謡言侵害公司營業等情業經由廨訊諭展期續訊在案昨晨陸襄讞會同英義兩國副領事赫費二氏升座第三刑庭續審首由原告代表許理律師聲稱被告等之所爲應適用新刑律第三百五十九條辦理查該被告等以公司開銷月須一萬三千金費用太大遂運動各股東簽字組織股東聮合會繕發信函登報廣告股東協會係陶梅生組織列名者計三十人但簽字贊成之股東則祗九人其所登告白對於公司極有闗係云云時被告代表牛門律師起稱原告旣以刑事赴訴則應將告白内含有違犯刑事性質之字句指出而此項告白被告固已承認係由陶潤之送登云云並由證人胡甸蓀上堂聲稱我開設怡春茶棧係該信託公司股東一份子陳君亮我素認識六月二十八日陳來我處談及公司開銷　大將來營業恐難發逹彼擬組織股東聮合會要求我簽字贊同我以自己股權甚小簽字亦無效力作答其時適有三千股之股東葉惠鈞在塲葉允予簽字故我亦簽字云云又據施載高上堂聲稱彼係該信託公司發起人之一現爲公司監察員自聞公司被人登報後即往查賬目並無錯誤後至邱渭卿處談及此事據云欲解决須加董事四人並將副經理開除方可等語但自被登報後股票價格已跌云云中西官訊至此諭改期續訊 
[反對加租之熱潮形勢日趨嚴重]  
　　國聞通訊社云本埠西華德路永吉里住户因房屋疊次加租今年上半年加過二元現在又須加租每問五六元不等各住户當此米珠薪桂實難肩擔遂於前日（一日）假西華德路商界聮合會内開會討論到者一百七十餘人討論結果暫由該路商界聮合會擔任調處要求免加待日後各業轉機再行實行未知能達目的否新閘新康里房客聮合會自正式立後連日積極進行除舉定各職員分擔職務外復由嚴諤聲擔任每日上午當務理事李傳耕擔任每日下午常務理事復由王肇成陳濟祥江鼎臣祁亦文稽炳坤顧志筠張其軒馮經達姚周勤等擔任本里收費事宜吳小波擔任駐會庶務該會並已函致新閘巡捕房請其備案一面函該里經租賬房云逕啓者本里房客因要求免加第四次房租組織聮合會已於二號正式成立（中略）然本會辦事人員俱係受房客之公推謀公衆之利益與貴經租賬房感情素洽决無何種芥蒂事屬公益毫無成 
 
 

Page 15

 
 
　　見因恐悮會特備函聲明云云又聞該會代表已於昨日下午赴新康洋行武式要求矣 
法租界火輪磨坊街新康里房客亦接到自十　　　　加租通告全體亦甚惶恐當由蔡亨棠張賡順　　　　　　王錦福許晉德等發起組織房客聮合會商議反對一面親赴新閘新康里房客聮合會詢問情形及辦理手續預備一致進行 
哈同路民厚里反對加租前經雙方决定本擬陰曆八月分加起現經哈同讓步至十月起加惟房客方面尙須繼續要求積極進行昨日特派代表馬潤卿沈文萱蘇君武王瑾士四人赴新閘新康里房客聮合會接洽一切 
牯嶺路餘慶里對面有單幢房屋十餘間因受房主新舊交替影響驟加利金五元該處房客以世亂民貧一經再增實有難堪不得已邀集同里一致拒絶惟該處住户較少未能設立事務機闗惟有合力抵制以聽公判耳 
[舊金山商團來華考察預誌]  
　　農部電各商會籌備歡迎 
　　總商會接農商部江電云准外交部咨據舊金山總領事呈稱金山總商會組織亞東游歷商團約一百五十人來華考察農工商各業定本年九月二十八乘船赴滬乞電各商會團體籌備歡迎希電知接洽等因查該游歷商團來華考察實爲增進兩國實業起見似可籌備歡迎以資聮絡仰俟該團到埠時妥爲接洽並電知各埠商會一體知照 
[逆倫案高等廳判决書（續）]  
　　立此許據存照民國八年九月二十三日張欣生手書下簽如意兩字（據張欣生供簽的十字）中人孫慕賢（據張欣生朱健臣供中人寫的朱潮生）等情（一）朱健臣親書過割據上載朱健臣今因賠償藥本及名譽損失由張欣生自願付到洋二百元正如數收足以後决不反悔恐口無憑立此過割據存證民國九年十月二十六日立過割據朱健臣介紹人朱紹生等情（一）鑑定人王相鑑定書略謂鑑定案内朱健臣親筆所書（足口立證紹筆損興付數後反悔）十三字與過割據中字跡均屬相同毫無疑義等語（一）朱潮生家抄出骰子盆兩只烟灰一包（理由）查控告人張欣生犯罪部分有二（一）闗於吸食鴉片烟部分據供並不上訴自可不予置議（二）闗於毒殺生父張駕雲部份業經原檢廳開棺騐明張駕雲委係生前中毒身死在案（據公立醫院鑑定似中嗎啡毒質）並經控告人張欣生在原檢廳偵查中及原審廳預審中自行供認聽從朱潮生唆使出立許據買受朱健臣毒藥放入粥内毒殺生父不諱（供詳證據項内）則其犯罪證據自屬確鑿核其行爲常然成立毒殺尊親之罪原判於其吸食鴉片烟一罪依刑律第二百七十一條處五等有期徒刑四月於其毒殺尊親屬一罪依刑律第三百十二條處死刑罪係俱發依刑律第二十三條第一欵執行死刑并依刑律第三百三十一條褫奪第四十六條所列公權全部終身自無不合該控告以張欣生控告意旨略謂（一）我未自白（二）檢騐無毒（三）朱潮生因爲拆梢不成（上海土語即敲詐之意）始聽穆抒齋主使誣告（四）朱潮生僞造許據呈案等語查控告人張欣生迭在原審檢廳自白均有案卷可稽此第一點不能認爲有理由又查其父張駕雲屍體曾經剖解騐明中有嗎啡毒質身死詳載騐斷書及鑑定書中何得辯稱無毒此爲第二點不能認爲有理由又查控告人張欣生疊次自白案情極明朱潮生是否拆梢不成始行告發皆與控告人張欣生罪名成立與否無闗何得藉此推諉此第三點不能認爲有理由又查控告人張欣生對於許據上載立臣與慕賢之名雖有異議然查據上其他語句該控告人張欣生早經自認無誤在案何得諉爲僞造此第四點不能認爲有理由至其委任辯護人追加意旨不外攻擊檢騐及推翻自白而已查其推翻自白最要之點略謂前在屍塲之時曾有便衣之人自稱姓鄧敎令張欣生自白并有不認即須用刑之語等語查毒殺生父律應死罪控告人張欣生豈肯聽人敎令自陷於死之理又如果有前項情形控告人張欣生在本廳何以并無一語提及足見受鄧姓敎令自白之言斷難相信此項追加意旨不能認爲有理由又查其攻繫檢騐最要之點略謂張駕雲素吃鴉片查鴉片亦含嗎啡毒質則其屍體發現嗎啡毒質難　非依鴉片餘毒所致等語查控告人張欣生之父張駕雲清晨中有嗎啡毒質至夜九時身死發現上吐下瀉昏迷不語形狀核諸法醫所載（見司法講習所法學講義）中有嗎啡身死情形相符足見當日中有嗎啡毒質無疑况查張駕雲三十五歳戒絶鴉片業據其妻張康氏在本廳供明在案果如所稱鴉片含有嗎啡毒質亦係二十年前之事（張駕雲五十九歳身故）不特身死之事不至發現前述形狀且後檢騐亦斷無徧體尙復俱現中毒情形則其所謂屍體發現毒質難保非係鴉片餘毒所致云云未免毫無根據此項追加意旨亦難認爲有理由查控告人朱潮生犯罪部分有三分爲兩節證明如下（一）闗於敎唆殺人部分查控告人朱潮生對於敎唆張欣生毒殺其父張駕雲雖不供認然查原檢廳偵查及原審廳預審筆錄該控告人朱潮生如何教唆張欣生毒殺生父如何囑令張欣生寫與朱健臣購藥許據如何給與張欣生毒藥逼其下手均經張欣生一一供明（供詳證據項内）情節極爲明白此可證明其犯罪者一又查控告人朱潮生抄呈張欣生寫與朱健臣許據據其自供亦稱即是張欣生託朱健臣購買毒藥之筆據自可不必再究茲應研究之點即在控告人朱潮生是否爲中而已查其抄呈許據中人名下雖列孫慕賢之名然查張欣生迭次所供均稱原據中人確係朱潮生質諸朱健臣供亦相同查朱健臣爲受據之人張欣生爲出據之人彼此所供旣同則該原據中人己可斷爲確係朱潮生無疑（趙望官雖袒朱潮生然查趙望官爲朱潮生所舉證人故未取其言）（未完） 
[學校出品送所陳列]  
　　陸家浜中華職業學校原設工塲計有鐵·木·琺瑯·鈕扣·四部去歳又添設病理模型製作一部本届雙十節寗省舉行第二次物品展覽會該校特將出品數百種分裝十九箱運往陳列而本埠總商會附設之商品陳列所同時開幕徵集商品該校亦將最新出品如鐵工方面之新式車床琺瑯方面之牌對鍋碗鈕扣方面之眞珠玉鈕木工方面之焦繪盡屏模型方面之花柳梅毒等統凡一百餘件皆質地精良製法嚴密送往陳列實爲該會生色不淺 
[中華紗管廠已有出品]  
　　又袋角長安路之中華紗管廠自上年發起創設建築廠屋訂購機器鍋爐採運國貨原料現已一律竣事於月前出品業將所出貨樣分送本外埠各紗廠試用成績極佳以是訂購者頗多聞此項紗管所需原料木植產自浙寗温台等處蓋欲取其堅結之故但各產地本年被水災影響因而求之不易且輪運費時云 
[刻字店主開會紀]  
　　通過新行規舉定職員 
　　上海刻字同業昨爲籌欵建築公所事邀集全體店主在邑廟文昌閣義務學校内開會先由主席宣告開會宗旨繼通過修正新行規並發新行單復舉定朱錦堂爲業董邱菊人謝晉卿爲副輩張家通爲評議長周廷熙爲幹事長藥錫昌等二十人爲評議徐德祥等三十人爲幹事會計邱菊人兼文牘陶仁甫書記秦雲德范志恒末認捐極爲踴躍除擇日再開新職員會外並具呈上海縣公署請求立案 
[工巡捐局議設清道路燈處]  
　　城廂内外清道事宜自歸淞滬警察各區署所清道員專司辦理以來對於各處垃圾並未加意整頓以致地方人民嘖有煩言紛函滬南工巡捐局設法清理而各該清道員以辦理此舉頗難故仍交還該局自行辦理昨日姚石蓀局長邀集該局名譽董事特開會議午後三時開會到者顧馨一陸崧侯莫子經姚紫若等除由姚局長宣告開會宗旨畢即將清道路燈問題互相討論良久議决如下一議置設清道路燈處案决定清道路燈旣有警察廳移交本局應增設清道路燈處設主任一人辦理並兼管清潔事宜助理員以事務之繁簡定之一議清潔違章罰則案决定如擬施行 
[義振劵開奬紀]  
　　昨日爲第八次義振奬劵開奬之期在西門外方板橋共和影戲園内舉行自上午九時開始至午刻十二時半始竣茲將五大奬號碼及經銷各票號錄下頭奬三萬三千九百三十六號安徽分所二奬一萬七千一百四十三號北京華生錦三奬三萬七千二百三十七號北京正通號四奬一萬七千五百十六號東三省分所又四奬一萬八千四百三十四號本埠有利源又四奬二萬七千二百四十二號寗波滙利源五奬一千三百五十六號本埠善中又五奬五千三百七十號本埠善中又五奬二萬四千四百五十七號本埠有利源 
[吳淞發見浮屍身有泡水竹籌兩枚]  
　　吳淞浦江中昨日下午發現女屍一具據云係從上海方面浮下該屍年約五旬餘髮已白中等身材服藍布衫褲足穿藍襪布鞋囊儲泡水竹籌兩枚不右如何落水淹斃當由救生局船設法撈獲報堂棺殮舁塚掩埋矣 
[打死老婆害鄰居再誌]  
　　鹽城人張聚福毆死其妻盛氏其父張士坤在四區二分所控隣居陸陳氏有挑唆嫌疑一案已誌昨報茲悉前日下午檢廳派檢騐員吏蒞場騐得死者委係跌傷小肚致命聚福在逃未獲當命張士坤具結收殮陸陳氏由閘北司法科移送檢廳其子陸銀祥已呈遞辯訴聲明被清帮匪首李小四子即聚福之師挾嫌誣陷各節至死者屍體至昨日上午尙未敢殮云 
[折斷臂疊償十五元]  
　　方貝昌昨投法公堂控稱民人日前與趙許良兩人挑擔行經法租界地方因民人稍爲走　詎趙不問情由不知將何物件向民人右臂猛擊一下以致臂骨被擊折斷迄未痊愈求請訊究詰之趙許良供是日實因方行走甚緩民人令其速走是以方自己不慎跌在地上致將臂骨跌斷並非民人所擊餘供支吾中西官制趙罰洋五元充公外着償原告損失洋十元以儆 
[乘客打碎查票人之眼鏡]  
　　向在閘北警局充當警察之直隸人閣曾源因於昨日下午乘坐英美電車公司之五路電車駛至界路經二十一號查票人趙福康查見閣所購之票祇能坐至海寗路爲限詎已過站向其補票不遂彼此衝突致趙福康被掌頰一下擊碎眼鏡當經車務西稽查員到來鳴同七十一號西捕將閻拘入捕房捕頭畧詰一過諭閻存洋十元保出着自投公堂候訊 
[歇夥縱火]  
　　滬南大東門外裏郎家橋北首帨來街永興篾竹店樓上於前日午後六句鐘許突然火起頃刻冒穿屋頂救火聮合會鳴鐘告警俄由各區救火會將救火器具皮帶龍等馳往施救移時即熄焚去樓面兩間昨日該竹　店主陳和貴同子陳成發將歇夥俞慶生扭控一區三分署扭其縱火被焚馬警佐於昨晨備文一併串解警廳發交司法科經劉科長提案究訊陳和貴父子稱開設永興竹範店已有數十年俞慶生向在本店爲夥茲因透用宕賬將其辭歇不料愈懷恨在心昨日午後五時許乘民人父子他出之時俞以登樓搬取鋪蓋爲由在擱樓上縱火以致立時冒穿屋頂民人所住兩幢樓房完全被焚迨我趕回已經不可收拾請求究辦質之俞供因一時糊塗致將洋火二匣縱火是實惟求輕辦問官得供判令備文連同原被押送地檢廳訊辦 
[吹熨斗失火之科罰]  
　　法界麥底安路第一百二十三號協興昌衣店於日前晚上失慎後由救火會立驅皮帶車到場救熄各情已誌前報昨由捕房飭探將店主戴韻生傳至法公堂請究先由捕頭稟稱查得該店保有火險銀一千兩請核詰之戴韻生供是晚實係店夥貝阿炳吹熨斗遺火於棉花内以致肇殃求察質之貝阿炳供詞與戴相同中西官判戴罰銀一百兩允公以儆 
[冒探入人家搜物押西牢三月不爲重]  
　　無賴劉得順於前日糾同黨羽三人至法租界敏體尼蔭路地方錢張氏家冒充包探以搜查爲由乘隙搶取綢紗棉袍子一件及銅元二百枚强攫而逸經氏大聲喊捕適有包探許福慶巡緝查見將劉追獲惟原贜被嶯黨取去無從吊案帶入捕房昨解法公堂請究先由錢張氏供劉等三人到來時即至房内翻箱倒篋因無别物故將棉袍銅元搶去而逸婦人見其情虚故此喊捕求請察究詰之劉供認冒探攫不諱中西官判劉押西牢三個月以儆 
[如厠而卒之朱阿壽]  
　　前日午後有一人倒斃於新閘愛文義路一千二百八十二號門牌東首厠所内由捕查見報告捕房飭探陳葆錄查得死者名朱阿壽現年四十五歳在廣西路妓女雲林閣處爲帮傭其姪朱彩文住居北京路即通知其姪前往認明據云死者向有疾病稟求免予報官相騐捕頭准飭自行棺殮矣 
[賭而且騙之王恒朋]  
　　花會賭徒王恒朋前日因喬没孩子沈桂泉赢得之錢在途吵鬧被包探陳葆錄將王與沈孩及北成都路六三○號房屋内王之二房主婦人陸袁氏連同花會字據一併帶入捕房昨經中西官訊明以王不應誘賭歛錢判押西牢二月期滿逐出租界花會字據焚燬氏與沈孩從寛開釋 
[拘獲被控騙洋之西婦]  
　　文滙報云三日夜間虹口捕房襄助法租界當道拘獲西婦一人其名爲梅克爾堡近曾　取值洋二千餘元之貨物被人控告法捕房探悉該婦已部署一切擬於前夜離滬故即合同虹口捕房拘留之 
[襪騙子押西牢]  
　　劉志成前日向甘肅路德興坊七百十號門牌無錫第一針織廠駐滬發行所冒騙值價洋二十八元之紗襪經該發行所經理人李逢春控由捕房於昨將劉拘解公共公廨訊實判押西牢二月示儆 
[車夫作賊]  
　　黄包車夫郭小三子前日午後周在江西路摸竊日本人渡邊身衅内儲鈔票洋一百二十元之皮夾一隻圖逃當被察悉鳴由日探中川華探金龍將人贜一併拘入捕房押至昨晨解送公共公廨經中西官訊知郭係過犯判押西牢一年期滿逐出租界贜給原告領回 
[公共公廨訊案彚錄]  
　　昨晨公共公廨民四庭由俞襄讞會同英包副領事訊理（一）恒泰呢號主周堯法延雷聲布律師聲請破產案各債權者之律師均以堯法之父周沛泉對於恒泰實有闗係向其一再盤詰而沛泉堅稱該號係其子獨開伊不預聞等語並延禮明帮辦博良律師辯護結果改期續　（二）陸進卿訴周老虎掯贖方單案結果改期再訊 
又午後民一庭由闗讞員會同美丁副領事訊理美商花旗烟草公司訴新業公司新世界董事部瞿宏聲席友于陳隠菴等不履行契約請追損失案首由被告人莆穆安素律師譯稱此項契約被告方面係用新業有限公司名義並未用董事股東等名稱故董事股東等不負責任請求將各被告摘釋敝律師對於此項聲請有許多證據可以證明云云原告代表禮明帮辦博良律師聲稱被告於本年五月七號拒絶原訂香烟空盒掉換游劵之契約原告致受損失故投公堂起訴被告旋於五月二十五號赴美按察使署反訴云云並命原告證人陸錫侯到堂證明新世界並未向政府註册情形被告律師復稱公司註册與否在本案不成問題所可注意者新業公司確係有限公司該公司股票票巿上亦已流通至與原告所訂合同被告方面完全用新業公司名義原告且亦承認本年五月五號被告向原告贖回之契約内亦係用新業名義而原告屢次之函書面上均寫新業公司本案被告俱係董事股東應不負責蓋原告所承認者爲新業公司則非個人所能負責云云結果展期續訊 
民四庭由俞襄讞會同日副領事田中氏訊理（一）魏德照訴王阿貴不還借洋案結果准予註銷（二）沈亦亭訴薛增益不理賬欵案結果准改期七天訊再（三）婦人凌錢氏訴陸復保鄭阿鳳不還借洋案結果着鄭阿鳳償還原告本洋一百元自七月起並償月息一分以欵還清日爲止堂費被告負擔（四）左芝山訴石文奎欠欵案原告臨訊不到註銷（五）麥孟城訴張嘉增不理貨洋案結果改期七天張嘉增自邀證人到案再訊 
[誌謝]  
　　昨承同德醫舉專門學校惠贈第二劵第四期（同德醫學）三册又商務印書館惠贈第三一三期（英語週刊）及第十一卷第九號（少年雜誌）各一册又銀行週報社惠贈第二百十八號（銀行週報）一册又大世界贈九月份游劵十五紙誌此併謝 
[中華職業敎育社通訊]  
　　社址上海西門外方斜路三四八號 
[舉辦全國報紙特約通信情形]  
　　本社成立後即承申報特允惠闢一欄發表本社文件影響甚大本年因擴充範圍在國内各省重要都會及南洋華僑衆多之商埠指定報紙一家特約刊載本社通訊以期宣傳職業敎育之消息引起社會之注意現在己約定者有三十九處由本社每週撰寄通訊一件各報刊出後即寄贈本社一分以備查考如下 
北京晨報天津益世報奉天盛京時報吉林吉長日報哈爾濱東陲商報黑龍江通俗敎育報濟南民治日報太原山西日報開封新中州報西安西北日報 
蘭州通俗日報安慶安徽公報蕪湖皖江日報南昌大江日報九江時報漢口大漢報重慶民蘇日報成都川報瀘縣通俗週刊杭州全浙公報寗波四明日報長沙大公報貴陽貴州公報雲南滇聲聲南寗嶺表日報梧州良知日報廣州七十二行商報香港大光報汕頭民聲報福州福建實報厦門江聲日報小吕宋民號報新加坡新國民日報檳榔嶼光華報仰光覺民日報盤谷中華民報泗水泗濱日報巴達維亞巴城新報棉蘭蘇門答　報 
雜評二 
[退步之爭（苑旡）]  
　　爭所以求進步也故有進取之精神者乃可與言爭如旣爭焉而又須退步焉南轅北轍此論似不可通記者白否否天下事能發者須能收若僅能發不能收勇則勇矣其如未必能償願何 
太平洋代表國際上之代表也代表而能出於南北雙方同意固甚善不得已而思其次由一方政府委派苟可免列邦之異議者未始不可贊同之其初爭者是也其繼不爭者亦未爲非也一商校長問題學生與當局主張背馳然初之爲爭者無非冀留舊校長今旣成命難收學生於此大可將所抱意見向當局陳述外盡心讀書不復問校長之爲誰誠如是則最初之爭純爲善意而非惡意矣 
夫競爭爲進化之母社會無競爭其社會將無活氣第必於應爭者而爭之且應爭而堅持到底者而堅持之若夫大會代表一商校長似尙無堅持到底之必要且已陷於不可堅持到底之勢故願以退步之爭一說進焉 
公布欄 
[江蘇高等審判廳]  
　　刑庭判决薛樹聲因傷青及毁損案不服武進縣判决抗告一案（宣告判决） 
　　民庭判决殷一善爲田土糾葛聲請更正一案（决定主文）原判事實中第二行草房加上一瓦字第三行十一畝改爲十七畝第四行十七畝改爲十八畝又理由中第四行印事改爲印串第五行賣與被控訴人十一畝之田及第九行何以自立之賣契兩賫字之上均加一抵字韓素玉與韓詠酌等爲遺產涉訟控訴一奏（判决主文）原判闗於令韓素玉交出契據存摺及按月支費四十元并訟費之部分撤銷韓起龍應按月支給韓素玉六十元其餘各項均照會同辦理本案訟費由被控訴人韓詠酌韓起龍負擔陸鴻甫與王季魯因貨欵涉訟上告一案（判决主文）本案上告駁回上告審訟費歸上告人負擔張學泉與楊錫成等爲婚約糾葛控訴一案（判决主文）原判撤銷被控訴人等在第一審之請求駁回本案訟費由被控訴人等共同負擔 
　　批示孫照生等一件狀爲請求送達原判由狀悉查本案院判正本業經發交上海地方審判廳於本年九月二十二日送達在　其　達證内並由承發吏載明孫照生外出本件交其鄰居陸榮銓代收等語仰即知照此批以上十月四號 
[江蘇高等檢察廳]  
　　批示王昌海　悉本案業經發還揚中縣知事補作判詞在案候送卷到廳再行核辦此批周福慶狀悉查監所内之空氣并無若何區别所緩送之處應母庸議此批徐中和狀悉查此案前已迭次明予批駁毋庸飾詞多凟此批錢生元狀悉准予撤銷控訴此批丁進狀悉准予檢卷呈送總檢察廳核辦此批趙鶴亭狀悉本案巳令海門縣提卷俟卷宗到廳再行核奪此批瞿樹霖狀悉候再令靖江縣知事迅予偵查法辦此批郭發朝狀悉巳於王昌海狀内批示矣仰即知照　批胡炳有狀悉候調卷核奪此批易文華狀悉候調卷核奪此批李彭年狀悉候調卷核奪此批吳邦甲爲久不奉傳再謂令縣解犯送審呈遞一狀徐建勳委沈時復辯護呈遞一狀顧匯舟不服松江縣批示提起抗告　遞一狀馬心忠追加抗告理由呈遞一狀以上四狀業經本廳查閱函送同級審判廳　辦仰即知照此示張欣主委文超辯護呈遞一狀業經本廳查閱候呈送總檢察廳核辦仰即知照此示以上十月四號 
[上海地方審判廳]  
　　判决主文（民一庭曥一徃判决王德興與沈邦清欵項糾葛控訴一案主文原判撤銷控訴人應償還被控訴人洋二百十五元被控訴人在第一審其餘之　求及控訴人其餘之控訴均予駁回本案訟費歸兩造平均負擔一件决定朱順堂等與朱秀寳姐因田產糾葛補繳訟費聲請受理一案主文本件聲請照准（民二庭）一件判决周時鈹訴金立人爲債務涉訟一案主文被告人應給付原告人洋四十二元二角并自本年九月十日後至本案執行終了日止之利息原告人其餘之請求駁回訴訟費用兩造平均負擔一件判决范詠春訴盛炳銓爲違約涉訟一案主文被告人應將原告人付　之劉石庵中堂字一幅交還原告人訴訟費用歸被告負擔一件判决邵鳳姐　馮阿寳娘借欵糾葛控訴一案主文本件控訴駁回本審訟費歸控訴人負擔一件判决沙國　等與蔡徐生因租地控訴一案主文原判除訟費部外撤銷沙國祥張禮成合種坐落崇邑惠安沙原撥四二十八圖五甲計地六千三百十五步應交還蔡　生管業沙國祥張禮成之控訴駁回本審訟　歸沙國祥張禮成平均負擔一件判决高姚氏與夏鴻萃等爲借欵涉訟控訴更審一案主文本件控訴駁回本審及前上告審訟費歸控訴人負擔一件决定由幼先等與馬晋卿店欵糾葛聲請假扣押一案主文本件聲請駁回聲請費用歸警請人負擔以上十月三日 
　　批示一件劉長鏡狀交欵洋由准交此批一件葉樹華狀請銷案由狀悉准予銷案此批一件吕陳氏狀請寛限由狀悉爾夫藉詞變產對於本案債欵竟敢一再延抗殊屬刁狡已極候即傳保勒追所請再予寛限兩星期之處未便照准此批一件陳　　狀請銷案由狀悉彭純貴旣興該民在外理楚應准銷案此批一件盛林泉狀請給領由狀悉查本案尙未確定所請　從緩議此批　一件鄭海泉狀保丁東生由准保此批一件冷欣　狀　執行由狀悉查本案　尙未奉江蘇高等審判廳發回所請　從緩　此批以上十月一日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
游記浙皖旅行記 
[新安江之觀感] [  風塵餘生]  
　　當海善爲淳安縣時有某夫婦二人年邁無嗣祇有一女以娱晚景翁有風水地一方欲藉此以養殘年然因貧困無依欲擇一婿願以此地爲嫁女之妝奩後果有某富翁者欲得其地娶伊女爲媳允爲赡養何意某富翁事後食言以致爭訟於富執官踏勘言曰此地不發則無地理此地若發則無天理故某富翁所葬之棺木即爲雷公破之棺由江底抽出至今日尙有一丈周圍一孔穴存在舟經此地即可窺見旅客每經斯地莫不以此爲談助且土民亦因而成諺語曰水没棺材洞難過竹節池以示水勢之險然亦可見彼邦人之迷信風水也是日六時抵梅花紋灘斯灘爲全江之最險處石快如刀水急若電加之狂風猛雨水勢更甚舟子竭力支撑甫達中流舟子葉正福捲入江中幸掌舵之余老喜神志鎭定堅持不放全舟始免於難脫余稍一慌亂則全舟與葉正福同歸於盡亦云險矣 
八月二十三日清晨由街口開船是處浙皖交界之地商巿不盛居户旅客在此間因船二次遇險故有換船或乘轎者因過此灘後尙有米灘其險與棉花紋同是日淫雨初霽清風微拂青山綠水與陽光相輝映叢林草舍中早烟縷縷出黄鳥幽鳴樵歌四答過此殊堪快慰一句鐘已抵深渡此間商巿興盛居舖亦多其地在徽州各縣要邑之一當歙縣六流交匯之衝每年產出密棗數亦頗多惟深渡就地祗可謂代製密棗之所而白棗之來源由鄭坑店齊武桎梓里爲多轉入深渡以棗易貨在此游玩二時遂向徽州府行也 
次晨二十四日八時已達朱家村距徽州止十里有餘十點鐘抵漁梁 
筆記 
[媸情記（二）] [  恨蝶]  
　　於是兩情固結心心相印儼然以將來之夫婦自居實二人之才貌固天生嘉耦也第其時二人雖有此心顧未能自啓諸口維翰及周氏又未洞其底藴而二人之情乃以未遂其願而愈深視世間之以色始生情者直如糞土矣慧珠固不出外者而孟生雖途遇美艶之女子亦不屬目若曰吾心中之第一人慧珠也彼貌雖美如安琪兒者於余何與哉乃光陰如馳忽忽已三寒暑時孟生已十八慧珠已十七矣孟生每年所入頗豐盡以寄家家中景况漸裕非復如昔時一日維翰得孟生母函謂孟生已出外三載䑛犢之愛時復繫念且孟生年已長現爲聘於某氏擬待之歸而授之室請轉飭其速歸等語時維翰適在肆中即以函示孟生且促其速行以慰倚閭之望惟眉宇間時形不捨之意蓋孟生性旣謹佚又復精幹維翰年來倚之如左右臂一旦將别亦無怪其然孟生閱函後忽檢歸裝念久别慈母聚首在即頗爲欣慰惟念與親愛之慧珠分别又在目前不禁悵惆繼思母已爲聘某氏然吾與慧珠自問海可枯石可爛此情不可移今後將何以處之於是乃愈思愈痛而心緒復大亂裝甫畢趨謁周氏氏知其將行也設宴餞之孟生固辭見慧珠不在更無意作閑語起覓慧珠於讀書軒中旣相遇慧珠見孟生神甚沮喪大疑孟生覺萬千言語竟無從說起相對久久不得巳以母氏來召及已聘某氏女事告之慧珠聞未竟身顫不已咽聲向孟生曰哥此去旣得叙天倫之樂又將有新婚之喜大佳事也務祈速去前途珍重勿以妹爲念顧言雖如此而涙珠瀉乃如鉛旋倒於沙發中嗚咽不已肝腸寸斷矣孟生見狀亦不知所以痴立如木偶涙珠亦𥰡𥰡而下欲覓語慰之� 
而終不可得幾欲大聲而哭最後乃謂慧珠曰吾惟有死終不負妹時慧珠暈極殆未聞其言孟生見狀知久在此更傷其心也不得已拭涙而出周氏見孟生涙痕滿面已猜得之而孟生忽忽一揖辭周氏出門厥狀殆類癎者周氏大駭入視慧珠則眼腫如桃涙痕猶在也早揣知二人意旨亟命人在外覓維翰婦懟之曰彼二人自小相得貌亦相仿又屬至親且慧珠之貌若遇他人恐難相得今與孟生不啻天作之合吾固謂堪相配偶也吾告若屢矣若終不决今孟生之母爲其聘室矣木已成舟夫復何言惟彼二人今日臨别情景　　但知拍馬 
吾實不忍見慧珠現臥於床雖見吾至尤自掩飾然不久恐將病孟生出我家門狀如癎發現尙不知在肆中否也嗚呼吾誠昏懵老悖猶甚將見彼二人以情傷矣 
劇談 
[崑曲叢話] [  弧潔]  
　　說白符號 
　　曲譜於說白中有㕶吓呀唷　嗄咳噯哪等字念時或形喜怒或表疑慮或示醒悟雖爲一種語助詞而描寫神情發揮精采實爲全　精神所在自來刻譜抄譜此等字樣未能分晰明確予擬爲確定如下屬於疑問者用呀疑問而驚駭者用吓俱係喉音惟後者發音宜疾而粗屬於躊躇不滿者用唷其聲緩而凄屬於醒悟者用其聲屬而長屬於决絶者用噯屬於待决未决者用屬於懊恨者用咳屬於指點者用哪此外如唷示痛啊呀示異呀示悲苦抄譜者雖不必盡拘要須細味劇情前後一律以便閱者 
雜錄 
[撰餘隨感錄] [  枕綠]  
　　譯文至人地專名等處勢不得不出諸譯音一途於人若華盛頓若拿破崙於地若紐約若巴黎固由習慣而成定例斷無别譯他音健人心目爲亂不知其所指者然若俄之托爾斯泰亦有譯爲陶斯道者矣美之支加哥亦有譯爲詩家谷者矣著名之人地若此猶無準確之譯音餘何足論則研究譯音之道而决其定例責在當世之學者已至於在此譯音例尙無固定之前吾以爲譯文中應寫譯音下註其原文若在萬不得巳時乃許但書原文有主張專名不須譯音統可但書原文者推諸譯文原理此說實不可通 
世事紛紛固無一非小說資料也作者之天才不足學識不富觀察之不透選取之不嚴表現之無足興發讀者之同情是其所成寗有價值天才不可强求其他數端吾願與治小說家言者共勉之 
小說 
[劇賊胠篋記（十八）] [  一圭]  
　　第三節珠寳箱 
　　米希道原來啞密司梯和我父親商議我父親又和我商議但是我又何必告訴你呢我也莫明其妙了我道你旣告訴我這一番話自然是狠信任我的但是你也怕那兩個强盜麽米希笑道我怕他们做甚麽他们是不到我们禮拜堂裏去的因爲那裏没有值錢的東西可以惹起他们的注意但睜眼看這室中像買羅司夫人這樣闊綽珠圍翠繞我可替他有些害怕呢我聽了米希這話再望這位買羅司夫人正坐在啞密司梯的右邊手裏拿了一杯香檳酒狠自由的慢慢喝他的頭間掛了一串鑽石和寳石嵌鑲的頭飾祗要他的頭略一轉動那串鑽石就閃閃的發出光來米希又接着說道今天早上瑪揩特夫人告訴我這串頭飾至少值五千鎊這位瑪揩特夫人就是坐在辣弗里司下一位的他又說買羅司夫人每天晚上總戴着這頸飾你想這是何等危險呀後來那一班夫人仍都站了起來米希又囑咐我守着秘密這纔和我告别那時我很想遞個消息給辣弗里司怎奈没有一個好機會在餐房裏的時候他和克勞尼頭靠頭的坐着吸捲烟在畫室裏的時候他和買羅司夫人閒談因爲他在城裏本就相識後來又到了彈子房他们都去打彈子我和一個蘇格蘭人打得格外起勁這個蘇格蘭人來了已好久他和人攀談不說别的話祗說現在快鏡照相怎樣進步怎樣發達有人曾告訴我說他來到這裏並非是參加球會却是啞密司梯特地請他來等比球的當兒請他拍一張照片的我旣無機會能和辣弗里司說秘密話心中很急但也無可奈何 
餘瀋[  吳秉恬]  
　　秋風起時落葉滿地掃之則風力不定旋聚旋散而枝上之葉猶紛紛降落不止雖欲收拾亦覺無從措手今日之時局正復類是 
於夜靜時聽四壁蟲聲唧唧頓覺萬念俱空而熱中名利者顧猶思潮往來輾轉不寐負此幽境多矣 
 
 

Page 19

 
 
   
 
 

Page 20

 
 
常識 
常評 
[說白] [  老圃]  
　　西人尙白以白爲吉禮近有劉學者白衣白冠白履而歸鄉人怪之父母惡之以爲不祥其實我國舊制亦不必以白爲凶庶見素衣爲喪服素衣朱襮即非喪服殷人尙白戎事乘翰牲用白豈喪禮乎孟秋之月天子衣白衣服白玉豈喪禮乎秦以十月上宿郊見通權火拜於咸陽之旁而衣上白亦非凶服也公孫弘以春秋白衣爲天子三公後漢稱鄭均爲白衣尙書知白衣爲處士之服陶淵明九日無酒出籬邊悵望久之見白衣人至乃王弘送酒使也知僕人皆服白六朝人主宴居皆戴白紗帽山公著白接　謝萬著白綸巾齊書垣崇祖著白紗帽南史和帝時百姓皆著下簷白紗帽知六朝風俗不以白爲忌唐薛仁貴驍悍著白衣自標顯帝望見問先鋒白衣者誰通典言唐人推重進士謂之白衣卿相唐制新進士皆白袍故有袍似爛銀之句肅宗與李泌同出觀者謂衣黄聖人衣白山人知唐朝風俗亦不以白爲忌清波雜誌載宋乾道中内相王日嚴謂一堂環坐皆淺素極可憎乞仍存紫衫又云前此仕族子弟未受官者皆衣白知宋時猶盛行白衣由此觀之白衣冠與喪服爲二事中國古俗亦未始不尙白也 
衛生 
[傅粉之不合衛生] [  可範]  
　　我國女子面以傅粉爲美觀粉中雜鉛質香屑等物鉛性甚毒能壞人血液女子面容多黄色者即中鉛質之毒故也且不獨此也美國醫學家肯盧病君曾痛言之其言曰面膚有汗空乃排泄廢料之通道今乃用粉塗塞其面則面之一部分必從而受病黄色之顔是其明證試取牲類驗之以泥土塗其周身汗空不及八小時必氣絶而死傅粉者面部旣失其排泄之用勢必他部分從而代其勞他部分以過用之故致生種種疾病故女子軀體較男子爲弱疾病亦較男子爲多鄉村之婦女苦力耕織無脂粉之閒費任其自然不事妝飾其壯健實不下於男子肯盧病之言如此但歐美人不僅以粉傅面且有以粉傅身者其害尤大此亦習慣使然難以改者也（乙種酬） 
法制 
[法定主義之原則] [  耿成章]  
　　規定犯罪及刑罰有二種主義一擅斷主義一法定主義擅斷主義由裁判官任意行使其職權判决罪之有無法定主義則先有明文之規定裁判官僅能適用此明文之制度前者有徇私之弊有見偏之病難如後者之至公且當是以近世文明之國家多採用法定主義 
凡採用法定主義刑罰制度之國家於决罪犯時必示明刑法第幾條法令第幾條故犯罪之行爲而爲正條所無者無論如何行爲不得爲罪雖有類似而無明文者不許援引類似之法文處罰蓋與民法商法之以類爲推者逈乎不同誠以刑法與吾人身命財產有莫大之闗係乃吾人之保障其引用自不得不嚴密正確苟在法定明文以外之事實一例不許類似引用譬如刑法上載明未成年者不許吸烟以其傷害身體雖酒之害亦不亞於烟然不可援此而謂未成年者亦不許吃酒以其無明文之規定此法定主義不許爲比附解釋者也 
法定主義雖不許爲比附解釋然非徒拘泥刻板文字執而不化蓋亦着重自然解釋此種解釋似比附解釋而實非乃有道理之精神解釋如有甲乙二件其性質完全相同而甲有比乙件加重之理由乙件有明文甲件無明文則甲件得依乙件之明文而處分之例若因保護魚類而禁止鈎釣雖言止有禁止鈎釣之明文然其目的在保護魚類因之投網者亦必處罰更有加重一層之理由此自然解釋所以補刑法之不備也（乙種酬） 
道德 
[省身箴言] [  吳子雍]  
　　不耐煩幹不得事不忍氣做不得人 
終日說善言不如做一件終身行善事須防錯一着 
謀事不可不慎見事不可不明處事不可不公任事不可不勇 
不爲過三字昧却多少良心没奈何三字抺煞多少天眞謙退是保身第一法涵容是處世第一法 
學一分謙退討一分便宜經一番挫折長一番見識容一番横逆增一番氣度加一分體貼知一分物情 
無事時戒個偷字有事時戒個亂字 
世俗煩惱處要耐得下世事紛擾處要閒得下胸懷牽纒處要割得下意氣忿怒處要降得下 
上列八則均處身接物之要務如能力守不懈道德自高矣子雍附註（乙種酬） 
[一個模範商人] [  合肥彭家樞]  
　　予服務商業數載於茲同儕中有周君炳南者純謹人也誠篤忠信服務耐勞爲經理信任亦爲同儕所欽仰某歳有購客某至肆購物行止怱怱遺下紙裹一包而去周君見之啓視纍纍銀餅也然客巳遠去不及追趕還之立即藏儲以待失者來尋同儕中未有一人知也周君亦未也之迨至傍晚失者奔馳喘息至肆詢其所失之欵恐慌狀態巳失常度周君當即詢之曰君所失之欵爲數若干客即一一詳明言之適符所數周君立即告客曰君所失之欵爲予檢得君母恐當即璧奉即將欵如數交客分毫無短客當遺失鉅金驚恐之餘而獲物返其精神爲之一變唯唯稱謝不置而去行謂周君曰君眞誠篤人拾遺不昧有古君子風君今將欵賜還吾生死骨肉具感大德没世不忘矣蓋客家中死人一其所失之欵乃向其親朋處借貸來者倘尋欵不獲死者無棺可殮生者行將覓短見矣周君對此義舉適肆中祝融爲災之後周君與同儕行裝什物均被災一空君之經濟緊迫可以想見而君獨不介意毅然將欵如數近客此不獨失者生死感其德而亦與世道人心有至切之闗係焉予讀申報常識知其闗於國人一舉一動詳載靡遺因草斯篇登諸道德欄與我全國商人共勉非揄揚周君個人道德也是亦商業道德之一助若周君者亦可風矣予故譽之曰模範商人（乙種酬） 
　　北京官僚他们腦中焉地容畱國家思想　九作英賓題 
[西方格言（一九八）] [  謝介子選]  
　　旣往不復（狄根斯）（Ｄickens） 
擒機會（臘丁諺） 
播佳種享幸福（英吉利諺） 
人皆自珍其作品（西班牙諺） 
元首亦不能久專其位（英吉利諺） 
評犬母專視其毛色（丹麥諺） 
最美之履轉易傷足（英吉利諺） 
鷹不譽夜狐不譽日（丹麥諺） 
小品恒美（英吉利諺） 
秩序爲天下第一法律（破勃）（Popo） 
經濟 
[儲蓄] [  叔平]  
　　俗語說（天有不測風雨人有旦夕禍福）可知凡人自少至老幾十年内終難免意外不測的事情這種意外事情爲人所逆料不到吾们倘若没有特别的功夫去預防他那是危險萬分至於預防的方法是甚麽我說便是儲蓄不過儲　二字範圍很廣茲述其爲吾们所最不可少者約有四種（一）技能當儲蓄（積財千萬不如薄技在身）這二句話表明金錢和技能的比較技能爲更重要因爲金錢爲有限的東西十萬不過十萬百萬不過百萬總之無論什麽樣多也有窮盡的一日吾人不能永世　着他技能是無窮的寳庫吾人可取之不絶用之不盡一生的衣食儘可靠他不若那金錢的靠不住了况且有了技能就不失爲自立的人在社會上也不愧爲生利的分子 
（二）常識當儲蓄吾人有了特别的技能以外更當具有常識所謂常識者概括道德常識衛生常識以及他一切普通的知識而言至於應具常識的理由和增加常識的方法本刋上巳發表過許多茲不贅述 
（三）精神當儲蓄凡人作事全賴精神（精神一到何事不成）這是古人的良訓倘若精神衰弱則必畏首畏尾到後來難有良好結果况且精神充足身體亦因以健康西人所以說（健全之身體寓於健全之精神）這樣看來精神之可寳貴巳不言而知至於儲蓄精神的方法第一須勿作無益有害的事情（烟酒賭嫖更當戒除）第二須善爲保養（四）金錢當儲蓄儲蓄金錢所以防水火盜賊死亡等意外之事這爲人人所共知儲蓄之法最好量入爲出將所餘剩的儲蓄起來近來各處儲蓄銀行郵政儲蓄等先後成立尤爲吾人儲蓄的良好機會不過還有很緊要的兩件事不可不知道（一）勿過於吝嗇爲守財虜（二）勿以遺產給子孫（乙種酬） 
雜錄 
[行路須知] [  趙貽珊]  
　　海上爲通商巨埠十里洋場人烟稠密其間車馬之盛竊盜之夥爲全國冠吾人遇事外出脫無下列六種常識必受無數危險今述之以告旅滬之同胞 
（一）路上行走須在上街沿可免汽車撞斃之禍 
（二）行走時不宜俯首尋思否則車馬近身不不及廻避或與電杆相撞觸傷腦袋 
（三）穿過馬路須視左右來車稍遠然後疾趨而過 
（四）與人同走切勿携手並行不然車輛近身彼進吾退不免同遭於難 
（五）深夜行走須擇熱鬧之處可免盜賊搶刦 
（六）衣袋中挾有銀錢或貴重等物須時時顧及 
問答 
[問蛙與犬之闗係] [  鳴岐]  
　余食蛙時將其骨抛地犬惟嗅而不食若易别種動物之骨則食之惟厭不足其中兩性上有何闗係乞請科學大家以理敎之並　諺云　爲　之流精造成果係確否亦乞以理證明之 
雙十節將到 
尊處慶祝時必須懸掛萬國旗敝處有昻 
美麗之萬國旗全套計二十四張 
定價極廉每套實價二角八分 
上海棋盤街文明書局啟 
 
