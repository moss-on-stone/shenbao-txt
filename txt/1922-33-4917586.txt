# 1922 - 33 - 4917586

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[九千餘萬之鹽餘公債（冷）]  
　　九千餘萬之鹽餘公債今殆無望矣夫此九千餘萬之鹽餘公債亦梁閣注力之一事也其命意爲救濟國内銀行也今旣失望梁閣此次組織可謂一未如願也 
　　雖然此九千餘萬之鹽餘公債今日即有望而成功國内銀行亦决不得與其列歷時旣久情勢又變兵費政費起而分之外國借欵又起而分之九千餘萬不能分派以勢力之强弱論向隅者仍惟國内銀行耳國内銀行現尙屬贊成者一旦知此義亦必起而反對故余謂此事終必無望也 
命令 
　　二月八日大總統令國務院存記王君秀著分發湖北郭秦王固磐均著分發江蘇交各該省長酌量在用此令 
　　又令内務總長高　爵呈熱河全區警務處處長兼警察廳廳長馮夢雲懇請辭職馮夢雲准免本兼各職此令 
　　又令任命王文藻兼熱河全區警務處處長此令 
　　又令内務總長高凌爵呈請任命王文藻爲熱河警察廳廳長應照准此令 
國内專電 
　　北京電今日鹽債團招待報界說明九六公債請贊助某記才主按照元年八年債折扣還本因銀行聯合會九年冬宣言今後不借債於政府而潘復時代之債在宣言後某記者主分别審查其違法高利者應不能按債票八四交張嘉璈主組債務審查委員會審查合同某記者主連當時用途亦需公開（八日下午十一鐘） 
　　北京電鹽債九千六百萬仍不够内國銀行共欠七千六百萬外國銀行鹽餘擔保者三千萬若八四交仍缺二千餘萬况滙豐道勝正金事實上有自然優先權每月照扣故擔保品亦是懸空昨外銀團一致要扣現不要公債政府與銀行分頭向彼疏通無結果 
　　北京電津漢各團體電政府旣然贊成財政公開應將財政實行公開後方能承認鹽稅公債 
　　北京電滬漢津各團體電院反對鹽稅公債謂折扣大失權鉅今後政府收入毫無國民交困請速停止（九日下午一鐘） 
　北京電交部以郵餘託任某在滬向豐盛公司借欵（九日下午二鐘） 
　　北京電洛陽確信陽曆三月前兩大勢力决不致接觸曹張間巳融洽瀋洛間尙須疏通（九日上午十二鐘） 
　　北京電外團息長江中部各督與吳接洽妥洽以梁是否倔强銷假定應取手段梁不回任政潮可緩 
　　北京電外匀方面得粤報吳佩孚陳炯明間磋商大局甚有進步 
　　北京電昨奉軍旅長李景庠來京後復偕趙錫福及隨員三十餘名赴奉（九日下午二鐘） 
　　北京電今日梁預定宴使團本人未回京囑其夫人及女公子爲主席並請顏主持一切（九日上午十二鐘） 
　　北京電財部庚（八）（日）咨外部照會外交團早日指定與會人員電令滬上各領事參議或領館職員與會 
　　北京電部令津關查放部購泰康公司高邊車一百五十輛 
　　北京電東亞興業會社函部索有線電信墊欵到期利息四十三萬 
　　北京電武昌英商購地設跑馬塲應納稅契不肯認繳英使請名稅部議不允（九日下午一鐘） 
　　北京電財部電王瑚中英公司息欵佣費一萬一千二百七十八鎊 
 
 

Page 7

 
 
請飭財廳迅速籌發（九日上午十二鐘） 
　　北京電湘鄂段借欵有二十萬到期部電京奉局撥交中英公司 
　　北京電哈埠發行銅元劵先運銅元一暪二千萬枚爲基金 
　北京内部咨各機關長江水道討論委員會已組織成立十日開會請選派熟悉河道人員到會與議（八日政进六鐘） 
　　北京電院部電張作霖雙崴俄黨虐待華僑一案請迅籌軍隊以厚實力並電吉督逕商張使辦理 
　　北京電哈電謝米諾夫舊部一萬五六千人自滿站至雙城與日本結合將在五站起事擾亂路線 
　　北京電華會交通委員顏德晵等十八離美留張福運一員於下月三日啓程章祜逕赴羅馬交部已任爲羅馬會議技術代表 
　　北京電魏宸組電部五月比京開第五次家庭敎育大會請派代表列席比政府希望吾國將農業情形農家社會現狀詳細報告 
　　北京電學界會取消元日提燈會謂提燈含慶祝不適用（八日下午十一鐘） 
　　北京電徐邦傑回京報告洛陽方面守沈默保定始終和平 
　　北京電日使照會外部中政府公布狩獵法及施行細則仍舊不得適用於日本國臨民請核覆 
　　天津余日章陽（十）（日）晚在青年會報告太會情形聽者數千人庚（八）（日） 
　　早訪葉恭綽談贖路事午赴黎黄陂歡宴會午後二時赴廣東會館講演聽者尤衆聞余君日内返申 
（八日下午十一鐘） 
　　天津電津中法銀行有下月恢復營業訊 
　　天津電津團體電直曹再請罷斥張弧 
　　天津電膠濟鐵路督辦一席將屬周自齊（以上九日下午九鐘） 
　　蘭州電隴南孔鎭使渭川王道尹電呈督省兩長謂裁兵節餉先由隴南實行 
　　蘭州電甘公民以卸任財廳丁道津濫發金庫劵流毒市面並有收受官銀號津貼銀一萬等事舉馬國禮爲代表要求督軍省長將丁扣留以備清查（以上八日下午五鐘） 
　　蘭州電孔繁錦電請裁併大林區禁烟善後及各駢枝機關以節經費 
　　蘭州省省垣巡防每營將開赴隴南協防（以上九日下午二鐘） 
　　香港電孫令各軍哿（二）（十）前集中衡南候令 
　　香港電傳徐樹錚昨赴桂 
　　香港電聞將任許崇智爲北伐聯軍總指揮 
　　香港電省七十二行商報載英領電港督謂海員請交涉員通知本署如工會復開及可保無被捕事卽來港與船東開議并言對港恫嚇事彼輩不能負責等語港督覆電委員可以安全保護惟工會不能復開等語省海員昨派四全權代表來港持九條件要點恢復海員工會及其他相連工會薪水二十五元以上加二成十五元以上加三成十五元以下加四成須用回各罷工工人船東須向該工會直接僱用工人并由該會派代表作證該會代一及辦事人在港不得遞解出境加薪從一月一日起計工人復職後不得虐待 
　　（以上九日下午五鐘） 
　　香港電粤吏昨以兵輪運紙幣兩大箱直桂發軍餉 
　　香港龍榮軒乘艦赴港勘銀坑灣仔分界並欲於此設水警察 
　　香港電某方消息顧品珍以唐繼堯回滇謀急故派楊蓁代表赴桂林唐变派陳維庚代表面孫孫定删（十）（五）開軍會表面爲北伐實爲解决滇問題 
　　香港電有武裝海員在廣九路深鎭站阻人運糧食來港 
　　香港電港華僑總會今日集議舉李葆葵羅旭和葉蘭泉爲調停罷工事代表（以上九日下午十鐘） 
世界路透電 
[法國參院與中法實業銀行]  
　　八日倫敦電泰晤士報巴黎訪員稱約絡萊氏在參議院財政委員前宣讀之中法實業銀行問題報告甚堪注意參議院似不若衆議院之贊成恢復該銀行或僅圖許政府撥庚子賠欵償還存戸之欵據晨報載稱財政委員會會員若干人之意以爲應拒絕與聞該銀行事務此事當由司法部辦理衆意庚子賠欵之數不足英金七百萬鎊而該銀行債額則近一千四百萬鎊故以之償還存欵仍覺不敷參議院聆總理普恩賚氏發表意見後如主張修改計畫則必規定分先後償還　欵辦法大約先儘華人存戸次及殖民地辦理民政人員 
[南北愛爾蘭之爭界]  
　　八日倫敦電今晨南北愛爾蘭邊界四十英里區域内同時發生襲擊動作其結果有重要統一黨員多人於抵拒後被擄出北愛爾蘭界外特别警士乘汽車追逐稍有戰事有警士一隊中途遇伏雙方惧有死傷共被擄去警士十一人而襲擊者亦被拘獲十五人地方輿情因疆界爭論業已激昻今乃更甚衆料統一黨將有報復行動下議院有人因此事向愛爾蘭事務大臣提出質問但議長不承認此詰問謂國會已將責任移交北愛爾蘭國會閣員張伯倫以此說爲然並謂新芬黨襲擊北愛爾蘭之消息傳到後政府即考察埘局並電致愛爾蘭總司令諭其予北愛爾蘭政府以防衛疆界之必要扶助如慮兵力不足可發電請援張伯倫又稱駐紥北愛爾蘭之軍隊現積極凖備扶助民政官吏保衛現有之界繳政府又電致高林士告以北愛爾蘭首相克萊格之報告如果不虚則英政府不得不視此時局爲嚴重此種舉動破壞休戰之約且將危及和約希即設法釋回被擄之人並防制此後再有此項違法情事高林士現有覆電略稱新芬黨以同志在竇立被判决死刑者之命運爲慮故有此舉渠已設法阻止此種暴行伹其時渠尙未知死刑已減爲監禁也南愛爾蘭臨時政府已聲稱現盡力保障安寗並使被擄者及早歸家張伯倫又稱北愛爾蘭閣員電稱大批暴徒在竇立　三處越界施攻佔據房屋重要居民非受傷即被擄南去橋已被燬警士被擄去二十人警士捕獲携帶炸彈手槍之共和軍兵士十一人 
　　八日倫敦電高林士言及擄人事謂渠曾慮有此事凡有識者因預料及此蓋人見同志將被誅戮爲之憤慨勢必出此也據杜白林消息被擄之人將被拘留至在竇之被拘者釋放時爲止克萊格刻在倫敦已發電通告北愛爾蘭人民謂在倫敦嚴重交涉暴行案已設法立卽發給爲保界所必要之軍械新芬黨之襲擊適堅北愛爾蘭保持其所有者之决心克萊格並責備英政府之遣散特别警備隊 
[德國罷工近狀]  
　　九日柏林電市政局僱員領袖已决定取銷罷工蓋恐罷工者將不復錄用也鐵路工人將機車委棄於氷雪中致機車損失約值數百兆馬克 
[土耳其之和局觀]  
　　八日巴黎電君士坦本電稱基瑪爾氏之代表團已由安哥拉起程赴君士坦丁謁見土國大員及外交員於是代表團將赴巴黎着手奠定和局之第一步然後擬赴倫敦羅馬 
[英美間之債務問題]  
　　八日倫敦電路透電社探悉英政府豫料美政府不日將請英國財政專家至華盛頓討論還債問題大約將於本月杪開始談判 
[各國近事記]  
　　八日印度德里電立法議會今日允簽定國際聯盟所採納禁止販賣婦孺之國際公約議員有提議將年齡之限自十六歲至二十一歲者此議以三十二票對二十四票否决 
　　九日約翰萊斯堡電罷工依然進行調停無效有領袖四名勸衆暴動爲警察所拘 
　　九日紐約電運船北太平洋號在台拉威爾灣外焚燬按該船乃提督公司所購擬用以經營太平洋之航業 
　　九日華盛頓電哈定總統已傳諭依照海軍公約停止主力艦十四艘之建造 
　　八日巴黎電外交部法律顧問維士氏被舉爲國際法庭總理 
　　八日巴黎電醫學院已許銧質發明家克里斯夫人爲自由會員以代逝世之裴里爾氏女子得入該院爲會員實爲第一次 
　　八日巴黎電德政府昨日復繳付賠欵三千一百萬金馬克此爲一月十三日賠償委員會議决賠欵辦法後之第三次繳欵 
　　八日巴黎電普恩賚氏今晨與維維亞尼氏會商 
太平洋路透電 
[香港水夫罷工近狀]  
　　九日香港電廣州英總領事致電港督謂水夫領袖願赴香港與船主會商而以水夫公會啓封並擔保不爲警察拘捕爲條件據領袖聲稱香港水夫脅迫行動彼等不負責任彼等若爲不合法會社之分子則焉能參與會議港督覆電允保護諸代表惟不允啓公會之封至於英總領事電中末句所提之點如諸代表以水夫代表而不以公會代表之資格來港則可不成問題港督並言香港廣州應認現脅迫盛行試問公會職員願否發表公告申斥脅迫行動及聲明水　工願上工者勿存懼念香港罷工水夫之抵廣州者願在廣州造一公路不取工值以爲罷工紀念聞市政局尙未接受此議擬先查明需費之數 
　　九日香港電廣州華人商會致書香港華人商會極言罷工現狀之嚴重請竭力調停俾得早日解决 
[日相之華會談]  
　　八日東京電首相高橋告國際通信社訪員曰華會之决議與東方永久和平之實現有極重要之關係華會成績是實際的且可久垂史册日本前雖屢次聲明其國家政策不含任何侵略之謀但仍不免國際之疑忌故對於華會之成功尤爲欣幸華會已予日本以罕有之機會俾對全世界宣告日本在國際及遠東情勢中之正確地位日本有此說明其政策吧和平與合法國家發逹爲根據之機會實深感謝從前美日關係上所有之陰霾今已銷散矣鱬案賴英美代表之斡旋業已解决世界今諒解日本對華之和緩熊度此後中日兩國間之交誼可望進步余信人類切實施行國家經濟互相維繫之原則必獲福利故余熱忱歡迎美京國際大會議談判之愉快結果云 
　　九日東京電首相在上院答覆詰問時含有行將召集國會特别會議以討論因華會决議而發生之經濟財政新計畫之意首相謂政府擬將限制海陸軍所餘剩之經費移用以振興敎育與實業目前尙未可遽議减稅 
[日本元老之凋謝]  
　　八日東京電樺山侯年八十五患病已久現已逝世侯曾任海軍省大臣中日戰爭時任海軍參謀長繼任台灣第一届總督侯又曾任内務省及文部省大臣 
　　九日東京電今日舉行山縣公國葬禮政界停止辦公商界亦多体業國葬禮在日比野公園大庭中舉行政界外交界海陸軍官員多來參禮後乃安葬其塜地距大隈墓不遠 
國外要聞 
[日政府發表九國協定]  
　　東方通訊社九日東京電云日本外務省八日公表關於中國之九國條約全文要領如左第一條除中國外所有締約國約定如左（一）當尊重中國之主權獨立並領土的及行政的之保全（二）對於中國爲樹立及維持有力而安固之政府當與以最完全且無障害之機會（三）當極力於中國全領土爲各國民商工業上之機會均等主義使有效確立且維持之（四）不當爲獲得有减殺友交國之臣民或市民之權利之特殊權利或特典而利用中國之政情又不可有有害右友交國安寗之行爲第二條凡締約國對於前項說明之原則不可有違背及有害之之何種條約協定或了解於相互間或各别或共同與他一國或數國締結第三條除中國外凡各締約國爲所有國民商工業計當以開放中國之門戸或機會均等主義使益加有效適用之目的約定如左（一）不可於中國何種特定之地域關於商業或經濟之發展而爲自己利益起見求欲設定何種一般的優先權之協定及其人民之求如斯之協定（二）不問他國民在中國所營適法之商工業之權利及種類如何如有奪與中國中央政府或地方官憲共同經營公共企業之權利又如其規模機關或地理的關係足令機會均等主義之實際的適用歸於無效者不可求何種獨占權或優先權又不可令其人民求得之但本協定不可不解釋爲禁止爲奬勵特定之商工業或財業的企業上經營及發明並研究起見獲得必要之財產或權利中國政府無論爲本條約之當事國否凡有由外國政府或人民欲得經濟的權利及特種之請願時當處置時須依據前記協定之主義第四條協約國不可因各有國民間相互之約定而許其於一定地方創設勢力範圍或欲規定實際上有排他的機會之要求第五條中國政府於中國全鐵路不問其種類如何不可有不公平之差别待遇或强硬之要求事例如不間旅客之國籍爲何又出發國或到着國及貨物之原產地所有物之原發送國及到着國爲何或前記之旅客或貨物爲何凡由中國鐵路而運送之前後無論運之之船舶及其他輸送機關之國籍及所有者之如何於運貨或種種便宜上直接間接不設何等之差别凡中國以外之締約國於前記鐵路中右之諸國與其國民基於强要或特殊協定及其他而在可以支配之地位者當擔負與前項同趣旨之義務第六條除中國外之締約國於中國不參加之將來戰爭當完全尊重中國爲中立国或之所有權利中國在中立國之地位當遵守中立國之義務第七條締約國於其一國有關係本條約所規定之適用問題且關於右之適用問題討論而認爲適當之事發生時無論何時凡關何締約國間當爲右之目的而爲充分且無隔意之交涉第八條非本條約之簽字之諸國有爲本條約簽字國所保證之政府且與中國有條約關係者可勸其加入本條約爲右目的而亞美利加合衆國政府如爲必要之通牒於非簽字國則當以所得之回答通告締約國又他國之加入當由接受美國政府關於右之通告時發生效力第九條本條約當據締約國憲法上之手續批准之且必於華盛頓所發之批准書全部寄到時發生效力亞美利加合衆國政府當將批准書及一切書類之承認謄本送於其他各締約國約文用英文及法文爲成文當保存於亞美利加合衆國其承認謄本當由同政府送於其也各締約國（按以上原文意義多難解處恐譯文舛誤不明處甚多閱者諒之） 
 
 

Page 8

 
 
   
 
 

Page 9

 
 
   
 
 

Page 10

 
 
國外要聞二 
[赤塔代表在華府之表示（續）]  
　　上書華盛頓會議 
　　一九一八年恊約各國於决定開始出兵西伯利亞援助捷克斯拉夫之時皆對俄民作鄭重之宣言解釋外軍入境之理由并聲明擔保其絕無敵意駐軍亦係臨時之舉對於俄民土地之統治權决取尊重熊度第一即爲美國政府之宣言（一九一八年八月三日）有云（目前惟美國與日本之地位能以出兵西伯利亞維持下列之事項故美國政府已向日本政府建議由兩國政府各派兵數千人駐紥海參崴以爲海參崴之維持治安之用此項軍隊可分駐及乎西退之捷克斯拉夫軍隊之後路日本政府已同意矣美政府於爲此舉時特以公開鄭重之熊度向俄民宣言斷不侵犯俄國政治上之主權亦不干涉俄國之内政即其軍隊駐紥區域之地方事業亦斷不干涉之目前或將來對於俄國之土地統治權亦斷不稍加侵犯吾人之惟一目的乃助俄民恢復主權及其自身之土地與運命耳聞日本政府亦將作此項同樣之擔保美國政府曾將此上項計劃與目的商諸英法意政府彼等之答辭皆表示原則上之贊成且囑國務院速爲此舉）次日即有日本帝國政府之宣言以證實美國政府之宣言者略云（目前捷克斯拉夫軍隊已在西伯利亞與德奥軍隊相接此事之危險足令協約各國不能坐視已命一定額之軍隊開赴海參崴美國政府亦同時感受此種危機於最近商諸日本政府早日出兵援助捷克斯拉夫軍隊日本政府爲急於實行美政府之計劃起見遂决計立刻派遣相當軍隊履行擬定之目的其中一部分將赴海參崴日本政府於進行此舉時仍保持其增進友誼邦交之恒熊今再重申素日之政策願尊重俄國之土地統治權不干涉俄國之内政再進而聲明一俟以上所舉目的實現後即將所有在俄境之日本軍隊立刻撤退絲毫不侵犯政治或經濟及其他主權）一九一八年八月八日又有大不列顚政府對俄國人民之宣言曰（諸君之同盟國并未置諸君於腦後吾人對於大戰開始時期諸君英勇之軍隊効力戰塲援助吾人之處不勝銘感吾人之來此乃以友誼關係援助諸君拯諸君於水火蓋彼殘暴之德人正試圖奴諸君之人民爲彼一己之目的而取用諸君國内之豐富物產吾人之惟一目的即在目覩俄羅斯之强盛與自由）一九一八年九月十九日法國政府之宣言曰（法蘭西與俄羅斯之密切友誼邦交存在之長久足令兩國人民永憶不忘法人對於俄國兵士之英勇善戰知之甚悉俄國軍隊編制之完美於大戰發生之初期足令世人欽佩莫名甚信俄國軍隊必有復興之日也吾人出兵之直接目的乃援助同盟國捷克斯拉夫吾人謹以絕對肯定之熊度擔保尊重俄國人民及其土地之獨立與統治權）綜以上數種宣言以觀明白表示（一）協約國出兵俄國之直接目的爲援助捷克斯拉夫（二）日本政府因美政府之邀請已派兵西伯利亞施行同樣之目的（三）　有參加出兵之各國政府皆鄭重向俄民擔保其土地主權利益之統一（四）同時又聲明當捷克斯拉夫完全撤退後即將駐俄軍隊完全撤退不向俄民或一部分之俄民取任何形式之代價（未完） 
國内要聞 
[北京通信（吹萬）]  
　　國民外交聯合會之緊急會議 
　　交通系忽然出頭推代表質間外部 
　　自北京各團體宣布梁罪後交通通系分子久不出席國民外交聯合會前日忽有交系分子七人到會以政府外交失敗要求開會執行委員因發緊急會議通告多數團體中人知日來交系主張係攻顏扶梁决將梁罪歸諸顏氏之身故亦相約主持公論於下午二時半開會推張庸池爲主席先由執行委員報告文書次由羅救偉報告代表見余日章談話中有方夢超（交系分子）問日人初讓步至副會計師而我外部竟承認正會計師是否外交總長居心賣國余答日人初本讓步自得梁氏在國内主讓步之訊立變熊度前所讓步者悉行否認此實受梁氏影響云云原提案人方夢超說明提案意謂膠濟路業已簽字外交部喪權賣國罪所難免人民宜有表示諸君若對於外交認爲已勝利即不表示亦可張煊謂對於膠濟路人民本主無條件立即歸還用欵贖回與分之方法當分别内外對外之表示當表示我國人民對於此次結果未能滿意各國以力壓迫我國太甚使正義未得伸對内的表示即對於賣國者加之以罪對於此點吾人又當細密研究何人爲成心賣國何者爲受外力壓逼無可如何而忍痛承認如係成心賣國則國 
民當共棄之方仲穎謂英美初皆允援助我國主持公道何以今竟不加援助當質問之顧名報告謂得某方消息太會談判本已形勢稍佳於今忽日本政府令各代表謂魯案已由小幡在京與梁談判梁主讓步故日代表熊度突然强硬縱使梁非成心賣國亦爲梁氏不明外交無知誤國且梁旣得訊後竟不向小幡提出嚴厲交涉否認前說爲係以私人閒談更屬成心賣國方夢超謂此事當追旣往由靳氏起至顏氏止皆當追問吾人說句良心話苟非成心賣國誰肯於此時出爲官吏（方言時席間兩兩對語謂此係交系供狀）鍾少梅主派代表至外交部質問方夢超主開國民大會羅正緯主并問二十一條吕瑞亭主問高徐順濟路何以送與新銀團言下有否認代表意王毅謂上海之會已否認北政府故其辦法本會不能與一致方夢超謂政府雖失敗人民不甘失敗須將不滿意之理由由國民大會宣布張煊主張先質問外部將經過情形明白後知罪有攸歸然後開大會吳鼎昌謂大家當去黨見出良心吕瑞亭謂不提對人問題就事論事高徐順濟事終當問并當問閣議通過情形方夢超謂尙有中東路以派代表赴外部表决大多數顧名主函外部先約時間付表决大多數張煊主張先定赴外部當質問之條件然後再推代表羅敦偉謂當責問梁與小幡談話情形羅正緯主問魯案失敗經過張煊謂依余日章談話觀罪實在梁而依華府方面來電罪亦在梁梁氏之罪已成特外交當局未必肯將其宣布吾人但要求外部報歷次報告公布苟日本能度突變之事即在梁與小幡談判時則則梁罪自不能諱方夢超謂余氏并未罪梁迺定質問條件（一）魯案失敗經過（甲）靳梁顏三時期之交涉經過（乙）梁與小幡談話眞相（丙）膠濟路案（丁）高徐順濟路案（戊）閣議通過簽字案之手續及日期（二）中東路案（三）二十一條因何不提出大會迺推吳鼎昌張煊羅敦偉趙志澄顧名鍾少梅（以下爲交系分子）吕瑞亭方夢超羅燦方仲穎爲赴外部代表次組織籌欵贖路委員會推定張庸池張煊潘鼎新鍾少梅羅正緯王毅張人瑞陳佩陳民由方夢超于桂林周福蘭張維城張魯泉白陳君等十五人爲委員遂散會定星期四下午五時赴外部 
[梁張之去留問題]  
　　梁士詒在津以種種計畫運動復職其唯一希望則在關外以實力援助然自王承斌赴奉疏解雙方意見漸次融化梁之計畫已歸失敗當無庸諱言然梁氏戀棧心切前次直系軍人及國民紛紛攻擊尙靦然不去最後接到六省聯銜電文閣員又以總辭職相逼始忿然赴津則今日梁氏是否已認到山窮水盡之時無法挽留而就此甘心下臺尙不可知日來該系機關雖一方謂梁氏已不願復職然一方尙鼓動空氣謂奉天主主面熊度如何又會議結果得二（釁不我開有備無患）八字且謂張景惠暫留奉天以覘直系熊度之如何再定行止並謂梁氏昨親致奉張一電中有願公以天下蒼生爲重等語由此看來梁氏對於奉天方面雖明知無若何希望然尙欲用激將之法再爲一試聞彼續假期滿笔尙不肯提出辭呈擬再請假十日或一星期以爲最後之奮鬭云 
　　張弧因鹽餘公債計畫受其他閣員之反對提出辭呈悻悻赴津現因府院方面皆促之使歸已定昨晚返京惟在津對人聲言須計畫可行然後打消辭意故其回任與否尙是問題張氏又極力辯白謂鹽餘公債發行之後軍政費非特不至無着且可更加確實而不至如今日之積欠纍纍故此計畫實當今不得已之辦法但據另一消息高齊兩氏仍堅持反對張氏計畫大槪以鹽餘公債之發行美其名曰化零爲整減輕利息而其實市價之虧折經手之回扣無益國家徒　個人且所謂撥還内債三千萬者亦未必凖能實行即如發行千四百萬之鹽餘庫券時亦嘗曰以四百萬還各銀行然至今尙未踐言日前銀行公會提出質問而財次盧學溥僅云設法籌還試問庫劵已發行還要說設法其爲欺騙不攻自破如高齊始終根據上述理由反對則張氏計畫勢難實行或終不免於一去也 
[外交部將發表魯案經過]  
　　但對交系尙有顧忌 
　　外交部以日來國民方面如太平洋會議後援會太平洋問題研究會等多數團體曾積極向外交當局要求發表魯案一切經過外交部因擬發表紅皮書將魯案最初交涉迄去年十二月二十九日日使小幡氏往訪梁士詒以前之經過及小幡訪梁氏後日本代表忽主張强硬請取消國庫券贖路之許諾之内幕與乎英美最後不得已出而調停之眞相均詳細發表惟因對某方面不免有所顧忌因遲疑不克斷行而近日某方面對外交顏總長已以全力攻擊昨日（七日）下午二時某討論會分子三十餘人及某機關新貴人等齊集岡家大院碩盧開會（一說係外交聯合會）當塲决議十項類多攻擊外交當局之事其中有（一）於梁閣時代故放空氣謂梁閣賣國其簽字之期適在顏代閣之中故須邀同國民請政府懲辦眞正賣國者（二）旣梁閣有賣國行爲何以外部不爲之露布反爲掩護以遂其代揆之陰謀並擅自簽押其中必有隠情（三）舉代表責問外交當局務期水落石出（四）組織國民大會宣布外交當局失敗之責任（五）此次華會並不受外勢迫壓乃驟然籨字深爲可欵等條項有非極力追求外交當局不可之勢聞外交當局以被迫太甚已極力謀所以轉圜之法惟一方被迫過甚一方各團體又積極要求發表亦認爲有發表之必要故至萬不得已亦惟有將紅皮書發表彼時是非皂白當可大白於天下云 
[中東路共管問題已停止]  
　　三代表來電報告 
　　中東鐵路問題在華盛頓會議曾討論七次最後已將此案停議頃據外交部五日接到施顧王三代表三日自華盛頓來電報告甚詳特録於下中東鐵路問題自一月十九日開議以來共議七次迄未解决經我方一再抗議並暗中疏通先將原案減輕繼而設法打消現已轉圜將此案停議今日頟國通過二决議第一謂該路護路應改良職員應愼擇用途應撙　此案將來用外交方法再議第二謂中國政府對該路外國股東債權人等並保護該路負有責任各國保留將來要求中國負責之權等語經鈞說明我國法律主權上之地位及自我接管以來之成績並聲明祇能承認相當責任 
　　又聞某機關昨接華盛頓電中東路問題各國所提議者實爲兩點（一）改良護路方法（護路軍及護路警察）（二）確保各國債權（設財務委員會）嗣我國代表顧維鈞聲明我國接管該路一年以來之成績並對於各國債權我國負完全責任若各國所提議之事實有害中國之主權要求取消各國對於碝氏所聲明者表示滿意故此項問題業已完全中止 
[再紀京學界敎育獨立運動]  
　　北京國立八校校長蔡元培等昨日公呈政府請以法國退還賠欵之半數充作八校敎育基金原文如下爲法欵退還請均配用途酌撥國立八校敎育基金事竊法國議會議决退還我國庚子賠欵聲明充中法兩國精神與物質上關係之用查精神事業莫過敎育物質事業自屬實業二者同爲國家命脈所關然精神與物質相較則精神尤爲重要此次法國退還賠欵旣有爲發展中法精神與物質之聲明自當根據此意均配用途年來國立八校經費奇絀國家財政又極困難更無的欵撥充基金擬請以此項退欵之半數撥充國立八校敎育基金以維首都敎育以固國家根本並聞政府對於此項賠 
欵擬組織委員會商酌分配用途國立八校亦國家行政團體之一應請准予參加庶幾一得之愚亦可以供採擇而於國家精神與物質兩方面之關係不無裨益爲此呈請察核訓示施行母任屏營待命之至 
　　前日（六日）下午四時八校敎職員在美術學校開基金委員會首由主席尹炎武報告略謂（一）經費問題按各校會計之核算政府尙欠民國十年度七月份之半個月及十二月份之二成據政府方面說其歷欠月數不免微有歧異如十年差七月份半月十二月份全月十一年一月份二成（二）基金問題（甲）前閣議增加八校經費每月之十萬須設法催促履行（乙）法國退還賠欵一千　六百萬法郎合華幣二千萬元法人之意以之分半作恢復中法銀行之用餘則用之於中法人合辦之文化方面此欵法人旣行退還則吾國應自由區處擬請撥作八校基金（丙）關稅增加實行後我國稅收當必勝於現狀前此曾向當局要求移撥一部分以作基金此時須籌畫一切進行之法嗣由法專委員姚憾起言去年所發之八成薪金以五成作爲歸還七月半月經費其餘三成歸入十二月份經費則十二月尙欠七成至於十一年一月完全未發此案全體贊成一方函知校務討論會俾其一致主張一方面由該會促敎育當局早日補發尹炎武提議我國收回之賠欵可作爲現有全國國立高等專門以上各學校基金及擴充之用當决定通信武昌南京廣州成都瀋陽各國立高等專門學校促其一致奮起共策進行並通知校務討論會增加關稅案俟上海之關稅調查會開會後再行討討復由姚憾提議全國國立各專門學校經常費時有拮据之虞與學業前途有莫大關係擬請政府確定槪由增加之關稅項下直接撥付卽國立八校所增加之十萬元武昌高師高商南京東南大學等之經常費悉由關稅自值百抽五起統由關稅收入直接取給會衆對於是議甚表贊同又錢秣陵提議新學制定中釜六年採三三制或二四制現行中學槪係四年國立八校均應廢去預科似應由八校公立一高級中學定爲二年畢業仿德國制文實分科以爲推行新學制之過派機關此項學校由八校公立不設學長採委員制以八校校長爲該校委員學生畢業後母庸試騐直入八校俟各省中學完全實行六年制後再行裁撤當經全體贊成公推錢抹陵尹炎武草建議案轉交校務討論又推尹炎武姚憾王紹瀛爲代表赴敎部見陳垣催發欠薪時已七時遂散會 
[辛博森在萬國新聞協會演說]  
　　昨日（七日）下午五時北京萬國新聞協會在東單二條本會開會歡迎新由華盛頓回京之辛博森氏首由京津時報記者汪立元致歡迎詞畢辛博森即用華語報告略謂（我生長在上海一分是中國人一分是英國人極願爲中國帮忙固屬其應盡之義務我此次往歐美一次所經過事項可分爲三個時期（一）坎拿大（二）英倫（三）華盛頓我由中國出發的時候英日續盟的問題正在積極進行之際我思將此事打消乃先到坎拿大着手運動因坎拿大雖爲英國屬地實在美國範圍國民關係最爲密切使坎拿大政府能明白遠東情形則當知英日果續盟將來美日實行開戰時英國帮助日本美國必先占坎拿大是坎拿大處境極危宜不以英日績盟爲利故以利害之說遊說无拿大國務總理不料果爲之動容坎議會去年木月開會余因兼顧中英利害不避嫌疑在該地議會成用文字或用口頭探詢續約内容後卽赴烏突哇與美領事晤面遂又回英在五月開始帝國會議余曾盡力在倫敦報紙上鼓吹續約之不可以此頗爲英外部所忌密電駐華英使勸告中國政府召我回華即爲此事七月間英國全國均表同情英參議院對此竟提出質問二百十六案路易喬治國務總理此時亦有中國之觀念英倫輿論對於英日續約與中國之關係皆愼重宣傳英議院工黨反對尤烈謂可以暴動方法促使政府覺悟惟英當局以條約取消不易藉口迄七月十日尙無辦法哈定總統適於此時發起華府會議電訊到達倫敦舉國贊成觀英議會與華會意見始終聯絡可知余是時正欲來華中政府又電囑赴美到美時美國以粤漢借欵問題疑及中國之屢失信用余卽釋以該路有德國股欵故中國不能償還十一月十號華會開幕日本始不欲提案十五晚美外部函請中代表十六出席中國代表臨時提出十原則關於山東問題二十一條廢止稅則平等諸重要問題均置不提出殊爲失當余曾質問顧公使據說實由美政府所暗示等語余深以三代表膽識過小而美報亦登載中國失去良好機會以爲可惜使當時卽就事實方面提案必獲多大之成功乃中代表謙讓未遑當緊急關頭不能持嚴正强硬之熊度故美國人士雖熱心帮助亦無可爲力余曾屢晤余蔣二君亦極呼嗟嘆息刁作謙諸君堅請辭職卽是故也十二月間余每日必至美參院打聽消息此時四國同盟案已第一讀會中國議案尙無提議後由英美調停將魯案逐漸解决總之太會中國成功祇得半數實由事實問題三代表不向太會提出而由委員會解决斯大失策耳此外東三省問題尙成懸案一二年後尙望中國要求列國開議討論英美又樂於援助余深望今後代表不必限定於公使或通外國語者總以熟悉國内情形爲宜届時余甚望中國獲圓滿之勝利云云時已六時餘遂散會 
[吳博士演講美國銀行與農業]  
　　在北京銀行公會 
　　江蘇省昆蟲局局長吳　士博士因與北方要人接洽設立植物病蟲害檢查所事於上月二十二日偕同東南大學農科主任鄒秉文君來京北京銀行界聞其來特於二十六日在北京銀行公會開會歡迎并請博士演講美國銀行扶助美國農業之事實是日到會者銀行界中有張公權周作民談荔孫胡伯午衛挺生諸君計共三十餘人此外如前農商總長陳振先爲博士十五年前之受業弟子以及鄒秉文謝孟博等亦均被邀與會入座後由主席張公權以中英文先後致歡迎辭略謂吾國銀行界現漸注重實業借欵此次發行鉅額債票接濟通泰五鹽墾公司即爲一種重要表示同時并組織試驗塲延聘農業專家代各公司解决農業上困難問題以期公司事業日見發逹而債票信用更能蒸蒸日上吳博士卽爲代各公司解决農業上困難問題之一人此次來華就蘇省昆蟲局局長之職同時并受銀團聘任爲各公司解决蟲害問題以各公司年受蟲害損失至鉅前年一年之損失即在二百萬元以上不能置之不問也博士爲世界著名昆蟲專家任美國加州農科大學昆蟲主任敎授已三十一年此次慨允來華實爲吾國莫大之榮幸本會謹備茶點藉表歡迎并請吳博士演講美國銀行贊助美國農業之事實云云辭畢吳博士即起而演說由鄒秉文君翻譯題爲美國銀行界扶助農業其演辭如次國家之富足基由農民之富足中外聖哲咸稱道不衰故農民爲世所重今美國銀行界尤能力踐古訓援助農民在坐多銀行大家知之甚悉固無待鄙人贅述然不能己於言者以銀行家亦欲知局外人之觀感也銀行事業原以金錢輔助人民爲宗旨凡經營較大事業必須銀行之輔助而銀行亦樂助正當營業之發展借乎世界上最大最正當之農業爲立國之根本而注意者甚鮮其故由農業分析太細銀行營業極難周到惟美國銀行界深注重農業設種種便利方法與農民聯絡營業銀行便利人民之處甚 
 
 

Page 11

 
 
多其最要者有四（一）培養人民節儉習慣（二）保護人民使不受欺窘（三）在危急之際與以經濟上之援助（四）輔助其發展營業此四者余將以次申述之銀行提倡節儉之方法在引誘人民儲蓄遍美國各地銀行與小學敎員聯絡使兒童存儲銅元與大宗存欵同一待遇此種營業額小事繁銀行受損不細然今日之兒童不轉瞬即爲家主家婦本其習慣儲蓄多欵銀行即收其利矣又極引誘農民儲蓄或使人勸導或發行有益農民之廣告或在都市預備專室便農民叙樂此皆銀行界博農民信用之方法也銀行之利益不獨在發展個人經濟力其應響及於國家極大當連歲饉饑之後此現像更爲顯著美國荒年不如中國之多半由交通之利便而終不致成災者大半由人民儲蓄之功也中國銀行之力大足以提倡儲蓄節儉之風而荒年之災禍必因之减少美國農民最大之損失在收成之後即售其所有往往爲市儈所壟斷中國情形想無大異當新貨擁擠之時市價必賤而銀行界於此中可援助農民其援助之法另有輔助機關之組織一爲堆棧農民質貨於堆棧即可向銀行或堆棧支取貨價之大部份以應急須一爲販買公司農民交貨於公司公司即以其貨分類屯棧農民經公司手續即可向銀行支取較其所存貨物原價略少之欵及貨物出售後公司找其尾欵美國銀行略於堆棧及販買公司營業者獲利不資緩急人之時有銀行何獨能免然能濟人之急者固莫銀行若人民信仰銀行與之交易銀行不獨須知債戸之道德且須知其資產之多寡則放債不受危險農民之困難即在凶年普通農民雖能儲蓄者於荒災鮮不樂銀行之輔助此種軸助非施舍也乃營業也乃自助也非求助也美國農民得銀行之輔助故於凶年不如往昔之爲難銀行借債與農民以改良農田事業日漸發達如購備新式農具改良灌漑改良排水種種使農田獲利更厚美國農民得銀行之扶助生產增益者甚夥而銀行亦爲最有利益之投資余甚喜美國銀行界扶助農業之精神發揚於中國且深信上述各種事業中國銀行界力能行之此不獨保銀行投資之利益且推行及農民即增加國家之富力其功不亦偉歟方今之世農產害蟲巳有治法深爲慶幸昆蟲經濟學余親見其發展少壯之時曾親歷各種治蟲實騐今晚歲來游貴邦與貴邦少年同志創立昆蟲局爲中華農民袪除數千年來時時爲害之昆蟲區區之私願亦諸君所切盼也 
[中國地質學會成立]  
　　地質學爲晚近五十年來進步最速之一科學歐美人士研究不遺餘力蓋其應用於農工商鑛諸業者至廣吾國於地質學素鮮研究自農商部於民國二年專設地質科附設地質研究所後又改組地質調查所努力進行多所供獻國人始視此爲重要查該所於此數年中尋幽控險足跡斧印幾遍全國對於地層地形礦產岩石以及化石之種類地震之起源等多所發明刋有地質專報地質彙報及特别報告三種已出版者約十餘册最近該所同人及北大地質科諸敎授又共組織一中國地質學會以圖地質學及關係諸學科之發達爲宗旨並期與世界各國之地質學會互相提携收集思廣益之效　於一月二十七日開成立大會於西兵馬司是日到會者約五十餘人當塲討論會章選舉職員及評議員其結果理學士章鴻釗當選爲正會長翁文灝博士李仲揆敎授爲副會長謝家榮爲書記李仐清爲會計地質調杳所所長丁文江王烈王寵佑董常及美國葛利普博士瑞典安特生博士爲評議員該會定章每年開大會一次討論會務講演學術隨時又得舉行臨時講演及旅行等事年刋會誌數種關於會員研究新得調查報告擇要選載以期與世界學者相考證入會資格分會員與會友二種凡曾專考地質及與地質學有關係之諸學科者得爲會員其曾修地質學尙在肄業期中者得爲會友會員年納會費五元會友納費二元該會通信處在北京西城豐盛胡司地質調查所内 
[西藏問題經緯之槪說（三續）]  
　　（一）英國雖無干涉西藏内政之意然對於位置於我國　上尼泊爾國隣接之一國（指西藏）之擾亂不能置諸不問（二）中英間所存之條約關係上英國政府認爲有受清國政府對於西藏所取新政策友誼的說明之權利如關於此無何等說明則該政策認爲於一九○四年拉薩條約所規定與一九○六年西藏追加條約所確認之破壞同國政治狀熊（三）英國政府不問清國政府對藏政策之　　英國依前記二條約之規定須商議足以保持有力的西藏政府之約清國政府接此照會翌十七日發同答云派遣於拉薩之清軍兵力不滿二千意以爲維持該處之治安以履行義務本班府並不破壞西藏之現狀亦不有於内政加以改變之企圖至奪逹賴權力一層非政府之意雖於一九○四年卽光緒三十年一度褫奪名號厥後巳加同復此次再褫奪爲彼個人而問之也正月二十八日清國政府更對英國公使宣布達賴之罪狀並謂本政府當遵守條約所以出兵於西藏者目的在　持地方等語電英公使轉英政府厥後中英間清國人藏軍隊與英國駐在印席境郎塘之軍隊以相交涉尼泊爾及布坦之領土保全（清國認此二國爲清國之屬國英國主張爲完全自治國）兩方堅持不决交涉亘二年而結局不得要領無何民國之革命起矣 
　　（五）革命所及於西藏之影響武漢革命之報達於拉薩駐藏之中國軍隊直類滿洲朝廷而肆行刦掠於是對彼暴壓政策而憤慨不能平之藏人乘機而爲復仇的反亂與中國軍隊開始爭鬭藏軍得優勢奪取趙爾豐所略取之巴塘裏塘等諸要地（以下見中國外交部編纂藏案紀略紀事）於是英國藉口調停出而干涉一九一二年即民國元年八月十七日英國公使向外交部要求左之五項（一）英國政府不承認中國政府干涉西藏内政（二）英國政府反對中國政府在西藏擅自行使行政權與中國政府將西藏視如内地各省（三）英國政府不願許可多數中國軍隊駐屯西藏（四）約定以上各項之後英國可予以民國之承認（五）印度經由之交通認爲暫時斷絕外交部對於此種要求次第辨駁當時民國未經列國之承認英國利用此機設中國政府不爲承諾則將予以脅迫中國如不開會議英國惟有與西藏直接訂約中國政府聞此聲明恐多枝節不得已遂允其要求而派專員於哲孟雄以與藏英各委員會議矣（未完） 
[粤政府致美外部要求承認電]  
　　此次華盛頓會議之結果北京政府對外之弱點全然暴露廣州政府外交總長伍秩庸氏認此爲西南政府對外要求正式承認之好機會特於一月二十六日發一長電致美京外交部茲譯其原文如下自梁士詒入北京組閣後全國人民反對否認北京政府之聲浪鼓盪全國更證實本政府迭次宣言所謂北京政府者不過滑稽戲一曲全恃列强之承認而存在耳梁士詒者袁世凱稱帝之謀主民國之叛人當黎元洪總統時代曾下明令通緝之罪犯也及徐世昌以非法總統僭竊國權首赦梁士詒及其同黨帝制犯近恃張作霖之援助徐世昌竟敢在梁士詒爲内閣總理此種亂命不啻自身證明北京爲一無法紀之政府無異與民國宣戰梁士詒就職以來所作各事尤足使國民痛憤如起用曹汝霜陸宗輿特赦安福黨罪魁密談魯案爲借日欵之交換條件凡此等等其蔑視民意國權已極雖富於容忍性之中國國民亦忍無可忍此本年正月十一日上海國民大會重大决議案之所由來也該大會爲各省學商各界代表所組織議决否認北京政府同時承認南方政府爲中華民國合法政府此種决議案乃中國知識階級的人民自由發表之意志而爲眞正之民意不幸武人盤據各省與北京沆漥一氣剥削人民使大會决議案不能生效而各友邦復繼續承認北庭使本政府不能完全行使合法政府之職權列强此種政策殊無異强以一無能腐敗之政府加之於吾民與政府須根據於被治者的同意之原則相背謬列强允宜將其承認北京者轉移於本政府或取銷北京之承認此舉與列强在華之交涉不生妨碍回憶自宣統退位至民國二年國會成立其間並無列强承認之政府若同時復承認本政府則更能促成中國之統一打消孫總統不得已北伐之舉實爲中國與友邦眞正之福利也吾人深盼美國當局毅然出爲首倡使現在華會所勤求解决之中國問題不難因以圓滿解决矣 
[港海員罷工之近狀]  
　　近日工潮影響之最大者莫如海員罷工一事省港交通幾爲斷絕當此舊曆年關港中商務極受損失故商民不免怨言然此次海　風潮實含有政治意味蓋旅港華僑受治於港政府之下舉動恒不自由海員起而奮鬥表示一種民氣再接再厲到底不屈故凡屬華人莫不諒苦衷而祝其所爭之勝利查最近風潮已愈擴大其結果尙難逆料然苟有爲之後盾者則亦决不至失敗也茲將所聞略誌如下此次海員所提要求共有八條件（一）原工值三十元者加三成三十元以下者加四成（二）各輪所有罷工之工人一律回復原職不得藉故開除或降用（三）所有現在停泊香港及各口岸者一律照加（四）凡僱用海員須直接由本公會支配以免包工尅扣工金（五）凡簽立海員僱傭合同須中華海員工會派員作證方生效力（六）所有海員及辦事人在港不得率爾入罪遞解出境（七）增加工值應由一九二二年一月一日起算所有罷工斯内應得之工值一律照補不得短扣（八）各海員復職後須平等待遇不得黄待此條件提出後即由省交涉局轉致英領事英領事已電致港督昨三十一日港督覆電否認似此情形海員罷工解决之期尙難定瑄惟别一方面消息謂各船東已應允工人條件惟自此加薪後不許再加工值至工人方面則謂各船東此後亦不許增加轉運貨物費及旅客費雙方仍堅持不下又聞港政府前派華民政務司來省要求粤政府强制工人回港開工粤政府以此事係工人自由不能辦到港政府以交涉無效於是仍持强硬熊度以求最後之勝利怡和太古兩行尤甚以爲海員人數衆多維持不易不妨稍爲定靜冀彼方就範然後條件易於磋商太平洋輪船公司則一律僱用菲人替代以示海員罷工無如彼何之意所以近旬以來雙方有各走極端之勢現　海員抵省者實有三千七百餘人每日膳宿費一元均由會發給使解决無期支持確屬不易然港中各工團對於此次海員罷工熱心贊助擬陸續舉行罷工以爲響應其中團體最大者爲輪船起落貨集賢工會昨已有電來省報告一律罷工廣九貨車因而停止以致港中特價愈益飛漲大有來源斷絕之憂居民睹此驟起恐慌連日已多搬遷來省海員得此助力頗佔優勢如再不能達其目的則將聯絡廣九火車停駛使省港斷絕交通云亦可見粤中民氣之盛矣 
　　另據粤報消息云一月二十三日下午五時沙面英副領事約邀海員代表至亞洲酒店談話先由英副領事提出二事其一即要求海員先返港開工容後再商妥各項條件其次係謂工人若不開工外國船東將改用印度及别種工人開駛海員代表對於第一條提議絕端反對並對英副領事詳訴海員之苦况談話移時卒無結果而散二十四日下午一時港督特派香港華民政務司來省晋謁陳省長磋商調處辦法並要求先請各海員開工各種條件容緩再行妥訂陳省長謂此事恐辦不到華民司繼謂可請香港議會華人代表劉鑄伯湯壽山二人及港審判廳長與港英商會代表二人爲公正人卒仍以不得要領而退二十五日全體海員復議决調停辦法呈交省長當由交涉局轉交沙面英領事致香港政府知照其調停辦法（一）暫定加工辦法照原工值十五元以上者加四成十五元以下者加三成二十五元以上者加二成上列暫加工值辦法并該承認第四條（丑）項條件爲先决問題如各船東一律承認即先行開工聽候組織調停會解决第四條所列各條件（二）組織中華海員罷工調停地點在廣州（三）調停會以下列各員組織之（甲）廣東政府之代表者（乙）香港政府之代表者（丙）駐沙面英領事代表者（丁）歐洲船東之代表者（戊）中國船東之代表者（己）中華海員之代表者以上代表之人數由中英政府協商定之負有調停此次罷工之全權責任（四）由中華海員工會提出八條欵并交調停會解决之（子）原工值三十元以上者加三成三十元以下者加四成（丑）各輪船所有罷工之工人一筆回復原業職不得藉故開除或降用（寅）所有現在停泊香港及往來各口　者一律照加（卯）凡僱用船員須直接由本工會支配以免孖尖（即包工工頭）尅扣工金（辰）凡簽立船員僱傭合同須中華海員　會　員作證　方生效　（已）所有海員及辦事人在港不得平空入罪遞解出境（午）增加工值應由一九二二年一月一日起算所有罷工期内應得之工值一律照補不得短扣（未）各海員復職後須要平等待遇不得苛待至二十六日英領事已函復交涉局云已將上列條件送交香港總督矣二十七日陳省長特派交涉局副長黄建勛至港與華民政務司商議據華民司之意欲强省政府勸令各海員早日開工并謂若不早日開工各海員均將一律改用歐人又云現已有多隻輪船已開往歡洲黄副局長答云此係工人自己的行動政府實不能加以壓制若港政府與各船東對於工人要求條件能完備答中覆便可刻日解决黄副局長談畢即返省查日前開往歐洲輪船係日本與美國船并非英船觀上各情便可知海員罷工事尙未解决惟聞中國船東已有允許工人條件之意但英夫古船公司與渣甸船公司尙持强硬熊度又聞香港現已有十餘工會聯絡勸各船主迅即答覆海員條件俾各貨物得即行出入免致各方面有所影響如各船主仍不覺悟則擬與海員表同情熊度云 
[南京快信]  
　　梁閣請假後齊督現仍持冷靜熊度 
　　浙督盧永祥代表高鳳岐昨辭齊督卽乘晚車回杭 
　　齊督派參議趙學濂赴鄂與蕭耀南接洽 
　　温世珍赴保定謁曹卽轉赴洛陽參與會議 
　　直曹派顧問曹元森來謁齊督有所接洽 
　　王省長擬將自治籌備處附設谥本署第二科處長卽以科長兼充不另支薪 
　　駐漢海軍各艦長公推拱辰艦長林承啓來寗謁杜司令索餹杜允分配支給 
　　昨（八日）午前八時半金陵關稅務司葛尼爾又在新興隆小輪查獲烟土數十斤聞係新編安武軍第三路步隊一營二哨哨官何萬福所帶 
　　兩淮運使丁乃揚昨（八日）來省謁兩長禀知陸榮廷譚浩明已由揚回滬約月底來寗轉車北上並謂陸等此次南來專游覽名勝不預聞政局 
　　陳炳焜由滬來寗未入城卽轉車北上 
　　直隸巨匪王金臣在寗緝獲直曹派侯安邦來寗迎提解直訊辦 
[杭州快信]  
　　浙江敎育行政研究會今日（九日）上午十時開第三次大會到六十七人公推馬叙倫爲會長葉謙爲副會長敎廳夏敬觀亦蒞會議事日程（一）審查新學制統系草案（二）改定學校預算程式案（三）關稅增加用之敎育實業應如何分配請討論案（四）省立各中學校預算應視地方及學校情形分配編製案午後續開審查會 
　　各縣縣議員選舉經費多數以積榖捐呈准借墊充用紳民紛起詰難沈省長以欵關荒政已通令俟縣議會成立後趕速提前交議撥還 
　　省署經募之辛酉浙東西水災賑欵現已次第報解將告結束不日彙核總數存候分撥支配一面報部備案　　駐湖州南潯緝私營營長涂光勳奉令調省遺缺以鎭海第七營營長吳儉愼調充遞遺鎭海第七營營長以緝私第六營一隊隊長徐堉升充昨已發表 
　　前年在第一監獄穴地脫逃之盜犯駱阿巧等被獲後擬照懲治盜匪律判處死刑經省長發回覆判由高審廳開庭十餘次延未解决現又定二十一日傳瓶　鄉團董林佐勳等開庭鞠審將辯論終結 
地方通信 
[蘇州]  
　　會議築橋通車蘇州市公益事務所因在　門外南童子門築橋以利車行特於昨日下午三時召集各公社開會公决計到通養城南臨南臨北葑溪齊溪婁江雙塔胥盤渡僧馬路由塘下塘等十二公社代表并人力車公會代表王端伯首由市董蔣炳章報告開會宗旨略謂前因越城商店請求禁止人力　出城經議决暫停四十天截至二十五期滿茲勘定南童子門外城根築轎以利通行請衆討論公决城南代表起立謂照此辦法車輛仍須經過城灣店難保不再有反對情事故不如另　城門主席謂築　事小市公所可以擔任　城事大必須請求縣署召集行政會議公决今爲治標計不得不先决築橋然後再議闢城討論良久僉謂闢城與築橋應同時表决蔣董則堅持先築橋彼此意見相左孔康侯遂先行退席後由某君調解闢城問題付諸市公社聯合會公决後函交公益事務所轉請縣署開會决定築橋問題無論闢城實行與否事在必行再行召集開會一次着手進行衆無異議遂宣告散會 
　　錫委來蘇領樹蘇常王道尹昨據無錫縣知事派委本署第四科助理張尙林携帶呈文曁補助道立苗　經費二百元來蘇解繳并請領烏柏樹苗一萬五千株洋槐樹苗五千株王道尹當命顏管　員照數點發該委己於昨日具領返錫矣 
　　法律館顧問來蘇北京法律編纂館顧問日人岩田一郎及日外務省警務視察官木下養久使署翻譯官島田才二郎今上午十一時由滬乘車來蘇駐蘇日本領事蘇高審檢兩廳長均往車站迎接笔即伴同進城由兩廳長導往參觀各法庭及看守所並蘇城各監獄等聞今日下午回滬 
[無錫]  
　　肉業二次請願無錫屠宰稅至本年一月底止續招認商於一月二十日投標因投未足額由財政廳指令重行投標並委派林紹銓到錫監視前日（八日）下午二時爲投標之期先期由縣署佈置一切惟此稅承　頗有餘潤上次投標時即有人出勔中額爭認事爲肉業所聞以年歲荒歉生意减色原額尙難負擔焉可再加故有請願减少稅額之舉縣署自將情轉報財政廳後非但未蒙减少反較上次投標增加五千元原認商楊福椿聞知即呈縣停止經徵以免虧累前日投標仍有人加額爭認肉業得悉即又持（本邑肉業請願）（泣求减低稅額）等白竹布旗幟執香至縣署請願（約百餘人）實則監視加額投標之人新認商見此情景不免膽怯故未缴保證金承投舊認商亦願放棄致自兩點起至五點鐘止未見有一人報投因時已晚省委宣告改日再投而請願之人乃竚立大堂不散非達减少目的不止縣警察所警佐侯愓丞見此情形恐肇事端即令人出面曉諭囑各回店衆人不允並推代表五人請求面稟知事爲衛隊所阻侯君當即面報趙知事趙君以此事完全係廳令縣署無權作主祇何代報再約定奪當諭侯君轉飭各肉商散歸各肉商知强求無益乃各回店 
[鎭江]  
　　米價大漲鎭地秈米銷路甚廣刻因上江江北等處來　　少供不敷求價格大漲今日（八號）開盤上等秈米每石售至十元零五角各米行紛紛派人赴上江一帶購運以資接濟如日内無大　宗運到價格己坐定看漲矣 
　　團總被控揚中縣團總田廷縉近被該邑公民江道生等在省署控告現經王省長令該縣知事查明復奪 
　　新洲刦案鎭城對江新洲地方成姓家八日晚間突來盜匪多人各執刀械破門入室翻箱倒篋搜刦一空携贓而去現事主已報縣勘緝 
[揚州]  
　　輪班照常開駛揚通如泰興東六埠往還之大達内河小輪公司輪班以循舊曆年例停駛期間終了於九日起照舊開班藉便行旅 
　　運商請濬淤灘十二圩江灘淤漲日甚有碍鹽船現四岸運商清吉昌等集議挑濬以利行鹽特具呈運署察核即經轉咨稽核分所查照矣 
　　稽微紙烟捐務蘇省紙烟捐務局近以紙烟出廠二五兩捐業己開徵惟事關創辦國稅亟應分設稽查處所從事稽徵特委沈榮枬爲駐鎭江紙烟捐務查騐所長並咨請省署飭縣協助以利進行 
[溧陽]  
　　第一女校紀念盛痀潸陽第一女校創辦以來垂十五載本月四日特開紀念會先期由校長沈宗璜赴滬延請敎育界名人袁觀瀾麥克樂俞子夷諸君來溧演講届期袁君以事未果俞君臨時因病作罷到溧者爲麥克樂君即於是日下午在該校演講婦女之體育口講指畫聽者神奮校内佈置異常周密一室陳十五年來之成績其右二室均關於美術上之作品傍晚由該校校友表演新　劇名黆金碧血描寫舊婚姻不良之結果編製旣佳表演亦頗動人翌日舉行圖書館成立典禮參觀者魚　而入館内書籍半係捐募半從購備至下午五時全體校友聚餐盡歡而散 
[嘉興]  
　　校長定期赴美省立第二中學計校長由敎育廳派往美國研究敎育現計君定於二十三日山　乘車赴滬轉輪放洋該校校友會由薛玉麟陳學舒等發起於九日在南臯案廟設宴錢行本縣敎育會亦定於陰曆元宵節設宴公錢 
　　襪廠分别開工嘉興各織褫廠去冬停工後所有各廠盈虧業己盤查清楚類多有蝕無盈能得广銷己屬幸事現各廠主己購備原料於前日起分别開工惟鑒於去歲營業之失敗故各種開支從事撙節以期發展 
　　屠稅業己包定嘉興全縣愭宰稅業由肉業公所包認每頭四角計算共包認二千二百五十頭計洋九百元現經官廳允准備案矣 
[湖州]  
　　縣役倚勢横行湖州府城隍廟於夏曆元旦起爲籌措學校經費開演戲劇所用職員均係學界中人盡義務者以致辦事頗爲認眞某晚知事夫人往觀持有長期戲劵由騐票員騐明招待入内不料隨從役警强欲進内白看當由騐票員婉言禁阻告以照章購票後方可入内乃該役警不但不服反口出狂言倚勢胡鬧於是爭鬧多時幾至用武其時有一法警竟將騐票員拖曳至外恃蠻毆打幸經崗警解勸始得罷手旋爲女子師範校長沈譜琴所悉即傳電话至縣陳明肇事始末緣山請將該役警立予斥革一面請求王鎭守使派兵一排前往戲社門首夜站崗以資保護 
　　繭業工所分送種舊湖屬繭業公所前以德清縣屬各鄉及吳興南鄉產　低劣歷向合衆柔改良會領取改良種分送各鄉以冀收改良之效茲悉本届應送是項種業怀到湖當由該代公所加刊白話運告遴派妥員雇舟赴鄉按戸分送惟本年合衆桑會新定章程每種一張須收取手續費大洋一角以資補助 
雜評一 
[敎育獨立運動（庸）]  
　　北京學界近日紛起爲敎育費獨立之運動若校務討論會之上呈政府敎職員聯合會之會議中央法專等校之通電徵求意見急起直追唯恐或後蓋知府當局之漠視敎育而財政上又毫無信用苟不爲先事之綢繆恐機會一失又將成爲晝餅也 
　　現時敎育界所注意之收入爲關稅附加德國賠欵及法國所退庚子賠欵此三者除關稅所增遠東委員會曾有酌充敎育實業經費約束政府當局或不敢悍然乾没法國所退庚子賠欵法政府方面有充中法銀行復業資本之議即使將來股息專充敎育基金而所得已細至德國賠欵則財政當局方謀秘密處分今雖内容暴露無可隠匿而例以政府對學界之故技往往始雖虚與委蛇不旋踵而又悍然反汗現時此項交涉尙在進行之中欵未到手固不妨敷衍學界借發展文化之說庶對外易於說辭使一旦事成以食言而肥素無信義之政府得此鉅欵恐未必不爲軍閥財閥所朋分而敎育能實受其惠總之不得良政府則國家所入徒盈三數豪强之囊槖國民雖日日監伺於旁而長夜夢多爲效實鮮耳 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[總商會修改稅則委員會組織綱要]  
　　我國關稅問題經華府會議之吾國代表提交太會通過應照上届修改辦法在滬設立中外委員會評定物價以爲實行之標准北京財政部所派之委員長蔡廷幹業已到滬從事進行上海總商會亦設立修改稅則委員會業已成立俟與各業所派之出席委員到齊後卽當擇期開會茲將修正稅則委員會組織綱要摘錄如左第一條本會以調查進口洋貨物價輔佐政府貫澈此次在滬改正關稅會議爲宗旨第二條本會委員無定額由本埠洋貨業各團體公推代表組織之每團體推舉代表一人至三人第三條本會酌設委員長副委員長各一人由各委員公推第四條爲編製貨價報告起見酌設事務員若干人其名額由委員會議訂之前項事務員由各委員在本業中酌選熟悉賬情及進貨市價者充任之任期内酌給津貼第五條本會成立後立卽按照海關貿易册貨物分類法編訂物價調查表按類調查填註至遲於兩月内辦復第六條前項物價調查表編號後譯成英文分送改正關稅會議之政府委員及各國委員遇必要時得派員出席說明第七條本會委員每日集議一次解决應行辦理各事但關係一業之利害者專由各該業推選之委員决定之第八條本會辦事地點設於總商會但因便利起見得酌遣事務員分往各公所就近查報（按此爲各業進貨簿恐有不便携出時而設）第九條本會應支費用隨時由總商會撥付第十條本會任務以修改稅則完竣之日爲止嗣後或改組或解散由公議决定之 
[調查各機關與外國所訂成約]  
　　滬海道尹公署接江蘇督軍省長艶電内開頃接外交部敬電開案查此次太平洋會議我國代表曾提出原則十欵　第四條内云無論何國在中國或對於中國要求之　種特别權利或特别利益享受特免之權利及一切成約均當宣佈未經宣佈者均視爲無效其現巳知悉或將來宣布之特别權利或特别利益或享受特免之權利及成約當與以審查以便確定其範圍與效力其經審定有效者並當一一融和且與本會議原則諾合等語現在該代表等對於前述各項密約或合同亟待調查提出其未經提出者依據吾國所提原則此後不能有效應請尊處曁附屬機關將曾與他國政府或公司訂有密約合同等類迅予查明限三日内將全文電部以憑電逹代表辦理督軍齊省長王艶印 
[海員罷工中之航業要訊]  
　　南京號赴港旅客擁擠尼羅號因罷工更換航線 
　　中國號仍無放洋期揚子江内新添之日船 
　　中國郵船公司之南京號昨日八時許由美抵滬現泊於招商局中棧來貨祗一百五十噸定今日十二時開往香港船中水手現未更換亦未有何項表示但到港後能否不加入罷工團體内該公司今亦毫無把握該輪香港貨未裝但船中有友華銀行由舊金山轉赴香港之大條銀三十根本埠因赴港船隻缺乏已久旅客之因此滯留於滬上者甚多今聞南京號之可以赴港故各旅客紛紛購定艙位計八號一天該公司連接售出赴港客票至一百零七座昨日又有定艙者赴港客之擁擠實爲近所罕有 
　　昨日該公司得香港電告前行巴達維亞星加坡香港一路之尼羅號此次亦受水手罷工之影響故亦停留港埠船中水手已悉數登岸使船不能行駛該公司業經另行派定一輪代替尼羅號接航南洋香港線一面則將尼羅號撤銷巴達維亞至港埠之班次俟罷工風潮解决後再行改派路線云 
　　中國號撤換罷工水手在滬改招甬帮新水手赴港接工以冀早日開美早紀本報茲悉該公司所雇之一百六十名能帮海員初擬搭提督之樞石邦輪動身繼又擬改趁法郵船開撥亞力克那往　原擬俟各水手抵港後十六號中國號或能來滬赴美該公司初云新水手决於四日赴港迨至昨日詢其中國號開期則云所招之新水手四號因種種阻碍實未動身並稱各水手今尙無赴港之確期遂使中國號之放洋日期依然毫無消息更令購定中國號艙位之旅客益增阻滯行程之困苦恐在此短時期内尤無即可動身之希望矣至於新水手之忽而不能赴港其中當有意外之窒碍其原因則非局外人所知也 
　　昌興公司之蒙抵格爾號日皇后號仍無來電該公司之在滬招雇水手早已進行因兩船中所用之人數殊衆一時未易即齊昨日由香港來申之船計有怡泰洋行之格林厦門號係自倫敦經港至申者其自汕頭至滬者有太古之西安號太古公司現因港埠各貨缺乏其所有之正班各輪猶稽留港中不獲開行故將在滬之臨時船陸續應商界及市面之需求運貨赴港前昨兩日已派福州雲南兩輪赴港茲又擬將宜昌號等輪略裝需要貨物前往云 
　　本年揚子江中又有新日輪之增添天華洋行在江南造船廠中定建之宜昌重慶班快輪兩艘刻下均已下水一曰聽天Ｃhoten一曰行地Gyochi均爲四百二十噸凈艙量長二百零五英尺闊三十一英尺每小時可行十四海哩半三個月以後便得開班該行在日本之大阪尙建有同式之江輪一艘於夏初亦可開行又日清輪船公司得該國政府之補助金本年擴充渝宜航路其在江南造船廠亦定建新式江輪多艘刻下已經出廠者有雲陽丸Ｙunyangmaru一輪在上月十四日即己下水現正在布置艙位等事本年四月内或亦可以行駛聞其建造費完全出自日政府者其對華航業之進取誠堪驚人也 
[關於水夫罷工之外訊]  
　　星報云本埠各航業公司刻仍四出招募水夫預料後二十四小時内將有甬籍水夫三百五十人由滬前赴香港昌興公司擬募之四百人已得二百人中國郵船公司已得一百五十人内均將赴港估計自香港罷工風潮發生以來上海所募之甬籍水夫已有一千五百五十人之多此外尙有山東水夫約千人行抵上海供滯留香港藍烟囱公司諸船之用故該公司諸船均可駛離香港花旗輪船公司之金邦號抵滬後卽以甬人一百零八名代替船中粤人海峽號今晨可由香港起椗船中水夫皆係菲人該船於星期日可抵上海在港並未上貨 
[上海香港海員後援會開會紀]  
　　聯合通信社云上海香港海員後援會自勸告桂阿茂之代表被拘後舟形沉寂近見湖北開封長辛店南各處鐵路工人及别業工人等皆各在本地組織香港海員後援會上海爲全國工業中心不應落後故該會仍大整旗鼓於日昨下午二時又在中國勞働組合書記部開會到者除原發起之各工會外以個人資格到會會員甚多其秩序（一）推舉李啓漢爲主席（二）通過捕房派來之中外包探五人旁聽（三）討論援助港海員辦法（甲）捐欵（乙）派人勸告海員勿破壞同業團體捐欵又分二種（一）向團體捐助當時中國勞働組合書記部捐銀一百五十元焱盈總社穆生甫代捐五元焱盈南社顧恭謨君代捐二元其有當時不能負責捐助者各自報告所代表之工會再行設法捐助（二）向個人捐助到會各代表皆異常踴躍並各有捐助計邵博强李中孫良惠王子卿忻玉發莊阿雙各捐一元張在堂捐五元萬子香章桂福各捐五角黄八康鄭永言莊德芳各捐四角李啓漢捐二元聞該會並擬訂一捐簿由各人擔任向外界捐助一俟團體與個人捐欵齊集後卽匯港以供海員之用（四）勸本埠海員亦組織中華海員聯合會（五）通電港海員堅持到底勿擅讓步議至此時已六時 
[閘北寳通路暗殺案續聞]  
　　楊春山爲韓獨立黨 
　　兇手爲身材矮小之西裝人 
　　住居閘北寳通路順隆里二百零四號之韓人楊春山被人暗殺報經地檢廳蒞騐收殮各節已見昨報茲據死者之外甥韓光宇投五區二分所報稱其舅係韓國獨立當重要分子前住法界遷來華界僅三四天其家屬住吉林延吉縣等情詢之該處各商鋪據云兇手二人均穿西裝身材矮小向向鐵路方面逸去該區米署員已據情詳報徐廳長請示核辦矣 
　　又一訪函云寳通路被暗殺之楊春山年四十四歲原籍朝鮮於宣統二年間在吉林延吉縣地方入籍中國歷年爲政治關係奔走京津一帶前年投入韓國臨時政府運動獨立未成遂住寳通路隆順里第一弄第一家前日午後一時許楊春山自外歸家行至虬江路與寳通路交界寳善里口忽有三人各執手槍向楊射擊子彈如雨楊被擊倒地立時氣絕身死該處左右商家見而大駭因見兇手俱執手槍咸不敢上前干涉任兇手楊長而去查寳善里四週並無崗警故事後經人報告五區二分署米沛田署員立率長警往捕則行兇之人早已杳如黄鶴矣遂詣勘一周旋在該尸附近檢獲子彈三粒立飭寳山縣吉一圖地保李順寳投報檢察廳稟請相驗黄廳長立委楊檢察官沈檢騐員等前往相騐當據尸甥韓光宇並與死者同居之韓國人時新等投案禀請伸雪韓光宇又稱現在西門外美術學校肄業要求爲舅父楊春山伸寃等語楊檢察官得供即驗明死者周身共受槍傷十二處因此致命填明尸格判韓光宇等備棺成殮聽候緝兇究辦起案子彈命帶回存查昨午後公共捕房捕頭派中西包探到檢察廳調查本案始末情形回稟捕頭核示 
[關於加貼印花之濱江商會電]  
　　簿摺當票加貼印花稅一案各省商民羣起反對經全國商會聯合會電部否認並分電各省商會協力進行在案昨日全國商會聯合會又接吉林濱江商會來電其文　商會聯合會鑒有電計達届期如果檢查處罰未免一網打盡各商慌恐難取一致但各省仍前否認敝會必堅持到底貴會主張如何維持如何省部是否統達有無復音請速電示濱江商會齊該事務所接電後將於日内再行電部請爲收回成命務達目的而後巳云 
[霞飛元帥之抵滬期]  
　　法將霞飛元帥由京來滬已誌前報昨得交涉公署消息霞飛元帥到滬之期須在十五號左右現交涉署正與各機關籌商接待云 
[美國駐華公使有調動說]  
　　駐京美國公使舒爾曼氏蒞任已及年餘對於我國感情異常融洽近據外交界消息舒公使將調回美國任外交次長所遺駐華公使聞由駐比公使韋樂克調華充任云 
[何豐林宴客紀席間議籌欵贖路事]  
　　松滬護軍使何豐林於前晚在署宴請本埠各機關長官並南北商會正副會長曁紳商要人到者頗衆聞此宴雖屬春宴筵間談及籌欵回贖膠濟路問題各省均已發電提倡滬埠爲通商大埠自宜較他處愈多如是衆志成城不難達到目的云云在卒均深以爲然觥籌交錯盡歡而散 
[護軍使署鄭重電報]  
　　函電報局勿稍稽遲 
　　國聞通信社云何護軍使因日來政局紛擾各省電信往來頻繁惟恐電局或有遲延貽誤情中昨特致函該局注意茲將來往兩函分錄如下（一）軍署致電報局函云逕啓者本署職悮軍政事務綦繁消息傳遞多恃電信拍送偶或稽遲往往貽誤事機發生礙窒所有本署與中央曁各省往來電信務希貴局特予注意轉飭電生隨時拍轉母任稽延實紉公誼（二）電報局復軍署函云敬復者頃奉大函祗悉一是敝避對於貴署往來電報本係鄭重將事勿任稽延茲承示囑遵已嚴諭總管領班督飭各報生格外注意勿稍稽延矣相應奉復敬請　照是荷 
[青年會徵求大會再紀]  
　　四川路青年會本届微求大會於前晚（八號）八時在健身房開幕等情已紀本報該會本届徵求事宜仍由會員科主任湯仁熙君主理籌備門首懸有徵求大會旗幟飄揚空中光耀奪目會所内張掛捷足先登四大字旁置目標轉輪一具計分十二齒每齒一隊標明升降圓轉如意自五百分至五千分按數推移以表示各隊每次揭曉分數之多寡即知各隊進行之遲速此外特設徵求事務所於會計科對面派有專員當值傳逹各隊消息并收受會費及繕發會證等事布置極爲適當聞各隊已開始活動進行頗銳并聞軍政商各界名人首先加入以示提倡者已有多人因此各隊愈形奮勇云 
[法租界取締交易所之專員]  
　　法界自去歲交易所盛行以來先後開設者二十餘家去年舊曆年終閉歇者不少有數家合併爲一家者法領事署以投機熱熾有礙市面特於二月一日頒布交易所章程二十一條（該章程已誌前報）嚴格取締並派定會計司達理君律師農復君及法領事署譯員張文彬君等爲華法稽查員專爲調查各交易所有無違犯章程等情如交易所有違背定章者當由農復律師直向法公廨起訴懲罰并聞公共租界對於各交易所不日亦將有更嚴之取締云 
[造幣廠司賬冒取鉅欵案]  
　　可算得羅桂明膽大妄爲 
　　上海造幣廠籌備處司賬粤人羅桂明因冒簽廠長蕯桐生之名先後向東亞銀行支銀二萬二千兩交通銀行支銀二千兩洋六千五百元上海銀行支銀九千兩洋七千五百元浙江銀行支銀九千兩洋三千五百元前日經稽查員查悉報請老閘捕房派探張天林於昨協同西探將羅提解公共公廨據原告代表謝祥伯上堂禀稱廠長因公赴北京未回等語經俞襄讞核供商之美丁副領事向羅略訊數語判令押候展期研訊 
　　星報云上海造幣廠司賬羅某乘廠長薩福懋離滬之機假冒廠長之名向各銀行支取巨欵先後在各銀行支得現欵後復至浙江地方實業银行支取銀九千兩洋三千五百元該銀行視簽字筆跡與薩君眞筆同惟因該廠支此巨欵未先通知頗生疑慮故即由電話向廠中詢問廠中人答稱薩君現因公赴京於是該銀行乃即通報捕房派西探將羅某拘獲當經捕房查出所支之欵二萬七千元惟尙少六萬元羅某於事前曾語其戚屬謂定期今日啓程赴神戸經商若非該銀行察覺恐已遠颺矣 
[法租界之加租兩訟案]  
　　一件候堂諭一件不准加租 
　　老沙遜之控案老沙遜洋行前延律師代表投法公堂控住居福煦路地方房客顏芹香等不理欠租反對加租等情一案已略誌前報昨又傳訊先由原告律師稱該處地價計銀二萬零四百九十六兩實因地價昻貴故此增加房租惟法總領事取締加租乃係對於非法加租及挖租者並非指明不准加租現今原告以地價利息計算不過七釐半對於法律是否適宜應請注意等語被告顏芹香由博勒律師代辯稱現今原告所控有抗違法總領事第二條取締加租條例原告所加之租與鄰近房租相差懸殊向來房租每月十二元於上年間兩次加租六元人十八元詎現今忽又發出通告每月加租七元實屬有違法總領事條例且原告又敢於上年底以欠租名目具控法捕房勒令被告交保實不合法請求訊斷陳讞員商之法副領事歐君判退去聽候下堂諭飭遵 
　　雅谷伯之控案雅谷伯前延秆師代表法公堂控房客陳阿福白芝薌盧佛眼孫永年公孫文顯等五戸不理欠租反對加租求請訊斷奉判下堂諭飭遵在案昨經中西官商明堂諭先由法副領事歐君將西文堂諭誦畢後由陳讞員諭曰此案經本公堂訊將原告建造此屋已歷有年餘並非現今所造所稱地價昻貴核算常年不過六釐九五一節此乃自己作算不能爲憑所控應卽駁回租洋仍照原數收取不准国租房客不得拖欠租洋堂費歸原告負擔 
[房客總會有改組訊]  
　　聯合通信社云各路房客總會經第十次常會議决改組並致函各路徵求辦法前日下午又開臨時會議到會委員討論之下僉謂本會成立四月根基未固進行爲難且目下加租風潮仍未完全遏止若長此以往勢必前功盡棄覆轍堪虞非改組會員制不足以挽危局原有定章暫行廢止當公推毛志翔爲臨時籌備主任先擬徵求會員草章並定二月十二午後七時再行召集會議 
[全國道路建設協會進行訊]  
　　中華全國道路建設協會乍由董事會議决發行道路月刋業已函請上海郵務管理局給發掛號執照認爲新聞紙類該月刋准定三月十五日開始出版内容異常豐富因該會會員多東西兩洋及交通各校專門人才關於建築道路之工程測繪圖畫等著作說明投稿甚多養路辦法與交通利與不利之關係各界熱心人士條陳投函者亦甚夥現該會因雜誌出版在即復具函徵求各界惠賜訓勉祝賀等鴻篇巨著茲將該函照錄如下（銜略）敬啓者我國數千年來路政不修文化工商俱難發展富甲全球之國竟有破產之虞太議協定魚肉均等險何可言青島名爲收回精華已去廿一苛條存在滿蒙愈危根本挽救除化兵爲工先治道路外一切進行無從着手同人等洞見癥結所在乃組全國道路建設協會徵集同志共策進行草創伊始首重鼓吹現定每月編印道路月刋發行全國省縣各會社與各機關以資提倡策勵進行素諗執事識驗宏富熱心路政亟擬脈絡貫通發達國民經濟是以敝會成立諸荷贊助勸募徵求尤爲銘感下月敝刋開始出版特懇惠賜鴻篇讜論訓勉同人藉光篇幅是爲至禱本月中旬前後即須發付排印合併奉申恭賀春禱即頌幸福全國道路建設協會謹啓又致少年宣講團函云執事諸公鑒敬啓者奉讀手敎備悉一是敝會前次開幕徵求仰蒙貴團鼎力贊助無任感謝現在敝會亦組有臨時演講部敦請任君矜蘋負主任職務並求鄭君正秋任化妝演講總編撰函請鄭君介誠協助贊襄先將道路建設問題編成歌詞劇曲排演提倡擬與貴團辭相輔而行期收實效如荷贊同實紉公誼專此奉復卽頌公綏全國道路建設協會謹啓 
[去年汽車傷人之槪數將及千人]  
　　去年馬路上汽車撞傷行人計由巡捕送入仁濟醫院醫治者男女四百五十餘人同仁醫院二百四十八名廣慈醫院新普育堂各有三十名左右 
[審查飛虹學堂性質之報告]  
　　本埠飛虹學校一案經縣公署委托上海縣敎育會討論性質即由該會公推黄任之沈信卿姚子　三君爲審查員茲己審查竣事錄其報告如後 
　　審查飛虹學堂性質案報告此案文枬等詳細審查得甲乙兩說甲說飛虹學堂光緒三十年設立當時隸於老閘學區按縣志是校之創設者爲陸鼎祥等四人皆該區地方公認之辦事紳董也校址七分有奇校屋若干間本爲文昌閣校費基金四千元爲其餘地變價皆該區地方公有之財產也兩等小學專以敎育附近兒童是該區地方公益事業也夫以地方公認之辦事紳董使用地方公有之財產建設地方公益之事業其爲公立豈有疑義祇以基金生息不數當費公家力絀不免放棄遂至一變爲私人維持之局面（即志載王等十人募捐是也）再變爲收費自給之局而（民國以後狀况）而其性質幾至不可思議矣然縣志所載最初性質實未變更且當收費未能自給以前私人維持中斷之際亦嘗以榖息官契一再補助則公家責任初未完全放棄也且公家之放棄亦有原因（一）地方行政權不能完（全因坐落租界）（二）地方行政主體久未確定（自治制未施行以前遙隸總工程局鞭長莫及自治制施行以後上海與閘北市區域分合之爭議久而未决自治取消後雖閘北市專設經董而財政不屬）似可相諒豈得因此而取消其公立之性質况并未完全放棄耶卷查光緒三十一年王豐鎬等十人陸家棣等四人公同呈縣照會李紳鍾玨接辦飛虹學堂蓋當時李紳被選爲北鄉學務主任而老閘學區實爲北鄉三區之一故王陸等認李紳爲地方敎育行政主體推歸接辦即其認爲公立之表示現在勸學所請收歸市立以正名分即根據此理由似可照准（未完） 
[錢業公會開會紀初選會董提議要案]  
　　錢業公會昨日在邑廟内園開會選舉會董並提議要案如下 
　　一初選會董案按照現行法規選舉總董一人副董一人董事十人會董由會員選舉總副董由當選會董互選十三日先在内園舉行初選定期再行互選總副董經各會員親自到會投票由現任秦總董主席推舉邵燕山張青卿田玉樹馮燮之四君爲檢票員茲將當選會董票數列後田祈原七十一票盛筱珊七十一票秦潤卿七十票葉丹庭六十七票王伯塤六十六票王鞠如六十一票謝韜甫五十三票鍾飛濱四十二票李壽山三十六票馮受之三十一票王靄生二十八票蔣福昌二十五票以上十二人均當選會董次多數九人票數列後李麗川二十四票沈翊笙十九票趙漱薌十六票趙敬軒十五票張青卿十四票朱允升十二票趙文煥十二票徐伯熊十二票陳梅伯十二票　 
　　二互選總副董日芿案公决本月十五日卽舊曆正月十九日上午十時在本公會投票互選 
　　三報告修理内園帳略案由主席將收支各項逐欵報告不敷之欵議由内園戸下照支所有收支各帳請王伯塤君復核後妥爲保存 
　　四廣東祥合香港晋隆生等不付批　匯票欵項案各處匯票以信用爲重况已蓋章批見無論如何糾葛應負完全責任廣肇公所與粤僑商業聯合會亦皆主持公論函電廣州等總商會勸令速兌乃粤港各號仍不照付是有意破壞滙票規則我同業爲自衛計惟有拒絕該兩處滙票以免受累全體鼓掌一致贊同 
[雜糧公會開會紀]  
　　討論利興運輸公司不交貨事 
　　滬上雜糧公會昨日午後三時開全體大會同業到者共百餘人正會長葉惠鈞另有要事不及赴會由副會長張樂君主席報告開會宗旨略謂本會迭接同業方惠和元茂兩號來函聲明於去年陽曆六月間由利興運輸公司車運來申之黄豆芝蔴兩貨當時交來復興號抬頭之黄豆提單三紙討六百包又復興號芝蔴提單三紙計共六百六十六包事後除出見黄豆二百包芝蔴二百二十二包外尙有餘貨屢至該公司提貨無着延至半年有餘仍未交齊已由兩號一再向該公司嚴重交涉竟置之不睬事關營業信用至爲重要應請同業公衆提議對付方法當經公衆討論良久以該公司擔任運輸貨物延至半年有餘不交貨物大失信用與我全體同業大有關係應行抵制方法以維營業云云當即公同决定援照上年匯通公司事抵制辦法先行將决議情形急發通告知照凡我同業執有該公司提單者應即歸還原客如有抵礁产須收回或有未還提單及未及收回抵欵者即於本月底以前當各自報告各該業公所分别存記後即與該公司一律停止交易務須一致堅持云云後公同贊成簽允然後散會 
[花業公會之新章不准诀人在碼頭拉攬]  
　　南市花行現相繼開市惟門莊秤收本花因上年收 
 
 

Page 15

 
 
　　成荒歉故各鄉來源異常欠缺每日祇有一二千斤西鄉高貨亦無至董家渡一帶者皆由徐家滙一帶廠家賣去爲多也現聞各行家由公會議訂新章本年起皆不得雇人在碼頭拉攬及掮客白拉等引領並不收滾包及半潮等貨如有違犯章程被同業查出者初次罰洋五元第二次再犯者罰洋十元若第三次則罰停秤一天巳一致贊成實行昨日頂盤原乾收價爲四十一元云 
[棉紗市况之轉機]  
　　夏曆新年標準棉紗開紅盤即比去臘驟跌三四兩自後亦頻鬆無漲間有一二日客帮買進現紗稍多人心略定祗有數錢之轉機各交易所標凖拍出遠期最小至一百四十四兩近期最小至一百四十一兩其跌價之原因不外乎三種理由（一）因大阪三品紗跌價（二）本埠日商三井洋行華商寳興長等陸續大宗開出期貨人心恐慌（三）各客帮歸籍度歲到申未齊按諸花價合算僉以棉紗不致過小昨日交易所標凖遠期已轉升二兩之譜近期亦漲一二兩漢口帮各號客皆開始出手購辦四川帮亦買二十支十支等紗頗爲踴躍故此現紗亦遂囘好人心頓然一轉目下銀根甚鬆商業元宵將至漸形活動紗業人心爲之一振據業此者之觀測謂此轉機如能望上則根脚當然穏定若仍再趨下則紗價恐一時難再振作云 
[昨日之滙市與金價]  
　　昨日大條銀價上午來電近期又縮二五計三十四辦士一二五遠期亦縮三七五計三十三辦士六二五先令勿動市面頗平交易尙旺本月份先令銀行結出須三先令三辦士八七五買進三先令四辦士一二五東匯三月份銀行賣出六錢六分買者六錢五分六二五美匯七十一元七五買價七十二元三角一分半午後有大通銀行買進三月份美匯十萬元價七十二元四角三七五云 
　　昨日先令掛牌雖仍三先令四辦士美國印度法國等匯率皆無變更惟東匯小去二釐半上午各銀行結價尙稱平定豈知人心趨下致三月份標金價上午收盤尙售三百二十四兩三錢午後竟回小至三百二十二兩四錢較上日午後收盤小去二兩且各銀行賣買先令等價均見硬一二五至二五之間至美金洋現貨八日曾由廣帮購進二千鎊價六錢八分三七五至六錢八分半據云香港海員未解决之前外洋銀根恐難鬆動而金價或須回小二三兩云 
[元芳洋行拍賣疋頭之市况]  
　　所拍不多價見疲小 
　　昨日星期四係夏曆新年元芳洋行拍賣之第一期所拍者爲泰西緞尺六元絨羽纏紅洋布市布原布細布細斜竹布漂細布洋標漂布等疋頭共排列四百三十二件計一萬八千六百七十五疋比較上年底末次須減少四百八十四件計一萬九千八百六十四疋蓋我國舊例元宵以前生意本尙未發動是以客帮咸未踴躍且回籍者未來僅川帮漢口天津烟台牛莊江西等客帮拍去爲多本街及内地帮次之所呌市價亦見疲小跌多漲少據業中人謂必俟第二三届拍出方見升降云 
[油價繼長增高]  
　　生油荳油市面年底以還步步增漲上年封河之時各油因銀根甚緊故存底本不豐厚又以荳價昻貴和豐大有等廠相繼倒閉牛莊大連出數亦减是以人心已預料看高新正紅盤開出客帮行家做心思者非常踴躍因此采菽堂日有數千件交易昨日愼茂茂興兩號開出夾倉生油八百件價升至十一兩祥記新記等開出牛荳油一百八十件價亦十兩左右長義等賣出大連油三百五十作價九兩六錢穗豐廠開出本廠油三十件價九兩八錢聚源盛等售出岐荳油二百五十件價九兩五至九兩六錢人心仍甚堅穏大約過元宵後開凍漸近手貨者行將售出或稍回跌云 
[友華銀行銀市報告]  
　　中美橷聞社譯友華銀行九日報告云昨日倫敦銀價近期跌一便士之四分之一遠期高一便士之八分之三紐約銀價不動倫敦紐約間滙價高至四三六又四之三今日此間開盤惟金洋高至七二又四之三日金跌至六五半餘均不動晨間市况尙穏交易價金鎊二月期在三先令四便士與三先令四便士又八之一之間三月間在三先令三便士又四之三與三先令三便士又八之七之間四月期爲三先令三便士半金洋二月期在七二又四之三與七三之間三月期在七二又八之三與七二半之間四月間爲七二市况沈寂購求頗少倫敦銀市鬆動中國與印度俱有銀售出紐約銀市無來電 
[萬國義勇軍中華隊典禮續紀]  
　　萬國義勇軍之中華隊於前晚九時在總商會開會舉行第十四週年稱職典禮其一切情形已誌昨報茲再將前晚所有該隊得文憑證書奬品之各員名單及發起會長袁恒之君訓詞名譽會長聶雲台君演說詞中華隊長葛雷烈君報告詞次第列之如左 
　　得文憑證書奬品之各員名單（一）得十年文憑者正備陳景塘常備徐漢章孫滋成（二）得五年文憑者正備陳家祥錢道周羅子惠常備沈長庾來慶譽宋紫剛（三）得三年證書者正備袁敦五王得爵楊德昌（四）全到得奬者王迪民周光業王維善朱勵公虞伯瑛李繩祖（五）射擊得奬者陸葆泉陳景塘郝伯揚周慶恩王衍慶陳如松李玉書方液仙楊仲綽（六）目測得奬者陳景塘崇棣華劉景和玉迪民陳家祥羅子惠朱勵公陳如松顧正模史葆楚（七）操練得奬者陳景塘郝伯揚周光業王迪民王維善虞伯瑛黄自强（八）彭司得奬者王衍慶陳如松（九）月盃得奬者陸葆泉陳景塘郝伯揚劉景和崇棣華周慶恩張穪雲陳文龍王迪民周光業陳家祥余顯恩陳如松鮑咸鏘何鹿山王維善曹心安王衍慶朱勵公陳時俠李玉書馮蘭臯羊秉清徐漢章方液仙齊潤生姚蕚庭楊文卿馬毓仁胡學儉鮑冠卿何豫初金舜夫鄭祥禄陳展堂顧正模（各員得奬總數）如下陳景塘陳如松各得六奬郝伯揚王迪民周光業王維善各得四奬劉景和崇棣華周慶恩陳家祥朱勵公王衍慶虞伯瑛各得三奬陸葆泉張籋雲方液仙李玉書鮑咸鏘羊秉清顧正模各得二奬余顯恩陳文龍羅子惠何鹿山齊潤生徐漢章何豫初金舜夫鄭祥禄陳展堂姚蕚廷曹心安馬毓仁陳時俠馮蘭臯楊文卿楊仲綽胡學儉黄自强鮑冠卿李繩祖史葆楚各得一奬 
　　發起會長袁恒之訓詞吾人於十六年前鑒滿政之不綱大亂之將至爲地方計治安爲人民謀保衛乃創立華商體操會於滬北操練兩年團友略諳操術乃併合於租界之萬國商團此即吾隊之歷史也當時事屬創始國人囿於積習大肆反對幸團友不爲浮言所惑努力進行其志向之堅殊可欽佩雖然如學校然縱學生質地優美若無良敎習亦難以進步此十五年蒙歷任各總司令及各隊長訓詢提携而葛隊長尤熱心訓練勤勤懇懇始終不懈其功績實難以言語形容吾人刻骨銘心永不能忘以故十餘年來成績昭著人材輦出其由目兵而升爲隊長者如徐君通浩胡君筠秋堅忍卓絕十餘年如一日令人五體投地餘如各級各員射擊術進步之速令人可驚外人亦稱贊不置西報中斑斑可考此眞能增我國之無限光榮也諸君乎今日之日舍吾民自謀保衛外己無他途我團友淬勵精神再接再厲於百尺率頭再進一步庶無負各界父老殷殷期望之盛意我團友其勉之　　名譽會長聶雲台演說詞今日爲萬國義勇軍中華隊給奬之期鄙人忝爲本隊名譽會長目擊本隊年來進步之神速不勝歡忭謹貢數言以冀互相勗勉溯本隊創設之時原名華商團練隊爲純粹自設之商團嗣經數次與租界當局之磋商始决定加入於萬國義勇軍而爲國際聯合之一隊租界内各種公共設施華人得以參加組織者要以本隊爲嚆矢而在隊諸隊昌亦能以刻苦之精神時時淬厲平日操練成績均能令租界内中外人士異常滿意博得相當之稱譽一方旣足以表示我國民之能力一方亦足以表示國際合作之利益鄙人希望有本隊以爲之良好印象將來租界内各種公共設施我華人或得有一體參加之機會而此重任實在諸君之繼續奮勉此鄙人所欲致其屬望者一也現時言兵制者羣以瑞士之民兵爲最善以國家旣不須縻鉅萬之金錢養多數之常備軍而有事時又可收折衝禦侮之益此制施之我國尤最相宜因其可解决目前裁兵問題之困難也然欲樹民兵之基礎必先由全國多數有職業有身家之商人起而爲自衛之組織現時各省通都大邑雖間有商團之設置但具體而微成效尙鮮有本隊以爲之表率庶幾無形之感應捷於桴鼓將來或有普及全國之機會此鄙人所欲致其屬望者二也軍隊之動作規律與機敏二者並重君等一方受軍事上之訓練然論其本身之職業無一而非商人刻苦奮鬭也赴機敏捷也此皆軍隊之眞精神而亦商事制勝之命脈誠能移其軍事上所得之鍜鳏與修養以經營商業共所得成績較之執干戈以衛國家或者收效尤宏此鄙人所欲致其屬望者三也如蒙隊員諸君以所言爲足備芻蕘之採使上述天項希望均有達到目的之日中國幸甚鄙人幸甚 
　　中華隊長葛雷烈報告詞本隊隊長各級隊員余知諸君必如余之歡迎本園總司令副司令參謀官之參與此會我們十分喜歡吾與我們老友聶雲台秦潤卿虞治卿袁恒之徐乾麟諸君相見此數位先生今日光臨於我們非常榮幸謝謝諸位皆知余於去年一月間因病回國至十一月間到申對於隊中實際上無多關係余實抱歉當余回申之時又蒙諸君極盛歡迎心中感激非可言喻惟余在外國時此數月中本隊進步之銳速此皆各級隊員精練之功而徐胡二隊長爲尤甚徐隊長之成績實爲可敬於本隊所費光陰及精神更非筆墨褒奬所能形容者也而又胡隊長亦爲本隊中最幹練之副手茲徐隊長不日將榮　上尉蓋因現任隊長以本隊前途爲念已决定不再擔任永久本隊之司令故余過數月後即可卸去司令一席將於本隊中拔取隊長四位但余雖卸司令一席然於本隊仍有關係不過另置職務而巳此數事爲極重要之創端故願本隊每一隊員知悉將來考陞隊長完全賴自己奸自爲之中國隊素有鐵血軍紀之美譽青年有志者欲入本隊須先操練六個月如本年共招新兵一百名只能補入十八名因無空額故也故余常謂華隊新兵一經考試直如登仙之榮幸本年全團賽槍成績如下各隊比賽居全團第四美國盃比賽居全團第三白雷盃比賽居全團第八英國盃比賽居全團第二彭司盃比賽居全團第六全團賽槍本隊報名二十一人得奬十三人同隊居全團第三本隊賽槍會報名一百零三人得奬五十三人雖然余常說食牛羊肉之各隊於體育縱古優勝然而本隊於全團各種比賽實在尙可進步也本年操練稱職本隊居全團第四有六員全到一百餘次本年射擊稱職本隊居全團第六九人特等現在所着軍裝己完全掉換吾知此種軍裝曾於法國等處戰地上遇過戰事今日着於各員身上其精神覺與戰地英雄無異本隊應感謝總商會及各公所各會長會董捐助本隊之經費余等想彼等見此成績甚爲滿意及余之意見亦必然滿意因爲香港閱操官於閱操後尙稱贊云軍裝與歐戰戰地相同其精神較戰地更足得受此種奬語實爲特殊之榮幸本隊各員得此榮譽須出全力以酬報之本年總司令報告云余極端信託中國隊余願本隊三復斯言並出全力謀總司令復述此譽語余代本隊謝謝總司令及總部各官員及平時相助本隊最力之羅司君余等應用實際方法顯出余等感謝之忱將來余與各員所最希望者即能於全團比賽單中列爲第一名也 
[學校彙報]  
　　北城商聯會日夜校城内廣福寺南首北城商業聯合會日夜校自去春開辦以來學生漸見增多現該校董馮志卿章靜生陳梅芳許少卿張玉麟等爲擴充起見特聘省立第二師範校畢業生張君孝椿執長校務以期進步於今日行春季始業式學生來校者計有二百餘名云 
　　養性國民學校小西門外大興街養性國民學校於昨日（六日）行春季始業式其順序如下（一）開會（二）學生列隊入座（三）職員來賓入席（四）學生唱國歌及歡迎來賓歌（五）向國旗行禮（六）向師長來賓行禮（七）同學行相見禮（八）唱校歌（九）校長報告歷届情形（十）來賓演說（十一）來賓致訓詞（十二）謝來賓歌（十三）散會 
　　博約商業夜校博約商業英文夜校在小南門外裏倉橋塊本學期始增設簿記算術地理等科敎員除原有留美學士張君錫我等外己添聘東吳大學畢業生沈毅君擔任敎授擅長科目使學生畢業後有豐富實用之智識得在商界謀得優勝之位置聞尙有餘額有志者可速往報名云 
 
曆二月十六號即陰曆正月二十日開課遠近各生前往報名入校者頗爲踴躍現聞該校尙有餘額可補云 
[匪徒與工頭尋仇續報]  
　　公平紗廠之工程糾葛 
　　楊樹浦平凉路軍工路交界之處有日商創辦之公平紗廠由新仁記營造廠承包建築工程被該處一班被革軍警串同碼頭上青口帮匪徒屢次攫竊鋼鐵木料報經五區四分所焦署員飭警在附近草屋内搜獲原贓牛毛毡十餘捲並獲窩贓犯高獻德等五名解經司法科轉解淞滬警廳核辦詎該匪等日前又糾合羽黨數十人各執手槍刀棒擁至該廠意圖報復將廠中管門守夜人等任情痛毆幸有馬巡警巡邏經過若輩始分頭逸去該廠除報告該管警所外一面請水木公所轉呈警廳徐廳長訪拿爲首匪徒並派警駐廠保護矣 
[寰球學生會日校調查畢業生狀况]  
　　法租界黄河睡口一六六號寰球學生會日校開辦迄今已逹十六載歷來每届畢業時前列優等生均由該校介紹職業茲據該校最近調查畢業生狀况大致如下郵政二四人電報一六人海關三人銀行二三人保險業二人商界一八七人敎育界二五人大學肄業八人專門學校一九人留美四人留英二人其他職業三十五人 
[閘北學界之國語熱]  
 
頗不乏惜乎不能統一且各校敎員雖有研究過者其發音未必準確如閘北公私各學校有己採用國語敎授而所授之音不准或未採用甚至有不知國音爲何物而誤以注音字母即東洋字母者查閘北一帶大小公私立學校何止三百餘校平均每校學生以二十計即有六千餘人其採用注音國語敎授者不過二十餘校不用者如此之多閘北如此其他可知故該會爲謀統一國音起見特設國語講習所附設寳山路鴻興坊國民公學内專授國音字母拼法反切法新標點法白話文法類别分門甚爲詳盡原定時間每日下午四時半至六時止一星期畢業茲因第一期時間過少第二期擴改爲兩星期畢業時間每日仍爲下午四時半至六時止開學定陰曆正月二十日學費分文不取惟報名者僅限於閘北各學校敎員外界不收云 
[滬海公學之職敎員會記]  
　　北西藏路滬海公學於昨日上午舉行本届第一次敎職員會議除石韞玉丁月梅女士因事不克列席外餘均列席由校務主任梅頌先君主任討論後複由梅君提議寒暑假敎授科事項略謂鄙人以爲人在社會上除有疾病外無論那一天都應當作事青年學生正當求學能求學的時候偏要放寒假暑假弄到每年十二個月只讀八九個月的書我以爲是很可惜的並且我們學校採用學科制學生各科科目有相差很遠的也要得寒假暑假的時間來補習所以鄙人想從木學年起設寒暑假敎授科敎授各科科目使學生在這時補習加習各學科减短其個人肄業時間俟籌備妥善即把寒暑假廢除衆皆贊成茶點散會 
[工商友誼會組織星期演講團]  
　　以改良社會爲宗旨 
　　國聞通信社云上海工商友誼會因時局益破壞社會亦漸趨惡劣非實行通俗演講决難有所補救用特組織星期演講團如期出發苦口勸導茲將該團簡章錄下（一）本團爲上海工商友誼會所組織故定名曰上海工商友誼會星期演講團（二）本團以改良社會普及敎育灌輸民智留心時事爲宗旨（三）本團團員以上海工商友誼會會員充當之如有出身清白願加入本團者有本會會員二人以上之介紹者亦得加入本團爲團員（四）本團每逢星期日下午出發演講凡加入本團之團員均須填具志願書註明擔任每月出發數次届時不得藉詞他往免誤團務（五）本團每次出發講題臨時酌定之（六）本團無團長制獨設庶務二人專以辦理出發時一切應相物件由本團團員互相推舉之（七）本團不收入團費但團員亦是完全義務（八）本簡章如有未善處得隨時修改之 
[普益社繼績徵求]  
　　本埠大東門普益社聞於去年十二月開徵求會共分六隊募欵三萬金限定四期報告分數當時各隊分途進行不遺餘力惟時届年關於最後一期稍感困難各隊長隊員希望展期辦法期遂初願特開董事會議定日内繼續徵求以期超過定額云 
[崑曲名家聚讌記]  
　　崑劇保存社請江浙名人於今晚起會串三天前昨各日巳聯翩戾止昨夕聚讌於一家春到者百十餘人由穆藕初君主席編定劇目刊有會串一覽表内詳載劇名及所出何書並串員姓氏且有各大公司商店之廣告印刷精美燦爛奪目認定登　者四十餘人餘則分任幹事招待等職紛紛出貲購取徽章極爲踴躍今日劇已載本報廣告矣 
[大東酒樓之盛宴]  
　　昨晚商務印書館同人假大東酒樓公宴新任美商利達洋行經理鮑慶麟君德商寳豐洋行經理俞志青君頗極一時之盛按鮑君曾遊學歐美於商科學識甚優歸國後即在商務印書館任事數年此次應美國利逹總行之聘特任華經理俞君則富於商事經騐利逹洋行在申開辦即係俞君一手規畫現經寳豐洋行特聘任該行經理聞者莫不爲該兩行稱得人之慶云 
[標金買賣規則之更改]  
　　上海證劵物品交易所理事會决定標金定期買賣暫行規則自二月十日起更改如左第十四條第一項改爲一本證憑金每日所做交易定於後市收盤後二紀鐘以内繳納第十九條改爲每日以後市最後兩盤價格平均之爲記賬價格記賬價格以兩爲單位餘數依四搶五取法辦理第一項第二項之市字均改爲日字第三項改爲各項差金之繳納與交付之時限以當日下午七時以 
嫺行之 
[滬太汽車之改善說]  
　　滬太長途汽車公司自一月份起先由上海至大場開車試辦嗣因舊曆年暮連日雨雪以致新築馬路實質未堅一經氷雪汽車載重駛過間有變成窪坑者往來交通頓覺滯遲該公司力謀完善乃換用尋常輕捷汽車多輛照常往來每輛祇限乘客四人惟需價增至小洋四角云 
[安愼坊接裝華商水電]  
　　聯合通信社云北四川路安愼坊工部局越界裝設自來水及電燈一案迭經滬工巡局函致水電廠嚴重交涉該業主亦知主權爲重當即向工部局阻止日昨工部局將所設總線電桿及水管等移交水電廠接收費用由該廠償還各用戸亦紛紛向該廠報裝應用矣 
[鄉民陳诉釐卡騷擾之苦]  
　　浦東陳行鄉公民邢志剛昨致上海稅務所長函云敬稟者鈞治南會館盋頭停泊浦東西航船四五十號早來暮去皆自鄉間來船載運土產花衣鈞所以五六十里之鄉港航船向無釐卡毫不取締現浦東陳家行鎭向有航船兩艘爲經塘鎭釐卡之故疊被重征苛索短於比較變本加厲到申後鈞所南卡猶以勒索照票費任意爲難故船戸怨聲載道苦不堪言凡陳行航船零星花衣均改繞鄉港航船載申絕不取締（鄰港四五處航船五六艘）故陳行航船二艘現祇一艘開行尙且間日停班致毫無生意不特船家生計頓絕且公共交通尤形不便民籍陳行往返鄉里目擊船家受種種剥削羲长難緘默查南會館鄉船四五十號毫不取捐獨陳行船爲經塘釐卡故己經重征而南卡以照票費爲由扦巡騷擾守索票費常不滿意爲此情急仰求所長大人俯鑒苦情飭知南卡暫予通融以資興起敝鎭交通市面實爲船家稍免痛苦伏懇所長鑒於鄉鎭航船之苦樂不均准免　索地方感戴無量激切上稟　 
[朱順生助子行兇刃傷鄰孫池活海]  
　　引翔港池浜橋附近池雲生池趙氏夫婦之子池活海與鄰人朱順生之子朱坤榮游戲衝突順生得悉助子行兇用刀將活海左小腹左後肩等處戮傷池夫婦投控警署將傷孩先送同仁醫院醫治一面將朱父子拘獲抄獲兇刀一把原告又將血衣五件呈署請究署中飭將原被並兇刀血衣函送地方廳由檢察官訊供判朱父子收押衣刀存案候活海傷愈再核 
[客棧違章被罰合誌]  
　　福州路五百十三號豫豐泰酒店兼設客棧因備有烟具容留寓客吸食鴉片烟又月桂里七十一號門牌鴻興客棧亦因容留寓客吃食洋烟均經捕房查獲於昨由捕將豫豐泰主張祥生鴻興棧主王金海及不將寓客姓名明白登記之漢口路中新旅館主李季高併傳至公共公廨經中西官分别訊明以豫豐泰屢犯警章判張罰洋二百元王李二人各罰洋三十元一併充公兩家烟具併燬 
[尙有本埠新聞等轉入後頁]  
雜評二 
[暗殺之功用（旡用）]  
　　殺不可以止殺也專制政府用刑戮以治民殺之愈多犯者愈衆此明殺然也若夫暗殺或爲金錢或爲仇讐或爲政治由前二者以言間有報應之跡若夫後者變幻至賾無權力者殺有權力者其極也破獲凶手置諸法典而止而有權力者殺無權力者輾轉相殺循環無端例之著者莫如宋案乃一窮無所歸之亡國遺黎被殺於不知由來之怪異凶手突如其來飄然而去觀厥裝束審厥身材雖難明指實可會心使其果爲政治而殺之焉目的旣達功懋懋賞然革命黨人如離離青草野火燒不盡春風吹又生者也殺一人震驚百人微獨兎死狐悲抑且聞而激憤流彈朱殷之血要將化爲厲鬼之魂粤稽史乘殺黨人者未有不終爲黨人傾覆是欲謀國運之康寗者固在彼不在此矣 
 
 

Page 16

 
 
本埠新聞二 
[張保卿代兄聲請緩刑]  
　　張保海行竊虹口密勒路里見醫院内日本人之儲有現洋支票皮夾被捕解經公共公廨訊實判决監禁西牢三個月昨晨有自稱係張保海之弟張保卿者投廨呈遞聲請奬代其兄請求緩刑當由捕頭事勒帶張保卿上堂據稱保海係伊胞兄向在青島演馬戲此次同來滬地寓九江路三泰客棧兄年祇十六歲悮犯刑事乞恩　有開釋等語陸襄讞得供商之美約副領事准將張保海宣生緩刑着具結開釋限七天内離上海不准逗遛 
[吃烟捉者七人矣]  
　　洋涇鎭中市潘掌全在家私設烟榻容人過　昨爲三區二分駐所遣署員訪悉立派楊巡宫率警前往拘獲吃客孟銀桂吳炳華張阿毛朱雲生張小毛小麻子等七名當塲搜獲烟槍兩支烟燈四只烟膏十餘兩以及烟扦烟盤等多件連同烟窟主潘掌全併解至署經趙署員略詰一過判令押候解究 
[私賣燈吃之罰鍰]  
　　朱定福陳阿金兩人在法租界私設烟榻容留外人在内吃食洋烟爲探查知前往抄出烟具昨送法公堂請究先由捕頭稟明前情詰之朱等供認私賣燈吃不諱判朱罰洋十元陳罰洋二十元充公烟具没收 
[不充巡警充巡捕張金魁之别具心肝]  
　　浦東爛泥渡三區崗警張金魁因日前請假外出一去不返經曾署長詳請警廳飭緝在案茲悉該警失踪原因係請假逾限臨差未到深恐回署遭責致畏罪潛逃在某租界充當巡捕現被該棚巡長張瑞祥查秘密報署長備文往租界將該警緝獲解署於昨轉解警廳訊辦 
[舊曆元宵節巡警之忙碌]  
　　　滬警察廳長徐國樑以明日爲舊曆元宵節例有陳列燈景之舉而商界援照習慣均在各本業會館徵召梨園子弟登抬演劇公所中亦招清音班待神故各處街巷游人較多深恐竊匪潛踪肆　是以特派本廳保安游巡等隊各隊士在各要隘出防站巡外又預行通令所屬各區署所警正佐届時務各加班巡邏並查禁賭博以維地方公安 
[因賭起釁兩則]  
　　向在公共捕房充當巡捕之吳官三昨在匯山路某號屋内與郝春亭因賭起釁互相毆打當經四百九十四號印捕查見將兩造一併帶入捕房捕頭略詢一過諭各存洋保出自赴公堂候質 
　　常州人于阿二通州人陸金才浦東人蔡阿龍等均住閘北恒德里操木匠業前晚因賭博起釁互相鬭毆被警一併拘入四區聽候核辦 
[武昌路之賭客二十名]  
　　虹口武昌路二百零八號三百十號三百十五號三處屋内連日均開塲聚賭呼盧喝雉之聲達於戸外前日由八百三十八號五百九十三號等華捕先後入内將頭家曾滿記梁如梁　記及賭客二十名連同賭具帶入捕房昨解公共公廨由中西官逐一質訊之下以各被告不應聚賭違章判每名罰洋五元充公賭具銷燬 
[白克路之搶案]  
　　前晚六時半有暴徒五名身藏兇器侵入公共租界白克路八百六十零半號門牌吳鳳如家突出手槍兩支嚇禁屋中男婦人等聲張直達内室肆意搶掠携贓而去後由事主檢點計被刦去金飾衣服共值三百餘金開單投報該管捕房立派中西包探馳往察勘一過因盜匪早已遠颺遂向事主詢問該盜等面貌服裝口音歸稟捕頭轉稟麥警務長通令跴緝 
[朱阿清死矣擇地開棺相騐]  
　　朱阿清控張明渭行兇傷人奉法庭訊明判張收押朱着出外自醫嗣經在院斃命擅自棺殮棺厝四明公所北廠奉諭前往開棺相騐茲查死者朱阿清即朱阿慶原籍寗波家居恒豐路寳康里五號向在烏鎭路鄔錩記營造廠爲木工與張明渭爲友張妻倪氏忽於去年舊曆二月十五日逃逸無踪張疑朱拐匿向之根究致起衝突張持茶壺擊傷朱之面部以致由警押送法庭訊押前日法庭委派張檢察官毛檢騐吏等蒞四明公所北廠命將朱之尸棺檢出開棺相騐該公所經理陶某投案聲稱本公所定章不准在廠内開棺相騐假使將棺移往他處開騐殮後不准再厝本廠張君當查得朱之尸棺厝廠乃山錩記司賬介紹遂諭令暫緩開騐候傅該司賬到案問話一面着寳山縣吉九圖地保王福善查覓相當地點以便移往開棺檢騐云 
[陳松保自殺]  
　　無錫人陳松保向在某印書館營業住居法租界後新街九號長康　内於前晚不知因何解帶自縊迨至棧主察悉到來施救巳經不及報告捕房飭探將屍車送同仁輔元堂候騐 
[曖昧事戮腿案近盲訊]  
　　紹興人孫又賢因暗示事與張鈞在平望街爭鬥持刀將張右腿戮傷被控捕房由捕將孫拘解公共公廨諭着押候張傷愈再核在案昨晨復由捕房將孫解廨請究據老閘捕房捕頭開立根投訴張鈞之傷勢甚重據醫生云再須醫治六禮拜云云中西官得稟以孫在押多日判准交一千元舖保候原告傷愈再訊 
[三女鬭毆設]  
　　由海關路四百二十三號屋内之女子龍秀貞與鄰居女子王小寶張月弟不知因何衝突王張二女將龍女之頭面等處毆傷龍女即控由公共公廨出票將王張二女提案着存洋保出昨晨由中西官提審得被告兩人行兇屬實判各罰洋二元充公並再各賠償原告醫費洋一元完案 
[馬車夫失馬得馬]  
　　四區巡邏隊長警前晚在鐵路北新共和路查見有三人牽馬一匹落鄉而去形殊可疑上前盤詰其二人飛奔逃逸祇獲徐州人于振林一名連馬解入區署昨有租界福大馬車行主張貴榮夥熊阿四投區報告昨晚馬車停在鐵路附近馬被竊去等情奉諭聽候訊明核辦 
[汽車夫違章受罰]  
　　汽車夫林珠福成兩人日前駕車至法新租界違背定章不聽指揮由捕抄錄號碼回稟捕頭於昨日傳至法公堂請究先由捕頭禀明前情詰之林等供認違章不諱中西官判林罰洋五十元福成罰洋五元充公以儆 
[跳電車送命可憐少年金同吉]  
　　紹興人金同吉年十七歲於前日搭乘民國路電車至法租界新開河地方詎金突然跳下以致跌斃後由巡捕將屍車送同仁輔元堂騐屍所昨經中西讞員蒞所騐得死者委係跌傷身死諭令家屬棺殮候核 
[孤兒院工藝生之呼籲]  
　　本埠西門蓬萊路上海孤兒院工藝所自前任所長項康原辭職後山商務印書館經理高鳳池介紹張君康繼任張氏到校即取消讀書改換從前工藝代爲刷印書籍該所學生深恐中途改業有誤前程特派代表多人分向學生會及敎育會等團體請求援助以冀逹到照常工讀目的茲錄上海學生聯合會致該所董事王一亭高鳳池函如下一亭鳳池兩先生鑒茲據上海孤兒院工藝所同學來會述稱該所自新所長張君康任職後取消讀書改換從前工藝代爲刷印書籍深恐中途改業有誤前程特向各團體請求協助等等敝會爲顧全敎育礙難緘默用特函請先生等主持公論設法整頓爲盼專此敬啓順候公安上海學生聯合會 
[驅逐艒艒船　]  
　　滬南陸家浜河道開浚以來祗四五年己淤塞不堪蓋因江北艒艒船久泊少多以致淤泥易於積滯運卸貨物之商船進出時有滋擾情事茲爲淞滬警廳查悉昨派長警前往驅逐限令艒艒船只尅日移出口外停泊以維水利 
[押西年期滿驅逐之兩犯]  
　　搶匪卞阿四匪類卞阿四前日因在南京路攫取婦人陳謝氏所戴金練金鎖片圖逃經氏鳴捕追獲人贓一併帶入捕房昨解公共公廨經中西官訊實判卞押西牢半年期滿逐出租界贓交失主領回 
　　摸竊沈根香沈根香前日因在新閘路某號電車上摸竊婦人李氏内儲現洋十五元之皮夾一只圖逃被捕追獲帶入捕房昨解公共公堂經中西官訊明以沈屢次犯竊判押西牢半年期滿逐出租界 
[公共公廨訊案彙錄]  
　　昨晨公共公廨民四庭由關讞員會同英包副領事訊理（一）何茂道聲講破產案結果何茂道准予破產並給諭派本廨查賬員爲木案理賬員清理一切賬目所有瑞大恒昌祥兩戸聲請各節亦交該理賬員察閱報告公堂核奪（二）應德記訴應月發不理擔保欠洋案結果候調閱兩造互訴各案卷並期票保單各件核供宣判（三）梁誠謙延甘維露梁棣佺兩律師訴潘雨蘋不理擔保夏城樓押欵案潘之代表朱斯芾律師請將此案與梁夏兩人互訴案併審結果改期訊核（四）吳萃五訴范朱氏欠欵案結果改期再訊民三庭由張襄讞會同俄員儀君訊理俄僑訟案一起即梅弟訴阿立德克羅夫不將寄存羅卜票洋交還結果改期續訊 
又午後民四庭由張襄讞會同日副領事田中氏訊理（一）富彥賀聲請給諭與沈蔭餘之女解除婚約案結果旣經登報沈蔭餘之女失踪無從尋訪應准請求人富彥賀解除婚約（二姜子祥訴樂兆瑜不付房租霸屋不遷案結果被告房租業已付清限陰曆正月底遷讓違干未便（三）宏裕公司訴曹祖才欠洋案結果兩造自行和解應即將案註銷被告存案保洋發還完案（四）大中華電燈公司訴包安甫不理賬欵案結果改期兩禮拜再訊 
中華職業敎育社通訊社址上海西門外方斜路三四八號 
[第一届職業學校出品展覽會紀要（續昨）]  
　　（三）藤竹部有湖南第一職業學校之碧簾　皮鞋革囊線布太倉藝徒學校松江廣育院靖江乙種工業學校之籐竹器具太倉所製者尤爲匀細美觀碧簾樹川衡陽曾君昭吉所發明之竹簾機製成之凉爽而可以避蚊内地富室所必備也（四）農林水產部江蘇第一農校有柳條器及酒精等酒精以玉蜀黍爲原料亦利用土產之道江蘇第二農業學校用稻草黄草麥稈　草及籐製成各種囊盒等誠爲農家絕好副業而促成黄瓜番瓜等能於冬間得夏季果　觀者無不贅賞安徽第四農業之　頭猪肉苟　酒果子汁江蘇第三農業學校所製緣豆粉絲銀絲掛麵水飴椒醬及各種澱粉均爲農產製造之佳品而其所發明之蒲紙及屑繭乾製絲棉均獨具匠心有創作精神中國各地所產纖維甚多用以製紙可塞　巵固不特蒲爲然也惟如是校之能車精研究者少耳屑繭先以熱水煮之以去其粘質故能久藏江蘇水產學校之貝鈕自十四粒因至四十粒因計十一種能利用水產製成美品不僅以捕魚爲長技而所造網地則又漁家所必備也南京高等師範之新式犂爲改良農具之先導川沙農童學校之農場規　爲設計敎學之成績南菁棉花繭標本比較詳明浙江女子業講習所江蘇女子業安徽女子業之絲繭標本種類頗多浙江甲種業所陳柞繭顏色黄褐其蛾大如天蛾與家逈不侔矣江蘇私立女子職業之草織窗簾頗佳（五）染織部江蘇第二工業之廻紋緞條紋緞柳條布斜紋布均精美安徽女子職業有毛布絲光布等丹陽乙種工業有米通布線條斜紋等靖江乙種工業學校橡皮色　嘰直貢呢竹布等丹徒藝徒學校有毛巾線襪皆可與舶來品頡頏甘肅織呢公司資本六十萬元每年用原料二十萬斤每日約可出呢毯一百四十碼其所出之呢可以製衣毛線可以編物其駝絨呢用絲氣漂洗顏色頗適觀歐風東漸竸效西裝非有牛厚澤先生創此新工業則金錢之流入外洋更誰能塞其源耶浙江工業專門學校以田瓜機織風景畫竟能以西湖之勝收入絲縷之中妙甚（六）化學工藝部中華職業學校之琺瑯器爲他校所無實杜絕日貨之根本辦法所出甸　漂製潔白丹徒藝徒浙江工業惠門均製洋燭江蘇第二工業洋燭外更有肥皂軟皮無不佳妙中華職業製病理模型惟妙惟肖足令觀者觸目驚心（七）女子工藝部江蘇私立女子職業中學校有繡屏弲袋玩物及黄草製品武進女子職業有剌繡捻繡圓盤梭子各種花邊安徽女子職業學校有剌繡風景書摘棉花烏色花抬毯福建女子職業學校有繡畫繡字摘棉古美抽絲椅墊浙江女子職業學校有絲帕花帽網花抬毯北京女子職凿學校有剌繡字畫禮服花網領帶珠邊燈罩網提包綢風帽此部出品以北京女子職業學校爲最多計占一室此次各校出品繁多另見本會所刊一覽表茲特擇要記之幸恕疏漏第七日之第七節爲王如松君之東漢昨日誤脫特此聲明又出品業已審查竣事已將各校出品分别送還并擬刊印報告以資研究 
督促並計畫擴充全國敎育案（黄炎培） 
[督促並計畫擴充全國敎育案（黄炎培）]  
　　近年全國人民心理渴望擴充敎育以應時勢之要求乃困於經費不惟無望擴充幾併維持現狀而不獲立國命脈不絕如縷此全國人民所痛心者也乃者以華盛頓會議之結果海關稅率將實行值百抽五第二步將值百抽七百仍俟實行裁釐後值百抽一一五見於各報中外議論皆主張以一部份撥充敎育費關於擴充敎育費之希望此其一全國敎育會聯合會議决以停付德俄賠欵擴爲敎育專欵其也各國多有退還賠欵以興敎育之動議雖實現尙須有待而輿論一致必有貫澈主張之日關於擴充敎育費之希望此其二余日章君歸自華盛頓會議見述本年歐美間將有重要之經濟會議歐洲各國提議要求美國豁免各國對美所負之債務而美報有主張將中國所負歐洲之債移歸美國者報載駐倫敦總領事朱兆莘君報告將舉行歐美間經濟會議云云實行之期當不在遠我國倘獲參與此會對各國所負債務雖未敢遽望豁免或者要求展緩尙非難事移應還外債之欵先以整理内政則其一部份必當歸之敎育無疑關於擴充敎育費之希望其三綜是言之今後敎育費之擴充决非絕對無望所慮者無猛進之運動則雖有人提倡而不成事實無嚴密之監督則雖成事實而欵將爲政府挪用無預定之計畫則欵即不至被挪而一任政府漫爲支配或用感情或憑勢力無條理無規毒雖有欵而等於虚擲凡此種種皆將視吾敎育界用力之多寡以卜敎育前途效果之有無全國敎育團體若各省區敎育曾聯合會有規定之會期非時無從召集其他一部分之團體更無從合力進行本社旣集合南北敎育界同志與重要敎育機關合組而成對於上項問題似屬責無旁貸第如何鼓吹如何鹽督更如何提出擴充全國敎育計畫不拘於局部之眼光不背於時勢之需要茲　體大斷非倉卒所能定議擬由本社推舉委員若干人組織委員會切實進行是否有當敬候公决 
公布欄 
[江蘇高等審判廳]  
　　民庭判决郭孫氏輿華德根爲田畝糾葛上告一案（决定主文）原判撤銷本案發還江寧地方審判廳迅予更爲審判顧幹卿與丁林生因債務執行再抗告一案（决定主文）本件再抗告駁回再抗告訟費歸再抗告人負擔張金生爲票欵涉訟不服上海地審廳决定抗告一案（决定主文）本件抗告駁回抗告費用歸抗告人負擔以上二月八號 
[江蘇高等檢察廳]  
　　批示鄭景清狀及抄件均悉查該民對於毁壞錢維　吳寶廉等名譽不服江寧地審廳　决聲明上　一案已由本廳將原卷函送而級審判廳核辦在案至訴吳寶廉等搶刦蔴葦部分廳俟卷宗移送過廳再行核奪仰即知照此批黄根寳狀悉候調卷核奪此批田燕輔對於劉金成案請求撒銷原判加重刑期呈遞一狀徐日炘聲請撤銷控訴呈遞一狀以上二狀業纏本　查問函送同級審判廳核辦仰即知照此批以上二月九號 
 
 

Page 17

 
 
自由談 
閒話 
[粤僑紀聞（七）] [  東越許厪父]  
　　粤人之賭性 
　　粤人好賭習俗使然也其賭之種類至繁最大者是爲番攤法以一式光亮之銅錢數百置之櫃上用筋撥之每四枚爲一撥撥至最後視所剩幾何爲勝負之標凖例如剩二三則打一四者敗剩一四則打二三者敗大致如此另有變化余未之知也此等番攤稱爲賭公司軍政時代賭禁大開長堤永漢門一帶幾於觸目皆是其資本類在十萬以上一小時之勝負常有逹數十萬者洵可驚已今省中已經禁絕而澳門香港等處益見發逹澳門屬葡界住民番係粤人其賭公司之組織更屬完備公司中招待賭客非常周到且爲計其勝負之數如其數太鉅必勸其速回而提還所負之數若干贈之以作彼返里之經費甚或代買船票送之上船俟其開船而後返蓋不令其流落此中也其計畫之精用心之苦可謂至矣番攤之外有所謂打計者計讀如該去聲法用骰子六枚按一定之規率比較大小而增其博進之倍數例如言明五元作底擲至某二得一倍爲十元擲至某二得二倍爲二十元凡七倍而止故有俄頃之間而出入達萬金者亦鉅賭也麻雀一道社會上亦極流行然勝負之鉅常較别處倍之因通行所謂大興莊者第一圈莊家東風得兩番閑家亦得一番第二圈南風亦如之第三四圈西北風亦然餘如對對和摃上花海底月搶摃和平和均加一番勒子則五百和作通常作勒之外又有十三么九么九全碰完全暗搦等均作勒子故平常社會所賭之二十五元底已與海上之五十元相等矣此三者爲賭之最流行者餘如六仙一條之彩票及花會等亦皆盛行於時自政學紳商以至於勞働苦力靡不酷嗜尠能免者及至傾家蕩產身敗名裂則流而爲盜爲賊亦視若平常弗以爲異此粤中盜賊之多所以甲於他省也 
　　余在粤時繁於交際每晚出深夜始歸所用輿夫及差役衞隊等常挾賭具自隨便在路燈之下角勝負焉此輩出息優厚而均至衣履不周甚至將余代置油衣號服亦輪入押庫亦怪象也 
筆記 
[析居記（四）] [  張乃豐]  
　　今見此狀方知二媳之不可恃二子復趨於流蕩老懷惆悵直達於極點而每逢節期索逋者更麕集笙侯旣不能謂子非我子則子之所欠自不得不償但纍纍金錢入他人手中心亦復彌痛憤極乃登報聲明凡孟德仲德私人所欠均須由其本人清還老父不負責任云云仲德本係僞造債劵騙取其父之錢故尙不甚介意惟孟德則大惶急財源旣絕所有之虧空將何以彌補乃歸罪於弟謂其向父索欵過奢致觸父怒而有此項聲明彼本無辜乃亦受其累及人前人後痛詆之不已旋爲仲德所聞亦反顏相向蓋此時之孟德仲德已不復有兄弟手足之情矣王氏見此情形以爲時期已至即倡析產之議謂與其各人浪用公中之錢毫無節度終必有困窮之日母寗分析之使各歸己有當能自加撙節量入爲出庶幾田園房屋不致盡易其主亦可稍報老父畢生經營之勞也首先贊成此議者爲宋氏各懷私意孟德仲德遂亦許之惟笙侯以一生心血所在雅不忍見此種家庭禍變初聞此說即嚴拒之謂爾等果欲分居吾可任爾等自去若欲析吾之產吾苟一日在者莫作此想語意雖甚堅决嗣以不堪兒媳之吵鬧亦惟有勉從其請乃析產爲三份笙侯與其二子各得其一笙侯嘗哭曰使吾爲一庸碌人不善經營或且爲浪子則吾父區區千元之遺產到手當立罄今日吾固爲一窮人耳則吾之二子無所垂涎自無爭執或尙能各出其力奉養老父惟以吾擁有薄產乃啓兒輩之爭端各圖其財置老父於不顧吾早知有今日深悔當初爲兒孫作馬牛也雖然吾之二子將來亦必爲人父若能以今日施於吾者他日再身受之則天道好還報應不爽矣笙侯以積勞之身再飽嘗憂悶析居未久即犯病魔病中傳湯進藥者僅爲僱用之奴僕兒媳間日一至少留即去未嘗以父病輕重爲念笙侯更覺怒不可遏而病勢亦增劇纏綿床褥約一閱 
[偃旗息皷] [  易銓]  
　　月方撒手西去死時兒媳均未在側迨聞信趕至猶不料理衣棺獨先搜尋箱篋檢點衣物而均平之雖小至桌椅之屬亦不能有所偏多迨其瓜分已竣方草草殮其父始終未聞其哭聲音者孟德仲德且篤於手足情今何天性亦斵喪殆盡耶孟德賭癖旣深日出入於賭塲幾非賭不樂然賭運不亭動手輒負良田夏屋變賣漸罄其妻王氏偶規之孟德則怒斥之曰吾本不嗜此也皆汝誘吾陷入此道今乃假作正經人欲效賢妻所爲耶吾必不汝聽也如是者未三年孟德已一貧如洗日食幾不給矣仲德雖無賭癖然終日游蕩不事生產遂亦有出無入生計漸陷窮境兼以迭受回禄之災損失亦極巨雖未流爲乞丐所高殆亦無幾宋氏本略具姿首性復流動至此不耐窮困别尋其生路去矣嗚呼家業彫零家人四散笙侯死而有知能母痛哭然笙侯刻剥成家豈能久享悖入悖出理所當然笙侯固不足憐也然而其所經歷者則大足爲今世之苛財者鑒矣（終） 
小說 
[社會小說人間地獄（二十四）] [  娑婆生]  
　　第四回强割情絲獨揮慧劍涙凝并剪腸斷侯門菊香眼快只點了一點頭那鑽進來的一個人頭又縮出去了菊香對程二少爺道二少對不住要去了斷命相帮剛　又探頭探腦來催哉有話改一天再講罷姚嘯秋道時候眞不早了三小姐今天這個堂唱要算得雙料又雙料平常不過下身同凳子接個吻就支了菊香一面立起來一面走過姚嘯秋的身旁順手在背肩上拍了一下道二少你眞難說話人家時候坐得長久也要說一坐就走又要說眞正難煞人了姚嘯秋回過頭來笑握着菊香的手涎着臉笑道自然是歡喜時候長的好菊香啐了一口道你總没有好話說出來連說帶笑的飄然而去伍促良道這個棺人我們從前聽見他的名氣不小大家都說他的架子狠大今天我們看見他隨便說說笑笑談風甚健好像一些架子没有柯蓮孫道架子大槪是因人而搭你想他推碧豔的屋烏之愛自然不會同嘯秋搭架子又看見瀟洒美少年的程仲梅轉局架子拆還來不及那裏還肯搭姚嘯秋道蓮孫第二層的話眞不錯仲梅的丰神軒朗文采照人却眞具有一種吸引的魔力從前我也替菊香薦過幾個局大半是老世交上幾歲年紀的或者是内地新到上海來的朋友他除掉了幾句刻板的話交代過了坐一坐就走那裏會高談闊論呢今天是完全要歸功仲梅的電力呢因此我也曉得了碧豔許多背後的話伍仲良道仲梅的電力我眞佩服他不但在座的吸住了不走他還有本領將杭州的佳麗沿着火車鐵道會吸到上海來呢姚嘯秋道這話奇特得狠莫非仲梅帶了一個什麽好人來了麽程二少爺急急的辨道没有這事你莫信他的鬼話伍仲良道你莫賴剛纔到震華旅館來尋你的那個阿美不是你吸引來的麽程二少爺道眞是寃枉了他自家來到上海做生意如何好寫在我的帳上伍仲良道阿美早也不來晚也不來偏偏你要常住在上海他便來了這其中未免形跡可疑姚嘯秋道哦想必就是那貴省湯謫仙先生所賞識的阿美了伍仲良點頭道正是姚嘯秋道經一次革命也不知淘汰了許多人也不知崛起了許多人像阿美也算是你們杭州光復以後應運而生一個有數的人材了仲伍良笑道豈敢豈敢程二少爺道我們杭州光復以後别樣東西不見得怎麽多獨有藏頭露尾妖形怪狀的土娼和牛鬼蛇神不見經傳的紳士不曉得驟然的會生出這許多没一條巷裏没有土娼没一家人家不算紳士你想可笑不可笑話還未了忽然大家眼睛一昏滿房間裏漆黑伸手不見五指大家陡然吃了一驚正是 
　　一片光明成黑暗眼前變幻刹那間 
　　不知房間裏如何會忽然漆黑欲知後事如何且聽下回分解 
餘瀋[  南徐李心齋]  
　　男兒之立志也宜有堅不可拔之毅力勇往直前絕不中餒以期達美滿之目的卽所遭拂逆仍當奮力繼進而獲最後之勝利宜抱定一種天生我才必有用之宗旨若飽食終日無所用心者庸人耳奚足與言志哉 
 
 

Page 18

 
 
常識 
常評 
[南市之道路] [  隨]  
　　余初不解上海市民何以有納捐人會之組織及一入華界而知滬人所蓄不平之意誠非無因也 
　　今者甫入春初而華界之道路已時覺穢氣之觸鼻同一雨後也租界之道路已乾而華界之道路仍泥滑滑而不可行身在車中則簸蕩之餘腰腹爲之酸痛此何故歟路旣不平而平日之積穢經雨而融化滿街故 
　　有人謂南市之居戸應納捐者亦往往不納捐以致經費不敷而路政遂日以腐敗有人謂經費不敷之原因實收捐者不詳細調查遺漏甚多以至於此然觀於納捐人之宣言則市政之收入支出全市之人自解散自治以後從未獲寓目也吾不能不服南市納捐人從前之大度而亦不能不怪其從前之放棄責任矣 
衞生 
[Ｘ光線應用之流弊] [  畢夢飛]  
Ｘ光線係一八九五年德國物理學家Ｒoentgen氏所發明當其發現之時以此光線之性質與普通光線不同無以名之遂名之曰Ｘ光線以Ｘ爲未知之意也今之人又以Ｒoentgen之名名之曰Ｒoentgen光線此光線對於醫學用途最大以其有透過密度稍堅之物質之力故應用之以爲診斷而爲診查臟腑疾病之用以其有破壞白血球之力故應用之以爲治療而爲治療白血病（白血球增多症）之用其他用途亦復不少其功之大均爲世人所知矣然其性最烈直射而不屈折普通光線不能透過这物彼能透射之普通光線不能破壞之物彼能破壞之其烈較日光光線中之紫外線爲尤甚故應用之時其流弊亦復不少此乃世人之所罕知也當其作用於皮虜也若照射距離過近或照射時間過長或反復照射過度時則能使皮膚惹起急性或慢性炎症急性炎症雖因照射之强弱而炎症發現之時期有長短之差然通常多爲一二週而發現彼輕度者皮膚僅生紅斑而無自覺的症候重度者則皮膚有發熱瘽癢之感毛髮脫落水疤生成且發疼痛表皮遂陷入壞死而脫落甚至乃生潰瘍是曰Ｘ光線潰瘍頗難治愈縱使治愈毛髮復生而皮膚亦必永留萎縮之狀矣若慢性炎症則皮膚諸腺萎縮毛髮脫落色素沈着皮膚乾燥爪甲脆弱甚而乃生進行性之疼痛潰瘍偶亦有因此而生癌腫者似此流弊僅作用於皮膚而無損於天能故尙不足畏惟其作用於男子起無精蟲之症作用於婦女起月經過多之症使人類生產之機能絕滅實爲可畏然則患者之求診與醫者之施術其於Ｘ光線之裝置照射距離之遠近時間之長短次數之多寡及患者與施術者之護身裝置之周密與否可不特加注意乎可不特加注意乎（乙種酬） 
道德 
[西方格言（二四九）] [  謝介子選譯]  
　　飽讀書卷勝於富有金錢（李廉）（Ｌilly） 
　　贈物時更有適宜之禮貌不啻倍其所贈（英吉利諺） 
　　山中無不有谷（意大利諺） 
　　短樂生長憂（英吉利諺） 
　　肥豕不知餓豕之苦（荷蘭諺） 
　　然燭永不能兩端並然（英吉利諺） 
　　雖黑谿其所產卵亦白（荷蘭諺） 
　　售物母並良心而售之（英吉利諺） 
　　謀攫人者每爲人所攫（西班牙諺） 
　　家庭成於天性（擺倫）（Ｂaron） 
經濟 
[商業問題之研究（續）] [  吳東初]  
　　零售業店主之責任 
　　上章吾於店友之責任約略言之矣大意在店友應謹守職務力謀店業之發展茲篇乃言店主亦有責任當盡也若兩方面能各盡其力之所能逮則結果未有不獲美滿者按店主之責任不僅在給薪資與店友要亦當爲店友設身處地布置完善之境况使其在工作上愈生興趣卽愈增效力良因店友非機械不可視同機械而待遇之如能從長計議則店主之本分在對店友眞能表示同情例如升遷有序政策恒久獲店友之歡心使之終身效勞心悅誠服是誠善爲店主之道也吾於此節以簡略之言詞恐於義仍有未顯茲特詳加討討論分條述之如左 
　　（一）薪資商界同人之薪水以中國爲最低雖云生活程度未臻他國之高然近來大勢所趨待遇過薄終非善策經濟學上之所謂（最少薪金者）此語本難斷言在甲爲至少成乙爲有餘是實不可妄擬定率不過如所得者不足以維持生活之現狀是顯然未及最少之薪金也店主對於此點不可不注意之無如近來人多事少供過於求往往店友有（降格就事）一似至少薪金之不能維持生活其咎不在店主而在店友也者殊不知彼店友有不得已之苦衷誰願自降身格以賤價服務哉彼爲店主者斷不應圖謀小利貪求便宜轉將本训之聲譽曁同事工作之效力擱置於腦後也或曰（至少數）仍嫌空話究竟薪水宜根據何者而定始稱得當曰可根據於店友之賺錢力或所作之生意亦即爲店内而獲餘利之總數也在西洋商店同事之薪水平均佔所作生意百分之三至十假定佔百分之四則店友每星期售二百五十元者每星期可得薪資十元然吾並非在吾國提倡此種制度即在國外亦非各店盡行如是不過吾希望國内店肆今後多注意於店友做生意之本領而規定其薪水如此則可鼓勵店友之前進而不失爲公平之道矣 
　　（二）分紅國人對於做生意之商人每言店友不靠分紅則薪資眞不彀畜養而店友本身一年到頭所盼望者亦在花紅是分紅一層爲商業上之慣例盡人喻此不可廢棄也今細考各店之分紅並非一律遵行有給奬金者有行分利錦江口時代精神敎學 
　　者有行分紅者名目不同要皆念店友平日之勤勞而給與額外之酬金藉資鼓勵耳至分配之方法不外審察店中各人之職位責任年限以及特殊之功勳彼提倡廢分紅者揭旨在增加月薪平日實惠不必等至年終或亦鑒於分紅之難得公平而引爲遺憾也吾意增加薪水爲一事分紅又爲一事使無額外奬勵則店友終年勤勞所爲何事不過分配公平與否是乃一應行研究之問題此吾不得不希望爲店主者之深加留意焉（未完） 
法制 
[取得時效與消滅時效] [  崔公望]  
　　取得時效者不問有無正當取得之原因經過一定之期間具備法定之要件其權利爲占有者所取得之謂也消滅時效者不問有無正當消滅之原因經過一定之期間具備法定之要件其權利因不行使而消滅之謂也 
　　原夫法律時效制度之理由乃因權利之狀熊如永久而不確定或不行使有碍占有者或義務者之利益且又違反公共之秩序故爲規定取得權利或消滅權利之方法例如我民律第三百條云以所有之意思於三十年間和平並公然占有他人未登記之不動產者取得其所有權又三百零四條云債權之請求權因三十年間不行使而消滅是也 
　　所謂（三十年間）卽其一定之期間所謂（以所有之意思和平並公然占有他人未登記之不動產）及（不行使債權之請求權）云云卽其一定之要件凡欲完成時效者必須具備其要件固不待言而於三十年之一定期間内繼續不斷尤爲當然之結果否則因有法定原因以致其經過期間之利益歸於消滅或其期間之進行暫時停止者有之故又發生時效中斷與停止之問題焉當於異日論之 
雜錄 
[撲克牌之漏巵] [  嵐光]  
　　時届舊曆新年賭風大熾而撲克尤爲邇來盛行之賭博其傷身耗財敗德廢時曠職之害與他種賭博有過無不及無待贅論所可嘅者撲克牌乃舶來品漏巵之巨多不注意耳夫牌九麻雀賭具永久可用惟撲克則不然往往半日之賭有用牌四五付者今通都大邑無論矣甚至窮鄉僻壞店肆中亦有撲克牌出售即以上海一埠論其一日間所消耗之撲克牌當不止千付以上（每付以四角計算已四百餘元一月非一萬二千餘元乎）推至各埠莫不皆然若有調查統計其數必可驚人吾國人於衣食日用等物多用外貨以自戕其元氣甚至烟賭等事亦然（按紙烟每年輸出九千萬國人若每日能减吸紙烟三分之一則二千七百萬之膠濟路贖欵不難崇朝而集何國人之無愛國心邪）能不令人痛心哉撲克牌來自外洋果有進口稅乎抑偷漏乎是一欵問也今各地雜貨店中多經售撲克牌獲利甚溥其如何運入是又一疑問也愚意欲禁賭必先禁售賭具是爲治本之法而撲克又關漏巵其禁尤當嚴厲愼母謂區區撲克牌無關於國計民生也（乙種酬） 
問答 
[龍泉居士問] [  隨]  
　　敝處鄉間每交夏令之後則瘧疾甚行以致延蔓全境直至立冬以後始漸漸停止如斯者已三四年矣但用何法預防尙祈衛生大家指示 
　　答瘧疾係一種瘧蚊傳染欲免此病以除蚊爲最要如於蚊未發生之前設法除去停水中之孑孑（俗名水蛆蚊卵所化）可無蚊患或注火油於水面使孑孑不能呼吸空氣則孑孑自斃或以細夏布作小網捕而去之亦可 
 
