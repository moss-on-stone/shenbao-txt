# 1898 - 31 - 4908908

 

Page 1

 
 
[本館告白]  
去年臘月二十一日有人投憲本館主筆房臘以洋銀一元賓中指陳處固屬賑正詞嚴但本館例不受人錢財而又不書住址姓名無從壁　用是暫留館内請儘年底前來取去乃遲之又久音　杳然兹復聲報聲明若元宵前再不取回則當充入振欵代投售人結善銀也此布 
[出售廣學會新譯中國度支考○仍寄售中策戰紀本末初續編文學興國策母套兩圓] [  圖書集成局代啓]  
中國每歲度支出納之數向無刑布清册上海英正領事哲特谅户部曁各省奏報中關係錢榖之數者債三載之句稽抉摘成中國度支考一　呈英政府轉發　院核准刊行於中國財賦之所出與天一歲支發之欵遂項雜列旣簡且明廣學會譯作華文交本局代印精本卽託甲報館帳房申昌書畫室售每册洋銀一角五分所有前印之中東載紀初續編運文學興國策开售拆售均有定碼以及泰西新史攬要仍并奇售上　英大馬路泥城橋東堍廣學會總局及美華書館格致書室古香閣又瑞樓飛鴻閣大吉樓外埠教士售書處曁各書坊皆有出售諸君請分别關顧可也 
[報紀梧州商情因推論之]  
自中朝與泰西各國立約通商沿江海各省開關設埠輪船往來有如梭織每歲利源外溢至不可勝計惟内地秦晉豫蜀諸省旣無輪船可通鐵路未成火車亦不能利運守舊之士以元氣未凋爲可幸趨時之士又以利源自塞爲可　然竊謂二者皆非也蓋天地之氣機其啓閉均非人力所能强苟未至其時而竭力經營其機亦鬱而不暢卽如廣　一省爲古百粤地東接廣東西界滇黔南控越南北跨湖湘地方數千里中間山嶺重疉曠産豐勇數十年來英國多方設法欲於西江一帶開埠通商而廣東官吏百計阻撓曾未應許至去年春間始允以梧州及沿江二口岸由其行駛輪船　來貿易未幾卽經稅務司會同地方印委各官於梧州三水兩處擇地建立新關徵收貨稅至去夏四月十七日來往梧州廣州之長洲輪船啓輪五月初二日復有粤西輪船行抵肇郡南河紳商士庶咸稱利便夫以英人之經營締造如此其久意其一經開埠土貨旣多出口洋貨亦必暢銷商務之興翹足可待此亦勢之所必然者乃閲本月十一日本報紀梧州商情一則據稱有由梧至粤東省城者告於本館訪事友云此處生意邇來並不見佳緣粤西地本瘠薄出産無多止有柴米薪三項爲大宗米因上年歉收元氣未復不能多載出口油則每百斤須售至銀十一二兩運至東省無利可圖止有柴薪多運來粤東銷售現計有輪船西艘每次往來全恃搭客水脚爲津貼至運去洋貨亦並不暢銷云云執筆人閲至此不禁深爲異焉夫廣西在萬山中地方瘠薄所産不富亦事之所有然煤鐵之利久已擅名在昔張香帥總制兩廣時曾有請弛煤鐵出口之禁可知所産充盈始能轉售他處今輪船旣能往返必便何以轉未聞竭力開採運赴各省此亦理之所不可解者至洋貨不能暢銷其事尤出於意計之外蓋自中國與泰西互巿外洋貨物無不流行内地闤　之中自衣飾器用以及飲食玩好十色五光迷炫心目其物雖不能堅緻耐久而輕巧靈便爲人所喜且價又較廉以故通都大邑洋貨之店固已鱗次櫛比卽在鄉僻之區亦必有零星數家銷售雜用之物蓋厭常而喜新厭拙而喜巧亦人情大抵然也今梧州開埠旣已經年而洋貨仍不暢銷者毋亦以風氣未開而耳目尚囿於聞見與夫在守舊之士必以中國地大物博民間所應用凡衣飾器用以及飲食玩好無一不備本不必仰給於外人且洋貨多一分行銷土貨必多一分壅滯其理亦甚易明然則洋貨之不銷乃外人之所憂而中國之所喜也然竊謂時至今日中外一家旣不能閉關絶巿則雖一省之人牢守舊習不尙新奇而其餘之見異思遷者終不能禁止則漏巵仍無已時然則爲中國計與其塞之而使不能流通利爲外人所獨何如開之而使各求新異利爲中人所公現在中國内地鐵路已經興辦他日幹路旣設支路四闢秦晉豫蜀次第創興廣西山勢袤延藴蓄必富倘得延請礦師盡心開採則天下愛寳必有大顯菁英以供生人之用者如此則地方漸富土貨旣多出口洋貨亦可廣銷彼此受益孰甚於此夫機以鬱而必發氣以窒而漸通曩者湘省守舊之見最爲牢不可破而幡然一變轉駕乎諸省之上則他日者粤西出産愈多銷售愈廣商務之興何遽肯讓他省哉 
[上諭恭録]  
　　光緒二十三年十二月二十五日奉上諭國家設官分職體制相維各部院堂官同辦一事無論重大之件必須互相商榷折衷至當卽尋常應辦事件亦必彼此商酌方昭妥恊近聞各部院堂官每多性耽安逸意存推諉並不常川入署卽有一二勤慎趨公者亦無從面相叅酌以致公事積壓弊竇叢生奉旨交議事件覆奏亦多濡滯似此玩愒因循尙復成何事體嗣後各部院堂官務當常川進署振刷精神將一切應辦之事和衷叅酌督飭司員迅速　理毋得稍有遲延至各部院衙門胥吏弄文舞弊習爲故常承辦司員往往受其挾制尤宜實力整頓從嚴懲辦毋稍姑容將此通諭知之欽此○二十六日奉上諭榮禄奏請設武備特科叅酌中外兵制造就人才等語著軍機大臣會同兵部議奏欽此 
[本館接奉電音]  
　　昨日午前京師飛電傳來上諭一道敬謹譯登○正月十二日奉上諭山西按察司著景星補授欽此 
[英電譯登]  
　　本月十二日倫敦來電云外間謡傳英國與日本互訂聯盟之約其實並無此事惟擬通商中國一事須互相推廣不能被人所拘又云俄國報章前曾詆毁英人不遺餘力 
[俄曾新艦]  
　　日本東京日日新聞云目下俄國在北部某造船廠製造戰船一號載重一萬二千六百四十墩一等巡洋船一號載重六千墩砲船三號墩數未詳又在聖彼得羅堡某造船廠製造戰船一號載重一萬二千六百七十四墩一等巡洋船一號載重一萬二千二百墩又在波羅的海某造船廠製造一等巡洋船二號均載重六千墩并令各處造船廠添造水雷艇若干號觀俄人之嚴修武備孜孜不倦如此嘻是豈日本之福哉 
[畫士來華]  
　　某西字日報云倫敦某畫報館近聞中國事故甚多每有可以圖繪之處特派一畫士來華施其丹青之技日内已行抵滬江矣 
[西報論礦]  
　　香港孖喇西字報云中華各礦之盛久已者名寰宇此人所共知者也其已見明效者姑弗具論此外各行省及滿洲蒙古西藏諸處精華所藴其未經覓出者想亦不少第就目下觀之金銀各礦之根苗豐旺者已占數省之多其次則湖北直隷兩廣多産煤鐵雲南四川銅礦最優火油亦遍地皆有所患無人開採耳倘能聘請名師專心致志則富國利民不可預卜乎夫礦之爲利人皆知之乃中國官員視等石田致令定藏沈埋無從發洩卽使偶一 
 
 

Page 2

 
 
開采而畚鍤甫施便以爲利源在握抑知始勤終怠卒致經費不敷難操勝劵大嶼山潭州銀鉛之礦是明徵也當兩礦開辦伊始所購機器旣適於昻貴而又不適於用加以薪水等項種種糜費卒以無利可得將礦委而棄之良爲可惜至臺灣基隆之煤礦昔富華官開辦時諸事未能認真亦歸無用惟開平煤局稍有出息而創辦已越多年始見明效所産之煤除供直隷各局需用外爲利亦屬有限湖北某山煤礦爲湖廣總督張制軍所倡開初意本欲採煤以供漢陽鐵政局之用兹聞此礦已竭蹶不振矣西員曲君係張香帥聘以查勘湖北礦務者曾將諸礦稽查據實禀覆謂有數處辦理甚爲不善前數月傳聞某礦慘遭回禄惟經曲君詳騐礦中並無焚燒情形祗礦面間有水蹟此中情弊不言可知回憶四年前開採礦穴一處用去銀六十萬兩當時雇用德員辦理至今此礦已完竣矣論者咸謂中國礦務辦理殊難然究之非雖也患在不得其法尤在不得其人耳倘中朝欲大興地利莫若准令洋人附本開採礦中出息酌撥數成報効國家並雇用中國工人爲之操作則振作之機或將於此卜之倘無洋人附股又不用洋人管理則華人雖欲出貲認股亦必畏縮不前故爲今之計莫善於湊合公司半用華人貲本半用洋人貲本而以洋人總理其事則華人之認股者必多卽有以阻碍風水之説進者亦可無庸顧慮總而言之中華之礦若一日用無知之華人辦理卽地利一日不能開闢云 
[臺灣烟籍]  
　　日本東京日日新聞云邇日臺官查得臺北縣境領憑吸食鴉片者多至一萬三千二百九址九人以人數比例千人中得二百二十二人新竹縣境四千五百二十五人以人數比例千人中得一百五十二人臺中縣境多至一萬零六百六十人以人數比例千人中得二百二十六人嘉義縣境二千零十六人以人數比例千人中只三十人臺南縣境七千二百零九人以人數比例千人中得三百八十二人鳳山縣境五千零九十人以人數比例千人中得一百二十五人宜蘭廳境一千九百六十五人以人數比例千人中得一百八十一人澎湖島只五百六十四人以人數比例千人中得一百十四人 
[詳述英船游弋事]  
　　本月十二日報紀邇日有英國兵船六號停泊浙江定海口外云云兹閲益聞録言之較詳爰節登之先是去臘二十八日有兩枝桅英兵船名因毛而帶利歹者行至定海口内下碇稅關對面至今正元旦又到兩枝桅英兵船名矮特克利和者隨帶水雷艇兩號一名翁地一名矮而脫駛進口中與前到者同泊一處迨初二日午前十下鐘時又有三枝桅鐵甲英兵船名生多生紅者泊對江大巨山之麓是時中國閩洋兩枝桅兵輪船名澄清者與鎮海緝盜之永安輪船亦皆在定海停泊居人往觀者甚多咸謂各船游歴所經偶爾戾止並非有意窺探也 
[英船舉動]  
　　杭州采訪友人云新正某日廖大中丞疉接寗波電報人皆竊竊然疑之後詢之知其事者言舟山口到有英國兵輪船統帶意欲揮兵登岸并照會道憲云此來别無他意惟因保護商民道憲未敢擅專故電請中丞定奪中丞未及答覆而道憲已婉言郤謝故各英兵仍駐舟中云 
[宗室掄才]  
　　益聞録云京都开潢之貴例得以時考試去冬考試應封宗室其先報考者共十一人至試期實到者只五人計莊王之子溥綱鄭王之弟樂泰遷公之子溥葵𨬓公之弟載鎧怡王之弟溥彩臘月初七日黎明在乾清門聽宣未幾由奏事官宣旨看箭派出熙敬敬信桂祥公倫貝子赴南池子閲看迨初九日乾清宫監試派出頭班瀅貝勒色楞額都凌阿福森布二班潤貝勒鈕楞額文璞毓麟在乾清門階下左旁列桌一張謨貝子監放試卷事畢人乾清門題爲立法於廉其弊尙貪一叚繙譯清文初十日派出閲卷大臣瀅貝勒剛毅評定甲乙計取優等者二人樂泰溥葵十四日帶領引見照例授職其列平等者三名溥彩載鎧溥綱照例停俸一年 
[鐵路竣工]  
　　京師訪事友來函云津蘆鐵路修至永定門外大橋以下刻已報竣業於去冬臘月二十日一律停工想此後商旅往來益臻便捷矣 
[薇旌遥蒞]  
　　姑蘇采訪友人云江寗藩司松方伯於正月初十日午後由金陵來省舟泊胥門外官馬頭省中文武官員咸往接官廳迎迓翌晨方伯命駕登岸　撫轅謁見奎大中丞拜賀新禧旋赴臬轅及織造署拜會其餘各衙則飭家丁投刺聞方伯因有緊要洋務與中丞及廉訪面商旋於十一日黄昏時輪回白下 
[弑逆巨案]  
　　姑蘇采訪友人云去臘某日吴縣境西華鎮某姓子因借錢不遂用刀弑其已寡叔母某氏報經縣主賴大令下鄉相騐將甲拘回翌日升堂提訊甲供稱小的年二十有八素與叔母私去年某日小的成婚後叔母心滋不悦恒以白眼相加未幾遂舍小的而私長工某乙小的聞之並不追問是日小的因有急需向貸洋蚨四翼叔母堅不應允小的忿甚隨手取桌上切菜刀戲之曰是區區者而不余畀余當以此物奉敬叔母惶急向小的手中奪取猝不及防向喉間自刎並非小的有意刃斃叔母務求大老爺格外矜全大令飭釘鐐收禁候覆訊後申詳定罪 
[甬東火警]  
　　寗波訪事人云本月初十夜寍波江東冰廠畔某姓家不戒於火紅光高燭警鑼亂鳴城内水龍鞭長莫及惟江東水龍赴救約焚一點鐘時共燬房屋十餘間 
[順德火警]  
　　廣東順德縣境東馬寍鄉向有墟塲二處爲鄉人懋遷有無之所墟之兩旁廛舍櫛比多至七八百所元旦午前墟中某店因作早膳火延積薪以致勢若燎原無從抑遏迨各纩民携汲具灌救無奈杯水車薪鮮克有濟火龍夭矯大恣淫威洎火滅烟消墟巿已盡成灰燼墟外民房之殃及者亦有七八十家誠大刦也 
[大風覆舟]  
　　安慶訪事人云去臘二十日東門外有一渡船裝載三十一人正欲收帆適南風大作轉舵不靈以致沈没諸人均鳬水逃命幸救生局紅船及附近民划赶急援救有二十八人得慶重生占滅頂者只三人屍身至今無著前因渡船往往失事曾經有司出示禁止毋許多載至多以二十人爲度今載至三十以外舟人雖惟利是圖而喚渡者亦可以此爲前車之鑒矣 
[京華紀麗]  
　　京師訪事友來函云去臘某日東四牌樓溝欄胡同駐京某西人乘一脚踏車閒遊里巷行至東華門外有一小兒不及避讓猝被撞倒兒家聞啼趨出查知其由扭住西人向之饒舌西人自知理虧探囊中洋銀數圓贈作醫樂之貲其事乃寢○李某者都下之混星子也平時敲詐人財擁貲頗厚前歲柤鄉人某氏女爲妻月給女母租費若干久之李圖賴租錢到期不給女母往索反遭其辱欲接女歸又不釋放女母太恚赴官控訴詎官役輩大半係李知交因勸李找給女母銀四十兩從此斬斷葛藤女母應允及往索銀李又多方推諉方母無計可施遂於十二月十九日浼人代書狀詞於包袱上裹物枕之臥於宣武門外北城司署門前吞服洋烟而死迨官役知覺報官相騐見死者屍有毆傷痕檢閲袱上狀詞知事由李起立差幹役捕李到官嚴刑研鞫照例懲辦○京師訪事友來函云去歲臘月中有駐京某西人由天津乘火車回京至馬家堡下車另雇轎車三輛裝載行李衣物入城行至永定門内一車落後亦不之異迨至使署兩車卸畢其一車仍不見來守至薄暮知有詐變詢之二車夫中有一人與脫逃走之車夫某係同宗兄弟遂送父官廳究辦旋供出逃去車夫之姓名住址立卽派弁往捕則該車夫已經遠避只遺其妻在室守户兵弁乃帶其妻到官禁押迄今數日尙未弋獲聞此車所載銀錢衣物約值洋七八百圓亦云巨矣 
 
 

Page 3

 
 
[茸城客述]  
　　松江訪事友人來函云葉謝鎮蔣某癖嗜風水以重金延青烏家相牛眼吉壤於得勝港左近歲序闌時奉其先人遺體安置窀穵所用工人皆就塘南招致取其值之廉也土著者以毫無染指齊出阻撓以致舌劍唇槍各樹一幟繼竟短兵相接扭作一團究以主客異形衆寡殊勢蔣所雇之人敗陣而退所搭茅棚亦被付之一炬並延及相連之車棚事後經人排解由蔣出洋百五十元散給各土著並償還被燬車棚等費始得了事然核計所失已不貲矣○初九日婁縣境石家浜鄉農獲到客民兩名老婦一人連舟解入婁縣署請究夏麗生大令升座研訊飭各笞臀數百板收押待究據鄉農言客民王姓係竊賊羽黨計十三人之多附近居民恒爲所擾是夜蓮漏乍轉微聞剥啄聲啓視無有比户皆然逆知係若輩狡獪伎倆遂屏息靜俟之有傾果有賊撬門入内急起掩執賊卽反身狂奔召衆尾追至河濵則四顧茫茫毫無蹤影惟見岸畔一小舟亟入搜　始獲兩男一婦當登舟時微聞冬冬之聲不絶蓋若輩知事不妙將所携器械先期抛入河中以圖滅跡也○初十清晨打甡埭鄉民簇擁受傷人至婁縣署請騐據聞因阻止賭博被賭徒袖出白刃刺傷胸臂等處地保亦被賭徒閉置一室蓋恐其來城報案也賭徒兇狠至此實出情理之外矣 
[郵船改章]  
　　英法兩公司輪船向章於禮拜五輪流收信如此一禮拜歸英公司則彼一禮拜歸法公司至禮拜六由上海開行出口行之已有年矣目下兩公司皆新改章程定於每禮拜一收信至禮拜二開行是以本禮拜内上海並無公司輪船出口俟下禮拜一方由英公司收信翌日啓碇往外洋 
[銀行帳略]  
　　匯豐銀行於一千八百九十七年下半年清帳刻已印成取而閲之自西七月一號起至十二月三十一號獲利二百十二萬八千五百八十八圓三角四分又上半年滾入三十萬一千一百四十七圓九角共得二百四十二萬九千七百三十六圓二角四分董事議定以一百萬圓歸入公積帳計公積已多至八百萬圓其餘付清分項後尚存一百三十一萬四千七百三十六圓二角四分派付各股友每股二十五先令合洋銀四十四萬四千四百四十四圓四角四分再從前派股時每一圓作四先令六辨士核算今則每圓祗值一先令十一辨士八之五是以另找付各股友五十七萬一千四百二十八圓五角八分尙存二十九萬八千八百六十三圓二角二分歸入今年之帳觀此亦足見其貲本之豐而生涯之旺矣 
[迎春盛儀]  
　　昨日爲本邑迎春之期先由上海縣黄大令飭差預備一切亭午時大令率同學師宣琴山廣文縣丞劉耀亭二尹主簿孫立山少尹典史蔡季卿少尉各乘四人顯輿前導有清道飛虎等旗及肅靜迴避奉旨嘉奬大計卓異欽加鹽運使銜在任候選道上海縣正堂等牌以及德政牌萬民傘萬民衣等綵色鮮明輝映道路家丁及皂快均乘對馬又有彩亭一座内懸本埠城廂内外三百六十行各店牌號春官身穿紗褂頭戴凉帽高坐竹椅以二人舁之沿途口唱風調雨順國泰民安等吉語出頭門過縣橋太卿坊一直出大南門各官降輿向太歲春牛行禮畢卽飭差役迎回各官換坐暖轎起行沿馬路過草鞋灣往北抵王家嘴角由新馬路直北至大馬頭往西過吊橋進大東門穿道轅過太平街三牌樓穿邑廟大堂過四牌樓往東回署其太歲秃頭著鞋藍袍白帶春牛滿身俱黄惟肚腹乃足藍色大令諭飭安置土地祠中俟今日交春時再行鞭春之禮 
[公廨欵賓] 　　 
　　前晚英界公廨讞員張賡三直刺柬邀德法領事署各員讌飲到者僅法總領事官白藻泰君夫婦及女教士數人至法繙譯官何世剛君德總事民施妥卜君繙譯官單維廉君均婉言謝之 
[提究索費]  
　　江蘇藩司聶仲芳方伯由蘇至申旋赴金陵謁見督憲本月初八日在洋務局行轅飭家丁持信一封往二馬路恊源信局寄往蘇州撫轅照章付寄資五十文局中人聲稱須小洋二角家丁回禀方伯方伯面諭上海縣黄大令著卽提訊詳報大令奉諭後於昨日飭差前往將恊源司帳石瑞峯提解到案諭飭收管候訊 
[斥革劣差]  
　　昨晨英界公廨頭門貼有革條二紙斥革索費不法之差役姚恒藐法玩公之差役顧榮及胡坤按姚卽臬司吴廉訪飭查之劣役混名要一百者也 
[縣示照登]  
　　欽加鹽運使銜在任候選道江蘇松江府上海縣正堂黄爲出示曉諭事案奉署府憲陳批發本邑監生孫壽青呈控戚增山等打毁土地祠基求札究辦等情奉批勘訊詳復一案現經查明該處陸家渡土地祠基公地業奉升科局憲許勘明免予升科並批示查陸家渡凉亭並土地祠基地本總局於召變公地案内業已扣除據謂繳價之處應毋庸議該監生慮無單據爲勢惡强佔應邀同該圖公正之人並渡夫等聯名禀請立案並給示曉諭勒石永禁可也至凉亭左首難地爲數不多碍難割賣並卽知照黏圖揭還等因奉此除詳明銷案外合行出示曉諭爲此示仰該處居民保甲人等知悉爾等須知陸家渡土地祠基係屬浦灘公地業奉升科局憲勘丈明確免予升科繳價准其勒石遵守永爲祠基現經董事監生孫壽青張積賢等自行集款興修完整以安神像自示之後毋許再有竊料圖佔滋擾情事倘敢故違定卽提究不貸各宜凛遵毋違特示 
[漏捐擬罰]  
　　日前由南巿籌餉貨捐局巡丁拘獲駕駛嘉定航船之楊阿三一名因其裝載毡帽兩包並未投局報捐禀知總辦戴太守飭將貨物暫行吊局楊則發押十六鋪地甲處候照章擬罰 
[茶肆罰鍰]  
　　本城邑廟春風得意樓茶肆因彈唱淫詞兼容留婦女品茶保甲總巡鍾受百明府得悉後飭差前往發對并迭傳執事姚來元等到案懲究等情屢紀本報兹悉姚來元聞局憲將封條發出後一時驚惶無措央請本城有力諸紳董赴總局謁見求情明府謂姚來元犯此傷風敗俗之事例應重辦今君等旣代爲婉求准免其封閉著罰洋一千元充作修理城廂内外街道及本城花草浜沿河木欄等經費紳董以姚來元力有不逮再三求减於是明府判定罰洋三百元至前日局差卽將姚來元解局請訊當晚明府升堂提訊姚供稱又生係本地人於同治十三年入學向來在家讀書近在春風得意茶樓執事時值新正悮違禁令嗣後當遵奉憲諭不敢容留婦女品茶亦不敢開唱淫詞艶曲願甘具結如違情願加等究辦奉判洋銀三百元刻已措齊呈案求恩鑒宥明府令當堂具遵諭改過切結呈案備查呈繳之洋暫留候示復再三申斥始叱令退去 
[兌金啓釁]  
　　武弁杜長發一案已見昨日本報前晚總巡局差陸根將杜長發卽杜壽山及寳成銀樓經理人謝士榮卽謝士夫夥友費如明受傷之夥吴正甫解案請訊鍾受百明府升坐研訊杜訢稱職員現在提標營中管帶水師砲船近因急用於昨日將金圈一對共三錢九分數厘到治下大東門内寳成銀樓兌換以分兩不符不願兌去向之索還不意已將原物掉換急向理説諸夥赶出行兇職員孤掌難鳴被伊等所毆致失現洋五元鈔票一張計十元以及瑪瑙鼻烟壺大紅呢風帽對時表等各一件是以來案控告求恩追究謝供稱在治下大東門内寳成銀樓爲執事費如明吴正甫皆係店夥昨日上午杜來兌金圈由費如明上前承接察其金圈並無本埠同業牌號權之分兩亦不合遂將物退還杜忽誣稱掉換小的等向之力辯杜竟將金圈及搭連袋一只擲入店中忿忿而去嗣查袋中有海上奇聞報館正月二十九日期票一張計洋二十元又小洋二角大錢數十文餘無别物吴正甫當時向之解勸反被毆傷無奈來案禀訴求恩鑒宥各物呈閲費如明供亦明同吴正甫供稱在寳 
 
 

Page 4

 
 
成銀樓爲夥昨見杜在店吵閙小的向之解勸遭其兇毆受傷求恩騐究明府得供一再駁詰各執如前明府以兩造各有不是分别大加申斥杜長發控失各物毫無憑據難以追究謝士榮呈案之金圈及袋票各物均飭杜具結領去謝費吴三人招接主顧理宜和氣不應聚衆逞蠻本當查究姑念生意王人且吴稍受皮傷從寛其結　　　　　　　　　　　　　　　　之 
[拘獲逃犯]  
　　川沙廳民人朱阿炳前因在顧家路口持刀戳斃人命經廳尊獲案訊實收禁客臘某日乘禁卒不備越墻而逃前日午後上海縣快頭薛貴皂頭全順等在三牌樓將朱獲住拘解到案黄大令諭飭收押候訊 
[火患未成]  
　　前晚九點鐘時南巿人東門外郎家橋南首蔑作街某姓紙盒店中學徒某甲因將洋油燈置柴間内不隄防將燈碰翻頓時赤熛怒煽毒焰飛揚甲大驚失色聲極呼救其時左右居鄰咸聞警前來爭先恐後後汲水澆灌幸得救熄僅焚去柴房半椽雖不致殃及池魚然附延居民均已受驚不淺矣 
[迎年納福]  
　　宏農泉記求病痊捐助本館恊振所洋銀五十圓厚記棧節省元宵佳節演戲娱賓之費計洋銀三十圓送交本館恊振所求闔棧清吉水陸平安於問卜求醫之際顧及哀鴻節徵歌選舞之資拯兹涸鮒仁心仁術天必佑之矣謹綴無詞以當迎年納福之左劵 
[如登春臺]  
　　謹啓者敝堂施粥經費旣絀籌措又艱來日正長接濟實非容易兹蒙英美會審憲張撥安吉衣莊夥罰欵洋一百元茂和昌寳號節新張筵資移助四十元黄耀棠善士十元疉荷宏並申謝悃上海虹口元濟善堂董事嚴信厚施則敬唐榮俊等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[暴斃可憐]  
　　昨日有年約三十許之某甲彳亍於本邑美租界北河南路忽然倒地撫之已氣絲不屬以三百九十七號輩捕見之急回告捕頭捕頭令地保妥爲料理 
[上海巡局紀事] 　 
　　倫兒盛長生前在南巿大關上行竊松柴一捆送至十六鋪巡防中局已緇局員潘仲泉二尹　訊判責釋放未幾又在浦灘買金寳之駁船上竊取松板二塊正在負之而行爲賈所見上前拘住送至十六鋪局中前晚　二尹升堂研訊謂爾於本月初二日到案本委姑念初犯從寛責釋何爾不思改過仍敢在外竊人物件實屬不法已極遂叱令拖下重責三百板盛始爾小的自知不合嗣後當痛改前非叩求格外恩宥賈金寳供稱承裝新安橋堍利記行之松板泊舟浦中被盛竊取務請老爺究治二尹著捕役將盛驅出境外不准逗留上海○姚三州者以沙布爲業有房屋一椽前會賃與陸春祥開設小鞋子店每月租金約二千有餘無奈陸邇來入不敷出難以支持以致積火房金三月之久無以應付姚屢遺經租人前往催取依然一味延約曾於去臘之杪控諸十六鋪巡防南局請爲押遷等情當由地甲介紹勸　正月初六日將屋遷空陸至期仍不遷讓姚投局禀催前晚經局員鋪偉臣二尹將陸提案研訊陸稱一時賃屋無著　請寛限二奶姑念苦求限十天内迅卽遷去毋得延緩並令具呈限狀存案以憑核辦 
[英界公堂瑣案]  
　　包探趙銀河禀稱章紅和徐茂芳二人賃屋老閘設立草紙認捐所所雇巡丁持工部局之三角印向草紙客汪松亭勒索洋銀事經小的查知拘入捕房管押查去歲之杪此二人曾向汪勒索洋五十圓前年曾有人設立認捐所已禀請前任大老爺驅逐有案可稽是以捕頭令小的送案請辦汪供備小的由南翔販草紙來滬伊等恣行勒案去年曾被取去洋銀五十圓求爲追給章徐同供稱小的等確在貨捐局當巡丁求恩寛宥讞員張賡三直刺著押候函則賃捐局俟得回函冉行訊辦○包探趙銀河解賊犯王　大至案禀稱小的查得柴人竊取甘方福家綢布衣服因卽緝獲人贓告知捕　解請　究甘投案領贓王供稱小的深入窘鄉飢腸轆轆雖經竊物尙冀施恩直刺判令笞責二百板○三號西捕解王忠堯張　生徐惠　李阿生至案禀稱伊等均在西婦克貿未家　役昨日忽相約停工是以報知捕房捕頭令小的解請訊究克買夫投案申訴前情土張徐李同供稱小的等因主婦不發工資向索被毆故皆不願執役計被欠一月工資合洋銀二十六圓叩求鑒宥直刺判令各管押五日所欠工資自向索取○包探金阿三解李蔣氏楊孟氏殷顧氏莊蔡氏至索禀稱伊等均在老公茂紡紗廠做工昨日私取廠中棉紗報捕後捕頭令小的拘獲送請究追老公茂經理洋人投案訴請懲辦李蔣氏等同供稱小婦人等所取者寳係廠中抛棄之物直刺判令各掌頰一百下○包探金阿三解怡和紡紗廠工人夏裕林至案怡和洋人投案訴稱廠中時有人竊取棉紗今旣破案務情究懲夏供稱小的因　致求大老爺格外施恩直刺判令枷號三日○包探賣如海禀稱前日王德林手持僞金的指一枚佯稱拾自路中售與柴阿　　　　　　　　事後　倩人估看知係僞質因卽投報捕房捕頭令小的拘王在身畔搜出洋銀四圓尙少四圓二月兹特送　　　　　　　　　　　　　　售比何樓之物直刺判令笞責二百板押繳洋銀四圓二角 
　　　　　　　　　　　　　　　　　　　景溪大令命賀至公堂會同何繙譯升座會判各案○英界四馬路胡家宅碧露春　　　　　　　　　　　　　　　　　　　　包探將張解案請訊原告洪明山張景清偕　師幕　　到堂　　並呈　票數　　　　　　　　　　　　　　　　康恒康等各莊期票貼現調去現洋八百元向索　還扭案　追張供欠洋屬實然還過一　　　　　　　　　　　一個月内理楚大令著押候覓保赶緊理清期票發還○德大莊主馬德芳去年因貼票虧欠巨欵倒閉　　嗣因率　　西人自行投案經鄭大令訊供押候嚴追捕頭恐各債户觀望不前特出招告登諸日報各債户遂紛紛呈控昨日傳同原告將馬　案請訊汪裕成趙金元周品齋土菜秀俞瑞央劉子安等偕律師慕爾弄投案各呈禀利共計虧欠洋三千六百餘元求　　還馬德芳供去年逃至杭州乘便措資本擬料理各欠求准交保出外方能清理况小的爲他人所累尙求嚴追大令謂爾將洋銀藏於何處供稱盡被往來各家借去求恩交保赶緊理處大令不准著還押嚴比各原告届期投案候質○陳董氏禀稱陳阿毛在新延齡烟館爲堂倌去年將錦源莊票貼去現洋五十元及錦源倒閉潛逃冋索不還求請追究陳阿毛供代沈全福經手調去沈現押八仙橋捕房求准交保出外理處大令著押候十日内將洋交案延于追比○李春芳禀稱去年陳西平將德大莊票向小的調得現洋二百元德大倒閉潛逃向論不理扭案請追陳西平供調洋屬實惟一百元係代人經手求准交保出外理處人令著押候覓保限十日内理楚○俞蘭生去年因貼票調現虧欠洋銀一萬餘元爲債主扭入捕房陸續歸還王歲底結算向該二千九百二十五元昨日堂期包探將俞解案請訊俞供小的並無親人在滬求准交保出外寛限兩個月一并理楚大令與何君會商准予交保限一個月理楚○王毛毛禀稱張瑞生向小的借洋一百八十五元立有借據向索不還請追張供只欠一百三十七元大令閲視借據名姓不符顯係包討債項張又供小的每百元出利洋六元大令以王不應重利盤剥一并驅出著自行清理○仁大永康兩莊去年呈控沈文耀欠銀五千七百餘兩鄭大令准詞出票拘提到案因歲暮停訊暫准交保昨日常期著保交案并傳同原告　毓盛沛瑞一并解案請訊沈文耀供在某靛青行爲執事行主宋心華八股小的二股求提同事李毓杯到　究迪且行内放帳甚巨亦被他人拖累求恩交保出外理償大令以沈旣爲執事不得推諉著臄人人銀兩保限十日内赶賢理處延干未便○去年十二月間邵中才等控花業董事蔡衡山司事趙銀濤以桂花廳前空地出賃建屋借銀一千兩旋因是處不能建屋向索借銀不還控經鄭大令訊供押交在案嗣因歲暮暫准交保昨日堂期著保交案包探禀稱蔡由毛春塘筆店擔保奉諭往傳蔡避不到案有開羊毛行之時松泉自贓投安伸訴故將時解　請訊大令以毛春塘旣爲保人不應串出時松泉桃僵李代著速傳原　人到案趙銀濤旣爲司事不應串同誑騙著與時一併還押候提蔡衡山到案究追○徐炳仁禀稱徐春生向在小的店内爲學徒去年因思瘋癲纒　不休故送案　辦徐春生供自學業至今已十有二年積欠工資洋廿二元向索不還反遭拘押炳仁供所有工資已父伊母舅帶回春生又來滋　復經張金林理勸給洋張投案訴稱春生將所得洋銀花費淨盡復來滋擾大令以徐春生現有　病著押候速傳其兄到安再核○包探禀稱道勝銀行執事西人密司惠龍雇用陳沈氏爲傭婦失去金表及貴重各物報知捕房飭探搜查也無形跡解案請訊陳沈氏供寗波人在西人處服役有年素來規矩並不犯竊不令以指竊無憑著禁押七天以示薄儆○吴淞河鹽　吴少尹遣家丁姚林郎投案禀稱家主失去金銀對時表各一枚係庖人徐金表所竊來滬質錢經包探拘獲遣小的領贓徐金表認竊不　大令著　候笞責二百板贓交家丁領回○包探禀稱王裕生初在北直隷輪船爲水手因事辭歇前日至船上竊取千里鏡一枚登岸求售爲探夥拘獲解案請訊王裕生認竊不諱大令著押候該輪船抵埠再核 
[美界捕房紀事]  
　　昨日朱阿林王阿榮金阿狗三無賴嬉游于公平碼頭適有張鳳生者在彼散步三人以其懦弱可期任 
 
 

Page 10

 
 
情敲詐　爲五百四十五號華捕所見一併拘入捕房捕頭飭押候解送英界公堂禀請讞員張賡三直刺從嚴究辦○常州府　無錫縣人陸阿寳在寗　路第二百十九號門牌馬小珊家當長隨前夜乘主人出外竊取海虎袖寗綢皮袍等件肩負而逃適遇土阿虎陳財星二包探見其形蹤詭　向之研詰一味支吾遂連贓帶入捕房捕頭飭押候解送公堂禀請核辦○小流氓余本花糾合同類二人倚醉　　蹂躪菜巿適爲五百十二號華　所見向之喝阻余竟與捕支撑攫去所戴號帽及號呌護身棍捕怒甚竭力窮追得以拘入　房捕頭令　　解送公堂禀請究辦○姚阿四陸西郎二人皆江北無賴子也新正數日内因賭虧欠無可支持遂商同效妙手空空之所爲前夜潛入吴壁禮路張某家竊取烟槍數枝携之　出被包探洪阿寳拘入捕房捕頭命押候解送公堂禀明核辦○前晚賊犯吴少甫竊取新闡池浜橋左近　翠雲家皮衣數件經包探傳阿金獲住連贓帶入捕房捕頭命押候解送公堂禀請究辦 
[金陵官報]  
　　新正月初五日巡遵胡謝保案揚屬運河隄工局候補道何福海總辨蘇滬鐵路浙江補用道潘學祖大通督銷　　迨曾紀壽新兵前愛吴繼培鎮江參將鄭國祥代　合縣王像熙均辭通判吴清鑑縣丞羅治霖均見正陽關鹽釐兼淮北督銷候補道沈瑜慶安徽候補道席匯湘知府楊恩慶知縣方祖恕瓜洲鎮高光効江陰恊李全彪瓜洲申　游擊胡忠　三營遊擊張有亮孟河營遊擊韓輔忠統領太湖水師李順椿前署阜寗縣黄在福由淮會算交代回並　　　假鹽捕　　司趙楚材均到見機器局候補　　　補道松麟禀知今日開工江勝前營砲隊陳煦亮禀知成營南字左旗唐玉才到松江城守營遊擊曾恆德辭准補邦州孔祥　　府委　審　到差如臯縣單儒紳辭鎮　　　分局知縣丁楨到臺壺輪船周國祥辭赴清江 
[官報]  
　　正月初六日寳山縣沈金山縣劉均禀到向知鄧文㻙禀知奉藩憲委赴上海公幹卽辭又張辰由上海絲　北卡來卽辭請補常州府督糧通判楊培由滬來通判孫　　由上　貨捐局來又王士喧禀知由滬公幹回又管清佐由松滬局來知縣楊溥由木瀆釐局來又尙昌厚由上海浙絲　局來癸已舉人陸錦燧王酉舉人金曾　韓兆　丁酉數真韓雲駿均辭行赴都管帶太湖水師右營記名提督鄧漢南到卽辭行又中營遊擊銜儘先都司胡昌寳禀辭赴宜興巡哨辭平輪船管　候補把總簡傳斌禀知送藩憲　上海正任民進縣吴炳於正月初四日未時病故藩轅牌示照得金匱縣知縣王念祖調補長洲擊知縣遺缺查有裁　卽用知縣　憲濚堪以　補○初七日川沙慶陳丹陽懸陞均果到寳山縣沈金山縣劉均禀辭准補常督糧通判楊培禀辭回滬知縣周恩楙東辭回宜荆釐局特用通判王錫侯由湖　　　赴　澤　縣丞程柱專差來省禀謝奉飭　署嘉定縣縣丞事准補蘇州府照磨姚定信禀謝奉飭赴任太湖水師親兵營領哨候補守備陳名揚禀知由江震巡緝回又正前營領哨花翎遊擊陳道合禀知帶哨巡湖撫轅將　正月十五上元令節自十三十五十六等日俱應穿蟒袍補服掛朝珠 
[邦江官報]  
　　新正元旦各官商禀賀兼鹺尹會同委解金陵餉○初二日南掣金司馬南批騐趙鹺尹均禀到○初三日朱鹺尹文　劉鹺尹鍾祥均由差次來○初四日總局　分轉由十二圩到揚公幹○初五日鄭鹺尉廷琛銷四浦差許鹺尹星淦由大伊山卡來○初六日辰到運憲公座開征各官商禀員鹽捕營趙都戎禀辭赴省 
[江西官報]  
　　南昌縣孟慶雲甄别東湖書院新建縣文聚奎甄别西昌書院徐銘新解地丁京回從九韓長英南城催地丁圓劉福　郵陽催地丁回並謝酌委一次行知劉承訓由崇仁汪炳文由　泉俱催漕折回吴振聲接查順化門程元壽謝分缺間補用行知陳福鈞儘先酌委錢汝燮酌委司道首傾鄧裕杓儘先酌幾俱禀謝行知許聯桂往委劉寍星　　巡鄭錦春由京起服來江藍康陞由永新催屯粮回林元定接查進内保甲鍾福彤興國提案回 
 
 
