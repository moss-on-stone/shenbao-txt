# 1882 - 251 - 4903367

 

Page 1

 
 
[本舘遷移]  
　　啓者本館與申昌書畫室諏吉於八月初三日遷仕英租界三馬路大禮拜堂南首諸君欲上告白以及買本館曁點石齋書籍統祈光顧各外埠有鯉信鴻詞寄示信封面上請照此開明當築潰悮此布[  申報舘主人謹啓]  
[論𠮓法之難]  
　　前月高麗亂黨肇禂攻燬日本使著殃及宫闈以至日人憤怒大興問罪之師其禍不知伊於胡底原其故皆由於𠮓法因而知國家𠮓法之難實有難乎其難者焉宋王安石以議行新法卒召靖康之禍按之史策安石之新法亦未嘗不可以行特行之而非其人則反足爲民間之累此治國者所以戒紛更也然時勢遷流本無一定中國自皇而帝帝而王王血覇其法亦屢𠮓不一𠮓第任其自然初非出於勉强故人自不覺耳孔子言民可使由不可使知此中蓋有濳移默化之道初不必故事紛優也漢通西南夷論者紛紛其後通道而國用内竭皆歸咎於漢武之開邊其實苟能善處乎其間則亦何至輪臺之悔故本朝初通泰西内外臣工亦皆言人人殊持重者多以成法相拘懐才者頗願及鋒而試以林文忠之賢猶有焚鴉片煙之舉禍機幾於不測迨至今日而習慣者漸成自然初不以西人爲異而西法西學華人亦頗知其利使文忠四生於此時又不知作何辦法諒亦不至膠執成見矣當其初則固大費周章也日本自維新之後極力仿效西法以求自强銳志𠮓更不遺餘力甚至易服式焚書籍盡棄其舊而惟新是謀不數年間翕然改觀然當其創始之初則亦有亂黨紛起而與君父爲优其所言亦正與今日高麗亂黨之說相同但日本𠮓本加厲至於焚棄書籍改易服式不啻如趙武靈之胡服騎射人之疑而叛之也若猶有可說者在尙不如近日高麗之雖曰𠮓法而猶不至大改初服也大都高麗之風氣尙在渾樸之列其人之性情類多迂謹拘執觀於亂人白樂寛上高王之書以爲高麗國政皆係先王所經畫先臣所圖維所當歴久遵守而不可稍違者也今乃盡棄舊規别圖新法必至貽誤於國計民生與其將來死於夷狄不若今日死於王章云云卽此可知高人之情性因陋就簡視爲故常攺絃更張目爲難事其心思有固結而不可解者已夫先王之道不行與民𠮓革者在大經大法倫犯網常至若所損所益則當隨時制宜斷不能固執成見高麗向遵中國之教而中國聖人亦言殷因於夏禮所損益可知也周因於殷禮所損益可知也三代之時四夷皆在邊境初非指現在之海外各國而言至漢武開邊通道西南夷而邊境遂遠過於前然仍在海内非海外也突厥匈奴前朝所稱爲外國者皆屬亚西亚洲境内雖在天山瀚海亦終同在一洲至本朝取臺灣則遠出重洋矣故當議取臺灣之時亦有紛紛阻撓者以爲本朝幅員已廣不必遠涉重洋收此不毛之地殊不知後來旣收臺地而蔗漿番布爲利滋多近來雞籠之煤尤爲中國之大利此豈先時議棄諸人意料所及者哉中國之通泰西歴年已久高麗豈不知之現在中國大𠮓厥初凡於泰西各國之良法美意無不仿而行之以自謀富强卽以絶外人窺視之漸而泰西各國見中國奮然興起製造訓練日新月盛亦深以爲喜而未嘗敢有狎視中國之心惟日人屢出大言然西人亦嘗笑之卽此可知中國通商各國之明效去歲高使魚君壹齋來華道出上海歴觀招商製造等局與華人談及通商之利津津焉不去口魚君雖係開化黨中之人然高麗守舊黨人豈竟一無聞知者旣知中國通商之利何以仍執已見而不肯𠮓通以致屢爲高王所罪斥因而激成此𠮓故謂守舊黨人亦屬忠謀爲國此特就其前之人諫諸臣言之耳至今日而禍及王宮辱及日使激日人之怒致高麗社稷岌岌乎有不可終日之勢是尙得以守舊之說爲忠言之人告乎效　權之兵諫而更甚之效燕王之請難而其必不可間嗚呼自古國家𠮓法其禍未有如高麗之甚者也然則欲𣀵其法果有如是之難者乎殆亦在乎𠮓之之道得焉耳 
[本館自已接到電音]  
　　本館於昨日接到在津友人專發電音到本館内有七月廿九日上諭一道敬謹譯登○七月二十九日奉上諭麟書潘祖蔭奏請飭提要証歸案審訉一摺據稱周瑞清被叅包攬雲南報銷一案現經巖訊天須祥乾盛亨商人王敬臣閻時燦等據供潘英章崔尊彛均曾在各該鋪匯用銀兩請飭提訊等語雲南糧儲道崔尊　現在請假回籍永昌府知府潘英章業已回任着雲貴總督雲南巡撫安微巡橅飭令崔尊彛潘英章迅速赴部聽候質訊不准稍有遲延太常寺卿周瑞清着聽候查辦母庸在軍機章京上行走欽此 
[埃事電音]  
　　七月念九日倫敦發來電報云埃兵之攻加薩新者已被英兵撃退矣埃兵死者甚衆有大砲四尊亦被英兵所得而英兵則所傷無幾埃兵回營後恐英兵追追故自營放砲轟撃以拒之 
[譯録西報]  
　　字林報載有天津來信云大院君現在已送赴京都矣而有輪船武弁四人因貽悮公事業經傳相斥革也 
[摘譯東報]  
　　七月二十一日九點鐘時東洋馬關探事人發電報回日云東使至朝鮮於初七日開議而高麗因宮中喪事遷延未覆於是東使柫袖而退至濟物浦口高使追及遂於十七日在比叡艦上商辦凡日本所請無不允從高麗全權大臣李裕元副使金宏集與日官井上補者會同妥辦定約云又據時事新聞云花房公使於十七日謁見高國王和事皆已議妥償金五十萬爲日兵經費又五萬元撫卹死者之家准使館設兵䕶衛其亂黨限二十日内處决日人可以廣歴内地并在楊花津開埠貿易以上所請高麗政府均皆允許又云中國馬觀察將大院君由軍艦帶回天津並傳檄八道大略云大院君當權紊亂網紀以貽皇帝叡慮故帶回本國究問情形而已又譯西海新聞云朝鮮一案如何了結中外常所留意今已漸次定同因將情形由電報發來所定各欵比前稍異兹摘録其略於左第一條限二十日内捕逮叛黨及主謀者於審訊懲辦時准日國人在旁立聽第二條所有被害之日人當以禮安葬第三條富以五萬元撫卹被害日人之家屬第四條朝朝鮮政府因亂民啓事損壞日本使館並日本出兵一切用費朝鮮政府應賠償五十萬元以五年拔還第五條准日本公使舘駐紥䕶衛兵一隊朝鮮政府應認建築兵營及修繕等費日兵士亦應遵守本國紀律俟過一年之後由日使酌量將兵裁撤第六條朝鮮國王應遣使臣齎書赴日謝罪並附録 
 
 

Page 2

 
 
兩月前在東京批准條約二欵第一元山東萊仁川兩府之游歴章程只准五十里今批准二年之後可以推廣數百里又一年之後准於楊花津互市通商第二日本公使領事並屬官家族咨照禮曹發給文憑以便往高麗内地隨意遊歴各該地方官認明文憑派人護送又七月初十日日本公使從高麗京城退出之時適逢中國大員帶領護衛兵二中隊由大南門進城其所帶之兵士頗爲精選身材雄壯所執之槍乃歐洲最貴重之槍軍服極其美麗比之日本軍服有天壤之别實勁旅也當日使退出之際高人頗多觀看互相評論云日人見大國兵到皆恐懼逃遁而日人則謂高人只見其皮毛未知實濟笑目無識謂中國兵精器利我兵雖退讓一步而在本國之兵聞之莫不切齒也又云高島仁禮兩少將現在高境俟致祭遭亂死者之後卽擬次第澈隊回國大約七月二十四日可抵馬關矣日人前駐釜山之天城艦刻調往仁川駐仁川之日進艦謂赴釜山其他軍艦不日亦將撤回花房公使亦俟祭祀完畢擬卽回東以便奏明一切也 
[杭垣雨雹]  
　　杭垣自入伏後並無酷暑迨交秋令凉爽更甚班姬紈扇咸謂永棄篋中矣不意自中元節後秋陽燥烈秋暑逼人至二十日後炎熱日增直同三伏各處士子之録遺者衣冠入塲無不揮汗如雨幸又宗塲規甚寛不致逼人太甚也七月廿四日晩忽陰晦初更餘則黑雲如磐雷電交作狂風過處雨點卽來而間以冰雹一陣洒窓敲瓦錚錚有聲有拾而視之者則雹塊僅加黄豆大小約炊許時始止迨雹止而狂雨繼至勢若河傾聲同潮至轉瞬街路皆水没至脛骨至二更時始息四更後陣雨復至猛厲更甚於前爲時較久一時凉氣撲入臥醒者無不驚秋生枕篻也 
[浙闈廉差名單]  
　　浙省闈中各項差委例由撫藩二憲于通省印差各人員内愼選正途出身者三十六員先期調集到省定日在撫署扃試後卽封置公所内居住須至初六日進簾後始分派内外廉各差先時不能預知也陳雋丞中丞現已調集正途人員三十六員定于七月命六日前均須到省本月初二日在署面試所有各員名單抄録於左○補用同知莊人寶龎慶麟○卽用朱啓鳳胡文淵倪望重程開運羅配章徐振翰成沐蔭陳泰階林乃檉尹椿周純武王壽𣐠○大挑葛華郭沛棠王嗣喆蕭治輝石維堂顧鴻烈余香祖鍾光耀劉靖童德輝○候補俞鳳崗莊殿華朱秉銓章甫侯璋森路保和秦簧徐傳冕施振成于萬川胡日宣鄧履中並聞尚有餘姚縣高桐黄巖縣馮健新城縣周熙瑞安縣高錫疇補用通判劉華禧顧師潤候補縣陳友詩卽用縣毆景芬亦皆係　考簾　云 
[整治街道]  
　　京師前門外街道窄隘車馬　擠而各舗户又每於石砌之下墊土以圖寛敝有礙車道新任督理街道𠫊憲李小川臺諫莅任後卽責令各舖户刨去土墊不準少留想從此街道章程定有一番整頓也又崇文門城廂内外石路失修城根迤東河隄多被𥩈賣黄土之人私挖成穴新任步軍統領麟憲於七月十三日出城祭掃祖塋道出崇文門經過是處見崎嶇難行歸時面諭段上卡兵令赶緊墊修一律平坦聞該汛兵卽日興工有統領之面諭定可大收實效矣 
[挾嫌誣陷]  
　　七月初七日有永定門外馬家堡賣藝人某甲在前門大街天橋之旁開場演耍刀矛正手舞足蹈間忽來一賣蟠螲者負籠挈袋立叢人中甲瞥見卽舉手中腰刀力砍衆人驚駭而敬旋被中西坊官役將甲𫊧住到官由身畔搜出一呈係報明火之詞據甲供此呈在身邊携帶已久未敢擅告云云計呈卜註定明火人十八名賣蟋蟀人亦在其内遂傳呈内諸人到案皆甲之隣人咸供因與甲有嫌呈詞係誣揑牽累寔無明火清事并供出甲弟爲証翼日移案到城遞送刑部不知如何斷結也聞甲之里人云甲去歲娶一再醮婦婦帶來一女尙幼甲淫之婦因與甲反目隣人聞知頗爲不平有王一仔者聚人毆甲股脛幾折不能行者兩月餘王復唆婦鳴官婦懼而不敢惟趁甲不起携女逃逸中隱恨在心愈後擬此呈詞思陷諸人以報復而尙未發適今遇之賣蟋蟀人亦當日聚毆者也 
[當舖加期示]  
　　當舖之設所以利民而非所以病民在農商旣可權其子母而貧民亦可通其有無是以兩江督憲左侯相曾諭各典舖殿寛限期而浙省大憲亦有十八個月爲满之諭仰見體恤民艱無微不至玆將鄞縣朱明府示照録於左鄞縣正堂朱示現奉憲飭寍屬各典當槪以十八個月爲满免其隆冬讓利等因除諭知各典當外合行出示曉諭爲此示仰闔邑軍民人等及各典當知悉當贖限期從光緒八年七月分起慨以十八個月爲满免其隆冬讓利各宣凛遵母違特示 
[狎邪惹禍]  
　　寍郡有某甲者性耽花柳日前于某妓院正在興濃之際不料門外數人鬨然直人揪住便毆致傷甚重嗣由妓院中送回其家則已奄奄一息矣或曰因姦起釁未知孰是也 
[和尙掌嘴]  
　　揚州風俗於黄昏時在街市兩傍陳設板攤羅列猪頭腸肚等物謂之賣薰燒貪便易者多買之近日舊城大街四叉路口之薰燒攤有一中年和尙左手已携酒一壺右手又携一筐向薰燒攤買肉斤許始則爭秤繼則硬用小錢與設攤之入大肆咆哮并以老拳從事正喧閙間適捕㕔輿過見路已梗塞詢知其故卽命從者提僧來僧出言不遜捕㕔怒命掌嘴三十謂之日非汝之過乃嘴之過也今爲汝責之彼如再犯我知之仍當爲汝責之不稍貸也一市聞之無不粲然云 
[皖省亢旱]  
　　皖垣人秋以來烈日如焚望雲徒切四境田禾頗形亢旱官憲禁屠祈禱稍得微雨然不破塊不鳴條瞻彼原隰尙未霑足也刻下農民所種棉花及雑粮等皆形枯稿難望西成豈天心尙不念吾民耶 
[恭送憲旌]  
　　皖坦裕大中丞已赴金陵辦理監臨事務是以撫署日行公牘已委藩司代拆代行間中丞出轅時司道及闔屬文武員弁齊至東門外碼頭恭送水陸各營亦同放梒砲叩送憲旌云 
[鄂省官報]  
　　補受湖南常德府高萬鵬太守七月初二日過鄂履新矣七月十六日東湖縣南沱巡檢魏鳳翔奉調闈差禀到又奉泉憲新添派通省垣九門稽查委員候補通判劉本越其分查者望山門候補縣左興寅中和門蔡迪康漢陽門劉震平湖門黄廷松忠孝門陳元樞文昌門　修藩賓陽門侯補同知楊文元武勝門候補州吳以圭保安門臧文宗七月十八日爲録遺開考之期補歲與考試監生等塲挨次舉行二十五六日可以畢事云 
[佛事减色]  
　　往年七月間浦上盂蘭會頗繁盛僧道輩於此時均掦掦得意今年雖有數處舉行乃聽經聲似秋蟬睹燈光似晨星較爲減色此可見市面之清淡矣 
[勃泥開埠章程]  
　　毂泥却南洋之婆羅洲其中有地一區日沙答現已爲英人所有設立大員駐理在南洋香港各處招農開墾通商貿易總司其事者矢憲麥君華陀也接麥君前時入旅中土三十餘年曾任上海領事商民悅服甲戌年久旅思歸解組回國英廷以其　勞𢡟著賜以全俸特錫第六等爵以寵異之兹當勃泥開埠非麥君不能當此鉅任爰將所定章桯具録左方勃泥島北邊有疆土一幅名日沙答計二十 
 
 

Page 3

 
 
一萬六千餘方里近者布倫彌及蘇祿之主割此地交與大英國人設局承受而是局荷蒙入英君后恩典頒賜御照勅授全權得有此土且按照中所譣彰明良法俾得譕美盡善以施之於政令焉今者本局凛遵承受此土建署總理大員設法修明政令開拓利源農工商賈礦務不等均按事勢所宜而爲之且又分畫疆域簡派妥員管察并四周探察地形以便各邦行旅到而受塵安居樂業此地本土之人散處於境内者其數寥寥惟膏原沃壤宜於耕植者不可勝計由此觀之將欲盡地土之膏腴展農工之宏業非招徠力役斷不爲功夫中國人民素以聰敏任勞勤力稼穡見稱於天下而在本國則又苦於人稠是則惠然來此爰居爰處以成開闢之豐功以作居民之盛族本局正有厚望焉若乃農夫佃户數口之家在中國難謀衣食者於沙合則定有機緣可遂所求昌大厥業有民如此開墾地方本局甚愜於懐是以格外加恩以爲獎勸凡遇此等人槪免川資卽使携妻挈子亦不致耗費盤纒且錢財應用則先給薄貲地土恩頒則僅收徼欵至抵埠而後給以器具復按時給以口粮蓋造茅屋可蔽風雨務在使之得所凡此優待之事皆其所身受惟先交之欵及到埠後一切費用應須償還然猶寛限時日始向耕植所收之項分期取償而已至若去留無定取地祗爲　居者在所不准然地叚一經批准定當註册存案以彼擇地之人來居此土則明列此邦規例於籍中其人允願遵守署名作據則永爲其人及後嗣産業不致遷移隴　工人一俟耕植家受田開墾則力作必多傭工之輩則於建設公務衛署以及通域建置道路之時爲用正急此等人大抵皆由　植工作頭人先給錢財招引而來本局於其入境之時定當在在留心以期欵洽妥善不致受虧且以招徠最善之法有利於彼者而聽此等股東布置焉若工役期满而其人自爲已計定居於此本局定必爲之事事周全體恤以示鼓勵百工技藝負販之流種蔬漁魚之輩爲民生互相資給於户口加增碼頭日擴之時此等人來居是埠將來斷不能少當與專門耕種者同得優待凡此等人欲自來是境本局則限以人數免其川資先墊錢財給以器具惟先墊之項則限以時日約期償還若漁人則最爲利便蓋沿海一帶水道瀠洄旣長且遠於捕魚爲最宜卽名要河口流入海濵之處亦爲業漁者所利賴若華人招集股東聨合資本領取地段以爲開墾或作别様經營本局最爲喜悅務必於其所謀之事方便周全以成美舉同謀合作之法此時英國盛行若依此法自有利益且使作工之人於此等創舉亦得入有股分與已相關其股雖微亦得苦樂均沾本局將來或用先墊錢財之法或免収川資或恩給地段以成同謀合作之規或按照情勢如何然後再立章程亦未可定凡屬華人無論農工夫役以及技藝各項等人因聞此舉而爲本局起見前往北勃泥者本局相待款洽之情最爲優厚如欲復回本國亦時時聽其自便或自備資斧或遇有機會則與本局酌商均無不可總之凡爾華人請爲留意此土地一區綿延浩大由爾邦往來輪船雖緩行三四日可至本局所望不久卽設立直達彼處之輪船以收利濟之功此地港口衆多帆檣灣泊綽有餘地河道亦紆徐曲折海瀆一帶長一千五百餘里雨水調匀諒無旱潦之患新田萬頃可以種植禾稻茶葉咖啡果榖金雞納靛青胡椒甘蔗薯良煙葉棉花樟腦西米沙榖米樹膠其餘别様貨物出産亦多山林之木燕窩之穴明珠之淵海參之窟魚翅之宅礦油之源均無不俻且皆上等美材更聞有金銀諸礦以理測之亦可信也夫地不愛寶凡此財源祗須心堅手敏之人開而通之卽可以富已而利人爾等華人可以乘此機會絡繹前來乎嘗聞故老之言數百年前華人有屬土其地廣大寛袤其人與本國貿易生竟繁旺當　此處也今其土人雖屬寥寥然觀其古時墳墓之跡今時種植之法及其面目相貌卽可推其原始而知此言之不妄矣彼其人之圖謀冒險不辭勤勞不惜今觀爾國地密人衆每有飢民爾其可不發奮爲雄創成立足之基以作安身之計幸英廷之招撫藉英政之寛平俾爾得以聚族安居而名垂不朽也乎至若土地之情形本局之規畫欲知其詳在該處古達可禀請沙答總理大員在香港可由巴厘公司轉請於本局代理行旅處在新嘉坡則投問本局代理處贊臣公司可也以上所定章程如此有意前往者時哉勿失并聞是處水土清嘉草木暢茂一切物産無不畢具誠可稱沃土福地况又得麥君爲之招徠也哉 
[西官行程]  
　　昨日三菱公司輪船到滬内有巴西國欽使附輪而至該公司開去輪船則英領事偕其夫人趁船而往日本現在滬上公事則以副領事欇理也 
[渡船傾覆]  
　　昨日九點鐘時本埠董家渡渡船覆溺船内之人多鳬上船底逃命舢板復從而救之又有西人小輪船一艘亦適經其處帮同撈拯故雖占滅頂之凶幸均出險否則不堪設想矣 
[照録皖省周裁五觀察詳述灾狀書]  
　　再十九日弟自蕪湖過江至運漕分局當同葉梨軒少尉坐小舟人無爲下九連中極目汪洋不見廬舍惟相距數里或十數里有楊樹梢枝摇𣻌水面知係舊日村落又有斷埂孤攻搭蓋草棚零星散處滅没於烟波中因卽尋至棚邊察看情狀但見老幼男婦聚處一窩莫不鵠面鳩　嗷嗷待哺病者臥地不起稍有力者撈取水底爛稻皆𠮓成青黑色者藉以充飢已不禁心傷淚滴間其破圩形景據云五月中上游蛟水下注汀流大漲至六月十八九連日大雨東北風怒號不息前江後湖隄圩同决勢如倒海排山廬舍牲畜貲糧器具一槪冲去其家有小舟木盆就近可登者幸逃性命此外悉付波臣前月撈取屍身一百數十具至今隄邊圩脚陸續有死屍浮起我等棲此已十死三四藁葬埋堤邊卽未死者亦將塡溝壑等語人耳刺心竟欲呼天一哭自初九至今楊殿臣葉梨軒等所辦施藥給票悉是此輩卽此下九連地叚圄圍三四百里徑直一二百里共一百餘圩每圩十餘村或七八村不等開查已十餘日查過者尙未及半未逃荒者如此已逃荒者沿途乞食瑣尾流離槪可想見弟等查看數十處分别施濟卽詣州城拜晤州牧及潘琴軒劉仲良中丞又接見城鄉紳董僉云此次無爲之災死者較濳山太湖略少望者較濳山太湖更苦蓋潛太猝敄災洪退去尙易若無爲則满地江湖未知何日涸出死者已矣未死者亦無計謀生言頗切理歸途順勘與無爲連界和州屬之龍骨火燒等八圩及對岸含山屬之永豐保盛等二十圩情形大略梠同謹以附聞再叩大安 
[氣船將次修竣　]  
　　氣船爲中國奇創董子珊司馬煞費苦心多方賠累始於去冬告成由滬江開王安慶奉左侯相札調金陵飭製造局修理今已數月未見動静在後查知金陵因無船塢如欲修船須依岸築堤以護外水方可動工今夏雨水太多所築之堤經旬泛濫内堤未幾又没及至六月半後江水底定始築成堤權作船塢而幾器各件非尋常火輪有舊様規模必须董司馬逐件繪圖口講指劃先做本様再翻沙鐵蓋差以毫厘卽爲鑿枘大約須半年方能工竣計重九前後當可觀成也 
[協拿勇丁]  
　　高昌廟劉營勇了某不知因犯何事被管帶官懲責該勇潛逃在外營官泒勇四名分頭查緝遇於法界玉露春茶樓見該勇　力過人又恐其　藏利刃不敢向前一面設法籠絡一南没法捕房請泒西捕協拿時在前日二點鐘也法捕頭泒西捕及包探等前往將該舅丁拘進捕房暫押而協拿之勇卽持營官名片立解該勇回營辦理矣 
[行凶續述]  
　　昨報列挾刃行兇一則前晩十一點鐘　女父沈阿來投上海縣喊控范邑奠業由金陵回署親爲訊問據沈阿來供訴前情并稱挾刃者係錢大元乃西門巡防勇丁當時卽被逃　已將情禀訴營官據營官云錢大元已於隔日請假今當嚴緝邑尊卽允移營緝兇云 
[撞車起釁]  
　　昨日外虹口地方有甲乙二人各坐東洋車一向東走一向西行及至該處忽兩相碰撞甲卽持洋傘將乙之車夫江北人 
 
 

Page 4

 
 
頭顱打傷皮　血流當時扭入捕房騐明傷痕先將受傷之江北人送同仁醫館醫治一面卽將某甲管押捕房諒當解公堂審訊矣 
[鐵條忽陶]  
　　太古碼頭重慶輪船上之小丁潮州人於昨日帮同下貨不料船上所擱之鐵條忽斷人隨跌人艙内磕於洋布箱上致磕落門牙兩個耳内出血口已歪腫受傷甚重當卽送虹口公義局中救治矣 
[經費宜添]  
　　招商局南棧雇用之小工掦州人於前日在樓梯上跌下磕開下頦血出甚多當送公義局醫救刻下公義局之留養各小工實屬不遺餘力倘得各善士襄助經費則當與西人之醫舘相頡頏矣 
[醫館與工]  
　　前報載同仁醫館擬再借民房兩幢以作養病之所而左右隣近苦於不能開拓現在館後買得洋房一所四南已築籬笆不日卽將興工蓋造矣並聞勷助其事者爲粤東李秋坪太守云 
[英界公堂瑣案]  
　　包探康阿順至公堂訴稱昨在浴堂弄中見鄉人挈一年將及笄之女聲言價盤詰支吾爲此送案請突女供姓王名三寶係天津人無父母兄弟被人領到蘇州價賣已及二年又被騙至上海賣與川沙地方之孫姓未幾又被孫姓賣與顧姓今又被朱勝泉領回上海圖賣陳太守問女曰挈汝者係何人價賣者係誰家至買汝之人作妻耶作婢耶抑或販賣耶女均莫知所對朱勝泉歴述所由并言價賣是實太守又間女究係自逃至滬抑或被朱領到上海女答稱實被朱從浦東領來者太守飭將王三寳　交官　朱勝泉管押着函追顧姓投案再行核斷○惠捕頭訴稱開車寓之翁平和昨用蔴繩捆送魯阿羅到捕房據翁稱被魯𥩈夏衣十餘件又被𥩈烟筒一隻藏在衣袖被我看見故同夥扭送捕房魯則稱並未𥩈衣亦未𥩈烟筒今被誣指加以私刑始送捕房等語爲此請訊陳太守訊供之下卽爲騐傷謂兩造日魯阿羅行𥩈確實翁平和擅用私刑亦屬不合姑念魯已受傷從寛斥釋翁則枷一月發頭門示衆○包探陳阿九𫊧到𥩈犯並緝到綺園紳富樓永恒祥等烟館中失𥩈之件已列昨報兹悉該包棎將𥩈犯金子香及荷色本色熟羅長衫各一件及雪青官紗女衫一件一併解案失主王順興供在綺園失𥩈荷色熟羅長衫朱阿順供在紳富樓失𥩈白熟羅長衫王福堂供在永恒祥烟舘失𥩈官紗衫均請究辦給領陳太守隨判金發捕房管押贓交失主分領包探又禀尙有押禀一紙亦係熟羅長衫典在城内押鋪未便吊贓太守飭將禀暫存捕房俟有人認領給付云 
[附惜物軒經收皖賑第一清單]  
　　恩榮堂解懷德堂成四知堂楊樹德堂顧各二元程達雲洋五元崑德堂徐緣野堂李三愧堂王體銘堂倚舵樓各一元世德堂陳翁戒堂朱雅言堂侯共二元劉正泰阜昌振隆號同康同吉祥震康各二元三餘堂呂坤和高成大德昌阜怡大　恆興昌天頤啓元各一元安定堂胡洋一元小洋二角强恕堂王洋一百元王怡亭洋廿元李石安洋十八元徐修阿洋十三元勤業堂洋十元公泰　八元泰昌鼎成乾元實泰各洋六元無名氏洋七元王榖詒孫傳德堂各洋五元種蕉書屋王建侯各洋三元張蓉臺太原江姥王耕詒王福塘儉永堂各洋二元王仲弨衍波閣安定氏馬鶴記金粟菴慈　山房浦九如堂王鍾琦王鍾　瀅纖女史壽芝德潤堂陸承啓堂張浦鼎甫各洋一員餘慶軒粹和堂各錢八千文無名氏錢二千文强恕齋徐子靜各洋一百員恆豐信順記各小洋五角三省堂無名氏裘天寶　壽齋義盛各小洋二角潘香谷小洋四角瓶山隱碧雲菴共小洋五角承德堂興遠堂文記等共七户各小洋一角惜花居氏錢七百文黄滎等姓共六户各錢二百文恆升等姓共八户各錢一百文鄧鼎義鄭坤林陋巷生江海樓無力人各實洋半員徐孝發陳涵保石昌玉金楊等姓共二十四户各錢二百文武金林黎文彬陳田各錢三百文郎增鎑錢四百文陳丕昌周紹海王郭等姓共五十户各錢一百文隱名氏錢三百九十五文鄭經甫錢二百七十文永恆行錢二百文留餘地步洋十二員顧含章黄吟香各洋三員童　耕浦麟趾李思善賢儉顧學耕黄各一兩員陳增祥徐易安陳程朱姓共十一户各錢二百文梁廷詔鄒悅山　吉雲等共十六户各錢一百文楊誼昆錢四百文吳宅張宅各小洋二角莫啓豐德泰各小洋五角提中叅王松江城守鄭各十元中營守府楊新兵副營錢𥿦茷审各二元新中營中哨黄左哨文石哨張前哨歐陽後哨王新副營中哨胡左哨李右哨陶前哨陶後哨曾青村都戎馬松城守府李簡靜叟東山寄客華實堂欣欣草堂天淡齋行素軒洗耳堂知足居各洋一元城守營哨司共洋三元五哨什長兵丁共錢四十千文新副營什長兵丁共錢四十千文善思儉居汪彭府朱甡茂各洋一元固本氏推原子長記趙雨田楊松記甡元號瑞芝堂繼志堂天泉堂力不週和記各實洋五角恆興虚洋六角布衣知足愼修堂陳鳳記各虚洋五角力不足小洋四角知愧氏小洋三角萬惠泉鄒品記朱程等姓共十二户各小洋二角思遠堂汪子怡各洋十員金萬泰正大行生生朗潤堂鄒餘慶堂須海曙堂許何景各洋一員史雨湘洋二員成泰乾恆順黄長發合成衡大裕隆福泰各寔洋五角永興行一泰協豐行龔　等共七户各實洋五角戚謝等姓共二十四姓共洋十二員姚稷臣洋二員無名氏　三百文趙錢孫李共三十二姓共洋十六員文記莊秦德泰華德順各洋一員顧合慶江益泰恊盛義曹鼎與各錢七百文趙恆源錢五百文智記庄漢　員周浦松記姚亦亭覺悟氏泰和舘各洋二員一卣居卾吟廬周浦彬記元德瑞豐行七十三叟周浦朱益泰各洋一員 
[蘇省撫轅抄]  
　　七月二十八日趙樹楷謝五年分海運蒙保補缺後以直隸州知州用賀鏡如禀知奉委赴震澤公幹○廿九日同知程光斗解賑銀赴皖辭府經金國鈞牙釐局委解銀赴揚州從九裘綬臬委赴江北緝捕辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[請嚴禁小票說]  
　　自呂宋票行於中國之後匪類之巧於射利者倣而行之殷爲小票人以其每張二角也無不拚與一擲以冀萬有一然之大彩日引月長舉婦女兒童厮養牧豎之財一掃而空之較之向年字寶𠮓本加厲其貽害實非淺鮮陳寶渠太守洞燭隱情嚴行禁止風行雷厲塞此漏巵故滬上久已弊絶風清人心莫不感戴特若輩知申地有賢太守在上無所施其伎倆遂於各城鎭信局出售且着收信者沿門挨賣更有明目張胆租寓掛牌陽託大票之名實則多售小票余常往來蘇湖閒見聞所及深堪痛恨凡婦歎於室母哭於途不知凡幾無非爲此小票也又菓童質物某氏典衣更不知凡幾亦無非爲此小票也若竟聽其自然勢必破人身家害人性命雖買票者咎由自取然賢有司爲民父母苟子弟被匪人引誘將人死地有不深惡痛絶嚴行斥逐者乎𥩈思陳太守愛民如子爲民除害誠不愧爲慈父母焉而各城鎭官府亦是朝廷命官卽是民之父母務望明查喑訪嚴行禁絶着各信局具結如敢再犯治以賭博之例人科罪屋充公亦不爲過想諸仁憲關心民瘼斷不肯讓陳太守專美於前而使若輩之害人無已也又小票來自上洋如蒙陳太守仁政及遠設法禁凈務絶根株不使毒流内地則内地數百萬生靈隱受無窮之福將來富貴千年公侯百代其食報自無艾也某爲生民請命不禁禱祝深之[  願花常好月常明舘主人呈稿]  
[畫潤助賑]  
　　戴翰甫山水紈摺扇册頁每件洋二角百號爲限由南市朱家弄口東盛號代收集數統助皖賑○華亭顧彦人杰人兩先生楷書助賑統扇二百件每件取洋一角前報已列今聞愈推愈廣又托城内邑廟花園内翼化堂書坊代收所收潤貲交電報局寄交皖賑嚴君佑之查收 
[席費助賑]  
　　錢業履安堂移中秋酒席洋二十元又不求知齋省中秋席費四元交助電報局爲水災賑欵並請轉囑登報謂並非欲揚已善因時届中秋爲口腹而宰殺生靈不知凡幾何不移欵助賑旣免殺生之孽又積救命之功造福無涯曷有旣極凡屬君子諒必樂從故擬藉此區區首倡以普勸各業同志諸大善人并可代爲觀㦄廣種無量功德也云云爰節録之 
[至寶丹方]  
　　今年夏秋之間天時不正疫癘盛行每有倉猝不及救治甚爲可慘兹有友人傅來霍亂至寶丹方須揀選頂上藥料合之每料僅需錢七十餘文患此症者試之立見神效此係經騐靈丹如有善姓脩合敬送功德無量方録於左倭硫黄一錢須用頂好者若用土黄性毒貼之發腫上肉桂一錢母丁香一錢吳茱萸一錢原麝香一錢白胡椒一錢照方各研　水每服只取一分用葱白一個打汁拌和放　内外用暖　膏貼上重者以熨斗熨之專治時疫霍亂觸寒吐瀉腹痛痢疾瘧疾貼膏肓穴孕婦及紅痢忌貼[  葛其龍抄]  
 
 
 

Page 10

 
 
   
 
 

Page 11

 
 
[光緖八年七月念一日京報全録]  
　　宮門抄○諭旨八道録前○缺單○晉撫張奏裁减公費禁止水禮各緣由摺○江督左奏叅革叅將審辦片○湘撫涂奏特叅各員片○又奏請暫擬緩修要工片○署直督張奏河務人員請免更調片○大臣額奏揀員請補口外知縣摺子○七月二十一日吏部翰林院廂紅旗值日無引見○慶福等彈壓覆命○興廉謝查城大臣恩○夏家鎬續假二十日○倉塲奏漕船五日回空○召見軍機惇王○派出擬題徐郙○○光緒八年七月分缺單知府廣東韶州微霖故知縣雲南嶍峨馬晉錡了巡檢福建松溪何廷楨調湖南長沙武殿臣無下落典史安徽蒙城張之淦敦○○山西巡撫臣張之洞跪奏爲晉省新攺公費貽害州縣現經大加裁减並禁止餽送水禮嚴定章程奏明立案仰祈聖鑒幸𥩈查外省泉司道府直隸州等官辦公每思不足廉俸扣减益形支絀不得不仰給屬吏其歲時餽送向有三節兩壽季規到任禮程儀諸目各省皆同山西亦然大吏之講求吏治者知其足以累州縣而又無以處司道府州於是乎别籌閑欵明定公費使上無匱乏下無挾制故近年各省遵旨議定公費之案屢見奏章然其款必有所出如三江閩蜀諸省或取之厘羡或取之摺折或取之鹽平倘别無可籌亦必量加裁減然後著爲定數凡以意在恤下面已自光緒六年王定安任兾寍道時懲於晉省官吏之貧窘舊日規禮不能尅期如數因慫惥葆亨巧立裁汰陋規之空名攺立公費以便其私舊日止送水禮者一律攺爲實銀並妄稱裁去一二三成朦混飾奏州縣由此重困人人嗟怨物議沸騰臣抵晉後案考其實　皆明减暗增甚至自無而有自少而多原奏所謂核减三成者僅止兩縣其餘僅减一成半成而合以加平加色較舊數實爲過之且向來致送規禮每年五六次之中必短欠一二三次不等至水禮一項厚簿有間辭受無恒卽使收納不過數色今則化私爲官轉絀爲嬴公然委員專提公費於領款坐扣以致歸綏道屬向無節壽陋規者藉口新章一律添收横徵巧取敗壞官常莫此爲甚矣臣除晉省苛政首將原議臣衛門公費一萬九千五百五十兩供支桌飯六千四百兩曁此外一應查庫門包等陋規全行裁禁旋將通省公費就光緒六年原定數目體察情形分别裁汰臬道府州所收公費除河東道全裁外其餘酌量核減其著名瘠苦原有解送公費者如永和蒲縣大寍平魯吉州汾西和順榆社寍鄉寍武偏關沁源屯留沁水静樂五寨天鎭五台右玉定襄左雲霍邱廣靈岢嵐嵐縣等二十五州縣全行裁免著名瘠苦原無解送公費者如石樓應州山陰垣曲平陸等五州縣申明永禁口外各屬新增解送公費者如歸化城緩漬城薩拉齊清水河托克托城和林格爾等六廰仍行裁革其餘舊有解送公費尙非瘠區者六十四廳州縣概行减半惟各屬中如鴈平道曁朔寍平汾澤五府遼沁隰三直隸州或地居瘠苦或删減較多不能不量予補苴卽於臣衛門所裁各費之内酌提津貼綜計裁减之數除津貼各屬外爲兩司各道歲省銀六千二百一十一兩爲各府直隷州同知通判歲省銀一萬四千五百六十九兩爲州縣歲省銀五萬八千一百三十七兩通計爲合省屬官歲省銀七萬八千九百一十六兩晉省餽送上司水禮之風亦爲巨害實與節壽無異送時開票持票折錢優缺每年五六次統計所值撫藩兩衛門豐者二三千金約者一二千金以下衙門遞減有差廉者不收收者率留其半一年所費亦復不資今一併嚴申勵禁刊印章程以本年四月爲始通飭遵行臣平心審核此次所定固一本於損上益下之義然實亦足敷辦公絶無强人以所難之事此後倘有於裁减之外横索巧取者當卽劾治其罪所有裁减公費禁止水禮各緣由除章程咨送吏部𩝳查外理合奏明立案伏乞　皇太后　皇上聖鑒訓示謹奏奉旨已録○○左宗棠片再據皖南鎭總兵潘鼎立呈稱無来營叅將景昌守備郭應魁互相攻訐各執一詞經臣咨會安徽撫臣裕祿就近查辦兹准咨稱該叅將景昌於册報礦銀有不實不盡情獘亟應嚴查究辦相應請旨將蕪釆營叅將景昌革職歸案審辦以肅軍政謹會同安徽撫臣裕祿附片具陳伏乞聖鑒訓示再蕪采營叅將員缺江省現有應補人員應請俟結案後容臣揀員請補合併聲明謹奏軍機大臣奉旨着照所請該部知道欽此○○凃宗瀛片再知縣爲親民之官必須潔清自愛年健才明始稱職卽謹飭自持者亦必人地相宜方足以資治理臣到湘五月有餘隨時接見僚屬留心察看復稽之案牘參以輿論大半多屬中材尙堪造就惟查有署芷江縣事補用知縣胡鶚薦利心太重聲明平常候補知縣宋組同年力就衰難膺民社准補祁陽縣知縣李海觀才具平常精神短少安化縣知縣趙惟鏻謹厚有餘才具較遜於是缺人地不甚相宜湘陰縣訓導陳序徵貪鄙嗜利不　師表沅州府經歴葉德濟年逾七十精力已衰當此整頓吏治之時未敢稍涉遷就相應據實叅奏請旨將湖南補用知縣胡鶚薦湘陰縣訓導陳序徵卽行革職候補知縣宋組同沅州府經歴　德濟勒令休致㢈補祁陽縣知縣李海觀以府經歴　丞降補安化縣知縣趙懷鏻開缺另行補用以肅吏治而免濫竽所遺祁陽安化知縣並沅州府經歴缺湘省均有應補人員應請扣留俟奉到部覆飭司分别擬員請補謹會同兼醬湖廣督臣彭祖賢附片具陳伏乞聖鑒訓示謹奏奉旨已録○○涂宗瀛片再臣准兵部咨光緒八年正月初四日内閣奉上諭李明墀奏請飭修洞庭西湖舵桿洲要工一摺等因欽此咨行到臣當卽欽遵行司籌議詳辦去後兹據藩司龎際雲詳稱舵桿洲在西湖之中爲往來商船避險之所該處原建石台及四南隄身均多傾圯急應一律興修惟工程浩大必須勘明形勢確估實需工費若干合南北雨省之力方能舉辦本年湖水漲發較早現值夏令一片汪洋無從勘估容俟秋後水平再行禀請委員會同勘辦等情詳請查核前來臣查所詳係屬實在情形該處工程較九民嘴有大小難易之殊非先籌集鉅欵勢難成此要工臣現交卸在爾俟到鄂接受督篆後會商南北撫臣屇時由鄂遴委明幹道員來湘會同該司等前往該處勘估明晰籌集費冉將定議興辦緑由詳細具奏仰慰宸懷合先附片陳明伏乞聖鑒謹奏軍機大臣奉 
[旨知道了欽此]  
　　張樹聲片再查接管卷内前因東明黄河修防緊要經李鳩章奏請將大名府兼河同知移駐東明高村大名縣漳河縣丞開州州判移駐上下游李連庄黄庄均作爲管河要缺業由吏部覆准仍令察看大名縣漳河縣丞開州州判現任之員是否相宜奏明辦理等因亦經李鳩章轉行遵照兹據布政使崧駿按察使剛毅詳轉據大順廣道劉盛藻覆稱移駐東明黄河上游李連庄之大名縣漳河縣丞徐銓移駐下游黄莊之開州州判程恩溥均係前年堵築高村漫口得力之員嗣于大工報竣籌辦善後事宜亦深資臂助業經歴過三汎飭守安瀾著有成效人地相宜堪以勝任由司核明出考具詳前來臣查大名縣漳河縣丞徐銓係江蘇吳縣監生由遇缺補用縣丞咨補令職光緒四年三月到任開州州判程恩溥係湖北雲夢縣監生由分缺先用州羽咨補今職光緒六年六月到任旣據藩司等查得徐銓辦事穩妥留心河務程恩溥通曉河務勤愼耐勞均屬人地相宜堪勝新攺之任自無庸另行更調俟將來出缺再按新攺河工要缺酌量揀選調補理合附片具陳伏乞聖鑒敕部查照謹奏軍機大臣奉旨吏部知道欽比○○奴才額勒和布跪奏爲遵照定章揀員請補口外知縣要缺以資治理恭摺具奏仰祈聖鑒事𥩈查灤平縣知縣呂景熙已奉部覆准其調補赤峰縣知縣所遺灤平縣一缺例應在于口外揀員請補查部議奏定章程内開嗣後灤平豐寗二縣缺出母庸定爲一調一補由該都統會周直隸督臣先儘口外揀發及勞續保留熱河補用人員按照名次請補等語今灤平縣知縣一缺按照章程應卽在于鷙河揀發及保留補用各員内揀補查有揀發知縣英順年五十歳係正監旂满洲長治佐領下人由文生員捐納筆帖式簽分吏部學習選補理藩院寔缺筆帖式中式同治三年甲子科順天鄉試文舉人十三年三次會試後照例投供經前任都統瑞聯奏請揀發熱河州縣光緖元年四月經 
[欽派大臣揀選騐放奉]  
　　硃筆圈出英順着以知縣發往熱河差遣委用欽此是年六月到因拿獲白凌阿案内經前任都統瑞聯保奏補缺後以知州用先換頂戴十二月委署建昌縣事二年七月交卸四年九月二十日聞訃丁繼母憂嗣經服满在部起復領照仍赴熱河差委于七年三月到群該員英順心地明白辦事隱練以之請補灤平縣知縣實堪勝任查與定章亦属相符等情由熱河道貴成具詳請奏前來合無仰懇天恩俯念邊缺緊要准以揀發知縣英順補授灤平縣知縣于地方洵有裨益如蒙俞允該員係揀發知縣請補知縣銜缺相當母庸送部引見所有遵照定章揀員請補口外知縣要缺以資治理緣由理合會同署理直隷總督臣張樹聲謹合詞恭摺具奏伏乞皇大后皇上聖鑒謹奏軍機大臣奉旨吏部議奏欽此 
 
 

Page 12

 
 
   
 
