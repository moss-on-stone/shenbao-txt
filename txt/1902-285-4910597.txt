# 1902 - 285 - 4910597

 

Page 1

 
 
[浙省墨出書預告] [  圖書集成局啓]  
　　菊花香裏榜信傳來各省人士咸思一覩新科闈藝爲度巧之金針本局預倩浙省友人將聚奎堂原刻闈墨飛速遞到現已用新鑄鉛字赶緊排印數萬册卽日出書定價大洋銀一角二分躉售格外克已有欲先覩爲快者請卽惠臨申報館購取此佈 
[第五次印二十四史售書啓] [  圖書集成局謹白]  
　　經世之學備於乙部二十四史薈萃歴朝之典章制度興　治亂斟今酌古洵足以因革損益上以佐隆治之宏規下以起民生之疾苦矧自科舉攺章以後大小考試皆以史事命題博求通達之才藉收宏濟之效若非貫通全史本木原原斷不足以應俊乂之　求挽艱危乏時局木局有見於此因又校印是書業已竣工裝訂成册紙張潔白墨色精良視前所印售者尤臻精美定價仍遵曩例每部洋銀五十六元不折不扣海内通碩有抱經濟之宏願而欲以政學鳴者請卽惠臨購取可也此啓 
[書本報紀英國軍政後]  
　　偉乎哉英國前度支大臣歇美氏之議論也歇氏之言日我英國軍餉刻已日加一日此事不但無益而且有損我國家若必預備大隊水師定受其害我國刻已最稱强盛明年欲再增製船艦因而加增費用此舉殊可不必施行經國要謀規時良策老成遠識實非淺見者所能窺夫時至今日地毬各國咸懷相猜相忌之心故柄政諸臣無不以增兵爲當務之急况英以三島立國歐西屬地之多遍於五洲各處苟非多派兵船終年遊弋更不足騁長駕遠馭之雄圖强鄰將協而謀我故自來任海軍大臣者尤以增兵添艦視爲要圖雖糜巨貲不敢吝惜嘗核其軍艦之數當一千九百年時有戰船十五艘帶甲巡洋船二十艘二等巡洋艦一艘單檣船八艘水雷追敵船四十一艘水雷艇四艘至一千九百零一年正月已加增至一百四十四艘其分泊之處在地中海及紅海者四十三艘在昌尼爾諸島者十四艘在北美及西印度者十五艘在東印度者十艘在好望角及阿非利加者十六艘在太平洋者八艘在澳洲者十二艘在美洲南東岸者四艘别有要役者十一艘從事測量者七艘練習艦隊者四艘又停泊中國各海面三十艘通計一百七十四艘其每年經費約需英金二千萬餘磅糜餉之巨如此造艦之多如此觀其高瞻遠矚非特歐美諸小邦未能望其項背卽如美利堅亦以水師稱雄於地毬近者海軍省方預算一千九百零二年七月至一千九百零三年六月一年之内復添製巡洋艦若干艘海上軍威亦已可稱極盛然苟與英相較猶恐或有不逮焉然則英水師之强盛非地球各國所獨出者哉旣有此非常之勢力則猛虎在山百獸已甚震恐復何必擴張遠略馳騁雄圖或有難者日自俄人弭兵之會托諸空言年來地球各國雖幸處太平未嘗以干戈相見然彼此相爭相競之意豈能冺然萬一英國守其故常不復擴張其兵力而此外諸國廣籌餉項增其師船一旦角逐海隅豈能免相形見絀不知兵之爲用貴乎精而非必貴乎多自來名將往往有以勁卒數百而勝敵軍數千以少許勝人多許中外古今確有其理是則訓練果極精純雖有他國之添艦增兵亦復何慮若時時存好大喜功之念必欲於海國爭雄則兵額旣廣餉需亦須增加以國家有限之度支卽竭力搜羅其勢亦將不給是養兵所以衛民而民轉受兵多之累亦何貴有此桓桓虎士哉歇氏處英國極盛之時忽爾審顧　躇發此保泰持盈之議論老臣謀國用意良深愚故表而出之彼歐西諸國之素以兵力自矜者其亦三復斯言而幸勿爲歇氏之所竊哂也 
[諭旨恭録]  
　　九月初五日奉旨浙江處州府同知員缺著李金堂補授直隸延慶州知州員缺著袁世承補授四川慶符縣知縣員缺著葉光國補授陜西靖邊縣知縣員缺著桂巖補授河南中牟縣知縣員缺著戚渠清補授安徽休寗縣知縣員缺著齡安補授四川什邡縣知縣員缺著鍾壽康補授四川蘆山縣知縣員缺著慶瑞補授山西嵐縣知縣員缺著徐新勉補授湖北房縣知縣員缺著劉鴻煕補授江西安福縣知縣員缺著高蒸補授俸满河南固始縣教諭李祖豫著以知縣用大理寺筆帖式員缺著鍾文補授理藩院筆帖式員缺著碩敏補授中書科筆帖式員缺著　源補授翰林院筆帖式員缺著恩兆補授截取掌四川道監察御史朱顯廷著照例用擬補内閣侍讀成俊著准其補授内閣中書員缺著濟煜補授擬補内閣中書朱蔚然郭騰蛟李祥麟俱准其補授期满熱河帮辦司員刑部候補主事吳鈁著遇缺卽補湖北荆州府理事同知員缺著耆延補授山西朔平府理事同知員缺著普恒補授明保分省試用縣丞朱堯佐著以知縣分發省分補用保舉浙江候補知府夏遹桐直隸候補知縣宛平縣縣丞程景濓山東在任候補知縣滕縣縣丞王維賢俱照例用獲盜官知州用山東臨邑縣知縣劉思誠著仍以知州在任遇缺儘先補用開復前山東補用直隸州知州徐賡陛著准其開復原官照例用補用同知直隸州前廣東候補知縣王壽民著准其開復原官仍發原省照例用兼襲雲騎尉世職候選知縣洪熙著准其開復原官以知縣仍歸原班選用奏留吏部額外主事季紹烈著准其留部擬補吏部筆帖式文瑛著准其補授欽此 
[本館接奉電音]  
　　昨日午刻京師飛電傳來懿旨一道上諭二道敬謹譯登○九月十五日内閣抄奉慈禧端佑康頤昭豫莊誠壽恭欽獻崇熙皇太后懿旨禮部奏萬壽盛節禮儀一摺十月初十日萬壽在排雲殿受賀在外之公主福晉命婦照例行禮餘依議欽此同日奉上諭長順等奏甯古塔副都統全福因病懇請開缺一摺全福著准其開缺回旗調理所遺副都統著協領慶祿補授欽此同日奉上諭前據御史靈昆奏叅廣東潮州鎭總兵蒯德浦貪劣各欵當經諭令升允確查兹據查明覆奏該總兵雖無盜賣官米招摇詐贓情事惟雇勇充役約朿不嚴蒯德浦著交部議處欽此 
[宮門抄]  
　　九月初五日户部正紅值值日無引見榮中堂手琦各假满請安山東總兵龍殿揚到京 
 
 

Page 2

 
 
請安召見　機及龍殿揚○初六日禮部宗人府欽天監廂白旗值日無引見錫侯假满請安車王百日孝满請安並謝賜奠恩浙江補川知府夏遹桐謝恩毓敏謝龔鎭國公恩成章謝署吏部左侍郎恩唐景崇謝署禮部右侍郎恩朱顯廷預備召見崑中堂請假十五日貴恒續假二十日崇勳請假十日召見軍機及朱顯廷○初七日兵部太常寺太僕寺廂紅旗值日兵部引見四十八名正黄满二十四名恩佑請假十日文廉遞遺摺召見軍機及張翼○初八日刑部都察院大理寺正藍旗值日無引見景豐山西陵回京請安葛　華謝准其抵銷恩增崇謝授總管内務府大臣恩良泰謝授廂藍漢副都統恩英信謝稽查三海　班官兵大臣恩召見軍機及胡燏棻 
[試採礦産]  
　　廣東訪事友人云曲江縣屬大石鼓等山日前由張遊戎福貴察悉山中礦苗甚旺因卽禀請發給官欵試行採挖嗣經局憲札縣查覆准即試辦 
[嚴拿槍手]  
　　南昌訪事友人云本届江西省補行庚子辛丑恩正兩科鄉試護撫柯遜菴中丞查拿槍手雷厲風行兹聞所獲各犯解經南昌府江　吾太守嚴訊初不承認嗣用天平架良久始將捉刀者若而人雇槍者若而人及傳遞謝姓等犯一一供出如數家珍太守以事關重大禀明中丞從嚴拿案以憑澈底根究一時聞者爲之悚然 
[九續京師大學堂章程]  
　　第三節中學堂課程一星期時刻表第一年修身讀經算學詞章中外史學中外地理外國文圖畫博物物理化學體操合計三十七第二年修身讀經算學詞章中外史學中外地理外國文圖畫博物物理化學體操合計三十七第三年修身讀經算學詞章中外史學中外地理外國文圖畫博物物理化學體操合計三十八第四年修身讀經算學詞章中外史學中外地理外國文圖畫博物物理化學體操合計三十八　中學堂附設之師範學堂照此課程每一星期减去外國文三小時加教育學教授法三小時第四節中學堂之學生班數每一班至多不得過五十人其以次遞升法每學過一學期則遞進一班第五節每學生一班應置教員一人其教法則每一教員依所認定專教之一班學生按日分門教授但中學堂科目較多應子變通得事兩班或三班而以兩教員或三教員各認數科目而分教之第六節遇教修身讀經體操時得合各班之學生同時教授第七節凡教習上堂教授時刻不可减於五小時第八節中學堂各種科目學生所學若何均由教習按日紀録核計分數每月榜示於堂惟修身則須合數月或半年而通計之第九節評定分數以百分爲满格通各科平均計算每科满六十分者爲及格不及六十分者不及格第十節核計分數之外有常例考試三項一升班考試二年終考試三畢業考試有臨時考試二項一教習欲試堂内學生而隨時出題考試者二須招添學生而隨時示期考試第十一節凡升班年終畢業考試所得分數與平日功課分數平均核計如平日功課八十分而考試得六十分者以七十分計算第十二節凡各項考試皆總理教習主之惟畢業考試須會同地方官辦理仍由教習命題比較分數堂内一切人員皆可親臨試所查察第十三節凡各項考試皆另備欵項分别給獎第三章各種規則第一節中學堂應設總理一員以主持全學教育統轄一切事宜第二節設副辦二員或三員承總辦之命隨同辦理第三節設教習若干員以分任教授各班學生功課第四節設文案一員專任全學往來文報並掌管書籍第五節設收支一員以總司全學欵項出入第六節有寄宿舍在堂外者設寄宿舍監督二員第七節如中學堂延有外國教習者查照京師大學堂章程第六章之第七節第八節一律辦理第八節總理教習諸員須擇品學兼優通達時務者任之不得徇情濫用凡副教習文案收支監督諸員皆受考成於總理以上設官第九節中學堂學生應以高等小學堂畢業者升入肄業第十節中學堂學生雖定例由高等小學堂畢業者方准收入但亦得並行招考之法如學生有未得過高等小學堂畢業文憑而其應考所試騐之功課實足副中學各科目之程度堪以收取者亦准入學第十一節中學堂學生以十六歲爲入學之小學修業六年倘能四年畢業者則入中學之年在十八歲註本館按此條文義不明想有脫誤又現在甫經創辦應子變通准二十五歲以下學過初級普通者得入中學此例於中學堂開辦合法五年以後卽不行用以上入學第十二節學生入學後應隨時剔退出學者一資性太低難期進益二困於疾病三累於事故四未經教習允假不上講堂逾半月之上五學期試騐二次不及格六不遵定規屢加戒斥仍不悛改第十三節中學堂學生畢業經高等學堂覆考得過文憑之後任本人志願升入高等學堂或另赴各處之農工商醫高等學堂學習實業第十四節中學堂學生有干犯一切條規查明屬實開除學籍其寄宿舍在堂外者或不合寄宿舍定章由監督陳明總理應出學者卽子斥退以上出學 
[校正電傳浙闈題名録]  
　　浙闈揭曉本館已先期託友飛電傳來譯登報牘惟電傳字數過多籍貫姓名未能一無訛誤兹接杭州訪事郵寄官版題名全録爰將所誤之處一一校正如下俾免訛傳亦藉見本館硜硜求實之意惟閱報諸君參觀之可也第四名陳　　第六名王誦熙第八名夏循坦第十四名徐家光第二十一名裘頌筠第二十二名馬絅章第五十名張之綱第七十四名董祖羲第七十六名虞廷第八十四名費寅第八十七名豐鐄第九十三名張寳慈第九十六名俞樹棠台府第一百四名姚祖義第一百二十五名羅繼傳第一百二十六名陳敬第第一百二十七名陳範第一百五十八名陳　會稽第一百六十三名馮文　第一百九十四名孫思鼐蕭山第一百九十五名都顯曾第一百九十九名趙　第二百十一名陳繼穰副榜陳邦翰潘鳳起顧言行向道衍周焴 
[都戎回任]  
　　安慶訪事人云正任城守玉都　去年因事撤任兹因署理斯缺之吳都戎向撫憲妄求差使中丞因而大怒立傳中叅及城守申斥將吳撤任著玉都戎回任供職已於本月初八日接印矣 
[統領晉省]  
　　杭州訪事友人云台防新左軍統領王副戎立堂於初八日晉省禀見撫憲任筱沅大中丞面陳一切旋復拜會藩臬兩司及營務處省防統領聞副戎此來係因台屬土匪未靖擬請添招巡警勇丁若干名以資保衛 
[巡兵執法]  
　　廣州中西報紀有巡兵執法一事並加斷語於後謂此事極確津人多有能言之者因爲照録之其言日有從天津來者謂天津之巡警兵實爲各租界巡捕所不及一日袁慰帥更換舊衣一人夜出手不提燈行至河北時已十二句鐘後爲巡兵所拘袁給以洋銀一元令其釋放警兵卻之日雖百元不受也袁冉三藉詞苦求仍被拘往該叚分局覊押說明一宵釋放並無他苦旋爲管門之某什長所見固識　之 
 
 

Page 3

 
 
面者問其是否袁大帥袁日然什長等伏地請罪袁乃詢什長及拘袁警兵之姓名而去次日傳兒曹嘉　令擢什長爲哨官以敬該警兵爲什長 
[查獲私漿]  
　　杭州訪事人云本月某日浙省江干土藥捐局稽查委員陳叅軍樹霖查獲湖　元昌號販運餘姚土漿七大桶共計三百五十斤立卽解送總局酌量示罰以示之懲 
[皖鄉小火]  
　　安慶訪事人云安慶離城東北二十餘里地名午公覇農民皆結茅而居月之某日某姓　愼一霎時焚去茅屋十三家有三人逃避不及葬身火穴並某姓之婦遍體灼傷一息奄奄來城乞食殊可慘也 
[浙省官塲紀事]  
　　杭州訪事人云甯波海防各營需用火藥向由彼處設局自行製造近以硝磺缺乏工作難興爰由製造局員禀請省憲撥解兹由防軍局撥出硝磺一千二百桶委候補縣丞汪二尹兆元管解赴甬已於初五日督運登程矣○正任樂清縣調署太平縣何大令士循前因調簾來省派充彌封之事近已出闈奉藩憲誠果泉方伯札飭回樂清本任已於本月初五日下札矣○省城建立李文忠公專祠自上月某日開工以來現定於本月初二日上樑由防軍局委候補府文蜀生太守前往祭神行禮○課吏館提調孫太守濬現已委辦艮山門絲捐所遺課吏一差委郭太守之楨接辦○運司經歴某叅軍因事出缺經運憲黄幼農都轉委候補鹽大使徐鹺尹德立接署廣信鹽局委候補府韓太守跋辦理○新任鎭海縣韓芷蘅大令銓於上月二十一日接印任事其前署是缺这張受百大令介祿交缷後於本月初一日起程回省初四日禀到○牙厘局提調常靜山太守現奉藩憲誠果泉方伯札飭兼理商務局事已於初六日到差矣○浙西水師右營管帶現由撫憲札委候補副將周副戎接帶○前黄巖縣周少軒大令延祚籍隸福建自前歲丁憂因籍守制今已服　爰於本月初五日來省禀到 
[上海官塲紀事]  
　　督標奇兵右營管帶羅楚材遊戎日前因公赴金陵昨日回滬命駕入城詣文武各署拜會至縣署時汪大令飭丁擋駕○江蘇候補通判劉筱山别駕昨日到滬亦詣縣署拜會○福建候補道沈翼孫觀察昨日來滬詣蘇松太兵備道轅拜謁道憲袁海觀觀察繼至上海縣署縣主汪瑶庭大令飭丁擋駕 
[花縣延賓]  
　　昨日上海縣汪瑶庭大令在署恭請缷任四川學政吳子修文宗並招商局總辦顧緝庭翁緝甫兩觀察支應局總辦王旭莊貨捐局總辦文幼峯兩太守内地自來水公司總辦楊彛卿觀察樹木捐局委員吳子和明府官銀號總辦嚴筱舫觀察諸君讌飲 
[局批照録]  
　　職商王振和投淞滬釐捐總局具禀昨奉督辦朱詵伯觀察批示云子花統捐現據禀稱情願遵諭通年認繳錢六萬七千串並英南市殷實木行作保先行預繳捐錢一萬串該商是否可靠具保之家是否殷實今秋棉收豐稔雖被風雨所傷並無大碍現認之數較之上年閔行吳淞各卡現收之數究竟加增若干應繳四成蘇捐諒亦在認數之外仰閔行釐卡遵照迅速查明察酌情形妥議詳辦衰旺月分以及逢閏究應如何分攤繳解並即一併議復察奪毋遲 
[革探鳴寃]  
　　王清仁前控周阿才許少卿陳玉生沈少漁等串同訛詐牽涉包探李四春經工理讞員魏蒓隖大令提訊除沈在逃未獲俟另緝再辦外判將周許陳及李探四人各責三百板管押捕房一年旣而李探心不能甘延律師博克於昨晨投案聲稱此案李探實不與聞請堂上提王查迅王訴稱八月二十八日午後許沈周等在五層茶樓强將小的所購銀鑲　槍指爲賊贓勒出洋銀二百元謂爾如不允當照賊辦時李探並不在塲迨後將洋銀一百元付與周等李探踵至閱片時李偕周等至某妓院未幾卽出叩求明察四十三號西包探禀稱是日李探尙有公事並令持單傳人到案詳註簿上請爲查察李自充包探已閱三年毫無過失合并禀聞曹三元投案供稱小的在五層樓值司堂之役是日祗見周許沈王等四人啜茗李探並不在座厥後李至見伊等爭論烟槍李查問之下以未報捕房例不准理斥之而去其餘情節非小的所知求察大令商之英總領事署迪繙譯官以爲時已過午刻著將李還押俟下禮拜一復訊核辦 
[嚴懲拔妓]  
　　上海縣捕役王松卽混名卯捕頭阿三在小久安里開設妓院因夥妓洪寓欠銀無著百船凌虐旋竟强拔出境等情事爲英租界捕頭所聞卽派包探方長華張寳成查明往拿王已逃逸僅將鴇婦王黄氏拘解公堂禀稱洪妓在王龜所開妓院賣笑曾欠帶擋洋銀無力歸還致於八月十九日起被王拘禁幽室中嗣經姊妹行向之理論王復將洪妓拔出境外事經捕頭知悉卽派小的前往查緝王知事難諱飾遂將洪妓釋出經小的途遇得卽查獲提同黄鴇解案請究洪妓供稱小婦人欠王龜洋銀一百六十元無力拔還八月十九日被閉空屋中不給飲食旋忽拔至小東門四牌樓左近商同縣署劣役陳和欲將小婦人轉賣天津　價洋銀四百元後聞捕房查拿甚緊故將小婦人放出途遇包探得解案下求恩超豁王黄氏供丈夫王松當上海縣署捕役被洪妓欠銀不還並無轉　天津之事求恩寛宥後當痛改前非代理讞員魏蒓塢大令以王恃勢妄爲不法已極商之英總領事署迪繙譯官判將王黄氏從重鞭背八百下掌頰一百下迪君以王松知法犯法更難姑容請函商上海縣主汪瑶庭大令將王卯名斥革提案重辦大令許之卽飭書吏繕文移請上海縣汪大令核奪 
[滬南火警]  
　　前夜三點餘鐘時滬南久大碼頭裏馬路鮑同德小錢莊因作葉子戲偶爾不愼潑翻洋燈因之火焰熊熊頃刻冐穿屋頂司更人急卽鳴鉦報警城廂内外洋龍二十餘架風馳電掣而至汲水噴射約歴一點餘鐘火始告熄除店中房屋付之一炬外其比鄰曹恒茂鐵店聚源小錢莊宏茂泰酒店保安堂戒烟丸藥店對面糕　店某姓箍桶店繩索店協興機器廠榮大糖食紙貨店亦中彩票店等十家均被延燬鳴來社鳥殃及池魚亦可謂無妄之災矣 
[美界火警續聞]  
　　前晩六點鐘時美界司考脫路火警情形略登昨報兹悉火起於是處對河公共租界内江北人某甲所居之茅屋因煮夜膳遺火積薪霎時烈𦦨飛騰肇此燎原之禍迨經救火會西人驅皮帶車往救奈以是處尙未開築馬路水龍不能馳行遂各中道而返幸有數西人不忍坐視襄同汲水灌澆得卽烟消火滅然已焚去草屋十餘間皆係貧苦小民殊覺不堪設想也 
[馬路工程局瑣案]  
　　輪船積竊王春子馮三和二人混至招商局北京輪船竊取某姓客行李及碭山土六包來滬雇船駁運至集水馬頭爲包探黄量海查見拘獲人贓解至捕房捕頭移解馬路工程局總辦翁子文太守研訊之下王供係江寗府屬句容縣人馮供係湖南某邑人均不認行竊太守判各責一百板枷號半月○安徽人董必順與同鄉人吳錦亭由閔行來滬在洽泰船局購票乘機搬取吳之行李爲吳扭至捕房捕頭移解工程局翁太守訊無行竊實據從寛斥釋○前晩粤人朱瑞福至泉漳會館馬頭竊取浦中杉板船一艘渡至貨捐局巡船行竊爲巡更夫拘獲解至工程局請訊翁太守判掌頰四十下○張富生濳至仁豐木行圖竊被事主當塲拘獲解入捕房捕頭轉解至工程局翁太守提案研訊判掌頰四十下○前日李王郎在馬路中担糞巡街捕以其違章拘至捕房轉解工程局翁太守略訊供詞判笞責五十下 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[預備冬防]  
　　杭州訪事友人云杭恊郭副戎以轉瞬將屇冬令一切巡防事務宜早佈置周詳深恐各鄉鎭所設防營不甚可恃爰於本月初一日赴江干湖墅及西湖東鄉一帶嚴行巡察初四日復由省前往山墩各鎭俾各弁勇皆知儆惕不敢玩忽從公是亦除暴安良之　也 
[西湖凉汛]  
　　杭州訪事人云本月初五日午刻三角蕩某姓家披屋中忽兆焚如幸卽汲水狂噴登時救熄不致成災○本年考市除書鋪最稱獲利外其餘各貨皆甚滯銷往届每至八月杪相率散歸今則節近重陽尙有各鋪尙在此貶價求售謀利之難卽此可見 
[上海縣署瑣案]  
　　榮俞氏扭榮炳南到縣喊控前晩汪大令提訊氏供稱前年由炳南介紹令丈夫與某姓各出資本運小麥至天津銷售適遇匪亂小麥盡失空手回申去年被某姓扭控法界公堂訊追管押捕房數月始得保出丈夫以無處措資料理仍往天津至今已有數月音信毫無小婦人不能度日因思此事由榮炳南而起故將炳南扭案求究榮炳南供介紹合股貿易本是好意以後之事小的並不與聞求鑒大令以榮俞氏所控殊不近理斥退不准○本城西門巡防局函送竊賊許生仔到縣大令提究許供湖南湘鄉縣人向當營勇今年七月因被裁汰來滬謀生昨日在西門内見路上遺有小布衫褲一時貪小拾取求鑒大令詰之日爾身畔所藏匪票何用供稱由友人劉某暫寄小的目不識丁不知何物大令判責二百板押候備文遞解回籍○日前浦東爛泥渡提標柘林分防巡營汛弁郭君函解流氓小九江卽李秋江並辦公不善之地保陳晉卿到縣當經大令訊將李陳分别笞責管押在案前晩復訊李供認訛詐行凶不諱陳供耕田度日今年輪當捆保一時鹵莽拘人叩求恩宥大令判陳開釋李發押攺過局四月 
[英美租界公堂瑣案]  
　　包探徐阿華解積賊陳阿二到案禀稱此人不知在何處行竊綢衣數件携至某押店求質適爲小的所見拘解請究代理讞員魏蒓塢大令商之英總領事署迪繙譯官判責百板贓存捕房候失主認領○包探劉森堂解張裕春到案禀稱此人行竊林朝東家金飾綢衣報由小的查獲人贓請爲究辦大令判責五百板枷號二月期满押捕房二年○包探劉光震解俞芝卿朱馬氏俞高氏到案禀稱伊等男婦三人誘拐陳成山家女孩價賣與錢趙氏得洋銀五十五元除吊到外尙少二十三元請究大令判俞責三百板枷號一月期满押捕房二年俞高氏與中人朱馬氏各掌頰二百下女孩給陳領去仍著補還錢趙氏洋銀二十三元○包探劉阿炳解王阿蓮到案禀稱此人行竊魏清記行内小船一艘報由小的拘獲請爲究懲大令判責三百板枷號三月贓給失主具領 
[法租界捕房瑣案]  
　　前者楊昭生因欠洋銀六百元被人告發逃至蘇州滸墅關由前讞員杜枝園大令備文提案嚴訊押追迄今逾年分文不付昨日孫大令蒞捕房發落提楊到案復訊楊供稱禁押捕房實難措置求准交保向親友措借先還一半大令怒其刁狡著重責三百板還押覓的實保人赶緊措繳如延嚴比○前者沈宦附江裕輪船來滬被水手李阿標串同竊賊竊取金飾　價甚巨江裕抵埠將李送案追出原贓數件先交失主領回昨日道憲袁海觀觀察札飭孫大令嚴加追比大令命提復訊李供前繳各贓實係在船拾得並無串同竊取情事大令著重笞一百板還押再比○西安輪船由厦門帶回男孩一口送入捕房大令著送普育堂留養昨日提　　問孩供姓顧名小五父以測字餬口母爲人縫紉大令判仍發堂留養○流氓徐阿满王永生糾黨拆梢奉大令訊供押候責懲昨日命提到案著各責五百板徐禁押攺過所一月王管押一月○偷兒王長庚及王小胖均經大令訊供長庚著先枷號一月期满責放小胖笞責一百板釋出○前晩某氏婦在浦灘投　自盡經捕頭倩人援起帶入捕房詰問之下氏稱前被匪徒誘拐來滬旋經丈夫尋獲詎丈夫反與匪徒交好將小婦人凌虐不堪是以欲　自盡捕頭命暫留捕房待本夫來案解堂訊核 
[美租界捕房紀事]  
　　前日天潼路怡豐新衣店内忽失衣料若干疑係縫工奚某所竊當即投報捕房捕頭令某包探將奚拘獲押候查明實情再行核辦○昨晨某號華捕在西華德路見一女孩涕泗漣如嚶嚶啜泣知係迷失歸途因卽帶入捕房捕頭令留候家屬認領○昨晨倫兒楊阿二混入北河南路某姓家竊取衣服携之而出適爲某號巡街捕所見拘入捕房捕頭令押候解送公堂禀請訊辦 
上海北市絲　會館籌賑公所施子英經收各處水災賑捐八月初一至三十日第一百廿二次清單○初一日隱名補過氏求妻女病愈合家平安洋一百元沈門劉氏求　　免悔洋一百元明德堂卄元○初二日唐吉生洋六元○初五日杭州孫子安爲祖疾求速愈洋十元○初六日周什　子懋德懋功懋昭求平安龍洋十元○初七日仰訓書屋主人爲舊恙　愈祈神佑卽除並望兒女安壯洋五十元金山吳卓韓因合室爲病魔　困向　神前許助得轉危爲安　張堰寄來洋十元東吳再生人求長子福　病速痊由蘇州寄來龍洋四元○初八日無名氏求母病速愈洋十元姚伯欣正月至八月分日捐八元○初十日錢張氏爲母女有恙求速愈洋廿元談吉如十元薛姓銅洋一元○十一日不留名洋二元○十三日吳育才爲子患霍亂痧　佑立愈還願洋五元無名氏心願求　家平安龍洋四元銅洋一元○十四日隱名氏生日資移助求免災疾洋二元○十五日許紹周先生洋一百元鄭錫沐求子病速愈洋五十元○十六日西昌合求平安氏洋十五元東海不留名一元○招商局夾三夾堂增　隆梁連响余柱利林炳記吳增富謙記棧七户各洋一元林星記永記棧盧成香盧根林升泰棧　泉棧瑞玉棧七户各五角無名氏二角勝利錢八百文黄永江五日文共十七户合洋十二元○十八日葉謝費湘舲許願洋五十元紀星舫還願二元○十九日四川安岳縣籍周顯齡顯恩求保親父身體康强延年益壽由瑞生洋行來規銀一百兩許彦嘉洋二元○二十日無錫達源莊募隱氏爲妻久病求速愈洋廿元○廿一日新聞報館協賑所經募廿四批英洋五百九十一元龍洋一百廿元小洋十七角銅洋十二元吳興蕊記病愈完願洋五十元温州鹽局鮑三十元隱名補過氏求岳母病速痊十元○廿三日潘程氏求病速愈洋一百元○廿五日梅里和源氏小洋十八角○廿六日漢口伍顯庭爲父病痊洋廿元畢子　求　家大小平安由厚大莊　十元又爲妻身體手足風氣疼痛求愈五元○廿七日無錫達源莊募楊理臣爲子病愈完願洋五十元○廿八日王蓮莊求病速愈英洋六元　洋四元○三十日要問不留名洋十元○八月份共收規元一百兩洋一千四百八十七元扯七五二合規元一千一百十八兩二錢二分四厘龍洋一百四十二元扯七四合規元一百零五兩零八分小洋三十五角扯六七二合規元二兩三錢五分二厘以上共收規元一千三百廿五兩六錢五分六厘銅洋十四元連前共收規元三十三萬二千五百六十一兩三錢三分七厘銅洋五百七十七元四角貂套一件 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年八月二十九日京報全録]  
　　宮門抄諭旨均已録前○河南巡撫錫奏報請補要缺知府摺○雲貴總督魏奏爲請補要缺知府以裨地方摺○江蘇巡撫恩奏撥來年京餉片○又奏續撥京餉片 
頭品項戴新授熱河都統河南巡撫兼管河工事務奴才錫良跪奏爲請補首郡要缺知府以裨吏治恭摺仰祈聖鑒事竊照開封府知府張楷請開缺歸道員候補於光緒二十八年七月初九日欽奉上諭河南開封府知府員缺緊要著該撫于通省知府内揀員調補所遺員缺著石庚補授欽此例按部文並照限减半計扣至七月二十八日爲開缺日期查定例各省首府缺出於通省正途人員内　選調補如無合例堪調始准以各項出身人員内遴調其有奏請卽以奉旨補授遺缺之員補奉旨于通省現任人員内調補之缺者准行等語今開封府爲豫省首郡管轄十六州縣兼管河防政務殷煩且時有發審案仵實關全省吏治必須才識卓著之員方足以資表率而臻治理奴才與藩臬兩司遵在通省現任知府正途及各項出身人員内詳加遴選非本缺緊要卽人地未宜伏查欽奉簡授開封府遺缺知府石庚年五十六歲浙江會稽縣監生中式光緒已卯科順天鄉試舉人已丑科大桃一等引見奉旨以知縣分省試用欽此簽掣江　截留候咨遵鄭工例捐免截留並離原省攺指湖南十六年二月二十四日到省遵新海防例加捐本班儘先補用期满甄别代理林縣鄢陵等縣印務題署登封縣知縣奉准部覆二十二年九月到任試署期满請准實授遵例捐免歴　調署偃師縣事二十四年正月接印十月調補安陽縣知縣奉准部覆捐助山東賑捐案内奬加同知銜並戴花翎二十五年十月到任二十六年三月恭逢恩詔加一級奉飭調省交缷歴任各缺交代均已清結二十七年經開缺廣西撫臣子蔭霖奏保九月二十日奉上諭河南安陽縣知縣石庚著送部引見欽此調署杞縣知縣於是年十二月初十日到任經奴才以該員循聲卓著實有政績可書開單奏保二十八年二月二十九日奉上諭著傳旨嘉奬欽此復經奴才保奏該員志慮忠純言行誠篤堪勝道府之任奉硃批著交軍機處存記等因欽此兹蒙簡授河南開封府遺缺知府該員在豫服官有年於地方河務一切情形均爲熟悉卽以該員請補首郡實於政務有裨等情據布政使延祉按察使覺羅鍾培會詳請奏前來奴才復查該員石庚守潔才長有用以之請補省會要缺知府洵屬人地相需例得准請合無仰懇天恩俯准卽以遣缺知府石庚補授開封府知府俾期得人而理該員由現任知縣欽奉特旨簡授遺缺知府今請補授開封府知府仍遵二十七年九月二十日欽奉諭旨送部引見除咨部查照外理合恭摺具陳伏乞皇太后皇上聖鑒訓謹奏奉硃批著照所請吏部知道欽此 
魏光　跪奏爲揀員請補要缺知府以裨地方恭摺仰祈聖鑒事竊准吏部咨定例正印佐雜緣事議降議革及升任　任終養告休之缺吏部於每月二十日截缺下月初五日開單行文查照例章序補計單開極邊調要缺雲南順寍府知府蔣實英勒休正月十九日奉上諭等因應照例以奉旨後五日作爲部中行文日期照限减半計算扣至光緒二十八年三月十八日限满作爲開缺日期歸三月底截缺係要缺毋庸掣簽業將截缺日期詳咨在案查定例道府直隸州同知等項如係奉旨命往或題明留於該省候補者無論應題應調應選之缺令該督撫酌量才具擇其人地相宜者悉准補用又廻避攺制省分人員給咨前往免其查扣離省日期其攺省後尙未補缺適原省應行廻避之人業經離省無可廻避仍准捐回原省歸原省補用應將離省日期扣除仍接算從前到省日期各等語查順寗府地處極邊界連英　漢夷雜處幅　遼闊兼管銅政及各士司地方現值辦理邊防圃練滞務繁難一切控馭撫綏較平時尤關緊要必須精明諳練熟悉邊務夷情之員方能勝任臣督飭藩臬兩司於通省應調應升人員内逐加遴選非現居要缺卽人地未宜實無合例可以揀補及記名分發人員惟於應補人員内查有奏調回滇候補班補用知府鄒馨德年五十五歲由貴州鎮遠府監生投効援楚軍克復貴州清平等處出力保奏同治十二年六月十三日奉上諭著以州吏目不論雙單月遇缺卽選欽此又於攻克苗疆四脚牛逆巢在事出力保奏光緒三年七月十八日奉上諭免選本班以府經歴縣丞不論雙單月遇缺卽選並戴藍翎欽此遵例加捐監提舉指分雲南試用六年四月初十日經欽派王大臣騐放復奏奉旨著照例發往欽此是年十一月到省於攻克騰越廳屬韻虎山等處出力保准以本班儘先補用委署黑井提舉請補斯缺十三年十二月二十四日奉文覆准報捐花翎於勸辦豫賑監捐案内請保以同知在任前先補用十七年十一月十一日奉硃批著照所請欽此於克復富民祿勸等城出力保奏免補用知本班以知府在任補用十九年五月初九日奉硃批著照所請欽此甄别期满奏准以知府在任補用留辦各井節稱提價鹽務因規復通省原額保俟補知府後以道員用二十四年二月二十二日奉旨伋議欽此嗣以俸满隨同知府併案請咨赴部引見奉旨著回本任照例用欽此在京加捐三品升銜領照於二十五年三月初一日到省適該府胞兄鄒馨蘭升授雲南臬司依限呈明開缺迴避籖分四川以知府歸候補班補用領咨前往於　十七年五月初二日到川旋因鄒臬司告病開缺回籍奏調該員回滇差遣補用二十七年十二月二十六日奉硃批著照所請欽此二十八年三月到滇業經詳咨據署雲南布政使劉春霖以到任未及三月例不出考經按察使全楙積察該員才識開展爲守兼優並無叅罰案在請以補授順密府知府實屬人地相宜洵堪勝任等情會詳請奏前來臣覆查該員練達有爲足咨表率在滇年久於夷情邊務素爲熟悉該員係奏調回滇與廻避後捐回原省者事同一律例應接算從前到省日期按資序補合無仰懇天恩准以候補班補用知府鄒馨德補授順寗府知府實於地方有裨與例亦符如蒙俞允該員係以道員用之案照例帶於新任除咨部查照外所有　員請補要缺知府緣由謹恭摺具陳伏乞皇太后皇上聖鑒勒部議覆施行再雲南巡撫係臣兼署毋庸列銜合併聲明謹奏奉硃批吏部議奏欽此 
恩壽片再據江海關道袁樹勛詳稱竊奉户部札開奏撥來年京餉一摺單一分於光緖二十七年十一月十七日奉旨依議欽此鈔録奏單札關遵辦並奉鈔單内開於光緒二十八年分京餉撥江海關洋稅銀一十萬兩等因到關奉此業經先籌一半銀五萬兩交商匯解在案兹於關稅項下再籌一半銀五萬兩循案仍交號商匯解赴京投納以歸妥便所有光緒二十八年分原撥京餉一十萬兩已分批解清並無蒂欠合併陳明等情詳請奏咨前來奴才復覈無異除給咨送部外謹附片具陳伏乞聖鑒勅部查照謹奏奉硃批户部知道欽此 
恩壽片再准户部咨開續撥來年京餉一片單一分於光緒二十八年三月十七日奉旨依議欽此單開續撥光緒二十八年分京餉撥江海關洋稅銀八萬兩咨行札關遵辦去後兹據江海關道袁樹勛詳稱在於關稅項下動撥銀八萬兩交商匯京投納以歸妥便所有光緒二十八年分續撥京餉銀八萬兩已全數解清並無蒂欠合併陳明等情詳請奏咨前來奴才覆核無異除給咨起解外謹附片具陳伏乞聖鑒敕部查照謹奏奉硃批户部知道欽此 
 
