# 1918 - 174 - 4916297

 

Page 1

 
 
   
 
 

Page 2

 
 
時評 
[攻粤之次序（冷）]  
　　攻粤之主張巳定略使與總司令均已發表矣然而經略使則遲遲尚未啓行總司令雖巳啓行而須有待乎龍濟光之返粤龍濟光雖必返粤而須有待乎奉省之借兵借械或自招募然而奉省之兵自募尚未足額烏能借人亦烏能代募然則攻粤之勢雖似大盛而而其實以次序言猶未着手也 
　　嗚呼平粤原定二月二月之光隂易逝今着手初巳難如此然則其後之進行大略亦可想見矣 
[專電]  
　　北京電交通某當局聲明京奉借欵絶無其事因該路已抵押英國二百三十萬鎊未届還清之期决難另生關係（二十九日下午八鐘） 
[外電]  
　　北京電日人現簽定一種借欵預付二百五十萬日洋以湖南鉛鋅礦作抵禮和洋行前曾取有此項礦砂之抵押權自一九一五年禮和契約取消礦砂屯積甚多一俟本地平定可以轉運之時將有無數之寳藏可得此約係在長沙結定廣州非常國會電告馮總統及各國公使謂龍濟光以粤礦借欵全體誓不承認日使館云三井洋行久經磋議此事但未成熟（二十八日）路透電 
　　北京電張懷芝攻擊廣東之計畫以前入江西之各軍集中贛州又密令湖南東部之各軍移往在西大舉越大庾嶺直入廣東而以吳佩孚在湖南南部專取守勢云（二十九日） 
　　北京電美國公使萊因脩氏此次爲更調回國而其繼任者聞係現在内閣東方政務局長威利阿莫氏（二十九日） 
　　北京電梁士詒將帶重要之任務前往香港廣東方面近有出發之說（二十九日） 
　　漢口電援粤總司令張懷芝擬於明日由浦口乘軍艦建安溯江來漢（二十九日） 
　　奉天電據龍濟光派來之副官欲在奉募兵一萬人軍械藥彈服裝等項由張督軍處借用但張督軍已編成六混成旅而續募之三混成旅尚未足額以現狀觀之龍在此間招兵之舉恐難達到目的（二十九日） 
　　東京電日皇陛下因英國康　脫殿下將離東京贈四雙屏風以爲紀念（二十九日） 
　　東京電得報告云後貝加爾潑里野德人表同情於賽米約諾夫懇請日本出兵伊爾庫斯克以西之却克族强迫過激派卸去軍裝恐將激成大衝突（三十日） 
　　東京電日本政府任命中村通商局長爲駐南美阿根庭公使任命垣原總領事爲通商局長（三十日） 
　　東京電外交調查會將於下星期早日開會（三十日） 
　　東京電三浦觀樹將軍於本日訪問寺内首相會議良久人皆注意（三十日） 
　　東京電駐北京日本公使館參事官芳澤氏於本日訪問寺内首相後藤外務大臣報告中國情形（三十日） 
　　東京電日本六大商業會議所聯合會委員携中國幣制改革决議案等歷訪首相外務大藏農商務各大臣陳述意見（三十日） 
　　東京電昨日宫中開陸海軍元帥聯合會議决議關於國防之根本案（三十日） 
　　東京電由大連灣至佐世保之海底電報從昨日起業已不通（三十日） 
　　東京電東京朝日新聞之社論曰阪谷男爵竭力主張中國不可將改革幣制經費供政事之用且以此爲顧問就任之一條件但宜再求寺内内閣爲之保障云云（三十日） 
　　東京電東京爲募集英國軍事公債將從七月一日起舉行坦克砲賽會一星期（三十日）以上東方通信社電 
[戰電]  
　　倫敦電海格將軍今晚報稱前敵各地點僅有砲戰昨日天氣不佳惟英軍飛機仍出偵察敵軍行動並擊毁敵飛機十架又逐落四架自失七架（二十六日） 
　　倫敦電德國公報云昨晨英軍在斯加泊河南岸廣闊之陣線進攻後爲德軍在菲希與勒維勒維太塞附近反攻逐退英軍在他處攻擊者均遭挫衂（二十六日） 
　　倫敦電英軍大本營每日郵報訪員電稱德國後備軍駐於英軍陣線對面者幾佔全數四分之三敵飛機在英軍陣線偵察者近來日見其多此或爲敵軍將取攻勢之徵云（二十六日） 
　　倫敦電奥國報云敵軍在蘇格拉山脊猛力衝擊受重創敗退二十四日雙方惡戰其結果爲意軍完全失敗亞沙龍境與貝爾蒂加山尤甚奥兵支隊追擊敵軍佔據敵軍前鋒陣線數段敵軍屢圖克復十五日所失之地未能得志且大受懲創（二十六日） 
　　亞姆斯特丹電莫斯科消息謂反對過激黨之行動聲勢日大兵民因饑叛變者日多烏發省與洛夫哥羅省均宣布戒嚴令薩拉土夫省大局頗危（二十六日） 
　　華盛頓電衆院國用委員會已贊成防務議案計美金五百四十三萬五千元泰半用製造西歐陣線所需之野戰砲與重砲重砲擬駕於火車或摩托長車之上俾便運輸（二十六日） 
　　瑪德里電西班牙已三日未有奥國公報發表外間頗多流言奥國大使當然諉爲無線電報不通之故（二十六日） 
　　羅馬電創設萬國農務會之美國代表魯平君今建議協約國應照美國計畫設一萬國預備金部規定現金之出入監視利率與滙兌率發行各國通用之紙幣協商關於協約國所發行之兵債諸問題（二十六日） 
　　倫敦電英首相喬治君因田事甚忙人工不足懇請全國强健女子入田工作以濟時急（二十六日） 
　　華盛頓電美政府復以土軍佔據太白里士美領事署刦掠美醫院事詢問瑞典政府國務部已兩次請瑞典查報實情又請西班牙爲之（二十六日） 
　　巴黎電法國海軍會書記里凡列君謂法國水夫决議戰後不與德國水夫同航（二十六日） 
　　巴黎電中國陸軍部參事韓某美國來法已抵巴黎志在考查軍備問題同行者有武員沈鴻君韓君等抵時曾由中國赴法陸軍委員團主任唐在禮將軍接見（二十六日） 
要聞一 
[攻粤之局勢與張曹（留因）]  
 
 

Page 3

 
 
攻粤前途之觀察 
張之南下 
曹之遲遲 
　　自中央决定攻粤政策後國人之眼光咸集中於張曹之行動矣以目前論張已南下曹尚遲遲我行此後變化如何正未可預料吾人姑舉最近各方面之情况言之在政府方面頗具樂觀之態度日前段派之某有力者言政府之平粤此後如無意外變故可信其必能成功惟數月前之形勢南軍佔領長岳石黎獨立荆襄吳光新敗退出川連帶豫省亦有動摇之勢天下遂呈四分五裂之象段總理再入台閣主持以武力解决特令曹張南下從事討伐遂即復長岳陷衡陽目下湖南已平定大半自曹張北臨後重議再戰之策授張懷芝以援粤總司令使親赴前敵督戰中央之南征今更以新勢力實行之其已進至耒陽之奉軍從此由郴州越境赴粤贛軍自大庾嶺前進恢復南雄兩路軍隊併力攻韶則廣東自當平定南軍缺乏餉械萬難敵此北方之新銳此後除非因總統問題或其他原因發生變故致陷北軍不利否則討粤計畫定可完全成功云云其言蓋自信確有把握也然據他方面消息則征粤前途斷不若某要人所言之易試觀近日急電紛來閩軍既大敗於潮汕川陝亦危急萬分湘西一帶亦時有不穩之象福建汀州確已失守其防守司令符開銘加入陳炯明軍中故陳氏現在閩西勢力較前尤厚聞符氏部下軍隊達十二營之衆李童昨來急電謂粤軍首領陳炯明部下已至潮州林保懌不日即抵厦門查援粤與攻粤有别厚基等軍隊是否改爲激攻形勢請即電示俾有遵循云云是閩軍不利情形已昭然若揭矣至言湘西方面馮玉祥昨由常德來電稱黔軍第一旅長盧燾率衆由辰州出發進駐麻伊洞庭一帶其前衛已抵鄭家驛之十里舖其本隊已抵新店希圖返攻常德以策應桃源之敵張宗昌等來電報告馬濟所部之桂軍趙恒惕所部之湘軍近日反攻安仁攸縣極烈奉皖兩軍觀望不前懇速電令該兩軍統兵長官指揮軍隊分赴攸安等處援助以解危困云云是湘中亦不甚得手至於粤中南軍則自聞龍濟光借欵南返之信力攻龍之餘黨勢甚危急龍裕光迭次請援蓋已有岌岌莫保之勢由斯以觀將來誰爲樂觀誰爲悲觀吾人亦未敢預言也 
　　至張之自身行動亦有一二可紀者政府昨接張懷芝來電稱援粤之舉既經衆謀僉同即應積極進行以定大局謹於二十七日起程南下擬過寗贛與李陳兩督面商機宜定各方響應之辦法商定後即行赴漢約月終可抵漢口並同時致電曹龍請其速行就道以赴戎機又有一電報告啓用關防文云二十日恭讀命令特任懷芝爲援粤總司令奉此等因聞命之下實深悚惶謬以材輕濫膺重寄質本愚拙實不敢承復蒙訓示周詳再三諄委既同袍澤之誼詎堪暫卸夫仔肩值此擾攘之秋敢定匡時之偉略勉敦職志感重知音兹於敬日奉院部鈞咨賫到印信文曰援粤總司令之關防遵卽先行就職啓用關防一俟部署就緒即行啓程又來電稱敵軍圖閩赴援恐後已逕電張宗昌一旅速籌前進以分其勢又攻粤前鋒擬以孫烈臣一師擔任並以該師長爲總指揮官業經電商奉督意見相同又電謂參謀長一席責任綦重如無相當人員充任懷芝頗不放心魯省軍務碍難南下特不揣曹昧保薦張懷斌充任云云觀其電信紛紛爲政府謀爲自身謀兼爲其弟謀頗爲盡忠且大有興高采烈之概至對於攻粤究有何種把握則至今無所表示也 
　　若曹錕之態度則大異其趣據政界消息稱曹日前在津就職本有即日南下之議奈以病體甫愈之後尚須靜養故一時尚未能即定啓程日期其實曹之遲延非爲病也蓋曹雖允受經略之任然其態度終在不明不暗之間此乃其要挾之慣技也此次託病遷延一爲索費三百萬一爲要求定明權限至索費一事段已面諭曹財長迅速籌措權限一層一時尚難答覆昨曹錕又有專電來京請將四省經略對於四省及各軍之權限迅即擬定頒布以便遵循云云據政界確息曹尚要求擴充該項權限且均附有種種重要理由政府昨日特提出國務會議擬即加派六項要員（一）外交人員（一）行政顧問（一）隨行將軍（一）財政委員（一）地方諮議（一）法律博士以上均應派同曹使分往四省襄贊要務吾不知所謂權限者即此滿足否也近日徐又錚僕僕京津勸駕甚力徐自謂此問題必易妥洽將偕曹聯翩南下俱赴前方指揮一切豫料攻粤軍事不久卽有重大發展云云說者謂徐之偕曹南下大有監軍之意曹氏果能以權限解决而即繼張南下否耶 
　　由斯以言中央之攻粤毁無把握而張曹之攻粤目的又不在攻粤然則今日大聲而呼之曰攻粤攻粤豈不異哉 
[近日之軍訊彚誌]  
　　湘南之軍訊吳佩孚二十七日由衡陽至中央統密電稱湘省已漸次肅清惟大局究未完全戡定此次奉令援粤當照常進行以竟全功各隊伍仍駐原地並未移防云云又湘督張勳臣二十七日電政府稱第七師及第四十二混成旅兵額缺少過衆特派王副官恩賢赴豫省招募新兵二千名以資補充政府又以奉軍開往湘省者均待餉欵業由副司令呈請在案特飭參陸處先撥二十萬元分交現駐前敵奉軍統兵長官發給又聞督寢日致參陸處一電略謂郭人漳現在盤踞仙姑嶺其部分擾大賢鎭茶子山王家冲等處此剿彼竄出没無常已令李戒嚴總司令（煃元）就十一師中抽調精銳部隊分頭包圍矣 
　　湘西之軍訊第十六混成旅旅長馮玉祥昨由常德致電政府據稱敵軍尚有九梯團共萬餘人查得黔軍一旅由辰門關援助後分爲三部一部抄襲石門及臨澧一部反攻常德一部守桃源旅長已與王使朱旅長會籌防禦計劃又聞第十六混成旅軍隊攻克常德後所存鎗砲彈爲數寥寥業經馮旅長電請政府迅速接濟聞中央方面擬令漢陽兵工廠暫給砲彈一千發子彈二百箱 
　　湘東之軍訊參陸辦公處二十七日接第六混成旅旅長張宗昌由攸縣行營來電稱敵軍屬於趙恒惕之一部刻在案仁附近彭蠡市集合希圖反攻宗昌已派王萬金一團前往迎剿是日張又有一電　爲奉軍一團已開新市一團駐防茶陵前線軍士頗爲振發敵軍在黄崗市一帶預謀反攻已經張福來旅擊退云云聞張宗昌曾得張子志自濟南拍致之密電内容因有某項軍事閣題須與張當面接洽囑其趕急由湘東赴贛以便在九江晤談一切故張旋離湘赴贛矣 
　　贛南之軍訊陳光遠督軍前日下午有一要電致參陸處謂贛南爲攻粤要道請張總司令先行蒞贛又聞贛南形勢較三十前略有轉機聞政府二十七日特電令吳總指揮鴻昌楊師長春善迅速會師向龍南虔南等處進攻以便再圖南雄陳光遠寢日又致電政府略謂大庾南康贛州信豐定南龍南虔南泰和吉安峽江等十二縣各添軍事信差四名以期遇有重要文件隨時投遞聞參陸處刻已復電照准矣 
　　鄂西之軍訊據可靠消息吳光新總司令二十七日有一密電到京報告鄂西戰事近情極爲詳盡聞參陸處覆電吳司令諭其限期肅清鄂西并聞中央之所以限期肅清鄂西因鄂西數縣戰事沬息於鄂省選舉前途有莫大關係也 
　　閩邊之軍訊福建永春縣爲粤軍佔領二十二日李厚基來電略稱我右翼唐國謨奮勉前進巳於巧日（十八日）克復永定又有來電略稱耿團來閩即在厦門登岸兵力較厚惟前方需彈甚急請速撥一百萬粒交駐京辦事員轉運來閩以資應用無誤戎機聞參陸部業已電飭滬廠就近撥發派員解往閩省矣又聞童保暄副司令二十七日亦有電到京謂職軍現在猛攻白　一俟攻下即行會攻潮安約在本月杪下月初定可會師潮安云云 
　　陝南之軍訊廣廣元失陷後川陝間形勢危急劉鍾曾迭電求援二十七日政府又接到四川永寗道尹吳連炬告急電報其原文云廣元不守後援及子彈迄未奉到扼守待援急如星火業經劉督迭呈在案頃據確報熊逆復率吕超厚集兵力進窺南鄭漢南成敗關係全局伏懇嚴令許司令由觀音堂迅率奉軍星夜兼程前進請速先撥一隊護運川彈並電飭滬廠趕造六八子彈源源運濟不勝危急迫切待命之至又聞鍾體道有由甯羗拍發靜密特急電致國務院謂體道由黄壩驛移駐寗羗因積欠軍餉請欵二十萬滙漢中並請中央轉催許旅速援二十六日鍾又有靜密飛急電分致府院密陳規復川北行軍方略並請中央速示方針俾有遵循 
　　循甘軍之援川劉存厚屢次告急請援中央電令甘邊出師援助聞甘督張廣建二十四日由蘭州拍致中央輔密飛萬急電一通略謂出師援川一案業經陳明特派建左軍統領吳常桂爲援川總司令頃奉院部鈞電現廣元失守川事危急前議援川之師迅即出發以資策應各等因廣建遵即督飭甘邊新建左軍趕速籌備當派吳常桂督率兼程前進内顧門戸外壯聲勢協助進剿冀紓川難當撥砲步隊七大營兩營即於本日出發其餘隊伍陸續開拔所有編成之全軍俟整頓完竣卽行繼續出發并聞此電分致大總統國務總理曁參陸兩部外並致財政部大約與軍餉問題亦有關係也 
[最近之借欵消息]  
　　吉會線之日紙譚北滿日報載稱由吉林至朝鮮會寗間二百七十里之吉會鐵路曾在民國二年中日兩國已訂敷設契約此外爲開原海龍間一百二十三里吉林海龍間一百十里四平街洮南間二百三十里長春洮南間一百八里洮南熱河間四百七十里即世人所謂之滿蒙五鐵路將來於中日兩國軍事經濟上必爲重要之幹線就日清協約言之吉會鐵路建築費半額由南滿鐵道會社借入半額由中國政府支出今某方面已經成立吉會借欵二千萬元故滿鐵道會社亦支出二千萬元以備建築之需如不足時照契約半額由中政府支出餘半額由南滿鐵道支出焉　　京奉借欵簽字說據某方面消息交通部與日人所交涉之京奉借欵已於昨午四時訂立草合同其内容要點係由日本供欵兩千萬元以一千萬還英債一千萬供政府自由之用即以京奉全路作爲抵押此說尚未完全證實但有可信之理由想不久必成事實從此自日本朝鮮國境以至中國首都北京之各鐵路盡爲日本之抵押品矣 
　　烟酒借欵近聞公府消息馮總統日前接見財政總長曹汝霖時曾細詢各項借欵情形及曾經交來之欵用途如何分配並面諭未經簽字者須審愼將事云云至烟酒借欵一節聞日人方面巳無阻力惟現在中國方面對於欵額尚在要求加增故此事仍在磋議進行中 
　　借欵政策之批評當局國會不存大權獨攬任意借欵國民痛心昨有某國人士談及謂現在一切借欵大半由西原龜三經手彼爲朝鮮台灣興業三大銀行之代表該銀行等現苦於存欵太多無處流用日本金利現低至三釐是以中國借欵日本銀行家極端歡迎初不論其用途因單講利息已高於日本内地一倍也西原有此種後援故中國當局所求之事無不盡力是以中國當局極信用西原惟現在交通部有關之當物業已當盡無餘此後只有在農商部方面搜尋當物換言之將專賴鐵礦但鐵礦問題與鐵路不同因中國有礦業條例在不能如鐵路之易易耳云云 
[京聞零拾]  
　　某要人之時局談某日報記者昨造訪某要人叩其對於時局之意見據某要人言此次總選舉因買票與官憲干涉兩方法勝利全歸安福交通兩系是以將來選舉總統形勢目下亦已明瞭於是馮氏之總統希望不能謂爲完全失敗但使馮氏失望究竟於現下時局及北洋系果爲有利與否甚屬疑問而安福交通兩系則謂馮氏之勢力不足畏察其熊度於前途似甚樂觀不知馮氏既已失望必開始爲他種運動亦屬意中事乃安福等系策士眩惑目前未定之勝利不遑顧虚大勢專逞一己之私慾遂至與從前友黨亦均相抗相鬭自以爲妙策而不知增加政敵日陷入孤立無援之境其愚誠不可及也馮氏實爲北洋派一方之重鎭與研究會討論會感情雖有隔閡然究爲年來提携之友黨理當親善而兩派現亦故意謀北洋派之分裂並與友黨絶緣非自殘其手足何設將來民黨再北上時兩派果能有單獨對抗之勇氣乎吾人日常以段氏爲中國之唯一無二政治家而誤之者安知非安福等派之名士耶即今恩之吾人甚爲段氏惜也云云 
　　新參衆議員參見某司令據某要人言此次新選出之國會議員由某俱樂部包辦僅就在京者而論巳不下數十人之多彼等　得此嶄新之頭銜飲水思源不能不感某議長與某司令之知遇援門生謁見座師之例禮節上自應有所周旋二十七日某司令由津來京特在某俱樂部傳齊新參衆議員在廊下排隊鵠候行禮謁見某司令親致訓詞並爲對於該議員等抱有莫大之希望諸議員唯唯稱是鞠躬而退 
　　有賀博士之返國日本文學法學博士公府法律顧問有賀長雄氏於二十七日早八時三十五分乘京奉車出京回日並聞政府决定續聘該氏　任顧問一年來華之期約在九月上旬 
[俄黨軍繳械交涉與局勢]  
　　俄舊黨謝米諾夫軍隊與過激派紅帽隊在我國鄰近交戰二月於兹始雖互有勝負而謝軍似略佔優勢近則限於兵力軍　不足屢次失敗自我國禁止霍爾瓦特招募華人充當鐵路衛　後謝軍死亡之數遂無從補充勢難爲繼逐漸敗退新黨乘勝長驅巳逼近國境吉黑邊防日趨緊要我國對於新舊兩黨昔日遠在境外交戰時曾聲明不左右袒取中立態度且視爲俄之内政問題無庸干涉今有侵入國境之虞勢難默守坐視亟須籌劃保境睦鄰之策以定對待之方苟一不當新黨將藉口追擊謝軍攔入界内以國土爲戰場甚爲可慮當謝軍由哈爾濱出發北擊新黨時吾國預料今日之情形曾申警告以防新黨侵入國境謝米諾夫答稱此次出攻有進無退次不使新黨犯境不幸本月初期謝軍竟退至大烏里旋有人赴黑進謁鮑貴卿督軍要求容許謝軍免卸武裝退入華境鮑督以事關國際引起出兵問題殊屬非利等語婉却之嗣由鮑督派王參謀烈臣及白副官詣謝軍商定不退入華境且允在八十六號車站由我兵檢查放行同時新黨進佔阿巴克圖駐滿洲里張總司令派員與彼領袖依甲林接洽要求在四站華人生命利益須任保護依甲林允爲保護但提議三條（一）不准謝軍退入華境（二）准其往札薩諾爾往購食品（三）華境俄難民及監獄由中國擔任保護嗣經答以酌量辦理雙方磋商似尚妥洽詎料十九日國務院接到吉林孟恩遠督軍急電略謂滿洲吉林軍么支隊長培珍呈報十六日八十六號車站到瓦罐車四列計二百餘輛滿載謝軍敗兵江軍張總司令派兵檢查勒令繳出鎗械放行而多數反抗祗收鎗三十餘枝謝米諾夫與總司令言詞决裂謝軍遂即全車開往馬蹄印子調集哥薩克隊欲與江軍開釁勢殊危急英商安尼司勸解無效等語旋由駐哈爾濱吉軍陶總司令往晤霍爾瓦特痛陳利害囑其開導謝米諾夫勿再堅執霍氏允爲調停轉勸謝軍和平解决現雙方之不即以武力相見者幸賴調人從中緩和實則謝軍窮蹙早已失其戰鬭能力况距滿洲里五十里之小站在馬蹄印子與猞鋓猻之間巳爲新黨占有該站鐵路橋梁亦被轟毁附近各山頂皆有新軍駐守巳成包圍之局據最近滿洲里消息謝軍在八十六號車站一小部分巳允解除武裝目下尚未發生衝突惟據外人方面電訊謝軍對於過激派現又有轉敗爲勝之勢日前有多數過激派軍出現於距滿洲里不遠之阿巴喀部謝軍支隊遂派騎兵四中隊於二十五日夜前往突襲竟至擊退獲小鎗及馬匹甚多聞謝軍近來之得以恢復勢力之故係因過激派被茄兹克羅巴兹克司伊爾庫兹克各方面所牽制也 
 
 

Page 4

 
 
   
 
 

Page 5

 
 
   
 
 

Page 6

 
 
　　　　　 
[哈埠俄]  
　　哈爾濱俄國各機關人員以　　　　　　　　　家已陷於無政府地痊危亡即在眉睫　　　　　　　　　到哈之著名人物在哈組織　　　　　　　　　　月十八日假鐵路商務中學校開會討論救國　　　　　　鐘開會直至夜十一鐘始散會是日議定進　　　　　三（一）向聯軍各國求援（二）與聯軍定　　　　陸軍抗拒德國（三）速組織西比利亞政府　　與聯軍國訂立條約其政府擬設於托穆斯克到會之人均一體贊成公舉阿列山德羅夫爲總代表辦理一切 
[二十七日之中央政紀]  
　　公府情形馮總統二十七日下午一時半臨辦公室披閱文電數件於二時見農商總長田文烈垂詢閣議情形三時見信威將軍海軍中將湯　銘茗談約三十分鐘四時見陸軍大學校校長胡龍驤五時後元首因無要公遂　内宅休息晚間九時復至辦公室傳見陸軍少將王遇甲諮詢某項要件又聞是日馬玉仁請見馮總統辭行元首旋約張仲仁秘書長至辦公室磋商某項事務師嵐峯處長曁田煥亭段香岩兩總長等則於下午三時左右先後入府報告參陸會議及閣議情形聞元首對於時局問題多有待與曹使磋商之處日前特囑步軍統領李長泰電邀曹使來京一行二十七日曹使已有覆電到京謂俟南行時便道來都入覲藉陳一切 
　　國務會議二十七日國務會議因段芝泉總理在宅見客到院較遲十一時始開議聞重要議案一爲曹經略權限案令參陸處編訂一爲前敵軍事要案一爲四路貨車改收現洋案議决已諭交通部辦部令一爲海軍倉庫案未决下午二時各閣員復討論某項借欵事極秘密無從探悉此外尚議及平政院請追加七年度預算一案及廣東高雷方面被兵災人民請准給卹一案聞此案係在京之某要人代吾請者又一消息云是日正在會議之時忽接張懷芝由濟南來電稱准於二十七日由濟起程取道浦潯溯江旋漢尚與皖蘇贛三督軍接洽一切等語 
　　參陸會議二十七日參陸處例會陸軍參謀兩總長師處長各參議等均於九時三十分先後列席一爲討論鄂督電稱無兵援宜當卽電致吳總司令速派趙榮華團增援孟昭月一爲攻粤軍進行案一爲張敬堯督軍請五十萬七九彈當照准一爲鄂暫編第三團趙雲龍請七九彈四萬發亦照准一爲蔡成勛都統請補充第一師步馬鎗彈六萬發照准一爲贛督請撥第十二師之六五步鎗彈十萬發照准至關於軍餉案者爲張懷芝請預籌兩個月軍餉（數爲五百萬元）曹錕軍費三百萬元此案討論綦詳爲時頗久又聞參陸辦公處因閩贛形勢近日又較形吃緊日昨下午曾由段香岩總長主席討論軍事問題至兩小時之久對於援粤問題亦有所討論並聞業經决定催促龍濟光即日起程赴粤並致閩督李厚基密電一件除促令速向粤進攻外并示以某項方略電末并附告龍使即日出京回粤 
[關於省會聯合會之要電]  
　　江蘇兩長電北京國務院内務部鑒華密據省會警廳長呈稱頃聞各省省議會有舉代表來寗會議之說遂即詳細調查始知開會時期擬定七月三日并借丁家橋省議會爲開會地點定名曰各省省議會代表會議其宗旨係代表各省人民哀懇中央西南數省早息爭端各省議會代表除廣東江西福建河南黑龍江等省外餘皆陸續到春江蘇省議會已舉定正副議長代表與議廳長復經面謁本省省議會正副議長所答與調查情形大致相同查治安警察法第十九條依法令組織之議會議員自預備議事之團結適用第六條之規定各省省議會依法令組織該條所謂預備議事者是否指一省省議會議員預備議事而言抑各省省議會代表亦得爲議事之團結警察對於集會結社應依治安警察法行使職權今各省省議會代表會議該法並無專條應如何辦理未敢擅專除函請本省省議會分别轉知各省省議會代表於該法未經解釋確定之前暫緩開會外呈請示遵前來查各省省議會代表會議事爲創舉治安警察法既無專條該法第十九條解釋亦無依據應請迅賜核復以便飭遵李齊印 
　　國務院覆電江電悉查治安警察法第十九條之解釋應分三項說明一須爲依法令組織之議會現行法令除國會組織法外　有省議會暫行法至各省省議會代表會議之組織既無法令明文可資依據且省議會暫行法中亦無關於代表會議之規定自不能認爲依法令組織之議會二須爲預備議事之團結所謂預備議事係指屬於該議會權限内之議事而言該代表會議宗旨既係代各省人民哀懇中央及西南數省早息爭端目不在省議會暫行法第十六條所定職權之内即與預備議事之規定不符三須爲議會議員之團結此代表會議既非依法令組織之議會其所議事項又在省議會職權以外自不能認爲議會議員之團結據此解釋各省省議會代表會議自不能適用第十九條之規定且縱係議會議員爲預備議事之團結亦僅不適用之列現在各省省議會代表會議既第十九條之規定不合自應依照治安警察法政謨集會或政治會社各條之規定辦理 
　　内務部覆電江電悉所請核復各節業由國務院復電解釋諒已達覽查此次各省省議會代表擬在寗集會在省議會暫行法中第二章所規定關於省議會之職權既無根據自不能適用治安警察法第十九條之規定警察官廳對於此種非法集會當然　行使治安警察權命其解散至尋常之政談集會或政治結社亦要以私人資格名義依法定程度辦理相應電達查照 
[福建最近之險象]  
　　大陸報二十一日福建興化通訊云頃得消息永昌已宣布獨陸報二十一日福建興化通訊云頃得消息永昌已宣布獨立脫離北方關係閩省西南諸邑如武平永定等處早已傾向南軍而大田永安亦相繼響應故閩省南疆除一狹窄之海岸線外大半皆爲南軍所有矣盜匪之活動較前愈甚一般亂徒乘南北紛爭之際咸投入盜羣仙遊遍地皆匪居民抛棄家室避居鄕村永昌亦受匪患盜向該處人民索取巨欵地方受累匪淺云 
[湘省戰局之新形勢（長沙通信）]  
　　湘省戰局之形勢日來又有變更湘南一方北軍固甚爲得手而湘西之馮軍則又已連電告急湘省戰禍將絶無已時請以最近所聞者述之如次零陵祁陽間兩軍業巳停戰現在吳佩孚師長對於湘軍投誠事宜巳會同衡陽道尹林樹藩提出條件八項派員前赴零陵與趙恒惕接洽故零祁之間至今迄無戰事但東安新田寗遠則均已爲北軍所得戰局形勢遂因而變更蓋東安居零陵之左與廣西全縣毘連左爲資江右爲湘水爲由桂入湘之孔道形勢至爲重要北軍得此不僅零陵爲其所逼且可以斷截桂軍之救援是南軍失陷東安於軍事之進行巳大受影響而零陵右翼之寧遠新田又同時被北軍佔領於是南軍所根據之零陵陷於三面受敵之境矣北軍既於零陵左右兩方極爲得手乃不得不更進一層以爲肅清湘南之準備在北軍一面本可就此會攻零陵但吳佩孚正在與湘軍言和自不能不稍有所待以吳氏曾電由張督許可實行劃界停戰與南軍磋商條件也惟湘軍投誠是否能成事實粤桂軍隊是否能與湘軍爲同一行動均不可知（按粤桂各軍對於湘軍投誠一節實絶端反對韋榮昌馬濟等已與趙恒惕大起暗潮）是預備進攻零陵實爲題中應有之義昨張督已分電王承斌（現駐東安）蕭耀南（現駐新田）各旅長飭卽準備進取一面電南奉軍第二十七師師長孫烈臣請即進攻　縣一面電致張宗昌旅長請將攸縣所有南軍從連擊　　湘東得以早日肅清以免爲會攻零陵之顧慮又電令第十三旅田樹勳旅長飭速會同皖奉各軍將寳慶南軍早爲撲滅以便會同左路同時向零陵進攻 
粤桂軍隊既大不以趙恒惕投誠爲然（趙恒惕之投誠實因根據地既已失陷而桂軍又不許其退入桂省進退維谷乃憤而出此）而湘南情形又日形緊迫祗得連電陸榮廷氏請予救援陸氏得電後已一面籌備出兵一面電請黔督轉電援湘軍除速分兩起以一起出辰州助周則范以攻馮旅一起速赴寳慶助援以分北軍之勢日來桃源寳慶均到有大隊黔軍卽係陸氏此電之效力並聞馮旅所部之董世祿團長已在桃源之延溪河被南軍擊敗並已飛電王珔雅請派兵協助矣 
[湘省南北兵力之比較]  
　　據軍界消息南北兩軍往來盤踞瀟湘間者共計二十餘萬人食指之繁多雙方之擾攘湖南人民誠不堪其苦矣兹錄共確數於左 
　　（甲）北軍方面一直軍第三師全部零一補充旅共計一萬八九千人又第一第二第三第四第五第六等混成旅原額各有七八千人不等共計五萬餘人查該軍死傷及退休北還者已十分之四現有三萬五六千人之譜二奉軍第二第六兩混成旅之一部第三第五兩混成旅之全部約計兩萬人至死傷與被俘者已十之三現存者一萬三四千人三皖軍其前次李傳業之二十營經二路敗後祗餘五營已駐防安化各處新來馬聯甲十五營共計二十營每營不過三百人共計不過六千（巡防編制）人之譜四蘇軍第六混成旅零一團以張宗昌爲總指揮軍額近萬人死傷退休已十之二下餘八千餘人五李軍師長李奎元所率十一師全部屢當前鋒傷亡較多於他軍所存人數不過七八千之譜六張軍湘督張敬堯所部十三十四兩混成旅及護衛一團新編混成一旅約計三萬餘人除護衛團補充旅無損傷外其十三十四兩旅屢當前鋒死傷不少現存者約有二萬三四千人之譜七魯軍自湘東敗退散處贛鄂間者四五千人尚在湘省者亦不過四五千人之譜八朱馮王等軍湘西方面馮旅所部九千餘人朱澤黄所部六千餘人王正雅所部四五千人共計近二萬人連日激戰已損傷十分之一現存者一萬七八千人又新降者十餘營駐防臨岳之一旅（十八師）共計北軍十三萬有奇 
　　（乙）南軍方面一桂軍陸裕光一師計一萬二千五百人韋榮昌一師實存八千人馬濟十八營係巡防編制每營二百五十人共計四五千人缺額隨補林俊廷十二營實存五千人賁克昭十營原額五千人實存四千餘人張其鍠所部生力桂軍近二萬人共計五萬五六千人之譜二湘軍趙恒惕原額近二萬人現存一萬四五千人劉建藩所率近二萬人劉死潰降者大半餘二三千人歸程潛統率林修梅一師屢當前敵傷亡過半隨即補充程潛所率一師一旅屢經戰爭已折傷十分之四連劉新附之衆所餘不過一萬三四千人周則范田應詔所餘不過八九千人張學濟所部約兩梯團林德軒殘卒兩千人合計尚有兩萬餘人以上共計湘軍在六萬人以上三黔軍一旅近八千人四鄂軍李書成所部約三千人與程潛接近以上共計南軍方面約有十二萬餘人南北兩軍共計人數約二十六萬之譜 
[陝西違禁種烟之外人消息]  
　　大陸報二十六日山西汾州通信云聞陝西綏德州之罌粟現已開始毁除惟他處之種罌粟者尚未聞有拔毁烟苗之消息陝省北境官吏貧甚故上峯禁令能否實力奉行殊堪疑問但鴉片收成未必甚多蓋可種罌粟者惟在瀕河之地且種烟頗晚至收漿時多未能充分成熟也前有自稱知陝省督軍或其他省憲之意旨者行至北境散佈消息謂今年可種罌粟並勸鄕人毁麥種烟其時麥高尺許已可望豐收安鄕民不察信以爲眞霎時間麥田改爲烟田地價頓增當地及山西前曾經營土業致富者立即出價預買烟土此間與平遥之商人亦復作此投機事業聞罌粟甫種卽被預買者實居多數每畝出價約銀八十兩未幾財政廳出示謂種煙之地今年每畝繳稅銀六兩官場既切實承認之視爲微稅之品是則民間種烟已非犯法事矣傳言如是如果確也則獲罪全國者實爲陝省當道凡由陝北而至汾州者皆作此言記者耳開巳熟就實際上言之當地官吏並無權力省憲既許種烟今若出示諭毁　粟前後歧異寗非笑談况每畝值銀八十兩而前令曾諭每畝納稅六兩乎甚望北京政府從速辦理此事蓋陝省種烟與山西及中國北部全境皆有關係也山西政府現駐兵於黄河各渡口嚴密搜查行客甚至脫衣檢視以防私運烟士惟山西富室多預買新烟勢必竭力運動如政府不嚴爲取締恐烟禁前途不易辦理也 
[長春郵務局中之土案]  
　　長春郵務第二支局襄辦徐伯權呈奉天郵務總管理局云長春一等郵務局總領班張鴻來自去年春間包運長春頭道溝志遠永順成興等號烟土從中漁利直達大洋萬元有奇與包裹處人員上下其手無人過問彼復以爲代他人包運得利尚微莫若自運自銷獲利更厚今春二月間在頭道溝附屬地東八區第二十七番地張鴻來私託郭林思租賃市房開設志合祥錢莊生理名爲兌換銀錢實則販運煙土逕由長春郵局寄往天津北京營口等處每紅包一包可獲利大洋一百元之譜一個包裹可封烟土二十包每一次即可獲利大洋二千元從前張鴻來包運頭道溝志遠永順成興兩家烟土訂明由長春寄至外埠每一紅包烟土給張鴻來洋六元每一包裹可裝二十個彼可獲利一百二十元後被當時包裹處領班陳亦邨查知彼允給陳每一包裹小洋六元陳畏彼之勢力又貪彼之金錢遂照而行據郭林恩眼見爲證繼而勾通長局包裹處郭林恩曁營口天津北京等局之包裹處收包人員互相聯絡利益均沾張恐日後或有敗露將郵局之包裹并長局之所有存根底簿俱書假名假姓張原籍營口在營口充差十五年之久所有該局人員均係張之舊交包運包銷本屬有恃無恐運土既久風聲所播去冬在天津被人密函告發經天津每關一起扣留紅包烟土五百個天津郵局包裹處人員除聞風潛逃者不計外在該處法廳拘押者尚有數人天津徑局彼時通知春天管理局奉局派東三省總巡員王璽珍王鳳五來長澈查因張鴻來早已將寄包裹之存根底籍均書假姓名假在址以致調查者無處可查惟奉天天津北京各郵局均有卷可稽張既販運大宗烟土自　有大宗滙欵所有寄往營口之烟土售價全係全票均由正金銀行電滙來長但購買烟土必須羗帖以金票再換羗帖均在西三道街路北益興公錢莊川換或自己名義或假伊婿之德春行名義在該兩號調查川換大宗鉅欵即係伊販賣煙土之鐵證也張封裝烟土包裹時曾被聽差劉奎所撞見適長局向奉局滙欵多寄洋一千元張鴻來誣劉奎竊去將劉奎吊打郵局人員咸動公憤始將劉奎解下至今傷㾗俱在不難檢驗及奉局寄回錢欵收據始知多寄洋一千元云云 
[奉天殖邊行無法收束]  
　　奉省殖邊銀行被擠後種種情形已迭誌前報奉省市場前因硬貨缺乏僅藉紙幣爲交易商人本敢怒而不敢言近自布告停止兌現以來省垣各銀行號除中交兩行外其除皆因不兌現將紙幣大發特發殖邊銀行則令各縣分號散發吸收他行紙幣來省囤積糧石於是東三省官銀號大受其影響經該號總辦劉海泉密與財政廳長王永江氏計議擬用從前處理興業華富兩銀行方法或如華富之消滅或如興業之收歸官辦王廳長於省公署行政會議之期將殖邊行弊端提出而高檢察長梁載熊謂該行欺許取財違犯法律主持從嚴究辦以免貽害商民因即面禀督軍討論取締辦法派員先行檢查中交兩行訖乃赴該行檢查該行濫發紙幣固不待檢查而爲人所共知今既　其内容揭穿張督軍卽將該行長岳樹聲傳署略加詢問發押於模範獄中商民咸知其事該行紙幣即不通用雖商會遍發傳單再三勸導而澀滯依然前令將紙幣收回無如發出太鉅現欵有限一時乏術張羅其在外商方面又經告知於三日内將實數開單見復際此午節伊邇商家收賬影響甚大與外商交易吃虧又鉅彼主張此舉者方以爲整頓紙幣分應爾也當未派員調查之前財廳長首先密電徵收機關不准收用該行紙幣梁檢察長亦電各縣署調查市面流通實數交涉特派員署電令各縣調查外商手存確數省公署則電財政部報告該行紙幣濫發無度請令殖邊總行速撥現欵五百萬元到奉俾可收回無論奉行與總行無甚關係即使確係分行當此時局安得如許現欵此等電文無甚效力目下竟至無法收束高檢察長梁載熊又主張照破財辦法果爾則該行紙幣同於廢紙矣我商人處於官府權力之下諒不敢有何等抗議試問外商手中之紙幣亦能照此解决否乎聞行長岳樹聲已由模範獄而移於警察廳覊留是殆在上者已悟此種政策之不妥而有以維持之歟現當道因該行濫發紙幣如同欺詐除據情電呈財政部並質問北京殖邊總行總行長劉文新巳於二十日由京來奉確查該行之内容并與當道磋商善後辦法矣 
[南潯路之國有說]  
　　江　　潯鐵路收歸國有一事前經旅京贛人函促該路總李　盛　　京並催董事局速派代表赴京接洽一切李到京後已電致公司謂該路國有業經交通部確定仿照蘇浙路辦法收買新舊股票　省人士咸以戎馬倥偬之際中央籌畫軍務尚且不　安能顧及於此所以一延再延遂將此事擱置現交通部電致軍民兩長請　促該路董事遴派熟悉路事之員至京陳　一切以便估價收歸國有軍民兩長接電後當即轉函董事局催舉代表赴京該董事局遂於二十五日召集新舊董事開臨時會議報告軍民兩長來函及籌議辦法公推代表一致贊成仍推前次晋京代表龔士材程　存黄大勳蕭大鴻四人前往以資熟手龔向衆宣言謂個人公私繁雜一時未易抽身須遲延行期經衆决議代表四人分爲兩班起程程道存蕭大鴻於月内束裝先賫公文表册赴京龔士材黄大勳於下月中旬再行北上繼討論程蕭二君此次晉京携帶公文表册（一）欠發股息算至六年底終止總數若干要求作爲股本表（一）路工車輛房屋地畝及現存各種材料表（一）債務債權表（一）現在營業狀况表以上各表均截至六年底止若能結至本年五月底尤愈次又討論此次應特别注意者乃在此區區二百餘英里之鐵路用以抵押外債並謂贛人對於路債保息一項應完全擺脫不能再事擔負程道存果能照蘇浙路國有辦法未始非股東之幸惟恐難以辦到云云議畢散會即將開會情形報告軍民兩長兹聞罼民兩長又函促代表即日入都原函如下南潯路請收歸國有公司代表晉京籌商一事昨接覆函以各代表不能全數同行商定程道存蕭大鴻二君先行入都等語此事前經交通部電催代表晉京商議甚急既已舉定程蕭二君入都即祈貴局酌送川資俾得早日前途爲幸陳光遠戚揚同啓 
[蘇省長對於選民爭執之兩覆文]  
　　復楊議員體仁等質問爲咨復事本月二十五日准貴會咨以楊議員體仁等十二人提出質問省委刪減省會選民册據何理由用何手續書咨請查照答復等因准此查泰興縣省會選民此次册報較上届增溢過鉅顯有浮冒是以電令該縣並派員馳往復查期歸確當相應咨復貴會查照轉知此咨 
　　復狄議員迺健等質問爲咨復事本月二十五日准貴會咨以狄議員迺健等十二人提出江都十九縣浮報選民是否依法核實質問書咨請查照答復等因准此查江都等縣册報省會選民前以比之上届增溢過鉅迭經電縣並派委專員分往復查以歸確當在案准咨前因相應咨復貴會查照轉知此咨 
[江北短簡]  
　　泗宿交界有股匪一千餘人匪首蔡小老頗爲强悍有鋼鎗七八百支駐宿七十四旅旅長陳調元擬設法招撫特派其軍官高士魁與　匪首接洽囑其先將鋼鎗繳出然後編制其衆而該匪則向陳轉索鋼鎗二百餘支俾將來編制時得以完全一律陳旅長因要求去題太遠是無投降誠意特於前日通知駐泗淮軍雙方協剿聞已將該股匪擊散蔡匪已被鎗斃 
　　省委清查軍田委員昨出浦赴海調查行至吳家集地方突來匪徒多人將其行李各件搶掠一空該委星夜派人來浦報告劉知事當派警備隊四十名趕速前往保護一面飭通班捕役限期將人贓並獲云 
　　淮隂衆院初選當選人王肅因賣票事與鄕董雙方互毆某董等先到縣投報請驗致王被押聞已用去三百餘元此後尚不知若何語云得馬安知非禍信然 
調查省議會選民委員閻某已於前日赴阜　縣實地調查因該縣選民總數在二十五萬以上難保無冒濫情弊聞該縣士紳有允爲減少之說 
[南京快信]  
　　張懷芝昨電李督已抵九江 
　　李督派赴贛省之代表胡慶培謝傳安趙瑞祺昨均已由贛公畢回寗銷差 
　　第二補充旅開赴援贛因餉械問題尚需時日出發 
　　李督奉參陸處電楊春普張宗昌所部援贛蘇軍均撥歸張懷芝節制 
　　魏宗瀚昨乘津浦車來寗旋即轉車赴滬聞魏銜命赴閩勞軍　　新任軍械局長楊汝欽製造局長王金海均於昨日接事 
　　李督委徐長庚充製造局副局長 
　　陸成武已辭差赴吉林孟恩遠處投効 
 
 

Page 7

 
 
[發行短期公債部駁不准]  
　　　　　　　　　　　　　　　　　　　　　　省　奉 
　　院派來寗調查　俘之　　間昨由寗　晚　赴滬 
　　省議會第四次臨時會已開大會一次現各議員均已聯袂回里活動新選舉此後恐　足法定人數 
　　省議會昨咨省署省立第九工場場長惲　　上海工巡捐局局長姚志祖違法溺聯請予查辦以儆貪凟而肅官箴 
　　省議員周　順提出修改貨物稅案迄舞結果停止河捐案延不執行質問書施議員承謨提出南通縣知事盧鴻鈞違法溺職袒庇好商防害蠶桑質問書昨由會咨請省長於五日内答復 
　　省議會前日電京反對地丁借歎 
[杭州快信]  
　　皖督派本署諮議嚴修德來浙與楊督接洽聯防事宜并報告此次赴津會議内容昨已蒞杭 
　　財政廳委邱祖德（字馨吾湖北人）充桐鄕統捐局長袁蔭翹（字紹楚江西人）充蕭山統捐局長昨午後一律發表 
　　齊省長昨飭實業財政兩廳會議組織員到輪流更替管理 
　　珠寳巷交通銀行因三元坊新建大厦現已落成准今日（一號）遷入昨報告各機關查照 
　　浙江省立甲種商業學校昨（三十日）舉行第五次畢業 
地方通信 
[蘇州]  
　　擯除當二十銅圓蘇垣新發現之當二十銅元前曾流行市而觸目皆是嗣因銅質輕薄經各錢莊在錢業公所提議限制於是通用阻絶而兌換各肆囤集巨數驟遭損失一再向商會哀求設法維持兹聞商會已議决收集後裝運他埠惟如兌換店繳付商會祗能爲一度之手續違則以私販圖利論 
[松江]  
　　委調四區巡官東外警察第四分駐所巡官楊根現奉所長李潤之命令調入總所督帶内勤警隊所遺巡官一職另委總所稽查長沈詠康接充沈奉命後定七月一日接差 
　　烟酒局長之交代松江烟酒公賣分局長王淑容未經請假　　江　　　　　現爲總局所知以其擅離職守撤　　長　　另　　　來　　　　王局長　　　一切局務均記科員段其代　現聞設某四王未回局不肯辦理交代故薛局長尚未能接差　事 
　　參謀來查廢炮江蘇督軍公署參謀崔輔周奉令來松調查廢砲當由李潤之縣長委令一等警佐那鶴年率同稽查員沈詠康王福祥導引崔參謀前往四城關將舊有廢砲一一過磅列册交崔帶去聞此項廢砲將運往上海製造局改造新式鎗械云 
[無錫]  
　　軍署聘紳士爲諮議南京李秀山督軍致書於錫紳楊壽楣字翰西）聘任爲江蘇督軍公署諮議官以備遇事諮詢藉收集思廣益之效楊紳現任廣勸紡織紗廠總理專心實業雖以恬退爲懷因諮議係名譽職故即覆函應允矣 
　　新選舉中之議員此次新選舉無錫人中有孫靖圻（子這）於蘇常覆選爲衆議員蘇省參院覆選有楊壽枬（味雲楊壽 
楣之兄）當選爲候補第二近悉楊壽枬又於蒙古區額内當選爲參議員云 
[鎭江]  
　　米價日跌鎭郡米市自入夏以來市面費一落千丈去年冬間囤戸行家所存米稻甚夥迄今無一出賣者刻天氣炎熱易於配壞均欲隨市出售但邇日市面連跌三四角之譜高白米仍跌至五元六角中等白　四元八角　稻二元五角聞此後尚有減無增云 
　　夏蠶佳况今歲春蠶因氣候關係初　之際損失過半致桑葉供過於求最後每元四百斤尚無人過問充戸以未　厚利咸多養夏蠶現在各鄕蠶身甚佳大帮頭眠開葉將次二眠之際葉價每擔售洋一元五角云 
[楊州]  
　　仙鎭小輪停班往來鎭江仙女鎭之各小輪公司現因江潮暴漲水線已逾頭橋市所竪之水椿於二十八日起一律暫行停駛一俟江潮落小再行恢復原狀現由鎭至裏下河旅客必須繞道揚州故揚鎭班小輪乘客非常擁擠云 
　　廳令訊辦警官詐賊警察第十二分區官高繼椿詐索民婦徐陳氏未遂違警私押該氏在縣訴控經趙知事審理不確徐陳氏不服判决赴蘇高檢廳起訴二十八日縣署奉廳來文謂事關警吏詐贓仰即秉公辦理母得徇庇云 
　　鞫訊盜犯偵探戴洪根等拿獲盜匪葛小馬孫東如二名起同　物解縣經承　官鞫訊供　　從　 
年家得　不　判令收押　行　　 
[安慶]  
　　派員察勘礦苗皖南實城　南鄕　王名犬形山發現煤　甚佳現聞倪督軍擬設　　　採銅官山之鐵取宣寗之煤化鍊鋼鐵以濟軍需材料日前已請潮北兵工廠總辦來皖籌商開辦之法並派安武軍總司令部軍需官及軍署差遣赴宣至該山察勘　苗並携取樣煤回蚌試驗云 
　　結東　院選舉費選舉總監督訓令各縣知事云各縣辦理兩院　　業經告竣所有支用經費應按照額定數目造具支出計算書二份連同單據　存簿備文呈送彚核轉咨以資結束云　　部飭追減公賣開支安徽烟酒公賣局開支月需數千元上年春財政部以該局收數欠佳查照定章令飭核減開支俾資　節維時前局長劉愼貽因交卸在即未及遵辦現任局長張伯衍亦復仍舊支銷近財政部又有文到皖令自上年起將該局經費照章核減云 
[嘉興]  
　　開明女校畢　式嘉興南門開明女校四年級現届修業期滿於前星期起遵章舉行試驗業巳完竣二十九日舉行第五次畢業式各界人士均蒞校觀禮畢業生共十名云 
　　相驗病故旅客嘉與北門外東來昇客棧前有旅客沈永壽（江蘇金山縣人）一人年約五十餘歲由杭來禾欲歸家鄕因途中感受風寒且足有風疾即於該棧内寄宿詎至夜半時分病勢加劇天明　斃該棧主報告到縣由縣派委承著員帶同檢驗更前往相驗委係因病身死並無别故當即棺殮由張知事備文咨請江蘇金山縣知事令知該屍屬來嘉傾柩矣 
[杭州]  
　　更正省議員名額第二届省議會選民總數及議員名額之分配早經報部兹聞第五區（紹屬）因新昌縣選民數目計算錯誤第十一區（處屬）因縉雲縣選民原係三萬二千人被選舉總事務所誤算爲二萬三千人一誤加一誤減以致名額均有差錯業經省署分别更正通電該兩區計第五區選舉人實係三十六萬六千六百八十七名第十一區選舉人實係十八萬三千六百四十一人總計全省選舉人實共三百十八萬八千八百零九名所有議員名額第十一區應增爲九人第六區應減爲三十人第五及其餘各區仍照前定名額並無出入並電部查照備案矣 
　　駐杭日本領事調任駐杭日本領事瀨上恕治近奉日本政府命令調充九江領事所遣之缺另派荒井金造接充惟荒井　　　　　　　東京調　　　　　　　　　　　　　　能預定　　　　 
[武昌]  
　　暑假中取　　生各學校已定於七月一日放暑假省長署又於二十五日令各校轉飭各生於假後務各回籍不准逗留省垣致爲荒　其有故　者須陳明校長許可凡在高小學以上者須編日記作爲下學期品行分三分之一在中學及師範生以上者並須考查本籍學務假滿由校長　呈省署以　　頓學務之參考云 
　　施從濱卸職回魯政府現以湘東方面日漸肅清所有　赴前　各軍隊亟應收束藉撑餉項特於日前電令駐湘之暫編山東陸軍第一師長施從濱氏令將所部改編兩旅統歸張總司令節制藉資收束兹探悉施氏巳將師部撤消所有職務亦巳交卸清楚於二十四日乘車來鄂暫寓漢上某旅館内聞勾留數日即行回魯 
　　又到大批災民怡和某輪船二十五日由湘潭下駛裝載約四五百人内有青年女子年在二十歲左右者約兩百餘人當即下船登岸紛赴歆生路華景街各里居住訪聞此輩女子係各縣擁集湘潭之妓女因兵燹水災慘難棲身特來漢避難謀求生路者並查該船内除旅客數十人外餘概係災黎云 
[濟南]  
　　行政長官之更迭張子志回濟後以將有遠行對於本省行政事務廳爲布置省長一席前有王代陸代及仍由張少卿兼護之三說嗣張意以張帮辦之代理政篆業經數月似無須另易生手故决計仍令護理政務廳長兼財政廳長安善甫數月來身兼數任不勝勞瘁且財政頭緒繁　非專意整飭難望日起有功故對於政務一席堅意辭去繼其後者爲總務科主任陸步霄暫代　　嚴防黨人之京電督署准陸軍部電開據報告民黨要人鄧天乙牽李烈鈞電令急赴距山東青島百餘里之濂泉地方組織機關並委伊爲該處總司令乘機擾亂現聞鄧天乙帶同黨徒二十餘人已搭輪北上又探聞韓恢現授爲江北一帶總司令携帶鉅欵並領黨徒十餘人分赴清江海州徐州各處設立機關以便運動各該處軍警相機舉事意在先斷津浦鐵路再行大舉等情除分電嚴防我即希飭屬嚴行防範以遏亂萌爲要云云督署據此已飭令各縣一體嚴加防範 
[奉天]  
　　斥革舞弊路費京奉鐵路查票員與奉天高等檢察廳檢察官衝突乃將站長車守押車路警逮捕交廳究辦現軍長已將該　　　　　　　　　　　　　　　　　　　　　　　　　中執　人二名以儆效尤 
　　黄任之之歡迎會敎育部　問江蘇省敎育會　黄火培氏來奉調查學務奉省敎育會以黄君係著名大敎育家二十四日下午四鐘特開歡迎大會藉廣聞聽首由會長李樹滋　報告次由黄君演說洋洋數千言頗注重職業敎育隨員蔣君亦略有演說到會者一百餘人至七鐘許始行畢會頗極一時之盛二十五日晚在國立瀋陽高等師範由孫鍾舞君集合全校職員學生開歡迎會黄君壓述敎育經驗及改良意見並演鑛影幻燈以資證驗 
[吉林]  
　　省議會之結束省議會召集在省各議員於二十四日午後開談話會到場議員二十餘名于議長提議以爲各議員任期至八月底已滿三年届期應即交代可否定期開　時會將已往情形作一結束以備新議員到會交卸云云各議員均極贊成遂定於八月初六日開會至八月二十六日閉會日内即將咨請省長召集各議員如期到會 
　　參院複選候補人吉林省參議院議員業經選出二十三日分三投票所第一投票所設在省公署大公廳之東接待室第二投票所設在大公廳第三投票所設在西接待室選舉人先後簽到秩序井然至十二時投票人尚未足法定人數由監察員商定禀明監督延長兩小時至二時封匭三時開票先開第一所之匭畢休息少時再開第二三匭選出候補當選人爲于翰篤何裕康王皥民苗經魁潘萬喜五人 
　　勃利委員被匪捕去頃聞勃利縣設治委員姚鴻鈞家屬於星期六日接勃利私電略云姚君於十九日被胡匪綁去并擊傷隊官一名死兵二名詳情如何探悉再誌 
雜評一 
[要人之弟（默）]  
　　曹錕有弟曹銳曹　張敬堯有弟敬湯敬禹張作霖有弟作相龍濟光有弟裕光今日之要人皆有弟要人而無弟未免少色矣故張懷芝不得不力薦其弟充參謀長 
　　或曰諸要人既身攪大權而又使其子弟爲卿或曰不然内舉不避親古有明訓諸要人其皆求賢若渴者歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[浙軍助閩攻粤之進行]  
　　浙省援閩軍隊經童葆喧師長統率赴閩後業已開抵前敵並經電令駐防温台等處四五兩團兵士四營先後出發往閩助攻在案兹悉童師長自奉中央升任爲援粤副司令後業已將防線展長不日會同閩軍進攻粤境爰於前日急電楊督軍迅飭所部第三團一二三營即日開拔赴閩以厚兵力聞楊督軍業已抽調所部前往替防並飭該團營兵士即日出發開赴閩邊昨某營長與軍需官已先來滬購辦軍用物品即日改由海道赴閩以期迅束云 
[撥付收買存土之公債票]  
　　此次政府收買存土依照合同應交之首批公債票業經財政部如數檢齊委托銀行轉商轉運公司於昨日運送來滬交由申行代爲撥付至通銷四省專賣一節潮帮土商因其索價太昂無意包銷故現尚未能就緒云 
[烟酒聯合會臨時會議紀]  
　　中國烟酒聯合會昨爲煙酒借欵事特開臨時會議各業領袖各埠代表到者甚衆首由主席陳良玉報告近日遠近各省所來函電較前更多詞旨尤爲激昻並多數要求速開大會各種條議可採甚夥業巳編列成表應請公决次陳祝三起言我全國公賣稅每年收數近三千萬以二千萬借欵而論除東洋滙水八四折扣等種種虧耗每千萬實得五百餘萬苟全國各預繳三四個月之稅便可得七八百萬之實數另由政府發行烟酒公債劵亦照八四折回扣並允烟酒兩商以納稅之自由不假手官吏如此則政府得有的欵人民亦免苛擾豈非兩全次賴明三起言陳君見解固是極高然苟借之於商不獨無清還之日且逐年叠借慾壑難塡其何以堪現主借者既大拂我兩業之人心我兩業當先從前此决定之某項辦法入手均宜發現天良並聯絡各業以冀全國一致衆皆贊成次俞葆康起言政府濫借濫用不惜破産亡國財政當局實尸其咎所希望者全恃我兩業之人心未死耳次洪少楚言現各埠來函均以速開大會爲請似宜早定日期公决查各埠機關共二百餘處俟得過半數之同意再行定期召集次賴秋實朱信齋等　告各同業此次憤激異常團體益堅已照前此所議某項辦法切實進行矣議畢時已五鐘摇鈴散會 
[反對電燈加價之近狀]  
　　滬南電燈加價一事經志成公所等二十六團體羣起反對相持已久仍未解决兹悉南市商界李某（即電氣公司股東）昨以私人名義親謁俞袁兩代表擬疏通意見據稱彼有和平之主張使雙方均有面子四五六三個月仍照舊價收費七月初一日起每盞加洋一角五分要求俞袁兩代表邀集各業代表疏通俾早解决旋經俞袁再代表邀到各業代表至事務所將李某主張當衆宣布請各抒所見衆謂此種主張一時實難贊成緣既奉部令調查且省長亦有令文飭查似應靜候部派員等查明呈部核定後再行磋議始符程序衆意僉同决議靜候部中核辦正在提譏答復間又有德和米店主葉雲祥等五戸來所要求函請華特派員將被剪之燈線速令該公司接修完善并要求賠償損失當經俞代表准如所請擬就公函賫送華特派員核辦兹錄原函如下衛中先生偉鑒敬禀者近因華商電氣公司强迫加價感情用事不得已依據電氣事業取締條例第十六條之規定呈請交通部派員檢查實行取締在案現蒙先生來滬調查當必有持平辦法以慰商民之望商等公意以爲煤價昻貴議加燈費（去年加過）本非無理之言然亦須比較他處斟酌得中不應毫無標準獨自居奇高出尋常商等曾調查本省各處電燈公司營業價目皆較南市爲廉不獨閘北一處已也試歷舉之南京江蘇省會地也燈數約與南市相仿乃省立南京電燈廠二十五燭光全夜燈費每月祇收一元三角五分無錫先生桑梓地也燈數約得南市之半乃無錫耀明電燈公司二十五燭光半夜燈費每月祗收一元二角以與南市半夜電燈原價一元五角相比較每盞又差三角之多南通常熟僻處内地範圍狹小燈數不過二千盞内外比之南市不及十分之一乃南通電燈公司二十五燭光半夜燈費亦僅月收一元四角常熟電燈公司二十五燭光半夜燈費亦僅月收一元二角推之鄰邑如松江電燈公司燈數不及二千盞二十五燭光全夜電燈價較他處稍貴亦僅加至一元七角三分而止此外如蘇州常州鎭江揚州等處十六燭光半夜燈費均收一元二角（因不用二十五燭光）同受煤價影響他處電燈公司燈數較少價格較低何以收支相抵反有盈餘獨華商電氣公司一再加價毫無標準悍然剪線不許磋商此商等所以極抱不平也頃閱報載該公司呈本埠各官廳文以租界及内地各電燈公司均已漲價爲言（查英界電表從前每度收銀一錢現增收至一錢四分法界電表從前每度收銀八分現增收至一錢二分包火每盞全夜費一元有零所以用戸咸願裝表）其知租界及内地之燈費比之該公司原定價目果相差幾何乎至謂租界麫粉廠所用馬達價目巳增加至百分之四十該公司如有馬達出租何妨援例照加又謂北京電燈公司電表每度洋二角四分較之該公司每度售洋二角五分貴賤何如此就電力計算本非商等提出反對之處商等所反對者實因該公司不肯一律改裝電表按度計算既欲限定燭光按盞收費又欲縮短時間加價不已對於軍政兩界及有密切關係之戸則特别減讓不稍顧惜對於各業商家及小本經紀之店則無厭誅求不稍假借苟與計較片語即悍然剪線不顧一切商等能力薄弱呼籲無門忍氣吞聲已非一日今幸先生奉令來滬調查内容當知其詳剪線勒索停電要挾凡此舉動誰出軌道商等尚知僅守法度初不料明達如該公司總理諸君竟敢藐抗條例不候部令任意妄爲至於此極也不平則嗚夫豈得已苟有公允辦法商等决不好爲已其謹布區區幸垂察焉肅此即頌公安再禀者節據大東門外協生燭店後放生局德和米店德大禮和萬盛等烟紙店來報前因該公司收取燈費未允照付遽將電綫剪斷迄今二十餘天因此夜市異常清淡計每天比較前時須減少營業三十元之譜統計不下六七百元擬懇責令該公司賠償損失並飭將電綫照舊接好以　商業尤所　禱南市商界代表俞圭卿袁祝三等公啓 
　　又聞上海縣沈知事昨接交通部電令迅卽勸導電氣公司先將巳剪斷之線速爲接裝完備以便各用戸店舖照常通火至加價一層俟部派員呈復到部再行核奪等因沈知事卽派科員鄭寳芝前往公司會晤陸總理詳細商榷勸令速派工人前往巳經剪線之處速行接線以應市面而弭風潮聞陸總理巳允派工修理擬於今日（一號）起將已經斷線之處一律修齊開火再行熟商解决云 
[警廳長深慮敵僑脫逃]  
　　外日暉橋德奥收容所内共有德奥兩國軍人五十餘名派由王所長常駐監視在案兹淞滬警察廳長深恐該所收容之敵人或有擅離脫逃情事亟應飭令該管長警區就近往查故已於昨日由高昌廟警區李巡官前往調查迅即具復 
[照相館乾電爆裂]  
　　昨晚八句鐘時英租界南京路三百七十七號門牌中華照相館所儲之乾電忽然爆裂聲震屋宇該館夥友何啟棠之手背梁少乾之頭部均被炸傷一時鄰里聞聲疑是炸彈紛紛前往觀看該處距離老閘捕房甚近捕頭開立根聞警亦卽率同中西包探馳往查勘並即派探將受傷人車送山東路仁濟醫院醫治據云並無大碍數天後即可痊愈云 
[希圖誑騙之嫌疑]  
　　湖北人楊仁鏡其表面頗爲闊綽日前乘坐汽車至法租界中法銀行自稱在護軍使署辦事現有鉅欵托爲滙往天津與該銀行洋人接洽頗嫻英語極爲殷勤向該洋人索取名卡二紙而去初不知其是何用意詎彼所乘之汽車係向某車行賒來試用旋在某西飯店由車行中人向之索取車價彼謂與該銀行洋人係是知交希圖搪塞車行中人即用電話向該銀行洋人詢知並非知友恐係誑騙立即偕往該銀行證明種種由銀行中用電話報告捕房卽經西探長石維也親自前往將楊拘入捕房昨解法公堂由該行洋人禀明前情請察並由石探長禀稱在楊身畔抄出金表等物均係新置且查得楊並無確實住址頗有可疑請爲訊核詰之楊供向在原籍讀書因欲至常州岳父家伴同妻子回籍經過上海日前至該銀行找尋張姓朋友不敢行騙詰其既來上海何以並無行李及確實住址楊則支吾以對判令還押聽候查明再行核斷 
[軍官私帶烟土之結果]  
　　松滬護軍使署副官周奉春日前因公赴京夾帶紅土三大皮箱爲南京稅關一併查獲並經盧護軍使查明屬實初擬處以極刑嗣因同寅代求從寛判令永遠監禁在案兹因該犯官尚有老母妻子住在龍華無人贍養故由同寅擬籌川資若干將其老母妻子送回山東原籍所有此案訊辦情形已由盧使以抗違命令擅離職守八字判處永遠監禁報請陸軍部查核昨已奉到部復准予照辦即日備文將該犯官解送陸軍監獄執行 
[小本成業會慈善團開會紀]  
　　小本成業會慈善團專以借給貧民資本使之作小本貿易得以贍養身家免致饑寒交迫性命呼吸爲宗旨會所現設葛羅路六號門牌前日假大世界壽石山房開會集議進行事宜並由各發起人解囊樂輸及擔任分招會員黄楚九者首先助洋五百元汪漢溪陶梅生席雲生王駿生張季華劉鴻欽劉山農孫漱石余東升姚戟仲左靜山駱懷白諸君各助洋一百元並每人分件招集會員十五人於二星期内招齊開會選舉會長一人副會長四人董事二十八人會同發起董事十四人共同辦事並由王駿生君之家慘遭火刦或欠租釘門之類其數在四五十元之内者亦可特别維持覓保向會中借欵議畢將次散會適萬國花園主人鄭庭振君因事會晤黄君贊成此舉之善當場樂助洋一百元爲名譽會員鄭君可謂勇於爲善亦以見此會之實能有益貧黎故足動人善念矣 
[萬國義勇隊射擊競賽]  
　　昨日（星期日）爲萬國義勇隊賽射得勝牌之期自清晨六時起至响午止與賽者共計十三隊每隊派出代表十人各由本隊副隊長指揮場内外由總司令屠魯門君督率公正者數人分投監察每隊到後排隊點名隨由該管副隊長率領前進在相距靶子四百碼之際用散兵法進攻每人領彈十五顆預先裝在鎗内再向前進至三百碼相近靶忽上升該靶約有人身長短共有六號隊員見靶上升立即伏地開搶直至靶落爲止再向前進約二百五十碼左右靶又上升各隊員如法照射不數秒鐘靶又不見遂繼續前進至二百碼再升再射直至靶落旗升始行停射遂整隊而返至一千碼散隊是日中華隊開射已在九點五十分兹將中華隊代表姓名錄下第二副隊長胡筠秋正排長陸保泉宋雲奇陳景塘正棚長張籋雲陳文龍隊員陳家祥來慶譽沈觀寳齊潤生莊悅加聞是日與賽者係大砲隊機關鎗隊工程隊美國隊英國Ａ隊英國Ｂ隊常備隊葡萄牙隊中華隊海關隊水師隊日本隊蘇格蘭隊分數揭曉後常備隊最占優勝云 
[憲兵護送移居敵僑之回復]  
　　德國人韋司登道夫（譯音）前曾遵奉註册僑居滬埠兹須移居浙省之莫干山呈由荷國領事照會交涉員護軍使核准給照並請於起程時派兵沿途護送故由盧護軍使飭令憲兵第一連吳連長於二十九號派撥憲兵二名乘坐小輪將該德人護送往浙業已取得莫干山檢查所之收管文憑昨日回滬呈復護軍使以備查考 
[調查洋商租地之催促]  
　　上海縣沈知事昨日傳諭各圖地保册書云案查洋商租用地畝條約所載以通商口岸爲限通商口岸以租界爲定城内係屬内地城外地畝除劃定應租地畝之外亦爲内地即不應洋商租用之外另行租用之地坐落地扯出租戸名年月一併查復兹查各該圖地保册書並未一律查復合行令催仰即遵照趕速詳細查明勒限五日内迅即呈復勿再遲延干咎如有隱匿情弊定即嚴懲不貸仰各凛特此傳諭 
[學校消息彚紀]  
　　交通部上海工業專門學校（即南洋公學）定期七月六日下午一點半鐘舉行暑假畢業禮此畢業者爲土木專科電機專科中學及小學兹將秩序列下一開會二奏軍樂三各學生依次入坐四來賓入坐五校長各敎職入坐六校長報告七交通部長代表訓詞八交涉使陳安生先生演說九美國愛樂爾先生演說十馬湘伯先生演說十一美國琴斯先生演說十二蔣夢麐先生演說十三給憑（專科中學小學）十四奏軍樂十五學生答謝十六奏軍樂散會十七來賓茶點（來賓在上院客廳各家屬在上院體育會集室各同學在上院飯廳小學同學在小學飯廳 
　　南洋中學昨日（六月三十日）行畢業式請馬湘伯君給憑畢業生姓名列下邱開驊浙江黄巖典典華廣東順德劉家麟湖北武昌魏喦壽浙江寗波張錫璵江蘇上海葛天回貴州畢節余昌之安徽休寗邱凌雲江西尋鄔林允浙江温嶺劉孟眞河南新野趙景澐浙江平湖周郁文江蘇常熟黄克綱江西清江吳韞珍江蘇青浦李循四川重慶謝升庸四川璧山龔道熿浙江平湖趙慶杰江蘇川沙黄祖訥浙江吳興吳傑江蘇吳縣曹翰芬浙江上虞劉忠俊江蘇上元史文桂安徽合肥徐益椿浙江崇德唐國鈞福建閩侯唐在均江蘇上海吳侍萱江蘇金山劉曾輝江蘇青浦陳翰揚浙江紹興潘作屏江西尋鄔廖家麒江蘇嘉定郭礎湖南水州傅文奎浙江定海申以莊四川重麇陳祖輿浙江吳興孫梓芳安徽休甯姚頌馨江蘇常熟王統善江蘇上海郭森湖南永州 
　　小南門外校場梢留雲高小學校爲海潮寺住持借創辦聘　蔭廷主任校移開辦有年已著成效現有學生一百四十餘人分級授課定七月十四日舉行署假並於是日午後開　　會報告今届敎育狀况又表演各種成績關於下學期添　商業科一班擬招一年級新生六七十人揷班授課定陽曆八月二十五號開課現已遍貼廣告招生報名 
　　陸家浜圖書公司舊址於民國四年開辦省立第一商業學校由黄揆百主任現有各級生二百九人定於七月七號舉行暑假並第一届畢業式於十五號至十七號續招新生揷班一百人試取肄業具有高小程度者皆可報考定九月一號開課 
　　楊樹浦滬東公學由美人克洛浦君出資創辦今歲聘江蘇省第二師範學校畢業生張言嘉爲主任對於管理敎務等無不積極進行學生添至八九十人於六月三十日二時舉行放學　並開成績展覽會紳商學界及學生家屬到會者三百八十餘人至四時散會 
　　北浙江路華安坊二弄私立萃英學校定陽曆七月七日舉行暑假休業並國民科第四届畢業式該校主任高有耀擬函請上寳兩邑學務人員李頌唐王詠仁等曁校董余芷江吳稚　等　校觀禮云 
　　圖畫美術學校於前日舉行正科第五届技術師純科第一届畢業典禮首由校長張聿光給憑訓詞次由副校長劉海栗　詞略謂諸生平時在校確能遵守規則此次畢業成績較前届爲優將來出任職務當各抱定誠實忍耐敬事三種宗旨庶不負平日厚望之意云云次由敎務長丁慕琴演說大致謂學無止境諸生畢業後仍須潛修學業與在校時同一勤勉並宜竭力提倡使一般人羣增進審美之觀念以盡己職旋由畢業生何笠農答詞語頗得體禮畢全體攝影振鈴散會兹將正科畢業生列下沃玉塵謝之光梁潮楷梅景修褚昌言凌藻祥師範科畢業生列下何笠農張道宗翁誼何燿秋金士彥孫友蘭申汝楫徐琳勝或陸永森王赫沈惜粹王天福 
[催兌殖邊事務所常會紀]  
　　昨日本城西姚家弄思敬學校内附設之催兌殖邊商困事務所開星期常會下午二時許各債戸先後到會羣相責問有欲同時起訴者有欲至該行坐索者當經主任一再寛慰略謂近接惲總理來函云滬行正在着手清理間適奉天行中發生風潮致進行暫時阻滯一俟奉行解决當將滬行力籌救濟尚祈婉達等語現在奉行風潮已息本事務所擬再去函催促宣佈開兌確期俾慰衆望並將惲總理原函交衆閱看遂互相討論至四時餘散會 
[青浦名醫來滬]  
　　世儒醫凌禹聲君向在青浦行道二十餘年來於傷寒雜症及婦科胎産險症治愈者多兹設診所於上海白克路餘慶里三弄第二家聞門診出診頗爲忙碌且因對於貧病不計診資尤覺應接不暇故尚擬召其長公子夢夔及高足張元之來滬助理云 
[江淮同鄕會紀事]  
　　江淮旅滬同鄕會自今春成立後已與各屬旅滬公益機關互相聯絡該會員日益增加會長王預因事辭職北上該會同人於昨日下午四句鐘開會公舉臧蛻菴代理會長職務衆皆贊成遂即散會 
[茶行公所之謹愼]  
　　本埠茶行公所前日接到浙省温台等處來電報告二茶收成甚豐龍茶亦見優美約於六月初間可以到申並請將近日申市情形見復云云該公所接電後以事關大衆立卽邀集同行各家到所聞咸以滬地存貨山積頭茶亦未暢銷萬一二茶多裝來申勢必擱置難期活動萬勿多裝來申庶免阻塞必俟滬地電函方可裝發昨已將情電告各該地茶商查照矣 
[豆腐公所開討論會]  
　　新縣署後豆腐公所昨開討論會議大行方面有司董喬桂芳顧桂生宋金和顧裕生等磋議時適小行方面亦有陸掌生阿多小銅砲關林等數十人擁入公所來勢洶湧幾起爭端幸各司董善言開導以工資可加二十文凑滿每工二百文從前工人允許進店酒飯吃後反行跑去致店主一方常受損失且有半夜不别而行抛工他去以及虧空工錢等惡習今者須訂定條件一洗從前之弊並囑各工人舉出代表俾便雙方磋議妥洽不必罷工要挾致傷感情而碍治安云云掌生等即遵勸而散聞一俟工人方面舉定代表即當開議云 
[王襄讞因病請假]  
　　公共公廨襄讞員王崧生君前日偶有感冒不克蒞廨訊案業已請假三天以資調理 
[取締店舖庶蔽陽光之逢帳]  
十六舖裏馬路一帶兩旁店舖每於夏季斜撑篷帳以蔽烈日惟兩面均取倒垂之勢篷簷甚低車輛經過易於碰撞兹聞南市第 
 
 

Page 11

 
 
六區救火會以兩旁所撑篷帳既多且矮尋常車馬往來已多不便萬一遇有火警　皮帶車奔馳赴救勢必更多阻　昨特函請救火聯合會轉達滬南工巡捐局姚局長迅予取締一律改高俾與火政路政均無妨礙云 
[公共公廨]  
　　公共公廨檢察處前日發出佈告云本廨自七月十六號起至九月十五號止爲暑假之期所有華商民事訴訟概行停訊本暑辦公人員於午後四時止一律休息恐未週知特此佈告 
[洋瓶店失愼]  
　　前晚九句餘鐘公共租界北京路一千零零二號門牌寳泰忠記洋瓶店忽然起火由捕瞥見奔告捕房當用電話通知漢口路瞭望台鳴鐘警告救火會西人立驅皮帶車馳往澆息惟已延及比鄰同業振泰祥計燬房屋兩幢又樓面一間事後由老閘捕房捕頭飭派中西包探往查起火緣由禀候核奪 
[注意交通與衛生之公函]  
　　滬南工巡捐局近據楊恒豐木號等聯名函稱董家渡外馬路一帶地方日益熱鬧行人漸次增多此段馬路本非寛闊加之電車鋪設雙軌愈行窄狹又以各行號將重笨材料堆積於水門汀駁岸之上而薛家浜爲電車必停之地阻礙行人危險益甚月初某燭號收賬乘黄包車至此適電車疾馳而來該車夫無處退避連人帶車悉被撞翻幸未釀人命然車已粉碎矣推其原始皆路旁堆物所致也且馬路有易於損壞之虞致於側石之上本備輕身人步行而作今竟視爲固有之地任意堆積行人有難於行路之苦他若恒豐本行北面側石有破舊　　船一只久駐其地且碍行人實不雅觀卽裏馬路各家門首每多安放重笨物件諸如此類不勝枚舉咸與路政大有妨礙又薛家浜内　　船聚泊於外隨路拾來廢物置於灘口汚穢不堪青龍橋畔爲更甚且有破　　船一三只停於灘上旁亦堆放齷齪不堪之物臭氣觸鼻兼之小戸人家時以垃圾傾倒浜中又最不堪者外馬路之宰牛猪公作猪毛任意攤曬馬路兩旁猪糞堆存作内空地之上時交夏令臭氣薰蒸鄰近掩鼻不免忍受天氣漸熱時疫每由不潔而　生若不從嚴取締任其自然與衛生大有妨碍而時疫又將乘之竊發矣商等爲公衆便利及衛生計不敢緘默請從速查察嚴行取締云云姚局長接函後查得該處係歸第一區一分駐所管轄交通衛生又均關警察職權除由局傳諭地甲勸令撤除外並即致函該分駐所派警勒限遷除以重公益 
[醫生並不識字]  
　　江湖醫生陳某賃屋於南市某處曾有近隣木匠楊榮生之嫂某氏久不懷孕陳某自炫其能謂能包孕騙取藥本洋六元給以藥末服之毫無效驗始知受愚昨日向之追還原洋致起衝突扭控一區一分駐所詰據陳稱並不識字不過借此餬口遇有重症轉叩於查先生授些方法云云張際平警佐以其不學無術害人非淺令將騙取之洋如數交還陳稱洋已用去無力繳還惟求恩寛願將紗長衫質抵一二元張警佐未允所請飭將一干人申　警廳司法科訊究 
[抄獲大批烟具]  
法捕房捕頭阿而風西偵得法租界寳興里十二號王榮康家私設烟榻容留外人開燈吸烟當於前晚率同包探徐阿東前往王家抄出烟鎗十餘枝烟燈甚多帶入捕房昨解法公堂請究王供民人之母素有嗜好遷入該處爲日未久祗有烟鎗一支其餘烟鎗等物係他房客之物求宥判罰洋三十元充公煙具銷燬 
[船戸私販烟土]  
　　餘姚船戸石耀林在北市購得煙土八兩販回原籍行至南市外關橋被其夥計李海寳報知崗警王海廷搜出證物帶至一區署經趙署長問明屬實飭送警廳司法科訊究 
[同族羣起而攻]  
　　徐蔭垣迭向族兄蔭曾等强借鎡擾舊曆五月中旬又因索許由警拘送一區三分所解送警廳發交司法科訊實判處拘役半個月在案兹悉族長徐自明等以蔭垣押期將滿一經釋出勢必糾衆報復其害更甚於前是以邀齊族人承宗蔭桐蔭曾重槤清遠等又投警廳具禀請求加押昨由徐廳長批示云公民徐自明等批據呈已悉查違警拘留不得逾三十日罰法第二十二條本有規定該徐廕垣强借滋擾前次集訊業經依法處以拘留執行期滿當然應予省釋所請加押半年殊與警章抵觸該公民等慮其尋仇報復似亦思患預防姑准於釋放時酌量取締可也 
[使女屢次捲逃]  
　　吳成和前至法捕房控告稱被使女金杏寳捲取銀洋珠飾衣服等物值洋一千三百餘元潛行逃逸請爲查緝兹經包探程子卿偵悉該使女附搭某輪船希圖逃往外埠當即前往將杏寳拘獲抄出原贓帶入捕房昨解法公堂請究先據原告禀稱杏寳於七號時由伊父金阿坤賣於商人爲使女連此次已經捲逃三次不堪其累須請重究詰之金杏寳供係由父親唆使捲逃是日包探至輪將女子拘獲時父親即乘隙逃逸不知現匿何處求宥中西官判杏寳押女所六月期滿逐出租界贓給原告領去並着查提金阿坤到案訊究 
[拐匿女之明證]  
　　住居閘北恒通路恒通里之紹興婦人王張氏有女名阿花年九歲前被鄰婦魏楊氏拐匿當將該婦扭控四區二分所訊無確據諭令交保帮同找尋詎該婦保出後即行潛逃並不代尋前日又爲王張氏在美租界内尋獲並見其女阿花亦在該處當即鳴捕拘入捕房經捕頭詢明情由移送五區一分所昨日轉解司法科押候核辦 
[船戸持稿傷人]  
　　江北人馬登如前日在新閘河内洗澡被停泊該處之船戸李廣才以稿尖刺傷手背當由四區二分所崗警查見一併逮案轉解司法科聽候訊辦 
[小工誘打花會]  
　　昨有甬人殷來榮在浦東陸家嘴香烟廠門首誘人賭打花會爲駐廠三區第一派出所巡長蔣芬查見將殷拘解至署經解警正訊據供稱現住虹口向爲碼頭小工因近日迫於生計故出此下策判罰洋二元以示簿懲 
[巡警毆擊車夫]  
　　昨日午後二時有操松江口音身穿夏布長衫之甲乙二人由北市盆湯弄雇乘黄包車至大東門口下車言明車資每輛一角詎甲乙祗給銅元八枚因此衝突詎有二百零六號巡警不問是非曲直逮將該車夫等毆擊拳足交加又連批其頰該車夫等以無端受辱欲與該警到局伸訴以分曲直旋由旁人令甲乙找足小洋二角一面勸該車夫暫時忍辱勿與計較始各走散 
[藏匿脚踏車]  
陳福記脚踏車行主昨至法公堂控陳德甫之朋友前至行中租去自由車一輛一去不返業已報告捕房由探在陳德甫家中抄出原贓請求訊究詰之陳德甫供民人前至英租界新世界地方與朋友姚姓遇見姚囑民人將車送至行中民人因不知該車行設在何處故此暫藏家中詰其姚姓住址支吾以對判陳管押一月以儆贓給原告領去 
[請求復訊之無效]  
　　和記洋行在公共公廨控告德大錢莊莊票糾葛一案前經俞襄讞與英卓副領事訊供明晰以原告所控證據不足遂判將案註銷嗣由原告提出新證據延請羅傑律師投廨請求復訊前日午後經關讞員會同西洋索副領事訊據原告代表羅傑律師譯稱是案前因原告西人雪爾物另有要事無暇到堂委任行夥來案代表是以不生效力奉判註銷今原告雪爾物親自到廨請求准予復訊即由被告代表佑尼士帮辦羅斯律師譯稱是案既經判决原告律師請求復訊敝律師極端反對請照原斷中西官會商之下援筆判曰是案已奉前審官訊明判决不能再理應卽仍判將案註銷 
[華洋商人定貨糾葛]  
　　日斯商貝來姆洋行在公共公廨控陸葆琳定貨不照契約致受損失日金二千二百五十八元英洋一萬一千三百八十七元等情前日午後經關讞員與日斯副領事賚君升座集訊被告陸葆琳不到由代表羅傑律師投稱被告與原告定貨所有損失未經指出全部詳細情形是以敝律師無從研究爲之辯護請求堂上諭着被告交尋常保出外候訊云云中西官磋商之下判限被告陸葆琳於三日内到案交保候訊 
[指控串竊丸藥之辯論]  
　　福建路天濟藥房代表藍祝三指控夥友馮秉祥於本年四月二十七號在貨棧内串竊值洋一百五十元之丸藥前日由公共公廨出票派令中西包探將馮與關係人俞子卿何國鈞田金波章慶善唐亮臣等一併拘案經張襄讞會同義副領事羅君研訊兩造均由代表律師到堂辯論中西官判被告與關係人等各交一百五十元人洋並保候下禮拜六訊核 
[不理存欵案要求復訊]  
　　婦人席于氏在公共公廨呈控同濟藥房經理席秉生不理存欵洋八千元由廨傳同該藥房股東姚顏同孔文博迭經訊供判决着被告於七天内還原告洋八千元在案嗣該股東等不服特延律師代表於上星期六投廨聲明不服理由要求復訊原告亦延代表律師到堂反對請照前斷執行經俞襄讞商之英卓副領事判候查案復核 
[理髮店主被控]  
　　公共租界内理髮公所首事在公共公廨呈控理髮店主朱明山不遵所規等情上星期六由捕將朱傳至公廨請示被告代表律師到堂聲請准被告免予交保出外候訊問官准之候訂期訊核 
[債務展期訊理]  
　　童耀德在公共公廨呈控李山南不理欠洋一百九十六元上星期六經中西官傳訊原告延代表律師上堂訴明前情請追訊之李亦延羅傑律假到堂代辯中西官判被告交保展期七天再訊 
[債務置之度外]  
　　徐亮垣在公共公廨呈控黄雲生不理擔保本利洋六百九十元由廨訊判被告如數還洋在案上星期六又經中西官復訊原告代表朱斯芾律師上堂聲請執行堂諭並以被告臨訊不到請將保人與被告一併提案押追問官以被告抗不遵斷且臨訊不到判候提到保人着交被告到案押追 
[塌車夫偷竊絲繭之追究]  
滙通轉運公司前日雇華運塌車公司之塌車　送絲繭一大車詎被車夫阿三等三人在中途竊去絲繭五包交由楊阿二售於某絲號得價分用當由滙通經理顧子侯報請法捕房派令包探韓邦達昨將竊繭之車夫阿三等拿獲解送公堂訊追原贓懲辦 
[收受賊贓被人敲詐]  
　　羅阿堂收得竊贓棉花數擔雇令船戸周永生謝銀福等運至浦東華棧附近忽有冒充偵探之小三子即葉世楨糾合同黨喬文開葉三子等以偵探名義向之拆梢洋一百元正在爲難之際爲水巡捕房探目何春生查悉馳往將一干人拘入捕房函送地方審檢廳訊供明確押候宣判在案前日下午由該廳堵夏推檢兩官開庭飭提各人上堂略詰之下當庭宣判葉世楨監禁十個月葉三子喬文開各監禁七個月羅阿堂一個月周永生謝銀福從寛宣告無罪當堂交保 
[滬海道公署批示二則]  
　　南滙縣張杏桃呈爲誤刑爲民任情專斷迫求飭縣吊卷察核發回再審以伸冤獄而儆强横由呈悉該民與弟張銀昌既稱各炊已久毫無關係則銀昌之債務糾葛自不能累及該民何以執行債權之王阿堂遽將該民木料强行攫去殊不可解且銀洋藏諸箱内詎能不翼而飛果係王阿堂於强搬木料時搶取休以該縣置該民刑訴於不問反以弟債兄還處斷種種疑竇難保非别有隱情候令南滙縣知事錄案呈復再行核奪 
　　鄒心如呈爲藉勢把持籲求飭縣嚴提訊予結束由呈悉此案既據該民呈由青浦判令債務人等依判交銀自應仍赴縣署呈請装行斷無徇情曲庇之理母庸來道多凟 
[淞滬警察廳批示四則]  
　　批孫爾枚呈據呈已悉查該民胞兄孫爾桂將祖遺公産單獨立契出租於和記公司該民既已提出異議呈訴寳山縣批准集訊是此項租契是否有效尚在訴訟拘束之中和記公司擅拔蘆葦挑泥工作殊屬不合仰候令行該營警所飭令黄之綱等尅日停工聽候寳山縣依法解决可也 
　　批安然康呈據呈王連章藉口包工墊本串騙銀洋各節如果屬實涉於刑事範圍仰即逕赴檢察廳起訴可也 
　　批沈志祥呈據呈中多枝節所請備案應母庸議 
　　批義源錢莊呈據呈已悉准即銷案 
[美租界捕房瑣事]  
　　虹口元芳路五百零八號門牌小酒店主寳山人陳香林違背工部局定章深夜賣酒被五百零一號華捕查見當將酒具帶入捕房禀明捕頭請廨出單將陳傳案訊罰 
　　某西人家侍者周炳生前晚在有恒路乘坐脚踏車不點燈火被六百八十七號華捕查見以其有違定章拘入捕房留車作保聽候公堂傳訊 
　　無賴楊金枝前日闖入楊樹浦路七百八十八號門牌高懷邦家竊取錫茶壺一把圖遁被探陳銀松查見拘入捕房押候解究 
[中華職業钹敎育社通訊]  
　　本社附設職業學校業已開工建築暑假後可以開學章程等件已擬就付印惟近來函索者絡繹不絶爰先發表於本欄　　中華職業學校設立之旨趣 
本校設立之旨趣列舉如左 
　　一同人鑒於我國今日敎育之弊病在爲學不足以致用而學生之積習尤在鄙視勞動而不屑爲致畢業於學校而失業於社會者比比根本解决惟有提倡職業敎育以溝通敎育與職業雖然空言寡效欲舉例以示人不可無實施機關故特設此職業學校 
　　二現今世界各國各種工藝之進步實業之發達恒視職工程度之高下爲比例上海爲通商大埠工廠林立實業機關需材孔亟苟無相當學校爲之特别訓練恐難得適宜人才即實業亦未易有發達之希望故特設此職業學校於上海 
　　三一地之治安恒與其居民之恒業有密切之關係上海市西南一帶貧苦無業者多苟無相當學校預爲培養其子弟恐失業者將接踵而起故特設此職業學校於上海市之西南區 
　　四本校地點既定而於設科之方針充當預爲研究乃就其鄰近國民學校調查其學生父兄之職業凡學校六學生九百三十六人統計結果重要而最多者爲鐵工次爲木工故職業學校述如下 
　　一欲預備將來之職業固不可無相當之知識而所得之知識尤必十分精密正確然後能達於應用故本校對於所授各種知識竭力注意於正確 
　　二僅有應用之知識而無純熟之技能則仍不足以致用本校特注重實習生徒半日受課半日工作務期各種技能達於熟練　　三既得應用之知識純熟之技能矣而無善良之品性仍不足以立身社會故本校特注重學生自治提倡共同作業養成其共同心責任心及勤勉誠實克己公正諸美德俾將來成爲善良之公民 
　　四社會之事業有限而各方之求事者日增以學校畢業生徒而欲盡納於社會固有之事業中以求生活勢必不能是故學生而無創設新業增進生産之能力實不足以生存於今日之世本社有鑒於此對於此點竭力注意養成之 
　　由上之敎育方針以從事訓練而對於所造就之人才其目的可得而述焉 
　　一將來爲各種工廠職工或技師 
　　二將來能以一藝之長自謀生活 
　　三將來成爲善良之公民 
要之本校之設立一方面在使無力升學之學生得受適切之敎育以爲職業之預備一方面在輔助各種實業增進其生産能力爲主旨海内敎育家幸埀敎焉 
專件 
[姜堰商便致省議會修改貨物稅稅章稅率請願書（續）]  
（乙）關於稅章之修正 
　　（一）貨物稅本以産銷并徵爲原則例如商貨既院産銷一稅之後本省内卽應許其流通無阻方爲正當辦法乃財廳畫江爲限江北既完一稅之後運往江南仍須完納一稅江南運往江北亦然是産銷稅之外過江又須完稅明明仍收通過稅而猶曰已經裁免通過卡捐明明例外苛收而猶曰不再重征試問大江南北何莫非江蘇省境有何江南江北之分應請援照通海花布靖江土酒之例不論運銷江南北祗收産銷一稅以歸一致 
　　（二）程内第五條執有海關子口稅單及洋雜貨四聯單之貨物至銷場時照章補完落地稅等語查通商條例既完海關子口半稅不再重征何得復又補完落地稅其三聯單亦不能再完産稅此條應請准予取銷 
　　（三）章程内第九條凡第一機關征稅貨物經過下機關時須覆加扦驗如果貨數相符將收稅票扣存換塡驗單給執均不准留難需索云云查查貨運經各機關理應扦驗惟必須處處換塡驗單手續殊嫌煩重商人因貨價看漲急須開行而沿途司扦等故意延擱藉以勒索規費釐捐苦累不難復見名曰不准留難需索而適予司扦等以留難需索之地殊非恤商之道應請商貨沿途各機關時如貨票相符祇於收稅單上加蓋驗戳立即放行以省手續 
　　（四）弓口單黏貼商船桅桿一節長江一帶行之甚便内地則窒礙殊多例如五百名之貨船運河深處可以自由行動一至水淺之處必須起駁起駁之時少則四五隻多則或十餘隻不等在此起駁時經過他機關將重塡弓口單實貼乎賤船隻過多塡寫不易將任其經過置之不理乎則與稅章相背辦法紛歧且弓口單黏貼船桅風雨損壞易起爭端應請改爲查驗免去黏貼以免糾葛 
　　（五）章程第十條巳稅貨物運抵指銷地方如須分銷他埠應憑驗單送由就近徵收機關換給運單云云惟查江北各地多半爲過儎碼頭所有賣客多係短儎絶少長儎似此辦法易滋流弊例如江北範圍之内王船有米一百石在甲地巳經稅過運至乙地轉售李客運銷他處所有王船驗單理應照分銷辦法換給分運單移轉李客果　悉歡售與李客平　猶不甚煩難假如王船之米零星售賣多人若者五石　者十石共十數人之多勢必將驗單按戸分換運單轉交　客而承買之李客每船所買之貨均係零星收集不止王姓一人又必俟其他賈客將運單悉數換給始克　行似此　轉分換雖雇用司事百人人百其手亦虞不給四煩　而有留難因留難而有需索買客滿　之後急　趕市求售無戰守候換給運單換單爲難勢必再完一稅以免稽延以此　　名爲一稅實則三四稅不等立法不良流弊必至於此　　請於過儎碼頭特别規定以免煩擾（未完） 
來函 
[熊督辦覆唐慕潮書]  
慕潮先生左右頃奉惠書曁抄示分起賑霸理由及函稿等件眞稔一切此次佛敎慈悲會分賑　縣本處幾經函商始克定案嗣據高居士鶴年曹主任樂均來京面稱霸縣災情雖重已　資昆仲曁濟生會義賑協會先後查放本會認放外八村需欵不如　定賑額之鉅湘省兵燹之中繼以洪水人民痛苦視京畿爲尤甚業經商准本會駐滬同人將賑直餘欵移作湘賑等語旋准朱　川應季中王一亭狄楚青諸君電同前因該會自由集欵自由配放本處無干預之理由湘直均屬災區弟又以湘人而督京畿賑務更無執持成見之餘地區區此心尤不願以有限之餘欵啓各方之爭議致阻人爲善之心頃據霸縣唐知事電同前情已照而該會妥爲會商辦理甚望大力斡旋委曲求全總以不傷各方感情庶或於事有濟專復不悉順頌善安熊希齡啓 
[羅家倫來函]  
　　起者足下頃閱六月二十四日時報知上海有救國　聯合各界大會由蔣觀雲先生主席北京學界當考試之時得聞此耗莫不歡忻鼓舞感慨激昻以十年來不問時事之蔣先生竟毅然挺身成此盛舉足徵衛國之念盡人皆同而保育青年之心在賢者爲尤切中國一線之望其在兹乎惟救國之舉手續綦繁非可决於片言更非可舉於一會竊思扼要之舉有二端焉（一）在聯合全國青年學生作一有機體之組織以愛國之朝氣按分功之原理赴同一之目標（一）在成立一種光明正大之言論機關以驚醒國民之癡夢而灌以應有之常識今第一事已有（大中華民國民國學生愛國會）之發動惟第二事則尚寂然無聞曾傑君在聯合會之提議實確有見地而不容須臾緩者也爲今之計莫若請朱少屏先生竭力提倡及經理一切籌欵事宜我京津學界亦必竭力呼號爲其後後盾再請蔣觀雲先生在滬主筆辦理一（愛國報）秉不偏不倚之精神攄覺世覺民之宏願而貫澈下列五項之宗旨（一）鼓勵青年學子及一般國民之愛國心與自覺而施以適當之指道（二）研究列强對華政策及其在華之實力（三）灌輸國民常識且旁及高深之學問以立中國新文化之基礎（四）隨時以輿論作外交後援（五）提倡國貨以上五者皆救國之眞諦以蔣先生之才智必能發揚光大爲我言論界放一異彩而植我國民他日一線之新生機吾知先覺如蔣先生者亦必能奮其（我不入地獄誰入地獄救衆生）之志以拯我輩沉沉古墓中之陳死人也兹事發端甚大收效必宏吾聞意之建國也以但丁德之報法也賴菲斯的今敢以但丁菲斯的之偉業望於蔣先生且以望於全國之哲人傑士若我京津學界雖不敏亦將勵志掬誠以隨其後焉謹懇我言論家賜以提倡共策進行則言論之幸國民之幸中華民國之幸也迫切陳詞伏希鑒察北京大學羅家倫謹白 
雜評二 
[嗚呼江蘇之省議員（訥）]  
　　今日之所謂省議員者何物耶非所謂一省優秀之士而爲地方謀福利者耶然而江蘇之議員於前次臨時會期中因參衆選舉爲人忙碌而不暇開會迨會期既滿要案絶未議及於是請求接開會議接開之後又爲省議會選舉各回里爲自身活動依然屢不足法定數依然不能開會轉瞬閉會之期又届不能再接開會則惟有草草了事耳試問尚有絲毫責任心否耶夫所貴乎議員者非爲個人爲一省也乃爲議員之後放棄其應負之責任既放棄責任矣而又奔走謀下届之議員然則他日果當選連任者仍依然此不負責任之議員耳鳴呼蘇人何貴有此不負責任之議員哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[離婚後夫政妻書] [  秋夢]  
　　吾藕斷絲連之愛妻某氏矜鑒分榻一年相思萬縷今卿乘正室去帷之後似側室而承其乏福命之隆可欣可賀雖然以有夫之婦而獨處空房名分雖尊如男女居室之義何昔齊姜遣重耳歸晉君子賢之樂辜妻勸其夫遠遊識者韙之然此乃冀其夫之有爲非悍然廢人之大倫而棄之如敝屣也卿今亦知無所天之不可乃嗾奴四出收買冀得多數之可人兒以代行愚夫之職權此種計畫驟視之似可收桑榆之效然細察之則不免李代桃僵資人笑柄竊爲卿不取焉且卿之棄予如遺非謂予之對卿無眞摯之愛情乎以是之故而解囊出黄金以餌彼一般狂且許其爲未來之夫因而欲博其無上之愛情其意雖是其計誠左矣蓋恩愛莫逾於結髮余與卿自結褵以來北前聚首月下盟心暮　朝鶼情深伉儷乃卿猶以僕婢之要脅竟附和冢婦而逐余枕蓆之愛何存輿輻之占猝至揆以報施之道卿縱千尋百覓亦安得有情之人而爲之眷屬乎且博愛情之術亦多矣未聞以金錢而能博眞愛情者也况乎我所欲者不能禁人之不欲今之運其敏腕施其法力羅致國中美少年以備面首之數而顯然與卿爭衡者固大有人在雖其人身居妾媵之列在勢不能與夫人抗然醴泉無源芝草無根安見其决不能出入頭地也又况其人呼奴使婢手段靈活即最狡獪之王老媽極潑辣之小徐娘亦百般爲之出力而其揮金如土豪無各色尤爲卿所弗及乃卿猶靦顏欲爲馮婦抱琵琶而過别船非特可羞亦愚甚矣噫新人雖云好未若故人姝卿其勿舍舊而新是圖則芙蓉帳裏有時復喚卿卿翡翠衾中無使重呼負負快覩鵲橋之駕重聯魚水之歡愚夫之被澤眞無涯矣不然余將大振乾綱採用强硬手段以爲最後之解决恐天下後世論者當不訾余爲李十郎必且詆卿爲買臣婦矣孰得孰失尚其孰思而審處之汝若卽若離之夫鍾華明手啓（六） 
家庭常識 
[笛膜使用法] [  十四齡童] 　　 
　　學吹中國竹笛倘不善處理笛膜則膜乾而笛聲不脆雖時時着水而水易乾甚爲不便若以笛膜先浸於水内片時取出用二大指指甲相擦即敷之於笛孔上（宜稍有皺紋）待乾而吹之則笛聲清越可愛 
[辟蛇] [  十四齡童] 　　 
　　撤各種烟末或烟灰於蛇來之處則蛇聞臭而遠避矣又傾水烟筒内之水亦能拒蛇 
[石筆] [  十四齡童] 　　 
　　用石筆者無不患石筆之易斷余今思得一法可使石筆不易斷折法以石筆置水内數小時後取出拭乾則不易斷 
[魚湯] [  花朝生] 　　 
　　鱭魚小者多骨若以好豆油熬極透藏乾菜甕中取以瀹湯味最鮮美（却酬） 
牧業須知 
[實騐養羊法（三）] [  村士]  
　　如管理得宜飼育良好有至十五歲尚能生存於世者其交尾期不必限定最佳者爲八月交尾翌年正月分娩蓋正月爲羊之舍飼期分娩在舍飼期中管理較放牧期爲便至放牧期仔羊業巳成長無勞愼爲管理其次爲十二月交尾翌年五月生産亦甚適當但必須在母畜剪毛期以前方無窒碍羊之交尾法約有數種疎放者以若干之牡羊與多數之牝羊在秋季牝牡同牧之使其自由交尾是也但使用此法則牡羊之勢力不免消耗過度故當以牡羊一頭與牝羊三十頭配合之惟此法又當二分其牝令牡羊隔日配於牝羣之各部則牡羊之勢力來復較易次即以各一頭之牡一一與各牝羣配合之法此法得明産仔之父母之點略優於前可裝牡一與牝五十配合之其最精密者即將牡羊一一分置各室至發情時次第擇牝而一一配合交尾既畢即令其互相離别是也至交尾頭數通常牡羊一頭得配牝羊百頭之譜羊之受孕較諸他畜爲易交尾一度定能姙娠姙娠中飼養與管理宜額外愼重不得以尋常之羊視之也娠期平均凡二十一星期仔羊發出時體重約母體二十分之一最大者達母體址分之一牡仔　牝爲大變胎較獨胎爲早此通例也 
　　羊之分娩罕有横生倒産較他種家畜爲易仔羊落地後母畜砥其皮毛使之乾燥仔即探索母之乳房而吸乳雙仔或三仔時耗費乳量甚多故母羊當與以種種滋養良好之物不然則乳量不足仔亦無以生活矣反之若産一仔乳量有餘欲避乳房之炊衝宜節省其飼料如斯至五星期或八星斯後即可斷乳如爲種羊須至十六星期後斷之種羊以外之牡羊通例至生産後一月許行去勢法仔羊當此時爲防糞尿沾染計多切斷其尾斷尾之法即捕獲仔羊挾其股間一人取刀由尾根一寸處斷之創口燒以烙鐵或用動物質線縫合其皮惟未曾斷乳之間當漸次減少哺乳每日與以乾草燕麥日各半斤爲度即可斷乳矣（未完） 
集益錄 
[第一○九問] [  栩園]  
　　前承吳淞水産學校吳左丹君揭示炭酸鍈之裂法業經多人試製當化合洗滌之際顏色固白及乾燥後色即轉黑而分量亦重與舶來品逈别霄壞及再四研究改用沸水洗滌並用四丁管製成烘箱以化合物置於磁盆使之乾燥色澤較可然分量仍較舶來品重至二倍只能與西洋製品　和使用終嫌未得完全之良果竊念工業化學技師傳授方法往往顯示其九而獨秘其一使不能得十分完全之訣因以居奇是固技師賴以爲生活者無足怪也而吾儕既經實驗有所得失苟合衆人之心思腦力以期達其目的亦未必竟無所發明爰登集益錄徵求同志加以研求倘得良果則出品不論多寡僕處儘可悉數收買如果小製造已有把握即需建設資本亦可爲力惟冀不憚精力各就産區試行製作則千狐之腋當不致竟無一白也竊爲吾國工業前途馨香祝之如賜答案俾資參考亦所歡迎 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＣＥＬＡＮＤ） 
法國囂俄著第十五章遇罕（三） 
　　史芘格此時自知更無生理則唯匍匐戰栗叩頭如搗蒜罕愿復蹴之曰庸奴汝作此醜狀何爲汝以爲叩頭足以逭爾死乎已而汝懦狗亦不足污吾刃且送汝往四明湖中一游史芘格大駭曰主人主人此决不可夫我此行實爲彼少年所迫也罕恩曰止彼憨奴亦將隨後即至汝可引之往捕魚龍也言次遽探其爪以捉史芘格鷄骨之頸史芘格心魂盡失但覺此身輕如一羽已爲罕恩舉起而手中猶捧鐵盒勿捨呼曰主人汝母殺我我願以盒中賓藏贖我微命罕恩大笑曰汝謂而翁欲此盒乎汝既竊盒而逃視盒重於生命今我即以此合殊汝可也汝行耳言次直舉史芘格之身向空一擲但聞一聲慘唳繼以一陣狂笑空山寂然更無廻響此時雅谷方登古堡之頂月光千里遠見蒙貢燈火中有高塔隱約可辨似見此中有人素衣　裳仰天合什爲遠人祈禱平安雅合心神俱遠更不憶堡下尚有史芘格其人迨聞慘呼之聲則爲之一驚俯而下瞰則見有一黑影直自山頂翩躚而下四野寂然更無聲息雅谷以爲鷗鷺見月騖飛耳即亦不疑船桓良久始循梯而下則敗葉餘火尚熾而史芘格人跡已杳雅谷駡曰老奴汝又何往獨不懼罕恩之攫汝乎因杭聲呼之卒無應者唯四山林木揻揻助風而鳴更繞至山前尋覓亦復不得則以爲史芘格怯於獨坐或自匿於山谷中高臥矣雅谷此時亦殊困倦遂於堡中枕石而憇以待史芘格之至而後啓行（第十五章完） 
 
 
 

Page 15

 
 
   
 
 

Page 16

 
 
   
 
