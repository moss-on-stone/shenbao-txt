# 1896 - 112 - 4908267

 

Page 1

 
 
[小輪船出售] [  美查有限公司啓]  
　　本公司有小輪船一隻名元寳泊在新閘藥水廠前船身堅固機器靈捷現復重新修葺與新造者無異吃水甚淺内　小港易於行駛且亦迅速欲購者至申報館帳房面議 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種實洋五元○刑案匯覽洋七元○景岳全書碼洋三元○沈氏尊生碼洋三元二角○資治新書碼洋一元五角○潘頤福咸豐朝東華錄實洋一元三角○王益吾咸豐朝東華　錄實洋二元五角○左文襄公奏疏　洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六都處分則例碼洋一元二角○補註洗　錄碼洋六角○康熙字典　洋二元五角○三家醫案碼洋三角○醫醕賸義碼洋三角○臨證指南碼洋一元五角○花月㾗碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳綠碼洋一元二角諸君欲購者請移玉申報館帳房可也此佈 
[義手足說]  
　　手足曷爲而以義名也戰陳之士傷及肢體醫師去其眞者續以假者如君臣朋友之以義合又如義子義女之本非天親而儼同骨肉也故曰義也事見前日本報所紀芝山春眺之第三叚略云前者日本送還所虜中國兵弁有因交戰而傷其手足者日后命醫院裝成義手足旣至天津李傅相見而憐之寓書石黑軍醫總監備　謝忱旣而天津道照會駐津日本領事請轉向日本定製十餘具爲本國病院中受傷兵士之用日本陸軍省醫務局委外科器械鋪萬本九兵衛製就於本月六號送至天津攷義手足之製創自西醫近日上海等處各醫院皆能奏效天津道或未之知故必請日本代製耳夫兵凶戰危原非古者聖王所輕用矧近日砲火之利百倍曩時槍林砲雨之中肉薄血飛慘何可覩幸西國設有紅十字會專收受傷軍士爲之醫治而日本皇后又素與此會故雖兩軍相見彼此已成敵國而於所虜中國兵弁仍善待之訖乎和議旣成俾之生還則於其傷殘之肢體已飭醫士設法裝成以彌缺陷不可謂非仁人君子之用心也嘗謂人身百骸惟手足之體最大而其爲用亦最不可闕人無手卽何能執持人無是卽何能行走雖或傷其一手殘其一足而已不便於持行若夫義手足之製固未知較眞者若何要之較勝於無矣古人於手足痿痺之疾號爲不仁則此假手足之製何以不名爲仁而名爲義不知仁者人也人性之所自然也義者宜也人事之所宜然也失其自然而盡所宜然是以義補仁之不足此其所以名爲義不名爲仁也至於截眞續假之技在今日爲西醫所獨擅其實中國古時之醫技皆通神如兪跗治病不以湯液割皮解肌湔浣腸胃潄滌五藏練精易形見史記扁鵲列傳扁鵲以毒酒飲魯公扈趙齊嬰兩人迷死乃剖胸易心投以神藥旣寤如初見列子張仲景爲醫穿胸而納赤餅見抱朴子而後漢書所載華佗精於方藥凡病結在内針藥所不及者先與以酒服麻沸散旣醉無所覺因刳破腹背抽割積聚若在腸胃則斷截湔洗除去疾穢旣而縫合傅以神膏四五日創愈一日之間平復矣以上諸醫雖未言有截續肢體之術然腸胃且能湔浣五藏且能潄滌腹背且能刳破則傷殘之肢體自不難於截斷剖胸可以易心穿胸可以納餅則已斷之肢體自不難於接續所可惜者曹操殺華佗其書付之一炬至今剖割之法中國不傳而西醫獨得其緒餘兼精化學遂以其技鳴於一世若所裝義手足者特其所長之一端耳中國誠欲效法泰西則於醫學亦宜步武豈日本能法西醫而中國獨不能耶雖然試進而究之則日本於此一事尙務其末而未知其本也何則日人知恤所虜弁兵而不悔兵端之輕啓日后知飭醫院以裝義手足而不知中日之在亞洲爲同盟同文之國其誼猶手足也輔車且宜相依豈手足而可相賊不此之念而念及所虜弁兵之手足詎非明足以察秋毫之末而不見輿薪耶抑僅狃於一時之强盛謂手固可以擊足足不妨以蹴手耶所幸今日者易干戈而爲玉帛從此同好棄惡無詐無虞所謂兄弟鬩於牆外禦其侮則手足庶幾相衛而不爲孑孑之義亦不爲煦煦之仁其於大局所裨更非淺鮮蒙故因義手足之命名而推廣言之質諸興亞會中人以爲何如也 
[耕耤盛儀恭紀]  
　　三月初四日皇上親詣先農壇行耕耤禮前一日欽派與祀之三王九卿曁順天府尹憲丞堂大宛兩縣邑尊府學兩教授皆預至壇内演禮自正陽門外南至壇門竟日輿馬絡繹於途大街石路兩旁棚攤均早日拆移步軍營墊道兵丁各分叚落灑掃御路步軍統領衙門堂司各官往來查道是夜二鼓後夜門早啓開正甕洞步軍統領正左右三堂憲僉出南城一堂紥守壇門兩堂在正陽門外官廳恭候聖駕跪迎橋畔南營將備等官齊集官廳伺候有差兵弁雁排大街左右中城城憲司坊官均在天橋附近恭候接駕凡有差者均於三鼓早到移時鑾儀衛請轎官率身穿紅駕衣擡夫乘馬飛至簇簇聚於御路之側伺候換班壇内執事王大臣等亦各　轎馬陸續進壇聽第五籌唱聖駕戴星而出駕前隨扈侍衛而外對對明角燈前引兩旁路燈直達壇内皇上入壇寅正上祭太常寺光祿寺堂官均有差使禮成然後皇上躬耕欽派大臣恭進耒順天府尹宰牽牛執鞭布種者分列前後左右皇上四推四返畢登觀耕臺看三王九卿次第六推九推東作告成王大臣向臺上行禮皇上受賀畢内侍傳籌起駕還宫寳旛繡傘羽扇等儀仗隊隊排列壇門以外恭俟聖駕過天橋迤北儀仗撤去依舊金龍寳傘一架當先引路左右乘馬侍衛兩列在前駕後則隨扈士大臣千騎擁護一路仙樂縹緲降自雲端此外寂靜無聲迨聖駕入城大纛旣過諸巷口車轔轔馬蕭蕭人語喧嘩嘈雜一片登時街市之上别一種繁華世界矣 
[豫章近事]  
　　江西友人來函云江西前年息借商欵共計三十一萬八千餘兩遵照部議分作五期本利還清給有司印票據初次屆期已照票兌訖二次屆期因無銀籌給由司詳請撫憲奏明展緩現准部咨議將息借商欵按照新海防减成捐例准捐實官奉旨依議欽此咨院行司辦理翁小山方伯卽出示曉諭大致謂前因軍需告匱各富商見義勇爲解囊相助兹奉大部奏准報捐實官爾等願捐何項官職立卽開明履歴檢同司票呈請造册請奬並准移奬子姪以昭激勸云云想當時踴躍輸將者皆可卜頭銜之焜耀也○新授廣東巡撫許仙屏中丞由京南下於二月二十五日道出江西德靜山中丞詣滕王閣跪請聖安各官亦隨同晉謁歡若平生少頃興辭次第入城許中丞府第向在省城辦差者巳先期鋪設整齊門庭顯耀閥閾輝光連日冠蓋往來異常熱閙昔人云富貴不歸故鄉如衣錦繡夜行觀此益信前言之非謬也○贑州鎭何采臣鎭軍前年奉兩江總督劉峴帥奏調北征鎭軍不請募勇僅帶親兵數十名束 
 
 

Page 2

 
 
裝就道可謂忠勇奮發不避艱險本年正月十七日峴帥復接江督篆務卽牌飭鎭軍回任兹於二月二十四日行抵江西省城拜會各當道後卽望贑進發舊地重來想又有一番新政也○豫章友教書院甄别日期前已紀報兹德靜山中丞屆期親詣南昌考棚命題　監逸民伯夷叔站兩章童生甑爨通塲試帖詩賦得張禹縱賢非骨鯁得茶字五言八韻友教攺於上月二十三日由翁小山方伯親詣新建考棚命題生監人道敏政地道敏樹試帖詩賦得爰求柔柔得桑字五言八韻童生額已裁定所留膏奬攺課算學生監月課亦中西並課云○前報紀文法和内翰禀請籌欵振濟萍鄉一節德靜山中丞與翁小山方伯一再酌定籌銀二萬兩接濟春荒另籌二萬兩借買牛種立卽遴委翁别駕寳仁就近照會文法和内翰及彭鴻年明經黃世溶诰職從速解往萍鄉會同妥辦○江省錢價自上月下旬以後漸次作跌三月朔日紋銀一兩可兌足錢一千三百五十餘文光廌洋一元可兌足錢九百五十文與舊臘不相上下如能永禁私運銷鎔並禁壟斷把持錢價當可稍平又望湖北所鑄大小銀圓及廣東新鑄制錢來江接濟則錢價當可更平也○省城各肉鋪近來獲利頗豐下鄉每斤價僅六十文省垣則須一百文日前議抽釐金宰猪一頭抽釐三百文因各肉鋪不肯遵照减爲二百文聞每日可抽十二千文於釐務亦不無小補云○豫章書院爲闔省生童肄業之所規制尙覺崇宏無如歴年修理專重講堂其餘一律草率至今漸就朽敗上月晦日廚房倒塌多間各齋舍亦蕪穢不堪院中出入總匯巷路尤凹凸不平如能一律興工修葺廣厦以庇孤寒亦地方之善政也○省垣七門惟廣潤門行人甚衆車輛亦多而煤炭木柴兩項小車往往阻塞城闉易致生事大抵車夫貪圖脚值每車重至四五百斤上月下旬煤車柴車多輛行至城闕甕洞彼此擁擠煤傾柴倒壓傷四人勢頗沈重次日廣潤門委員卽嚴禁煤車柴車不許入城勒令繞道上則由惠民門下則由章江門出入 
[扶餘問俗]  
　　據訪事人函云温州産茶以樂清之雁蕩平陽之南雁爲最本年春寒較甚大雨纏綿加　滕六君一月數至節屆清明尙見花飛六出茶樹均爲雨雪所厄未遽發芽○温州每屆上已沿街搭蓋彩棚舊例大街小巷盛陳甡饌延致羽士鐃鈸聲喧好事者恭舁東嶽忠靖王偶像出巡安方凡七晝夜遍歴城廂本年輪應巽山東嶽廟出巡司事向係孟君嶧山兹孟君已歸道山繼其後者陳張諸君一切旗幟傘扇俱係新製簇簇生新筮吉本月初五辰刻出駕○温郡米價陡漲銀價漸低貧民之數米而炊者大有仰屋興嗟之槪宗湘文觀察因民食攸關會商舒端甫太尊擬將盈餘之倉儲榖先行平糶初議定價每英洋一元糴榖八十五斤轉念窮民艱苦未必得有洋元赴倉買榖似此辦理未免徒爲米業行家射利而窮黎一餐買一皰者莫沾實惠因復將糙米發礱以升斗分糶兹聞督飭紳董陳君晝卿在府前街創設天豐米號俾民間得以隨時零糶價較時值約减二成仰見各憲之體貼人情法良意美矣然米僅礱去秕糠尙須春食彼貧戶之糴去一二升者殊難設法所望當軸諸公尙其加之意也 
[秦淮春漲]  
　　金陵訪事人云緝捕營前在上元縣治西城外拿獲圖財害命盜犯一名解縣訊供的係正犯釘鐐收禁一面申詳督憲二月二十九日邑尊奉到批示擬斬立决大令當提該犯覆訊無訛隨飭隸役人等如法綑綁押赴市曹維時城守恊率三大營在法塲彈壓斬訖由地甲持首級跪呈監斬官騐明始排導詣城隍廟拈香返署排衙時鐘巳鳴十二下矣○金陵自强軍共十三營分住小教塲内演武廳及文昌宫等處前督憲以立營須建營房方苻體制爰派員估買房屋一切章程早經議定兹悉就城北五臺山地方勘定地叚相度屋基可以蓋千餘間之譜委員據情禀明劉峴帥聽候核奪現在峴帥已札飭工程局員速打圖樣就地勢大小規畫廳堂横舍不日定當鳩工庀材大興工作矣一面並飭各營逐日派幾成隊伍分班擔磚負石以速厥成一俟工竣聞自陸師總辦提調德國洋操統帶曁衆教習繙譯人員以及營官哨弁均須移住營内以便昕夕訓練云○三月初二日爲江寗藩司課試鍾山尊經書院之期瑞茀侯方伯因公務繁冗未遑臨試特委本府李筱軒太尊監塲屆日太尊排導赴下江考棚點名給卷鍾山題必也臨事而懼好謀而成者也詩題賦得先後笋爭滕薛長得先字尊經題曰昔者王豹處於淇而河西善謳綿駒處於高唐而齊右善歌詩題賦得向人聽讀勸農文得農字昨日又補考二月十六師課鍾山題寳藏興焉尊經題故曰徒善不足以爲政徒法不能以自行詩題賦得剖破藩籬卽大家得家字 
[院試三志]  
　　九江訪事友函云學憲黄大宗師於本月初一日調覆德安瑞昌彭澤三縣文童并發文生一二三等正案初二日補歲考并同德化湖口兩縣頭牌初三日調覆德化湖口兩縣文童并出圖初四日總覆五縣童生 
[溢浦春潮]  
　　委署瑞昌縣沈幹臣明府維楨於上月三十晚抵潯初一日謁見道鎭府憲并拜會同寅小作勾留初三日解維聞擇於初五日接印任事○署九江後營遊擊兼管帶選鋒右營周席珍恊戎國玉接印後認眞整頓諭令一俟天色開霽卽行開操○張某者駕一葉之扁舟挈其梅鶴浮家泛宅於江上捕魚爲業前日舟泊湖口網得河豚多尾知其能爲害也欲不食則貪其味美不覺烹而食之以佐午餐迨次晨則一家大小男婦六口均入柱死城矣噫河豚之爲害若此聞每歲罹此禍者無埠不有而業漁者甚多豈明知之而故昧之歟貪口腹者當爲殷鑒 
[古鄂魚書]  
　　湖北采訪友人云官設織布局所出各種布匹質色均佳頗合鄂民之用武漢通市布店刻已一律銷行卽川汴諸省行商亦莫不携資而來購物而去留心時局者其亦聞而欣然否也○距漢陽縣一十五里之遙有攔江堤焉長如垂帶高出屋翎右繞鄉村左臨江渚聞之父老云漢陽全境悉包其内其名攔江者蓋恃以禦江流而資防範者每歲襄水未發之先例由縣主先期查勘何處宜培土何處宜補修務期一律堅牢以資保障兹者薛誠伯大令遵循舊例赴兩院禀陳親臨巡閱○某日聞諸官塲中人云鄂省各屬紳耆聨名禀請張香帥行知湘撫飭開岳關准米船下駛以濟生民香帥允之派員赴湘重申前議想陳中丞必俯如所請不致畛域攸分也 
[白喫宜懲]  
　　有混名楊道阿土者蘇垣流氓中之巨擘也結黨横行人皆側目商賈之家尤不敢稍攖其鋒新正以來恒邀黨類在閶門一帶酒飯等館中歡呼暢飲不名一錢人皆以其兇惡不敢與較前日又在都亭橋左近某麫館白喫館主告曰小本營生不能屢作東道主敢請一破慳囊阿土等勃然大怒瞠目叱曰爾等有眼不識泰山耶乃公慣喫白食爾不知耶再與理論詎阿土等竟以老拳上前揮毆一時瓦釜雷鳴所有生財器具擊成虀粉事爲總捕府劉司馬　聞立卽飭差將阿土及黨夥張寳生王興發劉阿二等四人一倂拿獲笞　一千下荷以巨枷交差保押游六門鳴鑼示衆一時見者莫不稱快 
[蘇堤柳色]  
　　杭州采訪友人云浙省舉辦海運所有各屬漕糧早已運赴滬局總辦督同各委員分撥輪船沙船解赴天津交納所有津道委員均於二月間禀辭北上糧儲道鄭芝巖觀察於本月初四日赴院禀辭初五日午刻由下馬頭登舟就道仁錢二邑尊均送至塘栖而返所有糧道署日行公事暫委杭州府林太守代拆代行○賀衙巷口萬和綢莊開張三十餘年頗有盈餘莊甲武員也從軍遠出莊中進出事宜統交執事人某乙經管旋於去年將莊頂與甲開張更號萬順有某乙者素與甲有嫌思欲尋釁而未得其隙本月某日向買綢貨莊夥見其來意弗善以現方貨缺覆之乙大肆咆哮將所掛玻璃燈擊毁後經和事者力爲調停拉甲乙至某茶肆一評曲直兩造又各執一辭故一時尙未　勸息也○杭州開闢通商口岸由拱宸橋外至瓜山爲止所有租界之内凡田地藕蕩墳墓一槪由官給價估買所定價值無稍參差并示禁諸色人等需索計每畝田産給錢四十千屋基五十千文藕蕩六十千所有地上花息及瓦屋草舍按照所值酌加惟藕蕩則不在此例墳墓限一月内遷移每柩給還費三十千文骨壜五千文無主者由官擇地埋葬○二月下旬洋銀價日短每日約短去錢十文至三十日每圓僅換九百文大憲深　民 
 
 

Page 3

 
 
間疾苦將所鑄制錢分發各典鋪及各大錢鋪承領每洋銀一圓作錢九百二十五文本月初二日各店始不敢私自短縮每圓易錢九百二十文惟其中攙和小錢不少如欲換新錢僅得九百一十文方伯復札令錢業董事定價不得換至千文以内局中所鑄新錢　已發出每千文另洋銀一圓并出示令地保掮牌曉諭 
[宣州試事]  
　　安徽學政李筱研大宗師按臨宣州於二月十二日在寗國府下馬所有關防嚴密弊絶風清各學所取新進揭曉後士論翕然而此次優拔各生尤多知名之士計九學次第考畢隨於廿八日發落廿九日起馬按臨徽州聞新安試畢接考池州過江考安慶由安而　而六安云兹將寗廣九學優拔名單附錄於左正取優生陳繼良太平廪謝敬府學廪戴邦銘旌德廪袁怡清宣城廪江葆清旌德　吳文瑋涇縣廪蘇錫蕃太平廪○九學拔貢府學方逢魁太平人左坊涇縣人宣城縣學兪世壽南陵縣學王楷涇縣學趙允　太平縣學項繼鋆旌德縣學江　寗國縣學梅爕廣德州學甘澤沛建平縣學楊廷珍俱優行廪生 
[上海縣二覆案]  
　　昨日午前十點鐘黃大令飭發三梆升座大堂硃標縣試二覆榜文發貼照墻其文曰爲科考事案奉憲行考試等因奉經考試節次招覆外今拔最優者合再招覆爲此示仰後開各童知悉於本月十三日黎明時齊集衙署聽候本縣扃門覆試仍自備試卷親塡公座均毋遲延自悞切切須至榜者計開厲温劉鐘龢王遵善任晉康錢頌清王建善黃公錫曾澤霖王樹功黃慶瀾謝永炘王銓運陳昌鳳胡宗瑗郁萃徐琳陳洪範李希晳秦錫芝嚴恭曾澤民沈含章葛尙迪錢端履毛恒受曹永恭沈元齡倪道原金潤章朱濟清毛熙江紹升蘇庭驤金宇文楊保恒周漢章瞿慶銘劉欽　張作霖張逢時王纘善賈豐臻施人傑趙斌杰尤彭熙祁祖章汪迨蔣宗詡夏廷揀秦錫祺尤彭泰范本　陳德清王遹徐善祥蔣家鳳王釗功喬慶璜徐寳璜汪紹美吳家頴李景星韓鴻藻賈豐芸喬慶珙黃虯薛紹銘孫鑄張本廉張仁龍張祖欣曹永敏劉瀛江紹墀曹浩曹永達張介福王鎭功曹鐘祺 
[騐收河工]  
　　本縣黃大令去冬會同婁靑兩縣尊開濬西鄉七寳一帶蒲肇兩河所有工程屢紀報章前月大令親往勘視因春耕之際田禾賴此灌漑勢難稍緩特飭在工人等赶緊從事各夫役奉諭極爲認眞刻計上邑河界業己告竣並由河工委員函請大令轉禀道憲前往騐收昨日黃觀察適有要公因委糖捐局委員竇奠高明府會同大令於午前帶同吏役鳴騶前往騐收工程矣 
[幸未成災]  
　　虹口漢璧禮路第一千一百四十八號門牌房屋有寗波某甲夫婦居焉甲爲某馬車行御者婦在繅絲棧工作前日午炊遺火廚下未及察覺依舊出外上工午後火卽轟轟上熾幸爲鄰右所知急爲破扉入内竭力澆灌得以息滅然附近均已飽受虚驚矣 
[店夥吞烟]  
　　昨日午後本城虹橋西首義成紙店夥某甲不知何故吞服洋烟後至太平街震茂酒店沽飲膏粱酒一杯走出酒店倒仆街中氣息奄奄當經七鋪地甲查悉飭人舁至該紙店延醫救治已屬返魂無術矣慘哉 
[縣案四則]  
　　江西婦人朱周氏控湖北人李麻子誘拐伊女五喜一案前經曹明府嚴訊笞責一千三百五十板限三日内交人各情俱詳前報前蚖明府核計逾限仍未交案又飭差帶案比追供稱奉諭後已託友人去尋求恩寛限明府以其刁狡喝令冉笞五百板限七日交案如違加倍嚴比○爛泥渡巡防局移送流氓王金生到縣函請嚴究前晚亦經明府提案據供小的原籍丹陽年三十六歲向撐糧米船不敢滋事叩求恩宥明府喝笞四百板枷號一月發爛泥渡示衆○臺基案命屢紀報章前經大令庭訊判將開設臺基之陳費氏及傭婦吳沈氏各鞭背一百下押候擬辦另將上臺基之張桂寳鞭責後暫交官媒候伊父母來案具領兹由其母張趙氏投案具領大令批准前晚亦由曹明府傳案飭具領狀當堂領回○前晚准爛泥渡巡防局委員劉穆亭二尹飭勇甲押送受傷人某甲並行兇人六名到縣函請騐訊大令查得受傷人係荼館主被毆受傷當飭值日差役分别看管聽候騐明究辦 
[英廨早堂案]  
　　包探黃四福禀稱洋人海雇童阿才爲馬夫昨海同其妻子乘車出外遺失小時表一枚因至車中找尋無著向童詢問答以不知海卽報知捕房童又將表交出稱仍在車中尋獲洋人以其有心藏匿恐干查究始行交出故將童送到捕房爲特解案請訊質之童阿才供浦東人至洋人海處甫只三天昨日洋東並女東乘車他出比及回宅失落小銀表當時卽至車中找尋無著後經小的在車墊下尋見交還不敢藏匿求鑒别　商之薩副領事判將童罰洋四元著具結斥釋○寗人李坤濤在洋人麥立利司處爲侍者前日洋東失去刀义三把值洋一元五角疑係李竊送交捕房昨晨解案麥立利司投案並請究追李坤濤供並未行竊求鑒别駕謂雖非爾竊但物係爾管理應賠償李又稱如洋東點交小的自應照賠今實未點交究不知其是否缺少求鑒别駕著押賠洋一元五角然後開釋○包探竇如海禀稱積竊魯財源迭經懲辦今又先後竊取紀勸勸等五家綢布衣服及另星什物由小的緝獲人贓送究紀等各失主投案領贓魯供浦東人自蒙辦後已思痛攺前非無如旣無恒産又無恒業無奈出此以冀活命求恩典别駕判責一百板管押三個月贓分别給領○竇包探又解朱鴻朝到案禀稱此人假到陳阿增烟館内過癮乘間竊取烟槍一枝經小的緝獲人贓送究陳投案領贓朱鴻朝供湖州人因尋友至烟館開燈不敢竊物求鑒别駕以現有原贓著管押二天以示薄懲○包探范進才禀稱王麻子本是過犯曾經遞解江北今又來滬竊取舊鐵由小的拘獲送究别駕略加研詰著交捕房再遞江北○包探施奎江禀稱流氓曹子卿向在楊樹浦一帶結黨成羣遇事生風如見做工婦女卽肆意調戲昨爲三百九十八號華捕所見上前喝阻竟被扭毆爲此送案請究周全生卽三百九十八號華捕投案申訴質之曹子卿供本地人不敢肇事叩求恩典别駕以流氓肇事可惡判令枷號一個月發捕房示衆後再押五個月○二百三十五號華捕禀稱昨有王阿松掩入洗衣老婦王張氏家竊取布衣十餘件經小的拘獲查王前曾遞解王張氏投案領贓王阿松供寗波人近因失業流落滬江如今只求恩施别駕著押候遞解回籍 
[分發人員騐看名單]  
　　新海防例掣籖分發特用員外郎一等子爵李長祿湖南員外郎福海廂白旗滿洲主事黃烈直隸恩綸正黄漢軍衛鴻文四川内閣中書　　崇蔭雲南京府經歴陳嘉鼐浙江光祿寺典簿崔恩熙知縣張元翰直隸巡檢張國鈞直隸○鄭工指省分發縣主簿劉翥桐安徽北河○新海防指省分發道花翎二品頂戴張振棨浙江直隸知府徐乃昌安徽江蘇花翎許以增浙江安徽同知花翎寳謙正白漢江蘇王芝祥順天河南宋振麟順天江蘇朱恕順天南河知州邵元瀚浙江山東鹽運司運判鹽提舉升銜松壽正黃漢兩淮知縣黃葆謙廣東四川樊榕直隸山西王毓江安徽江蘇荆州駐防松齡蒙古江蘇劉尙文安徽直隸黃樹琦江西江蘇劉廷鳳安徽江蘇陳樹涵安徽江蘇吳琳河南湖北陳沐浙江直隸周昌壽江蘇湖北李秉彝奉天山西李燦漳安徽直隸莊楷江蘇雲南劉肇坦直隸四川王以寀浙江江蘇鹽大使張世福順天雲南孫克謀順天浙江章榮本江西兩淮直隸州州判曹典徵湖南廣西州判裴景宋安徽北河鹽經歴王壽榕浙江兩淮府經經周光宇順天雲南盧廉親直隸山西魏步濂福建廣西劉懋春山東陜西饒長齡貴州雲南王寳凱江蘇山西毓荃廂監漢山西錢國驤浙江直隸五品頂戴黨瀛洲陜西山西縣丞雷熙年順天福建高龍章山東北河顧孫吉江蘇北河王基肇安徽江蘇土多吉安徽北河姚佐寅安徽北河封寳楨江西四川鄧松江蘇廣西陳鏡心江蘇直隸汪桐安徽湖北朱寳桐江蘇福建何錫驥浙江江蘇陳閏昌浙江福建　榮昭河南湖北單希曾河南江蘇縣主簿項兆騷浙江江蘇州吏 
 
 

Page 4

 
 
目文蔭棠湖南廣西汪先庚安徽湖南黃寳賢湖南雲南胡文椿浙江直隸府照磨舒家騄江西浙江藍巡檢蘇智如直隸山西巡檢吳潤理直隸山東王遇賢正黃漢山東丁尙惠順天山西丁翯湖南直隸鄧時霖湖南雲南楊光第江蘇直隸兪承鉞安徽直隸趙澂貴州湖南丁良龢貴州湖南余　裕浙江北河兪文謨浙江安徽徐文博河南湖北賈錫鋆河南湖北陳慶祿河南湖南薛與齡奉天廣西從九品顔湘順天福建喬登瀛山西直隸辛天成四川湖北趙德音浙江江蘇陳黼浙江山東吳貞粹浙江湖北鄧達瀛湖南江蘇萬邦基江西北河藍翎文景廂黃滿雲南典史米鴻泰直隸山西王文煒直隸山東羅文理廣東福建蔣仁壽順天四川張豐順天山西屠開震奉天直隸章德壎湖南陜西王覲光湖南湖北張廷墀安徽江蘇張秉文安徽山西倪文晶安徽江蘇傅文薰雲南四川陳鴻勳浙江直隸李煇四川雲南沈瀚浙江福建蔣端換湖南湖北周兆基浙江山東閘官陳作霖順天東河鹽茶大使吳守仁順天四川未入流盛澤浙江山東岑恩榮浙江山東姚毓森浙江山西○籌餉例指省分發府經歴王懋内雲南山西典史楊鑒浙江安徽○勞績指省分發知府田承熙山西江蘇直隸州知州花翎知府銜符瑞陜西甘肅知縣平步元浙江直隸翁隼湖南湖北徐樾浙江江蘇巡檢林子驤山東直隸從九品曹兆祥　南廣西○議叙掣籖分發巡檢魯志秉安徽○議叙指省分發鹽大使經文布廂白蒙長蘆典史余晉安徽山東○進士指省分發知縣和庚吉雲南四川○俸滿教職呈請分發知縣謝裕棠陜西○教習掣籖分發知縣應大坤浙江林其榮福建○截取呈請分發直隸州知州花翎德存廂紅滿江蘇郭賡平江西湖南○應補呈請分發知縣花翎五品銜羅鼎焜廣西直隸州吏目錢内德浙江四川從九品黃寳書直隸奉天未入流兪嘉善江蘇浙江 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇垣官塲紀事]  
　　蘇州訪事友人來函云吳縣縣丞缺前經上憲札委靑浦縣主簿沈少尹潮調署遞遺靑浦縣主簿缺藩憲於本月初二日牌示以本任吳縣縣丞趙光瑜署理○靑浦縣教諭顧廣文　因病出缺鄧方伯於本月初二日懸牌以試用訓導傅成霖署理○上海縣吳淞司巡檢麥少尹燊徽棄印而逃藩憲鄧方伯卽於本月初一日札委分缺間巡檢王少尹登瀛署理○丹徒縣高家司巡檢姚少尹鏞聲因病請假遺缺方伯亦於初一日牌示以分間典史盛道模委署○上海縣縣丞吕慶堂二尹捐升遺缺以試用主簿蔡保昌委署○長洲縣主簿蔣楨署事年滿遺缺以試用府經歴王華齡委署 
[法捕房瑣事]  
　　法捕房一號及十六號西捕前晚十一點鐘巡至浦灘忽聞浦中人聲鼎沸狂呼拿盜急吹號呌各華捕及探夥聞聲齋集放杉板船追至大古碼頭相近見鎗船一艘將駁船套住因並帶至公司碼頭駁船已乘間逸去鎗船上共有六人二人先逃當將四人拘送捕房將船派探夥看守捕頭　問始悉係閔行鹽捕營派出在滬緝私之船販私人已乘間逃逸捕頭以租界章程緝拿人犯例應先報捕房今該勇緝私違章命將緝勇四人暫禁捕房俟商請讞員鄭大令核奪○　　　氏婦住法界城河浜生有二女年已逾笄均于結褵之後仍在滬上繅絲廠工作昨日上午在途同行遇同鄉人立談片刻適有和尙三人迎面而來兩相碰撞該姊妹以秃子有意調戲將衣扯住適巡街捕至二和尙見　不佳先逸遂將扯住之秃子拘入八仙橋捕房該婦亦投捕房仲訴捕頭命押候查究○八仙橋某烟館值堂某甲雇某乙爲替工被乙竊去被　條查知押在某處將乙拘獲盤問認竊不諱供出同黨某丙一并拘送捕房捕頭命押候堂期解訊○楊祥記玻璃店學徒某丁無錫産也以貪　辭歇甘入不流前日手携玻璃數塊在城河浜求售爲包探拘獲旋據楊遣夥認贓非伊店所竊請捕頭禁押捕房候致信其家來滬領回管束捕頭准之 
[美界捕房瑣事]  
　　無錫老賊張阿二前因犯案遞解數次兹又潛來仍試舊枝經包探倪順泉查獲拘入捕房押候解送英公堂訊究○劉阿四胡永源均鎭江産專在輪船上圖竊前晚經包探竇如海查獲計贓無數惟公　札紙數件尙係十三年分之物押候吊贓送廨訊辦○北四川路第四十一號洋房某西婦前日卞午函告捕房據稱雇用細崽某甲糾集同類　　捕頭立遣二十三號西包探協同華包探施奎江前往捕捉甲已聞風逃散○北四川路吳洪泰烟間失去烟槍七枝烟膏十兩已紀前報　　復投捕房控稱失物已訪知係本店帳司及庖丁串竊求請追究捕頭飭包探施奎江將二人拘至再四盤詰並無端倪旋卽開釋○虹口羅家浜地方流氓百餘人搭棚聚賭屢登本報兹事爲楊樹浦巡捕房所悉以若輩目無法紀公然聚賭又聞有攺過所逃犯麕集其間因請費副捕房咨請　口捕頭派包探施奎江帶領夥役二十餘人費並親往兠拿詎衆流氓早已嚴陣持兵大有躍躍欲試之狀捕頭見勢難與爭因率衆而回再設　　　　　也 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年三月初一日京報全錄]  
　　宫門抄○湖督張奏報回任日期摺○陜督魏奏湘軍進攻西川連日接仗獲勝現擬逼營圍攻並分軍赴凉堵剿曁商甘軍進規北大通各情形摺○江織造常奏報解縀綢數目片○三月初一日戶部通政司詹事府廂黃旗值日無引見○椿壽假滿請安○橚貝子請假五日○王汝濟請假十日○吏部呈進月官卷○召見軍機皇上明日辦事後至圓明園少座畢還頤和園申初還宫○○頭品頂戴湖廣總督臣張之洞跪奏爲具報微臣回任日期恭謝天恩仰祈聖鑒事竊臣奉旨飭回湖廣總督本任嗣經欽奉光緒二十一年十一月十八日寄諭湖廣地方緊要鐵廠槍砲廠甫經告成現當開辦鐵路整頓陸軍之際需用甚繁鍊鋼鐵軌製快槍實爲當務之急銀元鑄成能否流通各省該督回任後均當加意舉辦以立富强之本等因欽此業將交卸兩江總督署篆及起程赴鄂日期奏報在案兹已行抵鄂省本年正月二十八日准兼護督臣譚繼洵將湖廣總督關防並王命旗牌文卷等件委員齎送前來臣當卽恭設香案望闕叩頭謝恩祗領任事伏念臣以下駟之庸材處上游之重鎭自慚濡緩莫補時艱假節江東曾無遷地爲良之效回車漢上豈有駕輕就熟之功　訓勉欽承悚惶莫喩查湖廣自去秋以來北潦南旱匪伏民窮况值商埠之新開益覺軍容之難弛臣惟有因時撫定竭力經營廣　仁以利疲氓明恥以求戰士凡現辦之鐵政銀元砲廠學堂諸事皆有關乎通商惠工任能勸學之端在議者或譏其並駕之勞而微臣常覺有後時之懼爲山覆蕢何辭積累於寸銖未雨徹桑敢懈綢繆於閒暇其一應地方事宜當隨時與湖北湖南兩撫臣悉心商辦以期仰答　高厚鴻慈於萬一所有微臣回任日期曁感激下忱理合恭摺叩謝天恩伏乞皇上聖鑒謹奏奉硃批知道了欽此○○總統湘軍頭品頂戴調補陜西巡撫臣魏光燾跪奏爲湘軍進攻西川連日接仗獲勝現擬逼營圍攻並分軍赴凉堵剿曁商甘軍進規北大通各情形恭摺仰祈聖鑒事竊湘軍攻克北川蘇家各堡　經臣於正月二十二日具奏並將進攻西川哆巴連日獲勝大槪情形於正月二十九日電陳在案兹於二月初五日准陜西督臣轉寄總理衙門初一日電傳諭旨數日未得魏光燾電哆巴一處何以尙未攻克頃董福祥電奏據陶模電新軍於北大通失利彼處情形較重著該撫嚴飭諸軍攻克哆巴卽合董軍力攻北大通務期一鼓掃除毋任旁竄欽此等因跪誦之下無任惶悚當卽電請督辦軍務處先行覆奏亦在案所有詳細戰狀及現辦情形謹爲我皇上陳之臣於正月十二日抵湟據報湘軍前隊攻克北川蘇家各堡逆巢卽商西寗鎭總兵鄧增親率所部曁西寗辦事大臣奎順所撥馬步隊伍共八營旗會同湘軍後隊分統副將羅吉亮所部後軍五營已革副將吳元愷所部中軍砲隊兩營遊擊魏榮斌所部馬隊兩營旗及督臣楊昌濬所派都司李雙慶管帶靖逆開花砲隊進取哆巴十三十四等日由府城先後開拔十四日鄧增所部及湘軍先開三營同進駐河南之鎭海堡鄧增楊武河干賊出數百來犯比卽擊退入夜復乘我軍初至潛來偷襲湘軍出隊迎擊斃賊數十時已四更月黑未便窮追十五日商定鄧軍進右路列隊河南扼橋而陣湘軍後軍前營進左路砲隊兩營居中悍賊萬餘猛突來抄幾爲所窘我軍倂力抵禦槍矛齊施相持三時之久賊始潰走分統吳元愷營官徐有禮率隊跟追直薄墻根賊閉關死拒另有騎賊千餘由堡東抄出伏於雙寨鄧軍馬隊旋繞衝擊逼蹙奔退履冰跟追直抵南門亦卽收隊維時湘軍後開之馬步六營旗尙未開至鎭海堡也是日計斃白旗賊目二名悍賊數百名湘軍陣亡哨長把總黃錦勝一名勇丁十二名受傷弁勇二十六名十七日辰刻鄧軍仍列河南湘軍渡河以馬隊循山以出西北後軍左後兩營輔之前右兩營循河而東中營居中砲隊兩營分列步隊之笔堡前濠溝錯雜伏賊約二三萬突出悍賊千餘直撲前來馬隊爲之少郤左後兩營急進正在相持又出伏賊數千直抄其後營官何泰馪等兩頭堵擊手刃悍賊三名南川賊目韓柳義督戰尤力經軍功魯殿奎槍擊馬下經梟其首吳元愷李雙慶復以開花砲遙擊立斃悍賊三百餘名賊始紛竄各營回剿溝内之賊又斃數百名餘均入堡固守鄧軍焚其水磨三座是日湘軍計陣亡哨長守備羅啓榮一名勇丁十四名受傷弁勇二十七名何泰馪亦受矛傷十九日鄧增砲擊賊堡角樓立壞該逆經屢日懲創負固不敢復出惟日糾悍黨入堡間以遊騎巡邏一見官軍卽又退匿槍砲伺擊時有所殰難以悉數此湘軍後隊會同總兵鄧增各營連日獲勝之實在情形也湘軍前隊於正月十六日由蘇家堡開拔踰嶺而西溪溝四出賊之無歸散處者到處皆有及分隊往撲則又翻山狂竄大隊甫行又復從旁抄截我軍節節搜剿日行不過拾數里沿途斬獲頗多十八日將抵下西河莊賊忽披山而下呼聲如雷我軍夾西而陣槍砲排擊斃賊百餘始潰乘勢奪逆堡三座悉焚其積聚而行二十三日進攻哆巴東南之黑嘴堡次日鄧增以喇課被圍求援抽隊回城二十七日賊忽傾巢出撲前軍由東進擊左軍扼其北後軍扼其西賊悉倂力於東營官李祥椿歐陽勝奮勇直前各營繼進南北兩軍分路環擊縱横盪决約及三時賊不能支紛潰入堡歐陽勝率隊猛進搶奪堡門内賊倉皇關閉悍賊三千餘人亦猝不能入我軍槍砲環施短兵相接悉數殲除而城上砲石驟下如雨且已日暮遂卽收隊是日計我軍陣亡哨長外委楊國棟一名勇丁三十五名受傷弁勇一百二十二名營官陶宗侃亦受砲傷二月初三日該分統等復商定後軍由西進前軍由東進左軍由東北進馬隊分列各步隊之後而以中軍及靖逆砲隊分列河南及東北對岸布置甫定賊分三路猛撲後軍前後兩營直薄西門木城賊由南北兩門各出大股包抄旗官湯懋臣率馬隊分統羅吉亮率步隊分途截擊前軍直薄東門左軍繞出其北分統龍恩思營官黃大勝左新盛奮勇搏單三路槍砲呐喊之聲響震山谷賊屢郤復進鏖戰三　始潰入堡　　　　終以堡大賊衆濠深墻高未能卽據焚其東北面水磨及附堡卡壘十三座而還我軍營官副將黃大勝左肩中槍子由右背而　　卽　亡左新盛亦被石傷弁勇陣亡五十六名受傷一百五十二名此湘軍合圍後連日獲勝之實在情形也竊查哆巴一堡廣大堅厚險固異常業已電陳崖略該處距西寗府城五十里在湟水之北西汭出其東相山峙其北山水深峻形勢天然從前各軍皆以兵單未敢議攻臣亦明知地險賊繁非旦夕所能奏功而於攻克蘇家各堡之後卽令直前規取者誠以該處爲逆回老巢羣恃爲固　本要害賊所必爭故先致力於斯俾各川悍黨回顧老巢萃集一處但將該堡攻克聚而殲旃可以一了百了縱有餘逆零星散伏亦可次第搜擒不至日久費餉勞師兩旬以來殲殪醜類實已不少該逆勢蹙瞻懾亦曾遞禀投誠臣以悍黨尙多逆目未得未肯草率敷衍苟且了事故寗冐遲鈍之譏而必謀長久之計區區愚誠實在於此現擬逼堡築壘設法環攻因地凍尙堅難施畚鍤不能不稍待時日至新軍趙有正進攻北大通失利退守永安臣得信後卽飭分統張星元率所部右軍五營由平番開拔凉州相機堵剿復商甘軍營務道員張成基由達坂山北進亦因冰雪未消山高路遙驟難成行惟據該道探報永安現無賊蹤趙軍當已拔出鄧鎭會得甘軍進勦喇課上五莊一帶賊皆分竄四散該鎭現卽駐紥上五莊以扼哆巴北竄之路其連日進剿獲勝情形容再會同提臣董福祥西寗辦事大臣奎順奏報湘軍陣亡營官總兵銜陜甘補用副將策勇　圖魯黃太勝於攻克北川蘇家堡賊巢尤爲出力擬保以總兵補用並加提督銜可否從優飭照提督陣亡例賜卹出自鴻施此外傷亡弁勇除俟彚案奏懇恩卹外所有湘軍進攻　川連日接仗獲勝現擬逼營圍攻並分軍赴凉堵剿曁甘軍進規北大通各情形理合恭摺具陳伏乞皇上聖鑒訓示謹奏奉硃批黃大勝著照提督陣亡例議卹該部知道欽此○○常山片再查接管卷内上年十二月間奉内務府文開援案附片奏請添派縀綢以濟要需計上用縀五十匹素縀五十匹官用縀五十匹彭縀五十匹杭縀三百匹開單行令辦解等因經奴才照章呈估料工數目咨撥銀欵現俱一律織辦齊全敬謹裝箱封固附同大運解京交納除將動用銀數彚案報銷外理合附片陳明伏乞聖鑒謹奏奉硃批該衙門知道欽此 
 
