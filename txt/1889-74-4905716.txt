# 1889 - 74 - 4905716

 

Page 1

 
 
[新到木板書籍寄售] [  申報館主人啓]  
　　啓者今有木板各書籍寄售談價可榕外克己計開白芙堂算學　書五元黎註隨園駢　文一元六角王船山全集十八元歸震川集三元尤　棠集二元四許氏說文二元養雲試帖二角四四書句讀三角小學韻語一角五初學玉玲　二角杭寸六才一元千良方三角六如欲買者請至三馬路申昌書畫室或本帳房均可此佈 
[點石齋售書啓略]  
　　經策通　○是書蒐羅宏富取用不窮購此應試可咄嗟辦然門　非由素熟臨事　易張皇預　案頭　翻隨　則臨用之獲益更多面人勞我　矣今定碼洋世五元○大題觀海初二集○實文三萬六千　本屆各省鄉試題十得八九謂予不信可覆撲也今定碼洋廿五元○五經文華○　文一萬五千首其中向無陳作而特搆者不下萬首新　美備無踰於此碼洋八元○五鳳樓試帖○得詩一萬二千首塵　士飯概不闌入碼洋　元○御纂七經先印五經○直行宋字精校精印碼洋八元○廣治平略○采輯史事有戢有用洵經世必　之書碼洋一元其除種類繁多不能　　本埠外埠俱　分鋪士商就近購取可也此佈 
[書本報茶數詳譯後]  
　　中國出口之貨以絲茶爲大宗絲茶旺則各業隨之而興絲茶虧則各業隨之而衰此一定之理夫人而知之不侍智者而後知也近年以來絲茶兩業皆日見虧耗幾如鄉人談虎爲之色變去年茶業稍有所獲長袖善舞多財善買者遂以爲此茶業之轉機從此當有復興之日夫苟果有轉機則不特爲該業中人慶幸并當爲中國同深慶幸豈非一大美事哉然竊恐去年茶業之所以獲利未必卽爲轉機之的據倘業此者誤會其意一有所獲卽覺興高采烈不顧前後貿然大舉設有他虞則所傷實多此則不可不早爲計及者也於何知之於外洋傳來之信息知之昨報登有茶數詳譯一則此信係英國大茶行勒格傳出五年總算各處茶業運赴英國之一大總帳其所叙之茶數皆紅茶也印度西倫兩處所產多紅茶計該處之爲此業也後於中國不知其幾何年而此五年之中時局變遷不勝滄海桑田之感印度西倫則滄海　變而爲桑田中國則桑田漸變而爲滄海噫是可慨焉勒格茶行信息謂自西歴一千八百八十四年起此一年之中中國之茶方且日新月盛計運往英國者一萬二千三百萬磅可謂多矣印度所運不過六千五百萬磅相去一半西倫所運則止一百萬磅尙不及十分之一其爲數也微矣至一千八百八十五年中國所出仍有一萬二千三百磅印度則較上年少二百萬磅西倫亦不過一百萬磅其相去之數猶霄壤也迨一千八百八十六年中茶則一萬一千五百萬磅所减之數已八百萬磅矣而印茶則六千八百萬磅較上年爲多矣西倫茶六百萬磅則較上年多出五倍矣八十七年中茶止九千四百萬磅所减之數多至二千餘磅而日茶則八千三百萬磅西倫茶則一千萬磅駸駸乎欲駕中國而上之至去年爲西歴一千八百八十八年中茶僅得八千八百萬磅印茶則有八千七百萬磅與中茶相去止一百萬磅西倫茶亦有一千八百萬磅其亦步亦趨勢且蒸蒸日上矣中國之茶尚有一千八百萬磅約今年春李可以　到英國印茶西倫茶則並未述及卽使該二處已無續到則中茶亦不過多於印茶一千九百萬磅而西倫之茶自一百萬磅起五年之間　至一千八百萬磅其數且十有七倍則其日新而月盛者較中國有過之無不及將來再踰數年必有不可限量者矣夫西人必張大西商生意自是常情然似此細核詳考鑿鑿可據則其非張大之詞可知也西人之於中國自必故爲抑詞亦常情也然就其所言以合於該業出口之數當亦無甚懸殊則中國之茶業其日形減色又可知也苟中國而自知所業之日減無可如何而事事出以小心時時不敢大意則卽使無可大獲而謹慎之至亦可不至大损或者時運偶順亦可稍有所獲若以去年偶然得利之後而遽以爲時不可失羣焉欣欣得意浸浸乎共圖大舉山户則高抬其價辦茶商人則貪做生意不顧山價之昻與夫消路之滯任情多辦一往無前而官長之有主持商務之權者又不能思患預防稍加限制則恐其進銳者其退速所謂欲速則不逹見小利則大事不成聖人之言不我欺也所願今年業茶諸君綜　茶業之盛衰出產之多寡價目之高低銷塲之廣狹前後合叅大小總計詳思而審處之而主持商務之官亦宜先期諄諄戒諭務使出以慎重而於揀選製造之法慎益加慎稅厘輕重之間減而又減庶幾業此者尙可收桑棆之　景不止一蹶焉而不能復振此則區區之苦心所不敢求諒於人者耳若云說近阻撓議同詛咒則知我罪我聽諸悠悠之口也可矣 
[上諭恭錄]  
　　二月十三日奉上諭德馨奏神靈顯應請頒匾額並加封號一摺江西弋陽德化泰和等縣城隍神泰和縣龍神夙著靈應每遇水旱災疫經該官紳虔詣祈禱雨暘時若民物又安實深寅　着發去御書匾額各一方交德馨祗領飭屬敬謹懸挂以答神府所請勅加封號之處並將泰　縣龍神列入祀典之處着禮部議奏欽此 
[本舘接奉電音]  
　　昨接在京友人發來電音有本月十九日諭旨一道敬謹譯登○二月十九日奉旨江南織造着嵩山去欽此 
[春明碎錄]  
　　宣武門内嵩某之女二玉年甫六齡日前經其祖母帶往西單牌樓游逛行至二道街擁擠處　被擠散及其祖母赶喚已不見蹤跡哭泣歸家告知其子與隣友四出訴尋仍無音耗是以熱閙　中應勿輕以涉足也○新簡左翼監督續燕甫少宗伯昌諏吉於本月十三日己刻前往左翼摧署上任接印視事所有委員書吏海巡人等傳令是日進署預備又右翼監督符駙馬都尉珍亦於本月十三日午刻到任接事新任刑部尙書孫萊山大司宼　汶於本月初八日未刻到任云○廂藍旂滿洲恩保庭副都統佑定於本月初十日辰刻在廂藍滿署内挑補該固山各甲領催馬甲養育兵等缺並考騐西安將軍太原城守尉咨由京旗帶領引見之擬定驍骑校止陪人員馬步射云○新任守護東陵大臣麟輔國公嘉擇於本月十三日偕公夫人眷屬出都前往東陵守護任所云　在朝之閒散公爵若充守護之差　由直隸藩庫領取養廉實銀四百金然以缺分而論東陵倍優於西陵也○户部片傳正白正紅廂曰三旗滿蒙漢各固山應領二月季弁兵甲米折色銀兩本部庫於本月初十日己刻開放爲此片傳各固山派員於 
 
 

Page 2

 
 
是日赴庫承領可也又傳各旂營等處應領二月分馬乾等銀本部庫於本月十二日午刻開放云○承辦正藍漢行知七旗漢軍固山所有八漢槍礟各練兵現奉專操各堂諭於本月初八日黑早在兩黄旗教場閱視八漢抬鎗鳥鎗練兵曁砲營練兵合操除由本固山屆時預備中軍茶座外應行知會七固山轉傳鎗礮練兵是日齊集該教塲預備開操可也又聞連廣兩翼尉以左右翼技勇練兵隊官兵自去歳封篆停操後又值大婚花衣期内停操幾及兩月卽宜開操以資練習飭知兩翼練兵隊卽自本月初十日起按期前往德勝安定門外兩黄旗教塲操演並咨明神機營委員同往閱操云○中和節後京師天氣漸煖身著皮裘晌午卽熱詎於初七日晨天氣陡陰己午之間小雨霏霏晡時雨卽凝爲冰粒然墮地旋融木及半點鐘遂止至晚雨變爲雪繽紛飄落一夜斷續未休計得雨雪幾四寸翌晨北風大作雪止凉生人著皮　猶形瑟縮院中大魚缸已結一層氷矣初八日晚風定寒甚家家生火幾若冬時院中又滴水成冰當此春融河又封凍爲近年所未見聞西山京北等處得雪已逾六七寸諒口内外必有大雪不然則京都不能嚴寒若斯也○前報紀有東陵失火一事兹聞自東陵來京者言係因某店失慎焚去房屋數間延燒樹株十數顆當經竭力撲救旋卽熄滅並無延及他處而距陵寢尙遠内外均無疏失等語合亟綴錄○八旗孤寡以及　育兵每人歳支倉米一石六斗例於二月初開倉支領謂之曰小甲米按照現章孤寡則半折銀一半支米　育兵則一石折銀六斗給米孤寡之銀在七錢八分之内養育兵之銀在九錢五六猶　卜何日傳領也其應領倉米已由倉領出由官出售變價給領刻已由該旗禀堂畵稿定明米價孤寡每人由官折發給當十京蚨八吊二百文養育兵每名由官折算發給當十京蚨六吊五百文 
[臨安民亂緣起]  
　　臨安縣羅村民人密謀作亂經邑令訪聞會營拿辦各情已詳前報兹悉匪首坤眞昆季四人平日極相友愛自曾祖以下弟兄叔姪無不協力同心以致日漸富豪雄於一邑迄今仍未析箸雍雍睦睦人無間言僞封軍師某僧聞係印姓之黨藉相人術以哄動鄉愚廣結黨羽聞坤眞富遂百計慫慂許以位極人臣坤眞心稍動乃說之曰今有印姓者實眞命天子也倘能歸順則開國元老何患不壽士苴茅耶坤眞大悅奉僧爲軍師一一悉如其教置器械招黨徒蕩產傾家略不吝惜僧爲之通信與印印卽封爲九千歳旋乃揭竿斬木顯露叛謀云 
[杭試述聞]  
　　杭州府屬於初八日舉行縣試當正塲點名時仁和不到者約三十名錢塘不到者約二十名商籍則祗數名不到而已十二日初覆招覆人數甚多有取列前茅不應覆試者正場仁和首題河海之於行潦至自西自東錢塘益　與至欲速成者也杭紹無求備於一人至伯逹嘉松子貢間師與商也孰賢初覆仁和孔子曰才難錢塘螬　實者過半矣杭紹今天下嘉松不如好之者至樊遲問知 
[北通近聞]  
　　正月三十至二月初三日北街鋪商在西海子演戲祀神並有燈彩魚龍曼衍鼓樂喧闐觀者幾無容地○二月初一日丁祭許仲韜觀察進京公幹委東路廳張璣君司馬主祭是日黎明張司馬虔詣聖廟率同文武官員恭備太牢敬謹奠祭諸生亦恪恭將事無敢隕越焉○年例二月初三日闔學舉貢生監在城東南隅文昌閣上舉辦文昌會懸掛燈彩如同白畫趙松峯刺史親詣拈香洵盛典也○初五日張司馬壽辰官紳咸往叩賀○初一至初三日各衙署土地祠懸掛燈彩惟坐糧廳燈棚最爲奇巧連日張燈萬盞密若繁星火樹銀花輝煌燦爛士女遊觀者如雲如水盛極一時○近日天氣和暖河冰開釋人多易棉爲夾初七日早彤雲密布天雨冰電大如豆小如粟逾時卽止入夜大雪迷漫隨風飄舞又似嚴冬氣象矣○時屆驚蟄運河已開初十日有貨船由津抵通自此連檣北上河路當可暢通○刻聞東路廳尹憲札委查司馬光泰署理定於十三日接印現署東路廳張司馬飭回通州本　署通州趙松峯刺史尹憲調署武清縣定於十六日交缷通州篆務 
[津沽寒信]  
　　初七日天低以羃風利於刀細雨廉纎沾衣欲濕誦濕飛卿霏霏霧雨杏花天簾外春威著羅幕之句覺此時情景描冩偪眞入晚微聞鴛瓦有聲初浙瀝兮似撒豆旣錯落兮若玉子之下揪枰槃珠瑣碎簷銕噌𠴈蓋李左車已乘風馬雲車無端戾止矣初八晨起六出之花半空飛舞適有以小月團餉者急呼童子掃雪烹之清沁詩腸不羨玉川七椀午後雪霽微露晴曦屋角斜陽半明半滅北河冰塊排山倒而來料峭寒威猶未稍殺云 
[豸節來津]  
　　直隸按察使周玉山廉訪於月初握節至天津謁見李傅相面禀要公廉訪向任津海闗榷務有年舊日官僚咸來謁見脚靴手版鎭日無休聞擬作平原十日之留然後遄回任所云 
[籲請留防]  
　　頃有蘇友函述金澤鎭防營帮帶解緒亭大令繼統到防以來認眞巡緝宵小潛蹤合鎭賴以安堵近忽聞有辭差他赴之意本鎭绅民相約赴轅請留想大憲闗心民瘼當能俯如所請也 
[彝陵瑣綴]  
　　宜昌迤東龍泉鋪左近地方近日疫症盛行患此者不俟終日卽不能救醫家爲之束手天心仁愛何困陒小民若是耶○署宜昌府沈太守保祥前坐輪船晉省賀年聞不日可以回宜也○日前有某輪船行至荆沙地面下椗因錨練挣斷雇善泅水者二人下水打撈錨雖撈獲二人竟被水中神沙擁住不能逃避雙雙葬入沙中亦云慘矣荆宜一帶江面向多神沙其來無定其去無蹤或積而成洲或擁而成灘雖老於行船者亦不能測量也○南闗外自造洋碼頭後生意大有轉機鋪面亦一律改造頗壯觀瞻洋廣店多至十餘家可見利之所在人必趨之也○有某四人欲往施南府一帶尋覓各樣虫鳥草木如有投其所好者雖出重價亦所不吝現已打造坐船一隻自僱水手庶幾遠水遥山得以任意游歴此亦可謂好奇者矣 
[寗郡雜聞]  
　　潘嶧琴大宗師按臨寗郡歳試已於十四日蕆事十五日上午拜客下午起馬接試紹郡文武宫員恭送如禮○江北岸新建馥蘭茶園十五日開演卽有孔武有力者硬欲進園觀白戲守門西人阻之是人揮拳亂擊西人被毆倒地正將掙起回擊是人向前乘機將西人兩足握住用力推入園門外河中迨西人扒上河干吹號招集巡捕是人已不知所之矣○童薇研侍郎病殁京邸十六日家書已到隨卽成服 
[調員測繪]  
　　新正十六日吳河帥電致福建船政大臣請調西法測算數員裴欽憲卽於廿七日札委董紫珊太守帶學生四名前往四人者係從九五品銜鄭奉時朱朝宗林大鈞董壽棟皆繪事院上等西法繪圖精法文者壽棟卽太守之次公子也又有出洋學西法回華前學堂之候選縣丞黄庭共大人準於本月二十左右起程河帥又電請船政局鑄鐵柱五十根以固上游大挑壩裴欽憲允給二十根帶匠安置想當一同前往也 
[邗江火警]  
　　本月十四夜揚州舊城太平馬頭某姓家忽然失慎是處居民多半作小本營生者一望窮檐幾若蜂窩蟻穴一經燃着茅龍皆破壁而飛烈烈轟轟頃刻　户救者知勢不可遏急將下風火路折斷火勢始衰東隣埂子大街各鋪户居民受驚不淺猶幸祝融氏敗陣而退尙未一炬可憐云 
[松江武試三述]  
　　十六七兩日松江府恩詩農太守在署校閱七縣武童技勇并牌示十九日進署覆看步箭 
[災生花窟]  
　　九江十八家地方有妓寮焉批杷花下門掩春風浪蝶游蜂未易聞香而至惟與一二素心人樂數晨夕葢亦史鳳薛濤之流也某日之晚悮碎火油燈以致烈焰飛騰無異火焚祅廟雖鶯鶯燕燕未至額　頭焦而龜子則行步蹣跚幾被百年老桑根煮爛矣 
[巡司庖代]  
　　黄浦司巡檢路少尹耀采因病出缺上海縣裴邑尊申請江海闗道龔觀察札委畢香如二尹暫行代理一面咨請藩憲派 
 
 

Page 3

 
 
員接署 
[流氓恣横]  
　　前日八仙橋捕房解一人至大捕房原告某甲稱在有利銀行爲夥家居城内某日自家中出西門行不數武驀遇流氓多人攔截去路與之口角卽被抛擲河中以致泥污滿身眼鏡亦遭碰破其時尙未日暮而路上行人甚少呼救不譍後得扒上河干然已不堪其苦今在公館馬路西首遇見其人因呼巡捕拘送備捕頭着押候解訊 
[烟窟稱戈]  
　　前晚有甲乙等人在小東門外戲館街女堂烟館吸烟旋有丙丁等人貿然闖入波掀醋海漸至忿爭甲驀出利刃向丙砍來丙急閃開額觸刀尖因之流血丁從中解勸頭上被砍二刀并將小腹戳破其時烟館主早向捕房呈報巡捕將甲拘住并獲雙刀二柄長約尺許一併送入捕房備捕頭研訊之下甲供係浴堂夥五年前丙搬弄是非以致生意停歇恨之入骨欲報無由今在烟館相逢遂與拚命不料誤戳旁人捕頭着押候解案查女堂烟館最爲藏垢納污前曾厲禁高懸而若輩終陽奉陰違甘作下流行業今旣出有重案想甲固罪有應得而館主亦不能事外逍遥也 
[上海縣署瑣案]  
　　浦東二十四保三區七圖民人沈松山控稱小的有祖塋地二畝一分由故父抵與族叔功章向贖不還叩求提究裴邑尊謂族中之事應請親長理明何得率請提究答稱業經親族調停無如族叔一味恃强務求提案訊辦邑尊着候傳地保到案訊明再行核辦○趙吉生控胞兄吉雲一案曾列報章前晚裴邑尊升堂訊案時有趙之族叔秋泉投案訴稱吉雲覇產情眞叩求明斷邑尊着候提集訊辦○邱淦控徐少山欠銀二千餘兩徐控張清源欠銀八百兩經裴邑尊提訊嚴追早已登報前晚邑尊升堂覆訊徐張同稱刻已理明先還現銀四成半餘出興隆票據邑尊著具結銷案○某甲家在本城一日赴曲尺灣永興館飽啖一餐需錢二百餘文羞澀阮囊分文無着堂櫃者向之索取以致忿爭地甲見之將甲解送巡防總局轉送到縣裴邑尊詰訊緣由甲稱有友約往具膳豈知爽約不來以致無鈔可給邑尊飭交差看管候示 
[會審欠案]  
　　英人甘地惟阿所延大訟師威金生投英領事署控稱叔父甘美齊在日開設洋行用潘源昌爲買辦現查簿籍被潘欠銀十四萬三千七百三十六　講爲追　　副領事　　　會蔡太守飭差傳潘約于昨日午後二點鐘時庭訊潘延大訟師担文申辨威金生偕曹繙譯及甘地惟阿所到堂潘則偕羅繙譯投案威金生稱甘地惟阿所係英國人向在倫敦爲醫生叔父甘美齊用潘爲買辦曾於一千八百七十三年結帳被欠銀十三萬四千餘兩後又積欠共計十四萬三千七百餘兩現因叔已去世特來料理諸事潘旣欠銀理合請追担文稱甘地惟阿所旣代已故之叔控追鉅欵有無憑據威金生稱帳簿見証皆全担文稱甘地惟阿所控潘之事據潘言分毫水欠威金生應代開呈帳單逐條分析令潘得悉被控之詳細情由俾本律師可逐起辨駁太守然之據情傳諭威金生威金生稱甘美齊被潘欠銀事在十七八年前卽結帳迄今亦巳十五年矣潘爲買辦多年帳簿甚多若要細帳殊覺太煩且甘地惟阿所日内卽須遄返倫敦查潘曾向甘地惟阿所承認欠銀央懇緩爲料理帳簿呈閱中西官察閱之下担文稱威金生旣稱積欠至十五年之久如何以前不向索取現始控官旣欲理清須開細帳太守問潘是否向甘地惟阿所認欠商緩潘稱並無其事惟甘地惟阿所曾言有田地二處可以分償但此地皆是我產確不能分威金生稱據甘地惟阿所言從前知潘光景不佳允其遲遲還楚是以今始控告設或定欲開呈細帳事亦無難惟請令潘亦開呈細帳潘稱前在漢口開廣南字號昔年遭回祿之禍房屋器用盡付一炬且更焚斃四命祇有二人得生以致帳簿俱經燬失威金生稱藩在上海貿易如何帳簿在漢口潘稱向在漢口貿易上海祗買賣田地而已帳簿確在漢口担文稱十五年前潘正在方興未艾之時現在確是窘迫此係人所共知何謂以前不佳耶太守諭令威金生開呈細帳以憑訊供察斷威金生遵諭而退○老沙遜洋行西人投英領事署控永順士行主王子文於去冬定買小土三十八箱躭延至今尙　付銀出貨賈副領事據情照會蔡太守飭差傳王訂于昨午會訊王請訟　卜易到堂申辨老沙遜西人偕買辦齎呈定貨據并稱刻因巿價略貶以致延不出貨卜易稱永順與老沙遜素來交易確曾定買小土惟定貨時言明不論何時總須付銀出貨向章如是前幾天曾付銀若干欲先出入箱老沙遜不允言尙有三十箱須央人擔保約日出清永順行不依致被控告然交易旣有向章不能違背太守謂老沙遜所控定貨不出永順行旣已承認着兩造自行商定日期付銀出貨可也兩造均唯唯遵斷 
[英界公堂瑣案]  
　　皮箱店主王鶴亭訴稱友人荐馬阿毛來習業在店未久卽被竊去洋銀六十六元私自脫逃旣報捕房卽由包探唐寳榮將馬獲住起出洋銀所少無幾現在馬之父母均已投案小的不敢將馬再留請着領去包探禀稱馬由小的拘獲起出洋銀據云有若十元交同伴胡雙福兌換小洋現亦交出合計祇少四元今連胡送案馬供紹興人年十二歳自己起意竊洋並非有人唆使所少之洋已買皮烟袋等物矣胡供年十五歳素日與馬相識馬旣竊得洋元卽託小的兌換小洋小的亦分用一元之　刻已交出餘不知情包探禀稱馬胡確係同伴蔡太守謂馬旣犯竊理合重懲姑念年輕責手心百下交父母領回管束胡責五十下大小洋銀交王領去○富捕頭稱英公司船主報失小土查得有人竊得售與王阿四拘土未獲因將其妻陳氏帶案請卽飭父陳氏供稱寗波人丈夫在大沽輪船當廚司適已出洋家中並無竊贜曾經探捕搜察諒來另有竊賊丈夫確不相干蔡太守着該氏交人保出邀同丈夫投案再訊旋由包探張松樵禀稱此案已由英領事訊明行竊者爲西水手王並未售贜請將其妻開釋太守諭令該氏回家無須交保 
[法界捕房瑣案]  
　　葛番甫同轉以連日在花衣期内不理刑名但在押犯人己經不少因於昨晨莅捕房分别發落旣升座飭提陸洪到案詰以尙少洋銀二十元如何不繳陸呈上保單切結各一紙聲稱結係劉小山趙明軒交來今求保出限十天内繳洋同轉謂爾在押多時難道尙未籌措乎今限爾七日將洋繳案爾究於何日押起答稱去年十二月十二日管押至今同轉謂今劉趙兩人所具之結爾未列名當爲更換保單着包探李雲發汪照對又謂陸曰此事姑子從寛不將爾等送縣爾之行帖究在何年月日爲何繳在縣署陸稱光緒七年二月不記日期爲有白蠟由成永祥包攬稅捐攪亂巿面縣中將帖吊騐是以各行一律繳呈嗣别家間有領出者我家無錢以致迄今在縣帖上係陸少清出名同轉謂爾保出後可挽人與趙晋咸妥商然後詳細具禀到來詳銷了結俄頃包探回禀小的至萬成泰烟館照對保單據稱去年不知何人來盖圖章不足爲憑同轉着將保單還陸○去冬震大米行夥馮某扭浦左恊昌槽坊主施洪秀至捕房訴稱施欠米洋一百三十五元除收過四十元尙欠九十五元施挺押捕房雖曾比責依然不理前經葛同轉提案施稱有信寄家十日卽當可料理業已過期原告亦投案請追同轉詰施如何供稱昨有人傳語言所有售貨洋元被夥取去不知何往妻子四處找尋杳無蹤跡現亦染病業欲變產拔還須小的出去畫押以便成交同轉謂爾押在捕房尙且游移不理一經釋出更可事外逍遥矣施仍稱必須出外同轉謂旣欲出外當覓人來此人銀並保施供無人肯保同轉謂爾似此行爲誰人肯保下期當再嚴比原告稱曾經訪問航船户據云施管押至今並未有家信其弟名洪義向航船上人言必須有信到家方可辦事同轉問爾信托何人寄去答稱由泰和館孫景揚之弟朗泉帶去同轉著再寄信至家何日可有回信施稱須三五天同轉謂限爾五日到期無信定當比責少頃泰和館中人沈月洲因别事到案同轉着將施提出令面托寄信沈稱店中却有孫朗泉其人現在有事回浦東同轉謂俟其到時囑來捕房令施面託沈應曰諾○前報列飯店夥孫三福控失妻一案自稱由蟻媒劉王氏聳使脫逃葛同轉因飭提該氏管押捕房業已多日無人具 
 
 

Page 4

 
 
保昨晨同轉復着提案問爲何不保該氏稱此間實無親戚正月初九日押至目今並無一人前來問信同轉謂倘經釋出萬一原告來催何從找爾爾出外欲往何處供稱欲往蘇州因有兒子祗十四歳在水烟袋作爲學徒同轉謂總須有保人爾始可出外着仍還押○前報列捕房解送胡子卿到案禀稱胡欠花烟舘夜合資洋五元致被龜子扭送胡供已花過洋銀二十七元昨晨葛同轉在捕房時包探王榮培禀稱胡並非由花烟館中人扭進實是冒充蓮子客在密采里對面人和里第八號門牌義泰洋貨行中騙去洋五元後在小東門被花烟館中人拉住索洋適義泰夥路見將伊送捕同轉着往喚原告據義泰夥華信傳至案訴稱胡實名俗蘭正月二十四日來行自稱爲蓮子客有貨九十五桶在南卡待報捐後請代爲售銷俄頃又稱有一匯票計洋一百五十元請爲暫寄旋將票取出見是支單由南巿某行張炳桂所出正月三十日期當卽代爲收下旋又稱南卡報捐尙須洋五元請爲暫借俟售去蓮子扣除可也因念爲數無多兼有匯票在此是以將洋付彼不料竟如黄鶴一去不復返後在小東門外途遇將伊扭送捕房同轉着提胡研詰胡供到義泰後行中司帳華胡兩人邀至南誠信吸烟遇見野雞妓用去洋二十七元同轉謂爾之蓮子何在答稱早已售去銀票由妻舅交下可至杭州收洋餘語一味含糊同轉詰華曰爾行中可有華胡兩人在帳房答稱行中華姓者祗我一人並無胡姓同轉着將胡管押候再覆核○前報列合記信局劉五隆扭邱仁林華友生至案控其至宜昌輪船取去包封一案葛同轉着暫管押令將徐根堂交案昨晨王春生呈繳包封信三件内洋五十元據稱此事已由邱之叔父裕生向劉調處妥貼故特將洋呈繳劉在外邉叩求銷　同轉謂邱華兩人情尙可原惟徐必須到案劉稱事已經人調處同轉謂事雖如此不可不辦土一再求寛同轉謂旣有中人調處處着將如何調處明白具禀到來并須另具切結○前報列吳阿五之妻陳氏於初三日逃逸其弟陳彩桃卽翠桃又名陳桃桃因打架鳴捕云云當日葛同轉著將陳管押令將其姊交出昨晨吳投案請追陳弟某偕嫂邱氏到案稱初五晚九點鐘時遇見姊偕洪義園主包瑞洪向城脚往南叩求提包詰問此事兄長實不知情同轉以包爲房租之事本有保人着包探傳保交出旋據保人　案稱包現往浦東更換錢洋约二十六七日始可回滬同轉准其到滬時再爲交案○本月初七日本報列醬園弄有人聚賭經鄰人報捕拘到陳河東土春明經葛同轉判各責三百板荷校二月王稱願罰同轉判罰洋六十元後王妻某氏繳洋二十元尙少四十元昨晨又挈子女到堂訴稱姑病甚危欲見子面叩求開釋小婦人已將女兒押得洋十元繳呈憲案餘乞從寛同轉念其困苦諭减洋二十元着再繳　元旋有沈土全携祥泰鞋店保單投案同轉着加缮再繳洋十元字樣并須自限日期沈稱小的與王爲友然祗保人而已不敢保洋同轉謂爾儘添上不來追爾繳洋沈卽遵照同轉着提土至案謂爾是牌九司務賭時帶洋五十二元何以今日一貧至此現今减罰洋二十元尙少十元保單上書明限一月繳到爾須赶緊設法○前報列賭檯望風人王阿更拘案詰訊王供在德寳賭　上望風葛同轉以德寳本有保人着包探傳保交出保人徐順生訴稱日内德寳下鄉治葬大約初二三日可到伊在靖遠街開新德興客棧同轉詰其如何相識徐稱店中有一友人代做蚊帳三頂欠洋七元去冬向索伊云必須保出始可還洋因由友人將伊保出後店主知之　將友人辭歇今日奉傳祗得來案同轉限初一日將人交到○昨報列彩視街查到拐匪張駕六一事昨日周瑞堂呈泰和館保單聲稱張實安分良民泰和館夥沈月洲投案聲稱願保葛同轉提張詰訊張仍執昨供同轉問此時旁邉另有人否答稱有一穿窄袖緊身之人在兒後小的聞兒哭是以問訊同轉謂爾昨日爲何不說隨着將張交兩人保去○前由江裕輪船送李福堂請訊李供欲往某軍門營中葛同轉着包探將李送往請爲發落○公順永鮮行股東舒橊園扭控合股人武彚義圖夻股本一案訊理情由曾登報牘昨晨葛同轉提案詰問武供現在請人算帳同轉詰其可曾將帳對明答稱必須保出方可對明同轉謂爾且函致外邉赶緊料理若欲求保斷斷不能 
[與蓮花館主江君筱笙話舊有作]  
　　落拓人憎恶多蒙不棄嫌庭前花共賞月下句同拈十日離懷亂三春别恨添今朝重把袂令我憶江淹與令弟重夢筆花生不遇匝月 
[浙省撫轅抄]  
　　二月初八日調補海門鎭楊拜會辭行○初九日運副儲鶴勳禀知運司委解第一批京餉差叩謝山陰縣丞許之鼎禀安禀辭赴任候補府經歴于肅家禀知藩司委瑞安縣丞叩謝○初十日新選上虞縣敎諭王葆初禀到署藩經歴陸繼賢禀謝委瑞安縣丞子肅家禀辭赴任○十一日劉至喜禀知聞訃丁本生母憂卽辭回籍守制 
[蘇省撫轅抄]  
　　十四日李玉方禀銷鎭江下游厘局差正任按司獄胡崇本奉委接辦中路三叚巡查差○十五日候補道李慶雲現奉委兼辦善後局差指分江蘇試用知縣林鈞澤福建人禀到委署按司獄王桂墀禀知本日接印准補吳江縣汾湖司巡檢何恩錫禀辭赴任從九姚定信禀知交缷署按司獄事報據候補知縣沈志尙於二月十五日子時在駙馬府前本庽疾故 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省官塲紀]  
　　新任希將軍　本月十四日到省文武官員出城迎接甚覺熱閙○調署按察使聮廉訪興於初九日缷汀章龍道篆務委署汀章龍道胡觀察卽於　日任事奎廉　於十三日缷事聮廉訪卽於是日接篆○管帶立字左營兼鼓砲隊留浙補用同知朱司馬宗恪現奉憲諭將營勇一律裁撤初十日經營　處楊觀察親詣馬尾點視營勇上船○代理海澄縣黎司馬景嵩現憲札調省已於初十日到省聞司馬在澄官聲甚好起程之日一路排設香　以伸　戴之忱藉非循吏何以致此 
[粤東江塲述門]  
　　候補府王太守秉恩奉委解籌邉軍餉進京並投部引見昨由制軍給以咨文太守卽束裝北上○越華書院監院梁孝廉耀宸赴禮部會試遞遺該監院事大憲札　黎廣文維宗暫訂兼理○藩憲牌示南潘河泊所缺委從九品陳國勳署理四會縣典史缺委河泊所魯文墀署理番禺沙灣司缺委鶴山藥逕司孫魯調署鶴山藥逕司缺委番禺沙灣司譚樑勳調署嘉應州同缺委揭陽縣丞李瑞杰署理揭陽縣丞缺委試用縣丞王慶勛署理 
[袁江官報]  
　　上月十九日江安督糧道馬植軒觀察來浦公幹旋卽回省○二十日内閣中書江中翰古恂自江寍來浦○二十四日分發南河試用同知朱司馬赴漕轅禀知到工○候補通判沈通守召奉漕憲委管豐濟倉糶糴○候補同知王司馬霈　漕憲委辦子嬰閘厘捐○候補知縣　大令英奉漕憲委辦楊庄厘捐○候補同知張均安奉漕憲委辦藏家碼頭釐捐○候補知縣許大令佐廷奉漕憲委辦車邏厘捐○候補同知祝司馬藻望奉漕憲委辦蔣壩厘捐○候補知縣汪大令家昌奉漕憲委辦壽口厘捐 
[報謝册捐]  
　　爲貧病而勳念仁風廣被見勸册以解囊恩膏涵濡且以不遠千里一視同仁尤爲感激靡涯敝堂施醫給藥咸有一德一文願册疉蒙各省善土匡扶相濟續登報章臚陳公鑒今於十六十七十八日三天又承本埠以及外埠仙鎭漢口揚州武穴無爲州黎里南匯平湖蘇州海門南潯楓涇無錫十三處碼頭寄回捐册二十扣共收洋三十五元銅洋五元錢三十三千一百七十文敝堂祗領之下謹代病黎九叩道謝亟登報牘布告同仁上海六馬路仁濟善堂董事施善昌等謹啓 
[戊子十月瞿學政奏舉學行兼優耆儒謬列賤名奉旨賞加内閣中書銜恭紀三律請諸吟壇郢政賜和]  
　　鵲噪檐前徹曉喧驚傳天語到柴門端方本屬修儒分摺内稱炳品行端方潛心實學尤精天文算法著有成書賞奬偏邀聖主恩敢曰臣心清水似聊遵先訓素風存先君子淨齋公敦崇古處作守儉說諄諄以立品勵行誨炳茫茫渾象尤難測覆瓿何能闡道源謂拙著交食　　五緯捷算方平儀象測地志要等編○浙東文獻望峨峨碩德純修布澗阿二百年來褒舉少萬千人内隠埋多爨材何幸施徽軫異數相逢耀薜羅高厚深恩無術報惟將頑質倍磋磨○十年辨志愧無功宗湘文觀察守四明創設辨志六齋延炳主天文算學講席歴陳張胡三太守計十年矣兩載龍山譽毁叢主本邑龍山書院講席二年辭於邑侯何公明歳另延耆碩馬齒虚增七袤外鴻慈叨濫四人中仁和吳主政超定海黄廣文以周永康潘明經樹棠同蒙奏請賞奬半生骨藉冰霜鍊五夜心憂尤悔蒙尙赖良朋規誨力兢兢臨履守初終姚江黄炳垕蔚亭初稿 
[上海三馬路與昌恊賑公所陳竹坪經收奉天河南皖北揚鎭賑捐二月十三至十六日第一千三伯另六至九次清單]  
　　免災單王仲丹經募由本埠順泰米行交來認　振洋四十元又册趙元益詒　病愈記三户各二元趙味根知心記超義記四户各一元趙莊記洋六角趙仲記明記晚息記三户各五角趙楚記四角横記三角秀記二角以上兩　共洋五十三元○湖郡鹽厘總局寄來德興舒洋廿四元○上格册懷德揚鎭免災各　雜睦堂助洋廿元又烟台方公舘洋十二元以上四册共助洋三十二元○金陵　聞韶由掃葉山房交來有喜堂錢勤生兩户各四元公善堂三元葛幼珊一元無名氏七角五户共助洋十二元七角○魯同甫先生寄來原名提因子病愈完愿規銀廿兩○免災單江右　州府塘江卡由政大源交來江南塘花洋四元○金華租白塔葉綁之洋五元○蔣同泰京莊交來壞舊堂張翰伯助曹平廿八兩二錢申核規銀三十兩四錢二分○普勸册泰州陳　山經募　善堂榮德坊朱伯林顧正源無名氏等三十七户共洋五元○免災單杭城四條全隠名氏洋十元○蘇城垣恆孚銀樓門前捐顔子賡經手湘中人祈草兄康安洋三元無名氏求延壽洋二元白紙包安雅喜錢六伯文點見散捐洋二元錢廿三文以上共來洋七元錢六百廿三文○大同分局各友將酬謝筵資移助洋六元○免災單嚴州王吉甬善氏寄來退補修愆東海等五户洋一元揚鎭有德堂免災三册培德堂共助洋七元○妙蓮將　經資移助洋二元○川沙司獄王完愿洋二元○歡南吳華堂洋一元免災單鎭海捕署寄有心人洋二元○李小雲先生交來鄰莊顧氏助洋五元○本埠徐潘氏求病愈洋二元郭才記洋二元周無名錢五伯文無名氏求子平安洋二元求子平安洋二元周恭樂洋一元庸　子洋二元無名氏洋二元祝太太求手痛愈洋二元免災單諸芝馥陳竹樵兩户各一元魏菊人錢三伯文諸福壽錢二百八十文解懷德吳天昌陳國雲葉渭川陳如三范益生朱葵樂七户各二百薛胡卽錢一伯文以上十二户共洋四元沈因產後康安還　洋五元寸草春暫生祈弟安今科入學助洋八元甡記銅洋四元電報局撥來銅洋一元了事人銅洋一元蕉山書屋銅洋一元毛奎生銅洋一元○廣東潮陽縣鄭爲慈母趙仕智助花洋十元○嘉定葛藍伯善氏由寳順局寄來葛福記洋十元孫河宫洋四元無名氏求病速愈洋五元○○以上四天共收洋二百三十七元内花洋一元規銀五十兩四錢二分小洋七角銅洋八元錢一千一百二十三文令併聲明 
[上海四馬路高易公舘内籌振所陳詠南經收河南皖北奉直揚鎭元月廿一至三十日第九十五次振欵清單]  
　　廿一浙寗美益行募人册順記洋三元應東昇一元○安慶王槐蔭堂一元○安慶余春和翁募好人常洋一元胡玉書士勤子各錢八百文余春和錢五百文胡煥章方楷亭附尾子無名氏三户各二百文共捐洋一元錢三千三百文伸洋三元○嘉羣隠名氏洋二元○龍川蔡履鑰翁募元康號履記各一元槐音堂延齡氏無名氏求泰氏可繼堂槐蔭書屋各洋半元共洋五元○章武松竹主人一元人册西塘小留村民潛廬平寄生胥塘公助家雲樓主各四角共洋四元○又册皖江補過齋洋四元邢李氏洋二元黄憑氏黄修水各洋洋一元共洋八元○○廿二日金匯橋善士募人　鼎　橋衆友元宵拆席助洋三元汪子香一元王步瀛半元汪敏齋隠士汪槐蔭齋各二角不書名周慶夫汪順本履升灶祥蓮卿烈聲周世餘各一角共洋六元一角元豐潤寳號交來人册王蔭人爲母病重許願助賑以保母病速愈後接到電音病果稍好不啻如嚮應助洋五元元○人册無名氏洋十元○利昌鐵號洋五元○平安氏銅洋四元○人册是是非非子洋三角新安氏梅生氏各工角黄名氏無名氏錯中氏各一角共洋一元○江西南昌府署回人集腋堂節省年總紋廿五兩九錢三分伸規元廿七兩三錢一分六厘仙鎭槐德堂募人册無名氏二户洋八元無名氏二户洋四元仰記勉記慰記各一元共洋十五元○廿三日浙寗雙湖居氏幕終南山農洋五元笑痴後商五元○人册陳幹庭洋二元陳熾卿一元○平湖同裕莊募人册樂善居氏椿蔭女氏學不羨齋各洋四元味蘭舘主一元共洋十三元○新皇恊興典張升三嘉吉象山無名氏各洋二角汪可仁戴湘雲朱彥卿汪月全無名氏汪潤募潛山人吳雅棠楊勤齋戴錫慶各一角共洋二元○姑蘇棉力子錢五百文懷北道人四百文樂安居氏三百六十文端香舘無力人各二百文　夫蝶主人意心人思力子靖心官各一百文共錢二千另六十文伸洋二元○火團陳萬源洋一元無名氏三户洋七角○楓經河署金景元洋一元○○念四日人册定海廳署元宵筵餘洋三元開印筵洋二元　名氏隠名姓趙錦堂王德郭慶水各洋一元共洋十元○　名氏五氏○人册總辦金陵厘捐總局朱子清觀察求病速愈再助洋一百元周逢楚記助洋三十元汪椿標四元胡俊良二元共捐洋三十六元蘇州瑪經房寄來蓮庵僧葆林洋二元潘孫氏求保平安洋一元陳勝記俞相記各一元共洋二元桃源衆興鎭無名氏各户助洋十四元求除傷風洋一元人册安慶章岑居氏清芬堂各洋一元○廿五日邵春氏身體康健邵春記鹽舘長連合助洋一元人册隠林氏汪竹齋陳菊坡廖各堂各一元共四元人册無名氏洋四元方杏莊老公利局各二元何聲遠劉壽之各一元共洋十元漢口茶業公所寄來廣東樂　堂求平安洋一元人册滸浦稅署壽萱室洋四角永記鳳記裹記各二角共洋一元杭州鳴琴醉墨軒主人洋十元廿六日蘇城陶敬修募規元三十五兩宜興鹽棧徐洽記洋一元明楠子洋五元守拙子一元九思軒乙元張炎福一角阜昌募人册還心愿洋乙元銅洋一元保平安守戒心願各乙洋無民六角桂求平安陳求夜無喙陔又太平三户各洋五角不等統四角　洋三元五角日本洋二元銅洋一元人册崑山張友仲洋乙元葉福記一百○廿七日人册隆茂一元陳王森翁募人册求平子感恩氏乙洋常昭鹽分堂募人册衆户洋一元五角無名一元不書名一元不留名隠氏善餘各半元共洋四元新巿鼎源典募人號拆席續省錢二千文恭宜氏清才舘主各二百文石門蔡氏芬團氏清吟仙舘龍川外史西冷錦氏畔餘子無力子各一百文湊洋全二十文共捐三千一百廿文兌洋三元金陵招商莊椿山翁募人册銘福敬業傳實魁鳴泰昌應大原氏春次氏武城氏鳳記戴記孫記各洋一元共洋十二元通州順壽號募人册張清河堂祈先父冥福洋四元孫泳仁保護慰堂周晋記求平安西齋求銷災保譜榮記各洋二元培芸居氏味書閣步雲堂馬周氏霞蔚堂金蘭堂仇氏各一元顧珠樹堂銅洋一元共洋一元○富川晉泰號俞蔚人册何千名洋二元合家樂留長壽世德堂各一元楊靛洲存交堂各半元共洋六元○張茂合翁交來人册横濱祈平安氏洋五十元○皖省元泰和莊寄來人册范勵吾程吉雲各洋二元胡恊中一元共洋五元○常熱豈　山樵洋二元○無名氏銅洋一元○○廿八日[  此稿未完]  
 
 
 

Page 10

 
 
   
 
 

Page 11

 
 
[光緒十五年二月十二日京報全錄]  
　　宫門抄○諭旨一道錄前○發抄硃批五道○吏部錫等奏遵旨議處摺○又奏遵旨明白回奏摺○雲南提督馮奏賀歸政典禮摺○粤督張奏委署知府等缺片○又奏甄别知府等片○又奏叅同知等片○又奏委署知府缺片○江撫德奏查明承變各員入官房屋巳未完結各案摺○二月十二日兵部太常寺太僕寺廂黄旗值日無引見○錫珍等謝改爲革職留任恩○盛京將軍慶裕到京請安○泰寗鎭總兵志元請訓○明安等謝加級恩○志顔謝授光祿寺卿恩○六額駙請假十日○奎潤續假十五日○召見軍機慶裕志元廖壽恒皇上明日出順貞門神武門地安門至闗帝廟拈香畢仍由舊路還宫寅正三刻預備○發抄戴鴻慈奏交缷雲南學政篆務奉硃批知道了欽此○沈秉成奏查明學政李殿林考試並新任學政幕友姓名奉硃批知道了欽此○又校閱省城營伍奉硃批知道了欽此○又奉駁剿辦　匪出力之補用令柳籛　請原保給奬奉硃批該部知道欽此○又永淳令曲福綬等調署鎭邉令奉硃批吏部知道欽此○○吏部尙書臣錫珍等謹奏爲欽遵懿旨議處具奏事内閣抄出光緒十五年正月二十一日欽奉慈禧端佑康頤昭豫莊誠皇太后懿旨御史屠仁守奏歸政屆期直抒管見一摺據稱歸政伊邇時事方殷請明降懿旨外省密摺廷臣封奏仍書皇太后聖鑒懇恩披覽然後施行等語覽奏殊深該異垂簾聽政本屬萬不得已之舉深宫遠鑒前代流弊特飭及時歸政上符列聖成憲下杜來世口寔主持堅定用意甚深况早經降旨宣示中外天下臣民翕然共遵今若於舉行伊始又降懿旨飭令仍書聖鑒披覽章奏是出令未幾旋卽反污使天下後世視予爲何如人耶况垂簾權宜之舉與高宗純皇帝大廷授訓政之典逈不相侔何得妄爲比擬至歸政後祗醇親王單銜奏件暫須徑逹深宫醇親王密　數條亦爲皇帝初裁大政軍國重要事件宫中定省可以隨時禀承並非　爲典常使訓政之事承無底止該御史此奏旣與前旨顯然相背且開後世妄測訾議之端所見甚屬乖謬此事闗係甚大若不予以懲處無以爲逞臆妄言紊亂成法者戒屠仁守着開去御史交部議處原摺着擲還欽此欽遵到部除屠仁守開去御史之處臣部另行辦理外查律載凡違詔旨者坐違制又制書有違杖一百係公罪革職留任等語此案掌山西道監察御史屠仁守奏歸攻屆期直抒管見一摺欽奉懿旨垂簾聽政本屬躉不得已之舉深宫違鑒前代流彝特飭及時歸政早經降旨宣示中外該御史此奏旣與前旨顯然相背且開後世杗測訾議之端所見甚屬乖謬屠仁守着開去御史交部議處等因應請將開缺掌山西道監察御史屠仁守照違制公罪律革職留任例議以革職留任再該員已開去御史應於補官日革職留任所有克等欽遵懿旨議處緣由謹恭摺具奏伏乞皇太后皇上聖鑒訓示遵行謹奏奉旨已錄○○吏部尙書臣錫珍等謹奏爲遵旨明白回奏事光緒十五年正月二十九日軍機處交出軍機大臣面奉諭旨吏部奏遵議開缺御史屠仁守處分一摺所稱屠仁守開去御史之處另行辦理係作何辦理議以補官　革職留任係補何官着該部明白回奏欽此欽遵到部查屠仁守欽奉慈禧端佑康頤昭豫莊誠皇太后懿旨開去御史所遣掌山西道御史一缺應移咨都察院照例題轉再由臣部將記名御史人員帶領引見請旨補授臣部前奏所謂開去御史之處另　理者此也至所議補官日革職留任查臣部辦理處分凡候補署事及開缺之員遇有應得處分均係俟補官日帶於新任此案屠仁守已開去御史不得再以御史請補其應補何官應俟所議處分奉旨後再由臣部請旨如前奏奉旨依議卽以對品之部屬用俟補官之日將革職留任處分帶於新任如奉旨改爲降調卽照所降之級按品考所載序補如奉旨改爲革職卽無庸再行　旨臣部前奏因所議處分尙未奉旨是以未經聲敘今旣奉旨明白回奏合併聲明所有臣等遵旨明白回奏緣由理合恭摺具奏伏乞皇太后皇上聖鑒訓示遵行謹奏奉旨已錄○○太子少保督辦廣東欽廉防務雲南提督奴才馮子材誠懽　　稽　頓首上賀伏以璇宫湯祐萬年鞏履泰之基金戺凝　六位定乾坤之極祥開宙閭慶洽寰瀛欣惟慈禧端佑康頤昭豫莊誠皇太后陛下德懋天庥仁孚地載播徽音於蘭殿華祝翔機膺景福於椒庭瓜綿啓瑞奴才欣逢盛典幸際昌期伏願壽寓長春著億禩千齡而衍慶慈晖普陰合九州四海以臚歡奴才無任瞻天仰聖懽　之至謹奉摺稱賀以聞奉硃批另有旨欽此○○張之洞片再署潮州府知府方功惠現委專署潮州鹽運同缺所遺潮州府知府篆務應行委員接署查有羅定直隸州知州曾紀渠才長氣壯明幹有爲堪以署理其所遺羅定直隸州知州篆務查有缷順德縣知縣魏傳熙和平穏練吏事精詳堪以署理又署香山縣知縣張文翰調省差委所遺香山縣知縣篆務察有缷河源縣知縣李徵庸志趣不俗才守兼優堪以署理該員魏傳熙李澂庸各任内並無盜刦已起四叅之案據潘臬兩司會詳前來除分檄飭遵外臣謹循例附片具陳再兩廣總督係臣本任毋庸會銜合併陳明伏乞聖鑒謹奏奉硃批吏部知道欽此○○張之洞片再勞績捐納候補試用同知通判州縣等官到省一年期滿例應分别考察面試甄别具奏歴經遵辦在案兹查有候補班前先補用同知王長裕年壯才明從公勤勉候補班儘先前補用直隸州知州秦福和年力精强才具幹練候補知縣烏爾興額年强才裕吏事留心均經詳加考察分别照章考試堪以各按本班序補據藩臬兩司具詳前來除將各該員詳細履歴開單咨明吏部外理合附片具陳再兩廣總督係臣本任毋庸會銜合併陳明伏乞聖鑒謹奏奉硃批吏部知道欽此○○張之洞片再文武各員其有才不勝任及不循法度者亟應隨時甄别以示儆戒查有試用同知王耀彬本年派充鄉試闈差該員心地糢糊辦事粗率臣正入闈監臨屢戒不悛又本任南海縣知縣郭樹榕人素有才尙能辦事惟近來精神疎略頗涉浮華於防檢丁胥未能周密實屬難膺首劇又南澳右營守備賴國安前年因事調省察看經原任瓊州鎭總兵賴鎭邉禀請帶赴瓊州差委本年夏間賴鎭邉未經禀候批檄輙由該鎭委令代理該鎭中軍遊擊已屬不合賴鎭邉旋卽病故該守備公然自稱代辦鎭務行文各處並委員代理瓊州鎭所屬海安營遊擊實屬昏謬妄爲相應請旨將試用同知王耀彬以州同降補南海縣知縣郭樹榕開缺留省另補南澳鎭右營守備賴　安卽行革職以肅官方理合附片具陳伏乞聖鑒謹奏奉硃批另有旨欽此○○張之洞片再廉州府知府吳錫璋於光緒十四年十一月十六日因病出缺所遺廉州府知府篆務應行委員接署查有另補知府佘培軒資深才練辦事穏成堪以署理據布政使高崇基按察使王之春會詳前來除檄飭遵照並將該府吳錫璋因病出缺緣由循例恭疏題報外所出亷州府知府缺相應請旨迅賜簡放以重職守臣謹附片具陳再兩廣總督係臣本任毋庸會銜合併陳明伏乞聖鑒謹奏奉硃批另有旨欽此○○頭品頂戴江西巡撫臣德馨跪奏爲查明江西各屬承變各員入官房屋已未完結各案循例恭摺具陳仰祈聖鑒事竊照咸豐二年二月内准工部咨各省估變一切房屋應飭認眞督催據實估變遵照奏定章程以接到部文之日起着落承變之現任州縣勒限兩個月造册報部核辦其已奉部議准者亦卽依限變價解司並將造報遲延及督催不力各員應議職名先行送部察議並令嗣後每年承變己未完結案件於年終奏報一次等因當經前撫臣行司轉飭遵辦並經臣節次嚴催去後兹屆年　彚奏之期據署藩司瑞璋查明己未完結各案造册詳請核奏前來臣查各屬承變入官房屋逾限未結各案迭次嚴催未據詳辦除飭司查取遲延職名另行詳叅並飭各該府嚴催分别造報變解曁將清册咨送工部查核外理合循例恭摺具奏伏乞皇太后皇上聖鑒謹奏奉硃批工部知道欽此 
 
 

Page 12

 
 
[光緒十五年二月十三日京報全錄]  
　　宫門抄○諭旨四道錄前○發抄硃批四道○科給文等奏武職到案不遵審斷摺○禮親王等奏遵旨會議火班章程　○蘇織造文　奏謝接管織造恩摺○浙撫衛奏道員服闋到省片○新撫劉奏毆殺庶母核明定擬摺○陜督譚奏查核學政幕友片○台撫對奏　留募營　由片○又奏設小輪補咨立案片○二月十三日刑部都察院大理寺正黄旂值日無引見○薛福辰謝授副憲　　○興廉等謝加級恩○承綬謝調江寗副都統恩○恩棠謝授正黄蒙副都統恩○岳琪請假十日○召見軍機○發抄李瀚章奏洪河運湖水勢情形奉硃批知道了欽此○劉秉璋奏候補守何亮清署保寍守奉硃批吏部知道欽此○潘震奏查明黔省十三年分至十四年十月止各屬並無未結交代各案奉硃批刑部知道欽此○張之洞奏同知王長裕等期滿甄别奉硃批吏部知道欽此○○巡視中城吏科掌印給事申臣文敬拿廣東道監察御史臣童毓英跪奏爲武職因案到城不遵審斷肆意咆哮恭摺奏叅仰祈聖鑒事竊臣毓英於正月十一日有侍衛李開陽來寓求見一直徑至廳前臣猝不及避見其　求申寃並出示被毆傷痕問其所由祗云無故叩其羣毆姓名亦不能指出當以不甚安分所之而去旋飭司坊細查卽有金高氏呈控該侍衛滋擾各情臣等查該氏亦非良婦卽飭官媒看守並將其住處封閉正詳究間該侍衛到坊指控多名一無住趾無從緝羣差傳該侍衛又復不到忽於二十三日臣等到城時該侍衛便衣上堂欲有所訴諭令長跪並指示嘉慶二十四年正月間聖旨仍復違抗不遵當諭以不遵卽行奏叅渠復抗辯聽叅云云查該侍衛雖係武職果能安分何致被毆多傷卽此已屬有玷官箴又復便衣到城咆哮不遵聖旨實屬目無法紀臣等若不據實奏叅何以肅紀綱而儆官邪至金高氏窩娼窩匪兇毆職官尤屬可惡已極除將該氏移送刑部澈底根究外謹將該侍衛李開陽藐抗情形據實直陳請旨交部議處歸案質訊並請飭下刑部嚴究兇毆之人從重懲治以儆兇頑是否有當伏乞皇太后皇上聖鑒謹奏奉旨已錄○○和碩禮親王臣世鐸等謹奏爲遵旨會議火班章程謹擬事宜恭摺仰祈聖鑒事竊臣等前奉諭旨禁成向來設立炎班官兵備豫不虞近年以來日就廢弛器具等項亦不全備亟應認眞整祗着軍機大臣總管内務府大臣會同步軍統領衙門妥議章程具奏欽此臣等遵卽檢查便案查現辦之章程因日久弛懈多係有名無實現存之器具亦因年久失修諸多不堪適用亟應認眞整頓以備不虞臣等公同商酌仍依舊章辦法稍事酌量變通擬添兵數以求核實請派專員以歸統屬籌給口分以資津貼另購器具以期適用謹擬章程八條謹繕清單恭呈御覽是否有當伏乞皇太后皇上聖鑒訓示遵行謹奏奉旨已錄○○二品頂戴蘇州織造奴才文琳跪奏爲恭摺叩謝天恩仰祈聖鑒事竊奴才恭閱邸抄本年十一月二十九日奉旨蘇州織造仍着文琳接管欽此敬聆之下感悚莫名當卽恭設香案望闕叩頭謝恩訖伏念奴才滿洲世僕知識庸愚先奉槯稅於淮闗繼司織務於江南歴經兩任未著寸長渥蒙皇太后皇上逾格鴻施復　以蘇州織篆一年報滿愧無補於涓埃五内循思正時凛夫冰蘖兹又仰荷温綸仍令接管念受之愈重圖報稱而尤難聞命自天汗顔無地奴才惟有倍加策勵勤慎自持織務已有定章謹當遵守用欵更求覈實力杜虚糜殫竭蟻忱用伸鰲戴查本年戊子運務並恭辦大婚典禮應用綵綢等項以及添派縀綢布疋各項活計均已次第敬謹辦齊解京交納至奉内務府另傳之香巳丈帶花大荷包等項零星活計當因需欵甚鉅未能開辦業由奴才附片奏乞恩施飭議在案一俟奉有明文撥到欵項卽行迅速赶辦决不敢稍事遷延所有奴才感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○衛榮光片再二品銜浙江候補道前寗波府知府宗源瀚由嚴州調補寗波先後在任十餘年三次保荐卓異光緒十一年二月丁父憂開缺時值寗波　口有事經升任撫臣劉秉璋以該員練逹有爲辦事精細奏請暫留寗波辦理軍事以資熟手奉旨着照所請吏部知道欽此旋以軍務事平給咨回籍終制亦經咨部查照在案今服闋來浙照例以道員候補在浙並無經手未完事件據藩司詳請給咨前來臣查宗源瀚年壯才明通逹政體以道員留浙補用除給咨送部外理合附片陳明伏乞聖鑒飭部查照謹奏奉硃批吏部知道欽此○○尙書銜甘肅新疆巡撫二等男臣劉錦棠跪奏爲毆殺庶母核明定擬恭摺具陳仰祈聖鑒事竊疏勒州纒民阿和普毆傷庶母阿西罕身死一案據署疏勒直隸州知州黄丙焜騐訊議解由喀什喝爾道袁堯齡審明轉咨鎭迪道兼按察使銜恩綸核詳前來臣覆加查核緣阿和普籍隸疏勒州已死阿西罕是伊庶母生有四女阿和普之母故後阿西罕接管家事從此其母女任意穿吃故意令阿和普吃粗麫穿破衣並暗使其父于素普常將阿和普打駡阿和普因此不甘屢欲搬出另居于素普又因年老不肯阿和普隨起意毆打報復光緒十四年四月二十四日于素普出外祇有阿西罕與其次女帕頭滿兩人在家上午時帕頭滿在樹上摘桑子阿和普走進屋内斥說阿西罕平素待伊太薄今日定欲毆伊洩忿阿西罕混駡阿和普卽拿門旁木棒連打傷其左䏩膞左肋左脇阿西罕撲攏將木棒扭住阿和普隨用拳毆傷其胸膛倒地益肆辱罵阿和普又用棒毆期嘴不期伊滾轉適傷其左耳根經帕頭滿同隣人司馬易赶來救阻阿和普當卽住手一同查看阿西罕已因傷殒命投約報騐訊供通詳批飭審擬解道咨兼按察使銜核明轉詳臣覆核無異查例載妻子之毆傷生有子女之庶母至死者擬斬監候等語此案阿和普因其庶母阿西罕待伊刻薄起意毆打報復不期冒毆適傷阿西罕左耳根等處斃命自應按例問擬阿和普合依妻之子毆傷生有子女庶母至死者斬監候例擬斬監候秋後處决屍女帕頭滿及隣人司馬易救阻不及均免置議無干省釋屍飭屬埋是否允協除全案供招咨送刑部外合將毆殺庶母核明定擬緣由恭摺具陳伏乞皇太后皇上聖鑒勅部核議施行謹奏奉硃批刑部議奏欽此○○譚鍾麟片再學政延請幕友襄校試卷例應查明具奏兹據甘肅學政胡景桂咨報延請幕友四人武延緒係直隸乙酉科舉人馬增齡河南廪生趙貞江蘇增生王德輿安徽優貢生皆係學問優長操守廉潔之士臣覆加查核並非甘肅人士與延請閱卷之例相符謹附片陳明伏乞聖鑒謹奏奉硃批知道了欽此○○劉銘傳片再查光緒十四年七月間後山吕家望社番匪叛亂台防各軍馳赴援剿繼以彰化土匪之變前山防營空虚南北一律防堵不得不隨時應變募土勇以資守禦台灣道唐景崧先後請募兩營嘉義營縣請募四哨雲林縣請募三哨新竹縣請募三哨署彰化縣知縣李嘉棠請募兩哨統領棟字營候選道林朝棟添募兩營計共四營十二哨所需月餉照淮軍章程支給先後由臣批准在案自彰化平定後迭經分别飭令陸續裁减除取各營哨成軍及裁留日期餉數另行彚案造册詳咨外據善後局司道詳請奏咨立案前來臣覆核無異相應附片具陳伏乞聖鑒飭部立案施行謹奏奉硃批該部知道欽此○○劉銘傅片再准兵部咨彚覆台灣造送光緒十一年六月以前報銷各欵案内原奏聲明南通北逹前美輪船三號未算馬力應令轉飭查明報部並照章稱行奏明立案以便核銷等因當經行局遵辦去後兹據善後局司道詳稱台灣南北各口大輪船不能深入先於光緒十年五月間經台灣鎭道禀設澎湖安平滬尾三口小輪船各一號以備駁運平時兼資緝捕有事並可遞報當在香港輪機廠定造一曰南通船身長九丈闊一丈四尺五寸馬力二十四匹一曰北逹船身長六丈五尺闊一丈八寸馬力二十二匹一曰前美船身長七丈二尺闊一丈一尺馬力二十二四各配駕弁航水手人等分撥南北海口及澎湖遣用月支薪糧公費等欵均照大輪船酌減核實支給業經彚案造册咨部核銷奉准飭查前因理合詳請補行奏咨立案等情前來臣覆核無異相應附片具奏伏乞聖鑒飭部立案施行謹奏奉硃批兵部知道欽此 
 
