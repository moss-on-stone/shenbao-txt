# 1921 - 9 - 4917204

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
　　時評 
[甘事感言　（冷）]  
　　政府之命令不行則動亦有亂不動亦有亂不動而亂者稍有勢力之人各爲一已勢力之故互相呑噬動而亂者政府見互相呑噬之徒行將擾亂地方不得不出而處置處置之方旣不能饜兩方之心而又無力以鎭壓之亂乃益甚此其言證諸今日之甘事而已可顯著也雖然今日全國之形勢亦豈有異於甘省哉不過各省離京較近者敷衍遷就之方尚可活動其事尚隠而未露耳苟一旦力竭固無一省不可爲甘之續也古人有言土崩瓦解今日政局之情狀殆近之歟 
　　專電 
　　北京電陜訊陸洪濤於前除夕舉兵討馬張廣建並電陜陳求援但一說張擬退入陜境（八日下午二鐘） 
　　北京電陸馬兩軍在蘭州附近開戰馬福祥歌（五）（日）電請將寗夏護使舉人自代願居散地辅助蔡督俟甘事敉平入都展覲再行赴綏　　北京電旅津甘人通電拒蔡並扣張算帳（九日下午三鐘） 
　　北京電擬魯田調參謀總長財周出督魯兼省長潘復長財部姚燏長鹽署（八日下午二鐘） 
　　北京電閣議魯政務廳長周家琛辭職照准以黃樸簡署財部附設籌議裁釐加稅委員會簡章八條又國産五星牌啤酒免徵公賣費五年交部提五月起籌欵築粤漢線株州衡州間通路均通過　　北京電昨閣議除公表外（一）交部提案外間反對工賑請將原案公布用釋羣疑結果登政府公報（二）西林請赠舊議員一年歲費案結果政府財政困難就到京者給統一會經濟局差當電西林轉告留滬者末有願赴粤者請便語　　北京電昨優林派貝蒂海訪劉鏡人謂赤塔政府對於貴國商約前提完全承認且俄英商約亦進步請就此談判劉復告俟赤塔召集國會後實行（九日下午一鐘） 
　　北京電容代使電新選美總統哈定氏近邀全國名士在宅會議國家政策以爲將來實行外交張本擬請英法義日四政府派員在華盛頓商議於聯合會外另籌妥善辦法主旨以逐漸减少軍備組織公斷法庭排解國際爭端以收聯合之實效至將來加入聯合會與否現仍在討論中（九日下午二鐘） 
　　北京電福開森前日訪外長聞將齎徐函并小影赴美見哈定 
　　北京電日政府以延琿日軍陸續撤退關於剿匪驅韓各項應我擔負責任提出辦法五條要求我履行（一）琿延汪東和五縣組騎兵剿捕隊搜剿股匪（二）邊境派重兵嚴行設防（三）清查五縣户口驅逐無業韓人並取締小販商店（四）懸賞緝捕搗毁領署之首犯（五）准予在琿春一縣添設武裝警察 
　　北京電東路公司向中交兩行借欵今日開始談判總額二百萬利息八釐實交九八用途係付還俄商協奇斯燃料欠項因該商以東路欠彼欸三百餘萬僅領到百萬債劵將不肯供給並將債劵抵押日銀行英美技術代表面告此劵抵押日人之手必間接發生債權關係宜速舉内債還清協氏以杜葛籐（九日上午十二鐘） 
　　北京電院復宋小濓電所訂伊滿交通臨時辦法六條尚妥准行（九日上午十二鐘） 
　　北京電曾毓雋時新訂之日本海底電線材料已運津但美國亦援例要求與美訂購海線（九日下午一鐘） 
　　北京電吉鮑電據探報下鄕武裝日警等實由朝鮮境開來暫分駐東溝及頭道溝查在境日軍尚未撤盡今復續行派警來境殊屬不合應請中央向日使提出嚴重交涉務令一併撤盡（九日上午十二鐘） 
　　北京電徐訂蒸（十日）午在居仁堂宴各國公使並約要人四十餘員作陪（九日下午二鐘） 
　　北京電張景惠電陳援庫計畫擬分二種（甲）分兩期肅清先斷其糧路及各項接濟復困守令其自餒再包圍攻擊可望肅清（乙）推誠收撫予以自新現已在烏叨等處設自新收容所然尚無投誠者（九日下午二鐘） 
　　北京電奉張電請赦小段及王揖唐某當局謂小段無能爲王係李純所緝似不成問題小徐不受赦亦不必赦（八日下午二鐘） 
　　北京電使團議四百萬賑災借欵成後組監督用途委員會華洋賑災會出七人西人六人（八日下午二鐘） 
　　北京電福公司與政府協議清平路係由清化鎭經澤州長平至平陽府之幹線與清孟支路另一問題其借欵額依勘查工程材料之總數而定政府希望多供墊欵公司僅能供總額之二成現先派技師往豫晋估工（九日下午一鐘） 
　　北京電陸榮廷電徐辯明並未抵押桂礦如有其事願受國人誅我全家（九日下午一鐘） 
　　北京電院電鄂王不許加稅（八日下午二鐘） 
　　北京電吉鮑電催取消中日協定（九日下午三鐘） 
　　北京電贛陳魚（六）（日）電轉湘趙電告醴岳兵變全平（九日下午三鐘） 
　　北京電蘇齊電保王桂林留任（九日下午三鐘） 
　　北京電交部借華銀團五百萬購車經費合同昨日簽字（九日下午三鐘） 
　　天津電佳（九日）商會省會宴滬華洋義賑會代表張竟成等美領亦蒞會又滬國民大會代表韓鏡湖佳（九日）講演國民自决又周自齊李士偉佳（九日）早車來津借欵救濟陰曆年關又曹錕經政府電商允令馮玉祥旅移駐沙市（九日下午十鐘） 
　　北京電魯田電日領照會取締排貨已照辦（八日下午二鐘） 
　　香港電林森褚輔成籌備删日（十）（五）開非常會議（八日上午八鐘） 
　　香港電馬毓昌陳兆龍藉賀年在邕謀剌陸榮廷譚浩明被獲槍斃供係陳炳焜主使（八日上午八鐘） 
　　香港電軍府各部名雖成立實無事可辦並因欵絀均縮小範圍（八日上午八鐘） 
　　香港電中行幣跌至三八無法維持省欠中行二百餘萬將或以償欵贖幣（八日上午八鐘） 
　　世界路透電 
[英相發表新芬黨與德關文件]  
　　八日倫敦電英相喬治常在下院言及之文件可證明戰時新芬黨與德政府之活動關係者今已在白皮書發表内有在海面截獲之秘密函件亦有在紐約查獲者並有英國所截收前駐美德使彭斯托夫氏之無線電信據此文件觀之一九一六年愛爾蘭開斯蒙氏被擒與耶穌復活節起事不果後一九一七與一九一八兩年中新芬黨與德政府屢有新計畫新芬黨力請德國暗派軍隊護送軍火上岸但德國不允惟設法擬在加爾威與特拉里兩海灣輸入軍火第此項軍火並未達到愛爾蘭一九一八年四月亂謀失敗後新芬黨首領臺伐勒拉氏等就逮當時搜獲新芬黨擬組織愛爾蘭海陸軍等事之文件並查知自美國加入戰局後美國革命黨與愛爾蘭新芬黨之往來信件係專人投遞面德國則以潛艇駛至愛爾蘭西海岸維持德國與新芬黨間之交通 
[英國之殖民地首相大會]  
　　六日倫敦電澳洲與南斐首相屢次請求召集各殖民地首相舉行帝國國務會議英相喬治亦極注重此事曾向各殖民地首相示意以爲如不從速集議則英國不得已將獨自解决各種重大外交問題恐與英國及殖民地俱有不利茲悉帝國國務會議將於本年六月下半月舉行已發請書分致各殖民地首相並邀其閣員與會議事日程刻在編擬中約本月杪可送交各殖民地俾可從容籌議續加之議案此會之最大要點定爲擴張海軍問題英政府預料各殖民地首相將與帝國國防委員會開聯席會議並携帶其海陸顧問員來會政府主張明年在倫敦舉行憲法會議將請各殖民地首相公决憲法會議之組織與其開會之日期及地點據各殖民地首相意見憲法會議所討論之問題範圍極大故與會代表宜較舊有者爲多各殖民地反對派代表亦應加入此亦爲六月間國務會所須議及之一事至於其他應付討論之事件則有帝國内移民辦法帝國内相互交通問題及因和局而起之種種難題據衆所知美日時局與中日時局皆在討論之列再加拿大所提出直接派使赴美之議亦須研究 
[英國商部報告]  
　　八日倫敦電商部報告十二月份輸入品共値英金一百四十二兆七十八萬五千二百四十五鎊較一九一九年同月減少二十六兆八十一萬七千三百九十二鎊輸出品共値九十六兆六十三萬五百二十三鎊較一九一九年同月增多五兆七十七萬二千二百九十鎊一九二○年之輸入品較上一年增多三百十兆五十八萬五千九百零八鎊輸出品亦增五百三十六兆十三萬六百六十五鎊 
[美國近事記]  
　　八日美里盎電被選總統哈定氏今仍在此間與各領袖政治家會議海陸軍經費及國防問題均爲討論之主要事件聞哈定當置念於國防政策與縮減軍備問題 
　　七日華盛頓電國會股員會今日討論在太平洋濱設立海軍根據地事未有决議明日將續開會議聆海軍部代表陳述意見 
　　八日華盛頓電衆院已通過本年郵政經費議案除將航空郵政費一百二十五萬元删除尚有五百七十二兆元之多 
[法國近事紀]  
　　五日巴黎電昨日内閣集議時總理萊矩氏述及奥大利亞大局嚴重情形並解釋協約國所擬施行之救濟辦法 
　　八日巴黎電英法兩國間商情無線電報已於昨日開始通行 
　　八日巴黎電聞過激黨不日擬將現居莫斯科之法人多名由西比利亞遣送回國 
　　八日巴黎電菲加羅報得悉比京專家賠償大會將於本月十五日起辦公衆意該大會應分别貫澈討論賠償問題及解除軍備問題 
 
 

Page 5

 
 
   
 
 

Page 6

 
 
　　世界路透電二 
[各國近事記]  
　　八日倫敦電勞農代表克拉新氏因有意外阻力今日不能啓程回國以擬定之英俄商約呈交莫斯科政府核奪克氏定於本月十日謁見商部大臣 
　　八日巴黎電巴黎舊防壘現正逐一拆毀騰出之地將建造房屋以廉費租與工人 
　　八日倫敦電英政府决定於一九二一至一九二二年會計年度内以英金六萬鎊津貼政府核准之英國航空業公司 
　　八日墨京電美國海面飛機十一架取道赴巴拉馬昨晚安然降落亞加浦爾柯 
　　八日舊金山電商會租專車一輛載加里福尼亞州商家九十五人前往墨京此行志在鞏固美墨兩國間之商業關係 
　　八日紐約電共同通訊社巴黎訪員電稱國際聯盟會秘書長德魯芒氏已召集交通大會定於二月間在意大利巴西洛拉舉行 
　　太平洋路透電 
[大隈侯之减縮軍備談]  
　　九日東京電前相大隈侯對客發表關於海軍休息說之意見贊成縮減軍備惟附有條件如下（一）美英須先商定縮減軍備之約（二）日本須保留保護其海岸與商務所必要之海軍力大隈以爲日本財力有限不能爲無限之競爭第因自衛計不得不效他國之所爲故減造軍艦之計畫實大有益於日本日本財力旣非充裕目前擴張海軍案能否實施猶屬疑問日本海軍尚未能應付日本帝國之需用國民乃主張偉大海軍但此海軍始終不過用於防禦耳世界將來繫於盎格魯撤克遜諸强國此數國較國際聯盟尤爲有力且有權勢以停止各治軍備愚而多費之競爭 
[北方近事記]  
　　九日北京電華字報稱魯人極願以財政總長周自齊爲魯省長並督軍如周允就則次長潘復將繼周任間島交涉之磋商現已議及日本駐警權之點再日本在厦門警權刻亦在考慮中中日軍事協定之取銷現已近完備階級其意外之延緩並非由於衝突但因正式手續繁重耳四百萬元之賑災借欵可望卽日簽定銀行與政府雙方毫無意見衝突之處南滿鐵路減收賑糧運費内務部長張志潭請總統給予獎匾 
　　國内要聞 
[甘事情勢愈險惡]  
　　甘肅問題馬福祥對於張廣建不肯放鬆已誌昨報昨聞臯蘭來電謂蘭山道尹孔憲廷由寗夏回京代張廣建搬運細軟行李被馬福祥所知派兵將孔道尹拘留要其將張廣建託帶之物品悉數交出或出五十萬元辦理陜甘賑災孔憲廷未允又聞張廣建求救於陳樹藩將於日内率步兵兩團退出甘肅赴陜省城由陸洪濤維持陸爲北洋老將且屬馮系與張廣建尚稱莫逆故陸擔任護張出甘陸與蔡成勳比較陸尚比蔡資格爲老此次雖有人反對陸洪濤護理督軍但馬福祥係回敎之新敎馬廷勷馬麒係回敎之老敎陸與回敎老敎相合故陸洪濤不致爲人所逐也又據某方面所得陜西消息甘肅督軍張廣建本與陳樹藩訂有聯防密約陜西靖國軍起事後邠州長武一帶即添駐隴東鎭守使陸洪濤軍隊十餘營數年以來餉項都由邠屬提撥自安福派倒寗夏馬福祥欲乘機攫取甘肅督軍張廣建愈覺聯陳之必要陸馬部下又各高揭漢回兩面大旗互相攻訐張許保陸繼督陸允護張出境日前陳樹瀋連得蘭州急電馬福祥已派兵二十五營馬騏馬麟亦發兵蘭州張氏現陷在包圍之中要求陳氏履約派兵相助陳得此電連開軍事會議議决以張氏前雖訂有密約但此時似亦不宜揭明助張與馬作對乃另電陸氏令其撤退邠長防軍就近北開出固原直搗馬福祥老巢陜軍塡防邠長後再相機前進電發後陳督即令在省防軍隊中抽調兩營又在乾州第二混成團抽調兩營即日西開一面又在臨渭調來漢武軍兩營塡衛省城昨日西開之先鋒隊已由邠州來電謂陸氏部下因甘省回軍平常欺侮漢人太甚力慫陸氏助張攻馬天水鎭守使孔繁錦亦來電擁陸陳又允助於是陸氏於雲南起義紀念日誓師討馬陜西境内甘軍在陜軍未到以前早已一律調去編入討馬軍中陸氏親自指揮業已北進恐不久即有一番劇戰也 
[外交部之對日新交涉]  
　　日艦擊沉我國風船事件上年十二月三十一日外交部曾有照會至日本使館交涉我國軍艦利川號所屬風船一艘被日兵砲擊事件茲據北京某報從海軍部方面所得消息此案發生尚在去年六月二日我國停駐於廟街附近之軍艦利川號派風船一艘赴某地砍代柴薪由水兵數名護送傭工四十四名以往日本軍方面有坂竹氏等兩軍官曾到利川號軍艦詢問廟街慘禍情形利川號之軍官當即告以本艦現派出風船一艘砍取柴薪懸有中國國旗兩面請日本軍艦見此風船時勿加誤會該風船駛至某處忽見烽烟蔽天砲聲震地料係日本多數軍艦駛來因即停泊不動掛旗以待未幾果見日本軍艦駛行愈近有一艦卽向風船開砲我國水兵傭工乃揚旗請其停止日艦連發十餘砲有兩發平中船身船遂擊毁計我國人被擊死者三十四名受傷者一名利川號得水兵逃回者報告知受傷未死之人亦將萬無生理卽擬派船往救日本方面乃竟以戒嚴三日不許通過爲詞不令往救嗣後據逃回水兵報告言彼等將逃走時即有日艦舢板船駛至風船近旁見其兵士帽上似有［舞鶴］兩字之標記（按舞鶴爲日本軍港所在地）彼等逃走未遠回顧該被擊之風船已有烟起計此案我國被擊死者三十四人受重傷者一人而風船一艘及其附屬物品損失甚鉅我國外交人員於事發後調查明確卽致函於駐在廟街之日本外交人員以爲交涉張本一面由江防司令報告海軍部請爲嚴重交涉惟海軍部何以相隔日久始咨行外交部提出照會於日本使館殊不可解至外部提出照會之内容該部現在尚守秘密大約不外道歉懲罰賠償撫恤等項日本使館則至今尚置之不理此案關係三十四人之生命且對我懸有國旗之船隻爲連十餘發之砲部之果如何與日本交涉也 
[外蒙華商之浩刼]  
　　旅居東蒙桑貝子旗各華商被蒙匪慘害一案外館商會及庫倫商會代表屢向各處呼籲該處商號亦聯名請於滿洲站司令拯救殘遺迄未邀准現北京外館商會又接旅蒙車盟桑旗華商聯合會駐滿代表來函請速懇政府轉電邊吏出兵援救略謂車盟屬下各旗均徵軍隊强迫蒙人隨其練兵欲圖大舉復行攻庫蒙地凡有華人之處無論遠近必爲搜出致死現時東蒙華僑除逃來滿得活命者僅數十人其餘强半均遭匪賊戕害慘毒已極聞者痛首詎料迭次報告駐滿司令竟一味飾詞不加援救司令並有而諭言語袒護不察苦情不但無發兵救護之意而且責我商人無預先防禦之備亂庫匪魁雲吉巴倫諾夫昨到海拉爾已經探實當即面謁司令述知此事並請電知海拉爾擒拿此賊以靖邊亂據云不可造次該巴倫手下將領衆多尚容緩議云云伏思匪魁此來海地非爲辦運子彈即係偵察我軍虚實乃司令對於此事漠不關心其中情節眞不可解現時均各束手無法惟有泣懇急爲轉呈政府設法擒捉匪魁以靖邊患而安商旅旅蒙車盟桑旗華商聯合會公舉駐滿代表李晏卿郭茂田胡松橋公叩聞外館商會接到此函後即爲分别轉呈昨已接參陸處回文略云前由國務院轉到貴商會呈文一件所請保護車盟桑貝子旗華商等語當經分電陳鎭撫使張總司令查照辦理頃准張總司令電前據外館商會呈稱各情經電陳使就請哲佛曉諭各旗俾釋前嫌免再搆怨查援庫各隊刻均進發在途俟集中林即分進車盟各旗以安蒙衆而保華商相應函達查照惟聞外蒙各旗華人迄今仍在水火之中毫無辦法昨由口肯呼圖克圖逃回之吕某報稱義和成有夥友五人遇害兩學徒被槍斃三掌櫃的被綑剝去衣裳凍於雪地者半日又行槍决有一中三彈而未死者復被梟首哈厦焚燒貨物北運逃來者云伊匿於蒙人家未被搜出幸而得免行至七靑汗則逃難者如蟻騎馬乘駝車者紛紛聯行曾未敢有單獨冒險者見增盛號厦裏厦外有六七人屍仆雪地蓋不知何時遭斃問之蒙人云俄匪已來數次皆係前於八年謝米諾夫敗後復經司令巴倫招募布里惡特洮南等處之胡匪槍械是三十八年式攻庫敗退者恨華人刺心骨皆云庫倫之役若無商人供給華軍吾等不致有如是之敗而華商供麵食備皮氅衣帽充運輸子彈赴前綫相助練商團招奮勇隊住外路者反向庫倫送信請兵今已遇此非盡滅汝等不足以洩恨云云其狠毒之語令聞者豎髮及至七靑札薩避難者則有五十餘人正値往前逃奔賊人從後追來洶洶之勢不可抵禦均令返回如稍有躊躇者賊云立卽令回老家（諺語卽致死之義）僅有馬快行走捷便者三五人逃出但均零落失散不知所之其餘馬笨車遲者咸被圏回不知其是死是生也 
[都門金融界之過去未來觀　（靜觀）]  
　　北京爲全國首都非僅爲政治中心抑亦居經濟要地在前清有所謂爐房有所謂金店有所謂錢莊是皆經營錢業之重要機關而正式銀行則殊不多覩民國以後百度維新金融界乃首先大放異彩以北京論最近九年之間銀行相繼設立者不下三四十家而錢商之驟興驟衰亦所在皆是其間沿革頗有可言茲特一逾其略以供海内留心實業者之參考民國之初交通銀行已早設立規模大備氣象發皇但分行猶未能徧立於各方　出紙幣數亦有限中國銀行則就大清銀行改組組織之始章制極備資本雖不多而所出紙幣亦甚少預備充足故信用頗堅斯時其他規模較小之銀行雖有數家尚無聲色而操全京金融之大權者幾舍中交兩行莫屬此可謂爲銀行萌芽時期洎民國四年間帝制議起大典籌備耗去鉅金中交兩行悉以現欵供之政府迨至力不能支乃以國務院一紙令文輕輕宣告停止兌現斯時兩行發出紙幣不下萬萬元金融界頓生劇變而社會間遂大受影響數年以來票洋票洋竟成一種新創名詞而百物之價日漸騰貴論其原因與此實有絕大關係中經兌現未幾卽停整理之功仍歸無效但中父兩行之停止兌現雖以不良影響及於市民而其間因之發財發業者亦大有人在其人維何即小錢商是也蓋小錢商利用買賣中交鈔票可以操縱金融往往數月之間可以賺得鉅金是以前門一帶以及東西單四牌樓此類銀號錢莊設立甚夥其資本初皆不甚多大約有一二千元即可下手平日買空賣空大做倒把交易無一不利市三倍此類商人大都來自天津往往以數百元數千元之資本二三年間即可賺到十餘萬或數十萬居然高樓大厦肥馬輕裘而團團作富家翁此類人不僅限於自營錢業即身在銀行者亦有之本來中交兩行雖經停兌而在該行内之行員並無毫末損失官吏薪水可以搭放紙幣而行員則一律現洋年有六七千萬元借於政府卽利息一項已有四五百萬元利不必眞有現欵也而行員之分紅則如故焉除各小錢業一時大呈發皇之氣象外其間規模較大之銀行設立於此數年之内者亦復不少如鹽業如大陸如商業如匯業如邊業如勸業一時風起雲湧殆如雨後春花綻苞怒發此等銀行原與各錢業之利用中交兩行停止兌現之機會者不同其資本或出自軍閥或出自富豪或帶有外資殆亦應時勢之要求各謀相當之發展此又可謂爲銀行鼎盛時期同時亦可謂爲金融紊亂時期去年以來政府當局旣大悟紙幣之害而入秋以後遂實施救濟之方市面紙幣逐漸收清官吏薪金一槪免搭至是而各小錢業乃紛紛以倒閉告矣蓋彼等買空賣空事業必頼有多數不兌現紙幣流通於市面以資運用在紙幣未見減少之時各方競爭太烈冒險過甚因之大虧而特虧者已屬不少迨紙幣旣少技無所施所吸利金非用之於購置不動産卽爲浪費以盡一經失所憑藉勢惟有宣告停業如德成之一蹶不振據聞虧欠之數多及三四十萬此外小商之倒不甚著名者更不知凡幾新曆年關業已如此舊年關之現象更可想見是以連日來各商家與銀莊錢店有往來者無一不大懐戒心同時如中交兩行以發行整理金融公債之結果紙幣之在市面者業已無多幾不可見自是以往當可就京行一行改頭換面一啓新機惟聞本年二月一日停止使用京鈔之期頗有人謀請展限一月或二月者其理由則謂時値舊曆年關金融異常緊迫勢不能不稍形變通政府及銀行當局是否容納此議尚未能知特自是以往如時局無大變動金融界紊亂黑暗之象或能逐漸革除則頗有幾分希望耳 
[張斯麐之俄事談]  
　　張斯麐中將回京後華俄通訊社記者曾往訪問與談勞農情形甚詳昨某君又往訪張氏於其私宅叩以俄事據張氏所談要點如次（一）勞農政府之組織係内閣制之聯邦共和國制度總統爲［加里寧］終年在外游說不居國都内閣首領爲［列寧］陸軍總長兼交通總長［杜洛次基］外交總長［齊喀林］外次［喀拉罕］東方局長［楊松］凡陸軍外交海軍交通各政中央勞農政府操之其餘各政地方制度施行之列寧雖爲責任内閣但事取决於蘇維埃會議（二）列甯宣言不願宣傳主義於中國因中國向不主張侵掠之國家故也（三）華人在俄者共有十餘萬華工有大同會之組織入會者有數千人［彼得格拉］［莫斯科］［沃莫斯克］［伊爾古次克］均有該會惟分子智識卑劣每供處分華商財産之先導（四）華商往昔羣集於［伊爾古次克］故伊埠華人財産損失獨鉅因勞農政府政策反對經商之故（五）列寧自言本人已覺悟極端政策之不可能現已改變方針設博士會獎勵學者並强制社會敎育凡人民之入校讀書者佔十分之七比之前兩年之輕視學者成反比例（六）勞農國軍百萬人待遇海軍優而陸軍次之人民待遇分四等（一）孩童（二）軍人（三）工人（四）普通（五）惰民餓死不恤（七）軍隊外有［齊卡］即憲兵之類權力最大專檢查惰民及私自以物品賣錢者而處罰之（八）遠東共和國與勞農政府之關係取互助聯絡之精神但勞農政府不以命令指揮遠東政治（九）華領事之在沃莫斯科者已回國領事館改爲大同會現在我國在赤塔之領事管尚平則尚在赤塔云 
[閩人反對日本在厦設警]  
　　旅京閩人因日本擅在厦門設警曾經迭次開會討論對付辦法並由學生會及各縣聯合會推派代表向外部詢茲聞旅滬福建同鄕會亦爲此事特派林廻祥廖立峯林肇宏來京加入學生會及各縣聯合會所派代表於昨日復詣外部詢問當經顔總長派沈秘書接見各代表力爭厦門不能任日人擅行設警之理由沈氏答謂本部前得厦門交涉員報告此事時當卽致電令卽就近交涉嗣得復電以此案可無形取消故現正在調查中倘有此事實發現自當提出抗議云云各代表當謂外間風傳日本對於此事現仍進行請貴部再行去電詢問究竟如何以便應付且厦門交涉員向由海關監督兼充殊非所以重外交應請遴簡熟悉外交人員充任沈氏當允轉達總長並請各代表擬就請願書呈部以便提出國務會議茲錄旅滬福建同鄕會致外交部函如下外交部鑒敬肅者警務爲内務行政之一部凡屬獨立國家警察權絕不容他國侵佔近日疊接厦門警報日人近在厦謀設警察署已繪就圖式招工建築日人謀侵我警權卽爲害我國家獨立是等舉動我國萬不能輕視查日人在厦設警之謀不始於今日民國五年日人曾在厦謀置警察並在厦門箭道口設警察署懸掛日本警察署等字之木牌其時閩厦各地人民羣起反對官廳亦出而交涉日人始將警察署木牌除去警裝巡士亦同時撤除日本之竟中止其計畫者亦明知此事之足害我主權故也乃近復乘我國家多故民氣倦怠之時伸其侵略手段再試其數年前已停止之陰謀此舉若不極力抗爭任其實行則各國均將援最惠國條約尤而效之通商口岸北有天冿牛莊烟台南有粤汕福州寗波沿海數千里皆將入外人警察權之範圍矣警察可以任外人設立則凡百内政亦可由外人越俎代庖國何以立敢懇貴部迅速向日使嚴重交涉以保主權而維國本茲特推舉林廻祥林肇宏廖立峯三君赴都籲懇唯希迅予裁决施行不勝盼禱之至 
[吳籛蓀等覆交通部電]  
　　交通部對於工賑一案連日通電辯白並徵集各方意見昨聞山東山西陜西河南等省賑務處已電覆交通部云交通部大鑒奉大部通電以電郵火車加價事深以人言可畏垂詢各慈善機關仰見虚懷若谷不擇細流至爲欽偑竊以五省災民不下數千萬内部借欵不過三四百萬每人攤算不過二角萬難糊數月之口即各善團每省皆有施捨不過三五縣十餘縣亦不能普及連日各調查員報告其無衣無食鬻兒女妻子及展轉溝壑者不一而足其易子而食或斃數小口留一二大口以圖減食者亦日有所聞籛蓀應璜等少具天良已屬有不能卒讀者惟望大部將此項加價以工代賑之欵速分給五省災區實屬無量功德誠以滄石烟濰所經不過數縣且烟濰路線並非盡屬災區以災民驅往就食恐不過數萬人似亦所救無幾如將此欵分給五省災民則二元可救一人卽以大部登報之五百餘萬論亦可救二百五六十萬人多寡相懸不只百倍如大部恐不能實惠及人卽仿照各慈善團體由各省劃給數縣貴部派員按照所查户口切實分給似亦有利無弊如大部以該欵一時不能收入儘可以他欵暫墊如以墊欵有礙用途亦儘可以仿照内部抵借現欵聲明專作賑捐不作别用似亦有人願借不至無法措手籛蓀應璜等目觸災情天良難昩並荷垂詢不得不據實以告總之籛蓀應璜等由同鄕公舉衆目所瞻但有可求之欵無論如何必須爲民請命只知民命危在頃刻不可少待却不願經手銀籛但求此欵實到災民之身實入災民之口卽有以對災民有以對天地有以對自已之良心區區愚忱敬希原宥吳籛蓀田應璜高增爵何宗蓮冬 
[山東外交協會開會紀]  
　　日昨下午四鐘山東外交協會假商埠公園開民國十年第一次常年會議届時由正會長常勉齋報告本會成立以來之經過及應行策籌進取之方法畢次由徐壽城陳述山東問題解决之槪要大致謂去年九十月間鄙人在北京方面對於山東問題向王委員長顔外長胡公使屢有討論據各外交先進之論列均謂國際聯盟會議雖係解决山東問題之唯一機關而我於此時在國際間之地位尚未鞏固故對於嗣後之是否勝利實難預卜不過僅由我赴歐專使除到會而後表示不承認巴黎和會之對於山東條欵以外惟有竭力聯絡歐美友邦以取得聯盟會上行政委員會一席而徐圖達我爭回山東之目的我赴歐專使顧維鈞氏終以運用得法之結果以二十一票之推舉取得行政委員會之代表嗣後一切設施我已有直接參與之權利决非從前隔牆聽鼓可比亦山東問題前途之樂觀也現在吾人應注意之點卽在靑島之眞正交還與名義上交還之二者眞正交還者即舉靑島之地皮與海關等等之完全交還是也從前日本人口頭上之交還中國不過以靑島一部份之行政權交我主管其餘實業權經濟權海關鐵路鑛山仍歸日人操縱其實際上仍等於不交還也此項關係之中尤有最關重要最易明了之二者爲吾人所特别注意（甲）膠濟鐵路之可以贖回查膠濟原約之第二十八欵自建築日起滿二十年後中國政府得以原築經費五分之一直接贖回按該約係光緖二十六年所訂扣至目前業經滿期我一般人民大可根據原約預備五分一之原築經費完全贖回（乙）鑛山特許權業經期滿查前清宣統三年中德定約至西曆一千九百二十一年鑛山特許權完全取消今茲民國十年即係西曆一千九百二十一年所有膠澳條約附帶之礦産條約已經滿期我一般人民尤宜根據原約完全收回現在國際聯盟我中國旣取得行政委員會代表之資格大可乘此良機通電中外竭力一爭據理可由行政委員會將山東問題公平解决如行政委員會仍以日人之强力不能得直則依聯盟會議之定章移交下届議會以解决之下届議會仍不得直則由下届議會轉交國際裁判所以公判之蓋我山東問題現在所至之程度甫在審查之範圍以内終可折入裁判之範圍而得最後之勝利也更有重要之點爲我一般人民所宜明了而不用疑惑者即中日兩國萬不能以靑島問題致起兵戎是也查國際聯盟約章第六條載無論何國不得以兵力加之於聯盟國等語是山東問題之解决只有根據法理不能訴諸武力我之山東問題在法理上旣完全充足而世界各國又無一不了然於曲直之所在吾儕人民只有搜集材料依據法理聲述於世界各國待質於國際法庭决無失敗之疑慮云云次由副會長周朗山提出手續上進行之事項向衆討論大致係覔定一定會址安置常川駐會人員在膠濟沿路各縣設立分會聘定調查編輯各部職員實行任事籌劃一定經費等等次由朱薇生爲經費一節提出民國元年山東某捐一項尚有七千餘元存儲財廳大可以相當之方法提出動用衆贊同次由劉向忱提出商埠商會之餘房借作會址並共同規定每星期六下午開會一次以期振作精神誓達目的時至六鐘散會 
[廣東維持紙幣之官商談話]  
　　二十九日銀業行代表胡沛雲黄沛如二君於十二時晋謁廖財政廳長請示維持紙幣辦法廖廳長當即傳見胡君言貴廳長前囑代表草擬公家收入搭收紙幣二成手續辦法已經繕呈日久至今未覩廳長發表意見商民盼望特舉僕等到廳請示求廳長明白答覆廖廳長謂中行并無實在資本且紙幣搭收二成辦法因舊曆年關在卽政府需籌集大帮欵項以爲編遣軍隊之費故搭收二成一事時未能辦到代表謂中行旣無資本何以政府能借其五百八十餘萬連息共七百萬之數乎廳長謂此數爲桂系經手吾不知也代表又謂舊曆年關不止政府緊急商場上亦緊急異常勢不能兼顧請廳長設法辦到以慰民望磋議良久廖廳長謂維持紙幣吾確有誠意貴代表旣欲政府搭收二成民意所在何敢不從惟搭收二成則政府有二成之損失自當設法彌補以免公家吃虧請商民爲政府募回此二成損失之公債至於利息則當以七釐爲準如商民能略解政府苦衷則政府亦無有違反民意之理代表謂目下商塲銀根吃緊實無餘力以代政府募捐恐此着不能遵命廖廳長謂此可見商民無維持紙幣之誠心殊非官民合力之道君等請歸集議詳細商酌可也代表答以此層儘可商量俟集議後再回覆但商民爲救濟損失計當控中國銀行於案未知廳長受理否廖廳長謂當 
 
 

Page 7

 
 
然受理惟止限於粤省之一部分至關於北京者請致電北京銀行交涉可也代表以廖廳長之意見已經表見且時已二時卽行告退歸報同業聞銀號公所已於昨晚集議矣 
[鄂議會歡迎省長風潮]  
　　鄂省議會自省長問題發生後從前之［廣益］與［議員］兩俱樂部一變而爲［楚善］與［後宰］之兩派其前此之行動已昭昭在人耳目刻下省署問題雖暫告一段落而夏氏仍寓漢臯王督猶未釋然故楚善派尚贾其餘勇以與夏氏相周旋元旦日省議會團拜時劉楫副議長提議夏省長年前在漢招讌議員本會卽擬於五日回讌衆都贊同劉於翌日又商得李德寅副議長同意改回讌爲歡迎在理此舉爲彼此酬酢之事當不致别有異議詎請柬發出後楚善派以通知議員傳單與外界請柬有公讌與歡迎之各異大譁四日晚在楚善公所内密議當卽趕印傳單多份分送各界略謂敝會劉君錫侯於元旦團拜之時聲稱年前同人承夏省長在漢公讌本會擬於初五日回宴本日接准本會傳單内開本會訂於一月五日午後一時公宴夏仲膺省長届時務祈賁臨爲荷等語並無在議場開會歡迎之說忽見遍請武漢官紳各界作陪柬内有歡迎字樣此事旣未先期開茶話會宣佈辦法未免兩歧况本會在閉會期内更不能擅開議塲作爲酬酢之地誠恐傳聞失實特此奉聞同時又致電漢口揚子街夏寓略謂五日敝會公讌台駕係劉錫侯與同人商定之事頃聞改公讌爲歡迎並擬擅開議場開會歡迎但敝會現在閉會時間又未先期開茶話會商同與向例不合恐係有人故作兒戲反褻尊嚴特此奉聞云云在該派發此通告以爲歡讌一舉不難因此打消不意是日不到十二時武漢行政官均先後蒞止紳商學各界之入場參觀者亦有數百人頗極一時之盛楚善派議員見此情形遂擁進副議長室與劉楫理論李德寅又指揮衆人將所懸旗綵扯下劉恐閙出意外遍向各議員道歉自認手續錯誤但請以大局爲重免爲外籍官僚所訕笑而楚善派議員陳士英陳紹龍楊伯壽李繼膺堅持不可並謂公等欲開會歡迎儘可在茶話室舉行至會場則不准擅開於是閧閙一堂李繼膺且與張福增大起衝突幸得他議員排解未致用武維時入場參觀者均以楚善派故意搗亂大爲不平且有數學生高聲呼打者正在此紛擾中夏氏偕沈政務廳長乘馬車至先由劉副議長迎入行政官廳稍憇隨振鈴開會楚善派議員初尚把持會門繼見羣聲呼打知衆怒難犯乃相率退散夏氏甫入場衆即拍掌歡迎首由劉楫起述歡迎誠意繼由議員江滙東雷寳杏郭璜等先後演說大致均謂夏省長來長鄕邦深符鄂人治鄂之本旨民治前途殊抱樂觀劉氏復登台讀歡迎詞畢夏氏乃起致答詞朗讀甫竣掌聲雷動該會同人初本擬請夏氏發表治鄂政見今見此情形主客未免不歡故即搖鈴散會夏因有他事僅合撮一影即興辭而出楚善派因遭失敗心頗不甘散會後復在楚善公所内集議决定將本日情形通電府院及北京同鄕暨各省聲明原電云北京大總統國務院内務部旅京同鄕會各省省長省議會鈞鑒鄂會於歌日公宴夏省長本無贊成反對之分乃副議長劉楫於事前面商則曰答席先期發出傳單亦係公宴字樣而臨時忽主在會場開會歡迎議員等以時在閉會期間未便擅啓議場藉作迎送當向劉婉商改在茶話室舉行再四磋商堅持不允立將議塲闢開忽有數百人蜂擁入旁聽席隨有議員數人到場揚言今日有反對者打死無論預伏旁聽席者亦隨聲附和議員等不可理諭相率出會竊思議場爲議事地點非法定時期不能任意出入議會辦事向例非經大會或茶會議决不生效力似此擅開議塲未經公决於法不合於例不符議長專横莫此爲甚尤奇者擁入旁聽席之人聲勢洶洶顯係有人主使意在蹂躪議場破壞秩序同人先機出險實爲至幸此事是非曲直自有公論誠恐傳聞失實特將當日實情臚陳顛末諸誰垂鑒此電署名者有五十八人聞多未與聞確否雖不可知但兩派如此激鬭恐非議會前途之福也（一月六日） 
[湘省軍事雜訊]  
　　湘西王育寅所部此次以得有某系之接濟故其聲勢較爲浩大自佔據桑植以後即經陳渠珍卿衡各軍分途進擊然王部曾未少挫頃得常德來函謂王軍大隊已向慈利猛攻駐慈卿軍以勢甚孤弱比卽讓出慈城向常德退走現駐常屬之熱水坑扼要拒守慈利縣城遂爲王軍所有駐常德之三團團長唐生智得此消息除將大隊開往盤龍橋以爲卿軍應援並收集卿部散兵外並就常德宣布特别戒嚴以防奸宄聞業已捕殺敵探李光第等七名旋又殺通敵之水警署長丁某一名此次解散李仲麟瞿維臧各部軍隊以醴陵縣城爲最費力因醴城設有李仲麟之六區司令部駐軍獨多故也自謝國光張輝瓚唐榮陽陳嘉祐葉開鑫各軍分路前進四面包圍後李部亦知萬難抵抗已自願受編頃得前方電告李部已分受謝張等五軍編遣完竣醴陵軍事業已告終聞謝張各軍日内即將開拔回防唐軍且已開回易家灣原防駐紥湘東方面已别無問題矣湘軍改編問題趙氏已决定實行除各區軍隊須俟軍事平定後再行着手外其現有之正式陸軍决改編爲兩師兩旅昨已委一旅旅長宋鶴庚爲一師師長三旅旅長魯滌平爲二師師長一團團長賀耀祖爲一旅旅長三團團長唐生智爲二旅旅長六團團長劉鉶爲三旅旅長督戰委員長鄒序彬爲四旅旅長新任二旅旅長葉開鑫爲第一混成旅旅長一師砲兵團長趙鉞爲第二步兵旅旅長並飭於陽曆新年後卽遵照一律改編呈報察核 
[湖南敎育之悲觀]  
　　第一師校敎職員總辭職湖南第一師範學校上年七月間經譚延　令委易培基爲校長按照該校預算經常費一項每月共計三千一百餘元乃暑假至今湘政府所發給之欵僅僅七八兩月分各一千元九月分二千元十月分三千元十一月分二千元十二月分則連通知書都不曾發給一文無着而該校支出之欵僅學生膳費一項每月已需一千三百元以上且須逐日支給光洋政府所發經費至早在一月之後所領之欵又多係紙幣虧折甚鉅坐是之故校中經濟異常竭蹶校長庶務會計日日疲命於東借西挪之中總計半年以來積欠敎職員薪金計三千六七百元積欠工人工資計二百餘元積欠各商店貨欵計二千八九百元挪用學生證金一千三百餘元由校長以私欵墊用計三千餘元已有不能支撑之勢該校敎職員等以應領俸金旣數月無着且時呈斷餐之現象不特校事無進行之望卽個人生活亦覺難於支持乃於日昨提出總辭職書該校校長亦即向政府辭職藉卸仔肩茲分錄辭職文於下［全體敎職員辭職文］寅村校長我們奉職第一師校已經一學期多了現在因不得已的事故不能繼續職務要向校長辭職今把我們辭職的原因分說如下（一）我們此來本想改革敎育傳布文化對於校務有積極的進行不料政局屢變經費不是蒂欠就是停發甚至全校火食也到了有一餐没一餐的地步在這樣窘境之中保持現狀尚不可得至於進行事業我們雖有方案那裏還有實行的日子我們初時也曾忍受苦痛期待時機到了現在却已忍不能忍待無可待了長此下去勢必流於敷衍貽誤學生這是我們所不願幹的（二）我們從事敎育雖不全以物質的金錢爲目的却是物質的生活當然不能没有我們都是以敎師爲職業的無産階級父母妻子的扶養責任全在我們一身半年以來我們的月俸雖然也零零碎碎地得到一點核計所得不過原俸五分之二三不足支持身家我們雖願終身從事敎育事業但這樣的敎育事業是我們所不能幹的不願幹不能幹我們就從今日起不幹了這是我們辭職的原因我們今日辭職了從明日起就要别圖生計所有我們應得的俸金要請校長卽日籌給我們明明知道校長於這半年來也不曾取到分文的俸金并且還代學校裏墊了三千多元的欵用心很苦辦事狠棘手的不過我們旣然爲第一師校做了幾個月的事依據聘書向校長要求分内的俸金也是應該的事並且第一師校是個省立的學校也用不着我們替校長顧慮原諒的除報告學生宣言社會外特此布聞［校長辭職文］竊校長去年七月内奉前省長譚委任辦理湖南第一師範學校本校曾經張敬湯駐兵兩年校舍校具殘毀殆盡而僅餘案卷財物復爲前校長覃澤寰席卷而逃百孔千瘡補罅未易幸所聘任敎職員學識優長一心一德學科訓練日有生機惟應領之經常臨時兩費未蒙按時給發校長自去年七月任事至今六月有餘遵照鈞署核定預算未領到之經費至一萬二千餘元之多其中雖有已發之通知書向金庫請領百不一應校長以責任所在始而百力經營私人借貸産業押盡今已力盡能索無法維持呼籲無門斷炊者再今忽據敎職員匡日休等全體辭職校長治理無狀無力挽留惟有呈請鈞署另委賢員接辦校長得卸仔肩銘　無旣所有校事困難應請辭職緣由理合備文呈請核准施行實爲公便匡日休等辭職書理由充足並以呈覽此呈湖南省長林湖南省立第一師範學校校長易培基 
[潯路風潮尚無解决希望]  
　　潯股東反對胡思義南潯鐵路自十一次股東大會搗亂以後股東方面四分五裂並含有黨派作用以致風波迭起總協理一席競爭劇烈各不相讓前在省一部份股東推胡思義爲臨時總理嗣因未得多數同意卒難見諸事實近來交通部調查員闞鐸申晉吳鼎銘忽與胡思義等聯絡一氣來潯與各屬股東聯合會代表俞惠臣萬竹軒接洽聞已取得同意闞鐸卽於昨日晉省請求軍民兩長委任胡思義爲臨時協理而潯屬股東萬和悅等一百二十六人頗持反對茲將其聯名致各方面函電分錄於下（致交通部電）北京交通部鈞鑒南潯鐵路十一次股東大會因少數人圖謀總協理不遂遂致生轇轕事一波未平一波又起鈞部派來調查員闞鐸申晉吳鼎銘等近忽又與少數股東違法私推之臨時總理胡思義狼狽爲奸逕請軍民兩長以任命程式委任胡思義爲臨時協理冀以官廳威力壓制多數股東名目愈出愈奇風潮愈演愈大究竟鈞部派員調查主旨是否預備收歸國有或爲調和而來抑僅以調查爲限如果預備國有儘可開誠布公徵求多數股東同意如係委任調和則調和方法亦應得鈞部之許可方可施行如僅委任調查則該員等何得干與公司股東選舉權利似此軌外行動實屬破壞公司條例侵害股東選權治絲益棼顯有黑幕究竟鈞部有無覺察務請迅電該員等尅日回部銷差毋任逗留多生事故不勝迫切待命之至（致督軍省長電）南昌陳督軍戚省長鈞鑒交部派闞鐸等來贛調查南潯鐵路營業以職權及公司條例論本無干涉公司選舉之權乃闞鐸等忽與少數股東違法私推之臨時總理胡思義等串通一氣狼狽爲奸公然越職請求鈞座以任命官吏程式委任胡思義爲臨時協理似此軌外行動實屬破壞公司條例侵害股東選權和悅等誓不承認應請收回成命以維路章（致李木齋函）木齋總理先生鑒本路十一次股東大會少數人圖謀總協理不遂始則搗亂會場不許選舉繼則召集少數股東私推胡思義爲臨時總理終且變更名目勾通部員闞鐸等要求軍民兩長以任命官吏程式委任胡思義爲臨時協理破壞公司條例侵害股東選權凡我股東誓不承認查總理一職非經選舉新總理就職後舊總理不能卸責法律具在無可遷就茲與先生約本路在十二次股東大會未開以前所有總理一職非經依法選舉正式就職無論何人立何名目不能交卸即使有人以强暴脅迫要求交卸先生儘可置之不理和悅等自當以法律爲先生後盾（致各屬股東聯合會代表函）逕啓者部員闞鐸來贛職務係調查南潯鐵路營業狀况不意蒞省之後即與胡思義等聯絡　氣狼狽爲奸請求軍民兩長委任胡思義爲臨時協理查公司條例總協理應由股東選舉闞鐸等何人膽敢越俎代謀破壞公司條例先生現爲股東代表何亦貿然容納闞等條件此中顯有情弊除電部否認外爲此提出質問務請尅日明白答復以解羣疑 
[杭州快信]  
　　嵊縣水災急賑會電省議會嵊邑水災奇重災民因饑自盡日有所聞　又有順安鄕民一家七口餓斃蒼岩二人自投水死及夫婦同時自縊種種慘狀皆因生計艱難所致貴會議决修築省道計劃案規定幹線經過新嵊等縣是項經費並蒙軍民兩長電准中央撥欵一百五十萬元以工代賑正災民一線生機近聞有人主張改建幹線是欲絕數萬災民之命陳情敝會電達請願主持原案沈省長今午（九日）十時赴日領事署晤商要公商學各界領袖今午（九日）假座陸軍同袍社大開宴會督軍省長咸蒞席硤石商會准杭會函約二十日以前派代表來省會議附加賑捐案昨函覆已推定沈昕泉沈佐臣届時準備出席上年浙杭入口貨物約計價值疋頭二百四十萬棉紗一百二十萬煤油一百二十萬五金洋貨一百二十萬香烟二百八十萬出口貨物綢約三百萬繭約二百萬茶約八十萬絲約二十萬 
[南京快信]  
　　嚴財廳長爲整頓釐稅起見現每稅所由廳派一稽徵員會同所長認眞稽查以清積弊聞日内卽有五處稅所更動 
省議會連日開决算及特别審查會昨發議程定十日開第三次大會省公債案省議會審查會多數主張打消現一部分議員以欲實力整理本省財政非大家捐除意見共謀救濟不可刻正竭力疏通齊督昨委楊立言充本署諮議月薪二百元今日到差又齊督昨晚七時在署公宴駐泊下關海軍各艦長津浦車互撞受傷之數人已送浦口鐵路醫院療治聞均無性命之虞南京中國銀行行長許福晒調充北京大陸銀行總經理寧行已由北京總行委人不日來甯接充此間因愼重冬防起見昨下特别戒嚴令晚間各通衢加派雙崗槍上刺刀騎巡隊分段逡巡吳淞商埠局定本月成立月需經費一萬元由蘇財廳撥發齊督昨派本署外交顧問謝傅安赴滬公幹海軍總司令藍建樞由滬偕參謀長何品璋來寗即轉車赴京閩財廳長費毓楷昨亦過寗北上參謀次長何恩漙昨日午車由寗返京 
　　地方通信 
[松江]  
　　造報巢湖人數永警督察員徐公庶奉該管專署長沈葆義委查松奉金三縣境内巢湖客民以清盜源業已次第查竣統計男女老幼共三百餘名口由徐督察員分别造册并飭取連環保結回署呈復聞沈專署長以上海縣屬之閔行一鎭近亦住有巢湖客民甚多擬即一律取締俾免此查彼遷滋生弊寳 
　　調查塘田糾葛清理官産局放賣塘田一案因墾户觀望由局出示儘墾户限期繳價承買逾期聽人自由承買松人以此類塘田業户大都用重價向墾户買入爰由某　條陳省官産處請儘現業户承買俾昭公允現官産處長已委王某來松赴五　一帶調查實况大約現業承買辦法當能辦到矣 
　　男女串竊破臒松人近日迭出　竊事後調查大抵活門鬥居多前日城内朱姓留住紹興婦人一口詎於晚間被其放入男賊竊去珠花金鐲等貴重飾品并現洋八十元當由朱姓報知警署立派長警分查輪埠車站旅館當由内勤警察在城内小客棧内查獲人贓業將男女二賊轉解縣署訊辦矣 
[蘇州]  
　　趙廳長加惠商旅江蘇水上警察廳趙會鵬廳長以瞬届陰曆年關爲各商店結束賬欵之期所轄各河道貨船往來勢必較平時繁盛恐有匪徒覬觎發生攔刦情事昨日特邀集各區隊警員會議布置防務辦法除由各區隊添派巡船四出巡行外並傳諭各該管駐汎師船會同當地團警遇有商船過境應加意保護不得稍涉疏懈 
　　學生聯合會消息蘇州學生聯合會前日因接全國靑年會來函報告北京舉行旱荒紀念舉出代表沈體蘭蔣靖濤向學校聯合會本埠靑年會聯絡由葛蘭恩君召集三團體開會當時到者有巴克蒙王朝陽潘愼文閔漢聲麥嘉祺蔣靖濤沈體蘭等會議後已一致贊成並於八號下午二時在第二中學開團體聯席會議討論進行 
[鎭江]  
　　攔路行刦續誌張三被匪攔路行刦一案已紀昨報茲悉張三昨在醫院因傷重斃命縣署騐明　飭保棺殮候其家屬認領一面由縣將緝獲行刦是案之匪徒二人從嚴懲治 
　　籌辦臨時警察警務處王桂林處長通令鎭屬各縣警察所長（一）整頓原有警察（二）如未設警察地方應援富者出資貧者出力辦法籌辦臨時警察總期於民無擾於事有濟聞各警所長均已奉令遵照矣 
[揚州]  
　　輪班提早鐘點鎭江各華洋小輪公司近以天氣嚴寒加以潮水枯涸致揚鎭晚班小輪駛往揚埠碼頭恒遲至夜深方可抵埠旅客殊感不便爰特公同議决於九日起往來揚鎭之小輪提早鐘點計早班準九點鐘中班十二點鐘晚班下午三點鐘以便行旅 
　　警所獲解烟犯江都警察第二分駐所於七日查獲私設燈吸之烟犯蔣玉麟等二十餘人解縣經王承審員審訊某烟犯供於查獲之際該所巡官朱康侯曾調換烟犯一名王恐放脫之烟犯或爲巨商富户　滋疑竇已責成該巡官交出並派委守提以憑科罰 
[南京]  
　　通俗敎育研究會成立紀江蘇省敎育會通俗敎育研究會係金壇陳家鳳所發起去年十月曾由省敎育會及陳君個人通函本省各通俗教育機關徵求後已蒙各處一致贊成陳君茲乘各縣同志在寗聽講國語之便特於本月五日午後三時假座國語講習所開成立會計到會者四十餘人公推陳君爲臨時主席將會章逐條宣讀經各會員詳加討論後再用記名連記法投票選舉職員結果陳家鳳當選爲主任徐引恬當選爲副主任朱慰元朱　朱而圭王從禮施祖恒等當選爲編審員又公推黄任之沈信卿兩君爲名譽贊成員聞該會尚須於下禮拜内開會討論云 
[嘉興]  
　　反對加徵賑捐硤石衆商對於加徵賑捐事一致否認照錄電文如下北京財政部鈞鑒加徵賑捐轉飭祗遵據衆商僉稱際此百業凋敝民生瘠苦寗歇業萬難承認一致請轉電謹電聞硤石商會叩陷電浙省軍民兩長財政廳總商會電文同從略 
　　雜評一 
[各省敎育之悲觀　（若吉）]  
　　各省之敎育經武人直接之摧殘患猶淺經武人間接之摧殘患實深也何也直接之摧殘不過若干省而間接之摧殘則遍中國而盡是也何謂直接之摧殘若河南若湖南若東三省若福建均以武人之力或拘捕或解散是何謂間接之摧殘則以敎育之費用之於軍備使敎育之機關窮困而無以自存北京之敎育部已有若此之情形其外各省更無論矣特所受者或有輕有重耳鳴呼軍備之費未有裁减之望則此後國庫日絀敎育前途能勿悲觀哉 
 
 

Page 8

 
 
   
 
 

Page 9

 
 
   
 
 

Page 10

 
 
　　本埠新聞 
[新簡駐瑞典瑙威公使之談話]  
　　瑞典瑙威兩國吾國向無專任公使駐彼顔外交總長前駐德國時兼任駐瑞公使至瑙威則從未派員近我國政府特任章祖申君爲駐瑞典瑙威兩國公使章君現寓大東旅社定於本月十五日乘法國郵船安得來彭號ＡｎｄｒｅＬｅｂｏｎ出發隨行者有蕭永熙（二等秘書駐瑞典）夏循坤（三等秘書）陳騫（主事）朱誦韓（一等秘書兼駐瑙威代辦諸事）等四人尚有隨員二人已由法國直接首途記者昨謁章公使見其儉樸謙和頗爲欽佩茲將其略歷及此次所以派駐彼邦與夫章君所抱定之方針略述於左章公使浙之吳興人現年四十一歲曾留學日本前清翰林從事外交事業已十餘年歷充駐俄公使三等秘書後擢二等秘書終升一等秘書計共留俄七年又任駐比國公使二等秘書留丹麥二年於一九一五年調任駐日公使一等秘書當其赴日時便道北京外交部留任爲秘書凡數載曾代理次長最近派駐瑞典瑙威爲第一次公使章使謂政府此次所以派駐彼邦因大戰以後各國無不力求恢復商業且圖猛進爲謀敦睦邦交發達商業故有此次之指派余（公使自謂）此去必體政府之意旨增國民之幸福竭余所能以謀吾華商務實業之發展余默窺國内大資本家尚不乏其人特以無輔助之者致事事落人後而不克與人競我國經濟方面常覺拮据所以致此者雖不止一端然商業不發達實爲其一原因現吾國與瑞典瑙威政治上毫無若何重要事端故余當致力於商業方面又彼邦製造事業頗有足多余自杭州來申時聞資本家擬資遣學生往彼實習此事余頗贊成將來可以盡力之處余總樂爲之助至華僑留彼邦者刻爲數甚少然余亦留心及之此後如有事項關於國人而可以公佈者當詳細轉告云云 
 
[駐瑞典瑙威公使章祖申]  
[經濟研究會成立大會記]  
　　經濟研究會迭次開會籌辦情形已屢載本報九日下午二時復在大東旅社開成立大會基本會員曁報界書業到者共三十四人共推徐滄水君主席入座後主席略謂本會前開臨時籌辦會兩次公决推舉幹事十人起草會章與緣起草就後已於一星期前預印送達諸君今日有何異議請即發表顧宗林起立略謂會章第二條［以謀經濟事業之改良與發達］一句似係施行經濟政策而非研究經濟學術且［經濟事業］四字文義過泛可否明白規定庶資　循主席起謂此層因該條上句［企圖理論與實際之調和］有與經濟界聯絡之必要故將此意附訂惟經濟事業範圍甚廣不勝列舉例如戲院在外國有文藝上之供獻亦爲極正當之經濟事業故此句槪括規定以免掛漏至於會章倉猝起草不無義涉含混異日諸君如遇疑義可請幹事會詳明解釋餘無異議多數通過次依會章第七條選舉幹事十五人主席推方椒伯陸友白李孤帆等四人唱名繕寫開票結果馬寅初三十八票徐滄水三十四票徐玉書三十二票劉　陔三十一票楊端六三十一票湯節之三十票盛丕華三十票李孤帆三十票方椒伯二十二票朱進之十七票諸靑來十六票盛灼三十五票姚仲拔十四票林瑞甫十四票周佩箴十二票均當選爲幹事復依第六條第四項公推基金監三人方椒伯起詢幹事可否兼膺基金監之選主席答謂欲圖辦事之聯絡與便利不妨兼任衆贊成林瑞甫遂推盛丕華姚仲拔則推顧宗林因顧君爲農商部註册會計師頗稱斯職李孤帆復推林瑞甫某君亦推方椒伯馬寅初更推周佩箴旋有某君起謂如是個人各推實係私推而非公推主席乃謂此由我等臨時幹事員起草會章時不卽明白規定致失所遵循而多紛議繼姚君仲拔起述意見略稱根據第七條［並選舉幹事［及基金監］］四字主張改爲票選衆然其說結果方椒伯顧介眉（即宗林）壽毅成三人當選同時某君隨主修改第六條第四項［公推］兩字爲［選舉］以資確定而免紛議多數通過後孫梅堂君臨時提議會章宜附加［本會對於政府或社會經濟以團體名義提出建議案時應由幹事會召集大會多數通過後以全體名義提出之］一條主席宣讀後方椒伯君即謂特種事務需議甚多會章已經槪括規定如採列舉主義則獨增此條未免掛一漏萬且建議政府含有政治意味自與本會宗旨不合引起社會疑慮易招輿論攻訐本席意見主張不加爲妥繼孫君起述提案意見略謂揆諸爲學致用曁各國先例似有建議之必要李孤帆遂主將此條附加於第三條事業項内某君則以睮越事業範圍贊成方議根本取消有謂國體民主政府良善人民自有建議之必要有主實事求是俟第三條四項事業辦有成效然後逐漸再圖發展亦未爲晚最後孫君自請撤消而於第七條增加［本會遇有重要事務由十人以上之提議經幹事會認可得召集臨時大會］一項衆贊成乃通過又李孤帆主於第五條增加［幹事員或幹事會不得有蒙蔽會員假藉本會名義踰越事業範圍之舉動］一項主席以保持人格尊嚴主由幹事會辦事細則另訂之衆贊成主席復詢徵求會員嚴格與開放孰善請討論衆以集思廣益宜徵求各業各帮會員多多益善咸主開放末由主席起謂時已不早會員納費給證曁第一次幹事會開會日期急須議結衆主即在大東由到會幹事十人曁基金監三人開會續議遂散會時已薄暮矣再該會基本會員已達六十四人是日復有商務印書館交際員黃警頑君陳列該館出版關於經濟之各種書籍以便會員及他人之採購與參攷亦足見黃君交際之敏捷矣 
[一年來各公司航業之調查　（八）]  
　　乙美洲（十一）福來輪船公司中美間往來商輪之增多係發端於大戰之後而實行於去年之間故太平洋商輪之發達實以一九二○年爲最盛當美國擴充遠東航業之始即以至厚之資本極巨之噸量以組織福來輪船公司ＳｔｒｕｔｈｅｒｓＤｉｘｏｎＩｎｃ於中日南洋香港之間經理航行東亞之美輪福來公司於去年成立自備九千噸至一萬一千噸左右之海輪二十三艘並經理美國靑星公司ＧｒｅｅｎＳｔｅｒＳＳＣａｒｐｎ之輪船一百艘專裝運中日美各國間之貨件先時以西雅圖與新金山兩處爲各輪船出發之主要埠至去冬十月及十一月間美國商輪各公司因迭受某國輪船輸運太平洋商貨一再折減水脚之激剌亦堅持進取之主張極力增加噸量添關航路爲營業上之競爭福來公司遂於斯時派定中美間定期商輪三路並臨時航綫九處期與某國航業角勝負其三路之定期班卽（甲）新金山至中日南洋班（乙）西雅圖至中日南洋班（丙）寳提滿至中日南洋班三路之中各派輪船六艘每距二十日各路均有一輪派出但因航行地點之互有歧異致往來程期亦有遲速就新金山一路而言其卡倫度斯潑林ＣｏｌｏｒａｄｏＳｐｒｉｎｇｓ西卡摩那ＷｅｓｔＣａｍｏｎａ兩輪則由新金山出發後便至檀香山小呂宋香港基隆然後到上海再往日本還美而西亭曉湖ＷｅｓｔＨｅｎｓｈａｗ西開脫ＷｅｓｔＣａｃｔｕｓ西繫絲纜泊ＷｅｓｔＩｓｌｉｐ西開輪ＷｅｓｔＣａｊｏｏｔ等四輪則開至檀香山後便往神户橫濱而至上海然後再行開赴小呂宋香港且須至西貢與星加坡兩埠而西雅圖航綫則其進口時以小呂宋爲終點惟迴航則兼赴大連天津現行者爲竇河爾Ｄｏｕｅｌ西希瑪露ＷｅｓｔＨｉｍｏｒｏｄ西瓊乃ＷｅｓｔＪｅｎａ西愛森ＷｅｓｔＩｓｏｎ西愛維思ＷｅｓｔＩｖｉｓ西約斯波ＷｅｓｔＪｏｓｓｕｐ等六輪均爲九千噸之運量又去冬添航之寳提滿Ｂｅｌｔｉｍｏｒｅ（爲美國之第五大城）至東亞班之六輪即愛笛海爾Ｅｄｇｅｈｉｌｌ奥曼海城Ｃｉｔｙｏｆｏｍａｈａ倫克士探Ｌａｎｃａｓｔｅｒ羅立泰Ｌｏｒｅｔｔａ歐羅乃Ｅｕｒａｎａ乞慶號Ｃｂｉｐｃｈｕｎｇ等各船其艙量咸在一萬以上其航行綫自寳提滿巴拿馬日本中國而至西貢哥倫布於迴航綫則取道蘇彜士河經波脫賽特兼赴歐洲焉該公司之航行中以此路之程期最遠此外之臨時班則規定未久其中温沙乞體Ｗｏｏｎｓｏｃｋｅｔ一輪行駛寳提滿至南洋爪哇及澳大利一路克羅蘇斯ｃｌａｕｓｅｕｓ則派駛西雅圖至英國三島之間並經巴拿馬航路故有時亦至中國第埃樂治Ｄｏｏｒｌｏｄｇｏ則自美國之約開森回羅Ｊａｃｋｓｏｎｖｉｌｌｏ航駛東方赤邱號Ｃｈｉｎｃｈａ乃往來温哥武與英國之間尚有向駛新金山上海間之東方商人號ＥａｓｔｅｒｎＴｒａｄｅｒ今已改派從上海至大連直往奥國之維納西及的里雅司得倍樂夫等一路矣尚有愛爾卡倫號Ｅｌｋｈｏｒｎ現亦改航新金山至英國南部而兼至中國其海齊惠Ｈａｔｈａｗａｙ號刻已派行星加坡至澳洲路綫此外又有勃樂維卡號ＢｒａｖｅＣｏｕｅｒ及向爲提督經理之惠彭Ｗａｂａｎ兩輪現亦由福來公司派定專行美歐航路設或上海有貨輸運則該兩輸臨時亦須到滬但此項臨時航綫中初不專定九路有時亦因運貨上之需要而隨時隨地得以添航上述各輪則已在航駛之中故誌之該公司於承運商貨之外又有與美國之美孚火油公司特約運裝煤油至中國各處因美孚油之産生地在美國之森配特羅ＳａｎＰｅｄｒｏ其裝至東方者即由福來公司派定里拿城ＣｉｔｙｏｆＲｅｎｏ墨斯康瑞Ｍｉｓｋｉａｎｚａ坤平Ｏｕａｂｂｉｎ提配倫Ｄｅｒｂｙｌｉｎｅ英蘭Ｉｍｌａｙ賽凌那Ｓａｌｉｎａ斯篤乞登Ｓｔｃｃｋｔｏｎ笛倫哥Ｄｕｒａｎｇｏ等八船　載煤油自美國至上海小呂宋間至現時航行太平洋中美間之商輪其輪舶較多而發展最速者以福來公司爲第一故上海之太平洋輪船公會會長即係該公司之大班云 
[去年之洋布到貨及銷數]  
　　去年一年中疋頭進口總數共計一千三百三十六萬五千四百十二疋較諸往年增加最巨（一九一九年計一○一五八七三七疋一九一八年計七七八四六二五疋一九一七年計八八一○八○八疋一九一六年計八九五九二三三疋）查去年上海洋布業現象頗惡進口數額獨多其原因一由於年初之時先令放長華商向英國廠家訂貨甚多迨夏秋以後滙價雖跌而疋頭到貨竟較往年爲盛二由於日本經濟界之恐慌故紗布二項運華以廉價銷售數額極巨惟到貨雖多各埠之銷場滯呆故去年年底爲止本埠存積洋布倍於往年據英商會之報告謂前年底止有二百五十三萬八千七百零六疋而去年底則有五百零四萬八千二百十九疋其中英貨計三百八十五萬零三百六十六疋日貨計八十四萬四千六百五十五疋美貨計三十五萬三千一百九十八疋又謂近五年來本埠之洋布銷數計去年一一五二八四六二疋一九一九年一○六五七五○九疋一九一八年一○七五三三七七疋一九一七年一○六九七一一○疋一九一六年一一五六二四○六疋 
[本星期疋頭運往各埠之調查]  
　　本星期　運往各埠之英美日本本廠疋頭花色計有原色白色市布粗細斜絞布標布漂白標布紅布法蘭絨羽綢羽綾羽緞泰西緞剪絨洋紗印花布等共計二十一萬二千六百四十九疋較上星期增加倍除運往各埠之細數計寗波九千六百八十二疋鎭江九千六百九十三疋南京七千一百七十疋蕪湖六千零五十四疋九江一萬一千二百十疋漢口四萬九千一百零四疋宜昌重慶三百十二疋膠州一萬二千七百九十一疋烟臺七千零八十四疋天津二萬六千一百零三疋温州一千三百四十疋大連三千一百六十三疋福州一千五百九十九疋香港三千四百七十四疋高圼五百疋蘇州四千一百八十五疋本地五萬零零四十疋其餘别處九千四百七十七疋而牛莊則無運往云 
[洋商限制定貨辦法紀聞]  
　　自中西互市以來本埠洋商對於華商定購貨物向不先取定銀祗以雙方簽字之定貨合同爲憑俟貨運到方始貨欵兩交在洋商之意藉此推廣銷路而華商則因其毋需定欵故皆放膽定購加之貨價係照貨到時之先令價格結算苟貨到時之先令價格較定貨時而伸則所獲盈餘更多歐戰期内先令有伸無縮故凡業疋頭之字號莫不獲百倍利益迨戰事旣終各國欲恢復其戰前之金融狀態於是先令之價遂於去年暴跌華商大受虧損倒閉潛逃破産等事日有所聞而洋商因貨到不出亦受損失茲聞洋商爲防免將來有此項事故發生决定限制華商定貨辦法如嗣後定貨者須先約計貨價若干着交定價一成否則不允一般資本薄弱之洋貨字號得此消息以其營業將受束縛故頗形侷促云 
[平水茶商又議停業]  
　　去年紅綠茶葉洋莊滯銷致本埠存貨山積毫無走動春氣一動新茶上市如此新陳相並存貨益厚市面將不可收拾故茶商有停止明年辦貨之說醞釀已久祁門紅茶銷塲尤疲該茶商業已議决明年停辦一年函知茶業會館已載昨報茲悉平水茶商又有聯絡各棧家議定條件不日亦將發表停業之消息查去年綠茶之中以平水銷塲爲最疲往年恃銷美爲最暢今美商動辦絕少祁門茶商停業於前平水棧家繼起於後亦屬意料中之事也聞同業中已多數通過共同停業大致不放匯不拚股頭春摘嫩不辦子茶縮小其營業範圍減少到貨箱數云 
[函告加貼印花之變通辦法]  
　　上海總商會曁縣商會均接江蘇全省印花稅處李湛田 
處長公函云逕啓者案奉財政部電開查支票貼用印花一分賬簿憑摺改貼一角一案前經呈准自十年一月一日實行嗣據各省商會電陳困難情形經本部詳爲解釋在案茲爲格外體恤起見擬由部酌議變通定期實行所有原訂辦法應暫從緩設該省業經接洽妥適者先行照原案如期試辦仰即遵照等因奉此除分别轉知外相應函達查照 
[蘇商會否認加貼印花之函知]  
　　上海縣商會昨接蘇省商會聯合會函云各縣商會鑒查印花稅法自元年參議院議决咨請政府於同年十月二十一日公布凡財物成交規定價値銀十元以上貼用印花人民根據約法有依法律納稅之義務故未經法律手續之規則人民不能違法承認事實上之騷擾苛重尚非根本問題因法律外之行爲當然有騷擾之結果印花稅現經本會於十二月十八日大會議决遵照元年十月政府公布之法律案貼用凡未經法律手續用命令一再增修者應尊重約法槪予否認除呈請政府尊重法律遵照元年印花稅法辦理外合亟馳達希通告商民謹守約法上依法納稅之義務云云會中得函後現已印發通告各業知照矣 
[縣商會常會紀事]  
　　昨日爲南市縣商會常會之期午後三時開會到者有會董王一亭孫永年王杏塘張樂君傅佐衡吳芹甫姚伯棠馬驥良王伯塤樓其樑瞿鶴鳴葉惠鈞等首由會長姚紫若姚慕　報告開會宗旨畢即將各機關遞來各種函件當衆宣佈次提議印花稅加貼一角之事現經江蘇全省印花稅處李湛田處長將滬上商會所呈商業危困之情形電達北京財部請求暫緩實行業奉核准所請茲接印花稅駐滬辦事處郭坐辦來函述及此次全仗李處長力陳商困代爲請求始奉核准暫緩進行惟印花稅推　比較上年頗形短絀至此應請貴會勸導各業商量力紓助設法推銷云云應請各會　妥爲勸銷討論良久始於傍晚散會 
[甬商會函告反對附加賑捐]  
　　上海南北市兩商會接寗波總商會公函云逕啓者振欵加徵捐稅一案前准貴會電復得悉中央已交部核議甬商對於此事非常激烈五日由各業聯合在縣學明倫堂開會到會者一千六百餘人决議以罷市抵制一面羣赴會稽道公署請求電省免辦當由黃道尹電請在舊曆年關内從緩實行已蒙浙省長曁財政廳允准並得杭商會來電以浙督軍省長對於此案有所商榷定一月二十日以前由全浙各商會公推代表赴省會議結果如何尚難逆料滬埠諒未實行中央有否辦法前閲報載加稅一節准二月十六日實行滬關究定何日均乞詳細示知無仟企禱 
[淞滬糧食維持會成立會之預]  
備　　昨（九日）淞滬糧食維持會第三次在浙江路商界聯合會會所開預備成立會到者三十餘團體公推孫鏡湖主席張靜廬紀綠首由主席報告須開成立會之必要及調查囤積禁止偷運國外維持米價平糶等事皆不容稍緩繼由呂樸山報告接洽江灣情形黃海漁報告吳淞商米兩商會接洽情形李澤源報告與閘北慈善團烟酒聯合會西書同業永志會救國十人團工商團體等接洽情形議决事件（一）定一月十五日下午一時開成立大會（二）推李澤源趙南公接洽　會會塲（三）通告各團體於成立會前三日報告所派代表姓名俾在會場公布並於是日選舉各科幹事（四）推孫鏡湖張靜廬起草通告書分發各團體（五）推趙南公孫鏡湖張靜廬李澤源潘冬林呂介勤余衆孚陳家寳八人爲會場招待（六）公推呂樸山代表本會赴南京丁琴軒代表本會赴蕪湖調查一切情形並接洽商會米業團體及各團體等事（七）電請國務院俯念民食攸關請開國務會議准予咨交通部免電運兩費（八）平糶急不可緩俟運米事妥再刋報通告平價發售至五時散會 
[湘省取消自主之辯正]  
　　聯合通信社云在滬　衆院議長吳濓伯等昨接前充和議南代表之彭允彜君自長沙來電聲明取消自主北兵來湘之說絕非事實原電如左吳濓伯褚慧僧林子超王儒堂趙其相陳勤宣轉聶雲台諸兄鑒文密湘中日前小有紛擾旋即平靜如常趙總司令公正和平政令寛大弟日與接談深信其主張堅定始終不渝外間所傳取消自主北兵來湘絕非事實望諸公隨時解釋並希向國内新聞記者關此謠惑以免貽誤湘局是所至禱弟日内來滬諸事而罄彜束 
[徐恩元由美回滬]  
　　徐恩元前次赴美業已數月茲由美國乘輪回國已於昨日（九日）到滬 
[法總領事雷務君卸任之餞送]  
　　駐滬法總領事雷務君現將卸任回國本埠官場如江蘇特派交涉員許秋颿等已定本月十二號假海軍聯歡社公餞聞届時有法文頌詞祝詞歡送并聞法雷總領事已定本月十五號放洋遺缺係前任法總領事韋禮德回任未到任前由副領事德賚沛代理并聞雷君將來係任香港總領事之職云 
[第二師範歡送賈校長赴美]  
　　江蘇省立第二師範學校校長賈豐臻君應本省敎育廳所派赴美調查敎育定於本月十六日啓程出發該校全體學生爰於昨日（九日）開會歡送首由主席郁鐘　報告開會宗旨略謂我國敎育向採日本方法俣一經歐戰以後各國敎育大有改革中國亦宜大爲改良故覺日本式敎育不適於我國今日而有趨勢於美國之氣象此次賈師赴美參觀敎育適在敎育改良之際且又爲我人所仰慕之美國將來回校後定有一番新事業發現且給我等以一番新敎訓此我等所以開會歡送之主因也云云次各級代表致歡送詞本科第一部四年代表略謂我國敎育大槪都爲日本式的但是日本乃君主國我國則爲共和國以君主國之敎育行之於共和國中似乎很不適用故宜採共和國之敎育美國爲共和先進國且敎育亦甚發達此次賈師赴美考察於我等將來爲小學敎員者裨益一定非淺此我等希望之一也又我四年級尚有半年即將畢業賈師此次回國暫　須三四月久則須五六月倘三四月則我等尚得親領賈師之訓倘五六月則或此次别後恐不能再直接受先生敎訓亦未可知是故我等對賈師第二種希望要請先生回國後常將美國敎育之新法發表於報端或雜誌上或通訊以指導吾等云云三年代表略謂此次對於賈師赴美約有五種希望（一）我人皆知美國敎育頗發達此次將憑賈師之考察以證是否發達如何發達（二）採美國共和國的敎育革除日本式的敎育（三）希望賈師將中國之敎育比諸美國以證明其缺點何在（四）望賈師於美國外尚須參觀别國敎育（五）望賈師參觀敎育外尚須考察社會情形因賈師亦蘇社中之一員於社會事業頗有改革之責任故於他國社會狀况亦望賈師詳細調查云云二年代表略謂此次賈師赴美我等希望將關於學生自治男女同學等切實考察其施行方法及結果然後採其良者將來行之於我國我校則我學生所極歡迎極希望者云云一年及豫科代表所說大意與前相彷彿二部及講習科代表於演說外尚有一篇歡送詞代表演說畢同學演說三年同學生榮桂謂各級同學代表對於賈師赴美之希望已經甚多我尚日一層要望賈師做的卽當賈師回國時多購美國敎育書報回校後使學生等研究研究或譯之以介紹於國内之敎育界此予對於賈師之希望也二年同學吳之敏略謂予對於賈師之希望第一層建設方面如理化之須多置備試騐器體操之須設健身房等第二層男女同學問題第三層爲考試問題以上三者予極望賈師採美國最新最好之方法將來改革我校則我校前途之希望實大焉次三年同學吳鏡清二部同學楊師曾均有演講同學講畢狄福鼎代表畢業同學致歡送詞略謂凡一處空氣歷久必多炭氣學校也歷久亦必見舊一室之空氣太惡必通窗户以輸入新鮮之空氣一校之舊也亦必效他校之新法以改革之此次賈師赴美亦　將新鮮空氣以換我校之舊空氣也此希望者一也我校畢業生大槪辦事能力豐血學問欠缺此次賈師赴美將來必能使我同學能力與學問雙全無缺此我希望賈師者二也賈師去後我望同學等仍各遵本分各做功課學校　若賈師在校時則賈師不致放心不下悉心詢查此我希望同學與賈師者也狄君講畢賈君登壇演講略謂凡希望大者其果必小希望小者反得大果同學之言約有數千種希望未免太大我觀上次出洋調查敎育之人回國後非但無所作爲反起辭職之心其故何哉蓋不知外而情形則已旣知之必欲改革之但改革須經費當今經費困難如何可行不改革於心不忍不得已即想辭我之能我之學本不勝於前次赴美者能負極大之希望與極大之成功且所言如備理化試驗器等皆須經費經費無着如何能辦至於學校内一切事務皆託朱香晚先生代理而同學方面仍舊照常上課如平日一樣有一層意見對同學說的卽此　師範學校是培養小學敎員爲目的同學來此亦以敎育兒童爲目的則同學將來志趣已定近聞我國人游 
 
 

Page 11

 
 
學俄國者頗不乏人其事之善惡皆不論卽以旁事證之亦可明矣如前發起留法勤工儉學會當時一般靑年紛紛前往但試看近來數載及袁希濤先生至法調查所見這班人苦不可言狀又如從前游學日本三四十元一月已足今日不夠游學者皆因不能支持而歸國此二國較俄爲有把握尚如此何况俄國所以我說希望不可過大大則反不能成我人志在敎養兒童其責任亦已極大近閲俄國調查狀况以兒童爲第一着可知無稐何國皆以兒童敎育爲改造之原動力又袁希濤先生謂敎育以美德爲最好故勸予此次必須至德一次倘經費不足爲予請示省中云賈君演說畢全體集於操塲上攝影焉 
[鐵路同人宴送會紀]  
　滬寗滬杭甬兩路人員於前日（八號）下午五時假座大東旅社三層樓開第五次新年聚餐會及公餞兩路車務洋總管韋燕及前滬杭甬車務副總管沈叔玉到會人數達二百餘人是日備有提線戲及戲法等以娱來賓共設二十五筵迨下午七時該路趙局長及沈叔玉韋燕先後到會當即入席先由局長趙燧山演說略謂今日兩路車務同人歡聚一堂鄙人到路未久與此盛會不勝欣幸惟上海各大公司均有聚會之所而鐵路因各人員辦公散居各處有在路者有在局者聚集較難即如每年之聚餐會假座各處亦非善法鄙人去年到京即向交通部請撥上海靶子路前兩路醫院舊址作爲兩路同人總會業經籌備完妥不日即可告成嗣後同人可藉此聯絡再查鐵路同人子弟亦應施以敎育刻下我國各國有鐵路如京奉京漢津浦等路均已先後辦到而本路尚付闕如鄙人亦於前届進京面請總長准撥上海南車站前空地二十餘畝作爲學校地基並經交部籌有基金至開辦則擬由同人醵資衆擎易舉成功自速蓋此舉固爲同人敎導子弟計亦卽爲培植鐵路人才計也且鐵路人員至年歲較老之時亦可請其入校充當敎員以敎導同仁之子弟可謂一舉兩得上述兩節鄙人正在進行想距成功之期當不遠矣末述沈副總管辭職後交部挽留之經過奈沈君去志甚堅卒難挽留極爲抱憾云云次由兩路秘書朱體仁及沈叔玉楊清又洋正副車務總管諸君演說不外勸勗兩路同人之語席終全體拍照散會時已將夜午矣 
[航空處商讓老鼠沙地之答覆]  
　　北京航空處所定航空計畫業正從事進行近在吳淞擇得老鼠沙地基擬爲上海停落處所曾經向浚浦局總工程師海德生商買經海工程師答覆略謂浚浦局於吳淞沿灘一帶塡高之地惟老鼠沙地面最爲適宜此地本局因作已用礙難讓渡鄙人爲貴處計畫貴處如欲在該處爲根據則有老鼠沙隔壁一地適合貴處之用如貴處以爲合宜自可商讓云 
[承造美船定期下水]  
　　江南船塢承造美國運輸輪船四艘除二輪已工竣下水外茲又造成第三艘之船壳定一月二十六號即舊曆十二月十八日浦江潮漲時下水惟新船下水應請西女士舉行擲瓶禮届時尚須柬邀本埠中西各界蒞場參觀業由劉所長分函華洋各官商届時來所參觀矣 
[滬寗路售津浦京奉聯票新價]  
　　滬寗路上海北站所售聯票至津浦京奉二路各大站之價目近亦新經規定茲錄如下由滬至徐州頭等二十六元二等十五元一角零五分三等七元五角零五分至蚌埠頭等十八元六角零五分二等十元四角零五分三等五元二角零五分至濟南頭等四十元一角二等二十元二角零五分三等十二元一角至德州頭等四十五元零五分二等二十七元四角零五分三等十三元七角至滄洲頭等五十元四角零五分二等三十元八角零五分三等十五元四角零五分至天津總站頭等五十五元六角二等三十四元一角零五分三等十七元零五分至北京頭等六十一元四角二等三十七元七角三等十八元九角零五分至保定頭等五十六元六角零五分二等三十六元零五分三等十八元一角至豐臺頭等五十一元七角二等三十二元七角零五分三等十六元四角零五分至山海關頭等五十七元九角零五分二等三十六元七角三等十八元五角零五分至營口頭等七十元零六角二等四十四元六角三等二十二元八角至奉天頭等七十三元七角二等四十六元五角三等二十三元八角 
[昨日新聞報館門前之炸彈]  
　　昨夜七時二十分漢口路新聞報館門前忽有人拋入炸彈一枚致將玻璃窗震碎並未傷人由捕房派人前往勘視一周再行查究云 
[華僑聯合會董事會紀]  
　　華僑聯合會昨日午後四時開董事會到者李登輝歐彬郭樂吳應培許冀公曹讓之等五時開議首由文讀報告去年改組後經過情形繼由庶務報告去年十一月十一號起至十二月三十一號止所有收支數目畢即照議事日程遂條議决如下（一）南洋英政府新頒學校註册條例將次實行本會當協助余佩臯請北京政府設法交涉（二）河南督軍代表邵式之特來報告豫西災情重大請通電南洋竭力呼籲本會前已函電海外各埠僑胞異常出力勸募已將捐欵陸續滙交華洋義賑會及北京政府分解災區請邵君前往接洽（三）董事郭標因永安公司事忙不能兼任擬辭本會會計職全體挽留（四）董事歐彬獨出巨資建築核舍創辦　生中學校及工藝學校以敎育平民啓發智能爲宗旨倍極熱誠本會應查明報告敎育部請特别嘉獎（五）本會審查修正章程已經分送各董事查　並無異議可即付印（六）本會募捐建築費事各董事當分擔責任積極進行（七）本會董事缺席一人當以候補董事簡玉階遞補議畢時已七時遂散 
[國民大會策進會開會紀]  
　　國民大會策進會昨日午後五時開評幹聯席會議公推盧煒昌主席金拜仁紀錄（一）報告各省已到申代表如下安徽宿縣蔡子屏黃一清浙江寗波金臻庠汪訂笙江蘇揚中戴逸民朱寳璜江西寗都管季和福建厦門盧心啓陳文總寳山羅店龐子賢汪壽生朱冷霏旋由厦門代表盧心啓揚中代表戴逸民等先後報告各本會進行情形（一）主席報告河南沈邱來函報告該處分會即日成立（一）報各北京各界聯合會來函正在積極進行已舉定莊庶管爲評議正主席王孝英爲副主席鍾少梅爲幹事正主任胡　蒼韋瓊瑛爲副主任（一）霍守華提議擬定明日午後五時先由各省區已到申代表在本會開討論會司徒俠海附議通過（一）報告出發代表朱定一唐豪自杭州來函報告杭州方面浙社農會等各團體先行加入本會即派錢錦江盛灼三或沈亦僧爲代表（一）選舉各省區代表會議本會出席代表張炳榮主事請先推開票員二人監察員二人陳家寳附議當經推定曹慕管孫道勝李澤源張振違開票結果霍守華（廣肇公所代表）曹慕管（紹興同鄕會代表）唐豪（救國十人團代表）票數最多當選次多數爲趙南公（四馬路商界聯合會代表）孫道勝（救國　人團代表）選畢遂搖鈴散會 
[童子軍聯合會年會紀]  
　　昨日（九日）下午二時上海縣童子軍聯合會在該會所内舉行年會到者李頌唐錢紳齋楊聘漁顧聘珍葉袖東徐芑洲陳味腴沈同一盛毓維裘汝昇王潮徐建釗俞爾牲俞元爵鄰可法吳樹功鄭潤　蔣永柏張訓芳懷仁石慕維强永森陳升階徐子成陳秉剛汪舜孝冷鑑龍遇朔陳廷禎呂𪹚戴企留叢審茲張詠春顧培初潘競民及西人雷思廉等三十餘人聞會順序（一）會長報告一周年情形（二）會長代表會計報告收支賬略並公推雷思廉盛毓維兩君爲查賬員審查賬目單據（三）潘競民陳述修改會章理由（四）修改會章將潘君振改會章草案逐條討論修正表决通過（五）改選職員先由到會各會員用投票法推舉正副會長結果楊聘漁得三十一票當選爲會長沈叔逵二十五票李頌唐十四票均當選爲副會長次由各敎練員推舉正副總敎練員結果沈同一得二十五票當選爲總敎練員姚麟書二十二票雷思廉十四票均當選爲副總敎練員（六）提議重要事件其一結束清理童子軍月刊案議决對於定閲而未經收足册數者一律發還餘資其二歡送西入洛挨特君赴厦應用何種方法案議决由本會贈予紀念品議畢散會已五時半矣 
[烟酒聯合會常會紀]  
　　中國烟酒聯合會昨開星期常會首由主席陳良玉報告近得各方面消息烟草借欵現有停頓之說果能不再續議當軸尚能顧全商業則我同人祗求保全生計初無成見惟是否從此終止則尚未接有確實之報告耳金印侯言據鄙人所得消息不過暫時中止我同業仍當隨時注意次西於業陳貴勳報告陜西自地　後謠言甚盛客貨停運同業至於無貨應市殊感困難年關在即本業大受影響次由應幼審俞玉林提議改良烟業挽回利權辦法孫瑞麟起言此爲根本至計凡我同業均宜積極改良以期進步議畢時已五鐘乃散會 
[華洋義振會消息]  
　　直隸各縣災况　（四）（十六）滄縣久旱不雨被災二百四十村最重一百十三村災民七萬餘人極貧五萬餘口次貧二萬餘口流亡三千餘口糧價奇昂黑豆每擔售洋七元八角災民多食樹皮草根入秋得雨始種春麥（十七）寗津縣旱災六百五十六村災民極貧五萬七千一百八十三口次貧十八萬三千一百五十五口現多食糠粃流亡約計一萬餘口補種麥苗後尚佳（十八）南皮縣旱災奇重被災二百六十九村災民十三萬一千六百五十六口全縣收成不及十之二三極貧九萬四千八百二十三口次貧三萬六千八百三十口流亡一千三百餘口災後補種秋麥（十九）獲鹿縣亢旱成災全縣二百零四村二十六萬二千六百三十九口極貧一萬二千九百十二口次貧一萬六千八百三十七口春麥播種較往年多種三分之一（二十）威縣旱災全縣收穫不十分之一災民均食粃糠極貧八萬一千六百八十六口次貧五萬五千九百四十九口流亡六千餘人補種麥種後現已出土三四寸矣（未完） 
[修正國音字典之部令]  
　　上海縣知事接江蘇敎育廳訓令云案奉敎育部訓令第五七八號内開據國語統一籌備會函稱前讀音統一會審定之字音業經編印國音字典一書查本會規程第四條第一項爲國音字典之校核訂正是本會對於國音字典實負有修訂之責任因即根據此旨將此書交由本會審音委員會詳加覆核悉心修訂茲已修訂完駿凡闌於此次修正字母校改字音之理由及將來重印國音字典時體例之改定均一一加以說明印有國音字典附錄一小册正擬函請　部公布適見第六届全國敎育會聯合會請定北京音爲國音並頒國音字典議决案一件查讀音統一會審定字音本以普通音爲根據普通音即舊日所謂官音此種官音即數百年來全國共同遵用之讀書正音亦即官話所用之音實具有該案所稱通行全國之資格取作標準允爲合宜北京音中所含官音比較最多故北京音在國音中適占極重要之地位國音字典中所注之音什九以上與北京音不期而暗合者即以此故惟北京亦有若干土音不特與普通音不合且與北京人讀書之正音不合此類土音當然捨棄自不待言本會此次修訂國音字典凡遇原來注音有生僻不習者已各照普通音改注北京音之合於普通音者當然在釆取之列至北京一隅之土音無論行於何地均爲不便者則斷難曲從該會所欲定爲國音之北京音當即指北京之官音而言决非强全國人人共奉北京之土音爲國音也國音字典中對於北京官音旣已盡量釆用是該會所請求者實際上業已辦到似可無庸養議至於聲調問題公布注音字母之部令中僅列陰平陽平上去入五聲並未指定應以何地之五聲爲標準誠以五聲讀法因各地風土之異與語詞語氣之别而千差萬殊絕難强令一致入聲爲全國多數區城所具有未便因北京等處偶然缺乏遂爾取消正猶陽平亦爲全國多數區域所具有未便因浙江等處偶然缺乏遂爾取消也蓋語音統一要在使人人咸能發此公共之國音但求其能通詞遠意彼此共喻而已至於絕對無殊叫非惟在事勢上有所不能抑亦在實用上爲非必要也現在國民學校業已施行國語教育因之外間對於標準字音需求孔亟此國音字典本爲標準字音而作現經本會修訂完竣合將國音字典及附錄呈上應請大部迅即公布頒　並令行各省敎育廳及直轄學校自經此次公布之後國語讀音悉當依此修正之國音字典爲準繩以昭劃一至語音本隨交通而遞有變　法令當順時宜而漸圖改進此後本會當廣徵各方面之意見與發音學聲韻學言語學等專家之所討究俟事勢上有修訂之必要時再行開會議决此次編訂字典釐正讀音係統一語言之初步規模粗具功效易期仍冀各方面分途研討共事推行庶能精益求精完成國語統一之業等因前來合亟檢同原書十份令行該廳轉知所屬各校嗣後敎授字音悉以該書爲準繩藉收讀音統一之效此令等因並附書到廳奉此合行令仰　知事轉飭勸學所暨所屬學校一體遵照此令 
[養性女校懇親會紀]  
　　派克路養性女學校昨開懇親會來賓六百餘人自下午一時起由校董杜子輝主席首由全體學生合唱歡迎來賓歌及校歌旋由校長袁學孟女士報告本年經過情形及一切收付賬略繼高初兩級學生表演學藝三十餘種校董及男女敎職員均各有演說學生演說者如高級生潘經玉徐惠賢徐志滿趙英傑李玄英周文秀等末餘與十二幕題曰女子讀書成名係高初學生扮演中間情節有勸學意味至六時散會 
[白臘貨缺漲價]  
　　米心統占白臘皆爲川省所産近來川河水淺來船稀少到貨不多因是市價無一不較往時爲貴近來白臘銷塲英商洋莊去路又稍活動故滬上存貨將次銷盡至米心價上月間開售每擔一百二十七八兩價已昂貴乃近日市上開盤忽漲至一百五十六兩統占漲至一百五十五兩而貨物仍未見續到雖各行家去電催詢得回電云有少數之貨擱於宜昌無輪舶下水云云各行家以存底不多大都居爲奇貨 
[北市米行違背定章之議罰]  
　　北市米行昨開常會因中秋節後各行佣金有參差之弊嗣經調查部調查得義成等十一家收賬過期報告會長提出議會與各議董磋商鰲頓辦法處罰［義成］［恒昌德］聚興成［和豐泰］［慶盛義］五行各洋一百元［萬隆］［瑞昌祥］［恒德豐］［永豐］［合記］［長豐義］六行各　洋五十元聯示懲戒各行以受罰甚微並無反對云 
[禁放牲畜入田之布告]  
　　上海縣公署昨發布告云爲布告事案據念二保三十八圖圖董徐桂庭呈稱竊查董等世居鄕間均以務農苦度年來百物昂貴所種之田每畝加入肥料及完納錢糧所費已屬不貲希望其收成稍豐以期過度詎無知之徒往往將牛羊鷄鴨等類放入田中非但踐踏而且損害花稻以及蔬菜等物農户大受影響爲此籲請恩賜批准立案並求出示布告永遠禁止私放六畜入田以保農業而全公益等情據此除批示外合行布告仰諸色人等一體遵照特此布告 
[永豫紗廠將次出紗]  
　　永豫紗廠於上年四月間由許松春葉鴻英等發起集資在叉袋角浜北購地四十九畝八分有零建築廠屋迄今一載有餘經之營之内部房屋已逐漸竣工機器已由外洋運到十之六七由工程師飭匠裝設陽曆新年以來已開機試車多日聞陰曆新正可以出紗矣 
[冬漕暫緩啟徵]  
　　民國九年份上海縣冬漕業於十年一月一日奉沈知事諭令開始啓徵時適縣署各科長員與書記等因趕辦選舉手續公務異常忙碌致　串尚未造竣故連日各花户投　完納者均經　書諭以再遲一星期來　完納　串云 
[湯廠長參觀内地水公司]  
　　閘北水電廠長湯文鎭（堯丞）查得商辦内地自來水公司辦有成效亟應參觀以資借鏡昨日午刻特詣南市内地水公司謁見總理姚慕　晤商良久然後偕往内　水廠内參觀　廠内容之機器水池等至下午四時許始返 
[河南正劵開獎紀]  
　　昨日爲第十二次河南救濟正劵開獎之期在南市久大碼頭舉行自上午九時半開始至下午一時止茲將開出五大獎號碼及經銷各票號錄下頭獎第五千八百四十二號（漢口義大利）二獎第一萬八千八百九十三號（蘇州快得利）三獎第二萬四千九百八十三號（河南義振會）四獎第八千零七十五號（本埠　來福）又四獎第二萬四千八百五十七號（杭州和紀公司）五獎第一萬一千五百六十號（漢口吉祥春）又五獎第一萬九千七百七十七號（本埠善利全）又五獎第三萬九千七百三十一號（寗波大達利） 
[新昌輪入塢修理]  
　　新昌商輪前日　往南黄浦駛入江南船塢飭匠興修惟該船塢現値工程浩繁故昨雖星期各匠仍照常工作並不休假云 
[火車撞壤汽車之索賠]  
　　駐滬混成六旅第一第二兩團季王兩軍需官去年十二月二十九日　乘一千九百三十三號汽車赴龍華軍署領餉而回在日暉橋西面灣角被火車撞損情形經紀前報茲悉受傷之汽車夫現已傷重殞命情殊可憫而損壞汽車迄在原處所需修費甚巨現因汽車行索賠故由季王二軍需呈出團長轉呈軍署要求函致路局交涉賠償云 
[派警照料敎堂]  
　　高昌廟警區張巡官查得望道橋北首向有　堂一所亟應派警照料昨已傳令各長警常川赴堂彈壓以敦睦誼 
[大雪後察勘軌道]  
　　滬杭路局趙局長以此次大雪後軌道枕木恐有壓陷之虞事關行車安危亟應察勘特於前日諭令工程處迅速派員乘坐搖車沿途查勘如有枕木低陷者趕緊派匠修整塡路石子倘有鬆浮者亦應加塡塞緊以重路政而免　禍 
[地審廳考試承發吏]  
　　上海地方審判廳昨爲考取承發吏之期江蘇高等審判廳書記官施賡爲監試委員長上海地方審判廳刑庭長沈鳳樓爲主試官民庭推事官陳同壽刑庭推事官堵福曜爲與試官地方檢察廳儉察官周翰魏大同等爲監試官即假該廳第一庭第二庭等二處爲考場報名者共有七十二名臨時與考者祗六十餘人上午九時即經各官監視點名給巻入塲並不按名搜檢上海地方檢察廳司法警長楊德山率同全體法警分投照料各人進塲之後即發出油印題目四則今特抄錄於後［一國文題］上海民事案件執行困難情形及救濟方法試申論［二刑訴題］本人住址及代受送達人姓名住址如不同審判衙門呈明者以何方法送達文書［三承發吏職務章程題］承發吏有如何情事不得行其職務試列舉之［四算術題］某甲因償債當去房屋一所得洋一千五百元損失原價百分之二十五問原價若干自上午九時開考至午後四時終塲嗣又奉戚審廳長發出布告云照得本廳招考承發吏筆試發榜日期前經布告在案茲准委員長函稱筆試一場提施於本月十日發榜其筆試及格者即定期口試等因合行布告仰應考承發吏人等知悉筆試完竣後勿得遠離自誤特此布告 
[唐家弄火警之慘狀]  
　　住居老　唐家弄歸仁里七百七十九號門牌向在某洋行爲出店之無錫人鄧三福因十七歲女兒阿鳳擇於本月九號（即昨日）與同居一宅之某甲成婚正在佈置新房招待來賓忙碌之際詎被住在樓梯畔擱樓上之成衣匠陸子林於前日午刻煮膳潑翻火油爐子起火霎時樓梯燒斷冒穿屋頂延燒隔壁七百八十號門牌捕房得報立用電話通知救火會中西隊員各驅抽水皮帶拆屋等 
車馳往灌救得即撲滅計共燬屋兩幢當火熾之時鄧女阿鳳因樓梯中斷急從樓窗口跳下致手臂足骨均爲之跌斷受傷甚重尚有寄膳於其家之十四歲繅絲女子阿根因不及逃出竟致葬身火窟事後該管滙司捕房中西包探除將受傷人車送醫院療治並緝提在逃起火之陸子林外昨日服工將阿根之尸體檢出舁入斐倫路騐尸所　請中西官相騐再核 
[派員騐屍]  
　　念八保七圖地保陸鑑　昨午投地方檢察廳報稱徐家　李文忠公專祠附近今晨發現一無名男屍查無家屬請爲往騐下午委派朱檢察官沈檢騐員等乘坐馬車前往相騐 
[豆腐店夥暴斃請騐]  
　　西南鄉閔行鎭吳漁耕　開之豆腐店雇用沈阿男爲夥近因有病央張三元爲替工前晚張在店工作時忽於夜半一時後倒斃樓上昨晨察悉除知照張之家屬外即以其自縊身死等詞協同該鎭十八保十八圖地保洪金發同投上海地方檢察廳稟請相騐譚廳長據報後以該　路遠定於今晨派員下鄉儉騐 
[和誘案男女並獲]  
　　蘇州女子孫阿五日前被近鄰之潘阿連誘引成姦偕同逃來上海　居法租界現爲女兒孫阿春偵悉函致女母孫丁氏前日趕乘火車來滬同至法捕房報告前情捕頭以事關姦拐立飭包探協同前往將潘及女子阿五一併帶入捕房經捕頭詰據女子孫阿五供實因女子身已懷孕恐被母親察破不得已偕同逃來上海是實諭令管押聽候解堂訊究 
[煤屑留候具領]  
　　前日傍晚有小車夫穆四報告四區崗警稱有某甲在寗波路雇伊之車載運煤屑兩　來閘北詎甲於中途失散云云當由該警帶入區署奉顔署長諭將煤屑留存聽候物主具領再核 
[法捕房查獲違犯煙禁案]  
　　法捕房西探長石維也君日前偵悉法大馬路吉安里公興棧内私設烟榻容人在内過瘾爰於前晚帶同包探數名前往該棧抄出煙槍三十餘支烟燈等物甚夥當將私　之沈張氏姚土氏黃汝義等三名及煙客十餘名一併帶入捕房諭令煙客溥詞斥退氏等交保出外聽候傳堂訊究 
　　法捕房包探曹福昌張惠泉等查行界内貝勒路氷慶坊第十八號門牌内之萬德榮邇因私煮煙　秘密售烟有遠定章前晚稟明西探李常義協同前往萬家抄出烟膏兩大罐及烟土數包並秤子等物一併解入捕房諭着交人銀並保聽候公堂訊核 
[協傳欺詐案内之婦人]  
　　住居公共租界北京路富潤里六百九十五號門牌之婦人朱馮氏係陳傑在上海地方檢察廳呈訴朱厚甫爲造證據欺詐取財案内之關係人業經該廳備文派警於前日報請老　捕房飭探姚錫唧協往傳氏到廨聽候預審 
[保人交保候訊]  
　　妓女半天紅因借鴇婦朱許氏洋一千元不還被控公共公　訊諭交保在案上星期六復奉公堂派捕將保人陳阿水傳案稟　中西官諭陳照章交保聽皖排訊 
[成衣匠當衣料被控]  
　　住居閘北華新坊之武進人吳家坤及住白菓樹鹽城婦潘朱氏二人前日扭新閘橋塊小弄内之成衣王秋根至四區警署控稱日前民等以嗶嘰洋緞等衣料付與被告　製棉衣詎被當去迭次向催延岩不理請究經顔署長質訊屬實判解司法科核辦 
[熱酒店深夜尚不收市]  
　　海寗路二千二百六十二號門牌某熱酒店因時至夜半一句餘　尚不收市容留食客在内沾飲被一千四百七十一號華捕查見抄錄門牌回稟捕頭請廨出單傳該店主鄭盛海訊謂 
　　雜評二 
[新簡兩公使之言　（怡）]  
　　歐戰而　世界競趨於商戰無論何國其政府其人民無不以發展商業爲務蓋以商業失敗其國將不能存在於世界也返觀我國則如何曩時出口貨之大宗惟絲與茶今絲廠以滯銷而閉歇三分之二茶商亦以貨積而　停一年貿易絲茶如此其他出口貨更不能與人競爭固有之商業且不能保安足以言發展長此以往吾恐世界上將無華商立足地矣故今日對外貿易實爲唯一之要務吾願商人咸汲汲於改良推廣以謀與人競爭吾尤願政府勸誘獎進以助商人發展而駐外各公使能注意於此尤爲助力之較大者今新簡駐瑞駐奥兩公使均言發展商務爲使外之方針焉吾願兩公使實踐其言 
　　公布 
[上海地方審判廳]  
　　公示送遠第二號（全文在本廳揭示塲公布）（民一庭）一件朱文瑜與潘石蓀等因　欵糾葛追加判决一案柴經本廳定於一月十七日上午十時審理　該被告人潘石蓀潘三星如依到廳候訊毋違特示右仰被告人潘石蓀潘三星准此第三號一件吳朱氏訴吳世泰等公地糾葛潑訟一案茲本廳定於本月十八日下午二時審理仰該被傳人吳世泰依期到廳候訊毋違特示右仰被傳人吳世泰准此 
　　判决主文（民一庭）一件判决顧松　與何志美等因倩欵賠欵車租涉訟一案主文何志美應償還飛星黄包車公司大洋九十七元八角小洋一千三百五十一角一分限判决確定日繳由顧松記具領如何志美無力償還應由朱　廷負責代償本案訴訟費用歸何志美負擔一件判决王介眉與談小毛會欵糾葛一案主文談小應償還王介眉會欵洋六十五元訟費歸談小毛負擔（民二庭）一件判决何元增臾俞　如塊業糾葛控訴一案主文原判關於控訴入如不付煤應賠償價銀六百兩之部分撤銷控訴人共論之控訴及被控訴人第一審關於賠償　銀之請求均　回本審訟費歸控訴人負擔一件判决劉懷靑訴邱一　匿女糾葛一案主文本件訴狀准予註銷訟費歸原告人負擔 
　　牌示（刑庭）一件沈南氏爲伊夫沈同生請求寛宥由狀悉該案　　判决毋庸多凟此批 
　　批示一件　衡鄉狀請撤錧案由狀悉准予撤銷此批一件王仰　狀請執行由狀悉准予飭吏依法執行此批一件　衡鄉狀領房票由准領此批一件方王氏狀請暫緩執行由狀悉已票　矣仰即　期來案訊辦此批一件王福全請函廨寛限由狀悉仰逕向公廨聲請可也此批一件吳四福狀保張根福由准保此批以上一月八日 
[上海地方檢察廳]  
　　批示唐正如查本案公訴部分業經宜告判决所有私訴應　向同級　判廖獨立請求所請移送之處於法不合毋庸　議附粘楊永　發票一紙發還具領此批　棋　狀悉案經查明起訴所請應毋庸議此批胡小皮匠狀悉　傳原告到案質訊後再予核辦此批王李氏狀悉所請易科之盛本廳核奪案情應不照准此批朱徐氏狀悉爾夫　刑　輕且與易科劉金條件未符所請礙難照准此批張厚發狀悉仰即來　候訊此批陳　　狀添據訴　妻私自　逃現在濟良所爾可自向該所請求照章發落所　捉案給領之處於法不合不能准行此批以上一月八日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話　　 
[二大人工之紀念（二）] [  鴛鵻]  
　　保德以西築造稍疏率以土爲之惟關口以石砌成莊觀稍失矣俗稱萬里長城爲秦始皇所創建然其前亦旣有之如戰國時秦代義渠築長城以拒胡魏惠王及越武靈王亦嘗築長城於北是秦以前鄰胡各國皆築長城以資防衛迨始皇併呑六國因民謠有亡秦者胡一語深恐國祚難延禍起項背乃遣蒙恬北築長城天下壯丁三人之一皆當應募供於是大興工作自山海關至嘉谷關中連直晉秦甘四省循舊築者重加修復堅實而聯絡之而使爲一以後漢武帝魏明帝後魏大武帝北齊文宣帝後周宣帝隨文帝煬帝皆嘗修之至明代仍修築不懈迨清代滿漢混合防務遂撤清季京奉東清南滿各路築成西比利亞朝鮮之俄日人得以直入關内蓋開通之後本無所謂防胡即有事故此龐大之物亦不足爲之用故前代人工遺跡之一長城終必由損壞以至頽廢運糧河可與黃河揚子珠江黑龍相等然經人工開濬較彼天然河道尤其可貴河爲古帝王漸次濬疏而成初因漕運艱難糜費故穿鑿河渠使相贯通此河贯澈中國東部平原南北相連爲一孔道自天津至揚子江北岸揚州者爲北運河自鎭江至杭州者爲南運河北運河跨直隷山東江蘇三省橫斷黃河故常有决潰之患兩端直蘇兩省地勢低窪而山東居河流經過之中央地勢隆起其河流若凸字形流域甚廣可分爲三天津以南至山東北部臨清間之運河發源於山西之潞安過河南之衛輝以北流至天津此間水勢宏闊冬季亦無乾涸之虞 
談叢　　 
[影戲雜志] [  民哀]  
　　十五年前負笈海上時每於風清月麗之夕偕同學諸予赴各影戲園觀電影日久成癖幾乎無日不往直至光復之際此興少殺邇來江頭寂寞無可寄情常與内子至虹口觀影片較之十五年前情况差堪髣髴無聊沈溺自嘆辜負年華矣顧其中故事亦多可記者拉雜書之以志鴻爪有夫婦二人伉儷甚篤對酌一室相視微笑男女僕各一侍立身後亦欵欵有情俄夫婦忽以細事勃谿兩不相下漸至决裂其夫乃取粉筆劃室中地爲兩與婦分居並戒兩不相越婦亦怒目報之憤然趨入其界線之内彼此怒視無言此時身後之僕人亦交惡矣疾出室外歸其居室亦取粉筆畫依樣之葫蘆彼此亦各守界線怒目相視嗣聞雙鈴齊響乃同趨主人之室行時有偶踏界線者則力推之入門時均約朿其衣不使相擦斟酒傳食各侍其主人彼此亦不相聞問斯時也室中之四人蓋不啻兩敵國矣而門鈴驟響有二客至客夫媂也挽臂而行狀甚親密而此二僕人肅客入室乃强分之二客行時有偶踏界線者二僕則力曳之不使越鴻溝一步客訝甚入室詢之主人方知夫妻反目而傳染及於僕人乃盡力勸慰冀其言歸於好主人感客誠意亦微動顧兩不相下仍相視無言二客知機辭入别室各書一箋勸之二僕以函進退立門側怒視如故室中夫婦開函矣讀之各生大感觸遽前擁抱親吻斯時也門側之二僕人亦微笑而闔其扉其劇遂已嗟夫世有以人之喜怒爲喜怒者觀此二僕可以返矣 
 
[一帆風順人民　望　　]  
劇談　　 
[東籬軒雜綴] [  柳]  
　　晚近劇運大變旦角戲居然可以壓座而舞台之營業且恃旦角以支撑之矣自梅晼華以古裝倡而奔月散花之毒彌漫天下究之變體的跳舞之身段盡人而能故習旦角者靡不能演奔月散花而奔月散花之價値於此亦可想見抑嘗聞之都人士之熟於梨園故事者云老十三旦之花田錯田桂鳳之鴻　禧當時實無第二人所能企及亦無第二人敢率意妄演蓋二伶自有其心得自有獨擅勝場之妙若靦顔演之徒貽畫虎類犬之譏耳卽此一端足徵古今人之不相及而羞惡之心泯然矣余之爲是言並非反對古裝戲亦非反對趨時派之競爲古裝戲而於天赋獨厚之綠牡丹深望其不墮入古裝魔障而爲進德之阻力而乃師之古裝尤當摒之千里之外者也要之𦼱劇自有𦼱劇之眞精神根本旣穏固將無往而不宜彼老十三旦響九霄水仙花田桂鳳路三寳輩何嘗以古裝眩時耀俗而享盛名哉 
新聞拾遺 
[活] [  隠厂]  
　　甯垣聚寳門外思古巷居民尤某妻某氏生三子一女幼子年甫三齡日前忽患驚風一時氣閉尤某見其氣息已無誤以爲死乃用木箱將孩裝入置於雨花臺下義塚上適有賣燒餅之某甲偶經該處忽聞小兒哭聲即往啓視見兒已活遂抱歸調養昨被尤某聞知特往認領願出洋十元爲酬甲堅持不允嗣經多人排解出二十元始得抱回云 
[愚] [  吳秉恬]  
　　孝友自南通來言獅山下半村園有朱轡琴茂才前　重疾勢將不起其女年十八素以孝稱見父垂危竟潛割左臂肉一方煎湯和藥以進服後病果少愈越日復大劇女又割右臂肉未進而病者已長逝矣聞女曾許字孫姓擇於月之某日子歸刻倩冰人商之乾宅請另卜婚期云 
[食肉王] [  丕承]  
　　本埠愛文義路閩人陸某年四旬餘在某金號充經理家頗小康素喜食肉每日無肉則飯不能下咽故友謚以食肉大王綽號其子在某學校肄業頗講攝生之道乃竭力勸之陸大不爲然日前早晨食肉麵一碗及醬肉二角午飯時又食蹄子一只詎至下午二時餘忽腹病如絞僵臥於地面色灰白口吐涎沫家人大駭急延醫診治一面電告其子迨醫至診脈後謂已無救據云因平日太喜食肉今日又食肉過度以致無法救治云 
小說 
[社會小說衆醉獨醒（二四二）] [  瞻廬] 　　 
第三十九回拍胸脯閨闥審新郎打脚背街坊騎醉漢翠娥猛然想到自已在平江女校　肄業首尾不滿一個月安安穏穏的在家裏坐怎麽畢業報單上面郤有了我的名字（從前考試場裏有場外的舉人宜乎女學校裏也有校外的畢業生）難道有人暗地裏使甚麽促狹弄這撈什子和我開頑笑不成再不然或者校長賞識我的眞才實學把我拔升到中學級裏去也未可知正在淧吟不决的當兒王媽媽蹣跚着脚步打從外面進來見門前擠滿了人便道原來報喜的人早到了怪不得這般熱閙小賓娘子忙向吟香歪歪嘴兒吟香會意便從人叢裏鑽出郤不曾被婆子瞧見（省筆）娘女倆和那婆子相見了婆子便問報喜人的喜錢可曾開發了母女倆回說不曾婆子拖過娘子數步附耳說道太太呌我關照舅太太這回小姐畢業是天大的喜事須得重重的賞賜報喜人說時從懷裏掏出一包東西授給娘子道這是太太瞞着老爺送給小姐的賀儀且說借這喜事府上也該熱閙熱閙預備幾席酒請請親戚朋友倘嫌費用太大自有我們太太包場不用憂慮娘子摸一摸紙包裏的東西滿懷歡喜依着婆子的叮囑把報喜人賞賜了幾塊錢遣發出門然後娘女倆推讓婆子到裏面坐定吩咐傭婦泡香茗買點心忙個不了傭婦嘴裏答應肚裏老大不起勁又不曾到了甚麽貴客値得這般忙碌他也是個媽子我也是個媽子蘆蓆上翻到地下分甚麽高低郤呌我送茶送點蒲鞋去服事草鞋（媽子也分階級宜乎發此不平聲）娘子笑向婆子道我們家裏　多謝你家老太太和太太這般操心眞呌人過意不去婆子不答應轉向翠娥道好小姐恭喜你做了個烘火爐的和尚了（奇語） 
自由談之自由談 
[記昨日所聞] [  鵑]  
昨日黃昏時聞鄰右哭聲甚哀若有無窮煩寃者探之傭女云係鄰婦人得於其夫時相詬誶匪一日矣今又以細故爭故哭予聞之喟然私念天下匹偶必先互知性情而　合始　互諒而弭爭否則同室百年長在詬誶中是直仇敵而已尚安得名爲夫婦哉 
 
 

Page 15

 
 
   
 
 

Page 16

 
 
常識 
常評　　 
[一念] [  漸]  
　　凡事皆起於人之一念一念欲置社會於安甯一念欲躋國家於强盛此念繼續不斷皆非不可能之事特一人有此一念及人人有此一念則功效大異耳然欲人人有此一念必先自一人有此一念始特同此一人而有權力之一人與無權力之一人其所發之一念功效又大異今日社會之不能安寗國家之不能强盛正由有權力之人從未動此一念而已卽偶有動此一念者亦未能時時繼續此一念以求達此目的而已吾以爲今日有權力之人當其未有權力時固亦一國民也吾國民試一一自思之曾有欲置社會於安寗欲躋國家於强盛之一念否藉曰無之則是人也幸未有權力耳一旦爲有權力之人亦猶今日有權力之人而已矣今日之國民誠人人有此一念且能時時繼續此一念千回百折以求達此目的則其功效雖較遲於有權力人所發之一念亦無慮他日社會之不安寗國家之不强盛也 
國民常識　　 
[怎麽樣可使常識豐富] [  ]  
　　所謂常識者並不是高深的學識是我們日常生活所必需的普通智識旣然說常識是日常生活所必需的那麽對於［怎麽樣可使常識豐富］的一個問題是不容不研究的了現在把我個人的意見寫在下面（一）多看日報和新的雜誌日報各新的雜誌是報告我們以現代人類的生活狀况和現代的思潮的我們旣然生在現代當然要好好兒做一個現代的人那麽對於現代人類的生活狀况當然要明白對於現代的思潮尤其要瞭解否則犯了［時代錯誤］的毛病便要受自然的淘汰這是修養常識的一個最要的條件（二）多看歷史歷史是記載過去人類生活狀况的陳賬簿似乎和我們没有關係其實我們多看些中外的歷史明白了過去人類的生活狀况無論要判斷一件什麽事便不致於没有歷史的眼光無論要主張一件什麽事亦不致於没有歷史上的經騐（三）多看有價値的小說小說是具體的描寫過去的或現代的人類生活狀况（有一小部不是）的文字有價値的小說都出於名家的手筆我們看了他非但可以陶冶品性涵養美感並且可以得到許多關於風土人情的智識（四）多和别人談話我們一個人生在世上都不是［生而知之者］所有的智識完全是得之社會的可是因爲受環境的限制所得到的不過是很小的一部分罷了所以能夠多和别人談話（人和人的環境絕對没有始終完全相同的）那麽［集思廣益］於修養常識上是很有益處的（五）多聽名人的演講名人的學術思想都是幾經研究很有價値的他們平日的一言一動常常給我們很大的影響若在講壇上的演講不消說是一篇很有條理很有精釆的大文章了那麽我們聽了他增長我們常識的地方不是很多的嗎這個［五多法］是我個人的常識修養法不知大家以爲如何（乙種酬） 
衛生　　 
[冬令消寒法之比較] [  仙草]  
　　冬季寒氣森嚴我人對此每覺手足木强舉止呆滯於是各思消寒之法然每有因用非其宜而反致受害者余乃略舉數則以爲比較爲留心衛生者告也（一）火爐上中等人每引火爐爲唯一消寒之法終日緊閉窗户圍坐爐傍自以爲得計而不知人體受不正當之熱度過多因之皮膚乾燥肺肝失潤爲害匪淺故火爐必須有熱水管通接者方佳蓋火勢爲水份所吸收則不復能侵犯人體也最忌者爲天津火爐社會利其價廉實煤以取暖煤氣薰入腦系輕者因之致疾重者或以傷身殊爲可畏故吾人即以不得已而必欲應用時亦當開放氣窗以通空氣爐邊安置水盆減其火勢於衛生上不無小補臨睡時即應將爐火息滅因一室之空氣有限而煤之所恃以燃燒者厥維　氣久之　氣漸少炭氣漸多遂生煤毒世之中煤毒而死者固多可不戒哉 
（二）洗澡我人冬季每喜至浴堂洗澡洗澡本爲潔身計自合衛生然日宜間而不宜聯時可暫而不可久因浴堂中水蒸氣與煤炭氣極重時間過久鼻中所呼吸者多爲惡濁不潔之氣其受害較單獨用火爐爲尤烈蓋浴堂中浴人稠密吐出之炭酸氣必多時間過久於衛生至不合也（三）運動以前兩種皆屬於中上等人之消寒法也然皆害多而益少茲有一法至爲普通無論貧富貴賤皆得享受其法維何曰運動是已蓋由運動以取暖則血脈流通四肢自覺温潤雖烈風暴雪亦不能撼其毫髮故苦力之人爲饑寒所迫勤於工作而身體反得健全富貴中人擁狐裘圍爐火每多疾病蓋其爲暖彼則出於自然此則出於强致故其結果反不如苦力誰謂天之獨厚富貴中人哉故我謂冬令消寒當以運動爲無上上法（乙種酬） 
日用常識　　 
[電燈之壽命] [  浮生]  
　　電燈有二種一曰弧光電燈一曰白熱電燈弧光燈之光線極强大多用之以照耀街衢白熱電燈則普通皆用之其燈泡内之絲係炭素纎條所製若永久使用則纎條損壞終至自斷即使不斷而光力漸減以至於黑暗不得不換以新者至光力減至如何程度始須換以新者此無規定普通電燈的光力比最初使用時之光力减少十分之二時即謂電燈之壽命已盡自起初至此電燈不能再使之時間謂之電燈有效壽命臂如十支燭光之電燈其光度減至八支燭光十六支燭光減至一三八燭光時則壽命已盡可棄之若仍舊使用則消費之電力如常而光線大減得不償失甚不經濟電燈的壽命因電燈之種類而異凡電燈之消費力少者易於損傷今試舉各種電燈的消費量與其壽命於左 
消費電力之數　平均有效壽命三一瓦德Ｗａｔｔｓ　四五○小時三五瓦德　七八○小時四瓦德　一六○○小時如三五瓦德之電燈每夜平均點六時則經過一百三十日即四個餘月則光線減少不可不換以新者此係以在有規定電壓時而言若電壓在規定以上則有效壽命更促如以五○弗打之電燈結連於一○○弗打之電線上則纎條即斷（乙種酬） 
道德叢話　　 
[西方格言　（八六）] [  謝介子選譯]  
　　忠告當如水然因器之形而注之（賁奇）（Ｐｕｎｏｈ）愚者一小時内之問題每令智者歷七年而不能盡答（英吉利諺）有學問之愚人乃其佼佼者也（德意志諺）試友當在需友之前（英吉利諺）由貧困而榮盛實非易事（拉丁諺）老犬不復能習戲法（英吉利諺）人咸明於已之利益（葡萄牙諺）捕鳥而喧囂必無所獲（英吉利諺）肉食之烏恒不歌（德意志諺）患難爲一種如甘乳之哲學（莎士比亞）（Ｓｂａｋｅｓｐｅａｒｅ） 
 
[現在社會的悲觀舊制度] [  旭光　]  
商業　　 
[商品之槪念] [  朗清]  
　　商品之意義頗廣古來學者聚訟紛紜莫衷一是茲據德國經濟大家臘克靈斯之定義日商品者商業之目的物因買賣而移動其位置爲有體的經濟物件也今分析如下第一商品者商業之目的物也故同一之物若不以此爲商業之目的者不得謂之商品申言之商品者非絕對存在於經濟社會者也當視其關係若何而判别其爲商品與否焉故商品之爲物限於一定之範圍如物之未離於生産者之手不得謂之商品而日生産物旣入於消費者之手又不得謂之商品而日消費品必也在商店之中商人之手而以販賣爲目的所購入之貨物始得稱之謂商品第二商品者經濟的物件也經濟的物件者具備有限與有用之二性質而可以爲交換之目的是也若不具備有限有用之性質交換價値之要件者仍不得謂之日商品第三商品者有體的物件也經濟的物件中有有形與無形之别古來法律中皆以無形物認爲貨物即日本舊民法亦以無形物認爲貨物但商品學上之所謂貨物者限於有形物故曰有體的物件第四商品者因買賣而移轉其位置故買賣不能移動其位置如不動産等或移轉其位置而非買賣者如貨幣證劵等均不得謂之商品（乙種酬） 
　　法制 
[年齡未滿二十歲者及有夫之婦經商註册之通例] [  振華]  
　　年齡未滿二十歲者爲無自由經商能力之未成年人此吾國商人通例所規定而有夫之婦非得其夫之允許亦不能爲商業之主體從事營業故未成年人或有夫之婦如欲經營商業須由法定代理人或其本夫之允許且遇有不勝任之事跡其法定代理人或其本夫亦得聲明撤銷或限制之蓋以商業爲法律行爲之一未成年人或有夫之婦不能爲完全之法律行爲此民法中亦規定之爰將其經商註册之通例分述如左 
（一）年齡未滿二十歲者或有夫之婦無論其經法定代理人或本夫之允許而自已經商或由法定代理人代營商業均須取具允許憑證並由法定代理人或其本夫署名簽押呈報該管官廳註册蓋所以公示其資格之所在使不知情之第三者深知本人營業之能力以期商事之安全（一）旣經法定代理人或其本夫之允許並呈報註册之後其關於商業上之能力及對於公司之負責亦與常人同蓋法定代理人或其本夫旣認其有經營特種商業之能力自當有同等之權利義務也（一）關於年齡未滿二十者或有夫之婦因營業上有不勝任之事跡其營業之撤銷或限制該法定代理人或其本夫亦應呈報官廳註册並不得假此以對抗不知情之第三者焉（乙種酬） 
雜錄　　 
[中國絲業團旅行記　（再續）] [  李登魁]  
　　二十三日晨七時三十分過横濱八時一刻抵東京下車後覓得帝國飯店略進晨飱至就近之日比谷公園步行一週園隣皇宫風景甚佳旋出觀皇宫外景見四面環濠濠水澄碧濠内疊石作城城上遍植冬靑松柏遠望極清麗之致繼至車站雇自動車一輛至上野公園園頗寛廣雖在寒冬而林木蓊鬰氣象幽深出至增上寺觀古佛見門前老樹婆娑古趣盎然復至大倉博物院門前有大倉集古處横額係吾國總統徐世昌所書内藏古董甚富共分四十二室半係來自吾國周鼎漢璧羅列其中游覧一過如入山陰道上目不暇接洵大觀也院叟指示極詳古董尤熟惜余疎於攷古兼之限於時日不及細加瞻覧爲可憾耳此院本係大倉男爵私産男爵費五十年之心血一千萬元以上之資始成此大觀於二年前始歸於公男爵並出五十萬元作常年管理費男爵現年八十四尚健在其家即在院旁男爵並出資設大倉高等商業學校一所有學生一千二百餘人若男爵者亦難能而可貴者也自大倉博物院出至帝國博物院及陸軍博物院收藏均甚豐富惟有一事觸吾人心目者則中東戰役之戰利品及庚子一役所虜去之軍器雜物及前清大僚逃難時所棄之冠袍履帶羅列滿室並編有中西文之說明詳叙年月出處令人見之羞憤交集不知何日得雪此恥也自陸軍博物院出後本擬至蠶桑學校參觀茲因天晩作罷改明日上午前去明日午後同人卽須赴横濱因俄國皇后號明晨抵濱晩間即須開行也今晚同人咸在旅館作書寄家余因偷得片刻間將連朝日記錄寄不過記實至於文字之草率在所不計也李登魁十二月二十三晚發於東京帝國旅館 
識字捷法 
[應用字] [  濟滄]  
　　刺戾也从朿从刀旣朿而又用刀非乖戾而何音辣與刺異又魚躍日䟦刺亦作潑刺貧財分少也（財分則少是之謂貧）从貝从分分亦聲富之反無財也又凡不足皆日貧又自稱謙詞買市也購入人之物也篆文作買从网貝网亦作𦉰作罒（與四字異）或作罔網网係象形字古者庖犧氏結繩以漁从冂　象网交文凡入貨物日買上聲出貨物日賣去聲亦音邁 
 
