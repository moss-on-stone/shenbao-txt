# 1912 - 272 - 4914237

 

Page 1

 
 
中國郵政局特准掛號認爲新聞紙類明治四十一年四月二十一日第三種郵便認可第一版 
社論 
[内閣屢更感言（鳴秋）]  
　　臨時致府成立未久内閣總理三易其人共和初建現此怪象實民國開國史上一大缺點也唐陸兩總理任事之初均躍躍有所爲不轉瞬而即託辭避去者以處於黨爭旋渦中耳辦事成績之優劣尚未大著議員即提起彈劾激於一時之憤恨致起紛更在諸人亦不能辭其咎矣幸此次趙秉鈞之續任總理參議院尚無異議不然又將大起風潮矣所慮者趙總理雖已宣言不以黨見從事而范周諸總長亦不願改入黨籍然以黄克强之如此逼迫則各國務員之有無更動内閣有無動搖尚未可知也　　民國肇造忽忽己屆週歲矣方南京政府之成立也適當戎馬倉皇之際在事諸人頗有一致進行之槪洎乎南北統一黨爭於是乎興唐陸兩總理均以此而去諸國務員亦屢有變更當此民國締造之初當事者一心一德力求上進猶恐無功之可紀而况置大局於不顧徒事無謂之紛爭乎國事依舊絶無起色有由來矣吾不意諸先烈辛苦艱難創成之民國而竟媾此惡果也自有政黨之爭遂有超然内閣混合内閣政黨内閣之説吾以爲吾國政黨正在萌芽黨德黨規未能驟臻完美斷不能與東西諸先進國挈短較長際此破壞告終建設伊始之時任國務者全在各掬血誠實心辦事初不必斤斤於黨見之爭論也蓋今日之所當注重者在國務而不在黨見若徒就超然混合政黨等之名稱而爭論其得失則組織混合内閣者超然黨政黨派即羣起而攻之他黨組織内閣反對黨之攻擊亦稱是紛紜擾攘伊何底止觀此可知今日組織内閣之不應以黨派爲衡也　　欲求國事之鋭進固有賴於政黨之提携但我國當此一髮千鈞之危局應以救亡爲前提黨會競爭當讓諸國基粗定之後若在此時而呌囂唐突適足自取滅亡試觀唐陸兩總理之更迭内政因而叢脞而外人之評論亦均抱悲觀主義咸謂中華共和難以成立而各國政府亦遂故延其承認之期嗚呼政府旣稱臨時已爲一時權宜之計而主其事者又倐起倐滅無異碁局試問民國基本尚能完固乎往者不諫來者當追今當趙總理任事之初深願局度示之以恢宏辦事出之以公正排斥黨見折衷至當庶可除痼癖而放光明各國務員亦宜以國事爲重愼勿以新易總理而遽萌退志參議員更宜擴其眼光之遠度勿斤斤於小節俾當事者不致時懷疑懼相見以心勉支危局一俟國基固定之後再行相見中原一評政見之得失一判競爭之勝負未爲晚也際此危急之秋愼勿輕於當試不然趙總理繼任後倘不能保持其穏健之地位更四易五易其人則吾國政局不將成爲兒戲乎若不幸而言中將益滋外人輕蔑之心而啓分割之漸矣寧不可懼也哉危言聳聽幸當局熟思而愼處之誠民國前途之福也譯論 
[英借欵與六國團（譯報知新聞）]  
　　新借欵之發行成績極好倫敦上海之間喧傳一時觀熊前總長之通電與大總統之告語黄張諸公者尤爲確鑿可恃乃東西各報則有第二次不能發行或以爲發行已中止者豈非故作危語以聳人聽聞爲六國團作鼓吹之資料耶如日本外交當局某君則以爲新借欵必爲英政府拒絶其申請而成否尙在不可知之數即幸而告成一千萬磅之小額亦萬不足救我國之窮而亦决無復有繼續承借者推定爲結局仍不能不仰求於六國團外人對於我國之心理讀此可以一覽無餘矣譯者識 
[日本外交當局者談]  
　　中英借欵之命運中英新借欵雖有英國政府並其他各國之反對而卒見其成立者英國之銀行家對於政府之關係與德法大異其趣卽政府不有十分拘束此等銀行家行動之權能且不加盟於六國資本團者亦多有力之銀行决不待致 
 
 
 

Page 2

 
 
　　中華民國元年十月九日星期三（申報）舊曆壬子八月二十九日第二版 
府之援助能以獨力引受數千萬鎊之巨額此所以漸見新借欵之成立也雖然該借款成立手續上今後有須向政府爲各種之申請者一旦政府拒否其手續應可致該引受者陷於窮境或者引受之資本家不爲此等迫壓所屈極力决行該借欵亦未必能竟言其不能成立然自前月二十六日該公債發賣開始而忽有中止其賣出之報此果何爲乎雖其理由不能詳詎非因政府之反對欲一時以其賣出使之延期乎要之該借欵以政府反對之結果是否能確然成立尙屬欵問也英政府之態度英政府對於新借款之態度世間動挾疑念然該國政府之對待態度頗爲鞏固依然不認新借欵基於巴黎會議之結果對於中國借款取專使六國資本團應其引受之方針此次對於新借欵之成立發訓令於北京駐劄公使朱邇典氏使對於袁總統提起抗議純屬於此此外該外受者今後欲爲印鑑證明等之申請政府應斷然拒絶之今政府利用其所可用之權能而極力使新借欵不能成立云　　各國政府之態度英國政府之態度如此而其餘五國政府自應努力於獨力借欵之防止雖此事在六國政府間無何等協定然各國政府之態度旣如是其一致即假定中英借欵竟告成功然萬無此種借款之續出則殊可信也　　今後之六國資本團今後新借款縱能成立然如斯少額之資金不過僅濟目前之急中國此後之改造至少須數億之巨資欲求供給總不外倚六國資本團而已以此次新借欵之成立世有謂六國資本團可以己者然中政府本非因此目的而成立新借欵實因六國中絶資金供給之途不得己而爲之也故六國資本團亳不介意於小借欵之成立專一致採形勢觀望之態度而己矣日本政府之態度隨新借欵之成立亦有爲六國團解散之說者如日本無資本團寗非至願然在資本團當初本極知我國於此中佔一位置於其主張之點必能得滿足之結果而始加盟於其中日本亦因是對於中國有六分之一之發言權則基於六國協調之精神無論迄於何點皆希望該團之結成存續也要件 
[中學校令敎育部令]  
　　第一條中學校以完足普通敎育造成健全國民爲宗　　　第二條專敎女子之中學校稱女子中學校　　第三條中學校定爲省立由省行政長官規定地點及校數報　　告敎育總長敎育總長認爲必要時得命各該省增設中學校　　第四條省立中學校經費以省經費支給之　　第五條各　於設立法令所定應設學校外尚有餘力時得依本令之規定　一歷或聨合數縣設立中學　爲縣立中學校　　第六條私人或私法人得依本令之規定設立中學校爲私立中學校　　第七條中學校之設立變史廢止須經敎育總長認可　　第八條中學校條業年限定爲四年　　第九條中學校之學科目與其程度及敎科書之採用别以規程定之　　第十條中學校之編調及設備事項别以規程定之　　第十一條中學校學生入學資格及關於轉學退學事項别以規程定之　　第十二條中學校敎員以經檢定委員會認爲合格者充之　　第十三條中學校校長敎員之俸給依部訂規程之標羣由省行政長官定之　　第十四條中學校徴收學費額依部訂規程之標準由校長定之其有因特别理由免收或滅收學費者必經省行政長官許可私立中學校徴收學費額由設立人定之報告於省行政長官　　第十五條本令第四條第十二條第十三條之施行期别以部令定之　　第十六條本令自公布日施行 
[師範敎育令]  
　　第一條師範學校以造就小學校敎員爲目的專敎女子之師範學校稱女子師範學校以造就小學校敎員及蒙養國保　爲目的高等師範學校以造就中學校師範學校敎員爲目的女子高等師範學校以造就女子中學校女子師範學校敎員爲目的　　第二條師範學校定爲省立由省行政長官規定地點及校數報告欵　總長分别設立縣因特别情事依本令之規定山省行政長官報經敎育總長許可得設立師範學校爲縣立師範學校兩縣以上聨合設立師範學校者亦須依前項之規定私人或私法人依本令之規定經省行政長官報告敎育總長許可得設立師範學校爲私立師範學校高等師範學校定爲國立由敎育總長通計全國規定地點及校數分别設立　　第三條師範學校經費以省經費支給之高等師範學校經費以國庫金支給之本條第一項之規定在第二條之第二第三第四項不得援用　　第四條師範學校高等師範學校之修業年限學科目及程度别以規程定之　　第五條師範學校高等師範學校之編制及設備别以規程定之　　第六條師範學校高等師範學校學生入學資格及畢業後之服務别以規程定之　　第七條師範學校敎員以經檢定委員會認爲合格者充之　　第八條師範學校校長敎員之俸給依部訂規程之標準由省行政長官定之高等師範學校校長敎員之俸給别以規程定之　　第九條師範學校高等師範學校學生免納學費併由本學校酌給校内必要費用伋前項規定外得收自費學　　第十條師範學校應設附屬小學校高等師範學校應設附屬小學校中學校女子師範學校於附屬小學校外應設蒙養圜女子高等師範學校於附屬小學校外應設附屬女子中學校並設蒙養圍　　第十一條師範學校得附設小學校敎員講習科女子師範學校除依前項規定外並得附設保姆講習科高等師範學校女子高等師範學校得設選科專修科研究科　　第十二條本令第二條之第五項第三條之第一第二項及第七條第八條之施行期别以部令定之　　第十三條本令自公布日施行命令 
[十月初八日臨時大總統命令]  
　　科爾沁右翼前旗扎薩克郡王烏泰在前清時累罹咎愆逮民國成立遂滾懐異志反抗共和購械增兵情形顯著政府因念優待條件格外寬容飭東三省長官及盟長等開誠撫諭並將從前政府代還之欵准予緩免所以休恤者不爲不至乃烏泰不知改悔竟於八月間頒布僞示聲稱獨立驅逐官員肇掠郡邑慘殺漢民不得己始飭奉天黑龍江都督派員前往勦撫兼施迭據派出軍隊攻克該旗各地方搗其駐府而鳥泰仍不受撫逃往索倫山中是其自甘暴棄無可逭免鳥泰著革去郡王世爵至該旗下蒙衆有爲烏泰所脅迫隨從逃亡者著該都督轉飭各軍隊剴切招撫但能釋兵來歸其原有主産業仍准享有决不苛求其原無産業者應予設法安置俾遂其生其餘不受鳥泰誘脅之該旗官兵並著妥爲撫慰保護以示奬順討逆禁暴安民之至意此令任命鎭國公銜鵬東克署理科爾沁右翼前旗扎薩克所有該旅善後事宜　責成該署扎　克商承奉天都督妥籌辦理此令專電 
[北京電]  
　　周學熙因黄興强迫入國民黨己辭職赴津臨行語袁總統曰財政總長是一事周學熙是一事今强迫入國民黨乃爲財政總長非爲周學熙與其戀財政總長而入黨毋寧顧全周學熙三字而辭職方今廉恥道喪某雖無新學識尚知舊道德斷不能隨波逐流自失人格袁點頭歎息顧旁人曰還是緝之有些氣骨現正竭力挽留 
[北京電]  
　　國民黨擬於國慶日編演新劇名鄂州血專主侮蔑黎副總統各界聞之以該黨有意污辱首創民國毫無失德之偉人專顧黨見毫無黨德大憤擬以激烈手叚對付内務部聞之亦以該黨故作違法之事且恐釀成風潮特飭總廳嚴禁 
[北京電]  
　　張謇及共和黨赴鄂會代表今日赴漢袁總統特飭備花車各界送行異常熱閙 
[北京電]  
　　陸徴祥現亦襄助政府與六國銀行團商議大借欵 
[杭州電]  
　　念四團變兵錢時珊等十七名今日（八號）辰刻正法軍民稍安 
[杭州電]  
　　俞昆正法餘黨蠢動都督飭杭嘉湖各官長嚴加防備 
[南京電]  
　　荷官虐待華僑交涉案已由譚都督主稿會同各都督聨名向中央力爭 
[南京電]  
　　財政部匯銀五十萬元來寧作裁遣軍隊之用昨中央電令程都督將此欵用途須核實報部 
[南京電]  
　　光復軍馬團己於六號抵下關七號渡江乘津浦火車開往徐州助勦 
[南京電]  
　　程都督接劉護軍使電海灌兩屬豐收准運米出口以二十萬石爲度每石抽釐六百文撥助軍餉程都督尚未覆電允許 
[南京電]  
　　程都督昨（七號）接冷遹電土匪現巳竄豫徐境地方甚安靜請勿派兵前往 
[南京電]  
　　雙十節紀念會學紳兩界曁各團體均己預備提燈會以光盛典 
[南京電]  
　　中央財政部覆電程都督華比實業銀行借欵請從緩辦特約路透電 
[北京電]  
　　各部官制議案除關於財政部及國史館者外餘均由參議院三讀通過 
[北京電]  
　　參議院現草禁賭律議案麻雀一項定律尤嚴 
[北京電]  
　　聞政府擬加孫中山上將銜以嘉其革命之功 
[北京電]  
　　此間現正精備起義紀念供張是日趙秉鈞將代表袁總統行追祭先烈典禮 
[北京電]  
　　據國維報載稱山西殷實票號數家通告財政總長謂擬集欵銀二千萬兩組織一鞏固之銀行彼等提議以先設試辦銀行爲入手辦法輿論皆謂此係孫中山君游晉之結果 
[北京電]  
　　據順天時報載稱聞孫中山擬籌欵洋六千兆圓請内國國民海外華僑及外人各認三分之一每部分爲十股專以組織公司興築鐵路 
[北京電]  
　　警局因近來報界各逞筆鋒以相戰闕已出示禁止各報登載關於國際之評論惟英文北京日報對於法文北京報仍極力評駁不少歛戢然兩報之筆　雖雄似不致以流血爲結果也 
[北京電]  
　　今有一事雖不關重要而極有趣味　卽外交總長與駐京各使彼此相持不肯先行拜會是也前清舊例外務部大臣上任輒先拜會各使繼由各使回拜而在歐洲各國適與相反公使輒先拜會新任外務大臣惟有一二大使不循此例耳近者外交縛長陸徴祥履新時各公使因其抱病不能出門而適有外交事務須與會談故遂破例先往今各使之意以民國猶未經各國承認仍應遵行前清成例蓋因公拜會與酬酢之拜會性質實屬不同前者在公署見接而後者乃在客廳接見也 
[北京電]  
　　美國公使署今日大宴新任美國駐日大使白乃安君 
[福州電]  
　　中國砲船已駛抵羅星塔岑春煊及所率軍隊均駐紮該處旦夕將至福州彭壽松仍未離城 
[武昌電]  
　　大漢報載有禁烟論説謂禁煙一舉必將栽種流傳售賣八口諸項齊行施禁始克收效中國今於種吸二項已竭力禁止之其餘各項則無能爲力必須懇請英政府幫助中國速除毒害云云 
[武昌電]  
　　警務長出示禁止私賣軍服及各項軍械如有此項物件者須繳至警署嗣後凡有售賣此項物件者均須拘拿凡在亂時藏有軍裝者應受同謀之嫌欵前此數年有不領執照之商店公然以此爲營業惟此後將全由政府管理矣 
[蕪湖電]  
　　柏都督决議以浦口之兵萬名調至安慶民人現正竭力反對此舉金融巿面甚爲摇動商民且因洋價大小無定頗怨錢店之壟斷居奇 
[蕪湖電]  
　　皖省禁止吸食鴉片例歸警局辦理現有吸煙人二百名暫入囹圄 
[東京電]  
日本新　定於一千九百十四年加　譯電 
[北京電]  
陸徴祥現與某法公司商訂小借欵唐紹儀亦在津與比公司磋商借欵 
[北京電]  
國務員均巳加入國民黨沈秉堃之任内務總長大約可由叅議院通過按共和黨前會反對此事 
[北京電]  
京師大學校學生反對新校長要求嚴復留任如要求不遂恐將罷課 
[北京電]  
袁總統擬於國慶日開　以伸祝忱 
[倫敦電]  
據禀報載稱前香港按察司畢高特己任爲中政府法律顧問 
[倫敦電]  
奥政府答覆各國提出對付巴爾幹大局之意見會稍加更改卽經俄國外務部大臣　薩洛夫承認送交各國薩薩洛夫現與法國首相兼外務部大臣卜模卡爾及其隨從協力籌　巳以巴黎爲磋議之中心點一切意見均由此發出觀於奥國之覆文英國似欲爲各國代表之總理而各國今所議決之舉動實皆由英國發起也西歐及巴爾幹之鐵路均停止開車火車開至奥國與塞維亞邊界中間之賽姆林爲止君士坦丁主戰之人民拾石亂擲意大利大使署及希臘領事署旋爲憲兵擊散 
[維也納電]  
　　各報豫料奥政府必將承認各國之提議且謂各國提議各節其大　悉與奥國政策相合各報措辭頗爲謹愼法關丹白拉特（半官報）謂維持現局保全和平之有關奥國與各國同各國凡有舉動而可能速獲成效者則奥國無不歡迎云 
[蘇菲亞電]  
布爾茄利亞之政府己以謂撥陸軍特别經費法郎七千二百萬枚議案呈入國會尚有一議案准財政大臣酌滅他項費用布爾茄利亞國會已通過陸軍特别豫算及關於準備出師必須之計畫全院爲之歡忭據政界聲稱各國如聨合擔保士爾其歐境之實行改革則戰禍或能挽回 
[巴黎電]  
　　各國所擬致巴爾幹各邦政府之公文内有一欵聲明各國之决心在維持巴爾幹土地之現局奥大利亞政府請於此欵稍加數字聲明各國决意尊重土耳其帝國之完全今僅俟英國將奥國修改之文承認則各國計畫卽可定議由駐巴爾幹各邦之奥俄兩國代表先行發起而各國稍遲亦將在君士坦丁聨合行動其期約在本星期之中公電 
　　安徽柏都督通電副總統程都督趙都督陳都督各電均悉擬省制彈劾解散兩權互用採取法制一以杜省長之專擅一以戒議會之囂張折中至當允合平衡收統一制度之効果覘全體國民之向背端賴於斯於參議院審查會忽議删除未免於法理事實兩有窒碍國勢攸關不愼重於先必留難於後故靡不有初鮮克有終趙程二公提倡爭議黎公復主持聨銜電文指陳痛切利害足徴力袪流弊維持大局不夙逖聽無任欽服敝省深表同情祈副總統列銜聨電力爭至爲盼禱微 
[籌媚國會事務局通電]  
　　查應行停止選舉權之人於調查日卽不列八冊冊内無名當然不得投票得編入冊者卽以人名冊内者爲限被選之有効無効應於選舉日定之不能於調查時定之因被選舉權有調查時停止者至投票之時其被選權已復又不在停止之列此種事實甚多應否停止被選權按照法文當然以舉行日期爲斷又非於開票時調查之人不能得其確實亦勿庸另行列格甯省旣已按前定著手調查冊式固可暫不改製惟須迅飭資選　監督聲開辦法以免　會至遣創報都時希仍照本局定式辦理俾歸劃一要聞一 
[趙總理叅議院出席談]  
參議院自陸總理宣布政見大受各議員之揶揄屢次請假不敢出席此次趙總理就任即咨行參議院定於初三日到宣布政見届期參議院議員列席者七十一人旁聽一百餘人九時十分總理入議塲出席宣布政見略云現在民國初成百度更新總理一席尤爲繁難鄙人自維　陋恐難勝任不過旣承大總統提出又荷諸君同意不能不黽勉從事以期不負委托未識能做到否大政方針曾經大總統提出八大政綱業己宣布宏規遠矩當我國民一般心理所共盼現在臨時政府時間有限鄙人欲本此意先將入手政策略爲宣布有國家必有政治有内政即有外交内政日有進步外交亦隨之轉移此一定不移之至理鄙人對内政策採取維持現狀主義對外政策採取和平親睦主義查自去年起義以來至今地方秩序尚未恢復盜賊横行民不聊生其實皆是生計問題無業游民太多飢寒所迫非甘爲匪也目前治標辦法要先改良警察變通軍隊以鎭攝之使其不敢爲匪治本辦法必須興實業勸工藝開礦修路用人旣多生計活動自然無人爲匪根本着手非數年後不能見功急功補救之法祗要行政者得人盜則捕之匪則勦之饑則撫之四民復業地方自安各國人民之居我境内者無不確信我能保其治安身命財産竟無危險秩序才算恢復中華民國才算眞正成立鄙人甚願與諸君共圖之然此時無論何種政策必須先問財政財政之難人所共知不借外債一切周轉不靈要借外債必先預籌還債之法方不爲外債所累否則不借危險借更危險所以鄙人志在先行整頓自巳之財政急切應辦各項整頓鹽法免厘加税改良幣制擴充紙幣速設審計不獨愼於入並且謹其出祗要用得其當不事虛糜雖借巨債對於我國民亦覺無愧此鄙人十分注重者此時先從鹽税兩項着手雖有加增皆是民間之間接負擔仍不失爲休養之意粗淺政見大略如此各部總長均表同意並望諸君隨時匡正以圖共濟民國幸甚鄙人幸甚演説旣畢吳議長詢問各議員有無質問旋阮慶瀾起言豫省軍法各界腐敗巳極請總理注意葉揚顯言庫倫獨立妨碍共和爲今日最應解决者張伯烈言外人 
 
 
 

Page 3

 
 
　　中華民國元年十月九日星期三（申報）舊曆壬子八月二十九日第三版 
　　操縱金融應請總理恊同財政長注意李素言今日總理宣布政策不爲不當今後當視其實行如何故關於討論政見外即不應多問於是議場全體肅然嘿無一言其時鐘鳴十下趙遂退席旋各議員按照議事日程開議外交部官制辯論至兩小時始散會 
[國際法會討論會紀事]  
　　陸徴祥發起國際法學會己誌昨報聞陸君之意因一千九百十五年海牙將開第三次平和會非有深研究國際法學者赴會不足以資折衝故此種學會即預備將來赴會人材起見前日午前十時發起諸君在金魚胡同陸宅開會首由張嘉森將所擬章程逐條解釋旋經在坐諸君討論議决各條如下　定名張君原擬會名爲國際法學會楊廷棟主張改爲研究會後張嘉森云此等學會應在世界上發表故會名宜取博大王寵惠又云英國前曾有國學際法會名稱亦嫌冗長旋改國際法會今日本會亦應將學字删去卽稱爲國際法學會經多數贊成即定爲國際法會宗旨本會以發達國際和平關係及研究國際法學爲宗旨　研究事項甲國際法規乙中外條約丙國際政局及外交丁國際金融入會資格（甲）在外交上有經歷者（乙）在國内外大學專攻法政者會員及會友能盡力於本會事業者爲本會會員表同情於本會宗旨者爲本會會友職員本會設會長副會長編輯長及庶務長各一人討論旣畢復經會員多數提議將原擬章程交陸徴祥王寵惠二君審查定初五六再行開會至會所一層由張謇担任設法云 
[參議院十月二日紀事]  
　　十月二日九點三十五分開議議長主席議員出席者六十四人政府委員四人議長謂國務院來文於本月三日趙總理出席又報告各報宣布秘密事件請本院抄秘密文辭按新行刑律查辦遂由秘書長宣讀來文畢鄧鎔云此事旣擬查辦卽可照辦祗須來本院宣告辦法何必抄錄原文議長謂本院秘密事件勞聽人不得知之不過本院執事人宣布外知即抄不過次第　　　已谷　秀云本院不能給紗旣爲調查何必抄議長又謂　　府來咨文赴　代表政府派哈　章去通知本院代表一國　專　　　　　第一案本案云今日第一律可以暫先不議可將第五案提前若不然恐第五案不能議而贊成者少數仍議第一中央行政官官等法案（大總統交議）（法制委員會審查報告）二讀議長謂第一條有討論否衆謂無討論第二條第三條第四條第五條第六條皆無討論多數贊成原文至第六條之第二項梁孝肅云此條若依原文恐與民國官制有相衝突處一年半可以升一等三年卽可升二等薦任官其原文旣爲薦任劃係第三等至第五第本員主張以秘書爲委任官係第六等至第九等如此方爲公平谷鍾秀云梁君之言稍有錯誤有薦任資格者得爲薦任官如此爲第六等方不誤也若未言其爲何項官員即爲第六等斯可謂不當雖高等有等級亦不得超越秘書本係委任七等之言非錯也至於升等亦有一定之次序豈能錯誤本員贊成原案梁孝肅云三年升兩等是其錯誤恐不能與薦任官相同阮慶瀾云文官考試所定辦法並無遺漏二年方升一等恐非有兩年薦任官資格不可若爲七等時再經文官考試必須延至四年之久楊永泰云梁君之言不甚正當旣爲七等卽委任官而委任仍須經一次考試非隨便之事梁孝肅云楊君所言係未研究民國官制考試法與其議論與此法不同是第一層第二層未研究民國任用法係有資格無聨絡故楊君之言與任用法不同谷鍾秀云任用考試法仍未分出衝突與否文官考試與任用法議决後方可知其衝突與否議長謂梁君巳發言三四次不得再發言梁孝肅又謂頃問辯駁楊君之言秦瑞玠云官等官俸二法尙未施行現在若表决亦狠困難不若卽開二讀會再討論現在若表决第六條第二項不能從第九等議長表决贊成梁孝肅之議者少數而贊成審查之原案者多數遂議第三項第四項皆無討論多數贊成原文張　曾云本員主張原文何條皆得删去若删去則將來秘書當然無適用資格矣梁孝肅附之揚永泰云第六條之第一項與第三項皆無甚分别可以規定同一辦法第二項可以删去徐傅霖附之議長以此二論付表决贊成全删去者少數贊成第一項與第二次同一辦法而删去第二項者亦少數而贊成原案者卒得多數遂又議第七條第八條皆無討論多數贊成原文楊永泰云陸海軍之官等官俸可與文官同否政府委員云陸海軍之官等官俸法將來另有規定張華瀾云　史館館長與總理其官等官俸相同否委員云國史館館長其責任甚爲重大關係全國歷史之善惡過去未來皆爲一人所執掌是以其官等官俸與國務總理相同王樹聲云本員反對前論國史館館長地位旣高卽遂爲最高機關民國未來歷史爲其一人所掌又爲特選任意改正判其是非民國前途受　大之影嚮以本員觀之其權限地位將來還可超乎總統以上果如此言將來民國歷史亦不易整理矣梁孝肅云本員以爲國史館館長不必加入官等表内行政官加入此係給百姓整理行政頗爲重要且國史館又不服從内閣愈不能加入李潔附之劉盥訓云本員以爲國史館館長責任雖屬重要亦可無庸加以特選字樣宜爲聘任何則民國歷史旣屬重要必學問優長才識過人庶乎於民國歷民前途不致失完美名譽也是以本員主張加以聘任字樣谷鍾秀云宜先表决列入此表否然後再議陳同熙附之劉盥訓云國史館長宜定爲聘任方不致受政府之干涉籍忠寅云頃有人主張不列入此表無反對者應付表决陳同熙云國史館長旣非行政何得列入中央行政官等表内政府委員云旣不是司法行法當然歸於行政範園故政府列入中史行政官等表中議長遂以不列入付表决得多數張耀曾云財政部官　尚未議決駐外財政員將來是否設立殊難預料　　行提出陳國祥云此表不能拘束不可亦無妨汪榮寳云此表不過定何官屬何等如將來無某項官時此表中當然删去谷　秀云此表昏屬應有盡　之官胡壁城請議長於表决時聲明一句張耀曾云駐外財政委員乃廳特設何得謂爲應有　有盧士模亦請議長聲明孫鐘附之李棨甫云將來官制每條下必註明何任何等　長以駐外財政委員提出另列付表决得多數秦瑞玠云敎育部視學可　爲四等農林交通視察兩部可定爲五等多數反對卒表決原文秦瑞玠云六七八九四等不必逐條讀過請一齊付表决多數贊成議長請變更議事　程改議第六補選本議院財政委員一人案爲第二案衆稱善遂由秘書文牘兩長散票用無記名投票法投票經各委員長開票畢陳國祥得三十七票當選議長云尚有要事報告請旁聽各退席時十一點五十八分散會時評一 
[敬告英使]  
　　英使朱爾典氏以吾國各報多以大借欵之　　决裂發難於英遂肆攻擊之言實屬誤會請　　大總統飭各報館謹愼從事　　壟斷借欵非英一國之咎實由六國間共同主之咎不在英國并不在英使吾人所當深諒亦所深悉者也顧六國團借款之决裂與否姑勿論今一千萬磅之借欵外間頗有逆揣英倫新借欵團爲印鑑證明諸種之申請政府必拒而不受如日本某外交家之言此言果爲外間所逆揣而英政府决不見之實行焉則吾國言論界自渙然冰釋一轉其攻擊之詞鋒而爲親愛之言英政府英公使皆吾人所樂引爲同心者也如其否也則咎有所歸矣　　六國把持借欵獨英人以寛大條件任一千萬磅之巨額吾人當由其借欵之人民以推愛於其政府及公使者也顧以今日之急日望借欵之成以從事於整理吾人之推愛與否當視此借欵今後有無障碍爲斷敬告英使可注意於此而不必注意於彼也小説 
[無名罪人（九十八）（無名）]  
　　黑兒律師道你己允許了我便放了心了説罷便告辭出來心想這裡離冰心姑娘的工場不遠我便前去看看冰心姑娘告訴他這些事情罷於是便向冰心姑娘的慈善工場裡來見了冰心姑娘卽將以前的事告訴了一遍冰心姑娘十分應謝聽至克路侯爵喬裝偵探的話看他更是感動黑兒告訴己畢看見時過午心想克路侯爵今日約我來報告情形的快回去見他罷因又辭了冰心姑娘坐了馬車赶回自己家中纔進了門只聽一人早呌道黑兒先生你回來了等得我好久黑兒連忙看時原來不是克路侯爵也不是别人便是愛姑的父親愛梅老人忙答道愛梅老人何事見訪致勞久待愛梅老人道我也没有别的事只爲我那女兒離婚的事前日已和石勃相商妥了要請你起訴黑兒聽了甚是詫怪道日前我也曾經聽見過這句話我總想是個謡言難道你們眞有這心麽 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國元年十月九日星期二（申報）舊曆壬子八月二十九日第六版 
要聞二 
[鄂省亂黨之蔓延]  
　　鄂省馬標變叛後業已破獲亂黨機關十數起要犯數十人亂勢似已少衰然頗聞該亂黨蓄謀甚大目的地不僅在武昌一隅意中人不僅在副總統一人并同時在北京設有機關勾引軍警危害大總統其起事期有主張八月十九者（四起義紀念未經議院議决以前均擬於陰曆八月十九日舉行）有主張中秋節者故參差不一未能一致進行而顧斌阮寳珊等又看事太易聨絡軍界過於輕率不問其人是否有謀亂之意槪以利祿誘之遂至失敗鄂事旣己破敗北京自然戒嚴所有由火車運京之炸彈多半搜獲而該黨野心依然未死猶擬在鄂運動軍人密謀再舉昨有馬隊第一標（前叛者係第二標）敎練官楊茂春遣其黨尹玉卿眅 
（係馬二標逃脱之　書生）王春山二人至十七協三十四標運動軍人謀變被該標一營隊官高某所聞當卽拘獲送交十七協徐統領正坤訊明禀知都督撥軍法處訊辦一面飭該統領派隊往捕楊茂春詎楊旣不在營亦不在家諒己聞風先通矣現黎公已責一標統帶捉交至尹王二犯在處供稱受楊茂春主使派在十字街設立機關招待入黨之人並常至十七協各營運動等語黎公據供後以尹玉卿等旣在二標煽亂事敗之後依然結納匪類希圖擾亂治安罪無可逭特於日昨飭將該二犯綁至武勝門外斬决俾昭烱戒一面通電嚴緝楊茂春務獲究至押在軍事監之陣擒馬隊叛兵一百九十二名經都督飭令該處分别首從監禁開釋昨由軍法處長程漢卿將各犯逐一提訊除將與謀之沈占奎等十五名永遠監禁外其餘脅從槪行免究勉令改過自新各拍一照存案令覓保人挨次開釋以示　卹　　本月二號夜又經第一鎭軍人在城外拿獲一犯解赴都督府其人着西洋博士衣冠約二十餘歲態度翩翩經都督派唐參議訊間不久卽綁出閲馬廠正法聞係亂黨中管理財政之人故一獲卽殺又軍法處長程漢卿是夜在都督府請令斬决五犯亦係以閲馬廠爲流血地該屍暴露一日始經官収埋未知係屬何等人物　　馬隊叛兵棄槍彈於城外民家者甚夥黎公恐有兵士擅入民家藉端敲詐之事特通飭查禁略謂馬隊滋事所棄槍械前曾出示曉諭居民如有拾獲者准送一師司令部請賞在案誠恐有兵士誤會輙入民家藉搜緝槍械之名有驚擾人民情事爲此通飭該軍官等即便遵照轉飭所屬兵士對於居民只可勸令送繳勿得擅入搜緝滋擾以保治安而肅軍紀　　振武會之黨不僅在省勾結軍人並在外縣連合土匪聞荆門當陽遠安松滋四邑有種七星會匪左勝上均刺有七星火印爲暗記密秘煽惑意圖暴動會在當陽破獲數十名搜出振武會徽章信件檄文已經分别正法刻該縣知事據情電禀來省黎公己飛電該四縣知事會同防軍出境協緝務清餘孽以遏亂萌　　駐紮襄河一帶之第八鎭軍人亦多被振武會煽惑以介駐沙陽之三十標二營隊官劉某爲總代表受省中馬隊某標統之託在沙洋組織總機關預約省城起事卽起響應前二十四夜馬隊事敗風聲傳至沙陽劉等即鳩集黨羽在萬壽宫密謀善　詎機關洩露被人報告於標統當帶兵往捕獲下級官及兵丁共二十餘人此九月二十六夜事也該鎭統制季雨霖次日得電即乘輪往沙親將一千匪犯研訊明確立將爲首之劉李二隊官斬决餘俱分别監禁並親赴各營演説告誡槪不株連惟管帶艾良臣難辭約束不嚴之咎當卽撤差以儆聞此案尚牽涉八鎭某協統該協統深不自安現已濳逃矣 
[杭垣戒嚴續聞]  
　　杭州戒嚴情形己紀前報茲悉此次戒嚴原因甚爲複雜其最重要者卽都督密探所報告謂有某某會匪勾緒二十四圑一營及炮隊第一營四出造謡謂即日將開大隊征藏另派某團造謡謂即日將會師贛境彈壓衢嚴等語以致該兩營兵心浮動密謀倡亂適本月四號亂謀發現因此都督府前後左右均用重兵守護如菜市橋横河橋車裝局等處一律遮斷交通午後十句鐘雖有徽章口號亦須嚴禁出入其他各軍司令部情形亦復相同人心頗爲驚慌云　　此次亂變除被丁管帶當塲拿獲十六名外初六日又獲變兵兩名初七晨由吕師長親自提訊内有某會匪五名並云是晚起意赴茅家埠天笠等處行刧假道旗營出城另在松木塲組織機關每日定泊快船十艘預備得贜遠颺同案牽涉下級官長多名因關防嚴密祇能得其大意現吕師長已擬定爲首之十四名一律處以死刑云　　前日在城站拿獲匪首一名搜出票布旗牌令箭及南路大元帥關防一顆即經嚴密提訊據供爲首者名兪昆現充中路巡防隊統領陳步棠轄下兵目黨羽多至二萬餘人等語當由都督傳見陳君勒令交出該匪於昨日解到騐明即所謂南路元帥者己於七號上午在陸軍監獄前正法一而將該匪罪狀五條漏夜布告以安人心而城廂戒嚴亦因此愈緊矣 
[豫東匪勢之現狀]  
　　歸德函云自倪嗣冲第二師團失利後該屬匪勢日益猖獗九月二十五號東鎭周茂冬帶拱衛軍五百往勦至營盤集北王莊地方被圍一晝夜官兵死者二十餘人受傷者不計其數失馬數匹周鎭假作農裝始得脱險及抵該集又被匪徒追至四面合團現己二日尚未得脱查大股悍匪均在任樓寨爲徐碭一帶客匪土匪糾合而成約有一萬餘人之譜刀山槍林嚴如大敵勢將掃除東鎭席捲豫東二十六號又有小股匪徒七八百人圍攻馬牧集該集警務長任元康帶領本集巡警四十餘名出集迎擊轉戰三小時擊殺匪徒十餘人巡警死者四人幸未失陷其附近桑莊張瓊樓七里井袁莊賈莊張拐莊均迭被搶燒人民死者無算而劉口集亦有小股悍賊千餘人搶擄附近莊村十餘處其餘未查確者尚不知其多少云 
[九江鎭守使權限]  
　　贛省李都督前以九江地方爲通商要埠華洋雜處濱臨長江實爲西北鎖鑰電請袁總統任用戈克安駐潯鎭守以保門户所有鎭守使辦事權限己經核准茲錄於下　九江陽係重要設立鎭守府統轄贛省沿江礮台及駐在九江軍隊以資贛攝所有九江全府衛戍事宜由該府擔負完全責任但湖口一部須飭該管湖口礮台與湖口水師統傾及駐紮税局軍隊協同辦理　鎭守府設鎭守使一員總理沿江各路砲台秉管駐潯陸軍編制薪餉參照定制另訂專章咨請陸軍部寨核　現駐九江步兵第九團憲兵兩支部各要塞軍隊曁蹤台兵六連及鎭守府衛隊槪歸鎭守使節制調遺　鎭守使對於該管地方應負完全保護責任　鎭守使遇有調遣軍隊事宜應行呈報都督核准　九江府城遇有緊急事變府知事得選請鎭守府酌調軍隊彈壓仍由鎭守府報告都督查核　九江各屬遇有緊急軍事由地方官逕請鎭守使核辦但民政事宜仍歸主管地方官辦理　鎭守使如遇隣近各省都督或他省軍隊高級官長諮詢事件得權宜直接新理惟仍須報告本省都督查核其有關係全省事件重大者仍應禀承都督核辦　鎭守府遇有與外人交涉事件隨時交由九江通商交涉局查照該局官制分别禀由都督指令辦理　如有未盡事宜隨時呈請核定 
[贛省警界爭權之無效]  
　　江西警界力爭權限並警士黄希仲斷指血書等情巳紀前報茲悉警界自開大會後當由警察協會及警視廳先後呈懇李都督維持卽經李都督批以此案已由政務會議公决業經通令施行所請變通傷章之處事類反汗碍難照准諭令警監吳照軒將公決理由向參事各員明白宣布並一面依照議案迅速辦理　　十月二號李都督又令警視廳文云照得警察爲保衛治安其性質純屬於内務前經政務會議議决以外府縣警察改隷内務司並警視廳對於内務司用咨呈内務司對於警視廳用咨行權限分明决無反汗之理昨據該總監及警察協會呈辯前來均經明晣批示在案乃聞該協會猶有誤會前因開會反對舉動是否屬實應卽查明爲此令仰該總監迅即查明詳情剴切開導並將主使之員開單送查以憑辦事關内治勿稍延玩 
[常熟監犯越獄續誌]  
　　程都督致鄭提法司電據常熟檢察長民政長典獄官歌電稱本月五號下午七時東監越獄共逃犯四十餘人己獲楊銀泉等八犯請照通令處决以靖人　敬候電覆等語該典獄官疎於防範至逸犯四十餘人之多　屬　職除嚴電飭拿在逃各犯外仰立將該典獄官撤任另委並派員查辦有無賄縱情弊所有已獲各犯先行按律嚴懲魚電　　程都督致常熟檢察長電歌電悉監犯越獄應咨照暫行新刑律第十章各條辦理來電未據叙明越獄情形分别孰爲首魁孰爲敎唆但含糊請照通令處决又未叙明何號通令無從核辦仰再詳叙候核並迅將在逃各犯嚴拿務獲母任漏細該典獄官疎於防範有無賄縱情弊候派員查辦魚電 
[岑西林入閩顚末記]  
　大總統命鎭撫使岑西林帶兵入閩其原因甚爲複雜茲將細情形調查如下初閩人以彭壽松挾巿井無賴肆虐於閩嶠先後刺殺蔣筠黄復封禁報館脅人入會種種暴狀指不勝　閩督孫道仁雖與之不協而性情優柔又碍於湘人情面姑息養奸而彭又任用劣棍翁浩陳光等爲虎倀故閩人雖恨彰刺骨而不能剗其根株於是閩士稍有聲望者均陸續離閩協謀去彭某派人聞而歆動又欲以陳其美爲都督林森爲民政長者閩人大不贊成又稔知彭爲舊哥老會匪首非以武力爲後盾萬難驅逐乃由議會議長進京會同參議員籲訴政府嗣羣議以岑西林賦性剛介威名早聞乃一面由大總統電請岑行一面由旅滬閩人竭力勸駕岑一始首肯并調黎天才之濟軍同行黎副總統又電保林述慶可以協助當岑未諾之先閩人乞援於海軍總長劉冠雄氏劉令藍建樞帶兵回閩詎彭以七千元賂藍售業師某令爲説項藍竟被紿以爲彭不足慮遂即遄返故旅外閩人羣情益憤渴望岑速行出民水火及岑事發布彭始大懼一　嗾其黨羽假託巿民名義冀阻岑行一面遣人運動調用一面通電辭職種種奸謀筆難盡述現岑己於本月六日抵閩善後事宜當有一番整頓也 
[四川政界調查錄]  
　　都督府人物護都督胡景伊軍司令部軍團長胡護督兼第一師師長周駿第二師師長彭光烈第三師師長孫兆鴛第四師師長　存厚第五師師長熊克武參謀處總長張翮軍務　總長曾承業高等軍事參贊官陶澤焜張熙軍事副官朱　彩軍事秘書官戴順湘高等顧問官周道剛稱松林顧問官許澤新饒伯康葉治鈞銓選考核參贊官尹昌齡財政鹽務實業參贊官董鴻時機要外務交通參贊官謝持　　各府縣俸給府知事共十二缺每缺每月食俸二百四十元年共一萬七千二百八十元直隸　州知事共十五缺每缺每月食俸二百二十元年共一萬九千八百元　廳州縣知事共一百二十五缺每缺每月食俸二百元年共十五萬元分州縣知事共七十一缺每缺每月食俸八十元年共三萬四千零八十元府直隸廳州典獄官共十六缺每缺每月食俸五十元年共七千八百元廳州縣典獄官共一百二十六缺每缺每月食俸三十五元年共二萬六千四百六十元府直隸廳州課長共八十一人内五十四人每人每月食俸六十元二十七人每人每月食俸八十元年共三千二百四十元 
[黄立中立功西域]  
　　黄立中字執甫安徽祁門縣人少有大志庚子正月步行入都以同族名義貿然投刺謁黄學士思永拳匪難作學士下獄黄氏門客俱散立中義不肯行日冐鋒鏑入囹圄侍學士讀書習事學士爲之講大學魯論治國之道時人義之傳爲佳話聨軍犯京師黄公子中慧以秘魯領事假歸冐險省父土匪兵日必數至其門而車馬什物一無損失皆立中捍衛之力中慧奇其勇　訂生死交以弟視之乙己秋長庚奉伊犂將軍之命優禮延黄中慧入記室事無巨細一以任之中慧首陳西北鐵路英商包林公司及美孚公司包開油礦之策　爲某報所洩升允嚴劾中慧遂不果赴伊而以所購新式槍械委立中運伊臨行中慧囑之曰利器與財權凡舉大事者不可以假人立中會其意旨是以留伊六載竟以軍械庫爲伊犁起義之基礎查伊犂地處極邊居民最雜其用言語蒙回纒頭哈薩克至十餘種中俄交界相去咫尺立中到伊首創一白話報内地消息始能達於天山南北立中又最善聨絡靡不喜與交游者廣州黄花岡之役立中將其事傳布尤力武漢光復各省響應立中之運動久己成熟惟以志鋭國戚之故防範過嚴袁大化以湘軍撫新尤反多抗立中苦之與楊君述固李君亞權屢次密商遂於十月十九日晚九鐘在陸路砲營會齊是時城内義軍寳不足百人述周遂傳令出發立中預率同志數人健卒十餘人在軍械庫嚴裝以待少頃李亞權等率義軍至舊滿營闢門而入立中遂盡發精械啟城之東門納所約全軍分佈街衢於是攻打將軍衙署縱火先燒三堂及督練公所等處而將軍志鋭由馬號潛佚民人畏如蛇蝎無敢留者羣軍旣素志不得遂攻取新滿營該營因未接到檄文不知原委誤會開仗而裝軍不願自相殘殺過甚相持至四鼓不得己始向空開砲三出該營大懼值前將軍廣福出爲調停收隊停戰是役也新滿營死四十餘人民軍亡十餘人次日黎明賀君伯隆由綏定至會遠會議推廣福爲都督懸民國旗呈都督印皆立中預辦者遂發誓詞安民而白旗已遍揷街巿秩序井然毫無驚擾雖東南各地光復之際尚未有及其文明者是日己刻有管帶鄭巨川向立中密報志鋭下落立中轉飭楊司令於舊滿營左翼協領署側將志尋至當衢槍斃一面豎旗招兵以防稍族龐雜之隠患一面組織機關分門任事立中被舉財政次長賀伯隆爲財政總長賀旋赴塔城議和伊犂財政實立中一力支持此伊犁起義始末之大槪也查伊犁軍餉及行政經費向恃内地協濟自去秋迄今各省協餉未　久絶立中與商民感情素好　偕勸導悉能如意民國成立諭功行賞除武漢黄黎外羣推滬都督陳其美不知伊犁去京萬餘里種族之雜交涉之難風氣之閉固財政之支絀且有甘肅新疆袁大化等之抗命電報郵政交通困難方之江浙各省固不可道里計苟非立中倡義惠城則長庚袁大化合兵東下陜晋大局至今日尚不知若何結果然則黄立中立功西北洵可謂當仁不讓　美東南者矣地方通信 
[蘇州]  
　　代表情急閭門外被害商民利昌等三十七户控訴代表鄭杏圍等　派卹欵營私舞弊一案迭經檢察廳開庭預審多次查核查造律師狀訴各節應以是否增减原告報失實數爲有無舞弊之証據爰特行文商務總會請將原　底冊詳細確查復候核奪各情略記前報現該代　等　商會原報底冊業己塗改污損一經披露必致無可掩飾因此惶　萬分擬即另抄一本託人送還商會以爲掩人耳目之計該會察係層鼎當即拒却不收鄭杏國以塗改非伊主謀故亦視若無事惟代表中之徐薛宓等四五人則連日奔走商會要求曲爲開脱並有李某爲之説情以致稿易數次某議董更大費躊躇迄今延未答復想商會素秉至公當不致爲該代表所朦蔽也蘇城官話財政司總務科科長許省詩現奉調委爲宜興縣民政長又省視學蔣鳳梧因事辭職另行委任華亭縣學務課長張樹勳接充省視學之職不日均可視事矣大開留園江蘇省議會將於陰曆九月初移寗所有原惜留園東團一部現奉都督指令歸入留園一併開放已飭該園管理員前往點收物具定期開放遊人呈復報明備考云船商須知交通部通告各商會文曰各省大小輪船公司註冊給照事項與工商交通兩部均有關係管理權限亟須劃分現經本部與工商部議定嗣後航商組織輪船公司凡關於公司註冊等事由工商部核准註冊發給公司執照惟核准之前須咨交通部查核航路有無窒碍關於船隻註冊等事由交通部核准註冊惟核准之前須咨工商部查核該公司曾否註冊俟見復後再由交通部發給輪船執照其僅係購置輪船並不設立公司有卽無庸咨工商部逕由交通部註冊發給輪船執照等因除由部備案並分行外合亟通告該商會轉行各分會一體遵照等因蘇州商務總會接奉通各後已轉行所屬各分會查照辦理矣糞頭被逐蘇綸紗廠糞頭吕禍係於前清光緒二十二年開廠時奉吳縣給論充當承値倒糞清　等事並歷年繳納税銀十餘年來儼成世業近因該廠租商接辦有人運動租商改換派充不准吕福入廠倒糞吕心有不甘昨特抄粘諭帖曁年納税銀收照禀請民政長復回舊業民政長以該民人旣經奉諭承充並完納税銀有案自應繼續有效該廠忽阻令不准究竟有何原因特備文照會商會轉行查明復候核奪云取締烟丸蘇省巡警總局以巿肆銷售戒煙丸藥屢有攙雜囑啡情事當此禁烟時代此項戒烟丸藥自應由局調查化驗給予憑照爰特酌擬章程數條出示曉諭茲錄其簡章如下　凡巿肆所開之戒烟丸藥舖定十月十五日爲發售之期限至月底爲止如查無憑照者即是私售定即嚴　每年四季調查化驗四次各該店應卽將藥方丸藥呈繳本局聽候化驗如驗無攙雜嗎啡及各項毒質者方准給予憑照銷售　領照須繳照費分上中下三等上等店繳十二元中等六元下等三元凡他項店舖帶銷戒煙丸藥者亦須照下等繳照費領照方可帶售　本局仍隨時暗中派人購藥化驗以杜流弊控告標統江陰縣軍商各界具禀都督控告徐標統種種劣跡略謂步隊標統徐繿斌原餘防營管帶於上年光復之際萊機運動將巡防隊改爲步兵一標彼遂升充標統與現充管帶易鼎方朋比爲奸惟因所部目兵咸不承認徐易等不能不設法龍格敷衍從事以致軍紀日即腐敗且又缺額數十名吞餉肥己近雖奉飭裁減軍隊徐等仍置之不理前此奉飭查抄盛宣懷家產徐將某典當公欵侵蝕巨萬金莫敢誰何伏乞都督　委幹員澈究查追以伸國法而彰公道不識程都督若何辦理也米船被扣溧陽縣米商復泰和等具禀都督府以税局不遵府令扣留食米求請飭查即速發還等情經程都督指令云呈悉查該商等此次運米事前並未聲明石數又無流通執照不可謂非違章私運惟與　洋出省自有區别應如何從寛辦理之處業經指令宜興縣民故長會商該縣民政長妥定辦法在案仰即知照此令 
[清江]  
火警確報清江鐵路局機器廠突於日前失火聞所憑者爲舊時所蓋之茅屋數椽向爲小工棲息之所是日因炊事不愼致肇焚如約計損失値錢一二十吊外間謡傳材料及電話等均付一炬未實屬不確蓋堆料廠係在江運碼頭距八面佛尚有五六里之遥自無蔓延之事云 
[鎭江]  
大裁冗員丹徒縣民政長張翼雲君於日昨發出通告云本署行政經費一絲一票何莫非民脂民膏當此財政恐慌達於極點之際在官人員何忍長此濫竽本縣長平生辦事但求實際不尚鋪張應卽將主計課内田賦税捐審核清理四股一併取銷該四股課員速將所管案卷及經手未完事件刻日造冊交張課長核收轉報以清界限此後僅設課員二人收支二人各科書記暫行停給薪水　候遴選錄用凡主計課之重要文牘批判應請張課長勉其難完全擔任以節糜費而謝同胞小學納費　小學納費一節前奉蘇都督頒發細則當經民政長張翼雲君發交臨時縣議會議决一定數目現議會議定高等小學每名每月納費四角初等小學每月二角具文移復卽由民政長核准分别照會各小學梭長一律照行矣妖僧惑人鎭郡西南王家鎭地方長　　　　軒啓自稱活佛坐禪四十九日不眠不食以致照動愚夫愚婦前往禪室膽仰者每人槪輸大洋一元並延少尼多名招待香客似此妖法惑衆敗瓖風俗之舉有風化之責者未知亦有所聞否 
[山東]  
華德交歡德國亨利親王自日本事畢後己於日前　四音島本月五日該處細商並前清政界假三江會館特備盛宴恭請親王是日政紳各界到者共有七十餘人之多及親王駕臨相見畢即由吕君海寰宣讀頌詞備極歡迎　 
[安徽]  
　　命案波折當塗縣團董潘達之前以誤殺數命被尸親晋省控告請予提省究辦業經臨時法院提審卒以該圑董狡辯異常尚未判决當經法院推事判俟提到同案數人互相對質以期水落石出現已派委崔檢察官前往該邑守提並搜查証據矣時評二（萍） 
去年南北未統一時兩方面互有衝突甚者殘殺相尋蒙烈士以惡名處命吏以梟首要之皆各因其地而然耳今則時異而勢殊矣共和宣布五族一家昔之仇讐而今皆兄弟何至今日而忽有奉天代表被拘尹督疑人傾陷之事竊以謂當此國基未定之秋亟宜各蠲小嫌顧全公誼斷不必因一二端之睚眦此有造謡傾陷之疑彼爲拘留代表之事致令南北水火而大局瓦裂是所望於今之謀國是者 
 
 
 

Page 7

 
 
中華民國元年十月九日星期三（申報）舊曆壬子八月二十九日第七版 
本埠新聞 
[寳山民政長輕棄主權]  
　　陳交涉使於十月五號咨呈江蘇都督文云案照外人在中國營業建造均憑條約所規定凡華洋人合資事業務須考較愼始方免事後糾葛棘手是皆地方該管官吏應負之責任現查距吳淞關界址以南四丈六尺之中官地内卽在海關檢疫所之旁起造洋房一所開設客店聞聞係一西與華人所爲以西人而在官地擅自造房甚屬不合該華人私相結合顯有因倚爲奸之迹且該客店係作酒肆售酒兵艦水手人等酗酒滋事勢所必至於關務甚多不便據税務司函知前來當即照會寳山縣民政長澈查辦理據復係由該圖地保曹杏生帶領翁國清張金桂二人向吳淞公所暫租騰字號三十九圖洋碼頭公地一方租洋三十元建造平屋三間現在尚未竣工將來擬出售番菜點心嗬囒水洋酒等物並無洋商合股開設外國酒店之説即令該國地保取具切結備查並查據該鄉公所函稱砲台灣淞關界址以南四丈六尺起造洋房之處係屬本鄉區域内官地其土地所有權歸本鄉行使翁國清張金桂皆滬上華商夥並非西人七月間憑須道生曹杏生向本公所訂有租據是否開設客店酒肆租據内並未訂明等語該民政長不著一字案語錄呈查照隨泐函復飭將並無洋股一節責成地保曹杏生邀同翁張具結存案登報聲明並嚴禁酤酒違即重罰隨時查辦以保治安一面由本使因本月初二日踏勘濬浦工程之便親往查視見骸處所蓋洋房正在工作門前標立西字牌一面上二字譯作吳淞舘下三字係西人名稱譯作貝勒脱是確有洋人在内與並無洋人合辦之説尤相矛盾且以官地之權歸鄉公所行使揆之法理甚有未安該民政長漫無决别據以爲言似此偏徇劣保奸夥破壞約章輕棄地權若不從嚴查辦何以善後交涉之事防之於未定得力較易爭之於已成其勢逆而措手萬難矣本使無管轄地方種責特用縷陳台右請賜遴委廉明幹員督飭寳山縣民政長澈查究理分别懲治地方幸甚理合咨呈都督察照施行 
[再誌舉行國慶之預備]  
　　陽曆十月十日舉行國慶預備情形經紀前報茲又據各界先後報告彚誌於後　　南巿商團公會上海商團公會舉行提燈會經過之處業已預先議定照錄如下各商團准午後一時由陸家浜商團會出發進製造局前門出西栅口到貧兒院休息半時再進老西門取近道至九畝地放十三排槍唱國歌恭祝慶興畢散隊晚問准六時半至陸家浜公會出發走老馬路朝北出王家馬頭走外灘進巿政廳前門出毛家弄走老馬路往北出大馬頭由外灘轉至裹十六舖橋朝南至大馬路進大東門走東街由小東門大街過天官牌樓至黑橋浜轉灣走舊校場過陳巿安橋走三牌樓到民政署散隊又聞該會司令部因近日謡當未息恐有匪徒於國慶日乘機擾事特定規則届時凡本會老班會友平日出防備有槍械子葉者仍行出防格外戒備至學生隊及新班會友則舉行提燈會以示區别並又撥派暗探隊馬隊機關砲隊等與警界聨合巡察各學堂學生則隨同本會提燈會遊行　　警務公所警務長昨邀各區區員會議團廢日應行巡察嚴重防守惟應頒犒賞各巡長巡士每名賞洋一元届時不得擅離戰守務須分區守候隨時派遣　　巿政廳與商會滬南巿政廳及南商會均已高搭彩牌樓遍綴蒼松翠栢並間以五色電燈届時一律燃　　　第二初級審檢廳南巿第二初毅審判檢察廳昨出牌示云本月初十日奉大總統命令舉行國慶紀念本廳亦應停止辦公共伸歡頌仰訴狀人等一體知照　　地方審判廳地方審判廳牌示云照得十月十號爲國慶日本廳應遵照大總統命令停止辦公一天併一體懸旗結彩以表慶祝合行通告合屬人民知悉是日本廳停止管理一切訴訟案件其各遵照　　閘北公署舖户閘北巿政廳警務公所及各區警署各團體各商號均已懸燈結彩預備慶賀新閘橋堍及寳山路各交界處均紮燈棚以彰盛舉　　閘北第一區閘北第一區區員張靖岑君昨出通告云陽歷本月初十日爲我國第一次國慶之期本境官署商家均各懸掛燈旗以重慶典際此初週紀念宇内承平遥瞻五色之旗預兆萬年之象届時自必歡忭鼓舞得樂游觀惟本境爲華洋交界之區商民叢雜良莠不齊難保無宵小濳蹤乘機扒竊除派巡警人員嚴密查巡外亟應令知預先防範爲此仰居户人等一體知悉是日出外邊觀各宜留人看守門户即身帶貴重物件亦宜隨處當心免受損失　　滬西商團該商團預備慶祝典禮不遺餘力沿途燈彩星羅棋布届時必甚爲熱閙茲聞會長吕耀庭君謂會場形式雖己布置周祥然爲思患預防之計消防隊與救濟社是不可少救濟社擬由各會友中知醫者擔任消防隊則請西區警局及城西澤濟社擔任　　西區住民西門外東安里住户朱煥章趙同春韓蘭生等發起舉行慶賀其經費除由弄内各户公認外餘均由三君擔任其布置一切擬於弄口紮冬青栢枝以菊花紮五色國旗預備五色燈百餘　俟題燈會經過燃放爆竹以表歡迎　　宣講社與不吸捲烟進行會通俗宣講社總社庶務袁頌豐君函邀不吸捲烟進行會聨合舉行提燈大會巳由該會理事尤惜陰君許可届時并請貧民學校學生自治會出隊隨途唱歌兼隨路宣講不吸捲烟之利益　　綢緞業滬上綢緞業昨日二時邀集同業在會商處提議舉行慶典當經全體贊成於是日懸旗掛燈停巿一天 
[縣議會議案彚錄（四）]  
　　上海巿北區勿任放棄案此案應與民政長交議閘北區城劃併問題案併交法律審會審查報告再行公决　　清查巿鄉區城内公地案沙洲灘新漲公地前清諮議局會議决歸各自治公所承糧管業以租息作自治經費此案指新漲而言至公路公浜關係交通水利係另一問題應均由各巿鄉公所自行清查另訂辦法　　籌禁吸烟案洋藥止運之約尚有五年且以上海廣州爲結末則此數年中烟毒恐未能劃除凈盡惟禁吸一層權自我操然必先有規定之辦法始可推行無阻今都督有本年底爲吸烟盡期之通令自應切實奉行但我上海有租界牽涉辦理殊非易易應如何取締吸户以期掃除沉痼之處與董議員建議編烟户籍並設調驗所案張議員建議禁私賣燈吸案併交法律審查會會同全體議員酌訂辦法交第二讀會　　籌設禁吸鴉片烟調騐所案此案應與張議員籌禁吃烟案張議員取締烟民案張議員禁私賣燈吃案併交法律審查會會同全體議員併案審張報告再行公決 
　　取締賭博案賭博之害盡人皆知而樽蒲之戲賢者不免施行禁令則文告一紙無補於事深密之房室旣不易稽查豪强之子弟又輒思抵抗如期禁絶即使敎育普及恐亦未易臻此神境惟巿集鄉村設有明目張胆呼盧喝雉毫無顧忌之流自應由官廳施行懲辦今聞警務長有取締製造賭具之舉未知曾否實行并未知民政署有無禁賭之辦法應請調處卷宗交法律蕃查會審查報告再行公决　　敬業學校報告案公産以保存爲原則敬業學校建築校舍不支存欵出售地畝與保存之意不符交法律審查會會同財政審查會審查報告再行公决　　接收震修兩等小學校報告案震修兩等小學校應否用縣欵交學務審查會會同財政審查會於二年度敎育費預算附冊第二欵第二項及敎育費預算分冊併審查報告 
[國貨維持會十一次宣講記事]  
　　陰曆八月廿五日晚八時中華國貨維持會宣講部借錢會館開十一次宣講會會員來賓到者二百餘人華僑聨合會代表到者吳應培周作霖徐瑞霖莊嘯國連横邵南棠朱春雷諸先生首由梅君竹盧演説謂此後學子皆宜注重商業商界收用學生皆宜取錄完全畢業生以策進行若無根　驟膺重任於營業前途大有失敗次由王文典君宣佈　　聨合會會長陳楚楠先生由病院來函謂今　承貴會寵召　當躬赴會所敬聆　益共策　行雖病何辭無奈身寄病院不能自由致難如願惟有煩　　應培諸君代表意見　云又謂共和成立華僑之力寳佔大多數華僑寄人籬下備受艱苦深知前清不能保護不得不奮圖革命迨大功告成旣不佔擅分毫利益又不爭權奪功故革命人物惟華僑最有價値最宜崇拜今日到會諸君　起立致敬衆起立致敬次由華僑代表演説謂吾人僑居外洋深知祖國國勢袞落不得不圖謀藉保宗族革命事業雖則協同進行究屬吾人應盡天職豈得爲有功民國今政體共和民爲國主政府者吾人雇用之辦事人耳於吾人萬宜自謀進行現在社會能維持國貨者殊屬寥寥並非國人太無心肝實工界不肯改良出品誠爲大過故中華國貨維特會宜從根本上解决除改良工藝外實無萬全之策要知商品在於利用物無鉅細總要研究其鐘用社會與否方能有效若僅守舊一無改變智識安能立足於此商戰時代乎至維持國貨效果非獨國人盡用國貨還要國貨推行世界而爲所歡迎也則幸甚矣蓋吾國人才智識本來高尚華人苟能自己振作誠堪爲東亞第一强國故維持國貨實有非常之幸福次由周作霖君演説以共和成立徒有虛名其實内容危險非常也尤以經濟問題爲最推厥原因寳商業失敗利權外溢國勢亦因以危險故今日挽回利源非從實行維持國貨不可且國貨發達於華僑亦有關係當祖國工業發達販運外洋華僑可謂出力故鄙人甚願出品改良他日吾國商品得流行世界則大幸矣並言到會華僑對於國貨維持會各頤分任職務販運公司正副協理事吳應培徐瑞霖兩先生可以担任歐洲調查連横先生可以担任東方調查莊嘯國邵南尚裘春雷周作霖可以擔任次由王文典君演説謂華僑諸君投身社會不務權利即今日到會者確謀國利民福非他人滿口空言者可比懷抱甚熱頗願與本會同志相叙一堂宣布偉見因言語不通恐多隔膜鄙人請會長約日邀集職員請華僑到會討論進行並謂綢緞黄豆若能亟謀出洋大批販運獲必利厚卽報紙一項日需紙料甚衆惟紙業中人不知振興莫大利源坐使損失至爲可痛次由鄭紫峰君演説謂維持國網若在實際争决必先推廣絲綢保全土貨如近來大馬路泰和里義豈和及杭州悦昌文記之各種新出品無美不備可見中國工業之進步惟望國人能知購用次由婁鳳韶君演説謂維持國貨談何容易凡百事體主持二三人附從千萬人在坐諸君若果能熱心維持以身作則不難轉移末俗又與華僑諸君聲息相通共謀進行則國利民　必能見諸事寳末由梅部長宣布今晚承華僑諸君到會一無供張半杯清水殊抱不安所謂君子之交不妨淡如水也時已十鐘振散會 
[包探被窘續誌]  
　　滬南製造局砲彈廠工人李阿四因冐隣婦朱周氏名義至公共租界馬立師路周氏之妹林周氏處騙取由氏代借値洋八十元之金押髮一支金戒兩枚携至製造局附近之灣頭街王紀林所設之私烟間内賭負即將自已之銀表一枚與金飾押於王處計洋七十三元逃匿租界致朱周氏情急吞服　水幾致殞命迄未醫愈旋經林周氏將李阿四尋獲扭控總巡捕房解送公共公堂訊知前情判李押候移吊　物再核一面卽由捕房派探李星福協同四十號西探至城内警務公所聲明當卽簽字派探協往吊贓無着反被是處居民聚集三四百人與西探爲難並用磚瓦飛擲致李探頭顱受傷一時聲勢洶洶由總派警荷鎗將中西探送至租界李阿四則暫行留周候再商辦在案茲已由錢局員拿獲爲首滋事之人並商明捕房飭令原告到局預審明白前日即將李與原贓一併解至總巡捕房昨送公廨經孫襄讞會同美强副領事向中西探詰明當時被辱情形訊之李供詞狡展中西官會商之下遂下堂諭云賊旣帶回着給原告具領惟該地流氓紏衆毆探李阿四並不喝阻已存幸災樂禍之心實屬可惡蒼押西牢七月期滿逐出租界 
[廠主體恤女工]  
　　繅絲女工張小妹等至公共公廨控告新閘路錦華絲廠不付工資反被管車人朱小辮子行兇等情已誌昨報茲悉寳係錦華里協隆絲廠之事當時該女工等退至該廠復與買辦錢少峯爲難錢即派人報告捕房昨由包探將張小妹等各女工傳至公堂諸究旋經該廠洋東上堂聲請開釋中西官准即將案註銷 
[學商公會開會記略]  
　　南巿學商公會於陰曆八月二十七日晚在水神閣事務所内開孔學講演會由王立才袁頌豐顧翕周范應生等演講孔學正宗並由貧民學校學生高唱尊孔等歌同時又有該會俱樂部附設文虎贈送名人書晝以助雅興聞重陽晚問尚須舉行文虎云 
[運動會預誌]  
　　西門中國體操學校定於本月二十日開第八次運動會其運動材料除注重兵式操練兵式器械外凡學校正當體操莫不完備並聞該校學生頗研究本國拳術及武器届時並請精武體操學校議君偕同表在民國成立武力是尚有志體育者盍往觀之 
[貧民學校尊孔會誌盛]  
　　南巿貧民半日學校於陰曆八月二十七日（即孔　涎）舉行　孔紀念會先於上午該校敎員學生齊集禮堂行敬聖禮（三　躬）並由敎員演説孔學之道於午後二時開會各學校敎員學生及男女來賓到者三百餘人　由主任敎員袁頌豐君報告次山梁幹臣戈朋雲梅竹廬兪元爵葛雲龍袁頌豐諸君相繼演説尊孔之道及孔學之敎其間由該校學生奏唱尊孔歌等遂分　各種印刷品及紀念旗散會已五時矣 
[私販軍裝之辯論]  
　　四川人徐海青因向住居北四川路三百四十二號屋内金漢耀即金文彪）購得手鎗十三支連同藥彈等物寄於北蘇州路二十七號洋房同鄉人陳星福處陳蘇於皮酒箱内經洋東察悉報捕將徐金陳三人並金之妻母王周氏連同軍械一併拘解公堂押候查究在案昨晨由廨復訊先由中西包探禀明當時拘拿情形並由捕房代表侃克律師譯稱金等在租界販賣軍裝未向工部局捐領執照殊違定章廳請訊究訊據金供去年光復時會代光復軍北伐隊等採辦軍火復向中德茂泰等洋行拆買惟均在華界交接雖有文監師路會充軍官之彭海青吉陞棧庽客李子堂函囑代辦軍火均未成交另有一西洋人來信詢問大洋鎗並據周氏供稱前項槍彈實係庽居華興坊之警察統領麥登托銷與徐手鎗兩支祗得佣錢兩元餘不知情據徐海青供稱爲白木耳生意本年四月初二日來滬此項軍械係四川軍隊中人托購由某日本人介紹與王周氏相識議價每支連彈洋五十元於防曆九月二十五號持鈔票洋六百五十元至周氏家内與金會而由氏取來手槍十三支當時貨價兩交此外並未與人賈過軍械如堂上不信情願對衆立　訊之陳星福供明前情並由金之代表穆安素律師辯稱捕房所控被告在租界内販賣軍裝違背三十四條定章但金係意商用人照章應由意領簽字方可傳提且被告住居華界西探開六肅竟至華界拘人先屬違章况所呈函件均未能指實照此案情亦不過十元至百元之詞金並無重大罪名惟周氏供認　售金則並不知情况其洋東亦願到堂作証請爲將案註銷關讞員商之美海副領事以案關私販軍裝未便含糊遂判各存保洋二百元保出候會商堂諭飭遵 
[車夫毆斃人命續誌]  
　　飛興黄包車公司經放車租之陳長林因向車夫陳金川索討車租小洋一角反被毆斃巳記昨報前日傍晚經公共公廨中西官　所騐明委係傷重致死旋由捕房將兇手陳長林見証李金標解案訊問供認不諱諭仍還押飭屍妻王氏具結收殮候核瑣聞 
[城内]  
　　民政長牌示○前據浦車瀾泥渡人民高雲生禀稱仿造坑厠求請察核等情當經批示候轉行警務長查明復奪在案去後茲據復稱查該民人原設坑厠係因有碍衛生奉諭塡拆現據禀請仿照警署坑厠式樣重行建築所言似亦成理惟必須令該民人先將圖樣呈閲核定如果合式且不致妨碍公衆衛生始能照准應請示遵等情前來合就牌示爲此示仰該民人知照應將請建此項坑厠指定地點繪具圖樣呈候察奪再行飭遵地方審判廳民庭批示○許九臬等催請鑑定批狀悉查此案廿五保十三圖靡字圩四百十五號蔡大椿户則田一畝一分一厘六毫前經本廳咨請民政署將該户方單註銷派員鑑定召賣各在案據訴前情候復到後再行咨請民政署派員鑑定可也徐哲人辯闕傅俊訴不理欠欵批呈及報紙均悉周秋如是否住居英租界爲中庸洋行生理抑住居該商立大衣莊内候將繕本送達原告闕傳俊呈復核奪第一初級審判廳民科批示○王錦舟辯訴張文彬訴欠租批前送達命令書時該被告自稱因房屋尚未租定故未出屋再限數日印行搬遷等語今忽變更前議碍難照行第一初級檢察廳批示○陸大孚辯訴同德太簿據並無湮没由批狀悉旣據聲稱將簿據廿五冊呈請審廳加蓋印信並無湮没情事候將此案原卷移回同級審判廳核辦可也先令醫治○西鄉華涇鄉民劉大生被竊賊戳傷一案昨經檢察廳長陳君提訊劉供耕田爲生住在廿六保廿八九圖前晚家中失竊昨午在鄉人潘錦堂家查獲棉花七包並衣服等原殿民人正欲取回詎潘持刀趕來連戳數刀以致受傷求究陳廳長驗得劉之頭而並兩手共受刀傷七處傷勢不輕判送上海醫院先行醫治候派法警下鄉拘提兇犯到案嚴究尚須上訴○本邑人顧乃德延秦聨奎律師赴地方審判廳訴次房叔母顧方氏擅賣産業於救火聨合會一案前經民庭戴推事審問救火聨合會延狄梁孫律師代表聲明顧方氏係完全有能力之人本會與結之契約原告無權干涉經法庭認可顧方氏延林行規律師據情辯訴外並提起反訴謂氏翁在日分析家産之時告有巿房五幢抵出銀二千餘元留爲二老　養之需迨至翁姑先孩棄養顧乃德探知分産據被焚掯不照分清求堂上諭令顧乃德將所執分據呈驗照分顧藉詞遺失旋經戴推事决定着公親沈松茂胡成章查明復奪昨日重行開庭林行規已赴大理院推事之任委任取得英京律師會資格之阮志道律師代理公親沈松茂等延律師何飛輔佐先由戴推事詳詢顧乃德依據何種証對以抗顧方氏之反訴顧稱前清縣署案卷雖已散失然有當時刑房某書抄出之案底可證問官以抄出底稿碍難作證旋將堂諭翻閲僅有對於朱稚堂典産一部分之判决訊問公親沈松茂等　何飛律師陳述查明未分之不動産及借出欵項計廟西顧永興本店房屋十間店内資本約一千元吳曉山押欵一千元趙邦泰押欵一百七十元廣東　押欵三百五直千禮和洋行章姓押欵五百餘元不動産有房屋可証借出欵項有債務者可查况公親沈松茂饒有資産對於法庭不致徇私僞述現擬調停方法廟前房産應以四間給顧方氏執管至店本押欵及十五千應收未收之息金合計次房應得洋四千五百十二元請求酌斷顧乃德仍復藉分據焚毁曉曉置辯何律師曉以法律行爲之契約但憑事實發生試問汝祖父母之故世旣在分産之後則赡養財産未分已彰明較著沈松茂等均分據署名之人出爲本案作証僅盡証人義務並非與汝反對况顧方氏應繼汝子爲後此項財産仍爲汝子所有顧乃德又供祖父母故世欠債三各餘金理應料理何律師言原告前供該産分歸長房今又稱祖父母負債前後不同虚僞顯然顧方氏所延之阮律師以當理勸時公親議將廟前巿房十間全部分給次房管業顧乃德之母愿以縣前紅木作巿房更國顧乃德占有多年務請法庭公斷戴推事遂下决定押欵年久人証間有死亡旣是一家暫免分派至廟前之十間房屋以藥材店賃租之兩遣分給次房顧方氏管業兩造咸不遵服問官諭候判决書送達准予上訴 
[閘北]  
尋獲逃妻○南京人唐兩臣之妻吳氏由事來滬寓居法界小客棧内詎被人誘匿閘北陳隠南家昨日被唐尋見向領不放報告一區由張區員派警將吳氏與陳一併逮案略訊一過判解警務公所訊辦 
[公共租界]  
賭棍局騙○潘阿二朱根生與著名賭棍浦雲生等在北四川路二百四十一號屋内專以僞賭誘騙人財前日經捕房派探前往將潘等三人並王阿應曹阿良陳道之錢協元王連生沈金福徐芝山連同賭具一併帶入捕房昨解公堂訊實判潘朱浦各押一月浦期滿逐出租界餘人各押兩禮拜抄獲銅洋十六元銀洋兩元一併充公賭具銷燬掗繼滋擾○北京路八百四十七號住户南潯人陳馬氏（卽陳張氏）控同族陳廷銘掗繼滋擾等情昨由捕房將被告傳至公廨請訊原告代表沃沛律師聲稱原告之夫陳子林弟兄三人氏夫居長因無後嗣二房之子亦已身故照例應由近房之孫承嗣被告係屬　房不應掗繼佔屋應請察核中西官以被告律師未到遂判存洋二十元另行交保着將家屬搬出候下禮拜二訊核如違定將保洋充公卽行提究拍賣抵償○英商恒豐洋行控陳青連陳作唐定貨不出屢經公堂傳訊延不到案昨晨原告西人投案請示中西官會商之下判候給諭將貨拍賣抵償如不足數再行飭追屢次違章○福建路三百八十號門牌水菓店主金長生因違章將瓜菓剖開出售並收拾不潔經衛生局查悉傳至公廨訊明業已屢次違章着存洋五十元趕緊收拾清潔再違將洋充公並將該店發封分别懲儆○駐滬日本副領事西田君昨晨十時駕蒞公共公廨會同王襄讞升座特别公堂會訊僑居閔行路五號門牌之日本人控蔣元吉行竊柴炭月份牌又虹口甲乙兩日人控黄阿巧葉阿二串竊銀表又劣孩願阿根掩入某日人家圍竊等案當田捕房將各人先後解案卽經王西兩君逐一研訊明白判蔣押三禮拜王押五月葉押三月顧孩迭次犯竊着押改良所習　一年安揷小孩○男孩秦來發被匪拐往鎭口圖賣經是慮警署查獲訊係上海拐來昨日派警帶至滬上即送公堂請示訊據孩供年十三歲原籍山東被匪誘拐來申關讞員商之美海副領事判秦孩留候函送山東會館妥爲安置被告待訊○鍾朱氏控鍾連生不理借款又屈吳氏控石繼之藏匿棺柩等案昨由捕房將被告兩人傳至公堂交保過堂候訊口角釀禍○平望街四十號門牌朱夢州之併婦張王氏因與婦人嘉興小妹口角吞煙斃命業經公廨中西官驗明己飭棺殮昨由捕房將朱拘解公堂請究孫襄讞商之美領强君以氏尸己經英領驗明遂判朱交妥保候英領堂期解訊資遣回籍○鎭江人王其華來滬謀事不就寓居廣東路三百二十六號門牌某客棧内近因資斧用罄忽於前晚吞烟　盡當歷棧中人察悉報捕將王車送仁濟醫院醫愈昨解公堂訊知王尚有兄在原籍開設洋貨店判賞給火車票一紙並洋一元着速回籍免致流藩限期理楚○西洋商人藍　控朱竹庭及保人余賢渭不理欠銀一千餘兩業經公堂先後拘押前日午後由闕讞員與西洋巴副領事升座會訊原告西人投案請追貿之朱供認屬賞求恩寛限判朱余一併交人銀並保限兩個月趕緊理清如違卽行查封家産備抵拍賣　債○萬昇醬圍鮑子川控已閉大慶樓酒館經理董瑞林不理結欠貨洋二百餘元前晚經公堂孫　讞揭訊以該酒館早經被控拍賣因與觀審之美領海君判候與周杏生等控案一併照攤以昭公道如數清償○德森久源鎭昌三錢莊同控席　如不理欠銀四萬六千餘兩迭經傳訊未到前晚又經公廨傳訊席仍抗不到案孫襄讞以被告旣屢次抗傳實屬藐玩着按照各原告所控之數催令清償以爲延宕者戒合股紏葛○粤人余　喗控鄧錦堂合做運卸停泊浦江之各國兵輪及商輪之煤灰悔議國容盈餘銀兩等情前晚由廨傳訊兩造各延律師到堂互相　　　襄讞判候下星期一再訊無可諉卸○同和昌五金號主陳小岩控寳和米店程少卿不理定購洋鐵價洋四百餘元前晚由廨傳案訊據被告供稱前次洋鐵係顧興隆所購聶襄讞以收條係程所出未便諉卸判交保限一月理清跌斃免驗○候福生在狄思成路坑　上大便跌仆身死己紀昨報昨由屍戚張王氏至捕房求免報驗自行收殮索債衝突○昨有成衣匠邵阿鶴毛阿根在華記路索債起衅互相扭毆被捕併送捕房飭赴公廨起訴銷毁銅洋○周萬速昨向梧州路張阿福豆腐店收取帳洋三元嗣又向換銅洋一枚張不承認致相口角由捕併送捕房捕頭諭將銅洋存案銷燬分别斥退因何被毆○王阿和昨報捕房稱被蕩婦胡阿二之姘夫　甲兇毆受傷捕頭命送同仁醫院醫治候再查核 
[法租界]  
　　起火可欵○法馬路西鴻昌烟膏店保有火險開設未久詎於昨晨六時忽肇焚如巡捕破門入内店中人早已逃去後由水龍馳往救息計毁去一枝春茶館稻香村茶食店等房屋四鐘捕頭即飭包探將該店東夥緝拿到案聽候漱究星星之火○吉祥街曹裕興彈花店前晚八時因吹熄燈火致火星飛入綿花堆中頓兆焚如幸捕房水龍急卽趕至得即撲滅未釀巨災捕房昨將店主傳廨中西官以該店未保火險判罰洋十元充公客棧受罰○北京自由報館東京訪員趙夢根在名利棧内病斃　該棧擅行收殮一案昨又由廨傳各原被審訊聶讞員商之李兩領事以該棧擅將病斃庽客收殮不報捕房實屬違章惟鐑者之父趙殿榮所稱死者尚帶有川資洋四百元一節究無証據碍難　斷姑着該棧罰洋一百元以儆違章另再給償原告運柩費洋五十元了事該棧經理人張建山當堂開番完案追獲逃犯○捕房押犯王阿章前日串通同押各犯越牢圖遁當爲管監巡捕覺察追獲送至公廨經聶讞員訊實判加押二年示儆時評三 
意土議和之條約未定而土耳其與巴爾幹各邦爲改革馬其頓自治制又起絶大風潮兩方之政府人民均異常激昻日夜備戰此事若果决裂非特有關係之英奥諸國不無牽動而全歐之金融巿塲亦將因之攪亂金融攪亂與債票之發行有碍我國借款前途或且受其影響焉是誠世界最大之問題也然則歐洲諸大國爲維持世界和平計宜如何極力調和以消弭此絶大之風潮乎來函 
[蒙藏探險團函]  
　　敬啓者蒙氛藏霧禍促瓜分凡有心肝莫不籌思挽救茲由敞同人等發起蒙藏探險團有事則犧牲生命以爲政府之後援無事則從事調查以爲賠張實業之豫而奈經濟困難不能尅日進行藝舟等特邀潘君月　夏君月珊擬假座大舞臺演戲一句藉允臨時經費適名震東三省之花旦花　卿姊妹過滬並承　上諸名花熱心感動先假羣仙茶園客串四日以盡義務届時務乞各界　臨爲荷蒙殿探險團劉藝舟張堯卿陳聲　仝立正 
 
 

Page 8

 
 
   
 
 

Page 9

 
 
中華民國元年十月九日星期三（申報）舊曆壬子八月二十九日第九版 
　　申報第三張 
　　中華民國元年 
　　西曆一千九百十二年十月九號星期三　　舊曆壬子 
　　八月廿九日共三張　　 
自由談 
游戲文章 
[打野鷄賦仿前赤壁賦] [  了青]  
　　壬子之秋九月重陽蕩子與審乘車游於胡家之宅香風徐來醋波不興脱帽在手學北京之音唱二簧之腔少焉妓出於馬路之上延佇乎店鋪之間黑炭當街（謂印捕）電燈燭天趁兩輪之所如到一家之門前欣欣乎如蝴蝶穿花而非常之得意轟轟乎如蒼蠅見血逐臭而爭羶於是登樓樂甚拍手而歌之歌曰寳號兮蘭香弔膀子兮送眼光摇摇兮神魂想住夜兮少一洋（謂銀圓）客有抱煙槍者倚歌而和之其聲呼呼然如喜如怒如甘如苦餘煙裊裊不散如霧嚇樓下之龜奴驚後房之鴇婦（言其違禁也）蕩子啞然蹺脚臥床而問客曰何爲其然也客曰避賊逃匪鶼𪃸南飛此非譚老三之事乎北望天津南望申江海天相接人影雙雙此非老三之迷於黛玉者乎方其到碼頭下輪船賃屋而居也樓閣千丈簾幙垂空侑酒徴歌下榻張燈固嫖界之雄也而今安在哉况吾與子逍遥於山梁之上舍家雞而就野騖費一翼之英蚨舉楊梅以相屬結鴛鴦於露水戀花叢之一宿哀良夜之須臾羡春光之無窮挾么二以居處抱長三而長終知不可乎倖得托遺恨於芙蓉蕩子曰客亦知其姘與搭乎拆者如斯而未嘗少也恩愛者如彼而卒莫婚嫁也蓋將自其難者而觀之則美惡曾不能以一致自其不難者而觀之則男與女皆無盡也而又何憾乎且夫男女之間人各有意苟非吾之所喜雖一言而莫理惟大姐之姘頭與娘姨之搭脚朝得之而成歡暮遇之而足樂留之無妨去之自若是色界中之無盡藏也而吾與子之所共囗客喜而笑拕斗更吃缸匣旣盡槍燈狼藉相與嘯傲乎床中不知伊人之眼白（鈍根按作者意在懲勸讀者勿以辭害志也） 
[偵探隊長招募女偵探通告] [  瘦蝶]  
　　爲通告事本隊長昨奉大總統令飭募女子五十名組織偵探隊訓練成團以備調用查偵探一職本屬女勝於男緣男兒遇事類多鹵莽而女子無不沈靜精細辦事周至且易受社會歡迎實爲當今濳消伏莽之要國函應出諭招募并規定資格如左　　（甲）年齡在十五歲以上三十五歲以下（乙）手腕靈敏心機陰險者（丙）略具姿首研究社會交際者（丁）口巧如簧善於淆亂觀聽捕風捉影者（戊）稍習英語通曉各種切口者（已）周知各埠風土人情以及外交秘密情事 
[鈍根游戲畫]  
　　黄克强先生熱心組織政黨内閣苦勸國務員全體加入國民黨諸國務員有已簽名入黨者有堅執不允者有半推半就者其情狀至爲有趣因作此圖以况之者　　（庚）能作種種媚態以惑人使人如遇催眠術不覺自承罪狀者　　（辛）喜效妓優裝束或易釵而弁於易形術有心得耆　　（壬）平時妬妾虐婢箝制其夫願移此手叚以從事於偵探者　　（癸）大胆老臉不識羞恥願犧牲一身以達偵探之目的者　　如具左列資格之三情願投効爲國馳驅者仰卽向書記温生處報名攝影准於禮拜九候本隊長考取任事一般女同胞其各聞風興起盍婦乎來 
海外奇談 
[世界大宫殿] [  頌斌]  
　　某法報載調查各國宫殿以西班牙爲最大而西班牙宫殿中尤推阿司克留耳宫城爲最巨其幅員之廣約佔一百二十英里宏壯巍峨甲於全球若欲在宫城中遊徧各室則非十日不可今年修理三分之一己共費洋三十六萬元云 
[義貓] [  采]  
　　温呢巿埠有西女雅利顯得臣年僅十二齡素常視貓爲命日昨携貓至某碼頭女忽失足墜水其衣裙挂於碼頭之鐵釘幸不隨流漂去女大呼而波濤響擁無人聞知貓乃奔回其　　女母前頻作緊急引導之狀如是數次女母生疑起身從之貓直引之至碼頭始知其女之危險急呼巡差至放棹撈起多方灌救卒得返魂焉尊聞閣詞選 
[秋感] [  一冰]  
　　似水流年去不回摩挲孤劍倍低徊萬般舊恨因秋起一片新悉繞客來白璧幾人爭自溜黄金笑我未登臺滿庭葉落寒蟬噤蘆瑟蘭成悔未該　　睡壺擊缺復狂歌輒向西風喚奈何鳥跡獸蹄交大道人心國運入旋過池魚貪餌忘機甚旋燕歸巢别意多負手樹陰閒立處槍然身世幾蹉跎 
[秋情] [  瘦蝶]  
　　含情無那對秋花搔首西風客思賖莽莽神州開刧運滔滔逝水感年華評　　咏延孤月冷落　心負斷霞倚徧廻欄成獨笑萍蹤何事滯天涯 
梨園談藪[  玄郎]  
　　楊四立唱鬚生嗓子乾枮發音帶沙與貴俊卿仿彿而　較宏亮向在海參威京津一帶名出馬德成下今春來滬入歌舞臺唱拾黄金一劇模枋南北諸名家聲關絲絲入扣且文武各戲以及大沽小曲無一不能歷時有二小時之久多材多藝大受滬人歡迎名始大噪在慶貴每唱此劇臨時必增價倍外楊所能之戲多至二百　齣盜魂鈴葫　谷等　　拿手盜魂鈴能　四只半　葫蘆谷雖　所著名之孫菊仙亦歎其唱做之卓絶生平唱彩旦及　劇最爲出色當行　　吕月　寗班出身初唱青衫名甚徽聞月包不過三十金性甚靈敏後改唱　生老旦武生無一不能旦模仿諸名家聲調　不妙　故戲迷傳一劇最　拿手昔在春桂曾演唱一星期座客常　始名重一時大舞台開幕卽聘之視爲重要人物月包竟至千二百金之巨身價頓高四十倍今己在馬立司路自建華厦爲終老菟裘計矣月樵　子欠雄厚發音高而尖其正場戲唱老旦最屢工種 
小説 
[短篇小説鬼雄涙] [  瘦蝶]  
　　土岡綿亘古樹鬱燐火飛青寒烟凝紫斯蓋鬼雄　嘯之黄花岡也　　新鬼故鬼雜坐林皋縱談政局刺刺不休一鬼忽喟然曰我輩平時以革命爲事業抱破壞之宗旨前仆後繼不達目的不止自有廣州之挫乃激成武昌之舉果然河山還我改組共和荏苒光陰瞬已週歲我聞得黎袁二公定期十月十日爲諸同志開紀念會不知諸志士對於眼前之現狀其感情何若　　一鬼答曰我儕犧牲此大好頭顱實行流血主義原爲國利民福起見初何嘗有爭權攘利之心乃自起義以來冥冥中每觀察各方面之態度詎意黨派紛爭内閣屢仆國家之財政支絀同胞之誤解自由蒙藏風雲日益危迫銀行借欵條件難堪各省之灾䘲迭起列强之承認無期民國前途正不知税駕之所豈非大負初心早知今日之現狀深悔當初之孟浪矣　　一鬼怫然曰吾不信革命健兒僅具推翻之精神絶無建設之能力對於法美兩國之人民能無媿死豈因利慾薰心故置大局於腦後耶然我趙某終未敢遽信　　一鬼曰君不聞共和聲中有蹈海而死之鄧志士乎夫人莫不好生而惡死其所以樂死如飴者必目擊政局之不可爲積習之不可挽憤世嫉俗藉一死以儆同胞當其將死之時蓋心口幾費磋磨而始出此不得己之舉也　　一鬼攘臂而起大聲呼曰君言固確吾亦聞之倘革命健兒中有營私罔利不顧大局者我温某誓必以炸彈餉之　　一鬼狂笑曰君亦痴矣以余觀之徇黨負國之徒淆亂是非之輩在在有之甚且攫他人之子女玉帛據爲已有而猶自詡共和者滔滔皆是君亦安得如許炸彈以供狃擊耶　　衆鬼聞之皆啾啾作哭聲須臾而散猶各憂形於色口中欷噓不置　　瘦蝶曰紅樹凌霜飽染英雄之血黄花泣露難招志士之魂河山大好空切杞憂涉筆及此不禁心摇摇如懸旌涙涔涔而濕袂嗚呼予欲無言予又安忍不言哉　　謝贈未　　廠探險團惠贈戲　兩紙書此聲謝 
 
 
 

Page 10

 
 
   
 
