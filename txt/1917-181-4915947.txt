# 1917 - 181 - 4915947

 

Page 1

 
 
   
 
 

Page 2

 
 
時評 
[不誠之龜鑑（冷）]  
　　此次之事變一言以蔽之曰可爲不誠之龜鑑而已矣何謂不誠即互以外貌虚與委蛇而至其結果致蹈互相受愚之害也 
　　當政府與議會互相爭持之際倪嗣冲假軍事會議之名集督軍於北京致有挾兵要迫之事是謂政府受督軍之愚政府與督軍相持之際張勳假調停之名挾兵以蒞北京致有復辟之事是謂政府與督軍受張勳之愚張勳以爲大半督軍從已主張復辟之後即不聽已調度亦不至顯然反對不意復辟之文早至而反對之兵夕來舉全國各省無一不提戈相向者是亦可謂張勳受各督軍之愚 
　　夫我所謂受愚者非盡謂設策欺騙以罔人也不以眞心示人而使人易於誤會也是所謂不誠之害也嗚呼不誠之害其爲禍於國家及本身之個人者果如是乎願後置身政界者戒之 
專電 
[北京電]  
　　今日上午五時兩軍在萬莊交戰張勳兵敗走討逆軍正在追擊據聞又有反對復辟之某師圑遮斷張勳退回北京之路以保京津問之治安 
黎總統家族現已移居法公使館（六日午後五時半發七日午前九時十分到） 
　　北京電 
　　張勳以曹錕　度未明特任李慶璋直藩爲監視計李未敢往今張聞曹已率兵進攻頗惶恐（六日下午五鐘） 
[北京電]  
　　張勳因順天時報不用國務紀年特派梁敦彥往晤日使口頭交涉無效（六日下午五鐘） 
[天津電]  
　　辮兵所毁廊房附近之鐵路已由日本曁法美軍隊修竣（七日下午五鐘） 
[北京電]  
　　　曹錕之先鋒隊抵蘆溝橋擊敗辮軍現討逆軍駐豐台俟會齊進攻（七日下午五鐘） 
[天津電]  
　　張聞討逆軍勢盛將宣布取消宣統帝位一面派梁鼎芬梁敦彥等赴日使館求保護宣統（七日下午五鐘） 
[北京電]  
　　張懷芝得段密函後已令所部聽候徵調並命駐馬廠砲兵圑開至楊村（六日上午十鐘） 
[漢口電]  
　　省中已派一混成旅北伐武漢商會發起助餉昨日鋼藥廠小失愼（七日下午四鐘） 
[杭州電]  
　　北伐隊定　佳日分車出發頒條約七欵（七日下午十鐘） 
[揚州電]  
　　駐揚定軍虞日四時武裝離境（七日下午六鐘） 
[揚州電]  
　　馮副座手諭張仁奎爲駐揚防守司令（七日下午六鐘） 
[南京電]  
　　張軍駐浦統領吳起恒匿城内暗探軍情馮擬招撫（七日下午九鐘） 
[南京電]  
　　今日臨時政府成立下午四時外領入府賀馮就職齊耀琳兼代江蘇督軍（七日下午九鐘） 
[南京電]  
　　臨時政府段祺瑞任責任内閣（七日下午九鐘） 
[東京電]  
　　日本政府以昨日有小川平吉氏之警告擬取相當手段以解釋南方民黨之誤解某當局言今日以後日本之對華行動必足表示日本之誠意 
[東京電]  
　　東京日日新聞載稱後藤新平田健次郎伊東已代治大石正已等屢屢集會擬組織新政黨或　藤辭内相職立於該黨表面或大石立於該黨表面由後藤暗爲之助目下正在討論尙未决定擬於今冬議會前舉行成立式黨員爲維新會四十餘人憲政會之一部及其他數人約有黨員百名以上其目的在擁護現内閣 
外電 
[天津電]  
　　廊房戰事昨夜開始今日七時聞逆軍敗退段祺瑞昨夜到津暫住督署省長朱家寳交印離津裝運洋兵赴京之火車今日午時可望經過廊房以雙方皆允其行過也（五日） 
[北京電]  
　　近數日來華人紛紛赴津火車極爲擁擠今聞鐵路中阻頗爲慌駭外人旅館中盡是避難之人美日使署衛隊之後援兵擬　天津來此但廊房方有戰事或不能早到京師張勳兵士幾已全數出京防守京奉亦漢鐵路如逆軍失利退回復入北京則嚴重之時局或將因以發生南苑第十二師師長陳光遠不知何往張勳召集第十二師各軍官勒令繳械軍官不允　由雙方讓步第十二師僅繳所有子彈北京軍警眞正之態度極難偵知衆皆屬望其能維持地方治安（五日） 
[廣州電]  
　　討逆軍之辦法刻已切實决定滇軍先驅陸榮廷率兩廣兵繼之岑春煊來電即日到粤朱省長準備親率兵隊數千赴南京會師北伐外間所傳滇桂兵士衝突一說實爲� 
不確（六日） 
[廣州電]  
　　陸榮廷命粤督速籌軍需並請馮國璋組織政府粤省議會决定請馮副總統就大總統職省城安謐全城皆懸五色旗海外華僑電稱願助民國籌募經費粤人雖不反對以廣州爲京城但願政府設於南京此間滇軍極憤懣不願久待欲立即出發討逆當地官場調遣軍隊頗守機密朱省長稱願率五營北伐胡漢民將随陸榮廷由桂來省桂督譚浩明與粤省一致行動（五日）以上路透電 
[北京至急電]  
　　張勳方面來懇日本林公使保護清帝宣統其結果今日或至明晨將見清朝退位之上諭（七日） 
[北京至急電]  
　　頃（午後五時半）梁鼎芬至日本公使館交涉保護清帝宣統之法（七日） 
[北京電]  
　　康有爲今日（六日）至日本公使館求林公使調停林公使答以取消復辟撤退軍隊後可將尊意通告段軍然亦僅能代通告之勞而已（六日） 
[北京電]  
　　清帝又有僞諭二通如左一特設内閣議政大臣爲一時權宜之計不可不速建設責任内閣實行君主立憲政體着徐世昌以太傳大學士輔佐朝政尅日來京計　一切並籌備召集國會制定憲法之事二中國交通紙幣由國家擔保通用不得随意折扣（六日） 
[北京電]  
　　梁敦彥六日往訪日美兩國公使依賴於段祺瑞與張勳之間執調停和解之勞（六日） 
[北京電]  
　　前電段軍於今晨（六日）四時半在廊房北方約三里之處擊破張軍目下正在追擊一節張勳方面接到此報謂敵較之我軍多至三倍以上我軍之敗係當然之結果豐台附近最後决戰方知我軍之利害云云張軍敗退之報到京清室非常憂慮（六日） 
[北京電]  
　　據張勳方面言五日曾得倪嗣冲來電允爲張勳之援並陳述軍事上種種之戰略（六日） 
[北京電]  
　　曹錕之先鋒隊五日午後渡蘆溝橋似無即襲張軍之意故推測者多以曹軍與張軍對峙觀望形勢（六日） 
[北京電]  
　　京漢鐵路方面因曹錕之態度尙未確定故至六日午後三時兩軍尙無交戰之勢（六日） 
[北京電]  
　　日美兩國軍隊於六日午後二時前後修復廊房附近鐵道破壞之處卽於是日夕刻入京（六日） 
[北京電]  
　　列國公使因京津間鐵路破壞一事於五日正午在和蘭公使館會議結果以列國公使之名義警告北京當局及天津中國軍警告之文大要如左兩軍遵守一千　百零一年之議定書關於北京與天津間之交通均不許有何等破壞之行勳然恊約國各公使爲應必要自當保障之任云云（六日） 
[北京電]  
　　天津電云日本星村少佐所率之一中隊與美國兵一中隊安南兵二十餘名及英法諸國兵士於五日午後五時半保護京奉鐵路局之工夫乘坐專車連夜修繕破壞鐵道前向北京此等軍隊到京之後即充保護在京居留民之任又倘危害及於外人生命財產之時因列國現在駐京之兵甚少或由日本代列國調遣一部軍隊入京亦未可定（六日） 
[濟南電]  
　　張勳之特使前日由北京齎送清諭來濟傳令張督軍督軍婉曲謝絶促令特使北歸（六日） 
[濟南電]  
　　東省爲防在徐州張勳之軍來襲故一兩日來迭行移動軍隊　第五師之一部隊亦出動韓莊方面（六日） 
[奉天電]  
　　奉天督軍張作霖於五日午後二時正式發表反對復辟現正準備出兵又吉林省有贊成復辟之形跡並有黄龍旗飄揚城頭之報黑龍江省之態度現尙不明近似贊成復辟惟奉天人民之於復辟頗示冷靜之態度云（六日） 
[南京電]  
　　馮副總統本日午前十時就代理大總統之任文武百官道賀如儀城内各户皆揭五色國旗以表祝意所有江蘇督軍卽委鎭守使王廷楨代理海軍總司令派李鼎新爲代表來寗參列式場（七日） 
[北京電]  
　　天津來電段祺瑞現正準備組織臨時内閣（六日） 
[漢口電]  
　　　湖南電云湖南决定反對復辟議决無論各省之態度如何誓必極力擁護共和現已發布省内戒嚴之命着手編成北伐軍又劉人熙龍璋等之民間有志者組織共和擁議會爲反對復辟之後援目下正在運動（六日） 
[漢口電]  
　　王督軍派遣軍務課長楊文愷赴寗謁見馮副總統建議二件如左一速就代理大總統之任設立南京臨時政府二與各省督軍恊議速即編成北伐隊（六日 
[漢口電]  
　　王督軍通飭湖北各師勵行訓練各軍隊實行整頓軍器軍裝以作出兵準備（六日） 
 
 
 

Page 3

 
 
　　漢口電　岳州之吳光新昨經漢口北上云與段祺瑞有事接洽（六日） 
　　東京電　日本對中國之變亂取全然旁觀之態度已如前報矣倘一旦北京附近開戰至有危及外人性命之事態或至有破壞京奉京漢兩鐵道之危險則列國恊議之後當於張勳及攻擊軍之間勸其停戰又若危急情勢萬不能避之時則容列國希望或至由日本當保護外人生命之任亦未可知云（六日） 
　　東京電　海軍省得電云日本汽船神仙（譯音）丸七月二日在地中海受敵潛航艇襲擊沉没船長等三人失蹤（六日）以上東方通信社電 
　　北京電　段祺瑞軍隊刻在廊房者約五千人有砲三十二尊張勳兵在萬莊附近共約四千（六日） 
　　北京電　據日人消息蘆溝橋昨夜七時張軍與段軍開戰（六日） 
　　北京電　順天時報載天津消息據云天津美日兩國領事各派兵士一中隊携機關鎗兩架開赴廊房又到安南兵二十人督修廊房與萬莊間之被毁鐵道（六日）以上德文電 
　　北京電　法美日兵士將由津乘車來京鐵路損毁聞不甚鉅不難立即修理北京尙安（五日） 
　　長沙電　長沙與岳州之軍隊現已一致行動湘督出示詞句激昂衆爭誦之昨日市政廳開會到者甚衆有人咬指血書請國民輸資供給政府（四日）字林報 
戰電 
[巴黎電]  
　　今日下午公報云摩朗維萊爾泊呂萊三○四由雙方砲隊猛相轟擊法軍以機關鎗擊落敵飛機一架今日公報云各地點有砲戰萊姆落下砲彈五百枚（五日） 
[倫郭電]  
　　莫斯科電稱英國武裝車二輛已開始攻擊白里柴尼高山（五日） 
　　俄京電　今日公報云俄軍在白里柴尼東面等處擊敗進攻之敵軍敵軍在班特文西南二面高地抵禦甚力（五日） 
[華盛頓電]  
　　海軍部現增造追擊潛艇船目下在建造中者數百艘頃復下令增造一倍此種船隻試驗之成績甚佳可用以抵制潛艇此次美國遠征軍赴法中途爲敵潛艇所攻足徵必有間　以運船駛行日期通報德國假使德海軍部設計不待運船駛入危險區域出而攔擊則美船之地位甚爲危險今大約將請司法部調查此事參議院陸軍委員會之張伯倫氏云今各部中必有奸人由中美南美無線電局以消息通報德國若經查獲則必鎗斃或絞殺之各部之有奸人毫無可疑云（五日） 
[倫敦電]  
　　巴拉勞氏今日在下院宣稱英國奸人以消息報敵俾其擇地時攻擊英倫一節政府並末得有證據（五日） 
公電 
[廊房討逆軍馮玉祥電]  
　　上海各報館鑒張逆叛國天怒人怨膽敢陸續開拔辮軍會合於京奉路萬莊以北一带以備南下敝旅奉叚東路司令命令與第八師之十五旅於六號早痛擊一潰而散現正實行追擊誓不殲滅小醜不止望興義師共討國賊馨香祝禱無任翹企討逆軍第一縱隊司令陸軍第十六混成旅旅長馮玉祥參謀長邱斌叩魚 
[陸榮廷通電]  
　　大總統副總統督軍省長各報館均鑒迭接張勳來電主張復辟據稱已代爲列銜入奏等語又北京來電張勳擅造僞諭有據張勳馮國璋陸榮廷等合詞奏請復辟等語閱之不勝駭詫榮廷日前入都述職極意乞休因故主尙存偶通私謁不過攄戀舊之蓄念並無别意存乎其間我國人民心理趨向共和辛亥之役號爲政治改良實　種族革命義師振臂還我山河博道宏京方謂永除奸孽法歲項城稱帝海内騒然英傑羣興興師護國徵諸往轍宜識潮流榮廷分屬國民素以擁護共和爲職志决不敢以一已之私恩遽忘天下之公義况優待清室列在約法安富尊榮孰逾於此凡在先朝遺老正宜加意保全念我冲人更何忍置諸水火先朝禪讓美甲環球舍安卽危義尤無取榮廷素志以國家爲前提在公義固絶對不敢主張在私情尤不忍見其危險所望伸明大義共奠邦基合力維持母任僉壬播弄庶民國不致中變清室藉以安全大局　甚謹布腹心諸希鑒察陸榮廷江 
[重慶熊克武通電]  
　　十萬火急雲南唐督軍貴陽劉督軍南寗陸巡閱使譚督軍廣東陳督軍李恊和陳競存兩先生張鎭守使林鎭守使長沙譚督軍殷鎭守使叙府羅將軍上海孫中山岑西林唐少川章太炎楊滄白諸先生均鑒義密前日讀恊和轉西林電解散國會爲復辟導線逆黨野必終不稍戢洞燭奸謀深用欽佩方擬電達諸公再申警告不圖僞諭傳來復辟竟成事實奸人播弄傀儡登場逆燄鴟張危及國本稍有人心宜不與共戴天地惟幸變速禍小天奪其魄澈底澄清在此一舉諸公手創民國艱難締造數年以來雖忍痛未發乃義務所在宜準備有素克武鋒鏑餘生惟知擁護共和現已與周鳳池師長一致主張其他蜀事受茲刺激當可轉圜惟鄙見所及似宜劃除南北囗囗清室唯當申討諸逆以示大公至討賊計畫宜如何各專責成對外宣言宜如何格外愼重凡諸大端專仗羣謀竭誠盡力庶幾有濟存亡之機間不容髮如有良策振旅以俟熊克武叩江 
[四川督軍戴戡電]  
　　馮副總統各督軍省長鈞鑒本 
日接得北京東日僞上諭一通不勝駭異此種謬　顯係二三好逆所爲罪無可逃法豈容恕稍有天良無不憤恨諸公手創民國之人務望同時聲討保此艱難締造之民國臨電不勝迫切之至戴戡叩冬 
[程璧光覆馮副總統電]  
　　南京馮副總統鑒肴電 
敬悉激揚大義敵愾同仇凡屬軍人體斯　憤慨自政變發生璧光奉命南下以擁護共和爲其職志海軍將士發揚蹈厲努力偕行豈期政潮未平國本遽覆裂眦北向痛憤尤深現正一面派遣軍艦奉迎黎大總統南下一面籌畫出師討賊百紛麕集鞅掌不遑辱承垂詢先此布覆程璧光陽印 
[張開儒通電]  
　　各報館均鑒頃接京電張康擁宣統復辟總統脅囚首都陷落帝制再活共和將墟消息傳來肺折肝崩張康何　敢犯不韙推厥莽心志切纂弑土龍芻狗妄思得名惟我同胞赫然震怒爰撑其旅撻伐孔張尤有陳說請看注意國都旣陷政無所出維今大計速遷政府設置地點廣州爲宜組織内閣遙戴黎公杜彼野心攖此大權總理重職厥惟少川薄濤豪傑齊歸　粤智者用謀勇者將兵富者輸財壯者用力羣策競舉擁我共和　車北首犂彼虜廷一勞永逸奠定邦某民國興亡在此一舉天下英雄其興起乎張開儒叩支 
　　汪兆銘覆蘇議會電　江蘇省議會議員季通張援口儒琳諸君鑒魚電敬悉竊以爲過矣諸君豈不知今日國中反對復辟者雖不約而同然其間實有二派其一則以毁棄約法解散國會爲職志者又其一則以維持約法恢復國會爲職志者卽微復辟兵爭之事已不可免即今旣有復辟之舉僕以爲諸君此時不愛民國則已如其愛之首當勸前此積極主張毁棄約法解散國會者及消極贊成者宜及此時生悔禍之心懷補牢之計使後此政治之進行入於軌道然後民國可得而治也諸君不此之務而惟知强天下對於消極贊成毁棄約法解散國會之人予以承認僕不知諸君果何心也試問弁髦約法者可與言按照約法乎弁髦約法者當與天下共擊之諸君所宣言也然則對於弁髦約法之人汲汲然爲之運動使得行使大總統之限權何可說也夫愛民國者愛其名過於愛其實六年以來人民未得亨共和之樂非共和苦之也事事違反共和而以由違反共和所生之毒害悉歸罪於共和名實不相稱其弊遂至於此今且名實兩亡矣復其名當並復其實若以復其名爲已足則安用此有名無實之民國爲也愚直之言尙希諒之汪兆銘陽 
[李經羲通電] 　 
　　馮副總統段總司令陸巡閱使督軍省長各報館均鑒六月三十日午夜奇變中外詫爲情理所無蓋以張勳到津在京凡酬對外使通電各省宣告軍人罔不以維持元首鞏固　體爲言又當諸難已解内閣將成即有異謀無可藉口出此變成於三四日内禍自外來若無强援微服入京又無要人證明外交可恃雖有僉壬密國傾覆計已失敗難惑動心當外援來甫一日閉伏幕室羲得密告疑之然無形迹可執惟圖間接消弭嗣見外援移寓報者謂别有政爭不至發生急變不圖即夕禍起發動時賓館笙歌猶未撤也羲於是夕二鐘聞警王聘卿得報僅先一小時奔馳止兵退而復集羲急赴江朝宗宅營救而王江已被勳强邀赴會經羲後到嚴告拒入黎明時江回述勳言無可挽回在坐諸奸則條條分辯謂外交决不干涉無異承認各省多數復電同意惟財政尙須籌備議畢勳卽入宮宣詔云云次日羲欲與勳面諭屢通不報羣小疑怒及羲自恨無力反對遂於七月二日夜靜冒險到津聞芝泉已赴馬廠誓師馳書求伸義憤經羲智昏力薄負罪無極復有何顏求明心迹惟欲及吾目未瞑一述經過眞象令國人洞知羲罪實在不至誤於訛傳則經羲雖死之日猶生之年張勳夙抱復辟宗旨羲非不和惟聞近已改變去冬蛛絲馬迹復經一度消滅月前各省發難徐州一會羣帥推爲盟長羲知勳夸大必爲主張其時大局糾紛會師闕下賢碩皆苦引嫌設竟排難無人久恐禍生不測羲目中妄以爲繫鈴解鈴非勳莫屬又欲動以非常名譽打消夙昔主張顯則鞏固國基免致疆士破裂陰則保全清室使存永遠尊榮衷曲所懷未敢輕發嗣聞公府有電諭以調停又聞勳自負調人謂非奉有明令無權取重同列正在馳電詢商勳使過津復爲將意並述李盛鐸復命還京亦以所要上白府令雖下仍未滿意羲旣懷挾前兩種目的遂以用人不疑之說貢之公府二次令下勳復辭行羲疑而遣問便中密探心志答詞則謂夙願無諱惟時機太不合宜不忍愛而反害我一六十老翁何力久輔冲人萬一不幸危險太重雖有勸者决不可從羲向來舉勳共事誤信爲明通爽直確以忠愛爲心决不忍爲仇報德不虞包藏狡謀利攪　權終爲僉壬煽惑一朝反覆如此尤痛心者太保陳師傳老成忠主力勸寢謀太妃中亦有泣阻者足見清室毫無此心乃皆被勳輩揮斥獨制獨行設國人不諒清室無力禦暴之苦衷事後横生猜議多所削損不獨糜勳百體不足蔽辜卽如羲輩舊僚目覩慘禍力不能救而且躬與其事設有不測生何以見世人死何以對宗祖泣血椎心惟有事　之日重誅羲輩以謝薄海深察清室受逼根因無損我故君毫末也目下義師雲集合力包圍勿使挾負而　兼開一面之網容其窮蹙知歸母殘京闕卽或困鬭負嵎不難尅期恢復從此南轅北轍消除意見人心果皆悔禍庶幾刧運可回庸劣如羲日來含垢忍尤本欲求達兩種目的向我國民謝罪而去今乃種因結果凡百事與願違共和可復借口已多清室卽存惑想非昔凡屬在事之人無不躬負重慝羲則息影已久負疚尤深至議羲假言固位之說此僅個人人格關係無暇置辯惟念兼旬以來爲曲全大局多受因難如赴京堅　同行商所只認維持不能就職已曲諒矣乃到京一難未解即位强以任事告以羣情未洽信用何存勳仍一意孤行斥羲怯餒後察羲苦商聘卿不允復日以無政府歸責於羲揣勳雜單騎到京萬不得已始有任期三月之宣言張勳言行不顧信義全無通電任意誣罔授權羣小賣友罪小誤國罪大羲今證明張勳爲造惡搆亂險人無論對於何方皆罪不容誅至於復辟之不能行於今日時代世有通論無待羲言羲雖始終不預密謀力圖消滅而識閽受欺事敗垂成尙復何說惟有諸公聯合芝帥勉伸撻伐早奠民國速救清室羲雖衰朽敢辭奔走再北電恐難速達諸公接覽後請賜照轉連日因於勢力範圍發電稍遲伏惟亮察李經羲叩支 
[鎭海張伯岐]  
　　申報館南京副總　鈞鑒逆賊張勳恣行復辟叛我民國薄海同仇岐亦國民不勝髮指聲罪致討願効前騙誓與民國共存亡不與逆賊同天日臨電悲憤不知所云張伯岐叩虞 
[南通管雲臣來電]  
　　申報時報中華新報館轉各報館鑒張逆叛國義憤塡膺茲將　馮段二公原電錄奉登載以彰人道其文曰南京副總統馬廠段芝老鈞鑒豪電敬悉張勳逆狀擢髮難數民國億兆人人得誅二公嚇怒振旅誅鋤叛逆義師一出妖燄自消雲臣能力雖微同深激憤執鞭随鐙極所願從馳電覆陳荷戈待命管雲臣虞叩印 
[天津李準來電]  
　　南京馮副總統南　陸巡閱使各省督軍省長護軍使各鎭守使各報館均鑒自晋陽興甲元首行權海内人心方懷悔視逆賊張勳借調和政局爲名行推翻國體之事　用冲人窺伺神器卓温之好今其發軔準民國分子前清舊人不忍使艱難締造之共和懷於豎子更不忍視安富尊榮之清帝陷於危機聞變衝冠仇不共戴夫處今日環海交通民氣大昌之世萬無返共和爲帝制而可久安長治之理袁氏前車可爲殷鑒何况清室本無利天下之心高拱無爲已經六戴而乃强狸服軛破觚爲圜忍今神州罹於板蕩勳不足誅如國家何諸公手造民國功業爛然對此神奸同懷義憤現在勳兵盤踞京師酗酒橒蒲漫無紀律元元塗炭重足側目清帝被脅痛哭臨朝方囦台城待援尤急萬望整率貔貅聲罪致討奠安清室鞏固共和胥在此舉炎黄有靈實武憑之枕戈請命臨電旁皇李準泣叩江 
[南京馮齊通電]  
　　本省各機關鑒政潮横决國體動搖本領督軍本省長擁護共和惟力是視昨已通電全省恪遵省令維持治安凡屬中央直轄各機關在政府無人主持以前不能無所附麗自應移隸於本領督本省長監督之下此後關於用人行政均應遇事秉承藉維大局一俟秩序平定再行回復原狀合亟電令遵辦　復領督軍事馮省長齊魚 
[南京來電]  
　　江蘇各文武機關鑒現以黎大總統因故不能執行職務國璋依大總統選舉法第五條第二項謹行代理茲於七月七日就職合特電知代理大總統馮虞印 
要聞一 
[張勳已内外交迫之别報]  
　　字林報三日北京通訊云今日各方面皆謂張勳氣數垂盡來日無多而其矯揉揑造之滑稽帝國亦將随之而俱亡總統刻在日使署不見客對於外間所傳意欲目殺一說亦示置言康有爲今晨擬逃往天津但被人追回聞曹　軍隊現南保定來京擬助不服受賄軍官仍懸五色旗之戍軍圍攻京城又有驚人消息謂溥倫被張勳指爲大逆不道已於今日鎗斃以上云云皆爲今日午後官　各界之　片　遍全城是以張勳朝代斷難　持一星期之預料愈爲人所共信咨總統之出公府無特殊可異之情節昨日　佈置行囊作準備遷入私邸之狀迨到晚間八時後總統率參謀部蔣作賓悄然由後門而出並未易服改裝直赴使署約在九時已達目的地張勳等直至今晨始悉總統不在公府四由搜尋未幾即知黎已託足於外人宇下黎之家屬旋亦随在張勳未加阻止今日中外人士有求見黎總統者皆未經日員許可蓋日人謂不願華人視日使署爲中國政治活動之集中點也昨夜發生之事最使張勳不樂者爲南苑北苑軍隊之反抗該兩處軍隊共兩萬餘人軍械之充足訓練之精熟爲中國各軍冠張勳除軟兵士皆不贊成帝制昨聞受賄事羣起與軍官爲難扯下黄龍旗而以五色國旗代之彼等人數頗多較諸辮軍爲十與一之比例且砲火精良轟毁辮軍駐紮之天壇固綽有餘裕惟雅不欲於京中及京城附近以武力從事其故蓋恐辮軍挺而走險掠搶京城也反對帝制者乃不用武力而用精神上及金錢上之感動力以離間辮軍使其不助張勳於是全國軍界不贊成張勳行動及清室不願被迫復辟等說遂傳入辮軍之耳辮軍爲金錢僱來其勇本不足恃今聞張勳失勢之消息銳氣頓衰惟辮軍集危險分子而成易於發難從中佈置者宜善爲之此反對帝制者所以冒險設法以求戰事不發作於京城也張勳带京之兵究有幾何其說不一穿戎服者必不逾六千人或僅半數亦未可知聞此外尙有穿便服之兵士數亦不少一遇事變卽可集於天壇天津消息刻已證實各省出師奉段祺瑞爲總指揮之傳說今晨聞十二省聯合組織臨時政府舉馮國璋爲總統陸榮廷爲副總統今晚又聞徐州被圍倪嗣冲攻其南張懷芝襲其北段祺瑞已從天津率兵北趨圍困京城張勳外不能抵禦强敵内不能維持宮廷陳寳琛辭師傳職世續反對復辟憤欲自戕刻聞瑾太妃亦與世續同意康有爲今晨圖逃不知下落北軍躍躍然動王士珍致被監視各部不用陰曆公文不書宣統年號鈔票公債價値大落當舗不收貴重物品張勳且在宮中現其所謂奸臣者多人張將遷入宮中以便嚴密約束清廷内外交追張勳死無日矣 
[杭州快信]  
　　軍民兩長已會銜出示安民大致謂權奸誤國要挾復辟破壞共和業經通電反對一俟商定辦法卽行聲罪致討 
　　北伐混成支隊共挑編四千五百人（每師一千五百名）已一律準備出發 
　　駐嚴第七圑圑長胡大猷奉召來省恊商防務昨已抵杭寓華興旅館 
　　軍界會議又擬擇地設立兵站置總監一員甌海道趙慶蕃電呈到省以所屬處州麗水王植民密謀擾亂破獲軍衣符號無算請示辦法前諸曁知事吳德耀本受徒刑處分經江干洪大房　塘行保出現又發生餓斃押犯楊潮六案經地檢廳嚴拘訊究 
　　杭地審廳民庭推事劉光鼐因茶商王達甫案違法濫用職權經司法部電飭查辦高等廳已弔卷核奪 
　　餘杭卸任管獄員王萬里因脫逃大批押犯已由高檢廳飭地廳依法起訴發押看守所 
[南京快信]  
　　臨時政府今日成立馮副座定午前十時就代理大總統職 
　　臨時政府今日成立各　關均停止辦公一日商民均懸五色國旗共申慶祝馮已電促各部總長來寗就職 
　　浙鄂贛已派代表來寗商議組織臨時政府馮副座昨發電數十通分致各省宣告就代理大總統職並促迅派代表來寗商議組織政府 
　　滬上要人來　者相望於道馮副座已將華洋大觀樓各大旅館包定爲招待所 
　　梁啓超湯化龍來電勸馮在寗組織臨時政府並稱即南下効驅策 
馮副座討逆計劃擬出師先克復徐州斷張勳之歸路至進兵北伐 
　　軍署昨午後六時開軍事會議决即日籌備出師北伐並聞將　駐蘇第二師軍隊編入北伐隊 
　　七十四旅及第五混成旅均擴充二師昨已開始招募聞陸軍巡緝隊亦將擴充至一師以劉槐森爲師長 
　　　連日招募之新兵中下級軍官均派陸軍敎育圑學員充任 
　　駐浦張勳軍隊有暴動消息馮副座昨飭第五　　混旅劉旅長嚴爲戒備江口輪渡碼頭已安置機關鎗數架辮兵現已不敢渡江 
　　下關江中現集軍艦七艘南琛鈞和江利三艦昨亦已由下游開駛來寗駐泊 
　　馮副座昨晨七時乘馬親赴紫金山天保城獅子山等處察看砲台下午一時回府 
　　禁衛軍鎗械　後謠言漸息該軍要求發給恩餉遣散馮派孔副官赴司令部善言安慰段祺瑞由馬廠來電稱已率師北伐曹錕亦來電随段討逆 
　　師參謀長昨由曹銀處來電稱張康造反内部勢甚渙散若興師北伐不難一舉殲滅 
　　倪嗣冲態度不明有人請馮將倪拘禁倪知機昨已匆匆回蚌 
　　張勳派來之惲毓昌胡嗣瑗已由軍署派人驅逐離寗 
　　聞徐世昌來電作調人勸雙方罷兵省庫奇絀有人請馮發行愛國公債票以濟軍需 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[黎總統出府後之京中狀况]  
　　黎總統携同唐仲寅中將東文秘書劉鍾秀及從者一名已於江日退出總統府直至東交民巷之日本營盤暫爲存身此次黎總統突求日公使保護者蓋出於不得已之舉緣一班武夫催交三海其勢洶洶故借赴醫院養病爲名直往日兵營避難日公使林權助及齋蕂少將以黎總統爲一國之元首爲尊重元首敦睦邦交起見對於黄陂一切起居飲食甚爲優待而其他各公使亦時到日兵營拜訪黄陂探詢復辟前後之眞實情形黄陂垂涕道之各公使遂將黄陂所道各情形電告本國政府或云黎總統移駐東交民巷後不日將由某兵隊保護出京或云黎公已請馮副總統代行大總統職權在南京設立政府再任命段祺瑞爲國務總理黎公卽退處於公民地位暫時可勿庸出京以上兩説大有出入未知孰是黎統眷屬亦於昨日遷出新華門即暫寓於東交民巷之瓦崗利飯店先是黎總統於出府之前一日曾有親筆手諭派人出京令各省出兵其文曰張勳擁兵踞京變更國體業經於東日通電嗣該逆等頒發僞詔厚誣元洪及首義諸人以熒惑觀聽元洪孤身陷阱早失自由不難一死謝我全國父老子弟惟是傳聞異辭眞象易蔽區區保障民國愛護共和之初心無由表白茲特派囗囗出京見義勇爲别謀别謀救濟埀亡之民國凡我各省熱心衛國之長官與夫心愛共和之志士速起殄賊以奠國基元洪雖死之日猶生之年血涙和墨敢告邦人黎元洪（大總統印）七月二日 
　　總統大小各印信由陳二厂賷往天津交段總理暫攝因段已赴馬廠故各印信有送往南京消息一說謂黎總統對於國事之處斷於未出公府之前籌劃妥定經已通電馮段及各省更派湯薌銘將大總統印綬携送來津並携來免李經羲國務總理特任段祺瑞爲國務總理之命令又緘請依照約法請馮副總統行使大總統職權昨日由葉恭綽張嘉森一併齎送馬廠呈交段合肥接收分别照辦聞今日段合肥卽將由馬廠來津着手進行朱家寳前奉僞命本有入京之說現因義師四起頗爲懊喪聞昨已電京託病請假三日並請警處長楊以德代理職務天津各處龍旗昨已撤下又據某方面報告馮副座現與段總理電商擬依照黎黄陂七月一二兩號之通電及特派員賫送之命令預定卽日在軍署設立臨時政府並自七月一日起爲正式成立之期以便繼續辦理政務並依電令由馮副座代行大總統職務段芝泉任國務總理又聞敎育總長范源廉前交通總長許世英海軍總長程璧光均已先後抵寗外交總長伍廷芳日内亦有到寗之消息總之天津爲討逆軍雲集之地自應有總滙之機關馮副座旣奉黎總統代理職務之令自必於南京組織政府兩說蓋俱有其來源也 
　　自黎總統出三海後張勳即派公府指揮使徐邦傑駐中海管理一切事宜府中大小職員除鄂人不計外其餘官員一律令其照常入値當差聽候宣統任用凡袁世凱之舊人尤爲沾光有此原因市面益爲震動居民携眷出京者較前倍多以致各次火車因人數擁擠不能按時開行昨日銀錢行市更見跌落中票一元祗兌銅元八十枚交票一元祗兌銅元七十枚係因出京者多以紙幣兌換現洋以致現洋缺乏紙幣過溢價格因而大跌 
[討逆軍出發與各路會師]  
　　段祺瑞於二日晚九鐘偕同梁啓超率護衛兵四十餘名由天津乘車直赴馬廠十一餘鐘抵廠第八師師長李長秦率同全體軍官列隊歡迎 
段氏卽在司令部住宿三日上午八時特開軍事會議段氏當衆痛哭演說遂議决公推段爲討逆軍總司令卽日舉兵出發一面通電各省並發出布告文聞段公布署就緒擬即返津即在津埠設總司令部並聞李軍已於今日開往黄村直隷督軍曹錕卽派兵至長辛店約定會師直抵北京山東軍隊則專防徐州方面昨又頒布軍律云爲通告事逆賊張勳背叛民國脅迫清室盜竊威權横行京師罪惡昭著不總司令率師致討誓殲渠魁凡被脅從概不加罪義師所至以維護共各國體保持地方秩序尊重國交爲先如有違犯後列各條者立以軍法從事本總司令令出必行其各懔遵特此佈告一保護本國及各國人民生命財產一不得擾害各國敎堂及商民人等一不得姦淫據掠一不得無故騒擾民間一不得造謠生事煽惑軍心一不得洩露軍事機密討逆軍總司令叚祺瑞中華民國六年七月四日云云並聞馬廠總司令部已遣在師北進昨日下午十二時半第八師步隊第三十一圑第二營由馬廠過津即轉赴北倉又下午二時半步隊第三十一圑第三營亦由馬廠過津轉赴北倉即會同進駐楊村其餘大隊昨夜或今早當陸續開到再圖北進 
　　保定方面在二號以前尙無若何熊度表示其得復辟消息似亦較後於津當此事傳到之頃街談巷議議論紛紛有謂張勳已蒙簡爲直隷總督者又曹督軍亦改放某省巡撫等初聞之下多疑爲係一時謠傳繼見揭載於京報號外知此事實出有因當亟向各方面刺探又多糢糊影響之說蓋兩三日來適値武廟開光演劇淮軍公所亦復有如上之熱閙商民人等以及各機關人員正在游興勃勃不遑顧計其他突然發現此種大變動故一般人士奔走警告𪊽集私評莫知所措迨至今早（二）� 
日）始由某機關探得此項確息但市面上尙無何等變狀督軍署連開會議邀集各上級軍官公同討論聞昨夜通宵未眠因議無結果故曹公目前尙無一定表示又越日乃聞軍署已議决一致反對復辟本日午後下動員令馬步砲同時出發聞已向長辛店進發矣 
第七師師長張敬堯以曾受張勳恩故惟命是從此次復辟之先曾通電反對復辟又派參謀某赴京至張勳處探聽口音張勳見而即問復辟一事貴師長於意云何某答云敝師長極端反對張勳噤不一言旋即從王士珍處告某將以綏遠都統相畀屬速來京面商王卽電告張敬堯星夜來京下車而京中已復辟矣張敬堯方歸宅而長江水師提督僞諭已下張敬堯乃循例謝恩照常酬應昨日聞已乘隙脫險矣此次討逆軍總司令段祺瑞得知原委當卽致張一電促其會師北上其文云萬急洛陽張師長鑒脫險南旋義旗并與精威妙用欽佩無量張逆盤踞北京人民日在水深火熱之中深望尅日拔隊北上會同趙督軍曹督軍范師長速剪鯨鯢以慰民望以救國危祺瑞支印 
[復辟說到時之張作霖熊度（遠公）]  
　　自復辟消息傳來後奉省人民觀聽大爲聳動莫不延頸企踵以觀張作霖之態度乃張氏對此問題表面極爲冷靜一變其從前飛揚浮躁之行爲三日十時間各省之電文接踵而至若吉林黑龍江山東河南等省類皆探詢對於復辟問題之意見張氏爲回復探詢各省意見起見復在署内大開會議若秘書廳袁金鎧關海清談國恒等政務廳長史紀常財政廳長王永江警務巡長王家勳參謀長楊王亭及軍界旅圑等皆列席磋議應付中央態度内中頗有人主張速行和附拍電聲明擁護清室者此外則皆謂變更國體關係棊重且事起倉猝舉國騒動中外屬目僅張勳康有爲等少數帝制派人物一意孤行挾清幼主以號令天下難保不完全失敗似宜暫持冷靜態度稍事觀望張氏之意本已傾向於贊成方面不過恐奉省治安不易維持倘决然表示贊成民黨乘機外人干涉於一已及奉省地位均甚危險故亦决意暫時觀望張氏目前之態度不明瞭則有之至外間謂其致電往賀並設香案向關謝恩通令各屬懸掛龍旗云云此皆外報聳人耳目絶無影響也 
[復辟消息到粤之籌議情形]  
　　電詢陸使意見 
　　擬出兵一梯圑 
　　解散國會之風朝尙未寢息而宣統復辟之警電忽又傳來竟若晴空霹靂使人震愕其復辟僞諭内有據張勳馮國璋陸榮廷等以國本動搖人心思舊合詞奏請復辟等語各界以陸巡閱使爲再造共和元勳頗至疑惑昨有人進謁陳督軍特提出此事探問陳督軍謂陸使月前之匆遽出京即爲避督軍圑之搗亂而然陸使擁護共和久爲國人所共見可决斷無此事如僞諭中謂據黎元洪奏請請還大政此亦可决其必無今已致電陸使詢問不久當有答覆然此種種必出於張勳背簽所爲則固可預决云云陳督致陸巡閱使電文如下急武鳴陸巡閱使鈞鑒張勳擁兵復辟事本滑稽原可笑置惟炳焜私見可引爲樂視者則叢汚積垢或可假此以奏廓清滌盪之功是不能不認爲我中華民國之一大轉機也唯茲事體大必賴我公出爲主持焜謹嚴整所部環甲待命敢請鈞節尅日來粤萬勿濡滞是所企禱炳焜叩冬印先是督軍署參議雷殷與有胡漢民同至桂省迓陸使已經旬餘因陸使未能抵粤故胡雷二君尙留桂　雷君來函稱陸使足疾將近平復可望首途陸氏對於時局談論之問甚形憤激有不殺逆賊無以甘心之勢與其電文通告多以和平解决爲望者大相判别大抵軍事機變爲實爲虚或進或退欲縱欲擒實在情形令人難測乃能一舉成功陸使與南方計劃早思過半電文意旨實非進行方針專憑形式上之柔剛不足以斷其精神上之怯勇云云卽此以觀即無復辟事陸氏不久亦必有所表示也 
　　二日午午陳督軍召集各級長官曁所轄各軍統領到署會商中央此次變更國體我粤暫時應取如何熊度以爲應付大局方法聞經議决一致以擁護共和維持民國爲主旨旋由陳朱軍民兩長分發佈告中其文如下（一）陳督軍布告云頃傳北京有清帝復辟之說本督軍以此邦人士同意擁護共和爲宗旨斷不肯附和邪說對於吾粤地方治安則無論事變如何均負完全保護之責斷不使有絲毫損失其各安居樂業照舊營生切母躁動自滋紛擾是爲至要爲此布告諸色人等一體知照此布（二）朱省長布告云照得本省長頃得京電張勳等擁戴宣統實行復辟荒謬横决令人憤慨查民國肇建迄今六年其間三次革命哀我先烈不惜隕身碎首肝腦塗地以鐵血鑄造共和方期固國體於苞桑謀生民之幸福詎意爲鬼爲蜮遽逞奸謀視國事若舉棋侮胞如傀儡此誠足今列强　笑而志士腐心者也本省長擁護共和始終一致堅持到底决無動搖我本省紳民夙明大義聆茲謬舉忿怒當有同情特慮無識蚩民驟聞國體變更不免謠言煽惑或致人心惶恐有礙目前治安爲此布告週知其各安居無恐至於出師討逆以及保衛地方各事本省長當會同督軍妥商辦理務必計出萬全决不令人民稍有損失義旗所向當使共和恢復國體益堅爾父老子弟其各拭目以觀焉可也此布 
　　三日馮參議員自由爲時局問題往謁陳督軍於籌餉出師等事有所商榷據陳督軍言此次逆督謀叛造成復辟已動全國公憤馮副總統已有電來不認有請求復辟之舉并通告會師討逆粤省此回出師祇派一梯圑便可足用實不必多所派遣以致勞師動衆因馮副座旣允督師各省自必紛紛響應應由每省抽調軍隊若干會師南京或武昌則大兵雲集北方帝黨自可不攻而下如是則粤省治安可以維持絶不受出師之影響至招募民軍等事不獨於地方有損無益且亦非今日之必要以上所述請向各界人士代爲傳達云云馮君復與陳督軍商榷諸事良久始興辭出署 
[粤省出師聲中之賭案風潮（平生）]  
　　粤省聲勢烜赫之出師熱今且進而爲開賭之爭邇來茶樓中酒店中妓院中戲場中皆倍加熱閙省澳輪船之來往尤盛承賭之兆源公司方預備招牌傢具定日開張而議會中忽生一番劇烈之駁爭當道因軍餉支絀窮於應付擬弛禁番攤本不欲交省議會表决而議會中之明達者亦謂當此戒嚴時代事事由督軍作主此種關係軍需之事不必交議省會不贊成亦不反對此種辦法原是體諒行政者之若衷不得已之所爲詎知議員中有王某等數人謊請督軍交議謂當得多數贊成一面則聯終賭商出錢運動六月二十八日有代表陸某到議會向各議員疏通謂如有不贊成者可與謝議長取同一態度請假避席每議員送公費三千金王等以爲所謀已定預將提議案交繕稿處印好翌日由副議長羅曉峰主席變更議事日程分派弛賭交議案即付臨時審查會擬於此一點數十分鐘之間將賭案迅速成立事爲議員林商翼江秉乾吳偉康曾國琛成符孟林正煊等所聞卽提出抗議意見書交議事課印發時二十九日十一點鐘距提案時僅隔兩點鐘耳王等見之阻勿發表随到反對各議員處哀求勿出席江議員聞言大怒痛斥王等侮蔑議會禍害粤人幾至用武各議員聞之鼓掌稱快羣責其非江議員又到議長譚話室責羅議長謂如此違法害粤之案提出議場勢必與主席拚命議員中亦多數主張决裂王等知事不佳遂將斯案向議事課撤回三十日各議員在集合室討随論随舉代表李國鈞陳念典盧伯寅張星槎陳瓊波譚民三林景洛關越傑成符孟林商翼吳偉康曾國琛入謁督軍備述不可交議之理由並將王等好謀揭破督軍聞悉亦不直若輩所卽安慰各議員謂决不交議而退乃昨日不知何故忽又將原咨送會列入議列入議事日程定二號（即今日）一時開議頃已分送各議員查照現反對各議員李國鈞等已紛紛草定抗議書於今日提出大約届時開議必有一番極劇烈之駁爭而省會議長謝已原則早已辭職矣 
[李厚基最近之舉動（赤水通信）]  
　　李厚基本督軍中資望最淺者欲自固其位置故與北洋派連爲一氣此次獨立蓋不惜舉十閩之生命財產以媚北派人物其實兵不足兩萬鎗砲子藥多所缺乏兼之閩省地瘠民貧財政不足究無持强爲逆之資格故雖附勢而獨立然一聞粤軍進攻消息則手忙脚亂四處求援二十三二十四等日曾密電楊善德李純倪嗣冲張勳乞派兵援閩不使北洋派勢力有所破裂詎所得覆電均以愛莫能助答之其氣頓餒不得已遍派說士　出境游說首派期弟李厚恩赴浙前徐州會議曾爲代表之參謀賈文祥赴京與大辮帥面乞厚援便道謁馮副座請爲調人使粤勿首擊閩參謀高祖貽赴魯招兵更派參謀周永桂赴粤請和專使四出其恐慌可想惟此間某方面人咸信閩疆無 
 
 
 

Page 7

 
 
　　事以閩地旣非重要兵寡財弱粤縱試兵必首重江西倘江西得手則閩爲甕中物不戰可得近來外報所傳李厚基被刺或出走均非事實也 
　　福建自六月一號起至二十二號止其間不服中央命令者二十二日此二十二日中之罪惡逼走省長奪其印綬而自代迫散省議會挪司法行政各欵及搜刮吾民脂膏以充軍實調各屬防兵備戰使土匪蠭起民受茶毒商業與民食大受影響凡此種種誰司其咎更有一事最危險者爲無政府時期中之外交問題今則幸而獲免矣刻已取消獨立又有電召省議會議長林瀚邀集 
省議員開臨時會議林議長答覆謂此時在休會期間應請暫緩云云聞此項作用係得馮副座一電之力蓋馮請其召集會議爲轉環粤事計也　省長一席亦費躊躇彼之躊躇者非憚中央殆鑒於近年來攘奪之風大盛如周駿之於陳宦陳樹藩之於陸建章近則許蘭洲之於畢桂芳皆以寮屬而逐長官以公理言恃强奪人者亦必爲人所奪方念及此遂起悔過之心曾與心腹討論聞有獻議派員仍迎胡氏者李則謂面子上不好看又有人議請電馮副座轉達中央調任胡氏以顧全各方面李甚然之故福州刻下甚傳閩省長胡瑞霖與江西省長戚揚對調之說蓋亦從此消息中來也 
　　粤兵入閩喧傳已久外報且傳詔安已有戰事詢之軍署要人謁力否認其事徵聞周參謀楓柏入粤請和粤軍要求軍餉一百五十萬之代價始准馬頭掉回李厚基以無此財力拒絶之大約此議不成更無他方面調和之法戰事終難免也刻駐詔安臧旅長特派參謀額爾敏來省面陳詔安之險象並討示機宜駐建安一带之警備統带徐鏡清確有不穏之象已與第三圑統带鄒延壽聯合惟尚觀望形勢不輕發難大約廣東於贛閩兩地稍有進步則倒戈相同可無疑義前日徐曾有電來省略謂取消獨立極表欽敬鏡清對此事毫無成見請勿疑慮云云而李厚基終不釋然派兵監視如恒 
　　閩省軍費約三百萬在平時已慮不足際此據省稱兵風雲緊急之時其窘可想財政廳長多方搜羅猶不敷用不得已乃請鹽運使劉孝祚到署會議申言欲借鹽欵二十萬爲臨時軍費之用會議散後劉使以函答之略謂鹽欵係由稽核分所直接徵收運合無力指撥愛莫能助實爲慚愧云云李厚基欲以威力從事左右有恐啓外人干涉者阻之事遂寢刻已取消獨立中央屢催將五六兩月應解之稅欵火速報解財政廳存欵已撥出一空對此無以應命惟有催迫各屬將屠宰各項雜捐東挪西扯以敷衍一時而已（未完） 
[復辟後之倪嗣冲]  
　　倪嗣冲於復辟之事本處於嫌疑地位迨昨日消息傳來謂倪氏已頓變前態將來電表示其主張云此次政爭全爲救國起見國會業經解散冲等要求目的已達惟所未解决者係一小部分之政見現宗社黨推翻共和實行復辟是違背吾輩起義之初衷誓難承認云云並派專員分赴寗鄂贛諸省磋商一致擁護共和刻已得贛李浙楊鄂王各督軍來電表示同意 
　　省蕪臨時警備司令李良臣昨接倪嗣冲來電表明態度飭李轉告商界故昨午特用電話召請商會首領在司令部會議李云此次政爭純爲政見不意竟演成如此現狀實堪痛恨今國家陷於危亡不論新舊黨派南北軍人總以鞏固共和國基爲目的請商會領袖轉告各商照常安業母自警擾省城秩序自宜竭力維持以副鄉邦之望現時蚌埠不開拔大批軍隊來省丹帥亦不回皖云云 
　　倪嗣冲當袁世凱倡立帝制之時代本曾上書勸進者即此次稱兵徐州會議主張復辟破壞約法解散國會種種罪惡倪實爲首今西南諸省聯軍致討彼乃不得已而乘機犧牲其主張曰擁護共和其實不過戀棧爵位而已究竟其態度如何吾人速宜注意也 
[復辟聲中之潯陽各界]  
　　九江電報局於本月二日下午八句鐘接北京宣統復辟通電後局長李國鏞當將電文带赴九江縣公署報告旋由縣遞呈贛北鎭守使查閱吳使以變更國體事出非常誠恐流言四起人心浮動因於是晚九句鐘請孫中山前派來贛之温王張三君（現尙留潯住第一賓館）到署籌商對待方法次晨八句鐘王張兩君乘下水輪船到寗晉謁馮副座探取對於時局之意見並因該電中謂馮副座奏請歸政調查究竟有無其事以便着手進行温君則乘南潯鐵路頭等專車晋省與李督磋商一切擬觀察督軍態度後再電馮副座取一致行動但李督平日宣言維持現狀擁護中央八大字丁此時局危急之秋李督當必有所主張是日鎭守使署開軍事會議潯陽道尹關監督駐潯江貞兵艦艦長縣知事警察廳長水巡署長商會會長均列席據吳使意見似不贊成復辟惟贛事有督軍主持因卽拍電督軍請示辦法並請增兵駐潯以壯聲勢旋接覆電謂如有客軍入境務望實行抵禦保我疆界云云商會亦於是日開會到者較往日格外中踴躍因此事關係中國全局商民異常注意首由舒會長報告鎭守使署開會情形並謂現在國體旣已變更國本當然搖動市面受無形之影響恐慌堪虞現在本城防務有鎭守使鎭懾其間當不至發生意外外間雖謠傳安武定武兩軍入境大約不至成爲事實惟本會有維持商務之責究竟應如何籌畫諸君各抒所見云云討論良久當議决以快函致南昌商會請其探聽督軍意見随時報告以便維持商業 
　　李督軍昨日通電表明態度謂純素以保障共和擁護元首爲唯一宗旨前經通電聲明似此輕舉妄動視國家如兒戲以自取滅亡萬難承認云云此電發表後此間人士尤希望李氏速與各省聯合一致討逆惟日來因受復辟影響銀根異常吃緊經商會會長舒法甲竭力維持疏通各銀行及各錢莊互相救濟以本埠現有之欵流通本埠大約可保無虞外埠來欵不能不受影響亦只得聽之昨日中行持票兌現者頗形擁擠以致未及四時閉門外間遂喧傳該行已倒其實中行資本素厚且奉督軍電令解京之欵一律截留所有發出鈔票兌現綽有餘裕故今日仍照常兌現但因謡言過重該行鈔票及財部平市錢票行使市面不免稍形滞鈍耳 
[浙省準備出師]  
　　先編一混成支隊昨（六日）午前軍署爲出師問題特開軍事會議兼領第四師長楊督軍第一師長童保暄第二師長張載揚均列席討論結果先電飭松江何防守司令官調擾陸軍二營定於今日專車開赴龍華並派委第二師第四旅旅長潘國綱（温州人）爲混成支隊長即於昨日先乘特别快車赴南京請示行期一面頒布訓令通致第一二師師長第四師第七旅長第四旅長云照得帝逆猖獗民國阽危本省應卽出師征討先集兵力於南京會同隣省軍隊進佔浦口沿津浦路線北進以殲叛逆茲經議定由第一第二兩師及第四師抽撥兵力編成一混成支隊卽以第二師第四旅旅長潘國綱爲該支隊長所有該支隊應行抽編兵力開單令發卽由該師旅長等會同該支隊長迅速查照單開抽編完畢並將編成及出師計劃尅日呈報聽候命令出發除分令外仰卽遵照此令計開混成支隊兵力清單步隊兩圑第一師一圑第二師一圑馬隊一連第一師出砲一營第一師工程隊兩連第一師一連第四師一連營長由第一師派機關鎗兩連第一師云云 
　　寗波軍界對討逆事亦異常踴躍昨由葉旅長電致省中準其出發而省中當道以業已編成支隊出發且維持地方亦屬重要當經第二師張師長覆電知照茲錄其求往電如下寗波來電云張師長鈞鑒支電敬悉浙備出師職屬均願赴敵義勇並著似未可拂其所請旅長亦共具此心敢請同効前驅現各省旣一致討逆甬地治安即調他兵塡防亦足以維持乞力請督座俯准是幸葉煥華歌杭州去電云葉旅長鑒歌電悉討逆軍已編就該旅長等忠誠勇敢無任欣慰惟地方治安亦關緊要甬地富庶尤須坐　鎭得人出征與保障厥功惟一督意亦然並望轉告所屬師長張麻 
　　軍署一切佈置就緒後又致馮副總統電云萬急南京馮副總統鈞鑒浙省人心憤激北伐之師出發不容濡緩現已飛飭松江防四師軍隊立撥兩營開赴龍華恊防俾盧使抽撥一旅先行赴寗至浙編北伐之混成支隊已派第二師旅長潘國綱充任支隊長所有南京駐紮地點及開拔日期現飭該支隊長即日起寗面請訓示俾速成行特陳乞鑒楊善德童保暄張載揚魚印 
　　先是浙江求是社曾電各省請出師討逆茲者杭垣旣準備出師故督軍署參謀處昨特致該社一函其文云浙江求是社諸君公鑒頃奉督座發下貴社代電讀悉一是具徵偉論熱忱良用欽佩張逆復辟同深髮指本省對付情形迭經公諸報端想達台覽現督座又抽編混成一支隊派潘旅長國綱率領一俟奉副座 
電調立即開拔會師致討以陰帝孽而奠國基特此奉復即頌日祺浙江督軍署參謀處啓七月六日 
[揚州快信]  
　　副座電令張仁奎暫代淮運使職昨　運局副局長已將鹽運使印呈送旅部聞擬於明晨接篆 
　　據軍界傳出消息副座有電致旅部擬改組江北總司令之說 
　　駐揚陸軍混成旅旅部由昨晚至今早（六日）傳集圑長迭開軍事會議定武軍蕭管带及警佐沈孝丹均與聞其事内容甚密 
　　此間人士因劉文揆及蕭管带之眷屬紛紛回籍頗爲驚慌 
劉文揆之眷屬因接京電令其避居海上故於今早（六日）乘緝私江平官輪前往蕭管带之眷屬及鹽官與張勳有連带關係者亦紛紛遣眷回籍今日鎭掦之中班輪頓形擁擠 
　　定武軍蕭寳琳管營向張仁奎旅長求放清江未邀允許 
　　駐掦之定武軍前奉張文生電令改用國號及陰曆該營未敢實行 
　　定武軍蕭带於昨日在運署營本部讌會陸軍各營長官勸升掛僞旗未得同意 
　　張旅長現特遣軍隊前往瓜洲並有調駐該處定武軍來揚之說 
駐揚定武軍軍餉例逢十發給茲聞本月份已於今日（六日）發放（按該營兵士餉銀每名四兩二錢） 
　　張旅長現特令駐紮鹽城某連軍隊調赴邵伯該處舊駐之機關鎗隊改調本城以資防守 
地方通信 
[蘇州]  
　　復辟說到後之蘇州蘇常鎭守使朱申甫水警第二廳長趙雲生警察廳長崔怡庭前日因復辟事特偕同晋省謁見馮督軍齊省長請示機宜今日已公畢旋蘇蘇州商圑公會總司令魏旭東以復辟事起人心惶惑難保無土匪乘機滋事特召集各支部令司定於明日齊集司令部開特别會議籌商巡防各事省公署因財政支絀去年曾令各縣設法籌借冬漕以應急需茲聞財政廳因目下財政異常支絀特議定援照成案派員分赴各縣知事署會商富紳設法籌借冬漕仍以一分起息此間政界已接到此項消息矣 
[松江]  
　　討逆聲中之松江防守司令何豐林君奉盧護軍使電知駐滬第十師軍隊現已抽編一旅於七日赴寗會師北伐但上海防務緊要餘兵不敷分派故令於駐松十四十五兩圑内抽調兩營即日開至龍華聽調何君奉電後即令十五圑第一營步兵全部先於八日開拔龍華尙需一營擬再令調前往另一訪函云據軍界消息駐松步兵第十五圑劉圑長接浙省楊督軍電以滬地防軍陸續運往南京滬防未免單薄囑擬十五圍步兵兩營移駐龍華斜橋一带以資防衛惟劉圑長因所屬步兵三營業以一營駐楓涇松地尙餘兩營若全數移防上海則駐松圑部無直屬軍隊可供指揮似多未便故允以一營防滬以餘一營駐松大約一二日間防滬之一營卽須開往縣署接省中電令聲明馮副總統態度並飭會同軍警妥籌防務李縣長奉令後即於今日（五 
號　）柬請駐松軍事長官及警佐那鶴年等在署集議聞所議各事仍不外保境安民及防杜謠言嚴查奸民假托名義等等此聞得浙滬消息知該兩處長官已决定出師計劃業已各編勁旅日内會師寗垣所有駐松軍隊已確定擔任防務備爲北伐後援刻下暫不出動 
　　派員聽議職業敎育江蘇省敎育會請敎育家陶君在該會演講職業敎育省公署接該會呈報後已訓令來縣飭派敎育行政人員前往聽講現縣視學倪伯英已自願前往此外由縣令知名學委轉知各校如自願聽講時卽由各該學委呈報縣署然後聽縣揀派 
[無錫]  
　　軍警通告維持治安自復辟之惡耗傳來後無錫商民憤激之餘尤滋恐慌日昨駐錫陸軍警察大隊長王俊臣由寗請示旋錫即召集軍警長官在水警第二專署内開會會議宣佈馮副座宗旨反對復辟通電各省一律贊成並飭各屬以維持治安爲要義是日會議結果以駐錫原有水陸軍警分叚擔任梭巡維持現狀商會正副會長孫蔡二君於會議散後卽將會議情形轉知商界照常營業切勿輕聽謠言轉致自誤 
　　師範校長記過省立第三師範學生溧陽人錢幹森因游泳溺斃一事已誌前報茲聞此事前日由顧述之校長呈報省長後昨已接奉省長訓令顧校長記大過一次管理員斥退並訓令各校取締學生嗣後不得再行游泳 
[鎭江]  
　　軍界維持共和馮副座因復辟問題發生特令憲兵司令陳調元轉飭各營連長切實防範駐鎭憲兵營長官奉令後特派憲兵一排駐守車站一面撥派憲兵一排游巡西門大街江干及各輪埠等處駐鎭陸軍楊師長昨與丹徒倪知事會議維持地方辦法並主張一致擁護共和靜聽馮副座調度 
　　縣批慰留總理前有周彬文等臚列本埠商會總理吳澤民劣跡刋發印刷品由寗郵寄各機關即具函丹徒縣公署請求辭職嗣經本埠商圑正會長朱中孚等發起聯合紳商學界禀請慰留並求查究繕發匿名函件之人昨奉縣公署指令察閱來禀曁附粘函件周彬文曁查無其人必爲平素挾嫌揑名誣衊毫無疑義自古蔞斐貝錦原不足爲盛德之累吳總理對於地方公益任勞任怨靡間初終自反詢屬慊然揆諸逆來順受之義似可置諸不論惟名譽爲人生第二性命應受法律之保障本知事重蒞是邦忝司刑政似此莠言惑世斷不容長此刁風本擬飭警查究旋准吳總理以周彬文稱住南京鼓樓請咨江寗縣查拿送案質訊等情其函到縣業經咨請江寗縣並江寗檢察廳查拿究辦所請轉呈督軍省長一節應無庸議 
　　誤會幾釀風潮本埠中交兩分銀行接准總行來函查照向章半年結束之例自七月一月起停業兩日因一號係値星期順延至二三號合共停業三天詎北京張康諸逆倡言復辟本埠舗户居民聞此消息已屬異常恐慌又見中交兩分行營業已停遂紛紛持票往兌該分行恐釀風漸乃公同恊議於三日清晨照常交易一時踵門兌付者絡繹不絶嗣見該分行金融流通如常一 
般人始各安靜云 
[嘉興]  
　　藏二中校畢業題名省立第二中學校四年級生已届修業期滿遵章舉行舉業現已考試完竣日昨行畢業式茲將各畢業生姓氏錄下張印通田耀章褚鳳儀仲光然陸興宗姚宗舜沈泰來夏以煌朱運喜袁國柱屠相知謝兆　屠秉銓耿覲犀曹鴻泰汪沼淇金大昇李紹先曹永鏿陳祖衍沈衍圭徐光耀陳大騄沈良戈繩武陸寳鑾王善棻徐文龍吳樹猷 
雜評一 
[解决時局之時機（一字）]  
　　南京組織臨時政府矣旣曰政府不可不有内閣又不可不有國會以記者個人之意見言之一面宜速承認段總理（黎總統於復辟發動時已免李經羲職任段總理國務并請馮代行總統職權電見昨報）一面宜速恢復舊國會此二者非特爲臨時應急之處置并可解决從前之難局從前爲免去段職而激起督軍之抗爭又爲解散國會而激起西南之義憤今能乘此機會以復之兩方又能覺悟前日感情之傷被人利用而幡然盡釋前嫌開誠布公以共　國是則今日復辟之禍未始非共和之福也否則舊日之意見横梗於中組閣此譁儋以爭復會彼羣起以抗則張逆雖不足平而國家之平仍未知何日耳吾敢於此爲兩方進一忠告 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[伍外交總長蒞滬紀]  
　　携带外長印信來滬 
　　在交涉署辦理外交 
　　外交總長伍廷芳氏雖曾呈請黎總統辭職未邀批准自復辟謬說起後伍氏卽由京携带印信乘太古公司奉天商輪來滬茲已於昨晨（七日）八時抵埠朱交涉員及本埠政界要人廣帮圑體均馳赴碼頭恭迎現伍總長仍寓戈登路本宅暫以交涉公署爲行轅以便辦理一切外交事件茲將伍總長及朱交涉員致各處電文錄後 
　　伍外交總長致中國驻各國公使電張勳强　前清糼帝復辟全國一致反對各省已起兵討逆旦夕掃除現因北京爲逆軍盤據大總統及國務員皆失自由本總長携带印信於七月七日抵滬暫在交涉公署辦公已電告駐京各國公使否認僞政府仍與本總長直接辦理所有國際上一切外交事宜及應行商辦事件請逕電工海朱交涉員轉陳至僞外務部尙書梁敦彥如有文電等件應槪置不理上述各節請即轉達所在國政府爲要並希轉電駐在附近各國中國公使知照伍廷芳陽計開英施公使俄劉公使法胡公使丹顏公使日本章公使美顧公使並乞轉電比義日奥和古巴等各公使及代辦等 
　　又致南京電　南京馮副總統鈞鑒廷芳於本月本日携带外交總長印信抵滬如有外交上應行商辦事件隨時賜敎函電由朱交涉員轉交爲禱伍廷芳陽 
　　又致各省電　各省督軍省長鈞鑒廷芳携带外交總長印信於七月七日抵滬暫在上海交涉公署辦公所有外交一切事件希仍與廷芳逕商辦理爲荷伍廷芳陽 
　　駐滬特派朱交涉員致南京電　南京馮副總統齊省長鈞鑒寗密伍總長携带外交總長印信今晨抵滬已通電駐京各國公使及中國駐外國各公使所有外交事件逕將文電送滬辦理餘俟續陳兆莘 
　　又致中國駐外洋各埠總領事電伍總長於七月七日携带外交總長印信抵滬暫在敝署辦公奉面諭各館對於北京僞外務部文電應槪置不理所有外交上一切應商事情請逕函電滬辦理等因奉此特此電聞並通告各埠華僑知照朱兆莘陽 
　　又致各省交涉員電　伍總長於本月本日由京携带外交總長印信抵滬暫在敝署辦公茲奉面諭各省交涉員對於北京僞外務部文電應槪置不理所有外交上一切應商事件請逕函電滬辦理等因奉此特此電聞朱兆莘虞又一訪函云民國外交總長伍廷芳自得張康叛逆消息後卽乘太古公司奉天輪船南下定於昨晨抵滬已紀昨報茲悉該輪於昨日黎昨抵淞卽行入口於六時一刻駛至太古碼頭浦江中下椗所有各圑體委派之歡迎各代表曁廣肇公所同人及伍君親戚故舊約計二百餘人均站立碼頭邊羣向該輪脫帽揚巾以表歡迎未幾伍君出艙門站於欄杆側向衆鞠躬稱謝該公司定章外洋輪進口須停泊浦東卸貨乘客由浦中另雇駁船運岸此次經歡迎各代表赴該公司商由買辦轉商大班允准特别優待知照該船主及領港改泊浦西碼頭俟伍君離岸再移浦東卸貨是以即時傍岸當經各代表等登輪迎迓由伍君逐一握手稱謝畢即導入大餐間略事寒喧後經衆代表起而稱頌伍君之能保守法律始終拒絶副署實深欽仰繼而伍君向衆聲稱鄙人自悉張康背叛民國後深資憤激是以即時乘輪南下今承諸公駕此歡接實不敢當惟鄙人雖曾呈請辭職然未奉大總統批准於名義上實際上仍爲民國外交總長故鄙人此次返滬所有外交總長印信一顆亦携带來申云云後經各代表稱此事亦根據法律所應爲之舉述畢由各代表邀請伍君登岸伍君遂與夫人各挈一幼孫女會同各代表離輪登岸登宅中所備之汽車中與歡迎諸君拱手而别聞昨日因天時甚早故各圑體代表大半不及趕到歡迎後均推代表至伍君住宅晋謁以表歡迎云 
[復辟實現後之上海（七）]  
　　祝賀代大總統受任馮副總統依照約法代理大總統職務定昨日（七日）八時卽在寗垣正式就任是以松滬盧護軍使昨晨特派馬參謀長代表赴寗參賀就任禮式並會商出師計畫 
　　法租界打鐵浜中華女子同義義務學校因聞南京已組織臨時政府馮副總統就代理大總統之任國基旣奠民志愈堅不日重興議會克期掃蕩妖氛該校同人素以共和主義爲敎育前提得報之餘喜不自勝於是由校長陸胡雄飛女士偕同各職敎員發起慶祝特開禮堂率領全體學生一律戎服佩刀魚貫而進高升五色國旗行舉鎗敬禮三呼中華民國萬歲並燃放鞭砲以誌賀民忱并致電南京祝賀電云馮副座鑒江電諒達報載公組織臨時政府代大總統職共和永固薄海同忻同義義務學校同人敬賀陽 
　　邑紳姚子讓吳懹疚穆杼齋因南京组織臨時政府事宜特於昨晨七時偕同軍署諮議官李英石乘滬寧火車同往南京晋謁馮副總統面陳一切 
　　十師軍隊業已出發松滬護軍使抽編二支隊赴寗會師北伐已誌昨報茲悉第十師所部二十旅現駐龍華之步兵第三十九圑三營官佐士兵已由該圑長張慕韓於昨日午刻督率全國官兵及軍械子彈共乘火車十七輛由龍華出發專車赴寗擬在金陵城外之龍潭地方暫駐候馮副座命令再行進行惟詢之軍界中人則稱此項軍隊係調驻浦口等處防守省垣是否即行北伐須在副座會議之後再行决定云云又盧軍使在三十七三十八四十等圑内各抽之步兵一營昨亦抽調完備所有官佐士兵連同軍裝鎗彈共裝火軍十七輛已於昨夜八時由滬專車闰驶赴寗矣又新由吳淞調滬之砲兵第十圑第二營所部之第四五六三連均在斜橋新營房内駐防茲因奉令編入北伐討逆之混成圑内故由該第二營營長葉寳珍亦先抽派第六連砲兵令由連長王興瑞隨带過山砲六尊及馬匹五十六騎曁子彈快鎗等件業於昨日（七號）下午四點三十五分時在南車站共乘車十輛開行係從新龍華站而至梵皇渡直達赴寗歸第一混成圑圑長張慕韓節制調遣 
　　浙軍陸續開發北上浙江楊督軍於昨日上午十時許由滬杭火車裝運頭批出發北伐之兵士數百人來滬到站後即改乘滬寗火車裝赴寗垣聞此次浙軍擬出發三千餘人均於昨今兩日候路局撥車陸續開拔 
　　又聞浙督軍楊善德現經編成之北伐軍共三支隊（即三圑共有步兵九營另有砲兵三連工程　重各一連）茲須尅日由浙出發惟杭垣車站火車甚少不敷裝載昨特電令滬杭路局周代局長着速凑配頭二三等車輛及鐵箱車共需五十部務於八號調集杭站以便載軍赴寗會師北伐周局長昨已備齊准今日（八號）晨開駛往浙 
　　滬寗杭甬路局昨日通告略謂邇因軍事關係各軍署需用車輛甚殷茲自八號爲始所有往來瀛杭間之客貨車除早晨八時之快車及下午二時半之特别快車照常開行外餘均暫行停駛云云詢之路局據云慢車與區間車等約須停駛二日一俟浙軍出發後仍當照常開行云 
　　軍警兩界嚴防滋事松滬盧護軍使因松滬軍隊另編一混成旅出發會師北伐誠恐匪徒乘間滋事特發戒嚴令自昨日起松滬兩地軍警一體嚴加戒備以安地方 
　　松滬護軍使署第十一號布告云承准兼領江蘇督軍馮江蘇省長齊電開頃聞中央政局不穏又有復辟消息統一未臻忽生波折本督軍本省長之意維持目前現狀宜守共和軌道本省各文武長官値此時機自當與本督軍本省長取一致之態度倘轄境内有假借名義希圖乘間煽惑擾亂地方應卽以土匪論嚴拿懲辦以絶禍源切望遵照辦理並密飭部屬遵照等因到署除傳知軍警並分派幹員隨時嚴密偵查外合亟布告各項人等須知本省軍民長官旣以遵守共和軌道爲維持現狀之要義則地方治安尤應注重倘有託詞釀亂藉端生事者定即按名查拿儘法懲治决不寛貸其各凛遵切切此布淞滬警察徐廳長以現値國家多故自宜查拿造謠煽惑之人一經逮捕訊實定照土匪嚴行治罪並禁止人民在茶樓酒肆妄談國事以免搖惑人心已分飭所屬各區署所隊警正佐等傳諭崗警隨時注意查察禁止如有恃强不服即行拘拿解究各該署所奉令後遵即轉知崗警實行查禁矣 
　　自張賊叛逆地方各長官曾通令所屬嚴密保護地方治安以防宵小茲聞滬海道屬各縣昨已紛紛呈報維持地方安寗辦法茲將上寳川沙等縣規定縣警臨時勤務規則如下（一）巡警上差在崗時荷鎗實彈遇有形跡可疑之人隨即盤問如有不服等情事拘所訊詰（一）巡警下崗卽在所候差不得擅離（一）輪流梭巡自在差至黎明不得休息除上寳兩縣交界之處互爲聯防外所有川沙沿海各境則由章知事督率警佐陳筱漁會同水警嚴密梭巡 
　　盧護軍使傳見知事松滬盧護軍使昨傳上海縣沈知事到署詢問南北兩市市面情形並飭傳諭商界代總統依法就任大局指日可定傳知商民照常營業並飭沈知事逐日到署一次以備諮詢承轉要公故沈君日來甚形忙碌 
　　贛省李督軍之憤激昨日某政客自贛回滬報告復辟僞諭到贛情形李督軍聞信之下異常憤激當夜即軍事會議通電各省會師征討軍事計畫業已布置妥洽已於三日實行與僞政府斷絶關係指日北伐非掃除張倪等逆誓不罷兵云 
　　程總長赴寗海軍程總長因有要公於昨晨乘滬寗火車赴寗謁馮總統面商關於海軍進行方法 
　　徐樹錚北上前國務院秘書長徐樹錚日前因公來滬寄寓租界某旅館現因段前總理在馬廠組織討逆軍故於昨日由滬起程乘輪北上矣 
　　兵工廠酌停工匠上海兵工廠直隷陸軍部應需經費向歸部中撥發今因復辟發生部欵停付經費無着故該廠長謝邦清决定將尋常各工暫行停止自前日起已將機器廠工匠停止七十六名砲廠工匠亦停三十五名以資節省　　花邊業京受影響本埠商界因受復辟影響市面銀根奇緊花邊一業亦大爲阻滞經理花邊之各洋行皆以市面銀根奇緊相率不敢收買浦東各花邊公司運來之貨銷路不若從前之暢旺其資本薄弱者減價脫售而資本雄厚者將貨運回俟市面轉機再圖脫售故連日鄉間各公司咸抱消極主義減少女工工資免積存貨藉以維持 
　　共和保障會開會紀昨日下午二時中華共和保障會在新閘路新康里開會首由戚戚報告今日開會先行推舉職員然後討論衆贊成遂公推周震勛爲臨時會長以起立表决全體贊成復推舉王堅鄭　雲葉鍔爲文牘部幹事方紹舟王奮楊井畊高佩吳楨馬天民李象新蔣克亞胡作初陸武洪自勝李紫峻爲交際部幹事馬重光戚戚徐一非爲會計部幹事嚴震張也愚爲庶務部幹事均以起立表决通過推舉畢衆請周震勛就職周遜謝後始登台討論章程畢戚戚起立謂本會旣稱保障共和但現在張康叛國擁立宣統早成事實絶非口舌筆墨可能挽回本會究以何法保障共和請衆研究周震勛謂關於此節王奮君頗有研究請爲說明即經王奮登台演說謂吾輩保障共和即在平時已不能專尙口舌何况今日吾輩所恃以爲保障者惟有鐵血主義而已共和國家原以鐵血主義所迼成吾輩國民亦惟持鐵血主義以爲保障本會同人旣以保障共和爲宗旨皆有犧牲生命剷除帝制之義務帝制一日不能剷除即本會同人一日不能安枕惟有希望同人堅持鐵血主義以實行本會宗旨而已次李象新演說謂天下最慘者莫如破產至痛者莫如敗家今以四萬萬人之共和國家一旦成爲一人一姓之私產其慘痛較之破產敗家爲尤甚張勳康有爲乃賤奴耳乃公然主張復辟擁立清帝此種賤奴别無他法以處之惟有痛加誅鋤而已次周震勛謂本會已迭次通電各省前次議决第一條辦法旣已經過現在須實行聯絡各圑體與各名流另擇地點再開大會以期一致進行衆贊成時已四時遂散會 
　　各界電函摘錄（其一）工商研究會致南京電云南京副總統鈞鑒天禍吾華生此妖眚大總統在京遭困應請我副總統遵依約法代行職務以免國家陷於舞政府地位爲人藉口萬乞俯順與情立卽施行佈告天下民國幸甚伍總長辭職未准責任猶存外交上當然完全無缺已於今晨抵滬併陳中華工商研究會楊晟謝復初謝天錫曁全體會員叩陽　　（其二）林學衡通電云急北京大總統南京馮副總統馬廠段總理均鑒復辟變起薄海同仇大難當前衆志宜臺竊以今日政潮固藐法倡亂者所釀成而操之過激各黨派要當平分其責夫維持共和乃國民一致之决心非少數投機之事業與言毁黨曷曰布公與言鋤兇曷曰守法雖羣情未審似猶可諉過於一時苟眞理自明必不與亂徒以终古黎馮兩公對於帝制旣持正不撓段公亦奮起討賊見義勇爲誰能訾議顧念同舟遇風胡越一家際時局艱虞之秋正黨見化除之會所望諸公戮力神州勿爲一人一說所蔽號稱賢達尤尙提携而平亂之後一以法紀爲指歸無取詐虞之舊智則庶幾政爭可已郅治可期外以杜列國之譏評内以作方新之士氣百爾君子實利賴之林學衡虞又致吳景濂張繼電云急天津日界新津里十號吳建伯張溥泉先生均鑒南北各省已一致反對復辟從前黨派之見務須蠲除馮段見義勇爲無可訾議望公與同人維持弟已以私人資格電首座及馮叚勸告矣學衡叩虞（其三）丙辰雜誌社通電云申報館轉馮副總統陸巡閱使各督軍司令並岑西林孫中山章太炎唐少川諸先生曁各報館鑒我民國六年以來軍人名譽敗於倪張亦皆人欲利用之爲患也今日倪張造反羣起討伐張獸勢已投阱倪禽尙在廻翔然飛驚狡於走狼走者易逐飛者易逝諸公權理法刑首禍如倪萬不可再留以爲後患者此其一政治惡氛窠成燕北縱有賢才一入其内變節無形袁賊利用舊都亦終失敗且外患之迫左遼前魯隔絶中南此次諸公應時易治首宜改定策原之地不可再惑於都北之舊說此其二國會爲共和國之命根產出自有法母諸公勿因好惡所存各自支離條議恐平衡稍過而借名爲爭者又在於后矣此法律問題之不可不愼重者其三焉諸公負天下之望愛國定有深謀立等亦一份之民言責應陳末慮中國生死關頭惟諸公是任丙辰雜誌社鄭立三夏雷等陽 
　　（其四）南京公民張光祖通函云兩院正副議長議員諸公均鑒並轉中山少川太炎諸先生同鑒天禍神州亂靡有定復辟妖夢演成事實警耗傳來普天同憤滅此朝食萬姓齊聲中華民國之不斬絶於逆虜者無待蓍龜矣昨讀滬報藉稔政府國會擇地上海軍艦北發迎護總統具見諸公之蓋籌碩畫至當不易三復斯旨五中投地竊維政府組織不宜法外他求江賊副署衆認違法秩老資格依然存在一面電請秩老南下着手組織一面復電請江李副署免職之各部總次長集滬任事間有心懹叵測匿不敢夾者則任命相當者以署理之統俟國會追認庶於法理有所根據訾議無自横生國會集會雖已通告未定地點並無日期仍係空空洞洞不足以救非常現在地點已定當再發布有定期之集會通告並須附有報到截止之適當期限俾觀望者有所戒懼逾期不到即行傳補庶可集成會决大計於短時期也鞏固基礎發揚共和胥於是卜之諸公爲民主中堅一言九鼎價値無垠伏乞俯察蒭蕘主持大計幸甚幸甚公民張光祖叩上 
（其五）天津陳允中等來電云各議員轉電陸巡閱使各督軍省長孫中山伍秩庸唐少川諸公鑒天禍中夏逆賊立 
 
 
 

Page 11

 
 
發盜弄國權凡有血氣莫不髮指現政出僞朝元首坐困民國已失主宰請轉催副座尅日就任組織臨時政府以安人心而拯國難國際仁會陳允中史澤　易宗襲等公叩魚（其六）卾省公民胡瑛致孫中山等電云孫中山岑雲階章太炎唐少川譚石屏諸先生國會議員通迅處并各報館均鑒亡清復辟羣論震駭北方諸將誓師討賊南中志士如林羣望尤殷不有戡亂之功孰宏建樹之謀即凛袍澤之誼捐棄水火之嫌掃專制之餘孽造融和之新機皆於是乎在瑛自乙卯以來引罪負謗廢棄人事雖有隠痛恥於自陳際斯危難敢忘素志苟利於國雖死不辭胡瑛魚（尙有公電因限於篇幅不能備載） 
[兩路局長之發表]  
　　滬寗滬杭甬鐵路管理局奉交通部訓令飭派京綏鐵路管理局局長任傳榜調充該兩路管理局局長等因聞任局長日昨已抵滬上約下星期一卽可到局接事任係江蘇吳江人二科專門畢業生曾充交通部技正及秘書等差上月甫由亦綏副局長升充局長現復調充今職云 
[維持提單信用之呈復]  
　　滬寗鐵路管理局呈交通部文云爲呈復事案奉鈞部第五四九號訓令案准財政部來咨以中國銀行轉據南京分行函請通飭津浦滬寗各路局對於提單應完全負責（中見昨報從略）合將原咨抄發該路仰即轉令遵照辦理具復此令等因並抄發財政部原咨一件下局奉此查此案南京中國銀行曾於上年十一月及本年一月間兩次來函交涉均經鍾前局長函復並將車務總管上年十二月二十七曁二十九等日所發誥誡各員司各轉運公司及取締覔保提貨辦法各傳單抄送在案其兩次傳單中之要旨一嚴訂非眞實遺失提單不准覓保取貨二凡遇報失提單須先審查眞相三保單須兩殷實人簽字四各轉運公司不得互保五保單提貨每星期須報總管以上各節即係維持提單信用之切實辦法今中國銀行對此項傳單似未滿意故復呈部轉咨令行下局局長復督同主管員司切實研究知車務總管對於提單不便宣言負責確有理由查該銀行所指之鐵路運貨提單係商家沿用習慣名稱實則名爲收據祇對於交貨人及交貨人所報明之收貨人負責與滬上各洋行及各輪船公司所出之提單逈乎不同而且滬上各洋行各輪船公司所出提單遇遺失時亦有以保單取貨之辦法鐵路運輸純取捷速便利主義對於運商以保單提貨但於該商所取保人審查眞確能負該提單責任即可不生危險若如中國銀行所請非憑提單不能提貨如遇運商將提單遺失所運者復爲時鮮水菓等項不能壓擱之貨則該商必受損失而於鐵路營業亦大有窒礙又查該銀行原呈此案提議實因上海大豐永將假單押欵潛逃而發要之大豐永之所以得行其欺騙計畫者正坐在銀行徧重提單不另求妥實擔保有以誤之今旣由車務總管於傳單内切實聲明該提單不能認爲通行之權行券並嚴定以後非眞實遺失提單不准以保單替代即眞實遺失覔保復加以種種取締所以徇該銀行之請維持提單信用者實已特别注意奉令前因復經飭據洋總管議覆對於覔保提貨者擬再加以每次不得逾二百元價値之限制第於該銀行函請非憑提單到站不能提貨一節有礙鐵路營業殊難照辦係屬實在情形謹將車務總管兩次傳單曁洋總管此次覆函一併抄呈敬祈鈞部鑒核咨復財政部轉飭中國銀行查照實爲公便謹呈 
[星期六現存銀洋之調查]  
　　昨爲星期六調查各銀行所存銀洋細數列下麥加利存銀二百十萬洋一百七十三萬大條一百三十六滙豐存銀五百六十八萬洋三百卅萬又大條五百廿四德華存銀六十萬洋七十萬正金存銀一百七十萬洋四十九萬道勝存銀一百五十八萬洋二十一萬通商存銀三十萬洋四十五萬東方存銀一百二十萬洋十二萬花旗存銀八十八萬洋一百十三萬華比存銀三十六萬洋三十八萬和蘭存銀三十六萬洋一百二十三萬中國存銀一百二十萬洋二百八十六萬台灣存銀五十八萬洋八十萬住友存銀九萬洋一萬南北各莊存銀六十五萬洋二百六十萬交通存銀十五萬洋九十萬有利存銀四十五萬洋十萬中法存銀四十六萬洋四十九萬綜計存銀一千八百三十四萬洋一千七百五十萬大條六百六十條拆票照前惟比較三十號少存銀四十七萬多存洋二十四萬大條二百九十條華商方面存銀二百三十萬洋六百八十一萬較上星期六多存銀六十九萬洋五萬元惟銀拆小一錢七分墨洋增三釐七五龍洋增二釐二毫半而大條長三一二五鎊價長二五遠期標金每條（十兩）小八兩半 
[一星期内進出口銀洋數]  
　　國事擾攘金融呆滞昨日星期六調查一星期内金融市况祗各路客帮稍有出入其進口者計烟台來寳銀三十三箱九萬九千兩又洋一萬六千元金洋一箱約值銀一萬七千兩天津來寳銀五箱一萬九千兩又洋一萬八千元大連灣來現銀四箱一萬六千兩又洋九萬八千元蕪湖來洋五千元小洋四箱計洋二萬四千元寗波來洋六萬八千元廣東來小洋五十七箱計合洋二十萬四千元至出口則有裝至漢口者計洋七萬元至香港計英洋七千元至温州計英洋九千元又金條一箱約値銀二千八百兩調查歷來銀洋進出之數惟此一星期中最爲低少云 
[六月份带收之浚浦經費]  
　　浚浦局昨接海關稅務司移解六月份隨正带收之浚浦經費計關平銀三萬二千一百零二兩六錢零三釐聞比較五月份少收三千八百三十一兩一錢四分二釐云 
[承頂契據亦須貼用印花]  
　　上海縣知事公署昨接江蘇印花稅分處訓令内開案奉財政部訓令查印花稅法施行以來凡條文内所載第一類第二類各種契約簿據均應實行貼用印花間有條文未盡明晰或範圍包括過廣者悉經本部詳細解釋務使人人知稅法之當遵惟詳按稅法列舉各種其第一類發貨票錢銀收據憑摺賬簿等項商業上沿用最多因之貼用亦廣卽各省檢查報告其因漏貼處罰之件亦不外此數種惟租賃及承頂各種舗底之憑據一項尤屬各省商場習有之事凡屬承項牌號及招盤生財等類契據皆在此種範圍以内仍恐商民或因不易發覺不免有憑　情事現届檢查期近務應格外注意合行令仰該處長先期知會警廳於查檢時令將此項承頂字樣一并呈驗如有漏貼印花者姑因初次檢驗從寛准其補貼免與議罰嗣後再有發見卽行照章罰辦以示懲儆此令等因奉此除分别函令外合亟令仰該知事即便遵照辦理等因沈知事奉令後當即函知淞滬警察廳轉行各分署遵照辦理 
[各學校消息彚誌]  
　　民立中學昨日中華路大南門外上海民立中學校舉行第十三次畢業式先由校長蘇頴傑報告開會次滬海道尹代表余芷江致頌詞次來賓廣學會主任李司愽士同濟醫工學校校長阮介藩演說次總理蘇筠尙君致訓詞旋卽給憑發獎並由校友會附赠國文最優等劉燕賓銀盾一面英文最優等吳保豐陳鎭華金牌兩面理化最優等吳保豐金牌一面繙譯最優等楊德堉銀盾一面攝影散會茲將畢業生姓氏列後吳保豐楊德堉劉燕賓汪淵趙希昂王敏貴華先覺張完瀛郁鍾元沈壽宇金軺章蔣保廉沈有芑張志麟詹學勝戚鳴岐董榮昌陳隆垣歐陽斌 
　　中華小學法租界愷自邇路中華高等小學校於昨日上午十時舉行暑假休業式首由校長程　碧君報告開會宗旨次行休業禮次校董給獎繼由敎員汪馥源范麗孫諸君曁魏文　女士演說勉勵學生時已鐘鳴十二下遂散會 
　　培德學校虹口青雲里培德學校於給放暑假後恐學生荒廢學業特設暑假修業科定於陽曆七月二十五日始業九月一日休業其簡章如下（宗旨）利用假期增進德業但無使有礙衛生（編制）國民小學高等小學男子部高等小學女子部（功課）（根據學生平日所學者覆授之及補充之（時間）每日上課以二小時爲度上午八時至十時天氣陰凉或酷熱則臨時酌量伸縮（學費）國民小學科一元高等小學科一元始業時一律繳清（校址）虹口青雲里一百二十號 
　　民國女子工藝學校法租界霞飛路大安里民國女子工藝學校開辦五載學生甚爲發達茲定於今日（二十日）下午二時行暑假休業禮聞下學期尙欲擴充學額云 
[尙賢堂定期陳列古物]  
　　粤東鉅商李文樞於去年六月間在廣州城東東山龜岡因建築後園樓宇掘地發現南越文王胡遺塜其中所獲古玉銅器石器瓦器木刻錢幣等數十種當由廣州文廟奉祀官譚仲鸞餘杭章太炎新會梁任公及中西名流鑑定眞確復由朱省長詳咨内務部存記茲李君已携带來滬擬假霞飛路尙賢堂陳列公諸同好愛古之士愽雅君子不妨往觀聞定於下星期日（十五日）實行陳列云 
[爛泥渡救火會開會通告]  
　　浦東爛泥渡救火會昨發通告云啓者會定於本月八日午後二時假洋涇市立第二小學校内開常年大會研究進行方法及照章選舉職員並由全體會員將洋龍皮带車拖出在營署門前曠地舉行演習務祈届期賁臨云云 
[錫澄一带夏蠶狀况]  
　　昨有人自江陰來滬述及該處夏蠶目下雖已上山然困連日霉雨桑葉均被淋濕蠶食濕葉體質不甚堅固較春蠶相差甚遠是以收成祗有四五成之譜且日來本埠因銀根頗緊前所存乾繭尙未售罄故無錫四鄉之繭行開秤者寥寥各養蠶户莫不愁眉雙銷 
[復訊日商控告之騙案]  
　　閩人陳信美林斯銘於本年四月間在日本地方串同日本人某甲騙取某日商貨銀一萬兩逃滬經該日商控由該國警署電致駐滬日總領事照會公共公廨轉飭捕房將被告兩人先後獲解公共公廨迭經訊供嗣林患病判送醫院醫治陳則押候訊究在案昨晨由廨復訊據日本包探中并上堂禀稱原告現在調查證據尙未到滬請爲展期開審等語並由陳信美之代表海德禮律師投稱被告在押已有二月之久原告從未到堂今據日探禀稱原告現在調查證據又不到堂質證應請將案駐銷云云王襄讞核供商之日領林君判陳准交二千元人洋並保候下禮拜六訊核案證張信元退去候示 
[封閉浦東戲園]  
　　浦東十八間共和戲園前經淞滬警察三區二分駐所馬警佐以境内發生盜案該戲園有礙防務着令停演而該園股東等則以損失無着請求收回成命一再懇請迄未　閉昨經馬警佐據情禀明徐廳長發給封條派警前往將該戲園封閉現聞該園股東等羣起不服擬提起上訴云 
[騙子同黨另有舊案未結]  
　　江北人劉毅夫（卽劉鴻生）在閘北姚家宅開設小猪行曾向上海縣公署領有小猪帖嗣因劉私將帖上加一大字兼售大猪經縣署派員查悉傳劉到署訊明收押後劉自願認罰並補捐大猪帖由西長安路濟生堂藥店主具保出外日前四區姚署長在恒豐路智和里破獲假冐慈慈學務騙人錢财之劉世祺正在研訊時劉毅夫又化名劉維洪携洋三百五十元到區代爲運動經姚君一併扣留解送警廳核辦在案昨由縣署催徵吏得悉此事歸禀沈知事飭傳保人藥店主到案押追 
[被拐女孩在途鳴警]  
　　銅匠陳雲林家住城内西馬橋有女吉英年十三歲於本月初二日被拐婦李胡氏趙夏氏二人拐往虹口藏匿數日前日又領至虬江橋專販人口之某甲處欲賣往寗波由該女在途鳴警將該拐婦拘獲解由五區一分所轉解司法科經段科員傳到女父陳雲林訊問一過判送地檢廳訊究 
[女孩確被鄰人藏匿]  
　　住居敦睦里之蘇州婦人王王氏前因失去十五歲胞妺名小妺妺疑係隣居成衣匠周振榮誘拐控經四區警署將周訊押候查在案茲悉此案經閘北偵探隊查明確係周將女藏匿某處已於前日將周提案解經司法科段科員質訊一過判送地檢廳核辦 
[養媳被虐潛沈]  
　　西南鄉龍華鎭女子吳阿妺年十六歲糼時由父母央媒許字該處鄉農張子堂家爲養媳過門後時被翁姑凌虐前日私逃出外在南市萬裕碼頭迷路由警查見带至一分駐所問明後飭卽移送警廳司法科請爲安插 
[懸賞招尋女傭]  
　　本城新縣署南鴻運里四十三號門牌嘉定人周姓家於舊曆五月初八日上午十時逃失女僕一口名袁阿大年十八歲尙未出嫁崇明北沙人現住嘉定縣西外岡鎭今歲正月内自嘉定雇傭來申該女僕頸部兩太陽穴俱有瘡　面黑足大頭梳髮　穿白格子布衫走時带去自已衣服一包現在周姓因徧訪無蹝業已出有賞格謂如有人知其下落送到者謝洋五十元報信因而尋獲者謝洋二十五元云 
[船夥堕河斃命之交涉　]  
　　浦東塘橋附近駁船户方阿處雇用南滙人某甲爲夥本月初九日方承裝某雜貨行之蠶豆等貨駛至白蓮涇港甲堕河溺斃次日在原處由方將尸撈獲知照尸屬延宕不到當因天時炎熱未便久延由方備棺收殮前日死者之父母來滬以子身死不明向方交涉方不之理昨尸屬已投地方廳報請相驗矣 
[流氓攫取金挖耳]  
　　流氓羅小初前日在肇勤路串黨攫取女子王興寳金挖耳昨由捕房將羅拘解公共公廨經中西官訊供屬實判押西牢四月 
[流氓串黨拆梢]  
　　綽號大粒墨之吳泉因中黨向北四川路一百五十二號門牌謝新泉家折梢洋三十元被胡文等報告美捕房昨派華探目王賜暄將吳查獲拘入捕房捕頭略詰一過諭飭押候解送公堂請辦 
[積竊判押兩年]  
　　甬人陳阿昌因先後竊取楊樹浦路周富貴李國瑞東漢璧禮路朱錦康滙山路王庚卿元芳路瞿鴻鈞等各家衣物由探將陳獲解公共公廨訊供收押在案昨晨由廨復訊各原告投案請究並由中西包探投案禀明將陳緝獲情形訊之陳供認不諱中西官得供判陳押西牢二年期滿逐出租界 
[行兇分别罰洋]  
　　林阿大控被胡阿炳糾同趙桂榮周福生等將伊兇毆等情昨由捕房將被告三人一併拘解公共公廨請究經中西官訊明判胡罰洋十元趙周各罰洋五元一併充公示儆 
[鄉民带士被獲]  
　　昨有一鄉民身藏烟土行至西鄉漕河涇爲該處地方巡警上前查獲將人贓并送地方警署函送地方警察事務所經景警佐領袖命送地方檢察廳訊究 
[縣知事署批示兩則]  
　　水爐業李永才禀呈困難情形請求緩遷由呈悉前據王渭南具結爲該民擔保本縣憫念該民貧苦姑准啓封以示體卹查原結聲明以六月底爲限如有逾限惟民是問等語乃據來呈則謂該房業將動工顯見飾詞狡延殊有不合本應提案嚴懲姑准從寛除飭吏著保勒限遷移外該民務即遵限覓屋他遷不得再延違干提究切切此批 
　　蔣陳氏禀請移知會丈局止轉道契由該氏夫蔣國楨之妾蔣沈氏所管之屋旣有印諭可憑不得謂印諭無效據稱法庭先後訊判着邀親族分派候函致上海地方審判廳查案函復察核此批 
[淞滬警察廳批示三則]  
　　姚廖氏禀據呈已悉查爾夫姚木生與陳芝等訂立頂替放車契約之時旣經商東印擔保作中儘可提出理由訴請法庭追理事不涉於警察範圍以内未便越俎受理所請應母庸議 
　　張紹武禀據呈已悉查爾子張懹全前由劉鳳珠指訴爲誘拐之犯迭次預審决定函致福建南安縣公署調查其是否在署曾充親勇以憑處分現尙未准函復未便即予釋放所請應無庸議 
　　張樹記禀據呈已悉查竊犯陳永桂一名已據該管區呈解到廳業經發科訊明連同贓物移送法庭究辦矣仰卽逕往聲請具領可也 
中華職業敎育社通訊 
[通告特别社員請依限選舉議事員]  
　　敬啓者六月五日至七月十日爲本社通訊選舉議事員期限前已將選舉票曁特别社員錄分寄各特别社員並請於七月十日以前將票寄達本社以便於十五日彚齊開票茲距選舉期限祗有三日未投票者務請於限内將選舉票繕寄本社以重選舉權是所至盼專此布達順頌台安中華職業敎育社謹啓 
來函 
[普益習藝所來函]  
　　敬啓者近有無業游民假貧民習藝所名義揑前滬海道尹楊小川先生之名四處募捐致實在善舉機關反蒙其影響敝所日前曾函詢楊君其中究何詳情茲已得楊君復函用即錄請登入來函欄内以供衆覽普益習藝所謹啓五月十九日 
　　附錄楊小川先生來函敬啓者頃奉大札以近閱申報來函欄内載有鄙人告白一則於貴所籌濟善舉之事有所阻礙等語 
查鄙人所聲明者係另一上海貧民習藝所與貴所並無關係該所前將賤名列爲名譽所長並刋發傳單發售書盡彩票鄙人初無所聞及本埠警廳察出着人前來詢問始知其招搖情形同時接到廣東陽江縣來信該縣亦有此項彩票兜售似此行爲殊堪痛恨因一面請警廳嚴行追究一面登報聲明此鄙人告白之所由來也至於貴所辦理完善完績卓著最爲鄙人所欽佩與茲事毫無干涉幸勿誤會此復敬頌台安楊　謹啓七月四日 
雜評二 
[民國外交總長到滬（步陶）]  
　　民國閣員之未失自由者僅一講求衛生之伍廷芳氏挺身 
而出力任艱危誠我民國政府顚連接續中之要圖也 
　　南京方傳組織政府之耗而滬交涉署又設外交總長之席於政府形式似稍未盡一然而事出非常伍君以急於遙續北京政府似絶未絶之靈魂故朝履滬土夕即發布其外交上之重要宣言固不得謂伍氏行動於政治精神有可疵議也且馮副總統之就代理元首職伍君履滬時固尙未正式宣佈南京政府之组織以伍君行蹝未定似事前馮君亦未與商榷此伍君所以在滬執行外交職務之原因與再卽其分致各處之文電　伍君固僅以在滬爲暫時之權宜然則寗事發表後後君隨而移寗殆意中事耳 
　　雖然程壁光氏今方致電副座仍主艦迎大總統南下此中消息似與南京政府之意見微有出入不知伍程所見之異同又復何如也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[討蚊檄] [  蔡選青]  
　　竊維天生萬物以人爲靈物不一途與人無競而况賦形微細自宜安分潛藏蜉蝣如寄徒存撼樹之名蝶蟻雖多未遂撼山之願聽被間之蟣蟲賦念阿房看窗外之蝸牛篆摹古壁蝶嬴知呼類我　魚亦可成仙螢生腐草之光蜂解釀花爲蜜小物亦堪大用生化因時蠕動併及蠉飛棲遲隨地從未有如蚊之興人爲仇令人痛恨者也狀原藐小性頗飛揚偶不留意遂爲所傷出身來草澤之間混跡入衣冠之座不量力而妄欲負山不經商而居然成市秦太師之徽號以狀其好（宋人呼秦檜王倫爲夏二字謂蚊與蠅也）劉夢得之歌謠憂時而作（唐劉夢得曾憂時作聚蚊謠）恍疑賊化多嘯聚於黄昏潰若軍譁似盲從之烏合記曾冷落於秋風銷聲匿迹茲復横行於夏日附勢趨炎假託詩人雅有吟哦之意併非俠客偏工擊刺之能尤可恨者億兆之脂膏已竭仍　削夫羣生萬千之羽翼已成每有求於昏暮不招自至　然入幕之賓有隙必乘大是穿窬之盜明燈之側結　浪游臥榻之旁妨人渴睡併不擇肥而噬洵堪稱血食之徒豈知在背如芒多係此么麽之類吾民已痛比切膚此輩猶飛而食肉麾之使去近者伏而遠者　突如其來出不意而攻不備到處騒然時思蠢動似此任情擾害斷難再事姑容亟宜掃盪腥羶大張撻伐任爾呼朋引類流毒地方業經命將出師恭行天討蛣　善抛炸彈堪作先鋒蜻蜓善駕飛機兼充偵探蜘蛛可以撒網俘獲應多螳螂可以操戈殲除務盡或分途進剿或合力包抄縱令小醜跳梁來從蝸國行見大軍整隊擣及螟巢如能遠遁他方當予以自新之路倘復偪居近地絶難邀特赦之恩旣紛擾之不休應撲殺其勿論羣焉入室卽干内亂之條痛已及身應坐傷人之律先施以四圍屏障斷絶歸途更加以一炬環攻使無噍類聊伸義憤漫擬尤侗討蚤之文（尤西堂集中有討蚤文）偶作戲言愧非王勃鬭鷄之檄（一） 
家庭常識 
　　簡便斃蠅法蠅善散布微生物據衛生家之考騐每蠅身上常带微生物一百二十五萬以上人誤食之卽起霍亂吐瀉之疾病誠惡物也斃蠅之法取福羅馬林（儀器館譯作霍路末林每小瓶價約六角）少許和以醋及白糖注於紗布上置之厨隅蠅聞醋及糖之氣味即來爭食旣果其腹正欲高飛而福羅馬林之毒性已發遂紛紛倒斃於地[  范鰲]  
　　解飲食毒飲饌中毒倉卒不知何物急以生某草　　等分煎湯飲之即解 
　　佳製霜梅青梅十斤用鹽四兩和拌三日後取起囑乾乾後打成扁餅然後置飯上蒸之再曬再蒸再曬二三次後卽可用糖製法用白糖六斤（梅十斤）和水少許置鍋中沸煎約四十分鐘下以梅子以　刀拌匀盛署罐瓶等器經十餘年不壤若加以鮮紫蘇葉含色鮮紅食之可以開胃平肝若加桂花少許食之可以解 
悶開鬱送禮請客莫不歡迎贊許誠糖餞中之佳品也 
　　久藏鮮菓凡鮮菓浸入雪水　内置之隠陰處則菓永入不爛某味亦不稍變[  詠蓮]  
工業須知 
[攝影術（一）] [  蓉軒]  
　　對光法以照相鏡對所照之景物用黑布遮其鏡後之毛玻璃視之即顯倒影於玻片上此時須將玻璃與鏡頭之距離使之適合絲毫畢現即將左右螺釘旋緊不使移動復將鏡頭光圈收小蓋住鏡蓋將後面毛玻璃推開挿入四尼打（卽裝乾片暗盒）抽開盒面以黑布遮上不使外光漏入揭開鏡蓋約數秒鐘卽閉蓋將四尼打携入黑房中冲洗藥水後方可見光其揭蓋之速度視日光之强弱爲準約午時收光最小越一秒鐘卽閉未時收光略大約開二秒鐘即閉此後類推但陰天及屋内光弱時不能以此比例須使光圈略大或延長時刻初學時寗使受光之時刻多庶不致有顯影大淡之弊 
　　裝片法四尼打在黑房中裝入乾片時不可略受一絲光線只能以警燈遮護紅紙或於紅玻燈之弱光下展視否則即失效用乾片裝入之時須將藥面向外如無紅燈可以指尖摩摸略糙者卽藥面（乾片之大小分四寸五寸六寸八寸十寸十二寸藥房均有出售每打一元普通用者以紛紅船牌爲佳如照快景宜用大紅牌） 
　　洗片法照就之乾片入黑房中（或於夜間）取出冲洗在紅燈下視之依然白片先將此片入清水濕透入冲盆内藥面朝上將顯影水冲入徐徐搖動黑影漸顯至黑白分明爲度取出以清水漂淨復浸入定影水内見白色退淨花紋透明再入清水三十分鐘漂淨陰乾則底片成矣 
　　顯影水方此水分爲甲乙兩種臨用時各半混合以乾片敷浸爲度不必過多因隔宿即無用矣配合藥水之方甚多茲舉普通所用者二種於下（古方）甲水用（貝落加力酸）一錢（檸檬酸）五分（淡輕四澳）一錢（清水）十二兩乙水用（阿摩尼亞水）二錢（鉀澳）八釐（清水）十二兩（新方）甲水用（海特羅幾奴尼）二錢（鉀澳）一錢（清水）十二兩乙水用（鈉養硫養三）三錢（鈉炭養）二錢（清水）十二兩 
　　定影水方用（大蘇打）四兩（清水）十兩此種定影水用過後仍可收貯下次應用如日久變黑濁色則以紙濾之即清（未完） 
集益錄 
[第三十六問]  
　　夏秋之際農田中往往有一種水蛭俗名馬　體黄褐色有輪紋無數口腔有綠如鋸齒多生於坂田其大者俗名牛搭青褐色多生於湖田均喜吸人畜之血水面一動此蟲則應聲而至且一經咬住肌膚急不易脫農家甚患之雖用石灰等物藥之困其繁殖甚速殊不易滅願研究農業者有以敎之爲農家除害亦功德事也[  魏公信]  
長篇小說 
[寫情小說枊暗花明錄] [  常覺小蝶天虚我生合譯]  
　　第十九章（一） 
　　吾書於此更無以形容此兩人矣小鮑倫者心中所有情感盡發洩於此時聲顫而意急寸心大躍幾欲突喉而出薏德則驚詫交併兩類盡失其紅暈良久呼曰鮑倫是何言哉鮑倫亟曰薏德吾意誠也吾存此心已久乃含嚅而不敢發今不可以自遏願君鑒我之誠薏德此時不禁復頳慢曰鮑倫汝爲此言母乃唐突鮑倫曰雖然吾亦自知唐突特不能已於言耳吾人相見雖僅數次然而在我視之實已等於數年頴　如君詎有不知我之心者密斯薏德汝當有以語我矣薏德不答目光自眉睫之中深注及地若有所思蓋其中雖聞鮑倫之言而其寸心飛越實方縈撓於别一人之身似見月光深處乃有一人與已並肩而坐伸其堅定之臂以挽已肩旣忽瞿然似驚力推已以出懹抱乃始遽然而覺如出噩夢凝眸省視則鮑　方握已手而言薏德心中乃不禁起爲異感瑩瑩清涙已偷沁其眼角則徐縮其手以脫鮑倫之握以袖自揾其雙眸於鮑倫之言乃一未之聞而鮑倫又言曰薏德汝亦聞吾言乎蓋汝之待我逈異常人吾心安得不感且｀｀｀｀｀｀言時又欲握手慧德乃亟避之舉手自理其已棼之髮顧心殊不屬理乃愈棼彼亦知鮑倫之言實由誠意因徐徐曰謝君汝之盛意吾非不感但殊不能爲答且君縱不棄我其如君之父母何蓋吾儕門第相去直　壤也鮑倫聞語亟曰是何言愛情豈關門第而吾父母亦非無目者果得兒婦如君老人之喜亦正不減於我也吾摰愛之人君其許我之求矣言時幾欲跽地而親其手薏德大駭立起而避之曰汝母若是須知吾心整潔初不知有所謂愛情汝爲此態直窘我矣鮑倫吾儕苟圖再相見者願汝自忘其適間所言 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之雜說 
[玉笥生論生死書（見本報癸酉年十二月十三日]  
　　古人云死生亦大矣世間能知死生之說者殊不易覯道者玄虚佛氏寂滅皆非正也其創爲天堂地獄之說者猶不免冀倖之見存更非其至者也淞北玉笥生昔年病足時致其友人一書所見極爲透澈其言云大千世界無量衆生中而有一我　於其間雖至爲如父母至親昵如妻子不能喻我心之悲憂慘怛代吾身之疾痛困苦也所堪自喻者耳目口鼻知想意識也天地間有一我人不爲多無一我人不爲少朋友交游親戚昆弟中有一我不足奇無一我不中異卽知我喜我者不過爲我悼惜數日而已卽至愛如父母至親暱如妻子亦不過痛哭喪明哀慟失聲呼天搶地願隨泉下而已我在世間見人忽而生忽而死忽而長忽而老或漠然置之或有時動於心一哀而出涕我於人如此人於我可知矣我父死我不能與之俱死飲食衣服如故也游戲徵逐如故也而光天化日之下已無我父母之聲音笑貎矣卽索之幽冥杳渺亦不可得人生則氣聚死則氣散旣死後之有無不得而知佛氏所云輪廻之說者謬也我妻死我不能爲之不娶琴瑟好合如故也閨房宴笑如故也而茫茫萬刧永無相見之期忽忽八年并無入夢之夕命絶緣盡則死夭殤短折亦莫之能逃佛氏謂人之深於情者可結再生緣亦妄也人生事事可以身親嘗其境獨至死之一境斷不能親嘗而告人見人死則幸我之尙生而又懼我之必死自生人以來死者不知其幾那由他幾恒河沙未聞有旣死重甦者即有之皆言如大夢初醒或言至冥中者則由心所造也蓋一切幻境都由心造佛氏入中國有天堂地獄之說世間無智無愚皆堅信不變生時常存此境於心病劇時卽現此境故爲寃孽索命而死者非眞有鬼也平時餒氣之所乘良心之所發也人生行事善惡不能自知但有歉然於良心者卽爲惡盜竊姦殺其始皆知其不可而易一念仍爲者良心昩也然昩者必有時而明死時卽以其良心自訟矣一切刀山劍嶺燄坑血河者皆其良心目刑也人生不能無死壯歲而死與百年而死等死耳快哉東坡之言者猪羊蒜韭逢著便吃生老病死符到便行此老胸中固空洞無一物也世間自促其死者多矣非順受其正者也每念人生忙迫一場便休爲之三歎嗚呼世之營營不息奄奄旋没者多矣殊未達耳愚人以死爲悲聖人以死爲休夜臺冥漠我與共息此玉笥生說也可謂能見道矣 
尊聞閣筆記 
[奇案（見本報癸酉年五月初一日]  
　　紹興府城外離城二十里之遙有開設雜貨店之夥某往城内收賬肩青布袋一隻内有收回賬洋五百六十三元又零碎青蚨數百文經摺一個甫出城夕陽西墜皓月東升前途無人路傍見有矮屋數椽明燄一盞某夥身負重資欲下榻焉扣門而進見有老媪年約五十餘歲出問曰爾何人耶　夜至此何也某夥曰我卽某處某店家之夥因進城收賬已收得洋銀較重急欲歸店奈時已入夜恐途遇歹人反爲不便欲借尊府暫宿一宵明晨卽去定當酬謝决不食言老媪曰借宿一宵行人方便有何不可無如我家只有母女二人兩房僅兩榻苦無安身地奈何未幾間壁有一少年女子年約十七八出對老媪曰此客孤身負重資夜闌更盡不借以宿倘猝遇暴客失資猶小恐有性命之憂何不我與母親同宿一榻留一榻與伊暫宿一宵某夥謝曰旣承慨允坐以待旦可矣老媪曰我與女兒同榻儘可不必客氣當備便飯一餐無何該女子整備晚膳某夥膳畢安寢老媪與女子亦去至三更時分女子忽至某夥心甚疑焉以爲此地非正經人家要想我袋中之物耳某夥出門久慣睡時將袋作枕頭女子漸近床榻某夥若爲費知假裝睡熟未幾而女子竟登牀第解衣寛带而同寢焉某夥不敢言語女子遂呼之醒欲與之合某夥曰不可我等作夥人斷不敢行此非禮汝旣來此請作終夜談遂問曰爾家再有何人女曰父親在外作工曰汝有家乎女曰許矣未嫁也曰夫家在何處女曰在某處某某卽我之夫也言未幾天將明女張皇失措促某夥曰我父親即刻回爾快起回去某夥亦驚惶甚遂披衣出門行至半里之遙記及布袋失落於枕邊轉回前路尋至所在並無房屋某夥往來　　見有兩厝殯所一新一舊新柩旁有青布角露出視之乃袋角也適有水匠出城而來見某夥在此探望大聲呼曰爾欲盜棺耶某夥曰非也匠曰若非盜棺在此何爲某夥據實對曰如是云云匠曰此柩我妻也於前幾年某日病故此柩卽我女也於去年某月問病故因無資安葬故權厝於此據爾所云豈有是事某夥曰如不信柩傍尙有袋角露出匠近視之果然曰我有現成家伙在此儘可開視爾袋内有何憑據某夥曰袋内有洋銀若干有某字樣皮印青蚨若干并有經摺一個有某店號字樣匠曰我且開來如果不差可無他言如或不符同至衙署控爾開棺之罪某夥答允木匠即開棺視之女面如生袋亦在内取出視之一一如某夥言斯時日漸高觀者愈多無不見財起意羣議洶洶欲驗皮印一喧嚷間洋蚨搶盡强者搶多弱者搶少不轉瞬人皆散去所留者木匠與某夥外尙有一二正人某夥扭木匠欲其追還洋蚨木匠不允二人正難解閒適有縣差過見之前問兩人何故如此旣有寃結不若同到衙門請縣太爺審問孰是孰非俱可水落石出於是兩人拖扯至縣署未幾縣差亦至當日暫將兩人拘押看守次日提訊未能斷結至次日再問仍不能斷後又控於府郡府郡仍不能斷又上控臬署矣（１７） 
雜錄 
[敬告患喉痧及麻疹者之家族（補續七月一日）]  
　　（一）病一起卽不可治 
　　（二）病本可治而病家因循視之或藥物亂投致送醫院時已不　可救藥 
　　至於以易傳染而毒斃之一層更無容置辨苟如是則須將一般染時疫者盡行毒斃之否則互相傳染此病終不能見效試問世界有此情理乎是不等智者而知也 
　　病愈後幸勿早離醫院今年因早離面仍喪其生命者有之（嘗見離醫院後因食物不愼後患腎炎而致命者）且脫下之皮散布空氣中人吸之即爲傳染故病者須俟皮脫盡後方可離院否則名雖隔離實與未隔離等患此二病之房間及器物均有傳染力故無論如何均宜消毒雖消毒時器物或致損失一二要之其値較人之生命爲賤也 
　　上述之預防法於喉痧一症不可不施行至於麻疹則一起時他兒之未發過者傳播已遍幾於防不勝防且症之預後良者多故可不一定施行惟能施行則自較佳妙蓋醫院醫此病較之延醫到家者實利便也（１７）（完） 
　　來函照登大執事台鑒啓者敝處敬送保赤定驚丹曾請貴報傳佈感激之至惟因各處來函索取者屢以空函來社兼且欠資違式日有所見敝處送藥之外更需罰資實難應付敢請貴報登入來函自後如有所需須附郵票三分俾舒棉力費神感感久記社啓（１５） 
 
 
 

Page 18

 
 
   
 
