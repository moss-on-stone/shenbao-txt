# 1916 - 316 - 4915721

 

Page 1

 
 
   
 
 

Page 2

 
 
時評 
[政圑破裂（默）]  
　　以政黨之競爭劇烈也於是宣告解散以政黨解散之無法集合也於是分立種種會社之名目以分立種種之不一致也於是又合而組織一政圑今又以一政圑之意見紛歧而告破裂矣 
　　然則今日之政黨用其名不可也不用其名亦不可也合之不可也分之亦不可也大之不可也小之亦不可也豈中國人之特性不宜有政黨并不宜有所謂圑體耶抑亦圑體其名而私意其實而己 
夫圑體者公物也私意各人有私意不能聨而爲一者也然欲逹我之私意則一己之力弱不能不有藉乎衆人故必曰圑體迨旣有圑體則又不能以一圑體徧逹人人之私意於是不得不出於破裂破裂之後希望逹我私意之心未除於是不得不再思集合中國今日之政圑所以有名不可無名亦不可合不可分亦不可大不可小亦不可者如是而己 
　　嗚呼豈僅憲法一事之可危哉 
專電 
　　北京電政圑協商省制問題己破裂現各派仍主張其固有之主義下次審議會將有大激戰憲法前途可危 
　　北京電政圑協商會因省制主張不一己告破裂討論會研究會協議會平社議决不加入憲法省長由總統自由任命即在審議會用雙方投票法表决一致投藍色反對票 
　　北京電老西開案三國聲言不再與聞現政府仍與法代使再交涉一面又電駐法胡使與法政府磋商聞中立之美國等對於此案頗主公論大約俟伍就任再决 
　　北京電林日使之赴長晤其外相聞係協商對華方針及鄭家屯案 
　　北京電伍廷芳電復允就外長有承温諭勗以時艱祇有犧牲衛生一切摒擋起程等語飭部預備專車 
　　北京電中行限制兌現後人數益多輿論頗注意財政總長之如何急籌辦法徐恩元爲商界及分行所反對擬暫請假又俞副裁最近上極長之條陳未採用對人言頗懊喪 
　　北京電徐恩元力辭有張弧總中行說 
　　北京電公府會議政治外交問題（一）老西開案（二）派員查湘（三）滇桂軍隊改編善後（四）中行維持法（五）交行兌現籌商（六）維持京師市面 
　　北京電許世英昨己到國務院並到部視事但尚有第二次辭職說 
　　北京電孫洪伊先請假五日　　北京電羅陞儒等控平政院長於地方廳批斥不受理 
　　北京電優待條件應否加入憲法主交憲法審議會解决 
　　北京電司法會議昨决推廣新監定在各省適中之縣範圍以三百至五百人爲度 
　　北京電昨司法會議討論推廣新監辦法一宜在適中之地二範圍以五百人以下三百人以上爲標凖再議新監官制管獄員委任問題等問題 
　　北京電王家襄昨晚回京 
　　北京電元首以京外官吏遇慶 
　　弔事紛請匾額特訂嚴格限制（甲）特任官及其父母慶禮限於正壽（乙）簡任正壽須在六十上（丙）上將視特任中將視簡任（丁）名宿舊勲及姻親世好特頒給者不在此限 
　　成都電今日烈士祠開會追悼黄陳湯譚王等頗盛 
　　成都電督軍飭將蜀報啓封 
　　成都電舊國民黨改國民公會現己成立他黨亦在設俱樂部　　成都電聞濬川劵將兌現價格遂漲 
譯電 
　　北京電中立國與協約國公使因中國報紙對於外交事件之行爲特於今日以同樣之照會遞交外部明口各使將親赴外部各公使此舉乃聨合行動之結果其故則以中國報紙評論秘密磋商中之事件攻擊外交圑之某使恣肆放縱令人大爲煩惱也報紙此種行爲頗不適當於各國公使應得之敬禮及中政府之尊嚴皆不相宜各公使將以上述之意旨最堅决之言辭發表意見並要求關於將來報章論調之保證（十四日） 
　　字林報 
　　北京電中國報紙因老西開案對於法國駐京代理公使有劇烈之攻擊協約國與中立國各公使及法代使以爲此事如置之不問勢將碍及外交圑全體之尊榮故以同樣照會致外部請中政府設法取締報章論調（十四日） 
　　北京電濟南府消患云周村遣散之革命軍因所得恩餉不能如其所願乃譁變擬與濰縣解散兵士互相響應同時掠搶變兵由周村出發向靑州進行時途中與官軍相遇雙方交戰變兵失利而逃濰縣變兵在昌樂亦爲官軍截擊驅散目下官場正設法恢復秩序（十四日）以上路透電 
　　北京電交通部長許世英因總統挽留今己由津返京大約明日照常視事　　（十四日） 
　　北京電衆議院否决徐樹錚查辦案　　（十四日） 
　　廣州電粤省以台灣銀行借欵半作此間滇　　軍兵餉半作行政經費（十三日） 
　　廣州電昨日粤人因陳炯明抵此開會歡迎到者頗衆今日陳之舊部又開歡迎會（十三日）　　廣州電粤人定於十九日開追悼先烈大　　會黄興蔡鍔等皆在追悼之列（十三日）　　以上路透電 
　　北京電老西開案之談判暫時停頓俟伍廷芳到京後再行開議（十四日） 
　　北京電英使朱邇典昨謁見黎總統定於今夜出京返國（十五日） 
　　北京電夏詒霆昨在國會報告老西開案情形謂朱邇典不允再行調處（十五日）　　北京電組織元老院之議案己提交國會　　（十五日） 
　　北京電天津公民代表與商會代表又進謁總統請保衞國家主權（十五日） 
　　北京電徐世昌定於明晨十一時由衞輝府抵京同來者有總統特派員哈漢章黎澍等届時車站有兵兩隊以資保護大員來迎者必多徐世昌到京後即赴總統府（十五日）　　以上德文電 
 
 
 

Page 3

 
 
東方通信社電（日本人組織） 
　　東京電日支滿蒙兩銀行案被日本第三十七次議會之貴族院否决後經大隈内閣豫定本於經濟調查會所决議之成案再提出於第三十八次議會大隈内閣瓦解後此案卽移交寺内内閣現内閣擬待本野外務大臣就任將中日親睦之根本的外交政策先行確定後再徐圖經濟上之施設故兩銀行並不急欲設立現己决計不復提出於次期之議會（十五日） 
　　東京電日本人士於十四日在東京築地精養軒開日支協會創立大大原犬養等二十名出席議决决議案及會章等件（十五日） 
　　北京電交通總長許世英因黎總統之挽留决計回京伹復任與否尚未定（十五日） 
　　北京電徐世昌確定於十六日進京（十五日） 
　　北京電昨日（十三日）孫洪伊請假五天蓋聞徐世昌决定來京將靜待關於己之問題之解决也（十五日） 
　　北京電中國銀行兌現情形愈瀕於危險時多因内閣不設法維持攻擊段總理之不負責任唯段總理此際不欲向外人借欵以維持中國銀行（十五日） 
　　北京電梁啟超湯化龍等之憲法研究會開大會議决議維持段内閣（十五日） 
　　北京電駐京日英狐法各國公使本日至中國外交部聲稱近來各處報紙常不究事實之眞相動輒揭載排外之論調使一般人民因而誤會實於兩國邦交多所傷害本公使等甚以爲遺憾願貴政府從嚴取締之　　（十五日） 
　　漢口電湖北省議會發起各界聨合舉行黄蔡兩氏追悼大會决定於本月十九日舉行現正預備一切（十五日） 
　　南京電馮副總統本日電致新任外交總長伍廷芳略謂際此交涉多端之際中央相需甚亟務請從速北上以解國際之紛擾 
　　（十五日） 
戰電 
[（英人路透電）]  
　　巴黎電薩洛尼加戰報云塞拉河與泊里斯巴河間砲戰甚爲活動法塞軍於十一月十日至十二月三日内獲砲二十五尊内有重口徑者八尊及其他戰品並俘敵一千四百四十七人（十四日）　　倫敦電今晨海格將軍報稱英軍奪獲波芒哈美爾進抵安克河上波爾村之邊英軍今己俘敵四千人戰事進行未己今晚報稱英軍佔據波柯爾村俘盧逾五千人且尚有續到者英軍在伐蘭柯爾叢林東進攻獲勝俘敵八十人（十四日） 
　　彼得格勒電公報云敵軍在卡巴西安森林境内及土特洛土斯哇桀土斯特古魯伊三處山谷進攻均遭挫衂亞爾特河之羅軍受逼稍退敵軍奪據桀爾山谷之魯白虚蒂村（十四日） 
　　羅馬電公報云特倫蒂洛陣線雙方砲隊交轟甚烈意軍鞏固加沙高原數處之陣線並奪獲戰壕重白砲一尊（十四日） 
　　羅京電今日公報云敵軍自十月二十九日起在烏蘇爾山谷與加細洛山谷間進攻不止己被擊敗大受損失羅軍回攻俘敵八十人獲機關槍及其他戰品特拉哥斯拉維爾境羅軍左翼被逼讓步亞爾特河右岸布比斯蒂之羅軍亦被逼南退羅艦隊轟轚塞拉伏逹北面斯細爾米尼瑪里敵軍左翼（十四日） 
　　亞姆斯特丹電據頗迎確實之消息云德奥現集大軍攻擊羅國擬於歳杪前竭全力以破之　　　（十三日） 
要聞一 
[英使調停老西開案始末]  
英文京報云老西開交涉由英公使代表英俄日三聨盟國用友誼的從中調處於前星期五日己議有端倪後又經幾次曲折而中途廢止兹錄此次談判之始末始下上星期一日英公使至外交部會見外交次長夏詒霆氏謂承俄日二公使之請欲爲中法間之調停者以便老西開案可以從速了結並云此事於彼（英公使）未回國以前可以完全結束同時並申明曰所有經該公使議决之件不經法代使之承認不得爲有效夏次長當卽答覆云本部深願此事早日解决惟今日所議之辦法亦須經我國政府同意後方得爲正式之協約於是雙方開議其結果乃章訂一種開闢法人所要求之一半爲公共商埠之條件至星期三日始將星期一日口頭所議之條件磋商就緒用筆錄出星期四早英公使復至外交部謂己與法代使商酌欲將某項略爲更變夏次長謂此項修正須商之於他國務員然後可英使云中國當局不應若是遲延夏氏答云自昨日與貴公使會商至今時方隔日耳國務會議並未開會則對於此案何從議决英使謂旣如是卽請貴次長速與國務會議議决爲要次日（星期五）英使館華文參贊巴氏至外部適值夏次長接見天津代表未能會晤即由某外交員接見巴氏當即取出公文二件一件乃將來中國遞交法使館之式一件乃法使館遞交中國政府之式其内容大致相同略謂雙方議定由中國政府將老西開法人所要求畫入租界地之一半自行開放爲公共商埠允許外人居住置産營業該商埠之地方行政由一特别市政會掌之直隸省長即爲該市政會之會長别以華法各一人爲市政議員並由會中聘外人一名總司該市政區内之工程及警察保衞等項該外人應儘先以法人充之區内居民應照常繳納國稅而區内各項國家及地方稅皆由市政會徴收之此條件於簽字後十五日以内執行惟於執行以前法人應將所拘華警送歸原處並回復老西開上月二十日以前之原狀巴氏當時要求允許簽字然以夏次長與天津代表會商未終遂無結果夏氏當晚見此公文以外人屢責我遲延非速辦不可於是詳閱公文後即時派員至英使館會見華務參贊巴氏告以公文内容尚無大謬惟關於恢復原狀一語似應申明對於十月二十日以前中國在老西開所有之一切權利完全恢復之此乃字句間之修正實無偌大問題巴氏則謂中國外交部如旁生枝節英使館實不能再爲出力並謂設於明日十二時（星期六午時）以前不能完全許可英使必不再爲調處云云夏次長得此消息以後於星期六日早提出國務會議其結果以此案旣關係國土開放卽間接影響於主權應先求國會同意免將來失信於外人夏次長回部後卽派員於十二時至一時之間至英使館會見英使朱爾典傳夏次長之命請暫待一日以便下午請求國會之同意英公使謂中國果不於下午三時以前簽字解决則調停即須中止彼時夏次長以衆議員緊急電話要求出席答覆老西開案故未在部中則三時以前必不能答覆英公使也於是數日之磋商又呈中止之象矣 
[梁任公電告蔡松坡彌留前後情形]  
　　北京大總統鈞鑒段總理范總長張總長王議長湯議長陳副議長國民公報館天津熊秉三先生南京副總統雲南唐督軍貴陽劉督軍兩寗陳督軍廣州陸督軍朱省長報界公會梧州岑西林先生浙江吕督軍成都羅督軍重慶戴省長川邊嚴鎭守使西安陳督軍長沙趙師長范政務廳長上海譚祖安督軍唐少川先生時事新報並轉各報館鑒蔡公松坡逝世知同痛悼本日得蔣君百里等來電叙述松公臨終情形文曰蒸電敬悉今將松公最後病狀遺囑喪殯情形敬陳如左松病自十月七日食量漸減體微腫本月初忽轉下痢腫漸消食益減醫言病菌入腸危象己現然尚囑擬辦續假呈文時精神尚佳也四日囑買西瓜俟震等至即强起約分食之頗饒興震等尼之及食汁少許當談及我國現在政策人民政府宜同心協力向有希望之積極方面進行爲民望者身不道德何以愛國名鬭意見實爭權利日昨北京電詢獎勵在川戰役人員予精神太疲應由羅戴核實辦理言己復矍然曰予病深矣萬一不起可將此意電逹中央與國人身爲軍人未能死在疆場必薄葬減我過震等再三寛慰不必計及國事復曰我亦無他言也五六兩日痢仍未止七日早醫行注射精神尤佳朝午均進粥一碗燕窩一鍾及牛乳葛湯等與震等略說數語甚快慰並看窗外飛機自以爲此後將有轉機乃傍晚氣促痰湧至八日一時更劇二時遂篤延至四時長逝竊自松公病初變時比請章公使代電中央應派員慰視藉商後事不意劇變若此當由震等謹將逝世情形逕電中央棺木係自長崎選購最上等者木尚舊衣衾裏中衣上下均用白綾外着全套黑禮服被褥白湖縐裏紅緞面棺内安置生前愛用伽楠珠一串玉鴿一隻大方晶章二個口含金圓靈柩現停崇福寺每日誦經因現適秋操火車交涉須待十六日以後己由章公使電懇中央派艦迎護回國尚未得覆所有歸國布置並懇電滬早爲料理凖備以上各節敬乞通轉以俾週知蔣方震石陶鈞李華英唐巘叩眞等語謹轉逹伏乞公鑒啓起叩寒 
[政府敦促伍廷芳北上]  
　　外交總長伍秩庸自經兩院通過後大總統即電請速行來京頃據公府傳出消息伍氏業己有電呈大總統大致謂某才學譾陋曷克肩此鉅任旣經大總統及國會諸公垂愛自應稍効綿薄惟某旅滬多年經手社會事業交代一切頗須時日現正摒擋一俟部署就緒即行北上領訓在邇不盡俗言云云大總統及段總理昨日旣接到伍氏之覆電後不勝欣慰立召外交部參事伍朝樞入府面諭參事即日赴滬迎迓乃翁並帮同料理一切俾可早日來京以慰國人之渴望外交懸案亦可早日解决又據旅京某西人云自貴國外交總長伍博士通過後外交圑非常歡迎蓋深知伍氏爲穏健之外交家而其品行學問又爲西方人士素所欽佩故余（某西人自稱）預料現在外交懸案伍氏一來即可迎刃而解深爲貴國外交得人之慶云云 
[憲法協商會又無結果]  
昨日（十三）午夜時至四時各政圑在衆議院憲法起草委員會開憲法協商會仍繼續磋商省制問題公推平社代表黄雲鵬主席先由丙辰俱樂部代表馬君武發言略謂此時似宜先開正式憲法審議會將省制應否加入憲法付表决看表决結果如何再議大綱中之内容憲法協議會代表王文芹主張省制仍俟憲法公布後以制憲手續制定此時母庸磋商其内容憲法商榷會代表龔焕辰主張仍以平社大綱爲標凖益友社褚輔成謂省長任命制亦可贊成但須爲有條件的任命任命之前須先得省議會同意憲政討論會代表孫潤宇主張省制大綱以憲法會議手續制定但以下列二條件爲先决問題一曰省爲國家行政區域又兼爲地方自治圑體二曰省長由大總統自由任命不加限制韜園代表陶保晋主張設董事會執行自治事務省長由總統任命憲法研究會凌文淵謂研究會是日正在開會議事主張有無改變尚未可知後由劉崇佑到會報告研究會開會議定仍如前之主張益友社褚輔成商榷會韓玉辰韜園陶保晋丙辰俱樂部龔政以研究會不肯讓步無協商餘地欲退席幸主席黄雲鵬及討論會代表等請各員復席再議討論會代表朱兆莘謂省制内容應先解决二點一爲省長採自由任命制二爲省長任命制以憲法規定如各圑能犧牲竟見贊成此二點則討論會允對於加入時期一層擔任疏通主席請以朱君之說由各代表回各本圑提議以期得一結果但各代表有謂恐難辦到主張暫停協商先開審議會以加入與否先付表决 
[改良全國監獄之討議]  
　　昨（十三日）下午一點司法會議開會議長徐謙主席延至一點二十五分始足法定人數開議議長報告會員請假者朱君深等又報告各股推定審查長惟民事股人數無多未能多數推定應再補行推定遂宣告本日第一案改良全國監獄諮詢案（司法總長提出）又參考案一件係京師高等檢察廳呈據武清縣知事楊年條陳楊光湛君云本案參考案不能成爲議題只就本案大體討論王樹榮云前日議案關係重大故交審查今日之案可否不交付審查楊君云初讀只能討論大體會員某君贊成之楊君光湛云現在此案當然成立亦無可討論再讀尚可詳細討論也卽請議長付表决王樹榮君云非經討論不可表决楊君云初讀只限大體並非不討論即表决也張君志赞成本案成立議長云如無討論即表决贊成成立者起立衆起立議長云大多數王君天木主張不付審查卽可不付審查余紹宋君云此則須付表决議長遂以不付審查付表决贊成者多數遂繼續開二讀會楊光湛君云請諸君分項討論以便有結果卽如第一項新監之擴充與舊監之整頓主張共行之党繼齡主張以整頓舊監爲入手辦法蓋整頓舊監卽推廣新監也張仁普亦贊成先由整頓舊監爲入手周祚章主張推廣新監之辦法楊光湛請表决余紹宋以爲不能表决如表决推廣新監則以後之整頓舊監辦法可以不議矣楊光湛謂不表决如何决定余紹宋謂本會期限狠短若以此空洞之議案即費許多時間恐許多講　均不能議畢也議長以推廣新監整頓舊監雙方並進付表决贊成者大多數余棨昌君提出修正案以擴充新監爲主抑以整頓舊監爲主兩說付表决時已至散會時間議長宣告展至修正案議决之後散會遂由提議人說明後提付討論有主張以推廣新監爲主者亦有主張整頓舊監爲主者討論四十分鐘之久衆請表决議長按規則第十八條議員修正案於初讀提出現在本項業經二讀會表决是否可以提出余君棨昌云適間議長表决是否曾云先以原案付表决議長云適間並無具體之修正案提出即行表决余君遂自聲明取消 
[南京快信]  
　　馮副總統派赴北京之代表趙參謀己謁大總統陳准照大總統前領鄂督例副總統俸領半數京設辦事處非有重要事母庸親來趙昨己公畢出京今日（十五）午後一時可回寗 
旅寗奉直同鄉爲老西開鄭家屯兩交涉案曾舉代表入京請外部力爭兹聞該代表己抵京與外部討論尚未得要領 
　　順直省議會昨再致蘇議會電云前因法使拘警佔地敝會盡力抵抗並蒙尊處一致贊助至深銘感乃近日中央交涉處處失敗此間人民誓以力爭惟事關國政凡我同胞泣望積極協助更希急電政府堅持勿稍退讓切禱切盼 
　　魯議會因陜黑兩省議會被暴力蹂躪請蘇議會協電中央查究 
　　奉省議會致蘇議會電云省制問題本會己經討論僉以遠徴歷史近察國情均以列入憲法爲宜務乞主持爲盼奉省議會蒸印 
鄂省議會昨亦來電請協爭議决單行條例　權 
　　馬議員其驥提議遣派官費留日學生應維持民國二年議决額數案兹經教育審查會審查報告以此案爲注重人才教育並維持議决案起見同人一再討論莫不贊成惟按教育部定選派留學外國學生規程限制綦嚴本省現時留日學生旣有六十名額若再加四十名恐缺乏相當資格似應暫從緩議卽付大會公决 
　　張勲請東海電黎大總統任阮忠樞充公府秘書長 
　　陳英楠昨由北京因公到徐聞張擬派陳往晤東海商榷某事 
張勲之夫人日内即由津赴徐預備張之誕辰一切事宜 
譚鑫培准隂曆二十五日赴徐演劇一天 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京中各界追悼蔡松坡]  
　　蔡松坡惡耗到京後在京軍人近擬發起一會尊蔡氏爲模範軍人以鼓全國軍人之氣蓋不第彰有功之崇報亦欲以引生者之觀感而爲蔡氏永永留一紀念並聞當局甚爲贊成日來正從事進行一俟軍界同袍商有頭緒即可擬定具體的辦法現在己先行通電各省徴求意見而各省之中滇黔川則早己有聨合追悼之提議蓋蔡氏兩次舉滇首義此次更轉戰於川黔一帶終以督軍兼省長鎭撫四川故三省於渠尤有特别之感現己由杜成鎔符詩鎔王楨牟琳陳善李文熙蕭湘羅綸等發起集合三省旅京人士定期開會追悼其所發公啟略謂蔡公松坡以共和元勲因勞成疾不克永年凡屬國人無不深悼我滇黔川三省與蔡公尤有特别之感情兹擬集合三省國會議員及旅京各界人士定期開會舉行追悼云云又聞在京之寳慶同鄉己於日昨午後爲蔡開追悼大會於該會館首由該館幹事豫備完好門外堂内均懸白綵並將蔡君繡像安置堂中届時該同鄉舉行公祭畢劉馥羅君紹王君隆中等相繼演說語極沈痛聞者無不感泣並聞是日旅京同鄉之議員京官及學商各界到者約二百人一時素車白馬頗爲擁擠各界所送輓聨亦有百餘付之多 
[維持中行辦法之質問]  
　　北京中國銀行兌現以後頗多波折於十一日財政當局曾出席衆議院秘密會答覆一切兹聞參議院議員朱甲昌等亦於十一日提出質問書質問政府對於中國銀行兌現如何籌備及如何維持其文曰當中國銀行實行兌現之說興在淺識者以爲金融機關於焉復活人民痛苦可以減輕而深識者方慮其凖備不足危險異常乃政府竟毅然决然令該行實行兌現意必籌備之方十分美滿賊以兹事體大政府斷不能聽從一二主持財政者以行險徼倖之心致將國家並不完全之信用更爲之斵靈而無餘現該行兌現未及半月而於兌現數目及兌現手續迭加限制其凖備不足己有明徴惟該行限制愈嚴人民疑慮愈甚人民疑慮愈甚則市面謡言愈多數日以來金融恐慌之象不減於停兌之時在該行所持謬論無非歸咎於人其持之無故言之亦不能成理今且姑置不論惟該行開兌之先其己經發出票額究有幾何活期存欵及定期存欵之到期者共有幾何備兌之數存有苦干不足之數者何籌措此中眞相政府必能預知此應質問者一該行於兌現辦法雖加限制不過藉以苟延殘喘竊恐其终有破敗不可收拾之一日而國家信用亦隨之以盡彼時卽將一二行險徼倖之主持財政者罷斥之以謝天下亦復何補於事政府責任所在究竟有無辦法於該行現狀若何維持此後信用若何補救此應質問者二謹依約法十九　提出質問希於五日内明白答覆以釋羣疑提出者朱甲昌連署者張我華李燿忠王靖方朱念祖鄭斗南馬伯瑶王湘莊曾燠劉成禺解樹强陳善車林桑都布閻光　吳　鴻周擇丁象謙陶遜藍公武王文芹蘇毓芳孫乃祥 
[議員又發起學會]  
　　北京近日政圑林立多沿襲元二年之黨籍自相結合然各圑體中皆分子複雜意見歧異旣無政黨之拘束力且不能發表統一之意見以致政論混淆形勢曖昩兩院議員中有鑒於此者以爲今日亟務在先將意見相近者加以分析使各平心靜氣對於法制上政務上各自由討論發表良心上之主張然後各本其决定之意見互相提携或明白競爭蓋必如是方可見眞正之主張而使政界見清明之象也近日以來有兩院議員二百五十餘人因平日意見接近乃發起組織一學會專研究法制上政治上重大問題昨日在江西會館開發起大會議員以外尚有張谷兩總長等當推定李述膺文羣邱國翰徐傅霖郭椿森五君爲籌備員楊永泰陳鴻鈞吕志伊張𣉿鄭際平五君爲起草員待會章擬定後卽日開成立大會又聞現在發起人十九皆舊國民黨議員 
[派人至津挽留許世英]  
　　交通許總長自前星期在衆議院受質問後忽懷退志隨卽提出辭呈十一日己奉大總統指令謂所請辭職之處著不准行向例慰留閣　多用應無庸議等字樣今獨下著不准行四字語氣似較嚴厲然許於提出辭呈後早己出京赴津以示决絶故除以指令慰留外並由總統府迭電至津勸其返京段總理亦派人赴津挽留惟聞許於前次國務會議時辭意極堅謂我苟不願辭職斷不在國會自認違法農商谷總長嘗再三勸其勿辭而許仍矢口不移及旣提出辭呈又語人曰我辭職後不待報可立即赴津如有人來津挽勸我即避至上海如至上海而猶有人來我當往日本以避之似其去志之堅决斷無挽回之餘地究竟作何解决現尚無從懸測按據京電今己回京矣 
[發還黨人産業之辦法]  
　　癸丑之役凡受有嫌疑者事後大率查明其所有産業概行籍没入官而其籍没之中尤以不動産爲多此次共和回復自須酌量發還但其没收之不動産中十之八九均作爲官産此種官産以贛粤兩省爲最多現在有若干處業經標賣無從收回故當本人請求發還時以理由言自當核准以事實言其目的物竟爲他人由正式之手續取得迎拒兩難無從辦理兹聞中央己定一種辦法凡曾經籍没而其原有産業尚未標賣者自應全數發還如其原有産業己經標賣者卽由原經理之官廳查明檔家售得官價若干即將該項官價發還俾其另行購置此雖於比較上頗失平允然捨此救濟方法别無較善之處置蓋全然爲事實所限制固爲此無可變通之變通此項辦法聞己决定日内即通行各省照辦 
[旅京陜人討論維持桑梓]  
　　陜西因李省長問題爭執頗劇烈旅京陜西公民等鑒於連日報紙所載及陜西來人談論與函告各節特於昨十一日假順治門外關中北館開公民討論會是日到會者一百三十餘人由發起人報告開會次爲各公民演說後當提出三大問題其一對於陜西糜爛情形如何維持其二對於陳樹藩之茶毒陜西如何辦法其三對於中央之拯救陜西如何請求旋經公衆决議主張一致請求更易陳氏爲維持陜西大局根本辦法次由公民推定代表四人于右任徐朗西南雪亭劉美崙面陳大總統及總理並由公民全體上書請願議畢遂由主席宣告散會是日本擬下午四時閉會及討論之時衆意一致贊同未及三時己布署周適且秩序井然于君右任近在天津該會擬將公推代表情形函逹于君請其認可 
[贛省地方漸就平靜]  
　　字林報八日江西大姑塘通訊云贛省全境現甫告安謐鄱陽湖周圍及贛江一帶商業進行如常近兩年來贛省顔料業大爲發逹農民多改種靛靑其獲利勝於他種收成此種靛靑銷路暢旺由九江運至上海等各口岸者爲數甚巨故贛省現己成爲顔料出産地各大江濱皆滿堆木桶中所裝者皆顔料也而尤以樂平出産最豐僅此一城運往海濱之貨數己不資景德窰業現亦日見起色此皆地方安靜之效也九江與湖口二處仍駐有張勲之兵居民畏之頗甚若輩輙於中國輪船占據官艙要索供應不名一文且於船中隨意行走莫敢與較凡兵多之處商民即不能安事營業若輩何爲留贛誠莫明其故也 
[江省監視議員圑之波折]  
　　黑龍江省人士鑑於前次議會之搗亂特聯合各界發起組織一監視議員圑宣言於省議會略謂議會自被摧殘而後列强屢見凌辱正吾國民臥薪嘗膽之日同心矢志之時雖有閱牆小忿睚眦私仇亦應極力消融披露肝膽相見以誠以栽培此甫始萌芽之民氣而鞏固夫參預國政之民權不謂恢復之明令甫頒而同室之操戈立見數年來銷聲遁迹不聞雀角鼠牙一旦應召登壇從事蝸爭蠻觸正大之案則噤若寒蟬瑣屑之爭則鬭如虎虓不知有義務惟識爭權利以有用之精神逞私心之暗鬭立法之人竟往往違法出席之時每每逃席會期己過大半紛爭正在進行所提議案不過骨肉相殘之事所注重者仍爲暗幕利權之途似此紛擾朋憧仇怨相尋彼此傾軋無有己時公民等覩此現狀亦曾痛心疾首始作憂危之忠告繼上質問之直言均竟置若罔聞不見答覆公民等爲身家計爲江省計且爲保持立法之尊嚴與護惜議員之名譽計不得不仿照京師组織監視議員圑擬具簡章十二條己禀請省長公署核准立案對於省議會之有違法者則紏正之不進行者則敦促之亦即所以萃將涣之民氣扶將失之民權也云云自該圑成立後聞省議會開會多數議員謂議會爲監視違法之機關如另設機關監視議員議員即時時處於有罪之地位其實議員違法在本會焉能聽其逍遥法外實無監視之必要且監視圑之性質未經法律規定卽不能以一機關相對况該圑聲言在省公署禀准立案今省長代表出席應請說明理由遂由某委員出席發言謂公署並未批准該圑之成立案業經打電中央政府須俟回電方爲有效云云衆無異議而散 
　　該圑之創意在對於一般無心肝之議員欲用暴烈手段對待故惹起省議會議員全體反對有議將該圑卽日取銷者有議請省長封禁者聞該圑職員昨親赴議會婉言本圑此次組織辦法係研究法律性質内容係鼓吹議會化除意見以國利民福爲前提作議案進行之後盾惟因名稱手續錯誤致演成議員反對本圑議將監視議員字樣取銷另樹相當名稱云云大約改名後當無異議也 
[黑龍江發現奇怪之偵諜案]  
　　近有名魏愷英者持段國務總理曁國務院秘書徐樹錚薦函赴江省投効經畢督軍派委軍署辦事員並委師部要差詎魏日在北關招集匪類開特别秘密會似有異樣舉動被陸軍偵探偵知密報督軍當即拿獲押交陸軍監獄適張諮議來電謂徐秘書並不認識此人亦無函薦發出畢督軍又電詢段國務總理昨接電覆亦謂實無其事并令嚴懲畢督軍將徐段兩薦函及魏之履歷詳細查看筆跡出於一人之手破綻益明以其揑造信件尚不足重偵盜軍情秘密結會曁結交匪類謀爲不軌關係實大特諭軍法課嚴加審訊聞其在北關入會諸人多己聞風潛逃矣 
[譚根演飛機微傷紀]  
　　廣東飛行家譚根以黄花岡七十二烈士爲國捐軀至足崇拜都人士近有提倡修築墳場之舉深表同情爰即擇期演放最近發明之新式飛機是日所得人場劵經費悉數撥充修理烈士場之用昨日各界在東園開市民大會歡迎李軍長譚君遂於是日午前十一點半鐘舉行第一次飛演以大涌口水面爲起點直向東南飛至車歪砲台卽繞河南背後向北凌空以逹下茅鄉落當時各要人均在觀音山參觀非常鬧熱譚君將飛機轉舵環繞省城一週旋駛至東園表示歡迎斯時一高一下操縱自如觀者莫不稱爲絶技掌聲如雷計歷數分鐘之久旋卽飛向士敏土廠復由河南而返原放海面徐徐落下惟因該處船隻頗多譚君意欲避過故將飛機側駛而下遂被機翼微觸左手稍有傷痕或云腰部略有微傷即往公醫院敷治聞譚君現仍舉動自知無甚窒碍遲數日再行定期演放是日到庽慰問者約百餘人 
[蕪湖快信]  
　　蕪湖各界自得蔡松波在日逝世之噩耗後莫不同聲痛惜此問報紙亦作文哀悼 
　　衆議院議員陳光譜請假南旋前日返宣城過蕪時爲太平山礦約事曾與地方士紳接洽一切 
銅官山礦權聞有關涉太平山礦約之說倪省長特派專員吳庚查勘當繁兩縣鐵礦於十日由省來蕪卽詣裕繁寳興兩鑛公司接談一切次日卽赴鑛山調查 
　　倪省長刻特定本省禁烟單行條例二項（甲）有栽種鶯粟者處死刑（乙）爲業主知情縱容者處無期徒刑或一等有期徒刑因而得利者以共犯論己將本案咨請省議會俟表决後即行咨部立案 
張督軍刻通飭各屬軍隊嗣後遇有載鹽船隻概子免封俾利運輸而裕稅源 
蕪湖余知事刻爲痛除征收流弊特出通告略謂自本年起凡投櫃納糧者直接報明某舖某户母庸向册書查取由單致爲索費張本倘櫃書與册書勾串故意留難索費准爾隨時喊禀本事立予澈究 
　　倪省長之七公子幼丹前日因公與第一路統領馬聨甲同由省垣來蕪 
　　倪省長准省議會咨通令各道縣嗣後對於縣視學一職應愼重遴選妥員母任濫竽充數並責成省視學認眞查考分别具報 
　　蕪湖商辦電話公司係由吳興周林　宸揭愼五等所發起股本三萬元每股五十元現正禀官立案明正興工竪桿三月間即可成立 
[杭州快信]  
　　暫行新官制草案内所設各司均係獨立機關省長僅有監督虚名吕省長以有流弊昨電中央請仿照民國二年度頒布之省官制編訂莫財政廳長己與吕省長商妥將浙省官産另設機關辦理聞定於十二月一日成立 
　　財政廳長近奉部電催解協欵兹聞莫廳長己籌撥洋五萬元交由中國銀行滙京 
財政廳長莫伯衡昨晚回杭當卽晋謁吕省長面陳在京會議情形 
　　頃聞中國銀行擬在餘姚縣内設立中國分行警務處改組原定經費三萬元昨因不敷用特呈請省長再加 
　　兩浙鹽運使胡思義氏與稽核分所洋員同赴寗紹各屬檢查己畢於昨日午前由西興起程回署矣 
　　吕省長昨令浙西二十縣知事謂所有加收抵補金附稅項下水利費卽行停止徴收 
　　蔡元培前日來杭聞由吕督軍派副官長迎迓現寓杭垣皮市巷其弟元康家中 
混成旅長俞煒因有公幹於前日起程北上 
[江蘇之預算案]  
　　民國六年度江蘇省國家歳入預算册　　例言一本届編製預算仍照改正會計年度於六年一月一日開始十二月底終止一本册編製格式依照奉頒五年度預算分表欵下以項爲止不再細分目節暫從簡略一册載數目悉按銀元核計以元爲單位每間三位加一點識一蘇省五年度預算分編正附兩册嗣奉彚總核定列册頒發兹遵電飭仍照上年原編辦法分别國家地分自應查照前案分别劃列一專欵收入如印花稅屠宰稅以及增加契稅等項應歸專案解部官産沙田己有專員清理均不在此　預算範圑以内故不備列 
　　歳入經常門 
　　欵别項别六年度預算數第一欵田賦八五七九六七○第一項地丁三八八二○○○第二項　糧屯米四四七七三二○第三項租課二二○三五○第二欵貨物稅五九五五五四七第一項産銷稅四一三○二六○第二項釐稅一八二五二八七第三欵正雜各稅二九六○五七第一項契稅一○○○○○第二項牙稅一九一二五七第三項當稅二○○○第四項鑛稅二八○○第四欵官業收入六四六一二第一項官股利益六四六一二第五欵雜收入二四○○○第一項契紙收入二四○○○歳入經常門合計一四九一九八八六　　歳入臨時門 
　　欵别項别六年度預算數第一欵貨物稅一三七一六　　第一項漏捐罰欵及充公欵一三七一六　　歲入臨時門合計一三七一六 
總計一四九三三六○二　　（總說明）查六年度預算國家歳入共銀一千四百九十三萬三千六百零二元比較五年度預算雖增銀五萬八千餘元實際則釐稅比額加增三十七萬五千餘元蓋五年度預算數内有劃歸公賣局之菸酒稅三十一萬五千餘元未經剔除列計故表列僅有此藪此外礦區稅一項收數略減餘無變更仍根據上届預算數目分别編列合併登明（未完） 
[黄金世界之關東（五）]  
　　化險（丙）黑省其他之礦區詳表金礦煤礦之外又經詳細調查關於黑龍江全省之礦産名目地點及己辦未辦特製具簡明一覽表如左以供留心實業者之研究焉 
　　地名　　　鑛産　　官民地　　己辦或未辦 
　　漠河　　　金鑛　　官地　　　己辦 
　　金龍溝　　金鑛　　官地　　　己辦 
　　小河溝　　金鑛　　官地　　　己辦 
　　華興溝　　金鑛　　官地　　　己辦 
　　巴戈卞講　金鑛　　官地　　　己辦 
　　盤古洞　　金鑛　　官地　　　己辦 
　　庫瑪爾河　金鑛　　官地　　　己辦　 
　　高升溝　　金鑛　　官地　　　己辦 
　　得勝溝　　金鑛　　官地　　　己辦 
　　全勝溝　　金鑛　　官地　　　己辦 
　　阿林别拉溝金鑛　　官地　　　己辦 
　　寛河　　　金鑛　　官地　　　停辦 
　　火爾賓河　金鑛　　官地　　　未辦 
　　觀音山　　金鑛　　官地　　　己辦 
　　太平溝　　金鑛　　官地　　　己辦 
　　軍拉爾河　金鑛　　官地　　　己辦 
　　奇乾河　　金鑛　　官地　　　己辦 
　　貝子河　　金鑛　　官地　　　己辦 
　　額爾古納河金鑛　　官地　　　己辦 
　　胡裕爾和奇龍河金鑛　　官地　　　己辦 
　　額爾太河　金鑛　　官地　　　未辦 
　　烏瑪河　　金鑛　　官地　　　未辦 
　　吉拉林　　金鑛　　官地　　　己辦 
　　火燎溝　　金鑛　　官地　　　未辦 
　　燒河　　　金鑛　　官地　　　未辦 
　　窩爾吐河　金鑛　　官地　　　未辦 
　　額穆梭偷河金鑛　　官地　　　未辦 
　　庫瑪河　　金鑛　　官地　　　己辦 
　　發别爾河　金鑛　　官地　　　未辦 
　　都魯河　　金鑛　　官地　　　己辦 
　　梧桐河　　金鑛　　官地　　　己辦 
 
 
 

Page 7

 
 
　　漳浪河　　金鑛　　官地　　　己辦 
　　木庫　　　金鑛　　官地　　　停辦 
　　紥薩克　　金鑛　　官地　　　未辦 
　　庫拉異罕　金鑛　　官地　　　未辦 
　　察汗敖拉　金鑛　　官地　　　未辦 
　　大小吉克淺金鑛　　官地　　　未辦 
　　大　子　　金鑛　　官地　　　己辦 
　　阿巴海圖　煤鑛　　官地　　　未辦 
　　馬鞍山　　煤鑛　　官地　　　己辦 
　　金牛山　　煤鑛　　官地　　　己辦 
　　懷驩洞　　煤鑛　　官地　　　己辦 
　　龍門山　　煤鑛　　官地　　　未辦 
　　平山　　　煤鑛　　官地　　　己辦 
　　葦塘溝　　煤鑛　　官地　　　未辦 
　　甘河　　　煤鑛　　官地　　　己辦 
　　朝陽山　　煤鑛　　官地　　　停辦 
　　門面山　　煤鑛　　官地　　　未辦 
　　圑山子　　煤鑛　　官地　　　未辦 
　　大溝甸　　銀鑛　　官地　　　未辦 
　　　子山　　銀鑛　　官地　　　未辦 
　　門樓河　　銀鑛　　官地　　　未辦 
　　伯河淺　　銅水晶　官地　　　未辦 
　　門花淺　　銅鑛　　官地　　　未辦 
　　卡瑪哈北山鐵鑛　　官地　　　未辦 
　　尖山子　　鐵鑛　　官地　　　未辦 
　　凱河屯　　翠玉　　民地　　　未辦 
　　呼蘭孫　　火硝　　民地　　　未辦 
　　張天挂窩棚硫磺　　民地　　　未辦 
　　紅石山子　石膏　　民地　　　未辦 
　　克山奉天屯煤鐵　　民地　　　己辦 
　　呼倫池　　鹽池　　蒙地　　　俄辦 
　　貝爾池　　鹽池　　蒙地　　　俄辦 
　　卓爾布逹蒸泊鹽池　蒙地　　　未辦 
　　烏珠穆沁　鹽池　　蒙地　　　未辦 
　　安連站南　鹽池　　民地　　　未辦 
　　按石列之表全省金礦居大多數現開採者二十四未開者十二處停採者僅二處煤礦共十三開挖者六處未開者五處停辦者一處金煤二鑛現在經營不遺餘力惟銀銅硝磺翠玉水晶等礦雖未開辦現己有人提倡或不致天然權利放棄不顧而鹽礦一節尤爲當然之急務宜早自辦、 
否則恐如呼倫貝爾碩大無胡之鹽池斷送於外人之手也望吾同胞共注意焉（完） 
地方通信 
[蘇州]  
　　偵探長宣告愼重冬防警察廳偵探隊長潘國俊日昨召集本隊探長楊浩如龔福春朱炳榮王金標及各探士等當衆宣布謂現奉廳長面諭時届冬令各處盜匪乘機而起防範亟應加嚴兹將城廂内外各處街巷分别劃定地段派定各探長探士按叚梭巡偵察其齊門弄及石塘橋等處地當荒僻北寺左右小客棧林立一般江湖賣藝之徒咸集於此難保無宵小潛跡其間晚間尤宜留心偵察至閶門馬路大小旅館客棧亦應認眞密查並須隨時調查循環薄册遇有古廟深寺破屋空房並宜注意近來蘇鄉太湖各處帮匪猖獗一朝失敗勢必四散竄逃是以火車輪船各埠亦應認眞巡察勿使匪徒竄入貽患地方云云各長探等唯唯而退 
　　議籌銅像費述聞蘇省各界公議爲馮副總統建立銅像一事共需銀十五萬元商界籌十萬元軍警二界合籌五萬元商界則由上海商會經籌軍界由江寗鎭守使王廷楨經籌水陸警界由江寗警察廳長王桂林經籌日昨蘇州警察崔廳長接奉王廳長通知後即召集所部宣布詳情大致各巡長每人攤洋三角巡士每人攤洋二角官長則須薪水半月聞水警亦照此辦法云 
　　奉賢學務參觀圑來蘇奉賢縣第五學區教育會　員組織參觀圑公雅會員湯源深　天民黄　罰　講爲參認　　　　無錫二處參觀國民學校以資借鏡聞該圑參觀目的注重單級教授管理諸法各員己於夏曆十月十七日由滬乘早班車到蘇寓觀前街平安坊平安旅館日内正由吳縣教育會介詔赴各校參觀俟事畢再行赴錫參觀 
　　吳市絲綢調查錄我蘇綢緞一項爲一種特别出品惟近年以來原料絲經大半以杭州上海爲轉移爰將近日之浙江綢緞及絲價調查如下（絲價）浙省本年絲市蠶汛旣佳銷路又旺實爲歷年以來所僅見現在各綢莊及洋機公司進貨己足市價爲之稍落海寗細絲每百兩實盤五十七元八角至五十八元餘杭絲每百兩五十五元至五十六元另德清搥絲每兩五吊新市生貨絲每兩五吊二百吳興尖絲每百兩五十四元諸縣絲每百兩五十一元二角嵊縣絲每百兩五十二元（綢價）近日杭垣綢價因成本太貴故議决又漲價增盤摹本緞頭號者由九角一尺漲至一元一角六分二號每尺九角八分初僅七角餘至鐵機三閃緞頭號每尺現己增至一元五角六分二號者亦需一元四角八分鐵機深地緞每尺九角八分雲霞緞每尺一元綺霞緞每尺九角七分洋花實地紗每尺七角二分此次增漲價格僅在數日之中絲價則落緞價逐增兩相背馳甚矣生業變遷之不可捉摸也 
[鎭江]  
　　錫湖分行之組織錫湖鐵路銀行成立後總經理陳其昌爲推廣營業起見倡議在沿江沿海各大商埠創設分行以資進取現派有李君奠成來鎭組織正在籌備進行一切開辦手續目前尚未部署妥貼云 
　　小輪冒掛洋旗之取締　鎭江關監督袁思永昨奉交通部訓令略謂查近來各省華商小輪因避强制裝載軍事運輸懸掛洋旗於航政前途大有妨礙除咨請陸軍部轉咨各督軍嚴飭所屬軍隊價租商輪勿得尅扣運費强行壓迫外合行令仰該監督對於華商小輪妥爲保護並嚴行取締冒掛洋旗以免規避而重航政云云聞袁君己奉文遵照矣 
　　則政廳催解稅欵財政廳胡廳長以各縣應徴正雜各稅多有蒂欠不清之處各釐局稅所逐月徴收之欵亦往往延宕不繳現值需欵浩繁之際特令行丹徒縣章知事及貨物稅所飭於本年陽曆年底將己徴各欵一律如數繳清 
[溧水]  
　　溧水舉辦稻捐之波折溧水去省會百餘里風氣閉塞幾逹極點教育事業亦形幼稚教育欵産處總董迭次與執政當局會商邀同商會各職員及地方士紳討論舉辦稻捐藉謀發展早經一致表决詳准照行不意今秋新穀登場之後縣公署正在着手而商會反對之呼聲以起有謂私整塾師兼充礱坊經紀之王柏泉主張最烈有謂商會文牘及副會長皆業礱坊正會長今年又適囤積稻穀數千石稻捐一辦輸出必多故皆起而反對現尚相持未下云 
[揚州]  
　　勸募五年公債江都縣周知事昨准財政廳長發到民國五年公債票後當卽邀同商務分會周會長在該會召集各舖户業董到會提議分認票數藉以接濟公帑 
　　知事勘驗河工江邑瓜洲一帶運河圩岸前經工程局馬局長派委興修業己竣工惟該處各紳富認定捐欵未能如數照繳刻由周知事親往會商便道估勘此外隄工以便賡續修築 
　　師範擴充校址揚州舊城大窪邊省立第五師範學校與江蘇省立學校運動會新闢之場基毗連並由該校分認建築費六百四十元現己閉會會場周圑百畝經該校友會發起興築田圃栽種蔬菜鑿西邊城牆引水入内開一方池旣可注重農業便於試騐又可免利權外溢云 
　　圑部防營更調駐揚混成第七十六旅第一百五十一圑第三營原駐十二圩現該圑陳瑞　圑長奉旅部飭將萬壽寺駐防之第一營三連與第三營對調該營長趙則韶奉文後當即拔隊遷調矣 
[嘉興]  
　　學務消息嘉興各小學之經常費向由抵補金附加稅支出自去年附加稅減削後學費頓形竭蹶兹悉省議會提議恢復元年稅額城區教育會會長金漢長特於前月北上具呈教育部飭　　英　舉　經　　云云　　區　　經　　　全　　　　附加稅撥歸充用此次該省省議會提議恢復元年稅額該會長以未見明文表示又無仍照三年帶征之省令本届微收期迫深恐萬一疏漏不及補救自屬未雨綢繆之計業己由部據情咨請該省省長查明飭縣維持妥爲辦理可也基督教靑年會創設有年裨益學子不少日前該會會長俞友仁發起組織通俗學校以期普及經衆會員認可並公推俞君擬就簡則教員純盡義務就學不限年齡一切學費雜費概免繳納即書籍費亦由該會贈送一半現己招生足額於昨日舉行開學矣 
　　發現浮屍三名嘉興東門外鐵路之側地甚偏靜有一小池不甚深窪昨日下午忽發現浮屍三名一年約四十左右身穿夾衫及黑呢馬掛一係小孩年僅歳餘用蓆包裹其餘一名身材矮小聞係南門大街陳新泰線店夥友吳雲廷因抱病數月家景艱難一家數口待哺嗷嗷因之投河自盡現由其妻某氏購棺收殮其餘二名則未知何人現經地保姚玉明報縣勘驗均無傷痕己備棺收殮出示招領矣 
[杭州]  
　　蔡子民將在杭講演蔡子民於前日來杭曾誌昨報兹聞辛丙俱樂部諸君以蔡君學問文章爲世宗仰此次由歐西歸來（蔡君新近游學法國）尤必有名論卓見發舒塵抱特敦請蔡氏於本月十七日下午）時假座西湖鳳舞台演說又聞省教育會亦定二十日（下星期一）下午一時假第一師校請其講演己備有入場劵多張凡各學校及機關中人均己將劵分送該會會員皆得前往領取 
[山東]  
　　潰軍首領被擒風說周村不受編制之第四圑第一營營長謝寳軒於八日夜間潛逃聞該潰兵逃至靑州時被陸軍轚斃四十餘人餘黨全數潰散督軍署己接電報並聞謝寳軒有在章邱被擒之說確否未知 
　　濰縣民軍收朿有期高密諸城周村等處民軍編遣業經就緒獨濰縣方面相持久不解决該縣紳民到省告急之電絡繹不絶聞居覺生君己於十一日乘膠濟汽車東下著手編制大約不日亦可收朿矣 
[廣東]  
　　岑西林禁賭之要電廣州陸督軍南寗陳督軍省議會諸君先生大鑒前以廣西缺餉設立公司籌辦賭捐瞬及一年惟是廣西地瘠民貧因賭敗産匪忠日多現在倒袁事竣此等不得己之舉亟應停辦特此奉懇務祈設法取銷惟停辦之後分别查明承包商人其欠缴餉欵押櫃扣抵其無欠者押櫃發還以免病商而保治安無任感盼岑春煊陳智偉秦步衢等四十四人同叩卅 
雜平一 
[中國之兩大（一子）]  
　　孔子爲萬物之極則憲法爲萬法之泉源千古以來之人道非孔子無以傳諸後凡生而爲人者無一不當守孔子之道故孔子之道大莫與倫者也世界通行之政治非憲法無以立其本凡生而爲人者無一不當守憲法之法故憲法之法亦大莫與倫者也惟孔子之道大不必藉他種方法自能範圍全國之人心雖有不同於孔子之道者並立於世而孔子之道初不因此而稍減其光輝此孔子之所以爲孔子也惟憲法之法大不必假他種勢力自能納舉國人民於軌物雖有破壞憲法之法者相繼踵起而憲法之法終不因此而稍減其信仰此憲法之所以爲憲法也 
　　天地之間有兩大孔子與憲法而己孔子者無形之憲法也以道正千萬人之心者也憲法者無形之孔子也以法正千萬人之心者也此二大者各有其所以維繫不敝之眞精神一空依傍獨立永久之眞力量而今之論者乃欲納孔子於憲法一部分之中一若孔子之道必賴憲法以維持者嗚呼　孔　適以小我孔子而己 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[續誌官商討論禁運銅元之辦法]  
　　滬海道尹徐鶴仙因奉省電滬埠銅元缺乏洋價跌落應否限制出境飭即會商具覆等因遵於十四日下午三時與景知事及總商會正副會長朱葆三沈聨芳等妥議辦法等情己誌昨報兹悉是日官商會議結果僉以滬埠銅元市價近年來每銀一元兌價總在一百三十餘枚之譜本月初間驟跌至一百二十一二枚現雖逐漸加漲仍不過一百三十枚上下未能恢復原價調查原因實由某商大批販運出口以致滬市存積無多工價遂受影響爲維持市面計自以設法限制爲宜故徐道尹昨己會同景知事將官商議定情形電復齊省長請飭江海關禁止大批銅元轉運出口以維市面 
　　 
[銀拆驟漲驟落之原因]  
　　昨日正午北市銀拆漲至七錢有零緣某銀行買進現銀數十萬兩之故迨下午長江及内地一帶到有現銀六十餘萬兩是以銀拆頓小收盤計三錢六分惟龍洋墨洋近由杭嘉湖曁長江等處裝來日有到埠故洋釐己跌至七錢二分六厘矣 
[交通殖邊兩銀行訊]  
　　本埠交通殖邊兩銀行自停兌鈔票以來迄將半載經總商會迭次電請北京黎總統及財部迅速籌備的欵飭令開兑以固信用等情屢紀前報兹悉交通殖邊兩行現己經政府飭財政部速撥現銀若干滙滬並囑滬行將應解應兌銀洋即速預備妥貼趕速開兌云 
[土貨出口之好消息]  
　　海關施監督近將三月來征收進出口貨稅情形分别造報財政部稅務處察核聞本届出口貨稅較上届爲旺爲最近十貨出口情形之好消息云 
[威爾遜連任美總統消息]  
駐滬美總領事薩孟斯君己接北京美使來電謂華盛頓國務部宣稱據最近選舉報告觀之威爾遜總統己被選連任云 
[西報紀被捕搭客之得釋]  
　　大陸報云今年二月十八日英巡艦在揚子江口從懸掛美旗之中國號商船捕去搭客三十七人内有德人二十七奥人八土其人二解往香港旋分覊於利物浦及澳洲處美國務院以英艦此舉不合公法迭向英政府抗議英政府遂頒釋放之令兹被捕之三十七人己於昨晨附瑪爾太號商船由香港抵滬矣彼等有擬暫留上海者亦有擬赴舊金山者咸携有自澳洲至上海之護照云 
[公廨第二十二次研訊日人被害案]  
　　中洋印刷所主日本人池原與夥井被人謀斃一案由捕將與該日人私造湖南湖北等省各處僞鈔票之湘人胡儒珍與高志盛冠文逮捕送公共公堂二十一次研訊各情迭誌本報前日午後由美捕房中西包探將胡等三人押解到廨復訊原審官關讞員日副領事加籐君升座後先由捕房代表村上律師上堂聲明應訊之見證日人木村今日不能到堂作證之理由並將該見證在捕房所供之供單呈案請核即據被告高志之代表費信惇律師譯稱此案延擱日久堂上訊問見證有二十餘人之多均無涉及被告謀命之事應請先將謀命案註銷並將被告摘釋再行聲辯私造僞鈔票案云云堂上得供諭謂現訊謀斃日人一案被告高志對於此案雖然尚無充分證據然全案未訊畢以前未便先將高志摘釋諭畢由費律師向嵩志詰據供稱年三十九歳甘肅人先在廣東充當哨官繼至廣西爲武弁來滬己三年初次光復在南京爲排長後入民黨機關部在法租界天生堂藥店樓上現己解散胡盛兩被告在捕房第一次見面以前並不認識七浦路印刷所主日人野村於去年由同黨友人介紹相識曾經託其代印浙江軍用票湖北公債票浙江都督告示等件至湖北省鈔票並未託他印過所有軍用票等均係黨領囑爲代印池原鴨井及其妻子均不相識其印刷所中亦未去過捕房抄獲之湖北僞鈔票銅模不知何人之物野村店中我於七月前去過日領事查封之票與我並無關係我亦未與野村及另一日人談及此事惟該印刷所主野因我託印之物均係民黨中所用是以知我民黨野村在堂所供各節我雖聽見然己不能完全記憶被捕之日因浙江高等顧問官闕麟書在鐵路醫院病故一日尚未入殮故將衣服送去致遭逮捕但盛冠文實未與我謀面如有虚言願甘鎗斃等語又據盛冠文代表台維司律師譯稱適聞費律師聲請被告對於謀斃一案要救先行註銷一節敝律師並不在堂故尚欲請求將盛摘釋因被告與謀命案並無牽涉至於介紹代印鈔票一層實因被告向爲此中掮客故鈔票外尚有嗬囒水商標托印至楊春泉託令代印湖北票因野村操華語不能說明以故兩造託被告傳譯現由被告上堂可以陳明卽據被告盛冠文上堂由代表律師詰據供稱住居法租界己十餘年向開照相館印刷掮客祗做三年野村與我相識係由業師村井介紹我知日語係日人馬賴倚先生所教湖北票之事因我至野村處取嗬囒水商標時有相識十餘年　之楊春泉在彼訂印因言語不通由楊託我代譯嗣因楊欲看樣野村令彼在四馬路某酒館守候我與野村至該酒店叙談兩次付洋二百五十元交與野村我在場目覩收條書楊春泉之名字我爲介紹後來楊呌我向野村取票六千張因野村言住居隔壁之日人金川與我不睦囑楊少來恐彼窺破是以由我代取我除九五佣金之外並無别種利益被告胡儒珍高志均不相識七月四號捕房所出牌票拘我因我赴杭州收賬並不在滬故未知悉除楊託印湖北票外並無别種鈔票印過供畢由村上律師向兩被告逐層駁詰復由堂上向高盛兩人諭曰你們兩人相識己由野村到堂供明旣據供稱爾等與野村並無仇怨何以野村供出由你們兩人訂印爾等須將野村供詞不符之處向本公堂陳明不能以不知兩字推諉諭畢又向兩被告駁詰數語因爲時己晚遂判被告等還押候明日午後再訊 
[法公廨訊結僞造郵票案]  
　　陸友文沈忠德等私造中華郵務局僞郵票爲法捕房華探目黄錦榮包探韓邦逹方福林程芝卿偵知前往抄出製票機器銅模全副及己印成每張五角之僞郵票三千五百張解經法公廨預審終結後因此案起意僞造之薛家文在逃未獲故未判决嗣悉薛原籍無錫其妻尚住在該縣城中鎭巷五號門牌故由法公廨備文飭探韓邦逹前往關提詎己聞風逸去故未拘獲該探於昨日回申禀覆當由捕房將陸友文等續解法公廨經讞員聶君會同法副領事德君升坐特别刑庭提案判决瞿元奎押四年沈忠德押三年半陸友文押兩年半吳阿毛押三個月俞小余罰洋一百五十元譚正吾罰洋二十元徐和生罰洋二百元宗必福罰洋二百元完案 
[大帮盜匪圖刦之虚警]  
　　昨晚六時新閘捕房捕頭得有密報謂有大帮盜匪由法租界方面至該捕房轄境内搶刦立飭通班中西探捕四出兜拿毫無影響而回 
[美租界梭巡嚴密]  
　　美租界自北河南路同康錢莊北蘇州路華興麵粉公司等先後被盜搶刦後無論居民舖户咸有戒心閔行路捕房捕頭培　君以盜匪如此猖獗殊礙租界治安除令副捕頭回拖爾君日夜梭巡並飭中西探捕認眞巡緝外又知照楊樹浦匯三哈爾濱匯司北四川路各捕房一體從嚴查緝以遏盜風 
[水警廳長愼重浦江防務]  
　　江蘇水警第二廳長趙會鵬前日通令所屬文云照得本届冬防較爲吃緊而本廳原有巡船八艘除保護航路掛護商輪外留餘無多實屬不敷調遣亟應將輪派駐防浦江之巡艦兩艘調回以濟急用業經咨請松滬護軍使函復照辦在案現在該二巡艦己於前日調回蘇垣惟浦江一帶防務亦關重要嗣後一切巡防布置事宜應責成駐滬水警第三分署長王壽良會同鈞和巡艦長董仲發妥爲辦理以期周密用保治安除分行外合亟飭仰遵辦云云 
[盜匪判定刑期]  
　　盜匪徐阿大糾合黨羽江阿四等於舊曆七月二十九日夜半擁至眞茹鎭左近白塔廟中明火持械搶刦并放火燙傷女尼定坤靜法等即經巡警將徐江兩犯獲解護軍使署發科訊實判將爲首之徐阿大先行槍斃江阿四發送地方廳訊辦候緝在逃逸犯究懲在案兹悉地檢廳曾經將江預審终結起訴審判廳開庭辯論因該犯供多支吾又傳到該廟女尼靜法靜能并女傭姚阿秀四區三分署巡長崔定瑞巡警李少雲等於前日續開辯論當庭對質該犯始俯首無詞遂由趙刑庭長宣判江阿四處一等有期徒刑監禁十二年判畢仍命還押候上訴期滿送監執行 
[製造局紀事兩則]  
　　定期試砲製造局總辦李鍾岳近因造成七生五口徑十二磅重子彈之陸路過山兩種快砲兩尊須先行試放然後解部惟試放時聲響較大若不先期通告深恐居民驚疑昨特具呈楊護軍使略謂陸路過兩砲定於本月十六號起仍在西砲台試放請爲出示通告本埠各商民知照以免人民驚駭云云 
又製造局李總辦致淞滬警察廳公略謂案奉陸軍部電令趕造陸軍所用之陸地過山大砲二尊現己趕造竣工定於今明兩日在西砲台試演誠恐居民聞聲驚疑請即曉諭合邑居民勿生誤會云云聞徐廳長接函後當己印發通告曉諭居民一體知照矣 
　　呈部請欵陸軍部前以陸軍第四師步兵各營軍官需用手鎗四百七十五桿曾飭製造局趕造在案兹悉此項七響手鎗估計工料造價每桿祗少需銀二十兩之譜現須購料故由李總辦呈部請爲籌欵萬兩撥局以便購料製造 
[徐道尹嚴禁招摇]  
　　前滬海道尹公署内向有差遣調查人員名目實含有偵探意味往往藉故招摇自徐道尹抵任後己將一切不正當名目革除現徐道尹恐此項開除之調查偵探人類不齊或仍有在外招摇情事昨特出一布告略謂本署向無上項名目卽一切不正當冗員亦首先革除嗣後倘有前項革除名目在外招摇情事准受害人到署控訴發交司法官廳照律究辦云云 
[續紀私刻徐道尹圖章]  
　　滬海道尹公署書記官張家增串同乃弟張俊明在對聨上冒書徐元誥三字復在書信上加蓋道尹公署鈐記在外招摇撞騙爲徐道尹訪悉令飭代理上海縣景知事飭探將家增拘案收押候緝俊明到案并究等情曾紀前報兹悉此案連日由各探警查緝張俊明毫無影響據聞己往他埠業己據情票復前日司法科員先將家增提案研訊家增堅不供認遂判還押候禀明景知事轉詳徐道尹核辦又一訪函云道尹公署書記張家增因與戚友串通私刋徐道尹圖章書寫對聨冀得厚資事爲徐道尹得悉將張送交上海縣看管聽候究辦等情己誌前報兹悉張家增號退庵别字鐵函向充道尹書記自徐道尹蒞任後當考試書記時因其書法甚優己提升爲書記長薪水由十餘元加至二十餘元頗爲徐氏所賞識乃此次作此不端之事亦爲徐道尹所痛恨連日張之老母妻兒四出奔走央人關說並至道尹處哀示聞徐道尹念係寒士可恨亦復可憐故昨日代理上海縣景知事赴署請示發落尚未移送檢廳大約除追究眞相外或可從輕發落云 
[取締售鹽規則之布告]  
　　上海縣公署昨發布告云爲布告事本年十一月七日准松江鹽運副使署函開八月十九日准浙運使移開本年八月十三日奉鹽務署第七十七號指令據本使詳擬取締鹽商售鹽規則八條請核示遵行一案内開詳悉所擬售鹽規則尚屬妥協應准試辦仰卽遵照此令等因奉此除分行外相應照抄規則二十份備文移請杳照卽行分别令飭遵照等因准此除照抄規則函致兩浙緝私統領並各縣知事曁分行各場所鹽商公會遵照並牒復外相應抄錄規則函致查照希即布告商民一體週行實紉公誼等因計送取締售鹽規則一份到縣准此合亟布告仰闔邑商民人等一體知照特此布告計抄黏鹽務署核定取締兩浙鹽商售鹽規則八條 
　　第一條凡兩浙商人在各區域内銷售鹽斤如犯左列各欵者分别處罰（甲）私自加價不照各區域内官定價格出售者應查出售鹽斤之多寡計其所得定價外之溢價加五十倍議罰（乙）尅扣斤兩不照法定十六兩秤出售者應查尅扣斤數之多寡按照現行售價加五十倍議罰（丙）攙和泥水或沙土等雜質出售者應查其原售之斤數按照現行售價加二十倍議罰（丁）凡有購買私鹽者除將鹽棧發封外仍照私鹽治罪法辦理 
　　第二條各項議罰標準以一百斤爲限不及一百斤者照各條分别科罰一百斤以上及併犯兩項者除議罰外並將商名革退 
　　第三條凡夥友犯上列各欵者仍應由商人擔負完全責任不得藉口推諉 
　　第四條鹽運使應隨時派員分赴各處密查倘商人犯有各項情弊卽由鹽運使照以上規定處分 
　　第五條由地方官就近查明或食户告發一經鹽運使查復屬實卽行處分如由食户告發並得將罰欵提給五成充賞 
　　第六條　各項罰欵按月咨解分所歸入鹽稅項下列報 
　　第七條此項規則應在所有銷售浙鹽各廳内由各縣知事曉　　諭周知並由各縣知事擔負稽察責任 
　　第八條本規則以詳奉鹽務署核准之日實行 
[工商研究會定期開討論會]  
　　中華工商研究會爲研究工商振興國貨起見現定舊曆十月二十四日下午一時假座靜安寺路交涉公署開工商討論大會現己由該會會長楊嚴分送入場劵敦請各界與會并請各界對於工商如有意見提議儘可通函該會以便届時討論云 
[漆藝公所開會紀事]  
　　本埠漆藝公所各工匠前因加給工資不遂激成罷工風潮經該公所首事與各帮號主商明每日每人工資小洋三角六分雙方允洽該工匠等己一律上工前日由該首事等在新閘白克路梅福里漆藝公所内開會工匠到者約數百人當由首事陳某報告此次加工經過艱困情形並請此後各工匠 
 
 
 

Page 11

 
 
　　務宜量力輸捐將來積有成數須購地自建公所添置醫室延中西醫士各一或有疾病可以自行醫治傳同業均沾實惠云云大衆贊成迨至閉會己鐘鳴五下矣當開會時新閘捕房捕頭諭飭華探目李星福包探錢壽生協同西探至該公所監察 
[策進地方自治會近事]  
　　本埠策進地方自治會定於本月十九日（卽隂曆十月二十四星期日）午後三時假英租界南泥城橋墳山路永興花園隔壁翕濟學校内開成立大會正式選舉職員昨己通告各會員知照届期蒞會矣 
本埠策進地方自治會昨接高郵策進地方自治會來函云敝會組織前次函逹己蒙賜復兹於本月三日開成立大會到場者一百三十人省議員吳濬得九十四票當選爲正會長浙江縣知事李芳得八十五票當選爲副會長其餘評議幹事均係舊自治人員居多會員頗稱發逹近己逹千人除呈請官廳立案外嗣後貴處如有進行事件尚祈不吝教言藉通聲氣云 
[商帮協會電賀副總統]  
　　旅滬商帮協會賀南京馮副總統電云南京馮副總統鈞鑒公就任副總統永奠邦基商民歡頌旅滬商帮協會鄒維良陳仁梅馬桐曁全體敬叩蒸旋得副總統復電云旅滬商帮協會鄒陳馬三先生並轉諸同人鑒承電誦悉菲材備位就職金陵辱賀滋慙特復申謝馮國璋寒 
[案犯鳬水圖逃之追獲]  
　　張稼生前在上海地方審檢廳控宋阿華私拙墳墓一案當經該廳訊實判宋阿華拘役十天期滿省釋詎宋開釋後仍至曹家渡附近墳地上糾人再掘並將張之祖墓上己葬棺柩搬遷一空事爲該原告查明又投該廳起訴奉諭將宋逮案續開辯論後判處宋阿華五等有期徒刑監禁九個月所毁墳墓候派警押宋前去修復原狀在案昨午林檢察長派司法副警長王錫堂並法警嚴漢九從押所中將宋提出押帶前往該處着將己毁墳墓修復原狀所遷棺柩搬回原處道經曹家渡碼頭照章雇渡過江詎渡船駛至中流宋乘該警不防之際躍入江中鳬水圖逃該警待料即躍入江内竭力將宋追獲登岸但該警等上下衣褲盡濕乃報告該處戈登路捕房由捕頭諭飭派捕護解到廳該警等據情禀明林廳長當以宋阿華膽大妄爲不法己極立命加上鐐銬委派劉檢察官開庭飭提宋阿華到案預審良久判令收押候辦該敬長王錫堂嚴漢九奮不顧身能在江中將逃犯擒獲實屬可嘉聽候禀明廳長記功給賞 
[箓笋與水果業之市况]  
　　本埠箓笋業計有春茂和成茂順萬和順茂永茂祥生茂金裕豐裕興順等九家均在南市十六舖太平碼頭一帶該貨爲閩省專産自閩來時名爲上路下路兩種到滬後由各該行揀選優劣分别等次定爲大片二片次中拖水等項名目然後評定各種價格其常年銷路以舊曆十月至來年正月爲最旺蓋江浙等省每至歳底年頭以此爲日食之品今届閩省出産比往年減色故滬地到貨不甚暢旺現在時交交令生意漸起近日江浙天津烟台靑島等客帮頗多採辦惟市價稍昻比諸上年約增規銀一兩云　　南市水菓業計共四十餘家自十六舖橋南迄大碼頭之各商店以該業居其多數常年生意首推推季而夏季次之其春秋兩季皆爲荒月本年度夏令生意平穏至冬令各貨因各産地收　豐稔到貨頗多價亦不昂將來年終結賬當可獲利云 
[蔡松坡先生哀電彚錄（三）]  
　　四川省議會電梁任公先生轉中國駐日公使鑒蔡公首義光復共和事快人心功在民國兹聞溘逝痛惘殊深靈櫬敬歸陟望何極本會己於口（電碼不明）日休會一日以誌哀念特此奉聞四川省議會叩元 
　　武昌王督軍電康腦脫路梁任公先生鑒　　驚悉蔡松坡先生遽歸道山邦瘁人亡可勝悼嘆祈代致唁靈　何日回滬如開會追悼倘祈先期示知占元覃 
　　江西戚省長電張運隆先生轉章彭歐陽張林周吳陳袁張諸先生均鑒接蒸電驚悉蔡松坡先生逝世大星遽隕薄海同悲敝處曁各界唁賻之件俟彚齊寄梁先生寓中轉交以誌哀忱外先此電覆戚揚文 
　　馮副總統函敬啓者昊天不弔松坡督軍竟以一病與世長辭聞訃驚惶失聲一哭兹特派本署參謀王通賫函赴滬面謁諸先生台前接洽一切俾松公身後一切事宜悉臻妥帖庶可稍慰英靈也專此布逹順頌聨祉馮國璋啓十一月十三日 
　　附康南海致北京黎大總統叚總埋電北京黎大總統叚總理鑒四川督軍蔡鍔德性清粹文武兼資昔督雲南威惠流布吏民懷德西南晏然及見忌被幽養晦燕京抗袁逆謀艱關出走匹夫喝義舉國響臻百戰艱難功成不伐微松坡乎今爲洪憲之世矣人之云亡邦國殮瘁抑可謂鞠躬盡瘁以死勤事國葬大興正爲斯人我國報功禮亦宜之公軫念元勲伏希交國會議行不勝大願有爲寒 
[南洋公學足球隊往杭預誌]  
　　中國東方各大學校體育聨合會中爲上海交通部工業專門學校（即南洋公學）及約翰書院滬江大學蘇州東吳大學南京金陵大學杭州之江大學所組成每年冬季本有足球奪標比賽之舉民國三年年季四年冬季兩年錦標均爲南洋所得其與南洋競爭最烈者爲約翰書院蘇州東吳大學及南京金陵大學而杭州之江大學尚未與南洋握手聞之江大學年來體育猛進特函請南洋公學足球隊往杭與該校作友誼之比賽交通部工業專門學校（卽南洋公學）校長唐蔚芝君爲連絡感情起見己徇該校之請命體育會凖備一切刻聞該校體育會己議定準十一月二十一日下午三點三十分鐘乘滬杭特别快車往杭州直至閘口下車二十二日（即星期六）下午與之江大學比賽云 
[國貨維持會選舉會之秩序]  
　　中華國貨維持會定於本月十六號開第五届選舉大會其秩序如下一摇鈴開會二報告開開宗旨三副會長報告收支情形四伍會長演說五開匭檢票六唱票七歡迎新會長八來賓演說九閉會 
　　 
[福履理律師陣亡噩耗]  
　　福履理律師自歐戰發生後於前年回法國從戎授爲軍官派往前敵督戰業於本月初旬因奮勇出戰陣亡本埠賫美律師昨日接到噩耗即至法公廨向中西讞員代逹訃音聶讞員與法德副領事以該律師在申行使律師職務有年克盡厥職今聞陣亡均爲致詞悼惜云 
[肇和艦將往烟台]  
　　駐防厦門之海軍肇和練習艦兹奉海軍部程總長命令略謂冬令北地封河在卽邇日民船儎運北貨南下者較多誠恐海盜爲患應卽派艦梭巡以衞航路令仰該艦駛往烟台洋面巡防等因故肇和艦己於前日開駛來滬暫泊浦江一俟配齊軍火卽當開往烟台遊弋 
[漢口路之火警]  
　　昨晚七句餘鐘漢口路源源衣店隔璧某刻字舗不戒於火霎時冐穿屋頂卽經捕房皮帶車馳往澆息焚燬房屋一間左右兩鄰亦均受有水漬 
[洽興里小火即熄]  
昨晨一時許美租界阿拉白司脫路洽興里三十二號門牌永格繭號内忽然起火當由虹口二號救火會聞聞警立　皮帶車前往救熄僅灼燬繭子少許事後捕房飭查失火情形再行核辦 
[警察换穿呢服]  
　　淞滬警察徐廳長現因時届冬令天氣漸寒所有各區署所長警隊士等出勤時未免寒冷應照舊例發給呢質大衣以便禦寒昨己通令各該署所警正佐隊長等分别承領轉給换穿矣 
[學校哀悼蘇道生]  
　　大南門外民立中學校聞悉該校創辦人蘇道生君在日本長崎逝世特於昨日下半旗以誌哀悼又西門外上海女子中學校亦下半旗誌哀因蘇君嘗捐助鉅欵於該校也 
　　 
[幼稚生放膳失踪之請緝]  
　　昨日南市董家渡天主堂内所設之女學校於午刻放膳時有附在該校課讀之男生馮阿毛（年七歳）陳俊明（年六歳）兩名行走失蹝經該家屬四處招尋亦無下落該校恐遭匪徒誘拐是以函報第一區及一分駐所請爲查緝 
[輪船上又獲拐匪]  
　　廣東拐婦張楊氏拐一女孩吳菊花又通州拐婦秦陶氏拐一男孩金寶均於昨日乘怡和洋行財生船出口販賣當爲救濟會偵探虞占順調查員余杏鏞趙再靑等上輪查見一并拘獲詢據吳菊花稱年十五歳上海人家住本城廣福寺附近七號門牌被該氏等誘拐到此又據金寳稱年七歳通州人家有父母亦被拐來等語該探等當將該氏等並男女二孩并送地方廳由檢察官預審一過判該氏等分别收押該男女二孩留候家屬認領 
[女子窺破奸謀]  
　　浦東川沙縣曹家宅女子張阿彩年十七歳近因家境貧苦難以度日被鄰居某姓老嫗以代薦帮傭爲由拐帶來申串出揚州婦人張李氏妓傭朱子富等意　價賣旋被阿彩偵知其惡意不允相隨遂在民國路地方互相爭閙由華捕帶至法捕房詰得事出内地飭卽移送南市第一區署請爲發落旋經董警正詰悉事關串拐圖賣飭一併移解警廳司法科核辦 
[女工請追逃女]  
　　揚州婦人劉袁氏向在湖州絲廠做工有女留英近托鄰居崔文耀帶來上海在閘北久成絲廠學習繅絲日前該女被住居胡家木橋三十六間之女工楊阿大邀往别廠工作由崔函知劉袁氏來滬至楊家將女領回不料留英於翌日潛逃無蹤該氏扭楊阿大並其父楊正明至五區三分所控請究追昨解司法科經李科員判楊交保限七天交到劉女再行核辦 
[武進縣移提誘拐案犯]  
　　常州人陳金根在常州武進縣公署呈控吳葉氏與姪吳連之將伊妻陳任氏誘拐至滬串同住居厦門路四百八十七號門牌之常州婦人王朱氏價賣與湖北人等情業經該縣知事將吳葉氏等提案訊明備文派警來滬協同老閘捕房包探將王朱氏拘解公共公廨訊供押候武進縣知事將吳葉氏等供詞送廨再核在案昨晨復訊即據常州來警特文投案禀明前情請求准將王朱氏帶回質證訊之王朱氏供詞游移中西官核供會同簽判云查此案被吳葉氏己由武進縣拘案被告王朱氏應准交來警帶回歸案並請將訊供情形復廨察核 
[妓女判送濟良所]  
　　龍泉園弄六十六號門牌雉妓院女王三媛因不善逢迎遭龜鴇虐待於前日自投老閘捕房求援當經捕頭派探沈阿岳將王妓送留濟良所昨解公共公廨請示經中西官訊悉前情判送濟良所留養 
[婦人在押分婏]  
　　江北婦人徐蕭氏因被北蘇州路乾康絲廠控竊絲繭於本月七號由捕獲解公共公廨訊實判押女所兩月在案詎氏懷孕足月於前日午後在押所分娩産一女孩當由官媒禀知關讞員恐在押所欠於調理飭令檢察處用電話通知紅十字女醫院立卽派人到所將産婦與孩車往醫院調養 
[搬取奩具之毆打]  
住居海寗路一千七百六十三號之王阿根於今春出外貿易時家中衣飾等物被其妻朱氏搬往母家及至隂曆十月阿根回滬查悉前情曾至厦門路二百九十八號岳母家中與岳母朱唐氏理論詎唐氏意在悔婚突於前日率領其子朱福慶等至阿根家又欲搬取匿具因被阿根阻止以致口角繼以互毆阿根被唐氏母子毆傷胸部手足等處經巡捕聞聲到來將一千人併送捕心捕頭命受傷人先行送院醫治被告朱唐氏及子朱福慶分别收押聽候解辦 
[夫妻反目之禍端]  
　　昨日下午一時三十分住居敏體尼蔭路歸仁里一號之沈金生因與其妻口角氣忿吞烟圖盡經同居察悉急送仁濟醫院救治 
[打架殃及鄰嫗]  
　　仇四餘在閘北開設老虎灶其婿王桂全因不務正業屢向其岳借貸不遂前日王偕母王俞氏及親戚俞文桂等至仇處尋釁一言不合恃衆行兇仇避入鄰居老嫗孔孫氏家王等即將該嫗扭住肆毆由四區崗警一併拘入警署轉解司法科經李科員判仇四餘罰洋五元王桂全罰洋三元俞文桂王俞氏各罰洋二元 
[鄉婦迷信風水]  
　　引翔港鄉婦楊徐氏有二子己相繼天亡近其夫又患病臥牀不起該氏迷信風水謂係族叔楊桃桃之住宅坑厠不利於己故於前日糾人前往將屋檐坑厠擅行拆毁當由楊桃桃扭控五區四分所轉解司法科經李　員質訊一過以該氏擅毁他人建築物本應按律懲辦姑念女流無知從寛取具不再滋擾切結交保開釋毁壞坑屋着原告自行修理 
[阻斷出水之控訴]  
　　三德堂延賚美律師爲代表投法公廨控稱三德堂前向葛其祥購得坐落二十四圖内田地若干畝契據上載明有出水之處現在出水之處被其阻斷致受損失請堂上着葛將出水之處疏通並請追償損失等情葛供民人之地實有出水之處惟該地與陳妙福陳妙奎兄弟兩人之地毗連今被陳將出水之地阻斷以致不能出水民人曾在地主審判廳將陳兄弟兩人具控己奉提訊尚未判决是實中西讞員判候審判廳判决後再行核辦 
[攫挖耳監禁半年]  
　　前日午後杭州人沈金龍在河南路攫取許杜氏金挖耳當被八百五十六號華捕追獲昨解公共公廨經中西官質訊屬實判沈押西牢半年期滿遞回原籍贜交原告領回 
[假票騙銀之訊究]  
　　住居厦門路四百十五號門牌之紹興人陳懋齋因與在逃二人在河南路開設滋源錢莊將假票兩次騙取蔣鳳伊現銀四百二十二兩逃逸被蔣報請捕房將陳獲解公共公廨訊供收押候訊在案昨晨復訊原告由代表律師羅傑上堂譯訴前情請追被騙銀兩訊之陳延魯定格律師到堂辯護聲請堂上准被告交保等語經王襄讞商之英康副領事判陳存洋五百元保出候再訊核 
[擊斷臂骨之解究]  
　　住居陸家宅之通州婦人陳周氏有子桃桃年十五歳前日被匯記木料店夥濮阿華擊傷左臂控經五區警署將桃桃送紅十字會醫院醫治據醫生驗得臂骨己斷不免殘廢昨由警署將濮阿華解送司法科訊供不認判送方檢察廳核辦 
[扁擔頭撞脫骱骨]  
　　紹興人任長生昨日在十六舖寗紹碼頭擬乘某輪船回里正在向前行走之時適有寗波挑夫周阿三挑負白米一石倉皇奔走誤將扁擔頭觸撞其左肩因之受傷脫落骱骨痛極難支旋由崗警到來將周扭住一併送至一區署諸明飭將傷者函送紅十字會　醫院療治經醫生察得須延匝月方能平復當卽帶回署中飭將原被移送地方檢察廳預審核辦 
[嗜吸洋烟之禍水]  
　　住居北海路之松江人任福生因與其弟任阿五口角氣愤投浦圖盡由捕救起解送公共公廨訊供留候傳其弟到堂再核在案昨晨复訊據任阿五供稱爲板刷生意兄無恒業且吸洋烟求請設法成全中西官得供判任福生送棲流所留養並爲戒烟如一月後仍不改過卽由　所董轉送上海縣知事署請爲核奪 
　 
[惡劣董保之撤换與提訊]  
　　二十七保南北十二圖圖董張鏡清前被公民蔡建山等在上海縣公署禀控嗜好甚深又被蔡福堂等禀控該圖董與北十二上圖地保顧慶雲私立白契侵吞國稅當經縣公署訓令閘北市經董查復該圖董確染嗜好地保顧慶雲於七月間謝姓出賣大批田畝時確未領用印契縣署據覆當即指令圖董撤换另舉地保提案訊究在案兹悉己委任張學禮爲南北十二上圖圖董蔣其佐爲南北十二下圖圖董地保顧慶雲己提案訊問供認謝姓出賣地畝未用印契得受蓋戮費洋四百八十元現尚押候究辦 
[淞滬警察廳批示三則]  
　　陸金生禀據禀己悉查所記貨棧失愼延燒一案現正函行救火聨合會實地調查案在偵查進行之中仰候復到再行核辦此批 
　　程瑞伯禀禀及清單均悉查新記堆貨棧失愼案前據大吉祥書畫舖陸金生禀訴業己函行救火聨合會查復核辦據據禀前情應俟復到後併案辦理仰卽知照查也 
　　仲潘氏禀禀悉該氏夫仲五十子膽敢向陸長發逞兇暴行業經訊明判决拘留二十四日在案期滿之時准予覓保釋放可也 
[銀樓定期遷移]  
　　英大馬路楊慶和久記銀樓開設己歷二十餘年曾經呈奉商部註册近以原址店面狹窄營業不能擴充故在虹廟弄口建築全石四層洋房上有屋頂花園并置升降電梯其建築費逹十餘萬兩現己工竣擇於隂曆十月二十五日將原店遷往開幕業由該經理沈文劍柬請本埠官紳商界等届時前往參觀矣 
[誌謝]  
　　南市龍德橋裕和酒行往年創造之花露藥酒曾經南洋勸業會嘉奬近又採辦北方各省之紫葡萄製成國貨葡萄酒性味頗爲濃厚昨承見贈十六瓶書此誌謝 
雜評二 
[禁止銅元出境言（訥）]  
　　補助貨須注意於通用制限吾嘗言之矣然欲使補助貨流通適度無過不及之虞第一當留意於供給之法蓋補助貨者僅爲一種交换之媒助便流通爲目的而己濫鑄無藝充斥固足爲患若不足供市場周傳亦將生不便之影響盈與虧均不相宜故現今世界各國之掌財政者大抵皆注意於金庫銀行兌换所小市肆飯館客舍等之實况而由中央銀行報告其所過不及以補助觀察力之所不逮先統觀一年之大體於年度進行中臨時訓令造幣局臨機應變以制其宜而後流通無過不及之患即市場偶有盈虧亦不致發生非常之不便此乃根本之辦法也若平時不注意於供給之限度操縱無術一旦意外之影響至則惟有藉進出之禁弛爲補救之惟一方法而己窒碍多而獲效甚微竊願負財政之責者於平時稍稍留意焉 
來函 
[蔣梓琴來函]  
　　逕啓者鄙人寄食海上除職務外向不預聞外事同鄉函電偶代轉送亦屬桑梓恒情昨讀儲君來電似前電事實全非至深悵惘同鄉愛我後幸勿再以他事見委書此特向儲君道歉請求登入來函門爲感蔣梓琴啓事 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[四書集句三則] [  徐勵吾]  
　　子貢問曰二三子（二三合爲五）年己七十矣交隣國有道乎子曰有夫二三子也少之时血氣未定而志於學雖之夷狄固所願也及其壯也使於四方善爲說辭是以聲名洋溢乎中國及其老也齋庖有肥肉終日不食雖疏食菜羹未嘗不飽隠者也今也不然遵海濱而處興曰於戲狄人之所欲者吾土地也懷其寳而迷其邦吾其被髮左袵矣苟有用我者不俟駕而行加我數年柔遠人不亦樂乎 
　　子路問曰堂乎張也强哉燆不亦君子乎子曰以力服人者羣居終日言不及義色厲而内荏放於利而行小人哉子路曰有是哉子之迂也天下之無道也久矣興甲兵治軍旅一人横行於天下殺越人于貨使民戰栗不亦宜乎子曰惡是何言也勇而無禮則亂如此者災及其身者也 
　　徐子曰居東海之濱終身訢然用之則行是爲馮婦也善爲我辭焉他日來使者出再拜而送之曰子盍爲我言之君子無所爭仍舊貫如之何何必改作（四） 
[飯桶與飯碗問答] [  小孤山人]  
　　有飯姓者一名桶一名碗生本同族而飢飽肥瘠則異均以爭求一飯爲榮一日飯碗先生行乞於途與飯桶太老遇見飯桶面圑圑腹便便心竊羡之自顧則面黄飢瘦有憔悴可憐之色乃呼飯桶大老而問之曰子何若是其飽且肥也飯桶曰子不聞中飽自肥之一術乎今之自肥者食必大菜盛必洋巵醉生夢死不知其餘此之謂徒餔啜也若予之中飽異於是假偉人之名據重要之職大權在握自利自私視其可乾没者有肥則吞之視其可沾潤者有肥則分之一擲而揮霍數十百萬之金錢則夷然自豪一舉而斷送數千方里之土地則悍然不顧只求將世上之飯碗悉攫奪之以入吾桶中俾一生享受吃喝不盡此外則無所事事也飯碗曰嘻吾儕小人終身求一飯碗而不得偶或得之又不能求一碗飽飯甚且飯碗被人軋破而不自保爾曹飯桶乃不能哀王孫而進食爲吾輩保存飯碗豈甘心哉於是飯碗與飯桶相攻而相轚飯桶與飯桶亦相軋而相傾勢不至擊散一時之大飯桶而軋碎一般之小飯碗不止也悲夫（五） 
海外拾遺 
[郵票之價值] [  囦公]  
　　我國風俗無論貴賤貧富每嫁女也必送嫁奩英美諸國聞之莫不稱奇詎歐西各國中法蘭西亦有此風有圖伯克氏者家小康多奇物其女嫁與一少年之軍人名弗路司脫者所有嫁奩不過郵票爾枚耳少年不之顧惟軍人事業所入甚微不足以畜妻子遂解軍籍欲營商自給無如家貧乏本不能逹其志乃商褚圖伯克氏圖曰汝妻之嫁奩藏之奚爲耶少年曰僅郵票兩枚耳何來嫁奩哉圖氏曰此古郵票也昔印度洋中之茂里斯島人嘗用之今世所存者寥寥無幾矣好古家視此郵票爲貴重品者汝竟不之識耶少年歸視郵票果爲珍品第出於無奈祗得割愛售之得洋一萬六千元因此經商營業日益擴充遂成爲法國商業場中之大資本家矣（二） 
謎話 
　　前清官吏乘輿以八人舁之者稱爲開樠蓋四人輿爲直槓八人則爲横横輿前無所阻礙故稱開槓楊春浦先生嘗作一謎題面爲（仁錢兩縣坐八轎）射博語一其時仁和令爲伍桂蓀錢塘令爲朿季苻予因射爲（伍朿開槓）果中後於瓜由醒獅臺見郭雲孫所設燈謎題面爲（烏龜坐八轎）予因射爲（六朿開槓）郭君　可而旁觀謂當是七朿郭君笑曰龜固六縮若以七朿象形則爲出頭龜矣旁人笑曰吾意出頭龜頗　一物可以射一時人郭君問爲誰則應之日卽先生也聞者無不失笑[  栩園]  
小說 
[言情小說妍媸鏡] [  常覺小蝶合譯天虚我生潤文]  
　　第九章（一） 
　　雷格萊此時態度至顯勞倫司亦覺則懶然而起自往與亞琪嬉笑菲雪亦起蹣跚至予坐次以絲帕自抺其油賦之脣笑曰密斯良樂時予己食竣欲起見菲雪至知彼必將推我而坐乃立起曰先生當亦樂菲雪見予欲行則立握予臂曰君將何適予冷然曰散步耳曰然則吾當伴密斯同行予此時心雖弗欲顧又不能堅却乃曰諾菲雪大悅伸其短臂授予予不顧逕先向橡樹之次行菲雪亦盤散相隨曰白理安姑娘能許我一吸雪茄否時予己立於樹隂下農綠幕地仰不見日時有蟲聲喓喓透草根而出山坡以下則茅舍村田均一覽在望景色殊佳菲雪吸其烟曰此間風景殊美吾意汝亦當愛吾聞菲雪忽稱汝我則愠曰先生留意吾固有姓氏者菲雪乃抱歉曰密斯恕我吾與人言恒作此稱乃不期開罪於密斯雖然君亦愛此間風景否予澹然曰吾人生長此村日夕游息之地愛亦當然之事耳菲雪仰首於空嘘其吸餘之烟曰君誠利口然則君當不願一日離此間矣言次以　跟蹴路旁小石又言曰吾意將於此間搆一園林汝句旣而曰密斯白理安君意以爲如何予念是人奈何絮絮彼欲置田宅何與於我然旣以此爲問則亦不得不聊爲酬酢因曰先生於倫敦所置園林約有幾處菲雪曰三處旣而曰噫四處矣言次見予笑則曰密斯勿哂吾人記憶之力實乃太劣蓋予生平好嗜山水每見風景佳勝之處輙令吾書記購置一宅久亦自忘故吾知彼等守屋之人尚有不審其生人爲誰者也言至此則縱聲而笑聲如水鳬出浴予笑曰先生於法國亦有别業乎茀雪曰有之即梅茵河畔予亦小有建築其地風景殊佳可以望見考瑪山色卽當地土著稱之爲女兒山者也密斯亦嘗見此山乎予曰否吾生平未出户　菲雪曰君果至彼則吾度君亦必流連蓋無諭何人但能一見考瑪山色者則覺天下之山皆俗密斯但思天下美好之物有過於女兒者乎言次直以狡獪之目光注於吾面吾此時乃不禁狐疑念菲雪果以何故乃欲知我之所愛憎菲雪見予不答則曰吾固科君不願離此往梅茵河也雖然君亦喜城居乎因窮目以視荒村之背人烟稠密處予目亦不禁隨其視線而移因曰吾亦甚願至倫敦一游特恐住慣村僻轉嫌城市爲煩亦未可知菲雪亟曰城居樂也汝苟居倫敦久必不復憶　巢矣 
（注意）第五張有新自由談勿任送報人遺漏 
 
 
 

Page 15

 
 
 [Ｇ> 
[一等槳耑治小兒百病無憂散]  
本　虔條小兒百病無憂散又名加味保亦萬應散專治小兒急慢驚風談延　塞　吐不乳五疳十積瀉痢　　肚大項細大便不得夜啼口爛停飮停食等症如病在上焦一吐腳愈病在中焦一汗即愈病在下焦一瀉即愈每服二三厘加白糖滾水　服病至重不過五厘期效如神真有起死回生之功本　虔　此藥贈送親友已經三載凡遇危險之症服之無不著手成春故敢出而問世凡有兒之家最宜常備以防不測每瓶藥本須規元一兩今因濟世減收每瓶大洋一元小瓶五角另製外治立地平安小兒瘡　藥大盒一元小盒五角如無效　將餘藥退來仍將原洋奉還決不有誤外埠函購必須郵局方妥　上海盆湯弄寗波路口崔氏　香　　雲氏啓○本　分設無錫北門外江陰巷○南京下開大馬路○杭州陳列所○天津北門東獅子胡同○長沙　逍街○安慶軍署西○北京觀音寺街表雲閣商場 
[還球尊孔會醫院函授牛痘招生]  
本院專科牛痘由黎總統賜匾尊孔會會長沈睛香名家主教專爲造就免疫人才起見迭蒙十餘省巡按　使　送　習所煸醫書明如指掌早蒙各便採用原定畢業四月爲督促進行現改三月學肥廿元其已經畢業報赴各省行醫者均異常發達收效甚鉅近因紙價飛漲本要增費姑念時報難暫從舊例如欲　學母失時機索閱說章附專三分 
上海美界靶子路鴻安裡本院庶務啓 
[懷德堂眞正老醫局王雨香大醫士治白濁橫痃血淋刺痛下疳腫爛婦女毒症聖手]  
余患淋濁之症數月不愈請中外醫生治之反成血淋重症便後溺管刺痛如割幸請○懷德堂王雨香先生治之即服該堂珠黃止痛濁九二元服後三點鐘其血淋即止其痛亦鬆接服該堂珠珀立止白濁丸一元其症即安然全愈矣○內人患便毒三月不愈咽喉腫爛下身破爛作痛即購該堂加料珠黃掃毒丸○珠黃吹喉散○珠黃下疳散○計洋六元該十日即愈○予友陳君被庸醫治壞至毒入經絡週身酸痛不能行走鼻孔亦爛予荐到該堂治之服該堂楊梅瘋痛包愈酒每瓶二元兼服珠黃十神速丹每料五元約十一二天能行步如常鼻爛亦愈盖王雨香先生治毒眞上海第一也○如患症諸君在別家治壞不卽收功或用過輕粉升霸藥或鼻內熏吸或打過藥水針將毒收入臟腑骨脊之內發時輕則損形爛鼻重則性命攸關從速到該堂治之定能轉危而安也○然王雨香君在申治癥巳卅五年又藥王電見多識廣愈後永無他患生育照常且響不用水銀輕粉升霸劫藥爲丸倘用必招天誅地滅雷　火焚不效還洋此先生之眞心濟世也○左近假冒日多認明上海六馬路中朝陽萬年茶樓西第四家恒和油店隔壁王雨香醫局便是 
杭城李伯元同友陳竹溪誌謝 
[尅煙奇藥雪垢丹]  
戒煙雪垢丹係南洋爪哇疾毒社話題名醫所發明行銷以來成效卓著服之斷　之人月以千計茲特廣告同胞凡有嗜好未除者自當速服雪垢丹庶免精神上之痛苦也愛將此丹能力列下（一）雪垢丹能戒數十年老　服後的精神暢足比吸煙時尤覚清快毫無滅食委頓之弊（一）此丹會呈江蘇全省巡警總局醫官司化驗確無一切毒質認為戒煙最王道最靈妙之藥（一）此丹內含一種補精效力非中外舊藥所有凡遺精數斷喪一切因虛因病上　者俱能癮病同除（一）此丹各藥戒之不斷者不吐不瀉最速者十二天斷癮（一）此丹一瓶功能戒斷老癮一錢五分（一）此丹之奇不論寒熱體質服五日癮漬暫化無不如願以　永無反復再癮之虞價目每瓶樣袋大洋一元○並附安睡藥耑治通　不　心煩　　服之神效價洋每袋三角○三角上海英大馬路小菜場北對遇貴州路南洋夏新公司 
[京都天德堂包醫男婦險惡毒門規列]  
近有無恥之徒見我告白爲效同音仿樣翻刻報章改頭掉換言語搗亂朦混假造冒充此實醫界蟊賊也諸公留心認明上海四路大舞台斜對門京都天德堂牌號方不受滑頭奸保欺騙也來堂包治出立保單特備凈室膳宿隨便 
下疳腫爛　包頭內疳小便腫爛刺喉下疳袖口下疳斷　下疳燭芯本疳聞疳蛀疳初起五元至十五元 
五淋白濁　血淋黃濁虛勞白濁或毒火淋砂淋膏淋或尿血淋小便刺痛當日立止初起四元至十五元 
魚口便毒　橫痃堅硬或紅或腫發燒作冷疼痛難忍步不能行要　不　破口流膿初起四元至十五元 
疥瘡癩癬　楊梅癬疥或乾皮疥或潮濕疥或瘋癬疥或膿泡疥或痛或癢內服外搽三天脫凈初患三元 
痔瘡漏瘡　分廿四樣如鷄蛋痔如紅冠痔如葡萄痔如燕窩痔日久生管膿血淋漓初起五元至卅五元 
小腸疝氣　左偏右墜或有疼痛或不疼痛常好常犯發時有氣串入腎囊小腹抽痛三天消淨初起四元 
楊梅瘋癱　週身斑點透頂爛喉塌鼻壞眼陷穿足底四肢酸痛本堂治法比衆不同二十元起一百元止 
[新到古玩]  
茲由豫省蒐集磁銅玉竹絲字畫各色古玩來滬出售價廉物美如蒙　光顧請駕臨上海英租界孟淵旅社三十五號接洽可也 
悅盛公告白 
[吉住醫院]  
內外科兒科　眼科產婦科　耳鼻咽喉科　花柳梅毒科 
虹口有恆路三十四號電話三零七二　設有病室入院隨意 
梅毒淋疾神經痛痔瘡筋肉及關節縷美國軍艦期質擎症瘙癢性皮膚病陰萎癥夜尿症以上一切病均己採得最靈藥品應備注射絕無痛苦母庸住院己試者無不立效望患者注意　本院特聘王凌雲君擔任通譯可無隔膜之虞 
[令權士百益愈瘋藥]  
專治五勞七傷諸虛百損筋骨痑童諸般瘋濕一切花柳毒症自服藥無不藥到病除　經驗主治各症列下　諸瘋癱瘓　口眼歪斜　手足拘　　半身不遂　肩背痠痛　麻木不仁　流走疼痛　不能行動　時患腳種　陰瘠陰毒　糜爛惡核　濕毒膿窠　還年爛腳　大麻毒瘋　楊梅廣疥　下疳白濁　便毒腐爛　紅癱血癬　橫　魚口　湯海風時　以上之症無論男女老幼還年痼疾皆可奏效此藥服下使運動筋絡自能通入三十六道骨節搜畫病根萬試靈經者者一二瓶愈重者三四瓶絕根 
價目　每瓶一元　每打十元　曆售處上海法界吉祥如裡華　藥房交通路美泰西藥行　總發行麥家圈萃秀里華泰西藥行外埠各藥房均有出售 
[唐製止咳補肺麥精功效]  
止咳補肺最爲神驗歷年治愈咳嗽不知凡幾性味甘平和潤男婦老少諸般肺症服之俱有奇功寒令氣急談多尤爲合宜常服可保經冬不發永遠除根 
每大瓶洋一元七角半　小瓶一元滿打以上八折　外埠本分號均有發售 
上海中英大藥房啓 
[上海大濟堂制藥公司]  
本公司發兌參茸大濟丸神效卓著早經全國信用頗蒙各界歡迎近函購原班回件近因假冒甚多故特小仿單上加印大醫士小像以別真僞　諸公注意爲幸　發行所開高上海法大馬路大自鳴鐘西首卜鄰裡原址新興裡對門便是 
上海大濟堂制藥公司啓 
[上海英大馬路泥城橋東瑞泰號大減價]  
本叼每逢冬夏兩季　　廉價發賣之舉今屆冬令貨物雲集受定於十一月十五號即隊曆十月二十晶起減二花禮拜價目照碼七折所有呢絨材料定做男婦大衣花呢袍料如駱駝絨雨衣呢法蘭絨象皮呢厚薄花呢等價目色如絨衫褲手套洋襪各色絲羢絲搶緞絲搶羽紗皮手籠皮圍巾絲紗花邊及香水香皂等化妝品女繁多不及備載　惠顧諸君務祈及早　惠臨隨意選購歡迎之至電話三千三百五十八號 
本主人謹白名 
[懷安施醫局特延陳任威醫士耑治一切毒門花柳惡癥]  
花柳毒莫多於滬上而花柳毒藥之廣告亦邊貼通衢稍不瀋慎誤服藥品感劇烈之劑以致殘廢終身痛苦萬狀殊堪深恨到貧苦小民因醫藥價昂而失治者尤堪憐憫同人等因于六馬路電車轉角處和興米店東首間壁五家石庫門左設立懷安施局久仰陳白威君行道有年於花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如順駐局就醫者顧有男女工人伺候並高有醫司所有各種掃毒靈藥如珠黃下疳散立止白濁丸均一律平價出售患者幸注意焉認明四十二號門牌勿誤 
贊成人　朱葆三　丁欽齊　錢達三　孫彌卿 
[草聖真參　高麗尹溪先生]  
以草書名於世者也所帶生乾真參有起死回生之功運售粵港南洋歐美各國二十所之間粵人久近　疾痰痞烟癖哮喘耳雙　痢瘟疫吐瀉和設虛勞血症等婦女十所經病血崩肚脹赤白帶全愈者歲以幾百計吾儕皆身受再造之恩也已　夏粵省戒煙總會方便醫院經驗有據戒煙丸水皆有嗎啡烟灰之毒唯尹君每以真參五六分配瀉火補血之湯藥日服一劑五六天烟　減半飮食大進周身骨痛盜汗遺精惡寒血嗽諸症次第全愈天天黑屎一次不燥不滑至半月煙癖盡消水無餘隱還成肥壯如有真心顧戒戒後有餘毒者及中西小參十元堂福六尺三元五尺三元四尺元半屏條聨對減半橫披照堂　摺扇冊頁帳眉琴屏　肚每尺各半元大小餘件均有家例　先生現寓上海北四川路求志里久百零八號　粵人上海廣生行　森　南博愛人壽公司　游蔭喬　吳侶鶴全白 
寫定代收處南京路交通路廣生行代收 
[三日愈　癩疥瘡藥]  
每盒二角不效還洋上海英二馬路畫錦里保太和啓 
[上海福興洋行專售]  
最新式織緞機噐掛　機噐織布織襪打花邊電光紗引擎打米磨粉大小機噐河南路如意里 
[上海精華眼鏡公司]  
本公司為提倡國貨起見採選真正水晶自製各式托力克鏡片及各種金眼鏡架無不精　　有　後驗光機器不便出門者可以到附驗光凡來配眼鏡患有目疾者並請眼科專家孫　君隨時醫治以酬雅意 
英大馬路拋球揚口 
[老同庆堂药房]  
金鷄纳霜丸批发 
本堂金鷄纳霜丸不脸每晶間日三陰瘧疾四日兩頭等症服之神效非誠斬瘡之利劍也 
大瓶洋二元　中瓶洋一元　小瓶洋二角 
神效三陰瘧疾藥水 
上紅水耑瘧疾四日兩頭等症無論新久寒熱交作有藥到病除之能乃截　聖藥也 
大瓶洋六角　小瓶洋三角 
上海三洋經橋北同慶堂啓 
[廣東鹿芝館四十餘年老店第一靈藥補腎酒]  
此酒乃本主人親自經驗之良藥專治先後天下不足下元虛冷身體虛弱精薄無子等症功效神速欲補身求嗣者祈速試之方知非市上大言欺人有傷身體之僞藥可比○大瓶洋二元○小瓶洋一元○分設上海河南路三馬路口○蘇州閭門內 
[三井保險]  
東京水險公司　明治火險公司 
日本火險公司　共同火險公司　東京火險公司　橫濱火險公司 
千代田火險公司 
啓者本行經理以上七大公司數十餘所經理妥善賠欵迅速中外紳商深所共和專保各口岸及洋棧水險南北市房廠面火險其價格外公道本行更設經理處在各外埠諸君光顧請駕臨接洽可也 
上海四川路四十九號電話一八一七 
三井洋行白告 
[久白濁]  
余白濁五年身體無力皮肉如柴苦楚難談買得上海三馬路天外天小花園對過永壽大藥房汪家田名醫白濁丸一元當日服下六天痊愈至今七月未見有濁故而登報傳揚又荐李君小便刺痛買珠黃掃毒丸一盒二元白濁丸一元日夜吃下七天痊愈張君白濁出血買各藥一元吃好胡家峯謝 
[盤棧聲明]  
茲有廣東路群玉坊一百八十一號門牌高陸伯記旅館業由鄙人盤下改為義記定于本月廿四日接手所有伯記欠款概向伯記清理統與義記不涉特此聲明　錢雲生謹白 
[懷德堂眞正老醫局王雨香大醫士治白濁橫痃血淋刺痛下疳腫爛婦女毒症聖手]  
余患淋濁之症數月不愈請中外醫生治之反成血淋重症便後溺管刺痛如割幸請○懷德堂王雨香先生治之即服該堂珠黃止痛濁九二元服後三點鐘其血淋即止其痛亦鬆接服該堂珠珀立止白濁丸一元其症即安然全愈矣○內人患便毒三月不愈咽喉腫爛下身破爛作痛即購該堂加料珠黃掃毒丸○珠黃吹喉散○珠黃下疳散○計洋六元該十日即愈○予友陳君被庸醫治壞至毒入經絡週身酸痛不能行走鼻孔亦爛予荐到該堂治之服該堂楊梅瘋痛包愈酒每瓶二元兼服珠黃十神速丹每料五元約十一二天能行步如常鼻爛亦愈盖王雨香先生治毒眞上海第一也○如患症諸君在別家治壞不卽收功或用過輕粉升霸藥或鼻內熏吸或打過藥水針將毒收入臟腑骨脊之內發時輕則損形爛鼻重則性命攸關從速到該堂治之定能轉危而安也○然王雨香君在申治癥巳卅五年又藥王電見多識廣愈後永無他患生育照常且響不用水銀輕粉升霸劫藥爲丸倘用必招天誅地滅雷　火焚不效還洋此先生之眞心濟世也○左近假冒日多認明上海六馬路中朝陽萬年茶樓西第四家恒和油店隔壁王雨香醫局便是 
杭城李伯元同友陳竹溪誌謝 
[京都致和堂　戒烟茶葉香片]  
本堂之戒烟茶葉香片已馳名遐邇皆知無論癮新癮包可戒斷妙在時絕無辛苦胃口加增他皆因泡製得法故耳日烟禁森嚴時機已迫趁早戒脫更待何時本人為便利購戒諸君起特托上海大馬路畫錦橘香閣廣東藥丸號代　　者請向該號購辦也大盒一元小盒半元號龍延戒烟丸批發克久老戒們近不主見里可本已 
[愛倫活動影戲院]  
在美界海寗路鳴盛梨園原址 
每晚七時起十一時半止輪流排演二次禮拜六禮拜加演日戲准二時半起演禮拜一四更換新片 
今夜特演著名大部奇怪好戲中有水晶龍王殿及蝦兵蟹將水怪精靈奇奇怪怪皆為吾人耳目所未經者足以放特別之異彩看此影戲實勝看水漫金山之萬萬倍欲擴特別眼界者請早 
頭二三四五六七本　最新美洲大文豪手編寓言小說寫眞影片　鯉魚精恩仇記　又名水日龍宮龍女替妹復仇記 
預先佈告偵探社 
怪手 
前部十三集共二十六本後部十二集共二址四本全部廿五集共同計五十本不日就開演了 
價目　登樓特等三角○頭等二角　正廳頭等二角○二等一角 
[西門外方板橋　共和活動影戲園]  
今晚戲目一覧 
遊歷加皮得亞　西洋跳舞　眉目傳情　柯克氏　廚子 
今晚接演邊　好戲　破天荒秘密偵探　偵查五百萬金　第二十廿集四本　三十九四十二本 
事實趣劇　屋傍潛人可怪路上私話正濃藥記者體搜壽烘白紙文畢露到旅館人　聽往美國軍相援一雙奇半紙匿拂像俄警長黑白　命投河趣劇滑稽 
匿談偏全黛陸手書被逃 
日戲每逢禮拜三六以及禮拜日亦開影片 
[百代公司]  
留聲機器　雙面戲片　諸极印調　一律劉備　唱句真確　毫無虛偽　金鋼鑽針　不須更換　機匣華麗　物美價廉　諸君試聽　濅知非謬　函索樣本　即寄弗延 
兼辦影機　影戲新片　電光活動　五彩鮮研　發電引擎　搖片等件　大小電機　一概俱全　或購或租　任客自便 
[四馬路羣仙茶園原址]  
特請全國歡迎英國新到愛而白班 
陰歷十月二十夜起 
特別大減價　特等五角　頭等三角　二等一角　三等一角　外請清客會串 
本園聘英國初次新到大術家歐美祇此一家並無第二愛而白班各國馳名文有武彈唱跳舞變化夫窮粉是限物本人能自已摘頭換而紙人相打本球自飛能限各種物件與眾人大不相同中同從未見過此戲每日更換諸君早臨 
班主朱連魁白 
十六夜八點鐘起十二點鐘止 
[天外天]  
本公司廣增游藝特聘吳西庚沈蓮舫朱蘭庵菊庵等彈詞並說書范少山筱桂生灘簧名妓彈唱及宣卷東卿調等巳蒙各界歡迎今特添增影戲女子文明新戲又訪到一尺八寸矮人批命設硯在四層樓不取看資以娛來賓務望各界早臨爲盼 
日夜　開演活動大影戲　特請　振亞女子新劇社　優等女員　準於九月初八日始　日夜開演　文明新戲 
麗查西式旅館新建高大洋房裝置精美茶房週到空氣充足定價每天自五角至二元四角止新張照碼八折游資屋頂概不取資每日贈游覽券 
麗查番菜舘添設房間加聘名庖廉物美三馬路小花園　電話四三二八 
游資照舊日夜盤梯電梯小洋一角一角半 
[王嶠崧]  
陞官發財送看女相受屈能伸 
男女走失拐帶出外生死不明終身結局求子財壽大圓鏡水光治病紫竹算命不報能知八字庽四馬路東首杏花樓對門滙中旅館後進十一號看三世果報　亡魂問事答話王鳳珠請仙神算小兒邪驚病符法搖會 
[東和活動影戲園]  
武昌路四號東洋廟隔夜戲七點開演禮拜日戲二點開演 
上海東和獨家初次開演　邊排十六本大偵探 
十六號至十九號　正真上海第一空中金鋼鑽 
接聨排演盡演五六七八本 
開司東大滑稽 
價目三角二角一角　禮拜日戲二角一角 
 
 

Page 16

 
 
   
 
 

Page 17

 
 
新自由談 
彈詞 
[羅霄女俠第六回墮溷（寄塵）]  
　　遠水長天望渺茫江鄉風景　妻凉夕陽楓葉紅如火明月蘆花白似霜此際阿靑尋父去片帆烟雨别瀟湘志高那怕奔波苦心急偏嫌道路長只不知扁舟今夜泊河方對此茫茫也斷腸 
　　話說阿靑寄居王媽之冢忽忽數日故居雖在四壁徒在子然一身仍無依靠王媽便道故鄉如此何可久居到不如讓老身伴著小姐仍向萍鄉一行或者尋得著老主人也未可知便不然小姐一到那邊也有伯父可靠阿靑思父心切聞言一口應允扁舟烟雨早由醴陵取著水程向萍鄉進發上文所叙便是沿途的風景光隂迅速忽忽走了幾天便望見萍鄉城了 
鼓角聲高日落初兩三燈火似星疎抬頭遠向天邊望只見　城一片孤王媽道試看萍鄉城己到今宵能宿那邊無說言未了舟行速便早見到眼城樓似畫圖一棹扁舟城下泊阿靑至此樂何如好一似驚風掠雨歸來燕准備着門巷依稀認故廬 
　　當時泊舟城下王媽上岸呼轎照應阿靑入城短巷長街不知行過了多少路程纔至一處輿夫停輿說道己到阿靑暗想這便是我伯父家了入門一看不覺大吃大驚只見那所在是　　（未完） 
　　（附告）羅霄女俠至第八回卽完俟刋完後接刋絶塞奮推記 
[插畫之二]  
　　右畫謎隠詞牌一（卷簾格）如有别種謎底可以切合下所歡迎游戲問題 
[第一問揭曉（原題見本月十號新自由談）]  
　　本欄所刋問題類含科學意味雖爲游戲亦關學術此次第一二題辱蒙諸君賜教至深感佩第一題答者雖出一轍而文理優美解釋簡明者自當推爲上選謹擇尤照刋一二以共欣賞第二題答案則尤琳瑯滿目意匠紛陳各具妙處一俟鐫版告成續當刋布兹先將第一題揭登於左如有哲士以此類游戲問題投寄本館尤所歡迎編者謹誌 
答案之最簡明者爲鐵兒君其文曰一人緣繩而上一手握住鐵圈一手將繩解下穿於鐵圈中執其兩端作鞦韆式至主第二繩即以第一繩抽去繼解第二三繩如前惟解第三繩時須先將三繩連貫爲一穿過鐵圈人可緣之而下（一） 
　　答案之最有趣味者爲練塵君其文云先任意　持一繩端　時必傾向他繩用力則躍後因躍高向空中取繩之震蕩影響人身必向他繩擺動乘勢掠取他繩（或用一手或用足）此時仍必震蕩極猛即可乘勢取第三繩在技之精者於掠取第二繩時即可完全由足兼鈎第三繩旣兼得第三繩乃以一繩任意挽一結此爲着手後第一難關旣挽結人卽倚足於結上藉以借勁休息有烟卷者　可吸烟此時即以　倚繩之端與他一繩之端并挽一結且堅繫於腰再以他一繩亦繫在身上乃向所倚之繩上緣至頂一手持圈一手解繩即釋手下垂此爲着手後第二難關　己解其一解第一繩後下垂時因有其他兩繩皆繫於腰必不過分激蕩蓋兩繩互有牽制也此時卽以第一繩之頂端與第三繩端并挽一結如是三繩實己連成一氣欲休息吸烟者儘可於此時自由爲之乃向第二繩上緣至頂依前法解繩釋手垂下此爲着手後第三難關而己解其二然此時之垂下其激蕩必甚劇烈當注意撞於柱或壁以致危險待稍和平卽解腰中所繫之一二兩繩（並非解結）而上緣　頂依前法解之解後即將繩向圈通過通至第二繩之中部爲止則三繩所連成一氣之兩端必着地且有餘蓋屋高四丈而繩長九丈縱使有一與二繩二與三繩之并結但所占地位不多折半後極少亦有四丈三四尺即在地實有餘三四尺也乃緩緩緣下平安至地而抽去其繩解其相連之結是爲第四難關而亦全題解　成功之時也（三） 
右經刋錄原文者均照徴文條例第二條倍酬請於本月杪向本館會計處支取此外如（澧谿漁隠）（鄭賢昌）（張梅孫）（珍培）（維俠）（陳寄塵）（凍血）（戎靖）（夢狂）（洵臣）（投稿）（張）（戚戚）（問天生）諸君所答亦均不謬敬誌佩忱 
短篇小說 
[短篇教育三年（二）（瘦鵑）]  
　　那少年聽了不住的點着頭半晌老醫士又道所以如今你雖知道但有三年的壽命只也萬不可自暴自棄須把這有限的三年當做三十年三百年瞧願你趁着這三年之中立一個永久不磨的大名不過身體也須保重做事不必過分每天二千字還不打緊早上晚上常川運動運動一日三餐須得格外留心照着這樣做去定能捱到三年等到三年後撒手歸天時你的大著作不己告成了麽那少年欣然道你老人家的話說得一些也不錯我總及時努力好好兒做抬着頭兒等我的末日心中决不害怕决不失望也决不放這三年中寳貴的光隂白白過去那老醫士也掀長髯很快樂似的說道如此纔是個勇敢有膽的好男子就是死神見了你也須肅然起敬咧當下那少年就站起身來和老醫士告别而去老醫士點頭微笑依舊坐在窗前兩眼遠遠地送着那少年小說家胡家光踅出大門朝日寫着他的影兒益發俊秀當下他臉兒上更堆滿了笑容好久不歛那重重疊疊的縐紋就比了窗外碧溪上的水紋越見得縐咧（未完） 
 
 
 

Page 18

 
 
   
 
