# 1915 - 320 - 4915369

 

Page 1

 
 
   
 
 

Page 2

 
 
時評 
[中國之今日（冷）]  
　　中國政體已有列國之勸告矣中國之對於交戰國又有加入協約國之商酌矣此皆於中國有極大之關係者也然而人勸告之人商酌之中國反若不知不覺也者中國果爲中國之中國也耶 
　　中國之今日若是矣中國之前途將若何嗚呼 
[命令]  
　　十一月二十一日大總統策令呂春琯給予三等文虎章温德溥給予四等文虎章此令 
　　又令京奉鐵路正稽查伊兩德給予四等文虎章此令 
　　又令賀俞給予四等嘉禾章此令 
　　又令黄開文授爲少卿此令 
　　又令鄭開文授爲陸軍少將此令 
　　又令楊寳暎授爲陸軍兵上校並加陸軍少將銜此令 
　　又令江映樞授爲陸軍步兵上校此令 
　　又令兼代國務卿呈據主計局局長聲請將署參事閻毓魯叙列三等應照准此令 
　　又令外交部呈請任命沈成鵠爲僉事並叙列四等應照准此令 
　　又令平政院呈請將書記官壽鵬飛江曾武張則川沈爌馮巽占黄炳言楊熊祥叙列五等應照准此令 
　　又令財政總長兼鹽務署督辦周學熙呈江寗下關掣驗局局長柴維桐另有差委擬請免去本職等語應照准此令 
　　又令財政總長兼鹽務署督辦周學熙呈請任命湯祖光試署江寗下關掣驗局局長應照准此令 
　　又令陸軍部呈請將宛慶勳章錫名均授爲陸軍三等軍法正應照准此令 
　　又令陸軍部呈據兩翼牧場場長范尙品詳請將幹珠爾扎普補右翼牧場總管應准此令 
[專電]  
　　北京電　中央講武堂准明年開課刻巳准備一是聞該堂教育長一席已由鮑堂長貴卿呈請大元帥委任張少將鉞其副官長亦已呈請委任張仁接充 
　　北京電　海軍部總次長發起擬聯合在京陸海軍官開追悼大會以表揚鄭侯之功績刻已由陸海參三部派員籌備開會時一切手續及地點矣届時大元帥另有特别祭文 
　　北京電　陸軍檢閱使蔣中將尊簋檢閱湖北第二師已經完竣於前晚回亦整理報告一俟報告辦完再出京檢閱三師 
[譯電]  
　　北京電　交通部命吉長鐵路局於十二月一日將該路交與日本（二十二日） 
　　北京電　小幡氏已簡爲奉天日總領事定下星期赴任（二十二日） 
　　北京電　有勢力之華人各界現信帝制實行之期將延至歐戰結局之後（二十一日） 
戰電 
[其一（英人路透電）]  
　　巴黎電　今日下午公報謂前敵無事可報今晚公報紀各地點砲隊及地雷戰事戈柯斯土里洛方面之法軍擊敗回攻之布軍後復猛轟敵軍防禦工程加以重創馬其頓法軍陣前頗形沉寂英法軍接續在薩洛尼加登岸毫無事變（二十一日） 
　　亞姆斯特丹電　昨日奥公報謂德軍巳占據洛維巴柴又謂意軍復在各地點猛攻而尤注重戈里士橋端砲臺意軍曾攻入哇斯拉夫雅奥軍陣線惟奥公報謂已奪回所失之地僅餘一山巔仍在意軍之手奥公報内有奥軍擊敗洛維巴柴東面伊巴流域進攻之塞軍一言足見塞軍今仍能取攻勢也（二十二日） 
　　羅馬電　今日意公報謂意軍勝利哇斯拉維亞在戈里西亞之西北者及鄰近高地已被奪獲奥軍力拒後棄壕而退壕中死屍幾滿奥兵被俘者四百五十九人意軍在波特戈拉與加爾伐里亞高原不避敵軍砲火又奪壕線兩道今仍在聖邁克爾山坡前進追擊敵軍已得戰壕若干及俘兵一百九十六人意飛機又在愛沙維柴奥飛機停駐處擲落炸彈百枚（二十一日） 
　　倫敦電　希臘使署奉雅典政府之命正式否認希布已立協約之說惟謂十月二十九日希布鐵路公司代表曾立合同議定購買布國穀類一萬噸並用布車四十輛以供運送此外 
並未載有他項條件（二十一日） 
　　丹麥京城電　齊泊林大飛船一艘在施勒斯維克賀爾斯丹省内唐頓鎭附近正在鼓氣之際飛船忽炸裂死一人傷八人此爲第十八號飛船較前有者爲大（二十日） 
　　羅馬電　今日公報稱伊森河戰事今仍激烈 
進行意軍攻毀方杜山谷中防衛工程並攻擊哇斯拉維亞東北之高地意軍已佔據加沙高原聖邁克山之巔奥軍屢回擊皆受挫而退奥軍擬奪回柯爾狄拉那但受重創棄械而奔（二十日） 
　　倫敦電　雅典來電所謂封鎖希臘者似指協約國口岸不許船隻载貨至希臘一事而言（二十二日） 
　　巴黎電　羅馬消息謂意國已與協約國簽定不單獨媾和之條約（二十一日） 
　　彼得格勒電　德軍復在波羅的省敗北昨日公報謂里加數地點有劇烈之砲戰敵軍被逼棄軍械及未埋之死屍向里加西面退走德軍且在斯蒂爾河受挫俄軍已克復恰土里斯克及占據一重要村莊（二十一日） 
　　雅典電　吉靑納抵雅典後偕英使入覲希皇歷一時許始退出嗣又往晤希臘首相今晚吉靑納將離雅典（二十日） 
　　雅典電　英國因希臘態度對於將來聯軍容或退入希境一節頗不明晣曾宣言當以壓力加諸希臘希人聞之頗覺恐惶今吉靑納入覲希皇後此種恐惶巳略減輕希臘報章謂協約國已宣佈斷絶希臘商務經濟之令（二十日） 
　　雅典電　吉靑納與希臘首相晤談一時半之久英使亦在座事後内閣開會集議歷時頗久吉靑納已啓程他適地點不詳（二十日） 
　　倫敦電　官場宣稱本月三日英法軍佔據斐洲喀麥隆之狄巴狄地方該處距安底爾西南九十英里十月二十四日英軍佔據邦約鎭後德軍即退守邦約山峰今英軍已於六日奪獲此山（二十一日） 
　　巴黎電　今晚公報謂法軍砲隊繼續轟擊曾於數地點重損德軍之防禦工程（二十日） 
[其二（德人德文報專電）]  
　　柏林電（由塞維爾轉）　柯凡士將軍所統之德軍已占據洛維巴柴加爾維資將軍之軍及波茄第愛夫將軍麾下之右翼現正爭奪泊里斯蒂拉北面拉白山谷之入路十一月十九日德軍共俘塞兵三千八百人昨日復俘四千四百餘人（巴爾戰况） 
　　德軍於伊泊爾至松勒白克鐵路附近在敵軍陣地内炸一大地雷頗獲效果法軍在沙歇東南炸一地雷又在公白萊附近炸一地雷未獲效果且爲德軍占據沙歇附近炸陷之地德國飛行家以炸彈擲擊波泊林及芬萊斯之火車站房屋亦獲有佳果英軍總司令十月十五日報告十月八日德軍於魯斯西南進攻一役謂德兵死屍倒於英軍陣地之前者至多當有八九千具云云全屬揑造蓋德兵之陣亡與失蹤者及因受傷而續死者合計之僅有七百六十三人耳（二十一日） 
　　華盛頓電　駐美奥國大使署宣布十一月十九日維也納公報云意軍復進攻伊森沙河陣線而尤注重戈爾士鎭發砲轟擊戈爾士橋端砲台幾無間斷鎭中起火數次死平民多人意軍轟擊該鎭用彈約三千左右意軍戰於杜白杜高地北部及在戈爾士橋端砲台北面進攻西拉與維爾納克並佛里區者均遭失敗（奥意戰况）奥軍巳入桑特斯恰克洛維巴柴大受回教人民歡迎奥軍之前鋒已臨西塞洛伐伐洛斯及錫尼斯之前一枝隊已越過哥里茄山山高一千九百三十一邁當德軍師圑已占據拉斯加境奥軍在德軍東南戰於柯巴哇尼泊萊尼拉之山麓德布師圑已入至泊里斯蒂拉境（巴爾幹戰况）（二十日） 
　　華盛顿電　駐美奥國大使署宣布十一月二十一日維也納公報云聯軍現正於舊塞境所餘之部分驅逐塞軍奥兵一旅曾俘塞兵二千人（巴爾幹戰况）意軍進攻伊森沙河者已失利意軍復轟擊戈爾士奥飛行家以炸彈擲擊維洛拉·維桑柴·特里維索·烏定·塞維格拉洛（奥意戰况）（二十一日） 
　　柏林電　十一月十六日布軍大本營公報謂法軍已由庫泊魯魯南面柯拉特斯柯至萊哥汀陣線及通塞拉河之大路棄來福鎗及軍需退走布軍已占據索尼加格拉伐其地爲庫泊魯魯至泊里萊浦大道間之要隘可由此直逹泊里萊巨及摩拉斯蒂爾布軍向泊里斯蒂拉進發者擊破塞軍中堅乘勝下古維尼布軍現距泊里斯蒂拉僅十五基洛邁當俘塞兵二千三百人獲砲二十二尊子彈二十二車來福鎗二萬枝復於亞萊克細拉特橋下覔獲塞軍棄入摩爾達伐河之砲十三尊（二十日） 
　　柏林電　德國各報論及英國外交部否認德報所載印度謀變消息一節謂此項消息已由英之聯盟國日本各報徵實又据美國消息聲稱日本外相石井男爵曾公然討論日本將來參與印度戰事之義務云云益足證明德國消息之確實佛蘭克費特報載雅典可恃消息謂希政府因塞軍越過希境將不利於希臘故決議抱堅定之態度昨日外交大臣曾向外交圑領袖宣稱塞兵如入希境則希臘爲保全中立起見擬即卸其武裝拘禁大營候戰爭了時再行釋放希臘擬力避戰事延及希境云云協約國各使聞希内閣果决之宣言大爲怏怏（二十一日） 
　　上海消息　德文電社由日人方面探悉俄國向日本所購之軍火由匯豐銀行經手付欵以庚子賠欵俄國應得之一部分爲抵押品云 
[東方通信社電（日本人組織）]  
　　東京電　英俄法三國之欲誘引中國加入協商其目的全在掃蕩在中國之德國人以絶其攪亂之根株其事巳明業與日本内中交涉共同加入之事惟就日本之立場觀之中日兩國之關係不能僅以歐洲戰局律之蓋尙有其他複雜之關係也故加入之先必須明定日本之立場日本對三國之主義目的固無何等不贊成之處但慮將來引起複雜之關係倘不事先講究則日本最後之態度殊難决定故對此事旦晚將由内閣會議一切但目下尙在聯合國决定立場之時故尙未於東京開始正式交涉又列强有東洋關於中國日本之政治的立場全然立於本問題之關係以外之條件提出云 
　　據其關係國之當事者言明本問題第一目的在掃蕩在中國之德國人第二目的則在軍需品之供給但後之問題尙非急要一俟與日本意見一致即於北京開始交涉云云（二十二日） 
要聞一 
[巴爾幹之戰局]  
　　華德日報曰薩洛尼加登岸援塞之軍惟有英法當初擬派兵援塞之時英人旣有恐此舉冒險者故派其名將吉靑納氏親往其地調查法人則惟恐德將麥剛森元帥率兵西征至於俄人則視援塞勞而無功蓋以現在巴爾幹作戰之德奥匈布土等國軍隊共有九十萬之衆而英法則至多不過能派二十萬人再加以塞爾維亞之敗兵殘將十萬人共三十萬人以之抗拒同盟國軍必然無望即令意大利再至多能派遣援軍十五萬人亦僅及同盟國之半也苟能强迫希臘出兵相助則協約國有七八十萬人可與同盟國一决勝負矣 
　　希臘以避戰故默允英法軍隊假道希臘領土而入塞境但可一不可再也今英法又强希臘允其軍隊退入希境此事希臘允許與否尙不得知即十九日倫敦路透電亦僅能謂希臘允許英法仍准其軍隊借道希臘退回薩洛尼加上船他去未嘗有許其屯兵之言但不知塞爾維亞人隨英法聯軍退至薩洛尼加後上船何往惟恐德奥匈布等國常勝之軍不肯坐視其手下之敗軍突然逃越中立國境而遁耳蓋照國際公法言凡逃入中立國境之敗軍例當解除軍裝扣留監禁今協約國軍隊若果由此逃走而至他方戰地旣破希臘中立 
[巡按使署給示通銷戒煙新藥]  
藥學士徐錫驥先生發明戒烟新藥戒時不吐不瀉眠食如常七日斷癮絶無後患自張謇湯壽潛兩先生在上海發起新藥戒烟社以來成效昭著完全戒絶者已達十餘萬人曾蒙美國丁義華先生曁全國禁煙總會長章遹駿先生提倡推廣並蒙浙江巡按使屈移咨各省一體行銷本年九月十五日又蒙江蘇巡按使齊通飭各屬一律通銷並給示保護在案再徐君著有戒煙必讀一書曾經前清禁烟大臣頒行各省現由全國禁烟總會特印二萬部分佈全國爲戒烟之指南此書詳載戒烟良法戒後調養法各種戒烟丸選擇法並禁烟緊要法令凡關於戒烟之事無不詳備每部定價二角戒烟新藥大盒十元中盒四元小盒二元外埠函購欵由郵局滙到卽日回件不誤如郵滙未通之處郵票亦可代用惟郵票須作九五折計算總發行上海清和坊西衖對面新藥戒烟社 
[上海四馬路美大公司綢縀推廣洋貨放盤]  
色摹本緞每尺六角八分　花縐每尺二角五分　文明線緞每尺五角六分　國貨文明洋花緞每尺九角六分　廣莊縐每尺四角五分　色緞幛每頂五元八角　色縐幛每頂四元八角漳絨馬褂每件五元八角　漳絨領掛每件三元一角五分　　各界惠顧一試方知言之不謬也　電話三三三三 
[綢縀皮統大放價]  
同州石鼠馬褂統每件五元二角眞羚羊灘皮套統每件三十二元眞同州平毛袍統每件二十七元同州灘皮馬褂統每件十四元半 
●各色小花摹本緞○每尺八角二分○各色小花杭線緞○每尺五角八分●各色新小花縐紗○每尺二角七分○各色小花杭線春○每尺八角四分●新出國產綺霞緞○每尺九角八分○新出國產雲霞緞○每尺一元一角●新出國產緯成緞○每尺一四五分○新出國產錦霞緞○每尺一二八分●各色新小花漳緞○每尺一元一角○各色時花愛國緞○每尺一元一角●其餘花色甚多及各種細毛皮衣●平價以副　各界惠臨之盛意棋盤街久大衣莊啓電話二九一三 
 
 

Page 3

 
 
又違國際公法届時縱令希臘許其出入我同盟國軍亦必追踵而前不容其遠遁也 
　　法國唐報有豫論其國務員今日訪雅典政府之事據稱英國多譏論其政府懦弱有另組内閣之意見英法大局純乎雷同英法之人當問有妨碍政府之實力者否現在巴爾幹大局不惟甚形困難且藏有無窮之禍凡我英法之人宜詳察其範圍然後竭力爲之届時政府再有誤謬則我國民必不汝恕矣云云由是觀之可知巴爾幹前途雖與法國無關而與法政府實有生死存亡之問題英國亦然故英法皆派大員至近東訪問希臘政府至於爾後則全視希王與其國民之意見如何而希臘與其國王之前途亦即在此一二日内定之云 
[高加索之土軍復取攻勢]  
　　倫敦泰晤士報十月十五日俄京消息云突厥在高加索復取攻勢其事已屢見於近數日俄國公報凡恩湖南北兩方面土軍活動尤甚雖曾受挫而勢猶張近且在哇爾第方面佈置戰事希圖進兵於中央或謂尼古拉大公出鎭邊陲爲高加索俄軍行將大活動之先聲指揮土軍之德將有鑒於此乃首先凖備攻勢以爲先發制人之計此言殊有見地查高加索一带土軍聲勢頗盛半月前第三第四兩軍展列於俄邊界之西直至爾士羅姆長約十五至三十英里繼由爾士羅姆向南轉折至凡恩湖之極西越湖之北面約數十英里而達麥拉士哲特復由距凡恩鎭三十英里之某處展至凡恩湖之南第一第二第四軍圑分出十八大隊駐於恰洛克之北隸屬第十與第十二軍圑之四十二大隊駐於基里克之北第九第十一軍圑亦抽出七十大隊在加拉基泊里北面跨阿拉克河以覘動靜第十三軍圑之四十大隊横據糼發拉第河及凡恩湖之北除古爾軍隊又有三十大隊亦從第十三軍圑抽出者也此爲土軍佈置之大槪即此觀之亦可知土軍之兵力爲何如矣惟俄國黑海艦隊監視甚嚴土軍之接濟爲甚所阻據俄訪員云土軍衣食軍火皆不充裕然突厥有異常堅忍之能力觀於往事可知故尼古拉大公今日之事業殊不可謂爲容易辦理也 
[美總統與華盛頓寡婦（美洲通信）]  
　　當此干戈擾攘之時歐洲各帝王各當局者或 
馳騁疆場或骨肉離散或殫精竭慮運籌握算無暇享天倫之樂而不謂美利堅合衆國之總統威爾遜氏竟於十月六號晚間在美京白宮中公布與華盛頓富商寡婦古爾德夫人之婚約此消息旣傅出美國上自政界下至勞動社會一方面均互相稱賀彼國元首之新喜一方面又互相奇異驚疑以爲威爾遜氏斷弦後雖有重婚之說然萬思不到如是之速更萬思不到與富孀訂白首也 
　　古爾德夫人佛及尼亞省活席費爾城產也一千八百九十六年與華盛頓著名富商古爾德結婚古爾德乃業珠寳業者婚後仍居華盛頓獲利甚夥八年前古爾德去世夫人承其業獨居舊址仍以其夫所創之珠寶公司爲營業在華盛頓久以美麗稱有傾國譽年僅三十有八也古爾德夫人之與威爾遜氏之有關係也乃自去年秋季始由麥克來脫女士（威爾遜之女公子）與蓬斯女士（麥克來脫之表妹）之介紹而成者二女士與夫人交情甚深稱莫逆因之遂往來白宮内外無阻礙（白宮乃美總統府第）而威爾遜氏亦未免有情深加靑眼矣初不謂此次婚約之介紹人乃總統之女公子也 
　　威爾遜氏旣與古爾德夫人相過從後或共桌添餐或同車出獵鮮有分首之時者夕陽西下黄昏時節白宮中之電光燈影中時有古爾德夫人蹤跡而今夏威爾遜在考納虚城避暑時古爾德夫人亦同往 
　　威爾遜氏斷弦巳一年有餘矣此一年中女公子出閣者出閣遠離者遠離白宮中遂漸形寂寞總統事畢回第終無十分笑樂政界中人頗爲國事憂以爲元首精神不充足百事紛繁過勞又恐受疾病之攻擊也是故此次婚約雖出人意料之外然政界前途必有一種新氣象蓋總統旣有一種新面目辦事時必有一種新精神也 
　　十月六號昏間威爾遜氏退公後滿臉笑容徑返白宮不知者以爲此快樂之來來自美德外交之成功增兵問題之通過與婦女參政權之好現象也（威氏頗倡婦女參政權）誰知此爲附屬之原因正因乃在結婚新約耶此時也已晚食時間古爾德夫人亦在坐總統秘書土邁德氏遂起立宣布威爾遜氏與古爾德夫人之婚約通宣全國及全世界聽者驚異之餘急爲總統與新總統夫人賀并爲美國政界前途賀洩洩融融白宮中笑樂聲至夜半始絶 
　　婚約旣出賀電沓來白宮中電報生不敷用幾無飯食及休息時間則世界對美總統之感情其深厚可想而知矣婚期尙未定大抵在本年年内婚禮堂或云白宮或云教堂或云古爾德夫人私第議論紛紛莫衷一是威爾遜氏方思聘一相當之新郎儐相而古爾德夫人亦正思新嫁儐相之資格最足者以備行婚禮也若此則美國最快樂之日華盛頓最繁鬧之日可指日而待矣聞婚後蜜月旅行當在舊金山巴拿馬太平洋萬國博覽會云 
　　婚約宣布之翌日威爾遜氏及古爾德夫人即有紐約之行赴友朋之宴會也更有費拉特爾費亞之行觀全球棒球會開幕之典禮也同行除至親外更有總統之新岳母卜林夫人每到一城歡呼雷動萬人空巷來觀元首新夫婦掌聲與巾影數里不絶攝影者更隨處照相威爾遜氏與古爾德夫人笑樂喜欣點首答禮無暇刻新聞記者紛紛至總統及總統夫人處搜集新聞資料而紐約與費城二地之警察更加班巡查以保護此一對新夫婦甚矣威爾遜氏與古爾德夫人之樂乃爲全國人士所不可及而此婚約乃爲美國上下最新穎最時髦之談論題也 
[南京快信]  
　　經界局現派殷承瓛楊汝盛南下調查蘇省經界事宜齊使特飭各縣查照財政廳亦擬着手整理昨已召集各科人員籌議組設田畝處以便從事調查 
　　昨（二十二）滬鄭鎭守使靈柩過寗齊巡按委曹豫謙代往致祭馮將軍派禁衛軍一營照料鹽務稽核所會辦洋員丁恩考察江浙鹽務日内來寗馮將軍電飭緝私統領蔡和林晉省會同分往各處鹽場察看 
　　寳應釐局改委李世璜姜泰釐局改委倪曾瑩吳淞貨稅公所改委賴葆丞 
編輯餘談 
[遊美隨紀（第五信）（八）] [  遠生]  
　　記新劇十一月一日東京旅次 
　　凡藝術作品有二要素在内者爲情緒在外者爲技巧此劇所欲表述之情緒似在描寫人情與罪惡之關係以見法律上之罪人不必其爲眞正罪人而宗教之於人生則在可解决不可解决之間此乃近世文學上思想動搖一種普通之徵象在吾國人或尙難了解而稍有文學思想者皆能了悟也其脚本之說白俳優（演者爲伊并蓉峯河合武雄日本新劇家之佼佼者也）之扮演皆近於自然斯即所謂技巧也故其所以與人之印象足令滿座失聲吾甚望吾國亦有新劇亦有如此等新劇漸漸了解情緒技術印象爲何特者遠生附白記者此行带有通信之職務但所謂通信决不限於家國大事之新聞吾一人一時之感想街談巷語之所聞乃至如此等細悄文章皆吾所以盡其義務之資料也記者作此固别有感想吾甚望讀者讀之亦别有會心 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[延期聲中之外交與治安]  
　　日使之注意　聞某西報特派訪員於本月十四日曾在日本西京謁見石井外相並探悉中國十一日對於四國之正式聲明正在四國政府討論之中到日本則接到此項聲明以後曾開閣議一次决議暫交外務省擬具辦法又聞中國駐日公使陸宗輿日前謁見石井外相時曾要求日本政府於陸使未接得政府訓電指示意旨之前於外交政策上暫勿進行云云今日置公使旣已來京大約必賫日本政府之眞意以俱來故京中各界對於日置易氏均甚注意云 
　　京師之嚴防　京帥警察總監吳鏡潭蒞任以來已逾兩載對於整頓警政保衛地方頗著勤勞日前政府擬特任吳氏爲某省巡按藉酬其功以致外間傅說吳氏將任内務次長或謂於山東陜西各省巡按使某處鎭守使均有希望頃據公府確息則謂總統以現値改革國體未定之際黨人各處潛伏京師一區防務尤爲吃緊保衛地方治安全賴軍警維持故對於吳總鹽倚畀甚重前擬之件巳成無形之打消即使實踐前言亦在國體改革後也并聞該廳現因 
京師謠諑紛紜而各區境内住户等日來又多遷移故恐有不法之徒混跡其間圖謀亂事茲爲維持治安起見日昨已飭令各區署長派警速將本管境内户籍詳細查核又步軍統領衙門因舉辦冬防之初京兆地面尤爲重要恐各處游緝隊官弁等因天氣寒冷難免懈惰及軍容不整情事故昨已通令各營汛及四郊駐紥游緝隊弁兵人等務須勤愼注重職務倘有軍容不整遺誤公務情事一經查明定即罰辦 
　　各省之維持　政府自鄭汝成氏被刺以來對於黨人之防範異常注意迭電各地方長官維持治安已誌本報茲聞日前又電令遵守維持辦法五項如下一嚴查黨人運動軍隊二各省軍械局兵工製造廠一律嚴加警備三關於防務之要電均用新編之特别暗碼四嚴禁匪徒散布謠言五凡緊要區域須隨時發布戒嚴令參謀部昨亦有封呈上諸總統係條議維持各省治安之辦法此項條陳已交統率辦事處核辦後飭交各省實行中央又以黨人搆亂恆以軍火爲要物果能标遏軍火之偷運即可以消隠患而淸亂源籌議之結果已决定擬訂私運軍火查獲特賞章程日内即通令各省軍警及關卡一體查照辦理 
　　商埠之察視　各省商埠華洋雜處爲中國官憲權力所不能及之地對於盜匪有此拿彼竄之慮茲聞政府以現届冬令又適値解决國體之際各商埠租界似不能不加意防範以免有意外事件之發生已議定即日派員赴津滬漢各重要商埠視察各該處防務布置情形併與各國領事會商一切維持治安方法 
[封爵暫照前淸辦理]  
　　封爵一事以前並未定有辦法故此次鄭汝成突然封侯人多疑其無所根據今銓叙局已請補定辦法矣茲錄國務卿之呈文如左據銓叙局詳稱已故上海鎭守使鄭汝成於十一月十日奉大總統策令追封爲一等彰威侯等因伏查約法第二十七條内載大總統頒給爵位勳章及其他榮典等語此次鄭汝成奉令追封侯爵即係依照約法頒給惟封爵條例未經頒布職局無所遵循事關褒忠大典不敢久延應否飭法制局迅速編訂此項封爵條例公布施行抑或暫行比照前淸各項世爵辦理之處應詳請轉呈等情爲此據情轉呈云云當奉批令應暫行比照前淸各項世爵辦理 
[懲戒會聲明應歸司法之先例]  
　　官吏處分有屬於懲戒範圍者有屬於刑事範圍者凡肅政史糾彈事件奉令交平政院審理者其應付懲戒或司法由該院裁决呈請總統行之故旣付懲戒之案當然不再發生刑事上問題惟逕交懲戒會之案前此亦尙無聲明涉及刑事範圍之事有之則自昨日發表之張必明及周彥威二案始茲爲分記如下（一）許世英參案内之張必明爲代理福建浦城縣知事自大參案交王祖同查覆張必明遂與警察廳長龔才朗烟酒局長汪守坻及閩侯縣知事童益臨等同付懲戒而文官高等懲戒委員會之議决結果對於龔汪輩皆以褫職停叙實官了事張獨以涉及刑事奉令提交法庭訊辦矣（二）籌備立法院事務局之周彥威前以某案交付懲戒惟懲戒案尙繫屬於法院今由該會聲明停議並請飭下司法部轉行籌備立法院事務局速飭周彥威到案質訊亦已奉有批令周彥威應即遵照前令歸案質訊云 
[警務處長與警察編制之兩法案]  
　　各省警務處處長爲統轄一省警務之長官其官制頒行以來直隸河南奉天吉林廣東五省先後設立依次將推及各省中央當局於該處長之宜隸屬於巡按使抑宜直轄於内務部躊躇不能解决如隸屬於巡按使則内務部關於整頓警務事宜不能直接達於省警務處長殊非設立之本旨如直隸於内務部則警察爲行政唯一之補助機關以總攬全省行政之巡按使而不能直接指揮其不便孰甚内務部乃舉其兩可之理由决之於政事堂會議其結果大略將定處長爲巡按使之直接屬官而關乎警務整頓事宜則内務部得直接飭行公事處長亦得隨意向部中詳陳意見爲内務部之間接屬官但此議尙未决定至於整頓全國警察一事政府近來已經屢次磋商而各方面對此之條陳亦甚多茲聞日昨（十八日）政事堂於此業將總統交議並集以各項條陳中之扼要意見彚成一種議案正式提出其内容之要點如下一改組之理由以近年全國警察雖已迭經整頓然惟限於範圍狹隘以致警察之能力薄弱以是必須實行改組二改組之目的其大旨係依照警備隊之組織辦法進行以期各處警察偏重武技以補軍隊設防之所不足而藉資鞏固地方之安寗秩序三改組之權限此項純歸各省巡按使督飭警察廳辦理此後京外警察機關一律改編衛戍隊各省設立司令部中央設立總司令部以明改組之統系而便事權劃一四改組之經費此項經費需用浩繁擬於原有警察費以外由各省量力擔認不敷時再由中央設法補充以上各項今旣正式提出討論大約不久即可决定辦法呈請核奪矣 
[中日銀行法案之修正]  
　　日本政府擬中日銀行組織法案已迭誌本報昨據十五日大阪朝日新聞載云中日銀行法案業經日本 
財政部審定一切交付法制局預備提出議會嗣經日本金融實業各界領袖等提出修正案其内容如下一資本金額定爲五千萬元二本銀行資本須由中日兩國各出其半而兩國政府亟應負擔資本總額三分之一而此欵以十年爲限准予免息三一般股東之分利率定爲六分以上而不足六分者應由兩國政府補給之四本銀行發行債票時兩國政府共爲保障五本銀行得在中華全國隨處營業不必劃定其營業區域六本銀行宜設總機關於北京次設分行於中國各埠 
[日人之紀念與慶典（越臣通信）]  
　　十一月七日爲日人佔領靑島戰勝記念日故京奉膠濟兩路沿線一带之日人興高彩烈同聲慶賀更有好事日人於燈上注有（中日日俄日德三大勝役字樣翌日德人所辦德文北洋德華日報上即著論文一篇以大號鉛字標題日（戰勝記念乎勿忘復仇） 
　　並聞此次日本加冕大典日東京商品展覽會中置有台灣館朝鮮館今復更列以滿洲館雇奉天妓女三名爲滿洲館中之茶汲女更映以照相載入各東報中我國人亦尙聞而知奮乎 
[奉省政聞紀要]  
　　恩賞問題　段將軍以自國體問題發生後人心惶恐謠言紛起本省軍隊均能竭力防範雖屬應盡之義務然地面安謐商賈如常實係該軍隊之力將來國民代表大會解决國體之後一般元勳酬庸有典自在意計之中至於得力之下級軍隊人數旣多辛勞尤著應如何懋賞之處昨特會同上級各軍官預行密議擬各加賞一個月餉糈此外各機關之當差人員亦擬加薪一月作爲恩賞現已密令財政廳長詳核此欵全省需用若干有無閑款可撥能否隨時付現並令擬具說帖以便貢獻於政府核示遵行微聞財政廳對於此舉甚屬爲難不特無閑欵可移且無現洋存儲堪以充此浩大開支也 
　　軍電問題　國是未定人心惶惶内而黨人紛擾外而鄰邦勸告情形瞬息萬變當局對此眞相嚴守秘密日昨省公署接奉中央電稱新頒某密電關係軍政應由各長官自行譯電辦理等語段將軍以日來各處來電均極重要當即添派親信人員帮同辦理此外本署人員非將電文發交辦理不得自行翻閱且經辦文件各員有應守秘密之責此後毌論何種事件不得洩漏以重軍政至於省公署與中央或各省往來文電亦諭令各科員謹愼辦理 
　　蒙務問題　從前奉省有旗務司蒙務局之設置業已一再裁併民國元年時省公署中尙有蒙邊科辦理蒙旗事宜改制後併入於内務科兼辦現因中日條約實行所有東蒙地方漁礦農林以及外交銀行諸要政在在需人經理是以段 
兼按使擬信從前之例在公署中酌設蒙務一科所有經費撙節動支作正開銷昨已請示中央一面選擇熟悉蒙務人員以憑委派主持其事 
　　民食問題　秋收上市糧價忽昂推其所以致此之由或謂出於水患然西安東豐黑山一带曁北路各縣均慶豐收何以糧石不見其多且運售於省垣者甚少蓋一則因出產過境捐收重疊一則因軍隊裝載抓車積此數因是以糧價日見增長省垣各報章屢載其事爲小民請命叚兼使閱悉之後以糧價禁止居奇疊經布告何以高梁米小米 
等項每斗竟至一元五六七角之鉅必有人從中把持重困小民遂傅集工商會總協理到署諭令密查稟候提究一面傅知糧商平價出售派員擬具布告曉示通衢以安民心復傅財政廳張廳長會商將糧捐酌量減收之法至於軍隊抓車裝載無論給價與否此等强迫行爲本係惡習已通行陸軍防營各長官嚴諭軍隊永遠革除嗣後倘被告發或係查出定惟該長官是問有此嚴厲示諭或與民食問題不無裨益也 
[延吉韓之教育譚]  
　　延吉朝鮮人之教育機關有中國官立學校及日本公立普通學校共二十餘所韓民私立學校五十餘所日本普通學校係明治四十二年日本之朝鮮統監府間島分所所設立築新校舍於龍井村施設尙稱完備該村尙有中國官立學校私立學校及私立女學校三者與日本之公立普通學校相對峙但外貌不及日本之校爲好看且龍井村人民可以其信仰之不同分爲三派有傾心中國者有爲耶穌教徒而依賴上帝者亦有親近日人者三派子弟分入三種學校三種學校各欲伸張自己勢力而恐他人勢力之蔓延故經營此種有政治臭味之學校困難特甚也 
　　朝鮮總督府以間島公立學校爲日人在間島唯一之機關用以教育韓民蓋對於韓民之懷柔政策也所標榜之教育方針凡五項述之如左（一）竭力爲卒業生謀相當之職業（二）戒坐食不事（三）戒輕佻之風（四）注意貯蓄心（五）破除迷信習延吉韓民由各處集合而來故乏鄉土之樂惟每届陰曆歲暮輟業而遊日本普通學校即於是時開懇親會陳列其校具成績並作種種運動遊戲學生父兄多蒞會者此爲朝鮮學生最自由最娛樂之一日也 
[天津儲金圑最近之主張]  
　　北京儲金圑致電杭州儲金分圑主張儲金進行各節已略紀前報茲聞天津儲金圑亦有通電分致各省仍主進行並欲阻止上海之發還其已發還者則令該圑首個人擔負補儲責任電文云救國儲金發起滬上四海響應全國聯合會又復公决一致 
進行其决議請求儲金增息經費電報滙兌及其他各案代表請願皆得完滿結果正値鼓吹進行之際乃滬報忽載總圑發還之通告驚詫交集痛惜駢至而通告中聲明願意繼績進行及索還者悉聽其便並云此舉曾經聯合會公决并不違背議案等語查聯合會各議案並無此項提議况總圑此舉事前並未與各省磋商事屬擅專殊與聯合會公决一致進行之宗旨相背本應電請全國公同詰責而謀對待惟該埠毗連租界爲吾國法律所不及或因别種困難情形致出此不得巳之辦法然此種辦法究屬違章應祈貴圑飛電總圑糾正並囑即行阻止發還其已發還者應由虞洽卿先生個人擔負補儲責任以符議案而維將來至救國儲金關係吾國之富强則有不能不略爲陳述查現已收現欵四百餘萬元之譜聯合會議决各案旣達目的根基已固進行自易連巳認未交四百餘萬元明年夏秋間五分一之一千萬元定必做到無論資何項實業則發達生計提倡工藝推廣國貨吾國由貧而富由富而强惟救國儲金是賴在儲金人旣無悄微損失尙有大利可獲時機一逝噬臍何及全國存亡在此一舉除分電各省外謹 
披瀝陳詞叩祈贊助仍望分行貴省各縣事務所竭力推廣進行並請電覆爲盼天津儲金圑云云此電全文與京圑電同一口吻不知各省得電後狀態如何也 
[贛聞零拾]  
　　校閱使之歡迎　贛省李昌武將軍因陸海軍大元帥特派校閱使張永成中將到贛校閱軍隊預先指派交際員譚毅爲張中將行轅專門籌備員將偕行社妥爲佈置以便駐節張中將先在九江校閱十八號到省陸軍及警備隊水陸警察各級官佐士兵均穿制服佩刀出城赴滕王閣下歡迎 
　　景德鎭之大火　贛省舊今兩載水災火災層見疊出茲聞景德鎭瓷器大街舊曆本月初九日忽遭大火災延燒八十餘空損失瓷器無算旋經該處軍警兩界竭力施救始得撲滅現巳拍電到省報告各上峯察核矣 
　　撫卹金之發給　陸軍陣亡死難各兵士各項卹金曾由陸軍部呈奉總統批准修訂各項卹金執照並擬變能辦法通咨各省飭各該屬地方官遵照辦理在案李將軍以籍隸贛省應得卹金之已故各兵家屬或有一次卹金尙未具領者或有巳領一次卹金尙未領取年撫金者或有曾領一年年撫金者更有卹金給予金尙存本署迄未領去者不爲淸理殊失國家體卹軍人之初心故特遵照定章飭課查明咨請巡按使分飭各兵原籍之縣知事分别飭查確實一面將給予金發給各該遺族一面查照部章内載各項手續辦理以示體卹業已轉飭遵照辦理據實詳覆矣 
[湘省賣地封產之兩交涉]  
　　永州碼頭之交涉　長沙小西門外之永州碼頭爲永屬祈陽東安零陵道縣永明江華寗遠新田八縣所公有年入碼頭捐約千串之譜除開支經理人一切薪資外羨餘之欵作爲辦理永郡全屬公益事業之用歷辦有案其經理人係由永屬駐留省城紳商公舉該屬之人充任每三年一改選所收捐欵原先（即改革以前）存儲永州府作爲府有財產迨至府制消滅經八縣紳耆會議存儲永州銀行如有需用再行召集永屬紳董會議以决定之是此碼頭非得永郡全屬之同意無論何人不得處分也有唐桂林者乃永郡紳商公舉經管該碼頭捐欵之人上年改舉時僉以唐之經辦該碼頭尙屬得力仍推連任以資熟手唐由是大權獨攬他人莫敢干預幾認該碼頭爲己有旁觀者莫悉底藴時有某洋行謀該碼頭甚切唐遂介紹於該洋行出價三千餘金收購已有成議簽字亦有日矣永郡旅省人甚夥有豫其事之黄姓以此事詢之公立工業高等學校之執事並轉達該校校長該校長甚爲詫異以該碼頭爲公有物非一二人所能盜賣乃定期召集永郡留省紳商在永郡同鄉會磋議辦法除公禀 
商埠警察署出示保管拘唐訊究外一面推舉該碼頭監察保管人陳請省公署備案實行監察保管之職務並擬赴法庭控訴不卜若何了結也 
　　常德綢號之交涉　常德鈞大昌綢緞號現因虧累倒閉積欠英商寳隆洋行銀六千兩無法籌還經該商禀由駐湘英領咨會沈使檄由常德知事查抄該號家產備抵楊知事查 
得該號東鍾勤稱有房屋一棟在高山巷當即封鎖出示拍賣一面詳報省使咨復英領查照該號主 
鍾勤稱係第四次考取分鄂候補知事聞抄產之耗遂在漢勾引日商某洋行來常將封條揭去另掛某洋行招牌謂與鍾訂約在此夥開者該縣楊知事當向說明此屋巳爲公家所有將以償還英商債務勸該洋行退出該行堅執不允楊知事無法遂詳請省使與日領交涉日領深澤瓦氏接得沈使函文當派該署書記力澤太郎赴常查明該屋實係封償英商欠欵日商某洋行係受鍾勤稱之請託當即將實情報由該領事查明除勒令某洋行即日退出外一面函復沈使查照沈使以鍾身爲候補知事竟敢勾串外人敗壞祖國法權實屬毫無心肝當令該知事楊君將鍾拿交常德地方廳訊明以鍾犯刑律妨害公務罪特處以四等徒刑監禁一年又四月褫奪公權全部三年以示懲儆昨已詳由沈使分咨中央及鄂省使查照矣 
[地方通信]  
 
 
 

Page 7

 
 
[蘇州]  
　　祭奠鄭侯靈柩　蘇常道尹署接奉宣武將軍行署何紹賢副官由滬來電内開彰威侯靈柩定於二十一號下午六時專車赴寗所有祭奠事宜請祈卓裁並乞飭下沿途軍警一體照料殷道尹接電後即會商第二師朱師長分派憲兵隊及禁衛軍隊並經警廳長飭派騎巡偵探各隊届時前往車站一带照料並預爲備辦祭品各物迨靈柩到時即在車站設座祭奠 
　　冬漕僅加正稅之通告　吳縣孫知事昨奉財政廳胡廳長通飭云據無錫縣知事電稱頃奉通飭本年冬漕遵財政部飭每石加收五角就按五元五角折收迅速出示布告俾衆周知等因查錫邑四年冬漕單串業已赴官廠印刷齊全徵漕折價悉照原數列入現須加收五角祇得另蓋紅戳惟原有五釐手數料及限外加罰十分之一兩項向係隨徵带收此次所加五角正稅應否照加手數料及逾限加罰一併詳列戳文示諭之内庶可家喻户曉等情查本年冬漕每石加收五角所有手數料及逾限加價二項均照原有折價計算毋庸照加以示體恤應於串票内加戳註明俾衆周知特通飭各縣知事一體遵照 
　　警廳通飭保衛地方　警廳崔廳長通飭各區隊略謂警察負 
地方安寗責任當此冬防吃緊各區隊長員巡官等均應振刷精神細心籌劃務使蘇城無龐吠之驚人民有安居之樂自此次通飭之後該長員等均各恪遵認眞辦理如於冬防其内並無竊案發生本廳長自必特别議獎以勵有功倘或怠惰從事有虧職守一經查出定即從嚴處分决不寛貸如果偶爾疏怱出有竊案不論贓之多寡亦必將該管長員先行記過並責成嚴密緝拿不得一紙空文避重就輕希圖了事倘能如期破拿除該職員分别記功外再估計贓物價在百元以上者賞洋十元五十元以上者賞洋五元以此類推作爲獎勵長警之資一月以内境内倘有連出竊案三起並不設法破獲意圖敷衍者定將該管長員從嚴處斷不僅以記過而蔽其辜云云 
　　城内鉅竊案　侍其巷中典當東隔壁張姓家於十一月十九號晚間被賊從後面扒牆落院入室偷竊將皮箱十餘隻盡行打開（藏皮箱之房内向無人居住）檢取細毛皮衣及金珠飾物等項而逸次早張姓得悉查點所失贓物爲數甚鉅立即報告西區警署派長警前往勘明情形因查得隣居某姓人家形迹可疑當將某姓带區訊究 
[鎭江]  
　　破獲私燬制錢　鎭郡潮水溝丁家祠斜對過巷内某姓開爐私化銅錢異常秘密事爲警察四區所偵悉昨午吳區員督率巡士數人前往搜查當場起出鐵爐銅片及化銅錢鐵罐等物一併带區轉送警務總所核辦 
　　通州棉布稅新章　鎭江經徵貨稅各關局奉江蘇財政廳長飭知略謂通州棉布一項現奉財政部指飭自下月一日起移出稅每百斤繳課一兩移入稅則減半徵收已遵飭届期按照新章徵收矣 
　　竊賊刀傷外之刑傷　鎭郡之西鮎魚套警察第九區有在押竊賊王仕卿一名於本月六日扭鎖濳逃經嚴巡官率警兜拿追至七擺渡地方該賊情急自刎身死嚴巡官具情詳報丹徒縣公署及警察事務所核奪業經章縣長委沈承審員蒞場勘驗該賊頸固受有刀傷且週身另有刑傷數處自刎之刀亦係該區厨刀恐從中另有别情聞沈承審員已詳細將該區長警研訊仍未得實情茲聞該處居民對於此事頗有煩言究未識如何了結也 
　　衛隊回籍過鎭　昨日午後三時有黎副總統府衛隊兵士二人由北京遣散後乘車南下道經鎭江轉搭小輪渡江回高郵原籍因事與招商小輪局口角經巡查憲兵多方排解始得無事 
[杭州]  
　　麻瘋病院開幕紀略　日昨英國醫士梅滕更所建麻瘋病院 
舉行正式開院禮朱將軍先期受梅醫士敦請並以該院係慈善性質遂允到院院中病人各出資結彩設樂以表歡迎院在松木場山頭禮場設於正門外是日午後二時朱督乘輿至温交涉員丁道尹及英日領事均先後到院屈巡按使因公未至派張政務廳長代表此外男女賓到者百餘人各官紳外賓均有演說朱督演說畢梅醫士出金鑰請朱督開正式之鎖門啓各賓入内參觀日夕乃散 
　　商會瀝誠擁戴電　各省將軍巡按使最近勸進方爭爲稱帝稱臣之新式然中央接到時且屢有電斥之傅說此外平民則未聞有作是項款式者頃見浙報載杭商會瀝誠擁戴一電文約二百字而弱冠首以皇帝陛下聖鑒六字文中大意約分三段一曰贊同君憲擁戴陛下再曰側聞陛下謙讓未御寳極三曰伏望陛下大發渙號早登寳籙云云署名者爲杭州商務總會總理顧松慶協理王錫榮綢業董事金溶熙宋鴻範蔣廷珪俞耀年絲業董事周祥齡銀行董事金承誥金百順王汝璈何春熙王承祖倪福保謝永康錢業董事倪壽枬宓福衡倪文浩吳庚布業董事嚴庭槐曁各業全體等 
[安慶]  
　　禀請設立縣佐　六安縣地當要衝民事殷繁現該縣紳商學界公舉代表竇笙甫來省禀請於該縣設立縣佐一員以資轉理當奉李巡按批示云查皖省財政困難籌欵維艱縣佐缺額迄未規定據禀前情事關通案應候籌定經費再行核辦 
　　警務長押回原縣　前和縣警務長楊名駒因虧空多款曾經該縣地方紳士控奉撤任後交代不淸復由該縣裴知事電請前韓巡按飭省警廳將該警務長在省客棧查獲拘留發交承審處訊辦多次覊押半載仍未訊結現楊迭次禀求巡使迅速判結以 
免久覊昨聞李使已飭警廳派法警押回和縣歸案訊辦矣 
雜評一 
[法律所不及（默）]  
　　儲金之或主進行或主發還是非姑勿深究惟在滬人方面方以不能達到目的不得已退而保全前言之信用爲憾而津圑令各省詰責電則曰該埠毗連租界爲吾國法律所不及一若滬埠之人民形同化外無可理喻也者又若此發還之舉大逆不道恃外抵抗也者彼爲此言與前京圑電所謂滬上有特殊情形同一口脗對於辦事人方以示原諒之厚意而在滬人思之則已不堪回首矣 
　　滬人以熱心救國而首創儲金之議結果乃得此法律不及四字之惡諡傷哉滬人 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[鎭守使署改組紀]  
　　松江上海兩鎭守使員缺奉令改組爲松滬護軍使等情已誌本報茲聞新任楊護軍使以鄭故侯喪事已畢已從事規畫組織一切聞其内部組織擬按照前江北護軍使署辦法酌量改組其餘軍隊布置悉仍其舊並聞楊護軍使以蒞任伊始所有鄭故侯舊屬各軍官各職員因在喪事之際尙未一一延見擬於明日（二十四號）上午十時邀集各職員 
軍事長官就本署開談話會議會商改組以及整飭防務等事藉以聯絡一切以資督率 
[楊小川將回京供職]  
　　前任滬海道尹楊小川氏奉命來滬襄辦鄭上將喪事並與現任楊鎭守使會商善後各情迭誌本報茲悉楊君以鄭上將之靈櫬已運回原籍滬地各要政亦布置妥當且又奉大總統任命爲海陸軍大元帥統率辦事處軍事參議官未便久留擬於日内京復命以便供職 
[上海鎭守使遇刺餘聞]  
　　本邑各界人士因鄭鎭守使生前對於地方防務頗爲周至與商界感情尤洽此次被人行刺出缺頗爲惋惜故由南北商會各議董及總協理先後商之各圑體擬在被刺處所建立鄭鎭守使銅像等情曾紀前報茲聞此事曾經向領事圑磋商巳得一致贊同刻已將發起及贊成者姓名開呈總商會以便將來列名刋佈其銅像製造處或請南市求新廠承造或赴外洋有名工廠定製則尙未議定云 
　　駐滬憲兵營司務長舒錦秀因隨鄭鎭守使至日本領事署道賀而返一併遇害舒君靈柩暫寄湖北會館俟其家屬來滬領回歸葬等情曾紀前報茲悉舒君之父現已抵滬定於本月二十四號即就該會館開喪昨由各軍隊預備祭禮以便届時偕在吊奠 
　　自前任鎭守使鄭汝成君被刺後本埠各重要人物不敢輕出且謠言日甚以故英美總巡麥高雲君昨特選派華探邵和鈞着至公共公廨隨同關讞員出入以資保衛 
[亞細亞報館炸彈案近訊]  
　　公共租界望平街亞細亞報館被人抛擲炸彈一案發生後有住居内地之朱阿喜因悉此案内容及 
抛擲炸彈人姓名特赴軍署密告當因案關重要故將朱阿培暫留迄未開釋前日忽有朱俞氏特至上海鎭守使署具禀謂伊子朱阿培無辜而遭拘留要求省釋業經楊克威將軍查得朱阿喜前因來署報告炸彈一案留署待質現因此案要犯尙未引渡一俟内解訊明如無朱阿培關係當可交保開釋昨已明晰批示矣 
　　楊克威將軍以亞細亞報館被人抛擲炸彈案内炸傷兩手之楊玉橋（即楊炳南）實犯抛擲嫌疑現旣經醫院將傷醫愈應與續獲之談桂福等一併引渡内地訊辦故特函由周交涉使飭行公廨轉令捕房迅將楊談二人内解訊究 
[通飭協緝大欽島匪黨]  
　　宣武上將軍行署通飭本埠軍警各機關略謂准山東巡按使咨開據烟台水警廳詳稱前接大欽島電稱該處有大帮胡匪滋擾請飭砲艦前往擊剿當飭第一區李署長詞靑會同第三炮艦吳艦長德勝乘登州炮艦前往擊剿在案現據李署長會同吳艦長禀稱署長等行抵該島後探詢胡匪現拒大拄山遂即　駛前往正與匪衆相遇比即率警當先開鎗猛擊該匪亦奮力拒敵當場擊斃胡匪九名活捉三名並奪獲炸彈鎗械等物遂將鎗斃之匪割耳八個并匪首之頭一個連同鎗械等物並活匪三名一併陳報押解等情前來當飭本廳葉科長研訊據該匪等供稱其匪首現在安東七道溝駐紥姓白名梁此番吾等二十餘人到大欽島亦係受其指使等語當即錄供解送軍警執法處照例懲辦外理合備文詳請核轉等情據此除分電並行知本省 
軍警各機關查照嚴緝匪黨外深恐該匪聞風遠颶爲此咨請貴將軍請煩轉飭所屬軍警各機關一體協拿解案訊辦等因到本上將軍准此事關緝匪要案除抄錄原供分别咨行外合亟飭仰到滬一體遵辦云 
[積竊與黨人同寓]  
　　長江積竊金玉堂與西裝之浙江衢州人林仲泉同寓於江西路鴻發棧内金探悉林係黨人向林騙得洋九十餘元於昨晨圖遁並欲破壞林之秘密被林得悉用剪刀將金之頸項戳傷金負痛逃出由捕查見一併带入捕房並在林身畔搜出勃朗寗手鎗一枝及某黨魁之照片等物禀經捕頭諭着一併收押候解公共公廨澈究 
[偵緝徐萬昌同黨]  
　　統率辦事處特派調查長米占元在南京緝獲近在滬寗等處希圖運動軍隊之黨人徐萬昌解經宣武上將行署訊供收押在案茲悉徐供出同黨數名分匿滬北租界故由米君禀請馮上將備文選派偵探來滬偵緝 
[函請通告各出品人顧全國譽]  
　　上海縣沈知事昨日致縣商會公函云敬啓者奉江蘇巡按使公署第六三四號飭（美國費城陳列所中國陳品有碍國譽請商各商會選擇優美商品交換陳列飭文已誌二十日本報）並抄發附件到署奉此合亟照錄附件備函奉達即希貴會查照通告各出品人將原送巴拿馬賽會物品選揀移贈費城陳列如有不願移贈者務於限内提出理由聲請倘逾限不復即爲默認本公署俟期滿日卽行詳報並祈轉知爲荷 
[南滙知事請兵彈壓災民]  
　　南匯縣屬沿海灘之大圑附近各鄉田畝今年秋後霪雨連綿所種木棉禾稻盡皆污爛毫無收穢致成荒歉農民啼饑號寒者甚衆現在災民因餓而致閙荒竟在泥城等處刦掠富商店舖柴米財物該縣馮知事深恐釀成巨禍故於前日詳請上海鎭守使署乞速撥兵馳往災地彈壓昨經楊將軍允予調兵一百名開赴南滙泥城一带鎭攝 
[體育傅習所之組織]  
　　江蘇省教育會由齊巡按使委托辦理體育傅習所其章程已見前報茲聞已由主任張士一君訂聘中外各教員分任教課如下麥克勞君教解剖學游戲及設備法體育原理運動生理四種並教實習柯樂克君教田徑賽處理法體育方法二種史文君教體育器械并每日下午教實習以上三君皆美國人現在靑年會任事者又中國教員靑年會郝伯陽君教體育史王正廷君教社會服務論南京高等師範教務長郭秉文君教應用心理學江逢治君教生理學俞鳳賓君教衛生李旭昇君爲教務員任翻譯事宜定期本月二十六日在省教育會行開學禮聞巡按使特派代表到會致訓詞云 
[精武體育會運動會紀事]  
　　前日中國精武體育會假民興新劇社爲會場舉行第三次畢業禮并開技擊運動會來賓到者二千餘人一時半開幕報告畢開始運動各會員於徒手器械對手三門均能各展所長運動畢由正會長周金箴君之代表楊子永君發給中初兩等畢業文憑并勗各靑年均須以勤奮自勵云云是日來賓參與運動者有南洋公學中國體操學校中華鐵路學校及南派技擊名家向愷然君其表演壛各有獨到處殊足資斯術之研究來賓運動畢殿以該會之教員及畢業生運動斯時軍樂與鼓掌聲不絶萃全會之精華顯數年之成績殊有可觀散會時已鐘嗚六下矣 
[寰球學生會學校比賽足球]  
　　寰球中國學生會學校於上星期日十時日校與夜校比賽足球除比賽人外學生到者亦衆爭先恐後頗形踴躍歷二小時之久觀者如堵以尙武之精神爲競爭之比賽學生進退疾徐確有步繫其結束夜校獲勝兩球一時咸稱快不置該校素來提倡體育每於課餘之暇必使學生至草地練習由教員親爲指導聞將來擬與他校比賽吾知其進而益上必大有可觀也 
[尙公小學校同學會紀事]  
　　尙公小學創辦迄今已届十週學生由二十餘增至二百五十人尙多額滿見遺者該校教科注重實用對於學生自動事業尤加意提倡本月二十一日該校爲聯絡新舊同學情誼交換智識起見特聞同學會鐘嗚二下學生聯袂而來濟濟一堂靜肅無譁茲記其開會秩序如下（甲）簽名入席（乙）搖鈴開會（丙）唱歡迎歌（丁）唱紀念歌（戊）校長莊白俞宣布開會宗旨（己）主任朱和鈞演說（庚）學生代表謝壽長報告（辛公議會章（壬）茶點談話（癸）攝影散會 
[紀張伯純君之追悼會]  
　　本埠神州女界協濟社及神州女學於前日（即二十一日）午後爲湘鄉張伯純君開追悼會首由陳鴻璧女士報告開會緣由及致哀悼詞後江君及各班學生宣讀祭文葉君追述行狀後來賓聶君江君及舒蕙楨女士相繼演說均謂先生文章道德爲世所仰且熱心公益提倡教育著重實業及抱改良國事志願種種事實在他人即具有一事尙難能者而先生實以一身兼之乃昊天不佑不假公年非僅陳氏之不幸實吾中國之不幸云云末家族致謝由先生之女公子默尹女士答禮略謂承諸同事諸同學盛意追悼先君昭漢等感激無任又稱先君天性仁厚處事正直半生潦倒即爲此也至處家庭則慈祥仁愛不類嚴父直若慈母而夫婦間亦皆相敬如賓數十年若一日云云五時餘散會輓聯頗夥茲擇錄數聯如下鳳見險徵去魚悲沸釜危（章炳麟）結交海内外奔走天東南見用嘆無期可憐白首爲關吏推倒秦山河拘同漢社稷論功嗟不賞空有高名冠黨人（潘封礽人方於禮義廉恥忠信孝弟而外别創新模生也何榮死無可戀我欲捨儒林游俠貨殖循吏之華特開奇局河山終古俎豆千秋（葉楚傖）赤幟重張班氏一門光漢史急流勇退邱園兩載隠微官（柳棄疾） 
[糧食帮開會紀事]  
　　麵粉公會遍發傅單謂各廠决議自陰曆十月十五日起嗣後所買小麥改由經手行家過磅云云糧食號數十家閱此傅單以此例爲從來所未有特於昨日午後一句鐘邀集各號在志成公所開會議事推秦炳如君主席於是秦君報告凡出售各貨槪由貨主過磅買者公同監視無偏無倚非第三埠如此通國皆然今麵粉廠遽欲更改舊規關係各商營業前途至爲重大本帮决不承認願各同行始終緊持不得自紊舊規等語各同行一致贊成不認麵粉公會之新例議决付書記載錄至散會時已鐘五下矣 
[楊前道尹提倡國貨]  
　　國貨維持會頃由前滬海道尹楊小川氏送到北京利華紙烟莊所製醒獅商標之中國香烟託該會提倡以冀國貨之發展現經該會試驗此項紙烟氣味平和烟質潔凈業已代爲勸銷以資提倡如有購食該莊香烟者可函寄北京西單牌樓北徹子胡同對過路西該莊購買可也 
[電燈公司電力不足之原因]  
　　南市華商電燈公司近來每晚電力不足燈光不能明透曾由淞滬徐警廳長飭該公司整頓在案茲悉其電力不足之原因因鄭彰威侯治喪事務所内添裝電燈二百餘盞並未通知公司以致電力旁流發電總線（名阿密率）因而損壞刻已延請工人修理不日即可完竣該公司附入電車上之電力亦暫減少故華商電車日來將常車減去四輛並每晚提早半時回廠一俟今明日修竣後方可照常通行云 
[拘獲毛家塘刦案夥盜]  
　　刧盜胡阿毛又名夏阿毛爲行刧毛家塘事主毛永和家案内夥盜經獲犯供出當由前鄭鎭守使飭緝在案日前本邑地方警察所某探夥在閘北地方遇見胡阿毛當場拘到淞滬警察第四區禀明前情移送到所經司法員提胡研訊胡不承認曾犯刧案昨日禀明沈知事備文詳解松滬護軍使署歸訊辦 
[織小機業風潮續誌]  
　　本埠織小機業工人近因滬城四牌樓熊錦記織带作主熊錦如及劉文記主劉錫文創置機器織带以爲有碍全體生計羣向要求將機器撤消當被警將甲乙二人拘押各工匠遂推王煥章陳祥官王元善等爲代表分投該廳並上海縣公署禀求維持等情曾紀前報茲悉此案經警廳司法科提案研訊之下以該工匠等聚衆暴動有違警章姑念無知初犯從寛免議判將甲乙二人交保開釋所控與該工匠等營業有碍一節詞出一面姑候派員調查眞相再行核辦並嚴諭該代表等知照同業切勿再行聚衆生事違干未便 
[私带烟土之被獲]  
　　直隸人孫金榜因私带烟土一百二十五兩爲水巡隊查見當場將人贓拘獲於昨送地方檢察廳訊究 
[水偵探查獲拐匪]  
　　前日有大帮拐匪在滬拐得男女小孩多名附乘寗紹公司之甬興輪船意圖載往福州興化等處販賣事爲浦江水巡隊偵探陳榮華得悉報告該隊隊長派同巡長協同水警前往浦東寳隆棧附近該輪船上查拿詎若輩消息靈通竟有預爲避去者故祗拘獲拐匪劉海及拐婦施崔氏兩名口並抄出被拐十歲男孩施其明八歲男孩施其興未幾又在該處查見被拐男孩何菊根拐匪早逸當將一干人證解送水巡隊由潘隊長問明案關拐賣飭即移解警廳司法科訊究一面仍飭水巡隊查拿在逃各拐匪務獲併究 
[拐案誣控之判罰]  
　　趙張氏同伊弟張金生前投法捕房控稱女兒小四子被人由原籍拐來上海在高楊氏花烟間内尋見求究由捕房飭探前往傅到楊氏詰訊不認後原告復投捕房禀稱女兒已在某處尋到云云捕頭以張氏及金生不應誣告解送法公堂請示聶讞員判各罰十元充公無洋改押十天 
[鄰居人誘拐男孩]  
　　張東來之八歲男孩被人拐去報告法捕房昨由包探李祥卿偵知實被鄰人郭大子郭李氏夫婦囑伊女阿大將孩誘出寄在胡大四家中當即前往將郭等拘獲吊出小孩解送法公堂請示先由張投訴被拐情形求請究辦訊之郭夫婦同供誘拐後寄在胡處托售是實胡亦供認寄孩不諱聶讞員判李等三人各押一年阿大送堂留養 
[成衣匠控告鄰婦]  
　　成衣匠趙錦堂之妻陳氏日前忽然走失無蹤趙疑鄰居婦人王李氏有唆使逃逸情事因此投地方檢察廳禀控昨由林檢察長飭警將一干人　案聽候預審再核 
[研究小工跌斃之原因]  
　　向爲小工之鹽城人鄭書珍孑然一身素居滬北婦人薛盧氏家邇來鄭身患痢疾前日出外作工回時已深夜該氏大門已閉鄭不得入遂赴同鄉友人吳鴻生家居住至夜半時不知如何鄭從樓梯口跌下斃命經他人帮同將尸移出抛棄在附近胡家木橋西弄口地方經該處二十三保二圖地保邵錦堂查見投報地方檢察廳委派賀檢察官沈檢驗員等蒞場驗得鄭書珍生前雖患疾病此次確係由高處跌下受傷致斃因無屬人到場遂塡明尸格判由堂棺殮發封尸棺交該保收管候屬認領賀君以鄭生前在樓梯口何以致跌事關人命亟須研究返廳後函請五區三分駐所將吳鴻生及吳之房主孫德高拘解到廳預審之下判令收押一面飭警前往調查眞相以憑核辦 
[一百元了却老命]  
　　江北老嫗袁陳氏於前日午後偕其子袁慶餘行經福州路山西 
路轉角紫陽觀醬菜店門首適有盛杏蓀家汽車夫陳景楊駕駛汽車由東疾馳而西不及避讓致被撞倒跌傷腦部當送仁濟醫院醫治無效延至晚上十一時身死由捕將屍舁入虹口斐倫路驗屍所昨日午刻報請公共公廨關正會審官會同英康副領事蒞所驗明委係傷及後腦身死即飭死者之夫袁鈞照具結棺殮復升座公案訊問據屍子袁慶餘投案訴明當時伊母被撞情形繼由九百十七號三道頭華捕訴稱迨伊到場袁陳氏已被撞倒見頭上流血即令將氏舁入汽車送往醫院醫治等語訊之汽車夫陳景揚供稱昨日午後送公子小姐至河南路天成號内而回車上祗坐家丁行至四馬路開車約每小時十英里之速迨至山西路口見死者携带兩孩在車前行走當即停機詎死者不向前行反而退走以致撞於車上跌地受傷身死是實中西官核供以雖係出於無心惟四馬路熱鬧之處不應開駛十買之速率姑寛免究着貼給屍屬棺殮費洋一百元開釋 
[泥水匠跌傷腦部]  
　　泥水匠顧桐生前日下午在西門外建築房屋從高處失足墜下跌傷腦部由作頭雇車送入同仁醫院求治 
[汽車撞傷行人]  
　　姚仁寳前日傍晚行經北四川路横浜橋地方被某號汽車撞倒碾傷腰肋等處由捕雇車載入捕房捕頭命送同仁醫院醫治再行查辦 
[匪攫鴇婦金鐲]  
　　前晚雲南路福祥里某妓院鴇婦行經六馬路前格致書院附近突被匪徒三人攔住各出手鎗嚇禁聲張當將該鴇所带値洋二百四十元之金鐲一副攬取逃逸事後該鴇即投老閘捕房報請飭探查緝 
[匪徒攫取金挖耳]  
　　匪徒李德才在山西路榮秀齋女鞋店門前搶取婦人金挖耳經該店夥張文卿鳴由五百三十八號華捕追至南京路口拿獲解送公共公堂訊供不認判李押查在案昨晨復訊原告仍未查到訊之李德才供認不諱中西官判李押西牢四月期滿轉遞揚州原籍 
[懲辦私設花會之賭徒]  
　　賭徒張根法在虹口菜市街二百二十七號屋内私設花會機關雇令石文耀周文元丁阿四王全英王友生沈明福陳明卿葉海泉及婦人沈陳氏等四出誘賭（俗名航船）騙取人財經美捕房捕頭偵悉於前日午後派令中西包探往將張等各人一併拘獲抄出花會賭票一百三十八張大洋十一元小洋二百七十四角銅元二十二千一併带入捕房昨晨押解公共公廨請究經俞代襄讞會同英卓副領事研訊屬實以張係過犯判押西牢半年姑念沈明福陳明卿葉海泉三人年輕從寛各押一月餘人分别各押三月示儆起案之大小洋銅元充公賭具銷燬 
[聚賭擾人淸夢]  
　　住居閘北夏家弄之顧新祺前日投四區警署報稱有鄰居張二陳阿二劉阿三等均係拖車爲業每晚在家聚賭喧嘩徹夜不休民因彼等妨害他人安眠故向勸阻詎有李二恃蠻詈駡幾遭兇毆等情姜警正聞報立飭長警將一干人逮案押候究辦 
[中西官體恤貧孩]  
　　劣孩顧阿毛在虹口小菜場竊取居車氏銅元五十枚由捕獲解公共公廨訊實判押改良所三月期滿再核在案昨届期滿由捕房解案請示關讞員商之英領康君以該孩父母雙亡無家可歸如照尋常釋放必致迫於衣食重蹈故轍情殊可憫因即會判云留候錄供函送滬南普益習藝所學會工藝期滿並請代謀生業俾免流落而全生命並由英領康君與本正會審官各捐廉洋五十元補助該所經費 
[竊用煤汽案之改判]  
　　湖北路復興昌洋廣貨店主鄔芝田因被工部局指控竊用煤汽 
由公共公廨訊供判鄔押西牢二年嗣因鄔不服判决延律師投廨聲請暫緩執行在案昨經原審官俞代襄讞會同英領卓君復訊據被告代表律師聲稱捕房在被告房内搜出之電線係被告在大門口之電燈換下此外並無證據要求將案註銷云云中西官核供遂改判被告押滿兩月示儆 
[車寓主收買賊贓]  
　　新閘白克路八百三十四號門牌車寓王俞順根因收買王阿二所竊場車兩輛　竊業經法捕房查獲知照公共捕房於昨带同王竊將俞拘解公廨經中西官質訊明白判俞罰洋四十元充公示儆 
[鐵店主不收贓物]  
　　浦江中拖带爛泥船之某小輪有壓艙廢鐵一百餘斤近被舵工 
楊紀發串通划船户王阿六將此項廢鐵濳行駁至滬南薛家浜地方吳巧福所開之鐵店中向之求銷時適吳巧福他出由楊王二人向吳妻商懇當被借去洋三元迨吳回店察得此項廢鐵來歷不明立即投報淞滬警廳水巡隊將楊王二人拘獲解送司法科究辦一面亦由該輪買辦周榮才投廳起訴昨由司法科備文將一干人證轉送地方檢察廳訊究 
[傭人竊土]  
　　南潯路某土棧之傭人某甲昨日竊取該棧大小土値價頗巨被探在途查獲解押捕房候辦 
[失火判罰十元]  
　　法租界小東門外一枝奉街四十六號門牌花烟間於前日午後二時起火延燒鄰人四户事後捕頭飭探查得係曹正二所開花烟間内起火當將曹拘入捕房昨解法公堂請訊曹供火在樓上所起當時有妓女小月紅在樓上須問月紅可知月紅供昨係望日故在房中燃點香燭延及什物所起未保火險求宥判罰洋十元充公 
[冒騙捐欵]  
　　戴小山私刋天主堂捐簿冒充堂中人向人勸捐事爲堂中查知以事關冒騙報捕將戴拘獲昨解法公堂請究戴供認私刋捐簿騙洋不諱判罰洋一百元充公無洋改押三月 
[冒騙白米]  
　　發記木作主凌阿弟控夏月庭指使伊幼弟夏小弟冒凌名義至海寗路一千九百十九號門牌米店内騙取白米三石等情昨日由捕房將夏氏弟兄拘解公共公堂請究原告偕米店内之謝英文投案證明前情訊之夏月庭供認不諱經中西官核供判月庭押一月其弟年幼從寛開釋 
[華捕控訴小販之訟案]  
　　戈登路捕房八百三十五號華捕控鄉民戴阿玉戴阿生張阿生張阿如等將菜蔬停歇麥根路渡口碍路違章向阻反被兇毆等情由公共公廨訊判被告各存洋五元保出候查在案昨日復訊該華捕投訴前情並稱被撕破號衣拖入華界兇毆各節訊之被告延朱斯芾律師到堂代辯中西官以原告所禀不明判被告仍各存洋交保候禮拜五再訊 
[管門人控告小販]  
　　梅園路日商開設之開明花廠雇印人特特勞爲管門人前日該印人扭陳阿連至四區警署控稱陳深夜在該廠記站立向詰不服反遭兇毆請爲究辦云云昨經姜警正訊問之下陳供家住梅園路小販爲業與該印人口角有之並無行兇情事判候查再核 
[印度人來滬不報之處罰]  
　　印度人勒克生來滬日久因未赴英領事署註册昨經英領事傅案處罰金五元以儆 
[車夫爭運米石]  
　　前日有小車夫王玉淸與邢萬淸邢萬明等在大統路某米店前 
 
 
 

Page 11

 
 
爭奪運米起釁互相鬥毆由崗警一併拘入四區警署姜警正諭令暫押候向該米店調查爭鬥情形再行核辦 
氣候報告 
[上海徐家滙天文臺天氣測候報告]  
　　已過者之報告十一月二十一日中國之反旋風稍向東北在黄海及東海上海凉風因以頗烈午後天陰而晴江西浙江及福建有雨二十二日天陰而稍温氣候頗燥凉風和適二十二日下午四時前二十四小時内上海氣候温度至高六○·五至低五二去年同日至高五七至低三○ 
　　未來者之推測　二十二日下午四時三十分預測天陰海濱有信風 
雜評二 
[南匯災民鬧事（訥）]  
　　鄉民有何知識一旦迫於飢寒則搶掠鬧事鬧事則加以兵力受苦與匪盜等此歷來災民同一之處境也爲地方官者一遇災民鬧事則張皇無措事平則一切撫綏善後之策又皆置之不問此歷來官廳待遇災民之同一手段也是故世界可慘之人莫慘於災民今後之地方官長有能力矯其弊以嚴父兄面目慈善家心腸待此無告之民者乎吾爲災民馨香禱之 
來函 
[救國儲金圑總事務所來函]  
　　昨讀貴報來件欄内登載發還儲金燃犀錄内述種種情形殊甚詫異敝所之設銷號處與收儲時之掛號助理同一作用且所以稽核進行與收回之數目預備日後通告之用原係在中國銀行列桌辦理詎在起初之二三天内收回者異常擁擠甚至掀桌爭先敲碎玻窗踏壞椅凳種種情形不可理喻便銷號者無從措手因此萬不得已商通中國銀行移在二層樓室門上開孔有二俾收回儲金者得挨次銷號辦理以來彼此妥貼並無傾軋種種之弊至若息金助費一層事從人願早經登報聲明豈有强迫之理至謂怒駡鬨散有自將收據撕破等情更屬毫無根據其他各節除由中國銀行自行具函請求更正外事關敝所名譽合亟奉函務希賜登來函欄内以昭實在十一月二十二日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[槍聲賦仿秋聲賦體] [  吳悔初]  
　　悔初子方游滬濱忽有聲自白渡橋來者悚然而聽之曰異哉初轟然而突發忽嗶剥而不絶如燃爆竹遠近相應其觸於物也東東丁丁金鐵皆鳴又如打靶之兵連珠并射不聞號令但聞攻擊之聲予謂僕人曰此何聲也汝往視之僕人曰洋場十里車水馬龍四無異聲聲在車間予曰噫嘻悲哉此槍聲也胡爲乎來哉蓋夫槍之爲物也其質爲鐵短長不一其機敏靈旣巧且精其力猛絶穿人肌骨其勢輕剽山川動搖故其爲聲也隆隆勃勃無堅不入刀不足喻其鋒鋩箭不足比其迅疾人當之而魂消獸觸之而立殪其所以摧枯拉朽者乃期氣之凶烈夫槍利器也用以防身又軍器也用以死人是以海外之黨人常以暗殺而爲心天之生人品類不齊合則爲同調之引異則爲非種之鋤合類也秘密之會議興異仇也激烈之對待出嗟夫人有同情孰不貪生對於世事何事紛爭黨見横於心國體授以名有憤而來一洩不平而况挾其輕靈之炸彈與其手槍之萬能宜其受害者血肉而横飛魂歸泉路而冥冥奈何非不共之仇欲興拚命而同殉念人心之好動亦何詫乎槍聲僕人莫應舉目四顧但聞一路人聲喞喞嘆鄭將軍出缺 
一詩選 
[次樂亭延平人日見懷韻鹿盧體] [  詩圃]  
　　人日題詩寄草堂况逢梅瓣落含章雁書達自天邊至羔酒歡仍客裏嘗異地椒花誰献頌故山蘭箭早生香不須對景添惆悵心到安時即舊鄉 
　　亂山殘雪客南荒人日題詩寄草堂油幕此間居庾信釣臺前度弔嚴光情深脉脉人千里道阻盈盈水一方想見衙齋春似海燈紅酒綠宴當場 
　　高閣登臨景未忘山容明翠額銷黄宗風留偈參蓮刹人日題詩寄草堂劍浦春先來鼎鼎慢亭樂孰奏琅琅惟餘一卷坡門集留伴天涯意味長 
　　倡予和汝願能償千里郵筒來往忙序到三都慚我拙吟安一字待君商客星逸事懷桐渚人日題詩寄草堂安得歸來同翦燭西窻聽雨話愁腸 
　　骨出飛龍瘦可傷歸途雨雪况相妨落花有詠翻成讖珍藥無靈轉絶望愧我西河增獨鹿讓君南劍樂相羊天留一管凌雲筆人日題詩客草堂 
筆記 
[雍和宮遊（八）] [  汪慟塵]  
　　惟時夕陽在山天埀暮矣乃急偕凌子出行經誦經堂則番僧數十方暮課也遂又破數分鐘之時間而一察其狀焉堂之中有方座長旗繡墊喇嘛之位也羣僧則分行跌跏各就膝前矮几誦其經焉鐘磬鐃鈸之屬罔不備具經卷所載則係蒙藏二文喃喃之聲若夏蚊之嗡嗡雨蛙之嘓嘓使宵深人靜之候隔垣聽之鮮有不驚爲怪吼者且當諷誦之時不見其唇之張齒之動惟見其目灼灼笑圑圑盼顧頻仍呵欠屢作耳長者年近四十幼者不及舞勺面目黧黑齷齪不堪赤體着紅袈裟尤屬可笑然共本來皮膚固非黑也不知所以潔之耳誦經之頃胡笳亦有時而作其聲嗚嗚如驢鳴殊令人捧腹不置至於老喇嘛（即教主）者則裝朿亦如之惟足着緞靴頗饒有官氣觀其蹀躩堂中一若塾師之課徒然且時時與羣僧耳說或孳孳而笑究莫明其何故或者因見予輩西服而反引爲怪異耶 
自由談之自由談 
[出喪] [  覺迷]  
　　隔昨爲已故鄭鎭守使出殯之期沿途觀者人山人海巷爲之空 
政府方悲失一長城百姓則幸得看一次大出喪心理之不同竟如此 
小說 
[家庭小說嫣紅刧] [  常覺小蝶合譯天虚我生潤文]  
　　第七十五章 
　　威廉之婚期近矣而其家忽起爭端此爭蓋與特雅之家有異初 
茀萊克聞其兄將婚英俗姑媳不同室處因馳函擬迓其母往而小愛克亦欲奉母同居蓋小愛克時巳爲副牧師年入百鎊頗能支持門户乃函致茀萊克辭其請而茀萊克堅不承必欲其母自决嫣紅乃不禁兩難但其意亦以爲從愛克便也夫嫣紅此時雖不得謂老然亦中年以上之人而乃敻然住於律師事務所中亦殊有所未便不如從愛克居海兒斯東轉爲安逸顧一時亦不能自决乃令延至威廉婚時再議其時威廉之家忽然來一遠客客與讀者固素識然别久亦且忘之其人即福郎昔司太梯也福郎昔司之來蓋以杜芳村牧師忽然謝世故特來爲其甥主婚便且省視老姊威廉之婚時爲九月天氣和暖密斯梅麗安西來披其長袍立於教堂之中其旁四儐相侍而梅麗之嬌豔乃益顯如綠葉之捧蓮花此四儐相均爲妙年女郎而安娜尤美秀髮如螺覆其素靨眼波凝若秋水唇朱鼻粉態度曾不少減曩者以嫡媚言梅麗殆有不及然而端莊流麗則安娜又遜梅麗遠矣在理守禮教徒例不得爲人儐相而安娜竟爲之讀者毌亦將以爲詫然此實出於梅麗之請求理痕不能却乃許之而配新司則大不以爲然謂安娜安得越禮如此實則安娜縱不爲人儐相不久亦且需人爲之儐相蓋安娜已有婿矣安娜之有此婿著者頗以爲可賀而海兒斯東人則殊妬之甚以爲安娜不應有是婿其人身分蓋高理痕百倍也讀者試猜之果爲如何人則讀者必以爲亨利也當其初亨利亦固有是心然今則此念久已消除彼視安娜直同陌路何能更結爲夫婦然亦深報安娜之有此婿婿蓋爲海兒斯東貴家且極富所設工廠極多其居則在鄉間平常出入恒以馬車而其姓名則曰鄧南也鄧南之愛安娜實已久遠日必一至顧安娜殊不自覺此非矯情蓋安娜自從爲勃克作證之後久已娜首閨中不敢再與人締愛且亦不望有人愛己鄧南愛之故安埋亦不自覺及覺則鄧南之愛情已熱到沸點融合旣已而安娜遂爲鄧南未來之夫人矣 
[奇情小說秘密汽車] [  東埜譯]  
　　第十二章（續） 
　　茉莉兒叱道且住你道我這般易欺嗎你們那汽車藏在何處不先告訴我這鑽石就不是你的我們倆即此乘車啓行待那汽車毀壞後鑽石纔許出售你不要當我易欺達而登急辯道你如此多慮未免誤會我雖是不肖自問還有一點良心你如此施恩於我我忍欺你嗎便如以前我在他人身上或施用一點詐術在你處總用一片至誠惻怛之心相待的我所以急於求售因爲那珠實商是我素識鑽石售在他處可以得善價否則一出國門舉眼都是陌路人我們行篋中又不带現欵急急向人家兜售珍寳不但被人抑價還要疑我們带這東西來歷不明呢他說到這裏又想一想說道我們相將偕遁要在途中掩人家耳目行篋是必備的你快快上樓協同佳路收拾些途中必備的物事我也趕緊出去會晤珠寳商人科司克售脫鑽石從這裏到他家裏行十分鐘便可到了半點鐘以後便可回來了不過我須把地上的書籍紙張檯上信札先收拾好了纔可以出門這也不過數分鐘躭擱茉莉兒道我們遲遲不走倘我父親和嘉而德突然歸來豈不要阻礙我們的行動達而登道這個不打緊他們就是歸來我也有一條調處離山之計驅遣他們倘或一時不能遣開我們已决定主意盜着汽車出走又何患没有乘間蹈𨻶的機會呢茉莉兒聽之我現在在你面前設誓而今而後我和你相見以誠我售脫鑽石立刻便回倘你父親和嘉而徳已經歸來那時另作計議稍緩行期倘或徼天之報他們遲遲不歸我便駕着汽車和你雙雙偕遁這個辦法諒你也贊成的我還有一句話告訴你我從今以後洗心革面决不再爲違法犯禮之事從前種種譬知前日死以後種種譬如今日生我已允力改前非你也可以不念舊惡了你這一　　　　　　　　　　　　　　　　　　　　　 
串鑽石旣得善價而沽我憑着這一點資本幹一種事業和你過一世安甯快樂的日子豈不是好茉莉兒你信我寛恕我的請和我握手表示贊成說着向茉莉兒伸張一手茉莉兒面色慘白如死人毅然直前伸手和達而登握了一握心頭一種說不出的痛苦較之握一把荆棘還要利害 
[苦情小說峭壁雙鴛（再續）] [  天白]  
　　勃戈之舟渡大西洋抵紐約後鼓棹南行渡麥哲倫海峽入太平洋復折而北直至舊金山勃戈在途已數閱月此數月中勃戈執務甚忙鮮暇握管惟日誦玫荔芳名至數十百遍舟抵舊金山後約有半月勾留勃戈復作書寄玫荔詎知寄書之日正玫荔辭家之時雙鯉傅來美人故居已易新主矣一日勃戈舟中無事憑闌望遠方苦憶玫荔忽船役以書進勃戈大喜意必玫荔覆書也及覩函面則木立若癡蓋前寄玫荔之函竟如山人放鶴去而復反而此彩雲一片不知飛向何方旣苦相思復添疑陣心潮起落歘如沸羹無何勃戈病矣舟離桑港時勃戈狂熱方盛口中時呼玫荔寂寞歸程都在病中過去一日勃戈病起登甲板上間眺見瑞典海岸線隠隠在望蓋舟已入喀脫加海峽矣勃戈念故鄉密邇登岸第一事即須尋訪玫荔所幸病軀稍健不怯奔波無論地角天涯誓必得美人蹤跡或者玫荔知吾舟歸來消息此時巳在港口相俟亦未可知方凝相間斗聞訇然巨響船身大震烟燄蓬蓬自艙中湧出蓋汽機爆炸須臾全舟裂矣舟人落水如鳧勃戈亦墮海面紛亂中瞥見一半段小舟出没波際勃戈鳧登其上時風力頗勁巨浪奔騰而人聲漸寂蓋不善游泳者多沈入幽宮以海洋爲墟基矣勃戈伏破舟上隨波起落瀕危者亦數幸天色埀晚時風向岸吹小舟爲浪推送漸與岸相近岸側纍纍皆黑礁勃戈攀登其上而是時風威極猛浪來如山輒没其頂勃戈每俟浪少退即向石之近岸者次第躍登至距岸僅盈尺時方擬一躍而上而巨浪又來勃戈氣力已竭遂於懷中出玫荔小影吻之倒於石上而暈 
　　勘誤　二十一日譯叢第二十九行第六字嘗字衍又遊歷是邦下漏不得逆旅四字合更正 
 
 
 

Page 15

 
 
   
 
 

Page 16

 
 
   
 
