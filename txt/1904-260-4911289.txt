# 1904 - 260 - 4911289

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉華備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二抵股洋匯滬 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局刻繁重價值又昻海内塞儒每苦力難購置且三史中地名人名之類率皆釐牙佶屈記憶難清臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八批價極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[書兩江總督調任事]  
　　自前年兩江總督劉文誠公薨於位朝廷以雲貴總督魏午莊制軍代之魏制軍歴任邊陲長於軍旅豐功偉烈卓卓可觀朝廷命之總制兩江蓋以兩江地大物博兼管南洋通商事宜内政旣極紛繁外交尤關緊要自非名望卓著才識練逹之疆吏不足以措置裕如顧自制軍蒞任以來坐鎮雍容無所表見雖未聞大有失德之處而亦未嘗有建樹之奇勲時恩藝棠漕督由寗藩擢升蘇撫挾其與慶親王姻婭之誼在寗藩任内已有招權納賄之風聞迨至開府吳中仍不聞改其穢德制軍迫於權勢旣不敢去此害馬以爲澄清吏治之原而於寗省官塲又不能振作一番一洗從前之費習此則制軍因循苟且之失吾固不能爲之曲諱者也至論江南吏治之壞則不自制軍始之制軍特承其弊而不能一反之耳兹者於七月二十二日奉上諭調署閩浙總督而閩浙總督李勉帥則調署兩江且以江寗布政使黄花農方伯調補山東布政使而令山東布政使朝鼎臣方伯代其任翌日又奉上諭令李勉帥迅赴署任胡方伯迅赴新任見者羣相疑訝議論紛紛謂因襄辦練兵大臣鐵寳臣星使銜命南來查辦事件此中必有連及魏制軍之處恐其在任窒礙多端故調令他去以便澈底查究也推是説之所由來則以前者有言官彈劾江南各官上命魏制軍查覆制軍敷衍了事不能滿言官之心因是復上彈章而朝廷遂調制軍總督閩浙俾將舊案重行查究藉得其平傳述之言雖出窺測要亦非無因而至如蜃樓海市之盡出無憑也吾以爲魏制軍奉命解兩江總督之任而調署閩浙總督究其何因未得確實消息縱其間必自有故姑置之以觀其後可也而朝廷必調李勉帥署理兩江者則猶是以湘人治兩江之意蓋自蕩平髮逆以來兩江總督一缺幾爲湘大之世職原其初意以長江會匪皆遣　三湘之子弟非以湘人震懾之卽蠢然思動故自曾文正公以後任兩江總督者多係湘人吾以爲髮匪平後迄今已四十餘年舊時數勇大半無存所謂會匪者大抵皆無業游民新入之黨勢已衰息其患未必至於滋蔓難圖雖沿江上下鹽梟光蛋伏莽滋多然皆烏合之流緝捕稍嚴卽皆潛鱗戢羽今昔已異其勢不必膠守從前之成見而以爲兩江非湘人　治也朝廷果欲治理江南所注意者當不在此今乃以勉帥任之勉帥當巡撫江西始稍梢見其措置峻厲之節未始不能振作有爲無如年太老邁精氣已衰聞官年七十有餘而實則已在八旬以外兼之龍鍾老病非抉掖不能行以兩江管轄三省之大事理之煩而欲如汲黯之臥閣而治竊恐未易能奏效也况承此積弊之後非出全力爲之不足見張弛之善勉帥自度其亦能殫心竭慮振奮有爲與自利而除百弊上不負朝廷委任之重而下以慰江南士庶尸祝之心乎予日望之矣 
[電傳宫門抄]  
　　晚晚十二點鐘時京師友人飛電告知本館云八月初十日皇上召見軍機大臣現換單袍褂是日並無明降上諭 
[日營訓令]  
　　昨日駐滬日本總領事小田切君以華歴八月初九日東京官電見示内開日本大本營於本月初七日發交滿洲軍隊總司令官訓令一則其文云此次宣戰之意甚爲正直當爲天下所公認故無族類宗教國體風俗之分其宗旨實欲保守國家穩固之基東方和平之局使文明各國俱受其賜觀於待隨營他國觀戰員之處亦所以見其眞情矣故若不犯軍營私密之規則將永以誠意待之而使我之誠心表白於天下也 
[日報遼陽獲物]  
　　昨日駐滬日本總領事小田切君以華歴八月初九日東京官電見示内開此次遼陽一役日本奪獲物件巷多至今尙未查得確數今就所知者广列於下小統三千五百七十八枝槍彈一百六二三萬八千七百三十枚榴彈一萬零五十六枚彈子車一百二十九輛鐵鏟一萬五千九百八十五杷鐵鍤五千六百三十九杷斧二千五百七十柄電燈三副電話機六具牛罐肉一萬八千九百十五頂木板一半闊者二千五百塊米二千石草料一萬三千六百二十石粉一千石大衣六千四百件虞俘十三人 
[旅順難下]  
　　華歴八月初七日英京倫敦來電云俄海軍提督司徒塞耳電稱旅順前面迤西之日軍刻下已得援兵時時砲擊但我軍傷失甚爲稀微 
[俄定禁品]  
　　華歴八月初八日英京倫敦來電云俄京聖彼得堡路遴訪事人來電謂俄政府於戰時禁止品一節刻已議定故知照英義二國使臣云糧食等物若係由商家載運者則不得爲戰時禁止品惟爲國家海陸軍餉則須以禁止品待之也 
[英藏新約]  
　　一西藏須將與印度之界限劃清二西藏須將甘志諸大西蕩關開爲通商口岸待舊約修訂後卽須開於英國人民得於此數遞地方行商居住其戯封一路之貿易則毋須改動曰後如生業興感則須將商塲遂漸堆廣三西藏與英國舊立之約須重行修訂四西藏須定一税則以抽由陸進口之貨五甘志諸人西蕩關及 
 
 

Page 2

 
 
印度邊界地方不得設立釐卡其貿易所經之街路須時時修理完善至新開各口西藏須設立官員英國亦須於此設官出事英國如有文書與藏政府須中西藏地方官傳遞六此次英國出兵皆因西藏侮辱英國使臣故須由西藏時償兵費英金五十萬磅自一千九百零六年正月初一　分三期歸清七英國須於鎭皮　防兵一隊待以上六條皆已照行賠欵還清後方行撤退八西藏須將印度邊境及甘志外藏諸處之道路一律塡平西藏如不得英國之允准不得將地售與他國及與他國復有交涉他國亦不得與西藏立約修路開礦築鐵道等事不論西藏何地均不得租與他國 
[意后産子]  
　　英京倫敦來電云意大利國皇后近於蠟康尼其宫中誕生太子命名亨褒封爲披地網脱親王 
[户部籌撥郵政經費劄文]  
　　爲劄行事北檔房呈准外務部咨光緒二十年二月初一日據總税務司申稱竊維郵政一事歴辦至今除甘肅一省未經設局外已有總分各局幾及千處之多上年局中共收經費約三十五萬兩共支經費約六十七萬兩現據總辦擬具明年推廣之法呈核照其所擬則明年約需經費一百零九萬兩以入欵三十萬兩計之不敷約七十四萬兩之譜不得不設法籌備因思郵政現尙未有專署仍屬海關兼辦不若卽由關税項下逕提所需之數若可照行則每月由津海江漢江海閩海潮海粤海等六關各撥銀一萬兩計共六萬兩作爲恊濟郵政之費俟各郵局入可敷出時再行停撥等情當經本部以近來庫儲支絀異常實難撥此鉅欵籌備郵局經費惟郵遞爲中國要政不得不設法維持因飭總税務司擬一節省經費辦法兹復函稱郵局出售郵票每年約三四十萬兩加以所請之常年經費七十二萬兩可得一百餘萬持此欵項以推廣郵政得效必速户部欵項充裕能允此欵最爲相宜如户部只允一半三十六萬兩加以郵票進欵三四十萬得此欵項現時已設之郵局仍可照辦倘户部一無所允則郵政只得停辦誠可爲惜外國郵局必卽刻乘虚入手實爲中國利權所繫甚望經費有著俾得照常辦理等語查郵政一項關繫中國利權甚大該總税務司所陳各節不爲無見該總税務司申呈及郵政總辦所擬節略各一件咨部核復將原件仍還本部等因前來本部查中國自創辦郵政以來商民寄遞函件均稱安便惟所請常年經費一節在部庫支絀異常無從籌措惟有仍舊就該税務司所擬中津海等六關税收項下每月各撥銀一萬兩應令各該關監督酌量籌解仍不得有誤例支各欵相應飛劄該關道遵照可也須至劄者 
[東撫周玉帥奏設法教養駐防旗人並嚴禁漢人陋俗摺]  
　　頭品頂戴兵部尙書銜山東巡撫臣同馥跪奏爲駐防旗人生計太窘亟應設法教養並請嚴禁漢人陋俗以昭同風而强國本恭摺仰祈聖鑒事伏讀光緒二十七年十二月二十三日上諭朕欽奉慈禧端佑康頣昭豫莊誠壽恭欽獻崇熙皇太后懿旨我朝深仁厚澤淪浹寰區滿漢臣民朝廷從無歧視惟舊例不通婚婣原因入關之初風俗言語成多未喻是以著爲禁令今則風同道一歴二百餘年自應俯順人情開除此禁所有滿漢官民人等著准其彼此結婚毋庸拘泥至漢人婦女率多纒足由來已久有傷造物之和嗣後縉紳之家務當婉切勸導使之家喻户曉以期漸除積習斷不准官吏胥役藉詞禁令擾累民間如遇選秀女年分由八旗挑取不得采及漢人免蹈前明弊政以示限制而體下體將此通諭知之欽此仰見聖德撫育羣生仁慈備至薄海臣民聞之無不同深鼓無竊維滿漢通婚各處駐防間亦有之而其要端須使旗人講求生業教養有資勿使故步自封查旗人生計維艱乾隆以來臣工早以慮及在今曰尤爲急務雖曰生齒日繁轉貧爲富難以驟致不防於駐防旗人先爲籌畫臣姑以山東青州德州兩處駐防詢之除食糧之馬步甲兵應留營操練不計外現在滋生丁口已至一萬餘名困苦情形難以殫述臣現札飭省城高等學堂帥範學堂青州中小學堂蠶桑學堂皆選旗人肄業將來學業及格不限人數照章慨子出身又查現在講習農桑擴允工藝擬將官山荒地應招墾者就近部撥旗人認墾其離駐防　遠之地亦准地方官酌量撥給如係流寓旗人凡有志讀書務農者俱酌今照此推行並准貿易絶不稍分畛域如有事犯由所在地方官審理毋庸會同旗員訊斷其應何罪名仍照旗人本例辦理庶幾生計漸充形迹俱化彼此聯姻自不待勸而成臣愚以爲山東如准照此辦理各省大槪相同擬請旨飭下各省督撫察看情形酌量仿辦至漢人婦女纒足一事敝俗相沿千百年遍毒二十二省有百害而無一利士大夫無不痛憾各國無不恥之亟應嚴禁革除自不待言近查自欽奉諭旨飭禁以後奉行之家不過百分之一推求其故皆以未奉禁令不引以爲恥且慮擇婚爲雖其實人人皆惡其非家家皆痛其毒似應順民之情嚴定禁令擬請此後凡一命之士以上其家如有未經纒足婦女再行纒足者卽以違制論中部定例通行各省出示諭禁前奉諭旨慮吏藉詞禁令擾累民間此誠聖德愛民如傷至意臣以爲士大夫之家旣已革除舊俗其餘鄉愚無知及倡優賤户由鄉約里長轉相戒勸自易革除卽有不遵法令者亦必不加以懲罰惟體面人家不肯與纒足之尸聯婚久之此風自然盡革無遺以上二事一爲旗人開風氣而裕生棧一爲漢人挽頽風而强國本皆爲内政要圖愚昧之見是否有當伏乞皇太后皇上聖鑒訓示遵行謹奏奉硃批政務處議奏欽此 
[譯學全案]  
　　京師訪事人云譯學館考試諸生於七月二十七日發案計正取一百二十名備取三十名正取諸生於八月十五日以前赴館報到九月初一日入館肄業備取諸生俟正取不到挨次傳補兹將全案照錄於左正取盧爵勲符鼎升楊昌熾孔廣德秦　行局　豐李卓元曾坤南李林祐陸鴻逵錢洗馨秦夏聲黄康年陳惪愷趙宗陶楊疏瑞舒龍標李國慬王肅恭朱藴珊黄中彊希敬劉榮傑李文熙謝開王讞沈覲宣龔積楨沈寳琯陳培襄李文蘭倪惟先裴維鈞曹振中陳子鍇張瑋張銘勛方元庚鄭思寛裘毓麟　清華春田李國琦韓振華夏建寅陳士幹任士鏗陳善琪劉毓瑚殷有源梁宗岱王昌祖馮農朱瑞張宜賓黄文開黄上珍葛瑛宋庚蔭熙鴻煒羅癸身王之棟華壎鄭恒慶慶格李棠書李寳賢劉紳榮張啓新朱維清張紹軒劉雲鵬　諶馮肅恭劉聯科蔡乃洵李國鈞黄聯圖張卓修劉祖煛李庭蘭萬其迪徐世　孫　增劉際芳王樹屏蘇晉趙祖望吳曾志曹瑢周詩禵萬頃秋林章張泰王德佩續廉韓家樹張壽萊能景運李榮春張淇翼羅孝榖張若寛張承樞鄭鵬黄錫綬路晉繼張天元林惇耀汪樂寳朱頣潘鈺李如堂易象觀顧愼玉李照寰張志浩王治爲蔡璋沈樹勲備取朱洞超吳寳琮翟心珩陳柏年聶惠鈞陳履祥鄒福俊海寛李繼曾曹允藏李爾咸劉聯發曹毅秦元弼楊曾翔劉毓珙徐世贊姚履和賴機張輝增劉組榮葛學琦全榮袞周湘童德祺鄭慶澄陳榖芬周繼勛謝震沈毓郴 
[研訊上梟]  
　　松江訪事人云金山縣治後岡鎮土梟沈雲如遁跡安徽蕪湖縣境經縣主蔣瀾江大令密派張堰巡局弁目徐貴仁前往禽獲解回略訊口供親解至郡禀知府尊田紹白太守發華亭縣獄收禁本月初七日太守提沈至案計鞫沈供小的向開染坊等業近從揚州鎭江漢口金陵回至蕪湖聞家中老父年已八十有一無端被人砍落三指槍彈擊入左肩遂因驚悸成疾母年七十有九遭此風波不測情何以堪 
 
 

Page 3

 
 
是以亟欲投案聲辯太守問爾控案纍纍所犯擄人勒贖等事均無可諱亟宜從實供明沈供此皆已伏法之高阿虎所爲小人並不與聞太守怒喝令鞭背至七百五十下沈始供小的身無轉雞之力不能熬刑願卽供招遂歴認擄勒各案少者或分得洋銀二三十元多者百元不等太守問此外分用者是何姓名沈供小的願以一身承當何事多問太守責令實供不許含糊乃供出盛阿二陳品泉等太守以時已傍晚乃飭還押次日覆訊復令鞭背一百下供認控案五起惟訊以泖港拒捕之事則堅不承認 
[甬江誅盜]  
　　寗波訪事人云鄞縣後倉馮良翰家前被盜匪劫掠報由前任鄞縣主周少軒大令飭差緝獲麻皮阿五俞阿四二盜訊明收禁申詳上憲核示月初某日邑宰高子勛大令奉到釘封文飭將二盜就地正法因卽會同城守營李忻齋守戎飭差由獄提出如法綑綁押赴南門外明正典刑 
[邗上官場紀事]  
　　揚州訪事人云本月初一日運司恩新甫都轉命駕登舟赴蘇垣謁見撫憲端午帥禀陳要公大約小作勾留卽當遄返也○兩淮運司恩都轉以鹺轅聽鼓人員爲數甚多豈無瑰奇倜儻之才可備委任者不加考察曷克周知爰仿照省中課吏章程每月考課一次其前列者給子優奬外更派委緝私等差本月初一日開課題爲日俄戰局未結須防枝節旁生預籌善後策是日到者共九十二員 
[羊城雜誌]  
　　廣州訪事人云香山沿海一帶沙田近因盜賊充斥無人敢向耕種汚萊滿目荒廢良多以故近日業主大都有田無租富者貧貧者益窘而粤之生計益不可問矣○學憲朱大宗師考試惠州府時遵照部章分頭二塲考試聞考歸善博羅兩縣頭塲後懸牌貼出考童三百餘名註明某童犯某規不准應考此外多係槍替吁何粤中士習之偷耶日前廣州府屬北海忽起颶風倒塌民房數十間漂没民船淹斃人口不計共數廉州府某太守已籌欵妥爲撫卹矣○粤東水師學堂每届夏日必放暑假現假期已滿又續假六曰謂之燒衣假蓋每屇中元學生須醵資燒衣正學學生抽洋銀一元附學學生抽半元以爲請僧道備辦紙衣之用夫學堂爲開通民智之地而亦有此種舉動殊不直識者一笑也 
[邗江小志]  
　　揚州訪事人云前者便益門大準提菴西首小關帝廟各僧某甲因與廟中小沙彌嬉戯悮傷要害旋卽斃命住持僧某乙並不禀請地方官相騐逕自備棺掩理事爲甘泉縣主白朶卿大令訪聞以人命至重何能任聽私和使死者含寃地下立傳坊保至略詰情形卽於七月二十六日下午帶同刑件等役至廣儲門外開棺檢驗據仵役喝報乳旁一傷致命大令親視一周隨照章塡格將屍復收入棺瘞埋立將甲僧帶之同署照例懲辦○兩淮内河緝私砲船向歸鹽捕營都司管帶兹聞運憲恩新甫都轉以都戎於操防一切事務殷繁恐難兼顧且邇來下河一帶私梟聚散無常非遴派幹員專司查緝不可爰將各砲船改委候補知縣張大令光祖爲管帶候補千總吳千戎添培欠帮帶俾責有專司以便盡心巡緝○今夏天氣亢晴各處田禾難免枯萎獨揚郡東南各鄉濱臨大江距水較近灌漑無憂以是生機頗甚暢旺兹有從彼處求者謂鄉間早稻刻已刈割收成豐稔與上年相同彼小民之數米而炊者莫不聞而色喜也○邗上今歲初夏卽酷熱非常迨至中伏三伏反不甚炎熱刻下金風習習暑氣全收而時疫因之漸起大都身熱頭痛旣而轉成痧疹業岐黄者無不筍輿飛馳往來如織藥市亦户限幾穿利市三倍 
[上海官塲紀事]  
　　前日江南機器製造局總辦魏蕃實觀察乘某輪船赴金陵聞須謂督轅謁見兩江總督兼南洋通商大臣魏午莊制軍面陳一切也○當新任兩江總督李勉帥秉節蒞滬時蘇松太兵備道袁海觀觀察曾委十六鋪巡防中局委員王坤无二尹詣行　充當文巡捕昨日二尹以勉帥業已起節趨詣道轅禀知銷差○昨日婁縣黎子新大令候補副將歐陽子林恊戎出口局委員　籲門明府均至縣署拜會縣主汪瑶庭大令 
[大帥登程]  
　　昨晨蘇松太兵備道袁海觀觀察提右營參將周子安參戎率同文武印委各官詣滬北洋務局新任兩江總督李勉帥行轅禀見禀安旣而商約大臣吕鏡宇尙書至轅拜會勉帥接見之下暢譚一點餘鐘旋復傳見袁觀察及上海縣汪瑶庭寳山縣王緯辰兩大令垂詢要公又以前日駐滬各國總領事不克親往報謁命袁觀察代往答拜兼辭行至四下鐘時勉帥乃乘雙馬車至金利源馬頭登江孚輪船起節赴寗定於十三日接受關防 
[試演新砲]  
　　近日江南機器製造局大砲廠製就能容藥彈四十磅及六十磅之巨砲數尊已由委員禀知總辦魏蕃實觀察命教習張雨春千戎將砲舁至西砲臺如法試演 
[淞滬釐捐局批示]  
　　職商王鎬投淞滬釐捐總局禀請承辦瀏河吳淞閔行五庫各卡子花統捐每年認繳錢七萬八千串蘇捐四成仍另外接數照繳等情當由督辦陳亦漁觀察批其牘尾曰據禀請認瀏吳閔五各卡子花統捐歲繳錢七萬八千串蘇捐四成仍另按數照繳與陸楊二董前認捐數稍有加增惟該職是否殷實可恃於公事商情果否實有裨益仰閔行釐卡確切查明刻日核實妥議禀覆察奪○職商王萃昌禀請包認布捐每年報解錢四萬串亦經陳觀察批示云各業認捐類多照現捐之數加成承認今據該職商禀認落地方捐通年僅祗四萬串核諸布捐局現收捐數反减三成有奇歴來無此辦法未便照准此批 
[劇盜候訊]  
　　昨日午前美界捕頭督同中西各包探押解著名盜魁並槍斃西洋阿生之正兇高東山及從盜范元珍趙榮芝汪潤卿盜婦高范氏等五名口連起獲贓欵洋銀九百十元銀表三枚金耳環兩雙銀盒一枚衣箱六口手槍四枝至英美租界公堂禀稱高等僑居密勒路二百十四號房屋當往拿時廨差凌振等曾協力相助請卽訊究襄讞委員王松丞剌史會同英總領事署繙譯官德爲門君問高曰西洋阿生是爾擊斃乎高供小的與西洋阿生素不相識然大丈夫作事一身承當何多累人請將妻子開釋剌史以高犯案纍纍非詳加研鞫不足以成名讞商之德君著將高等四盜仍交捕房帶回移請上海縣汪瑶庭大令到廨會訊高范氏著管押公廨 
[法界停訊]  
　　昨日爲法租界公廨訊案之期適讞員陳楚生大令别有要公飭丁咨照捕房並函知法總領事署繙譯官魏式逹君暫停訊判 
[妖巫宜究]  
　　前日上海縣隂陽學潘瑞卿以喬竹山託名看香頭爲人治疾招摇撞騙蠱惑人心派學差控知南市二十三七鋪巡防局請派差役前往恊提局員李伯屏二尹准之卽派勇役將喬獲案想須從嚴懲辦也 
[暴棺宜葬]  
　　新北門内丹鳳樓左近有一大土阜前有客民浮厝棺木四五具於上雨淋日炙腐爛不堪朽骨枯骸不免暴露是處適當要道行人過此皆爲酸心且恐穢氣蒸騰亦易釀成疫癘寄語善堂中人卽代設法葬之亦一大功德也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鵝館秋聲]  
　　紹興訪事人云浙東濱海之區鹺廠林立向於煮灶之外另有晒鹽官板先期報税咨　立案桂　驗板烙印數甚浩繁帥以餘姚一邑境内計之額共官板一百六十六萬塊之多實則私板尚逾數倍未易深查以致私販究斥兹奉運憲惠澍滋都轉嚴加整頓特委候補府高笏堂太守尙縉來越稽查餘姚岱山等處晒板清釐積弊重訂新章所有晒鹽槪須納税以重鹺課○蕭山難裔韓蕃侯投縣報請承襲騎都尉世職當由李大令取具年歲履歴甘保各切結詳送到省聽候考騐以便收標○新任蕭山縣知縣李思澄大令因所禁要犯謝某踰牆而逃當將禁卒嚴行澈究外查知謝與劣役張芳胡福及混名孫行者等向本串同一氣因提張胡二役至案重加笞責釘鐐收禁○紹屬氣候向較浙西略先本年早稻新榖業已登塲收成頗稱豐稔早白米每石價值洋銀三元六角起售至四元五角止惟頂高白稉尙須五元五六角 
[潤州近事]  
　　鎭江訪事人云鎭郡華洋各少輪船局派入沿路擺設票攤攬客寫票復顧人四出　攬强拖硬曳時啓爭端商民咸以爲不便日前常鎮通海道郭月樓觀察查知其事因據情函致駐鎮各國領事轉飭禁止並札飭洋務局總辦邵虎伯剌史出示嚴諭各輪局不准再蹈前轍亦恤商保民之方也○邇來鎭郡各洲新榖業已登場兼之江北高寳一帶來米日形擁擠因之市上價值日低從前上等米每石售洋銀五元左右者刻已跌至三元九角數米而炊者莫不喜形於色云○邇來泗源港一帶梟黨聚衆持械在各鄉鎭肆行滋擾無惡不爲緝私營管帶某君聞之已飛派勇丁馳往查緝矣 
[雲間秋眺]  
　　松江訪事人云此間選事少年每用紙糊方燈取松香燃之治浪烟縷縷布滿其中燈卽凌空上升以相娱樂前者西門外某店主所放之燈墮落莫家弄某姓草棚上以致轟轟烈烈幾釀禍端宜共引爲前車之鑒矣不意近日效尤者更接踵而興屢見半空中燈光皎然隨風飄蕩説者謂城東南隅火藥局存儲五省軍火設有不測爲患何堪設想當軸者可不及　防維哉○金山縣劣差姚晉甫弟兄二人自經縣主蔣瀾江大令拿解府署發交華亭縣獄收禁迭　府尊田紹白太守會同華亭縣孫花樓大令嚴刑研訊狡展不承旣而太守提原告諸人當面質證始認曾詐洋銀十元願繳出洋槍侂桿外再繳四桿七月二十八日經太守提案復訊二姚俯首無詞太守飭吏將供詞朗誦隨飭還　候申詳太憲衡情定罪○　來郡治南北鄉亭林葉榭莘莊泗涇新橋等處次第籌欵創設蒙學堂七月二十九日各紳董羣詣府轅謁見府尊田太守禀商一切事宜蓋以此舉實奉撫憲端午橋中丞札飭而然也 
[甬江帆影]  
　　寗波訪事人云近來市上火油到貨頗旺因之價值逐漸輕减美孕牌每箱祗售洋銀二元九角六分據業此者謂將來其貨陸續再到售價尙當再减也○寗郡前營游擊陳遊戎現已期滿上憲檄調城守營守備楊守戎文舉接署守戎奉檄後已於七月二十六日接篆任事矣 
[茂苑秋聲]  
　　蘇州訪事人云日前蘇州府許子元太守示期八月十一日起將興前導執事一律裁撤自後僅用紅傘一頂戴勇四名蓋亦撙節經費之一端也○皖人王錦標在閭門外馬路中而人訛詐事發經巡捕房拘解馬路工程局禀請委員李大令訊供判押捕房三月罰作苦工本月初六日下午工作時不知如何失足仆地頭顱被碾石之鐵輪擦過登時腦將迸出而斃當經捕頭飭傳屍屬給資備棺收殮併另給撫恤資若干○本月初六日飛划右營管帶黄子馨副戎飭右領哨趙廷玉守戎得上海縣境某役緝獲之盜犯召某金某二名解回省垣禀經撫憲端午橋中丞飭交蘇州府許子元太守訊辦太守略詰口供卽飭釭且脚鐐發元和吳縣二獄收禁候復訊核辦○本月初八日午後有英美日本三國官弁五員乘輿詣撫轅投剌請謁撫憲　中丞延入廳　歀以西式茶點晤談良久而出 
[上海縣署瑣案]  
　　前者頽鼎康以黄淡如之母曾將鑽石約指向妻諸氏抵借洋二百八十元向索不認扭控縣署縣主汪瑶庭大令著將黄交人保出諭候查明明復核在案前晚大令升堂復訊黄供此案小的初不知情今已問明實有其事遵卽措繳洋二百五十元求鑒諸福寳投案禀稱此項鑽石　指係小的母親受押今春母親病故被胞妹將據竊去故在顧處今知涉訟案下特來禀明求將銀斷給小的收領　令不准諸嘵嘵置辯大令怒喝責始退遂飭黄再繳本利洋銀六十六元准將約指領回呈案之洋銀先給顧領去黄遵斷而退○小工趙天壽　船户陸銀生推墮浦中斃命前經大令　　嗣經英美等國租界公廨將防及見証瞿阿狗拘獲解縣前晚大令提訊陸供小的係本邑人向在虹口東洋公司馬頭駕駛駁船上月二十九日趙至小的船頭大便小的令至後梢趙不允反與小的互扭一時失足跌落浦中不及撈救遽爾斃命求察瞿供陸趙互扭時小的適在鄰船聞聲出勸無奈均不肯聽後趙不知如何墮浦事非目擊不敢妄陳大令著將瞿交人保出陸押候覆訊核辦 
[英美等國租界公堂瑣案]  
　　咸餘莊主戚正梁控經手人陳文彬私吞帳欵等情昨日由包探李星福將陳解案戚延高易律師陳延佑尼干律師各投案聲辯高筆師聲稱陳在咸餘莊執事用空洋銀一千元銀　千五百兩尙有别項帳銀共計一萬數吉兩務請將陳押追佑律師答稱此案戚爲股東陳係執事華人與華人糾葛應歸華官訊斷毋庸外人牽涉其間如必欲委諸律師俟敝律師向被告　明一切細情再行訂期會訊高律師謂此案山陳私用帳欵情同行竊應歸捕房究辦凡案歸捕房卽可由律師聲辯佑律師謂此案戚曾誘陳局賭並教陳改寫帳簿情節重大務請將原告交保二律師辯論良久剌史商之德君著　陳暫交捕房帶回戚交保候訊○章琦控李仰之圖賴土價銀兩等情昨日捕頭派人將李解案剌史著押候過堂覆訊○美最時洋行主控袁瑞田劉雲卿收買竊贜呢一箱由包探倪順泉將袁劉解案袁領小的向隸洋貨業此呢由同業陳連生來賣聲稱由客退下不疑有他故以銀二百五十四兩九錢七分五釐購之旋由成記棧將貨起去且均有家室之人因此深信尙求明察劉供詞略同剌史著將袁劉交保開釋惟差傳逾時始到殊屬不合著各罰洋銀十元以儆○水巡捕頭解送駁船户陳毛毛邱毛毛喬阿海至案禀稱此二人圖吞陳泰昌所失貨物請爲究追陳泰昌禀稱前者雇邱喬邱駕駁船裝運洋布三十八仵赴南市行至大關前船忽傾覆貨均墮浦急令打撈止獲二十八件尙有十件被陳私行撈去務乞追賠邱喬同供當時載布至大關前天正黎明又值下雨黑暗異常以致未能悉數撈獲且所失十件更加重大忽沈忽浮又人少致被陳撈去尙求向陳追究水巡捕陸阿九禀稱陳係著名流氓今春蔣金林案内應拿未獲後蔣在仁濟醫館斃命陳將金林之妻蔣張氏所有駁船拔至閔行勒索洋銀二百元取贖嗣經金林之弟蔣和尙向之緩頰始以洋銀七十二元將船贖回今蔣張氏蔣和尙均已來案可請傳訊剌史著將氏與蔣和尙傳案研訊果相符合因著將陳邱喬押候查明再行訊辦 
[法租界捕房紀事]  
　　昨日縫工某甲行至吉祥街口向某氏婦在情調戯被氏申斥以致老羞成怒揮拳肆毆氏遂鳴捕扭入捕房據情聲訴捕頭命押候解送公堂禀請讞員陳楚生大令訊究令氏自行投案備質昨日翦綹賊李阿四在城内竊得嵌實戒指一枚携至某押店求質適爲包探所見拘入捕房捕頭命押候解送公堂禀請訊辦 
 
 

Page 10

 
 
[美租界捕房紀事] 　 
　　昨日午　歹人王小生在虹口密勒路乘間攫以粤婦馮阿妹金簪一枝正欲逃逸適爲五百二十三號巡捕所見當塲追獲送入捕房捕頭令押候轉解公堂禀請讞員黄耀宿司馬訊辦○前晚小竊張阿才掩入吳淞路甬人某姓家行竊布衣若干件携之而出適爲某號華捕所見連贓帶入捕房捕頭令押候解送公堂禀請懲辦○昨日小工李阿二在西華德路某茶肆中向工頭某甲索取工資一言不合互相扭毆某號巡捕喝阻不依一併拘入捕房捕頭詰知事關錢債令自投公堂具控 
[新民屯分會六月初一至初十日賢遣謹民清單]  
　　初一日黄福景直隸甯津縣人至天津唐曉壽山東登州人至塘沽委林池山東濟南人至天津胡長柱同上人同上○初二日張永卿直隸巡安縣至湯河郭鳳祥直隸昌黎縣人至昌黎李松林同上人至同上又王椿同上人至同上徐秀嶺山東東昌府人至天津程清谷直隸臨給縣人至湯河楊國祥山東東昌府于天津馬金　干蘭亭何尙緒單其祥同上人至同上李心平直隸清苑縣人到天津劉　林直隸天津人至天津任伯祥同上人至向上初三日田福成　隸獻縣人至天津朱雁林同上人至同上馬賡喜保定府人至同上杜庚發同上人至同上杜　有直隸臨榆縣人至山海關吉朗直隸清河縣人至天津王　發直隸豐潤縣人　唐山杜發祥直隸甯河縣人至塘沽○初四日鄧順奉天錦州人至錦州吕聚豐同上人至同上劉善巽山東東昌府人至天津張辛義直隸苑平縣人至北京李春山奉天甯遠州人至寗遠○五五日劉起明直隸臨榆縣人至山海關趙錦堂直隸河間府人至天津又大女一日袁　春直隸灣州人至　州曹蔭槐直隸　寗縣人至北戴河○初六日嚴恩惪隸灤州人至灤州秦成同上人至同上王發直隸寗河縣人至蘆台○初七日趙福泰直隸鹽山縣人至天津王玉升同上人至何上王玉　直隸鹽山縣人至天津邵後升一名大女一口小男五名直隸昌黎縣人至昌黎李同德直隸豐潤縣人至蘆台馬占魁同上人至同上高如明直隸豐潤縣人至蘆台二角崔正航直隸河間府人至天津蘇長發直隸天津人至天津○初八日徐永堂直隸灤州人至古治徐永清同上人至同上韓廷順直隸灤州人至　治高長　直南隸寗河縣人至蘆台高二　同卜至同上占柰直隸灤州人　唐山左幼卿山東東昌府人至天津○初九日魏洪福直隸灤州人至唐山　萬春同丨人至同上張太鳳有隸臨榆縣人至山海關王連科奉天寗遠州人至中後所劉萬青直隸樂亭縣人至昌黎邵慶德直隸建昌縣人至中後所叚墨林直隸統湯縣人至天津張有文山東登州府人至塘沾蘇鳳祺同上人至同　李芳春同上人至同上路德慶同上人至同上孫吉生同上人至同上王士香直辦樂亭縣人至昌黎至鈞直隸武清縣人至楊杆馬芳遠直隸河間府人至天津○初十日蕭芳山東東昌府人至天津朱培五山東武定府人至天津徐殿魁直隸灤州人至唐山董開芳直隸豐潤縣人至古冶李光有同上人至至唐山翟義山直隸大興縣人至北京盧永太直隸寗河縣人至廬台周　同上人至同上杜玉清同上人至同上吳修金直隸遷安縣人　山海關劉玉池直隸河周　人至津趙長辦直隸臨榆縣人至山海關李清直隸豐潤縣人至高山子徐景雲直隸河聞府人至天津趙樹田山東德州人至天津蕭莫發直隸樂亭縣人至昌黎十天共救　　男八十五名女二口小男五名[  上海萬國紅十字會同人謹啓]  
[萬國紅十字會收欵清單]  
　　啓者本會昨承檳鄉嶼副領事梁司馬來函自助並代募洋二千一百九十四元合來元一千六百二十一兩零八分出使國大臣楊捐助庫平銀二百兩合來元二百十九兩二錢又代募英洋五十六元拜竹　八十老翁延無益　捐助英洋二十元補過予祈伯父慈躬康建福壽綿　捐助英洋二十元存心子　助英洋十六元隱名氏捐助英洋五元除分製收照並函復外謹乞登　伏希公鑒[  上海萬國紅十字會同人謹]  
 
 
 

Page 11

 
 
   
 
 

Page 12

 
 
千一百四十七兩零丙已完銀四萬八千七百四十二兩零比較前三年分數有盈無絀未完銀二百八十七萬七千四百四兩零實因歴年災歉民力拮据勢難新舊並納已在遞緩之列應俟届期催徵等情開具比較清單詳請奏咨前來臣覆核無異除咨户部杏照外謹繕清單恭摺具奏伏乞皇太后皇上聖鑒敕部查照施行謹奏奉硃批户部知道單併發欽此 
[浙江巡撫聶奏爲浙省塘工絲捐歉收工用缺乏請復海塘捐輸加抽絲捐給奬舊章以資湊濟摺十九日]  
　　頭品頂戴浙江巡撫臣聶緝槼跪奏爲浙省塘工絲捐歉收工用缺乏請復海塘捐輸加抽絲捐給奬舊章以資湊濟恭摺仰祈聖鑒事竊據布政使翁增桂杭嘉湖　崔永安會詳稱浙省東西中三防海塘攸關江浙兩省杭嘉湖蘇松等府屬田廬保障向於石塘之外建築臨水柴壩埽工盤頭裏頭埽坦坦水石堵各工共工長二萬三千餘丈又於中西兩防交界頂溜處所建築大龍頭一道外加按坦工長四百九十餘丈均　擁護石塘而設各工歲修銀兩先後奏明每年共准支銷銀一十七萬四千兩除奏撥鹽課曁發　綱息等銀外其餘　賴加抽絲捐陸續湊濟無如工叚綿長費有定額歴年所辦各工祗能就限外尤險者擇要修築其次險各工則以經費未充未能併辦近　蠶絲歉收捐數减少較之從前旺收之歲僅僅得半而風潮之大視昔爲甚自光緒二十七年以後朝潮夕汐無不異常光湧若逢旺汛尤覺猛烈凡昔之見爲次險者疉經震蕩撲激變爲極險兼之石塘年久樁朽石矬勢甚岌岌萬一柴壩日險捐及石塘所關匪淺欲求歴久鞏固之方非全塘柴埽各工清底拆築不可當此庫帑支絀固毫無可撥之欵向歴年績存提辦塘工絲捐又爲光緒二十七年風潮案内撥用無存再四籌思實無良策溯查同治初年興辦大工奏明開辦海塘捐輸聽捐户隨時報捐並因塘工緊要部議准照半捐章程辦理專歸浙省收捐江蘇省脣齒相依利害共之故亦由浙委員赴蘇勸辦並勸令絲商於正捐之外每包加抽塘工絲捐洋四元准共給票彚案請奬嗣於光緒二年停止四年二月復因工需緊要奏准循舊捐奬未及一歲適值　止各項捐輸奏飭停收减爲每包捐　日二元四角核人正釐併收提濟塘工之用不復給票請獎歴年以來潮行順軌捐數亦旺尚無不敷今則捐不如前而限外之柴埽半坍年久之石塘增險顧此失彼大爲可虞計惟請復海塘捐輸兼令絲商循舊每包加捐洋一元六角捐足洋四元准予一律給票清奬所收之欵專作撥濟塘工之用以資補苴倘能工用有餘另行存儲招備不虞惟是同治初年原辦章程歴時久遠今昔情形不同難以援辦擬請援照現在山東等省奏准各項捐輸成案辦理所給捐票准予請奬銜封貢監翎枝及七項常捐以示奬勵至蘇省壤地相連從前係由浙省委員勸辦有案此次議覆舊章亦當照辦所有收捐核奬事宜悉照山東等省現行章程由該司衙門核實經辦應需部監各照咨部預行頒發隨時塡給積有成數分咨造册詳咨核奬一俟工程完固歳額敷用卽行停止等情會詳請奏前來臣查石塘以柴埽爲屏藩坼築以經費爲先務此項工需本年四月間卽據該司道會同詳請臣以究非建復全塘可比初不欲因此輒復捐輸舊案無如籌度兩月旣别無可撥之欵任聽儘欵支持又深恐大汛一至捐及石塘工費愈大籌捐愈難故僅以現在拆築名目而言與同治年間及山東等省情形似不相同若論關繫重大欵無所出則與從前建復全塘現在山東工振同爲一難合無仰懇天恩俯念浙省塘工緊要非復海塘捐輸别無可籌之欵卽永無拆築之期暫准援照山東等省成案收復請奬銜封貢監翎枝及七項常捐並令絲商每包加捐一元六角仍捐足洋四元一體給票准奬以示鼓勵而資湊濟一俟工程完固卽行停止决不稍任浮濫所有浙省塘工絲捐歉收工用缺乏擬請仍復海塘捐輸加抽絲捐給奬舊章各緣由是否有當謹會同署理閩浙督臣李興鋭恭摺具陳伏乞皇太后皇上聖鑒勅部覈覆施行謹奏奉硃批該部議奏欽此 
[大臣永隆等奏爲設法籌欵創興學堂藝局並加給續備薪餉及製辦常續兩軍旗幟操衣等件摺二十日]  
　　奴才永隆奎芳跪奏爲設法籌欵創興學堂藝局並加給續備薪餉及製辦常續兩軍旗幟操衣等件恭摺仰祈聖鑒事竊查時事多艱非練兵改良無以立自强之本而練兵改良百先時建立學堂無以培養人材奴才等世受國恩蒿目時艱目當激發天良力圖報稱本年二月間奏報查閲官兵摺内先經陳明興辦八旗蒙養學堂清漢文英文學堂並創立習藝局在案惟旗勞冋無閒欵而庫欵又支絀異常驟難撥濟迭次與兩江督臣魏光燾籌商悉心核奪於無可籌措之中妥酌挹注之法商准督臣將江寗駐防官兵俸餉應領項内每年在寗藩司提出銀三萬兩向銅元局兑合銅元搭放營餉較之向市中兑換更受實惠又於銅元局之盈餘項下自本年爲始每年津貼銀一萬四千四百兩每月約銀一千二百餘兩分次解送旂營撥爲學堂藝局常年經費　鼓鑄之餘利以爲足兵之要需雖以之創辦學堂藝局本屬不敷但爲山起於一簣不能因費絀而止再四思維惟有將創建學堂藝局各房屋暫緩營建現擇各公所地方略爲修繕先飭江甯八旗二十四掓录各設蒙學堂一所凡年過七歲以上者悉令入學讀書以端蒙養共有學生四百二十名每所每月發給教習薪水學生飯食銀二十五兩約共銀六百兩另飭各牛录設騎射槍塲一所計二十四所使兵丁等學習弓馬鎗法以期存舊制而啓新機共有小甲幼丁四百七十名每所每月發給茶水油燭銀兩約共銀一百四十兩其年資合格者則設漢文學堂一所清交學堂一所英文學堂一所各所皆定學額六十名每月每所發給教習薪水學生飯食銀一百二十兩共銀三百六十兩其有質鈍不能入學又未經披食糧缺者若聽其終日荒廢馴至遊手蕩心不安本分奴才等又創設習藝局一所安置大小木機四十張學徒四十名招僱教習教之織布織帶織毛巾使之各習一藝如將來缺少兵多亦可自謀生計每月發給局用銀一百兩综計各堂局每月共發銀一千二百兩議就現籌之欵格外撙節粗具規模應俟蕪湖馬廠屯墾辦有成效先將前班官兵馬乾項下借墊墾務工本銀還清後將入欵妥議擴充至各學堂所立課程所續書籍自應遵照欽定頒發蒙學小學中學各章程辦理但購書一欵尙屬無著已由奴才捐廉擇要籌辦以資造就但蒙學小學僅爲學堂之基礎於文武材具尙難收益奴才等因與兩江督臣魏光燾再四商確准在省城所設高等師範陸師水師將弁各學堂及實學工藝局均爲江京兩防寛留數額卽在營内各堂局挑選姿性聰敏年力合格者隨時咨送以資備用而廣裁成此創設學堂藝局之實在情形也查江甯練有常續備 
 
