# 1932 - 75 - 4921177

 

Page 1

 
 
時評 
[讀中國銀行二十年度報告（一）彬]  
　　中國銀行向出有中行月刋一種。於我國内之經濟情勢與世界經濟之變動。月有報告。其數目字之統計與材料之搜羅不失爲研究經濟學之重要資料。最近復出刋二十年度報告。調查分析。頗爲周詳。至足博取社會之好譽。　　去年（一九三一）爲最足重視之一年。世界經濟凋敝之趨勢於去年愈以顯其深重。而在我國則内以洪水之泛濫。外以日本之侵凌在經濟界亦顯呈空前之突變。故一九三一年爲値得大書特書之一年。而中國銀行二十年度之報告。亦至少足以代表我金融界之意見。故亦有足以令吾人重視之價値。該報告大槪分爲三部。首爲中國銀行二十年度之營業報告。次爲二十年度國内外經濟政治變動之陳述。末爲對於如何求世界繁營復興貢獻其意見其統計與材料皆相當翔實。報告亦眉目淸明。獨是吾人於其觀察與其分析。及其對於挽救凋敝世界所貢獻之意見。則未敢苟同爰陳所見藉供探討報告中之第一部爲該行之營業報告。吾人茲不必提出若何之討論但檢查其存欵性質。則以十九年度爲例二十年度存欵户數與團體個人存欵之增加。爲顯然之事實。同時。其第二部中有二十年度上海地價又繼續增高全年成交數目達一萬三千萬兩之報告。於此可證去年底吾人在「一年來之經濟」一文中之都市澎脹與金融家特别致力於投機營業之分析尙無若何之錯誤。就都市之澎脹。即可反證農村之凋敝。就金融家之致力投機。即可反證我國實業之衰落。我國經濟界之畸形狀態。於此即顯示其一般。第二部爲陳述二十年度國内外經濟政治之變動。雖搜羅事實。極爲豐富。但其對於現實之體認與把握。及對於致此結果之根因之分析。則有如上文所言。吾人絶未敢苟同。 
　　吾人認爲欲體認并分析一九三一年世界與中國經濟政治變動之現象。絶不能忽視資本主義經濟刻已步入第三期之一大前提。誠如該報告中所言。「在國外則市面銷沉。達於極點。生產過剩。失業激增。金融恐慌。岌岌有不可終日之勢。各國政府雖忙於救濟。而卒如大火燃燒。愈救愈烈。」然而何以致此。則自有其故。 
　　資本主義進入第三期。其恐慌之所以異於戰後者。即戰後之恐慌。爲由於大戰時期鉅大之破壞。百業停頓。資本與生產。都感供不應求。而目前之恐慌。則由於澎脹過剩。益以生產之厲行合理化。更使都市日益澎脹。農村日益凋敝。產品堆積日多。資本與人之失業亦日益增鉅。貿易激减。於是而金融界之恐慌狂潮。遂一發而不可收拾。愈救而愈烈。此一理論上之綫索。吾人必先把握牢固。而後可以體認現實。把握現寳。否則吾人亦惟有戰慄於此恐慌狂潮之前。如開尼斯喟然發出「我們今日陷入無救的迷圍中。因爲我們在處理一架靈活的機器（資本主義的經濟機器）時。着着是迷誤了。這架機器的規律我們一點也不了解」之浩嘆耳 
[國聯調查團將視察戰區]  
　　中日雙方規定辦法 
　　調查團對滬案表示 
　　宋子文於昨晚歡宴 
　　國聯調查團、昨日爲抵滬之第五百、該團全體委員昨日忙於徵集滬案材料、接見各國人員、終日並未外出、晚八時應財政部長宋子文氏之宴會、各情分誌如后、 
[視察戰區辦法]  
　　日方拒絶我報界參加 
　　華人陪往者五人爲限 
　　國聯調查團、定二十一日視察戰區、至詳細辦法、由中國代表團總務主任張祥麟·與日本代表團秘書長鹽崎觀三、商洽辦理、前日經雙方商定華方陪往視察者、額定九人、同濟大學校長胡庶華·勞働大學校長王景岐·亦在九人名額之内、此外我國報界方面、得公推代表一人、參加前往、不料昨日張祥麟與鹽崎晤商時、日方忽推翻前議、謂華方陪往視察人員須改爲至多五人、且須以工表團中人爲限、其他槪不招待、至新聞界方面、日本記者亦無一人隨往、故中國報界亦當然拒絶云云、張氏曾函日報公會、請推派代表一人參加、至是乃臨時通知取消、我方陪往視察之五人、已確定者、爲顧維鈞代表·及張祥麟二人、 
[吳淞去否未定]  
　　至視察程序、二十一日晨九時、由外灘華懋飯店出發、先往閘北、然後再往江灣　茹一帶視察、至吳淞方面、日方諉爲時間上恐來不及、最后决定當在調查團本身也、又調查團所乘汽車、均由華方預備、日方則每車　軍官一人陪座引導、此外詳細辦法、仍由張祥麟與日方繼續磋商、 
[調查團之表示]  
　　大陸報云、國聯調查團、昨日表示、將於下星期二三左右首途入京、又謂該團决下參加中日間之任何談判、因此種參加、一在其職務範圍以内地、如談判發生頓挫、則可商請該團指示辦法、但亦須由雙方申請而後可、如該團離滬後、戰事復作、日内瓦請其回滬、則亦可再至滬埠、如無此請、則不復重來、至該團調查之報告、須俟此行完畢、提交國聯大會後、始能發表云 
[李頓爵士談話]  
　　昨據國聯調查團總代表李頓爵士語記者云、渠（李氏自稱）自到滬後、除電日内瓦報告抵埠情形外、尙無關於滬案事宜之報告、現擬自視察戰地後、將詳電日内瓦、藉作在滬調查之一結束、至中日停戰會議、現正開始召開、余信不久當有好消息報告於諸位云云、 
[宋子文之晚宴]  
　　昨晚八時三十分、財政部長宋子文、在祁齊路私邸内、歡宴國聯調查團全體委員、陪座者有各國公使領事、及海陸軍武官等、此外則爲顧維鈞·吳鐵城·郭泰祺·孔祥熙·虞洽卿·錢新之·等百餘人、席間由宋氏致歡迎詞、李頓爵士致答詞、至十一時許、始盡歡而散、 
[國聯秘書長致函中日代表]  
　　請通知實行决議案步驟 
　　（日内瓦）國聯秘書長德魯蒙、因議會委員會昨日决定之結果、已函致中日代表·請其將現已採行或即將採行之步驟、以期實施國聯行政會之各項决議案者、通知委員會、（十八日路透電） 
[上海和平會議]  
　　英領署昨兩次正式會議 
　　停戰撤兵辦法大體商定 
　　明日再開會議可望簽子 
　　上海停戰、及日本撤兵問題、中日及關係國代表、昨在英總領事署舉行兩次正式會議、經過四小時之談判、已將具體辦法、大體議定、中日代表、明日星期一再開一次會議、可望簽字、 
[正式會議經過]  
　　中日及關係國代表、自星期一、在英總領事官舍英公使茶話會中、根據國聯議會三月四日之决議案、擬定停戰會議基本原則三條、嗣因日政府訓令、遲至前晚、始由日使重光葵、通知英使藍溥森·轉達我方、正式停戰會議、遂亦延至昨日、始在英總領事署舉行、 
[昨日談判情　形]  
　　中日及關係國代表、昨在英總領事署、開會兩次、第一次自上午十時至中午十二時、第二次自下午四時至六時、出席者爲外交次長郭泰祺·日本公使重光葵·英公使藍溥森·美公使詹森·法公使韋理德·及意代辦齊亞諾、各方均無軍事代表參加、先後會議四小時之久、會議結束、英藍使親送各代表出、頗有喜色、本報記者、於散會時、分晤各代表、俱以經過良好告、法韋使以日來稍感不適、每次會議、均早數分鐘先退、 
[停戰撤兵辦法]  
　　昨日兩次會議、已將停戰及日本撤兵辦法、大體商定、午前會議、以星期一拿擬之基本原則三條爲根據、即㈠華軍駐於現有地位、以待日後之解决、㈡日軍退入公共租界及虹口及虹口區域中租界外馬路、惟日軍數衆、有一部份可暫駐於與上述地點毘連之地段、㈢組織有中立國人在内之中日共同委員會、監視雙方撤兵、昨日午前會議、將此三條再加諒解、午後會議、討論細則、如確定㈠華軍現駐之地點、㈡日軍退駐之地點、㈢共同委員會之職權、 
[撤兵日期未定]  
　　郭次長及日使重光葵、即於昨晚、分别電告南京東京政府請訓、預計雙方覆訓、今日可以到滬、故已約定明日星期一、再開會議、如無意外變化、即可簽字、届時、各方軍事代表、當亦參加、我方軍事代表、内定爲十九路軍總指揮蔣光鼐·淞　滬警備司令戴戟·日方軍事代表、將爲日軍司令白川·及海軍司令野村、英美法意方面、將由各該國駐滬海軍司令參加、日本撤兵日期、昨日會議、尙未决定、大約將於各方軍代表出席之最後一次會議中决定 
[外交部之公報]  
　　外交部駐滬 
辦事處昨晚發表公報如下、中日第一次和平停戰會議、今日開會兩次、上午十時及下午四時、均在英國駐滬總領事署　行、出席者爲英美法三國公使·意大利代辦·及郭次長·與重光·六人、各方軍事代表均尙未出席、兩次會議、均係討論實行停戰及日本撤兵之具體辦法、大體已經擬妥、現已電南京政府請示、俟覆電接到後、所有詳情、即可發表、凡關於含有政治性質之問題、及所謂圓桌會議、今日槪未談及云、 
[各團體救國會對於和平談判表示]  
　　上海各團體救國聯合會關於和平談判之宣言云、此次和平談判、固全市民衆所極端　聞、但和平程序、必先根據國聯决議、離開式力壓迫、始有進行之可能、而和平方案、尤必不妨礙領土完整·政治獨立爲基本原則·其用武力破壞我國領土行政者、必須承受合法之制裁、負担相當之賠償、本會在上述前提之下、爲左列二種認定、由此認定、規定其共同遵守之原則、㈠倘和平談判不俟日兵由我國領土完全撤退、而在日本大軍壓境中進行、即爲違反國聯議决、㈡倘因和平談判之結果、而使我領土内之行政内容、及其形式、生何種之變化、或使我軍隊在我領土内之行動、受何種之限制、皆爲破壞領土完整與政治獨立、㈢倘和平談判不包含濫用武力之制裁、及戰區公私損失之賠償、即與保障領土完整·政治獨立·之精神相背、三者有一於此、即係妨礙我民族之生存、及國家之獨立、同時違背國聯盟約及華盛頓九國公約與巴黎非戰公約曁國聯行政院與大會之决議、本聯合會所屬各團體絶對反對之、謹此宣言、維希公鑒、 
[蔣光鼐等電告捐欵用途]  
　　用於抗抗救國 
　　相當時機宣布 
　　　光鼐等通電云、各報館轉全國同胞公鑒、敝軍抗日滬濱、承海内外愛國同胞、敵愾同仇、熱心輸助、士挾纊而知仁、馬加鞭而愈疾、所得執弭屬鞬、與强虜周旋、以至於今者、亦我同胞血汗精誠之所振勵鼓舞也、敝軍許國十數年、平日所斤斤自矢者、惟在實事求是、欵不虚糜、矧茲一黍一銖、皆同胞救國所寄、必使一黍一銖、胥用於抗敵救國之途、故自義欵頒來、即劃定用途、於下列數項、救卹傷亡將士、一也、作全軍之特别活動費、二也、軍實虧缺之補充、三也、準此支配、所有出納收支、一一列註簿錄、敬謹保存、屬宼敵未殲、猶在繼續作戰期内、應與一般軍事内情、暫從秘守、一至相當時機、立即宣布中外、以著信徵、庶使同胞毁家紓難之情、昭於天壤、敝軍報國不欺之志、同指山河、謹置質言、並鳴謝悃、臨電不勝翹企嚮往之至、蔣光鼐·蔡廷楷·戴戟·同叩、 
[前方情報彙聞]  
　　崑山十九日下午九時專電云、十九晨、美參贊韋門、偕張學良代表何世禮、及護兵一、至前綫視察、返時徒步至陸家浜、轉車到崑、遊馬鞍山、四時赴蘇、黄渡車站附近村鎭·連日時有日人騷擾、間有槍聲、十八晚、安亭站南附近之某處、有日軍五六十人、携機槍四架駐防、今晨撤回、日偵察機一架、今晨八時許來崑蘇一帶偵察、十一時向東飛去、嘉定方面、日軍連日調動忙碌、各門檢查極嚴、并有砲位架設、 
　　　熟十九日下午九時專電云、陸渡橋日軍十八晚又向我開槍、槍聲至十九晨未停、瀏河有日軍千餘登岸、楊林口日軍百餘在運送中、 
　　蘇州十八日專電云、意參贊端那私人表示、中日戰事、日軍遠道來、犧牲甚大、如我長期抵抗、必得最後勝利、端氏十八已返京、美參贊韋門、副領芮諾思、十八晨再專車赴崑、轉汽船、到前門塘安亭太倉一帶視察、晚返蘇、宿車中、擬十九返京、天福庵車站、十八被日軍縱火焚燬、蘇十八獲漢奸四男二女、崑獲漢奸二、均解總部、十八晨日機一來蘇、低飛繞十匝、歷二小時始去、 
　　新聲社十八日蘇州電云、朱家橋日軍巧晨又增二千餘、并大砲多尊、現正向前推進中、 
[大隊日軍又到]  
　　日艦多艘出口 
[又到一批日兵]  
　　日本在上海及前方第九師團與十四師團、現正竭力補充兵額及擴大編制、此兩星期中、運到上海之陸軍與各種新式戰品、駕乎戰時編制一師團以上、而且尙在繼續運裝中、昨日下午一時五十分、又到運輪ＺｕｉｋｓＭｌａｒｕ與十五隊驅逐艦一艘、並砲艦一艘、又滿裝日兵來滬、約有一千餘人、及軍械等、日來軍工路上運兵卡車、往來至前方各處、異常忙碌、 
[廿四旅撤一部]  
　　下元少將所統第二十四混成旅、原定全部撤退返日、已命集中張華浜下船、詎昨晨僅撤退一部分、由運輸船裝載出口、軍機輜重、則由春日丸及ＳｈｉａｇｉＭｌａｒｕ等裝去、尙有大隊兵士、未曾開拔、 
[大隊日艦開出]  
　　本月十七日、裝運大批軍隊及巨額軍械等來滬之日本二十二隊軍艦四艘、與第三十隊魚雷四艘、又有二十六隊驅逐艦一艘、並成艦一艘、昨日突然從本埠浦江内同時開離上海、至下午四時、又有二十三隊魚雷一艘、亦從楊樹浦開出、向吳淞口外而去、此十一艘日艦、同時駛離吳淞、 
[日軍運輸長江]  
　　近來日軍於揚子江内秘密運兵運械、至爲忙碌、海軍陸戰隊已已有一大隊、裝到漢口槍砲等運赴上游各地者尤夥、昨日、日本第一外遣隊駐滬旂艦安宅號、忽從浦江開拔、聞係開往長江、而運輸船長陽丸、同時亦裝載軍火一批、兵士若干、由滬開赴長江上游、 
[鈴木大將到滬]  
　　日本在鄉軍大會領袖鈴木大將、偕中野中將來滬、慰勞日軍、視察戰地、昨日下午三時半、乘長崎丸輪抵申、當在匯山碼頭上陸、 
[對日方針早經决定]  
　　軍委會致市商會電云、市商會覽、眞電悉、政府對日方針、早經宣示、二中全會特有重要决定、並經電由吳市長分别轉知矣、中央執行委員會巧、 
[兪濟時並未免職]  
　　軍委會電市府轉飭更正 
　　市政府昨接南京軍委會來電、略謂、報載八十八師師長兪濟時奉軍委會令免職一節、實無其事、望即知照各報更正、 
[國難會議上海會員開會記]  
　　國難會議上海會員會、昨（十九日）在威海衛路一五○號中社開會、到會三十八人、公推張耀曾主席、討論出席正式會議前之先决問題、首由自平返滬之王會員造時左會員舜生報告平津會員之主張後、嗣議决關於會務之議案四項計（一）關於開會地址、一致贊成平津會員之建議、電達中央、請遷南京開會、（二）要求政府保障會議席上之言論絶對自由、（三）國難會議正式開會時、不舉行國民黨之開會人儀式、以示争放黨禁爲鄭重起見、特推定朱慶瀾·褚輔成·馮少山·王造時·四君代表陳述、（二）（三）兩項、以及對内對外之意見（四）組織提案預備委員會、公推張耀曾·王造時·彭允彝·褚輔成·陳啟天·温宗堯·黄炎培·左舜生·胡庶華·趙恒惕·錢新之·俞仙亭·陶家瑤·王曉籟·穆湘玥·吳經熊·十六人爲委員云 
[馬良等對於國難會議主張]  
　　馬良等昨電南京當局云、南京國民政府林主席·行政院汪院長·軍事委員會蔣會員長·鈞鑒·寇入日深、國難日亟·舉國人心、切盼政府能於最短期間、集中人才、共挽危局、此時代表民意、旣苦無相當機關、則行將召集之國難會議、當可爲吾窮困無告之民、一司喉舌、萬乞諸公、對於各會員推誠相與、任其盡量貢獻、君子能受盡言、小民有所託命、會期五日、爲時較短、應請延長、會塲改在南京、便　利較多、羣情所望、並乞俯允、江蘇國難救濟會馬良等叩、皓、 
[衛國陣亡將士遺族撫育會成立宣言]  
　　衛國陣亡將士遺族撫育會、昨日（十九）下午四時開成立大會、出席者許世英、王一亭、潘公展、朱子橋、杜月笙、等五十餘人、公推許世英爲主席、開會如儀、並靜默三分鐘、爲陣亡將士誌哀、首由主席報告、（一）籌備經過、（二）募筆基金數目、旋即討論、决議各案如下、㈠定名衛國陣亡將士遺族撫育會、㈡修正會章十九條、（略）㈢發表宣言、㈣電請中央備案、㈤選舉執監委員、至七時議畢散會、茲將宣首鉟上、春秋之義、重死社　、或見於明　、或昭於範典、要皆報功崇德、慰死勗生、所以激　民氣、　移人心者也、吾國不幸本年一月二十八日、日本以武力暴行、侵犯我上海、甲午以來、日本犯吾國土者屢矣、而深明民族大義、敢以孤軍抗敵者、曾有幾人、去年九月十八日日本强佔瀋陽、舉東三省之土地人民、均斷送在不抵抗主義之下、馴致榆關以東爲所佔據、今年一月二十八日更肆其兇燄、威脅海疆、我十九路軍正負京滬一帶守土之責、乃毅然抗敵、爲民族爭生存而戰、爲與國土共存亡而戰、以肉血與砲彈相搏者一月有餘、而懷仁慕義忠勇奮發之第五軍與憲兵及義勇軍警　等亦協同作戰、爲國捐軀、義聲所佈、薄海同欽、舉民國以來大小數百戰、無一能爲此戰之神勇、亦無一能與此戰之光榮、蓋此戰之功　、小之爲國家保一隅之疆土、大之爲民族爭萬年之生存、以言私、則爲炎黄子孫保榮名、以言公、則爲世界萬國扶正義、周不僅衛鋒陷陣·奮不顧身·斷脛洞　·前仆後繼·之精神之可以驚天地泣鬼神也、然而陳陶浴血、痛子姓之無歸、睢湯捐軀、問孤孀而何在、馬鳴廣野、靑燐接妖慧之光、花發戰塲、白骨積若敖餒、今日在戰塲爲國犧牲之健兒、及將來在長期抵抗中繼續作戰之勇士、誰無父母、誰無室家、衛國諸將士旣以忠肝義胆貢獻於吾整個民族、吾整個民族自應貢獻其心力財力以酬報而優　之、此本會同人所以　然心傷、於持傷救死之餘、而有此　國陣亡將圵遺族撫育會之發起也、報功崇德、國律雖有明文、而養老撫孤、社會尤有專責、本會同人、能力棉薄、所望於全國同胞之贊助者、至殷且巨、無論個人或團體、凡願以金錢或能力相助者、本會皆一律歡迎、集腋成裘、襄成舉、惟全國之父老兄弟諸姑姊妹是賴焉、謹此宣言、 
[吳邁保釋昨日返滬]  
　　贛同鄉會電請正式釋放 
　　全國律師協會宣傳主任吳邁本月十二日、因赴市公安局、要求保釋被捕之中學聯合會代表、與第三笠長吳芷泉發生衝突、致遭被捕嗣中央密令將吳解京爰於十六日晨二時押送至京、京滬衛戍司令部因吳氏有病、着其覓保出外養病、吳乃請江西旅京同鄉會於前晚具保暫釋、吳氏立就道返滬、於昨晚安然抵申歸家據吳語新聲社記者去、十六晨二時離滬、十七午後解京至陳銘樞氏私宅、待遇頗佳、嗣以身體被毆重傷、乃由江西旅京同鄉會具保開釋、於昨夜得恢復自由、今晚抵滬、吳氏來滬後、各方爲之奔走者仍甚多、冀當局正式開釋、江西旅滬同鄉會昨電京滬衛戍司令長官公署、請將吳正式釋放、電云、南京京滬衛戍司令長官公署蔣司令鈞鑒、報載同鄉吳邁律師因保釋學生、與公安局吳科長衝突、致被拘押、論其事實、至多不過妨害公務、乃昨報忽謂解送鈞部、將以軍法懲處、聞訊之下、駭詫莫名、查吳君平日言行、見義勇爲、抗日反共、尤形熱烈、此次十九路軍在滬血戰、吳君奔走呼號、鼓勵民衆、贊助實多、並於慰勞前線將士時、曾親向翁照垣旅長長　表謝、質直可見一斑、惟其性情戇躁、出語激昻、開罪權貴、則誠有之、要亦迫於義憤、絶無黨派政治作用、實社會所共見、同鄉所深知者、中央正力求言論解放似此細故、若遽擬以軍法、未免輕重倒置、大背導民救國之旨、令志士寒心矣、務懇鈞部察跡原情、迅予正式開釋、則所以激勸民氣良鉅、不僅吳君個人與家族永感成全已也、據實陳詞、唯冀鑒察、江西旅滬同鄉會叩、 
[商務印書館辯正日僑狡辯]  
　　前日大美晚報、載本埠日僑會會長、於會晤由日到申之日本基督敎考察團團員時、對於商務印書館被炸燬事、有所狡辯、昨據該館重要職員某君云、本年二月六日、密勒氏評論週報亦曾有人於滬變論文中、指該館出版各敎科書、有提倡排日之意味、該館以爲此穩謬論易滋誤會、乃致函該報聲明該館敎科書、採用外交材料、僅貢獻事實、中國國際關係有歷史上之値者頗多、有時因陳述事實眞相、以致開罪他人、在所不免、但不得認爲　意提倡排外、且謂密勒報同爲出版家、當亦深知此中之困難、此函曾載二月十三日密勒氏評論週報豋出、呆見外國言論界對於此點、亦能諒解、至日人謂該館爲中國軍隊用作壁壘、據某君云、亦屬因果倒置、在日軍飛機掷彈轟炸之前、總廠及該館附屬各機關、絶無任何軍隊或便衣兵之蹤跡、戰起之翌晨、飛機即繞廠低飛、頻擲彈、駐廠看守之人、非但無法灌救、且不敢逗留但在離廠之前、僉謂中國兵絶木入内、旣燬之後、雙方軍隊、屢進屢退、互據以爲壁壘、當亦事實之可能、設非日軍有意摧殘此文化機關於前、則該館在閘北之各建築物及其設備價値千餘萬、又何至悉變焦土、毁減無遺云、 
[去年冬漕再展兩月]  
　　市土地局布告 
　　土地局昨日布告云、爲再行布告事、案照本局經徵二十年分冬漕蘆課金山帮津運屯租等項徵收期間、截至本年二月十五日限滿、適値戰事發生、交通阻滯、完納寥寥、當經呈准展限一個月至三月十五日止在案、茲查展寬之期、又已届滿、人民投櫃輸納者仍未踴躍、本局爲格外體恤起見、再將徵收期間、呈請展限兩個月奉市政府第六四○號指令内開、據呈已悉、准再展限兩個月、以示體恤、仰即佈告週知、此令等因奉此、合再布告全市人民一體知照、所有二十年分冬漕蘆課金山帮津運屯租等項、即於三月十六日起至五月十五日止、展限兩個月、展限期内、務各投櫃完淸、製串安業、毌得觀望、切切、此布 
[各團體昨開减免房租代表會]  
　　本市自慘變發生、閘北江灣吳淞一帶、盡成瓦礫之塲、即所謂安全區域者亦多停業禦侮、致房租無力負担各團體均有减免之主張昨爲集會討論起見、特假北京路中西木器號公會内開代表大會、當到市民聯合會·各路商界總聯合會·滬北商會·徽寗同鄉會·各同業公會·及市民區分會等七十餘團體、代表一百餘人、公推總工會代表李永祥主席、首由主度報告開會宗旨後、即開始討論、茲錄其决議案如下、㈠組織上海市民减免房租運動委員會案、議决通過、并推舉李永祥·褚慧僧·張一塵·江曼雲·曹志功·孫鳴岐·余華龍·陸京士·顧文生·張横海·袁鴻鈞等十一人爲執行委員·並推張一塵爲第一次會議召集人、㈡本會經費應如何　措案、議决由到會團體酌墊、㈢対論减免房租辦法、應如何進行案、議决交委員會審定各區情形、擬訂减免辦法、㈣本會應發表宣言案、議决推曹志轼孫鳴岐起草、㈤本本規章、應推定人員起草案、决議推汪曼雲·余華龍·袁鴻鈞負責起草、㈥本會會址案、議决暫假北京路一○一號地貨公會並推袁鴻鈞接洽、 
[美砲艦抵滬]  
　　大美晚報云、美砲艦阿什維爾號已自波士敦海軍船塢開抵此間將往天津代替美艦土爾薩號駐泊津沽、該艦曩亦隸屬亞洲艦隊、現甫在中美及南美特務艦隊服務、期畢重來東亞、又美砲艦蒙諾開賽號久駐揚子中游、下星期初亦將自九江抵滬、 
[美按使潘迪返滬]  
　　大陸報云、美按使潘迪昨（十八）已由菲列濱返滬、日内即將開審各案、其第一案將爲美人克勞萊被控私運鴉片入美案、克氏於本年一月九日在法租界寓中就逮後、今仍覊禁獄中、 
[法防軍司令病故]  
　　哈瓦斯十九日上海消息、上海法租界防軍司令馬蓋爾上校、四日前曾染肺炎入醫院、於今晚八時四十五分病故、按馬蓋爾生于一八七九年、大戰中曾受傷三次、記功七次、得有拿破嵛所創設之二等榮譽勛章、於去年五月十七日來滬、担任駐滬法國防軍司令、閘北事變發生、馬氏維持租界治安、極著勸勞云、 
[日本檢查新聞]  
　　致令謠言蜂起 
　　大陸報云、關於日本嚴重政局之要聞、除路透電社所傳議會開會時局仍危之簡短電訊、經檢查所通過者外、罕有所聞、按日本檢查新聞、向取嚴格、昨復變本加厲、以免因政治上經濟上社會上之危機釀成汎繫黨起事之詳情、傳至國外、今東京傳來之新聞、無一不受檢查、致令上海謠言蠭起、有謂東京已實行總罷工者、但皆無從證實之、今所知者、犬養毅内閣現已搖動、刻正力圖組織超黨政府、以期暫時遏止反動派激起風潮云、 
[中國銀行股東會記]  
　　第十五届 
　　昨日爲中國銀行第十五届通常股東總會之期、地點在本埠香港路四號銀行公會、計到會股數一一七·八三五股、到會户數五零三户、均已逾法定額限、於下午二時開會、行禮如儀、由李馥蓀君主席、報告一切、（甲）報告二十年份營業狀况、（乙）報告二十年份决算案、（丙）二十年份利息分配案、全體純益、一百八十三萬七千四百二十七元四角四分、一提公積金、十八萬三千七百四十二元七角四分、照章按純益總額提十分之一、下餘純益、一百六十五萬三六百八十四元七角、一官股正息三十五萬元、照章七厘、按五百萬元計算、一商股正息、一百三十七萬九十八百十九元、照章七厘、按一千九百七十一萬一千七百元計算、共計官商股正息一百七十二萬九千八百十九元、與下餘純益比較、計不敷七萬六千一百三十四元三角、應由盈滾存項下提補、以上各案、均經股東通過無異議（丁）、改選商股監察人案、除財部派李覺爲官股監察人外、常塲選定盧鑑泉·薛敏老·顧克民·張蔚如·爲商股監察人後·遂於三時散會、（按二十年度營業報告錄另張） 
 
 

Page 2

 
 
[滬變損失初計]  
　　上海自被日軍侵犯以來、損失浩大、準確統計、最爲需要、中央黨部統計主任兼代國民政府統計局長吳大鈞、最近來滬、向各方調查、并繼成全部統計、茲採誌上海市區内滬變損失初步估計於下、（中央統計處編）（說明）此次日軍侵佔淞滬附近之面積、達二一四一方里、將兩倍於上海市、惟嘉定·　山·太倉·等縣屬之區域、因交通阻隔、無法報告、且無舊案可稽、估計亦所不能、故調查頗需時日、茲先就上海市政府管轄區域内、（包括閘北·吳淞·江灣·眞茹·引翔·殷行·彭浦·及南區·特區·等、）所受損失、作爲初步估計、餘俟調查齊全時、再作更詳確之統計、至本項估計之材料、悉係根據各機關之報告、以及各方面主管長官、依照原有紀錄、加以相當之估計、㈠全市損失、可以數字形容者、達一五六○○四九八七一元、㈡全市被侵佔之面積、約四七四方里、受直接損害之人民達一八○一六户、八一四○八四人、佔全市人口之半數、（四五　）其中死亡者六○八○人、受傷者二○○○人、失踪者一○四○○人、㈢財產○被侵佔區内住户財產價値八○○○○○○○○元、損失十分之七、房屋價値、四○○○○○○○元、損失十分之八·五○全市財產○受直接與間接損失之價値○達七八八一七三四九二元、計住户財產五八四一○四○五四元○房屋二○四○六九勘上三八元○㈣學校○被侵佔區内停頓之學校、計大學及專門一○○中學三一、小學一九二、失學之學生三九七三五人、佔全市學生四分之一、計大學及專門六二八六人、中學六二八二人、小學二七一六七人、輟業之敎職員三一○七人、佔全市敎職員三分之一○計大學及專門一一六六人、中學七五一人、小學一一九○人、被焚炸或駐軍之學校、計大學及專門一○、中學一七、小學四九、被焚炸之資產達一三六八二三九○元、佔全市學校資產三分之一、計大學及專門一二二九四七三六元、中學九五七二一一元、小學四三一四五三元損失尙未計人、㈤工業被侵佔區内、有工廠五九七家、佔全市工廠四分之一、其中受損失若過半數、計六七九九一八七四元、全市工廠受直接與　接損失之價　、理九七一五一二八七元、此數僅就已有報告者計算、全數必不止此、全市工人因事變而失業者　十分之八、僅紗棉廠失業之工人已燭二五○○○○人、其因失業而損失之工　、每月三七五○○○○元、如半年後復工則損失二二五○○○○○元、㈥商業、被侵佔區内有商店一二九一五家、受損失者達十分之七、全市商店受直接與間接損失之價値、爲五九八一三六○七四元、㈦金融○全市銀行與錢莊之營業、因事變而减少十分之八·五、㈧交通、被侵佔區内鐵路損失之價値、達一六八九三三一七元、計佔全路資產十分之四、計路軌與建築損失一九三五五○○元、機車與車輛損失九八九○三○元、器具與設備損失一○九七四九一三元、材料損失一七九一四一八元、營業損失一二○二四五六元、被侵區内道路損失達一二○○○○○元、橋梁損失二○○○○○元全市輪船堆棧與轉運公司之營業損失達一○○○○○○○元、㈨公用事業、被侵佔區内公用事業之損失、達一○七四二○二五元、計水電損失一○二三○○○元、電氣損失一五○○○○元、電話損失二五三八○○元長途汽車損失一二六二二五元、被侵佔區域以外公用事業之營業損失達六一○○○○元、計電氣損失四三○○○○元、自來水損失一八○○○○元、㈩治安設備○被侵佔區内公安設備○因事變而損失者達五四○○○○元、㈩㈠財政、市府收人因事變而减少十分之四强○實减二二一二八六元計田賦减少二％、契稅减少二四％、房捐减少八一％、車捐减少五三％、 
[日商試消日貨]  
　　第一試航船笠置丸 
　　載日貨七百噸來申 
　　自滬戰發生以來、中日貿易○停止迄將兩月、近日亟謀恢復、已派輪運貨來滬、茲將詳情分記如下、 
　　建築材料進口日商在大阪神户兩地、有建築材料一批備作建造虹口之用、前日裝山城丸到滬、並聞二十一日尙有第二批裝來、已到材料、卸在匯山碼頭、 
　　試運商貨來滬日郵社昨接東京電告、從昨日起、日商擬開始裝載商貨來滬、該社已派定笠置丸輪、爲復航中日商班之第一試行船、并有貨七百噸運來滬埠、如無阻礙、將再派第二輪來滬 
[社會局發表戰後失業損失統計]  
　　失業工人二十四萬人 
　　損失在一千餘萬以上 
　　社會　前日發表日軍侵滬後工人、因戰事失業統計、㈠原有工人人數及失業工人統計、（甲）本國人經營之工廠、（以地域分區調查）閘北區失業人數、五四九七二、南市區二二三九五、浦東區五○六六、滬東區四五五○九、滬西區三八一○五、法租界二九五七、共計一六九○○四、（乙）日商經營之工廠、（以產業分類調查）棉紡業失業人數五四六○六、織造業四一八五、機器業一二○三、化學工業八四六、玻璃業六八一、製革二六五、橡膠三○○、釀造業八九、製糖業九六、烟草七○、印刷七七八、日用品業四○、其他各業二三三、合計六三三九二、（丙）其他外商經營之工廠、（以產業分類調查）紡織四四○○、蛋廠業八○○、印刷業一二○○、製藥業一六○、機械業四○○、其他各業一○四○、合估計八○○○、總計原有工人二十八萬五千一百七十八人、失業工人二十四萬零三百九十六人、㈡工人失業損害估計、工人之工資損失、平均每人每日以一元計算、自一月二十九日起至三月十日止、共計四十二天、其損失當爲一千萬零九萬六千六百三十二元、據該局原表附註、此項調查、僅以產業工人爲限、至職業工人之損失數目、尙不在内、 
社會局召集成立 
[戰事失業工人救濟會]  
　　擬定救濟原則三項 
　　推定委員負責辦理 
　　本市社會局前日爲救濟戰事失業工人特召集各有關係職業團體、討論救濟辦法、出席代表孫鳴岐、（市商會）王國賢、（市公安局）潘仰堯·楊崇臯、（上海職業指導所）錢振亞、（滬東公社）許也夫·馮一先（市黨部）陣漢銘、（普益社）吳粹倫、（中華職業敎育社）朱樹翹、（靑年會）鄧裕志（上海女靑年協會）鍾韶琴、（女靑年會）列席總工會俞仙亭·王玉祥·翁瑞夫·葉翔臯·陳培德·市社會局曾繩點·邱培豪·張振遠·陸思紅曾繩點主席、决議事項、㈠討論救濟原則案、議决（甲）關於日商工廠及戰區失業工人、須　景請華商各廠設法安插、（乙）關於華商各廠工人、須由各廠主竭力設法維持、並不得隨意解僱或歇業、（丙）凡有家可歸者、可設法　送回籍㈡討論失業工人救濟濟組織草案、議决修正通過、並推市商會·市公安局·中華職業敎育社·上海職業指導所·滬東公社·市黨部·普益社·靑年會·上海女靑年會·公共租界納稅華人會·法租界納稅華人會·勞工敎育委員會·市民地方維持會·華商紗廠聯合會·社會局戰區難民救濟會等十七團體爲委員㈢討論本會應依照簡章推主席委員及各股正副主任案、議决推社會局爲主席委員、中華職業敎育社·普益社·社會局爲事務股主任·市商會·公共租界納稅華人會·法租界納稅華人會·爲經濟股主席靑年會·女靑年會·市黨部·爲豋記股主任、職業指導所·滬東公社·華商秒廠聯合會、爲介紹股主任、市公安局·戰區難民救濟會·市民地方維持會、爲遣送股主任、㈣討論救濟會暫時應需之經濟、議决由經濟股擬具辦法提會討論、㈤應定期召集第一次委員議案、議决定二十一日（星期一）下午二時、仍假原處開會、㈥本會會址案、議决暫假八仙橋靑年會、並推朱樹翹負責接洽、 
[交通銀行行檢查報告]  
　　第十五次 
　　交通銀行滬區總庫發行準備檢查委員會第十五次檢查報告云、該行第十五次檢查滬區總庫發行準備、經由委員會、於本月十九日公推董事陳嬴生君·常駐監察人許修直君、會同會計師嚴鷗客·帶同人員、依據該會規則、在該行舉行檢查、茲將檢查結查、分列於下、兌換券流通額、三千三百十二萬八千一百六十九元、準備金總額、三千三百十二萬八千一百六十九元内計、現金準備數、一千九百九十二萬零零零九元、保證準備數、一千三百二十萬零八千一百六十元、 
[駁船業對封船之呼籲]  
　　公安局水巡隊前奉令封船、裝運餉械、迄已半月、尙在封扣、駁船業方面不勝困苦、曾請當局加以體卹、未得批復、惟據軍事當局確息、現在並不需要、亦未令再封船、故浦東方面之駁船業、已函浦東同鄉會、申明種種流弊、請轉呈市府嚴飭所屬、詳爲澈查、並將該項苛刻辦法、立予取消云、 
[工部局本年度預算草案]  
　　公共租界工部局財政委員會、星期五下午、舉行委員會議、會計處長提出一九三二年度預算最後草案、並加說明、略謂、一九三一年會計年度、經常收支、盈餘、二五一·○○○兩、較預算案原列三一三·○○○兩、微有增加、此由工部局各處竭力撙節開支、與下半年滙率加長、及就資本支出與市政收人間加以調節所致、至一九三二年度預算案、（巡捕捐仍照百分之十四抽收）、初次將敎育費提出一·三八四·○○○兩、另列預算、其普通預算、共列開支一五·五○○·○○○兩、收人方面、除酌减戒嚴時期稅收損失、並提出敎育經費後、共約一四·三一二·○○○兩、欲求收支相抵、須自總項預備費項下、撥出一百二十五萬兩、（此數約合九個月間巡捕捐二厘之收數）撥出之後、約可盈餘一一·○○○兩、至投資性質之特别預算、内有大宗興築、皆係去年開始者、又贖回公僓計劃、亦照舊實行、此外再備欵八十萬兩、充臨時緊急經費、惟收人方面、尙須另籌二百萬兩、或發行公債、或由他途籌措、此項預算總額共一八·九一四·○○○兩、盈餘約八四·○○○兩、 
市商會遷回原址 
[須携會員弋表證]  
　　上海市商會昨日分函各業公會云、本會自本月二十日起、由寗波同鄉會遷回北蘇州路原會址辦公、因時局尙未恢復原狀、爲預防浪人騷擾起見、凡會員代表來會接洽公務者、須携帶會員代表證、或其他證明文件、由守衛騐明出入、以昭鄭重云、 
[現代書局贈送國際聯盟會章]  
　　現代書局趕印國際聯盟會章·凱洛格公約·九國公約·合訂本數萬册、贈送各界、自二十（即今日）起可向四馬路現代書局門市部面索、外埠請函海寗路一三七○號總辦事處、當班寄奉、 
慰勞與救濟 
[旅荷魯僑輸金慰勞]  
　　山東旅荷華僑輸金救國臨時會、特匯英金一百鎊、合大洋一千零七元七角、交上海市商會轉交、藉資慰勞、安徽阜陽農會民衆寗少淸·邢采岑·君等、亦經募洋三百念元、 
[尙義團之救護工作]  
　　尙義團發起人爲王國秀·王國新·謝文秋·邱眞　·彭望荃·夏瑪利·劉蓉士·胡六英·周粹英·陸愼儀·凌其詩·諸女士、繼續加入者、有楊保康·余沁霞·兩女士、該團初擬開一茶舞募捐會、援助東北義勇軍、適滬案發生、遂移其援助東北義勇軍之精神、援助十路前敵將士、其工作分募捐服務兩項、捐欵共募得三千二百七十八元、特組一執行委員會、專任調查前方及傷兵醫院之需要物品、以骨科醫院所設傷兵院所設傷兵、均係骨部重傷、每飯時多數需人喂食、院中看　不敷分派、該團遂派團員數人分組至該院服務、該團除趕製襯衫褲三百套、送至前方及絨布衫褲二百套、送至傷兵院外、並代上海各大學敎授抗日聯合會製絲綿背心三百零五件、其餘各爲傷兵做被單棚布、並携食品慰勞等、僅該團工作之一部分耳、現該團所得捐欵尙有盈餘、（詳細收支見昨日申報廣告）前方需要孔殷、該團工作仍擬繼續進行 
[崇善堂助掩埋屍體]  
　　上海各慈善團體、自分區合作、開始掩埋以來、各隊男女屍體、達干餘具之多、近江灣崇善堂慈善會鑒於江灣兵災奇重、伏屍遍野、亦加人協助進行、並由德隆烟草公司王維官君慨助棺木千具、已派隊於江泫區收屍、聞三日來已收屍體一百七十二具、 
[紹興同鄉會之捐欵]  
　　紹興七縣同鄉會自滬戰起後、組織拯難會、拯救旅滬同鄉難民、不遺餘力、遺送回籍者、尤不可勝數、而各界捐募欵項、亦殊踴躍除前次將收到捐欵陸續豋報外、今又續收到者、有旅粤紹興同鄉會三千元、旅漢紹興同鄉會二千元、沈晋鏞·趙文煥·及安裕莊各一百元、毛逢知君五十元、　除俠鈞君二十五元、周介堂·隱書堂·各二十元、宋華林君 
五元、謝公威君二元、共計十一户、計洋五千四百二十二元、 
[煤業公會收容難民]  
　　煤業公會所辦之戰區難民收容所、近又收容來自吳淞·嘉定·眞如·等地之避難難民百錄人、内有七八歲兒意二十餘人、該所主任　百里君、鑒於此輩兒童失學之痛苦、特舉辦難民兒音補習班、請錢京堂·周忠武·等任義務敎師·閔君之熱忱、殊堪風世也、 
[聯益善會乞助棺木]  
　　敬啟者、溯自滬市戰事突發、閘北吳淞大塲等戰區内遺屍盈野、春陽漸煖、臭腐蒸發、疫癘堪虞、上海各公益慈善團體有鑒及斯、特聯合組織上海戰區臨時掩埋辦事處、專誠辦理掩埋埋消毒等工作、藉安死者幽魂而弭生者疫病、業經决議積極進行、敝會忝屬善團之一、除竭力救濟難民外、對於掩埋事宜、略盡棉薄、惟念茲事體大、須賴衆擎、方克有濟、尙望本會各會董會員曁各界大士、惻隱爲懷、慷慨佽助、不論棺木板料、以及銀錢、多多益善、少少立功、造福於人羣社會、功德當無限量也、倘荷宏施、曷勝禱企、敬誠請命、伏乞公鑒、上海聯益善會謹啟、 
[各地紛紛捐欵慰勞]  
　　天津庸報由交通銀行滙來經募洋八千元、安徽阜陽縣農會寗少淸君·邢采岑君·等民衆經募洋三百二十元、吉林佳木斯豫豐棧曹子風君捐洋二十五元、吉林佳木斯豫豐棧同人捐洋二十元、山東旅荷華僑輸金救國臨時便特滙英金一百鎊、合大洋一千零七元七角、交上海市商會轉送、藉　慰勞、 
[市童軍請撥欵勞傷兵]  
　　市商會童子軍團担架隊、自於本月五日奉十九路軍○○○（七十八師）司令部令、調查沿京滬路該師傷兵總數、該團當即出發沿路各站、詳細調查、現已完竣、計沿綫共收該師傷兵約一千五百名之數、業經呈復該師、又據該團員云、該師士兵、均係奮勇抗敵之士、此項住院傷兵、尚未得到犒賞、故昨呈請市商會將慰勞欵内指撥欵項、由該團代爲慰勞、以表示市民之愛載云、 
[電車新站同人捐欵]  
　　公共租界電車公司新站同人、對於愛國運動、向不落人之後、前此捐欵救濟水災、已極努力、此次國難臨頭、該站同人又捐得四百四十二元一角五分、救濟國難、昨日該站同人已將捐欵中二百四十二元一角五分、送上海市民地方維持會、指定以一百四十二元一角五分爲救濟難民之用、一百元爲慰勞傷兵之用、其餘二百元、送銀行公會捐助軍餉、並聞該站同人擬按月捐助、 
[回國同胞助資勞軍]  
　　威邇遜總統船全體回國同胞、集資捐助十九路軍、計美金二百二十一元二角五分、香港幣十五元、滬幣一百零五元、日金十二元零二分、小洋一元、 
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
[吳夫人續募慰勞金]  
　　吳市長夫人馬　岐女士、曾於月前募集巨欵、繫謂　用物品慰勞抗日將士、各界均踴　將、業誌前報、茲悉吳夫人又繼續捐得欵項仍購需用物品、分送前方慰贈、茲將捐欵各户錄後、　茶公司諸先生二百五十元、周　九先生二百元、甘漢臣·柯傑初·周紫珊·蘇月記·諸先生各一百元、勞敬修·鴻記·　彭記·洪長記·無名氏·懷善堂·德星堂·劉　熾·招商局·潘先生·馬立師·諸先生各五十元、吳幼林·陳家博·鄭兆佳·蔡國基·陳宗謙·吳幼良·諸先生合共一百一十七元二角、朱　禮·無名氏·潘先生·黄夫人·吳夫人·張藹蒼·陳偉卿·呆記·各二十元、潘宅·無名氏·有名氏·盧仁佳·蔡志庵·洗民六夫人·鄭光裕·唐仰氏·唐張氏·唐黄氏·美容總會·沅豐永·何先生·各十元、柯傑初·吳先生·黄炳亞·英姐·無名氏·曾先生·吳沅怡·羅先生·范先生·張先生·林先生·華頴堃·曾子銘·何秩民·何必問·諸先生各五元、 
[祇園法會擴充收容]  
　　法租界中法學堂對門祗　法會難民婦孺暫留所、業已收容八九百餘人、現因太倉·嘉定·左　有難民來滬三千餘人、露宿曹家渡一帶、該會即信趕搭蘆舍三十餘　、以便擴充收容、　用衛生設備周到、職員日夜勞瘁異常、總務馮姓、辛勞音瘖、更見熱心、惟經費頗鉅、深望各界捐助銀洋及棉被食物、以資救濟、洵爲功德無量云、 
[甬同鄉會續收捐欵]  
　　甬同鄉會昨收慰勞　濟金、計有惲華生十元、李芝馨洋五元、楊仁琳洋五元、胡漢　洋二元、邱彩　洋二元、徐駿烈洋二元、蔡志枚洋元、徐善榮洋一元、王賡法洋一元、陸文華洋二十元、樂信章洋十元、邊瑞馨洋二百三十元、楊沛生洋　百元、潘玉書洋一百元、何邀目洋一百元、友誼洽記公司仝人洋二十四元、劉海棠洋一元、汪耀先洋一元、史悠榮洋一元、陳少梅洋一元、陳彤伯洋一元、陳阿友洋一元、陳勳位洋一元、嚴品山洋二元、吳殿琴洋一元、王身　洋一元、傳杏生洋二元、王　峰洋一元、無名氏十六角、鄭定裕洋一元、無名氏洋四元、寗波旅靑同卿會洋一千元、 
[濟生會救護隊出發]  
　　中國濟生會、此次鑒於中日交戰逃難者、爭先恐後、除設收容所四處、計收難民四千一百三十二人、出所二千四百六十人、尙餘一千六百七十二人、敎養兼施外、昨又聞靑浦珠街閣吳家橋等處、由嘉定太倉逃來難民數千餘人、今晨即由該會派救護隊長凌有光及隊員戚女揚·周禮譞·等九人、乘租定之漢臣小輪一艘、并拖船二艘、前往營救、並聞崑由·沙頭·等處難民絡繹於途、以無小輪、未曾前往、擬俟靑浦小輪返甲、即行出發、 
[各地婦女努力救濟]  
　　中華基督敎女靑年會全國協會、連日接到天津·香港·廣州·各地女靑年會來函、報告對於國難救濟工作、均極努力、如組織「愛國婦女十人團」·「救護隊」·「救濟會」·等、尤以廣州方面事工更爲緊張、廣州女靑年會黄騷夫人·鍾榮光夫人·羅有節女士·等聯絡各界婦女、發起一「廣州婦女救濟難民會」、成立以來、得各界人士熱誠贊助、成績蔚然、此會宗旨、專爲徵集救濟衣服·食物·藥品·連口捐集甚多、大小共有一萬九千餘件、有如山積、其數量殊可驚人、已運滬二百三十餘包、交由本埠女靑年協會之國難急救委員會辦理、聞該會已將收到救濟各物、交到市民維持會分發矣、 
[靑年會努力救難民]  
　　上海基督敎育年會、自滬戰發生以來即將經常會務、暫行停止、專力從事於救護工作、自一月二十九日起、即將四川路會所開放、收容閘北　區内被難人民、陸續收容人數、約計二千有餘、率多粤　當與廣肇公所合作維持自戰區遠移後此項難民一部分自行歸家其無家可歸者、即遺送回籍、該會復以戰區廣闊、難民衆多、四川路會所房屋有限、旣不能充量收容、　該會學校、又急須開學、復有種種不便之困難、故特商假愚園路兆豐花園對面中央研究院爲戰地難民收容所並與上海市民地方維持會合作、供給米糧自二月二十七日開始以來、計收容難民達七千以上其中遣送回籍者一千八百八十一人、自動離所歸家者二千三百十二人死亡小孩四口、成人一人生產小孩四口現在該所尙有難民一千七百六十四人、該會因戰事雖經暫停然仍未　離　險時期、故收容工作、仍繼續進行、近更定新計劃以難民旣已無家可歸、生活前途、不堪設想故應積極爲其謀善後辦法、一方徵集春夏衣服、一面籌劃募捐、舉辦一種無利貸欵、俾難民等得藉資營生此實根本救濟辦法、現該會已在着手募捐、倘有熱心人士願意捐助者、或衣服或藥品、或金錢、請逕送四川路二零一號上海靑年會收 
[懲治乘災竊盜之奸民]  
　　上海地方法院經公安局解到之租界捕房拏獲之閘北奸民、搶刦各居民之財物者、凡二百餘名、法院法官因該犯等喪心病狂、若不究辦、何以儆不法而維治安、是以凡各匪徒一律援引刑法乘災害中竊盜等條欵、處徒刑一四年不等云、 
十六舖前夜火警 
[興潤里焚去住宅五間半]  
　　南市十六舖附近興潤里第二十九號至三十一號之住宅、于前夜三時許、突起火警、初聞二十九號二樓着火、旋即延燒間壁住宅、經住民發覺後、立即報告南市東區救火會·赶往灌救、迨救火車駛到、火勢已猛烈不堪濃烟衝天、不可遏止、幸在塲救火隊員、各告奮勇、登樓撲滅灌救、至一時半、即完全熄滅、共焚燬住宅五間半、 
[嚇詐手段進步]  
　　前僅投函現竟持槍面談 
　　阿侄獻計糾黨嚇詐阿叔 
　　前日有一區二分　轄境福佑路福佑里十五號門牌居民楊餘金家、怱來一不速之客、持手槍一支、侵人室内、向楊百端恐嚇、云須借洋二千元、楊再四商减至四五百元、始獲應允、並約定昨日上午十一時半派人持信前往取欵、不得有誤而去、楊隨即投報一區二分所請求届時往捕、當經易所長飭警長李福義等前往楊之住宅四週、嚴密守候、届時果有婦人吳劉蘭英一名、持信而來、隨經扣留、同時於弄口又查獲徘徊觀望之顧堯芳一名、及民國　續獲形色倉皇之張志良一名、一併帶所、即經預審一過、該犯等初不承認、嗣經核對筆跡、發現顧堯芳等於本案實有重大嫌疑、復經所長一再研訊、始據張志良供年二十五歲、寗波人、住法租界西自來火街一七三號、前在輪船上做事、現無職業、由友人楊阿路介紹認識李阿炳、因此互相要好、本月初八日、我同李阿炳到楊阿路姘媪家内、談及大家手中均甚窘迫、當時楊阿路說伊之阿叔楊餘金甚爲有錢、我們何不向伊借些錢用用、我問如何借法、阿路說李阿炳機謀甚廣、伊會設法、阿炳說我有手槍一支、前去嚇嚇、就可成功、議畢各散、初九日我又到五洲旅館、阿炳說已經到過楊姓家内、向伊借洋二千元、伊祇允四五百元、約定明日去取、欲着伊的姘婦劉蘭英持信去取、呌我在後面監視、恐伊姘婦得錢逃走等語、又據吳劉蘭英供稱、揚州人、二十七歲、住唐山路新村里一三號、前在香烟廠做工、於去年廢暦十二月十九日、因子死出外、途遇李阿炳、即隨伊至法租界開旅館、住一夜、從此一住二十餘日、嗣又開五洲旅館、但手頭甚爲拮据、開銷不出、典當衣服度日、張子良與李阿炳是朋友、時常往來、尙有一身長友人、不知姓名、大家均無錢用、伊等商議向新北門楊姓借錢、廢暦初九日、阿炳一夜未回、到了初十日早上、伊交我一封信、囑咐到新北門楊姓家取錢、與顧堯芳同來、伊在外邊望風、李阿炳有一支手槍、初九日拿回旅館等語、顧堯芳供崑山人、二十九歲、現住天蟾舞臺内、在該處設攤賣報、本年正月間、李阿炳時來我處閱報、因此相識、初十日早、伊來找我、言及呌伊姘婦吳劉蘭英到新北門楊姓去借錢、呌我陪同前往、並在門外望風、給了我小洋四角、等語不諱易所長訊畢以案關夥同嚇詐、除嚴緝楊阿路李阿炳兩犯歸案外、隨將吳劉蘭英等三名解局訊辦、 
桃園坊王姓被盜 
[當塲追獲兩盜手槍三枝]  
　　昨日上午十時一刻、辣斐德路桃園坊三十七號居民王姓家、突來盜匪四名各執手槍、嚇禁聲張、將屋内人等、一齊驅閉一室、然後分頭搜刧、翻箱倒篋無微不至、計　刧去金飾銀洋建同　貴皮衣、約共値洋二千餘元、携贓奪門分途逃逸内有三盜向東逃抵蒲石路口、適法捕房抄班探員正巡查經過、瞥見三人形色倉皇、奔逃而至、當即喝令停步、正待上前檢查、三人有乃拔步飛奔、探等跟踪追捕當塲截獲兩人、抄獲手槍盒子砲各一及原贓甚多、尙有一盜即逃入附近一民房、迨探等跟踪遺入、該盜已由後門　出、轉　失踪、據平房居民云、當該盜奔入時、亟將一物投入馬桶以内即轉身逃出後門、探等即命將馬桶倒去、果係實彈手槍一支、於是連同截獲兩盜、一併帶入捕房、候解法院懲辦、 
[陳介卿逝世]  
　　滬上名律師陳志臯之封翁介卿（其壽）先生、爲浙之海　世家、精擅書　文藝、早年人仕、淸季歷任江蘇吳縣·金山·江陰·知縣、辛亥　革後、於民國八年秋受法領事聘任前法租界會審公廨會審官、旋專任民庭長、於廿年四月辭退、近以年老多病、居家休養、茲因肝氣舊病復發、於前日（十八）下午九點卅分、在霞　　滬寓逝世、公子輩定於廿二日大殮春秋六十有六、噩耗傳佈、其親友僚屬各界、莫不悲悼、 
[金市狀態複雜]  
　　昨日標金以萎爲堅、狀况複雜、勢似軟化、早間盤旋於六百七十兩内外、蓋銀市異趨、英升美降、花旗買進、遂開低盤、同業買賣逈殊、而匯票鬆而復穩、銀行買胃不寂、復以檯面上買者逞濃、尤傳某銀行購進現金金價　呈　翔、由六百七十兩内、復漲至七十八兩之外、終則續漲二兩有餘、惟人心仍屬迷離下午因逢週六、向例無市、　將半日間經過詳况錄後、自九點三十分五月份開盤跌一兩八錢、爲六百七十三兩半、大條銀回升、美銀反跌、故金市未有過於榮辱、而先令等掛價勿動、大連帮及元茂永等上塲買進、回大一兩、爲七十四兩五錢、俄頃退至七十二兩、因物品來售、惟内部美金平定、成豐永等售與華銀行六月份三十二元八七五、源茂源　鴻康永均進、一　時跳上四兩光景、爲七十五兩八錢、入後匯票似拙、四月英金對做七五、又美金三十三元、益以志豐永及散户等賣風甚勤、遂處萎靡之勢、驟然打破七十兩、至十點零猝爲六十八兩八錢、其間有、兩餘起伏、後由某行吸收現金、更以乾昌祥等相繼爭購、復穿出七十兩以上、斯時上海出四月美金三十二元八七五、故金價續高二三兩、直至十一點爲七十六兩、時由零户出售、爲七十四兩三錢、將近十一點四十分、　餘等買進、遂漲爲七十八兩五錢、未幾時削去二兩、爲七十六兩五錢、然一般空頭零户補進、因今天（二十日）係　星期日、向例停市、故須軋平也迨午刻收盤爲七十八兩、比較前午又漲二兩七錢、（已迭漲三天、計十四兩有零）、查半日最大七十八兩半、最小六十八兩八錢、計有九兩七錢上落、揭價仍爲七百四十一兩計撳七十兩至六十三兩、比上日略少撳三兩、豋賬三月七十　兩四月七十二兩、五月七十八兩補水七十一兩　赤條因掉期關係、故照標金减小二兩、　面上交易、統計恒興元乾早　鴻康永源茂源泰義豐永申康等均進、元茂永恒餘福泰亨進而又出、志豐永開太及零星多頭均出、套頭則進云、 
週末洋厘仍跌 
[銅元續短三千文]  
　　昨爲星期六、銀行方面照例下午休業、市氣頗爲蕭條、市塲中洋厘市價、早午市同爲七錢一分二厘半、較前日午市又小七毫半、做出匯　票欵、早市二十一萬五千、午市三十八萬五千、鈔票祗午市三萬五千照市去　二毫半及一八七五、銀拆早午市亦同爲一錢二分、劃頭加水二錢、銀行牌掛五分、收解消息外商二百三十餘萬、華商一百七十餘萬、錢莊洋公　收解二百六十餘萬銀公戰收解三千一百餘萬、拆票交易一百三十餘萬、江南小洋、早市爲六錢二分八厘半、午市爲六錢二分六厘、交易早市二千角、午市三千角廣　小洋、早市爲六錢三分二厘、交易八萬五千角、午市同價、交易三萬五千角、銅元又縮三千文爲四百○七千文、衣牌二千九百文、角坯二百五十七文、貼水三十三文、早午兩市均同、 
[來函]  
　　天津電云、申報館均鑒、閱三月眞文日各報豋載馬玉仁部於瀏河浮橋充日探紅綠誌號倭寇豋岸等語、殊深詫異、仁前年脫離軍隊部下久已遣散、息影津門、未聞國事、况國難當前、渴望舉國致、同心禦侮、方謀救國之不暇、何忍引狼人室、喪心病狂、仁雖在野、愛國之心未敢後人、抗日救亡、　有志焉、　電謂大主筆更正豋載、無任感　、馬玉仁、 
[天氣報告]  
　　徐家匯天文臺昨日午後四時三十分氣象豫報云、天晴而寒、中國沿海一帶有和緩之冬季時令風、又昨日午後三時前二十四小時内本埠氣温最高五二·二、　低三九·二、去年同日最高六六·七、最低三六·九、 
國内要電 
[軍委會之組織]  
　　（南京）軍委會組織、决分四廳、第一廳長蔣自兼、副林蔚文、職司軍事計劃、第二廳長李濟深、副周亞衛、司訓練事宜、第三廳長何應欽、副陳儀、司軍令事宜、第四廳長朱培德、副未定、司總務及不屬一二三廳之事宜、職員均由訓練·軍政·參謀·三部調用、（十九日專電） 
[林主席視察留京職員工作]  
　　（南京）國府主席林森、十九日晨允九時、赴國府南京辦事處、視察留京各職員工作情形、並召集重要職員有所詢問指導、（十九日專電） 
　　（南京）中委石靑陽·谷正綱·鄧飛黄·等、十九日由洛抵京（十九日專電） 
[林電國聯調查團希望主持正義]  
　　（南京）國府主席林森電滬國聯調查團全體團員、表示希冀主持正義、將中日爭端謀一公正解决、（十九日專電） 
[關於中日糾紛事件國聯議案全文]  
　　（南京）國聯大會大一日通過關於中日糾紛之决議案、前已散見報端、茲覓得其全文、迻譯如下、 
　　第一節、大會鑒於盟約所載各項規定、對於此次爭執、完全適用、尤以關於㈠嚴格尊重條約之原則、㈡聯合會會員担任尊重並保持所有聯合會各會員領土之完整、及現有政治上之獨立、以防禦外來侵略之諾言、㈢將彼此間所有一切爭執、以和平手續解决之義務、採用一九三一年十二月十日行政院主席白里安宣言中所奠立之原則、回溯行政院十二會員於一九三二年二月十六日致日本政府聲請書中、曾重申此項原則宣言、凡輕視盟約第十條之規定、蹂躪聯合會會員領土之完整、及變更其政治之獨立者、聯合會各會員均不能認爲有效、鑒於上述規定、聯合會會員國際關係及和平解决一切爭執之原則、與巴黎公約完全相符、而該公約實爲世界和平機關之砥柱、其第二條規定、「締約各國互允各國設有爭端、不論如何性質、因何發端、祗可用和平方法解决之、」在本會尙未採取最後步驟以解决受理之爭執時、特宣告上述願則及規定、負有一種必須遵守之性質、並聲　凡由違反聯合會盟約及巴黎公約之方法所取得之地位條約及協定、聯合會會員均不能承認之、第二節、大會鄭重申說、如由任何一方用武力壓迫、以覓取中日爭執之解决、實與盟約精神相違背、回溯、九三一年九月三十日及十二月十日經當事雙方同意之行政院所通過之决意、並回溯一九三二年三月四日經當事雙方同意之關於切實停戰及日軍撤退事項大會本身所通過之决議、知悉聯合會會員在上海租界有特殊利益之國家、對於此項目的、 
通力合作、以維持撤退區域之治安、第三節、大會緣一月二十九日中國政府之請求、將聯合會盟約第十五條之手續、適用於此次之爭執、緣二月十二日中國政府之請求、將此次爭執依照盟約第十五條第九節之規定、提交大會、並緣二月十九日行政院决定鑒於本會接受處理中國政府請求中所指爭執之全部、應負有適用盟約第十五條第三節所規定「調解」手續之義務、並於必要時、應負有適用同條第四節所規定「說明建議」手續之義務、爰决定組織一十九會員之委員會、即以大會主席爲該委員會之主席、連同當事國以外之行政院會員、及用秘密投票選出之其他會員國代表組織之、該委員會代表大會執行職務、並受大會之監督、應㈠從速報告關於依照一九三二年三月四日大會之决議停止戰爭事項、㈡注意一九三一年九月三十日及十二月十日行政院通過决議之實行、㈢經當事雙方之同意、并依照盟約第十五條第三節之規定、從事預備解决爭執之辦法、並擬具聲明提交大會、㈣於必要時得向大會提議向國際審判法庭提出請其發抒意見之聲請、㈤於必要時從事預備第十五條第四節所規定之報告書草案、㈥建議切似屬必要之緊急辦法、㈦於最早時期内向大會提出第一次報告書、最遲不得過九三二年五月一日、大會請求行政院將一切視爲應有轉送大會之文件、或附帶意見、轉致委員會、大會並大閉會、主席視爲必要時、得叴集之、（十九日專電） 
[瀋陽城内大火]  
　　綏中義勇軍佔優勢 
　　（北平）榆關電、瀋陽城内工業區昨大火、延燒四百餘家、聞爲義勇軍所縱、（十九日專電）　　（北平）東北十三路義通軍十四日在綏中西北工户窖大防身一帶、與日軍激戰五時、日軍死傷三十餘、野田大尉亦死、我方僅受傷一人、（十九日專電） 
　　（北平）東北民衆反日會今通電呼籲、請全國援助羲勇軍、（十九日專電） 
　　（哈爾濱）義勇軍趙亞洲部佔瀋東五里之瀋海路車站、設司令部、瀋城内發現打倒滿洲國等標語、（十八日專電） 
[東北僞議會將在長春召集]  
　　（北平）外電、僞國任閻溥紱爲奉天市長、僞新國議會定七月中旬在長春舉行、僞立法院組織法已脫稿、日内即可公布、（十九日專電） 
　　（北平）瀋訊、十日僞國成立第一日、瀋海路警察保安隊二百餘人被救國軍繳械、公安局十一分局全部亦繳械、溥儀抵春時、有吉林老八旗人自稱前淸　臣、手執黄紙長方旗、上書大淸宣統皇帝陛下、下書吉林八旗舊臣近鑾均等字、見溥即跪地下、叩頭如搗蒜、（十九日專電） 
　　（北平）瀋最高法院遵僞命遷長春、中國律師在東北者皆無法執行職務、由日本律師代替、（十九日專電） 
　　（哈爾濱）遼自治指導部取消、（十八日專電） 
[何成濬昨飛京]  
　　（漢口）何成濬十九日乘飛機赴京、（十九日專電）　　（漢口）何成濬十九日赴京、王陵基隨行、謁蔣後即返漢坐鎭、綏署由徐源泉代理、（十九日專電） 
　　（漢口）省立各校决二十二日復課、（十九日專電）電 
 
 

Page 7

 
 
國内要電一 
[熙洽與丁超和平談判失敗]  
　　（哈爾濱）十六日日軍相蔲聯隊與救國軍劉振邦部激戰於寗古塔、雙方死傷甚重、該地反日空氣甚濃、東鐵允撥車四列、運日軍村井旅團赴珠河擊丁超、日軍恐與俄發生衝突、調兵赴哈滿線事未决定、但令馬占山派兵往、馬則無兵可派、又僞國閣員均反對馬、内閣或改組、日軍將派聯隊去呼蘭擊自衛軍、（十八日專電）　　（哈爾濱）探悉熙洽與丁超之和平談判、業已失敗、按丁超軍隊前在哈埠爲日軍擊敗後、沿中東路東段退走、而熙洽軍隊與日軍則追躡於後、日前熙洽派代表乘專車往晤丁超、冀與之接洽和議、現自一面坡起至横道河子止、共約七十哩之各車站、皆爲丁超軍隊所據守、同時中東路線哈爾濱南面、非常備軍隊甚爲活動、石頭河子在哈埠南六十哩、被千餘人攻擊、交戰三小時、攻者卒被擊敗、遺棄死屍七具、傷者十人而去、（十九日路透社電） 
[張治中表示尊重聯盟條約]  
　　（南京）第五軍長張治中十九晨專車返防、記者送於車站、談次張謂、日自國聯調查團抵滬後、一方宣傳撤兵、一方暗中從事各項軍事準備、其未肯迅行放棄武力侵略政策、已久在我政府當局意計中、吾國旣爲國聯盟約非戰公約及九國公約簽字國之一、對上各公約、原應盡維護責任、如日軍敢再蔑視上各公約及國聯迭次决議向我軍進攻、本軍决遵蔣總指揮命令、及本軍隨同十九路軍各將領迭次宣言、起與周旋、雖至一兵一卒、亦必抵抗到底、以盡軍人應盡責任、政府現對長期抵抗、自信確有把握、不令日野心獲逞、談畢、即開車、（十九日專電） 
　　（南京）張治中調祝紹周任第五軍參謀長、徐培根副官長、（十九日專電） 
[財部派員調查稅收損失]  
　　（南京）財部以東北事變發生後、我國稅收、直接間接所受損失、亟須詳細調查、爲將來交涉根據、特令駐京辦事處遴派專員、會同各稅務主管人員、切實辦理、該處現派會計司科長鄧賢負責遵辦、（十九日專電） 
[中大加緊課程]  
　　（南京）中大以本届學期因時局影響、致開課延遲、按學期授課程序、須加緊彌補、特通告各生、在本届學期内、除星期休課一日、所有例假、槪不停課、並將暑假展至七月十六散放、（十九日專電） 
　　（南京）京市七居旘字運動大會、爲擴大宣傳、除表演游藝影片外、並組宣傳大隊五址四隊、赴各區演講（十九日專電） 
[綏軍實行縮編]  
　　（北平）綏軍因財政拮据、厲行編縮、每師改三旅六團、裁減士兵二千餘人、月可省軍費二十餘萬、王靖國部已縮編就緒、編餘官兵、派員分别遣送回籍、（十九日專電） 
[荆河交通封鎖]  
　　（漢口）綏署令海陸軍封鎖荆河交通、斷匪接濟、並派飛機七架、逐日飛赴許山潛江、轟炸匪巢、（十九日專電） 
　　（漢口）段匪退出京山、十七日會合賀匪、竄集龍泉鎭白馬廟花台柳河張家塲一帶、衆約六團、正由官兵圍勦中、又平漢路孝感附近、楊家河路軌、被匪拆毁、經擊散修復、十九日照常通車、（十九日專電） 
[行政院呈請奬勵賑濟人士]  
　　（南京）行政院以振委會委員長許世英親身在滬組織戰區難民臨時救濟會、復設收容所、分批資遣回籍、　全災民生命不少、特呈請國府、明令嘉奬、並令查明盡力救濟各慈善團體或人士、呈請奬勵、以昭激勸、振委會前因救濟東北入關難民、借撥廣西振欵一萬元、現呈奉行政院、准令財部將該欵悉數撥還、（十九日專電） 
[國難會議職員赴洛]  
　　（南京）國難會議秘書處全體職員决定分二批赴洛、第一批定二十二日先行、國難會議在京各會員、定二十日下午二時在敎部大禮堂召集非正式談話會、交換意見、對國難會提案、亦將有所討論、（十九日專電） 
[船舶登記展期六月]  
　　（南京）交部令各航政局、凡二十總噸以上船舶之登記、再展期六個月、並咨財部、轉飭各海關知照、（十九日專電） 
[接收正太委員到京]  
　　（南京）接收正太路委員陳振傑等十九晨返京、即赴鐵部報告接收經過、（十九日專電） 
[武漢軍分校將塃撤]  
　　（南京）軍委會擬裁撤中央軍校武漢分校、以節經費、現有肄業武漢分校學生千三百餘人、歸併本校第八期肄業、（十九日專電） 
　　（南京）中央軍校任吳光傑爲編譯處長（十九日專電） 
[李濟琛到訓部視事]  
　　（南京）訓練總監李濟琛十九晨到部視事、召全體職員訓話、（十九日專電） 
[交部令派專任委員]  
　　（南京）交部令派吳琪等爲法規委員會專任委員、吳保豐·朱一成·爲技正、又該部交通職工事務委員會暫行停辦、由總務司接管、（十九日專電） 
[孫蔚如决大舉淸鄉]  
　　（北平）蘭州電、孫蔚如决大舉淸鄉、各區駐軍負淸鄉責任、全省區限六個月肅淸匪患、蘭各界以邵力子將來甘、準備開歡迎會、隴東駐軍担任沿途保護、靖遠民衆呈請豁免軍費、云駐軍糧𥞊日不暇給、鬻妻賣子、亦難支持（十九日專電） 
[津市濟慰委會成立]  
　　（天津）滬戰救濟慰勞委員會十九下午二時開成立會、公推市長周龍光爲委員長、各界領袖爲委員、分頭籌集欵項匯滬、唐山市黨部聯合各團體、定十八查封仇貨、因當局勸阻未實行、本月份到津仇貨、已達九萬數千件、奸商改換商標、欺騙購主、（十九日專電） 
[哈郊日軍實彈演習]  
　　（哈爾濱）十七日日軍在哈郊　彈演習、砲聲終日隆隆、居民夜不安枕、（十八日專電）　　（哈爾濱）日在瀋商埠地築關東軍司令部大樓、（十八日專電） 
[俄在哈購糧運伯力]  
　　（哈爾濱）據調查、俄已在哈購糧三百車運伯力、頃猶大批秘密購買、並在東寗邊築一支路接運、（十八日專電） 
[中東路新理事視事]  
　　（哈爾濱）新東鐵理事金榮桂、十七日視事、鄒尙友·劉澤榮·爾缺尙未定人、（十八日專電） 
[土肥原調查哈機關]  
　　（哈爾濱）張景惠准許土肥原調查特區各機關内容、及經濟行政等項、（十八日專電） 
[哈埠發現共產標語]  
　　（哈爾濱）此地發現共產標語、及反對帝國主義進攻蘇俄傳戰甚多、日方極注意、（十八日專電） 
[哈俄領對日提抗議]  
　　（哈琐濱）十七日日機一架入綏芬東俄境偵察、爲俄機六架逐回、俄機直至馬橋河始返、哈俄領爲此向日方抗議、日已表示駕駛員不熟、致歉意、（十八日專電） 
[靑島車站附近火警]  
　　（靑島）十九日午後一時許靑島車站大華號裝火柴起火、延燒兩輛貨車、并復聚東七百包糖、同時站傍福康里亦起火、幸旋即撲滅、（十九日專電） 
[冀魯豫河聯會開幕]  
　　（濟南）河務局長張連甲偕工程科長赴大名、參加冀魯豫黄河聯合會、該會定二十開幕、以後分在三省輪流開會、（十九日專電） 
[陳公博自濟返京]  
　　（濟南）陳公博昨訪石友三、遊趵突泉千佛山大明湖圖書館、今早四點專車返京、（十九日專電） 
[鄧哲熙赴徐視馮病]  
　　（濟南）鄧哲熙偕醫生陳崇壽與孟憲章由濟赴徐視馮病、孟即隨吉鴻昌出洋、（十九日專電） 
[并綏靖署卽可成立]  
　　（太原）綏靖署擬分三廳八處、參謀廳長已定朱綬光·秘書長賈敬德·總務廳將屬高管城·官印正由兵工廠鐵修、鑄就即正式成立、（十九日專電） 
[馬福祥抵太原晤閻]  
　　（太原）馬福祥十八晚抵并、即往晤閻、慶閻就綏靖職、並對發展西北及聗甘問題、有商洽、閻在總部設宴爲馬洗塵、（十八日專電）　　（太原）閻十九日晚宴馬福祥、據馬談、來并係晤閻、商西北邊防及實業、三二日仍返平赴京、（十九日專電） 
[日艦載運軍火到漢]  
　　（漢口）日海軍差輪大貞號、十七日載海軍一口隊抵漢、軍火·軍米·亦甚多、分配各艦、又大福九同時運電料救火藥等到漢、（十八日專電） 
[漢市長何葆華辭職]  
　　（漢口）漢市長何葆華向省府辭職、已照准、正趕辦移交、外間頗傳有仍將改爲特别市說、（十九日專電） 
[李雲杰電湘借軍食]  
　　（長沙）李雲杰由贛電何、請借軍食、（十九日專電） 
[陳濟棠派代表北上]  
　　（香港）陳濟棠派鄧龍光代表北上、參加軍委會、（十九日專電） 
[胡漢民暫留廣州]  
　　（香港）胡漢民擬暫住省漁廬休養、（十九日專電） 
[皖新高法院長就職]  
　　（安慶）新任高法院長陳福民十八日蒞皖就職、（十八日專電） 
[杭市長趙志游辭職]  
　　（杭州）杭州市長趙志游因故向省府呈請辭職、（十九日專電） 
[趙甫明傷重已殞命]  
　　（杭州）航空六分隊長趙甫明、前在筧橋被日機射中三彈、醫治無效、十八日殞命、十九日以國旂入殮、（十九日專電） 
[蘇省救濟戰區辦法]  
　　（鎭江）蘇省府决救濟戰區、一請國府撥現欵二百萬債票千萬、本省撥百萬、並電海内外募捐、二·組織兵災會調查傷亡損失及失業工人、三·豁免田賦、（十八日專電）國外要電 
[東省獨立問題日本覆牒狡辯]  
　　否認與叛徒有何關係 
　　路透十九日東京電關於東省問題、外務省今日以通牒致駐日中國公使館、答覆中國政府三月一日之照會、該覆牒否認日本對於滿洲新國有任何關係、并謂新國之實現、責任不在於日本、日覆牒尙述日方認爲東省獨立之原因者數則、嗣稱、日本對於新政府表示同情、蓋認新國將尊重日人利益、而日本所最爲關切之東省秩序安寗、亦有保障之希望、日覆牒愼重聲明、日本對於新國雖表同情、但未加以實力援助云、 
[荷外相之表示]  
　　尊重我整個國家 
　　並否認袒助日本 
　　國民十八日阿姆斯特丹電荷外相皮萊資今日在國會聲稱、荷政府對於中日爭執、贊同國聯行動、盡力擁護、又稱、荷政府不知所謂蘇維埃中國與蘇維埃蒙古、僅承認一整個中國、而尊重其獨立與完整、荷政府不認日本在上海之軍事行動、係有益於國際解决爭端制度之行爲、此外皮氏又否認荷蘭在中日爭執中、袒助日本之說、 
[美對俄策不變]  
　　哈瓦斯十八日華盛頓電謠傳美國擬變更其不承認蘇俄之政策、國矟院頃已堅决否認、 
[日本臨時議會貴衆兩院成立]  
　　與黨傾軋深刻化 
　　現閣壽命恐不永 
　　日聨十九日東京電昨日召開之第六十一届臨時議會、貴族院即日成立、衆議 
院本日成立、政府得此通告後、以官報公布二十日正式召開議會之詔書、 
　　日聯十九日東京電犬養首相於議會閉幕後改造内閣之計劃、閣内及黨内均有反對、並阻碍其實現之運動逐漸露骨、議會進行之時、鈴木派與反鈴木派之傾軋將必深刻、衆紏犬養内閣生命危急、 
[雪梨港橋舉行落成典禮]  
　　需九百萬鎊八年造成 
　　爲世界最大工程之一 
　　路透十九日雪梨電澳洲新南威爾斯邦首相藍氏今晨舉行雪梨新落成港橋之正式開幕禮、此橋爲世界最大工程之一、其建築費爲九百萬鎊、八年造成、從此雪梨可藉此橋與北雪梨之郊外相接、此橋純以鋼造成、重逾五萬噸、今晨自各處來 
[新駐法日使抵巴黎]  
　　國民十八日巴黎電日本新任駐法大使長岡、今日抵以巴黎、現定下星期一覲見總統遞呈國書、 
 
 

Page 8

 
 
　開幕禮者、達數十萬人、行禮時號角　鳴、砲聲隆隆、飛機翺翔、而懸掛各國旗幟之船隻、連接穿橋洞而行、雪梨全埠舉行慶祝、今日午後此橋許行人往來、惟因人多、故事輛須至夜半後始許通過、英皇及英海外自治地大臣皆來電祝賀、 
[瑞典王儲娶商人女喪失襲位權利]  
　　路透十八日瑞典京城電瑞典内閣今日發表命令、廢止瑞典倫那德太子襲位之權利、此爲倫那德在倫敦與瑞典某商人女結婚之結果、瑞典國王不贊成此婚約、曾聲明如倫那德執意不允、則將喪失其權利、倫那德卒携其愛人遊倫敦、在登記局結婚後、乃温游歐陸、擬居於康斯丹斯湖之某島、而以柏那杜特爲其姓氏、 
[多瑙河經濟聯盟]  
　　接洽毫無結果 
　　國民十八日巴黎電法總理泰狄歐今晨自日内瓦返抵巴黎、其所發起之多瑙河流域經濟聯盟計劃、將暫停直接談判、改由外交途徑繼續接洽、法報對於此項計劃、以爲前途希望甚少、謂泰狄歐在日内瓦與泰萊爾及其他代表等商榷、不僅毫無結果、甚致反增困難、 
[黑人較白人優秀]  
　　英大文豪游南斐所得印象 
　　國民十九日柏林電柏林日報今晨載開浦鎭電稱、英國大文豪蕭氏於乘輪返英前聲稱、南斐聯邦之黑人、不僅舉止品行優於其地之白人、即聰明亦過於白人、渠寓南斐時、未嘗遇一愚蠢之土人、但曾遇許多　弱之白人、毫無聰明之氣、其前途絶對無望、惟荷蘭人則當居例外、似比其餘白人聰明而勤敏、但非將其聖經取去、亦難望有大進步云、 
要聞 
[日艦横行長江]  
　　瓜洲小船被激沉數艘 
　　鎭江江面日四艦並行 
　　日艦近在長江上下游、總數有三十四艘之多、分段巡行駐泊、夜間輒用探海燈到處亂照、昨（十六）晨七時、由上游開來日艦三艘、前後相距不足二十丈、開足速率、向東直駛、浪花高如小山、沿江小船、被冲翻者無數、該艦等過瓜洲時、有下河船三隻、漁船一隻柴船一隻、立時被浪激沉、共有三四十人下水、由水警派江划救出十數人、餘均無踪、江北六圩汽車輪渡碼頭、亦被衝毁、不能上下、原駐鎭江江面之望月驅逐艦、亦解纜同向東去、（現日艦在鎭者祗熱海一艘）四輪並行、白浪翻天、下游民船、更不知損失若干生命矣、瓜洲溺斃死屍、已由巡官時公澤來鎭、向救生局領取棺木收殮、查日艦在我海面、如此横行、致我人民生命財產、均受損失、甚望政府迅設法制止之也、（十七日） 
[日本護空運動狂熱]  
　　大阪開聯合協議會 
　　討論防空設備經費 
　　大阪朝日新聞云、因此次滿洲上海事變、對於大阪護空運動之聲、頗爲熱狂、現大阪府市商工會議所、協同市民、急謀完成大阪之防空設備十一日在大阪府廳開聯合協議會、討論經費與各種具體方案、本年秋間舉行大阪爲中心陸軍特别大演習時、當有具體的决定、各方意見主張、裝置七英寸半之高射砲·探照燈·聽音器·觀測器·等四組、每組經費預計十五萬元日金、合計六十萬元、或改裝十英寸之高射砲、亦未有定、故將募集百五十萬元鉅欵、而爲大規模之防空設備、一方訓練市民、以備防禦之用、每年夏季、演習燈火管制一次、 
[日金融界危迫]  
　　本年度發行公債五億 
　　長期事業金融悉停閉 
　　上海滿洲事變費甚鉅 
　　東京時事新報云、高橋藏相以財界金融業者、受滿洲上海學變之影響、金融梗塞、急謀樹財政經濟政策、以緩和金融界、擬設立金融調查會、就實際情形、審理善後、惟七年度實行預算之編造、尙未完成、故大藏省主計局、連日催促各省將追加之額與臨時增出費用、趕編總數、以便召集臨時議會時提出討論、聞内務省約追加八千萬元、農林省五千萬元、大藏省一千萬元、合計約一億五千萬元、加以現内閣高唱五年計畫、欲實行各種事業、則七年度預算、臨時增加、恐將逾二億萬元之譜、而以毫無財源之大藏省、除發行公債外、别無他法、明年度已經樞府諮詢决定之軍事公債、合計七千萬元、六年度赤字塡補公債二千萬元、七年度赤字塡補公債約、億　五千萬元、退職賜金公債、約千五百萬元、各種特别會計公債、約一億五千萬元、救恤公債約三千萬元、其他已决定發行者、約四億五千五百萬元、故總計須發行五億數千萬元之公債、且因各省關係、爲應付臨時費用之財源、亦須發行二億元、如此鉅額公債、恐事實上不能舉辦、故除萬不得已之費用維持政府之面目外、其餘一槪拒絶、 
　　東京報知新聞云、因金融逼迫之影響、目下各方面、均受重大之打擊、其中最著者、爲事業金融、即社債之借換、已不可能、對於短期資本之周轉、各銀行亦有限制、因此長期事業之金融流通、完全停閉、加以地方金融發生激變、而償還到期之借換、又極困難、故事業者惟有一時借入暫維現狀、但今後金融推移之形勢、尙難捉摸、致產業界發生極大之障礙云云、　　上海每日新聞云、關於上海滿洲事變費·與上海事變追加預算費、於十七日閣議、决定左列數額、提出於臨時議會、六年度陸軍六·五六八·海軍一·○一○、七年度外務省一·四四○、陸軍三○·九七○、海軍二七·一○八、合計六千七百○九萬元、又外加特别會計關東廳費三十五萬四千元、總計六千七百四十五萬元、 
[蘇省舉辦保衛團敎官補習所]  
　　江蘇省政府、鑒於國難日急、地方自衛、至爲迫切、乃組織省保衛委員會、成立迄今、除已推定常務委員分設各組進行外、茲爲切實訓練團丁計、復創辦江蘇省保衛團訓練員敎官補習所、凡本省警官學校歷届畢業學生、分發各機　候差現尙未委派職務者、或曾經委任職務、現係閒散並未受　撤職處分者、或其他相當資歷、志顧担任訓練保衛團者、均得入所補習、訓練期間、限一個月、每員每月津貼經費預定二十元、服裝由所製給、學員補習期滿、由民政廳分派各縣、充爲保衛團訓練員之敎官、該所所長由民政廳長兼任、業已　定敎務主任及敎官若干人、一星期内外、即須開課、所址并確定西門三官堂江蘇省警官學校内、 
[國府公布洛衛戍部條例]  
　　洛訊、國府十八日命令、制定洛陽衛戍司令部暫行組織條例、（第一條）爲維護洛陽治安起見、特設洛陽衛戍司令部、（第二條）洛陽衛戍司令部直隷於軍政部、（第三條）洛陽衛戍區域、由衛戍司令定之、但須呈報軍政部轉呈行政院備查、（第四條）衛戍司令管轄衛戍區域附近駐軍之衛戍事宜、負維持治安保護中外居民並整飭軍風紀之貴、（第五條）洛陽衛戍司令、對於衛戍勤務、得將衛戍區域内陸軍空軍憲警及與各軍事有關係之各機關、擬具動務分配方案、呈請軍政部分令負責遵辦、由衛戍司令負指揮之責、緊急時、得直接指揮或分配之、但須即時報告軍政部、（第六條）洛陽衛戍司令、遇有非常事變時、得呈請軍政部宣佈戒嚴、或指撥部隊、以供調遺、倘事急迫不及呈請時、得酌調附近部隊、相機處置、但須即時呈報軍政部、前項事情終止時、衛戍司令應即時呈請軍政部爲解嚴之宣告、（第七條）各部軍隊飛機通遏或滯留衛戍區域者、須遵守各項衛戍規則、並將其目的發着地及　留時期、通告洛陽衛戍㈠司令部、（第八條）洛陽衛戍司令部、設司令一人、參謀最一人、移書一人、（第九條）洛陽衛戍司令部、設左列各處、參謀處副官處軍法處　查處、（第十條）各處職員、除稽查處另委外、其餘均由第一軍軍部兼充、其人數另以　制表定之、（第十一條）洛陽衛戍司令部、於必要時、得添設偵緝除特務隊通訊排及郵電檢查所、（第十二條）洛陽衛戍司令部、得以　查處與洛陽地方行政機關及洛陽公安局、合組軍警　查處、（第十三條）各部隊駐洛陽　事處或通訊機關、洛陽衛戍司令部得派員會同各機關主任檢查之、（第十四條）衛戍規則、由洛陽衛戍司令部　呈軍政部核定之、辦事細則、由洛陽衛戍司令部定之、（第十五條）本條例如有未盡事宜、得由軍政部呈准修改之、（第十六條）本條例自公佈之日起施行、 
 
 

Page 9

 
 
要件 
[中國銀行二十年度營業報告]  
　　政治安定社會繁昌爲事　基　 
中國銀行成立今届第二十年、不特進步之　度、不能　　美銀行相　頏、抑且往往有進五步而退十步之感覺、甚至有欲進且止之困苦、廻憶中國銀行二十年　之歷史、在辦事人方面、雖時時兢兢　　　盡　戰、而每年所　報告之成績、實不敢謂堪副股　與社會之期望、同人等慚疚之餘、不能不有一言爲我股東及社會告者、銀行在國家社會中所占之地位、無異工廠中凡百機械之一　、　機械之　置、必須地盤堅　、方可　轉如意、銀行盛　或數雖繫乎辦事人之才能與信用、而其最重要之基礎、實在政治之安定、與社會之繁昌、今日以往、論政治則連年内戰、四分五　、輪社會則災害頻仍、匪亂遍地、政治無一年之安定、社會　頻於破產、而謂銀行能獨自滋長發榮、何異裝置機械於泥沙之上冀其行　不息安可得乎、民國二十年上半年、雖有寗粤分裂之爭、幸贛鄂剿匪尙能得手、北方各省年歲中熱、方謂下半年或可苟安、不意六月間長江各省水災大發、蔓延十餘省、九月間東北事變發生、抗日運動波及全國、此二者於社會經濟發生重大之影響、百業停滯商號倒閉、銀根奇緊、證券狂落、於是本行一年來所致力於發展國内外貿易輔助農工業之種種計劃、即受頓挫、且須頓平日所蓄積之實力、以資挹注、故此一年中、本行之工作、雖對於社會服務不無一二足述、然於營年獲利之成績、實無以告慰股東、要之内憂外患之來、由於政治不良所致、一般社會、同受政治不良之影響、吾中國銀行、亦豈能倖免哉、 
民國二十年貸借對照表損 
[益計算表改訂之說明]  
　　貸借對照表之簡明與國際化 
　　本行歷來貸借對照表之編製、未免　於傳統之　式、其科目次序、均嫌含混槪括、查貸借對照表之作用、在以一時間百千累萬之營業出入、用極簡單之形式、報告於股東、而同時能以極明瞭之内容、公開於社會、且得與其他國外銀行者相互比對以促成國際化之會計制度、故其科目之訂定、次序之排列、不特　使股東及顧客一覽而即明瞭、一行資產負債及損益之實况、更應使讀者持與其他國際銀行之科目程序、排比同觀、有易於參證比較之便利、庶幾銀行内容之虚實、辦事人員才能之長短、可盡量受股東與顧客之公判、而收競進之功、損益計算表、所以顯示營業之成籟、務使明瞭易曉、故亦略爲改訂、茲將本年度貸　對照表及損益計算表改訂之點、分别略述於左、 
　　甲貸借對照表 
　　（一）「未收股本」從前係列入　產類科目、今則依照普通習愼在負債類增改「已收股本」科目塡已收資本實數、 
　　（二）「同業存欵」「同業放欵」以前歸入「活期存欵」「活期放欵」項下、惟因其性質　於活動故另列「同業存欵」「同業放欵」科目、使與其他存欵放欵、有所區别、 
　　（三）貼現及買進期票、與其他放欵性質不同、應另立科目、 
　　（四）期收期付、原非存欵放欵、而向來歸入「活期存欵」、「活期放欵」項下、未收及代收向來亦歸人存欵放欵項下、均不盡合理、今則增加「期收契約」「期付契約」「未收欵項」「代收欵項」等對方科目、分列資負兩方、 
　　（五）「保證」及「保付」乃代表顧客之負債及銀行之擔保、今新添科目以期明瞭、 
　　（六）　產負僓雙方各科目排列之次序、係參照國際慣例而定、在資產方面以各類資產變現之難易爲先後、易於雙現者置於先、在負債方面除資本公積金及盈餘滾存依照向例在先外、其他各類負債依其性質之活動與固定、而分先後活動者置於先、庶幾雙方對照易於判别、 
　　已損益計算表 
　　（一）「兌換損益」與「利息」合併、係依照歐洲各國通例、 
　　（二）原有「雜損益」科目之内容、係包含手續費等項、故今改爲「手續費及其他」並依照各國慣例、將「有價證券損益」科目合併於此項科目之内、 
　　（三）滙欵爲本行重要業務之一故特立「匯水」科目、 
　　（四）本行發行數目較大、每年攤銷兌換券製造費爲數不小、故另立科目、 
　　（五）原「有各項攞提」科目内之兌換券製造費一部份、旣已劃出另立科目、故將其餘營業用房產器具折舊一部份、亦另立科目、以符名實、並將原有「各項攤提」科目廢止之、 
[中國銀行民國二十年度之營業]  
　　存欵增加一萬六千餘户 
　　放欵趨重工商業 
　　有價證券核實給價 
　　执劫國貨工業 
　　努力華僑服務 
　　便利國内滙兌 
　　民國二十年上半年各地營業狀况、均見進步、良由時局暫時安定、市面資　活動、敵業務隨之增加、而本行自十九年來之　種革斬、已漸見社會良好之　響、若無下半年之長江水災東省事　、則民國二十年度之營業、　有　飛之進步、　雖有下半年之疾　　兩、而本行仍能屹　自立不受風濤之　　、此又本行二十年來、　抱之　　主　、所產生之信用及蓄　之實力、得以收效於盤根　節之日堪爲股東告者、茲縷述如左、 
　　　產負債 
　　存欵 
　　甲存欵總額（一）活期存欵、十九年度活期存欵餘額爲四六五、七三一、二五七元九○、二十年度活期及往來存欵餘　爲二四三、五六○、一八四元○五、表面上似减少二二二、一七一、○七三元八五、此因本年度貸借對照表之改訂、將同業往來及有固定性質各科目剔出、故有上述之减少、　十九年度活期存欵餘額、照本年度存欵類别歸納之、則應爲二四○、五五九、一二八元○一、　際上本年度增加三、○○一、○五六元○四、（二）定期存欵、十九年度爲六九、七二一、八九五元九八、二十年度爲一七四、二四二、六六三元六一、亦因科目分類不同關係、若十九年度定期存欵餘額照本年度分類應爲一六○、一○九、二六六元六○、實際祇增加一四、一三三、三九七元○一、（三）同業存欵、在去年貸借對照表中、係包括於一般存欵之内、其餘額爲四○、五六三、九五八元八四、二十年度爲四四、八五三、五一九元三二、　際增加四、二八九、五六○元四八、以上三項存欵合計共增加二千一百四十二萬四千零士三元五角三分、 
　　已存户數目廿年度各項存户數目之增加如左　　十九年度户數二十年度户數增加定存三一二五六户三八、四四二户七、一八六户活期及 
　　往來四四、八七一户五四、六０四户、九、七三三户丙存觺性質二十年度存欵依照存户之性質與十九年度比較其百分率如左 
　　性質十九年度二十年度 
　　機開存欵九、八九、　八、二五 
　　工商業存欵五四、二三、三三、二九 
　　團體及個人 
　　存欵三五、八八五八、四六 
照上述存户户數及團體個人存欵之增加、均足以證明本行信用及爲公共服務之成效、至工商業存欵之减少、則下半年市面衰頽工商業資金缺乏之一證也、 
放欵 
　　（甲）放欵總額（一）活期放欵及透支、十九年度餘額三六二五三三、五三七元三○、二十年度爲一一○、六九六、四五一元四四、此因科目變更將同定性質放欵改歸定期並將貼現期票同業往來提出另立科目之結果、實際十九年餘額應爲七七、三五○、五○○元三七、二十年度比較增加三三、三四五、九五一元○七、（二）定期放欵、十九年度餘額爲一一○、三五○、○四四元四九、未能包括固定性質放欵之全部、實際應爲二一七、八六四、二九六元四四、二十年度爲一八八、二三五、五二一元七六、計减二九、六二八、七七四元六八、（三）同業欠欵、十九年度係包括於一般放欵之内、其餘額爲五四、三六一、三七六元五七、二十年度爲四九、九一五、五九九元○四、計减四、四四五、七七七元五三、（四）貼現及買進期票（包括進出口押匯）、十九年度爲二七、六二一、九一九元八○、二十年度爲三五、○○六、六三六元四二、計增七、三八四、七一六元六二、以上各項放欵綜合比較十九年度爲三七七、一九八、○九三元一八二十年度爲三八三、八五四、二○八元六六、計增六百六十五萬六千一百十五元四角八分、 
　　（已）放欵性質十九及二十兩年度各項放欵就借户性質類别比百分較率如下、 
　　十九年商業工業公用事業年度二○、一四六、五七、九四同業團體機關個人一六、九二一、九四四八、九三四、五六二十年商業工業公用事業年度二一、七九一○、一四一、○八同業團體機關個人一五、○二一、三七四七、一九三、四一照上述情形、可以表示本行業務方針之趨向、（一）增加工商業放欵輔助生產事業之發達、（二）减少機關個人放欵以擴充銀行爲公共服務之效用、（三）减少定期趨重活期以期資金流轉效率增加、（丙）有價證劵十九年度有價證劵餘額爲六五、○八五、一一三元八四、二十年度爲七二、○二四、四九七元八八、增加六、九三九、三八四元○四、二十年度本行有價證劵投資祗佔全體資產百分之八·五、本年中外證劵價格慘落、雖其最後　價、成以市面恢復以本息還淸、可無損失、然銀行爲核實賢產價格起見、不能不按市結價、幸本行十九年度公債結算價格甚低、外債照市價八折結算外、復以先令按行市八折折價、適與本年按市價、不相上下、而内債於十九年度雖照市價八折結算二十年底跌價已逾二成、其差額已由各行在提存證劵捐益基金項下冲抵、在帳面上表示之價格、係年底之實在市價、同時以二十年度内債發行過鉅、市價漲落靡定、故金債成分較銀債成分爲加、以求財產價格之　定、茲將金銀兩公債之百分率列左、 
　　二十年度十九年度 
　　銀幣公債五五、三、六二、五 
　　金幣公債四四、老三七、五 
　　二業務工作 
　國　工　之　助、　　工　之　　、亦　本行對於公共服務中一　　之工作、二十年　對於工業之放欵、計三千三百六十七萬四千九百二十五元、其中三千一百二十萬零七千六百五十四元、爲對於國貨工廠之放欵、以上海及外埠分計之、上海分行對於國貨工廠之放欵、占工　放欵中百分之八十九外埠各分支行、對於國貨工廠之放欵、占工業放欵百分之九十四、國貨工業之　類甚多、茲擇其大者、表示本行放欵數　　工業還用資金總額中約占百分率如左　　（一）紗　四七、九絲織廠二二、九 
　　（二）　紛廠二二、染　廠三四、五 
　　（三）絲廠一一、六柚　廠五九、 
　　乙匯兌手續之改　、本行十九年度全年滙欵總額、計五萬七千五百五十一萬八千三百七十五元、二十年度增至八萬二千六百八十五萬六千二百九十四元、計增加二萬五千一百三十三萬七千九百十九元、實加百分之四十四、二十年度滙欵方面、有突飛之進步、實以銀行力求匯兌手續之便利、滙費之減輕、足以增加資金之流轉、補助商業之發達、於平民生計亦有密切關係、 
　　丙服務僑胞之關切、華僑欵爲構成中國經濟平衡之一要素、而一思僑胞之速涉重洋艱苦奮鬥以助祖國、爲銀行者宜如何爲僑胞謀滙兌手續之便利如何爲僑胞謀存放投資之安全如何使僑胞知有祖國之金融機關爲彼等關心服務、實爲吾中國銀行應盡之天職是以在美國荷屬南洋及新加坡均增添代理機關委託代收華僑滙欵、滙票上刋明中國銀行兌付、在香港廣州汕頭厦門上海等行指定招待專員、務使收欵便利、滙費減輕、凡遇回國僑胞有所詢問委託、均爲竭誠答復代辦、故辦理雖祗半載而成績已著、英國日本因本行已設有經理處、故橋胞益覺便利、唯望世界市面早日恢復、僑胞生計日見寬裕、俾本行爲僑胞服務之志願充量發揮、尤所深盼也、了調查工作之設計、自十七年改組爲國際滙兌銀行、與工商業之接觸尤密、商家信用及產業狀態之匯切認識、其需要日增、是以調查工作之設　、在國内雖未普遍注意、然實際上已成爲當先之急務、本年各國實業團來華視察、外國行家派遺代表來華諮詢、中外廠商委託調查出口行家、以及商品供求給應事項本行殷勤辦理、雖極繁忙、但此種工作、互助匪細、願中外商家繼續委託、中外貿易因而增進、而國際經濟由此媒介、更可日趨接近、 
　　戊安定市面之援手、水災之後、證劵狂落、金融緊縮、東北事變發生、金融輪廓、局部斷折、復以外患迫于眉睫、人人藏現戒備、銀錢行號之力弱不勝者、紛紛擱淺受擠、銀拆洋厘愈抬愈高、羣疑金融風潮之不可苟免、本行鑒于情勢嚴重、一面竭力緊縮放欵保持實力、一面拆放同業緩和市面、幸終歲未見市面發生破綻、堪以爲幸耳、 
[三損益]  
　　二十年度純益一、八三七、四二七、四四、除照章提十分之一、即一八三、七四二、七四爲公　金外、攤派官膄商股七厘正息共一、七二九、八一九、○○、計不敷洋七六、一三四元三○由去年渡存項下提補、 
　　二十年度本行各項營業稍見進步、原期各項準備不特可以益加充實、即盈餘亦可增加、奈以下半年市况、急轉直下、致辦事人之期望、適得其反、良用遺憾、所幸一切資產、均能核實結價、並能保持股東應得之官利而業務成績、亦能利溥于社會、此堪告慰于股東、當亦爲股東所爲樂聞者也、 
[二十年度國内外經濟政治變]  
　　動與國民經濟之損益 
　　中國受國外影響損失三萬萬元 
　　受國内影響損失十萬萬元 
　　二十年度國内外事變之、影響之鉅可稱空前、在國外則市面銷沉、達于極點、生產過剩、失業激增、金融恐慌、岌岌有不可終日之勢、各國政府、雖忙於救濟、而卒如大火延燒、愈救僡烈、以致國與國之間以及人民與金融機關彼此之信用、根本動搖、提存取現、不可遏止、終至德國賠欵宣告停付、私債訂約展緩、英國成立混合内閣政府、嚴减預算、停止現金本位、在國内則五月間水災發生、被災區域達一百五十賖萬方里、匪患蔓延、不可戢止、九月十八日日軍侵奪東三省中國統治之政權、富源甲于全國之遼黑吉熱四省、陷於動搖、結果全國憤起反日、每年進出日最鉅之日本對華貿易、　然劇跌、凡此種直接　接影響於國民經濟、至重且鉅、而於國民富力之增損、更有重大之出入、茲再分别言之、 
　　甲·世界經濟恐慌之現象、民國二十年度、全世界經濟狀况、承去年褻敗之後、不獨毫無轉機、抑且更趨惡化、一·失業人數　增、其在英德各國固不必言、即美國亦增至一千萬人、法國亦增至五萬四千人、二·物價跌落、英國之物價指數、由一九○三年百分之七七·八、跌落至百分之六四·九、「一九二七年爲一○○」美國由一九三○年百分之八七·一、跌落至百分之七一六、「一九二六年爲一○○」三·銀行　潮、波及全球、德國五大銀行中之二Ｄ字銀行先後有暫停付欵、及合併之舉動、法國有一重要銀行亦幾致停業、美國停閉銀行共有二千三百四十二家之多、存欵總額共計美金廿萬○○八百七十二萬九千元、四·農產過剩、美國棉花過剩約一千四五百萬包、小麥過剩三萬一千五百萬英斛、加拿大小麥一萬六千九百萬英斛、澳洲小麥過剩九千五百萬莫斛、　根庭小　　剩約一萬三千○○萬英斛、日本生絲剩十五萬六千包、 
　　　·出口之减少、以中　　銀之　、銀價跌落、物價降低宜可增加出口、乃以世界市　不　、需嬰减少、中國不能享得縣毫利益、去年出口、不特不免增加、　减少百分之零八、計减七百萬海　兩、 
　　因·進口之增加銀價跌落、宜可抑止進口、乃以世界生產遏剩、物價之落、趨於　價、如棉花、小麥、米、烟葉、等等、進口價格甚至低於土產之價、於是廠家相率　進洋貨、故民國二十年以上四種　產品之進口、價値合計約三萬七千二百六十八萬　兩、較十九年多六千三百餘萬海關兩、約合九千四百五十餘萬元、其　至少四分之三、爲受世界物價之影響而增加者約　七千萬元、 
　　丁·華僑匯欵之减少、華僑　欵、爲中國無形出口貿易之大宗、藉以彌補每年鉅額入超、其匯額之增减影響於全國之貸借甚大、乃自世界市面　敗、南洋各地、商業綢廠、失業衆多、於是英荷兩國政府設法限止華僑入口、又如新加坡第一次訂律限止華僑入口時、入口人數比照以前减少百分之三十、後又修改時、又减少百分之十五、荷　各島對於華僑進口人頭稅、每人本定徵收三十荷幣、嗣加至一百五十荷幣、以致華僑移至南洋者、日見减少、而回　者、　見加多、去年華僑匯入之欵、雖不能得正確數字、大約匯至香港約國幣四千萬元、廣州内地約二千萬元、汕頭約三千八百萬元、厦門五千二百萬元、上海及其他各地約三四千萬元、綜計約一萬八九千萬元、不逾二萬萬元之數、較之民國十九年至少減去五千萬元、 
　　戊·金貲投資之虧損、中國金融機關、及有資產者、近年以來、因銀價漲落過鉅、於投資　乎安定之性質、不見合宜、故頗多購存外幣、及投資外幣公債、冘以英幣爲多、自英幣停止付現、價格跌落約百分之三十、中國方面之金幣投資以一千萬鎊計、雖不久可望恢復、照目前匯兌及債劵行市估計之亦有二三千萬兩之損失、此外華僑在國外之財產、若以銀幣計之、則更有鉅量之損失、 
　　以上均屬於國外經濟之變動、而眅響及於中國者、其屬於國内者、不外水災匪患與東省事變三大端、 
　　甲、水災之損害、去年水災之鉅、爲六十年乘所未見、區域遍二十餘省、災民達數千萬、其最烈者爲江浙湘鄂釐皖汴魯省、本行所調查之災情如左、 
　　省别、被災田畝被災農户損失金額畝户元 
　　湖北二七、五二三、０００、二、一二五、０００、一００、０００、０００安徽一三、九五０、０００二、一五五、０００四０、０００、０００江蘇六一、四三一、０００三、六二七、０００一００、０００、０００湖南一三、九五０、０００一、一００、０００一００、０００、０００河南三四、六九五、０００一、五八六、０００六０、０００、０００江西一四、二四八、０００一、０三五、０００一０、０００、０００山東三０、一三五、０００一、五五一、０００一０、０００、０００浙江一五、七三六、０００九三二、０００三０、０００、０００共計三一一、六六八、０００一四、０九一、０００四五０、０００、０００據國府統計局之調查、謂受災八省被淹田畝、共二萬五千五萬萬畝、損失產米額九萬萬斤、佔全國產額百分之二十四、小米高梁十四萬萬斤、佔全國產額百分之二十九、米以每斤四分計、棉花以每斤四錢計、小米高梁每斤以三分計、共須損失四萬五千七百萬元、其數目與本行調查不相下下、此僅爲有形之損失、益以身體健康、與社會道德之退化、其形之損失、又烏可以數量計、影響於吾民族前途之榮枯、何等重大、 
乙·東北事變之損害、九月十八日東北事變發生以後、遼吉熱四省、均入戰事狀態、各業停滯、人民流離遷徙、内地糧產、無法運出、商號相繼倒閉、東北居民、直接間接所受之損失、不可勝計、而各省輸入東省之貨、因以　足不前、東省商號所欠内地各埠帳欵、不能如期償還、於津滬兩地金融、損害尤大、次則各地相繼封存日貨、此項日貨、或已在華商之手、或已押在各地錢莊、雖不能得一確實數目、大致不在一萬萬元以下、此一萬萬元資金之呆擱、亦受東北事變之所賜、茲再益以因事變而發生政治之糾紛、人心之恐慌、金融之緊縮、商務之衰敗、其有形無形之損害、更不可限量、 
　　丙·匪患之損害、江西一省匪擾多年、民國二十年更由湖南躉延及於湖北、現不特贛省三分之二、成匪區、湖北十餘縣、亦受波及、此二千萬人民之損失、與夫生產之减少、及年耗五六千萬之剿匪經費、其數又總括在二萬萬以上、 
　　綜各種損害以製中華民國之决算其數目之可驚足以震駭世界惟發生損害之由基於國内政治之變動者遠超出國外經濟之變動此則最可悲痛耳 
[民國廿年度之國際貿易]  
　　進口超過五萬萬兩 
　　日本退居第二位 
　　生銀進口减少貿易集中上海一埠 
　　今後中國無購買力 
　　一、進口超過五萬四千餘萬兩 
　　民國二十年度世界不景氣之現象、較之十九年度、特不稍見和　、且益加甚、各國之對外貿易、無不减少、以二十年度與十九年度較、各國進出口貿易减少之百分率如左、 
　　進口、出口 
　　英國减一六、六减三一、九 
　　日本减二○、○减二八、一 
　　美國减三一、八减三六、九 
　　德國减三五、三减一八、八 
　　法國减一九、四减二九、○ 
 
 

Page 10

 
 
　　　國减三三、○减八、三 
　　瑞士减一二、二减二三、五 
　　加拿大减三七、七减三二、七 
　　至於俄國、無工人央業及產業阻滯之現象、固不可與各國相提並論、但全世界不景氣炎影響、彼亦無可避免、考俄國五年計劃、一面使進出口之均衡、一面使出口數量之遞增、其前年以往之三年間、五榖及木材兩類之出口額、較諸昔日、增加至兩三倍之多、民國二十年即其五年中之第四年度、照原計劃、本年出口總數、應較第一年度、增加一倍、然而本年八個月間之出口總値、其數字已比上年减少百分之二十、同時入超且達二萬一千六百三十一萬盧布、即合英金二千一百萬磅矣、 
　　返而考二十年度吾國之進出口貿易、則進口增百分之八、一、出口祇减少百分之○、八、純進口額爲一、四二七、五七四、○○○兩（海關兩下仿此）較之十九年度之一、三○九、七五五、○○○兩、增加一一七、八一九、○○○兩、純出口額爲八八七、四五○、０００兩、較十九年度之八九四、八四三、○○○兩、减少七、三九三、○○○兩、進出口貿易總額（金銀及貨幣不計在内）爲二、三一五、○二四、○○○兩、較之十九年度之二、二○四、五九九、○○○兩、總减少六九、○三○、○○○兩、 
　　其中最可注意者、厥爲二十年度之進口超過出口竟較之十九年度增加百分之三○、價値達五萬四千餘萬兩、合洋達八萬一千餘萬兩之鉅、去年本行報告中因是年進口超過出口達四萬一千四百九十餘萬兩、認爲我國貿易史中所僅見不意今年竟扶搖直上、視此又增加一萬二千五百餘萬兩、查吾國自通商以來常處入超地位、自一八六八年至一九三一年前後六十三年間、僅有六年爲出超之年、自一八七七年以後、殆已不復再見出超、雖在歐戰期内、如民國八年前後、入超數目曾大見减少、迨戰後即又恢復、以民國元年至民國二十年間統計之、進口超過出口之總額共三十八萬一千五百餘萬兩、合洋五十七萬二千二百五十萬兩、而本年進口貨中、仍以農產品爲大宗、如棉花米麥麥粉烟草五宗、共値三萬八千四百餘萬兩、此類情形、於每年報告中、必大聲疾呼、有識者固不乏注意及此、而以國民經濟上有如是重大之病症、政府猶熟視無睹、毫無補救、故不能不三復斯言、 
[二進口美居首位出口有日本居首位]  
　　中國進口貿易中、各國所占之數量、向來日本居第一位、本年退居第二位、蓋自東北事變發生、全國各界、同聲憤激、各地商人之抵制日貨運動、雷厲風行、自九月以後、步步下降、十一月份之由日輸華貨價、僅及七月之三分之一、 
　　由日劊華（單位千元）由華輸日 
　　二十年十九年二十年十九年 
　　十月一四、００六二八、一四０一五、四一九一五、六九一十一月九、四九０二四、八四九一六、００一一六、０一九十二月一０、０九一二二、二００一九、九０三一五、一００抵制日貨以後、轉而向英美定購棉紗疋頭以及其他基本原料、英國以金磅停止付現、價格低落、貨價隨跌、可與日本競爭、至印度因去年印棉價貴於美棉、故進口減少、本年進口貨値跌至八千四百萬兩、較十九年减少百分之三十七、因此英國由第四位而進爲第三位、美國一躍而佔第一位、印度退爲第五位、德國進口、年有增進、居第四位、茲表示進口國之國别及進口貨價値如左、 
　　進口國進口貸價値（千海關兩爲單位）百分率　　二十年度十九年度二十年度十九年度美國三二一、三四一、二三二、二七七、二二、四三一七、四九日本二九六、八０九三二七、一六五二０、四二二四、六三英國一二三、九五三一０八、二０八八、六０八、一五德國八六、九四０六九、一０五六、０三五、二０印度八四、二０九一三二、一六八五、八四九、九五荷屬南洋五八、０一五四八、三六一四、０九三六四比國二八、一九三二七、四五七一、九五二、四七法國二二、五五０一六、九八七一、五六一、二八加拿大二二、三三七一五、一五七（二九、０八）（二七、五九）香港一九五、六五六二一八、五七０（二九、０八）（二七、五九）其他各國二０五、三八三一五六、五六六（二九、０八）（二七、五九）合計一、四四三、三八六一、五二九、八二一一００、００％一００、００％出口方面因東北之豆類雜糧及天津之棉花、均多運往日本、又以銀價跌落所以本年我國棉紗出口數量較之去年又見增加、故日本居第一位、次則生絲桐油蛋類運美居多、故美居第二位、次則英俄荷法等與上年無甚出入、 
出口國出口貨價値（千海關兩爲單位）百分率　　二十年度十九年度二十年度十九年度日本二五九、四九六二一六、五五五二七、００二四、二０美國一二三、四００一五一、八八０一三、九０一四、七四英國六四、０三五六二、六六九七、二二七、００俄國五三、六四一五五、四一三六、０四六、一九荷蘭四六、０九八四四、九四六五、一九五、０二法國五四、０六八四二、七００三、八四四、七七高　二八、八五五四四、一七四二、二五、四、九四德國二五、八五０二三、三六一二、九一二、六一印度一九、二九四一一、七０七二、七七一、三０香港一三五、六四六一五八、０一八一五、二八一九、六０其他答國二七、一九八一０三、四二三、一三、二０二、五七合計八八七、五二一八九四、八四五一００、００、一００、００００　　三進口貨以棉花棉　品爲　多出口貨以豆　　　　黑　 
　　二十年度進口中、以棉花爲大　　　品次之、他如化學用品金屬礦物麥米糖油烟草紙張建築材料各項機器皆爲進口之重要物品、出口土貨以豆類爲第一位、生絲次之、棉花蛋及蛋製品茶葉礦物棉紗絲織品榷物油花生芝蔴等皆爲出口之重要品、進口貨中較之十九年度其增加最著者爲棉花、計增三三、七二一、○○○兩、小麥增加六八、九○一、○○○兩、烟草增加二二、一五○、○○○兩、毛織品增加二四、○六八、○○○兩、此外建築材料化學用品紙張人造絲機器均有增加、减少者爲米、計减六○、七九一、○○○兩、棉織品减少二○、八○一、○○○兩、此外麵粉海產品金屬及礦物、均略减少、出口貨中較之十九年度增加最著者、爲棉花增加二、一四五、○○○兩、棉織品增加四○、七七五、○○○兩、棉紗增加一八、七三九○○○兩、豆類增加二二、一○二、○○○兩、此外茶葉絲織品植物油化學用品、均有增加其减少者以蛋類减少一三、七二三、○○○兩、生絲减少八、四九八、○○○兩爲較著外、此外均無較大出入、 
[四金銀出入與銀價]  
　　二十年度生銀進口大减其純進額祗四千五百十萬洛　兩、茲　　三年之　　口額　左、十八年一萬萬○五百八十萬海關兩、 
　　十九年六千七百萬海關兩、 
　　二十年四千五百十萬海關兩、 
其進出口之細數如左、 
　　地點進口「海關兩」出口 
英屬印度緬甸錫闌八五八、六八九二、六五八、　四六德國六、二五０三、五五四 
　　英國九、二七四、五五四 
　　香港三七、七七七、四八二一五、四０七、二三六 
　　安南一、五七一、六八八 
　　日本朝鮮一、九三七、六二五二、九三五、四七四 
　　和屬東印度一九六、一五五 
　　新加坡一、０九二、九三二 
　　美國一八、五五七、０八八一、０九二、九三二 
　　其他一、六０七、一一八四、一四八、七八九 
共七一、五七０、二九四共二六、四四四、七六四 
　　二十年度生金報關出口者爲一千九百七十六萬五千四百五十六海關兩、私運出口約一千五百萬海關兩左右約抵生銀進口價値之四分之三、自禁金也口以後現金　　　出　　現金　　　行市發生差價此項禁令似應在早日取消之列、二十年生銀產額爲一九六、一○○、○○○盎斯較十九年减少五○、七○○、○○○盎斯、其他來源爲五九、五○○、○○○盎斯比十九年减少一二、○○○、○○○盎斯供給總數爲二五、五六○、○○○盎斯比十九年减六二、七○○、○○○盎斯消費方面中國用去五九、○○○、○○○盎斯印度方面用去五七、○○○、○○○盎斯、其他各國鑄幣用去三○、六○○、○○○盎斯美術及工藝用去五五、○○○、○○○盎斯、餘剩五三、○○○、○○○盎斯、是二十年度銀之供給額雖見减少六二、七○○、○○○盎斯而消費方面、中國减六四、○○○、○○○盎斯印度减三七、五○○、○○○盎斯祗美術及工藝增加二、○○○、○○○盎斯、造幣用增加二、五○○、○○○盎斯、故剩餘額增加三○、三○○、○○○盎斯、是消費額之减少、遠勝於生產額之减少、銀價前途、殊難安定、下半年雖見回漲、然由於磅價跌落者十之二三、由於投機作用者十之七八、並非根本上有安定之徵象、國際商會曾有招集銀價會議之决議、各國經濟財政家、不乏安定銀價之偉論迄未見有具體方案、仍盼與銀價有關係之各國、繼續努力以求得安定之策、不以世界一般問題之重要、而忽視銀價之穩定也、 
[五各口岸之比較]  
　　廿年度各關進出口總額、如上海天津廣州九龍膠州漢口厦門秦皇島江門營口各關、均較十九年度爲增加　大連哈爾濱安東烟台汕頭福州鎭江南京蒙自拱北各關、均見减少、其重要各關所占之百分率如左、 
　　「百分率」「百分率」 
　　進口出口 
　　二十年度十九年度二十年度十九年度 
　　上海五七、四二五一、一八三一、一九三四、九四大連七、九二一０、五０二三、一七二０、四四天津七、五三七、八四一０、０二八、八０廣州三、八五　三、八五六、九０六、七五九龍三、八二二、六七０、九四一、九六膠州三、二九三、五二四、九五四、七三汕頭二、二八二、八九一、五六二、０一漢口二、０三二、０一二、八九二、０八哈爾濱一、０八一、二二五、一四五、六六安東０、九七二、五二三、一六四、五九上表中所可注意者、則上海一埠之進口額、十八年度祗占百分之四八·七五、十九年度增爲五一·一八、本年度增至五七·四二、以上海一埠之進口超過出口爲五萬五千二百餘萬兩等於全國入超之總額、 
[六今後以何抵補入超之差額]  
　　中國國民嘗以數十年來、年年入超、未見困窮、視爲可聽其自然、在外國則早已或增加關稅、或限制匯兌、或限制消費、而吾國則除爲增加稅收而稍增稅率以外並水謀有所補救、但入超差額、　必有抵補、方得平衡、或恃無形之收入、或恃外資之輸入、至我國固有之無形收入專賴華僑滙欵、但以商業不振、本年匯欵、已見减少、倘一時市面不易恢復、銀價若再向上、則華僑匯欵當有减無增、又以中國政治不定、外國資本亦不見充裕、故投資於中國者亦不易加增、而内地秩序不寗、外國敎會之宣敎及旅客之遊行、更將减少是外資之輸入、亦不足恃、證以今年生銀輸入之大减、廿年度祗四千五百餘萬兩、較之十九年度不足一半、此即輸出少輸入多、無形收入减少、無抵品以易生銀之證明、中國國際貸借、如何平衡、雖經經濟學者之研求、尙未能得一正確數目、敢謂廿年度入超五萬四千餘萬兩、除以華僑欵抵補一萬四千餘萬兩、外國投資以及宣敎駐軍旅行等外資輸入、或占二萬萬兩外、此外二萬萬兩之差額、恐不外依賴進口洋行製造廠家及銀行之放帳信用、以爲挹注、設一切條件、不見改善、放帳信用、已達限度、則除减少進口以外、别無他道、國民當知、今日已逹此境界、若政府人民、不思减少洋貨之購用增加土貨之出口、或各友邦協力增購中國貨品、以易售其欲售之貨、恐今日以後、中國人民之購買力、必致一落千丈、而貿易之衰落、將至不可挽救矣、 
[民國二十年度之農工業]  
　　紗業不敵日本 
　　國貨工業基礎不固 
　　絲業不能與日本競爭 
　　農產口進口二萬萬餘元 
　　一工業 
　　中國近年來國貨工業、已見萌芽、孳生甚速、主要者當首推紗業、而紗錠亦日有增加、但與世界之工業國相較、則尙百不得一、其尤可注意者、上海一隅、已成中國工業之中心、大小工廠約二千家、資本總額約三萬萬元、工人總計約二十五萬、本年因原料價低、成本減輕、復以抵制日貨關係、除絲業因日絲充斥、市價銳跌外、其餘各業上半年均見蓬勃氣象、較十九年度爲獲利、不意其後長江水災東北事變次第發生、銷路銳減、故全年總計不能有意外之盈餘、惟關於中國工業有一二不可忽視之點、略言之如下、 
一、紗業之競爭中國人自辦之工業、首推紗業、而中日工業競爭最烈者、亦莫如紗業、去年本行調查、全國之中國紗廠所有錠子共爲二百三十三萬六千餘錠、在華日本紗廠錠子、約一百五十餘萬、然以日廠資本雄厚、技衛精良、組織完密、故雖如本年度抵制之激烈、工作時間之縮煜、而上海日廠之產量、反多於中國廠家、計上海華廠出紗五十六萬包、出布十四萬七千件、上海日廠出紗六十九萬七十包、出布二十一萬六　作　　中國全國計之、華　共出　一百四十五萬八千包、出布三十五萬七千件、日廠共出紗一百萬零零八千包、出布三十一萬五千件、由此觀之、中日相較、日廠之全體產量、出布幾相等、出紗則多於紗錠比例應得之產額、本年度華廠增加六萬餘錠、而日廠反增加十萬餘錠、 
　　近來關稅增加、金價向上、進口細布價貴、紗廠本以出細紗爲獲利之源、華廠更應乘此時機、增加產量、乃上海華廠所有之細紗錠子、祗占總錠數之四成半、而日廠則占日錠總數之七成半、中國廠家、若欲改易細紗錠、又豈短時間所能舉辦、是以本年度雖有抵制之舉、而日貨之需要如故、加以日本紗成本、往往賣價低於國產、華北各省、但計價之高賤、不論貨之中外、故黄河以北、畿成日紗之銷售區域、長江下游以及華南各省、則倡用國貨、甚爲熱烈、日紗雖較難插足、而日本紗業在中國之占優勢、已成明顯之事實、中國廠家資本薄弱、組織散漫、技術不良、成本高貴、復以工潮迭見、而人民之自動抵制、未足深恃、則中國廠家之能否不爲日廠所壓倒、實可爲深憂、此則悉在中國實業界與人民之努力與否耳、 
　　二、絲業之衰敗中國產絲之品質價格與數量、均不能與日絲競爭、論品質則繭種龐雜、機械陳舊、以致絲質高下不一、論數量則年雖產五萬餘包、而品質不齊、不美國大量生產之需要、論價、則繭價高昻、綶折奇大、拆息稅捐負担奇重、成本大於日絲十之二三、在普通年成已難與日絲競爭、乃本年歐美絲市、日益疲滯、絲價暴跌、前年年底廠絲尙在一千兩外、本年四五月間僅及九百餘兩、至年底降至八百兩、若以日絲價格合華絲價格祗等於六百兩左右、乃中國廠方成本均在千兩以外、虧耗太鉅、惟有觀望不售、結果各廠勢難支持、相率停閉、上海一百零七家絲廠、工作者僅二十餘家、無錫四十九家中工作均亦祗十餘家、其他蘇鎭杭嘉湖各廠十之八九者、已停閉、二十年度、江浙廠絲輪出數量較之十八年減五分之二、較十九年減五分之一、十八年輸出爲五萬四千　　、十　　　爲四萬二千　包本年度祗三萬二千餘包、廣東絲廠總數、減去百分之四十、出口總數僅四萬六千餘包、比十九年減去一萬四千餘包、比十八年減二萬包、 
　　政府爲救濟起見、有絲業公債八百萬元之發行、然結果增加出口稅每包三十元、債券旣不能在市面流通、而於絲廠、復無所補救、而且增加出口之成本、可謂毫無計劃之救濟、 
　　所可喜者、國人對於　種業漸知注意、此一年中江浙蠶種業之進步、蒸蒸日上、浙江蠶種產額增加一倍、江蘇在一倍以上、絲廠之中亦有數家改用多條繅絲、以提高均匀程度、期合美國之需要、然根本之道、仍在政府與人民切實合作於繭種之改良、絲廠機械全部之更換、必須有一大規模之統盤計劃、切實舉行、否則養蠶繅絲、勢將絶跡、即中國廠家所夢想之美國愛用華絲之機會、一旦實現、亦等於鏡花水月耳、 
　　三、國貨工業基礎之薄弱三年以來、國貨工業、誠以關稅增加、價格跌落、人民漸知愛用國貨、大有振興氣象、二十年度各國貨工廠之營業數量、較之十九年度均有增加、茲將十九年度各種營業總値爲基數、將二十年度增加百分數列於左「十九年度爲一○○」 
　　麫粉業一二○機器業一二五 
　　染織業一二五洋傘業六○ 
　　油墨業三五○棉織業一二八 
　　造紙業一二五絲織業一六○ 
　　橡膠業二○○針織業一○○ 
　　調味業一一二火柴業一二○ 
　　搪磁業一五八捲烟業一一五 
　　造漆業一二八化裝品業一二○ 
　　榨油業一○九毛織業八九 
　　磚瓦業一四三 
　　是以除一二業稍遜外、餘均進步、營業總値約增加四千萬元、若無水災與東北事變、則進步尙不止此、惟國貨工業、萌芽伊始、而一則資本均屬薄弱、二則原料大都來自國外、三則設備不完備之小廠增加、四則外國廠家之競爭、尤以日本在　　　　貨工　貨國貨工　　　　、　　　　市面衰敗銷路停滯、金價跌落、因此外貨充斥、國貨工業之基礎、隨時足以動搖、將來挽救之衛、固惟國民愛用國貨之自覺力是賴、而充實資本、改良技術、同業集中力量免除無謂競爭、工人團體明瞭增加生產、爲救國天職、誠意勞資合作、亦爲强固國貨工業基礎不可缺之要素也、 
[二農業]  
　　一米麥二十年春間多雨、夏季江河汎濫、農產大受損害、米產約减收二成三成之間、小麥約减收一成、二十年度洋米進口超過華米出口之數、計一○七十三萬六千擔、合銀六千○二十一萬四千兩「海關兩」小麥進口超過出口計二千二百十九萬八千擔、合銀八千一百七十餘萬兩、粉進口超過出口四百七十九萬餘担、合銀二千六百二十餘萬兩、以其總進口數與十九年度比較、則小麥增六倍以上、米減四成、麫粉減一成八、三項之進口總額、爲一萬八千六百四十餘萬兩、純進口額爲一萬六千八百十一萬四千餘兩、約占進口全體百分之十三、 
　　查二十年度糧食進口總額中有小麥二百六十八萬担、麫粉四十三萬七千担、係爲國因賑濟中國水災賒借美麥美粉四十五萬噸之一部份、「訂自一九三四年起分三年償還」、此項數量可抵因災損失農產總量百分之九、然以内地運輸不便、耗費過鉅、展轉運卸、又多暗損、且價格係按超運日期結價、設運時麥價回漲、將來金價抬高、則我國虧累必甚、故向外國賒貸糧食以賑災、是否經濟、實屬疑問要之、平日水利廢弛、臨時補苴、復乏良策、謂非謀之不臧、豈可得乎、 
　　二、棉花、據中華棉業統計會二十年十二月十五日統計報告、全國棉產額祗六百四十六萬担、較十九年度減少二百三十四萬担、同時紗廠紗錠增加、細紗原料、需用外棉、故二十年度輸入美印等棉四百五十八萬四千餘担、較之十九年度增加百分之三十一、合銀一萬六千五百九十八萬七千海關兩、土棉出口有一百十萬六千餘担、合銀三千零一萬餘兩、 
　　三、茶葉、二十年度紅茶產額比十九年度減十分之一、綠茶減十分之三、產量減少、市價見漲、加以銀價低落、出口貨高、故茶商稍有沾潤、出口茶葉計七十萬零八千担、合銀三千三百零五萬九千兩、較之十九年度之二千六百二十八萬四千兩、增加約十分之三、 
　　四、烟葉、烟葉已漸成主要農產之一、二十年度山東烟葉收成約五千五百萬磅、河南烟葉、品質不及山東、數量則過之、約六千萬磅、安徽門台子因雨水過多、數量品質、均不及十九年、收成約祗有一百五十餘萬磅、祗以美國烟草豐收、價格大賤、暢銷中國、故我國農民、未能售得善價、計自美國輸入中國烟草、共一百二十三萬五千担、較十九年增加三十餘萬担、合銀四千九百二 
十六萬三千兩、 
　　五、植物油、頭油花生油桐油爲吾國農產出口物 
之主要商品、二十年度豆油出口約一百五十萬担、合銀一千六百餘萬兩、比十九年度約減十分之二、花生油出口約八十萬九千担、合銀一千二 
百五十四萬餘兩、比十九年度約減十分之六、桐油出口八十萬九千担、合銀一千八百八十八萬兩、比十九年度約減十分之三、 
　　中國以農業立國、而農產品進口如此之多、出口日見減少、豈因天時地利之不宜、人民勞力之不及、有以致此、實不外内戰匪患、人民無法耕種、運輸不便、苛捐雜稅、馴致此盈彼絀、盈考無法脫售、絀者反以購自國外爲廉、其原因又不得不歸咎于政治之不良耳、 
[信用與現金之緊縮]  
　　願國民一致排除一切不生產的信　　用之臌脹 
　　節减不必要的消費 
　　銀行對於生產事業之信用勿爲過　　度的緊縮 
　　人民的積蓄勿爲不生產的藏儲 
　　國際貸借差額之鉅、國民富力損害之廣、流動資產折耗之大、已如上述、而商業信用之基礎、不外資產與現金、金融商業市塲之信用貸借、雖數百萬萬、數千萬萬、而實際以現金結算者、祗占一小部分、十之八九以資產爲代表、是以資產設有一時普遍之損耗、則市塲之信用貸借、失其平衡、必有大部分之信用、或爲呆滯、或歸虧損、例如行家放於客家之帳面不能收回、行家勢不能償還其對於錢莊之欠欵、銀行即不能收回其對於錢莊之放欵、於是銀行不特不能將其可以收回之欠欵、重行貸放、且須收回其他放欵之一部分、以補不能收回部分之不足、錢莊之對於行家、行家之對於客家、亦復如是、是則固有信用之呆滯虧損、不論爲數若干、而全體市塲信用之緊縮、必至一倍或數倍之、 
　　二十年度政府公債增發三萬八千萬元、全年公債成交總額三十七萬五千七百萬元、内計期貨交易値三十三萬四千一百萬元、現貨交易四萬一千六百萬元、期現交易之比例爲八與一之比、上半年劵價狂漲、下半年雖以時事關係、價格暴跌、然全年平均計算、較之十九年度仍漲四元四角六分、列數如左、 
　　年分種數平均價格指數漲跌百分數　　元 
　　十九年、二十二種六五·一八一００·００ 
　　二十年二十七種六九·六四一０六·八四漲百分之七本年度自九月以後劵價日跌、愈趨愈下、今以年終價格、與十九年度、同時比較如後、 
　　十九年元 
　　十二月份十八種七五·三七一００ 
　　二十年元 
　　十二月份　　　　　０、四二六八·　　　　　　信用數量之緊縮、由此可見、 
　　本年度上海地價又繼漲增高、全年成交數目連一萬三千萬兩、公債與地產劇烈臌脹之危險、去年報告中已痛切言之、不意本年度愈趨愈烈、發生穩種不自然之信用臌脹、蓋公債代表一種製造之信用、其所得資金、若不用於生產之途、徒增消費之臌脹、物價之　貴、地價代表一穩製造之人氣使多數中間人、抬高價値、促進交易、競取無生產性之利潤、造成虚僞之繁榮、均非增加眞實之資產、故一旦市面變動、其反動愈大、而影響於信用之收縮更烈、及信用收縮、於是人人收藏現金、而現金愈缺、二十年度杭州造幣廠、添鑄銀幣九千一百三十萬元、而上海市面之現洋存底祇加三千三百七十萬元、二十年底現洋存底爲一萬七千七百五十一萬元、二十年底中國生銀之純進口額有四千五百餘萬海關兩、而上海市面之現銀存底轉减一千八百萬兩、二十年底存底爲五千三百二十一萬三千兩、銀兩之於中國、純爲商業往來之媒介、此一千八百萬兩存底之减少、足以代表若干商業信用之收縮、是以銀拆奇高、二十年度九月以前銀拆最高爲二錢、最低爲無利拆借、至九月以後則最低爲八分、最高爲六錢、循是以往、信用愈縮、現金愈貴、現金愈缺、信用愈减、必致工商業成本愈重、物價愈落、購買分愈弱、工商業之衰敗愈甚、此乃世界市面消沉一定之因果、中國自亦不能免此影響、 
　　所幸中國與世界各國、有一不同之點、世界各國均爲金本位國、一旦信用變動、現金缺乏、硬貨流出國外、動搖幣制基礎、政府勢須頒布現金本位停止之法令、中國爲銀本位國、雖有人民現金之儲藏、尙無國外現金之流出、然工商業之衰頽、社會經濟之崩潰、恐至全國人民十九窮困、我全國人民應當視爲根本之國難、竭力共圖挽救、挽救之道、不外全國上下排除一切不生產的信用之臌脹、節减一切不必要之消費、銀行對於生產事業之信用、勿爲過度之緊縮、人民對於辛勤所得之金錢、勿爲不生產之藏儲、此本行所不得不警告而切望於同胞者也、 
[世界繁榮復興之道]  
　　人類的心理若不根本變換 
　　世界的平和東亞的平和中國的平和 
　　均不能得世界的繁榮無法復興 
　　數年以來、世界之政治家經濟家實業家鈎心鬭角、研究種種方案、以求世界銷沈之挽救、、而世界市面轉日趨衰敗、迨中日糾紛一起、未捲入歐戰漩渦之日本、其商業蕭條更形嚴重、而安於幼稚經濟組織之中國、亦墮入此不景氣之狂風駭浪中、世界經濟之衰敗、遂達全體、距離繁榮復興之日愈趨愈遠、推厥病源、持論不一、有謂生產過剩、有謂關稅障壁、有謂現金分配不均、有謂賠償問題未决、然若限制生產、則農民減收、工人失業、購買力益減、若排除關稅障壁則各國尤恐本身固有之產業、受人傾覆、致增加國際貸借之不平、若謂債權國不提取應收之現金、則以債務國實力信用之薄弱、有不能收回之顧慮、若各國抛棄德國賠償、則法比等國、有增加德國再起之危懼、即如東方問題、袒日本者謂爭端之起、由於中國深閉固拒、不予日本以消納過剩人口及過剩生產之出路、而駁之者則謂日本在中國之發展、曾不以寄居營業爲滿足且更進而求領土之擴充、然果使中國自由開放門户、在日本又必曰欲保日本在中國經濟出路之安全、必須在中國有政治軍事之優勢、以防止他國强權之威脅、同時日本果眞能抛棄侵略土地之觀念、而專求經濟發展之便利、在中國則必以民族生存　求經濟之自主、决不能任日本之恣意發展以妨害中國經濟自主之建設、然當如何維護經濟之自主、應先有充實之防衛、日本方面必須　除其在中國領土上之一切軍事設備、以免兩國之間、時起爭執破壞經濟、而致世界市塲更趨惡化、是以無論世界問題、東方問題、其受病之源、錯綜紛紜、决非局部治療所能解决、根本之道、端在人類心理之澈底變換、蓋世界科學物質之進步、皆可以促成國際間利害之共同、如無線電飛機之發明、促成國際文化智識之媾通、喚起弱小國家獨立平等之自覺、機器大量生產之發達、使生產國之發展、不能不賴消費國之繁榮、乃世界之國民心理仍未脫十八九世紀之偏狹利已的國家思想、簡言之即人類心理之進步、未能與科學物質有同程度之進步、致造成世界今日悲慘之局、即以日本論、日本於近十年物質之進境固有賴乎國外市塲之發展、而其國民心理、猶明治以前尊皇攘夷之思想、以國家稱覇闰拓疆土爲國民之榮譽、此與經濟和平發展之途、不能並立、徒種遠東百年禍患之因、故歐美各國國民之心理、若不變換、則不能恢復相互之信用、日本國民心理、若不變換、則不能永絶中日之紛爭、此二者有一不得其當、無自恢復世界之繁榮、更以吾中國國民言之、以世界科學突飛之進步、而猶自詡其四千年之文化、以世界經濟競爭之劇　、而猶迷於四百兆人民地大物博之陳說、今後果能上下一體、易其陳腐之心理、利用科學的方法、提倡機械的建設、則不特國内一切猜忌自大之心理、尙言論而不務實際之慣性可以改善而内戰可以消弭、即與他國國民之思想行動、亦因國際互助之關係而有接近融化之可能、一切誤解衝突自可化除、庶幾中國國民對於遠東和平以迄世界和平亦有其一份子之助力、是以吾人敢斷言之曰、欲恢復世界之繁榮必須澈底變換人類之心理、吾輩　金融業者、生息於世界繁榮之中面與東方和平之　係尤爲深切、放　不　爲政治問題而置諸論列之外也、 
 
