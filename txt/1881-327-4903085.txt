# 1881 - 327 - 4903085

 

Page 1

 
 
[請都中人垂鑒] [  申報館主人啓]  
　　京師爲袶善之區其時事當較外省更多如有人願爲本舘採訪新聞祈移玉至京城前門鉬頭條胡同申昌書畫室向李漣漪先生面議定奉但所報之事務須確實詳細遇有要件刻下自京至申設有電緣儘可由電局傳遞信資由本舘照給也此佈 
[桔致彙編出售]  
　　第四年第九卷之格致彙編傳蘭雅先生現已輯成本舘亦已代爲装印齊備卽日出書其書中所述計格致釋器化學衛生論歴覽紀略海戰指要量光辦器圖候氏電機互相問答共七種每本售價大錢一百文伏祈賜顧爲聁 
　　申報舘主啓 
[新印各種書籍出售價目] [  本館發售]  
　　啓者本館所排印書籍俱各精雅可喜除在上海發售外其餘各外埠卽由賣申報人經手如蒙　諸君子欲購閱者祈　惠顧可也所有售外埠之壽價典在上海一律如經手人或有私自加價等情祈買客信知本館且使查究茲特將各書寶價附列如左 
　　中英和約　洋一角 
　　中東和約　洋一角 
　　瀚海尺牘　洋四角 
　　在園雜志　洋二角 
　　三岡識略　洋三角 
　　經藝新畬　洋四角 
　　昕夕豢談　洋四角 
　　平浙紀畧　洋三角 
　　草廬經略　洋三角 
　　臺牗餘談　洋三角 
　　文海披沙　洋二角 
　　寰瀛與報　洋一角 
　　紅樓夢補　洋五角 
　　不滸後傳　洋五角 
　　繪芳錄實　洋八角 
　　綏鬼紀哈　洋四角 
　　縣寰瑣紀　錢八十 
　　四夢彙談　洋二角 
　　曰門新柳記　一角 
　　和約彙抄　洋三角 
　　閩秀詩評　洋一角 
　　寰宇瑣紀　錢八十 
　　四溟瑣紀　錢八十 
　　格致彙編　錢一百 
　　六合瑣言　洋四角 
　　柳南隨筆　洋二角 
　　香祖筆記　二角五 
　　寰瀛附卷　二角五 
　　訂譌雜錄　一角五 
　　嘯亭雜錄　四角五 
　　零金碎玉　一角二 
　　尺牘集錦　一角五 
　　春融堂雜記　二角 
　　獨司庵業抄　二角 
　　印雪軒隨筆　二角 
　　秦淮畫舫錄　二角 
　　兩漢博聞　三角五 
　　蟲賜漫錄　一角五 
　　滬城備孝　一角二 
　　臺灣外紀　三角五 
　　快心編　實洋五角 
　　返魂查　實洋二角 
　　女才子　實洋二角 
　　東搓記　洋一角五 
　　聖武記　實洋六角 
　　靑樓夢　每部五角 
　　雪月梅　洋三角五 
　　東征集　洋一角五 
　　閩雜記　洋二角五 
　　夢園叢說　洋二角 
　　藝林伐山　洋二角 
　　聞見異辭　一角五 
　　萬國史記　洋六角 
　　豫軍紀畧　三角五 
　　茶餘談薈　一角二 
　　史餘卒覽　二角半 
　　何典　一角五 
　　野記　一角二 
　　蜀碧　一角二 
　　粤屑　一角五 
　　西遊補　二角 
　　庭聞錄　一角 
　　澆愁集　二角 
　　鏡花緣　六角 
　　小家語　二角 
　　程史　洋二角 
　　書目　洋一分 
　　績書目　一分 
　　孿史　洋五角 
　　笑史　一角五 
　　語新　一角二 
　　耳郵　一角五 
　　痴說　一角五 
　　香咳集　三角 
　　譯史　三角五 
　　十三日　嘗記　洋一角 
　　夜雨秋燈錄　洋四角五 
　　清暉閣尺犢　洋一角五 
　　山東軍與紀畧　四角五 
　　屑玉叢譚初集　洋四角 
　　屑玉叢譚二集　洋四角 
　　屑玉叢譚三集　洋四角 
　　屑玉叢譚四集　洋四角 
　　有正味齋尺牘　一角五 
　　螢窗異草初集　洋二角 
　　螢窗異草二集　洋二角 
　　螢窗異草三集　洋二角 
　　續異書四種　洋二角五 
　　平定粵匪紀畧　洋四角 
　　庸閒齋筆記二　洋角五 
　　歷代陵寢備考　洋七角 
　　淮軍平捻記　洋一角八 
　　夜雨秋燈續錄　四角五 
　　雲間據目抄　一角五 
　　山中一夕話　二角五 
　　景船齋雜記　一角五 
　　揚州畫航錄　洋四角 
　　宫閨聯名譜　洋六角 
　　甲申傅信錄　洋二角 
　　吳中平寇記　洋二角 
　　硯雲甲乙編　洋五角 
　　鸿雪軒紀艷　一角二 
　　談古偶錄洋　一角五 
　　六梅書屋尺牘　二角 
　　鋤經書舍零墨　角半 
　　使琉球日記　一角八 
　　薑露庵雜記　一角五 
　　　　軒質言　一角五 
　　尊聞閣墨選　一角八 
　　　天壇長圖城合　三分一 
　　稟啓零統　一角五分 
　　航海述奇　一角八分 
　　曾文正公大事記　洋一角五 
　　尊聞閣詩選初集　洋四角半 
　　尊聞閣詩選二集　洋四角半 
　　笑吳錄　實洋三角 
　　讀史探驪錄　洋三角 
　　後西遊記　實洋五角 
　　兒女英雄傳　洋八角 
　　儒林外史價　洋六角 
　　小豆棚　三角五分 
　　中俄和約　價洋一角 
　　西湖拾遺　洋六角 
　　醒睡錄　三角五分 
[論禁革陋俗]  
　　古人有言死有重於泰山有輕於鴻毛人無不自愛其生者至於不自愛其生而就死如飴此必有大不得已之處非漫焉而己也自古忠臣孝子義夫烈婦視死如歸讀傳記所載百世而不懔懔尚有生氣若而人者死猶不死不必以死爲惻惻也然而忠孝飾烈之心非可以強作而致且有國有家者甚欲天下之有忠臣孝子義夫烈婦又不欲天下常有忠臣孝子義夫烈婦何則必國運艱難而後裏傷效命之士出必家庭乖戾而後履霜失靷之名彰必迫於喪亂疾病死亡而後俠烈之節顯彼其人不惡死所惡有甚於死者故不得不以一死繼之也獨至婦女則畏死者多貪生者囷與丈夫不能一律而論故　朝廷制度凡有貞烈節孝之婦女例得請旌而例內並無婦女再醮作何治罪明文盖律設大法例順人情焭焭婦女固不可槪以貞節繩之如有靑年夫死無子女之遺則孤苦無依何妨任其再醮以爲歸結之計何必強以守節嘗見有縉紳之家詩禮門楣動拘禮法以再醒爲司恥凡有輕年婦女之喪偶者必不肯使之再醮而其後卒致貽中冓之羞若是者往住而有至於聲名敗裂或致經官涉訟或至人命修關則其可恥有甚於再醮者何如前此聽其改嫁之爲愈也若夫不聽其嫁而迫之致死則更爲可笑而可惡者矣閩俗有寡婦昇天之說或以飢寒所迫無司因依或以詬誶時聞不能安透遂攅竹成臺醵錢作費擇日遍告親屬登臺待死而其戚屬中之親暱者拽其頸而致之死紅繩　緊素志克全萬衆仰瞻藕資觀感在創此舉者猶以此爲善全晚節之妙法歆之以名而名乃從此不朽矣而不知其慘毒爲尤甚也彼登昇天之臺者豈皆果能慷慨矢志者哉實以怨命之故迫而出此發有族中火念其孀居可憫賙其衣食隆其禮貌彼寡婦安居飽煖何至自輕其生卽妯娌之間或有不能共處則亦當委曲開導俾人人矜其寡而敬其節則亦不必以死爲殉也乃計不出此而獨爲之集貲爲之備物爲之搭臺爲之道賀而且爲之拽頸上之繩畢一時之命鳴呼何其殘忍乖謬一至於此耶吾謂此等惡俗相沿已久寡婦之霜於臺者殆已不可勝計按律擬罪直當坐以故殺而執繩者則爲動手凶犯無所逃形獨怪該處官憲皆衰如充耳而聽寡婦之無端慘死故本館前曾著爲論說以正其非今復接閩友來函言中歧鄕又有寡婦昇天之事爲某委員所聞報經船政局飭冐委員嚴行禁止不禁爲之一快夫爲烈婦易爲節婦難古人已先我言之葢烈婦殉夫激於一時之痛節婦則含辛茹苦守以終身故例得奏請　旌表以闡潛德之幽光近年有貞大過門守節年僅十八歲而亦子　旌表者說者謂　聖朝過於寬厚未識其晚節有無變遷然及其年輕也而旌之正所以激厲之使不易其初志此其事仍於寬厚中腐獎掖之意以視立逼之死以全其各者其用心之厚薄不啻霄壤矣各省皆有濟節堂凡寡婦之無依者如願入堂皆可留養惟每若於經費不敷額滿見遺致有向隅之歎今閩俗不特不能創設清節堂以養贍少寡而反以一死爲完名全節之上策不且大傷天地之和而於上帝好生之德大相刺謬也哉有地方之責者宜集資廣建清飾堂俾少年喪夫者皆有安居適意之所無使一人向隅一面如冐委員之令族長具結如有前項昇天等事惟族長是問如敢有違立提該族長及動手之人從重懲辦一二次此風或可稍息否則無辜嫠烯時遭慘斃而愚無 
 
 

Page 2

 
 
知者猶以是爲保全名節之舉是則不可不爲之明辨者爾 
[限期定約]  
　　○本月初五日倫敦電報言英法兩國新立一通商和約此事本於前月議起迄未議定刻下兩國商酌准定於西歷十二月中必須定妥也 
[東報彙譯]  
　　○日本科庳地方本有大山林木叢雜突於前月念三日山上失火焚至兩日始熄竟無一人赴救此說見諸日本報該報又言日本木米本患其日用日少今復這此一炬恐從此材木益將漸少也又云日本水師學堂中之學徒其業經學成而應給憑據者現定於九月念八日分給日皇亦將稅到并請朝中大具王爵等前來騐給盖亦鄭重之意也又云日本有海島名古梨里一日有一帆船行經該島該船乃在海中捕海虎者因船中缺食水故放小船三艘赴島中取水乃船敷近岸而島中之人競放洋槍以相攻擊有大副係美國人彈穿其頸立卽斃命并有日本人之爲該船水手者亦被擊斃三人餘亦受傷遁回岸上又以大炮轟擊該帆船經他船勸令該帆船避去然無端攻擊殊不解其何故或謂該鳥之人以養海狗爲生剝取其皮以貿科恐該帆船捕捉海虎將海狗致死故有此舉大約日官必當查辦也 
[逆犯初訊]  
　　○行弒美總統嘉斐路之兇犯奇篤久經覊禁前已列報玆閱外國新聞紙言定於前月十六日提審此案奇篤亦延有狀飾言奇篤因患瘋症故致有此逆舉云但未識問官作何判斷也 
[廈門官報]  
　　○廈門來信言新任廈門海防廳勞司馬式金已於前月念七日由福省來廈卽於本月初一日接印任事前任海防廳不日卽將回省矣又言新任分巡海興泉永等處管轄海政兵備道吳觀察日內亦將履新云 
[接述台匪事]  
　　○其時大荊剩一空營將都戎只好返署官紳商議連夜募勇保守所惜者兵無主將勢必疎懶二更時忽逢雷雨交加匪等冒雨冲出爬山越嶺星散奔逃內有一匪乘紅皮箱二人扛抬前後三十餘匪拚死保護由謝公嶺且戰且走兼有土人引路致被走脫所捉獲者半屬受傷之匪自二十夜雷雨起數日之間大雨滓沱路途泛溢至廿三日周山頭疊有土匪行刦之謠荊紳復將蔣都戒追囘一波未平一波又起此情此景實令人應接不暇最可笑者樂清曹都戎於廿一日帶兵百名前往助剿是日止五三十里便駐宿虹橋次日住剖芙蓉村念三日兵抵觀音洞軍書緊急而彼獨整暇若此豈救兵如救火曹君未之前聞歟迨念四日下午天已晴霽曹君亦己抵荊而賊匪早由黃邑天燈垟翻山逃竄仙居去矣其中最可惜者二十三日在天燈垟僅有一溪之隔匪等早到數刻兵稍遲至被水隔絕不能追截况匪等火藥各物經雨濕透如無同類蔡吉海接援則金滿亦早就殲總之數未該絕以致九死得遇一生二十四晚間葉君夢梅由海剿盜來荊查探匪蹤經蔣都戎俻述山路崎嶇必須大兵齊集方可相機會剿勸阻至再葉君意亦稍轉適曹君突至手舞足踏離言明早督領洋槍隊親赴山客前去剿滅葉君聞此言正中其懷遂相約伴决意偕行次早乘輿同往行至山客日巳向午向居民購買蕃茹煮尚未熟而土匪遍山踞立葉君奮勇爭先開鎗轟擊實不知茂艸之中匪預躱藏暗放一鎗正中腰脇各勇冒死搶救無如土匪蜂擁追逼然若曹君不卽收隊冋前擋敵其屍尚不至遺落身首亦可保全平心而論死固當然獨此一節未免抱屈次日身軀先得衣服未動惟頭懸樹上至夜間方能盜回二十七日在荊殞殮下午抬柩返船二十八日駛回温郡二十九日靈牌進城設在九山第一當有一匪破肚活祭旋經大憲奏請　獎卹葉君雖死可以瞑目矣所可慮者暘谷嶴大荊水漲各處目下楚練各軍雲集駐守可保無虞將來如防務稍鬆該匪必接踵而至其如何未雨綢繆想當道或早經計及也 
[鬥毆重傷]  
　　○前月念六日午間南昌樊家巷尾對岸菜地內有惟糞車帮與喘布匠闘毆一事聞因某染坊哂布於彼地本租來者而是日適有車夫數十名在波歇車各持畚下湖撈泥湖底經其攬動已臭穢觸人又復帶水拖泥沾懦遍地踹匠急前喝阻波此皆粗鹵之輩三兩言後遂至揮拳雖踹匠少而車夫多而一則僅恃蠻力一則素以拳棒見稱故交手之際車夫卽被毆倒一人至於不能呼號餘俱棄畚四散時觀者皆謂車夫巳斃始有就近居人出爲騐視見尚未死卽經抬去就醫云 
[江西官報]  
　　○撫憲牌示照得南康營都司楊鶴裕現准部咨准其調補鉛山營都司應行飭赴新任調補瑞州營都司劉廷鍈南昌城守營額外吳茂林贛標中營千總鍾裕龍均據報到病故所遺各該事務南康營都司查有贛標後營都司馬福太瑞州營都司查有標下左營侯補遊擊吳德成城守營額外查有武寍營外委楊運桃均堪以署臻贛標中營千總查有該營把總劉羨中堪以拔補 
[濬井得銀]  
　　○寍波城內某姓家中於上月間雇匠濬井掘至丈許遽得巨甕兩個覆以石板啓而視之則甕中白鏹纍纍揆所由來大約粵寇擾郡時避難者之窖藏也由是某與匠各分其半而井底清泉亦遂涓涓不息矣 
[加患士林]  
　　○升任上海縣葉顧之觀察前當卸篆時曾慨捐千金爲上海土人計偕賓興之費現聞丁艱回籍又捐千金仍以五百作計偕費五百作賓興費此欵巳交本地紳董存典生息矣似此有加無已宜乎各士人口碑載遵而心版銘恩也 
[船舶衆盛]  
　　○自英皇孫來華其吳淞至黃浦一帶之大小船隻及素來常駐之船近日計有十艘合各船之炮計之共有九十尊合各船人數計之共有二千零四十四人濟濟者盖亦一大觀也 
[出尖絲數]  
　　○今日法公司輪船名色炳開往外洋船內所裝湖絲約計有二千包之數云 
[殺告解回]  
　　○蔣彩亭控追所失之珠翠包一案昨英公堂准茲谿余邑侯移文盆差將孔阿才吳小全解囘據聞余邑侯屢次審訊毫無証據故將該兩人解回陳太守立卽傳訊孔吳同供屢被慈谿縣差吊打太守謂是案懸攔已久寍滬往返已經數次仍無實在情形着將孔吳二人暫押俟傳蔣到堂冉訊設蔣不到卽將孔吳二人開釋云 
[移櫓荷枷]  
　　○前日英會審署飭差諭老閘船埠雇舟船埠夥姚阿大慮船家聞衙署差使不肯應承故至王新新船上謂有客欲雇舟往湖州船價若干王曰須洋三元姚乃謂實係官差應得減價王謂官差我不去隨自登岸姚見船上無人照料卽將其櫓交與鄰舟詎王投訴捕房稱船埠奪櫓勒索捕頭飭捕抱姚昨解公堂土稟被姚奪櫓求令給還姚則稟明前情陳太守謂本署雇舟亦應照給價目决不欲得便宜設王不願儘可另雇豈容硬取其櫓况船埠每借名差使勒索船戶本分府早有風聞情堪痛恨着卽交還其櫓再枷姚七日以儆將來云 
[馬夫被控]  
　　○英公堂據華捕稟稱西人哈味送到其馬夫李才林稱李竊取馬衣畫鏡及剪馬毛之剪刀興押錢文請爲送辦今吊得原贓一併解案西人現未投質李供洋東之管事人招我去當馬夫令我再用下手一名言明兩人每月工洋十元迄今巳有一月餘向洋東索取工洋無着故與管事商酌暫將無用之馬衣等件質錢應用俟洋東給發工資贖還計共押得錢一千二百文詎洋東知之指爲行竊云陳太守商之哲繙譯飭將李押候禮拜四傳到哈味再訊起案之件暫存捕房 
 
 

Page 3

 
 
[傷鼻案移縣]  
　　○前月念五日行兇傷鼻一案昨日法公堂又值訊期捕房將在押之王阿長及兇器剪刀一柄併解公堂鞋鍍作主婦王卜氏及傷鼻之劉友膏卽牛膏亦均投質翁太守復詁究屬如何啓釁王阿長稱因十四文茶資爭論起見太守謂爾等竟愈詳愈小初訊時王卜氏供被牛膏支去工錢三千餘文繼劉友膏到案稱索工資一百餘文今爾又稱祇爲十四文茶資查呈案之剪刀用線將剪頭紥住豈非早有意于尋仇觀爾等三人所供皆有不實不盡諒不用刑不肯實招飭將該三人連凶器一併移縣辦理云 
[索久致傷]  
　　○昨日法公堂據補房解到王阿玉俞阿壽兩人翁太守詢以何事有無原告據法包探稟稱彼等均係薙髪匠因與仝業人張阿巧索錢四百文起釁在茶肆中不知如何爭鬧惟張阿巧腿上有刀傷三處畀送仁濟醫館據稱雖無大碍然須兩禮拜方愈等語太守詰之該兩人王阿寶供在南市薛家浜地方開設薙頭店張阿巧曾同俞阿友借錢四百文爲日巳多俞阿友現在我店帮夥向張索欠張則特鸞旋兩下約仝講理至黃家嘴角左近兩人已經扭毆繼同至法租界鴻園茶館吃茶去俞何友稱張阿巧於七月間借我錢四百文恨我索討故來尋仇伊在茶肆內自將小洋刀戳腿誣我行兇衆目俱見翁太守以據稟傷者須兩禮拜方愈着將該兩人暫押俟張阿巧傷痊再理隨詢法包探鴻園茶館在何處答稱卽在紫來街嘴角太守者下期傳該肆堂倌訊問此事外間傳言又謂日間兩造雖在鴻園荼肆糾衆講理經茶肆主稟報捕房早被拘進捕頭以事屬細微嚴斥釋放而張阿巧尚不甘心復約在新街口萃興懷荼館評論到後片刻卽稱被戳照此說則受傷並非在鴻國矣姑俟下期公堂集訊再爲探錄 
[索規噪鬧]  
　　○前晚十點鐘時英租界潮陽樓南首有一婦在當街喧噪手舞足蹈自稱爲老尊娘娘所言難辨或細聽之似向賭塲索規費者旋有人上前勸慰或謂先請回府隨後送來或云初次奉勸宜爲原諒該婦口稱今晚須見交到方回否則可同入捕房理說勸者百般解釋就近拚湊若干錢文付給該婦尚大聲罵詈而去 
[斛米啓釁]  
　　○前日有江北米船載米到申停泊南市洪昇碼頭其米卽經捐客銷售於福建鳥船上但例應投米行擔承故該掮客卽請就近之恒興原米行承攬現在米價稍漲而該掮客實尚未至江北船說妥鳥船投行囑爲斛米江北船以事未訂定何能作數兩下齟齬卽在隔船厮打江北船上人將篙子戳傷鳥船上一人頭顱於是更不能罷休未知如何了結也 
[祝壽助賑]  
　　○重九日彭君菊亭大衍之慶同人共擬稱觴計集禮洋九十四元七角五分因念江常沿海沙洲被灾苦况特將是欵如數交助賑局足徵彭君樂善爲懷並爲諸君造福又可免殺生一舉而數善備焉惟願海內同仁樂而效行實爲災民之幸 
[孝子創捐]  
　　○浙友函述某長者來信云老母秋初在蘇病劇星夜往省莫知所措乃禱於蘇城隍疏懇誠己年以益親算中有生已六旬母途八秩諒不能多爲哀益亦惟求略賜轉移之語幸得慈躬康復奉歸侍養正欲坐舟而家中報次孫七日不汗勢已瀕危倉卒間又爲疏禱於蘇城隍謂願捐江浙賑百元以救次孫之命遂求得第二籖而先爲母求適得第一籖歸則孫病早愈矣神明如告能不凜然正在措貲籌寄而大册適來有救命墩之說與疏語暗合因卽書册交令弟帶上旣無失信於城隍又可報命於閣下不亦美哉竊見捐賑愈疾屢見申報敢請代綴數行送報館酌定或亦藉資勸善何如按某長者清貧力善歷年勸賑數逾鉅萬今救命墩之助又爲浙中創首誠感誠慶理固宜然况六旬孺慕减算益親所謂孝弟之至通於神明豈不信歟本館樂道人善故照錄如右冀覽者有所觀感焉 
[賀楊君碧衫合巹之喜]  
　　○合得儷皮姓氏香雝雝鳴鴈迓紅妝鸞笙婉轉三生福鳳閣趨蹌五色光火樹琪花新巧樣瓊樓玉宇者番觴矞皇冠冕羣相賀愧我猶連雲錦裳　金相玉質美人妝共羨風姿燦七襄琪樹也應凌北斗花郎記否臥東牀芙蓉帳裏餘春夢翡翠簾前帶軟香從此生生期不巳棒觴獻壽祝高堂 
　　雲推望月子黃祖蔭拜稿 
[題黃瘦竹宗兄揖竹圖]  
　　○柯亭有佳植半作棟梁半邱壑東隣西舍游俠兒昨日豪華今蔆落男兒意氣頗自雄那用趙炎受羈縛勸看金屈扈贈君一言請三思與爲媚蝶事輕薄寍作孤凰翔舉廓　洪泉之水清且漣洪泉之竹幽且娟虛心勁節頗不佫對此長揖心悠然散髪狂歌非關醉披襟入林聊自賢竹君竹君休厭薄不材乃自全其天君不見南山有杞梓匠石攜斤久環视　錫君以渭川千畝之良田晋君以淇園大夫之芳銜君復漠然不我視無乃世綱愁拘牽男兒千金慣芥視只有風節難輕徒與君一揖心自同願君相與敦素履歲寒自葆凌雲身舍此他求計左矣 
　　黃協塤式權甫稿 
[題王某松菊猶存圖]  
　　○今我不樂思隱居紅塵罷脫歸吟廬奇松百尺菊萬本科頭嗡傲無牽拘咄哉此福頗難得愁城兀坐長太息忽遇王君捧圖至展視不覺風生腋松風謖謖晴濤生籬邊黃菊初敷英倫閒聊適涉園趣一枝折得娛幽情喬柯不受大失爵餐英空訪靈均宅歸去來兮三徑荒結廬自喜絕人迹秋光如畫庭花開塵容媿我難追陪會當重九作佳會與君對景同銜杯 
　　黃協塤式權甫呈艸 
[四時行樂編十六卷初成賦長句四章錄呈海內吟壇哂政賜和]  
　　○溷跡浮沈傀儡塲百年身世兩茫茫功名嚼蠟沾泥絮錦繡成堆大塊囊嘯傲湖山供歲月娛情花鳥卽文章隨身硯盒千秋筆險露奇搜未覺任○高歌快唱大江東少日豪情氣似虹錦瑟華筵呼酒綠繁茲急管話燈紅眼中事業滄桑雙脚底烟霞今古同萬象靜觀皆自在追摹景物紀游蹤○虛擲韶華行路難滔滔無計挽任瀾四時清興當同樂萬卷奇書且縱觀綠野園亭聊養性平原花木強爲歡吳山越水探幽遍放浪形骸天地寬○大地山河汗漫游何年得把片帆收搜尋山水衝寒騎點綴園林待雨樓記勝彩毫堪奇興清談玉塵可消愁一編秋月春花夜韻事風流鴻雪留 
　　光緒七年秋後湖海游人稿 
[六十述懹]  
　　○一夢忽忽六十年流光轉舜異從前半生婚嫁償兒女五嶽遨遊愧昔賢隨處施醫憑願力敢云積福廣心田祇餘兩字惟知足此後應無俗慮牽○歷盡危機幾覆舟重來甲子數從頭感恩知巳虛前度粵鳥蠻花憶舊遊臨事無疑眠自穩刊詩有願志初酬枯桐自遇知人賞布襪靑鞋處處留○猶記從征少壯時倉皇戎馬效驅馳行間慣療諸軍疾帳下頻邀大帥知猿臂無如名未遂豹頭空負相多奇而今萬慮浮雲散贏得肅疎兩鬢絲○梅開嶺上逢揆攬定有親朋聚水濵兒作遠遊孫作伴僮邀上客自邀隣荒村中饋無珍品茅舍清醪滿石尊共笑此翁何樸野居常一味任天眞 
　　武原徐圓成求定草 
[風潮行　有序]  
　　光緒辛巳六月二十一日子丑之間東北風大作雨若傾盆海潮挾風而行平地水深七八尺奔騰澎湃新興伍佑草堰廟灣四塲淹斃灶丁無算洪琴西都轉率屬捐廉以撫代查隨上其事於大憲發緊發帑優加撫卹塲運各商曁滬上甫東諸善士無不樂爲捐助沿海災黎獲免於溺復免於飢正擬修復開煎閏七月初三初四十七十八等日大潮又至幸遷徒高阜丁口無損是兩月之間瀕於危者屢矣寬爲籌俻留作冬賑此固目前之最要而海風海潮何時蔑有一經泛濫海隅蒼生卽有其魚之嘆蓋自海勢東趨泰屬舊築范提威遠隔百餘里近亦數十里卽隄外之避潮墩亦可望而不可卽煎丁日處危地刻刻堪虞鳴呼當今之世安得如仲淹其人 
 
 

Page 4

 
 
者興千百世之利救億萬人之命於被災各場移建長隄乎鄙人作客海東傷心慘目始爲之歎哀其死也繼爲之喜慶其生也復爲之慮恐其生而復蹈於死也更爲之望祝其生而永保其生也爰作長歌以紀其事 
　　龍蛇爲患歲在已與人爭居逼城市盛暑炎火六月天雪花飛白電光紫　是日未雨先雪海上人親見之狂颷驟起西南行浪湧如山疾如矢大雨傾盆白畫昏歷一畫夜猶不止沿海居民千萬家田廬宛在水中沚游魚入釜竃無煙士墻卑濕屋將圯更有煎戶兼業漁舟橫不及岸傍艤屋傾舟覆力不支盡付怒濤同日死俘屍漂泊無處無身無寸縷隨波駛骨肉纏綿死不分左牽弱女右稚子荒灘潮落自縱橫可憐狐犬殘英體掩藏宜高埋宜深逝者如斯長已矣生者雖生猶未生形容枯槁面如鬼乾嘉以來無此災見者驚心聞者駭哭聲震野遍哀鴻鐵人當此亦垂涕昔年晉豫謀救荒今且切近在桑梓樂歲不樂凶年兇不死於早死於水旱灾猶可安故居水災逃散各遷徒圈席爲篷露處同野無靑草室無朱蕩草猶存隴稻香得若上沙能有幾中沙地勢凹於盤積水難消流瀰瀰下沙潮去復潮來一貧徹骨眞如洗懸釜待煎何日煎命若懸絲岌岌殆乾餱一餅寶若金淡水一盂甘如醰呼吸之間擊死生人鬼直在須臾耳偏災靡不沐　皇仁君門萬里程迢遞挽回氣運天無權撫綏賴有賢官宰以撫代查先所急爭此一着倒懸解義倉發粟衆輸金回春立見沈疴起聞道淮鹺鼎盛時金錢奚止勝十倍安得共矢清白心涓滴歸公有如是大史愛人恩澤深不令一夫嗟凍餒謀衣謀食謀所樓布絮竹木兼搜採矮屋一椽蔽風雨寒衣一襲勝羅綺賑撫宜厚不宜博災黎聞之感人髓眼前已獲慶生全杞人懷憂猶未已范隄昔障海之東淮揚爲首通爲尾堤外更築避潮墩安居有若長城倚誰知海勢復東趨半是平沙半蘆葦舊時揨竃滷氣微侈揨就滷滄桑改一朝海水泛上游堤墩相隔百餘里奔赴不及罹災殃彼也何福此何罪驚魂甫定心胆寒茫茫生計烟波裏西水暫息東潮生吁嗟此患伊胡底先築屋基次築堤　新改屋基加高　謀之以漸將有待平地爲山九仞高其初一簣不盈咫已溺已饑禹稷心古人數繼今人在中流砥柱挽狂瀾雙堤並峙傳千載劉晏歲輸百萬緡追溯利源出於海明日飛章達　聖明感召天和從此始 
　　邗上補梅花庵主人味靑氏稿 
[浙省撫轅抄]  
　　○九月三十日補用縣嚴耆孫自寧波回省銷行營文案差　楊昌珠稟奉憲委轅下收呈差　府經歷黃鎭由京騐看　新選樂清與史陳大瑛由籍領憑　孫丞周均宗服滿俱來省稟到　○十月初一日署杭巡道吳單軍需局差　補用道唐稟知本日赴軍需局　補用道李稟知本日接辦厘捐局　盧本堂稟謝奉委總巡差　候補府祝慶年稟知接辦發審局　黃則庭湖州公幹回省稟知奉委接辦事善厘局差叩謝　運判廖宇泰稟見辭赴嘉興府局帮辦差鄧化龍稟謝委署安吉縣稟見　陳璩由京騐放來省稟到　○初二日補用道吳稟知奉委署理糧道篆務進見叩謝　温州通判呂稟見辭赴任　典史陶鵝稟知奉派湖州差遺叩辭 
[蘇省撫轅抄]  
　　○十月初四日牌示照得丹陽縣訓導鄕雲臺痌故遺缺查有金匱人試用敎諭施建烈　奏賢縣訓導張頤麟痌故遺缺查有丹徒縣人候用敎諭張維崇均堪署理直州判朱培仁裏知奉飭留蘇差委　○初五日正任蘇海防同知王恩晉稟知隨臬憲勘工回並謝奉飭回任初一日接印任事　○初六日同知吳兆麒交缷代理蘇海防篆務徐致和稟請派員接辦善後局差　牌示十月初十日慈禧皇太后聖壽令節是日五鼓應穿蟒袍補褂齊赴萬壽宮慶駕其初七日起十三日止前後各三日俱穿常服 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
