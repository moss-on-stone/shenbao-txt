# 1899 - 356 - 4909594

 

Page 1

 
 
[新印大字本讀史方輿紀要天下郡國利病書兩書告成] [  圖書集成局代啓]  
　　顧祖禹讀史方輿紀要後附輿地總圖顧炎武天下郡國利病書二林齋主人藏有精抄稿本一部友人勸付石印以公同好首自預定三百部原期工省成速嗣見印出樣本字跡太小瀏覽剌目難以翻閱復商放大字體改托本局用大號新字排印廣延名宿悉心校對方輿紀要三月間早已成書郡國利病上月工　用上等連泗紙印訂精緻准於八月初七日出書共釘六十本外加　木箱每部售洋十二元賞鑒家認明封面後有二林齋校本庶不誤購仍存上海文瑞樓蘇州綠蔭堂蕪湖河南文苑山房均可購取二林齋售出股票請諸君憑　找洋向經售處取書 
[新印傳青主醫書出售] [  圖書集成局代啓]  
　　是書共分男女二科男科後附以兒科女科並附胎前産後各症按病列方用藥和平辨症明晣詳載各種治法凡病家按圖而索便可一目了然　渡津之寳筏濟世之慈航也今由煥文書局主人以家藏善本托本局用大號新鑄鉛字印成校對　　墨明朗每部價洋三角在本埠三洋涇橋煥文書局外埠漢口鴻文順記書局湖北省城煥文書局發兌 
[重印四史告成] [  圖書集成局啓]  
　　四史者何史記前後漢書三國志是也本局前曾精工排印甫更裘葛篋笥頓空兹又重付手民校前益加精美惟紙墨工料日漸加昂是以每部核定實價洋銀五圓諸君子有留心乙部者請臨三馬路中報館申昌書室選購可也此布 
[綜論清議報誣上之罪]  
　　逆犯梁啓超所爲之清議報行銷巿上已歴一年無識之徒間有出資購閱者案其逆蹟所在約有數端一造爲悖逆之語誣罔宫廷二造爲影響之詞誣罔京外大臣三日訕朝政之非以勸亂民起釁惟恐中國禍亂不速四日搆宗邦之失以勸列强用兵惟恐中國瓜分不驟然其怨毒之歸宿詬訕之窮極則尤在皇太后一身今案其誣太后者亦有數端一以中國政法積弊皆歸太后之過二以中國外患日深皆歸太后之過三以無稽勿信之詞加諸太后四以大逆不道之語加諸太后然其號召於同黨張皇於外人則尤在廢立一語今案其誣廢立者亦有數端一以垂簾謂之奪位二以訓政謂之幽囚三造爲北京電詢漢臣聨沮等語以爲太后蓄意之實四造爲屏居瀛臺下食硝粉等語以爲皇上勢迫之據於是曰文姜曰吕后曰魏胡后曰唐武后種種狂吠毒詈有自古亂臣賊子所不忍出諸口者似此人理已絶稍具心知血氣者皆能斷其汚衊定其罪案矣夫今上之大位爲太后所手授於宫中則母子之分久定於天下則君臣之分久定忽謂以二十五年兩宫無事中外共戴之天子一旦非常之謀卽生於親立今上之太后識者當詫其不經考其誣之最烈亦最可笑者一爲閉皇上於瀛臺一爲食皇上以硝粉今爲明正告諸天下餘事不足辯焉瀛臺爲列聖游憩勝地見於記載者甚多本報前作禁逆書議曾痛駁其謬矣且自去歲以來凡入覲之各國使臣各省大僚及所召之中外醫士自得對越天顔皆謂皇上與太后同升寳座何得以一手掩天下之目謂閉諸瀛臺乎若硝粉乃毒烈殺人之品醫家著錄甚詳非他樂物可以嘗試在抱疾之聖躬更日下以毒烈之硝粉歴一年有餘之久聖躬非特無恙今轉日起有功是硝粉非殺人之物而爲療疾之品矣有是理乎凡此皆三尺童子能知其謬梁逆乃公然著之筆札恣其顚倒則又何者不可誣乎蓋康梁二逆謀召外兵圍頤和園已定計躬行弑逆自圖篡據事敗而逃雖以素助逆黨之某某諸報亦不能曲爲之諱兇惡昭彰無可遁匿二逆死不擇音惟以廢立一事反噬太后意謂彼僅得罪太后未嘗得罪皇上且彼之不忠太后正忠皇上庶幾退有以自揜於異國進有以螫每於本朝不知二逆非特爲太后之叛賊實爲皇上之亂臣非特作孽於敗露之餘實謀逆於任用之日聞逆黨平素口談每謂某人足爲勝廣某人足爲伯理璽視我大清國則昌言謂之大濁國一則曰一國之亡於我何與再則曰獨夫之家産物業何足惜皆其叛上作亂之鐵據蓋二逆心無大清目無皇上也久矣迨去歲小人得志乘皇上求治之切遂視爲幼主可愚奇貨可賣陰倡去太后乃能變法一語朝夕煽或意在假皇上以去太后洎乎太后旣去皇上孤危於是善則挾皇上以亂中國惡則挾亂黨以去皇上乃遂其託孔子以蔑大清之詭計藉傳教以至盜國之陰謀幸也天奪其魄罪案敗露然二逆之奸惡始終不悛其鋪張變法之美文致垂簾之失仍思挾持至尊還刼太后且又坐實衣帶之詔僞伸乞援之命脫卸逆謀歸獄皇上蓋旣以圍宫出則必以廢立誣相爲表裏有廢立之誣二逆乃得妄分六孝之聖主至大慈之聖母視若兩家判若兩國以一身搆煽其間而恩仇其際故人知二逆欲禍太后不知二逆實禍皇上且借皇上以誣太后被以不慈之名卽借太后以誣皇上分以不孝之謗嗚呼可謂窮兇而極狡已綜而論之二逆之在海外事事興讒日日挑釁意必使中國新舊不安而爭滿漢不安而爭中外不安而爭尤必使兩宫母子不安而爭庶其禍更捷其變更人而後二逆得以起旣死之燄收反間之利然則是報也實爲倡亂之妖書亦其自定之逆讞豺虎不食鷹鸇必誅所願中國仁人志士同起殛之 
[諭旨恭錄]  
　　十一月十五日奉旨廕生德福著以七品筆帖式用前任湖北武昌府通判恒榮著内用吏科給事中員缺著王培佑補授江西道監察御史員缺著鄭炳麟補授分發浙江試用道朱敬熙浙江補用知府劉國宗王晉觀貴州同知王孔鑄廣西同知劉錫珍安徽直隸州知州芮慶麟陜西直隸州知州李復江蘇知州趙延珍汪喬年河南通判吕慶峒浙江通判黄名玨廣東通判譚權榮河南直隸州州同羅宏洞江蘇知縣張振聲禹崧齡陜西知縣歐豫　川知縣沈瞻雲廣東知縣徐淦陳詩江蘇知縣謝商衡韓厚濓趙夢泰李明垣山西知縣徐永輔河南知縣許正圖浙江知縣瞿世琥萬鍾驥福建知縣曹桂籍楊錫綸湖北知縣陸景輿兩淮鹽大使王駿儀俱照例發往截取内閣中書佟文政中書科中書朱黻内閣中書文鍾吏部司務章定基太常寺博士秦業鴻俱照例用盛京兵部郎中員缺著琦良補授盛京兵部員外郎員缺著延彬補授泰陵工部主事員缺著俊明補授兵部漢字堂主事員缺著晉祥補授擬補内閣中書固璵著准其補授欽此同日奉旨陳文翰著准其留院欽此同日奉旨李澤潤著准其留院欽此同日奉旨兵科滿洲筆帖式員缺著德春補授欽此 
[本館接奉電音]  
　　昨日午前京師飛電傳來上諭一道敬謹譯登○十一月二十四日奉上諭孫家 
 
 

Page 2

 
 
鼐奏假期又滿宿疾未痊籲懇開缺一摺協辦大學士吏部尚書孫家鼐著准其開缺加恩賞食尚書全俸欽此 
[俄謀叵測]  
　　日本長崎埠訪事友人云近來俄國於遼東軍事布置周詳而海軍尤爲嚴整新簡遼東總督矮來欺奢夫者氏謀略兼優久爲海軍宿將今已由疃台埠附沙乘開而渾輪船赴任隨帶將校七十員西歴十一月三號先由哭師秃陸埋兵船載到海軍將士甚多均由太平洋艦隊及西伯里亞海兵團中派出並聞新製之一等巡洋艦名旗阿那者已於十一月十三號下水尚有矮拉夫六拉一船約俟明年告竣此外有商輪船二大艘一名來鷄烏衣一名薄冷其泥不日告成卽駛往旅順運送兵士所需糧食至陸軍則須待西伯里亞鐵道築成徐爲分布似此調兵運餉汲汲皇皇一若旦暮將有戰事也者誠不知是何居心也 
[英謀韓礦]  
　　高麗友人來信云西歴十一月二十八日英國駐韓使臣謁見外務大臣請准賃取殷山金礦俾得開採金苗外務大臣不敢主持當卽引見韓王令自行陳請未知韓主允准否也又譯高麗西字報云去年英人欲在平陽道開采礦煤韓廷以此礦已核定供應内務府所用擬將别處之礦給之至近日某英商在平安道尋得一礦禀求駐韓英使請韓廷頒給准照與英國議員摩近氏俾得開辦一切事宜按摩近氏卽中國准在四川山西等處開礦之人 
[研求商務]  
　　南洋新加坡叻報登英京來電云某日英國亞知吉公墅宴會時中國駐英大臣羅星使與焉飮次星使照西例頌英皇福祉英襲爵沙丕氏亦起而頌中國大皇帝萬安旣而星使宣言曰目今英國在華商務蒸蒸日上惟願各國生理亦皆日進無疆而英復能獨操商務利權得以互受其益現在中朝已專派商務大臣詳究一切事宜以期商務漸爲推廣云云在席諸人皆鼓掌稱善不置 
[調查商務]  
　　廣州薄聞報云日本東京東邦協會新設支那調查會董其事者爲福本誠氏會中宗旨在詳考中日兩國貿易情形擇要興辦此外一切政務概不與聞其調查之區第一由上海至厦門一帶沿岸第二由福建沿岸某處至揚子江沿岸第三由吳淞至漢口揚子江一帶第四由漢口經重慶至成都一帶第五自烟臺天津至奉天吉林第六除以上五處之外凡關涉工商及航海事業者另行查察其調查事件一自福建至揚子江鐵路礦山一沿海及内河水路一中國所需日本土產一日本所需中國土產一各地銀錢流通情形一各匠工值及應設保險公司之處一應設日本土產陳列肆之處一華商及洋商工商事業一貨物集散及輪船裝運之法一貨物應納各稅一商業風氣一各處量衡貨幣情形 
[農務借才]  
　　日本長崎埠訪事友人云日本政府近接中國雲貴總督來文請派農學士二三名來華教習緣署督憲丁制軍在滇大興農務設立農學堂故擬延聘良師廣爲啓迪也 
[日添軍艦]  
　　日本臺澎日報云日本海軍省敷島兵船係英京倫敦低姆斯公司製造長約四十丈廣約七丈六尺深約四丈五尺載重一萬五千八十八墩馬力一萬四千五百匹速率每一下鐘時行十八海里鐵甲厚七寸六分露砲臺壁厚一尺二寸防禦甲板厚三寸四分安置十二尹知巨砲四尊十五删知快砲十四尊十二斤快砲二十尊四七娓利快砲十二尊水雷發射管五門誠日本海軍中堅利無匹者也 
[續獲韓逆]  
　　朝鮮友人來信云曩者謀弑閔妃一案業經韓廷將各逆臣先後擒獲盡法嚴懲近又續獲在逃之李彰烈一名由法部大臣及警務使會同提訊俟得確據卽當明正典刑 
[天降之罰]  
　　日本東京友人致書本館云某報曾登逆黨梁啓超致書首逆康有爲邀往日東同謀叛亂云云實則並無其事緣十月二十四日康逆由美東返道經日本日人嚴加屏逐不容片刻逗留是以知其决不能東往也迨康逆被逐後二日梁逆所設清議報館卽被火焚板屋數椽頓成灰燼意者　惡若輩肆行無忌故降之以罰使之有所忌憚於心乎 
[商逐逆臣]  
　　京師采訪友人來函云合肥傳相自奉商務大臣之命卽電商英國政府請將大逆不道之康有爲嚴加斥逐不准在香港逗留蓋欲使之窮無所歸然後徐圖制其死命也 
[黔變續聞]  
　　貴州仁懷縣土匪閙教劫獄情形略登前報兹閱廣州博聞報云匪首姓陳字玉川原係仁懷縣火石岡團日本年八月忽聚衆燒燬教堂縣主林大令賡堯親往查拿未獲迨九月十二日清晨糾集廖子杳羅　松等三百餘人闌入縣城毁署刼獄時大令之妻弟方在籤押房致遭戕害事後一擁出城分投擄掠先是川匪張申混號張七大王者在瀘州仇殺教民經州尊鳳弗堂直剌嚴緝被逃率其黨馮紹五等數百人竄至黔境至此遂與合股或竄遵義或犯川境烏合之衆蹤迹靡常不知地方官能及早剿除否也 
[貴谿教案餘譚]  
　　客有來自江西信州至九江者語諸本館采訪友人云貴谿縣風俗誠樸民教相安自邑侯楊明府調署德化後民教因事挾嫌固結不解迨明府回任力勸不從致有應潭鎭閙教情事明府親往開導始得晏然洎明府回署匪徒又將西教士挾至蓮塘明府急馳至蓮塘救出不隄防鷹潭教堂忽被匪徒縱火并燬城内教堂明府往救幾爲所困上游聞之將明府照例撤任留緝委張叔儼明府接署縣篆旣而繆芷汀觀察督兵彈壓緝獲滋事匪徒七人由九江關道明華亭觀察審理張明到任後府派家人王某齎家書并票銀數千兩回籍十月二十日未刻行至距城三十三里之蘆葦叢密處突被鬧教匪徒冐作緑林豪客將行李及銀票搶去僕返署報聞立卽傳電止兌按此事於楊明府不無溢分語初擬删去後以事關閙教巨案姑照錄之 
[撫軍返旆]  
　　姑蘇采訪友人云本月二十四日官塲探得江蘇撫憲升署兩江總督鹿芝圃大中丞於二十三日午後三點鐘時由滬啓行因之撫標各營官咸督隊至葑門外十里亭恭申迎迓署藩司護理巡撫陸春江方伯署臬司朱竹石廉訪糧道羅少耕觀察蘇州府彥詠之太守總捕同知王竹甫司馬以及長元吳三縣主汪陳田三大令先後鳴騶詣接官廳捠候少頃憲舟戾止各官歛整肅衣冠登舟遞手版中丞接見之後卽呵殿回轅 
[邑宰騐屍]  
　　松江訪事人云華亭縣王緯辰大令隨府尊濮紫泉太守赴滬上迎迓督憲劉峴帥撫憲鹿芝帥忽縣境後岡鎭十四三圖出有命案本署家丁派急足赴申禀報二十二日午後大令回署卽帶刑仵人等押同兇手徐阿妹駕舟往騐知死者係沈福田隨於二十三日傍晚事畢回署 
[土匪横行]  
　　廣州訪事友人云近日匪首傳贊開區辛等聨合福山新會三水等處土匪麕聚沿河向往來各船勒收行水銀兩給銀後授以一旗上圖鰲魚形以爲標識持此卽可穏渡無虞否則必遭劫掠日前山根渡船行至三山海面突遇是變同行四船畏其兇燄不敢赴救任其飽掠遠颺以致各處渡船因此歇業而地方官竟置若罔聞並不設法搜緝殊可異也 
[蘇省决囚]  
　　姑蘇采訪友人云本月二十四日午刻臬轅接奉刑部釘封文飭將某犯處决時值下旬輪應吳縣監斬署臬司朱竹石廉訪立卽札飭田大令行刑大令升坐大堂飭差至府獄將犯提出略詰數言標判斬條會同營汛官綁赴北寺大教塲斬首有見者謂是犯相貌魁梧鬚髮斑白不知因何竟身罹法網肆諸巿曹也 
 
 

Page 3

 
 
[盜馬被縶]  
　　松江訪事人云松郡係江南提督駐節之所標下五營弁兵薈萃於此所豢戰馬不下百數十匹時被偷兒竊去春間曾獲兩犯送華亭縣重懲某日復經營中人邏獲小阿大一名解縣不收遂牽至廣明橋上用鐵練鎖住自朝至暮有唾駡者有矜憐者入晚仍牽率以去 
[巨騙成禽]  
　　姑蘇訪事友人云閶門某客棧寓有常熟人周某自言由彼處富户曾某遣來販運珠玉臨行付以閶門中巿永豐錢莊往來摺一扣俾便取携到蘇月餘日赴各珠寳店取精擷胰徧加選擇風聲所播不隄防爲巨騙李某所　遂携僕而來故與同寓彼此相稔極意殷勤一日謂周曰某貨可販運某貨可獲利若干試之而騐周乃深信其言引爲知已李知周已墮術中乃向察院塲楊洪源及廣源陳萬源等珠寳店廣爲羅致計共價值數千金約日到棧付銀旋將貨付諸長生庫質銀付之尚缺若干浼周向永豐莊代出期票如是者半月莊上被欠三千餘金嗣復至玉器公所向南京老大賒取各貨約值洋銀一千餘元亦付以永豐莊期票至期老大持票往兌莊中執事人疑之因卽遣夥至棧向周歸欵周轉索之李李約以次日午刻不料當晚竟一去不歸杳如黄鶴周知被騙彌縫無計亦遂遠引高飛及莊夥復至不見周李倉皇失措棧主謂之曰爾毋憂僕於李某雖不知其細然周則固常熟富户曾姓遣來販貨者旣有根由不難追究於是永豐莊及各珠寳店主皆倩棧主致信與曾未幾曾乘舟至蘇謂衆曰周所欠若干理當由我付還但須覓得其人方可料理衆然之協同偵緝旋果將周掩獲詰悉被騙情由復購得眼線四出搜尋在蘆墟鎭將李弋獲繕具禀詞解交吳縣署請究縣主田大令升堂提訊命笞李一千二百板子限半月繳還所騙洋銀四千餘元違則逐日隨堂比責 
[日本火警]  
　　日本長崎埠訪事友人云前日東彼杵郡千綿村馬塲稻太郎家不戒於火忽兆焚如霎時延及左右鄰居烈烈轟轟不可遏抑以致燬去房屋六十三家 
[石龍火警]  
　　南洋新加坡叻報登粤垣來信云上月二十九日之夜兩下鐘時石龍右街某店失火延燒打石及桂芳二街約共鋪户百餘家紅燄漫天黑烟匝地迨三十日九下鐘時始熄亦巨災也 
[金焦寒黛]  
　　鎭江訪事友人云近日巿中制錢缺乏由於奸商販運出境所致道憲長久山觀察俯恤民艱出示嚴禁如有販運制錢出境者與收銀賣錢之鋪户一併從重治罪不貸○邇來城廂内外有一種輕浮子弟每至傍晚成羣結隊游行街巷之間見有婦女獨行者卽尾隨至僻靜處任情調戲惡薄情形令人髮指道憲長久山觀察深知此種斃端因於前日面諭丹徒縣王明府出示禁止未知若輩能知所畏懼否○月之二十一日東方旣明狂風驟起聲如雷吼屋瓦皆飛街上所搭蘆棚多被掀起薛家巷小街一帶草房吹去無數直至日上三竿封家姨始歛威而返南門外鄉間樹皆摧折屋宇傾頽惟幸未傷人口耳箕伯之威良可畏也○自本月初十日以來天公屢有釀雪之意雖六出之花未見飛舞而冷氣逼人雖御重裘不能温暖連日城廂内外由地保報堂收殮之凍斃乞丐已有數起矣○新任鎭江府向太守萬鑅將次由江寍來鎭接篆丹徒縣王明府得信卽飭辦差家丁在六吉園馬頭搭蓋綵棚整備迎迓○官粥廠設在德星宫業於本月二十二日開廠施粥以濟窮黎鳩形鵠面之儔歡聲載道○月之某晚三鼓時有口操外路音之盜匪七八人手執兇器至北門外某姓家行刼是處荒凉寂寞四無居鄰某姓男子皆出外營生室中僅姑媳兩人夜靜更闌機聲軋軋媳見暴客至知非能以力撐拒者遂婉告曰貧家無長物若有所欲請取携可也其姑欲出外求救盜以絮塞其口縳之柱間旋闖入臥房翻箱倒篋將略值銀錢之物携取一空及盜去後其媳始將姑放下取出口中所塞然已悶閉多時幾乎氣絲不屬矣次日圖董恊同地甲赴縣禀報不知縣宰將何以處之 
[麋臺雪影]  
　　姑蘇訪事友人云署臬憲朱竹石廉訪察知各叚巡防局員類多虚應故事不肯實力奉行爰於本月某日傳齊五路總巡曁各　委員諭以時當冬令宵小繁興爾等必須加意梭巡每夜自二更始五更止周歴街巷不得玩忽倘仍陽奉陰違定卽從嚴叅辦各員唯唯而退○有某甲　專以敗賣人口爲業卽俗所稱爲白螞蟻者積得造孽錢數千金居然面團團作富家翁俯視一切其子某乙不務正業日事游蕩自甲去世恣情揮霍不期年家業蕩然自顧百無一能遂習胠篋探囊手叚本月十六日偶至太平薛薛姓家偵知室中止一嫗一女以爲有隙可乘乃巿麻線一束叩門而入詭稱此屋已由房主出售囑我來此查閱間數丈量尺寸言畢出麻線授嫗　牽之佯作丈量聲勢嫗聞之大駭謂此屋乃薛姓世業並無出售之事爾得毋誤乎乙驚慌無措反身欲遁適嫗子自外歸詢悉原委立卽扭送保甲局局員訊知白曰圖竊理合嚴懲爰判令荷校示衆 
[上海官塲紀事]  
　　昨晨保甲總巡戴子邁明府因有要公命駕至縣署拜會藍雲峯大令晤商良久而别○提右營叅將廖楚材叅戎於昨午排導至縣署拜會藍大令大令迎入花廳茗談良久 
[示禁毒魚]  
　　欽加運同銜升用直隸州署理松江府上海縣正堂藍爲查案示禁事照得本邑各鄉鎭向有刁民合成毒餅入河毒魚不及晝時滿河魚鮮中毒皆死盡浮水面幾無遺類該刁民等於是施網打撈俗名蕩　清傷害物命莫此爲甚水中留毒居民吸飮爲害非淺前奉各憲批飭嚴禁並不准各藥鋪售賣雷公藤以除毒魚惡習均經諭禁取結各在案誠恐日久玩生合行查案示禁爲此示仰該處鄉民保甲人等知悉爾等須知設網捕魚足供口腹之需此後務當各體好生之德痛除藥魚惡習不准傷殘物命鄉圖董保亦當轉相勸戒如敢再犯定提嚴究該保甲狥隠併究不貸特示 
[示期課士]  
　　上海縣主藍雲峯大令定於本月二十七日考試敬業書院肄業生童月課昨已懸牌示知想屇時濟濟多才必有錦標爭奪者矣 
[預防伏莽]  
　　上海縣藍雲峯大令查悉西門外日暉港一帶白草黄茅綿亘數里盜賊每易潛伏且偶或遺火所厝棺柩必致被焚爰傳諭地保一律芟除以後不准使其滋蔓亦防患未然之一道也 
[夫藐玩]  
　　前日江蘇海運滬局總辦張子虞太守飭差傳陸家浜左近籮間夫陸文奎到局當差延至傍晚陸始快快而至太守大怒提案研訊陸一再哀求始從寛免辦諭以嗣後如遇傳喚務須立時到局不准玩延 
[火犯蒙恩]  
　　火匪胡芳丙前曾串同周雲生周雲章等歹人屢次縱火圖得保險銀案發脫逃未獲此次英界恩慶里丁姓家之火雖未成災而胡適與之比鄰且改其姓名曰鄭菊如捕頭以其形跡可疑派包探趙銀河倪順泉拘送英美租界公廨胡恐干未便倩卜易律師到堂申辯讞員翁笠漁直刺訊供之下以胡名姓雖非面目猶是諭候查明核辦昨晨包探復解案請究余昇初投案供稱小的前在某保險公司執業時胡賃居虹口青雲里曾倩保火險銀若干兩後忽縱火焚屋將賠欵如數騙去保險公司西人疑及小的串通冤遭管押三年今甫釋出適胡又出此事是以來案作証至胡如何縱火情形小的並非目覩卜律師謂此事須有確憑不得以捕風捉影之談遽誣良善直刺謂胡之縱火此次雖無人親見然前事固已確鑿因被逃逸尚未盡法嚴懲今姑從寛遞回原籍免再貽害閭閻梅繙譯不允直刺辯論再三梅君堅執如前直刺不忍過彿其意乃從寛交保開釋吞舟漏　亦幸矣哉 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日儲仁厚]  
　　日本長崎埠訪事友人云日皇太子駐駕沼津時偶至海濵閒眺見一巡弁獨立岸側顧問近侍彼何爲者近侍答以太子在此若輩例應輪班巡察太子惻然曰均是人也當此猛風烈日余偶爾經過尚覺凛然彼久立道旁余心實所不忍至巡警之事自有爾等在何用彼爲因好言慰之使去巡弁感激涕仁德克昭於此可見已 
[潯試尾聲]  
　　九江訪事友來函云九江府孫景裴太守考試闔郡文童現已竣事本月十五日發出長案所取前茅照錄於左德化胡鑫黄爲基湯祚璜周斯孚湯祚賢雷同章李盛鏳楊章塏吕章采吕傳鏐德安桂醴泉丁任之劉兴藜左卿雲周廷燮張紹勳王金浩盧慶風王朝棟高萬鵬瑞昌丁夢松周祖頤陳舜典梁秀清馮步雲吳兆華徐煥星封文森但耀龍柯冠春湖口董子幃徐　　駱鳴皋周之楨徐玉書余廷輔殷華封周文濬沈宗約徐元驌彭澤高善珍敖炳樞朱國珍李世霖宋祖翼時芬劉日心江際春柯鎭柱丁祥麟 
[鎭軍課士]  
　　九江訪事人云九江鎭宋佩珍鎭軍於本月十六日考試濓溪書院肄業生童生員四書文題白圭曰吾欲二十而取一一章五經文題君子聽鼓鼙之聲則思將帥之臣䇿題自利瑪竇湯若望之說行西教蔓延於中土二百年來檔案叢出民情未洽其性難馴將欲保全睦誼仍於大體不損何䇿爲善試詳陳之詩題賦得手生重理舊傳琴得生字五言八韻童生四書文題故君子有不戰戰賦題劉越石吹笳退胡騎賦以敵人懷土棄圍而去爲韻詩題擬江文通從冠軍建平王登香爐峯詩賦得夜棋留客竹齋寒得棋字五言八韻 
[上海縣署瑣案]  
　　張子香投控木作頭吳俊卿欠銀縣主藍雲峯大令倩帮審委員吳明府提訊張供南匯縣人開設木行本年五月吳俊卿央蔣作林擔保賒去木料計銀二千兩至今向索不還求恩追繳吳俊卿供本邑人前在吳淞承造房屋向張賒取木料欠銀是實現在無力歸還叩求寛限莊作林供吳所欠之銀小的並不知曉亦未爲伊作保求鑒明府謂蔣出有保單不能置身事外飭連吳收押赶緊措繳○前署上海縣知縣王欣甫大令訪悉虹口賭檯左近有謀斃人命埋屍滅跡情事飭差拘獲曹阿大及伊子曹林林趙朝和等訊不供認收押在案前晚吳明府提集覆訊曹阿大父子堅稱並無謀斃人命之事惟聞趙朝和家曾死一人究不知是否謀斃趙朝和供某晚小的之弟因病身死當卽備棺收殮厝諸分水廟旁求鑒明府以三人仍無確實口供著一併還押再行研訊 
[上海巡局紀事]  
　　昨日俗傳爲水老大誕期本邑各商船號主及耆舵人等醵資徵召梨園子弟至南巿商船會館演劇以答神庥二十三七鋪巡防局委員盛雨村二尹恐有流氓乘機滋擾特派巡勇多名前往彈壓○前日萬聚馬頭駁船户吳阿狗承運萬盛米行白米七十石交卸後結算船資行夥短給錢十文吳大肆咆哮米業董事見而大怒立卽函送十六鋪巡防中局請究局員文娬臣二尹提訊之下吳一再哀求乃大加申斥交船埠頭某甲保去○滬南一帶每有無業之徒以售碗爲名暗設牌骰誘人猜壓十六鋪巡防局委員文二尹惡其形同賭博立飭地甲從嚴拿辦 
[英美租界公堂瑣案]  
　　包探倪順泉竇如海張天林同解徐錫生胡友卿王志英到案禀稱此三人向在寳善街春記正綢莊爲夥陸續串竊縐紗八十七疋售錢花用事爲莊主汪姓察知報捕後經小的等拘獲起到各贓尚少數疋須俟續弔今先解案請究汪投案領贓並求究辦徐等同供尚少各贓已售與英福壽隆順二家叩求恩典讞員翁笠漁直刺商之英國梅繙譯官著押候吊齊贓物再行核辦○包探金阿三禀稱韓金祥串同陸金山竊取某紡紗廠紗管一萬六千枚經小的拘獲詰以贓物何在則稱存在陸處今先將韓送案請究某紗廠執事人徐福壽投案求追韓供小的與陸串同行竊贓存陸處尚乞恩寛直刺著押候吊到原贓再行究辦○包探趙銀河解送車夫阿桂到案禀稱此人與蕩婦田阿二結露水之緣昨日忽爾反顔攫取田之銀簪數枚由田報捕捕頭卽倩小的將宋拘案請究田阿二投案申訴情由宋供小的與此婦情同伉儷偶取其物當卽歸還何得遽指爲攫取叩求明察直刺著押候過堂覆訊以便嚴懲○包探金立生解送流氓許玉書王阿四到案禀稱此二人扭住周秦氏肆行訛詐適經小的所見因卽拘獲送究周秦氏投案申訴前情許王同供稱小的等向索舊欠不敢訛詐直刺著押候過堂覆訊究竟是否索欠以便嚴懲○包探劉升堂解送董小桂到案禀稱此人將洋銀一元之鈔票改冩十元持至丁福生所開小錢莊充用當塲察出扭送捕房今者捕頭倩小的解案請究丁投案申訴前情董供小的一時湖塗犯此不法之事後當改過求大老爺暫開一線之恩直刺判押一月以示薄懲 
[法租界捕房瑣案]  
　　積竊王三子專在行駛長江一帶之各輪船行竊適爲包探拘獲解送公堂經讞員朱森庭明府訊明一切昨日前飭提到案覆詰數語判令從重笞責五百板然後釋出○剪綹賊汪長福竊取江天輪船衣服之張大生前經明府訊明昨日著各笞責三百板然後釋出○小偷方阿元張錫桂前經包探拘獲解請明府訊明昨日著將方笞責一百板張笞責四十板一併斥釋○裘桂生薛鳳山前因販運銅質小洋銀爲包探拘獲解請明府訊供判各枷號一個月昨已期滿命帶案開枷各笞責三百板然後釋出○竊犯陳金泉孫金元前經明府訊明判枷一個月昨已期滿命帶案開枷各笞責四百板然後釋出○江北人馮仁巖前與某號華捕之妻某氏通姦經其夫捉獲扭赴公堂明府判枷一個月期滿遞解回籍昨日命從重笞責六百板移送上海縣遞解回江北某縣原籍○晉康押店夥唐君德收質某客遺於車上之孩帽及案發往吊已少珍珠六顆明府飭提到案訊供著押候繳出昨日命提至案加詰略訊著押候過堂復核○華詠蘭張文蔚誣控恊盛魚行主凌德興借洋銀四百五十元經明府迭次訊供押候懲辦昨日提華到案再三申斥著押候與何繙譯會商核奪 
[美租界捕房紀事]  
　　昨日清晨廣東積竊阿冬闖入伯頓路某姓家竊取一口鐘及綢布衣服正欲携之而逸適爲包探劉阿炳查獲連贓帶入捕房捕頭令押候解送英美租界公堂禀請讞員翁笠漁直刺訊辦○前晚西華德路某帽鋪夥某甲乘間竊取鋪中縀帽十餘頂携至鄰近某押鋪求質適爲包探所見盤詰之下言語支吾因卽抱入捕房捕頭令押候解送公堂禀請究辦○昨日清晨跑灘賊許阿大混入西華德路某鐵行竊取鐵板數方適爲包探洪阿寳查獲拘入捕房捕頭略詰情由令押候解送公堂禀請訊究 
[蘇省官報]  
　　十一月十八日署太湖廳何禀辭直隸州童大疇由寗來知縣伊立勳由滬來禀謝奉委海運津通局差直州判喻錫疇禀知本日到撫署文案差縣丞鄧琦禀知到葑門旱關差又戴修璋禀謝飭知二十四年分冬防案内蒙給勞績班前先委署一次記功一次准補金壇縣典史卓煊禀謝奉飭赴任六品頂戴指分江蘇試用州判孫靖遠到山東人指分江蘇補用縣丞李宗顥廣東人均由京騐看領照來省禀到直隸州謝謙禀知奉藩憲委赴新陽公幹卽辭知縣楊紹時禀辭赴鎭江保甲差並銷發審局差○十九日正任儀徵縣張樞禀辭赴揚州清算交代縣丞章彦主簿廖慶榮均奉藩憲傳考甄别○二十日辦理 
 
 

Page 10

 
 
上海電報局花翎補用道河南儘先卽補知府楊廷杲由滬來丙戌翰林院編修何向榮由淮安籍來委辦新關北卡兼查鈔稅票事宜候選知縣程迪蔚由揚州來正任邳州調署　州知州孔祥霦禀到知縣熊兆姜辭赴寗見制憲又伊立勳禀辭回滬巡檢李鴻福禀知委赴寳山催提漕項差又徐漣專丁來省禀知交卸署金山縣張堰司巡檢事並請假　籍○二十一日正任荆溪縣薛星輝禀知赴常郡會算交代通判任汝霖奉委赴海門公幹卽辭知州應祖錫知縣汪文炳均奉藩憲傳考甄别卽選知縣盛宜懷由上海來巡檢　永培禀銷昭文縣保甲差○二十二日鹽提舉銜指分江蘇試用通判朱承昌浙江人由京領照來省禀到知縣章萼銜禀知由常熟公幹回又王希禹禀銷吳江會審案件回 
[邗江官報]  
　　十一月十一日鍾鹺尹九皐委青口局○十二日儀棧提調毛司馬到揚○十三日鄒鹺尹傳　禀奉保甲委冬防差○十四日儀棧提調毛司馬辭回十二圩堤工總辦馬觀察聲煥公幹回揚 
 
 
 

Page 11

 
 
   
 
 

Page 12

 
 
　　　　　　　 
 
