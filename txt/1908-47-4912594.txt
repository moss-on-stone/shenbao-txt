# 1908 - 47 - 4912594

 

Page 1

 
 
   
 
 

Page 2

 
 
上諭 
正月二十一日奉 
旨扎克丹著賞給委散秩大臣欽此 
宫門抄 
正月二十一日召見軍機陸潤庠 
論說 
[論加鑄一文新錢]  
　　世界之錢法。未有敝於吾國者也。五年以前。銀賤錢荒各省遂仿鑄銅元爲補救之計。官塲旣得仿鑄之利。幾忘其爲補助貨之性質。無南無北。無晝無夜。盡力以赶鑄之。由是銅元益多。制錢益少。錢荒之患。較之未鑄銅元以前。或且過之。夫鑄銅元本以救錢荒。而制錢反以銅元而益荒。官民商賈各方面。無不直接受割。以是知無限制之計數貨制。其流弊至於若是之甚也。朝廷思救其弊。近來乃有加鑄一文新錢之。制 
夫一文錢之議。固非自今日始者。前年户部奏准當一銅元。著各省酌量鼓鑄。各省以成本重而餘利少。不如當十銅元之有利也。每多觀望因循並不開鑄。湖北省雖偶一鼓鑄。亦不虧耗之故。旋作旋輟。新鑄之錢。旣不得見。而舊有之制錢。又或私燬私鑄。日漸銷亡。此則近時錢少元多錢貴元賤之總因也。今欲加鑄一文以補救之。所當注意者。殆有二端。 
 
 
 

Page 3

 
 
 ]HH [ 
其一常停鑄銅元力戒濫發之弊諭中所稱銅元一枚不足抵制錢十文之有推原其故不由于奸商之折扣盤剥而由于造幣之增發無藝。他國造幣之額。往往準國民需用之程度。定其多寡。中國造幣之額。往往視局廠盈虧之總數。以爲進止。數年以來。旣以赶鑄之大利。釀成充斥之現象。今日猶不實行限制。一律停鑄。則雖加鑄一文新錢。仍無以維持圜法而獲子母相權小大相維之效。應即由部通飭。停鑄銅元。將已開鑄者卽速停歇。（如湖北湖南省去年趙制軍奏准試鑄一年每日二百萬枚等類）己停鑄者不准再請續鑄。使銅元趨勢。漸底于平。而後以一文錢助補之。則小民得零星日用之便益。商家亦無折扣盤剥之弊。今乃曰銅元定額之外。加鑄三成一文新錢。以三抵十。其不足以救銅元之充斥。可斷言也。 
其一當速定本位認明補助之品去年各部院會議金幣說帖主金主銀主銀銅並用說雖不一。要之不認銅爲本位則一也。古者用銅時代。事屬過去。銅本位之制。已不適用於今日。吾國處此時勢。其必由單純本位進而入于複合本位。抑又可知。此後無論用金用銀。總當視銅爲補助。不當視銅爲本位。故現今鑄錢之法。有兩要素。（甲）須銀銅價互相統系如銀洋一元值小洋十角一小洋值銅元十枚。一銅元值一文錢十文母得高下。（乙）須造幣時準此定額。如造銀圓一。則造小洋十角。造銅元十枚則造一文錢一百。母使盈絀。有定價。有定額。然後可以定本位。今乃曰令一文本位常存。以保銅元行銷之利。是殆欲以加鑄一文錢。廻復于古代用銅之制也以一文錢爲補助則。可以一。文錢爲本位。則期期以爲不可。 
抑猶有說者。從前鼓鑄銅元。獲利極厚。新政經費取于是。私人囊槖取于是。故鑄之唯恐不多。今則改鑄一文新錢。是其所需之原料。所費之功力無一不與銅元相仿彿。而核其價格十文决不足以當銅元之一此則在乎主持幣政者之配合重量。預定成本。有以斟酌而變通之。其勿狃于。 
諭旨所稱銅元之外。加鑄三成。使後日更有銅元滿溢之流弊也 
專電 
[電一（北京）]  
　　各省覆奏幣制摺己齊江督端蘇撫陳甘督升新撫聯湘撫岑魯撫吳晉撫寳陜撫恩均主兩鄂督趙川督錫粤督張贛撫瑞吉撫朱黑撫程黔撫龐浙撫馮汴撫林均主元直督楊主鑄兩存元閩督松主一兩及七錢二分不必拘定皖撫馮主北兩南元先求信用再議輕重桂撫張主從緩鑄惟大半均主九成銀色樞府擬會齊叅酌即行發布 
[電二（北京）]  
　　吏部議端方陳啓泰馮汝騤處分降一級留任惟公罪可否准予抵銷未敢擅擬奉旨准其抵銷 
[電三（北京）]  
　　夏辛酉遺摺十九日到京惟事蹟未詳政府電飭魯撫吳廷斌查奏吳回電稱會同楊士驤查明即行電復 
[電四（北京）]  
　　吏部議柴維桐應得革職處分奉旨依議 
[電五（北京）]  
　　陸軍部議何秀楨降三級調用奉旨依議 
[電六（北京）]  
　　晉撫寳棻電奏喇嘛進京己行抵晉省 
[電七（杭州）]  
　　徐軍在崑山勦匪大勝斬匪三十名追入浙境飛電各防營協力兜擊 
緊要新聞 
[日輪私運軍火被獲四誌廣州]  
　　寶璧兵輪在中國海面緝獲軍火一案現聞日領事己有公事到院謂此種軍火係由日本運往澳門有葡官執照爲憑非私運可比此次吳管帶違法拘捕實屬有背公理必將船隻載物一律交回聞稅務司對於此案力主充公頗能持正辦理惟日船主不允到審云 
[禀報查看銅官山情形安慶]  
　　新任銅陵縣接任以後即改裝易服往銅官山查看一切當將查覆情形禀陳蕪道略云知縣抵任後查得銅官山距城十里隨即改裝易服前往查看該山形勢高大綿長數十里山脚之西有九公廟一座殿宇兩重礦師麥奎住於廟内廂房殿中及山脚均堆有前次存放大通後來搬回之機器麥礦師仍住該廟時有蕪湖洋人來往路亦照舊修理地方官理阻不聽每日土工多寡 
 
 

Page 4

 
 
 ]HH [ 
不等現在路己修到將近五里亭地方離山距城皆有五里所修之　碎石傾覆崎嶇不平然皆安設鐵軌察驗該山舊開之窿依然如故訪查民間詢諸紳董僉稱未將地基山塲租賣公司知縣抵任後與麥礦師尚未會面因其不應在此亦未往拜現在地方安謐并無暴動麥礦師亦無招夫開工情事惟查凱約翰所立合同早己逾限理應作廢現在礦師盤踞廟内利用愚民排石修路合同一日不廢則後患一日不絶應如何設法挽回之處尚懇憲台主裁施行知縣除嚴束華人不得領其傭值受雇開礦更不准將地基山場租賣公司一面隨時防護外合將卑縣到任後查看情形專肅禀聞再六月間據麥礦師報稱被竊一案迄今半載未據函詢緝獲之謝老窩子亦訊無確供現尚在押合併聲明（易） 
[台州敎士毁學案四誌浙江]  
　　台州法敎士李思聰搗毁印山學堂由學界多次交涉迭記本報兹將浙撫與法領事來往電文照錄於後 
法領事致浙撫電浙江撫台憑鑒海門學堂被地方官奪管已於正月十四日函請札飭妥辦兹查此事民心不平易滋事端特電請貴撫部院迅飭該管道台查明辦理爲盻上海法總領事喇霰 
浙撫復法領事電上海法國總領事喇鑒卷查海門紳士前請李敎士代辦學堂地係公産費係公欵嗣由李敎士不知擔任宣告推歸地方自辦經王夢蘭等函禀請款接辦有案此次李敎士忽爾翻異學界難免忿激己飭道府查明案據秉公辦理適趙主敎在杭先由洋務局王道面告大略應請電知王敎轉飭李敎士和衷商議以裨學務而昭公道函尚未到容再詳逹浙撫院馮皓 
[蘇浙防匪彚聞]  
　　楓涇鎭官軍勦梟獲勝情形梟魁夏竹林率同羽黨數百人船八九十號於十八日在金山之呂巷鎭停泊揚言不擾地方故居民亦莫敢聲張逾時該匪即將在别處刼得之衣飾等物至典舗强質數百金十九日即開出楓涇欲往震澤之天寜莊與孟梟會合不意離楓涇三里許有南洋新軍在彼駐守梟黨見之竟突前搶取鎗械新軍人少幾被所算幸放哨新軍適偵回防副營後哨哨弁黄文高在近處得信後亦飛馳前往令營勇各伏溝渠内開放排鎗新軍見有後援亦爲氣壯即會合攻擊當塲擊斃梟黨多名餘匪紛紛敗竄聞夏梟左臂受傷先遁遂獲梟船二十六隻梟屍三具另有王二一名受傷甚重尚能言語經黄哨弁在該鎭城隍廟訊問知領幫者確係夏梟移時王亦就斃黄弁卽於二十日晨報請婁縣轉禀戚太守前往檢驗梟屍點收船隻 
松府電請犒賞獲勝寗軍府尊戚太守接到楓涇鎭獲勝消息卽於二十日電禀督撫臬及瑞方伯云十九日梟匪竄往浙省平湖縣境梟計甚狡向北而回至嘉善婁縣交界之楓涇鎭知寗軍駐紥廟宇假托燒香意圖刦械被寗軍窺破迎頭痛擊梟匪逃至南栅外輪船碼頭又復接仗相持良久梟復棄舟奔逃寗軍崇隊官歡奮勇直前斬獲四名有一微麻子者衆呼爲夏竹林在身畔搜獲十三晌快鎗一支利刀一柄獲船二十餘隻金銀贓物不少本府得報後立即督同婁縣往騐應如何犒賞撫恤之處謹電請示 
松府調兵追剿重固梟匪松府戚太守據靑浦縣報稱刻有大幫匪船由崑山人靑邑重固乞調師船速剿等語太守聞報查得陳嘉玉帶船十餘號己於十一日開赴婁靑一帶梭巡現至何處未經來報即飭沿途局卡飛催到彼會勦其留郡七號及蘇捕四號即飭同赴重固等處追擊並面禀提憲派鹽捕營協勦以期得力惟陳嘉玉所到師船不滿二十號尚不及一營之半昨日特電營務處速即調齊來松一面并將以上各情電禀蘇撫 
瑞方伯點驗巡緝隊新藩瑞方伯到蘇後即諭飭巡緝隊中左右三路隊官吊齊隊伍聽候點驗乃數日以來中路隊伍尚未齊集方伯即傳中路隊官方弁壽山到轅嚴加訓斥諭令立刻吊齊隊伍候點如敢再延定千未便 
金山縣請堵梟匪竄浙金山縣蔣瀾江大令於十八日接據探報稱有大幫梟匪由華竄入金山呂巷遂即親往督捕梟匪見勢不敵紛向西路逸去意圖竄浙適有新軍駐紥在彼遂又折回三官塘一帶被捕勇追至廊下會同新軍擒獲二名惟餘匪尚多均由小港奔竄平湖現大令己電禀蘇撫速電浙堵勦矣 
奉賢縣請兵勦匪奉賢南橋鎭地方近日到有梟匪數百人匪船數十艘該縣即飛禀道府就近派兵拿捕以免擾害現滬道己電請松江劉提台曁飛划營徐統領派撥師船前往勦辦並飭松府戚太守相機協勦上海縣渡浦查緝上海縣李大令昨午帶同通班差捕及亭耆書吏人等乘輪渡浦先至三林塘陳家行塘灣塘口一帶嚴查有無梟匪混跡繼又至閔行鎭查緝一週所至之處均飭亭耆繪圖備考 
嘉防陳管帶摘頂聽叅降補通判謝謙奉蘇撫諭飭查訪杭班小輪被刼情形業己據實禀復經陳中丞批示云此案前己欽奉電旨檄行遵照卽將婁金二縣摘頂記過並將戚守一併記過在案兹核來禀所稱 
 
 

Page 5

 
 
婁金三保二十七及十五六圖一帶地段旣係飛划左營陳嘉玉梭巡何以當時竟毫無聞見事後又不能追捕一任盜匪結黨二百餘人連檣四十餘艘閱時至半日之久連刼三次鎗斃五名失贓之鉅不問可知如此鉅案迭出實屬駭人聽聞應將該管帶陳嘉玉摘去頂戴聽候參辦仍勒限一月嚴緝贓犯務獲以贖前愆 
又有濟接梟匪之地保前報曾紀上海縣捕夥接濟梟匪一則兹聞後岡鎭地保宋友根即宋友卿並充該鎭團防勇目又有將局中鎗械借給梟匪薛阿四情事爲華亭張大令訪悉爰於二十日飛繕硃條派差馳往拿案嚴究 
傳諭渡夫密查匪蹤上海縣李大令奉瑞督辦札飭嚴緝梟匪並將浦東各渡口地叚繪圖送核後當卽移文浦東二路一區警局傳諭各渡夫頭如見有形跡可疑之人即禀報拿辦不得貪載致干究辦 
南京督練處飭查兵輪誤斃船夥電杭吳統領松蕭統帶鑒頃奉帥座發閱薩軍門來電内開十四晚十點有小民船十八隻行過五庫經梭巡航路之海圻大副蔡朝棣見其形跡可疑喝停多次不遵即放空鎗七八響仍不停行且聞有鑼聲因放眞彈數出適傷斃船友徐刁生一名後甫停行查係三十五標三營右隊隊官余毓芳率隊一百三十一員各等語究竟是何情形請即查明電復俾轉禀帥座督練處銑 
寗軍吳統領上江督請撥砲船電江寗督帥督練公所司令部鈞鑒南潯孟管帶來電懇請調撥小輪並請派寗省新備之快砲船兩艘情詞迫切小輪現己禀請撫帥續租快砲船可否撥給伏乞鈞裁並求賜示飭遵永叩銑 
吳統領致俞管帶扼守要地電湖州寗軍俞管帶鑒貴營抵湖後何隊駐何處未接電甚念大錢扼太湖之衝地甚緊要乞轉告陶敎練不可疎忽統制昨日到杭日内卽往各處巡軍永篠 
[蘇路公司電告籌築北綫鎭江]  
　　蘇路公司電致鎭江商會略謂報載貴會以津鎭改津浦損礙利益電部挽回等語查津鎭改津浦則自鎭經淸江至徐州以接開封與京漢接軌爲蘇省北路之幹綫照章應歸蘇公司自行籌築去冬己呈部有案此路造成於鎭江商務有增進而無損礙况津浦借欵造路原出於萬不得已爭之不獲又從而導之可乎想貴會未悉此中情形致有此歧舛以後凡關係路務貴會可先商知公司以便接洽再旅滬鎭屬紳商亦多不贊成尊電究竟貴會發電何人主持事關大局請電示 
[西報譯要]  
　　東三省開放政策之變相字林報接二十日紐約電云美國商人因東三省情形均係閉户主義羣起攻訐又電云列國對此問題曾以意見書私相交換云 
中印大臣議商藏事又二十日倫敦電云印度政府外務大臣路易丹君己與駐藏會辦大臣張蔭棠將西藏商務事件各要領議定惟其中尚有一件則須待中英兩政府之調停 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
 [L要件> 
[法律大臣奏定滿漢通行刑律章程（續十九日）]  
流犯在道會赦 
一凡在京八旗兵丁閒散人等因犯逃罪及别項罪名發遣黑龍江新彊等處當差者如在途在配遇赦回京仍歸入本旗檔内嚴加管束卽准以步甲等差挑取倘挑差後怙惡不悛仍復滋事及脫逃被獲者卽銷除旗檔發遣烟瘴地方照民人一例管束不准釋回若未經挑差以前復犯逃罪被獲者仍發黑龍江等處當差若自行投回母論已未挑差仍俱照旗人逃走自首例辦理其有犯别項罪名各照本例科斷 
徒流人又犯罪 
一旗下另户人等因犯逃人匪顙及别項罪名發遣黑龍江等處並奉天寗古塔黑龍江等處旗人發遣各處駐防當差者三年後果能悔罪改過卽入本地丁册擇其善者挑選匠役披甲給予錢糧三年内不行改過及已過三年造入丁册後復行犯罪卽銷除旗籍改發雲貴兩廣令地方官與民人一體嚴加管束奉天寗古塔黑龍江等處人犯解送刑部轉發其各省駐防人犯就近咨報軍機處刑部會核彚奏 
謹按此條係旗人犯罪分别發遣之例前一層係遣戍常犯現旣不分滿漢即母庸另立專條後一層係逃人匪類本應銷檔與民人一體辦理例文未經修改即屬無關引用似應删除 
一凡下五旗包衣人經該王門上送部發遣者由部核准卽咨送兵部轉發打牲烏喇其因公事犯罪應發遣者仍酌發黑龍江等處 
謹按此條係下五旂包衣人發遣之例打牲烏喇久經停止發遣又與民人辦法不同似應删除 
一八旗及各省駐防正身旗人有犯吃酒行凶者如係平日安分偶爾醉閙並無凶惡情狀該將軍都統按例自行責懲若屢次酗酒行凶滋事怙惡不悛該管佐領呈報將軍都統查明滋事實蹟送部審實再行發遣吉林黑龍江等處當差如違例任意擅送及藉端陷害者將呈送不實之該管各官交部議處 
謹按此條係正身旗人吃酒行凶分别懲責發遣之例民人並無此項名目殊涉歧異如有此等情事自可分别情節照例辦理母庸另立專條似應删除 
一各旗將家奴吃酒行凶送部發遣者令該旗都統確查用印文途部發遣如將應行發遣之奴該旗故爲留難不行送部者許伊主赴部遞呈該部審明應行發遣者發遣將留難官員交部查譜至於行止不端之人欲行占奪家人妻女揑以吃酒行凶送部者不准發遣交與該佐領將伊妻室轉賣身價給主倘被賣之後揑告原主希圖報復者仍照誣告家長例治罪其各省將軍處有送家奴吃酒行凶發遣者該將軍審明照此遵行 
謹按此條係八旗家奴吃酒行凶發遣之例此項人犯應發吉林黑龍江等處較之民人奴僕酗酒生事擬流二千里者爲重未免兩歧近來此等案件亦不多見如果有犯吃酒行凶者自可照民人奴僕不遵約束酗酒生事之例問擬以歸畫一此條似應删除 
吏律職制 
擅離職役 
一外任旗員子弟歸旗後有因事告假與例相符者該旗酌量給假仍分别省分遠近定限給以執照令其依限回旗並咨部行文該省按限惟令歸旗如有借端逗遛照違制律治罪謹按此條係旗員子弟告假出京之例從前約束旗人甚嚴故子弟不准私自出京即有故出京亦不許借端逗遛現旣化除滿漢畛域此例即成虚設似應删除 
户律户役 
人户以籍爲定 
一凡八旗滿洲蒙古閒散旗人告假無論前往何處俱令報明佐領告知叅領註册由該佐領給與圖記卽准出外營生或因年久願入民籍者呈明該地方官准其改入民籍若有作奸犯科悉照民人例問 
擬謹按此條係旗人准改民籍之例現旣不分滿漢即母庸設立專條似應删除 
一凡八旗漢軍人等願在外省居住者報明該旗並呈明督撫不拘遠近任其隨便散處即令所隷州縣與民人一體編查保甲所在督撫咨明該旗每年彚奏一次以便稽查務令安靜營生不得强横生事其有作奸犯科及一切户婚田土命盜案件俱歸所隷州縣審辦遇有失察之案將該州縣一例叅處各州縣與理事同知通判同駐一城者令其會同審理如駐非同城卽責令該州縣自行審辦罪止杖枷笞責者詳報該管上司批結照民人一體杖責發落母庸仍解理事同知通判鞭責犯該徒罪以上者詳解該管上司分别題咨報部均移咨該旗都統查照其住居附京之滿洲蒙古旗人有犯仍照旗人犯罪各本律例辦理 
謹按此係漢軍旗人住居外省犯罪審理專例與民人不同亦與滿蒙八旗人有異似應删除（未完） 
分類新聞 
政界 
[地方官不解自治名義南京]  
　　沭陽縣俞令都近將所設自治研究社章程詳送江督鑒核當奉端午帥批示云該邑自治研究社徒有虚名旣不解自治之理由又未審研究之意義所稱學界政界等項徒撫　報紙陳言亦復膚廓無當其爲敷衍塞責可知察閱來詳標題民政自治研究社所尤不可解該令於自治法理從未研求有此謬誤本無足怪亟應延訪通曉法政之人按照學理組織自治研究社廣徵士紳研習不得仍蹈故轍敷衍了事除行自治局外仰寗藩司轉飭遵照（商） 
[嚴定騐收工程章程江寗]  
　　江督札江藩司兵備處文云照得驗收工程原以考驗承修員匠有無偷減工料情弊爲實事求是之計乃近日承修之員往往視爲具文敷衍塞責殊屬不成事體本部堂嚴定章程以後凡遇工程在保固年限内倒塌應責令承騐之員賠修二成以重責成（商） 
[委員代理工程局差蘇州]  
　　蘇垣馬路工程局委員汪令龍標因母病禀求銷差撫憲陳中丞以以其情詞懇切准給假一月即派委商務局提調陳令其壽代辦己於正月十九日到差（宜） 
[膏捐移交商辦蘇州]  
　　蘇省煙膏捐歸土商分省補用知縣郭廷楨承辦包捐等情曾志前報兹悉此事已於二十日由禁煙總局將一切册籍移交該營接辦矣（禾） 
[諭飭閩督嚴辦盜案福州]  
　　　厦門嘉禾山地僻人稀盜案迭出聞近有某紳赴京瀝情叩閽已奉諭旨飭閩督速檄厦門道及水陸提督認眞辦理勿稍疎懈（聲） 
交涉 
 
 

Page 11

 
 
 ]HH [ 
[南新兩縣詳禀辦結敎堂換地案南昌]  
　　贛省繫馬椿慶署與敎堂換地一案曾由洋務局札委南昌新建兩縣等會同英敎士胡佈恩前往將該專城街署地基及羅家塘敎堂舊基分别丈量釘界互相掉換兹己訂定契約互相換妥由南新兩縣將辦結情形禀復上憲略云卑職等會同委員等並邀同英敎士胡佈恩親詣逐一復加查勘得專城舊署地基一塊坐落進賢門内繫馬椿地方坐東向西遵用部頒營造尺丈量直長二十六丈東寛十五丈四尺西寛十一丈五尺又被燬英國敎堂舊地一塊坐落進賢門内羅家塘地方坐南向北直長東七丈六尺西五丈五寸横寛十九丈二尺南至菱角塘爲界又墻外餘地直長四丈七寸横寛二丈核計專城署地與羅家塘敎堂地基相抵外計有多餘地基折見方直長十四丈八尺三寸六分零横寛十四丈八尺三寸六分零且鮑敎士平日辦事公正經洋務局憲禀明前撫憲特允所請並多餘之地無庸找價准即彼此調換專城署地内有民房店屋内專城署出租與諶鄭徐萬等姓十餘户修蓋店住開鋪爲業飭令居民拆去移造别處惟各居民多係貧苦之户禀請給發津貼復經卑職等禀蒙洋務憲俯如所請共計給發九五錢八十四千文係由卑職等墊付收屋一律拆遷清出全地釘界由卑職等書立全約十二月十六日邀同敎士胡佈恩當面彼此簽字專城署地即爲英國執事會公産任憑修造耶穌敎堂羅家塘地基即換回爲建造守備衙之用互相調換清楚各執全約一紙爲據所有羅家塘基地老契因焚失不齊未據交還現於約内載明日後無論何國人檢獲概作廢紙除將原立簽字全約一紙呈送洋務局憲備案外合將遵飭會同查辦並換約日期照錄全约繪圖會文詳請憲台俯賜查核再英領事函内所稱有某舉人出頭阻撓一節確查並無其事自是傳聞之誤合併陳明（曰） 
[封抵敎堂欠欵南昌]  
　　江西廣信府河口鎭地方宋萃豐布莊去臘因轉運不靈以致倒閉該莊欠天主敎堂某神甫存款約有千餘金己函請該鎭同知將該莊貨物先行封抵（曰） 
[稽查洋人委員到差南昌]  
　　贛省逼近長江輪船絡繹洋人往來甚多前經洋務局委譚令金品爲稽查員藉資保護因贛州匪亂該令奉調往吉贛一帶偵探現贛事己平該令回省後仍奉洋務總局札委爲稽查洋人委員己於正月十五日到差（曰） 
軍界 
[裝設行營電報蘇州]  
　　緝捕督辦瑞方伯擬在蘇屬凡有行營駐防之處添置電桿俾軍情瞬息可逹如電線不能通逹之處則裝設得律風務期節節靈通軍情迅速所需經費飭由鐵路釐局籌撥己咨會電報局赶速裝配矣 
[管帶迹近規避松江]  
　　松府戚太守前曾電請督撫憲派兵助勦梟匪隨奉陳中丞派飛划前營管帶陳嘉玉都戎督率所部赴松歸太守節制聽候調遣詎太守奉到電札後並未見該軍來松連日派人往四鄉查探亦無音耗迨十八日都戎始派哨弁張某投府署禀到太守震怒立加申斥而巡（戎） 
[練軍勇丁糾衆訛詐寗波]  
　　甬郡練軍正中營由呂軍門委王國治爲統帶後營務廢弛各勇丁日在外閑游前日有該營勇某約隊十餘人闖入獅子橋畔某娼家尋釁訛詐銀洋不遂旋卽滋閙恫嚇某娼畏其勢燄即央人說情給洋五元始去又應家弄某娼家亦被該勇等索詐銀洋不遂將床桌雜物搗毁一空（皮） 
[隊官鑽差撤差安慶]  
　　江南陸軍馬營隊官倪映典於客臘擅離職守潛赴皖省鑽營優差現經兩江端制軍查悉咨請皖撫馮中丞撤去該隊宫差使飭令回寗聽候發落以肅軍政（非） 
[請欵修造砲船安慶]  
　　皖省壽春陶鎭軍以所部水師砲船四艘腐朽不堪駕駛咨請皖撫撥款修造當經馮中丞札飭皖北支應局委員查勘屬實請示祗遵矣（賢） 
[派兵搜拿巨匪寗波]  
　　象山縣現有巨匪張彈胡等多人盤踞山嶴時出擄掠現經象山協王協戎飭令營下李守戎魏千戎派兵多名偵探該匪盤踞之處圍住搜拿聞獲匪夥數人業己解交象山縣訊辦而巨匪張彈胡遞逃未獲仍由王協戎派隊各處緝拿以期弋獲懲治（水） 
學務 
 [P飭議丹徒女子小學經費江寗> 
　　旅寗第一女學學生趙東英擬試辦丹徒第一女子小學禀請江督飭下常鎭道酌給補助當奉端午帥批示云女學爲家庭敎育之基關係重要該生肄業旅寗行將畢業本其經騐所得推及其鄉擬於丹徒縣大港鎭試辦女子初等小學以開風氣之先志趣殊堪嘉尚所擬簡章大致不謬惟民立學堂須由創辦者自行籌欵如實有不敷之處始請以官力補助之究竟該生自能籌款若干尚需公家助費若干仰常鎭道斟酌情形核議具復並轉飭該生知照（商） 
[助充學費之請獎寗波]  
　　寗波中學堂經費支絀經當道及紳董設法籌集仍未充足現有鎭海李紳厚祺捐助銀洋一千元助充該學堂經費業由鎭邑尊詳請寗府轉詳上憲請示獎勵矣（皮） 
[農業學生畢業揭曉南昌]  
　　江西高等農業學堂豫科去臘畢業由該堂監督龍孝廉之溪禀奉林學使蒞堂考試評定分數己於今正十六日分别榜示計最優等丁楙觀王光祖程時煃胡駿業等四名優等薛榆香等十二名中等王向離等十四名下等艾濬等八名（曰） 
[厦門學務之一斑厦門]  
　　厦門上年祇一中學堂二小學堂現聞新開者共有十餘處之多一在外清保一公立中學堂内附屬之兩等小學堂一在後路頭一啓智小學堂一大王廟一在振鷺小學堂一在五崎頂一鴻麓小學堂一黄厝保開一時敏小學堂一在港仔口一蓮墩學堂餘私塾改良甚多難以悉紀（夏） 
實業 
[錢業會議反對銀樓鎭江]  
　　鎭郡某大銀樓客臘被夥侵挪首飾價銀至三千金之巨緣該夥保人係宏仁錢莊司事乃在往來莊欵内如數扣抵莊主以摺外往來與莊無涉均經刊有明文斷無硬扣之理同業亦抱不平爰會議於錢業公所如銀樓不受轉圜即一律與停滙劃（金） 
 
 

Page 12

 
 
 ]HH [ 
[化煉礦苗之預備南昌]  
　　贛州銅礦係由沈護院會同李軍門集股開辦當經電致漢陽鐵廠購鐵運省化煉銅苗現因奥礦師將次抵省己由沈護院電請該廠總辦速提最好礦苗派人運省以備化煉（工） 
[集股開辦煤礦安慶]  
　　巢縣境太陽山煤苗甚旺煤質亦佳近有職商蔡濤擬欲集股開採禀請該縣周大令勘驗屬實一面詳報皖撫察核示遵盛 
[電燈認股之踴躍鎭江]  
　　鎭江大照電燈公司係張季直殿撰所創辦現擬招集股本十萬金聞各業入股者頗形踴躍己招有六七萬金之譜云（庶） 
雜記 
[刼財殺斃三女續誌蘇州]  
　　蘇城桃花塢連殺三命一案己誌昨報兹悉此事在廖家巷東首七十三號門牌事主鎭江人姓眞名薇臣閶門内順康錢莊經理次子名敬臣分居本城因果巷是日子媳均因事赴申家中僅七十餘歲之老母及傭婦傭婢各一兇身係海州贛榆縣人姓李名香園即本宅旁屋租户開設恒新禮天津帶店當時獲案者除李妻周氏外共有二十五人由北路巡局會同帮辦吳縣王竹坡剌史訊供後解至吳縣署經金苕靑大令親提研訊周氏供年五十八歲直認圖竊財物問殺斃三名幾人動手供稱老夫妻二人同入由小婦人動手三命皆我一人所殺又供到案之歇夥龔司務把門某帶店主陳老板同謀其餘二十三人皆不預其事陳龔二人極口呼寃氏謂陳曰汝與我家老板知好去年七月與汝商議此事汝不應贊成汝若勸阻斷不致釀此巨案又謂龔曰此案犯得太大我甘愿一人抵命但恐不能享此便宜汝却未曾動手亦未入内但把守門户實汝一人事己至此何必圖賴大令得供飭將男女三人釘鐐分别收禁其餘二十三人實屬無干交保釋放一面籤差限期緝獲李香園務獲究辦（禾） 
[收捐激變福州]  
　　厦門舗户認捐警察經費每月由董巡官恃勢催繳早己怨聲載道客臘廿四崎某米户因生意清談稍緩數日董巡官即以抗拒爲名喝拿究辦一時各店舗咸抱不平相率罷巿幸由地方官會同紳董再三勸慰始各照常貿易（主） 
[虧欠公欵撤差寗波]  
　　鎭海船貨捐局委員某大令去臘虧欠公欵爲數甚鉅迄今仍未彚解現經寗府夏太守孫桐將該委員撤差嚴行追繳一面另派委員向致鍹大令前往接辦該局事務己奉委到差（皮） 
[拿獲訟棍安慶]  
　　皖撫馮中丞於客臘訪聞太湖縣著名訟棍阮鑫等數名朋比爲奸借端訛詐因札飭陸士奎大令會同太湖縣令將該訟棍拿獲到案訊供情節較輕尚無另犯不法情事業己分别情罪發落禀報省台查核（） 
[新川督回籍貴州]  
　　新簡四川總督陳筱石制軍請假回籍修墓十二月初九日抵晃州廳十二日抵鎭遠府二十一日己抵省垣大約勾留半月即須入川（來） 
[冒名承辦磁捐安慶]  
　　磁商俞恒泰冒揑磁捐職董劉連陞之名具禀皖撫承辦安徽磁捐并謂黄錫恩康文漢等苛征勒索事爲劉董訪悉業己禀請撫轅查提究辦（政） 
[爭認蔗捐寗波]  
　　甬郡蔗捐前由牙行郭某等禀准釐局每年認繳洋六百元現有陳富生等在閩捐局禀請加認接辦郭等聞信遂聯名禀府控爭情願加認洋一千元寗府夏太守批飭閩捐局派委林大令秉公查議禀覆核奪（行） 
路股報告 
[浙路甬屬集股處本部甬上集股處認股清]  
　　朱望仙一百五十股　馬季明七十股　駱懷白五十股　袁履登一百股　卓襄侯一百十股　屠友杏　馮友笙　馮子藩　勵建侯　汪丕孝　以上各四十股　張原煒　袁明琛　余允甫　應三慶　吳家和　圓瑛和尚　邱維烺　以上各三十股　衍元莊　陳仁山　葉養生　梁廉甫　博原順　袁炳章　李珊德　蔡丕欽　以上各五十四　徐厚祥八十五股　吳記生一百股　周緘三一百股　柳雲卿一百股　翁勉甫二百股　何初成五百二十股　寄禪和尚一百股　屠景三五百股　唐玉書三百股　傅興隆祀一百股　顧元琛一百股　方福順五十股　盧雅卿十五股　施象衡十二股　蔡芳卿　正世釗各十二股　葉吉春十五股　施求哲二十股　元成參號仁記二十五股　以上共三千八百二十四股 
評事 
　　靑浦縣境之匪蹤（默） 
靑浦縣趙令以奉蘇撫讉責也。惴惴焉恐功名之不克保。立卽聲明請兵之與已無干。以爲事前事後均未知悉。狡哉趙令。夫趙令果事前知否。事後知否記者均不暇論。惟其言曰靑浦境内。目下並無匪蹤。又曰早經密爲布置。則斯言將誰。欺歟去　方家窰之搶刦朱家角之閧衆。非匪蹤歟。然　曰此去臘事耳。今則重固鎭之匪船百餘艘。觀音堂之兵匪接仗。非目下之匪蹤歟。林開武之調兵往援。陳嘉玉之率隊進剿。非爲靑浦縣之匪蹤歟。早經布置。而梟匪之横行。乃若是歟。早經密爲布置。而今日羽檄旁午。函電交馳。乃若是歟。噫將誰欺。小說 
　剌小說新水滸（十）四太郎泖浦 
朱三打定了主意。便對王英說道。方纔你過來。不曾看見一對馬牌紙燈兒。上頭寫的不。是秋陰社三字。下邊註的。不是今日在張園安愷第演劇麽。這個戲兒不中不西不新不舊不尶不　着實好看。莫說你在梁山泊裏休想看得着這樣的好戲。便是我們住在上海。也不多見呢。眞是夏至難逢端午日。百年難遇歲朝春。爲何不去看他一看。王英聽得喜道。這個甚好。我正没得地方去玩哩。一把扯了王婆。一手拖了朱三要走朱三道。慢慢我有一語對你講。你一個人呌了東洋車先去。我和乾娘尚有一椿事情要幹。必須到逍遙路。快活。里去走一遭纔能彀來哩。你先在張園等着我們。王婆本來討厭他的爲人。因王英這個蠢物。本領是一些没有的。最喜歡遇事生風。隨處胡閙所以梁山泊裹的好漢人人鄙薄他。王婆恐他到了上海。又要開會演說。張牙舞爪。閙的不成世界。其實也是吠影吠聲。没有什麽熱心熱血。只要百般胡閙閙出子些名字。他也只算罷了。所以十椿事情九椿閙不成哩。王婆因此不甚與他交好聽見朱三這樣說。也隨接嘴道。這個甚好。王英聽了。便着急道。没來由你們都要串開我往那裏去。我誓死要跟着你們一塊去的。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
小說 
哀情小說情海小瀾記（十八） 
伯爵之舉動。乃至愜勃恩士之心。第不解伯爵何以聞惠爾生搿蘭士之名。即暴怒至於如此。然值伯爵鬱怒至盛。勃恩士乃無敢出語。堅立候至一小時之久。伯爵始復其神色。歸坐椅中。勃恩士徐向伯爵言曰。此女子殊可厭。伯爵不答。勃恩士又問曰。適女子所稱之惠爾生搿蘭士。伯當日識其人否。語至此。伯爵忽又自座中躍起。怒目視勃恩士盛氣謂之曰汝提及惠爾生搿蘭士何故。勃恩士見伯爵意色殊不善。低首屏息。不敢應對。又十分鐘許。伯爵忽悟一身之舉動。至招疑怪。乃矯謂勃恩士曰。頃吾不知何故。忽發狂恣怒不可忍。致出此可怪之舉動。充汝之意者。以爲我聞彼惠爾生。搿蘭士之名而怒。不知此人吾初不相識。且不知爲倫敦之何許人。語己。復狼顧門外。狀至怪異。雖極力掩飾。而勃恩士之疑終不釋陰念此老人者。殆亦有隠慝耶。不然。胡以舉動之可怪如是。 
華特恩者。方獨坐室中。力謀所以抵制此無端之困阨覺心如棼亂之絲千餘萬縷。而無從得一著手之所在。乃仍入寢室。欲面美芬。而美芬不在馬格則酣睡榻上。輾轉未醒。華特恩自念兹事乃殊至怪異。計吾與美芬結婚以來。美芬之出處。吾無不知者。今忽不告而出。不知何適。計姑坐室中。待美芬之返。不料待之至兩小時之久。絶不見美芬之蹤影斯時馬格睡醒下榻。依依華特恩之側。華特恩抱而置諸膝上。馬格即以兩腕圍抱華特恩之頸。與之親額。華特恩嘆曰。此小子乃不知世間有愁苦之事。然吾往今日。苟能爲此小子者。吾亦滋樂。語旣。不期而目中之涙。泫然而墮馬格瞥見華特恩之狀態。驚曰。阿爺何哭。阿爺何哭。幸阿爺勿哭。果阿爺再哭者。吾亦哭矣。華特恩見此六七齡之稚。乃有此眞摯之天性。涙更績績而墮。以手拊馬格之身。咽不能出一語。馬格見華特恩之涙墮不已則亦泫然而哭。此時門外之美芬入矣。華特恩斗見美芬行入。强止其悲謂馬格曰。兒勿哭。愛汝之母來矣。 
本埠新聞 
要事 
[嘉定縣會訊盜案]  
　　前日下午嘉定縣高大令至巡警總局與孫裁判會訊盜匪蔡文卿衛定香李桂亭等蔡供去臘二十日紏衆雇舟至金山婁縣交界江面適遇杭班戴生昌招商大東三公司小輪將各輪先後刼取多贜並被同夥鎗斃多命於二十二日回滬二十四日復刼七寳鎭某姓今正十一日至嘉定十八圖刦取錢姓返滬分贓遂各分散是實衛供祇認刼七寳鎭某姓李亦祇認刼嘉定縣錢姓餘不供認仍分别還押聽候詳辦 
[匪首被拘之原因]  
　　接濟梟匪軍火之周錦成被拘訊辦己誌前報兹悉周之罪狀係由浙省捕獲之梟匪供出故浙撫馮中丞卽咨請江督轉飭滬道拿辦昨滬道又接馮中丞來電飭將周錦成押解至浙歸案質訊 
[申禁輪船傾棄煤渣]  
　　大小商輪傾棄煤渣入河前由滬道與稅司擬訂章程一體禁止在案兹江督訪聞各輪日久玩生是以重申禁令嗣後大小各輪再將煤渣沿途傾棄准由搭客報告就近地方官查提該輪船主舵工到案究罰第一次罰銀五兩第二次罰銀十兩以後照此遞加即將此銀給賞報告之人以示獎勵倘敢隨罰隨棄即由稅司吊銷部牌不准行駛昨滬道己接奉通札飭即出示諭禁並轉致稅務司傅諭大小各輪遵照前定章程須將煤渣置入洋鐵桶内帶回碼頭傾棄如再違犯定照以上所定究罰云 
[江督撥助江蘇敎育總會經費照會]  
　　前准貴總會函稱敝總會自成立以來用費累萬現在經濟困難竭蹶堪虞請爲撥助常年經費或大宗巨欵以資接濟等因查江蘇敎育總會爲全省敎育機關欲謀公益之擴充首在經濟之寛裕旣屬異常支絀自應設法維持應由財政局每季籌洋一千元撥交貴總會具領應用除分行外合行照會貴總會請煩查照 
[駐滬奥領逝世續誌]  
　　駐滬奥總領事衣密爾罕邱因病逝世己紀前報兹悉奥領之病係因大腸上生一支腸倩醫割治遂即暈脫昨晨將靈柩抬至新北門外天主堂各國官紳咸往舉哀十點鐘出殯工部局派馬巡四人軍樂一隊爲之先導各國官紳隨往送喪兩旁有奥國水師兵護送至靜安寺新坟山安葬 
[蘇藩派員密查販米]  
　　蘇藩訪聞江蘇各屬有奸商囤積米石販運出洋以致米價有增無减爰委候補知縣文煥前往各屬密查一面通行各府州廳縣一體曉諭嚴禁昨上海縣己奉札遵辦矣 
𤨏事 
[城内]  
示禁差役需索○本縣李大令昨出示諭略謂刻已開篆所有去年未結之案發給各差役信票已一律吊銷換給新票倘有不肖差役仍持舊票向商民人等需索准予禀明請究 
拘獲流氓黨羽○龍華鎭流氓史海生混名五虎將曾由該處巡防局拘獲送縣訊辦在案前日該局又將史之同黨王松濤夏安生兩人獲解到縣押候訊究 
拐案○粤婦鄭歐陽氏因夫故無子隨婿黄雲由原籍移居上海於正月十五日出洋四十元賣黄王氏領來之男孩阿秀爲子忽於十八日逃去鄭歐陽氏偕婿向黄王氏理論黄王氏因向原賣之王陸氏周福生追討互相口角扭至法捕房轉解城内申區讐局 
 
 

Page 19

 
 
 ]HH [ 
訊明王陸氏周福生專以販賣人口爲業判將王陸氏掌頰一百下發官媒看管周笞責二百下收押黄土氏交保候查明是否串拐再辦 
賭案○曹阿全蕭炳楨吳正標朱根保王錫成姜和尚專在道前街王姓家聚賭由巡長拘獲解至中區警局判各罰洋五角具結開釋 
官事○候選道吳煥榮美國哥比亞大學校學士候補道趙士北商部派赴各國調查商務候選道徐銳昨均到道拜曾知府羅恩綬知縣王仁元試用通判梁廣松縣丞鍾敬祖等均到道禀見 
[南巿]  
　　擅搭浮橋○總工程局路政處查知西陸家浜地方有人在彼支搭浮橋並未報局領照爰傳十二圖地保及二十七舗地甲到局諭令傳該丄頭到局究罰 
領回養媳○林袁氏控胡宗來因索欠未還將九歲養媳領去作抵一案昨由工程局泒探在該媳之母吳王氏家提獲解案訊判養媳給氏領回借洋十五元還胡具領 
捉賭○某巡長昨在吉祥弄口查獲賭徒徐阿七王阿六等十人解至工程局判各罰洋五角 
吊贓○英界老巡捕房昨派中西探至太平弄口錦成押店認獲賊贓錨一只當卽禀請總工程局協同吊贓局中因未將竊賊帶來囑令照例給還當本領去 
竊皮夾○張阿三竊取買布婦人王李氏皮夾内有金戒一只大洋四元由南區巡目拘獲解至工程局訊判戒責一百下押三天竊烟袋○王小鬍子陳久兒竊取水烟袋至押店求質由南區巡士拘解工程局判王戒責一百下押三天陳戒責一百五十下押一禮拜 
竊白米○奚桂生扭船夥李關林稱被竊去白米一石工程局陳栽判斷令賠洋四元 
[英租界]  
　　復訉福裕公鈞昌泰失愼案○福裕公鈞昌泰等號失愼一案由寳讞員與德師副領事復訊原告律師高易將該號保險銀與棧貨不符各情逐層辯論嗣由被告所延愛律師問西探馬克濤火從何起馬稱因用錫封口遺火所致愛律師謂如此並非縱火應請銷案判一併退去候下禮拜二復訊 
拐賣男孩○方聚生在浦東拐一四歲男孩來滬圖賣由捕拿獲解廨請究方供該孩由朱長根托小的領至租界寄養不知是否拐來判押候補提人証再訊 
嚴辦竊賊○驅逐出境之竊犯姚福生潛來租界爲捕拿獲解廨訊判枷號一月期滿後押西牢一年再行逐出 
火頭収押○美界天潼路大昌火腿店失愼後捕房昨飭西探馬克濤將店主韋光炳解廨請訊韋供不知如何起火判押捕房六禮拜 
流氓被拘○流氓席合興陳才榮俞炳泉張福根等各持利刀在租界内攫取行人衣服銀洋經包探張寳榮拿獲解廨請究判押候查明於下禮拜六再訊 
不認串竊○顧阿福串同朱保生竊収夏逸齋家鈔票金飾各物報捕拘送公廨請究顧朱均不供認判押候禮拜一訊辦 
又敢誘賭○馮保生前因犯賭懲辦有案今又設攤誘賭由捕解廨判押西牢半年期滿逐出租界 
騐屍○新閘捕房押犯朱和尚在押病斃已紀昨報昨日午後上海縣李大令帶同刑仵至裴倫路騐屍所相騐委係因病身死遂飭地保報堂收殮發壇召領 
還表○趙氏婦前日至南京路某洋貨店購物遺失金表一枚爲陳某拾獲失主至捕房請緝昨陳將表送人捕房傅氏查詢認明原物領去 
公堂瑣案○陳小六子竊馬阿三等家烟槍等物押候下禮拜六再訊鮑阿牛竊陳阿成金戒等物押六禮拜朱桂法陳阿榮朱陳氏等六人串拐小孩判分别押候查明再訊陳裕齋被紀福生控竊衣服等物因無憑証斥釋另緝馬夫張雙熹撞壞章阿三東洋車罰十元充公再賠修費洋三元 
李阿根與過犯王阿三竊取布衣各物李押三天王押十四天均逐出孫阿福竊汪慶坡衣服押一禮拜過犯施阿福竊木頭押一日　出 
[美租界]  
　　戳破船底○前日傍晚有民船一艘駛入斐倫路港心被駁船所抛之鐵錨戳破船底登時沉没船户梁某當卽報知捕房請拘駁船户斷令賠修 
擊傷小孩○西華得路木作頭張榮記家昨日有事有小孩朱秋生等在門首戲玩張始則驅赶繼竟用石擲傷朱之頭額朱母沈氏聞之當卽　捕將張及朱一併帶入捕房張自願請醫醫治免予深究 
是否調戲○電車公司築路工頭龎阿松前晚至北蘇州路與張方方及女子新寳碰撞口角張指龎爲調戲喚捕拘入捕房旋由該公司西人聞知將龎保出 
有何証據○西華得路三星銀樓失竊巨贜後昨由中西探前往查勘疑由後面江北趙某竊去將趙妻錢氏拘入捕房訊無証據遂卽釋出 
[法租界]  
　　提訊拐匪○宦王氏余大誘拐楊州女子姚金寳來滬賣娼由楊州巡警局派差協提一案昨日解至公堂訊究判氏管押余大交保限二天交金寳到案訊核 
枷號寓客○金正錦寓居烏王氏家旋竊舗盖逃避報探拘獲解廨判枷號一月示衆撞壞包車○馬夫尤阿炳駕車不愼撞壞某姓包車經捕房將尢及車主李才發一併解廨請訊判罰洋十元充公另認償修車費完案 
行竊氣管○年金齋竊士進輪船上氣管等物托張夏亭王阿虎寄頓昨由捕房一併拘解公堂訊判年枷一月押改過局一年張王各枷一月 
國外新聞 
[俄土不致衝突]  
　　二十日倫敦電云聖彼得堡官塲官塲宣告俄土將 
有衝突之說全係謠言不足憑信俄國於土爾基邊界地方並無特别之軍事舉動且兩國邦交目下甚爲和好 
[日美邦交上之宗旨]  
　　二十日倫敦電云華盛頓來電謂新任駐美日使高平己蒙美總統羅斯佛接見高平氏宣稱日皇所抱持之宗旨常欲與列國永守和平以保存萬民之權利羅斯福答稱余所誠心祈望者亦願凡事足以增進兩國之和好而有利益於兩國者互相恊力進行以臻於平安昌盛之途云 
[英相去職消息]  
　　二十日倫敦電云此間輿情咸慮首相彭内孟行將辭職則繼其任者當係財政大臣愛斯寛虚惟恐自由黨之急進派反對此舉耳 
[美人拒絶亞人之抗議]  
　　二十日東京電云美國西德爾商議所以拒絶日韓同盟會之策旣非代表公共之意見亦非代表西德爾之利益故决計駁擊不認 
[駐滬按察斯被控案]  
　　二十日紐約電云公訴前駐滬美按察司威佛來之公議案己呈付美下議院核議矣以上譯字林報 
[菲立濱歸德之謠言]  
　　二十日柏林電云紐約太陽報載有謠傳一則謂德國欲買菲立濱島云云該報亦自謂其言不確 
[謠傳法軍敗績]  
　　二十日柏林電云近時謠傳法軍在摩洛哥戰敗云云並無確證此間亦多不信其言 
[巴西橡皮業大衰]  
　　二十一日倫敦電云南美巴西國橡皮一業因美國經濟恐慌及百物之賤落故大受影響船業裝運之貨大形减少 
[葡國近狀]  
　　二十一日倫敦電云葡萄牙國中反對黨近日復有種種陰謀 
[日民入坎被留]  
　　二十一日倫敦電云近有日人多名入坎拿大境因受敎育之考驗不能合格即被拘留現須待哥侖波省法廷之判决再行發落云以上譯文匯報 
來件 
[商團公會第三次報銷册（續）]  
兹將會員特捐台銜細帳列后 
侯慶齋君捐助洋三百元祝蘭舫君捐助洋二百元席子佩君助洋二元潘瑞生 
 
 

Page 20

 
 
君捐助洋二百元 
共計收入洋九百元 
計開支付各欵細帳列后 
辦事處書記司事三人洋八百二十元辦事處出店二人洋一百八十元操場司事一人洋一百八十元操場出店二人洋一百六十元楷槍工人工食洋四元五角以上各友薪水工食項下共支洋一千三百四十四元五角義勇隊野戰照相洋四元大小照相王阿仁洋十七元七角印二月底止帳略收條報名單名單章程口號單操場股單洋四十二元四角介雲華堂三節賬洋五十二元眞筆版洋三十九元六角二分五厘信壳洋十二元紙答筆墨外國紙等洋四十二元六角四分打靶圖本洋三十二元以上紙答印刷項下共支洋二百四十二元三角六分五釐一支操堨地租洋五百元一支辦事處房租門丁月費節包洋九十五元九角一支巡捕捐洋十二元以上房租地租項下共支洋六百零七元九角一支德律風自大馬路移至順徵里移費洋十三元五角五分一支又操場元三十兩正一支又辦事處元五十兩正一支登各報告白洋一百十六元六角 
一支中西各報逐日看報費洋四十八元二角五分以上報費電話項下共支元八十兩正振務 
 
[客冬十二月經收月捐并年捐清單]  
　　李珊記洋二百元道署洋廿元周湘雲華英藥房吳渭川三户各房洋十二元信裕洋十元怡情軒祝蘭舫周兆詠天順祥趙馥疇五户各户洋六元陳善亭邵林睦兩户各户洋五元泰昌李李衡韓山曦嗚昌四户各户洋四元楊潤之李雪巖貿孚綸華廠徐俊良怡泰興義昌成燮昌八户各户洋三元新生記小洋三十角大昌源順盛大隆三户各户洋二元四角萬森協興楊萬順寅記四户各户小洋廿四角萃豐招商局大慶樓徐貫雲譚幹臣老順記祝源昌戴生昌朱保三南順記順泰復泰王陽生葉天德樹德公司十五户各户洋二元源豐潤洋一元八角謙記小洋十八角莊源大洋一元六角蘇寳森怡泰昌三井愼餘堂永豐胡　之大觀樓汪萃利天餘申茂老悅生戴運來可熾順可熾燕慶園源昌第一樓錦章瑞昌順新順記元昌信昌隆陳志雲聚昌烟雨樓道信董天頤金松泉廿八户各户洋一元久成九章永裕成北天成保安丹會施德豐鴻昌椿源八户各户洋六角章佩華小洋十角梁煥南龎竹卿易安益昌李珊記隆昇宏源思補齋章士記九户各户洋五角大昌德恒昇震昌永怡園新新園萬椿六户各户洋四角咸章徽昌恒茂晉昌其萃樓升和萬茂八户各户洋三角大綸一壺春義盛豐記信泰昌同順天祥通泰靑蓮閣九户各户洋二角中和賬房洋六角五分木商會舘錢三千六百文源通錢一千八百文豐裕存濟堂兩户各户錢一千文介福嘉綸和康壽康晉和愼餘餘大元甡元祥衍大恒益永豐存德協昇宏大宏源源吉寳和寳順承裕正大升大彚康崇裕永康瑞大晋大敦和義善源福康兆豐恒德仁大源利森康厚大源餘瑞元鈞康壽豐鎭昌會大志大鼎康鼎裕同裕久源明怡祥鴻昌謙餘賡洽裕瑞豐信大順康豫源會餘愼豐元豐正元崙裕寳大裕源長德森恊豐怡祥鴻昌謙餘賡裕敦源久豐庶康七十二户各户錢六百文裕綸宏章泰元源安康立徐鴻餘晋元承泰嘉泰安裕九和元大亨厚泰同吉立生和祥鼎興元益元春宏德乾元元興五豐恒泰德大正泰　元安春大章元成叙生愼和立豐泰昌鼎昌源成敦泰義昌通泰永餘慶餘四十户各户錢三百文協盛祥永愼萬興三户各户錢一百文英法界一文愿小洋十八角錢十三千四百廿一文美界一文愿洋四元小洋一百十三角五分錢念千零六百文以上共収洋四百十六元小洋四百七十七角錢九十六千九百念文滬北廣益善堂司董祝大椿葉貽釗朱佩珍等謹誌 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
