# 1893 - 21 - 4907097

 

Page 1

 
 
[精印隨園三十種告成] [  圖書集成局啓]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨認本局覓得初印眞本悉心　校排印成書紙張旣潔白無瑕墨色尤光潤可愛分釘四十八本盛以全据木箱刻已告成卽日出售核定每部實價洋銀五元諸君子有先覩爲快者請移玉至申報舘帳房購取可也 
[奇寒勸振說]  
　　論天時者曰酷暑曰嚴寒暑而稱之以酷寒而謂之曰嚴則已爲人所不能禁受者矣而今年夏間大熱者二十餘日則暑之酷也可知父老咸謂有大熱必有大冷今年冬間之寒信必有異乎尋常者乃冬至以後時覺和煦幾疑天道爲不足憑而孰意至近日而極寒至矣自廿七日下雪之後西北風狂吼如虎晝夜不絶遂冷極而不可解檐前氷耆垂尺餘不但重裘不温卽圍爐向火亦似火氣不及平時獸炭頻加對之仍有凛冽之色若此者豈特謂之嚴寒而已哉直當謂之奇寒夫寒則何奇之有今年接到各處電音中國各行省之報得雪者殆徧而且時日亦不甚相遠此一奇也粤東福建地處南方向來和煖冬可不裘夏可不葛而今年亦皆見雪三四寸不等此又一奇也回溯粤匪踞浦東之歲亦於十二月廿七八九三日下雪鄉間房屋之低小者雪幾與檐齊積雪計四尺許較今年十倍有餘而老嫗輩談及猶謂彼時之冷尚不若今年之甚蓋彼時雖雪深及腹而夕陽巷口聽蕭蕭之聲者尚不至於咽而不響今年則竟成膠柱之瑟直同垓下之烏騅閉厥口而不斯而其日則亦在廿七八九三日倘無閏月則亦十二月矣此又一奇也顧此但言其事之奇耳猶非言其氣之奇也寒氣之中人輙令人作惡腹痛雖尚未聞有以此致斃者而中寒之病則指不勝屈曉起疉被覺被池口瑟瑟然有氷訝其何來則以夜來口氣所吹濕人一離牀卽已成氷桌上有垢命取熱水拭而去之乃垢則去而滿桌皆成氷滑不留手此則上海人所謂邪氣寒威至此可謂極矣然而諺有之熱則公熱冷則私冷蓋酷暑所至人不能避雖在高堂大厦雪藕冰桃而暑氣中人曾不稍　冷則苟在富家居則深房邃室衣則狐貉重棉紅爐活火美酒羔羊尚可以禦寒氣而簍貧之子衣則無裘居則無食小本經營肩挑食力者流不得不出而自謀口實風饕雪虐所不能避此則所謂私冷而非熱之可比者也余旅居上海幾二十年惟憶乙亥年終雪厚數寸内子元旦至戲園觀劇過三茅閣橋雪已凝結成氷高低不等爾時止有小車坐而過此車幾傾覆嗣自厥後則絶無有積雪至寸許者卽寒威亦未嘗若今年之甚至今年之寒則誠有不勝奇特者已第槖筆之餘尚得以燒炭圍爐與二三知己彈琴賦詩以作消寒之計因念及順直山東與夫各處被災之地無數哀鴻當無不遭此奇寒觀於連日電信徧中國之地無處不報雪而且相去時日亦不甚遠則知災黎之罹此寒威者更不可以更僕數當此飢腸轆轆僅賴杯勺仁漿義粟以延殘喘卽有以棉衣褲施振者而值此重裘不温之候又豈足以一衣一褲禦此寒威想妻兒臥泣於牛衣者弱轉輾於溝壑其情形之悽慘雖鐡石人念及乎此亦應爲之下涙而近來捐助之數益復寥寥雖以年近歲逼凡商賈中人方且自顧不暇又奚能輟其自用者以爲從井救人之計然畢竟上天厚我俾得有衣有食度此寒歲而一念及彼無衣無褐之流嗷嗷於風天雪窖之中以彼視此不啻有地獄天堂之判則將有慨然發慈悲心者特恐無人焉爲之大聲疾呼則亦悠悠忽忽不甚措意况擁厚貲披重裘聚集親朋作九九消寒之會者會不乏人倘能惻然動念則　首啼飢號寒之苦瑟縮倒斃之悲當亦有食不下咽夜不成眠者所謂人之欲善誰不如我其亦有起而應之者乎筆膠墨凍不能成書以酒和墨呵凍作爲此說書成猶覺酒氣拂拂從十指出天下不乏好善之士其亦鑒余之苦心否耶 
[諭旨恭錄]  
　　十一月十五日奉旨江西道監察御史員缺著王濂補授分發江蘇試用道祥集直隷補用知府柳元俊吉林補用同知李鶴亭直隷補用直隷州知州胡　　隷補用知州吳耀奎貴州試用通判楊煜奉天補用知縣張雲龍江蘇補用知縣黄啓南吕憲秋安徽補用知縣張振鋆江蘇試用知縣林駿逹鄧暹經安徽試用知縣王海瀛李維源山西試用知縣張立仁陜西試用知縣李晉魁浙江試用知縣祁蔭甲安炳文江西試用知縣王瑞同福建試用知縣劉肇經四川試用知縣何應心許先德李肇沆廣東試用知縣于元澧陳超元蔣澤俱照例發往黑龍江齊齊哈爾城屯官員缺著擬止之全順補授擬陪之烏凌額著記名保舉直隷候補同知潘廷誥福建候補知縣馬樹勳黑龍江補用倉屯站官如春俱照例用盛京工部郎中員缺著保如補授盛京禮部本處員外郎員缺著永惠補授刑部漢字堂主事員缺著成允補授明保江蘇試用知府周蓮著以道員用卓異前廣西昭平縣知縣吳國梁著准其卓異加一級仍註册候升欽此 
[本館接奉電音]  
　　昨由京友電傅上諭二道敬謹譯登○十二月初二日奉上諭慈禧端佑康頣昭豫莊誠壽恭欽獻皇太后至德光昭鴻猷普被厪九重之宵旴措四海於乂安歸政以來朕侍膳問安長承懿訓仰見慈躬康强悅豫茆祿駢臻朕心實深歡　甲午年恭逢花甲昌期壽宇宏開朕當率天下臣民臚歡祝嘏所有應備儀文典禮必應專派大臣敬謹辦理以昭愼重著派禮親王世鐸慶郡王奕劻大學士額勒和布張之萬福錕户部尚書煕敬翁同龢禮部尚書　岡李鴻藻兵部尚書許庚身工部尚書松溎孫家　總辦萬壽慶典該王大臣等其會同户部禮部工部内務府恪恭將事博稽舊典詳議隆儀隨時請旨遵行欽此同日奉上諭安徽鳳陽府知府員缺著曾樹椿補授欽此 
[上林瑞雪]  
　　沈仲復中丞秉成奏稱安徽省分極小前因睺補各官人數衆多於光緒七八兩年經升撫裕祿先後奏准停止分發二年限滿後照常辦理在案嗣值海防鄭工等項捐例復開指分來皖者接踵而至查安徽額設道三缺均係請旨簡放其外補知府直隷州同通州縣僅七十餘缺現在候補自道府以至州縣已　二百數十員佐雜額設一百六十六缺現在候補竟有七百多員人數浮於額缺不啻數倍非特輪補無期卽著事差委亦難徧及况各項差使當迭經裁併以節虚糜閒冗各員更無從安置若再紛至　來更形擁擠其中潔清自好者尚以固窮自守至中材以下坐困頻年流弊叢生實於更治官箴所關匪淺推有緩照成案暫停分發除由部簽　各項正途人員仍照常辦理 
 
 

Page 2

 
 
外所有勞績捐納兩項自道府以至未入流擬請槪行停止分發三年一俟限滿再行復舊俾藉以整頓仕途澄敘官方十一月初十日奉硃批吏部議奏欽此○山東巡撫福少農中丞潤奏稱已革候選同知余壽鼎因山東黄水爲災待賑孔亟捐助銀五千兩由局兌收詳請奏奬前來查該革員湖南長沙縣人由福建補用府經歴報捐同知不論雙單月選用同治八年投効甘肅軍營委署伏羌縣十一年前陜甘總督左以行止乖謬奏叅革載又因伏羌任内　　　　　受陋規奏請永不敘用覈其獲咎所由實非貪贓枉法今因東賑助銀五千洵屬好義急公未便壅於上聞可否將該革員余壽鼎銷去永不敘用字樣並開復原銜之處出自天恩十一月初九日奉硃批著照所請該部知道欽此○禮部示頭傳景山官學候補教習郭筝八旗官學候補教習王紱章二傳覺羅學教習何丙晟限三日親身赴部騐到並携帶筆墨以備塡寫親供當堂覈對筆蹟毋違　十一月初十日清晨七點鐘時斬决盜犯三名已詳昨報兹悉所斬者一爲周大一爲劉二一爲閻羣兒蓋皆兇惡性成恐不畏死者也○管理太常寺事務禮部尚書臣宗室崑岡等謹奏爲題奏請旨事恭照光緒十八年十二月初五日穆宗毅皇帝忌辰應遣員恭詣　惠陵讀文致祭案臣寺祀則内開例由親王中題派一人恭往將事准宗人府將擬遣和碩肅親王隆懃銜名開送過寺臣等照繕題本進呈御覽恭候欽遣惟歴年皆奉特旨改遣近支王公行禮在案今穆宗毅皇帝忌辰是否卽令原擬隆懃往祭抑或改遣近支王公恭代之處恭候欽定俟命下之日再由臣寺知照宗人府轉行遵照謹此題奏請旨十一月十三日奉旨改遣郡王銜多羅員勒載濂行禮欽此○新授大理寺少卿徐少廷尉承煜涓吉於十一月十二日未刻進寺履新由司務廳示仰闔署官吏皂役人等知悉至期一體謁見各宜懔遵毋違特示○宗人府奏請欽派濂貝勒等定期考試宗室翎縀已綴前報兹悉應入考試者共有七十三人與考者僅應封宗室漢琳毓盈善崇毓敏輔國將軍毓振奉國將軍溥菖應封宗室溥霂奉國將軍毓鏛奉恩將軍載莊札朗阿福寛六品廕生奕元七品廕生普興德茂八品廕生鐡山景勳崇本等十七人經濂貝勒等取得應封宗室毓盈毓敏潯霂奉國將軍毓鏛六品廕生奕元七品廕生德茂等六人交宗人府帶領引見恭候特賞翎縀○吏部爲示傅事所有十月分分發道祥集知府柳元俊同知李鶴亭直隷州知州胡鏞吳耀奎通判楊煜知縣張雲龍黄啓南吕靈秋張振鋆林駿逹鄧暹經王海瀛李維源張立仁李晉魁祁蔭甲安炳文王瑞同劉肇經何應心許先德李肇沆十元澧陳超元蔣澤等二十六員本部於十一月十四日帶領引見相應示傅該各員於十二日午刻衣冠赴部演習口奏履歴十三日晚在内城左近歇宿十四日丑刻穿天青褂備帶補褂元青褂佩帶對子荷旬手巾赴左翼門外本部朝房書到聽候點名帶領引見毋違特示 
[三山雪景]  
　　福州見雪已據電音登報兹接訪事人信云入冬以來天氣和暖至上月廿五日隂晴不定入夜細雨如絲霑人衣袂廿六日霢霂終朝黄昏以後勢若傾盆檐溜聲淙淙不止廿七早隂雲似羃雨絲風片仍不稍休三鼓後冷氣逼人滕六君乘興而　廿八清晨西風甚緊搏棉扯絮紛紛不已街市小兒興高采烈有撩衣捲袖共捉飛花者亦有將雪揑作彌陀者良以省會久不見雪故以罕而見珍也是日午後雪意頗濃迨夜闌聞瓦上丁丁作響氣候寒甚重衾疉擁猶覺凍粟生肌廿九早遍地皆雪約深三二尺不等城内外大小鋪户相與閉門不作交易此外小經紀人亦瑟縮廬中不敢出門負販好事者在逹明里獅子樓等處將積雪堆作假山高與檐齊晶瑩射目登高而望但見樓閣千重峯鑾萬疉無一不琢玉堆銀南城雙塔破空屹立一白無垠尤饒畫意憶同治甲子年曾降雪一次不過點綴片時此次大雪誠百數十年來所未有也午後雪勢稍减寒威愈甚古詩云白雪連天酒價高安得中山千日酒痛飲壚頭藉以衝寒御冷耶 
[軍政嚴明]  
　　閩督舉行軍政前報已紀之矣譚文帥復於閩省武職各員嚴加察核分别舉劾封章入告一　將各員銜名考語發榜曉示計開○正薦官八員海壇協副將佘致廷整軍經武弭盜安民台策協副將岱齡明幹有爲辦事精　汀州中遊擊傅明材識通嚴馭卜謹嚴漳州中遊擊陸桂棠才具優長練兵有法督中協都司葉世嵩訓練勤明操守廉潔附提前都司蔡應龍才技優長操練純陸提後都司　連升辦事穩練紀律嚴明汀州右千總范炳洪幹練勤明技能出衆年老官一員雍源營千總張鴻嗚年力號衰聲名平常才方不及官一員福寍中千總唐炳銓才具平常馬步無準疲軟官一員漳州中千總林榮隆身體軟弱弓馬生疎不謹官二員銅山營守備紀鴻慶馭兵無方輿情不合邵武左守備周鳳翔嗜好甚深操守難信 
[赤嵌霜鐘]  
　　日前斯美輪船由滬開回臺北裝載在寍波招募之勇丁二百數十名大抵身强力壯足備十城之選聞此項勇丁係統帶定海右營袁佐清游戎奉到撫憲札飭派弁赴寍波一帶招募載赴臺灣專資巡緝蓋時届隆冬民間偷竊之案層見疉山前經大憲改立保甲總局分叚嚴緝今又招募防勇二百數十名編爲左右兩哨歸郭曙山都閫費夑梅千戎分别管帶而以袁佐清游戎總其成提以隨時調遣　在早晚操練冀成節制之師云○新署淡水縣翁子文司馬於十一月初八日履任已登前報司馬關心民事凡於地方一切利弊莫不周咨博助實力整頓又查接管案内有革弁龔席珍等因疎脫看管擬發軍臺官犯一名未經前任葉縵卿明府訊結當卽飭差備文移請行營中軍徐　湘協戎請將龔席珍等飭交來差帶回以便訊明申覆○花翎候選道陳子廷觀察前月乘輪來臺謁見大憲並拜文武各官在西門街　客寓　駐行旌○准補艋舺營叅府前署嘉義叅府陳錫榮協戎友定遵陸晉郡謁見邵大中丞禀缷嘉義篆務旋奉中丞飭知著回艋舺本任協戎接札後因擇於十一月十二日接篆是日由前署是缺之周雨亭協戎派弁恭齎印信前赴大稻埕公寓陳協戎排設香案望闕謝恩然後接印視事應下各員前往叩賀車馬往來頗極一時之盛○藩轅牌示澎湖北投巡檢汪塏病故遺缺查有試用巡檢章寳基堪委署理按章貳尹前已奉委辦理大稻埕保甲分局今旣委署是缺遞遺保甲局務聞已奉札另委理問銜分省補用縣丞邱春霖接辦矣○臺北商務總局所隷篤時斯　兩輪船每輪派有管駕外向例另派稽查一員隨船來往以便稽查各務所以昭愼重而杜弊竇也今由藩憲委定篤時稽查藍翎五品銜試用從九羅允然斯美稽查廣東試用巡檢李樹勛二君奉札後當卽趨轅謝委一面料理到差○滬尾逼近海口各處輪舶來往八烟輻輳良莠不齊加以時交冬令鷄鳴狗盜之流所在皆有統領定海砲隊等營李本欽軍門日督在營勇丁到處巡緝偶獲一二竊賊或以軍法懲治或移送縣署辦理雷厲風行宵小因而斂跡又恐兵民易於生事出示曉諭民間槪以現錢交易不准强賒硬借如有犯者許卽指名禀究似此賞罰分明固宜口碑載道咸頌軍門之德也○福建　陞名班來臺演戱已登前報各官初以唐薇卿方伯之次公子新行合巹禮特飭此班在署開演數日以伸慶賀繼而方伯欲伸東道之情設筵遍請各屬續演數日此後帮辦全臺撫墾林時甫星使及新任臺灣府陳仲英太尊先後　演數日延請文武各官飲酒觀劇十七八兩日則由藩署各書吏集資在天后宫酬神遠近居人扶老携幼而至爭欲一開眼界緣臺地雖有戱班色藝不佳等諸自鄶以下一旦霓裳法曲渡海而來頗有天上人間之歎宜其爭先恐後奔走偕來也○管帶基隆銘字右營陶碧軒叅戎日前由基乘坐火車至郡禀見撫藩兩憲商酌要公兼送新補臺灣府陳仲英太守行旌蓋太守前已奉到憲札飭赴本任　○總辦全臺軍械所茅少笙司馬近奉憲札點騐新募防勇二百數十名司馬擇於十一月十八日前往點騐旋赴憲轅覆命○新補新竹縣前署淡水縣葉縵卿明府於初八日交缷淡水縣篆　於十五日前赴新竹履任嗣以淡水經手各事尚未料理清楚遂改期於二十後禀辭赴任届時新邑一帶竹馬兒童又當爭迎道左矣 
[福州官報]  
　　署興泉永道許觀察於十一月廿五日到省鹽塲沈宗約由京起　禀到鹽塲沈鹺尹　太年甫弱冠廼沈觀察　　　之次 
 
 

Page 3

 
 
少君因官况萬難抑鬱成疾現竟發癲狂之症胡言亂語如見鬼神噫可憐也同知王楨禀缷代永安縣事候補道延年於二十八日禀到閩兩縣於二十八日在署考試武童步射委署福州府經歴楊繼文禀謝委建安縣典史胡祖亮缷事禀明丁生父憂署福州府經歴朱炳　丁墨疉轅牌示照得長陽巡檢楊定康病故遺缺以海防先用巡檢王履泰咨補又准補拿口巡檢朱昌齡丁憂遺缺以海防班先用巡檢朱景鎭咨補又南平縣典史劉英准補南台主簿遺缺以海防分缺間用典史李鳳岡咨補特示 
[皖垣官報]  
　　十一月二十四五日藩轅牌示准補壽州張克華飭赴新任前任甘肅西寍道舒之翰辭行候補府楊奎綬奉委解鎭江賑項縣丞藩錫疇赴上海公幹陳懷梀解水師協餉赴金陵二十六七日分發安徽試用知縣姚學仁巡檢龔鸞藻府經歴彭誠孫均禀到知府徐寳謙請假十日准補青陽縣朱壽慈辭行典史羅廷弼禀謝超委一次銅陵縣姚鵬翕禀辭典史袁啓祥由貴青提錢糧回省史濟普禀辭赴皖南措資知縣吳守誠展假五日 
[蓬山曉色]  
　　日本明治二十六年正月六號爲日皇宫中聽講之始是日午前十點鐘時駕臨經筵侍講諸臣以和漢洋三學進講按日本古稱和國和學卽日本文字也○靜岡縣屬沼津海岸名桃鄉者奉廷諭建築離宫舊臘已派内匠竂技師督率衆工人由東京前往將○日開工矣○伊藤春畝伯負傷未愈移住大磯别墅養疴邇來容體尚爲順適惟　肉之腫未消不堪再冐風邪哉未越門屏一步聞墅中有末松青萍夫人隨侍并招中田雪莊矢土錦山森槐南諸名土絃詩讀畫清興頗佳按槐南爲老詩人森春濤之嗣英年秀發名滿瀛東昔年屢晤於江户客中賭酒評花頗多韻事曾贈予詩有道人慣叱金華石韵士宜糿楚澤蘭之句檃栝姓字巧不可階至望江南唱和諸詞戱爲紅葉館美人題扇者尤風流旖旎艷絶塵寰東國多才於君當首屈一指焉錦山古文學史漢鷗夢新志中所刊文屑殊覺高古不羣雪莊則未之見○大審院長自兒島君辭退後此任虚左已久今聞陞任者爲三好退藏君蓋由伊藤伯推毂也風傅如是未知確否 
[蘇城火警]  
　　十一月廿九夜三鼓後蘇城護龍街古市巷口順興泰茶食鋪失愼一時警鑼亂鳴各水龍星馳電擊而至分投灌救適值天氣嚴寒河水皆已成冰一時無從取水挑水夫奔至數里之外汲取井泉挑往澆灌水甫灌入忽已凝冰致將龍口塞住不能汨汨而出加以在風怒吼祝融氏采烈興高東衝西撞趁火行刦之匪徒聲勢洶洶幸地方官皆至火塲彈壓使匪徒不敢公然攫物火勢披猖直至東方欲曙祝融氏始偃旂息鼓而返是役也計遭刦者五十餘户焚去房屋一百餘間可謂巨災矣究其起火之由咸謂順興泰主婦某氏因在牀上潑翻脚爐致肇此禍氏不及逃避葬身火窟其子年已十餘齡亦遭焚斃又該鋪經手人張某時有微恙臥牀不起亦罹刦灰嗚呼慘哉 
[賭棍凶毆]  
　　昨聞寳山縣境吳淞鎭地方有粤人之女賭棍與江北帮人因賭啓釁誓不並立各邀黨類多人於前日下午齊集萬仙樓茶館始則舌劍唇鎗犀利無匹俄而各奮老拳繼以白刃從事兩造各有損傷旋由吳淞司飭差查拿未知如何了結尚待續聞再錄 
[滬濵氣候]  
　　滬上自上月二十五六等日得雪後天氣嚴寒爲從來所僅見自來水龍頭亦有被冰膠住者檐牙屋角冰箸垂垂曉日射光晶瑩眩目向隂之處積雪未消不必灞岸騎驢而凍玉冷瓊隨處皆有園亭籬落别饒畫意詩情河中堅冰阻塞蘇浙兩省航船相與停橈𫈘岸� 
旅客往來不得不舍舟而陸衝寒踏雪備嘗跋涉之勞新閘地方有石墩屹峙中央水流甚急歴年以來從未凝冰　次以寒威太重亦見層冰峨峨前昨兩日天氣始覺和煦冰漸消融揮毫染翰亦不似前數日之手凍欲僵矣 
[挾纊恩深]  
　　滬南製造局總辦劉觀察前日乘輿拜客道經西南各門見貧苦小民瑟縮於風檐雪地中情狀可憐卽命家丁逐一知照令於次日至局領取棉衣届期觀察飭將所製棉衣四百件在局門前按名給發詎料來者甚多喧譁之聲不絶於耳觀察深恐肇事立卽派勇彈壓迨給發時人多衣少不能徧給問有數十人獨抱向隅之憾觀察改爲每名給錢三十文諸人皆言如無棉衣領取每名須給大錢二百文衆口一詞喧譁不已觀察遂命每名增至五十文若輩始領錢而散善門難開不其然歟 
[風急舟沉]  
　　閩人某甲在滬南太平碼頭左近開設桂利雜貨號前日有某客向購蜜橘一百零六桶計洋三百數十元言明包送包缷至北鄉交代甲應允卽雇一舟令學徒某乙押送行至中流風狂浪湧舟子支持不住登時覆没人貨悉在水中附近有杉板船數艘見該船失事上前施救乙與舟子得慶更生惟貨物則已付諸東流矣惜哉 
[法界火警紀餘]  
　　法界陸稿荐醬肉店失愼情形其詳兩記前報昨日午後二點鐘時法讞員葛同轉蒞八仙橋捕房據住居宋家　之羅啓楊投案聲稱上月三十晚隣家失火與我家相離不遠正在搬運什物忽失去棉被一條現悉已被巡捕拘獲特來具領又有新和樓茶館夥張喜標投案聲稱因貼隣失火小的嘗將八角掛鐘一架取下放在餅攤上忙亂中被人取去聞此鐘已被英界巡捕拘獲解送憲案故來認領同轉將在押之周巧寳王福卿等提案覆訊兩人供稱物件在地上搶得務求寛宥同轉著將兩人照原斷枷號又問張喜標曰爾店與陸稿荐比鄰是晚如何起火爾必知其詳細供稱小的晚間住居愛吾廬茶館内一聞失愼赶至已店已遭回祿至起火緣由須問我店中之挑水夫俞壽同轉卽將俞壽傅案訊問之下俞供是晚八點鐘時陸稿荐已將門關閉我家茶館閉門在後小的正欲安睡忽聞陸稿荐店中人從樓上呼喊下來勢甚荒忙小的啓户視之祗見樓板下火表内有火噴出小的卽將棉衣浸濕令該店夥掩住詎料火勢甚猛不可遏抑致成燎原小的奔回已店赶緊搬物謂其時尚可施救何竟釀成火災旋據包探郁庭湘禀稱小的兩次奔　捕房早將皮帶取至無如天氣嚴寒自來水龍頭被氷膠住不能取水遷延良久諸人束手無策同轉又問俞壽曰起火時爾見陸稿荐店中有誰人下樓呼喊供稱初見切肉之胖人呼喚同轉遂將鐘被准羅張兩人具領搶火之周王兩人發犯事地方示衆 
[縣案彚錄]  
　　江北人陳　氏向駕划船度日生一子憑冰人撮合娶同鄉人陵鶴春之女陸氏爲媳于歸以後相安無事前月陸氏與同業某氏口角繼以用武陸氏忿無以洩吞烟斃命陳雲氏不肯干休向某氏理論旋經船埠頭喬子山出爲解勸令某氏給洋了事邇來陸氏之父陸鶴春母陸張氏在籍聞信以女兒死於非命乘舟來滬向陳雲氏詢問顚末陳雲氏一味支吾陸遂投縣控告黄大令正在批示間陸念守候多日旅貲將罄遂於昨晨同妻張氏將陳雲氏扭至縣中請爲訊究值日差禀明大令飭令分别看管候訊○英界大馬路後面山東賑捐局於上月廿九晚失去洋一百三十二元總辦王觀察尋緝無蹤恐係家丁魯發單陞所竊遂於前日備函飭家丁王升將魯單二人解送到縣請爲訊究黄大令於晚間研訊王升投案候示魯單同供係安徽人在王大人處當差閲時已久素來安分近有王大人之友楊嚴兩老爺前來躭擱楊帶有家丁許姓嚴帶有家丁華姓自朝至晚許華二人均在局中小的等適有事出外至晚間十一點鐘始回並未竊取洋銀大令曰爾等不竊可知竊洋者爲誰魯單供稱聞係許姓等所爲大令問王升曰爾知否供稱魯單二人並未竊洋實係被寃大令判將魯單分别收所王升退去候傅許等到案覆訊 
　　 
[英界公堂瑣案]  
　　虹口捕房黎副捕頭稱高寳和等在楊樹浦地方搭蓋草屋堆積蘆柴最易惹火前已禀請傅案著令改造瓦屋遷移柴薪迄今限期已滿依然延宕故將各人傅案高寳和高厚德高桂元高錫祥高榮寳瞿敘山等同供小的等均已遵限改造瓦屋因天寒地凍不 
 
 

Page 4

 
 
能作工以致遲延實不敢違章蔡太守令高寳和等赶緊改造瓦屋並飭差前去督視先將柴薪遷移○二十四號華捕禀稱見劉有福與孫阿川孫阿法等打架拘案請訊劉有福供稱在石路同慶里口開設炒麫店黎明時孫阿川等强要走進里門閽人劉正來王阿木等以爲時尚早不肯開門致相爭閙小的帮同阻止不敢行兇劉正來王阿木同供在同慶里司閽天未明時孫阿川等强欲入内當卽阻止伊等不服遂致爭閙孫阿川孫阿法同供拖車入内被伊阻止方爭執間被劉有福將孫阿川擊傷蔡太守謂劉有福不應强與人事罰洋半元孫阿川倔强無狀本應懲辦姑念已受微傷免其議處孫阿法管押一日餘人槪行斥釋○包探唐寳榮禀稱王寳生騙取藩龍飛鋪蓋押錢八百五十文今已將王拘獲吊贓送案藩龍飛供稱與王寳生素來相識王言欲薦小的至戱園事尚未成被將鋪蓋押錢王寳生俯首求恩蔡太守以王寳生設計騙物情實難恕判押二十一日著繳押本錢八百五十文鋪蓋交藩龍飛領去○包探顧阿大禀稱金和尚行竊陳友炳等三家衣服銅器質錢使用將質票售與周明華今將各人拘拿吊贓送案陳友炳瞿阿寳吳阿三等各均投案請領失贓金和尚認竊求恩周明華供稱收買質票不知來歴不明蔡太守判金和尚管押二月笞責二百板收贓之周明華管押七日贓給失主分别認領○包探沈金隆禀稱伶人何家聲至隆曾威洋行購買手套又有伶人阿牛接踵而至欲向何家聲借洋何言祗有好洋一元欲買手套尚有二元係白拉司此語被洋東所聞誤疑係家聲混用銅洋報捕拘案洋東並未投質何家聲供稱在丹桂戱園唱戱昨至隆曾威洋行買手套適有同班伶人阿牛亦欲買手套向小的借洋小的言袛有洋一元阿牛卽向袋裏摸索有洋二元小的操西語謂是白拉司不能使用詎被西人所聞疑小的混用銅洋致被交捕送案蔡太守以原告西人旣未到堂無從質訊卽將何家聲開釋銅洋二元劈毁該伶人以唱戱爲業卽以游戱爲事此次强學方言悞遭拘縶不可謂非游戱之小譴也 
[法界捕房瑣事]  
　　已革營勇李華山在法界浦灘行竊輪船搭客練川陳姓物件經捕房包探查獲人贓解案訊究葛同轉判責二百板遞回原藉昨復提李覆訊李供小的前在本邑信字營右哨當勇旋於十月二十四日被撤往松江譚軍門處求賞差使現在西門外巡卡周姓處躭擱同轉謂爾旣欲謀事不應往輪船行竊供稱金姓之物遣失在碼頭上小的貪小拾取並非行竊同轉以其暫居巡卡著押候函送巡卡核奪○傭婦王祝氏行竊主人吳清裕之衣服經包探查明吊到原贓將王祝氏押交押本洋七元八角在案昨據引薦人張沈氏投案候質同轉問曰王祝氏在吳姓家傭工是爾引薦否供稱確係小婦人引薦尚有小東門外開麫筋鋪人作保謂王祝氏行竊主人衣物付諸質庫所有押本洋七元八角須由爾代繳張沈氏稱求將王祝氏交保小婦人可同伊往保人處商量同轉將王祝氏逮案問曰現有引薦人到案爾將如何料理供稱求准交保寛限三日措洋歸償謂張沈氏薦爾傭工乃是好意爾不應行竊連累他人王祝氏供稱小婦人一時糊塗此後定當改過同轉喝將王祝氏掌責二百下與張沈氏一併交保卽日措洋繳案○匯德豐錢店柴桂林控二房東天地一家春茶館經手人黄福寳翻悔前議圖加房租其詳已列前報昨日柴桂林又偕中人胡光榮投案禀訴前情同轉一再訊問據稱天地一家春房屋未經翻造時已被船局中人賃定嗣因黄福寳屢來央懇經小的等向有恆洋行轉商妥當並央天和銀樓作保且有保單在有恆洋行可請訪查同轉命帶黄福寳詰訊黄稱房屋翻造時確由柴帮同說妥由天和銀樓作保柴欲借小的房屋開設錢店故肯代保目下保人由小的請到不用再保同轉謂黄曰爾等當初均是交好目下須彼此通融黄稱柴借住樓底一間言明每月出租洋十元同轉謂照有恒租價每月每幢洋七元伊住樓底一間何以出租洋十元可見爾之昧　着將黄福寳交保俟將收付房租帳簿交案再行核奪 
[行道有福]  
　　當此嚴寒砭骨風雪交加百萬飢黎無衣無食不死於槁餓必死於寒冷仁人君子及時行善慨擲囊金此其積德累仁較之尋常尤增倍蓰本館協振所昨承祈安氏大善士求合家平安助振洋五十元求行事平安助振洋五十元囑擇被災緊要之處核實散放大善土憂樂關心痌瘝在抱俾西江涸鮒活水重逢中澤哀鴻生機復暢功德誠不可限量從此千祥萃集百福蕃臻自可操劵而俟矣合綴數言以　欽佩 
[垂憐凍餒]  
　　彌天風雪貧民覔食維艱徧地冰霜穉子啼飢尤慘念億萬姓難堪之苦無褐無衣遭十數年未有之寒可憐可憫因寒生餒觸目皆然是以敝堂每年辦理施粥施衣以濟貧乏惟是毫無赀藉籌措殊難自顧樗材支持靡易全賴遠近諸大善士惠助源來或不至時　中輟跤盼艮殷昨蒙陳源盛寳號交來營口仁裕號裕盛福號各慨助洋十元又姚宅南助洋五元復蒙瑞盛春寳號助洋十元廣東隱名善士助洋十元冰廠交來隱名氏助洋五元昨蒙黄蕙翁交隱名氏助洋念元全亨寳號交下寳記公司得彩移助洋五元不留名洋四元又李愼遠堂精勤書室各助洋四元隱名氏黄君子如各助洋三元李竹氏助洋二元梁寳禪梁正全各助洋一元元芳銅洋五元均各叩首拜登感懷笑極施鴻恩於苦境逢户生春拜駿惠之如天茅營祝露善心所格福祿駢臻謹附報章用伸謝悃 
[申報館恊賑所經收順直山東河南賑捐十一月廿一日至三十日止第一百八十九次清單]  
　　廿一日心有餘力不足人洋兩元○廿二日謝　臬陽餅筵資移賑仁盛號開張筵資移賑二户各洋四十元杭州孫沈氏求心願如意洋十元唐鳳墀壽翁壽禮移賑洋　元○廿三慈西勉力子祈合家安洋五元力耕子爲因憐家失愼得　無恙還願　兩元○廿四日　安潨州曠如氏求病愈平安洋二十元雙盛泰益順盛二户各洋十元祁雨村洋六元李匯川洋四元蘇州利兼收客湖北景賦堂二户各洋兩元小蓮花　館六齡童子東台存悔道人三户各洋一元武林隱名氏劫餘生二户各洋半元○廿五日隱名氏今庚六十壽辰承親友惠送隆儀移賑洋八十元蔭思記洋一元福大思省子二户各銅洋一元○廿七日中西大藥房酬筵移賑洋五十元○廿八日無名氏金介一只重五錢九分○廿九日楊州存心記洋兩元吳城天成合記洋半元劉敏捷尚全眞　得耀楊國潤宋祥記五户各洋一角○三十日法公堂係准織布局追據地保高秀玉等擅受尋獲逃歸鄒章氏案内謝洋移賑洋廿四元申江楊生生甡號交來湖南龍陽縣隱名氏錢三十千文黎慶記六拒二户各錢三千文四莊姚吉慶堂姚重華楊亦愛八福堂四户各錢二千文乾泰貞金生茂聶萬興謙益長張廣祥五户各錢一千文以上十二户來現銀三十二兩二錢○以上總共收英洋三百十八元現銀三十二兩二錢金介一只重五錢九分銅洋兩元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西報譯登]  
　　有法國商人欲接辦西卑里亞鐡路向俄官商及俄廷之意以爲此項工程非外人所能千涉是以難償所願刻下俄國　築路經費及應用工人均未能綽有餘裕已成之路亦爲數無幾初議定汝沙利一叚可於年内建成二百三十基路　　所成者祗十二基　　現計執役其中者除中國高麗工人而外另有俄國戍兵軍犯各三千名尚未足供驅策云○倫敦來電言巴馬之事　　中英與俄理論現　　廷不欲三國會同辦理堅請分别會議蓋其意欲有所輕重也○十月十六日英京來信言邇日英國大　　　天飛　滿　　　道斃梗塞音信　通大有馬阻藍關之概羊之被痞而斃者甚多則雪勢之大可想見矣○新架坡北杭地方與濵鈄金　　　　　邇來海水忽然潑溢陸地悉成澤國向稱熱閙市塲可任舟楫往來各行貿易因是殊形冷落醫院水深三尺不知何時始能消退也○　　　南洋卓卓有名之埠華商之旅斯貿易者備極一時之盛論者咸謂中朝於此宜設副領事一員以資分治現聞商人張彌士太守振勳有漏充駐鹹副領事之耗傅聞如此惟尚未奉到明文想赤鳳啣丹當亦在於指日矣○德國有開設製造廠之人厥名克鹿伯精造　　　　歐洲四大廠之一也先時官紳爲之立一小像其人平生待工匠極寛不似他廠之主只知利己不知恤工當光緒十四年此人已殁其子襲其故業克承先志故衆工匠捐資更鑄一像以表諸人感激之忱西歴去年八月二十八日像成工匠一萬七千人結爲勝會迎像置之城中由工頭與其子詳述衆工匠感恩作像之意并以其像奉之其子意大欣悅遂告之工頭云我願出銀十萬兩建造醫院養老院以處工匠之病者老者亦報禮之意也○夏威士德國人也生平精於豢禽之術曾將各鳥性情飲食等事細爲查攷更詳稽禽鳥之壽據云最壽者應推海鷗鸚鵡次之鴉及野鵝　次之嘗稽海鷗之年多有至三四百歲者鸚鵡亦至二百餘齡鴉及野鵝之壽可至百餘齡此外則轉瞬榮枯曾未有能歴百數十年者至於諸小鳥之供玩好者多不過數年之壽惟夏所畜之鳥則可留八年至十八年夏復善於畜鷄常有畜至二十餘年者考夏生平素有禽癖且善於豢養是殆好之深則習之熟習之熟則究之　乎 
 
 
 

Page 10

 
 
   
 
 

Page 11

 
 
[光緒十八年十一月十五日京報全錄]  
宫門抄○諭旨兩道錄前○將軍豐奏已故降調總兵請開復處分摺○直督李奏藩司辦賑出力請賞給頭品頂戴片○又縣丞保案重　復請另行奬敘片○江撫德奏籌解海軍經費緣由片○大臣永一奏值班大員給假調理摺○十一月十五日户部通政司詹事府正　白旗值日無引見○大額駙假滿請安○容貴謝管圓明園入旗事務○　○長麟謝授正紅蒙副都統　恩○召見軍機崇禮張　蔭桓○○奴才豐紳跪奏爲已故降調總兵忠勤夙著臚陳戰績懇恩開復處分以彰勞勩而勸有功恭摺仰祈聖鑒事竊維我　朝褒忠之典至渥極優凡於滿漢臣工宜力戎行積勞病故者任内一切處分悉予開復卽遇降革人員生前著有微勞呈上憫其積　年盡瘁之忱無不曲加恕宥優予飾終近歲如已革總兵陳國瑞卒於黑龍江戌所　經臣下奏請賜卹仰荷恩施稠疉中外將士感泣同深兹查有前提督銜記名總兵胡世英湖北黄安縣人咸豐初年粤逆竄東南胡世英年纔弱冠自募團勇五百人隨同前湖北撫臣胡林翼勦賊每戰必先胡林翼深器之檄隷浙江布政使李積賓部下號曰英字營轉戰皖鄂之交疉於克復黄州九江霍山舒城案内荐保邸翎千總十年前經胡林翼異調同東下是時奴才亦隷揚防始與相識見其　勇兼優善能以少繫衆實爲楚軍出色之將十一年四月都興阿截擊江皖大股援於揚州胡世英以功奬花翎都司同治冗年　　　　　　務秀肖率二十二萬衆犯江北撲攻揚城是時官軍壁城下者且百營莫敢先發都興阿稔知胡世英忠勇敢戰令率所部深入賊　　　　觀者但見賊旗蔽野以爲世英全軍皆没俄見世英著黑頭巾縱撗决盪當者皉靡斬馘數千翼丰杜嘎爾領与隊自後乘之賊乃并　都興阿奏　稱胡世英勇冠楚軍久建奇功櫂叅將加副將銜補授湖南綏寗營遊擊尋　　賞効勇巴圖魯勇號增領千五百人三年二月前一欽兹大臣富明阿以金陵垂克而丹陽爲賊要冲遣胡世英引兵渡江圍攻丹陽四月克其城奉　旨交軍機處記名以總兵　放　金陵　　克都興阿奏命督師寗夏奴才與胡世英先後率師以從時回氛逼黄河南北該總兵迂道數百里由長城外繞出回後者興　　　　定邊花馬池胡世英派爲前先攻破清水　遂徇平羅進圍寗夏晝夜攻環並解中衛賊圍　領馬步隊卒裨向克捷四年　甘諸軍營　苦餉匱胡世英所部亦饑十月該總兵令於衆曰戰死與餓死等耳今食盡坐困於此不如一死報　　乃　　　　　士進攻　　回卡拔之塔橋者回糧道也遂乘勝連克三卡因敵爲糧十二月甯夏城回遺使乞欵奴才入城受撫衆疑回情回　不　　行　　　　　　回酋一人前道胡世英匹馬追至曰卽有變當與同死遂並　入城城内回衆數十萬人歡迎道左寗夏遂筣於是附近回　　　　　　東靈州金積堡皆降彚案保奏加提督銜嗣經前將軍金順檄札榆林府一帶防守要隘保全境邑十餘城百姓依英字營迎　　　　　萬人五年十二月捻匪犯西安灞橋失利六年經前陜西撫臣喬松年以該總兵救援稍遲奏叅降三級調用旋以舊　　　　　　　光緒六年十月經前盛京將軍岐元前副都統富陞奏調赴奉統領英字營駐紥操防備極勞瘁事竣歸嚴閒居又　　　　胡世英自以年力未衰志在爲國宣勞不敢久躭安逸現值東方多事之秋思欲逸竭駑駘藉酬平生未竟之忠本年五月　　赴吉林謁　　將軍　長順該將軍以宿將堪備邊防正在料理奏聞不期到吉未久舊傷續發竟於七月二十五日在吉病故年　五十有八經張　　　　身後事宜送櫬旋楚伏思奴才與胡世英同營七載久共患難生前戰績素所深知每念疇昔同袍之誼不　老　　　之　該　　　　驅險阳懋著勳勤袛以赴援稍遲遂　吏議似屬功多罪少情有可原今因萬里投營殁於塞外其　念　　　國之　　堪　　　　　忍壅於○上聞合無仰懇天恩俯准將已故提督銜記名効勇巴圖魯胡世英開復降調處分並　總兵軍營立功後　　勞病故　從優議卹以慰忠魂而勸戰士出自逾格鴻慈伏乞聖鑒訓示謹奏奉硃批胡世英着開復降調處分交部　例　卹欽此○　○李鴻章片再查本年順直各屬猝被水灾工賑需欵甚亟經臣奏請開辦賑捐分咨各省一體　　勸兹准兩廣督臣李鴻章咨稱粤省現派潘司成允總辦捐務該司奉委後督率所屬分投勸集不遺餘力首先倡捐庫平紋銀五千兩解西助賑並稱不　仰邀獎敘等情咨請核奏前來臣查東南各省歴年助賑之欵以廣東爲最多此次勸辦賑捐距上届之期不遠辦理甚爲棘手該藩司成允念切民瘼倡捐鉅欵並能設法招徠續籌解濟實屬公忠體國有裨災區雖據聲稱不敢邀獎而其急公好義之忱實未使　於　上聞查光緒十六年順直被灾前署廣東藩司王之春捐助賑銀五千兩經臣奏蒙特旨賞給頭品頂戴在案成允所捐銀數與王之春相同籌辦尤爲出力合無仰懇天恩俯准賞給該藩司頭品頂戴以昭激勸出自恩施特沛理合附片陳請伏乞　聖鑒訓示謹奏奉硃批成允着賞給頭品頂戴欽此○○李鴻章片再東明黄河光緒十六七年兩届安瀾出力案内有河工試用縣丞錢祝祺經臣奏保請俟補缺後以知縣用旋准部咨以該員已於挑辦青龍灣河工案内保俟補缺後以知縣用此次所請係屬重複應另請奬等因兹據大順廣道羅錦文請將該員改爲俟離縣丞歸知縣班後加同知銜具禀請奏前來理合附片具陳伏乞　聖鑒勅部知照謹　　硃批吏部議奏欽此○○德馨片再查光緒十八年正月内承准總理海軍事務衙門咨光緒十八年分北洋海軍經費撥江　厘金銀三十萬兩按八成解足分批徑解北洋大臣兌收限十二月内掃數解齊等因當經轉行遵照籌解兹據藩司方汝翼詳稱查　西省每年撥南北洋經費銀三十萬兩按八成飭解光緒十二年奉將前項經費改爲海軍經費計是年分共解銀十八萬兩十三年分共解銀二十四萬兩十四年分共解銀十一萬六千五百兩十五年分共解銀二十一萬兩十六年分共解銀十九萬兩十七年分共解銀十九萬兩所有十八年分海軍經費徑解北洋二十四萬兩前兩批共解過五萬兩能否解足幾成未敢豫擬疉於報解案内先後詳　奏在案兹查北洋待用孔殷自應盡力籌解現於司庫厘金項下挪銀二萬兩爲十八年分海軍經費徑解北洋第三批銀兩於九月十三日動放發交新泰厚商號限四十日匯赴北洋大臣直隷督臣李鴻章天津行署投兌以昭妥速並照章放給該商匯費銀二百　等情詳請具　奏前來臣覆核無異除飭續籌撥解並咨户部曁總理海軍事務衙門及北洋大臣查照外所有籌撥十八年海軍經費解徑北洋第三批銀兩交商匯兌緣曰理合附片陳明伏乞聖鑒謹奏奉硃批該衙門知道欽此　○○又　　　　林　　稱濟覺羅崇歡跪奏爲值應年班蒙古大員病勢沉重照章派員查騐屬實給假調理恭摺仰祈聖鑒事竊據署三音諾彥部落副將軍貝子銜公鄂勒哲依特莫爾呈稱素患腫骽又緣本年春季往署四盟駐班將軍事務水土不服漸加沉重兩骽腫痛舉步維艱氣逆神迷力疾從事自覺實難力疾辦公正在呈報請假間接准本盟長行知准理藩院咨開鄂勒哲依特莫爾本年應值無乾清門及札隆克年班等因咨知前來伏思鄂勒哲依特莫爾世受國恩毫無報答今旣值班自應前往以伸犬馬之忱維是身患重病舉步維艱不能不呈懇給假調理如准所請所有副將軍印務可否派委輔國公索諾木逹什署理其扎薩克印務派委協理台吉逹瓦散保署理等情呈報前來查該署副將軍貝子銜公鄂勒哲依特莫爾雖係患病惟關年班大典奴才等未敢率行照准遂令該員力　照例前往以重大典等因札飭去後旋據該公鄂勒哲依特莫爾復稱實係兩骽腫痛舉步維艱如有藉詞推諉情甘認罪等情呈請派員查騐前來奴才等恐有揑飾卽行照章派委筆帖式德普詩巴前往查騐屬實並無揑飾情弊取具印結禀覆前來奴才等伏思該署副將軍公旣經患病派員查騐屬實自應照章給假兩個月令其調理所有副將軍印照依所請飭委輔國公索諾木逹什署理其札薩克印務卽飭協理台吉逹瓦散保署理除將取具印結咨部備查並檄覆遵照外理合恭摺具陳伏乞皇上聖鑒謹奏奉硃批該衙門知道欽此 
 
 

Page 12

 
 
[光緒十八年十一月十六日京報全錄]  
　　宫門抄○諭旨三道錄前○發抄硃批五道○大臣翁等奏遵旨覆審永氏一案酌量定擬摺○十一月十六日禮部宗人府欽天監正紅旗值日内務府引見九名咸安宫二名○博公恩公承侯載津祥霖各假滿請安○補用道祥集等謝恩○汪鳴鑾志顏前往東陵○西陵請○訓○禮王啓泰各續假十日○清安奏請開缺○内務府奏派更換紫禁城内值年派出崇光○召見軍機崑岡徐用儀錢應溥○發抄文煦奏奉傅洒金絹福方等項製辦齊全解京奉硃批該衙門知道欽此○又奉傅敬事房傅辦紗疋解京奉硃批該衙門知道欽此○沈秉成奏續練洋操添調正副教習照章支給薪水奉硃批着照所請　部知道欽此○文省城開河築堤工竣核銷奉硃批該部議奏欽此○又候補人員擁擠請停分發三年奉○硃批吏部議奏欽此○○臣翁同龢懷塔布謹奏爲遵旨覆審永氏一案謹就現取供詞酌量定擬恭摺請旨遵行事光緒十八年八月二十四日奉上諭給事中洪良品奏本年朝審絞犯永氏一案疑竇甚多請派大臣覆審一摺着派翁同龢懷塔布提集人証詳加覆訊妥擬具奏欽此臣等遵卽派員調查案卷悉心研訊除監犯永氏葆環由刑部隨時送訊外餘皆分别提傅嗣據正黄旗滿洲都統咨報馬甲文奎於本年七月間病故北城正指揮申報已革營兵夏廷順於本年五月間病故直隷樂亭縣知縣申報徒犯劉海於本年四月間在配脫逃實　傅到宗室文勳外委單洪祥六品軍功德明看街兵喜兒曁那永氏劉高氏李孫氏七名口續經傅到犯証供出之劉四小林二名據派審各員逐名研訊錄供面遞並聲明永氏於犯姦賣姦各節雖衆口環質堅不承認加以刑訊仍不供招等情臣等復親提研鞠據桂永氏供稱年二十三歲係厢白旗蒙古鳥槍護軍桂城之妻在藍甸廠本旗營房居住葆環與我男人交好前年閏二月葆環帶我進城送我到文奎卽文子家做活後來文子說給我另找主九月裏不記日期文子與葆環同一榮姓將我送到李孫氏家李孫氏　我賣姦我未答應後來不記日期李孫氏並榮林找了劉海來說給我找好地方做活送到劉高氏家後有劉高氏認識的那永氏同送我到宗室文宅我頭梳𩫶髻九月二十八日拿棉襖接我到宗室家稱我做姑娘我因爲怕收房做姨娘上年正月二十日由文宅跑出在文宅有四個多月給我起名呌來珠其餘都不知道跑出來到了藍甸廠家門鎖着不見我男人後没找着我怎麽來歴他說在劉四家住了一個月找來小林荐到王廣福斜街給人包月後來人家不要送回初六日文子等說要賣給我初十日榮林找來劉海將永氏接去轉賣說分給我銀七十兩我没見着十月底文子葆環向我要銀子我没法子於十二月二十幾日給文子大箇錢五十千銀三十五兩是有的劉四卽劉子和供我係武清縣人年四十五歲與文奎榮林葆環認識光緒十六年五月不記日期榮林葆環同託我找地方呌永氏賣姦我將素識小林找到我家託他找地方他將永氏荐到王廣福斜街馬子干的福海堂下處賣姦講明三十兩銀包月二年當將銀子交我我交榮林葆環後小林知是旗人不敢要他送回我家卽將永氏交葆環榮林帶走後來榮林葆環還銀十兩我交還小林是實小林供我係涌州人年四十四歲光緒十六年五月間劉子和找我到家說這永氏託我找地方賣姦我　　氏荐到馬子千福海堂下處賣姦講明銀子三十兩包月二年我當出銀三十兩交劉子和後知他是旗人不敢要他將永氏送回劉子和家劉子和還銀十兩馬子千於今年五月身死所供是實劉高氏供年六十一歲大興縣人與這劉海那永氏素識光緒十六年九月不　日期劉海帶這桂永氏到我家頭梳𩫶髻是張姓之女找主售賣九月十九日那永氏到我家閑坐說文宅現要買妾二十六日那永氏將桂永氏送至宗室文勳� 
家相看議定價銀一百一十五兩當給劉海定銀五兩二十八日將桂永氏退到文宅我與那永氏立字畫押當將價銀拿回劉海給我銀兩又還我驢銀十三兩下餘劉海拿去那永氏並未分使錢文那永氏供我係廂白旗滿洲已故馬甲永全之妻年五十五歲與劉高氏文勳均住過街坊前年六月文勳託我給他買妾九月十九日我到劉高氏家閑坐見其家有一女頭梳𩫶髻抿頂說是張姓之女託我找主價賣我遂到文勳家說明於二十六日拉至文宅相看妥說明價銀一百一十五兩當付定銀五兩二十八日文宅拿紫棉襖我同劉高氏將永氏送至文宅當面立字將銀交劉高氏拿去以後文宅給他起名來珠不料正月二十日跑了文勳供宗室原託過那永氏買妾十六年九月二十六日那永氏帶來這桂永氏說是民人姓張言定價銀一百一十五兩當付定銀五兩卽交那永氏一紫棉袄接桂永氏梳𩫶髻於二十八日進門立字將銀交清桂永氏他均知道進門之後向說是買𩫶頭以後起名呌來珠他均答應至臘月間他說是旂人教人拐出並未說出詳細宗室卽未敢將他收房意欲仍交那永氏帶回我價尚在未辦不料正月二十日他就跑了單洪祥供我係大興縣人候補外委在提督衙門當差彈壓官上年二月到班收到人証桂城押了四五天原差兵夏廷順給桂城報病我卽回審老爺由堂上交送咨官領出當天就死了德明供我在步軍統領衙門當聽送差上年二月十九日掌鐙時領票送桂城宛平縣養病當將桂城提出嘔吐不止同夏廷　將他扶出角門口内止能哼哼隨卽身死當報官廳經北城騐係服毒身死並無别故喜兒供係步甲在提督衙門門首看見桂城患病哼哼旋卽身死同德明向廳上禀報經城騐係服毒身死各等語臣等再三嚴詰永氏與葆環仍復堅執如初自應就人証中各供符合者據以定案若一人一面之詞槪置弗論伏查朝審册内永氏葆環犯雖兩起事本相因科永氏之罪則應以誑賣永氏之時桂城是否知情爲斷科葆環之罪則應以誑賣永氏之時永氏是否知情爲斷今葆環自認起意誑賣桂城永氏均不知情夫桂城知情則葆環之罪輕桂城不知情則葆環之罪重該犯豈肯自罹重辟以害已者害人且查步軍統領衙門　文内桂城生供有操演回家不見我女人各處尋找未能找著之語又有我並没教他在外傭工之語是桂城之實不知情不獨生供可憑卽據葆環之言已成鐡案至葆環供與永氏有姦訊諸永氏堅不承認事無佐証自未便以葆環一人缷罪之辭逮以姦論然永氏十六年閏二月間永氏由他家跑出來要跟我我不敢留他就走了四月間又到我家仍要跟我我家有父母不敢容留應許進城找房度日他又到榮林家適遇文奎在彼我向榮林文奎商議帶永氏進城找房居住卽令榮林　永氏用事拉至　影壁胡同文奎家住了多日因他家不便我託文奎榮林另找個地方曁住五月間文奎榮林同我遂將永氏送到　識之劉四家託其找房未妥我起意商同文奎榮林與永氏找地方賣姦經劉四找來小林將永氏荐至王廣福斜街馬子千福海堂下薇說明包月二年給銀三十兩我與文奎　林分用六月間卽將永氏接去住了些日小林恐怕閙事又將永氏送回劉四家向索原銀未給八月間先託文奎身　孫氏說知在　家暫住九月初三日我同文奎榮林將永氏送到李孫氏家李孫氏認爲義女後向李孫氏商量賣給他說過價銀四十五兩不料李孫氏暗託劉海將永氏轉賣十二月間　同文奎找李孫氏要來價銀三十五兩錢五十　與文奎榮林分用以後永氏由文宅跑出將我喊告我聞知藏躱未敢到案後聽說提督衙門將桂城　案不知桂城因何服毒身死經提督衙門送部壯我傳獲到案的今　覆訊我與永氏有姦將他帶進城來找房未妥起意託人將　賣姦得銀分用是有的均先未告　　　文氏至李孫氏家如何將永氏轉賣内宗室文姓爲妾並桂城如何服毒身死均不知道李孫氏供年四十八歲宛平縣人在鐡影　　胡同與文住過街房四月間見過永氏在文子家五月搬至甘井胡同居住八月文子到我家託我找房住幾天九月初三日文子葆環榮林將永氏送來說擱在你家住幾天進門後管我呌乾媽初五日我說你　就跪提督蒙提督衙門訊問我男人實不知葆環等賣我情事查傅葆環並未到案我與男人　押後因我男人患病交宛平縣調養官人解至中途不知因何服毒身死今蒙審訊我被葆環以找主做活誘進城來將我輾轉價賣是有的我以先實不知情至我在提督衙門供說我男人也許知情的話是我懷疑混說葆環　稱係鑲紅旗滿洲德元佐領下閒散年二十八歲在藍甸廠本旂營房居住與同營房的桂據素識永氏與我見面不避十五年八月間永氏在我家閒坐因而調戱成姦桂城並不知情在福海堂賣姦一節則送往者有人接回者有人葆環劉四小林均皆供認不諱實係衆證明確斷非虚誣[  此稿未完]  
 
