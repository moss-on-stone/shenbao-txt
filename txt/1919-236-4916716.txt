# 1919 - 236 - 4916716

 

Page 1

 
 
   
 
 

Page 2

 
 
   
 
 

Page 3

 
 
時評 
[病喻（冷）]  
　　人苟大病而有轉機則其病必漸次減輕而至於無病而止否則時發時止病時果屬危險止時亦屬苟安則其病終必有大發之一日或即因此精疲力盡而死 
　　夫國家亦然國家苟有大難無論外患内亂均不足慮何也大難之後即漸次平復是大難猶之大病也若禍機伏而不去時發時止如今日之中國然是則大可憂也 
[命令]  
　　八月三十日大總統令特授張煥相以勲五位此令又令兼署内務總長朱深呈陜西漢中道道尹張士秀因病懇請辭職張士秀准免本職此令 
　　又令任命楚緯經署陜西漢中道道尹此令 
　　又令參謀總長張懷芝呈請任命吕定邦署陜西陸軍第二混成旅參謀長應照准此令 
　　八月二十八日大總統令色丹那木濟勒旺保授爲翊衛使此令 
　　又令關洵加陸軍工兵上校銜此令 
　　又令陸軍總長靳雲鵬呈請將朱之桐汪鼎成授爲陸軍步兵中校鄒文華授爲陸軍砲兵中校紀鉅鈐劉鳳池加陸軍步兵中校銜張德山黃德煊張登舉鄧毓槤吕烈培授爲陸軍步兵少校李綱梁清泉加陸軍步兵少校銜安俊才加陸軍騎兵少校銜黃嘉謨加陸軍砲兵少校銜陶景元加陸軍二等軍需正銜劉濤加陸軍三等軍醫正銜王仁爵加陸軍三等獸醫正銜均照准此令 
　　又令馬鴻烈晉給二等大綬嘉禾章此令 
　　又令伍錫河李夢吉徐懋杜純宋漢章傅宗耀吳作鏌均給予二等嘉禾章王賢賓卞蔭昌姚福同黃承恩周錫綸程源銓胡善登謝天錫劉鳳藻均給予三等嘉禾章曾廣銓陳作霖馮學棻伊立勲黃國英高長頤張汝清駱育焜黃厚誠許體萃陳肅綱史久龍楊兆蘭均給予四等嘉禾章此令 
 
 
 

Page 4

 
 
   
 
 

Page 5

 
 
   
 
 

Page 6

 
 
專電　 
　　北京電昨午警監宴津父老孫子文等於公園允釋兩次拘留各男女代表適聞津學生在津警廳譁集乃以電話告知釋放馬駿亦由津父老保出津父老今日見龔心湛談請願事 
（三十一日上午十二鐘） 
　　北京電昨津學生沿途演講被拘有四百餘人齊赴警廳要求言論自由楊以德有難色津紳商調停迄夜尙無結果 
（三十一日上午十二鐘） 
　　北京電天津風潮己全平 
（三十一日下午三鐘） 
　　北京電曹銳電告己遵儉電宣布解散請願代表情形 
（三十日下午七鐘） 
　　北京電戒嚴令仍暫擱未打消外傳有人運動洋車夫等參加請願又天津亦有請願運動原文京師地域改爲京津一帶俟事發方佈（三十一日下午三鐘） 
　　北京電地檢廳將對馬駿等提起公訴（三十一日上午十二鐘） 
　　北京電徐派孟錫玨赴魯調查戒嚴現狀（三十一日上午十二鐘） 
　　北京電敎次長昨謁徐密陳整頓學風辦法（三十日上午十二鐘） 
　　北京電王揖唐行期確未定有至遲九月半說連日在曾毓雋宅密商和議要件（三十日上午十二鐘） 
　　北京電軍府正式對總代問題復電聞昨己到有否認說政府極秘密並仍擬疏通 
（三十一日下午三鐘） 
　　北京電江紹杰有先赴滬說（三十日上午十二鐘） 
　　北京電今午安系在太平湖公餞王（三十日下午七鐘） 
　　北京電昨徐接陸榮廷電問派王議和是否出公本意徐頗難置答（二十九日下午四鐘） 
　　北京電岑西林電龔予對王亦無迎拒成見但不能以個人槪括西南尤不能獨違衆苟同 
（二十九日下午四鐘） 
　　北京電汪有齡致某方私函謂王南下南代表議和條件必更高於和局甚有礙（二十九日下午四鐘） 
　　北京電王隨員己定王印川光雲錦廖啓藩王鵬等共十餘人又聘郭人漳爲顧問 
（三十一日上午十二鐘） 
　　北京電譚延闓電徐謂聞派王揖唐爲總代無不驚異闓不敢違衆贊成（三十日下午七鐘） 
　　北京電美使前日謁徐時臨别贈言在南北速和免以中國問題影響世界徐卽據以電西南（二十九日下午四鐘） 
北京電莫榮新代表來京謂單獨議和决辦不到法律問題由軍府作主（三十日下午五鐘） 
　　北京電安系今議决不送議員火車免票防臨會時人數不全臨時會中議豫算及政府交議要案（三十日下午五鐘） 
　　北京電政府得巴黎正式電奥約尙未簽字亦未言延期何日（三十日上午十二鐘） 
　　北京電五國會議主張不簽德約國不得列國際聨盟發起人吾國己聲明决簽奥約仍可列名外傳拒絶入聨盟卽此誤傳國際聨盟原定在華盛頓行開會式因美國上院形勢反對改在比京舉行（三十一日下午三鐘） 
　　北京電陸使皓乘英郵船回電告將由法赴英目前身體小不適（三十一日上午十二鐘） 
　　北京電昨府議决催兩院通過公債責成鹽署長催交鹽餘並有將中行封存京鈔三百萬發行說（三十一日上午十二鐘） 
　　北京電使團允撥關餘百萬（三十日上午十二鐘） 
　　北京電昨晚府宴各使 
（三十日上午十二鐘） 
　　北京電藏邊停戰至月底屆滿當局己電川隴川邊積極準備兵力設防（三十日上午十二鐘） 
　　北京電熊克武電藏番在甘孜一帶兵力日增謀我甚迫陳使力薄難支擬請飭由甘督盡力協助聨合防堵（三十日下午一鐘） 
　　北京電今日府召開會議財軍兩界要人及段均列席財部各小借欵定至九月歸還者合計近二千萬次陸部餉需截至九月共五百餘萬（三十日上午十二鐘） 
　　北京電今兩院閉會徐不到吳笈孫代表龔朱劉靳俱蒞（三十日上午十二鐘） 
　　北京電滬設護軍副使任王賓將發明令（三十一日上午十二鐘） 
　　北京電回敎俱進會函馬良對所殺三回民各卹萬金建碑誦經並自赴清眞寺懺悔限五日答復（三十一日上午十二鐘） 
　　北京電莫榮新電云和局前提在解高徐順濟路約及取消軍事協定當由徐龔兩先生負責（二十九日下午四鐘） 
　　北京電熊克武因川邊需欵索軍餉二百萬復以正與英使開議暫勿進兵欵容緩籌 
（三十日下午五鐘） 
　　北京電黑孫電謝米諾夫此次由齊都檢閱沿線軍隊抵昻昻溪與護路耿張兩旅長會晤據稱擬偕耿赴奉謁張使解釋蒙布富事等語當電張使允謝來奉面晤現謝擬回哈後再行赴奉届時當派耿張偕往 
（三十日下午一鐘） 
　　北京電庫電謝布富等派大股由大烏里出發莽賚旗人民紛紛逃竄並在海拉爾呼倫貝爾徵集蒙兵車馬採辦糧食該處蒙官並不禁止勝福部下亦有數百人在内勝福之姪孫連陞亦暗中來庫運動請電奉黑派兵協防呼海一帶兼嚴查勝福行動勒令招回連陞並請撥隊嚴防車盟（三十日下午一鐘） 
　　北京電院因謝米諾夫謁奉張事甚奇特電張加意密偵 
（三十一日上午十二鐘） 
　　北京電俄新黨五千近逼近塔城索交俄多領事（三十日上午十二鐘） 
　　北京電沃政府將遷阿穆爾省（三十日下午五鐘） 
　　北京電美使定十三日起程（三十日上午十二鐘） 
　　北京電西班牙使患虎疫使館界布告防疫（三十日上午十二鐘） 
　　北京電高峻峯將免職 
（三十日上午十二鐘） 
　　北京電院電田中玉依唐鎭使所擬募捐辦法籌賑（三十日下午七鐘） 
　　北京電陸部擬派二三員赴法調查兵事（三十日上午十二鐘） 
　　北京電吳光新昨赴奉 
（三十日上午十二鐘） 
　　北京電蘇齊耀琳電請辭職（三十一日上午十二鐘） 
各通信社電 
　　華盛頓電據參院名冊觀之參議員大多數贊成關於山東問題之和約修正文或另加新條欵删除和約中之山東解决參院對於山東問題不因黨派而分意見北逹柯太州共和黨參議員美克姆堡氏則謂更改山東解决之修正文將迫日本退出國際聨盟而有損於中國 
　　華盛頓電美國干預墨西哥内政己不能免所定干預計畫内有代管該國之警務與行政大約將於後六個月内實行（以上二十六日） 
　　以上華北明星報 
　　北京電譚延闓電稱聞派王揖唐爲總代表不勝驚詫衆皆反對延闓亦不敢贊成 
　　北京電今午安福系在太平湖公讌王揖唐爲之餞行 
　　北京電王揖唐赴滬尙無定期將令江紹杰先南下本日在曾毓雋宅密議一切 
　　北京電莫榮新代表云單獨媾和决無成效至法律問題由軍政府作主（以上三十日） 
　　以上平和通信社電 
　　北京電陸徵祥電擬俟奥約簽字展至下月初啓行回國 
　　北京電古巴國新派駐使巴納 
　　北京電裁兵事宜以參陸處事繁擬改由將軍府完全辦理 
　　北京電導淮工程擬定欵向美借正總裁駐北京副駐淮上 
　　北京電楊晟今午到京 
　　北京電總統諭王克敏江紹杰先南下與唐交換法律意見 
　　北京電政府電贛督陳光遠勿在贛南防免使西南質問 
　　北京電卾督電請借運蘆鹽以餘利助省防經費　　北京電汪大燮錢能訓等四十餘人請將錢塘道屬田賦量予免減（以上三十一日） 
　　以上中華通信社電 
　　北京電請願學生電東交民巷謂馬駿己槍斃學生被捕五百餘人美使電院詢問院覆不確院恐外省謡傳益盛昨特將解散代表情形通電各省知照 
　　北京電敎部儉（二十八）日通電各省此次各界請願内有學生經派員查詢僉稱係以公民資格來府不受學界干涉再三開導卒未聽從警廳始有遣散代表護送學生回校辦法此外未與各校仍照常上課誠恐傳聞失實希即查照宣佈（以上三十日） 
　　北京電昨日國會行閉會禮參院長主席衆院長致閉會詞總統國務員均致頌詞總統派吳笈孫代表 
　　北京電交部以包頭電局貽誤要電經新督及馬使先後陳述現己將該局長撤換并訂懲戒電局專例呈請施行 
　　北京電庫使陳毅有更動消息聞將以邊防軍褚旅長繼任 
　　北京電俄軍要求屯駐伊犁塔爾巴哈台附近亦有激黨聚集政府據報向俄使提出交涉 
　　北京電院電蘇督囑以財政竭蹶南北同情不可再生戰事請軍府制止贛南卾西等舉動（以上三十一日） 
　　漢口電此問黨人在租界組織秘會創造新政府鼓吹南京獨立王督何省長飭交涉員照會各領從嚴查禁（三十一日） 
　　香港電舊會新議員聞六年憲會有實行說協籌抵制（三十一日）以上中孚通訊社電 
路透電 
　　二十七日巴黎電克勒滿沙氏於二十三日致羅馬尼亞之函業己發表略謂和會得悉羅馬尼亞現仍依序移取匈牙利之產業羅國爲簽字德約者之一故關於賠償及集合敵產共同分配事須守協約國之主義今羅國則背此主義而行事羅國當知其行動之後果含有至大之危險協約國或將被迫取甚嚴峻之方法以對付之和會現候羅國立即發表明白之宣言（一）羅政府承認敵國產業爲協約國與共同作戰國所有之公共抵當品（二）羅國承認賠償委員會爲集合敵產以充賠償之唯一機關（三）自一九一八年十一月三日休戰後羅國所得匈國之產業應詳細紀明由賠償委員會處置（四）嗣後匈國產業非經和會允可不得再行運入羅國（五）羅政府批准六月二十七日所訂之契約　　二十七日巴黎電德國戈爾資將軍復在米陀出現該地德兵曾襲擊里特倫軍司令部並刦掠財庫盜去盧布三萬枚 
　　二十七日柏林電半官消息謂戈　　后寧之回米陀乃因兵士抗遵命令不肯退出該鎭要求里特倫政府履行約言許彼等有入籍及居住之權旋乃紛紛作亂曾解除里特倫兵二中隊之武裝刦掠其司令部戈爾資將軍己向里特倫兵司令部道歉並交還武裝一面警告德兵加以約束將軍此行乃自負責　　二十八日倫敦電過激黨二十五日無線電報稱己克復彼斯柯夫且在南陣線全部開始取攻擊占據加米興現向察里新與加爾柯夫進發又在東陣線特羅斯克庫爾干土波斯克境前進無阻 
　　二十七日丹京電里加電稱里特倫公報局發表公報謂立陶宛之德兵拘捕英國委員團中之三人押至主陀幸賴里加英國委員團之力始得釋回二十四日俄兵曾與德兵協同刦掠里特倫兵司令部搜括衛兵所有之錢物衣服並以炸彈炸毁房屋協約國派至里特倫政府處之委員團代表己赴米陀設法對付之 
　　二十七日南斐泊里土里亞電波薩將軍忽患流行性感冒症逝世按將軍於一八九九年一九○二年間曾充波爾兵總司令與英作戰一九○七年任特蘭斯佛首相近今歐戰中曾統帶南斐軍攻擊德國西南斐洲殖民地而占有之 
　　二十七日紐約電自九月十五日起紐約與羅國康斯坦柴間有客船貨船來往 
國外要聞 
[法國注重兒童體育]  
　　法國無線電社巴黎通信云巴黎議員兼國家體育及公共衛生委員會會長恩利柏丹氏最近在議院中提出一種關係法國施行强迫體育之法律草案其計畫若何國民今尙多未見之但其爲國家前途發逹之一要圖則可無疑法國一般體育家對於此項計畫期望頗切深冀其早日實行焉人生之天然缺陷當有以補救之故糾正弱點之策由來尙矣法國醫學院研究生殖問題輒嘆息於法人之不注重蕃衍宗族而倫理學家亦痛斥麥都士輩所唱養生物力有限人類生殖無窮之學說然徒作空談無補實際今法國生殖力非常遲緩國内兒童不見增多則仍爲不可諱之事實也補救良方一時恐不易得爲今之計惟有用嚴格的防護使現有之兒童不爲疾病侵害致再减少善加調護務期此粲粲兒童成康健强壯之完人而己兒童在初育之期當除其各種危害迨其旣長則當同時施以智德體三種敎育未可偏廢荒廢幼童智育遺患甚大輕視兒童德育爲禍亦烈但旣有智育德育而不輔以一種適當完備之體育則體魄柔弱而所施之智育德育亦將徒勞無益此法國之所以擬實施一種相當計畫使小學校幼童悉遵中學等學童所守之規則實行各種戸外運動以發逹其體育也聞恩利柏丹氏所擬之改良新計畫己編入國家預算案庶强迫體育有常年補助費得垂久遠云 
爪哇通信（十）（二） 
說華僑之國貨公司 
　　前次通信報告巴逹維亞成立兩國貨公司各備資本一百萬盾想閱者尙能記憶惟其時股東主張殊不一致有擬開辦銀行者亦有擬開辦工廠者其故因國内現時尙無極大之出品廠恐貨物不足供南洋之需求更慮國内抵制不能持久於是主張各異現聞該兩公司己决議竭力進行不計成敗泗水華僑聞巴逹維亞華僑决意提倡國貨遂亦於八月十五號組織一南洋華僑救國興業有限公司籌備資本五百萬盾現己招足二百三十餘萬不久亦將開辦將來各公司果皆開辦則國貨出口必有可觀者矣惟何種國貨可以出口我人應一一討論之 
　　查近三年來凡有出賣國貨大都虧耗倒閉其故因國内銀價日高匯費口漲來貨成本過貴此爲一大原因現時華僑雖樂用國貨惟近日匯費仍增漲不己比較三年以前之滙費竟高出一倍有半（民國四年匯兌行情每荷銀一盾一角可以匯滬一元現時荷銀兩盾六角半方能匯滬一元且仍有再漲之勢）其貨物果能合銷於土人否頗懷疑慮如果採辦後不能銷去則再衰三竭之氣象不難立見異日再欲尋此等萬衆一心之機會必不易得論者謂此等大振作應請全國大資本商家合籌根本上解决方法方有把握也夫所謂根本解决果爲何事一須設法將銀價降低二須特備南洋應銷之貨 
　　銀價降低之法一般財政學家必能詳察國内情形設法進行毋庸贅述至貨物之可以銷行於南洋者略述於左（一）布疋斜紋白布或顔色絲光布可作夏季西式衣所用者頗合南洋銷路但有大宗銷行之布五種國内尙未仿製甲印五彩花之薄布可作南洋女衣者乙白色薄布可作襯衣内衫者丙寛幅白薄布尺面在一米突左右可作馬來裙之原料布者又一種白布尺面在一米突左右布質稀薄可作土人死後裹屍之用者丁各種作蚊帳之布南洋四季常暑故人人必用蚊帳戊一種稍厚之布可作褥枕之外套者（二）麫粉麫粉僅有少數廠家所製之粉合銷其他多數每不合用其故以粉質欠鬆不合作西洋麫包之用（三）瓷器僅有廣東所製之粗品合銷江西出品亦僅少數舊派之華人歡迎而己如能仿製西式之品不但全體華僑歡迎即西人亦當歡迎之（四）玻璃燈罩銷場最大惜乎僅有廣東少許出品而己（五）府綢各色尙有銷路其次則爲成綑之絲（六）火柴銷場最大如現時能運來千箱則旬日即罄但每小盒須裝入七十支切不可逾出八十支之數（七）紙烟銷場最大故南洋某公司之烟銷路最佳次爲華强公司出品他家紙烟尙未有運至南洋者（八）毛巾大號銷路頗大因人人必需此品以爲浴身之用（九）細布小方手巾銷路最大惜國内尙無製此者所有紡之小手巾全不合銷以其不耐洗也（十）餅乾罐頭銷路頗大但爲厦門香港所製之水果鹹菜等類而己所有上海製造之品因口味不合尙未暢銷如能模仿歐美所製之食品自當暢銷無阻 
　　以上所開之品爲己試銷合於南洋華僑土歐人之用而言者其餘各品僅合於華人用者均非大銷之品如能揣摩他國己銷行之品而更廉其價則件件均可合銷蓋南洋商務華僑實佔第一勢力乘機推廣易於反掌無如現時匯兌如此奇昻區區數百萬資本之國貨公司焉能收大效果故深望熱心愛國者速籌永遠之策以維持之 
要聞一 
[北京請願風潮之一段落]  
　　各界代表被解散及馬駿等十一人被逮情形己誌昨報茲聞是夕被傷之人分住在仁民同仁協和各醫院至被逮之十一人有云尙在警廳者有云移往步軍統領衙門者有云十人仍在警廳而馬駿則己移步軍統領衙門者馬本天津南開學校學生被逮後外間對於馬之處置又有種種互異之消息因之該校校長張百苓氏特於昨日由津抵京晉謁當局探詢究竟此外山東全體議員亦致書國務院請其即予釋放（原函略謂各界聨合請願風餐露宿備極可憐熱誠所激稍越常軌亦不宜非法虐待以殘民氣昨聞新華門學生橫被蹂躪女生亦在摧殘之列甚有被傷甚重抬入醫院者馬駿等尤受虐待並風聞有將重辦之說竊思南北 
 
 
 

Page 7

 
 
未經統一東鄰耽伺我側伏莽未靖饑饉荐臻山東荒旱蟲災幾及一省之全部如再令學生不得安心求學風聲所樹波及全國一波未平一波又起政府縱有軍警安得人人而逮捕之旣廢棄學生有用之光陰復造成紊亂社會之憤氣防民之口甚於防川一旦潰决何能收拾即乞迅將馬駿等釋放並優加撫視被傷之學生山東地方早經安謐勿再戒嚴致使人人惶駭亦乞迅頒明令撤消山東戒嚴如謂學生集會應取干涉主義即不戒嚴固亦無碍於干涉也云云）至發布戒嚴令一節本由前日閣議决定前晚即擬定令稿閣員俱署名公府亦己蓋印行將發表之際聞有某閣員主張從緩蓋以宣布戒嚴深恐牽動巿面遂决暫緩宣布但此令尙未根本打消須俟段芝貴自北戴河回京後再行定奪又馬駿被捕情形據某方面所談當請願團至天安門後由馬駿建議即在天安門内組織一會定名爲天存會取一心爲國靠天而存之意此會由馬駿主席分科辦事儼然一自治團體軍警當局見馬爲一團領袖頗有指揮全團之力乃特加注意以爲如將馬駿拘捕則全團解散當無難處遂下逮捕馬駿之令請願團聞軍警將捕馬駿咸以請願之事原各本天良而來與馬駿無關今以此使馬駿被捕於心未安於是有一班首先跑出天安門以示馬駿逃走之意即學生中亦謂馬駿去矣馬駿去矣及軍警實行搜捕馬駿時學生内有以馬去對者軍士曰走的是假馬駿眞馬駿還在這裏馬駿原着中國衣服事旣危急學生乃爲之換易西裝並隠之於女代表中時女代表有坐者有立者馬隠於其中頗不易識破維時軍警己實行向男請願團中搜尋馬駿往來數回徧覓未得於是又注意於女子方面女代表等見搜尋馬駿者之將至也多有掩面僞泣者馬駿亦於是依頭掩面軍警至後有人高聲問曰馬駿何在女代表有人答曰云找馬駿當於男代表中求之曰馬駿一定在此並高呼云馬駿你不是最激烈者耶好漢子趕快出來何必隠藏女子羣中隨嚷隨找終未尋見女子羣内旣未尋出馬駿軍警隊中忽聞「倆架一個」之號令於是軍警齊上二人挾一人在天安門内環繞急行繞行數週仍尋不出馬駿又於屋隅牆根大加搜索毫無蹤影搜尋多時天己昏黑乃令各請願者出天安門是時天安門祇開一縫兩旁有軍士持手燈檢查馬駿亦雜在人羣魚貫前行諸險均過至門口時一燈照來忽有人說「就是他」於是馬駿被捕矣馬駿被捕之後餘衆亦即分散昨日新華門天安門等處己無代表蹤跡惟軍警守衛仍極嚴密出入府院者咸感不便 
[解散後之天津各界聨合會]  
　　天津各界聨合會於二十八日被警察廳解散後聞即日移在某移界即於二十九日下午五時開緊急會議出席者男女各界代表二十餘人首由吕季方陳春華先後報告在北京請願團情形惟紳商界代表今日晚車有返津者議决推舉張國體居秀孫兩君到站迎接以便請該代有等到會報告又提議此後開會暫設評議總務兩部聨席會議無異議又提議多請津埠熱心家出席本會以利進行衆贊成諶志篤報告學生聨合會評議會議决明日（即今日）招集公民大會請本會同意經衆議决請暫緩執行適灣縣安各莊各界聨合會代表尹君來會商訂繼續赴京請願辦法議决俟本會定妥進行方針後再覆尹君以便協進並議决當日晚九時仍開緊急會議討論進行手續至六點半閉會 
[俄黨侵入伊塔之警耗]  
　　楊增新連電告急 
　　俄黨近日極欲進襲伊犁己圖作種種煽誘最近且有派兵闖進塔城一事雖經地方文武阻止該兵暫行退出而新疆防務則日緊一日楊增新昨有長電告急内稱據塔城道尹汪步端電稱五月一日俄新黨馬隊四五百人由阿克俾克越山入境其有頭目六人護兵十餘名均騎入城當飭交涉局員前往阻止該黨聲稱係爲捕拿多領事而來决不侵犯中國等語旋來帶兵官三人所言相同步端答以多領事實不在塔我們新疆文武對於俄黨人國内戰爭從未干涉貴黨何得帶兵入境顯違公法條約應請將俄兵趕速退出中境免生枝節該新黨應允退兵刻卽將俄兵退紥俄爲蒙敬地方據稱另有條議交來再行商辦等語查駐塔俄多領事於前五日出游不知何往副領事及俄商避居道署者甚多現在人心惶惶俄兵雖退將來提出條議是否向中國索交領事抑另有何項舉動均不可知除會同地方文武切實嚴防外謹此電陳等情據此查俄國黨爭劇烈一時難於平息伊塔各處風鶴頻驚防務異常吃緊新疆餉械缺乏雖經增新添募軍隊實難徒手而言戰守伊犁前此風聲稍急當即加派軍隊十數營前往防禦而塔城又復有俄黨越界之事雖未擾害地方立卽退去將來邊局如何尙難逆料亦亟須派兵防守現在如來復槍之類在内地成爲無用之物者新疆均己撥發殆盡且自歐戰發生以來六年於茲始終未蒙中央接濟多數槍枝子彈新疆地處絶徼省防即是國防地方安危實於大局有關仰懇俯念新疆雖屬邊遠同爲中華民國領土由部先撥槍枝子彈仍須將軍裝酌量接濟增新尙可始終維持釋政府西顧之憂默察俄人新舊兩黨内容均欲於伊犁一方面力籌進行第使伊犁入俄黨範圍則就地籌捐俄黨無餉而有餉以伊犁俄商最多也就地招兵俄黨無兵而有兵以伊犁俄民亦多也然使俄人得志於伊犁則可以越氷州而取阿克蘇更赴阿克蘇而取喀什而北路阿爾泰塔城之危險更不待言政府如欲維持邊局非速爲接濟軍械不可謹再迫切電陳敬乞鑒核 
　　又一消息俄激黨軍隊現駐塔城邊外者其數實在五千人以上日前闖入塔境之兵雖經退出而該黨之要求條件第一爲引渡駐塔俄領第二爲要求俄商捐助餉項二者均難償其所願該黨未必甘心口後仍難保其不再入塔塔伊兩處防務實極喫緊云 
[京華短簡]  
　　奥約修正案將我國原案所得權利剝削殆盡我國各專使提出抗議之後歐洲和會各國高等委員會認爲充分理由即根據我國之所陳述向奥國委員照駁修正案奥國委員即電本國政府請示至今尙未得復據聞奥約之發生此項波折實因某國從中鼓動以激怒我國再拒簽字以作加入國際聨盟之障碍又聞奥政府方面最近似有覺悟將不再爲人利用但國際陰謀固無上境國人仍應注意也 
　　西藏問題迭商無效英國方面主張維持原案甚力吾國以主權關係不能承認現在邊境停戰條約截至八月三十一日届滿聞當局己電川省態克武甘省張廣建及川邊陳遐齡等積極準備兵力如約滿仍無解决辦法决用武力行使吾國主權意甚堅决 
　　長春中日軍隊衝突事件日政府對我開始交涉擬於奉天吉林北京三處分别談判其重要根本問題須先在北京解决美京日使小幡氏業將交涉方針僣其外務省協議確定前日特赴國務院訪晤龔心湛談判一切 
　　美國駐京芮恩斯公使辭職帥國己定九月三日出京首途聞芮使日前謁東海辭行時曾談及我國内爭之宜息謂長此相持不獨中國國勢危險且危及各國云云言詞極爲懇摯 
　　昨日新參院中議及孫同人等恢復北京大學工科請願事件由請願委員長說明後陳介謂北京大學之裁去工科劃歸北洋大學亦有不得己之苦痛如謂大學無工科則謂之不完全不知現在之大學只有文法兩科農科商科皆未設立即加工科亦不得之完全現在旣是請願案件可以成立但須聲明請政府斟酌辦理云云當經表决以本案咨逹政府 
　　淞滬護軍使繼任人物外間喧傳不一最近又有設置副使仍由盧永祥兼領正使之說昨據某方面消息謂設置副使之議現己完全打消暫時决維現狀仍由盧使兼署將來此席必容納長江三督之請以授齊燮元惟現時則因種種關係未能卽予發表 
　　中美通信社消息全國烟酒督辦張壽齡定於九月一日在本署召集全國烟酒會議專討論改訂烟酒稅章及一切應行改革事宜現在各處代表到京者己逾三分之二可望尅期開會 
[新國會中查辦蘇省長案（續）]  
　　（三）寛縱米蠧民食一項爲全國所重視江蘇雖名爲產米之區然有條約關係向不准私運出口省議會且迭次議决禁止該省長亦力予維持就表面而論似乎未嘗不嚴而按之實際則有大不然者查本年三月間浦口地方查獲大宗私米雖主其事者力事彌縫而省署所認者仍有八千餘噸之多按照歷年先例自應悉數充公嚴懲私販庶足以寒奸商之膽而禁令方能實行乃因種種關係對於舞弊之稅務所長旣不加以懲辦而復顧全運商血本僅提二成充公以致人言嘖嘖經江蘇省議會迭次質問並說明上海稅務所長陳超衡係省長世誼無錫稅務所長太史格係省長表叔下關稅務所長張壽鎬係省長座師之子武丹稅務所長于澤世係省長姪婿因致此案眞相終不得明該省長如果清白乃心顧全名譽自應將各該所長撤任懲辦乃其覆文所稱對於親誼世誼等一字不提而以財政廳就部定合格人員遴選委用果使有舞弊實據則國典具在等語爲藉詞然則該省長其仍以各該稅務所長爲並未舞弊歟聾瞶情面二者必居一於是矣是該省長之維持米禁不過以之沽名釣譽耳故禁令雖嚴而私販終不能絶近更有灌雲縣陶知事私行販米之案實爲該省長庇縱所致此應請查辦者三（四）中飽洲欵江蘇八卦洲官地向由省署派員經管指定爲維持江寗地方旗民生計之用歷年以來均由該省長委派專員承辦其事約計該洲收入年約五六萬元而省委以儘徵儘解爲詞年納一萬餘元多至三萬元不等道路傳聞謂委員年納省長私欵一萬元歷任委員均視爲定例是以公欵因之減色雖私欵一層尙無確實證據然公欵如此之少實亦不爲無因旗民以生計所關不堪剝削迭次呼號省議會亦迭抗議去年始改歸包辦雖不肯用投票手續然以認繳四萬八千元較之往年己多二萬元以上矣夫旗民口糧每日僅給二十餘文收入之欵確爲有餘而數年以來均未宣示自改包以後欵己倍增而所發旗民口糧依然如故若謂欵項不敷歟則昔年何以能維持昔年旣能維持則改後當可盈餘此爲必然之理無可疑者該省長毫不以旗民爲念而惟私利之是圖致旗民怨恨入骨就此一項而言歷年中飽者己逹十二三萬元之巨此應請查辦者四此外蔑視議會違法凟職等不知凡幾茲姑略舉一二蘇民何辜竟不能得一賢官長以撫我民乎合亟提起查辦請迅爲决議即咨政府立予撤任以蘇民困是否有當尙祈公决 
[龍沙近信（柳）]  
　　孫烈臣之宣誓與告誡 
　　孫新督於二十二日午刻履任己誌前報今晨（二十四）特召集省公署全體僚屬致辭諄誡先之以宣誓其言曰兄弟此次承大總統特任曁張巡閱使之美意督軍政於龍沙復兼省長職務誓不爲有害於民之事苟食此言我子孫亦當遭雷殛合座爲之動容孫督復續言曰兄弟不知法律不諳文墨不過於軍事稍有經騐此次中央特任兼省長職曾電力辭不獲好在諸君均是熟手必能爲我臂助用人不分界限不論親疏一以能否勝任爲斷故諸君皆當安心辦公一槪不輕調動兄弟有做事不對之時諸君皆可提出質問以明吾過即有意見可以爲國利民福者總希不吝金玉時以告我前任長官辦理江省事德政固多然弊民之事亦復不少此諸君所深知兄弟亦不願贅述今與諸君約天下事非功卽過賞罰必明如有貪贓枉法者當以軍法從事决不寛貸又兄弟現時有三要事爲江省刻不容綏者再爲諸君陳之一曰痛剿鬍匪鬍匪充斥全省爲民基害苟非軍隊駐紥之處甚至雞犬不甯如果不加痛剿殊於民生治安有極大之關係兄弟素情疾恶如仇必當滅絶民害而後己惟剿爲治標敎爲治本生計困難遂至鋌而走險故此後惟有注重實業使人民皆有職務一面厲行清鄉則匪可不剿而自清矣二曰整理錢法錢法毛荒爲人民切膚之痛江票現值元僅二角餘宜乎百政廢弛而生計困難現擬力爲整理務求逹到東三省統一紙幣之目的張巡閱使己允設法維持此事當易辦到也三曰振興實業萬國和平將以經濟競生存江省鑛產甚多森林極富自當注意採伐而土產工藝品稀少更宜想法仿造民樂於業匪亦可以稍戢然此須俟錢法整理後進行也總之兄弟一人之精力有限端賴諸公通力合作以謀國家之福而舒江民之困尤希善體兄弟之意弗爲違背法律之事言盡於此其各愼之語畢各憭屬唯唯而退 
[舊國會之制憲談]  
反對南京制憲 
　　制憲爲和議中之一重要問題昨據某要人談話云制憲爲國會應有之職權民國成立己歷八稔根本大法尙未訂定故國會此次集會廣州其最重大之事件莫過於制定憲法護法國民所仰望於議員者以此議員所可告無罪於護法國民者亦以此乃自開會以來兩院議員徒趨重於應付時局之主張至關於根本法成績之顯著者不過地方制度之審議及全章條文之經過與憲法起草委員會之粗定此外寂然無聞終日維持法定人數之不足急進派决心己懈觀望派袖手不前日久相延制憲事業渺無告成之日國會之放棄職責亦己甚矣前者國會發大宏願决議八月中旬爲制憲之期分電各省招待員敦促議員返粤顧時期己屆而各員之賦遄歸者寥落可數推厥原因一由北方極力羅致舊國會議員致利祿薰心之輩多爲所招致而去二由歲費不足旅食維艱不能不别有他圖三則孫中山辭職民黨灰心多望望然去然議員之出其身以代表民意自任並非爲利而來制憲爲立國大本亦不容因黨見放棄此則不能不責望於各議員者也廣州法定人數旣己不足於是有南京制憲之說最近和議所持以爲交換條件者此間議員多期期以爲不可其一則以國會二次解散皆由憲法内地方制度一章不便於一般官僚派之活動遂利用破壞手段使不能完全告成以致政變迭生亂靡有定至於今日國會之代價即此將成之憲法此次集會廣州得以言論自由不受外界之干涉乃制憲之絶好機會而地方制度之表决又足以表現民治精神國家治安之道實基於此若在南京則爲利祿所引誘或爲武力所協迫其能保持此民治精神者幾希其次則以舊國會自由行使職權以移會北京爲正當軍政府海陸軍屢次宣言均以恢復國會爲前提若僅在南京制憲復承認北方之新國會與護法初旨得無剌謬故旅滬國會議員李振讋等來電極力反對堅持移會北京行使職權否則在廣州制憲此間多數議員大表贊同己分電各同人遄返粤垣共謀制憲之進行矣 
　　國會議員電如下廣州參衆兩院同人護法政府總裁諸公上海唐總代表曁各代表均鑒頃聞南北權要秘密暗商有以南京制憲解决國會之說事果屬實絶爲吾人萬難承認者蓋吾國國會之性質依約法規定實以立法機關而兼握國家之最高權斷非何人所得妄加制限苟此次議和以僅能在南京制憲爲條件而不許完全行使其職權則是國會之尊嚴己被剝奪約法之効力猶未回復即使集會南京制憲成功而純出於不自由之境何以得匣人之信仰憲法爲萬年之大業立國之丕基一滋疑義隨在可以動摇國本制定伊始斷不容稍有缺點以種將來之禍而遺歷史之汚吾人幾經研究覺於法律問題應以國會完全自由行使職權移會北京爲絶對之主張否則惟有根據兩院决議仍以廣州爲制憲地點决不遷移事關國本萬勿忽視希一致力爭爲幸國會議員李載賡梁登瀛魏郁文李文治李紹白趙世鈺董慶餘孔昭晟陶禮樂張華潤鄧維受劉汝麟張善與葉逢春戴書雲陳堃吳道逹丁騫劉榮棠楊樹璜張秉文田增伏章淦向元均彭昌福黃寳銘張光煒同叩 
[西藏問題之滇訊]  
　　西藏爲滇川屏障關係極鉅日前川邊鎭守使陳遐齡由康定致唐聨帥電云奉電足見關注國防熱誠加人一等感佩無極查邊情北路較南路尙急藏番增兵增械己到昌德迭據朱指揮曁各知事飛報前來而各軍請餉乞彈者亦不絶於途遐齡畫則仰屋夜則遶床無法應付至籌備辦法本年二月間己條陳熊督所指定菸酒專欵己成畫餅而畫蛇添足之籌欵聲響沉寂遷延至今現己迫不及備矣閱報載西藏問昰嶯英藏己開議界線難决管見非照前改土朱界不可但聞藏人要求讓割滇甘新川四省邊線國家積弱至此令人悲憤填應齡又以爲非兵力不能解决曾擬具意見請熊督軍轉呈并請飭甘肅及貴省嚴備邊防俟停戰期滿協力進攻劉分統所部衰弱將來南路非仰仗大力不能撑持總之邊事至重糧欵彈三者縱有妙籌徒託幻想本軍上年欠發伙食姑且無論本年六閱月僅領得十一萬元每月分攤僅得萬餘前瞻後顧左絀右支齡急欲調關内軍隊趕赴前線上月急電熊督請發七萬元以一團以上之軍隊移防二千餘里作戰鬭準備所請並不爲過迭奉復電一則曰無軍食再則曰飭所司籌備迄今糧欵彈仍一無接濟焦灼萬狀把握毫無我公愛國愛邊總望速爲設法倘國防不失公名不朽矣陳遐齡叩東印又聞川邊分統劉贊廷昨亦有電致唐聨帥云對於藏番交涉停戰期限轉瞬即届再與交涉延期設或無效不特有傷國體而番衆長驅直入加以漢奸内應鄉匪滋擾孤軍疲憊斷難勝此重任兼之餉項支絀復憂内潰現狀實屬困難危險懇予電商川督邊使速籌萬全之策俾有遵循而免貽誤劉贊廷叩 
[湘中雜訊]  
　　徐清泰撤委之原因湖南善後處會辦兼湖田局局長徐清泰與張敬堯感情本極融洽乃日前當徐氏病勢危急（徐於上月卽患病現己逝世張徐呈請中央照章給卹外並賻洋一千元派員爲之料理喪事）未經呈請辭職時即將其會辦局長等職一律撤委另派旅長張敬湯兼代各職此舉殊出人意料之外據政界中人言張之於徐氏信用久己薄弱因前此省會選舉之復活張原不欲輕於一試以徐氏主張甚力堅稱必可成功張始發佈告定期舉行及反對風潮大起幾至全城罷巿不得己再行延期張以省政府之威信幾於掃地皆由徐氏所誤加以湖田局又發現弊竇故有撤委之舉 
　　劉前督靈櫬將返湘前代湘督兼省長瀏陽劉蔚廬自歸道山後湘人以其學術湛深功績彪炳曾呈由張督爲之專電請予優卹並請宣付國史館立傳張亦撥洋一千五百元爲治喪經費並派張堯卿唐蟒等經理喪事現得滬電謂劉公遺櫬己定二十五日由滬首途云云張唐諸人遂派員籌備一切聞就省敎育會設立治喪事務所辦事員役合計多至百人並己派人前赴漢口俾靈櫬抵卾時妥爲照料 
　　商埠局將發奬劵湘省商埠局籌備處成立雖有數年然迄未舉辦一事其故因湘省財政奇絀絶無餘欵可以撥充經費擬借外債又迄難就緒而外人對於湘省馬路久己垂涎一旦停辦勢必乘機立起現經總會辦等再四籌商决照卾省軍事劵浙省塘工劵等辦法發行一種奬劵即將所得餘利充作各項建築費用刻下正在妥議詳細章程不日即將呈請省長轉請中央核覆辦理 
[長沙船夥毆傷學生案判决]  
　　長沙日商戴生昌輪船公司帮夥馮春山毆傷學生一案己誌前報茲聞該案昨經長沙地審廳推事嚴曾榮會同檢察官胡善稱宣告判决其判决書云被告人馮春山即馮坤山年三十一歲住長沙大西門外右被告人因私擅逮捕曁傷害案經同級檢察廳檢察官提起公訴本廳審理判决於左（主文）馮春山逮捕符契至戴生昌公司之所爲處五等有期徒刑二月毆打符契致生輕微傷害之所爲處五等有期徒刑二月合併執行有期徒刑三月（事實）緣馮春山戴生昌汽船公司帮夥專司賣票上月底間曾有學生多人在小西門外金家碼頭附近地方指導旅客坐乘本國輪船戴生昌公司因營業上之關係意頗不平本月四日馮春山在該公司門前賣票見符契由河干行走始則與之口角繼與其同夥陳月波等將符契扭入戴生昌公司毆打成傷由商埠警察派員前往該公司内將符契帶出經同級檢察廳騐明符契背左一傷青腫係拳傷認爲輕微傷害提起公訴本廳開庭審理據符契供稱八月四日我到金家碼頭馮春山那裏賣票我離賣票處有二三丈遠他看見我就擁來抓住拖入戴生昌公司頭進左邊房内我跌在地下他們拳打足踢打畢以後商埠警察署及戒嚴司令部都來了警察要戴生昌交人戴生昌老板說要候領事來現在我在外面的傷己好了等語質訊該被告供稱抓符契是爲賣票的事那日我在那裏賣票并没有抓他公司裏人多不知是誰打的等語（理由）本案被害人符契在金家碼頭被抓至戴生昌公司復遭毆打經商埠警察署派員在該公司内帶出事實明確據該被害人與被告人之供述並屬相符惟實施捕毆之人是否即係馮春山該被告人供詞狡展堅不吐實但據被害人指稱馮春山抓我時將手招喊公司裏人來那一二人就來了一個是陳月波那一個不知姓甚麽馮春山與陳月波把我打得很些馮春山是用手打的等語情事歷歷自非虛誣且查徐志甫（此案證人）在同級檢察廳供稱那天我往湘陰去走金家碼頭遇着符契正在閑談馮春山就來抓他到戴生昌公司裏去等語於該被告人之加害行爲尤得借以證實現在徐志甫雖己他去（據符契供稱徐志甫接他家裏來電往北京去了不能到廳）而該被告人對於前項證言除稱徐志甫說我殺人我就是殺人等語是逜其忿怒外仍不能舉出何種切實反證依以上論結被告人逮捕符契至戴生昌公司係犯刑律第三百四十四條之罪於其本刑範圍内處以五等有期徒刑二月毆打符契輕微傷害之所爲係犯刑律第三百一十三條第三欵之罪於其本刑範圍内處以五等有期徒刑二月二罪俱發依同律第三百四十七條適用第二十三條第三欵之例合併定其刑期三月特爲判决如主文本案經同級檢察廳檢察官胡善稱　庭執行檢察官之職務 
[長春通訊]  
　　奉軍分駐吉黑張巡使現以三省统一軍隊分配協防極關重要特將奉軍第二十七師之一部分四支隊第一隊駐長春第二隊駐吉垣第三隊駐哈爾濱第四隊駐黑龍江第一隊己於日前抵長第二隊亦己赴吉惟一切軍需彈藥等昨日始運送到吉聞其司令部暫借糧米行雙義成客棧爲臨時辦公地點 
　　江軍過長先聲吉林督軍署日本顧問齋藤恒氏奉郭省長鮑督軍命令來長與駐長日領事村上氏接洽各事（一）中日軍衝突案期速和平了結（一）江軍不日抵長請求准予由頭道溝（日租界）通過村上領事對二道溝交涉尙未有切實解决之表示至江軍通過租界一事則己允准矣 
　　防務司令委定自吉督兼任中東路督辦後對於護路事宜着手布置現己將駐長農安伊通原有護路軍隊槪行調歸原防且值茲青紗障起全恃該軍隊實力剿捕防務司令一席己暫委代理警備總司令（高鳳城）兼攝聞各軍隊業均開拔回防矣 
　　吉奉分擔軍費奉吉用兵時吉師長高士儐在長派金鼎臣劉介臣等召集胡匪編練新軍共費款不下百餘萬茲經孫黑督鮑吉督實行調查實共費去一百三十萬元此欵均由中交殖邊銀行及永衡銀號所提出一時難於歸還現聞議定由奉吉兩省分擔償還 
　　長春巿面復原當奉吉風潮險惡時長春遂爲軍隊之集中點城内外稍大之錢舗皆有兵駐紥因之停止營業現軍隊旣開拔他往一切錢舖遂皆開巿加之裴代師長竭力約束軍士日前曾出示通告謂無論駐長軍隊及他處軍隊皆不准入戲館妓院違者依軍法從事因之戲館妓院亦皆重振旗鼓開始營業矣 
　　今日尙有要聞及地方通信轉入後頁 
雜評一 
[小事化大（默）]  
　　事每有起原甚微而結果釀成絶大之風潮者則處理不善之咎也此次新華門之請願其始也不過魯代表之三數人所爲不過請撤一馬良事所求不過東海一見非若上次請願問題之大而聲勢之盛也苟其時稍假以詞色許以查辦則其事卽可消弭於無形耳無如當局計不出此初則置之不理繼則嚴閉大門終乃用强力拘捕以是由二三十人而增至數百數千風潮遂愈演愈烈雖然及此而善處理之則此數千人之憤慨猶可平一時之風潮猶不難立見消弭若再從而相搏相擊或竟以馬良對付魯人之法對付馬駿輩迫之益甚則風潮之所演將更不知何極耳當局者勿謂請願己散自詡强力有效而遂以爲無事也 
 
 
 

Page 8

 
 
要聞二 
[皖省近事]  
　　省立第一中學學生前因五四運動受官廳壓制未能發展其主旨遂宣布解散茲該校校長以暑假期己滿開校在即特分兩致各生處道歉並力勸其到學上課以免曠時輟業 
　　省學生聨合會昨假省敎育會開會歡迎留日學生代表姚梓材君並請姚君演說日本對華政策娓娓動聽是日到會者甚衆 
　　中華基督青年會救亡十人團化裝講演現訂九月一號開演並請方天籟夏秋心兩新劇家來皖助演 
　　維持國貨檢查所自成立以來檢查之日貨業經常會審查决定者現訂三十一日假公共體育場焚燒 
　　大通督銷局新局長關建藩昨由蚌埠與議會議長晋恒履同來省關訂九月一日赴通視事 
懷寗縣學宫及前面餘基爲某氏盜賣與人現全縣士紳大動公憤訂星期日開會籌劃對待方法 
[杭州快信]  
　　樂清監犯反獄脫逃二十餘名經該縣呈報到省昨己令將管獄員張仁溥撤差留緝遺缺另委吳澤臨接充嘉興建築新監獄業由高檢廳商准敎育廳擇定乙種商業學校舊址現己招匠投標實需工料銀一萬二千餘元 
　　紹興錢巿現水早經奉令革除現王知事去任後錢商巧立暗升名目死灰復燃經人電告到省齊省長昨己令行財政廳飛飭新任余知事切實查禁 
　　浙省青年團團員大會今日（三十一）午後三時起在省敎育會舉行各機關咸派代表蒞會會員餘興晚間七時半起至十時止 
　　甌海關監督周嗣培請給假一月葬親職務由總務科長祝鼎代己照准 
　　内務部僉事許家瀚（杭州人）因奔母喪回籍齊省長今午前往弔唁 
　　明日（一日）西湖忠烈祠開會追悼楊故督此間軍事機關發出通告除勤務者外均着軍服前往又夏曆十三日（楊發引期）上午五時自少校以上咸着軍服乘馬齊集舊督署送柩至城站 
[南京快信]  
　　蘇財廳呈報考核八年第一次（一二三三個月）各征收局盈虧如下盈收及成者爲荷花池稅所長李偉蔣壩稅所長陳常燁姜東稅所長管象賡猪雙統捐局長王在文沙釣船稽征局長瞿大椿應請各記功一次下關青東常海無錫四處盈在上届六合楊衆車兩處本届雖虧統比有盈前次己記功閔行本届有盈五　虧未及成所虧皆在上届前己記過均請免議其虧短較鉅之宿窰微震澤江陰三處宿窰微地方不靖土匪充斥商販裏足不前更兼減輕稅率以致比較難以足額震澤係積虧之區收數以洋經爲大宗現雖歐戰己終而洋莊貨物尙未暢銷所虧確有原因應請併免置議至江陰稅所舒樹基由崑太調辦到差未及一月收數亦尙無虧惟崑太任内虧比較鉅雖爲棉花銷路停滯所致究屬不合仍請記過一次暫留調任以觀後效餘俟下届考覈時察酌彙辦 
地方通信 
[蘇州]  
　　扣留浙絲己放行江浙綢織聨合會奉蘇財政廳電云此次山盛運應浙絲三包前據蘇城稅所呈請補罰常以護照貨數旣符即令從寛釋放以恤商艱茲據前後護照與所扣絲件產處互異决非原絲重復函詢吳興統捐局復稱面詢該處乾康絲行報銷之日其包上行簽均標有乾康絲行圖記等語並證此項濮院絲行圖記之絲而用吳興運絲其爲借單朦射似己確鑿無疑旣奉鈞令從寛放行業己遵令放還等情呈報然則所放絲包其中確有疑點尙非無端扣留嗣後務須照貨相符勿以此次倖免爲得計致干咎戾仰轉致盛澤各絲行知照　　司法部員將來蘇司法部朱總長因明年各省添設地方應亟須調查司法現狀擇地方之繁簡定成立之先後故於前日特派部員鄭鑑南調查江浙兩省狀况現聞鄭部員調查浙省己將竣事於日内來蘇高等廳林王兩廳長得悉後己預備一切矣 
　　米價鬆動蘇城米糧自入夏以來逐步增漲民食維艱近聞該業中人云現在新秈米己經上巿兼以禁止出境價格可望低落最近巿價高白陳秈每石售銀六元次則五元三四角己較前跌去二三角矣 
　　二崗警救溺獲狀東區傳芳巷一帶河水甚深昨有一女在河畔洗物偶一不愼失足墜水當經該處崗警查見立即入河援救不料該警不知水性入河後無法施救正在危急之際適爲附近崗警得悉趕至一躍入河先後將二人救起現張巡官以該二警勇幹可嘉各記大功一次以示奬勸 
[鎭江]  
　　各界聨合會之决議案鎭郡各界聨合會幹事部於昨日午後二時開會到者甚衆議决各事如下（一）提議監視各業調查方法公决每日派監視員二人至各躉船大小火車站監視即日實行（一）提議在江邊久大立檢查所須安設電話公决請交評議部核議將此項經費加入經常費（一）提議各員監視調查因着手之始恐發生交涉事件須請交際員帮同辦理公决請交評議部議决 
　　江北時疫劇烈江北商　實應阜寗興化鹽城等處本年夏秋之間虎列拉疫症盛行死亡頗多各處樂舖壽衣器等店幾石應接不暇之勢聞高寳兩縣各鄉鎭兩旬以來染疫死者约二千餘人似較他縣爲光　現在己有人創　救護時疫隊多起獲救者數亦不鮮各處慈　家或刊印治疫良　或購　各救疫妙藥廣行分送迷信家亦醵資建醼祈神禳解各該知事督同軍警切實防範未知能早消弭巨患否 
　　連日風潮大作鎭江一帶連日颶風大　飛砂走石各鄉田早晚禾稻受傷甚重沿江小河沙頭等處吹倒民房不知凡幾加以江潮盛漲洶湧異常濱江新壩新洲老洲各處低窪田禾悉被水淹難以戽救一般農民莫不憂形於色 
[杭州]  
　　淅議會召集常年會期浙江省議會常年會原有於十一月十日召集之說現齊省長以上屆臨時會未决議案頗多本屆六年度决算案曁各屬呈請交會議案均關緊要未便久延茲依照省議會暫行法定於十月十日爲召集之期昨己通令各縣知事轉知各議員依期赴會並咨行省議會查照矣 
[南昌]  
　　江西之禁米總會贛省雖己禁米出口然如軍部來贛採辦軍米消息等屢有所聞是以每有人先假米商以鉅金若干萬令其向各處秘密收買以待時機一俟米禁取消即於此時捷足爭先運輸出省名曰望江望江者望江河之開禁也所假之鉅金在米禁未取消前無論久暫皆不取息以故商人貪圖此種交易均願爲之奔走此本省民食一最大之危機也現聞有多數紳商以查禁偷運及維持前途辦法須從根本上解决擬組織一禁米總會爲籌備各種救濟方法之總機關並用最淺近之白話痛陳民食現狀之可憂及明年春間青黃不拉之可慮刷印數千萬張設法分散各村莊各巿鎭各自預防喚起人民覺悟勿貪目前小利致受恐慌之害也 
[湖北]  
　　武勝門外之大火二十六日省頃武勝門外新河地方劉氏祠後王姓棚戸午炊不愼風狂火烈山起火處燒至白家灣洲頭六七十戸全城灰燼又引燃上新河中泊修之保清保順保生三小輪并燒過上新河邊火球飛至河邊南岸又焚十數家共計焚燬大小關屋八九十戸又三小輪除保清保順全歸鳥有外保生焚去前半身併及泊坡民駁一隻亦全行燒燬是時全城水龍及消防隊火龍　均到塲合力施救惟以水火間閗北風猛烈撰救非常困難迨火己過河焚至上新河邊一而援救船輪一而撲滅陸屋火勢始熄當火盛時河内緊塞河外大浪火水交迫風烟瀰漫起火附近某老媼爲火所焚河邊某小孩被水淹斃幸在白日傷人不多事後調查所有屋戸船隻以及堆存木料等項共損失三萬餘元 
[香港]  
　　香港大風雨中之損失粤垣自二十一號夜深暴風疾雨二十二日雖略放晴而狂風仍時發時止二十三日經己少殺二十四日己如平常矣惟據海珠所懸警號知颶風己至香港惟因二十二日港輪不開無由知港地受災情形茲據港報二十三日登載始悉港地災情甚重特錄如下港報云連日天氣酷熱非常識者咸知有颶風將至昨二十一號下午黃昏時香港天文臺懸掛紅色風球表示二十四點鐘内有颶風到港至六點鐘天氣昏暗西北角發現彩雲斯時風勢尙微灼半時天文臺改懸黑球而颶風驟至愈吹愈烈港而船艇多有奔走不及者尤以灣仔海而爲甚蓄灣仔海而有多數船艇係前往起煤者一聞天文臺改升黑球而大風又驟至多走不及有當即因風覆沉者有任風顚𥳽而支持不定者有小艇七八艘無法泊岸只在離岸三十丈左右大呼救命者一時海面警笛之聲與喊救命之聲大作當時有艇兩艘欲請小輪拖往避風塘惟各小輪要索九十元方允拖帶灣仔各艇以近日生意無多異常冷淡多不能出此昻價灣仔海面之小艇沉没多少現尙未知確數然以當時情形測之必有數十餘艘下午十點海旁東仍聞海面喊救之聲不絶至昨二十二早仍有多數小艇飄蕩海中至九點鐘有美國水手多人用大纜抛擲海心使榜人各扣緊其艇如連瑕船一般盡力牽曳各艇埋岸有兩艇被風打碎其餘七八艘一律得登彼岸各蛋婦帶同子女登陸後齊向美水手俯首叩謝救命之恩中瑕海面雖不至如灣仔之慘然破板隨海飄流觸目皆是可知中環海面之艇亦被風打壞不少矣得忌利士公司之海壇輪船昨晚亦雇孖烟通小輪兩艘拖帶入避風塘八點半鐘時右某君行經海旁值風雨大作目擊聨昌碼頭對開有金星艇一艘被風打没有無損傷人命尙未查悉二十二號有金星艇七八艘駛過青洲爲颶風打出大海飄流何處仍無蹤影二十一號晚夜船一律停止往省而省港來往之金山夜船二十二號早八點方泊碼頭廣東夜船下午三點半始泊岸來往香港尖沙呢天星公司小輪二十一號晚尙如常往來至二十二號旱五點半尙行駛二次九點半再行一次至半途見風勢劇烈乃半途折回至電車二十二號早尙如常來往至十一點半見天文台燃颶風號砲三　始行停走又至三點一刻鐘始再復開車灣仔幼拗印人所居之棚廠被風吹倒七號警局前之大樹亦被風拔起惟自二十一號晚至二十二號晚到警局報失人者只得三宗其中損失仍未查悉二十一號晚九點四十分中環有一大盤艇富風雨之際不知因何人愼忽然全船皆紅此盤艇當時原雇有一小輪拖帶入避風塘者燒至不可嚮邇時小輪亦斬纜而去任其飄流至鹹魚欄海面全艇化爲灰燼艇上有榜人妻子十餘人盡己失蹤諒不死於火亦死於水矣惟傷人多少仍未查確昨二十二日下午風勢仍未稍殺有人行至海旁由中環碼頭至三角碼頭一帶見有爛船板重重疊叠堆積於海旁三角碼頭尤多至西環海旁石塘嘴觸目皆是爛船板榜人蛋婦多無家可歸咸棲息於騎樓底厠所邊而完全未壞之艇當水漲時爲風浪所湧上岸或爲榜人拖運上岸者亦不知凡幾此塲巨風咸謂不減於前十年之巨災云昨下午五點己稍停惟一般無家可歸之榜人蛋婦最爲可憐坐於海旁眠睡者有之向路人行乞者有之幸束華葳院立即開辦施粥榜人多往就食矣德臣西報云此次風災初聞海面船艇之破損者不過百餘雙迄今計之其數當在六百以外現中環警局雖聞報失者三人然將來確實調查喪失之數必多云 
 
 
 

Page 9

 
 
   
 
 

Page 10

 
 
本埠新聞　 
[基督徒代表徐謙氏之談話]  
　　基督徒歐洲和會代表前代司法總長徐季龍氏昨（三十日）偕伍梯雲氏返國記者特往探詢和會情形徐君之和會觀察談曰予固持『宗敎救國論』进但却不能僣敎徒救國說并爲一談若誤信敎徒能救國則仍不免偏重於個人與彼德意志宰制天下之策何以異即如最近威爾遜總統所提之十四條欵驟視之似屬創舉而不知均從宗敎中來此等條文所涵意義在宗敎書中己早包括之矣此次我國外交失敗以鄙意觀之未始非不幸中之大幸我國向有睡獅之目並具『倚賴』二字之惡根性若此次幸不失敗則國民或以少數人三寸不爛之舌爲可恃或以顧少川王儒堂等代表爲敎徒而誤謂敎徒能救國遂倚賴此少數人之代表則國民之迷夢更無醒悟時矣且天下事所謂權利者得之非難惟欲安享之方覺其甚難也欲求收回青島必先求上回後布置之方若於布置事絶無預備計畫他國難免不藉口而復以向之予我者從我手中奪之而去則經此一予奪從此永無挽回之時似更不堪設想尙不如因此一層失敗而使舉國稍醒迷夢之爲愈也 
　　至論此次外交失敗之由可於巴黎報紙之滑稽畫見之滑稽畫繪老人幼童對語狀老者謂幼童曰方子束髮受書之始老夫己爲外交官矣蓋各强國之以外交勝人者凡外交人才悉數有極深遠之經騐與極久之任期美國則閣員隨總統爲進退公使以下復隨内閣爲進退一國無識卓資深之外交家不獨威總統本身之爲書生本色己也美國在此和會實有兩次之大失策一則威總統因無外交經騐方協約國請其相助時未曾先向請求者訂約迨十四條欵提出和會時衆僅於表面上拍手歡迎美尙信以爲眞而不知表面歡迎爲一事結果贊成爲又一事也二則當和議緊急時本可從容從事而竟委曲求全是亦外交經騐不足之所致也而我中國之不能以自助得人之相助者亦有種種之佚話焉舉其最可笑者一爲中國某總代表抵歐晉謁英國祝治勲爵事常例外交界重要會晤相見語宜甚扼要惟某代表謁勲爵其第一語不及他事而偏詢其悉洋員丁恩近狀否丁恩在彼國固屬車載斗量之人才烏足以見知勲爵勲爵聞言殊窘經旁坐秘書告知乃勉强敷衍答之不意其第二語復詢丁恩後任某洋員英勲爵益感無聊乃不數語而即起立握手言再會次日某總代表復請謁英外相遂以公務忙冗而不再見矣此我國臨事無辦法之例徵也二則外交問題失敗後予由法過英晤倫敦主敎某勲爵（聖保羅大禮拜堂之主敎也堂爲英王英后瞻禮之所）及其他知名士談及中國代表不簽字問題大抵莫名其妙予雖隨時隨地解釋亦覺徒勞鮮功乃亟商諸王儒堂施植之而促其設法宣示直至予遊倫敦後十日始聞前京報記者陳友仁以私人資格一投書於泰晤士報約略叙述不能簽字之由則我國此次失敗不能歸咎於他人者又可知也我國昔嘗有人執一說曰中國者中國人之中國殊不知世界之大何地何物可云由我一人無功而獨享者譬之蕪田我不力耕我何以蒙收穫之利亞洲大陸數千萬方里之地我又何能無功而獨享者我又何能不自助而一賴他人之援助者美人屢欲助我往往心有餘而力不足是我之不能自助實又不能不尸其咎尤可惜者我國留學界人士不獨不能對外有所表見且其對内觀察亦復以外人之眼光爲眼光如予歸過美國之時美國報紙長行大字標揭山東問題字樣我國人士亦從而和之曰山東問題山東問題予於演說時嘗進警語以指陳其謬點所在予謂日本外交亦甚巧捷遇一問題往往於自仲自縮之中故爲低昻展其妙腕如初次對和會中所求者爲對華勝利而故意假人種待遇之大問題以伸高之迨後向下一落適及本位此種妙計行之不止一次此次明明青島事件亦故意製造一新聞名詞曰『山東問題』萬一他日友邦羣起責言則彼又可向下一落曰我所要者不過膠州方面之彈丸地耳美國去中國遠不識此中隠柲或至墮其術中何我中國人士亦復不自省察耶至我中國單獨與德國媾和此舉亦復異常危險德國方面姑弗論而日本人之誣我親德者己甚可畏一有此舉不啻太阿授人予過美國時當語美國諸要人曰中美同屬共和兄弟國也中國入戰自美邀之此屈自當仗我友邦美利堅之維持爲終局此猶一壯年之長兄携數齡童之幼弟扶至紐約Fifth　Avenue第五街之中心雙方有往還車輛種撞之危而爲之長兄者亦何忍舍此幼弟即翔步以遠去乎此對外之言也若云對内則外患之來悉由家賊召之家賊不去大事不可爲也 
[大陸報紀伍朝樞之談話]  
大陸報云華人非仇視日人也但日本之侵略政策一見於南滿再見於二十一條要求今又見於山東問題者實失中國之歡心耳吾華人極願篤厚鄰交如日本改變其政策則中國亦消釋疑念故將來和平之任何希望惟在日人自爲之耳以上數語乃伍朝樞博士所發伍歸自巴黎昨始抵滬與伍同乘中國號由舊金山起程回國者有徐謙孔祥柯諸人記者幸獲機會與伍暢談伍言及山東與和約事件詞頗明悉伍稱和約有兩部份一爲約文本身一爲日本口頭擔任約文絶對的且不附條件的將德國前在山東所有權利一律移交日本而日本在其對三大國而發之口頭擔任中允以山東政治主權交還中國但保留經濟權利與由日本自行指定之日本專有租界吾人屢次請閱紀錄此項口頭約之議事錄但從未見之惟見日人所擬之地圖凡海港工程鐵路車站與電氣局等皆在日人所欲得捕獲品之内僅留浴身海灘與中國耳至於此項口頭擔任何時實行未經聲明但縱使日本明日實行其口頭約中國仍必拒絶之其故以一八九八年條約中國固保持主權未曾讓與德國今所謂交還政治主權者直無物耳日人旣佔有前爲德人所有之鐵路讓與權又自一九一四年以來獲得更多之讓與權復有採鑛權而盈千累萬之日人入居山東簡直强佔民地凡此種種可見日人在山東之經濟支配權定引起政治支配權試莒同滿前例可鑒夫日人在南滿之權利初不過旅順大連與南滿鐵路之租借而己記者詢以和會中代表所代表者究爲中國何部伍答稱爲中國利益起見中國代表抛棄國内異見互相團結伍又稱世界各處華人紛紛馳電皆勸代表勿稍退縮統察各情可知中國所以拒絶簽約之原因記者詢以和約條件將有何影響及於中國乎伍答曰此則非余所知吾人之喪失或能促進吾人之團結正未可知但中國軍閥或更變本加厲仰賴日本扶助亦意中事也談話將畢時記者謂中國喪失山東但己得世界各國之同感旣别後記者對於伍博士之態度不禁深爲感動蓋其熊度絶對平正毫無仇恨痕跡但不過欲使事之眞相爲人共悉耳每發一言輒流露其高尙愛國之情亟願中國統一進步康强此即伍博士舉其一生精力以求之者也 
[伍朝樞今日赴粤]  
　　前乘中國號輪船由歐回滬之伍梯雲博士因所奉使命急須向廣東軍政府陳覆一切仍乘中國號於今早六時啓椗赴粤 
[學生聨合會總會之函電]  
魯直請願代表被捕之援助 
　　代電南京武漢安慶南昌成都貴陽河南長沙杭州蘇州西安廣州福州桂林太原吉林奉天黑龍江蘭州迪化學生聨合會並轉各界團體等公鑒萬急迭接魯直等省請願代表被捕驚報正在協同上海學生聨合會聨絡各界急起援助間頃復接京津濟烟等處各界聨合會急電稱上海中華民國學生聨合會總會轉各界各報均鑒徑電沁電計均逹本日一時各界代表二千餘人均被捕囚於天安門人心大憤本會同人誓僣政府不正當之壓迫爲最後之决鬭前仆後繼决不反顧擬即全體出發游行示威迫切不及備陳容續聞京津烟濟等處各界聨合會叩勘等因到會經發表後此間同人更爲激昻除卽開各界緊急大會派遣大隊請願代表尅日北上外尙希尊處亦即聨合各界一致進行中華民國學生聨合會總會叩計開必逹目的之條件（一）外交公開（二）保證言論集會絶　自由（三）即解山東戒嚴令嚴懲馬良　殺良民之罪 
　　又致本埠南北商會曁各團體函云敬啓者現有北京代表到滬報告直魯各處請願代表被捕慘狀又接京中急電謂又捕去男女代表二千餘人云云此事確是政府向吾國民宣戰之初步若一任其橫施壓力後患何堪設想素稔貴處諸君皆關懷國事見議勇爲用敢敦請選派代表准今晚（卅一）新時七時駕臨敝會事務所共商援救之法直魯代表幸甚國民幸甚 
[歐美同學大會之結束]  
　　歐美同學會大會臨時評議部昨日下午三時半仍在青年會繼續選舉職員（會長副會長書記會計計舉定姓氏見昨報）并討論一切茲將續舉職員列下（編輯主任）汪精衛（編輯員）張福連（北京）朱進（上海）湯松（南京）（月報總經理）黃首民（經濟部部長）穆藕初（上海）（部員）蔡國藻（天津）　 
[歐美同學會成立攝影]  
（八月三十日攝於一品香） 
　　履盛（漢口）葉景辛（北京）穆曜生（香港）（實業部部長）吳任之（漢口）（部員）李耀邦曹亞伯（上海）許先甲（南京）王臻善（北京）陳百蔣（漢口）張軼歐（南京）（社會服務部部長）吳稚暉（唐山）（部員）張伯苓（天津）湯松（南京）王憲明（廣東）朱胡彬夏（上海）凌陳英梅（南京）（名譽會長）唐紹儀評議部開會後由各省代表全體具函致謝上海幹事李登輝黃大偉朱文鑫席德楙曹雲祥五君在滬布置一切之勞績至七時散會八時半至十時由上海總幹事曹雲祥報告大會成績 
全國會總幹事極關重要各省代表多屬意於朱進君當由副會長等集議議决函請會長蔡元培君副會長王寵惠君同意俟復函到後即當正式聘任 
　　又該會臨時評議部雖屬臨時性質惟在正式評議部未成立以前暫時代行職務俟正式評議部成立後臨 
時評議部卽當解散 
[上海學生聨合會消息]  
　　致北京快郵代電北京各界聨合會轉京津烟濟代表團鑒此次山東同胞因政界凶暴誅戮平民首先入京以最和平最厚之方法請願於政府北方各地相　響應義聲所播宜可以立懦而廉頑而政府拘辱橫加肆無忌憚臨風北望旣敬諸公之大節復哀政府之無良切齒拊膺痛難自己雖念民心終無久鬰之理不義必有自斃之時諸公以再接再厲之手腕奮起於前各地以此仆彼繼之精神追踪於後庶幾志可逹而國事猶有可圖惟南北阻隔音問不定尊處對於此後有無計畫承望密示一二始易參酌進行一面仍祈毅力堅持激厲士氣同人惟力是視敢不勉爲後援專此奉慰鵠望回音上海學生聨合會啓 
　　致浙江督軍省長書浙江盧督軍齊省長鈞鑒敬啓者貴屬瑞安縣公民謝冠玉學生鄭鏡水因奸商漏米出口代表衆意赴官署請願乃官長受商會會長鮑鼐之蒙蔽延不照辦漏米日甚羣情憤激决議罷巿不料流氓乘機暴動搗毁鮑鼐住宅官廳不察遽思洩忿於無辜復受鮑煽惑竟派警兵將謝鄭二人拿案刑訊更揑造供詞謂鄭謝自認禍首即解送溫州司令部請將鄭謝正法伏念鄭謝請願純出愛國熱忱絶無過激之處無故受人誣陷以致危及生命實屬駭聞創見敝會地處隔省本不應越俎代謀遺譏出位實以督軍在滬之日政聲載道恩入人心有匹夫匹婦不安其業者即引以己過敝會尤屢蒙覆庇故敢推愛督軍之心不願見督軍在浙之日殺一不辜行一不義用敢縷陳詳情上凟清聽懇即咨文貴屬移案交司法機關辦理庶幾沉冤有上白之一日也人命至重迫切陳書如蒙鈞允感德無旣肅此敬請勛安上海學生聨合會敬啓 
　　牙簽工場常會三十日上海學生聨合會牙簽工場籌備會在事務所開第五次常會各委員先後到會由任矜蘋主席潘公展記錄繼由各委討論進行方法茲將議决辦法照錄如下（一）各委員分隊進行以每八人爲一隊（二）各隊至截止期比較成績最優者一隊予以優勝奬（三）各委員至截止期比較成績最優者三人予以優勝奬（四）常會時間改每星棋有五下午新五時半至六時許宣告散會 
[招集留法勤工學生之消息]  
　　寰球中國學生會自有人託爲招集留法勤工學生後往詢詳情者日必數起但該會所定之資格有人以爲過難茲據該會中人云該會因接第一批赴法學生沈宜甲君來函（原函見八月二十二號各報）中有『此五百學生亦即留法學生前途之所繫應當極端愼重選擇然當事者抱定來者不拒之宗旨以致如此次（指第一次）之混亂複雜將逨一難望得好結果』（此文前報略去）故該會有此項資格之主張爲此後赴法學生愼重選取計免爲沈君今日所料又有人往詢該會李石曾是否有電到申據該會中人云招致留法勤工學生係根據沈君來函至今並未接有李君電報 
[上海武術會大會紀]  
　　上海武術會昨日下午三時在大東門外中華路羣學會開會男女來賓到者沈信卿穆藕初蘇筠尙等七百餘人開會奏樂後即由該會會董蘇筠淍君報告開會宗旨吳志青報告經過情形嗣由沈信卿穆藕初謝復初劉靈華李恩聚羅述祖諸君相繼演說辭畢卽爲該會會員表演武術有寅拳術者有演刀鎗者且有兩人較武者其中以六十歲之楊奉眞與八齡某童子所演最惹人目演畢復由該會會員演滑稽奇術口技等以助餘興攝影茶點畢散會己六時有餘矣 
[滬西商業聨合會開成立會]  
　　滬西商業聨合會昨日下午二時假肇周路憇園開成立會到者二百餘人先由主席吕耀庭報告開會宗旨次由來賓吳有容謝申嶽俞抗瀾龔心印朱世鴻朱一笙阮天眞女士張開濟等相繼演說大致均謂工商聨合之必要尙有北城工商聨合會等致頌詞復由沈宗約致謝詞茶點散會時己六下矣茲將當選職員錄下（正會長）吕耀庭（副會表）穆蔚良沈宗約（總務員）柳燮堂顏賢齡（會計）吳飲之馬桂文（交際）陸星莊凌建南（文牘）俞閬曦周志耐（書記）王伯平（庶務）曹亮峯朱伯棠（評議）祝廉舫王藉畬佘志揚鮑雲峯顧鼎元傅笨漢葉榮慶王紀松馬永清方起鳳（調查）李禹石張關榮曹桂祥宓秉生（幹事）范松洲羅郎初李繼賢施海洲沈文彬李蘭亭楊澄海謝永茂沈子文劉金標王全芳趙桐生芮延順葉志鑫張蕉生姚蕙亭潘蘭生石金寳高桐春沈永高茲附該會簡章於左（緣起）蓋商業不研究則不精國貨不提倡則不旺統觀世界各國均有互相研究互相提倡之必要是以發逹若是今返觀吾國實業窳敗利權外溢實爲貧弱之一大原因今欲與各國爭生存競物品非謀實業不可同人等慨外貨之充斥外患之交乘爰聨絡滬西商界同志組織斯會以提倡國货研究營業塞莫大之漏巵爲先提諒爲國人所樂許况滬西素屬荒僻之區近年以來始漸發逹商店林立巍巍然成一大巿場若不互通聲息互謀聨絡即於爲商之道亦多不便故爲各商計爲地譶䖏爲國家計急宜集會研究或能與各國相頡頏凡吾同志盍興乎來（定名）本會集合滬西各商號組織而成故定名曰滬西商業聨合會（宗旨）本會以研究商業道德聨絡各號感情協力提倡國貨詢謀公共利益爲宗旨（職員）本會公舉會長一人副會長二人評議員十人總務員二人會計員二人文牘員二人交際員二人調查員四人幹事員二十人庶務員二人以上職員均盡義務書記兼駐會辦事員一人酌送薪水（入會）凡在滬西設有商號者皆得入會入會時須具志願書遵守本會一切章程規則（規則）（一）戒暴動（二）嚴自治（三）重實際（四）愼始終如有損及本會名義妨礙公共利益者一經調查眞確開會報告事實登報宣佈出會（儲蓄）本會爲提倡國貨振興實業起見須當籌備儲蓄金開辦工廠儲蓄章程另訂之（經費）本會開辦費由發起商號慨助支用經常費由入會各商號量力補助惟遇特别事故得酌募臨時費（會期）本會每年陽曆五月九日開選舉大會一次並報一年經過情形每月開評議會一次職員會一次遇有特别事故由會長臨時召集或職員五人以上之請求得開特别會（附則）本章程如有未盡之處於大會時提出修正之（會址）本事務所設在老西門外中華路第三區救火會爲會所 
[工商研究會開會紀事]  
　　中華工商研究會於昨日午後四時開職員特别會議到者三十餘人公推馬樹周爲臨時主席提議國貨陳列所事經該所主任徐春榮沈卓吾報告經過情形及原處己將期滿請衆討論辦法并請推賢維任當由萬選青提出所擬推廣陳列所意見書經王漢强馬樹周發表其主張討論至再乃决議一面向某遊戲場商借餘屋一方由會徵求熱心同志二十人負責經辦擴張陳列所事所有詳細計畫准下星期職員會議再行提出討論後徐春榮又提議創設化學試騐所經衆表决贊成乃推定王漢强邢孤舟沈卓吾籌備儀器吳善卿郭建侯劉永江徐春榮籌畫經費并議决下禮拜二午後四時開評議員會由會另發通告其預定討論事件係爲審查國貨發給證明書云 
[烟酒聨合會常會紀事]  
　　中國烟酒聨合會昨開星期常會首由主席陳良玉報告接江西省議會議員姜伯新戴翰藻自京來函此次爲鄱陽公賣分棧收歸官辦事由各公團委託到京向京署詳陳事實并歷叙此事始末請維持等情公决此案前經京署及江西省公賣局電復到會業己照轉現旣由各公團委託姜君到京向京署直接且候有無切實解决辦法再行公議次洪少楚提議醬酒各店夥要求增加薪水事公决醫酒業素抱儉樸主義凡業此者均以節衣縮食爲宗旨實足以養成社會節儉習慣堪爲商業上之模範惟現在生活程度日高在店東一方面自應量予體恤酌量加增然米珠薪桂不獨店夥受其困難亦應體諒店主雙方退讓俾可早日解决衆皆稱善議畢時己五鐘乃散會 
[上星期進口之日貨]  
　　茲探得輪船公司消息二十號左右所到日船甚多以故上星期内各帮紛紛向三林匯山二碼頭棧房提取所到之貨以布疋白糖色紙藥粉毛絨衣針火柴燐質爲最多布疋中除白斜白標外以毛呢絲棉緞等作價甚巨二星期以來河南路轉角某大藥房購得藥料甚多星期六又向三林棧提取藥棉二十包東莊消息東棋盤街某某二家生意頗佳每家每日向棧中提取毛絨衣針寛緊帶價約萬餘兩此貨均係二十左右運申燐質係杭州上海某某二火柴公司購入茲將上星期進口之日貨報告如左色布二十八萬二千三百四十九兩東煤四萬三千八百四十五兩棉紗五萬三千六百九十一兩白糖十六萬八千八百四十六兩五金三萬九千六百零一兩香烟紙料四萬二千八百四十一兩色紙三萬一千九百八十兩紡績具一萬零六百八十三兩電玻磁器一萬六千一百八十五兩藥粉顔料二萬三千七百三十五兩車具四千五百六十四兩燐具火柴二萬九千九百十兩粉袋　毛絨三萬五千七百三十四兩雜物二萬七千五百六十三兩共八十一萬一千五百二十七兩每日平均十三萬五千二百七十一兩 
[反對公賣存貨之繼起]  
　　昨日何南路北京路角兄弟國貨公司致函南北兩商會商業公團學生聨合會云敬啓者閱報見有假名商學界促進實業聨合會啓事一則閱之不勝駭懼公賣存貨有百弊而無一益縱防範如何周密不至有私進流弊其如頽國民抵制之熱心何敝公司除函質問該會外特奉告貴團體祈協力加以阻止不至成爲事實事關大局幸勿袖手兄弟國貨公司叩 
　　又該公司責問促進實業聨合會函云諸執事先生均鑒閱報見貴會啓事一則不勝惶懼先生等何憤發於先而怠於後乎猶憶五四運動先生等秉愛國熱血同盟罷巿相戒抵制何其壯也曾幾何日此莊嚴燦爛之愛國精神果泯没不可復現耶由今觀之先生當日之决心毅力直被動耳其墮傷吾商人資格爲何如先生等爲保家計獨不爲身價聲名計耶夫公賈存貨直有百弊而無一益縱先生等深謀遠慮足以杜絶私進流弊其如頽國民抵制精神何夫愛國貴齊心而抵制又貴堅决設一旦公賣存貨國民抵制之熱度將因之消滅無餘今後果尙有機會足以振發國民之精神乎總之先生等此舉不特毁己成之功并足以墮先生昔日犧牲之價值利害如是望先生等熟計之兄弟國貨公司叩 
[陜棉借債問題之農部批示]  
　　上海總商會昨接北京農商部批令云前據該會電稱報載陜省以棉花專利抵借日債等情當經批示業電陜省查復俟復到再核在案茲准陜西省長銑電復稱查陜省前擬舉辦銅元紡紗兩局借用日債訂約以省地方公債票及該兩局嗣後所得紅利爲擔保期限除民國七八兩年不還本外自九年起至十四年止並訂明如陜財政充裕時日商明縮短年限實無以棉花專利讓與外人十年之條曾將所訂合約及債票樣本咨准財政部有案可稽前准國務院庚電業經合同陳督電請查復俾釋羣疑在案等因除咨詢財政部再行核辦外合先批示知照此批 
[請廢取締印刷辦法之批詞]  
　　松滬護軍使署前據上海書業公所呈稱淞滬警廳取締書報印刷辦法過嚴要求令行廢止等情昨經批示云呈及略摺均悉查前據淞滬警察廳呈擬取締印刷所各項辦法當經詳加核閱均爲現時維持地方治安之必要己如呈指令照准飭即布告施行所請令行廢止應毋庸議仰即知照此批 
　　淞滬警察廳長徐輔洲出示取締印刷業一事各書坊等以其有礙營業由書業公所爲代表至警察廳具禀請求取消昨經該廳批示云來呈己悉查此案前准上海總商會來函業經詳晰答復並請轉知該商等一體靜候部示遵辦矣仰即查照此批 
[中國號抵滬紀]  
　　大陸報云中國郵船公司中國號昨晨抵滬載頭等艙客一百二十二人内有巴黎和會中國代表團人員數人並載有美金五百五十餘元内分美國金洋八十箱斐列濱金幣二十二箱金條五箱又各值美金千元之銀候一千八百五十一條 
[法國華工期滿回國]  
　　法國公司郵船於昨日上午九點時抵滬載有在法作工期滿華工三百餘人當經法捕房總巡得悉立派探目黃金榮包探韓帮逹程富生張阿三等前往將各華工導引至大自鳴鐘捕房妥爲安插優給飲食聽候分别資遣回籍 
 
 
 

Page 11

 
 
[人力車公會開臨時會] 　 
　　日昨（星期）白克路華洋人力車公會因新業戸袁介康兜捐照事特於下午三時開臨時會議到者數十人先由主席報告開會宗旨次由議董及幹事部議决嗣後本會如遇在會會員賣買過戸務須通告本會註冊登記或將名目更正以便審查不得有私相過戸及自由擇戸改易捐照等事經衆通過除函代表律師轉函工部局設法取締外並委託律師代表登報通告議畢散會 
[米船罷裝之昨訊]  
　　米船同盟罷裝要求加增水脚減讓升合一事迭經雙方磋議終難接近昨日本埠發米行各經理曁南帮公所董事嚴少泉等邀同船戸代表周蘭生磋商酌量加費一分而周代表則以船戸意見以升合問題爲重要因升合每見斛少出入甚大之故非徒以水脚一分之關係云於是仍無結果而散昨有周阿春船因裝載豆餅至嘉興交缷後裝粳米一百七十石來滬被船帮查悉以其有違衆意向周理論軋至事務所旋由周蘭生等評論以阿春本非米船同帮團體之内且在内地未悉上海情形係内地行家囑裝姑免置議 
[興華製麫公司之三週紀念]  
　　北蘇州路興華製麫公司於昨日開三週紀念會到者頗多演說者十餘人某開會秩序如下（一）蕭楚南宣佈開會宗旨（二）讀開幕詞略謂今日爲本公司三週紀念日辱承諸君光臨至深感謝竊本公司開辦數載苦心經營幸蒙各界熱心贊助漸臻發逹今當開幕之期爰爲詞以自勗詞曰救國之要實業爲基先漑其本自繁其枝興華崛起三載於茲民食爲大足則純熙苦心經營惟日孜孜工廠林立貧民咸宜物質進步生計有資各界贊助辱承厚期營業發逹努力圖維有志竟成言不吾欺羣起圖强道在於斯於家於國兩有所裨（三）主席朱慶瀾演說略謂今欲救國家貧弱舍振興實業不爲功然振興實美事宜謀求實力如蕭君兄弟開辦興華公司經幾許艱難始有今日足見實力之不可忽也（四）溫宗堯演說略謂振興實業貴乎主持者之辦事適宜然後可臻完善如朱慶瀾先生之爲農民開闢利源不數月間即逹百餘萬元之鉅良由辦事誠實出力有以致此又如本公司由六萬元資本增至二十萬元去歲盈餘十萬元共三十萬元今又擴充營業增製麫粉增至百萬元可知辦事者必有富有學識馭以誠實堅毅之决心而後能成就偉業云云繼由周少懷崔通約馬玉山郭標卓東生鄭礎庭曹天受及先施公司商務印書館代表等各有演說後由蕭煇南答詞致謝並入座麫筵賓主盡歡而散時己六句鐘矣 
[車站小工加增力費]  
　　滬杭甬路上海南車站起缷各項貨物均由夫頭顧工承辦其費向照每噸計算歸承運貨物之轉運公司給發近日各小工以各碼頭槓夫工資均己增加故由夫頭樓道富於日前具函轉運公會聲稱南站原有小工或己辭歇或因病假以致工人甚缺每有貨物起缷皆係臨時雇用力費較鉅因恐延悮車輛起見不得不急速工作請求加增工力等情經轉運同業開會議决姑念際此米珠薪桂之時允許津貼嗣後凡貨物起缷脚夫工力每噸准給洋三分昨經知照該工頭轉諭各小工照常工作矣 
[轉運公會租地建屋之議决]  
　　滬杭甬轉運公會正副會長孫少卿高子嘉因公會尙無辦公房屋故擬租地自建以組辦公機關爰特邀集同業開會籌議衆皆贊成業由總幹事顧梓安覔就南車站後面西首陸順桃基地一方可建三開間二進租費每年三十五元刻己立契租定所需購料造屋經費约三千金昨亦議决歸同業公同籌墊將來認由公會陸續分期籌還現經繪成房屋圖樣雇匠擇期開工建造期於本年古曆九月上旬工竣以便遷入辦公 
[滬杭格紀事兩則]  
　　取消例假滬杭甬鐵路車站人員星期日旣不停止辦公於是向章每月指定三日爲休息之期名爲例假此三日之職務另派代辦人員辦理近因氣候失常各站人員紛紛請病假以致代辦人員不敷分派該路車務總管决自九月一號起將各員按月例假暫行取銷一俟請假人員到齊再行恢復 
　　候解軍械北京陸軍部前日電令上海兵工廠謝廠長製造機關槍筒胚二十枝又七九輕擊機關槍筒胚二十枝保彈板二百四十塊製尖頭子彈鋼盂六十擔製圓頭子彈鋼盂二十擔即日配齊趕運前往以備應用謝廠長接電後當飭所屬趕辦一面函請滬寗滬杭甬兩路局長准予裝運赴寗當由該局長轉飭車務總管於上海南車站預備車輛等候裝運以免延誤 
[盧浙督軍修葺行署紀聞]  
　　新任浙江督軍盧永祥自涖新後籌劃防務佈置内政逐漸就緒昨據某要人云盧督察度地勢决以西湖邊上行轅爲署現正飭修擬不再進督署云 
[釣船呈請禁止提駁之飭查]  
　　上海稅務所長接財廳訓令文云本年八月二十二日奉財政部訓令准稅務處咨以寗波總商會呈據船商猪業公所董事等擬請將上海釣船禁止提駁一律遵章入浦以絶弊端呈請轉飭核辦又據駐淞寗波猪業商船公所董事周永濬趙毓麒等呈請查勘昔年長江船停泊勒石舊址及船商困苦情形然後禁止提駁批飭實行各等情經令行總稅務司轉飭江海關稅務司併案查復據稱該沙釣船稽征局这性質係在距離海關五十里範圍以内不應設立之征收機關此時似應仍併歸淞關管理抑或移出於距離海關五十里範圍以外之地方與定章符合請核示等由到處除禁止提駁查勘舊址據稱并無理由證據應即由處批示外至所稱蓬萊或釣船公所有把持情事及沙釣船稽征局似應仍歸淞關管理抑或移出於距離海關五十里範圍以外等語究應如何辦理請核復飭遵等因查蓬萊及釣船兩公所向來係歸何處管理如有把持情事應即轉飭查明嚴禁至稱沙釣船稽征局所收稅捐并不公布辦理實有未合可否按照前清議案將該局併歸淞關管理或移出於距離海關五十里範圍以外應由該廳長詳細查明核議照復除咨稅務處外合行抄錄稅務處原咨寧波總商會及駐滬猪業商船公所原呈及稅司節略釣船全體來禀各件令行該廳長遵照辦理此令又於八月二十五日奉財政部訓令醒總稅務司核復各船商猪業公所董事等請將上海釣船禁止提駁并查勘昔年長江船停泊勒石舊址提駁一案業經本部咨行稅務處查照并分令該財政廳查明核議在案茲據江海關監督呈稱查此事海關之提議取締與各船商公所及各釣船之紛紛聚訟其要點有三（一）海關議請將各項釣船無分入江入浦歸關一併查騐係爲規復定章（一）進江入浦和釣船要求裁撤蓬萊兩公所係爲免除請領旗照之苛例（一）各船商公所不願將入江船隻歸關查騐并要求禁止提駁係永久鈐束入浦釣船之計畫以上三項除稅務司己於奉令各節參入擬議外尙有未盡之處茲查常關向有稽查海洋貿易商船之例凡夾帶違禁物品出洋濟匪等事皆隸禁令範圍前因長江貿易船隻在淞口暫泊歸稽征局報稅海關未予查騐係屬一時權宜現在海關議請不分入江入浦船隻槪行由關查騐係照定章辦理且於整頓稅務確有裨益此宜及時規復者一咸同年軍興時釣船運貨祗准提駁不准入浦係爲防其藏匿盜匪起見現在時移世易情形早己不同毋庸過事拘執况同一釣船載石版沙泥者則可隨便入浦裝運貨物者則須請領旗照卽爲防範論亦屬無此辦法稅司議令入浦釣船無須由關查驗旗照係本關自有之權此應改革者二海關因釣船冒混長江貿易船隻提駁舞弊議請規復定章於嚴密之中仍寓寛恤之意各船商公所未能從長計議率請禁止提駁入浦無異驅令一切釣船均須赴公所請領旗照徒長期抑歛費之端此其碍難照准者三是否有當合再錄案呈復應否准如稅所擬辦理之處仰祈俯賜鑒核批示祗遵再釣船稽征局所辦係船捐及出入上江騐補貨稅與前清上海道所設之捕盜避抽收釣船捐作充捕盜經費係屬兩事稅司指該稽征局爲捕盜局改名出自誤會等情到部除咨稅務處查核並分令外合行令仰該廳　照併案核議照復可也此令各等因到廳奉此查此案前據吳淞釣船公所董事陳權具呈當經指令該局會同該所查議復奪在案茲奉前因自應加派該員就近會　確切查明妥議辦法照復轉呈倧辦除分别令行外合行抄件訓令該局所遵照辦理事關奉部飭查萬勿片延云 
[一星期之鎔銀數]  
　　自初一日至初六日止北巿泰亨源等各銀號共烊見實紋十二萬二千零四十二只垓計規元六百五十三萬六千八百九十兩此項鎔品均由歐美運來及本埠廢銀所鑄成 
[救火機件請免關稅之覆函]  
　　上海第一區救火會前托上海祥興洋行經理向英國倫敦談尼斯廠訂購馬特四輪救火邦浦二部馬特扶梯車一部並托上海永通洋行經理向英倫慕列斯廠訂購膠布出水管六千尺共計價額英金三千六百餘鎊近因運滬有期曾於前日函請救火聨合會轉函江海關姚監督請免進口稅等情己誌前報昨日該會接姚監督復函云昨展大函藉悉一是具徵貴會維持地方公益善舉心精力果紉佩曷任惟查貨物材料凡來自外洋者非特准有案不能免稅前經國務院會議議决奉稅務處令行遵照今貴會由外洋運進之馬特救火帮浦等請免繳進口稅照案似有爲難第貴會爲地方防火救災與中國紅十字會醫傷救護情事正復相同現擬援照紅十字會進口物品通融免稅之案呈請稅務處核辦除俟奉到指令另逹外合先奉復云云 
[四誌回國華工被剌之疑案]  
　　客民小紹興卽孟宗德由外洋作工回國暫寓福佑路楊家弄二十五號門牌被人槍擊斃命案内牽涉之周子貴經地方檢察廳訊供收押候示在案茲悉一區二分所警署王清和警佐自此案發生後連日親詣該處查訪仍無確實蹤跡復將二房東爲小工之山西利續傳到署再四盤詰仍稱小紹興不知爲誰所擊前日王警佐得悉檢察廳有拘獲周子貴訊押情事故於昨晨特派巡長趙汝蘭偕一巡警詣檢廳詰周口供先由趙巡長等至廳禀明來意代理賀檢察長准如所請趙巡長遂向在押之周子貴詰問口供良久趙巡長等始告辭返署禀復消差 
[南滙偵探緝獲刦案嫌疑人]  
　　前日有南匯縣偵探吳養之在义袋角緝獲該縣某姓家被刦案之嫌疑犯朱小連子一名報告閘北四區二分所經倪署員加派長警將朱拘案寄押司法科聽候該縣備文移提歸案究辦 
[疫症近訊]  
　　今歲入秋後本埠天氣異常暴熱致時症又盛且加增一種痧症患者甚多日來天津路之紅十字會所設時疫醫院及大沽路養疴别墅登門求治者又形擁擠 
　　昨日有皮匠沈阿興在大通路新民里口發生急痧倒地不能開口經中國濟生會臨時醫藥隊經過見而當場救愈雇車送回共和路寓所又大東門外民國路乾泰仁柴炭店主侯老三之妻劉氏於前日下午二時亦患時疫昨日經濟生會醫藥隊聞信馳往治愈 
[關於賑務之函電]  
　　本埠各慈善團體接湖北王督軍何省長電云敬誦復電至感敝省待振情殷尙希早沛甘霖以資救濟慈雲在望不禁爲億萬災黎馨香禱祝也特此奉懇再頌善祺 
　　仁濟善堂接湖州屬報告水災狀况云天禍我湖洪水爲災顚連困苦目不忍覩今庚水災之重實爲數十年來所未有茲接調查員報告以東門塘至南潯南門至袁家滙荻港雙林下昻洛舍上柏塘棲等處爲最田禾淹没十居其八魚池菱灘爲水所侵全部無收桑樹被水浸後枯死不少種種損失筆難盡言雖山鄉高田尙有半收舊屬七邑統扯不過稻田二三分魚池菱灘四五分可望最難堪者鄉人本錢己下遽遭水患竟至收成失望典質己空待哺嗷嗷補種旣己不及培救桑樹魚池等又須錢力更有一般客民專恃種田度日向無積蓄往往春來冬去秋冬如不撫振難免鋌而走險總觀實况非有鉅欵振濟一般災民决難過活務祈諸大善士慷慨解囊惠賜災黎謹代九頓以呼將伯云 
[清濟堂開辦義務小學]  
　　新閘北成都路清濟善堂憫附近貧民失學者多由董事公决開辦義務小學一所專收高初兩級敦聘敎員准於陽曆九月一日正式開課額設一百六十人目下報名者己絡繹不絶 
[江北旅滬同鄉維持會開會]  
　　　日午後江北旅滬同鄉維持會假愛而近路紗業公所開會滬海道尹淞滬警察麻均派代表蒞會來賓甚多會員共三百數十人公推張濟高爲臨時主席宣佈開會宗旨畢即請來賓賫　律師演說由葉耀東翻譯希望殷切戈朋雲演說工界道德及勞動家與資本家之階級同鄉演說者亦甚多旋即投票選舉曾長郝儒琳得票最多黃以霖次之乃郝以不能在滬逗遛爲詞堅不承認力推黃以霖爲正會長當經衆曾員懇留郝君仍執前議後由某會員申明如黃君肯就正會長之職方准郝君辭職郝君始肯承認全體贊成續經公决擬請賫美律師爲本會法律顧問議畢欵以茶點散會 
[徐州旅滬同鄉會購藥施送]  
　　徐州同鄉會前因滬上及徐州一帶時疫盛行特集資購藥施送前次寄往徐州之藥治愈者大不乏人現聞藥將告罄徐州商會復致電該同鄉會請將各藥續寄若干該會接此電後立派人將藥購齊交郵局寄去 
[仁濟女醫院開診]  
　　麥家圈仁浪女醫院前因溽暑停止門診一月茲悉該院自今日起照常開診矣 
[控婿押妻爲娼之移提]  
　　丹徒人周錦芳在該縣公署呈控其婿汪吉林將伊女挈領來滬押入公共租界廣西路六百五十七號門牌雉妓院内爲娼等情由縣將被告就近拘押外並備文派法警來申前日會同老閘捕房包探陸維坤西探鼐鐵按址將雉妓汪周氏拘送公共公堂請訊即由丹徒縣來警上堂投遞移提公文要求將氏交給帶回備質詰據汪周氏供稱周錦芳是我生父我於本年六月十六夜被丈夫汪吉林挈領來滬押娼得身價洋一百元是實現我父旣在原籍官廳控准將夫拘押我願前往對質云云俞襄讞核供與美思副領事會商之下判汪周氏自投丹徒縣公署候訊一面函復該縣查照 
[債務人交保候訊]  
　　陳保欽在公共公廨呈控顧松失不理擔保葉清如監守自盜銀一千二百二十四兩三錢洋一千四百五十元又孫榮卿控胡瑞祥不還磚灰價洋五百八十三元又顧慶山控許春山不還借洋五百元又鍾阿星控王阿章不理存欵等案前日均由駐廨管理傳提包探將以上四被告傳案請示中西官諭令各交舗保過堂候訊 
[汽車撞傷行人]  
　　鎭江人湯老三在某浴堂作堂倌昨日上午七時許行經南京路被某號汽車撞傷腿足仆倒於地由老閘捕房巡街捕到來抄錄汽車號數另雇車送湯投醫院醫治一面歸稟捕頭侯示 
[押店當舗收贓之傳訊]  
　　公共租界寗波路四百十八號門牌老九章綢號貨棧内失竊值洋三千餘元之綢縐業經老闡捕房華探目石金榮拿獲竊賊蔣子雲等己解請公共公廨訊明押辦惟贓禾吊齊茲經石探目查得北山西路一百十號厦門路一百四十八號海寗路一千一百十四號河南路五百二十八號北海路三百二十號勞合路二百九十五號牛莊路三十一號寗波路二百零二號又二百二十二號白克路八百六十六號門牌等各押店當舖收押前項贓物訴明捕頭業己轉稟公共公廨出單傳各該經手收贓之朱培卿吳榭卿鄭子祥李月舟劉裕卿朱松甫周成生曹定香陸培記陳晉三等着於本星期六投廨候質 
[逃婦領回完案]  
　　陳貴章前憑周文龍胡奎廷陸三林等爲媒娶再醮婦陳朱氏爲室過門後忽於日前逃逸前日陳將周等三人軋住在陳巿安橋明月樓茶肆中根究一言不合喚警拘送一區二分所旋將該氏提案一併移送地方廳下午由檢察官提案研訊之下以兩造均有不合姑寛免究周胡陸三人一併開釋該氏交陳領回嗣後不准虐待 
[和姦分别監禁]  
　　成衣匠楊順根控浦東烟廠畫師朱桂林姦佔伊妻楊湯氏一案由浦東三區警署拘送地方檢察廳預審明確起訴審判廳前日下午屠朱推檢兩官開庭飭提朱與該氏至案研訊朱供洞庭東山人年二十二歲此次與該氏私識係由同廠之胡月山牽引質之該氏供年二十四歲係被朱騙往浦西看戲即往客棧姦宿旋租小房子是實問官得供以和姦罪業己成立判朱桂林監禁四個月楊湯氏監禁二個月以儆期滿交本夫領回管束 
[拐匪押滿引渡]  
　　拐匪王小弟前在内地拐得某姓婦人希圖出口事爲探捕偵悉王乘間逃逸匿居法租界現爲華界官廳探捕得悉投報法捕房飭探協往將王拘獲昨解法公堂請究先據檢察廳來警上堂稟明前情並請將王引渡歸案訊辦詰之王供認拐騙婦人不諱中西官判王押西牢一月期滿准來探帶去歸案訊辦 
[帶送料子烟膏之科罰]  
　　葉金先日前手持料子烟膏一蒲包行經法新租界八仙橋適爲包探任水瑒查見將葉拘獲帶入捕房諭令管押候究在案昨日解送法公堂請究先據該探上堂禀明前情詰之葉供此項料子實係朋友陳德生囑令民人送至某輪船上詰其朋友匿居何處葉言語支吾中西官判罰洋二十元料子充公 
[車站巡警查獲煙犯]  
　　吳平富購烟土四兩於前日午後三點半時擬乘南車站火車往新橋私售正在購票時被車站巡警見其形色慌張上前檢查搜獲烟土立即解送二區警署訊辦 
[私賣燈吃分别科罰]  
　　法新租界竇建路捕房捕頭日前偵悉居民張明山家私賣燈吸帶同包探等前往抄出烟具等物帶入捕房又住居小東門外地方之葛桂泉陳阿金等二家私賣燈吃經捕頭前往抄出烟槍等物昨日將張等一併解送法公堂請究先據捕頭上堂稟明前情詰之張等供認私賣燈吸不諱中西官判張罰洋十元葛陳兩人各罰洋二十元充公烟具銷毁 
[僞飾騙錢之扭控]  
　　崔順金住居闡北楊家宅橋以製造銅首飾銷於邑廟花園各攤戸爲業前日有嘉定人李宜香向崔購得銅戒指及簪釵之類置於畚箕内混充從河内掏起在胡家木橋售賣住居該處之婦人王蕭氏出小洋二角銅元四枚買得銅挖耳一支旋經覺察將李扭控五區三分所經唐署員質訊之下提到製造銅飾之崔順金一併轉解司法科核辦 
[私設花會機關之科罰]  
　　無賴王有利周祥竇在新闡路三百六十六號門牌鐘錶店内私設花會機關僱人四出誘賭歛錢被新闡捕房捕頭偵悉派探往將王周兩人拿獲抄出花會字據一併帶入捕房於上星期六解送公共公廨請究經俞襄讞會同義副領事羅君訊實判被告兩人各罰洋二十元無力各改押西牢二十天示儆 
[通緝捲取首飾之店夥]  
　　公共租界南京路某首飾店夥廣東新會縣人區季龐（即亞十）受僱己有七年忽於日前捲取該店内值價七百四十九元八角之首飾逃逸旋經經理人覺察即往北江西路四十八號門牌區之眷屬寓所及虹口瑪理遜路某號門牌區之姘婦處查問皆稱不知因即報告捕房請予偵緝昨由公共總巡捕房刑事稽查處簽就通緝文派探分送所屬各捕房曁華法兩境内官廳一體協緝 
[雉妓拉客違章]  
　　雉妓張銀鳳王四銀前晚均因在南京路强曳狎客被九百九十三號等華捕查見以其違章一併帶入捕房稟明捕頭諭各存洋五元保出着自赴公堂候訊 
[過犯行竊禁押一年]  
　　王小弟竊取北山東路三百八十二號門牌居戸丁張氏家值洋二十元之衣物由探查獲於上星期六解奉公共公廨經中西官訊知王係過犯判押西牢一年期滿仍逐出租界 
[浦岸公所請警保護之原批]  
　　南巿浦岸公所意圖恢復辦理呈請第一區警察署派警保護旋由趙署長調查事實即行批飭等情己紀前報茲覔得此案原批照錄如下淞滬第一區警察署批邵福林開辦浦岸公所請求派警保護由據呈己悉查於上年該民等組織浦岸公所曾經各輪船公司指稱種種弊端業自由星散各方反對實與商旅有碍所請派警保護恢復開辦一節俟上海縣警察廳來文知照否則决難照准仰即遵照此批 
[縣署批示三則]  
　　狄葆賢呈爲自費留學日本東亞大學請轉呈核給公文由呈及書表均悉己據情轉呈省長俟奉核示令遵仰即知照書表存送 
　　揚晋榮等呈爲任意抗延請提押限修由據呈後又經飭催該鄉董據復屢尋顧春桃近始晤見開導再三意仍堅執等語當以案經飭令估修顧春桃自應照認修費以便興工豈容再任推諉茲己嚴飭該經董仍遵核定辦法妥速辦理矣仰即知照 
　　二十一保二圖地保錢建文呈爲守候日久請求迅予提騐發給諭戳以資辦公由己提案訊奪 
[淞滬警察廳批示三則]  
　　通海花公所批續呈各節仍係理想之詞在該公所維護同業立意堪嘉惟來呈稱存棧花衣訪聞歷被王根發串竊銷贓繼又稱挖竊未曾目見銷贓又難破獲是則依然無絲毫確據之可言似未便據此即爲信讞聽候本廳查明另案辦理可也仰即知照 
　　曹江氏批呈悉查爾婿朱賢清即朱興清因竊花拘案業經援引警法行跡不檢拘留二十日以儆當此執行之日未便即予保釋所請應毋庸議至當時獲案之二人業經訊明有意圖竊行爲亦己從嚴懲辦矣仰即知照 
　　陳祥麟批據呈李桂棠妨害公衆衛生各節是否屬實仰候令行三區警署秉公訊明核辦可也 
來函 
[清心實業學校致南京二函]  
　　致吕惠如函逕啓者近閱各報紛紛記載貴校全體學生己有勢不兩立之象竊思校長　於學生宜於威望之中濟以感情若徒事壓制不諒人情適足爲聚怨之府終必至於互趨决裂而後己今學生對於貴校長盡情攻訐痛加詆訾旣不留餘地設再照常任事非特號令難行荆棘業生且恐激起他變愈難收拾本分會素尙公正不涉偏激對於貴校學生旣無特别之關係即對於貴校長亦無絲毫之嫌隙用敢盡其忠告之義剖陳左右務希貴校長急流勇退之請辭職庶勉圖晚蓋或可効用於異日也愼勿藉口省署敎廳均予挽留而意存戀棧倘不畏清議而更逞其倒行逆施之行爲則貴校學生固有最後辦法對付貴校長凡爲學界均將共抱不平有以處分貴校長矣至山窮水盡而始悔回頭無路不亦晚乎言盡於此統惟垂察知我罪我所不計焉專此順請台安上海清心實業學校學生分會啓 
　　致蘇敎育廳長函敬啓者省立第一女子師範學校校長吕惠如辦理校務措置乖方全體學生羣起反對其不洽輿情萬難繼續任事己屬形跡顯露無可掩飾乃該校長呈請辭職貴廳猶曲予挽留不審用意何在豈區區一女師校長舍吕惠如而竟無他人堪勝其任乎且留一校長而結怨於全體學生甚爲貴廳所不取而貴廳長亦何愛於吕校長而必殷殷垂青挽其繼續任事乎敝分會素尙公正不涉偏激對於吕校長旣素無絲毫之嫌隙即對於女師校生亦無特别之關係惟痛惡該校長之任意壓制面深憐全體學生之橫遭摧折用敢援鳴鼓而攻之義申旁觀不平之請務乞貴廳長俯念敎育關係重要不容有學界敗類盤踞其中致喪生機破除情面扶植正義當將該校長嚴詞罷斥一面另選賢能整頓校務不特該校全體學生咸荷恩霈凡在學界人士咸將歌頌大德於靡旣矣冒昧凟陳統維垂鑑并乞立予施行無任切禱之至順頌公安上海清心實業學校學生分會謹啓 
[中華國貨調查會對於設立公售處疏通存貨之懷疑]  
　　（上略）閱各報登載有人組織團體設立公售處以疏通存積劣貨其措辭以爲五四運動以後經營劣貨各商號存積劣貨多至二千餘萬節期將屆設不於此時疏通凡存劣貨各商號及與伊等往來各錢莊當連帶受其影響因具此種特殊關係故有組織團體疏通存貨之舉本會對於此舉博訪周諮凡爲吾中華國民稍具天良者咸謂其組織無論若何完美終不免令人無疑其最大疑點有四（一）設立公售處疏通劣貨其所存劣貨由公售處零星銷售乎如山公售處零星銷售也姑勿論其限期爲時尙邇斷難銷完此二千餘萬劣貨展至明年今日亦難逹銷完目的抑由公售處蠆數批發乎如由公賣處蠆數批發也無論如何防範僅於劣貨之箱包上加以特别標誌而止而於貨物之本身上無能爲力也况利之所在人必趨之彼貪利奸商伎倆百出譬如向公售處批一件之貨彼携回不售反以廉價購入十件百件之貨在門面銷售設或有根其來源彼曰我由公售處批來存貨固有憑證可稽也其將何法以制之乎此本會對於公售處疏通劣貨懷疑者一（二）疏通存貨無異取消抵制劣貨之假定名詞也彼大販特販劣貨者假此名詞曰我銷售者是存貨彼購劣貨者曰我所購者是存貨於是銷劣貨之店門面之所點綴者存貨買者手中所持者是存貨到處是存貨觸目是存貨及致日習月濡幾不辯存貨爲某國物而國人腦筋中尙復有抵制劣貨之印旬耶此本會對於公售處疏通劣貨懷疑者二（三）國家貧弱病在國民不知提倡國貨抵制劣貨問題發生實爲我人提倡國貨之好時機熱心愛國之士利用時機投資創辦工廠製造國貨方接踵而起雖創辦之始出品不及舶來然國民爲救國計亦多樂購將來製造逐漸改良國貨自有發逹之望今當抵制劣貨聲中提倡國貨時機忽倡疏通劣貨之言斯舉固成殊於提倡國貨前途發生絶大障碍此本會對於公售處疏通劣貨懷疑者三（四）救國家危亡非空言足以成功必我國民有最大犧牲方可逹救亡目的抵制劣貨而受損失即爲救亡之代價亦爲一時痛苦些許代價一時痛病不願受安能救國亡而雪國恥不幸而疏通劣貨之舉成敢料救國雪恥之大事業將於疏通劣貨中無形消滅振興國貨挽回利權尙復有望乎此本會對於公售處疏通劣貨懷疑者四以上四種疑點本會認爲於救國根本大計有妨碍不知發起組織公售處以疏通劣貨諸君以爲然否敬揭示天下祈熱心愛國者共加考慮也 
雜評二 
[徐季龍之談片（庸）]  
　　徐季龍君之談話於我國外交官之　頇麻木言之慨然嗚呼此亦外交失敗之重大原因也 
　　颟頇麻木爲中國官場之普通性當外交之衝者而亦不脫此習氣則人以靈敏而我以麻木颟頇應之結果安得不敗政府嘗謂弱國無外交豈知外交之失敗固不盡由於國弱乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
　　自由談三字皆用當代名人字跡每星期調換一次今日係侯堯夫先生手書 
新談 
[蛇苑見聞錄（上）] [  雲舫]  
譯世界雜志 
　　距巴西之芍白羅Ｓａｏｐａｕｌｏ不數里則有世界最瑰奇之科學建築曰布坦覃蛇苑Ｔｈｅ　Ｓｅｒｐｅｎｔ　Ｇａｒｄｅｎ　ｏｆＢｕｔａｎｔａｕ舉凡南美諸深林濕草中所產毒蛇悉羅而致之該苑著者曾身歴其境詫爲奇觀隨即就其所見聞者錄有筆記趣味濃深且含有科學意旨引人入勝之作也爰譯其原文如左 
　　予旣抵芍白羅詢諸該地友人曰予將何以新吾耳目友人聞予言不假思索曰其蛇乎此地極天下瑰奇偉麗之觀而其最足令人咋舌者則爲蛇苑常人未能細領毒蛇之狀態者可於苑中飽領之予懦縮曰子能導予一游其他勝境免蹈危險之地若毒蛇所盤踞者歟昔者予嘗聞蝮蛇之害矣今不敢以身試險也友人曰此地勝境固多然皆弗蛇苑若子試尾予往其處必嘖嘖稱奇第勿存畏心此地業咖啡蔗糖者間嘗於田中受其苦若前往參觀布坦覃之蛇苑者未聞有毫釐之危險也友人旣言之如此其切余之好奇心滋動且蛇苑之名尤易惹人警覺此殆猶小說中之最警醒者聞其名而色變也 
　　予乃與友人就道赴所謂布坦覃蛇苑者其地距芍白羅約六英里途次于與友人暢談友人爲予述蛇之歷史蛇之爲害以及一切關於蛇之神怪談悉詳其析據稱巴西最名勝之地爲該蛇苑各方人士來此問游者必以先睹該蛇苑爲快該院爲當代著名科學家巴西博士Ｄ　ＶｆｔａｌＢｒａｉｌ所創設溯自落成之日以迄於今未嘗出險惟某年法國某政治家來游此苑適一響尾蛇Ｒａｔｔｌｅ－ｓｎａｋｅ躍自圓屋中缚其身幸爲司苑者所見持矛捕獲之而某先生ＶｏｎｒｉｅｒＯ始免於禍友又稱巴西產蛇最夥率皆大而毒尤以克魯泰兒Ｏｒｏｔａｌｅ與波秃勞勃Ｂｏｔｌｉｒｏｐｓ兩種爲最險惡昔有葆西博士Ｄｒｐｏｚｚｉ稱該蛇於每歲中害人二百四十有奇時則布坦覃蛇苑尙未成立也自有該苑以來即有消毒血清Ａｉｔｉ－ｖｅｎｏｎousSeruin出世而蛇害大减時或以血清分贈諸植咖啡蔗糖者以易若等所得之印度大蛇ＯOBRAS又有所謂種痘以治蛇咬者乃卡爾邁特敎授Ｐrof·Oalrnetle所發明云入布坦覃蛇苑則贊歎巴西博士之偉績苑極廣藏蛇無算　蟒之屬尤多或大或小或有毒或無毒罔不畢具苑之大小佔地可七百畝而蛇所聚居之處據地不過五百方碼自苑之後方測之狀類黑奴之村居又似阿剌伯人之墳墓以苑中多圓錐式小屋星羅棋布於各草場及甬道問屋絶類墳塚乃用水門汀砌成蛇居其内旣不觸烈日之光復不感嚴冬之寒小屋之四圍純環以牆牆外復有鐵桿環牆之内者則掘有水壕蛇不能越雷池一步也然遊行小屋中亦頗得自由之樂趣非蛇之安樂鄉Serpents　Paradese歟 
新智識 
[童子軍游戲（續）] [  上虞陳伯源譯]  
（七）救護競賽 
　　每員身上繫一紙片書一傷名於其上分衆爲紅綠二羣每羣以一員主之劃界駐守 
　　然後擇二營寨（其盧置之地位則相距愈遠愈佳）每寨中置以輕便之物（例如火柴空盆短竽等物）其數之多寡以一員一物爲準（視敵羣之人數而定） 
　　奪取他營物品歸面置之己營是游戲之要旨也 
　　一員留居己營（營地須宜狹小）或取他營之物而歸或執俘虜而回之際敵員不准虜之 
　　此種游戲須在暗殿或多躱避之處舉行之興趣必濃 
　　如一員遇敵苟得其紙片而讀之則該員即爲所虜然後照其所書之傷獲俘者取就近可得之物作藥品而治之旣畢俘虜須隨之歸營途次俘虜倘遇己羣人員則其同伴可試觸其身而救之然後可以撤去布帶而回己營 
　　虜獲敵員是一羣之第一要務 
　　爲羣主者留駐營中每有遇救人員則再給以新紙一片判斷救傷之纒綁周到否審察治理之方治以及管理一羣之分數爲其專職 
游戲及半雙方亦可調易羣主 
　　隊長笛聲一鳴游戲由是告終雙方加結分數多者爲勝 
　　分數之分給列下每物獲自敵營一分每虜一敵一分綁傷則 
一一二三分不等視傷之輕重施治之手續繁簡而定之 
 
[瑞意間之雙栢隴隊道]  
　　雙柏隴隊道係穿阿爾伯斯山而過自瑞士之栢里至意大利之伊思爾（伊思爾在棠木沙之上三十里）爲止長三十六里爲世界最長之隊道此隊道係於一千八百九十八年開工於一千九百五年告成建造費共二千九百四十萬銀元工程之浩大可想見矣一千九百六年正月二十五日第一次火車開行在隊道中約行三十七分鐘行開車禮之日瑞士意大利兩國人民皆歡呼歌舞蓋以隊道旣成交通愈便兩國人民必將愈形親暱也右圖即火車在伊思爾出隊道之情形 
　　（八）答問 
　　設立數臺於每臺上置一游戲物品如棋盤等物使二員居之每員之旁放摺紙鉛筆各一 
新拾遺 
[簡易之職業（二）] [  瘦鵑]  
　　英國約克歇埃有富農湯麥司白蘭克者擁良田萬頃年穫甚豐惟田間禽鳥特夥往往損其禾麥白蘭克憤甚則招人作芻靈以驚禽鳥登廣告於報端曰『茲需多人作芻靈守田以防禽鳥舍驚鳥外别無他事無論何人均可應徵貌之奇醜者尤所歡迎每星期工資二十一先令并供給食宿約克歇埃白蘭克田湯麥司白蘭克啓』此廣告傳逹甚廣一時丐人之來應徵者凡百餘人白蘭克則選其五十人被以制服并以鐘鐸警笛鐵鐵木杖等物授之蓋皆用以驚鳥者五十人遍散田間長日高坐每見鳥至則或摇鐘鐸或鳴警笛或以木杖叩鐵謹譁呼以遂之羣丐飽食暖衣無所用心每月且可得四金鎊之工資樂乃無　一夕榖食火發羣丐袖手旁觀白蘭克許每星期各加工資三先令始相助撲滅云 
　　英國當哀得華七世柄國時宫中有一人專司　酒之職每各地酒商以名酒來即由此人先嘗兵酒别其味之精窳始進　王每值釀酒之期則遨遊法蘭西德意志西班牙意大利諸其選佳釀購取以　而王之所未嘗者彼則先己飽嘗之矣聞其人俸給頗厚所事　箇易一般酒徒聞之不將涎垂三尺乎英國某鎭有農夫以果園中多蜂輒毁其嫩果不克成熟因招人撲蜂得二十人每人每小時得工資四辨士苟一小時中有受蜂剌至二次以上者得額外酬資四辨士聞此等工人所　頗豐尤望羣蜂之來剌云又鎭中有某機關因患蠅招人撲蠅凡以死蠅一千來者酬以三先令即賚往鎭廳中焚之二星期中耗資至三十金鎊之多一般細民咸喜得此簡易之職業而尤頌蠅之大德云 
小說 
[報復　勃列敦奥斯汀原著] [  凭虛]  
　　一日冬季之午後日暮嚴寒德國之某小村駐有法蘭西之估領軍一營不設營帳軍官士卒悉受命寄宿於指定之村民家中時長官之令甫下將士方四散各覔其指定之宿所營長與軍醫官出司令部最後躑躅村道中覔其宿處不得村中德婦見法兵過惴惴然惟恐見罪而毁其廬則咸裝容作態倚門强笑故作不自然之歡迎其詔諛奉承之態有過花街柳巷中者實則若輩自過慮耳毁廬刼物德兵之慣技初非協約軍之所能也村中居民悉婦女僅少數屋中間有一二憔悴可憐之退伍兵見法兵至而悄然潛匿於屋後耳二軍官者營長身矮微胖愷惻慈祥望之不似殺敵之軍人而兩目則炯然有光作淡灰色軍醫年猶壯盛靜穆寡言而言時則又果决爽利無遲疑態惟兩眸乃頺然鮮神采常若帶憂容不稱其爽利之態二人行默然置德婦之獻媚謟笑於不顧亦不示以驕容是時對而忽來一軍官行旣近互致敬禮是爲營中之副官年事方少氣盛好弄平日爲事輒欣然先於他人自大戰告終勝利全操而後其愉快欣悅之情迺更倍增常日見其開口而笑是時則又欣然曰營長吾儕之屋殊佳室内陳設幾盡爲最新式之安適品雖非廣履顧亦寛舒村中之屋恐無復逾於此者臥室舍吾三人者外尙有一室供吾僕行李輜重己安置晚餐亦將於半小時内具備諸事可謂完美營長君謂何如言己又踴躍歡笑不己營長微笑以灰色之眸子睨之曰喬丹春屋主人則何如老且醜乎少年聞言色乃愈喜以指就唇作吹呌聲躍然曰啊營長君會當見之明珠也寳玉也金剛石也女子之出衆者也言至是又變其語調曰此等諛詞吾决敢加之吾意蓋謂設彼非德人者彼决可受之而無愧有見之者但覺其可愛之美而輒忘其爲德人然無論其爲德人與否彼美實不可諱彼實當妙齡彼實爲豓絶營長如彼其人實不可多得吾且知其聰明亦必極頂言畢當長默然旣乃徐以手撫少年之背曰吾親愛之喬丹吾當圓君君又得一勝利矣言次睨軍醫微笑少年副官急故作莊容曰否營長君言何意吾儕均相知者君須知不幸彼迺不能作法語而吾則不能讀德音者惟吾己探悉彼夫實一軍官己戰死方庢是又學作一德語曰己戰死於克利格之軍官顧謂軍醫曰然否君譯者吾言似不誤軍醫頷首淡然曰不誤汝若從師則進步當更速宣逹情愫益當無阻少年大頳辯曰醫生汝何狂吠若是彼卑怯特甚一若驚弓之鳥吾之此語竊彼口實耳汝乃妄造黑白若是嗟乎吾復何辯汝曹當自見之今吾儕至矣 
[自由談之自由談] [  不冷]  
　　賅括前清大員之口吻曰心衛不正現今官吏之口吻曰擾亂治安皆賅括名詞之作用也不請今之平民亦有賅括之語曰無常識 
 
 
 

Page 15

 
 
   
 
 

Page 16

 
 
   
 
