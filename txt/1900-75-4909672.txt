# 1900 - 75 - 4909672

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○賓治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌畫室或申報館帳房可也此佈 
[勸華人慨輸印度振欵說]  
　　印度古天竺國爲佛祖降生地靈山勝境彼教中每艶稱之至今居民崇尚釋教紅牆紺宇觸目皆然生子則薙度爲僧謂可藉邀福佑揆其佞佛之深宜乎得庇慈雲永無災難矣不意自前歳起旱魃爲虐飢饉洊臻核其被災之處多至面積三十萬英方里飢民多至四千萬名口此外尚有十四萬五千英方里亦人民流徙困苦難堪嗟乎佛竟無靈天何此酷英廷明知屬邦受此災害發帑施振義不容辭然目今與搭浪司華列戰事方殷勢難兼顧不得已由印督立會演說就地籌捐而一滴楊枝終未能大千灑遍英國著名律師担文君心焉憫之爰釘成捐册廣懇中國紳富量力捐輸執筆人曰我華人士之宜急籌印振也不特交鄰之誼爲然且揆之報施常情尤不可稍涉推諉焉猶憶光緒十四五年中國蘇皖山左均被水災萬衆嗷嗷待哺甚急東海江海兩關道迭次函致駐紥南洋新加坡總理事官黄公度觀察勸諭紳商廣爲捐助而人情未能踴躍僅收得洋銀二千七百餘元幸新加坡總督施密司君出爲提倡選派華洋紳商分投勸募得集洋銀十萬九千六十七元内有新加坡檳榔嶼麻六甲議政局公捐洋銀二萬五千元白蠟國王曁其議政局公捐洋銀一萬元碩蘭莪國王曁其議政局公捐洋銀八千元此皆英國屬土或係保護之邦使非新加坡總督權力萬不能集此巨欵此外華洋人等均因總督爲登高之呼遂相率爲衆擎之舉源源湊解餘力不遺同時英京倫敦府尹威德海參贊瑣羅比君亦在倫敦及香港等埠先後捐募英金三萬二千六百五十四候約合富時庫平銀十三萬兩有奇陸續寄交担文君轉交江海關道憲　解災區數省哀鴻得此仁粟義漿不暫起　　　　水火　　功　何可　　　　有災而彼振之彼有難而我不能握之匪特於情未洽卽揆之交際之道亦豈匪無　於中或曰目今中國蘇省之淮　浙省之紹興水厄頻罹沈災未澹勸捐之牘乞振之函早已紛至沓來應接不暇若再馳情域外雖宏胞與之量不亦有類於從井救人乎則謹應之曰世之爲善舉也原不過求合於心之所安初不必因彼此而稍分畛域况中國雖　災未已然較之印度之荒輕重迥乎不同苟得好善者或節筵宴之資或省冶遊之費聚沙可以爲塔集腋可以成裘書所謂人之欲善誰不如我眼前功德何可稍形退讓哉又有說者自漢時夢兆金人佛教流入中國數千年來上自公卿大夫下至農工商賈無不尊崇佛法謂可弭禍消災在富厚者設齋建醮固不惜輕擲千金卽家本中人而朔望之馨香春秋之供獻終年耗費亦頗不貲爲此者無非欲仰邀我佛之靈藉資保佑今佛所棲神之地竟使衆生備受諸般苦惱其慈悲之念當亦油然而生倘有人以焚香建醮之資移救啼飢號寒之衆則諺所謂救人一命勝造七級浮圖佛而有知必當歡喜世有能明此意者乎吾知福佑之來必遠勝於尋常萬萬也 
[本館接奉電音]  
　　昨日午前九下鐘越三十五分時京師飛電傳來上諭三道硃筆一道旨一道敬謹譯登○二月二十一日奉上諭甘肅鞏昌府知府員缺著林星賢補授欽此同日奉硃筆胡祖蔭補授通政司叅議欽此同日奉旨江南織造著祥煜去欽此同日奉上諭直隸承德府知府員缺著錫恒補授欽此同日奉上諭前據御史李擢英奏叅河南西華縣知縣孔慶筠曁捐升道員前河南舞陽縣知縣張錫麟貪劣各欵當經諭令裕長確查兹據查明奏稱孔慶筠藐法營私及詞訟納賄各節均無其事惟於狄松嶺等隱漏稅契一案輒令捐罰民錢迨交卸有期始行補票跡近彌縫孔慶筠著交部議處張錫麟於徵收錢糧尚無勒派情弊惟業經丁憂尚以清理帳目爲名沿途逗留不知赶緊回籍守制實屬利欲薰心有虧孝道張錫麟著卽行革職餘著照所議辦理該部知道欽此 
[俄瞰波斯]  
　　廣州中西報登某處來書云目下俄人於波斯國内舉動甚爲秘密窺其意蓋乘英搭交戰時思遑其兵力併吞波斯若是則東歐戰氛恐將從此不靖矣 
[俄路確情]  
　　昨日有客自哈爾濱致書本館云東省鐵路刻已築至大半今冬其枝路可由哈爾濱直達牛莊矣惟由卜奎至海拉爾一帶尚未興工近方由總監工俄員喀爾波甫氏督率工師十餘名赴天津招募華工同興畚　云 
[恪恭將事]  
　　杭州訪事友人來函云西湖孤山之麓朱文公祠例於春秋仲丁致祭本月十五日爲致祭之期朱氏裔孫備辦牲牢禀請杭州府林廸臣太守行禮太守委府學教授翁廣文恭代祠中設有各樂器就丁祭局禮樂諸生中遴充執事當廣文叩拜時鼓籥齊鳴歌詩數章以娱神聽三獻已畢焚帛送神迨廣文退入官廳更衣而返朱氏後裔復設席祠旁邀執事諸生飲胙十六日爲致祭海神之期撫憲劉大中丞特委候補道萬砥莊觀察前往行禮黎明觀察命駕出清泰門詣烏龍江海神廟先由中東西三防分府預備祝帛牲牢鋪設齊整洎觀察祭畢回城已紅日西沈暮烟四起矣 
[振興蒙學示]  
　　欽加五品銜賞戴花翎升用同知直隸州特授安徽望江縣正堂加一級記大功十二次何爲出示勸辦事照得蒙養乃人生之始學塾爲教化之原欲求一邑之俗美里仁必令四民皆誦書識字本縣躊躇經歳現已得一簡便易成之術釐定義塾章程先由城内開學試辦惟四鄉小民幼而失學目不識丁者實繁有徒以致心地糊塗不能明理鄙陋之行筆難罄述此無他教化不行之過也昨於下鄉巡查保甲之便與封職余紳仁賓等計議凡村内有烟户數十家者附近必有公廟祠宇亦可仿照城中義塾辦法或獨自認捐或數家公湊延師招徒不必　 
 
 

Page 2

 
 
定額數亦分讀書認字兩項辦理余紳等深以爲然志在必行除摘叙章程外合行出示勸辦爲此示仰該村軍民人等一體知悉卽按照章程　力勸辦務底于成本縣于該村有厚望焉毋違切切特示計開章程一一村之中或於宗祠或借廟宇或香火堂設立學塾一所查望邑各族各有公堂公産各寺各甲又有公局如同仁敦善等名目不一無非爲地方善舉何妨酌分有餘之公欵卽充作延師之修脯聘請循循善誘塾師到塾教讀收赤貧之童子人塾讀書或聽其附從問字每年所費修金不過二三十千文而貧家子弟獲益無窮各紳耆等務宜實力奉行毋負本縣殷殷勸辦之誠是所厚望也一問字各學生約以十人爲一班每日預定時刻到塾分班教授各認四個字如姿質稍次者卽兩個字或三個字亦屬不妨總以日日認字爲要認畢繕上大人粉牌一次卽望俗呼水牌是也繕畢卽聽其散學又更一班如前法教之所認之字必須孩童所能稱名而不識其字者爲準蓋孩童五六齡時如天地父母兄弟叔伯吃飯吃粥及鞋帽衣衫田地房屋鷄犬牛馬等類均所已曉而不識其字者幸此教以認之隨時曉以字義所謂由淺及深再逐漸告以忠孝節義俗語中之大體編成四字句令其認識每年以三百日計之能不間斷可識一千餘字三年可得三千餘字將來該孩童成立後無論爲農爲賈亦不致帝虎不分魯魚莫辨矣而各孩童在塾不過一二點鐘時散學後仍可歸家各操本業此本縣冀吾邑中無不識字之人能個個知綱常各教號稱仁里豈不美哉一望邑寒士居多苦無地可以教館卽有館可教所得束修亦復無幾由於從學者少今本縣創設問字學塾名目每年只收問字學生束修錢至多四五百丈節禮請酒等費概予删除不但貧家小子可以識字卽素不識字之丁男亦可從師問字窮一日之久可教七八班在爲師者並不十分吃力卽以每人每年四百文束修計之約共可得三四十千文較之尋常二十餘千文之館此猶愈於彼也在學生所費甚廉不致吝而不學在先生集少成多且免無路謀生好弄刀筆流爲訟師致千憲典洵稱兩便美法前者本縣週歷各鄉查辦冬防兼親催正賦之便凡接見各紳耆諄諄勸諭次年實力舉辦學塾並呼令各居民子弟到案前親書淺近字塊教而識之不下數百名之多而各子弟頗願受教足見人心向善同此秉彝當據各紳耆允遵照辦第恐面從心違用再諄諄示勸所有各紳耆姓名均已一一存記於册來春本縣卽往密查如果言行相符勸辦確有明效本縣不惜花紅奬勵倘竟置若罔聞亦不能不加以白眼尤望諸紳耆共以物恒爲勉幸甚幸甚此示未畢明日續登 
[藥局火警續聞]  
　　上月二十五日之夜廣東潮州府城金山火藥局被火前已略記報端兹者廣州中西報云當火起時砉然一聲幾訝天驚石破局之前後左右震壞房屋二百餘間居民之因是而斃者二十餘名口次日查見被火之處有一屍骸疑爲盜取軍火而來倉卒中葬身火窟者也 
[漢皋火警餘譚]  
　　昨報曾紀漢口新碼頭茅屋被火一事兹得漢口采訪友人續函云是役也一刹那間已燬去民舍一千一百三十七户焚斃男婦五名口其中多係兩肩荷一口之輩被災之後大雪繼之冪地席天慘不忍賭漢上不乏仁人義士不知能使西江涸鮒沾潤餘波否也 
[拐匪何多]  
　　杭州訪事人云本月中旬兩日之内杭省佑聖觀巷某轎傘店内失去三孩長十歳次八歳又次六歳孩父報請保甲局　查提調王太守特飭捕役留心偵捕並頒出賞格如有拿獲拐匪者賞洋銀百元通風報信者賞洋銀五十元仁和錢塘兩縣主訪知其事亦懸賞緝拿迄今多日尚無蹤跡十四日百井坊巷某砑紙作中有一年方七歳之女孩忽然失去十五日王街弄吳宅有一十二齡之女使買物不　　之市中人云見與一中年婦往北而去所携竹籃寄在豆粉鋪内若是則亦被爲拐匪誘騙無疑矣 
[津郡官塲紀事]  
　　天津訪事人云天津府李蔭梧太守因病出缺所遺篆務由督憲裕壽帥札委林豫卿太守代理太守卜吉月之初十日午時接印暫就道署迤西公館中辦事緣李太守靈柩及瀛眷尚滯署中也○順天提督學政張大宗師考試津郡七學生童已將竣事定於本月十五日按臨永平府舉行科試○候補守備程守戎璧光曾奉督憲裕壽帥札委前赴英國某廠監造快船兹已工竣日前航海回津趨詣督轅禀見銷差 
[寗郡官塲紀事]  
　　寗波訪事人云寗郡官塲於本月十五日齊集嶺南山莊爲府尊莊堅白太守餞行十六日又以新任高嶼卿太守異止設席洗塵旣而莊太守定於十八日起程屬下各官咸往恭送○鄞縣徐蓉齋大令蒞任後禁絕花會花韻　會地方賴以安謐某日南鄉蔡　橋及鎭東等處民人公送萬民傘一頂德政牌四面大令謙遜再三然後收受○郡城文武印委各官定於木月十五日假嶺南山莊舉行團拜之禮華筵旣張樂部斯進絲清竹脆酒冽肴芬履舄駢闐此樂何極是日到者文自道憲誠果泉觀察武自提憲余瑞廷軍門以及鎭海砲臺吳吉人統領釐局總辦錢幹卿太守都計數十人○寗波府經歷程曲九叅軍因丁外艱禀請開缺日來靈柩尚在署中須俟本月十七日開吊後扶至珂鄉安葬○新任寗波府高嶼卿太守自本月十二日接印後卽發出牌示定於十四日閱城十七日考代書循舊例也○鄞縣徐大令示期十七日甄别堇山書院以覘學力而育人才 
[津橋春眺]  
　　天津訪事人云本月某日郡城西門外如意菴後某姓子將近鄰某姓家八齡幼女誑至村外人跡不到之處肆行强暴女大聲呼救某姓子用物塞其口女狼狽而歸向父母哭訴情形女父忿甚奔赴本叚保甲局禀報局員派勇前往拘獲解請總局憲訊明送縣懲怡沿途觀者莫不髮指眦裂謂如此淫兇惡棍死有餘辜○自正月以後兩見祥　本月初天氣陡寒河中冰復凝結至十三日北風怒號午後天　又作玉戲直至上燈後縢六君始返斾計得雪五寸有餘是晚有客由京乘火車來津言及京城之雪由辰至酉尚未稍止不知於田中春麥有碍否也 
[睛川雲樹]  
　　漢口采訪友人云鎭上通齊門外鋪户如雲商民蟻集長街十里良莠不齊而盜案卽因之而起禮智司許鑫齋二尹有　稚互特派捕役四名常川駐守藉以捕盜賊而保閭閻亦安民之要政也○漢口鐵路學堂需用繪圖生數名某書院甲乙兩學生將應其聘院長竭力阻之○西人就通濟門外新築賽馬塲例不准華人於此馳驟某武弁不諳是例竟於本月某日貿貿然策騎　至鞭絲帽影顧盼自雄突爲印度捕所見舉棍辱之弁力不能支抱頭鼠竄而去○漢陽龍燈提左近有三眼橋焉橋外築有長隄阻水倒灌兹當春水方生之候邑侯何蔚生大令委員會同鄉董勘得隄身微有損傷大約不日卽須鳩工培築矣○通濟門外日本租界之畔江心忽漲起沙灘幸幅員不甚寛長輪舶往來尚無妨碍○署理漢陽府施鶴笙太守紀雲已於本月十二日接篆各寅僚咸往道賀○柴煤二者爲居民日用必需之物兹因湘水暴漲炭船之到埠者不計其數市價驟减每擔祗需錢二百五址文米價亦平從此漢上居民庶可免米珠薪桂矣○漢鎭大碼頭一帶土性甚鬆河岸屢築　潰兹者許鑫齋二尹奉諭重修已全工告竣矣○自大吏奏設夏口廳後日行公事甚繁覊押人犯亦逐漸加多陳少石司馬委員督工赶緊建造監獄刻已土木大興行將竣事矣○寳塔洲釐局委員劉明府震嶽因侵吞公欵被司事上控業已撤任詣省待質局務由上憲委候補縣汪明府接辦○前有德意志兵艦一號停泊漢口英界江濱兹已開行聞係來此稽查商務云○某日之夕狂風怒號幾致摇山撼岳漢鎭大通巷中叚某姓家板屋三間均被封姨摧毁壓斃幼婦二人傷者五人舁往醫院診治 
[鳩水芳瀦]  
　　蕪湖訪事友來函云雨絲烟柳節近清明三五少年在往於緑楊芳草間高放風箏藉以行樂惟蕪邑附郭一帶電綫縱横 
 
 

Page 3

 
 
一經鷂綫絞纒卽於電音有碍現經電局委員黄别駕移請蕪湖縣並綫路所經之當途繁昌銅陵各縣一體出示曉諭凡放風箏必須另擇空　之地不得與電綫相近否則一經絞纒貽誤電音卽當從嚴懲治也○賭博向十例禁西教士勸誠尤殷蕪湖湖南會館比鄰鄧姓教民將前進市房賃與英教士牧君開設基督僵講堂後進則仍自居眷口平時每有牧猪奴一流人物出入其中青龍白虎之聲徹於遠近本月十一夜被河口巡檢唐少尹訪知親帶弓兵悄然而往得以緝獲賭徒搜出賭具教士守定局外之例並不阻撓當夜少尹卽將鄧姓解至蕪湖縣署交三班公所看管次日正擬禀請邑宰訊辦突有教堂司事某甲貿然到縣面稱昨夜唐巡檢帶差捉賭不先知照留心致堂中失去對時表等物請卽追還邑尊頷之 
[潤州春雨]  
　　鎭江訪事人云前者揚州府沈碧香太守因事赴江寗兹已事畢於月之十七日乘舟回署道出潤州就官　頭繫纜命輿赴各當道處拜會翌晨卽揚帆渡江○山巷某甲沈湎於酒無日不向街頭沽飲本月十七日之晚鼉鼓初敲貿然赴新街某酒肆叩門時已酩酊矣肆中人勸令回家甲乃沽酒一瓶而返行十餘步傾跌於地巡夜兵役見之舁送至家家中人安置牀上聽其安睡至次日日上三竿喚之不起細視之已氣息全無魂遊酒國矣○自二月以來雨雪交加菜麥受損至十五晨朔風怒號午刻滕六君惠然肯來扯絮搓綿灑作梨花萬片　望郭外峯巒宛若璚裝玉砌十六日陽光微露旋卽陰霾寒氣更甚十七晨簷溜中猶雜雪花午後始止小本營生者爲雪所阻無不愁眉雙鎖而　生者似亦宜格外留心也○淮揚鎭總兵潘鎭軍萬才因公赴蘇事畢言旋月之十六日道經京口停舟六吉園碼頭命駕赴文武各衙拜客十七日卽揚帆北渡○鎭江南𤃩書院向例二月中由道憲定期甄别本年長久山觀察擇定二十日課試先期曉諭在院肄業之孝廉貢監生童均於是日衣冠齊集聽候點名扃試惟試卷須照例自備 
[滬上官塲紀事]  
　　日前代理上海縣篆務之戴子邁明府赴松江叩賀府尊舒復初太守任禧至前晚乘舟回滬趨詣道轅謁見余　　觀察聞尚欲赴金陵一行不知有何公事也○上海縣學訓導邱廣文文定僑寓本城大東門内之盧姓女爲繼室擇吉昨日迎娶賀客　門頗形熱閙 
[飭拿黨棍]  
　　代理上海縣篆之戴子邁明府訪悉在南匯六灶鎭肇事之葉蘭卿有羽黨馬德榮潘其祥二人匿跡南市横行不法爰飭差薛貴前往拘拿 
[佛店幾封]  
　　英租界北京路北泥城橋南首有壽聖菴者佛店中巨璧也前署江蘇臬司韓古農廉訪查禁佛店時住持會念岸深恐　累將菴基契據寄存垃圾橋北首黄姓家迄今事隔多年未經璧返日前忽有某洋人率領多人欲將菴門封釘衆僧駭然細詢情形始知此菴契據被黄子私向祥生茂洋行抵押銀二萬餘兩積欠利銀三千餘兩索之不得故欲釘門衆僧無奈倩黄向洋人再三商懇先將利銀付清洋人始諾諾而去 
[上海巡局紀事]  
　　前日南市大東門外大關橋南首某衣莊被賊竊去衣服甚多次日開單赴十六鋪巡防中局報請緝查局員文二尹飭捕役前往勘明悉心嚴緝○浦東唐橋鎭巡防局委員王芝仙叅軍訪聞鎭上某小茶肆主張關金抽頭聚賭爲害閭閻爰於前日親帶勇丁前往拘獲帶回研訊張自願罰洋銀若干元藉以贖罪叅軍准之 
[英美租界公堂瑣案]  
　　四百六十五號華捕解送朱和尚到案禀稱昨日此人在三馬路黄浦灘飛　口呼救命有十餘人在後窮追經小的獲住搜其身畔藏有碎石灰一包地上遺有髮　一條爲特解案請訊朱供稱不知何人捉姦小的在彼　　致被悮拘求恩明鑒讞員　　漁直刺商之白繙譯官著押候查明再訊○包探沈阿岳解送匪人鍾召元到案禀稱此人身帶銅質小洋銀數十枚至八仙橋一帶各店鋪混用經小的拘獲搜其身畔藏有鑄造銅質僞銀圓之鋼模一副爲特解案請辦鍾供稱小的係湖北某縣人餘供含糊直刺著押候過堂覆訊○包擇沈阿岳解送竊賊趙永生到案禀稱此人竊取洋婦克禮風及日本人家磁花盆三枚售與朱蘇氏經小的查見一併解案請究失主投案領贓朱蘇氏供稱小婦人向開舊貨店收買花盆業已售出情願賠償直刺判責趙二百板著朱蘇氏賠洋銀三元○包探石金榮解送徐桂祥吳阿三到案禀稱昨有賈阿海者投捕房稱被二人訛詐洋銀捕頭倩小的拘獲送請究辦賈投案供稱徐桂祥糾同流氓吳阿三强向小的訛詐洋銀不得已奔告捕頭拘解案下徐供稱小的與賈同業被伊積欠水本料洋銀二十三元七角向索不還反以索詐誣控求恩鑒察吳供稱小的在旁相　並無訛詐之事直刺著押候過堂再訊○包探劉阿炳解送薛金如到案禀稱此人向在周雲生所開小錢莊爲夥此次私取洋銀四十九元逃逸報捕後經小的拘獲解案請辦薛供稱洋銀業已用盡求恩寛宥直刺著押繳洋銀再核 
[法租界公堂瑣案]  
　　著名流氓范開泰卽烏木開泰前因帮同蘇阿如等挖去矮馬高卽楊瑞生兩目控經讞員朱森庭府明飭拿未獲迄今已逾一年楊旋因病身故范法外逍遥益無顧忌前日至南誠信烟館開燈過癮被包探拘入捕房解經明府訊供范稱小的在城内象牙店工作業已改過自新明府著押候查明復訊昨日范弟懷春投案禀稱小的在邑廟桂花廳前開設范天成象牙店兄長開泰在店執業尚稱安分故敢代請本租界楊大昌玻璃店主繕就保狀蓋印圖章投案具保明府商之何繙譯准如所請諭以日後如再犯案惟爾是問○陶士楨吳月泉控徐馥山許仁章積欠會項洋銀一千餘元明府訊究之下許供高陞棧存有洋銀一百八十元英界包探　役陳萬山處存有洋銀一百五十元願將此二欵抵還餘求交保出外清理明府著探帶往收取昨日原告禀稱高陞　主嚴姓聲稱此欵須俟徐馥山到塲方肯照付徐馥山供此欵與小的無干嚴何得藉詞推諉明府著還押候補提高陞棧主到案復訊○應桂馨控陸子堂將田單抵押銀一千數百兩延不取贖明府諭令將陸交保理處日久仍置之不理昨日原告投案求追　由保人交案供稱小的並未欠銀實遭誣指求恩明察明府著交原保人保去限半月理　如逾限不理著原告自投縣署控追○前日周煥庭行至招商局碼頭失去銀對時表一枚報捕後經包探拘獲竊犯洪寳奎供認贓已質得洋銀六元後爲小工頭顧表三備本贖出搜其身畔尚有當票八紙洋銀十一元二角皮夾一枚昨日解案請訊洪供稱此項洋銀在青蓮閣茶肆中　得明府著押候吊齊贓物再核○車去楊亦高禀稱小的所御之車忽被戴阿福王昭榮竊去坐墊當塲追獲交捕送案叩求究辦明府判令各　四百板贓給還失主○賭徒李桂生設灘誘賭被包探拘獲昨日解案明府判責三百板○偷兒王金福掩入萬安樓安棧竊取衣服被包探拘　送案明府判責二百板○剪綹賊王阿榮洪阿五年甫成童已具斵輪手叚前日竊取潘丫頭身畔皮夾一枚被獲送案王洪利口嘵嘵不認行　明府著押候查明覆核○偷兒陳榮七在西門外斜橋及洋涇浜某鄉民所泊船上竊取布衣十餘件行至租界被包探拘獲解案明府判責四百板贓存候失主認領○偷兒王金寳竊取北京輪船上衣服一件被失主拘獲扭入捕房昨日送案請辦明府判責六百板 
[申報館恊振所經收山東河南江西皖北浙紹賑捐二月十一日至二月二十日止第五次清單]  
　　十一日筆耕主人洋二十元○十三日蕭王氏求保不落頭髮生新髮洋四元求安子求合家平安洋五元○十四日溧陽退思齋主人洋二百元○十五日許堃爲次兒忠　　速痊洋五十元許亷求腫疾速痊洋十元永康永順銅洋三元○十七日元芳帳房銅洋二元○十八日馮通伯洋四元榮陽氏求瘋病全痊洋四元○十九日趙門王氏八旬　筵洋十元瓦區氏銅洋四元無名氏洋十元○二十日東海補過子洋二十元戴文記洋八元德慶堂銅洋五元以上總共收洋三百四十五元銅洋十四元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蕪試續志]  
　　蕪湖訪事友來函云安徽提督學政綿達齋大宗師於本月初二日行香放告下學講書初五日考試經古生賦題以閏月定四時成歳賦以題爲韻童題題密雨如散絲賦以題爲韻通塲詩題賦得青雲得路新得雲字初六日考四學生員文題察言而觀色至在家必達詩題賦得程表朱裏得融字策題未詳初七日覆試經古賦題在知人在安民賦以題爲韻餘未詳初八日考蕪繁文童正塲首題壽子曰齊次題如恥之詩題賦得茶甘不上眉得茶字初九日覆試一等生員文題夫子之文章餘未詳初十日考當塗文童正塲首題子曰舜次題曰賜也詩題賦得國士無雙得雙字十一日提覆蕪繁文童十二日發當塗案十七日發蕪繁三縣案從此芹香高擷得意歸來轉瞬秋風又當於選佛塲中一角文壇勝負矣 
[懸賞緝盜]  
　　揚州訪事友來函云本月某日江都甘泉二縣署接江寗府屬句容縣張星五大令來文請協緝匪犯並附賞格一紙爰卽黏貼通衢略謂爲懸賞緝拿事案於光緒二十五年九月二十五日據南鄉朱巷村民人王繼福禀稱二十四夜三鼓時被匪扒屋入院行竊伊妻及傭人聞警起捕均被拒傷又復行强搜刦洋銀衣飾而逸地保據實報請緝追等情旋經派捕及附近團防勇丁兜拿得獲匪犯方得談等五人並原贓到縣訊據方得談供認起意並糾約在逃之周保全周二王春發王春華楊云山及不識姓名等十七人王春發等臨時行强不諱據經通稟緝拿在案兹恐日久遠颺合亟懸賞購緝爲此格仰諸色人等知悉有能拿獲此案正犯眞贓者每名賞洋銀五十元聞風報信因而拿獲者每名賞洋銀二十五元本縣捐廉以待决不食言特格 
[上海縣署瑣案]  
　　前者余小庭控陳殿恩趙壽銓吞没契據代理縣篆之戴子邁明府提訊之下諭令靜候復訊前晚升堂研究余供稱小的因有急需將房契託陳殿恩抵押詎料付去後迄今並不交銀求恩追給陳供某日在冬防委員趙姓家中賭博職員輸去洋銀三百餘元余托代抵契據職員卽轉交趙姓代抵約定抵銀四千兩不料被趙姓扣住明府謂此案非傳趙委員到來不能水落石出飭將陳交人保出候再提訊○去年十月十二日之夜本邑二十三圖地保張金榮投河斃命前晚戴明府升堂研訊屍子張啓祥供父親向充地保去秋圖民張樹金被其母在黄浦司衙門控告忤逆央圖董姜海和保釋姜曾墊付訟費洋銀六元由父親擔保嗣後屢向父親催索十月十二日之晚姜喚父親出外一夜不歸次晨查悉已死於毗連二十二圖之河内明係被姜威逼投河務求伸雪屍妻張何氏所供與其子同姜海和供監生當日確曾具保張樹金然並無代付訟費之事何致向張金榮索償十二晚並未到張家求恩明察王步升供小的現充二十二圖地保張金榮死在兩圖毗連之河内十月十三日清晨屍未浮起及張啓祥來告卽設法打撈禀報到案旋由王大老爺騐得死者兩足無鞋腹未膨脝其中緣故尚求明察明府問張啓祥曰爾父被姜威逼有無見証答並無見証明府諭令一併暫退候查明覆訊○解旭初誘拐歐姓之妾王金寳捲物逃至寗波後托言回申措資赴普陀山薙髮爲僧旣而王金寳與棧夥葛小東尋至其家經解兄鴻圖送局移縣訊押後將弟尋獲解案訊明捲物情形收押在案前晚帮審委員吳端甫明府飭提到案覆訊解供王金寳所携衣飾已典質一空今實無力歸償叩求恩宥明府喝笞二百板問葛曰解始終與爾爲伍爾必分肥限五日内措繳如違嚴比 
[馬路工程局瑣案]  
　　前日船户高寳英在南市陸家浜王錫堂烟館内吸烟王子山莫阿二向詐洋銀四元不遂所欲扭至馬路中攢毆由十五號巡街捕拘入捕房捕頭押解馬路工程局局員程雨村大令提案研訊高伸訴前情叩求究辦王子山供小的與高素不相識莫供稱有人曾被高欠洋銀四元囑小的代爲索取小的不知底細致受其愚大令判掌頰二十下笞責九十板押候查辦王子山交人具保免究○淮安府屬鹽城縣人郭有田前被安慶帮流氓張有發張在寛陳四等攫去棉被等物向之索取反肆兇毆由三號巡街捕拘入捕房捕頭解至馬路工程局程大令研訊之下將原物查獲給郭具領飭將張有發笞責六十板枷號一月張在寛責四十板陳四責八十板荷以雙聯枷發馬路示衆○日前南市捕頭訪知新馬路鹽馬頭紙業公所内有人賭博遣人前往查拿未獲將情禀知馬路工程局程大令大令飭地甲往查旋禀稱小的查得和豐紙棧確有聚賭情事大令遂諭知捕頭此後馬路左近有賭博者務須嚴拿解案訊辦 
[英美租界晚堂瑣案]  
　　上年寗波人何東初由沈金蘭介紹納沈德峯之胞妹沈氏爲妾由其父沈丙照立據日前德峯忽偕其父糾集多人擁至何處將沈氏搶回藏匿何忿甚具控公堂讞員翁笠漁直刺准詞飭差提案前晚倩襄讞委員張柄樞司馬升堂研訊何投案申訴前情求恩追究沈金蘭所供略同沈丙照與德峯互相推諉司馬喝令將备峯笞責一百板丙照責手心五十下一并管押限五日内交沈氏到案再行訊核○同昌煤油號主洪梅齋控石愚清積欠貨欵不還前晚張司馬飭提研訊洪供小的在治下老閘橋畔開設同昌煤油號去冬石買去煤油一百四十箱合計洋銀二百八十餘元除陸續收過外結欠五十二元七角向之索取屢被遊約不得已來案控請訊追石供小的欠銀屬實求恩寛限拔還司馬限每月拔還洋銀十元令出具甘結交人保出違于未便 
[美租界捕房紀事]  
　　甬江孀婦應陳氏徐娘半老風韻猶存近被外虹口某船塢工匠頭目袁桂發勾引成姦雙宿雙飛儼如夫婦昨爲袁之正室某氏所知率領多人蜂擁至氏家中扭毆傷及其面氏因奔直捕房聲訴捕頭令自投公堂具控○昨晨積竊林生生不知在何處竊得衣服携往虹口某押鋪内銷贓適爲包探劉阿炳所見拘入捕房捕頭令押候轉解公堂禀請讞員翁笠漁直刺懲辦○昨日江北人姜耀羣至捕房訴稱同鄉福元藉端訛詐洋銀五元捕頭令包探張阿五將福元拘獲押候解送公堂禀請訊究 
[厚澤如春]  
　　頃蒙南市元大亨莊交來常熟縣無名氏大善士了心願慨助振欵洋一千元拜領之餘仰見厪懔飢溺振恤貧黎之至意欽佩莫名竊查振務至今施者倦矣求者未饜大善士獨能於水窮山盡之時具此物與民胞之量貧糧慨贈鉅欵遥頒相彼災民有不蹲蹲起舞齊頌使君壽考哉謹綴數言藉揚仁德[  上海六馬路仁濟善堂籌振公所施則敬等謹誌]  
[江西官報]  
　　署建昌府崔湘禀到湖口縣倪廷慶委往清江騐工丈田胡遜之委往贑州候委辦東關釐卡縣丞鄭錦春往餘干王培齡往宜春俱催墊欵遊擊張萬葵委充親兵營敎習廣信衛千總相朝棟委解漕督養亷往清江捕陝西補用道黄嗣東由兩湖來省候補府宋廷　由河口分局來省武寗縣張之銳禀到史悠頤由九江來省邵作賓禀謝輪委厘差一次新選上高訓導劉毓珍考騐領憑署袁州恊鎭王國權由金陵回候補縣黄麟委友敎書院點名李德利解輕齎銀往通州吏目馬慶熙卸辦義寗保甲回知縣陳克愼進賢查案回内河親兵哨官柳獻祿往九江公幹新城縣譚紹裘禀到貴谿縣楊焜知事清理交代回蕭兆熊禀謝揷委釐卡一次行知黄宗典禀謝甄别行知鍾祖彤委往長江催運從九崔紹曾上猶等縣查保甲回候補道張瑄往金陵見制臺候補縣趙　往土饒催解欵黄　湘往新淦騐工丈田黄曾詒委友敎書院彈壓興國縣陳宏燮禀到貴谿縣張詧禀到署奉縣孫啓瑞禀到府照汪鳴鑣接查順化門鮑壽齡吉水催墊欵回統領威武剛字等營申道發往吉安查哨内河前營王國林卸事回候補知府曹樹藩禀謝甄别行知典史余晉禀謝准補新淦典史行知候補道盧宗儀回籍守制同知張宗湛往崇仁知縣賀昌祺往吉水楊樂修往都昌俱催漕折李德利解輕齎銀往通州慶豐往南康催交代結盧來源在九江措　 
 
 

Page 10

 
 
人參鹿茸三貴丸○益氣之品人參爲最補血之物鹿茸爲速此丸重用之以爲君凡遇氣血虧損陰陽失陷精不化氣血不歸經酒色過傷腎冷精寒心煩舌燥肢體怠倦上能塡充髓海下可温暖丹田中則健脾益精補先天不足之元氣培後天已定之精神增壽延齡潤顔益嗣每兩洋一元四角○參茸衛生丸○統治男婦老少氣血虛弱精神因乏病後失謂婦人産後欠補凡因虛弱百發皆宜卽無病者服之亦能生精神耐勞碌誠衛生之聖藥也每丸洋二角半雙料者洋一元加料洋五角小丸每兩洋一元○參茸白鳳丸○此丸爲婦科聖藥如資質薄弱不受誕育月事不時經來腹痛經閉血枯赤白帶下一切胎前産後各症皆能奏效每丸洋一角雙料洋二角○金鎖固精丸○專治心腎不交夢遺滑洩精血不固洩後餘滴及年久白濁等症此丸有如金鎖固守玉門功效神速每兩洋一角○舒筋活絡丸○專治風邪氣閉壅塞經絡胸膈膨痛半身不遂口眼歪斜手足疼痛等症每丸洋三分雙料一角○小兒回春丹○統治小兒驚風氣喘咳嗽吐乳多啼發塞發熱水瀉不止一切萬病立可回春每丸洋一角 
 
 

Page 11

 
 
   
 
 

Page 12

 
 
   
 
 

Page 13

 
 
 
[廣東陳恒德堂良方濟世婦女乾血癆良藥]  
此藥專治婦女衝任損傷以及腎虚血枯血少血閉而或憂鬱思慮過度而經不行則中氣益損隂氣益乾致成瘀血凝聚癆瘵險症本堂家傳良藥無論婦女老幼遠年初起一服此藥三日血脉調和功效大見重者服藥二盒足矣痊愈屢試屢騐因此藥十分靈效故敢出而問世非圖漁利也每盒價洋兩元先試半盒亦可不靈還洋○假冐甚多購者認明○函購信力自給○鋪分上海英大馬路萬康醬園對門德仁里内石庫門廣東陳恆德堂謹啓 
[雙龍蝶牌靛青]  
茲者上海裕興洋行雙龍牌後面蝴蝶牌包定歸本號獨售申由金隆　愼豐昌代售並無别分其貨比衆不同較中國靛青簡便鮮艶永不退色銷行已久衆所咸知倘蒙賜顧須認明雙龍蝶牌兩面爲記庶不致悮誠恐假冐特此登報聲明寗波恊順號告白 
[中西大藥房]  
叭噠杏仁露 
此露純用叭噠杏仁釀成精液專治上焦風燥肺熟喉炎胸膈氣逆時行頭痛以及老年痰飲聲啞服此均著奇效誠潤肺清心化熱疏風之佳品也用送官禮尤爲珍重每瓶五角賜顧者請認牌號不悞上海中西大藥房製 
[聲明]  
上海寳善街狀林館於光緒丙申夏張燮藩七股張增寳夏巧生單安寳各一股共計十股開張今正爲單安寳别圖憑中將狀林館一股歸併與張夑藩當面立據過割以後該店與單姓無涉單安寳具 
[大阪商輪公司]  
啓者本公司天龍川丸輪船准於二月廿四日卽禮拜六晚開往長江等埠該輪走水極快買辦司事等均係華人茶飯應酬一切無不週到倘蒙各寳號欲裝貨搭輪者請至本帳房面議是荷郵船會社代理 
[活佛點化半顚僧命相課]  
僧秘授命相課神或來申决相或寄命寳善街天寳棧批命五角細批一元終身二元六十年飛星六元 
[弍彩聲明上海立發票行]  
十一會江南票全張售與蘇城紗緞莊王君少塘董君子範張君鳳儀合得八千元今售逐月澳門票江南票全張五元六角分條六角遠埠信購原班回件老巡捕房北藍墻洋房内 
[聲明]  
黄小魯觀察奉湖廣督憲張香帥之命創辦兩湖小火輪公司集股數餘萬金購造小輪運鄂開行携帶差弁蘇象孚劉永勝湯錫亭朱姓羅姓等數人不惟不要應得之九五扣銀卽餽送禮物絲毫不受某等在滬經商與官塲交易數年此爲僅見觀此可見香帥知人之明與觀察身教之功若中國官塲人人如觀察又何患商務之無起色中國之不不富且强也某等私幸中國之有人謹登報章以爲講求時務首勸志和告白 
[信包被劫]  
十六由硤發至禾中途信包匯票要件被盜刧去信件己早關照各主補寄外掛失票花户聲明萃康謙吉上和康六十二號九十四號二月廿六二月廿九期各二百兩德懋上餘大十號三月初二期二百兩信昌上敦大六千六百六十七號二月廿六期二百九十九兩晉裕上鎰大九百十八號二月廿六期三百兩久大永上嘉廣生票三百元均己止根並此聲明順成信局啓 
[指點良醫]  
敝友黄君竹樓来自四明儒醫中之斷輪手也不論男婦大小諸症得著先生手無不藥到病除於傷寒一道更得玄秘日来踵門求治者紛至㳫来今遷至盆湯弄新橋下北直街允昶質當對門恐未週知特告世之病者倪德錦裘舜章莊炳緯朱六琴謝蓉齋武葆生同啓 
[怡和洋行]  
經理火險公司 
啓者本行承保岸上火險凡房屋生財衣服貨物等俱可代保倘有不測立卽倍償貴商欲保者請至本行或二洋涇橋南本分行面議可也上海經理孻仁士香港依士噸火險公司怡和洋行啓 
[上海鉅安]  
本號自運各欵吕宋烟各式香烟逐月澳門彩票批發兼收廣東闈姓遠埠信購原班回件格外公道遣棋盤街東向開張 
[催柩回籍]  
本堂廿二年滿期之柩擇於本月底餘上新剩四邑盤歸姚邑徐鞀嶺安葬又山會肖諸四邑盤歸偏門外木栅安葬族戚友在申卽速至堂領去不悞佈告浙紹永錫堂白 
[謹防冐牌]  
啓者市上所有茂生及福記牌號各貨均歸本行一家經售近悉有冐牌等事凡貴客商賜購各貨幸勿被朦是盼上海茂生洋行白 
[惠安商船金德興告白]  
謂收乍浦永記行盛源莊上申江敦大莊兌第一千三百七十四號二月廿期洋四百元因原票遺失其票早經聲明乍申兩莊作爲廢紙尤恐各寳號未能週知特此登報 
[招盤]  
今有四馬路石路口轉角三層洋房大觀茶樓烟館因各股東意見不合情愿將一切生財裝修什物等一槪出盤其價格外克己如欲意者請至本樓面議可也 
[招買木箱]  
啓者前出告白招買新板煤油木箱如有用過舊箱底盖俱全亦可望至小號面議價值可也寳善街公順理坤元號啓 
[大彩誌喜]  
第十一會江南票四彩第五千六百四十二號由本號門莊全張售出得主台銜容後登告特此誌喜十六鋪義興莊白 
[義生外國紙行]  
本行自運外洋各式紙料印字顔色油墨文房四寳西學堂書簿鉛筆墨水等物一應俱全專做批發其價格外從亷如蒙仕商賜顧請至上洋鐵馬路橋南首角嘴便是 
[此信生縫衣機器]  
乃爲市上最好 
如貴商客光顧代轉買者其價格外從亷本行現有許多各色機器出售特此佈聞上海彙司洋行告白 
[英金新章票]  
本行自運星架坡加彩大票全張一元半張五角頭彩得洋一萬元著彩容易紅票足兌現批英三月票華二月廿二開大彩電報對單兩禮拜至申分設杭州珠寳巷瑞康發記票行○萬利源○同發○愼安堂○鴻發達○經源大得利○廣惠和鴻運來鴻慶發恊濟○安昌惟善春生堂同得利○蘇州萃寳源○嘉興福潤正和局○寗波王文正紹郡各票行上江寄售立奉廣仁堂公司啓 
[上海美商茂生洋行告白]  
敬啓者小行在華向辦疋頭花色五金雜貨以及軍械機器等物約歴二十年素蒙貴官商惠顧心甚感之今又續到各國異樣新式貨物俱已齊備敢請宦商等勿吝玉趾惠臨小行閱看一切新樣其價無不克已以廣招徠况在英美德日本國等均有分行聘請熟手西人採辦各貨如蒙訂購無不悉心照辦决不有負盛情也專此佈聞 
[始創劃一]  
啓者本號向在蘇閶中市開設三十餘年今移在東首石庫門内仍設門市專運泰西企呢咈布羽貨花緞一應俱全零躉批發定價劃一童叟無欺剪斷摺皺包退回換久蒙仕紳商賜顧望認明本號招牌庶不致悞此佈姑蘇萬盛洋貨號啓 
[盤店聲明]  
兹有大東門外德泰蔴號今將全店盤與成記爲業倘以前各項往来等向德泰理直於成記無涉佈聞 
[義記洋行保險]  
ＭＡＮＣＨＥＳＴＥＲ 
[義記洋行保險公司]  
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也主人謹白 
[頂上美國麵粉]  
啓者本行常有上等白洋麵粉到售其價格外公道貴客光顧請移玉至本行樓上進口洋貨寫字房處面議可也二馬路瑞記洋行具 
[出售克己]  
本號今有售剩各色羽毛時式花標色羽綾縐布花素羽綢面巾藍斜紋等貨意欲早爲走通照市從亷出消如蒙賜顧請至後馬路恆源里面訂可也此佈全源洋布號啓 
 
 

Page 14

 
 
   
 
 

Page 15

 
 
[光緒二十六年二月十二日京報全錄]  
　　宫門抄○諭旨一道錄前○鄂撫于奏爲簡缺知縣照例擬員更署摺○又奏調署知縣片○閩督許奏爲甄别知縣片○又奏廻避知府揀員調署片○桂撫黄奏委署知府片○又奏藩司到省飭赴新任片○閩督許奏爲辦理海防善後經費收支數目摺○蜀督奎奏委署知縣片○二月十二日　部鴻臚寺鑲黄族值日内務府引見四十一名○濓貝勒假滿請安○阿公由白龍潭回京請安○松溎謝署廂藍蒙都統恩○桂春謝授内閣學士恩○博公請假十五日○恩普續假十日○召見軍機○○湖北巡撫臣子蔭霖跪奏爲簡缺知縣照例擬員更署恭摺仰祈聖鑒事竊照准補黄梅縣知縣陳國實於光緒二十四年十二月初三日在省寓病故當經題報開缺聲明所遺員缺扣留外補應歸二十四年十二月分截缺題請以鄭工大挑本班先補用知縣王廷珍補授旋准部覆以此缺按班應用大挑班先之人准在先出有升調遺麻城縣知縣一缺因請補麻城縣缺之常豐曾奉旨摘去頂戴尚未開復應行扣補行令將該員王廷珍更署其病故休黄梅縣知縣另行按班更補按湖北省補缺定限七十日專摺具奏等因轉飭遵照在案查湖北省病故休知縣一項前出保康縣知縣葛振元病故遺缺係卽用正班到班請以卽用知縣宋之球題補又當陽縣知縣李元才告病遺缺請以新海防遇缺先補用知縣張良弼題補又南漳縣知縣虞煊病故遺缺請以坐補南漳縣知縣胡開元題補不積各項班次之缺今黄梅縣知縣陳國實病故遺缺除應用坐補原缺裁缺卽用廻避卽用新選新補留省另補鄭工遇缺先均無人外新海防遇缺先不合例海防先海防卽舊例銀捐遇缺先銀捐遇缺亦均無人輪值大挑到班照章應用舊海防大挑本班先無人仍用鄭工新海防大挑本班先人員查有新海防例大挑本班儘先補用知縣張清年四十三歳係廣州駐防鑲藍旗漢軍常海佐領下人由附生中式光緒二年丙子科第七十九名舉人十五年己丑科會試後蒙欽派王大臣挑取一等四月初五日由吏部帶領引見奉旨以知縣用欽此簽掣湖北八月十六日到省十六年十月在湖北新海防捐局遵例報捐本班儘先補用免試用奉到加捐過班部文坐光緒十七年五月二十日行文按照限减半計算應扣至十七年六月十五日爲新班到省日期旋在順直賑捐案内報捐同知升銜十九年委署黄梅縣知縣十一月十八日到任二址年七月初一日丁父憂二十二年十月初一日服滿於是年十月十九日回省順直賑捐案内出力蒙保奏請俟補缺後以知州用經部議准覆奏二十二年十月初五日奉旨依議欽此覆查該員張清才具明晰年力富强名次輪值頂補所有黄梅縣知縣員缺應卽以該員更署再該員係新海防大挑本班儘先補用知縣請補知縣銜缺相當毋庸送部引見仍令試署一年如果稱職另請實授據署湖北布政使瞿廷韶署按察使孟繼壎會詳請奏前來除咨吏部外理合會同湖廣督臣張之洞恭摺具陳伏乞皇太后皇上聖鑒飭部覈覆施行謹奏奉硃批吏部議奏欽此○○于蔭霖片再孝感縣地方幅員遼闊賦重訟繁所有該縣印務查有現任松滋縣知縣王萬震辦事勤能不避勞瘁堪以調署遞遺松滋縣知縣印務擬請卽以孝感縣知縣沈星標調署據湖北布政使瞿廷韶署按察使孟繼壎會詳前來除檄飭遵照外理合會同湖廣總督臣張之洞附片具陳伏乞聖鑒謹奏奉硃批吏部知道欽此○○許應騤片再勞績捐納大挑分發各員自到省之日起試用一年期滿例應詳加甄别歷辦在案兹據福建試用知縣申濩元居鏡生于仲瀛劉裔經楊紱墀鍾祥夏廷獻章識言先後試看期滿俱應瓶别據藩臬兩司會詳前來查該員申濩元才識穩練居鏡生事理通達于仲瀛年富才明劉裔經辦事勤愼楊紱墀才具開展鍾祥心地明白夏廷獻明幹有爲章識言公事諳練均堪以知縣留閩分别按班序補除履歷咨部外理合附片具陳伏乞聖鑒謹奏奉硃批吏部知道欽此○○許應騤片再福建興化府知府啓續與新授督糧道啓約係共曾祖兄弟例應廻避所遺員缺查有補用知府陳景墀堪以委署據藩臬兩司會詳前來除檄飭遵照外理合附片具陳伏乞聖鑒謹奏奉硃批吏部知道欽此○○黄槐森片再思恩府知府那福據報病故所遺員缺查有候補知府馮德材穩練安詳足資表率堪以署理據署布政使張廷燎署按察使瑞霖具詳前來理合循例附片陳明伏乞聖鑒謹奏奉硃批吏部知道欽此○○黄槐森片再調補廣西布政使李興銳已於十一月二十八日到省應卽接印視事署布政使張廷燎飭回廣西臬司本任以重職守署臬司事左江道瑞霖上年大計薦舉卓異應於卸臬篆後領咨進京引見以符定制除分飭查照外理合附片陳明伏乞聖鑒訓示謹奏奉硃批知道了欽此○○閩浙總督兼署福州將軍臣許應騤跪奏爲光緒二十四年分閩省辦理海防善後經費收支各數恭摺仰祈聖鑒事竊查閩省善後用欵節年造報至光緒二址三年底止計不敷銀一十四萬一千三百七十六兩零業經奏明在案光緒二十四年分所有開支各防營輪船師船砲船砲臺員弁兵勇人等薪糧公鄪凌食小口糧匠工船租裁武職員弁俸廉餉乾修造船隻砲臺兵房各工程購製軍裝軍火器械煤炭撥還上海德華銀行借欵並一切雜支並附銷養船經費等項均係循照例章核實收給並照部章正雜用欵概行核扣六成减平業將應扣各欵分别造報所有添募福字福靖兩旗防勇裁撤藝薪輪船移調船上水手員弁曁元凱輪船改作練船各緣由及官弁兵勇各數月支餉數均經先後奏咨立案計光緒二十四年分收到稅厘局藩庫移解各欵匀還洋欵各關長解餘平船政墊支養船經費舊扣减平借支號商共銀九十萬三千九百九十七兩零除開支各欵共銀九十八萬五千七百一十四兩零實在連同上屇新舊不敷銀二十二萬三千九十三兩零内欠船政衙門墊欵銀三萬九千九百七十八兩零裁節一成勇餉四成夫糧共銀一十一萬八千四百一十七兩零添扣减平銀一萬一千三百一十八兩零司庫墊支裁缺武職員弁俸廉餉乾銀一千三百六十四兩零挪用司庫應放各欵及捐輸銀六萬二千一十四兩零因近年稅釐徵數短絀收不敷支以致籌欵應付不得不移緩就急暫行挪用容俟光緒二十五年起陸續籌還歸補至應扣六分减平楚湘軍餘平船政代墊匠工四分平餘各銀兩均經本案列收動用其挪動添扣减平銀一萬一千三百一十八兩零容卽設籌提存候撥又本案扣收一分平餘銀五百六十八兩零例得广支書識油蠟紙張工食等費另册報銷據閩省善後局司道詳請具奏前來臣覆核無異除另繕清單並將各欵細數清册咨部外理合恭摺具陳伏乞皇太后皇上聖鑒謹奏奉硃批該部知道欽此○○奎俊片再查潼川府知府阿麟因卓異請咨引見遺缺查有試用知府朱大鏞堪以接署又署綦江江縣知縣吳祖堯年滿查有江津縣知縣葉桂年堪以調署又署江北廳同知吳寳銓年滿遺缺查有現署定遠縣事蘆山縣知縣何作照堪以調署遞遺定遠縣知縣查有准補廣安州知州董汝涵堪以調署又署大竹縣知縣劉濟清年滿遺缺查有調補資陽縣知縣魏雲鴻堪以調署據藩臬兩司會詳請奏前來除分别批飭遵照外理合附片具陳伏乞聖鑒謹奏奉硃批吏部知道欽此 
 
 

Page 16

 
 
[光緒二十六年二月十三日京報全錄]  
　　宫門抄○諭旨五道錄前○鄂撫于奏爲申明甄别教職佐雜均未及額摺○又奏保薦賢員片○又奏保薦能員片○又奏爲簡缺知縣照例擬員更署摺○又奏爲甄别道員二摺○又奏甄别知縣片○二月十三日内務府國子監正黄旗值日内務府引見四十六名○海公假滿請安○徐中堂謝賞戴三眼花翎恩○王中堂謝賞加太子少保銜恩○崇綺謝賞戴花翎恩○錢應溥等謝賞福字等件恩○醇王徐郙各請假五日○錫侯續假十五日○興伯請假十五日○内務府奏派致祭馬神派出立山○掌儀司奏十五日祭奏先殿溥僎行禮○召見軍機徐中堂○○湖北巡撫臣于蔭霖跪奏爲光緒二十五年分甄别教職佐雜均未及額據實陳明恭摺仰祈聖鑒事竊查定例甄别教職佐雜各按該省額缺以百之二三爲率叅劾及數者免議如該省果無應行叅劾之員令該督撫學政切實聲明等因查湖北省教職一百四十缺每年應甄别去任三四員佐雜二百零五缺每年應甄别去任四五員今光緒二十五年分甄别教職禾届初次俸滿革職者一員佐雜已屇初次俸滿革職者一員未屇初次俸滿革職者一員計教職佐雜兩項僅祗叅劾教職一員佐雜二員其餘均尚循分供職是以叅劾未經及額據署布政使瞿廷韵按察使孟繼壎會詳請奏前來臣覆查無異除仍隨時查看如有衰庸不職之員另行叅辦並將已劾各員開具清摺咨送軍機處吏部查核外理合會同湖廣總督臣張之洞湖北學政臣王同愈恭摺具奏伏乞皇太后皇上聖鑒謹奏奉硃批吏部知道欽此○○于蔭霖片再指省山西裁缺嘉義縣知縣在任候補同知直隸州鄧嘉縝志趣端雅才守兼優臣前在署安徽布政使任内曾詳請前任安徽撫臣福潤奏調辦理清賦事件綜核明練甚資得力該員前在貴州履任州　臣於上年赴雲南布政使任時道經黔省聞百姓至今稱爲好官臣到鄂復調該員辦理臣署内文案一事不肯苟且一人不肯妄交篤實光明伉直通達至其血性過人視公事如家事尤爲人所不及揆其才器堪勝道府之任竊謂今日時局已極艱難若使人人但知有國不知有身則危可以安弱可以强奮發之機莫要於此鄧嘉續之爲人臣知之頗深期之頗厚而該員已感動勇往於臣公事不肯留絲毫之力儻荷聖慈當更感激効力願以身報合無仰懇天恩飭令送部引見特加擢用以昭激勸出自聖裁謹附片具陳伏乞聖鑒謹奏奉硃批鄧嘉縝著送部引見欽此○○于蔭霖片再湖北漢口釐局收數至鉅流弊滋多本年八月經臣委補用同知直隸州李紹遠辦理積弊一清商民悅服未及半的於定額之外多收錢六萬餘串方其接辦之始衆目睽睽在曾當此差者深恐盡發其覆卽未當此差者亦恨不留有餘苟非有獨立不懼之眞操必不能收潔已奉公之實效又杳該員屢經督臣張之洞派查事件破除情面一秉至公絲毫無所廻護似此乃心公家不避嫌怨在鄂省府廳州縣中尤爲罕覯實堪勝方面之選臣惟當此世風波靡吏習貪頑之會非力奬此等眞實剛潔人卝不足轉移風氣合無仰懇鴻慈破格錄用如何加恩題　之處出自聖裁臣爲鼓勵人材挽回積習起見附片具陳伏乞聖鑒謹奏奉硃批李紹遠著送部引見欽此○○湖北巡撫臣手蔭霖跪奏爲簡缺知縣照例擬員更署恭摺仰祈聖鑒事竊照麻城縣知縣張集慶調補漢陽縣知縣遺缺前以新海防遇缺先知縣常豐名次輪值頂補題請補授旋准部覆因該員常豐前曾奉旨摘去頂戴尚未開復應行扣補行令以鄭工大挑本班儘先知縣王廷珍更者按湖北省補缺定限七十日專摺具奏等因轉飭遵照在案兹查麻城縣知縣張集慶調補漢陽縣知縣遺缺前次請補之新海防遇缺先用知縣常豐旣應扣補按例應用鄭工大挑本班先之人查鄭工大挑本班先補用知縣王廷珍現年五十二歳係直隸天津縣人由增生應同治九年庚午科順天鄉試中式第四十九名舉人光緒六年庚辰科大挑一等以知縣用四月初五日經欽派王大臣騐放簽分湖北五月初一日領照回籍候咨十一月初六日在籍丁父憂八年四月奉文咨取赴省補用九年二月初六日服滿起復由籍領咨起程十月初六日到省試用期滿甄别留省補用嗣遵鄭工例捐大挑本班儘先補用奉到加捐過班部文坐光緒十五年七月二十日行文按照限减半計算應扣至八月十五日爲新班到省日期覆查該員王廷珍辦事精明才具穩練所有麻城縣知縣員缺應卽以該員更署冉該員係大挑班先補用知縣請補知縣銜缺相當毋庸送部引見仍俟試署一年期滿如果稱職另請實授據署湖北布政使瞿廷韶署按察使孟繼壎會詳請奏前來除咨吏部外理合會同湖廣督臣張之洞恭摺具陳伏乞皇太后皇上聖鑒敕部核覆施行謹奏奉硃批吏部議奏欽此○○于蔭霖片再查定例捐納試用道府該督撫於分發到省後悉心查看出具切實考語奏明分别繁簡補用等因兹查新海防試用道陳芝誥年四十七歳係廣西臨貴縣人由附監生報捐通判職銜於同治十三年四月考充功臣館謄錄九月初十日領繕昭忠祠列傳續編於光緒十年十二月恭進清漢列傳奏請奬叙蒙功臣館以一等功課咨送吏部題覆議叙以通判歸於雙月正班三班之後選用十二年十二月初四日奉旨依議欽此戊子科應順天鄉試中式副榜辛卯年應順天鄉試中式舉人十八年九月在山東烟臺分局遵海防例加捐道員雙月候選二十年三月赴户部補繳監生四成實銀蒙咨送吏部註册選用二十三年九月在浙江海防局加捐三班分發試用領有執照二十四年三月二十八日赴吏部騐看閏三月初五日簽掣湖北十七日經吏部帶領引見奉旨著照例發往欽此二十日領照起程五月二十九日到省兹自光緒二十四年五月二十九到省之日起扣至二十五年五月二十九日試用一年期滿據署湖北布政使瞿廷韶署按察使孟繼壎取造履歷清册詳請具奏前來臣覆查該道才具明晰舉止安詳堪以繁缺留省補用除清册咨送吏部查核外理合會同湖廣總督臣張之洞附片具陳伏乞聖鑒勅部查照施行謹奏奉硃批吏部知道欽此○○于蔭霖片再准部咨道府州縣無論何項勞績保奏歸入候補班人員令該督撫卽以此項人嗣痓省之日起予限一年詳加察看認眞考核如係爲守兼優堪膺民社之員出具切實考語奏明分别繁簡補用等因兹查二品頂戴指分湖北候補班補用道錢紹楨應以光緒二十四年八月初六日到省之日起扣至二十五年八月初六日試看一年期滿據署湖北布政使瞿廷韶署按察使孟繼壎取具該員履歷清册詳請甄别具奏前來臣隨考騐該員錢紹楨年富力强才識明敏堪以繁缺留省補用除清册咨送吏部查核外理合會同湖廣督臣張之洞附片具奏伏乞聖鑒勅部查照施行謹奏奉硃批吏部知道欽此○○于蔭霖片再准部咨道府州縣無論何項勞績保奏歸於候補班人員令該督撫卽以此項人員到省之日起子限一年詳加察看認眞考核如爲守兼優堪膺民社之員出具切實考語奏明分别繁簡補用等因兹查候補班補用知縣章慶柏應以光緒二十三年五月十五日到省之日起連閏扣至二十四年四月十五日試看一年期滿據署湖北布政使瞿廷韶署按察使孟繼壎取造該員履歷清册詳請甄别具奏　來臣隨考騐該員謹愼安詳留心吏治堪以繁缺留省補用除清册咨送吏部查該外理合會同湖廣總督臣張之洞附片具陳伏乞聖鑒勅部查照施行謹奏奉硃批吏部知道欽此 
 
