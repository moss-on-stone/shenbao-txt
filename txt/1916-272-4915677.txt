# 1916 - 272 - 4915677

 

Page 1

 
 
要件 
[游戲敎育（二十一）] [  婺州廢民譯）（芬來專遜女史原著]  
　　至若此種敎授之效果如何訓練學子使造於布置事物恰相適當之知覺（處事明效之能終身用之不盡）則彼等即能引證名家之說毫無勉强不倫之疵即其例也始演撒克遜刧後英雄略諸幕于緣林之處彼等使拉克司來ＬoeKsley或羅賓ＲobinHood皆英魁及勇敢之叛徒自與綠樹成蔭之情狀相串連而假爲滑稽之態度以享暮夜之殘餘其女子合唱隊則將身隱諸幕林後而歌庇於綠林之歌以摹擬可内Ａtne（英之音樂家）之格調其聲音爲露天之空氣所捲變爲柔脆而流利之音嫋嫋不　林中之鳥亦均反聲相應以爭妍斯爲更佳之效果雖音樂專確未之聞焉夫吾輩唱歌何以乎以之愉快其聽官使成更爲深透而愈能審美之聽官也故吾輩之學生應在露天之所精巧以習之尋常學校之唱歌能悅聽官乎能勿失其自然而然之槪乎若令君等之學子隨意而歌將見彼等證實二者之必要舍是無效果之可言也上言雖簡余自信爲繪聲繪色之論發爲歌詠胥由斯道矣或有欵於聽者之效驗則余所見爲一羣簡默不聲目光炯炯之兒童態度自然鎭心靜氣以聽之一反喧譁輕率之童心雖唱歌已止而輸番執務無間斷故彼等已達美滿之愉快無可疑耳况彼等聽官之感觸若何悅此音樂乎其所受之印象又如何余皆未之詰問也彼等能答余問與否余始亦疑之然彼等此後常請再習此種唱歌於校中旣無鳥聲則爲尖銳之音以相和蓋已深入於心矣 
 
 
 

Page 2

 
 
時評 
[野心] [  冷]  
　　野心云者内充足而外向之謂也質言之即有過人之力量而不肯安於本分者也然而今日中國人之野心則反是内不充足而思外向無過人之力量而不肯安於本分者也中國之人才庸腐者多日溺於聲色貨利之中得過且過無遠大之目的故一遇人之稍有志願者譽之者曰此有野心者也毁之者曰此有野心者也譽之者以爲其人有希望毁之者以爲其人不可不防也不知中國之所謂野心近已歷有人證實矣皆所謂内不充足而無過人之力量者也及其結果非特一事無成窘迫卑劣之情狀因而畢露嗚呼是蓋妄想妄念妄人而已矣野心云乎哉 
[命令]  
　　九月三十日大總統令内務總長孫洪伊呈湖南武陵道道尹余咨仍就國會議員懇請辭職余咨准免本職此令 
　　又令國務院存記之尹家詔劉文嘉均著交財政部酌量任用此令 
　　又令審計院院長莊蘊寛呈試署協審官李鳴謙懇請辭職李鳴謙准免本職此令 
　　又令審計院院長莊蘊寛呈請任命陸鴻吉試署協審官應照准此令 
　　又令蒙藏院總裁貢桑諾爾布呈據喇麻印務處請以得木奇場布凱補寳諦寺蘇拉喇麻應照准此令 
　　又令據平政院呈審理湖南江縣普豐完董鄭紹康等陳訴釐局提充公穀不服湖南省公署之判定按依法裁决請變更處分將該完充公穀破除提充奬金二成照准外其餘悉予撥還抵償官欵舊欠如不足額仍責令該完董催繳等語應　如擬辦理由該部轉行遵照此令 
　　又令據山西省長沈銘昌呈孟谷縣知事趙振鴻疏脫監犯緝捕怠弛請交付懲戒等語趙振鴻著交文官高等懲戒委員會依法懲戒此令 
　　又令據廣西督軍兼署省長陳炳焜呈廣西南寗鎭南兩道所屬忠州等十土傑改設縣治情形應准如所請改置四縣惟忠縣應改稱绥　思陵縣應改稱思樂交内務財政兩部查照此令 
　　十月一日大總統令海軍總長程璧光呈軍需司司長林葆綸因病呈請辭職林葆綸准免本職此令 
　　又令司法總長張耀曾呈請任命梁柏年署僉事應照准此令 
　　又令陸軍總長段祺瑞呈請授蔣隆權爲陸軍步兵中校應照准此令 
[專電]  
　　北京電政府咨覆衆院質問青木事㈠聘爲顧問曾有是議但並無最高字樣係與普通無異現已不成事實㈡報載異詞無從究詰㈢合同條件係一方預擬之詞並無草案正本等名目 
　　北京電憲法研究會昨（一日）又開會討論時局决發宣言書表示態度聞内容要點㈠本會對於軍人干政斷然反對㈡對於散布謠言搖動大局者當然反對至選舉副總統乃依據法律若國會提出當然贊成但利用此事主選舉附以何種條件者即當所對 
　　北京電副總統問題漸由議論而進於實行多數似注意於馮而主段爲副總統以某繼總理者亦有多人此外派别尙衆正各在設法疎通恐一時未易解决 
　　北京電政府將陸徵祥提出於衆院輿論亦不十分反對衆院明日動議投票决定從多數人維持現内閣之心理觀察似亦可以通過而政府仍有溫宗堯曹汝霖陸宗輿等爲之預備 
　　北京電陸徵祥長外交提出衆院明日投票初有一部分表示反對現經疏通可得多數同意　　北京電興亞改約谷對余言日代表回國十日内可來華前草約係商議五次得此結果以後再難讓步惟此約不成則前約未廢幸三個月期限倏忽將過至彼時可另交涉云又座中有人問以内閣有無搖動谷答閣員自身無由曉得須問外界有人來搖動否耳谷等皆無退意言下顯然現閣除外交外一時應無更動 
　　北京電全國商會聯合會反對興亞借欵力爭廢約决議收錢鑄銅改官商合辦本由商籌定千一百萬以五百萬歸日墊欵六百萬作基本金各代表昨當場認額已足 
　　北京電叚通電計兩紙對於督軍者以同官爲言詞甚和靄對於師旅長者極爲嚴厲此兩電不僅告誡軍人亦表明謠言與徐州有何關係之謗 
　　北京電唐仍居天津法界高等外交顧問亦不受聲言不與聞目下政事 
　　北京電日戍軍定元（十三）日起在公主嶺長春間秋操特派參謀部岳開先等前往參觀 
　　北京電閣咨財政部通令京外所屬機關嗣後遇有借欵經手員司應得回扣涓滴歸公違者重懲 
　　北京電汪彭年已就殖邊總理　　北京電自徐樹錚僞造外交公交如借欵聘顧問等使武人一見而與唐少川等反對經報紙披露後各界皆注意於徐恐叚將大受影響而某公使亦已有嚴重詰問衆以欲安政局非令徐退不可 
[譯電]  
　　北京電星期五日國務會議時叚總理對於徐州會議及長勳反對唐紹儀張耀曾與國會之舉動表示極不贊成之態度並謂願完全保護國會（一日）　 
　　北京電段總理電致粤桂湘蜀省憲聲明徐州會議之目的事前實未知情（一日） 
　　北京電聞段總理擬設法解散張勳倪嗣冲所組合之軍人同盟會議已派代表二人赴徐偵察張倪宗旨以便着手辦理（一日） 
　　北京電京師謠言甚熾謂武人將欲政變以　恢復清廷（一日） 
　　北京電段總理答覆國會質問謂政府决不允許上海土商請求而展長銷土期限現已電諭各省嚴禁栽種吸食（一日） 
　　成都電新津縣軍隊因兵餉久未發給倐　譁變攻毁電局掠搶富紳事後脫棄戎裝向西北而去聞督軍刻正籌欵寄往西藏以供軍費並續派軍隊開赴打箭爐（一日） 
以上路透電 
　　北京電唐紹儀大約可就同等顧問職月薪與國務員同住京或住滬皆可（一日） 
　　北京電衆院密會討論興亞借欵合同未有結果因合同僅言收買制錢之額而無規定期限之細則故也（一日） 
　　北京電上星期六日政府决定提議以江蘇督軍馮國璋爲副總統（二日） 
　　北京電國風報云駐京俄使又要求取銷外蒙議員中政府答稱俟新外交總長就任後再磋議此事（二日） 
　　北京電北京日報云日使林權助星期六日因鄭家屯案往晤段總理（二日）以上德文電 
[東方通信社電] [  日本人組織]  
　　南京電據官場人云江蘇省之海陸軍費向由中央給發近奉命令本月以後即於應解中央協欵項下劃除頃由馮齊兩長會商核計餉糈之額已需三十八萬五千元昨已造就清册報告中央矣（二日） 
　　漢口電湖北省本年之米作約有七成乃至九成爲數年來未有之豐年（二日） 
　　東京電山縣大隈公侯之會見大隈侯惟告辭職之意至關後繼之人似　避基諮議然大隈侯今日復與加藤子會見可信其時必就後繼者詳加協議又大隈侯曾求松方侯入京故無論大隈侯與加藤子之熟議進行如何則元老會議必開大隈侯正式辭職奏聞之後皇上必有下問欲乘此下問之機期寺内内閣實現之官僚派運動頗盛然一般人之觀測豫想加藤内閣必可實現云（二日） 
　　東京電俄國軍需品代價交付之法擬將庚子事變賠欵劃與日本協議正在進行不日當可解决（二日） 
　　東京電九月末調查日本全國郵便貯金總額爲二億七千萬元（二日）　 
[戰電] [  英人略透電]  
　　巴黎電今晚公報云松末河陣線有小戰事法軍奪獲蘭柯爾與摩伐爾之戰壕香巴業敵軍在美斯尼進攻爲法軍砲火所阻（二日） 
　　巴黎電今日下午公報云松末河境砲戰極烈法軍在摩伐爾與克勒里東南沿松末河一帶獲進步（一日） 
　　巴黎電薩洛尼加戰報云法飛機攻擊泊里萊浦擲下炸彈甚夥尙有一機攻擊沙比亞飛抵羅京（三十日） 
　　倫敦電晚間九時與午夜之間敵飛船飛過東海濱抛擲炸彈數彈落於海濱附近未聞有何損失數飛船飛近倫敦英砲曾與交戰（二日） 
　　薩洛尼加電星期五日塞軍擊走巴尼柴北面高地一處之布軍覓獲死屍一百五十具獲來福鎗五十五枝及他項戰品（三十日） 
　　羅京電公報云赫滿斯太特優勢之羅軍分數面進攻激戰三日已恢復南面之交通羅軍擊退由南面進攻之敵軍後向南退走北陣線與西北陣線均有戰事羅軍於此捕虜六百人多瑙河柯巴比亞登岸之敵軍進攻一次殊易敗之（三十日） 
　　亞姆斯特丹電德國公報謂大敗羅國第一軍於赫滿斯太特之德奥軍乃由前參謀總長福爾根漢指揮又謂羅軍逃至羅塞少姆山隘兩邊之大山該山隘在羅軍陣後已爲德奥軍佔據（三十日） 
　　丹麥京城電政治報云駐德美國大使因德政府擬重開潛艇戰爭現回國與威爾遜總統協商一切大局現復轉危（三十日） 
　　雅典電希政府嚴禁軍官加入革命黨已拘獲海軍軍官三員（二日） 
[公電]  
　　北京哈漢章聲明不知武裝護法團事電各報館鑒昨閱京滬各報載有武裝護法團列有章名不勝驚詫章自民國以來從未列名黨會更未目行組織團體前項護法團　竟有無其事章槪不知謹此聲明哈漢章冬印 
　　附李鼎新函啓者近閱各報見有所謂武裝護法會者涉及賤名殊堪駭詫鄙人於此事實不知情不能負　特此聲明卽請貴報登諸來函一門爲荷此請著安李鼎新啓 
要聞一 
[春明珍聞二十二] [  湛存通信]  
　　憲法會議審議會進行至爲遲緩尤苦枯寂無味星期三星期五兩次開會仍不足爲一次通信之資料彼議員之發言盈廷誠莫名其妙上次會議專論草案　三章第十九條之第二項即以孔子之道爲修身大本云云是也在場發言者甚多玩其神情似皆反對原案一方主張以標明孔敎爲國敎主義僅如草案云云未足以饜其意他方則主張憲法條文中絶對不得見有孔子字樣主前說者資料較多主後說者專張宗敎自由之幟其實孔子之道是否得謂爲宗敎至一國定有國敎仍無　於宗敎自由是二說　有斟酌溝通之餘地奚必爲此紛呶爭論至三小時之久仍無結果用藍白票表决無論何色均不滿三分之二是二說皆未通過審議會無法救濟祗可即以未解决之情形報告大會將來必更有一番轟爭也 
　　昨日專論國會有主張一院制者有主張兩院制者執前說者以中國產生議員之根據並無特殊情形可分爲兩院者勉强分設必生危險主後說者不過侈引法美先例而已其實大誤中國歷來無貴族之階與法國不同各省地方並無特殊勢力堪爲聯邦之雛形又與美國不同至學者多額納稅者等更不足論就記者個人之意亦以一院制爲適合國院如今日之兩院猶是一院耳不過如官場之多設駢枝機關備養冗員而已表决結果贊成兩院制者多數此固在意料中也乃續論參議院之組織法以爲補救旣設兩院必思兩院有各别之職權及彼此不同之組織法始免駢枝之譏稍稍發言已及散會時間遂由議長復席宣告延會 
　　審議會之大弊在主席指揮不靈欲避衝突每欲以紛爭之問題讓諸大會不知審議會專爲紛爭而設使各人發洩意氣大會時易於平靜今欲減少審議會之衝突而令大會多生種突毌乃與定制之意大背其二議員主恉在保護自身猶億天壇起草時有人主張一院制參議員之起草者卽曰吾輩豈可裁撤今日多數贊成兩院制者猶是此意將來議員額數愈多則被選較易耳此種推論頗傷忠厚骨鯁在喉不吐不快議員愈多議事愈難即小而言之人民負擔須增若干如今日民窮財盡而兩院開支固須月耗六七萬元矣 
[參院秘密會中之借欵質問]  
　　昨日（三十）下午三時財政總長陳瀾生君農商總長谷九峯君至參議院報告借欵改約情形卽由議長王家襄宣布開秘密會陳總長報告廢約另訂情形畢卽說明合辦製煉制錢廠辦法以六百萬鎊爲限以一年半爲度且一面製煉一面叧鑄新錢旣不礙於金融復不影響於　計旋　田應璜質問有國家如何不 
 
 
 

Page 3

 
 
自辦如何與日本合資等語次丁世嶧發言謂應將合同交院議方合手續次張普泉條陳辦法謂應許人民自由製煉合同中有不許他人營相同事業之條件必應删除次趙世鈺質問是否自由賣買抑係限定某省次王試功質問開廠以後先鑄新錢抑先銷舊錢次張我華質問五百萬借欵性質次馬君武發言請政府注意日人以六百萬之資本可獲利二千餘萬經陳總長一一答覆大槪謂爲自由貿易而開廠後則隨銷隨鑄並允將合同交議某議員等謂制錢一噸價値甚昂各國銅價非常增長某國人幾將各種銅器均毁作鎗彈之用將來用銅之處甚多中國所受之損失尤鉅云云陳谷兩總長現在非借欵無以爲行政軍事等費若謂國内果能籌此巨欵則政府亦非極端主持借欵云云某議員謂現在全國商業聯合會已提出抗議擬由全國商界擔任共同極力籌措云陳谷兩總長問是否能有確實把握現在時局危迫稍延時日恐有變動某議員謂商界聯合會均係大資本家大約千萬元之欵尙能辦到陳谷兩總長謂俟與日本資本團交涉後再行報告 
[補選副總統案之各派觀]  
　　補選副總統案突如其來前日憲法審議會場目睹議員王某等到處游說及届休息時間各休息室中遂喧傳有人提出補選副總統案而某紀念日將有事變之謠說同時並起於是此項謠說之來路灼然可見蓋無非欲藉此聳動議員俾得便於利用也其實該案旣行提出必須先向各方面疏通又須徵求各候補資格者之意見方能提出會場至可决之後再組織選舉會舉行選舉十日之内必難辦到彼謂非此不足消弭某紀念日之事變者或反因此而使院内院外激起意外之波瀾耳故目前各派議員對於此案均持愼重態度未必即許其成立據某政客云選舉副總統與制定憲法皆今次國會之重要問題也然議員等悉熱心於制定憲法對於選舉副總統問題則以人物之選擇擇政界種種事情之關係不能不俟諸憲法制定之後乃昨日突然由衆議院議員王乃昌蕭榮晋參議院議員宋淵源等各提出補選副總統案於兩院連署者各達百餘名之多實爲出人意外之事然就兩院提出之關係研究之則並爲某一派議員仰承孫氏之意旨而提出且似已與舊國民黨系協議過者其意中之人當然爲馮國璋氏舊進步黨人對於此舉當出以若何之態度實爲研究政界者有興味之問題矣又此案之通過與否實爲舊國民進步兩黨勢力消長之漸又通過後馮國璋果爲副總統兩黨雖同無異議然至投票完了以前當有若干之曲折爲政界上之一大問題亦必然之事矣云云 
[英報論徐州會議之主因]  
　　三十日英文京報云徐州會議出於被動證據漸集不難溯其源流都人之有識者除陰謀家外殆未有否認徐州會議乃北京主使之結果者也記者今披露確係僞造之文件兩紙於後讀者閱此卽可知張勳與北軍要人會於徐州反對唐紹儀等之原因當府院衝突旣息國務院未能吸收總統之權後此項文件卽傳遞於各省迨唐紹儀由滬北上時此文大槪乃紛紛傳佈於某界中焉 
　　第一紙乃一僞造之借欵合同謂係日本青木中將與上海民黨唐紹儀溫宗堯孫洪伊谷鍾秀等八人所締結者合同中條件如下㈠債額二百萬元利率五釐此欵專用於排袁之革命行動㈡簽合同之日先交五十萬元餘欵依照議定日期交付㈢青木中將當竭其能力扶助革命黨推翻袁氏及其黨羽青木中將當贊助排除張勳張作霖王占元龍濟光張懷芝李純及段祺瑞俾革命黨得以掌握中華民國之政治權㈣共和政體重興後中政府當聘用青木中將爲最高顧問設革命事業不成則此借欵之本利由上述革命黨首領歸償 
　　第二紙乃革命成功後青木中將就聘爲顧問之預定條件傳佈此僞文者附有註語謂此文内容與總統府交院核議者適同國務院討論三次但因陸軍總長愛國情殷反對甚力於是革命黨舉中國以聽青木指揮之惡謀遂未能成聞合同條件共有十五條其主要如下（一）合同以五年爲期限（二）中政府聘用青木中將爲中華民國最高機關中最高有力之顧問（三）中政府如不得青木中將之同意不得於任何機關中延聘外人爲軍事顧問（四）青木中將有權可以决定駐紥華兵地點（五）青木中將有改良工廠之權餘十條皆與軍事有關綜之軍事皆須由青木中將調查　 
　　以上二紙確係僞造已無可諱所奇者總統曾諭令國務院發表送交院議聘用靑木之合同原稿以明聘用青木純係顧問性質專屬總統個人之眞相乃在總理管轄下之國務院竟不發表原稿而軍人始終以僞稿爲眞確嗚呼此中線索可無待言矣 
[徐州會議與段總理]  
　　三十日英文京報云武人代表集議於徐州舉動荒謬大背憲法凡不以現有憲法爲一紙具文者莫不曰段祺瑞以民國之總理兼陸軍總長對此縱不加以申斥亦當明示其不贊成之意思責任所在不可不如是也徐州會議無論有何理由雖至愚者亦知其志在抗拒北京政府之權力與尊嚴段總理若　若罔聞是自認實權已由北京移至徐州或如某使署所云中國今日有兩政府一在北京一在徐州也有一於是段氏之不稱其職亦可知已段氏何以有總理兼陸軍總長之資格乎徒以其具有約束陸軍之能力耳舍此而外總理與陸軍總長所必需之他種資格段氏固未嘗有也旣不知民事且無新知識辦事才力之薄弱爲衆共知國人徒信其力能約束北軍而保國家之安寗故以其繼續留任爲政治上之要圖使段氏對於徐州會議不獨不申斥且若熟視無覩者然則國民對於叚氏將不復信任矣蓋徐州會議直蔑視段氏陸軍總長之威力寗獨不承認中央政府政權之尊嚴而已哉叚氏可繼續爲總理或爲陸軍總長者其唯一資格即在於力能約束陸軍今徐州會議旣蔑視其威力豈非即否認其具有約束陸軍之能力乎叚氏果否有約東陸軍之能力將於此證之矣（下略）原注撰文甫畢而總統訓令適至但此篇之觀念不因訓令而稍變蓋此訓令出於總統府并非出於國務院且表示總統個人對於徐州會議之意思也總統曾諭段氏發表痛斥徐州會議之命令但叚願發私電致張不欲公佈總統爲表明中央政府權力起見力促段氏爲之於是始有昨夜之訓令第一紙文告猶無裨於事也正本淸源欲求安寗當先有改更而第一改更則罷免國務院秘書長徐樹錚是已 
[唐繼堯不允來京之由來]  
　　三十日英文京報云政府召滇督唐繼堯來京唐拒之此事頗引起有責任方面之注意猶憶民國三年初袁氏定計摧殘共和曾迫令各省及各行政區域軍界要人來遊京師迨其至也凡袁氏以爲不可恃者槪令留京另候簡用如蔡鍔即其一也今徐樹錚居國務院秘書長之位藉段總理之庇護得其同意濫用國務院之名義與權力以濟其私與其謂爲政府召唐來京勿寗謂爲徐氏請唐來京當此陰謀活動人言藉藉之時徐氏此事正不可等閒視之唐爲首倡起義恢復民國之人在徐視之段祺瑞未爲總統之前必先使唐氏矢忠於徐氏之政府而後方能有濟但唐氏已使政府曉然於唐氏不願離滇來京以晤此摹倣袁世凱與效法梁士詒之兩大人物矣熱河都統姜桂題之干預乃此幕中之異點當唐氏不允來京時姜氏受人運動連致總統兩電其中有一電乃請總統召唐來京者但總統答覆謂當此時代唐在雲南較在北京尤爲重要云 
[蘇省會開幕後之茶話會] [  芝香通信]  
　　今日江蘇省會開幕已報告於諸君前矣際此開幕之日適梁任公遊寗午後二時偕張君勵君至省議會於是乃開茶話會記者馧與旁聽席因記其演說之大槪如左 
　　梁任公演詞云中國省制乃世界各國所無由歷史而來比較美國與英法德所謂省者名同而實異美國國家由省發達而來跡其憲法内容已可槪見故省反爲國家之基礎國權由省所賦與英法等國之所謂省則中央所劃分之行政颧域省權由國家所賦與中國之省級則適位於二者之中間國家旣非由省發達而成省亦非國家所劃分之行政區域秦劃全國爲郡縣而漢唐以後每遇大規劃發生則往往合郡縣而設一行政機關如州牧行臺之類蓋有不得不合小機關而成一大機關元明以來則省制已成一定不變之區域故余從前　以省制可任意分合今乃知其不然理想的現象不能與歷史的相抗斷斷然也省之自然發達不同於美而含幾分美之性質故一方爲自治行政省之人力搆造不同於英法而含幾分英法性質故一方爲國家行政自治行政與國家行政二者不得畸輕畸重前清諮議局未設以前似無所謂自治行政然試觀前清曾左諸公之治蘇然每遇全省水利農田等事亦集之鉅紳共同協議而非純然遵奉中央命令其事至顯光復以後各省往往擅自行動不顧中央政府幾如外國此乃偏重於自治行政之弊舉國家一部分全然忘却三四年間大生反動厲行專制甚於前清乃偏重於官治行政於地方一部分全然忘却故又生反動以有今日今日諸君應知兩者不可有所偏重省議會乃高級自治立法機關諸君須知自治二字不倚官力蘇省如無錫南通等可爲自治最有成績區域自治發達以後無論臨以十分專制官吏總之不能摧殘如學堂之倚官辦者官得靳其費用設法停止若自辦者則官不能非法勒閉是其明證故自治事業之發達與否在諸君之自爲謀也按江蘇省議會開幕紀事錄第二張要聞欄 
[南京軍警政各界歡迎梁任公記]  
　　三十日梁任公蒞寗後軍警政學各界開歡迎會於督軍公署席上馮梁二公追憶西南義舉雜談近今時局酒已三巡由師參謀長景雲起立致歡迎之詞曰梁任公先生道德文章夙爲海内所推崇而自西南起義以來爲國立功今幸蒞止南京特令軍警政各界聚首一堂表歡迎之意謹舉杯　梁先生壽稍頃梁任公起立答曰啓超一書生於國家大事少所經歷二十年來所僅能致力者則本其所信以言論與國人相見自去年四五月之交聞政府有改帝制之謀初不之信以前總統袁項城深識民情决不於此風雨漂搖之日犠牲國事以爲一己時方游西湖藉先生亮儕亦自寗來杭爲述華老之意以項城料事之明决不出此其後與華老先後入京所聞於項城者大略相同即項城自語曰有以帝位相强者惟有避地倫敦等語以上皆報所發表者也凡吾儕見項城時所欲爲彼道者彼常先吾等而出口故所懷抱者竟無以達於項城之耳自八月而後項城爲左右所朦而籌安會生其所標榜則曰研究學理然啓超素以言論爲生命對於若茲大事安能緘默故一方則發表反對之文而他方則以交誼關係不能不爲項城忠告凡苦口爲項城道者前後專札具見報上蓋吾儕所希冀者以彼之地位以彼之威望凡所欲爲何求不遂奚必變更國體而後可以有爲哉故當日心中所望於項城者如能免此舉不至陷國家於破壞則人民之福何以加茲吾人今日即不以惡意推定項城而自公的一方論之假謂項城之志所以必變更國體者或者如醫生以舊藥方爲無效乃另換一新　蓋旣換以後或者進步較速而於國家多所補益然自啓起觀之則此等藥方萬不可以更動以國體之立本非易事况以三四年之短期而定爲某國體爲良某國體爲惡乃萬不可能之事國體爲　改之本　　　　忽彼而視爲兒戲哉啓超旣以與項城交誼危　陳說不　　　乃與蔡松波密商於京津之間約數閱月而决以實力相抵制（未完） 
[徐州特别快信]  
　　張勳見二十九日大總統之訓令深爲不悅　黃陂合肥必欲與我過不去我亦無法云云 
　　此間昨得南京消息某鉅公密電政府報告徐州會議破裂一切情形並請政府嚴限以維法紀張勳深自愧悔不應許某鉅公加入聯盟致内部黑幕被人揭破此後恐不能一致進行日前捕獲之嫌疑人除已提出槍斃八名外昨開釋有店保切結之胡光勳等六名 
　　李經羲阮忠樞昨已回京復命 
　　聞康南海明日確離徐 
　　聞徐東海不日亦將來徐 
[南京快信]  
　　昨日（一日）爲省議會開二届常年會之期各界均懸五色國旗以誌慶祝 
　　聞昨日省議會行開會禮式議員到一百叧三名現尙有四十七名未報到 
　　釐稅委員被控者日有所聞齊省長擬派員切實查辦 
　　梁任公林贊侯張君勱前日來寗晤馮督軍今日各界於午前十時假高等師範學校開歡迎會 
　　衆議員褚輔成今日早車由滬來寗旋卽渡江換車北上 
　　政府昨有電致馮督軍内容極爲秘密略聞係關於徐州謀二次會議事 
　　國務院來電各省行政會議所議財政各案應將按月决議彙錄送京 
　　鄂贛魯三省代表昨又由寗乘車回徐聞徐州日内將續開會議 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[徐州會議之聲辯與調和]  
　　政府對於徐州會議固亦早有所聞惟黎大總統仁厚慈祥而取寛大主義段總理則屢次去電勸戒冀彼等之悔悟自新及接到徐州痛詆唐總長之電報黎段二公均甚震怒以爲軍人干政至如此地步設再任其專權則國家威信何存因於日昨特發嚴厲之命令諄諄申誡並聞段公語人云孰敢破壞國家吾必嚴重對待决不姑容云云此次反對唐氏之電馮王李三督軍之名俱係倪嗣冲代簽本人等亦未與聞二十五日張倪聯名自徐州致馮王李三督軍一電其文云南京馮督軍武昌王督軍南昌李督軍均鑒華密連日開會公議彈劾唐紹儀一節業經擬稿全體聯名拍發並由倪嗣冲代署台銜文日（中略）（卽致大總統及唐少川先生兩電原文）等語特此電聞勳嗣冲有印此電最近有人由馮督軍方面抄出眞相大明並確聞李督軍得此電後大爲憤怒即有電致馮督軍更正王督軍亦大不謂然一面倪嗣冲於發電之後派代表至南京晤馮督軍尙欲肆基運動經馮君拒絶並告以以後發電必須本人簽名否則當公電否認同時馮督軍有電致大總統辯白此事公府前夜接到此項電報矣並聞政府昨日曾有密電拍致張勳其大旨略云唐少川對於外交總長已堅辭不就政府擬允准其請叧爲外交總長之任命唐少川旣經辭職對於其他各閣員不得再有何等反對以維持現内閣之存在以後對於政局不可再有何等激烈之主持致動搖國本並引起列强對於中國之注意云云又據公府某要津云大總統昨又接馮督軍電云自徐州會議發生後南北時局不無搖動而南京尤爲東南重鎭關係重要婦孺咸知爲此呈請准予來京面陳密要（聞原電所指之要政非僅徐州會議此外尙有關於蘇省擁護中央之表示某項外交之解决維持軍事之計劃等）極峯以現値南北多事之際該督軍實難輕離職守以免再生他虞今擬雙方派員相互磋議惟是徐州會議雖似無甚結果而以各該省軍民長官之私行聯合適激成某方面之反對於現在統一之政局極有障礙聞大總統對於此事極爲注意迭與段總理密商擬卽迅爲調和以弭患於未形關於調和之進行除迅籌適宜之辦法外昨日有最長之密電致馮華甫聞亦係對於此事件爲調和辦法之商榷未　　下文又復如何也 
[唐紹儀辭職後之繼任者]  
　　英文京報稱前紀段總理現因政象糾紛頗萌退志一節茲據政界消息此次唐紹儀之辭職繼其任者聞已有人决不致動搖現内閣之基礎至農商之谷鍾秀司法之張耀曾能否爲殉黨綱而去尙在不明之中而徐州會議之内容現已呈露政府亦正籌相當對付方法外間傳說徐東海内閣將產出一節亦有蛛絲馬跡可尋但本年年内决無更動内閣之事也唐氏之辭職經黎大總統叚總理派員挽留無效頃聞政府業於昨早照准至於外間喧傳將以陸徵祥繼任並謂政府已咨交議會一節詢之議會某秘書據云尙未接得此項咨文據外間傳說謂允准唐君辭職之命令所以遲遲披露者蓋政府之意初欲俟陸徵祥願擔任外交然後一同發表旋以陸氏尙未到京其意旨如何未能斷定而政局所關又難久待乃先以唐氏開缺命令單獨發表又聞陸氏之外交將先行任命然後再提交國會追認惟另據一方面消息則謂聞陸氏以現在外交一席甚難擔任且已係帝制時代之國務卿恐受國人攻訐已表示不就職之意昨聞有改擬汪大夑之說總統府消息謂總統頗屬意伍廷芳但恐其不就而陸宗輿日與公府接近其意似亦在逐外交之鹿總之繼任外交之人物國務院注意陸徵祥大總統注意伍廷芳此外自行運動者亦復不少但國會中能望通過者殊不多見耳 
[請願區議會之否决]  
　　日前綏遠公民劉兆瑞等向衆議院請願設立區議會當經大會議决交付審查茲已由請願委員審查會議定與以否决草具審查報告送交大會矣其文云爲報告事案承大會交付綏遠公民劉兆瑞等請願設立區議會一案業經本會於九月二十三日下午二時開會審查其結果約分三點一按院法請願受理第五十三條牴觸憲法之請願不得受理云云查中華民國臨時約法第一章第三條中華民國領土爲二十二行省内外蒙古西藏靑海至於特别區域乃民國三年袁政府所增置顯然與約法牴觸今已不能任其存在一按參議院議員選舉法參議院議員由各省省議會選出特别區域旣非省制自不能獨立選出參議院議員是又與參議院議員選舉法衝突若依其請願勢必變動約法與參議院議員選舉法一依議院　春榮提出請咨政府通令特别區域仍歸原屬省會監督建議案主張允當事屬可行當經内務委員會審查報告大會是設立區議會問題已無置議餘地當然在不能成立之列具上三點審查結果當然予以否决特此報告大會請願委員審查會九月二十五日 
[憲法審查會决採兩院制]  
　　昨日（二十九）午後憲法會議繼續審議草案第三章第四章大體開會之後首由審議長報告上會審議第十九條投票結果可否均未滿法定人數此條應待第二讀會解决衆無疑議審議長又言現有諮詢事　在審議會中表决及討論事項已先後决定適用憲法會議規則惟關乎修正事項尙漫無依據本席之意亦可適用該規則第三十條至第三十四條衆無異議審議長付諸表决大多數贊成遂續議草案第四章國會大體討論關於第二十條中華民國國會以參議院衆議院組織之規定事前通告發言者十餘人皆屬於贊成原案方面至屬於反對方面者絶無一人審議長遂問有人反對兩院制主張一院制欲發言者否連問三四遍無應者最後又問於是劉崇佑起立高呼謂某是主張一院制的要發言遂登台演說謂應改參議院爲參事會爲一特别機關而不列於國會之内國會則以一衆議院當之劉奇瑤起駁其說謂貴議員所主長之參事會在憲法上處何等之地位機關劉崇佑無以答當時贊成劉說者有李載賡王敬芳等主張維持原案反對一院制者爲陳銘鑑李國珍王玉書等其間有某參議員主張先將省制問題提前解决以爲省之地位若何實爲用兩院制抑用一院制之先决問題審議長宣言前此已經表决凡草案未有之問題應留在後面討論於是黃汝瀛提出討論終决之動議附議者五十人付表决贊成者多數即由主席以一院制爲議題付表决起立者僅十人反對原案遂不能成立休息二十分鐘後即對於第二十一條討論是條爲參議院組織問題原文爲以法定最高級地方議會及其他選舉團體迭出之議員組織之當時以認爲大體與否互相討論卒付表决得大多數贊成林長民即登台發言謂上院當爲特種階級之選舉如大理院院長現任及前任之國務員陸軍上將碩學通儒納多數稅等皆爲上院議員而大總統亦行指派議員全爲英日諸國之貴族制度反復演說良久張勤登臺駁之大槪以民國人民一律平等不應造特别之階級爲貴族之先聲呂復張我華亦報號將及發言以法定時間已届審議長報告議長宣告延會俟下會繼續討論 
[宗黨與巴匪之野心未已]  
　　二十一日黑龍江通信云袁氏逝世共和復活此爲吾四萬　人所同慶不料前清肅王善耆屢思復辟竟勾結胡匪擾亂滿蒙擬先佔洮南爲根據地繼再南襲不料舉事未久邵榮勛即爲同黨擊斃於長春車站巴匪在郭家店一役被三省軍隊擊碎遂即北退金鼎臣因是亦逃潛大連與肅圖謀再舉復擬購備軍火並招集悍匪劉介臣（匪號稱東洋樂）穿山甲一窩蜂打的好亞三省等匪首各聚羽黨數百名并由該匪函招江省東荒之著匪打五城李三秃子等再聚其舊部就近竄至蒙地加入巴匪隊中現在該匪伏處奉吉黑三省約定舊曆十月中旬舉事此即善耆及金鼎臣勾結衆匪擾害滿蒙之事實也 
　　善耆及金鼎臣决議弄兵謀叛後復印刷僞告示數千張秘密散佈滿蒙各處蒙匪巴布扎布失敗後即率殘黨盤踞於哈拉哈一帶本有眞心投誠之意無如宗社黨鼓惑太甚故投誠之念亦已成畫餅矣昨由江省陸軍第某團探得秘密消息謂巴匪自退守哈拉哈後金鼎臣及憲章憲奎等屢次勾串因是巴匪嘯聚滿蒙亡命已達三千之衆擬乘江省軍隊不備之際故佔塔子城現前部匪隊已近逼索倫山　 
　　近又得索倫山傳來消息征蒙軍第二旅任國棟旅長因聞巴匪前隊已近逼索倫山特密派富有經驗之兵改扮牧畜人模樣前往哨探昨據回營報告謂該匪確有千餘名紥駐在索倫山西百數十里（地名未得探悉）並有前淸式之黃龍旗四桿大書興滿滅漢大都督巴等字樣但該匪軍火糧草異常缺乏暫無别項舉動任旅長刻正擬對待辦法矣 
　　按昨日東方電亦謂曩歸北方之蒙軍殘留部隊突然出現於距洮南二百里之某處有向洮南南下之勢據此合　則蒙忠正未能視爲已平也 
[廣東陸督軍接印紀]  
　　新任督軍陸榮廷因收朿軍事雖已就緒而善後手續尙多且龍氏尙未赴瓊自難遽行履省視事故特派馬某南下就商省長請將督軍印信送肇接收以明權限朱省長與馬晤商後深表同意遂於二十二號即派隨員張某將督軍印信賷往肇城送至督軍行署陸督祇領後定期二十五號即行啓用業已電令所屬一體遵照矣至五號陸督身披戎裝精神奕奕在行轅行接印禮後大宴僚屬肇中機關人員紛紛道賀極爲熱鬧各界多有懸旗誌祝商學界亦有派代表道賀者佛山商會則派代表敦請陸督移轅佛山省議會議員有多人赴肇道賀均蒙陸督一一接見　 
　　另一消息云朱省長接理督印後原擬從速賫往肇慶咨交陸督接收嗣以龍濟光所部各營改編未定頭緒紛繁因此稍稽時日頃悉朱省長以軍政事宜編配妥協特於二十一日派委潘伯華前往肇城謁見陸督軍磋商賫交督印手續當由陸公允可該委隨於翌早回省述陸公意見朱省長即於二十二日上午九時與薩巡閱使會銜將督印咨送陸督軍接收查是日送印者係由薩使派參謀汪克東與朱省是所派之軍務廳一等副官熙洽相偕同行由長堤官碼頭落船乘座電捷官船前往石圍塘逕搭專車前往以昭愼重又聞朱省長此次送印至肇係因昨接京電令將督軍印信即交陸榮廷接任俾早將各路軍隊收朿故於二十二日飭派委員熙格民韓賓禮賫帶赴肇呈交陸督軍接收是早先經薩使朱省長會電陸岑兩公知照該委員等乃於上午十一時啓程赴　并聞陸督軍已預備履新昨特諭示譚師長浩明馬司令愼堂率同所部分投佈置一俟濟軍出境即行命駕省 
陸督軍旣於二十五日接受督軍印後定於十月三日赴省由馬濟陸蘭清率隊隨行昨已面諭馬濟及分電陸蘭清知照頃復聞陸督商請岑公届時偕同赴省樂數晨夕俾要政有所諮詢岑已應允并飭知本署莫團長及李耀漢届時隨行刻派武衛軍馬軍需長趕赴南寗提取要件以便抵省後之需用限十月五日以前趕回肇慶又聞陸督軍進省視事時所有由桂調來各軍隊均須來省駐紥現以所部正司令陸蘭清係廣東人特派先率軍隊數千名晋省分别駐紥一俟佈置妥當即移節抵省又聞陸督軍現已定期十月三號由肇啟程東下五號晋署辦公昨已有電致公署知照朱省長接電即飭水上警察廳預備派艦前往迎迓矣 
　　龍濟光於十號交印十五日曾有電致政府云大總統國務院内務農商鈞鑒奉大總統令任命龍濟光督辦兩廣鑛務等因遵於九月十日交卸廣東督軍印務卽行就職并用關防竊念濟光治軍三十載血戰餘生守土三年心力交瘁方冀於歸田里息影林泉何期剛解疆吏之符又視　人之事搜　採幹發桂粤之奇英蘊玉懷靈啓山川之珍秘兵都釋甲願效充國屯留洋渡零丁莫謂東坡遠謫懷膺使命謹責謝忱龍濟光叩删其一種不愜意之情已見於言外矣 
[蕪人力爭借欵之大會]  
　　興亞五百萬元之借欵斷送湘皖兩省鑛權以致湘皖人士羣起力爭近者雖有廢約之說然尙未徵實而又有以制錢改換之議蕪湖紳學商各界對於引事醞釀反對已久至二十九日晨始分送知單定於是日午後三時在胆倫堂開會討論届時各界到者二百餘人隨即搖鈴開會由蕪關公學校長吳雲宣布開會宗旨時即呈羣情鼎沸議論紛紜之象大旨無非痛恨當局之昏瞶而已嗣又商榷電稿詞意當塗寳興鐵鑛公司代表謝國書亦取出該公司致倪省長與財政廳之電文給衆公覽事畢則已鐘鳴六下矣茲將蕪湖紳學界曁當塗寳興公司兩電稿錄左　 
　　北京大總統國務總理曁參衆兩院鈞鑒財政部農商部以安徽之太平山抵押日本借欵羣情疑駭查府制取消太平名稱當然不能存在徧查各縣制亦無太平山之名似此借詞影射罔法侵權公民等以國土所關誓死不能承認頃聞又以銷燬制錢調換損失尤鉅應請一律作廢吳雲朱曾蔭胡作霖經康杰姜志彬吳廣電濮文波崔耀棠巴本源鮑世期謝國書阮强姚蓋振吳政修齊宗浩汪體煌李耀祺陸慶祥朱銓陳應綬方昭軫潘鍾瑛等同叩 
　　安慶省長財政廳鈞鑒商等開辦當塗縣當凹等山鐵鑛塡照註册極力停行昨見報載政府向日人借款以安徽太平山鑛爲報酬查新奉部章不准中外合辦何以自相矛盾衆情惶惑請省長電詢政府太平山鑛究係何山何鑛明白宣布以釋羣疑寳興公司章邴如等叩 
[江蘇省議會開幕] [  南京通信]  
　　今日爲江蘇省議會開幕日晨間街上已見家家懸掛國旗同申慶賀較之第一届更爲生色九時餘馮督軍齊省長均蒞會十時甫届搖鈴開會先行政官議員入禮堂各向國旗行三鞠躬禮次行政官與議員行相見禮次入議場旁聽席已滿主席致開會時大致謂江蘇省議會當此風雨飄搖之際尤宜戰競惕厲振刷精神完議事機關應盡之職與行政官吏相見以誠云云督軍致祝詞謂民國五年以還國本飄搖論者謂由於解散議會之故今大總統以明令恢復顧殷憂未艾國步方艱諸君子已飢已溺其所又謀興革塞民望者必尤亟况江蘇爲各省先河關係尤重議會恢復舉國以爲民氣發展之時國璋獨視爲公理彰明之日蓋理足者氣盛氣盛者言宜是非之辨審則意見之爭平公私之界嚴則畛域之念化云云省長祝詞大致亦以江蘇兵戈之後繼以荒歉維予德薄賴仁賢之輔翼云云江寗鎭守使亦致頌詞到會者省長督　外尙有參謀長及財政廳長軍界及行政署屬吏甚多濟濟一堂極一時之盛祝詞畢後由主席致答詞遂搖鈴散會是日議員到者一百零三人中外男女賓約七百餘人正議長沙元炳因辭職未到會由副議長錢崇固主席是日祇行開會式議事尙未定期也茲將頌詞答詞錄左 
　　錢副議長開會詞我江蘇苦省會機關停滯久已今日爲江蘇省會正式回復之第一日亦卽我民國五年來江蘇省會第二届常會之第一日袁了凡云從前種種譬如昨日死從後種種譬如今日生我江蘇省議會當思數年來父老兄凝懸望之殷付託之重在省言省實事求是直接爲地方謀幸福即間接爲國家保安寗四體健則力心廣枝葉茂斯本根强等此風雨飄搖未知彼岸尤宜戰競惕厲振刷精神完議事機關應盡之責與行政官吏相見以誠則我民國我江蘇庶有豸乎是爲詞 
　　馮督軍祝詞民國五年十月一日江蘇省議會舉行開會典甚盛事也自來共和國家必以法政爲歸宿議院之制法制之精神繫焉至地方議會則尤稱造國家之基礎而直接民意之樞機美之都府政治德之自由巿制度皆恃以建造邦國成就霸圖爲我先進之表率我國共和初建締造艱難五年以還震撼波靡國本飄搖論者謂共和國家乃至解散議會變亂之來實萌於此自頃邦國再造萬象昭蘇大總統首隆法治明令恢復議會顧殷憂未艾國步方屯建設之初彌用競懼江蘇自治久著聲譽前此成績燦然明備自經摧抑未竟厥施今日重來追理舊緒諸君子人民代表鄕邦俊髦舊德先疇周知疾苦况經兩年之殷憂卽增兩年之經驗今後論到是非指陳得失必能直抒讜論宏濟艱難其有造於江蘇者非尠鮮國璋治軍是邦於今三載風濤震蕩艱阻備嘗重賴邦之賢士大夫同心同德用能維持秩序幸獲安全惟人民喘息稍蘇瘡痍未復大兵之後繼以偏災瑣尾流離恫心怵目諸君子抱已饑已溺之忱其所以謀興革塞民望者必視前此爲尤亟矧江蘇文明淵藪自治先河各省議會恢復之初方引領翹足以覘江蘇之設施用資　傚不獨一省政治良　所繫亦舉國議會得失之林也抑國璋尤有進者議會復興舉國以爲民氣發展之時國璋獨視爲士理彰明之日蓋理足者氣盛氣盛者言宜是非之辨審則意見之爭平公私之界嚴則畛域之念化鄕邦父老屬望維殷行政官司相需尤切諸君子勉乎哉 
　　齊省長頌詞江山雄桀締縈上都民靈啓迪爲　爲瑜讜論重光迺賡前緒　槻羣詣振新百度發義抒情民之喉舌董道不預攸賴謇諤翊扶國步剏制和平共劬厥職相示以誠撫舊邦劫運輪轉兵戈之後繼以荒歉　雨河漲復鍾爲禍自競清夜維予　過忝領方州迄今三稔德薄能尠孰爲規　匡之翼之仁賢是資惎謀克綏抵手平儀勰誼達　同升法軌敢抽頌詞發展光煒 
　　王鎭守使祝詞維民國五年十月一日爲江蘇省議會開幕之期集思廣益庶政日進休明衆志成城地方賴以鞏固適廷楨鎭守斯土躬際昌斯景仰休風欽崇無極謹貢俚語爲諸公壽祝曰三吳名勝鍾毓英靈名儒碩德萃集金陵贊襄政化籌策維精嘉謨忠告合力進行興利除弊激濁揚清經營自治大啓文明奠我黎庶袵席同登挽回末造黼黻昇平漸推漸廣國以永甯猗歟盛會聿觀厥成 
　　錢副議長答詞今日本會開幕承督軍省長鎭守使旌節戾止寵賜頌詞本會全體議員實深欽感國步多艱民生日亟行政與議會雖有責任權限之殊而其謀國利民福則一要必以法治爲前提而尤必以熱誠爲後盾今日督軍省長等與本會議員共聚一堂推誠相與此實我江蘇前途之幸抑又不獨我江蘇前途之幸也謹答謝云云 
[省長駐蘇問題之討議]  
　　前吳縣香山鄕公所議長徐鏞發起省長駐蘇問題特分發函電徵求各界同意連日復函贊同者紳商學各界已有數百人之多昨蘇城齊溪巿民公社特發出公函通告城廂十三巿民公社略云自陽曆 
 
 
 

Page 7

 
 
九月十六日見巿鄕報登有徐鏞君爲省長駐蘇問題徵求同意書通告商會及各巿民公　等近見報載紳商學界贊成者頗不乏人竊思公社之設爲地方　務起見同人等各有　負之責此　事關公益焉能坐視　　巿发公社已登報贊成敝社　人有鑒於斯茲訂於舊曆九月初五日午後三時假元妙觀機房殿邀集各社諸君　聯合會議討論善後協議進行届時務屈諸君台駕早光云云是日到會者十三巿民公社各職員及代表等約有數十人下午三時開議先論贊成問題各社人員一致贊同次論進行手續即經公同討論以此事關乎蘇屬人民大局未可由商業一部分主持必得全體紳學富商各界公同籌商一致進行方有效果遂議定由各社公同函復徐子璬君表示贊同一面公函蘇州總商會要求征集各業董意見後再行邀集城鄕各紳富各董事及學商各界人等另開大會籌議進行議畢散會時已傍晚矣 
[杭州快信]  
　　民政廳改組政務廳已於昨日正式成立 
　　省公署昨由軍署遷至舊巡按署辦公 
　　呂省長前請任命王文慶爲政務廳長昨已接元首電允交院核辦 
　　民政廳改組政務廳後所被裁撤各秘書均由呂省長以知事存記儘先任用 
　　政務參議會議員周延礽因病辭職呂省長另委沈毓麟補任 
　　政務參議會會所現遷移前諮議會舊址 
　　呂省長委任陳時夏爲省公署總核秘書阮性存沈鈞儒程士毅爲機要秘書沈鈞業爲財政秘書鄭文易爲司法秘書陳簠爲警政秘書 
　　軍署顧問諮議各員均於十月一日裁撤 
　　財廳委任陳炳華爲霅水橋統捐局長黃文望爲嚴東關局長徐元瀛爲餘姚局長 
　　杭縣統捐局長汪曾保永嘉統捐局長李壽慈均調省候委遺缺另委威坪統捐局長殷李銃常開統捐局長汪張黻調充 
　　省議員趙子偉倪　波吳珩先後辭職 
　　高等審檢廳定於本月七日攷詢合格管獄員之口試 
　　高等審判廳長范仰喬昨傳集各縣現任專審員大該廳攷試 
　　運署鹽務調查員岑斯和業由胡運使委爲餘姚場知事另委徐鶴齡爲鹽務調查員 
　　陸軍張師長檢閱軍隊畢定今日由甬回署 
地方通信 
[蘇州]  
　　保護貴州軍事代表貴陽劉督軍前派第一師師長王文華爲貴省軍事代表入都禀陳收朿民軍事宜已經首途現聞王不欲由津浦入京决計改從水路劉督軍昨特電達省軍署略謂王師長由滬至蘇後轉行水路乞令長江一帶妥爲保衛馮督軍准電後會同齊省長密電蘇州王道尹於五六等日派員赴車站迎迓王代表以備換舟起程并分飭各屬特别保護云 
　　限期遣散無錫臨時警士無錫縣當戒嚴期内曾經王前知事招募臨時警備巡士一百名經費由縣自籌解嚴後卽行取消禀准代理道尹趙會　核準在案嗣王榮先知事因病出缺楊知事接篆後尙未遣散現爲王道尹查悉特訓令楊知事儘於九月底全隊裁撤妥爲遣散 
　　沈氏婦下堂求去蘇垣三茅觀巷富户沈　叔其妻趙氏浙杭鹽商趙文清之女年二十八歲因沈留連滬上趙即趕赴申江與沈爭閙沈即派人將趙氏押送回蘇　人監視詎九月初一日夜趙先從後園牆挖洞令人遞出一包包内聞皆貴重飾物約値十萬之譜運存某處時夜半二句鐘趙氏亦從牆洞逃出半途爲　警盤問趙氏答以吳縣孫知事是我乾爺我欲往孫公館面述要事爾其引領云云崗警遂護送至次崗逐崗轉送至慕家花園孫公館叩門至再始有閽人開門出詢趙氏即告以我是三茅觀巷沈家趙文清之女求見乾爺乾娘因有緊急要事故深夜而來少頃閽人又出詢趙氏是何名字趙答稱小名阿蕙孫少川知事得悉始允趙氏進内室相見趙面述其夫沈惺叔廣置姬妾揮霍資財不顧家室等情并請作主設法離婚孫氏夫婦以紳富人家不宜出此再三勸慰而趙氏志頗堅决聲稱必達離婚目的而後已迨至天明孫知事即派人將趙氏送至孫之親戚胡西園家暫住一面電致申江邀趙文清沈惺叔等來蘇商議聞沈趙等接電後立即到蘇先至三茅觀巷本宅查勘情形並點見失物數目後卽至孫知事處商議數次一時尙無端　 
[無錫]  
　　錫湖鐵路籌備進行觀錫湖鐵路籌備處總代表陳其昌前次入都專爲路事與交通部接洽現已由都南下組織錫湖鐵路路員養成所以造就鐵路人才内設工程營業二部每部分爲速成專修二科延聘歐美鐵路專門敎員分門敎授不日即當招考開學該路路線業已預測竣事一俟法比工程師史吉賓戴瑪德二君由京南下卽當前往覆勘繪圖呈部查驗云 
　　楊知事赴鄕勘荒無錫各鄕圩田地處低窪今夏陰雨連綿水勢陡漲圩田被浸日久以致秋收無望該地各區糧書均紛紛投縣報荒楊知事據禀後即於前日雇舟親赴各鄕履勘荒區俾便詳報省長分别徵免本年　糧云 
　　勒令女子新劇團出境無錫八士橋地方近有女子新劇團演戲男女社員且有曖昧情事楊兼警察所長以其敗壞風俗立派警察所稽查員携帶諭文前往該處鄕間協同董保勒令該女子新劇團刻日出境不准逗留如違罰辦 
　　郵務局長更替無錫郵務局長金純甫近奉南京郵務總局調往别局另任二等三級郵務員諸善繼君前來接替金君奉令後又預備交卸諸君亦已於昨日到錫矣 
[鎭江]  
　　部視學員將次蒞鎭敎育部前曾派委部員多人分赴日本及江蘇江西湖北山東等處考查敎育均已先後出發茲聞江蘇部視學員高君松秀昨已抵寗所有省立公立各學校縣立巿立國民學校皆一一認眞考察並聞高君擬於一二日間乘車蒞鎭故各學校聞此消息均預備歡迎矣 
　　火車碾斃啞子日昨下午滬寗火車上海二班車抵鎭行經京畿嶺下適有某啞子正在超越軌道有及閃避致全體碾成　粉血流滿地令人目不忍視現聞本埠某慈善家擬請該站長通知管機於抵埠時自旗站抵黑橋須吹汽慢行未知果實行否 
　　預備國慶紀念十月十日爲武昌起義之紀念日鎭城敎育會日前特開會議預備慶祝等情當飭知各學校除照章於是日懸掛國旗外擬於日夜舉行提燈會並咨請商會通知各商舖亦於是日一律懸燈結綵以誌慶祝 
[楊州]  
　　江都敎育界近事江都欵產經理處處長張君念劬刻因學務經費不敷支應特商同縣敎育會長焦君傳臣於三十日午後二時在圖書館樓上開會集議善後辦法江都縣知事署前奉齊省長通飭舉辦調查學齡兒童嗣因省署調查表式尙未頒發以致遲滯現該署第三科調查學齡委員長童富康君先撰白話文一篇爲調查之籌備免致人民誤會江都公共體操場前經敎育會長焦君勘定舊城三元巷安定書院舊址爲場所現已籌有的欵招集工匠從事平築並砌圍牆以立基礎矣 
[杭州]  
　　台州第六中學散學風潮台州第六中學近有散學風潮其勢甚劇台屬學界昨已有電到省其文云省長民政廳長省議會均鑒第六中學校學生全體散學已成不可收拾之勢本學期光陰甚長中途廢學殊屬可惜乞速派員主持善後方法　台屬學界代表趙善等叩又該校校長同時亦有電陳報一切並自請處分其文云省長民政廳長鈞鑒敝校鬧學風潮昨陳　槪計邀鑒察此次事出意外校長初意總以勸誠兼施冀能平復以仰副鈞長　學育材之至意不料愈鬧愈烈並敢　擊會計室勒還學　費知事警佐夾校勸解悉被杜門抗絶除四年級甲乙丙三班照常在校一三年級尙有少數在校外悉已閧鬧四散校長鮮德寡信致生如此橫暴風波校章之效用已窮措置之方法實絶追溯往事涕淚滂沱然今日之事無論如何責無旁貸應請鈞長嚴予處分以謝台人至校風如何維持學生如何處置望速電示俾有遵循臨電不勝惶恐之至六中校長張炘叩 
[江西]  
　　李督軍演說過去未來之政見贛省李督軍於上月二十七日在本署宴請各界要人席間演說自去冬滇黔起義戰事發生至今夏黎公繼任大局敉平所經過之事實及辦理之手續演說約兩小時之久並謂此後辦事各界務須協力同心萬不可稍存私意致蹈前淸官僚習氣云云在坐者均唯唯稱是盡歡而散 
　　李督軍提倡國技拳術一門本中國固有特技李督軍恐其久而失傳特於去秋由衛隊營内附設武士一班挑選精於拳術者輪流敎授各士兵一載以來成績昭著昨日特在大堂親自校閱見各士兵各種技術皆能精熟精神尤甚充足頗爲歡悅特頒賞洋一百元以資鼓勵 
　　三省合剿積匪贛省修水縣尹知事以鄂屬崇陽縣雨山等處現有積匪出没靡常修邑時被擾及非連合江西湖南湖北三省會剿頗難聚而殲旃然往返函商殊稽時日亦不易收效日昨特詳請督軍轉咨湖南湖北兩省督軍會合痛剿一面與白營長商定殲匪辦法云 
[湖北]  
　　炸彈案嫌疑犯已釋鄂省烈士祠側炸彈案發現後王金鏡師長曾拘獲一牽涉嫌疑之人送交陸軍審判處研訊嗣證明於此案毫無關係已經開釋仍嚴飭探偵緝至今尙未拿獲正犯王督軍以省垣重地軍警林立茲竟有匪人一再抛擲炸彈大碍地方治安昨又令軍警各長官督率偵探嚴密偵查如能捕獲擲彈正犯除予以重賞外凡有官職者得保升兩級以示優異 
[山東]  
　　衍聖公請尊孔敎電衍聖公孔令貽昨以曲阜大會議决請仍定孔敎爲國敎特率兗州官紳商學各界電呈政府兩院其文云孔敎以人情爲道難須臾離中國數千年政化風俗依孔敎爲命國體雖更人道不異若棄其敎是自絶其命歐美雖信敎自由仍多特遵國敎經會長康有爲函電屢陳今議憲法請照舊定孔敎爲國敎庶人心風俗有所攸歸事經曲阜大會議决伏希採納云云 
雜評一 
[時事日非] [  一子]  
　　長春暴動之耗甫至新津兵變之警又傳軍務之現象日非矣宗黨之野心未已巴匪之南下又傳邊事之現象日非矣省區之聯盟未解各種之謠言又傳時事之現象日非矣此外若借欵之風潮若外交之棘手若各種黨派之爭執若帝制餘孽之活動所以呈其日非之現象者蓋至不一也 
　　然而此種種之日非猶其外焉者耳吾所懼者政治中心之内閣亦呈搖動之現象也覬𧢢者覬𧢢攻擊者攻擊危疑叢� 
集幾於無術維持此亦可見政局之日非矣然吾以爲不能維持則改組而已改組以後仍可望其善良故猶非日非之眞因也所謂日非之眞因何在在各方面意見之橫梗良心之汨没有才者灰心而退無知識者奔競而來糾紛錯亂之象潛滋暗長則政局改組一次即造成日非一次舉一政則政日非辦一事則事日非蓋旣人心日非人才日非則一切措施行將無往而不日非矣 
　　嗚呼此眞所謂時事日非 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[預誌國慶紀念之盛况]  
　　本月十號（陰曆九月十四日）爲雙十節國慶紀念上海工巡捐局長朱壽丞業已議定是日除在局中舉行慶祝典禮外並停辦公事一天南商會正副會長亦已知照各業領袖轉知商界一體升旗懸燈南巿各學校並擬於是晚舉行提燈會現已預備一切華商電車公司亦另備花車編綴五色電燈以壯觀瞻想届時定有一番熱鬧也 
　　法界麥賽而蒂羅路鴻儀里中華女子同義義務學校定於雙十節清晨八時率領全體女生兼男子部所組織之同義雪恥隊前赴國慶大會地點舉行升旗閱兵式是日各生均穿特製綠色紅線操服首戴童子軍帽一律持鎗前導軍樂次爲國旗校旗由旗隊擁護之晚間舉行提燈會七句半鐘出發至南北巿游行一週 
　　又聞上海救火聯合會以本年十月十日雙十節爲共和復活後之第一國慶紀念擬於是晚舉行提燈會參以各種救火器具游行街巿並許各團體如有新樣燈彩無傷風雅者均得加入云 
[匪徒擊斃巡捕之駭聞]  
　　公共租界湖北路淸和坊一弄妓女林第昨晚七點鐘時偕房侍老六應九江路（即二馬路）華慶園吳姓客箋召侑酒而出乘坐包車回院在途突被匪徒將老六手臂上値洋數十元之金鐲一隻搶刦逃逸老六大聲喊捕該盜向東而逃經過望平街外國墳山附近由總巡捕房七百六十九號華捕聞警攔捕該盜拒捕開鎗兩嚮擊中該捕右胸倒地盜卽遠遁受傷之捕由他捕到來車送山東路仁濟醫院醫治無效立時斃命當　捕房將屍車送驗屍所候請中西官驗明再核 
　　另一訪員報告與前略有不同據云昨晚七點三十分鐘時有清和坊一弄妓女林第乘坐包車至二馬路華慶園應某客之召而出甫登包車被一身穿黑布夾襖之匪徒將林第手上所戴之金釧兩只捋下向東鼎新里飛奔逃遁適爲駐在該里之一百七十六號華捕（山東人）所見連吹警笛追拿該匪膽敢連放手鎗三響其第一鎗擊中日新綢莊門口之矮圍牆第二鎗出東鼎新里之三馬路口適擊中該捕左臂該匪已向晝錦里東面而遁又爲妙香室香粉店門口之七百九十六號華捕所知亦吹警笛跟拿該匪仍敢開鎗又擊中該捕胸際二人仍追至大昌元印刷門口倒地又爲站立望平街北口一千一百七十五號華捕聞而兜拿擒獲一匪惟該匪逃至妙香室門口時見追拿之人甚多即將金釧一只擲於地下旋經妙香室之夥陳福生將金釧拾起送至總巡捕房留存並經麥總巡立飭包探王金生劉寳生等將受傷二華捕車送仁濟醫院救治不料七百九十六號華捕受彈在腹業已氣絶至一百七十六號華捕受傷尙輕由仁濟醫院當轉送工部局醫院醫治至所獲人是否眞兇俟探明續綠 
[公廨第十次研訊日人被害案] [  見證與偵探家之言]  
　　中洋印刷所主日本人池原與夥鴨井被人謀斃後由捕將與該是人私定僞造湖北官錢局鈔票之湘人胡儒珍（即李正華）與高志盛冠文先後逮捕迭次解至公共公堂研訊各情屢詳本報昨日午後由捕將胡等解廨復訊捕房代表村上被告代表裴斯費信惇台維司等四律師均到堂候示至二點三十分鐘由關讞員會同日副領事加藤君升座續訊 
　　先由原告見證胡萬興上堂供稱向在池原店中爲夥今年七月十六號爲鈔票事停歇反面有紅圓印之鈔票係三四月間所印湖北票計分數種有一種反面有黑字者第一次印五千張另有一種反面有紅印子之湖南鈔票各印二千張還有一種先印三千張後印二千五百張自主人自已印的鴨井曾否將鈔票拿去我不知悉惟印刷所華人均可入内觀看胡儒珍來過一次主人與鴨井失踪被害之時我已辭出故均不知日本人野村常在店中不知有何事故被告盛冠文之外甥查姓係所中學徒並非與我親戚云云 
　　又據見證日人大熊莊藏上堂供稱在中洋印刷所爲夥湖北鈔票五月間印五千張湖南票印二千五百張不知何處托印我在廠中專司印刷不管他事高盛兩被告均不相識惟胡儒珍來過廠中是以認識等語供畢兩造律師向該見證盤詰良久 
　　又據美捕房西探目利扶司上堂譯稱此案我於八月一號據中川是本偵探報告並查七月四號因池原等與盛冠文私印鈔票事曾奉公堂諭飭緝提盛冠文至八月二號又據水巡捕房報告在浦江中撈獲人首兩顆三號又見報載大通輪船在鎭江發現無首尸體兩具除會同日署派員及尸親人等前往浦東認明兩首確係池原鴨井將首級帶回拍照安葬外並即禀明捕頭至吳淞路胡儒珍處調相一切及至彼處見房門鎖閉祗有胡之二房主粤婦董姓在旁當即檢出鑰匙開門入内見一鐵床已經拆開榻上被褥全無梳粧檯抽屜内雖有字紙數張均與此案無關惟在地上檢得小刀兩把面詢　婦據云三十號曾有日人來找胡二十八九號胡均不在家中住宿自胡於七月十六號搬來後常有一日婦來往他所雇之傭婦係二十九號去的至四號我卽帶同警探及屍屬人等前往鎭江後至交涉使署縣知事署謁見並向詢問當時檢驗狀况據云船抵鎭關計有一籃大小兩箱鋪蓋兩個當即開視大皮箱内係兩人之足小皮箱内係二人之手兩鋪蓋内係屍體兩具其手足均有繩縛住先用油紙次用棉胎外用單被包裹小皮箱内尙有凶刀一把上有血痕旋卽飭令備棺將鋪蓋墊於棺底並將二人手足分開與屍體安在一處暫厝於寳蓋山下云云我卽要求掘棺辯認縣知事准之我即帶同各人馳至該處雇令土工將棺掘起見屍體已爛臭氣四溢且有蛆蟲然尙可辯認其屍體實係鴨并手足則均係池原蓋有二指甲甚長可以分辯今浸入藥水呈請察核當開棺時見屍體均用油紙棉胎包裹曾經逐層攝影呈核並將單被凶刀等件帶回研究其屍體用水冲凈後見在脇下有洋圓大小之槍彈創口兩處顯係生前被人用槍擊斃支解並非用刀砍斃其第二屍體係用舊棉胎包裹外加白洋布被套拆開復包供至此該探目卽將凶刀及所割花布單被一角並白洋布被套呈案聲稱是項單被雖已洗過然血跡仍在或以察視我至鎭江之先曾經報告捕頭捉拿被告旋因李正華之住處與胡儒珍同故至吳淞路李家調查然其時胡已被捕兩日迨我由鎭江返滬即將被告帶至虹口捕房逐層盤詰並至哈同路一千四百五十號門牌胡之新遷處查得胡之皮箱一口與裝屍之箱顏色相同向詢胡之鋪蓋據云均在床上然床上之被褥祇有三尺闊與鐵床大小懸殊向詢傭婦何往云在海寗路雇用故不知察其箱内有白洋布鴨絨被套一付與鎭江帶回包屍之單被長短闊狹針線均係一色向詢年輕之婦是誰胡云是他繼室髮妻已死然他髮妻現在哈同路後來我又至大通輪船詢問船主據云是晚本定十二時啓椗旋因不及至天明始開所有兩箱及鋪蓋等大約該凶手擬於夜間出口時抛棄浦江嗣因天明開行該凶手不能動手遂至破獲云云訊至此因爲時已晚不及研訊中日問官判被告等還押候明日再訊 
[再誌代印錢票之嫌疑]  
　　望平街振華印刷所經理陳子庭因囑乍浦路榮華堂日本印刷所代印湖北麻陽縣二百文之錢票五十萬張經湖北旅滬同鄕會偵悉電詢該縣商會查復並無其事因之報請總巡捕房派令中西包探前往將陳與印成之錢票一併解送公共公廨訊據陳供係某某等囑令代印曾於未印之前將票樣送至日本領事署轉呈楊交涉員允准始行付印等語判陳退去候函致該處商會派員來滬質證在案昨晨由廨復訊據二十七號西探目彭山華探目王松濤上堂訴明前情並將印成錢票呈案請察並據陳之代表律師投訴陳接受後轉托日商代印各節王肇之襄讞商之英卓副領事判陳退去所有起案之已印成錢票暫存捕房如三個月内無人投領即行銷燬 
[移傳私運雲土之要證]  
　　洋藥公所協同捕房在湖北路孟淵旅社及閘北華興路道尹公署毗連之空屋内抄獲大宗雲南土將關係人王竹村王鐵珊孫世奇李徵五等一併拘解公共公廨迭經中西官訊明判兩王與孫分别押辦李罰洋一千元充公繳釋嗣因中央政府以此事辱國喪權電令地方檢察廳秉公澈究已由該廳將前任滬海道尹周金箴傳案諭候訂期預審並函請公廨移傳要證李徵五到廳質證在案茲悉昨晨由管理傳提事宜之二號西探協同華探至克能海路一百五十五號門牌李徵五寓所將李傳至公廨請示並據該探等上堂禀明奉諭往傳情形即四李之代表羅利士律師到堂譯稱被告因大宗雲南土一案由檢察廳傳往作證訂期九月三十號午後二時審訊詎届期並未開審亦未重行訂期故未前往請爲察核王肇之襄讞商之英領卓君判李退去候函致檢察廳復到再核 
　　又聞地方廳林檢察長以此案關係人周前道尹已於上月二十六日傳案預審尙有前光復軍統領李徵五則訂期本月四號來廳候訊惟查此案一切卷宗悉在公廨茲當着手進行之時亟應調查俾明底蘊故於昨晨備文飭派法警赴公共公廨投遞請將前次公堂會審此案之供詞抄綠一份移送到廳以便研究 
[七誌薛華立路西牢之兇劇]  
　　法新租界薛華立路西牢内判押五年之盜犯薛慶華黎浦春等於上月十三號晚上商通各犯强奪管牢越捕手槍希圖開放越獄幸被管牢西人瞥見將薛擊斃始獲平靜嗣經管牢捕頭究出起意及知情附和之賈鳳全梅守冬胡楊正等十七人綠明口供禀呈法總巡石維也君諭將供單譯成華文再行解廨訊辦在案昨由捕房將梅守冬等各犯解送法公廨經讞員聶君會同法副領事德君升坐特别刑庭研訊賈鳳全供前於出外工作時逃過一次被獲後加押六月此次越獄雖有附和情事實非民人起意求宥賴新民供於出事前數天薛慶華黎浦春出外工作時互商越獄情事並勾結民人同作此舉於十三號晚上薛囑民人搶奪管牢安南捕手鎗民人正欲上前已被同押之李德楊將鎗搶奪在手希圖偕同越獄是實李德楊供是晚實與薛慶華等商通由民人上前將安南捕手鎗搶得後因鎗上有特别機關不諳開放故此不能衝出繼又供稱當時民人實在飯間吃飯訊至此時已過午中西官判一併還押候往西牢履勘再行核辦 
[辦理黨人善後之經濟問題]  
　　審查會致國務院電北京國務院鈞鑒民黨善後今日審查完結約需欵六十萬元查上海爲各省发黨彙萃之區自事務所成立以來册報者已達六百餘分核減再四必需此數除請楊護軍使電懇外特此電公請如數速發俾早結束不勝叩禱審查會全體會員柏文蔚吳忠信彭養光張滙滔韓恢龔振鵬詹大悲許崇智李徵五叩 
　　國務院覆電龍華楊護軍使轉柏烈武諸君勘電悉需欵過鉅難於凑集已另電楊使除原擬十萬元外酌加五萬希接洽照配院東印 
[段總理維持皖省議會]  
　　皖省旅滬議員通訊處前經公推凌銳郭成沛爲代表赴京晋謁段總理面陳一切曾誌前報茲悉通訊處昨接凌郭兩代表自京來電云艶電敬悉今日謁總理辭意甚摰所請皆允公呈批示已面奉并諭轉告同人速赴省開會免落他省後一切事均力任維持望毌顧慮謹聞凌銳郭成沛叩東 
　　又旅滬皖議員致安慶省議會電云前致崔胡二君函諒轉達頃接京代表凌郭兩君東電云（電文從略）等語同人等已着手結束預備返皖特聞旅滬議員公叩 
[提倡畜牧之部文]  
　　農商部訓令上海總商會云案據沿海各省曁海外調查報告内稱查歐陸中央諸國其平時食品除米麵外以牛羊猪各肉品爲大宗計其國内所出向不敷用率多仰給於他國而由我國輸出者尤鉅况自歐陸開釁以來各國對於畜牧事業更未睱計及其他各國亦均有自顧不睱之勢何能轉輸於人以致此項肉品目前日形缺乏卽將來和議告成其牧業旣非一時可望蕃滋則肉品勢必又難以自給我國地大物博畜牧最易若能及此時期廣開畜場預備肉品俟其和議告成卽可以我所有供人之求大宗輸出獲利必豐且歐洲各國人民嗜好猪肉較食牛羊爲多兼之火腿香腸歐俗向用猪肉若我國此項肉品日後能多運出尤爲各國所需要等語查是項報告衡以歐洲各國現狀自是實在情形合亟令行該總商會並轉知各商會一律遵照此令 
[演講單軌鐵道機輪之原理]  
　　寰球中國學生會夜校於星期六晚七時半請中華鐵路學校敎務長葛耀良君演講單軌鐵道機輪之原理先由主席董東蘇君宣布開會即請葛君登壇演講先用套輪模型試演其種種動法以明輪行之正向負向有穩定力以使之不傾覆並於黑板畫爲圖表以明竪軸轉爲正向則穩定力亦爲正向竪局轉爲負向則穩定力亦爲負向故重在左則穩定力亦隨之而左重在右則穩定力亦隨之而右若輪行偏側愈甚則旋繞軸心之轉灣亦愈大此即單輪所以能行之理葛君解析此題引證力學重學幾何弧角立式頗詳詞畢主席董君代表全體學生 
 
 
 

Page 11

 
 
道謝校長徐紉蓀君又訓勉學生勤勤懇懇學生無不感動十時散會 
[南滙新舊縣知事之爭執]  
　　前後任南匯縣知事馮成葉樹維因交代未清現由江蘇胡財政廳長咨請新任滬海徐道尹提案議結茲將咨文綠下爲咨請事案照南滙縣馮前知事交代一案茲據現任南滙葉知事蒸日代電稱頃奉鈞廳指令查南滙馮知事任内墊造忙漕册串用費旣經監盤援照定章成案議由後任葉知事認還一千五百元尙屬平允應准照辦將交代案趕速算結具報毌再各執一詞等因奉聆之下惶駭莫名因與事實不符查詳定原案自忙漕起征之日起計算於一年内按日攤認等因是前後任所應分攤者不過數百元之譜知事痛交代案之不能早結並爲顧全寅誼起見業已認担一千元整數實屬竭盡愚誠乃馮前任視知事爲愚懦可欺非迫令認担千五百元不可監盤員果持公道宜如何悉心勸告以期交代早了一日卽鈞注早紓一日無如監盤員川沙縣知事趙興霙甘作傀儡直任其二科科長陳鳳岡爲所欲爲竟偏徇馮知事之請而以一千五百元仰懇批准朦呈憲座迨知事聞知則呈文已發謂非此中偏袒其誰信之伏念一介書生甫遊宦海詎願以瑣屑之故久作無謂之爭無如到任之時連年災荒征收棘手計在任八月賠累已屬不堪若再限定爲前任擔負義務則心雖有餘力實不足是以瀝呈委實無力賠補萬萬不能擔承謹仍遵鈞廳一百二十號訓令仰祈迅賜指令川沙縣監盤員及伊二科科員陳鳳岡將與馮前知事成秘密訂定之私議妥速變更實爲公德兩便等情據此查交代定章如係前任應給之欵後任自無歸還之責惟承辦册串事在忙漕啓征之前此時所給員薪應否如該監盤員所擬量予追認或劃定起支日期併入四年分紙張刷印等費之内核實統計匀攤歸墊之處相應咨請貴道尹查照希即提案督同該前後任尅日理淸以昭公允而免延宕至紉公誼 
[製造局總辦被控近聞]  
　　上海製造局總辦李鍾岳被人控告由陸軍部派令劉永恩等來滬密查已誌前報茲悉陸軍總長因須考查該局報銷現已飭令李總辦迅將該局採購各項料物價銀及各廠委員司事工匠人等之薪工確數並購煤銀數一併詳細造册送部以備察核現李總辦已查明造報矣又聞李總辦因被控抑鬱擬請辭職中央擬委李平書爲總辦緣李君熟諳局務曾於初次光復後經辦年餘對於局中員司工人感情甚洽故委任斯職云 
[海圻艦增加修費]  
　　海圻巡洋艦於上月二十七號由淞駛滬以便入塢修葺距是晚適有大風該艦錨練被風冲動致與停泊附近之海容軍艦略爲碰撞損壞海圻船旁之鋼板三塊現由船塢勘估除原估修費外此次碰壞之處應再增添工作八百工並換配鋼板料物等項計需加銀二千兩之譜現已由湯艦長等電部請示矣 
[報告南北米業之議案]  
　　本埠南北米業各商因南北米客聯合會新章對於廠米交易僅限七日出清殊多不便特在仁穀公所開會集議已誌前報茲悉該公所業董張樂君自開會公議後已將同業議决辦法函告常昭本帮錫金三米商公所請爲照辦原函照錄如下·逕復者前奉惠函並章程一紙以行家交易廠貨過斛遲延擬訂新章以示限制等因奉讀之下知事關同業當决諸公衆庶可通行無阻因即通知南北同業於陰曆八月二十七日在敝公所開會公議當將來函及章程逐條宣布當日同業到會者計一百餘家咸謂行家交易廠貨自成交日起遲至七日斛結殊嫌太促卽欲示以限制須改以十日爲期至成交後如貨品不合准二點鐘退票過限不得異議一節尤難通行滬巿地方遼闊南北相阻往來周轉頗費時刻如必以每日下午二點鐘爲限一經試行窒碍立見想貴商等已嘗試而知之矣因議改爲成交後如貨品不合至當晚七時爲度可以退票謹奉前函合將此次開會情形及公衆當日參酌來章議决條件四則一并綠陳以副貴商等維持營業之至意惟祈察照實紉公誼一議廠米成交後准十日爲度斛結逾期盤囤結算一議廠米成交後如貨品不合以當晚七時爲度可以退票但貨主不得悔交悉照向章辦理一議斛司過斛照向章公平攩光不得徇私舞弊一議斛票仍照向章成交後由經售者書立票據以爲確證 
[保護貴陽代表]  
　　淞滬警察廳昨日分飭各署所文云案奉松滬護軍使署傳聞頃承准馮督軍咨開案准國務院華密電開准貴陽劉督軍號電茲因籌商西南各省軍事收束曁善後問題復派第一師長王文華代表晋京請電長江各省軍民長官俟該代表經過時特予嚴重保護等語希卽轉飭遵照等因除通令外相應咨請貴護軍使查照等因到署合行傳知俟該代表過滬時仰卽飭屬遵照辦理爲要此傳等因奉此除分行外合亟令仰該署所即便遵照俟貴陽王代表過滬時切實保護爲要此令 
[程稚周遣散同志]  
　　安徽黨人程恩普號稚周對於革命事業素具熱忱前因帝制發生舉國騷然曾變賣家產招集同志組織機關於本埠法租界某弄奔走運動不遺餘力近因政府遣散黨人本埠各機關紛紛報名領欵程君獨以私財資遣所部諸同志聞其手續已經完畢該機關中人陸續離滬矣 
[研究閘北火政]  
　　閘北第一段救火會前日下午在慈善團事務所開董事會首由會長錢遂之報告開會原收謂因會内器具不齊特請諸會董合力維持云云繼由王彬彥君報告閘北救火機關共有三處其成績較五年前確已大有進步現在工巡捐局祗擔任每月經常費用至添辦車馬器具等費均由各段自行籌募本會諸董向來熱心公益應請各抒偉見力謀進行復經會董劉竹坪君演說火政爲地方要圖所需器具應由管理員報告會衆預爲籌備並由會董朱伯勤與隊長陳世馥討論置辦馬達車添裝自來水龍頭經費歸各會董擔負當時在場各董一律贊成朱伯勤君又提議建造報警鐘樓謂閘北火政因報警機關不完全以致阻礙進步故鐘樓之設更屬刻不待緩應請王彪彥君商諸聯合會會長錢貴三沈聯芳吳子敬三君速行籌備尅日建築議畢衆會董合攝一影而散 
[水公司訂購機器緩到之原因]  
　　愼昌洋行昨致上海内地自來水公司函云逕啓者訂購機器遲誤日期茲接外洋廠家徵實報告因遭罷工風潮延誤交貨目下該機器已於八月六號裝由弗克河丸輪船運申用將原函譯汪監察此次外洋廠家罷工風潮遂致躭誤交貨日期實非敝行權力之所及定荷貴公司曲諒也 
　　附譯魏廷敦廠營業部總理瓊司證人亞爾成特紐約高等地方廳書記官威廉紐約中國領事官楊雨英聯名公函爲上海内地自來水公司定購機器事據瓊司君報稱伊爲魏廷敦營業部總理住居美國望脫克來城發行所在美國紐約百老滙路一百十五號茲因廠家有罷工之事詳禀前來用將該廠承辦貴公司機器經過情形以致遲誤交貨日期詳述於下查魏廷敦廠於上年十二月二十二號接到電報貴公司定購引擎邦浦一座連叟非司康定升及空氣邦浦等復於今年正月十六號接到詳細定單隨將材料交至哈禮遜地方工廠趕緊製造該廠原有工人二千五百人計自正月十六號起可於十四禮拜竣工裝貨適値歐戰未平之際所有生熟鐵鋼銅等貨購辦本非易易又加以全廠罷工自本年四月十八號起至五月二十九號止遭此風潮實出意外遂致躭誤日期至今尙未交貨目下該引擎邦浦等已於八月六號交由弗克河丸輪船連來此係最早裝貨之期且此次罷工非祇累及貴公司一家而他公司亦受同一影響也魏廷敦營業部總理瓊司證人亞爾成特紐約高等地方廳書記官威廉紐約中國領事官楊雨英 
[兵工同學會之成立]  
　　前製造局兵工學校興辦多年居績頗著歷計該校同學實達數百人現爲聯絡情誼研求學術起見特組織同學會已於日前成立舉定嚴子材君爲會長張時雨君爲副會長嚴啘滋王玉書李景濤朱雲龍吳中弼朱友仁君等爲評議員葉宣鐸張良士張屏翰鄭安富張述　周朝熙諸君爲書記員周德威經潤寳二君爲會計員曾廷章汪壽昌劉煥祚楊仲欣君等爲幹事員共理會務並馳函遠道各同學徵求入會云 
[携帶私土之懲治]  
　　湖北人范仁貴羅振卿前日携帶紅土四包被洋藥公所調查人在途查見將二人誘入華記路四百六十二號門牌王阿三家招呼七百五十八號華捕到場抄出紅土一併帶入捕房昨解公共公廨請究由該調查人偕證陳某上堂證明前情並將紅土呈案並由洋藥公所代表律師到堂譯訴前情以被告有違中國第二百六十六條刑律請爲訊究訊之范羅二人供多支吾中西官以證據確實判范羅二人各押西牢兩月土送海關銷燬 
　　粤人伍瑞（即吳瑞）前日携有紅土兩包經過虹口百老滙路被一千二百七十一號華捕查獲拘入捕房搜出紅土押至昨日解送公共公廨請究先由該華捕上堂訴明前情訊之吳供係由某輪船水手給我洋二十元囑令送往四馬路青蓮閣茶館内等語並據洋藥公所代表律師投訴被告雖不承認私販旣得送力洋二十元顯係知情應請核辦中西官判吳押西牢半年土送海關銷燬 
[查獲私販進口之烟土]  
　　徐鳳山由營口私販烟土七磅乘招商局圖南輪船來滬正欲登岸爲水巡捕房偵探何阿春查獲當將人證送入捕房梅捕頭飭將徐函送地方檢察廳訊辦烟土送往海關候燬 
[江蘇各縣現存議員（十二續）]  
　　江陰縣原額三十四人現存三十人　郭粹修　何佩仙　薛榮袞　徐綬經　包寳隆　殷子荃　張鷺江　謝品璋　唐葉封　金杏蓀　陳秀山　李翼謀　沈翼卿　薛淡如　薛貞幹　高智卿　吳信齋　胡志仁　陳湘卿　姚鴻卿　王渭卿　包橘仙　張季福　繆福延　周渭英　黃迪謨　張明初　許品臣　曹幼高　繆培基 
　　泗陽縣原額二十五名除病故二人外現存二十三人　陳汝周　張汝楫　耿良輔　葛鳳舞　孫根球　陳向榮　王心如　陳佐卿　張波臣　陳迺珍　陳體仁　祝芝蘭　劉振英　韓孟琨　徐培士　王大坤　徐俊卿　畢虎牙　莊懋琳　李毓仁　張文甫　胡起龍　倪杰之 
[南洋商業公學之盛會]  
　　北浙江路南洋商業公學附設商品陳列所於昨日（一號）開幕所刋商學雜誌亦同日出版校董蒞會者有周椒青陳震東石伯原諸君來賓有英工部局種植部長麥格利嘉君絲商巴拉大斯君楊奎侯君朱謙甫君首由校長吳衡之君報告陳列所與雜誌社之成立繼由麥君演講中國宜注意農林講究種植之學以收地利並以其所贈各植物標本指證功用之異語由敎員張樹滋君傳譯繼由楊君以英語演說商學之要點周君說巴拿馬賽會之情形并勗勉諸生不可好高鶩大宜以穩步漸進爲宗旨終由敎員何興華君致詞申謝攝影散會時已鐘鳴五下矣 
[西區小學三年生參觀紙廠]  
　　西門外源壽里西區高等小學校規整肅敎授切實頗爲一班主　　　 
張嚴格敎育之家族所稱許故本届學生已增至百三十餘人前星期日上午九時該校主任顧大放曁敎員吳蔭階金念萱諸伯鎔等率領三年級全體學生沿徐家滙路步行朝南至外日暉橋龍章造紙廠由總理邱問清君導至各處由邱君詳講手續之經過及機械之作用頭頭是道學生多能心領神會據邱君云彼極　學生前往參觀增長實業知識參觀至十一時半各生始至南洋中學午膳下午分隊至南黃浦灘一帶遊息比回至校中已鐘鳴四下矣 
[追悼今世少年之模範人物]  
　　昨日三時上海監理公會及全國青年協會商務印書館合開謝洪賚博士追悼會於上海青年會殉道堂中西士女到者七八百人其秩序如下（一）開會全體唱詩（二）祈禱（三）主席袁恕庵牧師宣布開會緣由（四）謝妹丈史拜言演說洪賚一生歷史次謝業師美國潘愼文博士詳言謝君少年事實極可爲今日之楷模（五）中西青年會幹事合唱哀詩（六）門生李啓藩君演講謝君敎授管理訓練學生之得法并述一生之特點次妹婿丁榕君講其壯年行道有大能力（七）女青年會中西幹事唱英文哀詩一闋（八）同事高鳳池君演說在商務印書館編譯科學各書有功於學生界不少即於國家文化亦有莫大之影響（九）青年會同事謝君門生演講其一生爲人 
[劃清界址]  
　　本城邑廟豫園内荳米業萃秀堂董事因附近浜基自經塡塞築成公路後旋被公欵公產經理處將毗連浜基之地侵佔數尺曾經該董向經理處主住丁賡堯一再函商請爲勘定雙方基址照界劃還以保公產故於前日午後由荳米業董張樂君等會同丁君詳細丈勘聞已分劃清楚當場竪立界石以資查考矣 
[桂圓新貨暢旺]  
　　桂圓卽龍眼產自閩省以興化爲最佳石碼次之厦門泉州又次之而以台灣所產者爲最下上海一埠之業此者大半係閩省人南北兩巿門莊店家爲數甚多其號爲行家者計有八家曰聚成和泰滋生萬春祥裕廣大義大新茂和其開設地點則以法租界洋行街一帶居其多數南巿華界惟有義泰一家各地銷路首推長江一帶常年銷數約數百萬上年因收成歉薄售價甚昂今歲各地出產甚旺來貨頗多自舊曆七月間新貨上巿以來巿價已漸漸鬆動現新貨興化正正每擔售銀四十三兩石碼頂極二十四兩天極十八兩天宏十四兩厦門頂極二十兩天極十七兩天宏十四兩泉州天極十六兩天宏十三兩台灣正正八兩 
[印人自戕同種]  
　　上月三十號晚間浦東洋商貨棧所雇甲乙二印度巡丁不知因何被同類丙丁二印人用刀砍傷頭顱等處立時斃命至後半夜印人戊因盼甲乙等前來調替久候不至尋至死者臥室見已斃命丙丁不知去向報知水巡船將二屍載送驗屍所嗣由美捕房西探目留司並華探沈阿炳將疑犯丙緝獲解入捕房候請英領事西醫蒞所驗明再行核辦 
　　又一訪函云浦東某洋棧管門印度人甲乙二人被人暗殺各受刀傷十餘處兇手脫逃其在逃之印度人某丙昨經水巡捕房偵探何阿春在黃浦灘查獲解送水巡捕房已斃二屍則報請英領事署派員會同醫生分别驗明委係因傷致斃當場判令棺殮候再究辦聞丙現因失業前數天借住友人某丁處丁亦印人在某棧管門連日丙丁同居棧中爲同事甲乙二人所妬忌告知洋東將丙逐出不准在彼逗留迨丙去後即發生甲乙被害之事因此丙與此案頗涉嫌疑昨午由該捕房梅捕頭提詰丙謂並不知悉諭令暫行收押候究 
[汽車碾傷小孩續誌]  
　　崇明小孩黃明財年十二歲在北四川路海寗路轉角被五百零七號汽車碾傷腰肋由捕將肇禍車夫朱坤生拘獲傷孩送往同仁醫院醫治已詳前報茲悉該孩因傷勢劇烈業經身死昨由公共公廨中西讞員王康二君蒞所驗明委係傷重殞命捕房傳到屍兄黃明奎投案請求伸雪並據四百七十號印捕冷生禀稱是晚十時四十分鐘站崗於轉角處見一汽車中坐二西人由北向南疾馳而過因其違犯警章正擬抄錄該車號頭於日記簿上不料距離十碼路已將黃孩碾傷云云奉諭着黃明奎先行具結收殮車夫朱坤生交銀五百元人銀並保於星期三日自赴公堂候訊 
雜評二 
[善後經費] [  訥]  
　　以今日中央財政之窮乏愛國黨人必能體諒之以今日黨人生計之困難明白政府亦必能深悉之故所謂善後經費中央不能過吝黨人之希望亦不可過奢宜以公平之心定一適中之數而初不必過事爭執者也 
　　湖北山東等省之善後經費大致皆已解决而蘇省獨至今日尙在相持之間果何爲也耶國事旣定其他一切之善後問題或可稍緩而獨此善後經費則以速爲要蓋善後云者善黨人之後也黨人之事業在革命革命旣畢而事業亦失則待欵以謀生活者又必然之勢使久久延宕不决人格高尙者固能困守而無怨苟其不然則合多數人以聚處一隅難保不爲外界所惑而有途越範圍之行動此其關係不僅在少數人之生計而影響於治安甚大也當局諸公可不亟謀所以解决之耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[蟋蟀蟹子連盟書] [  塵夢]  
　　橫行將軍麾下我將軍負十萬甲兵橫行於江淮一片土亦足以自豪矣獨不念及垂斃之昆蟲乎當夫酷暑爲災災風肆虐此正我曹昆蟲小醜飛揚跋扈之時也蠅蚋逐臭蚊虻吸血大好河山幾成爲蟲豸世界曾幾何時秋風一起萬象肅淸咄彼么麽早已逃形匿跡惟吾蟀蟋一類賦性剛强素有武夫之目故猶能振翼揚鬚拚與西風一戰彼風霜雖勵終無奈我何惟自知勢單力弱難以久持用特結合同志歃血聯盟合數十萬之甲兵爲鞏固健全之團體以與天時相抗而保區區之性命蓋出於不得已也素聞我將軍有血皆冷無腸而俠水陸縱橫任行無碍故本會公推將軍爲盟主以張聲勢庶幾軍聲所至能聞者膽寒吾等與將軍雖然水陸異居畢竟種族相近量將軍當欣然來會况將軍獨立無助亦難自支此會之設未嘗無補於軍將也專函奉布區區敬祈鑑察卽頌俠安蟋蟀謹上 
[戲致鵷雛] [  野鶴]  
　　鵷雛吾兄先生史席前月判　遂乏相知言念舊遊吁其悲矣吾兄滬瀆傳車文壇抵掌良朋舒歗佳勝良多甚慰甚慰昨閱自由談稔山陽宋焜氏以自由女子失蹝事寓書左右備詢　末頃又披先生還書文采鉅麗六朝之遺朗月時葩遜其幽秀中誠卓仰匪可言宣惟是前後兩札寄塵先生與弟似均不爲無干宋焜謂有文字因緣詞致悠婉味其言外之恉若深有疑於寄塵及僕者而先生報書更委我二人以尋訪之責野鶴無似慒於庶事蹝痕把影尤非所能雖然重辱嘉命固不可以無言謹竭庸愚唯先生察之自由女子翩若驚鴻婉若游龍固與庸常脂粉異其徯徑此次蹝訪似當根究幻術師大肚皮漢子（事實見自由談部閽者談話會小說）渠雖自稱寡情然平日共事過從甚密佳人才士若磁引針此次絶裾而行或與幻術師同處亦未可知惟幻術師亦已失蹝苟先得之則女子蹝跡當不勞而獲矣先生亦以爲然乎再有陳者誦先生報宋焜書似女子不告而出此亦恐未盡然女子與先生處已數月愛好之篤感遇之誠僕亦微有聞知日者辭行縱不必一聲河滿子雙淚落君前而臨去秋波一轉亦事理之常先生曷爲秘之而不人告也書此一笑得毌哂僕爲神經過敏乎匆匆不餳　野鶴和南 
吉金片羽 
[王蔭伯娶婦辭]  
　　焜嘗讀白樂天集讀至紅樓富家女嫁晚孝於姑緣窻貧家女嫁早經其夫等句每以爲娶婦辭直捷痛快無逾此者迨檢家藏抄本始知論娶婦貧富以白爲絶調而論娶婦長矮則王蔭伯辭爲空前絶後矣其詩云楚人娶婦何喧喧高堂十日排酒筵親戚回頭小姑起傳道新人短而喜低小腰身解哺兒春糧擔水不知疲西家老翁長居寒吳人娶婦長者愛紗籠前引扶入門新人長大媒人尊金馬丁東步搖轉春風裊裊花枝顫可憐吳楚地不同新人長短爲枯榮若使吳人生落楚一生醜惡何其苦乃知長短亦有命不係生身係生土按此辭似嘲似諷殊堪捧腹然吳俗尙奢娶婦欲長爲美觀瞻起見楚俗敦樸娶婦欲矮爲任勞力起見明末至今埀三百年吳楚地脉相接間風氣截然懸分亦可異也或謂美婦人不必以長見者予折之曰詩賦碩人極狀其容態之美艶爲千古香奩體之祖試觀袁子才小倉山房尺牘有名某君子極稱道某君選色精嚴蓋某君託子才尋姬並寄長線一索謂必身材合度始論其餘物有以長爲貴者此其一也 
小說 
[義俠小說獄中人語] [  小草]  
　　第十章 
　　巿集之末爲一旅館巿集中之無家者輒以此爲介宿之所其下層爲酒肆警士及獄役都來此沽飲有荷德黨人亦恒集議是間迭克奉命還卽於休憇時間以内趨赴肆中告其黨人以首領之命令密議出獄之法語細不可辨議畢時掌聲甚喧而迭克即行返獄仍從事於同行之職務少焉月掛東山之上光明如晝而赭鼻之獄警入酒肆室中氣象儼然一如其故擇一倚壁之座侍者鞠躬侍立赭鼻者曰昨飲之沙而（酒名）味殊厚今仍沙而可侍者應命取至傾酒滿盞白沬四濺赭鼻者取飲之立盡且曰以新聞紙至侍者復如言赭鼻者向侍者略展笑顏意似奬其勤者時一客關門而進其狀態與赭鼻者甚相類惟赭鼻者有髯而此客無髯爲稍異耳客爲此間巿集中之負販者物良而値康且性甚和易而慷慨人都樂與之交與赭鼻者爲酒友赭鼻者曰君來何晚客曰警長言然赭鼻者於獄警中積年已久惟爲學憑資格所限升遷甚遲據警中人言赭鼻者若年逾六句或能得登警長之位乃聞客以警長呼之喜生望外竟忘其爲面諛眸中頗現得色客呼侍者曰取香檳至赭鼻者嗜酒逾命徒以所入微只日飲至賤之沙而以解嚵吻至所謂香檳者自幼至壯以迄於今實未飲逾半茄倫故聞客之呼也涎已埀於吻外侍者以小瓶至客曰速易巨者赭鼻慢聲曰足矣何易巨者爲客曰警長量巨何怯爲赭鼻者笑曰余飲酒如捕犯生平未嘗怯也言次大瓶之香檳已至赭鼻者力盡之眼赤語澀然尙未至醉客復呼侍者續至赭鼻復力盡之且飲且言曰余仍未醉也余仍語至此不復續已醉如泥憑凡而臥客呼之不應客乃予値强扶赭鼻者跛而去　 
譚言微中 
[泗簃瞎話] [  野鶴氏]  
　　文有文派如桐城派陽湖派之類詩有詩派如西江派之類至於近日舊劇有賈黨馮黨新劇有凌黨陸　黨卽派之謂也此風漫衍恐將來卑田院中亦有黨派矣一笑 
　　徐州會議羣人雜速奸悍畢陳阵刱盂然穢流敗漿無所不納也現下財政司空仰屋萬籌圖補如縕袍然顧此失彼無能彌補也參衆會議主張乖歧難能一致如兒戲然啼笑雜出穉極互異也 
　　近人屬文喜用潮字如政潮帝政潮之類意蓋即風氣之謂也余謂近日更有二潮或問誰曰辭職潮拍電潮 
　　野鶴警衆瘦蝶佑民愁眼雲鶴燕子劍　愼夫劍客本中趙書城天台山農楊珥珊胡　靜廬寄塵小草笑平繭翁瘦碧自由客均鑒上月份酬資請向帳房領取爲要 
 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[曹慕管答范靜生論普及敎育書（續）]  
　　夫慕管之爲此言固非以萬能責諸視學亦雅不好議論短長妄爲醜詆顧以視學一身係全縣學務進退之重任要必具有一定之資格適當之知識始足以勝任愉快責備賢者不覺其綦嚴重念吾國民性有美德二一曰好名譽重情誼好名譽足以鼓其向上而重情誼適以害其爲善凡爲校長何嘗不欲整頓校務實事求是以邀美名而彰榮譽獨於用人一端累於情誼牽於請託卒不能暢所欲爲以遂其理性之所安天下事敗壞於此者恒河沙數眞不可勝量也嗚呼不有視學誰足以去其爲善之障礙而促其向上之美德乎此改良學務所以有待於賢明之視學也英國倫敦選舉學務委員改良公立小學校之組織遠在一千八百七十年從前小學敎育掌於敎會之手政府補助費用而已設備旣不完全學生出席漫無規律當時學生總數僅三十萬人就中受不健全之敎育者又占三分之一自組織學務委員以　小學之數加爲四百學生人數忽達五十萬今日更增爲七　　　　學二百七十人常監視學生之出席全巿分爲十一學　　　民　委員五名都五十五人專從事敎育之改良四十年間倫敦敎育爲之煥然一新焉吾國今日因　種難仿行此制自是　易而每縣僅設視學一人斷乎不合鄙見大縣先分五區小縣三區城内爲一區郊外分爲四區或二區每　縣知事選任紳士或著名小學校職員兼允名譽委員每季公費數十金不支月俸受知事之支配輔助視學考查學務私塾固宜取締學校尤應監督熱心任事耐勞任怨三年而後知事詳請省長奬給匾額並記大功記功逾三次以上轉呈敎育部大總統賞給勳章任期終身待地方自治制度恢復歸　自治會辦理此改良學務所以有待於多數之委員也抑又聞之法之不行自上犯之吾國新頒法令甫經公布未及施行佯言修正實行破壞識者謂民國成立一法之命運平均不滿一年有以也法治之效烏可覩乎夫一國政策須有進步性質兼須有賡續性質者敎育是已各國知其然也故内閣若何更迭政變若何繁多而敎育方針屹立不動學校發達人才輩出胥　於此茲依慕管管闕所及取締私塾改辦學校需時五年不　不多矣天下事誠未可逆料以前歷史之所詔安在其能實行乎是以愚夫千慮如蒙採及維持之道尙　留意焉是則有待於先生者也夫取締私塾改辦學校所謂舉一事　衆美具者行之又何疑焉况整頓小學亦在其中乎先生以芻　有可采斷而行之五年以後卽不收普及敎育之功或亦可使一部分之學子得受適當之敎育也乎慕管庸愚小學計畫愧所知惟私塾取締堅持數年前見先生滬上憶曾言及惟語焉不詳未罄所懷頃承嘉命無任悚感不揣愚昧敢以書聞惟先生終賜亮察至中學計畫慕管蓋有取乎文實分科制度求其完備轉有俟於建設大學何則中學成績之優劣以升入大學者之多寡爲標凖苟無大學竊恐無以激勸也屬者共和重建國體未固學制改革大學設立　宜緩圖兩三年前先於衝要之處酌增實業專門及高等師範學校　處植大學之　矢養中學之師資爲今之計莫善於此是尤慕管之　贊同也秋　多厲珍攝千萬肅復敬請勛安曹慕管謹上九月二十六日（完） 
[商會聯合會湖北代表之意見書]  
　　全國商會聯合會湖北黃石港商會代表汪得深上大總統書云呈爲金融譬如人身之血脈血脈枯竭其人必至於死亡金融恐慌其國必至於危弱中國金融至此何堪言狀不伹司農　屋一切新　不能爲無米之炊而人民困苦顚連實如地獄幻相之現世當軸諸公不從根本解决只圖敲骨吸髓於吾民恐印度波斯之惡劇有久將演於莽莽之神州賈長沙痛苦流涕良有以也竊以治標之法惟有實行減政主義先由國會議員減少歲俸以爲行政司法各機關之標準　各國議員　過給予相當用費而已似宜仿而行之時至今日踵事增華有一日千里之勢無論政界學界工商各界一般人民之心理皆以奢侈爲文明潮流所趨不知伊於胡底今大總統節用愛人以身作則或者上行下效人心風俗尙有歸眞返樸之時幸何如之治本之法惟有提倡實業而提倡實業應採放　主義若墾田開鑛等事政府不宜過於箝制一切生利事業不應收歸官辦若歸官辦不但開支不能減省能以公家之事當爲個人之事者誰乎尤有注意之點民國刑律應採感化主義一切可以從輕惟銀錢若有侵蝕情弊非用重典不可近數年來捲欵潛逃之案不一而足按照刑律五百元以上鎗斃者僅有其人若梁士詒等濫用公欵數千萬元尙不查抄其家產處之以極刑何以能服天下人心取之盡錙銖用之如泥沙試問誰非民膏民脂乎至於維持現狀除借欵無二法但自中交兩銀　停止兌現人心疑懼巿面恐慌其不至釀成全國破產之禍也幾希刻下紙幣自九四折遞至八五聞外人收買甚夥太阿倒持大利外溢其何以堪夫銀行爲國家所有銀行信用卽國家信用銀行之信用若失國家之信用亦危查泰西銀行發行鈔票之數不過半於基本金日本銀行發行鈔票之數亦不超於基本金政府對於銀行基本金决不挪爲别項用欵故人民信用銀行鈔票不啻存現洋於櫃中中國經此大創後即不能仿照束　銀行辦法亦當預備基本金三分之二儲於金庫以固基本而維信用銀行監督必須久於其任若一年一換一年數換又　怪其視若傳舍　無責任心乎前政府視銀　爲收支機　監督用其　　該監督亦服從命令聽客之所爲以致有此怪現相可以爲殷　矣伏維大總統再造共和勵精圖治　深爲商民一份子際此存亡危急之際所有對於金融之管見何敢緘默　不　是否有當恭呈仰祈睿鑒謹呈 
 
 
 

Page 18

 
 
   
 
