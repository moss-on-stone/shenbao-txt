# 1917 - 1 - 4915767

 

Page 1

 
 
   
 
 

Page 2

 
 
   
 
 

Page 3

 
 
時評 
和之民國六年（冷） 
　　我於民國六年之預想而得最可寳貴之一字曰和 
　　歐洲交戰各國於是年焉和中國攻擊之政黨於是年焉和中國傾軋之政界於是年焉和中國相爭相奪互相仇視之政黨與政界於是年焉和是謂和之民國六年 
　　雖然以今日所得各種之消息觀之和之一字有非民國六年所易得者協約國之答覆德國提議也政府與議會之對付内務總長也憲政促成會與議會與　鄂閩三督軍之意向也各督軍之電勸中央之由來也浙江事變之過去及將來也皆與和之一字相反而非相近者也 
　　雖然唯其相反而不相近所以有　　以國六年唯其不易得所以民國六年得之而幸福爲無量 
命令 
　　十二月二十九日大總統令派齊耀琳兼充淮南墾務局督辦此令 
　　又令　州關監督李欽　免去本職此令 
　　又令任命李春暉試署　州關監督此令 
　　又令任命邵修文爲總檢察廳檢察官此令 
　　又令卸　四川西川道道尹　文虎著交財政部酌景任用此令 
　　又令司法總長張　曾呈請將前安徽萬春湖局長劉　因公獲罪判處徒刑一年准予赦免並宣告復權等語本大總統依照約法第四十條特赦劉爕免其執行徒刑並恢復公權此令 
　　十二月三十日大總統令派南淮鹽運使劉文揆爲淮南墾務帮辦此令 
　　又令據奉天督軍兼署省長張作霖呈稱巴匪擾害地方擬懇明令　欵　撫等語本年夏問巴匪南犯進逼突泉蹂　瞻搶黨徒四出竄擾洮南開通懷德犂樹遼源等縣經過鄉鎭田廬爲墟邊泯何辜遭此茶毒現在匪患雖平而商民彫敝生機日蹙際茲歲暮尤苦流離實深軫念著財政部迅卽撥銀二萬圓交由該省長於被害地　分别輕重酌量撫恤並督飭各該縣地方官趕籌賑欵辦理善後俾得各安生業母任流離失所仍莊辦現　形專　具報交内務財政南部查照此令 
專電 
[北京電]  
　　元旦將有極長命令公布内容八端宣示大政方針 
[北京電]  
　　浙事馮副座查辦尚未覆段總理意仍維持吕督馮意中亦頗有人但浙人反對一部分正爲蔣尊簋運動似將成熟 
[北京電]  
　　浙人聯電保蔣代吕昨國務院議决俟馮副座覆到再定聞公府主張督軍省長不能再兼其一須用非本省人 
[北京電]  
　　浙前第六師長周某昨亦馳回引人注意 
[北京電]  
　　内務總長决緩提一說仍將以張國淦提出 
[北京電]  
　　直鄂閩三督來電協贊憲政促成會 
[北京電]  
　　戴戡今日（三十）起程赴成都致公府電云途中有無意外尚未敢必 
[北京電]  
　　陸榮廷又來電辭職政府今日（三十）去電慰留給假仍以譚浩明代理 
[北京電]  
　　陜督動掏曲同豐靳雲鵬及張敬堯競爭甚力陜議員又推老軍官張行志 
[北京電]  
　　梁任公由津來電謝迎迓準一月二三號來京 
[北京電]  
　　財部日來成就小借欵都四百萬又預支鹽餘二百萬年關得以渡過 
[北京電]  
　　順直官紳組織移民墾殖恊進會已由京兆尹會同直省長布告通咨沿邊長官保護並請農部設農業銀行 
[北京電]  
　　元首前次通電已表明對於政治上之心志昨所接馮領銜之長電詞涉内閣國會不便覆卽交國院議覆 
[北京電]  
　　今日（三十一）起各機關給假三日京報界停刋四天 
外電 
[廣州電]  
　　内地盜匪横行勢不可遏有時兵士以餉銀未付不允施助省議會决議調查龍濟光在任時之用度並禁止開賭（二十九日） 
[香港電]  
　　華人所設某錢莊因作角洋抛盤貿易以致倒賬欠債共二十五萬元而資産僅有四萬元恐繼之停業者尚有華人錢莊二三家夏曆年關之氣象頗不樂觀（二十九日） 
[以上路透電]  
[東京電]  
　　據官場發表法國外務省於三十日午後七時將以聯合國之名協同回答德國提議媾和之文交付駐法美國大使該回答先指斥德國之提議謂其根本要素在欲嫁戰爭責任於聯合國並公言其戰勝此誠大誤事實故聯合國認此提議實非出於誠意不得不斷定其爲作戰之必要出此詭計其詭計之目的要在攪亂聯合國之輿論欺罔中立國之輿論　得今後暴虐交戰國民並侵犯中立國之口實如斯無誠意且無意義之提議殊無考慮之餘地故特拒絶必續戰至恢復爲德國所侵害之權利自由　　並擊減普魯士軍國主義而後已云云（三十一日） 
[北京電]  
　　岑春煊電呈黎大總統推舉王寵惠等八人總統得電卽於昨三十日電復俟有相當地位卽當任用（三十一日） 
[北京電]  
　　馮副總統壽辰黎總統派哈漢章赴甯祝壽已於昨日啓行國會及各政團亦名派代表者陸續赴寗（三十一日） 
[北京電]  
　　梁任公在津入京之期尚未確定丁世嶧受總統之意於昨敦促任公迅速進京（三十一日） 
[漢口電]  
　　黄克强之靈柩本日山軍艦楚泰號護送赴湘（三十一日） 
[東京電]  
　　日意改訂通商條約預定一月初旬開始交涉（三十一日）東方通信社電 
戰電 
[彼得格勒電]  
　　俄皇下諭致海陸軍曰敵軍之力漸弱　軍之勢增强德國定　失敗與吾人報仇之期今已匪遙德國亦自知之德國先恃兵力充足卒然宣戰今自覺薄弱　　請和且欲於其軍事技倆未窮之時開始談判羅馬尼亞於近代戰術尚鮮經驗　　暫時失利乃德人藉以自　以欺世人協約國遇優惠之時機自能出而議和但此時機今尚未至强佔各地之敵軍尚未逐出而俄國恢復君士坦丁奪回韃靼海峽建設波蘭自治各事業迄未有成當此之時誰敢謂首先興戎者可以有權隨便媾和耶惟敵軍被逐出境而予吾人以永遠和平之眞確保障後方可有和局也云云（二十七日） 
[亞姆斯特丹電]  
　　德國柯爾　斯區日報載稱據現象觀之議和難以有望蓋協約國不肯承認德國之條件故也德國之條件一爲不得討論誰爲戎首一爲不得抑制德國（二十九日） 
[倫敦電]  
　　據薩洛尼加維里齊拉斯民黨機關部來電聲　保皇黨現正竭力循序消滅袒助協約國主義伏洛之有聲望諸人均被侮辱最近選舉投票贊助維里齊洛斯者均就逮其寓處均被刦掠埃及希人贊助國防軍頗形誠摯　薩洛尼加臨時政府現方組織工兵大隊（二十八日） 
公電 
[嘉興吕公望來電一]  
　　大總統國務總理各部總長副總統各督軍省長各護軍使巡閱使各特别區都統各報館均鑒公望不才兼承浙乏半載以來督率本省軍警擁護中央維持秩序凡在同袍罔不赤誠相待前因省會警察廳長夏超奉令升任警務處長兼差　多勢難並顧當經呈准中央以陸軍少將傳其永爲省會警察廳長係爲節勞勤務起見本月二十六日傳其永　令就任夏超膽敢主使駐廳巡邏隊長林文忠率隊兇毆身受重傷生死莫測全城警察同時罷崗並煽動省城一部分軍隊乘警察紛擾之時監守銀行電局揑造公望辭職電文私舉師長張載陽爲督軍軍署參謀長周鳳岐爲省長聲言政府威靈不能及遠威脅利誘以冀各界之承認公望自愧德薄能解以致倉猝之變　擾地方慚憤曷極數日以來督率省中正當軍隊竭力彈壓各屬聞風一致憤慨現正積極進行驅除奸宄浙局不難底定特先奉聞用扦遠　浙江督軍　省長吕公望叩 
[嘉興吕公望來電二]  
　　楊護軍使時報申報新聞報神州日報各督軍省長並轉各護軍使巡閱使各特别區都統各報館均鑒川電諒達頃奉大總統令浙事已請馮副總統查辦特聞浙江督軍兼省長吕公望叩三十一 
要聞一 
[美國通牒後之各國情形（續昨）]  
　　法國各報謂美總統出此通牒確由高尚之感情而來然平和貴乎永久欲求永久斯須保障而保障之最佳者莫若敗德國卽使正義優於强權而於旣過之强權的行爲須與以正當之報復尚有他報謂威爾遜以戰爭爲悲慘之事然曷不推求戰爭之所以始與夫比利時之刦灰將何以善其後豈和平云云可以了之耶巴黎晨報疑美國通牒將利於敵國之計畫法人初多疑慮反對之此法國對於通牒之態度也美國通牒於二十一日逹日本駐日美國大使交之日本外務省以日本亦交戰國之一通牒之内容與致各國者同（見二十八日本報）共用意亦爲人道與和平計非與往日德國提議之媾和有何關係且美國非自居斡旋之地位也日本政府須俟聯合諸國决定一致之態度然後覆美今日尚在研究此事而各報紙多聲言反對如大阪每日新聞謂可以答覆美國者僅有俟德國降服再行言和之一語耳又謂媾和何事乃美國通牒多曖昧不明之點何侮辱我聯合國如是之甚云云東京時事新報非難提議和平失之過早其言曰聯合　國　希望之應懲德國軍國主義尚未達目的之半德國亦未自悛乃云自戰得母自嫌不時乎此日本對於美國大概之輿論也總之聯合諸國方面不聞有歡迎通牒者顧德國之於通牒初不以聯合國之反對而贊成據每日新聞云德人欵美國能牒爲聯合國而發故亦不樂聞此云在美國則又有一說如芝加哥每日新聞謂此通牒之用意欲使美國人了解德國之眞意而表同情於聯合國云由是美人恐其政府將投入戰爭漩渦驚疑萬狀美國國務卿藍辛氏乃又申明通牒僅求各交戰國述其戰爭目的並無他種作用而美國仍保持其中立國之地位也（完） 
[維持金融會與帝政用欵]  
　　北京自中交停兌後金融恐慌日甚一日迨中行開兌又以籌備未充足仍不能奏救濟金融之全功近日年關緊逼現象尤爲窘急於是京中有維持金融會發現茲者某京報發表有人主張將帝政用欵追交雖事實上能否辦到尚屬問題而政變以來忽忽一年正可借此一温帝政時代之賬目也爰錄其所擬辦法如下等安會發起之初曾經聲明由個人集資研究學理後山學理變成事實致民國金融上受莫大之影響今金融維持會旣已發現可將去歲帝政用欵一一追交茲將所擬辦法分述如下（一）帝政用欵萬難由人民負擔宜責令發起人及贊成人凑集之（二）帝政用欵假定銷耗一萬萬元（三）梁士詒朱啓鈐孫毓筠沈雲沛顧鼇等七十餘人應共償國庫欵七千萬元（四）籌安會會員請願團團員大典籌備處處員各省國民代表各商會各教會代表等應償國庫欵三千萬元（五）帝政禍首及贊成帝政之將軍巡按使參政等應分别情節之輕重交納國欵（六）由金融　招　各省非帝政派之公民開審查會按名追索其拒而不交者或與　　　像或爲之刋紀念碑書明某某欠國欵若干元（七）請求政府公布帝政用欵若干元帝　携欵潛逃損失若干元（八）請願國會速行建議施行（九）由人民組織乞憐團向各帝孽痛訴利害請其將欵交出以爲救亡之計（十）請求政府實行減俸主義 
[浙省軍警風潮拾聞]  
　　浙江省議會議長沈定一以浙事尚未解决人心不無疑懼昨日（三十）散會後於晚間六時特召集緊急會議討論重要問題聞討論結果係請各長官維持地方秩序以安人心 
　　前夜八時半東城刀茅巷火警有警廳消防隊駛過報國寺軍械局前内駐衞之陸軍又因口令不明致生誤會放鎗數排傷消防隊一人當時折回各軍警機關遂下令戒嚴新市場曁柴木巷盤詰尤嚴其餘如城頭巷佑聖觀巷等　　門直至三十日上午九時始開至各機關與銀行電報局均派兵駐守對於鐵路上行車尤格外注意 
　　昨日第一師第二師司令部左近禁止行人軍士荷檜林立督署警廳同時戒備傍晚民政廳署及公館加派衞兵阻絶交通軍械局左近下午五時卽禁人行走喧傳童張兩師長分往嘉紹調 
兵來省故人心異常驚惶 
　　聞南京馮副總統所派之副官某君已於昨日早車到杭現正着手調查並聞楊護軍使亦有代表來杭云 
　　　滬甬紳虞洽卿等昨電北京大總統國務院云浙江督軍省長未定人心惶惑年關逼近解决宜速聞軍界推舉多人暫維大局事關軍政未敢置議惟軍民分治萬不宜緩乞速籌妥策以靖人心情形急迫冒昧瀆陳浙江旅滬公民虞和德朱佩珍李厚祐田世澤沈　盛炳紀蔣汝藻張美翊胡　　李銘徐光溥楊譜種胡道源方舜年謝天錫趙家藝叩卅 
[杭州快信]  
　　省議會臨時會三十一日上午九時行正式閉會被毆警察廳長傅其永三十日回金華 
長興縣電省準於五日凑解正耗錢糧及雜稅等三萬二千元 
　　海鹽朱知事電省請將驗契加罰　緩一月以示體恤 
　　財政廳電崇德縣第二次驗契加罰展至六年四月一日實行 
 
 

Page 4

 
 
[每禮拜二不限價拍賣公平疋頭貨]  
啓者於禮拜二上午九瞇半鐘在本棧內不限價拍賣公平洋行由英國名廠運來老牌疋頭各地貨按期刻有貨目簿詳細載明並列各貨樣任客觀看茲將本期抬賣各貨開列於後計元羽綢元泰西緞尺六元絨色花素羽綢花羽布棉呢絲羅緞洋紗細布市布原布漂布漂洋標洋紅布等人虎棉法羢於本月二十六日起按期排叫 
上海英商瑞和洋行啓 
[瑞和洋行禮拜三拍賣]  
准於初十日兩點半鐘在本棧拍賣華記英皇藏寶三人元羽綢三磅半至五磅鴕鳥野鷄紅標順發九虎老得利三喜白牡丹標布十磅劉先主市布另行獺絨餘貨不計此佈 
瑞和洋行啓 
[瑞和洋行禮拜三拍賣]  
准於初十日十點種在北四川路第一百二十五號A字住宅內拍賣書樓大菜間臥房浴間廚房等木器另物不計預先一日可看此佈 
瑞和洋行啓 
[禮拜三拍賣水漬貨]  
壳件洋行始創自同治九年即英一千八百七十年 
准于本月初十日下午二點半鐘在本行拍賣水漬青鉛皮五百餘箱煙囪鐵皮五百梱藥材廿件封口鉛皮四百箱鐵管子二百十九梱阿摩呢三桶漂布一箱以及另星什物不計此佈 
壳件洋行啓 
[禮拜三拍賣　貴重地產]  
魯意師摩洋行媽創自同治十三年即英一千八百七十四年 
准于十七日下午四句半鐘在本行拍賣貴重地產坐落華德路東面引翔江鎮巡捕房相近英冊道契六千二百五十三號計地十四畝三分○六毫一面出馬　一面出江四五十頓之駁水可以進出　業家造紗布等廠及棧房等最為相宜又該地南面英冊道契七千二百念四號計地六畝五分九釐七毫又地九分九厘一　方單一紙均出馬路　貴客欲知詳細可至本行面看圖樣或由本行預看可也此佈 
魯意師摩洋行啓 
[禮拜四拍賣　稍漬　打狗　車糖寶和洋行]  
准于十一日下午三點鐘在浦東大阪公司一號棧內拍賣臺灣打狗裝來遭有消漬EO嘜車糖一千五百包均分小莊拍賣貴客欲拍者是日下午二點半鐘在英五馬路碼頭仝趁小輪至棧面拍當付定銀限日出清先日可觀此佈 
寶和洋行啓 
[元芳洋行拍賣放期]  
十二月十八日拍出之貨放期六禮拜限明年正月廿八日五天票出清特佈 
[瑞和洋行不限價拍賣　義昌公司之地產]  
准于舊暦十二月十二日即禮拜五下午四點鐘在本行不限價拍賣義昌公司之地產即從前華商體操會產業現因不作操場棄置不用并欲清理手續故此委小行代為拍去該產坐落滬寗車站西首旱橋北首王家宅地方英冊道契第三百五十四號及第六十六號計地五畝一分八厘二毫上連舊屋五間披屋三間併歸一莊拍脫惟拍定後當付現銀限日過戶可也 
瑞和洋行啓 
[瑞和洋行不限價拍賣　愛禮司謙信靛青]  
今由華商某公司結束押欵故委小行于舊暦十二月十二日即禮拜五下午二點半鐘在本行內不限價拍賣愛禮司及謙信二行之洋靛八十八桶其貨均係來路原桶並于拍賣前三日陳列本行任客觀看惟拍定後限隔日現銀了清此佈 
[元芳洋行　（每禮拜四）　不限價拍賣疋頭]  
本行創設在上海已四十餘年專運英國名廠各種疋頭來華按期於每禮拜四上午九點半鐘起在本行不限價拍賣後列著名本牌各貨歷來悉　藝單永無更改按期刻有貨目簿諸貨皆列明薄內遠近貴客欲拍賣並須看小樣者請至本行可也謹將按期拍賣各貨列後各色忌毛嗶嘰元色毛羽綾元色泰西　元色羽綢染色素羽綢各　洋紅標市布原布洋樣細布細斜紋白竹布漂標漂布等 
上海英商元芳洋行謹啓 
[催贖押包]  
承蒙貴客光顧所有積欠房夥將行李等件作抵限於陰暦年終為止來贖逾期一律拍賣特此預告 
上海旅館和記啓事 
[禮拜六拍賣　鐵條鉛絲]  
壳件洋行始創自同治九年即英一千八百七十年 
准于本月十三日下午三點鐘在虹口匯山碼頭第四號棧房後面拍賣鐵條六伯廿五梱鉛絲三百五十梱分小莊拍賣惟拍後限一禮拜即期莊票出清此佈 
壳件洋行啓 
[遺失提單]  
啓者本月廿五號第　　次辦丸由大連進口　　二百八十　包出過一百包提單一紙在途遺失已向該公司聲明作廢另補提單望各寶號切勿收用特此布告 
永裕長白 
[本票照付]  
茲者小行前登本月初八期元一千二百兩又初九期元一千二百兩止付一節刻下其貨理明該票到期照解特此佈聞　洽記和米行啓 
[遺失田單]  
昨　　中上失　　田單一祇係念八保二　立　　六十八號則田八分七匣半即日呈　　　存案作為　紙如有人拾得送到祈閘路鴻昌銅錫　內李收謝洋十元決不食言此白 
[失票聲明]  
今遺失恒祥莊票第三　　十　號初八期元二百　四兩已向該莊掛失作廢中外人等拾得作為無效特此聲明福泰慶記號白 
[失摺聲明]  
本月初四日在　失　月記　家人　記茶行存摺各一扣已向該行掛失如有人拾得作為廢摺無用特登申新兩報通告 
孔聰候白 
[失票聲明]  
前由金盛局在途遺失義和順支晉　竹行八月初五期票一紙第七十四號計洋七十九元至今尚未查著特此向前途掛失作為廢紙倘有中外人等拾得一慨無效望　各寶莊號切勿收用特此聲明 
聚源盛白 
[義泰祥聲明]  
本號前歲因萬君推蔫戲法茂爲帳房並合股洋五百元當立有股單因去冬沓賬被用虧洋二百餘元不料百起不良私取金壳表四吸又門市收下之洋三百餘元一併取去當報補房存案請推蔫萬君理楚歸還本號洋一百元將股單退出作廢雙方允許不料至今股單未　該注仍未歸清今先登報將戴法茂股單永遠作廢倘有私押抵借等情與義泰祥無涉下欠之洋仍向戴姓追還特此登報聲明 
[欲買房屋者鑒]  
茲有友人托賣住宅一所共屋廿餘間　銀一萬三千兩每月租金一百三十　元欲買　房屋者請至英大馬路泥城橋西首龍飛馬車行西間壁二十九號醫學書局興奈炳南直接可也 
[聲明]  
今維無力支持挽中情原將店中存貨生財賬底招牌一應在內出抵與各債戶公記營業任憑召盤變價賬外如有借店中圖章銀洋貨物擔保票據及人欠欠人各欵仍歸前東王庭祥理售不涉各債戶公記之事特此聲明　維新昌王庭祥白 
[聲明]  
今維新昌無力支持所該帳內各債其自愿挽中將店內生財賬　招牌圖章一應在內推抵與各債戶管業召變服外如有借該店名義圖章　保銀錢昔物票據及人欠欠人各欵仍向該前東王庭祥理值不涉各債戶之事物此聲明 
維新昌公記白 
[各股東公鑒]  
本公司前經理廉子　君因虧耗甚巨無力支持裘姓特挽廉君委托　幫同支持店務茲因聽力綿　力雖維持屢次　諸各股東臨時會議設法綠大股東尚未到會不便解決現因各項解欵在急不得　　為此再限陰暦本月初十日下午二句鐘在本公司聚集會議務乞光臨免危大局並請另　經理恐未週知特此聲明 
紅　豐公司宋昂啓 
[聲明]  
茲本莊所登遺失本票第二萬五千二百六十九號元八百六十二兩六五收回單簿　本當　有人到莊送　票　　收落面　洋數元了事特此專聲明 
源餘永記莊謹具 
[教授待聘]  
茲有西國女士會在大學畢業獲充中國學校英文教授並可教授瑞士體操如欲延聘請先投函申報館蘭字箱以便轉交此佈 
[（新到中國地氈）減價平活]  
本號現由北省運到手織羊毛地氈爲中國工業上之新產物取材精美配色雅麗各式大小無不俱備極合中西客廳鋪陳之用冬季更爲便宜欲求推廣訂價從廉　貴客購運別埠更覺相宜倘荷　賜顧無任歡迎○電話第三千五百九十號 
新長春棧內庽大成棧啓　住址上海英界二洋涇橋 
[自來精壯腎丸]  
兼治咳喘之奇效 
　前月由友購贈　黃灼生之大力自來精八元製二瓶服未旬日不特壯腎健陽確著奇效即弟平素患癆咳哮喘久病竟能立愈誠補品中之神藥也○粵城人權報撰述者術一粟謹佈○自來精代理處上海棋盤東街厚豐祥○杭州鼓　　保合和 
[招聘收賬]  
本公司欲招收賬員二位華文清通年自你那四歲以上至三十六歲以下具有二百元現洋押櫃（利息五釐）南號具保者為合格薪水帳佣格外從豐欲就斯職者請駕 
英大馬路虹廟對門四七四號接洽可也 
[咳嗽茶葉二盒斷根]  
余咳嗽痰多吃苦多年買上海小花園對門永壽大藥房咳嗽茶葉二盒一元分四夜煎吃五天斷根又茬李君咳嗽一年有馀買得咳嗽膏藥一個一元常貼膏盲穴又買止咳丸藥一盒一元分四日姜湯吞下又咳嗽茶二盒一元分四夜煎吃至今斷根二月故而感謝　楊君棠謝 
[治咳大王]  
予患咳十餘年嘗試醫藥無量數閱報載上海東其盤街鳴盛里對門厚豐祥號出售仙仙膏治咳靈藥以一元購服略見喘平連服兩雙料霍然全愈憶前咳嗆劇烈之時請大名醫用金二百元不如一元仙仙膏之見功諺云草藥一味氣死名醫登報揚名仙仙膏是治咳大王也 
趙子亞感謝 
[美味榨菜]  
本棧榨菜早已馳名好貨又到批發公道兼售門市每洋四斤有益衛生送禮相宜　為一試方知不　也　麥家　普　坊元記新棧 
[棉紗棧單被竊]  
啓者陰暦十月初二夜本廠初竊失去上海內外紗廠第七百三十五號棧單一紙計十六支水月棉紗五件茲向該廠掛失用特登報聲明 
嘉興謙益布廠佈告 
[健陽多子衍宗丸]  
古方五子衍宗丸乃健陽種子之聖藥本堂秘發炮製性質和平功力偉大久已風行遐邇茲更精益求精加以人參鹿茸海狗腎貴重之品用化學法提精取液煉合成丸使進服愈覺靈便功效愈形神速所最濕著服後二時許即能煥發精神保持身體之強固以增愛情○主治○命門火衰○腎關部固○色欲過度○虛弱陽痿等症○每瓶一元每打十元服法另詳仿單○外埠郵滙郵票可用外加寄費二角 
二馬路石路西首衛生旅館對門○詠淸堂包醫花柳病藥室啓 
[懷安施醫局陳伯威醫生毒門第一]  
伯威醫士專長毒門有口皆碑而手術之妙丸散之靈過異尋常致流弊兩字尤可保險坪會患濁症屢醫罔效春間延陳君診治藉口服珠珀白濁丸斗瓶宿年老症一旦靈然其所製之下疳散了毒丸等敝友亦間有敷服者靈效尤極迅速眞不愧　為毒門聖藥也謹誌敷語以告同病局設六馬路電車轉角和興米店東首隔壁第五家懷安辦醫局　河袁少坪鳴謝 
[上海棋盤街三茅閣橋塊　南洋製藥公司]  
本公司向在無錫開設南洋藥房已歷三載有奇發行各種世煙丸片靈效神速品質王道價廉物美遐邇信用今爲上海新張紀念特別放盤一月兼贈彩券不論另購批發一列克己凡購本牌藥水滿一元以上者贈券一張（券券有彩至少值洋二角大彩者有值洋二三十元之贈品）如購西藥滿二元以上者或購戒煙丸片一千粒以上者亦贈彩券一張餘可類推以答惠顧　諸君之雅意務祈各界○諸君注意切勿失此美滿之機會是幸○外埠函購原班回件郵票九五扣算今將各種戒煙珍品列后以便各界選辦 
特別放盤 
參茸第一丹　強身補精丸　人參精力丸　戒煙真仙丹　回生真靈丹　除痰紅補丸　補身青年丹　參茸龍涎丸 
大贈珍品 
黑色人參片　紅色人參片　辣克紅補丸　強種百補丸　一粒金丹　凈白呬噶草　衛生參片　五族共和丸 
本主人謹啓 
[專門治咳醫生唐拾義恭賀新禧]  
上海三馬路石路口 
[沈製生髮膠]  
本醫藥室主人發明沈製生髮靈膠不論男女老幼氣虛血衰髮黃髮白病後產後陰虧血薄脫髮等患均可禿髮重生係生毛髮唯一之良品久搽能烏黑滑亮淸潔馨香光可鑒人永無吐落之虞洵固髮妙劑也自本醫藥室行消十年以來治好已不勝計不靈包可退回惟生髮藥名目繁多切記認明○藍龍商標○本主人餘年小像方是的眞售價每瓶大洋五角每料六瓶二元五角○又製一種咬髮癬藥咬髮者係吐去之髮根上有白癬爲之咬髮若不早治久癬變爲禿頂此藥專治此症靈驗異常每瓶大洋四角每洋三瓶 
上海盆湯弄集益里對門人壽醫藥室啓 
[文明遺恨]  
上海東棋盤街鳴盛里對門厚豐祥執事鑒鄙人常抱文明遺恨痛不欲生者屢矣讀報知某君讚頌　的的嬌增人無形之愛情初尚疑信參半勉購一料塗之大有枯木逢春之意再購特製二元一料如法施治不覺前之葉我者轉而愛我焉由今思昔使我顏容增美博得美滿因綠者其的的嬌乎 
眼海生敬謝 
[感謝名醫汪家田]  
余承上海三馬路小花園對面永壽大藥房汪家田名醫治愈三年多楊梅四肢瘋痛白濁下疳槿痃痔瘡氣濕疹承先生殆好故而登報揚名　余尤生贈 
[奉公堂諭切告張吳氏王挺生]  
啓者張吳氏前將道契抵去銀二千二百兩到期不贖由敝處延禮明律師控追於十二月廿三號堂訊除保人周仁記判案外尚有張吳氏等避匿不到奉諭者登報切告張吳氏王挺生限兩禮拜內投案諭限不到即將所押之契拍賣抵償並追不足特此登報切弗延誤　載亭記告白 
[公共租界會審公廨檢察處廣告]  
案據王汪氏訴夫王寶業經重　要求銷婚約一案當經　傅王寶未到　據王汪氏供稱夫家住居秦州應限王寶于一個月內投廨候質除函致泰縣轉　知照外合行登報限令王寶於一月內投廨候質述期不到即照王汪氏所請准予另行擇配此告 
[醒獅牌净石膏粉]  
此石膏粉製煉精美質淨色白為恒茂廠出品國貨中實屈首一指者已訂定歸上海華英大藥房經理凡賜顧諸君認明醒獅牌商標是荷該價列後一磅聽洋一角半○七磅聽洋九角○五十六聽洋四元二角半○百十二磅聽洋八元此佈 
[天京德都堂一大醫士包花症說明書]  
本堂三代袓傳善治毒門在京百餘年矣分設上海念年矣臨診累萬見多識廣精益求精醫法改良使患病者毫無痛苦不誤公事藥不忌口卽有自親好友亦難知君染有梅毒之症也花柳毒初起時不過白濁下疳魚口橫　猶易調治最怕初患此症多隱蔽不治忍痛耐苦不敢聲張日久失治更難收拾及治時再誤投　醫不顧人之性命加以粉銀倒提刦藥致毒內陷凡腦筋血氣所達之處隨時發現上陞透頂損壞五官下　足底斑點瘋　輕者殘廢重則命在旦夕但係由毒所發本堂均可包醫包愈鐵証真正出立保單永遠為憑世人可稱惟一無二誠實包醫定日保好永遠除根　期不愈不取　文信行覔得確保醫藥概不取資先期醫痊愈後受謝忠告現在醫藥如林真假莫分患疾同胞試後方知 
[補血藥不用鉄養生素]  
衛國者鐵補身者血人體賴以資養者血液耳鐵之原素化合成分為補血唯一原料今得美國醫學博士璧柯臣醫生發明（MING-CEING）化合成分為養生素其功效滋補血液強壯肌膚健陽增力又為治肺癆病唯一聖藥也詳細功用及服法載明仿書　各界衛生諸君注意為幸 
價目　大瓶二元二角每打念二元小瓶一元二角每打十二圓 
中國總經售處　上海四馬路五洲大藥房 
[遺失聲明]  
今遺失聚泰祥滙票二紙計元豐成抬頭天字二百三十四號初五元二百二二三兩又三百三二五號元五百五十七兩五錢已向該號社付並登申新兩報聲明無論中外人等拾得作為廢紙 
元豐成白 
[遺失皖路股票聲明]  
啓者敝號等持有後開之皖路股票各戶均于光復時遺失茲特登報聲明將後列之股票作廢計載潤德堂四字二號李守經堂義字五十五號萬記謙字六十二號李守　堂大字十上號李守經堂謙字七十一號公記義字五十一號李守經堂廉字七十號李守經堂義字五十四號李守經堂大字二十號怡馨節字一號公記義字五十二號萬記廉字六十三號李莘記節字五十六號永昌福顛字二十號又義字三十九號又節字八十六號江蓮記顛字十九號程希記節字三十一號晉德昌祥退字九十九號德昌祥義字三十三號晉昌祥義字三十四號益記性字三十一號吟記沛字九十七號協記節字八十一號萬馨和廉字十六號又招股飲和堂荒字三十九號福記性字二號同裕昌退字八十一號裕昌退字三十五號萬記廉字六十五號瑞生祥節字六十五號同裕昌節字八十七　福記沛字九十號萬記廉字五十八號福記性字六十二號公記廉字六十六號怡和義字六十二號 
戴潤德堂永昌福晉德昌祥福記等同啓 
[遺失大源製鹽公司股票息摺聲明作廢]  
股東張錫應堂應得本公司五百零八號股票息摺一份計股本五千千因原主置之行　被竊遺失除在京登報聲明照章掛失補給新股票息摺外所有　項票摺日後出現概行作廢茲恐有人以上項票摺在外找押等情務祈各界注意切勿收受特此聲明 
大源公司謹白 
[聲明作廢]  
今打出十二月初八日期信豐盛支振泰莊第三十五號九八元三百五十兩為因貨未出到已關照前途止付雖則上海商例支票未會到原根照過者各退原根恐各莊行號受愚故特登申新兩報聲明作為廢紙此啓 
　　　胡綏記白 
[陸軍審定新訂步兵操法發行]  
查陸軍各學校中途轉學學生數年以來人數甚　近日紛紛稟請繼學惟查該生等轉學情由既有不同而收容辦法亦難一致茲定六年六月間陸軍第一預　學校招考新生所有從前廢學各生除違犯校規情節較重或因病退學或無故潛逃或檢驗體格不合志願退學者不計外其從前軍官預備各學校拓升學不到暨請假逾限　假逾盛以及留學外國未畢業各生一律准其與考但春年齡必須在二十五歲以下身體強健所學課程確未荒蕪者依照下屆預備學校學額選　分別送入相當學校　業其不合格者自當另作他圖勿　再來　　仰有上列資格各該生等在期前來京到本總監處報名謹　　候試驗勿得觀望自悮特此通告中華民國五年十二　 
[包愈吐血永遠斷根]  
吐血一症皆由身體虛弱或咳嗽而傷肺而其病原尤在憂鬰思慮過度日久不愈致成癆療性命攸關本齋利濟爲懷得祖傳良方不惜工本秘製此膏專治一切吐血之症以及癆傷咳嗽無論男女老少雖十年二十年老症服之立刻見功屢試屢驗重者二大盒斷根輕者一大盒包愈永不復發妙在滋陰潤肺止哮化痰眞治吐血之天下第一良藥也若有虛言神明共鑒每大盒四元小盒二元先試二元亦可○假冒甚多購者認明　遠埠函請原班回件信力自給　另有立止哮喘氣急靈丸每盒洋一元咳嗽順氣化痰服務丸立立止每瓶洋五角另有小兒救命丹名曰尤應保赤菜專治小兒百病服務下馬上見功能每瓶洋一元如不靈驗包退還洋以昭信實○舖分 
上海二馬路西鼎新里內京都天寳齋啓 
[上海應裕盛綢緞莊遷移放盤]  
本號開設申江英大馬路已五十餘年茲因房屋易主　造本號即欲遷移因思暦數十年之久素蒙彼都人主相信從本主人益自勉勵故於革故鼎新之間將歷年存貨特別廉價於是月初五日起放盤兩星期以答惠顧諸君之雅意惟本號所備綢緞俱是　絲國貨邇來有種新　品棉底麻底綢緞以及外洋非絲品緞本號均不備辦混售世有愛國之偉人女士曷不聯袂偕來以觀本號之國貨乎惠顧諸君須知本號之特然廉價實非市上招貼者可比也（酬贈云乎哉） 
[我願天下耳聾人同聰]  
敬啓者家嚴年逾古稀身體素健惟兩耳聾閉業已二十馀年雖高聲大音尚難明　京醫服藥兼服各處著名耳聾丹丸皆是有名無實人以為年老失聰竟無法可治矣故亦聽其自然今夏有事到申述及家嚴兩耳失聽一節蒙友指示云若購上海河南路七號彭壽堂之耳聾丸服之神效非常包可復聽於是帶回四盒欣然試服二日後聽人言語稍覺閉見連服旬日聞言更覺清楚及四盒服完居然其患若失雖附耳低言亦絲毫無阻以數十年不聞聲息不意一旦順聽豐不喜出望外僕亦異常感尉妙在飲食倍進豐股滿膚步履如飛竊念良藥之功泃能轉老還童而天下同病者曷可不試紹興湯作安披露 
[漢莊新大生記號啟事]  
本號向無蓋給圖章在外為中作保及書寫契據　押欵項一切憑證情事倘有上項事件發生即係他人私蓋偽造本號均不承認概作無效如本號有因公須蓋圖章者亦必與本賬房接洽方生效力至于本號對鄧往來各戶凡有支取銀洋貨物等項以及信函要件均須送由本賬房親蓋回單以招鄭重而杜弊混為特登報聲明尚希各界　翁鑒 
[感謝良濟者醫局周鳴岐大醫士治白濁血淋橫痃下疳刺痛真正當日立止靈騐非常]  
余酒後悮入秦樓翌日忽覺尿管刺痛白濁淋漓不休卽請中西醫士多方敷服數星期不但不見其效反日見其重便後加患血淋痛如刀割二旁倐起橫痃洋毒尿道腫爛乍寒乍熱飲食不進終日坐以待斃正無法間○幸蒙我友晉大服行顧君指示二馬路天蟾舞臺斜對門○良濟局周鳴岐先生爲毒門專家獨一無二即請包醫當立保單限余十日斷根永不復發　○先生云如逾限不好可還原洋醫金藥資不取分文當服珠黃止痛止濁丸每料一元服下一點鐘痛止而濁亦少接服立止白濁丸每料一元不到三天白濁斷根下部腫爛搽珠黃下疳敷每罐一元連搽六日患處漲肉新肌立生又服橫痃魚口內消丸每料二元外貼橫痃立消膏每張一元內服外貼五天全消險症可畏全愈何速始知先生多醫秘方臨診較廣果能功效如神可稱海上醫家之冠也　綢業褚炳生謹謝 
[家庭果報錄出版預告]  
是書敘述前清某觀察官吳二十餘年之家庭趣史寫風流之果報記官場之現形言皆有本事盡可徽文筆雅　記　翔實茶餘酒後手此一編神怡心惕既足陶情可資懲勸現已排印不日出書定價三角經售處各大書坊 
[盤頂聲明]  
本棧開設英界三洋涇橋雙慶里十五號自舊暦八月廿九日止所有生財裝修件物等項翌中議定洋六百三十元頂與潘曉堂接開嗣因曉重挽人接替所有項欵尚少三百七十元仍未歸傳自九月初一日頂業後之該棧一切進出　帳項均歸新棧主料理與前棧主無涉理合登報聲明 
德興隆信記林政其白 
[國貨展覽會一等獎萬金不換化痔仙丹]  
語云十人九痔痔漏有內外之分按痔患之原因總不外乎濕熱下泩或則地處卑產窟或則色慾遇度或嗜酒橡勞或好食水菓或多坐而運動失靈或思慮而精氣耗漫平居染此痔漏隨之今天下治痔之藥夥矣滿坑滿不各炫已長試一觀其妨力若何則又茫無涯誒前乎患痔易治痔難搪塞目前尙易永絕根株尤難僕身罹斯疾於今卅年　時商北奔馳備嘗根苦今日桑榆幕景絕少歡娛世無掃痔之丹難解畢奧身之累養疴　寂檢報消悉忽覩瓣香廬萬金不渙化痔仙丹注明農商部一等獎憑特崇國產心竊異試購服之罄一料而事半功倍運服一料膿血乾而痔管脫坐臥甯而動作舒始信所登農商部一等嘉獎價值自有真焉僕身親醫之何日忘之相隔云邊泥首有俟沘筆報告介紹同病同胞僕毋忽初見為禱西安張仲癢頓啓○何止每瓶大洋一元每料五瓶四元○乳汁以詳註仿單○上海盆湯弄寗波路瓣香廬驥雲氏總發行所照錄本廬分設○天津北門東子胡同○長海糧道街○安慶運署西○杭州陳列所○南京下關大馬路○北京觀音寺街青　閣商場○無錫北門外江陰巷內 
[徐鴻嘉啟事]  
字福林鄙人熱心太過與各親友　　作保被累甚巨人所共知茲奈乏力賠償恐其負　與人尚有所保人銀二項並出保據等于登報日起均作無效務希各界諸君注意幸勿是誤恐未週到特登申新兩報三天聲明以表遠揚 
[尅煙赤松粉]  
本局經理雷日赤松粉為中國真真解除鴉片癮毒之新藥研究五年始將膏煉成粉　　增益物少力大具甜　有清補之功化漬除癮固腎培脾服藥　後精神比吸煙時　快於是絕不思煙無論虛實寒熱體質多年　　　　立刻丟槍永不復癮最速者十天斷　且戒後偶爾復吸亦無一吸媽癮之　惟本局宗旨向不惜重裝璜以美外觀因　虛耗於無益也所以概用紙包紙盒價洋每盒售每袋大洋一角五分 
上海英大馬路小菜場斜對過貴州路朝西尚街第二　頣南堂藥局啓 
 
 
 

Page 5

 
 
   
 
 

Page 6

 
 
要聞二 
[彌補新預算之各項方法]  
　　新預算案出入不敷至一萬萬餘之巨政府極力設法彌補迭誌本報茲聞團務院近日屢開加班會議其結果擴充收入之方法有二一爲舉辦民國六年内國六釐公債二爲在某某諸省舉行新賦核減支出之方法有四一曰裁撤中央及各省區駢枝機關二曰暫停計畫中各事項三曰政界官吏俸給暫按六成發放四曰各機關掛名領薪人員一律革除以上六項大體業經國務會議通過惟聞財政總長陳瀾生氏以前次會議之結果不敷尚有數百萬之鉅乃又提議將各路（如京漢京奉京張津奉津浦滬寗等）之火車征收處合倂籌設各路貨捐局歸財部直轄與國庫大有裨益蓋是項收入據最近調查約有數百萬之譜惟此項收入向歸各省今旣歸中央直轄則尚須費種種手續如各路之情形各地方對於此項收入之用途以及交通部與各省軍民長官對此之意見等均須派員調查方有把握聞昨日大致業已通過其所派之調查員爲沈贊淸氏已於今日出發先從京漢路線着手矣至於公債一層五年各省經募之欵雖經陸續滙解而掃數解淸者不過六七省其餘各省尾欠者尚多茲聞政府以六年内國公債旣已訂期開募而五年内國公債之欵額亟應解齊以便結束故昨特電令該經募欵額尚未解齊答省分統限於一月三十一號以前將各經募債欵尾欠掃數滙解不得延拖不知將來效果究竟如何此外又有核減政費之主張者固亦預備塡補六年度預算之一法也聞財政部昨已將各省各機關核　經費規章詳爲訂定大致督軍公署每年政費不得逾十二萬元省長公署全年政費以二十四萬元爲限財政廳年支經費不得過二十萬元各道尹署每年薪俸至多限於二萬元各縣知事全年經費視縣之大小分上中下三級不得過萬元八千元五千元之數審判廳每年薪俸及雜費高等廳以三萬元地方廳以一萬五千元爲限此項章程昨已通電各省矣又聞財政部爲增加歲入起見本擬創辦房屋稅後因辦理該稅法手續繁難且當由國會通過非一時卽能着手辦理故决定先由京師創辦房捐課於一般之業主其稅率定爲二種一住屋按其每年之租金微其百分之三二舖戸按其每年之租金徵其百分之五此欵指定爲補助京師軍警經費業由該部提出議案於國務會議經開議一次各國務員對於該案之具體均無反對惟以所擬簡章當略加修改遂交參議廳審核復經審核完竣於日前提出會議但近日因預算案問題未能議及此事而財政部以此項房捐已列入六年預算案内爲二百萬元自當速行議决以便派人辦理故於日昨函催該院從速提出通過以憑遵辦 
　　按彌補新預算方法大半從各省方面着想如興辦新稅募集公債核減政費等各省誠能一一實行未始非救時之一辦法然而今日之各省固非如前淸時代奉命惟謹之各省比也中央對於各省之情形亦非如前淸時代之有若何拘束之實力也閣議雖通過調查員雖出發我恐各省對於此等辦法是否同意終屬一難可期必之問題且以近日之實際言困於匪者若干省若於兵者若干省憔悴於貪官點吏之下展轉呼號於天災災燹之餘者不知又若干省其力能自給以勉度晨昏者已居各省中之最少數今乃欲以彌補預算望之各省其結果之所至恐亦猶之各省之請欵中央已耳嗚呼中央與各省交相倚賴實交相延宕其所謂彌補彌補云者不知將來所眞能彌補者究在何處也 
[鄭家屯案之解决希望]  
　　二十六日大阪每日新聞北京電云二十三日鄭家屯案交涉之結果中國對於顧問問題並無斷然拒絶之意惟伍總長謂聘請顧問若以中國自動的形式則非不可承諾關於警察權問題中國以地方之報告爲基礎謂爲侵害主權反對頗力林公使乃爲懇切說明伍總長仍形激昂然彼希望解决此事甚有誠意故再行交涉二三次雙方主張必尤見接近要之中國似非全然拒絶日本之要求也 
[晉省會改選參議員三紀（叔公通信）參議員完全産出選舉訴訟發生]  
　　晉省議會改選參議員自第一次選出李素後因各方爭奪者多賣票買票一時未能接洽妥當以致連續三日均不足法定人數監督孫省長雖日日到會靜候多時不能開會無如何也迨高等廳警務處縣賞查拿選舉運動之人風潮始稍息二十三日開會選舉又選出馬駿（號君國）一人均紀前報二十四日星期停會二十五日紀念休會二十六日繼續開選舉會上午投票當選者爲續桐溪於是改選之參議員三名已完全産出矣下午選舉候補參議員當選者爲閻炳眞張端高洪三人省會選舉於是告竣 
　　此次當選三人李素馬駿皆西洋留學生雖未必盡孚人望然不失爲山西人才獨續桐溪者晋北人素不滿意前淸一拔貢生曾入大學堂而實好訟辛亥民軍起義乘大同空虛率黨入城佔據迨南北共和要求鉅欵解散未幾爲省會警察廳長不久仍歸晉北當二次革命時率衆在北路一帶頗爲騷擾去冬帝制發生南方起義續又乘機發難閻督軍曾懸一萬元之賞格極拿其人烟癮甚大而所穿衣服不今不古不中不西舉動甚爲離奇此次其黨羽四出運動雖閻督軍多方抵制而仍居然當選亦可異已 
　　當參員未産出之前某督軍挾巨欵一方爲馬君運動一方又爲其親戚徐某運動據聞爲抵制續桐溪計也豈知爲某議長反對遂於前日有賈議員在會場對省長自行檢舉呈出晉勝銀行支票六千元謂受王議員委託代徐某運動未幾王議員亦呈出證據謂受徐某委託運動曾以六千元轉託賈議員尚有辩千元支票一倂呈上晉勝銀行本某督軍創辦資本居大多數此事發生某督軍實居嫌疑之地省長雖左右爲難然表面上不能不理遂將此案發交法庭不知若何辦理也 
[粤省參議員産出紀]  
　　粤省會此次改選參議員三名原定十二月十八日　行因俱樂部與公會兩派選舉競爭其烈以故連日開會均以不足法定人數未能投票延至二十三日始行舉出是日十二時開會選舉監督朱慶瀾偕同管理選舉各員先期蒞會高等審檢兩廳長到場監視督軍代表雷殷到場參觀投票共分五次第一次一百一十九人票數與人數相符開票結果黄金聲七十三票胡漢民四十四票均足法定票數由監督宣佈當選其餘陳炯明一票又字跡糢糊者一票均無效隨續行第二次投票選舉人數一百一十八人開票結果楊永泰七十七票鍾天游四十四票挨次計算楊應當選爲參議員鍾應當選爲候補參議員第一名其餘陳炯明四票王寵惠一票楊永秦一票楊永泰海豐人一票均無效接續行第三次投票選舉人數一百一十五人開票結果謝桂生六十八票容伯挺四十四票均足法定票數但因省會議員内祗能舉候補一人而謝容二人均屬會内挨次應以謝爲候補參議員第二名容票無效另有多人均一二票有一票將謝之籍貫書作口口人字略近含糊作爲廢票是時因容無效候補人遂未足額又續行第四次投票選舉人九十三人正在開始投票領票監察員錢樹芬忽自行發見疏忽之點因依法律已被選人不得復行投票而謝桂生不知仍復投票錢監察回明監督研究半時卒將此第四次投票宣佈無效時已五點餘鐘各議員以爲投票完竣紛紛散去召集數次均不足額場中各人俱面面相　以爲因一候補人又須再延一日也召集復召集搖鈴復搖鈴不意查點人數竟足八十一人恰符法定之數遂又行第五次投票開票結果陳樹熙七十三票當選爲候補參議員第三名其餘容伯挺數票選舉監督至是遂將當選參議員三名候補三名及各人所得票數當衆榜示場内然後宣告散會是日投票五次由正午投至六時全場精神幷不怠懈秩序亦異常整肅故所舉人物爲胡漢民楊永泰等俱一時人選頗滿衆意當唱胡漢民票至四十票時全場鼓掌場中可紀之趣聞如廢票中書黄金聲之聲字有書作多字之形象者書陳樹熙之籍貫有注爲帝黨人者又末次投票有一票書多一舉三字者有一票舉楊永泰而書作海豐人者有一舉楊永泰者第四次無效票中聞舉容伯挺者仍佔四十四票係同志憤第三次時容雖被選而見遺故明知無效亦示决心者以莊嚴之會場而略附以此等滑稽之事亦有趣味之雜聞也 
[川議會之大搗亂羅戴交替之影響]  
　　十二月十二號午前十二時川省議會續開大會議員到八十五人首由劉元杰動議謂本員提議之撤消烟酒公賣案已經過審查甚久應請先行討論楊有成動議謂每遇省長將交卸時必放一批砲知事現羅省長卸事亦放知事二大批可否用本會名義電新任省長將此項砲知事分别阻留勿任赴任贊成之聲雷動時伍鋆質問濬川案語未畢陳秉堃又動議謂近來無論水路陸路均已不通可否請督軍令各師將各衞戍區域内匪患肅淸楊彭齡謂羅省長派員到本會稱十二月十號解除省長職任而戴省長又不到省本會所議决之案究竟請誰執行照省議會法省議會當與省長同地現戴在渝本能遷渝將就否應請討論郭湘謂臨時動議之三案均關重要應請表决能否變更議程歐陽瑜亦贊成付表决李文耕謂臨時動議須分是否緊急事件今各議員提出三案本員皆認爲緊要但須分别輕重緩急楊績謂烟酒係建議案不妨排於明日之首林毓檏又言及匪事郭湘阻之曰不要躭延時間請速表决唐議長方欲發言蔡家驤曰動議非變　不能付表决李文耕請逐案表决蔡又與之力爭時全場發言者多秩序已亂羅鴻藻方發言主付表决吳作荃卽起而反對羅曰議場准不准人說話如不准人說話本員卽退出胡亦大聲曰你不准我說話嗎雷灃問往日動議付表决否時議論益紛爭閙不休唐議長搖鈴維持秩序郭湘如李文耕之主張力請逐案表决而力爭不付表决者仍多唐議長謂往日無意見所以不付表决今日各有意見宜付表决蔡家驤請必要付表决請先表决付表决與不付表决郭仍如前說全場又大閙田良楨大聲曰不要爭不要把動議拿來打消宣布停會衆又大閙胡作荃卽在桌上打一樣捶雷灃則掀桌子高培英跳桌子大駡劉揚則提凳跑到胡作荃席前而胡見勢不佳早已溜之乎也劉旣打胡不着登時大怒始尚雙手提一凳此時則一手一凳力奔向胡經十餘議員拉的拉擋的擋勸的勸劉將兩凳作抛勢以打胡者數次均經議員擋住時場内已紊亂不堪巡警亦進議場其他雜役職員均圍觀於議場門外旁聽座有數十人均站起看打全場駡聲大作議員無一坐者桌凳之聲乒乓震瓦唐議長見如此搗亂大言休會而去郭湘擋住台上力言不能休會請將搗亂者交付懲戒胡謂此等議員請取消其名他議員則大駡太無天良田良楨請大家歸位而諸議員已紛紛自由出場矣唐議長謂休息十分鐘其實議員多去卽不休息亦不能開會時議員三三兩兩各集一堆尚爭論不已休息十分後搖鈴時議場中僅有四十餘人田良楨又大閙胡作荃見田尚在說話遂大聲曰衆人看見劉議員打我郭湘請議長上台田猶忿忿不平曰休會　解散　傳春萱勸之曰不說了不說了劉元杰謂不懲戒搗亂議員怕以後要打死人蘇啓元曰拍桌子從冉議員始不僅胡議員一人傳春萱曰法律不溯旣往時休息已不止二十分鐘又搖鈴一次仍無議員到場郭議員曰我們去開茶話會罷於是遂紛紛到休息室開茶話會其情形明日續錄 
[川省反對戴戡之公民會]  
　　自王芝祥以檢察使名義入川川軍界中反對戴戡之聲浪稍息羅佩金氏亦有頗與戴氏握手之說惟戴氏仍恐深入省城或遭外界之反抗故宣布在重慶接事電致羅氏請將省長印信就近移交政務廳 
長接收一面電令代理政務廳長黄大　　行保管乃和平　中忽有所謂公民團者出現其主持者問爲譚某實則仍係軍界中人所授意該會一面阻止羅督交印一面以公民救濟會名義開會活動並運動省議會通過反對戴氏議案大有不達目的則以武力解决之意其開會傳單（卽第一次警告書）大致謂政府竟以戴氏暫署四川省長戴氏何人　昔日黔人所痛絶而不納者乎其種種劣跡吾川受老類能知之前日公民大會之表示省議會之電告皆足以褫戴氏之魄而絶其覬觎之心故數月以來屏跡渝城趦趄不進乃不謂昨日電傳戴氏竟於重慶就職且先以素行無賴以黄大羅嘗試於成都用特呼號於父老子弟急籌自衞之計茲定十二月十四日午前於少城公園地點開四川公民救濟大會凡我川人痛苦相關務期聯袂戾止共策進行云云觀此則知其風潮尚　興而未艾也 
[鄂省慶祝新年預備]  
[慶祝之典禮]  
　　王督軍以陽曆六年元旦自應照章慶祝凡屬現任印委均在督署舉行其典禮業經規定前日飭由副官處通告一律遵照内容如下（一） 
一凡陸軍中級官及行政薦任官以上人員均於六年一月一日上午八時到署舉行慶祝典禮（二）均着大禮服無大禮服者着常服（三）督軍兼省長於早九鐘率到署各人員在大堂齊向國旗行脫帽三鞠躬禮鳴砲三十五響（四）名人員分班站立對督軍兼省長行脫帽三鞠躬禮奏軍樂（五）各人員俟督軍兼省長出退大堂後一律回營回署率屬再行慶祝 
[會宴之西餐]  
　　王督軍以新年元旦例　休息特行會宴藉圖歡叙昨已派劉庶務官在漢口某蕃菜館訂備西餐二百份每份大洋一元五角均解私囊不支公款聞省議會商會領袖亦在敦請之列 
[犒賞之辦法]  
　　鄂屬盜匪今夏最劇得以次第肅淸者全賴各軍警之力現在元旦將届自應酌量犒賞藉收激勵一切王督軍昨與參謀長何韻珊議定辦法兩項目兵以上每名給洋二角夫役每名給洋一角届期由各該長官按照名册開支事後彚齊核銷 
[積弊之查禁]  
　　王督軍於新年積弊頗有所聞二十五號特通令所屬各機關查禁以除陋習而肅官箴其認爲查禁積弊計有四端一禁晋省祝賀（指外） 
屬印委而言）二禁需索陋費三禁餽贈禮物四禁藉年荒嬉 
[湖北政學會成立]  
　　張鎔西谷九峯韓逹齋李根源諸君約國會議員及商學各界之穩健份子應時勢之要求組織政學會以養成政治社會之中堅融和國進兩派之劇戰所收納會員亦取嚴格主義故成立未及一月而會員已有千數百餘人之多張君等猶以斯會僅設北京未免偏於一隅爰請各省會員各推舉數人分途組織一致進行於是蔣石侯王梅村韓達齋匡雲觀等遂聯翩回鄂商同史筆丞楊瀚芳唐劍侯林鄂屏滿心如但衡今等在鄂垣組織湖北政學會與北京政學會取一致这行動於十二月二十四日在鴻磐樓席請紳學各界鉅子商籌進行方法省議員如黄子庸李石菴王强武陳來賓高季甫廖相予傳光輔教育界如汪君模饒校文寇逸琴羅子誠何宅臣何祝羣高子衡王菊九趙競生祝蘭亭張仲範柳仁軒宋香筠紳界如張澤明蕭伯城吳督彝李壯袱董時雨陳文軒律師如姚竹勳樊子支邱子嘉俱如期而到約共四五十餘人賓主言歡頗極一時之盛當由韓君達齋演說政學界組設之理由及經過之歷史將來之希望其詞甚長大略謂我國中流社會對於政治感覺遲鈍認識模糊其原因實由於我國爲數千年專制之國國中止有政府與平民兩階級中間無一種勢力以促進政府以指導人民此勢力惟何卽中流社會是也中流社會不外紳商學界政學會之希望卽欲組紳學界之健全份子以養成此種勢力再吾國政治上之潮流數年來略分爲二一曰保守一曰急進是丹非素各守一端相持之下無法調和終必至於革命如辛亥之役卽爲急進者革保守者之命湖口之役又爲保守者革急進者之命今年東南起義又爲急進者革保守者之命循環不已國事尚堪問乎政學會同人竊以兩派各有所長均宜尊重惟走於極端致出政治上之危險故急欲採其所長去其所短以親善聯絡之方爲穩和改進之道是則同人等組設斯會之意也同人等回鄂組設湖北政學會亦本斯旨今日諸先生惠然肯來同人等不勝忻感仍望諸位先生賜以教言匡其不逮云云衆鼓掌繼由李石菴代表各來賓致答詞演說畢鼓掌聲作均表贊成主賓舉樽相酧而散並聞韓蔣匡王諸君於昨日下午四時在漢口普海春席請商界各鉅子籌商本會進行預備於今日（十二月二十）七日）開發起會想届時又有一番熱閙矣 
[杭垣政局趨勢之别報]  
　　大陸報二十九日杭州通訊云頃聞張師長周參謀皆力拒省議會商會與教育會之請求不肯擔任督軍與省長之職惟允維持秩序蓋鑒於政潮所以發生之情勢未便允其請也吕督决計辭職沈議長與參議院副議長王正廷及當地紳士開會議决暫請周參謀爲督軍王文慶爲省長衆意此種辦法當可得公共之同意同時軍界中人以爲督軍一席宜請前都督蔣尊簋擔任高級軍長大半希望政府任蔣督浙以繼吕公望之後北京頃有電來此不准軍界八要人辭職並以保全大局相勉想吕去而諸人皆留浙省當可覩袞袞諸公和衷共濟力圖進步之政治矣此外情勢如常並無因此政潮將有變亂之氣象當此紛擾時日軍警能保全治安誠可賀也 
　　以浙江政潮如是之劇烈而能地方安謐秩序井然誠不可謂非軍警維持之功雖然自此風潮之起忽忽已五百矣而吕氏是否去職吕去而軍民兩職究竟何人繼任迄未確定且據昨日消息近忽又格外戒嚴則其内幕中之商榷必尚未妥洽人心自不免於惶恐當此新曆歲首之際人民無窮希望方由此起面時局搖搖不定險象迭生甚非所以愛護桑梓之意也浙之各方面其速屏除成見解决大局勿使遷延而釀意外之變可也 
[浙省議會臨時會紀（之生）]  
　　浙省議會昨日（二十九）開第十五次臨時會議員到者九十五人政務委員出席者二人下午一時四十分開會沈議長先報告政局風潮（此節已紀前報）又報告議員孫棣三以應選參議院議員提出辭職書到會請衆公决衆否認之次 
 
 
 

Page 7

 
 
秦副議長動議因預算亟待咨送請變更日程開三讀會衆贊成（沈議長有事退席秦副議長代之）當將預算書開三讀衆以預算内容大致無甚更動備考欄内之說明各欵項下之子目一律省讀僅將某欵某項之總數朗讀一遍次議第一案省立甲種水産學校案照審查報告認爲成立開初讀惟條例改爲章程二字餘無更改通過次議第二案省垣大義富三倉章程無討論認爲成立二讀均通過遂散會 
　　浙省議會（三十日）開第十六次臨時會議員到者八十五人政務委員出席二人開議第一案解釋自治委員能否充任縣議員請願案錢宗翰云自治委員無異城鎭鄉董事會之董事董事旣不能兼縣議員則自治委員當然不能充任衆贊成通過次議第二案修正浙省遣派留學生規程案周錫經報告審查結果原規程第三條留學生資格與本年十月部頒遣派留學生規程微有抵觸第四條試驗日期按諸事實稍有窒碍略加修正並照省長修正案加列第十五條一條衆贊成開二讀通過次議第三案浙省絲廠條例案衆以織綢與繅絲純然兩個問題不能合倂全體一致仍執前議次議第四案修正浙省警備隊組織綱要此案當然成立時人數忽然不足遂散會 
[江北近紀（冷香）]  
　　十二月二十四日上午八時淮隂縣知事趙邦彦第一混成旅旅長馬玉仁會同將監犯王得珍等十人押赴西城隅鎗斃嗣經宣布爲行刦舊縣鎭事主王敬丞等十三家武家墩事主王萬俊等十家　兒莊事主劉桂香家湖灘事主吳其仁家趙家莊事主趙有順家淮安人慶鄉事主許殿俊等家幷殺王排長順刦陳鴻昌家等案正犯訊供電奉督軍省長電令依擬處死云 
　　鹽河水勢淺涸僅存四五寸所有開往新浦板浦雙港響水口各埠之利達利朐小輪已一律停駛 
　　淸江揚子小輪公司以孫知事留難已由經理尤某禀請駐申意領事交涉 
　　馮督軍近以省中教育補助團諸學員業經畢業亟應分發各營以資實習已將吳少南等十六人分發第一混成旅轉派各營見習 
　　淮隂小橋集集主温立本與行戸胡玉龍以錢債起釁率衆互毆雙方各有損傷已舁縣禀請檢驗 
　　淮揚道尹左松軒晉省面禀地方要公於二十三日乘戴生昌小輪南下所有本公署日行事件委總務科長王紹珊代拆代行以專責成 
　　淮北鹽運副使兼緝私督察官王君近在淮隂淮安泗陽邳縣宿遷睢寗六岸佈告紳民應購官賣令鹽如有販私情事獲案嚴懲 
　　二十五日爲第一混成旅旅長馬玉仁之母七十二歲壽辰浦中軍政各界稱觴獻祝異常忙碌 
　　昨日巡警局在輪船碼頭拿獲身穿大衣者一人聞以查出有販賣人口情事 
地方通信 
[松江舁柩討債之奇特]  
　　莘莊有陳士農者其妻係東鄉著富張福山之女物故已十餘年矣近陳忽　及張氏當日有匲洋六百元被氏之胞弟借去爲年底開消之用惟氏故後其弟亦相繼物化迄今岳父母更以次淪亡人證物證絲毫無有陳遂異想天開謂死人之債由死人自討竟舟載張氏之柩至張宅場上舁置張姓怒甚以抛柩詐欺等詞來松江縣控訴 
[取締小報]  
　　松地某小報放言無忌爲各界所嫉視近更製爲俚鄙之詞專擇有名士紳攻訐因之激動衆怒已向縣公署禀請勒令停版 
[校舍建築費難籌]  
　　縣立第一高等校舍係舊時書院所改中杕且因年久失修不甚穩固校長陳君曾繪圖呈請知事籌欵估勘改建同式之新校舍現聞一再會議以經費難籌恐未能放手建築也 
[嘉興呈請築室養老之批示]  
　　嘉興耆紳沈守廉已年近古稀因家境淸貧由陳枝萬等擬爲之建屋於鴛鴦湖畔使終餘年特於日前具呈縣署立案當經張知事批示云沈耆紳守廉籍隸武原宦游東粤卅年從政歷著循聲兩袖淸風無負素志歸田早賦實業是謀公衆之利益未興私有之家財已失遂致息影無廬幾欲浮家泛宅該紳等篤念親朋敬恭桑梓鴛鴦湖畔擬築室以留賢烟雨樓前先醵資而購地情同指囷豈甘讓美古人禮重贈袍尤足勉勵末俗高風欽佩立案准行云 
[第二中學畢業生名單]  
　　浙江第二中學校於日昨（三十號）上午十時舉行四年級生畢業式其第一名馬經才因品行特佳由該校奬給銀牌以資鼓勵學界重人要曁縣知事均由該校邀請蒞校觀禮茲將畢業生姓氏錄下　馬經才戈宗澣　沈嗣芳　丁頌卿　吳文偉　邱元勳　何維頤　吳鈸章　朱道全　余世燦　褚葆良　楊景桐　陳應鴻　錢超　莫文培　仲光煦　余世烱　莫璈　夏振　　沈衍增　徐善流　張啓祥 
[無錫米業之大恐慌]  
　　無錫米市甲於全省前淸糧米大半錫産其時市面最爲繁盛光復以後京糧停辦米市爲之減色然每至秋末冬初尚有各路客帮來錫採辦米稻各糧卽如紹興釀酒所用糯米多半取之錫邑逐年營業聊可粗度年來金融緊急各業交易莫不以現欵往來毫無假借米業因之大受影響生涯日惡兼之一種小米行卽俗名客貨行向無資本全恃客欵挹注近今每每藉口周轉不靈遽行關閉吞没客家寄存之款毫不理償涉訟官廳時有所聞以致大失信用且有不肖行家接到客家誘其嫖賭靑年客商偶一不愼卽遭毒手所以各路客家聞之視爲畏途裹足不來卽如紹帮所需糯米自温台各屬農戸易罌粟而種米糧出産有餘不必求諸外省是以無錫市上並糯米銷場而無之市面蕭條不堪言喻然錫地米行開支素號闊綽行東及經手嫖賭吃着已成習慣化費浩大安能支持昨據老於此業中人云今届年終米行之無力營業者已有數十家之多虧欠錢莊客欵約在百萬元左右亦云鉅矣 
[鎭江官廳晋省祝壽]  
　　蘇屬各道縣及軍警政各界要人近因馮副總統壽辰紛紛晋省祝嘏鎭江第十九師楊師長鎭江關袁監督貨物稅所程所長官産事務所王所長等各製就屏幃昨已派人賫送省垣而尤以丹徒縣章知事備物最豐聞價值約數百元云 
[募捐開辦粥廠]  
　　城外公善堂粥廠業由楊維二君籌備舉辦曾紀報端茲悉邑紳張金門朱中孚王小泉等以該廠經費支絀開辦不易現值風雪交侵貧民凍餒情形實堪憐憫且城内粥廠已於初六日開始施放城外更未便延緩故由張金門等遍向軍政警各機關及商會商團各業商號廣爲勸募以成善舉一面趕飭該廠司事購辦柴米置備一切大約日内卽可開辦 
[揚州平民小學募捐]  
　　揚城廣儲門街女子公學附設之平民小學校自開辦以來頗著成績惟該校向無經費教員均係純粹義務而油墨紙張費項每月所需約十數千文來歲恐難以支持現由郭堅忍女士向各界勸募捐項以冀維持未知能達其目的否 
[遵飭籌辦魚稅]  
　　江都縣知事署前奉財政廳通飭舉辦魚稅周知事當飭縣警察所各分區編造漁團册籍幷派委司員調查魚行魚攤銷數以便酌定稅額 
[籌設勤儉會支部]  
　　上海勤儉會本部臨時庶務部長曹天任昨由滬來揚商同商務分會周會長擬在揚　設立支部俾資後洽刻聞省立第五師範任校長及警察教練所所長劉漢均　　贊成業已着手籌備矣 
[安徽皖省近事]  
　　淸理江皖公共財産一事倪省長已照會吳季白凌鐵安桂殿華楊象離四人赴寧淸理近官　與議會新組公益維持會推定正會長柳汝士副會長寗祖武省長已撥助經費三萬元惟新委之五議員顧問與該會意見不洽時起衝突皖省癸丑死難諸人之家屬流離失所者甚多茲由王蘭亭發起糾集同志向各方面募集欵項補助各家屬俾資度歲皖紳吳傳綺等發起皖公民會以代表民意發展民權監督行政維持地方爲宗旨業已擬具簡章呈請官廳備案矣 
[廣州又獲指官誆騙鉅案]  
　　近日指官誆騙案迭次發生冒又有朱子芳者前充龍氏偵探因案通緝忽於月前回香山原籍在香山旅館一號房居住身懷僞委任狀數張其一爲陸督軍委充全省稽查委員其二朱省長委充差遣委員其三陸督軍加委在袁統領處充四邑清鄉總稽查其四龍濟光委爲鑛務委員其委任狀皆書朱文彪名前月二十七號設宴亦　遍請地方官紳如江知事袁統領申帮統江帮統王警局長姚總務課長王羅劉各審員等其知單書明朱文彪洪悅開敬約宇樣縣長審員總務等以次就席其實均使人冒充者又有民人陳禮智亦在座事後爲江知事查悉立將朱子芳拿獲在身畔搜出陳禮智楊某等函内書明酬謝金二百員等語又有抄白批詞改去數句者查朱與陳禮智辦事指官索酬聞已棍騙數百金現經鎖押刑事所其冒稱知事之錄事蕭某及一干嫌疑人現正分别澈訊 
來函 
　　讀貴報十二月十四號要聞欄内載有汴議會否認附稅改折案一則不勝詫異查附加稅非法加征原係一般豫人所痛心鄙人亦曾再三請免日以未達目的爲憾及改折銀元之議發生鄙人首先反對以爲此係變附稅爲國稅之一種愚民政策萬不可誤墮術中貽吾民永久之痛苦及改折案交會連日開廳討論紛紛辨論莫衷一是最終鄙人又主張先按否認銀元付表决（有速記錄及大梁日報旁聽記可查）當經通過並聲明於八號再議抵補辦法（中略）劉維俊本係毫無意識之敗類當鄙人登臺發言時維俊視我不防突奔演臺揮拳卽打經衆人排解議長振鈴始各散去而朱繩祖李靜等喪心病狂反唇揑誤通電全國請飭查辦並謂鄙人受行政官之嗾使搗亂議場及將鄙人驅逐退席始安然表决將改折銀元否認云云噫天下之顚倒是非淆亂聽聞竟有如此其極者否認改折銀元確係七號所表决討論辦法致釀衝突原係八號之會議在廳議員旅汴人士凡有聞見均代鄙人呼不白之寃不謂若輩昧心舞文任意詆毁貴報素持　論久爲社會所注目若不據實聲明吾豫三千萬同胞將視鄙人爲何如人鄙人爲名譽計萬弗獲已特將省議會七八兩日速記錄及大梁日報八九兩日旁聽記檢送貴報統希查照詳登以昭核實無任盼禱河南省議會議員李環瀛謹啓附寄七八兩日速記錄兩份大梁日報八九兩日旁聽記兩紙（從略） 
雜評一 
[國民與民國（一子）]  
　　民國今已六年矣吾之所望於民國六年者無他惟望我國人知民國兩字之義而已蓋專制時代之國家犬馬民衆以奉一人而共和民國之國家則爲國人共謀安寗幸福之團體也人民權利載在憲章一切行動各有軌道故國家之設其目的專在保障全國人之權利增進全國人之幸福爲全國計而非爲一人計斯乃爲民國之眞精神國人而知此義者則愛國心自能油然以生爭私奪利之念自然消滅而一切非法踰越常軌之事皆可以不作爲國家盡力卽爲個人之身家盡力國家與個人爲一體而後國乃可强自六年以至於百年千年萬年國人所當念者總不外此兩字而吾之所希望於國人者亦永永不外此　字 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[陽曆元旦之祝福除害]  
　　今日爲民國六年元旦本埠軍警政法各機關均遵照内務部通電停止辦公舉行慶祝滬海道尹公署上海縣公署上海地方審檢兩廳昨已懸牌通告停辦公事二天並聞縣知事沈寳昌於今晨十時率同各科職員在署行慶祝團拜禮審檢兩廳長地方監獄典獄長上海分監長則在審判廳舉行慶典外交部特派交涉員公署則已陳設一新定於上午十時起接待各國領事是日各官廳俱稱觴慶賀 
　　上海市學務委員賈豐芸昨日通函市立各學校略云隂曆十二月初八日爲陽曆民國六年元旦應遵内務部規定循例休假慶賀年禧自一日起至三日止停課三天以昭盛典相應函請貴校查照 
[淞滬警察廳長徐國樑因恐]  
　　無知愚民藉陽曆歲首勾結賭徒私行開賭昨物令飭所屬各區署所警正佐一體遵照查察禁除賭害如有痞棍流氓恃强聚賭等事應卽嚴拿解究不稍寛貸所有冬防事宜仍着照章進行加班巡邏無分晝夜一律勤愼從事以維治安云 
[租界膏店士棧均將收歇]  
　　昨日卽西曆一千九百十六年十二月三十一號爲公共租界第四次抽籤禁閉烟膏店土棧之期英美工部局以前三次抽出各家已次第遵限收歇尚存烟膏店土棧祗四份之一大小約二百餘家母庸再事抽籤惟禁烟盡絶期限將届誠恐觀望因卽咨請英美總巡麥高雲君通飭各捕房捕頭派探傳諭現開各烟膏店土棧務於陽曆本年三月底盡行停止營業以重烟禁而符約章 
[總商會常會議决案]  
　　上海總商會前日開常會由朱會長主席到會會董十六人三時開會茲將議决各案錄後 
（一）部派員來滬勸導貼用印花稅案准駐滬交涉公署來函轉奉部令以華人在租界或通商口岸居住營業者自應遵章貼用印花請會勸導並妥商辦法等因並准上海縣公署來函以部派督查員姚君交到規則訓令通告等件抄送到會又准姚君來會請設法勸導等語印花稅本爲一種良稅因辦理不善致未能推行盡利上年商會聯合會對於審查印花事宜採集輿論分爲應貼不應貼兩項詳細開列呈部核示旋奉部批甚有不諳稅法等示茲准前因應請一倂核議公决印花稅各國皆認爲良稅何以我國行之獨有障礙非稅法之不良實辦理之不善原頒印花稅法定爲十元以上貼印花一分乃甫經頒行忽變爲十元以下苟細滋擾民怨沸騰而尤以警察檢查最易釀成事端凡一法之頒行無論如何完美其頒行之初必有種種困難與其急切以圖功何如漸進而收效欲速不達古有明訓應請政府按照原頒稅法參以上年商會聯合會審查印花稅案通飭辦理庶幾不煩不擾易於推行此商人仍爲印花稅求發達起見毫無私意於其間至此次部派員諄囑勸導各會董自當設法勸導以期廣銷而裨實用 
[附議]  
　　上海縣知事公署來函轉奉部飭以印花稅票有洗刷盡押揭去重貼情事特申明令嗣後貼用印花務應加蓋圖章不得專用畫押以免前弊倘查有業經貼用印花揭下重貼者卽行依照修正印花稅第八條之規定處罰等由到會應請附議公决登報通告 
　　（二）海關進出口洋文日報改刋華洋文合璧案准駐滬交涉公署來函以中華工商研究會擬請將海關進出口洋文改刋華洋文合璧一案呈請農商部轉咨稅務處核辦在案據海關稅司面稱（一）華商認購三百分（一）報費每年十五兩實難少減等語請會勸購見復等因卽請公議公决海關進出口日報若改刋華洋合璧我華商裨益良多惟海關向來所刋洋文日報其經費是否係海關作正開銷如向係作正開銷現因改刋華洋合璧自應仍請海關辦理雖因改刋而經費不無加多海關爲有益華商計當不吝此種有益欵項應由會函復交涉公署 
　　（三）本會籌辦公債擬就簡章請核議案本會籌辦公債八萬兩業於上期常會議决茲擬就簡章十六條卽請核議公决收欵改爲一次收足還款改爲一年一還每年以十二月底爲償還之期連本帶利按期拔還原定簡章當場修正爲十三條 
[附錄修正上海總商會建築公債簡章]  
　　第一條本會爲彌補已建議事廳及籌備新建商品陳列所起見募集公債以規銀八萬兩爲額定名曰上海總商會建築公債第二條此項公債分作一千六百票每票實收規銀五十兩共計八萬兩第三條此項公債利率定爲按年六釐以收到債欵之次日起算第四條此項公債分作十二年連本帶利拔還每年以十二月底爲償還之期自民國六年十二月底起迄民國十七年十二月底止利隨本減全數償清第五條此項公債應府本息以每年加收會費及撙節項下抵付指定中國滬行陸續存儲無論何種要需不得動用第六條此項公債收付欵項及關於公債一切事宜由本會全體會董隨時查察第七條此項公債現任與後任會長會董共同擔負責任第八條此項公債票面概不記名但書號碼第九條此項公債收付均照票載實數並不折扣第十條此項公債償還本息按期憑票支付第十一條此項公債得隨意買賣抵押但以本國人爲限第十二條此項公債其所執票紙倘遭水火及被盜竊等情有正當理由者先將票紙號碼向本會掛失另邀切實保證人到會繕具保證書存會備查一面登載各報俟三個月後無所紏葛由本會另發證據會長及會計股會董簽字蓋章並由會加蓋關防同正式債票一律有效第十三條此項公債完全關於本埠商業其債票卽由本埠我國商人分擔購買 
[印花稅又須檢查]  
　　淞滬警察廳長徐國樑昨致縣商會公函云敬啓者案查印花稅推行以來商民照章貼用者固多而未遵貼者亦屬不少迭經印發章程規則勸諭通告本月初間奉財政部派員督查復經本廳長會同上海縣知事出示布告在案茲又奉江蘇財政廳轉奉財政部令飭依法卽日舉行檢查等因現經敝廳長定於民國六年一月五日爲開始檢查印花之期除通令各屬届期一體舉行並布告外相應函達卽希轉致各商民人等一體知照凡有未經貼用印花之契約簿據務須遵照稅法實行購貼具紉公誼 
[烟酒聯合會常會紀事]  
　　全國烟酒聯合會昨開常會到者四十餘人首由金　宸宣布廣東全省酒業研究所山西臨汾縣商會浙江泗門酒業江北菸酒聯合分會等來函條陳意見幷報告一切苛稅困苦情形又宣布京師請願總代表陳良玉來函報告近日在京情形函内並稱近其報載有人在我國各商埠組織轉運機關專代包運貨物且有投資組織公司製酒種烟等事倘果屬實則不獨兩業生機更絶實與我國利權大有關係務祈同胞注意幸勿受愚况稅則一事現在京師正在討論不久必有辦法各埠兩業如有意見儘可照舊開寄京師以便轉達政府現在當軸諸公均深悉商家困苦祗以事關存廢問題不得不略加研究此亦手續上應有之事尚祈各埠同胞忍痛須臾云云報告畢旋由西菸業代表兪保康起言現在各埠烟業已多包運而敝業至今尚未實行者因彼包運之人要求訂定合同深恐日後受其挾制所以同行屢經提議不敢冒昧從事然近聞已有一二貨客受人籠絡苟有一家實行則包運與不包運者成本旣殊售價亦異爲維持營業起見亦有不得不暫顧目前之勢此我西菸業之實在情形也苟政府能恤商艱稅則上有良好之改革則同行斷無甘受人愚之理旋有酒業代表王闓敷言日前早有某國人借游歷爲名在我紹興一帶秘密調查利誘廠作資本家合組公司而一般歇業之釀酒工人已有受訂雇工契約之事從此我業前途不知現何景象旋經金拜宸宣布各處來函亦多此類之報告因卽討論救濟辦法當經公决據實報告駐京代表團要求政府速照議會議案頒布統一辦法以維兩業危局母再游移使國計民生盡淪於危險之地步幷經公衆議定辦法數條開送京師議至此適皮絲業請願代表賴漢濱方自京師因公來申與闕仰西一同到會衆皆起立歡迎慰勞當經賴君報告在京數月内經過情形祗以時間已晚略述一二已鐘鳴六下尚有未議事件由洪副幹事訂定下期再議卽搖鈴散會又聞昨日皮絲業因見有烟酒署通令公文特在該業公會開臨時會籌議對付方法云 
[康斯定對於商會之希望]  
　　駐滬英副領事兼公共公廨陪審官康斯定君業奉英政府電召回國任事滬北各商民以康君在任對於華洋交涉事宜悉照前淸所訂洋涇浜設官章程秉公辦理凡受理民刑訴訟無論中外人民尤一視同仁毫無偏故由滬北總商會特贈銀杯等物以誌去思曾誌本報茲悉康君臨行時擬有希望商會輔助公堂體恤民刑被訴人之意見三條業已送至總商會請爲酌奪（其一）爲刑事案之疑義而關出入者被訴人無力延請律師其勢不能不延律師者商會宜有以助之（其二）爲民事案之報告破産者公堂常因澈查産業之艱以致案懸不結商會宜輔助公堂調查如破産人已無産業隱匿者則可從速結束免得破産人多受覊禁之苦（其三）爲靑年偶犯刑罪期滿釋出者宜設法爲其酌籌相當生計以免閑居不善重罹法網聞各商董閱悉後多數贊成擬邀請全體定期開會商議云 
[對於浙江政界暗潮之防範]  
　　嘉湖鎭守使保暄因杭垣政界暗潮劇烈曾於上月二十九號夜半令調步兵一營向嘉興車站站長索得行車路簽卽於是夜五點四十分時特開專車赴杭鎭懾旋據督兵赴杭之營長電復以所率士兵已於三十號上午七點二十分駛抵省城擇要駐防而松滬護軍使楊君自開浙警長被擊消息之後以滬杭距離不遠且有火車交通甚便聞已於前日令飭駐松步兵第八旅何旅長迅飭所部十五團劉團長分令該管三營長着在松江以達蘇浙交界之楓涇沿路各車站添兵駐紥以資防範所有楓涇本管轄境内尤須加意嚴防以昭愼密 
　　又聞昨日（三十一號）由杭來滬之火車搭客非常擁擠聞因浙省戒嚴人心惶恐之故松滬護軍使署因據南站稽查報告搭客擁擠情形可異除令沿站軍隊及憲兵營張營長加派憲兵兩排赴龍華各站照料保護外並派副官處某君率同稽查二人馳往杭垣偵查情形隨時報告又昨日滬上發生謠言謂杭省軍警戒嚴所以滬杭火車祗駛至楓涇爲止等語本館惟派人至車站詢問據云滬杭兩處照常通車並無阻滯云 
[會勦梟匪之凱旋]  
　　兩浙鹽捕緝私營統領蔡竹賢訪聞閔行西南茅港地方到有大帮梟匪三百餘人匪船一百餘艘携有快鎗聚賭販私肆無忌憚特飭中左兩營營長魏竹文馬國棟督隊備足子彈各駕安濤靖安靖和鵬飛等淺水小輪拖帶師船六十號於二十七日開往閔行茅港剿捕等情已誌前報茲悉魏營長等督隊馳抵茅港時各梟匪已竄往西南之魚塘港等處遂復會同江蘇巡緝隊張沈二隊長馳往合力攻剿該梟匪竟開鎗拒敵擊戰二小時之久幸官兵子彈充足格斃梟匪多名擒獲梟匪十四名奪獲匪船三艘抄出快鎗子彈連同所獲私鹽一倂於前日押解到滬除將剿捕情形呈報蔡統領查核並將私鹽解送鹽公堂充公匪船槍彈交營看管候示外昨已備文將獲匪十四名一倂押解地方檢察廳訊辦 
[浦東濬河築路之工程]  
　　浦東都臺浦河道自上邑三大將浦入口經川沙逹南滙蜿 
蜓百里其間支流甚多各鄉農田賴以灌注茲因上邑陸行鄉境内各河道年久淤積經該鄉紳民迭次會商業已决定自該鄉起至上川交界處爲止逐段開濬又經該鄉紳董議决將陸行鎭迤東至川沙縣境之官道開闢馬路以利交通業經測量繪圖計自陸行鎭起至上川交界之安人橋止長約三百餘丈擬與河工同時開辦昨由經董王鎭將以上兩項工程繪具圖說詳請上海縣公署出示曉諭以便尅日興工 
[繆筱珊屢接恐嚇信]  
　　駐滬交涉員楊小川君奉省公署電飭以據無錫縣前淸名宿繆筱珊呈稱近因迭次接據郵局遞到假託黨人名義之信函内稱繆筱珊爲帝制餘孽當以强硬手段對付旋悉尚能於教育一道頗具熱心姑以文明交涉邇因部下經濟不敷請爲迅籌現銀數千金速滙來滬望交租界菱湖旅館某號房内某某照收如果却而不允惟有另籌對待之法等語請爲查究等情據此該匪等膽敢致函内地紳士恐嚇詐擾實屬可惡函中旣稱現居上海租界旅館自應查拿嚴究令卽飭廨照會捕房派探前往該旅館詢查該號房間所住之該匪某某等務獲嚴重懲辦云云聞楊交涉員昨日已飭公共公廨轉函捕房密查究辦矣 
[傭婦嚇退强盜]  
　　昨埸七句半鐘有盜匪五六名突至福州路君仙戲園隔壁平望街平安里四十二號門牌某姓家以送信爲由賺開大門一擁入内袖出利器嚇禁聲張正擬入室搜刦被傭婦某氏乘隙逸出大聲喊捕一時鄰人畢集八百五十三號等華捕亦聞警趕來各匪見勢不佳奪門而出四散奔逃老閘捕房得報後立飭包探曹錦珊與一百八十二號西探等馳往兜拿匪已杳無蹤跡 
[借名查土之刦掠]  
　　船戸尤小龍近在上海售去繭壳開船回鄉行至本邑西鄉梅家弄鎭被流氓多名借搜查私土爲名在船上乘間攫得大洋二百三十餘元欲圖脫逃因該船戸扭住喊救致被用刀砍傷手臂等處携贓上岸逃逸事後經尤小龍就近赴徐家滙淞滬警察二區二分駐所報請查緝 
[浦東前夜之盜案]  
　　浦東川沙縣境靑墩鄉民鄔桂榮家於日夜半突來口操土音之盜匪十餘人撞門入室各出利刃恫嚇翻箱倒篋搜刦銀洋衣飾約值二百餘金携贓呼嘯而逸翌日由鄔開單投報川沙縣公署經趙知事派員下鄉踏勘通飭各警區跴緝贓盜務獲解究 
[小刀華盜案之澈查]  
　　南市小九華錢子麟家被盜一案前經淞滬警察廳偵緝隊士緝獲台州人許小林一名解經司法科提案研訊不認同夥行刦供係某某等所爲並有手 
 
 
 

Page 11

 
 
鎗一支現存法租界某處等情司法科員得供後已派偵緝隊士查傳事主錢子麟到到案指認並查起手鎗指提首犯到案核辦 
[警佐履勘盜案]  
　　鐵路北寳山縣境宋園路周學卿所開之裕順小雜貨店被盜刦去金戒金圈約值洋二十餘元已記昨報茲悉此案發生後事主因距離警區遙遠並未報案請緝事經五區二分所牛警佐查悉親往履勘查得該處地方去年曾經淞滬警廳派有游巡隊一排常駐附近觀音庵内本年因庵主不肯借用已將該隊撤回牛君除派探警跴緝外已據情詳報徐警廳長通傳各區一體協緝務獲解辦 
[保護鄉鎭商舖之周密]  
　　浦東三林塘與楊思橋等鎭前因匪徒揑造謠言定期行刦各鎭商號經五區地方警察王區員呈報上海縣沈知事景警佐等撥派軍警蒞鎭防護在案日來該處一帶軍警林立防備周密所有附近港内停泊形跡可疑之船隻已一律驅逐商民可高枕無憂是以派往該處照料之探警已於前昨等日返申禀復 
[輪船上抄出私土]  
　　停泊虹口華順碼頭之某輪船前日爲海關洋員帶同巡扦上輪抄出私土六只一倂送回海關没收一面查究帶土之人送案微辦 
[婦孺救濟會四週大會紀]  
　　昨日午後三時中國救濟婦孺會在江灣留養院開第四周年大會到會會員及男女來賓共約數百人公推該會副會長王一亭君爲臨時主席宣告開會情形並致謝捐欵各善士繼由會董許默齋報告會務約分數種報告（一）偵案本年偵獲拐案本埠一百二十九起外埠二十三起（二）救濟人數本年救濟婦孺共二百十八人除認領資遣擇配外實在留養二十二人去年總數二百六十人留養六十六人去年留養人數占總額三百之一今年留養人數占總額十分之一較諸往年大有進步歷年救濟總數一千一百人現在留養總數三百四十五人（三）教育男學生二百零六人分三課堂教授最高班初等小學四年程度女學校人數三十九人男院附西設樂科籐器科（四）工程（五）會務繼由會董徐乾麟報告女院事務如縫紉科紡織科刺繡科烹飪科繼由田資民君報告經濟情形繼由王亦梅君報告江蘇高等檢察廳王廳長捐助本會經費情形繼由男生唱歌女生樂舞繼由嚴獨鶴君演說首言慈善事業之重要繼言救濟婦孺會立法之善成績之佳辦事人之熱心可佩我社會人士亦宜各抒熱忱以輔助此絶無僅有之慈善事業使得埀諸永久末復謂得能有日以此會之影響所被效力所及而使社會上拐騙之事日少一日漸至於無則是該會之發達臻於極點而辦事人一片苦心始可大功告成（衆鼓掌）繼由鄭錦峰君開票選舉揭示第五届當選董事名單錄下以票數多寡爲先後朱葆三王一亭宋漢章丁欽齋徐乾麟田資民何秋士朱鑑堂陸維鏞謝蘅牕魏淸濤吕耀庭錢達三樂俊　楊叔英袁履登項如松勞敬修王亦梅周岷源許默齋吳善卿孫梅堂鄭錦峰謝綸輝等二十五人四時閉會臨時捐欵則有朱琪祥君一百元孫藹珍女士五十元同福祥十元陳景賢陳賜訓陳承訓邵永鍾陳鶴雲各五元程執中陳香餘毛裕泰各兩人無名氏一元其他尚有認年月捐者如田維周項雄霄諸君不及備載開會閉會時皆由該會西樂隊迎送來賓是日天氣隂寒大有雪意而來賓異常踴躍上海地方檢察廳檢察官宗雲亭君亦蒞該會可見熱心慈善者之多也 
[美興公司之經營]  
　　黄浦灘路四號美興公司其總行在紐約創辦已久專營實業美國有七十二家實業行廠所出各種品類多由該公司代表貿易資本計有美金一千六百萬元而分行之設在英法俄意南美洲及非洲各國早已所在皆有惟遠東部則於今夏始行分設卽上海美興公司也總理爲羅生奎君其中經營各項事業分别部類部類之最大者一曰機械部西經理爲基根君華經理爲楊錫仁君（乃楊君千里之介弟留美習機器學有年且在紐約總行執業甚久名譽卓著深得該行總理之器重故此次派來遠東經理以資熟悉本國情形而展所學）專辦各鉅廠機械二曰電器部西經理爲司裴爾君華經理爲厲汝熊君（前充遊美實業團團員）專辦最著名之威斯汀好司電汽機械製造廠各種電器與電料楊厲二君均係熱心祖國注重實業之人對於貿易一道尤以誠意相感凡與其團員接洽者無不竭誠優待云 
[宜昌客商所得之梓鄉消息]  
　　旅滬宜昌商家昨接家鄉快信述及今冬航業家頗爲發達緣四川自銀根緊迫現銀缺乏以來所有川省産出之黄絲牛皮羊皮白蔴白蠟雜貨等物裝至宜昌由招商局之固陵快利怡和之江和同和昌和太古之湘潭吉安沙市日淸公司之大元大亨武陵沅江等輪船轉運漢口者較往年多出一倍故以上各輪船公司均獲厚利宜昌一埠雖係過儎碼頭今歲市面亦尚佳雖中交兩銀行之鈔票尚未開兌市上則照常通用目下每洋一元可換銅元一千五百文又專走四川宜昌之淺水商輪蜀通蜀亨巨川濟川利川慶渝等現因冬令水涸除慶渝吃水較淺照常開駛外其餘均已停駛川貨仍由白木船裝運 
[師船保護稅卡]  
　　江蘇水警第二廳長趙雲生以舊曆年關將届所有浦江之閔行五庫德勝及白蓮涇港之嚴家橋曁蘇州河之周太僕廟虹龍泗江等處之各稅卡收稅較旺當此匪氛不靖若無護卡師船恐被盜刧故於前日通令所屬第一專署長沈葆義第三專署長仇志鵬等迅卽轉飭各分署每一稅卡各派鎗船二艘駛往保護以重稅務 
[整頓警察之訓令]  
　　上海縣沈知事淞滬徐警長昨日同奉江蘇齊省長訓令云案准江蘇省議會咨開查警察爲内政之根本國家之治亂地方之利害關係最爲重要蘇省自前淸之季各縣區城鎭創辦警察逐漸推廣十載於茲其間成绩優良者固自不乏而敷衍粉飾轉滋弊害者亦所在多有整頓改良不容或緩本届常會迭據議員陸續提出關於警政各案或主裁汰或主擴充利害得失論之綦詳言之成理會議結果規定改良警務辦法蘄弭積弊而策將來合亟繕摺咨請查照公布施行等因准此查警察爲保衞治安而設於人民有密切關係辦理稍有不善卽足貽害閭閻節經督飭各屬嚴加整頓在案茲准前因除咨復倂公布外合亟令仰該廳縣卽便遵照並將整頓情形具報切切 
[强恕小學之游藝會]  
　　本邑西南鄉馬橋鎭强恕小學創設有年成效頗著十二月二十八日該校舉行第二期游藝會校内徧張旗彩窮極壯麗復於禮堂上高建廣台前緣繡幔用爲兒童表演學藝之地所演節目共有二十二節之多云 
[記市立貧民學校之畢業式]  
　　南市市立貧民學校於前日（去年十二月三十日）上午舉行年假休業式並行第五届畢業禮九時始各生家族陸續來校先由年長各生引導來賓展覽成績至十時振鈴入座全體向國旗敬禮次奏校歌繼由主任袁頌豐君給發畢業證書（畢業者薛榮泉吳海春王銀福金賢生阮長生顧關榮胡福根胡永安丁漢生丁梅生張錦標張士榮計十二人）並訓勉諸生繼由來賓單貽孫君演說再次由袁君給發各級甲等生奬憑及各生報告單搖鈴退席 
[市北公學之進步]  
　　滬寗車站慶祥里市北公學本分男學女學夜學三部開辦以來成效昭彰現聞該公學校董會特於日前開會議决進行方針並認籌常年經費以垂永遠今年上學期幷當添聘教員擴充校舍云 
[女子同義學校之興趣]  
　　法界麥賽而蒂羅路中華女子同義義務學校諸生定于今日在家携帶果餌等品到校齊集禮堂由校長陸胡雄飛率領爲創造共和諸先烈設位行紀念敬禮然後開茶話會慶祝新年並由教員次第演講中西歷史上新年之興味繼由同義雪恥隊假西童公學操場行閱兵式復列隊至法領事署及公董局巡捕房等處賀歲晚間並備有花炮紅燈由校生燃點携遊該校四周以爲點綴云 
[仁濟醫院之慶祝會]  
　　麥家圈仁濟醫院前禮拜三晚舉行聖誕同樂大會首由監院宣逹文主座傳道部員龐子賢祈禱柯駿行讀經演說並祝福後三育進步會會員串演警世聖劇四齣畢以茗點欵病客及男女賓今日爲元旦令節該院特停門診一天午前十時齊赴天安堂恭行新歲典禮以昭慶賀 
[靑浦旅滬同鄉之言論]  
　　靑浦旅滬商學各界於同鄉會成立之後集議組織一言論機關名曰靑浦報月出一期概行送閱其發行部卽在三馬路抛球場口靑浦旅滬同鄉會事務所内該報言論公平紀載翔實佚事遺聞詞林說苑以及同鄉會種種消息亦兼收並蓄惟瑣聞細故與個人私德有關係者均屏而不錄現第一期已出版分送矣 
[浦東塘橋之火警]  
　　浦東塘橋鎭居民嚴大隆家前晚九時因厨房失火冒穿屋頂時適風力甚勁直燒至夜半十二時始行熄滅計延燒鄰居嚴浚全嚴金全等十餘家共燬房屋五十餘間當火熾時由該鎭三區三分駐所警佐王淸和督率長警蒞場彈壓直至天明始行返所聞嚴大隆家道小康其女定於隂曆本月二十六日出嫁一切粧匲等物均已置備在家並借滬城戚串家古董多件此次猝遭回祿損失甚巨云 
[翻戲設計欺騙]  
　　向在英租界二馬路石路口擺設收烟灰攤之焦桂卿已積蓄七八千金上月間爲翻戲黨謝仲和劉子芳陸嘉寳錢某等覬觎以 
購買烟灰爲由將焦誘至某旅館十一號房間先行發誓繼又同至某旅社一百三十號房間用倒脫靴伎倆賭博被謝等騙去洋三千八百元迨焦察悉受愚正欲報捕該黨均已避匿並暗中囑令殷某出場向焦一再關說願將所騙之洋給還一千七百七十元令焦出立收淸據其事已了　現在焦又反悔仍至捕房控訴云 
[緝獲吞没金珠之車夫]  
　　淞滬警察廳前據杭州某銀樓經理韓春泉呈報於八月十二日自滬回杭帶有金條六條每條各重四兩餘金葉二十兩大小珍珠數百粒同裝雪茄烟匣内自老北門穿心街雇坐陳長銀黄包車前往滬杭車站附搭火車因火車將開匆匆下車遺忘未取致被陳長銀携去報請查緝等情黨經通飭查緝在案茲由偵探將該車夫陳長銀緝獲到案訊據供稱前項金條在滬託汪長裕銷去一條得洋一百三十八元餘贓携回鹽城原籍除被該處董事及防營劉統領各詐去一條外餘均陸續變賣化用無存等語當提銷贓人汪長裕質訊無異奉飭一倂收押聽候備文吊贓核辦 
[購緝偷竊電線之匪徒]  
　　昨日英美工部局門前貼有賞格一道略云如有人通信因而將偷竊弄内及各處電線之人捉獲並訊有犯罪確據者本局定賞給該通信人大洋一百元云云 
[婦人墮河殞命]  
前晚十時許有年約三十餘之某姓婦人不知何故跌入楊樹浦浜中經捕查見設法撈起祗存一息當卽雇車送入醫院未幾氣絶屍送驗尸所聽候公廨中西官驗明核奪 
[寡婦再醮之瓜葛]  
　　鐵匠王阿三寳山人前憑海門人徐鳳明介紹出洋一百三十四元娶寡婦萬李氏爲妻賃居閘北昨被該氏之親戚李陳氏陳才卿等尋見扭控四區警署由姚警正研訊據萬李氏供因來滬帮傭遇見同鄉陳鳳元等致遭價賣判解送司法科候辦 
[逃妾仍願回家]  
　　鐘表店主魏有林昨至法公堂控稱上月初六日被妾李氏捲取值洋三百元之衣服金飾逃逸曾經投報捕房奉諭飭查在案現由伊父李某在鎭江遇見扭至商人處轉送捕房請求訊究魏李氏供丈夫魏有林時常凌虐因此出外欲回原籍至姊姊家中不料在鎭江爲父親遇見故又返申今願隨丈夫回家安守婦道决不再逃求寡魏有林稱因李氏不安於室不願再領回家請追捲去衣服金飾給予領回中西官會商之下判該氏管押限魏有林於七天内將李氏之父交案質訊再行核辦 
[領回被拐女兒]  
　　趙羣昨至法公堂控稱女兒娥子於今春二月初四日被人拐去今在鄭晋仁家中尋見送案請究趙娥子稱前有素不相識之甲乙兩人前來將我拐往盛澤由徐王氏介紹售於某土店主鄭晋仁家後由鄭携帶來滬故被父親尋見鄭晋仁稱此女係由在商人門口擺設荳腐攤之徐王氏介紹售與商人出洋八十元買爲使女是實徐王氏供由王姓陶姓兩人領來托婦人售與鄭晋仁不知係是拐來求宥聶讞員判徐王氏賠洋八十元並貼償鄭晋仁損失洋二十元又罰洋五十元充公趙娥子交伊父領回 
[請求提用贍養費]  
　　已故南　人劉某之繼室劉席氏在公共公廨呈控劉前妻所生之子　交贍養費洋六千五百元曾經前襄讞孫羹梅證明判將此欵存於淸節堂生息在案嗣因劉席氏不服延請海德禮律師代表禀准公堂於前日午後由王襄讞會同美博副領事傳齊兩造復訊先由原告代表律師上堂譯明要求復訊理由並據劉席氏投訴於三十五歲時嫁於劉某爲繼室至三十九歲夫故後被告將所存贍養費取去控奉公堂判存淸節堂生息惟氏已年邁景况蕭條請求堂上將此存欵提出給氏領回度日云云被告亦延律師到堂反對原告提取存欵中西官判各退去候復訊再核 
[女子追索存欵]  
　　女子李靜貞在公共公廨呈控已閉某錢莊經理胡蓮舫倒欠存銀三千五百兩前日午後由廨傳訊先由原告上堂由其代表律師詰據供稱被告於民國二年六月間共被倒欠銀一萬四千一百五十六兩除陸續收到被告及鄒季雍處銀兩尚欠銀三千五百兩由被告出立期票逾期不理請爲追繳訊之被告亦延律師到堂辯稱此案本欲在外調處故賬簿等已交於公正人此時未及預備復經兩造律師辯論良久兪襄讞商之義副領事羅君判被告交保候再訊核 
[被訴人交保候訊]  
　　賈劍門控邊槐州曾湘臣借洋二百二十元不還又俞福寳控欽伯英不理擔保借洋六百元又王榮記控趙錦昌不付糞價洋二百元業經捕房將被告各人先後傳至公共公堂請示中西官諭令分别交保候訊 
[尋獲船局逃夥]  
　　甬人朱定康在原籍老江橋附近郭文玉所開之船局内爲夥近忽私取郭值洋一百三十八元之現洋金戒逃至滬上前日由郭來申在四馬路與朱遇見扭控總巡捕房經捕頭詢知郭已在甯波檢察廳起訴着朱收押禀奉公共公廨諭郭回禀檢察廳備文派警來滬迎提 
[呈請撤消會長之批詞]  
滬海道公署昨批陸松圃呈選舉違法請求撤銷以平公憤而　輿情由據呈已悉旣稱劉燮鈞劣迹多端並侵挪會欵蔑視商界則受害人自應公同訐告第該前議董以個人名義遽請撤銷會長之職似不無挾有嫌隙旣據並呈仍候農商部省長批示可也此批 
[淞滬警察廳批示三則]  
[王阿新禀批]  
　　據呈已悉該氏於舊曆十一月二十七日行經申新紗廠如果爲工頭殷台聚衆兇毆何以當時不就近至警所告訴所呈各節顯有不盡不實情形惟旣據稱被撕衣服已交二十八保四圖陳少華收存可卽前赴該管警區請求傳訊可也 
[張老生禀批]  
　　據禀黄行德販土各情一面之詞殊難憑信惟當此烟禁森嚴果有奸人牟利違法亟應查究以期早日肅淸據再禀稱姑念事關禁烟准予飭傳到案訊明虛實再行核奪 
[程長生禀批]  
　　呈悉查欠租佔屋關於民事範圍本廨碍難受理至糾人聚賭有違警章如果該蔡姓確有此種行爲可隨時報警拘辦所請勒遷之處應母庸議 
[唐錢兩醫生之專長]  
　　三馬路石路口專門治咳醫生唐拾義君精於醫術公共公廨王肇之讞員自春間失紅後咳喘大作夜不安眠現經唐君診治沈疴立起誠治咳之良醫也 
　　揚州按摩名醫丁鳳山君之高足錢硯堂君行道數年聲名鵲起凡患氣血失調等症藥力所不能及者一經錢君醫治莫不手到病除是眞醫界之别有心得者錢君庽所在新署前面晋康里三弄 
雜評二 
[民國六年之上海希望（庸）]  
　　我昨謂民國五年一年上海之恐慌時期也今五年過去六年開始矣我爲上海言其對於新年之希望何如 
　　金融之舒展也商業之發達也地方治安之日有進步也其他種種危險意外之事日漸減少而馴至於無也此就大體言之若就特定事件言之我之最大希望有二 
　　其一則租界之禁烟也租界禁烟以本年三月底爲膏店土棧最後禁凈之期英工部局已知照總巡傳知膏土兩業届時一律收歇英人之熱心禁烟誠不可多得而素崇人道痛恨烟毒之法公董局其必與英租界取同一之步調亦可無疑義故民國六年當爲租界禁絶烟害之最大紀念此我之希望一也 
　　又其一則華界之自治也上海自治事業開蘇省各縣之先而其横被剥奪亦先於内地今自治縱未有明令回復而本年内遲早必有解决之日以上海自治之早著成效其回復後之組織整理亦必有如創辦時之爲内地先者故民國六年一年當於上海自治史上留一大紀念此我之希望二也我望非奢此二者本年内必能實現也 
來函　 
[全國菸酒事務署駐滬辦事處來函]  
　　逕啓者本月三十日貴報登有紙烟之營業一則稱由上海烟酒公賣局在滬購地設廠製造有外商運動合辦等語查在滬購地設廠製菸係由本處奉中央令准籌辦爲挽回權利起見其資本純由國家籌備不另招股並無外商出資合辦等事現時方在進行公家信用所關本處尤負有全責貴報所載度必傳聞有誤合亟函請更正至紉公誼全國菸酒事務署駐滬辦事處啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
 
[賀新禧] [  頴]  
[新歲時紀] [  天虛我生]  
　　陽曆與隂曆並行新年與舊年交錯記憶力薄弱者幾不審今日爲何日矣曩在民國元年曾作滿庭芳詞一首起句有云『昨日端陽今朝立長無端誤盡光隂』當時以爲偶然及今乃知年年如此有此兩句吾於新端陽舊立夏之日固不忘矣此外節日頗有參差爰作新歲時紀以便記憶 
　　年初一吃臘八粥荆楚歲時紀十二月八日爲臘日僧家以乳蕈胡桃百合造七寳粥供佛故諺有云三年冷齋飯一頓臘八粥恭 
竊謂政府借債用財爲狀正類僧家之吃臘八粥也 
　　新元宵糊善富燈俗傳東厨司命於十二月二十三夜上天小兒女必取竈間竹架油燈糊以金花之紙飾爲神輿名曰善富今歲似可於先一夕製成此燈爲慶賞元宵之用庶不寂寞 
　　落燈卽掃舍宇嘉定縣志十二月二十四日掃屋塵曰除殘卽俗稱爲攩塵也帝京景物略云太祖初建南都盛爲綵樓招徠天下富商放燈十日今北都燈市起初八至十三而盛迄十七乃罷故正月十七爲落燈節若以灶間油燈爲元宵賽燈之舉勢必烟燻滿屋適逢除殘之節是正宜掃合宇矣 
　　舊年初一譜長年樂舊年初一人家兒女多出樂器打年鑼鼓杭俗舊譜有『陽襄八合』頗可聽近久不聞幾成廣陵散矣按舊唐書音樂志延載元年正月二十三日製越古長年樂一曲今歳陽歷正月二十三適爲隂曆元旦若譜此曲尤爲適宜 
　　人日送窮天中池陽風俗以正月二十九日爲窮九掃除屋宇塵穢投之水中謂之送窮舊曆新年初七適逢陽曆窮九吾國民窮財盡至此已極不可不送（二月份徵續） 
[十二願] [  天虛我生]  
　　摩訶二十四願未免太奢今特減而半之設願如左 
　　（一）願從今日起天勿雨雪庶國會不致久延而憲法得以告或（二）願每日新聞必有一二游戲文章題目而無傷於國體 
（三）願自由談擴充篇幅而無妨礙告白地位 
（四）願化身爲千手觀音凡有來函來稿一一答復一一照登 
（五）願儲蓄票得中頭彩以備投稿家之酬贈 
（六）願隂曆實行廢止庶使一般債戸不致再過舊年三十 
（七）願天降雪盡變爲米粉或爲棉絮庶窮人無凍餒之憂而實業有振興之望 
（八）願改選舉法爲擲狀元紅以擲全紅者爲當選庶幾各聽天命無勞運動但不得用空心灌鉛或面面皆紅之骰子 
（九）願應花名寳卷之句人人門前泥土盡變黄金庶饕餮之夫不必爲盜賊爲官吏爲議員 
（十）願化身爲孫行者庶黄包車一湧而來時拔下毫毛一吹變成無數主顧一一跳上不致令人有向隅之嘆 
（十一）願交通部特許游戲文章得用一等免費電報庶不致成明日黄花 
（十二）願抄襲家勿投稿免得彼此費心 
格言彚錄 
　　皮智耳曰無書報之家猶無窗戸之至也不以書卷報章造成兒童之境遇而能善教養之者未之有也 
　　拿破崙曰足以移動人之槓杆有二一曰利益一曰恐怖[  振亞] 惠靈登曰負債者所以化自由人爲奴隸也 
　　伯洛沙敦曰吾之富不在産業之鉅而在需用之小[  擯倭] （二） 
佛蘭克令曰艱難由懶惰生苦惱由偷安來 
斯邁爾曰一國之强弱視人民之德行 
巴禮查得曰今日一日等於二明日之價值[  嚴渭漁] （二） 
小說 
[言情小說妍鏡（廿一章二）] [  常覺小蝶合譯天虛我生潤文]  
　　勞倫司則仍與嫿娜並坐而談喁喁不已予乃不禁自嘆念是人眞無心肝天下安有當其舊愛女郎之前而向新歡作情話者故予自思寗爲乞丐亦不願至桐樹莊與此薄倖人同處也旣而席散復入應接室嫿娜挽予臂行近火爐微頳言曰汝適與華爾何言予曰無之而彼對我所言者尤少但謂不久將離去鴉巢村耳嫿娜曰此彼人對汝言之乎然則將何往者予曰彼言往斐洲耳嫿娜微愕曰彼自言此乎言次以扇障面似不欲予見其顔色旣而曰柰梨汝於何時隨吾人歸鴉巢村矣予聞語則微搖其首嫿娜愕然曰此何謂耶柰梨汝勿當固執如此予曰嫿娜恕予予不能往也嫿娜笑曰不能耶汝試語我以故嗟乎予何能言予將謂彼實從我心中奪我所愛而去耶則此語又安能語又嫿娜乃不禁搖首而苦笑嫿娜曰如何我固知汝不能言其理由也勞倫司汝來汝當助我勸此固執之女郎吾蓋欲柰梨與我同往桐樹莊時勞倫司適至雙眉深蹙曰吾恐未必有此能力予冷然曰然汝固不能也勞倫司色頳微微自齩其髭角蹴踖而去嫿娜挽予臂曰柰梨人今愈美而齒愈利然何兀傲乃不近情汝豈以爲與我同居卽爲受惠初不知此念實不能例之嫿娜予此時侷促乃無由致答則見湯諾已以銀盤托名剌而進似爲予解圍者予視之爲爲亞琪白理安不覺一驚念亞琪此來得母有關於愛菂因脫口呼曰亞琪來耶嫿娜亦曰亞琪何來而亞琪已進見室中人多則復躊躇曰柰梨吾初以爲汝一人在耳勞倫司已前曰亞琪此問皆故人無碍也因握亞琪手亞琪曰少尉亦在此耶然則吾來殊巧勞倫司曰吾亦樂見小友言次而笑此兩日來吾乃第一次見勞倫司眞正之笑容矣（未完） 
　　元元野鶴孫劍華叶黄逸虎白雲常覺小蝶小蝶亞伯羞鳴飯牛天臥生野鶴影沈韓露孫醒夢困公詩隱太雄莊生九香亞雲撲塵半儂振亞劍秋　壽石韓范胡我生筑公宋焜寒松繫鈴人小孤山人嘯虎李癯梅逸塵寒楓老范召候力學子碧波常覺覺迷能寒天鐸杉園覺迷劉郎臣朔孫陟虞梅浪游生洗心潤生桐廬金山市隱孤衷佩之竹崖義律寒塘又欽一鳴蜀弓長子濟航律西亞民嚴渭漁蔡選靑鐵華一笑梅儔一聲鐵民寄塵瓊華館主似春鴻圖仲靜烏蟄廬戊戍生皇甫望之西湖月樵服諸覺生瘦蝶徐勵吾佩壬丁悚悲世佐白頴嘯頴休城天然休笑諸君鑒上月感承投稿敬備薄酬希各具條蓋章向本報發行所賬房支取如在遠埠請卽函示住址卽當由郵寄奉不誤編輯部啓 
　　鎭江靑雲巷玉帶巷七九五號王蝶影君鑒大稿曾刋别處恕不奉酬又曼盦墨稼二君鑒尊稿亦曾别載所有酬潤合卽取消　　今日插畫第一圖老梅幹爲横寫之『事』字左第一枝花爲『萬』字旁出之花爲左向之（進）字居中花幹交互處爲左向之『國』字向右出之枝幹及小蕊爲倒寫之『各』字其下方同下之蕊及枝爲『步』字自右至左第一花爲『華』字第二花爲『界』字向上一枝花左及正中爲『謹』字右旁一花爲『祝』字謹字之下爲『中』字其旁爲横向右寫之『我』字及倒寫之『民』字合之爲『謹祝我中華民國各界萬事進步』第二圖爲『民國六年元旦』六字組成又昨日揷畫爲『明年四月一日爲鴉片禁絶之期』 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
短篇小說 
[社會短篇帶Ｍonpossan原著（覺生譯）]  
　　官曰否否實有目覩子拾之者可按證也曰有見我拾篋者乎然則誰耶曰馬爾廷在其肆前實見之老人聞言憬然悟探手囊中出一敝帶且曰馬爾廷見之耶毒哉是人彼見我拾一帶耳豈有他哉縣官搖首曰馬爲富商篤實可信我安能以子一言而謂馬君誤者海指天日誓曰小民所言皆實得者僅此一帶官曰然則子拾篋後復徧覓地上一若有一銖一錙之遺而欲盡取之者何也海被詰窘甚時馬爾廷被傳入滔滔述其所見而海則力辯爲誣兩造爭論不决海自請搜其衣然實無錢囊在也縣官語塞乃揮之出臨行復語之曰予將商之失主有後命也是時海希孔拾金事已傳遍市中迨海出村人環詢海乃自述始末然相與目笑無一信者沿途海遇人卽告以所遇然皆搖首笑曰海老人狡猾哉傍晚海偕數隣人躑躅返家道經市場海因指其拾帶處爲諸人道之歸途仍諜諜不輟是晚老人遍謁親友緬述所遭聽者雖形容肅然而中心咸竊竊私疑海引爲大辱終宵不寐翊日一佃人以遺篋歸其主得酬如數自言於道中得之以不識書歸示主人因知失者所在云云此事旣布海聞之大悅欣然曰今而後可知我言之非虛矣天下事之最可痛者莫如誣人言語失實若也因亟亟遍告親友然聽者仍疑信參半於是老人又忽忽若有所失下星期海希孔復赴高維爾市道經馬爾廷肆則見其依閭而立面有得色迨過其前笑聲作矣中途遇一農人舊雨也語以還篋事農人笑曰甚矣不謂君之無賴至此也海聞言益不自安旣不爲人諒返遭無賴之稱至不可解豈錢篋未歸失主而聽者誤傳耶復入朱爾登肆據案坐重爲人述受誣及他人還篋事座中有言者曰善哉善哉一人拾之一人還之夫豈不知於是海始恍然蓋謂其倩人歸之以自洗耳因亟自辨然四座流言益起海憤甚輟食而去旣歸鬱鬱不樂怨憤内　久之遂病將卒猶聞其言曰僅一帶耳梅侣視之一帶而已（完）（二） 
　　天虛我生曰甚矣顚倒是非淆亂聽聞使人無以自明者固小人之慣技也豈獨一馬爾廷爲然哉 
海外拾遺 
　　法國巴黎大學博物教員某君言苟就地味天時肥料適宜之地種植蘿葡種子則一分鐘後當增長十五倍若在泥炭地則一日可增長萬五千倍 
　　美國紐約圖書館之書橱匿單行排列之當延長四十英里 
印度象一頭時價值萬五千元據非洲印度等地之捕象者言本年獲象總量不敵八十年前四十分之一若再過十年且將滅跡云 
　　故奥國皇帝約霞於歐洲君主中爲最質樸然皇帝每一日膳費猶須五百元以上云 
　　紐約西二三街有一美貌女子以磨擦皮靴爲業雇客盈門女士定一課程日擦千雙限十小時計其收入在一百美金以上云 
（振亞（二）） 
聯話 
　　昨過荆沙適逢追悼蔡公暫留一日躬與其盛各界輓聯不下數百輻佳者甚多惟又弱一個獨有千秋一聯用陳如新以少勝多又專制没共和復看公侯伯子男一齊扼腕『國事忙先生亡合漢滿蒙回藏五族傷心』聯語近滑稽包含盡致特錄寄以供衆賞（荆沙過客）不受酬 
詞語（似） 
東鷗草堂詞二卷祥符周星譽　叔著余師吉中有抄本癸丑秋借錄一過便覺淮海屯田去人不遠其中如洞仙歌無題七闋描寫兒女情致歷歷如繪殊令人百讀不厭亟錄之繡帆收了正雨絲初歇七里香塵熨柔碧看綠楊隂外樓閣溟　是多少春睡初醒時節』屋帷催喚起餳眼慵揉剗襪　　向人立檀琖遞完時低頸回身傍娘坐恁般羞澀又小婢催人去梳頭向鏡裏流眸蓦然偷瞥』呵鈿綰翠坐棗花簾底華錜斜簪小鵐髻想粧成力法換了鸞衫停半晌　見盈盈扶起』問名佯不說淺笑低聲暗裏牽衣教孃替衆畔坐隨肩道是知情郤偏又恁憨憨地也忒煞難猜箇人心笑事事朦朧者般年紀』深深笑語膩　桃花影削哺金泥護春暝看珠燈出玖錦匼藏彄郤難得隨意猜來都準』起身鬆繡屧瑣步伶仃釵尾丫蘭顫難禁怯醉泥秋籨親醮毫犀替重抿牡丹雙髩似欲向郎言又還停但小　緋紅可憐光景』茶　風輭散閒愁無數吹送靑鳬到花步算鴛鴦卅六排作郵籖好細與記簡相思程譜』尋春三度也永福橋西門閉楷杷舊時路小隔又生疏道罷勝當更没些離情低訴但佯笑兜　倚娘邊問梅雨連宵别來寒否』卓金車子接么娘來早鸚鵡銀籠隔花報聽織織繡繡才近胡梯驀一陣抺麗　香先到』進房　袖立瘦蝶腰身寫上紅簾影都俏側坐錦墩邊女伴喁喁盡背地贊伊嬌小看悄撚羅巾不抬頭怎比在家時更矜持了』雞腸一寸化萬千紅豆底事花前叉分手便不曾春去已是無憀况又到深院月黄時候』玉鵝衾底夢酒雨香雲薄福蕭郎怎消受無計贖珍珠 
待說成名可知道甚時能　便儌倖雙檯也生愁看半搦弓腰恁般纎瘦』江湖載酒偏靑衫塵積玉笛聲中過三七道飄零杜牧慣解傷春原不爲歌扇酒旗凄悒』惺惺還惜惜儂自憐花此意何曾要花識一霎畫屏前香夢迷離儘日後思墨無益待提起重來又傷心怕門巷斜陽落紅如雪（似春）不受酬 
 
 
 

Page 18

 
 
   
 
