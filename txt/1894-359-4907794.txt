# 1894 - 359 - 4907794

 

Page 1

 
 
[新印日本海陸兵誌出售] [  點石齋啓]  
日本自維新以來一切軍政仿效西法如海軍法乎英陸軍則尙法與德講求操練　駸乎有日上之勢雖僅得其皮毛而其　伺我中國也固已久矣遵義劉子貞太守前隨使　僑寓東京於彼國軍情尤爲熟悉著有日本海陸兵誌六卷提網挈頜　若列眉誠可以識外務　　敵情者也兹由留心時事者倩本齋用潔白連史紙石印每部三本價洋八角卽日出售此佈 
[重印六部處分則例及花月痕告成] [  圖書集成局啓]  
六部處分則例一書爲道光朝欽定條分縷析詳盡無遺誠服官及佐幕者所不可不覽者也前經售罄兹復印成每部分裝八本盛以錦函計　洋一元二角花月　亦已重印告成雖係小說家言而寫怨言情口吻逼肖與曹雪芹石頭記足以輝映後先每部四本碼洋四角諸君子請臨申報館帳房購取可也此佈 
[新印繡像醒世姻緣告成] [  二馬路申昌書室啓]  
是書爲西周生手箸雖倣章回體例而和平中正絶無穢褻情形時而寫才女之綺思時而傳佳人之幽怨時而記名臣之功績時而狀　士之行　繪影繪聲各極其妙誠小說中出乎其類者也更延名畫史繢成繡像冠諸卷端不特磬頦如聞抑且鬚眉畢現兹已告蕆每部分裝十本　定碼洋一元四角諸君子盍亦於酒尾茶餘藉此作掃愁之帚乎 
[論剿倭機會]  
執筆人閱本月初二日報章所紀倭奴苦况不禁鼓掌稱快曰有是哉倭奴之自就死地哉夫倭奴之驕横可謂極　旣竊據我高麗復蹂𨈆我奉天諸邑鷹瞵鶚視豕突狼奔推其心直以爲天下莫之與抗矣不謂天降大雪平地積至八尺許使之凍斃於　邊沙漠中其未斃者亦瑟縮如螿奄奄欲絶山縣大山二巨酋更首尾不能相顧以致進退兩難噫吁嘻曾是趾高氣揚大言不怍者而亦有此天亡之一日哉我中國於此兵力旣厚饟道已通正宜威武奮揚大張撻伐四面圍合聚而殲旃謂非目今之一絶好機會乎攷倭奴陸兵參用德與法兩國之制其兵分爲四等曰　備曰豫備曰後備曰國民常備兵分派各營以時操演若遇爭戰之際常備兵不足則徵調豫備兵再不足則徵調後備及國民兵就本年内務省及陸軍省報告綜而計之祗二十萬八千零二十人馬五千五百九十一匹約計調至奉省者兵不及四萬人馬不及一千匹轉戰數月死亡者已二萬餘人馬亦往往以不服水土而倒斃前者天時和煖猶或可勉强支持今忽六出花飛瓊瑶遍布朔風捲地冰雪連天彼倭邦本地氣温和極冷時英國寒暑表低至四十餘度一旦移至冰天雪地卽紙牕竹屋團坐圍爐猶苦凍合玉樓肌爲之粟今以紙衣蔽體冐冷衝寒執戟荷戈沙塲戰鬥有不臨風倒斃屍體縱横者乎若華兵則平素耐寒不畏黑風砭骨愈冷則筋骨愈壯短兵相接一往直前加以所辦軍衣皆用羊皮縫製歡騰挾纊上下一心彼總統師于者自宜趂此機緣一鼓作氣銜枚疾走喋血沙塲以我勇氣百倍之精兵剿彼氣弱如絲之疲卒摧枯拉朽左劵可操不特旅順金州岫巖州蓋平九連城鳳皇城不難次第收復卽平壤牙山諸處亦何患倭奴之盤踞撑持耶或曰倭奴陸軍雖凍斃者多易於殲滅然尙有海軍在倘我軍單顧一面彼卽縱横於巨浪洪濤之内突來攻我沿海諸要區將奈何曰此則何懼之有倭奴海軍雖有兵船三十五號將士四千二百人然其各船中如迅鯨館山千珠小　或帆船或木質不過用以備數而已卽最著名之吉野巖島松島橋立萩津島扶桑浪速高千穗亦祗列於二等戰船烏足與我北洋之定遠等船相抗比聞萩津島已在牙山碰沈吉野高千穗已在鴨緑江擊毁松島屢中炸彈不堪使用扶桑爲我大清光緒二年所製刻已船身　朽不能涉浪衝風不得已以金剛比叡筑波龍驤大島鳳翔等三四等之小船在海面游弋甚至郵船會社及共同會社之東京丸西京丸酒田丸和歌浦丸東洋丸萬國丸越後丸富陽丸亦毁去船棚裝上砲位混入艦隊之内聊節美觀邇者自知海軍已力不能支漸漸駛回本國雖西人言尙有一二號在直隷洋面然亦惟虚張聲勢斷不敢犯我海疆我尙何所畏懼於心而不速行剿洗哉或曰倭奴雖已失機失勢而我中國諸大帥終於畏首畏尾望風先逃雖有機緣恐亦無能爲役則正言告之曰是不必慮從前將帥之懦弱固不待言自聖天子大發雷霆赫然震怒將葉志超衛汝貴等敗軍之將或拿交刑部治罪或通飭嚴拿而士卒咸震懾天威不復敢仍前退縮本月初一日更欽奉嚴諭前因旅順失守當經降旨將丁汝昌龔照璵拿交刑部治罪並飭李鴻章查明衛汝成黄仕林等下落嗣尙未據覆奏兹據李秉衡奏稱丁汝昌龔照璵衛汝成臨敵逃竄貽悮軍機請明正典刑以伸國法等語記名提督衛汝成於赴援旅順時沿途縱勇殃民旅順失守聞風先遁實屬罪無可逭著卽拿交刑部治罪李鴻章迅卽派員起解不准稍涉延緩記名提督黄仕林仍著李鴻章查明下落迅速覆奏欽此似此有罪必罰法律森嚴中外臣工無不讀而戰栗又諭令將臨陣脫逃之哨官景奇恩喜福成一併嚴拿解交依克唐阿等營卽行正法凡在統帶各軍者自宜恐懼黽皇一洗從前惡習探湯赴火亦所不辭矣而尚何患倭奴之豕突狼奔鷹蹸鶚視哉倭奴卽不自就死地我華軍亦且將厲兵秣馬鼓行而前矧目下倭奴多凍斃於窮邊沙漠中不復如前之恣行驕横哉剿倭機會正在此時敢以告當軸大臣及爲三軍司命者 
[本館接奉電音]  
　　昨晨京師飛電傳來上諭六道敬謹譯登○十二月初二日奉上諭御史易俊奏河南請停分發應俟軍務告竣再行辦理等語著吏部議奏欽此同日奉上諭刑部奏司員呈請投効軍營據情代奏一摺刑部候補主事席慶雲著毋庸發往欽此同日奉上諭兩江總督劉坤一著授爲欽差大臣所有關内外防剿各軍均歸節制欽此同日奉上諭岑春煊奏情殷圖報請派往前敵一摺太僕寺少卿岑春煊著發交劉坤一差遣委用欽此同日奉上諭近因時事多艱凡遇言官論奏無不虚衷容納卽或措詞失當亦不加以讉責其有軍國緊要事件必仰承皇太后懿訓遵行此皆朕恪恭求治之誠心天下臣民早應共諒乃本日御史安維峻呈進封奏託諸傳聞竟有皇太后遇事牽制何以對祖宗天下之語肆口妄言毫無忌憚若不嚴行懲辦恐開離間之端安維峻著卽革職發往軍臺効力贖罪以示儆戒原摺著擲還再向來聨銜封奏必有言責者方准列名此外部院各官均由堂官代奏乃近來竟有一二人領銜糾集不應具摺之員至數十人之多殊乖定制以後再有似此呈遞者定將列名之員概行懲處欽　此同日奉旨正紅旗蒙古副都統著剛毅補授欽此 
[倭酋更調]  
　　倭邦訪事人來信云前者攻犯奉天各處之巨酋山縣有朋身受重傷遄回巢穴倭奴諱言其事謂爲抱病而歸兹倭主　僞中將津野氏至營中代山縣之缺嘻倭奴已將次滅亡矣何野津氏猶在醉夢之中白白前 
 
 

Page 2

 
 
來送死耶 
[鵠候旌麾]  
　　金陵信云官塲接下江電音知張香帥於上月二十八日節抵鎭江閱視圌山砲臺不日回省省中文武各官均預備迎迓各營官飭弁溯江而下探聽何時抵寍兩首縣亦飭辦差家丁在碼頭紥綵伺候 
[宿將寡勇]  
　　王軍門衍慶曾文正公之舊部也勇敢善戰所向有功後經曾忠襄公委辦海防營務倚之如左右手張香帥亦　加器重檄委軍門自募三湘健兒爲霆慶營統領北上殺敵餉由江南籌解王軍門束裝就道回湖南原籍招募壯士適香帥赴吳淞閱臺未回軍門會同管帶　慶前營鄒軍門大順左營周軍門萬國後營楊軍門復勝右營熊軍門道賓均用官銜手版於上月二十七日齊至督轅號房掛號辭行 
[火警疉聞]  
　　冬至日金陵水西門油市大街糯米巷口俞仁泰染坊失愼或謂火由張榮大錢莊米店而起前街後巷被灾實有五十四戶核計店面祗有一十九家其被灾之中資本最鉅者乾泰油坊恊泰衣莊而張有興批發廣貨號較之兩號更鉅幸未殃及然所失已屬不少是日之火猛烈異常各水龍竭力噴救因多有損傷尙未修竣又十一月二十八日下午四點一刻鐘南門外雨花崗下烟霧迷漫警鑼四出查係王姓侉子茅屋中失愼蓋因午炊遺星火于草壁間遂致一發難收封家姨又助之爲虐向西一捲勢若長虹城内水會各龍飛馳而至而三十九戶盡是茅屋一轉瞬已破壁而愱捕廳甘雨民二尹首先馳至保甲局葉司馬江甯縣趙大令亦來彈壓製造局郭方伯派員到塲照料是以搶火匪徒無從施其技俩至五點半鐘各龍奏凱而還各官始分道回署 
[臺團總數]  
　　臺北自海防告警大憲查照昔年法人搆釁時成案飭於省城設立團防總局而以府尊管凌雲太守爲本局提調籌議章程八條飭由各府廳縣就近體察情形督率紳民分則設局一律舉辦當由府尊邀集紳董就城内設一總局就淡水一邑而論城鄉十堡計共集練勇一千五百名按堡份之大小定練勇之多寡續又據城内洪紳捐雇義勇五十名又職員鄧某另雇閩籍練勇十名均於城内駐紥逐處巡防復經各分局先後報明各堡將派定練勇如數募齊造册呈送總局由府尊分别將近城各堡練勇與城中巡查各勇次第調集當堂點騐其路遠各堡則派員前往點查兹已一律點完見勇皆精壯並無老弱充數至應需槍械除民間本有收藏未繳之槍准其報明携用外並經軍械局頒出萊服前膛鎗五百桿隨配子藥銅帽酌數發領計臺北府城練勇二十名前膛鎗十桿義勇五十名前膛鎗三十桿福勇十名前膛鎗九桿大加蚋堡　舺大稻埕錫口分局三處練勇共三百名前膛鎗三十桿萊服槍共六十桿芝蘭一堡士林街西野分局二處練勇共一百五十名萊服槍共三十桿芝蘭二堡北投莊和尙洲分局二處練勇共一百五十名萊服槍共三十桿芝蘭三堡滬尾街小奎籠分局二處練勇共一百三十名萊服槍共二十六桿興直堡新莊街分局一處練勇一百四十名萊服槍二十八桿八里坌堡入里坌街新莊山脚分局二處練勇共一百名萊服槍共二十桿桃澗堡桃園街中　街分局二處練勇共二百名萊服槍共四十　海山堡三角湧大嵙崁分二處練勇共一百名萊服槍共二十桿擺接堡枋橋街分局一處練勇一百五十名萊　鎗三十桿文山堡新店街分局一處練勇八十名萊服鎗十六桿以上城内及各堡練勇一千五百名共給洋鎗三百八十九桿子藥銅帽照數配全尙存總局洋鎗一百一十一桿仍擬於沿海各鄉莊視其地方緊要者再行酌數分撥府尊已造册詳細叙明禀知籌防總局立案矣 
[臺防加嚴]  
　　臺灣爲南洋數省門戶前者日本借琉球之役曾思竊取其地兵輪駛至臺南於恆春一帶登岸幸經是處民番率衆抵禦戕殺倭奴無數膽破而逃數年來未嘗不戀戀於此故自夏間搆兵高麗時大憲迭奉電傳上諭加謹防範論者亦多恐其由間道至此不謂鴨緑江一役稱兵北竄爝火烏足燎原徒爲釜底游魂終有送死之一日然目北地嚴寒河口凍塞恐又轉舵南向臺撫唐維卿中丞老成持重嚴飭各海口將弁防堵較常嚴密上月二十三四等日撫署接有北洋軍電有第二隊倭艦開南數字夫南字所包者廣未必專指臺灣一處然臺灣旣有以上各情自宜愈加愼毖連日基滬各防營自統帶官以迄弁兵皆有枕戈待旦之意恨倭奴之不卽至俾敵愾同仇之侣食其肉而寢其皮不獨封萬戶侯得千金賞爲意中事且可使稱雄於北方者盡送命於南向從此令萬國九州不至哂中國無人也 
[添派賢員]  
　　臺灣自備辦防務後統臺南北舊有新募各營加以帮辦防務楊劉兩軍門所帶提標福字各營共計不下八十營凡頒發糧餉軍機等事紛至沓來故於臺北立一籌防總局凡關營務各事皆須禀承是局察奪辦理局憲循例由藩司主政提調則委臺北府尊今撫憲唐中丞以此局任大責重頭緒紛繁藩司顧緝廷方伯府尊管凌雲太守皆有本轅例行公事勢難兼辦因以候補道賴觀察鶴年爲是局會辦補用府程太尊祖福爲帮辦提調承上接下之餘皆可略分其勞兩公奉檄後已詣轅謝委先後禀知到差矣 
[鳩兹寒]  
　　江北泥　關乃蕪湖常關外五口之一徵收戶工各稅歲亦不貲稅務委員楊介帆少尹現届差滿袁觀察詳請以保甲總巡委員陳晴溪少尹接辦約俟臘中奉到回批卽可前往瓜代○九月二十五日宣城縣屬灣沚鎭周泰昌錢土店被盜搶刼一案所失約值千餘金經宣城縣章幹臣大令移請隣封一體協緝近聞此案已由縣捕在灣沚近鄉訪有端倪乃附近湖南客民等夥刼卽會同營汛不動聲色擒獲三名解赴宣城縣一鞫而服惟尙有羽黨多名在逃未獲也○鈔關每年册檔皆於春初委員齎解赴部惟管解之員例於年内先行委定本届光緒二十年册檔袁觀察詳請以候補巡檢劉牗雲少尹管解俟來春北洋冰泮卽當束裝起程○蕪湖新常兩關自倭奴肇釁米市封禁百貨寂寥關稅所徵遂大爲减色聞新關近數月來每月僅得數千餘金視前此幾不及十之二三查新關每年約徵六七十萬兩其中米稅一項已居十中之五一旦大宗米稅先行截去再加各貨亦出入無幾無怪其疲𢣍常關雖經觀察極力整頓然當此商務困頓亦終等於强弩之末况值各處銀根緊急萬分關心時務者謂尙不知伊於何底也○皖南鎭李壽亭鎭軍奉督憲札委統領果勝新軍五營駐紥京江一帶除由蕪招募兩營已經調用外尙有三管派由公子並將弁并往江西𩕆州招募上月中已招齊分坐官輪並大號滿江紅開行下駛某夜道出鳩江有勇二十餘人闖入李五妓寮選艷尋芳龜奴見其赳赳武夫知非有財郎竟以閉門羹相待因之大啓酸風時作打鴨驚鴛之舉幸保甲總局饒剌史查夜過此喝令拘拿勇丁始抱頭鼠竄而去然嫩緑樨紅固已受驚不小矣 
[保衛可恃]  
　　蕪湖開辦保衛營勇迄將匝月巡防捍衛頗爲軍民所稱善緣營規悉仿從前老湘營勇丁皆身著領褂小號衣書明保衛營幾隊幾名除巡夜值班外日間皆駐營内操演洋槍刀矛等技日凡三次從未見有上街烟酒嬉遊者營内由哨官饒守戎親自督操並有副哨四員精勤訓練上月中又從寗國添募壯丁四十名皆身軀雄壯來自田間合之巳得一百六十名守戎因意南岸地方囂雜防衛宜加禀准道憲將勇丁分半駐紥南岸水師遊署之南刻已起造營壘將次告成至巡夜勇丁每夜仍以四十名分上下班荷戈執戟梭巡於城廂内外及南北兩岸所過街叚練局咸能按更換籌不差累黍是以合境居民咸頌道憲之保衛有方原道憲開辦之意以清查奸宄弭盜安良屬之保甲而巡防盜賊彈壓匪類則屬之於保勇二者雖不相謀而實有相需之妙故道憲謂卽此保勇果能訓練成爲勁旅雖倭氛四偪亦足獨當一面云 
[中丞壽誕]  
　　上月二十七日爲署理臺灣巡撫唐維卿中丞懸弧令旦屬下文武各員羣製壽屏壽　等件以備届期趨轅祝嘏基滬各處統帶等官則因中丞前於升署撫篆時諭以倭氛不靖臺灣孤懸海外屢奉電傳上諭加謹防範各所轄之地非濱臨海口卽適當要衝官塲應酬虚文無關實際勿以進省叩賀爲辭致疏防務各營謹遵憲諭非面禀要公不敢輕　營所此次中丞壽誕雖欲獻南山之頌傾北海之樽又 
 
 

Page 3

 
 
恐上違憲意遂派弁各持酒禮恭送中丞體念時艱預飭門丁一概謝絶一塵不染殆有古大臣風焉 
[漢皋市面]  
　　漢皋近日銀根緊迫匯兌北票各帮均以時近歲闌不肯放帳闔市雖有錢店通融究屬無濟於事邇來大寳銀甚形缺少通鎭銀錢各店出入皆用荆沙小錠及碎銀洋錢等推大寳銀暫缺之由實因各大行號備解餉項之故誠恐臨時難辦故作未雨綢繆之計錢價漲至六錢七分六厘漢口匯交上海之票上海規元交出一千兩漢口收回九百六十五兩猶無受主互市之區頓形寂寞撫今追　此有心人所以有滄棄之感也 
[甲午重逢]  
　　徐君仁菩卜居武昌縣鄉間徐家坂地方以耕讀世其家肆業江漢兩湖各書院文名藉甚屢薦未售今科高中第二十七名舉人與其高祖諱世琳者中乾隆甲午科舉人歲歴相同事隔百二十載名播一時藝林中人無不傳爲佳話 
[星使拜客]  
　　出使俄國大臣王爵棠星使昨日三下餘鐘乘坐緑呢四人大轎進城赴各當道答拜駕至縣署黄大令飭丁擋駕星使卽命返駕出新北門回行轅 
[滬上軍營紀事]  
　　撫標滬軍營統領蕭雲卿軍門奉兩江總督張香帥札飭總統駐紥上海之忠字信字智字砲隊滬軍等五營電音旣至道賀者絡繹如梭○駐紥南市馬家廠之太湖水師副中營統領張南屏軍門接奉兩江總督張制軍札飭内開自中倭開戰以來各處製造局莫不嚴加防備飭令在滬城招集新兵五百名作爲日輝港新智字分營防護江南製造總局軍門奉札之下卽在南門外大校塲大張告示招集新軍 
[督辦易人]  
　　本埠松滬厘捐總局督辦朱竹石廉訪現奉蘇撫憲奎中丞札調蘇省牙厘局總辦朱廉訪奉文之下卽委提調譚少柳太守代辦局務卽行部署赴蘇 
[歡騰挾纊]  
　　邇日天氣嚴寒各栅夫瑟縮街頭頗似可憐蟲豸保甲總巡翁立漁明府晚間巡查見此情狀惻然憐之因製棉衣若干件前日飭北局委員藍茂如二尹傳各栅夫到局按名給發各栅夫咸感頌弗置 
[美界火災]  
　　昨日天甫黎明鐘鳴五下本邑美租界天潼路青雲里第五十一號門牌粤人某甲家忽然火起炎炎之勢幾如拉朽摧枯頃刻延至第五十二五十三兩號房屋捕房旣鳴鐘告警美界皮帶車首先馳至吸水狂噴無如杯水車薪難以濟事旋復折往東首殃及第五十號至第四十六號諸屋直至英法各皮帶車協同救護火始漸漸告衰計共焚石庫門樓房八幢聞甲曾保火險銀七百兩五十二五十三兩號亦係粤人所居保火險銀一千五百兩四十九號則保二千八百兩 
[邀人理處]  
　　王金城呈控許錫晉欠洋四百餘元葉明彩欠銀八十一兩一案黄大令准飭提訊旋經翁明府訊問王供監生山東登州府招遠縣人年六十五歲向販柴草來申銷售已二十餘年住在許錫晉所開棧内貨常託伊代銷陸續被欠四百餘兩葉明彩是同業往來亦被拖欠八十一兩呈帳求追許錫晉供監生代伊銷貨逐時結清伊欠飯食錢四十餘千向索不還反敢來案誣控葉明彩供來往貨物隨時清楚明府以情詞各執飭葉邀請同業公正人速將帳目算清並將許帳代爲理處如果兩不允洽再行禀復核斷 
[限期理勸]  
　　陸堅控林松華霸佔抵屋請飭讓交一案由縣署帮審委員翁明府升坐花廳提訊劉心畬供蘇州吳縣人在林萃江所開振隆瑞記糖行執事萃江現已逝世松華仲華係同胞弟兄仲華現在福建原籍松華在滬因瑞記倒閉欠陸堅存銀一萬兩當時付還現銀一千六百兩又將房屋抵銀三千兩仍欠五千四百兩松華向住此屋西半邊不肯交讓明府曰陸姓收過利息若干答稱按月六十兩統年七百廿兩共有十年總收七千二百兩振隆瑞記兩店倒閉總欠八萬有餘除折四成歸還外尙欠一萬二千監生難以料理林松華供福建人年四十二歲捐都司職銜在滬三十餘年明府曰瑞記倒閉將屋作抵陸姓收執爾如何覇佔不讓供稱族中立有晉惠公所設在西門有銀四千二百五十兩存在振隆倒閉無還公所董事向職員索討欲此房屋作抵明府問振隆何人所開答係先叔所開又問瑞記何人所開房屋何人之産答瑞記是胞兄仲華所開將振隆銀錢提出另自開張取名瑞記房屋亦係先叔買下後歸瑞記作抵是以公所董事欲此房屋又問爾叔有子否答有四子明府拍案叱曰振隆是爾叔所開又有四子房屋是爾兄抵出與爾有何干涉從中覇佔是何居心應著押交又提陸堅到案供父親抱病在牀遣監生代質呈上抵借據各一紙明府閱畢又問林曰究竟願遷讓否供實因公所董事催逼難堪所有振隆瑞記兩店均是劉心畬經理不能置身度外求著劉向董事理勸或勸陸减收現銀將房退還以歸公所之欵陸供房屋林姓買下時原價二千五百兩今作三千已擡五百兩監生不能再有吃虧明府飭劉心畬協同林松華限十日内赶緊勸理妥當如不允洽劉來禀覆再將林松華收押限交房屋陸飭退劉林交差料理 
[遭騙續訊]  
　　小東門保太衣莊遭騙一案迭詳前報昨禮拜六公堂訊期保太衣莊夥陳品魁投案領贓毛姚氏投案請保其女毛阿巧同轉命提騙子陳子山及代當衣服之司餐人毛小大與毛阿巧等一并帶案先問陳子山何時可將馬星山交案陳供此人行蹤無定恐難尋覓小的願將家中物件變賣歸價同轉諭原告曰此非竊案可比著償還當本四成除將陳子山物件拍賣抵補外應少若干著爾莊補足旋據昌大等各質鋪遣各夥求領當本二房東陳桂林投案禀稱住升和里四十二號陳子山於上月十八日來看房屋廿八日搬進卽有此事尙少房租洋三角求請免追同轉飭探帶同原告將陳屋内所存物件檢點清楚訂期拍賣著於領帋上注明償還四成押本字樣下期投案具領遂與祁繙譯會商謂毛小大不應代當衣服毛阿巧旣經許配與王阿根爲妻不應與陳子山姘識毛姚氏不應縱女在妓院爲傭作此不　之事例應重懲今姑從寛著覔本租界的實保人具保赶緊回籍不准再至妓院爲傭陳子山還押候核 
[案期速了]  
　　德商瑞記洋行控華商萃豐號主陳渭溪定貨不出一案迭經公堂會訊昨日早堂瑞記寫字洋人投案訴稱陳渭溪挺押不理日前有伊同業周耕記來行理勸陳渭溪允還銀一千兩了案旋忽改變祗肯還銀五百兩請爲究追周耕記主周渭石供稱瑞記控陳一案曾由陳姪托我店向瑞記理勸洋東業已允許而陳姪忽中途改變瑞記現欲與我店爲難陳渭溪供現在已將家産變價得銀三百五十兩再加措借之銀約可收五百兩之數至我姪兒出爲料理小的有所不知又據周向瑞記寫字洋人商議可否先交銀五百兩餘銀容陳出外再行措還寫字洋人稱不能擅專容向東家言明未知允否當卽回行與東家商議未幾卽來回復謂東家不允宋莘樂通剌與佛繙譯商妥諭將陳渭溪還押周渭石出外向陳姪言明令伊略加貼補佐以陳之變産銀兩速了此案周遵諭而退 
[法界公堂瑣案]  
　　同茂昌報關行夥余佩高投案禀稱昨晚在英界訪友未回被曾爲茶房現已歇出之朱升元於十點鐘掩入房内竊去衣服開單呈電求請究追朱升元供先在行中爲茶房在後辭出門戶素熟從後披屋内掩入竊取衣服穿在身上至三點鐘後欲圖逃逸爲失主拘獲同轉閱視失單除起獲各贓外尙少衣服六件郁包探禀此人先在英界陳德豐洋貨店内竊取絨布一疋英包探擬請帶回捕房懲辦同轉又檢閱身畔搜出之當票問在何處竊來朱供十六鋪揭普豐會館左近順全樓茶館竊水煙袋二支萬安樓竊水煙袋一支均在上月不記日竊取問滬上可有保人朱供虹口升昌票行之熊子成及大通輪船司帳之某甲均與熟悉同轉著押候笞責一百板如無人具保送縣遞回原籍起獲之贓交失主領去○包探拿獲積竊王德興劉月庭並身畔搜出醬色寍綢皮馬褂向聚源刷染票一紙解案請訊王德興供在德興輪船見 
 
 

Page 4

 
 
搭客遺下貪小竊取另有珠皮袍子一件劉月庭供係自已之衣小的在揚州開烟館王德興積欠烟資六元有奇因無錢給付倩小的同伴來　　友借取卽行付給郁包探禀王本係積竊前經遞解回籍昨在捕房供認竊取水烟袋一枝衣服二件王供衣服在鎭江買來小的實係初次犯竊著押候笞責二百板遞解回籍劉月庭押候責放贓存捕房○包探拿獲賭徒李阿炳張阿全先經枷示兹又續獲賭首張金榮卽長脚金榮昨日堂期解請葛同轉究懲張金榮供向在青蓮閣爲堂倌從不犯賭同轉命提先獲之李阿炳與張指認李供並不認識又問張阿金供亦不認識同轉謂爾親口供認尙欲抵賴著將張金榮押候枷號三月期滿笞責五百板○包探拿獲積竊王德標解案請訊并稱此人屢經犯案遞籍今又潛來滬上王供　曾犯案並未遞籍蒙恩釋出後在吳淞當兵此次回滬擬往通州卽爲包探所拘小的由親兵拔爲茶房現在吳淞中營領哨朱老爺名下當差同轉與祁繙譯會商著押候致信吳淞尋人具保如無人肯保押候嚴比○已革探夥陶阿全陸鳳池枷期已滿同轉命提案疎枷照斷責懲陶叔茂堂陸妻張氏同投案下陶呈丹鳳樓茶館保單陸呈三河樓茶館保單同求保釋陶陸二人又呈到攺過切結同轉謂爾等嗣後總當革面洗心弗蹈故轍如再犯到案重懲不貸陶陸同供求大老爺恩施格外小的不敢再犯同轉卽飭保人到案當呈具保○孫周氏控韓位儀央中江楚材抵借洋銀六十六元圖賴不還求恩追究並有借據呈電韓位儀亦遞禀詞聲稱將祖遺披屋一間向孫振録抵押洋六十六元其屋仍租與小的唐住每年出洋六元以租作息本年二月間已將房屋交還孫周氏供並未交還當往索時反被扭押捕房韓住彩市街永興里　妻兇悍將小婦人毆打供至此涕泗交流同轉以韓行止可惡箸押候繳還本利銀洋准予釋放○小東門外紫陽閣腐乾作失愼延燒左右鄰　經葛同轉提到店主洪金文執事人陸子卿店夥陳本志王太保迭次研訊起火之由尙未定讞飭傳鄰居到案詰問昨據包探禀稱衆隣居抗　不到同轉著將韓陸二人交人保出於禮拜三投案候訊并飭傳衆鄰居到案如依舊玩延抗不到案卽當出票拘提 
[好生之德]  
　　何瑞棠大棠大善士助來經募救狗册捐洋一百四十元祗領之餘莫名欽佩刻下敝堂養狗所領出之狗解蘇已有十本批　數愈多經費愈鉅而衆善士助捐救命功德亦愈大務望接有敝堂救命捐册者慨解腰纏速賜惠助俾韓盧族類同沾再造之恩福壽康　永　平安之慶佈希公鑒盻切慈雲[  上海六馬路仁濟善堂董事施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[冐勇詐銀]  
　　上海縣准十六鋪巡防中局移送徐金彪華阿大徐金生三人請究前晚經黄大令提訊華阿大供常熟縣人在洪昇碼頗　船裝貨忽有徐金彪來稱捉船裝軍械往吳淞如果不去須出銀洋我因急欲裝貨當付洋一元七角以圖了事徐金生供常熟人　船度日與華阿大之船停在一處徐金彪亦欲捉去當付洋一元徐不依許找四角同至茶館找付小的　人報知錫金公所派人前來盤　徐言語支吾遂　交　防局轉送案下徐金彪供湖南人在鹽捕營爲巡勇哨官欲製號衣五百件　蘇州回明統領小的共有三人同到蘇州兩人去買把皂小的一人赴南市取所當之衣見華徐兩人之船均有私鹽向伊盤問並未勒索洋錢大令騐明徐金彪所穿號衣並無某哨某隊字樣顯是假冐研　之下徐無可掩飾直認　冐大令　爾膽敢自製號衣冐充巡勇勒索銀錢荒謬已極著重笞五百板發洪昇碼頭枷號示衆又謂華徐兩船戶曰河下船隻甚多何以徐金彪僅向爾等勒索想裝載私鹽事非無因兩人堅稱寃枉大令見錫金公所董事有信具保准予保釋 
[騙衣敗露]  
　　前有包探在天　棧拘獲假冐官摥之同黨任榮卿及在逃未獲之騙子劉琪卽殿臣並僞扎名片等件解至英公廨　宋通剌訊供將任暫押候示前晚有同棧之童生趙炳生投案禀稱寗波人年廿八歲在籍念　有皮衣六件偕同母親同至上海擬欲出售以應急需適聞隔房劉任兩客與衣店夥購衣論價迨後生將灰鼠皮馬褂大嵌皮袍各一件携去兠賣據云皮袍合童馬褂退還問價幾何生卽計價銀一百六十兩劉稱少緩再議旋各回房轉瞬間劉任兩人走出迨後任獨自回棧向問何故言劉新委上海某局總辦今日諒往接差無腵回棧當時信以爲眞至次日仍未見到又向任姓追問伊囑茶房出外找尋無着後有衣店中人來棧收洋說破前情方知被拐請向任姓追究任供湖州人向做綢莊生理在蘇遇見劉姓據稱新委上海貨捐差使邀小的爲帳房當被借去洋三百元一同來滬借住棧中其皮袍實被劉姓騙去小的並無串同情事通　謂任不能置身事外著人銀兩保趙靜候緝獲劉琪到案　追 
[英界公堂瑣案]  
　　十七號西捕解竇張氏至廨禀稱此婦昨日至某洋行傭人竇德　處吵鬧是以解案請究該行洋人投案申訴並請將竇張氏懲辦竇張氏卽俞張氏懷抱幼孩遞禀訴稱無錫人曾嫁俞阿榮爲妻旋卽病　至今已有二十年後與竇　識亦有六七年之久生子女各一住居寳和里因家遭回禄暫住法界竇住在洋行内現因竇另姘一婦將小婦人抛棄昨日向伊取衣卽遭巡捕拘送案下竇　樵亦投案供稱與張氏姘識六年生有子女昨日來行吵鬧被洋康唤捕送案通剌以男女俱屬無恥著一併押候過堂覆訊○三百四十六號華捕禀稱流氓陳永生湯愛才向某釘書作之錢志道藉端拆梢在途吵鬧經小的拘解陳永生前曾犯事遞解錢志道供爲釘書匠昨有陳黄二人向小的拆梢並被毁壤書籍數部陳湯同供惟向商借錢文略與爭執並非拆梢小的等現已知過通剌以陳湯等拆梢可惡陳永生旣是遞犯判令笞責二百板仍遞原籍湯愛才姑念初犯判令交巡捕房管押一月錢志道亦非安分之徒現姑從寛斥釋○包探黄四福禀稱新關洋人抱的雪前曾失去東洋車一輛經小的查係李仁遠仁竊後托朱阿寳爲中售與羅阿寳故一併拘案請究通剌略　數語判將朱羅各罰洋五元李仁遠交捕房帶回管押四禮拜○粤人陳阿加以一元之鈔票改作五元向席泰興處兌換小洋被席察出破綻將票勒住而陳又糾同梁阿惟至席處吵閙定欲索還假票經巡街捕拘入捕房昨晨由包探竇如海解案通剌騐得票係一元攺作五元略詰緣由判令將陳阿加梁阿惟各交捕房管押一禮拜塗改之票充公○仇榮彬劉北亭至杜榮卿處混用銅洋經三百廿五號華捕拘解至案通剌略問情由判將仇劉二人各交捕房管押三禮拜起出之銅洋三元存候銷燬○王琴安竊取王少山之布衣二件經三百四十六號華捕拘獲人贓送究通剌再三詰問以王琴安行竊有贓判令笞責一百板贓還失主 
[美界捕房紀事]  
　　前晚有甲乙丙丁四流氓在篷路西華里第一百零九號門牌一心園老虎灶肆團坐又麻雀嗣忽起而忿爭拍登敲　馨　戶外適有巡街華捕至一併拘入捕房捕頭詰問緣由甲乙丙丁再四哀求聲稱下次不敢再犯捕頭乃從寛釋出告以若再犯賭定子重懲○江北老嫗某氏駕一䑵　船繫纜蘇州河畔昨日下午一點鐘時登岸購物及回舟鐵錨已不脛而走疑爲隣船蘇州人周瑞興所竊向之查詢周　　船本無鐵錨何得蕭端誣指以致互相揪扭經華捕拘入捕房捕頭研詰之餘嫗堅稱周實竊錨周堅稱被嫗誣竊捕頭遣包　竇如海查明將媪呵斥一番驅之使出○前日北河南路施仁記冬菜店赴親戚家喜筵將門扃鐍至晚忽有梁上君子枉顧將鎖扭去掩入室中竊去鋪　及零星賭物約值洋銀二十餘圓比施歸見此情形卽奔赴捕房聲訴捕頭許以遣探緝查 
[金陵官報]  
　　十一月二十三日候補道張錦瑞交卸皖岸督銷回又楊兆　由京祝嘏回陳金錫辭赴如臯籌餉勸捐指分江蘇試用巡檢沈中謹由京來到省○二十四日指分江蘇試用巡檢查志璜由京來到省補二十一日知縣施以鎕叩謝奉委邵伯釐捐差○二十五日淮安府軍捕通判姚紀衡由京祝嘏回候選通判沈福庶由蘇來試　運判　曾緒由京引見回准補桃源縣内史黄國梓謝藩司飭知赴任卽辭○二十六日通判陳元楨銷湖北緝私差　補淮安府經歴李錫蕃叩謝藩司飭知赴任○二十七日三品銜分　江蘇補用道曾紀　由京引見回候補道曾廣照上海回又李　楚由蘇見撫憲回知縣閻寳麒奉書後局委曾辦通濟門粥廠又張瑾禀知候補縣楊激雲丁母　江蘇試用巡檢王之珍到由京來○一十八日　轅牌示如臯縣主薄馬　　病故遺缺查有從九龔家駟又泰州海安司巡檢邱方式病故遺缺查有從九高長庚又泰興縣邱莊司巡檢仲呈材丁憂遺缺查有府　磨江　　　署海州高橋司巡檢郭彩　期滿遺缺查有主簿　　又如臯　石塲司巡檢朱儀期滿遺缺查有從九張子　又銅山縣四界司巡檢陳其慶期滿　缺查　巡檢　衡均　以署理 
[蘇省官報]  
　　十一月廿二日浙江　補道萬福康奉浙撫憲委駐　督　銷差朱家壤專丁來省禀謝飭知綢捐比盈七成以上照章留辦署長典史吳庭瑞禀知府委兼理長　主簿事禀謝巡檢劉炳禀知調　閶胥門外上三　改水巡差○廿三道庫姚紹生禀知臬憲委赴南匯縣保甲差未入潘友成銷江陰縣保甲差○廿四日知縣王國振謝奉委轉運局文　差又陳香祖飭知接算二年期滿回省銷差縣丞孫孚貞謝奉委吳淞貨捐分　差辭從九戴昌年禀知糧道委催　華　青漕項差辭又嚴曾鋐銷奉賢縣保甲差○廿五日知縣翁慶麟奉委宜興公幹卽辭從九洪鐺禀知委調下三叚水路帮巡差○廿六日藩轅牌示照得太倉州吏目金爾昌堪以　令回任通判徐敦業奉糧道委查看　江浦以上河道差　道大使姚紹生辭赴南匯縣保甲差從九萬毓桂禀知署宜興縣典史事回 
[上海六馬路仁濟善堂門廠施粥經收施粥捐並附施衣八月初七日至十一日清單]  
　　王晉三大善士規銀一百兩江北糖雜貨衆商善土洋五十九元四角程王陳春暉堂各洋五十元蔚泰厚交來六安堂洋廿四元陳文傅求病速愈邱維鉅氏萬豐盛三戶各洋二十元泉塘郭張氏四十生辰壽筵洋十四元李如柏爲發孫求病愈猷記求平安王子記公泰號免罪過人汪　德堂沈悅秀堂七戶各洋十元無名氏六元修養氏保平安延陵誠余錦甫三戶各洋五元陵炳華四元施阿煖太原氏各三元盛若謨妻病求速愈　歙鄭元增保母痰　求速愈隱名子求　愈曹古　曾孫病愈完願和記楊浩庸許阿寳鈞鈕連氏八戶各洋二元吳王氏過　程余文彬三戶各洋一元吳氏五角申和銅洋十　隱居士銅洋八元俞寳之米一石○施棉衣捐劉　房戴星垣各洋一百元利記洋四十二元胡哲明妻女病求速愈億中交來平安高萬春來無名氏王子　　戶各和十元陳　民洋二元姚守　來邱義士棉衣三百件又續助二百件胡源盛二百五十件徐依仁堂一百六十件何心川新棉衣一百件濟泰當八十件劉愼德堂三十六件洪張氏新棉衣十件以上统共收洋六百六十一元九角銅洋十八元米一石新舊棉衣一千一百三十六件 
 
 
 

Page 10

 
 
   
 
