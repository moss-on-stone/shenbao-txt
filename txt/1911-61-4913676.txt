# 1911 - 61 - 4913676

 

Page 1

 
 
大清宣統三年辛亥二月初五日共二張 
[本館定報價目]  
○每份售大洋二分○ 
中國境内　全年逐日寄大洋九元六角　半年四元八角　日本全年九元六角　半年四元八角外國　全年十四元四角　半年七元二角報資先惠　郵票不收 
[告白刊例]  
論前二行起碼每行以第一版爲準第一日每行八角半第二日起每行六角半多則按行照算後幅長行三行起碼短行五十字起碼多則以十字遞加第一日每字五釐第二日至第七日每字三釐第八日以後每字二釐半 
西歷千九百十一年三月八號禮拜三 
本館開設上海望平街第一百六十三號 
第一萬三千六百七十六號 
電話第九十五號 
[憲報定期出版廣告]  
本報爲發明政見鑄造輿論而設其體例畧分爲五一社論爲本社發表政見之文二時論爲本報甄錄他人言論及章奏之文三新聞分中央新聞地方新聞務求的確不敢淆惑觀聽四政談取其談言微各風導社會又時涉掌故以資考鏡五詞章小說引起興味流瀹性靈而微意所在仍不離乎政治此其大略也惟一國之政事必先定一施政之方針夫是之謂政策今内閣未立施政方針亦未有所宣示無從論列依本報擬譜所及有不能不從海内君子共相商榷以蘄至當者則有數事（甲） 
正當纂擬官制行將頒布本報知無不言言無不愼（丙）外交問題外交之局瞬息萬變本報立言務與時應不敢鹵莽致同瞽躁（丁）經濟問題如扶植母財輸入外資諸問題是（戊）租稅貨幣問題如改正稅法裁撤厘金劃一幣制諸問題是二者爲社會貧富所係即國家强弱所分本報當綜全國之盈虚爲籌統系的計畫（已）交通問題如維持推廣郵電路航諸問題是（庚）國防問題如陸海軍籌備次序問題是（辛）自治問題如赶辦府廳州縣城鎭鄉自治諸問題是（壬）敎育問題如推廣學堂普及敎育諸問題是（癸）實業問題如何護提倡農工商業諸問題是上所羅列皆本社所注意甚望閱者諸君注意本報定於二月十六日出版每日兩大張發行所在北京順治門外達智橋路北定價每月六角特此廣告　外埠加郵資三角 
[蔡和霖再去看]  
爾所揑之據只有爾及據廷瑞張壽鏞三人爾旣承受遺命此次控訟何不由爾出名乃以王庸皆張壽鏞等首告近日王庸皆在縣並地方審判廳具狀稱被人揑名非爾與張壽　串同揑冒而何爾貪圖財産依恃張壽鏞勢力横行無忌和　爲爾同父兄弟和靄之生母爾之繼母也去年十二月有衣箱由申搬回寄存信昌提莊爾與張壽鏞令袁羲年率武夫十餘人前去勒搜大言江蘇藩台張大人來查該莊畏其勢燄不敢阻止一任翻箱倒篋如搜盜贓迨箱内皆壽衣及粗便衣服無言退出爾母聞面大哭知此事係爾與同瑺主使因到栢房理說同瑺竟敢喚縣差十六名押逐本生祖母幸董氏深明大義力阻始未實行絶滅倫理禽獸不如至爾串張壽鏞控和靄瓜分遺産爾與同璫在同德名下濫取現洋七萬餘元之多誰爲瓜分有帳可查去年十二月十五日張壽鏞逼錢氏交出財産契據先入縣署坐在花廳立命邑主傳錢氏來案具結合族聞知均抱不平謂繼案未定張壽鏞何能逼取契據因齊集宗祠欲邀錢與張評論族中十二柱房長偕房下子姪同到松房錢氏乘轎來祠張壽鏞即至縣親率差役多名將族孫雲生誦清二人送縣押辦并藉端架誣謂和靄率游手數十人搶擄電禀撫藩臬各大憲無中生有儼若非常重案夫地在城内時方白晝郡中巡警已辦巡士林立果有搶擄何以不報巡警且所搶何物所擄何件和　被張壽鏞於上海寗波皆派差兜拿　而避匿久不在寗人所共知爾乃欲陷以重罪蛇蠍心肝一至於此十二柱房長并房下子姪爾誣爲游手將來水落石出豈肯甘休爾誘丕恆之子桂芳將繼書三本　縣遂以不恆之名禀請銷案不知丕恆現有親筆信來說此禀是爾與桂芳揑遞丕恆到案質對看爾還賴得過否審判廳已經傳訉　鏡高懸無奸不燭爾宜早來投案聽候公　曉曉不已徒登四明日報置辯無益也　宗長蔡開崧等公啓 
[劫火後之民立報]  
本報自前日被火後所有機器鉛字已全被燬今日勉强出報劫火餘生請　閱者鑒之 
[民立報緊要廣告]  
本館於初六夜突遭回祿全社被燬所有一切圖章概換新刻之隸字圖章爲憑以前圖章如有遺失在外者一概作廢特此廣告 
[新市愼康仁記錢莊布告]  
去年報載德新輪船公司恃敝莊爲轉運虧數竟有鉅萬言之鑿鑿使人不能無疑但敝莊與德新一無往來惟與施楚堂君往來有年欠數不過千餘金旋因德新之認故至去年終已向施君當面說明界限而敝莊招謗之後本經理終難自白故於今年新正特邀各東蒞莊眼同查帳與德新實無毫一往來特登滬杭各報以告商界諸公均鑒　經理程通林董質卿謹白 
[振市公司股東常會廣告]  
啓者本公司擇于本月二十日下午二時仍在新舞臺開設東會報告賬畧届時務請　各股東早臨爲幸　振市公司謹啓 
[受頂聲明]  
茲者英大馬路貿孚益記外國木器號自宣統三年正月爲始挽中願將存貨帳面生財裝修牌號股票現銀等全盤與貿孚鴻記接頂爲業自頂之後一應交割清楚以後盈虧一切均不涉益記之事以前所該莊欵存項並一切帳目銀洋糾葛等情均歸益記理直概與鴻記無涉恐未週知特登中西各報聲明　貿孚鴻記告白 
[出盤聲明]  
今有英大馬路貿孚益記外國木器號自宣統三年正月爲始已全盤出頂與貿孚鴻記爲業以後生意盈虧與前東益記不涉所有以前莊欵存期並一切賬目均由益記　直交割清楚與新東鴻記無涉除立據外恐未週知特登中西各報聲明　貿孚益記啓 
[聲明]  
新市愼康仁記錢莊余與梅君接做以來歷有年所該經理程通林董質卿人頗誠實乃近有好事之徒謠余向愼康拆股其實並無其事特此聲明　槤市周譜琴白 
[尋人]  
紹興上虞人袁阿田在永豐莊學業年十七歲本月初五早八句半鐘不别而行至今尙未回莊面團色黄右眉有斷痕身穿元色袍子香灰呢背心緞帽藍結灰色絲襪雨緞一片鞋如有人路遇及知其行踪者敢乞通信後馬路永豐莊自當謝洋十元領到加倍儲欵以待决不食言　永豐莊啓 
[可貴輪船二月初一日起兼走短班每逢]  
禮拜三短班由上海開往穿山定海 
禮拜四由定海開回穿山上海 
禮拜五長班由上海開往穿山定海石浦海門 
禮拜日由海門開回石浦定海穿山上海　錦章號啓 
[上海商務印書館最新書圖]  
五版上海指南　五角 
凡輪船火車價目及時刻表皆採取最新者另頁石印茶樓酒館戲園妓館總會書塲無不詳加說明并新增上海地圖二種 
交通必擕　洋式裝訂　一角五分 
是編詳載郵政電報火車輪船各要件詳悉無遺 
美術明信片　（刷印各省名勝） 
三色版每張五分十二張五角　玻璃版（孔林）每張五分全套五十張二元　銅版（南京名勝）每張三分十二張三角 
中國風景畫　四角 
中國各省勝景擇其尤者用銅版精印足供賞鑒 
中國名勝畫　三元 
收集各省名勝擇其尤者銅版精印布面金字極爲美觀 
西湖風景畫　四角 
將西湖風景精印成册并於漢名之下兼列西名 
上海風景畫　一元 
習畫明信片　一二三四册　每册一角 
 
 

Page 2

 
 
[宮門抄]  
　　二月初七日召見軍機孫道仁 
論說 
[自治風潮慨言（嘉）（言）]  
　　嗟夫。吾人民苦官治久矣。一旦而與吾人民以自治之權。與國家預備立憲。共同進行。其爲幸也何如。乃其始也。輙起風潮。若視自治爲自亂之舉而適成一反比例觀者何耶。今日所爲汲汲皇皇惟日不足者。舍要求開。設國會之外。有可以促其成立。而植其基礎者。即爲自治。是故自治者。吾人民參政之起點。而地方發展之機關也。泰西各國之自治。爲歷史上之産物。故其成立最早。日本自治。爲人工所臨時製造。故其收效特遲。而吾國之自治。其淵源雖介於两者之間。而一綫之萌芽纔茁。非培植灌溉之。未有不被摧折而芟夷者。記者觀去歲自自治發生以來。其入手調查。實爲籌備最切要之第一着。而吾人民不能曉然於國家發政施令之所由。卽逞其愚昧固執之見。必譁譟以反對之。出暴力以阻撓之。而諭者動以民智未開程度未到爲一般之口頭禪。而未嘗一推其原因之所在。此 
 
 
 

Page 3

 
 
自治之前途。所以反日呈一不良之現象。也吾國之政局。紛紜軏　。寸進而尺退者。其間縱有種種之理由。而質言之。蓋無一不繇吾人民之心理反映而成。吾國之維新。首廢寺廟。乃不百日而即回復其故轍。於是閙敎堂毆敎士。民敎不能相安於國中者垂數年。今號爲一國之中堅。所謂中流社會。地方之大業。所由藉其手以成者。其智識程度較諸普通社會。固高人幾等。一若有特别之一階級存者。苟居此地位。而以創辦事業爲巳任爲之先而道之路。於地方有百利而無一害。度未有不懽欣而禱祝者獨下流社會。未曾進化。。久盤踞於腦界。而不可湔拔之迷信。與夫消極的惡習慣。則必不能以一日而剷除之。而攺良之。何也此風習之由來旣甚久。根柢甚深。縱今日之餘燼將絶。使惹起其游魂直可以爲厲。而反動力。之所至。必且破壞其秩序。此所敢斷言也。往者一風潮之起也。必遷怒於敎堂。今則舍敎堂而必波及於學校。蚩蚩者氓。對於國家之觀念。旣無幾微之稍存。而於自身之利害。復莫或知之。日聞今日頒一令。明日下一諭。輙疑政府官吏爲多事。於國家施政之方針。每多誤會。或好妄議是非。久之見夫一切之未嘗爲吾利也。甚且唱導爲厲民之舉。而暴動者乃日紛起矣。其藉口於學堂。而輙羣起一擊者。以爲此今日之政令。悉綠附新法而來。學堂之經費。又使人民日加其担負。平日旣爲之怨府矣。且敎育之範圍。僅能敎授幼。穉之兒童。而無常識之年長人民。卒未計及。而欲不遭。多數愚民之謡諑而被。期蹂躪者豈非難乎。觀川沙自治風潮。禍作於長人鄉俞公廟。而波累及於各學校。其志因雖伏於嚴禁烟賭。而發之如爆烈者。則實爲崇信佛敎之鄉愚。其原由可知矣。吾非敢爲擔任自治職者加貶詞焉。唯欲將來自治之進行。必以一工文他之程度。與夫民智開塞先覺者。宜先觀察之。若徒憤氣。悻悻然曰。是亂民也。非藉官力以壓抑之自治其終不能辦旴。是何言。自治者。寗非地方士紳之責任乎。吾不能奬掖人民。而俾之咸趨於自治之域。以期於必至。吾恐於憲政之進步。所障實多矣。此則記者所殷殷致勗於　收自治者。而不敢以强迫之宣言。恐嚇無識之民也。 
專電 
[電一北京]  
　　滇督李經羲加急電奏片馬學生罷課主戰編練民團羲意預備軍事嚴辦交涉固善顧目前决裂設或不支誰任其咎請飭外部速即議結 
[電二北京]  
　　郵傅部奏查驗疫症自應周備擬派員隨車驗視卽准京奉開車奉旨依議 
[電三北京]  
　　稅務處議奏香洲暫准作爲無稅口岸 
[電四北京]  
　　江督張人駿奏派張煜南考察南洋商務並招商經營實業一摺經農工商部議覆奉旨知道 
[電五北京]  
　　黄瑞麒奏湘省礦産豐富擬集厚資用新法開採一摺經農工商部議准可行奉旨依議 
[電六杭州]  
　　浙諮議局臨時會巳定三月初十日召集 
[電七（杭州）]  
　　温台種烟事浙撫責成劉廷鈞嚴查重懲 
[公電（盛京）]  
　　各報館鋻大中公報被防疫所長張俟生挾嫌派軍警毆拘總理勒停七日乞伸公論東三省報會 
緊要新聞一 
　　慶親王照復俄使原文北京 
中國答復俄公使照會巳迭次探得大概情形並譯字林西報所載登錄前報茲又覓到原文以事關重要亟再照錄以供留心時事者之研究 
　　正月二十二日外部督辦慶親王照覆俄使云本月十八日（俄歷二月三號）由貴公使送到照會一通披讀之下合行按照原文各要欵答覆如後 
[第一欵]  
　　指稱在華俄两國交界五十俄里内两國彼此通商免稅 
　　按照該條約巳然遵守多年至於照稱限制俄政府在中俄交界地方除五十俄里外自行定立章程收稅一節本爵頗不能解釋此指何事而言想卽關於一千九百九年正月二十二號本外部照會之事内稱按照華商陳請各節特請俄政府注意商務利權暫限收稅以便顧全邦交此請巳經俄政府照准想不致誤以爲有限制權限性質也 
[第二欵]  
　　中俄两國人爭訟會審規則巳載之於一千八百 
 
 

Page 4

 
 
八十一年條約第十一條且歷多年未嘗違背本外部向未反對此事 
[第三欵]  
　　指稱按照該約第十二條俄人暫時有權在蒙古各處如喀什喀爾塔爾巴哈台烏魯木齊及長城以外在天山左右各處無稅通商至商務興盛有必須設立稅關收稅時由两政府議定此問題方可廢去此權 
據該約指稱俄人在以上中國各地有權運出輸入通商而中國向來遵守此約且照原文毫無違背之處 
[第四欵]  
　　按第十條指明俟科布多哈密古城等處商務興盛時可與中政府商定在各該處設立俄領事今觀各該處現在情形誠可謂之商務興盛中政府頗願承認在以上三處設立俄領事然據第十二條所定關於商務各節亦須照辦即設立稅關收稅者也 
[第五欵]  
　　按一千八百八十一年條約第十一條凡中國地方官與俄領事接見或辦交涉須彼此和衷共濟顧全两國邦交至所稱用公文承認俄領事一節本爵以爲最好彼此議定地方官與領事交際規模華俄官吏公同解决訟事一節須照一千八百八十一年條約第十一條所定各節辦理並再飭各地方官必須留意此欵 
[第六欵]  
　　俄政府有權按照該約第十三條在應設領事以及張家口等處實行此條 
中政府向來無違背巳許俄人條約利權及以上六欵所指之特權至於中國地方官遇有與俄員勢難交涉事時本外部向來秉公辦理並無不注意條約所定之事其地方官有意見不合之處及彼此爭持不下之事則此節亦爲萬國交際常有之事不能謂之有意破壞條約此等問題可由彼此會商解决並可隨時從公議妥本爵所不解者貴公使指稱各事似乎政府不願按照條約維持两國友誼據稱俄國將設法自由進行誠與两國交誼大不相合本爵不意俄政府竟出乎此實非意料所及爲此照復貴公使以上各節並請轉達俄政府深信中政府向來維持條約宗旨並願解决各問題萬不能有違條約及两國友誼以便有益於两國並向來以两國邦交日篤爲念 
英俄日三國交涉近報北京 
[中英交涉]  
　　片馬交涉一事至今尙未完結茲探其原因確係由於勘界而起滇督原派洋務局總辦興祿會辦石某爲勘界委員與英人劃分交界興祿等擅將片馬地方讓於英人惟無總督公文僅以洋務局之名義行之英人旣藉以爲詞進兵佔據及滇督聞知其事則英兵巳佔片馬滇督屢電樞廷請示辦法外部總一味推諉不負責任以故延宕至今日前李經羲又致電政府請爲代奏略謂片馬一事關係主權幸勿漠視擬請起用袁世凱爲雲貴總督自任勘界大臣專與英人辦理此事聞有電旨謂勿以勘界一事致開邊釁云云 
　　聞滇督李經羲前日又有加急電報寄致政府内稱英兵侵入片馬勢甚危迫一旦決裂勢必無法抵制本省陸兵不敷調遣可否臨時准向鄰省調撥并乞速派得力陸軍若干來省以資保護 
　　那相以片馬交涉尙未商妥因思李伯行侍郎在英日久熟知彼國内情特於昨日電邀李侍郎到府面商密議良久聞那相送客時面有喜色想此交涉不難解决矣 
[中俄交涉]  
　　日前中國回復俄國關於一千八百八十一年條約之爭議風潮甫平然中俄縣案尙多終難安枕其最著者卽两國境界問題現正雙方派員一面實勘一面談判其次馬賊問題俄人不時引爲口實以圖干涉現在中國兵隊於勦辦一事頗稱得力又如洮南府及蒙古内地俄人旅行問題現亦在談判中照一千八百六十二年條約第二條於此項雖有規定然俄人組織多數之旅行隊以入蒙古内地仍爲中國官府之所不許想此問題不久當見妥决故現在外務部自答覆俄人後頗抱樂觀主義云 
聞俄人近日提出經營蒙古之三大政策（一）因保護在蒙古貿易之商人有隨地駐兵之權（二）蒙古各旗之借債皆歸俄人一手承辦（三）由西伯利亞鐵道敷設一支綫以達於蒙古内地此所謂鐵道者蓋即經過張家口哈克圖之路線也如果策實行則蒙古必亡於俄人之手矣 
日昨理藩部接外務部文云俄人刻將蒙古界牌毁毁去請速派員往查以便與俄使交涉理藩部當即備文移復請外部派員會同往勘惟俄人擅毁界牌巳非一次今有此舉其志豈在小乎 
 
 

Page 5

 
 
滿洲里事站前數日每日過俄兵两次四點鐘兵車到一次夜間一次均係專車雙火車頭聨絡之長遠頗難查悉軍裝槍械另車載運無算至站車停片時鳴鼓喧天直往南行商民異常惶恐聞此次所發兵隊由火打拉及七里截子（皆俄屬）載來者爲多近年來俄人經營遠東各項要政亟謀進行方針故俄度支大臣及俄首相均相繼來遠東實地巡視以爲運籌之張本近有俄陸軍大臣奏准俄皇擬於今春來遠東各地巡視一切北滿各俄員均巳接到此項消息預備接待 
　　黑龍江友人函云自日俄訂定密約後俄人於蒙古新疆方面卽著著進行日前因攺訂商約一事肆行恫喝雖經我國讓步糊塗議結然其經營蒙古新疆之志日甚一日聞在該两處之兵隊約計之足有二十鎭以現在我國軍隊當之人數巳不敵矣外蒙古之藩王及土民尤其愚昧俄人利其愚昧或乘其窘迫而貢之以金錢以土地作抵押或利用其宗敎而誘之使歸化令其領心向俄種種手叚無所不至其旅行隊偵探家以及測繪之兵士尤神出鬼没不可測度一旦有警以我東三省之兵力自保不足謂能捍衞蒙古乎至新疆尤爲俄人所必爭現在伊犁一帶俄人巳有重兵駐紥將來或重行佔領以爲談判開始挾以自重之地步或竟佔領不歸以爲哥薩克兵南下之計劃均不可知不知我外部其亦注意西北邊防否也 
　　東清鐵路界内中國設有收稅局俄人屢次阻撓聲稱該路係俄人主權中國除交涉外無行政之權迭經江關道及鐵路交涉局與東清公司互開談判迄無成議乃俄人於年前將昂昂溪博克圖札蘭屯各稅局搗毁封閉並將員司擅行解哈交東清公司懲辦又將昂昂局王姓司書逼死當經周撫札飭該局與東清公司嚴行交涉昨據覆稱該公司代辦達聶爾查照鐵路合同第六條辦理並無不合之處俄人之强硬無理於此可見一斑 
日前庫倫辦事大臣電達樞府畧謂庫倫偪近俄境平日雖無重大交涉案件惟近來外勢日迫而此間向乏人才更無諳習外交人員足資臂助設遇交涉貽患堪虞懇儃外務部迅束選派長於外交者馳驛赴庫倫專辦交涉事宜云云 
　　新疆訪員報告云中國邊患日亟一日近人但知東三省處於不可收拾之地不新疆早非我有大吏惟以念佛焚香爲事（想指長庚）而末僚得過且過知識毫無乃俄人方朝派調查員夕派測量隊商人成羣結黨而至又有漢奸與之勾通未嘗設法防備一言以蔽之曰政座巳置新疆于不顧可也據最近調查俄兵之駐紥伊犁者計在哈烏葉爾之兵數有二十六大隊而在杜晤斯克及達西堅土两府者又可以相機進行前往援助一旦决裂雖有智者亦無所施其技矣 
[中日交涉]  
　　日本因俄國在蒙古新疆巳享有增設領事自由貿易之特權因援利益均沾之例於滿洲方面將有急激之進行聞其所欲要求者有數事（一）增設滿洲各地之領事（二）大連稅關權一併歸其管理（三）大連旅順之租借期將實行延長未識我政府何以應付之也 
又聞日人經營滿洲之方針一方加增兵隊一方擴張商務以爲久假不歸之計日前因長春一帶鬍匪猖獗日本人謂我陸軍防營均不可靠特行籌議擬於鐵路附近增添兵隊以資防衞現聞此議業經决定不外卽當實行 
日本關東都督大島氏以調查防疫藉口於上月十四日秘密到奉寓日領事署内其時我國官商並無知者嗣錫督聞信往拜亦未接見至十六日赴長春鐵嶺等處其奔走風塵不憚勞瘁果爲調查防疫事宜乎抑居心别有所在也日人對於南滿早蓄不測之心暗行增兵設戌匪伊朝夕據最近之確實調查日兵之居留南滿一帶者除警察不計外巳達八師團之數更擬由國内暫調两師團來奉一俟天氣稍暖卽要求吾當道借空曠之地操演云 
[馮大臣對於江皖災象之遠慮北京]  
　　日昨查振大臣馮中丞煦呈遞封奏計一摺一片探其原摺大旨如下江皖災振情形業於去年十二月十八日本年正月初六日两次電請樞臣代奏在案伏念此次被災之區在皖省鳳陽府屬宿州靈璧懷遠爲重鳳陽鳳台次之壽州又次之穎州府屬蒙城渦陽爲重亳州次之霍邱阜陽穎上又次之泗州屬五河爲重泗州次之旴眙又次之皖南宣城南陵繁昌蕪湖亦有偏災較輕於皖北在江省徐州府屬邳州睢寗爲重宿遷次之銅山蕭縣碭山又次之淮安府屬安東爲重桃源次之山陽清河又次之海州屬沭陽爲重海州次之贛榆又次之揚州寶應高郵亦有偏災又較輕於徐海凡災重之區村廬房舍蕩然爲墟流亡者十逾 
 
 

Page 6

 
 
五六每行數里十餘里罕見人烟或裹敝蓆於野或牽破舟於水稚弱子女蜷伏其間餐蕎花芋葉雜以野菜和煮爲糜日不再食其父棄其子夫棄其妻販鬻反於匪類孑遺無以自存傷心慘目耳不忍聞一聞臣至則鳩形鵠面千百成羣環跪籲求情詞酸惻當即下車撫慰宣朝廷德意莫不感戴皇仁歡呼雷動計皖振加撥銀十八萬九千餘两合官義華洋義振五十萬餘两徐州加撥春振二十萬五千餘两合華洋義振都四十萬各州捐紳富捐平糶等項不在此數當督飭印委並派義紳核實查放總期欵不虚糜民霑實惠然以两省極貧災民約二百數十萬計每人所得不過三四百文錢及一二百錢杯水車薪仍難補救現春期巳届青黄不接爲日方長且有麥種不及三四成雖至麥秋亦難存濟現象如此非臣所敢逆料抑更有陳者皖之鳳潁泗江之徐海風氣剛勁素稱盜賊淵藪饑饉洊至其氣益肆就目前而論無地無饑民無處無積匪兵單糧匱在在堪虞惟有愼選良吏吏攺辦春撫以治其標廣興實業亟修水利以治其本庶可助補助於萬一若不早圖勢必饑民與積匪聨爲一氣誠有如雲南督臣電陳以一隅而牽動全局後患何堪設想臣見聞較確不敢壅於上聞應如何弭患無形之處出自聖裁除淮海两屬及豫之永城夏邑甫經委員查辦另行奏報外所有遵查江皖两省急冬等振並撥欵協濟緣由謹恭摺具奏伏乞聖鋻旋奉硃批云所陳災情殊堪憫惻仍著督飭所屬妥辦振撫務使實惠均沾江皖夙多積匪即著該省督撫妥爲防範毋令滋生事端欽此 
[陸軍部擴張軍實之大會議北京]  
　　陸軍部自奏派朱菊尊京卿考察全國軍械製造各局後始知注重軍備廕大臣到任後適值朱京堂由各省考察回京迭次會議終以擴充辦法必須寛籌欵項現值國家財政十分困難殊難設法日前廕大臣在陸軍部特邀濤朗两貝勒曁度支部澤尙書提議擴充南省製造局並在北省創設一大製造局以儲軍實時朱京堂亦在座朱意南北两省必須同時並舉濤朗两貝勒意則謂目前情形北省軍備重於南省且同時並舉現又無此財力不如先就直隸省創設一大製造廠供西北軍備之用南省則暫緩擴充較易爲力惟廕大臣則謂吾國地方遼闊現值海禁大開僅恃一廠恐供不應求且各國現雖日言保持和平實則對於作戰之計畫及製造軍械日夜籌備一若旦暮即有戰事者然今吾國外患之亟百倍於昔鎗械子彈若非寛籌足敷十餘年戰爭之用斷難立國云云 
又聞陸軍部前此疊經籌議擬將各省槍礮廠一律裁撤攺設南北两廠南廠卽就漢陽槍砲廠設法擴張而北廠則擬以保定一處移往太原計畫其爲周密現聞此稿呈送軍諮處後濤貝勒不以擴張南廠爲然巳將此議作罷矣 
時評 
[外交之强横如彼]  
　　吾國日日望交涉之攺良。而攺良之結果今果何如。吾人日日望了結之和平。而和平之實際。今更何如 
謂爲吾國近年漸知寶愛權利乎。然多一次交涉。則多一次失敗。雖欲達其攺良之目的。而國勢積弱。有不得不隱忍而甘心者。乃外人則巳甚恐修約時之爭執。不若乘吾國之不備而先行威嚇矣。 
　　謂爲吾人不欲和平了結乎。然自接到强硬公文後。初不敢交付保和會。公平商判。亦不敢以一矢相加遺。背城借一。而惟以親持照會至俄公使署要求垂憐。不曰切實遵行。卽曰從長計議。得一言笑語。方自以爲和平了結矣。乃吾人愈欲和平。而外人愈不欲和平。恰克圖之增兵尙未稍息。而伊犁之佔據又實行矣。 
　　嗚呼今日之外交果足恃乎。抑不足恃乎。果寶貴强權乎。抑遵循公理乎。吾人蚩蚩。有不得而知矣。 
[自治之風潮如此]  
　　自治者。所以救官治之窮。而爲人民謀樂利者也。乃不謂以樂利斯民之舉。轉爲擾亂民生之階。數日以來。華亭川沙鄞縣等紛紛暴動彼此接踵。或以民。或以僧。或以抗捐。或以佔用廟宇。是豈愚民之愍不畏法乎。抑亦在事紳董之辦理不善。有以階之厲也。 
　　記者曰。各地之風潮紛然競起。夫豈盡是二者之過與恐彼高拱民上之官吏亦不得辭其咎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[貽榖贓案竟就此了結矣北京]  
　　巳革綏遠將軍貽榖自交法部訊問後嘵嘵置辨抗不承招迭飭後任將軍信勤就近確查案懸三年迄未定讞而人言藉藉賄賂横行幾有推翻前局之勢去秋始據信勤覆到日前法部定讞後奉旨發往新疆効力贖罪茲悉原奏略云查辦大臣覆奏各欵除誤殺台吉業經定擬具奏外以巧立公局及匿欵不報朦放站地爲大宗此次信勤覆稱貽榖侵冒各欵除售奬一欵及郡旗借本一欵尙待查訊追繳外其可確指之數計共侵冒庫平銀六十一萬一千八百八两零業巳吐出融銷庫平銀一十四萬七百五十三两零巳經查封備抵庫平銀八萬一千六百三十五两零有欵可扣者庫平銀二十一萬四千九百五十八两零尙應追庫平銀一十七萬四千四百六十两零擬請飭部俟表册到後分别追繳等嗣於於七月間據信勤派員咨送表册到部臣等詳加披覽就表册所列與原奏一一稽查其册内所列公司有東路西路之分西路公司又有前截後截之别幅員寥遠欵目轇轕萬緒千頭紛糅交錯事關重臣要案調查者如有一字之虚被查者將受一字之枉自非按欵清釐不能别輕重而成信讞當飭承審司員逐細鈎稽分欵列册每欵查畢即繕單呈由臣等覆檄隨時指示其中欵目繁多有屬貽榖一巳者有屬辦墾各員者有欵屬侵冒而應列追者有欵出有因而尙可原者（中略）臣等詳加察核該革員貽榖以受命督墾之員爲假公漁利之計信任羣小不恤邊氓東路公司以私股爲商股西路公司以領地爲贖地地價名目旣未奏明另租等項又未入告國家所有土田臣子據爲利藪本公欵也而稱爲墊欵本少付也而指爲多付所人花紅餘利無非地價渠租所取地價渠租無非民財國帑以及渠工浮冒種種欺朦原查大臣鹿傅霖等旣直揭於先接任將軍信勤復詳查於後再三審愼委屬纎细靡遺現據信勤表册所開除融銷及查封各欵扣抵外實止應追銀一十七萬四千四百六十两有奇並無原查二百餘萬之鉅而貽榖名下及經手各項計合十萬有零姚學鏡名下一萬一千八百八十二两零景褆經手六百二十二两零其餘六萬一千餘金仍責償於零星股户及各借户條分縷晰辦理不爲不公疊飭承審司員提同該革員等分别根追貽榖不惟於經手及表册所列彚追賠償各層並未絲毫承認卽明明在公司朋分之利益亦稱有奏案可憑明明在公欵内濫列之開支亦執各省外銷爲例甚至欵有轇轕則求調閱原卷事無左証則求傅質墾員極其護飾之工推卸之巧爭執之堅幾不至盡翻全案不止姚學鏡等供亦略同臣等竊以畏罪狡供係屬人情之常原不必爲姚學鏡等深責但如貽榖躬膺邊寄巳閱多年豈不知大臣對簿公庭理宜引咎而乃嘵嘵置辨曾不少撓脫非大有不慊於中何至掘强若是抑非實有負屈之處何至衆口不移疊事尋求頗窮擬斷然旣經原查覆查之得實又豈能長任拖延爰飭各該讞員就貽榖等屢次親供與表册平心鈎算據稱如東西路公司自取公費前後截提用平餘並左右翼報銷及短交等欵均非持之無故計尙應剔去六萬餘金餘仍按數飭繳覆提貽榖等告以此均係册列應追之欵事關官帑豈能稍事通融特援罪疑惟輕之義亦不敢壅於上請究竟能否獲免則須出自天恩貽榖等北向跪聆頗知悔責而於各項欵目堅執如前此則旬月來研訊確情與夫核算大概不能不凟陳於君父之前者至各股户借户六萬一千餘金亦在應追之列惟查鑪户半係墾員大都京外服官在局入股分取花紅本係按照該公司章程自會計以上各員均准自入股本一條辦理且經查辦大臣覆奏業將保案撤銷其股本亦據信勤山稱悉數扣抵則其不敷之欵似難再事勒追總之貽榖旣恃公司爲藏身之固復假渠工爲侵冒之媒其帮同聚歛者固難曲予寛容而實在因案牽連者亦應量爲區别特因該革員等並無自認供語信勤奏報亦未到齊遂致無憑懸擬查上年奏結丹丕爾一案欽奉諭旨着俟墾欵查齊覆奏再行請旨等因欽此現欵項旣經查晰要案未便久懸應卽照信勤奏陳確數分列清單酌追先行擬結查律載監臨主守詐取所監守之物係官物以監守自盜論又例載監守盜錢糧入巳數在一千两以上擬絞監候勒限一年追完限内全完死罪减二等發落又侵盜錢糧入巳數逾一萬两以上者不准援免各等語此案巳革綏遠城將軍貽榖督辦墾務宜如何奉公潔巳惠民恤蒙乃竟以設立公司爲名於東路則假託商股浮收地價於西路則藉口贖地修渠冒取墾局地租及鶯粟另租等項據信勤奏報實數共應追一十七萬四千四百六十两零該革員約佔十萬之譜雖據訊内有可原數欵尙應繳四萬一千九百有餘計數巳在一千两以上查租價雖取之民間地畝究係官物應仍以監守自盜論己革知府姚學鏡身充西墾局總辦於各旗租項及加色平餘短交一千八百餘两訊係零星尾數尙非有意侵欺惟於杭錦押荒據信勤册稱確有扣留情事不得謂非入巳計與貽榖分攤各半爲數巳至一萬亦屬監守自盜以視貽榖厥罪惟均按例罪應擬絞其前擬誤殺丹丕爾一案罪止發往新疆自應從重問擬恭逢光緒三十四年十一月初九日恩詔該革員等均係侵盜錢糧數逾一萬两以上不准援免仍勒限監追限内分别巳未全完再行核辦惟貽榖曾任一品大員姚學鏡係官犯仍恭候欽定巳革道員斌宜職掌收支造辦左右翼報銷據信勤册稱浮冒至十二萬两其無著者尙有一萬一千八百三十 
 
 

Page 11

 
 
七两零本難保無侵漁情事惟原册係籠統數目並未逐欵指明現據訊明欵歸實用度支部業予核准有案可稽似未便過事吹求據此以人人罪巳革知州景褆徵收站地房基地價違例多取雖有不合第欵係歸公尙未入巳其札文嚴厲委非該革員所爲卽經手所分公司餘利六百餘金亦係照章收取衡情均不無可原查該革員等原經查辦大臣擬發新疆本屬情輕法重今旣訊無貪黷不法情弊景褆並因聞拿投首確有畏法之心若因迴護原查仍從嚴比非惟不足以資折服轉無以示朝廷彰癉之公况該革員等事犯均在赦前並非在不准援免之列應請准予援免景褆應追欵項並免著追 
分類新聞政界 
[川沙自治風潮近訊松江]  
　　川沙鄉民搗毁自治局學堂聚衆不散業巳四誌本報茲悉松府戚太守先接成司馬要電巳派飛划師船六號馳往彈壓旣而復接密電乃趨謁中營余參戎商議一切即親率鹽捕槍艇帶以小火輪於初五黎明親往川沙矣 
[鄞縣僧界搗毁自治公所紀聞寗波]  
　　鄞縣城自治前經借萬壽寺爲公所而鎭鄉之自治公所亦多由官紳協議借用庵寺各處寺僧因此有願退讓者有被驅逐者茲聞初四日各處寺僧前來郡城僧敎育會開會提議對付方法當由衆僧蜂擁至道府縣各衙門要求規復舊寺者巳有百餘人經鄧太尊諭以靜候核辦始退旋復至萬壽寺鄞城自治公所衆僧聚集約有二百餘人遂出其野蠻之舉動搗毁什物並聞區傷自治職員詹某手腕當經鄭大令馳往諭解矣 
[鎭郡董事會開會紀略鎭江]  
　　鎭郡董事會於初三日午後二時開臨時會到會者約五六十人（一）總董吳澤民君辭職由議長楊振聲爲各議員代表竭力挽留（二）提議船行抽厘船帮反對公决擬由商會代辦（三）報告一年執行事件及實行事件（四）報告出入欵目（五）宣布某姓地基爭執事（六）鳴鈴散會 
[首府分科治事之敷衍武昌]  
　　卾省司道各署均經分科辦事雖未卓著成效而從前延擱之習需索之弊則巳一掃而空刻武昌府趙楚江太守以該衙門表率十城事極衝繁雖刑名案件劃歸審判高等地方两廳訊辦而行政事件仍屬不少所有原有各房應照新章攺爲十科業巳飭各房經承各就原有房廳略加修飾各榜其門爲某某科其經承人等則另頒諭帖攺名某科書記員清書人等則派充繕生一俟將陋規雜費查清後卽按等酌給薪水以副名實 
[法司詳復模範監獄執行刑罰辦法杭州]  
　　提法司李橘農廉訪近日具詳撫院略謂查監獄爲執行刑罰之塲所模範監獄尙未成立自應妥籌辦法以期適用本司前詳以運司河下候審公所攺爲罪犯習藝所專收判决徒流罪以下輕罪人犯俟模範監獄成立後卽將府監溝通作爲分監均奉批准在案現在審判廳開庭所有各案判决徒流以下輕罪人犯即以此項罪犯習藝所爲刑罰執行之地當習藝所未竣工以前逕由各該廳解送遷善所覊押其重罪人犯仍發縣監收管 
[浙藩嚴催各屬田地山蕩之報告杭州]  
　　浙省應征民間地丁錢漕幅圓較廣勾稽不易卽經第一届諮議局提出議案刋行徵信册嗣因需欵過鉅庫藏困難是議業巳作罷現在籌備預算全伏舊有由單而州縣視同具文延不造報茲經吳福茨方伯特札嚴催畧稱照得各屬地丁正雜錢糧例應於開印以前將原額田地山蕩人丁等項各若干每畝應征錢米各右干統開細數清册纂明易知由單詳候核發刋刷塡明産畝糧額按户頒給作民間易於輸納歷久飭遵在案所有各該縣應造宣統二年分征糧科則册單迄今未據送到合亟馬遞飛札飭取札到該縣立即遵照將應造前項册單尅日送司核辦毋得違延干咎 
軍界 
[蘇撫撤回徵兵局原因鎭江]  
　　蘇撫程中丞前派員分赴蘇松常鎭太各屬設局黴兵茲忽電令一律撤局回省茲探悉其原因蓋中丞從江南徵兵總辦陶道駿保之條陳擬攺設常年徵兵局一切章程均須另訂立卽將前設之臨時徵兵局一律裁撤現鎭屬四縣一廳各徵兵局均於日昨撤局回省銷差矣 
[豫匪王老八虎京獲湖北]  
　　豫匪王老八虎前率其黨在湖北隨州厲山鎭地方搶掠殺燒擊敗防軍奪去槍械馬匹經卾督飭派前左两路防營統領各派軍隊至隨會同豫軍合勦詳情巳紀本報現悉卾軍於前月某日在邊界與該匪接伏拏獲匪黨二名格斃四名官軍陣亡者有哨弁陸金臣一名兵八名幸豫省防軍巳至两下合圍該匪乃敗由河南唐縣而竄適遇豫軍馬隊遂將王老八虎拘獲並捕匪夥數人豫撫寶中丞因王老八虎爲著名刀匪飭緝七八年未獲應在豫境伏誅以快人心而伸國法是以電致卾督將該匪勿庸解卾卽交南陽府訊明正法俾昭炯戒 
[欽廉新練軍業巳陸續裁遣廣東]  
　　欽廉新練軍两營裁遣退伍目兵一案經袁前督于去年電飭郭道人漳分期陸續裁遣祇酌留數隊以顧冬防俟來春時再一併盡數遣退即由兵備處派員前往募補以免邊防空虚等因茲聞郭道奉電後經巳遵照辦理飭令該两營管帶于去年七月初一九月初一等日將該两營練兵共遣退五百一十一名每名各給予恩餉然後始行遣散現郭道特將給過恩餉及辦理裁遣各費用逐一列報移送藩司核銷矣 
學務 
[王提學又擬抽提各屬學欵武昌]  
　　王次泉學使以鄂省學欵向稱支絀自部中將鹽斤要政加價提去四分之三後辦事愈形困難各專門學堂無不岌岌可危現雖奏請暫行免提而部議主駁勢巳難望挽回籌劃再三惟有將各州縣向章認繳之五成賠欵攺學堂捐增加二成共凑七成上解如各州縣學堂經費不足亦當酌量裁减共體時艱現已詳請鄂督核奪矣但各州縣惟恃此五成賠欵吸辦學今又抽提二成祗留三成各屬學務愈難辦矣 
[全浙師範生定期赴部覆試浙江]  
　　浙提學使袁樹五文宗以浙 
 
 

Page 12

 
 
江全省两級師範學堂優級歷史地理選科學生十八名理化選科生二十名博物選科生二十五名數學選科生十一名於光緒三十四年四月遵照師範選科簡章第三條資格選取入堂至宣統二年五月肄業两學年期滿舉行畢業考試經該堂監督將各該生履歷課卷由司督同學務公所人員嚴核監考評定分數計歷史地理選科取列最優等祝穎等五名優等程勛等五名原列優等困主課分數不滿降列中等之宋作梅等五名中等林璧等三名理化選科取列最優等王錫鏞等四名優等李周崧等十名降列中等之諸葛儒等三名中等陳忠漢等三名博物選科最優等陳振鰲等三名優等黄學龍等十三名降列中等之毛輶等四名中等陳文鼎等五名數學最優等姚鑑等六名優等孫士達等四名降列中等丁炳中一名除由司造具籍貫科學年歲姓名清册通飭各屬勸學所介紹相當學堂儘先延聘服務外並令以選科畢業最優等祝穎等十八名照章於本年三月内赴部復試巳業先期傅知各生於二月二十五日來司領咨飭令隨帶文憑於三月初五日以前一律赴部投到云 
實業 
[厦門鐵路岌岌可危之現象福建]  
　　厦門鐵路自嵩嶼起至江東橋止計長三十里去秋業巳開車每日所收坐客貨物賃金多者五六十元少者二三十元不敷開銷甚鉅而路局股欵上年息借交通銀行五十萬行將告罄今工程日長需欵甚亟羣議如能築一鐵橋達漳州則客貨每日收資必數百元上下再接造至龍岩州則生意更旺經各股東會算約需三百萬方可竣事當於本月初一日由各股東開會籌商進行之策（一）目前停止工程（一）减裁局内工程師及各司事并减少薪水（一）請總理陳伯濳閣學回厦商議即請閣學出洋招股以便前達漳州全路完工各股東均簽字而散 
[呼倫漁業權又將不保黑龍江]  
　　臚濱府境呼倫池魚産繁多肥而且美係天然莫大利益久爲俄人垂涎去歲八月間華人榮忠華集股創辦漁業公司數月以來辦理均不得法以致資本耗盡冬月俄商會帮辦某乘隙借給該公司羗洋四百元言明年底交魚立有合同至期該公司無魚無洋交還俄商會帮辦毫不介意歲杪又借給羗洋五十元以資年底應用昨聞榮某密與俄商會帮辦新立合同將公司利權作爲三股每股羗洋四百五十元該公司一股俄人一股漁夫一股並訂明魚夫准俄帮辦自招督率在呼倫池網魚合同定期五年爲滿云 
[蕪湖農會開成立會紀事蕪湖]  
　　蕪湖農務分會於初二日下午假明遠電燈公司大廳開成立大會各界到者約三百人官界李葆林參戎謝宗培遊戎警務公所丁幼蘭太守蕪湖縣何敬敷大令等紳界劉慧之李仲絜两觀察呂仰南主政等商界湯善福直刺等至三時摇鈴開會首由總理經君緯臣宣布開會宗旨次長官讀勉詞商界學界報界醫界自治公所等各致頌詞本會讀答詞本會會友致祝詞學界陳君省齋職員姜君少廷等更番演說略謂諸會友宜各思興利除弊不可爲人帮訟諸君今日之光臨實敝會之榮報敝會嗣後倘負諸屬君之望即係莫大之恥辱榮幸歟恥辱歟在吾各會友自爲之而巳遂即摇鈴散會 
雜記 
[書差之運動何如鎭江]  
　　鎭郡各署書差營私舞弊時有所聞近值審判廳成立所有民刑訴訟自應師司法衙門專管而縣署各書差等聞此消息異常恐慌巳各出其手段運動攺歸審判廳充當書記庭丁矣 
[監學之興會不淺湖北]  
　　湖北通山高等小學監學劉光刻將所著周易學緒言儀禮學緒言周官學緒言三種呈請提學司審定王次泉學使批以大學八目次第一貫不容割裂羣經廣大悉備任舉一經窮其義藴所有皆足以綱紀民物賅括古今該緒言三種裂大學之目以分釋易禮旣失大學之旨又没羣經之尊至牽引西人以天文學釋乾乾象不僅爲天羅舉天文學說亦不足以盡乾之義况所舉者爲天文學說之皮毛似此類推無可採錄據以詳請代奏斷難准行該生有志講經應再濳心研究不必輕爲著述仰即知照緒言發還 
[鄉巡之野蠻如此吉林]  
　　吉林烏拉街一區李巡長與懷巡長帶領警兵數名至距街八里之小孤屯白某家捉賭時新正八日白子年甫十六見警兵突至駭絶躍入泠水缸中藏匿警兵瞥見迫令出缸而渾身淋漓下體巳濕透凍僵該警等猶使其强横手段不許更換衣袴復以繩穿髮辫帶區辦罪及到區時該童下體巳氷膠不能脫卸警兵乃用火烤燒以爲戲樂哀哭聲嘶悲惻四境該區官復擬責訊及見其两股巳青腫大如腰圍勢將倒斃遂令暫行歸家待平復之日再行投區結案云 
談屑 
[大員韻事（奇）]  
　　綉幔沈沈。鴨爐烟細。錦屏四照。寳炬交。輝此廻霞帶練之華堂。實爲某大員燕居之所。 
大員龎眉華音。修髯繞頷。作商山四皓狀。顧豐頤廣。下若代。表其雖任方面。無損於養尊處優者。大員膝上擁一歌姫。妖妙無倫。爲年可得十五六。其旁則側侍者三五輩。環肥燕瘦。各臻其妙。而髫齡稚齒。度皆不逾二八。大員手執檀板。口授京腔。令擁置膝上者。按其音節以相唱和。側侍者或歌。或舞。偶有誤則執檀板以指揮。殆不啻諸葛羽扇。謝公塵尾。歌舞未闌。逸興更發。忽置歌姫於地。傅呼曰來。　斯時廊下即有二三僕從。鳬行鶴步。以趨至大員之前。大員　其前列者鄭重言曰。汝其速往某班。假演劇之　若干襲。余將與姨太太輩。盡今夕之樂登台試演。汝輩亦得作壁上觀也。僕敬諾。匆匆去。 
　　巳而衣至。大員果與諸姫合演。笙管嗷嘈。歌聲滑烈。奈何欲喚。梁塵驚飛。大員得意甚。回顧諸姬曰。我孰與梨園子弟勝。則皆諛言曰。大人春秋高。而聲容乃如三河年少。此技殆由天授。梨園子弟。烏足。與大人校短長。未完雜錄 
[吾國人之世界觀]  
　　合肥王氏環游全球後。嘗就所歷十一都之景象。以四種寓言。描寫出之。語頗忍俊。節錄如下。 
　　一以人喻。栢林如一儒服儒冠。臯比坐擁。講經世治用之學者。壁壘森嚴。一空倚傍。巴黎則一詩酒名。士善琴善奕善。畫非不風。流也。然名士氣。未免太重。維也納如一講散體文者包羅萬有。然不斤斤於陽湖桐城。門户之見。布達備斯德。如一翩翩公子。裼裘而來。灞岸騎驢尋梅踏雪。羅馬如一金石學者。又如天竺山僧。跌坐說法。君士。但丁如一紈袴子弟。初學入官。不脫夜郎自大之習。森堡則如狡獪富。商濫厠縉紳隊中。腐俗氣未能。除去雅典。則如秦淮美人。兼嫻文藝。一趨一。步楚楚動人。馬德里如。粗豪軍人。酒酣。競馬斯德賀倫如燕趙俠士。擊劍高歌。倫敦如一談性理學者。廉隅自飭。亟又久事游幕博。通社會之情狀。 
　　一以花喻。栢林則芍藥。巴黎則牡丹也。維也納則秋水芙蓉。布達備斯德則春。日櫻花也羅馬則老圃之。寒菊。君士但丁則野池之殘荷花。森堡。則薔薇。雅典則。海棠也馬德里則老梅。斯德賀倫。則丹。桂也。倫敦。則如。盆栽叢蘭。香遠益清。[  （未完）]  
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[民政部奏遵章調查第二次人户總數摺併單]  
　　奏爲遵章調查各省人户報明第二次總數謹繕清單恭摺仰祈聖鑒事竊查原定籌備事宜清單内開彚報各省人户總數爲臣部第三年與各省督撫同辦之件宣統元年閏二月二十三日臣部復經具奏遵旨妥擬籌備未盡事宜清單内開宣統二年督催各省將上年未經清查各地方之人户總數照章調查一律報齊等語奉旨依議欽此欽遵通行在案所有本年應行調查第二次人户總數迭據京外各處陸續塡送到部經臣等督飭司員詳加覆核其有造報不符或辦理未協者卽分别駁回或指令更正現據依限報部者則有京師内外城順天府及奉天吉林黑龍江直隸江寗江蘇安徽山東山西河南陜西甘肅新疆福建浙江江西湖北湖南四川廣東廣西雲南貴州等省京城八旗内務府京營四郊左右翼東陵西陵馬蘭泰寗两鎭熱河察哈爾密雲山海關福州青州綏遠城西安涼州伊犂成都廣州科布多西寗庫倫烏里雅蘇台塔爾巴哈台川滇邊務等處其江寗京口杭州寗夏荆州各駐防尙未報到業經臣部咨催赶辦至山東安徽浙江新疆湖北廣東雲南等省及右翼所管雄縣駐防經臣部駁回覆　更正統俟造送到部卽彚造各省第二次查報户數清册通咨京外各衙門備案以符定章其提前查口塡表送部者除吉林黑龍江直隸江西貴州等省及正藍旗漢軍内務府右翼五處均駁回覆查更正外其京師内外城順天府山西浙江四川等處及鑲黄旗漢軍鑲白旗漢軍密雲山海關廣州科布多各旗駐防均經臣部覆核無異其上年未經造報人户總數各處除杭州京口两次均未查報外如黑龍江江寗山西甘肅江西四川等省川滇邊務所屬及内務府左右翼東陵西陵馬蘭泰寗两鎭伊犂綏遠城江寗福州廣州涼州西寗塔爾巴哈台等處駐防均經補報到部或加入第一次彚造户數清册或併歸第二次查户辦理務期循名覈實不厭求詳一洗敷衍之風庶少疎漏之弊現届年底統計之期謹將京外咨到人户總數另繕清單先行奏報所有遵章調查第二次人户總數緣由理合恭摺具陳伏乞皇上聖鑒謹奏宣統二年十二月十七日奉旨該衙門知道欽此 
　　謹將京外第二次查報人户總數繕具清單恭呈御覽計開京師内外城正户六萬八千五百六十一户附户七萬零九户順天府所屬正户六十萬零七百九十七户附户九萬一千八百九十九户奉天二十八屬正户五十四萬九千九百一十户附户二十四萬九千九百二十六户吉林全省正户四十二萬二千七百八十一户附户三十一萬六千六百八十户黑龍江全省正户十四萬五千九百二十九户附户九萬五千零八十二户直隷全省正户三百六十萬零六千九百三十六户附户五十五萬七千一百五十三户江寗各首縣正户八十萬零七千九百零九户附户十七萬零零九十七户江蘇全省正户一百六十九萬七千四百九十九户附户四十七萬二千六百二十九户安徽全省正户二百四十八萬六千八百九十六户附户六十五萬四千二百八十八户山東全省正户五百一十四萬三千六百九十九户附户二十三萬四千一百七十三户山西全省正户一百五十二萬零零三十一户附户四十七萬零四户河南全省正户三百九十六萬九千三百零八户附户六十九萬千二百五十八户陜西全省正户一百三十一萬九千二百一十户附户二十八萬二千二百三十四户甘肅全省正户七十一萬一千户附户十九萬五千六百三十九户新疆全省正户三十八萬五千八百四十五户附户六萬七千六百三十二户福建全省正户一百六十九萬九千零六十七户附户六十七萬七千七百八十八户浙江全省正户二百五十一萬四千六百三十五户附户一百三十六萬三千六百七十七户江西全省正户二百二十八萬七千四百二十一户附户一百零九萬八千九百零七户商埠正户二萬零五百零九户附户一萬六千三百一十六户本籍船户九千零二十三户客籍船户七千六百九十七户[  （未完）]  
本埠新聞 
[體恤自北而來之旅客]  
　　字林報載初六日北京電云政府巳依上海官塲之議凡在天津大連秦皇島巳得衞生處驗過證據之旅客前往南方各口岸經醫查騐後無庸再行扣留 
[王子亭竟挺身而出耶]  
　　榮記報關行主金琴孫於去年九月二十六夜遇仇被害後卽由總巡捕房探目李星福赴靖江縣境將形跡可疑之王三移提來滬解送上海縣訊據王供金案並不知情實係該處砲艇武弁王子亭囑令承認圖得賞洋五千元等情曾經田大令將訊供情形詳請江督張制軍飭令王弁來申對質在案茲悉該武弁奉到江督札交後巳於前日來滬投縣候訊矣 
[規定春季議會之時日]  
　　城自治公所定於十三日起開春季議事會本巳規定每日下午四時二刻開議至七時二刻止茲聞各議員以春季較冬季時日略長且各員俱别有職務是以商請議長將開會時刻展至下午五時起至八時止巳交董事會核准照辦矣茲將議事日表列下二月十三日起每日以午後五時至八時爲會議時間請於四時三刻以前到會（第一次會）第一日議董事會交議各案之應否提議並宣佈决算案第二日議議員建議各案之應否提議（第二次會）第一第二两日討論董事會交議各案第三第四两日討討論議員建議各案 
第五第六两日審查决算案（第三次會）决議全案以上排列日期如議畢較早得將下一日應議之事提前開議如議畢較遲得延長之 
[縣署押犯之有幸有不幸]  
　　本縣田大令因近來待質自新两所時疫流行患病猝斃者巳有數起是以特揀案情稍輕者授意于承　讞酌量保釋茲將保釋各犯開列於下前年聚衆拆毁浦東紳士房屋案犯祝龍生丁毛毛婁縣移送形跡可疑案犯陳高順勒斃浦東女子 
 
 

Page 19

 
 
周雪英案内牽涉之從犯張毛毛公共公廨函送竊犯邊才桂張才法 
[魏清濤所如輙阻]  
魏清記木作主魏清濤控作頭應文森圖賴代付租地墊欵一案前日由法公堂傅訊中西官先向原告曰查得此案爾曾與美商羅區聨合在英美公堂具控巳由美領事電達駐京美使與外務部交涉須俟接到美使回電方可定核今又至本公堂控告碍難准理旋據原告禀稱此次係禀奉道憲批示飭投法廨控追聶司馬復向原告曰苟欲本廨辦理須將英廨控案註銷否則須奉道憲札飭方可訊理諭畢一併斥退 
[覆訊串吞水脚案]  
　　英商太古公司控用人吳渭川與恒泰報關行主張炳生串吞水脚銀两一案昨晨復由公共公廨寶讞員會同英康副領事升坐特别公堂研訊原告代表哈華托律師偕見證某西人上堂譯稱吳渭川用空震康票銀早經供認且有帳可查應請澈究旋據見證衞炳卿投稱所有海帶等水脚銀两向由吳渭川收取交於商人入帳所欠水脚銀两自應由吳担任訊之吳與張炳生仍延穆安素愛理司两律師代爲辯護並稱原告所控係刑事案件如無實在證據應請將案註銷判張仍交保吳還押候禮拜四午後復訊核斷 
[韓人與妓女之交涉]  
　　韓人　荷記在公共公廨控告同春坊妓女花筱仙圖吞所租值洋一萬餘元之珠兜珠飾一案前日午後由孫襄讞會同日副領事岡本武三君傅集人証研訊先由原告代表日本律師村上投稱花妓所租珠飾各物由鴇婦丁王氏即胡三姐担保去年花妓家被火焚燬後曾央妓傭大阿金與原告商議托稱珠飾巳燬願賠洋四千元原告不允被告竟置之不理應請究追訊之胡三姐延穆安素律師辯稱查此項珠飾係原告親戚某華人之物两造均是華人應歸華案訊理共妓亦延日本律師福崗辯稱被告所租珠飾於晚間卸粧後交於大阿金收藏現巳被焚並非有意吞賴質之大阿金供稱前在　姓處爲傭現在花妓家内所有珠飾係由花妓自向原告租帶每晚由婦人收管實因鄰居起火不及取出以致被焚孫襄讞商之日領判被告各人一併交保候會商堂諭飭遵 
[典史兼署主簿]  
　　本縣主簿孫立幹少尹傅楨因病出缺巳誌前報茲悉蘇藩陸方伯業巳諭飭田大令轉派捕廳趙敬臣少尉煕暫行兼署大令卽於昨日將主簿印信飭丁送交少尉俾便卽日視事 
[女醫生慨任治疫]  
　　本縣待質自新二所各押犯傅染疫症相繼斃命官醫副手馬某前日亦因到所治病自染疫症以致有病押犯無人醫治茲由田大令商請南市上海醫院女醫生張竹君女士到所診治當蒙女士慨然允諾卽於昨午率領男學生二人到所將各病犯逐一診治共有四十餘名之多診畢後女士命將帶來之除疫藥水两桶在病犯身上及押所上下灌注一週並令開放窗牗冀除疫氣而進空氣云 
[中國青年會今晚開會]  
　　中國青年會定於初八晚八時開第一次衞生演說會請英工部局醫員史君演說時疫問題並請仁濟醫院張汝舟君傅譯華語分送疫症說明書并請英按察使蒞會主席殿以活動影戲以助清興 
城内 
[舉行春祭]  
　　今日爲致祭文廟之期滬道劉觀察巳於昨日諭飭所屬文武各官於昨晚三鼓時齊集文廟挨班行禮本縣田大令亦預着辦差人等前往籌備一切 
[展限理欠]  
　　高七順因欠欵被控由縣押追在案前晚經田大令提案訊比高供巳託親友調度將次就緒求恩寛限判再限廿天趕速清理違干血比仍令還押 
[局批彚錄]  
　　一路巡警分局批王金氏禀云爾夫王省卿在外冒充局差索詐得賄質証確鑿並據親供勒當張阿虎領衣得洋三元五角不諱經本正巡秉公訊判責押攺過局一年孼由自作其又奚言來詞乃謂先被曹鶴山敲索英洋六元復遭誣陷如果屬實當時何不具控即爾夫豈有不在局供訴之理至錢阿秋之妻臘梅係由張阿虎之姊章張氏誘同匿住並經詳鞫得實張阿虎並無勾引拐逃情事另案判結該氏乃不特爲夫希冀漏網轉欲誣入人罪尤屬奸險可惡特斥又批陳茂英禀云旣稱陳少卿抗不遵理候飭傅两造並吊齊簿據到案核明斷諭以免訟延着即遵照又批邱正榮禀云案經訊諭程椿林取保限繳據禀前情候飭傅店保蔣義興着交追理 
[道瞏紀事]  
　　候補同知駱成駿試用通判陳希藩太湖水師統領劉映來候補主簿應寶宗昨均到道禀見 
南市 
[攺良厠所]  
　　十六舖泉漳會館馬頭之大糞坑前因妨碍衞生巳由自治公所路政處傅諭坑主於去年冬間塡塞茲該處各商民因諸多不便議在原處設立攺良厠所即由梁東昇水菓行陶正昌碗店合太衣莊等具禀自治所昨奉批云該處坑厠因穢臭不治有碍衞生業經飭塡在案據禀在原處攺造西式厠所並派人逐日清理應將圖辦法及樣呈閱再行核諸可也 
[紏衆賭博]  
　　小南門外糖坊弄南貨公所餘屋内所住之姜某近來每夜至北市紏人到家大開賭博前晚被某號崗巡聞知入内偵查因有栅門阻止不克進内遂即回報南區移請裁判所飭傅究罰 
[婦人聚賭]  
　　自治公所警務處蔣巡長前晚在新北門外城脚畔查見周魏氏家紏衆賭博報告警務長派同巡士前往拘住施阿二王阿三朱阿慶鄭文標王賜祿邢阿三張春餘等多人連該氏解至警法當值處詰問明白飭各罰洋五元充公從寛斥釋賭具銷毁　 
[累及帳房]  
　　婢女華華前被主人陳明　之妻酷虐由隣人朱福卿報告南區傅同該婢移送裁判所留候訊核在案刻因陳明孫夫婦均巳逸去將陳之帳房儲友生提案判令存洋二十元出外予限三天尋交陳夫婦到案候究否則將洋充公該婢發堂留養 
閘北 
[出店被疑]  
　　閘北永順里後面永興繅絲廠前晚失竊湖絲十小包約值銀六百两昨將出　陳阿小吳桂芳薛炳生周應生宗有林等送至四路分局經黄正巡官研訊一過判薛周宗三人交保暫釋陳吳二人押候親往察勘情跡再行覆訊 
[拐逃寡婦]  
　　江北紀才高前日至四路分局控告黄正秋誘拐寡妹滕紀氏昨經黄正巡管集訊紀供妹子巳被黄誘至輪船碼頭由小的追回質之黄與紀氏均不供認判氏戒責二百下交兄具領回籍黄笞責三百板拘留十天 
[聚賭罰洋]  
　　明晚有住居總局路之王朝壽紏同李阿祥金世忠錢阿五孫子榮等在家聚賭被巡士　悉一併拘入四路分局昨經黄正巡官訊明判王罰洋四元李等四人各罰洋一元飭具攺過結一併斥釋 
[情虚畏避]  
　　某學堂　司曹連根圖賴共夥胡榮坤押櫃工洋四十餘元並串同駱某以商會出名函致四路分局誣指胡冒領火食洋一百三十餘元一案前日復由胡禀請究追經巡官飭派地保往提曹不到案當由該保據情禀復請示核奪 
英租界 
[姘夫詐擾]  
　　寡婦陳氏前與陳惠橋妍識 
 
 

Page 20

 
 
近又再醮於新閘路三百五十四號居人蔡紀良被陳偵悉前日向蔡圖詐洋三古元蔡巳允許十五元詎陳尙不甘心蔡即偕同見証湯子山投訴捕房派探將陳拘押昨解公堂經德襄讞會同美仇副領事訊悉前情判押捕房两月以儆 
[兄嫂專横]  
　　肇勤路六百七十五號住户胡老三之妻徐氏私將夫妹胡阿連用鐵練鎖住昨被捕房查悉將氏與阿連一併拘送公堂訊據阿連供稱兄嫂將我配一年老丈夫因此不愿時有怨言致被鎖住求察訊之徐氏供　夫妹巳許與張姓張尙年輕夫妹自亦見過因其别有所屬欲圖逃出是以鎖住判胡女暫留棲流所徐氏押候傅到其夫再行訊核 
[婦人短見]  
　　王毛氏前日在楊樹浦附近荒地上用刀自刺咽喉被九百五十號華捕查見救入捕房轉送公廨昨由官媒解訊據供丈夫向爲木匠日得工資無幾不能顧家因此圖盡判即開釋並諭以後勿再輕生 
[不認誘匿]  
　　龎王氏因將甬人單林生之妻邵氏誘匿被控昨由捕房派探將氏拘解公堂訊供不認判氏交保着交供出之王啓其到案讯核 
[買良爲娼]  
　　震澤人費百慶之妻張氏即費阿全與女巧官於去秋被人誘拐來滬押入鴇婦王陸氏花烟間内爲娼茲被費深悉控奉震澤縣派差持文來滬投禀公廨簽差協探將費之妻女及王鴇一併查獲昨解公堂訊究中西官以王鴇不應買良爲娼着押女所一月費張氏與女一併留候備文交差帶回歸案訊辦 
[抵單不贖]  
　　李金榮控林金生抵軍不贖案内之保人林桂生韓子林昨由差探傅至公廨過堂候訊 
[展限繳欵]  
　　沈芝才即沈阿狗係沈南屏之子前在租界内充當糞頭去年因驅鄭川山洋二百元並揑造婚據騙吞沈晉卿茶禮洋一百四十元被控於今正初八日由公共公廨中西官訊實判沈收押西牢一年限令繳還沈晉卿洋一百四十元在案茲因逾限不交復於昨晨上捕房將沈解廨請示判再押限一禮拜繳清所有存在捕房之金戒两只着即呈案變價先給原告具領 
[葉間行竊]  
　　張文花昨至南京路慶利公司内以購物爲由乘間竊取值洋七十二元之外國緞子當被捉獲送至捕房解廨訊實判押三月示儆 
[因何起釁]  
　　江北人張三寳蔡小妹因將周高羣毆傷被捕一併拘八捕房昨解公堂請究判押候原告傷勢平復再核 
[車夫串竊]  
　　江西路七十四號住户徐少卿控車夫陳阿福與陳富郎姜桂廷串竊值洋一千一百元之首飾等物昨經公堂復訊明白判陳阿福押西牢半年姜與富郎從寛開釋 
[茶房獲賊]  
　　朱春泉於前晚山東路民立報館失火時闖入該館後面盤記棧内竊取項必如之綢縐五疋當被茶房滕阿順拘送捕房昨解公堂訊實判先枷三天期滿再押一月 
美租界 
[押犯病斃]  
　　西牢押犯張連生因病送至工部醫院療治硟至前晚身死昨由捕房車入驗屍所着保報縣請驗 
[養媳媳拐]  
　　新記洪路一百四十三號瞿阿林家之養媳阿秀年十三歲於前日被人拐逃昨瞿報告捕房請爲查緝 
[敲詐姘婦]  
　　俞王氏在吳淞路開設漆作昨報捕房稱被姘夫瞿全全勒索不遂逞兇肆毆捕頭准爲查辦 
[索欠被毆]  
　　裘德耀控北河南路順大馬脚鐵店欠煤洋十餘元向之索計反遭肆毆捕頭諭赴公廨控追 
[德人不德]  
　　德國人某甲前晚在百老匯路乘醉胡閙由一百八十一號英捕拘八捕房押候酒醒開釋 
法租界 
[幸未燎原]  
　　新租界黄河路常唐氏家之女孩阿菊前晚打翻火油燈幾兆焚如幸經隣衆帮同救息昨捕房即將該氏母女傅廨請究中西官姑念未保火險從寛申斥開釋 
[火從何來]  
　　新租界九十四號門牌空屋内前晚忽兆焚如嗣經捕房查知該屋内有魏松林在彼工作故將魏及經管房屋人蔡國昌傅訊蔡供屋主係是洋商託小的經管魏是同夥日間在空屋内工作並不歇宿不知火從何來判一併交保候查明再核 
[屍棺何來]  
　　法總署西官李君在本邑廿三保十九圖内置有基地一方未知如何被人葬有棺木一口李君查知後即飭該　地保陳龍三周俟云前往訊問後因該保不睬復出傅單傅廨詰向據供於今年新充地保不知詳情聶司馬令其出外迅即查明情形禀復候示 
[海上閒談]  
　　上海商界。譎詐萬端。雖徧集全球攝影專家。終不能得其廬山之眞面。貎似遷就也。而心中巳暗爲計論名爲計論也。而實則巳極願遷就。是宜其在商戰世界。可以占優勝矣。雖然其所及見者。甚淺甚近。日甚無道德。欲得目前之微利。則每來之損失不顧矣。欲求一己之得利。則他人之能否受虧不計矣。且有爲虎作倀。使中國利源。日日外溢。而不知巳亦將爲涸轍之魚者。吁可慨巳。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[法政科進士劉冕執上度支部理大清銀行推行幣制條陳詳註（再）（續）]  
政府則可提倡實業興辦大實業公司二十每以司定股本銀二千萬元政府各承受半數共計二萬萬元作成證劵向大清銀行抵押欵項大清銀行受此抵押證劵卽可如數發行鈔票不必準備現貨故大清銀行一加整理則國家驟增鉅欵以興實業而實業又擇其裕稅源而便民生者爲之富强又何難立致耶 
　　按現在政府籌辦新政振興實業均苦無資若大清銀行藉新舊貨幣兌換之機會吸收多數現銀因得以推廣保證準備數目則内而各部外而各省其有欲興實業及發行公債者皆可就大清銀行之保證準備額内貸借資本充其承募以債惟注意宜多爲生産不宜多爲消費否則暴富即爲奇窮之伏根貽害更大 
　　夫以吾國之地大物博四萬萬元之現貨必尙能存在 
　　按日本之日本銀行現金旣有二萬萬元以上（見前表）吾國面積人口八倍於日本而世界之物産比較又銀多於金然則吾國大清銀行現銀至少當存在十六萬元以上現貨旣存在十六萬萬元元則保證準備制限額可定爲八萬萬元（日本保證準備制限額爲一萬萬二千萬元八倍之當爲九萬萬六千萬元）縱令各項均僅一倍於日本大清銀行現銀亦當有八萬萬元以上保證準備制限額亦可定爲四萬萬元（保證準備制限額原斟酌人口多寡生活程度高下而定以其爲國民日用所必需不準備現貨貸亦無危險故也然現貨亦與二者有關係故今就現貨額以假定保證準備制限額之標準）以吾國今日之貧弱得驟增數萬萬元彌補虧欵振興新政夫又何等愉快耶以吾國民之信仰政府大清銀行依正當辦法昭示大信必能吸收多數現貨無可欵者 
　　按平時無故吸收現貨則稍嫌困難今因攺正幣制全國生銀舊幣須一一送交造幣廠過鑪改鑄非攺鑄則新舊貨幣兌換期間經過以後不准使用民間持生銀舊幣者斷無不送交攺鑄之理（惟不宜横剥其利）大清銀行卽利用此機會以吸收現貨其成功必易（但生銀舊幣吸收後仍宜從速攺鑄務使大清銀行所生存銀舊幣及輔幣不過新正幣四分之一）惟大清銀行之正當辦法登報一端固無論矣其内容若果有虧累宜和盤托出攺良組織（非攺良組織則刋登報告等事斷不能行）增募資本（發行鈔票據論理上說明與前貨有關係而與資本無關係中央發票銀行兌換準備不外二端一日現貨二曰保證現貨保證二者之額但求與發行鈔票額相當不問二者果爲資本與否故曰與資本無關係也而現貨多則兌換容易現貨少則兌換困難故曰與現貨有關係也伏謮奏定兌換紙幣則例第三條云大淸銀行照發行紙幣數目存儲五成現欵其餘五成準備得合有價證劵及資本公積併算玩此條文是認资本公積二者既非現貨復非有價證劵可知矣然則二者果爲何物乎股東以空言爲資本不足以承領股票銀行以空數爲公積則其空數卽爲危險營業而來有之亦不足以充準備蓋資本公積中有現貨當人現貨準備内計算資本公積中有證劵當入保證準備内計算公不必贅設此語反誤發票銀行性質惟資本宜足供營業之損失賠償始足以堅人信用大清銀行宜每省有分行及代理店派出所故當增募資本始敷分布）然後可期奏效所竊慮者昨聞印刷局人員云現在印刷機器甚小每年僅能印刷鈔票三百萬枚再閱二年半（至宣統五年七月）印刷局房屋修理完好設　齊全使用大機器印刷然後每年可得鈔票三千萬枚若如所言則新幣當久無發行之望何也以吾國之面積人口其需用貨幣流通數目比較日本當在二十六萬萬圓骨外縱令减少亦當在二十萬萬圓以上（日本尙有台灣朝鮮二銀行之發票數目未算人然則日本流通鈔票數目當不止前數）而鈔票三千萬枚中試以一圓者佔半數五圓者七百五十萬枚十圓者四百五十萬枚百圓者三百萬枚計算僅得銀三億九千七百五十萬圓通七年計之始得銀二十七億八千二百五十萬圓（毁損者尙不計數）然則合印刷局修理設備之時間計之須十年以後始得有流通全國之鈔票夫新舊貨幣之兌換期間斷不可限制十年之久（兌換期間在新幣巳經發行之後而非豫備發行之期間也豫備發行之期間中原宜將新幣及新幣鈔票豫備適當始可發行否則力量不足以應付社會新舊雜糅仍與從前之攺用龍洋無異然敷衍者必曰隨時發行隨時豫備故今就其說而卽以兌換期間爲豫備期間以立言）即令限至十年而朝廷試下一令日從某月日起發行新幣國家歲人歲出概照新幣計算生銀舊幣概照兌換則例向大清銀行兌換新幣至某年月日止截止兌換期間以後不准通用生銀舊幣國家亦不負兌換生銀舊幣之義務以礦物論價此令一出知兌換者必爭先恐後惟恐失時矣（縱不懼失時而新幣便利趨之者必多）政府縱無新鑄現貨以應兌換若並鈔票而亦無之不亦難歟且即令兌換者不至而國家旣曰發行新幣豈於歲出各欵猶復使用生銀舊幣及生銀舊幣之鈔票乎故非設法廣印新幣鈔票以應需要極爲不可更有欲言者各省官銀錢局行號發出鈔票無欵收回者當由各省督撫各就所虧之額熟計籌還方法發行公債票向大清銀行暫籌抵收以大清銀行鈔票兌還各省官銀錢局行號鈔票此時粗觀之似大被損失各省官銀錢局行號鈔票多係空發而無準備今巳有準備之大清銀行票向之兌換毋乃迂乎[  （未完）]  
國外新聞 
[輪船擱淺消息]  
　　初六日神户電云卞萊望希爾輪船昨夜在離神户八十五英里之拉排希瑪（譯音）地方擱淺聞前艙入水深約七尺據最近消息聲稱該船明日可望出險按該船於前月二十九日由上海開往日本各口岸 
[日本礦災近聞]  
　　初六日神户電云山口縣某煤礦於星期五日 
 
 

Page 27

 
 
遭遇重災礦頂及海底之礦道同時坍塌罹災者共七十五人 
[波斯攝政王之訓戒]  
　　初六日倫敦電云據德黑蘭黑電稱攝政王巳在國會發誓受任王請議院此後勿再以意氣用事當合力挽救國家大局又電云波斯攝政王宣稱攝政王位在衆政黨之上彼不敢放棄所有之責任如國會不能同心共事彼不甘坐視國家之滅亡云 
[英國大臣病狀續聞]  
　　初六日倫敦電云克維伯爵之病狀巳有獲愈之徵今聞伯爵請假期内將由馬萊子爵代理其任並指揮上議院自由黨各務 
[德法外交界近事]  
　　初六日倫敦電云據柏林電稱法國駐德大使康本君照會德政府謂克呂皮君巳接法國外務部大臣之任康本君旋接覆文謂克呂皮君可信賴德國之顧重友誼深望克呂皮君能繼前任外務部大臣維持德法篤厚之邦交云（以上譯字林報） 
[土耳其嗣君遊奥豫聞]  
　　初六日柏林電云土耳其嗣君不日將出遊奥京維也納 
[法總統遊意之舉作罷]  
　　初六日栢林電云據羅馬消息聲稱法總統出遊羅馬之舉業巳作罷 
[德國皇太子之行蹤]  
　　初六日柏林電云德國皇太子巳行抵埃及開洛城 
[法國新内閣之政策]  
　　初七日倫敦電云據巴黎電稱法國新内閣之政策業巳宣布據稱内閣擬將海陸軍作爲特别關心之目的物並將從速攺革選舉施行罷工禁令及公斷商業爭端各大臣擬以忍耐誠意掌理政務且將以不剛不柔之手叚實行取締敎會及政敎分界之法律及斟酌新律情形注重處世應有之敎育云（以上譯文匯報） 
小說 
[言情小說投海孤兒（八）]  
蓋密昔司討克者。多情人也。感念逝者相待之恩誼。深哀極慟。埋諸心坎。决無再醮之心。滋可信也。顧雖如是。而天下之事。亦正未能臆逆當密昔司初見弗倫富士之頃。此心淡然。無有纎芥之係屬。迨踰時旣久。中於弗倫富士之蠱術。亦深感其禮意之殷。心房之中。乃躍躍然。不能無少動。弗倫富士嘗曰。密昔司討克者。天下之羅迫夏時也。（譯者按羅迫夏時殆天女名號）世人或有不信正教之徒。而無人不敬慕此都鹿之天女。吾但得長日瞻仰絶代之丰華。已爲吾生幸福。斷不敢别生覬觎之心。吾苟有一毫褻瀆之念。卽爲吾靈魂中不可湔滌之巨眚。上帝必將降罰於我弗倫富士以此語告諸他人。而又故令他人述諸密昔司討克之前。俾密昔司知其誠意。如是者久之。弗倫富士出其媚惑之伎倆。千變萬化。之蠱密昔司。力與密昔司之貞操搏。密昔司者初亦渾若不動。迨受蠱旣深則亦逐漸起其久瘞之愛情。加諸弗倫富士。讀者諸公。當知女子之貞操。藩籬也。男子之媚術。砲彈也。苟無人力抉其藩籬之蔽。則爲女子者。亦足自完其節操。或有奔狐竄兎馳突而前。力欲破樊而入。則爲勢亦正岌岌。矧以至烈之砲彈。無堅不破無固不摧。卽有堅城。亦無足當其射擊。顧乃以彼砲彈攻此藩籬。爲功至易直同拉朽而摧枯。轉眴之頃。已盡撤其保障之物。直搗中堅矣。充密昔司之初意。何嘗欲醮乃爲弗倫富士媚道所中。欲不愛其人而不得。一年之間。婚約成矣。此結婚之時期。乃在一千八百七十七年之九月。其時白雷姆乃在俾芝路小學堂肄業。俾芝路小學堂。較坎倫小學爲遠。曰雷姆遂寄宿校中。乃不知弗倫富士與其母有結婚之事此着蓋出弗倫富士之意。明知白雷姆雖八歲之小兒。然與已至忤。防其乘此結婚之頃。出語抵觸。將爲他人所笑。故商諸薏麥玲。從坎倫學堂移諸俾芝路學堂。路成婚之後。匪特不令得假歸家。且於書中絶不告其事。白雷姆亦不料其母竟醮弗倫富士。迨年假歸家家。中乃有如是之變局。蓋直出白雷姆意計之外。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
