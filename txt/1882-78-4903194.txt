# 1882 - 78 - 4903194

 

Page 1

 
 
[縮本佩文韻府出售] [  點石齋主人啓]  
　　康熙四十三年聖祖命廷臣在武英殿開局刋定佩文韻府越八年告成都爲一百零六卷計頁一萬八千有餘誠韻學之大成藝林之珍帙也維時刷印無多各直省士人艱於購置於是虜東江西先後翻刻其中烏焉帝虎訛舛滋多而江西板爲尤劣廣東板雖稍勝一籌然現在坊間出售每部價洋尙須五十餘元塞案之儒幾能家置一緇晨夕觀玩且卷帙太繁凡舟車携帶以及芸窻披閱亦覺費事本齋因於前年夏間願出重價特在都中購得殿板初印者一部帶歸齋中用石印照相法照成縮本初擬塞暑一週當可工竣豈意原舊内墨之濃淡尙有參差字之筆畫容有斷缺蓋就書平視原屬渾成一經縮小便難爽目因又出資延友不限工程務須逐字詳加潤色甫於今正印就披覽一過覺本齋所印各書當以此最爲清晰工緻區區之心似可謂毫髮無遺憾矣至於紙張之光潔裝潢之精雅固當有目共賞無待贅言現准於二月十六日出書每部訂成十本貯以巧式木箱並附外洋大顕微銳一面以便檢查時持以照閱統收價洋十六元正蓋不欲居奇特以公諸同好耳惟此書太覺煩重是以照印不多遠近諸君尙新早來購取本埠則仍在申昌書畵室發兌各外埠之賣申報人處亦可價購也此佈 
[本舘告白] [  申報舘主啓]  
　　本報照錄之邸抄計已印至正月廿三日乃前昨兩日輪船從天津來　祗帶到廿七八九日京報三本其廿四五六日之京報想由别船寄來途中或有躭閣以致遲滯耳兹故先將廿七日京報另刋附張送覽一俟廿四五六日之京報遞至當再補登此佈 
[推廣義塾說]  
　　凡地方之善舉厥有數端曰育嬰堂養老院清節堂義倉義塾皆關係之最重者也然諸事不過於民間窮無告之人有所安養而人心風俗則不繫乎是故五者之中又以義塾爲大　關係旣大而辦理亦難蓋此種善舉之設初皆出於公捐及地方官罰充善舉之欵由公正紳商存放生息一歲濟一歲之用而欵之大小各視地方之肥瘠與紳富之多寡以爲衡往往限於銀　之額而善不能廣不得不撙節謹愼以用之於是有苦其有名無寔者而地方失養失敎之人仍不見少竊謂他事猶可緩圖惟義塾則爲萬不可廢之事無論經費不數規模狹隘也卽使名都大郡富人捐輸踴躍而地方閒欵從搦又多塾中收教生徒額至百人讀書之聲喁喁不絶然亦止有城中子弟得沾其惠而鄉農之家雖有上進之志不能與焉又况城中爲會集之處煙户千萬家除紳富之家延師自教此外平等人不能培育子弟者何止千百而塾中定額終見不敷旣不濫收則必有缺後補非請訐夤緣不可矣經理紳董苟存瞻徇之見則極貧之户欲其子弟入塾苦於無階可循矣是僅僅城中而尙不能徧何况鄉間耶夫鄉間未嘗無巨族富家　設善舉然宗塾則有之所收子弟無非同姓事由宗祠經管他姓不過問也此非地方公事乃富紳好行其德之所爲故止收同姓而外人不敢訾議此富人者亦非不欲爲一鄉之善士乃力限於此而且私設不比公建一拂衆意唾駡及之公建者定其額限遭擯斥而不敢怨私設者倘亦定額謂人曰額滿不收則以爲局量之小而訕笑之聲有耳不忍聞者矣此所以有宗塾而無鄉塾也然則鄉間城中皆苦於難徧亦聽其勢之無可奈何而已顧吾謂人家有子弟無不望其秀良而不惡其愚俗讀書原求明理若皆以弋取科名爲念恐庠序之中亦不能容然今天下何以科名以外之人卽不明理蓋失敎者多而積習又污之也中下之户食力有餘養子而至八九歲已欲其自尋生活牧牛斫柴傭於村集徒弟手藝學於城市及其長也非不能養身成家而自小未讀一日書不識之無所見聞所交遊者大都此　則弱而厚　囿於愚蠢强而澆者積爲凶惡世風之壞人事之變皆由於此謂其父母之失敎而父母不任咎也葢其父母止能生之并不能養之安望其能敎哉若處處有義塾則於十歲之内稍讀數年書粗知大義則其性情氣質雖終爲習俗所移而根本不至盡喪也緣塾中規矩不必收一學生卽成一秀士以十歳爲凖若資　平常而家計困乏其父兄又不及待則出塾可也出塾以後卽不讀書而三四年中所誦習講解者究勝於一字不識之人不爲爾雅之士猶爲善良之民今使農工經紀之流其七八九歲時皆曾讀過書來而謂地方奇變之案凶棍之徒不因此而少焉　不信也夫人以恥爲重無恥之行下流之所爲俗例歲除及新年十日半月之内右跳財神扮烏龜裝黄牛者乞丐爲之下賤之至者也乃嘗見有小兒三五輩亦於新年扮作一幼沿門乞錢皆口唱山歌手持小鑼若甚得意焉嗚呼此事雖小亦可見人世之變相矣乞丐因惰而貧淪爲下賤不足惜也此等小兒正在天性未潣之日而樂於爲此　恥甚矣然豈生性使然也苟讀一日書卽何至於是哉養正在於童家爲父母而不敎其子弟官師之責也安得藉口於善舉之難而不思之耶近有西儒林樂知　立中西學堂二處收敎中人子弟其立法最善聞來學者早已滿額可見中人之無力敎子弟者居多苟有義塾其造就正自無量獨奈何以中人應自爲者而讓西人爲之耶鄙人窮酸措大拘迂之見不禁因此而大生感慨爰著此說願有地方之責者亟籌擴充之法云爾 
[本館自已接到電音] 　 
　　○本館於昨日接到在津友人專發電音到本舘有二月初四日　諭旨三道敬謹譯登 
○二月初四日奉上諭前據裕祿奏調道員高崇基　委當經降旨允准兹據張之洞奏稱該員前在山西知縣任内尙有經手夫完事件請飭前往清理等語着李鴻章飭令該員迅赴山西俟經手事件完結再行前赴安徽聽候差委欽此同日奉上諭張之洞奏請調員差委等語翰林院編修王文錦着發往山西交張之洞差遣委用降調知府李秉衡者俟引見後再行講旨欽此同日奉上諭本年輪應查閱山東河南江蘇安徽江西五省營務之期山東卽派任道鎔河南卽派李鶴年江蘇卽派左宗棠安徽卽派裕祿江西卽派李文敏逐一查閱認眞簡校如有訓練不精軍實不齊者卽將廢弛之將弁據實叅奏毋得視爲具文欽此 
[東報譯錄] 　 
　　○東瀛報言長崎之阿西門島内居民向以種蔗製糖爲活今年該處之蔗均遭損壞民間無以爲生以山藷種以樹葉蒸而食之聞此樹其葉有毒須入水浸八日毒始去淨然後可食今該處民人飢不擇食不及浸至八日遂取而食之不顧其毒是亦可見飢民之苦况矣又云横濱生意棉紗一項最爲减色因他年内地銷售棉紗約可銷至一萬五千包今則僅能銷至一千五百包故貨來皆積滯而無售主也又云横濱地方於正月二十二晚約八點鐘時地震極爲簸蕩檯上酒杯傾覆大半烟囱有倒　落於屋内者所壞之物不少然俱在本處人所居之地租界則不覺 
 
 

Page 2

 
 
有如是之甚也 
[高麗返聞] 　 
　　日本報載有高麗信息云寄居高境之日本商會中人奏於日廷轉請商於高廷准日人至高麗内地往來不相阻止蓋緣高人之往日者内地皆可隨意周歴日人在高則不得入内地頗覺不公故有此請也又言日人在高麗開設新聞紙館高人亦爲欣喜皆競相購閱也又云去年十二月初八日晚高麗西和宮内失愼宮内新造房屋兩所以備東宮寢息之所遭此一炬新屋遂成灰燼初疑有匪人放火後經查得並無放火之人實因失檢以致遺火延燒也又云高員之出使日本而回者高廷皆擢居顯要之職然則高麗之於洋務亦不可謂不重矣 
[新造輪船] 　 
　　寓居印度檳榔地方之華人托香港船廠製造一大明輪船在檳榔海面往來載運現在船已造成于正月念七日下水下水之時觀者男女老幼雜遝　衆燃放鞭爆作樂以誌　定其名曰太平云 
[澳門近事] 　 
　　澳門西字報言澳地華人近請於澳督准其開設繅絲機器局又云正月念五日香港輪船至澳門載有鴉片烟土正在扛擡上岸時突有盗匪六人持刀執手槍前來搶刦打傷扛夫一名嗣經巡捕擒捉獲盗一名餘五人皆被逸去其受傷之扛夫已送至醫院調治矣 
[刼擄傳聞] 　 
　　西字報言中國黑龍江地方忽有兵六百人至俄國界内民間肆行搶刼擄婦女十一口幼女三口小孩六口並搶刦物件 
焚燒房屋　所值約有二十三萬羅卜現經俄官知照華官請爲究辦而尙未有覆音其擄去人口亦未交還按中俄新成和局該處官兵何敢如此横行以挑俄人之釁西報所述或係傳聞之訛姑錄之以俟續聞 
[送傘德] 　 
　　香港西字報言港督燕制軍回國有寓居香港之華人恭送萬名傘并有祝頌之詞相送其傘在廣東省城製辦迨製成後 
卽當送往外　傘上四字曰衛保廣黎是亦可見制軍之得民矣 
[嚴禁小票] 　 
　　福州西字報言福州市面向有錢票惟其數總在十千廿千至百千後則有四百五百文者近來查得竟有一百二百文之 
票市面票子甚多開此等小票之店亦不少此等小票皆付給小工等工資然此等票店忽開忽閉往往有得票而無從取錢者故現在官府出示嚴查此事　大錢庄詳細開明各小票店東夥姓名居處限十日爲期報案將所出之票照數給錢以後不准再開如敢再蹈前轍則東夥均當嚴辦房屋亦　發封入官似此雷屬風行當必可以懾奸商之胆也 
[委員回華] 　 
　　前日三菱公司輪船來滬有前此帶同中國學徒前往美國之容委員附輪而來云 
[福州火災] 　 
　　福州南台某轎館於正月念二夜子刻不戒於火延燒二十餘間又水部門外徐厝墩於念四夜子刻失火延燒十餘間幸 
洋行茶行各水龍趕到撲救始得熄滅緣今正自初一二三等日微雨灑塵僅能潤物初四以後或陰或晴只有寒風並無雨意故近日街道村舍之間頗形乾燥居家者尙其小心愼防哉 
[船局聞] 　 
　　福州船局每於年終停工時留健丁數十名看守水龍並備内署打掃雜作等差使前年泒佟陳兩弁點名致釀案情曾經 
列報去歲仍照舊例由健丁管管理俱各相安雖夜間容有游戲之局尙幸未滋事端也○現所製之快船先於光緒六年冬月籌備經費銀二十餘萬金子庫以爲購辦料件之需船内擬用機器兩副水缸八隻本年春初託人在外洋購辦鐵伴至九月杪始興工拜上龍骨嗣因鐵料未能陸　到工只得　工待料現時鐵脅鐵板已來故鐵脅廠之工程甫急惟快船内應用水缸八隻本欲用鋼製成方合洋式現聞在洋采辦鋼件者函稱水缸鋼板價值不貲不若改爲鐵板水缸較爲節省3云云屋使已從所請夫費數十萬金而造一船似宜料寔工堅方能耐久正不必惜此小費以貽誤將來現在定造鐵板係去冬打定合同計鐵板到工極快亦須本年二三月間是以目前水缸廠之工匠望眼將穿而公家日支辛貲所費甚鉅大約非糜費四五千金不可通籌大局者其可不愼之於始乎○第十九號輪船名泰安者其駕弁於去夏爲陳侍御奏叅局憲不能不札調來工現聞泰安輪船今正初九日到閩其駕弁已於去冬請假兩月兹只著大副屠用裕代駕該船抵局謁憲以圖設計轉圜局憲無可如何惟有據情覆奏耳○　武輪船爲船局中各輪船之冠近年屢次碰壞不敢請修已列前報兹聞該船於去冬赴臺北時又駛上沙岸被大石一碰現在船身鬆損之處甚多非大修不能完固約計工價須五六萬元張駕弁恐有處分已禀請黎星使泒其出洋籍以卸身據聞已允所請惟須另派小心妥愼之人接管一時實難其選因各人探悉該船受損均懷危懼不敗冐昧接管也○船局之前後學堂去年曾考取學童數十名撥入兩堂學習製造駕駛等法今正又有寍波粤東兩童面懇黎星使准入學堂肄習星使先已俯從所請繼思尙有去年考過未撥之學童十七名此時亦須撥入故諭令各童定於二月初一日來工覆騐後再分撥各學堂肄習也○去年十二月念三日報登福州近信一條此原由西字報譯出謂聞中國擬於厦門地方另設一船政局似較馬尾爲便故擬先行試辦如臻妥善當將馬尾船政局移至厦門云云昨據福州友函稱查厦門並無議設船局之事惟船局許總監工曾向南台各茶行言及現因粵東黄埔建置西學舘業經落成招幼童入舘學習黎星使擬於一二年後卽將馬尾船局移于粵之黄埔緣黄埔有舊船塢基址頗覺寛穩西學館人才漸起不可無船局以擴其宏規也云云此言確有所聞然亦向日之言想西字報悮傳之耳 
[當舖减息] 　 
　　皖垣典當向來按月取息二分五厘以十八個月爲滿前月杪大憲准奉左侯相文札卽行出示按月只准二分起息以二 
十八個月爲滿聞各典於二月初一日遵行新章以前所質之物則仍照舊例取贖民間見示莫不頌仁政之大也 
[嬉傷人] 　 
　　漢皋後湖荒地有茶舘二三處每逄時節遊人如織正月初五日循禮門一少婦出城無賴見之故爲擁撞此門檻外亂石 
爲階高低數尺一時將拾餘齡之童子掀踣於地踐踏受傷經救回家幾傷性命自此該城門兩端竪木中牽一索分左進右出而人得稍安矣 
[愚人畏死] 　 
　　南昌某夫婦俱年逾花甲其子乙與某丙善一日謂丙曰我雙親壽高自是可喜惟轉念又以爲懼子能爲我一謀否丙問 
意所在乙乃言兹有素識販來壽板苟有現銀以情好論當可得其格外便宜奈手窘不便啓齒也丙聞而心敬之然已實貧乏未能允借次日與其鄰舍生談及亦相與嘆賞因貸内數金丙卽轉貸諸乙乙隨購枋兩具約期歸欵詎此材爲某所見大怒始而駡乙不休繼聞銀爲丙貸者更以教人不孝向丙詰責乙至是赧顏見友幾欲自裁而丙恐碍乙亦遂不與某辯惟隱忍之而已竊謂好生惡死人之常情然世卒無一免者故雖求仙如秦皇漢武亦預　乎陵墓何某并枋具且不願見豈以血肉軀殻眞可歴世長留耶愚矣惟預凶非禮古有明訓丙之所爲是亦好仁不好學之過也 
[拿僧案續聞] 　 
　　前報蘇瀋憲許方伯親詣木凟鎭某紳家拿獲僧俗各一人管押候辦兹悉是日發審委員莫明府訊據該僧不過在某 
紳家誦經禱佛並無實在劣跡是以明府錄取供詞後卽申報上憲所有同拿之僕人已俯准開釋矣又吳邑尊金明府亦駕舟往某紳處曲爲勸導今某紳已雇載石頭之大船兩隻將佛像經卷幢幡鐘磬之類盡行載送袁墓山方丈以作佈施云 
 
 

Page 3

 
 
[重圍五彩] 　 
　　漢皋痞棍甚多每逢遊戲之場往來如織遇事生風雖在上者屢禁屢懲而終莫可如何也正月初八日後湖遊人甚衆有 
一妓名賽五彩者緣其住居五彩街後好之者因地而美其名是日該妓挈姊妹行四五人至觀音閣拈香復出由義門繞道湖坪至循禮門外踏青遊玩乃有新人痞黨之輩履跡而來且相謂曰此五彩街賽五彩也妓聞之細聲駡詈而諸棍當卽上前將若輩重重圍住將欲搶物妓等已魄散魂飛有如入網之魚入羅之雀欲脫不能幸被城上守勇瞭見立卽趕至諸棍恐遭擒拿始紛紛竄散妓等乃詛咒而去然已嬌喘細細粉汗淫淫矣旣有此番喫驚宜乎枇杷門巷中暫且深藏不料上元之夕皓魄呈輝　燈吐焰彼又艷桩入市讐人易遇人叢中有先下手者妓卽驚惶無措急速回家諸棍竟跟隨入室不得已待以烟茶慰以甘言而散 
[雇匠修城] 　 
　　閩撫岑宮保於去冬渡臺督理橋工城工至今尙未内渡已列前報兹聞大甲溪之橋工卽用土民興　亦可將就成事惟臺北府縣各城工非熟手工匠勢難創建緣城垣之高矮城垜之大小皆有度數必須按地勢以繪圖方能照圖建築也去臘已札知府卓維芳赴粵雇覔匠人百餘名約定正月内到香港候船來閩現聞宮保借已船局之永保輪船準於二月朔赴粵裝載匠人往臺趕緊興工大約中和節後卽可筙登登而削憑憑矣 
[本官報] 　 
　　前月二十八日陳松生觀察劉開生都轉乘法公司輪船由外洋回滬其行轅在英租界洋涇浜長發棧内兹悉陳觀察已搭江寛輪船赴漢於昨早開行而劉都轉大約小作勾留再行起程也 
[西商圑操] 　 
　　本　西商圑練於前日午後五點鐘時鎗砲馬隊等集至老巡捕房左傍之荒塲操演各樣陣式西樂競奏觀者甚衆演至 
六點鐘始各散歸 
[午炊虚驚] 　 
　　英租界二馬路石路口左近朝南門面之某姓家於昨午前十一點鐘時午炊煙囱冒火幸卽知覺如法灌救得滅而諸隣 
已咸受虚驚矣 
[新高人] 　 
　　邇來租界中時見有高麗人來往身穿之衣如道服頭戴之帽如盆鞋襪則與中華式樣仿佛不知其來此何爲也 
[坍屋類誌] 　 
　　英租界鄭家木橋北首尙義街房屋朽敗不堪業今租地期滿故現經新租地主雇匠拆缷改造并聞内中尙須抽築馬路動工多日昨午該匠等正在拆缷詎其中之小弄不待拆而墻屋自傾工匠之壓傷趺傷者有七人當卽舁送仁濟醫館内中四人略有傷損當無大碍一人趺傷左足看畢卽能出外尙有兩人一人傷臀不能坐立又一人最重趺斷鼻梁裂開嘴角故該兩人留在醫館敷治云又法租界西興聖街撒尿弄口江北人某姓老虎灶披屋於昨日下午四點鐘時突然倒塌幸未傷人一日之間兩處坍屋亦足異矣 
[失女領到] 　 
　　去年法租界吉祥街其萃樓徽　店失女招弟一節控經法界會審公堂提到牽涉相面之湯名揚浴堂中之費錦山因原 
　曾稱被醫生錢尙之拐去錢已不知去向疉訊總無下落乃准湯費二人交保協同原告飭尋仍無影響故又傳集原被移縣辦理送縣後亦屢訊無據嗣將封印飭其分别交保開篆後催令投訊在案此事傳言不一有徽人孫鳴洲者爲其萃樓主凌某生時之莫逆交凌之家事每向籌商去冬孫鳴洲接得招弟之信稱現在蘇州爲繆太太收留乞携酬洋飯資到來領我回滬等語孫鳴洲得信告其母凌胡氏遣胡元福至蘇將女領回其間孫鳴洲代出謝儀與否無從知悉但上海縣署案尙未結故前日一千人投到候訊經帮審委員王别駕審理祗傳招弟上堂訊其如何被誘及何以在蘇城繆姓處招弟初不肯供迨至喝責始供去年被拐之日上街買物在馬路遇見錢尙之錢將手向我肩上一拍卽昏不知人瞬息不知如何隨之至一客寓錢又將末藥一包給我喫下更加模糊當晚卽住於　寓我住樓上錢尙之與費錦山仝住樓下次日彼等卽雇定船隻催我下船當時身不由主聽其指使下船後先到泰州又至如皋通州折回無錫而後到蘇將欲賣我故逃出啼哭蒙該處繆姓收留等語王别駕得供飭將招弟暫交官媒收管費錦山湯名揚押候再訊 
[續追房租] 　 
　　英商鎖羅門控追婦人顧方氏卽阿蘇積欠之房租曾經列報昨英界會審公堂據鎖羅門禀稱去冬控追阿蘇之房租除　陸續措繳外尙欠洋三十八元而伊仍未遷移迄今又應增兩月之房金計洋二十五元前後共被欠洋六十三元請爲追繳並着趕緊遷移等語阿蘇供稱今措得洋十元呈繳但我所住房屋原係向華人郭連發租得當付郭頂　洋五十元應得扣除所欠無幾不知郭如何令西人出面收租該西人之買辦沈德裕禀稱郭姓已將房屋售與我東人前控追阿蘇房金時郭姓亦曾到案並無頂首銀洋陳太守謂旣據阿蘇稱尙有前房東郭姓之頂修着沈德裕邀郭於下禮拜一投質以憑核斷阿蘇交保銀洋十元存堂 
[竊案發落] 　 
　　初五日竊案類誌條内韋明紀　獲所失鐵板昨英捕房傳到劉長發送曾審公堂訊據供稱鐵板係零星收買者寔不知係竊贜至來歴無從根追楊邵二人仍供如前陳太守判楊邵二人各押一月劉罰洋十元撥充棲流所經費如無繳亦押一月 
[不認搶火] 　 
　　昨報列行竊賭錢一則翁太守昨臨法捕房時復提出在押之李福王渭卿隔别研訊因太守明查暗訪知李福本在西關某公館當差前月十一夜大東門内東街失愼王渭卿搶得財物被李福偵知欲圖分肥遂向王講論而王狡猾異常卽合李福入塲賭博并謂我本牌九活手可以包赢但須下本李福利欲薰心竟被聳動一時無資卽竊金戒指質洋作本詎下塲一擲便成空手李福到此進退維谷故扭王嗚捕又查得王曾搶皮袍一襲質得錢十八千文已將質票賣去得錢五百文又王尙有一婦住居南門自稱是其嫂氏等情於是遂加嚴詰王渭卿堅不承認搶火飭責至一百板仍不認李福供同賭屬寔搶火無分太守仍飭暫押候核 
[開釋枷犯] 　 
　　初二日報列賄保述聞一節係枷犯楊老五之妻懇商地保將鐵鍊除下地保以賄不如數反易重鍊事聞於巡防局兹悉巡防局已將楊老五開釋矣 
[南朝齊史雜詠] 　 
　　有異相肩赤誌日月狀天子氣洵彌望望氣者曰有異相宋明旣英明度非羿錡亞何不彎弓射無赦○作齊書 
處士撰齊書儼操董狐筆楮淵與王儉贊已詳事實試問淵儉外家誰宋公主系述一一轉瞬頓失舅氏依笑汝國家不遑恤○腰扇障障日用腰扇相見無顏面他時撰史疑立傳寒士有劉祥驕人讓貧賤如此舉止如此變入朝何計逃厚讉○碎玉導清儉本性成玉導命擊碎金與土價同期　十年内許多珍玩兎罣礙區區一物何足愛○隨風散浮生空似花叢花開又花謝吹落祗任風茵席上糞溷中因果何必問蒼穹隨風到處分窮通惜乎竟陵錮愚蒙剴切發聾依舊聾○肉汙貂武陵王才奇特飲醉時弁乃側帝笑直曰汙貂飾羽毛猶見憐骨肉何太刻同根苦相煎聞言頓變色○比謝安王儉年少祭酒官清要簪髻影搖朝野多慕效江左宰相風流妙常與謝傳賡同調○床遠客君遠客床遽徙武吏乃見鄙屏之門外意何殊不敎階榮附桃李噫乞作士大夫誰知命出非天子○撰宋書宋有書家令繕下筆疑立袁粲傳彥回生愈慙精誠可　見記憶石頭城上諺直膺勝國忠臣選○塵尾佛塵尾爲蠅佛王謝家　物動列四箴終非禮當戒勿但願諸子汰豪華舉手敢忘寒素 
 
 

Page 4

 
 
　○竟棋臥謝尙書效兄臥兄臥弟臥何太過噫嘻世局等殘棋外事不問股肱惰○酒遺弟除郤侍中職勉弟速逃匿數斛酩酊餘翛然寄酒國况乃睡鄉甜又黑也引壺觴倚窓北○壞銀器崇儉壞酒鎗曲宴滿銀器縱有盛德稱吁食爲之累衛尉戲何所忌○懊憹歌懊儂之歌焦尾撫君行不淨心非古仲雄一曲悚齊主○三讓官祭酒與吏郎不分官大小讓出人情情豈矯遷時三讓知者少惟有家令心了了○秃鶖啼羊大夫來宮掖入臨無髮　脫幘幘脫渾似秃鶖啼輟哭大笑越繩尺○　箸起小峴頭師旅飭主遣密使來刺史方當食起舞效聞雞投箸輒變色還從采石　　側謀討壽陽旋踵克○談佛義一日建康圍召點點往赴深味蕭暢言談佛詎詒悮君莫惡别自措○鬼讀賦嬖倖皆號鬼有鬼讀西京柏梁災旣患建章不日成用麝塗壁刻畫精　　綺麗費經營○步步蓮鑿金爲蓮花蓮花多貼地妃行可有紅粉墜服御大半選珍異洵非永元掖廷瑞○借卿頭王天虎山陽知不斬送奚釋疑卿頭今可借參軍用計奇山陽大喜單車馳衛尉伏兵適乘時○比蕭宼引兵東下時紹叔尋陽守糧連江湘樹殊勳頡頏西漢蕭與宼建康克後名成就羡君謀算不數覯歸安青藜閣主人待定草 
[浙省撫轅抄] 　 
　　○正月二十八日同知蔡增光禀見辭赴津　並　海運通餉差王嘉福禀知藩司飭知委署蘭黎縣事叩謝○二十九日州吏目丁良樞禀知藩司委催前蕭山縣龔令交代差○二月初一日賀良樾銷發審差劉亮辭回江蘇籍守制宣平縣皮禀知藩司飭知調署松陽縣事叩謝委署宣平縣史恩緯禀謝委署顏培方交缷餘杭大東關厘局回省禀到管界巡檢焦禀辭赴任前署樂清典史李汝楫交缷回省禀到　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年正月二十七日京報全錄]  
　　宮門抄○晉撫張奏爲恭報到任日期摺○調補蘇撫衛奏爲恭報交缷起程各日期摺○江督左奏恭報接篆日期摺○江督劉奏爲江蘇省水路各營兵丁馬匹實在數目四案　報摺○又奏爲交缷督篆起程進京日期摺○又奏請開復副將翎頂片○正月二十七日工部鴻臚寺廂白旗值日無引見○靈中堂等謝照舊供職恩○師曾因伊子補磁庫員外郎謝恩○芸公續假二十日○召見軍機○山西巡撫臣張之洞跪奏爲恭報微臣到任日期叩謝天恩仰祈聖鑒事竊臣於本月初八日跪請聖訓仰蒙慈闈温諭訓勉周詳莫名欽感陛辭後於十二日東裝就道馳抵山西省城二十四日准前任撫臣衛榮光泒員將山西巡撫關防並提督鹽政印信曁王命旗牌文籍等件齎送到臣當卽恭設香案望闕叩頭謝恩祗領任事訖伏念臣以文學侍從之下材被天地生成之殊遇容其愚憨寄以撫綏入境以來沿途體訪民生重困吏事積疲貧弱交乘激揚並要當以課吏安民之道先爲深根固柢之圖墾荒積榖以厚生節用練兵以講武至於鹽鐵理財之政邊屯固圉之謀苟爲勢所使而時所宜豈敢辭其勞而避其怨維有虔禀懿訓奉宣皇仁期無負公正之特褒　一掃因循之錮習身爲疆吏固猶是瞻戀九重之心職限方隅不敢忘經營八表之略庶殫駑鈍少答鴻慈所有微臣到任日期除恭疏題報外謹繕摺恭謝天恩再本月二十四日二十六日省城連得大雪傳聞省外郡縣霑足頗廣堪以仰慰宸廑合併上聞伏祈皇太后皇上聖鑒謹奏軍機大臣奉旨知道了欽此○○頭品頂戴調補江蘇巡撫臣衛榮光跪奏爲報明微臣交缷起程各日期恭摺仰祈聖鑒事竊臣前蒙恩命調補江蘇巡撫當經恭摺叩謝天恩並聲明交缷後卽行遵旨馳赴江蘇供職欽奉諭旨知道了欽此欽遵在案兹新任撫臣張之洞於十二月十二日行抵太原省城臣遵將巡撫開防提督鹽政印信　王命旗牌文卷等件於二十四日委員齎交祗领並將應辦事件曁地方情形詳細告知臣卽於是日交缷因值歲序方新擬於來年正月十七日自晋起程取道直隸山東一帶馳赴江蘇調任所有微臣交缷起程各日期理合恭摺具奏伏乞皇太后皇上聖鑒再臣此次拜摺係借用山西巡撫關防合併陳明謹奏軍機大臣奉旨知道了欽此○○太子太保大學士兩江總督二等恪靖侯加一等輕車都尉臣左宗棠跪奏爲恭報微臣接篆日期叩謝天恩仰祈聖鑒事竊臣欽奉恩命補授兩江總督兼充辦理通商事務大臣當經具摺叩謝天恩仰懇賞假兩個月回籍省墓就便查閱長江水師會商上游布置事宜奉旨依議欽此臣跪聆聖訓後於十月十八日由京起程十一月二十五日行抵湖南長沙旋至湘陰故里省視先墓祭掃畢事十二月初八日登舟沿湘踰湖由長江順流東下沿途察看水師安營處所並與各督撫提臣會籌布置事宜十二月二十二日行抵江南省城二十四日准前督臣劉坤一飭委江寍府知府趙佑宸中軍副將譚碧理恭齎兩江總督關防兩淮鹽政印信欽差通商大臣關防並王命旗牌文卷等件移交前來臣當卽恭設香案望闕叩頭謝恩祗領任事伏念兩江地大物博任重事繁加以華洋交涉尤爲要務臣識迂才淺尤懼弗勝惟有殫竭血誠黽勉從事以期仰答高厚鴻慈於萬一所有微臣接印日期除循例恭疏題報外謹專摺具奏伏乞皇太后皇上聖鑒訓示再臣接篆正在封印期内開用後仍卽敬謹封固合併聲明謹奏軍機大臣奉旨知道了欽此○○頭品頂戴兩江總督臣劉坤一跪奏爲江蘇省水路各營兵丁馬匹實在數目四案彚報恭摺仰祈聖鑒事竊准部咨自乾隆十四年爲始將通省經制原額調撥裁汰缺額實存兵馬等項各總數目分晰臚列開造册首再行按照標營　前分晰開列於後造册送部具題等因轉行遵照在案惟江寍省如撫標左右城守等營於同治八年奏明變通營制又河標改設淮楊鎭標及江蘇水師續議各營制均於同治十一年添裁定案自應從同治十一年起按年補造庶舊制新營互相脗合當經前署督臣吳元炳將同治十一年分現存兵丁馬匹實數彚造總册奏咨在案兹據江寍布政使梁肇煌署蘇州布政使許應鑅查明同治十二十三光緒元二等年水路各營兵丁稿書書識應換馬匹船隻實數分案造具總册先後詳請核奏聲明江寍京口駐防旗營兵 
馬實在數目已由江寍將車京口副都统造册咨部毋庸重複造報等情前來除漕標七營兵馬實數由漕臣自行奏報外查江寍省督 
協狼徐四營舊制十七營又狼標中左右裁併改設陸汎營制右營改設内洋水師掘港營改設外海水師又新設内洋水師之通州營 
又河標　設淮楊鎭標操防兵新設十四營總計舊制新設三十一營同治十二年分實存兵一萬二千七百九十二名稿書書識五十 
九名官例馬五百六匹官坐船三十六號兵操馬七百十一匹蘇省提福兩標舊制十五營又撫標改設二營提右太湖左右淞南北南 
淮蘇中左右福左吳淞川沙等營改設裏河外海内洋水師又新設蘇松鎭標内洋水師海門等十五營總計舊制改設新設三十營同治十二年分實存兵八千六百二十六名稿書書識二百六十九名官例馬三百九十匹營　官坐船六十九號各營騎操馬一百七十四匹又同治十三年分江寍省新舊三十一營實存兵一萬二千八百五名稿書書識五十九名官例馬五百六匹官坐船三十六號兵操馬一千四十匹蘇省新舊三十營實存兵八千八百八十六名稿書書識二百六十八名官例馬三百九十四匹營哨官坐船一百六十九號兵操馬三百三十六匹光緒元年分江寍新舊三十一營實存兵一萬二千九百五十名稿書書識五十九名官例馬五百匹官坐船三十六號兵操馬一千七十四匹蘇省新舊三十營寔存兵八千八百八十六名稿書書識二百六十八名官例馬三百九十四匹營哨官坐船一百六十九號兵操馬四百七十一匹光緒二年分江寍省新舊三十一營實存兵一萬二千八百五名稿書書識五十九名官例馬五百六匹官坐船三十六號兵操馬一千二百二十五匹蘇省新舊三十一營實存兵八千八百八十六名稿書書識二百六十八名官例馬三百九十四匹官坐船一百六十九號兵操馬四百九十匹統共江蘇水陸各營同治十二年分寔存兵二萬一千四百十八名稿書書識三百二十八名官例馬八百九十六匹營哨各官坐船二百五號各標騎操馬八百八十五名同治十三年分實存兵二萬一千六百九十一名稿書書識三百二十七名官例馬九百匹官坐船二百五號兵操馬一千三百七十六匹光緒元年分實存兵二萬一千六百九十一名稿書書識三百二十七名官例馬九百匹官坐船二百五號兵操馬一千五百四十五匹光緒二年分　存兵二萬一千六百九十一名稿書書識三百二十七名官例馬九百匹官坐船二百五號兵操馬一千七百五匹册報均各相符復查無異除將册籍送部查核外謹會同護理江蘇巡撫臣譚鈞培恭摺具陳伏乞皇太后皇上聖鑒訓示再江蘇省兵馬尙未全行復額應請改題爲奏合併陳明謹奏軍機大臣奉旨兵部知道欽此○○頭品頂戴兩江總督臣劉坤一跪奏爲微臣交缷兩江督篆起程進京陛見恭摺仰祈聖鑒事竊臣接准吏部咨光緒七年九月初六日奉上諭劉坤一着卽開缺大學士左宗棠着補授兩江總督兼充辦理通商事務大臣劉坤一着俟左宗棠到任後再行交缷來京陛見等因欽此兹左宗棠於十二月二十四日行抵江寍接印視事臣卽於是日交缷篆務荷生成於高厚矢圖報夫涓埃惟臣母年逾七旬近日病益增劇兹聞臣已開缺屢書促臣回家臣渥被國恩垂三十載犬馬戀主謹先遵旨入覲以申嶦就之忱而後仰懇鴻慈俯准回籍養親俾得長依膝下卽臣蒲柳就悴之質藉沾雨露涵養之仁臣業遣妻子南旋以慰倚閭之望一俟明正凍解臣仍航海進京所有微臣交缷兩江督篆及起程北上各緣由謹恭摺具陳伏乞皇太后皇上聖鑒訓示謹奏軍機大臣奉旨知道了欽此○○劉坤一片再新湘營統領儘 
先副將何明亮前因失察營哨各員經臣奉明摘去翎頂一年以觀後効當於光緒七年二月二十五日具奏奉旨着照所請兵部知道欽此欽遵在案查該副將何明亮自經摘頂以來於操防一切事宜深知愧奮本年四月間督率所部勇丁恊挑鎭江城外運河分叚程功尅期告竣尤屬異常也力著有微勞現瞬届一年期滿合無仰懇天恩將新湘營統領　先副將何明亮翎頂准予開復以照激勸而策後來謹附片陳请伏乞聖鑒訓示謹奏軍機大臣奉　若照所請兵部知道欽此　 
 
