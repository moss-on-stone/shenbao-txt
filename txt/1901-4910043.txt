# 1901 - 88 - 4910043

 

Page 1

 
 
[新印日本國志] [  圖書集成局啓]  
　　是書爲粤東黄公度廉訪所著廉訪前曾贊使日本研求彼國　千年來禮樂兵刑而千明治繼新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每部碼洋二元五角　有先覩爲快者請臨三馬路申報館申星書室二洋經　焕文書局南北掃葉山房金陵詞源閣媾取可也 
[三通考輯要出書] [  圖書集成局代啓]  
　　通考苞括通志通典三通考苞括九通古今棠故海也局肆必與忠典連售價貴不易購文毓不易讀山隂湯蟄先先生有三通考輯要通雅堂主人購付本局鑄印俞曲　先生序爲宏通之才從此出矣袁爽秋京堂序爲提要鈎元良工心苦一時通人成推有用之青　校精詳紙　加有識共寳分裝六十本業已成書股票以　餘者無幾購宜從速遲恐不及每部定價十二元不折不扣批　面議上海三馬路申報館申昌書室發售外埠在　時售股票處 
[茸城宋養初侍御遺事述]  
　　光緒庚子京師有拳匪之變秋七月二十一日聨軍入都翠華西幸茸城宋養初侍御承庠憫大局之阽危傷孤忠之無補慨然懷君辱臣死之志於是夜人靜後書絶筆一紙衣冠仰藥從容殉節在京同鄉諸君旣爲之備具棺衾　　忠骸於金魚池左近復具事蹟呈報留京辦事王大臣慶親王電奏行在奉諭賞加四品卿銜著禮部從優議卹而兩江總督劉峴莊制車復據江蘇在籍紳士俞公鍾頴等之請專章入告求沛恩拖　每内外聞侍御之風者無論知與不知咸慷慨興起有頑廉懦立之意僕辱公知有年傷時事之日非慮流風之或沬謹略述公生平行誼著之於篇公江蘇之華亭人少工制舉業書法尤渾厚凝車冠絶時流以同治癸酉拔貢朝考以小京官用簽分工部光緒戊寅遷主事旋中已卯順天舉人甲申補總理衙門章京戊子轉員外郎加四品銜庚寅補本部虞衡司甲午京察一等乙未摧河南道監察御史其年秋截取知府引見以繁缺知府用時公封翁西簃先生春秋已高棲遲里門不願就板輿之養公遂送眷屬回里乞假省親越三月而丁外艱哀毁盡禮已亥春服闋至京補湖廣道監察御史署陝西山西各道御史曁兵科刑科給事中並巡視南城自通籍至是數十年謹愼從公夙夜匪懈殆始終如一日焉公貎甚温性尤和易於人若無所臧否論事亦絶不作一激烈語而於國家安危之故民生休戚之間則知無不言言無不盡人或隱受　賜而出於不覺者先是郡城東南隅建有火藥局沿江五省所需之火藥及製造局所製之各種槍砲悉儲於中歳有　加伏禍滋大公慨焉憂之特疏奏請遷移欽奉諭旨令地方官擇地籌遷雖當事者泥於成功不毁之說遲延數載事未舉行而迄今所定章程局中火藥祗許陸續運出而不復再有增添則未始非公一奏之力有以致之也甲午以後朝廷以出欵浩繁庫儲益絀蘇省大憲遂奏請辦理米捐以資挹注一時市倫藉口於捐費之巨米價騰踊民咸苦之公深惟食爲民天之義於乙未夏奏請豁免江蘇米捐以蘇民困公之能識大體類多如此其餘奏疏尚多惟公性愼密健人無由詳悉去歳五月京師義和拳匪倉卒變起當軸巨公謀國不臧釀成大禍公殷憂切歎深知亂民之不可縱外釁之不可開擬具摺力爭冀回天聽嗣爲同寮某君所尼袖摺而歸彌形憤　至六七月間事變愈亟同鄉中有互商避地之計者公雅不欲行且作書寄其家中謂急難時自有主意蓋公於此時已早定以身殉國之志矣是非由平日亟養之深德性之定顧安能臨難從容若此哉嗟乎自去夏匪亂以來凡王公貴人及素負時望之流因此殞命者多矣　或受戕於外人或被害於奸黨或明知事已墮壞而姑以一死邀名或自審罪難倖逃而姑以一死塞責死雖不同而勢處於不得不死則同公備官臺諫非有土地人民之責也亦非軍旅兵革之任也進退從容宜若可以無死而公獨奮然不顧惟求合於心之民安嗚呼可不謂難哉今者遺疏猶存忠魂將返九峯三　間繼陳夏二公而膺馨香俎豆之報者非公其孰能當之然則公之一死所以彰疾風勁草之節爲大海狂瀾之障者其關　固大而且遠世之知公者固不必爲公悲而且可爲公幸焉 
[藥廠奇災續述]  
　　湖北黑山火藥廠遇禍傷人一事昨已紀諸報　兹得武昌采訪友人手書言之較爲詳切爰再登之來書云是廠向製無烟火藥由湖廣總督張香濤制軍委直隸候補道徐仲虎觀察總理其事本月十二日午前十點鐘時火藥忽然轟炸制軍聞報立飭提調汪子雲太守馳往查勘知觀察及員司工匠十餘人悉數慘斃觀察屍身僅存其半血肉模糊此外斷骨殘骸幾於慘不忍覩誠浩劫也 
[學堂改章]  
　　武昌訪事友人云卾省自强學堂總辦一差盧懸已久日前湖廣總督張香濤制軍遴委湖北候補道趙觀察濵彥任以此事觀察蒞堂後增改章程嚴行督課而肄業各生以不遑兼顧噴有煩言噫是果觀察之不知體恤耶抑諸生之安於逸樂耶非執筆人所得而懸揣矣 
[軍裝解省]  
　　金陵事訪友人云前者兩江總督兼南洋通商大臣劉峴莊制軍以無湖商募衡字營勇丁無餉發給檄令裁撤各勇不遵遣散恃衆滋事由徽寍池太廣兵備道吳季卿觀察飛電禀知峴帥委某員乘某兵輪船至鳩江載勇赴江寗分别發落及兵船駛抵蕪湖各勇畏懼憲威當即呈繳軍械遵遣而散某員據情電禀峴帥飭將軍裝悉數解省至本月初九日載回白門趨詣督轅禀知奉飭解交軍　所存儲以備發給他營之用 
[不准墾荒]  
　　松江訪事友人云郡城南門外大校塲一帶荒地前經江南提督李壽亭軍門親往勘　　招人開墾然尚未頒發明文也不意去臘之杪太倉州屬祟明縣人袁秀山及張三等三人貿然來營　謂承種營員諭以須俟軍節回郡請示祗遵近目軍門查知此地歳收茅柴三萬餘斤專供提轅炊　一旦經人墾　　　從何　支因之批斥不准袁張等人至此進退維谷爰復繕詞懇給一菜圃俾暫資　息不知軍門將如何處置之也 
[總結教案]  
　　江西省　訪事人云南昌縣江雲卿明府蒞任後　查接管卷同歹人閙教之案甚多爰　逐起訊結并與教士訂立合同曰立合同議約總結字人江西省　天主教堂司　方遂志等因南昌縣境内各教民於光緒二十六年六七八月間被地方莠民勒訛罰去財物米榖拆毁房屋一切器　等仵今與南昌縣正堂江當面商議由懸追繳賠償撫卹各教民回家安業此係和衷妥議追賠撫卹各相情　立約之後所有上年六月起至本年正月底止無論教民已控未控案件一概賠卹完結一了百了並無翻悔以及節外生枝一面由縣諭飭各姓紳耆嚴行約束鄉民不得藉端閙教欺凌教民以釀釁端務使民教相安至著名訛索棍徒萬盛和等由縣分别禁押懲究除莠安良　無異說 
 
 

Page 2

 
 
恐口無憑立此合同總結議約各執一紙爲憑 
[難民訴苦]  
　　烟臺訪事友人云近有高密縣人流寓烟境者言及彼處距青島較近之各村莊時有匪徒出没恣行劫掠甚或毁壞鐵路青島所駐德人不分良莠盡疑爲村人所爲以致玉石俱焚苦難剖訴我等内迫匪患外逼强鄰顚沛流離進退維谷不得已離鄉棄井暫避於此冀保餘生噫嘻果如所言能無誦瑣尾之詩爲此輩欷戲不置哉 
[江甯試事二誌]  
　　金陵訪事友人云江蘇提督學政李蔭　大宗師科試江甯各題前已採錄於報兹將本月初十日考試句容溧水高湻江浦六合生員正塲十二日考試溧水高湻江浦六合童生正塲十三日覆試生員十四日考試駐防上元江寗句容童生正塲各題照錄於下句容生員題是亦教誨之而已矣溧水能無懼而已矣高湻歸斯受之而已矣江浦夫仁義亦在乎熟之而已矣六合彊爲善而已矣通塲策題問歴代兵制通塲詩題賦得渚浦芽白水荇清得春字五言六韻溧水童生題他日王謂時子曰高湻 
他日又求見孟子江浦他日見於王曰六合他日由鄒之任見季子通塲次題大匠不爲拙工改廢繩墨通塲詩題賦得布榖處處催春種得田字五言六韻覆試生員題子曰回也非助我者也三章詩題賦得鴨緑平隄湖水明得湖字五言八韻駐防童生題將入門上元不履　江寗必正席句容與之坐通塲次題陳善閉邪謂之敬通塲詩題賦得林筍逐番生得林字五言六韻十一日補歳考題未詳 
[松試尾聲]  
　　松江訪事人云華婁兩縣考試文童業已竣事華亭正案早經發貼十四日婁縣屈吉士大令親坐大堂傳齊　書鼓吹人等發出正案計取一百八十一名兹將前列二十名照錄左方胡承恩蔡光輝杜炎程景淵李芳照姚文鎣顔其超馬寳樹奚葆蕚楊鴻鈞張道南陳昌祺方懷瑾陳葆藩馬寳瑛查曾禧方昌壽張思旦張鴻泰聶潤霖 
[卾垣風災]  
　　武昌訪事友人云自立春以來風和日麗天氣暢晴本月初九日午後忽封姨肆虐飛砂走石撼岳摇山直至次日午後大塊噫氣始音沈響絶鼓棹江中者一時不及攏岸多遭覆溺而茅屋之爲風吹損者亦頗不少也 
[留守赴任]  
　　武昌訪事友人云正任湖北巡撫簡授福州將軍景月汀留守擇吉本月初八日起程赴任卾省司道以下各官咸詣江干恭送禮也 
[禾郡官塲紀事]  
　　嘉興訪事人云新任嘉興縣巢大令於本月初二日蒞郡翌日清晨即接印視事暫賃縣署後街某巨室爲公館以待涓吉鶯遷○平湖縣屬釐捐委員洪大令瓜期已届經省憲檄委賀大令前往接辦賀大令奉委後於本月初二日到禾赴府轅禀見然後擇吉到差 
[甌郡官塲紀事]  
　　温州訪事友人云温州鎭劉吉園鎭軍前以政躬不豫請假調養近已稍稍痊可想不久當占勿藥之爻也○前署永嘉縣查石生大令近由省憲檄調來温已於本月初六日乘招商局普濟輪船抵境聞因任内所出教案須令設法賠補云○温處道王心齋觀察示期二月初二日考中山書院甄别是日生題有安社稷臣者一章童題雖蠻貊之邦至行不篤敬通塲詩題八方無事詔書稀得書字○前温州府王雪廬太守已奉省憲飭回本任大約日内即可履新也 
[贛省官塲紀事]  
　　江西省垣訪事人云月前江西撫憲李勉林中丞札飭南昌府江訒吾太守毓昌暫緩入都仍回本任供　旋接兩江督憲劉峴莊制軍電札著南昌府江守無庸回任云云太守因即呈請病假某日藩轅牌示云正任南昌府江守毓昌因病請假未能回任遺缺酌調廣信府查守恩綬署理遞遺廣信府缺委現署贑州府廻避交卸候補府姜守秀瀾署理有知者謂江太守不能回任之故因教案糾葛爲西人所阻也○去年吉安府許太守道培告病交卸撫州府陳太守振瀛奉檄量移兹者撫憲李中丞飭許太守回吉安陳太守回撫州會同代理之員將任内所有教案辦理妥洽以免外人指摘至高安縣何大令敬釗去年因教案撤任尚未回省兹中丞飭藩司札飭會同代理之員將教案秉公辦結 
[皖省官塲紀事]  
　　安慶訪事人云皖南營務處高觀察蔚光於月之某日報丁外艱所遺營務處差使經撫憲王芍棠大中丞札委求是學堂總辦兩江候補道喬觀察聨寳接辦遞遺求是學堂差使委候補道陳觀察永懋接辦○候補典史華少尉繩祖經藩憲湯小秋方伯請補鳳臺縣典史劉少尉愇請補懷遠縣典史○委署太平府劉太守沛然因公赴省小住數日即詣各轅禀辭回署○候補巡檢桑少尹潤於本月初五日報丁内艱○候補知府黄太守國　奉委辦理漕連事宜於月之初五日抵省趨詣各憲轅禀到 
[鎭郡官塲紀事]  
　　鎭江訪事友人云鎭江府向子振太守於月之初八日乘吉和輪船順流而下取道滬江换船赴姑蘇謁見大憲面禀要公瀕行丹徒縣莫嶼香大令水陸總巡周錦堂都戎及各叚保甲委員咸赴江干恭送○鎭屬各縣縣試已畢府尊向子振太守特出示通衢舉行府試定於三月初六日考丹徒及京口駐防文童十二日考丹陽文童至金壇溧陽二縣向來另在金沙考試刻下尚未定期也○鎭江對岸四里鋪近來時有私梟盤踞滋擾閭閻事爲瓜洲鎭總兵高藎臣鎭軍所知某日特派鎭標水師前營勇丁一百名往駐張王廟中以便常川巡緝 
[松郡官塲紀事]  
　　松江訪事人云南匯縣學訓導孫廣文維嶽前被貢生張仁庠列欵呈控隨奉憲札撤任候叅遺缺由藩憲陸春江方伯牌示以王廣　學淵署理○金山縣徐瀛舫大令因公來松下榻華署東偏泰安棧日來乘輿赴各署投剌翌日郡中各官咸往報謁禮也○寳山城汛千總缺奉提憲牌示以左營把總現署斯缺之宋千戎朝元升補遞遺把總缺以天馬山汛弁靳外委國祥升補而以現署西門外汛陳忠傑升補天馬山汛缺○盛澤汛把總余　庭因病出缺前由左營鳳遊戎檄委陸醒齋署理迨提憲李軍門回轅復遴委楊把戎金鳳往署斯缺日内把戎已捧檄馳往矣 
[之罘近事]  
　　烟臺訪事友人云日前有某四人醉態酕醄躑躅街市忽將二行人恣情毆撃其一已奄奄一息勢頗垂危一亦受傷未知如何辦理也○上年俄人擾我奉省時有某州宫被縶以去當時有藏銀箱六口倩戚某甲看守至今春和議告成州官被釋回署覓甲索箱已失所在因念箱中尚有印信關繋緊要立卽派差　出偵緝近日差役躡跡來烟訪知數日前某客棧曾寓一人排塲闊綽形跡可疑不久已束裝他去意即此人徒呼負負而已吁知人不亦難乎 
[五羊仙蹟]  
　　廣州訪事人云福泰么司某商人承充小闈姓因繳餉不足經善後局憲斥退將已繳之餉悉數充公然所欠各處牌費爲數尚屬不貲日内紛紛投善後局禀控不知局憲將何以處之○福泰公司承充小闈姓因欠餉斥退後隨有福德公司陳德昌同和公司鄭貴華等向善後局禀請承充并備銀呈繳局需批示云小闈姓一案現奉督憲照准直隸閣爵部堂李來電批准八年内不准他人攬承現已據盧華富禀擬加餉應毋庸議銀單擲還○上月十日李都戎所帶勇丁李亞掦李亞吕李福蔭三人串同匪類至城西聨興街誣難販馮西江馮西松爲盜將所携銀一百餘兩盡行刼去都戎知之飭將三李解赴南海縣請辦縣主裴大令研訊之下供認前情不諱乃發回犯事地方枷號示衆期滿押至北門外高岡站籠處死○上月二十六日之晚停泊沙基之某輪船上有西人巴利士者忽被匪徒放槍撃傷其腿控經英領事會同西洋領事 
 
 

Page 3

 
 
照會捷字營楊守戎堅請緝兇嚴辦守戎爰發出賞格謂有人拘獲兇手者賞洋銀五百元○有陸某者番禺赤嵌鄉人年甫弱冠向服役於省垣某姓家日前因事回里携有洋銀數元行經某番攤館不覺怦然心動入内賭博除洋銀輸罄外所欠尚屬不貲不得已將衣服悉付長生庫以償歸途正在忿恨交加忽見有少婦踽踽獨行一時貪念忽生攫其簪珥等物並欲禠取衣服婦情急呼救適有荷鋤人聞聲而至將陳拘獲解官懲辦諺云賭近盜洵然 
[五茸春草]  
　　松江訪事人云西門外秀野橋左近有汪某者開設小烟館藉覓蠅頭去夏以　魚岑寂出資娶醮婦吳氏以主中饋有川沙人黄某先與氏有染邇忽聽人主唆認作本夫以汪誘妻捲逃等詞赴廳呈控廳尊某少尉備文飭差來松關提汪以娶婦時有氏之姑主婚遂據情具禀申訴想一經質訊不難水落石出也○本郡人徐某性懦而愚邇因囊資告罄身入窘鄉將妻某氏售與巢湖人某甲得身價洋銀一百六十元先取其半詎甲係鹽梟光蛋一流糾同類四人各出洋銀二十元逼氏輪流侍寢氏不勝其苦送信與徐堅囑將所生之孩售去約定某日携資至閔行鎭回贖是日氏久候無耗疑係　砧負約悲痛之餘躍入浦中以圖自盡迨翌晨徐携資而至甲等竟將贖欵收取導徐領取妻屍徐以人財兩失忿不欲生經人婉勸始止吁可慘矣 
[循例迎神]  
　　昨爲清明令節好事者於午後三點鐘時舁城隍神及清江司長人司財帛司高昌司五偶像赴各處巡行前導徐旗鑼傘扇外又有隂皂隸大鑼班大肚皮劊子手花十錦牌臂香女犯等類均隨會遊行所經之處觀者塞途各神到壇時上海縣汪瑶庭大令委典史趙敬臣少尉赴壇致祭以妥幽魂 
[南市火警]  
　　前日夜半兩點鐘時本邑大南門外大佛廠東首種稻橋附近韓同昌柴行中人不知如何遺火屋旁積薪中致兆焚如之禍當經鄰近居人鳴鑼報警城内同仁輔元堂及四鋪十鋪各洋龍飛馳而往竭力灌救得卽熄滅僅焚去蘆柴兩堆有披屋一椽餘未殃及亦云幸矣 
[英界火警]  
　　昨晨五點餘鐘山西路至北京路口葉德馨香店不戒於火霎時烟燄騰空冐穿屋頂瞭望臺西人見之急卽鳴鐘報警救火會各西人驅皮帶車及救火機器馳往灌救無如風勢甚勁祝融氏飛揚跋扈銳不可當頃刻焚去一百五十五號萬源昌洋貨店仁泰牛　店通裕船局順裕錢莊陸稿荐肉店張金平餅肆薛德記海帶店廣振興烟室張順興粥店及某羽士家共房屋十九幢西焚至新橋下止當火熾時葉德馨店夥孫耀立從樓窗躍下跌傷足踝經巡街捕舁送醫院求治未知能免殘廢否并聞有婦孺二人葬身火窟刻下屍骸尚未檢出亦慘矣哉 
[北鄉火警]  
　　前晚十一點鐘越三十分時美租界吳淞路迤北寳山縣境某鄉民家忽然火起司暸望臺者以地在租界之外例不鳴鐘求救幸鄰近諸人爭携木桶汲水以澆然平屋數間已悉付楚人一炬矣 
[縣試尾聲]  
　　昨日清晨上海縣汪瑶庭大令傳縣試前列文童二十名進署覆試到者十六人大令諭在簽押房命題面試至午後三點鐘陸續交卷而出旋懸聛示期十八日考試武童技勇 
[邑令騐屍]  
　　粤婦王阿桂僑居美界北四川路仁智里第一百九十九號門牌房屋内前日因欲遷居雇江北某邑車夫趙全扣運物趙携皮箱登曬臺用繩縋下一失足顚仆於地頭觸階石骨折血流阿桂駭極亟呼巡街捕雇車載送捕房捕頭騐得趙受傷甚重令舁至同仁醫院求治未幾卽因傷斃命其子會恒藉端饒舌并邀同三圖地保曹福卿投報上海縣署昨日午後三點鐘縣主汪瑶庭大令帶同刑仵書役鳴騶蒞屍塲曹保跪禀情由大令卽命仵役如法察騐旋據喝報騐得趙頭上有致命傷一處實係跌傷身死大令離座親視一周會恒堅稱父親實被阿桂撃斃叩請伸冤大令勸諭再三始肯收殮大令即命駕赴仁智里跌斃處踏勘然後呵殿回衙 
[械鬥宜懲]  
　　前晚七點鐘時僑居美租界外虹口正豐街之浙江温州人陳采興尤喜華陳益芝　阿中李阿金陳鴻卿向山東人楊紀臣購饅頭不知因何忽相口角糾集同鄉一百餘人各持器械蠭擁尋仇楊及其夥姚龍生陳咸青力不能礉被若輩拽至街心毆傷面部腰腿諸處事爲巡街捕所見飛報捕房捕頭令三十六號西包探帶同通班探捕前往兠拿得以拘獲二十餘人押候解送公堂禀請讞員張柄樞司馬究辦 
[飯館行兇]  
　　前晚流氓張瑞林至美租界吳淞路某飯館果腹嗔值堂人姚福生伺應不周突以老拳奉敬姚亦不甘退讓攘袂而前致被用碗擲傷額角血若泉流六十二號巡街英捕見之一倂拘入捕房捕頭騐得姚傷勢非輕令送同仁醫院求治張則押候解送公堂禀請讞員張柄樞司馬訊辦 
[漏捐被獲]  
　　日前南市恒順醃肉莊倩某輪船載運醃猪四十口被認捐公所司事某甲查知未納落地捐禀明貨捐局總辦孫述亭太守將貨起日局中並拘莊夥鄭秀成交十六鋪地甲看管候照章科罰 
[馬路工程局瑣案]  
　　前日南市天順醃肉莊出店人戴阿友余武全在泉漳會館馬頭起運鹹猪挑夫徐海元許正興金考生徐富春四人見之向之爭奪致相毆撃余突用鐵鈎撃傷徐之手腕血液模糊時有恒順協泰順興三家亦遣人在彼處運貨至此遂起而相助扭作一團三十一號巡街捕急召他捕帮同將一干人拘入捕房移解馬路工程局總辦葉孟紀司馬飭提天順司帳人王有順到案研訊王供同業向章有貨到埠由行中派人挑連不意此次各挑夫爭挑不允致肇事端求鑒戴余不認行兇惟稱事已如此小的等願給養傷費洋銀五元秦榮發陳阿元同供小的等在順興行楊保元汪錫之同供小的等在恊泰行充當工人同向解勸不敢帮兇陸晉卿供小的是籮間夫頭向章各行所到貨物由小的派夫承挑彼等不遵致有此事司馬謂爾等旣有章程應各遵守姑念戴余願出養傷費著當堂繳呈洋銀五元給徐具領免予責懲○淮安府屬鹽城縣船户孫益元前投馬路工程局禀控同夥夏長林季林文串竊購貨洋銀三十一元後在船梢搜出十五元求請究追迭經葉司馬提訊枷責限繳在案前晚提案覆訊夏等堅不吐實大令謂爾前已供明情願變產歸償何得又生變故夏供前次受孫之愚故有此語心實不甘司馬飭掌頰一百下仍著押候比究○前日船户張小饅頭劉德全在馬路中爭鬥不已由某號巡街捕拘入捕房移送工程局葉司馬提訊之下張供小的前與劉同在某船執業因失船篷船主責令小的等二人均賠小的當卽如數措繳惟劉不允現在船主已駕舟他往求鑒司馬以釁起細微諭令一倂退去毋庸滋訟○日前漉北怡泰鐵行司帳人王燧福扭船户王阿桂至工程局禀控雇裝貨物駛至中途突被流氓攫去鐵一千餘磅葉司馬提訊之下著王阿桂覓保限尋流氓到案前晚提訊問爾可有人來此具保王阿桂供尚未覓到司馬責令速覓妥保務將流氓交案延于比責 
[英租界捕房紀事]  
　　張增林華阿根竊取某姓家絨毯香爐等物正欲携往銷贓爲包探張寳成所見拘入捕房押候解送公堂究辦○河南人洪信若許英山身藏手槍一枝鉛子七粒至某花烟館尋歡包探沈阿岳見之以其形跡可疑立即拘獲解入捕房押候解送公堂禀請讞員張柄樞司馬訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[祭器被竊]  
　　福州訪事友人云去歲閩省水災福州府學教諭某廣文挈眷遷避臨去請閩縣主王吉人大令將文廟祭器庫　儲各物派差看守大令允之卽派快役郭清往司其事以昭愼重不意郭竟將樂器陸續運出質諸某當鋪得錢一百數十千文其祭器之用　銳　成　者鎔毁山售事爲南臺快役某甲所知禀明海防同知吕司馬司馬告知大令提郭訊責供出其夥混名柳樹精者所爲及拘柳研訊則稱出自郭意惟質劵悉存小的處大令命一倂收禁旋以丁祭期近飭差至當鋪將各器弔回各當鋪夥謂須備本取贖大令怒謂祭器上均鑄有福州文廟字樣豈各夥皆兩目青盲者何得貿然受質會須飭差提案訊究當鋪夥自知理絀浼陳幼達茂才赴縣署剖陳大令乃飭將各器繳還所需本息由郭柳工食項下扣除 
[禾中人語]  
　　嘉興訪事人云月初某日上海某局小輪船駛赴杭州行經陡門相近忽一客失足堕水烟波　淼援救無從但見一瓜皮帽浮於水面輪船遂駛返禾中告知局中人前往撈獲屍身買棺收殮暫厝荒郊以待認領○本月初八夜四鼓時北門外壇弄某姓小錢店突來匪黨多人以石撞門而入搜掠洋銀一哄而逸翌日事主投報秀水縣署縣主親往踏勘情形提訊更夫栅夫笞責數百板飭捕嚴緝說者謂是處興保甲巡局相違祗咫尺地何以當時竟絶不聞知任其逸去虎兕出柙是誰之過與 
[上海縣署瑣案]  
　　前者蔡吉甫控錢炳卿欠銀三千八百五十兩縣主汪瑶庭大令訊供之下諭令錢變產料理兹因爲日已久錢一味玩延前晚大令提案覆訊蔡供去年蒙斷後錢仍署之不理小的被欠之銀半係莊欵現被逼不堪務求押追錢供小的已赴蘇州將屋基變賣除還别項外祗剩洋銀一百八十六元今已繳案餘欠再求核减大令諭令收押速繳洋銀三百元再核○前者陸余氏同子阿大雇車載鐵條到滬求售行經洋涇鎭被流氓柏春華潘永生等誣指竊贓任情訛詐爰將柏等拘案研訊之下供出同黨張少卿大令諭令栢交保出外潘枷示洋涇鎭一面出硃單飭差補提張少卿前晚張已拘到大令提案研詰張供小的係湖南人前在洋涇鎭巡防局當差後因事被斥現在鎭上開設小烟館陸余氏之事均不知悉大令以其刁狡喝令笞責二百板復供此事實係潘永生所爲小的並不與聞大令諭令收押候提潘到案質訊○張瑞麟控地保丁香榮擅行提人前晚汪大令研訊之下張供小的向業雜貨前因田地糾葛被控到案訊結後已逾多日邇者地保丁香榮忽稱小的之父被人在法公堂呈控奉票飭提時適父親因事出外將胞伯張福田誘至租界扭押捕房當提人時並未見有牌票顯係朦混爲特控案求究丁供瑞麟之父明德因被人在法公堂告發飭差協同小的提往詎福田將明德藏匿故將福田代押捕房大令謂法公堂斷無飭差協保提人之理喝令掌頰五十下交差看管候查明核奪 
[法租界捕房紀事]  
　　昨日爲清明佳節克巡捕頭知好事者必舁城隍神及四司偶像出游深恐道經法界時未免有匪徒乘間滋事因於昨晨派出包探二十名分投彈壓並派人禀知讞員杜枝園大令暫停發落一期○前晚流氓某甲在新開河畔攫取行人某乙所携木烟袋一枝飛步逃逸適爲包探追獲解入捕房捕頭令押候解送公堂禀請訊究○前日積竊某丙在金利源碼頭竊取松板數方經管碼頭巡丁拘送捕房捕頭令押候解送公堂禀請訊辦 
[西安官報]  
　　正月初六日藩台懸牌分縣楊景時署漢中府經歴事直隸州多齡由三原同知焦承　由乾武通判匡　由扶　俱收釐金回　縣書　　由孝　查案回初七日直隸州全煜委製造局事務署孝義廰王楙照缷事回知縣梁椿年由臨潼查災回通判崔購違由鳳翔散賑回知縣王寳森由河南運糧回初八日　台　牌盧施縣楊淑修調補南鄭縣知縣魏立請補雒南縣知縣恩魁請補寢城縣知　杜赴甘通判李顯誠往寗夏俱公幹知府王由　城查賑務回初九日知縣　　由　陽收釐金回知縣梁椿年往興平騐城工知縣王新楨由三原問案回知縣王寳森往河南運糧典史張兆麟由漢中　差回 
[蘭州官報]  
　　光緒二十六年十二月初一日藩憲懸牌署鎭番縣知縣黄家模糊省遣缺委候補知州潘力謀署理實任靜寗州知州李篇慶飭回本任　州　敎授　以儘先選用訓導陳炳新酌署華亭縣知縣楊鼎新委總辦粥廠差補用都司牟憲章委帶志强旗馬隊委差解貢米補用守備袁鳳　赴陝西新疆候補府照廢蔣拯選用縣丞德霖管解甘餉兩淮候補鹽大使汪祖齡回省俱禀辭初二初三日管帶甘軍正前營記名總兵洪瑞署凉州鎭標後　守備惠昌　夏滿營防禦綽哈泰請餉俱進省署丹　爾同知王堯儒回任本憂直隸州候葆文回籍委署成縣知縣朱海河州吏目張銘赴任補用縣丞袁蘭先赴陝西解貢米俱禀辭初四至初六日首縣黄禀知赴東路接差候補知縣余人騊棄知赴甯夏公幹委辦洮州釐卡未入流董鰲禀知赴卡初七至初九日題奏道胡委會辦内城保甲總局差大挑知縣蕭子鑑委辦新城釐局候補縣丞　澤清委辦馬跑泉釐卡差委署秦州直隸州楊宸謨委署敦煌縣知縣鄔緒棣委署平遠縣知縣翟鍹調署古浪縣典史李少棠均赴任總埋甘肅官商　局總兵俌殿魁直陝西委辦慶陽鹽釐局狄道州吏目張輔臣禀銷學院文巡捕差赴局俱禀辭缷任伏羌縣知縣李瑞微平營管叅將易慶安由陝西來委帶志强馬隊都司牟憲章禀知接帶補用都司蔣光龍叩謝留督標左營初十日督憲懸牌甯夏鎭屬平羅營叅將易慶安赴引事竣到省應卽飭回任補用知縣李支　委辦釐金總局担頭差　補州吏目汪士琳叩謝奉准先行到省當差行知廿一日督憲懸牌署河州鎭屬章昌營遊撃方南英期滿遺缺查有記名遇缺簡放總兵趙謙玉署理署凉州鎭屬俄卜嶺營遊　祝鑑嵩期滿遺缺查有留陝甘儘先副將文福基署理署延綏鎭屬黄甫營遊撃龐信眞期滿遺缺查有留陝甘儘先副將韋得勝署理署陝西提屬商州恊營都司田秋　期滿遺缺查有留廿儘先遊撃陶德榮署理署甘提標右營守備龍漎期滿遺缺查有督標前營千總夏明署理署西甯鎭標後營守備郭泰興期滿遣缺查有儘先都司于衡量署理署河州　屬起合堡守備李實山期滿遺缺查有儘先都司李深沉署理署寗夏鎭屬廣武營守備任先槎期滿遺缺查有留陝甘儘先遊撃沈金芳署理署延綏鎭屬神木營守備劉秉　期滿遺缺查有留甘儘先叅將張得貴署理河州歳貢生郭述義廿二日　看藩憲懸牌武威縣知縣缺以甯朔縣知縣張庭武調補平凉縣知縣缺以曾任實缺候補知縣高光斗請補卸署西寗道歐陽丁憂缷署肅州直隸州王學伊缷署寗湖縣知縣宋運貴由寗夏運粮回又禀銷提運粮石差和　回子世　一等輔國公木沙莊　蘇　防　隆闊請餉俱進省試用典史侯鎭藩委解新疆官犯差二十二日蘭州府知府胡由陝西回缷辦新城釐局補用知州徐則林缷署涼州府經歴蕭桐爵分省補用巡檢周楷候選巡檢甘微莆由新疆俱進省卽用知縣黄鍾傑十九日卯時病故二十三日藩憲懸牌蘭州府知府胡凉州府知府慶西甯府知府燕均各飭回本任會甯縣知縣余重基分省補用巡檢蘇樸由新疆俱進省委辦河州釐局大挑知縣王家彥叩謝儘先酌委行知廿四廿五日截取知縣雷光甸補用知縣軍秀芹委　辦丙城保甲總局差候補知縣劉慶雲委　辦四關保甲總局差候補知縣常孝義委辦東稍門釐卡差儀先叅將鄭得祿叩謝留督標前營莊浪滿防禦隆闊凉州滿營恊領連玉請餉回營俱禀辭候補知縣楊奎華選用直隸州州判詹魯邦由西甯俱進省二十六日委辦河州釐局知縣王家彥禀辭赴局又禀銷臯蘭縣　審並釐金總局擔頭差候補知縣李章錦由山西偵探回前威遠軍支應委員通判唐擇蔭由陝西新疆補用都司張先鋐由新疆俱進省二十七日前署鎭海協副將金恆林委帶武　　營差委辦釐金　局　頭委　知縣李支芳禀銷　辦四　保甲差補用知縣　書田由凉州缷任古浪縣典史張成周俱進省會甯縣知縣余重基回任管帶志强馬隊都司牟憲章赴狄道駐紮和　回子　　一　輔國公木沙赴陝西俱禀辭未入流崔崧叩謝恩　銷案照舊供差二十八日藩憲懸牌暑古浪縣知縣謝祖植調省遺缺以卽用知縣陳　微署理伏羌縣知縣事瑞　委署俄卜嶺營遊撃文福基由安定查事回省 
[金陵官報]  
　　正月二十九日提中恊楊福山到禀知隨黄宫保赴金陵營看操試用府經歴趙棫林禀知到省二月初一日請補淮揚道沈揚臘運河隄工局候補遺范德培均到襄辦上海機器　候補道許回局候補道丁　赴蘇帶權字右營在庭均辭泰興厘捐請補高郵州李孟康到正任蕭縣劉本　叩謝回任初二日　　脾示海門廳訓導戴怡堪以調署掦州府訓導新遺海門廳訓導員缺卽以正任揚州府訓導朱若采調署吳淞開埠工程候補道何福海　先副將宋季保上海輪船支應所知府正仁東指分江蘇試用通判吳　禀知到省均到襄辦上海機器局兼會辦清丈事宜知府張慶勛南琛兵船徐傳隆送黄宫保赴鎭江均辭初三日知州保　正任蕭縣劉本　揚州保甲總巡知縣劉壽嵩到知縣周文煐奉示察看鹽大使魏作樞奉示考試巡檢蔣體樑從九陳爾銓典史沈蔭榕柘林覺都司朱啟　均　示　看均見分　補用　曾慶　到叩謝行知調補江防同知梁佩祥禀知任事督糧同知敖禀知交缷兼理江防同知事初四日藩轅牌示署江西建昌管遊撃晏忠諒應令回標應候差　所遺遊撃事　本郭堂查有留江儘先補用叅將張本生堪以接署藩轅牌示江甯縣江甯司巡檢應業鉅　避遺缺查有試用典史潘瑞　堪以署迎新授江安　道效禀謝飭知並禀知十二日任事署糧道松禀知十二日交缷湖口鎭李全彪到正任蕭縣劉本琅辭赴任 
[豫章官報]  
　　候補縣胡嘉銓守催都昌漕欠白士元　委厘卡徐寛濟　委厘卡並提前酌委優缺縣丞李亭雲往南康辦保甲黄習傅　修新建增圩堤候選主事梅光義内閣中書梅光遠吳道濬俱親拜同知弓世麟解十批漕折赴陝西新昌縣陳君　往長江桂森往金陵俱查硝價謝起源解第十一批漕折赴淡西張傅　解餉往上海 
 
 

Page 10

 
 
候選主事梅慶源賀良樓俱親拜鄒嘉年孫啓瑞元　俱仍　撫院文案馬晉昌施謙丁澤俱仍充文巡捕廣西候補府經姚肇摳充文　捕筆文案候補府朱大墉由上海來江湖南生員熊士枝由湖北來江候補縣朱兆麟禀知丁母憂鄭季相解餉往金陵俞官圻辦上饒卡黄啓麟辦二套口卡夏濟安辦上高卡蕭渭拔委一次典史岳恭先由吉安回副將陳步曾禀謝咨補袁州恊行知千總陳萬功劉振鋒俱解餉往清江浦知府蔣德幹查惠民門城防 
[  皖省官報]  
　　二月初四日知縣胡登松勞文琦均辭解貢物赴陝西典史汪景鴻面試　初五六日籖分刑部學習主事張美玉到江西人署太平府到沛然辭委　運漕厘卡知府黄國　到八里灘茶厘縣丞許殿榮辭並銷查東門城差府經周名延到由湖有深磺價回並辭赴皖北牙厘局差遣巡檢桑潤知丁内艱初七日補用典史劉煒請補懷遠縣典史華繩福請補鳳台縣典史五品頂戴指分安徽新　防試用縣丞魏業輅到湖南人候補知縣陳守先奉委赴宣城查騐圩堤工 
[庚子冬季各洋貨寳號季捐]  
　　大豐恆興二户各捐錢二千四百怡豐萃昌順二户各捐錢一千五百敦泰增泰源成德豐恆豐瑞豐怡盛五户各捐錢一千二百日新盛泰記源甡屛記恆茂盛五户各捐錢九百天順祥錦豐鼎豐恊豐登豐慶豐義泰四達瑞恆豐信同源順正昌順宏昌鼎裕元生日新增振豐恆德順祥瑞豫祥通裕恊康元興公愼泰恆啓泰恆同昌正豐盛元興廿七户各捐錢六百天　　四百五十附臘月杪藥捐寳善書屋洋六元程怡順堂洋三元延陵氏洋十元焕安洋十元安定氏洋一元實慶里王洋三元戴生昌洋十元又蘇班船小洋六十毆角又徐棣山翁南嬰捐洋廿六元以上共總收洋七十五元四角錢三十四千九百五十文　北天后宫前廣益善堂司董嚴信厚施則敬朱佩珍唐榮俊葉貽鑑等謹誌 
 
 
 

Page 11

 
 
   
 
 

Page 12

 
 
   
 
