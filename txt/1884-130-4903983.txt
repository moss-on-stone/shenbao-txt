# 1884 - 130 - 4903983

 

Page 1

 
 
[畵報出售] 　[  申報舘主人啓]  
　　本舘新　畵報特請善畵名手選擇新聞中可賀可喜之事繪製成圖並附事略由點石齋刷印每月定期數次每次八圖由送報者隨報出售每本收回工料洋五分其摹繪之精筆法之細補　之工諒購閱諸君自能有目共賞無俟贅　上海除賣申報人兼售外申昌書畵室亦有出賣外埠則隨報分寄就近取閱可也兹準於四月十四日第一卷書成　兌特布 
[紅樓復夢出售] [  申報舘主啓]  
　　讀紅樓夢者均以寳黛人不耦爲憾因欲别出心裁力翻前案冀爲寳黛吐氣於是有後紅樓夢續紅樓夢等書出焉其實皆夢中說夢使聖歎見之又如批續西廂而齒冷矣但窺中取長似以紅樓復夢爲差勝惜坊間版已漶　閱者頗不爽目本舘用特付活字排印現已工竣廿二日出書每部討釘十本價洋七角售處悉遵舊例有欲破愁城而浮大户者豈取觀乎 
[停公問答]  
　　昨午四點路啜茗有友手申報而叩余曰異哉捕房之查緝銅洋錢何處不有哉此店開設二十年據稱所獲之銅洋係平日悮眼收下者積至於今有一百四十五元之多是每年所收不過七八元而已以該莊每日門前兌換通扯二十元則一年之中應有七千餘元而每一千元夾收銅洋一元似亦可信嘗　錢業友言現行鳥洋估看成色較難於從前之象洋盖旣無刊定看洋格式而新鑄之洋歲有所出不若本洋之行用數十年肉好皆極純熟苟有銅洋光必顯露易於辨别也以千元而雜收一枚已見該店之用心矣然則此洋爲其陸續積下無疑也該店旣未將此銅洋攙和使用亦何犯法作奸之有捕房令人往買銅洋與之講價通昇五角是明言銅洋而後交易　銅洋本有錢壳折算五角所買固是銀也豈以贋物騙人者可比彼藏於櫃内而我爲作買賣以使之取出而從而執之是我騙人矣似此騙人吾恐充銅洋之數直無一錢店不有此數卽非錢店而外行舖户亦當有幾十元倘逐户搜買尚有不犯法之人哉且捕房亦知銅洋之夾路乎自嘉　以來洋錢盛行内　奸人有仂造銅洋以獲利者然内地造者謂之土板識者辨之而銅洋固不　土板也非土板則仍自外洋來矣聞人言外洋私鑄之禁自是極嚴西國律例中銅洋之案當亦不少然藏而不用而概指之爲犯法應無此理抑故意誘買而因而執之更無此情吾不知其何故而獨有惡於核莊也余曰子誠不知之昔蜀漢禁酒令甲旣頒凡民間造泗者皆停其業而吏役搜不已見民家有造酒具者卽指爲犯禁逮其人而縶之　擾累之苦幾不聊生一日簡雍從先主行忽指一行道之人命左右執之曰此人犯淫先主問故曰彼身帶淫具胡爲不犯淫先主悟其意乃弛酒禁今該莊之藏銅洋亦猶之家有酒具而身有淫具也西國之律或者如此豈爾我之所知哉不然翟副領事謂該店積存銅洋如許喜人必已不少獨不思　存卽屬害人則凡民家有刀一柄便可爲殺人之　舉火一日便可爲放火之據其理有決不可通者耶就曰西國有此律亦豈可强以繩華人捕房受西包採之蔽乃領事又爲捕房所蒙殊可見中西人之　情不同矣曰然則黄太守之爭之是也爭之不得而因有此齟齬至於停解公事爲之奈何曰太守以此事相持不决曾稟於道　奉批而行其實照前日之辦法已爲過當蓋該店雖有銅洋並非使用太屬　罪何有於責且歷年誤收此一百餘元中折本已多旣屬無罪更不能罰今　以鎔化充公謂其不應誤收而罰乎抑因其積存而罰乎在道憲與太守曲從西官之意藉口於該店當西包探遣人兌買之時不應田賣故聊示薄懲而不謂翟君之未　也曰公堂之例若何曰公堂雖有會審之名捕房亦是西人所設而所解之案所辦之人仍是中國境内公堂規例凡不涉西人之事華官斷之此案太守自行其意翟君亦何能爲如謂貴之罰之不足　辜豈不可徐與辨論明告章程彼謂如不交押捕房明日不來會審此畢憤激之言卽去年曹錫榮一案夏士咆哮喑嗚謂上每知縣看不起四國領事之故態西人性情伉爽往往有之若華人廢此則有城府深沈皮事陽秋之　矣當時怒不可遏若太守再禀道憲候楷進止或由道憲派員調停言詞解釋則翟君未必眞辭會審如果不來則是任性逞私其曲亦在彼而不在我而乃爭之於先復又送之於後噫其計左矣夫中外相交雖極形迹運忘究亦各存窺同始之爭之彼猶不知我之底藴或可　圜以就我今持之於始而不堅之於終彼乃知我之本洞無物而意氣得而相陵矣盖　外洋人相處必不可以虚文客氣示之自通商以來小而商民之詞訟大而邊事之　齬華官不能處之　如正坐此弊吾不知　大守畫策者果何所見而云然也曰子論誠不誣矣吾意此案西官諒難過抝目下别涉嫌疑道憲自必善爲調停不失公堂大體第近來捕房西探專以伺察爲能彼以外　人而辦中國事捕風泯影抉隱剔微是果操何術者則以有人焉爲之耳目牙也夫至於肯爲西包探之耳目爪牙其人亦大抵可想見矣西包探信之而上之捕房捕房徇之而告之領事領事從之而强之華官若華官再一隨和吾恐小人得志而播弄報復相尋　已如此　洋案者不一而足是不啻舉洋塲之地而令若輩治之尚成世界哉余乃瞿然而興曰此則吾之有意而未敢一伸者也今觀此案實難再安緘默無已姑述吾兩人論難之語以質諸公是公非 
[京師電音]  
昨接本館友人在京專發電信云二十日王大臣在軍機處會議至晨未散未知所議者是何要件也 
[欽差到漢]  
　　漢臬江西會館之萬壽宮屋宇高華精系無比兹因迎接烏孫兩欽憲暫作行臺曾舘頭門外東西設兩牌樓以爲轅門掛以紅絲栅外每邊一亭畫以龍鳳中懸綵珠頭門旁各設營　撥勇護衛中堂亦掛紅綵卓　　披皆紅金碧交　極爲燦爛轉入東廳預設對面兩臥房帷慢皆紅綢地舗花　十七日漢陽周協戎　　戎隨帶洋鎗隊聞以龍刀虎乂並漢陽縣龍邑尊植别駕仁義禮睂兩巡司方謝兩少尉皆出通濟門　口題迓關道惲觀察漢陽府慶太尊就近迎接憲駕是日五點鐘炮響連珠欽憲端坐緑呢大轎前者爲孫欽憲方面黑髯後爲烏欽憲白面方 
 
 

Page 2

 
 
　均有戈什哈扶轎其旗傘銜牌提姒俱如儀後卽司員宫末爲行李用牲口䭾載方至通濟門時忽有兩男子散髮跪　頭頂狀詞喊冤欽憲着均收詞帶之轎後而行各官憲不勝驚訝旋由洋街二馬路直行進花樓達大街至行臺約在六點鐘時沿途觀看之男婦子女約數　人此來何事尚未詳悉或謂因余姓案並樊口堤也 
[首級示衆]  
　　漢口四官殿於本月十三日由省城遞解到首級一顆懸諸照壁其首級用木籠裝盛外再包以蘆蓆並加貼封條當時觀者途爲之塞據傳由江南解去卽齋匪首王覺一之子王繼泰之頭云 
[茶巿續聞]  
　　漢口茶市情形疉次列報兹接十八日來信謂甯祁茶自江寛船後又到上海江裕兩船共裝甯祁兩茶計十餘萬箱十六七兩日沽出甯祁茶四十二字　三萬七千箱兩湖茶聞經裝出運漢因風阻滯故所到不過八萬有奇今日陸續到者諒亦不少兩湖茶　至十七日止沽出四十四字額計三萬四千多箱聞十八日售出兩湖與寍祁茶一百數十餘字其詳細俟後再録外洋運茶大輪船共到十艘惟頭船尚未議妥歸何家開運其茶水脚每墩自五磅起至兩磅止又聞十八日有茶裝太古之上海船回申轉交英公司船裝運出洋云至十七日各茶行情詳列於本報後幅告白内兹不贅述 
[爵督回轅]  
　　兩江曾爵督出轅巡視江海各防疉經録報兹悉爵督是行偕同江南提督李軍門兩江水陸馬步總營務處陳舫仙廉訪乘坐威靖兵船於十四日午刻行抵江陰寄　备統領營官爭遞手版禀見少頃爵督登陸乘輿赴沿江各礮臺察閱一周時有武毅營勇在江于燃放水雷三具大聲發於水上山岳霞摇爵督旋回座船於次早展輪赴白　沙隨行者有靖遠祥雲兩輪船陳孫叚郭龔五觀察憲旌抵白矛察看於十　日辰刻回轅聞此次巡視預行知照各處不准升砲迎送卽隨從亦極少云 
[都轉赴任]  
　　升任廣東鹽運使前甯紹台道瑞都轉聞現雇禪臣洋行北京輪船到甯於二十一日解維赴廣東新任云 
[甯有災疫]  
　　寍郡近聚天時不正以致民多病疫惟東鄉一帶爲尤甚日來醫卜巫匠四項生意頗形忙碌也 
[無端自隘]  
　　寍城　童年踰弱冠人　謹愿近因小試不售寄居親出家動作如常迄無别故忽於前日早見其齋室緊閉寂無聲息排闥入室則以帶自縊于梁足猶履地而魂已昇天吁異矣 
[拐匪可惡]  
　　聞淮揚安徽一帶屢有拐孩之事不期九江近亦屢有所聞月初江北小池口聞某宅拐去七八歲小孩至今尚無着落西門内煤炭坡初八日某姓走失一女孩年約九歲現在在各處找尋毫無影響想均爲拐徒誘去也 
[山僧被劫]  
　　廬山獅子　　　中僧碧峯年逾古稀精力衰憊且多病菴内頗有積蓄山麓之無賴者每欲得而甘心焉僧之俗家徐姓住江北水鄉其胞姪早故有姪媳撫一幼孤連年遭水災逃至九江僧令傭工尋姪媳與孤住於菴傍給以饔飱免致流離失所乃山麓東成坂地方諸無賴偵知藉此爲由於月初糾衆到聲稱和尚討親特來賀喜碧峯聞之駭異傴僂向衆分辯該無賴等不由分說呼嘯一聲蜂擁螘集將菴内雖物劫掠一空並庵外之竹木庵内之壽木六副亦搶下山去僧此時呼天不應卽倩傭工紥竹轎抬往九江城縣署報案經該鄉紳十夏某攔住勸和允將壽水交還餘則勸僧看破僧無可如何隨遵紳勸和息然此風其可長乎 
[知人善任]  
　　昨接羊城友人來信云粤海海關稅務司德璀琳月前由德赴粤時道出香港與其故友法兵船主福尼兒邂逅因識法水師副提督利士卑士適福尼兒亦有赴粤之意因邀其同乘該國兵艦比抵羊城會晤各大憲無不欵接優渥至中法和戰之事經德榷使與粤省各大憲及福尼兒往返討論持重建議總以主和爲上策維時越事方急經李傅相電調至津共商機務其所商各事均係秘密外人固不可知但屈指抵津至今不過一月有餘而○法果然易兵戎而爲玉帛此　見德槯　之善於調處楚才晋用尤可至李傳相之明于知人矣 
[松江府試上海縣二覆案前列名次]  
　　梅豫悵　莫炳垣　包飛鴻　李宗鄴　沈元福　吳鍾英　林祖潤　黄燡元　范熙澤　奚慶良　陸櫂庠　劉欽誤　朱承鼎　耿光勤　程桂清　許慶　　劉欽亮　楊振棻　王樹基　沈文蕙　陳顯曾　葛鴻翔　姜福煦　朱步蟾　徐鍾驥　張翔龍　杜寳璿　李袒佑　祁祖鎏　顧　淇○又古學案録取上海縣文童正取黄燡元第一次取劉欽亮第九蔣福霖第十一梅豫悵第十七備取張翔龍第一葛鴻翔第十二莫炳垣第三十六包飛鴻第三十七范澤第三十九會審餘聞○昨報查問全案一節兹悉前日黎邑尊赴英領事署會審畢回署後復傳屍親邵小春鮑　氏見訨王梅生等訊　邑尊向屍親曰今日本縣與英領事曾訊互相辯論究　邵大春落河身死條洋人毆打所致但據　船主及水手人等均爵非大副用鐵錯所敺係被一水手用拳打　　騐　　　無論拳與鐵噐一體辦理惟據　　上副　司華人瞿阿囝所稱前日邵大春于八點鐘被水手毆打於十一點鐘又毆以致欲上岸控訴英領事署該大副椎向追　並未毆打適邵落河身死况王梅生在下艙不在艙面但不知兇手究係何人隨問王梅生爾究屬眼見大副毆打否王稱確見大　追敺邵卽落河身死該屍　等俱哭求伸寃邑　諭俟詳請道憲示下再行核辦 
[總巡告示]  
　　總巡上海城廂内外保甲事務特用直隷州正堂馮爲剴切曉諭事照得上海五方雜處良莠不齊而束身自愛者固多不安本分者亦復不少本總巡上奉憲檄督辦城廂内外巡防保甲事務向聞有等著名痞棍以及拆梢蟻媒拐　剪綹竊賊並外來流氓三五成羣聚于茶坊　肆其名曰吃講茶糾黨串詐横行不法擾客地方並沿途假稱碰撞訛詐搶帽竊物攫取婦女首師揑造謡言此等棍彘跡同匪類尤有不肖之　聚衆開設賭塲　頭漁利卽黄牌九擲羊押寳翻大印諸色名目不一而足　其術中則傾家蕩産失業喪身並有沿街擺設　攤字謎抽籖摇缸種種惡習殊堪痛恨本總巡職司巡察剪除强暴保閭閻艮懦藉以安枕本總巡爲民除害起見本富按名立拿重辦姑念無知不忍不數而　合先　切曉　爲此示仰保甲諸色人等知悉爾等若能從此歛跡改過自新盡作良善　吃講茶等項　曁永遠嚴禁則免其已往如敢仍蹈前轍或經訪聞或被告發立卽指名拿究盡法重辦决不姑寛並許該　保及被欺之人捆送來局毋得畏懼以致自悮倘有局差地甲容情包庇一經覺察歸案懲處言出　隨切勿以身嘗試勿謂言之不預也其各凛遵母違特示 
[德兵操演]  
　　昨日德　停泊本埠之兵　有兵士登岸由大馬路迤西至泥城外操演計有兵一百三十名帶有炮兩尊餘則爲洋鎗隊列陣圖兵并有肩軟輿者曁曁戎　當此渭和天氣益覺興高采烈矣 
[持論不阿]  
　　前報華　俞順生在洋涇浜聽　被打一案因俞　生指係九號西捕所擊昨日傳到是日在該處巡緝之西捕俞順生之父錫珍到案稱在長源泰爲夥小兒隨我在彼今夾候示注副領事謂中國人控外國人應將禀單　就法文呈總領事閱過由本副領事核辦不應在公堂訊理翁太守謂此案已訊理多次並無禀帖况巡捕將　頭打破非别案可比公堂辦事秉公爲主若照此言則華人之案由本分府核辦西人之事由貴領事辦班與會審兩字不符本分府在此訊案三年無不秉公辦　儘可互相斟酌現在受傷人業已傷痊到案果由本分府先 
 
 

Page 3

 
 
問抑由貴領事先問法副領事謂該該年幼與有生意人有别翁太守謂此言更覺詫異如打死婦人豈可不究乎總之涇捕或爲彈壓而設或爲　拿肇衅者而設現在係巡捕自已犯事豈可不究若謂該孩係别人所打巡捕並不查事亦有疎忽之咎法副領事謂巡捕所打毫無憑據翁太守謂傷痕確鑿較之巡捕狡賴似屬有憑現在請　捕詰問備捕頭卽將西捕三人喚進詰問内有一捕並不在該處　差着卽退去隨詰九號及十五號西捕俞順生又指定是九號所打法副領事謂九號西捕供並不打人况　十九號西捕同走可作見証翁太守謂日時均符豈可任其狡賴總須根究明白　可服衆副領事謂目回明總領事訂期再訊太守允之飭俞錫珍父子退去 
[會騐巡捕]  
　　法工部局董事騐　巡捕前期未曾到齊復　期於昨早九點鐘各董事齊集局中備捕頭預率三道頭西捕等數十人華捕二十七人及通事包探仍在石扶弟衆首伺候董事騐看一週旋各散去 
[整頓街道]  
　　虹口梅家巷起　周家嘴約有三　里雖係馬路尚未填築晴則塵沙眯目雨則污泥没脛行人視爲畏途又新虹橋朝東之馬路直通引翔港地下向　陰溝刻下均經工部局估工開築矣 
[花會誌略]  
　　浦灘怡和碼頭於前昨兩日開設花會麗日烘晴奇葩競放西國士女挈侣來游踵趾相錯惟華人之乘興而來者爲巡捕所阻不免爲門外漢耳 
[冒充包探]  
　　前日英租界偷雞橋有某小烟館主因交會錢無着不得已將熬烟銅鍋一只往質詎被該處流氓覷見誣指竊贓冒充包探夥上前盤詰拉吃講茶幸經相識者　明　歴各流氓始怏怏而散夫偷雞橋一帶荒塲卽在英會審署後面官憲耳目較近該流氓等胆敢聚衆至數十人之多抑何愍不畏法耶 
[失物案移縣]  
　　昨報着尋失物一案曁某衣冠到案手携禀帖一扣縉紳録一本翁太守謂失物現已飭查但縣署亦應遞禀以便捕役協仝包探訪查縉紳録不須閱　着速往縣署進稟所押之鳥山船户陳阿來萬安樓接客劉寄之卽行送縣 
[調停兩可]  
　　老沙遜洋行東投英領事署訴有地基租與周雨田造屋出租計按季租地價銀一千六百五十餘兩今被欠一季租金延不交付已及三月請爲傳追等因由翟副領事照會黄太守飭差傳周訂于昨午後二點鐘曾訊老沙遜洋東投案申訴前因周則藍頂藍翎及上堂瓴已落下拾放案傍供稱租得地基造屋出租現因市面不佳房租日跌　保險及修理所費甚大收得租金抵償租價修理保險尚不敷甲現須酌減租地價老沙遜洋東稱租地價言明年限滿期再議現不能減價旣稱所收房租不敷抵償各項請將房租交我口經收與周無干則可太守商之翟君隨向周曰照爾所稱殊覺吃虧旣據老沙遜情願　收房租則爾不致再受經年累月之虧周答稱租地造房係我與友人合股友人現不在滬約遲三日卽可前來突商量禀覆太守謂爾友到來租地價銀可以照付則房租仍可歸爾經收或向原中調停减租事均可行周唯唯而退 
[命案免驗]  
　　昨報命案腈騐一節兹聞前日已經兩造調處銷案免騐矣 
[英界公堂瑣案]  
　　西人魯意司摩稱我之駁船裝貨係雇麥平和陳阿太經管前日有一船少煤兩墩令麥等到船搜查回稱不見及我親自往查見王順桂陸阿旺顧阿大船上有煤二墩　在夾艙内顯見麥陳二人通同作弊爲此起贓一併送　王順桂等同求施恩麥平和等同供實不知情日副領事請判王順桂等各押兩月麥平和等各押一月黄太守允之贓交失主領去○某西人稱在海關辦公雇段文洪爲傭已有十餘年尚稱誠實近二三年常出外關游致我失竊物件昨在伊箱内搜出各式絲申及古玩器具甚多特將人贓送案叚文洪供以後不敢哲副領事請判叚文供管押半年發捕房收管太守允之贓交西人領去 
[法界公堂瑣案]  
　　法巡捕見一人年携清包一令中藏電線絲梢銅帽一袋均屬禁物即行解案翁太守訊據周士林供在吳淞口爲銅匠銅帽係陸續收下者鐵絲係不認識之鄉人交我換貨者翁太守着將周士林暫押飭法包探至電線行查問何處失線回報再辦○玉噐店夥林南林稱在東洋車遺洋二百元一案捕房將在押之徐盧榮沈仁和郭克言三人解案原告亦投案法包探將銅洋十四元前開呈案翁太守謂徐盧榮現在從寛開釋嗣後須謹慎并寄語爾弟不可貪小徐叩謝退出太守又謂沈郭兩人銅洋一事務須查明今交保出外限五日到堂　覆否則傳案笞責太守又謂原告林南林捕房中有洋十元前往領去所失之四元待將剪開銅洋鎔化能提銀若干再給林南林叩謝而去○原告高子雲稱代馬東雲賣蔴袋於張楚雲結欠洋十元一角屢索不還昨　向索反敢毆傷我面是以鳴捕馬東雲供與相同翁太守詰之張楚雲供稱欠洋不及十元角昨因伊來　　致水烟袋戳傷伊面翁太守謂欠錢不還反敢打人天下安有是理着卽出外還錢另罰洋四元給高養傷原告　請抑追太守飭法包探孫寳生仝往取錢如敢不遵卽行送案○昨有三婦人投案兩人皆披頭散髮跪於案下據朱陳氏供稱住金仁里我妹龔陳氏居南巿因我之隣居王陳氏合會每會三元收足三十元現在摇會我妹得彩　塲收到洋十九元洋坯六元合成二十五元尚少五元三元約於晚上兩元約遲日再付我妹以會尚未滿尚須出重會故囑其不必付兩元劃抵後會詎王陳氏以爲輕視卽上門相　致碎翠押髮簪一枝龔陳氏卽將斷簪呈案稱買時出洋七元臂上被其咬傷翁太守詰之王陳氏據供伊在棋盤街開妓院前欠我洋八元太守詰且會洋之事如何答稱會洋共三十元付交二十五元晚上取去洋三元伊卽與我爭吵故未交洋我亦被打翁太守謂欠洋之事毫無憑據倘果欠洋汝亦早臣扣夫决不於晚上再送洋去　將所少之會洋五元賠簪洋四元一併交付又謂朱陳氏姊妹若伊不交再來禀訴 
[復荷嘉貺]  
　　春初承屈臣氏大藥房惠送月分牌一紙中西兩歷配合無訛其上皆中國大官所贈之額字下則綴以各種藥名四周有彩繪八仙環繞幾於五色陸　目光爲眩曾已懸諸壁閒晨夕　玩昨又承將此月分牌裝成鏡架見惠從此塵汚不到免勞麈尾之揮日久如新好認蠅頭之字敬書數語藉申謝忱 
[題松堂王四小樓吟飮圖]  
　　蘭亭高會集羣賢逸少才華孰比肩不道不道夫君能斷武小樓觴詠又年年霧裏看花客 
[王君松堂以小樓吟飮圖索題爲書慶春澤一闋]  
　　拔劍高歌流觴　飮　樓恰好春深腹稿成時釀王容與花陰等閒天壤誰儔侣算泛春渠畔林禽最難尋盤馬姿容捫蝨胸襟他年三斗朝天去笑梅溪歇寂竹隱消沈畫裏皆詩輞川雅訂同　先生五　何曾醉共山樵巖叟長吟契苔岑賦罷宮詞尊酒頻斟 
[將之津門留别海上諸君子卽請諸大吟壇正和]  
　　海上原期學釣龍吾將老矣尚途窮能無慷慨憂天下寍爲飢寒謁相公自笑濫竽走東郭深思卽序定西　丈夫不死誰能料劍氣行看貫白虹男兒失意游燕趙擊筑悲歌氣自奇不作長途出門計何來異日買山資始知兒女翻成累此是親朋有用時一笛銷聞折柳幾人爲製送行詩[  平陵蔡錫齡寵九甫]  
 
 

Page 4

 
 
[浙省撫轅抄]  
　　四月十四日白桔生禀知憲委望江門稽查差叩謝○十五日候補縣丞朱方達防軍局札發海防餉洋領解回甯禀辭 
[蘇省撫轅沙]  
　　十八日候補通判王振　禀知換蘇差委五品銜分發江蘇試用通判沈樂賢試用縣丞洪棠生均浙江人禀到准補蘇州府照磨許栢身禀知接印○十九日從九李汝　淮徐海蘇松江各属提辦公銀兩囘 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[第二單]  
　　江西省彭孟楊勸捐直東災賑第二單捐數揚字一百十一號册朱漢莊勸募春　草堂叢桂山房留餘堂雲宿山房四户各洋一元寶漢錢四千文汝南氏敦陸半寶善堂寶樹堂振宜堂取斯堂嘉樹堂帶餘草舍庶近堂赤心木之齋生白室十一户各一千文以上一册共捐洋四元錢十五千文○又揚字一百三十一號册高幹翁勸募蔚長厚扛洋二元德聚號一元乾大信錢二千文德大信盧正興信興順三户各一千文以上一冊共捐洋三元錢五千文○又揚字一百十五號冊李子佳勸募慎餘堂錢十千文中孚行五千六允源茂宋泉源王恆叅正立福李恆吉恆興怡泰茂隆泰隆源寶豐泰謙盛泰昌合益豐恆廖合興朱作烳聚和太和謙泰仁興金查義和各號二十户各二千文寶聚楊兆興長遠和　振昌許生盛和順萬全集和復慶全昌合豐允發瑞祥泰怡和各號十五户各一千文以上一册共捐錢七十千文○又揚字六十一號册清江縣馮捐銀五十兩又勸募臨江府經廳江洋十元黄信堂十元陳吾軒朱肖岩二户各四元王秋陽李勉齋凌壽卿朱述翹吳壽山五户各二元王森亭鄭仰齋端木月舫劉運德堂張存厚堂同昌號恆泰森仁興齋恆裕和蕭恆發信泰號伍伯平任蘭亭楊少桐鄧稚帆楊階輯羅雲莊楊伯村陳小齋十九户各一元以上一册共捐銀五十兩洋五十七元○又揚字七十六號册安義縣吳勸募七十二戶共捐錢十六千九百文○又揚字六十八號册安義縣吳勸募七十二户共捐錢二十八千二百文○以上第二單計捐册六本共捐銀五十兩洋六十四元錢一百三十五千一百文連前一單統共捐銀七十一兩洋一百九十八元錢五百三十四千六百文 
[第三單]  
　　江西省彭孟楊勸捐直東災賑第三單捐數揚字二十一號册安仁縣錢捐洋二十元又勸募中耆堂郭延壽閣二户各四元不足室歴陵氏四知堂三户各三元聚軒堂汪樂志堂邵春暉堂諸世松堂丁集誠仁賜墨堂熊中立堂王七户各二元石記堂承祜堂羅昭德堂李錢述菴嘯石山房梅鶴山莊槐蔭山房寶營中哨趙裕慶堂傳厚德堂三仁氏集義堂厚學庭集賜福堂嚴十四户各一元以上一册共捐洋六十五元○又揚字二十二號册安仁縣錢勸募吳兆璜洋四元合興榮三元道生號盧益和吳祥泰慶祥行四户各二元徐元升吳義隆陳恆記程必記福興堂張元聚義和楊篤勝德和太源永和吳義興劉生茂李義泰李松泰樂春林彭鼎泰吳貴發恆豐雷仁勝萬裕福源堂大利仁張厚德　慎堂黄文尚陳國璜楊必升二十八户各一元以上一册共捐洋四十三元○又揚字第三號　吳城保甲局鄭捐銀六兩　勸募吳城水師營都守千把外公捐銀十五兩吳城牙釐分局駱十二兩吳城二府王十兩吳城鹽局程十兩吳城上卡蕭十兩履復泰合捐十兩吳城水師叅府謝六兩吳城下卡王六兩吳城汉分府施六兩樹德堂六兩吳城分縣陸五兩謙記豫記祥記三户各五兩集益堂萬利行二户各四兩無名氏三兩李榮茂車福善堂三泰和裕大聚福堂洪無名氏六户各二兩思順堂源記同泰羅義興董長齡高金榜薛永治信義永樊廣順徐義興永義正趙廷華存仁堂蔡一經堂余慶豐無名氏合記勤貽堂洪思慎堂洪克宜堂保本立行長聚德居堂同昌行益　敦復堂許又許二房二十七户各一兩以上一册共捐銀一百六十七兩内平色有足紋札紋不等○又揭字一百六十一號册周蓮叔勸募七十二户共捐錢十六千六百文○以上第三單計捐廿五本共捐銀一百八十七兩九錢四分洋一百零八元錢十六千六百文連前二單統共捐銀二百五十八兩九錢四分洋三百另六元錢五百五十一千二百文 
[吳署王葦如謝潔亭經募於越賑捐芳名開列於後]  
　　山陰王藴齋捐錢一百千文新興募錢六十千文會稽沈子丹錢四十千六百八十文伍祜場錢三十千文安豐場官商錢三十千文又伍捐錢四十千文山陰章雅儒錢三十千文廟灣場唐鞠記錢念五千文梁垜場周春浦錢二十千文新興場錢二十千文許菊菴錢二十千文兩淮河垜場大使劉錢二十千文富安場盧星記錢拾千文謙吉順錢十千文又商人元同德錢十千文不書名錢十千文海道口卡委陳錢拾千文廟　場錢五千文海寧沈定記錢五千文會稽覺否子錢四千文以上係泰分司署沈子翁交來合作錢五百千文化英洋四百四十六元○正任掘港場王捐洋三十元餘東場馬捐銀二十兩合洋三十元豐利場高洋二十元角斜場奉洋二十元拚茶場趙洋二十元通州分司項洋六十元以上係通分司署項書翁交來共洋一百八十元○宛斗劉捐洋六元武林吳梅記捐洋六元性善堂捐洋四元雙桂軒洋四元書韋堂洋四元長恃主人洋二元清江楊洋二元譚詳氏洋一元嶺南氏洋一元以上九户共捐洋三十元巳移助鎭洋縣署錢席倪君彚送上海絲業會舘施君善昌經勸直隷山東等處賑欵矣 
 
 
