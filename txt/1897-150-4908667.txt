# 1934 - 150 - 4908667

 

Page 1

 
 
[勸輸川鄂急振啓] [  申報館協振所拜手]  
　　去歲湖北水鄕堤防潰决汪洋一片餓殍盈途當此靑黃不接之時需振非常急迫而蜀省巫山大寗等處又奇荒慘覯斗米千錢乞振之書幾如雪片本館恊籌振欵亦旣有年斷不敢畏難苟安以致半途而廢所望仁人義士慷慨解囊集得若干錢卽可救得若干命多固益善少亦無妨惟期裘成集腋以濟斯民之殘喘誠目前無量　德也不勝迫切待命之至敬陳鄙悃伏維慈鑒 
[書報紀振興洋務後]  
　　美國教士李君佳白久客京華與王公大臣往來頗稔知中國近日洋務大興擬在京師創設尙賢學堂訓迪中華子弟祗以經費甚巨非廣爲勸募不能成功爰至本埠浼英美二國總領事官玉成其事幷言駐京各欽使皆以籌辦此事爲喜惟置備各種書籍器物非十萬金不辦厥後每年用費又約須二萬金請寓華西士先解囊金同心佽助庶足爲先聲之樹俾海外人士亦皆聞風四應相與有成李君之留意於華而欲以富强振興我中國也用情亦可謂厚矣夫以中國如此之貧如此之弱海外諸强國環處以伺我之隙苟尙不知設備則國勢愈岌岌可危處今日而談時事洋務之學誠哉不可以須臾稍緩矣獨是渾言之曰洋務其中門徑甚繁不可以一端槪而其大要總不外乎先通其語言文字以立之基然後算學電學光學重學汽學化學以及一切公法律例製造格致之學皆可以循序漸進直造精微久而久之安知西人所矜爲獨得者不盡爲我中國之所備且更出其心思巧力駕而上之所謂冰生於水而寒於水靑出於藍而深於藍者何必不見於中國乎然則欲强大其國必先培植人才欲培植人才必先振興學校泰西學校繁盛所學皆其所用故人才多而國家强中國學校廢弛所學皆非其用故人才少而國家弱今我中國之人已皆知時文詩賦楷法之不足用而泰西諸學之不可不知於是各省書院皆更舊章變成法或兼試或專課無不以時務爲要圖而各處學堂書塾林立如麻亦無不以西文西語誨其子弟然無如李君之欲集如是鉅資規模有若此之大者他日集欵旣成營建橫舍搜羅學子絃歌於堂濟濟多士深造有得中國人才當必有可觀者或曰西國學校規例極爲詳備有鄕學有城學所謂鄕學城學者皆就其地而言之實卽鄕塾也其上有郡學院再上有實學院再進有仕學院然後入大學院次第以幾不能躐等今李君所設之尙賢學堂似係大學院規制而各處所設之中西學堂等類則係西國鄕塾之流亞也今者事當創議一切章程均尙未定愚以爲日後選取生徒可卽由各處中西學堂中甄錄如是則語言文字均已略知門徑可省一番初學之功攷泰西之學約分四科有經學有法學有智學有醫學經學者第論其教中之事法學者攷論古今政事利弊及出使通商之事智學者講求格物性理及各國語言文字之事醫學者攷察部位經絡及論病源製藥品等事學之大網雖析而爲四而論中國當今之急則法智兩學尤爲洋務之要焉何則蓋非法學則通商出使公法律例之事均不能明而必爲其所欺侮非智學則算學電學光學汽學重學化學以及一切製造格物之學均不能明而必不能事事大興其利故以此二者爲洋務切要之圖也至集款之說雖西人曾謂前者經商中國獲資而返之人皆願相助爲理而招商局亦有願捐千金之說在西人好善之心固不難慷慨解囊擲捐巨欵而華人之富有資財者後日之願捐與否此時尙不可豫知竊謂華人中非無富紳巨賈若能各出千金十萬之數亦易爲力無如吝者居多視阿堵不啻性命欲其捐輸巨資襄成此舉雖不至絶無其人恐亦難於數覯故與其募捐於華人不如酌撥公欵爲愈卽以書院而論統中國二十一行省計之爲縣者一千有奇一縣或數書院或一書院通盤核算以少爲衡每縣總可得二書院則統中國全境可得書院二千有奇每一書院酌提一二百金則數雖鉅集之亦珠易易我中國之學士文人當亦知此爲造就人才之用萬無不願之理也率書所見以待當局者之採擇焉 
[上諭恭錄]  
　　四月二十四日奉上諭昨日道旁叩閽之兵丁杜林著交刑部嚴行審訊欽此 
[鐵路電音]  
　　本月初三日倫敦來電云中國向比利時國借貸開築鐵路之欵計共英金四百五十萬磅中國目下將鐵路應用各物料及築路之工師獨准比國公司辦理並將來欲築緊要鐵路亦准比國承辦 
[宼盜充斥]  
　　天津訪事人函云法國租界沈姓家日前被盜及王姓家每夜防盜夜不安枕等事曾紀前報不謂自兹以後彼處左近竟時有盜警某夜一點鐘時某姓家又有賊猱升其屋注目下闞幸爲室中人知覺急喊巡捕四鄰亦俱驚醒布梯上房協力擒捉巷中又有巡捕等爲之守捕終被逸去亦可見賊技之神矣及上月廿六日法工部譯繙李某家又有一賊由屋上下院李知聲息欲開槍擊之苦不得手賊知有備因而逸去次晨仰視屋瓦業已揭下若干堆於其上係預備擲人者倘主家出屋捉賊定遭毒手獨怪一隅之地每夜常有盜警及至知覺追捕卽無蹤影吾恐賊巢不遠非徒賊蹤之飄忽也有緝捕之責者亦以斯言爲非河漢否 
[風災再見]  
　　天津訪事人函云三月下旬有風災之事毁船傷人不一而足曾經紀之報端上月廿七日天氣淸和温風乍扇日亭午忽聞風息刁騷有聲出戶仰觀見西北隅黃沙障天轉瞬間大風怒號天地晦暝簷瓦震震有聲令人恐怖較三月下旬之風尤巨經二點鐘之久始覽少殺租界中第一樓番菜館旁新園盆湯受災壓斃二人傷三人後探悉死者係父子二人鎭江藉李姓父名謙山在帶水公司楊子坪帳房執事子年十七由原籍同其庶母來津者父假住永和樓客棧是晚父子二人偕其友劉某往盆湯洗浴新園主人與李素識正在茗談不意狂風暴至聞房上磚瓦有墜落之聲出戶窺視竟罹於厄蓋緣盆湯與第一樓同一主人樓兩層因生意茂盛於兩層之上加高一層正在動工已起墻垣上梁竪柱主人恐工人堆積之瓦過高欲出而囑令小心也不期方至外門但聞山崩地裂新起之墻被風吹倒大梁亦折幸主立於門中未遭其厄事後將壓斃之人扒出李之子尙能言語及抬赴醫院則登鬼籙李則當時卽斃其友劉某身受重傷尙未碍命後面廚房亦遭波及有執炊者二人亦受重傷當卽報知法國領事官及報縣請騐猶幸時在白晝均無客位若於晚間死傷必更加多矣又聞峯山廟吹倒軍棚壓死燒香婦女幼孩等四五口又盧家莊演劇酬神刮去蓆棚戲臺等類如此風災實爲僅見若在河海行駛之船不知當損壞幾許矣 
[推廣學校]  
　　廣西書局桂平梧鹽法道向候補道謝出示曉諭事照得自强之道必先作育人才求才之道必先推廣學校中國二十年來京都同文館上海廣方言館格致書院廣東博學館皆合中西算學相與講習討論皆所 
 
 

Page 2

 
 
以新庶政而圖自强也前經内外臣工奏請以時事多艱人才凋乏亟宜講求實學而致富强迭奉廷旨通行各省遵辦在案上年七月初三日總理各國事務衙門議覆刑部左侍郎李端棻請推廣學校以勵人才一摺内稱如内地各府縣自可由督撫酌擬辦法或有書院量加課程或建書院肄習專門果使業有可觀三年後由督撫奏明該衙門再行議定章程請旨考試錄用以昭激勸等因本日奉旨依議欽此仰見廟謨深遠洞悉本源凡可以勵人才而資禦侮者無不立沛恩綸此窮久變通之至意也今廣西地處西陲迫近交趾龍州接越南之鐵路南寗百色將必展至梧州又開爲通商口岸轉瞬之間西士雲集苟無通達中外周知時務之士以濟世用譬猶之盲聾暗啞塞而不通非細故也但廣西素稱貧瘠延師築室費實不貲學堂之設行將有待且西學浩如烟海凡光聲重力礦汽化電及一切格致農工技藝之學非得其門徑則其道無由欲得其道則自算學始考西人算學之書其無不習之者曰阿爾熱八達譯爲東來法其書專演移項相消之式卽中國之天元四元借根方是則西人算學其源出於中國之明證今中國算學自明季失傳近始昌大實賴西人之書互相考校故御製數理精藴歴象攷成皆參用西法此禮失求野不可廢也兹本道等公同酌議擬仿廣東學海堂辦法於經古書院添設算學一門課以四季每季由書院監院禀請撫憲命題考試問以算數算理天文時務四項其應給奬賞幾何事屬創辦亦難預定當按課卷之優劣以定名次之多寡每季由善後局撥欵發給以勵嚮學之士俟將來學有成效人才蔚起如何推廣設立學堂之處再行隨時酌量辦理此次添設算學季課本道等蓋爲培養人才以備時用起見除詳報撫憲及分别移行外合行出示曉諭爲此示仰舉貢生監童生人等知悉須知算學爲當時急務爾等有志嚮學留心時事者卽　前赴經古書院報名駐册聽候定期考試可也懍之特示 
[王子赴美]  
　　日本訪事人函云朝鮮王子義和宮前來東京神戶等處遊歴近奉韓廷之命已於東歴五月廿二號帶同隨員朴容奎申世休二人乘某輪船前往美國矣 
[東海沈舟]  
　　日本訪事人譯錄長崎鎭西日報云日本派往臺灣之海門兵艦於東歴五月八號泊在臺灣鳳山東港海軍大尉谷元氏彦次郎因事上岸事畢乘杉板歸艦不料駛至中途忽遇狂風大作波浪掀天舟人力不能支立時覆溺全船之人盡墮於水計溺死谷元大尉以及水兵等八人○新瀉縣下住民鈴木久藏氏有熱田丸火船一艘載重一百六十四墩東歴五月十八日駛至札幌附近之宗谷冲洋面忽與小樽居民伊勢谷淸吉之日進丸船相撞熱田丸當卽沈没人皆鳬水登岸得不至與波臣爲伍亦云幸矣 
[蓬瀛火警]  
　　日本訪事人函云東歴五月十九號橡木縣下上都賀郡淸洲村突遭回祿焚去房屋二十餘椽又五月廿一號丙夜時靑森縣下東津輕郡大字戶門某姓家忽報失愼一時燭龍曼衍風勢猖狂炎炎之光直衝霄漢事後查悉共燬房屋七十多家又五月廿二號日加午福島縣下信夫郡庭阪町某家亦不戒於火延燒房屋五十餘楹四日之間而失火之事竟有四起祝融氏之威燄亦可畏矣 
[幸未燎原]  
　　金陵訪事人函云某日城東倉門口某姓家午飯遺火積薪一時烟燄蒸騰大有炎炎直上之勢幸人手衆多竭力灌救未至冐穿屋頂亦云幸矣 
[西湖茗話]  
　　杭州訪事人函云日本領事官小田君來杭辦理通商事宜現因調爲駐滬領事起節赴申撫憲以下各官均往拜送上月二十日小田君往撫署謝步辭行中丞迎入花廳叙談良久然後告别復往藩署及關道衙門答拜次日淸晨乘輿出武林門由拱宸橋登舟道憲及洋務委員均往送行各兵船亦俱燃放槍砲以申敬意起碇後卽用小火輪船拖帶鼓浪而去○浙省貢院每屆鄕試年分必修整一番亦循例事也兹由仁和縣蕭藴齋錢塘縣吳雲笙二明府擇定四月十八日興工是日黎明兩邑尊及帮辦照料之杭補同知孟查圃司馬咸命駕前來暫在棘　公所小憩少頃城守張都戎亦至隨由差役人等排設香案陳供牲醴請邑尊等行禮畢然後命匠人開工各官俱鳴騶回署 
[攻訐闈商]  
　　廣州采訪友人云闈姓一事已准宏豐公司商人韋崧盧元杰承充繳出現銀一百萬兩善後總局卽出示通衢照得現在續奉部電闈姓關係洋欵至要之需亟應招商承辦等因兹據宏豐公司商人韋崧盧元杰等先繳現銀一百萬兩查該商等旣經遵繳現銀一百萬兩核與本局先繳銀後懸牌之案相符自應准予承辦所有認繳各餉務須遵照依限繳足其省外各廠抽收經費及分廠按拒等項俱歸該商等照章自行經理除給諭該商開辦倂將章程核明詳請奏咨立案及别移行查照外合亟出示曉諭爲此示仰軍民人等承充辦理如有私開許該商指名禀究其文武衙門兵役人等均不得藉端需索致干嚴究各宜凛遵特示說者謂此示一出已如鑄鐵成案萬難動搖矣不謂日來忽有闈省紳商士民遍粘揭帖略謂竊惟廣東自闈姓弛禁以來粤省科名由此大壞卽國家元氣爲之隱傷蓋科名者人才之所關亦爲國體之所係也前黃給諫鄧侍御　請嚴禁誠爲名論不磨後以越南一役籌餉孔殷遂以塞漏巵截澳歸省截緝闈姓爲名將行開設然奏奉諭旨倘有敝端卽行停止等諭聖訓煌煌編氓共仰前屆劉學詢承充舞弄科塲牟利營私專將一網打盡衆論謂其壞名器犯國紀吞帳欵皆因闈姓以成其惡以及私鑄霸産復因闈姓以作其孽罄竹難書是以闈省紳商士民同爲忿恨查劉學詢與其弟學銓其黨許國榮等控案纍纍尙多未辦劉學詢後以闈姓控案暗擺韋崧出頭擔餉以完闈姓之局斯則劉卽是韋韋卽是劉兩語同聲兹復協　澳奸盧元杰韋崧同謀串弄復行承充施其詭計其害伊于胡底迫得聨合同人准於四月二十二日齊集廣州府府學官明倫堂會同核禀攻訐倘獲緣案斥革斯害不至無極則士氣人才由此而顯卽國脉亦由此而培云云特未識到期果有人焉攻訐否然亦足見粤東之士習矣 
[禾蟲愈疾]  
　　夏雨之後禾下之土蒸鬱而生蟲或由稻根腐爛所化稻根色黃故蟲亦色黃大者如箸其長至丈節斷而出斷處輒復生口口生復斷生而未斷則色靑熟而將斷則色黃而紅早稻以夏至而熟則蟲亦熟晚稻以霜降而熟則蟲亦熟其熟之時多以初一二日十五六日乘大潮節斷而出浮游潮田上漁人布密網取之禾蟲大來水爲之熱每有多至盈網而不能起者蟲得鹽醋則白漿自出濾而蒸之爲膏甘美益人蓋得稻之精華故也且能愈脚氣疾佛山富文潘某富家子也久沾脚氣之症屢醫不痊去冬聞友人言以禾蟲爲饌可愈告之奈非其時亦空言徒托而已迨至今夏禾蟲始出市取作饌詢友以烹調之法據云不用油鹽品料止以水酒入禾蟲内同燉半時之久取出傾汁冲酒飲之並將禾蟲飽食連服三四次自見功效潘如其教初覺味腥頗難入口但爲足疾計不得不强炎之果覺漸食漸愈今以連服再三脚　如失甲以近來是症不乏不免同病相憐故囑登諸報以公於世是亦一良方也錄中西報 
[一蹶小振]  
　　蘇州訪事人函云蘇垣裁汰勇丁撫憲趙中丞委羅司馬及陳南金明府於四月二十一日雇船三號護解至吳淞乘輪船回籍諸勇登舟時有某哨官在官碼頭照料正在指揮之際適船埠頭某甲挨身擦過哨官以其有礙隨手一推不料甲卽跌扑於地登時殞命當經地甲投赴吳縣署報案賴大令立率差役人等呵殿出城騐得委係因跌斃命並無别故刻屍屬尙未到案未識有無唇舌否也 
[吳語]  
　　蘇州訪事人函云四月二十二日盤門外靑陽地里正某甲投吳縣報稱昨夜三更時出一命案求請相騐賴大令准之帶領刑仵前往騐得實係因傷斃命據禀正兇已逸祗有帮兇某乙爰卽拘之回署飭差嚴緝正兇務獲究辦聞肇禍之由因爭賭而起釁兇手係何名姓俟探得確再錄○三多橋南有訓將銜謝景山者前因調戲房東某甲之妻勒令遷去某日之晚謝復色胆如天徑至甲處效華元登子反之床甲見之不勝其忿禀控吳縣賴大令飭差提訊謝恃蠻不服大令怒親往提獲想須從嚴究辦也 
 
 

Page 3

 
 
[釐總易委]  
　　鎭江訪事人函云鎭江下游厘捐總局劉寳源大令瓜期已滿經上憲檄委李玉芳大令到鎭接任李大令奉檄後由姑蘇起節乘官航於四月二十六日行抵京口次日卽詣道府各衙拜客筮期二十八日進局視事 
[冰人受辱]  
　　金陵訪事人函云上月二十六日爲周堂嫁娶吉期有機業中人某甲者亦於是日　娶新婦冰人某乙係女家戚屬與甲亦稱至好締姻之始由乙誑言撮合謂女四德俱備可稱佳婦至禮金多寡並不斤斤較量甲信其言遂於去歲擇吉行聘及迎娶時頓改前議必得聘禮洋蚨六十始肯登輿甲謂言猶在耳何得强索重聘乙懇之再三甲始依允然已積不能平比新婦入門身類侏儒面目黧黑狀貌甚爲醜陋甲怒其誑已欲得冰上人而甘心焉遂於迎娶之次日著人請乙云今晚特設筵宴會藉酬數日辛苦乙聞命之下欣然而往足儳履戶甲卽大加詬詈復以手批其頰乙受此侮辱憤不能平欲挈甲投諸河鄰人恐釀事端令甲燃爆燭爲之解穢幷用肩輿送回其事始寢 
[甘棠湖放棹]  
　　九江訪事人函云上月二十二日官塲接到南昌電音云臬憲張筱船廉訪於是日卯時接印○上月二十三日又接南昌電音云九江府委王魯風太守景沂署理○德化縣梁蔭南明府以邇來陰雨連綿菜麥不免受損心切憂之爰於上月十八日齋戒沐浴在城隍廟設壇祈晴二十日卽溼雲四掃大放晴光說者咸以爲大令一誠之感也○前任江西南康縣沈雲階明府哲嗣質甫明經敬齋叔虞兩茂才奉其母夫人僑寓潯城今屆八旬上月二十八日爲設帨之旦諸公子奉觴上壽官紳之登堂拜祝者冠蓋如雲設席欵賓倍極熱閙見者咸稱羡不置○上月二十二日江孚輪船上水有萬安棧夥爭先接客躍上輪舟一失足間墮落於水至次日尙未撈獲屍首恐已葬身魚腹矣 
[紅橋風月]  
　　揚州訪事人函云邗上私宰耕牛以及剥蛙等事屢經地方官嚴禁並取具宰坊及漁戶甘結在案無如日久玩生多有復萌故態者兹當首夏街頭巷尾喚賣水鷄者不一而足至宰坊多設於城外尤以仙鎭爲最聞竟有十餘家之多彰明較著列市出售亦可謂肆無忌憚矣刻經本郡紳士陳孝亷鍾駿等聨名禀諸府署沈碧香太守宅心仁厚從善如流立飭江甘兩縣示禁查拿以保生命兩邑宰奉札後遵卽出示通衢重申禁令並遴派幹役分往仙鎭等處嚴密查拿毋稍徇隱說者謂經此嚴禁彼業此者或可稍知歛跡矣○前報北鄕胡家塲某姓被竊兹邑宰以迄今多日贓賊未獲特自捐亷懸賞飭緝格文略云據北善應鄕胡家塲地保李淦張洪報稱三月廿二日夜三更以後坊民潘明海家被匪撞門進内刼去銀洋衣飾等件雇工顔啞吧捕被拒傷等情據經會營勘緝並比捕緝追在案兹特懸賞緝拿爲此格仰諸色人等知悉有能拿獲此案眞贓首盜者賞銀一百兩緝獲夥犯每名三十兩知風報信因而拿獲者賞銀三十兩本縣捐廉以待决不食言須至格者自此格黏貼通衢見者咸謂重賞之下匪徒當不難弋獲也 
[受規斥革]  
　　蘇州訪事人函云日前江蘇撫憲趙展帥奉命大閱輕車减從約法三章所帶隨員及標下巡捕等官槪不許收受屬下分文向來一切陋規槪予蠲免以故所經之處地方文武莫不頌聲載道有口皆碑卽白叟黃童亦無不頌大帥之儉德淸風於今罕見詎意有文巡捕恩樸山武武巡捕楊鳳臺兩人忽然意見不諧諸多齟齬人不解其故中丞聞之亦以爲異濳察得二人因在江陰收取陋規起見爰電飭江陰都司楊心齋都戎至轅面加究詰曾否私送陋規都戎始猶推諉旋見中丞色厲不敢再隱遂吐實情言曾送楊巡捕洋銀一百四十枚中丞卽傳楊對質無可抵賴祗得崩角乞恩中丞大怒擬照軍營例立卽正法後經杜統領錢觀察代爲緩頰中丞始將兩巡捕斥革再行究辦　 
[讞員回滬]  
　　上海縣帮審委員蔣壽林刺史日前因有公幹乘舟赴蘇兹已事畢乘坐官舫用小火輪船拖帶回滬昨日抵埠本縣差役人等均在碼頭恭迎 
[龍舟競渡]  
　　本埠南市老白渡碼頭曁楊家渡碼頭等處有江北艒艒船與閩帮之馬蹄杉舨均於前日以五色彩絹紥成龍舟數艘停泊浦中定於今日午後划駛緑女紅男已先期訂約挈伴往觀特不知誰是奪得錦標耳 
[議卹車夫]  
　　小車加捐一節經上海縣黃大令諭飭該業建立通瀛公所在滬北新閘地方舉董承辦妥議章程嗣經絲錢各業董以車夫皆係貧苦小民宜加體卹前日邀請滬上各當道至滬北錢江會館會議至鐘鳴七下始各分道而散至所議若何容俟訪明再錄 
[前事發覺]  
　　邳州知州葉臨恭司馬前任上海總巡時奉上憲委購機器若干已閱多時方幸此事當如烟雲之過眼不留蹤影矣不意兩江督憲劉峴帥現將司馬所購之機器逐細察核數目不符飭司馬將承辦機器價目明白核算禀覆候核知州事務託員代爲辦理司馬奉諭後已於前日乘舟來滬旋赴本城各衙門拜會 
[失愼卽息二則]  
　　前日下午四點鐘時虹口北四川路第四百四十四號門牌跨街樓上忽濃烟四塞火光熊熊知必祝融稅駕左右鄰人爭往撲救得卽息滅祗焚去煤簍一隻餘均無恙蓋因某姓居人出外購物遺火其中未及覺察以致幾釀飛災後經三百四十七號華捕告知捕頭不知將如何處置也○前晚英界廣西路寳善里某姓家因煮晚膳遺火積薪中不及覺察一時烟霧迷漫勢將上熾幸爲鄰人瞥見呼集各人赶往撲救得以應手而滅然附近人家已皆受驚不淺矣 
[疑姦釀命]  
　　車夫王和尙江北産也與同鄕司業之張阿二合住於虹口武昌路第三百五十七號屋内王有妻子而張則孑然一身前日傍晚張因取衣服由王妻房内經過適爲王所撞見疑其有姦遽以惡語相向張不服遂致互相毆打繼復欲扭赴某茶館評理張氣忿交加潛購紫霞膏吞服偃臥在床無人知覺及至昨晨五點鐘時始經人舁至同仁醫院求治經醫十察得爲時過久毒已深入臓腑無可施救飭卽舁回延至六點半鐘卽已名登鬼籙捕頭聞之飭洪阿寳倪順泉二包探將王和尙夫婦二人拘至捕房復傳頭圖地保周老關到案諭其查明死者有無屍屬並以王夫婦交周保帶出善爲料理 
[嚴辦流氓]  
　　滬上流氓之多甲於他處大都麕集於租界毗連之處前晚有流氓沈杏生等在垃圾橋北首圖書集成局前玩弄石鎖當有局中做工人出阻不料流氓等一呼百應聚集四五十人各懷器械扭住工人應三壽胡炳榮曹銀祥三人蜂毆並將胡炳榮拔至鄕間兇毆以致胡受傷頗重應曹則尙無大碍幸將沈杏生獲住交捕帶回餘人則皆逃散昨晨由捕房將沈解送公堂請訊應三壽投案申訴前情並稱尙有受傷之胡炳榮現亦擡送來案請騐惠副捕頭以流氓每每犯事須請重辦質之沈杏生供本地人伊等相打小的並不在場及　解勸致被誤拘别駕商之衛繙譯著一倂送縣旋經黃大令升堂訊鞫判責沈杏生六百板枷號一月發犯事地方示衆 
[惡丐毆捕]  
　　惡丐陳子明盤踞法界若輩奉爲頭目聽其指揮迄今陳雖已死而該黨有肇禍者人猶以陳子明目之英界某華捕以嚴於查緝該黨銜恨入骨前晚伺隙將該捕拔至鄭家木橋南首電報局左近用刀連刺數下血流如注旋經他捕將受傷人舁回捕房禀知捕頭命送仁濟醫館療治事爲法捕頭克君所聞立飭包探嚴頌眉至醫館騐明傷勢據情禀覆訪拿行兇人到案究辦 
[夫也不良]  
　　嘉定人張祥慶向習手藝妻顧氏年二十餘歲頗饒風韻張以賦閒日久無以爲生邀妻來滬薦入繅絲廠做工爲名意圖售賣顧氏不知是計欣然從之於前日到滬祥慶卽約同向爲蟻媒之某氏婦同在胡家宅乾元樓叙會欲將顧氏售入祥春里王阿金所開之野鷄娼院顧氏至此始知受騙誓死不從　責祥慶紛紛擾擾吵閙不休事爲包探黃四福知悉前往拘拿而蟻媒與阿金早已知風逸去僅將祥慶及顧氏帶入捕房捕頭飭轉送英公堂値日差問明情節入禀屠駕别著分别押候訊奪 
 
 

Page 4

 
 
[公堂停訊]  
　　昨禮拜四爲法公堂訊案之期因時近端節鄭大令先期飭丁咨照捕房停訊一期 
[上海縣署瑣案]  
　　十六鋪巡防北局送行兇之戴阿寳張根祖及受傷人陸阿來等送縣請訊前晚黃愛棠大令升坐訊問地保裘寳森禀稱陸阿來向爲打包生理因踹韓足與羊毛行夥韓佳寳卽錢阿寳爭吵扭毆陸爲韓所傷臥地不起旁人見之恐釀禍端將韓等扭局轉送案下請爲訊究陸供小的嘉定縣屬之南翔人年二十有三是晚因事行經新碼頭地方偶不留神悞踹韓足詎伊不問情由遂將小的扭住兇毆以致傷及胸前求請訊辦韓　無錫縣人在乾昌仁羊毛行爲夥前晚張根祖在懷園茶肆啜茗出外小遺被陸阿來踏痛足背口角扭毆小的見而往勸亦遭毆傷求騐張供與韓同在羊毛行爲夥伊等十餘人打降小的亦被毆傷求請訊究陸阿安供是阿來之胞兄亦爲打包生意前晚阿來因收取工資在路打架被人打傷小的聞信急往後投巡局控告轉送案下求請訊斷大令得供飭仵騐得陸阿來並無傷痕韓阿寳張根祖略有拳傷遂謂陸阿來曰爾胆敢裝傷朦騐實屬可惡著責六百板荷以巨枷發鹽碼頭示衆韓阿寳事起微細不應爭吵亦屬不安本分著責二百板張根祖見之向大令叩頭如搗蒜務求免辦大令准之趙阿二陸阿安等揷身多事亦有不合趙更强辯著責二百板陸阿安毛彩生亦叩頭求免責大令准之判畢着將一干人交地甲帶去時加約束無得再行滋事○胡阿榮不詳其里居亦不知其何處人氏某晚在八仙橋地方　火焚燒某姓房屋意圖搶物事爲是處巡防局委員楊二尹所知飭勇將胡當塲拘獲昨日將胡及所搶之衣服三件一倂解縣請爲訊究黃愛棠太令飭將胡阿榮看管候核 
[法界捕房紀事]  
　　邇來法界捕房投報失竊者層見迭出昨經包探嚴頌眉拿獲巨竊一名盤詰之下略認各贓不肯直說當卽送入捕房禀請捕頭押候解堂訊究○吳稷卿與尤鵬飛等在法界洋行街股開慶泰米包行運往厦門等處銷售旋因虧本閉歇積欠各莊銀二萬餘兩尤鵬飛稱股份已拆不肯承認莊欵投法公堂控吳吞没股本經鄭大令提案訊供各莊執事附請究追大令以尤次銀不付反敢誣控飭押候嚴追尤妻某氏因其夫禁押捕房至吳家吵鬧盤踞滋擾吳據情禀訴法讞員鄭大令請出票協同地甲將尤妻押逐出外以免别生枝節 
[壽儀移賑第九次淸單]  
　　嚴筱舫觀察壽儀移賑續請登報計張子頤觀察規銀一百兩徐雨之觀察洋十二元徐子靜彭春頤二翁各洋十元張慶勛童小橋二翁各洋六元和記當諸友合洋六元郭瀚濤大令曹潤甫翁馮禹功林少筠王北塘頣康莊内戴衡公泰當復泰當和記當九戶各洋四元同豐永金號萬源昌珠號公泰當衆友王益甫何丹書戴子勵林貢三林泰祺王錫韓穆畬經羅寳華錢崑瑜馮蓮洲葛象偉孫鏡湖虞李氏十六戶各洋二元洪文廷洋一元是批共計規銀一百兩洋一百十九元上海六馬路仁濟善堂司董等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
[上海普太和戒煙玉液参片]  
此片得自秘傳重用上藥扶正除邪不入烟膏其色雪白無論新舊烟癮肥弱君子包易戒斷戒後保無他病精神益健開胃潤顏延年種子不啻換骨神丹○每瓶廿片價洋一角每癮一錢服餅三片五日一减其癮不期自斷○外有龍涎戒烟丸每大瓶五角中二角半小一角白戒烟丸每瓶一角棋盤街轉角大洋房開張 
[惠額謹刊]  
京都同德堂主人雅鑑練五石合肥李瀚章題　 
同德堂主人雅鑑調元贊化賜進士出身誥授光祿大夫總理各國事務衙門行走管 
理户部三庫事務兼署工部右侍郎兼管錢法堂事務現任吏部右侍郎吳廷芬題 
[時症靈藥杏林軒萬應痧氣丸]  
時當夏令癘疫中暑危急等症勢在必有無論家居外出在在可虞惟治生者未事先防庶免臨時棘手也本軒所製救急各種丸散需用方藥無不精良投之必中藥到病除諸善士心存濟世者莫不以此爲先焉謹將救急等藥略列如左麝香痧氣丸○靈寳如意丹大瓶洋一角小每洋七十五瓶再小一百廿瓶○八寳紅靈丹○諸葛行軍散○麝香臥龍丹大瓶一角半小每洋八十瓶○時症白痧散大每洋四十瓶○人馬平安散每瓶五分○萬應午時茶每洋八盒○消暑甘露茶每洋一百包○太乙菩提丸○藿香正氣丸○萬應保和丸每洋五十個　諸君賜顧請認明招牌細辨藥味庶不致悞廣東杏林軒分設上洋抛球塲 
[每洋一百廿瓶廣東鹿芝館麝香痧氣藥]  
本館虔製各種痧藥百發百騐皆由藥料眞實功效神速丹遇時疫痧疹中風中暑中痰一切危急等症服之藥到回春挽臨危之命奏起死之功　諸君好行善事隨時預備此種丸散存心普濟方便世人其功不淺亦可爲修德之小補也所製萬應痧氣丸○八寳紅靈丹○神效臥龍丹每洋十瓶小百廿瓶○諸葛行軍散每洋十瓶小八十瓶○時症白痧散每洋十瓶小四十瓶○萬應午時茶每洋八盒○霍香正氣丸○太乙菩提丸每洋五十丸並如意油紫金綻鵝喉散各項蠟丸發售鋪在上海老巡捕房對門分鋪杭州太平坊口 
[廣東鹿芝館立止頭痛膏]  
神效異常每封七文 
袪風薄荷錠○治頭痛頭昏磨擦太陽立見功效每錠洋三角三馬路口上洋老巡捕房斜對門 
[普仁堂藥丸店廣東普仁堂金鎖固精丸]  
一身命脉全靠眞精如火資油油傾火滅瓊漿玉液惜之如金不容濫洩焉然或先天不固思慮傷脾元氣或虧夜夢遺洩以至神疵體倦心中恍惚此丸係用正北鹿尾巴配入健脾固精等藥專能收凝元神保固精液煖腎鎖陽强筋長髓並止夢遺每兩洋一角　鋪在上洋棋盤街開張 
[種德園馳名丸藥]  
始創自甑萬應如意油 
盖用藥材製油治病之功甚大搽之由皮毛透行血脈更可用茶冲服藥味純凉直透丹田藥到回春本園家傳秘方揀選上藥自甑萬應如意油專治絞腸霍亂吐瀉疫氣山嵐瘴氣偏正頭風臨盆保產痰喘咳嗽感冐風寒風火牙痛肚痛心胃氣痛新久瘧疾皮膚受濕蛇犬咬傷無名腫毒瘡癬癩癱刀傷跌打湯火燒傷一切皆可搽可食輕者用茶冲服三滴重者至多食油一分立效如神此油功難盡述油色鮮明比衆不同馳名久遠大瓶洋一角中瓶洋五分上海老巡捕房對面廣東種德園各項膏丹丸散藥酒藥油發售 
[永安痧藥]  
上洋二馬路中慶和里内開張 
本號在粤省親自督辦上品藥料痧氣丸紅靈丹每洋一百二十瓶專運廣洋雜貨外國水龍保險洋箱等發售 
[電報已到]  
茲接本公司來電知英五月份票頭彩第三萬零三百卅六號二彩第一萬九千五百八十二號三彩第二千六百五十一號其三彩沽與漢鎭得主台銜容後續登特此誌喜　長崎普惠利啓　 
[大英醫院]  
謹將各種靈效藥目略列於后　　光明目疾水　百補固精丸　經騐痴癲藥　耳聾復聰藥　發司夫對晤丸　立斃臭虱藥　化痰止咳糖　婦女白帶丸　下疳拔毒藥　三陰瘧疾酒　醒酒口香丸　神效白濁丸　麥液止咳露　立止吐血丸　花柳淸毒丸　奇香生髮水　瘋癬瘰𤻤藥　癩疥瘡藥膏　除咬髮癬藥　肥兒代乳粉　驅瘋濕藥皂　光面淸香水　瘋濕藥酒　立止牙痛藥上海外洋𠗊橋北堍老大英醫院啓 
[廣東趙同春堂蠟丸號]  
金鎖固精丸 
專治腎元虚弱夜夢遺精玉　不鎖心動精流無夢滑洩夜溺頻多等症服之能固精補髓壯體舒筋非特止遺止滑之功實有調元固本之力每兩洋二角鋪在上海老巡捕房對門開張○分設杭州○蘇州○江西○無錫○温州鎭江○江陰○蕪湖等處售 
[新到天平]  
茲者本行出售美國名廠好厚牌天平已歴多年早已馳名遐邇今該公司專並有絲廠紗局所用檯上擺平兩數起碼至十六磅爲止無不俱備其價批發格外克已望各貴商賜順是荷英大馬路晉隆洋行 
[五月號單已到鴻福來附送彩票為記]  
本行彩旺中外咸知欲發財購英六月大票雙張廿四元送彩票一雙張單四照算分條一元四角彩票照送函委卽奉四馬路 
 
 

Page 8

 
 
   
 
 

Page 9

 
 
[上海巡局誌略]  
　　前晚滬南小九華西首有偷兒潘海和竊得某姓家之衣服逃人開設公泰酒店之陳永春　爲十六鋪汛捕陳金所見立卽入内尋拿潘賊見勢不佳從樓窓躍下狂奔而逸乃將陳永春及其妻陳朱氏拘入巡防南局請究局員鍾偉臣二尹命陳金偕同地甲牟陳姓家中搜出贓證旋卽提案訊問陳永春供浦東杭頭某宅人又名榮汀年五十有七在小九華租賃徐宅房屋　設酒店由　生石慶有爲申汪和尙爲保租有潘海和者同居小的家内並不知其犯竊昨日捕役忽追潘至小的家内潘卽從後窓口跳下現已不知去向起到之衣服内有十餘件係小的妻子朱氏之物其餘是否潘所竊來小的亦不得而知叩求寛恕陳朱氏供與伊夫略同石慶有供金陵某邑人向以販賣舊貨爲業現住風箱弄内行醫度日前有素識之陳永春托小的爲中借住倉橋左近徐宅之屋刻陳犯案小的並不知悉求請恩宥汪和尙供本邑人向爲雜貨生意陳永春所借之房確由小的爲保租然陳素來誠實不知竟有窩賊情事二尹命將陳拖下重責三百板陳朱氏先命掌頰二十下曁因狡展命鞭背三十下石慶有著重責五十下汪和尙戒責二百下判限陳永春三日將潘海和交案訊核其餘人証一倂斥退衣服仔局候失主認領○昇泰興米行夥某甲日前往恒生碼頭喚周海和渡船承運貨物不知因何口角將甲毆傷嗣後甲倩入函致十六鍾巡防保甲南局鍾明府立飭勇甲拘周詎已聞信避匿管帮計南全報局禀稱願限日交周二尹准之詎事隔多日計並不將周交案二尹特於昨日午後傳計到局命重責五十板限令迅卽交案如延帶比○無錫人楊貴臣家居楊樹浦華順里第五十二號房屋前晚被偷兒　門入内竊去贓　約値洋銀百餘元昨晨開明失單投是處巡防局禀報曹二尹卽飭差保王曉山陸銀全前往查勘屬實諭令嚴行查緝務獲究辦 
[英公堂瑣案]  
　　包探趙銀河禀稱昨有巡街華捕在洋涇浜拘拿乞丐不料懷恨乘捕往捉時竟將捕扭住揮毆並拔出利刃將捕戳傷幸由他捕送回立卽送入仁濟醫院醫治據言傷勢非輕嗣由小的往查共獲同黨之郁阿三李阿四劉冨全三人今特一倂送案請究質之郁李劉三人同供行乞度日他人毆捕小的等並不知悉求鑒别駕以乞丐毆捕情殊可惡判令各責二百板並枷號二十一天○包探徐榮珊禀稱昨有向爲車夫之王雨順手持絨布一匹小的見其形狀慌張獲住盤詰知在泥城外何炳仁家竊取而來今特解案請爲訊究何炳仁遣人投案申訴前情並請領贓王雨順供向在何處爲包車夫竊物自知不合叩求恩典别駕著留候發落○包探施奎江禀稱前有鄕人十餘輩竊取和豐船廠中之木植當被管廠之印度人獲住當由三十二圖地保陸生石保去今欲解送公堂而陸不能將人交出故將陸送案請究和豐廠印度人投案申訴前情陸生石供充三十二圖地保所保之人自當交案惟今晨不及知照故未前來求鑒别駕着陸傳同各人於下禮拜四再行覆訊○一百九十九號華捕解鄧德法到案禀稱此人昨日在棋盤街將趙祥明打傷現趙在醫院醫治約須三禮拜方可告痊今先將鄧解案請訊别駕略詰之下着押候趙傷痊覆訊○包探韋阿友禀稱昨日竊賊李益元不知在何處竊得水烟袋一支持往虹口質錢經過圓明園路適爲小的獲住送案請究李益元供水烟袋是自己之物實被悞拘别駕判責五十板○四百七十號華捕解李阿三到案禀稱李在公司花園採花是以送案請究别駡判令枷號七天○四百二十五號華捕解萬士榮到案禀稱此人昨在天后宮擺設賭攤因而送究别駕判押三天 
[美界捕房瑣錄]  
　　昨日上午有寗波人王長根手持衣包一個行至西華德路中虹橋附近一百六十八號華捕見其形跡可疑拘入捕房捕頭令搜其衣包中藏手槍二枝詰所自來欲往何處據稱現爲財生輪船上庖丁坐客某囑將此包送往某處捕頭飭暫覊押派包探石金榮查明核辦○日前張毛大在美界廣東路被莊蘭生攫去金戒指一枚訴諸捕房前晚經包探張阿五將莊拘獲解入捕房押候送英界公堂訊究○前晚有寗波人吳阿生在吳淞路某弄内東張西望二百六十七號華捕見之疑爲梁上君子一流人當卽拘至捕房禁押　晨捕頭飭包探石金榮查得吳係江興茶樓値堂因被酒醉所致乃飭該茶肆具保釋之使出○楊樹浦裕晉紡紗廠執事人李錦山家居下海浦自來水廠附近屢次失竊値資頗巨前晚包探施奎江查知是案爲夏記成俞茂如王阿掌三偷兒所竊立卽拘獲解入捕房捕頭飭押候吊贓送英界公堂訊究 
 
 
 

Page 10

 
 
   
 
 

Page 11

 
 
[光緒二十三年四月二十三日京報全錄]  
　　宮門抄○諭旨兩道錄前○陝督陶奏爲董軍極力裁汰騰　不敷仍鉅懇恩酌量變通改供坐餉摺○皖撫鄧奏爲新設縣治人文蔚起據　援案請廣文武學額摺○又奏爲審明情重盜犯按倒定擬摺○皖撫鄧奏爲藩司印信模糊請旨鑄換片○湘撫陳奏知縣交代虧短錢糧如數解淸　○四月二十三日刑部都察院大理寺正黃旗値日吏部引見八十三名○莊王等盤查銀庫覆命○熙員勒恩公銘公各假滿請安○吉林副都統耆徴請訓○長順謝仍挑在乾淸門恩○明桂請假十日○李中堂續假一個月○莊山祥煜預備召見○吏部奏派騐看月官派出榮中堂熙敬孫家鼐裕德堃岫楊頣李端棻壽昌丁之栻桂年張仲炘黃均隆鄭思贊松齡馮錫仁穆騰額○又奏派考試廕生派出徐中堂文治陸寳忠○召見軍機耆徴莊山祥煜○○頭品頂戴陝甘總督臣陶模跪奏爲董軍二十營行餉極力裁汰騰挪不敷仍鉅擬懇酌量變通改供坐餉以便匀支恭摺仰祈聖鑒事竊准戶部咨開議覆臣奏提臣董福祥所部各營不敷餉項懇請分别說法另撥一摺旣謂現在各路防勇均支坐餉董軍旣屬防營並非另在征調自宜改支坐糧分别散紥惟該提督所部二十營係奉諭旨添募似難遽議裁改惟有仍將該督挑留防練各軍再行酌量裁撤等因於光緒二十三年二月十九日具奏奉旨依議欽此欽遵咨行前來臣查甘肅軍務甫平僅於舊有防練各軍之外酌留二十營旗原以地方反側未定不能不周密布置暫資鎭懾今旣飭令再行裁騰亟應遵照辦理第查董軍二十營行餉薪公歲需銀八十餘萬兩前奏除部議甘肅新餉提存甘肅司庫銀三十一萬八千兩提供董軍外尙不敷銀五十餘萬兩爲數過多縱將挑留各營旗全數裁撤所短仍鉅至緑營制兵現當遵奉諭旨另行酌裁惟一時實難多汰並須遵原奏酌給裁兵銀米以資　計約計剩餉無多尙不能截定時日卽難抵作董軍目前餉需而董軍二十營係奉諭旨添募自未便遽請裁减際此時事艱難部中無欵可撥在微臣亟應竭力籌畫挹　注彼斷不能稍存推諉在提臣公忠素抱必能仰體時艱力求樽節臣與藩司等再　商酌董軍二十營部咨曁謂現無徴　惟　請按坐糧支餉歲可省銀三十餘萬兩尙不敷董軍坐餉銀二十餘萬兩臣擬　防練各軍内極力裁遣以騰出之餉儘數供支董軍坐糧之需倘或仍行不足再當設法另籌以期上慰宸厪董軍曁支坐餉所有該提督歲需薪公並懇飭　按坐糧章程核議匀撥稍資節省抑臣更　請者臣部防練各軍各有分駐巡防要隘兹旣爲董軍騰餉分别裁撤則所遺防地未免遽形空虛應請由臣隨時咨明提臣撥隊塡紥以重防務除咨提臣董福祥查照外合將董軍二十營行餉極力裁汰騰挪不敷仍鉅擬懇酌量變通改供坐糧以便匀支各緣由謹恭摺具陳伏乞皇上聖鑒訓示請飭部查照施行謹奏奉硃批戶部議奏欽此○○頭品頂戴安徽巡撫臣鄧　熙跪奏爲安徽省新設縣治人文蔚起據情援案請廣文武學額恭摺仰祈聖鑒事竊據署布政使于蔭霖詳稱據渦陽縣詳稱職員王開朗等禀稱渦陽一邑爲新設縣治地畝錢糧由阜陽亳州　城　州四州縣割置應設學額亦由四州縣匀撥共額進文生十名武生七名撥府學一名於同治九年前撫臣英翰奏　議准當時聲明俟各該州縣捐輸廣額定案再行派撥一二名嗣後成爲空言未果奉准加給惟當設學之始應試童生僅一百餘名分撥額數足　進取迄今垂三十年士林砥礪涵濡文風寖盛每屆歲科兩試文童有七八百名及一千餘名不等武童人數亦復加多輙因額滿見遣未免　隅興嘆　本省　州之虹鄕原定文學十二名武學八名因考童有一千餘人士風日起於光緒十九年經前撫臣沈秉成援照四川淸溪縣准陽學額成案奏准　橫有案今渦楊縣應試童生與虹鄕名數相等而核計進額文生尙少二名武生尙少一名多士嚮學情殷懇請援案加廣廪由該縣詳司查明該縣匀撥學額後原撥州縣捐輸廣額亳州僅有二名實難分給阜陽雖有六名而因撥地無多捐欵較少紳民皆不樂從亦難强撥是以未能循照奏案辦理疉據該縣詳請由司議詳飭遵在案近來應考之士視原加學額之初歲增數培而額進文學十名武學七名撥府學一名尙未及例定小學之數不足以廣登進該學係屬新　興化交徴有不同議援泗州虹鄕加廣成案於原撥額數之外酌加該縣永遠文武學額各二名以順輿情而資造就等情由該司詳請奏咨前來臣覆加查核均係實在情形與泗州虹鄕人文蔚起准廣學額之案事同一律相應據情仰懇天恩俯准安徽渦陽縣永增文武學額各二名以下屆歲試爲始用廣皇仁而作士氣除咨移禮兵部科查照外謹會同兩江總督臣劉坤一安徽學政臣李端遇恭摺具陳伏乞皇上聖鑒訓示謹奏奉硃批該部議奏欽此○○頭品頂戴安徽巡撫臣鄧　熙跪奏爲審明情重盜犯按例定擬恭摺仰祈聖鑒事竊照懷遠縣拿獲夥盜崔統全等聽糾行竊事主王心哲家臨時行强　　拒傷事主身死一案兹據該前縣詳經前撫臣禍潤批飭緝審去後兹據該縣以　犯弋獲無期先提現　覆審擬議由府解道勘訊移司核議轉詳前來臣詳加覆核緣崔統全王亭佐均籍隷懷遠縣游蕩度日先未爲匪光緒二十一年三月二十七日崔統全王亭佐先後與素識在逃之趙雲高孟晃亮馮四徐七遇道貧難趙雲高稔知王心哲家道殷實起意糾竊得贓分用各犯允從趙雲高又添邀在逃之田利城郭得法並不識姓名一人入夥卽於是夜趙雲高王亭佐分執洋槍崔統全携木棍餘各持械徒手不等一共九人三更時分偕抵事主王心哲家門首趙雲高用鐵籖撥開大門堂屋門留田利城不識姓名人在外接贓自與崔統全王亭佐等進内行竊事主王玉榮與妻王萬氏驚起喊捕趙雲高喝令行强崔統全卽用木棍將王玉榮等拒傷搜刼衣物並牽騾馬逸出同田利城等逃至僻處點贓俵分各散事主投保報縣適該前縣呂耀軫先期赴壽州公出經代行典史蔣世勳會營勘緝呂耀軫公出據報該事主王玉榮因傷殞命復經勘騐卸事移交王錫光差緝獲犯訊詳批飭緝審土錫光旋卽丁憂卸事代理縣莊介褘到任亦未審解交卸黃樹棻抵任接交飭查王萬氏傷　平復逸犯弋獲無期先提現犯審擬由府解道覆審擬議咨司核轉前來臣查例載强盜殺人不分曾否得財俱照得財律斬决梟示等語此案崔統全等聽從逸犯趙雲高夥竊事主王心哲家臨時行强用棍拒傷王　榮身死之處犯係先後拿獲隔别研訊供出一轍正盜無疑該犯崔統全拒殺事主該犯王亭佐在塲目繫均應按例　擬崔統全王亭佐合依　盜殺人不分曾否得財俱照得財律斬次梟示例均擬斬立決梟示照例刺字餘　無另犯窩縣竊刼别案及同居親屬知情分贓牌保得規包庇情事逃後亦無知情容留人家均毋庸議事主王萬氏傷已平復亦毋庸議逸犯趙雲高等飭緝獲日另結際供招咨部外理合恭摺具陳伏乞皇上聖鑒敕部議覆施行謹奏奉硃批刑部速議具奏欽此○○鄧華熙片再官員印信模糊例應鑄換以昭信守兹查安徽布政使司印信自咸豐四年由前任布政使畢承昭詳請奏咨頒發咸字第十三號印信一顆遵於是年六月十七日開用在案迄今年久印信篆文模糊該司衙門爲錢糧總匯誠恐易滋弊竇礙難稽考據署布政使于蔭霖詳請奏咨鑄換安徽藩司新印一顆頒發來皖俾遵開用而資稽考等情前來臣覆核無異除將印模淸册咨送吏禮二部外謹附片具陳伏乞聖鑒訓示謹奏奉硃批該部知道欽此○○陳寳箴片再巳革前桃源縣知縣余良棟任内交代虧短錢糧銀三千三百九十九兩柴錢一分一釐庫雜銀五十六兩一錢二分六厘例限久逾延未解繳前經臣會核奏請先行勒限兩個月　追赶解在案兹據布政使何樞按察使桂中行詳報據該革員余良棟於光緒二十二年十二月内先後將欠解錢糧庫雜銀兩如數解抵淸楚　詳請　前來臣覆核無異除飭將交代冊結赶緊造齎詳咨外相應奏懇天恩俯准將巳革桃源縣知縣余良棟虧短錢糧庫雜之案飭部駐銷謹會同湖廣總督臣張之洞附片陳明伏乞　鑒謹奏奉硃批着照所請該部知道欽此 
 
 

Page 12

 
 
[光緒二十三年四月二十四日京報全錄]  
　　宮門抄○諭旨三道錄前○直督王奏爲永定河兩屆搶護安瀾巢案請奬摺○又奏爲揀員請補沿海要缺知縣摺○又奏揀員請補沿海要缺知縣摺○又奏爲揀員請補沿河要缺知縣摺○皖撫鄧奏甄别知縣以繁缺補用片○四月二十四日工部鴻臚寺正白旗値日吏部引見八十名○德公假滿請安○謨貝子得議叙謝恩○徐中堂等考試漢廕生覆命○　俊請假十日○阿公請假十五日○倉塲奏漕船五日回空○效曾明勳預備召見○工部奏派承修貢院工程派出陳學棻○召見軍機效曾明勳○皇上明日辰刻升　文華殿○○直隷總督臣王文韶跪奏爲永定河兩屆搶護安瀾遵將酌何出力文武員弁彚開淸單恭摺仰祈聖鑒事竊查永定河光緒二十二十一兩年凌伏秋三汛搶護安瀾歴經前督臣李鴻章及臣隨時專摺奏報在案並經臣於二十一年安瀾　内聲稱將防汛人員仿照東河章程酌保汛廳二十員河防局二十員經吏部議覆永定河常年防汛漫口合龍歲修各工業經准其酌保五十員如遇兩屆安瀾無歲修各工准其酌保廳汛二十員東河並無歲修各工奬案情形不同未便援照辦理仍應酌保廳汛二十員以符定章兵部議覆永定河兩屆安瀾保將武職並無成案可循嗣後准按尋常營績酌保武職數員以資鼓勵各等因當經轉飭遵照去後兹據永定河道陳慶滋按章照防汛出力文武員弁開單詳請奏咨給奬前來臣查永定河兩隄漲沙中洪淤墊每屆汛漲常虞潰漫光緒二十二十一兩年經河道督同工員履危蹈險設法　辦保護安瀾沿河州縣得免昏墊之苦所有防汛人員不無微勞遵照部章應酌保廳汛二十員除石景山同知張恩霨現已甄别革職外此次計保十九員又武職七員均按尋常勞績請奬彚繕淸單恭呈御覽合無仰懇天恩俯准照擬給奬其出力稍次各員應由臣給予外奬除武　千把等項照章咨部註册　飭取履歴送部外理合恭摺具陳伏乞皇上聖鑒訓示謹奏奉硃批該衙門議奏單倂發欽此○○直隷練督臣王文韶跪奏爲揀員請補沿海要缺知縣以重修防恭摺具陳仰祈聖鑒事竊查大城縣知縣李燕昌因措施失當不洽輿情業經奏叅開缺另補應以光緒二十三年正月初七日接到部文之日作爲開缺日期歸於正月分截缺所遺大城縣係繁難二項沿海要缺例應在外揀選調補因一時未能遴選得人咨部展限在案查定例順屬州縣題調缺出應由該府尹於所屬各員内揀選題補如順屬一時無可保題再由直隷通省人員内揀選　題升調又吏部通行内開州縣以上應題應調缺出如係題缺應升調缺請補或題缺請調調缺請升俱令於摺内詳細聲明方准升調又吏部奏定章程題調缺出如無合例堪調之員准以奉旨命往及曾任實缺候補進士卽用人員酌量補用又嗣後如遇沿海　缺州縣將沿海候補與地方候補酌量補用各等語臣督同藩臬兩司在於順屬及通省選缺知縣内逐加遴選非歴俸木滿卽人地未宜一時實無合例堪調之員自應在於候補人員内揀員請補查有沿海候補知縣徐國楨年四十歲江蘇吳縣人由監生報捐州判指分北河試用光緒十一年十二月到工十二年辦海運出力奏保俟補州判後以知縣用十四年咨調鄭工差遣異常出力奏保免補本班以知縣仍留原省補用十五年十一月給咨赴部引見奉旨著照例用欽此十一月二十四日留順差委試用一年期滿業經甄别在案兹據布政使員鳳林按察使季邦楨請以該員擬補大城縣知縣會詳請奏前來臣查該員徐國楨年力富强任事勤奮合無仰懇天恩俯念沿海要缺准以徐國楨補授大城縣知縣實於地方河務兩有裨益如蒙俞允該員係沿海候補知縣請補知縣銜缺相當毋庸送部引見所有揀員請補沿海要缺知縣緣由謹會同兼管順天府府尹臣孫家鼐順天府府尹臣胡燏棻恭摺具奏伏乞皇上聖鑒勅部覈覆施行再此缺應以光緒二十三年二月初一日起限前已展限在案合倂聲明謹奏奉硃批吏部議奏欽此○○直隷總督臣王文韶跪奏爲揀員請補沿海要缺知縣以神地方恭摺其陳仰祈聖鑒事竊查寍河縣知縣謝錫芬升補大興縣知縣經部覆准應以光緒二十三年正月初七日接到部文之日作爲開缺日期歸正月分截缺所遺寍河縣係衝繁難三項沿海要缺理應在外揀選調補因一時未能遴選得人咨部展限在案查吏部通行内開州縣以上應題應調缺出如係題缺請升調缺請補或題缺請調調缺請升俱令於摺内詳細聲明方准升調又吏部奏定章程題調缺出如無合例堪調之員准以奉旨命往及曾任實缺候補進士卽用人員酌量補用各等語臣督同藩臬兩司在於實任選缺知縣内逐加遴選非歴俸未滿卽人地未宜或才難治劇一時實無合例堪調之員自應在於曾任實缺候補並進士卽用人員内揀員請補查有進士卽用知縣李培之年四十五歲河南汜水縣舉人光緒壬辰科會試中式貢士奉旨以知縣分發卽用籖　直隷十八年六月三十日到省留順差委兹據布政使員鳳林按察使季邦楨請以該員擬補寍河縣知縣會詳請奏前來臣查該員李培之才誡明通講求吏治合無仰懇天恩俯念沿海要缺准以李培之補授寍河　知縣於地方實有裨益如蒙愈允該員係卽用知縣請補知縣銜缺相當毋庸送部引見所有揀員請補沿海要缺知縣緣由會同兼管順天府尹臣孫家鼐順天府府尹臣胡燏棻恭摺具陳伏乞皇上聖鑒勅部移覆施行再此缺應以光緒二十三年二月初一日起限前已良限在案合倂聲明謹奏奉硃批吏部議奏欽此○○直隷總督臣王文韶跪奏爲揀員請補沿河要缺知縣以重修防恭摺具陳仰祈聖鑒竊查大名縣陳忠儼報捐離任經部覆准應以光緒二十三年正月十四日接到部文之日作爲開缺日期歸於正月分截缺所遺大名縣係繁難二項沿河要缺例應在外揀選調補因一時未能遴選得人咨部展限　案查吏部通行内聞州縣以上應題調缺出如係題缺請升調缺請補或題缺請調調缺請升俱令於摺内詳細聲明方准升調又吏部奏定　　題調缺出如無合例堪調之員以奉旨命往及曾任實缺候補進士卽用入員酌量補用又嗣後遇有沿河要缺州縣如用候補時將沿河候補與地方候補酌量補用各等語臣督同藩臬兩司在於實任選缺知縣内逐加遴選非歴俸未滿卽人地未宜一時實無合例堪調之員自應在於候補人員内揀員請補兹有曾任實缺沿河候補知縣苗玉珂年四十九歲山東臨朐州人由貢生報捐主簿指分沿河試用光緒元年四月到省五年咨署天津縣主簿八年十月升署滿完管河縣丞因歴辦天津海運出力保以知州在任候補並俟離縣丞任歸縣班後加同知銜十年給咨赴部引見三月初十日蒙欽派王大臣騐放在部領照是月二十日到省十一年辦理天津海運出力奏保開缺以知縣補用十三年辦理天津海運出力奏保俟補知縣後以直隷州知州在任候補十七年辦理天津海運出力奏保俟離知縣任歸直隷州班後加四品銜兹據布政使員鳳林按察使季邦楨請以該員擬補大名縣會詳请奏前來臣查該員苗玉珂老成練達熟悉河工合無仰懇天恩俯念沿河要缺准以苗玉珂補授大名縣知縣實於地方河務兩有裨益如蒙俞允該員係沿河候補知縣請補知縣銜缺相當毋庸　部引見所有揀員請補沿河要缺知縣緣由理合恭摺具奏伏乞皇上聖鑒勅部覆核施行再此缺應以光緒二十三年正月初一日起限前已展限在案合倂聲明　奏奉硃批吏部議奏欽此○○鄧華熙片再勞績知縣歸候補班人員應令到省一年後認眞察核出具　　考語分别繁簡奏明補用歴　循游在流　查有候補知縣黃瑞勳自光緒二十二年正月二十八到省之日起扣至二十三年正月二十八日試看　年期滿例應甄别據　臬兩記會詳請奏前來臣覆查核員年壯才　　心時務堪以繁缺補用除咨部查核外謹會同兩江督臣劉坤一附片具陳伏乞　鑒謹奏奉　使部知道欽此 
 
