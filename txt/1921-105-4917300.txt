# 1921 - 105 - 4917300

 

Page 1

 
 
   
 
 

Page 2

 
 
   
 
 

Page 3

 
 
時評 
[大事化小（冷）]  
　　河南之亂其勢洶洶今即平定矣曹張之會人言紛紛今又平淡無奇矣其外閣潮教潮衆説又多今亦漸歸平息是近時所謂大事至於今日大槪已化爲小事此乃中國自来之格言亦正政界㫿一之手段也　　雖然所謂大事化小者其巧妙之法非有特别之技能不過附和苟且之術耳推其根原所謂大事者其實事固非大虚張聲勢過事驚皇此大之所由來也一旦澈究則小之眞形即露而化爲小矣故今之所謂大事化小者乃事之還原非眞能化也不然眞正國家利害存亡之大事今正日逼而日近矣問誰能化之哉 
[專電一]  
　　北京電　吴佩孚二十日電宏威軍已令退回原防所有京漢道清沿線由蕭師派隊塡防京漢車二十二正式通行所有軍政善後趙督完全擔任佩孚卽回洛陽 
　　北京電　道清路程世濟二十一電告新鄕白露間被拆之軌業已修復二十二通車吴副使調停致有此結果（二十二日下午二鐘） 
　　北京電　曹錕電彰德變亂已派吴副使查辦現又派趙玉珂帶欵萬元赴彰撫慰地方商並飭吴妥辦善後事宜（二十二日上午十二鐘） 
　　北京電　豫事已平惟成愼在逃將下令褫職通緝（二十一日下午八鐘） 
　　北京電　木日閣議對八校經費决照八年度預算核發月給十七萬五千餘元不敷之二萬餘元仍由交部認撥先發三月份費及欠薪各一月餘欠自下月起分三次償清院已正式函教部向財部領欵現教部已派員携領欵單據赴津請范簽字並勸范回京與校長團協商善後辦法（二十一日下午八鐘） 
　　北京電　教職員代表上午赴部由陳司長聲述昨日閣議經過謂欵已具領卽日可發敦勸復職代表返三時集議現尚未散 
　　北京電　曹張議在津設總司令部駐京鄂代表得王督電允北上但不願赴津就議靳因電約曹張入京並促王北來（二十二日下午八鐘） 
　　北京電　靳因明日母壽定今晚車赴津交葉赴津時召各司長諭將經手案件漏夜結束俟回京趕辦出（二十二日下午四鐘） 
　　北京電　昨午劉鏡人接待優林下午又發致優林商約進行程式節略一件至勞農派代表來華政府曾覆顧維鈞謂商約尙未談判勞農代表應緩派該電未到俄而克拉新通知顧謂莫斯科已派克羅爲赴華代表政府對克羅决不予招待（二十二日下午二鐘） 
　　北京電　交部代財部行使定期支付劵總額五百萬利息一分二期限十六月擔保品京漢京綏路每月湊餘利五十萬本年十月二十一起還本發行機關中交行如京漢京綏本年十月二十以後每月湊不足五十萬第二擔保品爲京漢京奉餘利此劵本月二十一發行（二十二日下午二鐘） 
　　北京電　持種支付劵除已派中交承受二百萬外餘三百萬要求商業銀行分受由靳囑葉疏通銀團訂明日會議取决（二十二日下午四鐘） 
　　北京電　茶商請免税昨閣議結果紅茶磚茶免税釐展至本年十月存茶准免釐（二十二日下午四鐘） 
　　北京電　魏宸組電部比黄河工師維倫提爾五月未能由法來華請將橋工開標期展長一月至七月三十一（二十二日下午三鐘） 
　　北京電　吉林電據日官磯林稱延琿日軍删（十五）起撤退以一月爲期（二十二日上午十二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　黑督電請以褚其祥部改編之一團留駐滿洲里政府覆電照准並電飭褚留滿聽候黑督調遣（二十二日上午十二鐘） 
　　北京電　張口電前張士品營在大毛篤慶獲日人佃山一名經司令部提訊以該日人供詞狡詐將解送晋京（二十二日上午十二鐘） 
　　北京電　宋小濂電哈綏五站附近日軍藉口防範俄舊黨肆意檢查行旅骚擾路政除已嚴與交涉外請中央向日使抗議（二十二日下午八鐘） 
　　北京電　陳遐齡電劉贊廷反攻巴安勢甚急迫藏番圖邊尤急懇將已准欵械迅速撥給以濟急需（二十二日下午八鐘） 
　　北京電　新楊電俄黨密議先攻科布多迤南要區得手卽向古城伊犂進窺請准新疆招募新軍藉敷防堵（二十一日下午八鐘） 
　　北京電　内閣局部改組大致已定財潘不就海李鼎新教傳增湘至交葉可保全故餘部亦不動靳派潘赴津求曹張同意 
　　北京電　號（二）（十）夜前門外延壽寺街乾德小錢舖被刦搶匪連放四槍携贓逸去當局聞報震怒勒限軍警嚴緝（二十一日下午八鐘） 
　　天津電　曹錕因河南第一第二混成旅將解散擬由二十四師抽一旅駐彰德二十五師抽一旅駐衛輝聞趙倜已同意 
　　天津電　趙玉珂馬（二）（十）（一）赴豫曾携洋四萬元以二萬犒吴師以二萬爲善後賑欵聞曹意將以趙玉珂督豫（二十二日下午三鐘） 
　　漢口電　省議員朱孔陽等提出查辦官錢局長郭幹卿燬票舞弊案　　漢口電　王督定漾（二十三）專車赴津飬（二十二）午約劉及軍警長官至署面諭赴津原因與維護治安各事　　漢口電　聞豫北變兵經吴使壓迫均繳械成愼岳憲玉有喬裝過漢赴滬訊（以上二十二日下午三鐘） 
　　漢口電　吴佩孚派二十四五兩師駐防京漢綫並令路局從速修理昨晚開往北京之火車已通吴昨發通電稱成岳等謀亂杜絶京漢交通已奉命囑第二十四五兩師强迫兩軍停戰恢復京漢交通　　漢口電　鄂王電中央宜保全趙倜位置（以上二十二日下午十鐘） 
　　香港電　孫决五月五日就職 
　　香港電　李魏代譚禮庭呈請捐金贖罪當道已准其將廣南船塢全部曁附帶一切物品繳出卽予赦免通緝 
　　香港電　唐繼虞電稱已將軍隊集中南防佈置妥協卽來粤候命 
　　香港電　陳烱明對桂用兵意見决令各軍官固守防地不輕開釁 
　　香港電　邕梧間軍事吃緊粤商眷屬紛遷來港（以上二十二日下午八鐘） 
[公電]  
　　開封來電　各報館均鑒吾豫自安福倡亂兵燹之後繼以凶年幸賴趙督軍張省長籌賑剿匪苦心經營災民復業人心稍安近年有袁乃寛吴慶桐田作霖王印川等盤據京津謀擾桑梓慫恿前第一師師長成愼潛赴彰德勾煽團長孫會友迫脅于耀東等突於本月十四日同時譁變成逆公然駐紥安陽城内大佛寺連合土匪縱令四出搶掠各商號衣服被褥均被綑載而去所搶銀行及各種貨物寺内堆積幾無隙地又復縱火焚燒任意姦淫越日又竄至衛輝肆意骚擾馬市街繁盛之區各商家無一倖免者電線鐵路均被毁壞交通亦爲所斷絶當經趙督立派趙司令寳鎭守使馳往剿堵洛陽吴副使亦率數營親往督戰十八日遇逆軍於衛輝迤西潞王墳一帶激戰一晝夜逆軍殲滅殆盡彰屬殘餘各逆亦均繳械投誠現已一律肅清交通恢復如常惟聞京城尚有河南京官秦樹聲曾述棨何其愼等希望推倒趙督後可以謀得河南重要位置竟敢假藉旅京同鄕會名義由總統府内拍出揑造各種流言以冀淆惑聽聞並内外朦蔽河南拍致府院電報全行扣壓自成逆肇亂迄今業已七日中央竟無覆電到汴想亦係伊等擁塞所致似此行動政府不加究察尙復成何體統且河南者全體河南人之河南旣非逆跡昭彰之三五卸職軍官所可竊奪更非　涎欲滴之二三老朽書痴所得覬覦趙督軍撫豫八載張省長勵精圖治全省愛戴公道在人豈可强誣乃袁乃寛等性與人殊好民所惡惡民所好始而暗傷繼而明攻最終復擁塞朦蔽必欲排擠趙張兩公陷吾豫三千萬同胞於死地正不知其是何肺肝豫民一息尙存萬難承認敞會代表民决不得不將始末情形宣諸全國俾明眞像幸垂察焉河南省議會議長康世華孫正宇王樹玉同叩印 
　　長沙來電　各報館均鑒湖南省自治根本法起草委員會於四月二十日閉幕完成省憲法草案省長選舉法草案省議會組織法草案省議會議員選舉法草案縣議會議員選舉法草案法院編制法草案計六種特電奉聞彭兆　吴景鴻鍾才宏叩號 
世界路透電 
[德請美國調處賠償問題]  
　　二十一日柏林電　德國致書美總統請其調處賠償問題謂美總統調查後所定視爲公允之賠欵無論幾何德國願照數繳付旣不附以條件亦不有何保留庶免威迫之惡果並促進世界之和平 
　　二十一日華盛頓電　國務院宣稱已接德國致美總統之請求書 
　　二十一日巴黎電　法國報紙評論德國求美總統調處賠償問題事謂無論美總統如何答覆美國必不予以何種扶助至於德國欠協約國之債欵移爲德國負美國之債欵一説美國聞之置之一笑而已紐約州知事米勒氏於歡迎維維亞尼氏時曾以美人名義發言謂賠償問題與其他各問題美國全國皆爲法國後援無論發生何事美法兩國間之團結必不分裂云云法人聞米勒此言極爲歡迎 
　　二十二日華盛頓電　德國求美總統調處賠償問題美政府現已謝絶之但謂德國如提出可供討論之適當根據政府當考察之俾請協約國注意以期從速復開談判 
[英國工界近潮]  
　　二十一日倫敦電　礦工幹事部開會後宣稱各地所來消息證明礦工堅持全國工資局及全國利益共同分配之原則幹事商未續接政府或礦主之函件礦工定明晨開會考慮現局 
　　二十一日倫敦電　車工聯合會會員已占據聯合會總部逐走各職員指各職員秘密討論關於减輕工資各事職工聯合會各界聞此消息大爲震動旋由運輸聯合會秘書發表文告謂占據車工聯合會總部者爲極端派彼等且怒聯合會不輔助礦工罷工據稱將晝夜盤踞會所 
　　二十一日倫敦電　首相喬治氏今日在下院答覆某議員之質問謂政府現正考慮應否以有次序之方法考查英國工界不靖原因 
　　二十二日倫敦電　喬治氏已邀礦工幹事部於今日午後會晤之 
[愛爾蘭問題近狀]  
　　二十二日倫敦電　愛爾蘭檢事長在下院答覆質問謂彼不日將宣布勞農政府與新芬黨行動有關之證據　　二十二日倫敦電　據芬蘭京城電稱特羅斯基氏近向莫斯科陸軍學校畢業學生演説謂紅軍今已有數日萬之衆軍火産額大見增多本年夏季彼將調查能否在東方取攻勢及向波蘭宣戰以復舊云云紅軍今顯不能遏制西比利亞與烏克蘭之叛黨過激黨報紙承認西比利亞時局之嚴重且謂勞農政府已電命西比利亞勞農會雇用華兵及德奥戰俘以剿叛黨 
[雅泊島問題近訊]  
　　二十二日紐約電　萬國交通大會上屆會議未能將處置前德國海電問題議决聞日法兩國會在會議中接受美國所提分配海電之原則又聞其實行詳則不久可商得同意惟太平洋海電之實在分配須俟雅泊島之争點解决後始能實行 
　　二十二日倫敦電　前海軍總長丹尼爾氏在孟菲斯演説謂美國斷不能委棄雅泊島海電之權利縱因此開戰亦在所不恤丹尼爾氏深信戰事可免 
[西美之排日委員會]  
　　二十二日倫敦電　每日郵報紐約訪員電稱華盛頓已組成委員會以約翰森氏爲主任該會宗旨乃謀在西部各洲定排斥日人之盡一法律該委員會以參衆兩院西部十一州之議員各一人組成之 
[英美之减軍問題]  
　　二十一日倫敦電　今日下院某議員質問政府曾否向美日提議停造軍艦並謂英國軍備經費爲損害實業之擔負首相喬治答稱各國軍備代價皆甚可怖但此問題必審愼出之苟貿然提議則所欲達之目的未必能成 
　　二十一日華盛頓電　據國會議員云哈定總統非俟和局大定後不欲設法辦理國際縮減軍備事 
[英國之航空預算]  
　　二十一日倫敦電　今日航空部大臣奎斯特氏在下院提出航空預算書及埃及航空經費十六萬七千鎊一項謂此項經費大都將用於建築房屋東方飛行將以埃及爲集中點至於商用航空事業則倫敦巴黎間已試辦七月政府予以津貼航空會擔保經辦此事之商行二家各得利益百分之十航空部願津貼每次飛行七十五鎊惟限定每家所得總數不得逾二萬五千鎊 
[英美議院近事記]  
　　二十一日倫敦電　首相喬治在下院宣稱實行英俄商約之方法政府未便變更自商約簽定後並無過激主義繼續宣傳之證據 
　　二十一日倫敦電　外交次官哈姆斯韋士氏在下院答某議員之質問謂政府現正與殖民地及印度政府協商以期批准儘速設立國際法庭之公約 
　　二十一日華盛頓電　政府將依照國會前所通過之議案提出海軍經費案計三萬九千五百萬元 
　　二十一日華盛頓電　參議院已通過以懐德氏爲財政部長 
[各國近事記]  
　　二十一日舊金山電　新任日本總領事矢田軝已抵此間據稱日本殊重和平並未準備與美開戰 
　　二十一日紐約電　據東京消息日太子坐艦在哥倫布與蘇彝士間炸裂汽管一枝水手死傷各二 
　　二十一日紐約電　據墨爾邦消息工黨擬贊助政府所持如英日盟約有不利於美國之處澳洲不得爲該約一方面之政策 
[海外中國近事紀]  
　　二十二日倫敦電　中國使署一等秘書現以前舊金山總領事朱兆莘接充 
　　十九日巴黎電　法總統米勒蘭氏今晚宴請抵法之中國代表朱啓鈐等財政與殖民兩部長及前總統班樂衛等均陪宴法總理今日以私人資格接見中國特使朱啓鈐 
　　二十二日倫敦電　顧公使將啓程赴巴黎參與朱啓鈐在巴黎大學代中國總統接受名譽學位之禮 
　　二十一日紐約電　中國振欵現已募得美金一百二十五萬元 
　　二十一日倫敦電　今日下院開會時某議員質問香港華童年十四歲以下者是否許其每星期工作逾七十小時殖民部國會次官答稱殖民部已請香港總督報告華童工作事宜目下港地似未訂有此項法制俟接港督報告後彼擬審愼考慮此事又關於奴才制事已派員調查一節彼並未知之彼悉此類女童之境遇稱之爲半奴殊不適當 
[銀市報告]  
　　二十一日倫敦電　蒙太格公司報告銀市趨勢捉摸不定該公司得可恃消息確信墨西哥雖有銀鑛停閉然産額未必眞减又摩加太公司探悉舊金山存銀不少歐洲方面售出現銀較少者因協約國近日實行强令德國賠償之計畫銀貨不易經過税關故也 
太平洋路透電 
[南方近事記]  
　　二十二日香港電　聞孫中山定期四月二十八日就西南民國總統職聞華員已贊成將廣州浚河經費四十萬元撥充浚深黄埔港之用擬請政府以此事通告外交團　 
　　二十二日香港電　商會昨晚開會考慮新印花税律議决囑立法會議中之商會代表反對合同商品與股票買賣等須徵印花税並請减輕水險單提單股票股票過户據等議增之税又囑反對違背新律者須作爲犯刑事罪一條 
[北方近事記]  
　　二十一日北京電　張景惠所統奉兵第一師第一旅已由南苑抵張家口現即開往滂江前敵 
　　二十一日北京電　北京萬國禁烟會總書記接國際聯盟秘書長德留蒙爵士來函如下一月十八日來緘已接悉茲復者國際聯盟行政會於今年二月二十一日集議時已派定鴉片貿易問題之顧問委員會以下述八國每國正式代表各一人組成之行政會並委任朱爾典爵士白倫尼爾氏與賴特女士三人爲委員會之非正式輔佐員此委員會可望於五月初舉行第一次會議 
　　二十二日北京電　聞中東鐵路技術部中國代表王景春不久將調任京綏鐵路貨税局總辦傳説財政總長周自齊辭職後繼任者將爲曹汝霖此説是否可恃今尚未可遽决但事有可注意者則日人現正索取曹汝霖經手借與安福之債欵 
[北方疫訊]  
　　二十一日北京電　直隷南部距津浦路線僅數哩之大成鄕等處發見疫症交通部又飭滄洲良王莊唐官屯等站暫停售票内務部諭陳醫士會同京奉津浦兩路職員開防疫會議直省長曹鋭請内務部籌欵二萬元爲防疫經費 
　　二十二日海參崴電　此間已發見疫症十五起 
國内要聞 
[曹張天津會議消息]  
　　張作霖到津後與曹錕會晤情形迭誌前報靳雲鵬趕去赴會一晝夜怱怱而返京中所傳消息議論紛紛多有出入蓋曹張雖有會議靳氏返京雖有報告而關防極密外間所得窺知者不過鱗爪究非完全眞相茲姑將昨日（二十）各通信社消息擇錄於下閲者統而觀之或不難得其大槪耳（一）遠東通信社消息云靳曹張三氏在津會晤所商各項問題三方意見均甚融洽惟其中尚有數項須俟鄂督王占元到津晤商之後方能决定故靳氏在津復與曹張會電王氏促其命駕北來聞昨日已得覆電大致以彰德發生變亂甚爲重要又兼西南長江各省均有專員在鄂萬難暫離所有磋議事件已派軍署參議魏聯珉赴津代表一切曹張知王刻難到津又以京津　尺不能不一行入覲故擬定於日内來京並與靳繼續磋商一切（二）醒民通信社云靳氏赴津與曹張兩氏商洽各項問題業於前日晚車回京外間盛傳此行已得良好之結果各項問題均有解决辦法昨經切實調查靳氏此次到冿首向曹張表示辦事　 
手無法往下維持無計惟有退避賢路以免貽誤大局當經兩氏一致推重謂政局糾紛至此誰肯出而負責公若求去則中樞將陷於無政府地位珠非所宜應請勉撑艱鉅吾二人力所能及無不帮忙等語嗣譚及援庫對粤兩問題當以用兵外蒙首須籌欵怱遽間尚難定議至對粤方針本以鄂督王占元爲主體王尚未到而接其來電則謂鄂西匪擾餘孽未清現正籌辦善後未便輕自離省特派代表魏聯珉陳述意見等語是魏祇能傳達意思並無裁决可否之權故關於粤事亦未能完全决定但靳因駐京法公使定於昨晚宴客先期來柬邀請曾允赴約碍難失信故特於前晚怱怱回京統計此次往返僅一日夜公同商决者只一内閣問題其他各項大約日内仍須赴津一行繼續討論因本月二十三日適值靳母濤辰彼此祝答之餘便可暢談國事云（三）神州通信社消息云天津會議雖王占元未能列席然曾派陸軍中將哈漢章赴津參與於軍事會議故對於蒙古之亂事已一致决定取積極攻討主義蒙古所派之求和代表則暫不與接洽外間有謂曹張對於蒙亂均主張主張征討者似亦不甚確實惟前兩廣巡閲使龍濟光以久困京津一籌莫展静極思動甚欲藉此活動已於昨日（二十日）早八點三十分之京奉快車赴津謁見曹張冀或有所得外間乃連帶推測龍之赴津係上條陳攻粤其實龍氏此時在粤地盤失盡攻粤之舉談何容易至於曹張對於豫省兵變似未有確切辦法主調停者如王占元等則已令哈漢章赴豫疏通哈在津得王電已於昨日早車回京日内即將赴豫 
[北京所傳豫事狀况]  
　　河南此次兵變風潮昨日外間盛傳業已平定謂蕭耀南已至鄭州加入戰争成軍大敗成愼已潛逃惟據某方面所得豫訊謂京漢路北段成軍與宏威軍現尚在戰争中成軍稍受挫折然南段之馮玉祥軍則大獲勝利已進駐　城縣趙軍逃亡甚多又據交通方面消息日昨開封左右已有戰事趙豫督已電乃弟南陽鎭守使趙傑從速帶領全部軍隊入省聞趙傑開拔軍隊後中途又遇吴慶桐軍隊雙方業已交綏又據軍界某要人言趙倜所恃爲心腹之宏威軍不過萬人原散駐於南陽府屬鎭平南召各縣及開封附近之中牟尉氏一帶汴洛路中亦有一小部分駐南陽方面之宏威軍因受李治雲牽制不敢移動一步汴洛路上之宏威軍係由馬某統帶原爲偵伺某副使行動亦不敢遽行撤回開封爲根本之地更不可無軍隊駐守以此宏威軍能馳赴前敵作戰者實屬寥寥寳德全軍隊因爲牽制馮軍起見亦難全數開拔北進刻下各縣所駐之巡防隊已紛紛宣布獨立故趙氏方面頗難樂觀 
　　據政界某要人言此次豫人驅趙運動醞釀日久實由豫省旅京全體官紳所主持始而由某要人主張運動東海以和平方示去趙奈迭次向政府要求徐靳均無此毅力於是退而爲秘密之進行前日某會辦往來汴洛京漢鐵路分謁馮（玉祥）吴（佩孚）即爲聯絡此事開封某局長前日由汴來代表行政會議將全眷遷徒來京若預知河南將有戰事發生其進行已非一日於此可證日昨嵩雲草堂豫人會議凡豫籍著名亦京官均列席有主張向府院要求發布明令任成愼爲督軍即免趙倜本職者某要人謂此事萬辦不到因成愼表面上仍是叛將中央不發表通緝拿辦命令已算十分人情此時勝負未分若要中央發表免趙任成的命令政府萬無此辦法云云比亦有人提議乘此時機要求廢督奈贊成者甚少結果議决派人赴津與曹使接洽請以吴子玉爲督軍即以某某爲省長以爲交換條件藉達最初着手聯絡時所定之計畫刻聞曹使及政府方面均屬意於王承斌若趙倜在汴不能支持即内調爲宏威將軍而以王承斌兼任督軍省長云 
[舊議員與廣州選舉（静觀）]  
　　自廣州總統選舉實現後消息傳來在普通國人視之或有日爲滑稽之舉動但在北京政府之眼光中則頗認爲眼中之釘亟思拔去而後快惟目下欲以武力解决旣勢有年不能而利用陳炯明以對付孫文又爲事實上所不易辦到最近於無可設法之中乃又欲借舊議員一用此事暗中醞釀已有多日近始由經濟調查局總裁李氏向在京舊議員某某等七八人提出大致謂廣州舉出總統事極滑稽政府之意頗願舊國會諸君發出一種宣言表示意旨所在當時討論之下在舊議員一方面頗有難色惟李氏則仍一再向彼等陳説磋商結果乃答以容向同人提出討論昨日（十九日）下午中原公司舊議員團體常會與李氏會談之數人乃將前日政府 
 
 

Page 7

 
 
託李向同人所提議之事詳爲報告並云此事此時殊難做到時機未熟同人皆知惟總裁旣以此向吾們屬託亦不能表示堅决致傷私人感情似可假徵求同人意見尚需時日爲詞用以延宕衆咸贊成繼而發言者有某某數氏大致謂吾輩以統一國會舊議員之資格對於兩方本無所偏袒一以合法爲依歸倘若宣言必致對於南北兩方皆有所指摘不過因在北方政府之下萬萬不便説此等話來茲爲個人地位及人格起見惟有對於南方皆不加以可否萬無專斥南方爲北方帮忙之理果如此辦則將不免受中外所唾駡云云有此一段議論遂輕輕將茲事打消繼復討論他事聞今日（二十日下午正誼學社亦開會該社中舊議員分子以現任經濟調查局參議者居多大約亦與此事有關係云 
[北京教育風潮近狀]  
　　北京教育風潮愈鬧愈殭幾成不可收拾之局本星期一（十八）八校學生曾上呈國務院陳明八校經費應即擴充不應仍照五年度預算請將交通部所發之二十萬全歸八校費用至保存方法請政府明令交通部鐵路郵電收入項下按月撥存銀行由各校長會同教育部領取以免周折請政府三日答覆昨日期滿八校代表王麟昌鄔翰芳卓冠英劉兆陽四人於午前十時到國務院領取答覆仍由許秘書代見據言總理赴津致昨日國務會議未開並教育總次長均赴津總理已派人勸其速歸商量一切待明日國務會議後方可决定請諸君於明日午後四時再見方能答覆該代表等旋於午後二時在聯席會報告一切决定明日（二十一）八校全體代表齊赴國務院候覆并擬定於星期五在女高師邀請中小學教職員聯席會代表茶話並派代表與各中小學生接洽一切又北京高等師範附屬中小學校教職員聯合會·及女子高等師範附屬中小學校教職員聯合會因政府對於教育經費一層迄未解决於前日曾呈請政府速予維持其呈文略謂自國立北京專門以上各校教職員辭職以後各校長亦一律辭職秉征等置身於北京高等師範北京女子高等師範之附屬學校勉强維持已經匝月比因主持乏人諸事無從進行乃於本月十七日開會議决自十八日起暫停職務静待解决伏查國立北京專門以上各校職員報告政府現已允於交通協濟欵内每月撥付二十萬元充各校經費祇因磋商未能就緒積欠尙屬虚懸遂致事止於垂成功虧於覆篑惟青年學生之精神以教育爲之命脈停頓一日即消沮一日機能之運用萬不可久行停止用特請賜睿斷速准國立北京專門以上各校教職員所請各節俾得早日復職定期開課以維教育而固國本不勝迫切待命之至謹呈國務總理教育總長又聞北大畢業同學定於本月二十三日開會討論教育經費問題現正分頭向政府·校長·教職員·學生四方面接洽探詢意旨對於政府方面則詢其有無維持教育之誠意與辦法對於教職員方面則詢其如何始能滿意此外校長學生方面亦各詢其切實態度俟各方態度均暸然後第一步將各方不相容之點設法消除調停惟略畸重於鞭策政府如第一步陷於絶望則取第二步即與教職員趨於一致而要求全國之援助共起維持教育又北京高等師範在京畢業同學會於前日下午四時在其母校開會討論援助辦法並推舉邵亞琴殷伯西徐名鳴三人爲代表與其他各校畢業同學會接洽共策進行 
　　教育部自上星期四部務會議結果不能得教職方面同意後業陷於無辦法現象連日教職員代表到部催討積欠總次長旣均避往津門部中例行公事且不能辦至催欵討債之問題司長參事更難負責惟因教職員代表前日由部去津時聲明星期五再來部詢問明確辦法因是昨早部中特又召集部員會商據聞昨日會議結果以部事無人主持而教職員又日來催討不已倘不負責不惟星期五無以答覆教職員代表且以後部事長此擱置亦無此道理當决定昨日午後由專門普通兩司會同參事及秘書等先到國務院請示總理究竟如何維持以平目前風潮一面更决定由秘書廳辦一呈文遞呈總理聞呈文内容分爲三層一總次長去後部事久已無人主持二教職員代表日日催債如何應付三部員欠薪五月政府亦應示以辦法凡此種種部中無人負責主持教育爲全國要政務請政府或請總次長回任或另派負責人員來部辦理以免無人主持而致長此紛擾聞此項呈文本日可以遞出 
　　又聞府院方面以學潮激烈如無良法解决必將引起危險故一再協商决定由交通部每月籌撥二十萬元交由教育部轉發各學校至於在基金一項擬將所得税部撥歸教育部永遠承領作爲教育獨立一俟范教長回京後决定云 
[談判中之中德通商問題]  
　　日前日本各報咸載有中德軍獨媾和消息茲從各方面調查始悉（中德單獨媾和）係（中德恢復通商）之訛傳蓋我國自拒簽凡爾賽條約後雖已加入國際聯盟然而對德一切行動均自由主持未受國際間拘束是以對於德人在我國行動咸以對無約國人之辦法對待惟此究非永遠辦法故我政與德國代表窩里斯氏之間曾有恢復中德通商之協議現聞此項草案業已作成祇俟兩國政府正式承認即可成立該條約之内容係根據於中國與玻里菲亞所訂之條約關於治外法權之領事裁判權則以凡爾賽條約爲例正式撤銷領事裁判蓋德國旣抛棄在土耳其之領事裁判權則在我國之領事裁判權當然撤廢也聞德國對此亦已表示同意惟不列和於通商條約條文之中另行設法規定又對於山東問題亦另發一種宣言不列入於通商條約關税一層亦根據普通税則課税惟略示低減而已俟此項條約正式成立後對德通商即可同時恢復並撤銷無約國之待遇 
　　又據外交界消息德國非常希望與中國恢復通商刻下已向中國政府提出條件如下（一）取消中德兩國問以前一切秘密條約（二）廢除治外法權（三）定特别之税率（四）中德兩國間立於平等之地位以訂立通商條約（五）通商條約一經决定後兩國即實行互派外交代表惟詢諸政界要人謂我國政府關於此問題爲愼重考慮起見刻仍未予决定大約須俟美德間關係確定後中德通商談判方有進步云 
[地方行政會議將開幕]  
地方行政會議議長已確定張一鵬氏張於日前送眷到滬現已定居完妥（張之公館即爲已故名伶劉鴻聲之住宅）大約月底便可來京開會日來内務總長張志潭特讌各代表於傳心殿備述組織該會之苦心以期各代表意見能歸一致又訂於本日由張帶領謁見東海以增各代表之榮光此爲政府在開會前聯絡各省代表之情形也至於開會後提出之議案聞有三個問題（一）地方制度大綱（二）省參事會（三）自治經費以上三項尤以自治經費爲第一難題查自治經費在昔本從附加税支出近因此項附税悉爲各省督軍撥允軍費今後欲辦理自治自非明定經費之由來不可故此次内務部極盼將國税地方税分劃明白提出會議决定之乃財政部則以爲欲劃分兩税必先將行政權限劃清方能定中央及地方之所需以爲劃分兩税之標準在財政部所持理由未始説不過去惟自治經費不能解决此次會議未免過於虚文現内務部已預備劃分兩税議案於開會時硬行提出至提出之結果如何以現在政治之空氣與各省之形勢推測之明眼人不難得其大槪也 
[天津通信（若冰）]  
　　史蒂芬在天津之演説 
　　美國新銀團代表史蒂芬由京來津津銀行公會特於本月二十日下午五鐘在法界該會會所開會歡迎史氏當塲演説新銀行團之目的今特將其演説詞照紀於下新銀行團之問題世人甚爲注意中國人對之且發生種種之誤解大都以日本銀行團加入新銀團爲一大原因故對於新銀團計劃或持反對態度或持懐疑態度今日趁此機會請與諸君共研究之新銀行團之計劃係美國在民國七年七月間所發起當時德國尙未戰敗美英法日俱爲協約國美國政府爲借欵與中國起見發起國際銀行計劃即欲將四國之銀行團一并加入且爲協助中國敗政起見欲以國際提携政策改換從前之國家競争政策又非將所有中國財政上有關係諸國之銀行聯絡一氣使其盡力協助不可故美國銀行團若不與日本及其他銀行團體聯絡决無良好結果蓋美國銀行家只能爲純粹銀行業務對於中國政治問題關係之切自不能與他國同日而語由近日所發表之新銀行團文件觀察之日本之協贊此項計劃自屬必要且自經美國勸告之後日本方面亦有一强有力之銀行團發現承命於政府與新銀行團爲一致之行動由此觀之日本之於新銀行團自應受同等之待遇亨合同上已得之權利換言之新銀行團存在一日日本銀行團即有亨受分擔中國向新銀行團長期借欵四分之一之權利固不論此項借欵爲中國政府所提議抑或爲其餘之國所提議也且新銀行團之不至爲政治的軍事的或行政的借欵亦可斷言無論如何美國先不肯爲此在中國人誤解之點譬如借欵修築鐵路在誤解者必以爲該路將分若干叚美國叚英國叚法國叚日本叚其分叚之數一如外國加入此項借欵之銀行團數其實不然鐵路雖爲分叚修築仍係中國政府之所有物無論何國固不能專理鐵路之一部且自各團所得之欵同爲修築鐵路之用尤無分叚畛域之可言此種問題固不僅如我等現在之所討論即由借欵所發生之監督問題亦必如此有友人於數年前曾謂從前投資中國之計劃殊不足以表明國際提携之原理成功多由實驗得來現在所進行之國際聯合或係較好之計劃只須各國銀行團咸知中國幅員遼闊實業待與無論若大資本皆有收容之機會又須將政治競争及經濟侵略之舊式政策一變而爲共和公正之政策則各國所獲利益自可較厚鄙人初至中國時曾言新銀團之談判必有許多難題皆待解决我輩只須開誠布公向前進行並宜有促進國際提携之决心仁者見仁智者見智鄙人所見雖與諸公不必盡同然一再思之舍此以外中國果能採取其他何種方法並以何種方法能將日本置之度外倘使日本不加入中國又如何能借得巨欵以資需用耶若美國在此時候則無論如何不能違背新銀行團條件借欵於中國也云云 
[東三省通訊（隱）]  
　　吉林政海之趣聞 
　　吉林督長兩席自孫烈臣氏調任後一般政海中人咸欲一覘其態度以孫爲張作霖所信用之人前次排去孟恩遠爲大東三省主義之胚胎此次去鮑貴卿而以孫轉吉以吴與權督黑爲大東三省主義之實現今且不論大東三省主義與國家有何利害姑就孫烈臣蒞吉後種種言談態度一爲讀者述之以供酒後茶餘之談助孫一武夫年五十餘而氣槪頗雄壯談吐風生長於辭令其對於本地各團體非常注意省議會議長干源浦氏第一次歡迎孫氏演詞中有願贊帥親君子遠小人之語孫即答云如其地無小人則不遠而自遠意即言吉林紳士中太多小人也翌日在省紳松毓宅中宴會以衛兵布置入院孫戲謂人曰吉林長官赴宴向例作此嚴重之防衛似此正如舞台上之鴻門宴矣孫爲此言非刺前此長官即刺吉紳之無骨節致釀成此種可憐可笑之惡例接任之後凡爲國會省會議員者向例挾其神聖萬能之代議士資格以獨出獨入於軍民兩署孫氏來各議員循例投刺訪謁詎爲門房擋駕曰欲謁見須先掛號各議員大爲氣沮吉林省長公署經費全年預算約十二三萬元前因錢法毛荒不足開支由地方籌措四五萬元共十七八萬詎自徐　霖長吉大開顧問諮議之門於是每月開支幾超原額一倍鮑貴卿兼長後其菩薩心腸一仍舊貫且於情不可却者又從而益之故本署辦事人員正當開支一月僅一萬六七千元顧問諮議則須一萬七八千元此次孫氏受任對於顧問諮議一槪不見有顧問諮議之投刺請見者　者戲答之曰諸位顧問諮議大老爺大約大帥須另定日期再行一齊請見矣本月十一日收支處將顧問諮議名單共六七十人送至孫處孫未細閲先舉筆就長方名單之四角繪一楕圓形之圈套笑而不言聞此名單中省議員占二十餘人候補人員往見者孫告以好好研究政治不必求人亦不必運動如有意見儘可上書建議但勿請人代作蓋代作者口詢時不能了了轉欺我也財政廳長齊耀珺氏於日前自知將去特將優美之税局一一撤換計一批共十三局事爲孫知即電詢有無其事齊惶恐甚即至省署孫問狀齊以實對孫曰臨去秋波有何意味速告諸員各供舊職不必見異思遷果有成績本兼省長自能分别獎勵言時聲色俱厲齊回即發訓令通知新委各税局長勿赴新任仍留原差蓋收回成命也然各局長中有已赴任者有準備出發者無不喪氣孫氏如此玩笑眞惡作劇現吉林政海中人多資爲笑談云 
[豫軍倒趙之鄂聞]  
　　豫北衛輝兵變據交通方面人言頗非尋常兵變可此其主動人物爲前河南暫編第一師長成愼緣本年一月間成愼因與趙倜意見不合被趙以裁兵節餉爲名縮减該師爲混成旅以岳憲玉爲旅長保成爲將軍府將軍以奪其兵權成頗怨憤蓄意報復趙倜過信其弟趙傑遇事又極苛刻諸將浸有不平成遂從中勾結爲驅趙運動近來事機漸熟遂於十四日在彰德府密與旅長岳憲玉團長孫會友陳廣琛等計議妥定於十五日實行獨立成自爲驅趙總司令並於沿路宣而趙之任用私人販賣害土尅扣軍餉苛詐平民種種罪狀將其部下一旅及河北巡防營集中衛輝謀襲開封省城趙倜聞訊立命趙傑率宏威軍進討兩軍相遇於衛輝西璐王墳一帶接戰極爲猛烈趙軍寡不敵衆卒致失利京漢路自十七日起南下車僅至衛輝北上車僅達新鄕詎十八日駐馬店又發生戰事夜十一時應行抵漢之短票車遲至十九日午前三時始到據車上人言駐馬店駐有毅軍數營因衛輝兵變多開至前線禦敵留在駐馬店者約有一營而信陽馮玉祥軍隊因有某項作用抄過駐馬店潛抵遂平毅軍（一謂豫軍）偵行恐馮軍將不利於彼遂先發制人於十八午前九時闰以大砲轟擊馮軍馮軍初猶避不還擊嗣見毅軍砲火漸緩乃用砲轟毁車站附近之毅軍司令部直至午後二時半毅軍不支紛紛潰散除繳械投誠外餘多挾槍走山谷中毅軍旣敗馮軍大隊始平安通過直達新鄕該車於砲火歛跡後 
始敢開車沿途見災民受傷者頗衆是日北上短票車行至確山即行折回聞今日仍可直達新鄕至全路通車則須俟軍事解决始可定期鄂督王子春以豫事形勢重大昨在軍署會議討論鄂省防範事宜散議後發出要電數通一致曹吴兩使請調解豫事一致因公留豫第二師四旅七團團長王金鈺令隨時調查詳情具覆一致駐德安吴心田師長令實力防堵京漢路南叚以免潰兵竄入一致成趙勸暫爲停戰以待協商特不知成趙究肯否受人調停也（四月十九日） 
地方通信 
[松江]  
　　欵産處一日三集會本月二十一日公欵公産管理處共有集會三起其開會時間上午九時始下午六時止茲分紀共大略於　下（一）行政政此會山欵産處總副董呈縣召集農商教育三會祗商會未有代表出席分董錢銘銓亦因事未到先由總董報告改組經過情形並當場辦理移交然後討論支配欵産處員額辦法衆議支配員額應視經費之多寡爲準决議市鄕附税除六成已提充教育經費外在剩餘之四成中再提百分之五約二千五百元作爲欵産處常年經費職員額數即由络副董準此經費妥爲支配（二）市鄕委員會此係市鄕委員本月分常會是日議案如下之二事（甲）攤認道自治講習所經費問題議决各市鄕合認七百二十元惟旣盡義務應享權利故應由各市鄕保送學員前往學習（乙）索　備荒費問題議决松江市及天馬由鄕欠各市鄕之備荒費應請期設法籌還（三）慈善教育欵産維持會此爲該會復活後第一次集會與會者除各市鄕代表外都學界要人衆議對於沈維賢提交七縣慈善教育欵産聯合會在滬議决之七條辦法根本反對公擬一呈一電訴請當道令飭撤銷 
[蘇州]  
　　討論檢查印花　蘇州總商會以現屆檢查印花期近訂於本月二十六日（即舊曆三月十九日）下午二時開開會討論特因請各市民公社社長蒞會先行接洽一切 
　　撤銷選舉訴訟上海縣選民楊春綠以衆院第二區覆選監督程學恂對於覆選事宜逮法舞弊訴奉高審廳通知答辯曾誌前報茲悉楊春綠已具狀註銷當由高廳民庭依法决如下（决定主女）本案准予註銷訟費由原告負擔 
[鎭江]  
　　飭拿在逃監犯丹徒縣署呈報本縣陳源家被刦拒傷勘騐情形一案茲奉齊督軍指令此案已據第十九師楊師長呈報獲犯馬金鏣一名訊據供認聽從在逃之柏玉洲張長勝等糾夥行刦事主陳姓家得贓等情並供出逸犯徐小老虎馮長海吴保連馬成林方八小才子等人復經該師拿獲陳玉金一名一併發交該縣寄押在案仰即嚴緝在逃各犯務獲到案依法訊辦 
　　禁止碾米成粉王省長近據丹徒縣張知事呈稱鎭埠談萬和磨坊將米碾成大宗米粉運至無錫寳與泰米行充作漿粉妨害民食實堪痛恨况米粉係米製成雖無出洋證據然轉批與湖州平湖嘉興等處業已運出省外有違禁令姑念與直接運米出省有異愚民無知不識違禁准如來呈所擬辦法咨明無錫縣知事會同切實辦理具報並候通令禁止碾米成粉轉運以重民食而杜影射昨已令知張知事遵照一面並訓令各關監督轉飭所屬一體查禁 
[場州]  
　　運使旅長之行踪　兩淮鹽運使丁少蘭由滬於二十日晚回揚又駐揚陸軍第二混成旅長黄办介於二十一日早晋省禀陳防務　　災振協會之結果　兩淮各鹽商肖組北方災振協會於場運食商事務所内籌募北方振捐設立數月成績頗著茲該所特將解餘捐洋一千七百餘元解送上海振災會核收轉解災區發放並函告各機關宣告結果 
[清江]  
　　輪船捐實行徵收　清江東門外清鎭小輪各局年來營業異常發達現淮陰勸學所長王義成以女子高小經費不足呈請縣署創興輪船捐擬定官艙乘客每人於水脚外加徵銅元三枚房艙二枚客艙烟篷各一枚業經縣署批准立案并給示曉諭聞該所有日内着手徵收之説 
雜評一 
[政局之樂觀（默）]  
　　内閣議决維持不動也征蒙議决共同出兵也選舉議决積極進行也裁兵減政議决奉直首先奉行也對南統一議决由鄂王先事疏通也河南亂事議决由曹查辦且風潮已平定也此數問題政府一無辦法而日憂幹不下者一旦津議得此美滿之解决足使奄奄一息之政府意興復豪宜乎政府中人之樂觀也 
然内閣雖不動但有一條件當局能盡力供給而後可不動征蒙雖允出兵但有一條件政府能擔籌經費而後可出兵由此以推之其他選舉裁兵統一等等亦必附此最要之一條件苟不履行此條件者各問題即可無效曹張曾宣言不干涉政府籌欵之事亦當由政府自了自了而不干涉即不帮助之别名然則政府之病仍在膏之下肓之上未嘗稍治而種種問題之解决依然等於不解决樂觀云平哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[航業消息紀要]  
　　昨日大逹公司大和輪船裝往开生港現洋一萬元又招商局烟津班輪新康號裝往天津有銅元三百箱又泰順輪船裝往香港有現洋八萬五千元小銀元三箱又有從厦門進口之愛仁號輪船裝來金洋一箱尚有太古公司之聯益號輪船昨日裝赴漢口新紫銅一千五百九十三塊價值三萬元以上　 
　　太古公司之寗波號輪船在汕頭方面觸礁現得確訊該輪已將破壞不能行動故此間已特派浙江號駛往該處駁載寗波號船中之豆餅擬俟貨物出空後再行設法拖救云 
　　日本在洋華行駛之商輪凡往來長江班如漢口至宜昌·漢口至湘潭·漢口至成都·及上海至烟津大連者决定由該國政府津貼補助經費以維航業久遠 
　　本埠瑞瑢船廠承造腦威人之商輪八艘六輪已先後造成今第七船亦經竣工名曰漢伐號Ｈｅｒｖａ業於前日在廠内下水該輪共有二百四十二尺六寸長三十七尺闊十七尺深可裝貨物二千噸試行時每小時可行十一海哩船上各項之起貨機純用最新式云 
　　吾國没收之敵船華戊號現已由開濼煤礦公司賃用以輪運秦皇島至上海之煤貨 
[滬商救濟銅元充斥之建議]  
　　主張新鑄統一銅幣舊幣折價買收 
　海寗路商界聯合會因近日輕質銅元充斥市面受害不淺昨特函致總聯合會請提出董事會議并通告各團體討論禁止方法原函如下上海各路商界總聯合會鑒頃閲報載京商會爲整理銅元事剴切詳明洞達利害敝會同人不得不以一得之愚上陳清聽竊政府頒布统钱幣制早經明令未見實行致銅元充斥各界受累内地間有將銅元折價者事實上亦多不便近日本埠之兑換銅元每洋換一百五六十枚紊亂圜法殊駭聽聞夫以銀輔幣較主幣以十進銅輔幣較主幣以百進幣制規定自應如斯乃造幣廠以價值一千之銅條可鑄二千枚之銅元遂愈鑄愈濫任意肥私岡顧大局而刁徒又乘間藉圖厚利迨至破案拿辦而私鑄之銅元行於市面者已不知幾百千萬公私貪利肩挑貧民幾絶生計觀於西報所紀中國之輕質銅幣統計所得自一九一九年起約達三十萬萬零八千萬枚此三十萬萬零八千萬枚之輕質銅元於製造者可獲利三百五萬元察閲一九一八年十二月至一九二一年二月其流行額之比較表讀者無不疾首蹙額然吾人不得不歸咎於政府（一）官鑄必有督辦何以任營私肥已之凟職人員隨意鑄造絶不查辦（二）人民完納賦税其辅幣應與主幣並用何以不收銅元以遵幣制法之規定價額（三）銅幣日低雖由市儈之營私操縱而其價之暴跌實影響於輕質銅元之充斥外省擅鑄輕質銅元政府又置若岡聞而商界之整理挽救實應盡之天職鄙見以爲欲整理須從統一入手若能將舊有銅元折半作價照銀價一元可換二百枚照價格論亦不爲過俟新鑄統一銅幣通行時即以舊有者改鑄半分於事實則無妨大局於手續則不覺煩瑣庶官鑄者無慮其濫出而私鑄者不禁而自　誠一舉而兩得者也管見所及是否有當請貴總聯合會提出董事會集議通函各商會各團體一致行動於圜法前途貧民生計均有裨益云云 
[造屋材料之最近市價]  
　　花旗洋松市上現貨之價仍須每千尺銀六十九兩惟定貨頗爲合算昨日有某洋行做開期貨三個月至四個月到貨頭號每千尺美金洋三十一元半二號二十七元有零照目下紐約匯水核算計規銀五十兩左右是期貨與現貸之價相关銀十兩之外矣 
　　自我國各實業工廠房屋之建築改用水泥（即泗門汀以來需用美國之鋼條鋼骨甚巨上月初每噸價漲至銀一百六十兩上下　因來源漸廣鎊價步小是以昨日售開之價已跌至一百二十六兩矣 
[半月來之秈米市况]  
　　滬地客秈米自粳米價漲後江西蕪湖湖南各處來源均比　時爲多現此項秈米客帮天津烟台廣東汕頭等處去路頗大近半月以來共計銷去十一二萬包高貨每二百磅亦需九元八九角竟與粳米相仿現存招商太古怡和寗紹各洋棧計有三十餘萬包云 
[昨日滬寧車運來之絲繭]  
　　昨日（二十二日）滬寗路火車由無錫裝來裕昌愼頭號絲五擔振藝頂號絲七擔瑞康愼頭號絲五擔運繭處裝來乾繭五百六十包又由蘇州裝來森泰頂號絲十擔 
[整頓蠶桑絲綢辦法之部批]  
　　江浙兩省絲繭問題争持已久上年四月一日江浙絲綢機織聯合會各屬代表在杭集議以劃九府爲綢區禁添繭行維持原料爲治標之計以兩省爲根據激勵植桑改良蠶種爲根本解决議决辦法五條呈准兩省省長曁實業廳咨請農部定案復經該會會長會董及邀請中華國貨維持會會長等一再分赴中央及兩省請願一面詳加理由説明呈部轉提交國務會議本年二月復由該會議决再行呈催大總統國務院農商部迅予批准命令公布又推會董赴京請願等情均誌前報茲聞該會於昨日接奉部批將前呈辦法略加修改批准公布茲將原批錄左 
　　農商部批第五○○號原具呈人上海江浙絲綢機聯合會呈一件懇將所擬整頓蠶桑絲綢辦法五條迅予批准明令公布由呈件均悉查該會所擬整頓蠶桑絲綢辦法五條一案前經本部咨准江浙兩省核議咨復到後正核辦間後先後准浙省及公府國務院抄送該會所呈五條辦法説明理由書前來本部當以此項辦法關係蘇浙兩省絲繭各業至爲重要自須兼籌並顧審慮周詳始能推行無碍茲經本部略爲改正飭令遵照以史争執除咨行江浙兩省查照外合亟抄發辦法一紙仰該會遵照辦理此批附公布整頓蠶桑絲綢辦法六條第一條浙江舊杭嘉湖紹曁江蘇舊寗蘇常鎭松各屬不准添設繭行繭灶以裕機織原料第二條獎勵鄕民推廣改良蠶絲事業並實行縣知事考成條例以資激勸第三條凡運輸桑秧者兩省一律免税放行其有報領官荒隙地種植桑株者得呈請地方官廳核准免繳地價並請緩予升科酌定年限减免地糧以資提倡第四條江浙兩省得由該聯合會各就適宜地點設立改良蠶種製造場培育佳良蠶種每年分給人民試育改良酌予減免收價前項應需費用應由江浙絲綢機織聯合會勸募絲綢各業輸助併將募集經費及分給蠶種方法妥訂章程呈報地方官廳核轉備案第五條浙江之嵊縣江蘇之無錫縣地方昨就各鄕村設立公共烘繭塲祇准代烘不得爲收買轉販及類似收買轉販之營業違者以私設繭行繭灶論第六條江浙兩省絲綢各業應行與革事宜得由江浙絲綢機織聯合會妥擬辦法呈經地方官廳轉呈農商部核辦 
[錢業公會今日會議之議案]  
　　蓬路錢業公會昨日發出通告二十三日舉行第四期常會其議案凡四條第一二兩案一爲關於寗波旅滬同鄕鄕事一爲關於公會新屋圖樣（一詳錄）第三四兩條如左 
　　本年三月底長期放欵長其放欵相沿已久亦營業之一種但須審愼從事現在銀拆緩和所有舊曆三月底放出長期自應察度現狀定一適當利率應請公議　　堆棧被火催賠貨欵此蘇州路北西藏路堆棧被火以絲繭爲數最鉅倏已一月經本公會函請總商會轉催洋商儘先辦理俾得早日領欵因新繭即可登塲以資周轉現據洋商火險董事團復稱凡可以促進其解决者莫不舉辦至欲以絲繭損失提前清結以供應轉瞬即届之繭市殊未能睹若何之希望等語合行報告 
[中丹往來商品一覽表]  
　　上海總商會接特派勸辦實業專使總公所函云　啓者接准駐京丹國公使函開敝國外務部寄來轉鈞使敝國所需之中國産品與敝國輸往中國之出品一覽表各一份係敝國總商會所製合待奉轉等語查發展國際貿易須洞悉彼此需要情形原送一覽表於吾國與丹國往來商品遂項開列足資參考茲特照錄送請貴會查閲并轉知有關係之各商號分别研究可也 
　　丹國所需中國産品一覽表竹·髮毛·各種蔴··棉子油·刺繡·羽毛·皮毛·頭髮·皮·蠶豆·米·各種籽仁·胡麻子·絲·大豆·獸脂·菜油·木·茶·桐油· 
　　丹國輸往中國出品一覽表罐頭牛油·罐頭麥加林魚·罐頭牛奶·罐頭肉品·罐頭魚·餅干·船上用麵包·菜子仁·朱古律·菸絲·菸捲·菸葉·菓子精·油布·皮製器 
具·皮帶傢具·皮製傢具鉛筆·補皮膠·藥品·洋蠟·顔料·墨水·技術上用樹膠用具·醫生用樹膠用具·隔壁用膠片·照相用具·照相膠片·滅鼠藥·金剛砂與金剛砂製品·海底電及陸電用線·螺釘·繫釘·鉸釘·找釘·鎚·銼·锉機·鋸·鋸片·　瑯器·軸套用鐵·汽船·搬運各種器具·汽機水鍋及其他附物·省煤器·净水器·自來水煤汽汽機等用具·機器·燒火用具·燃煤末火爐·氣壓計·發電摩托·燃油摩托機·電汽摩托·臥輪水車·軸套·滑車·離心抽水筒·其他抽水筒·壓榨機·冷却器·製冰機·送風機·防疫設備·烘麵包用具· 
[税所撤銷投標認税日期]  
　　上海紗業皮裘業火腿業生漆業土火柴業洋廣貨等前因認税將屆期滿曾奉嚴財廳長令飭上海俞税所長按照改訂新章示期四月二十八日爲始按日以次投標經各該業代表赴縣商會陳明反對理由由該會致函俞所長面呈嚴財廳長請爲從緩實行已奉核准在案茲聞俞税所長以此項投標認税手續旣奉財廳邀准緩行所有本税所前經頒布之投標日期即予撤銷云 
[遠東運動會之先聲]  
　　一九二一年東方八大學春季運動會第一次報告東方八大學春季運動會田徑賽委員司馬德立斯利霍爾德通告云東方八大學田徑賽委員經會長雷麥派定後特於四月九日開會討論其所議决各條如左（一）日期五月十四日（二）地點蘇州東吴大學（三）經費按東方八大學運動會之規則該項運動會之經費由與賽各校分别擔任（四）會塲佈置會塲之佈置由本地運動委辦司馬德君曁東吴大學納許君擔任之其他願意協助者可於臨時加入（五）預賽各項預賽定五月十四日上午舉行其節目如下百碼賽跑二百二十碼賽跑低欄比賽高欄比賽擲鐵球擲鐵餅競槍跳遠各項運動員在預賽時可競賽三次其最優勝者六各可於下午參與决賽但此時之短跑及跳欄比賽其佈置悉視加入者爲轉移（原一决賽時祗有短跑選手六人跳欄選手四人）（六）報名依照本會規則各項運動員須於舉行比賽以前一星期將名單寄達田徑賽委員該名單上祗須詳載各比賽員之姓名不必指出欲加入何項比賽惟須經校長之簽各方可有效通訊處蘇州東吴大學司馬德君（七）公開運動項目除東方八大學運動會會員以外凡願自由加入遠東運動會者亦得於是日蒞塲比賽以便試騐其及格與否茲列該項比賽辦法數條於後（甲）在田賽一項凡外來加入者須與本會運動員一同比賽（乙）在跳欄與短跑方面其佈置方法須視加入者人數之多寡而定（丙）其餘各項徑賽如加入者在三人以上則可另行競賽如不及三人則須與本會運動員一同比賽 
[質問義務教員是否依限籌辦]  
　　蘇議員陸以鈞等提出質問書質問省長各縣義務教育是否依限籌辦其質問書如下查九年五月臨時會本席提議本會議决咨請省長令廳編具蘇省義務教育分期籌辦計劃書　案業於九年十月本會常會期内省長令行教育廳編具計劃書咨交本會於十年一月臨時會議决並經省長公布在案比聞無錫南通上海等縣似已籌欵擴充分期趕辦其他各縣尚未能一致推行究竟各縣對於實施義務教育籌欵辦法如何進行遲速如何是否遵照貴公署籌備普及八年辦竣之計劃應依省議會暫行法第十九條之規定提出質問請貴省長於七日内答覆 
[菲島華僑考察教育團之行踪]  
　　菲島華僑考察教育團往杭考察已誌前報該團到杭時有中華書局分局主任夏藝君到車站照料一切宿於湖山新旅社由教育廳長派富科員教育會派幹事葉聯芳君介紹觀工業專門甲種商業第一歸範女子師範體育學校第一第二第五高小學校并遊覽西湖吴山勝景在杭勾留六天於二十夜回滬二十二夜該團已搭大達公司輪船往通州參觀學校及各項實業矣 
[狄雷博士今晚之演講]  
　　寰球中國學生會今晚（禮拜六）七時請美國社會學大家上海滬江大學教授狄雷博士演講（改良社會）此次演講係取公開非會員亦可往聽並不須入塲劵云 
[舉行七邑會議之省令]  
　　爲解决松屬教育欵産事 
　　上海縣公署現接江蘇省長公署第三八七九號訓令開案查舊松屬教育慈善欵産争議應行召集松江等七縣士紳公同會議解决本公署業經訓令教育廳長滬海道尹會同執行並通令各縣知事知照在案茲將此項會議辦法規定如下（一）會議地點應在滬海道尹公署舉行（一）會議人員以七縣省議員公欵公産經理處處董勸學所所長教育會會長爲限（一）會議事項以修正八年所訂辦法六條爲斷（一）會議範圍以舊松府屬欵産爲斷（一）會議主旨以原有欵産在原有地方辦原有事業爲斷（一）會議結果由廳道會呈本公署核奪飭遵以上六條應即共同遵守總期根據第一九七七號之省令以貫澈地方自决之精神蓋前令所謂地方自决者本已明白宣示意在希望七縣地方士紳舉共認爲不公之辦法公同修正消弭争端不意松縣學界旣誤會於前無端自擾而奉賢縣紳學聯席會議甚欲收回在奉公産興辦本邑事業即最近上海等六縣欵産經理處各團體會議無論所議辦法如何而松江未經列席先已失和衷共濟之道凡此種種本公署均認爲與前令根本抵觸此次舉行會議亟應申明前旨　或再入粉歧以期完全解决如不遵令赴議即是自棄責任不許再有後方至各縣前拉租欵仍即遵令分别繳還其會議日期並由廳道會呈備考除分行外合令該知事遵照此令 
[公欵公産處訂期會議三要案]  
　　籌備縣銀行一事公欵公産處曾奉上海縣沈知事令開轉奉江蘇實業廳令奉省部電令趕即會同上海地方士紳商會等妥爲籌劃等因即經該處函致商會會長等訂期本月十日在也是園會議適因是日被風雨所阻致未實行茲又改訂二十六日即陰曆三月十九日下午一時仍在也是園開會磋商又舊松屬七縣建築鄰縣道路一案及滬紳朱穆兩君發起之淞滬電車一事現方積極進行所有路工佈置一切籌備事項均須切實磋商亦經公欵公産處訂定同日同地會同各市鄕經莉商會會長等提議以便公同討論積極籌備云 
[選舉訴訟判决後近聞]  
　　此次上海選舉訴訟判决無效關係甚大被告方面屢電表示反對而北京司法部對於此事亦甚注意曾派參事上行走之尹朝楨來滬密查並有董總長抵滬調查之説而二區當選之議員九名以上海初選旣判决無效覆選亦將一併無效故極爲恐慌昨特延定蔡倪培律師起訴楊春綠與沈寳昌均爲被告又以九人名義電致國會秘書廳擬將六年議决不得上訴案調卷到滬以便研究又聞上海律師公會以前日姚文枬等十人電請查辦法官勾串一電牽涉律師公會多數會員異常憤懣現已召集評議會研究對付方法不日對於該電亦將有所表示 
　　又聞公民姚公鶴等對於此案昨電北亦大總統國務總理内務總長司法總長南京省長云上海選舉訴訟自經審廳判决後連日報載各方面電請查辦此事是否有勾通情事公民等分處局外不敢妄有論列惟今日政局混沌無可諱言而此次辦理選舉尤成爲全國相持之焦點今審廳勾結當事人傾陷又一方之當事人於此萬目睽睽之選舉訴訟無故勾結一原告之楊春綠以傾陷聲勢赫濯之行政官廳恐非情理之平則公民等更有説者司法獨立載在約法上海爲中外具瞻之地年來司法聲譽較行政界尚勝一籌人民立深幸領事裁判之收回或可藉上海法廳爲先路之導乃官廳與人民訴訟敗訴一案致起各方之非難無論姚文枬陸文麓等爲本案被告之一率爾電訐已屬無可索解即張煥斗江紹墀等對於此等訴案信口陳詞自問究以何等資格發言其發言後又負何等責任總之上海審廳是否黑暗其黑暗或僅限於此次官互訟之一案久後終有大明之日惟各方面發爲無責任之言論知之者或認爲一羣之公憤而不知者或且謂上海審廳每歲訊案無慮千百案情之重大於此者亦無慮數百平時各方面自負爲主持正義者此時何在不聞有一言之非難然則審廳之黑暗其僅限於此次官民訴訟之一案矣此等内幕倘爲外人所窺破輕藐司法機關之關係尚小失卻收回領事裁判之機會殊大公民等分處局外於此案之是非曲直本屬無權過問特以各方旣以積積在抱言無所擇大放厥詞切願我當局諸公鄭重將事無使一線曙光之司法衙門同受政治家之蹂躪而無所救藥此則公民等懇切陳詞之意也謹此電陳公民姚公鶴俞仁安叩 
[趙慶華將次返滬]  
　　滬寗杭路局長趙慶華日前赴京已誌本報茲悉趙君前日由亦南下昨已抵寗轉乘滬寗路夜車於今日（二十三日）晨返滬 
[荷總領事舉殯紀]  
　　駐滬荷蘭總領事雷務君於星期三日染病醫治無效前日在法租界聖母院路十七號住宅逝世昨日午後舉 
殯除荷領署江蘇特派交涉公署等均下半旗誌哀外本埠官場如何護軍使海軍總司令均派代表往送許交涉員帶同第二科長陳民光洋務秘書楊小堂均御大禮服馳往執紼送至静安寺路公墓依荷蘭習慣舉行火葬 
[羅平吉夫人私宅之茶會]  
　　聯絡中西婦女之感情 
　　昨日午後四時半羅平吉夫人在黄浦路十二號私宅開茶會來賓有數十人爲上海婦女會英國婦女會與美國婦女會之執行部員羅夫人爲美國婦女會會長此次特請三會之執行部員者其宗旨在聯絡中西婦女之感情也 
[浦東逆倫案近訊]  
　　張康氏請追契據 
　　三林塘張萬興米店主張駕雲遭伊子張欣生用藥毒斃一案上海地方檢察廳長譚君並郭檢察官等已將本案預審結束據情起訴審判廳聽候示期公開辯論在案茲悉此案自經朱潮生詐欺不遂出首告發張欣生即聞風舉家逃避所遺張萬與店事則延至去年歲底歸賬收歇而張駕雲毒死後所遺家産契據等悉由欣生執掌存放店中迨萬興閉歇該處商會因商業上關係爲之干涉初時由會經管料理至於各式契據亦有人爲之　代收現在事已大定駕雲之妻康氏到家調查悉在圖董湯蘊齋處向索不給乃據情投地檢廳禀請提究譚廳長得稟之下查得張康氏所陳各節與張欣地生等刑事案毫無關係純爲民事範圍乃諭飭該氏自赴審判廳民庭具詞起訴該氏遵諭唯唯退 
[閩省被拘學生尚未保釋]  
　　因保單非殷實商家蓋章之故 
　　暗殺陳嗚岐父子並謝翔高等案内牽累之閩學生陳國瑞劉開祥等九生在滬被拘訊押上海地檢廳業奉該廳諭飭將陳國瑞一名不准取保外其餘劉開祥陳晋昌等八生姑准交保出外候示在案昨據旅滬閩商卞海程等到廳求保譚廳長諭令照章在保單加蓋商號圖章以昭愼重該保人即央閘北某小藥店蓋章譚君以該藥店並非殷實商家未便負擔本案中各生之重任諭飭該保人卞海程等另觅他號圖章方准保出所以該生等昨午後尚未保釋云 
[承造美艦第四艘定期下水]  
　　江南造船所承造美國運艦現在第四艘之船壳鋼板頭尾龍筋以及四周鋼柱均由該塢洋工程師毛根氏督匠日夜趕造不日即可工竣現定五月十日爲該船壳下水之期擬於是日柬請美國僑滬某女士舉行擲瓶禮式並邀中西官商届期蒞所參觀 
[爛泥渡熒昌火柴棧失愼]  
　　浦東爛泥渡熒昌柴公司第一廠南首棧内近日堆有大批紅頭火柴棧門向係關閉無人進出昨日黎明四時許棧内忽起火登時火勢極烈冒穿屋頂幸值工人上工之際人手衆多當將自備洋龍並商偕太古公司機器洋龍及該鎭救火會先後到塲灌救至六時許即行撲滅共計焚燬貨棧七所工人宿舍七間紅頭火柴一千二百餘箱損失計達二萬餘金據云該廠共有財産二十萬金左右全廠僅保火險銀七萬兩緣廠内崛有太平井三口並自備新式馬達引擎水龍二具普通洋龍二肯可以預防火患故此次施救迅速並未延燒他棧亦未波及隣户當火熾時三區署長曾永奎巡官李鶴鳴及陸軍第六混成旅二營六連楊連長各率軍警到場彈壓事後各將起火情形呈報該管上官核奪 
[交通大學消息]  
　　徐家滙路南洋大學經交通部改組後已改名交通大學徐家滙路亦已改爲海格路地名校名均因之一變 
　　該校今日上午九時起開各級田徑賽運動會上午停課今將運動員名單錄下癸亥級（上二）楊鈞陳育林邱凌雲莊效曾許樹銘徐百揆徐相甲子級（上一）張锡榮則家騏仇建善錢崇蒞黎智長朱文沅李果能曹　順林仲英黄觀德蔡煒陳澤鴻程賢湯輔仁乙丑級（中四）施家俊張玉麟顧毓燧劉鏗羅漢馨陳耀奎葛福熙楊恒陳毓桂黄緯芳黄潔陳啓東胡振洲湯藩第吴召棠嚴智珠耀錫康范正式袁自强俞閏章丙寅級（中三）黄文建丁鑒邱金忠楊國祥朱明德楊文炳童友籛駱美輸李伯鴻謝慶模黄守寅彭無荒成家楝左景鴻戊辰級（中一）秦錫藩張江泉沈寳昌陳虞添黄振華陳　吴良宜邱式麟周賢言葉貽芳張尙志伍肇昆唐� 
國楷 
　　該校電機科土木科二年級全體學生今日下午二時半由大學講師科學碩士物理教員鮑德君率領參觀徐家　天文臺 
　　五月十四號八大學大運動會該校現正從事練習運動以　奪得錦標 
　　南洋鐵路管理協會於昨日下午四時開今屆第一次常會 
[約翰大學消息]  
　　約翰大學校長卜舫濟博士因聖公會會務事現尙勾留漢畢校務暫由伊理氏代理伊理氏現任該校大學科長亦係新自教員部推舉者 
　　約翰大學例於每歲下學期未發行一種出版物名曰（約翰年刊）性質與他校畢業生紀念册等一九二一年之（約翰年刊）現正在積極進行中英文方面爲高級生潘蕃生主撰中文方面爲高級生劉麟生方撰其他編輯員每部十人左右内容較　歲尤爲進步門類加多材料增廣而挿畫尤衆現校内外預定者已紛至沓來大約本學期畢業前當可出書云 
該校每月又發行月刊一種名（約翰聲）按月出書一册向不間斷現因印刷所屢屢愆期遂將三十二卷一二兩期合併一册材料較平昔加一倍之多最近一期現已出版中多新穎之作而中文一部尤爲豐富 
 
 

Page 11

 
 
[青年會今晚開音樂會]  
　　青年會交際科原定上星期六參觀白利南路中華工業廠已紀前報嗣因天雨延期茲定於今日（二十三）下午二時仍當前往以資觀摩傍晚六時半爲該會南京隊會員叙餐會誠屬聯絡交誼之好機會凡在會員均可加入餐畢赴音樂會觀譽滿寰球之英邦婀娜姑孃奏樂唱曲格外優待姑孃於今晚八時到該會奏藝一次翌日即放洋赴美實爲不可多得之機緣劵資特别一元普通减半 
[中華武會消息]  
　　南市中華武術會創辦社會童子軍頗邀社會歡迎并得江蘇教育總長教育會諸外流之獎贊報名入隊者業早滿額茲定本星期日（即二十四號）晚七時假座鄰近救火聯合會樓上舉行童子軍成立式并開會員脊季第二次交誼會所定秩序如下（一）會長王一亭主席報告（二）童子軍成立式計分四項（三）沈信卿演説（四）青年會中學校學生表演雙簧（五）奏國樂内會員陳泉聲朱少沂高子雲滕克勤金炳生等合演趣劇昨已在該會門首張貼佈告並發出請柬數百份遍邀各界曁各學校到會觀禮届時當有一番熱閙也 
[友華銀行銀市報告]  
　　中美新聞社譯友華銀行二十二日報告云昨日倫敦銀價近期跌半便士遠期跌八分之三便士紐約銀價跌至五九又四分之三倫敦紐約匯價現爲三九三又八分之一此間今日定價與昨同僅法郎跌至八七○開市時市况頗穩賣出金鎊價三先令四便士又八分之三金圓六六午後投機家變爲買進市况大鬆動收市時賣出價金鎊至高三先令四便士金元至高六五半出口貿易甚少印度銀價畧跌故印度未必再在倫敦購銀聞舊金山儲銀甚多故暫時銀價不至再高云 
[外洋輪船進出口行程紀]  
　　太古公司之歐洲班輪船阿加普亞號昨日已從利物溥開來表來進口貨共有二千三百餘噸中以疋頭爲多餘爲鋼鐵條該輪在滬卸清客貨即往東洋至出月二十六日由滬還國又有維昌洋行之錫繭號貨船自瑞典開出後業於本月十七日抵南洋羣島即日可從星加坡開來上海又有蘇門搭臘號先從瑞典開赴比國本月十四日從盎凡爾開發來華大約尙有四星期之行程方可抵滬又太平洋公司之新郵船金邦號已定二十八號由申第一次還美現在已經購定艙位之旅客共有四十餘名裝載該輪赴美之出口貨亦有四百噸又有本坤茂生洋行之貨船西約司探號於本月一號從美國之西雅圖開出現得來電准於五月一日到上海來貨有香烟五金等項又有提督輪船公司經理之巴勃商輪東方提督號於本月十七日從美國紐約開出大約下月旬可到上海尙有亨利惠勃號刻已在福州卸清各貨開來上海今日可至定星期一裝貨赴紐約云 
[國内輪船運貨進出口之調查]  
　　進口貨　（厦門）昨日招商局之愛仁輪船由厦門來申裝來白糖一千五百零三包氷糖五百七十八箱又二百七十五包桂圓荔枝三百五十四箱烟絲五百十八件罐食四百箱牛皮四十一件白蠟五十件銀子一百二十箱桔餅一百零三件黄瓜一百四十五件橘子二百二十桶　蔔三十一擔雜貨一百五十一件（長江）昨日太古公司之聯益號輪船由長江來貨有機花一百十八件白米二百二十五包黄豆一百十包小麥五十三包紙頭一百件烟葉三十件雜毛一百零五件羊皮三件牛皮二件茶油十桶桐油一百桶青蔴二百十七件油漆三十八桶香菇六十件皮蛋五十壜綢緞二件雜貨一百五十五件又有三北公司之德興輪船亦由長江裝來白米二千二百五十五包棉花九百零四件黄豆六十一包烟葉一百五十七件土布五十件木耳六十五件綢貨一百三十四件土酒九十五壜藥材一百四十六件水銀三十件鴨毛五件雜貨二百件（寗波）寗紹公司之新寗紹輪船昨由寗波裝來竹笋一千零三十三擔土布七十五件醬粉九十一件飛花五十八包綱紗九十件草蓆一百三十五件竹木二百十件棉紗六十件雜貨一百四十五件 
　　出口貨　（長江）太古公司之聯益號輪船昨日裝往漢口葵扇一千零八十九包靛青一百二十桶玻璃五十件白糖三百五十六包氷糖四十包疋紗一百九十六件雜貨二百三十五件又裝往九江葵扇二百八十二件白糖八十包皮毛七十五件疋紗七十八件雜貨八十一件又裝往蕪湖葵扇四百八十件蔴袋十五件雜貨二十三件尚有運往鎭江之葵扇一千零八十七件糖千聽鐵絲三十五件雜貨八十一件稱杆木三十一件（烟津）太古公司之通州輪船昨日裝往天津有麵粉二萬八千五百包苞米九百十五包洋布二百零四件糖六百十四件桐油一百六十桶茶油三十簍木桶五百只茶葉一百十箱信石一百件土酒一千一百壜紙頭一百九十四件桔乾五十件竹器四百五十六件檀木八十七件藥材三十六件草蓆六十四件雪花膏一百箱牛膠四十件洋釘四十桶茄菲二十五件雜貨四十件又裝往威海衛有洋布一百五十六件洋燭二百箱白糖九十包士多一百三十三件汽水五十八桶白蔴二十件餘爲雜貨至烟臺貨中尙有洋酒二百零四箱洋燭一千二百五十箱青蔴六十九件夏布三十五件蔴皮四十件漆油四十九桶其餘悉爲雜物（寗波）寗紹公司之瓣寗紹輪船昨日裝出有白米三千六百二十八包花衣三百四十六件麵粉二千三百包芝蔴一百十二包白糖一百包洋布一百八十件生鐵二十擔香四十箱雜貨六百十二件松木三百十件 
[國寳銀行滬分行定期開幕]  
　　香港中華國寳銀行近在本埠天津路四十三號分設上海分行佈置業已就緒定於陽曆五月一號開幕届時備有茶點招待來賓昨已由該分行監理李硯莊等柬邀各界届時前往矣 
[汽車撞斃行人之騐判]  
　　江北人吴章林於前日清晨八時經過虹口愛爾考克路被工部局電汽處西人自開三千四百零二號汽車撞倒磕傷腦部送請同仁醫院醫治無效旋即因傷身死捕房得報立飭中西包探將尸舁入斐倫路騐尸所昨晨傅同尸子吴小連見證石根福及被告見證顧松甫（係汽車夫）稟請公廨李襄讞會同英領赫君於午後蒞所飭吏檢騐屬實塡明尸格升座公位命將一干人證傅案逐一研訊明晰遂判諭曰騐得已死吴章林委係生前被汽車撞傷身死者係經過馬路往來驚慌致遭碰跌着尸子具結領尸棺殮諭令車主撫恤洋七十元給尸屬具領 
[續誌因賭起釁之命案]  
　　朱阿狗於十五號夜與湯三仔因賭起釁在北京路互毆將湯毆傷身死由捕查見將朱拘押並將屍體舁送斐倫路騐屍所報請公共公廨中西官檢騐之下諭將未阿狗收押候西醫詳細騐明再核各情曾誌本報昨由捕房將未押解公廨西醫亦到堂以便聲訴騐明情形經陸襄讞商之英赫副領事以時已近午訊供甚長不及研訊該西醫投案略述數語（未譯）遂判被告仍帶回捕房諭令西瞖退候展期再訊 
[學校消息兩則]  
　　亞東公學　昨日下午二時北京路亞東公學女生部全體四十餘人由女教員竺静宜女士及該校長董尚武教務長王卓云各教職員率領同往滬南半淞園旅行至榜晚六時始回道經滬杭南車站時並在該處附近空地攝全體旅行照後即列隊歸校時已鐘鳴八下矣 
　　基督公學　梧州路九九九號基督公學本學期夜校部自添聘教員增設簿記縮寫各班以來學生大爲發達前晚爲該校常期演講之期特請何安華君用英語演迹牙之衛生問題出席諸君除夜校部全體學生外並有來賓多人何君講華遂由該校主任王煥章君致謝而散又聞該校日部現在雖宣告額滿而報名求學者日必數人云 
[太倉學生旅行團過滬赴杭]  
　　太倉省立第四中學商科學生由教員袁佩青張樂宙兩君率領於二十日蒞滬參觀華商各銀行及各實業公司昨日事畢仍由袁張二君偕同該科各學生赴杭垣旅行遂乘滬杭早班火車啓行矣 
[三林學生定期分組旅行]  
　　三林學校學生每年春季向有旅行之舉現該校職員員會議决全體學生分爲甲乙兩組準定本星期（四月二十四日）分組旅行蘇滬等處使學生平時在校所受各科學得有實騐之興趣甲組教員學生共五十餘有游覽蘇州各處各勝乙組教職員率學生三十餘人往上海吴淞龍華一帶飽覽風景並擬參觀貧兒院孤兒院盲童學校等處定下星期五（即二十九日）回校云 
[寰球學生會之新職員]  
　　寰球中國學生會各項職員向由董事十五人互舉茲悉本届新職員業已舉定各部部長亦經推定姓名錄下會長楊小川副會長李登輝錢新之會計員吴和士書記董俞希稷查賬員沈叔玉代理總幹事吴和士（總幹事朱少屏君在假）會員部部長江少峯教育部部長吴和士介紹部部長錢新之游學部部長唐露園出版部演説部部長均吴和士兼任交誼部部長宋漢章至駐會各部幹事則皆一律仍舊云 
[浦東同人會之開會期]  
　　浦東同人會現定陽曆二十四號上午十時假西門三區救火會開企業儲蓄團董事會三十號上午十時在本會事務所開職員會五月一號下午一時在馬家廠浦東公所開春季大會其議題秩序如下（一）報告（二）省議員預選宣佈（三）修改會章（四）公舉職員（五）提議事件 
[江淮實業公司股東聚餐會紀]  
　　本埠江淮實業公司發起股東等昨開聚餐會到者有嚴直芳陳則民曾彦鈕永建吕岳泉吴山朱桐張全李鴻賓朱賡石陳維新等三十餘人首由公司代表劉昌言報告籌備公司經過情形經到會人全體主張將開墾八卦洲一事仍照原擬計畫進行并决定提前組織江淮實業儲蓄銀行擬於下次會議即舉出專任員着手籌備云 
[金業交易所通告]  
　　金業交易所昨日通告同業云逕啓者各同業入場交易自陽曆五月一日起請一律懸掛新製銅劵現定每號八張劵上刊有號碼應請各寳號於未領劵之前先將第一號至第八號入塲姓名開送本公會以便註册嗣後某號銅劵祗准某人懸掛不能因同業一家隨意佩帶事關整頓市塲起見爲期又甚急迫萬勿延誤云云 
[華商新設大陸汽車公司]  
　　近有商界組織大陸汽車公司於北河南路靶子路對面經售歐美各廠汽車及汽車車胎零件自備客車貨車日夜出租又裝設新式電機專承汽車過電修電承辦一切修理工程聘有留美畢業電汽工程師主任其事昨日該公司開第一次股東大會不日即將開幕營業云 
[龍華香汛之熱鬧]  
　　昨爲舊曆三月望日龍華寺香汛正日本埠各界之善男信女　不雇乘車輛前往進香自晨至暮寺場所停汽車馬車竟無隙地可停南車站火車之開往龍華者乘客尤衆往來共開七次每次加掛三等客車六輛而乘車者尙無立足之處南站楊巡官深恐旅客於火車上落之際有被擠肇禍情事特於昨日起每次每車各派路局巡警二名藉資保護總計昨日往游龍華之男女老幼計有五萬餘人之譜香汛这盛向所未有云 
[承購龍華民田之調查]  
　　龍華沿浦灘一帶民田係在上邑二十六保九圖境内近有　商郁姓擬在該處沿浦難地方組設巨大工場採購民田數在三四百畝之譜而地價爲販賣者掯勒短交致各業户多不願出售有將田内墳墓厝柩延不遷移情事現爲何護軍使訪聞以該處民田如果洋商託華商出面承購殊屬妨礙主權昨令某員密往九圖詰詢業户調果究竟復候核辦云 
[河南正劵開獎紀]  
　　昨日爲第十五次河南救濟有獎正劵開奬之期在南市久大碼頭利濟局舉行自午前九時半開始至午刻十二時半竣事茲將五大獎號碼及承銷各票號錄下頭獎第一千六百九十八號本埠大利元二獎第一萬九千七百七十四號本埠瑞源三獎第二萬七千零二十八號杭往和記四獎第五千九百三十八號揚州五洲藥房又四獎第一萬零三百九十四號本埠有利源五獎第一百三十三號蘇州快得利又五獎第一萬九千四百五十二號本埠大利元 
[電車上拒收輕質銅圓]  
　　新出輕質銅元充斥市南每銀一元昨已可兑一百四十八枚凡物價以錢計者無形中大都增高英美電車公司之營業收入幾盡屬銅元遂不得不示取締以免受及經濟上之損失故該公司洋總理麥考爾氏傳諭賣票人於收取車資時務將乘客所交銅元詳細省視如察其銅色黄中含白質地極輕花紋糢糊者不得收用昨復由麥總理具名出有佈告貼於一路電車之内矣 
[公廨訊罰車輛違章案彙紀]  
　　星期四午後公共公廨由張襄讞會同英赫副領事升座車務公堂訊理汽車馬車肇禍違章等案二十八起分誌如下（一）汽車夫張桂元在静安寺路開車不愼幾致肇事案訊罰洋四十元（二）汽車夫戴阿根在泥城外開車疾馳着罰洋四十元（三）南洋兄弟烟草公司股東簡某之子在静安寺路開駛汽車甚速訊罰洋二十五元（四）袁阿順（五）薛阿六（六）陳桂庭（七）陳金根（八）俞金有等均因在静安寺路福州路乍浦路等處開駛汽車過快諭各罰洋二十五元（九）王雅如開駛汽車不愼訊罰洋二十元（十）許榮生（十一）陳阿興（十二）沈阿根等開駛汽車未帶執照並不點燈炎諭各罰洋十元（十三）楊寳福（十四）董阿榮均任令坐客站於踏脚板上並不點尾燈着各罰洋五元（十五）馬夫嚴阿品在虹口駕車夜不點尾燈訊罰洋三元（十六）姚阿福（十七）陳金岳均駕馬車在福州路西藏路在車上磕訊各罰洋一元（十八）王阿四（十九）張小扣子（二十）潘阿四（二十一）王二大（二十二）童扣大（二十三）陳永廷（二十四）劉海子（二十五）邱和子（二十六）陳阿二（二十七）陳阿三（二十八）朱阿美等均因駕馬車礙路違章訊各罰洋五角一併充公 
[昨日公共公廨訊案紀]  
　　昨晨公共公廨民四庭由張襄讞會同美約副領事訊理各案如次　　（一）殷開山聲請開釋案殷前被顧乃林控訴擅將代運之水門汀變賣着令賠償損失洋五百元判决後因無欵償還以故拘押（結果）改期一禮拜再核（二）張錫　戚鳳樓姚聨芳楊褥增聲請減輕交保案張等四人及孫楚卿均屬萬豐永久記金號股東因不理正和莊元甡莊通惠銀號勤泰號夏桂記等期票各欵一萬六千餘金以故被控（結果）准楊戚姚張四被告限兩日内共交一萬六千兩舖保候訊（三）東裕公司聲請飭令時新昌洋貨號將房屋交還案該號及該號債權者謙裕莊等各延律師到堂反對（結果）限被告於舊曆五月底將房屋交還原告管理所有房租着理賬員照付（四）前開廣居棧之四川人王厚安聲請破産案債權者高源泰綢莊延律師到堂反對（結果）改期將賬簿發還聲請人將細賬開呈公堂再核（五）胡和昌訴宋金榜悔約案胡以前與宋之故父在楊樹浦路開設雜貨店當宋父故時立據將店讓與伊一人獨業店中欠欵亦歸伊獨還近金榜悔約是以起訴被告延甘維露律師代辯（結果）改期再訊（六）豐和元莊聲請破産案律師以時間不及請求改期再訊（結果）照准（七）褚永祥訴姚祥生抵單不贖請追本利洋二千六百零四元案未審　　又午後民二庭由陸襄讞會同領袖領事派俄員麥拉夫氏訊理俄僑訟案（一）阿達姆拿華克訴而拉司金欠洋七十五元案被告已遵斷歸還原告聲請銷案（結果）執行終了應矛註銷（二）華婦陸陳氏聲請註銷所訴來利欠工資並誣指行竊毆打案（結果）被告旣已將所欠之欵給付原告應予註銷（三）喜司根聲請變更償還席特爾貨欵日期案（結果）准被告請求着於五月三日付給原告洋一百七十五元餘欵准於五月八日付清不得延誤（四）聞司好克訴劉格維欠工資案（結果）改期再核（五）羅谷佛訴柯克沙夫欠洋八十一元及羅卜票洋一千元案（結果）展期審理（六）華人馮伯瑜訴麥丁生遺産管理人米才諾夫不理麥丁生欠工資二百元墊欵一百十元案（結果）着該遺産管理人應於麥丁生之遺産内提出三百十元給付原告發票賬簿附卷民四庭由俞襄讞會同美奥副領事訊理（一）李松濤訴妻妹孫胡崇禮不交故妻胡崇德生前應得故父胡二梅之遺産案（結果）改期七天着兩造互商和解否則續訊核判（二）丁毓泉訴胡美裕不理借洋案（結果）准原告登報傳達被告再核（三）楊少璋訴沈錫鈞不理貨欵案沈由鄭佐庭保出屢傳不到茲將沈並鄭提案請究（結果）以沈鄭兩人不應抗傳不到着各罰洋五元充公沈仍由鄭保出候訊 
[銅匠藝徒迷路待領]  
　　男孩楊小弟身穿破棉襖藍布袴子癩痢頭戴尖頂小帽在法租界地方迷路啼哭爲捕查見帶入捕房昨送法公堂請訊詰據楊孩供年十四歲無錫人來申學習銅匠出外購物以致迷路詰其住址不能答明判送堂留飬候家屬認領 
[掘獲古錢之查詢]  
　　上海縣公署昨咨淞滬警察廳文云案據上海縣公欵公産處經理員姚文　朱日宣等函稱本處有人來報告本年四月五日内地自來水公司在舊縣前馬路埋没水管掘起元明古錢百數十千當由屬警報明一區二分署將該項丁古錢悉解淞滬警察廳收備云云是項古錢應否陳列縣立通俗教育館等語查省署公布地方欵産處條例第五條第六欵本處對於縣有古物應負保存責任而此項古錢又不僅足供金石家之考據且可資學理上之研究陳列通俗教育館亦甚相宜擬請鈞署咨詢淞滬警廳查明辦理等情據此相應咨請貴廳長查明核辦并希見復此咨 
[汽車傷人兩則]  
　　江北人魏正訓昨日上午行經浦灘被某號汽車撞倒腿足受傷由老巡捕房一百五十四號華捕到來抄錄汽車號碼另雇車送受傷人往仁濟醫院醫治一面歸報捕頭候示又有紹與人金連生昨日下午四時許在九江路行走遇有某號汽車駛來一時不及避讓致遭撞倒跌傷頭部等處當經總巡捕房一千四百四十一號華捕查見前來將汽車號碼抄錄另雇車送金連生投仁濟醫院醫治即持傷狀單呈報捕頭請究 
[南貨店失愼之科罰]  
　　法新租界　自邇路王子芳所開之怡昌新南貨店於明晚失　後由救火會各西員立驅皮帶車到塲救熄後由捕房飭探將王及學徒顧佐喜帶入捕房諭令交保候究昨日傳至公堂先由捕頭稟稱查得王保有火險三千二百兩請爲訊核詰之王子芳供是晚實由學徒顧佐喜失愼究係如何起火商人並不知悉質之顧佐喜供是晚人烘燒花生灶内餘火未熄民人即回房睡臥以致遺火柴上故遭此災並非有意求察中西官判着罰銀三百二十兩充公以儆 
[被拐婦人之引渡]  
　　淮陽婦人唐蔣氏上年間被匪徒蔣玉蘭誘引成姦後拐來上海賣與法租界某氏花烟間内爲娼現爲蔣氏之夫　悉將蔣玉蘭扭控淮陽官廳供出拐賣地點當由淮陽縣　文致上海地方檢察廳飭派法警投報法捕房將蔣氏拘入捕房昨解法公堂請究先由檢察廳法警一堂稟訴前情並請求准予引渡歸案訊辦詰之唐蔣氏供認被蔣玉蘭原籍拐來上海賣娼等語中西讞員判准將唐蔣氏交來警帶去歸案訊辦 
[妓院容留幼女應客之懲儆]  
　　廣西路福祥里五百二十八號門牌妓院内因容留十歲幼女張秀英化名清水花懸牌應客前日被專查妓院之三十五號西捕八百二十五號華捕·協往查獲當將女與龜奴王金生一併帶入捕房奉飭女送濟良所暫留王則收押於昨解送公共公廨經中西官訊明以王故違禁令判押西牢二月示敬張秀英發濟良所留飬 
[薄刀店失火即熄]  
　　滬城老學前大成里口二百三十八號趙長生所開之薄刀店樓上昨日下午五時三十分鐘失火當經各區火會聞警到場救熄僅焚去室中衣服被褥並什物等件事後由該管警區飭警往傳趙長生到區候罰 
[圖盡遇救兩則]  
　　舟山人陳仁才近因來滬投親不遇旅費告　乏資冋籍乃於昨晨潛至塘山路澄衷學校後面用繩自縊圖盡又蘇州人王茂生因貧病交困昨至虹口基昌碼頭投浦當經二百三十四號一百八十四號兩華捕與探吴如熊及舟子王炳江分别瞥見設法援救得生先後帶入該管捕房稟明捕頭留候查明再核 
[欺騙重婚之控究]  
　　曹行鄕婦人王孫氏之女王富珍今年二十歲此次憑王元吉爲媒將女許字與俞間如爲室尚未成婚茲經該氏查秘俞已有妻室昨將王扭入縣警察第三分所稟控欺騙重婚等情奉諭飭將原被移解事務所轉送地檢廳究辦 
[攫取金環之追獲]  
　　住居閘北恒豐路之無錫婦人熊徐氏昨晨行經安路西首被陳小二子攔路攫去金環一只由該氏鳴警將陳追獲解入四區二分所經倪署員研訊之下陳供新由法公廨懲辦期滿釋出因饑寒交迫不得已出此下策請求寛恕等情奉判轉解司法科核辦 
[迭次摸竊押一年]  
　　寗波人沈阿慶因在電車上摸竊乘客財物被捕解由公共公廨命押候查究在案茲由捕房查明沈前犯摸竊案曾經逐出租界此次復回又犯摸竊電車乘客財物計共十一次之多昨特解請中西官質訊屬實判押西牢一年期滿逐出租界 
[過犯攫珠花押兩年]  
　　周阿根前日在白克路串黨攫取婦人錢李氏值洋一百八十五元之珠花一朵逃逸經氏報請老閘捕房派探陸根生恊同九十號西探將周緝獲昨晨押解公共公廨即據原告偕證李金生上堂證明被攫情形並據中西包探投訴前情將吊到原贓呈案訊之周供該珠花係在逃之阿生所搶求宥中西官核供以周係屬過犯判押西牢二年期滿仍逐出租界贓交原告領回 
[誌謝]  
　　昨承青年會惠贈音樂大會入座劵兩紙又農商部贈第八期農商公報一册又羣英書社惠贈白話文趣一山誌此併謝 
來件 
[保陽子貞馬良賑災武術團宣言書]  
　　古者州里族黨有急則相倚任有困則相賑恤此人心風俗之美載在典籍今人所當推行　替以爲救災禦患之成規也溯去歲直魯兩省因旱成災赤地千里所有被災人民或飢病交迫死亡相繼或扶老携幼乞食他方或流離失年餓死於路途溝壑顛連困苦之情狀有令人慘目傷心者稍具天良豈忍坐視雖迭經公家頒發急賑並設立賑災總分會加以各省及各國仁人君子皆募集鉅欵爲救災恤隣計凡有特長人士亦皆組織游藝團募捐助賑惟災區太廣災情甚重仍有車薪杯水之虞良不敏創辦武術已數十年矣今旣自行卸去責任所有隨從武術舊部教員生徒同良下野者不下數十員該員等專以武術爲業以强種爲懷别無所圖值此飢饉　臻良旣係在野平民自應竭盡國民之義務集合現有人員勉盡綿薄募集賑捐以期補助於萬一並藉以發表國技振起我同胞尚武精神顯揚我中華國魂放大我民國古有之光榮况良籍𨽻直省並在魯省任職多年吕睹災民之痛苦生視旣不能忍拯救又無餘力此所以隨同各救災團之後而亦組織一賑災武術團聨以表明微忱也至本團宗旨及各項辦法另條附列於後敢布區區惟乞鑒察（一）以中國歷代祖宗創立國家遺傳之武術教育爲救濟難民之目的遊行於各省繁勝區域演武募捐籍以賑濟我直魯災民而盡國民之義務（一）本　純爲救災救貧起見絶無政治上之嫌疑良素以國家秩序人民平安爲懷已經自解所有職權而退讓賢路何至自相矛盾再作無謂之舉深盼當道諸公及各機關各團體仁人善士俯念難民之病苦並良等區區之苦衷幸勿誤會防礙進行是爲至　（一）本團與各政黨及各政治家槪無政治上之接見對於南北各要人各團體一視同仁均不涉及反對嫌疑（一）本團人員以良之武術舊部教員生徒並提倡武術教育家爲限以外槪不加入藉示限制（一）本團設總主任一員幹事四員團員四十員（一）本團係就現有人員倉猝成立自未能各擅專長盡善盡美敢乞各界同胞指教一切以求進益並望鼎力提倡俾利進行無任企盼（一）本團員少則不壯觀瞻多則消耗甚大將來募捐多寡實難逆料惟有盡力而爲以期於事有濟尙望各界同胞曲爲原諒庶免愆尤（一）本團所募賑捐俟集有成數後再行酌量災區輕重分别散放以免顧此失彼之虞 
雜評二 
[汽車與縣道（訥）]  
　　從前之人每謂交通愈便則失業之人愈多金錢輸出愈速風俗亦易流於奢侈此種專從消極方面觀察之舊眼光不適於現在之世界人亦已漸漸明瞭然内地鄕憑尙持此見解以阻撓汽車築路等之公益事者仍時有所聞也 
　　其實此事之利害亦甚易明譬之人身四肢百體血脈貫通則人健康反是而節節阻滯則疾病叢生今日各地紛紛創行汽車創築縣道猶之以不通之血脈而使之通也國家欲振興工商無不先以交通爲着手之點小之一省一縣無不如是然則處此工商競争之世界國人旣皆知振興工商爲惟一救國方法則此便利運輸之惟一利器宜出全力以贊助之不當再挾意見以阻撓之也工商精髓交通骨幹離而二之能成爲人哉公布欄 
[上海地方審判廳]  
　　批示　一件汪友倫聲請抄錄由准抄此批一件蔡鄭氏狀請停止執行由狀悉上邑二十九保一區一圖地字圩第三百十號徐沈士户則田三畝如果確係該氏所有之産着迅即來廳依法提起執行異議之訴可也此批一件余高氏狀請暫緩執行由狀悉着即將該租屋讓出母得藉詞延宕致千未便此批一件周甫金狀請執行由狀悉准即飭吏執行此批一件余阿天狀請省釋由狀悉准傳原告來案訊辦此批一件陳陳氏呈爲貪圖挖費不肯收租恐遭訟制押遷請求備案由呈悉着自向房主接洽母庸備案此批一件湯蘊齋呈爲保存張萬興店物附呈抄簿請求備案由呈悉着自向張欣生詢明可也所請備案之處應毋庸議抄簿兩本發還此批一件費阿美狀爲事實受愚請求備案由呈悉毋庸備案此批一件褚晋剛狀請函縣執行由狀悉已函催嘉定縣知事迅予協助執行矣所有該民交案之保證金准予來廳繳證具領此批一件周松藩狀請暫緩執行由狀悉此批一件王可權狀請執行由狀悉着即來案候諭此批一件黄孫氏狀請執行由狀悉着即來案候諭此批一件徐吉狀領金鐲由准領此批一件沈秦氏狀請給領由狀悉該氏交案之保證金餘洋四元五角准予來廳繳證具領此批一件易雅平狀領賬簿由准領此批一件沈秦氏狀交欵洋由准交此批以上四月二十一日 
[上海地方檢察廳]  
　　批示　劉福昌前已批示母凟此批陳阿金狀悉旣據聲明撤銷上訴即付執行此批吴殿臣狀悉爾子桂林偕同無賴在途竊取小孩頭上物品業經訊明供證確鑿爾子亦已供認不諱爾猶砌詞飾辯殊有未合特斥此批徐錫施狀悉仰候查明核奪所請即予保釋處暫毋庸議此批火柴伯狀悉所稱究否屬實候集訊核奪此批沈海珍狀悉准即提案訊奪此批張頌周狀悉仰候畢送高等廳核辦此批孫艾氏狀悉業已函提仰即知照此批潘小五子狀悉本案業已查明起訴仰候判决毋庸多凟此批邵彬章狀悉刑訴並無專屬管轄規定仍仰遵照前批辦理此批徐成岡狀悉准即展期十日此批郭阿四狀悉據訴各節旣無相當佐證殊雖憑信所請應毋庸議此批孫寳山狀悉已死吕長治結夥販私拒捕傷人致遭槍傷　命　據已獲夥犯高正賢供認在卷死係販私罪人傷因鎭壓暴行通非無故殺傷者比至該緝私兵等有無防衛過當之　廳候查明核辦毋庸多凟此批朱學禮狀悉候核辦此批高九河狀悉候予核辦此批樂　生狀悉候核辦此批李友福狀悉候予澈究此批王錦山狀悉仰即來廳候訊此批許鑫培狀悉仰候訊明核辦此批施雲鶴狀悉候送審此批翁陳氏狀悉廳澈究仰即遵傳來廳聽候訊奪此批陸阿濤等狀悉候傳案核辦此批以上四月二十一日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[獎劵話（二）] [  鴛雛]  
　　進一層論獎券亦不足爲萬惡如政治賄成非獎券耶代議士競買非獎券耶類似科舉之舉位非獎券耶實同賭博之賣空買空非獎券世事無往而非獎券則何獨咎於獎券而寛於一切之獎券宜禁一切之獎券不宜禁耶 
　　發明彩票者當爲絶頂聰明之人而易彩票爲獎券者尤爲絶頂聰明之人蓋此種風靡一國之舉動實足表示某國一時代之人心趨向若歐洲十九世紀之歆藏金中國二十年前之醉科舉亦猶是也獎券旣盛猶患搜括不能及於徵細也於是更有絶頂聰明之人發明副券自是而後小兒菓餌之資傭女襪頭之費亦不能免矣吾以爲絶頂聰明之人如是而止焉不謂尙有若書賈其人者發明未來預知術等書揣摩人心附庸獎券居然重版數十獲利萬金嗟夫謂中國無絶頂聰明之人吾不信也共奈此聰明絶頂何 
　　購奬券者在未開獎前固是希望無窮旣而得小獎當然引起下次之興味不得未免有片晌之爽然若失而激成再接再厲之尽矣若獲巨獎則一喜一懼精神上必有一番劇烈之震動喜固恒情懼亦恒情也夫人不免有欠負及貧縷之親族隣友驟然得鉅資則常有十目所視十手所指而方寸亂矣方寸亂苦乃萬狀如聲勢赫赫者日夜惟狙擊之是懼則不如不富不貴之爲愈也矧常購不中至於破家幸購而中則肆爲狹邪鴉片賭博酒食轉至蕩産受病而没世者比比然也即不然如吾下方所述 
　　一爲賣牛肉某甲者獲頭獎一條而不改其業敝衣操刀如故也君子見之亦歎爲不忘其舊者矣不知其人素老於鴉片者鴉片貴以嗎啡針代之且老於嗎啡針矣旣得資自謂有定力不復再嘗鴉片僅滿購應用之嗎啡不向售嗎啡者承顔色矣而平日之嗎啡侣猶以其爲友也羣稱貸先少與之不休祗開罪之又數日以身懷嗎啡而捉將官裏去矣初罰數百金出而無以償諸舊侣願案再發復罰數百金案三發而某甲所獲獎券之金已罄無以塡吏胥慾今猶繫狴犴内也一爲測字某乙者某日積卜錢若干購獎券志欲得正券也而爲數猶欠九十文適無之稱貸於同業某丙丙曰可但須以券爲質明日開奬竟爲頭獎乙丙皆流寓丙遂挾券遠颺隨地可兑金也而乙乃狂癎今祗未死 
筆記 
[獄囚記（四）] [  呆公]  
　　繁華之所人恒浮於事來此將一稔乃一無成就遺資垂盡矣婦則宴安久習所有旣不足供揮霍則不安於室無何竟隨人遠颺然吾之失足多由此婦一颺又何足惜亦但聽之耳雖然此婦亦大可憐使生貧賤之家以其慧質何患不成貞婦爲境遇之隆兼以失教在在於以白惡之階遂至隨風逐浪爲　溷之花後此浮沉安所底止天之芻狗衆生一何慘酷也哉近一年來迫於夙債乃作妙手空空業藉謀温飽昨乃被繁同情每爲余惜以爲似此好身手奈何爲囹　中人實則不辜余之種因遠矣所至皆加白眼獨蒙長者閔余之遇就而垂詢吾今已懺悔知長者文人通達或不以穢惡見棄故盡陳自來願長者書告國人使後來無復蹈余故轍則不啻身受之也予聞其述旣竟乃喟然歎曰甚矣哉處濁世之難也一稍忽焉便爲墮落之源觀某囚之所歷則母之溺愛也師之苟安也媾婚之不良也淫穢説部之潛導也皆足以道之爲惡也後此所遭皆其果耳被執入獄則又果中之果耳使不爲囹圄生涯其生活已遠生人之趣又與囚徒奚别焉然後來懺悔此其尚有自决之明宜其後遇之佳也烏乎青年覩此可引爲鑑矣茲事去今已二年入春杜坐無俚因點綴志此普爲世告藉償其願願勿忽也（終） 
劇談 
[梅花清夢廬劇譚（下）] [  尤半狂]  
　　鬚生至今日見凋零小刀劉不壽於後臺内外行同聲惋惜劉之劇有佳有不佳者其聲譽亦美惡參半有震其聲之高新桃園結義圖 
朗故曰佳有謂其腔多率直故不佳（按上海人聽戲善觀花腔）是皆可笑之評論劉之鐵嗓洵不易得探喉而出即得佳韵惟余覺其宜於西皮唱二簧則太欠沉着小余雖沙喉較之褂味多矣其所謂拿手戲亦惟有探母爲最滿人意無懈可擊最惡劣者莫如空城計之一段二六今之妓均喜摹其二六於是乃更覺其亂斬黄袍爲其最著名劇其前半兩段流水鏗鏘可聽貫如連珠的是名搆及後幾名二六直是呌街者流之閑謳矣鴻聲初出臺露鬚生戲極守規則聞之前輩言其調腔多胎息譚氏當年並譚氏之巧腔不敢學恐不得神反流於滑也不圖晚年乃喜參改詞句參以胡調或謂是即其將死之徵噫嘻其然豈其然乎 
　　有列摹譚學譚之論者於鴻聲推崇過分實多溢美惟劉之味確有得自譚氏者乃因嗓子眞好於腔調上反不若叔岩之精究戞調固特佳而於哭頭餘腔均少韵味且因力求高越之故字眼不甚清晰若以譚氏念字之沉着比之不可同日語矣特鬚生名貴時下多染陋習如鴻聲者已爲鳳毛麟角可聽之戲亦尚不乏此次到申余適將來汴特繞道申上擬一聽共探母及完璧歸趙駡楊廣三劇蓋余所最嗜劉者爲此三曲探母坐宫出關之慢板快板均快意作也不謂到申方息乃鴻聲忽殁耳運之厄有如此者爲之不歡者累日 
新聞拾遺 
[自擾一] [  吴秉恬]  
　　揚俗凡新建屋者必鋸木一叚置室之中央爲鎭宅之用此種習慣相沿已久東鄕某姓屋落成未久所置之木昨忽劈拍一聲裂而爲二主人深惡其不祥特延羽士多人建齋設壇藉以禳解詎焚符時火星飛墮柴屋中致兆焚如竭力灌救始得撲滅然灶屋三椽已付一炬 
[自擾二] [  丕承]  
　　閘北新民路某里某甲家道小康前由媒妁办介紹與某氏女結婚於某旅社初伉儷之情彌篤日前甲不知信誰讒言謂氏近與鄰某有染故甲夜間回家亦不與談話僅書一字條予之氏不知所云乃託人觀看内謂近聞我妻已與鄰某情篤心中早無余在故望汝即於明日午前回家自此以後我與汝永絶關係云云氏一時氣忿暈倒於地乃由鄰人送至母家據云氏之父母將提起訴訟云 
小説 
[社會小説衆醉獨醒（三二八）] [  瞻廬]  
　　第四十九回　薛家園壸瓶開大會　妙嚴墓香火結仙緣誰料肐膞尙没舉起斜刺裏伸出一隻手腕忽的把玻璃瓶搶去接着喃喃呐呐的駡道你這人好没道理項着磨盤不知重放着鵝毛不知輕從來藥醫不死病佛度有緣人婆婆大限難逃和菩薩没相干（然則求仙水亦多事矣）要是婆婆昨天死了只怕今天的吉禮便幹不成眼見得婆婆死在今天都是妙嚴娘娘在暗地裏保佑飲了他的仙水才多延了一天的命捱到翠娥進了大門老人家才咽氣孝慢裏面添了一個守屍靈的孫媳婦也挣得許多風光這都是老人家平日吃素念佛才有這好報論理也該備着香燭元寳我們夫婦倆到薛家園去走一遭在娘娘墳上燒香還願没的狗咬吕洞賓不識好人心咒天駡地得罪這位妙嚴娘娘····列位從來婦人家的溺愛卻有兩種不但是溺愛子女并且是溺愛菩薩任憑菩薩把人藥死了總説是病人大限難逃和菩薩没相干邦平娘子便是這般見解然而邦平聽了不由的點頭播腦彷彿大夢初醒一般（只怕是醒而復夢）那時許多喫喜酒的男女來賓得了這個消息老大掃興草草終了席弄得不歡而散喜筵散後裡面方才舉起哀來一切喪事排場自有許多熱鬧草草表過不在話下且説蘇州城裏怎麽鬧出一位妙嚴娘娘這妙嚴娘娘又是甚麽人原來提起這事卻有一番小小因果蘇城有一條巷喚做因果巷（因果即從因果巷説起）單論這條巷名也經了幾番沿草在那蘇州府志上參考是呌做鸚哥巷在那明人編的吴郡志上參考又呌做乘鯉坊乘鯉兩個字本含着神話的氣味列仙傳上説的仙人琴高乘着一尾大赤鯉和諸弟子在水邊相會這便是乘鯉兩個字的出處但是乘鯉坊怎麽變做了鸚哥巷鸚哥巷怎麽變做了音同字異的因果巷無非以訛傳訛没有考證的價值 
[餘瀋] [  瀟湘白蘋]  
　　鶯老春殘落紅狼藉肩鋤荷嚢　彼南岡奠一掬淚酒　一瓣心香花魂有知得母笑我痴乎 
　　寂寞江山歷盡沙蟲浩刧中原板蕩砥柱無人每於春郊獨步時望蔓草斜陽弔古今來英雄豪傑不禁痛哭不已 
 
 

Page 15

 
 
   
 
 

Page 16

 
 
常識 
　本增刋三次修正投稿簡則 
（一）投稿本增刊者其材料除衛生道德法制經濟四項外特增雜錄一項仍以有關常識者爲爲限其有語涉攻　個人者恕不登載 
（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辨認者佳構亦從割愛 
（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其取酬時之署名蓋章須與投稿時同 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增刊得酌量增删其字句 
（一）投稿不登載者原稿恕不發還 
[本刊啓事]  
　　二十日（國内三養蜂家之比較觀）作者陸君振文現在本埠虹橋路徐匯農塲特此佈告 
常評 
[省憲法] [  隨]  
　　我國土地廣大人民衆多中央集權制之不能適用十年以來顯然可見矣一般熱心救國之志士於是盛唱各省自制憲法之議質之共和先進國之政治大家所見亦正相同然則應時勢之潮流省憲法其有産出之希望乎 
　　今國家憲法尙無成立之期約法僅存虚文其中亦頗多不合國情有待憲法成立時修正之處獨省制固未規定於約法先議省憲法於國家之根本法固無抵觸誠使各省之根本法確害而後集各省之代表共議國家之根本法則必無不合國情之處苟中央政府而果有救國之誠意各省之軍民長官而果有救國之誠意必能順應潮流容納各省自制省憲法之議而不加以無謂之阻撓庶幾共和政治有實現之日矣 
　　或曰制定省憲法非難實行省憲法爲難吾謂能否實行即視乎中央政府及各省之軍民長官有無救國之誠意而已苟能容納各省自制省憲法之議即已有實行之希望然而各省熱心救國之志士要不可不先自謀之 
衛生 
[肺癆病中之静養（下）] [  鳳賓]  
　　患肺癆者苟欲静養必須有適當之斜椅椅之構造式務使病人之足與大腿可以擱起而成直線則休憩之時旣可令肌肉得多量之寬弛又得在必要時期内遮蓋絨氈於腿部惟椅背最當注意不可使兩肩前聳亦不可使背部成灣形有一於此則腹部凹摺而膈膜上升其有碍呼吸也可知病者當静飬之時宜御輕暖之衣服貼身襯衣須用羊毛織成冬令御絨布夏令穿法蘭紗爲宜二者俱可吸收潮濕且於天氣驟變之時皮膚不致有直接之刺激 
　　静飬地點以南向之廊下爲最宜在春秋冬三季之中陽光不甚劇烈當多得户外休飬之益若逢夏季酷日之下不可久居其頭部尤當遮蔽以免腦熱而頭暈也 
　　静飬之處在户外抑室内宜就病者之體質徵候之淺深而定通常以户外爲較宜若逢氣候更變或陰濕嚴寒宜居室内而備暖室之法室中常開窗牑本屬合宜但施諸體弱之人則又當别論焉故室内不可無換氣之法旣換氣矣又須有採光之法陽光乃健康之良友幽暗乃　菌之夥伴也 
法制 
[刑事被害人無請律師之必要] [  丐]  
　　刑律爲國家之公法檢察官爲國家之代表人民有觸犯公法者檢察官得代表國家提起公訴以制裁之以故刑事之原告實爲檢察官至被害人僅有告訴權而已若告訴旣准偵查旣備公訴旣經提起則檢察官已立於原告地位凡被害方面之一切問題無不代爲主張縱有律師亦無發言之地步如或發言即認爲侵犯檢察官之職權所以刑事被害人無請律師之必要也至於刑事案件被害人只有告訴權而無息訴權者何故因刑事被告所觸犯者爲國家公共法益一經發覺檢察官爲國家公益計分當出爲干涉若以個人之意思爲案件之起倒將置國家於何地乎此刑事之息訴所以必得檢察官核准者也（乙種酬） 
道德 
[葉澄衷先生銅像開幕感言] [  劉遂眞]  
　　人生不滿百倏而盡耳若夫雖死猶生其人其名歷刦不磨與社會爲不斷之繼續者如葉澄衷先生捐貲建學校是也夫執政權綰兵符乘時建業非不彪炳一時然當時則榮没則已焉即文章勳業如前清之曾文正公鑠古震今曾幾何時且有非議其助異族以殘同種者遑論其他故論世知人彼亦一批評此亦一批評前後異觀迄無定論而獨至澄衷先生慨捐鉅貲興學育才以補助官立學校之不逮歷時二十週尚留人紀念爲建銅像開大會致頌辭來觀禮者四千人猗歟盛哉匪特今日各界人士崇特之追慕之即千秋萬歲中外各界人士瞻仰銅像亦莫不崇拜追慕想見其爲人即有不慊於澄衷先生甚或有嗛於澄衷先生之子若孫者而對於捐資興學之一盛舉亦岡不爲健全輿論所驅使而一致推崇無有異議良以精神界之偉大事業社會進步人類進化胥胚胎於是而爲地方之元氣國家之命脈故無上之榮譽較任何事業爲大而凡爲澄衷先生者可以興矣而凡爲守財虜両爲澄衷先生者亦可以稍愧矣或曰王正廷君演説有曰（未曾讀書不知世界上應需之智識）含有微詞不知惟未讀書惟無世界智識而能獨見其大建成規模宏遠之學校事業乃爲眞不可及彼一般財産家受過教育兼有世界智識者而徒視財如命不肯分財興學作育人才對澄衷先生之銅像能無愧死不知漠視教育破産之政府聞澄衷先生之熱心教育享不朽之光榮作何感想也然則王君之言抑之正所以揚之何微詞之有前北京晚報載（俄雕刻大家雕成克魯泡特金之石像）是克氏雖死而其名與列密垪傳然方今之世惟社會學家交口崇奉克氏之學説而一般政治家尚不免毁譽參半究不若澄衷先生之銅像爲無間言也（意使天下之人思之於心則存之於目存之於目故其思之於心也固）此蘇氏張益州盡像記中語也謹引此數語以移贈澄衷先生之銅像以視某故督方範銅鑄像他日銅像成立雖巍然煥然特恐存之於目者未必思之於心匪直不思之於心也甚或嗤之鼻而誹之腹孰有價值孰無價值必有能辨之者（乙種酬） 
科學常識 
[兒童玩具氫氣之充氣法] [  芍簃]  
　氫氣前稱輕氣由科學名詞審查會改定今名經教育部審定者也此氣爲萬物之最輕者故昔名曰輕氣今名曰氫亦同此義又因此種原質常成氣態物質故從气從巠音亦讀如輕改正而後舊名雖並存不廢而新名之用者尚少可見習慣性之强固矣 
　　玩具之氫氣球俗稱洋卵泡其名鄙俗不登大雅而一般社會不論貴賤男女皆習言之予今稱之曰氫氣球旣先釋氫之音義又必冠以玩具二字蓋亦習用俗名一若不如此不足明其爲何物也此又習慣之一例也 
　　氫氣在自然界中無遊離存在者而其與他物相化合者則甚多水十八兩硫酸九十八兩各皆含氫氣二兩如許氫氣在容積上占二十五立方尺左右由此推算硫酸一磅約可取得氫氣三立方尺得充氫氣球一百枚左右 
　　氫氣之取法常施行於小學校之教科中非常簡易法以硫酸（俗稱硫强水）一分與清水三分相合入於尋常厚玻璃瓶又取火柴箱内之白鉛（即鋅）皮箱剪爲小片亦投入瓶中瓶口施以軟木塞之揷入竹筆管者務使密合然後縳象皮球於管上球自張大蓋凡酸中之鋅惟金屬能驅之使出白鉛即最善驅出硫酸中之氫氣者也 
　　但硫酸腐蝕衣服等物之力甚强應用時切忌狼籍瓶外又與水相合時宜徐注硫酸入水必不可傾水以入硫酸蓋硫酸遇水發熱甚强往往沸散於外也 
　　頗聞友人有自充氫氣於球中而象皮球不能飽滿者是常時習用漏斗管注入硫酸故也軟木塞中不揷第二管氫氣之張力自無耗損矣 
　　緊張之氫氣球經數小時後漸即鬆軟而下沈爲由氫氣滲透外散之故象皮膜實不無數細孔氫氣輕而易於滲出空氣重而滲入較遲皮膜自然鬆懈矣（乙種酬） 
工業常識 
[欲改良棉業亟宜購用圓鋸軋棉機] [  周克英]  
　　近日世界棉業日稱發達而所用之軋棉機亦日益求精吾 
國則仍用一種舊式滾軸軋棉機此乃礙棉業前途之一端也因此機之惡點有三 
　　一費時多而工作少 
　　二恒使棉子軋扇隨棉絮而出 
　　三優劣花衣不能分析故尚須人工選擇 
　　今美國發明之圓鋸軋棉機殊爲棉業家所不可少者蓋斯機之優點凡五 
　　一速而省工 
　　二機件堅固耐久 
　　三軋出之棉鬆而清潔 
　　四優劣花衣各自分析毌需人工選擇 
　　五無經驗之人亦能用之 
　　是機值美金九十九元每小時應用費僅三分六釐照吾之實驗每日以十二時計能軋籽棉四百八十斤但所軋之花宜乾宜潔軋時快慢適度因過快則纖維被斷太緩則費時多而工作少餵棉宜均匀如此必獲滿美之效果 
　　全機分三大部一切離部二輸送部三壓平部切離部内有鋼製圓鋸十七用以切離棉絮及棉子此鋸轉動每分鐘以四百週爲適度若五百週則切斷纖維並須正其位置使在棉床鐵縫中旋轉若位置傾斜則鋸齒受損但此時有一種逆耳之摩擦聲當整理棉床兩端之螺旋方可輸送部有硬鬃做成之圓刷用以鬆已切之棉絮且集潔白者輸入壓平部其不潔者由下而出 
　　壓平部者僅一木軸接輸送部之棉絮而壓平之於是推之外出 
　　潮濕之棉切勿用是機軋之因花粘於鋸齒而不能輸出並足損傷鋸齒（未蓋章） 
雜錄 
[誤解自由遺害於婚姻] [  曹文海]  
　　我國改革以來莫不争談自由然知自由之名不盡知自由之眞義發生種種罪惡遺害於道德法律以致世風日下例如酣呼狂飲吞雲吐霧爲吃之自由穿綢着緞妖裝奇服爲着之自由尋花問柳揮金如土爲嫖之自由成羣結隊呼么喝六爲賭之自由種種舉動視法律道德如無有不知自由者以視法律爲保障道德爲源泉不墮惡孽方可享眞自由之幸福 
　　自由之説觸覺於女子之　而自由解放自由戀愛不受父母之干涉對於婚姻則以一時之感情爲訂婚之媒介自由結婚有時即自由離婚此種舉動非良善之结果也 
 
婚或婚或離或離或婚不足爲奇矣究其原因則因青年之時血氣未定兩性易於結合不察學問程度及道德品性人格至成婚之後發生懊悔而夫婦之道苦而婚姻之敗象見矣 
　　夫婚姻人生大事也終身之結果也豈可不愼耶苟訂婚時不詳愼思考輕率從事造出種種魔孽致守舊者非笑談新者結舌詎不可痛耶 
　　自由自由究以何者爲眞義乎孟子有言富貴不能淫貧賤不能移威武不能屈此眞自由之極軌男子之氣節女子之貞操均根據此義而來非謂以身體精神爲他人之奴隸也（乙種酬） 
 
