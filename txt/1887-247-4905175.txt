# 1887 - 247 - 4905175

 

Page 1

 
 
[代印大部書籍] [  圖書集成印書局啓]  
茲本届圖書集成將次完工現所排存者只有二百本光景現下排安襄校諸人已空如貴客欲印　部各書望請來局議價或同申報舘議訂均可其書可速印其價比石印價亷限日完工若現下動手每月可印大板原書一百本過二個日後每月可代印二百本之多如五百本一千本原書可二個月半五個月完工再本局房屋寛大排手及校對并機器諸人共有二百八十人左右故能出書如此之速至校對先生現在多是十分熟手章桂甚好并無差誤又本局除印圖書集成之鉛字外現添二種新字一係三號方字一係長樣之字若諸公欲排新字及做鉛板等均可代勞其價總歸格外公道望光臨是幸 
[國朝元魁墨萃出書告白] [  點石齊代啓]  
墨卷之選大抵取材近科如十八科曾墨七科鄕會僅見而止未有遠自開國近迄當代彚二百四十餘年春秋兩闈有目共賞之文萃而成悮者也今怡安主人延請名宿彚取本朝歴科會試及各直省鄕試元魁硃卷至光緒乙酉科爲止選爲墨萃計文二千二百篇由本齋石印訂成十二本選校精嚴印訂工雅外裝錦套准於本月底出書每部收回工料洋三元躉售格外從亷如蒙賞鑒請至三馬路申昌及陳與昌棧面議此佈 
[百念五號畫報出售] [  點石齋啓]  
樂物生尅方書本艸屈指難數乃以川椒之氣能制害人之物如京師白雲寺門外大磐石下一巨蝎坐臥者屢中其毒而被販椒川客囊椒憩石蝎卽潜斃則紀載所不詳而見聞所未及矣亟圖之以咨當世博雅君子准於二十六日出售後附淞隱漫錄圖說一則再者淞隱漫錄以此號爲止共成十二卷是爲正集下次所出爲續集先此佈知 
[論新署擬添押所]  
本埠英租界讞　蔡二源太守以新署案牘繁滋在押之人犯口衆而近日秋後暑熱太甚時疫盛行不無染疾之人心焉憫之於是禀諸道憲擬在新署左近另購地址增造飯歇數間以便分投管押此眞可謂仁人之用心矣押所倘有患病之人無論何時急送往仁濟醫院與醫院中黄春圃先生約隨到隨醫先生亦樂爲之無倦意是則兩賢相濟其用意之仁厚爲何如乎夫英界之地已極廣闊人之寓居上海者往往英界爲獨多故涉訟紛爭之事亦惟英廨爲獨衆而又加以美界虹口凡有雀鼠之爭亦惟英廨乎投質故管押之犯益見繁多以區區新署之押所而欲覊押如許人犯則人氣所蒸已足以釀成疫癘而况今年雖交秋令而酷吏之威猶覺可畏諺云白露身不露乃白露已逾數日而依然揮汗成雨非解衣磅礡不足以却酷熱外間之因驟病而死者日有所聞街上蒿里之歌不絶於耳則押於一室者其受病也尤易其致死也尢速雖有仁濟醫院可以起死而回生然此等症候必須速治設或稍遲晷刻雖有盧扁無能爲力委之於命於心何安且卽使病症初起卽刻送往一經醫治手到病除而與其治之於旣病之後孰若防之於未病之先此蔡太守之擬添押所誠爲未雨綢繆之善計民胞物與之殷懷也吾意道憲素以慈祥惻隱爲心當必立予准行不敢稍緩所慮者經費無出則又不能不躊躇四顧耳或者謂外國之監獄其房屋則極其高大寛敞其地方則極其清潔爽　以故獄中從無病症偶有一二病者立卽送醫院療冶决不令其傳染與中國之牢獄大相逕庭見於報者屢矣彼具所謂獄者乃居有罪之人者也爰書旣定或罰監禁之罪則收之獄中若罪猶未定則從未有先生管押者中國而苟能照外洋之法則新署倘有已定之案其應監禁者或交之捕房重罪則移交縣署雖無押所也可焉議添何爲者殊不知中西之情形不能强之使同中國凡有涉訟公堂或係重情則卽以移送縣署若非徒流以上之罪則由公堂斷結而人情奸猾供詞狡展斷非一堂所能審結蔡太守又極其精審遇事必究其根源不欲以含糊了事然詳查細訪安得一時　能灼然因而不免稍稍積壓押所之人數雖多而斷案則一無所枉然正惟求斷案之無枉而押所之人愈見其多此其中貫有大不得已之苦衷非淺見者所能窺測然太守目擊被押之人如是其衆天行時症如此其多則又益動其悱惻之心因而有禀請道憲擬添押所之舉此事而果有成則誠爲無量功德惟是欲成此舉宜速不宜遲何則此時因慮疫氣傳染始有此舉一時仁心所流露大有不日成之之意設稍緩湏臾則天氣凉爽疫氣漸減而此心或亦未免漸舒則成之又無期矣夫太守之心之欲成此舉也非一朝一夕矣卽無時症之警覺亦豈湏臾忘之祗以購地建屋所費不貲鶴俸無多未能悉索此外别無閒欵則懷此心而無此力外人亦且原之竊以爲太守而不欲成此則已果欲成此道憲既無不樂從則亦何妨請於道憲求其稍分廉俸以爲之倡然後向官紳商富勸募集貲千金之裘固非一狐之腋所能成試觀近日賑捐或一戶僅數百文甚至有數十文者而每批所解則亦以千計可知積少成多其事輕而易舉也新署押所人多至於薰蒸釀疫此其爲災也近矣燕齊雖遠總屬蒼生豈班館所覊獨非赤子乎踴躍輸將尅期蕆事不禁拭目俟之而太守德業之不朽卽在乎此矣 
[西醫行程]  
　　西醫美威令至津曾經列報兹聞該醫生晉謁李傅相傅相殷殷垂詢極爲詳盡不勝嘉許言及戰時隨地調治等法傅相亦樂爲相助俾得奏功該醫生現已回申不日卽將赴臺傅相許以所教學生如考騐已畢得有執照之後中國亦當給以憑據作爲文生并以手書致劉林二欽差囑爲助理並以該醫生收入門下想自此該醫生重赴臺灣悉心教授得大憲爲之襄助將來人才輩出中國軍營可以有備無患矣又聞該醫生擬將來在上海開西醫學堂以便後來水師之用誠哉其爲有心人哉 
[西人暴卒]  
　　漢口於七月二十日九點鐘時有江永輪船領港西人上岸覓醫不遇偶見美商公泰洋行主告以心中作惡公泰主遂邀至其行代尋醫藥少刻回行則領港人已死於床上當照泰西規例延醫剖騐見心已破裂肺肝兩處各爛去一塊大如制錢實係不治之症遂備棺成殮送向西塚瘞埋 
[漢臬火警餘談]  
　　本月十四晚漢口失愼先後情形已次第詳登本報兹又悉是夕風狂波湧江中巨浪如山自新堤下至六溪口所泊之船被風損風壞者有三百餘號之多或云尙不止此數至此次之火陸則兩岸共災八百數十戶水中雜貨船其數稍遜於此有鹽船十二號同遭是刼幸已卸去祗燬空船而已糧食燬去二百餘船具餘則皆空船並無貨物災後經敦實敦善敦本從仁從善諸善堂查悉極貧者有四百餘口船戶不計其數當由敦實堂按口給發大錢二千文俾陸居者得以購料支棚藉蔽風雨船戶亦可各回原籍不致瑣尾流離春生鑑號在漢有年素著殷實南岸 
 
 

Page 2

 
 
設立春元堆棧其屋高大内儲各貨約值十餘萬金火發時號主親督水龍三具過河救援大將及矣號主向天叩首立願助賑千金火隨　别處蜿蜒而去可見一念之善自能上格蒼穹也惟陸棧雖無恙而河下在船之貨所失亦不下數萬金事後號主謂以千金移賑遠方不如將切近災民逐加撫恤餘資則延會施放焰口以超度喪身於火窟中者聞者皆韙之又聞有紅花客旣落行求售因夜夢不祥遂將貨起入榮昌油棧　旣燬貨亦同歸於盡春夢無憑信以爲實愚人之愚抑何可笑哉是役也焚死溺斃總計五六百人刻已撈獲屍骸漢上各善堂現止竭力僱大打撈或募捐賑撫生者爲善最樂誠足嘉焉 
[章門瑣誌]  
　　江省伏暑之後繼以秋燥節近白露而炎威未嘗少減官憲求雨多日亦未特沛甘霖識者早憂旱魃之爲虐熱症之過多火患之易生也十三日早鳳凰坡之杲木作因烹茶遺火木皮　中頓兆焚如延燒南昌縣頭門旁之班房多間其在押人証及收禁人犯均經移置新建縣並未疎失卽頭門二門亦均無恙各水龍因念災近衙署格外用力灌救得以頃刻滅熄事後有許多貧人於瓦礫場中尋覓殘燬小物忽斷垣崩下壓死二人貪小利而忽大禍亦足哀已同日德勝門外傍城之地亦輕失愼幸矮屋數椽容易施救僅焚失一閒云○上月杪塘塍上某錢鋪失銀二千餘兩報案後經官勘騐並無來蹤去路不知賊果何由而入復何由而出也其旁墻一道時適拆砌尙未完工牆外係店鋪亦無撬門挖孔形跡該賊亦可謂神通廣大手叚遮天者矣但定例贓逾八百罪應繯首今有二千餘兩則情罪較重現經南昌縣懸有賞格不知果能破案起贓否也○江省青黄不接之時富人之强而有力者多乘貧人之急而放新榖放新榖者每借舊榖一石加還新榖三斗左右亦有兩得便益者亦有過於盤剥者要視所放之人何如耳澹臺門外有某甲於本年夏間放新榖於同族某乙議定每石加利榖二斗五升不幸本年水災之後將成旱灾新榖價高於舊榖每石已逾二百文復以利榖算之不啻利半其本且借尙未久爲時不過兩月乙貧人也無以爲生求俟晚稻成熟　還之甲要挾多端令再加二斗五升始肯展期則半年之間不啻利過其本矣乙因無所爲計衆聞而代抱不平與甲爲難甲固富而强者卽紏衆拒之當日殺傷頗覺相當幸無一致命者聞已報案擡騐矣夫重利盤剥之事施之泛泛之人尙不可况在同族乎以區區利榖而致釀成械鬥之案涉訟公庭其勢不至兩敗俱傷而不止嗚呼訟則終凶可不戒哉○近來南昌縣命案頗多有謝姓者其子毆人至死卽行潛逃拖累其父覊押囹圄又有凶手未獲而累及妻孥者並有凶無主名而累及隣佑者惟某鋪夥萬姓不知何故於初四日晚間吞阿芙蓉膏斃於晒樓上次早廚人上樓晒衣始知之旋經報官相騐木幾調停了事該鋪雖不免吃虧尙未甚拖累云 
[改建崇祠]  
　　寍郡城西三圖馬園地方有永福菴俗呼爲馬園菴其住持僧雲舟現以不守清規開塲窩賭事爲里紳江蘇試用縣陳勵等所聞議將該僧驅逐查該菴係宋禮部尙書豐清敏公紫清觀别墅故址具詳府縣志浙江通志及宋史自清敏迄明建昌太守諱建止其間賢哲挺生實爲四明望族而忠義尤著者凡九人今豐氏後裔他徙無復居　祀典缺如同深浩歎是基旣爲紫清觀之舊地該紳因念同居里閈景仰典型擬將豐公之故址攺爲豐公之祠宇設立神牌九位歲修祀事至菴内所供神像及　鼓等件移送各處庵寺或交僧携去或留收祠用並查該庵基地一方隨後蔬園一區共計二畝零現在廊屋園内均租與各姓厝棺限六個月遷淨尙須脩理議歸隣近之董孝子廟築漏會董事經管所有永福菴粮戶議爲過入本圖築漏會戶併徵納粮祗恐無知鄕愚妄行阻撓及婦女走入混雜等詞開單粘串並飭莊過戶等情公禀於縣刻聞朱邑尊已准听請將該菴地糧飭莊過戶外一面出示曉諭凡庵内廊屋及園内停厝棺柩均應如里紳所議限六个月内遷淨以便董事修理攺作豐公祠宇倘取故違定必提究押讓云 
[聊潤涸轍]  
　　前報列浙藩許星臺方伯飭令佐雜人員有願赴釐局充司事者限十日内報明以憑揀派現由方伯會同𩺸局道員彚開銜名細單秉公派定札委前赴各局而易司事之名曰司員近數日内陸續下札已奉札者均詣撫轅掛號禀謝從此末秩微員得沾升斗之祿以爲事畜之資不猶愈於仰屋興嗟束手待斃耶 
[匪人剪徑]  
　　嘉興東門外冉里街地居僻冷人跡罕逢近日有所謂背娘舅者每至夜深爲害行旅是處係嘉興縣管轄所望賢有司早爲計及不致天地皆成荆棘則往來行客受賜良多矣 
[書王烈婦事]  
　　元和縣屬周莊鎭王烈婦拒奸自盡一事曾紀本月初二日報章兹悉王家浜人鄭阿大素無賴未娶與族弟鄭雲昌同居雲昌務農妻王氏青年賢淑阿大屢起不良心氏深惡之六月十二晚雲昌往河濵刈蒲門未閉至夜分阿大於黑暗中冒爲其夫歸家登其牀呼之曰妹氏辨其聲不類大呼力拒排闥而出阿大始潛遁去洎雲昌歸氏訴其事翌日復哭告於姑姑默然阿大反以惡言污之氏忿無所洩濳引刀及繩屢欲自盡經鄰人力勸止之至十六晚沐浴畢衣裳出赴河見者急呼救卒以昏暗莫辦無可救援迨撈得則氣已絶矣羣知釁起阿大扭赴縣中歴訴其事程明府親騐鞫訊得實飭將阿大下諸獄中以候覆審詳辦夫烈婦一農人妻耳旣未親承夫姆教復未誦習夫詩書而能大節昭然皦如霜雪以視世家大族瀉檢踰閑者不誠雲泥迥判哉因詳書其事以待輶軒之采云 
[潯陽雜紀]  
　　湖口釐金總局自上年係誾如太守孚侃接辦後認眞稽查不辭勞瘁惠商濟餉兩得其宜現届瓜期經上憲查該局收數甚旺比較從前有盈無絀深爲器重現蒙撫藩兩憲破格留辦以資熟手並作函以奬勵之佳話傳來官塲無不忻養也○二十一日九江關道庫經李亦青觀察提出餉銀三萬兩彚齊裝鞘札委嵆霽臣委員縉乘坐紅船押解晋省交藩庫騐收○九江北岸二套口厘金局署前因夏汛盛漲辦公各房屋爲水所浸風吹浪打坍塌不少現在江水漸消司榷重地理宜修葺該局委員禀請提欵修造經湖口總局孫誾如太守於二十日乘坐長龍船溯流而上親至該局勘估各工程 
[疏濬儀河]  
　　提屬儀徵河爲南北鹽船往來孔道最易淤塞蓋因其近江潮漲則夾沙而入潮落則留於淤内也近因天氣燥熱河水乾涸異常自新城以下幾至見底現在秋産正當暢旺運塲各鹾商禀請挑濬都轉俯如所請業已委員前往勘估擇要疏挑大約霜降左右卽可興工矣 
[公子抱病]  
　　和尙齋都轉之公子伍坡太史學粹品優隨侍衙齋晨昏定省之餘惟效董仲舒下帷讀書别無所事雖酷暑時汗流浹背亦手不釋卷以是用心過度精血内虧近忽得咯血怔忡之症勢甚危險揚城和緩之流幾至束手無策都轉焦灼異常憂形於色現遍向各處延訪名醫想天想吉人當可喜占勿藥也 
[重懲凶横]  
計某家在姑蘇葑門外元和縣境下田村村中人率皆凶横鬥毆之事習以爲常苟與外人稍有不和輙聚衆稱戈一呼百應互相械鬥抵死不休計其冠也某日至某醃臘店購物一言不合卽將店夥毆傷店主商之同業各家以店在吳縣境内開張故卽具禀報諸吳縣馬明府騐傷後飭差提計詎計恃其家居隣境抗不到案反將差役詈而毆之差役禀請明府加派健役多名於黎明時奪門捕獲訊供之下略不諱飾遂於重責後發交化莠堂收管人咸謂計爲非作歹惡貫已盈今得明府明鏡高懸重加處治庶懲一儆日村中人或可兇桿稍除乎 
[鳩江秋浪]  
　　陳六舟中丞自簡閱院北營伍後於仲夏某日回轅定期秋間簡閱皖南各營刻將届期遂由皖南總鎭崔松圃車檄行 
 
 

Page 3

 
 
鎭標所屬諸將領督率兵丁勤加操練務期熟悉免致臨事疏虞云○城垣年久失修雉堞半多坍塌城北一帶更覺岌岌可危去冬錢孟超明府履新後勘閱情狀擬加修葺然尙未鳩工庀料也今春大雪五月又降大雨以致磚石零落益覺不堪明府禀請大憲撥欵興修各項要工經大憲撥發公欵銀二千兩明府先修衙署監獄等處所餘只數百金坍卸甚多寔不敷用又以地方鋪戶素鮮富饒因諭　寄居各紳商共襄義舉或捐木石或助磚泥各開清單送呈縣署工程處卽由明府親擊收票給之俟工竣後將收支各欵榜示週知想無湖係四逹通衢定不乏好善之士也○粤人之旅蕪湖者年例於七月中醵集金資爲盂蘭盆會爭妍鬥麗務極新奇本届筮期七月十八九二十日在河南嶺表會館設壇建醮三天惟米客生意不及上年故會塲一切鋪陳亦遠不及往年之盛也○俗傳七月二十二日爲財神誕期是日錢業公所及鋪戶居民莫不供奉香花以祈福佑先一夜資雇名班登臺演戲大街小巷幾至遍地笙歌而北門財神閣前更爲熱閙入夜明燈萬盞照耀通明銀花火樹中雜以脂香粉膩游人如蟻舉國若狂洵一年之盛曾也○卸任江漢關監督武峙東觀察於本月二十日傍晚行抵蕪湖寄泊關前各員咸詣舟拜謁至翌晨卽解維東下○本月望日漢口火災蕪湖各店鋪之旅漢辦貨者楚人一炬喪失良多聞總計之約失資本十數萬兩云 
[袁江雜錄]  
　　嶧礦出産大盛轉運愈多動輒數十號巨舸順流南駛消用亦廣故浦上煤價較之原價每担特加青錢二百文蓋因煤旣合用銷路暢旺　價亦增也○初十日初更後警鑼亂鳴月光下微見紅光旋卽熄滅及報馬至悉爲石碼頭某姓被灾焚去草屋數間以撲救甚速得免池魚之殃及誠大幸也○縣試時示諭府考期以八月初二現丹桂將芳銀蟾欲滿府憲遵文札縣預示以八月初八日開考着各屬文童於初五日齊集郡城○西土暢銷幾過洋土刻下去收獲時土色稍陳價亦稍漲次者每兩二百二十文上者每兩二百四十文絲業則銷路日絀土藥則銷路日量有心世道者可以覘風氣矣 
[本埠官塲紀事]  
　　龔仰蘧觀察定於今时赴蘇晉謁各大憲面禀要公且須繞道洞庭然後返斾云○正任太倉州莫直剌因新任上海縣裴浩亭大令業已赴蘇遂于昨日親詣省垣面算交代 
[飭董修橋]  
　　本埠老閘北首旗昌繅絲廠後有一板橋年久失脩傾圯已甚行人過此咸慄慄然有戒心日前龔仰蘧觀察偕上海縣　虎臣大令水利局委員王雁臣司馬曁老閘董事謝榮施等查勘工部局築路行經此橋殊多不便遂飭謝董購料雇匠興修刻已告竣行者咸感頌不置 
[因病請假]  
　　英會審員蔡二源太守因政體違和赴道轅請假三日并照會領事知照捕房停辦三日公事併歸於二十八日解案發落 
[雇船轇轕]  
　　昨報列儲憲過申一節兹悉蘇糧道成月坪觀察乘輪抵滬後卽欲換坐牡丹頭船赴蘇適有某甲之船卽在輪船勞停泊觀察卽命家人雇定俄而該船戶忽稱已有鉅商雇定盖該船戶恐當差使故藉此爲推托之詞也嗣被查明其故觀察以船資旣經照給何得飾詞諉却隨遣家人持名片至英會審公廨究問船埠蔡太守立卽飭差傳船埠到來則稱不知儲憲欲雇該船等語太守隨飭船埠知照船戶伺候觀察卽於昨晨解維云 
[匪人攫簪]  
　　前日清晨有老嫗在英租界中巷街北首茶業公所左近突遭匪人攫取所戴之銀茉莉簪轉從小弄向西奔逃該媪追赶狂呼捉賊然攫簪者轉瞬間已不知蹤跡矣匪人如此之多整頓捕務者其留意哉 
[送請遞回]  
　　安徽人劉大前在滬南製造局充當小工後因常與同伴吵閙爲總辦所聞驅之出局不准逗遛劉被逐後仍至局中滋擾聶仲芳部郎聞而大怒於昨晨飭勇送請上海縣立卽遞回原籍 
[解犯過府]  
　　去年九月荳腐司王銀泉在本城豫園百靈廳茶肆中戳斃同業張阿金卽長脚阿金一案經上海縣將王訊實收禁前日批差解府過堂然後解司定案 
[車夫行騙]  
　　車夫某甲偵知四明公所左近某姓在西門外繅絲棧爲買辦欲置包車一輛遂乘機進言稱有友人之車思欲售脫其價只須五六元某聞其廉也意甚得隨謂須將車拉來一看以便成交甲極言車輛尙新惟成交後須用我爲車夫某允之詎甲所言實係空中樓閣見某應允卽至附近某車行擇賃一車講定每日繳還車租若干文車行主不知其計卽將車交甲拉至某姓家請看言定價洋五元後甲得資隨手用去未免拖欠租車錢車行主遂將車收回甲無以對人隱匿不知去向某失車後憶及車夫曾言住在某車行隨至車行詢問人已不見車却在行認係已物卽欲拉回兩下紛爭同向捕房涉訟解訊之後王司馬着將車夫尋到再核此日前事也車行主以受虧不起復於昨日向某饒舌再爲鳴捕復入捕房捕頭仍着找尋車夫不知如何了結也 
[上海四馬路高易籌賑公]  
　　昨接奉江安糧道憲馬大人惠賜鈞函并專差帶來第四次賑銀四百八十兩三錢六分續奉到四川川北道憲黄大人由百川通號匯到吳容普太守經募賑銀五十兩除匯費短平外核伸規元四十九兩九錢五分均照拜領望雲叩謝又陳養臣先生惠臨敝所擲還萬家生佛康字册兩扣内書瓢城敦厚堂助洋百元安定堂五十元培德堂四十三元三槐堂度亡保安等念九元共捐集洋二百念二元又浙江蕃署帳房寄來許七張先生募寍郡陳企南善士捐洋四十元又全盛信局交到屠甸鎭無名店節省小菜助洋二十元均經照收分别填掣收條奉繳諸君子軫念鴻嗷憫飢溺之待拯集來狐腋結福善之良緣其好生之德誠足上逹蒼穹福祿咸臻允符私頌彚登報　 
簡藉表謝忱[  李朝覲秋坪氏頓首敬誌]  
[蔣君霞生畫蘭爲贈賦此報之錄博方家一粲]  
　　畫裏花成眼裏秋江臬解珮慨前游尋常蕭艾相思意都被先生一筆勾意琴室主未是草 
[月夜偕草草寄廬主人訪陳金玉詞史於北里妝樓當邀贈句藉當束修遜謝之餘依韻疊和]  
　　素質分明嫓素秋慣將白眼藐時流珠聨璧合眞難事誰爲佳人作蹇修我漸姓字說千秋卿是章台第一流佳茗盈甌書滿架妝樓小坐亦前修[  倉山舊主醉艸]  
[意琴室主將作閩游賦詩留别依韵率和卽乞正之]  
　　驪歌遽唱動人憂從此相思滿翠樓所至能教聲價重其才足稿使姓名留吟情忽寄榕城遠别恨剛逢桂窟秋手握生花一枝筆定知不負此清游[  倉山舊主未是]  
[懴情近赴蘇臺意琴又有八閩之游别緒交縈賦此自遣卽用意琴留别諸同人韻]  
　　更無樂地可埋憂惜别同登海上樓離緒空尋鸚鵡訴輕裝誰遣鷓鴣留便教此去花如錦只恐重逢鬢已秋安得擺除覊絆苦天涯地角一同游此行尙抱采薪憂風露中宵莫倚樓憶我定應勞鶴望别君悔未折繻留宛臺麋蹟眞成夢廢苑蟬聲又報秋宦海有垠情海闊錦衣休戀少年游感時空作札人憂籌筆誰尋古驛樓雲罨荒江波尙惡沙沈折戟恨長留卽今舞燕歌鶯地猶話彎弓擐甲秋憑仗書生贊戎幄莫貪花月恣清游幽蘭奏罷只端憂身世危於百尺樓鳳笯鸞囚終抑鬱桐清蘭瘦悮句留何堪别浦歌驪日正是空江唳鴈秋撫事傷離復何益狂歌且作醉鄕游申左夢畹生稿時丁亥新秋二十五日 
 
 

Page 4

 
 
[奉和小樓主人詠詩酒韵錄請削正]  
　　胸懷磊落騁雄詞世事何妨路帶痴領袖詩壇崇夙望頭銜酒國話當時生花不羡文通筆邀月同傾太白巵自是箇中眞樂處此情那許外人知[  養蓀周麟瑞未定草]  
[壽王鞠亭大令五十卽用小樓主人韻]  
　　别無爲壽只新詞總是書生積習痴愧我未酬經世志羡君正在服官時南山頌晉人添算北海筵開酒滿巵今夜淋漓須暢飲座中難得盡相知 
[浙省撫轅抄] [  周麟瑞養蓀甫初稿]  
　　七月十七日嚴州府惠交卸回省禀到平湖縣典史王樹勳禀辭赴任試用從九品蔣朝琦由京驗看來省禀到○二十八日台灣催餉委員候補巡檢吳守植奉爵撫憲委來浙催餉禀到叩見○十九日秦耀奎由紹差人來省禀銷帮辦紹属順直賑捐差歐陽治禀知厘捐局委百官厘局差叩謝○二十日候補府彭祖潤禀知釐捐局飭知留辦温處鹽局專丁來省禀謝平湖縣吳禀知奉藩司飭知赴任禀見叩謝畢詒策禀知解餉赴都潘駿禀知釐捐局委烏程釐局差叩謝請補平陽縣丞候瑶琨禀謝飭知請補 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[聞所未聞]  
　　本月二十日夜十點鐘五分時䢴上居民正在竹榻延凉豆棚閒話忽聞空際𥰡𥰡有聲由東南而至西北初疑爲雨師將至箕伯爲之先聲及舉首仰觀則氣爽天高星稀月朗毫無纎雲大異之聲亦慚大靜聽之嗚嗚然颸𩗪然有如翠竹萬竿風弄葉響旣又雜以轤轆聲彷彿礱坊中石磨數百面同聲旋轉有用測遠　窺之毫無听覩直至十一點半鐘始漸息於是街談巷議咸詫爲聞所未聞猜測紛紛有謂長空過水者過虫者翌早又有農叟語人曰或是過稻蓋人家氣運將衰所積之稻卽潛行飛至興旺人家鄕中嘗有之然亦揣度之詞且又近於荒誕終不知是何朕兆也 
[集句弔花湘雲詞史錄呈夢畹生大吟壇政之]  
　　宛轉峨眉能幾時劉希夷傾城消息杳無期韓偓花開花謝長如此羅隱春去春來那得知孟郊玉佩定摧紅粉色李羣玉綵幡新剪緑楊絲韋莊自從身與滄浪别吳融路遠迢迢遺問誰張氏雲溪愛蘭居士稿於吟香館 
[弔花湘雲詞史次倉山舊主原韵請高昌寒食生夢畹生政]  
　　一現眞成頃刻花花開花謝感韶華悼吟湘管和愁寫豔憶雲鬟側帽斜黄土草生新鬼塚紅樓月冷美人家多情公子情何已應悔當初一念差[  海昌太憨生揮涙草]  
[西園卽景錄請桂笙夢畹教政友梅紹紜賜和]  
　　園傍申江第六泉樓臺高聳挿雲天霧籠屋角花陰濕風定波心樹影圓公子銀鞍垂柳外美人紈扇曲樣邊夕陽西墜尋歸路古寺鐘聲隔暮烟[  海昌太憨生閏夏]  
[奉和綺禪盆主陳瀛伯兄寄懷原韻錄請高昌寒食生夢畹生政並乞綺禪賜題湖海記遊草章臺記艷草]  
　　八年重到廣陵遊剩有長江天際流明月二分橋廿四新悉詩句佩囊收聲聲啼鳥聽催歸無那關山鴈飛萍跡未從沙羡過空教夢繞綺禪扉新詞高唱望江南李賀三篇唾地三脫稿還將螢苑寄開封恍雅人談襟懷跌宕斗跨天彩筆淋漓蜀錦箋羡煞陳平風格好騷壇健將玉堂仙海昌太憨生徐慶齡稿於萬壽司署 
[意琴室主有八閩之遊余亦有事三吳謹次留别源韻錄請郢政]  
　　臨岐分袂兩無憂豪氣高吞百尺樓大地名山供嘯傲春江風月小勾留豐城劍氣光騰漢水驛蓼花咏早秋此去前程各努力吳雲閩樹怏遨遊[  徐園百花祠香尉懴情倚裝草]  
[送香尉之蘇州卽請意琴桂笙棣華大詞長同政]  
　　難得相逢一舉觴無端几席感河梁清才合署神仙尉末座欣隨翰墨塲吳市　　詩世界長安裘馬俠心腸布帆同挂秋風裏君往蘇州我往杭[  綺禪庵主拜艸]  
[呈懴情侍者四首]  
　　送君滄海上離思水悠悠客底難爲别分襟况值秋道貴黄金賤近今交際無卅年名未逹我愧管夷吾芝蘭存氣味金石見精神别路渺無際歧途大有人携手上河梁箴言兩勿忘病軀同愛惜大氣異炎凉○次擅夢生留别元韻卽以贈行送客天涯正早秋　歌聲逐大江流填胸何止别離恨回首不堪京洛游且以馬蹄喻莊子漫將雞助問楊修高堂我隔最昏久歸省君先慰白頭意琴室主初草别情調寄惜分飛有序素蕤閣主脫籍日同人適夜宴又一村酒罷余與高昌寒食生密擬别情離緒二題約分倚兩詞誌感君離緒一解應聲立成余之别情久無着落今且行矣挑燈聽雨惆悵詞論雖鑿空事則紀實也同心人固亦風雅者也肯於添香鬥茗時爲素心 
[人一誦之否]  
　　纔得逢春春又暮枕繁華夢悟花落紛數杜鵑不住催春去未許重尋桃渡腸斷蕭郎陌路采艾詩空賦天涯飛絮知何處[  意琴寄聲]  
意琴室主將游閩中賦詩留别時余適由楚抵申知已之感久溢于言詞别離之情頓縈乎朝暮未知後會於何地相見時難别亦難思之 
[帳然中宵不寐寄感横生搦管拂素率成四律籍存鴻雪聊當驪歌質之詞壇尙希郢政]  
　　忘後樂與先憂壯志豪於百尺樓西粤雙魚鄕思遠南天一鶴旅情留雲烟歇浦迷離楓荻潯陽冷落秋非是王孫歸未得爲酬素抱賦遨游借酒澆愁花解憂婆娑風景豔瓊樓兩行紅粉清歌度一曲黄河韻事留昻首奇馳天外想隨身香挹中秋相離珍重重相見記取長安走馬游會難别易寸心憂琴思和烟冷畫樓花月吟身參覺悟湖山我輩愛句留琴尊落落三生契風雨蕭蕭四壁秋此去榕城看槖筆海天如鏡羡清游一幅新詩百　憂元龍憔悴怕登樓言歡宛爾芝蘭洽小住同教萍絮留長嘯劇憐春是夢苦吟容易氣成秋遥知閩海風光勝别後吟筒當臥游丁亥孟秋綺禪盆主燈下禍 
[送意琴室主八閩之行謹次留别原均奉塵吟壇點定]  
　　要將孤笑發羣不盡蒼茫獨倚樓並世才名誰上下百年勝地幾句留瀛懦雪爪成陳跡閩海雲帆掛秋素我隨欲君吟嘯去故鄕大好恣清遊 
[送意琴室主遊閩卽次留别原韻錄塵粲正] [  丁亥七日下浣朶紅仙侣]  
　　人生何處足消憂半在歌樓半酒樓勝地祇應才子住新詩多爲美留桂林文采空時彦榕嶠風光入素秋話别臨歧無所贈江南春早盼重遊[  孄簃拜稿]  
[昨閱報章見意室主欲赴閩中賦詩留别率成二律勉次原韵錄請高昌寒食生大吟壇點鐵]  
　　花天酒地樂無憂豪氣高於百尺樓名士心雄甘閱歴美人情重願勾留郵亭話别三更月祖帳筵開七月秋此去閩中數千何時滬北續前游慨念災區抱隱憂山左奇荒聞君嘗以書畫助賑無聊客裏倚高樓自慚落拓功名誤却羡慈悲姓氏留黄歇浦濵縈别夢翠屏山下納凉秋鯫生恨寄人籬下未得追隨快一遊[  烏溪評花生就正草]  
[久不見太憨生詩以代柬錄請桂笙詞丈哂正]  
　　一别於今已一年相思兩地料相牽揚州月冷三更夢歇浦風清七月天案牘公餘宜發憤烟花酒後莫流連光陰休把蹉跎過努力前程怏看鞭[  烏溪　花生稿於春申草堂]  
[和意琴室主素蕤閣感舊元韵用以爲慰]  
　　痴情未免太傷春料得青衫涙點新寄語使君莫惆帳買花人豈護花人溢浦舊遊生未是草 
[贈夢畹生]  
　　夙仰鴻才著慇勤志未酬文章驚薄海姓氏震瀛洲筆陣超羣侣詞壇第一流關山勞夢想何日識荆州丁亥秋七月霅溪東閣隱士稿 
[昨讀擅夢生秋宵客感大箸用予夏夜偶感均敬和一章錄呈點鐵并請夢畹琴懴情同政]  
　　嫩涼客館漏迢迢銀漢　聲夜色饒幾度停琴延皓月誰家擫笛倚良宵愁　紛似絲難理歸夢酣於酒　消徹夜丁東聲不絶惱他簷鐸太無聊東武惜紅生稿子侍梅閣 
[懴情侍者之吳門詩以送别錄呈點鐵并請高昌寒食生綺菴主意琴室主同政]  
　　同是他鄕客臨歧各黯然忘形隣爾我握手話纒緜别夢蘇臺月離悉歇浦烟炎凉天　測珍重到吟肩判袂旗亭畔離懷忽觸余契因文字重情况弟昆如山水饒游興眠餐愼客居感時兼惜别顧影獨躊躇 
[偕廬山舊隱仿王黛雲詞史口占二絶錄請夢畹生賜刊]  
　　嬝娜姿容淺淡粧雛齡豔幟早高張花前偶詢芳年幾笑指金釵十二行身軀纎　性聰明一曲琵琶百囀鶯寄語東風好調護小嬌生亦可憐生[  花叢倦蝶草]  
[奉題種榆山醫論]  
　　詩筆屠龍手騷壇屈指推金針能度世玉篋更探奇治國稱良相回生卽善醫岐黄參要術名論一編垂肘後方無數論功貴十全折肱神術著苦口素緘傳丹竈求仙藥青囊得秘詮活　人心早具橘井挹香泉雲間子韶甫湯　德未定草 
[秋夜同驪睡軒主納凉閒話齒及鴛鴦舍人吳門旅况不禁余亦有感口占一律錄呈桂丈教正]  
　　雨餘暑退夜窗凉客褁清譚興味長露浸階前吟蟋蟀月明江上夢鴛鴦謂鴛鴦舍人一般身世飄萍感萬古秋心落葉傷爲念大涯同裯者也應風味憶蒓鄕西湖花隱待正草 
[送意琴室主之閩卽次留别元均錄請桂丈並諸大吟壇同粲正]  
君去閩中且解憂一言贈别話　樓豪情　爲烟花减偉績從柱石留愁悶安排消濁酒眠餐珍重愼深秋此行正好舒懷抱不是莊生汗漫遊白露前一日西湖花隱次山楊槐卿拜手呈草 
[寄懷西湖花隱卽訂交]  
　　雅愛子雲才詞章不染埃當門羞布豉入座快聞雷筆掃千軍易胸羅萬卷該重陽花放日載酒問奇來烏溪石振聲友梅弟就正艸 
[西湖花隱以詩見贈敬次元韻奉酬錄呈粲可并請夢畹生郢政]  
　　愛看江山不問名三年海國客心清束敢詡同圭璧過眼無多愧鑑衡如此冰壺隨地潔最難秋月異鄕明天涯知己心心印何日相逢一葢傾[  南湘拾翠游人拜稿]  
 
 

Page 12

 
 
[上海四馬路文報局内恊賑公所經收賑捐七月下旬清單]  
　　廿一日急單漢口華記洋行吳朗册先生　嚴昌德豐永大德順和公益祥興同興德恆聚昌永福行愼戎福正大源姚福德慶祥生茂義泰德泰第長泰合泰逢源正順興永盛恆永大行永元吉臣協成德興慶永祥寳源長華記延陵氏正六元同愼祥德盛祥源祥合記福泰恆昌源記和泰洪興如春葆和祥永福泰和祥恊和祥同泰厚祥和裕志大恆同興德同興和以上五十戶各一元○康册無錫知仁寳庄交來金遺裘翼經大居士洋三十元○救災免災單浙　心誠氏十元○又單常熟徐朗岩先生募張含秀金繼阜金叔金王金氏四　各一元完願人二元王希賢王萼生王述甫萬潘氏金葛氏王徐氏王仲逹金妙珍八戶各五角信女一百○又單安慶省楚北熊公舘募各戶洋二元○夏門濟善社賑公所續文第十一批賑欵規元六十九兩錢五分銅洋二元細戶另登報章○電總局收支所交來貽範堂　氏願求産婦平安并公莊速愈十元蘇垣李善士銅洋三元○湖北方子厚先生交來沈隷萼堂爲沈養和頸上疱　求速愈并祈易養易大洋四元○奪雲堂高許頭求三字病愈四元○作善降祥册申北銀象港玉先生交來小齋主人募陸江左周妙生周關德叚和尙吳寳耕奚炳華楊普三史貴全小齋主人九戶各一角陽楊氏五角張望山楊沈氏二戶各二角又交薇園主人募平安氏有廿無力薇　主人無力氏四戶各二角不書名王楊氏有心無力無名氏廿劬氏東求氏不留名沛國朱力不足周楊氏朱王氏周王氏王吳氏七十老人十四戶各一角○又册寗紹台道署錢席募蕺梅氏一元張大連劉印宏守拙子三戶各二百文世祿子素愚子三徑堂蔣三戶各一百文敦陸安一旦九十文實收洋二元○又册　茂公記一元鼎記銅洋三元○又册注詩甫先生募黄氣芳四角吳子盤吳尙賢二戶各三角汪詩甫一元○本日共收英洋一百廿九元規元六十九兩五錢五分銅洋八元錢一百文 
[上海四馬路文報局内協賑公所經收厦門齊社恊賑公所細戶清單]  
　　另登第十一批賑慶欵萱堂助洋三十元平重廿一兩七錢内銅洋二員泉郡古香軒陳二十員平重十三兩五錢九分郡樸齋陳十員平重六兩八錢泉溜澳陳那仁十員平重七兩二錢五分泉郡新市曾則壽三員平重二兩一錢七分五厘臬郡隱名氏七員　重五兩一錢一分泉郡無力氏一員平重七錢三分力不從心人助金番一枝兌換洋二十員平重十四兩五錢四分共合洋九十九員平重錢十兩另五錢三分五厘扣除票水九錢八分五厘實收規員六十九兩五錢五分又銅洋二員於七月廿一日收到合　聲明 
[上海三馬路與昌恊賑公所陳竹坪經收山東直隷賑捐七月十三日第七百四十五次清單]  
　　靈字册功字第五百廿二號江寗昭記萃記二戶均求諸事順遂各洋二元美記洋一元南枝書屋銅洋一元愚記求身體康健求則得齋二戶各銀二兩陳記求身體安泰銀七錢省過齋錢四百四十文又香願樊承志各錢二百孫汝南周各一百以上十二戶共洋六元銅洋一元銀二兩七錢申批見規銀一兩八錢三分七厘由通順局來○又册要字七百八十四號漂　蘐蔭堂洋二元由寳順局來○又册過字二百八十四號江西涵青居士助九三七平銀四兩申批見規銀四兩一錢八分四厘由乾昌局來○又册莫字第一號顧藴　洋六角徐曹焜洋五角分緣居張蘭初童漢漳曹永生平原氏五戶各洋二角懷德堂陳雲楣各洋一角以上九戶　洋二元三角○又册錯字四百五十七號烏鎭南栅惟心氏洋一元又募勉力子生記無名氏三戶各洋一元無名氏銅洋三元以上五戶共洋四元銅洋三元○又册成字二百九十六號蔡鈺堂鞍南山樵二戶各洋五角雲閣居士洋四角招弟巾幗氏各洋三角鏡記好好先生不名姓留餘草堂淮南子五戶各洋二角以上十戶　洋三元○又册要字七百九十二號漂陽謝許氏洋一元謝叔樓洋七角仲樓宋申耕任子安周順慶同盛和號同益昌號謝門酈氏六戶各洋五角夏松蘭桑子鑑湯錦瑗三戶各洋三角　金桂謝長生各洋一角以上十四戶共洋六元○晋甡莊交來阜東水市爲儏黻患病全愈兼求合家平安洋五十元陳笠菴先生畫潤移助洋五角乾元押鋪銅洋一元○高郵福興潤局來西園主人求秋季一家平安洋五元　石吳講泉先生續寄來屺懷氏洋四元嘉興黄垚夫先生交來陳少山爲母外症速愈洋二元○本日共收英洋七十八元規銀七兩另三分一厘銅洋五元小洋五角合併聲明 
 
 
