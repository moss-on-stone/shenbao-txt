# 1911 - 167 - 4913782

 

Page 1

 
 
   
 
 

Page 2

 
 
H>第一張第二版 
上諭 
[五月二十五日内閣奉]  
　　上諭江蘇督練公所參議官步隊副參領艾忠琦著派充陸軍第二十三協統領官並賞給陸軍協都統銜欽此監國攝政王鈐章奕劻那桐徐世昌廕昌署名 
　　二十五日召見内閣總協理大臣于式枚鄭孝胥 
論說 
[賀英皇加冕辭（梁）]  
　　本日爲英國皇帝喬治第五加冕之期。滬上各紳商。莫不歡欣鼓舞。共申慶祝記者不敏。竊願進一辭焉。 
　　我國之與外國通商也。以英爲最早。雖前乎英國者。尚有葡萄牙西班牙荷蘭各商人。自前明以迄本朝之初。巳見其跡。顧皆私人之貿易。非國際貿易也。國際貿易。實始於英。以故吾民與英人之感情爲獨厚。從前文化閉塞時代。庸有少數愚民。好爲排外仇敎之舉。近十年來。因交通逐漸發達。文化所輸浸有普及之勢。於是人人咸知守其國民外交之敬禮。中外意見。遂漸即於融和。試觀數年來。各省閙敎之事。幾於泯絶。吾報館亦罕見有些等不幸之記載。斯亦足爲中英國民親善之徵矣。 
　　抑吾國民與英之親善。不僅關於貿易之早。及傳敎士之多。亦兩國之國性使然也。何以言之。吾國夙爲東亞一大帝國。有文明之歷史巳四千年矣。從前東侵西討。廣有殖民地於領域之外者。幾視爲尋常之武功。以是吾國民之眼光常高。而其氣量常大惟高與大。易流於傲慢。故從前之排外仇敎。皆傲慢之結果也。比年文化旣啟。國中士大夫。咸有世界之觀念乃漸變其傲慢之心理。知各出其知能。以與世界相握手。無所用其猜忌嫉妬。詐僞蠻强。凡此者皆大國之國性然也。此等國性。在亞洲則惟吾國有之。在歐洲則惟英國有之。蓋以英人重信直。講公道向無猜忌嫉妬詐僞蠻强之性情。故其局量大而眼光高。與欠民如出一轍。所以海通以來中英兩國國民。恒較親善。此亦不可掩之事實也。 
[英皇英后加冕圖]  
　　顧今之世界。亦甚危險矣。弭兵之議旣無望於百年之間。國民生計之困又爲列强所同病。以中英兩國國性之相類。苟能自今益加親善。則政治 
 
 
 

Page 3

 
 
上聯合之利益。姑且不論。卽以商業上聯合而論。以中英兩國之商民。彼此均富有商業上之經騐及知識。益以吾國天産物之富原料之多。彼此苟互相提携。則兩國所收之利益大矣。以英人在我國商業之廣。銷售之多。倘吾國有自亂其平和。或爲他人所亂者。英人必首受其害。世界商業之大。以英爲中心。英之商業。又以東亞爲中心。然則英人之望我國平和。宜其視他國爲倍摯。此又捨國性相類之說。第利害關係以爲言。益足以騐中英兩國親善之易也。 
　　今英皇喬治爲前皇愛德華之子雖卽位未久。不知其將來政治上之手腕如何。然彼愛德華者。非所稱爲世界和平之主乎。愛德華在位十年中。對於與國夙敦睦誼。守和平則今皇喬治。必能遵守其先皇之遺訓。以和平之政策。維持世界人類之幸福。是可劵矣。吾儕國民。旣與英人有易於親善之機會。而英人尊重邦交亦必能掃其一切困難之交涉。爲歐亞握手之大觀。則值兹世界和平天使加冕之日。吾儕豈特爲。英皇賀。且以自賀更爲世界賀矣。 
[中國赴英賀禮專使振貝子]  
譯件 
[英皇加冕之禮式]  
　　英國君主加冕之禮六百年來幾無異同自維廉勞蠻以來幾無不以韋斯脫明斯脫大敎堂爲行禮之地此次喬治第五亦在該堂行禮故將仍跪於祖宗所跪祭壇之前坐於祖宗所坐寳座之上視同式之典禮聽同式之視文入堂觀禮者豫料可有八千餘人其行禮地係在堂之中央於樂歌隊與聖殿之中間圈圍一地四圍列座數排專供貴族及貴族夫人並有應坐資格之員坐而觀禮其椅照一千才百零二年前皇加冕成例准坐者出資購歸以爲紀念品圍之中央設高臺以對巍巍之祭壇置英皇及英后之寳座二事地鋪深藍色之華氈英皇英后卽於臺上行加冕塗油禮其所以須塗油者因本宗敎之禮爲聖俗之分别也故英皇所衣禮肥與敎士所衣之袈裟略同特名稱異耳塗油之禮國人亦知其無謂然以習俗如此不敢遽易其行禮約需數小時始巳所衣禮服甚重而御冕之重又非尋常冠冕可比届時雖有貴員一人爲皇支肘然手持御笏恭立多時其爲勞亦甚矣行禮旣畢堂内電燈大放光明皇與皇后戴冕立於國民之前於是鐘聲炮聲同時並作皇與皇后緩步出堂登車回宫成千累萬之國民高呼萬歲聲傾山岳所過一路多有搭臺以賣座者其在敎堂入口之一臺每座售英金二十五磅至三十磅有奇 
專專 
[電一（北京）]  
　　盛宣懷特赴内閣懇發嚴令懲辦爲首抵抗路事之人徐協理謂時事孔亟設粤川湘鄂四省激成意外之變牽動内外政事必至糜爛公能妥定善策無不可行否則總須主持和平以收拾人心爲最要 
[電二（北京）]  
　　内閣通電各省督撫慎防匪徒煽感抵制大清交通兩銀行票幣如有謡言從嚴查辦 
[電三（北京）]  
　　駐日欽使電奏日俄恊約成立後確主和平偵無侵據之謀留學界風潮亦息 
[電四（北京）]  
　　豫撫電奏鹽政關係重要津引收歸官辦影響及豫請飭鹽政處速籌維持轉圜之策 
[電五（北京）]  
　　盛宫保奏劉安溥報效鉅款請以道員獎勵奉旨照准 
[電六（南昌）]  
　　贛撫飭於六月初一日裁撤南昌建昌同知二缺南昌南康廣信撫州吉安饒州通判六缺佐雜除分防縣丞巡檢典史外全裁藩臬屬官敎職綠營亦全數裁汰 
緊要新聞一 
 
 

Page 4

 
 
[江北提督亦反對預算]  
　　自去年資政院議决核减預算案以來各省督撫莫不紛紛反對日前政府又接江北提督段軍門琪瑞來電謂去年資政院核减經常行政費一萬五千餘兩其中惟裁汰冗員减發薪工二項尚可勉爲其難督辦公費及測繪所活支各欵亦可照議核减其餘各項均屬關係軍政出入甚鉅若徒托空言專顧目前日後勢必窮於應付且現在離成鎮期非遥設因欵項過於减少致誤成軍之期其咎誰屬務請鈞力維持大局幸甚 
[張殿撰又得親貴寗保]  
　　才難不其然乎此次張殿撰謇因赴趙次帥之聘繞道亦師極蒙名公鉅卿密保謂該殿撰學貫中西經騐尤富辦理實業成效卓然實爲近今不易得之才現蒙古實業公司尚在草創若予以特權使其經理一切必能迅奏奇国云云或謂該親貴卽發起蒙古實業公司之親王阿穆爾靈圭而外間因是遂有殿撰將簡墾務大臣之說 
[吉黑兩撫仍不准開缺]  
　　吉撫陳簡帥江撫周少帥於趙次帥未到任以前卽有奏請開缺之說均蒙電旨慰留未邀允准兹聞官塲人言陳周兩撫日前又有電致政府請代奏開缺現巳由内閣復電仍以婉詞慰留一面并電致趙次帥除飭婉勸該兩撫外且謂東三省現在時局阽危正賴督撫和衷共濟以挽大局萬不可徒存意見致誤各項要政 
[黑省鬍匪又猖獗矣]  
　　聞奉天公署昨接哈爾濱郭兼道宗熙電稱一面坡阿什河及哈埠一帶現有大宗鬍匪肆行搶刧任意滋擾而俄人藉口防範添派兵隊聲言緝捕地方甚不安靜懇酌撥陸軍兵丁迅带馳往勦捕免致釀成交涉坡屬雅布力站附近山林向歸俄巨商鴉果夫包砍並有俄人依萬萬七克者招用華人專包拉運昨有華工二十餘人赴溝拉運木柴距該站八里之遥即遇匪首孟兆奎率其黨羽三十餘人將苦工驅散槍死馬兩匹並喝令某把頭傳語俄商鴉果夫速爲捐送俄幣數千 
[大清赴英賀禮兵艦海圻號]  
 
 

Page 5

 
 
元米麵衣物若干若不允許再入山時必將人馬全行擊死云云及至陸軍聞耗往勦匪黨己越山而逃不知去向矣 
　　黑撫周中丞前以鬍匪猖獗貽害地方特派兵隊四處兜勦以期根株凈盡乃有某國人從中阻撓并私自接濟軍火以致匪勢日熾當經會同東督咨行外務部會該國駐京公使查禁現聞黑撫接到外部覆稱俟派委幹員前往調查一切証據後再行提出交涉以免失敗并聞所委者卽施丞堂云 
[華人生命不值一錢我爲四萬萬同胞一哭]  
　　本月十八日午後二時奉天小西關大街有華人乘自行車由東而西行至日商木野田服店前有日人出店向北華車躱避不及突由日人脚上軋過然并未傷破皮膚華人立即下車向日人賠罪詎日人乘勢將華人拖地肆毆復揪至店内糾衆痛擊皮開肉綻滿面血飛崗警趕至亦莫可如何嗣經五區區官趕往理論該日人仍置若罔聞并將衆人推開將受傷華人揪送領事館而去至我官府與日領作何交涉之處現尚無消息也 
　　又小西關五局地面日前有中國人某不識因何事故與日本守備隊兵口角起釁詎該日兵竟用隨身所佩槍刺將該華人刺斃當經五局報明交涉司請向日本總領事開正式交涉並詰問其起釁之理由現交涉司巳據情照會日領尚未知日領如何答復云 
　　又日前有陸軍退伍兵某來奉覔事行至西下窪西首電線桿下聞有電聲遂止步仰面視聽適有日兵查電至此疑其竊盜電線立將該退伍兵槍斃道傍旋經該處人報由五區騐明轉報交涉司向日領交涉不知如何了結 
　　又安東華商李克福爲日人租借房間追討租價致起衝突被日人推墮大江淹斃一案報經檢察廳勘騐當將該日人傳案收押擬照會日領按法核辦不意該日人先巳報知日領事竟先照會到廳要求將該日人開釋我審判廳不敢不依於是人命大案至此歸作罷論矣 
　　又安東有王某者係鳳凰城人因貧給日人傭工在七道溝車站運土爲生忽於日前爲車數不符與日人爭論致觸其怒該日人順取木棒將王某毆打頭顱受傷血流不止登時殞命該日人畏法當時逃匿嗣經王某之子赴檢察廳報案而該廳以案關交涉置之不理反令苦主自向日衙署呈報噫放棄主權輕視人民不知該衙署所管何事 
[粤省銀巿恐慌之現狀]  
　　粤省銀巿風潮巳詳前報兹悉此次風潮以官銀錢局爲最劇十六日收回毫票十四萬四千三百零五元十七日收回毫票二十二萬八千三百六十七元十八日收回毫票二十二萬四千五百七十二元大吏維持該號不遺餘力風潮急迫時特向匯豐銀行先借五百萬濟急因該行堅求由部擔負輾轉需時頃由大清銀行轉向匯豐先借五十萬又十八日收到日本台灣銀行第二期借欵二十萬又西號大慶元百川通及粤號啓昌等家各認撥二十萬十餘萬不等計連藩庫先撥三十五萬運庫先撥十三萬到局將有現欵三百餘萬十八日又由藩庫撥銀五萬兩解赴官銀錢局並提出紋銀十餘萬兩解赴造幣分廠飭令加工趕鑄雙龍毫以維巿面兹將近日維持情形彚録如左 
[警道]  
　　日來當道以官銀錢局發出銀票突來多人持票換銀絡繹不絶頗形擠擁誠恐不肖之徒乘機滋事兹由巡警道派委員八員分四班彈壓自十九日起由五點三十分鐘至九點鐘委方肇樾徐錫藩九點至十二點二十分鐘委濮鉅南劉長孝十二點二十分鐘至三點四十八分鐘委龍先璚王衡由三點四十八分鐘至七點鐘委李景濂鄒吉人并派撥巡兵多名分班一隊在相公巷口一隊在天成街口彈壓官銀錢局門首派有巡防安勇凡持票來換者務必查騐方准入内并派有穿便衣之偵探員警員則穿軍衣均有分記認識并傳知各巡局及各地方官遵照 
[藩司]  
　　陳藩因官銀錢局風潮經電飭各府縣及釐廠維持巳紀昨報兹因查各釐廠仍有勒收現銀之弊特復重申嚴令電各釐廠云通省各釐廠總分辦委員各廠卡所收釐金准商人以官銀元票到廠完納迭經電飭遵照現風聞各該廠尚有不收銀元票之事如果屬實荒謬巳極此等弊端恐係司巡勒收現銀希圖平頭餘利各總分辦委員或未盡知然究屬失於覺察現巳派員密查如確有其事定卽嚴行撤參並將該司巡從重懲辦以爲不知大體者戒凛之慎之藩印 
[南番兩縣]  
　　南海縣王番禺縣顔於十八夜二更後出示云爲嚴禁事照得本省官銀錢局行使紙幣久著信用昨因謡言蜂起紛紛到局兌現均係隨到隨兌並無阻滯乃訪聞各小錢店竟敢藉端低價從中漁利實屬有害商塲破壞圜法除派人密查究問外合行示禁爲此示諭各小錢店商人等知悉自示之後爾等毋得再行低價牟利倘敢故 
 
 

Page 6

 
 
違一經查出定卽將舖查封拘案究罰不貸聞小巿街某錢店於十七日起各銀紙一律九扣兌收其中有祗剩銀幣數元者巿物不能通行往該局兌現又人多擁擠不能向前祗得以賤價賣去昨十八日爲政界所聞巳將該店東拘案究罰矣 
[總商會]  
　　總商會通請港商維持銀巿電云官銀錢局銀紙國庫担付無倒欠理連日紛紛持票換銀過於擠擁間接兌換扣折不免無害國家徒損商民卽日七十二行及各團體集本總會議决本城大小商店一律照常通用請通佈餘信詳總商會篠 
京師近事 
　　粤省路事風潮粤督十四及十七日電均巳登載前報兹聞十六日内閣亦曾接有粤督張鳴歧來電謂粤路公司原定十五日開大會提議路事經飭警道派兵預到會塲阻止未得開議云云同時民政部亦接有粤省巡警道王秉必來電亦係報告開會未成事件亦可見政界之注意此事矣 
　　墨西哥革命黨傷害華橋數百人經駐美公使張蔭棠轉飭駐墨代辦使事沈艾孫向墨新政府交涉責令賠償旋得該政府覆電道歉並致電我外務部道歉惟賠償一事尚未着落聞外部昨接張使電告革命軍傷害華僑一案該政府巳允賠償云 
　　十五日政事堂會議某大臣提議郵政權旣於本月初一日經郵部收回所有郵政主權自應全歸中國乃郵政局總辦仍是外人名義上雖受局長之指揮實際上行政用人仍歸總辦支配是收回郵政徒有虚名應再研究方法收回實權云云慶内閣曰此事早巳辦理妥協若再要提議不是又要惹出交涉來嗎請貴大臣辦去老夫耄矣無能爲也某大臣吞聲而巳 
　　新任伊犁特軍志銳奉旨後多所要求延至日前始行請訓其所以遲遲之原因外間揣擬不一兹聞個中人云該將軍最疑慮者實有三事第一卽爲前任長庚馬亮兩將軍侵蝕富勒銘額以來公積之欵二百萬以上又官銀號及軍餉項下約三百餘萬以致伊犁財政困難百端此請部撥給鉅欵之所由來也第二則爲添練新軍問題第三則悚于薩欽使之密電報告俄人圖謀新伊情形故與政府屢次籌議預定交涉方鎮始敢就道云 
　　商部特派查辦皖礦委員魏震到皖未久即匆匆回京探得其報告大略有兩大端一查方履中任皖礦總辦六七年一事未辦所有紙片上公事謂今日發起某礦明日查勘某礦盡係紙上空言敷衍搪塞此皖人不滿意履中之一大隊因也一查履中爲銅官山礦代表進京不過月餘旅費用至七千餘金電費亦三四千金共費至一萬餘金殊屬駭人聽聞不知此帳係如何開法此皖人不信用履中之又一緣因也即此兩大端無怪辦事上財政上處處不能見信於皖人云 
　　陸軍部以西苑方面關係重要非駐重兵不足以資防衛現議請將保定第六鎮軍隊於秋操後移至南苑其駐紥南苑之第二鎮則移至西苑現西苑兵房巳委某管帶前往監督建築矣 
時評（東吳） 
[賀英皇加冕]  
　　英倫三島耳。而五大洲上。莫不有其屬地焉。今之論者。至謂日光臨照之地。莫不見有英國之國旗。此亦可以想見其盛况矣今西歷千九百十一年六月二十六號。英皇喬治第五行加冕禮各國皆遣頭等專使。赴英致賀。四方觀禮者。不下二十萬人而各屬地及各租借地。亦莫不於是日。同舉祝典。泱泱乎大風哉。豈非二十世紀第一雄國哉。 
　　上海亦租借地也。英人歡欣鼓舞極盡舖張。而我主有上海土地之華人。近年以來於國民的外交上。頗能講求。故酬酢往還備極中外一家之盛。此尤世界史上不可多得之紀念也。 
　　不寗惟通。君民之意合。故能人人敬愛其國家。尊戴其君主。以下之情通。君民之意合。故能人人敬愛其國家。尊戴其君主。以漸臻於今日之盛。今我國巳入預備立憲時代。將來人民之敬愛其國。尊戴其君。安知其不他人若乎。我竊願以此次英皇加冕之盛况。爲我中國立憲前途之左劵。則今日爲英國賀。亦未始不可爲我中國賀云。 
[論中日邦交]  
　　中日爲同洲同文之國日政府恒以兩大帝國互相提携爲言。即外交當局者。亦莫不希望兩國國交。日益睦敦。而爲東亞平和之保障。則中日國際上之感情。固亦可謂優厚者矣。 
　　今東三省日人。往往以末節細故與華人相齟齟。甚者至於動蠻斃命。此等舉動。雖明知出於少數之下等日人。然日政府苟不預謀釋嫌之方法。日領事如不料理和平之解决。則國民的。外交。勢必惡感日深。大非兩國平和之福矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[贛省裁減行政費續聞]  
　　贛省裁减行政經費勉求收支適合一節巳紀本報兹聞當日提議之案仍有數起如督練公所學務公所勸業公所均在裁併之列查督練公所現奉部頒新章定設二科二局其原有兵備處之科員委員除照新章改設外所有浮額之員即須一律裁撤以符新章其學務公所及各學堂各務長能否設法裁併由提學司自行籌畫刻日詳覆其勸業公所及各工場現准農工商部箚開飭令興辦各屬農務責成各地方官倡勸紳民竭力籌辦是該公所能否裁撤由該道自行設法籌畫刻日詳覆此外如布政公所巳據裁去委員多名撤除火食减少薪水刻下不能再行裁併察核尚屬實情查該衙門公牘較繁與各衙門不同自難一律惟現在提議將官銀號歸併大清銀行各屬批解地丁錢糧均歸銀行騐收則是該衙門廣濟庫廳無事可辦亟宜裁撤又提法司衙門現在高等審判業巳次第成立該衙門公事比前較少亦應設法裁併由該司自行籌辦詳覆又自治籌辦處及地方自治研究所現巳畢業無事可辦亦亟宜一併裁撤巳由贛撫分飭實行矣 
[贛撫電告全省烟禁情形]  
　　贛省籌辦禁烟禁種及吸食人數成績情形昨經馮中丞電覆外務部云北京外務部鈞鑒洪前奉魚電以海牙禁煙會展期飭將禁烟成績按照前次調查各節再行查明現在栽種運售吸食减少實情電覆等因當飭禁煙公所司道切實查報據稱贛省種烟地畝上年巳報禁絶之處約居全省十分之八其間有私種之義寗宜黄南城廣昌宜春峽江弋陽廣豐安福雩都興國南康等十二州縣旣經上年嚴飭印委實力禁拔本年又特别注重派員會紳認真搜查實巳凈盡惟上年私種較多之寗都玉山永新三州縣本年又經印委查獲隨卽剗拔懲勸兼施不遺餘力確未再任收割其餘向不種烟各屬亦經一再查勘實未栽種此禁種之實情也售賣膏土行店上年查有二千一百六十二户現又陸續繳照歇業通省實存一千七百八十三户戒烟局所會社上年調查通省凡一百五十區現復增設十四區紳民合資組織未據禀報之會社尚不在内此膏土店户曁戒烟局所會社之實情也吸烟人數自開辦牌照捐後取締綦嚴上年查悉斷癮者計二萬四千三百六十四名實存吸户十二萬一千八百四十二名兹又據報續戒者二萬五千四百八十六名仍存九萬六千三百五十六名比較上年約减十成之二此禁吸之實情也除餘具表格另文咨送外謹先電聞 
[蘇撫奏准展長自治職員任期]  
　　蘇撫程德全前請展長城鎮鄉自治職員任期一片略稱議員任事必有所挾之政策卽必有所布之規畫任期過短則前議員之政策規畫未遑悉見施行瞬至改選交替之期後來者又未必步武前規故前後政策往往不能一貫其弊一選舉之時造具選舉人名册核定議員資格手續紛繁且行一次選舉即多一次訴訟紛至沓來尤有應接不暇之勢任期過短則手續愈繁其弊二手續旣繁則改選之費亦隨之加重夫自治財政所以謀地方之發達今徒以改選之故屢耗財於不生産之地所損良多其弊三非將自治議員酌予展長任期恐任事者視爲傳舍不足以紓物力而鼓人才等語現經民政部議准奏覆略云自治爲近年創舉各地方於自治事業經驗尚少倘自治職員任期過長竊恐被選各員黠者藉以盤踞懦者長此濫竽或至利未見而弊巳叢生轉失使地方分任政權本意是以定章之初幾經審慎定爲二年任期本擬將來各地方彼治事宜如果日益發達人民自治能力日益擴充再行酌量修正現在旣據該撫具陳窒碍情形自應量予變通提前酌改惟查兩級自治章程條文尚有歧異之處業由臣部逐一簽出擬俟簽註完竣併案修改查照定章奏明辦理四月二十七日奉旨依議 
[分隸二縣地方自治選舉之規定]  
　　浙撫以分隸二縣地方之自治職員前准電示業經飭知地方自治籌辦處遵照旋據該處詳稱如有分隸甲乙二縣照章核辦者當選舉府廳州縣議員時其選舉區應如何分劃仍未明瞭續禀請示當經咨部在案兹因日久未復以浙省現正籌辦廳州縣自治亟待核覆遵辦日前電告民政部敬請詳示旋得民部復電真電悉合併地方選舉辦法巳詳咨覆等語兹悉撫院於前日續准該部咨案據民治司呈准浙江巡撫咨稱轉據自治籌辦處詳分隷二縣地方選舉區如何劃定復電未能明瞭併設例向詢等因前來查分隷二縣以上地方自治職員旣經合併設置合併之境自即成爲一區該區全境如應隷於甲縣則劃爲甲縣之選舉區選舉甲縣之上級自治議員如應隷於乙縣則劃爲乙縣之選舉區選舉乙縣之上級自治議員此種辦法於學理事實兩無妨碍本部前電合併附麗即係此意至原咨稱以甲縣所屬部分歸併乙縣作爲乙縣之選舉區無此辦法等語不知劃定自治區域原則雖限於本地方固有境界而因辦事便利起見亦有以事實爲標準者譬之河流所經地方决 
 
 

Page 11

 
 
不限於一鄉一邑倘欲振興漁業等事勢不能不取河流全境劃爲一區此理無待深辯當能瞭然相應咨行貴撫希即轉飭詳繹理由遵照前電辦理增帥奉文後當卽札行自治籌辦所知照矣 
分類新聞 
政界 
[皖省預算出入表册之不符安徽]  
　　皖省宣統四年預算各屬局所廠處學堂巳於本年三月底造具表册送由清理財政局彚詳撫院咨部在案日前度支部有咨到皖謂所送預算表册查各處歲入歲出各數與巳經核减之數多有不符兹經清理財政處覆核前來所有追加之欵凡未經審定者仍應咨請查照前次核議之數量爲核算本部職在度支自應轉咨飭屬遵照辦理朱中丞准咨後巳行清理財政局分移各處查　矣 
[委員會勘漢黄交界地址漢口]  
　　漢口下游之諶家磯地方適屬夏口黄陂交界址並未確定近因辦理自治該廳縣士紳互爭巳久前由自治籌辦處飭廳丞縣令會勘亦各持意見未能解决兹鄂藩據夏口廳王丞國鐸禀會同查勘碪家磯情形繪圖呈請派員勘定界線劃歸夏口以杜交涉又據黄陂縣曹令元鼎禀諶家磯卽該縣沙套地方被夏口廳强爭情形繪具圖說臚列案據請委員勘斷各等情余方伯以各屬辦理鄉鎮自治應各按照固有區城分别調查今諶家磯因與黄夏兩屬界址毗連以致該廳縣士紳互相爭執雖經派員會勘仍難確定似此區域未分不便行政亟應再行委員前往調查明確劃分界綫特移請漢關道自治籌辦處會同遴派幹員復往會勘明定地界以息爭端 
[撙節司法經費之規畫武昌]  
　　法司馬吉樟以近日武漢各級檢察廳檢察官下鄉勘騐命案不能輕騎减從且檢騐吏警察承發吏跟役人等亦復乘坐肩輿以至每次相騐開銷公費至三十餘串實屬無欵應付自非切實改良不能以之撙節故特妥訂限制辦法以後檢察官下鄉相騐命案祗准雇用轎夫四名挑夫一名按照地方遠近切實開支至檢察吏及跟丁人等不准再行坐轎如遇因公下鄉每人日給錢六百文以爲津貼酒飯靴鞋等項費用不得再有别項開支亦不准向民間需索分文昨巳移請高等審判廳丞並札飭武漢宜沙各級檢察廳遵辦 
[三關道會訂取締小輪規則湖北]  
　　鄂督前以漢口各小輪公司往往貪載多裝冒險行駛屢在湘鄂境内失事沉溺人命財物殊屬可憫可惡特札飭江漢長沙岳常三關道會同另訂取締行輪規則以輔部章所闕漏兹該關道等會商稅務司理船廳擬定規則三十六條由漢關道主稿領銜詳請督撫兩院核示昨奉瑞制府批曰所擬取締商輪規則均屬周密妥協應准照辦仰即遵照分飭辦理一面將現有各公司小輪逐一查騐船身機件是否堅固馬力噸數若干造册詳諮立案以後仍由各該關道將各小輪往來次數裝輪若干裝貨若干按月呈報備查毋稍遲延以重航政 
外交 
[洋兵醉毆華人交涉之情形漢口]  
　　漢口華景街如壽里内法人某所開酒館日前有法美兩國兵艦上水兵因醉毆傷華人王某一案兹聞洋務公所委員吳守元剴警務長嚴令師愈於此案意欲將華景街一帶洋人所開娼寮酒館曁廣東人所開妓院（因冶遊多屬西人也）一併驅逐出境以除後患現巳禀由漢關道齊觀察照會法美兩領事索懲逞兇洋兵一面驅逐該酒館遷入租界至被傷之王某本係小貿營生刻在醫院就診並無大礙洋務公所並賞予洋兩元以資調養而示體卹 
[訂定搜查港澳入口船貨辦法廣東]  
　　張督以粤省與港澳毗連私運軍火濟匪詭謀百出現特與港澳兩督訂定辦法九條分飭各屬文武關卡遵照嚴查入口船貨（一）入口各項大小輪船（二）入口大小民船（三）出口漁船（四）出口鹽船（五）入口竹木杉排（六）凡入口各駁艇（七）進口各客商行李（八）進口各項貨物種數甚多如有成綑之烟絲海味藥材山貨及成綑之米榖絲茶棉花紙布雜貨成箱之油斤綢緞烟土書籍材料等項（九）進口各船之運物大宗凶綑官物箱件巳成棺木運送靈枢及其餘一切雜物此外包綑箱件各物上面相符裡面有無藏匿杉木件數有無弊混均須隨時詳細搜查如有疏失定將該管地方文武營弁關卡各員懲辦云 
軍界 
[沙角上游台官禀請復設廣東]  
　　沙角大角蒲洲等台帮統謝柱秋具禀李提云竊照沙角蒲洲各台爲粤東前路咽喉之地而衝要者以沙角上游段爲最現以帮統一員敎習一員駐守上游海岸蜿蜒港灣交錯每易顧此失彼非添派精幹一員協同照料不足以資臂助查沙角上游原設台官一員嗣因庫欵支絀節省糜費旋奉前督憲德將上游台官改歸沙角帮統兼充其薪水公費均皆裁汰前擬請將上游台官薪公銀兩照舊起復飭行委員到台接管似此所費無幾而照理台防似覺較易得力云 
[督練公所會議紀聞湖北]  
　　督練公所總參議張虎臣軍門日前柬請敎練處劉總辦兵備處鐵總辦參謀處吳總辦並電召各協標營管帶以上之軍官至督練公所大開會議聞其内容有三（一）爲部員來鄂檢閱之一切事宜（此事尚未議决）（二）以後無論何協標營遇有軍佐缺出均須由各營官保送陸軍學堂畢業生攷補以期與考補軍官之法相同（三）向來撤退官佐及死亡者均給恩餉三月兵士死亦同現爲節省軍餉起見一律免給 
學務 
 [P蘇城各學堂展期暑假消息蘇州 
　　學部定章暑假之期則在閏六月二十一日蘇城樊介推算本年例在六月初六而開學之期則在閏六月二十一日蘇城樊介軒學使以近日天氣尚覺温和特行牌示轅門凡省城大中小各學堂一律於六月十六日暑假開學之期遞行緩至七月初二日以順天時而重授課 
[笞責學員案審查結果江西]  
　　新建縣石令違法笞責學員龔之奇經劉寳壽聯名禀控院署一案日昨由審查科報告略云此案因司法講習所學生龔之奇在龔家祠籌欵辦學假冒地方官示諭又僞造自治研究所關防迹近詐欺諮議局據劉寳壽等呈亦有該學生心近糊塗事似　頇咎有難辭等語新建縣石令傳案申飭地方官本有干涉之責惟 
 
 

Page 12

 
 
省城各級審判廳業經開辦新建縣巳無審理司法區域界内審判廳審判之權石令遽予懲辦致侵司法權限亦有未合現查此案巳移歸審判該學生亦經公立司法講習所牌示斥退應由審判廳照案澈究按律判斷石令應如何量予薄懲之處應請出自鈞裁 
實業 
[勸業道集議整頓各府農林辦法湖北]  
　　鄂屬農林一項勸業道高松如觀察前巳札派高等農業畢業生往各屬整頓惟辦法不善於事無補昨特邀集各農林試騐塲及農業高等畢業生諸君在勸業公所會議辦法其大旨係除荆州漢陽荆門三處暫不辦理外其餘各屬每府派總理一人會商各處地方長官及紳董設立農林籌辦所以爲籌辦各縣農林勸辦所之資其籌辦期限則俟林蠶技師養成所（因地址未定故尚未招考）畢業後卽以該所畢業生接辦勸辦所之任而籌辦所機關卽行消滅云 
[張殿撰接辦四局之規畫武昌]  
　　鄂省紗布絲蔴四局由張季直殿撰接手承辦巳紀本報兹聞接收四局事宜巳與現租之應昌公司議妥而官塲一方面亦訂有合同租期爲十五年年繳官租十一萬兩所有應昌公司添招之商股四十萬兩現願附入張殿撰之大維公司者亦得同享利權聞大維公司董事劉樹森觀察巳受委託與應昌總理韋尚文盤算交代點收機件大致巳有眉目昨劉觀察特乘輪回滬至大生紗廠添辦機器另聘工師准於七月到鄂開工並聞張殿撰尚擬聯合上海化煉廠於鄂省創辦大製造廠大金工廠以興實業而闢利源 
[甬郡茶業危困之狀况浙江]  
　　寗屬茶葉向不能與外府爭衡近被申巿衰落蘇北各莊陳茶積滯以致商客裹足加以春旱夏雨頭霉産茶收成僅五六折山户窮迫人心惶惶方期洋莊起色稍冀補救詎又被洋商百計苛求箱茶須逐件開騐銷貨欲憑的保以致各客灰心紛紛止辦今歲茶業衰敗巳達極點現在每日運到寗紹兩府頭帮箱茶無端停積上棧不能出運云 
雜記 
[李令刑訊學紳之慘狀廣東]  
　　電白辦學紳士廖祺南品學素優該屬小學堂三十餘所均由個人之力提倡而成昨因警員李洪福欲將廖經手捐籌高等小學開辦費三千餘元攫爲警費廖以所捐之欵係指明辦學巳赴學司禀請在案始終不允移撥李洪福遂挾嫌架陷適是時李令立才到任未及三日與該警員舊交偏聽拘拿致被刑押是日午後一句鐘李令飭提祺南出西廳喝刑仗先祼其體平伸兩手用一棍綁住兩脚令跪又以一棍壓住脚跪兩邊用四人踐踏隨問幾句則散鞭紛下自一時至三時皮肉俱裂鮮血湧飛骨碎魂散供詞不能清晰李着差役提廖手印一裳模便算招供訊畢反廖兩手向後鎖住拖入監倉關閉四重水漿不進現高屬各界兩次電訴省台剖白被寃緣由矣 
[竊賊被鬼覊留之奇談安慶]  
　　皖省懷寗縣自審判廳成立後民刑諸事皆不過問舊有書差强半裁去致所有監獄卡房大率無人看守日前竊賊某貧不聊生無處下手於夜靜時窺卡房無人遂撬鎖入室並無長物有惟脚鐐數付因欲竊去變價以應燃眉之急及至天明未能走去經捕廳差役偵悉將該竊賊拿獲報由右堂審訊據供自入卡房竊鐐巳抱滿懷甫欲逃走忽覺屋内如人團團圍住莫知門户而出以故被拿到案當經陳捕廳責懲嚴責釋放云 
[情夫割臂醫妻之末路湖北]  
　　蔣鴻鈞之兼祧妻彭氏日前赴警務公所喊控蔣鴻鈞誘拐姦佔又復勒逼爲娼拐賣伊女各節經黄觀察研訊明白移請審判廳定辦高等廳民庭何庭長齊集兩造研訊確實蔣姓本清白良家彭氏確係流娼於光緒三十四年在斗級營東升棧姘識蔣卽帶回沔陽爲妻兹因蔣家中落彭欲下堂求去故揑控以姦拐各情惟蔣旣無媒證又無婚書應卽斷離並力勸清白書香家不應娶此娼婦蔣反不悟哭請斷給領婦並謂渠染病時余曾割臂肉醫治言際卽解衣呈騐挖割痕庭長當大笑曰爾可謂深於情者惟爾肉竟割於流娼吃爾豈不是王八蛋麽當命將兩造帶下聽候於三日内判决矣 
外史 
[英國新皇喬治第五事略]  
　　新皇喬治第五。前皇愛德華之次子也。以一八六五年六月三號。生於瑪爾巴洛宫。年十二。從其故兄克蘭倫斯公爵入海軍。充見習生。居　習艦伯列顛里亞號。實地練習者垂兩年。旣而復與兄乘培郤脫號軍艦。周游世界。歷三年之久。上海亦爲其游地之一焉。一八八三年。充坎拿大海軍士官候補生。未幾調赴北美。一八八五年。授職海軍少佐。一八九十年。任砲艇塞納虚號管帶。一八九一年。擢陞司令官。一八九二年。兄克蘭倫斯公爵卒。以長應繼爲太子。嗣於上議院。居約克公爵位。是年海軍大操。爲米蘭泊斯號戰艦之司令官。一八九三年。與維多里亞曼麗郡主結婚於聖乾母斯皇家敎堂。一九零一年。擢陞海軍少將。帮帶皇家水師。女皇維多里亞薨。襲父康華爾公爵號。是年三月十六號。率妃乘哇斐亞戰艦赴澳。舉行國會開幕禮。繼乃遍游各殖民地。十一月九號。慶祝萬壽之日。晉封爲韋爾斯親王。兼得哲斯脫伯爵號。倫敦會社。因太子游歷勵地。妥泰回國。特於基爾特會堂置酒爲賀。太子即席發論。名言卓絶。聞者稱善。一九零二年六月。授大將職一九零五年八月。偕后游印。所遇多得意之舉。旋於十二月七號。接見西藏班禪喇嘛。乃以一九零六年五月八號。歸抵英倫。倫敦會社。復欵宴於基爾特會堂太子　論及政府治印政策。曰吾人對於印度。設加以寛大之惠。則可更易收效。是年十一月杪。赴利　浦行棉花會社開幕禮。一九零七年四月二十三號。率妃曼麗赴格拉斯戈行大學新校舍竣功禮。越二日太子妃之克萊特班克行洛斯珊新船塢落成禮。是年太子及妃恆以公事出臨。而所爲多社會粉飾之務。一九零八年六月。偕妃游於康萊爾。一九十年五月九號繼前皇愛德登祚稱皇。爰於一九十一年六月二十二號行加冕禮 
雜錄 
[肅順軼事]  
　　肅順柄政時。待各署司官。呲睢　戾。如奴隷然。然惟待旗員則然。待漢員則極其謙恭。嘗謂人曰。咱們旗人渾蛋多。懂得什麽。漢人是得罪不得的。他那枝　利害得狠。故其受賄亦只受旗人。不受漢人也。漢人中有才學學者必維而致之。或爲羽翼。或爲心腹。如匡鶴泉源。陳子鶴孚恩。及高碧湄心　。皆素所心折者。府中賓僚。半皆江浙名士。高碧湄時以會試在京。主肅第。庚申。高中進士。肅意欲畀以狀頭。故是科殿試。日未下舂。即撤卷無數。肅爲監試大臣。親自巡塲。見有書法佳者。尤忌之。必早撤。乃不過申正忽見一人交卷。肅閱之。通體七開半。無一補釘。字亦整齊。心恨之即隨手插入靴桶中。逮散塲。匆匆回宅。脫靴始憶此卷未交送讀卷處。次日黎明。肅即遣人飛馬送往。而讀卷大臣巳齊集矣。見肅送卷來。皆疑爲肅所注意者。展視通卷。無一破體字雖不佳。尚整齊。即疊置一甲第一名。而進呈焉。上閱畢。亦未更動。及拆封。乃鍾駿聲也。翌日。肅與讀卷大臣語其故。始知其誤。肅歉曰。命也。命也。而高心夔則二甲矣。逮朝考試律又出韻。抑置四等。罰停一科。肅大捥惜故高有自嘲詩云。平生雙四等。該死十三元。盖高於舉人覆試時。亦以四等罰停會試一科。皆十三元韻也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[鄂督對於信義銀行案之憤言]  
　　商務總會爲信義銀行案禀奉鄂督瑞制軍於五月十八日批示云來禀閱悉上海信義銀行所欠存墊各欵本毋庸鄂省過問本督院特因此案久懸未結難得陳守昌年熱心慷慨出爲排解故飭令自行赴滬與存墊户熟商辦法無非無息事寗人了此積案起見今墊户堅持意見不少通融則巳無可調停自應飭陳守遵照前批即日返鄂先了武漢債項將來滬鎮存墊如何了結固不必本督院越俎代謀也希卽轉致陳守遵照此繳 
[英皇加冕之大慶典]  
　　今日爲英皇喬治第五加冕之期滬上中外官塲均須赴英領事署道賀故會審公堂停理讞政一天並由寳讞員於昨日派差張福等分往英租界大馬路一帶傳諭華商各舖户届期一律懸燈慶賀以敦睦誼 
　　英美捕房代理總巡麥君因恐觀者擁擠匪類混跡業巳傳諭各捕房捕頭於昨午二時爲始加派通班中西包探分往各要道嚴密巡查今晚各捕房捕頭均須親率探捕分叚巡邏 
　　英美電車公司除將南京路（即大馬路）一帶電桿遍紥祿竹翠柏彩牌旗　外並貼讓路臨時通告略謂自上午十一點十五分至十二點十五分鐘下午八點五十分至十點三十分鐘止凡欲乘車至卡德路靜安寺路火車站三處者均須至廣東路口登車欲至楊樹浦者須至大外橋登車過此兩時則照常通行並聞該公司現巳裝成英國各屬地風景燈車數輛入夜隨提燈會繞游英美法三租界以供衆覽 
　　自外大橋至外洋涇橋一帶及南京路等處各公會各洋行門首均綴有五彩電燈裝成皇冕或英皇喬治御名兹將各處裝飾撮錄如下英領事署前裝有皇冕皇節公家花園内外陳設一新裝有噴水池及各種燈彩花卉軍樂怡和洋行門前綴有五色電燈千盞該行面前浦江内泊有燈船一艘英大馬路口紥有牌樓一座中懸皇冕及五色英國旗　電燈保家水火險公司四圍石柱繞以五色布幔四馬路口招商局前裝有雙龍搶珠之電燈江海關匯豐銀行大英總會日本郵船會社中國通商銀行中國電報局等各家均懸皇冕寳星等電燈三馬路口義源洋行左右兩門搭有花亭兩座分置五彩綢縐紥成極大之福壽兩字居中懸有二龍戲珠青獅燈白象燈走馬燈兩亭前懸有聯額紗紗燈（額曰）弁冕羣英（又曰）冠冕堂皇（左一聯云）僑民此此地數千家大典幸逢各界懸燈伸燕賀故國重洋三萬里新猷丕煥大廷垂冕拓鴻圖（右一聯云）僑寓共騰歡火樹銀花旗　高懸榮故國友邦各修好梯山航海冕旒同仰賀新皇跑馬廳前紥有牌樓一座南京路裘天寳銀樓門首有松栢紥就之巨獅一對興益公司玻璃窓内供設英皇及后御像其餘中外各行號亦皆裝設輝煌燈旗遍綴是真海上數十年來未有之盛舉也 
[拿獲大帮拐匪續誌]  
　　匯山捕房中西包探查獲大邦拐匪及男女小孩十五口巳略紀昨報昨晨由探蔣榮生等將拐匪藍阿蘭王筱軒拐婦張王氏陳張氏胡張氏夏鍾氏王章氏及得賄護送該拐匪等登船之探夥周阿金王阿昌並男孩小喜仔小王根小蔡子順寳王小和尚等十四口女孩一口一併解送公共公堂先據蔣探禀稱周王兩人係某包探之夥專事得賄包庇拐匪保護登輪運往外埠販賣以致案難破獲請爲嚴究訊之王周兩人同供實係送友上船並無得賄保送拐匪之事王章氏供與獲案各人均不相識所有小孩王小和尚係氏親生乞鑒詰之藍阿蘭等男女六人同供在案男女各孩均買爲子女不敢販賣孫襄讞與英翰副領事以王章氏無干省釋並着覓保將王小和尚領回藍阿蘭王筱軒張王氏夏鍾氏胡陳氏陳張氏等男女六人分别各押一年順寳等男女十四孩并送棲流所留養候核周阿金王阿昌押候查明再核 
[覆訊葉薇生抵單紏葛案]  
　　英商羅白臣控地販葉薇生抵單不贖一案前日午後復經公共公廨寳讞員會同英副領事康君研訊原告代表律師博易上堂譯稱現在見証地保均奉傳案請爲逐一詰問所有四十餘畝之代單究係從何而來應請函致上海縣先將葉之住宅及三千四百另一號抵押地基上之房屋四十餘間將所有租户一併押遷以便原告管業訊據葉供此項房屋祗值數百元且非商人建造乞鑒並據見証章定良許閬生等將契據呈騐供稱曾爲中証惟地主現不在滬又據十二圖地保薛桂堂禀訴各情與章等所供略同中西官磋商之下判葉仍還押餘均交保候下禮拜一再行訊核 
[法界防疫醫院之成績]  
　　日前閘北天保里住户粤婦翁鄭氏忽患鼠疫遷避法界經中國防疫醫院查悉入院醫治曾誌前報兹聞該婦入院之時腋下核子墳起確係鼠疫非常危險業經該院西醫盡力施治加意看護始得起死回生現巳痊可不日卽將出院現在界内疫氣盡減無慮滋蔓亦可見該院之成績矣 
[小梁山土棍就獲]  
　　上嘉青三邑交界之諸翟鎮落鄉有小梁山土棍曹小弟倪阿連等異常兇横無所不爲今有該處鄉民張書紳投縣 
 
 

Page 19

 
 
禀控被曹等將伊子和尚擄去勒贖田大令准飭差役王鍾下鄉拘獲詎在中途被曹之羽黨多人將曹刦去該差亦被拒傷回署禀復大令大怒立卽加派差役蔡金張祥徐榮等於昨日帶回眼綫前往青嘉縣境協同該處局勇等將曹小弟拘獲解回縣署收押候訊 
[公廨押犯聚賭]  
　　公共公廨男押所押犯楊春泉俞竹亭李明春謝培卿等前晚在押所内聚賭被管所人查悉禀明寳讞員昨將楊等四人一併帶案訊據供稱所有賭具係由曹季安帶來偶然消遣以後不敢再犯寳讞員商之英副領事康君判各押捕房一禮拜期滿仍帶回公廨收押候核 
[小工聚衆爭鬥]  
　　戴楊桂葉三子葉巧生江阿六王四謝阿二李阿四祁秋廷瞿阿三楊阿喜劉三陳二邱阿牛等均在公司輪船上爲小工因爭執生意聚衆互毆被該輪用人李榮記控請水巡捕房將各人拘獲昨解公共公堂訊明判併送上海縣各押五天示儆 
[華洋人壽保險公司新聘總理]  
　　華洋人壽保險公司創立多年貿易甚盛其華總董一席本爲領袖商界之周金箴君近又聘請陸慎言君爲華總理陸君熱悉保險聲氣亦廣該公司之營業當能日見發達也城内 
[勿再欺侮]  
　　閔行黄浦司解送寡婦蔣孫氏控告夫兄蔣錦坤謀奪遺産逼回母屬一案到縣昨奉襄讞承明府升訊孫氏供氏夫錦春於今年二月十二日病故遺有二子所有遺産於光緒二十九年份邀同親族長公同分析詎夫兄錦坤覬觎遺産竟於四月廿二日乘婦人遺腹生産之時將氏之田單二紙搜去向索不還又將氏逐回母家偪令再醮並將大門釘閉不許入内婦人情極往訴親族長將栢生張杏春金明發等理勸無效故此控告詰之親族長蔣張金三人同供錦坤不應欺　覇産而蔣錦坤堅稱並無欺侮之事且兄弟素來和好弟骨未寒何忍威逼即田單亦未取過求鑒明府核供諭令蔣孫氏回家如錦坤再有欺侮禀明重究至所失之單旣稱田由自種可着族長查明果係遺失即開明號數禀請印諭並切諭蔣錦坤不准欺侮寡弟婦如違嚴辦 
[挾嫌誣控]  
　　邱阿根控堂兄邱金松聽從堪輿家張玉山挑唆毁壞墳墓等情昨由縣署帮審承明府升訊邱阿根供訴前由詰之金松供是項墳基係是巳産阿根前來借葬小的因念同族並不阻止今反誣控求究張玉山供小的並水爲邱姓看過風水惟因阿根借洋不遂挾嫌被誣明府判阿根給金松地價洋十元了案 
[勒閉行號]  
　　蘇省度支公所前派傳委員到滬會同本縣田大令調查各業牙帖現經查得三林塘磚灰行户陳馮氏無帖私開沈阿九舊帖朦混當奉大令派差提案昨經帮審承明府升訊判將陳馮氏之磚灰行立即押閉沈阿九着將舊貼繳案亦即勒令閉歇再行核辦 
[不准逾閑]  
　　一路二區昨出六言通告照錄如下照得煎腐油鍋大都越出門檻城内街道狹隘碰撞即生危險沸油燙傷堪虞行車尤多不便着各移人檻内不准逾出門限如敢故意抗違拘罰决不寛免 
[縣批六則]  
　　黄慶瀾禀批前據該職遣抱具禀先經批示嗣據萬鍾安續禀諉卸又經明晣批斥據呈所追萬厚愚虧欵旣稱就其年月總簿查出者計算是有親律帳簿可憑着即逐一簽簿呈驗以憑集訉查軋斷追免致飾詞諉卸該抱知照金小雲禀批該民人以六分之升科單而謂有地二畝四分鄭華華所控盜粮佔地顯係有固况升科單並不呈驗糧串無保圖畝分祇爲完糧之據不爲執業之憑何得隱混飭吊兩造單契糧串提集澈訊究斷圖單姑存穆松溪禀批錢志垣倒欠鉅欵復在公廨冒領拍賣貨欵洋三百餘元押追以後又在所聚賭實屬形同無賴今雖運動該職商請爲交保第伊欠姜熊氏洋欵即將轉欠該商號者劃歸該職商自行向理外尚欠一千二百數十元較欠該商號數逾一倍何能交保高錫庵禀批是項公欵涉訟三年之久本縣爲提欠户節次押比始得全本追起給領巳屬煞費經營所有息欵該商本係相信擔保之人祇可自向理討不得再請提追丁妙汀等禀批該民人等價買丁榮榮田一畝二分自丁榮榮故後其胞弟丁大行再加價至光緒二十四年立契杜絶二十九年復又加嘆如果屬實丁大行何能再向回贖雖買契加據均未檢呈無憑察核碍雖邀准抄黏不足爲憑揭還謝龔氏禀批該氏嗣子謝永福旣賣翁姓墳田復將氏夫墳地抵押立嗣如此不如其無現在氏夫墳地旣由該氏小姑李謝氏出資贖回邀同親族批明田單永遠不准抵押出賣如謝永福藉執紅契日後枝節應准隨時呈究毋庸先請備案抄黏姑附 
南巿 
[協傳被告]  
　　公共公廨讞員寳大令昨日派差持文至南巿裁判所禀稱據俄商李培狄夫赴廨呈控滬巿大碼頭恆盛鹹貨行主高福山定賆貨物延期不出以致虧損等情請爲恊探移傳高福山歸案訊理裁判員准即派探同往協傳 
[聚衆吸烟]  
　　八十四號崗　前日查知十六鋪南首電燈廠舊基空屋内有人爭閙潛往查看見有大達碼頭運泥小工多人羣聚吸烟當將烟具兩副及小工張林才莊阿二兩名拘解警法當值處訊據供稱同在工頭俞阿順處爲小工素有烟癖當奉諭飭將張暫行拘留命莊出外邀該工頭到案質訊烟具暫存 
[婦女待領]  
　　寓居甬郡之宜昌婦人張何氏隨夫張紀挈領同鄉女子蘇桂卿由甬來滬在途失散由三級巡長帶至自治公所警法當值處暫留巳紀昨報兹因該氏之夫仍無下落昨經裁判員研訊來歷氏供僑居寗波巳有數月此次隨夫來滬謀薦生意不幸在途失散蘇女供年十六歲父母俱故自幼隨張度活餘語略同判暫發著育堂留養侯張來給領 
[並不違章]  
　　石灰船公所司事胡子文昨將石灰船户金鶴山扭至裁判所指控違章私賣貨物經陳裁判集訊據豐記磚灰行主林錫允投案禀稱本行雇金之船往無錫裝貨來滬並非船户自賣該司事鹵莾扣船應請究懲陳裁判核得該公所定章專指船户自運自賣而言至於代行駁運未載章程判金交林帶出將案移送商務分會查明章程妥爲理處 
[須問棧司]  
　　協記布客周尚文昨至裁判所控稱上月間由六灶航船裝出套布三十二捆當塲由棧司陳長光雇萬裕碼頭羅間夫挑送至王大昌布號後因失去兩捆計布一百十疋立向夫頭張仁和詰問不理請爲追究陳裁判訊之張供此項布疋係囑夥計張阿龍送去由該號司囑將兩件堆在對面詰之阿龍供詞相同判二張一併交保飭周邀同王大昌棧司來案質訊 
[追還貨價]  
　　華和柴行執事吳寳安扭紹興元泰繩索店主許永森至裁判所控稱前次付給價洋四百元零四角向之購定樹柴今被吞没不交求追經陳裁判提訊許供貨在紹興因水泛漂失求鑒判交保赶緊繳還價洋 
閘北 
[曾否知情]  
　　蔡王氏同姘夫吳阿大牽引袁鶴泉之妹二姑娘至法界某客棧與陳阿二通姦一去不歸由袁控奉四路分局蕭區長提訊押追在案昨日覆訊王氏供陳阿二向來與袁交好今將袁妹拐匿婦人並不知情惟同出借庽實其有事求宥判氏遠押着袁自行尋到阿二再行究辦 
[追獲騙子]  
　　顧阿方之弟榮林與混名小外國人者於前日下午在閘北大街騙取談 
 
 

Page 20

 
 
金榮家七歲男孩祥根手上之金鎖片值洋十元由談追獲小外國人扭入四路分局押候訊辦 
[押犯圖逃]  
　　積竊徐阿根王福生因案拘押巡警總局前晚在拘留所圖逃將地板掘壞看守人查見禀明拘留課員將徐王二犯另押候辦 
英租界 
[暗差被毆]  
　　汪家龍將王桂生無端毆失由九百四十三號暗差華捕查見阻止亦被兇毆旋即扭入捕房昨解公堂訊明中西官以汪兇横可惡着押兩禮拜 
[定貨紏葛]  
　　李琢章寗敬臨因與日商李輝東定貨紏葛被控昨由公廨併傳到案判均交保候照會日領會訊 
[傳訊被告]  
　　華安保險公司控貢邦不理擔保險費又鄭幹卿控汪瑞甫欠銀案内汪學庭汪敦甫等昨日均由捕房傳至公廨判陸與兩汪分别過堂候訊 
[汽車衝撞]  
　　汽車夫張阿榮因在南京路撞壞徐正財之脚踏車被控昨經公堂傳案判張交保限十天代爲修理 
[小孩迷路]  
　　小孩王阿寳因不辨路徑由捕帶入捕房昨送公堂盤詰據供年十二歲紹興人隨同鄉人林姓學習鞋店生意孫襄讞商之英翰副領事判送棲流所留候懸牌招領 
[沿途調謔]  
　　無賴侯阿五在廣西路攔住周陳氏調戲被捕查見拘押捕房昨解公堂訊實判押兩禮拜以儆 
[並不文明]  
　　截髮西裝之粤人周紀春前日至三馬路半齋揚州酒館大嚼計算洋二元一角向索含糊大踱出門被該館夥蔣長芝扭控捕房昨解公堂請究旋又有四馬路福興客棧夥楊海榮投案附追房飯費洋二元二角訊之周供家居虹口仁智里欠洋屬實現在無洋措繳判還原告洋四元三角以便分别給領無洋改押七天 
[毆傷車夫]  
　　小車夫張順元控被毛生發毆傷右目昨由捕房將毛解廨訊明判毛交保先繳洋五元爲原告醫費如張傷勢加重仍須着保將毛交案 
[瘋婦胡閙]  
　　陳仁發之妻俞氏近患瘋病前日在新閘路一帶胡閙由捕拘送公廨昨日解訊判交其夫領回 
[追還租金]  
　　萬春槽坊主楊文修因欠英商老沙遜洋行租金被控昨由公廨傳案判楊交保限兩禮拜繳洋一百九十二元 
[何苦多事]  
　　葉長根因其姊夫陸全令與朱田華爭奪地價在公共公堂涉訟經孫襄讞訊係由葉唆使成訟判押捕房查辦在案昨奉復訊葉延律師侯魯公到堂辯護中西官以葉不應插身干涉著押滿六天後仍歸晚堂訊理 
[欠租私逃]  
　　英商新瑞和洋行控林王氏欠租私逃昨經公廨中西官傳訊判氏交保限三個月分期拔還 
[逐出復來]  
　　西裝粤人生多司與陳阿根均經公堂訊辦逐出租界有案兹又潛來由探查獲於昨日併解公堂復訊屬實判各押西牢一年期滿仍驅逐出界 
[澈究收贓]  
　　日清公司控張阿三海林成阿大郎周三余阿才張德星黄泰和等串竊舊鐵消贓於龔梅根龔朱氏夫婦及俞錢氏陳汪氏等由探一併查獲解送公堂判龔夫婦合存捕房洋二百元交保出外餘人押候查辦在案昨晨復經提訊捕房代表侃克律師並原告代表古栢律師偕七號西捕頭八百四十一號華捕等上堂証明龔等專收竊贓請爲嚴辦訊之龔亦延律師哈華托辯護寳讞員商之英領康君判龔夫婦仍存洋二百元交保餘人押候下禮拜一再行訊核 
美租界 
[縣令驗屍]  
　　粤婦染　鳳與某西人姘識住居肇成路生有一女年五齡忽於前晚發痧身死昨由捕房車送驗屍所飭地保報請上海縣田大令蒞所驗明飭婦具結棺殮 
[日人無理]  
　　日本人某甲前晚乘劉長生之人力車至密勒路南金里三百四號屋内不給車資反肆兇毆九百八十號暗差捕上前喝阻亦被毆打由捕禀報捕頭候查究辦 
[俄婦蠻横]  
　　某俄婦昨在百老匯路以洋傘柄毆擊車夫某甲傷及鼻孔流血不止甲卽投報捕房捕頭允爲查辦 
[宿妓失竊]  
　　某西人昨扭蓬路六百零九號妓女王阿寳至捕房控稱前晚住宿妓處失竊票洋二十元捕頭詢無証據斥不准理 
[船户不端]  
　　泰記洋行司事某甲昨至捕房控稱前日雇金癩頭王阿三陸洪爲張孟榮等之駁船運煤五十噸被金等盜賣六噸請究捕頭諭甲自向金等索賠 
法租界 
[抑何兇横]  
　　嚴阿本前日至葉少蘭所開之客棧内找尋妻子忽與棧主婦口角遽將所持之火油瓶擊破葉之頭額血流不止鳴捕拘入捕房解送公堂請究判嚴押捕房一月以儆兇横 
[累及夥友]  
　　土行夥鳳萬生將大興水菓行夥沈朝金扭至公廨控稱該行前日派人來購大土若干計洋三百四十二元當囑出店送去約定十四日往收價銀詎届時行巳倒閉人亦避匿故將沈尋見扭捕送究質之沈供此項大土係由股東陸姓同王姓及陳金章三人同去購買小的係是夥友並不預聞判沈交保限七天將陳金章等交案訊追 
[賠償了事]  
　　夏王氏王吳氏兩家小孩將磚塊抛碎某西人住宅玻璃窓經捕房查明屬實昨着保人一併傳至公廨請核判兩氏合賠坡璃窓洋三元七角了案 
海上閒談 
[今日上海之大熱閙]  
　　英皇加冕。各國派專使竭誠往賀。星槎絡繹。其對於交際上之感情。何其厚也。英倫三島之民。全體一致。輸忱慶祝。其對於一國君主之感情。何其摰也。 
　　旅居中國之僑民。亦莫不歡欣鼓舞。舉行祝典。其敬愛祖國之心。何其切也。他如法界等皆懸燈結綵。一律歡祝。我華界之自治公所。亦復高搭牌樓。掛燈紥彩。藉伸慶祝。其聯絡邦交之意。何其誠也。 
今日英美租界之熱閙若是。歐西士女之如水如雲。興昧固當不淺。而我中國人之摩肩擦背往來奔走者。第知鼓掌狂呼曰看燈棚。看燈棚。然亦知燈棚何自而來。且亦曾返而思我中國前次之舉行祝典。有如是之熱閙否耶。嗚呼噫嘻。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[諮議局聯合會請廢禁烟條件呈稿]  
　　爲禁烟條約妨碍甚多擬請旨飭下閣臣力主人道王義協商英使永廢此項條件俾我國得自由禁烟以去民毒而符公理呈請代奏事竊維禁烟内政也他國無可干涉之理去毒人道也全球無可違反之理我國内政不明始以燒烟之舉釀成外交問題弱我人種荼我生靈雖我國人民自甘鴆毒實亦英國不以人道主義待我中國之所致也文明進化公理日彰朝廷懸禁於上小民相約於下數年以來國民咸爭自洗滌去年資政院議决案以本年十二月爲一律禁凈之期新刑律第二十一章列載吸煙運烟種烟各罪犯查修正籌備清單内載宣統四年實行新刑律是朝廷立法行政早决定爲今年禁烟凈盡海内外人士咸舉手加額以爲中國五十年來煙毒從此可以掃除乃本年四月初十日外務部與英國公使續訂禁約條件使我國議决之政策新頒之刑律將同歸於無效在外務部再四磋商其中必有爲難情形爲國民所共諒然某等求之全國輿論禁烟前途實有莫大之妨碍按之人道主義則英使所訂此項條件尤不應有存立之期用敢不避忌諱披歷肝胆爲皇上陳之夫貿易自由萬國之公例亦通商之原則無論何種貨物斷無限年必定額輸入之理况鴉片爲各文明國所通惡我國未禁以前每年入口尚有盈絀之不同乃内地則禁烟期限實行縮短而印藥則准其定額遞减夫遞减雖爲美名而定額則巳確數始謀之不臧巳爲一般所引恨乃屈指年内禁絶之期而續訂條件仍以七年遞减爲原則仍以每年遞减五千一百箱爲原則有明訂中國每年减種當以英國每年减運之數爲比例是英國政府本旨爲賛成中國禁烟者而其結果反因定額之輸入開吸烟之源泉甚且以洋藥之居奇難保無土藥之私種此其妨碍於禁烟前途者爲何如也禁烟功令分種運吸三項近年厲行禁令首在吸而種次之然輿論所趨則咸以爲首宜禁運次宜禁種譬之荒年積榖無多倘無來源必將餓斃故一律禁運則向不種烟地方將無烟可食種烟地方禁運出口則消路頓塞不待禁種而巳相率改植此勢之固然者也續訂條件第二條印藥禁運以中國絶種爲斷第三條則又以土藥禁運爲準雖有分省辦理之名而一則曰顯有確據再則曰就地考查兩面認可若故留此猶豫期間伺土藥之缺乏以爲洋藥暢消之地者且言明廣州上海爲最後結束若故留此兩大口岸以爲暢輸之地者查英國聯合基督敎禁烟大會所刋中國實行禁烟之鐵証中國禁種巳十去八九此次實情得之中國各省旅居西人之報告計三百餘函中國禁烟之真相成效昭然正宜及時棄止前約聽我國自由禁烟而此次條件之結果旣不能同時並禁且於禁絶之後猶留此猶豫其間以爲洋藥片面之銷塲土藥可以禁絶而洋藥尚未禁運供給不絶則禁吸徒勞是其結虹與贊助中國禁烟之本旨適得其反循此而行則我國禁煙内政將以之動摇且英國派員來華應與以一切便宜而我國派員往印則仍不得干預此其防碍於禁運之主權者又何如也（未完） 
國外新聞 
[日本颶風爲灾]  
　　二十四日東京電云昨日暴風雨今日轉爲颶風東京及西部一帶風勢頗猛沿鐵路之電線均被吹斷俄國駐日大使瑪納維區君原擬今日起程回國兹因火車停開巳展期啓行 
[葡國革除君制]  
　　二十四日倫敦電云據里斯本電稱葡國議院巳宣讀訓諭革除君制騙逐白拉干柴皇族各員據華盛頓電稱美政府巳命里斯本代理公使以正式公文承認葡萄牙新政府爲共和國云 
[英國大員之新理想]  
　　二十四日倫敦電云羅斯培萊君近於宴侍海外立法員席上演說謂自信吾人必有一日爲外界壓力及其他事逼迫而成一聯合之帝國云 
[飛船家相繼殞命]  
　　二十四日倫敦電云環世界飛船賽駛大會又死競爭家一員並重傷一員（以上譯字林報） 
[英人與日本併韓之關係]  
　　二十五日倫敦電云統一黨議員洛那爾特歇伯爵米欺爾賽姆森君昨日在下議院提出關於日本併坤各問題外務部次官胡特君所言大概與日本之理論相同謂併韓之後各種條約皆宜註銷惟英國不肯放棄在韓之治外權得罪日本無過於此胡特君復約述日本關於礦務地皮稅則特許英國等語並謂吾人如一味固執則轉非佳美之政策須知日本爲我英聯盟國其待我英人極爲公平且極重友誼云 
[英國水手罷工六誌]  
　　二十五日倫敦電云克拉爾特白星阿倫里倫特三輪船公司巳許水手之要求利物浦之水手皆爲歡藥沙斯阿姆浦之船塢工人亦同盟罷工 
[英皇加冕前一夕之大宴]  
　　二十五日倫敦電云德國皇太子特别覲見英皇時以德國大元帥之鈕獻與英皇今晚白金漢宫將開大宴以饗賀加冕禮之外賓五百六十人各殖民地首相均將在座英皇昨日在白金漢宫接見賀禮專使日本中國波斯均各有所獻贈外務部大臣葛雷君時亦在側 
[日本慶賀英皇加冕]  
　　二十四日東京電云日本海軍省巳派艦分駐函館横濱神户門司長崎濟物浦大連上海香港漢口各艦於英皇加冕之日均升旗致敬東京及横濱將開大宴及行提燈會云 
[帝國大會末次會議]  
　　二十五日倫敦電云帝國大會於加冕之後雖須私議數次昨日巳在外務部開最後之會議（以上譯文匯報） 
 
 

Page 27

 
 
小說 
[殖民小說]  
　　范鳳洲又把方才購票的事情。和他說了。侯觀察又驚又喜。只說我們中國。如今居然還有這般仗義愛國的英雄。實在佩服得狠說着。又同着范鳳洲等去會塲裡頭。環游一周。相定了一方空地。又議論一番建造公園的方法。范鳳洲等方才别去。自此以後。各省都知道華僑代表萬金購票和倡捐鉅欵。建造公園的事情。一傳十。十傳百的。風聲所播竟没有一個人不知道的這些中國人。來都是些眼孔極淺。心地極狹的寳貝。如今見這幾個華僑代表。居然具有這般絶大的氣魄。一捐就是幾十萬。便由不得大家都想望顔色起來。不論官紳士商。大家都想要見見這幾位華僑代表。是怎樣的人物。或者可以借此弄幾個錢。有些利益。也未可知。大家的心上都是這般想念。直把那大同旅館的門前。閙得個車馬盈門。擠得個冠裳滿座。一天到晚。來拜會范鳳洲等的客人。絡繹不絶。不是那班現任候補各官。便是本地方的那些富商大紳。只把個范鳳洲等。忙得個應接不及。招待不來。只急得滿腹心煩。雙脚亂跳。没奈何只得大家議定了不論什麽客來。一概暫時擋駕。方才略略的清凈了些。剛剛過得一天。范鳳洲正坐在木植之房中。同區輔華鄭國昌說話。忽然見區輔華的家人。拿着一副帖子。走了進來。區輔華便攅眉道。呌你不論是什麽人。一概擋駕。爲什麽又要接他的帖兒。那家人走上一步。回道。家人原回他一概擋駕。那裡知道這個客人。和别人不同。只說有緊要公事。要和八位老爺當面商議。一定要在此候見。請老爺的示。該應怎樣的回覆他。范鳳洲聽了。便說道。究竟是什麽人。有什麽公事。要來和我們商議說者。接過帖子來看時。只見端端正正的寫着一行小楷道。二品頂戴江南補用道盧才。范鳳洲看了。覺得詫異。便向鄭國昌道。這個人來得有些古怪。他是個司道大員。我們又不是他的上司官。爲什麽要用這般的名帖。鄭國昌還没有開口。區輔華是最喜奉承的。聽了范鳳洲的話。便插口道。他旣然這樣的卑躬屈節。把我們當作上司官。我們也落得擺個架子。呌他進來。問他究竟有什麽事情。 
額設三萬張定價大票七元副票四萬張一元　五分此佈　　湖北籤捐總局白　乙 
[治牙之聖]  
上海牙科林立而價各不同徐景明徐景文兩先生治牙之手叚學問與及材料器具均超出儕輩價值亦較各家略昂乃求治牙者不以爲貴而趨之若騖其故有數端壹手叚先生學自泰西牙科大學堂故無論鑲牙補牙續牙並皆佳妙如天衣無縫且可担保十年不壞與市上洵有天淵之别壹學問市上牙科每不審牙患之從來輙爲鑲補患伏在内時作痛而鑲補亦不牢固不十數日即脫落轉而向先生求治年中積各家鑲而復落之壤牙幾於盈掬先生牙科從醫學中來必先察其牙所以致患之由治以藥水然後鑲補旣不患痛復不脫落壹勞永逸壹器具市上所造金牙均以人爲厚則笨薄則脆高則中空與原牙不甚相肖又不能帮助食物先生治牙機器以數萬金購自泰西壹切金牙均以機器激成高低與原牙無異一材料市上金牙半雜以銅其餘樹膠磁牙及一切材料俱購自東洋價平十倍料輕質脆不能持久先生治牙材料均以重資購自泰西名廠先生有此種種之特别故其價值雖略昂而識者反爲較别家便宜萬萬其故可想也王公貝子尚侍督撫將軍司道迭次頌揚已見各報兹不贅述僕等牙患均爲先生治愈特將所身受所目睹略述數端敬爲世之有牙患者告　龐萊臣沈仲禮周金箴朱葆三同啓 
[京都天寳齋人参鹿茸靈芝野术海狗腎扶陽種子衍慶丸]  
天下馳名Ｏ種子仙丹Ｏ靈騐無敵Ｏ舖在上海二馬路中市西鼎新里内交易Ｏ若服他家藥不靈請來一試虚言欺人罪我惟天 
本草云海狗腎一名　肭臍其性大爲扶陽補腎養精堅固一切諸虚百損五癆七傷夢遺滑精腰酸骨痛四肢無力服則立驗本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不後四時可服專治男子陽痿不舉舉而不固既舉不久或精清如水精冷如水或未交精洩洩而不射雖年輕損傷體弱之人服之轉弱爲强雖白髮老翁久服陽足宛如壯年久戰不倦任情歡樂藍田種玉左劵可操扶陽種子效驗神速此乃本齋獨得秘寳非他家大言欺人毫無實際可比常服補命門益丹田開胃健脾活絡壯筋培元固本養精烏鬚黑髮轉老還童却病延年多男多壽此丸扶陽種子固十分靈驗敢稱第一絶非是誇口矣每料雙料二十兩洋三十六元每兩兩元單料减半▲另有始創秘製鹿茸海狗腎壯陽補身種子衍慶酒大瓶四元中瓶二元功效同上此酒如購十瓶照市九扣▲扶陽煖腎種子膏每張一元▲扶陽第一海狗腎每條洋十元功勝鹿茸十倍遠近函購託郵政局最妥信局愼防作弊上海二馬路西鼎新里内天寳齋啓 
[上海匯豐銀行及虹口分行廣告]  
啓者本行收足資本洋一千五百萬元公積英金值洋一千五百萬元又銀洋一千六百廿五萬元共合洋三千一百廿五萬元另議定備用股本洋一千五百萬元總行開設在香港分行在凡敦厦門暹邏包帶惟亞孟買加拉吉打古隆北廣東福州德國漢口愛巴軸化神户古喇喇伯長崎意陸伊羅法國買拉夾吕宋紐約横榔晏貢西貢舊金山新加坡蘇拉巴亞天津北京横濱倫上海行與各商往來暫存本行之銀每日結帳者其息照長年二厘存至廿萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算其現下所執五厘息一年期存單滿期轉新單者仍照五厘息算代付本埠匯票並辦理銀行一切應辦事宜匯票可以匯至倫敦歐洲印度新舊金山美國中國東洋等處大通商碼頭特此佈聞宣統三年二月初八日　　甲 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
