# 1887 - 242 - 4905170

 

Page 1

 
 
[敬印雍正殊批諭旨告白] [  點石齋主人代啓]  
　　雍正殊批諭旨一書凡百十有二册武英服刋板　印本民間向不多見自經兵燹尤如吉光片羽彌希彌珍而四　　　　　以　　極之　心而鄞治之謨不着今有友人出其家藏初印本付點石齋石印仿巾箱直行本大小而凡三　雙　單　　　式　仍舊其不敢經　　　　　功令敬印硃字赤墨分明絲毫無悞非比鉛板　枝之　跡模糊曷於　　本齋　股附發　張明　人自能辨别也現已閱印定本年九月　　　預定每部價洋二十八元先交八元掣取書票　　　洋二十元憑票取書一部其未經附股者統定四十元發售每部計六十册外　　木箱子一只提　鎖匙悉用雲銅隸字顔　精緻絶倫凡在同志幸　賜顧售股處上海點石齋　　　　　　里新泰絲棧杭省　　　　　在蘇城　　莊關門外鄒義大布莊護龍街麗和衣莊鎭江鹽公棧　　源鹽潤票號 
[五車樓五訂四書告成出售] [  點石齋代啓]  
　　高頭講章貽害學子不一而足惟平江蔡九霞先生著有四書纂序說約一書雖用講章之式　所採錄者皆先　心得之有所闡發者皆聖賢欲言之蘊斬釘截鐵下語如鑄毫無影響之說圈點精當尤爲醒目書成於康熙庚戌歲凡經五訂校成　　後值三燕之變屢遭兵火流傳遂少今時敏齋主人藏有五車樓眞本不敢自秘繕寫宋字託本齋石印因思時下文風返眞歸樸看題若漫無分寸斷難見賞於有司此書出知有不脛而走者盖先生宏通博逹非小儒詹詹　也價洋一元八角向南北申昌買可也 
[程步庭太守安陽德政紀]  
　　浙江安陽一邑僻處陬澨地瘠而俗悍號稱難治程步庭太守前來宰是邑也治之綽然有餘裕旣去民猶思之不置嗚呼是果操何道以得此於民哉太守先權景甯縣篆勤政而愛民循聲四逹是邑與安境毗連士民備聞其德政盤風㬂㬂皆曰隣邑得賢父母矣癸未秋太守適有蒞治安邑之命士民咸額手交慶商賈相與歌於市農夫相與忭於野蓋其先聲之感人有如此也下車伊始卽已博諮耆老遍察輿情登之庭而告之曰一邑中興利除弊此有司之責也其詳陳勿隱凡我所能爲者敢不竭一毫心力爲我民籌永遠計顧必元悉弊之所由除然後能知利之所由興爰緣舉其目揭之座右曰造士曰育嬰曰置義塚曰設義渡曰創醫局邑中之有書院所以造就人材也院中膏火之貲士藉以養苟或不敷名實不相副士卽不能專於其業太守爲籌别欵以助其所不足而後教養皆有實用太守之所以嘉惠士林者豈淺鮮哉邑中本有嬰堂具文而已每歲田租悉爲頑農所把持侵蝕其所入以飽私槖而置公費於不顧堂中董事懦而勿問已成積習太守聞之曰是風烏可長也嚴懲頑農而重倡義捐貲以是集事以是舉邑中棄嬰咸慶更生太守之德也慈君仁母之稱當無愧已安邑向來敝俗相仍多停棺而不葬者太守知其然榜示通衢曉以入土爲安之義兼以水火不測之虞誠惻之語感動行路又自捐置義塚設局延董事經理貧乏不能葬者代其瘞埋不數月輿櫬而往者絡繹不絶於道仁人之言其利溥哉更復施捨棺木以恤窮而無告之編氓惠逮貧黎澤及枯骨太守愛民之心卽此一端已可徵矣邑之雲江向設義渡渡夫漁利重載不顧傾覆太守於是别設規條嚴申禁令俾渡者得免風濤之險而永無沈溺之害邑中向無醫局貧病無所求治多致昏痁夭札之患太守惻然傷之惄然憂之乃自捐淸俸捨藥施醫以拯疾苦顚連者俾有所歸其他善政不勝枚舉如表道樹建凉亭以憇行旅修橋梁平道路以便行人凡有益於地方之事知無不爲爲無不盡其力三年以來所揭於庭者咸次第行之幾於無利不興無弊不除邑中士民咸動色而相告曰吾儕何幸而得此賢父母哉口碑載道萬衆如一詞太守恩德之及人可不謂深且廣哉乃太守猶歉然於心以爲未足曰使我得久於其任再盡一分心力則所措施當不僅止於是也而不謂忽有調省之檄下矣士民聞之惶然以駭色然以驚抑然求其故而弗得皆相顧而歎曰何奪我賢父母之速也去任之日無計攀留而依戀之情有如嬰兒之失慈母邑中士民或撰詩文聯額或製牌傘以送太守行者相屬於塗祖帳之盛爲向時所未有歌頌之聲洋洋乎載於衢路太守於此時反不以去官爲意而深以得此於邑中士民爲喜也嗚呼近時邑令罷官離任士民所饋送有率皆奉行故事耳不然先期授意其私人爲之献諛而貢媚也亦知祝之一不敵詛之百譽詞頌語欲以掩觀者之耳目而適爲邑民所從旁而竊笑也今太守之得此於民出於心悅誠服再三辭之而不獲與求而得之者盖有間矣余之交太守也淺而側聞交口稱太守者皆當世之賢士大夫也必不作無端之虚譽有可知也太守與人交誠慤懇至不爲輓近暱比之習其能得之於賢士大夫固有由也余有相識者從安陽來酒間偶述太守德政娓娓不倦余據其前後所聞援筆書之備紀實事毋敢飾詞卽作太守安陽德政紀觀可也或作邑民去思碑亦無不可光緒丁亥中秋後三日天南遯叟王韜記於滬北淞隱廬 
[陜西灾報]  
　　聞之京友云陜西西安府屬一帶於本年五月間大雨時行田禾民居多被風雹摧損小民蕩析離居情堪憫惻葉冠卿中丞得報卽委員分詣灾區會同地方官妥爲賑恤毋任失所 
[津郡官報]  
　　天津府汪子常太守去年大計卓異例應送部引見候升現在太守禀請傅相委員瓜代以便起程北上傅相遴委鹽運使銜特用道候補府柯松坡太守欣榮代理是缺已於十六日午時接印任事矣賀客盈門絡繹不絶聞子常太守擬於二十日後循北運河取道晉京又新簡粤海關監督長遠堂榷憲其前站於十六日到津附順和輪船赴滬聞榷憲帶同傔從人等於二十二日出京由通州乘船循北運河而來約於廿五六日當可抵埠附輪南下又杭州織造廷尚衣琪亦擬於月底出都由津航海往履新任云 
[盜亦有道]  
　　粤東大盜某遵海防新例報捐道員來京引見緣未捐免保舉格於部例出都集欵爲保舉計束裝回籍刦掠如前不期爲捕役所獲斷其脛骨然後解案問官鞫之大言炎炎曰我道也非盜也捕役詐財妄想魚肉耳官乃弔取部照硃墨爛然而核具實跡固巨案纍纍久未破獲者問官大駭禀白上憲咨部杳覆則官册中實有其人且有同鄉印結現將澈底查辦恐出結者不能置身事外也如果屬實該盜固異想天開然亦見捐例之不宜太濫云說見時報 
[京塵雜錄]  
　　雲貴總督委員管解滇銅二十萬觔現已押運進京赴部投遞咨文惟部中尚未訂期騐收云○ 
 
 

Page 2

 
 
八旗兵丁軍政例分兩棚考騐左翼前犴營鑲黄正白廂白正藍四旗護軍營八旗内滿洲火器營兵丁在東安門内南池子正白旗侍衛教場校閱右翼前鋒營正黄正紅廂紅鑲藍四旗護軍營内務府三旗護軍營兵丁在地安門内五龍亭正黄旗教塲校閱其他健銳外火圓明園三營在海淀另行校閱統計約有五萬餘名日前經兵部請豫邸等明示開棚校閱日期豫邸等會商之下訂於本月十八日起考校馬步如遇齋戒忌辰照例停止歸次日接閱按次遞推仍以五十名爲一排先考步射次校騎射並聞肅邸漪貝勒奎大宗伯福副都統在東棚考驗豫邸謨貝子長都統長副都統在西棚考騐云○御前大臣諭令侍衛處查照上年七月三海備差恩賞御前大臣曁御前乾淸門大門侍衛等數目繕單旋經侍衛處查得賞項數目御前大臣御前侍衛乾淸門侍衛大卷尺頭三十五疋小卷尺頭五十二疋帽纓大小三十六匣大門三旗侍衛小卷尺頭三百十四疋照此謹繕淸單恭呈御覽當奉懿旨着照數賞給欽此○内務府知照侍衛處各衙門略謂准敬事房傳出本月十一日至十六日皇太后每於寅刻前往北海相應知照貴處應行預備跟隨關防各項執事人員查照向例預備○御前大臣慶邸等交諭嗣後每遇皇上出宮前往壇廟等處致祭拈香所有跟隨各王大臣及御前大臣不准附近扈　行走○東安門南窪子居民趙某隨某員出外家僅一妻二子二女與其弟同居六月某日子出天花以致互相傳染二子女相繼而亡趙妻痛子情深晝夜哭泣至本月初二晚購取阿芙蓉膏二錢潛行吞服至鼉鼓三敲毒發難熬滿床亂滾趙之弟婦聞之喚起其夫赶爲灌救無如毒已深入無術挽回遂至身入冥途其母不依意欲經官涉訟隣右舍稱叔嫂同居素昔和睦今因痛子太過自欲輕生何可誣陷平人多方饒舌其母理屈反以好言慰之令棺殮從豐免向公庭屈膝○兵部行文八旗謂現值軍政之期所有八旂世襲官員例應俟兵丁軍政考竣後另行專棚考騐相應行知卽將本旗公侯伯子男輕車都尉騎都尉雲騎尉恩騎尉查明現在有無事故應實入看若干員有無逾歲人員一併咨覆本部以憑核辦事關三載考績鉅典勿稍延宕 
[汲得煤油]  
　　廣州大東門直街榮利雜貨店有井一口數十年來資以汲飲一日店夥早起汲取烹茶嗅之覺有煤油氣試以火燃之其光瑩然明於絳蠟遂雇人汲起儲諸箱中源源而來取之無盡店主得諸意外喜不自勝觀者踵銷於門咸以爲異店前有一溝渠流出之泉亦與煤油無二貧民爭相汲取紛擾異常街鄰集議擬將此渠拍賣所得之利盡數充公云 
[廣州雜事]  
　　河南區次彭訟棍也出入公門聲名狼藉去年某大憲因案覆奏擬稿不合曾倩作一摺酬以千金由是聲價頓增益復肆無忌憚日前張香濤制軍密諭廣協黄副戎拘提懲究副戎不動聲色偕河南纜路尾汛官親往謁區區以官塲往來係意中事殷然欵接坐談片刻副戎乘其不備喝令兵役拘拿各兵似虎如狼頃刻間將區加上刑具納諸轎内舁送督轅制軍傳廣州府孫太守面諭一切太守卽帶區回衙連審數堂極爲嚴密所爲何案外人皆無由懸揣而知也○管帶海珠某號扒船補用都司馮都戎蕚前曾擅將良民監押被人控諸督轅張制軍委曾刺史紀渠查辦刺史訪得都戎惡蹟尚不止此一端回禀制軍制軍大怒立將都戎撤委摘頂發交營務處嚴行訊究○候補縣丞劉二尹盱聽鼓多年宦情甚苦日前蒙大憲委署順德縣縣丞缺不覺喜出望外詎未經赴任卽赴泉途嗚呼慘矣 
[蘇臺選勝]  
　　庚躔金伏燥熱異常酷吏之威令人難受至本月十四日風雨交作頓變炎凉十五六兩日風雨滿城頗似重陽大氣寒暑針退至七十度單夾衣幾不足禦寒居人之患瘧痢諸証者幾於比户皆然和緩之流日不暇給○初十日午後黑雲密布雷聲隱隱各鄉或雨或不雨城内則涓滴全無翌日聞東鄉某村落有一屍棺死者係一小兒年未及十歲死十年矣厝於隴畔未經安葬是日忽霹靂一聲揭去棺盖將屍弔出審視之别無奇異不知何故也○某氏婦開小茶館爲生涯孀守十餘年頗堪自給所生子女已婚嫁矣近忽與某署公役某甲有染婦年已五旬亦甲于思于思不復華年慘緑而兩情繾綣居然似漆如膏甲妻悍而妬河東獅也偵知甲所爲不覺大聲狂吼闖入婦室見一對野鴛鴦尚交頸而臥遂忿加辱駡大踏步歸家婦之女方歸寍見母如此情形好言規諫婦遷怒於女突至廚下取菜刀向女欲砍女急逃出喊救婦追將及幸有茶館夥攔住奪去婦刀婦反喃喃詈女謂有淫行聞者皆掩口而笑 
[營口摭談]  
　　雅生頓輪船經廣帮中人雇定由仁裕號報裝當裝貨時有陳姓駁船兩艘駁豆百餘石被駕長竊取十餘石之多正在售錢爲仁裕號識破當塲拿住該駁船駕長舵工及買贓之家一併送海城縣究辦○關東風俗强悍盜賊尤甲於他省所有居民必備有器械以衞身家近來輪船之抵營者均私販洋槍暗中出售以致鄉間命案繁多不可勝數署遼陽州蔣刺史有見於此禀請省憲出示通行各屬凡民間防盜器械槪須呈明地方官烙有戳記以便查察且洋槍一支須捐錢四千鳥槍半之刀械則捐千文○各屬稻已登塲高下之區統計可稱全稔鄉農篝車望慰莫不鼓腹騰歡人語中含樂歲聲頗切此時風景也 
[憲示照錄]  
　　寗紹台道薛爲出示曉諭事本年七月初七日准英國領事司美國領事貝照會内開接逹醫生來函以寗地時疫流行始在郡城内外現已傳至江北岸每日染此病者極多察得致病之由有三端一爲糞缸厠所須常出空洗淨不使多積二爲厠所宜少三爲屍棺宜葬患時病死者尤宜速殮速埋因糞缸穢氣能致人病患時疫病死屍之氣尤甚一經觸染死亡尤速兹將逹醫生所陳三事抄譯附送查照等因准此察閱所論三端亦甚有理惟查時疫之作其由不一汚穢之氣固足以致病而凉煖濕燥尤應謹愼本年霉雨過多潮濕太重至於月餘之久初伏凉爽秋後酷熱天久不雨河水亦濁早晚飲食起居或不小心卽易致病而街頭巷口住屋左右往往擺列糞缸堆積垃圾濕熱薰燄其一種穢濁之氣觸之尤易成疫自應設法時時淘洗掃净出空勿令常積須各就地叚店鋪紳耆彼此商酌妥速赶辦以資補救想各人身列其境必求安謐自能踴躍從事并勸諭居民於早夜凉暖飲食格外謹愼毋致自誤至於染疫旣死尸身因天熱而穢氣必盛更易傳染雖其子孫親人不忍卽刻殮葬第時疫所關總須顧全一家一地之大局必得速殮盖棺卽時安葬若遇貧丐路斃等事務令地保迅速棺移勿任久處尤爲切要他如散藥石以濟貧厄思良法以導閭閻則更望于賢紳耆慷慨行之夫氣候失序時疫流行固謂天數亦守土者之不能感召祥和本道誠負疚滋媿也除行府縣飭遵外合亟出示曉諭爲此示仰寗城内外紳耆士庶人等一體遵照迅卽酌籌商辦毋違特示 
[金陵大雨]  
　　官府之就城隍廟龍王廟兩處設壇祈雨者幾彌月奇峯東矗布鼓西鳴正如歸子慕所謂有待明日而明日復然小民因指天公如窮人之回債本月十二下午有雲從西北起如墨少頃且蔽日似有物挾暴風夭矯南向而馳北雨遂下點大如雹擲地似更籖鏘然有聲視之實雨也於是傾盆者有一時許戞然而霽居人多擁箒掃門前行潦交以喜雨相慶慰奈亢旱久纔霽便燥爍澤下不及一寸斜陽半壁照屋角猶煩溽如蒸說者謂雨師當必有解衣磅礴以快其淋漓興致者入夜果玉戞珠跳再接再厲李易安窓外芭蕉窓裏人分明葉上心頭滴眞覺形容入妙時北颺已將暑氣盡滌轉使冰簟侵肌雪椀怯咽葛衫葵扇或換或捐曾幾何時而世態炎凉倐忽如此誠有洞冥記中閱盡四十年繁華富貴黄粱猶未熟光景能不令人刺骨消魂耶天旣曙陰雲似散未散秋氣四塞自顧非秋人已不勝鹿溪子臨水　　之感據稼者云此番大雨在關心民瘼者不可謂不誠無奈天不假歲以豐熟正稻花香滿田隴時益以苦暍現雖沾足而穎者已槁實者已枯斯時卽誕降之后稷復生亦無術返維秬維秠之魂使金穰生而玉粒熟惟菜蔬得比甘霖不無小補若爲菽爲蕎爲蘆穄亦皆如人有虚萎之疾得培補不死爲幸又安望其精力彌滿資生發育耶因念今歲先水後旱荆陽穀宜稻稻之藝圩田視山田先後可一月適歲閏屈計五月之澇六月之暵皆爲稻秀且實 
 
 

Page 3

 
 
之時故水浸則圩禾不啻麻之漚曝烈山禾不啻茅之燎一網打盡天寔爲之於人乎何尤 
[滬濵零拾]  
　　昨晨七點鐘時某病房童貞女某氏病故在新北門外天主堂行彼教中彌撒禮然後以玻璃馬車載柩至外國墳山安葬法董事及各西人皆執紼送之○曹錫榮之父報請留養已蒙上憲允准曹遂於前晚央人保出昨晨備香燭紙鏹赴各廟酬神據云因有病故也 
[會勘築路]  
　　前報列西人擬於天后宮前蘇州河迤西至老閘大橋一帶塡築馬路云云前日蘇松太兵備道龔觀察上海縣蒯邑尊法廨讞員王鴈臣司馬會同美總領事及繙譯官打樣西人在出洋星使行轅小敘隨偕往履勘觀察見西邊靠河正在挑泥塡築謂本道於初五日來看時此處並未有泥不知何人將泥起駁遂着查究地主旋查得係石姓之産諭令仍照前式卸去不准塡高其時西官已先散去矣聞觀察於築路一節尚不肯應允云 
[重設戒烟局]  
　　上海向有戒烟局由楊致遠先生給藥其强而有力及戒後能調養者無不夙癮立除頗稱神速嗣因楊先生欲就晉撫之聘此局遂撤現以楊先生復來滬上因又設局於西門外馬路橋北首金水坊擇於月之十三日掛號二十五日開排至一切章程局中另有刊刻兹姑不贅 
[禀添押所]  
　　英界公廨機務殷繁因案覊押之人日多一日蔡太守擬於班房皂快房捕班房外再添設飯歇一所已禀明龔仰蘧觀察允准施行將在公廨附近資購地基起造矣 
[小竊路斃]  
　　前日本埠同仁輔元堂遣司事投縣報稱十六日浦東廿四保五十二圖東溝地方路斃無名男子一名察得天靈蓋有傷不敢擅行棺殮懇請詣騐昨晨蒯大令出堂單飭差前往部署一切至鐘鳴十下該圖地保沈坤投縣報稱查明死者在高家行鎭附近五十圖地方行竊事主逐之亂竄田間首觸浮厝之棺以致受傷斃命大令怒其延玩大加申斥令速往屍塲伺侯臨騐 
[不認欠洋]  
　　前有湖北人田某扭常州人劉某至縣訴稱被欠洋一百五十元叩求追繳帮審委員宋莘樂二尹庭訊之下劉頂帽煌煌供稱寔欠田洋九十餘元惟此洋由友人姚姓轉借去求寛限日期向姚索回繳案可也二尹飭交人保釋前日劉遣家丁將姚交案聲請比追并稱家主因病未能投案蒯大令研訊之下姚不承認大令飭交差看管候劉病痊質訊核辦 
[汛兵不法]  
　　前日有向充營勇現業織帶之袁友竹偕周浦汛兵王德富在本城右營衙門左近楊家橋顧漢忠小烟館内吸烟一榻横陳互相絮語俄而分文不給逕欲出門顧向索資二人妄稱業已給過以致爭毆鬨閙之餘二人竟奔入叅府署陳鈺卿叅戎飭拘送巡防總局請辦顧亦投案候質馮蓮士直刺略訊情由飭將袁交七鋪小甲看管王交頭鋪不甲看管俟派勇至周浦查明王果當汛兵與否冉行訊辦 
[因瘋自刎]  
　　前日有向在縣署西首乾茂酒肆前售熟肉之唐昌忽患顚狂操刃抺傷頸項深入寸餘奔至署前倒在徐姓門首血流如注一息奄奄徐姓駭甚趕急央人舁遂仁濟醫館經醫士黄君春甫騐得食管略傷尚可敷治云 
[訓練法捕]  
　　昨日午後四點鐘時法捕房副捕頭謝而諾傳集小東門外八仙橋大自鳴鐘各處華捕四十名首戴纓帽腰圍白色號帶在大巡捕房花園之左空地上訓練步伍統以三十一號西捕坐作進退嚴肅整齊有不諳法人口號者由沈通事爲之傳逹繞行四五次至五點鐘時始止華人之在鐵門外駐觀者頗爲濟濟云 
[英界公堂瑣案]  
　　董仁孝訴稱有一小火輪船入塢修理雇何華芝爲之照顧有工人倪海福者淸晨至船邊探望何疑爲圖竊向之狂呼倪不依與之口角後又紏人將何拉去毆傷爲此報捕拘倪旋由其親戚懇情籲求免辦請將倪交保嗣後不得再來尋釁倪供被誣圖竊與之爭毆以後不敢再向饒舌矣蔡太守飭倪交保并具不再肇釁切結始准開釋○江北人蔡仁明訴稱同鄉人韓金元寄存小車一輛旋由伊胞弟金銓金連强將小的之車取去小的向之理說伊云可使吾兄備洋來贖告知金元金元不允爲此報捕拘金銓金連送案金元訴稱小的賴車餬口日前有事將車寄存蔡處不料二弟竟將蔡車取去叩請追還金銓金連同供小的等並未分家偶爾向兄借車度日旣稱所取者非兄之車情願交還車主蔡太守飭金銓金連交還蔡車從寛免議○孫似蘭訴稱表兄李阿六不務正業時來借擾稍不遂意動輒取物質錢前日小的不在家中李又來擅取古銅揷鏡同居人阻之不得但此物由祖上傳下不可輕棄曾告知其父其父亦忿恨已極囑爲送官請懲爲此報知捕房由捕頭派包探賀東生拘李盤詰之下李言鏡已質洋兩元隨卽吊贓送案李供孫之父親卽小的之母舅母舅無後嗣孫爲子外甥取母舅之物似亦無妨蔡太守謂同宗亦不能擅取豈外甥而可如是乎飭押令交保具改過自新切結始准釋放如再有前項情事定干懲辦起案之鏡交孫領去押鋪私押贓物押本不償○西人馬司訴稱家中細崽曾喚孫永昌替工後孫時刻來家兹我欲赴天津命細崽收拾衣物裝箱孫來帮忙檢點箱中缺少衣服二件再四籌度疑孫竊藏向問不承交捕送案孫供帮同收拾衣物時大衆在旁如何可以行竊蔡太守飭捕房將孫帶回查明有無証據再行解候發落○三十三號西捕禀稱昨見王廷橋用極長竹梯戤在電杆上收拾電燈因碍路途囑令靠裏王不依反行辱駡與論逞蠻爲特拘案王供粤人在電燈公司爲夥逐日出外收拾路燈昨日西捕囑令將梯戤向裏邊回伊無地可戤伊卽肆毆小的不敢辱駡鉛捕頭稱巡捕有梭巡街道之責倘見碍路無論何項人均應知照今王倔强違章請爲科罰至王訴稱被毆一節如果屬實應令投英領事署控告蔡太守然之判罰王洋一元撥充醫皖經費○范仁山訴稱失竊衣服三件報由捕房緝獲人贓今蒙送案爲特來此領取竊贓朱寳林供稱失業患病初犯行竊以後决不敢再犯尚乞施恩蔡太守判發捕房管押十四日以示薄懲起案之贓父范領去 
[法界捕房瑣案]  
　　前報列包探查得蘭芳里口誠和錢莊私積銅洋一案王司馬着將該店主張少卿連銅洋送縣辦理昨晨司馬發落各案時張自投案下司馬問縣署如何訊理張稱大老爺謂本應重辦因念生意中人從寛具結交保現在店中資本已罄叩求將　洋給還司馬謂此案旣歸縣署爾欲領洋須求蒯大老爺備文到來再爲核奪○小東門外捕房解在路打架之二人至大捕房據云甲係販賣私鹽者乙竊鹽一撮甲見之因之互扭被巡街捕拘押謝副捕頭詰訊之下以事甚細微一併釋出○某　至新街吸花烟因端吵閙拘押捕房捕頭着押至十二點鐘釋出○八仙橋小巡捕房解到小竊一名據云因竊東洋車夫錢二百文致被拘押捕頭着押候解案訊供 
[來信照登]  
　　仁濟醫館來信云今秋天氣不正以致時疫流行咫尺相聞晨夕不救本館不忍坐視無論吐瀉霍亂望立卽送至本館醫治勿延時刻近因有家蹉跎以致不治故望患此者立卽送來並願諸君子見報廣傳功德無量 
　　將游閩中賦此留别錄請高昌寒食生天南遯叟霧裏看花客倉山舊主蘭月樓主人縷馨仙史朶紅仙侣鴻印主人監門後人琴溪道子藜床舊主小樓主人西湖花隱種榆山人莘溪閒農蓬萊仙吏願花常好館主秋聲館主芙蓉館主掄花館主蓉波仙子飯顆山樵存恕齋主似魚室主評花生太憨生城北生小逋仙賦秋生晚霞生擅夣生豔福生瘦鶴夢畹霞生淡平半人知白醉墨惜紅懴情曁諸大吟壇同正落拓憑誰慰隱憂依人王粲慨登樓鶯花世界滄桑變鴻雪因緣翰墨留孤棹且辭黄浦月奚囊待挹翠屏秋福州古田有翠屏山臨岐拜倒詞壇側願藉新詩壯此游[  意琴室主未是草]  
 
 

Page 4

 
 
[送嘯滄生歸浙省親率賦二絶錄請諸大吟壇郢政]  
　　羡君息車馬歸着老萊衣莫笑南飛鵲依依覓樹棲生成是傲骨不肯乞人憐抱得凌雲志鵬摶會有年[  蘭陵湯恂義未是草]  
[蘇省撫轅抄]  
　　十四日候補縣張豫立錫金兩縣盤騐積穀差回○十五日候補縣陶在銘禀知辭奉委赴靑浦嘉定會勘地界准補吳江縣縣丞邵霖禀辭赴任分發江蘇新班先補用典史邱思薄浙江人禀到家人來轅禀報辦理車坊釐捐委員候補通判李詒良於七月十三日未時在侍其巷省庽仙逝擇於十六日申時大殮○十六日候補同知恆坦禀知奉解制錢赴都候補縣李慶沂解餉赴金陵回省黄國忠由金陵來蘇候委解京餉差五品銜兩准候補鹽大使紹熙自上海來省卽辭回揚州縣丞王熙字○十七日常熟縣李禀到並謝飭知准調補常熟縣缺新選溧水縣譚日襄禀辭回卽用縣沈熙廷禀知奉臬憲委赴吳淞岱山查案差卽辭同知銜選用知縣金召蔭田天津籍來縣丞俞世球銷南渡司事委員差○十八日委署震澤縣震澤司巡檢霍正坤嘉定縣典史沈爾　均謝委州吏目凌汝賢禀知辭奉臬憲委赴淮安緝捕差首府魁官太太於八月初一日江南提臺譚官太太於八月初七日均壽辰○十九日候補同知趙犧耿禀知奉委車坊釐局差卽解高郵州謝國恩禀到奉臬憲札調來省往讞局聽候督審盜案 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年七月十四日京報全錄]  
　　宮門抄○江寍曾奏籌撥大縀料銀仍暫緩辦賑○又奏守備易得勝等開缺片○又奏報採辦棕毛銀數摺○雲督岑奏學政戴鴻慈助捐給匾片○大臣穆奏校閱奉天營兵並換練緣由摺○黔撫潘奏曾溥調署都匀府知府片○又奏吳楚英等借補副將等職片○又奏緩查各屬倉粮片○陜督譚奏周嘉謨借補固原城守守備片○七月十四日禮部宗人府欽天監鑲黄旂值日無引見○道府繼良等謝恩○張端本預備召見○崑岡續假五日○召見軍機○白桓蔣艮張端本繼良○皇上明日卯初二刻至壽皇殿行禮畢還宮辦事用膳召見後至北海○○太子少保兩江總督一等威毅伯臣曾國荃跪奏爲江南織造欠辦大縀所需糾工銀兩遵部咨酌度現在庫儲情形仍難籌撥恭摺據實具陳仰祈聖鑒事竊查前准户部咨奏派江南織造織辦縀疋除夏布二萬疋及改織明黄雲縀五百疋業經辦解外尚有欠辦大縀一千五百疋估需料工銀七萬五千兩前經前署督臣吳元炳奏懇暫從緩辦欽奉諭旨着照所請該衙門知道欽此欽遵在案兹於光緒十三年閏四月間復准户部咨以縀疋庫奏催欠解大縀一千五百疋惟所需料工銀兩經前署督臣吳元炳奏准展緩現該省能否籌撥此項銀兩應令轉飭酌度庫儲自行奏明辦理等因經臣飭令遵照酌議詳辦去後慈據江寍布政使許振褘詳稱伏查江寍藩庫每年所入屬解正欵錢糧用以抵支兵餉俸薪養廉等項織務歲運料工及年例一切額支額解各欵向係不敷凡遇特出之欵更屬無從籌借卽於江南織造奉傳活計所需料工多因無欵可籌一再詳請指撥别庫解濟或請動用司庫應行解部銀兩支絀情形可以想見加以兵餉本有兩淮鹽課協濟之欵無如運庫同一支絀未能籌應而額欵又難　缺無非隨時挪措移緩就急今前項大縀料工銀兩如果司庫有可設措何敢稍涉諉延無如酌度庫欵現在存銀無　應支兵餉等項尚屬不敷甚鉅　難再籌此項大縀料工銀兩詳請酌核奏咨前來臣查此項欠辦大縀料工銀兩部臣行令酌度庫儲自行奏明辦理是司庫現在如前支絀難以籌撥情形久爲部臣所深知自應遵照部咨據實陳明仰祈天恩仍准暫從緩辦一俟庫欵稍充卽當赶籌補辦以完前案理合恭摺具奏伏乞皇太后皇上聖鑒飭部查照謹奏奉硃批著照所請該衙門知道欽此○○曾國荃片再准長江水師提臣李成謀咨大通營前哨七隊外委儘先守備易得勝後哨五隊外委儘先外委邢得勝二弁擅離營汛有曠職守本應一併斥革惟念從前打仗均各著有微勞應開缺仍留原保官階以觀後效當經咨部將該二弁外委弁缺開除仍留原保官階去後咨准部覆行令奏明辦理前來相應奏明請旨俯准飭部將易得勝邢得勝二弁外委弁缺開除仍留原保官階以觀後效或會同長江水師提督臣李成謀附片陳明伏乞聖鑒訓示謹奏奉硃批着照所請兵部知道欽此○○太子少保兩江總督一等威毅伯臣曾國荃跪奏爲採辦棕毛動用銀數恭摺仰祈聖鑒事竊准工部片催赶解前令採辦棕毛二十萬斤並再令添辦四十五萬斤等因當將二十萬斤内之頭批五萬斤飭委辦解在案兹據安徽布政使阿克逹春詳稱應解第二批棕毛五萬斤委員前赴江西湖北一帶赶速辦解所有每斤例價銀三分共該正銀一千五百兩在於光緒十三年各屬解司正項銀兩動給又於耗羡項下撥給協貼價值銀二千六百其兩又部飯銀一千二百兩並水脚銀一升八百餘兩詳請奏咨前來臣覆核無異除飭催辦到後即將二批五萬斤赶緊報解並將餘餘應辦棕毛一併從速購解外所有採辦棕毛動用銀款緣由謹會同安徽巡撫臣陳彝恭摺具陳伏乞皇太后皇上聖鑒謹奏奉硃批該部知道欽此○○岑毓英片再臣准雲南學臣戴鴻慈函稱伊故父五品封職光祿寺署正銜戴其芬仁厚宅袤樂善不倦生前常以力行善事訓勉諸子今查雲南省城有普濟堂一所收養窮苦老民每患人多費少覩斯焭獨情實堪憐該學臣遵父遺命願捐足銀一千兩俾作堂内經費請飭發收存等情臣查學臣戴鴻慈仰承先志爲其故父戴其芬捐銀一千兩以作雲南普濟善堂經費洵屬樂善好施合無仰懇天恩俯賜勅部照例議給已故五品封職光祿寺署正銜戴其芬樂善好施匾額字樣准其自在原籍建坊以昭激勸除將銀兩檄發布政司監收飭交殷實紳商備存外謹會同雲南撫臣譚鈞培附片陳明伏乞聖鑒勅部議覆施行謹奏奉硃批着照所請禮部知道欽此○○奴才穆圖善跪奏爲校閱奉天盛字營練兵情形並一年期滿遵議更番換練緣由恭摺具陳仰祈聖鑒事竊奴才由吉林旋回奉天於閏四月二十一日抵省前經陳明在案時值陰雨連綿浹旬始霽擇於五月初六日會同將軍慶裕校閱盛字馬步十營分合大操步伐甚屬整齋陳式亦能變換技藝亦皆純熟進止悉合機宜該總統豐陞阿帮統溥偀督率有方嚴明紀律左右翼統領訥欽德源寔心實力勤加訓練所以各營練兵無不奮勉講求能於一年之内技勇陣法一律優嫺深堪嘉許奴才卽同將軍慶裕當塲奬賞以示鼓勵奴才復連日立定準頭分看各營打靶命中致遠均五六成之上仍飭該將弁等倍加勤奮認眞教導精益求精不得日久生懈自能成爲勁旅計盛字營自去年六月初一日成軍至本年六月初一日已屆一年期滿操演旣有成効應卽遵照原議調取西丹撤半補半更番練習練至三年二省卽可得九千勁兵餉不加多兵能加倍爲國家厚集兵力除黑龍江一省去臘成軍尚可從緩置議外奴者到吉林奉天兩省已同將軍希元慶裕悉心區畫意見相同奉天已飭兵司調齊西丹備挑惟換練事宜紛繁關係甚重必須妥定章程始足以垂諸久遠容俟酌商定議再行奏聞仰紓宸厪所有奴才校閱盛軍馬步十營大操完竣並遵議換練兵丹緣由恭摺馳陳伏乞皇太后皇上聖鑒謹奏奉硃批知道了欽此○○潘霨片再都匀府知府樊葆書大計卓異調取引見遺缺查有候補知府曾溥講求吏治聽斷勤能堪以署理據藩司李元度署臬司黄元善會詳前來除檄飭遵照外謹會同雲貴總督臣岑毓英合詞附片具陳伏乞聖鑒謹奏奉硃批吏部知道欽此○○貴州巡撫臣潘霨跪奏爲揀員借補副將遊擊守備各缺以裨營伍恭摺仰祈聖鑒事竊查平遠協副將李景昌丁憂水城營遊擊楊勝雲與大定協右營守備謝龍章先後病故均經臣會同督臣題報在案又安義鎭標右營守備缺前已飭令另揀儘先合例人員請補等因自應將所遺各缺揀員請補以重職守臣查有留黔儘先補用總兵吳楚英現年五十九歲湖南長沙縣人勇敢樸誠曉暢營務堪以借補平遠協副將員缺又查有儘先補用副將楊正祥現年四十五歲貴州松桃廳人迭經戰陣果敢有爲堪以借補水城營遊擊員缺又查有儘先補用都司長壩營左哨千總徐爲仁現年二十七歲貴州貞豐州人年壯技精堪以借補大定恊右營守備員缺又查有留黔儘先補用都司吳廷珍現年四十四歲貴州鎭遠縣人操防勤奮堪以借補安義鎭標右營守備員缺該員吳楚英等均係久歴戎行熟諳營務之員請補各缺俱屬人地相宜合無仰懇天恩俯准將留黔儘先補用總兵吳楚英等借補平遠協副將各缺寔於營伍有裨如蒙俞允接准部覆卽當給咨赴部引見以符定制並將該員等簡明履歴另繕淸單恭呈御覽除咨部查照外謹會同雲貴總督臣岑毓英貴州提督臣羅孝連合詞恭摺具陳伏乞皇太后皇上聖鑒訓示謹奏奉硃批兵部議奏單併發欽此○○潘霨片再藩司到任例應盤查各屬倉糧限三個月由司造册具結詳請題咨黔省自咸豐四年以後因歴年剿辦逆匪碾放軍糧兼以地方被賊蹂躪秋糧减免不敷支給兵丁月米均係碾動倉糧以供支放其餘又被賊匪焚掠奏准豁免所有各屬應存常年社倉穀石未能足數按年造報是以歴任藩司到任未能依限查辦經前撫臣及臣奏咨展限在案兹藩司李元度於光緒十三年四月十六日到任例應委員盤查結報惟查各屬倉穀因軍食兵糈動缺及被賊焚掠尚未籌補難以截數盤查結報據該司李元度會同署糧道袁開第詳請具奏前來合無仰懇天恩俯准展限俟各案倉糧設法籌補截有成數再行委員盤查結報以符定例除咨部查照外謹附片具陳伏乞聖鑒訓示謹奏奉硃批着照所請户部知道欽此○○頭品頂戴陜甘總督臣譚鍾麟跪奏爲揀員借補要缺守備以裨營伍恭摺仰祈聖鑒事竊查陜西固原提督城守營守俻袁宗安升補肅州鎭屬高台營都司所遺守備員缺揀選得遊擊銜留陜甘儘先補用都司周嘉謨年力富强心地明白以之借補斯缺洵堪勝任合無仰懇天恩俯念員缺緊要准以周嘉謨借補固原城守營守備員缺實于營伍操防大有裨益如蒙俞允應請飭部先給署札俟防務告蕆再行給咨送部引見以符定制除該員履歴淸册另咨送部外謹會同陜西固原提臣沈玉遂合詞恭摺具奏伏乞皇太后皇上聖鑒訓示謹奏奉硃批兵部議奏欽此 
 
 

Page 10

 
 
[譯日本報記歐洲事]  
　　日本人之至桑港及英美各國者裝式雖與泰西無二而面貌頗類華人各稅關見之不免嚴加盤詰近見紐約關土章程云凡有日本人之到埠者船甫泊定須立派稅吏下船查問究係日人抑係華人然後准其登岸云○英埃各條約及議院公立册書往復文書由倫敦駐土耳古欽差送致英政府書面寫土王批準埃及條約英内閣總理大臣因于議院中聲言埃及爲英人保護之國今後兵士仍許駐屯云云此本月十二號倫敦來電也○同日倫敦來電云美國那伊亞架喇行之汽車駛經胡阿蜜羅河橋上突遭厄難死者百人傷未及死者四百人○倫敦確實報云德國無政黨探悉德皇將幸空司打水地方擬於途中行刺不料事先敗露由警察吏捕得一人搜出書信其略云今夜十二點鐘時德皇經過可十分用意了之警吏閱悉大驚四出搜捕旋捕獲數名搜其身畔各有此等書信鐵路局官吏聞警急發兵士分守鐵道線路口乃得無事○往時德國汽船會社曾有往來日本之說今見德國新聞紙云本國汽船會社定於九月中起按期初五二十日開發輪船至日本回時折至法國某港寄椗此後欲遊德法二國者又添一便舟矣 
[合村受累]  
　　鄂垣迤東某村有居民數十家皆以耕田捕魚爲業平素相安無事此誠所謂良民也本年水患將作時出一命案至今貽累一村猶未得了結緣該村某甲者手中稍有餘蓄且有心計爲鄉人所佩服因稱爲宋大哥盖以宋江比之也甲平日所作事不合禮法昭昭在人耳目皆畏其武斷不敢議其非也村中有某姓兄弟三人亦以耕種爲生而家甚貧長次兩人素喜遊蕩囊中資罄卽逞妙手空空之技然不露破綻同村雖恨之猶不敢指實也其幼者則呆拙性成不齒於人類一日值甲在土地廟集議田禁某姓之長次二人亦在甲自恃有財有勢遂於稠人廣衆中譏刺二人短處二人聞之不能再忍勃然曰汝納弟婦爲偏房汚玷廟堂尚有人氣耶甲語塞而恨之刺骨乃密約多人賂以重貲俟彼弟兄行竊時拘而送至廟中以法繩之一日果獲彼弟兄人贓到廟甲乃請其母舅堂叔來欲將二人活埋舅叔求情不允此水患時事也被埋時二人駡不絶聲以鍬擊其額有傷痕旣埋後其嬸不服具詞赴縣控告前月江夏縣龍邑尊至鄉勘騐指出傷痕派差拿辦兇手全邨之人盡行逃避甲亦不知去向聞加派差役四十餘人到處訪拿邨中室廬爲之一空田間稻已成熟無人敢出而刈割被差保售付他人自割者不少一人涉訟全邨受累訟之爲害烈矣 
[因忿殺妻]  
　　京口西門外陽彭山李嫗生有一女年纔瓜破貌類花妍去春二月贅庖人張某爲壻鶼鶼比翼伉儷頗極和諧近張以貪戀新婚不免廢時失事遂被店東辭歇閒住家中嫗見壻失業無聊床頭金盡遂面如冰冷時以白眼相加世態炎凉夫亦大抵如此也張不敢與泰水抗惟時占脫輻之爻嫗怒將壻僣毆張忿無可伸積怨逾甚日前又因細故口角被嫗斥之張頓起殺機遂於初十晚三鼓時伺妻睡熟手執刀大踏步入房奪取妻所育小孩旋以刀向妻頸猛斫已斷其半復就胸前肩際各斫一刀隣佑及嫗聞呼救命聲持火入内見女已被殺滿地血流急出追張則已飛步遁去隣佑因事關人命卽於次晨鳴保赴縣報官丹徒縣王邑尊以連日求雨辛苦政體違和連夜請丹陽縣前來代騐丹陽縣得文馳至正欲登場騐屍而嫗已經和事老人爲之勸解叩求免騐自願棺殮瘞埋丹陽縣允之免予相騐嗣聞凶手雖被脫逃而其胞兄在庭記糖棧爲庖丁是日被捕保拘來勒令出死者棺木衣衾之費云 
[鉅欵助賑]  
　　溯自籌賑以來凡有得疾病者立願助賑愈者居多可見片念盹誠以濟世之心爲心莫不上格蒼穹焉今有江蘇省鎭江府丹徒縣十六區大一都三圖盧家椿大善士寄居通州如臯東鄉季家園爲疾病未愈虔發心願出英洋五百元續助山東拯濟由丁裕大號李伯言兄交敝公所轉解並囑詣關聖神前默禱叩邀神靈保佑增延壽算郤病延年並保一生無災難永荷神庥則感宏恩於無旣矣關聖神前疏文當卽焚化而灶神疏文帶回籲求福庇傾鉅欵以救災滿腔惻隱運微權而璧畫轉瞬安康愛人卽所以愛己其理昭彰直可憬然悟也已被災區正在告急而籌捐洵非易易得此成數殊堪勸世焉[  上海北市絲業會館籌賑公所愚弟少欽施善昌謹誌七月十八日]  
[敬送痢疾丸]  
　　前閱貴報有患痢疾爲棧主所逐一事未知確否惟痢疾之起於秋夏者居多染者苦無良藥今有丹丸致送不取分文非云濟世特行方便耳[  上洋老閘橋北旗昌絲廠對面壽榮齋識]  
[喜晤意琴室主率成一詩錄請吟正]  
　　幾度馳思滬水邊識荆有幸願齊賢鄭虔妙手多能事李白高懷號謪仙贏得風流淸品貴何慚日下盛名傳安仁格調眞瀟灑萍水相逢總夙緣[  綺禪菴主草]  
[次韵酬綺禪菴主錄呈吟壇斧正]  
　　峻整丰裁想日邊超羣拔俗士之賢豫期雲路捕高翮會見霓裳詠衆仙同病久將魚素閣相思還藉鴈書傳何時重翦西窓燭共話三生石上緣春間綺禪介懴情過訪一見如故瀕行以詩函屬懴情轉致殷殷眷注語摯情眞文字因緣良非偶然也第其書發於暮春秋初始獲寓目中間百餘日懴情與余多在病中見時又皆忘却投而不報幾負良朋得書後次均成詩錄寄遠道消息齟齬日月蹉跎卽小固可以見大也同聲一歎豈獨懴情千里外將亦應之矣[  丁亥七月旣望意琴附識]  
[擅夢生疉惠二詩次韻敬報錄請吟壇斧削]  
　　海上相逢日琳琅一再遺多緣知己少同恨訂交遲笑駡胡爲者浮沈悉聽之桂秋如夢幻忍憶月圓時珊網爲誰開風塵有異才豪情隨地見奇感破空來特立人驚鶴低頭我拜梅豫期重九節共醉菊花杯[  意琴室主拜稿]  
[瘦鶴詞人過余話雨促膝甚歡次韻呈詩卽以奉答錄就有道尚冀正之]  
　　相逢如在玉山行一席淸言慰半生話到滄桑悲浩刧聽來風雨感秋聲衣冠隊裏難諧俗詩酒場中易損名我輩放閒無此事安排消受美人情秋空放眼極蒼凉揭地掀天志償誰信居夷緣感憤同憐駭俗有文章澆胸尚少千杯酒注念平添一瓣香見說知音滄海上低回不忍束琴囊[  意琴室主待定草]  
[再疉前韵呈韵三姻丈]  
　　安排筆硯復何云一讀新詩一憶君珠玉盈篇輕萬户指揮如意冠三軍一生不得文章力成句獨爾遄收翰墨勳自是蕙心蘭思遠豈教與艾混同焚[  程冀鵬拜草]  
[蓮花生日承百花祠香尉招飲口占一律錄請夢畹生點鐵]  
　　酷暑當空懶出門偶因招讌赴徐園乘車暫别龍華寺入室喜登鴻印軒燈影煇煌圍綺席花枝招展繞金樽同人補祝藍田壽此後開筵又一村○七夕後二日集同人於徐園之又一村補祝百花祠香尉壽辰卽席賦此錄請在座諸吟壇政謬名園補祝集羣賢又一村中敞綺筵紅火爐温新緑螘紫霞杯晉小藍田奇花瑶草恒春國火樹銀燈不夜天後約同人先寄語欲傳佳話到年年[  毘陵醉墨生初稿]  
[秋夜偶成錄請高昌寒食生政刊并呈意琴擅夢花隱香尉同粲]  
　　碧天雲淨月當空横玉笛名何人倚晚風一味凉先生枕簟二分秋已到簾櫳辭巢語絮梁間燕破夢聲酸砌下蟲遠道恐添慈母感一緘書早遞征鴻[  惜紅生草於侍梅閣]  
　　王君慕岐以浙西秀士作滬北寓公學究岐黄詞工元白翩翩書記曾爲入幕之賓落落襟期别具活人之術今來滬瀆小作勾留屢過蕭齋藉伸契闊爰呈拙律以誌慕忱○異地重逢日歡聯詩酒娛儉帷曾槖筆歇浦此懸壺鉅製摧燕許奇方敵扁盧好將摩詰畫替補護芝圖君醫室現設四馬路翰靑閣顔其居曰護芝軒[  東武惜紅生拜稿]  
[上海四馬路文報局内恊賑公所經收賑捐七月中旬淸單]  
　　十六日使君愛福册常熟陸芳舟先生募無名氏五元陸鄒氏二元無名氏二　無名氏九户各一百文六氏一百文實收洋八元○救災免災單寗波招商局交來洪啓本堂二元○又單羅店鎭泰昌典募二元二角又錢六文○又單但願逢凶化吉人二元○作善降祥册本埠麗如銀行帳房募各善士等二元○本埠無名大善士十五元○本埠鼎昌號盛姓爲店徒章柏生許愿移資冥福洋十元○陳氏仲子求病速愈二元虹口無名氏銅洋二元虹口華昌茶葉鋪銅洋二元○力不足五角○○十七日受福册公字三百五十一號西塘胡介藩先生募永森堂朱五元公記稻香樓五友居三户各一元和氣老人認氣老人二户各五角居仁堂八百四十文史雨亭二百文○金利源帳房交來秋仙居士願病速痊二十元○資善堂銅洋十元○本埠惠泰莊交來蘇城醫業公所潘仲溪先生續募第七十次賑欵生記求痰濕一切病患消除二元金生二百文隱姓字人巧記二户各二百文張鳳奎子求身體安康二百文跟生一百文陸金永全二户各五十文通甫六百廿文金記巧記阿弟三户各五十文又蘇仰泉先生募靜觀主人求平安二元梅慶氏求平安一元又程培之先生募留耕書屋程福保二户各二角五分無名氏源記濟記三户各一角宏吉記二角又盧小松先生募盧介景十元長生斗三元又潘信之先生募天益氏錢五百孫氏三百文經理氏錢二百五十尤徐氏虎生氏各一百文實收洋廿二元○杭城四條巷陳敬之先生募杭城隱名求嗣人十元○本埠泰莊交來如臯署内失普州善士爲妻病甚重在神前許願求速愈十元○仙鎭李君福先生交來蔡佩之善士病愈完愿十元○東台富安鎭吳恩鴻善士病愈完願英洋五元銅洋二元○甬北德商美益行衆友十元○延州來季子爲後莊府君十週年資冥福五元○有感斯通册功字永遠會二元○又册緣字洙涇增盛莊續募沈秋亭一元不留名二户各二百文黄福生一百文實收洋一元錢五百文○康字册惠泰莊交來寳應無名氏公記十一元○又册南市萬利糖棧募張茂濟陳竹亭張成棟三户各一元李照亭陳永如鍾海樓張小雲四户各五角張仁音張酉山張洪氏三户各四角沈迪生林梅蓀鍾燕初張成新林波臣鍾李氏林朱氏林王氏八户各二角鍾謝氏張李氏張陳氏三户各三角張業記張世然林宗楚三户各一角○作善降祥册閔省隱名氏募李金氏四元又經募人洋一元銅洋二元○又册寗波三汰卿善士募樂壽募明州吏隱二户各一元○救災免災單甬江求解堂一元○二天共收英洋一百七十一元銅洋十元爐坯洋五元小洋七角錢五百另六元 
 
 

Page 11

 
 
[上海四馬路文報局内恊賑公所經收賑捐七月中旬淸單]  
　　十八日救災免災單京口同生厚寳號募油店康侯春靄堂二户各一元同生厚森泰藥行二户各二元閻實秋恊和藥行卞茂林徐鳳周無名氏光裕堂無名氏百忍堂無名氏愼獨堂十户五百文余梓庭陶鶴樓余仰漢貽安堂光務堂五户各二百文張子安童榮生無名氏三户各一百文實文英洋十三元○又單長沙寳成號無名氏六元餘慶堂四元○又單餘杭胡裕盛坤號募居易堂胡二元路遠慶葉氏二户各一元吳氏三元范德生鮑永勝洪玉福恆昌絲行何經若黄開源陳隆昌箔店陳隆昌山貨亦昌行九户各五各郭國祥賀鑑亭陳蘭生范蘭生江炳生五户各二角蔣鈞才一角朱善堂四百文錢文波錢三百李景春錢二百三十二吳履泰三百廿四文實收洋十四元○作善降祥册蔡李氏一元○本埠順昌裝船號交來夢所小生肖潤資移賑一元○本日英收英洋三十九元 
[上海四馬馬易公舘内籌賑所李秋坪經收直順山東六月廿二廿三日賑欵淸單]  
　　廿二日康字册楊玉華堂銅洋一元李世綸堂錢二百文乙正大局交來康字册徐甫齡婁潘鼎各洋一元共洋二元○康字四千二百五十號册徐芝孫鼎和裝摺規元六兩零八號二厘○康字九千一號册寳善書屋求嗣洋一百元○康字册巨興銅洋二元松奎蔣少甫劉受祉許　　子驤各錢一百文共錢五百文銅洋二元○順成局交來康字册吳居易齋芹儀移賑大成典洋一元盧凌張三友送洋一元虚對開一元林查陳合洋一元汪程楊林胡合洋一元程鋪經徽墨作錢四百文共洋四元對開一元錢四百文○丹徒官幕來康字九千四百六十一號册無名氏爲小女舫海平安洋六元張煥如學做好人不書名寳善氏慕善子無意中鋪德堂無名氏各一元仁壽堂世美堂各中元三姓無名氏各錢二百交華祝主二百四十文張姓無名氏無名氏周鏞各一百文共合洋十六元○鄭郁凝爲次見病愈遠願洋四元○康字册邵啓翁江湖散人各半元倪生先二角張上翁胡正翁程儒翁逹叔各一角共洋一元六角○康字册朱靖甫宋宗萊朱寳瑶各二角朱大姑朱煥章各錢一百文共洋六角錢二百文○全盛局交來無名氏洋一元正源局交來嘉興鐘公舘募康字二千七百四十六號册劉陽鍾鍾朱氏各一元二角五分自愧無力氏福嘉朱鐘氏各一元木陳桐馮張五福李順福顔錦云張洪聰敏子談正邊永元王長生陳黄鎭各半元俞叙順俞叙慶儲發濤姚發祥姚度陳大興慶官范醉六各二角五分共洋十三元○政大源交來力不從心人爲小兒病愈洋一元○太古晋局交來康字九千五百六十二號册安慶錢鹿安洋三元○正和局交來康字册孫沈氏一元○福興潤局交來揚州省咎齋主人一元○鴻源信局交來江陰嚴恭堂翁募康字二千九百十三號册嚴恭堂嚴家贊倉力公各二元力不從心人一元澄江庽公銅洋一元共洋七元銅洋一元○○廿三日永義昶局交來雙鳳釐局募康字三千一百六十六號册無名氏無名氏各一元無名俊記子記桂記湘記各半元共洋五元○康字一百十三號毛春塘一元五角錢生邵寳珍沈藥德毛炳齋無名氏各二角王裕春倪春泉印其海鄒財源顧祥奎各一角共洋三元○正大局交來甯波巡房募康字册葛萬麟祥一元和慕士半元無名氏四角隱名氏堂角共洋二元全盛局交來新陽廣靡捐募洋二元錢二百○又交來康字瀏河藜映堂生産平安遠願洋二元○又交來康字册澄江庽客洋一元江陰西外局兵錢四百○康字册勉力子錢二百無力子四百○新塲葉氏一角○永泰豐交來康字七百號無名氏銅洋一元○康字册遠香半元星北三雅竹居綿力潁川寄南各一角共洋一元一角○康字七百九十八號册致中堂洋五十元○福興潤局交來康字八千六百九十號册無湖述德堂募梧記鳳記何記各四元友記園記各二元均求母病速愈共捐洋十六元恊源局交來康字册海昌蘇世耕堂二三女求母增壽銀一兩沈楊氏求病愈八角五分鹽官無名氏一角五分共紋銀一兩伸規元一兩一錢零一厘洋一元○恊源局交來康字册顧栢記陳友記不留名合洋一元恊源局來康字册朱以成求發財徐談氏求無病各二角失常甫求發財半元共九角○通裕局來康字册吳江署内孫李堂夏等十三户洋二元○寳順局來康字册楊懷慶堂慕善子各一元翁永祥楊杏記各半元共洋三元○康字三千六百三十三號册無名氏爲運茶往通裕被船夥私竊議扣船洋移賑三元○康字册興和經募洋半元○○兩日統共收規元七兩一錢八分四厘英洋二百四十八元八角虚對開一元銅洋五元錢二千五百錢 
 
 
 

Page 12

 
 
   
 
