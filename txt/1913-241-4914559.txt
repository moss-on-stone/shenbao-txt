# 1913 - 241 - 4914559

 

Page 1

 
 
通信 
[諭共和憲法三大模範及其行政立法兩權之消長（四）（游歐客）]  
　　各州憲法之沿革 
　　一舊時各州憲法重立法而輕行政美之各州於行政權组織大致分兩時代第一時代爲州識曾專制立法權之勢力遠在行政權之上第二時代美人以行政權太弱將至百廢莫舉乃思裁抑立法權而擴張行政權其結果遂成今日之現相美於獨立以前雖無中央專制而英之行政官在各州内濫用權力壓迫人民在各州之感情與建設中央時實異其趣彼固亦曾仇視行政其定各州憲法即盡去行政權之勢力而與州議會以無上之大權是其明證不特各州自選舉其行政長官也而於行政長官之側另選高等行政顧問專以爲之監視其選舉行政長官之法彼時不由人民直接選舉乃以州議會之上下兩院合選之其任期在各州中多數限定一年間有稍延長者亦不能過三年其俸金每年須由州議會議定並無固定額數增減可以聽便本此諸端行政權遂純然隸屬於立法權之下範圍至爲狹隘而於彼面立法權之偉大乃至無可限量不特尋常法案可以任意頒定即憲法之修改亦無嚴重手續如紐紐克紐惹西維惹尼南高林北高林纽杭西六州僅用尋常票决可以改定憲法就中惟馬里倫州改定憲法須經兩次票决德拉瓦州改定憲法須得多數略强於過半數而己此外並無特别規定爲根本法之保障也（未完） 
 
 
 

Page 2

 
 
時評 
[消弭禍亂之眞義（默）]  
　　南北之惡感生而戰事起南北之戰事息而惡感消以常理推測固宜如中也若戰事雖息而政府仍以嚴厲之手段防黨人黨人仍以破壞之手段對政府則中國從此多事矣記者敢正告之曰此後政府宜專心從事於根本上之建設開誠布公以待南方之人民不可藉口於此次之亂事以爲南方人民不足恃而重加束缚設特别之監督置重兵逞權力以轉啓南方人民之疑黨人宜本其正大光明之宗旨扶植而匡翼之以養成有價值之政黨而不可預存意見乘機挑剔事事與政府爲難以逞其報復之私心果如此者則非特國家之福抑亦政黨之福也 
　　政府與黨人因政見不合而出於宣戰固爲各國恒有之事然事後則皆循其正軌而行絶無不消之惡感竊願兩方面效之 
命令 
　　八月十五日臨時大總統命令任命楊得勝署喀什噶爾提督所有前署提督楊纘緒現統軍隊均交該署提督一律接統以專責成此令 
　　海軍總長劉冠雄呈稱第一艦隊司令沈壽堃呈請辭職應照准此令 
　　任命林葆懌署第一艦隊司令饒懷敵署練習艦隊司令此令 
　　海軍總長劉雄呈請授張玉明爲海軍輪機少校張澍爲海軍輪機上尉汪肇元爲海軍中尉任治龍 
吴謙爲海軍輪機中尉應照准此令 
　　領參謀總長事黎元洪呈請任命張恕爲吉林部督府參謀長應照准此令 
　　鑲白旗蒙古副都统祺誠武呈請辭職祺誠武准免本官此令 
　　陸軍總長段祺瑞呈據湖北都督咨稱陸軍步兵少校章裕昆乘亂暴動被擊遠逃應請褫革軍官等語應照准此令 
警信 
　　南京電今晨十時北軍開始進攻甯城北軍由鎭江一方面潛行馳抵出南軍之不意而佔獲紫金山及天保城旋爲富貴山砲臺所知即開大砲向北軍轟擊北軍因難立足而退正午時天保城爲南軍奪回繼與北軍在山巔鏖戰下午北軍死守所佔之地位猛力禦敵面卒于晚間六點鐘時棄紫金山而走富貴山之大砲大有助於南军南軍既佔天保城即運野戰砲登山轟擊紫金山之北軍亦大爲得力下午炮火停止之際紅十字會會員即登山巔覔救死傷兵士該會己在太平門設立戰地醫院死傷兵士之數未詳北軍取道紫金山攻擊甯城之舉己完全失敗紫金山向稱難克之地南軍失而復得氣爲大壯據受傷之北兵聲稱攻城之北軍乃張勳之兵果爾則此爲張勳第二次戰敗紫金山矣浦口馮國璋之軍尚未渡江（特約路透） 
　　京訪函本日紫金山仍終日鏖戰紫金山各山峰除茅山外均爲南軍佔據茅山爲紫金山極東之峰北軍昨由天保城敗退後即死守茅山紫金山之野戰砲及富貴山之大砲　日轟擊北軍之地位因距離甚遠故未能加以重創北軍僅携野戰砲一尊進攻紫金山紫金山及茅山之巔距離較近兩方面現各以快砲互相轟擊自天保城瞭望兩軍交戰情狀頗爲清楚本日兩方面均未佔有利益北軍必己有援隊開抵故明日之軍勢可較勝今日（特約路透） 
　　南京訪函南軍今既佔守高山地勢極優山巔之兵己陸續增加糧食子彈均極充足第一日開戰死十八人傷四十餘人傷兵之中有張勳及徐寳珍之兵數人足見張徐現己聨合進攻南京也各城門均以砲兵一小隊防守南門砲台聞槍砲之聲下關今且拘獲北兵十一人浦口北軍目下尚無渡江之象搶刧己止城内尚稱安静（特約路透） 
　　南京快信十四日上午九時徐軍在老虎山攻擊天堡城戰至晚間八時許被砲台開花砲擊退聞徐軍略有傷亡八時後至天明未戰今日（十五）晨九時又大戰　　南京快信張勳軍隊己到龍潭進攻天堡城 
　　南京快信此間兵士晝夜搶刧昨甯軍司令下命令捕獲槍斃己經民圑捕獲數人槍斃人民稍安 
　　南京快信黨人在南京用不通用鈔票運動軍隊現在被愚兵士因所得鈔票無處兌換均極憤恨内訌甚烈 
　　北京電龍確於十一己刻抵粤十三日規復全省粤軍於此兩日間一面拒敵一面焚掠甚慘袁特授龍勳二位並令劉冠雄等無庸赴粤龍軍僅五千餉械均不足袁先此頗以單薄爲慮故令劉等以巡閲南洋名義助勦今從捷報袁謂奏功之速實出意外云云 
　　北京電得别報龍己派人入城慰問彈壓搜殺餘黨秩序漸安念一二兩師下級官仍互相推戴上級者早逃中級者多被下級所害 
　　北京專電段軍馬旅長己克復建昌城及其縣南山下渡高山一帶現贛軍主力在山下渡樵舍鎭王家渡等處但南昌商民己紛派代表迎段入城段以沿路須搜捕電催汪瑞闓速赴任 
　　南昌專電李烈鈞蒸（十號）夜進城籌餉删（十五號）離者 
　　南昌專電廖伯琅辭職商會公推伍毓瑞繼任 
　　南昌專電毆陽武元（十三號）入吉安青原山爲僧自號止戈和尚 
　　南昌專電南昌商務總會九號佈告照得兵連禍結湖口德安等縣皆爲戰缐地點相繼傷殘流血横尸死户枕藉人道至此夫豈忍言兹護軍使等定於本日離省全城秩序亟應設法維持業經公推廖君伯琅爲衛戍總司令防守各事自願負責又公推閻廳恩榮爲警視總監以保居民又有砲兵圑圑長劉君稜商圑圑長李君之軸副圑圑長李君敬曾皆經担任嚴密巡邏同負保全地方之責凡我城廂内外各界同胞務須照常安居樂業母稍驚疑自相擾累除即刻派員前往館北驛接洽以保地方外爲此通告又佈告照得歐陽護軍使離省己於本日接到來函内開江西父老昆弟同鑒武到贛後日日以維持地方爲念惜才淺德薄以致事起倉卒貽父老昆弟莫大之慘禍言之痛心睹之汗顔今不忍以南昌作戰場故歛口世外不敢復問時事尚乞父老昆弟念其愚而憫其遇　武亮察此請台安罪人歐陽武啓等因爲此照録來函通告江西同胞一體周知云云 
　　北京電滇督電軍興後勳賞不绝固因激勵然太濫則異日有對外戰争何以處之自後凡對内用兵只可頒給無俸勳章或賞金概無庸補官加銜尤陋習請停止 
　北京電袁通電各軍大軍所到務以保護人民爲唯一宗旨設有疏忽軍法具在各目兵可互相糾察隨時舉發勿使全軍受其惡名仰各傅諭切實奉行用副伐罪弔民之意云云 
專電 
　　北京電天津亚洛叫買行忽暴發炸彈全屋爲燼過路一馬車坐者死車夫傷四西人粉碎屋底 
　　北京電沈佩貞自請組南征軍袁　文明國無此辦法 
　　北京電昨日衆議院開會有人誤坐王有蘭席偵吏密布院外待其出時捕之議員聞耗紛走遂未及開議後知其誤亦未捕入 
　　北京電昨憲法起草會决定國務總理須衆院同意主張自由任命及全體須同意者皆被否决嗣議及解散衆院院有張參院同意者張耀曾主政府與衆院有積極衝突如否决豫算及不信任時總統得有權解散但均無結果 
　　北京電參議院審查張繼陳其美等未經法院判决無從除名 
惟告假己久應俟院法定後處置 
　　北京電參議取消陳其美謝持議員案付審查 
　　北京電昨日衆院先舉總統案否决 
　　北京電易宗夔擬合政友相友等組新民黨己無效 
　　北京電多倫王懷慶兩九號克復白旗奎素地方十一號克復正藍旗斃匪六七百血跡遍野　　北京電俄使日催詢四欵外交無主梁士詒復堅辭財政願專任府事袁電熊請先提出兩總長擬孫寳琦外交周自齊財政熊須俟姜到後乃來但姜倘未離京姜方派人探路據報古北口内外有兩處阻水一寛二十里一六十里熊屢電催姜往似來意亦急但到京總須半月後 
　　北京電熊希齡電念日到灤州交通部派專車迎念一可到故外交財政兩長先提説作罷 
　　北京電熊以姜未到委其參謀長舒和鈞暫護都统印 
　　北京電德帝國銀行經理阿諾爾特現由顔惠慶與訂約充爲中國之銀行貨幣顧問 
　　北京電登邦述將任國務院秘書長 
　　北京電港十六電港政府宣布孫黃胡岑陳數人永遠不得到港並驅陳席儒出境又傅廖仲愷朱執信等十數人戒責 
　　杭州電黨人因車站輪埠檢查甚嚴改用小船運械進城故日 
 
 
 

Page 3

 
 
　　來耙子門外來船隻軍警更爲注意 
　　杭州電朱督提議减政辦法己定本月實行聞軍政兩界月可省六萬元 
特約路透電 
　　北京電據漢口稱聞湖南省議會於七月二十九日致電參衆兩院及各省議會促請解散參衆兩院此舉殊違憲法故由袁總統令湖南都督使本省議會自行解散俟大局平定後再行召集 
　　北京電財政部致文國務院謂預算案尚未由國會通過今付欵之期己届各省請示者頗多今特訂定暫行辦法數條）一）預算案之數小於上半年實用之費者應准照付（二）預算案之數大於上半年實用之費者應照上半年之數照付（三）未例入預算案之工程應即停止（四）己列入預算案而未開工之工程應加展緩（五）陸軍費用並未加入預算案應請國務院核奪 
　　張家口電漢林森君己將運送之糧食送達蒙古各電報局今己安抵此間 
　　張家口電聞華軍近在杜論諾爾大勝蒙兵　　香港電此間現有大風 
公電 
　　武昌公電都督民政宣撫護軍鎭撫鎭守各使商務總會各報館均鑒頃准長沙譚都督文電開本日宣布罷兵息民電逹中央聽候處分請迅簡賢能來湘接代並祈代逹悃忱仰佈文命同日又據湖南商務總會及農會工業總會長沙城董事各會電稱即日遣派代表來漢籌商以後辦法各等語查前次譚都督及省軍官來電咸願取消獨立兹復准電前因湘事己和平解决合行通電馳佈希即分别傅知爲荷黎元洪寒 
　　閩督孫道仁通電北京國務院參議院衆議院各部總長武昌黎副總統各省都督轉將軍都統民政長護軍鎭守宣撫宣慰各使師旅長上海神州報館轉各報館均鑒閩省自許崇智濳逃後經道仁竭力經營現己一律恢復秩 
　　序各機關均照常辦事堪以遠紓厪注惟追溯肇端之初閩省危險之情况道仁維特之苦衷有不得不縷晰陳明藉明心跡者道仁質性雖愚自政府成立以來素以鞏固國基不貪權利爲宗旨凡事之稍有關係者無不請示於中央早邀諸公洞鑒前者彭氏之去嗣適岑氏南來亦多挑剔指摘仁均静鎭處之力顧大局以重中央威令前以積病屢次請假未蒙俯允力疾從公一切服從中央命令未敢有違詎贛事發生變起倉卒甯皖粤等省相繼宣告獨立贛粤與閩毗連影響所及草木皆兵許崇智以中將充師長遂乘機煽動激烈少年糾合亂黨肆意要挾獨立倘不贊成並擬勾結贛粤軍隊攻閩　時得力老軍均己派出　匪人心惶惶電報不通中央消息又復隔絶未能請兵援助仁若臨以威力立起暴動不特省會完善之區立遭擾亂而上下府與贛粤連界之處均來隣兵攻擊以閩省之餉力兵力何堪内外三面受敵一有失敗仁一身不足惜如大局何爰集紳商及各行政官妥議定計暫不計較以顧目前急難仁甯甘一己獲罪不忍全閩罹災並通告聲明俟大局粗定即行仍歸統一無非保護地方生命財産起見此心可表天日一面徵集軍隊遣派腹心以期密捕亂黨布置粗有頭緒詎許崇智自揣不支乘間而遁其黨羽亦相率逃避現仍遵令偵緝如有就獲再行請示中央辦理刻下善後畢宜業己辦理就緒全省一律取消脱離字樣宣佈仍歸中央統一地方一律靖謐均歴次電呈大總統有案惟所有七月二十以後本月初一以前一切文電多係許崇智所擬迫請飭發自應作爲無效此兩旬以來道仁在閩辦事之實在情形也道仁以衰病之軀當艱險之際負疚引慝午夜難安仰蒙大總統破格矜全不加譴責撫躬益增慟感謹佈曲衷惟希共鑒知我罪我乞賜明教是幸閩都督孫道仁叩元 
要聞一 
[上海兵禍之餘音]  
　　大陸報云官軍現聚集嘉定周圍鈕永建退兵嘉定未見即能鞏固其地位故終必屈服而後己官軍己開始向嘉定進發昨日有官軍千餘人由崑山開至太倉吴淞現存有野戰炮及子彈甚夥吴淞與嘉定相距十八英里道路平坦頗便輸運南京一方面則紫金山己爲張勳之軍所得該山控制全城與戰略上極有關係並有馮國璋率之兵三萬名浦口助之高資及六合兩處亦駐有大軍奉令即發鎭江現己安静張勳己駐該處甯城雖固必難敵此大軍故可料其不日必入官軍之手也 
　　甯城若下則該部即可無需重兵鈕永建是時若猶倔强不服則官軍即聨直搗嘉定鈕之原意本欲即赴鎭江以抗官軍詎意爲時過晚故不得不覊留嘉定以圖死守雷震春己於星期五日率援軍抵滬招商局新康輪船昨己載運新抵之援軍一千五百人開往南京製造局及吴淞砲臺一帶現共有大軍一萬二千人隨時豫備出發江南之亂事將申張勳與雷震春恊同肅清 
　　大陸報代表昨日往游嘉定見城内居民己逃避一空面河之城牆皆有荷鎗之兵士喋喋于上並架野戰砲七尊官軍苦由水路進攻則此砲必能得用惟嘉定城展露極廣之一方面郎在此處故由南翔進攻恐屬不易現觀官軍之意顯欲由西面進攻蓋蘇州開至崑山之兵大半己抵太倉紥營該地太倉距嘉定僅十一里並無河道等之障礙聞北軍之援隊亦將先至太倉而後會同進發嘉定城中之軍聞共有二千餘人皆駐紥各寺院 
　　聞陳其美現與友人寓租界之内 
　　紅十字會副會長沈敦和及柯師醫士曾于十五日致函海軍總長劉冠雄詢問袁總統對於鈕永建投降條件之覆電促請照處置吴淞之軍辦法發給嘉定鈕永建衛隊之餉銀又聞吴淞炮臺懸挂紅十字會旗號未及兩日何故除去並言聨鯨兵艦己由鈕水建正式交與紅十字會不應改懸紅十字旗號云云翌日由劉總長函覆並附大總統電文大旨謂南軍因力盡而降自應静候命令不得于投降條件有所要求云云 
[内亂聲中之政黨潮流]  
　　當國會開幕之初黨争激烈意氣相持議場變爲戰場故四閲月以來重要問題多未解决自南省以兵力解决國事之黨人屢次失敗近日議場中幾無黨派問題其變遷亦有出人意料外者兹將最近政黨潮流誌之於下 
　　（一）進步黨之冷淡國民黨經此一番打擊暴亂分子淘汰殆盡故議場上異常安静拍桌頓足之聲不多聞矣然進步黨己失其反抗之力近日態度較前尤爲稳健又以新黨初成内部尚未组織完備中堅人物近日對於内部異常注重故對於政治上似有一種冷淡氣象如内閣問題憲法問題均未曾計到云　　 
　　（二）國民黨之消極國民黨國會開幕之後在兩院均占多數轟轟烈烈爲第一大黨自與南方有關係之黨員或死或逃去其大半稳健分子藉端脱黨者踵趾相繼一變爲無足輕重之小黨尚不至消滅者尚頼吴君景濂谷君鍾秀等維持之力吴等雖爲該黨重要人物現在仍抱定維持主義但暴亂分子淘汰殆盡同盟會舊人己有不能容足之勢國民黨幾爲共和统一派所引授矣 
　　（三）政黨之膨脹當進步黨成立之初抱第三黨之目的本不乏人國民黨忽經此一番波浪其黨員各懷去志政友會發生較早與國民黨之氣味又多相投此次既大收漁人之利其他如貢王發起之憲政公會朱兆莘等所發起之集思會劉揆一等之相友會馬小進等之潛社黃策成等之政友聨合會等小圑體皆拾得無數黨員易君宗夔本國民黨之稳健分子近日聨合議員發起新民黨對於政府取不攻繫不阿諛之態度並有聯合各小圑成一黨之意正在進行中云 
雜評一（訥） 
　　紫金山大戰南京之大局固有不易窺測者不特政治上之忽而獨立忽而取消難以捉摸也即軍事上之忽而己失紫金山忽而復得亦甚可奇矣張軍之對於甯軍互相積忿由來己久今值此機宜其各以死力相拚也 
　　嗚呼我有預言敢爲張軍告者他日幸而入南京城萬勿洩積忿於我人民也 
　　止戈和尚歐陽武不耐李烈鈞之逼迫愤而入青原山爲僧自號止戈和尚從此斬除煩惱還我自由昔人所謂一腔熱血隨流水静坐間參貝葉經之句可爲歐陽詠矣特其自號止戈而戈實不能止此心向未知耿耿否耳 
 
 
 

Page 4

 
 
   
 
 

Page 5

 
 
   
 
 

Page 6

 
 
申報舊暦癸丑七月十七日第六版要聞二 
[張軍揚州出發紀]  
　　大軍駛抵京口江北鎭撫使張勳於十五號早九時乘民船用小火輪拖帶由揚啓行駛抵京口舟泊招商碼頭有頃舍舟登岸就江邊大觀樓旅館暫駐鎭郡軍政警商學各界於十時齊集大觀樓開會歡迎張所帶五營分駐南門外及城内金山等處駐揚第八師師長徐寳珍亦隨之而至張軍蒞鎭後即發出告諭略云本鎭撫使督師有年素嚴軍紀軍行所至糗糧自備芻秣無需必使畊市無驚秋毫無犯此次率軍南征經過各處城邑有應重申禁令以昭炯戒凡本軍官兵等購買物件務照平民價目公平交易不得稍涉抑勒亦不准妄行禁索如有强賒硬欠等情定以軍法從事聞該軍所用民船計八十餘隻以揚州運輸兵差兩躱一空純係由仙邵灣頭等處覔得其拖帶之小火輪共計八艘云 
　　派員接政砲台鎭江炮台掩護各隊前要求撥助解散軍後將砲閂槍械等件繳納來揚己於前日繳到其守台職任由張鎭撫使派員接　聞徐師長寳珍亦有移駐瓜洲之信 
　　委任釐金要差張鎭撫使委任憲兵司令方柳江　灣邵釐捐總辦方己於十五日到差查方以憲兵司令兼衛戌正長再兼釐局總辦一人實兼三差揚人士咸爲艶羡不置 
　　調用劉連長前揚州參將後改巡城營管帶現充兩淮步隊第八營第四連留守揚城之連長劉桂庭前與張鎭撫使有舊近劉謁見時張當詢問現狀深爲惋惜命其隨節赴甯以便振拔淹滯云 
　　設立駐揚糧台張鎭撫使日昨命令其部下趙軍官駐左衛街交通銀行爲該軍後路糧台現趙己到行視事矣 
　　預備馬隊渡江張上將所統各軍均由水路抵揚後先後赴鎭惟騎兵一旅係由清江寳應高郵邵伯仙鎭旱道來揚昨己齊集城外經張總司令轉飭縣知事備撥渡江馬船停泊七濠口伺候渡江李知事奉令節飭警街隊員吉潤星夜帶隊前往瓜濠等處通知各民船一律停泊在七濠口伺候騎兵渡江 
　　嚴懲騷擾軍士武衛軍正兵趙福榮昨因外出購物滋擾商舖爲該軍巡查所知當至行轅報告立命斬决計該軍誅戮滋擾兵士前後己有四人矣 
[北軍晋攻潯皖之捷音]  
　　叚軍克復皖省之通電陸軍部致武昌黎副總統各省都督民政長各使各將軍都統各軍長師長電稱據叚宣撫使齊電吴參議光新等自皖電稱指揮艦於今晨三時到登岸地鮑旅長貴卿督隊繼進於五時登陸正擬雙方進攻得報柏文蔚由蕪湖大通嗣來兵隊於陽日被胡萬泰率隊猛攻并柴圑長自外夾擊匪兵大敗柏己濳逃等情光新等即乘船到省城業己收復城内秩序尚稱安甯各界皆有主幹人員會議恊助維持方法至柏逆在逃己經懸賞購緝各等語各行通告陸軍部青印 
　　倪軍大戰吕亭驛之捷報政府昨接潁上電八號前敵馬統領己與安慶叛軍在吕亭驛接戰開戰之始叛軍己旗靡轍亂多有倒戈歴四時之久我軍步步逼進匪勢不支遂紛紛向懷甯竄去目下馬統領勵師秣馬預備進攻云 
　　段軍克復吴城灌口之通電陸軍部日昨電致武昌副總統各省都督民政長各使各將軍都統各軍長師長稱據段宣撫使泰電稱前飭馬旅長繼增率所部逕取吴城灌口兹據報告吴城匪兵约一千五百名以上挾炮四尊機關鎗四桿扼守望湖之高地該處三面湖港一面贛江極難攻取我軍督隊官趙景忠連長樊近餘率步兵一連乘夜登陸營長張中和率一營繼之立薄匪人炮兵陣地鏖戰四時之久匪勢不支向南昌方面遁走我軍用炮追繫十餘里遂於八日上午九時佔領吴城并分一隊佔領灌口奪獲山炮三尊機關鎗兩桿步鎗約數十支該處地痞於匪人將退之時乘機搶掠我軍既進分别擒斬現己秩序大安各等語合行通告陸軍部蒸印 
[閩省取消獨立紀] 　　 
　　都督府之通告閩省於初九日由孫都督正式宣布取消獨立除通告各屬外即日咨行省議會文云閩省宣布脱離中央原因時事非常急迫中央消息又復隔絶故暫用維持地方之計本都督前次通告原有俟大局粗定仍歸統一之文現在大局己定自應取消脱離字樣仍歸統一兹奉臨時大總統電令除遵照雷復並咨行外合將通告備文咨請貴議會請煩查照 
　　軍界之大黜陟閩省此次獨立全係十四師師長許崇智爲主動日前孫都督傾向中央取消獨立遂由國務院發來一電囑孫都督即遠派隊嚴拿究辦以伸法紀許崇智不得己遂托名赴港幹事而去其師長一職另派旅長蔣國斌暫行代理至孫旅長葆榕前當閩省獨立時許崇智令其率兵前往江西助戰孫宣言拒絶取消獨立後迭蒙中央嘉慰不置現己升爲師長矣 
[鄂中之隐憂未己]  
　　初九日又獲叛黨某供出漢口日租界高昌里（前紀吉昌里有誤）第二十二號門牌係黃興蔣翌武季雨霖所派同黨蔣文漢柏鐵血陳釗組織之總機關有曾在該地晤季一次等語正核辦間竟有該黨周俊卿携銀二千元潛至都督府擬行賄於護衞軍下級官當被某連長舉發將周立時訊明正法一面派交涉員胡朝宗偕憲兵營長戈玉山率隊渡江泊日租界先由交涉員往會日領事商議逮捕該領當即承認將捕票簽字由日警務署恊同往捕至則該室中己空洞無人惟屋内陳設什物皆未移動即銀錢亦未携走其鄰人言前數十分鐘猶聞内有人聲比經搜索獲黃興交某銀行匯票一帋計銀七千元又現銀一萬零六百三十元僞七省通用軍用鈔票五箱分一元五元十元三種共有二十八萬張銅角七串零另有六鐵櫃滿貯手鎗炸彈機關鎗機零件暨同黨名册文件佈告兩保險箱上載蔣文漢爲福開部柏陳爲軍事主任旋由戈營長將各件開具清單雙方簽字點交日警察長携回該署大約須俟日領事允許後方能將錢物解交武昌現黎公己懸賞六千元緝拿蔣柏陳三人頗怪戈營長不先帶探微服伺於門外至令巨魁遠颺云 
[擾攘聲中之蘇州]  
　　奬勵蘇軍軍政司慮司長接奉程都督應省長電云頃接參陸兩部電稱奉大總統令此次黃興　扇惑軍隊殃及地方江蘇第二師深明大義愛國衛民該都督等得藉以恢復除陳其美鈕永建迫脅附和外其始終嚴守秩序維持治安者俟各省肅清所有該師將校士兵俱應一律查明奬勵其軍政司長盧世儀師長章駕時朱熙蘇州警察廳長石人俊及他屬不受逆命之各將校着先生傅令嘉奬以昭激勸等因合行轉逹希即通令所屬一體知照 
　　盜匪横行蘇鄉浦莊鎭昨到有匪徒數百人聞係浙江鹽捕營陳某所部之兵突然變亂帶船潰散並帶有大砲洋鎗甚多係從太湖而來到浦莊後即上鎭擄搶二十餘家居民紛紛逃避該鎭駐防之水師某營隊官兵士等即與之開槍對敵該匪等即開大砲亂擊當時有隊官及兵士二名均受鎗彈以致炮船二號及船頭之炮洋鎗等盡被擄去計各家店舖被搶　洋衣物等項爲數其鉅當浦莊鎗炮亂轟之時離鎭四里之横逕鎭居民舖户本極驚惶乃駐紥該鎭之水師某營隊官等立將師船船頭上之大砲開放一炮以爲示威之計而合鎭人民聞之益加驚惶一律閉市竟有登舟逃避者直至匪退後次日始照常開市飛划水師統領鍾堯階君得悉立即親率所部師船開往該處追勦矣 
　　太湖洞庭東山前日亦到有大帮光蛋船上鎭肆行擄搶該處有内河水師營營管帶張占魁率帶全營師船駐紥東西南山該營得悉後由隊官率兵士等開槍轟擊匪勢甚大竟被奪去軍裝多件現在該處居民均紛紛遷避來蘇 
　　聞目下南路一帶光蛋己有三大帮一帮首領爲葉阿祥一帮首領爲董道奎一帮首人領爲余三托子徒黨甚衆且均有鎗炮係敗潰兵士帶出者居多專以搶刦賭博爲事别無他志然而小民己難安枕矣 
[中立聲中之浙江觀]  
　　電商浙軍援甯龍華所駐步砲各兵曾由鄭鎭守使商同浙督暫往吴淞藉厚兵力現在吴淞己經降服朱都督以紹屬士匪湖屬梟匪時有警告亟宜調回以備防堵葉旅長冒暑助剿亦復成功不居遵令回防日内即擬拔隊惟程都督　於南京消息頗以兵單爲慮恩思乞師鄰省令葉旋長隨同赴甯聞己雷逹到杭未識能邀朱督俯允否 
　　設立鎭守使陸軍部咨行浙省以贛亂發生軍事頻仍業經本部核定鎭守使官制通行各省設立在案兹查江浙毗連滬甯亂事未泯設立是使不容稍緩應請貴都督遴員薦任尅日改組以佐軍事之不足云云朱都督接咨後當即會議改組事宜惟該使一職實難遴員或謂有薦任吕公望君接充云 
　　發封漢民報警察廳日前奉内務部特令查辦珠寳巷天鐘報暨漢民報等兩家（按天鐘報係民黨機關業於戒嚴期内發封同時共計五家）轉載煽亂文電應即嚴密取締等因該廳恭文後於昨晨請示都督兼戒嚴司令官即晚派警發封波及印刷局謂係光復時官有品物此中原因頗爲複雜云 
　　通令核減官俸民政長日昨通令各屬文云照得現因軍事緊急需餉浩繁庫帑奇絀羅掘俱窮財源之收入一時既無術增加自不和不就支出一方面力求撙即暫資挹注　經本民政長召集政務會議議决裁撤機關酌汰人員核減官俸分别辦理以抒財政之困除　裁酌汰人員辦法另行令知所有本省官俸除軍警兩界現值戒嚴期内未便更章又因軍事己故組之司法各機關官俸 
業已另案核减不計外其餘各行政官廳以及未改組之司法機關支俸薪均分别等次最量爲核減凡官俸在一百元以上者均按八核放不及一百元者均按九成核放自三十元以下仍照數給發即自八月一日起一律實行除分虽函知通令遵照外合亟令仰該某查照辦理母違切切此令 
[粤省各屬绿林起事]  
　　三水開平高要等局現均有土黨起事旗上告書有奉中央命討陳軍等字樣其三水屬西南埠各局所聞己被佔據惟聲言决不擾害商民務須照常安業　商人仍有戒心故相率閉門暫停交易而火車則因河口站路缐略有毁壞故行車至佛山而止三水站暫行停開高塘一帶現亦有駁壳會嘯聚千數人設筵大會將起事與各聯合間順軍一股以龍鳳堂爲首領高要關平一股聞係張忘形韶大粒烟爲首領各股多係己遣散之民軍聲勢洶洶皆有將撲縣城之舉該三縣知事均急電請兵當道聞耗即晚派陸軍馳往翌日復分派陸軍赴援及扼守各要隘黃沙車站初一早即有陸軍百餘人駐守并疉石爲壘如臨大敵各城門亦均有軍隊駐守嗣因謡傅有各股會友於初一晚攻撲省城之説故軍隊防範更嚴加調軍隊進城在都督府附近及各處嚴密防範陸軍工程隊等原定初一日出發聞因此遂暫緩云又傅聞肇慶城有失陷之説初一二兩日陸軍在三水與會黨鏖戰甚劇 
　　三水西南一帶邇因會黨充斥近更嘯聚駁壳會千餘人聲言先撲縣城然後到西南商埠縣知事當即發電請兵援剿并於一號停止火車來往故三水西南商市刻己停止交易 
　　又聞前日龍母廟三省火車站奉陳炯明命令著三水火車於是日暫行停開西是三水縣屬西南突聚會黨數百人皆携槍械陳恐彼等搭車潛行來省故特令粤路省站即將三水暫行停車至十二時許復由李福林帶游擊千餘名前往鎭壓 
　　駁壳會黨數百人自到三水縣屬西南後即將該埠銀店數家盡行刧掠陳炯明遠夜下令調砲兵一營步隊一營前往剿辦聞匪首係龍鳳堂其旗幟大人書龍起故無知者誤爲龍濟光之軍又聞該匪等即係日前黃沙所駐之僞濟軍 
　　三水西南一帶邇來會匪充斥昨更嘯聚駁壳會千餘人聲言先撲縣城然後洗刧西南商埠專爲縣知事探悉當即電請大兵援勦當道據報以匪勢浩大恐游擊隊獨力難支　於一十一晚二時調撥陸軍兩營部前往恊勦并於一日停止火車來往以防竄越 
　　日昨梁三（即高佬三帶領二百餘人攻佔東安城縣知事己逃現由縣議會料理縣事 
　　陽春劉德　帶二千餘人與陳炯明調紥之警衛軍交戰兩日警衛軍之游擊隊死一百餘人後警衛　用開花炮轟擊打死劉德軍軍餘人惟劉軍仍然死力撲戰二十九號劉軍佔據縣城縣知事逃去并獲開花炮四尊 
　　三佛鐵路由三水獅子竇附近之處己被掘斷聞係爲梁柱之軍所毁（按）梁三劉德梁柱之三軍隊聞爲前緑林大粒烟部下現其起義均以擁護中央爲詞且均降龍軍受龍軍節制云 
　　聞高要縣昨有西江駁壳會千餘人乘機起事該縣電請迅撥大兵剿救 
　　開平來函謂著黨大粒煙張忘形韶等自粤省宣告獨立後勢益披猖昨竟投函縣署縣會謂所有地方巡警經費應悉數截留供給本軍薪餉不得違禁等該知事乃勉爲防範一面據呈商請當道核辦　　花縣四面環山素稱多盜現值園事多艱若輩高搭棚廠大張旗幟聚衆數百人圖謀起事邑屬大窩墟商民己紛紛遷避 
　　上月二十五辰刻著盜張有興糾黨數百到四九洞楊潘諸姓各村刧掠互相狼擊傷人數十賊勢鋒利卒難支拒有數村被刧失贓鉅萬并擄去閨女四人現聞當時因鎗傷數盜其夥伴不平欲再報復故鄉人己紛紛逃避矣雜談二 
　　取消獨立之措辭獨立一事取消獨立又一中以兩事而併爲一談神乎奇矣且尤奇者以一人之身而前後不出十日忽焉獨立忽焉取消借維持地方秩序之名以宣示其大局粗定仍歸統一之微旨出爾反爾各執一詞如閩省者亦可謂善於辭令者矣 
　　無己今尚有藉口被脅情形早在聖明洞鑒中者　　共和時代生命一省之獨立必有一二人慘遭冤殺迨其取消也又必有一二人身罹禁網於此曰甘心從逆於彼又曰深明大義吾不知所從何逆所明何義而第見爲一方面之傾向以不智不勇之身横當蕭牆喋血之衝而己嗚呼共和時代之生命（萍） 
　　臨時暫設之職官自戰事開而金錢之浪費者不知凡幾除軍餉購械等大宗費用不計外即以日來所派之各使言之若鎭守使若鎭守副使若巡閲便若巡閲副使若宣撫使若宣慰使若護軍使若勞軍使若招討便等雖皆臨時暫設之特别職官將來或有取消之日然即以臨時言之而其開支己不資矣 
　　嗚呼戰禍之不可輕啓也如此（默） 
本埠新聞 
[淞滬停戰後種種]  
[各方面報告提要]  
　　鄭鎭守使擬選精兵五千開赴南京與張勳會剿 
　　劉總長擬出巡南洋並往鎭江會同張勳馮國璋進攻南京 
　　外交圑因南京開戰嚴禁黨人在租界内設立機關接濟軍火 
　　鈕鐵生因南京内容空虚難以據守不願往助 
　　居正因恐北軍追剿昨日派人來滬催鈕鐵生速回嘉定 
　　鈕鐵生等退至嘉定後鈕駐高等小學梭越宿即去居正駐女學堂何嘉禄駐城隍廟 
　　閘北所駐洋兵昨晨己一律撤回其駐兵之市政廳署由英副領事到塲交還　　閘北公民會發起人黃百揆昨日被拘　　南市博記堆棧自抄出軍火後無人管理現由警備隊駐紥 
　　聞陳其美現仍避匿在滬 
詳情見以下各訪函 
[吴淞特派員函]  
　　吴淞要塞總司令李厚基旅長對於南石塘獅子林兩砲台投降各弁兵一意以和平渾厚爲主故各弁兵對於李旅晏之感情頗爲融洽惟李旅長以南石塘炮台當江海之衝亟宜將損毁之處加以修整所有砲械亦因此次激戰不免損傷亟宜加以修理以復舊觀 
　　袁總統以此次淞滬戰事海軍勤勞卓著殊堪嘉尚擬須懋賞以示鼓勵惟聞軍界中人傅説此次國内戰争與其他軍事不同間有不願邀奬者果爾則殊爲難得 
　　海軍劉總長以上海爲商埠巨擘吴淞爲上海咽喉並爲東西洋兵商船隻往來必由之路軍隊行動關係外人觀聽密令各將校傅諭各兵士謹遵紀律以隆聲譽故炮台各兵與北來軍隊並互相嫉視之意日來頗覺親睦云 
　　海軍陸戰隊迭次在江灣激戰捕獲南軍甚多現雖暫予拘留己失其身體之自由而李旅長則力持人道主義一俟東南大定即須釋放云 
　　居正等現雖在逃惟聞有秘密偵探隐躡其後不久將爲入網之魚矣 
　　嘉定現駐殘軍己陸續增至千餘或云增至二千元光景意在静候解散尚無特别舉動買物亦尚公平惟以經濟困難間有向長生庫中討生活者以十人爲一排守望於各城門及各進出路口輪流不輟觀其行動似有所俟軍隊守望似爲自衛起見（吴淞既有北軍崑山又來蘇軍）如能善爲解散即當解甲歸 
農云 
　　海軍收復砲台事據十四十五兩號本報紀事觀之是砲台吴某有報告之功紅十字會柯師醫生亦有調停 
 
 
 

Page 7

 
 
　　之功兹聞蘇省駐滬最高機關之偵探兼領運動員之報告於此事亦與有功云 
　　當吴淞戰雲之未歛也巡警均不願插身戰事悉數回申致鼠竊狗盜横行無忌被竊被盜之家不一而足日來在滬避難者己絡繹回淞檢點失贓巨細不一現在開具失單備赴警局報緝 
　　淞口現由游巡隊及回淞之巡警互相巡邏以資保衛　　寳山縣知事署所有物件己盪焉無存滿 
目蒼凉不堪言狀幸而戰雲早歛否更不堪設想矣 
　　聞陳其美仍避匿在滬外間所傅業在寳山被人槍斃一説查無影響 
特别訪函一 
　　淞滬警察廳長昨日呈覆程都督應省長云竊奉訓令查寳山地方秩序回復己飭該縣知事錢淦迅速撫慰流民整理善後並商同該廳長清查餘孽母任擾害良民合行訓令該廳長查照接洽爲要此令等因奉此查吴濕地方自被叛黨佔據以後居民舖户十室九空叛黨横行無忌秩序無被整理本月十號甚至驅逐巡警勒令解散該營等無力抵抗祇得將槍枝陰埋僻處相率來滬經由廳長派員點名發餉飭令静候派遣在案本月十二日我國家大軍克復吴淞叛黨四散迭據該鄉公所請派警維持秩序前來當即令該警等仍回吴淞服務並派警備第二隊排長一員率領隊士三十人前往該處藉資輔助其眞如地方本未經叛黨蹂躪雖廳長辭職之後稍有變故復職之後一切如常秩序亦常安静除遵令會商錢知事設法整　善後事宜外所有隸屬寳山吴淞眞如等處業己派警防衛情形理合具文呈復都督省長察核備案 
　　閘北地方前因陳其美等設立司令部由各鉅商商請租界工部局調遣西兵往駐保護現因戰事己平故本埠領事圑昨己將駐紥閘北西兵照約撤退兹將驻滬通商交涉使張煜 
全君致應民政長函録下謹啓者刻接英總領事函稱現决議明早（即十七號）七點鐘撤退駐紥閘北外兵其所暫住之市政廳署即派副領事郭立賓君到場交代請轉知貴國該管官長到期派員接收等語除函逹鄭鎭守使暨穆警長外特此奉聞即祈查照辦理 
　　閘北駐紥外兵己經駐滬領事圑議决於昨日上午七時撤退兹悉淞滬警察廳長穆杼齋曾於十六日奉到鄭鎭守使應民政長訓令飭即届期前往閘北接收等因並准張交涉使函告前由穆廳長遵即飭派本廳衛生科長顔玉深會同警備第二隊長徐彦前往閘北接收一切並飭届時知會閘北市政廳長錢貴三去後昨據顔科長徐隊長回廳復稱科長等遵於本日上午六時十分到閘北市政廳英副領事郭立賓暨英總巡卜羅斯先後蒞至科長等聲明代表廳長接見甚爲歡忻遂由郭副領事指派兵官偕同科長等至外兵借駐市政廳各舍點交一應物件當即如數接收七時郭卜兩君率領兵隊陸續出廳上級各官均來握手作别科長等當即懸掛國旗藉長歡送當時居民人等觀者甚衆均額手稱慶錢市長因事未到致未接洽云云　　此次居正等率領殘兵退至嘉定時初欲以知事署内之審檢所爲司令部居己入内正欲部署忽由楊鏡谷告以鈕司令命令地方行政亦甚緊要不可使之停滯應請退出云云居乃至附近之女學堂駐紥鈕鐵生則駐於高等小學校（即明倫堂越宿即去何嘉禄駐城隍廟三人所帶各兵除在以上三處分駐外餘均在城根等處枌投暫駐聞尚不至騷擾前日居正等因現欵無着以鈔票二千元向知事署調換現洋應用並聞明有民船三艘裝載兵丁携帶槍械由吴淞江入四港口向南而去不知何往 
特别訪函二 
　　昨日上午滬上各銀行暨絲業錢金業木業鹽業洋貨業以及各洋行等均派代表共四十餘人以牛二十頭猪一百頭高梁二十罎捲烟六大箱抬赴製造局犒勞軍士鄭鎭守使派弁排隊並以軍樂歡迎 
　　南洋巡閲副使雷震春君此次來滬親統之護軍左右兩翼計有步隊六營砲兵馬兵各一營機關槍隊四連衛隊二營現均分駐三十七圑原址暨裏日暉橋新標房及徽密會館並南門外圖書公司等處軍容甚爲雄壯並聞該軍係由河南彰德府肅清白狼羽黨獲勝回京刻又奉調來滬微有驕傲之態日來游行街市購買物件時起口角以致望道橋栅門之魚肉菜蔬等攤於十七號起不敢售賣該軍並在高昌廟大局門以外附近一帶封鎖房屋内將海軍警衛隊所貼之封條撕去入内居住海軍警衛隊防守兵士告以此乃該處居民因在戰線之内暫遷在外敝軍臧圑長恐被匪徒濳竊財物是以貼封保存善言勸阻該兵士仍置之不睬尚望雷副使迅行约束無使滋事則地方之幸也　　江蘇軍政司盧洛萍前曾派員赴台州一帶添招軍隊一師以爲保護都督恢復甯垣之用兹因甯省獨立己經取消且馮張兩君之大軍將次蒞甯故由盧軍政司電令停招其己招六營仍准編制成軍業經令委營長六員遵章訓練直接歸本司管轄其餘無須再募所有應委圑長等缺暫從緩議並己呈報都督查核矣 
　　江蘇水警第二廳李廳長通告蘇松常鎭太五屬文云照得本廳現奉江蘇民政長兼會辦軍務應命令設立臨時警備隊總司令部所有飛划太湖内河葆安四軍均暫改爲第一二三四臨時警備隊以原有之統領改任警備隊統領等因奉此本廳長即於水警第二廳内設立臨時警備隊總司令部凡屬本管區域界内得有檢查盤詰之權倘有私運軍火暗遞消息藏匿奸宄搶刦勒索情事一經問實即當察核案情之重輕按照戒嚴令以軍法辦理爲此布告所屬各商民及船户人等一體遵照此佈 
　　滬防水師第三營營長王保成兹奉　專署長訓令略調淞口叛兵刻己潰散兹因訪聞鈕永建現帶敗兵退據嘉定兹又竄往蘇甯一帶潛匿惟恐軍隊一經敗退難保無搶刧情事且查蘇省離滬較近自應嚴加防範爲此令仰該營速將所部師船二十號迅即出發蘇省盤門内駐泊防堵等困故王營長遵即轉令各隊長趕緊出發遇有散兵騷擾搶刦應由各該炮艇嚴拿解辨並須晝夜梭巡保衛往來船隻 
　　福字軍第三營兵士卞得才卞乾源二人於十六號午後二時在法華附近途中調戲婦女當爲劉司令得悉立將該二兵士拘拿到部判令一併鎗斃嗣由該營全體長官一再求免死罪遂飭將卞得才割去兩耳卞乾源割去一耳以示懲儆並令遊街示　驅逐出境 
英租界訪函 
　　退據嘉定之南軍司令鈕鐵生己與何嘉禄等來滬祇留居正等據守孤城兹居探悉北軍將派大隊來攻驚惶失措昨特專差來滬囑鈕速回共籌抵敵 
　　南軍退據嘉定後因恐北軍追剿開掘城濠防備周密昨聞居正又傅令兵士分駐水陸各要隘以截北軍來路 
　　英美總巡卜羅斯君以南軍退據嘉定開掘城濠將爲久守之計彼處究有軍人若干北軍己否開往攻擊昨特選派幹探兩名扮作商民前往探聽 
　　鄭鎭守使以南軍司令居正等退據嘉定尚未降服然即有變故不難指日盪平兹查駐滬水陸能戰兵士約有萬餘雷巡閲使亦帶軍隊一師來滬兵力更是故鄭君昨與海軍劉總長磋商之下擬挑選精鋭水陸軍五千名開赴甯垣與張上將勳會剿以定南方大局 
　　海軍總長劉冠雄自淞滬克復後本擬現畫一切即行回京兹奉袁大總統任命兼爲南洋巡閲使遂改變方針會同巡閲副使雷震春海軍總司令李鼎新籌商一切擬先出巡南洋一帶並往鎭江會同張勳馮國璋進攻南京 
　　南軍司令鈕鐵生雖由黨人促赴甯垣援助何海鳴等抵抗北軍而鈕深知甯垣内容空虚軍餉缺乏兵無戰心又以張勳馮國璋徐寳珍等三路大軍聯合進攻萬難抵敵故仍畏避不前云 
　　南軍黨首何海鳴屢電上海該黨機關部撥解餉銀赴甯接濟聞該黨業己電復謂鈕居等所部軍隊餉項尚難籌措請爲另行設法云云 
　　昨有緞客由甯來滬言及何海鳴電滬機關部撥解餉銀無着鈕鐵生亦不來甯援助己與張軍開仗失利目下北軍雲集勢難久持且内訌甚烈不出旬日即可平復云 
　　駐瀛外交圑以淞滬戰事雖息聞南京現己開戰滬上輪軌交通沈恐黨人濳匿公共租界設立機關部並向經售軍裝各洋行私買軍火接濟除飭捕房卜總巡轉飭中西探目分往界内秘密偵察外特備小輪一艘專在浦江及蘇州河等水道調查兩軍軍隊往來及私運軍火情事昨己由卜君選派總巡捕房六百六十九號老閘捕房六百六十四號兩華捕前往巡緝矣 
　　本埠各商領袖以淞滬亂事全頼北軍平定否則兵連禍結商業前途不堪設想業己集議籌欵六千元以酬出力軍士聞有多數贊成輸欵頗行踴躍一俟籌足即行呈請北軍領袖　别發給以表敬意 
　　英美捕房管理華捕正巡官張生君前請假半年回國現未届期因本埠戰事發生領事圑深恐擾及公共租界以張君曾任遼東軍統熟悉戰務且與華人感情不惡屢電往招以資臂助張君得電後己於昨日乘輪抵滬銷假任事 
法租界訪函　 
　　法總領事甘世東君曾以斜橋地方係製造局往來必經之道敗兵匪徒易於竄入故在橋側堆築高墩安設快炮暫創營房數間調派水軍駐紥防衛現因戰事告終水軍調回兵艦防務己鬆昨令將斜橋所置高墩撤去以便行人來往 
　　法總巡藍維譪君得悉嘉定等處尚有南軍駐紥人心驚慌該處居逃避來申實繁有徒究竟如何情形亟須偵察業己飭探前往調查矣 
閘北訪函 
　　駐紥共和路之英國艦兵昨明六時己一律撤回所有市警兩廳各科人員均己遷回廳内照常辦公 
　　昨日江灣六區第一分署署員徐贊熙出示通告云照得戰事己平時局漸靖舟車往來交通無滯凡我商民人等務宜各安生業以謀樂利所有地方預防危害維持安寜之職務本署員自應悉心擔任不遺餘力爲此通告民民人等一體知悉特此通告 
　　江蘇程都督應省長訪悉閘北公民會發起人黃百揆附和黨人圖謀不軌現充衛國軍司令昨特密令淞滬警備隊隊長穆杼齋立派偵探員倪順全於午後在恒通路恒通里二十二號門牌將黃拿獲當即解入總局押候禀請核辦 
南市訪函 
　　南市萬聚碼頭博記堆棧前由日商大倉洋行堆存大批軍火曾經鄭鎭守使查知飭派軍隊赴淞滬警察聽請派警探會同至棧搜出洋鎗子彈爲數甚鉅兹鄭君以該棧無人看守爰飭淞滬警察廳長穆杼齋查明該棧究係何人之産存此大批軍火由誰作主着即查明報告穆廳長己遵即令知第一區警察署龔署長趕緊查明確情禀復一面由穆君暫調警備察署第一隊第三排至該棧駐紥 
　　城内第一區第三分署前次查獲敗兵所棄之洋鎗兩支剌刀一把鎗珠九百五十八顆現己照章送呈第一區警察署轉呈淞滬警察廳長彚送製造局存儲　　南市各商店連日己紛紛開市錢業定陽暦八月廿一號（即陰歴七月二十日）上市油荳米業亦定二十號照常營業至洋布南北貨布莊等則己次第開張 
　　上海市政廳總董陸崧侯君昨致南商會函云敬啓者接奉縣知事函開奉鎭守函示檢查各圑體鎗械當經分别辦法凡各市鄉所辦民圑商圑前領之鎗械應各塡表送署報查以憑轉報兹特備函附去表格二紙務希貴公所查照迅將圑體名稱及原領槍枝予彈數目等項照黃塡明刻日送署以憑彚册轉報鎭守使府備查事關軍火重要急待造報萬勿再稽等因並附表格前來合即函送貴商會查照轉致商圑公會迅將各圑體名稱及原領鎗枝子彈等項照表塡明交下以憑轉送爲荷附表格 
　　住居南市公義碼頭之范三毛（綽號野山猫）係范高頭之羽黨無惡不作久爲商界所側目兹於上月甯滬獨立時濳赴浙省紹興縣境隨從黨類宣布獨立即被軍官獲住正法刻其家屬在滬聞耗己往該處找尋屍骸矣 
城内訪函 
　　上海鎭守使鄭汝成君出示曉諭云照得本使前奉大總統任命爲上鎭守使當時軍務倥偬一切文告若無印信不足以昭信守臨時刋刻木質印信一顆呈報啓用在案本年八月十五日准軍事會議處函送國務院刋頒銅質關防一顆文曰上海鎭守使之關防到署承准此遵即祇於本日啓用並將前刻本質印信取消除電報大總統國務院軍事會議處並分别通告中外行政各長官外令亟出示曉諭仰軍民人等一體知照特示中華民國二年八月十六日示 
　　淞滬警察廳長穆杼齋自將縱火搶刦之匪徒徐步雲等五名按照軍法鎗斃之後即由律師陳則民秦聯奎以穆廳長越權殺人控經地方檢案廳批候查詢核辦在案兹悉穆廳長以鎗斃匪徒徐步雲皆犯乘亂搶刦之罪况值戒嚴時代自應按照戒嚴法條文辦理並無違法情事陳則民妄加誣控理應援照刑律究辦業於前日移復檢察廳長核辦矣 
　　淞滬警察長穆君以滬地不至再有戰事地方人民當可安居樂業故於前日飭令各警署署員轉致站崗巡警母須持械出差昨各署員己遵照實行矣 
[閳北發現炸彈]  
　　閘北華興路順徵里附近合興義記雜貨店後樓内忽於昨日六時半砰然一聲如放巨炮左右鄰人聞之莫不魂飛魄散争先探視途爲之塞二區站崗巡士聞警立即馳往上樓察看實係炸彈爆裂白烟滿屋硫氣觸鼻見有年輕一人仰臥樓板上腰間己被炸穿血肉模糊一息奄奄不能開口惟屋頂樓板均未燬壞當即回報區長急用電話知照中國紅十字會派員乘坐汽車到場救治詎己傷重氣絶詢據該店主聲稱死者係對門中國法律學校學生董福與前在光復軍充當書記員之江西人董永桂同居樓上永桂適因有事出外董福獨在房内收拾行李各物預備遷往打鐵浜某學校内肄業不知如何被炸身死不亦不知炸彈從何而該巡士等當即據情禀明區長派警將店看守並諭報請檢察廳驗明再行澈究 
[紅十字會紀事]  
　　上海紅十字會昨接天津陸都督電云紅十字會吕沈兩會長鑒電悉博悉慈祥殊深慰佩集欵一節己抄電分致各機關矣一俟商有辦法當即飛聞陸錦諧 
　　又十七號下午六時接滬甯救護專車總管急電鎭江南京中間有傷兵二百名左右急請救護隊限八時出人發己由王培元君　　召集全體定八時出發 
　　紅十字會擬在西區開設防疫治病醫院業由穆警長允借白雲觀爲院所現正籌辦一切 
[紅十字分醫院成立]  
　　中國紅十字滬城分會醫院（設在新門内沉香閣中西醫院舊址）業於日昨開辦所有院内各職員亦己舉定院長夏應堂監院殷受田中醫主任華星垣駐院劉卓如西醫主任周光松每日上午九時至二十時西醫診治下午一時至三時中醫診治 
[新民女學開學有期]  
　　小東門内東街新民女學自去歲開辦以來經費雖形支絀而學生極形發逹聞下學期仍復續辦定於陰暦七月二十三日開學並聞擴充學額續招新生報名者己繹絡不絶云 
[少年投浦自盡]  
　　前晚有甲乙二人年歲尚輕同至太古碼頭納凉甲倒睡碼頭上乙坐甲之身畔至深夜時乙唤甲同歸甲起立後即向浦中躍下乙欲攔阻業己不及旋雇小舟向浦東一帶撈救 
[婦人受辱自盡續誌]  
　　閘北公益里江北客民吴芝學推人力車爲業其妻蔣氏於陰暦五月間被同居同業人朱長泰之妻高氏因其胞弟高懷富欲貸資應用代向蔣氏處借洋一元嗣後屢討無着反被高氏辱駡是以蔣氏氣愤投環自盡屍屬急將高懷富扭控該處警區朱等夫婦二人則避至南市昨由吴同証人張連生尋獲扭至第一分署移送司法訊明究辦 
[流氓蹂躪瓜田]  
　　本埠自開戰以來西北各鄉眞如北新涇等處每晚演唱花鼓淫戲開場聚賭一般地痞賭棍遂乘間滋事鄉民大受其害近有流氓楊鶴秀秦阿毛泰毛弟等在北新涇南某村莊勒派鄉民醵資開演　許永生田内所種西瓜摘食殆盡許因糾集多人將楊毆傷頭顱由四區第四分署拘解警署移送檢察廳究辦 
[皮絲牌號之争執]  
　　林三和皮絲店主林志舜至法公廨控稱同業林一豐店主林見岳將次貨冐充景記牌號混售有碍名譽况景記係商人一家出售有前清告示可證求請訊究林見岳供景記牌號係是祖傅商人亦可用景記二字實非冐牌求察聶讞員判令交保着原告將告示呈案再核詎林志舜退出後忽被林友豐林子冲林子瑶蘇培生等攔住毆辱旋爲中西官傅案着各罰洋五元充公以儆 
[地方審判廳刑庭批]  
　　侯月琴請求具領批呈悉查此案以証據事實未臻充分業經移請同級檢察廳偵查在案於未確定前該案存件既屬未便准領且本廳此次經亂兵刦掠所失物件甚多據典典簿志告所領各件亦在被刦之列該民乃搆造法警讕言殊屬不合現本廳己將此項損失呈請高等審廳轉呈司法部核示一俟定有辦法再行飭遵 
雜評三（訥） 
　　異哉豫省某會支部之通電滿清政府之所以推翻者以人民苦專制也民國成立而擾攘至今不息者實因建設之未周人心之未定非因其去專制而易共和也乃豫省某會支部之通電則云君主雖不適於國體而專制尚有裨於政治斯言也其殆回思從前專制威權之有味而欲回復中國二千年來君主之制乎抑將有取於今人之所謂開明專制而欲效法東鄰乎更不然將欲别創一共和專制之新政體乎吾誠不解創斯議者之用意也 
　　洋兵撤退後之閘北閘北洋兵昨己撤退我人不能不感謝文明國之能踐約也然此次洋兵之駐紥閘北代我維持治安保衛商民耳洋兵撤而維持保衛不責全在我地方之官吏此後若何籌辦善後若何整理警務使閘北地方無危險人民無失所而各事業日益發逹者薩督辦之責蓋非 
輕矣 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[逃去來辭（仿歸去來辭）] [  仲慕] 　　 
逃去來兮鎗炮將及胡不逃既經挺身以討袁奚狼狽而若斯幸前途之無阻懼後來之將追聽鎗聲其未遠覺逃是而守非心摇摇以輕颺步急急而摳衣問更夫以前路喜晨光之熹微乃開脚步載懼載奔草木驚心偷出營門回首遥望軍署猶存三妻四妾携手同遁撫頭顱其在否見火船以怡顔依華僑以暫度適與國以偷安事日急而成悶門雖設而常關欲定心其無藥時深首以遐觀雲有心以出岫鳥逃籠其肯還身昂昂其難匿藉外人爲護符逃去來兮請削職而爲民國與我而相離爲他處兮焉求懼難民之譴責藉豔妾以消憂探子告余以消息知袁尚在追求或事運動或加鑽謀滑脚己成習慣何必過事怕羞事緩緩其將消影漸漸以出頭笑他人之喪命喜吾身之烟溜己矣乎寓形宇内復幾時曷不囊金歸去休胡爲擾攘欲何之二次雖不就三次還可期幸及早而逃命軀有用而留遺説民生以欺世誇動位以炫時任萬國之笑駡樂夫貪生復奚疑 
[論馬] [  承三子]  
　　駑駱與騏驥並峙人將取騏驥而舍駑駘斯説信乎曰否騏驥之馬良馬也馬良者價亦高駑駱之馬庸馬也馬庸者價必減天下之人富者少而貧者多見駑駘則買之見騏驥則必棄而去之不顧也何則病騏驥之價重利駑駘之價輕也夫駑駘易售則庸馬必少庸馬少則庸馬貴庸馬貴則人必心注庸馬目屬庸馬對親朋每每誇庸馬囑子孫世世買庸馬習而久之一人好庸馬即千萬人皆好庸馬一家好庸馬即千萬家皆好庸馬由是而天下之人目之所視者庸馬耳之所聞者庸馬手之所牽者庸馬胯之所騎者庸馬當時雖有千古百騏驥列於前亦皆視爲無用蠢物又疇知其有千里才乎噫亂世顚倒自古爲　驢任平章狗作御史兎奪狀元猫充進士以至蝦爲舉人黿爲貢士鼈爲秀才而端人正士冷落於林泉之下蕭條於巖穴之間反見棄於當途遺沉於苦海則甚矣駑駘之幸而騏驥之不幸也有識者當不河漢斯言 
海外奇談 
[封緘器與開封器] [  跫廬] 　　 
今日所發明之封緘器其大别可分爲三種一手押封緘器其式最小甚爲簡單凡封緘使用封蠟時頗費時間此器則將蠟塗於金屬製之印中以之緘押於封袋上即可得完全之蠟印且無　落之患商店及工場與某他之美觀書信均極爲適用也二自　封緘器欲封多數之件時必須此器皮器用黃銅銅鐵及橡皮三種材料製成能以極短時間自動封緘多數之信件等較之舌舐手封其速眞有十倍以以其用法亦極易普通者用手廻轉其軸而己著再欲其迅速可用電力運動其用人力者一時間可封三千通以上用電力者一時間則可封一萬通以上三自動封緘兼貼印紙器此器較前二種更爲進步可同時封緘兼貼印紙其形式製法與第二種大略相同用此器時可將印紙數與書信數計算正確置於此器即可自動封緘兼貼印紙且此器五時至十二時之封袋不問其形式如何厚薄如何均可封緘此器亦只用人力或電力運轉其軸凡自動封緘貼印紙及計數皆有一定之秩序故使一小童執管之即可勝任又有一發明之開封器此器用右手迴轉其軸左手終信封置於羅拿之間即可將其端切斷而封内之文件分毫無損省却無數時間與勞力其效果誠大矣近來外國極繁忙之事務室多用之者使用熟練極爲容易一千通之書信二十分及三十分間即可盡行開封較之用刀剪者其迅速超過三倍以上云 
尊聞閣詞選 
[江城梅花引] [  小蝶] 　 
晚煙龍罩鬱金堂紛昏黃己昏黃小小銀燈紅出碧紗窗御了殘妝停了繡偏生是没情的秋漏長漏長漏長夜未央月半廊花半牆轉也轉也轉不盡曲曲迥腸剔盡銀缸　盡水沈香獨有淚珠揮不盡化做了一叢叢秋海棠 
[游古猗園賞荷古猗園在南翔鎭東里邑志列猗園傅] [  鳶]  
　　曉起旭日升曙色紅如火遊園到古猗池上石磯坐幽竹共徘徊净荷看妸娜菡　送香氣風景逼人可相對静忘言賞凡花與我 
二我居雜綴 
[唐叔逹錢大昕畫] [  二我] 　 
　　唐先生步逹係我邑四先生之一四明謝象三宰嘉定湖四先生集風行海内錢少詹大昕箸述等身當時有南錢北紀之謡紀指紀曉嵐也錢即先生也考二先生詩古文外錢精六法兼漢隸唐不聞嫺他技友人言有舊家張氏所藏山水册六幀爲叔逹先生筆自題云余不善畫亦不工書辛卯長夏避署西隐之竺林院山窻無事用遣岑寂非敢與前人計争功拙也留與元老禪兄一笑名人程序伯庭　施稚蓮錫衛皆有跋又蔣心餘太史題錢大昕先生畫白蓮詩云楷法寫枝幹行草寫花葉作畫如作字吾師曰陽接某筆法概可想見惟不多作故世罕知者 
[錢竹汀王西莊賭膽]  
　　我鄉錢竹汀宫詹與王西莊光録本係至戚博剛强記不相上下一日竹汀與西莊借行曠野見道旁一空棺西莊笑謂竹汀曰子能於今晚在此中高眞乎竹汀曰能比夜分竹汀果至將登忽有手自棺出緊握其臂竹汀從容謂曰吾自與人賭膽與汝無于偶爾相擾幸勿見責遂捉其腕始知非鬼乃人也蓋西莊恐其誑己故先臥以待乃躍而出相與一笑此亦名人之趣史也 
滑稽詩話[  劍盦]  
　　蘇州趙某自題肖像頗發噱余傚其體自題時改裝小影云此人姓高劍盦是號恐後無憑立此存照 
　　昔有人題鐵拐仙像云破舊葫蘆藏甚藥背來背去壓肩賻其中若果有靈丹何不醫好自己脚 
　　趙俗五月五日必懸鍾虺馗於廳事謂能驅鬼怪某君題詩曰鈍劍死蝠舊烏紗破扇難將兩鬢遮渾身都將丹砂染我笑先生也怕魔 
自由談話會 
　　滬有拆字者善知人休各製造局一戰損失人民財産性命慘不忍書昨日一難民過拆字先生詢問孫黃諸偉人常以民生主義國利民福幾個字作家常語這回戰事把我大家弄的求死不得究作何解請教讀教先生云你也曉的二次革命不是别人好處是國民黨之利國民黨之稱故叫做或利民福孫文常言道要共和成功還要去人民三分之二現在還未死光故叫民生主義你看這回死的是招募流氓不是國民黨的故國民黨是民生主義别人家是民死主義國民黨是利福（南京各處己被刧去千多萬）非國民黨的是禍是害上海弄得七零八落南洋寳山嘉定等處還在唱獨立戲咧難民嘿然遂沿塗傅誦民生主義民生主義國利民福國利民福[  一笑]  
　　防鼠疫者聞有一種藥鼠食之渴甚必欲飲水及飲水則毒發毒發則鼠斃鼠弊於隐僻處他鼠染此死鼠之朽腐餘毒亦必盡斃若一家有此無數之腐鼠在隐僻處久之毒盛恐必傅染於人則是鼠疫之發生實此一種藥有以栽培之也故莫妙於用老鼠夾鼠被老鼠夾夾死者皆在於可覓處不致有鼠尸腐臭傅染衆鼠以及於人之弊也吾願中外醫士見鄙人之是説悉心研究之再有以教我庶租界中外居民皆得蒙其賜矣[  愛樓]  
　　吾人之寄身塵境當以法律爲範圍道德爲軌道良心爲標準勿可犯法律勿可背遵德勿可壞良心爲共和國青年子弟模範 
　　萬事須推己及人不宜西因一己之私見而强執行事 
　　謗我者於我有益何則聞而改之與教無異辱我者愈有益堅心毅力事底於成古之英雄豪傑大半從艱難中出來 
　　黃金至貴也用之不善足以禍身砒霜至毒也用之善足以治病細察萬物莫不皆然 
　　世間不平事恆有之輿行數十里怡者不言勞而坐者言苦終日碌碌於錙銖籌算旁觀者以爲苦而當事者泰然凑炎附熱之輩殷勤奉承人以爲鄙俗而自視以爲樂境 
　　出入權貴人家無稍改其本色便是逹人宋人詠松云惟有君家老松樹春風來似不曾來此余所以重視歲寒三友也 
　　公餘携友步上吴之巔依觀城市宛若畫圖車馬擾栗碌異常默察此數十萬人百年以後無一留者推而至於全省全國全球莫不如是名利爲之一空轉笑世人多事矣昔人謂春蠶至死絲方盡燭炬成灰淚始乾得母類是 
　　作自由談宜信筆塗之若必摇筆伸紙搜盡枯腸類於有清時作八股不獨多增苦惱反失自由談面目矣[  劍盦]  
醫話 
[女子結緍及心臓病] [  丁福保]  
　　就生理及病理而論男女本有差異結婚一事女子心臓所受之影響較男子更大其原因係生理上之作用抑精神上之變化尚未明瞭總之處女與男子相接必起一種之劇烈感動有斷然矣此實爲其一大原因故心臓有缺點之女子結婚後缺點益甚决非男子所可比擬此德國某博士所以謂心臓不良之女子無結婚之權利也 
小説 
寫情小說 
[黄金祟（五十三）] [  天虛我生] 　　 
　　讀兵書者試觀以上二書常知我之心中實有萬難解决之勢素卿之爲是書其誠耶僞耶素卿唯恐我以爲僞乃更另爲命筆之書蓋以徵我之信固知吾母之詔非可矯者然吾母之從其請也實又出我意想之外轉輾思之則又不能無疑夫豈預知事兒之心必不甘爲小星者哉惟此一言我亦僅於翠君口中聞之筝兒亦未嘗有此語也則吾母又何從而知此殆我之過慮耳既而又念筝兒業己委用於盛氏子吾母殆猶未知嗟夫吾母果容我娶筝兒者胡乃直至今日而始降此恩綸夫至今日筝兒己爲他人婦我豈能以此説請之筝兒哉我於斯時並起兩念一爲道義一爲情欲交相戰於胸中幾不可以自解久而久之則情欲之念吾勝績矣則决計不贊一辭第以素卿來書及吾母命筆併函寄寄筝兒别爲一簡以托蘭兒使覘筝兒之態度有以報笑蓋我預防筝兒有所難於措答則不妨假蘭兒之名演爲旁觀之辭也此書既發予心乃如懸旌日佇湖濱以待報書之至一日二日乃至五日七日終於無有予既無辭以答素卿尤不敢以催促筝兒馴至旬餘而後始獲蘭兒一封書其言曰 
　　珊哥書來吾姊默無一言日來舉動亦且失其常度不知其心中作何觀念從旁詢之亦無表示惟細察神情殆己懊喪逹於極點日來發爲奇疾心頭作痛甚劇每一噦惡則有狀若銀魚之蟲探喉而出醫者謂爲肝鬱所致惟吾姊近復屏謝藥石冥心以求速死此其用心誠有非局外人所能揣測者珊哥知吾姊有素其果是何存心度能體之云云（二） 
文字因緣 
[贈梁溪酒丐即題春影像] [  太癡] 　　 
　　逹甚鄒夫子生平酒有緣醉飛羽觴月鑱滴麯車涎囊澀甘稱丐身輕好學仙興來無所擇揮灑百千篇 
　　願侍瀟湘館情猶勝我痴看花會感遇結社更題詩集著澆愁早樓成守死遲祇嫌一馬性到老益難覊 
[題郵片代柬嬾雲内史] [  蝶仙]  
　　家書日日報平安欲寫深情下筆難天氣驟凉還驟暖萬千珍重勸加餐 
　　畢竟鄉書到也無近來眠食却何如未應眞個如雲嬾不寄蕭郎一紙書 
[玉田恨史題詞] [  古歙祇予]  
　　廿載紅塵總渺茫一番回首一凄凉蓬山因果難重証情海波連恨海長 
　　罡風吹不斷情絲情到深濃轉似癡誰謂神光離後合重泉一樣是相思 
　　鴛鴦譜碎難重訂並蒂花殘不再開香土一坏埋玉骨夜臺應化望夫臺 
　　莫説前因與後果夢回花月了無痕可憐踏遍幽明路赢得歸來倩女魂 
　　此身不惜爲情死死後如何也枉然縛定靈根難解脱有誰參破個中禪 
　　生生死死原皆幻色色空空總不明悽絶玉田新恨史夢花筆冩斷腸聲 
 
 
 

Page 11

 
 
   
 
 

Page 12

 
 
   
 
