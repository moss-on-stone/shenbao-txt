# 1919 - 192 - 4916672

 

Page 1

 
 
   
 
 

Page 2

 
 
   
 
 

Page 3

 
 
時評 
[安福萬能（冷）]  
　　内閣安福也銀行安福也和議代表安福也安福首領豈眞有萬能耶然而内閣欲把持之而不敢自就銀行欲襲取之而不能如願然則和議代表亦不過欲操縱之而安見眞心願當其衝哉 
　　是故安福非萬能也萬敗而已 
命令 
[七月十五日大總統令]  
　　倪文翰王麟慶馮紹閔鄭金聲蔡用勳陸鎔張炳賢均給予三等嘉禾章此令 
　　又令　林鶴皐晋給三等嘉禾章此令 
　　又令　孫秉彞馮學壹均晋給三等嘉禾章此令 
　　又令　王國柱晉給四等嘉禾章此令 
　　又令　葉蘭晋給四等嘉禾章此令 
　　又令　張華林晋給四等嘉禾章此令 
　　七月十六日大總統令　殷家昌胡得勝加陸軍步兵上校銜徐卓增加陸軍騎兵上校銜袁蔭槐加陸軍一等軍醫正銜此令 
　　又令　陸軍總長靳雲鵬呈請授王子健爲陸軍三等測量正應照准此令 
　　又令　陸軍總長靳雲鵬呈請授高大徵郝慶元梁國印祝秉權張超于得壐夏思忠徐貴成馬從龍尙玉喜劉玉德爲陸軍步兵中校李志大爲陸軍騎兵少校並加陸軍騎兵中校銜曾維邦加陸軍騎兵中校銜郭傳山李西平蔣文趁李敬箴譚長金姜瑞榮王占仁王世禹李鳳成爲陸軍步兵少校田振東馬世吉傳榮波敖富占爲陸軍騎兵少校張熙臣徐貴生周治國李棠堂郭永學金繼銘蘇貫仁加陸軍步兵少校銜祝日申王維賢韓桂林孟昭瑞加陸軍騎兵少校銜何瑾加陸軍二等軍醫正銜均照准此令 
　　又令　蕭長貴晋給三等嘉禾章趙興亮吕文雄均給予四等嘉禾章此令 
　　又令　劉新桂給予三等嘉禾章夏英明給予四等嘉禾章此令 
　　又令　魯省三晋給三等文虎章滕雲龍晋給四等文虎章此令 
　　七月八日大總統令　參謀總長張懷芝呈請任命魏旭初陳嘉猷爲湖南督軍公署中校參謀李鐸吳鼎南爲少校參謀均照准此令 
　　又令　陸軍總長靳雲鵬呈准察哈爾都統田中玉咨請以達密林札普陞補翼長應照准此令 
專電 
[北京電]  
　　吉省議會工商敎等會曁三十九縣代表電府院懇留孟督在吉維持以免發生戰事（十八日下午三鐘） 
[北京電]  
　　院部得奉電吉事經地方團體竭力調解已漸緩和 
（十八日下午三鐘） 
[北京電]  
　　龔電岑稱北總代表經元首提出二人一王揖唐一錢能訓先儘王氏商量王如不就卽以錢發表（十八日下午三鐘） 
[北京電]  
　　龔再電柏文蔚疏通和局（十八日下午三鐘） 
[北京電]  
　　政府據報直隷廣平近有大股土匪麕集附郭一帶聲言謀攻城池該邑城門連日封閉人心恐慌院電曹督及省長撥隊剿辦（十六日下午二鐘） 
[北京電]  
　　楊增新電俄新舊黨爭戰甚亟新黨暗中散發傳單運動纒回哈民謀連合起事攻奪伊犂勢甚危急除飭童統帶就近防堵外請示機宜（十六日下午二鐘） 
[北京電]  
　　庫電俄沃政府現又派兵數百往攻唐努烏梁海勢極危急請飭援隊速進并由外部電飭范領事逕與沃政府交涉（十六日下午二鐘） 
[北京電]  
　　黑督電遵令赴吉惟吉軍集合長春一帶監視交通檢查郵電逾越常軌恐生意外除帶江軍數營作衛隊外恐兵單力薄擬商調奉軍數營防護 
（十六日下午二鐘） 
[香港電]  
　　星期三夜電燈復明官塲消息謂罷市風潮全由國民黨國會議員鼓吹而成今風潮有退落象商舖漸開 
（十八日上午十一鐘） 
路透電 
[和局與德奥十三日巴黎電]  
　　兹徵實國務卿藍辛氏及淮愛特氏白里斯將軍曾爲山東問題之解决事上書威爾遜總統並徵實此書乃抗議性質 
[十三日巴黎電]  
　　藍辛氏離巴黎前謂此次和約乃世界改建之起點今時局殊爲嚴重西方文化經四年半破壞事業之震動爲之紊亂今有二事最要者一爲靈敏之輿論一爲列國之提携是也 
[十一日華盛頓電]  
　　代理國務卿波爾克氏允於四十八小時内發表與德重行通商之文告貿易執照除顔料化學品鉀三項歸賠償委員會管理外餘將一律照發 
[十一日巴黎電]  
　　協約國高等議會决議於明日取銷對德封鎖 
[十二日巴黎電]  
　　高等會議於十日開會議决對德商業取締條例與封鎖同時取銷 
[十三日巴黎電]  
　　奥國總代表答覆和約條欵之文具有良好之感想且以婉詞籲請協約國勿視新奥地利亞民國爲哈泊斯堡帝制之承繼者但彼知國體之更變不能使國家脱除其一切責任並謂奥國今擬接受其可畏之遺物矣奥國對華願放棄一九○一年拳亂和約所應得之特别權利與賠欵及在華之建築物兵房船舶無線電臺天津之奥國租界應開作公用奥國因一九○二年海關條約及一九○五年與一九一二年之黄浦條約所得之特别權利中國不受其拘束奥國宣布自一九一七年七月二十二日起與暹邏所訂一切條約一律取銷奥國在暹邏之國有産業悉爲暹邏所有 
[十一日巴黎電]  
　　協約國答覆奥代表之請求謂將設法利便南美奥員之回國 
[十一日倫敦電]  
　　路透電社探悉協約國國際代管新土委員會在倫敦會議處置前德國殖民地辦法今已告蔵職務該委員會之會員英國爲米勒氏美國爲哈何斯氏法國爲西孟氏意國爲瑪柯尼氏 
[戰後之各國餘波十二日君士坦丁電]  
　　土耳其事軍法裁判所已將前閣員安佛氏太賴特氏第瑪爾氏判定死刑又前財政大臣達維特氏及其二弟則判監禁十五年並充苦役前參院議長里法氏前郵務大臣哈慶氏均免罪現將讞詞呈請土皇批准 
[十三日倫敦電]  
　　戰勝公債將截止之數小時内購者殊爲踴躍今最後確數未能查明估計之當有英金一千五百兆鎊其中七百五十兆鎊乃係新欵孟哲斯德鎭所購最多計十兆鎊私人購者以某氏爲最多計一百萬鎊沙遜爵士購四十萬鎊 
[十二日巴黎電]  
　　協約國國際高等議會决議懇請波蘭總統巴特里夫斯基氏及捷克斯拉夫國務總理克拉瑪資氏籌商解决台斯成土地辦法如不照允則和會將代爲之 
[十三日比京電]  
　　協約國國際委員會籌商建設戰爭紀念問題者主張在比京覔地設一萬國花園該園應爲中立地將來或爲國際聯盟會永遠會所 
各國近事記 
[十四日倫敦電]  
　　暹邏公使今日親見英皇呈遞國書 
[十二日紐約電]  
　　航業某某數類工人罷工致有輪船二百艘不能起椗 
[十二日華盛頓電]  
　　墨西哥現實行　收産業命令已接管蘇格蘭墨西哥油公司英政府現正籌商對付辦法 
[十二日紐約電]  
　　聞南美南部有大風雪智利海濱船隻被毁者若干艘産業損失甚巨 
[十三日巴黎電]  
　　巴黎冶金業工人行將罷工男女服裝業工人則已罷工業主多承認每日工作八小時之要求惟不允增加工值 
[十三日巴黎電]  
　　來因倫共和國之宣言書巴二人士殊懷疑慮如果出於誠意則爲上年十一月後德國傳來最重要之消息 
[十一日巴黎電]  
　　阜姆近今發生之事端已派委員會前往調查並派英法美兵艦各一艘駛往該港意國兵艦則已駛抵 
[英美間之大飛行十二日倫敦電]  
　　航空部因蘇格蘭天氣可危已命飛船Ｒ三四號降落倫敦附近浦爾漢之飛機場 
[十三日倫敦電]  
　　航空部宣稱飛船Ｒ三四號已於今晨七時零二分降落浦爾漢該飛船船長斯考德氏語客謂此次由美飛回歷時七十五點三分鐘船中尙餘有汽油一千加倫途中天時極爲不佳而竟能安畢全程此爲極可注意之事實　米特倫將軍謂飛船之前途不可限量能越絶長之程經營商業飛船與飛機之用途不相牴觸飛船可補飛機之不足乘飛船旅行者極爲安舒無暈船之患此行極足感動美人美人覺英美兩國間之商業他日可利賴飛船以固結之　R三四號飛船接賀電甚多英皇亦以誠摯之詞賀之 
[十三日倫敦電]  
　　航空部發表飛船Ｒ三四號之正式日紀謂該飛船於黑夜西南狂風中離明伊哇拉風力速度每小時可三十哩而飛行頗穏船中載汽油四千六百加倫飛船向紐約直進夜半下囑該城燈火明暗不一綿延若干哩可稱偉觀名曰仙境亦無不可地面探照燈初不能得飛船所在後乃見之泰姆斯街及白老特街路景象甚奇時雖午夜一時而萬頭攅動皆仰視飛船其全景有極大之電燈燭照清楚可辯紐約城上之空氣因大湖之旋風將抵及地面熱氣升騰故殊不靜惟飛船飛行頗穏午前一時十分飛船向歸途而進每小時速度約七十四哩天氣極佳且得西南風之助二時十七分越美國海濱發動機用其四而止其一午前九時十五分距紐約已四百三十哩乃從事檢視郵件其數甚夥内有寄交英皇及外交部海軍部並郵務大臣者十時四十五分是時每小時飛行八十三哩前部發動機已停午後四時五十分出發十六小時距紐約已九百哩矣每哩用油一加倫　七月十一日午前四時二十分發動機一架全壞以三機之力每小時飛行二十六海哩六時四十分降落六百呎以至零下但見北風排灣流所發出之熱氣飛船乃保持三千呎之高度其處有穏定之西南風午時氣候局報告愛爾蘭西南有反旋風乃改方向偏北而進以迎西風午後四時三十分濃雲密布直至水面故自晨八時起未見洋面無從察知飛行之速度五時接坎白蘭號之無線電報七時五分甚寒而暗自五時起大雨未息門窗悉閉八時四十五分發出加爾西姆光並接到愛爾蘭東幸福鎭無線電報相距一千一百哩夜半大雨　七月十二日午前三時日出景色絶佳六時距東幸福地七百六十哩仍以三機之力每小時行三十二海哩船下浮雲如絮潔白令人愛戀十時五十五分飛於五千呎高度上下無雲爲蔽仰視青天俯見岸面但無船隻觸及眼簾每小時行三十五海哩十一時二十五分發無線電報致克里夫登氣候寒午時吾人亟欲抵岸精力稍疲遇東北風速率受制每小時行二十八海哩午後十二時三十分飛於五千呎之高度青天碧海上下相映吾人可遥望八十一哩或一萬九千二百方哩之面積但未見船隻五時三十分見漁船兩艘大爲興奮遥覺兩船甚小吾人以愛爾狄斯燈與之談話但漁船不答是時飛於三千呎之高度頗覺寒暖不同每小時行三十二海哩六時五十分忽起暴風飛行尙穏七時二十五分左舷船首瞥見陸地衆皆歡忭改變方向取圖察之欲知其爲何地前有兩島以遠鏡窺之見克里夫登之無線電柱始知所見之兩島卽日前阿爾考克氏與白朗氏從霧中飛出時所見之兩海島也可謂巧矣八時吾人飛過克里夫登北面之海岸線越過二千九百呎之高山四顧幾在雲海中偶見山峯聳出雲端僅於雲隙處瞥見湖港島田而已全程景色之佳以此爲尤吾人至此始知飛離紐芬蘭氣壓之力量後即當更向北方進行將來飛行家定可知選擇航路與高度之術而省許多時間也十一時二十分航空部發來無線電報囑在浦爾漢登陸吾等答稱如氣候相宜可在東幸福鎭登陸但部電仍持前議吾等推想此必有特殊原因在焉十三日午前一時在五千呎之高度飛過人島與利物浦四時十五分奉英皇無線電賀詞六時二十分抵浦爾漢飛機場逾半小時遂安然降陸計由紐約長島出發飛回英國共需七十五小時三分 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
[華盛頓電]  
　　參議員洛志氏提議請宣佈德日聯盟之消息國務院關於此項聯盟事未有所知　威爾遜總統將於兩星期内開始游歷美國太平洋諸省當可允助中國以辦理山東事件　麥克考答克氏游美國各處回来謂全國皆以山東問題之解决對於中國顯不公允故爲之不平（十四日）華北明星電 
[北京電]  
　　王揖唐爲總代表卽時發表　錢能訓不願個人與南方接洽但安福系仍力反對渠爲總代表 
[北京電]  
　　徐世昌與人云和局與内閣兩事如無辦法終須辭職（以上十七日） 
　　以上平和通訊社電 
[北京電]  
　　外交案件現又有中日直接談判説但府院仍否認 
[北京電]  
　　岑西林來電西南仍推唐爲代表請中央速催代表南下龔昨見徐商改派代表事因錢不允行仍未决 
[北京電]  
　　吳鼎昌方樞仍力辭分代表勸留無效謂朱桂老旣准辭分代表當然改派（以上十七日） 
[北京電]  
　　院電郭宗熙鮑督日内抵吉務勸孟督急速交卸入京 
[北京電]  
　　確息奉吉兩軍前線相距尙遠惟彼此戒備極嚴 
[北京電]  
　　張作霖深惡高士儐如討伐令一下彼即將進兵痛剿 
[北京電]  
　　没收敵船改組公司已變更軍用性質將歸交部管理海部力爭無效 
[北京電]  
　　蔡子民定於月内抵京 
[香港電]  
　　此間因軍警維持得力秩序已漸復惟莫督以海軍亦爲伍爭省長恐有變局亦聲言辭職（以上十八日）　以上中孚通信社電 
公電 
[漢口各團聯合會電]  
　　北京大總統國務院鈞鑒前對德和約拒絶簽字者僅關山東問題與議和無與也應請電令專使繼續進行對奥和約須與聯合各國一律簽字加入以固國際地位德戰旣終中日軍事協定應歸消滅至山東問題任何條件萬勿與日直接交涉作繭自縛嗣後外交應請公開擬舉代表駐京隨時接洽去秘密專擅之弊收朝野同德之功謹呈愚得用備厪採漢口各團聯合會叩删 
[北京學生聯合會通電]  
　　全國學生聯合會江蘇敎育會各報館法團鑒安福派作惡多端近復利用胡仁源爲破壞大學之謀授胡多金收買畢業無行及新來投考學生二十餘人請恢復元年大學制並擬假本校全體名義通電否認大學幹事會前此一切舉動並於有銑二日在該派通信機關中央政聞社招宴同黨籌議進行並於翌日黎明在北大法科秘密會議當經本會查悉約集全體同學前往詰問該黨卽窮蹙伏罪恐傳聞失實除正式宣告該黨罪狀外特此奉聞北京中等以上學校學生聯合會叩 
國外要聞 
[爪哇通信（八）]  
　　南洋振興國貨之情形 
　　前次通信詳述南洋華僑對於國内抵制日貨多持冷靜態度苟國内抵制能稍持久則南洋自然接踵而起不圖此言今竟騐矣蓋南洋華僑腦筋遲鈍事事須待國内發起後方能步趨後塵華僑之所以未能邀外人優待振興祖國實業之所以鮮成效亦以此故假令民國五年間爪哇陳君所倡組偉大之國貨公司能告成立亦可促起國内實業之進步惜乎竟無成效空過時光致使日本之貨乘機銷行於南洋羣島洎乎今日火已燃眉始覺發痛已無及矣雖然前事已往不必追咎惟願將來堅持到底收絶大之效果則未始不可補救不然决不能競存於今日世界之上也兹先述現時南洋華僑抵制日貨之狀况 
　　當五月二十間上海華僑聯合會南京華僑學生會電告抵制日貨事各埠商會對於該電大抵視爲一種不痛不癢之廣告或將該電照録轉達他埠代爲登報聊以應酬或竟將該電置之高閣故起初毫無影響無何而各報宣傳上海抵制之日烈矣時有腦筋靈敏之學校敎員鼓動學生發起一學生救國會於是發傳單登廣告復向麻木不仁之北京政府發電警告更向各報館發表宗旨表面上似已轟轟烈烈然其内容除原動力數十敎員藉文字鼓吹外尙無他項能力此六月上旬之情形也 
　　近年來上海各報銷行於南洋頗多故國内消息由報紙傳來甚速南洋華文西文各報藉滬上各報紛紛轉載譯登於是一種抵制消息旬日間遂普及於南洋羣島星加坡華僑首先開演實行抵制日貨之劇熱潮感動興奮迅烈見華人店中有陳列日貨者即搗毁一空爪哇中部三寳壟之華僑聞星加坡所演之劇頗趣擬仿而效之某國人一聞此信紛紛閉門停止營業更由荷人警察竭力保護故未演出意外衝突其實我華僑僅監督我華人商店至外人營彼之業亦决不干涉初不必用其驚慌此六月中旬之情形也 
　　爪哇東西兩大埠一爲泗水一爲巴達維亞商務最盛某國貨銷行最多而華僑藉某貨起家者大不乏人故初意尙多觀望以爲苟非各埠實行抵制則兩埠僑商决不願盲從妄爲無何抵制之風聲日緊泗水中華公司首先將各種日貨當場焚毁該公司成立時宣佈之宗旨及素來廣告之鼓吹專以推銷國貨爲已任不幸年來滙水過昻勢不得不兼售日貨以圖抵補損失嗣經多人指摘遂毅然當場焚毁以平衆怒其餘大名鼎鼎之商店不但不焚某貨且源源而來尙無停止之表示於是激怒一班不賣某貨之商界開會集資籌設一專銷國貨之公司此爲六月下旬情形也 
　　至七月二號巴達維亞向賣日貨之大商店藉商會地點開會討論組織一國貨公司資本備一百萬元當場認股者十餘萬觀當日來賓之踴躍氣概雖百萬資本不難立措現已分頭招股進行將來置辦貨物之門類容續報以期國内各工廠有所注意焉 
　　以上所述各節表面上似乎提倡國貨將来頗可希望然默察種種内容恐未必即有把握何以故以多數華僑尙未到一致之程度也如此番華僑學生救國會之設名稱似爲全體華僑之青年其實少數肄業中華學校之十餘歲童子而已其餘大多數肄業荷蘭學校者與祖國隔絶久已無痛癢相關之觀念此其一閩粤華人生自中國來居南洋者爪哇稱爲新客生長南洋者稱爲答答新客現雖抵制日貨推銷國貨而多數答答尚未表示同一之心理此其二且新客雖多數抵制日貨推銷國貨而仍有少數秘密改換裝潢暗中混消日貨者此其三目前新客雖極熱心用國貨然一聞國貨過昻之價值則亦難保不望而却步此其四近年來匯水奇昻中國貨價值均高一班華人尙不願購買又何能希望銷行於土人此其五有此五種足見華僑愛國之程度振興國貨之心理尙未達到極點矣雖然我甚望一班鼓吹家提倡家有以救正之也 
[精琦氏論日本政策與美國]  
　　中美新聞社云精琦氏近在美國辦一遠東通信社專爲傳達東方眞消息免西人之誤會日者精琦著一論説述日本政策如何有關美國亦與中國有關兹迻譯之以告讀者 
　　精琦之言曰遠東大局在政治與工業方面均與美國有重大關係吾美人當明白日本對待其鄰邦之用心且中國之發展處處與美國相關按日本第一次侵犯中國權利即强迫中國允將所割讓於俄國者歸諸日本於是唾手而得大連灣及他土地不但此也自是以還日本每阻止中國恢復其已失之權利更實行攻鎭之社會與實業手續使中國與他國均不得遠東發展日俄之役日本欲利用高麗爲根據地遂於一九零四年二月二十三日與韓人訂約雖一面承認高麗之獨立與土地完全但一而要求韓政府使日兵可在韓之要衝駐紥嗣後日本引誘高麗請其爲財政與外交顧問一九零五年四月日韓訂混合交通之約同年十一月十七日日本派一辦事長官入韓皇庭參預外交不及二年行政與委任高官之權均歸日本矣一九零九年日本又得巡警權矣一九一○年八月二十三日韓皇遜位國遂歸於日本於是先測全境繼充没官地官産廟宇寺院使數千富有之韓人一旦貧乏無告此充没之地後皆租賣與日人自伊藤死後日本對韓一以壓服爲事所有官職皆由日人佔居使韓人無自治之預備機會與美之治斐列濱英之治印度適相反工業上之改革如造林築路導河等皆爲日人利益而設以韓人爲犧牲使韓人納捐或强迫作工不許韓人學本國語不許赴外國留學祗能在韓地或日本讀書最近韓人不得已而爲無抵抗之革命日人則以極酷虐之手段對待致外國官商敎士皆發不平之鳴日本之處心積慮於山東其志實不僅在山東乃欲藉以伸其勢力於中國其他各省歐戰初起彼乘機攫膠州第二步則於一九一五年一月提出二十一條秘密要求如中國准之則此後中國之軍權財權政權皆爲日本所控制日政府其初秘而不宣後見不可隠乃開出一所謂請求之單將足以控制中國之條件删去中國爲日本武力所迫除第五欵外一一允從日本宣言第五欵將來再議日據膠州後卽以征服地視山東佔據德人軍事行政各機關沿鐵路派兵駐守軍事控制之外又施行民政和會三大國承認日本對待山東之要求僅由日本口頭允許將來還膠州於中國於是華人大憤現復實行最有力之抵制運動中國數年來之南北政争實爲日人金錢及日人勢力所養成日本著作家謂日本利中國之弱可以擴其勢力日之政治家則謂華人旣一切不逮日人日人得有機會可用武力干涉現知日本曾阻撓中國加入戰局直至彼與英法意締結關於山東之密約始任中國參戰一九一五年十一月中國圖入戰局時石井氏曾云四萬萬華人如加入戰爭而得精神上之醒覺日本不能不慮日本對於袁世凱之二十一條要求中政府極欲宣布日本則自始以至和會之閉幕百計守秘此實一極重要之事實日本有意誤解藍莘石井協約之精神以見美國贊成日本對華之政策該協約承認土地接近應享特别利益所承認者亦祗如此惟當時未與中國商似屬不合耳日本恒言文明先進國應提挈後進之國然彼之破壞韓民精神密輸嗎啡鴉片於中國皆與所言不合日本此項政策甚至敢行於和會實於美國利益大有關係美人不可不知威總統之允許日本對山東之要求實因日本揚言欲破壞國際同盟始不得已而允之但以此權利讓予日本就往事觀之實足以鎖美人在北中國貿易之路以後美人貿易非經日人之手或與提携不可凡熟悉遠東商情之人莫不知與華人直接遠勝於與日人直接中國商人道德遠勝於日人（日人近年已較改良從前更惡）今美國參議院將討論和約中關於山東問題之一部分吾美人是否願將美國之利益置諸日本手中此衆議院諸公所不可不研究之者也 
[美國之世界兒童幸福會議]  
中美新聞社華盛頓通信云兩年以來各國爲軍事運輸食糧軍火宣傳政策以及種種關於戰事之問題紛紛派遣有名人物至美國調查接洽車轍馬跡不絶於途此等友誼的訪問均足産生協約國人民間之格外了解與提携今和局已成而此等訪問之舉仍不終了惟換一番面目耳目下美國正欵待著名外賓十人彼等皆歐亞兩洲關於研究兒童幸福之專門家兹記其姓名履歷如下　紐旭姆爵士爲世界研究增進婦孺健康者之耆宿巴登氏爲英國婦女提携會會員該會有已結婚之女工人會員三萬餘人倫聖博士爲不魯捨爾大學敎授摩倫博士（女士）爲法政府兵工廠所設盡間養育院院長伯米耶（譯音）氏爲日本政府代表管兒童幸福事務法拉三多氏爲意大利人身搆造學敎授卡德氏爲不魯捨爾某女學校校長丹維生氏爲英國青年勞工會主任傑克里爵士爲英勞工部司員米勞揩維區博士（女）則駐美塞爾維公使館之書記也彼等均爲美國聯邦兒童局之拉斯路潑女士邀來得威爾遜總統之贊成彼等均曾在華盛頓勾留與美國專家討論後復至美國都市九處開會研究美國保護兒童之方法此等會議名爲兒童幸福標準會議以决定目前各國可通用之標準爲目的標準之中含有胎内敎育以此爲前提務使以後一代之兒童皆身體健全並敎之爲世界有用之工作並爲將來作父母之預備現已協定之標準規定十六歲爲兒童最初作事之年惟自十四歲至十六歲之兒童於學校放假時可作田工及帮理家務七歲至十八歲每年應在學校肄業九個月或全日或半日不論每一兒童必須畢業小學第八級並滿十六歲方可被雇作工如十六歲時得一職事以後兩年内仍須於日間暇時受敎育未成年之人每日作工决不得逾八小時十六至十八歲之兒童作工時間應較成人爲短未成年者如受全日之雇用其所得薪金應至少使其能得相當之生活量夜間及危險職務均不得受雇又爲保護爲母者與嬰兒起見標準規定凡爲母者必須被供給以胎内之保護及生産時之看護與相當之保育及家事的扶助不論其能否付此代價凡生産迅速及完善者應行註册中央區域每户口二千人設一共公衛生場小學堂房屋應改良多注重衛生及運動已成年者不論在學校與否應時時予以衛生上之勸告及敎訓並予以操練身體之廣大設備凡兒童體格不具或不能自立或犯罪者必須由國家負彼等得享幸福之責任保護此等兒童之機關亦由國家負責非至必不得已時一兒童　得移出其自已之家庭該會議又通過設立青年法庭鄉村社會服務團並設一國家兒童幸福委員會云 
國内要聞 
[朱啓鈐辭後之北總代問題]  
自汪江兩代表南下後南北議和又漸有活動之意聞最近蘇督曾派朱熙赴滬觀察情形據朱氏報告唐少川所提八條因爲外交問題所驅迫已表示可以讓步盼北方速促總代表來滬李督昨已據以入告同時政府近日亦接到岑西林蒸元兩日來電大意謂議和條件已切商陸唐諸公平情酌理切近易行已得復允惟必開議後始有表决務望敦促總分代表南下至唐總代表辭職已經切留並無更動專候北方代表來商云云因是北方選派總代表遂爲目前最急之問題兹將日來外間所傳之人物列舉如下 
（一）錢能訓　此説喧傳已久或云日前已提出於國務會議因有人反對而止或云東海已内定任錢爲總代現正在徵求西南同意中或云西南已表示贊成惟錢但肯以私人資格赴滬帮忙不願居總代表名義但據政界中人云此特外間人以錢氏與當局關係較深故有此傳説實則政府並無此意也 
　　（二）王揖唐　錢能訓外呼聲最高者即爲王氏據聞安福派要求以王揖唐代朱甚力東海雖不贊一詞而段芝泉則極表同意據政界方面之推測王南下或竟成事實惟聞上海方面南方代表自得王揖唐將任總代表之訊極形憤懣認爲安福系之陰謀旅滬議員已電軍政府如北方提出王揖唐請撤回南代表拒絶和議但據北京政府中人則謂此次安福派要求以王揖唐爲總代之措詞謂欲使雙方有力者自當和議之衝俾得有實力之解决彼意王雖彩色濃厚或亦不至冒天下之大不韙以破壞和局至於王是否能代表安福而安福是否尊重王之意見爲另一問題不過南方先未必能承認耳 
　　（三）汪有齡　朱旣絶對不幹東海意中一時又無適當人物以繼其後於是有由汪有齡暫代之説聞上海方面亦頗有人贊成惟聞汪以和局前途尙無何等把握不願身當其衝業已將此意婉陳政府政府昨又去電敦勸未知結果知何耳 
　　（四）龔心湛　聞龔近與西南文電往返情感頗愜因而有人主張以龔出任總代表總理一席另由閣員中擇一代理此説傳説頗盛惟當局尙未承認 
　　（五）周自齊　聞有人以周地位與朱桂莘相似主張以之繼朱惟周自身意見如何尙不可知 
[吉奉間之怒潮近訊]  
　　吉林風潮外問昨日謡傳破裂惟尙無文電證實政府方面前晚尙接孟恩遠寒電其文如下統密奉院侵電知文電尙未達見故於恩遠亟欲去吉絶無依戀而勢不能去之情形仍未洞燭兹奉復電遵即派員復將印信送交郭省長而郭省長即刻親身送回地方各團體復麕集來署一面分千餘人赴車站攔阻恩遠舌敝唇焦無詞可措欲求不得欲去不能現已陷於極困難地拉惟有據實覆陳伏維垂察孟恩遠叩寒印又鮑貴卿方面政府屢電促其速赴吉任而鮑氏至今未行聞寒日亦有一電來京略謂奉電敬悉貴卿業已部署束裝啓行旋聞孟督移交印信而郭省長堅執未允接收吉軍麕集長春勒令檢查郵件貴卿旣奉命令何敢逡巡不前致獲罪戾擬卽遴撥江軍一旅隨同護衛惟查江省兵單防務尤關重要希迅促孫督星夜啓節先行調撥奉軍主力之師抵江塡防俟行期定日委員督護再行具報云云可見其行期尙無一定 
　　江朝宗奉派赴吉執調停之役業於前日出京聞政府方面對於兹事確極希望平和了結並已探知高士濱雖與孟督有密切關係然此次反抗實以自已地位爲重故派江赴吉即從解决此點入手擬由江向鮑疏通并請鮑保證高士儐仍有統轄保護中東路之權歸該路督辦郭宗熙節制高氏地位問題如能解决則風潮或可望緩和然奉天方面是否以此等辦法爲然則屬疑問據聞江氏往吉吉林一面已表示歡迎之意乃奉天方面則謂已有相當之準備不願使車四出轉致意見參差故江氏已中途折回赴吉 
　　據中美通信社消息自孟督免職令公布之後軍界騷動吉林形勢日趨險惡孟督近日致電政府謂吉省長不肯接受督軍信印人民挽留欲行不得請求辦法聞吉省一部分軍人對於孟督免職雖表示反對尙未至宣布獨立如外間所傳惟奉督張作霖着着進迫吉省不得不爲自衛之計又聞黑龍江軍隊中之與鮑督不洽者已暗與吉軍聯絡至奉軍方面沿京奉鐵路各司令部已於數日前開始輸運軍需至奉天省城沿路奉軍已奉令準備隨時調遣云 
　　又據奉天消息當吉省事變初起時張作霖曾託某領事函飭駐長分領轉告高士儐等謂如能服從命令將來必爲設法高初不聽嗣見形勢不順又復託某領向張作霖緩頰張乃嚴拒高士儐遂令其兄在長春設立司令部已則據吉垣政柄爲對抗張鮑之準備十二日晚高士儐由吉至長向中交兩銀行各借現洋一萬元聲稱爲所部軍隊調防之需據知箇中底細者云高擬以此欵充奉吉决裂時之軍餉近日由吉垣運赴長春之子彈共計五車聞係向南嶺方面輸送動員令已於十一日發表總兵額爲五營共二萬五千人並發表宣言書表明心跡又傳聞擬將吉林長春二處之監獄囚犯釋出編爲敢死軍是以該處官吏與商民頗形恐慌星期日（十三）午後張作霖以吉事緊急在督署開軍事會議孫烈臣蔡平本秦參謀長張參謀長均列席討論對吉軍隊之布置及聯絡吉林軍官之辦法現駐紥新民屯之二十七師五十四旅業於十二日籌備動員十三日開拔北上旅長蔡平本則晉省接洽軍餉所有工輜砲隊（馬隊已由新民馬三營挑撥出發）先行開到公主嶺俟蔡氏到後再定攻守關於該旅之駐在處已早由張作濤團長前往安置 
[楊增新電中之俄激黨]  
　　新疆與俄境相接近日俄國激黨蠢動意謀勾結新省回漢一同起事形勢甚爲緊急新督楊增新最近有急電來京報告電文大略如下（一）據伊犁鎭守使楊飛霞急報俄激黨派人來伊勾結回漢會匪起事議定數日内在内發動該黨在外進兵雙方交迫使我無可防備（一）據俄領吕巴照會並遣員面稱激黨刋印傳單多張派人持來伊境散布意圖勾結匪類在伊舉事作爲内應一面乘機開隊進佔華境並擬帶五百萬俄幣作爲運動費請嚴行防範（一）據激黨所發傳單大意運動中國回漢哈各種人民在伊舉事主張殺害官長刦取殷實富商提倡平等及均産主義（一）據激黨以重金運動不遂自向吾國出首之依黑牙報告俄黨圖佔伊犁有三種原因一則利用伊犁形勢險要可爲負固自守之計一則伊犁百貨麕集富商最多可資利用一則伊犁俄民甚衆可備挑選精壯擴充實力電中并云現正關遣各處重兵集中伊犁邊境嚴密戒備 
[京華短簡]  
　　中美通信社消息西藏問題爲中英兩國懸案日久尙未解决近來復由英使向我外交當局提出交涉因是外間有種種揣測之詞兹聞政府已於前月底對英使表示允倣外蒙辦法准西藏自治惟中國仍保存宗主國之權利據聞英國已經認可將來西藏問題當可按此辦法再行詳細磋商云 
　　中美通信社消息中日軍事協定原定於歐洲議和簽字時取消後因歐洲議和將届簽字又展至西比利亞撤防爲止兹聞徐樹錚復與日本當局接洽擬將中日軍事協定展至西歐及各地戰場實行撤防爲止此係第四步但某機關頗示反對 
　　萬國海路會議業在巴黎開會决定設立萬國海路局以資管理每年所需經費應由在會各國按照本國所有軍商船舶噸數比例攤納我國已由在法海軍代表加入會議昨日有電到京請示此項經費是否照認聞政府核議結果以我國船舶噸數較少出欵有限旣經與會自應與各國一致納費以表同情 
　　徐樹錚前擬在包頭鎭設立西北邊防總司令部兹聞此項計劃又有變動因包頭雖爲商旅往來孔道但非西北要鎭且該處已駐有第一師軍隊足資鎭攝尤無增兵之必要故徐氏擬將總司令部改設察東聞已電商田中玉同意 
　　全國水利局曾以各處河防陸續提議疏濬獨於黄河方面付之闕如殊失興修水利之道近日特行建議呈請興修以利交通其計劃工程及水勢分爲兩幹支流擬先派員測量以定標準所有應先測勘之處則擬設立測量局以資辦公至於應用經費聞業已由財政部籌措允撥 
近來安福派選舉副總統之説頗盛段芝泉以此事關係重大萬不可輕舉妄動致釀枝節日前特將此意轉囑某重要分子勿得任性妄爲但該派依然進行并擬曹錕巡閲直豫魯三省蓋曹前此曾爲副總統候補人故於此選舉副總統説復活之時不能不先予以位置 
[法人論中國煤礦]  
　　法文北京新聞云中國尙無精密之統計故對於煤之産額欲下確切斷語頗非易事據現在考查所得全國産量不下一○○·○○○·○○○·○○○密達噸（每千基洛格蘭姆爲一密達噸基洛格蘭姆即吾國之公斤當英國衡制兩磅半）未發見者猶當十倍於此全世界每年産量爲一·○○○·○○○·○○○密達噸是則中國煤炭蘊藏之富可供全世界千年之用也中國之煤白煤烟煤兩種均有之山西河南兩省所産皆白煤白煤可用於無烟突之爐灶爲居民所歡迎中國用機器開採之煤礦有二十所其中産白煤者僅三所即河南之福公司山西之保晉公司北京迤西門頭溝之同興公司烟煤多産於直隷山東江西諸省二者品質均超出他國所産據北京中國地質學會所編統計一九一三年全國産煤總量約一五·○○○·○○○密達噸各省産量列表於左（單位密達噸） 
直隷　二·七○一·○○○　　新疆　　六○○·○○○山西　二·八六八·○○○　　貴州　　一○○·○○○湖南　一·二○○·○○○　　陜西　　一○○·○○○河南　一·四六三·○○○　　安徽　　　一○·○○○山東　一·一二○·○○○　　廣東　　　一二·○○○四川　一·○○二·○○○　　廣廣西　　一○·○○○江西　　　九四九·○○○　　江蘇　　　五○·○○○８ 
奉天　一·八○五·○○○　　浙江　　　二五·○○○--- 
吉林　　　　四四·○○○　　湖北　　　一○·○○○黑龍江　　二三○·○○○　　福建　　一○○·○○○雲南　　　　八六·○○○　　合計一四○五一五·○○○甘肅　　　　三○·○○○ 
　　上列數量不甚準確蓋除新式之礦井有統計表可稽外土法開採之礦井不知幾許皆無從調查者也中國産煤不爲不夥然以人口爲比例平均消耗量至爲微渺蓋交通不便運輸昻貴除礦地左近城鎭及與之有新式交通相聯絡者外人民之用煤者僅少數富貴之家而已又自中國礦業發達之事實觀之所有煤礦除萍鄉之煤供給漢陽鋼廠之需要而外大都與鐵道事業有密切之關係苟無京奉鐵道則開濼之礦不能發達苟無南滿洲鐵道則撫順之礦銷路必滯山西之煤以京漢正大兩路始得運銷於長江流域將來鐵路遍設礦業之發達可以預卜也然發達之機當視其品質之優劣而殊其趨勢白煤宜於家用今長江流域之居民猶用乾柴草類爲燃料山西河南之白煤已見於長江市場一俟人民程度增高白煤之銷路必可兩三倍於今日也烟煤每年進口一·五○○·○○○噸大都來自日本輪船工廠皆用之然日本煤多硫磺質不及 
 
 

Page 7

 
 
中國煤之純潔又鎔鐵爐亦宜用烟煤長江流域鐵礦至夥將來開採而後烟煤之需要亦必增加滿清晚年開礦之業或爲腐敗官吏所把持或授權外人一九一四年民國政府頒布礦業條例凡所制定皆優於滿清之制雖或有外國資本之投入無損於發達也今而後中國政府若能制定更爲寛大簡單之條例則外國資本家之欲投資者更無阻力况中國餘剩之勞力甚多工資微賤銷路之可以預卜旣如前述利益之厚當過於歐美之煤礦也 
[紀山東泰康交涉案]  
濟南商埠日人繫毁泰康之交涉經唐道尹柯三向日領署再三磋商終無結果前日商學聯合會以該號歇業多日靜候解决乃至今寂無所聞殊非外交正軌遂推代表赴交涉公署請唐道尹竭力斡旋道尹言十三日爲星期日照例停止辦公今日（十四日）當再往交涉以慰商民懸望定午後五鐘回信代表遂相率退出在師範學校候命及至六鐘仍不見回音大衆驚疑不定復派甘海如張鎭芳二君爲代表赴省長公署探問消息並請省長竭力維持及抵公署省長稱疾由政務廳長代見稱此刻泰康交涉仍無頭緒當俟改日解决談話移時商民在師範學校久候無信第二次第三次之代表遂次第派出而男女商學各界亦蜂擁相隨約有數千人陸續入署立候面見省長省長無奈遂扶病而出言中日此次交涉日人態度極硬再三磋商終不讓步業已無法辦理電請中央由外交部直接向日本駐華公使交涉至結果如何當候日後宣布代表又詢對於泰康號停止營業有無辦法並提出五項條件請省長答復（一）省長下令令泰康照常開市（二）派巡警保護泰康以防意外（三）宣布致外交部之電文（四）日後將中央交涉情形曉諭通知（五）加派巡警保衛商民不得再有前次之舉動當經省長圓滿答覆代表遂次第退出在師範學校開會報告交涉情形當時商民中激烈分子以交涉無效主張再行罷市及昨早商學兩界爲此又開會議始將前議取消 
[魯敎育會請解散新國會電]  
　　魯敎育會昨致中央電云北京大總統國務院鑒外交險惡和議停滯内閣組織豈容延緩乃兩院議長通電阻撓握代表之機關競一黨之權利辯言亂政是何居心如此國會實玷邦家懇即俯順輿情令其自行解散以遏亂源而定民志山東省敎育會叩 
[續紀廣州罷市情形]  
　　廣州自十一早傳單發佈後各行商店已有登高一呼萬山皆應之勢多數不復開門貿易蓋此事實已醞釀多時不過今始實現故有斯景象也城外繁盛街道之店舖幾全行閉門其或門户半掩者則各商場俱有頗類端節時各商店暫停貿易之狀况惟打銅槳欄二街及第七八甫之店舖仍多門户洞開第四甫某海味店閉門後貼有（國家多難休業爲先）字樣至城内各商場大致亦與城外相同惟至下午所有意存觀望者經學生公民苦口勸告已紛紛關閉門户城内外河南等處皆然東堤一帶卽質肆亦閉門其他已可想見現戲院業已有南關戲院首先罷業各街坊對於此事刻下紛紛集議工界方面亦有不甘讓人專美之慨早晚當有正確表示又有人組織十人團每團以十人爲限擔旗四出巡行該旗書有「罷工罷市共守秩序」諸字現觀羣衆心理雖甚激昂惟秩序未嘗因之而亂且幸各學生四出苦口勸告力以維持治安爲前提故無煩軍警顧慮即如雙門底林棧鞋店是日下午有人勸之罷業店伴充耳不聞致動公憤幾將該店毁拆嗣得學生極力解勸風潮始息該店旋亦閉門矣兹録廣東省城警察廳之布告如下　爲布告事現查省會地方有刋派傳單併四出逼人罷市情事究其原因謂關於外交内政之問題出於救國愛鄉之心理本廳長同是國民分子敢有異同但現當商務凋零人心驚擾豈可再迫商場罷市以致枝節横生况結隊聯羣鬨動道路勢必有地痞無賴攙雜其中假託美名肆行毁掠前月提倡國貨之事殷鑒不遥且愛鄉救國必以法律民意爲依歸倘罷市面出於强迫一方則顯犯刑律一方則大背與情本廳長職責所關斷不容稍存瞻徇爲此通布禁止如敢有意抗違因此亂及治安是與救國愛鄉大相刺謬惟有查明首從分别拘拿依法嚴懲母貽後悔切切此令 
　　粤報界公會通函各粤報據粤聲報送稿云昨日（十一日）公民仍在東園集議關於罷市問題有某學生起言吾輩憤激祗在外交失敗並不牽入省長事件昨日總商會傳單將外交省長兩事混爲一談誠非吾輩本意特行聲明云云時總商會有坐辦及董事五人在場即起立抗辯謂罷市傳單全由汝等派人非本會强迫簽名蓋章發佈毋論主張外交或省長問題本會純係被動應不負責兩方互相推諉總商會坐辦即往愛育善堂集議决定向當道聲明昨夕被迫情形請其設法維持函稿兹將總商會致各當道函照録如下敬啓者本月下午八時許有國民大會工學各界諸色人等千數百人到敝總會聲請傳知各行商店罷市責備甚厲是時入夜各已返家祗餘副會長與特别董事等數人招待見其衆情洶湧不容召集會議必須立刻答復衆口喧譁並要承認罷市簽名蓋章交執否則督拆會所由伊等直擬傳單蓋用敝總會關防立刻發刋并無討論地伊等候至刋就傳單數萬天明始散并協同敝會齊去分派夫熱誠愛國敝會均有同情但敝會旣被迫出此傳單應如何辦理請爲酌量倘日後或有外間閒人藉端聲稱國民各界無從辨識任意復到會所喧嚷别滋事變則又奚能當此重咎相應函達希爲查照迅卽設法保護以□商務而保治安是所殷盼云云惟東園方面公民則尙於罷議後分隊向各商號脅迫罷市聞有一隊到電燈局迫工人即行停工嗣由該局電知警廳派員到局保護始獲無事 
　　另一消息云當十日各界在東園開國民大會及赴軍府請願時有工立法政學生符明昌甲種工業學生盧志新因辦理中等以上學校學生聯合會會務及籌辦國民大會奔走呼號操勞過度此次請願復鼓舞人心自朝至於日中昃未遑暇食加以途中爲烈日所逼迨抵軍府遂相繼昏倒於地旋由校友舁入副官辦公處療治蒙副官周揚亞李庭良等招呼一切並請公醫及韜美各醫生施救同時有女生二人亦中是病亦受同等待遇未幾次第醒覺副官處先以汽車送受病女生回東門轉乘肩輿歸校符氏受病稍深醫生勸其靜養勿過憤激詎以愛國情殷不甘偷逸片刻逕飛奔議事堂前登臺演説語極悲壯又復將次中兩指咬破由衣袋取白汗巾書（同胞警醒共圖挽救未達目的誓死一心）十六字以示决心下署符明昌三字見者益爲感動有怒髮冲冠誓誅國賊者有泣數行下不能仰視者即軍府守衛兵士亦驚異失色聞符乃瓊州瓊東縣人在公立法政預科十一班肄業 
　　省垣商店自十一日實行罷市後雖經官廳嚴令示禁但十二日城廂内外各商店之閉門休業者反覺增多是日下午省警廳雖有限令各店舖十三日早一律開市之布告詎至十三日侵晨電力公司且實行罷工所有工匠人等紛紛散去以致全城電燈盡行熄滅即官廳亦無法制止惟查是早警察各區署均各派出區員帶領崗警分赴各商店勸導開門營業不必互相驚擾在城内各商店遵諭開門營業者固亦有之而城外各商店則仍未敢開門營業惟自十一日至今各界均能謹守秩序武裝警察四出梭巡亦甚得力故風潮雖甚洶湧地方治安未嘗牽動誠幸事也聞自來水公司水塘昨被學生多人闖入機器房勒令停止開工機師工匠不敢與較當即電致公司請示辦法該總辦以事關重大旋向當道請示往返磋商頗稽時日而機廠工匠未奉電示未敢開車因此全城自來水爲之停滯一般用户譁噪異常 
　　公民團昨以總商會布告罷市傳單宗旨不甚明瞭官廳布告因而含混致商人藉口未知内容頗懷疑慮昨有學生多人在某校討論進行辦法須即聲明此次罷市完全爲省長問題即刋就簡明佈告交大會决定於十二日分貼通衢並分投將督軍省長警廳佈告一律撕毁此乃第一步辦法如官廳强硬干涉則第二步爲運動輪渡停擺斷絶交通不納課税務求達到目的而後已聞昨已派人分出與各輪流公司及工黨大部接洽一切矣十二日公民團巡行每隊增至二百人是日正午東堤東園門外有學生公民等六七十名次第聚集在沙地會齊學生在前公民居中小學童殿後持有白布小旗多面上書（請願任伍總裁廣東省長）或書（罷工罷市共守秩序）及（維持治安切勿暴動）等字樣各隊排列畢由東堤出發遇有手車來往即着坐客下車勒令車夫勿再行駛旋由堤岸西行入靖海門經油欄安瀾等街出十三行白米街顯鎭坊杉木欄十八甫十七甫揚巷等街所過之處即令各舖立刻閉門并在揚巷大呼該街爲亡國商市下午四時許至中華新報門前大起鼓噪紛將該舖招牌及外門搗毁警察聞聲赴救各學生等去之已遠直至下六時許始入西門繞道老城而散 
　　軍署因罷市事致警廳函云逕啓者頃接廣州總商會函稱國民會脅派傳單罷市恐有外間閒人任意到會喧攘别滋事變請迅賜保護等情事出倉卒亦非商會所能制止仰該廳即便密派警察梭巡切實保護母許滋生事端云云警察廳長魏邦平以公民團日來因省長問題結隊巡行運動各行商店罷市十三日特謁督軍請示辦理張護省長亦到署籌商聞已擬定即由警廳酌派武裝警察分投監視各團行動並下令警察游擊各營立即劃分區段派隊輪班分巡各街市面以保公安一面由廳飭區分勸各商店即日照常開市又十三日午後一時軍署柬請九善堂院潘埭甫總商　陳勉畬等商團陳廉伯商船公會翟紹祺敎育會陳其瑗廣州報界公會主任等赴署討論此事藉資應付 
[粤省議會開會之風潮]  
　　十一日黄嵩齡用議長名義通請各機關及各議員行開會禮是日到會議員約二十人并無行政官廳人員到會二時許黄嵩齡登場主席宣佈開會理由旋有議員陳天球質問主席謂昨函致各議員稱係行常會開會禮查省議會定章每年祗開常會一次翟前省長已經召集行開會禮今復由主席召集行常會開會禮式是一常會行兩次開會禮殊屬不合應請主席將此問題解釋明白本日開會方爲有效云云江仲雅林超南等又本此義相繼駁難陸孟飛謂陳君等今日所質問甚正當請主席答覆黄嵩齡沈吟久之俯首無詞自行退席各議員亦遂散去 
　　另一報各云十二號省議會大同系員定是日選舉臨時議長而黄嵩齡亦定於是日開議先期並分發議事日程准是日抽籖編列議員坐位及舉定各審查股股員是日午間大同羣廬兩系議員均到羣廬議員比較爲少約得二三十人而大同議員人數若干以議員報到簽名簿爲大同議員高州人李錫貞取去未能查悉一時開會黄嵩齡登台主席坐尙未定而大同議員陳天球江仲雅何禮文溫翀遠李國鈞謝桂生李錫貞梁元芳譚民三等即紛起質問大意謂議長選舉違法此時應候軍政府參議院解釋未奉解釋以前不能承認爲議長應即退席而羣廬議員陸孟飛黄鋭李濟源黄佩荃等亦有十餘人紛起與大同系人辨爭秩序漸亂語言龐雜莫可究詰拍案呌駡之聲亦漸起是時大同系人思欲推舉徐夔颺登議台上爲臨時主席羣廬議員李濟源則拍案大喝誰敢上台徐更畏縮不敢前衆乃轉舉李國鈞李亦未肯嗣被江仲雅等數人推挽上台李遂坐於議台前面下一級之案椅雙方爭辨哄鬧至二時半有奇忽大同系某議員向陸孟飛等告稱今日我等係開談話會别一部份議員似可不必干預陸遂大呼他們係開談話會我等可退席於是羣廬系議員二十餘人皆起并招呼議□黄嵩齡退席各員退出時江仲雅等十餘人湧上議台江并大呼喝打嗣經有人攔住黄亦徐徐下台譚民三在議席上大駡黄違法要付懲戒及黄去後大同系議員乃復席投票選舉李國鈞當選爲臨時議長至六時後始散會陸孟飛李濟源等十三號在羣廬集議以該員等聲稱係開談話會又私舉臨時議長并無長官監視一切選舉又未蓋有關防顯係違法議决通電誓不承認聞大同系議員即定於十四號開議一面由各議員通電各機關查核李號崑玉龍門人係前清附生京師譯學館畢業生奬給舉人授内閣中書嘗任第一届省議會議員 
[福州霍亂症之流行]  
　　中美通信社消息云上海美國紅十字會接福州分會發來急電稱福州近日霍亂症流行華人死者以千百計該處醫院需欵孔殷希即籌幕一萬元滙下以濟眉急而拯民命等語願中外慈善士女解囊捐助成兹善舉則閩人之深幸也 
[雲南之西藏消息]  
　　雲南中甸麗江維西阿墩一帶均與西藏毘連故藏番作亂一次滇邊必影響一次兹特將近日川邊分統來電探録於下（一）大總裁唐鈞鑒廷此次來墩呼籲閲五月餘蒙撥萬元拯濟否則譁潰已至繼蒙鎭使續支萬元正飭赴昌救援藏番事畢便道回防能否如願臨時再爲電呈後事諸懇復庇擬歌日就道倘有令示立候遵辦（二）藏事廷經屢電請示均未明奉進行方略住墩番員日催交涉欲不速辦恐力非其敵欲續辦又毫無把握不但人不我信廷亦無從措詞一有差錯死不足惜轉誤大局刻據偵探報稱擴爾喀與藏開釁未知確否默查住墩藏員情形亦似有内患後方兵力果足即可與之拒絶否則乘此續辦交涉似較前爲易公和昌兑欵速飭該號電墩以濟饑軍况前已指此項預備軍食如久遷延必失信商人且無力回防侍節請電飭邊使作速明示分統劉贊廷叩元 
[湖南省會改選之怪象]  
　　湖南省議會改選醞釀年餘迄未産出其種種原因記者已屢言之廼者張兼省長已定十二日舉行初選投票二十五日舉行覆選投票矣於是某系中人大爲忙碌該系於湘會改選據外間傳述係由袁某一人包辦前此雖已有種種布置而臨期究不可不一爲周旋故覺手忙脚亂應接不暇因之十六日初選投票怪象百出爲從來所未有第三區某縣選民本有數千而届期到場投票者僅三十名上下乃用一人投數百票者有之數十票者有之至投票人有七八齡之小學生着灰色制服投票者又有年僅十餘歲之中學生着該校制服投票者又有某縣駐省中學校學生數人身佩該區所派之白布徽章在該縣投票所充任監察管理等職務者而初選監督亦絶不過問此次選舉之違法所以敢彰明較著如此者實以胸有成竹不畏外界之攻擊而不識時務之公團聯合會於其甫開成立會之時卽有龔家凱等臨時動議謂本會宗旨專在推翻新國會及解散某系而本省議會又全爲某系所組織本月以内即可告成本會對之似不能不加干涉本席主張一面拍電中央請其緩選一面推舉代表面謁督軍請於南北未統一以前暫緩選舉當經全體贊成决定分電内務部湘省長及西南各將官於南北未統一前湖南西南各縣不能舉辦選政請其贊同一面發布宣言聲明此破碎之省會如其成立人民誓不承認推定龔家凱楊樹達楊績蓀爲起草員將以上各文電即日發布不知彼包辦選舉之某系中人又將若何應付也 
[齊耀琳又請停止運漕電]  
　　江蘇省長齊耀琳前陳漕運意見四項中第一第四（滬米價過八元卽行隨時電部截止）兩項未經財政部漕運局採納現京師米商甫經携帶護照來蘇採運而滬米漲價已超過八元以上加之各屬水災頻聞自救不暇萬難接濟故齊氏昨又特電院部局請速停止在蘇運漕其文如下　北京國務院内務部財政部漕運局鑒庚電悉沁電一四兩條承允通融照辦至紉公誼惟現接各界函電僉以霪雨兼旬滬米已漲至八元以上漕米軍米請一律截止等情事關民瘼亟應代爲請求除第一批已發護照赴蘇採運之二千五百石照章騐放外此後請飭暫行停止在蘇購運以符原案無任感荷齊耀琳印 
[南京快信]  
　　李督以米價騰貴昨函齊省長請設法與商會磋商平價開辦平糶 
　　吳江常熟武進宜興各縣電省署報告近日天氣晴水勢漸退未破各圩堤急宜修築請速派員來縣勘騐官産屬裁撤歸併財廳案財部昨咨齊省長轉行財廳及官産處遵照實行撤併 
　　院電曹交涉德約未簽處理敵僑辦法仍照原狀處理龔心湛代表劉浩春昨抵寗謁李督今日午車赴滬北代表施愚啣李督命昨日晚車赴滬 
　　于寳軒在滬電致李督云昨因事赴杭 
　　岑西林代表李子暉已抵滬昨電軍署准號日（二十日）來甯李督已令副官處派員招待 
　　新任贛寗實業廳長鄒日煃於今晨乘江永江輪赴贛江西第二師範學校校長周慰光來蘇考查學務昨日抵甯即參觀省立第四師範 
　　軍署外交顧問温世珍因丁母憂請假赴津治喪 
　　姚錫光尙留寗聞日内擬不北上 
[杭州快信]  
　　今日下午總商會敎育會農會學生聯合會律師公會各代表續在省敎育會會議對奥簽字對德不簽字之善後辦法分電北京巴黎各處以備採擇 
　　軍民兩長昨准全國學生聯合會電稱漕運恢復聞安福部將售南米五十萬石於日本藉充黨費果爾則南省已有米荒之患民何以堪祈嚴加防止以顧民生財政廳昨電令嘉善知事該邑田禾被水情形前據該縣自治商會勸學所城自治等先後電報到廳即經電飭該知事查勘具報在案現在天已放晴積水不難驟退仰仍查照前電勸諭各農佃盡力戽護以期補救一面察看情形隨時具報 
　　甯屬東錢湖關係鄞奉鎭三縣水利前經民政司飭縣會議撥欵疏濬迄今尙未舉辦現由該縣公民李春年等電准省長昨令行會稽道轉飭三邑知事尅日查案籌備 
　　浙省各縣局帶徵浙西水利經費上月份共實解省庫洋九千八百元已呈報省署查照 
地方通信 
[蘇州]  
　　自稱日商之查覆　蘇城間門外吊橋塊恒興磁器舖所售以日貨爲多營業頗佳自抵制風潮起後該舖大起恐慌乃報由日領事轉函蘇州交涉員署認爲日商經理處請予飭屬保護楊交涉員以洋人行舖自應保護惟該磁器舖開設地點係在内地且是否確係日商未據呈報有案乃行縣查復温知事奉文後當即派辦事員湯炳鴻前往確切調查兹據復稱該舖實係華商王坤記所開其房屋乃黄藻翰所有縣公署業於日昨據情上陳矣 
　　報告考察狀况　吳縣敎育會前派會員范佩恒杜安伯朱慰元三君赴東考察日本敎育現狀刻已歸國特於昨日下午二時召集全體會員蒞會報告經過情形范君報告敎育行政杜君報告學校之設備及訓練方法朱君報告社會敎育分任講演歷時甚久 
　　紛電請求顧全民食　在籍省議員及公益事務所各發電一件云督軍李省長齊鈞鑒前上代電計呈鈞覽值此青黄不接霪雨兼旬縣屬四鄉農田强半淹没現在水勢仍未少退補種無從米價步漲人心慌急迫懇代陳政府聲明蘇米自食尙虞不足斷無餘力接濟他省一面並請通令各縣各税所示平米價嚴查偷漏出口以保治安而重民生不勝迫切待命之至省議員孔昭晋金樹芳宋銘勳馮世德錢鼎叩諫南京督軍省長鈞鑒蘇地食米向恃上游來源所産本不敷民食况承上年秋歉之餘本年又霪雨兼旬各鄉民紛紛報荒值此青黄不接之時即無出口之事民食問題亦將起絶大恐慌設再採運南米出境加以隠射偷漏貧民必有絶食之虞爲敢環求鈞座萬勿准許即軍米一層亦請暫行停運以維民生無任懇切之至謹此電聞吳縣二十八市鄉公益事務所董事貝理泰等叩諫　　屠宰税又加一角　吳縣公署日前接奉財政廳今行將屠宰猶税每隻徵税洋五角（原章四角）等因轉令各商後其本城之税由縣直接派員徵定故雖有增加尙無難收之事其各市鄉（二十四市鄉）屠宰税止年由顧義增認定額數包辦嗣因顧商欲加增三成致各鎭肉商罷市反對雖經各董等極力疏通尙未完全妥協乃忽又有加增一角之新章而各肉舖等以爲此仍係顧商之意見是以咸不遵加日昨顧已具禀縣公署請求令行各市鄉警所帮同催追 
[松江]  
　　燒燬日紙風潮　城内大生襪廠昨日購進日貨馬糞紙兩擔在西外嶽廟附近被各界聯合會會員陳念慈等所見喝令停擔待騐在前者被倉卒逃去在後一擔騐得確係日貨遂由路人帮同拾入嶽廟付之一炬翌日（十七日）上午該廠俞某糾合工役二十餘人蜂擁至也是茶園將陳念慈圍住聲言汝旣絶我生計我儕即以汝燒紙之法治汝云云時旁觀者均左袒陳工人見人衆不敢動手現聞學生聯合將召集各界開緊急會議共謀對付之方法　按大生襪廠前曾私進日紗被查出大起交涉者今非但不知改過尤敢縱令工人行兇誠社會之蠹也 
[南通]  
　　日輪失事日商信亨洋行東亞公司高昌丸輪船行經吕四東海白河灘忽遇風險將船身撞壞幸經採捕漁船救護將輪上之日人藤原德市安遠秀雄等十三名並本國人王阿三伍雙亭等四名一同送往吕四警區派警送城山城轉　　經經＆ 
港登輪赴申矣 
　　繭市寥落　通地今歲育蠶之家獲勝利者甚少聞因天時不正之故此時正當夏蠶收繭之際而各繭行因無貨可收已派人前往如境收買其收繭之價值每石約洋三十元 
[嘉興]  
　　敎育講演會　嘉興海寗嘉善崇德海鹽等五縣組織敎育講演會已於十五日開會即在嘉興省立第二中學講演十五十六兩日由鄭曉倉（南京等師範倫理敎員）講演平等敎育十七日由經亭願（浙省敎育會會長）講演敎育現狀各屬聽講員共到二百餘人計嘉興男聽講員一百三十二人女聽講員二十四人海寗六十五人嘉善四十二人崇德十二人海鹽十人共計二百八十五人 
[杭州]  
　　不准在嘉興採運漕米　齊省長昨電嘉興縣張知事云據該縣自治委員屠善生等代電稱有採運漕米商人來嘉採辦請予維持以維民食等語該縣連年因螟患歉收糧食並未充裕咋已電部應飭該商先來省公署報到由省署指定地點方准前往購運業經部復照辦仰即傳諭該商先行來省接洽不准擅自在嘉採運致妨民食省長齊 
[安慶]  
　　和縣商會請兵　和縣學生聯合會分鄉演講抵制後布業中人即商同商會長朱廣淵於商會内附設國貨檢查所以掩學生耳目實則檢查員多布店中人每日貨車經過該會時彼等惟命車夫自行粘貼查訖證而已學生對此已頗不滿適旅外學生紛紛返里五月二十八日開商學聯合大會各業商號爲學生演講所動願協同學生檢查六月二日學生會調查員於檢查所内檢獲違約布疋二件申明照前約全數扣存布業代表不允商會長亦袒護之學生會復敦請全體商號到會解决商人一致簽字贊成履行前約實行焚燬於是决定次日當衆焚燬朱廣淵即請知事金保權出而干涉乃僅將商標撕下焚燬朱猶不滿意是夜即用全體名義分電皖蚌請兵干涉一方面由金知事將學生會會長父兄召入縣署嚴厲誥誡不准檢查現學生會已束手無策即贊成焚燬之商民縣知事亦加以恫喝各商號聞之頗爲不平擬仿照蕪湖商人脱離商會云 
[南潯]  
　　學生興學　南潯學生救國會組織暑假義務學校專敎無力求學子弟及年長失學者分爲甲乙兩組除普通智識外兼講國民常識及國恥小史自六月二十四日起每日敎授時間甲組自上午九時半至十一時半乙組自下午五時至六時學費不收即書籍用品亦俱免費云 
來函 
[報告海門靈甸港發現虎列拉症]  
　　敬報告者此間現亦發現虎列拉症死者已有三人其一得病未及二日即死其餘二人則得病各僅一夕即死而此間旣無醫院亦無西法醫生蔓延可憂故敝所特於前日致電上海延請醫生前來救治今日已有上海虹口同仁醫院醫生刁信德君携帶藥品馳抵此間施行診治並指導防遏方法查此症由浦東而滬埠今且延及此僻處揚子江濱之靈甸港傳染之速至可憂慮故特具函報告請予登入來函欄内以冀促起公衆注意使於有疫之區速圖撲滅方法無疫之區注重夏令衛生則幸甚矣專此敬頌箸祺靈甸港鹽務稽核支所過鍾粹謹報告七月十七日 
雜評一 
[左右政府（默）]  
　　民國以民爲主體故可以左右政府者惟國民而已國民而外無他種勢力可以左右政府者也若其國之政府不爲民意所左右而爲他國勢力所左右則將成爲何等政府耶且所謂力能左右我政府之國非他即與我爭青島之國也與我爭青島之國而力能左右我政府則非特德約不承認可迫我承認卽其他尙有何事不可爲所欲爲果有如是之政府則其國尙能立足於世界耶竊恐雖世界至弱之國之政府亦必不肯承認斯言然而彼强有力者則固以力能使我政府補簽昌言於友邦之前矣嗚呼我之政府果何如我國民之感念又何如 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[反對王揖唐議和之又一聲]  
　　自北京傳出以王揖唐任議和總代表之耗在滬與和議有關係之各方面均表示極端反對各處函電紛馳兹又有舊國會議員孔昭晟等致廣州一電照録如左　　廣州參衆兩院議長曁同人公鑒滬報專電和會北總代表决屬王揖唐俟商軍府同意後發表現安系正派員向南方疏通云云王爲僞國會中堅賣國賊之領袖北庭派爲議和總代表是先已表示其保護僞國會及賣國賊之决心以此言和何異謀皮於虎希即電軍政府及唐總代表嚴辭拒絶母稍顧瞻是所切盼孔昭晟何陶趙中鵠 
[廣州兩院制憲之預備]  
　　在滬舊國會議員得廣州議院公函云敬啓者本月五日經兩院同人開會决定以廣州爲制憲地點無論議和成否皆不變更八月十五日以前爲制憲人數齊集日期凡回粤同人如有川資缺乏得向上海通訊處酌量借支但至多不得過百元到粤後在歲費項下扣除務望摒當一切趕於定期以前回粤俾早足法定人數以完成制憲大業不勝盼禱之至謹此函達並頌台安參衆議院啓 
[廣東省長事件之滬聞]  
　　聯合通信社云廣東因省長事件激成罷市罷工之活劇凡關心粤局者無不異常懸念據最近消息張錦芳已辭去省長職務聽候軍府另選替人旅滬桂省政界人物亦不以在粤同鄉軍人之主張爲然去電切告請其承認以伍老博士爲廣東省長且聞陸武鳴亦絶無操縱粤省民政之意昨年胡漢民長粤之議武鳴欣然樂從即其明證想必早有切實命令到粤矣據此種之消息則粤中紛擾日内必可平定惟當此紛呶未定中尙有一人覬觎廣東省長一席其人爲誰即曩日巡按貴州之龍建章氏是也聞龍氏奉北京政府宻令携鉅金赴粤希冀取得兹席然後師李耀漢之已事由北京加以任命以圖粤局之變動此又粤省長問題中之另一消息也 
[湘人反對張敬堯變賣紗廠]  
　　致北京政府電　北京大總統國務院農商部鈞鑒湖南第一紗廠原係全省公産業已租商承辦湘民刦餘一線生機實恃乎此乃湘督張敬堯始欲將廠機賣與外商不能中止後經湘商出認百六十萬元現交八十萬餘四十萬作官股四十萬作辦費兵後商瘠因現交過鉅求減爲五十萬元以七十萬作官股正在磋議進行張督忽别涎重利賣與鄂商李子雲得價如前現交六十萬餘分三期交欵移廠機二萬錠到鄂僅萬餘錠留湘不日簽約查此項廠機主權在民無論何人不能押賣張督旣悍然獨行又以湘商旣租定後購定之局移與鄂商祗覬多金不顧破壞本省實業主權一移湘民何賴伏懇鈞府院部迅電張督撤銷鄂商成議仍由湘商租購否則湘民誓不承認事關全湘命脈無任迫切待命之至湖南善後協會聶其杰彭兆璜等叩寒　　致長沙各團體電　長沙省議會敎育會省商會鑒湖南第一紗廠業經湘商承租後議定購近聞有鄂商覬奪將移廠機到鄂不日簽字除由本會分電京鄂外望貴會就近據理力爭并電府院部及鄂省議會商會力圖挽救事機迫切無任企禱湖南善後協會叩元 
　　致漢口商會武昌省議會電　漢口總商會武昌省議會鈞鑒湖南第一紗廠原係全省公産業已租商承辦湘民刦餘一線生機實恃乎此乃湘督張敬堯始欲將廠機賣與外商不能中止後經湘商出認百六十萬元承購正在磋議進行忽有鄂商李子雲向張督以同一之價奪買擬移廠機二萬錠到鄂僅萬餘錠留湘不日簽約查此項廠機主權全屬湘民前經遍登中西滬報聲明無論何人不能押賣徒以張督貪横暴戾難與理爭湘商爲保存廠權集資認買已屬含痛莫伸若再奪廠歸鄂此後湘鄂爭持必致釀成惡感殊非鄰省之福伏懇貴會就近諭止李子雲迅即取消成議免致轇葛母任迫切企禱之至湖南善後協會叩元 
[疫勢流行更盛]  
　　時令已届大暑氣候仍未盛熱以是疾疫叢生其初起於浦東一帶蔓延四鄉近日南市之患是疫而不救者頗衆昨日有居住小南門外小九華地方開鐵店之顧阿松於黎明起病至氣絶僅越二小時又大碼頭外開紅木作之奚老二夫婦一家連斃三人南北市收治疫症之各醫院病人都爲之滿所有各壽器店及冥紙僧道鼓手人等大有應接不暇之勢 
　　又函云本埠發生之夏季時症雖未證實爲可怖之虎烈刺症然蔓延漸廣殊足令人呈現恐慌租界中日内已見患類似霍亂吐瀉者若干人昨日山東路及滿庭坊某某兩客棧曾有寓客二人染患痧疾由同伴先後車送時疫醫院醫治聞該院所診病人中日夕奔走於租界之苦力爲數頗衆云 
[浦東疫症之昨訊]  
　　浦東爛泥渡一帶發生疫症迭誌本報兹悉近二日來死亡者漸少惟疫氣蔓延患者仍不少減上海醫院所設第九區救火會事務所内之臨時醫院踵門求治者應接不暇原有醫士四人自朝至暮毫無休息時間昨日上海醫院長王彰孚渡浦察勘情形與該處商界陳泉聲等籌商一切自即日起加派醫士二人共六人自上午九時起至下午十二時止以三時爲一班三人爲一組輪流施治俾資休息此外更有練習生多人助理一切該醫士等入晚寄宿熒昌火柴廠俾隨時救急而濟生會醫隊亦逐日游巡各處隨地施診故二日來死亡較少云 
[上海有疫後之航務消息]  
　　大陸報云日本佈告以上海爲有疫口岸由滬赴日之船須距開行五日後始允駛入日本口岸以致船隻定於數日内開赴日本者今多取消行期或更改之天洋丸本擬二十三日由滬開出現因上海有疫故不駛至上海本埠行客擬乘此船赴舊金山者約五十人現由東洋汽船會社設法以他船代之花旗輪船愛瓜多號定十九日駛出不入神户但直赴横濱途中旣費去四日故到横濱港外祗須延擱一日卽可入口云 
[密勒報質問工部局]  
　　中美新聞社云十九日密勒評論報云據聞邇者工部局爲報館印刷所領照事日人投票一致贊成其主動者實即工部局總董批爾斯氏苟此消息而不確吾人敢以誠意爲批君道歉如其確鑿則吾人對於批君有如下之質問君之有此舉也君所發表者究爲個人之意見抑爲少數英美人（即局董）之公意歟換言之即君對於本埠有勢力之日人恒喜摧抑華人言論自由者曾否欲與聯爲一氣以摧殘英美人之自由主義北京中國武人派爲自保計乃與日本武人派聯絡以阻磚中國之自由進化閣下豈贊成之歟近數年來中國出版界之大聲疾呼勸英美人士與華人協力提携使東亞大局益臻完善者無過於本報自歐戰以還此等論調自信出於英美人之公意不謂乃有從中作梗如批君其人在也批君之態度不但有妨英美人與華人聯絡之道且大有碍於英美將來之對華貿易及英美對華之精神批君果欲設策以求得華人之眞心理者彼今所行之法實爲大誤須知今日之中國已經變革非復批君昔年初蒞斯土時之中國今之中國决無容留守舊勢力之餘地日本對華一有誤舉致有今日之受困日者美商會開年會太平洋美艦隊總司令羅傑士演説有卑視亞洲人民之時期今已過去一語旨哉言乎批君謂在華英美人一切舉措與投票等事當與在本國時有異此語最不可爲訓且足發生危害實則英美人在華更當竭力表示其高尙之理想與行爲耳批君在納税人會議中演説謂此次上海罷市風潮實使工部局應有大權取締報紙之必要實則此罷市風潮乃中國近史上自由思想發展最足慰喜之一證狀北京政府亦受其强力之鼓動將來於大局前途必有良果而此風潮之主動者即讀書讀報能思想之學生愛國思想者吾人視爲吾人對於國家幸福之心理表示倘謂此次中國學商兩界之運動非爲愛國則所謂愛國心者究將作何解釋而批君所欲遏止者是否即些種精神乎願批君有以語我 
[全國學生會兩日評議會紀]  
　　十七日下午新鐘二時開評議會到會者四十五人評議長陳寳　主席林祖烈記事主席登臺宣告開會後先報告新到代表三人（一）海屬代表唐世芫（二）甘肅代表王文彰王時敏次繼續討論會章第五章評議部無異議第六條原案本部以評議員及正副評議長組織之討論良久僉以爲正副評議長另條規定爲妥表决結果遂將及正副評議長六字取消討論至此奉天代表顧文萃對於昨日議决本會會址設於上海一章請交覆議（理由書見後）主席以應否覆議付衆表决結果除放棄外得三分二以上之同意於是遂由評議長付衆討論待表决時上海否决北京多數通過嗣因安徽代表黄俊南張淡如二女士及常萬元君有緊急動議遂將會章擱置其議題請本會通函各地學生聯合會請其設法組織婦女敎育演講團討論之餘一致通過惟所有辦法仍請提案人詳細草就再付大衆研究散會時新鐘已六下矣兹將顧文華等提議請覆議本會會章第三章會址建議案録後 
　　會址建議案原文　爲建議事（中略）昨日開大會討論會章時將第三章會址遽行訂定上海同人等研究再三實堪疑慮爲此敬就管見所及於諸君子前略陳之夫本會之組織全國學生也本會之良猷國利民福也薄海一家萬流宗仰又際此豺狼當道之會應具監督鼠竊狗偷之謀所以本會會址一章實與本會之事業有莫大關係且本會事業之興衰國家之隆替繫焉此本會會址所以不但交通須當便利又宜處於政治之中心與敎育之策源地也但上海不過華洋雜處商務繁隆旣非全國政治之中心又非敎育之策源地各種方面障碍殊多若爲本會會址所在地實甚不宜因本會之發生激於力爭外交廓清内亂此心此志當抵死不渝今趁此國賊未除禍患方殷萬一危及邦基無論内政外交會址若在上海傳達聲息諸多不便此本會會址不應設於上海應設於北京者其理一苟本會會址設於上海遇有重大事故發生則本地長官藉法令於前租界工局嚴行干涉於後懲前毖後莫展一籌否則在於京都直接可與政府交涉力比函電相距實多此本會會址不應設於上海而應設於北京者其理二又本會議决事項若可行之於政府積威之下當然可行之於京外各區將來本會之重大事業欲期全國實行首尾一致本會會址又非設於北京不可其理三況歐戰以後社會日進文學日新敎育思潮亦與之俱變北京爲新思想新文藝之淵藪今爲傳達敎育上之消息起見亦不應設於上海而應設於北京其理四總之京都爲人文冠蓋之地内則控制一國外則協謀萬邦乃吾輩以最高尙最偉大之機關若生涯於海角豈非可惜乎本代表等爲此據上各種理由請各評議員從詳覆議學生幸甚中國幸甚是否有當祈請公决提議者顧文萃鄧毅生潘潤夫連署者丁福成常萬元王青三 
　　昨日（十八）下午新鐘一時開會到會者三十八人議長陳寳鍔主席黄維時紀事議長登臺宣告開會後先報告上海學生會來函謂昨日覆議案件係不合法幹事部現已派人去解釋刻尙未回頃間法定人數已足照常開會繼續討論會章時瞿世英主張將重要案件先行討論衆贊成（一）安徽代表常萬元提議請本會通告全國各學校下學期須當定期開學案劉慶平云本案本席極表贊同惟定期開學實不如一方宣言學生應當上課一方通函各地學生聯合會請暑假後一律上課恢復敎育原狀惟對於宣言猶宜附帶聲明學生上課時一切目的並非完全達到仍當兼程並進也討論結果一致贊成通過（二）湖南代表林祖烈等提議因該省督軍張敬堯將湖南第一紗廠賣與日本請本會速電阻案黄維時云此案本會諒必贊同惟該省商會亦當拍電請其直接與之交涉似爲妥當衆贊成遂將修正案與原案一致通過（三）海屬代表唐世芜提議灌雲縣知事陶士英運米出口請本會重派代表赴寗請軍民長官嚴重交涉以儆效尤案先由唐君説明理由略云該知事售米出口海内周知本席日前來滬膽敢以萬元賄賂經本席嚴辭拒絶始行遠引竊想該知事行爲卑鄙居心不良若不請求大會與之重起交涉際此青黄不接之時不惟灌雲民食恐慌吾恐蘇省民食亦必從此受一極大打擊耳瞿世英云若本會派代表赴甯與軍民長官接洽時不獨灌雲縣知事陶士英當嚴重懲辦其餘知事苟有同一不論之舉均宜付之以法律也討論良久衆贊成派遣代表赴甯（四）提議人水枬李中襄黄維時周敦信連瑞琦連署人李耀南潘順夫吳士杰劉慶平瞿世英陸梅僧等請本會通函各地學生聯合會速行組織救國十人團若已成立者並請其實行儲蓄案討論之餘全體贊許惟所有 
州代表黄維時等提議請本會呈請敎育部通令高等專門以上學校校長增加體操一課中等學校加重兵式體操與軍事學高等小學與國民小學徒手游戲尤當格外注重並令各校長運動場内各種運動器械均須完備以圖發展體育爲國家擔當重任案（六）山東代表孫式斌等提議呈請敎育部中等學校加重兵式及中華新武術并實行打靶案各由提案人説明詳細理由經衆討論遂將山東代表所提之議案加入於杭州代表所提之議案内均無異議通過當由毛志祥起立云頃本會主張全國大小學校加重體操用意實良不待再述但對於敎會各學校當如何補救於是議長遂付衆討論結果贊成通函各地學生會請即轉知該地各敎會學校應注重體育一科（七）安徽代表常萬元主張中等學校應組織義勇隊（八）北京代表水枬等提議請全國各校宜一律組織童子軍案討論結果分爲年齡關係二種辦法均由本會呈請敎部（由敎育聯合會轉）通飭各校組織並函告各地學生會從速進行議畢遂由議長宣告閉會時新鐘已六下矣 
[上海學生聯合會消息]  
　　昨日（十八日）上午九時上海學生聯合會評議部在貝勒路象和里新事務所開常會到者四十餘校代表由朱敏章主席議决各事如下（一）舉定下學期該會辦義務學校之理事七人俞慶棠潘公展裴國雄薛紹清俞素青張藹貞張佩英當選（二）討論任矜蘋提出之組織國民儲金救國會議案略加修正通過但該全案尚未討論完畢（三）議長報告今日上午新十時在復旦大學開緊急大會請各評議員回校報告届時派代表出席云 
　　爪哇泗水愛國團來電　上海學生聯合會轉各團體鑒李厚基借用日兵拘捕學生旅泗華人憤激異常應請將李免職另任賢者十八日 
[青年普益社學生游藝大會]  
　　青年普益社學生以今次外交失敗其原皆由於民無職志并普通學識亦未能溥及所致欲救其弊非多設義務學校從根本上啓迪民智不可爰定於今日（十九號）新鐘二時開學生游藝大會所得之欵捐於上海學生聯合會由聯合會開義務學校以完本旨設有入場券四千五百張共分二種赤字者每券售洋兩元綠字者每券售洋一元今各大商號如先施永安及金舖銀樓緞莊與大小機關等認購者頗爲踴躍兹將其開會秩序録下　（一）報告開會宗旨（二）演説（三）清心女學生唱歌（四）本校學生戲劇（五）愛國女學生跳舞（六）國技傳習所技擊（七）愛國女學生火棍（八）鈞天集絲竹 
[西報紀日本對華貿易近訊]  
　　大陸報云抵制行動迄未停止現已將日本對華之輸出貿易减去十分之七八而令日本出口商人羣起恐慌矣以上所云乃本埠主要進口貨日商行買辦昨向大陸報訪員所發之意見確實數目今尙無從知之蓋此項消息僅可於官場商務報告得之而本季商務報告須在八月間發表也據買辦言抵制以前日貨輸入中國之價額平均計之每月爲四千萬元但自風潮起後今竟落至一千萬元之下如棉紗機器化妝品藥料啤酒牛奶餅乾草帽線襪肥皂木料皮革鐘表磁器橡皮貨等今已完全不銷惟煤紙疋頭玩具火柴與文具略有交易耳以棉紗一項而言抵制之效力殊堪注意華人紗廠謂在抵制以前上海一埠每月輸入日紗七千包但在六月間則以調查所得日本棉紗居然絶無輸入惟上海日人紗廠所出之貨仍由華人收買不過本地銷場而已兩星期前中國某紗商擬將上海日人紗廠四家之紗私換牌號售與内地商人但此事卒被查覺日紗付諸一炬而私售日紗之華商亦爲同業所共秦按上海日商紗廠四家共有三十二萬四千錠其所出之紗全供本埠織布廠之用無一絲一縷運入内地也抵制之初日人輕視之今則日本出口商人廠主以及報館皆以抵制有力爲驚矣 
[棉市近訊]  
　　美盛公司一星期棉市報告云一星期來棉市無甚特點天氣初晴亦無大影響昨晚收市時較爲鬆動棉業中人意見不决定收成結果無論良否尙有兩個月方可收穫且秋季交貨之棉價尙不算極高如收成消息不佳市面將大受影響八九兩月收成旣不能預定故買進者頗有觀望之勢總之目下買進不多可以無害且較可獲利也利物浦市價九月交貨者二一·○○ 
紐約市價十二月交貨者三三·八○印度市價六一·一羅比上海市價陜西棉三十四元七角五分通州棉三十四元通州新棉三十七元上海本地棉三十二元 
[煤市報告]  
　　七月十七日會德豐洋行之煤市報告云日本煤華人仍不收買故無可報告撫順煤現無變遷開平煤按照現價銷場頗好求逾於供過去半月中水脚未低故一時尙無煤價减落之象定貨尙能按期繳出存貨無多 
[久華鞋帽綢緞莊開幕預誌]  
　　南京路五福弄口裘天寳銀樓舊址現有浙人楊文榮創設久華鞋帽綢緞莊内外規劃頗爲宏大其營業計分（鞋帽）（綢緞）（皮件）（女飾）四部綢緞紗羅皆向杭滬寗蘇定織至呢絨皮件爲提倡國貨起見係來自國産及歐美諸名廠楊本大馬路美華出身歷創公平三級等號均得社會歡迎現久華莊又已部署完備擇於本月二十五日開幕 
[商務書館擴充計劃]  
　　商務印書館董事部鑒於時勢之需要决議添設三大工場（一）製造黄紙板（二）翻砂自鑄機器（三）趕造要貨此三種誠爲今日挽回利權扼要之圖將來收效必有可觀 
[愛國布傘廠之籌備]  
　　有李興華等十餘人發起集資開辦愛國布傘廠兼製上等綢傘務達價廉物美人人愛用之目的聞已購定楊樹浦地方將趕建廠屋興工製造云 
[浙繭運滬數之續報]  
　　浙省各屬之春夏兩繭由滬杭甬路火車運滬之數本月七號以前均誌本報兹將八日以後由杭拱宸臨平長安嘉興等站續運到申之繭數逐日分列如下　八號運到十二車計九百九十包　九號運到五車計三百九十九包　十號運到五車計五百三十六包　十一號運到二車計一百包　十二號運到四車計一百三十七包　十三號運到三車計二百二十二包　十四號運到三車計二百九十包　均卸入南站貨棧由海關洋員騐過後即由運送處先後分裝塌車送往滬北各廠 
[工業協會職員面謁交涉員]  
　　江蘇特派交涉公署昨接中華工業協會二次復函（原函見昨報）正擬答復間有該會文牘員謝某至署面謁楊交涉員聲稱伊因事往他埠至前次據楊子奇報告交署發給運米護照一節實係誤會係因代理伊文牌職務者未加審愼遽爾宣佈殊屬不當兹事請予免究特地前來道歉等語楊交涉員令謝文牘迅以正式公函聲明誤會以昭核實 
[太倉縣知事呈報水災]  
　　太倉縣知事盧鴻鈞呈省道各署文云竊太邑自入夏以來雨暘時若棉稻雜糧尙稱暢藏乃於六月十一日起陰雨連綿至今方息河流泛漲已與岸平以致低窪田畝均多淹没水勢旣盛宣洩爲難而農事方興秧針甫揷根苗未固遽遭霪雨受損甚多棉豆雖屬旱糧亦均黄萎迭據各鄉董先後呈報前來當以節過小署爲時非晚東隅雖失可望桑榆指令設法疎消及早補種事關民瘼未敢壅於上聞除隨時督飭董保農佃趕將積水疏洩以圖補救外理合據實呈報云云 
[杭州同仁社助賑蕪湖水災]  
　　上海中國衛生會自接蕪湖萬春圩水災急電後當即籌墊一千元匯放急振又特派會員葛雄夫吳紹裘前往蕪湖會同該處善堂經董翟展成詳細調查報告以憑辦理昨日該會接到杭州萬善同仁社潘炳南潘子韶萬鐵和錢靜波朱遜齋萬子衡萬子新邵菊如汪倡策孫毓仙金理堂韓新如籌籌匯一千元函請匯至蕪湖彚放 
[偵緝隊士捕匪遇害六誌]  
　　小山東業已緝獲　　李廷才今日出殯 
　　淞滬警察廳偵緝隊士李廷才前因捕獲積誈小山東行至滬城馬跳弄中被該匪用刀戳斃報經官廳派員騐明並懸賞三百元限期嚴緝等情迭紀前報兹悉該匪小山東即曹惠生自肇事後改易姓名匿居閘北小沙渡兹爲眼線瞥見報告警廳偵緝隊士顧銘等於昨帶同夥役並眼線馳往拘拿時曹正欲避匿經顧隊士等撞見奮勇上前擒獲當在伊身畔抄出兇刀一柄此刀卽舊曆本月十五日戳斃李廷才者該探等遂將曹就近押送該管四區二分所加派長警隨同該隊士等將曹押乘馬車申解警廳禀明拿獲情形徐廳長即於午後督同司法科劉科長等升坐公案研鞫曹惠生供認戳斃李廷才不諱徐廳長判將曹釘镣收押傳諭於今日李廷才出殯之時將該犯押往李之靈前行禮祭奠並押令在李之棺柩前步行肩背上揷一白旗書明刺死偵緝隊士之兇犯小山東即曹惠生一名示衆字樣　李柩出殯路由定於青龍橋李宅起往東至小南門由中華路往北至大東門往東大街至大碼頭往北至十六舖橋往西進小東門由方浜路廟前街往北舊敎場出新北門往西民國路四明公所往南方板橋入中華路過大興街而至放生局將柩暫厝沿途加派游巡保安等隊保護迨柩抵該局該犯則解回警廳還押聽候擬辦 
 [P駐太水警隊長來滬緝盜 
　　太倉縣境某紳董家於本月初間被大帮盜匪持械夤夜侵入搶刦後復在附近連刦二家失去贓物值價洋數千金曾山太倉縣知事會同駐太之江蘇水警第二廳第一區第五隊隊長池月喬勘緝在案兹悉水警池隊長訪悉是案盜匪現匿滬上因之來滬偵緝昨日拿獲小阿根一名就近解交高昌廟水警第三隊辦公處暫爲寄禁聽候帶加太倉歸案訊辦 
[指控行刦須有確證]  
　　台州人陳替庥前被浙江外海水上警察廳偵探在法捕房指控糾黨持械搶刦寗波定海縣某紳富家巨贓一案經法捕房探目沈德福包探任水揚偵悉將陳拘解法公廨詰據陳否認持械搶刦之事判押亿查明再核在案昨又提訊先據警廳來探范顯揚上堂禀明前情請求移提訊辦陳替庥延達商律師辯稱陳實素來安分並無犯有搶刦之事且陳前曾至日本游學此次由廣東初來上海實係被人誣攀請堂上須着原告交出確實證據方可作憑等語中西官判陳還押着來探於一個月内將確實證據交案後再行核辦 
[昌世中學募捐之進行]  
　　七月十六日七時昌世中學校董部幹事委辦聚會於會正王閣臣君宅内會員除刁君信德外均到先議存欵之處定外埠捐欵暫存漢口揚子公司本埠捐欵則存上海銀行與浙江商業銀行二處韓玉麟君提議劉寳餘君贊助大衆通過續議優待樂助諸君條件（一）獨捐洋至一萬元以上者於第一院另行題名以爲紀念（第一院即新校舍之全體如劉姓捐者稱東海院王姓稱瑯琊院之類或自行題名亦可）並加七年全免費額三名（此項捐欵人有權可送其子弟或親友三人入校肄業不出修膳俟三人畢業再送三人與新校相終始）（二）獨捐洋至五千元以上者於鐘樓上另行題名並加七年卒業全免費額二名（三）獨捐洋至二千元以上者於左右廂立碑紀念並加七年卒業全免費額一名（四）獨捐洋至一千元以上者大廳内總碑紀念並加七年卒業半免費額一名（五）獨捐洋至五百元以上者飯廳内總碑紀念 
 
 

Page 11

 
 
[研究國技者注意]  
　　江蘇省敎育會國技研究會暑期武術傳習所開課以來將届三星期到會研究者敎員居十之九學生居十之一除新武術拳脚率角及體育原理生理學急救法外復增設南北派課外技擊南派技擊由公共體育場武術指導員劉德生擔任又該所所聘南京高等師範體育專修科敎員于振聲業於日前抵滬山東馬子貞部下技術隊副總敎練楊奉眞亦隨同南來參觀兹悉該所定於七月二十日（即本星期日）下午新鐘三時在西門外公共體育場開技術表演會並將會員三星期内之成績表示參觀者無須入場券惟天雨順延又聞暑假期武術傳習所唐君周君等擬俟該所結束後組織一專門研究武術機關定名爲武術進德會云 
[擄人勒贖犯先處圖逃罪]  
　　廣東人陳秉祥之子根福今年十八歲前於十六歲時被人拐失當時找尋無着直至今春忽有楊日華等一再函告陳秉祥謂爾子根福留居伊處須出洋五千元方能將根福送回否則置之死地等語於是由陳將楊並楊之同黨陳金發周根發等三名扭送地方檢察廳收押候辦在案兹悉此案經檢察官迭次研訊令楊等將陳根福交案訊核迄今數月仍未交出檢廳以案情重大未便久懸是以將案起訴審判廳請爲公判前日檢廳長諭將楊日華等三名由看守所提出暫押候審處聽候提訊不料楊意圖兎脱潛將侯審軍門上之鐵鎖挖開當爲看守法警朱萬沅瞥見上前執住報告警長梅南枝轉禀梅廳長立委朱檢察官提案預審一過判令釘鐐與陳周兩名分别還押一面起訴審判廳昨午堵推事官會同朱檢察官飭提楊日華至案研詰並由法警朱萬沅證明楊圖脱逃情形質之楊俯首求恩問官會商之下以楊日華脱逃未遂罪業已成立判處監禁二個月以儆至擄人勒贖案另行訊明擬辦 
[水探目查獲烟土案兩起]  
　　招商局之海晏輪船此次由福州開駛回滬於昨抵埠由水巡捕房探目何阿春登輪檢查當在檀香堆内抄出烟土十餘斤詢悉爲該輪茶房徐錦和所帶乃將烟土與徐一併帶入捕房經梅捕頭略詰一過除將烟土送往海關候燬外將徐錦和函送地方檢察廳請究又施新舟金桂秋二人合購銅罐烟膏三斤半烟土數兩雇舟擬往周浦等處圖消漁利舟過洋涇浜浦江亦爲該探目一併查獲解入捕房函送地方檢察廳訊辦烟膏烟土等送海關候燬 
[殖邊鈔票照數判償]  
　　印度人别司亨生在公共公廨呈控本埠殖邊銀行行長徐畿亭不理倒欠鈔票洋九十元等情昨晨由廨傳訊原告印人投案譯訴前情請追被告臨訊不到由律師到堂代表要求寛限料理俞襄讞核供商之英卓副領事判令被告照數清償 
[淞滬警察廳訓令兩則]  
　　押店吊贓問題　淞滬警察廳徐廳長訓令所屬各區署所云案准上海縣商會轉陳據上海華界商典公會代表陸少雲呈稱竊查華界押業於民國六年經縣署飭諭各押舖繳納營業税領憑營業並奉省公署訓令押店自繳營業税後應一律改爲三等公典准其依照木榜規條辦理商等均經先後遵辦各在案惟押業名雖改稱公典而與原有之眞正典業則情形不同歷經明示規定各依範圍管業本無問題然押業與典業同一報効國税乃於吊贓一層辦法歧異典業照章享有償本利益即租界押業亦經禀准公共會審公堂准予吊贓給本均已辦有成案獨我華界押業雖疊奉省令實行木榜規條而於該規條所規定之吊贓給本始終未經實行且查近來吊贓案贖日見繁多吊贓手續參差不一窮其弊害不可勝言設長此以往非特商業凋疲致碍國税且上無以昭官廳之威信下無以慰商業之困苦商等一再思維迄無良策不得已披瀝下情具呈仰祈鈞廳賞准給示按照木榜規條按舖核發布告實行保護不獨吊贓償本固應遵守規條即有掗當强押以及一切不法行爲有害商業者均應一體嚴禁並通令區署遵照辦理嗣後吊贓一事固應一律給還當本並爲愼重辦理起見凡遇吊贓均須頒給司法科鈐印憑證往吊俾杜流弊藉資遵守商等爲保護營業尊重國税起見是否有當伏候訓示祗遵等情計抄呈押業牌號一紙到廳據此除批示據呈已悉查押店改爲三等公典旣繳納營業税則當然應予保護如有來歷不明掗當强押妨害營業等情准即隨時鳴警帶區解廳嚴懲至於吊贓給證以杜流弊事屬可行嗣後警區吊贓應憑各該長官簽發局片證明如在本廳各案則當飭科給片蓋章爲證以昭鄭重所請給本一節殊與地方通行習慣有關如准酌量案情分别免追辦理並候給示令飭保護可也此批懸掛外合亟令行該署所隊遵照仰即按照批示各節妥爲辦理切切此令 
　　通緝脱逃疑盜　又訓令云案據司法科長劉紀正呈稱竊本月九日據閘北科員段炳麟函陳五區三分駐所署員唐毓芝解送陳其然家被搶案内嫌疑盜犯陳小江北即陳德和張阿滿李生全三名由閘北司法巡長任永春派警王鴻漸周煥銘二名押解並隨同附解租界臨逐人犯五名即由閘北辦公處起解照會捕房乘坐電車押解來廳詎在中途行至法界擬下電車赴法捕房照會之際乃疑盜陳小江北即陳德和脱銬逃逸法警周煥銘已赴捕房祗剩巡警王鴻漸一名正追捕逃犯其餘盜張阿滿李生全同時相約一則脱銬一則帶銬逃逸當場押解巡警竭力追捕以該盜等四散分逃遂致緝獲無從據巡長任永春報告到科查押解盜犯何等鄭重此次解犯八名該巡長僅派警二人已屬萬分疏忽乃上銬之時又不加考察竟至中途脱銬逃逸在押送巡警固咎有應得但該巡長之漫不經心亦由此可見爲此函陳合請呈明廳長核辦等情前來科長查押解人犯爲司法長警天職所在兹遇嫌疑盜犯重案該巡長旣疏忽於前並不多派巡警而押解之警又復疏虞於後迨人犯脱逃更赴機遲鈍致事後毫無緝獲此實非尋常粗疏可比且該巡長任永春平時漫不經心疏防之案已非一次雖經科長查明將品行最劣之巡警王桂生責革以爲先聲該巡長猶不自振作若不逐圖整頓殊不足以儆戒將來除將疏忽之長警一併收管請示遵辦外理合據情具單呈報仰祈廳長察鑒俯賜一體通緝逃犯務獲解辦等情據此查押解人犯通過租界應得如何鄭重今押犯至八名之數而僅派警二人該巡長辦事顢頇而該管閘北科員亦屬督飭不力按在逃之陳小江北等三犯均爲租界驅逐之人此次於陳其然家被刦一案雖尙查無左證然半途逃逸顯見畏罪情虚亟應弋獲解廳以憑澈究嚴辦除將主管科員段炳□從嚴申飭巡長任永春降調留緝所有疏忽巡警王鴻漸周煥銘聞革押候勒緝外合亟抄録年歲藉貫面貌令發該署所隊遵照仰即督率所屬嚴密查拿務期緝獲解究毋任漏綑切切此令 
[各學校消息併紀]  
　　文生氏高等英文學校　文生氏高等英文學校曾辦畢業數次本届暑假前又爲本預二科畢業之期照章舉行畢業試騐　計得本科文憑者程殿賢（南滙）李鳳岐（湖州）　得預科文憑者徐瑞龍（嘉定）潘偉塤（上海）朱人俊（寳山）沈文煇（上海）潘頌民（南滙）徐國偉（金陵）朱迪齋（蕭山）王享仁（寗波）徐雲祥（嘉興） 
　　北區公學　海寗路福壽里北區公學暑假義務學校專爲各校學生及工商界補習而設每日上午授課三小時（新鐘九時至十二時）不收學費前日（十七日）行開學禮男女學生到者一百餘人定十八日上課聞尙有餘額可補 
　　毓賢學校　愛文義路毓賢學校於昨日開校董會議議定事件（一）敎務主任金行素學監周世昌對於敎務管理方面頗具熱心應發聘書請其於下學期蟬聯（二）堅守創辦主旨自國民科三年級起每週英文鐘點仍須在十小時以上毋稍削減（三）高小科學費每學□應加兩元（原定六元現改收八元惟舊生仍照舊）國民科一二年級仍收四元三四年級六元（四）附屬女學主任李允中女士已應厦門某女子師範之聘應另請品學俱優之人繼任（五）設立義務工人夜校其經費由各校董擔任聞該校將於明日起招收下學期日夜新生云 
　　潮惠小學　南市裡馬路潮惠高等小學所設之暑期補習科自開課以來學生頗多該補習科除每日敎授國文英文算術外並添尺牘等應用文字多種學費概不收取故附近青年子弟莫不樂於前往 
　　振新學校　派克路百合里振新學校由徐惠施創辦已及十載本届於前日（十七）上午九時行暑假休業式兼行第四届國民科畢業禮由徐校長陳述歷來辦理情形及各生成績來賓戈朋雲袁頌豐朱文華朱日章並英文敎員張錦泰等相繼演説是届畢業者爲李克賓吳紀森時景運包詩詠四人並聞下星期一開暑假補習科注重國文算術英文定於八月二十二（陰曆七月二十七）學期始業云 
　　新民小學　新閘路和樂里口新民小學校昨日（十七號）舉行暑假休業式由校長朱文華敎員宗笑菊女士相繼演講學生暑假在家自修各課之方法聞該校放假三星期即行開課在暑假期内各學生於每日上午仍須到校補習二小時云 
[發起工校校外同學會]  
　　江蘇省立工業學校校外同學現有二百餘人散處各地兹由在滬張秋來等爲聯絡情誼趁此暑假期内服務社會起見發起校外同學會定於星期日（即二十號）上午九時假座三馬路晝錦里新業洋行開會討論 
[澄衷校友會改選職員P ] 
　　澄衷校友會自設立以來已出雜誌四期昨日開大會改選職員公舉張國屏傳盛勛李本瑞爲檢票員開匭結果當選者（會長）曹慕管（書記）吳域項衡方（庶務）張立明山孟芳 
（會計）陳寳勤（評議員）傳盛□阮尙介俞□華力任李本瑞葛祖蘭葛文卿郭傳治張秋元項德方鳥傳均胡立勛等現定本月十九日（星期六）申刻假福州路一家春開聚餐會新舊職員交代經手各事並協商此後應如何積極進行方法會員亦得加入云 
[慕爾堂之救國演説]  
　　雲南路三馬路口慕爾堂主任者以中國内亂外患情勢日惡人民望治雖殷苦無辦法特請中西名人演講救國方法該演説會於每日下午四時後開始無論何人均可人聽 
[海軍署派艦發餉]  
　　海軍藍總司令現派第二艦隊所轄之宿字魚雷艇裝運七月份餉需開往長江上下游一帶點放該艦已於昨日啓椗出發 
[江犀艦已抵蕪湖]  
　　駐泊武昌之江犀軍艦奉藍總司令電飭下駛昨已駛抵蕪湖報告到署日内即可到滬以便調遣 
[慈善救濟會資助神州醫院]  
　　牯嶺路神州醫院診察所施診送藥已登前報兹聞該院開診以來逐日來院求診者絡繹不絶惟經費全持捐欵現由慈善救濟會撥洋二百元以資補助云 
[發行湖北義劵副劵之咨請保護]  
　　松滬護軍使署接湖北督軍省長會咨云案照湖北省發行之軍事善後義劵前准内務部咨准照行分銷各省已經咨請貴護軍使查照保護在案兹因附設副劵發行續准内務部核准接到咨復除分别咨請保護外相應咨請貴使通飭保護行銷等因昨經使署分令駐滬各軍警一體保護銷售矣 
[汽車碾斷和尙腿骨]  
　　清江某鄉觀音寺和尙惟高昨日上午十一時餘附搭電車行抵馬霍路口下車適有一千三百十號汽車駛來避讓不及被撞倒地左腿骨爲車輪碾折由新閘捕房二百九十七號印捕瞥見當即前來押令該汽車載受傷和尙往醫院療治復帶該汽車夫王靈副入捕房禀請捕頭核示 
[男孩實係病斃]  
　　沈胡氏前扭薛成山至法新租界盧家灣總巡捕房聲稱薛無端將兒子毆斃請求伸雪捕頭諭將恭管押候訊旋經中西官偕某西醫同蒞尸塲檢騐得該孩實係患病身死並無别故當着原告棺殮候核在案昨日將薛提解法公堂請訊先據原告上堂禀稱兒子實被薛毆斃求究詰之薛成山供原告之子係患痧症身死因原告前欠民人洋四元適是日民人往索原告竟將民人扭案誣指將伊子毆死請求查察李襄讞得供商之法副領事德君會判原告之子曾經西醫騐得實係患病身死並非毆斃所控證據不足將案注銷 
[監犯又斃一人]  
　　案犯顧阿榮前經地方審檢廳訊明判决監禁發送地方分監執行禁錮在案前日該犯在監患病發送新普育堂醫治無效延至昨晨倒斃由堂報告到廳委夏檢察官沈檢騐員等蒞堂騐明病斃無訛因無家屬即判由堂棺殮發封厝壇候屬認領 
[烟犯分别判罰]  
　　婦人李范氏等前因私帶烟土爲警破獲解送地方檢察廳預審明確起訴審廳昨午審廳刑庭長端木棻會同夏檢察官開庭宣判李范氏罰洋一百五十元江妹子罰洋十五元郭福生罰洋八元蕭雲臣罰洋五元判畢飭令分别還押繳洋□□ 
[流氓攫取土皮之押儆]  
　　流氓徐世勤王阿毛前日見崇明人郭海庭在法租界某土棧購得值洋八十元之土皮十五兩行至公共租界西棋盤街上前攫取逃逸經郭喚捕將徐王兩人追獲當將人贓一併帶入捕房昨解公共公廨請究先據六百零三號華捕與中西包探分别上堂禀明前情並將抄獲之土皮呈案請察並據郭海庭投訴被搶情形訊之徐王兩人供詞互推中西官核供判徐王兩人各押西牢半年示儆贓交原告領回 
來件 
[中國銀行商股股東聯合會演辭]  
　　中國銀行股東會會員謝崇禮 
　　中國銀行之原素果可物乎曰信夫信固爲人類各種營業之母初非專屬於銀行業尤不必專屬於一銀行然而營銀行業者之當崇信固絶對逾於其他事業國家銀行之當守信又過於其他之普通銀行舉世界各國莫能越其公例者也蓋銀行而無信雖擁世界之黄金將無益於人類交易旣斷其營業之倒閉如影隨形瞬息立至必至之符也然在普通銀行至於倒閉不過資本損失破産之外無復餘禍彼國家銀行者獨息息與國家相關連脱一旦宣告倒閉則金融之牽率直且與世界各國相關連故非有亡國之慘不能倒閉不能破産者也夫國家之爲物也其機體之搆成廣土衆民要不過其附屬品之個體而已其全體固别有在其在者何則亦惟此範民與地之信而已矣故夫民可離也地可棄也不離其民不棄其地而取所以組織爲國之典章文物而悉摧毁廢棄之則其爲國不國將人人視爲蠻荒無文化之民甌脱之地大亂起矣暫割成矣固無人焉謂其不宜受此慘報者也此孔子所以謂自古皆有死民無信不立信固有重於死者也是則國家銀行而謂可以失信於民者自殺之道不知有所謂銀行者也又何足與語國家銀行 
　　如上所述國家銀行旣以信爲其原素矣然則信也者銀行之母國家銀行之靈魂也故凡成本簿記現金債務皆所以輔信而已崇弘之建築堅固之庫藏謹厚之執事嚴密之法度亦惟所以助此輔信之具而已今之學得繇是乃以銀行寫一種專門科學夫學術而成爲專門雖曰人事組織之科學而其蘊蓄斷非千萬方所能詳盡我輩股東何容□述我之所述蓋但求其爲補救中國銀行旣往之狀况與夫後來整理之策而已此眞切已之事所不可不與多數股東相商榷者也他山之石可以攻錯惟諸君子實圖利之 
　　曩者吾人之投資入股也其果專爲貿利來乎抑尙有幾微贊助國家之意存乎其間乎大多數之心理我固不能逆知然吾身一已之心理固自知其爲貿利者半爲贊助國家者亦半也是故開招之始率我婦子撤其環鈿竭其私蓄舉無不輦運而入諸中行營業之櫃以吾國社會人民需財之急利率之高不此之務而求入於七釐官息之股夫亦曰贊助國家希望其發達冀國與民交受其益而已爫無幾時而母財内竭營業孔皇鈔票停止兑現竟出於堂堂政府之閣令藏舟於山夜半爲有力者負之而趨者爲其有舟之可負也今乃取國民囊槖中深藏固鐍之金錢一變而爲不可兑現之紙類此其爲負之巧進乎舟矣然而股東與非股東受其厄者不可勝數幸也滬行首倡反對沿江上下分行隠自獨立俾得脱離總行之關係而營業賴以維持中間辛苦支撑鄙人實亦與於恊贊之列迨後我商股股東開大會於上海爲分行之後盾雖成效未著不能根本解决而社會中猶知中行尙有股東初非中行自身有心失信於社會凡此事實爲全國人民所共諒增進中行信用基礎不少無形之利益未爲不漙嗣是而後乃有修改則例添招股本之役行基固稍厚矣乃未幾而政潮再起某省某分行再入於武力攘奪之域指揮有衆逕運母財鈔票準備金旣一旦俱空甚者并其存諸分行未經簽字之鈔票亦復悉索捆載而去凡此種種皆有底册案卷可稽嗚呼我股東始初希望之心果爲供人刦奪而贊助以成之乎抑贊助政府之能以我行爲樞紐而攘奪人民之私財私利乎我知其必不然矣然而窮□蔀屋之下貧苦無告之民恃紙幣而無端失其實值絶其生路者其受害之酷咒詛政府乃並及我股東此固非我之譌言彼堂高廉遠者或聞或不聞皆可懸想而得無待我言也最高機關與外省長官旣同爲一邱之貉已不必有所責言而我股東身歷之餘未嘗不受無窮之敎訓敎訓者何曰汝放棄其監督權雖出母財實足以使國與民交受其害而已嗟乎此眞我股東所當痛心疾首以自籌挽救者也 
　　今也内訌未已外交日艱雙方當軸未嘗不思爲日暮途遠之計而其虚□之氣旣已再竭三衰難進難退不進不退於此之時苟其投一母金即足以增國民全體之苦痛我股東聯合會旣非某系某派爲爭奪政權之權輿其範圍以限於保全股東權利相結合故凡各地股東之代表但代表其欲保全權利也凡關涉政治之論議股東私人之所負責也不在代表範圍之列者也然而銀行之本體旣爲國家銀行則研究其内容追溯其歷史要不能不述政治之經過如此而欲言論不及政治其勢實有所難能知其難能而出之於言亦惟曰自立於不違法不激不隨不駡虚誣畫若鴻溝不越權責而已此商股股東聯合會代表股東全體所當注意者也 
　　其次挽救之術其道雖多而其劈頭下手之策要惟以保持大信爲之死靡他之堅壘試舉其目一曰增進股東監督方法毋放棄其已有之權二曰保持現在狀態毋任當軸侵害權利三曰預籌京鈔兑現時會會夫兑現之法則四曰稍待須臾俟大局和平得有憲法保障而後清查底賬識添資本五曰請求規定官股之公權兼議撤除官本之預備六曰規定商股聯合會應守之規則以及行員對於該會曁股東應受一部分之指揮七曰商股股東聯合會機關之發展綜是七節雖未能克盡其變要於眼前治標之策思過增矣各節利弊兹詳後方 
　　奚言乎須增進股東監督方法毋放棄其已有之權也曰中行定例股東所負之責任如其所出之股本以爲限此指營業之失敗言也而其保持之法則須十股以上之股東方有到會陳述之權一方面係少數資本家服從多數資本一方面即爲大資本家剥奪小資本家之權利商股股東聯合會爲商股聯合機關則凡一股以上之股東同屬於商無不居於聯合代表之地位一股以上股東投資雖微安知學識經騐不較十股以上者爲富商股股東聯合會不可不設法以通其郵縱因人數過衆難於延接不妨許其以提議進行之策投函本會以資去取以多數之腦汁求監督之完善其效必宏一也十股以上股東雖有選任董事監事之權迨其選出之後或爲正副總裁或仍爲董監事果否勝任無從考核而知自非詳覽行務總會議事録無以悉其底蘊我商股股東聯合會宜即要求總行先將以前議事録悉數刷印裝訂成本分給會員以後凡有行務總會議事録務須隨時印發會員俾明眞相庶幾正副總裁董監事之職守地位可以周知爲下次選舉之向背以此監督一方可以杜絶某系某派藉爲作用之厲階一方即可使正副總裁董事監事盡心行務無慮股東不爲强健贊助之後盾外梅雖急無從而奪之二也股東選舉本右自由投票之權上届辦法選舉人必須確知所選舉者究有股分若干證明股數於選舉票一紙之上徽論股東散在四方無山深悉即平昔相知有素之友亦無諮詢財産之權况中行股册内多堂記商號户名必須於到會領取執據時始可爲股分所有權相當之證明則凡得有被選舉資格之股東惟總行經管股東會人員始能歷舉其名與股無或差忒由是而股東遠道赴會舉選先起障碍不能自由舉出信任之人我而股股東聯合會以後必先要求總行務將有被選資格股東姓名股數先期宣布俾選舉人選舉出於自由三也選舉之法弊在未能公見公聞我中國歷年辦理選舉舉凡國會省會黑霧瀰漫爲世詬病今中行選舉到會股東不越萬人於選政爲少數團體我商股股東聯合會宜要求改良曾法爲其他選舉之先河考章程第三十四條本用記名連記法係將選舉人姓名與被選舉人姓名列於一票檢票以後應將某人舉某人某人爲某人所舉按姓名第一字之筆劃爲序列爲二表附刊於行務總會議事録之後印發會員俾選舉公德有所維持即所以重選舉人良心中之責任有選非其人者指摘隨之使全體股東交相監督四也金庫墊欵董事會有决議之權監事會有杳帳之責近數年來營業不振實以金庫墊欵爲受病大源局外人浮議則尙以本行專食政府唾餘爲詬詈夫中行放欵最大主顧誠以政府爲年來最大户名然營業櫃旣吸收存欵滙欵於當地市塲於金融界亦必有相當市面足以活動使果晨政府賴以周轉我中行執事要不能坐聽其陳朽是政府攸賴中行中行實不必定持政府以爲營業也商股股東其責任旣限於股本究竟政府酌量認購之股其數五百萬而其墊欵是否不溢於本數其擔保抵押之品是否與則例章程不至牴觸爲眼前絶大疑問此尤我商股股東聯合會不可不亟籌清查總册以爲監督不可放棄其權利者五也嗟我國民久不知選舉權之可寳貴與言監督尤先存畏葸慮禍之心坐使大好山河無由整理我商股股東爲資格之結合竊願善川其已獲之權無或放棄俾中行基礎得以奠安即信用回復之萌□此尤吾人之所馨香頌禱者也 
　　中行現在狀態鈔票停止兑現者爲京行粤行渝行其關係皆由於現金不足現金之所以不足者墊欵多也此項鈔票最多之數又惟京行京行之所以獨多者停兑之後愈加濫放也夫以京粤渝局勢宏大之地而信用之損失至於數年之久求其恢復可謴甚難我股東權利無形之損失業已不可勝數此類之損失即因政治而侵害及於私人推原蒙禍之始無非執政客觀視中行爲國家外府予取予携無復裁節不知中行與政府歷史之關係一因於蜕化大清銀行而來一因於政府之認股夫人清銀行帳目早經結束繼承關係現已斷絶其現政府認股一層則僅僅爲提倡而起統觀則例全文實以我商股爲主體者也故一則曰中國銀行爲股分有限公司再則曰政府認購股分得隨時宣布售與人民誠以政府自身本無分文集全體國民納於政府之資以爲提倡銀行認購股票之用不當再以國民之資爭國民之利也緣是則例規定官股正息獨限四釐且此四釐正息之中猶負擔保彌補商股不足七釐正息之義務是政府股分之權限對於中行但有提倡之責而無破壞之權亦旣顯然矣是故中國銀行地位雖確定爲國家銀行而國民之資本初無供應國家之義務國民旣得之權利尤不得以其爲國家二字有所犧牲今若恢復二年則例則是侵奪股東得被簡任爲正副總裁之權以疇昔特許之權利爲反汗而股東糾察總裁舞弊得以另舉之權亦無形消滅此其破壞亦旣彰彰矣其他細節更難枚舉此我商股所萬難承認者也夫一則例之存在有所改正必不得與旣往特許之權利有傷倘特許之權利而有幾微侵蝕之處則我國民當然有自衞私利之責任此反對之衷於理者也至於添股國家大局現未統一非惟有慮供給軍餉致涉延長戰禍之嫌疑爲大多數國民心理所不許抑且俶擾未已即加股本不足供有力之攘奪此實斷斷以爲不可者也至於提高京鈔市價思以股本吸收爲言者此則京鈔爲主觀招股爲客觀已係别一問題矧上届招股曾收京鈔其結果舊股東之股票價值大跌不旋踵而京鈔轉愈趨於低無益本根第足爲濫放京鈔之助我股東之權利有限京鈔之漲落無窮削肉以飼餓虎終歸無濟此吾人視爲侵害權利之大者商股股東聯合會所當保持現狀不可不堅持反對無任侵害者也 
　　難者曰如子所言然則京鈔將坐聽其低落乎抑猶冀其提高乎京鈔落則中行之信用低京鈔長則中行之信用長子獨不思維持中行之信用乎則對之曰唯唯否否京鈔之長落操縱之者京師市民也冀達於高勉力籌買京行經理之職務也我股東又何足以任此雖然我股東爲維持中行信用計誠不能不獻議於中行矣其議維何曰預籌兑現是已夫京鈔停兑無論其爲九折一的統屬於信用有虧□之女子不貞初不以其面首之多寡而或異使中行而永無整理之望則雖提高京鈔市價於一時無濟根本我股東又何足以救之使當軸而猶體念股東不欲使中行完全滅絶則股東整理實尙不難何也今之鈔票與現金相差之度尙不甚遠也鈔票現金寒不可衣飢不可食二者皆屬於易中之品博進之籌也現金品質取信人民無或虧耗夫人而知之彼鈔票者所以代表現金而取携尤爲鑿便皆爲現世人類必不可少之物使果無停兑之令則受擠或出於一時稍濟母金　幾即可回復旣已停兑則代表之資格已漓欲求回復其代價非使代表之值絲毫無或差異實屬無濟綜其方法一準備母金二准通滙兑三准納税欵四准還債務五寛柘用途使主持克盡其宜則兑現不崇朝而可集然此必俟大局統一而後方可與言也據無盡之金山而非誠意爲國則此無量之金質適足以虐我人民民之受厄與金質同其比例是故今日雖有兑現之良謀我股東固未以爲可也必也大局和平憲法確定政令平而大羣合則我股東雖破家紓難寗敢後人此則兑現之時我商股股東聯合會不可不竭其誠悃昭告國人者也若夫眼前買賣京鈔求得奇　昧大信而徇近利則非所語於我道德無損之股東矣 
　　若中行股本以我國家幅　之廣人口之繁區區六千萬元實尙不足以發展國家銀行之運用即國民投資力量亦遠在六千萬元以上矧現今資本不過七百餘萬其所以遲疑不進者國政不良爲之也是知中行股本固不能不急速添招然而吾人今日期期以爲不可者非第慮野心家之環伺吾旁也誠以京鈔之存欵一日不清即中行營業一日無發展之望也夫京鈔之貨出必有其貨者使無代價之契約而與之則無限之取求雖百倍其本而立竭於何添招果有契約則政府履行債務當與清還京鈔存欵同時清釐斷非區區千數百萬元之股票吸收所可濟事雖三尺童子知其然也而議者或曰新股可仍屬舊東京鈔即立拾市價嘻此言其自欺欺人乎國家銀行之股票國人皆有承買之利權則例章程兩俱規定使舊股東而可以决議拒絶國人則我股東豈非有變更則例之權豈非有剥奪國民承買國家銀行股票權利之力蓋已忘却股東均當遵守則例矣曩者鄙人在京曾　股東可以京鈔入股將何以謝非股東而持京鈔之國民自私自利之謀將不足以得多數國民之贊助又曾草擬敬告股東之文大體詳盡是則添招股本不可不稍待須臾必俟得有憲法保障而後始可議招也吾人立身行世不可不有一定之主張認理旣定縱使多數可以通過議招而鄙人一身亦必反對到底何也公理不滅吾人會員之資格猶可以言也是則吾身人格之關係甚冀商股股東聯合會與會諸公之俯採芻蕘也 
　　至於政府認購之官股股本財部原呈雖明稱不論官股商股同爲股東而其股東之權是否與商股一筆殊有疑問官股商股正息一爲七厘一爲四厘本係官股擔保商息使竟售出則保息之義務消滅受之者當然與商股相同抑仍不能脱離其四釐正息之限制一疑問也官股股本共爲五百萬商股股本雖爲七百餘萬而除去不及十股之數則投票會員資格中股數僅能與官本相抗衡甚或不及然投票選舉但屬會員政府旣非會員則投票之權當然無有此官股股東公權實受裁制者也且公權與私權亦必有分矣商股股東權字之意義包含公權私權爲完全無缺之權而官股股東之權則有公權而無私權揆之法意實與商股股東之權大有區别例如商股股東之權對於所有之股所有權完全屬於一人保持可破壞亦可保持屬於公權破壞屬於私權也官股股東之權則保待可破壞不可何也以其官股爲大多數國民所集成政府不得而破（ 
壞之也是故商股之股票欲以與人則惟其所欲不必問其受者之有無報酬而官股股票之轉屬則受者必先有案據可稽又必有其相當之代價此其明證也然此義理則例章程尙無詳釋明文實足爲異日爭持之點不可不呈請明示者也且也現在政府尙無完全統馭各省之實力無可諱言往昔外省任意監視銀行搜索庫儲固由代理金庫爲之厲階而官股關係亦最受其影響此項官股日後清釐之際似宜設法請求撤除此尢商股股東聯合會不可不預爲計議者也其餘六七兩條則爲此次商股股東聯合會應行規定之事可以毋待再言矣雜評二 
[王揖唐與總代表（庸）]  
　　自朱啓鈐表示决絶態度而後北總代表之繼任人物又生問題安福派之意必欲將和議之權操於彼派之手故始則有擁段繼朱之説繼知以段代朱萬難成爲事實於是又主張以王揖唐爲總代據最近所聞王氏代朱業已通過閣議以安福之氣熖東海已被包圍則總代表一席屬於王氏又何難實現今後北方和議之權殆完全操於安福掌握中矣 
　　顧議和代表之地位有類於國際間之使節必待他一方面之承認接受而後可以履行其任務安福爲主戰軍閥之機關王揖唐又兼新國會之議長以如此關係之人物使南方而稍稍保持其護法兩字之面目寗能輕於接受明知南方之必不願接受而安福悍然要索王揖唐亦□然擔任是非眞欲操和議之權也仍爲搗亂和議使不能實現而已 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係沈信卿先生手書 
新談 
[旅美觀察談（百四二）] [  一之]  
　　畫隨時令之推移而變易者雖費思想却不甚深我國畫家最易仿行也惟美國人民智識較我國爲整齊其生活狀况亦覺較能一致如逢炎夏無論公私職務均有一個足月之輪流休假男婦老少一届假期莫不羣趨鄉村或海岸其富者巍樓大厦可作若干日之名墅寓公貧者豆棚瓜架茆舍蝸廬「數椽老屋雲山外我是尋常百姓家」之氣慨固足以傲閉關時代專制覊阨下之王侯也畫報記者此時即可揮其妙築以摹繪此輩在野時之神情或寫出河灘試泳林野聚宴（西名稱野宴爲PicnicF）繩牀情話懸坐觀書等俊遊雅興或推想一般人士休假將届滿期整裝將及回城時躊躇忙碌一則令人神往一則令人對之堪發一噱也若在春初（美國以三月下旬爲春初）則又預測一般小兒女醉心舞蹈之憨態以博觀者之一笑矣（美國七八層高大樓屋往往有數十家同居上層住户或酣舞至夜深每足擾及下層鄰居之清夢而致人因不能安臥而上樓干涉其干涉時憤怒之容與迴舞者頑梗玩忽之狀均甚可笑）若在月終又描寫學生生活以狀其不能撙節之通病矣有繪一垂頭喪氣之學生於晚間大餐時祗向小食館中索香腸一莖以充饑者（美國香腸爲食品中最低最賤之物）旁繪一月份牌所留未曾撕下之紙片正爲「３１」兩字可見此時一月當告終也美國學生若平時浪費者月初豪奢之狀一至月底窘相畢露亦猶我上海荷花大少之遇秋風也能得丹青妙手一一而畢舉之則我新聞紙上不將煥然成巨觀乎 
新智識 
[童子軍游戲（續）] [  上虞陳伯源譯]  
（三）符節 
　　取紙一頁詳以可直達一秘密藏窖之路徑折之爲二以一深藏一鄰近之地以爲藏窖以他一頁照樣抄寫另書一頁以爲副紙以此二頁分給競賽二排使各尋覓藏窖先獲者勝之　　（四）獵獅 
　　先取一排選一隊員以留跡鐵器繫諸足底給以小球六榖或豆數握先使起行即作爲獅 
　　其行也中途藏隠或輪流連竄或奔走東西皆聽其便惟遇不留跡之地每距數碼則必須散榖三二以爲覓者之線導越半時其餘隊員作爲獵者方可出發每人給以一小球獵者苟不遇獅則兩無勝負 
　　進行之際爲獅窺見倘被小球擊中其人即爲獅噬不得再以所携小球擊獅 
　　倘若獅　獵擊中一次則爲傷三次則爲死 
　　雙方所携之球一發不得再用 
　　游戲旣畢每人將球繳還排長此種游戲若在雪中行之則不必再用留跡鐵器其小球則可以雪球代之 
　　（五）拾毛 
　　以羊毛結多數長可盈尺（取其黑者或灰者爲上）散播田野（每遇鄉民田土須先得其允許隊員不准作無道德之舉動）每結相去可二十碼散佈之際不宜將結皆置地上每遇樹梢藩籬偶繫三二藉以考試隊員之觀察力 
　　佈置旣畢乃令二排或數排出尋之獲得者須用其排號（其在他時隊員不准隨意唤呌）集其隊伍收拾其結以繳該排排長其他諸排亦須隨之而至以爲其後搜羅之端緒 
　　以其收拾羊毛結最多者爲勝 
　　當游戲之際倘一排之進行也散布四處十分完備隊長則可奬以數分藉以鼓勵 
　　苟欲考試個人追尋行踪之如何則此種游戲爲最適合蓋其所示踪跡或在樹枝或在地面故非富有經練目力敏捷者不能得也 
雜録 
[東籬軒雜綴] [  柳遺時客龍沙]  
　　汪伶隠之戲余非絶端反對惟以二六爲編戲之主體終覺不甚妥富然其流毒於關外甚深且廣余此次轉徙江省道經奉天長春濱江等處學士商賈凡涉足梨園者均能啍幾句類似大鼓調之二六板秦樓楚館之善歌者亦非汪腔不習也其流毒有如此笑儂有知當含笑於地下而大東三省主義視鬍帥先成眞堪發噱 
　　日來新到童伶武生名小福慶者曾觀其演白水灘挑華車翠屏山等戲除眞刀尙可庽目外念白唱工架子槍法無一可取此山於敎之者之急於求售不爲之紥住跟脚之故然自内行觀之總覺毫無根底武劇最重規矩一尺一寸不能含糊楊小樓之享盛名即此一點蓋演劇本不必求有功能無過已足平淡之中佳處自現雲林之畫淡淡數筆勝於濃抹亂塗者遠矣處今日之世專以迎合社會心理爲事而欲以規矩二字衡論角色殊覺不合時宜然舍此無是非矣在余意凡百服飾及一切舉止總以合乎劇中人身分爲歸敎子之苦　三娘擦脂抹８ 
粉論者猶或非之今時髦伶人演者尙有種種眩人眼簾之貴重製飾是不得不以規矩二字糾正之也 
[見聞瑣言] [  五九生]  
　　下了幾天雨天氣凉得多了早上穿着夾襖夾褲並不覺得熱在這六七月中溽暑之天倒像在這裏過秋天的一般天氣有炎凉原没有甚麽奇怪人情有炎凉便很奇怪了只不知道國民愛國的熱度也有炎凉没有呢 
　　天氣並不十分熱我家門前的樹上已有蟬在那裏高唱了聽那聲音彷彿一聲聲説着我知了我知了一天到晚兀的鬧了不住我説我們政府也很像這个蟬你倘和他説外國人的錢是不能多借的他説我知了我知了一轉身却又拚命借去你倘和他説外交王的問題是不能讓步的他又説我知了我知了一轉身却又步步退讓你倘和他説目下要政事清明小人是重用不得的他又説我知了我知了一轉身却又用了小人做事你倘和他説目下要國家太平武人是縱容不得的他又説我知了我知了一轉身却又聽着武人横行總之你不論和他説甚麽他總是把我知了我知了回答你其實他越是説我知了越是不知於是國家的大事也就在我知了我知了中弄糟了 
小説 
[潛艇歷險記（續）] [  翠岑譯]  
　　第二十九章　敵運船之截獲 
　　麥快亞指囊中塊然之德探曰艦長君將何以付艦長曰嗟乎惟天知之斯何物耶諾愛爾在旁曰僅一明迪格爾耳艦長曰請君詳述之余今茫然矣諾愛爾曰艦長予所知亦甚簡是人發見於卜平司基大街之房屋中令余惶駭英名予實萬不料其能來俄國也克洛司的維區與其更一黨羽死矣予今有文牘數種君可觀之吾意君必驚異不止也台列克曰吾王陛下之潛艇初非爲收容敵探而設無已今且閉之舲内噫天晴矣佳哉麥快亞才比耶喀瞬將通知吾艇啓椗矣是時冰結之水面已爲破冰船開一大路才比耶喀移泊港外汽烟噴洩惟待喬裝之艦長返而起程少須大佐奥洛夫還其本艦易其艦長之服桅頂之信號旗遂飄拂於風中依萬國通行之旗號明示其將護送Ｒ十九號出港 
　　在俄水兵歡呼送别聲中英國潛水艇啓碇遂行藉噴油機之屋臨百老港街與巴克萊街佔地長一百五十二英尺寛一百九十七英尺屋高七百五十英尺自地面起共五十五層爲全世界最高之建築基築於地下深自一百十英尺至一百三十英尺全部建築費美金一千五百萬元 
運動艇身離船埠之旁而緩緩行駛於隘狹之水道中於是以一錨纜之距離隨於前駛之驅逐艦後而行取道遥遠危險之途程而返其英吉利故國之海岸芬蘭灣之水雷區旣盡才比耶喀乃致前程平安之臨别贈言轉棹而去於是在此敵艦如梭敵雷密佈之内海途程中Ｒ十九號之安危復全係於司托克台而之手且Ｒ十九號駛離俄京之消息早已傳達柏林彼德人嚴伺敵潛艇之反棹自更較前尤厲雖然除一人外艇中員役無一葸葸顧慮者衆知以艦長之精密勇敢决無失誤且輪葉每多一旋轉衆人與家鄉之距離即減少一分故欣欣然無不興高而采烈以赴此危途所除之一人則明迪格爾是也夫以恐返英之後將受國刑而愳愳固所宜然而以彼所思詎能遠計至此其所惴惴終日者無他僅以處潛艇之中危險四伏設或受險沉毁而已且與之同盡耳 
[自由談之自由谈] [  不冷]  
　　世之爭者二　世之爭者無不爲新舊而緩和此爭之法决不在助新以攻舊或助舊以攻新亦不在兩可於新舊之間而折中於不新不舊唯在新舊之自身舊者自去其無用之舊者新亦自去其無用之新蓋新舊之爭者質言之卽容量之爭新舊各自去其無用則容量自寛而爭自緩和矣况以國家言之各去無用而存有用受益實非淺鮮 
 
 

Page 15

 
 
   
 
 

Page 16

 
 
   
 
