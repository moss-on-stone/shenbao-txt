# 1901 - 224 - 4910246

 

Page 1

 
 
[開售九通股票] [  上海書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各　專　政治有用之學不得仍以時文小楷爲工迨七月十六日又奉綸音明廢八股鄕會試及生童歲科兩試均以中　政治史事及各　　治　學命題考試試差庶吉士散館進士朝考殿試亦如之朝廷作　人才孜孜求治士生斯世誠不可不究心經濟以期收實效　宏　　　由古以　今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諾施行因思九通一書經累朝碩彦通儒增訂搜輯典章政術蔚爲大觀木板卷帙浩繁價値昂　購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校　元密本局另有樣本可以　時取閱售票處上海在申報館申昌書局此外各處如江蘇蘇州文瑞樓　坊鎭江文成堂書莊揚州寳文閣書莊文樞堂書莊江甯詞　閣書坊浙江杭州申昌　局湖南長沙愼記書莊岳州江左漢記分局湖北漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也　此佈陳伏維雅鑒 
[綜論報紀歸併稅關及釐卡改章事]  
　　自北方拳匪滋事中外釁成相持至一年之久始得和議告成賠欵之銀多至四百五十兆兩在各國分取尙不見爲盈而出自中國則已羅掘爲難况逐年攤還雖似避重就輕而合之利息實不啻加倍按之分年賠欵表自西歴一千九百零二年卽華歴光緒二十八年起至一千九百十年每年歸本利十八兆八十二萬九千五百兩一千九百十一年至一千九百十四年每年歸本利十九兆八十九萬九千三百兩一千九百十五年歸本利二十三兆二十八萬三千三百兩一千九百十六年至一千九百三十一年每年歸本利二十四兆四十八萬三千八百兩一千九百三十二年至一千九百四十年每年歸本利三十五兆三十五萬零一百五十兩共計三十九年中須歸本利九百八十二兆二十三萬八千一百五十兩近九年所籌尙屬最少之數已籌措萬分之難嗣後愈籌愈多必愈籌愈竭是非統常年出息而籌之恐不足以源源應付夫常年出息除田賦爲正供之外惟以關稅釐金二項爲大宗外人亦以中國關稅爲重故列人和約第二條所有常關各進欵在各通商口岸之常關均歸新關管理現本邑南巿江海大關已定於九月二十日併人江海北關所有徴榷事宜已由京師總稅務司赫君派稅務司好博遜君來滬管理曾詢之關中人據云南歸於北照洋稅抽收可增其半可知各口岸常關歸併後亦當有增無减則但就關稅一項約略計之每歲可增數百萬西人理財精於華人華人無不以籌此賠欵最爲棘手而在西人言之則易如反掌每言中國若裁撤釐金則方可加增稅則若照西例徴收則中國關稅所人奚止數倍以之提償賠欵當有餘而無不足乃中國政府因中國利權已大半爲外人所握若裁釐金改增關稅中國利柄盡屬外人中國幾無自主之勢故釐金則仍舊貫而關稅進口則議切實値百抽五夫中國欲自存利權不允裁撤釐金固也乃閱昨報紀釐卡改章一事殊覺無從索解矣據云當軸者因欵浩大無可籌措擬將各口岸百貨釐金統歸洋關稅務司徴收以資挹注日前本邑江海新關稅務司某君函致蘇松太兵備道袁海觀觀察請將五十里内各釐卡一律改歸關上經辦凡洋貨每百件抽釐十分土貨每百件抽釐十五分以西十一月一號爲始先行試辦一年觀察已分别行知各卡委員一體遵照查釐金並不列入約章何以忽歸新關經理可知並非外人要挾係當軸者見釐金不能旺收故托外人經手以期滴滴歸公耳夫旣以外人經理較勝於華人則何慮乎利權被奪而不背义裁釐金耶若早允裁釐金加增稅則吾知所收之數雖未必能敵釐金而取之西人且事歸劃一當議和之際亦可省幾許唇舌乃事不轉瞬而仍欲歸共經理是不究利權之實在而但顧利權之虚名不幾爲西人所竊笑耶或者謂此係試辦非稅關之常爲外人經理可比將來西人或辦理未必盡善仍可收回自辦不知西人辦理無有不善將來必盡歸西人經理而後已吾非不以西人之經理爲不然特惜不早裁撤釐金以致不能加增進口稅則坐使我華商皆困於釐而各西商得輕於稅意計之左毋亦當軸者之過乎 
[俄修韓電]  
　　日本長崎訪事友人云日前駐韓俄使擬將咸鏡道鏡城以北豆滿江之電線與韓國所設電線相接已言諸韓政府並告以沿途所需線杆工料銀兩如貴國不願付給可由俄國自行籌措未知韓政府能降心相從否也 
[日卹死士]  
　　日本長崎訪事友人云前此中國拳匪之亂日本調兵助剿所有汗馬功高者除已分别論功行賞外兹復奉恩命將陳亡及病斃兵士八百七十餘名合祀靖國神社四時祭饗亦勸忠之典也 
[日相康寍]  
　　日本長崎訪事友人云近接駐美日使高平氏小五郎由紐約發來專電言日相伊藤侯赴美後康健如常然則日前外間所傳伊侯病劇云云實係無稽之說也 
[日使行程]  
　　日本長崎訪事友人云日本新简駐中國使臣田君定於東歴十月二十三日卽華歴九月十二日起程往上海厦門等處巡視一周然後赴北京視事 
[英員蒞湘]  
　　漢口訪事人云英員克希君偕繙譯等人於上月某日馳赴湘中洋務局總辦蔡伯浩觀察殷勤欵接談次知克君欲往常銜諸郡測繪輿圖遂派勇丁多名護送出境 
[日船覆沒]  
　　日本長崎訪事友人云大倉組輪船鶴彦丸自租與臺灣鐵道局卽於東歴十月初六日華歴八月二十四日午前由神戶滿裝煤炭開行出口不意甫駛至五島富江村附近之女島南首忽狂風暴雨白浪掀天船主擬駛至近岸暫避無如力難自主竟觸於女島上將船横腰截斷聲震如雷舵工岡島梅太郎見勢已迫急乘夾板而逃得獲生還者僅五六名其餘水手等五十餘名鮮得倖免至東歴十一日卽華歴八月二十九日始抵福江村訴諸地方官迨由佐世保派水電船三艘往救業已無及查是船載重三千五百墩保險十五萬元一旦遽付洪流殊可惜也 
[拳亂又萌]  
　　重慶訪事友人云四川貴州交界之綦江縣屬近有陳姓者踵北方義和拳故智糾集多人演習拳術是處有富紳蕭姓出爲阻止並禀請地方官查禁致觸彼等之怒糾衆至蕭姓處將房屋財産悉付一炬並聞傷及 
 
 

Page 2

 
 
多人綦江縣某大令以縣屬現有天主教堂恐其乘勢擾害遂將城門嚴閉一面飛禀川東道憲寳觀察立即轉電奎制軍　示遵行一面飛飭　弁速往嚴拿究辦毋任蔓延 
[關稅更章]  
　　潯陽訪事友人云日前九江關道憲明華亭觀察接奉省憲公文以九江姑塘兩關稅務於九月二十日起歸併西人　收蓋守議和條約也 
[捐局已撤]  
　　漢口訪事人云駐漢辦理順直善後振捐局魯蓮溪太守前假太平會館爲辦公之所兹者奉旨停捐已將捐務料理淸楚即行撤局矣 
[委員迎鑾]  
　　漢口訪事人云湖南巡撫俞　軒中丞因皇上已於八月二十四日恭奉皇太后慈輿由陜西西安啓蹕回京遂札委前岳常澧道顔觀察鍾驥馳往豫省恭代迎鑾以盡瞻戀之意觀察奉札後於上月某日由湘中啓節馳抵漢皋越日卽遵陸北上 
[赴日閱操]  
　　漢口訪事人云本年爲日本大操之期湖廣總督張香帥札委宜昌電報局總辦黄小岑太守同往閱視俾得有所取資太守奉委後已於本月初三日由漢口乘某輪船赴滬然後換船往東瀛 
[觀兵東渡]  
　　日本長崎訪事友人云此次日本大操軍士中國安徽浙江兩省派候補道王梁兩觀察及浙江候補道程觀察思培偕統領黄呈祥孫道仁等文武二十員由日領事小田切君偕同乘弘濟九船至横濵登陸再赴東京 
[續委赴日]  
　　金陵訪事人云本年係日本國水陸大操之期南洋通商大臣劉峴莊制軍前委陶杜兩觀察及楊軍門龍副戎前往彼國同閱俾得有所取資各員奉飭後均於本月初五日由省啓行旣而峴帥以所派各員位望較崇未便使之身親行列討究細微爰又續派周遊戎汝和洪都守占奎朱守戎聲　隨同楊軍門前往細心察看務得實際而返制軍之留心武備不誠有加無已哉 
[发解餉械]  
　　金陵訪事人云兩江總督兼南洋通商大臣劉峴莊制軍前准北洋來咨請代籌措軍餉並請於製造局撥解軍裝峴帥准咨當卽飭屬分别籌撥現已籌齊委候補知府田伯雍太守承煕押解馳赴山東蓋緣此項餉械已經北洋撥給山東應用故卽逕解彼處以免多費周折也 
[譯書開局]  
　　金陵訪事友人云兩江總督兼南洋通商大臣劉峴莊制軍迭奉上諭飭行新政因思中國人才之不振由於民智之未開而欲民智開通非繙譯東西洋各種有用書籍不能大著成效爰與鄂督張香濤制軍函商擬就寗垣創設江鄂繙譯官書局專購外國政務商務兵學農學及一切有用最新之書延聘精通東文西文之人譯成中國文理俾從事新學者有所取資特委商務局總辦劉聚卿觀察綜理其事現辦湖北督銷沈又燕觀察副之兩觀察奉委後已於月之初旬開局辦事矣 
[書院改章]  
　　揚州訪事人云安定梅花兩書院每月官課向由兩淮運司主持日前運憲程雨亭都轉札行梅花書院監院程廣文云鄕會及歲科各試現已奉旨改試義策論所有書院月課應自九月起一律改試講義策論等因廣文奉札後已出示曉諭在院肄業各生監一體遵照矣 
[限期贖物]  
　　揚州訪事人云郡城丁家灣鉅興典鋪開設有年兹因虧折遽爾閉歇止當候贖惟典中存有公欵銀數萬兩江甘兩縣主聞之立傳典商及管事人至署追繳據稱架上存貨不少以抵公欵有盈無絀但須俟當物贖淸卽可繳呈兩縣主遂出示曉諭大略謂鉅興公典現因虧折閉歇所存公欵甚鉅如各縣積穀本郡恤嫠等項皆關緊要不能稍緩若聽其照例取贖緩不濟急現定三個月爲限一律贖淸逾限不贖准其估價變賣以重公欵而應要需等因在本郡典例向以二十七月爲滿今忽限以三月在三五千文之當戶尙可張羅取贖若數百文零星小戶一時無從措資未免愁眉雙鎖矣 
[冒名事敗]  
　　廣州訪事友人云黄沙承築海坦一案由宏興公司商首冒名之虚少屏葉德謙等與盧少屏蔣煥章黄雲瑞等互爭不已先後役南海縣署控請澈究旋奉縣宰裴大令批盧少屏葉德謙等牘尾曰據盧少屏蔣煥章黄雲瑞等控奉藩憲批行傳訊理處正在諭飭查復間據禀各情具見上控之盧少屏并非該商之盧少屏其爲冒名朦禀不待辨而自明候據情轉禀大憲并請將蔣煥章等兩商名註銷飭仍諭該公司知照可也繼復批冒名之盧少屏蔣煥章黄雲瑞牘尾曰此事昨據職商等禀奉藩憲札縣傳訊理處　在傳訊間卽據宏興公司盧少屏葉德謙等以倡辦之初適有東莞縣舉人盧紹荃原名銘勳别字邠歧到認股銀數萬兩並謂尙有蔣煥章黄雲瑞亦可佔股數萬兩迨後該舉人所繳匯通銀單係屬廢單不能起銀蔣黄兩人至今并無股本交來銘勳冒少屏之名朦禀圖索等情核與現呈大相逕庭查商務以殷實爲尙殷實以股本爲憑粤省充商大都毫無股本只圖出名復藉名招股以作本銀成則利歸於已敗則害歸於人實爲此間惡習如果該商等旣無股本又係冒名則非殷實可知且本縣親到公司數次傳商來署數次均見盧葉兩商倘葉德謙果有將原諭圖索把持各情何以當時并不言明直至工築數月之後始行具控况現據盧少屏聨同葉德謙禀控該舉人冒名欺騙則現控葉德謙之盧少屏并非公司之盧少屏已不待查而自明種種支離實爲商務之害除諭公司外特此申斥保領附 
[補錄課吏條約]  
　　南昌訪事友人云江西巡撫李勉林中丞創設課吏館其第二章考試事宜十四條前已錄登報牘兹悉尙有第一章第三章各十五條爰補錄之以供衆覽第一章設館十五條第一條擬欽遵光緒二十五年九月初五日訓教州縣諭旨設立課吏館一所第二條課吏館原可仿照書院之制擇地建設但現在經費未裕擬先就本部院衙門撥出廳事一所暫行開辦第三條館内擬設正館長一員副館長一員專掌教課各員之事正館長於實任司道中酌派一人或該司道因本衙門事繁任重適有不能兼顧之時則暫　緩派其副館長於本省候補道或外省别有學問深純明體逹用之員延派前來均隨時酌定第四條於知府班内遴派提調一員專掌館内文告公牘及稽察各員勤惰第五條於同通州縣内遴派支應一員專掌館内一　雜務隨時禀承館長提調覈　施行第六條於佐　雜職中遴派繕校委員兩名一應册籍文牘經館長提調核定後可發交該委員繕寫第七條每年甄别之後選取前列同通州縣二十名入館學習此因開辦伊始不能多取俟著有明效再行擴充第八條擬派館丁二名伺候一切茶水事件第九條館内各員隨役除館長提調支應委員毋庸限制外其餘各員祇准隨帶一人以免嘈雜第十條館内各員各有執事不得羣居笑謔言不及義以及携帶洋烟吸食並各禁止所帶隨役喧呶違者記過撤出　第十一條館長提調支應及甄取入館各員均應聽候本部院札派惟繕校佐雜可由館長提調商派毋庸院札第十二條各員薪水除正館長係實任司道毋庸加給外其副館長提調支應各員匀按本班支給如别有兼差卽不給薪水但支夫馬入館學習者覺當差有别薪水夫馬均毋庸支以節糜費第十三條館内所需薪水夫馬紙張奬賞工食等項均暫由善後局開支一面另籌的欵以期持久第十四條正副館長毋庸拘定年限如能教課有方應由本部院隨時奏保其餘執事委員均按一年爲期當差勤愼者准給酌委一次以示鼓　第十五條刊刻關防一顆文曰江西課吏館之關防發給館長鈐用第三章肆業課程十五條第一條取錄入館各員應按日到館講習以早飯後九點鐘　　 
 
 

Page 3

 
 
爲始下午五點鐘散館晚膳冬季日短准十點鐘到館四點鐘散歸中午在館用點心一次第二條各員肄業宜以中國吏治爲本近日談時務者動謂中國吏治廢窳非變法不可以爲政豈知郡縣果能得力於農桑保甲諸大端認眞舉行何嘗不可端富强之本如織布繅絲種植墾礦諸事近人推爲挽回利權之要者無一非中國舊政所尙至於保甲團練可以堅壁淸野卽西人巡捕包探之法亦無以過之故中國吏治最爲根本之圖不能徒事舍本而逐末也惟或謂中國近世諸事有始無終有名無實其心不同其學頓異其政遂殊而外國上下臣民皆有廉明公正之心勤儉遠大之心智仁勇毅之心恭敬誠信之心心之所處者無一不確實足以勝人故外則勝以政事内則勝以學問要皆勝以心術也然中國聖訓言忠信行篤敬居處恭執事敬與人忠及宋儒之治心心學未嘗不根本諸心措施諸事也若能純全中國聖賢之心酌取泰西豪傑之事所謂中學爲體西學爲用者殆庶幾焉總視其人之自命如何耳此章未畢明日續登 
[鄂省官塲紀事]  
　　漢口訪事人云委署武昌府廖鹿萍太守已於本月初五日接印任事缷署是缺之余堯衢觀察卽於是日乘舟啓行逕赴安襄鄖荆道新任○漢口都司陳慶門都戎曁統領護軍愷字各營張虎臣叅戎前奉湖廣總督張香擣制軍委赴日本閱操兹者制軍以都戎等身膺重任勢難遠行遂將委札吊銷從此海外風濤可免一番跋涉之苦矣 
[珠江寒泛]  
　　廣州訪事人云前番禺縣慕德里司所轄石湖村人與南村鄕人因爭茶山水陂一事格鬥數十年控官訊理均不能平前署縣裴大令曾在彼處設勇一營藉資彈壓本年天氣苦旱兩村人互爭陂水又起波瀾紳董恐釀禍端赴番禺縣禀訴縣主錢大令卽於上月二十九日會同營弁親詣茶山履勘俾息訟端○花地某淫祠香火甚盛無知鄕愚往求福庇者日以千百計匪徒見而涎之日前有富家婦數人相約前往禮佛遍身羅綺珠翠盈頭泛一葉小瓜皮行至中途卽爲匪人屬目劫掠一空旣而匪人携贜至某處雇船載送泊岸後不名一錢舟子向索即攫取水烟袋等物而去舟子尾追狂喊適爲安勇所聞得將匪人拿獲解營審訊供係淸遠人王姓向在西關充當輿夫曾行劫數次業已解縣請辦矣 
[四明山色]  
　　寗波訪事友人云前者寗波府高嶼卿太守因公赴省事畢卽於本月十一日乘舟返甬旋卽命駕回署○私宰耕牛本于例禁無如此輩貪利忘害往往視若弁髦日來寗郡街頭巿口設攤貨牛肉者多若鯽魚小民口腹是圖不顧有妨農務特不知在上者亦有所聞否 
[蜀嶺秋雲]  
　　重慶訪事友人云英國金沙兵輪船前因小有損壞駛赴上海船塢修理現已工竣遄返宜昌不日將上駛入川迨至淪城卽將停泊重慶之武克兵輪船駛還宜昌以便瓜代法國亦有小兵輪船由滬起程入川駐於重慶以資保護○日本武員陸軍大尉井戶川君現偕某大令護送官學生二十餘名往日本肄業聞不日卽須買舟東渡矣○英國駐渝領事官韋君與商人立德現仍暫駐成都蓋因開辦巫山銅礦巴底巴旺金礦富順縣煤油及岷江駛行輪船各事宜均尙未商議妥洽也 
[漢上題襟]  
　　漢口訪事人云漢陽晴川書院山長饒竹生太史叔光本擬赴汴迎鑾即隨扈赴京供職嗣因肄業各生殷殷挽駕太史難違衆意暫駐文旌俟明春再行擇期北上○湖南湘鄕縣某富戶今夏被盜行劫衣服約値價銀二千餘兩併被刃傷庖丁一名迄今尙未破案兹聞盜等竄至鄂省爲某捕役設法擒獲現已解歸辦理矣○漢上著名賭棍譚老四陳玉亭小姜田崑山等被沈某在漢陽縣署禀控經縣主馮曉靑大令准詞飭差嚴拿務獲究辦○漢鎭近來銷煤甚廣故從前每擔祗値銀四兩有零兹者已漲至五兩有零矣○漢上茶巿欠佳惟賴絲巿起色以維巿面現聞絲業中無不大獲其利計銷數已約有銀七十餘萬兩云 
[上海官塲紀事]  
　　昨日淸道局員章喆卿明府濬江蘇候補道總辦文報局趙菊曾觀察有倫江蘇候補縣丞汪毓生二尹鍾麟先後命駕至上海縣署拜會 
[備迎邸駕]  
　　昨日本邑官塲接香港來電知欽命專使德國之醇親王已乘德國公司輪船回華約於本月十八日抵港二十日後卽可蒞滬因飭辦差丁役預備供張 
[星使將臨]  
　　昨日上海縣汪瑶庭大令探知出使日本大臣蔡和甫星使由金陵乘招商局江裕輪船將次來滬遂飭辦差家丁在金利源馬頭預備恭迎並照會捕房請派探捕照科 
[敬業課題]  
　　昨日爲上海縣汪瑶庭大令課試敬業書院之期生題漢光武不忘河北之難論童題唐肅宗表請上皇來歸論 
[幾兆焚如]  
　　前晚本邑大南門外某尼菴廚屋内因遺火積薪不及覺察霎時烟霧迷漫幾肇燎原之禍幸卽撲救得免成災然已受驚不淺矣 
[禀請禁賭]  
　　浦東二十五保五十圖董某甲昨日詣縣禀稱是處錢郎中橋一帶近有賭棍麕集設豪聚賭現屆農民收穫之際貽害無窮是以懇請派差禁止縣主汪瑶庭大令准之業已飭差查禁矣 
[協解鹽販]  
　　昨有販賣私鹽案犯龔四文吳根炳等四名由婁縣屈吉士大令派差押解投上海縣署請備文加差移解南匯原籍縣主汪瑶庭大令允之卽飭吏胥備文起解 
[上海巡局紀事]  
　　前日南巿十二圖汛捕夥戴發拘獲積竊王阿四解送二十三七鋪巡防局禀請局員邱友林二尹訊究○昨日小販李少卿至祥記馬頭德隆水果行購物行夥見其衣衫藍　狀類乞人不問情由贸然扭住毆擊其妻某氏聞之卽投十六鋪巡防北局控訴局員蕭子文二尹飭地甲帶去理處 
[南巿捕房紀事]  
　　前日南匯航船戶倪阿聚泊舟萬裕馬頭被偷兒姚阿四上船圖竊當塲拘獲喚交八號巡街捕拘入捕房捕頭令押候轉解馬路工程局禀請總辦翁子文太守訊究○昨日水巡捕某甲見山東某邑人王禮五泊舟浦江向收船捐王不允致被拘入捕房捕頭令押候解送工程局禀請訊辦 
[法租界捕房瑣案]  
　　昨日禮拜五讞員杜枝園大令蒞捕房發落各案林阿桂屢次收買竊　爲包探緝獲解奉大令訊供判罰洋銀三十元林挺押不交大令怒其刁狡笞責一百板從寛减去十元林依舊挺押昨日命提到案略訊飭探帶出措資繳案如違重懲不貸○偷兒張阿桂圖竊未成扒竊周金海當塲拿獲均奉大令訊供押候分别責懲昨日命提到案著照原斷張責二百板周責一百板一併斥釋○積竊劉阿四張六生徐阿林均奉大令訊供屬實昨日命提到案劉張各責四百板陳責三百板釋出 
　　申報館協振所經收順直陜西振捐九月初一日至初十日止第二十五次淸單 
初二日崑山縣署洋三元又小洋七角○初三日吳馥堂洋十元○初四日紹興孫端資政第經募山陰陳式吉興房爲父公薦福洋十元陳厘生門内旬壽家宴洋八元陳　房湯餅會洋一元又小洋四十九角○初五日椿氏求病速愈洋三元環海遊人洋兩元○初七日馮斯謙求病愈洋十元無名氏洋一元○初十日上湘易　生小洋三角本壽洋五元以上總共收洋五十八元九角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者郭毛氏控姪土全覬觎産業爭立爲嗣前晚縣主　瑶庭大令升座研訊郭土全之父阿坤投案禀稱土全不務正業私往北京已十餘歲不顧養赡小的幸有姪婿免爲餓殍今土全回滬復敢　　伯母産業揑詞來案妄控求請究懲土全供父親與伯母　居此屋已被伯母之婿沈某串賣於洋商並被沈霸立爲嗣計圖吞産求恩提追大令謂土全曰　棄父不養已失爲子之道爾父且不願有爾　安望伯母判令重責二百板從寛斥退○龔錦如控姪裕卿霸佔産業大令提訊之下錦如供稱祖父故後遺下房屋四間由故父茂昌與裕卿之祖仁昌各得其半前因小的娶婦賃居他處曾將餘屋一間借與裕卿之父厥後裕卿之父故世裕卿久佔不還爲此投案控請訊究裕卿供是屋四間錦如祇有一間小的　得三間並未　用求察族長龔長太供伊等借屋之事小的並未知悉惟裕卿向住三間錦如雖祇間後因添造　間故有兩間求鑒地保蔣安土供小的祇管完糧之事錦如每年完銀三分裕卿完二分半餘不知情大令著一併退去候飭差帶亭耆前往丈明再行核辦○前者南巿捕房捕頭王經年赴虹口拘獲賭棍八名解經大令訊供除已　釋六名外前晚飭傳夏中甫　叔文卽倪文叔二人到案申斥一番判令交人保去 
[英美租界公堂會訊案]  
　　英商老公茂洋行投該管領事署控華豐號主朱蓉卿定貨不出經領事函致公廨讞員張柄樞司馬飭傳朱蓉卿到案於前日午後會同英繙譯偉晉頌君研訊原告洋人投案訴稱上年十二月間由朱定購縐布二箱計價銀二百二十四兩僅出一箱又於本年六月間定藍洋布十箱價銀千三百餘兩迄今未出請爲訊究質之朱蓉卿供稱此貨向銷牛莊現因牛莊銀根甚緊銷塲　滯且牛莊船於下月初五駛去後不再駛來此貨須至明年方能出淸求鑒司馬商之繙譯判令交保准限於初五日將貨出淸逾限不出此貨卽由洋商另行　賣朱即照賠虧耗兩造遵斷完案○英商喴釐洋行主控旗昌成鎭昌隆兩家定購白銅皮等貨不出經司馬於前日傳鎭昌隆號主張梅莊到案會同偉君研訊原告洋人役案聲稱前由鎭昌隆定白銅皮十三箱旗昌誠定黄銅四十箱迄今延不出淸求追張梅記供此貨小的係向旗昌誠購買並未與洋商訂立合同且於二月間小的曾付銀出貨洋商堅不允許現忽來案控告殊爲不解原告堅稱現在先令與前不符兼有棧租息銀約須虧銀三百餘兩司馬與偉君互商之下著張梅莊認虧半赶卽出貨洋商堅不允從司馬以爲時已晚　再會訊核奪 
[英美租界公堂瑣案]  
　　洋貨掮客王茂芝私刊元亨圖章向謙和洋行冒定洋布等貨嗣因虧折延不出貨經行主具詞禀控當由元亨號主時景洲到案辯明讞員張柄樞司馬諭今將王管押准由該行另行具控各在案昨晨謙和洋人投案聲稱查此案實係王私刻圖章冒定貨物求請嚴辦王供並無私刻圖章情事求鑒司馬商之偉繙譯判王押捕房半年○羅天生誘陳秀山之妾彭氏出外在素開臺基之趙張氏家姦宿經陳捉獲送案請辦已紀前日本報昨包探趙銀河將開設臺基之趙張氏拘解請究司馬判鞭背二百下枷號一月發巡捕房帶往　街　衆○積賊張巧竊得吕義成衣服十五件經包探沈阿岳拘解請究司馬判責三百板贜給失主○周宜成竊取王毛毛烟槍一枝由包探李四春　獲解案訊究司馬判責二百板王阿大行竊張利昌布衣一件由包探張阿五拘獲解案請究司馬判責一百板○流氓林茂興林要　盧　海在虹口與俞阿旺尋仇拔刀將俞戳傷經包探孫阿星拘解請究司馬判帶回捕房候原告傷痊解案訊辦 
[美租界捕房紀事]  
　　前晚王連三闖入靶子路木作頭丁秋江作塲内竊取百米數擔正欲肩荷而逸爲司閽人　新郎胡長順所見當塲拘獲扭入捕房捕頭令押候轉解公堂禀請讞員張柄樞司馬訊辦○昨晨偷兒沈阿榮掩入致遠街某姓家乘間竊取衣服數　及　米五斗携之而出爲二百七十九號巡街捕所見連贜帶人捕房捕頭令押候解送公堂禀請訊究○昨晨第四千八百零六號東洋車夫王天福在吳淞路曳車狂奔適有福利洋行内所雇挑夫施東海肩荷饅頭一擔迎面而來兩不及避互相碰撞遂致口角互毆王力不能敵被施擊破頭　血流如注當卽扭控捕房聲訴捕　詢悉情由以兩造均有不合一併逐出不理　前晚有駐紥滬上之某國兵一名不知在何處活飲大醉闖人司考脫路某粤妓家不問情由將雜物任意擊毁後經四百五十四號華捕頭到來拘入捕房候押至酒醒再行核辦 
[西人樂善]  
　　竊敝所留養貧病等人經費　皆出於籌勸近日巿面不旺捐欵减色而貧病之留養醫治者仍不减於曩時是以承辦之人常憂不給乃荷英界捕房總理西人於私設乾麫公所罰欵項下撥助敝所經費洋銀三百三十三元拜領之餘感佩無量除　奉收據外合請登報以誌盛德辦理滬北棲流公所瞿開桐謹誌 
[金陵官報]  
　　九月初十日欽差出使日本大臣蔡鈞會前江蘇直隸州張義澍叩謝行知正任甘泉縣周楙謙調辦仙鎭釐捐知縣祿德知縣唐煕麟張學鴻均見通判崔貞叩謝奉飭解餉勞績蒙奬給予酌委一次委署鹽城縣陳樹涵辭赴　知縣江廷璋　知奉　憲委解京餉卽辭又齊堯年謝委商務局指分江蘇試用主簿鄧代麟奚同巡檢周德明典史徐文　　禀知到省 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
