# 1908 - 184 - 4912731

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
代論 
[代擬浙江士民請開國會公呈（仁和邵羲）]  
　　呈爲大局阽危急於圖存懇請實行立憲速開國會組織民選下院以定國是聯名呈請代奏事竊某等迭次恭讀明詔預備立憲上年四月十三日諭旨。乂有飭勵官民共負責任之語跪誦之下。仰見我皇太后皇上神聖聰明。邁越寰宇。知非改行立憲政體不足以與列邦角逐。而保平和。非使官民共負責任。不足以修明政務而固邦本。立憲政體之有利於國家。早在聖明洞鑒之中。固無煩臣下爲之贅述者也。竊謂吾國人民不負責任之原因在朝廷未予人民以參政權。歐洲日本等國。實行立憲政治。無不有二院制度之國會。其下議院皆由人民選舉議員。列入國會。共參國政。故國事之艱難。國家之財政。人民皆得知其實在情狀。誠以國者。積民而成。人民旣　組織國家之分子。即有共同維持國家之義務。國家一切行政。全恃財政爲活動。國家之財政無非取諸人民。人民旣有爲分子組織國家之義務。即有共同負擔國家財政。之責任故國用不足。由下議院議員議决增加税額。擔任切財政。以達維持國家之本務。國事艱難。母使君主一人負之也。吾國情形則不爾。從來人民對於國家政務。視之淡然。不及對於其個人本身之利富親切。是僅知有個人而不知有國家。於人民爲組織國家分子之義已背。宜歐西儒者詆我人民如散沙之不相結合也。夫同爲國家人民何以彼與國家聯結。而我如散沙。揆厥理由。實由彼國人民有參政權。而我國人民無參政權。人民無參政權。對於國家觀念。不能發逹。視國家與人民離而爲二。不知朝廷徴税。即所以供保國衞民之用。國家進歩。國用亦隨之增加。我國白通商以來。國用浩繁。而收人之數有限無以謀行政機關之改良。况欲施　立憲政治。如添置各部增加官吏。創設海軍加增陸軍。等皆所以使行政機關。組織完備。始足與列强競爭。而無事不需財政。若人民不爲國家負擔財政。則國家之組織如何完全。查日本人民。爲其國家負擔税額。以視昔。不止財倍蓰。始能戰勝而列於世界。强國之地位其。人民之願爲國家負擔各種税額者。以日本國家與人民以參政權故也。國家之歲人歲出。有豫算表。以令人民檢查。使人民目覩國用不足。不忍任國務之廢弛而愛國之心。油然以生。自不能免其責任。而議决增加税額。今吾國一言財政。君父憂勞於上。司農束手於下。實人民不負責任之咎也然。人民之不負責任。乃藉口於各國人民。皆有叅政權。而中國獨無。不能使人民。暁然於國家行政國用不足之故。又何從而使之負責任。雖然。吾國人民。又非全不知代國家負責任也。今各省人民。向我皇太后皇上。請求速開國會。組織民選下院者。即人民對於國家願負責任之端。朝廷若不允人民之請是不願人民爲國家負責任。殊非我皇太后皇上飭勵官民共負責任之本意。立憲政體之精義。即在使大臣與人民對於國家負責任。而君主不負責任。君主乃超然獨立於政治之外。無爲而治。有神聖不可侵。犯之尊而不爲人民衆矢之的。是速開國會不特國家行政機關之費用。旣無虞其不足。而君主立憲政體。亦以確定。此速開國會有關於整理内政者一也。十九世紀列國。以武力爲激烈競爭謂之。帝國主義。至二十世紀列國一變以財力爲平和之競爭。謂之國民之帝國主義。今歐美日 
 
 
 

Page 5

 
 
本多數强國皆採用國民之帝國主義。對外則採殖民侵略手段。對内則採關税保護政策大勢所趨非藉國民之實力無　與他國相競爭。實力者即國民之財力也各國擴張本國之實力。己無他國可以容足之地。惟我國實力未充物產雖富而工業不進致列國咸以我國爲尾。閭觀税關統計册進口貨物逾於出口者倍蓰。金錢流出日多即我國財源愈困。上以病國。下以病民使不合全國之實力。以相抵制則。無由與之競爭伏讀上年諭旨。命大臣出洋勸諭海外華商制定爵賞章程。以獎勵實業。朝廷期人民之振興實業可謂至矣。而人民對於興辦實業組織之大公司。建築鐵路開採礦務之大工築。權利思想薄弱。皆不願擔任重大資本以維持之。幾成爲非借外欵不足以興大工業之勢而各國又利用我之借外欵。藉以伸張國權。而國勢愈不可問中國人民富力。雖不能與歐美較。然視日本而有餘日本人民。能知與歐美相競爭。國中工厰林立。幾爲後起之工業國吾民何以勿如是。即人民有參政權與無參政權之關係也。（未完（ 
專電 
[電一（北京）]  
　　張榮兩中堂以遊學生在外不尚品行擬咨行東西洋留學監督隨時考察品行記列分數備學部考騐畢業時有所叅覈以定考成爲輕浮好事者戒 
[電二（北京）]  
　　學部奏北洋法政專門學堂擬令遵照奏定章程 
辦理並飭各省法政學堂劃一辦法奉旨依議 
[電三（北京）]  
　　東三省督撫奏吉江兩省財政竭蹶擬截留新收關税奉旨照准 
[電四（北京）]  
　　張中堂有兼任資政院消息 
緊要新聞 
[諭寄籌議匀定州縣公費辦法北京　]  
　　日前廷寄務處憲政編查館吏部度支部各省督撫將軍都統奉上諭有人奏請匀定州縣公費以期久任而整吏治一摺所陳各節不爲無見確中官塲積弊著各該督撫等按照所陳體察情形迅速安籌奏明辦理原摺鈔給閲看將此通諭知之欽此原摺節錄於後 
　　某御史奉州縣爲親民之官内治實圖强之本屢弳諭飭各省督撫隨即時考察以資整頓各該督撫亦復時加與劾而迄未見效者非縣盡屬無才因不能久於其　故也州縣大者轄地千餘里小者亦一二百里以一縣之刑錢漕賦敎育工藝等均繫諸一人之身即勤明幹練之員非有一二年之久風土人情不能略悉即州縣官有操守信義亦須一二年後始能官民相孚所以定制腹地六年俸满邊省三年俸满今則各省州縣一年一易者有之甚或有一年數易者求其數年不易者一省無數人十年不易者數省無二三人無他因缺分有優瘠故也缺之優者歲人七八萬瘠者僅一二千得一優缺終任即可還鄉頓成豪富若瘠苦之缺久於其任尚慮賠累儓者不能令其久於優瘠者不能令其久優瘠且非此不足爲鼓勵之資督撫而得賢能吏治尚不致大壞若不肖者則賄賂公行衙署幾成市曹即州縣官之初任也自知爲日不能過久無非敷衍塞責即百姓亦以官爲五日京兆遇事嘗試甚有著名刁紳徒棍往往徙居數月俟其去任而還桂匪浙梟木始非此階之厲也缺之優瘠非關俸糈之厚薄無非平餘驛費等爲之耳現欲整頓吏治惟有匀定州縣公費以期久任之一法擬請通飭各省仿照廣西辦法通盤籌畫匀給公費由藩庫按月發給所有平餘等欵全數歸公倘有私得一錢者查出照贓科罪若此贏彼絀即令彼省接濟再有不敷以各省計至多不過二三百萬應日部庫妥籌的欵苟能從此圖治朝廷亦何吝此區區而不爲哉 
[程德全又被嚴叅北京]  
　　某御史日前奏叅程德全畧謂程到任以後尚能力求整頓無奈用人不當以至貽患無窮即以臣所聞見者言之宋小濂所辦墾務弊端百出魁陛等所辦之官銀號竟有收銀鑄元私抬價值較市面毎元相去一三百交者即此一欵通年合算其數約在數1萬以上應飭下該省督撫秉公查辦以抒民困奉諭飭徐世昌查辦按此則略見專電 
[限制紳權之編制北京]  
　　軍機大臣以各省紳士干預地方公事往往任意勾結流弊滋多特諭憲政編查館科員速將紳十辦理地方各事嚴定限制妥訂任用辦法各章程並授意各科員須注重選與不得仍論官階聞日内即將起草矣 
 
 

Page 6

 
 
[蘇臬左廉訪移蘇州商會文（爲限制銅元事）]  
　　五月二十二日奉巡撫部院陳札開照得蘇省各屬銅元充斥錢價日賤前據蘇州商務總會呈請於各省運人銅元稍示限制一面嚴禁私鑄並飭關卡嚴密盤查等情即經本部院酌擬辦法電商督部堂嗣據長元吳會禀請飭速籌抵制以維大局乂經電商去後茲准督部堂由電彙復前來除再電復並由本部院會同督部堂分電浙江山東撫部院飭屬嚴禁銅元減折曁請督部堂主政會電税務處札行税務司通飭各海關嚴密盤查外洋仿製銅元銅伾獲即充公一面分電沿海各省通飭沿海州縣一體嚴禁進口外合特札飭並抄來徑電札司立即會同寗蘇兩藩司通飭各府廳州縣嚴禁私鑄如有手摇機器私印铜胚即行拿辦凡交印粗陋模糊之銅元一槪不准搭用各省銅元亦一律暫禁入境凡有商會之處由該處地方官照會知照並由該司等速行出示通頒曉諭仍先轉飭蘇州商務總會及三首縣體知照均毌違延等因奉此除移行飭遵外合移會貴請煩查照辦理 
[湘路公司大會議之無效長沙]  
　　湘省粤漢鐵路洙 
洲至昭山一段已經禀由郵傅部奏准繞道湘潭縣之太平街作爲弧線同時又經郵部奏准另由萍鄉礦局展築洙昭直綫致湘省士民曁湘潭縣紳學商界相繼力爭勿任萍局展築以保幹路利益送經會議抵制函電交馳迄無定議日前湘路公司接得郵部來電略謂洙昭路串仍應由萍局展築直綫已由部派委會毓雋關賡麟兩員來湘查辦等語公司接電後堂即報告本省士紳遂於六月初二日在席少保祠開特别大會合謀抵制先期一日又接有電傅諭旨亦以洙昭一路應中郵部轉飭萍局展築直綫故是日大會雖議論紛紜極力設法然亦恐難於轉圜至今日因告白過多尙有緊要新聞接入第二張 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
粤省救巡近狀 
[救災公所初五百日議案]  
　　第一絛宣佈三十帮散賑情形衆公認第二條宣佈東華醫院來函所陳事欵請公議衆議應即將散賑情形并將日前議定請各鄉圍赶築秋欄及請粤路公司招工築路另經禀請大吏派委會同本所會員前往查察缺圍實情函覆東華醫院請其舉員到所商同辦理第三條議散賑持久之法可否分别災區輕重酌量補助衆議除分别災區輕重續往散賑一面赶緊派員分赴各鄉圍商酌赶築秋欄顧全晚造且能以工代賑此爲持久上策至再圖善後之處候港澳商董到省時妥籌辦理第四條議英德以上韶關始興仁化一帮被災最重自應再續往賑惟北水已退現在情形不特輪船不能直逹即三二萬之運船亦難深入可否專派幹員親到該處調查災情即由電覆酌匯銀兩前往就近湖贛購米籌赈請公議衆贊成第五條宣佈擬呈督憲禀稿請公議衆贊成 
[自治會員述北江災狀]  
　　自治會前日集資配米雇輪拖带河西船二號會商救災公所特往未經散賑之花縣赤白坭及災重之蘆包等處散賑所經赤坭墟鋪屋水浸丈餘倒塌約百間聯平局九十六鄉民居十塌六七水由胥江直瀉而下冲缺虎爪大圍七八十丈故蓮塘小逕顯壳崗大窩花嶺新村敏崗官窰裡百受巨災三水榕基圍綿亘數百里中包三十六圍任虎眠崗崩口六十餘丈故全屬被害水豐圍缺口十二處或二十餘丈十餘丈不等清堂彭街二圍均缺塌屋四十六座溺斃八人樂塘缺三口鴉雀缺兩口上永寗崩三口塌屋七百五十間下永寗决二口村頭决三口倒屋四十餘座紎村大塘各缺三十餘丈舟次遇韶城宏仁善董稱十八日由仁化縣城口墟附近擘山忽然崩裂水大湧出該墟舗户二百三十家全行倒塌斃三百餘人水勢直奔韶關横街始興縣冲塌始興屬之週田墟及各鄉莊凡千餘家韶州東關舖店共百二十户冲塌六十六家斃命百餘人船艇沈沒者百四十餘號韶河白茫海面水流湍急二十二三等日宏仁堂在該處撈屍一百八十餘具則上流之溺斃者當可想見連州西門當東坡星子西河之衝亦被冲塌城垣三十八丈南雄尚無大碍各水匯流於英清兩縣而尤以三水當其衝故各屬被災獨慘 
[保藨人材員名全單北京]  
　　上年九月十三日上諭訪求人材飭内外各大員愼擇保藨以備任使限六個月具奏今内而各部院外而督撫陸續保荐已由吏部奏請簡派大臣考驗奉旨派那榮二中堂梁侍郎敦彥俞修律大臣廉三嚴侍郎修瑞侍郎良等六人除内閣保荐之員並外部保荐之现充出使三大臣欽奉諭旨交軍機處存記勿庸調取查驗外其餘一律分期查騐詢間今將被荐人員及保荐大員名單開列於左 
被保人員姓名　　　被保人員官缺　　　　　　　　　　　　　原保大員銜名 
陳寶琛　　　　　　在籍内閣學士　　　　　　　　　　　　　署蘇撫陳啓泰　 
晏安瀾　　　　　　度支部員外郎　　　　　　　　　　　　　同 
陳三立　　　　　　在籍吏部候補主事　　　　　　　　　　　同　 
王乃徵　　　　　　撫州府知府　　　　　　　　　　　　　　江西撫瑞良 
曹樹藩　　　　　　試用知府　　　　　　　　　　　　　　　同 
秦樹聲　　　　　　雲南府知府　　　　　　　　　　　　　　同　 
朱學程　　　　　　附實生　　　　　　　　　　　　　　　　皖撫馮煦 
馬其昶　　　　　　中書科中書　　　　　　　　　　　　　　同 
吳道鎔　　　　　　在籍翰林院編修　　　　　　　　　　　　同 
陳如岳　　　　　　在籍翰林院編修　　　　　　　　　　　　粤督張人駿 
陶邵學　　　　　　在籍内阁中書　　　　　　　　　　　　　同 
陳寶琛　　　　　　在籍内閣學士　　　　　　　　　　　　　同 
渠本翹　　　　　　在籍道員　　　　　　　　　　　　　　　同 
陳際唐　　　　　　山西河東兵備鹽法道　　　　　　　　　　晋撫寶棻 
林景賢　　　　　　殺虎口監督度支部郎中　　　　　　　　　同 
　　　　　　　　　學部二等諮議官　　　　　　　　　　　　同 
陶葆廉　　　　　　禮學館顧問官分部員外郎　　　　　　　　同　　　　　 
金　還　　　　　　已革湖北候補道　　　　　　　　　　　　同 
俞明頣　　　　　　湖南元長永道　　　　　　　　　　　　　黔撫龎鴻書　　　　 
王玉麟　　　　　　貴州二品頂戴在任存記候補道都匀府知府　同同 
熊範輿　　　　　　湖南卽用知縣　　　　　　　　　　　　　同 
周嵩堯　　　　　　分發内閣中書　　　　　　　　　　　　　江北提督王士珍 
陳寳琛　　　　　　在籍内閣學士　　　　　　　　　　　　　同 
汪詒書　　　　　　前署江西提學使　　　　　　　　　　　　同 
魏　翰　　　　　　現充九廣鐵路總辦　　　　　　　　　　　桂撫張嗚岐 
段書雲　　　　　　前四品卿銜記名海關道　　　　　　　　　同 
劉人熙　　　　　　前廣東雷道在籍廣西補用道　　　　　　同　 
陶葆廉　　　　　　吏部二等諮讀官禮學館顧問官　　　　　　同　　 
陳宦　　　　　　　分部員外郎　　　　　　　　　　　　　　同 
囗　峻　　　　　　候選内閣中書翰林院編修　　　　　　　　滇督錫良同　　　 
袁嘉榖　　　　　　翰林院編修　　　　　　　　　　　　　　同 
陳　幌　　　　　　陸軍部科員　　　　　　　　　　　　　　湘撫岑春蓂 
金容鏡　　　　　　在任候補知府靖州直隷州知州　　　　　　同 
譚承元　　　　　　靈州直隷州知州　　　　　　　　　　　　同 
李見荃　　　　　　請補雷　截取知縣　　　　　　　　　　　同 
楊增新　　　　　　奏留新疆差委候補道　　　　　　　　　　新撫聯魁（未完） 
京師近事 
[蒲同鐵路有改良之望前日翰林院侍讀榮光封奏條陳路務摺有]  
 
 

Page 11

 
 
何福堃辦理蒲同鐵路種種不善致與公司辦法不合股欵觀望殊於路政有碍應飭妥籌辦理等語會略見前報專電茲聞郵部陳尙書擬飭重訂章程認眞辦理 
[禮學館之新編制]  
　　禮部通咨各省略云據禮學館擬定修禮節略三十六件請通咨各督撫按照該省風俗詳議速覆以憑核辦等因希即查照 
[貽榖赴京遲緩之原因]  
　　貽榖奉旨拿問遲延至今尙未到京人咸莫測其故茲已探悉原因實由等候信留守到任辦理交代之故而信留守則在京守候貽榖雙方相左是以遲遲 
[資政院會議要政]  
　　資政院於初四日開大會議除協理陸京卿元鼎未到外其餘孫相國倫貝子兩總裁及丁曹兩恊理並諸諮議官等均於早九鐘齊赴内閣漢本堂資政院辦事處集議逾三十分鐘入座開議聞所議事項（一）係調查各省諮議局員以備擴充議官（一）議　賴班襌他思等喇嘛及蒙王等襄議政院之辦法（一）擬奏派大員恊理院事並聞孫中堂有奏簡樊增祥人院襄理之説約十二點二十分鐘散議 
分類新聞政界 
[浙省藩庫出入欵項預算表浙江]  
　　度支部前日咨請浙撫將每年浙省財政出入數目預算列表送部以憑將來辦理统計當經馮中丞札飭前署藩喻方伯將藩庫每歲出入各欵預約分晰詳報察核復部茲將原表錄下綜計大宗入欵一每年地丁約可收銀一百六十二萬一千餘兩一新約賠欵練兵經費新籌各欵約可收銀一百八十三萬二千餘兩一俄法德英四國洋欵以及匯豐克薩防欵約可撥抵有着銀五十萬七千七百餘兩一撥補釐金約可收銀二十六萬餘兩一春秋二季約可收銀一十三萬九千六百餘兩以上共可收銀四百三十六萬餘兩綜計大宗出欵一抵支滿綠各營餉曁織造料工等項銀一百四十萬二千餘兩一新約賠欵銀一百五十六萬八千餘兩一練兵經費銀三十萬兩一俄法英德四國洋欵銀六十九萬五千兩一匯豐克薩防欵銀四十一萬五千兩一京協各餉銀一百四十萬六千三百七十五萬兩零以上共計需銀五百四十二萬六千三百餘兩以上兩共除收尙不敷銀一百六萬數千餘兩總計大宗抵撥無着短收各欵一撥抵洋欵認籌練兵經費與撥補釐金四項無着短收銀一百十三萬二千餘兩一學堂經費每年各屬丁漕平餘項下提撥以及攷試經費約可收錢十一萬二千餘串以抵解給各學堂經費出洋各學生學費并提學司津貼學務公所經費各共給洋十四萬餘元約尙短洋二萬八九千元以上約共實尙不敷銀一百十六萬餘兩 
[江督考試候補人員南京]  
　　寗垣候補人員奉江督牌示考試於初十日黎明自道府以至佐雜齊集督轅聽候點名七點鐘即魚貫而入以東西兩花廳爲考塲奉諭不准携带片纸隻字塲規甚爲嚴肅 
[蘇垣添設巡緝警隊蘇州]  
　　蘇臬左廉訪准西路巡查街道陳遴選會受敎育之巡警學生添設巡緝警隊一班專司夜間巡查街道藉察巡警之勤惰併輔助巡警之不逮聞日内即當開辦矣 
交涉 
[洋商干預糖捐無湖]  
　　皖省開辦糖捐由太古洋商出爲干預已誌前報專電茲調查蕪湖每年進口糖數約在二十四萬左右太古車糖佔十成之八閩廣糖僅十成之二若果加捐則太古車糖銷數必減故該洋商出爲干預禀請領事與關道交涉文觀察以此事非其主政辭不過問英領事葛福君遂于初六日拜晤勸業道童次珊觀察提議此事童觀察謂此項糖捐取之華商非洋商所得干預而英領則謂原訂税章凡洋貨旣完正半税及子口税進口後無論售於洋商或售於華商均無再行加捐之理爭論片時幾至衝突英領旋憤憤而别于初七日乘輪赴寗謁見江督再行磋議 
[杨飭木商與議東邊木植奉天]  
　　東邊木植交涉一事已迭誌前報兹悉東督徐欽帥昨又電知東邊道轉飭該處各木商其有深悉木植情形與失老於辦理木植者數人迅速來处面禀各情藉資商槯將來議妥新章庶足以昭信守而垂久遠現各該木商已陸續來省更有獻遞條陳抗論利弊者亦併由督撫帥批奬飭司與議 
軍界 
議復添設隨營車輛南京 
　　督練公所詳覆督憲略謂前奉憲台飭議陸軍第九鎭詳請照章製設隨營車輛一案查隨營車輛爲各該營平時及行軍載運軍需而設前經迭次出防贛皖蘇浙等處誠如憲台所批皆係水路多於陸路若江北皖北各處則平陸山路居多加以今年會操地點遠在皖屬其官兵行軍應帶各件必須車輛運載方歸簡便職等再四會商似應照章添設而便載運至車輛式樣如仿照北洋製辦似不合用祗因南省地勢不同此次行軍路線多係窄狹擬按砲標現用之平車略爲加改即臻妥善將來裝載轉運亦無笨滯之虞兹特繪成圖式呈候察奪至車輛架數仰候憲台俯准後再由職道等酌量製辦 
[電請籌還鎗彈價銀浙江]  
　　浙撫近接兩江總督來電謂浙省上年購買上海製造局鎗彈價銀除收一萬外餘欠二萬八千八百兩原議分年清還近來滬關稅短提解製費二成較前遠遜局用日形支絀現又須籌備秋操軍火需欵尤急挹注無從因思尊處前購鎗彈本爲剿梟之用此項經費已會同奏准動支海關雜稅浙省准撥之數約在二三十萬尚祈俯念滬局欵絀垷籌備秋操軍火關係緊要轉飭迅將餘欠鎗彈價銀即在剿梟經費内提前匯解滬局全數清還藉濟要需等因馮中丞接電後立即電復略謂浙欵奇絀既承尊囑飭司局勉籌一萬兩先行解滬一面札飭藩司會同厘餉局再行籌指銀一萬兩尅日匯解滬局查收其餘銀兩仍照案分年歸還清欵 
 
 

Page 12

 
 
學務 
[林提學電請免停礦捐江西]  
　　江西林提學至上海盛宫保電云萍鄉各學堂經費前據禀明專恃安源煤捐爲大宗進煤每墩捐錢六十文油煤每墩捐錢三十文光緒二十八年逕禀貴局核准歷經照辦故萍邑學堂較他縣爲善茲接學界電禀以林道移縣因完出井税於五月截止學捐恐滋事端乞電咨照發等情竊查就地籌捐興學事關公益旣蒙准於前應請維持於後可否飭局照舊辦理以惠士林無任欽感 
[法政學堂開學任即南京]  
江寗法政學堂監督田伏候觀察因七月初旬即欲赴日本接任留學生監督事宜故亟須將法政學堂各事料理清楚茲聞十六日考試後月内即須開學惟時期忽促報名者尙寥寥無幾云 
[請撥典規興辦學務杭州]  
　　紹屬山會兩縣士紳陳揆等聯名具禀提學司人略以現在預備立憲廣興敎育欲謀强迫普及非多設蒙小學不爲功山會兩縣地廣人衆雖經熱心志士極力提倡而偏重在繁盛市鎭其餘荒村僻港仍付缺如現擬聯合同志專在兩縣偏僻鄉村分設蒙小學堂惟常年經費籌措不易地方公欵羅掘已窮茲查有兩縣典當例有致送府縣各衙門規費一項通年核計爲數頗巨籲請札飭地方官詳晰調查成數一概撥作蒙小學堂經費等語聞省台以撥陋規興小學洵屬有益惟須禀由各該地方官察酌詳辦云 
實業 
[自來水公司擇定水源北京]  
　　京師自來水公司已禀准農工商部招股開辦并經聘請丹國頭等工師賀樂伯查勘水源茲聞該工師已呈遞説帖略謂孫河春冬少雨之時各水匯歸者每點鐘計十萬担每日應得水二百四十萬担夏秋多雨之時各水匯歸者每點鐘十萬零五千担每日應得水二百十二萬担而京師全體用水每日不過六十萬担實爲供過于求且水中含有酸硫質灰質有益衛生實爲天然水源云 
[錢業請免加倍繳捐浙江]  
浙省金華錢業裕亨乾穗源和等具禀藩憲略謂商等財力單薄資本無多市面生意往來有限非特難與寗郡錢業相比即本郡蘭邑權衡亦分軒輊况寗屬各錢業加倍捐銀均蒙批准緩繳金邑貧瘠尤甚自應懇求照案邀免俟商力充裕再當量力加捐以紓商困等情未識方伯允准否也 
雜記 
[審訊製藏軍火匪犯情形武昌]  
　　湖北防營營務處偵探弁兵迭在漢口漢陽查獲私造槍彈私藏火藥各匪犯均誌本報茲悉該處總辦杜雲秋觀察已禀奉陳小帥飭將各犯發江夏縣研訊昨經王棠軒大令提集私造軍火之張復勝等詳加審訊均供係銅匠收買廢槍修製出售意在圖利並無濟匪情事現擬將張復勝李興發各予監禁十年劉丁亥監禁三年張丑林一名遞解回籍交保業已開具供摺通禀當道請示漢陽西關外湯姓家搜獲火藥一案亦於昨日經王大令提集人証追究軍火夾歷據湯家福張世材周大玉劉安輝等供稱素以打野味爲業此項火藥係湯家福在督左游撃衙門間壁徐永泰修整洋鎗店所買每桶價錢三千餘文並供獵户共有一百九十餘家今年公推湯爲首故火藥全存湯處王大令即時簽差傳徐永泰店主到案質訊嗣由差保回禀稱徐係督標候補守備因事往漢王令即改用名帖請徐守備迅即來署對質徐仍未到王令命將張犯等仍舊收押 
[拿獲著名要匪安慶]  
　　鳳頴道毓觀察電禀皖撫云徐鳳交界時有匪徒出沒此拿彼竄經飭屬移會徐郡各邑會同營汛無分畛域協力兜拿以絶匪蹤現已拿獲著名要匪裝三一名解道訊供發縣禁錮聽候復提審辦 
[膏捐董事不准開釋蘇州]  
　　包辦膏捐之郭廷楨因欠繳五月分捐欵經督辦左廉訪飭交元和縣看管後郭央某當道缓頰先繳二千千開釋等情迭志前報詎郭當時説定後僅繳錢一千千禀請廉訪保釋再行措繳奉批云該董欠繳之欵有四千九百千之多已交縣押追應勒令如數呈繳何得僅繳一千千所請交保省釋着不准行原禀擲還 
清談 
[學部之虚志願]  
　　異哉以中國財政之困難。敎育程度之低下。而欲八科大學同辦也。即以日本之大學論。亦皆逐科逐漸并成者。然至今商科大學。尙付缺如。甫議將高等商業學堂改辦。而中國之大學乃欲同時併辦。眞豪舉哉 
[儒生之大作用]  
　　本報曾紀山東濰縣儒生讀經祈雨一則。可稱奇絶。古人稱易經可以退鬼。而乃以之祈神。古人稱孝經可以化頑。而乃以之格天。經書有如此作用。豈作經者所及料哉。余謂讀經祈雨。非經書之作用。乃儒生之作用也。經書有救灾之作用不足奇而獨奇。於儒生有呼風喚雨之作用。 
小説 
[短篇小説歷史敎習]  
有一位敎私館的老先生。在那三家村五家堡裏敎了二十多年的書。甚麽。百家姓啊。三字經啊。和那五言雑字啊。也不知敎過多少遍。所以敎得十分爛熟。能够倒背横念不漏一字。鄰近鄕莊裏。差不多都很聞名。無論誰家子弟。不想念書則已。若想念書。總要送到老先生這裏來。因此老先生所進之欵。除了飬家以外。很剩幾個錢。平生認字雖不多。却有一種怪脾氣。每天學生放學之後。不管家裏有事無事。總要看看閒書。所以那些東周列國啊。三國演義啊。和那説唐岳傳水滸紅樓夢。等書無所不讀。並且每到茶山酒樓上高興時。便高談闊論。將所看過的小説。對着大衆講了一大篇。因又得了一個好故事的美名。近來各省都開辦學堂。私館的賣賣。便漸漸的衰敗下來。老先生雖然舊有名望。究竟不能不受點影響。正在發愁之間。恰好提學使來張告示。説要考試私塾先生。以便發給文憑。充當私熟敎習。這位老先生聞信之後。便將這二三十年所剩的錢。拿了出來。雇了一個好鎗手。隨衆人場應試。發榜時不但取了第一名。而且提學使運下了一個札子。説他文理甚好。派他充當城裏高等小學敎習。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[農工商部奏頒保晋礦務公司關防摺]  
　　奏爲晋紳創設保晉礦務總公司請頒給關防恭摺仰祈聖鑒事前據山西紳士軍機處主事趙國良等呈稱晉省創設保晋礦務總公司並公舉分省補用道渠本翹爲總理等情當經臣部批准並飭令迅速開辦等因在案茲據該公司總理渠本翹呈稱自公司設立以來先後在平定澤州等處用土法開採煤礦數十處復經訂購機器延聘礦師逐處勘驗並擬招股本銀三百萬兩爲漸次擴充之計請照章頒給關防等情到部竊查晋省礦產富饒本年春間經外務部奏明督同山西布政使丁寳銓與英商福公司磋議將前訂辦礦合同贖回作廢從此礦權無失商民感忭正宜乘此時機將該省礦務切實振興以保利源而盡地力該總理渠本翹於贖回褔公司合同一事隨同籌議備著勤勞爲彼鄉人士所推服信用旣廣成效易彰至該公司一切事宜如文牘往來欵項出人在在均關重要自應准如所請頒給山西商辦保晉櫎務有限總公司關防一顆由臣部刊刻發交該公司鈐用俾資信守所有晉紳創設礦務總公司請頒給關防緣由理合恭摺具奏伏乞皇太后皇上聖鍳訓示謹奏五月二十九日奉旨知道了欽此 
本埠新聞 
[滬道爲銅元事移商務總會文]  
　　本年五月十九日據長元吳三縣會禀稱奉督憲札光緖三十四年二月二十七日恭閲邸抄欽奉上諭度支部奏請令各廠暫行停鑄銅元一摺現在京外銅元日益加多民間減折行使銀價愈貴物價俞昂前經發欵減價收買銅元仍見充斥未收實效著照所請京外各廠暫行停鑄數月俟銅元價値稍平查看市面情形再行復鑄等因欽此業經飭令江寗造幣廠欽遵諭旨暫行停鑄嗣後各埠商人遇有銀錢交易務須持平定價不得藉口錢多再將銀價高抬重貽民累札發告示飭即實貼曉諭仍隨時查察市價禀報察辦等因奉此伏查銅元盛行銀價增漲商累民困數載於茲知縣等仰體皇仁上宣憲德除遵將奉發告示徧貼曉諭外復經勸諭各商業務　銀價物價逐一減跌以維商務而恤民艱不意告示發貼以後銀洋市價非特不稍平減抑且日益加昂庫平每兩竟須易錢一千八百數十文之多其日用各物亦復繼長增高有加無已考求其故一因各省銅元多已減折行使鄰近之浙省行之尤早獨蘇省每銅元一枚始終作錢十文商家惟利是趨無不以銅元梱載而來以銀洋梱載而去則蘇市爲銅元之淵藪安得而不多銅元旣多銀洋安得而不貴一因銀洋日日増價商民恐因積聚銅元不轉瞬而暗受虧耗故早進夕出無人敢以此居積而出諸本省來自外省者遂悉數浮存市面以致銷路窒滞不得不重銀洋而輕銅元藉爲抵制一因私鑄充斥現在手搖機器價值極廉外洋銅坯印花極易無論禁令若何嚴厲而大利所在刁徒皆不惜性命而爲之其造作處所大抵山陬海澨行蹤詭秘一時無可稽查隨鑄隨銷層出不已近來市上輪廊不正字跡模糊之銅元日見其多即其明証然内地私鑄設法拿辦猶爲權力所能及最可慮者外洋私鑄浸灌防不勝防風闻各省自停鑄以來每有洋輪停泊各口岸满載銅元並不進關報税輙以洋划來往其間無論貨物銀洋均照中國市價從優核給商民貪利忘害無不樂與交往即或偶然察出則藉口中國學生携往外洋因而裝運是官鑄雖止而私鑄不能停國中之私鑄可查而外洋之私鑄難以究詰來源如是竊恐銀洋價目之昂貴永無限制矣查蘇省自銅元開鑄其初尙分雜牌本省二項各定價值以遏來路故本省多而雜牌少今則進而不出愈聚愈多市面無所依從遂不分本省雜牌一律定價不於此而設法補救其害何所底止姑舉其顯者而論之咨商業進貨無不以銀洋交易而零星出售則皆變爲銅元銀洋之價旣昂自不得来將物價酌加以保商本究之銀市之漲早晚不同物價之增未便日異且百物雖關民用而價值過漲生意必至清淡其中虧蝕何堪設想此商害也手藝工匠以及肩挑貿易曁夫役人等日趁一二百文者從前四五日或八九日即可得洋一元近來非六七日即十餘日矣而日用所需無一不貴生機日蹙民何以堪顧商家猶可變計以從改售洋碼近年各業亦多有因此更章者然爲商計則善其如窮黎之愈受其累何此民害也（未完） 
[限制洋商報運樣鎗]  
　　江督端午帥接外務部來電嗣後洋商如有樣鎗進口每種祗准四支子彈以二十粒爲限不得多運請飭各關遵照等因午帥即分電各關道轉致税司遵辦 
[追回洋人買地契據]  
　　滬道蔡觀察以崇明縣之馬鞍山前被鄉民盗賣與洋人李德立建造避暑房屋經瑞前升道札飭該縣勒令退價追繳原契在案迄今多年曾否將契追回未據禀報爰於日前札行崇明縣飭令迅即查復 
[留學生被拘發縣]  
　　留學日本學生陳陶怡前日由滬道札發到縣經李大令傳至籤押房詢問陳稱松江金山縣人向在日本留學畢業回滬假庽寳善街大東旅館昨日因盤川告罄至滬南友人處借貸突被偵探在十六舖地方拘住送至道署不解何故大令交差带出暫庽縣前客棧内妥爲照料候禀明道憲電詢督憲核示 
[字林西報疏忽受罰]  
　　字林報云郝門律師偕杜搿喇斯律師控字林西報館毁壞名譽要求賠償損失經英國代理按察司巴恩君會同陪審員於前昨兩日在署訊問兩造辯論多時由巴君與陪審各員互商之下以字林報館業於此事雖非有意誣蔑究屬疎忽判罰洋一萬元作爲兩律師損失費遂即完案 
[强盜殺人續誌]  
　　著名搶匪葉小弟（即葉廷忠）搶取俞周氏金挖耳並戳斃顧咸卿戳傷顧福林等情已詳昨報昨晨由探將葉解至公堂請究尸妻顧張氏投供丈夫顧咸卿現年三十一歲係揚州人無故被葉戳死求恩伸雪俞周氏供前日下午偕傭婦周阿寶至珊家園探親行經浙江路附近被葉搶取金挖耳逃逸堂由阿寳追至偷鷄橋相近由途人攔阻被葉用刀戳斃復赶至北雲南路又經途人攔阻亦被戳傷求請 
 
 

Page 19

 
 
嚴究周阿寳供與氏同又據見証毛餘林沈和尙章太福並戳傷之顧福林投稱目覩顧咸卿被葉戳斃是實旋由陳楊氏投案附控曾被該匪搶去金挖耳求辦訊之葉小弟供寗波人年二十歲前曾犯案收押西牢二年釋出俞周氏之金挖耳確係小的搶取惟顧咸卿用刀先戳小的故將他戳死中西包探禀稱在褲腰内抄出刀壳葉自將腿上戳傷求察中西官會商之下判葉暫行带回捕房候上海縣將屍驗明即行送縣嚴辦 
[預備接待查敎大臣]  
　　城内穿心街回敎清眞寺近因土耳其國欽派大臣來滬調查敎務由敎民禀由北五區巡警局擬在該寺門首搭蓋東西轅門預備迎迓經巡警總局函知滬道請爲核奪蔡觀察以土國本係無約之國中國無須接待茲因調查敎務由敎民在寺欵接尙屬可行惟不得擅用東西轅門飭令拆去改用松枝栢葉點綴門首聞該使臣到寺之日尙須由巡警局飭派巡長巡士妥爲彈壓勿使别生事端云 
[調查洋士藥委員到滬]  
　　度支部各省禁烟業已實行特奏派主事王應堂袁緖欽兩員南下調查士藥出數及洋藥進口銷數王主政等昨由蘇省來滬暫假江蘇海運局居住 
[東區小學定期暑假]  
　　南市老白渡街東區學堂開辦四學期成效卓著茲定於十四日九時行暑假禮二時開懇親會展覽成績並學生游藝下學期定七月二十日開學並聞該校組織暑假補習科自本月十八日起至七月十二日止每日午前上課二時以免各學生荒廢功課云 
[城内]  
　　愛護巡士○巡警總局昨出示諭云照得各屬區隊官弁即爲一區一隊之表率平日對於所屬巡士孰優孰劣孰勤孰惰固宜認眞考察一秉至公而于居處飮食之端調謢維持使人人有親愛之心而誠敬乃可以相感近來天氣炎熱衛生最宜講求凡各巡士臥室以及厨房厠所等處均須打掃潔淨汚穢悉除每日飮食如粥飯蔬菜茶水尤宜隨時檢點務求清潔所着衣褲必須勤冼勿使汗氣粘滞易染疾病至皮靴皮鞋油衣油帽等物均係按時製給此乃公家之物各巡士亦須加意愛護如有損壞准其照章領換倘有感冒風寒或觸受暑邪等症本總局亦經派定醫治之員輪值診視以上各節均于衛生極有關係全在各官弁等分任檢查實心辦理即各巡士亦宜互相勸勉各以愛惜身體爲第一要義毋得稍涉大意自示之後除由總局派員分住查察外合亟通飭仰該巡官一體遵照立即傅諭所屬弁記　長按照上開各條隨時留意務令各巡警等衣食居處咸適其宜以免灾害相侵疾病傅染至要　　發還刀殻○一路一區巡警分局游巡官繕發判詞略云東二區巡弁查見陸萬裕銅匠店做有洋鎗刺刀皮殻一百個銅套三十個向之盤問語涉含混當將店主解送前來據陸萬裕供稱此項刀殻係代製造局造做業將店主陸萬裕先行交保刀殻銅套暫存候查茲據總局飭知此項刀殻業經訽明實係製造局發交該店造做着陸萬裕速即來局具領取结存案 
　　官事○蘇松鎭總兵叚日陞蘇路公司總理王清穆新委署理提右營遊擊楊金濤外城總廳警事股員韓玉庭廣東候補知縣左學易分省補用同知徐嶽試用縣丞鄭夢蘭縣丞陳良玖均於昨日到道拜會禀見滬道札委候補知縣楊實善代理嘉定縣事昨日到道謝委松滬巡防第四營補用知縣王雲華禀知明日出巡 
[南市]  
　　批飭妥辦路政○總工程局禀知滬道將城内橋路河溝等工程仍歸同仁輔元堂辦理茲奉批示云城廂内外一應工程歷歸貴局綜理本爲一事權起見今擬城内興築修理等事徑報同仁輔元堂輔知察辦以期近便而順輿情尙屬可行希隨時遇事會商妥辦勿稍推諉爲要此繳 
[請究傾葉垃圾]  
　　巡總工程局函致城内巡警中局云敝局在城内挑挖河道時有居户人等將垃圾雜物傾倒河中前會函懇貴處節知沿路巡士隨時照料今有收字紙之某甲將垃圾任意傾葉河中適爲敝局督工司事撞見當將該甲交與魚行橋站崗巡士拘送貴局此種玩法之徒務必嚴加懲辦俾居户人等知所儆戒於清理河道路講求衛生均有禆益用特函懇即祈尊處酌予懲辦等語游巡官接函後即將收字紙人提案訊明判罰作苦工半天以示懲儆 
　　預備船户遷居○總工程局在日暉港租借空地三十畆諭飭沿浦艒艒船户起岸居住已紀昨報茲傅廿五保十五圖地保顧根祥到局諭令在該處地上預備一切以便各船如期遷往 
　　挖改彩票號碼○洪生碼頭楊源發水菓行夥孫雲堂以江南副票挖改號碼持往萃豐衖口同德發票店領彩爲店主彭夀昌察破扭至工程局請究孫供由小主楊根清所托判罰洋十元充公彩票銷毁 
　　母女串合誘賭○沈蓮生去年娶王維賢之女爲室五月初忽然捲逃後在母家尋獲被妻母王張氏留住引人賭博茲由沈控奉工程局限令王張氏將女交案判交沈領回並着王張氏具不再紏赌切結斥釋 
[閘北]  
　　拿獲盜匪○行刦川沙廳屬曹家路口同和典舖之首盜陸癩痢即光富匿跡閘北昨經巡警總局偵探巡士拿獲解人總局押候訊究 
　　女犯病斃○蟻媒施王氏因拐賣沈杏卿之妻趙氏由巡警總局訊供收押在案嗣因患病諭交地保看管醫治昨晨病斃命即由地保投局禀奉汪總辦飭黄巡官查明報縣請驗 
[新租界]  
　　烟禁嚴密靜安寺捕房捕頭恐界内應閉各烟間仍有私售燈吃情事昨飭包探陳雲忠協同西探挨户詳查以杜流斃　　包探對調○新閘捕房包探顧夀祥提籃橋捕房包探董阿三昨奉卜總巡諭飭對調均已上差 
[英租界]  
　　暑天停訊○駐滬各國領事以時届炎夏天氣甚熱特商准公廨寳讞員所有午後會審各案於二十日起暫行停訊一月　　控告買辦○英商維時洋行控買辦汪培林不認虧損銀两昨由公堂會訊原告延哈華托律師投稱汪進行時訂立合同註明几有定貨虧損應派一成半今虧銀一百餘两汪不承認求追被告延威金生律師辯稱汪與該行分手後合同已經銷去此項虧銀與汪不涉求察判一併退去候商明定斷 
　　用空賬銀○德商克魯森洋行控行夥董炳水用空賬銀九百餘兩昨由公堂會訊原告洋人投案求追董供原告所控不符照算祇虧洋四百餘元求察判董押候禮拜六早堂傅到証人復訊核奪 
　　洋人犯罪○無領事管束洋人雪克司僞稱開設新沙利洋行向郭定甫等騙洋一案昨由西探將該洋人解廨請示諭飭带回捕房押满一月逐出租界 
　　騙子收禁○袁阿南與周錫帆至虹口義昌成洋貨號冐名騙物一案昨由公堂復訊判周押西牢九月袁　三月飭提供出之方運生到案訊究 
　　探夥拆梢○朱阿夀控老閘捕房潘包探之夥張掌滙四捕房朱包控之夥曹五金拆梢洋三十元昨由公堂復訊據在押之王巧生供張掌被朱包探　夥蔡惠郎等縱逃判蔡王曹一併還押限潘朱兩控於一禮拜内交出張掌再訊 
　　超拔幼女○陳阿林容留幼女爲娼由濟良所查獲陳阿寳陳二寳二名昨解公堂讀訊判二女發濟良所留養擇配陳阿林從寛罰洋三十元斥釋 
　　公堂瑣　○李阿金搶平安明小洋押兩 
 
 

Page 20

 
 
禮拜　賀永林控周桂生竊去值洋一千元之肉桂研訊不認押候查明再訊许二寳搶張和卿行李押三月逐出王福夀竊陳阿四銀洋押三月 
[美租界]  
　　火警○昨早三點鍾北福建路蘇州路口某紙烟店失火延及渭清池浴堂瑞源祥酒店瑞發祥烟館陳隆興鐵店等樓屋十一幢　　溺斃○江北扛夫李年章等十餘人昨在匯山碼頭浦中洗浴李竟溺斃旋將屍身撈獲由家屬棺殮 
　　流氓行兇○張阿全在吳淞路某烟館被流氓小鬼順來毆傷報知捕房飭探查辦 
　　婦人互毆○徐薛氏金曹氏在有恒路互毆拘人捕房捕頭以各有不合一併斥逐 
[法租界]  
　　監首自盜案訊結○壳件行出店沈三田監守自盜一案前因短交贓洋廿七元判令收押昨乂由廨提訊據供贜洋均已繳出並不缺少原告亦不欲深究請爲定斷判枷十四天發該行門首示衆 
　　失火罰錢○法馬路上麟里馥馨裕茶葉店日前失愼昨由捕房將店主店夥倪慕雲李阿德范修坤三人解廨請訊據供俱已睡熟不知如何起火判罰銀一百五十兩充公　　找尋竊賊○唐金福摇得會洋一百廿八元被王炳銓之友尤紹香竊去尋獲後又被王弟炳生放走控經公堂判王押候補提炳生訊究在案昨將炳生提案據供紹香被獲後已剝衣拼當事早了結後由唐之友人王某放走求鑒中西官以唐亦有不合判唐與王炳生兄弟同往找尋竊賊到案再訊 
　　償還傷費○成衣匠趙雪安與同事吳阿炳口角在茶館内將茶碗擲傷吳之面鄭昨日解廨訊究判趙認償醫院飯食費洋三元六角再給養傷費洋五元從寛交保開釋國外新聞 
[日本商會聯絡商務之計畫]  
　　十一日東京電六日本商務總會現邀請美國商家於菊秋時赴日游覽所請人數約有百餘名云 
[六月飛雪]  
　　　十一日東京電云日本飛彈省各山近日皆有大雪炎夏有此實爲創見 
　 
[法國用兵摩國之費額]  
　　十一日倫敦電云法國議院預算委員宣稱法國因摩洛哥兵事約須虧欠法郎五十六兆云 
[英海軍齟齬近聞]  
　　十一日倫敦電云據英國提伏撲脱傅稱海軍大將貝斯福君將請海軍部澈底清查被誣一事否則一俟海軍操畢即將辭職入國會任事 
[美國戰艦患疫]  
　　十一日紐約電云美國戰艦萊勃喇斯開號因艦中起有疫症數起故昨日艦隊均已開赴新西蘭而該艦獨拘留舊金山以上譯泰晤十報 
[俄議院允撥賑欵]  
　　十一日栢靈電云俄國政府已通告議院俄國冬季收成大半皆有荒歉之象夏季收成大約尙好議院接信後允撥羅卜六百萬圓以爲賑濟之用 
[德國橋斷肇禍]  
　　十一日柏林電云德國柯洛干地方近萊恩河築一大橋正在工作橋梁忽斷死者甚衆 
[波斯亂事復燃]  
　　十二日倫敦電云聖彼德堡接台勃里電稱該處因缺乏糧食情形較前更恶各市塲咸皆閉門亂民羣集敎堂謀抗政府 
[德國汽船失火]  
　　十二日新加坡電云德國汽船斯茄赫斯脱號已抵此間該船伙食房内曾兆焚如幸即救滅惟郵件房於救火時積水甚深故皆大遭損傷以上譯文匯報 
小説 
[社會小説滑稽生（七）]  
　　兩人説笑了一回。李醉歐又拖我到堂子裡玩他有一個老相。好叫做問梅仙館。我的一個叫做環雲閣。還是新相知咧。此時兩人到彼。環雲閣剛正出局去。我便同李醉歐坐在問梅仙館房裡。這個問梅仙館。產自吳閶。詢他家世。倒也不壞。幼時曾經讀過書。識過字。只因早失怙恃。致被歹人拐誘。墮人平康。我聽李醉歐同他講話竟然説出許多新名詞什麽熱心啊。愛力啊起點啊。目的啊。滔滔滾滾舌本。瀾翻。我心上不勝納罕。問道。這個文明。從那裡輸入的呢。李醉歐笑而不答。我也會意。他們留學生。學了本事回來。第一樣敎育。總要從此處入手。因戲對問梅仙館道。你如今做了主婦了。問梅仙館道。做誰家的主婦。我道。醉歐是中國的主人翁。你還不是主婦麽。你們兩個人。正可登大舞臺。結小圑體了。李醉歐笑道。我的勢力圈。還没有發逹呢。我道。必要等勢力發逹起來。倒要防流血革命咧。問梅仙館把臉一沈説道。我們是文明交涉。不此那●●●剛説半句。我岔道。我也有文明交涉。就一把拖着問梅仙館。緊抱住腰。硬要和他接吻。害得他大叫一聲。把個粉白臉兒。東一歪。西一倒。閉住樱桃小口。極力掙扎。又不得脱。我道。這個不是文明。禮節麽。這當兒適值環雲閣回來。一脚跨進。叫道。阿呀。大少。做倽個事體介。我就此放手。溜到環雲閣那邊去了。這個環雲閣。也是吳產。色藝與問梅仙館髣髴。所比不上的。只是不識幾個字。我問他生意如何。環雲閣歎一口氣道。不瞞耐大小説。上一節帳。只收到六成。格種生意。像倪規規矩矩格種人。是不配做個我道。做這種生意。還有甚麽規矩。環雲閣道。呀耐説倽個　話。格種叫末等生意。頭等規矩。我道。照這檥説來。第一次呌局。我們應得具衣冠迎接你。你也要穿了披風紅裙相見。纔好算頭等規矩。不過掄到這麽一層。也能像人家説的上牀夫妻。落地君子麽。環雲閣道。耐個人講講閒話。又要瞎三話四哉。我道那麽我們講正事罷。我看你。總是早點嫁人的好。環雲閣道。倪就嫁撥耐阿好介。我道。你説的。是眞話呢。還是假話。假話不必説。如果眞要嫁我倒要問問你的身價。環雲閣道。倪是自家身體。要東就東。要西就西。身價也是隨便個。我聽他説得十分寫意。不禁頓一頓嘴道。如此很好。但我尙須卙酌卙酌（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
