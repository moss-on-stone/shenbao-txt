# 1882 - 320 - 4903435

 

Page 1

 
 
[新書開印] [  點石齋主人啓]  
　　淵鐵類函一書爲聖祖仁皇帝所御定其書乃合藝文類聚北堂彙鈔初學記白孔六帖太平御覽文苑精華王氏玉海山堂考索萬花谷天中記諸大類書爲一部删其繁複横其菁英又旁採歳華紀麗事類合璧事詞類奇通典類苑諸書以及子集稗編咸與蒐羅計凡四百五十卷大綱分四十四部子目多至三千餘條上至天文地理下至昆蟲草太無所不載無所不包誠紀纂之淵海而類書之巨擘也尤佳在每門首則詳釋名義總論緣起次臚典故摘對偶終以詩文隷焉故旣便於詞章復有裨於考據匪特偹芸窗之流覽尤足供蓮幕之取携盖其官制之詳明郡邑之典實翩翩書記多所取裁以觀尋常之四六類腋事類統編諸兎冊相去奚翅霄豫至於三場條對尤爲矮屋所不可少之書原本卷帙浩繁本齋不惜重價購得古香齋殿板初句原帙如法縮印醒心悅目約於明正出書特此預告知海内名家當必以先覩爲快也 
[論京控當分别辦理]  
　　下情寃抑固不可以不伸民情健訟尤不可以不禁古者諫鼓善旌懸鞀設鐸皆所以達民之情使上下兩無所壅後世君民之分愈嚴而下情不免壅於上聞雖有登聞鼓之設而苟非實有無所控告之實情終不敢節詞揑控本朝最重民事惟恐外省地方官不能清廉自矢使案無留牘獄無寃濫於是令民閒之寃枉不能申訴者准其赴都察院及步軍統領衙門呈訴該衙門公同訊問錄供奏聞請旨往往諭各該省督撫督飭臬司提同人証卷宗秉公研訊擬議覆奏原告則申部解往該省備質定制如此原期上下之情不使壅塞而内外相維相繫弗子外省以任情縱恣其意至美其法　良乃沿至於今而民情刁狡反欲藉此以逞其私志無論案情之輕重衡斷之是非一不如其志願則卽赴京呈控聞江北有所謂京控局者專以攬此項生意以爲利源且其價随兼一紙京控所費不過數千文可以直達天聽卽抱告原告亦由該局倩雇至解回原省時中途另易故京控之案近來日多一日各省首府例有發審局之設本止爲首府政事殷繁無暇兼理獄訟而重大案件外府縣不能判結必須提省鞫問者每多發交首府故聽其設局請貨廉幹委員赴局聽讞乃其所辦者京控之案爲獨多委員或派至數十人而仍不能得刑清政簡之一日則可知刁健者多而聽訟之所以愈難也昔曾槖筆遊蘇省稅駕於蘇府之發審局日見交審之案層出不窮間有甚可發噱者數事一則西席向東翁索取修脯六千文困而齟齬漸致涉訟西賓不得直控之不休而卒至京控一則嬸姪奪繼爭産訟已數年迄未斷結亦至京控問其所爭之産則僅田一畆六分有霄以此區區而遽至上達九關抑何可笑局中幕反爲余言此猶不足笑盖不過事屬細微初非鑿室混揑也現在各京控之情節有紏衆肆搶殺斃多命官差賄索寃憤莫伸或父母之仇或焚掠之慘閱之殊覺動人而其實按之則煩皆虛空驚揑曾聞有笑談一人作詞呈於官其詞曰爲白晝鳴鑼連斃二命官閱之不禁大驚其實則賣糖者手敲小鑼踐斃小鷄二隻而危詞聳聽遂令人不得不爲之一驚目下京控之案大都此類居多故往往結案時皆以懷疑妄控情急砌聳具結盖彼之意不過欲籍此破仇人之家官司之勝負在所不計也余不禁爲之撫然廼者　撫卞中丞有鑒於此奏請京控各案勿槪准理須觀其事理之輕重以定准駁而部議亦以目下京控之案太多以細微瑣屑之事上瀆宸聽殊失政體果其實有寃抑情急叩閽則自當審其曲直爲之委曲平反倘有小故瑣情及本省督撫處未曾告過者不予准理庶幾政體可肅而健訟之風亦以稍戢此眞得聖人聽訟必使無訟之至意夫朝廷設官公治原不欲其壅蔽下情有京控一途俾居官者有所顧忌不敢徑情妄斷斯正内外牽制之良法而民情叵測因有此一途而反藉以爲傾軋之計其險詐亦不可不禁地方訟棍尚且密訪嚴拿而乃明目張胆儼然自命爲京控局而有司顧不之問雖在若輩自必不敢肆然立局不過旁觀者私加以局之名然至衆口藉藉咸有此傳聞之詞而官乃一無所知有可者所司何事乎竊讀明定章程分别准駁固屬一定之理然苟訟棍不除俾刀筆之徒得以從中播惑則雖事實細微又安知不鋪張揚厲撞造重情以圖聳聽卽曰誣告者坐以應得之罪而被告則巳受累不淺　吾則以爲正本清源當在地方官之嚴懲訟棍始 
[咨訪電法]  
　　外國新聞紙言德國母儀赤地方有考究電氣之會各人所制電氣電燈諸法皆備中國　德欽 
使李丹崖觀察一日親臨該會院詳咨愽訪欲求電燈至精之法盖以中國在五里岡所定購之兵船内需用電燈故也按電燈之設成欲詳查其法而用之或則查究其事而禁之究不知孰是孰否也 
[高麗雜聞]  
　　日本報載有高麗消息云中國在高麗之營員出有告示諭兵丁知悉大略言如有着號衣携洋 
槍而遁者夜間逃亡者姦淫調戯婦女强搶財物擅入人家者皆斬吸食洋烟酗酒則馘其耳酗洒者並責軍楫有見良　婦女與之嘲笑及賣買什物賠行竊取并不遵約束則皆責軍棍軍政之嚴明亦可槪見矣又言高麗前請日本武員在高教習軍士嗣後　亂該武員亦爲亂黨所害刻下高人又請日廷發武員前往高麗爲之教練日廷允之已在東京武員内選一精於武藝者前往高麗教習並帶日本自製模刺荅洋槍多桿以去云又言高麗亂事雖平大院君已爲中朝拘去而亂黨尚萌蠢動之意其書寫揭帖遍貼通衢者尚不乏人也 
[東瀛瑣誌]  
　　東瀛報言九月二十四日爲高麗王后誕辰在日本之高麗使臣徵請日本各官及各國之駐日 
使臣相與宴飲遥祝千秋又言西京有鐵匠某能自製後膛洋槍頗爲精妙日官聞之取其槍察看實係佳製現在兵部中招之以去令其督視製造洋槍每月給以辛資五十元日本之留意人才於此可見又言日本縣官某擬欲種植人參以擴利源而苦無資本向一大員假資借據上託其女兒之名立有限期乃至期無錢應付大員遂控其女於官迄今尚未清結縣官則已勒令休致以 
[日本西報摘錄]  
　　東洋西字報言高麗使臣之在華京者詣美國駐華公使署請美公使轉達美廷請派使臣 
至高麗駐紥該報聳而論之以爲美高和約尚未簽字猶爲未定之局乃遽欲請發公使駐高不知其何意也該報又言李傅相擬邀美國人居間以與日本共議琉球之事此說未知確否姑譯登以俟續聞 
[山左近聞]  
　　山東友人坐信言黄河兩岸多係田隴春間尚有人耕種現以河水暴漲田皆湮没畎畞之閒可通舟樹黄河之水非常盛漲少船多有裝載棉花豆子等物連檣而至或以黄河自下輪船亦可遄行現在東省各官督 
 
 

Page 2

 
 
飭丁夫搶護堤岸十分盡力工程畫夜不息未籬能完固否也 
[津信續錄]  
　　前報馬眉叔觀察將有使法之行羅稱往安南從中調處一切兹聞均是訛傳蓋觀察爲上海噐重當繼津另有羲委也 
[輪船違章]  
　　天津可首形曲而勢環自紫竹林興上更覺逼仄故輪船皆泊於下游未到皇船塢而止蓋議處每當漕機北上時河西則 
爲各沙船寄槯之所河東則爲鹽商之鹽船常泊之所若聽輪船實逼處此非特進出之時不免碰撞之虞卽停泊之頃亦有顚簸之患是以向來定章不許輪船灣泊也無如岸上爲法國租界與皇船塢相近法人船致在往不守定章輒近皇船鳱灣泊江浙之少船長藍之鹽船以爲不便又租界河旁應留縴道若干尺亦係定章並被攔入該商等屢向道轅廪訴經道遠向駐津法領事駁詰尚未妥協事閩於總理衙門現悉關道周觀察巳飭畫地圖數幅呈總理衙門及李傅相以便按圖斟酌也 
[鶯粟有秋]  
　　鴉片之種類不一各就其地之所産以爲名從前北直一帶地方除盛行洋土外其次則當推東土西土東土出於京東西 
土來自山西其他樞不多見今年天津又行河南十色香味俱佳價又甚廉交易者多在離津百十里辛集唐官屯一帶以圖偷漏或曰今秋河南之種鶯粟者性成頗好故土之運津者如此其多貨旣多而價亦跌矣吾不知官斯土者何以寂無聞見耶 
[清江官報]  
　　新任福建學政馮於前月三十日抵浦次日卽掛帆南下又二十八日漕轅牌示准補江西安福所千總麟筠着卽赴任又 
嶺實書院山長吳稼軒部郎於前月底仙逝故講席尚懸未識膺聘者爲何人也又接辦督解駁船胡觀粲現巳到浦凡駁船所帶貨物飭令掃數售清以免途中阻滯其各卡應交漕捐亦令售得價值統行補繳云 
[浴堂失火]  
　　揚州舊城王姓浴堂於上月二十九日初更時火油燈忽爆烈光耀一室就浴者急不得出幾作釜底之魚由是此擠彼擁 
向外狂奔戰戰慄慄要不成聲視其體皆精赤條條一絲不挂炎滅驚定啞然而笑祝融氏可謂惡作劇矣 
[仙鎭近聞]  
　　揚州之仙女廟有鄉人某甲聮姻城内三日後夫婦雇舟回門行至西門該處巡勇喝令渟騐及停舟傍騐查無私物祇有 
男女兩人該勇見女稍有姿魚故意盤駁繼之以謔鄉人不堪其辱遂出惡官巡勇竟各伴十餘人曳鄉人登岸攅毆而斃巡勇始各鳥獸散新婦哭回母家赴縣喊寃幸兇手當時就獲現已收禁未識如何定案也○關役集盤踞多年藉資千金無惡不作手下雇用白役十餘名捕風捉影商民之受其審者爲之切齒前月抄見鄉人買錫箔一條爲該役所見指爲偷稅必欲扭關究辦鄉人形若木鷄手足無措經路人勸解己被許先錢一千餘文鄉人痛哭而歸○保甲局自吳委員接辦以來日夜梭巡鼓號冬冬達旦不縱故各鋪户咸得高枕而臥也○仙鎭往來邵伯之今泰盛正和等各信局旱班向係夜行前月杪行至半途突被盜刦共失土洋等物約值百餘元己報甘泉縣未識能被案否也 
[孀婦失子]  
　　甯城有孀婦某氏有甚貧窘藉十指以度日一子年僅數齡相依爲命並日子忽不見遍尋無着大約爲匪人拐去婦痛不 
欲生屢尋短見遇救獲免吁亦足悲矣 
[嚴辦妓館]  
　　鄞縣朱邑尊下車伊始卽有告示驅逐娼妓已列前報然官雖示禁而陽奉陰違者仍復不少近聞後市地方有妓名雙英 
者與慈溪葉墓情好甚篤願出五百金爲之脫籍而老鴇索價甚奢非二千金不可葉因求計於縣署中糴書吳某吳令地保揑稱該妓與鴇兩相爭閙幾有拚命之勢不得不預爲禀請發落砌詞赴縣具禀蓋意謂事若到官訳出各情官必將雙英斷歸葉某而孰知朱邑尊得禀之下飭差往拿鴇妓二人均案將老鴇掌責數百驅逐出境雙英則收入籠房拘禁共該妓院房屋封鎖入官噫朝雲有意願事東坡缺月難圖未雛北里滿望朱家慄　擬大俠之黄衫豈期黑獄沉淪禁小家之碧玉若論此驚鴛打鴨煞風景未免不情量懲繭蝶浪蜂狂賢父母具有深意耳 
[掘墳攭棺]  
　　揚州西北山地址甚廣荒塚纍纍爲郡人叢葬之慶附近居民遂以守塚爲業中自狡黠者無惡不作見主家中落卽掘甚 
地而毁其棺卽以此地轉售他人名曰穿山甲兵燹以後此風愈甚月初有某富户買龍尾田一方爲坆地巳交價矣一日其姪因事至鄉乘輿晚歸遒出其地遥見火光令僕瞷之則數鄉人方破土取柩正欲拆毁僕急奔告某富户之姪同往視之乃其幾世祖之柩也卽喚地保拘鄉人而此地爲甘儀二縣交界處未知應歸何處辦理也近來各處每有掘墳攙棺之事而破案者絶少偶有一二被獲送官辦理而地方官姑息養奸不過笞責數百已耳否則監禁數月已耳國家律例具在其謂之何 
壬午科四川鄉試題名錄 
謝世珍安岳黄景春德陽伍奉璋永川敖其炳榮昌唐培齡威遠李懋年瀘州江濂巴縣趙增黻宜賓宋豔夾江 
梅國寶瀘州張國忠達縣趙增瑞宜賓羅爲韓資州李知勉夾江薛銓善興文劉光第富順賀鴻綦灌縣陳美灝德陽 
傅世洵華陽羅光烈什邡杜大恆宜賓吳克讓新津士萬靄富順李其昌富榮光第蒙古聶興圻叙府徐興圻敘州 
黄茂榮縣陳國實合江金子卿巴縣劉九齡彭縣蔡雲蒸漢州海全正白吳敬釗資州葉大可成都蔣茂璧納溪 
田亮勳慶符徐敏中敘永伍鋆資陽張才純資州吳廷樹瀘州張子良東鄉劉奎元叙永周煜南新繁邱遠大犍爲 
劉昇甲敘州裴良衆成都謝益聰成都蒲敏巴州馮家吉成都羅雲榮昌薛鴻勳郫縣何德懋新津湯必治潼川 
楊復仁大色陳運昌安縣趙純武潼川李乾祜合州喻永泰仁壽朱德滋酉陽顔象炳華陽潘多賢綏定易紹賡秀山 
朱維垣重慶鄧星明慶符譚言禮卭州鄭瓊郫縣張錫沛成都傅廻瀾遂監温翰芬瀘州危大升綦江林朝祈威遠 
鄧炳雲綿竹汪瑞麟巴縣張法乾灌縣魏正儒新都萬國材定遠成熾正藍劉登灜漢州王佐清閬中羅兆麟黔　 
邱秉勤天全王乃徵中江董含章井研張振綱温江封秉鈞綦江侯季常廣元袁森堂郫縣劉熾昌夔州周榮樾安居 
滿瑞生西充卞章德合江鄧煜南璧山傳斌繼漢州何式榖新繁尹殿颺秀山劉衍茂萬縣吳季昌井研 
副榜李資生資州李洋墊江廖如璋彭山羅運開瀘州唐應瑩華陽秦秉鈞銅梁劉煊遂甯王幼懷通江 
黄克莊大竹陳修彭縣劉道榮巴縣陳大經綦江 
[瘋犬咬人]  
　　蘇城道前街鳳池茶園門首開設餅店店主江北人年已五十餘雙目不明在家坐食忽有隣居一瘋狥入門將腿灣咬傷 
店中人當卽將狗赶出急延醫調治豈知其毒甚深于本月初二日腹痛如絞而死或云有小狗自便處溺出未知確否 
[龍虎相鬥]  
　　初六日晨蘇胥門油車巷某宅忽有大蛇一條長丈餘圍數寸在天井中蜿蜒而行其家蓄一狸奴素善捕鼠陡見此蛇卽 
嚙其頭蛇負痛而躍將貓纒緊家人聞貓聲甚急趨而視之相鬥正酣卽用木棒等將蛇擊死貓得無恙咸以爲龍虎鬥云 
[召買荒地]  
　　蘇城遷墩之議巳奉明文而挑運之處尚不多見近日吳縣陳邑尊示諭内開奉前糧道札以本道行轅屋宇窄小而照壁 
 
 

Page 3

 
 
以後空地甚多飭縣出示召買酌量興建以資辦公旋　業主金姓等呈報核與圖董開報間進不符卽飭地保查覆而原報業主又無從訪問現在未　再事延擱勒驅一月内迅速分晣具報如再抗匿定干暫行歸公毋滋後悔云云然道署照墻後面高墩重疉彌望皆是設謂起造房屋工程亦殊浩大也 
[覆歸續聞]  
　　昨報往吳淞口外送貨船上沈溺之七人聞已撈獲三人其餘四名尚無着落云 
[吞烟獲救]  
　　本埠裏虹口浜沿有寄居之某姓江北人家惟母女招贅一婿夫婦和好惟母與婿時常吵閙其女屢勸不聽前日不知因何事復生口舌其女左右爲難私購承芙蓉膏吞服幸卽知覺如法灌救始獲無恙也 
[誣竊涉訟]  
　　前日公和祥碼頭直街之廣東小烟舘内被竊去烟槍一支疑爲向做木匠之某甲所偷卽往尋見誘其至烟館私刑吊打 
復栽贓解發捕房管押昨早衆木匠不服共至捕房代訴甲從無犯竊之事實係廣東人誣控捕頭以旣涉訟當由官斷靜候訊辦可也今日諒解公堂矣 
[九月分發人員騐看名單]  
　　籌餉事例掣籖分發郎中三品銜戈炳　值隷黄炳文湖北光祿寺署正陳琮福建中書科中 
書夏詒垣江蘇内閣中書劉恩霈山東○籌餉事例指省分發道花翎按察使銜朱福榮浙江直隷同知花翎許炳恭廣東湖北勞元弼廣東江蘇于鍾岱山東河南蔣文鴻四川江蘇通判鹽提舉升銜衞家珙順天山西禧麟正白直隷包希藺安徽湖北方澤含安徽江蘇知縣張潤春湖北河南同知銜祝嘉庸陜西直隷雲騎尉世職張飛鵬廣東湖北鹽大使五品頂戴吳明鈺江西兩淮方振源安徽兩淮州判盧煥奎江西直隷府經歴余鼎臣江蘇湖北黄錫麟湖南湖北縣丞徐莘田湖北陜西鄧光績湖南湖北丁書甲山東江蘇趙汝驥山東江蘇劉裕恩江西北河林志禮江蘇湖北陳金錫浙江江蘇縣主簿郭肄三河南北河州吏目常時霖河南直隷鹽巡檢范爾麟山西兩淮巡檢張士華湖北河南周乃麟江蘇東河沈德恭江蘇山西陳鋐浙江江蘇汪鳴梧浙江江蘇金延棣浙江河南同知庫大使吳壽昌順天山西從九品崔錫麟山東雲南高毓麔江蘇湖北范慶雲直隷河南典吏趙賢舉江蘇直隷蔡鴻熙河南湖北蕭翊虞湖南湖北姚廷謨山東直隷○勞績掣籖分發知府何葆恩浙江知縣藍翎陳砥瀾湖南許顯鈞湖南花翎同知銜譚澤湘湖南○勞績指省分發知府花領湖錫銓湖北靈南　州王鼎徵直隷河南陳鴻勳廣西雲南知縣兹禮咸廣東河南同知銜王榮綬湖南甘肅　炳奎湖南甘肅藍翎同知銜彭鏡青湖南貴州同知銜胡宗海安徽甘肅常孝義湖南甘肅州判倪承璐浙江直隷劉榮節湖南甘肅府經歴縣丞黎光藻湖南甘肅府經歴蔡春榮浙江甘肅縣丞田大有河南東南巡檢藍翎李殿卿河南東河未入流陸宦保浙江甘肅○進士掣籖分發知縣楊泳春廣西桂梁材雲南○孝廉方正掣籖分發知縣趙業南直隷李文治直隷侯丕基直隷張尊三直隷耿士　山東胡壽祺江西吳攀桂江西雲騎尉世職葛慶春江西吳春濤河南從九品薛華序四川○議叙指省分發州吏目吳仁浙江直隷 
[電氣燈]  
　　陰陽相薄電光凝參透元機引作燈曰晝不明空仰望黄昏有燄競趨承輝煌曾否金蛇掣炫耀爭如玉兎升信是氣中霹 
靂消除乖戾現祥徵○自來水安排水性地中行探溯源頭縶不平衆濁獨清增管見旁通曲引仗機成取如剖竹傳符易流到臨門布算明治彼注茲　至足從教涸轍慶充盈[  金陵董實菴未是稿]  
[代收筆潤]  
　　山陰沈君劍銘前以顧念江皖災區减潤助振由芝蘭室得月樓兩處收付巳登前月廿三日報中今因諸君取件不便又託小東門内大生衖藤花舘新北門内香 
花橋東開彙古齋爾處裱畵店收付三日取件潤例仍照仿單八折 
[畵潤助賑展期]  
　　前託貴舘登載賑畵今收潤貲二十元一併送交電局並將收條呈鑒現願再畵大件仍繒篤筆寫意人物兼石頭山水等計中堂四尺一元五尺一元四角六尺一元六角八尺兩元二角正横披幅同屏條每幅照上减半紈摺扇兩角手卷冊頁面叙祇畵五拾號山水屏條不畵餘均照繪來件仍交永安街普安里萬順泰烟行浙東讀月廬逸史啓 
[來書]  
　　昨接貴舘交到郭姓來信謂曾於七月間募得安字第一百廿七號冊三十九户洋三十五元三角三分照繳電屇給回收條乃自七月下旬以來竟不入報等云查此欵係七月二十日交來見過八月初一日申報上七月中旬第五次清單何以郭君至今不見且洋交電局而帳查貴舘宜其經手等件之久不明白也請代聲明以謝衆口專覆卽請台安 
[來信彙登]  
　　禹航胡心淵信云敬肅者吾友守拙生素患弱症遷延日久瘦怯異常今年夏秋之交病忽轉劇汗下不止時發昏暈勢甚危急家人驚惶無措忽憶申报助賑愈疾頗著盡應爰默念虔禱願助賑捐百洋禱後片刻汗亦卽止頓覺清爽自此逐漸輕减現已進補而精神亦振矣一念之誠感格竟如是之速用特繳奉英洋一百元託僕匯寄敬祈察收隨掣收條交下該洋乞卽彙解災區散放此係僕所目覩並祈將情節刋列申報俾凡患病危篤者或可仿而行之於賑務亦不無小補云爾以廣勸勉焉肅此敬請善安○流落滬江布衣客拜啓電報局籌賑諸公執事屢閱申報助賑而愈疾者層見疊出然疑半而信亦半因長女患瘧甚而似𦢙勢極危百藥罔効因默禱於竃神如果能痊不拘何賑助英洋四元不旬日竟霍然始信前言之不謬故特繳上幸祈代解并乞登諸報中俾勸同志此請善安○秀水縣池灣鎭屠春沂謹白沂平生敬信神佛而尤敬奉　竃神今於八月三十日忽染時疾至九月初七日疹點不達神昏口渴病勢漸危眷屬等卽於　竃前立願助皖賑洋十元是夜恍惚間見　寵神賜丹一服至天明神志清明疹點遂得外達轉危爲安矣因急記此以見神明佐善之速藉以自勉卽以勸世也 
[惜物軒經收水灾賑捐第二批清單]  
　　惜物軒主人英洋一百元武毅右軍五營共洋九十元王雲齋陸午溪各洋五十元容摠堂存素堂四户共洋五十元攻玉齊洋三十元仕詒堂雷洋廿元求安子禮耕軒壽華堂郭福田一瓣心香麥根士甡源積慄杆劉佑之十齡童子無名氏以上十一户各洋十元釣船捐局洋九元糖捐局洋八元積善氏安逸子乾記獨坐後齋應世實堂晋昌莊不留名以上七户各洋六元林瑞明林澤甫林錫祉恆德堂程姓朱姓心餘力薄生常帮以上八户各洋五元陳仲英洋四元半達善堂洋藥總局思遠堂存仁堂溪山居迎麟子江南提標後營崇德堂沙五常堂方亨記梁溪雲海潘醴卿薛公舘淞南隱吏俞鼎春以上十五户各洋四元吟薌館車義公記揚芷舲肖光友張慶泰以上六户各洋三元陳雲鏡翟理臣曾生丁春泉程養泉程餘慶堂達善堂和記朱熙平衡堂華唐萬順劉裕隆木公所信源莊願學居劉輔臣曹仁卿李戴氏陳貽榖郁門薛氏徵本顧雅庭廣大鄭通惠顧萬源顧夢態念獻臣查晋侯胡少汀梅純臣雲記瓣香齋郁麗生趙一琴堂日豐吳姓日豐錦昌何恆源顧璜張永盛洪吉銘王季之汗子雲汪聿周陳温如阮接之陳調甫以上四十八户各洋二元應李氏胡三省毛士村以上三户各洋一元半禮耕堂郭和裕廣昌鄭順成郭新興德茷糖棧孝思堂范榖詒堂鄭長裕無名氏曹繼楣清和笛梅閑存盡届李愼敬汪一心王捷三姚璋袁鄴傑顧信昶張衞大萬隆宫梓春張悅亭葉增茀等張鳳廷等王之謙等丁發春等沈全發等孫應發等李仁和等張　德等王茂友等無名氏濓溪世家周蔡吉人沈蓑山夏生義仁和典養眞書房張安心孔繼有耕雲鄭子文力薄人不留名楊孝友堂張唫梅書舘朱驄訓書舲葉徐森興程恆豐震興木行鄭輝合無名氏柳深堂遇安居榖記郭高姚厚劉馨圃無名氏鍾仁德堂徐麗琴百忍堂平志遠張少英張宏亮蔣福泰趙合成蔡正夫吳漢臣王棟梁等余秉鐸等王知應等崔邦慶等王志清等沈先義等王芝貴等陶宜臻等逸補艸廬宗厚堂趙翠竹山房顧春岩張照園不留名榮德裕堂張信榮朱友三義和不留名不留名張丹桂窖房沈張樹宗梅記葉沈大雅徐大方郭長興璹泰木行陳展從梁森梁閏貴梁强梁發梁友道許繼忠張巨生阮理卿張炳芸無名氏劉小亭南局姚鳬山樵子東海民孫麗川守耕氏龔子儀鮑坤元汗慶義孟國棟須金朱恆順金萬盛吳壽亭王鉅五劉家福等張士　等張寶閣等錢得功等陳有利等梁金臚等吳懷仁等馬克儉等福記周伍李金秋帆楊景橋萬新園顧錫嘉四户主人張門俞氏王芳祥沈棣記黄快亭陳同泰不留名章不留名温求安子顧孟平敦古堂葉公記陸永順葉樹棠葉玉山拜經書屋金梅溪朱子記王三益沈馨堂沈玉田張宏範熊景康席耀彩何錦成泰金瑞昌張子明王雨沛等姬長會等王得順等陳佑清等余大貴等曹春林等劉正興等汪啓信等彭家發等仲畬胡記九公薛可伯　和松花邨氏存惻隱金篤祜堂夏玉堂洪阿測書帶艸堂黄嘯峰特不留名恆潤不留名沈吟仙山房顧頴樵少山葉張合興周益大姚安谷退思居無名氏橋順豐葛厚芳孫建勛陳景堂合一户以上一百九十九户各洋一元[  此稿未完]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年九月三十日京報全錄]  
　　宫門抄○上諭一道錄前○發抄　旨五道○將軍崇　奏遵　旨酌度查辦各事宜摺○鄂撫彭　奏請　旌表片○陜督譚　奏留員補用摺○九月三十日刑部都察院大理寺正紅旗值日無引　見○都察院奏派稽籍甲米之御史　派出榮桂陳錦○召見軍機○明曰吃肉夘正二刻入座○發抄　陳士杰奏地方被災庫欵竭蹶各項協餉量力籌解奉　旨户部知道欽此○又鹽厘京餉内務府經費全數解清奉　旨該衙門知道欽此○又正考官請假回粤省墓奉　旨許應騤着賞假兩個月欽此○又副考官請假回皖修墓奉　旨朱琛着賞假兩個月欽此○馮譽驥奏七年分軍需用欵報銷奉　旨該部知道欽此○○奴才崇綺跪　奏爲遵　旨酌度查辦各事宜恭摺覆陳仰祈　聖鑒事竊奴才承准軍機大臣字寄光緒八年六月初三日奉　上諭翰林院侍講學士尚賢奏奉天繙譯廢弛請仿照京旗及川廣駐防成式等因欽此欽遵在案查在京八旗及設有駐防各省均有繙譯童試而奉天現尚闕如自應及時添設以廣登進之途惟奉天旗人散處各城雖經奴才於到任後通飭所屬旗民地方責令應考筆帖式之舉貢生監官學生義學生等務宜加力用功以期通曉繙譯而閑散人等刻下有無諳熟繙譯堪以童試者實非急切所可周知當經諭飭八旗滿蒙漢各協領詳細體察去後兹據會同禀稱奉省自咸豐年間以來八旗兵丁屢奉征調兼之本省馬賊肄擾添練各項隊伍以致内外各城八旗閑散學業廢弛現在能書清字者尚不乏人欲求文理優長通曉繙譯者實屬無多若遽開考誠恐一時難以應選請子限三五年後再爲舉行以資練習等情奴才查繙譯童試爲八旗子弟進身始基旣擬添設此遥必須儲有眞材以備錄取方免濫竽充數未便勉强從事致開僥倖之門擬請先行通飭各城旗嚴飭該管官等實力督催願應繙譯童試之人勤學時習俟至光緒十二年歳試之期開考取進繙譯生員仍照奉省文童之例無論分住何城統歸省城考試以昭畫一如蒙　允准並請　飭下禮部將各省繙譯童試條例頒發到奉俾資遵辦至奉省旗下僕丁多係勳戚家奴本有册籍可稽該僕丁等或種地交差或看守墳墓均受有本主養身田土如果安分過度耕作營生斷不至流爲匪類乃歴年久遠良莠不齊每因族主遠在京師來奉不易遂將主産覇爲己有甚至殘毁墳塋是以時有查找控告之案然果係該僕族主原不能禁其來奉清理倘毫無實據揑認家人因而激成事端自應究明勾引之人照例懲辦惟僕丁收入民籍定例綦嚴所以正名分清流品用意至爲深遠必須確無族主可歸方能分别核辦節經奴才通行内外各城詳細查報以憑考核並飭據八旗滿蒙漢六十六佐領查由該管各協領核明覆稱本省各旗户下僕丁現在均有族主可歸無可詳辦惟兼管在京宗室覺羅蒙滿漢各旗僕人墳　其旗主有無故絶難以稽核造具僕丁清册加結呈核前來奴才查各項僕丁遇京旗族主來奉旣不能安然無事今若紛紛咨部轉飭各旗按户查問誠恐因此觸動則原奏所稱因丁找地因地找丁之案勢將愈引愈多訟獄繁興靡所底止是本欲顧惜僕丁適以擾累僕丁國非體恤微賤之意奴才酌度再三惟有俟各項僕丁如以並無族主可歸等情呈明到案或有稱係某姓僕丁旗主來奉查找者隨事隨時認眞詳查遵照定例核實辦理倘該管有意刁難成勾串揑認定卽究懲不貸第查大清律例内載八旗絶户家奴如無族人可歸者無論家下陳人契買奴僕俱令本佐領造入原主户下責令看守伊主攻墓其中如果有年力精壯尚可當差者在於本佐領下披步甲當差如内有乾隆元年以後白契所買奴僕情願贖身爲民者照例贖身其身價銀兩照絶户財産入官例辦理又乾隆元年以後白契所買之人未入丁册者准照例贖身爲民其乾隆元年以前白契所買之人旣准作爲印契仍照例在本主户下挑取步甲等缺俟三輩後著有勞績本主情願放出爲民者旗人則取具本主甘結加具叅佐領圖結由旗咨部存案漢人則取具本主甘結報明本籍地方官咨部存案俟部核覆准入民籍此等旗民放出家奴只許耕作營生不許考試出仕其放出入籍三代後所生之子孫准其與平民一律應試出仕京官不得至京堂外官不得至三品其雖經放出未經呈報者應俟報官存案之日起限復查户部則例内載八旗絶户家奴無族主可歸者該旗查明如係遠年舊僕及乾隆元年以前契買奴僕造册送部轉行地方官收入民籍其乾隆元年以後契買奴僕令其贖身爲民身價銀兩照絶户財産例辦理又滿漢官員人等家奴俟三輩後著有勞績本主情願放出爲民者報明本旗本籍咨部存案由部核覆准入民籍後仍不准卽行考試出仕俟入民籍後所生子孫始准與平民一例應考出仕京官不得至京堂外官不得至三品各等語是各項僕丁本主倘經絶嗣照依户部則例查無族主可歸者准入民籍如照依律例卽無族人可歸仍應責令看守伊主攻墓惟乾隆元年以後契買奴僕方准贖身爲民至放出爲民後照依户部則例須俟所生子孫始准與平民一律應考出仕而律例内載則限以三代後所生子孫方准應試出仕兩例相較詳畧不同然户部則例所載雖似稍寛而八旗絶户家奴亦必須無族主可歸方能收入民籍原奏徵引例文節去族字請將無主僕丁子以出身之路核與律例及户部則例均不相符飭司詳查亦無辦過成案應毋庸議惟律例與户部則例文義究有兩歧之處遇有此等案件竊恐無所適從應請　旨飭下户刑兩部從長核定後知照奉省以憑遵辦其另片奏稱協領佛爾精額點騐遼陽軍器僅在尉署點騐空文揑報由兵餉項下索銀二百餘兩各節奴才當以現任遼陽城守尉宗室崇善於上年點騐軍器後始行到任無所用其廻護卽經密飭該城守尉澈底查明據實呈覆旋據覆稱調到各旗公帳逐加核對所有八旗及巴爾虎一旗每旗均註有修理軍器銀二十二兩二錢三分共銀二百兩零七分帳内並無索銀字樣取具各旗員圖結聲明餉項公帳内並無委員索費銀兩僅有修理軍器銀兩等情呈報前來奴才覆中考証奉省各城庫存軍噐每届三年點騐一次自須酌加修整以壯軍容惟例無正欵開銷向由各該旗公攤辦理查係實在情形無關出入協領佛爾精額前往遼最點驗軍器係由將軍等遵照奏章派往抽查其僅在尉署點騐加結詳報亦係遵照抽查成案辦理尚非欺飾該恊領旣無索費揑報各情應毋庸議至奉省點騐軍器内城係由　派出之將軍等點驗其興京金州錦州海龍城所屬地方由各該副都統總管點騐遼陽等四城及各路邊門係嚴飭該尉協就近點騐仍委員密在抽查事竣具奏並無註册咨部存核在將軍副都統等官如點驗應用軍械實有損壞無難令該官兵等照章自行買補自不至代爲掩護致蹈愆尤惟軍械所關綦要整頓不厭求詳擬卽由奴才分别咨札通行各屬務將應用軍器妥愼存儲毋任敝壞短少俟届點驗之年先期妥爲修治必須一律整齊以重軍實所有奴才酌度查辦各緣由理合恭摺覆陳伏乞　皇太后　皇上聖鑒訓示遵行謹　奏軍機大臣奉　旨該部知道欽此　○○彭祖賢片　再據候補道李壽蓉等禀稱湖南衡陽縣烈婦丁曾氏係湖北候補道丁中和長子定江之妻于歸年餘定江病瘵於光緒七年七月十一日身故氏年甫十九歳痛哭嘔血旋於二十九日自縊以殉原籍親族服官外省無人舉報該道等誼聨桑梓見聞已確不忍聽其湮没由崇陽縣知縣余恩訓造具事實册結禀懇附奏前來臣查湖南衡陽縣烈婦丁曾氏化石銘心麻笄比烈舍坐取義已汉彤史之芬潛德幽光宜籲　旌揚之典除册結　部並咨湖南撫臣查照外謹會同湖廣總督臣涂宗瀛湖北學政臣臧濟臣附片具陳伏乞　聖鑒訓示謹　奏軍機大臣奉　旨着准其旋表禮部知道欽此○頭品頂戴陜甘總督臣譚鍾麟跪　奏爲在營出力員弁請留於陜甘按班補用以裨用以裨營伍恭摺仰祈　聖鑒事竊臣准陜西固原提督雷正綰甘肅提督周達武河州鎭總兵沈玉遂西寗鎭總兵何作霖呈稱武弁在營出力材堪任使者自應隨時陳明分别改留以偹差遣查有記名提督達春巴圖魯揭耀關花翎儘先補用副將敷勇巴圖魯郎永清補用副將潘謙益花翎儘先補用遊擊柳景德儘先補用都司周友德等五員均隨征陜甘兩省歴有年所熟悉邊情素嫻營務請以原官原銜留陜甘按班補用實於營伍有裨等情先後咨呈前來臣覆核無異合無仰懇　天恩俯准將楊耀關郎永清潘謙益柳景德周友德五員一併留于陜甘按班序補出自　逾格鴻慈除將該員等履歴清冊咨送捕部查照外謹會同陜西提臣雷正綰甘肅提臣周達武合詞恭摺具陳伏乞　皇太后　皇上聖鑒訓示謹　奏軍機大臣奉　旨着照所請兵部知道欽此 
 
