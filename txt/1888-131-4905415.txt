# 1888 - 131 - 4905415

 

Page 1

 
 
[本館告白]  
　　啓者本館前在杭州招請兩人採訪時事刻巳延定而諸君子之以新聞函示者仍復源源而來本館筆墨殷繁此後概不脩函作答特陳下悃藉作覆言卽請箸安尚祈荃鑒 
[石印典制駢儷集成出書] [  點石齋主人代啓]  
　　海昌查孝廉典制駢儷集成一書足以嘉惠藝林名下無虚言中有物分門析類囊括三才溯本尋源網羅萬卷運興則翦裁尚巧擷　裙　隸事面組織彌工儷紅妃白洵乎搖筆散珠動墨横錦邊孝先之腹笥虞伯施之秘書不得專美於前矣閒採名家制義中雋語二比四比無非經籍之腴史册之秘精義貫串光采陸離信手拈來字字鍊補天之石從頭讀去言言鏗擲地之金誠場屋中之如意珠操觚家之饋貧糧也兹巳印出部分五卷訂成兩册計洋七角在北申昌文瑞樓發售此啓 
[硃批雍正上諭速購告白] [  點石齋謹啓]  
　　是書硃墨顯明裝璜精整發兌巳久售出實巳不少世有心嚮往之者乎速問淸遠里新泰絲　或三馬路申昌蓄畫室興本帳房購　過則恐　不及也價洋四十元分釘六十本外加文木箱子一隻此佈 
[臺灣商務論]  
　　客有自臺灣來者述其政治風俗物産土宜誠可謂武陵之仙源華胥之樂國也巳自劉省三爵帥實心任事百廢具舉於商務尤汲汲焉雖草創規模未臻富盛聿新氣象未極繁華而商賈之爭趨貨財之積聚固己蒸蒸日上月異而歲不同矣今夫身先督率力圖振興厥政維新與民更始孰有急於商務者哉臺灣海口府城車馬輻輳巿廛麟櫛其揭帖懸牌開設店舗不擇業而爲之有一業而兼數業者無論中外華洋蘇杭京廣地道物産燦然羅陳於其間踵其門者幾幾乎目迷五色初不能指而名之爲何店何鋪店鋪之外沿街擺攤尤多托跡梅福之門賃居梁鴻之廡相時喝價觀貨居奇瑣碎零星層纍堆垜更亞於店鋪矣若夫富商大賈成本鉅貲字號行家批發拆售者則落落如晨星焉　其情形度其時勢商務之利必倍蓰於内地省會濵海埠頭可知是以劉爵帥抒遠大之謨持久長之計而汲汲於商務也自創設商務局以來築鐵路以通原隰購快船以泛汪洋苟有益於商務者靡不擘畫而興作之兹復聞有某商禀呈批准將於滬上南巿設立商務局建築馬路購置輪船往來於臺灣滬上論者謂此舉若或不獨臺灣商務富有日新如操左劵　滬江南北道路如砥帆檣若林巿面當爲之一變焉吾知自兹以往臺灣一隅幅員之　户口之繁貨頒之盛賦稅之溥將較諸繁劇富庶之省分有過之無不及矣雖然更有進焉不揣譾陋敢叅末議爲當事者陳之臺灣横豆閩海南北三千里東西五六百里其在前明不賓中國紅毛盤踞鄭氏僭王至於我朝投誠内　毆立府縣隷於版圖二百年來宜乎洪荒漸闢獉狉悉化矣顧土著番黎嗜殺果闘水堁有社聚族而居番漢枘鑿官民齟　兆釁倡　竪旗結盟官斯土者覊縻牽制苟且因循惟以相安無事晏然太平爲幸未嘗有督率振興維新更始如爵帥者草萊有未剪之荒桑麻有未盡之利地雖沃而徵賦猶徵民雖衆而歸化猶鮮政令之廢弛膏腴之棄置夫豈獨商務爲然哉竊謂今之治橐者頁在商務而尤當推商務之原握商務之要而後無窮之利源源而來所謂推原握要者奈何一曰因地之利以爲利二曰因民之利以爲利三曰因物之利以爲利因地之利者道府縣治皆濵海涯回顧腹地東西則深阻崇山南北則遼曠千里其間山重水複泉甘土肥膏沃之産瀰漫無際在上者淸畫地界經理水利宜耕者教民耕宜桑者教民桑宜漁者教民漁宜獵者教民獵下裨民生上裕國課其利爲何如因民之利者諸羅山中聚居番族熟番循良樸直冥頑不靈惟在有司視同赤子恩恤爲主生番雖生性獷悍亦第如虎狼之性與人殊見人摶噬要無爭奪計謀若招集之教化之令之鼓舞效順不特固結而無叛志且督之以力作課之以工程其竭蹶從事黽勉圖功較諸漢民有事半功倍之效其利爲何如因物之利者臺北人居稠密民生繁息野沃土膏物産茂盛農桑並耦漁鹽滋生滿山皆屬茂樹遍處俱植修竹硫磺水籐糖蔗鹿皮及一切日用之需無所不有且自木棉盛出布帛斯興經織不乏絲縷踵至加以山海珍奇紛羅駢致可謂寳藏興而貨財殖矣惟是動植之類雖自天生而製造之功仍由人力或取之而不盡其藏或用之而不得其法宜令識時務者講求之參究其所已知之物考訪其所未知之物使萬物莫不效用於當世其利爲何如之三者一若無與於商務實爲推原握要爲商務張本焉非然者户口貧窮地方蕭索農無餘粟女無餘布雖欲通功易事方且格於勢而窮於力商賈趨之而無以爲生計貨財積之而無以爲懋遷吾未見其可也 
[諭旨恭錄]  
　　四月初一日奉硃筆吳講補授詹事府右春坊右中允欽此 
[揚城火警]  
　　本月初三夜揚州舊城南門街某姓家失愼幸左右水井甚近各水龍竭力澆灌始得熄滅計延燒三户約燬平房數椽該處距甘邑班房及待質公所均近在咫尺火熾時所中待質諸人大爲惶恐幸邑尊臨事不亂預飭差役巡護故得無恙至起火之由傳聞不一 
[日下紀聞]  
　　廂黄旗護軍統領處爲咨行事印房呈稱由景運門抄出准禮部咨稱每月初一初十二十輪應武職官員入朝坐班相應片行景運門轉傳兩翼前鋒營八旗護軍營應行入班官員之銜名務於先期造具淸册咨部以憑查核等因抄出到營查得本旗護軍統領宗至恩全因係乾淸門侍衛例不入朝坐班再本營官員等除嚮導處進班内廷進班以及看守印信藥庫帶演騎射槍操各差外於本年四月初一初十二十此三日實無入朝坐班官員相應咨行禮兵二部○吏部示傳所有三月選知府謝祖源知縣張式良王夢球補行騐看同知屠漢章於三月二十八日黎明赴上諭館考試試畢同府司獄沈久齡並截取舉人胡斌赴午閂前朝房伺侯點名再行騐傳再張式良沈久齡均應取結識認勿得自悮○奉宸苑行知文武大小衙門内開四月初十日皇上恭奉皇太后駐蹕西苑嗣後所有各項引見人員在海内德昌閂外東添蓋房間聽候點進墻閂預備相應行知各衙門一體察照辦理○南苑駐紥各隊合演馬步大操馬隊馳至中央兩翼官兵有未及躱閃者被馬衝仆于地多至二十餘名赶延高手官醫爲之敷治 
 
 

Page 2

 
 
可保無性命之虞然亦險矣○西華閂北長街昭顯廟内奉雷部尊神照例四月初二日起傳集大小喇嘛九十人在彼諷經三日應派散柣大臣一員於初三日詣雷紳前致祭先期由内務府咨取散秩大臣銜名繕單具奏奉硃筆派委散秩大臣公定昌欽此○總署函致各國欽差略謂步軍統領衙門片稱恭照四月初四日大皇帝親祀天壇初三日駕御齋宫出入正陽閂沿途道路理宜嚴肅應轉行各國駐京大臣切囑各國洋人初三初四兩日勿由正陽門出入以昭敬愼相應函知貴大臣轉飭貴國官商人等一體遵照○武備院咨行各處謂此次三海安設堆撥派撥官兵拱衛應需長鎗腰刀弓張箭支撒袋等項軍器刻巳照數製備齊竣應卽由各處派員恊固本院三海安設相應咨行貴處派員於初五日赴院以便協往安設○三月以來雨澤應時麥秋可卜豐稔物價亦漸公平每銀一兩易當十大錢十五千制錢可易三千現錢票十三千七八百文油酒每斤减價一百有奇米麫雜糧每斤减價四十文猪羊肉每斤减價二百數十文其他煤炭蔬菜均形减落若此後風調雨順諸物當更從廉也 
[大淸國大西洋國和好通商條約]  
　　大淸國大皇帝大西洋國大君主兩國彼此友睦歴有三百餘年因願倍敦友誼俾永相安曾於光緒十三年三月初二日在大西洋國京都理斯波阿兩國派員會議節略四條兹欲訂立通商和好條約彼此遵守是以大淸國大皇帝特派管理總理各國事務衙閂多羅慶郡王總理各國事務衙門大臣工部左侍郎孫大西洋國大君主特派欽差便宜行事全權大臣欽賜佩帶聖母寳星佩帶暹羅日本紅帶佩帶大日斯巴尼亞國嚘羅斯第三頭等寳星佩帶意薩貝勒嚘多利格頭等寳星曁佩帶大奥國鐵寳葢寳星羅各將所奉便宜行事之上諭公同較閱俱屬妥善特將議定條款開列於後第一款一大淸國大皇帝大西洋國大君主兩國仍舊永遠敦篤友誼和好並兩國商民人等彼此僑居皆全獲保護身家第二款一前在大西洋國京都理斯波阿所訂預立節略内大西洋國永居管理澳門之第二款大淸國仍允無異惟現經商定俟兩國派員妥爲會訂界址再行特立專約其未經定界以前一切事宜俱照依現時情形勿動彼此均不得有增減改變之事第三欵一前在大西洋國京都理斯波阿所訂預立節略内大西洋國允准未經大淸國首肯則大西洋國永不得將澳門讓與他國之第三欵大西洋國仍允無異第四欵一大西洋國堅允在澳門協助中國徵收由澳門出口運往中國各海口洋藥之稅釐其如何設法協助并助理久長一如英國在香港協助中國徵收由香港出口運往中國各海口洋藥之稅釐無異其應議協助章程之大旨今另定專約附於本約之後與本約一體遵行第五欵一大西洋國大君主可派欽差大臣各等員詣大淸國京都駐紥其欽差大臣各等員並隨員眷屬人等可在大淸國京都或常行居住或隨時往來抑或在准别國欽差大臣所寓之處居住皆候奉本國諭旨遵行大淸國亦可派欽差大臣駐紥大西洋京都理斯波阿或隨時到京亦欽候本國之旨第六欵一大淸國大西洋國所派欽差大臣各等員於居住之處無不按照情理以禮優待所有身家公所與各來往公文書信等皆不得被人擅動第七欵一大西洋國官員有公文照會大淸國官員均用大西洋國字樣繕寫並繙譯漢文相連配送各以其本國之字爲憑第八欵一將來兩國官員辦公人等因公往來各隨名位高下准用平行之禮大西洋國大憲與大淸國無論京内京外各大憲公文往來俱用照會大西洋國二等官員與大淸國省中大憲公文往來用申陳大淸國大憲用劄行兩國平等官員則照相並之禮其商人及無爵位者赴訴均用禀呈字樣第九欵一大西洋國大君主可設立總領事官領事官副領事官委辦領事官駐紥大淸國通商各口地方並如准别國在他處設立領事官亦准大西洋國設立該領事官職分權柄皆與别國領事官所操行者無異無論何時别國領事官享獲優免利益防損種種恩施大西洋國領事官亦台大淸國相待最優之國領事官一律無異大淸國地方官於該領事等官均應以禮相待文移往來均用平行之禮凡領事官署領事官與道員同品副領事官署副領事官委辦領事官及繙譯官與知府同品至所派之員必須西國眞正職官不得派商人作領事官一面又兼貿易但不拘何口大西洋國若未便設立領事官可暫請别國領事官代爲料理大淸國亦聽其便第十欵一所有中國恩施防損或關涉通商行船之利益無論減少船鈔出口入口稅項内地稅項與及各種取益之處業經准給别國人民或將來准給者亦當立准大西洋國人民惟中國如有與他國之益彼此立有如何施行專章大西洋國旣欲援他國之益使其人民同沾亦允於所議專章一體遵守第十一欵一所有大淸國通商口岸均准大西洋國商民人等眷屬居住貿易工作平安無礙船隻隨時往來通商常川不輟其應得利益均與大淸國相待最優之國無異第十二欵一大西洋國商人起卸貨物納稅俱照咸豐八年各國稅則爲額總不能較他國有彼免此輸之别以昭平允而免偏枯第十三欵一遊行往來卸貨下貨任從大西洋國商人自僱小船駁運不諭各項艇隻僱價銀兩若干聽大西洋國商人與船户自議不必官爲經理亦不得限定船數其船及挑夫人等亦不准人包攬運送倘有走私漏稅情弊查出該犯自應照律懲辦第十四款一大西洋國商民居住通商口岸任便僱覔諸色華庶在中國襄執分内工藝大淸國官毫無限制禁阻惟不得違例僱覔前往外洋第十五款一大西洋國人民在中國地方如有被人欺凌擾害大淸國官憲自必時加保護令其身家財産得以安全倘或被人搶奪放火燒燬房屋搶刼財物者地方官卽行設法派撥兵役彈壓查追並將焚搶匪徒按照例律嚴辦大淸國人在大西洋國所屬地方如有被人欺凌擾害大西洋國亦照此一體辦理第十六欵一大西洋國商民在通商各口地方買地租地或租房爲建造房屋設立棧房禮拜堂醫院墳墓均按民價公平定議照給惟須由業主報地方官查明無礙民居方嚮者方可交易不得互相勒掯至於内地各處並非通商口岸均議定不得設立行棧第十七欵一大西洋國商人運貨赴通商口岸貿易其單照等件均照各國章程由各關監督發給其並不携帶貨物之民人專爲持往内地遊歴執照由領事官發給由地方官蓋印經過地方如飭交出執照應可隨時呈驗無訛放行僱船僱人裝運行李貨物均不得攔阻如其無執照或其中有訛誤以及有不法情事可就近交送領事官懲辦沿途只可拘禁不可凌虐如通商各口有出外遊玩者地在百里期在五日内毋庸請照惟水手船上人等不在此例應由地方官會同領事官另定章程 
[津沽雜誌]  
　　中國向英德兩國新購鐵甲船駕駛來華李傅相本擬於上月十七日赴旅順騐收嗣以另有公務攺期廿五日就道是日傅相穿黄馬褂鳴騶出署至紫竹林水師營務處茶坐片時關郡文武印委各員如鴈之排如鵠之立恭送行旌傅相　駕快馬小輪船駛赴大沽然後換坐兵輪先到威海衛次到旅順○天津道胡雲楣觀察綜覈吏治而於水利尤加意講求現在疏濬子牙河於上月廿七日赴工與駐工總辦悉心商酌務期帑不虚縻工歸實濟○每屆江浙沙船到津津郡無業游民多在紫竹林一帶地方開張烟室名爲吐霧吞雲寳則呼盧喝雉每年水手人等悮入彀中以致妙手空空難回故里者不知凡幾商船公所惄焉憫之禀請天津道胡雲相觀察一律示禁違者懲辦房屋一併入官雖不必盡絶根株然禁令高懸若輩已稍歛跡矣○東洋車捐由工程局每輛徵津錢一千文其捐照寛約寸許長二寸許木牌一面上烙鐵印俾車夫便於携帶今春車輛日增而捐照日减局勇沿途查究始知有人作僞旋將作僞者兩人於廿八日枷號示衆○津城錢業其資本大者固不必以攙和私錢藉博微利若換錢局則專以兌用私錢爲牟利之計地方官雖三令五申終不能禁絶也前任天津縣郭邑尊設立淸泉公所維持圜法於是私錢毛帖不敢公行若輩多方嘗試復巧立九二九四錢名目私盖戳記於錢帖上其貽害巿廛與私錢毛帖相等現在孫篠坪大令下 
 
 

Page 3

 
 
車伊始以興利除弊爲念將以上各端重申禁令違者嚴懲不貸○天津浮橋計有五道其已換活鐵橋者惟虹橋及院浮橋兩處均已竣工虹橋似稍鞏固而院浮橋則工料甚薄難以任重如有重大車輛須繞别處行走也 
[譯東報記外洋來電]  
　　西四月三十號英京倫敦來電云福藍耶衣黨紏集匪徒在托以魯意地方及那西横行無道爲騎兵驅散又云英皇由柏靈回京臨幸舞衣沙魯宫述及德皇之病刻已轉危爲安矣五月十一號來電云俄國各要害一意整頓戎行近又增陸兵若干發往可洒子枯駐紥德京柏靈來電云一千八百七十年普法交戰之役從征軍士目下生存者僅只一名新皇賜以先皇遺金三十以示不忘五月二號倫敦來電云中國作苦之人由官資遺回國經過濠洲那魯好魯港岸上人拒不容登無奈鼓輪至香港又英國水師提督藍以太羅失足墜藍滿司河溺死又意國太子在演武塲練兵鎗忽爆裂彈子横出猝中其身幸不致命云 
[鴛湖風月]  
　　秀水縣朱邑尊之公子年纔十七慘緑翩翩聘定同鄉楊觀察之女公子觀察現辦杭州保甲局事以故僑寓在杭本月初四日爲星會之期由邑尊挈之前往期逢嫁杏詩賦夭桃宜室宜家樂可知巳○嘉興北門外石條街某甲於上月某日娶楊廟鎭某姓飯店之女爲妻瑟靜琴耽甫經七日新嫁娘忽杳無蹤跡幾如奔月結璘跡至岳家始知已賦歸寍之句訴明情節其兄某乙面許明日備舟送回甲允之忽又食言置之不理甲大怒立喚地保至將乙指交收管後不知如何結局 
[公所興工]  
　　醫生朱滋仁在縣具結捐銀一萬兩創建棲流所云云迭詳報上兹悉裴邑尊已勘定西門外護城河畔公地一區繪就圖式計共建八進每進平房四間此外另建坑井廚房四周繚以磚墻飭官匠頭王全勝照圖建造并派工程局委員何海曙明府畢香如二尹爲之監督 
[上海縣署瑣案]  
　　前日有本學附貢生沈志藩投縣禀稱浦東高家行一帶每有鄉人茹素誦經已蒙將教頭高士祺嚴懲以儆而鄉愚無識仍恐被若輩煽惑請下鄉宣講鄉約俾愚夫愚婦咸知嚮化未始非除莠安良之要務云云裴邑尊謂本縣久有此心無如案牘如山無暇及此候請宣廣文下鄉宣講可也沈遵諭而退○蔡子文赴松江府控范少墀吞没存銀二千三百餘兩恩詩農太守准詞發歸上海縣訊明詳報前晚邑尊飭傳司帳人姚松橋中證人邱根源集訊蔡稱范前開陳天一帽鋪由監生爲之經理存銀二千三百餘兩范希圖吞没叩乞究追范稱生員並無吞没存欵事情蔡于經手時虧空銀二千餘兩反敢來此朦控實屬有意逞刁所有帳簿呈求電鑒姚稱小的前爲司帳蔡確有存銀邱稱當時蔡是否存銀並未深悉惟曾經爲之調停邑尊謂蔡果有存欵必有帳據可查蔡稱帳據盡在店中邑尊飭將蔡姚發水利廑看管着將帳據呈候覆訊核辦范邱飭令暫退○昨報列陸錦山與姪榮榮口角由頭圖地保禀請究訊云云前晚裴邑尊庭訊之下錦山供稱當榮榮與小的口角時姪媳自已跌仆與小的無于榮榮供稱叔父與小的爭閙後叔母將小的之妻辱駡肆毆以致跌仆損胎刻已醫愈矣邑尊謂婦女爭毆均應懲責姑念初犯從寛免究着各具結而退○昨日亭午時浦東人某甲扭湖北人某乙至縣控稱小的在泰昌客棧接客伊在義源客棧接客今晨約小的至大東門外啜茗談次突出利刃將小的頭面剌傷叩求究辦乙稱伊先將小的毆鞏邑尊令開呈節略并傳該處地甲及茶肆主到案集訊核辦○引翔港人王夢熊冐收年租一案裴邑尊飭提原保張二泉并王妻張氏地保王煥鶴等訊鞫情由勒令將夢熊交出前晚覆訊張等一再叩求寛限邑尊怒其延玩判張王各笞二百板張氏掌頰四十下分别還押並限一月内務將夢熊交案訊迫違干嚴比 
[英界公堂瑣案]  
　　安徽六合縣人馬金標來滬在虹口地方尋見逃妻朱氏并被領之女占子一併交捕解送英會審公廨昨午由蔡太守庭訊馬供曾在本縣充當捕役因妻亡故憑賈八爲媒於去年六月間續娶朱氏爲妻及十月間我有事出外朱氏挈同我前妻所生之女占子年十四歲逃遁幸有我夥何川標偵知消息現得尋見該氏去後向賈八理說賈八反向我要人且妄指我販賣何川標供該氏挈女出外時言到鎭江探親不料逕到上海我因遂告馬金標占子供同後母來滬與伊私識之山東老和子卽劉姓同住一處欲將我責與小東門外花烟館講　價洋一百四十元尚未成交幸得父親尋來馬金標求請領女惟該氏不願領回且請重辦該氏俯首求恩且稱無價賣女兒事太守謂該氏背夫私逃且欲賣馬金標前妻所生之女爲娼不法已極喝用籐條鞭背三百下交官媒收管候示着馬同何領女回籍再行移請提賈懲辦○前報爲小工之干國干控遭梁見香訛詐一節由該差向梁盤詰據言並無王壽安實係孫金喜陳學高二人告知伊者隨同指拘孫陳送案昨又覆訊干國千稱孫陳二人與梁同謀訛詐梁見香供詞支吾孫陳同供並未說梁之表叔被丁謀命太守謂梁見香揑情圖詐已可概見判笞三百板梁之同黨孫陳各笞二百板以示懲儆○前報西婦華勒因所畜之猴子忽斃將出店廚司郁和生唐和寍交捕一節昨覆訊西婦仍執前詞郁唐二人供如前又有濮金福上堂稱在西婦處爲管事猴子雖由出店廚司喂養然猴亦自食靑草不知有無毒物太守以該西婦所控無憑卽將郁唐二人開釋○孩子陸桂生稱被毛巧生誘至王阿生所開客寓住宿意圖鷄姦我不允呼喊由王報捕拘案王阿生供伊等二人來借宿俄聞呼喊聲查悉前情報捕拘毛巧生送案毛巧生供陸桂生向我借錢不遂誣指我有非禮事蔡太守判毛巧生笞責二百板枷號三月再飭差送陸交其父母管束○魏法銓稱在虹口開薙髮鋪新用王姓爲夥有同業楊元發來言王向在伊處爲夥尚欠錢六百餘文向之催索當經姚姓代爲約日還錢不料楊又以王不應到我店爲夥紏集多人在茶館約王吃講茶王不敢前去伊等又蜂擁而來將我店物件毁壞不少爲此報捕拘獲羅金德等三人又獲龔法引等五人一併送案楊元發未獲毁物呈騐約值價洋十元羅金德毛德金王昌文等同供不敢恃蠻龔法引王有才王高定宋正子王立亭同供伊等爭閙曾爲調停蔡太守騐得被毁物件屬實羅金德等逞蠻可知隨判羅毛王三人各笞百板再着各賠洋二元龔王宋等五人各笞五十板再行補提楊元發着賠洋四元併償毁物呈案物件發還○三百二十四號華捕稱昨見妓女顧寳卿拉客爲此拘案顧供蘇州人尚有丈夫不敢拉客蔡太守飭將顧交官媒再行備文遞籍○包探王阿二稱在路見鄧阿元手持自來水管上之機器意圖賣脫搜其身畔尚有自來火行路燈上所用鐵器螺絲釘等件今將人贓送案自來火行西人稱鄧是我行工人不應犯竊鄧供在自來火行做工螺絲釘等係做工時換下藏在身畔自來水管上之件係向舊貨攤買來該包探又稱曾經查問舊貨攤並未賣鐵器與伊蔡太守隨判鄧管押十四天以示薄懲起案之贓給還各失主 
[法界公堂瑣案]  
　　前有天津人吳學禮住在新街馬阿九烟館樓上被伊同鄉人毛三砍傷送入仁濟醫院一事已登前報現在吳已傷痊遽行出外由醫院通知捕房捕頭着包探將吳送案吳脫衣請騐刀傷并稱被砍十刀王司馬騐明傷痕着退去候示○亨逹利收租人戈寳生訴稱同榮里房客馮項氏欠租洋十一元七角半向索不付經其隣人王陳氏兠搭言定每月拔洋二元至今分文不付王陳氏又欲遷移爲此送案馮項氏供丈夫往松江借錢不日卽來王陳氏供伊有婿在新街開粥店王司馬着將馮項氏交粥店侯伊夫到來還錢○捕房昨解鄭福生請訊據法包探禀稱鄭在八仙橋駡捕爲此拘送王司馬詰之鄭福生據供本地人做牛奶生意前日有同業人在新開飯店吃飯該店僱有華捕看閂因用小錢幾个與之口角次日飯店不僱巡捕在途談及並未闖事王司馬詰其同業者是何名姓答稱名張阿木司馬詢及可有别事據法包探稱並無要事司馬謂己經管押從寛釋放○鎭江人王四訴稱初一日有人來店吸烟打架其時小的不在店中由妻經管店事伊等與吃客不 
 
 

Page 4

 
 
知爲何事打架旋被毁物旁有南京人某出爲解勸說賠錢一千文十二日交清據解案之周二毛友桂供稱均是揚州人周住八仙橋毛住三洋涇橋友人滋事不得而知王司馬謂旣經有人調處願賠錢文毋庸涉訟卽行釋放○昨報列法工部局收捐人在東四號空房内獲到一人昨日解案據王耀堂又名錦亭供稱是南京人法包探將搜出之押票三十六張小摺小皮袋鎖匙黄包袱一個自來火等件呈案據王供前做小京貨店生意後在酒店又到福建在滬住友人處卽在淸芬堂間壁薙頭店樓上押票是已物日前在小東門外林新記烟館中吃晚飯後到大東門大關前尋友回時在一點鐘後不能回去故暫在空房安歇王司馬以王耀堂供詞游移着押候查辦 
[上海陳家木橋電報總局豫皖賑捐處事略]  
　　敝同事謝君綏之於三月十八日因聞其尊堂張太淑人有疾馳回蘇州省視不意太淑人於三月二十八日申刻考終桃花塢里第謝君因讀禮家居未便列名函牘瀕行之際本託楊君子萱名廷杲嚴君保之名寳枝秦君曙邨名世銓偕同經君蓮珊常川駐所隨時商諸盛施陳葛陳王諸君照常收解現在敝處一切公牘函件均由盛施陳葛陳王經嚴秦十人具名理合聲明 
[踏靑]  
　　鬢影衣香意態妍踏靑士女自年年小橋花落隨流水幾樹花魂付野泉[  味道館主]  
[季春四日偕淸如丈游天平遇雨歸途口占]  
　　春風淡蕩水雲稠來作郊原十里遊不覺四圍烟霧起催詩雨點打當頭[  味道館主]  
[三月十一日偕淸如廣文洎羣季遊天平]  
　　遺跡長留香水邊范公高義著當年鯫生每至登臨日也覺神馳千載前緑拂衣衫曲徑苔輕風起處襪生埃翠微十里迷人眼寳馬香輿一路來[  味道館主]  
[子自吳門買棹赴申迄日昨抵新閘遂驅車至廣方言館半途遇雨車中口占]  
　　小别鄉關空斷魂桃紅柳緑入烟昏淸風細雨琴書濕行李三車半沐恩[  味道館主]  
[戊子花朝玉蘭吟社第一集詠玉蘭拙詩意猶未盡再賦一律用高昌寒食生韵錄請同社諸吟壇吟正]  
　　雅擅風流筆一枝聯壇遺興快吟詩花朝寄賞裁雲錦柳色爭妍帶雨絲佳句問誰先覔得淡妝到處共相宜當年幾復曾開社傑出何難獨冠時[  甬東樓主人未定稿稿]  
[戊子三月十六日玉蘭吟社第二集送東瀛岸吟香先生游夏口卽次蘭月樓主韵錄呈同社諸君子哂政]  
　　川原環繞接江城客路春歸雨乍晴暢飲頻教聯袂叙閒吟好擬踏莎行冬心固結三生約夏口敖遊萬里情藥籠詩囊身作伴驪歌不雜斷腸聲○再作一律步倉山舊主元韵暫别無多日銷魂總黯然滄桑驚幻夢雲樹話良緣作客常千里吟詩又百篇蓬萊知不遠高會集羣仙[  甬東小樓主人未是草]  
[新姘時式文武燈獻一本萬利] [  天仙茶園主人啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十四年三月廿九日京報全錄]  
　　宫門抄○諭旨七道錄前○江督曾奏請飭部更正武員銜名生○提督馮奏爲開用木質關防日期片○漕督盧奏爲遴員署理河工要缺同知摺○湘撫卞奏爲拿獲假冒職官任意招搖按例定擬摺○雲督岑等奏委員辦理營務車　片○三月二十九日禮部宗人府欽天監廂紅旗值日禮部引見一名都察院二名○召見軍機文秀祁世長文興色普徵額○呈上明日卯正升中和殿看版○○曾國荃片再江蘇水師各營經前督臣曾國藩訂立章程分爲外海内洋裏河三大支按叚巡緝所有管帶師船各員必須熟悉情形者方資得力兹查有總兵銜兩江儘先補用副將現署淞南營遊擊曾紀範係湖南湘鄉縣人由武童隨勦轉戰江皖等省迭著戰功經前督臣曾國藩歴保花翎儘先都司留標補用嗣經前陜甘督臣左宗棠　營剿辦回逆於蕩平金積堡賊巢案内保奏同治十年十月初三日奉上諭曾紀範着免補遊擊以叅將留於兩江儘先補用並加副將銜欽此嗣於蕩平西寗府屬回逆邊境肅淸案内保奏十三年七月二十八日奉上諭曾紀範着免補叅將以副將仍留兩江儘先補用並加總兵銜欽此嗣因傷發回標雖經保留兩江並未聲明歸於水師補用查該員生長湖濵素諳水情自委署水師淞南營遊擊以來業經四載於江蘇水師情形非僅能耐風濤亦且深諳沙綫實爲水師中出色之員堪勝内洋水師之任查定例武職只准改外海水師緣其時只有外海内河兩支嗣更定章程始添設内洋一支補缺章程外海與内洋統補是内洋與外海無異臣觀該員之材實與内洋水師遇缺酌量補用以勵人材該員從前剿辦回逆迭次圍攻賊壘歴著戰績身受重傷由花翎都司經左宗棠存記擬保遊擊旋又攻克金積堡老巢首先冲入擒斬首要各逆實屬異常奮勇經左宗棠從優奬勵卽由擬保遊擊徑保以叅將留於兩江儘先補用加副將銜並未專案請保遊擊聲請一併奏明更正前來查前有儘先副將廖德旺儘先叅將金玉田均因保案錯誤經臣附片更正由部覆准註册有案今該副將事同一律合無仰懇天恩俯准飭部查照更正註册以昭核實除飭取履歴咨部外理合附片具陳伏乞聖鑒訓示謹奏奉硃批着照所請兵部知道欽此○○馮子材片再奴才於光緒十三年十一月十五日欽奉硃批馮子材仍着暫留廣東督辦欽廉防務毋庸開缺欽此當經繕摺叩謝天恩惟查奴才舊用關防内有前廣西提督字樣理應更換以昭信守現另刊木質關防一顆文曰欽差督辦廣東欽廉防務雲南提督關防擇於二月初一日開用並將舊用關防卽日毁銷所有更換關防開用日期理合附片陳明伏乞聖鑒謹奏奉硃批知道了欽此○○頭品頂戴漕運總督臣盧士杰跪奏爲河工要缺遴員署理以重修守而專責成恭摺仰祈聖鑒事竊照河工同知缺出例應在外遴選題明試署一年經歴三汎果能勝任保題送部引見奏請實授歴經循照辦理在案查徐州府運河同知王宗幹於光緒十三年十二月初一日病故經臣咨部在案查該同知管理邳宿運河及各閘壩兼管捕務責重事繁關係緊要自應揀選合例之員請補以免曠悮南河同知一項上次用至二先儘止今徐州同知一缺現任人員無可調補亦無裁缺廻避及鄭工海防新班遇缺先新班遇缺之員查有截取分發南河先儘班儘先補用同知徐肇濂現年四十四歲順天府大興縣人祖籍浙江會稽縣由監生報捐大理寺評事補授大理寺右評事俸滿截取奉硃筆圈出著記名外用欽此遵例呈請分發旋遵海防例報捐指省南河以同知歸先儘班補用於光緒十三年四月十五日引見奉旨照例發往欽此復遵海防例報捐本班儘先補用六月接到吏部過班知照光緒十三年九月十八日到工係曾任京官俸滿以應升之外官候補照例毋庸甄别該員才識明練講求修守堪以試署徐州府運河同知並無違碍叅罰案件及應賠銀兩與例相符合無仰懇天恩俯准以徐肇濂署理徐州府運河同知仍照例試署一年經歴桃伏秋三汛果能勝任再行保題實授送部引見以重修守而專責成謹會同兩江總督臣曾國荃合詞恭摺具陳伏乞皇太后皇上聖鑒飭部核議施行謹奏奉硃批吏部議奏欽此○○頭品頂戴湖南巡撫臣卞寳第跪奏爲拿獲逃遣復犯假冐職官揑稱招勇任意招搖按例定擬恭摺仰祈聖鑒事竊光緒十年十月間臣在署湖廣總督任内據湖北漢陽縣属北河厘局委員候補知縣李載珪等禀有自稱總兵帶有勇丁闖卡經過厘局司事追趕被船上營官喝衆綑打等情臣當飭漢陽鎭總兵高光効會同營縣將何忠祺等盤獲起出僞造關防文札令箭旗幟等件交臬司督同武昌府審明何忠祺冒充江西九江鎭總兵雕刻　欽差大臣關防僞造彭玉麟委札召募營哨官弁勇丁周正球冐稱補用總兵持有前貴州提督周逹武保札一同攬坐煤炭船隻闖卡綑毆司事屬實臣以何忠祺所犯關係軍機奏明先行正法一面咨查周正球保案臣交卸後據湖廣總督裕祿等咨稱業准甘肅提督周逹武咨覆周正球保案雖符惟年歲籍貫兩歧行據沅陵縣申稱周正球係該縣人曾保總兵業經病故原保獎札被其巳故胞姪周大祿盜賣與人等情當卽提訊周正球實係周汝霖頂名假冒因其所犯尚與實在冐名赴任者不同未便遽照買受官員憑札冒名赴任例問擬斬候第以平民詐冒總兵情節較重若由斬罪上减等擬流又覺輕縱酌量擬發新疆種地當差仍照名例改發極邊足四千里充軍到配酌枷押一個月枷滿杖責安置面剌改發二字奏奉旨刑部議奏欽此旋准刑部覆准在案上年二月間據管帶親軍營提督謝晋鈞面禀有周正球前往拜會自稱補用總兵奉撫台派令招勇一營正在招募等語周正球曾與該提督同營熟識年己五十餘歲久經病故此人年僅三十餘歲明係假冒臣疑周正球卽是前獲擬遣之周汝霖當卽密派營務處候補道莊賡良帶同親兵至邵陽試舘將該犯拿獲發交長沙府審訊兹據長沙府訊明詳經臬司豫山審擬解臣衙門經臣親提研訊緣周汝霖係臨湘縣人寄居沅陵因詐冒已故總兵周正球在湖北漢陽縣滋事擬遺攺發極邊足四千里充軍解往陜西榆林縣安置十二年六月初五日到配七月十六日毁棄枷號乘間脫逃轉回湖南十二月到巴陵縣投宿客棧因缺乏盤費仍假冒總兵周正球向同寓之陳友勝劉春生誆稱伊係總兵曾當統領令給錢三千六百文便可派當優差陳友勝等信實湊給錢文一同來省該犯戴用紅頂派劉春生執持周正球名帖拜客並稱係臣派令招勇任意招搖有張正茂投營該犯索錢四千文方准應募卽經臣派員將該犯拿獲審悉前情應卽擬結查例載新疆當差人犯如在配脫逃後爲匪照平常遺犯治罪又尋常遣犯逃走後復爲匪卽照現在所犯定擬犯該軍流者改爲絞監候等語此案周汝霖前此假冒總兵周正球隨同假冐總兵業經正法之何忠祺僞稱招勇率衆在湖北漢陽縣属北河闖卡綑毆司事卽係周汝霖動手此次在配脫逃來至長沙省城仍復僭用紅頂假冒總兵揑稱招勇任意招搖實屬怙惡不悛察看托有面貌極爲狡悍必須嚴爲懲辦以免復出爲匪其現在所犯應照假官圖騙例擬軍合依新疆當差人犯逃後爲匪犯該軍流者改爲絞監候例擬絞監候秋後處决陳友勝劉春生不知假冒情由應毋庸議周汝霖私自脫逃配所保甲訊無賄縱已由陜西省議結咨准部覆並知照來湘亦毋庸議所有拿獲前在湖北犯罪奏明擬遣案犯逃後爲匪照例定擬緣由理合恭摺具奏伏乞皇太后皇上聖鑒勅部核覆施行謹奏奉硃批刑部議奏欽此○○岑毓英等片再雲南營務事件前委現任鹽法道湯聘珍迤西道陳席珍會同辦理嗣因湯聘珍委署鹽道陳席珍委署糧道所遺營務事件飭交候補知府蔡信義李樹人暫行辦理於光緒十二年十一月二十五日附片奏明在案查營務處有淸理各營糧餉之責現在猓黑各軍凱撤事務殷煩非得熟悉之員不足以資經理擬請仍委湯聘珍會同候補道鄧在鏞辦理其前委之蔡信義李樹人卽作爲帮辦謹合詞附片具陳伏乞聖鑒訓示謹奏奉硃批知道了欽此 
 
 

Page 12

 
 
[光緒十四年三月三十日京報全錄]  
　　宫門抄○諭旨一道錄前○發抄硃批三道○雲督岑奏爲道員病請開缺並請旨簡放摺○又奏請邀免塡註各員考語片○大臣沙奏據情代奏摺○大臣錫奏報盟長請假赴藏熬茶緣由摺○滇撫譚奏飭司道會辦善後厘金兩局事務片○大臣錫奏革員捐助賑銀懇恩賞還原資片○熱河總管錫奏副總管因病出缺請賜簡入摺○三月三十日兵部太常寺太僕寺正藍旗值日無引見○蔭保謝授開歸陳許道恩○霍穆歡謝授少詹事恩○朱琛謝授右庶子恩○大額駙請假十日○曾侯連慶各續假五日○侍衛處奏派稽察壇墻之大臣派出紹祺致麟烏拉布明秀景善色普徵額○太常寺奏派分獻之大臣派出明勛英俊○又奏派兩廡拈香派出黄永安長有○召見軍機志元蔭保霍穆歡朱琛○皇上明日寅正二刻至太廟行禮○發抄譚鍾麟奏請將解足甘餉之藩司等獎勵奏硃批劉秉璋着從優議叙崧蕃着賞給頭品頂戴依議該部知道欽此○又請以知府胡孚駿試署平凉府奉硃批吏部議奏欽此○又籌解甘餉出力司道各員請獎奉硃批户部議奏欽此德馨奏永新縣鐵苗甚旺開爐鎔鑄奉硃批户部議奏欽此○○太子少保雲貴總督臣岑毓英頭品頂戴雲南巡撫臣譚鈞培跪奏爲道員因病懇請開缺請旨迅賜簡放以重職守恭摺仰祈聖鑒事竊據雲南糧儲道譚宗浚禀稱入滇以來緣水土不相宜屢攖疾病去年閏四月間得血虧怔忡之症曾禀請開缺未蒙批准迨八月後瘧疾兼旬元氣大虧變而爲兩骽痠軟直至今年二月初旬尚未痊愈近且精神短少步履蹣跚據醫者云非息心靜養一兩年不可竊惟糧署事務殷煩轉瞬又須辦科塲文件若使孱軀戀棧必將隕越悮公稟懇開缺回籍調理並請先行委員接署等情前來臣等查該道譚宗浚品端學粹才富年强自到任以來修理河渠督勸開墾勵精圖治政有本源兩權臬篆尤能遇事認眞淸厘不憚艱辛上年因病禀請開缺臣等批飭安心調理兹復以病難速痊堅請開缺回籍調理並請委員接署前來臣等覆查該道所呈情詞懇摯並非揑飾未便强留不得不據情代陳除飭司委員查騐取結照依辦理並遴員接署外合無仰懇天恩賞准開缺俾得回籍調理所遺雲南糧儲道員缺緊要相應請旨迅賜簡放以重職守所有道員呈懇開缺緣由謹合詞恭摺具奏伏乞皇太后皇上聖鑒訓示謹奏奉硃批另有旨欽此○○岑毓英片再雲南提督馮子材留辦廣東欽廉防務尚未到任鶴麗鎭總兵朱洪章進京陛見尚未回滇貴州威寗鎭總兵蘇元瑞甫經到任未及三月新授雲南按察使鄧華熙已請旨陛見尚未到任貴州按察使馮丕瑤現巳升授廣西布政使新授貴州按察使廖壽豐尚未到黔雲南迤東道耀恆臨安開廣道湯壽銘均未到滇迤南道員缺現正揀員請補貴州貴西道李肇錫現因病請假旋據報丁父憂雲南曲靖府知府文彬甫經到任未及三月臨安府知府松林開化府知府鄧在鏞俱已保升道員開缺廣南府知府興祿普洱府知府周範均引見尚未回滇昭通府知府高梧因病休致大理府知府慶勲甫准部覆尚未到任永昌府知府劉毓珂告病開缺請補順寗府知府陳燦未准部覆貴州安順府知府蒲蔭枚現據藩臬兩司會詳該員患病請開缺都匀府知府樊葆書引見尚未回黔黎平府知府俞渭尚未到任請補興義府知府鄒元吉未准部覆以上各員均請邀免塡註考語臣謹附片陳明伏乞聖鑒謹奏奉硃批知道了欽此○○奴才沙克都林札布跪奏爲帮辦大臣魁福聞訃丁艱循例請假回旗穿孝恭摺據情代奏仰祈聖鑒事竊奴才據帮辦大臣奴才魁福聲稱於本年二月十三日接到家信知生母於光緒十三年五朋二十九日疾故等語魁福係屬長子應循例丁憂請假回旗穿孝且溯自咸豐七年出師湖北轉戰皖豫直東嗣經奉調赴甘旋隨將軍金順出關克復烏魯木齊等處旋補授古城領隊大臣轉升今職計戎馬三十年間久失事親之道一旦聞訃五内如焚謹擬除去往返程途請假百日回吉林旗籍穿孝俾稍盡烏私至回旂歸途自應照案由軍台行走以資便捷俟抵張家口卽自雇車脚合併聲明等情查帮辦大臣魁福並無應交事件循例請假奴才自應據情代奏除咨報部旂查照外理合恭摺代陳伏乞皇太后皇上聖鑒訓示謹奏奉硃批知道了欽此○○奴才錫綸跪奏爲霍碩特中旂札薩克貝子請假赴藏熬茶各等因謹恭摺具陳請旨施行事竊奴才上年十二月二十三日准巴圖色特奇勒圖霍碩特部落盟長管理中旂札薩克阿木爾凌桂貝子棍布札布呈稱擬請假二年同該貝子父多爾吉那木札勒隨帶喇嘛沙克平及護衛官弁阿勒巴土跟役四十員名自備資斧前赴西藏熬茶恭祝聖主萬壽無疆並祈禱游牧蒙古人等曁本身郤病延年懇請轉奏並請一面發給赴藏護照擬以十四年三月内由本游牧起身以道哈密敦煌小路一帶順道霍碩特游牧赴藏熬茶事畢二年限内旋回游牧至貝子啓行擬將盟長印信移交本屬協理台吉車林德吉特護理其札薩克之印交本旂管旂章京三吉及梅楞章京克什克圖等二員護理所帶人役牲畜軍械物件數目詳開文尾以憑核辦等因前來奴才伏查上年八月准吐爾扈特盟長漢布彦綽克圖呈請代奏赴藏熬茶昭等因當以伊犁新復無案可稽未敢遽行發給護照卽據呈陳請先將摺稿抄錄移咨一俟欽奉硃批恭錄知照再發給護照以各愼重在案兹該盟長呈請事同一律理合據情代奏將摺稿先行移咨容俟欽奉諭旨後恭錄知照並發給護照俾利遄行除備文分咨理藩院駐藏辦事各大臣知照外所有霍碩特部落盟長阿木爾凌桂貝子棍布札布呈請赴藏熬茶各緣由理合據情恭摺具陳伏乞皇太后皇上聖鑒訓示遵行謹奏奉硃批着照所請該衙門知道欽此○○譚鈞培片再滇省善後厘金兩局俱係奏委司道辦理現在按察使鄧華熙署粮儲道松林先後據報接印視事自應飭令會同原派司道辦理該兩局事務除分札飭遵外謹會同雲貴總督臣岑毓英附片具奏伏乞聖鑒謹奏奉硃批知道了欽此○○錫綸片再據行營營務處呈據行營文案委員己革湖北文舉人揀選知縣李镒禀稱竊委員前讀邸抄驚知鄭州黄河潰决水勢南趨河南州縣淹没甚多小民蕩析離居朝廷截漕發帑賑恤災黎委員前隨神機營前敵御前頭等侍衛提督陳國瑞大營追剿捻逆往來齊豫與該處士民相習願將歴年領獲津貼並由家寄來川資共備庫平銀一千兩捐助河工賑欵稍盡報効之誠不敢仰邀議叙等因據此除飭局如數彈收分咨劃撥查照外查該革員籍隷湖北蘄水縣於同治六年丁卯科以附生中式本省鄉試舉人光緒二年丙子科會試後揀選註册四年經直隷督臣於奏叅都司丁萬春逗遛天津案内因該革員曾代丁萬春缮寫信函並請革去文舉人在案該革員自被革後投効出關經前鳥魯木齊領隊大臣恩澤前伊犁叅賛大臣升泰薦赴奴才額敉勒河行營十一年冬間復隨奴才前赴伊犁籌辦諸事悉臻妥協上年奏辦積案奴才委同遊擊劉得勝專司其事惟其在營屢著微勞未經開復因係派與會辦事件暫戴五品頂翎以壯觀瞻而昭愼車該員秉公折獄事無鉅細遵照約章辦理頗能折服人心今又捐助鄭州河工千金賑欵不獨深知愧奮抑且好義急公查該革員辦事認眞不辭勞怨才具敏捷練逹邊情尚屬有用之才若因一晉見棄未免可惜該革員從戎年久迭著勤勞兹復捐助賑銀情殷報効奴才未便緘默可否籲懇天恩俯准將已革湖北丁卯科文舉人李鎰卽李岱祺賞還原資以昭激勸之處出自逾格鴻施奴才爲激勵人才起見是否有當謹附片具陳伏乞聖鑒訓示施行謹奏奉硃批户部核議具奏欽此○○熱河正總管奴才錫麟跪奏爲副總管因病出缺恭摺奏聞請賜簡放事竊副總管兆慶於上年六七月間感受暑瘟日久未愈致成肺虚喘嗽之症復牽動舊時肝氣時發時愈尚能照常當差迨上年奴才到任時見其不時喘嗽精神間有勉强之勢當囑其延醫調治旋經診視服藥數劑諸症已見輕减惟正氣未能復元自本年入春以來肝氣突發喘嗽復作病勢日增奴才不時前往看視趕緊再行延醫調治惟患病旣久氣血已虧用藥罔效於本月初八日酉刻因病出缺伏查該故員母老子幼宦槖蕭條左右更無可依之人所有身後一切由奴才妥協照料除令該故員家屬扶柩回旂外所遺員缺恭候簡放以重職守謹將副總管因病出缺緣由恭摺奏聞伏乞皇太后皇上聖鑒謹奏奉硃批該衙門知道欽此 
 
 

Page 13

 
 
[光緒十四年四月初一日京報全錄]  
　　宫門抄○諭旨一道錄前○發抄硃批五道○直督李奏揀補要缺知州摺○又奏援案請獎片○又奏請給獎片○又奏飭道員回任片○又奏請攺議處分片○又奏甄别道員片○大臣杜奏扎薩克患病請假委員署片○江督曾奏爲調署知縣片○雲督岑奏爲臬司等抵省請飭赴任片○四月初一日刑部都察院大理寺廂藍旗值日無引見○方恭釗謝授湖北荆宜施道恩○文熙請假十五日○吏部呈進月官卷○召見軍機方恭釗○發抄崧駿奏丹徒縣驛書擅拆奏摺夾板審明定擬奉硃批該部議奏欽此○李鴻章奏請以龔萬金補水東村守備奉硃批兵部議奏欽此○○又請撥鑄錢機器銀兩奉硃批著照所請户部知道欽此○又請將保定旂兵搭放制錢奉硃批著照所請户部知道欽此○黄彭年奏接任日期謝恩奉硃批知道了欽此○○大學士直隸總督一等伯臣李鴻章跪奏爲揀員請補直隸州知州要缺以裨地方恭摺仰祈聖鑒事竊查易州直隸州知州鄒振岳奉旨補授宣化府知府應歸本年二月分截缺所遺易州直隷州拱衛西陵管轄兩縣政務殷煩差務重要係屬題缺應在外揀選請補定例各項題缺先儘候補人員請補又各省道府直隷州知州如係督撫題明留於該省候補者無論應題應調應選之缺悉准先儘酌量補用又吏部奏定章程道府直隸州知州遇應用候補時先儘科甲出身人員又現任人員保舉以何項官階補用凡係指定官階者遇所指定之項缺出應歸候補班内請補今易州直隷州知州一缺照例應先儘科甲出身候補班人員雖該州與遵化州有輪升班次現輪用大宛兩縣但大興縣知縣何其翔尚未到任例不應陞宛平縣知縣蔡壽臻與此缺人地不甚相宜未便遷就應仍照例先儘科甲出身候補班人員揀選請補據布政使松椿按察使陶模查有淸苑縣知縣在任候補直隸州知州朱乃恭堪以請補前來臣查朱乃恭年五十二歲奉天錦縣人由附生中式咸豐已未科順天鄉試舉人同治戊辰科會試中式進士奉旨以知縣卽用改掣直隷同治八年到省十二年題補定興縣知縣光緒三年調補淸苑縣知縣是年大計保荐卓異四年丁繼母憂開缺回籍六年服滿起復仍歸直隸八年補授天津縣知縣九年調補淸苑縣知縣迭因辦理海運漕粮出力保以直隸州知州在任遇缺卽補並俟補直隷州知州後以知府用九年大計復保荐卓異十二年二月赴部引見囘任該員老成練逹爲守兼優歴任繁區皆能勤政愛民循聲卓著其以知縣官直計閱二十年保陞直隸州知州亦已七年資勞甚深於各屬情形均稱熟悉易州爲陵寢重地差繁事劇須得勤練明愼之員方足以資治理該員人地相需以之請補洵堪勝任且係科甲出身指定以直隸州知州在任遇缺卽補應歸候補班内請補之員與先儘酌補例章旣甚吻合亦與前次候補直隸州知州鄒振岳准補易州之案相符相應仰懇天恩俯念員缺緊要准以該員朱乃恭補授易州直隸州知州以裨地方仍不積輪十班次該員引見未滿三年毋庸再行送部如蒙俞允所遺淸苑縣要缺容另揀員請補理合恭摺具奏伏乞皇太后皇上聖鑒勅部核覆再此缺應以本年三月初一日起限合併聲明謹奏奉硃批吏部議奏欽此○○李鴻章片再據蘇松太道龔照瑗等禀稱廣東香山縣人已革福建委用道花翎二品頂戴按察使銜盛世豐因直隸上年水災較重今春工撫需欵甚殷變産捐助直賑銀五千兩又江蘇崇明縣人候選同知李鍾英以河南鄭州决口災情甚重直隸亦遭水患遵其故父已革記名海關道花翎二品頂戴三品銜李鳳苞遺命變産捐助直豫賑銀六千兩各半分撥飭據籌賑局司道查得已革湖北荆宜施道董儁翰捐助直賑銀五千兩前經奏請給獎奉硃批董儁翰看賞還原銜翎枝欽遵在案盛世豐目擊時艱竭誠報効鉅欵其情事與董擕翰相同李鳳苞前帶閩廠學生出洋肄業駕駛等事以開風氣現在鐵艦管駕官弁多係該故道造就其監造定遠等三艦到華後曾冡醇親王親臨閱看尚屬船堅砲利雖因人言獲咎究亦不無微勞今病革時猶遺命其子變産救災捐銀至六千兩未便没其好義之忱一併援案具奏前來可否仰懇天恩賞還盛世豐李鳳苞原銜翎枝以資觀感之處恭候聖裁除咨河南撫臣查照外理合附片具陳伏乞聖鑒訓示謹奏奉硃批盛世豐李鳳苞均着賞還原銜翎枝該部知道欽此○○李鴻章片再據巳革花翎補用道卽選知府内務府員外郎奉曾呈稱該員在蘇州織造任内獲咎部議革職並降三級調用今回旗道出天津知直局灾區工賑用欵煩巨情願報捐銀五千兩稍申報効之忱等因前來除飭籌賑局兌收撥用外查直屬去秋被灾較廣現值春撫吃緊飢黎待哺嗷嗷且有永定河堵口挑河大工需費甚巨前籌各欵尚多不敷正苦難於羅掘該員奉曾目擊時艱竭誠報効銀五千兩俾畿境工賑得資接濟洵屬好義急公深堪嘉尚雖稱不敢仰邀獎叙但旣捐助巨欵有裨災區未便壅於上聞可否仰懇天恩從優給獎勅下户部核議俾資觀感之處出自逾格鴻施理合附片具陳伏乞聖鑒訓示謹奏奉硃批户部核議具奏欽此○○李鴻章片再據藩司松椿詳稱光緒十二年地糧奏銷案内有前署獨石口同知熊壽籛經徵未完地糧正銀一百七十六兩七錢六分四厘計未完數目在一分以上當經照章彚單詳請奏叅嗣據該員於次年二月續徵起銀四十三兩七錢七厘業經解司兌収計未完數目不及一分應請將原叅一分以上處分改議以昭平允具詳請奏前來理合附片具陳伏乞聖鑒飭部查照謹奏奉硃批該部知道欽此○○李鴻章片再津海關道周馥前因保薦卓異赴部引見奉旨着回任候升等因欽此本年二月飭派該道往旅順口威海衛大連灣各處查察防務督雇船隖炮台工程頃已回津應卽遵旨飭回津海關道本任仍兼辦沿海水陸營務處事宜遇有要件並可隨時前往各口會同各將領籌商妥辦理合附片具陳伏乞聖鑒謹奏奉硃批知道了欽此○○李鴻章片再道府無論候補試用各班應以到省之日起丁限一年詳加察看出具切實考語奏明分别繁簡補用兹查有鹽運使銜儘先補用道黄建筦到省一年期滿例應甄别據該員禀請核辦前來臣查黄建筦才具明練辦事勤能堪勝繁缺俟有應補缺出照例序補除履歴咨部外理合附片具陳伏乞聖鑒謹奏奉硃批吏部知道欽此○○杜嘎爾等片再據署三音諾彦部落盟長吹蘇倫札布等呈報本盟扎薩克台吉巴勒丹呈稱竊職素患腰痛復發又加嘔吐神迷等症雖經延醫調治總未見效實難力疾辦公呈請照章給假俾資調理其扎薩克印務派委本旗協理台吉逹什端多布署理等情當經差派管旗章京車林多爾濟前往查騐屬實取具該扎薩克印結據情呈報前來奴才等查該扎薩克現在患病請假旣經該盟長等查騐屬實自應按照定章給假兩個月合止調理所有扎薩克印務卽照所請派委本旗協理台吉逹什端多布署理除將呈送到印結存案備查並檄覆遵照外理合附片具陳伏乞聖鑒謹奏奉硃批該衙門知道欽此○○曾國荃片再淸河縣知縣員缺地當衝要五方雜處巡緝撫綏在在均關緊要非精明幹練之員不足以資治理查有句容縣知縣張沅清堪以調署所遺句容縣知縣員缺該處近來獄訟繁多亦稱難治卽以淸河縣知縣趙受璋署理寔於地方兩有裨益人地亦各相宜據潘臬兩司會詳請奏前來除檄遵照外謹會同漕運總督臣盧士杰江蘇巡撫臣崧駿附片陳明伏乞聖鑒謹奏奉硃批吏部知道欽此○○岑毓英等片再新授雲南按察使鄧華熙已交卸迤南道篆務抵省臬司爲刑名總匯應卽飭赴新任以重職守糧儲道譚宗浚因病禀請開缺回籍調理除另摺請旨簡放外所遺糧儲道篆務自應先行委員接署以專責成查有候補道松林年富力强辦事穏練堪以委令署理除分檄飭遵外謹合詞附片具陳伏乞聖鑒謹奏奉硃批吏部知道欽此 
 
 

Page 14

 
 
[上海三馬路與昌恊賑公所陳竹坪經收順直山東河南皖北賑捐十二月廿三日第九伯零二次淸單]  
　　郭善慶一元甫東樂氏銅洋一元○○另收河南賑○慶餘五節省間費五元○公記號交來心餘子五元○篤佑堂二元碧琅玕館五角○吳興子三元銀一兩五錢足對洋一個虚對一個葛記銅一元以上共三元銅三元足對虚各一个規銀一兩五錢一分○宜與徐振甫先生續募董順章邱載興周永盛蔣彦芝凌德仁邵望大宋洪順照盤之周廷慶蔣佩初王信隆吳同順公記沈儉吳同順公記儉昌裴季大王天法祥太培記裴川昌五文鈞廿户合廿元○烟台德增號一元○湖北保甲總局募季壽屏五兩墨金四兩黄酲子二兩以上共規銀十一兩一錢九分四厘○楊庭璧一元銅二元楊景運五角○震澤糧廳程交來程柳生五元程胡氏各四元程莘耕程張氏各二元以上共十七元○以上均本發水灾圖册○廿生洋三百元吉求太四元銅一元陳翠記二元開裕記一元蔡仁膏爲母壽誕將諸親友所送儀羊移陳梓堂薛乘和各二元周桂泰一元陳春和在沛張金泉李三生顧德雲洪良玉六户各五角以上共八元○爲寶册官銀號交來耕讀堂二十二元張道菴十元程懷葛堂四元無知子三元觀復堂二元何炳然張乘陽心田梅生屺庭龔叔明蕉山書屋如斯堂陳幼蘭軒金王曉春汪建卿葉偷卿馮友三高伯川邵共齋王詠泉朱少耘杜小峰十八户各一元以上共六十元○行道有福册榕蔭寓公五元嘉善楊二元以上共七元○又册愼裕洋貨號交來吉林機噐局總辦宋經募介臣氏銀八兩同人氏五兩零三分半吳鳳珊四兩梁榮三兩無名氏周逢鄭蓮生潘福臣無名氏卓之氏再寄氏塗山無名氏武文斌東年柱櫝善氏無史氏八户各一兩顧宏生春桂付家玉錢貴淸徐阿順六松林六户各七錢張玉福六錢十三户各五錢以上共合來規銀五十四兩六錢三分半○又册桐城泰號來善英六元無名氏聶成衣各本洋一元○又册無名氏胡松亭各一元力不足五百文○普濟册杭州來松陵周再生周杜氏六元銅二元○常州總捕署來思補軒十元新巿鼎源典衆友將新正春酒席費移賑七元乍川蛟川涵養朱三元太倉王茹雲先生交來吳湘陰等六元錢浣香求保身體平安四元○以上共收河南賑洋四伯八十一元規銀六十七兩三錢三分九厘銅洋八元生銀一元足對洋一個虚對一個小洋十角錢五百文○○本日共收英洋四百八十二元規銀六十七兩三錢三分九厘足對洋一個虚對洋一個銅洋九元生銀洋一元小洋十角錢五伯文合併聲明 
[上海三馬路與昌恊賑公所陳竹坪經收山東直隸河南皖北賑捐十二月廿四日第九伯另三次淸單]  
　　藴玉山莊一元無名氏一元虚對一個○○另收河南○朱槐卿先生交來洋貨公所振華堂規銀六十兩姚毓山求病速愈瑞芝軒各十元蓮生求父精神强健二元○本發水灾圖册補過子十元祝椿萱祝平安自求多福三户各一元以上共十三元○又册浙紹陳選一元○又册靑村港來不留名節省年費十元○又册蘇州吳江確坊頭下吳募七户二元銅三元○又册大通和悅洲來册上不書名二元○又册揚州申昌號來竹蔭居士二元○又册揚州八老人肖琴居士合二元○又册硤石振昌來同心隠名無名氏三　合三元○又册嘉善同泰號來五户一元○又册杭州務本堂陳瑞芝堂戴共四元銅洋二元○又册蘇州吳學署來燕翼堂二元梯雲　惠記忠武堂生記山帶樓六户各一元又記壽記甲記三户各半元芝記銅二元以上共八元半虚對二個銅洋二元○ 
又册杭州萬承志堂馮聽五善士經募折湯餅筵盡心齋竹林居士三户各二元不留名衆善堂心田老人無力子洪如春無名氏六户各一元童揚勉力人各銅洋一元以上共十二元銅二元○又册惠泰莊交來靖江城東戴募無名氏廿尸共十元一角○又册台州震元號募十二户共四元銅洋一元錢一百○又册瑞祥號募八户共一元六角銅洋二元○又册寗波鹽厫王潤田來沈阿盛沈張氏各五角二日各二角以上共一元四角○屠甸寺心餘義侣續募朱德茂四元大成號朱大昌各三元補忍堂三元銅四元虞鉅和源泰號公記印子記徐合興五户各二元利昌許月記耳鳴書生平安居士四户各一元以上共廿七元銅洋四元○祥字册蘇州顔子賡先生經手九户各錢一百又桶捐泰源氏二元天墮一元祈保佑合家平安六角散錢五百七十九以上共合來洋四元六角錢五百七十九○寗波乾豐號來無名氏三元又三元杭省光裕堂姚五元嘉善徐秋水爲小兒驚風求卽速愈四元嘉定具是堂一元鎭江均泰恊記來李懿馬姑二元寗波大關方振聲四元以上共收河南賑英洋一百五十三元半規銀六十兩銅洋十六元虚對二個小洋七角錢六百七十九○本日共收英洋一百五十五元半規銀六十兩銅洋十六元虚對三個洋十七角錢六百七十九合併聲明 
 
 
