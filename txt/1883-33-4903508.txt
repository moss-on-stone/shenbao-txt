# 1883 - 33 - 4903508

 

Page 1

 
 
[任伯年繪山水總神圖出售] [  點石齋啓]  
　　催殘　鼓歲將更新萬家報賽莫不以祀神爲第一事本齋曾以　詞請任伯年先生用小李將軍山水神軸之式繪成一幅計長六尺由本齋石印　　山水着以靑　秀色可餐山水之間流雲四布長松插天松下四神差立一城謹一土地一灶君一招財惟井神則盤膝而坐松旁有白石　一　上　　神位快馬飛騰神采發越又左有杏花臺右有石藏畫　環　曲經通庭山之嶺則有天臺一座奇峯並峙日月合璧則帥位也其畫筆適不贈人　　　中洵堪　目現在本舘申昌書畵室發售計墨色者價洋五角着色者一元巳裱者另加裱工洋六角正此佈 
[論編查津人]  
　　上海近以津人之無業者混迹其間屢滋事端人情惶惶殊有揑杌不安之勢故道憲照會各國領事派撥委員嚴行查辦擬爲編查之舉英美兩租界委員四人法租界委員三人八仙橋委員二人挨戶稽查凡有津人寄寓悉加登記入簿月若干人作何事業逐細詳載其有爲優伶爲手藝等人皆須由殷實之津人開設店舖者爲之具保出結始准寄　一律驅逐遞籍其未經開凍之時如有津人之無業者無人爲之作保則暫送棲流公所安置俟開春凍解輪船北行隨卽資u回籍不得逗遛在滬委員等則帶同地保及租界巡捕等租衷共事勿使稍有遺漏如此則在滬津人各有可稽不致仍前之兇橫滋事其法至良其意至美自是而後閭閻無擬累之憂可以高枕而臥不特富戶受其大惠卽小戶亦不復虛驚其功德誠非淺鮮矣夫編查之舉卽保甲法但能實力稽查勿使一毫蒙混則匪徒無從混迹實爲杜漸防微之善策正不得以事創于王安石而以人廢言惟此法行於城廂則易行於鄉間則難租界地方雖去城不遠然究無城關更栅可以愼其啓閉而且道路紛歧寄居諸人大半多係客籍各省皆有士著實稀遷移去住均無一定假如查明某家若干人何籍何業給以門牌如城廂之法而不數日間前客巳去後客復來紛紜更調孰則肯赴官呈明然後適館者故西人雖有門牌之編查而但編其房屋之號數初不計其所居之何人實以去留靡定不能偏稽之故也夫租界之地五方雜處良莠本自不齊天津人果顯有橫行不法之徒卽非天津人亦未嘗無作奸犯科之輩今以津人肇釁之故而編查津人之戶籍事猶傷而非全也然租界居戶實繁查之殊苦不易先以津人爲之經始而後徐圖其繼則保甲之法由漸推行不難徧行於租界是亦所以安良善而除强暴乏一端也或者謂租界地方本有西人主政巡捕包探所司何事而尚須華官爲之設法然西人行西法法固已臻美備而華官亦有保護之責租界所居華人爲多華官例應兼顧之且津人等之肇事而爲患於租界是亦爲華官之責而西人之憂也西人恃有巡捕兵船等爲之保衛但無需乎華官然動輒用武脅以兵威亦非持久之道西人現銀多寄放於銀行似不患匪類之覬覦然苟若輩胆氣漸肆愍不畏死安保不波及於西人彼時西人或受其累而後責成于華官則亡羊補牢其計己緩道憲此舉固不僅爲保衛華人計亦實所以保衛西人也或又謂西人苟加巡捕之額則租界中巡邏嚴密匪黨無從施其伎傭又何煩編查戶籍故事紛紜不知諺云有千日做賊無于日防賊匪人之出沒不常巡捕之巡邏有限近來租界房屋愈多居民愈衆卽巡捕之額較前加倍亦恐尚有不敷之患設匪徒分其黛羽聲東擊西或數處並舉則巡捕疲於奔命勢難並顧故與其禦之于臨時不若籌之於事前雖一紙戶籍一家保單未必遂足以懾匪人之心然丁口皆有可稽保人又有可認若輩雖强橫當亦有所顧忌而捕房則仍當增設巡以相輔翼以華官之法佐以西人之威吾知么麽小醜又焉敢怙惡不悛自取咎戾不但津人有所畏忌不得不攺轅易轍卽他處游手無籍之民亦將有所懲創而不復如前時之縱恣法界新街左側之拆梢黨與失浦東之鄉棍動輒他人至八仙橋及拖至鄉間租界以外多般索詐酷虐苟知官法利害亦當有所消沮矣故吾以爲道憲此舉其嘉惠於租界中西諸人者殊非淺鮮也夫市面愈盛匪人愈多擇肥而噬厥有同情荒凉冷落之場斷無宵小混跡俗語云鬼不愁病丐不愁竊非虛語也通都大邑之中商買輻較之地而欲使匪徒絕跡其勢固不有能然苟治之得其道則若輩究亦不敢以身試法古賢爲政夜不閉戶道不拾遺非但侈言德化之移人盖實有良法美意使之不得遑者在也道憲有此美政所願奉行諸君仰體憲意認眞編查勿以潦草塞責虛行故事則地方被惠多多矣 
[預測風灾]  
　　○美國天文臺術士某上書美總統言測得本年西歷三月內美國有風颶之灾自三月初九日起發自太平洋之北至晚由墨西哥地方經過遇山阻截風勢愈勁至十一日折過美都海中船隻不能行駛小船更不必論似處則潮汎乘風而入地方必將淹沒風勢甚厲損傷必多故請總統于三月初五日諭知國中諸船預爲避匿勿罹其灾云云按此書之上在一千八百八十二年十一月二十七日因見是年九月某新聞紙有此言故奏之美廷預爲防範如其言果騐則四人推算之術可謂精極雖三國演義所述諸葛武侯借風妙術亦不多讓矣 
[新埠火災]  
　　○本月初一日新加坡地方突遭回祿之禍由某棧房起火該殘乃儲酒之所是日正在裝酒入瓶其法裝酒塞口入於鎔錫鍋內將錫包住其口有一瓶塞口不實瓶外酒漬亦未抹乾一入錫鍋卽引火生燄延及他瓶亦多炸裂急欲施救無從措手有用地毯漬水以遏之者而火勢猛烈遏之不住數分之時已成燎原之勢波及他行不可嚮邇嗣得水龍畢集兵船上兵丁亦上岸相與盡力灌救始得熄滅然約計所焚已不不數十萬元矣祝融氏之威可畏也哉 
[太原近信]  
　　○太原府西人來信登諸字林西字報云孩處水勢漲盛至今多日有加無巳城河之水灌入城中街衢亦成澤國北門地處高原尚可行走南門則不能涉足行人皆由北門遶道以至南門殊形不便東門地窪水積城根浸任水中城堞爲之低陷云又言張香濤中丞極惡吸煙之人凡聽鼓諸君有煙霞癖者槪不錄用以故人皆愧奮競相除除有一時不能斷癮者則逐時滅少或但卜其夜而不卜其畫又有設立戒烟局者但街上　烟具者到處皆是戒烟之藥尚不及烟鎗烟燈之多售烟具之獲利遠過乎售戒烟藥者正不知頹風何日可以挽回也 
[白晝行刼]  
　　○有客來言于臘月旣望日附輪船過厦門見同船二客登岸購買物件其伴友年僅十五六肩負靑銅一貫手中持包袱一內有洋六七元客則自携所購零件回船其時地泥甚滑伴友隨後緩步忽來一惡少將其件 
 
 

Page 2

 
 
友錢洋搶去急呼客同追至一巷口門首貼聚雲二字似係烟館客方與惡少爭論間忽門內外來數人勢尤凶悍竟將二客推開二客因不通言語勢泒難敵又輪船急須開行只得忍氣而退按厦門乃海開重地中外通商有提軍並同知駐紥似此白晝紏黨行劫其害易可勝言哉 
[寍郡年景]  
　　○甬江洋價日跌每元僅換大錢一千一百三十文然猶攙和小錢銀洋往來格外加緊故虧倒閉歇者現己不止一家柴米油燭尚不甚貴肩挑手携者無不採辦年貨各項生意寥落如晨星惟吃食店一項稍覺忙碌然必天氣晴明方爲順利不料二十一日傍晚天忽大風寒雲幕幕陰雨霏霏次日風力愈勁雪珠亂飛未知黃棉襖子何日來臨也 
[寍郡决囚]  
　　○甯郡於本月初二日淸晨决囚一名由鄞縣監中提出鄉赴南門外法場正法聞亦台匪黃金滿之黨僞稱爲五岱王者也 
[土中有鐵]  
　　○寍波來信云西南有山名陳公嶺山中沙土有鐵焉鄉人折山者閒時取土向溪淘之浮士出而底沙皆鐵色用柴火煉成鐵質甚佳但鄉人取之甚艱所得亦不多若用西法機器取之諒可奏功耳 
[季子狼心]  
　　○江西南昌鄉間有某姓兄弟甲乙二人向在湖北之漢鎭開設藥行數年以來生意頗佳遂以餘資茌家　造房屋廣置田產不料甲逝世後乙與嫂分屋而炊所有漢鎭之店仍歸乙接手獲利如故乙亦不以銀錢寄嫂嫂恚日先夫在世有錢寄來不憂食用今阿叔在漢從未以一文見貽未亡人將往問之乃遺人雇車整備行裝乙之子聞伯母言乃先一日雇車至九江乘輪至漢比甲妻由旱道至漢則乙父子計議巳定將店內帳目藏起而僞作虧本之帳待嫂至店卽謂日店中連年折本妙手空空見嫂將何以教我甲妻不信乃請街隣並同鄉人當場結算果然折本若干婦見事巳如此囘家亦無盤費只得托人向乙婉言乙允出錢三十千文給嫂自此之後藥店槪爲乙所有甲妻不敢預聞矣上月十三夜四更時乙合家已睡忽屋內火勢甚烈亦不知從何而來迨衆人從睡夢中驚醒則巳燎原不可響邇矣乙家衣服器用焚燬一空又燒死猪牛數頭人咸謂祝融氏之降殃非偶然云 
[人頭墮地]  
　　○温州來信云瑞安馬嶼之上黃嶼地方月之初五日突有一小孩首級自半空落下眉目淸秀頭髪初留兩角頸間血痕已乾口內長有二齒其時該處鄉人卽派多人馳赴各近鄉查問有無小孩被人殺害查得均無其事遂將此頭裝一木籠待人看認本擬卽欲埋葬因求土地籤云與地方不利是以裝籠招認可見宇宙之大而怪誕不經之事信有之也 
[龐然一物]  
　　○山東人姜某挾針科術游奉省往來海城盖平兩境者歷十年矣說眞方賣假藥行必挈伴出必秉車倘有生意則按股均分否則御車者亦不得靑蚨入手也奉省之人呼之曰迷驢以其術只能行於鄉人鄉人如驢然也上月十六日蓋平城中有一賣烟葉客面黃而肌瘦在姜之藥棚旁閑看姜卽指曰此兄得某症已幾年穎得某一針卽愈不知此兄能信否且曰某不要錢因欲結此善緣耳客聞而信之且聞不要錢卽上前請教姜曰兄如信我我當於左肩下一釙片刻卽愈客卽求冶姜令袒臂隨手下針少頃細視故作驚狀曰爾病太深愈則愈矣惟藥力過大須到無風處起此針也遂引烟客到僻巷中姜之同伴亦隨之比到屋內尚未起針姜之同伴齋聲曰爾如許大病先生爲爾治好先生卽不要錢爾自不知禮耶何不謝先生幾吊錢乃編搜其身得票錢五十吊客無可如何任其攫去而針尚未拔遂赴縣署咸寃適值徐明府升堂問案卽傳客問明情節擲下飛簽立拘姜某等到案比差役往拿則同伴已逸只拘姜與車夫到案除明府當堂追出原票五十吊給客速令回家客行至頭門又被書差所困攫錢而去囘顧姜則已被責二百板兩腿血淋客悔曰早知如此何必令先生受辱書差人等咸指而笑曰此眞驢也意客本蠢然一物耳其得此美名也固宜然該書差等知鑪之無能而搏而噬之豈非所謂虎狼耶 
[漢皋瑣事]  
　　○近來武員漢陽等處辦理冬防極爲嚴密說者謂該處現有鐵算盤一種匪類故各官格外嚴防也卽如江面巡查亦較前加緊十三日晚間巡查官見江面有划船一隻獲而訊之舟子供云有人上街故游行以待其回巡查官以其狡展喝責數十板飭卽停泊套內不准黑夜遊盪使鰱鯉不分也○漢皋之後湖每值冬令草枯泥凍一片平郊一遇陽春則緑草靑葱大可愜幽人之賞惟大智門外之大道遠通豫境近達黃孝中來一河名曰油湖口行人之在此喚渡者不免受舟子之勒索蓋因設此渡者係鄉民洪姓獨自覇佔不敢　其鋒也月初忽有某漕帥某總鎭某主事等數人使服經此喚舟欲渡舟子卽艤船傍岸亦不知某漕帥等爲貴官也遂大聲曰欲渡者每人需錢二十八文不然請從別路去某漕帥等進退維谷亦忍之及抵省拜會大憲歷述渡船情形請轉飭漢口城上升字營撥勇一哨往該渡彈壓立卽駕官渡數隻至該口義渡接濟倘洪姓等有覇佔及不服官渡等情必將執法以治之也累年惡習一旦革除問津者無不額子頌之○漢口龍王廟碼頭自前月遭回祿後各水菓行因年節在邇當造屋以趕生意於是各行皆赶造新房一而粗立門面攤設各貨該處小巷子口新房一座規模粗具不意初九日午前大風陡作但聞豁喇一聲而該屋巳帶瓦連架盡倒於地適有兩行人爲屋所壓一人今約四旬外暈不能聲一人年約三旬左右壓傷　股尚可蹣跚而行亦云險矣 
[雪兆豐年]  
　　○雪爲豐年之瑞乃專指臘雪而言春雪則不與焉上海數年以來雪不多見數日前曾見六出花飛旋卽融化未能積厚流光大慰三農之望昨日北風料峭上天同雲戲舞玉龍素鱗耀彩參差瓦縫一望迷漫入晚寒威愈甚想宵深尚有圍爐咏絮者祥霙渥沛士膏滋腴大有逢年可頂爲祝頌矣 
[整蝢冬防]  
　　○關道憲邵觀察諭飭本城七門文武委員日則於黎明啓門夜則於十點鐘閉門卽有對牌照會友紳宦名片亦不准容情開放并查得武委員向在城門守宿而文委員則祗在日間稽查是以觀察特飭文武委員均須一律守夜以重責成觀察之整頓冬防亦可謂嚴密矣 
[屍棺出殯]  
　　○張金鑑夫婦被傭僕謀害後雖已成殮尚未盖棺卽暫停於火燒場上然該處係公平洋行之房產早經洋東雇匠造屋業已工竣催領移棺故由屍弟張貽道張貽惠備刻水人頭裝於張金鑑頸上再將張金鑑之妻一併蓋棺卽行出殯至紹興會舘且用僧道樂工儀仗執事云并聞上海縣差前往鎭江揚州等處緝拿在逃之各兇犯毫無影響該差等昨巳回滬云 
[倒帳又聞]  
　　○昨聞南市信源錢莊虧欠某銀行銀約八九萬兩年關在邇緊急異常是以執事人某甲無計可施竟於前夜吞洋烟尋死及同事知覺多方救治無效而斃庄亦倒矣未知作何調停也聞今年南北兩市之匯劃錢莊有遭倒帳而累倒者有雖遭倒帳而尚可支持者總計各錢莊被倒之銀上半年約四十餘萬兩自十一月初迄今約一百五六十萬兩滬上市面遠不如前良可慨也 
[屍友圖詐]  
　　○前報法租界眠雲閣烟舘內有楚人某甲吸烟猝斃一事禮拜三據該店主孫凱投捕房禀稱十九日晚上有湖北音三人到樓上吸烟後一人發痧遽死其同來之人囑免報案卽由伊友買棺成殮因滬地無湖北會館囑將棺暫停大門口俟雇船載回原籍云云詎伊友於前日一去不來且在外面揚言翁太宇詰問之下着投公堂伸訴并諭如見伊友輩再來店中生事着　解到案昨日公堂訊期孫凱復遞詞 
 
 

Page 3

 
 
伸訴稱捕房傳諭屍棺不能久停門口而伊友　經到來纏擾請爲公齒將屍相安插太守詰之到案者一稱陳炳生在泰陞棧生理一稱劉三一稱王耀在江表輪船爲點燈大工俱湖北人據劉三稱死者名張阿根與伊爲表兄弟張阿根在日亦曾在輪船上做過現在身死不明伊原籍尚有家屬當俟其親屬到來方能領棺回籍太守詢其當日如何收殮何人買棺殮時彼等人可曾到場據該店主稱棺由劉王兩人向席馥記買來眼同收殮我本要投報捕房劉三云若報捕我等不肯收殮不准我報翁太守謂旣經眼同成殮何又稱身死不明卽使該店不報爾等亦應具控請騐何得事後紏纏明爲訛詐地步租界規例棺柩不能久停着卽具領回去劉三王耀答稱不敢具領執定身死不明四字太守着該三人具身死不明切結當俟移請上海縣開棺相騐如騐得因病身死那時當照例辦理劉三不肯具結亦不肯領棺太守謂旣若此前日收殮時爾何以在场且棺由爾買已有不合之處賞將該屍棺發堂交壇刘三王耀并陳炳生着爲管押復據陳炳生科張阿根去吃烟係楊老九夏三二人同去劉三亦得楊老九報信始悉其死翁太守着法包探嚴頌眉帶同該三人出外如願將棺領出聽　寄往何處如不願領卽知照善堂著堂夫扛出發壇俟屍屬授案再當核辦云 
[地棍妄行]  
　　○本埠北鄉毗連寶山縣境之彭王廟地方向爲私鑄出沒之所挾嫌吊打之事層見疉出前日傍晚時聞穿虹洪地方有開米舖之周某不知與若輩如何起釁突遭多人毆打并及箱籠等物一併搬至鄉間迄今尚未放回該處雖係兩縣交界然若輩橫行如此殊屬不成事體前聞當道議另設分同于是處惜此議中止不獲見諸施行也 
[法界公堂瑣案]  
　　○昨日法公堂據情房解到唐吉泰薛廷渭兩人據原告顧福生稱在法馬路大興肉店爲夥昨日午後三點鐘伊等四人來耍買猪肝二十文且欲將猪油貼上我不允伊等卽稱有錢四百文放在蒸墩之上倐己不見令我賠償與之理設則一味蠻語因此鳴捕忽有巡捕　來伊等復逞兇扭打後有別家洋人路過拘獲兩人向有兩人巳被逸去等語解察之兩人立而不跪翁太守詢其作何生理因何鬧事唐吉泰答稱在日暉港營中充當什長請假出外買物太守謂什長卽是棚頭犯事則一例辦理唐吉泰稱我襲雲騎尉世職太守謂無論何人犯事卽當重辦詢其在何營何哨出外可曾穿號衣所領之大籤及要牌何在答稱在日暉橋營中哨六棚因請假出來故未穿號衣腰牌大籤亦均未帶旋有一西人上堂稱富日我坐東洋車在彼經過見有人叢鬧停車詢問據云因爭毆起見太守詢詰西捕因何不到于繙譯官謂該捕被伊等打傷不能出外有某洋人願作見証據該洋人稱路經是處親眼看見的係薛廷渭動手毆打太守着句探將兩人管押待往該營查明有無其人再爲核斷○法馬路胡春記倒帳一案昨日屇訊理之期原告姓泰滋生德康三錢庄夥投案又有復大昶洋貨店請追銀十兩五錢生記請追洋三十元全記四十四元九角五分生和一百六十元五角徐坤記一百四十元會成煤炭店一百七十兩蔴皮洋人另一戶請追洋二百元銀七十兩翁太守詰之胡春林店中之貨拍到銀兩若干答稱此係錢莊倩來拍賣不知共有幾何不敢詢問惟貨物競被濫拍紡綢洋傘進本兩元祗呌得一元如此類者不少太守詢三錢莊可知共拍得銀若干答稱乃托乾泰洋行代拍不知共得幾何太守聞言甚覺詫異旋據法包探嚴頌眉禀稱前期面奉堂諭着伊到捕房通知派人前往詎伊等不來關照故未知悉嗣後泒去之巡捕回來方能知曉太守詢其何不通知答稱實因歲闌事忙之故太守謂此等不算事情然銀兩究是爾等應收何司漠然着細細開明胡春記共該各戶若干所有拍賣及收下散戶之銀一併彚入應如何　泒之處俟禀報後再爲核斷○永安街生昌雜貨棧倒帳訊理情形屢列前報昨日據該店主李俊方可帳人王雅琴投案稱鎭江怡昌棧之李仁橋巳到太守着傳案先詰原告順奉安康坤和三錢夥稱現在鎭江之人已到查詰帳情前期李俊方稱鎭江可收銀八九千兩今查詢仍是脫空翁太守詰之李仁橋此次帶來若干銀兩答稱銀兩俱在帳上放出南京地方有洋數百元揚州地方有洋數百元鎭江地方零碎各戶百兩太守詰其鎭江放出之臨共有若干如何被欠如此難收答稱鎭江有銀二三千兩均是舊欠太守復詰上海生昌之銀幾時拖欠到今答稱是今歲結欠太守謂然則鎭江欠戶不在今歲之內上落八九千兩之銀何處去耶答稱實係虧本今年做金針菜七十四票蠶　三千兩絲頭七十担顔色二三十担及鴨毛瓜子牛角等均屬虧本銀根有七數千兩似此輾轉虧耗甚多現在請交保出外理帳太守詰其嚴益兩之事伊可是股東寶洪莊究欠彼若干李俊方答稱不是王雅琴稱此乃嚴自向我說在坤和名下提出銀二千兩另立戶名寶洪欠伊有一千二百兩光景太守謂爾等東夥語言因何不對且寶洪莊帳祇有銀七百數十兩爾等反稱欠伊銀一千二百餘兩彼此亦太客氣矣著原告等帶兩李一王出外且將帳目核結後禀覆候斷各原告又請追魏渭如之銀太守謂現已押追云○益義一案昨據陳洽成土行夥錢榮生投案禀稱現在同鄉出場理處請爲銷案翁太守謂旣經有人料理准予銷案如或要追當卽具禀到來趁鄭樹堂尚在再當嚴追錢榮生稱不願再追卽退去旋據各原告錢綢布庄各夥呈還護書一件內有艇船護照一紙太守着將前次吊存公堂之益義帳一併給還鄭樹堂領去益成之物以人未到案着仍存公堂待該店人到來再核并據各原告稱所有用去之各费均由我等八戶公摊並不在益義帖上扣算郑樹堂又稱共出銀票交給八户共三千九百餘兩伊等要寫明年六月底期票已出票交給太守谓到贴有銀归償則爾亦可发蹟不要存不還之心著均退出各原告亦稱謝出外此案遂結○昨日滬地各信局鴻源全泰盛日昇等五家局主遞呈公禀求保永和信局夥陳順友出外翁太守謂年關在卽爾等各戶旣然來保准如所請但此案必須水落石出如錦記有弊則將來爾等不能再接信物如永和有弊則店戶不能寄洋情輕法重着俟查詢明確時再將陳順友交案至錦記學徒龔大生旣亦管押着法包探往傳該店主到案設法保去俟明年再爲辦理云 
[敬謝嘉貺]  
　　○昨承大藥房屈臣先生見惠光緒九年卽西歷一千八百人十三年華英月分牌一紙四圍人物花卉并中國各大憲所贈匾額各藥名目龍麟伴塔圖記羅列其間十色五光條分縷晰授四時以成歲嘗百藥而延年厥功固甚偉矣受賜不旣多乎敬誌數言以鳴謝悃 
[客述所遇]  
　　○茫茫巨海萬衆藏形生動之物游漾於其中者千奇百怪非人所能盡見時或偶一遇之足令人心驚異類也昨聞客有自呂宋附乘帆船渡叻者云其片帆初桂浪靜波平好風相送舟如箭發至夜新月半圭掩映波際同行者出酒相酌不减故國之歡正在俯仰欣慰之際忽舟右海中有聲甚巨如人用物拍水者共驚顧之則見一物其頭如虎目光灼灼作靑碧色似聚飛螢貯於玻璃瓶中者其身出於水面者約高五六尺兩臂如猿拍水而行鱗兮毛兮及其色兮夜氣迷離皆莫能辨舟子急轉舵避之歷數分時物始掠余舟而北去其行甚速水爲之激浪如小火船之駛也衆相慶慰曰似此巨怪幸未相干倘一攀援則或無遺類矣老舟子告曰是物吾幼年曾一見於台北海中時當正午視甚了了其首類虎而有角臂如遠而掌如鴨指爪相連大如葵扇上身若獸下則仍具魚體也毛葺葺作翠藍之色胸前有赤色之鱗數片據聞其喜於無風浪靜之時也游水面性頗馴良不傷物命答帶爲食船或誤觸之則必相從爲戲終日不去前傾後側不勝其擾亦險事也然微有波浪彼卽深居水底不肯浮起而大海之中風常不息故人多未之見也船行之二日風自西北來其　頗猛不復可逆轉舵乘之而駛八點鐘之久如至一荒島攏近泊避風伯之威蓋已入大東洋之西境矣其間島嶼錯出皆荒廢無人樹木森森半屬烏痕獸迹也至晚風逾勁掟不能起夜間岸有虎 
 
 

Page 4

 
 
嘯聲人皆肅然天黎明風勢稍殺方擬開行則見波面滾滾一望皆蛇巨細不一咸昂首向舟似欲索食者五色切駁隨波上下如同歸浪千層不復能辨是蛇是海內有至巨者二一作淡緑色其意甚馴一爲紅質黑章張口吐舌狀極可怖二索矢矯於船之左右如行軍之有督也舟人無不懼甚恐遭其毒噬也船主出曰此不足異勿相驚詫凡船行遇風至此者彼常山君必率類乞粟也者已數見矣食之當退卽命人將米扣餘分傾海面米所有處蛇爭就食簇爲錦球圍因之解船主急命解纜挂帆駛去並云若少緩食盡圍將復合恐汝之糧絕而彼之腹尚未果也是則終不得去亦一險遇也船自有蛇處開行非復來時故道乃按方覔途過民答那峨入西里百及巴布亞兩島之間由萬池而南因風順利行計七日至摩鹿加島又二日船抵一處去安門武羅甚近輿圖不列其名故不知爲何島船中乏水因櫳岸汲取淡水同行者皆上岸隨喜見土人面黃睛赤散髪齊眉不衫不袴但腰圍花市一幅而貌皆和善無野惡之態見華人登岸羣異之集隨而觀少刻四土人用方板一塊檯一老翁飛至止於樹下翁就大石踞坐諸土人男女咸集其前蹲嗅其足如敬禮然大約是其酋長客及同打者皆遙視之旅有數土人來邀衆至其酋前指石命坐酋顧笑語唧啾不可辨又指前之檯板者喃喃數言四人長嘯飛馳而去俄見乘板之人一隊　自林中近視男女幼童共七人裝束稍異肩上斜披錦纏一方並有手帶金飾者同至酋前舉手行禮然後名孰一石而坐同顧諸客笑語是時士民集觀者更衆酋起立至衆前拉一華人手又回指傍坐一女吚唔而言諸華客搖手告以不解酋同顧一伶者授意而去旋見其偕　主至酋語如前狀船主操土人音答之許久始止酋似有不豫之色率後來者男女仍乘方板而去船主招呼諸客疾行回船起椗飛槳而駛並頻頻回顧意似甚恐懼者諸客叩之始曰方纔諸君中幾有一人不得行矣衆問其故曰適與我言者是島之酋也傍坐戴金項圈者酋之女也酋告我曰彼女甚愛華人欲在汝衆中選一留爲贅婿吾以言語不通却之酋云無妨也饑與之食渴與之飲不解方言無害也女云相居日久自能諳悉也吾又以諸客皆粗俗不足以爲酋女之配似下次當選俊外慧中者偕來送備乘龍之選今敢方命王故不樂而去然其風素善不尚行强如不然恐不止於留一而釋焉吾之急行者懼酋之女情不自已再着人來　也莫如一去了事客中有以姿首自炫者問而頗不快意以爲留婚好事何不舉己應命船主笑曰君樂此土是不欲再返父母之邦矣惜未早語後若再遇索婿者當獻君與彼以贖前愆事乎衆聞皆笑稿再續 
[登潮州金山和味馨室主人原韻]  
　　○高城百雉枕山隈樓觀凌虛刦後開主客招邀同蠟屐風塵汗漫此登台千秋名勝關興廢兩度浮蹤任去來却喜殘冬似春日桃花林下共徘徊○雲影天光接戍樓湖山合是鈞詩鈎孟嘉狂憶登高會　今歲重九偕同人登此得詩成帙　禹錫豪推第一流鄉訊遠懷衡麓　閒身翻羡海東鷗無端離合成惆悵把酒何時賦後游 
　　李立之初稿 
[和味馨室主人登金山原韻卽以誌別]  
　　○金城高聳白雲隈如畫湖山一幅開萬疉螺鬟新洞壑千秋馬鬣舊樓臺池留勝境閒中賞天遺詩人海上來愧我未能陪末坐瑤箋一讀一徘徊○蒼茫雲樹繞危樓一桁湘簾半上鈎夢得詞華高日下牧之丰度最風流情懷欲逐三秋鶚身世閒追萬軍鷗何事行蹝留不住申江花月待優遊 
　　方湘賓初稿 
[輓社長姚明經飛泉卽次友人管少波明經原韻]  
　　○平生淡水論交情車笠何難證古盟數載　君呼畏友十年長我事如兄文章脩潔推高啓典則深明邁伏生坐擁一毡家世舊當時軾兩齊名　謂令兄西翹○閒操餘藝是銅琶冠絕江南衆所誇滬瀆絃歌開馬帳魏塘松菊指國家君原籍嘉善功名久視同蕉鹿事業明知等浪沙杖履邇來稱矍鑠其如歲運厄龍蛇○卓犖觀書志詎降短檠孤舘度昏黃　君以館爲家旅况之苦一人任之且於燈下亦不釋卷　難言客况憐君甚合叩袞懷令我傷晚卉不愁秋圃淡滿廷爲有桂蘭香吾今連抱晨星數夜夜頻揮淚幾行並謂吳明經一山○身本蓬萊已乞胎謫隨塵世遇形骸書同跳虎揮毫熟詩爲盟鷗入社棠　庚辰歲余創盟　詰　蒙君與焉貢樹親攀騎鶴化故鄉望斷聽烏哀登堂大有人琴感聊作巴詞慰夜臺 
　　社末松郡張書出拜稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
