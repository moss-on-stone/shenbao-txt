# 1881 - 115 - 4902873

 

Page 1

 
 
[格致彚編出售]  
　　　蘭雅先生所輯之格致萬編第四年第三卷現已裝印齊令卽日出售每本大錢一百文書中所述各事仍續前稿所未　好格致之學者　早來　閱為　[  申報館主人啓]  
[奉　詔准咨禮節異同說]  
　　國家典禮應有一定之制不容紛歧雜出任意增減草野無知不讀會典諸書無可折衷然竊以意度之而決知禮之不從夫一律者為可議也　大喪必頒　遺詔京外路隔千里數千里不等自京而至各省會由省會刊發勝黃而至各府州　縣其間還速之不同程途實有所限也至頒發　遺詔至省會之外又由禮部專咨各督撫提督將軍學政各衙門第部咨係由驛站發　而　遺詔則實成從塘賣送由驛者速於塘兵故各省於奉　詔之前先接部咨此遲速先後之間因而各省各行其是而不能衷諸一律也三月初十日　大行慈安端裕康慶昭和莊敬皇太后大喪聞浙江于二十三日接准部咨　蘇於二十二日接准部咨其時　喪詔均尚未到也乃浙江撫轅鈔已於奉咨之後殿位哭嚴大小官員皆已素服而江蘇則必俟奉到　哀詔始行成服哭臨先於接准部咨之後酌擬禮節條欵通行各屬遵照如前日會審委員陳太守所貼告示云云大抵照忌辰例而加重焉　謂江蘇浙江係屬毗連大省今於　國家大典禮乃竟各行其是而無有一定之儀節是可異已平情論之似乎浙江所行者為是而江蘇為非然　告示中明言接准部咨之後來奉　遺詔以前無例可循　或者二者均可行乎夫人臣之於君后猶人子之於父母也不　　遺詔而准咨卽行哭臨者急迫而不可待也必俟　詔到而後哭臨者不見　遺詔猶有不忍以為死之　且以重　詔書也是二者固皆未可非也雖然如江蘇之所行正有不安者凡官員在任聞訃卽當丁憂送其印於上司而請派員署代不俟上司之批准與否也夫其所謂訃者不過家中人一紙書耳未聞須俟其父母之遺命而後堅其信也私喪尚且如是急急而況於　大喪乎　禮部之咨文猶之訃也　哀詔猶父母之遺命也且喪禮自近而遠始死之時服用麻期年以後降用練服迨大祥小降以次　殺而至於除服此通禮也今先照忌辰例而用元色服迨　哀詔到日再服縞素是倒置矣且紅印墨標判更有不宜者部咨印信旣已用藍而督撫行其所屬仍用紅印可乎部咨云云旣有　大行皇太后仙馭升遐明文則照部咨而轉知其屬亦述其原文可知旣言　大行皇太后仙馭升遐而印用硃色是謂不倫聞喪而哭禮也未有旣聞其喪而猶待擇日以哭者今薙髪　樂嫁娶演戲打唱亦旣停止禁絕是明明知有　大行皇太后之喪而獨無哭臨之禮何也夫哭臨者哭其喪也非哭其　詔也拘拘於詔至而哭是何為者且更有不可通者上海為通商大埠各國官商所集彼由天津聞信而達於上海輪船之程并自京至津凡越七日彼固不知中國之禮外省當以　詔到為憑而各領事署及各兵船等均已下半旗矣而我中國官員顧反絕無聞知於心安乎夫中國官場亦非不知輪船之信息而拘拘於未奉省中公文佯為不知而已譬如人家有喪弔客已來而孝子孝孫寂無舉動可乎當外國下旗之日上海官員竟有鳴金紅傘而拜客者雖曰省中未接部咨未嘗知照而與各國官商近在咫尺似此情狀不免貽笑外邦矣吾故謂與其為江蘇之故緩不若為浙江之故急盖禮部則例及會典諸盡但言　哀詔到日官員成服哭臨而不言禮部咨文到日應作何禮節者從前立制提塘與驛站並　約計程限本屬不相上下初不料今日之塘　遠不如驛　之速而預載此一節也然則咨先到則准咨詔先到則奉　詔要求合乎喪禮自近而遠之義而不可倒置其服焉爾 
[創設電報近聞] ○由天津逕接大沽之電報業已置有電線俾學成是藝者職任傳音兩載以來並無貽誤是以李伯相深　是舉久欲擴充曾經奏定除仍立局招徒肄業外擬由天津隨運河而下逕立電線一道直接南洋又恐華人學其上者僅得其中現當經營伊始仍請西人相助為理去年上海電線公司有兩西人到津意欲包造一切伯相雅不欲因人成事故未允行刻聞議定請該西人作為司事每月致送薪水若干協同華人襄立電線所有各料如木植等出自中國者仍由華人探辦如需西國之件卽由該西人寄購另請一丹國人前充該國水師官嗣為中國副使者來駐中華緣該國電報係由官設現復為該國電報公司中之司事此人老成練達因延之以總其成刻下佈置裕如不日卽將設立矣 
[禁止演戲] ○浙省於上月念三日接到部咨　大行慈安皇太后於三月初十日戍時　仙馭升遐然民間多有未及知者念四日下城之彌勒寺適以箔業行規敬神演戲不期戲方開臺突有城守署之兵丁數人奔入戲房將班中之刀鎗箱封閉而去且令該班速卽出城倘再逗遛未免自獲咎淚該班唯唯而退當卽　旗息鼓瓦解水消而兩面看樓之女眷等無不桃花扇暖杏子衫輕　裏濃粧先人早至翠樓倚偏望斷秋波誠所謂　興　來敗興而去矣念六為黃道吉日杭垣婚嫁之家不下數十戶無不金鑼辟道鼓樂喧天卽一切彩與燈牌旗　　件亦無不如火如荼猩紅奪目絕無一毫顧忌想因憲示未頒故裝聾啞耳否則官憲往來盡已麻衣如雪為相彼小　尚敢以身 
 
 

Page 2

 
 
試法耶 
[人財兩失] ○俗傳　頭和蜜同食其人卽死然僅有是言而未聞有是事也近傳杭垣登瀛橋地方某姓本書香世族而某又蜚聲庠序人頗聞　謙恭曾已貢入成均遠近從遊者戶外屨滿某輙應他人之聘終年設帳於外一切家事皆由　內主持其婦　波人性吝而苛罔識大體某　歲為其長子完婚媳亦實波名家女素饒於貲妝奩約有數千金媳年甫及笄貌美性賢儼然大家風範故戚黨中無不嘖嘖稱羨某家雖　封然不音婢媼一切并白炊黨之事悉令媳任之媳固不耐勞苦惟念婦職當然亦無聞言故自新婚滿月後卽椎髻布裙學為持家之健婦本月中旬客有自　來杭者便至某家探望因留晚餐媳以有客無肴取廚下之火腿半蹄切而蒸之將以供客乃方操刀欲割而其姑自外至見之大為不悅謂如此賓客何須此盛　為哉媳謂我家人去彼亦厚待豈彼以厚來而我可以薄往乎無論親串之間不當如是卽　之地主之情亦未免致人談論也姑聞言更惱羞成怒大肆辱駡謂姑媳可以門口我家無此規矩汝敢出言頂撞則我行我法勿謂阿姑之老拳太毒也媳本知禮者流不敢撒潑兼以外有賓客更不欲聲張惟含淚吞聲調停中饋背人飲泣而已逾時携燈歸房次早日高人尚未起其姑始撬門入視祇見媳蒙被仰臥床上四肢冰冷矣　大驚脫身而逃幸某在館得信急歸專人到甯向媳之母家報信一面置辦上等衣衾棺槨暫為小殮俟其親人到杭再行掩盖待至第四日下午媳家人始赶到入室見屍哭聲震地屍見親人滿前雙眼尚流血不止衆人覩此慘狀無不髪豎皆裂爭索其姑不得遂將其廳事一切陳設盡行打為齏粉且必欲其姑披蔴泣血以洩死者之忿否則不能掩棺幸某之為人夙為媳家所領服當卽出為賠罪兼由衆親友竭力勸解并令其姑回家與衆人叩頭陪禮方得寢事然已延至五日屍身潰腐矣其所贈　之金珠首飾盡行傾入棺中嫁衣一十二箱上等者亦納入棺內餘則盡付一炬迨一切事畢其母家人卽帶棺回寍自行安葬至致死之由或謂服葱頭與蜜也 
[壞規受罰] ○南昌有所謂丁坊酒者以秫米釀成色香味三者全無惟價略便宜故本地人多嗜之其酒作閱省內共有二十七家凡出售皆有一定價值究減不究加如定價每担二千文又能售至加倍者以無人過閱若少售三五十文則羣起而相攻謂之壞規然欲令壞規者俯首受罰其權又不在同業而在米行盖衆酒作一有此種事卽向米行告知囑其不再　米與某作如仍照舊　與則我等自後皆不落行將自招客矣故米行亦遂如約詎馴至今日米行竟忘其祇為自己生意起見一若酒作隸其管轄者遇有壞規之作居然雷厲風行收其斗斛而衆酒作亦俱願其越俎代庖反自抽手而作壁上觀此事之最無理取鬧者也日前德勝門某作有減價售酒一事廣潤門外之米行卽照此辦法義作畧與爭論米行幾至下其招牌始經街隣排解某作情願罰戲一臺并請米行及同業酒席事方和諧云嘻如該米行者何其好為奮勇野戰而不自審量若是也設該作竟與為難得遇略明事理之官有不謂其事不干己乎 
[工程述] ○皖垣小南門內奎星閣兵　時燬為荒址同治年間經吳竹莊中丞籌欵重造棟宇煥然閣上四面可以瞻眺塔影山光風帆雪浪羅列目前以故學士文人往往約伴登臨賦詩品茗誠勝地也自建造至今十餘年來未經脩葺漸有損壞之處去歲由看守之人稟知善後局籌議與修經皖臬胡廉訪委按照磨王公勘　估價聞刻已鳩匠開工矣又東門內火神廟亦係燬於兵　於同治初年經吳公　資起建當時委候補某大令監造詎工程甚屬平常榱桷牆垣漸見剝蝕刻下朽壤尤甚不惟難以久支竟有卽將坍塌之處該廟住持稟求善後局黨恩賞脩理批俟籌欵估工住持奉示之下邀請紳董為之募化士民樂助者甚多現下集有成數聞已雇匠興工議將戲台拆卸重建兩廊添造看臺大殿亦加脩葺云又東門城樓北面頭道站柱被白蟻蛀空由善後局委員會同　邑尹明府勘估其費浩大未卽興修延至今春白蟻愈繁蛀及並立數柱墻略走動近有考童登城戲將白蟻掃聚頃刻成堆若不尅日興工恐一朝牆垣傾倒工程益大且虞禍及行人夫廟宇之修究非要事當道曷不先其所急哉 
[假票騙貧] ○漢鎮中馬頭立昌生南貨海菜店前日來一外路人買貨計價銀三十餘兩當在某票號兌付清訖越口又來買貨價銀二百餘兩當謂此次之銀另是一家票號該店見其前次爽利坦然無疑卽令出店挑送貨物同去取銀行至接駕嘴上首同昌錢店客卽入內間爾店副管事王某前日回家近已來店　錢店學生見此舉動便留坐送茶回稱尚未來店客乃向出店人云汝貨物可　我我　有他事不能同爾兌　現有志誠錢店銀票一張照算尚多銀幾兩暫存爾店下次扣除出店卽持票而回該店管事人見情形有異急令　店持票　照不料志誠錢店並無此票轉將出店扣留着交用票之人信知海菜店復托人緩頰出店始得放回一面往同昌錢店根究不但店內人等不識此客卽副管事王某亦不知其為何許人也然而貨已騙去矣 
[出殯犯禁] ○辰下　哀詔將臨本埠各衙暑奉到蘇撫憲通飭於前月二十六日起一例更換素服遇公出用元布轎黒傘民間亦須換素色帽結其天　醬色服槪不准穿率土之濱誰不當敬循典制不謂昨日午後二點鐘時法馬路有陳姓出殯經過仍照常用紅傘紅黒帽羽　穿大紅　花　道袍迤邐向東而去見其矗燈係經義堂陳宅銘旌寫春城公聞係義記洋行當買辦之石蠟人陳春城也　有二具一為其妻氏之柩早經亡過今由其家屬同送回籍安葬在豐興碼頭下船夫官憲均更素減從各國亦落旗誌哀而陳姓竟公然違制至此毋乃太過　 
[押犯患病續聞] ○昨報所列押犯患病一節鐘福山未能　保雖經飭送仁濟醫館調治但就醫該舘者皆得出入自由鐘福山係奉論交保之人法包探未便留之於彼故仍舊帶回押所不過免予荷枷據　係水膨脹十分利害不知能否醫愈也 
[急病身死] ○虹口捕房有充華捕之廣東人某甲前日在大橋堍一帶巡街忽臥地不起及經人　送捕房交醫院醫治勢已不及如 
 
 

Page 3

 
 
此急病正未知是何症也 
[秋審解犯] ○拳師馬永貞被顧忠溪馬連等仇殺斃命旋由馬永貞之　求免深究經莫邑尊稟詳上憲奉　先將幫兇之馬連　解回籍正犯顧忠溪尚須　此次秋審定罪現悉上海縣解省秋審人犯共有六名已陸續各歸經辦原差抑解而顧亦在內云 
[鬧親家] ○川沙婦人沈盛氏曾以所生八歲之女阿桂許配與句容婦人鮑鄭氏為童養媳　得財禮洋二十六元旋因阿桂以翁姑責打逃　母家沈盛氏向鮑鄭氏索女爭毆　捕解送英會審公　鮑鄭氏帶子阿大上堂供訴前因並稱沈盛氏希圖賴婚茲將庚帖呈閱沈盛氏帶女阿桂亦訴前因並稱因女到鮑家時被毆打親女自各愛惜　之留在家中暫住不料鮑鄭氏以我賴婚將我私刑　打令尚　體受傷請　女亦啼哭不願再到鮑鄭氏家陳太守得供之下着沈盛氏還鮑財禮沈盛氏供財禮應得交還但被毆打尚求察究鮑鄭氏供財禮雖　二十六元但我共費洋五六十元尚求斷還小媳太守又問媒人是誰答稱顧仁山馮大明隨着邀原媒料理沈盛氏稱媒人須鮑鄭氏去邀鮑鄭氏供媒人須沈盛氏去邀太守隨令備文送縣核辦 
[押令陪禮] ○前報列招客生　一案茲由老春記棧主李裕清投案申訴前因樓道高與大發棧之李阿炳亦仍執如前李裕清又稱李老爺已給大發棧洋一元囑勿吵鬧而樓李二人尚敢如是兇橫伏請察究陳太守隨飭將樓道高暫押　李阿炳至春　棧服禮後斥釋 
[追究賭頭] ○虹口捕房薛捕頭親拿抓攤賭犯譚阿松李阿林等情已列昨報茲悉陳太守晚　覆訊詩再四究詰賭頭　桂山李壽泰等住址　譚李二人仍　不知因是喝責譚百板李六十板責畢太守謂爾等若將賭頭交出可從寬辦如再堅執定加等治罪隨令管押再訊並　公平洋東已查得出租之房屋果設賭臺是以將經理是處房租人辭去盖恐經理人有隱匿情事也 
[讀三舍弟書却寄時隨侍客於滃州之蓬萊鄉] ○蹤跡偶然至不知又一年山無錢可買草有忿難蠲閱歷感年少邀遊寄海邊西溪今日夢應可　遙天　鴻　有時到愁多夢轉疏貧　呵壁　悶每撥　　薄宦隨留滯浮雲任卷舒何須發幽憤六合一游魚　客思疇云淺達觀誠　宜艱難　嚼雪變幻局觀棋雞犬昇何望津梁佛亦疲會當效役筆遠大此心期　　南蘭陵耐樓主人　　氏　 
[蓬萊行] ○十年眷戀　西湖今年忽到蓬萊住初聞是言喜不勝豈知蓬萊甚謫戍仙人劫火燒旣空草木飄零亦　霧亘綿百里高復低南北東西不辨路海上莫見安期生出沒人蹤雜猿狙乘牛叱羊仙非仙日飯長腰衣大布其山部婁峙無邊　策靈　　成土其水瞿足尚嫌　萬壑流行人爭赴且喜山巔與水涯尋春到處桃花渡相逢便可認劉郎黃金易解紅顏妒我今隨　到此開當時亦　春風　棲身敢說好樓居破屋三　一梵宇憶我辭家冬之初眴驚朔風逼歲暮客中須記好風光一片青　　染素鄉郰景物換年華羈　悠　　雲樹昨霄鴻　到海隅尺書傳示高堂語平安鄭重未開緘腕弱先書貧病故曉來一夢醒邯鄲翻怪思家渺何處吁嗟男兒志四方生涯豈　鴻毛遇方今世路無　荘蓬萊畢竟藏身固　　　禪氏稿 
[光緒七年三月二十二日京報全錄]  
　　宮門抄　發抄　旨五道○上諭一道錄前○廣西撫慶　奏查明厘金並無重抽撥削情　片○將軍　等　奏遴員試　新設知縣摺○廣西撫慶　奏甄別知縣片○又　奏甄別同通片○又　奏調署知縣片○大臣崇　奏　場總管　滿循例代奏摺○大臣榮等　奏　員呈 
請報効要工援案聲明摺子○三月二十二日○廷愷謝放福州府遺缺知府　恩○太常寺奏派　天壇行禮　派出怡土○又奏派致祭太廟中殿後殿　派出睿王莊王○禮部奏大祭禮節○恩全請假十日○召見軍機○發抄　李瀚章奏韓應龍　宜員縝標守　奉　旨兵部議奏欽此○又守備陳天順等優　奉　旨陳天順吳浚均着照所請交部分別議　欽此○張樹聲奏蔡金章等處　　州鎮總兵各缺奉　旨知道了欽此○涂宗瀛奏交卸撫篆奉　旨知道了欽此○又　辦蠶桑出力之知州議敘奉　旨饒　　　交部從優議敘欽此　○○慶　片　再臣接准戶部議覆給事中戈靖　奏各省厘金請援照關稅　部定章並將密卡裁倂一摺光緒六年十一月二十八日奉　旨依議欽此相應飛咨查照計單內開具原癸內稱西粵滇黔素號　省貨少客稀　難逞其大欲聞每貨抽厘給票存　為　如貨物急不能售限滿另抽一　抽至二次三次不等民何以堪外　邊遠州縣督撫耳目難周丞　營私書差舞弊假借厘金名目或三十里一卡或二十里一卡層層　削遠商絕跡土著遭殃鄉　小集察及雞豚瘠土荒郊徵及　牧此陸路大　情形是厘金之害　及窮檐而厘金之利多歸中飽等語應請　飭下　撫臣按照該給事中原奏所陳查明有無其事赶緊據寔覆奏以　　聖　而除弊政等因咨行到粵臣查粵西抽厘濟餉原定章程凡囤貨落行時抽　落地厘金一次販運貨物由隣省入境者抽入境厘金一次由本省連赴隣省者抽收出境厘金一次填寫印票給商民收執照　無論落地入境出境等厘均止抽收一次槪不重抽並無以百日為限限滿另抽之章程當開辦厘金時因　西　方瘠苦山路崎嶇必舟楫可通之地乃有商販往來是以所設厘卡皆在檣帆絡繹商販輻　之口岸陸路則鮮有安設亦無邊遠州縣二三十里設一卡層層剝削之事從前抽厘口岸小卡不無過密嗣已欽遵　諭旨節次裁去二十餘卡現在無可裁倂前因給事中劉曾奏廣西厘局較多商民俱困欽奉　上　飭杳當經會同督臣張樹聲確切查明於上年六月據實覆奏將以上情形縷陳在案凡設卡抽厘之處皆由省局詳　遴員前往管理大張示諭入所共知非可私自開設丞　人　斷不能假借滋弊其鄉　小集本無厘卡且肩挑小貿應完厘銀僅止數分者均免其抽收尚不致察　　豚徵及樵牧至利歸中飽一層當此經費未充度支竭蹶臣與督辦厘金司道具有天良何肯漫無查　任聽委員侵漁久已定有比較章程考核功過遇有庸劣之員歷經撤　查辦現在各卡員尚知勤慎奉公委無弊　除再飭行省局司道隨時認真督查　為經理外合將查明廣西厘金並無重抽剝削情由會同兩廣督臣張樹聲附片覆奏伏乞　聖鑒訓示再各卡委員職名籍貫設立局卡地方先已　圖 
 
 

Page 4

 
 
造冊送部嗣又於每年歲底造冊咨送其各卡抽厘銀數亦　按年奏報並造冊咨部合併陳明謹　奏軍機大臣奉　旨知道了欽此　○○奴才岐元松林跪　奏為遴員試署新設知縣以資治理恭摺仰祈　聖鑒事　奴才等前因昌圖府屬康家屯地方遼闊蒙民難處擬　將分防經歷一　裁　舔設康平縣知縣作為煩難中缺初次由外　員試署　一年期滿再請實授等因經吏部等會議覆奏於光緒六年十一月十九日奉　旨　議欽此按第五日行文照限減半計算應以十二月初九日接到部文歸十二月分截缺雖係煩雜中缺惟初次遴員試署應照東邊外新設各缺變通章程擇一人地相宜之員方可厘地經制創建規模奴才等於知縣班中逐加遴　查　候補知縣劉　勛年五十六歲江蘇武進縣人由內閣供事咨送　方略舘當差咸豐四年報　縣丞七年咨送　玉牒舘當差辦軍機處漢檔　成保奏舉　旨候選縣丞劉　勛著免補本班以知縣分發各省歸候補班補用欽此同治四年九月二十八日該員親父在興京通判任內殉難聞訃　憂經部議給雲騎尉世職　年六月經前任盛京將軍都興阿調營差委十月剿匪出力案內保奏奉　旨俟服闋後以知縣留於奉天仍以本班　先　用欽此七年正月在營起復以服滿之日起作為到省日期二月防剿出力案內保奏奉　旨着俟補缺後以同知　先補用先換頂戴欽此八年二月試用一年期滿甄別七月領咨赴部並襲雲騎尉世職十二月　放奉　旨著准其發往奉天以知縣歸候補班　先補用俟補缺後以同知升用欽此九年正月十三日到省十年七月丁母憂回籍守制十二年十月起復十三年二月二十七日到任歷署各任內並無　完交代該員老成穩練局度安詳以之試署新設康平縣知縣洵堪勝任合無仰懇　天恩俯念新缺緊要准以候補知縣劉　勛試署康平縣實於地方有裨如蒙　俞允該員係候補知縣請試署新設知縣銜缺相當毋庸送部引　見仍　試署一年期滿果能稱職再請實授所有遴員試署新設知縣緣由是否有當伏乞　皇后　皇上聖鑒　部議覆施行謹　奏軍機大臣奉　旨吏部議奏欽此　○　慶裕片　再准部咨奏定章程歸班進士侯本科截取赴部投供後准其呈請分發簽　各省並准其指捐一省試用一年照例甄別留省按班補用等因茲查呈請　歸知縣原班之分發　省廣　試用知縣左秉壎業已到省試用一年期滿據　皋兩司出具考語詳請留省補用前來臣查試用知縣左秉壎年富力強辦事穩練應　留於廣西遇有缺　照例按班補用除將　歷　部外謹　同兩廣總督臣張樹聲附片具奏伏乞　聖鑒訓示謹　奏軍機大臣奉　旨知道了欽此　○○慶裕片　再准部咨同知通判等官試用期滿詳加甄別具奏等因茲查有試用同知聯豐　已到省一年期滿據　　兩司出具考語詳請留省照例補用前來臣查試用同知聯豐年富才明辦事勤慎堪以本班補用應請留於廣西遇有缺出照例按班請補除將履歷咨部外謹會同兩廣總督臣張樹聲附片陳明伏乞　聖鑒訓示謹　奏軍機大臣奉　旨吏部知道欽此　○○慶裕片　再富川縣知縣吳紀雲歸入本年　計典　劾遺缺查有全州知州貴蒸才具明　　事認真　以調署據　　兩司會詳前來除檄飭遵照外謹附片陳明伏乞　聖鑒謹　奏軍機大臣奉　旨知道了欽此　○○奴才崇　跪　奏為圍　總管三年期滿　恭摺代奏　祈　聖鑒事竊照道光十二年正月初五日內閣抄出奉　上諭向來盛京五部侍郎及各省將軍都統副都統城守尉總管等有年班輪替進京之例嗣後着自到任之日起扣滿三年奏　請陛見俱毋庸年班進京欽此茲據圍　總管吉凌呈稱該總管於光緒四年三月初二日奉　旨由乾清門頭等侍衛補授圍場總管是年四月二十一日　印任事自到任之日起連　扣至本年三月二十一日止三年期滿援　呈請代奏前來奴才查該總管年力精健心地樸誠辦理圍場一切事宜資得力現　三年期滿　應遵照道光年間扣滿三年奏請　陛見之例代為轉奏除批飭該總管　奏奉　諭　再行恭錄飭遵外所有圍場總管三年期滿呈請代奏緣由謹　摺具陳伏乞　皇太后　皇上聖鑒謹奏請　旨軍機大臣奉　旨着毋庸來見欽此　○奴才榮毓融頤景瑞跪　奏為司　呈請報效要工援案聲明具　奏恭摺仰祈　聖鑒事竊照前奉　上諭孫家　奏　定陵神　中有車轍約長十餘丈請飭嚴禁以昭禁慎等因欽此奴才等曾經附片具　奏擬令內務府綠營各建撥房安設鹿角木分界值班敬謹看守奉　旨知道了欽此當卽轉傳遵　辦理茲　　定陵內關防郎中　蘭　主事塞楞額呈稱恭照　定陵　路通　七里有奇儀行樹內原設有撥房二處現經奏請內務府綠營各建撥房安鹿角木伏查原設堆撥二處相距較遠值班看守實屬照料難周擬於適中之　擇要建蓋撥房　與馬蘭鎮官兵按界看守以期　絡又　神路附近　所均須安設鹿角木以便攔阻車馬擬請成做鹿角木六十架分段安設現在庫儲支絀無疑可籌所有鹿角木六十架並內務府磚瓦　房一處應需之項職等擬竭愚誠措　報效可否之處呈請酌核奏明遵辦等情前來伏查應設鹿角木添建撥房係屬要需刻下庫疑支絀籌畫不易該內務府郎中主事呈請報效尚屬急公似未便沒其微忱案查同治十二年准工程處行知大工　作夫匠車　經行所有　陵寢神路應設法　禁等因前守護大臣載遷等曾飭妥議　禁據石門　部　外　懿綿內務府主事廣奉稟請捐修鹿角木一百架安設守衛計核銀二千三百餘兩當　奏明遵辦並於工竣請獎處銜在案今郎中富蘭　主事寒　額呈請措資建蓋　房成作鹿角木核與前案相同謹據情具奏如蒙　允准　行傳知該員等遵辦俟工竣由奴才等核實　收具奏請獎所有司　呈請報効要工緣由謹援案聲明具奏伏乞　皇太后　皇上聖鑒　訓示遵行謹　奏軍機大臣奉　旨着准其捐辦　工竣後核實請獎欽此 
[浙省撫轅抄] ○三月二十八日牌示為曉諭事照得時交夏令天氣漸　今都院定於四月初一日換戴涼帽為此示仰文武各官一體遵照毋違特示　調辦　石厘局不用府宋頤由甯路差人來省稟知交卸甯郡厘鹽局務於二十八日到　石　辦厘捐　　叩謝　張　玉服滿來省稟到　縣丞　稟清由京　看來省稟到 
[蘇省撫轅抄] ○四月初一日正任蘇海防同知王恩晉解京餉　都　辭　同知周昌鳳稟知臬黨委赴江北公幹　辭　知縣張大任稟知奉津局差　撫轅牌示於本月初　六日換戴涼帽　調署高郵州　德銘稟到　主簿祝衍編稟知牙厘局委蘇城絲捐差　○初二日廣西試用通判劉振網赴常州　江陰縣顧山司巡檢高樹人交　夾省　文　滿　看稟到　從九陳翰英稟知臬憲委赴松江緝捕　卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
