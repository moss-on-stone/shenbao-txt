# 1922 - 180 - 4917733

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
命令 
　　七月四日大總統令特任齊燮元爲寗武將軍此令 
　　又令特任蕭耀南爲炳武將軍此令 
　　又令特任馮玉祥爲揚武將軍此令 
　　又令特任熊炳琦爲昌威將軍此令 
　　又令特任哈漢章爲廉威將軍此令 
　　又令署交通總長高恩洪呈司長劉符誠另有差委請予免職劉符誠准免本職此令 
　　又令任命徐洪爲交通部司長此令 
　　又令任命劉　試署審計院審計官此令 
　　又令署交通總長高恩洪呈本部查帳委員會副委員長金恭壽因病懇請辭職金恭壽應准免職此令 
　　又令派柏森爲交通部查帳委員會副委員長此令 
　　又令任命唐寳潮爲將軍府參軍此令 
　　又令署財政總長董康呈請任命孫雄姚鍾琳佘司禮爲秘書均照准此令 
　　又令兼代内務總長張　淦呈請任命志林爲僉事應照准此令 
　　又令署交通總長高恩洪呈本部僉事許維錡經安徽省長調用請免本職應照准此令 
　　又令巴尼給予一等大綬嘉禾章奥蒂塞阿司坎納均給予三等嘉禾章馬狄金大尼亞均給予四等　禾章此令 
　　又令秦望瀾給予二等　光嘉禾章段水新晉給二等大綬嘉禾章翁文灝晉給二等嘉禾章此令 
　　又令阿法那西也夫晉給二等寳光嘉禾章盧彬給予三等寳光嘉禾章柯德仁寳福德村上義温槽谷廉二覃書均給予三等嘉禾章菅谷貫一橋本淸愼祈申闊雅欽斯基沃羅親果沙别拉金均給予四等嘉禾章此令 
　　又令高步瀛晉給二等大綬嘉禾章陳寳泉范鴻泰洪達均晉給二等嘉禾章秦汾鄧萃英徐協貞劉念祖均晉給三等嘉禾章羅普陸懋德王孝緝吳忠本吳文潔均晉給四等嘉禾章此令 
　　又令巴樂關給予二等嘉禾章此令 
　　又令山　給予三等嘉禾章此令 
　　又令喜村憲一給予四等嘉禾章此令 
　　又令茲修正甫自治制第三十六條公布之此令 
 
 

Page 5

 
 
   
 
 

Page 6

 
 
時評 
[土匪之新勢力（冷）]  
　　時局苟長此不變則中國將復生一種新勢力卽土匪是也 
　　此土匪之新勢力何自而來其一則爲各方戰敗之兵足增土匪之力其二則爲各方因互爭勢力之故置地方之事於不顧而土匪之力乃得養成而擴大其三則爲爲土匪者有利而無害於是各地之游民以及受兵燹災荒之難民將多效而趨之在此三故將來土匪之勢力必愈久而愈大或且亦有左右時局之勢故曰土匪之新勢力也 
　　土匪之新勢力成而中國乃眞大亂而國事乃眞不可問而人民乃眞無託足所矣願我國人及今圖之 
國内專電 
　　北京電蕭耀南齊爕元江電覆顔東電謹表贊同曹錕江電亦贊顔宏濟艱難衆望攸屬（五日下午七鐘） 
　　北京電議員某言衆院已足法定人數參院尚差二十餘 
　　北京電新自滬來某議員言孫文在黄埔未去黎黄陂現正設法爲孫轉台但亦尚無辦法又港電孫文調李烈鈞部回攻廣東李部不應（五日下午五鐘） 
　　北京電高恩洪後任曹保津浦路局長吳某（五日下午五鐘） 
　　北京電湯薌銘長鄂黎排保議斷下（六日下午五鐘） 
　　北京電魯案委員會今日（六日）第一部開三次會議日方小幡使秋山出淵中國王督辦顔德慶徐東藩出席協議（一）裁撤日郵局問題日委員意擬將鐵路沿線及靑島日郵局於中國接收靑島行政之日卽一九二二年十二月二日以前實行裁撤惟因日專員未到故不能完全决定（二）海關之分科會决定中日兩方委員如下日本吉田使館參事官公森財務官矢野書記官中國稅務帮辦陳鑾總稅務司安格聯督辦公署參議梁上棟（六日下午五鐘） 
　　北京電内務部會計科長某見項驤項已允撥二十五萬元未知是内部經費抑係國會經費 
　　北京電秦皇島直軍司令部四日全撤開回洛陽（五日下午七鐘） 
　　北京電京奉路反對電車與該路崇文門成直角線請改道 
　　北京電美國航務局要求華甲輪賠償其損失請交通部付其現欵再向大達或裕豐算賬（五日下午七鐘） 
　　北京電四日株萍路板鋪站遇匪全站被搶（五日下午七鐘） 
　　北京電郵政局對收回客郵足敷辦公不要接收各國郵局房屋 
　　北京電義商葛達與華商陶思齋全辦京西門頭灤煤礦請部立案并請使飽註册（五日下午七鐘） 
　　北京電部派陶昌善赴濟南出席農業聯合會（五日下午七鐘） 
　　北京電外財農三部組臨時改訂商約研究委員會分令各總商會派代表參加（五日下午七鐘） 
　　北京電張謇電部吳淞電車請另案解决（五日下午七鐘） 
　　北京電陜南陳樹藩大敗劉鎭華請奬出力人員（五日下午七鐘） 
　　北京電黎眷今午出京（五日下午七鐘） 
　　北京電參陸處電曹錕贛危急中央餉械俱乏應如何加派援軍匀撥械彈藎籌所及至希見示 
　　北京電張作霖電王占元高士儐盧永貴早經綏芬軍警擊斃請轉電曹錕勿再以空言辯論 
　　北京電熱河陵源縣各界代表楊鳳生等呈控奉軍過境蹂躪商民公懇急賑院部交王占元轉奉張查照辦理（五日下午四鐘） 
　　北京電張文生查覆壽州兵變祗五小時卽息並無搶掠兩晝夜情事變兵已着手遣散（五日下午四鐘） 
　　天津電王承斌堅辭直長 
　　天津電教廳請恤災區各縣教育損失 
　　天津電直曹令治療傷兵一律運送保定 
　　天津電陸宗輿託潘復赴保運動釋罪 
　　天津電黄陂擬派黎澍代表赴粤與孫文晤商國事（以上六日上午一鐘） 
　　天津電中南分行五日開幕收進存欵三百萬元（六日上午十二鐘） 
　　天津電黄陂微日派黎澍赴粤與陳炯明接洽國事又派白逾桓赴黄埔迎孫文來京共商國是並携有黄陂手翰云中山先生左右海南萬里引冀爲勞熙天燿人之勳喬嶽泰山之望高名宿德中外同欽元洪自顧餘生何心問世屬國事蜩螗之日諸方敦迫之詞且不忍先生艱難締造之共和自元洪瞻顧徘徊而中絶敝屣固其素志纓冠亦當勉爲惟自改革以還十年未靜佳兵之禍千里爲墟來日大難隱憂如擣先生智珠在握心鏡無私冀聞經國之謀式永新邦之命茲遣白君楚香上謁卽望賜之顔色錫以箴言除一切由白君面達外用特修函祇候起居（六日下午一鐘） 
　　漢口電旅鄂贛人議决通電主贛自治並推張履春代表赴京請撤蔡常援軍 
　　漢口電孫傳芳將調任步軍統領所遺長江上游警備司令擬盧金山繼 
　　漢口電孫部第二師已整備行裝駐岳二十五師指定蒲圻駐地定下星期撤退 
　　漢口電吳在鄭州扣車有庚（八日）來鄂訊（以上六日下午五鐘） 
　　漢口電自治籌備處電黎請明令廢鄂督任蕭爲師長駐鄂各軍撤回原防 
　　漢口電旅鄂贛人議决（一）請粤贛停戰（二）請撤蔡常援軍（三）請以李烈鈞爲贛省長將分電請願 
　　漢口電張聯陞電蕭請鄂陜豫聯防剿匪蕭已電陜豫協商 
　　漢口電外報載土匪佔據潛江縣城（以上五日下午八鐘） 
　　蘭州電議員馬振聲被捕省議會全體赴省公署質問衞隊毆辱議員被槍刀傷者二十餘人議長楊思受重傷倒地調人財教實三廳長亦被擊傷督軍陸洪濤聞訊馳至調解對議員擔保一切受傷者賡續送回醫治派兵士保護議員人民各團體憤動恐釀鉅變惟當時地方秩序由督軍維持無恙（三日下午五鐘） 
　　成都電劉成勳鄧錫侯賴心輝均通令於一日起交出肉稅（六日上午一鐘） 
　　香港電魏邦平前赴石龍時携孫文條件（一）删（十五）夕事陳炯明應道歉并懲軍官（二）在省復設總統府以便與北方對等議和陳答一事前已辭省長不負責二復總統府難辦到議和以滬爲宜 
　　香港電傳駐梧粤軍與張開儒部開戰不勝退十里粤軍現扼梧各要隘待援陳炯光已率三營赴梧　　香港電海圻海琛肇和三艦聞粤軍欲收復長洲砲台决不加入戰事擬移泊虎長内之棉花山 
　　香港電第一師長梁鴻楷以北伐停頓决率隊南旋昨日先將傷兵百餘運省（以上五日上午十鐘） 
　　香港電葉舉准商團請遇有擾亂商塲秩序者格殺勿論 
　　香港電各團體擬將巡查隊改爲各界巡查隊加入商團及武裝警察實行自衞請其他軍隊完全退出市區 
　　香港電寳璧艦前扣留商人米石已允限期賠償惟到期未交欵傳汪精衞支（四日）謁孫調停孫允此後不截留米煤無論如何此時决不開戰（以上五日下午五鐘） 
特約路透電 
[杜白林戰事行將結束]  
　　五日倫敦電杜白林戰事現近結束今晨七時南愛國軍以十八磅重砲對薩克維爾街黨人盤據地作近距離之轟擊同時又以機關槍架於武裝汽車上並以快砲置於對而房屋上從事攻擊未幾漢門旅館火勢大作沿燒聖經會街車局及格里順旅館在大火之中漢門旅館掛出白旗兵士仍前進繼續放槍白旗乃撤下戰事復作城中各處暗中襲擊者現又猖獗 
　　五日倫敦電杜白林黨人之最後盤據地刻在顚覆中漢門旅館被燬守者已降午後國軍奪回郵局俘二十人黨人現分據格里順·格蘭維爾·克蘭三旅館國軍以十八磅砲轟之相距僅一百五十碼各旅館半被轟毁女子襲擊隊領袖麥基維慈聞已被擒伐特拉刻匿何處尚未偵知國軍軍官一員現扺克維登擬携飛機赴杜白林但黨人能否久守尚屬可疑 
　　五日倫敦電薩克維爾街黨人已悉數投降領袖白魯海氏已被俘 
[德國之共和示威及改革路名]  
　　五日柏林電獨立社會黨總部發表宣言書謂現因軍閥與帝制黨施行隂謀勞工界急宜同心同德獨立社會黨現擬加入政府 
　　五日柏林電魯貝克市政局决議更動前朝之街名使之適合共和當討論之際共産黨議員將俾士麥毛奇之半身石像自堂内携至道中毁之杜塞爾道夫共和黨示威者將魯登道夫街興登堡街之街牌易以『歐士白格』『頼齊諾』字樣佛蘭克費共和黨示威時有警察與平民衝突傷兩人維斯巴登傷七人 
[海牙會議停頓]  
　　五日海牙電會務刻在停頓中無俄人加入之委員會以上星期俄人所交出之數目爲荒誕要求俄人加以說明而俄人則謂所需說明者皆已言之今無可再說但委員會方面不接受俄人上次之言也法代表語路透訪員謂渠信條約必難締成所可滿意者僅俄人漸稍放棄共産原則之氣象耳 
[巴西小亂]  
　　五日巴西京城電昨夜此間發生變亂但卽撲息政府得海陸軍之援助故能控制大局衆料此變無足輕重不致妨碍獨立百年之慶祝查裴南布柯州選舉州知事時地方曾有爭鬥中央政府諭駐紥軍隊維持治安乃前總統方塞加氏恃軍人俱樂部之奥援發違反政府意旨之電致裴南布柯之統帥政府知之乃將方塞加付懲戒於是有昨夜之變 
[日本將減海軍根據地]  
　　五日東京電據海軍省宣稱今爲實行海軍减政計旅順口海軍根據地行將裁廢又高麗海軍根據地有兩處亦將裁廢並有兩處改爲二等海軍根據地 
[美國鐵路罷工與扳機工]  
　　五日芝加哥電鐵路扳機工人四十萬名因鐵路工務局之調慮得免罷工　該工　領袖已通令扳機工人一面照常工作一面向各路局直接交涉以解爭端如無解决則訴議工務局 
[英國取銷棕仁出口稅]  
　　五日倫敦電昨晚下院宣布殖民部大臣邱吉爾取銷西斐棕仁出口稅之决議取銷此稅之理由爲（一）西斐殖民地陳訴棕仁出口稅現不能充裕稅收反爲商業恢復之障碍（二）英國境内棕仁業商家謂棕仁出口稅本以提倡英國棕仁製造業爲目的今此目的業已達到無繼續此稅之必要棕油製造廠現已設立於英國而利物浦現已代亨堡爲棕仁之市場矣 
[橡皮路公司之橡皮街]  
　　五日倫敦電橡皮路公司一九二一年報告稱十八個月前以橡皮塊在蘇資華鋪成之路今仍舊完整可爲滿意今已發明利用橡皮之減費方法不久將擇地試行之雖橡皮路之利益非一時可爲人共睹然公司希望設法試驗可引起橡皮鋪路以免車馬聲浪之利用按橡皮路公司係橡皮出産人公會所組織以提倡用橡皮鋪路爲目的 
[法國之孀婦統計]  
　　五日巴黎電戸口統計載巴黎現有孀婦三十三萬五千八百六十三人大半係戰事之結果而鰥夫則僅有五萬零八百九十八人未婚者共一百二十萬人其中女子較男子多十萬人 
 
 

Page 7

 
 
[各國近事記]  
　　五日柏林電據半官消息德國已向賠償委員會建議德國所應供給協約國之煤請准改用英煤以代德煤 
　　五日倫敦電前帝國烟草公司總理韋爾思氏遺資二百七十五萬鎊遺囑撥一百五十萬鎊充慈善經費 
　　六日海參崴電州議會選舉復展期至七月二十一日舉行黨人已不復在鐵路一帶施行暴舉安杜格斯基將軍已被舉爲海參崴市長 
[北方近事記]  
　　六日北京電公報稱魯案委員會今日開會日代表言彼等雖欲於本年十二月二日裁撤鐵路區域及膠州之郵局但此事須待日本專家抵京後再行决議該會議並議决靑島稅關股員會應以安格聯爵士陳鑾·梁上棟·吉田·矢野等組織之其開會地點日期由兩國秘書長協定之 
　　六日北京電鑛務局長爲鼓勵開鑛　業計擬在京舉行鑛務展覽會日期尚未擇定地點已定先農壇 
　　六日北京電銀行公會請交通部注意各鐵路局現不肯收用交通部所發關於購車借欵之債券故交通部已重發命令嗣後各路局均將收用之 
　　六日北京電據日人電稱蹂躪間島境之匪徒其數在一千三百名至一千五百名之間内有爲日兵逐出西比利亞之鬍匪高麗亡命及高士儐之殘部華兵苟不速加剿除則高麗將派警察至亂區 
交通大學無線電 
[美國鐵路技匠罷工狀况]  
　　芝加哥電東部各鐵路工場報告謂罷工技匠現回場復業者已有多人 
　　歐羅拉電芝加哥與西北鐵路局宣佈因礦煤缺乏及罷工風潮現停開短路車六次再由芝加哥至克林頓之火車亦少開一次 
　　芝加哥電工場技匠領袖卓威爾氏稱維持現狀者所通過不罷工之决議與團結堅結之技匠不生影響云 
　　芝加哥電與芝加哥相接之各路局皆有火車仍按定時照常行駛之報告 
　　傑克森電密基干州中央各工塲因技匠罷工皆無期閉門諾福克鐵路亦因罷工取銷三次火車之開行 
　　芝加哥電芝加哥與愛爾頓之工塲爲罷工者所據凡不屬工團之技匠悉被逐出 
　　芝加哥電技匠領袖卓威爾氏函致鐵路工務局領袖霍濮氏謂罷工者願與有責任者談判解决方法衆料技匠罷工不久將有解决 
[美總統答覆菲島請願文]  
　　華盛頓電（續昨）尤有進者公共關係之幸福以和諧一致爲必要條件直言之余前有一種希望以爲吾人或能發展一種關係可使君等旣得内政之完全自治又與吾人共享政治與經濟上之利益此爲許多美國人士之希望想君等當亦有抱此希望者今余心中不存此念但余所思者爲吾人更大之責任吾人因對匪關係而負不僅對於菲島人民且對於全世界之責任吾人固尊重多數菲人之意見但亦不能稍减對於少數菲人意見之義務而菲島命運與吾人命運相連之世界責任亦非吾人所能忘懷也以無論何人之着眼點觀之政府未有能美備無缺憾者吾人知美政府在一百五十年經騐後尚未盡善但若謂吾人經騐大有價値則未始非宜必經長久與普及之訓練始可近美備之域君等現已有甚可稱讚之成績今日多數菲人之意見尚須以明白訓練更深之菲人意見證實之吾人須十分確知籌慮周詳事理明白者之情愫然後始可行一發莫可收回之步趨也君等言及世界殖民大國政策之變遷若持此爲立許獨立之理由勿寗以此爲暫緩獨立之論據美國與其重要殖民地間之　係歷百餘年行政訓練由來已久始達今日殖民地自主之程度相處益久相得益彰凡在大關係下享受自由愈久者愈覺其自由彌可寳貴有非五十年或二十五年前所可想到者蓋了然於殖民地受一國旗下更大團體之益也余非欲引人推想以爲吾人欲造成上述之關係苟非此亦爲君等之志願則吾人不欲有之姑無論其適當與否吾人起初已有不久有菲島之聲明此種態度如有變更則必由菲人之請求而來也作空泛議論者謂宜　菲島於世界國家之林而君等亦發揮自己觀念惟美國當局除已卸責任者外實未有充分擔保以遽許菲島　立當局鑒於君等之熱望故派伍德福碧斯委員團赴菲調查菲島現狀缮具報告團員皆以熟諳菲島自治初步之幹練人員充之俾得有責任之評判據此委員團之報告菲島確有許多成績大增菲島之榮而美國亦與有榮焉此種報告爲匪島政治實質上與精神上進步之紀錄亦爲美國未剥削國民自由之明證凡美國所享之自由未嘗稍靳於菲人也吾人唯一必要之責任不過在補菲人之所缺耳綜之吾人對君等之成就引以爲榮對君等之忠摯殊以爲感余願一再聲明曰凡在美旗下而不欣然自得者吾人不願强其久處美旗下也 
公電 
　　香港謝復初邱心樞來電上海申報館轉商報廣肇公所粤僑聯合會潮州會館均鑒孫陳衝突是非暫勿論惟民軍蜂起糜爛地方陷入無政地位請邀各團體設法電孫北上陳來省靖粤難安桑梓謝復初邱心樞微國外要聞 
[德國特約通信（王光祈五月二十日）]  
　　日諾瓦會議之回顧（一） 
　　號稱改造全歐經濟之日諾瓦會議已於昨日正式閉幕矣究竟此次閉幕爲事已畢乎抑中道而止乎此實爲最難解答之問題也以言乎事畢則此次會議中最重要之俄國問題並未嘗解决自俄國代表團發出五月十一日之覆牒後英國代表曾語人云若再往後會議實已毫無目的法國代表亦謂俄國覆牒違背開恩斯原則此次會議宜速宣告中止以便各人自理歸裝俄國代表之覆牒中亦云雙方意見未能接近只好留待將來另組之專門家委員會加以討論然則此次閉幕與其謂爲事畢母寗謂爲中道而止矣雖然此次會議對於最重要之俄國問題雖未嘗加以解决而對於會中其他之財政問題·經濟問題·交通問題·則其討論成績又無不連篇累牘燦然可觀日諾瓦會議旣以改造全歐經濟爲名則此種連篇累牘關於經濟問題之成績亦大可視爲畫餅以充饑故此次閉幕謂爲中道而止固可謂爲事畢亦未嘗不可也此次會議所討論之問題有四（一）俄國問題（二）財政問題（三）經濟問題（四）交通問題此四種問題由會中組成四種委員會以討論之第一種討論俄國問題之委員會網羅所有各國赴會之第一流名角第二三四各種委員會則由各種專門家以組織之乃現在討論結果第一流名角所組織之第一種委員會毫無結果而各專門家所組織之第二三四種委員會則反有連篇累牘之成績其故安在此無他蓋所謂第一流名角者皆當代大政治家也所討論者爲一針見血短兵相接之實際問題至於各種專門家則多爲書獃子所討論者又多爲與人無爭與世無忤之理論問題第一種委員會雖勞各大政治家鈎心鬬巧而終無絲毫成就仍不能不委其責於將來召集之海牙專門家委員會反之第二三四種委員會則以各專門家勤於筆墨口舌之故居然能産出一大堆連篇累牘之成績亦不可謂非幸事也惟彼輩之所謂成績其價値亦不過『連篇累牘』四字而已按之實際仍一無所有也 
　　此次日諾瓦會議共開大會三次一爲四月十日之開幕大會是日俄國代表齊吉林與法國代表巴爾懂爲裁兵問題大起爭論幸英相喬治調治得法乃能平穩過去二爲五月三日之第二大會此次大會爲各專門家報告財政委員會與交通委員會所討論之成績暢揮財政交通之原理娓娓動人一般赴會者如到大學聽講樂而忘疲此誠爲日諾瓦會議第一次之快意事也三爲五月十九日之閉幕大會是日開會程序爲（一）審定第二大會之會議紀錄（二）報告第三委員會之成績（卽經濟問題）（三）報告第一委員會之成績（卽俄國問題）（四）提出『審查全權資格委員會』之報告（五）報告華沙衞生會議之議决（六）報告平時紅十字會活動之章案（七）閉會演說七種此　轟轟烈烈空負盛名之日諾瓦會議之末日也 
　　此次日諾瓦會議除三次大會外尚有四大委員會隨時開會討論卽所謂第一（俄國問題）第二（財政問題）第三（經濟問題）第四（交通問題）委員會是也第一委員會又名政治委員會其所討論者爲開恩斯原則之（一）（二）（三）三條其中心問題當然爲俄國問題第二委員會所討論者則爲（一）銀行紙幣（二）發行紙幣銀行（三）公共財政對於重修問題之關係（四）期票行市（五）公私『信用』Ｋredite之組織等項問題第三委員會所討論者則爲（一）籌謀出口入口商業之便利及其保證（二）恢復商業關係之法律保證（三）保護工業家及著作者之所有權（四）領事事務之規定（五）許可外國人經營其事業（六）對於工業恢復之帮助（七）關稅等項問交通兩項問題除上述四種委員會之外尚有三種委員會一爲法律委員會審查法律問題二爲起草委員會職司起草之責三爲審查全權資格委員會掌管審查全權委任狀之事此卽日諾瓦會議内部活動之情形亦卽日諾瓦會議之事業也 
　　在日諾瓦會議中共發生兩種意外之事（一）爲俄德之單獨結約會塲空氣大爲震動自此以後德國代表遂見屏於俄國問題會議之外不獨在日諾瓦會議中如此卽在將來召集之海牙專門家委員會中亦然此無異乎刑法上所謂『剥奪公權全部』（二）爲法比兩國之拒簽五月二日致俄通牒此事雖因比國爲一點『所有權』之爭而起然而法比兩國取一致步調幾使日諾瓦會議中途停頓上述兩種危險爲日諾瓦會議經過之兩重難關其不危者亦幾希矣 
　　然日諾瓦會議將終時亦有兩種意外之果一爲召集海牙專門家委員會以討論未决之俄國問題可謂繼起有人吾人若以血統而論則開恩斯會議爲父日諾瓦會議爲子海牙專門家委員會爲孫吾儕善頌善禱之新聞記者但祝其歷世家運薰蕃昌也二爲七個月之臨時和平條約此實爲日諾瓦會議最後之遺囑若並此而不能守則眞令人生無窮之感矣 
[北巖爵士德國微行紀]  
　　世界新聞社云英國北巖爵士近曾變名旅行德國調查實况回倫敦後撰文數篇述所聞見頗有趣味昨大陸報載其第一篇茲爲紹介如左 
　　前者吾在倫敦澳洲人集會中宣布吾欲游德之意吾所以在彼時宣布之者理由不一最主要者爲吾言旣出必被電達德國而因此可使吾到德國後與吾在戰前相識戰後久不通問之許多德友重復晤聚也 
　　吾言發表後照例立得一種結果卽有許多謾駡之信函及明片經英國郵局而來德國報紙中亦揭載猛烈之評論尤以前赫赫有名之哥爾尼希報爲甚其言有云『此人來德並非來調查眞相據實宣布於英倫乃來鑄造並搜集新利器以抗吾人耳吾人與彼周旋乃與一不正直之人周旋倘彼果來者吾人應閉門於其面』 
　　吾素知德國報紙慣爲猛吠若德國之人則苟對付得法其語調乃與報紙大異惟余從一在荷蘭某鎭與余會見之德友之教到德國後愼於行動並不用吾之眞姓名余於途中曾一訪比利時之伊泊爾維美橋及可怖之蘭恩區域最後至不魯舍拉世人具有一種傾向對於德人在比利時所爲之毁壞每過甚其詞然凡研究前此戰事者皆知德人加於比利時之毁壞較加於法蘭西者爲少德軍生活於比國數年卽在該國耗用金錢余今敢斷言比利時爲吾自離紐西蘭後所見最興盛之國人民工作不息其興盛也宜 
　　余在洛文與第一批德友作别後偕伴一人乘租賃之汽車向荷蘭前進在荷與舊雨多人相見卽繼續赴德邊余當時所追憶者爲德國老舊之稅關卽在戰前一年英國汽車商人受其恐嚇者也此時余見一高雅少年着整潔之綠色制服彳亍於稅關門次爲狀頗似英倫第五大街之警察於晴明之晨衆女郎注目其面之時彼并不檢視余之通行證僅引手加額以答吾等之敬禮 
　　余入德境所由之路甚寂靜而景物至佳沿途徧植七葉樹白色水紅色之花正盛開不下數英里之遥此景殆爲余生平所未嘗見 
　　途中時時經過繁盛之村落吾等及下車散步以舒兩腿之血脈目中所見覺以村中之婦女狀况爲最耐尋味余似從未見村婦如此耗費及以其國家自豪者余之伴侣告余曰『德自裁兵後一般靑年皆被遣回鄉從事生殖是固彼等之天職也』 
　　除日本及俄羅斯外余亦未見有如此許多兒童得較良之管養者村中小兒衣裳皆整潔小店中滿儲良好貨吕到處見有新屋在建造中 
　　萊因流域之人絶有禮貌對吾舉手致敬殷勤酬答者頗多余與一造屋匠師攀談其人操英語毫無不遜態度彼告余云『吾人造屋殊不能速』余曰『君等之興盛大爲可賀』彼答云『德國之建築業從未有活動如今者日者所憾不能得充分之磚瓦與其他材料一般製造家皆過度工作吾等亦如之』 
　　余告以屋宇建築至佳彼似欣然别時彼以其名利授余乃一極大之片余不得不冒險以余剌爲交換彼一見詫曰『北巖丨北巖丨然則君非德國之友！』其聲銳厲然並無不敬之態 
　　余曰『余曾警告英國及德國謂戰事將至余又警告德 
國謂美國人且至而彼等不信吾恒讚美德人之勇敢讚美彼等之機關砲手並讚美彼等乘飛機至倫敦之本領此本領殊奇妙但不可爲訓誠以其危險程度過於吾人昔日所想像今已恍然矣余今來德國欲勉効棉薄並取得事實耳』 
　　彼曰『甚佳戰事究已終止久矣』言已出其手但余不與德國人握手吾等遂鞠躬而别彼卽返治其賺錢之工作余料彼立卽忘郤我矣 
國内要聞 
[各方接洽中之時局]  
　　昨日（四日）上午十一時半黄陂在延慶樓宴請周樹模熊希齡及新任廣西省長張其鍠陪座者有張國淦畢桂芳汪大燮金紹曾金永炎諸人席間談及時局問題周熊均不贊成『名流會議』以爲在國會未開會以前關於國家大計固不妨就各名流徵詢意見但不可設有會議形式黄陂頗以爲然又張其鍠對桂省長一職已在席上表示願意赴任日内當可就道關於陸長問題昨午亦曾提出討論黄陂以吳佩孚决然不就有意令金紹曾代理部務惟尚擬再行電催吳吳就職俟其再辭之後卽發表此項命令畢桂芳昨日與宴不止專爲陪座聞因黑龍江邊陲與蒙境毘連處有關於軍事上應行調查之事件政府將委其辦理大約畢氏不久卽東行昨宴約一小時二十分賓主盡歡而散散後周張兩氏又至辦公室與黎爲長時間之談話 
　　日前政府派員南下邀約民黨要人孫洪伊張繼等來京商洽時局各問題茲據醒民通訊社消息孫洪伊已派張澤民代表張繼派崔慶鋆爲代表均於日昨抵京先後到東廠胡同謁見黄陂聲述孫張二氏在南北未妥恊以前尚不便應召北來此層務希原諒至對時局問題孫之意見頗以孫中山現雖失敗仍擁有一部分實力且爲護法派之領袖西南各省究未敢公然與之離析故爲北方計欲求眞正統一仍應向中山切實接洽以期根本上之解决若從局部上分頭進行非惟曠廢時日抑恐徒勞無功張繼之時局意見與孫氏大致相同惟張此次派崔慶鋆代表北來尚帶有他項任務意在要求政府懲辦曹銳邊守靖二人其理由以曹在直隸省長任内經手欵項不實不盡必須澈底追究邊則爲招致奉軍入關之罪魁近又伏處保定興風作浪若不設法驅除則直系内部將被其挑撥破裂間接上必貽害大局於無窮也聞張崔兩代表俟在京任務完畢後尚擬赴保定一行有所商榷　兩氏此來表面上稱爲個人之行動對於代表孫張一節頗自掩蔽 
　　又政府前因贛事派徐元誥南下調停茲聞徐氏已於日昨由滬回京表面上自稱代表旅滬贛人來京與政府當局商决贛事其實該氏在滬與李烈鈞文軍往返已有一種接洽此來直無異代表李氏聞其間日謁見黄陂時要求先將贛境客軍一律撤去然後再議善後問題黎氏當答以客軍離贛不難辦到但必須商定維持全局之方法方可實行徐氏允爲電達李烈鈞得覆再議 
[日使抗議延吉馬賊事件]  
東方通訊社六日北京電云日本小幡公使爲頭道溝事件於六月三十日曾向外交部提出警告已見前電該公使旋又於本月五日交第二次警告於外交部内容如左大正九年九月琿春地方受馬賊襲擊因恐再來襲擊故在間島日本總領事曾要求向該處道尹嚴重警告雖中國方面曾聲明當負全責任其警備但未幾於是年十月二日又見如此之事且較前爲尤甚日本領事分館被燬日僑死傷者數十名此外又蒙鉅大之損害自此間島一帶陷於不穩之情態日僑生命財産甚爲危險日本政府當時因鑒於中國官憲對於此事不負維持治安之責乃不得已爲保護日僑而施自衞之計畫遂執行派遣軍隊之緊急處置從此該地方之治安得以逐漸維持其後中國政府聲告已充分配置中國軍警充分擔任警備取締足以完全負保護日僑之責任請日本中止派遣軍隊之舉於是日本政会於是年十一月要求中國政府先承認下列三條件始能撤兵卽（一）中國方面增加其兵力至能完全維持治安爲止（二）對於保護日僑須特加注意（三）將來再發生此種事件中國方面之處置不合機宜時日本政府得再派兵執行適黨之措置中國政府答覆日本政府曰中國政府以維持地方治安保護僑民生命財産當然屬其應盡之責任故旣經增派必要之軍隊完全維持治安自不至再發生如此之事變日本派兵之議難以預先承認云云但日本政府曾經聲明鑑於歷來之經騐覺保護日僑之舉不能全然依賴中國方面故駐紥若干之警察官於必要之地點將來遇有緊急必要之情事不得已仍當實行派兵云云後於大正十年四月遣回所派軍隊全部自此以後中國政府一如要求日本撤兵屢次要求日本政府撤退警察官但日本政府因不敢輕信中國政府關於保護日僑之保證基於愼重之考慮仍不應中國政府之要求果然不出所料近日又發生頭道溝之事變於此尤足證明中國方面屢次聲明之係屬具文而證實其警備取締之到底無保護日僑之能力此則日本政府所甚爲遺憾者也如中國政府不於此際從速施有效之措置以豫防將來再有同樣事件之發生則日本政府雖非出於本意但爲負保護日僑之責任起見或至不得已而再行派兵亦未可知就於此事深望中國政府之自省從速處置俾得不使釀成如右所停之形勢至因此次事變日本領事分館及其他在留外人所蒙生命財産上之損失一俟查明之後當於適當範圍内要求賠償云云 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[吳佩孚與馮玉祥會晤]  
　　馮親伴佩孚至洛 
　　吳佩孚三十日通電回洛後卽啓程南下馮玉祥於三十日下午接吳回洛之電卽偕省長張鳳台於當夜十一時乘專車赴鄭州迎迓吳氏抵鄭後知吳氏之車纔抵彰德乃轉車北上行至新鄉縣車站吳馮兩車相遇馮與張卽下車轉乘吳車回鄭在車中談及豫事吳極注意於剿匪一事黎明車始抵鄭而此一席談話會遂行告終當時有靳雲鶚王爲蔚兩旅長率領各官佐歡迎吳氏吳在車上稍憩對於靳王極爲慰勞嘉其守鄭之功旋卽與馮轉車赴洛吳馮係直系中堅人物大約到洛對於時局及豫省善後問題必有詳密之籌畫張鳳台則俟吳馮西上後卽遄行返汴 
[延邊短柬（小）]  
　　高士儐等槍斃續聞 
　　昨報高士儐等槍斃一事茲聞高等確已於本月隂曆二十五日早九十點鐘在淸茶館山上槍决聞有崔姓通譯一名北京人又有馮某一人充軍需參謀之類盧永貴部下孟某一名係充營長之職均在該處槍决其情形聞於前一日晚延吉道尹及各文武均至葦子溝迎接次早動身由顔營長出令將盧高等捆綁盧高大呼綁甚麽我們又不是鬍子顔云公事公辦綁畢遂上車行至淸茶館下車是處先鋪坑蓆六條於地上車至是處停止卽令高等下車盧下卽至蓆上坐下於是六人均坐於蓆上高謂我們均是爲國家之事不想死在山溝話未完卽一槍擊斃餘人均無話每人數槍是時天忽雷雨旋又日出如初是日觀者萬人現均裝殮棺材尚好均置道旁並書名姓高等未死時請劉團長見面劉未見高大駡爲亡恩負義云 
[魯案中日委員會會議紀（三）]  
　　第一部委員會第二次會七月三日午前九時開第二次魯案善後中日聯合第一部委員會列席者中國王委員長·唐委員·徐委員·日本小幡委員長·秋山委員·出淵委員所議事項如左（一）關於公有財産由日本委員提出草目錄一部分略加說明决定由中日雙方各派委員三人組織分委員會從事調查報告（二）海關問題大體議結由中日雙方各派委員三名組織分委員會處理之 
[第二部委員會第二次會]  
　　七月四日午前九時開第二次第二部聯合委員會列席者中國王委員長陸委員·顔委員日本小幡委員長·秋山委員大村委員所議事項如左（一）日本委員說明日本管理時代膠濟鐵路增修改良實况之大要（按此部分爲鐵路問題主要之點評價等等均以此爲根據按照華會山東條約之規定『增修』及『改良』兩詞之意義極爲嚴格以軍輛而言凡修補或以新易舊等均不得謂爲增修必有原有車輛之外另行添置若干此項添置之數始可目爲『增修』其他鐵路財産均可以此類推至『改良』之意義字面上較易明瞭如木質橋樑而改建鐵質者是二者之意義雖大要如是然實際上之應用兩方必有多少爭執則評價時亦必有若干差異聞昨日委員會議席上日本尚未提出詳細確實之計算不過爲一種口頭上之說明故中國委員並未發表意見日本之計算書現在尚未造成或尚有十餘日之延擱亦未可知也）（二）中國委員照協定事項第十條提出合同契約及新工程等處理之方法日本委員允照約文辦理該提案俟研究之後再行回答（三）就鐵路礦山之關係彼此交換意見决定再行詳細討論（鐵路礦山之關係頗難索解以愚所聞昨日委員會議席上日本委員要求規定沿路礦山産物之特定運費率此種要求實屬突兀之至山東條約旣經兩國批准則鐵路礦山兩項均屬我國所有日本對於礦山不過投半額以下之資金鐵路公司對於礦産物之運費可自由規定或由兩方協議之與日本政府毫不相涉且華會决議中國鐵路對各國不得有差别待遇則日本此種要求實爲别有用心而我國委員不能據理駁覆令其卽行撤銷原議反謂决定再行詳細討論是各委員之懦弱無能已暴露無遺而溺責之咎亦無可逭矣 
[退回庚子賠欵之用途]  
　　教育費祗占五項之一 
　　教育界力爭庚子賠欵用途已　前報頃聞此項接洽不久可成事實外交團曾質問途當答以四項（一）京師軍警費（二）淸室優待費（三）教育經費（四）某種慈善事業外交團亦曾提出一項卽償還某種飛機借欵教育界得此消息卽行討論均以賠欵爲教育經費一線希望政府對於國立八校及各教育團體亦曾明令允許以上所列五項用途除外交團所提出一項或爲事實上所不能免者外至於軍警與淸室優待費决不應取資於此此事關係教育甚爲重要非向政府質問内容嚴重監督恐所謂用於教育者又不過一句陪櫬終成空話也 
[旅京皖人對廢督裁兵態度隨波]  
　　安徽政局之中心點不在安徽凡稍知皖局大勢者類能言之然其萌芽之始力亦甚微自皖人拒李風潮發生後始有安徽旅外同鄉羣起而干省政如旅京津滬漢皖人無不有一部分之勢力而以上四地尤以安徽旅京同鄉會有左右皖局之權降及於今已成牢不可破之勢試觀皖軍政當局有事商於府院必兼及旅京同鄉可證明一切矣 
　　自安徽廢督裁兵之議發表後安徽人士均共商於旅京同鄉求一適當之解决而此間同鄉諸大老則各以其本人之利害關係各有所主張表面雖一致贊成廢督裁兵而廢裁之辦法且有大相反背者茲就派别上言之可分以下四種（一）江派此派以江朝宗爲領袖勢力最大幾可代表旅京皖人全體且江又爲同鄉會會長旅京皖人欲有所表示不能不求其領銜也江派對於裁兵一事認爲要取干涉主義不能聽張文生馬聯甲信口虛報當派一皖籍知兵大員回皖查明實在兵額監督裁汰而此項知兵大員之擬推誰氏吾人固可以不煩推索而得也廢督辦法江派主張暫留皖南皖北兩鎭守使此兩鎭守使每人至多帶兵一旅如軍事善後督辦之變相督軍固不容存在卽以馮玉祥監視安徽裁兵江派亦不贊成曾有人以馮氏辦理安徽裁兵事詢之於江者江曰煥章固爲吾皖人才之一然使其回皖裁兵能不携其十一師前往否若以帶兵者往裁兵則無異以火救火是大不可也（二）李派此派以李國筠爲領袖附和者爲董嘉會柳汝礪張武程炎勛等胡適高一涵諸大學派雖頗接近然與李派之政治運動則漠然不相關也李派近欲擁李國筠長皖反對張文生亦不遺餘力但其目的在借重武力爲權利之後盾故主張馮玉祥繼張文生後任或以馮玉祥爲變相的督軍裁兵一節則有馮氏至皖不愁新舊安武軍不俯首貼耳以聽馮之支配然此著甚危江派之所謂以火救火者亦正爲此耳說者謂馮氏坐鎭中州擁一百縣之大當不棄豫而取六十縣之安徽不知馮氏在豫亦極不相安（一）因馮名聲太大馮駐開封吳駐洛陽有兩雄並立之嫌吳願馮至皖俯制津浦遙控長江以補己之不及馮亦情願如此（二）靳胡一師一旅實與馮有權利上之衝突馮亦欲離開是非之林自還豐沛有此二因故皖人苟歡迎馮氏返皖馮亦可藉盡力桑梓之名有以自全也（三）王派此派勢力最小其領袖則王達也王涇縣人故又謂之涇縣派王之發達得江朝宗之力居多初本與江連合一氣無甚表白自去歲運動長皖起乃與江離異近則擁王者已與馬聯甲發生最新之關係各有所利用馬反對張文生者也故無論督之應廢與否王派亦反對張文生至於裁兵一層此派尚無所建議其唯一目的在去張擁馬而以王氏長皖爲交換條件然其實力甚微與江李兩派較蓋不　能同年而語矣（四）張派此爲張廣建一流人物故名其實力可與王派相伯仲前三日張會邀旅京安徽人物齊集其私宅商議壽州兵變善後事宜及對安徽廢督裁兵辦法張之意亦主先廢督督廢則兩鎭守使容易對付惟張者絶少能幹之人物張本人亦極平庸不足以張一軍其所發議論大半附和江派而已旅京皖要人對廢督裁兵之意見大概如上而一剖解其内容均不外利用機會以攫省長一席其言欲爲桑梓謀幸福者蓋口頭禪耳安徽派來北京之代表李德膏阮强朱錫蕃余炳成吳雲五人現正奔走各方徵求廢督裁兵意見以求到最後之目的現已得會長江朝宗同意定於本星期四（七月六日）在安徽會館開全體同鄉大會預約討論二事一廢督裁兵辦法二壽州兵變善後辦法屆時當有一番閙熱也聞代表領袖李德膏已起程往天津請見段祺瑞欲邀出此老以壓倒一切段是否肯出面一干安徽裁兵廢督之事尚不可知總之安徽大老自段氏失敗皖系瓦解後知事央政局無活動之餘地乃各移其目於本省以看守自己園地張馬不去皖局之糾紛正未有艾耳（七月四日） 
[甘議會與潘齡臯]  
　　甘省長潘齡臯自長甘以來違法溺職之事屢經該省省議會提案彈劾潘深銜之於是與藍由道尹徐仁鑒及政務廳長楊光熊等密商報復之方遂令地方檢察廳將議員馬振　等逮捕并加以監禁旋爲議長楊思及議員李培元等所知乃親赴省長公署質問現在開會期内未經省議會許可何以擅自逮捕本會議員詎潘齡臯拒絶不容入署並派衞兵開槍轟擊議員等受傷者頗衆并將議長楊思及議員李培元拘留省署議員全體大憤連日電達府院並通電各省議會請求主持澈究茲將各電錄之如下（一）查甘肅省長潘黔臯違法溺職罪惡滔天因本會提案彈劾積忿成仇藉口去年本會因政見爭執經督軍及政界各要人調處了結之參事選舉訴訟重新發交地檢廳出票傳訊意在摧殘本會藉圖報復近日本會第二次臨時會在會期以内未得本會許可竟將議員馬振　夤夜逮捕監禁其餘議員亦均出票拘捕跟宗伺追行動不能自由似此任意妄爲省長法廳均屬極端違法現在本會現狀業已不能維持職權亦無從行使議員旣人人自危議會又開會困難民意機關頓遭蹂躪法律失效全隴憤激用特急電并請鈞座院部迅予懲辦以維立法而重民意不勝迫切待命之至甘肅省議會議長楊思慕壽祺東（二）甘肅省長潘齡臯於會期内逮捕議員業經省議會於東日電陳在案本日全體議員赴省署質問潘省長不容入内派兵開槍擊傷議員多人惟議長楊思議員李培元受傷甚重陸督兩次彈壓無效現將議長議員拘留省署生死存亡不得而知地方秩序形極危險特電呈明伏乞鑒察甘肅省議會秘書廳冬代（三）潘齡臯違法逮捕議員縱兵開槍轟擊業經本會於多日電陳在案現在議長議員受傷沉重命在旦夕風聞潘齡臯有畏罪潛逃情事懇請鈞座院部電飭陸督軍會同法廳將潘齡臯武裝卽行解除立將主謀蘭山道尹徐仁鑒政務廳長楊光熊一併送交法廳依法懲辦以救危局不勝迫切待命之至甘肅省議會江印 
[劉鎭華電中之陳樹藩敗耗]  
　　陳樹藩反攻陜南連陷石泉漢隂兩縣茲據保定消息曹錕於二日下午接到劉鎭華東電報告戰事經過及吳新田克復石泉情形原文如下陳部擾犯漢南吳帮辦督師防勦曁先後派隊入山增援各情業於儉日電陳在案昨據嚴司令報稱司令率部行抵寗陜探聞火地嶺雲霧山賈家營泰山廟等處均有敝之小部佔據關口子附近亦發現敵踪經司令督部向關口子賈家營等處節節進勦敵始潰走探聞七師已攻下石泉司令正向石泉前進等語頃據吳帮辦敬電略稱陳部潘王兩支隊及游擊隊孫傑米鼎鏞等佔據石泉附近之長嶺古堰灘八面坪等處已據山險拚死抵抗經我軍猛烈攻擊前仆後　更迭次出奇抄襲至二十三日早八時敵勢不支紛向漢隂方面退却我軍乘勝進擊奪獲軍用品甚夥傷斃敵人營長五員連排長十數員目兵二三百名俘虜五十餘名我軍受傷官長三員目兵七八十名敵軍退至池河扼守二十四日復經齊團及二十八團張營奮勇進攻敵人因受創太巨幾不成軍死拒未久仍向漢隂方面潰退其一部擬向紫陽退竄經第七團五營由枚湖渡河邀擊仍折向漢隂竄去我軍在池河俘敵軍需書記多員追至界牌宿營業飛令齊團迅速進攻漢隂張團由枚湖渡河向漢隂會剿并由西鄉派兵一營進攻紫陽以期一鼓殲除等情查劉副司令所部計已達漢隂附近郭統領當已行過鎭安除電仍督飭各軍乘銳攻取漢隂并犒賞千元以資鼓勵外一面飛飭嚴劉郭各部趕速前進聽候吳帮辦調遣以期合力進剿早靖邊氛謹此電聞伏乞轉呈劉鎭華東 
[陳樹藩回陜之準備（成都通信）]  
　　陳樹藩自去冬被吳新田擊敗退駐陜川連界之萬源城口紫陽甎坪等處後秣馬厲兵蓄意回陜但所部軍隊可靠無多又因餉彈缺乏士卒疲困一時難達目的近來陳氏以奉直交戰陜馮出省駐陜直軍多已抽調北上陜防空虛認爲時機已至回陜之心益急特將關於行軍所需兵站夫役軍實等事次第籌辦完妥以便舉兵回陜又以所部軍隊欠餉未發恐士卒不願再戰乃將早日所存滬上私産一百二十餘萬匯川發放以慰軍心其出兵計畫分爲二路一路由川省之城口出兵經渭陽向興安進攻俟興安得手後再由興安向孝義等縣進攻會師西安此路以張寳麟爲總指揮官張藩爲先遣司令官一路由萬源出兵經紫陽西鄉等縣向漢中進攻并分兵一部繞川邊過寗羗進攻漢中俟漢中得手後總司令行營卽駐此處再移由漢中進攻褒城直上西安此路以党仲昭爲總指揮官以張金印爲先遣司令官其他各種行軍計畫亦均已佈置就緒陳氏并於六月五日召集所部張金印党仲昭張　麟劉世龍陳蓬瀛張藩等各團營長在萬源行營開軍事會議當由陳氏向衆提出條件（一）上目師旅長下至連排長攻下西安後一律升職一級士兵加給恩餉三月（二）各官佐士兵眷屬行李完全留駐萬源俟克復西安後再行回陜（三）約束各軍沿途不准騷擾民間嚴整軍紀如有違令不遵定以長官是問全體軍官均贊成陳氏又於初六晨調集各軍於萬源檢閱并舉行誓師向士兵演說駐川邊之困苦及回陜之目的次日各路軍隊卽紛紛向前綫出發至原駐前栽軍隊早已提前出發聞已與直軍吳新田部隊抵觸 
　　另一消息云陳樹藩此次率隊回陜其所竪旗幟仍用西北自治後援軍總司令名義并不用川陜鄂三省北伐聯軍左翼總指揮名義其决心率隊回陜者第一原因確係因馮督出省直軍移駐關外陜防空虛第二原因係因所據地盤只有五六縣均係瘠苦之地所徵稅欵不敷軍餉雖川省當局有時酌予接濟而杯水車薪總覺無濟故所部餉欵今已積欠數月部隊紛紛索餉行將譁變若不破産發放藉此機會一鼓恢復地盤將來更不易活動又因陳氏前派代表周紹麟赴陜接洽于右任聯絡一致驅逐直軍又派代表劉甫瀛赴寗羗接洽劉存厚要求劉氏代勸王鴻恩旅出兵援助升王以師長頭銜又派其弟陳蓬瀛秘密入陜運動陳氏舊部爲之内應近日連得各方覆電均極滿意故其出兵之計益决云 
[蔡成勳請速决贛事]  
　　江西形勢近又吃緊政府昨接蔡成勛卅日來電一通懇請飛電南軍停止進攻一面迅定解决辦法以免延長戰禍其原電云前讀鈞座停戰明令煌煌正義舉國憬然南北何分均有遵守之義務是成勳本保境衞民之責體寗人息事之心曾於　日通電聲明現在嚴守原防聽候中央解决南軍亦不得逗留贛境任意進犯等語無非隱戢地方之戰禍兼以尊重明令之威信也稍知注重人道者亦孰敢公然違背况贛人希望息爭迭經各團體請求罷戰乃現據前方防軍探稱南軍不遵命令不謂南軍首先破壞甘心糜爛地方以求一逞戎首自居夫復何言獨惜以如綸如綍仁心仁德之停載明令彼方乃弁髦視之此而可忍天下寗復有公道之可言耶成勳分屬軍人惟知誅鋤强暴似此釁自彼開亦惟取相當辦法以爲對待然如果自此延長戰禍牽動全局揆諸鈞座渴望和平之本心其將何以自解再四思維擬懇一面飛電南軍飭卽懷遵前令卽時退回粤邊母許任意前進一面由中央迅定解决辦法明令頒發成勳自黨遵照辦理否則空言停戰來日方長一旦或致疏虞則非成勳所敢負此重各區區下忱實爲弭患息爭起見尚希俯加採納是所企禱蔡成勳卅印 
[北伐軍攻陷贛州之狀况]  
　　字林報十六日贛州通訊云當南軍日迫飛機及大砲之攻城已在眉睫吾人復被邀出任調停是時北軍將領已凖備退兵吾人任務僅往面定南軍入城之期及北軍退兵之條件而已迨行抵兩軍陣間以南軍未允停火不克前進廢然而返是夜十二時卽有商會會長見告守贛主將兩人已遁衙門闐無一人惟大軍尚在前線及夜中二時半南軍一小隊入城把守城門搜殺北軍二十二日贛州通訊云南軍入贛今已十日大軍至者日衆軍中靑年將士甚多皆不憚艱險兵士背負重包類皆步行不畏風雨且膽氣甚豪往往以小隊而冒巨險惟紀律未免欠佳當其攻入贛州也以不滿二十人之小隊揉登城上縱槍猛擊守兵驚竄若輩遂鳴號招致大隊未滿數小時而贛城悉入南軍之手惟自南軍佔據後贛州景象大變兵士滿街各通衢中番攤林立兵士購物任意給値或竟不給因此商店多不開門加以人數驟增食物不敷價値飛昂富者有錢而無從購致貧者更無以爲生以是贛人言及前途莫不憂形於色日來霪雨不休低窪街衢水深數尺房屋塌坍財産漂失南軍因此不能北發幸今日天已晴朗聞有南軍數隊擬明日離贛州而北當事者維持秩序雖日夕不暇但人人自爲法律兵士常因賭閧鬬贛州原係用現銀交易市塲紙幣稀少今則一望皆是軍用票票額自一百元至二角不等已可稱爲紙幣世界錢莊尚未開市不知此種紙幣將來値價若干日來交通梗阻吾人如處甕中外界消息毫無所聞郵件非經由廣州傳遞益遲 
[贛局勢尚緊急吉安臨川戰事將起]  
　　自粤變起後贛東贛南前線雙方休戰省各公團怵於戰禍之不堪再見力爲罷兵之謀除電府院籲請派援外並推代表　請願書赴京進行和平運動惟贛人以希望李烈鈞回贛自治撤退北軍爲宣傳保定方面視李爲勁敵謂李如得贛潯亦不穩鄂湘首當其衝長江形勢將有大變於彼方殊大不利因之調張鈁胡景翼張福來三師來贛增防擁李派乃張大聲勢揚言吉安臨川陳蔡兩軍意見不合自相殘殺并謂吉安靑原山已到李軍已與北軍開火臨川亦有戰事北軍皆敗但官場宣稱吉安有小接觸臨川則辦兵差請示電報逐日有到未言戰事祗言常德盛部鄭明山旅進駐宜黄仍由臨川供養昨（三日）蔡總司令何省長接豐城兵站委員閻玉成知事張蔭楠電云據探報崇仁（舊撫府屬距豐四十里有路直達臨川）縣城已於感日失守三十日敵軍往攻臨川崇豐密邇懇速派軍駐防等語蔡已電前敵軍隊相機防禦何亦電詢臨川知事是否實有其事崇仁地方近狀若干速查電復聞靑原山有小路通新淦縣崇仁至省亦有小路吉安樟樹臨川均駐重兵李軍利用土著爲開路先鋒避實擊虛北軍戰鬬力不能謂弱顧地利人和兩皆失宜確有不敵之勢若謂吉安臨川已失則誇大之詞也曹錕冬日復商界電謂爲贛局安全計應請先令粤軍完全退出贛境仍由贛原有軍隊維特地方秩序則未來緩軍自當立時停止開拔其已到者亦同時一律撤退以示望和平之眞誠者圜永久之治安云云昨軍務署接吳佩孚電有探報李限一星期攻下南昌爲救民計務速進攻未復責蔡按兵不動之非蔡奉令後已電前敵進軍矣（七月四日） 
[直隷商民請裁苛稅]  
　　曹銳在直隸省長任内曾在唐山等處分設統稅分局對於零星貨物一律征稅直隸各縣人民深感不便日前各縣商會·勸學所·工會·農會等團體代表特分呈府院及曹吳要求取銷其呈府院文云竊前直隷省長曹銳貪黷性成惟利是視執政五載除營私罔法外别無絲毫便民之政本年春教唆天津稽征統稅局長王學曾在唐山臨榆獲鹿滄縣等處設立統稅分局經征人員絡繹道途其勢駸駸尚未有艾藉口平均擔負其實竭澤而漁該局所在之處跨津梁扼鐵路對於通過貨品雖至襆行李醯醬菜蔬一肩之樵一握之絮無物不括無在不征并有派員侵入人家按物編號以防偷漏繞越之舉坐是居者重閉行者戒途視沿襲病民之釐金局其苛虐不啻倍蓰語云今之爲關將以爲暴者其是之謂乎夫内地工商有何長物非農作之出産卽家庭之工藝費時旣多市利亦僅土物不競動爲外貨所乘在關心實業者方提倡奬掖之不暇何忍從而摧殘之剥削之重稅歛以困辱之也華府會議以還列邦允以裁釐加稅隱然扶植吾國之經濟宅心旣厚於法亦平近頃修正稅則委員會已在滬成立實行之期諒復不遠以大勢論此等變形易貌之釐局當然無存在之理由又况加稅之舉須以法律爲根據今該項稅則旣未經省議會通過又未奉中央許可擅專徵摧骩法病民吾人自無承認之餘地數月以來該局所在之地商民已羣起抗爭包圍稅局驅逐局長之事時有所聞則民情亦大可見矣惟久久相持土貨感居積留難之苦卽全省工商亦將因之而輟業究其實收解省之欵蓋無有焉是此等惡稅不惟有害於民生抑且無裨於庫藏旣違法理復拂輿情甚且起外交之責難誠有令人大惑不解者矣代表等迫於商民之敦促聯袂來京痛感切膚誓與此非法惡稅造禍長官一决生死爲此公懇大總統總理俯順民意嚴諭直隸繼任省長迅將該稅局一體裁撤以重民命而卹商艱且以爲違法奸利者戒不勝屏營待命之至 
[吉林政局停頓中之要訊]  
　　哈延警報又至 
　　吉省局勢全視奉天爲轉移當奉直失和東省軍隊紛調之際奉人以切膚攸關不免驚惶疑懼金融頓呈惡劣之象固亦爲意料中之事不足爲異也同時吉省亦現同樣狀態實屬庸人自擾蓋軍隊雖調出而於地方治安毫無所損商業雖停滯而所受損失甚微何至風鶴皆兵金融奇緊而自相驚擾一至於斯今則直奉和議漸增妥協瀋垣秩序亦漸恢復吉省亦遂隨之轉移軍警戒嚴已不如前此之緊商民驚惶已不如前此之甚金融恐慌亦不如前此之　近日各金融機關之滙水銀行錢號已由每百元加二十元漸落至三四元不等郵局由十五元落至五元欵數亦不甚限制惟現貨仍不多見兼之巨匪宫傻子業於二十六日來省投降經督署委爲騎兵游擊隊長故吉垣現狀頓臻平穩惟民選省長一事尚有爭議緣奉張對吉代表言謂須舉現任奉天政務廳長魁星階氏致吉省署電則稱並無民選省長之意議會故意搗亂應卽嚴重取締出爾反爾莫衷一是省議會素仰承奉張意旨者不敢不遵而又不肯抛棄趙憲章各方且以此二者質問究持何種態虎以致議會束手無策應付乏術祇得觀望不前暫爾停頓官廳方面對於議會之選舉尚不甚重視而奉張 
 
 

Page 11

 
 
舉魁之一言實堪注意代理省長政務廳長王樹翰已表示消極以魁來雖留任原職亦難靦然受命其他各機關長官亦多存五日京兆之心而惴惴不安焉 
　　中東路自經我國收回後紅黨時有潛入圖擾之警耗茲得哈爾濱與俄人接近之某氏通信稱據某俄工程師言云日來猶太人之無職業者多半係多數黨陸續由黑河滿洲里等處來哈合之當地原有人數約共四千餘人以上并於馬家溝大街設立司令部於道裏石頭道設立中學以便辦公但均係秘密性質並無牌額某氏得此警訊卽多方探訪知彼等所擬計劃甚爲危險蓋俄人預料奉張不暇北顧擬乘機潛動隂圖破壞設將來果成事實於東省治安及中東鐵路均有極大關係該黨現尚在繼續進行中 
　　頃督省兩署得延吉鎭守使署急電報告前日有胡匪三百餘人攻進頭道溝商埠乘勢搶刦日本領事館當經館内日警開槍抵抗日警死者一名又被匪綁去一名嗣被中國陸軍大隊進剿陣斃胡匪二十餘名遂被擊散惟官軍是否無恙匪刦詳情如何此時尚未得知聞日領已提出嚴重交涉故省署現已預籌應付矣（六月二十九日） 
[湘報界之擁護自治]  
　　湘趙之於自治事業近來又頗積極進行因欲求北方之容納自治主張必先求省内能爲一致之擁護於是商由報界中之被選爲省議員者於日前歡宴報界全體討論擁護自治問題昨遂由湖南報界聯合會發布一種擁護自治之宣言錄之如次湘省自民國九年八月譚前省長發表　電宣布自治主旨其後趙總司令恒惕·林前省長支宇·殫精擘畫促成省憲至今年元月一日乃由現政府依法公布宣告實施其間兩易寒暑歷經艱難我報界同人從各界諸君子之後恪守言論之天職勉盡倡導之責任不屈不撓始終一貫茲幸省憲實施議會成立此後凡百舉措自當一依省憲爲凖則報界同人緬締造之艱彌深望治之意大業垂成不容中墮正誼所在無待躊躇用是敬謹宣告於各界諸君子之前曰省憲公布雖逾半載省憲實施尚待進行僅僅産生一省議會而省政府尚未着手改造一新一舊隔閡滋多安能望其互相提挈比肩並進現在省議會已推舉代表分赴各省宣傳聯省自治主義自治未成何以聯省内政不修何以對外是宜急起直追兼程並進依照省憲第一百三十八條從速選舉正式省長組織合法政府謀澈底之革新圖根本之改造庶不至徒託空言無裨事實此我報界同人所願得而促進之者一也省垣戒嚴歷時三載今非接戰地段又非警備區域戒備未弛徒苦小民按这省憲固屬不許徵之法令亦殊未合卽或有不逞之徒作奸犯科軍警林立自可彈壓值茲實施省憲張皇民治之時何必容此非常之機關長期存在此我報界同人所願得而解除之者又一也以上兩端特就其急切著明者而言其他依據省憲諸待實施雖非一蹴可至亦當計日觀成省議會依據省憲産生與一千七百八十九年擁護人權之法國國會責任同一重大如其不爲利誘不爲威屈一往直前無所依違則球房之誓約凡爾賽之銅像不足專美於前矣我報界同人惟力是視如全部省憲一百四十一條有一條未能實行者卽對於擁護自治之責任一日未能解除此職長存此意不懈惟邦人君子進而教之 
[濟南教育大會紀事（恩潤）]  
　　蔣夢麟之演講西洋社會趨勢與職業教育 
　　七月四日上午十時中華職業學校聯合會在濟南商埠商會開臨時會中華職業教育社辦事部主任黄君任之宣言本届會議主席本定趙君師復現因事告假應推臨時主席衆乃公推顧君蔭亭主席除議决多件重要議案外蔣君夢麟亦蒞會演講蔣君新自歐美回國本其觀察發爲宏議足備國人參考與研究之資料茲特撮述其要義如左吾新自游歷歐美回國覺西洋有二大趨勢一爲思想革命一爲工業革命思想革命開端於法工業革命開端於英此二大趨勢之影響雖皆深遠然思想革命僅及少數知識階級與出類拔萃之思想大家若工業革命則普及平民蔓延世界其勢力之偉大有非思想革命所能及者近世勞慟與資本家之衝突實爲世界之最大問題而其根源則發動於工業革命國力之虛實亦視工業狀况爲轉移焉德國敗矣法國與其他各國猶畏之者以其能將科學知識措諸實用職工有此實用之知識貨精價賤故也法國科學思想雖發達然好高騖遠不甚注意實際應用例如潛水艇之發明出自法國德國乃能利用之而精益求精舉世莫之能及現今法國仍有許多貨品係由德國製造用比利時招牌而輸入者德國之招人忌畏原因卽在乎此日本之勝人亦在乎此環觀各國其國力之虛實蓋與此事爲消長總之晚近趨勢在能不騖空想以科學知識措諸實用並將此種知識與技能灌輸多數職工以鞏固工業之基礎吾國苟欲改造迅速其最要方法實莫甚於注意職工教育振興製造事業切實施行否則徒騖空談無裨實際也（七月四日自濟南發） 
[贛教職員會議後之請願]  
　　薪水仍無着落 
　　省會中等以上九校職教員聯合會今日（一日）上午九點鐘假省教育會開大會到歐陽魁余謇吳士材程懋型周泰權何煥奎彭先荃等六七十人由歐陽魁主席報告開會宗旨（一）時局問題經衆議决請願代表卽函請程柏廬君就近在京會同各公團代表向中央請願俟籌有的欵再推一人赴京宣言書及呈文無修改卽行發出（二）教育廳長問題主席報告陳楊逃後李廳長卽藉病離省一去不返現何護省長委胡濤香代理教育廳長而胡又辭不就本會應如何表示討論良久何煥奎葉先堪等謂不問何人代理廳長只要是贛人就是於是教育廳長問題作爲罷論（三）教育經費問題歐陽魁謂教育經費至今已積欠三個多月各機關經費均發到四五月聞保管基金處存有十三萬元我們應急向官廳交涉將舊欠發淸遂議决省立九校各推出代表一人會同本會總副幹事九校長面向省長交涉要求發淸舊欠各代表遂定本日下午二時在教育廳集合各校推定代表如下公法陳作人·農專王述彭·一工程懋型·一師李飛·一中彭先荃·二中李秉昇醫專喻智靜·女師周泰權·女職徐肇洲·議畢散會至下午二點餘各校長各代表陸續到齊卽往省署交涉何因有病派帮辦機要包發鶴代見首由吳士材發言云何省長昨日對我說各機關經費暫發六成今日已對同事說了而大家以爲教育經費要作别論各行政機關經費均發到四五月份（按此乃楊慶鋆借墊）教育經費三月份尚未發全若同發六成似有不平故今日職教員開全體大會議决推派代表來要求省長格外體恤發放舊欠包云現在財政支絀萬分且防務吃緊軍餉需欵甚急不但教育經費停止未發卽各機關亦積欠數月本署警備隊薪水亦欠四個月未發諸君困苦省長亦深知奈金庫空虛實無欵可發日前與商界磋商欲借數萬暫發各機關經費六成以維現狀歐陽魁云吾們職教員已苦不堪言在省火食缺乏想回家又無川資不得不來要求省長發淸舊欠余謇云職教員比不得别機關吾人是上一點鐘課卽得一塊錢署假及星期均無薪水無論如何要請省長將欠欵發淸包又云省長亦無辦法苦於没有錢軍費是由商家借墊王述彭云職教員吃盡辛苦衣物典押殆盡倘再不發薪水恐怕要餓死何煥奎云財政困苦我們亦是洞悉暫請將三月份三分之一及四月份經費刻日發出其餘再行磋商程懋型余謇云五六兩月須確定日期包乃云諸君意思總轉達省長歐陽魁云請包先生卽將我們意思轉告何省長吾人在此等回音於是包遂入内轉達省長未幾包出報告謂何省長對於諸位意思此時不敢答復須與敗政廳長磋商請明日派代表三四人來聽回音各代表遂退出至財政廳曹廳長因内客廳狹小不能容坐多人令傳達請派代表數人入内接洽當推吳士材熊純如歐陽魁余謇四人入見歐陽魁將職教員開會及在省署接洽情形略述一遍曹廳長則云財政種種困難實無法可想所謂發六成須明日請商界磋商借欵錢尚在别人荷包裏經代表再三陳述教員困苦要求發四月份及三月份三分之一曹廳長仍不敢承認各代表始出報告而大衆亦無可如何只得各回本校俟明日（二日）下午三時再由吳熊歐陽余四代表到省署聽候回信 
[川省又有旱災米價大漲]  
　　川中現在禍變頻仍人禍之後繼以天變川西附省各縣天久不雨災象已成日來雖獲甘霖但僅經一日夜卽停多處地方尚未沾透卽放晴光殊難救濟以故米價仍未跌落目下每斗米價値制錢五千餘文實爲從來所未有川省自入無政府狀態後僅由成都衞戍部政務廳照例令囤戸限期出售囤米并飭官倉定期出糶其他籌振救荒方法雖多政府實無欵舉辦終成畫餅聞劉禹九司令又擬另籌一辦法以濟目前不日卽可公布大約不外派人到各縣産米之區購來平糶與禁米出口而已川東南北各道各縣入夏以來亦久不雨米價飛騰已呈恐慌之象日前雖有微雨鄉間禾苗仍未能蘇聞各道道尹亦議如省城辦法除令設壇祈雨外并出米平糶 
　　另一消息二十二日夜成華兩知事又發下求雨告示禁止屠宰自是日起以得雨之日止政務廳内務科則已商承向廳長將省城豐豫正分兩倉之穀出糶并擬派籌措專欵委員赴外縣購米來省略减價値出售以平市價劉軍長已令成華并温郫崇新等縣購米若干維持省城民食市政公所連日派有委員在各米市調查囤戸十九日起省城均有水龍七八起沿街游行以示求雨之意聞少城内貧民刻因米價過高無以謀生已發現賣子女之事各善堂如正心堂亦擬遵諭募資購米减價出售以濟貧民綿陽亦以雨澤愆期亢旱成災官紳議决設壇祈雨廣漢縣因農田無水禾苗萎黄　　於城廂内外建醮祈雨惟至今仍未得雨人民異常恐慌十八號米價每斗已漲至四千八百文倘再不得雨轉瞬卽到五千以外德陽什邡兩縣自入夏以來微雨俱無以致所種高糧玉麥盡行枯槁園中瓜苗亦無生機應種食物因荒旱不能下種米價每斗竟售錢八千餘玉麥每斗六千餘幾至有錢無市簡陽中江仁壽各縣近亦天氣亢陽禾苗枯槁塘堰已涸無水救濟人民異常恐慌新都亦旱惟較他縣稍輕云 
[廣東又遭水災]  
　　東江因雨暴漲 
　　和平縣報災電和平縣長陳履中來電云縣屬大雨沱滂通宵不止效日雨勢亦然以致山水暴發水流驟漲數丈縣城外水深四五尺冲崩民房十餘間縣署隊兵因救護木排溺斃一名已飭打撈屍身下游各村如東水等寨下車等處水與簷齊被災尤重一片汪洋幾成澤國冲塌房屋或三二間或四五十間損失牲畜貨物亦居多數田禾均浸没十壞七八聞有淹斃壓斃多命幸天象漸晴水退尚速現已派員分赴各屬察看災情容再呈報合先通電察核和平縣長陳履中叩 
　　惠州報災電縣屬水災重大人民生命財産損失無算除派員分赴查勘外謹聞詳情續陳惠陽縣長楊壽昌叩感 
　　河源報災函河源此次水災慘矣極矣値此早稻成熟之秋所有植物及五穀等均浸没無存崩缺田圍民居倒塌災民携老扶幼露宿山岡啼飢號寒之聲慘不忍聞且該屬民居房屋多屬泥牆一旦被水冲破逃避不及致葬於魚腹者不知凡幾茲將連日河源水勢略誌如下大江藍口黄田義合下屯禾溪仙塘黄沙古雲東埔各鄉地方水深二丈餘盡成澤國損失甚巨至小江洪赤溪兩約及廻龍龍尾覇南湖約各等處水浸三丈田圍被冲牛隻蕩焉無存其損失更大又河源城内水深亦三丈有奇因河源居東江之上游爲大小兩江匯合之所大小兩江同時驟漲上下郭一片汪洋居民房屋水與　齊其損失眞不堪問矣現查該屬難民不下數萬嗷嗷待哺至爲危急昨由各鄉團致函留省河源公會轉請各善長速籌賑濟 
[陳炯明向孫中山屈服說]  
　　英文滬報五日廣州電云陳炯明已致書孫中山道歉請釋前嫌復相和好書中仍稱孫爲大總統陳之出此殆因北伐軍已自贛開回而部下復起内訌致身陷危境不得不屈服之故但陳嘗與北方隂謀擬襲北伐軍之後而殲除之且擬置孫中山於死地均有文件爲證故調和之舉殊形艱難又陳又鐵索拘禁廖仲愷於廣州兵工廠亦爲輿論所非其野蠻之行爲無殊前淸汪兆銘等現要求開釋廖氏陳非先釋廖氏則向孫提出之請求難望有效廖於伍廷芳唐紹儀任政務總裁時嘗任次長且與陳在孫部下共事二十餘年向目陳爲至交此次因赴惠州任調人觸陳之忌而被逮 
[鄧振瀛辭蘇教廳長]  
　　新簡江蘇教育廳長鄧振瀛呈教育部文云呈爲瀝陳下悃懇祈轉呈准予辭職事竊振瀛於本年六月二十二日奉大總統任命爲江蘇教育廳廳長聞命之下感悚莫名伏念振瀛服務於中國合衆蠶桑改良會先後已歷五年設置桑場改良蠶種於江浙皖三省觕著微效而沿江一帶産絲省分尚須次第擴充藉圖發展効力社會職責匪輕美國絲綢博覽會有續行籌備之議上海中美生絲檢查所亦在交涉辦理之中農部令促旣不允遽易生手滬會函催尤不便恝然逕去振瀛雖會從事教育而事隔多年生疏不免現届注重職業教育時代與其間接傳播掌一隅教育之機關不如直接實施謀各地職業之進步且事屬農部所委任實爲外賓所交推責任旣　難卸性學亦復相宜惟有籲懇鈞部俯鑒下忱轉呈大總統准予辭職不勝感激待命之至所有瀝陳下悃懇祈轉呈各緣由理合具呈伏乞鑒核批准施行 
[南京快信]  
　　齊督奉命援寗武將軍各文武今晨赴軍署道賀 
　　齊督以時値炎夏昨令製造局曁軍械火藥各庫勤加檢查以防藥彈暴烈 
　　吳佩孚派高等顧問劉之潔來謁齊督有所接洽田中玉派參謀長李玉麟來寗迎王瑚赴魯長任 
　　六月分軍政費財廳昨已撥發 
　　省議會連日開大會仍不足法定人數未能開議 
　　省署委黄玉藻仲頤等分赴崇明丹徒查　 
　　陸軍審判處昨晨六時將盜匪趙永深任望華邵貴榮朱得勝張學義等五名綁赴刑塲執行槍斃 
　　據由贛來者言蔡成勳近日擅委尹朝楨充西岸榷運局長夏森泉充南昌電報局長兼全省電政監督劉麒充測量局長並謂南昌客軍雲集紀律極壞不久恐有變亂人民頗爲憂恐 
　　一下關警署署員劉漢卿被控販運烟土王警處長已派員查辦 
[杭州快信]  
　　省教育會因反對馬叙倫長浙教育發出江電經馬質問今日上午開臨時評議會當函覆馬氏稱環章誦悉敝會所發電文旣由評議部起草通過其所謂不合上列條件云者非必五種條件全數不合之意某等識荆未久聞見無多先生人格如何個人不敢有所判斷 
　　本日教育會拒絶旁廳後蔣起龍等快郵電稱本日浙省教育會因教育廳長問題開評議會起龍等因事關重大特以會員資格到會向周副會長請求旁廳周會長答謂無權允許須徵評議員同意往返四次始終以有人旁聽評議員不便發言及事實上向無會員旁聽爲辭敷衍拒絶直至散會查本會評議部議事細則並不　定禁止旁聽且本會爲教育界公共機關凡事皆當公開議事有何秘密發言有何不便至事實上向無會員旁聽正因本會向由少數評議員操縱多數會員除選舉投票外事事不得參預據爲理由尤屬荒謬似此行動詭秘顯有黑幕不得不亟發其覆以杜姦謀浙江省教育會會員蔣起龍祜壽家駿魚 
　　今日省教育會午前開評議會有一中教員壽子逸等十餘人强欲入内旁聽該會知係爲馬辯護而來拒絶不允大起齟齬至十二時始散 
　　退還庚子賠欵及關稅增加各問題浙學界擬卽通電各省區公平分配勿聽北京八校等壟斷 
　　省議會昨因人數不足改開談話會亦僅到十六人今日决休會明日上午（七日）准閉會 
　　淳安方長金上年九月因賭案被駐該處四區警備隊二營管帶常保敬違法槍斃經屍親方蔣氏迭控到省已令金華地方廳依法訊理 
　　省垣各平糶廠員司舞弊偷運米石售與各小米肆爲日已久現經徐沈兩總董察覺已將上廠各員司一律撤換該廠主任亦自請辭職餘廠尚在查究中 
　　浙西水災本年又見嘉善安吉崇德於潛餘杭等十餘縣各官紳團體日來警電交馳紛請派員履勘 
地方通信 
[蘇州蘇市發現大批鉛角]  
　　入夏以來蘇垣閶門曁觀前等各熱閙處所之烟紙小錢莊時有身穿華服之男女隨身携帶大批鉛質廣東雙毫新輔幣投櫃使用舖夥稍一疏忽卽被朦混兌入此項鉛質僞幣其光色重量均與眞幣彷彿故能任意混用聞城内外各烟紙錢莊日來之受愚兌人者爲數頗多迨至事後覺察祇得自認晦氣據錢業中人云此項鉛幣似在本地鼓鑄此等華服男女咸係私鑄機關中所僱用者專任混用之事其必穿華服者亦無非使各烟錢舖不疑其有混用鉛角情事若輩不分晝夜咸皆三五成羣往來城内外輪流混用且聞尚有少數貪利忘害之小烟紙錢店竟與彼等聯絡一氣擔任分銷見有鄉愚婦稚持大銀元來兌換小洋者以其可欺卽將此項鉛質輔幣攙搭在内乘隙混去迨至兌洋者事後覺察至舖理論舖夥卽以出門不換却之聞蘇城宫巷内太監弄口某烟紙錢舖内前日自晨至夜一日之間有人先後持雙毫鉛質輔幣四十八枚投櫃兌換銅元幸均被舖夥覺察未被朦混然以一舖一日内竟有如許鉛角投櫃混兌其他更可想已寗非駭聞乎 
[高審廳長因公北上]  
　　蘇品審廳朱郁堂廳長因吳縣地方審檢廳卽將組織成立所有種種籌備手續須與法部總長王寵惠商酌一切故特於四日山蘇搭下午三點十七分滬寗路快車晉省聞在寗晉謁省長後勾留一宵次晨决趁津浦車入都謁見法長請示一切以便返蘇後次第施行聞預定一星期返蘇云 
[昆蟲局解釋靑化鉀]  
　　蘇州警察李廳長昨准南京江蘇昆蟲局吳偉士博士保證靑化鉀之公函云警啓者頃據蘇州撲滅蚊蠅會技術員尤其偉吳宏吉函稱貴處人民對於用藥（靑化鉀）殺蛆之事頗懷疑慮往往阻止施放等語查此藥在南京施放已久不但爲殺蛆妙品且二三日後能變成極有價値之肥料有利無害婦孺皆知况上海之驅除蚊蠅亦用此樂人民之歡迎亦與南京無異何以南京上海則有益於貴處則有害天下斷無是理不過民智未開少見多怪以訛傳訛遂有杯弓蛇影之懼請貴廳曉諭警士勸導農民萬不可鰓鰓過慮致碍公益則將來蚊蠅减少瘧痢不生貴處人民自可恍然悟矣除通知貴處農會外相應函達貴廳請煩查照辦理此致公鑒云云 
[基督教夏令大會盛况]  
　　基督教夏令大會歷年在江浙一帶開會頗著成績今年七月五日起在蘇州晏成中學開會到會者約四百餘人内分傳道部主日學部師範部會長爲來嘉祺君師範部部長爲安德生碩士聘請專家講授各種重要功課如國語教學法爲范祥善注音字母及國語會話爲方賓觀教育測騐及學校管理法爲陸士寅應用文教學法爲蔣昂體育爲吳劍僧楊琛倫算術教學法爲兪秀愛女士唱歌及自然科爲羅希嘏跳舞爲薛詠道女士所發講義均特别編出者内容極爲新頴故聽講者均甚踴躍云又訪函云嘉興秀州中學校主任近因調查各處學齡兒童多半未受教學刻下暑假期近除在本校組織義務學校外並來蘇租賃城内富郎中巷民房組織夏令兒童義務學校以期加惠兒童日期自閏五月二十三日起至六月三十日爲止云 
[運到新電汽引擎]  
　　蘇州振興電燈公司曾於去年向外洋定購大號引擎已於前日運到機件亦裝置完備本年暑天可以白晝送電以備各界接裝電風之用一俟規定收費章程卽須實行云 
[松江景賢女中新計畫]  
　　景賢女子中學校自經去年一度刷新後教務方面由侯紹表朱季恂二君負責積極進行成績煥然學生於思想學術兩方均有切實成就本年又請准省欵補助聞自下學年起决改照新章三三制辦理添設高級中學取選科制又添成年女子補習科一班期以兩年修業期滿卽可直接入初級中學招考新生之期現定七月二十日教員方面沈炳文君已因病辭繼任者正在物色又添聘高級英文音樂教員等日内亦可確定暑假中更設暑期學校備回里及本校女生補習功課云 
[增徵警捐之答辨]  
　　縣警所前因警捐一項向收錢碼自洋價暴漲後虧絀太鉅曾函縣商會請勸導商家將錢碼增徵小洋經縣商會召集會議提出質問三條函縣警所要求答復茲縣警所已於五日逐條答辯略稱接准來函所提議案三條除第三條任由貴會措施外但一二兩條根本上已有錯誤故第三條亦復無所附麗第一條稱房捐係攤賠庚子賠欵他縣已經停徵但本所歷年未奉停徵者令旦他縣亦並未停徵本所豈能獨異第二條聲請明白宣布警捐用途但本所各種捐欵之支配係經地方行政會之審查確定有審查會之預算原案可以復按貴會係屬三法團之一亦曾列席行政會議且早將預算原案印送各機關明白宣布似無二次宣布之必要接准前因相應函復仍祈勸導商民協力維持以裕警費 
[呈請褒揚慈善家]  
　　邑紳雷補同具呈縣署請轉呈省長褒揚現任商會副會長馮受祜略稱馮君平日對於慈善事業無不熱心贊助年來馮君所助公益捐欵已達萬金以上查則六年十一月大總統公布之修正褒揚條例第一條第三欵相符應請援例褒揚云云業經縣署行知自治委員查明具復以憑呈轉 
[太倉彭所長擅用刑訊]  
　　太倉縣第三區警察分所長彭耀宗不諳警律對於刑民案件擅自處理儼然司法分庭該區有農民蕭阿茂楊阿四者因在劉姓家有竊物嫌疑該分所長受理後未能得其確供竟用藤條鞭背嚴酷異常輿論大譁其違法用刑已奉縣知事派員查實際此司法改良之時甚望其依法處理也 
[常州育德女校畢業式]  
　　育德中西女校於五日下午三時在愷樂堂舉行國民四年級曁幼稚生畢業式並舉行游藝會到者姚知事學生家屬及男女來賓千餘人姚知事及來賓顧君等相繼演說學生表演游藝計共二十餘節動作整齊精神活潑幼稚生則天眞爛漫尤屬可觀散會時已近傍晚矣 
　　尚有地方通信及來函轉入後頁 
 
 

Page 12

 
 
地方通信二 
[無錫低田久雨水漲]  
　　錫地自上月底隂雨後迄今未放晴光致河水頓漲尺餘加以他埠發水河水又暗漲二尺餘總計在三尺以外低鄉農田水將與河相平若再暴漲勢必被淹因是最低之靑城市芙蓉圩楊家圩東西華家圩上中下等數十圩農民莫不大起恐慌咸盼早晴以蘇民困云 
[無錫學會近訊]  
　　無錫學會旅滬徵求隊隊長過持之等均已返錫爰山邑中各隊長於四日晚間七時在城内公園蘭簃室開茶話會討論進行手續當議定暫設總通訊處於光復門外光復路申報分館以便通函並議决於七月九日下午假公園内多壽樓上開創立大會討論一切進行事宜頃已發函通告矣 
[鎭江迎賽都天神會]  
　　丹徒十七市鄉農民日前舁都天神像至城内景福堂求雨適值霉汛期内大雨時行田苗勃興鄉民以爲神靈感應羣思答謝神庥爰由各業會堂籌捐鉅欵决定於五日迎賽都天神會送像回宫各會計有十餘起異常熱閙會所經處觀者如堵擁擠不開駐鎭陸軍十九師楊師長丹徒縣張知事深恐人衆滋事各派軍警隨會彈壓以惟公安 
[洋釐與米價俱漲]  
　　此間金融界消息現在絲用又旺現洋軋缺四日開盤龍洋提至六錢九分八二五日拆亦開至四錢聞尚須看漲又鎭地自麥價陡減後人民方抱樂觀不料日來米價又繼長增高每石已出十二元一般小戸人民大都改用麵食矣 
[揚州路燈概裝電燈]  
　　城廂各處路燈計有電燈二百七十六盞餘俱煤油燈自數月前電燈公司通夜開火後煤油燈之地段相形之下不免昏暗此間市民主張將所有路燈一律改裝電燈爰由商會長朱竹軒欵産處正董任罄山名義函請士紳及省議員與教育商農各團體人員於四日下午三時假商會公同會議縣署第一科長毛雨生警佐陳鏡如亦列席僉謂該公司電桿前祇七百根故裝置路燈不多今旣增至一千二百根添裝電燈可無問題决定先以五百　爲限俟裝置完備再增三百盞卽以公家年支八千餘元之路燈費移作電費並當塲推楊繩武等八人分段調查以期普及 
[徐州糧價又漲之原因]  
　　本年徐地麥收頗豐故各糧價亦連帶下跌現各外縣以徐州糧價較廉均紛紛來徐設莊收買因此又復漲價較之收穫時竟漲出三四百錢此固供求相劑之原理然亦不可不兼顧本地民食也 
[崇明教職員聯合會風潮詳情]  
　　崇明教職員聯合會當組織時黏章呈縣備案縣署之該簡章太廣須书宿於研究範圍以内批令飭呈核奪而職教員等認爲違反該會本旨卽推代表三人晉謁知事其時嚴知事因事不見職教員等卽集合數十人直入知事簽押房責問並要挾將前批撤消索取親筆字條嚴知事推諉三科作主并允親筆書予撤消字條職教員等始散縣署卽將原呈及簡章抄錄黏呈教廳核示該職教員等又認爲借上官壓制出自三科計畫因又油印宣言書徧送各處與樊科長爲難並迫令退職不料教廳核准備案之令亦下目的已達經邑紳到會勸令銷融意見詎該會不受勸解復印發第二次宣言書非達到去樊目不可各機關領袖以樊科長初無過失何得無故去職職教員等因於三號率領幼稚學童百餘人高舉驅樊旂多面蜂擁進署要求嚴知事懲撤樊科長嚴不得已卽下令免去樊職始行解散然聞地方士紳及被動學生之父兄現正謀對付方法云 
[嘉興國民校聯合畢業]  
　　城區各國民學校本届舉辦第六次聯合畢業經區教育會評議部職員議决歸滮湖校承辦聞本届聯合者共有城東·城北·月州·北麗·塘灣·同仁·滮湖等七校畢業生六十八人現定於本月十九日在城内教育講演廳舉辦昨已由滮湖校通告各校並柬邀各界觀禮矣 
[縣知事祈晴]  
　　禾邑連日霉雨河水暴漲丈許低田已多淹没稻秧隨水漂流秋收又將無望刻下米價已漲至十元九角零售每斗約需錢二千文農民大起恐慌縣知事汪瑩决於六日起在郡廟設壇祈晴並諭令各鮮肉舖是日起斷尾三日云 
來函 
[閩人林肇煌來函]  
　　頃致北京上海福建同鄉會一電文曰北京福建同鄉會諸先生上海三山會館福建同鄉會諸先生公鑒不佞不談政治久矣比者法統恢復聯省自治之風甚囂塵上閱報鄉人王䝞等竟有電達中央請以劉冠雄長閩之事聞之不勝詫異夫劉爲海軍學生是否有政治常識姑不具論第念頻年以來吾閩受軍閥之魚肉防軍之荼毒誰爲爲之誰令致之吾鄉人雖健忘亦憶挈李入閩者卽劉冠雄乎詩曰誰生厲階至今爲梗吾閩年來所受種種苛政直接爲李督所作間接則劉冠雄之所賜也閩豈無人何必以禍閩者長閩令其同惡相濟使吾閩水益深而火益熱耶况吾鄉耆年碩德如星老春老貞老新式政治家如鼎老宗孟子超諸公其經騐學識均爲鄉人所欽式允宜公同商推一人請政府加以任命假以事權俾資整頓吾閩庶有豸乎不佞離閩垂二十年故鄉治亂時觸心懷用本敬恭桑梓之意聊貢一得蒭蕘之見惟諸君子實圖利之林肇煌東印等語卽希登載爲荷此頌著安林肇煌啓 
雜評一 
[川粤之水旱（默）]  
　　中國戰爭之内亂幾一年一度矣而兵變之禍復循環不息土匪之禍又循環不息水旱災荒之禍亦循環不息 
　　長官對於兵變惟一辦法曰查辦然雖查辦而變兵安然回營無事且可冒剿匪之功也長官對於土匪惟一辦法曰痛剿然雖痛剿而土匪依然横行無忌且可勾結痛剿之兵以共爲也 
　　水旱之災荒雖曰天禍然於種種備荒之政防水防旱之策劃苟能先事而綢繆之亦未始不可稍减其禍而今日之長官對於水旱惟恃求晴求雨之一法夫所謂兵匪之人禍尚無法消除而一以委命於天况乎所謂天禍更能望其以誠格之以人力挽回之哉 
 
 

Page 13

 
 
[本埠新聞]  
[總商會正副新會長已允就職]  
　　本届總商會新選之正會長宋漢章副會長椒伯均以公務繁多辭不就職前日經該會董事會開會議决挽留推舉聞蘭亭葉惠鈞朱吟江湯節之等四董親往勸駕宋方兩君業已取消辭意准於本月十日正式就職云 
[太平洋商業大會消息]  
　　聯合通信社云聯太平洋商業大會定於十月二十五日至十一月八日在檀香山舉行曾誌報端茲悉此會雖由聯太平洋會與美政府聯名函邀沿太平洋諸國與會然其目的純係謀各國商業上進步起見絶未含何政治意味華盛頓政府前已鄭重聲明其事此會曾由英國内務總長萊及麻根銀公司拉門德及日本諸大商家談及太平洋商業之緊要故有此會之發起去年會一度聚議於華盛頓美國商務總長及商會領袖均列席贊成此舉現各國政府均已覆函允派代表蒞會美國業已派定七十五人其餘坎拿大·奥地利亞·日本·斐列濱·亦均已派定預定十月十號前均將啓程赴會本埠靑年會西總幹事兼太平洋會名譽書記費吳生君亦將被召赴會現檀香山聯太平洋協會總董福德君與總督費令登君正在預備歡迎代表程序想屆時必有一番盛况也 
[比國實業團東游消息]  
　　國聞通信社云據外人消息比國商人代表團將於本年秋至遠東觀光團員十六人代表比國鋼鐵紙張玻璃紡線等工業其所到之地爲中國·菲律賓·暹羅·日本·云 
[滬港間海線中斷]  
　　字林報云大北公司通告上海香港間海線中斷凡發往香港等處　审須繞道轉遞不能按時達到 
　　大東公司亦因沿岸海線損壞甚鉅發出通告凡發往香港等埠各電該局概不負責途中遞送亦未免稽遲云 
[上海將有製造空氣凝液公司]  
　　字林報云此次大戰結果之一卽德人因原料缺乏搜求代用品故發見空氣凝液（卽液體空氣）之重要及其新用途是因此而空氣凝液産量大增且於製造法亦獲有重要之進步中國用養氣者復因英國公司之經營斯業獲得此種利益該公司名ＳteelDrumsCo設在倫敦現擬在滬設立分公司其營業主任白列奇斯氏刻在上海佈置一切業於華德路建築廠屋約二星期後卽可竣工因氱（養氣）在鋼鐵製造業上占有重要之位置遂使空氣凝液之進步益爲機器及造船業者所注意吾人在學校試驗室中取氱之方法諒皆能記憶惟市間尚無以化學方法取氱之完善器具今日所通用者僅有二術簡言之（一）水之電解（二）取自大氣惟非在收取氫（輕氣）時第二法費用較廉至自空氣中取氱之法卽用每方吋三千磅之高壓累次散放氣體使其温度降至凝點卽攝氏表零度下一百九十四度空氣凝成液體然後加以蒸溜卽得惟此種機器目下英國尚不能製造云 
[上海應設美術科學博物院談]  
　　星報云博物學家索和亞擺愛氏今日午後在聯華俱樂部中循環俱樂部演說主張滬地應設一美術科學博物院請衆協力經營達此目的索氏謂此博物院當保存生物學標本並當用爲美術品陳列所且當另闢一部分設供公共參考之圖書館以上海幅員而論在世界中可謂唯一之大城乃公衆不能享此利便亞洲文會之事業固馳譽全球但爲私人團體無此巨欵興辦此必要之舉索氏又述及在華所發見之植物學動物學各種奇異之標本謂中國曾以各種花果供獻西半球華人早棄游牧生活而習農事故精於園藝所培植之野生草木樶 
其種類以數千計中國尤富於動物有史以前之禽獸今猶能覓見之中國之野雉種類較世界各處獨多近年來此禽由冰艙運往外洋者不勝計數揚子流域幾無瞧類云云 
[三日來之匯市與金價]  
　　七月四號星期二（銀行開市之第一天）標金開盤爲二百九十兩零六錢至星期四收盤標金每條計漲銀六兩八錢星期二最小至二百九十兩零三錢最高卽昨日收盤二百九十七兩四錢（星期二）先令弗動美滙大二五東匯小半分銀行賣出八月份先令價三先令七辦士三七五買進三先令七辦士半又賣出八月份美匯價八十元買進八十元零二五又賣出八月份東匯價六錢買進五九半至午後收盤時賣出八月份先令價三先令七辦士二五買進三先令七辦十三七五又賣出八月份美匯價七十九元八七五買進八十元零一二五又賣出八月份東滙價六錢買進則爲五九七五（星期三）先令仍未動美匯大二五銀行賣出八月份先令三先令七辦士一二五買進三先令七辦士二五又賣出八月份美滙價七十九元七五買進八十元又賣出八月份東匯價六零二五買進五九八七五至收盤時賣出八月份先令價三先令七辦士買進三先令七辦士一二五又賣出八月份美滙價七十九元六二五買進七十九元八七五又賣出八月份東匯價六零一二五買進五九八七五（星期四）先令初開弗動後至十時半改　半辦士銀行賣出八月份先令價三先令六辦士八七五至三先令六辦士七五買進三先令七辦士至三先令六辦士八七五又賣出八月份美匯價七十九元半至七十九元三七五買進七十九元七五至七十九元六二五又賣出八月份東匯價六零二五至六零三七五買進六錢至六零一二五改縮後賣出八月份先令三先令六辦士六二五至三先令六辦士七五買進三先令六辦士七五至三先令六辦士八七五又賣出八月份美匯七十九元至七十九元一二五買進七十九元二五至七十九元六二五又賣出八月份東匯六零半至六零三七五買進六零二五至六零一二五午後匯市逐步趨軟賣出八月份先令價三先令六辦士六二五至三先令六辦士二七五買進三先令六辦士七五至三先令六辦士半又賣出八月美匯七十九元至七十八元半買進七十九元二五至七十八元七五又賣出八月份東匯價六零半至六零七五買進六零二五至六零半以致標金驟漲至二百九十七兩四錢收盤據業中人云各匯市忽硬忽軟以致標金交易頗難着手而照人心及昨日午後之匯市預測先令縮面居多標金恐再繼漲云 
[航業要聞]  
　　留美生定期放洋留日生紛紛歸國 
　　九號中國郵船公司之中國號赴美本埠有聖瑪麗亞之女生馮芳霞搭此船赴檀香山留學另有男生十一名係至美國費省麻省等各大學校留學者 
　　吾國留日官私費學生前爲經費匱乏接濟不繼紛紛輟學回國疊見本報今當暑假時期各生因費用支絀而歸國者尤衆昨日乘熊野丸到申者爲周明締劉伯文·梅鏡寛·朝潮生·李敦化·李侔寅·夏振鐔·王繼光·葉毓修·魏擘荃·孫國鈞·邵德荃·王鍾麟·王麟·林國珪·趙汝珍·朱兆苹·林遵雄·陳石氏·王石顯·馮明吳·陳石民·何時慧·劉良·張卽通等二十五名前日乘八幡丸等到滬者爲東京大學生殷汝劭·帝國大學生郭開員·夏禹銘·王家俊·東京高師生杜伯訓·唐星·唐志訓·東京預備學生愈壽椿·農業大學生蘇孟守·東京醫學專門生汪佛航·劉建勛·京都大學生江綱珊·東京高工生劉麟閣·東京大學生郭心崧·北海道大學生馮言安·明治大學生邱懷理·黄耀祖·明治研究課學生南瑞榴·蔡禮成·早稻田大學生劉伴藻·曲佩環·東亞大學生李覃敷·等二十餘名云 
　　明日法郵船奥忙佩克號由上海出口歸國取道香港·星加坡時此間曁南學校有留習商科之南洋學生陳伯章·郭允全·郭允足·洪金就·鄭國忠及郭維賢等六名因夏季假期返籍卽　此輪至南洋云 
　　滬寗鐵路近有大批火車材料如車輪機件等等由英國裝法公司之貨輪中尉特臘堵號運來今日可至上海又本埠電車公司亦有大批鋼管等材料由該公司之勒可快司令號輪於本日裝至上海云 
　　明日法郵船奥忙佩克號放洋上海裝至法國之新絲共有一千件以上又有絲頭九百件左右卽此兩項之代價已在二百萬元以上此外尚有茶葉等運往 
　　昨日輪熊野丸進口裝到精糖六千九百十二包綿布品一千三百五十七件錫紙二百三十八箱酸素二十箱雜貨二千二百件 
　　提督公司之貨輪惠齊威爾號昨日由紐約來滬裝到 
汽管二千九百件美國紫銅六千零六十四方鋼條九百八十二扎洋釘一千一百零五桶美國花衣七百五十件東洋肥皂三千箱 
　　東洋汽船公司之天津丸明日可由舊金山到滬船中有舊金山裝來之美條銀五百九十一根雜貨四百噸該輪來滬後當日卽往香港及小吕宋對於上海運港貨因運費過短不敷裝駁費之成本故一律謝絶不裝祇載小吕宋貨云 
　　日本郵船會社現以德國至中國之貨物衆多所有商輪不敷調用故又向國際汽船公司租用維納西丸及武洋丸二輪加開亨寳班 
　　上海日本郵政局員植木悅長·及駐總領事署職官武藤哲彌係奉該國警廳派來公幹到滬三天卽於昨日近東又警察官吉田氏及漢口日本領署之巡查部長松浦氏均於前昨兩天到申 
　　昌興公司之日本皇后號本月十九號到坎拿大後卽停止中美太平洋班據該公司宣稱皇后輪之駛航中國以此船爲第一艘該輪已往來上海温哥武有一百五十七次共經行二百五十萬海哩而蒙抵格爾號在太平洋中國班内自開航至撤班爲止適航行一百次云 
[友華銀行匯市報告]  
　　昨日友華銀行匯市報告云五日倫敦大條銀價近遠期俱縮二五紐約銀價長至七角一分七五倫敦紐約間滙價爲四元四角五分半今晨此間各國匯價初照昨日未動惟開盤後市况見軟英鎊電匯旋縮至三先令六便士半美金七十八元七角五分其餘亦各有漲落自後市况一時回堅英鎊成交價七八月份三先令六便士七五美金成交價七十九元二角五分午後投機者購進甚多市况鬆動直至收盤爲止英鎊售開價已不能長於三先令六便士三七五美金售開價七十八元七角五分收盤時市况復軟昨日倫敦銀市交易淸淡中國有少數現銀售出紐約市况堅定稍有售出 
[華顧問官職問題之解釋]  
　　許建屏未受部命納稅華人會具函證明 
　　公共租界納稅華人會本届所選出席工部局五顧問其中除謝永森宋漢章穆藉初陳光甫四人當選連任外許建屏爲新當選者該會於選出後援上年舊例函請總商會照轉工部局本月四日總商會接工部局復函以有人報告許建屏現任交通部顧問是否屬實當由納稅華人會以許君從未接受交通部任何任命覆由總商會轉知工部局以免誤會茲將來往信件探錄如下（總商會函）逕啓者本届新選五顧問名單前經貴會函知當卽遵囑知照工部局去後茲於本月四日接該局函内開查許建屏君據敝局所接報告現任交通部顧問之職又查一九二零年納稅人年會於允准建設一華顧問會時曾通過决議案内有一條謂候補人於被選之時及擔任顧問時不能受有中國政府任何正式任命今許君是否受有政府之任命敝局旣接上項報告不能不具函奉詢卽希示以實情母任紉感再敝局專待來函以便將被選候補人員轉呈領事團核准至祈迅賜見示實所盼禱等情前來相應具函奉詢卽祈迅賜查示爲荷（納稅華人會覆函）逕復　接准貴會本月四日大函關於本屆新　五顧問已蒙照轉工部局並於本月四日接到工部局復函對於許建屏君有人報告　許君現任交通顧問之職與一九二零年納稅西人年會議决案内『候補人於被選之時及擔任顧問時不能受有中政府任何正式任命』一條有所抵　囑爲函詢示復等情到會查許君建屏從未接受交通部任何任命相應據實復請貴會登照并希迅賜照轉工部局藉　疑慮實紉公誼 
[稅則會今日開審查會蔴類··糖類]  
　　修改稅則委員會定於今日下午二時一刻仍假總商會開審查會審查貨物種類爲蔴類及糖類其關係國家極少計蔴類貨物審查會出席者爲比·英·日·美·中·五國糖類貨物審查會出席者爲比·英·日·美·荷·中·六國又前次五金類中未通過之釘類一項各國業已承認可望通過云 
[贖路委員會開會紀]  
　　儘六個月内開公司創立會 
　　本埠贖路委員會於前日上午十二時開會到者九人先由余日章報告此次遍歷各地演講接洽情形大致均主絶對由人民自辦不主　入任何官辦意味次討論公司章程大致通過惟籌備處地點尚須研究至公司創立會儘六個月内完成而前次各省督軍所認欵項函王儒堂設法催繳云 
[意人私運鴉片之判罰]  
　　意議會通過私運鴉片新律後之開始施行 
　　字林報云昨日意總領事署公堂審理鴉片案件第一次引用新律時有居住霞飛路之意人巴維志氏被控於二十六日在棋盤街騷亂秩序及携帶鴉片四十三磅據稱是日某華捕見被告手携衣篋一只在金隆街及西棋盤街一帶行走有華人一羣圍繞當將被告帶至捕房令其開篋檢視被告初作猶豫狀及强迫開視卽於衣服内發見烟土四十三磅意總領事當堂宣判被告違犯意議會去年十月通過之私運鴉片新律此項律文意領事署適於日前奉到着將烟土充公並罰吕耳（意幣）三百枚自此案判决本埠官場僉謂意國雖未列名於萬國鴉片大會而施行此項新律將使意人在滬私運烟土目爲犯法云 
[西報請止出售戒烟丸之投函]  
　　有署名Ａgitated者投函字林報云去年工部局公報公布管理出售鴉片嗎啡等一類毒藥之新例凡含鴉片及嗎啡海羅因等毒藥之戒烟丸藥亦在禁售之列今此種丸藥抄出銷燬者固多而製造之人迄難蹤求日來外間復喧傳租界中某西人有向法公董局請求發給特别執照於法租界内開設分店銷售戒烟丸藥情事並聞法當道業已批准且聞該公司不僅在上海一隅活動並有於長江各埠逐設分店之說深望禁烟會能將此事澈底調查急乘萌蘖之時而阻遏之否則恐該會耗於此中之金錢心血及光隂行將悉付東流也 
[引渡私販鴉片案内之俄人]  
　　俄國婦人拉比維·華人謝能和共同私販鴉片烟土欲往内地消售在滬寗火車站被警察查獲解交上海地方檢察廳訊究已誌本報茲悉該俄婦已在檢廳供出俄國人爬財若哥夫亦係共同犯現居公共租界海寗路十六號門牌檢廳長因備文派法警投請虹口捕房加派兩西探目按址將該俄人拘獲昨晨解送公共公廨經陸襄讞會同美副領事金君豫審終結判交地檢廳來警帶回歸案訊辦 
[公廨訊判日本人私運毒物案]  
　　日本人長澤吉田大口等私運大批毒藥進口令匯中旅館出店陳裕生魏阿生及汽車夫胡正桃用汽車裝往虹口梧州路徐洪嘉處寄頓案發被捕三日人解送日領署四華人與証物則解公共公廨審訊情形兩誌本報昨經李襄讞會同英米副領事升卒繼續提審首由被告代表高露珍羅傑兩律師向承辦此案之包探盤詰其前次所供破獲之情形畢次由總巡捕房西捕頭黄向證人翁阿榮詰據供稱上月十七號下午在梧州路與包探王長根相遇王包探因欲破一販運嗎啡案命我往報探目沈阿炳轉稟捕頭同往拘獲中日人犯並皮箱三只内有兩隻均藏嗎啡云云又據西捕頭戤畢生投案禀稱破獲嗎啡六十八聽隨取一聽送往工部局請醫官化騐得此項毒藥並非嗎啡實係海羅英性質較嗎啡尤毒又據謝阿計上堂供稱伊在匯中旅館爲出店與陳魏胡三有係屬同事上月十七號有日本旅客携帶行李皮箱一只來庽旋命陳魏胡三人將該皮箱車送往梧州路該日人之庽所當時不識其箱内係藏違禁物品直至薄暮不見陳等轉來伊卽出外調查始知因運輸毒藥被捕但陳等素來誠實事前實不知情等語而陳等三人均稱旅客命送行李係分内之事豈知其箱藏毒藥並由高露珍律師爲陳等辯白以旣不知情應不能有所歸咎請將被控之案註銷質之徐洪嘉供稱我家有餘屋兩間係租與錢福寳住居販嗎啡之日本人向與錢認識是日我從外歸家見捕房中西包探均在據稱查獲嗎啡兩箱我卽向包探聲明房屋我係借與錢住嗎啡之事我不知悉今已將錢邀　作證據錢福保供稱屋係我向徐租賃每月租金十五元有租摺爲憑販嗎啡之日人向業古董掮客與我相識是日其車來衣箱實不知内藏嗎啡等語旋由徐之律師代爲辯護中西官訊畢退入休息室磋商良久升卒實判陳魏胡三人對於本案訊無關係應將控案駐銷一併開釋徐押西牢六個月示儆嗎啡送江海關焚燬 
[祝賀法國紀念節之籌備]  
　　本月十四日爲法國國慶日本埠法國官商現已着手籌備慶祝聞法捕房總巡所宣布之慶祝典禮係前一日晚先舉行提燈會與會者於法大馬路法工部局聚集八時四十五分出發由法大馬路東行至黄浦灘折而向北再西折入愛多亞路折人天主堂街仍至法大馬　經八仙橋路·愛多亞路·敏體尼蔭路·愷自邇路·霞飛路·華龍路·入法國公園散會至十四日上午八時在法領事署正式行祝禮十一時宴會十一時三十分法國俱樂部宴會十二時三十分法國娛樂部宴會下午三時三十分法公園開運動會以法總領事爲會長下午九時法公園開懇親會敏體尼蔭路及法公園均演電影凡爾登花園並有中國燈彩法國俱樂部再舉行跳舞會云 
[議員入京旅費今日發給]  
　　分甲乙兩種發欵 
　　國聞通信社云北京國會兩院日前派國務院僉事任勤來滬發給旅滬國會議員旅費此項旅費分爲二種（甲）國會（乙）法制局凡六年國會議員屬於甲項每人二百三百元不等其在廣東候補當選者屬於乙項每人二百元該費卽定今日一天發給其致各議員之通告如下「逕啓者勤奉派來滬發給旅費茲定於陽曆七月七日上午十時至十二時下午二時至五時在四馬路麥家圈惠中旅館發給届時務希本人携帶此函並名章及印花稅票二分親領爲荷」云云 
[旅滬議員催林森滙費]  
　　國聞通信社云旅滬國會議員彭養光等數十人昨致電在港參議院議長林子超催其將月前所携去之廣東國會秘書廳存欵從速匯滬藉以　濟由粤來滬之國會議員電後並附函致香江晨報恐電件無遞送處時則改刋廣告通知云 
[滬杭路近事兩則]  
[老龍華事站月台放長]  
　　滬杭甬鐵路老龍華車站兩面月台每逢列車稍長時往往不能全靠月台行旅上車須直奔月台盡頭由軌道處攀援而上殊覺危險若遇龍華香汎期内乘客擁擠時危險尤甚現聞該路工程師議定將該月台放長兩頭約長出十餘輛客車倚靠之地位昨日已有沙石　裝車運往該站日内卽可興工矣 
[又運食米七車赴杭]  
　　滬杭甬鐵路日暉港車站昨日（六號）下午五時許裝食米七車計二千石附掛於下午十時零五分山　開杭之一百二十號夜賃車運出仍運至拱宸站卸車云 
 
 

Page 14

 
 
[旅滬閩人反對劉冠雄長閩]  
　　旅滬閩人聞劉冠雄將長閩去電反對茲彚錄於左 
　　（一）北京同鄉曁省垣閩南各界均鑒吾閩受李厚基荼毒陷於水深火熱久矣孰爲罪魁而引狼入室以禍我桑梓乎鄉人至今當猶耿耿不能忘劉冠雄之厚賜也廼者廢督裁兵聲中正我閩人自拔之時督不廢李不去駐防式之北軍不驅雖爭得一省長直李之僚屬耳上焉者動受其掣肘下焉者仰承其鼻息資以口實延彼殘喘其害尤深於往日側聞李氏密保劉冠雄長閩司馬昭之心路人之所共知也劉李相依狼狽更甚閩局前途何堪設想省中劣紳林炳章鄭孝檉王修王虢之徒希承李氏意旨僞託民意聯電歡迎而北京官僚如郭則澐鍾麟祥輩乃遥相勾結擁戴劉氏冀達其自私目的吾閩人人格被若輩汚辱淨盡矣劉冠雄旣經開門揖盜於前復思爲虎作倀於後苟其就職則我省旅滬同人等之誓死不能承認者也諸公愛鄉心切當具同情所望主持正誼一致拒别籌澈底辦法以謀根本改造李不足亡閩惟正誼銷沉乃閩人自亡之道耳掬誠以告惟我三千萬人實共圖之翁吉雲戴秉衡毛一豐林肇宏黄東鶚林壽昌鄭憂先王樵亭等叩魚 
　　（二）北京福建同鄉會轉劉子英先生鑒公引狼入室貽禍桑梓鄉人受賜多矣公父子兄弟劣績昭著粤欵無線兩罪尤爲國人所痛心疾首較諸曹陸恐有以過之洪憲功臣富貴已極亦可以已矣何必醉心利祿仍思爲虎作倀以招鄉人之怨激全國之憤耶旅滬福建全體學生陽 
[包探破獲圖刦未成案]  
　　庽居福建路普慶里某旅館七號房間内之河南人楊金標行蹤詭秘爲特别機關華　目鍾星南查見以其似係匪黨於前日報告西探長壳羅香與包探白忠麒協往該旅館内將楊拿獲搜出燈球火把詰悉楊約定匪黨於卽晚八時在滬西愚園路會齊希圖搶刦某富戸財物至時帶楊前往守候果有楊之同類錢金元侯長發吳萬學（卽吳萬財等預在彼處徘徊遂將錢等拘獲當在該三人身畔搜獲來福槍一支子彈二十四粒利刀二把一併帶入捕房押至昨晨解送公共公廨第一刑庭請究卽據該探等上堂稟明前情並將洋槍利刀火把等物呈案請察並以本案尚須調查請爲展期開審經兪　讞得稟商之美約副領事判楊等四人仍帶回捕房候明展期研訊 
[紅十字會常議會紀]  
　　中國紅十字會昨午四時三十分在事務所開第一次常議會選舉議長出席者有宋漢章楊小川莊得之等二十一人公推楊小川爲臨時主席首由主席致詞略謂今日爲新議員第一次常會應先選舉正副議長王培元主用雙記名投票全體贊成當由座衆分寫正副二票分投二匭在未開票前對於選舉會長問題略有討論大多數主張仍舉前會長汪伯棠蔡耀堂旋卽公舉莊得之開匭檢票結果王一亭得十票爲正議長盛竹書得九票爲副議長全體鼓掌並請王盛當塲就職楊小川又舉莊得之仍爲理事長全體起立迪過並議定本星期六下午五時開選舉正副會長會云 
[省議員電請另選教育廳長]  
　　江蘇省議員吳耕陽昨致國務院電云北京顔總理鈞鑒江蘇教育廳長胡家琪辦理教育不孚人望經省議會提案查辦該廳長自知不理於衆口故有辭職之請而中央又委一素無教育資望之鄧振瀛繼任地方紛起反對適造成留胡之機會實際蘇人對胡對鄧均不滿意拒鄧並非留胡而留胡何異迎鄧蘇省教育急待刷新改進我公桑梓所關義難漠視萬乞援照浙省先例另於蘇人中遴選富有教育學識經騐之賢員從速委任桑梓教育實爲萬幸江蘇省議會議員吳廷良等叩　 
[馬寅初定期北上]  
　　馬寅初博士受北京中國銀行總行之聘爲發行部部長并由該行副總裁來滬敦促現馬氏定本月十一日乘車北上云 
[陸榮廷由蘇抵滬]  
　　前兩廣巡閱使陸榮廷昨日（六日）由蘇州乘滬寗路特别快車於下午十時到滬陸氏下車後卽乘汽車至法界杜美路而去 
[上海商業市况彚錄]  
[金融]  
　　洋釐昨日早市形勢卽已趨疲釐價略鬆一毫二忽半價爲七錢一分六釐五午後買戸更稀市况逐軟收盤價爲七錢一分六釐一二五較上午又小三七五比上日則跌去半釐云 
　　銀拆形勢堅俏早市比前日漲一分高至二錢五分各銀行收欵數十萬兩午後收欵較少銀根稍寬收盤鬆爲二錢三分連日絲茶等出口交易頗旺銀拆或能略鬆昨日英公司輪船從外洋進口儎來本埠滙豐銀行大條銀四百六十一條又麥加利一百六十九條又華義二百五十八條又友華二百三十條共計一千一百十八條連日各絲廠運現洋至無錫一帶收買夏繭者日有十餘萬元昨日又有交通銀行裝去洋五萬元各繅絲廠亦裝去現洋十萬元 
　　昨日麥加利銀行進倉銀五萬兩又洋二十五萬元大條銀除熔寳銀八十八條外尚多八十一條共存五百七十八條住友銀行出倉銀三萬兩匯豐銀洋均無進出倉惟多大條銀四百六十一條共有一千五百五十七條花旗銀行進倉洋四萬元華比銀行進倉三萬元中國銀行出倉銀十萬兩各錢莊街底多存銀十五萬兩洋則少存四十萬元交通銀行出倉洋五萬元友華銀行進倉大條銀二百三十條華義銀行進倉銀八萬兩又大條銀二百五十八條大英銀行進倉銀十萬兩 
　　昨晚止各銀行及錢莊街底共存銀三千三百三十三萬兩較上日（五日）多存二十二萬兩又有洋三千五百九十五萬元較上日少存十六萬元又大條銀三千零六十條較上日多存一千零三十條 
[外幣]  
　　昨日（六日）外幣市面較前日又覺起色中外各商雖無巨額進出而零星交易頗不岑寂但馬克交易幾有無人問津之概以是價格繼跌二毫五買價爲四釐半其餘各票除各種羅卜及港票荷蘭票無更動外同趨漲高法郎高二釐買一角四分七釐坡元漲一分買價爲八角八分老頭票遞加四釐買八角四分一釐花旗票加一分買一元七角四分英金票遞加五分買價爲七元九角五分羅卜千元新票仍買三兩二百五十元票買九錢五百元票買一兩一錢五元至二十五元票買八兩五錢港票買一元零一分半荷蘭票買六角四分均與前日市價相同云 
[國内滙兌]  
　　京津銀·洋·兩匯自星期一無市後至昨（六日）始有來電較「三日」行市計銀滙各漲一兩五錢洋匯各低三元北京公砝爲一千零四十二兩銀元一千零三元天津行化爲一千零五十兩銀元一千零二元烟台銀兩仍爲一千零四十六兩二錢五分銀元一千零八元漢口洋例高五錢爲一千零二十四兩七錢五分銀元漲一元爲一千零七元宜昌宜平仍爲一千零二十七兩銀元一千零二十元九江南昌遞加一元半各爲一千零七元蕪湖銀元上五角爲一千零五元安慶蚌埠銀元高五角各一千零五元半徐州銀元亦漲半元爲一千零五元南京蘇州鎭江揚州無錫常州常熟等銀元仍爲一千零一元半淸江海門銀元各一千零四元宜興南通銀元爲一千零二元杭州寗波嘉興湖州紹興餘姚等銀元各一千零三元温州一千零五元蘭谿一千零四元半福州一千零十元厦門一千零八元重慶九七平銀仍爲一千零五兩銀元一千零七元半成都九七平銀爲一千零二十七兩五錢銀元一千零二十七元五角萬縣九七平銀一千零十五兩銀元一千零十七元五角均與前日市價毫無升降云 
[棉紗]  
　　昨日現貨美花價雖小去四十五個磅音紗市不爲所動大阪三品紗上午平平午後近期好數角遠期漲起日幣兩元左右物品取引紗布等交易所十六支標準紗上下午共漲銀四五錢緣有三井洋行買進現期二十支水月大包價一百五十八兩又三馬價一百六十一兩五錢至一百六十一兩又十六支水月一百四十六兩二錢五分至一百四十五兩七錢五分又日光一百四十六兩七錢五分至一百四十七兩五錢又豐年一百四十七兩至一百四十七兩五錢共六七百包均一個月内出淸據云須裝赴營口等埠又牛莊帮買十六支如意現大包價一百四十三兩五錢至一百四十三兩七五又一百四十四兩并水月等紗共七八百包又有某客帮搜羅十六支人鐘雙象等牌之說惟日紗廠之紗已被搜盡而華廠之紗高等牌子存底貨亦有限矣且遠期貨各廠大都不肯照此市價預抛蓋美棉歉收已證實價漲至每磅美金二角三分三釐運華再加水脚合規銀五擔約四十兩之外甚難合算我國蘇松太各屬新棉花正在發苗約有八九寸長秋收如何尚難預卜惟公會小包紗交易仍不多因南通大生廠之魁星紗與無錫各廠之球鶴團鶴等牌存紗頗多邇正在陸續售與鄉人致滬上小包略受阻礙云 
[廠經]  
　　廠絲已兩日未有交易昨日祇有寳克貿買公記媽司牌七里大經十包每包價銀九百兩又三井亦買此牌二十包價九百零五兩共計値銀二萬七千零九十九兩九錢内地絲價之昂貴爲近年所罕見惟今屆春繭歉收且其中十之三四由鄉人自己繅絲供織綢之需所以各繅絲廠對外原料不敷甚巨故目下紛紛派人携洋赴蘇浙等處收買夏繭也 
[呌莊]  
　　昨係星期四值英商元芳洋行拍賣泰西綢·尺六元絨· 
布等疋頭之期共排列七百二十件計三萬一千零零六疋疋數較上届少拍　五十七疋惟件數相同所拍之價跌者爲漂細布羽綢市布漂布等漲者仍居少數觀此時局市面一時不易轉機也 
[茶市]  
　　昨日茶市來源頗多統計到有四千餘箱其中利生祥·胡源馨等牌號之大帮珍盾市上頗爲堅俏其餘高莊之貨亦可望善價而沽蓋洋商目前需要仍是注重高莊其做工色貨俱優者尤爲天裕·保昌·等行所歡迎故昨日路莊成交箱額尚形暢消土莊貢品由美昌行購去一百餘箱售價十兩零五錢殊不見佳平水湖茶市面異常岑寂大邦交易尚少見聞該帮茶商頗形恐慌紅茶市况祁紅日有成交市上存底薄弱觀察前途尚稱平穩寗州兩湖之紅茶市面尚難起色日前雖由同裕泰茶棧貶價售出數百箱然無眞正市面兩處之茶尚存三萬餘箱之多云 
[米市]  
　　昨日南北市所到常錫蘇同珠角等帮米船仍祇二十餘隻頂高破礱價業已漲定緣各囤戸恐受地方官廳嚴查故願照市出售苟能天時放晴米船到埠必多價亦可漸漸回小况滬地米業之習慣米價漲跌全視天時之晴雨及到船多寡爲升降地步云 
　　仰光小鉸敏黨等洋米本年三月以來由上海食米採辦處派人向各該處辦運來滬行銷市價甚廉本街及各客帮尚能合銷故銷路暢大日有萬包售開聞法國之安南本年産米亦甚豐稔自上月間頭批運申貨身頗佳價亦比仰光等爲賤自安南裝輪至申水脚一切等費在内每擔合計九元數角採辦來申尚能獲利且銷路亦多各米店門市頗爲合銷故滬上行家派友前往安南設立分號採辦者自本月初以來前往者已有十餘家現安南米高貨開九元八角云 
[菉豆]  
　　菉豆銷路夏令最大國内及東西洋去路各佔其半本月以來各客帮雖有動辦爲數不多東洋莊購辦亦不及往年之多惟西洋莊銷場甚爲活動比往年增多本月來陸續向行家訂辦絡繹不絶購去爲磨粉之用所辦者天津貨最多前日西洋商行接得西洋來電催貨囑再購辦故昨日向行家揀選高貨又辦二千餘包價三兩八錢市價頗堅比初間價漲上二錢之外行家執貨者尚待高價不肯開售云 
[外棉電訊]  
　　紐約棉市價（七月五日） 
七月期二二·九○十月期二二·六五 
十二月期二三·三一一月期二二·一八 
三月期二一·九二現貨二三·三○ 
[日本各市場狀况之電訊]  
　　日本電信通信社昨日所得日本各市場報告七月六日市况之電彚錄如左 
[大阪三品定期市價]  
前市開盤前市收盤後市開盤後市收盤 
七月期二七四·七○二七五·三○二七三·九○二七六·○○ 
八月期二七一·一○二七二·四○二七二·五○二七四·○○ 
九月期二七○·○○二七一·○○二七○·一○二七三·八○ 
十月期二六七·五○二六八·一○二六八·九○二七一·五○ 
十一月期二六七·八○二六六·七○二六八·九○二七○·五○ 
十二月期二六七·五○二六五·九○二六八·九○二七○·○○ 
[大阪紗市堅强]  
　　紗市現貨雖因美棉低落市况稍形疲滯然各帮看漲同帮中交易尚繼續進行中等品呌價爲二百八十二元 
鐘十六支七月二七九·○○ 
扇面十六支七月二六五·○○ 
福助二十支八月二七九·○○ 
右成交數約四百餘包 
[大阪布市不動]  
　　布市市况亦因美棉低落目下需要依然不振然出貨者絶少故市價與昨日無甚懸殊 
龍Ｃ八月九·二五 
八人七月一二·二五 
獅子Ａ七月一一·六五 
右成交數約二百餘包 
[大阪紗布現貨市價]  
棉紗扇面（十六支）二六五·○○ 
棉紗金魚（二十支）二八二·○○ 
棉紗美人（三十支）三六五·○○ 
棉紗雙鹿（四十二支）四六五·○○ 
棉紗白鳳（六十支）七六五·○○ 
棉布九龍（粗布）九·二○ 
棉布雙童（細布）八·一○ 
棉布四Ａ（細布）一一·七五 
[横濱生絲定期市價]  
前市收盤後市收盤 
七月期二○四·九○二○四·○○ 
八月期二○四·四○二○四·○○ 
九月期二○四·三○二○四·一○ 
十月期二○三·五○二○三·九○ 
十一月期二○四·四○二○五·○○ 
[神戸油豆餅市價]  
豆餅（現貨）二·五三（七月）五·三八 
黄豆（現貨）七·二○（七八月）六·三○ 
小麥（日本産）一七·六○（滿洲産）七·四○ 
麵粉三·八○ 
豆油一七·五○ 
落花生油二四·五○ 
[北市米行公會勸勿抬高米價]  
　　北市米行公會昨發通告與各米行云申地米價春間涿步增漲本公會因民食攸關早有限價歷久從未超過限盤現查内地存貨及滬地堆積尚多而大批西貢米亦將次運到是上海一埠决無乏食之虞嗣後應請各寳行顧全大局勿再抬高售價云 
[反對烟酒附加捐之近訊]  
　　曲沃商會函詢辦法 
　　曲沃商會昨有公函致全國商會聯合會總事務所云前奉寒快郵代電爲烟酒附加振欵一成之事商民萬難承認貴會正在力爭業已據情電部呈請取消候復到再行電聞敝邑烟商擔負畸重尤屬難支渴望取消附加一成捐振日衣無已現敝省烟酒事務局頒布公告附加一成展限至七月一日實行期已臨邇尚未奉到鈞示茲特備函請將電部力爭取消究竟如何辦法迅賜回示以便遵照進行 
[各學校消息彚紀]  
[和安小學]  
　　新閘成都路上海市立和安小學校學生頗形發逹現有學生一千二百人本年暑假辦理畢業計高等科五十人國民科一百四十二人近以來學者衆校舍不能容納聞已商允市經董及學務委員於下半年建築校舍推廣學額茲定於七月十八日暑假八月二十六日開學云 
[郇光學校]  
　　北四川路横浜橋郇光學校定七月八日下午三時舉行暑假休業禮并頒發第三届高等畢業生證書聞在幼稚園陳列舉生成績已柬請各界參觀矣 
[振華學校]  
　　閘北蒙古路中公益里振華小學校自辦創以來已經六載男女學生日益發達業經教職員議决下學期改進校務擴充校舍聘請教員添設商業中學於暑假期内開補習課兼收校外生聞該校定於閏月十八日行休業禮云 
[美專暑期學校]  
　　上海美術專門學校今夏舉辦暑期學校以便一般教員及研究高深藝術之學子入學設有三部近日遠省報告來學者踵相接該校聘定教師皆係南北著名專家每星期除授課外并請國内名賢蒞校演講日内由校長分别敦請准定本月十五日開學并聞報名期寬限至開學日截止俾外省遠道來學者不致有時期侷促之虞云 
[坤範女子商校]  
　　坤範女子商業學校自籌辦以來進行頗速昨晚該校教務長蔣夢芸君假座功德林蔬食館設宴歡迎教職員列席者計校長兪文耀女士曁教職員朱文欽胡少蘭兪良哉吳谷聲周孝庵諸君十人卽席由兪耀長蔣芸朱文欽諸君相繼演說末復磋商編制課程及鐘點等而散 
[基督教夏令兒童義校]  
　　基督教夏令兒童義務學校自五月間竭力鼓吹以來加入團體已達二十以上學校如滬江·約翰·中西·聖瑪利亞·裨文·淸心女學·淸心實業·東吳二中·惠中女學·惠中中學·明强·晏摩氏·毓秀等教會則有老北門浸　堂·福音堂·天恩堂·懷恩堂·聖彼得堂·滬北浸禮會廣東浸信會等尚有社會服務機關如滬東公社及普益社等男女義務教員有三百餘人之多今夏因總幹事汪承鎬君積極籌備曁各團體熱心協助已得是項學校四十六所分設在狄思威路北四川路新閘老北門外及城内一帶定於本月十日一律開學專收貧乏男女失學兒童以盡學生實行愛國服務社會之責云 
[靑夜義校]  
　　閘北靑夜國民義務學校昨晚七時假座西藏路一品香開委員會由委員長任矜蘋君主席報告開會宗旨校長孫道勝君報告本學期經過情形教務長姜維良君報告本學期教務狀况會計下毓英報告本學期收支賬略討論刋印學校三週年紀念册衆贊成推舉任矜蘋陶笑航余鯤余鵬姜維良卡毓英孫道勝等爲籌備委員討論改組委員會問題衆贊成通過最後選舉委員會職員結果委員長任矜蘋經濟主住徐贊華校長孫道勝校務主任姜維良教務主任卞毓英文牘余鯤會計卞毓英庶務鄭椷三 
[聖彼得堂學生夏令會]  
　　聖彼得堂於七月五日開第三次學生夏令會是日天雨到者仍多其秩序（一）周夢賢君研究聖經（二）靑年會張天培君討論暑假與服務（三）朱樹　校長演講耶穌的擇業（四）攝影（五）茶點（六）國歌（七）鍾可託牧師祈禱（八）散會該會演講共三日成績甚佳聞明年將再行擴充云 
尚有本埠新聞等轉入後頁 
雜評二 
[禁烟問題（訥）]  
　　凡爲人類無不愛和平故雖未列席和平大會之國亦無不贊同和平之主張也凡爲人類又無不惡毒物之害人故雖未列入共同禁烟之國亦無不贊成禁烟之法律也意國之法律對於私運鴉片向不爲罪今亦已訂懲罰之新法律是可知今後害人之鴉片爲世界共同一致驅除之一物而毫無託庇之餘地矣 
　　雖然和平之聲雖萬國一致然欲求眞正和平之實現則尚不易易禁烟之心雖萬國一致然欲求眞正烟毒之禁絶恐亦非易易是在各國奉行之實力何如而已 
 
 

Page 15

 
 
本埠新聞二 
[洋式木器工人加資之解决]  
　　每工加四分 
　　本埠洋式木器工人前因米珠薪桂要求各店主增加工資因該業附屬於滬寗紹水木公所故由該行董事張效良雙方調停現經解决准於本年陽曆七月一日起每工加洋四分原定每日工資七角六分改爲每工給洋八角飯資在内各工人亦均滿意惟同業工人衆多恐全體或未知悉故昨由公所將增加工資情形分發通告矣 
[省視學視察教育評語之令知]  
　　上海縣勸學所奉縣知事公署第三八四號訓令云案奉江蘇教育廳訓令内開案據省視學章慰高報告本屆視察該縣教育狀况内稱該縣教育事業逐年比較均有進步雖由於熱心人士之合力進行然非行政人員提倡維持之力不能致此詳情見縣知事興學考成表曁縣教育狀况表該縣知事勸學所長縣視學三科主任上海市學務委員等應請分别酌予奬叙以昭激勸至義務教育前途逆料爲經費所困恐不能充分發展杞憂曷極查上海情形確與他縣大不相同人口之多占全省殆十之一而各地旅居滬上者尤日見其衆觀於四郊之新屋月異而歲不同可爲明證是以蕃集義務教育費萬不能以縣爲單位且非一縣之力所能勝任處現行制度之下惟有懇請廳長垂念上海爲全國特别區域實中外觀瞻所係能否建議中央政府在關稅增抽後總額得一萬三千萬元項下年撥二三十萬元以助上海義務教育經費俾可於建築校舍·分發區域·試騐新制·設計教學·補習教育等等得以次第施行較之枝枝節節籌欵維艱空言無補徒多阻力者其利害不可以道里計此視學謹爲上海全邑六萬零六百十九失學兒童呼籲以請者也倘蒙採納萬幸萬幸又此次抽查學校共至二十八處以旦華小學富有研究精神洋涇三校訓練頗見得法應請傳令嘉奬附上之旦華校設計教學報告三種册擬請發登教育公報使各校有所參考餘詳評語二十三紙是否有當統祈鑒核等情並附呈視察評語前來據此查該縣教育逐年均有進步現在學校已有二百三十五處學生數已有四萬三千五百七十九人據查該縣三科主任錢允中佐理行政因應悉當勸學所長李宗鄴老成持重辦事認眞縣視學朱贇視察學校日不暇給均應由該知事傳知嘉奬以昭激勸至旦華小學校富有研究精神洋涇第三國民小學校訓練頗著成效公共體育場辦理發達應由該知事一併傳知嘉奬旦華小學設計教學報告頗有研究價値應准發登江蘇教育公報閘北惠兒院國民學校課業并無一定視學生爲婚喪之點綴品殊非設院本意應由該知事督令改革以求名實相副此外各校間有管教不合缺乏研究者應查照省視學評語由該知事督同勸學所分别傳令整頓以圖改進至增加學稅前經本廳呈請督軍省長轉咨國務院將此項經費專充施行義務教育國庫補助金在案應俟核准後再行酌量支配除仍派遣省視學隨時前往該縣視察外合將單評語抄發令仰該知事轉飭所屬各校一體知照此令計抄發視察評語一紙等因奉此除分行外合行令仰該所長卽便知照並轉致各校一體知照此令計抄發視察評語一册 
[護軍使署槍决盜犯兩名]  
　　松滬護軍使署於昨午後槍决積盜婁昌續張文農（卽張承緒）兩名茲錄罪狀於下爲布告事案據公共捕房拿獲迭次糾黨持槍搶擄之盜匪婁昌續張文農（卽張緒承）及其同黨陳祖亮等三名正解廨預審間適本署准浙江督軍省長會電以婁昌續洋均係浙省著名匪徒且在滬有私購軍火接濟嵊匪之事請予提案訊辦等因卽經飭據公共公廨將該犯婁昌張文農（卽張緒承）陳祖亮三名於預審後備文錄供呈解到署卷查前據公共公廨呈解拿獲六馬路興發旅館拒殺包探案内之匪犯楊五寳周企南張根校等供認先後結夥侵入山西路天發園　陳俊成家愛爾近路高壽里張李氏家行刦金鐲銀洋等物及結夥在愛多亞路攔刦某婦人金鐲等案均有該犯婁昌續在内等語卽經發交軍法課迭次開庭研訊除陳祖亮一名訊與婁昌續張文農等同爲匪黨雖不承認夥同搶擄但確有在滬密購槍彈意圖運嵊接濟匪黨情事嗣因在押患病發新普育堂醫治無效身故已由堂棺殮掩埋應毋庸議外訊據該犯婁昌續供認於民國五年舊曆七月間（不記日期）聽從同案獲解之張農及在逃之同黨多人在原籍嵊縣東鄉塘頭溪村將居民吳牽老擄出勒贖銀洋又於六年舊曆八月十七日夜間二時許聽從張文農（卽張緒承）及在逃之同黨多人 
出勒贖銀洋並在其身畔刦得現洋滙票等物又於去年陽曆四月十三日卽去年陰曆三月初六日上午六時許夥同另案獲解法辦之周企南楊五寳張根校桂阿寳張阿廷曁已被探捕格斃之金見苗及在逃之同黨多人持槍侵入上海英租界山西路天發園弄陳俊成家行刦金鐲銀洋等物又於去年陽曆四月二十三日卽去年陰曆三月十六日晚間七時許夥同周企南楊五寳張根校陸阿廷金見苗及在逃之同黨等多人持槍侵入上海英租界愛爾近路高壽里張李氏家行刦金鐲銀洋等物又於去年陰曆四月二十五日卽去年隂曆三月十八晚間十一時許夥同周企南金見苗並在逃之同黨數人在上海愛多亞路攔刦某婦人金鐲一付又據張文農卽張　承）供認光後　　强備浙江　縣塘頭溪村吳牽老及本埠白克路九如　張樹屏勒贖銀洋等　　均係由伊與在逃之同黨起意糾約現獲之　昌績　前往實行並據同供伊等於去年九月間曾與陳祖亮　由在逃之同黨在滬購定快槍木壳槍及子彈等件意圖運往嵊縣供給黨徒應用不料未成交伊等卽行被捕各等語不諱查該犯婁昌續一名供認先後結夥侵入民居行刦得贓兩次又結夥在途行刦一次又先後夥衆强擄吳牽老張樹屏等勒贖銀洋各一次實已觸犯兩個刑律第三七三條第一二兩欵之强盜罪及刑律第三七四條第一欵之在途行刦罪又兩個懲治盜匪法第四條第三欵之擄人勒贖罪張文農（卽張緒承）一名供認先後糾衆强擄吳牽老張樹屏等勒贖銀洋各一次實已觸犯兩個懲治盜匪法第四條第三欵之擄人勒贖罪均屬兇惡昭著罪不容誅且敢匿居滬上密購槍彈意圖運嵊接濟匪黨尤屬怙惡不悛爲害地方殊非淺鮮若不盡法懲辦不足以寒匪膽而保公安該犯婁昌續張文農（卽張緒承）二名應卽按照懲治盜匪法第三條第一五兩欵及第四條第三欵之規定分别各處死刑並依刑律總則第二十二條之規定執行其一除飭提該犯婁昌續張文農（卽張緒承）二名騐明正身押赴行刑塲依照軍法執行槍斃以昭炯戒外爲北布告軍民人等一體知悉此布 
[閘北軍隊擊斃人命案之通令（續）]  
　　其時王團長亦已到營查察卽與王團長張營長同出該營向南偏左行過木橋約十步見途中有破碎玻璃據張營長指稱卽係正兵丁壽文所拿空酒瓶被砍散碎在此軍法官督令護兵拾起計黑色者二十四塊綠色者三十六塊審係洋瓶玻璃再前行數步有屍仰臥路邊頭無帽身着灰色布單軍衣兩件肩領章無着在外面一件甚舊袖上所綴之線已成紫色内襯一件尚新袖上綴有紅線胸前衣扣均已解開綴有銅扣不完全下體着灰布單軍褲兩條白布腰帶亦已解開據張營長面稱當格傷初倒地時向其盤詰不答因搜其身畔察其裡襟亦無姓名字跡並視其傷勢如何故將其衣扣及腰帶解開等語小腿紮灰布闊帶脚着黑襪黑布高帮鞋子逐件檢視均無字跡察其年歲約三十歲左右身長四尺八寸體肥髮剪騐得該屍仰面面色白左眼開右眼閉口微開唇白右腿之外有傷三處兩處均斜長八分上寬二分餘深透至骨下寬不及一分深亦甚淺一處斜長六分上寬一分餘深四分下寬不及一分亦淺傷口均血色鮮紅復騐背後無傷餘無故委係剌刀戳傷身死惟右腿非傷致命之處軍法官詳加研究足以證明出血過多所致因見南首便有店舖想當時情形斷不亮無聞見案關人命調查常宜詳愼再傳訊各店舖如有聞見令各直言卽據天順成大餅店主宋鴻興德興祥雜貨店主張志海合興館酒菜店主葷義興面稱今早均親下店門願將望見情形直說軍法官詳加訊詰命該三店主合具親供一紙加蓋各該店戳記藉作見證核其親供内所叙情形與在事目兵李榮德等所供相符伏思八連正兵丁壽文手持玻璃瓶猝遇强暴幸卽以瓶阻擋得免受傷其時彼有兩刀此無寸鐵勢不能敲只可返身快跑回營報告六連正兵鄭東橋在橋北守衞望見丁壽文被人喝問因其亦着軍衣故不十分注意此皆人情所當然及見丁壽文被砍退回急上剌刀乃持乃行兇之人已追趕過橋不受喝阻遽向鄭東橋猛砍尚未敢擅行還剌僅以右手執持槍枝攔路左手卽摸哨笛急吹兜拿身因稍避失足倒地以致槍枝被奪右手爲之擦傷七連副目李榮德方巡崗至營門外東邊副兵國金才正守衞營門均聞警卽持槍追捕因其犯猛抗拒致格傷其腰下右腿外面且查鄭東橋供内有我若遽剌恐悞他生命官長必要責辦李榮德國金才供内只想奪回槍枝將他生擒恐害他性命所以總不敢剌他正面迫不得已從右面剌去等語具見該目兵等尚能恪守教訓頗知　重人命僅施正當之防衞絶無妨害生命之意况體察當時情形誠如李榮德等所供均非使其受傷已决至擬欲擒回奪還槍枝是該目兵等爲盡職務起見傷其三處亦並未超過必要之程度所有李榮德等之所爲按之法令紀律尚無違背至格傷致死地點係在營門前之木橋南約二十餘步向歸哨兵梭巡故無警察崗位橋之北卽該營之操塲且事關身着軍服持刀突至軍隊區域内强刦衞兵槍枝自應屬於軍事範圍而王團長目光頗遠横屍路旁穢氣薰蒸大礙衞生確是實情業經將屍及兇刀攝影後以棺裝置發封埋葬以昭愼重除兇刀兩柄及身畔李拐等物瓶片由張營呈團轉送外所有勘騐訊問情形檢同訊問在事目兵記錄見證宋鴻興等親供及照片呈送察核等情本旅長查冒用軍服對於哨兵爲暴行至軍隊駐紮地搶刦傷害兵器等項行爲均係陸軍刑事條例明文規定雖非軍人觸犯亦應適用軍法之罪當此夏令日長上午五時天已早明竟敢身着軍服携刀至該二營駐紥地肆行强暴刦奪衞兵槍械及被追捕猶敢抗拒損及兵器經當塲格傷因流血過多致死該軍法官就地查訊騐明認爲事屬軍事範圍洵稱合法現旣有兇刀等項證物復攝取相片並由見證宋鴻興等出具親供證據俱在其屍棺似勿庸久置應由該營長掩埋兇刀等件悉由本旅軍法處保存至於軍服因無肩領章是否曾經當兵抑係匪徒冒充軍人雖一時無從證實惟旣有此項情事發生難保不有餘黨潛匿擬請軍使通令軍警以後遇有是等形迹可疑之人隨時嚴加詰究查有不法情形按法辦理以免流弊而維軍威除令本旅各團營外檢同照片供單送請察核等因到署查該匪身着軍服携刀至營肆行强暴刦奪衞兵槍械反被追捕猶敢持刀抗拒損及兵器實屬兇暴已極旣經當塲格斃係屬罪應得自毋庸議惟是此等暴徒旣敢白日持刀　至軍隊駐紥地公然搶奪衞兵槍兵槍械難保不猶有餘黨潛匿冀圖一逞除函復並通令外合行令仰該軍警卽便轉飭所屬一體遵照隨時嚴加查察認眞辦理勿稍疎虞 
[少年宣講團消息]  
　　本埠少年宣講團發起建築團所及通俗演講場以來積極籌備現已擬定建築圖樣招人承攬估價有意於此者可至嵩山路該團取閱圖樣開賬估　取樣時須納證五元不合元如數發還又該團本届徵求原定六月三十日截止茲因各團員各處服務甚忙無暇進行故展期二星期所有團證徽章俟結束時分發云又該團附設公衆閱報社成立已届三周茲定本月十五日（星期六）午後在社舉行三周紀念典禮晚間舉行叙餐會以爲慶祝云 
[慕爾堂益德會選舉記]  
　　三馬路慕爾堂益德會於前晚八時在本堂選舉下屆會正曁新職員首由臨時主席史牧友蘭祈禱開會公推卜禮鑅爲臨時記錄將各隊題名抄出投票選舉會正卜禮鑅得票最多當選爲會正卽由會正主席選舉各部職員當選得德育部長顧念劬智育部長沈天靈體育部長汪舜孝羣育部長安迪生書記張贊臣書啓顧夢西司庫孫子文等次由安迪生發給徵求會奬品畢由史友蘭牧師祝福散會時已鐘鳴十一矣 
[滅除蚊蠅執行會議紀]  
　　前日（三日）下午四時淞滬警察廳滅除蚊蠅臨時事務所照章召集各區衞生警察到廳討論實施滅除蚊蠅事宜各警察呈繳報告單後卽由技術員趙才標君按各區報告所載及實際考查所得分别詢問實施情形成績優者予以奬諭劣者加以勸勉繼謂實施之初務在痛殺故不惜多給油藥以圖速滅今各區自實行以來蠅蛆孑孑死亡難以數計蚊蠅之敏殖力遂頓形减少値此大滅之後自當進言經濟務以最節省之經費達充分滅除之目的按照預算始終進行方克蕆事故以後對於水中之孑孑蟲則每兩週下油一次外尤當盡量利用孑孑網以撈去之對於糞堆之蛆則每星期下藥一次已足其不卽死者亦失其能力喪其原氣終不克脫化成蠅嗣各區衞生警察皆有意見發表討論畢遂散會時已五時半矣 
[聯益善會殮葬貧屍]  
　　日本寒燠不常時疫漸次發現頃上海聯益善會據龔鶴亭等報告有住居邢家宅路福興里高郵人陳士國年五十五歲及磬記路美發鷄蛋廠後草棚江蘇鹽城人夏友均之妻年三十一歲皆患時疫身亡無資棺殮等情該會當卽派員查實分别給棺殮葬陳姓材由屍屬厝於屈家橋壇上潘氏則殮葬於該會義塚云 
[賽燈藝術會開幕先聲]  
　　本埠某巨商等籌集巨資在暑假期内假法租界霞飛路凡爾登花園創辦賽燈藝術會以爲旅滬紳商士女夏時避暑之所並祝法國民主紀念中國和平統一該園地處滬西園林幽靜空氣淸新聞該巨商等不惜巨費經營數月於園内佈置各式亭台花木並請擅長扎燈綵之如臯桑棟臣君特製燈綵檯閣及飛潛動植歷史故事等暗藏機括行動如生又有最新空中熖火園内商塲電光影戲中西跳舞各種雜戲部署將竣擬於七月十號正式開幕云 
[續誌建築公共碼頭之籌備]  
　　建築董家渡公義渡兩處公共碼頭事籌備情形已誌昨報茲悉該籌備處已舉定經濟董事二十人姓名錄下王一亭盛茂祥朱少沂張效良朱爕臣丁純濤瞿鳳喈沈景周丁庚耀陳瑞寅馬伯申張竹溪孫一善杜偉莊沈狄莊沈狄莊朱善昌朱允長陳介臣姚松泉傅佐衡 
[海容海籌艦長尚未選人]  
　　代理海容軍艦艦長周兆瑞海籌軍艦艦長甘聯璈業經奉令升任海軍第一第二兩艦隊司令所遺海容海籌兩軍艦艦長員缺未經簡員派補本埠海軍總司令公署昨奉海軍部訓令飭將兩艦艦長遺缺另行遴員呈請薦任以重責守蔣總司令奉令奉令後以交卸在卽未便辦理應俟新任海軍總司令杜錫珪到任後遴選已飭令知參謀處遵照矣 
[山東副劵開奬記]  
　　昨日爲山東河工第二次副券開奬之期仍假南市久大碼頭利濟總局内舉行上午九時許起開至十二時爲止茲將五大奬號碼及經銷各票號照錄如下頭奬二萬三千七百七十七號本埠萬寳源二奬二萬四千二百四十八號寗波華美利三奬三萬七千五百零九號本埠廣寳源四奬三萬四千一百六十五號本埠大利元又四奬三萬九千四百四十五號本埠有利源五奬二萬六千二百十二號本埠履泰福又五奬二萬九千四百六十二號本埠廣惠和 
[江天輪搭客三人落水溺斃一人]  
　　昨日淸晨五時招商局江天輪船起椗時有口操湖北音之甲乙丙三人因無資打票立於後艙鐵欄旁側當船身行動時偶不經心三人同時落水當經救起二人尚有一人因輾入船底溺斃屍身迄未撈獲云 
 
 

Page 16

 
 
[江北孩子迷路待領]  
　　江北孩子張根英昨在東鴨綠路迷途常經一千一百四十五號華捕查見將張孩帶入捕房捕頭詰問一過諭飭留候招該家屬認領 
[顔唐氏尋獲失女]  
　　南匯縣婦人顔唐氏家居吳淞鎭有女金寳年十八歲母女每日至附近布廠做工近金寳被廠中有工頭紹興人崔連生引誘偕逃唐氏與伊姪唐根生到處偵查前日來滬在小東門向連生之弟崔金福及吳子芳等詰問昨晨始在閘北將金寳尋獲惟連生已逃逸該氏遂鳴警將崔金福吳子芳連同金寳拘入一區二分所轉送地檢廳究辦 
[空支票購物累及店司]  
　　鄔統意昨投法公堂控稱前有復泰號派王成發至商店購買銅錫迨至屆期往收無着向復泰號理論詎已倒閉向王追取置之不啋故此投案請求向王訊追訊之王成發供民人係復泰號老司務此項貨物實係店主囑令民人向原告購買並非民人所購請求查察中西官判着被告尋交復泰號主到案再行核奪 
[旅館茶房私用客洋押兩月]  
　　某旅館主吕慶富昨投法公堂控稱日前有旅客某姓將洋二百六十元交與茶房倪阿林轉交賬房不料被倪將洋如數用去該旅客於前日動身向賬房索欵始知前情當時祗得將欵賠出向倪理論置之不理故此扭案請追詰之倪阿林供認私用旅客銀洋此欵已經賭博輸去請求釋出設法交還中西官判以被告不應監守自盜着押西牢二月期滿再賠原告洋二百六十元 
[革警冒名捉賭攫洋續誌]  
　　昨報紀李玉山冒充巡警在賭台上搶洋由警拘送地檢廳究辦一則茲悉此案昨午又奉檢察官訊供之下判將抽頭聚賭之黄永興唐國棟及僞警李玉山等分别收押候派警提顧仁忠到案再訊 
[引渡逆子周榮芳]  
　　蘇州人周榮芳在香港路二號門牌爲打樣職業向與其母周楊氏住居董家渡而周平日嫖賭無度不能克盡子職致其母恒有衣食不給之嗟去年十二月三號因贍養問題竟將其母毆打楊氏遂投上海地方檢察廳控以忤逆該廳發出拘票迄未獲案日前始訪悉周榮芳自被其母控告後卽遷居於公共租界武昌路熙和里一百七十號門牌該廳以案關忤逆因備文派法警秦根堯投請該管捕房加派包探譚鳳池將周拘獲昨解公共公廨預審秦法警上堂投文聲請引渡並由楊周氏投案證明其子狂嫖濫賭不顧贍養行兇毆打干犯忤逆情形而周榮芳則延律師代爲辯白經陸襄讞商之美金副領事以案經預審得發生地點係屬華界應予照章引渡卽命將周榮芳當庭交來警帶去歸案訊辦 
[私賣燈吃罰三十元]  
　　葉仁裕近在法租界私設烟具供人吃烟被探查悉以其違章前往抄出烟具帶入捕房諭令交保昨日傳至法公堂請究先由捕頭上堂稟明前情詰之葉供認私賣燈吃判罰三十元充公烟具没收 
[朱會文屢犯聚賭]  
　　朱會文在束鴨綠路八百另三號門牌開設小茶館屢因糾賭經公共公廨傳案罰辦仍不悛改前日又招致茶客聚賭抽頭漁利被五十五號西捕查見將賭具帶回捕房稟由捕頭轉請公廨出單於昨將朱傳案請究朱延甘維露律師到堂代辯中西官以朱屢犯不悛判罰洋二十元充公示儆賭具銷燬 
[范咸康騙毛巾押兩月]  
　　沈九成指控范咸康假冒南京路萬源祥號名義騙取值洋四十元之毛巾一案昨經公共公廨續審原告代表律師上堂聲稱被告本係原告所雇之跑街夥去年因私收客賬六七百元故將其辭歇該欵尚未訴追今又冒名騙貨應請嚴辦質之范供多支吾中西官以范咸康詐欺行爲已經證實判决監禁西牢二月示儆 
[攫取小孩金環]  
　　淮安婦人黄史氏住閘北漢中路昨扭住太陽廟之泰縣人楊小四子至四區控稱婦人有四歲男孩今在門外玩嬉被楊攫取耳上金環一枚而逸由崗警帮同追獲抄出原贓請爲究辦當經顔署長質訊楊供認與在逃之大保串同攫竊判轉解司法科核辦 
[公共公廨訊案彚錄]  
　　昨晨公共公廨民四庭由李襄讞會同英包副領事訊理（一）通和洋行訴張復興延不出屋案結果着原告具不准再將該屋轉租切結寛限被告兩個月遷移（二）朱錫根延博良律師請給諭執管其故父朱愼齋遺産案結果准登報兩星期如無人反對卽給諭執管（三）華安保險公司延甘維露律師訴王紹　用空賬洋案結果被告繳洋二百九十五元給原告具領餘限二禮拜淸還（四）張延鐘訴貝潤生不付造屋價銀案結果展期續訊 
　　又午後民四庭由張　讞會同日副領事訊理（一）婦人馬陳氏訴其夫馬雲鵬虐待請求離婚案結果准予免繳堂費候飭傳被告到堂訊核（二）范維屏訴蔣友明欠欵案結果着兩造律師補具洋文訴詞答詞改期兩禮拜再訊（三）沈鴻奎訴孫天寳不理生財價洋案兩造律師請求改期候理　員報告到案再訊結果照准（四）婦人李氏訴　　奎孫天寳不理押欵案結果同上 
來件 
[上海總商會商品陳列所售品部試辦章程]  
　　第一條本售品部隷屬上海總商會商品陳列所專代各出品家推廣鎖路與選購優良國貨者而設另刋上海總商會商品陳列所售品部圖記執行之第二條木售品部暫分三種買賣一卽時買賣一約定買賣一通信買賣第三條各出品家曾經送有物品陳列本所者無論本埠外省本售品部均可代爲發售但必須具備下列之要項（一）須經本陳列所審查確爲國貨者（二）對於運輸保存時毫無危險腐敗或易損壞者（三）不妨碍社會進步者第四條各出品家寄售物品如有下列情形之一者本售品不相當者（二）物不適用者（三）産額過少者但雕刻繪畫等不在此限第五條各出品家於陳列本所出品外如願以他項物品委託銷售者應先選送少數貨樣到所試賣如係易於售出卽由本售品部通知該出品家繼續送貨以便發賣其貨欵卽按本章程第十一條辦理之若不適於銷售者一俟經過相當期間或三個月後當將來貨退還原出品家但經本售品部指定之品不在此限第六條退還寄售物品須由出品家償還本售品部一切相當費用如不照繳本售品部得將該寄品酌量處理之第七條本售品部暫設部長一人秉承所長坐辦經理售品一切事項並設助理員練習生各若干人分任售品配貨司帳等職以專責成第八條本售品部所有發售物品須查照出品部類逐件編號登簿以備查考第九條發售物品須由售品員簽寫一式發單三紙一給顧主一交司帳員收欵登記一由該售品員存執以憑查對第十條本售品部所用帳簿概用複式薄記每日經收欵項統交陳列所總務科簽收存放每月底總結一次並卽盤查底貨一次以淸帳目並分别報告總商兩科查核第十一條本售品部對於寄售各家帳目每届陽歷月底結算一次並分别報告陳列所總商兩科查核第十二條凡寄售各品經過若干日期如有不合時銷之貨本售品部得通知該出品家領回另換新品第十三條寄售各出品其價目均須一律按照現金大洋計算第十四條各出品家所有寄售物品均以本售品部收據爲憑但寄品人所執收據遇有遺失而欲領回原品時應先聲明並取妥保至該品遇有退回或已銷售時其銀洋品件一經出品家收到除繳回本售品部收據外當另出領品單以便查考第十五條寄售各品經本售品部出具收據後遇有火災盜竊而致損失者由本售品部負責第十六條凡經收寄售物品查騐貨色數目確與來單相符者本售品部責任卽照前條辦理第十七條本售品部係爲推銷各種出品特設之機關一應費用須向賣主方面按照售出品物酌量收取其徵收之法如左（甲）卽時賣買如出品家已定發賣市價交本售品部照價發售者卽由本售品部按照値百抽五徵收費用但批發之品不在此限（乙）約定賣買計分左列七項（一）凡售品在百元以内者按照百分之五徵收費用均以每月之終計算之（二）凡售品在百元以上五百元以内者按照百分之四分徵收費用（三）凡售品在五百元以上一千元以内者按照百分之三半徵收費用（四）凡售品在一千元以上五千元以内者按照百分之三分徵收費用（五）凡售品在五千元以上一萬元以内者按照百分之二半徵收費用（六）凡售品在一萬元以上五萬元以内者按照百分之二分徵收費用（七）凡售品在五萬元以上者概照百分之一分五徵收費用第十八條凡外埠各莊號如有通信委託本售品部選購貨物者須向買主方面酌量加徵費用比較的可減少來回川資旅費及其他種種耗費其加徵數目計分左列五項（一）凡購品在五百元以内者按照百分之三半徵收費用（二）凡購品在五百元以上一千元以内者按照百分之三分徵收費用（三）凡購品在一千元以上五千元以内者按照百分之二半徵收費用（四）凡購品在五千元以上一萬元以内者按照照百分之二分徵收費用（五）凡購品在一萬元以上者槪照百分之一半徵收費用第十九條本售品部對於前條所列各項旣已徵收費用卽不再向出品家徵收佣金以此項買賣完全爲出品　推廣營業其價同於批發但有必要之費用時得酌量情形商由賣者或買者公平担任第二十條本埠外埠各出品家本售品部均一律同等待遇第念一條外省出品運送到申如有委託本售品部推銷者應由出品家担任關稅水脚及寄滙等費若不適於銷售寄回者其費用亦由出品家担任之第念二條各出品家寄品到申遇有未付關稅運費等項暫由本售品部墊付仍向出品家歸還之第念三條遇有重大物件必須寄存堆棧者須酌收棧租第念四條本章程由本陳列所委員會公决施行之第念五條本章唾如有未盡妥善之處由本售品部提交陳列所委員會修改之 
来函 
[全國道路建設協會緊要公啓]  
　　關於選舉董事之鄭重聲明 
　　中華全國道路建設協會會員公鑑此次辦理選舉迭經執行董事與委辦等聯席協議辦法初擬特印會員錄萬餘册包裹郵寄各會員自由選舉預計此項印刷費包裹與信件等郵費約需千元以上會員若增至八萬十萬印費愈增年滿卽廢殊不經濟更兼各會員雖得會員錄彼此多不相識選出分子是否皆能負責滿意殊無把握實因被選舉人除純盡義務外尚須捐金贊助與其他法定選舉之有各種活動與升官發財之希望者逈然不同不願當選者固多放棄選舉權與不暇察看會員錄者當然益衆與其耗時耗費無濟事實不如採仿靑年會而折衷籌一簡切妥善辦法之爲愈綜計本會維持會員僅五十餘人特别與特捐會費等會員共僅五百四十餘人外而萬餘普通會員每人捐助會費一元内有不書姓名與不塡住址及新遷住址不通知本會迭據郵局退回信件時有增加無從通訊者約有十分之二從根本上已自行放棄選舉責任本會雖迭登報敦促事實上無可如何惟自抱歉而已旋經董委聯席會議公决會員旣由各隊徵求而來不如仍由各隊推選較少困難列名交會再事審查彙印選票按照會員册中之有姓名有住址者郵寄全國各省區及備居海外留學與經商者限定六月三十日截止逾限不覆作爲放棄復恐遠道回復不及延至七月七日截止現定七月八日下午二時假靑年會童子部丞請各界領袖與各隊隊長及各職員等届時蒞會當衆開匭檢查票數尚希各界代表惠臨糾察指教爲幸卽頌道祺中華全國道路建設協會謹啓 
[許建屏來函]  
　　敬啓者昨日貴報譯載本埠工部局公報有工部局致函總商會訽及鄙人是否現充交通部顧問事查鄙人年來服務社會屢涉重洋對於交通部素無關繫無稽之談本不足辯第恐道路以訛傳訛不得不聲明眞相焉許建屏啓六日 
公布欄 
[江蘇高等審判廳]  
　　批示汪品三呈爲案已上訴請將呈控南通承審員原卷移送檢廳核辦由呈悉據稱南通縣承審員王邦　兩次得　等情仰卽得贓事實詳細具呈候核所請送卷之處暫毋庸議此批（以上七月六號） 
[江蘇高等檢察廳]  
　　諭知事案據崇明縣民人　沂桐呈稱請求飭縣依法人卷并解等情查投遞白禀本廳碍難受理仰卽補具正式訴狀以憑核辦此諭右仰具呈人瞿沂桐知照（六號） 
[江蘇高等審判檢察廳]  
　　布告查蘇州地方審檢兩廳現定於本年七月十五日成立所有管轄區或除吳縣本境應由該地方廳兼理初級兩審外凡崑山　熟吳江武進無錫江隂宜興靖江溧陽九縣之初級上訴案件均劃歸地方廳管轄至當事人上訴在途程期業經本廳遵照司法部十年八月第八六一號令所定標準核定吳縣吳江崑山武進無錫江隂等六縣爲三日靖江溧陽兩縣爲四日宜興爲五日常熟爲六日除呈部備案並另定收條日期外合亟布告仰訴訟當事人一體遵照此佈中華民國十一年七月五日審判長朱獻文檢察長許受衡 
[上海地方審判廳]  
　　判决主文（民二庭）一件裁决汪錫金聲明窒碍一案（主文）本作窒碍之聲明照准一件判决陸王氏與陸文興等因賣田紏葛一案（主文）原告人之請求駁回訟費歸原告人負擔（簡易庭）一件裁决嚴叔記聲明窒碍一案（主文）本件窒碍之聲明照准 
　　批示一件李爕坤狀請依法執行由狀悉仰卽來案候　此批一件馮沈氏狀請交保由狀悉已於盧雲通狀内批不矣仰卽知照此批一件趙丁氏狀請查封被告田産由狀悉候傳債務人訊追此批一件李明暉狀交案欵由准交此批一件羅鴻章狀請執行由狀悉已據陳如堂等提起控訴矣仰卽知照此批一件葉福慶狀請展其由准如所請此批一件陳學喜狀保顔良春由准保此批以上七月六日 
[上海地方檢察廳]  
　　公告爲公告事查蔡金山爲帮助吸食鴉片烟一案業經木廳飭警票拘無着顯係有心逃避按照刑律訴訟條例第八十九條第一項應没入其保證金一百元此諭又爲公告事查朱阿美帮助吸食鴉片烟一案業經本廳飭警票拘無着顯係有心逃避按照刑事訴訟條例第八十九條第一項應將保證金五百元没入之此諭以上七月六日 
[上海縣公署]  
　　此示滬北公學校長馮明權呈　累次無故加租請求令禁以安閭閻由批查埠房屋不准無故加租業經會銜布告在案據呈案樂里等房屋原租每幢八元該房主於前去兩年兩次加租已過原額租價之半令又通告欲於閏月分起每幢加二三元不等合計竞視原定租額加至一倍之多實屬爲數太鉅應由廳該校　邀同各房客持批轉勸該房主不得任意加租如有持勢委爲情事儘可隨時鳴由該管警區查禁房客不得藉此欠租致干併查仰卽知照仍候淞滬警察廳批示此批陳如堂等呈爲請求維持示禁速賜救濟由批查本埠房屋不准再有小費挖費等名目業經會銜佈告並咨會司法衙門查照在案該民與黄阿慶房屋糾葛現赴法庭起訴　應候訊判所請由本署函請之處應毋庸仰卽知照此批曹金氏呈爲出　遺産地保不肯蓋戳請求傳諭由批　稱該氏出售産業地保不予蓋戳有無索詐及糾葛情事候提地保質訊核　此批 
[淞滬警察廳]  
　　批示一件李鍾玨呈管理醫師醫士規則窒碍難行由批來呈閱悉查本案前奉内務部令發管理醫師醫士規則並實施手續當經分飭各區先從調查入手再行體察情形核辦嗣奉部電催訽能否推行有無窒碍正在詳查電復間茲據來呈旣　舉有窒碍難行者七端已據情電部請示並請省長轉咨能否准予變通辦理俟奉部示再行飭遵此批一件源源公司經理人周耀庭呈粘廣告零稅由批呈悉查此案並非本廳招商投標仰逕赴滬北工巡捐局呈請可也此批 
 
 

Page 17

 
 
   
 
 

Page 18

 
 
自由談 
[座右銘] [  法蘭克林Ｂ·Franklin]  
　　老年時無學之苦遠過於少年時之力學 
雜說 
[人生] [  仲白]  
　　人生的樂園中滿佈着艱險的種子遍伏着憂患的萌芽 
人生惟一的課程是和環境奮鬥 
　　人生在大千世界中算什麽在蠻觸的視線中又算什麽人生無日不在死生遞嬗的狀態中故生之日卽死之年人生一直線的歷程其終點卽爲墟墓　 
閒話 
[游美隨感] [  朽木]  
　　美洲合衆國爲共和國之先進凡涵濡於其空氣中者無不欣羡其平等自由然法律上與種族上之不平等已如上述其他最令人可駭之事卽其金錢政治「普祿托克拉西Ｐiutocrocy,」是也美人以財力雄視環球而國内無論政治社會各方亦莫不支配於金錢勢力之下蓋金錢之勢力益盛則社會之罪惡益多其影響於政治者最著者卽選舉時金錢勢力之支配其結果關於立法方面往往因之霪服金錢之下行政方面尤往往以金錢魔力行政官不能不受富人之支配至司法方面去金錢勢力之範圍較遠然下級法院之法官多半由於民選故下級法院之弊亦與行政官有時相同以上之弊病凡美人談政治者類能言之而英人白尼斯Ｂryce之名著近世民治主義Ｍodern　Ｄemocracy言之尤詳社會方面其弊尤大如資本與勞働問題卽其最顯著者試任購一種報紙讀之其每日之新聞除世界大事外卽國内之勞働界之不安狀况及殺人越貨持械搶刦以及男女離婚問題（此層亦以關於金錢問題爲多）無論何報觸目皆是勞働問題應屬於社會問題專門之範團今姑不論至搶刦殺人等事尤以最繁盛之都會爲多最近驚人之事則有十六歲之大盜辛姆孩Ｓhimson其人雖爲十六齡之童子而黨羽至四五十人中有私販有化學師有航空師且有下級警官紐約詩家谷一帶已屢犯重案或夜出刦人或白晝搶奪其巢穴復無定所時在山谷中時在船舶中有時或在汽車飛機之中美人謂爲向所未有之巨盜其事頗似吾國所謂江湖大盜其手段奇巧羽徒衆多踪跡詭秘故迄今已四月有餘仍未禽獲至其他搶刦殺人等事則更數見不鮮矣 
談叢 
[夢與聲] [  漱章]  
　　今歲春鄉問盜刦之事日有所聞心常爲之怦怦然某夜夢劇盜數十人手執利刃明炬照燿破扉入室予被縛見彼等翻箱篋搜財物刀斧之聲歷歷在耳大驚呼救家人訽何事予厲聲答曰盜猶在箱櫃俱被毁矣蓋此時猶未全離夢境也殆淸酲後始知狸奴肩窗外用爪爬栓故作格格聲耳此聲卽夢中之劇盜破扉聲刀斧聲毁物聲也不亦可笑乎 
　　一夜予恍惚散步郊外遥見一淸幽之山莊因急赴之及至四望無人跡亦無雞犬聲而碧水粼粼映帶左右兩堤綠楊撲水不疏不密别饒風致俄聞水聲潺然蜿蜓自石洞出薈爲所見之溪正流連忘返時忽爲勃兒啼聲驚覺猶聞水聲潺潺未已焉及心神稍定但見榻旁一燈如豆若明若滅龍頭内發微聲耳 
　　由是觀之則可知夢之成也往往有受聲音之引誘者外界極尋常極微細之聲音一入夢境卽以心神之幻想而變爲異響因此夢境更似畢眞彼風聲鴻唳皆以爲晉兵且至者亦精神受聲音之誘惑猶一夢耳况睡眠時精神衰弱更易受誘惑哉 
諧著 
[仿柳子厚三戒] [  憲]  
　　議會之狗議會警察不敷用育狗羅守之狗向在街衢市人與食屑則搖尾一旦爲議會用飽肥肉視市人之所食不 
[柳隂深䖏淂魚多]  
　　如彼之所飼乃以爲不如彼也會逢常會市人往狗蔑之乃狂而大嘷市人怒歸呌於市曰議會尚依市野以食所飼狗乃敢如是遂聚而撲殺之剥其皮以爲鞟 
　　杭州之蟹杭州近錢唐爲城故産蟹秋令横行沙上潰隄爲穴郭索自若意以爲柱地之鰲不如也人近之則怒目張箝睒睒收下時詩人咏隄上按博物誌而識之命以湯色紅變剥其壳用姜醋蘸其膏肉而嚥之如烹小鮮求其昔日之傲倨俱失矣 
　　中國之牛中國大陸産黄牛性懶教之耕以野食久不服軛主人放之野與虎同茹草一夕借飲於河照見已頭有角虎不如乃傲之更臥踞草上致虎不得食虎怒與鬬洞虎腹虎怒益甚卒乃食之遺其骨 
小說 
[社會小說人間地獄（一四四）] [  娑婆生]  
　　第廿一回鼠探要功黄金換良友瘍醫驚夢曉日逛張園 
　　可是大門雖掩裏面仍是燈火通明棲梧走進𤫩芸房間一見𤫩芸還没卸妝安寢却倚在沙發上和娘姨大姐說笑忽見棲梧進來詫異道你不是說今天不來了嗎趙棲梧笑嘻嘻道我又來了怎麽你不許我來嗎𤫩芸還没回答内中有個娘姨叫阿金的一面倒茶過來一面說道喔唷唷請還請不來呢大小姐今朝因爲趙大少弗來正在這裏厭氣弗過睏也睏弗　拉著吾們大家陪他講山海經大少來了正好吾們大家可以交卸了趙棲梧聽了笑了一笑阿金放下茶杯對那兩個小大姐道阿寳姐阿小妹我們好也去睏覺哉說著三個人笑吟吟的走了出去𤫩芸仍是痴痴的倚在沙發上不動趙棲梧捱過去坐在𤫩芸身邊道你今天怎麽還没覇王卸甲坐在這裏發痴做甚𤫩芸道吃力煞哉坐下來便不想動之棲梧正要說别的話忽然外邊相帮喊了一聲『客人來哉』阿金趕不及的先跑過來將𤫩芸房門口的門帘放下棲梧聽了心中煞是奇怪此刻已是夜深怎麽還有客來腹内雖是狐疑面子上却仍鎭定著若無其事𤫩芸這時候也忙從沙發上立起來往房外走嘴裏却嘰嘰咕咕的道這時候還有什麽斷命客人來討厭得來一面說着可見一面已跨出房外屋子裏靜悄悄的只剩趙棲梧一個人坐着坐了片刻不見動靜也不見𤫩芸的影子棲梧好生納悶踱到門邊拉着門帘從門帘縫裏往外瞧也不見什麽客人却見一個粗做的老娘姨伏在茶几上打盹鼾聲呼呼可聽再一瞧那套房的房帘却深深的放著棲梧聽得客人是在那一間裏面了正在執帘偷看忽見阿金從套間裏掀帘出來一直往棲梧這邊來棲梧慌忙將帘子放下趕緊搶一步回到沙發上坐著阿金走進來先皺著眉頭搖了兩搖頭道氣數氣數趙棲梧到反聽了不懂忙問什麽事阿金道吾們剛剛要攤開被頭來睡不想又來了這弗識相的客人棲梧趁勢問道那客人是誰阿金道我也不大淸楚聽說是姓徐我猜一定是徐大老爺的本家到這三更半夜還來打茶圍趙棲梧道這姓徐的客人做了大小姐多少時候了阿金道一榻刮子呌了不滿一打的局就要三更半夜來纒夾弗淸趙大少你是老白相你想是不是不識相他儘管來纒夾大小姐再也不會被他纒夾出什麽道理來的大少你到好放心趙棲梧點點頭道原來如此又問阿金道你可知道這姓徐的客人是幹什麽的還是洋行買辦還是錢莊老板阿金披披嘴道洋行朆開錢莊早關門全不是趙棲梧道是拆白黨嗎阿金道拆白到聽說不是拆白是在珊家園掛牌子做郎中先生專門替人家醫羊癲瘋的趙棲梧閉目一想道我記得了他的名字是呌徐怡亭他那一塊大招牌是白底黑字我天天走過馬路一天要看見他好幾次呢 
一片胡言[  瘦鵑]  
　　溥儀見胡適胡適先生是新文化的巨子一班新人物直把他當做教主般看待崇拜他的人着實不少不打緊還驚動了淸宫中那位已廢宣統大皇帝溥儀先生從九重深處打出電話來召他進宫胡適先生還大搭架子提出一個不行跪拜禮的條件溥儀先生不但一口應允且還恭維他一聲新學泰斗在那些遺老眼中瞧去可不是特别異數　近幾年來溥儀先生確已新了不少那一條辮子是他們三百多年的商標竟也除下了自從從了一位外國師傅愛皮西提諒也讀得爛熟聽說還想逃出宫門出洋留學去咧這回他見了胡適先生也頗有願列門牆之意胡適先生倒没有答應只肯和他做朋友然而做朋友也好切磋幾時溥儀先生就能弄些新圈點新符號頑頑淸宫中倘仍用得着做上諭時更可加上些『她』『底』『牠』一類新字眼了呵呵 
 
 

Page 19

 
 
   
 
 

Page 20

 
 
   
 
 

Page 21

 
 
常識 
　　（一）投稿本增刋者其材料除衛生法制道德經濟四項外增教育科學宗教市政雜錄問答六項其語涉攻訐個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名　章於標題下（但署名不蓋章以不願取酬論）如登載一月後無人摘指其轉錄他稿者至隔月一日（陽曆）卽可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬不給 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刋得酌量增删其字句 
　　（一）投稿不登載者原稿恕不發還 
[成功百訣十二版]  
　　沈有乾君成功百訣茲經本館十二版每册仍收回印本銀五分外埠函購加寄費一分售書處本館營業部寄售處中華職業教育社中華書局 
常評 
[教育特稅] [  隨]  
　　教育爲立國之本盡人而知之蘇省於財政幾幾破産之時省立各學校長請徵教育特稅此誠不得已之苦心也 
　　夫蘇省財政之所以幾幾破産者以國家費侵占省費故此其罪在前此之掌財政者求媚軍人濫支無度致有巨額之虧耗此蘇人之所永不能忘者也今之財政當局旣適當其厄而十年度又遭荒歉遂致教育費大受影響有不徵特稅不能維持之勢省立各學校長之所以有此陳請者豈爲財政當局開便門實爲本省教育求生路耳 
　　教育費之重要今之武人中尚有通電主擴張者則蘇省教育特稅之徵當不至再爲省議會所反對不獨省教育費宜徵特稅也卽各縣之義務教育費亦宜徵特稅納此稅者不啻間接負擔子弟之教育費與其他行政費自不可同年而語若再能節省軍事費爲教育上積極之計畫庶幾不至僅維現狀歟 
道德 
[西方格言（三○七）] [  謝介子選譯]  
　　惟一之致用方法曰「樂觀」（宴德生）（Ｈans　Anderson）及時而播種者樂甚（英吉利諺） 
　　己之一草勝於敵之羊毛（德意志諺） 
　　專務幻想乃難盡職（英吉利諺） 
　　不能作事恒多願望（意大利諺） 
　　微風起卽膺審察所屑（英吉利諺） 
　　能自返者莫如正直（意大利諺） 
　　作惡及受報復如影隨形（英吉利諺） 
　　不　之秘密必致顯露（意·西諺） 
　　任何劣運皆受克於「堅忍」（滿志爾）（Ｖirgll） 
[店友携眷之感言] [  南山人]  
　　各省來申營業者經濟稍有餘裕多必携眷住滬以免回家往返之勞間有一種少年藉移眷之名另營金屋以藏外婦在家則曰住店在店則曰住家而店東及眷屬毫無所知按我國之俗婦女往往羞見生客故與店東兩不會面無從詢問長此以往必至該靑年淪落異鄉害及眷屬損傷店務甚則盜欵而走故爲店東者應設法防止之 
　　（一）時常歸家者店中不准設床一面與該眷言明如有一夜不歸家者在外必有不規則之行爲店中與家中應共同監察之 
　　（二）或數日一歸家者則於其歸家之次日使學徒一往該家詢問以絶此弊害是亦養成道德之一端而間接可以去商店之隱害一舉兩得其爲店東者何樂而不爲哉凡我少年切宜自勉上海乃萬惡婦女之世界若一不愼後悔莫及愼之勉之（不受酬） 
衞生 
[感冒症之不藥療治法] [  震東]  
　　感冒一症乃係一種微菌入體所致此菌於潮濕寒冷時繁殖最速故受濕受寒者最易罹之輕者不藥亦能自愈重者數劑卽或見效惟患此症者體多虛弱多投藥劑損傷實大往往有病已久痊而體仍未復元者欲痊速而無損莫若注意下數事 
　　（一）運動運動則血行速而體温增且運動時内臟血流向四肢可多排出體内汚質以殺病勢 
　　（二）增衣體温低則菌類繁殖速增衣所以保持體温也 
　　（三）减食食入胃則四肢血流向内臟以行消化作用體温必因之减低故以少食爲宜 
　　（四）避濕凡寢睡居處之地宜向陽高廠或以石灰洒之 
　　（五）熱浴浴宜稍熱之水可促血流乂可合廢汚之質排出非體力旣强决不可以冷水洗身（乙種酬） 
[眼球調護法生理上之研究] [  嚴康候]  
　　六月二十二日本報常識部内有星實君之眼球調護法十二條前十一條無庸討論惟末一條云巴的期Ｂates博士發明之中央凝注法謂能救治近視遠視鄙人對之不能不有所申論Ｂates培司醫士係紐約哥倫比亞大學之醫科學校教授今之中央凝注法乃是彼之一種假說尚未爲醫學家所公認用之教練近視眼之幼童能否改少近視仍是疑問蓋視覺作用包括生理和心理二種要素近視眼乃是生理上的缺憾至於年年變深之近視又屬别論此係眼病學範圍内應研究之問題鄙人愚見用培司醫士之中央凝注法或能補助一般心理上的近視眼斷不能使生理上近視有變更今可用一比喻說明此視覺心理上的作用使一近視之人觀一標字模糊不淸囑彼慢慢趨前直待彼能看淸此字更囑彼再向後退至原站之遠則覺彼初視模糊之字今較爲淸楚矣無他因彼腦中已含有此字之影像雖站在原有距離而其視覺因有心理已能領會此字之形體之可能故似較前進步在培司之前旣有紐約體育報之主筆麥克發騰Ｍcfadden提倡用操練方法使眼球肌肉强固已戴眼鏡者用此方法可以不戴眼鏡細按其理全是皮面的研究無成立之價値祗能哄動一時好奇之心萬不能經其他學者精密研究卽培司之中央凝注法在美早有人駁過其命運恐與前說之習練肌肉方法同歸消滅也（未蓋章） 
經濟 
[經濟的學校改良] [  守書]  
　　此鄭曉滄先生在江蘇第四師範校友會演說詞也故多爲小學教師說法余以其言切實易行故撮記其大要以爲今之從事小學教育者告焉 
　　辦學之要素不外人才與經費二端人才問題今姑不論就經費一端言之中國今日各種學校莫不因經費支絀而難以改良發展而以小學爲尤甚此殊有研究之價値夫費多金而辦成完善之學校此爲當然之事苟能於不費錢方面從事改進則難能而可貴此吾所謂經濟的學校改良也其辦法可分六端述之 
　　（一）學校環境添一校舍平一操場工程甚大固非多金莫辦然如利用學校隙地闢作學校園雜植果穀花木則旣不費巨資而又屬生産事業其他類此者甚多此其一端也 
　　（二）教材之選擇教材須擇與生活有關係者例如疫癘爲人類大敵則宜將八大傳染病之發生原因及預防方法爲生徒詳言之上海發起道路建設協會則宜示以道路興築之必要又人生不能脫離政治時事之重要者亦可選爲教材之一部凡此皆不費一錢者也 
　　（三）具體而微的主義學校宜具社會雛形然社會各種事業非學校財力所能勝則仿其用意而小其規模此種辦法吾無以名之名之曰具體而微的主義例如博物院科學館須費多金而成則備具學校必需之品而易其名爲動植物陳列所可矣 
　　（四）得社會同情學校能得社會同情於校務之發展大有關係小學教師能於平日留意爲地主人士多作酬應文字則其信仰心增加不少而在鄉村爲尤甚也 
　　（五）人格的感化教師之儀表言動最易爲兒童所仿效苟時時注意足爲兒童表率無形之中爲益甚大較之修身課之紙上空談相去甚遠 
　　（六）贖物教師宜注意自身修養書報中得來之知識其價値不能以金錢計如限於經濟可聯合各校同志合購費錢少而收效大不難實行也（乙種酬） 
法制 
[現行犯之說明] [  樓明遠]  
　　現行犯可以不用拘票逕行逮捕故關於現行犯之說明法律上應有明白之規定茲依刑訴訟條例述之如　 
　　（一）犯罪在實施中者例如某甲追殺某乙殺人爲犯罪行爲而追殺則爲犯罪行爲正在實施之中故某甲卽爲現行犯是也 
　　（二）犯罪在實施後卽時發覺者例如某甲殺死某乙正在路上逃走被人發覺逃走乃在實施犯罪行爲完了之後而正在路上逃走卽被發覺故某甲卽爲現行犯是也 
　　（三）被追呼爲犯人者例如某甲前逃某乙口呼竊賊而尾追之則某甲　爲現行犯是也 
　　（四）於犯罪發覺後十四日内持有兇器贓物或其他物件可疑爲該罪之犯人者例如某甲被盜時强盜手執短刀刦取金珠首飾等物以去於十四日内在某旅館發見某乙持有短刀及金珠首飾等物則某乙卽爲現行犯是也 
　　（五）於犯罪發覺後十四日内於身體衣服等處顯露犯該罪之痕跡者例如果甲被人暗殺後於十四日内在某地方發見某乙身體衣服等處遍着血痕則某乙卽爲現行犯是也（乙種酬） 
雜錄 
[勸大家以買彩票之錢移作贖路儲欵] [  金一]  
　　彩票在淸代曾風行一時自入民國以其性質無異賭博爲政治上之汚點官廳方面本乎人民公意因懸爲厲禁不許發行論者每謂自民國以來政治上尚無何等之刷新惟此禁止彩票一端尚屬差强人意乃不圖歷時無幾近數年來官紳聯絡巧立水災慈善等美名竟死灰復燃現且有風起雲湧較前尤甚之象 
　　考上海一埠現專營是業者多麕集新北門老北門一帶其兼營者幾於無處蔑有門首均紛列極注目之廣告入夜則綴以許多之電燈燈火齊開宛同白晝無非用一誘字爲吸引主顧起見現據業此者言謂一月之中各種彩票之開彩已有二十餘日之多滬埠之糜費於此者月已有三百萬元之巨吁可驚矣 
　　我國人有一種通病卽往往不思從正當之方面著想而希冀非分所謂僥倖心是也此項彩票卽根此弱點而發生一般人如狂似的競買是卽弱點暴露最顯著之一證其實人人思得大彩而大彩數萬張中祇有五號俗所謂七石缸内撩芝蔴安能與之適相符合耶 
　　膠濟鐵路由國民方面籌贖發議於滬上滬上爲全國觀瞻所繫集欵至少須佔總數三分之一卽一千萬是也乃瞬已數月所有儲欵惟學界中較爲踴躍然　數區區不啻太倉一粟苟大家覺悟能以購買彩票之錢均移作贖路儲欵以換將來股東之權利則千萬之欵三月可集旣張體面又獲實益豈非一舉而數善備乎願我人均熟思之（乙種酬） 
問答 
[柳溪問]  
　　書法爲人生技能之一鄙人尤視若第二生命然總弗克工深爲抱憾究不知其不工癥結之所在抑有何書可供參考海内不乏明達君子乞賜教焉是所幸甚 
　　答可觀包愼伯安吳四種内之藝舟雙楫漸 
 
 

Page 22

 
 
   
 
