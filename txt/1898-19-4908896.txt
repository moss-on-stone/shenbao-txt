# 1898 - 19 - 4908896

 

Page 1

 
 
[本館告白]  
　　本月二十一日有人投書本館主筆房媵以洋銀一元書中　陳成固屬義正詞覈但本館例不受人錢財兩又不書住址姓名無從璧返　是暫留館内請儘年底前來取去若過年不取則當充人振欵代爲投籌人結善緣也此布 
[助振灶神模] [  申報館恊振所啓]  
　　歳云暮矣黄羊祀灶禮所宜然本館恊振所前承某善士以四明舒苹橋先生所繒全金灶神模助振每張計洋銀二分諸君子有欲邀福束廚者請卽惠臨購取旣以司神亦堪拯厄誠一舉而二善備焉肅此佈陳諸維台鑒 
[裱成著色五尺衆神圖出售] [  申昌書室啓]  
　　送臘酬神迎年祀竈門楣集慶氣象萬千風月更新韶光百五莫不換桃符於當户翦華勝以遣人藉迓庥祥用增光彩本書室爰倩名盡師精諭五尺輻衆神圖付之石工加以采色爲諸紳商新歳供奉之用每軸取價洋一元六角賜顧者請速至三馬路申昌壽室購取可也此佈 
[閱報紀俄人之論有感而書]  
　　自德人佔據膠州後各西報論此事者屢矣雖立意不同要皆各有所見本報次第譯而登之以資考鏡然未有處心坦白立言明决如俄人之論者本月廿一日本報錄登香港士蔑西字報所引俄人之論一則其前幅略云德人於中國未嘗爭尺地今忽有此雄舉令人聞之疑惑試問德人取屬地何用香港粤省及别處口岸亦何異德之屬　德人商於是遊於是者人數幾與英人相將今試執德人問之若有一德人寗喜居於德國管轄屬地不喜居於香港及閩粤各口岸者吾知其必無也然則德謀屬地儘可置爲後圖爲德人計寂然不動讓别人爲戎首然後厠足其間分其利益豈不更妙乎以上所言猶不過爲德人作借箸之籌耳若其後幅所云論其佔奪境土之故未免太强横如人夫禮於爾　入人室問之其人恐懼陪禮苦求赦宥便可了事殺斃教士兩名事誠不幸惟細思傳教要旨亦教人不可以惡報惡今報之如此其酷此豈教土之心且在澳洲及美洲不知幾許華人爲人所殺中國曾無一官過問屍親並無一言追究此外國歸孺皆知之者余辯論如此未知當否但有人推論此事則吾所深喜者也以上皆俄人之論而爲士蔑西字報所引者本報不知作此論之俄人爲何等人要之生於俄長於俄而非有私於中國者也更不知士蔑西字報之引此論爲何意要之作局外之旁觀伸地球以上之公論而非有所袒於中國者也第思天下之大古今之遥萬事萬物不外理勢二字論理則判是非論勢則分强弱是者不必强非者不必弱而弱者領多是强者類多非是故論理不論勢論勢不論理以是非爲言者不及强弱以强弱爲言者不顧是非今如俄人所論以德人佔奪境土爲太强横是固重理不重勢主是非不主强弱者假令以重勢之人論此則不以强爲非必以强爲是愈强則愈是愈弱則愈非而又何所謂太强横者俄人此言可見直道自在人心矣執筆人乃因之有感焉今天下辯言亂政甚矣陽爲法西以助中實則抑中而揚西信口雌黄其意叵測彼亦烏知數萬里外之人尚有論理不論勢如此論者乎夫識時務者呼爲俊傑此言不知始自何人第親稗官小說所載凡有去順效逆背舊圖新之輩多以是言爲藉口其於孤忠勁節百折不撓者又多以此言諷之間有開基佐命之勳或亦道此一語其人要爲功名中人而非氣節中人又嘗是梨園子弟搬演故事其於此語津津道之者必粉墨淋漓之凈丑脚色也於此語聞卽掩耳正言厲色以拒之者必鬚眉袍笏之正生老外脚色也邪正之分佞直之辨立言者可不愼乎或者謂孟子亦嘗云雖有智慧不如科勢雖有鎡基不如待時矣是聖賢亦言時勢者然而言豈一端各有所當孟子不又嘗云小役大弱役强乎而卽繼之云順天者昌逆天者亡所謂順天者揆諸理而是者也所謂逆天者衡諸理而非者也是則小大强弱仍必準以是非論勢者不外論理聖賢且然而况於庸流乎至於生人之性善惡兩途猶如氷炭善者不至爲惡惡者亦不能爲善今如此論所云以惡報惡夫豈勸人爲善者之初心今天下時勢一如戰國戰國之世將以兵戰士以舌戰竊願聚地球以上知名之士於一堂以善惡兩途陳說而辯論之非敢擬戰勝於朝廷亦聊過屠門而大嚼云有感於衷拉雜書之以應手民之請 
[上諭恭錄]  
　　十二月十一日奉上諭順天府奏西城資善堂暖廠收養貧民衆多援案續請加賞米石一摺本年資善堂暖廠貧民就食較多所有前次賞給小米三百石不敷散放著冉加恩賞給秈米四百石以資接濟該衙門知道欽此○十二日奉上諭户部奏遵議溥倫所交左翼監督盈餘銀兩一摺所交盈餘銀一千四百十三兩零着交黄儲司餘依議欽此同日奉上諭户部奏遵議載瀛所交右翼監督盈餘銀兩一摺所交盈餘銀一千四百三十五兩零着交廣儲司餘依議欽此 
[防江記]  
　　鄂中采訪友人云刻聞湖廣總督張香帥接奉京師密電大致謂膠事未了務須竭力設法保護長江想香帥成竹在胸必能先事綢繆不使外人越雷池一步也 
[貸欵傳聞]  
　　西字報云傳聞中朝向英國貸英金十二兆磅其利常年四厘英國則欲中朝新開通商口岸三處以報之并保護揚子江不能被别國佔奞緬甸所開鐵路則須通至雲南以上各項各國可利益均沾 
[以速爲貴]  
　　廣州博聞報云邇來歐洲各國檄調戰船前來中國海面者悉係快船以故駛行迅速兹聞英國東來之咽架戰艦於鼓輪首途時先行試水三點鐘每一點鐘時能行十九海里有奇查昔年中日戰舶在大東溝之戰兩軍對壘各不相下而日船駛行迅捷故較勝一籌耳 
[西報撮要]  
　　香港循環日報云印度報登上月二十一號路透電音謂法都巴黎斯官商聲言曩年英法兩國曾立草約彼此不得將舟山羣島佔踞是則舟山之失自可無虞按此事誠屬緊要而路透並未電致香港惟上月二十等日來電祗言太晤士報論及英國合取舟山云云由是以觀英法所立草約太晤士報館中人實未知之然旣立有草約何以並不刊佈此則不免令人起疑惟法國官商言之鑿鑿則似又非子虚之談也至此約立於何時及因何事而訂立實難揣度然事若確實則愚蠢莫有過於是英外務署者夫舟山諸島實爲扼要之地英國或有事故須用兵力向中國索取則當首先踞舟山爲根本此屬事勢所當然若訂約不得佔踞是自弱也烏乎可且英國旣與法立約不據舟山本屬法人之利未悉法人將以何事報英或疑英國之所以立此約者因從前中法失和致成戰局法人欲踞舟山英國知之故爲訂立果爾是英國欲示法人以英國有權操縱舟山也此乃西報大略之言英法若果有約不踞舟山似爲中國之益然實則中國土地任人操縱誠屬可耻也 
 
 

Page 2

 
 
[越人肆擾]  
　　安南東京致信廣州中西報云上月廿三日海防盜匪肆擾勢極披猖雖有駐防法兵遽難抑其氣燄至廿五日匪勢窮蹙賊渠懼不能免於夜間飲刃自裁其夥黨被擒者十一人均於翌日正法並將賊渠之屍舁赴法塲梟示往觀之人萬頭攢擁因被獲者俱著名劇盜也 
[巾幗多才]  
　　西字報云美國婦女之出爲各行店書記及操各項工藝者日見其盛芝加哥埠某學塾有從學者二百二十二人其中僅有垂髫者二十五人餘皆妝艷桃花吟工柳絮又計美京華盛頓各行店共有書記二萬人由閨秀選充者六千餘人所得酬資每年六百圓至一千八百圓不等卽此可見其巾幗中人才之盛矣 
[嶽降良辰]  
　　金陵采訪友人來函云本月二十二日爲兩江督憲劉峴帥嶽降良辰歴届雖不受僚屬禮儀猶必開筵宴客樽傾北海嘏祝南山簪笏雍容觥籌交錯下晝下夜盡禮盡歡洵一年一度之盛事也本届以時事多艱正普天臣庶同深義憤之時峴帥籌謀各事無意廣集嘉賓稱觴介壽故凡有本省文武各官登堂叩祝者欵以長壽麫一餐卽詢問防邊方略公忠體國聞者欽之 
[諭赴博院]  
　　前日蘇省大憲接到美國領事官來函内稱本國明年開設博　院討論各國土產以重商務敦請貴國土商各携土產前來赴會云云上憲批閱之下卽移文各屬縣遵照辦理長洲縣汪人令爰出告示一道略云爲示諭事商董人等知悉照得現奉憲諭美國開設商務博物院於距美都四百里之費城地方就博物院爲商務會有意聯絡中國討論物產各業如有願赴斯會者候美總辦哈巴到境妥與聯絡討論物產明年開會期前各帶土產同往列賽以廣商務切切特示 
[漢上日商近事]  
　　漢口采訪友人云日本大坂商船會社派出輪船兩號行駛長江一曰大井川丸一曰天龍川丸歸上海郵船會社經理本月二十一日大井川丸由漢口開回上海聞欲向洋關包定貨稅　憲未允所求○漢口自通商以後英法俄美諸國先後開設洋行日本則僅東肥洋行及漢報館刻下有日人某姓在熙泰昌比鄰賃就洋房一所聞欲爲議事之地云○日本某報館主筆西村氏子俊名下士也素慕楚北山川人文之盛不憚航海而來借宿日本旅舍鄂中賢士大夫皆與之詩酒唱酬傳爲佳話并聞西村氏夙慕張香帥之爲人急欲一見顏色以遂私淑之願未知香帥允許否也 
[示崇節儉]  
　　特授江寗府正堂劉爲出示勸諭以崇節儉事照得寗郡自遭兵燹以後元氣未復而奢靡之風日甚一日嫁娶必綵綢燈轎炫燿美觀以爲榮喪葬必人獸紙器擁塞道路以爲孝至於宴會賓客爭誇貴重羣尚希奇羅列珍饈甚有耗至中人終歳之資者本府目擊澆風心甚慨焉值此民窮財盡時事孔艱亟宜返樸還純以省物力而惜資財令行出示勸諭爲此示仰軍民人等一體知悉自示之後爾等須知嫁娶惟應及時喪葬惟應盡禮奢華靡麗誇耀愚夫徒爲識者所竊笑若夫宴會所以合歡飲食止期適曰五簋八菜未始不足以待客誠能力求實踐屏去浮華末俗旣可挽回人心亦可漸厚將見家給人足困泯鴻嗷耕九餘三兆占魚夢本府有厚望焉其各凛遵毋違特示 
[示禁揑名]  
　　金陵采訪友人云省垣風氣每有細故卽聯名控告詞中必羅列數人或數十名然事　未及告知亦有知之而心實不願者故一經傳訊往往聲請摘除誠惡習也江寗府劉嘉樹太守洞悉此弊特於本月某日牌示略謂自今以始凡聯名禀陳公事禀中有名之人投禀時均須齊集聽候問話如聯名人數與投禀人數不符無論所禀是否概不准理 
[示諭茶商]  
　　浙撫部院廖爲曉諭事案准南洋大臣咨開准總理衙門咨准出使美日秘國大臣伍函稱美國醫院以近年中國入口之茶揀擇不精食者多致疾病因設新例茶船到口須由茶師騐明如式方准進口否則駁回從前中國無識茶商往往希圖小利攙和雜貨或多加煊染洋商偶受其欺遂以中國所產皆不可食銷路因之阻滯用將新例譯錄傳諭衆商嗣後不可希圖小利致受大虧开抄譯一分寄呈備覽此例初行似铄便然理相倚伏實於茶務有益無虧蓋從前茶質不凈人多不食加非以代茶今入口旣經復驗茶葉共信其佳則嗜之者多將來銷路可期更廣未始非茶務之大轉機也等因前來本衙門查中國土買出口以茶葉爲大宗從前焙製不精兼攙雜貨致洋商受虧銷路阻滯今美國改行新例如果焙製益求精美實爲中國茶務振興之機相應將伍大臣抄寄新例十二欵刷印黏單咨行貴大臣查照卽希轉飭各產茶處所凡園户茶莊製焙務須如法精益求精並飭各海關出示曉諭如華商不遵或攙和雜質或重熬茶渣等弊一經查出定卽嚴罰此固爲華民謀生計亦中國整頓商務之要端也等因本大臣承准此咨會查照希卽分飭產茶各屬示諭勸解俾得廣興利源等因到本部院准此並據江海關雷稅務司禀稱中國紅茶現在各國購辦日見其少皆由製焙未精所致果能改從西法逆知西人必皆願購不惟稅課加增商務興旺卽億兆華民可得富饒之益近來西人不喜華茶而喜購錫蘭茶者蓋華茶以手足揉搓錫蘭茶用新法以機器碾壓其色香味均勝於華茶故也且錫闌印度之茶方下採時收在屋内鋪於棉布之上層層疉起如架梯級直至茶葉棉軟如硝凈之細毛時將茶落機碾壓三刻之久盛在鐵絲籮内約堆二英尺許之厚層疉於上其色變如紅銅色然後焙炒裝箱蓋其佳處雖遇隂雨之天亦無要緊中國如能仿行獲益必大卽如浙江温州之茶在西人本視爲極次之區本年公信行主持在温地用機器試行新法碾成之茶己有明效至緑茶中國所產原較他國爲佳惟作僞攙雜亦宜整頓等語本部院查中國茶務日壞銷路日滯非亟除各弊講水新法不足挽回利源况應購碾茶機器價亦不巨凡茶户茶商自可仿照辦理除通飭各屬勸諭切實講求仿辦外合行出示曉諭爲此示仰各屬茶户茶行人等一體知悉切勿希圖小利自阻銷路致虧商本本部院爲振興商務起見不憚諄諄勸誡各宜懍遵毋違特示 
[賑卹貧民]  
　　年關伊邇貧民生計維艱鄂省向於年終時開倉發給振米先期由保甲委員按户查明開單呈報始行發給法至善也本年又届開倉之期仍循例由委員督同保止逐一清查照章發給惟是法久弊生聞每届發米之時多有不肖委員揑造姓名領米轉售者若輩多一分染指貧民卽少一分果腹安得在上者認眞查察使窮檐實惠均沾哉 
[關心民瘼]  
　　鎭江訪事人云近來米價異常昻貴常鎭道憲長觀察張示通衢不准奸商運米出境並不准米儈高抬價值以裕民食觀察之關心民瘼誠可謂無微不至矣 
[鎭道閱防]  
　　鎭江下游象山砲臺爲長江扼要之所各大憲講求防務注意良殷關道憲長觀察蒞任以來遇事整頓而尤以防務爲事遂於十九日乘輿親詣該處砲臺履視一週並與統帶籌畫一切要公傍晚台閱畢返署 
[令尹巡鄉]  
　　揚州城外所到北省飢民早經資遣回籍乃現因城内粥廠開杓聞風而至者又復源源地方官以時當歳暮深恐人衆滋事肢又會同城外保甲總巡雇船多艘逐日親自出城押令登舟送之回里現五台山一帶飢民茅蓬己拆卸殆盡詎其狡黠者多預行避至各鄉暫爲潛匿江都朱邑宰聞之誠恐擾及鄉農特假閱集之名駕一葉扁舟親往南圩各鄉及濱江各洲周流巡察藉以問俗兼求民隱聞所至之處鄉民咸遮道跪迎歡聲雷動邑宰亦招集鄉耆諭以守望相助安分營生等語直至前日始命駕回城說者謂邑宰不辭勞瘁民瘼關心誠不愧爲賢父母也 
[鄉人閙卡]  
　　寗波采訪友人云江北岸倪家堰厘卡向有定章凡鎭海西鄉各鎭鋪户居民所購運零星貨物准予免捐經道府憲會銜 
 
 

Page 3

 
 
出示勒石在案日前鄉人某甲購買年貨經過卡前巡丁勒令輸捐甲不依巡丁遂將貨扣住鄉人忿甚糾聚村民百餘輩擁至卡中滋閙旣麕聚總局鼎沸聲喧鄞縣劉邑尊聞之前往勸諭鄉人始歛手而退刻己由寗紹台道吳觀察批飭厘局確查核辦矣 
[澆風復煽]  
　　天津采訪友人云八十間房在馬家口之南首不特荒烟蔓草古冡纍纍且路若羊腸跋涉無殊蜀道現在中西商臣爭購地基每將墳墓遷移闢爲坦道復興築馬路上接海光寺下達小營門中通溜米廠海大道四通八達攸往咸宜其間禪臣洋行購地最多本年加工庀材大興土木現己一律告蕆招人賃居津城向有所謂落子班者燕燕鶯鶯登塲獻技所唱蓮花落調極淫艷足令人動魄消魂業經禁絶數年兹者若輩恃有護身符重復大張旗鼓不惜重價賃此處大厦作茶園牓其門曰天福擇吉臘月初七日開張獸蹄鴛跡之區居然人語喧闐車馬絡繹相去數武又有小廣寒寳豐茶園類皆招集流倡以媚座客不知官斯上者亦思厲禁重申耶柳惕於投鼠之忌器而居然充耳不聞耶 
[不食嗟來]  
　　月前湖北查振委員趙舒卿少尹元錕查至小邨落名歐古巴者見某姓夫婦年近花甲膝下一子一媳饔餐不繼菜色可憐給以米辭不受越日叩門不應脫扃視之一家四口皆雉經矣乃爲之醵資棺殮厝諸荒阡不食嗟來之食至今猶豔稱之觀某姓者其亦今之古人歟然亦大可憐己 
[賣珠記]  
　　金陵訪事人來函云鄉人某甲其祖曾入仕途宦囊充裕歸里廣置田宅復多購奇珍甲父生長膏粱習染紈袴旣好狹邪兼嗜賭博田房所入不足供其濫用初賣珍玩旣賣房屋田畝漸至衣飾典盡僅剩南鄉蕩田數畝屋三椽遂携妻子以居時中年纔七歳無何甲父又殁甲依母而居一貧如洗始爲人牧牛及稍長學耕稼終歳勤勞所獲亦頗可餬口及壯逢樂歳多收十斛稻遂得娶婦今年水潦爲災西收僅及曩年之半至十一月間其母忽病殁近日檢點其母遺物得一錦囊中藏若芡實者三枚視之白而明夫婦互相猜度莫識其名同村有某姓婦傭於城一日師鄉聞人言甲家事遂登門請觀中婦出以相示某姓婦曰此眞珠也我家主人婦帽之上所釘者卽此物宜謹藏之甲問其價值幾何曰價則吾不知但我見主婦之珠大僅如豆爾之珠較大數倍自必值錢大約至少一洋一顆甲與妻本不知珠價之貴以其在城爲傭見識必廣所言諒無差訛正在窮困之際忽聞三顆珠子可得洋三元不覺喜出望外遂與妻熟商以村中無人能買持珠入城求售若能如願藉以度歳月之初七日懷珠入城惟不知何店爲售珠之處每至一鋪必入而問曰買眞珠否人見其鄉愚類痴癲無應之者甲且問且行至評事街某骨董店問如前店主某乙姑令取看甲珠方出裏己覺光華奪目及細視之清華朗潤圓凈無疵三顆一律以衡權之皆重一錢有奇一見而知爲珍貴之品恐其索價過昻反無以應因問其價中鄭重而言曰至少要售鷹洋三元乙知其非識貨者遂誑言僅值二元甲恐失此好主顧己將賣矣有某丙者雖非碧眼胡然識寳亦不减波斯賈適經其處見珠大驚心識重寳價值連城聞索價三元意此一注大財勢必被乙所得及聞乙僅還價二元甲有欲賣之色内不禁竊喜遂暗招甲出探囊中鷹餅三枚易其珠甲遂欣然持洋而去乙見之大譁謂汝何故奪我己售之物丙謂汝出洋二元伊並未肯賣我以三元購得與汝何干乙不肯休竟致用武旋有人出而解紛令丙將珠售賣得貲與乙瓜分於是二人同至城北某巨室求售乙往良久始歸聞巨室己許出銀元一萬五千枚而二人猶未肯輕售三珠之貴重若此而甲以賤值輕輕售去猶有欣喜之色祖宗艱難而得之子孫輕易而舍之說者謂祖宗之悖入而至子孫之悖出亦己晚矣 
[舉辦民圑]  
　　海氛不靖各口戒嚴上海爲華洋薈萃之區良莠不齊匪徒易於藏匿兩江總督劉峴莊制軍有鑒於此因與江蘇巡撫奎樂峯中丞一再函商舉辦民圑以抵外禦前日札府轉行到縣著於年内招募成軍縣主黄愛棠大令爰星夜命駕至輔元堂與堂董曹寄耘及果育堂董瞿榖人會議一切大略仍照前年舊章各叚創設民圑局歸本叚紳士董率而以堂董總司其事擇於本月二十八日爲始昨日各紳董卽購辦旂幟號衣並招募圑丁以備明年正月初旬松江府恩詩農太守親臨簡閱 
[擬凊案牘]  
　　英界讞員張賡三直刺以現届年關而廨中案牘山積特飭書役將各案原被告一併傳案集訊如可開釋及交保者察奪施行 
[英廨停訊]  
　　昨禮拜二英界公堂本有訊案因是日讞員張賡三直刺隨同道憲蔡和甫觀察在洋務局與各國領事商議要公故知照英美各捕房停訊一日 
[失愼卽熄]  
　　江北某邑人朱某僑居本邑南市草鞋灣地方以與人挑泥爲餬口其妻某氏昨日亭午在廚下執炊不隄防遺火積薪遂致失愼濃烟直冐火勢披猖大有不可嚮邇之勢幸比鄰妙根者聞知急卽大聲呼救率衆汲水澆灌得卽熄滅僅焚去草房一間左右居鄰雖不致殃及池魚然己受驚不淺矣 
[女工逞蠻]  
　　胡陳氏向在楊樹浦某紗廠爲女工旋卽因事辭歇昨晨不知何故忽在廠前吵鬧並阻遏他人不得入内當爲廠中司事查知據情報知捕房捕頭立飭二百三十二號華捕將胡陳氏拘送英界公堂暫押候堂期會審 
[求出火坑]  
　　野雞娼婦蔡阿金卽趙楊氏在英租界麥家圈某野鷄娼院作皮肉生涯近有某客欲出資納爲簉室七十鳥需索過奢以致未諧好事阿金心甚銜之然亦無可如何也昨日晨起乘人不備獨自奔赴英界公廨以鴇母霸阻從良等情喊控當經值日差人禀知張直刺著暫押候示 
[爭繼受責]  
　　本年八月某日邑人瞿鳳飛挈其妻李氏投上海縣署控胞弟瞿鳳笙爭嗣奪產致被毆傷縣主黄愛棠大令倩帮審委員蔣壽林刺史騐傷訊究原被告供詞各執未易剖斷乃諭令各邀親族理處迄今仍未妥洽大令因於前晚升堂覆訊鳳飛訴稱童生家在治下大東門外向以訓蒙餬口昆季行共三人童生爲仲長兄鳳藻弟鳳笙鳳藻無後另居治下藥局弄不幸本年八月某日因病身故照例由童生之子承繼不料成殮之時鳳笙忽藉口於異姓亂宗不准繼立并紏合北市野雞扛夫數十輩將門窓器物以及田房契據攫取一空童生夫婦向之攔阻竟被擊傷事後偵知所取木器質在安生典肆無奈投案喊控蒙蔣公祖諭令邀親族理處無如鳳笙不可理喻因此尚未了結李氏訴稱小婦人生有子女各一兒年六歳嗣與夫兄女兒甫三歳夫弟鳳笙忽揚言子女皆係螟蛉况嫂嫂病故於夫兄之前其時己由兒子穿孝鳳笙旣欲爭立當夫兄在日何以默無一言其爲無理妄爭己可慨見楊華朝唐眉卿同訴稱小的等與瞿姓爲親戚此事奉諭理處鳳笙固執不從但秉公論斷應歸鳳飛之子承繼查此子並非撫自苏姓實是鳳飛親生當鳳藻之妻病故時此子己列名訃聞之上今將訃聞呈鑒鳳笙供稱童生向在某善堂訓蒙家住北市某處本年八月某日胞兄鳳藻病故乏嗣童生家有三子應以一子繼宗祧不料二兄鳳飛妄欲異姓亂宗當時童生雖向評論並未紏衆攫物行兇大令閱得鳳藻之妻死後所刻訃聞確刊明鳳飛之子承立遂何鳳笙一再駁詰鳳笙堅稱並未攫物刻下自願息訟己將鳳藻遺產捐入某善堂大令拍案大怒謂爾旣係文童應知禮法始不應糾衆攫物霸喪致將嫂氏毆擊繼則旣經涉訟曲直應由官斷更不應擅將遺產捐入善堂遂喝令責手心二百下鳳笙再四苦求大令始諭令免貢隨飭差帶出限三日内將所攫之物交還並謂鳳飛曰日後手足以和爲貴不宜健訟鳳飛唯唯而退 
[索債被拘]  
　　劉徐氏有洋銀若干元借與陸阿林屢索無著昨又在途相遇爭閙不休適爲一百五十二號華捕所見一併拘入捕房捕 
 
 

Page 4

 
 
頭飭轉送英界公廨候訊 
[控騙無憑]  
　　蘇州府常熟縣附貢生錢韶從之家丁錢升以沈錫人誑騙家主銀二千兩扭控捕房轉解英界公廨讞員張賡三直刺於前晚堂提案訊問錢升供蘇州府常熟縣人去年五月間小的隨家主來申寓泰安棧被同棧客湖南人沈錫人冐充陳舫仙臬憲幕友向家主處暫借規銀二千兩言明卽還不料屢次向索一味延約後竟逃避無蹤昨日在路遇見故卽伍案求追沈錫人供湖南人向爲幕友與錢韶從爲友彼此常有來往然並未欠銀今被錢升憑空勒索串出包探拖進捕房求鑒張直刺以錢升所控無憑未便究追一併斥逐不理 
[吊騐之箱]  
　　陳朝宗扭控王燮卿欠洋不還前日晚堂經張賡三直刺提案訊問陳供監生寗波人以洋貨爲業被王燮卿欠洋一百元向索不還自簿據呈騐求請追給王供亦寗波人欠陳洋一百元是實惟小的因事他住有箱子九只并木器等件寄存陳處詎回時己被將封條揭去鎖亦扭開缺少衣物不止白元之數求鑒張直刺得供飭差同往將箱子吊騐核奪 
[賭徒受創]  
　　本邑虹口一帶賭檯林立雖時由官吏拘拿懲辦無如根株難絶未幾卽故態復萌其中各賭徒類皆好勇鬥很之流稍有睚疵卽以白刃從事有賭徒嚴阿揚者曾與本邑淫婦周陸氏有私前日氏姪春泉忽糾合黨類數十人將嚴毆擊並剜去左目嚴受傷後奔投虹口巡防局控陳局員某君立時飭勇解送上海縣署一而著局勇會同地保拘氏及周到局嚴到縣後至晚卽由縣主黄愛棠大令研訊嚴訴稱小的係湖南某邑人僑寓此間爲時己久前者雖以賭餬口刻己改過自新小本營生亦堪度日曾與周陸氏姘識同居虹口歴一十六年當的氏曾帶來一姪年尚幼穉由小的撫養成人爲之授室不料今日竟糾合虹口賭棍數十輩將小的扭住行兇并被挖傷左目大令問周因何向爾行兇答稱小的不知其故諒因小的與具叔母有私以致懷恨耳大令飭仵役騐視旋報稱騐得嚴左目受傷屬實大令諭令妥爲醫療立出堂單著值日差役瞿德馳往拘周再訊未幾巡局勇役將氏及周移到大令飭收管候訊 
[法網難逃]  
　　有名和尚者忘具姓鄂中人也向在本邑小東門外吊橋上設水果攤歴年稍有積儲遂賃屋十六鋪橋之北開設漢口雜貨鋪而另設水果店於對門數月以來人咸疑其資本充牣某宦之眷屬遂存洋銀四百圓按月計利前月和尚忽席捲而逃各債主四處偵尋毫無蹤跡至前日由鎭江附乘某輪船來滬甫抵埠卽爲上海　黄愛棠大令訪悉派差拘獲解案待懲 
[流落他鄉]  
　　前晚南市二十三七鋪巡防局委員姚殿卿二尹督率地甲圑勇人等逕往各處查夜比至大南門外山川基官廳之後見是處草棚内蜷臥三人二尹飭勇丁入内詰問據稱姓王名裕春原籍靖江人日前來滬探望親串遍尋不獲以致行囊告匱流落於此就治圃之周阿火家暫住過年明春卽行回籍現在往粥廠中乞食每日由廠中委員給籌五根藉延殘喘並不爲非叩求恩宥其餘二人供略相同二尹諭以爾等在此暫宿數天務宜安分不得滋生事端如敢故違定提重辦 
[死生有命]  
　　前日之晨蘇州河伴停泊江北船一艘船主王掌保飲酒過醉昏不知人事於夜半時欲至船脣小便偶一失足跌入波心幸經鄰船人竭力撈救得免於難詎至昨晨王仍昏迷不醒不知何故將船中火油燈打翻立時火勢炎炎不可嚮邇雖經船中人撲滅不致被焚然王己焦頭爛額火毒攻心死於非命矣當火起時適爲三百六十七號巡街華捕所見投報捕房捕頭飭令查明再行核辦 
[無疾而終]  
　　外虹口百老匯路七百八十號公昌小烟間雇寗波人某甲爲夥甲雖年逾大衍而精力未衰前夜七點鐘時因作夜餐持斧劈薪不知如何忽然倒地當卽氣絶嗣爲二百六十六號巡街華捕所知報知捕房捕頭恐另有情節飭卽查明核辦 
[法界捕房瑣案]  
　　昨禮拜二讞員鄭景溪大蒞捕房命提竊犯梁阿喜至案著照原斷笞責五十板○偷兒陸阿二張阿四前己訊明昨日著照原斷各笞責一百板押候送交改過所覊押陸張叩首求恩大令從寛開釋○沈阿生爭奪太古棧小工經棧中司事人控請究辦大令訊供之下着笞責一百板具結交保不准再往滋擾○己歇太昌祥店夥董開發私用圖章承辦日本絨布收取定銀五十兩控經大令訊供著交還所收定銀并禁押五日昨己期滿諭令具呈改過切結卽行開釋○陸成元冐充包探夥役勒索經包探拘獲解送公堂大令訊供之下判令笞責後禁押捕房一月昨己期滿命再重責一百板釋之使出○天成昌烟館夥楊秋濤因程福田揑契騙銀牽涉到案昨日大令命包探帶出覓人保去○前者許永順控張阿金借去洋銀五十圓圖賴不還大令出票往提張卽倩人理勸明白昨日由許後案求銷大令准之○盛安太欠某姓洋銀二百圓經某姓據情控訴大令訊供之下著押候措繳兹因年關伊邇飭包探帶出覓　實人保去赶緊理楚某姓爲誰訪事人闕而不書可異也○枷犯王阿大戴阿寳枷期己滿大令命帶案疎枷各照原斷笞責三百板押候明年移送上海縣署請發改過所監禁○烟鴇李二寳凌虐八齡幼女被女母控諸公堂大令訊供之下判令枷號三月期滿責釋昨日命提到案照原斷從重鞭背五百下押候具呈改過切結覓人保釋○賭棍華逸如經包探拘獲解案大令訊供之下判令枷號二月昨日命提到案照原斷笞責五百板仍還押所○錦源小錢莊主楊春甫挈着潛逃經包探在虹口拘獲學徒馬春元傭婦倪張氏解請大令訊供押候覓保昨日命將倪顧氏帶出交薦頭陸氏保也馬覓人其保○利喴洋行移　子奎控馬連生借出三元小錢莊票洋銀三百圓購買金鋼鑽約指迨三元倒閉圖賴不還大令訊供之下著押候復核昨日其妹楊馬氏投案　禀求保大令著覔的實人保出○邵陳氏控吳蘭生以萬泰小錢莊票抵去洋銀一百圓向索不還大令訊供之下著押候措繳昨日老雲從水姻袋店主汪某願保出理處大令准之 
[美界捕房紀事]  
　　扒手章福元蘇州人也昨日在北河南路見有鄉人張阿福在某雜貨店内購買物件章乘其不備將張袋内所儲之英洋二枚竊去當爲王包探瞥見拘入捕房押候解送英界公堂究辦○小竊張阿定前夜至裏虹口某姓家竊得布被二條途遇某包探拘入捕房候辦○積　劉雲慶昨晚在裏虹口小菜塲　人叢中偷得某細崽買物洋二元程包探查見之下拘入捕房押候解辦 
[厚惠有加]  
　　飢腸轆轆時聞仰屋之嗟雅誼拳拳復何貧糧之饋敝堂賑飢施粥昨蒙黄靜園善士爲添孫平安樂助施粥捐洋五十元東海居士彌過子保平安洋二百元慶記交来無名氏洋二百元松江缸髮鋪姜洋一百元席保功洋五十二元朱安山翁吉卿二君續募來各户洋一百六十元以一念之仁慈普萬家之樂利歡聲雷動任卹風高祗領之餘莫名忻慰請登報章特伸謝悃上海六馬路仁濟善堂董事嚴信厚葉成忠楊廷杲黄宗憲施則敬等謹誌 
[罰欵濟飢]  
　　謹啓者頃奉到瑞記紡織廠函稱各工有作事不勤及損壞機器等物者照章罰扣工資積有洋廿一元銅洋一元此係食力之資本不忍扣罰然不罰不足以儆將來卽將比欵捐入貴堂施粥善舉明知事薪杯水雖無補於宏功庶幾集腋成裘俾共種夫善果此則敝廠之以示懲勸而昭公平卽爲各工人祈祜云云祗領之下仰見瑞記執事用意之良莫名欽佩竊以滬上紡織繅絲各廠林立皆能以瑞記爲法不惟工作歡心悅服未敢怠悞卽飢黎得免枵腹含恩亦無旣矣請登報章藉資觀感上海六馬路仁濟善堂董事嚴信厚葉成忠楊廷杲黄宗憲施則敬等謹誌 
[邗髯官報]  
　　十二月十五日管分轉維翰委赴淮北騐收　丁譚鹺尹道淵辭　省　經尹沆委南掣聽差○十六日海分街徐分轉到揚袁鹺尹鎭湘銷南京餉差分　經歴辦　　　　　　人來到○十七日海分司徐分轉　省公幹　　何司　公幹　湘善　馬湘　辭四十二圩 
 
 

Page 5

 
 
[業宥官報]  
　　十二月十九日同知李念典禀知由木益公幹國並銷僮提舉　　項盡吳縣賴禀知下鄉相騐國又　　　　　　　　　　　　補用又陳文賞禀知由上海公幹回又廣肇東辭赴常附清口釐局善又朱膠稽禀謝甄别加考會詳　省幾缺補用丁憂　　　　知　李　飛由　南籍來新科江南舉人　　辭行縣丞許恩榮禀知奉　　蘇差委昨日悞登許恩澄理合更正准補江寗城守左營守備王　貴由　來　　奉　憲檄委　　隸州　守左軍守備缺昨日挂印○二十日同知鄧文堉禀知由上海公幹同通判郭廷沛禀知奉府委編查太湖北漁船差卽辭太湖水師營務處握讞前無錫縣吳觀樂禀知奉撫憲面諭鄭哨知縣王慶擬舉奉文案處年滿勞績酌委優缺一次又林頤山禀銷府試閱卷差又孫傏恕禀知奉委解淮餉差旣辭縣丞黄錫貞禀謝奉委中路一叚冬防巡查差太湖水師報兵營領哨補馬守備陳名掦禀知赴江震太湖各鎭巡緝○二十一日知縣章寳善禀知交　署江都縣任事回省縣丞黄錫貞禀知到中路一叚冬防巡查差典史薛鑅禀知奉飭二年期補委　　捐分局差○○廿二日統領太湖水師全軍卽補副將李祥椿由各屬　巡回指分江蘇試用道龔晉義福建人由籍來通判王士諠禀知奉府委赴上海公　　辭知縣范一順禀銷騐收婁門城南一　差縣丞唐庚英專丁來省禀銷上海貨捐勸騐差 
[浙藩牌示]  
　　浙江布政使司惲方伯於本月某日牌示轅門杭州府訓導缺委試用訓導嚴寳騏署理處明府訓導缺委優責候選教職秦風署理黄嚴縣教諭缺委恩貢就職教諭趙漣署理奉化縣訓導嶠委教習教職朱錫年署理又武案縣縣丞缺委試用主鐘錢慶熙署理泰順縣典史缺委試用府稅課大使李光耀署理 
[肅省官報]  
　　鄖縣知縣印務詳委試用通判胡得立署理潛江絲高家塲巡檢以海防卽用巡檢丁大樞漢川縣劉家隔巡檢以鄭工分缺先巡檢趙文賓俱奇補施南府經歴詳委補用縣丞夏献衡大冶　典史詳委本任恩昶縣典史　　旙麻城縣縣丞改委補用布照磨殷安實黄梅縣孔壠巡檢詳委試用典史張杰均署理宣恩縣典史飭准補之美兆溪來鳳縣卯峒巡檢飭准補之徐文偉杜任東湖縣南沱巡檢詳委大冶縣典史周樹棠調署均己奉藩轅牌示矣 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒二十三年十二月十一日京報全錄]  
　　宮門抄○諭者一道錄前○桂撫史奏爲請補知府摺○直督王奏爲改奬片○又奏甄别道員照例序補片○又奏棟員借補都司摺○又奏辦理海運出力員弁照章奬叙摺○桂撫史奏查明應試年老諸生摺○十二月十一日吏部翰林院正紅旗值日户部引見二名禮部三名工部三名鑾儀衞十名廂紅滿十三名廂紅蒙一名廂藍滿三十一名圓明園十六名上駟院一名○前湖北學政龐鴻文到京請安○大額駙芬車各假滿請安○敬信祥祺因伊子得保奬謝恩○察哈爾總管巴圖德勒格爾謝恩○睿王續假十日○德魁請假十日○内閣奏派稽察本章派出清銳○召見軍機龐鴻文○○頭品頂戴廣西巡撫臣史念祖跪奏爲請補知府恭摺仰祈聖鑒事竊照梧州府知府劉桂文於光緒二十三年九月十六日在任病故應歸九月三十日截缺所遺員缺係内地腹俸選缺業經聲請扣留外補是月並無缺項相同毋庸掣簽應卽選員請補查定例各省道府同知直隸州知州如係奉旨命往及督撫奏明留於該省候補並著有勞績經該督撫保奏奉旨儘先補用遇缺卽補者均無論應題應調應選之缺俱令該督撫酌量才具擇其人地相宜悉准先儘酌量補用又道府同知直隸州知州通判酌量以候補人員請補時該省如有截取記名分發人員應先儘酌量請補又定例各省道府同知直隸知州通判如係選缺遇告病病故休致所遺應先儘候補班前酌補一人次將候補正班酌補一人等因廣西選缺病故休致知府一項上次用至候補知府張祖祺奏補潯州府後查有候補班前先補用知府張璧封年五十六歳廣東廣州府順德縣人由附監牛挑取同治庚午科順天鄉試謄錄籖分國史館癸酉科順天鄉試中式舉人遵例報捐内閣中書分發行走充國史館校對官因國史館承辦畫一臣工列傳告成保奏光緒五年十二月初九日奉旨著賞加五品銜欽此六年二月補授内閣中書免試俸歴俸八月二十九日進單奉硃批圈出記名外用欽此十月由記名同知指分廣西歸候補班補用嗣因方略館承辦軍機漢檔告成議叙列爲一等加一級紀錄三次復因恭校穆宗毅皇帝本紀告成保奏七年七月十四日奉旨著以知府仍留原省歸候補班前先補用欽此十月十三日聞訃丁父憂回籍守制於十年正月十三日服闋人都四月初十日蒙欽派王大臣騐放覆奏堪以照例發往十一月奉旨依議欽此二十一日領照出京七月十五日到省業經甄别留省補用在案十二年三月二十一日接奉行知因前奉國史館承辦畫一臣工列傳告成議叙列爲一等加一級紀錄二次七月委署思恩府事八月到任十四年十二月交卸回省在思恩府任内因剿辦所屬古零土匪藍妙官案内出力保奏俟補知府後以道員用十五年八月初一日經吏部核准覆奏奉旨依議欽此十六年遵順直賑捐例報捐花翎十七年三月委署太平府事四月到任復因邊防出力保奏請加三品銜十八年三月十八日經本部核准覆奏奉旨依議欽此七月卸署太平府事回省因前在太平府任内辦理蠶桑保奏俟補知府離任歸道員班後加二品頂戴十八年十一月十四日經吏部核准覆奏奉旨依議欽此十九年正月奏補泗城府知府尚未奉准部覆旋丁母憂請咨回籍守制二十一年六月二十三日服闋起復由本籍請咨仍赴廣西原省補用光緒二十一年八月領咨起程十月初八日到省委署思恩府事二十一年十一月二十七日到任本年三月卸事回省查該員精敏安詳才識堅定前署思恩太平等府皆能實心任事治理裕如是資表率以之請補梧州府知府實屬人地相宜與例亦符據藩臬兩司會詳前來相應仰懇天恩俯准以該員張璧封補授梧州府知府俾收得人之效該員係保舉以知府仍留原省歸候補班前先補用之員今請補斯缺銜缺相當毋庸核計叅罰亦毋庸送部引見合併陳明謹會同兩廣總督臣譚鍾麟恭摺具奏伏乞皇上聖鑒飭部核覆謹奏奉硃批吏部議奏欽此○○王文韶片再准吏部咨議覆臣具奏息借商欵擬保員數有逾限制並孫承頴劉中釗二員所請加銜與例不符行令查明某員勸借銀數若干分别聲覆更正到部再行核辦等因當經轉飭遵照去後兹據津海關道李岷琛詳稱光緒二十年各員紳勸借商欵銀十一萬七千餘兩前請保奬十二員旣經部駁核與准保員數限制不符應請删除末後一名計請奬十一員以符勸借一萬兩以上准保一人之數惟欵係公同勸辦無從分晰某員籌集銀若干至大挑二等教職孫承頴擬請改奬加翰林院待詔監生劉中釗擬請改奬加八品銜以示鼓勵等情詳請具奏前來臣覆核無異相應仰懇天恩勅部同前奏請奬各員一律照擬給奬出自鴻慈讞附片具陳伏乞聖鑒訓示謹奏奉硃批吏部議奏欽此○○王文韶片再道府州縣無論候補試用人員應自到省之日起予限一年詳加察看出具切實考語奏明補用兹查有福建船政提調二品頂戴直隸候補道徐建寅到省一年期滿例應甄别准船政大臣福州將軍咨請核辦前來臣查徐建寅究心時務諳練精詳堪勝繁缺遇有應補缺出照例序補除咨吏部外理合附片具陳伏乞聖鑒謹奏奉硃批吏部知道欽此○○直隸總督臣王文韶跪奏爲揀員借補都司員缺以實營伍恭摺仰祈聖鑒事竊准兵部咨開提標河屯恊左營都司馮恩福休致遺缺應揀儘先合例人員請補等因兹查有儘先補用遊擊陳子中年四十八歳安徽六安州人由武生投効淮軍隨剿捻匪保以千總儘先補用並戴藍翎因打仗獲勝及辦理海軍剿辦熱河教匪出力歴保以遊擊儘先補用並換花翎嗣經奏留直隸補用該員勤奮耐勞年力正强以之借補提標河屯恊左營都司員缺實堪勝任亦與例章限制均屬相符合無仰懇天恩准以陳子中借補都司員缺以裨營伍除飭取履歴咨送兵部外理合會同直隸提督臣聶士成恭摺具陳伏乞皇上聖鑒勅部核覆施行謹奏奉硃批兵部議奏欽此○○直隸總督臣王文韶跪奏爲查明光緒二十三年天津辦理海運出力員弁照章酌議奬叙恭摺仰祈聖鑒事竊查天津通州兩處辦理江浙海運漕糧委員每處奏保以六十五員爲度歴經循辦在案本届辦理蘇浙漕糧由津派委及江浙糧道借調直省各員均能勤愼將事妥速無誤洵屬著有微勞據署天津道高驂麟查照向章共請奬文武員弁書吏六十五員名具詳請奏前來臣核與定額無浮謹緒清單恭呈御覽仰懇天恩俯准飭部照擬給奬以示鼓勵所有各員履歴己照章造册送部向來督辦道員例得另行請奬本届係二品頂戴准補清河道署天津道高驂麟督辦擬請飭部從優議叙理合恭摺具陳伏乞皇上聖鑒訓示謹奏奉硃批該部議奏單併發欽此○○頭品頂戴廣西巡撫臣史念祖跪奏爲查明應試年老諸生恭摺具陳仰祈聖鑒事竊照鄉試年老諸生三塲完竣例應查明具奏本年丁酉科廣西省鄉試查明貴縣學附生李紹棠現年八十四歳博白縣學附生李維深現年八十一歳皆係三塲完竣未經中式臣於點名時見其步履强健揭曉後調閱各原卷字畫整齊文理明順查核學册實在年歳均屬相符兹據布政使游智開會同按察吏蔡希邠詳請具奏前來臣查李紹棠等青年績學皓首窮經沐雅化於菁莪勵儒修於庠序棘闈屢試志徒奮夫鵬搏蕊榜新開名未登夫鶚薦逾八秩而精神猶健畢三塲而眞草俱全宜荷恩榮以昭曠典理合恭摺具奏並開列姓名年歳清單敬呈御覽伏乞皇上聖鑒敕部核覆施行謹奏奉硃批禮部議奏單併發欽此 
 
