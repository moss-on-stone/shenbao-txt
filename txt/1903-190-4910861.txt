# 1903 - 190 - 4910861

 

Page 1

 
 
[敬募急振] [  申報館協振所啓]  
　　天災流行無歳蔑有然如今日之兵荒水旱交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黄河決口數百里内外室廬牲畜漂没無存而廣西又因匪徒揭竿肆行焚掠今雖亂事梢弭而孑遺黎庶謀生殊難聽鴻飛之到處哀鳴冀駿惠之及時下逮所望四方好善君子或節筵宴之資或省嬉遊之費囊金概解多寡從心俾敝所得以匯解灾區源源接濟一念之善必能上迓天和所謂身其康疆子孫逢吉者此理可操　卜也肅此佈陳惟希垂鑒 
[石印明通鑑出售] [  點石齋啓]  
　　論世之書莫善於通鑑願自司馬温公正集而後至我朝畢秋帆尙書作續集又祗及宋元明代尙付闕如讀史者每以爲憾當塗夏明府燮有見於此爰將有明三百餘年之事跡本之正史參之稗野以至諸家紀述凡可以訂典故之得失證史傳之是非者遠紹旁搜折衷至當踵成明通鑑一書非惟讀正續二鑑者所當蟬聮而下卽彼究心明史者亦不可不以此爲考鏡之資也兹由本齋用潔白連史紙石印告成每部裝釘十二本定價洋兩元卽日出售此佈 
[整頓學堂議]  
　　自奉旨興學以來各省學堂合大中小三等計之吾不知其幾千萬所而要以京師大學堂爲總匯朝廷鄭重學務特命張冶秋尙書總攬宏綱一切課程責令悉心釐定頒發各省一體遵行自開辦迄今瞬將兩載所收學生不爲不盛矣所糜帑項不爲不多矣而環顧各學堂中才識俱優磊磊落落者雖亦不乏其人然甘心革命流血主張平權自由意氣囂陵動以立會演說爲事者亦所在多有學堂之效未著學堂之禍已滋是豈人心浮動闗乎風會所趨歟抑康梁之毒燄未除有以潛相勾煽歟論者每歸咎於教習之啓迪未善監督之約束不嚴因流溯源彼固無可置喙然觀今日學生之舉動教習監督亦有退處無權者試觀學生遇有齟齬動輙脅衆四散如上海之南洋公學浙江之大學堂覆轍相循皆與教習監督爲難而起若教習監督而必臨以尊嚴之位分其心當更不平不知教習有造就人才之責監督有主持學術之權爲學生者自宜恪守範圍罔敢或越其悍然不顧而敢與相抗者非必盡由諸生之桀驁　馴殆亦當日所定章程尙未妥洽遂至流弊若斯耳朝廷洞悉情形力圖挽救會尙書以京師大學堂闗擊重要請派重臣會商特於閏五月初三日下頒綸綍命南皮張香濤宫保將一切事宜會同商訂所有各省學堂章程亦一律釐定詳悉具奏務期推行無弊造就通才　因欽此宫保諳練時務深悉近日學生之弊必有挽回良法使之趨正軌而返迷途此次在京稽察學堂特朂仕學師範諸生曰吾人界限不可不明學生有學生之界限學堂以外之事不可分心諸君將來作事之時正多現方伏案揣摩總以不　害學堂聲名爲主蓋有鑒於廣西及東三省之事各學生倡議拒法俄衆口嘵嘵殊失聖人思不出位之義故諄諄以界限二字惕之也夫近來各學生之所以立會演說横議國政到處譁然　正爲不知界限耳孔子言不在其位不謀其政孟子以位卑言高爲罪是皆士人當守界限之明證今各學生飛揚跋扈大言炎炎非惟有背聖賢垂訓之意抑亦大乖宫保勸學之心况如日本留學生之煽惑二百餘人創爲特派班義勇隊運動部諸名目潛入長江一帶圖肆逆謀其情尤堪髮指不亦與聖主殷殷造士之本懷大相剌謬哉雖然人類不齊邪正未可概論惟能辦其邪而去之則正者不扶自植否則誤邪爲正混正於邪勢不至伐異黨同有邪無正不止夫牧人之豢馬也害馬在所必除農人之護苗也　莠在所必去學堂培植後進而不亟驅除囂張叛亂者可乎善夫朝廷之特命沿江沿海各省督撫將學堂敗類嚴密查拿隨時懲辦也蓋此舉雖以兩江總督魏午帥奏陳上海愛國學社狂悖之事而發而聖意復推及於各省學堂並令將學堂條規督飭認眞整頓力挽澆風杜漸防微深得要領誠使各督撫實力從事奉諭後卽派明幹道府分投偵察見有沾染惡習如剪辭易服及侈談自由平權革命流血諸邪說者立時斥逐不准逗留其學問精通心術繞正者不次超擢以示優榮務使各學堂所儲悉屬正人志士而放僻邪侈者無從混跡其間其有委員所不及查知者准馴謹學生臚列事跡密陳學務處教習監督有意徇庇則懲罰有差庶鴟梟去而鳳凰來豺虎除而麟麟至由是講求爲學之道不論中學西學舊學新學互相砥礪互相切磋共成扶危濟燮之才以副保國安民之望由京師推之各省得人之效於是乎收若仍忽忽悠悠聽其自然不知振作縱使章程已臻美善其如學生之不知遵守何其如教習監督之不善辦理何吾未見其可也 
[硃筆恭錄]  
　　閏五月十一日奉硃筆圈出賡颺稽察廂白旗漢軍旗務欽此同日奉硃筆圈出恩昌稽察廂紅旗蒙古旗務欽此 
[本館接奉電音]  
　　昨日傍晚六下鐘越三十分時京師飛電傳來上諭三道敬謹譯登○閏五月二十日内閣抄奉上諭周馥奏特參庸劣不職各員請分别懲處一摺山東萊州府知府裘祖誥罰欵不報迹近營私平度州知州吳丙南昏庸膽大私收稅契均著革職永不叙用夏津縣知縣玉田遇事任性近於貪利著卽行革職寗遠縣知縣何福楨因循不振聽斷粗率館陶縣知縣鄭德立始勤終怠捕務廢弛均著開缺另補萊州府幕友秦之梁卽秦伯潤藉端招摇聲名甚劣該員前已報捐知縣著卽撤銷驅逐回籍不准逗留山東滋生事端餘著照所議辦理該部知道欽此同日奉上諭趙爾巽特叅統帶各員請旨懲處等語湖南記名提督賀長發需索營官統帶游擊劉定升私相餽送操演巡防均難得力賀長發著革職永不叙用劉定升著卽行革職以肅軍紀該部知道欽此同日奉上諭柯劭忞奏舉劾教職等語湖南永州府教授傳基虞岳州府教授皮宗義前桃源縣教諭嚴家鬯旣據該學政稱其品學兼優請○奬勵傅基虞皮宗義均著賞給内閣中書銜嚴家鬯著賞給國子監學正銜靖州訓導伍栻卑鄙齷　學務廢弛著 
 
 

Page 2

 
 
勒令休致該部知道欽此 
[電傳宫門抄]  
　　昨日傍晚六下鐘越三十分時京師友人專電告知本館云閏五月二十日皇上召見軍機大臣及吳煦 
[會議展期]  
　　前者俄國陸軍大臣游歴日本回至旅順口邀集俄廷所簡闗東總督及駐京使臣密籌機要兹日本大阪某日報登有西歴七月六號卽華歴本月十二日中國京師來電云旅順所議之事急切未得端倪因又展期三日訪之深知其事者謂連日到塲會議者除俄國陸軍大臣苦洛拔托金闗東總督矮立幾耶夫駐京使臣雷薩外尙有西伯利亞東部總督司托幾氣駐滿洲陸軍统領伊内烏怡之氣駐高麗使臣拔烏洛夫京師中俄銀行總理人濮誇洛夫皇宫侍衛矮額之苦刻已事竣所議如何外間未能盡悉惟聞苦洛拔托金平時意見與財政大臣烏怡之氣微有不合此次東方時局或因有此議略爲變更俟正任駐京使臣培立之殺回華其效自必大著至苦洛托拔金則已於七月七號卽本月十三日由旅順出口鼓浪遄回矣 
[俄營蒙古]  
　　英國地球報登在華訪事人來電云今日蒙古惟南邉尙在其餘東西北三面已均被俄之屬土所圍西歴一千九百年拳匪亂後俄人卽將蒙古併力經營下令不准各國之人至戈壁游歴政府復屢次派人至彼以研究地學爲名實則測量道路欲在貝加爾湖南岸相距約一百英里之某處築一鐵路以至京師因此處向爲中俄兩國及蒙古商人貿易之總匯也俄國物來　亞官報謂此事由華俄銀行經理實發軔於一千九百零一年 
[英法邦交]  
　　英京倫敦來電云法國大百里壐天德　培於西歴七月七號午後駕幸英倫英皇聞報出迎在火車中修兩君相見之禮隨偕乘國賓車導往摇苦哈烏司離宫駐蹕所過之處英民皆致敬盡禮以迎是日天氣晴和入夜尤星月交輝城開不夜大百里壐天德因至倫敦伊路米内希痕巿上一游 
[俄通海缐]  
　　高麗漢城來電云俄人頃在安東縣境龍巖浦創設海中電綫是直侵攬韓國主權矣回憶去年俄人在慶興道所轄各地植立電竿韓政府力爭不得則下教慶興官吏將所植電竿撤去今俄人所爲如此不知韓廷將若何處之又聞前者日韓兩國曾訂立設電條約聲明此項電利他國不得同沾兹駐韓日使一聞俄人在龍巖浦設綫以通電音卽擬向韓政府斷斷爭辯云 
[環毬通電　]  
　　英京倫敦來電云太平洋所設海中電線頃已告厥成功某日電報公司總理人麥之開伊試發一信祗十分鐘許已繞遍地毬一周眞神妙不可思議矣 
[教皇病篤]  
　　德京柏林來電云羅馬教皇良第十三年已九十有四邇者病勢日漸危篤幾無復有告痊之望矣又聞英京倫敦來電述及西歴七月六號教皇下詔令遵守最後聖晚餐典禮意者其自知不起乎翌日續得法京巴黎司來電云教皇所患者係肺炎症厥勢非輕因遍諭教中信徒籲乞暫延生命 
[懲國犯]  
　　俄京聖彼得羅堡來信云俄國處置國事犯之刑頗甚殘忍除土耳其之外歐洲各國無有知之者凡有　謀不利於俄皇或其大臣者事發卽拘拿密訊若有罪或放流近遠或在獄中處决或囚於俄京或禁諸西伯利亞大獄一經入獄卽不復聞其人之生死存亡其在西伯利亞獄中者更極慘酷邇聞有一國事犯在西伯利亞擔士克城砲臺幽禁備受獄吏殘虐苦不能堪遂將衣服濕透火油縱火自焚畢命迨獄卒知覺已弗及救矣 
[無煩越爼]  
　　高麗漢城來電云西歴七月七號英日兩國駐韓使臣以俄人迫令韓廷將義州開埠通商堅請外部立時覆答外部大臣答以今者各國駐使意見互有異同本大臣實難决定貴使宜與各國先行商略然後議定從違日使曰貴邦旣已獨立自主自必有權以阻俄人無煩我等越庖人之爼也 
[電傳經濟特科等第單]  
　　一等四十八名梁士詒翰林院編修廣東人楊度湖南舉人李熙直隸附生張一　江蘇舉人宋育仁湖北道員陜西人陳增壽湖北人本科進士陸懋勳翰林院編修浙江人李筠壽安徽合肥廪生張通謨湖南湘鄉舉人秦樹聲河南人王季烈江蘇附生候選通判馮巽占浙江人尹彥銖江蘇桃源拔貢魏家驊翰林院編修江蘇人熊元鐲江西南昌拔貢趙錄績内閣中書山東人連文澂浙江錢塘監生孫儆寶山訓導江蘇人劉邦驥湖北舉人楊道霖户部候補主事江蘇人胡玉瑨興化教諭江蘇人華世芳直州判江蘇人吳烈河南人陳問咸湖北舉人吳廷錫陜四候補直隸州江蘇人羅惇曧廣東優貢生陳驤庶吉士直隸人顧祖彭庶吉士江蘇人楊毓輝廣東人許寶蘅浙江人俞陛雲翰林院編修浙江人方燕庚内閣中書安徽人何實睿江蘇人徐沅江蘇人陶烔照河南試用知縣湖北人成本璞湖南人丁昌燕前四川大足縣知縣山東人羅良鑑湖南善化監生張祖廉浙江嘉善廪生蔡鎭藩户部候補主事陜西人許岳鍾湖南人攸縣教諭鄧邦述翰林院編修江蘇人章鈺江蘇長洲本科進士張孝謙河南人單鎭江蘇人本科進士王鏞江蘇人趙寛浙江候補知縣江蘇人陳宗彝江蘇舉人○二等七十九名桂坫廣東人端諸工部郎中旗人劉炳堃陜　拔貢沈瑞琳安徽道員浙江人饒叔光主事湖北人胡鈞湖北舉人袁嘉穀雲南石屏本科庶吉士朱孫茀江蘇人錢麟書安徽大挑知縣江蘇人曾文玉工部主士廣東人李鍾豫江蘇人劉璡廣西人揀選知縣劉敦謹刑部候補主事浙江人陳兆奎湖南人蕭應椿候選道雲南人饒寳書廣東人蔡寳善浙江舉人張佑賢江西舉人邵啓賢浙江舉人梁鎭奎湖南舉人麥鴻鈞内閣中書廣東人田應璜山西人屯留教諭桑宣湖北試用通判直隸人張士瀛湖北蘄水教諭湖北人祝廷華江蘇人本科進士奏錫鎭内閣中書山東人江峯青江西道員安徽人陳于夏湖南人陸長儶江蘇舉人成沂旗人王清穆外務部員外江蘇人趙長鑑分省補用知縣貴州人李振鵬江蘇人劉鍾琳分省知縣江蘇人丁禧瀚陜西候補知縣湖北人吳曾祺福建人陳君耀江西南豐知縣福建人蔡瑞年刑部候補主事馮善徵通州優生江蘇人周學淵分省道員姚炳奎湖南拔張百城安徽人楊模江蘇無錫舉人陸蕖江蘇廪生李廷棟浙江舉人胡其敬江西人方履中江西直州判安徽本科庶吉士劉映藜湖南廪生歐陽中鵠内閣中書湖南人鄧承鼎湖南人施世杰浙江舉人周藴良浙江人本科會元庶吉士劉體藩候選郎中安徽人黎經誥江西人林炳華教習知縣廣西王宗基浙江人户部郎中本科進士鄭重山東舉人劉體智安徽人丁保樹湖北舉人吳鍾善福建人黄運藩湖南安化舉人聶其昌湖南人武曾任浙江人本科進士毛昌傑陜西舉人彭穀孫户部候補主事江蘇人姚廷炘刑部候 
 
 

Page 3

 
 
　主事浙江人吳庚山西舉人程先甲江蘇舉人錢儝直隸道員江蘇人李金戣湖南拔貢賈酉山山西人朱士煥山東補用同知江蘇人蔣寶誠湖北試用知縣江蘇人袁勵準直隸人賢文誥布理問銜易抱一湖南人顧錫爵江蘇人楊體仁江蘇泰興廪生崔朝慶江蘇甘泉訓導 
[征記聞]  
　　聞之東粤友人云粤督岑雲帥秉節西征於本月初四日抵梧州沿途所過各地方示免有司餽送酒果禮物現擬駐梧數日俟大軍齊集卽督赴柳州剿匪若諸事順手亦須七月内始返省垣 
[修治砲臺]  
　　金陵訪事人云省外砲臺星羅棋布歴年並無軍務以故累歳迄未興修兩江總督魏午莊制軍經武整軍不遺餘力日前查閱南門外雨花岡砲臺遠扼大河口要衢最據省垣形勢若聽其日久摧毁有事時將何以禦敵人因飭守臺官核實估工撥欵修治刻已工竣派員前往騐收矣 
[接統防軍]  
　　松江訪事人云吳淞盛軍统領班福齋鎭軍病故後兩江督憲魏午帥札令江南提督李壽亭軍門馳往接統軍門　吉本月十六日午時接受闗防先期派本轅巡捕李靜甫千戎馳赴吳淞預備一切 
[岷江夏汛]  
　　重慶訪事人云川西川北一帶去歳今春迭遭亢旱米價因之飛漲小民餬口維艱近日每米一斗　蜀斗重二十八斤售至錢一千七百文大吏　焉憂之遂於日前飭發開濟倉礱穀三千石在省垣施振其餘就地設局平糶以濟鄉城各處之次貧者○蜀中自奉旨創設學堂巴縣霍大令卽手定規模悉心陶淑日前重慶府張太守委員採辦書籍儀器除留作府城中學堂肆業生簡練揣摩外以一半頒發巴縣小學當○駐重慶之英領事韋禮敦君近有緊要公幹須與駐京英使互商爰於月初某日赴宜昌乘某輪船至上海以便航海入都○前者水土沱所泊上海慎記書莊載書船被盜行刦後得盜犯擒獲六人經地方官訊明除將爲首之四人正法外尙有二人現方研詰口供不日亦當申請上峯定罪矣 
[改從夫籍]  
　　非日蘇松太兵備道轅接津海闗道某觀察移文内開據駐津德國總領事愛照會内開德國人陸格寄現爲北洋巡洋總巡官娶滬上華人程耀泉之女爲妻按照德例兩人旣已婚配該女應入德國民籍請札飭上海縣知照等因道憲袁海觀觀察准之刻已札行上海縣署矣 
[重懲兇棍]  
　　江北惡棍張松子串同流氓閙天宫向民人倪四訛詐行兇當閙天宫由英美租界公廨拘獲訊懲時張松子適經太陽廟巡防局員某君邏獲傳同倪四解送上海縣署前晚縣主汪瑶庭大令升堂研訊倪供稱小的係泰州人僑居治下新閘本月初九日張糾同閙天宫等諸惡棍向小的訛詐行兇小的畏其兇横於初十日送給伊等洋銀五元不料十六日伊等復領同十餘人向小的勒索洋銀二十元勢甚洶洶無可理喻小的不得已又措付十元十七日小的因交會欵同友人借得金約指一枚質取洋銀十六元張與閙天宫得知守候中途悉行攫去小的無奈投巡防局控陳今旣獲張求恩嚴辦張供稱此事與小的無涉大令命鞭背五十下笞臂二百板始供本月初十日閙天宫向倪訛詐小的勸倪付給洋銀五元十六日又給十元小的祇得小洋銀八角爲烟飯之貲十七日閙天宫知倪借質金約指遂守候途中將所質洋銀攫奪小的亦在其内惟非爲首行兇大令判令再責一百板釘上脚鐐收押改過局 
[邑幸騐屍]  
　　本邑十八保顓橋鎭河中浮有男屍一具手足被勢胸前繫一巨石口内塞有棉花穢氣　蒸全身腐爛地保遂於昨日投報上海縣署午後縣主汪瑶庭大令帶同差役等人親臨相騐 
[惡少宣懲]  
　　本埠每有輕薄少年喜效女郎裝飾頭蓄短髮毿毿然覆於額上刷以膠水光滑如油前經上海縣主汪瑶庭大令遵奉上憲札文嚴行懲辦此風爲之稍殺不料邇竟故態復萌事爲兩江督憲魏午莊制軍所聞札飭無分男女一律嚴禁如違拘案究辦等因大令因又於日昨出示申禁並飭差役認眞查拿 
[諭防盜刼]  
　　日前浦東南匯縣境楊家鎭生員楊春庭家被盜行劫時縣主戴子邁明府因公在滬聞報後立卽回南督率差勇捕保等人前往勘騐旋傳諭鎭上各店鋪如有外來形跡可疑之人不准留宿梟匪入境毋許窩留如敢故違查出并究並著三十圖地保傳諭各烟館茶肆一體遵照 
[初訊革命黨]  
　　昨晨有印度巡捕數十名騎馬持械督以捕頭偕某某諸號西捕擁護馬車二輛風馳雲捲由四馬路老巡捕房迤邐過浙江路大橋以抵英美租界會審公廨異而詢之則解奉旨拘拿之在滬創設愛國學社妄談革命滅清并刊行蘇報及革命軍倡議背叛朝廷之章炳麟鄒容程吉甫龍積之錢允生及陳範之子陳仲彝請訊也鐘鳴十下讞員孫建臣直刺會同英總領事署迪繙譯官升堂研鞫政府律師古柏及哈華托帶同舌人到案鄒等亦延博易及高易公館律師瓊司之夥雷滿上堂聲辯先由古律師聲稱本律師上次到堂尙未問明各節現在各人所犯緣由已逐一稽查清楚蘇報館主陳範卽陳叔疇爲現到案之陳仲彝生父實主持該館筆政程吉甫係司帳人該報污衊朝廷大逆不道其中有與滿人九世深仇及保護中國不保護滿人之語甚至本月初五日報中直呼今上之名指爲小醜初十日論說有四萬萬之同胞不共戴天仇殺滿人及殺盡胡人方罷手快哉等悖逆之詞某日更謂以四萬萬人殺一人其餘如排滿滅清賊清胡牝之類種種逆說不可枚舉容再查出續呈兹陳範未到應請補提龍犯係漢口富有票案中要犯應歸另案懲辦餘人請卽一律辦理程吉甫供原籍蘇州向在蘇報館專管告白並不與聞主筆之事其經理銀錢者爲李志園尙求明察陳仲彝供蘇報乃公司由父親陳範經理總主筆爲吳租暉父親於事發之前避赴東洋直刺與迪君問曰爾能代父受罪否答稱不能錢允生供本名寳仁在新馬路女學報館被獲有入敎之教會執照可憑龍積之供職員年四十四歳廣西臨桂縣人某科優貢以知縣分發四川曾領憑到省光緒二十六年漢口唐才常富有票案職員並不在内伏求鑒察章炳麟供年三十六歳浙江餘杭縣人革命軍序文係我所作鄒容供四川巴縣人革命軍一書乃我所作直刺商之迪君飭一併還押候補提陳範及吳李三人到案於下禮拜二午後兩點半鐘再訊遂仍由捕頭督同某某諸號西補及騎馬持械之印度捕風馳雲捲族擁回老巡捕房有見者謂章長髮毿毿然被兩肩其衣不東不西頗似僧人袈裟之狀鄒翦辫易西服餘人則仍用華裝旣至堂下即一律長跽不復如前之倔强不馴直刺知章曾中式問得自何科章顧鄒微笑曰我本滿天飛何窠之有蓋故意悮科名爲鳥窠也殊不知滿天飛類於强盜渾名章奈何竟當堂自認乎嘻　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蜀督文言]  
　　重慶訪事人云自岑雲卿制軍移節兩粤護理川督陳制軍卽孜孜以平匪爲己任月初某日發出告示曰照得川省民物殷繁人情浮動去歳拳匪蠢動幾有燎原之勢惟時本護督部堂甫陳蜀臬蒙前督部堂奎奏總六師密授方略剿撫互用立破老巢大股擊散黨羽未盡薙除迨秋仲前署督部堂岑秉節來川法令嚴明賞罰必信一新壁壘迭馘渠魁餘匪殲除　省清肅民志爲之大定奉命移督兩廣本護督部堂茶荷恩綸暫持制節一切吏治軍政莫不蕭規曹隨利當興者務在必成弊當除者務在必盡舉凡建學堂開警察整飭團保籌畫邉防以及緝匪徒懲蠧棍嚴丁役革陋習諸大端胥爲切要難緩之圖現已通飭文武員弁一律實力舉行認眞辦理第恐用民良莠不一值此新舊交代或希冀约柬可以稍寛或妄擬禁令可以或抗若不防微杜漸難免暗長潛滋本護督部堂壯歳從戎嫻習軍旅服官卅八載閱歴亦復較多遇惡必鋤見善必勉無不以國計民生爲重况今時局多艱川民困苦不急求休養生息而再遭顛沛流離其惡者固孽由自作其善者又波累何堪前車不遠言之惻然再四思維與其執法於後何如勸戒於先人具天良應知體恤因特諄諄曉諭仰闔省軍民人等知悉自示之後仍當父戒其子兄勉其弟各安本分共懍憲章其有不逞之徒但能革面洗心本護督部堂定不深追旣往予以自新倘敢怙惡不悛以身嘗試則國法具在輕則軍遣流徒重則身首異處從嚴懲辦决不稍寛弗謂言之不預也切切此諭 
[粤西荒政]  
　　聞之東粤友人云粤督岑雲帥旣抵廣西卽札行各府州縣集貲開設典牛公所准農民將耕牛典質俟明歳春耕時節備本往贖免取息銀其有實在無力者亦可酌量减收典本務使民食有賴農無失時當開辦之初地方官先于郊外擇曠地一區設廠雇人牧養如牛有病卽傳牛主騐明爲之醫治倘不早報則他日牛斃責令地方官償貲桑梓闗懷可謂無微不至矣又聞近有美國某善士及黄沙述善堂紳董擬運米西上振飢禀經雲帥由梧州頒發護照十張并手諭羣僚曰照得西省匪亂蔓延已久推其致亂之由實緣近年以來飢饉洊臻因之乏食飢民被匪裹脅搶掠爲患現在弭亂之方自應先將飢民加意撫恤近據大美國善士美商等又據述善堂董事等均運米前赴西省災歉之處逐户振濟急公好義之忱令人感佩無已惟是西省徧地皆匪該善王等運米往振必須妥爲護送照料方免疎虞查西省災歉已非一日各該地方官本有父母斯民之實如果及早籌辦振撫則貧民皆不至失所亦何至流而爲匪無如該地方官尸位素餐久不以百姓爲念現在該善士等運米往振試問該地方官對之有不愧汙交下者乎應卽責成各文武如遇該善士等到境放振立卽多派兵役竭力保護府廳州縣並須將辦振事宜帮同料理倘須地方官恊同撥夫運米等事亦卽查照辦理勿得遺悮如有匪徒覬觎肆劫務卽嚴行拿辦其離城較遠之處該善士等儘可逕向防營請兵保護如該文武等虚應故事並不實力保護照料致有疎失據該善士等禀揭或經本部堂訪聞定卽將該文武等從嚴參辦勿謂言之不預也 
[書院改章]  
　　金陵訪事人云此間格致書院創於戊戌年其時劉忠誠公總制三江欽奉綸音著各省開設學堂講求新學爰特建造精舍遴選弱冠子弟延聘西文教習授以格致諸學命其名曰江左學堂迨是年八月復改今名而教法則一仍舊貴迄今數載成效可觀邇　新政重興省中師範高等及中小各學堂接踵開辦舊時書院一例撤裁兩江總督魏午帥爰札飭派辦處變通章程妥議詳覆擬將書院歸併江南高等學堂日來已飭吳可園觀察迅將各學生功課及經費數目造册詳報以備酌改章程矣 
[汛弁獲盜]  
　　蘇州訪事人云著名劇盜徐林寳籍隸震澤徒黨二三百人專在江浙一帶殺人越貨無惡不爲迭經地方官懸賞購拿迄未弋獲近在太湖畔行劫某姓家中得贜甚巨避匿某鄉震澤鎭汛弁江理堂都戎偵知帶領弓兵馳往捕獲略加詰究解至縣署縣主夏芝蓀明府研鞫之下直認爲首行劫之案二十餘起飭釘鐐收禁日内當解赴省垣矣 
[上海縣署瑣案]  
　　前者僑居虹口之賀玉林將隣婦沈傅氏調戲被氏掌頰羞忿呑烟以致畢命報經縣主汪瑶庭大令騐明因屍屬均在寗波將氏暫交官媒看管旣而屍母賀董氏偕長子賀心安來滬禀請伸寃前晚大令升堂研訊林長明稱賀　居小的家日在街頭喚賣水菓是日不知如何將氏調戲被氏掌頰有紙紥店　渾名南瓜者斥賀不應調戲婦女賀卽往伊店尋釁及後呑烟自盡南瓜卽舉家逃遁不知所之沈傅氏供稱賀突向小婦人胸前摸索小婦人因將伊掌頰一下南瓜　而申斥賀卽與之爭扭不料事後竟呑烟斃命心安供小的在寗波原籍爲銀工接林來信知胞弟玉林呑烟身死故奉母親來滬不知究因何事自盡求卽伸寃賀董氏所供大略相同大令謂爾子調戲婦女咎有應得死由自取與人無尤遂諭令林及沈傅氏酌給盛費飭卽領棺回籍安葬○前者江寗縣主移文至縣請提訊王計氏控顧貴清誘領伊子路金仔來滬賣與伶人田姓家一案大令將顧責押路金子暫交公差看管候備文移解江寗給王計氏具領前日王計氏尋蹤來滬投縣禀陳至晚大令向之詰訊路金仔供稱此係小的生母願隨之回去氏供稱小婦人得悉大老爺將兒查獲是以來滬求恩給領大令賞給洋銀兩元氏乃挈子叩謝而退 
[浦東總巡局瑣案]  
　　前日浦東美最時洋行貨棧馬頭上扛夫李林才倪阿桂張史仁口角爭毆扭赴保甲總巡局總巡謝岳松明府研訊之下判令各責三百板枷號三日○前日總巡謝明府訪悉浦東十六圖内其昌洋棧附近地痞張德祥貝德勝有勾通梟匪情事飭差協同地保拘案訊究張貝供詞一味含糊明府命備文移送上海縣署請縣主汪瑶庭大令訊懲 
[南巿捕房紀事]  
　　積竊王小義沿途行竊被三號適爲巡街捕所見拘入捕房捕頭令押候解送馬路工程局禀請總辦翁子文太守訊辦○前日張德勝張小老海在指南白玉烟茶樓與船户某甲爭摺扇因之扭訴捕房捕頭令解送工程局禀請訊究 
[英美租界公堂瑣案]  
　　恒泰小錢店主孔雲海朦用假票一案迭經讞員孫建臣直刺訊供昨由包探何阿春將祥泰莊王桂林晉源莊俞明山解案王俞同供票由門巿收下實不知何人所用直剌飭一併交人保出限半月内查明假票根由禀覆候斷否則從重罰鍰○邱雲生以樹膠帶央盛阿林張培生　售被包探玉長桂拿獲解經直刺訊押追賠洋銀九十一元昨又解案禀稱邱等已遵賠洋銀求恩開釋直刺判罰邱洋銀一百元張盛各罰六十元○英商圖書集成局控工人胡秋濤積欠工資私往他處工作等情昨由包探顧阿六將胡提案值刺飭押候過堂訊追 
[法界委談]  
　　前日爲寓滬法人懸燈慶賀之期至晚七點鐘時浦灘一帶燈光照耀密若繁星適逢天雨初晴遊人如織捕頭深恐流氓滋事特派中西探捕分投彈壓旋拿獲搶劫婦女簪環之某甲等人帶回捕房押候堂期解請讞員魏蒓塢大令訊辦○有陳大年者前投英界捕 
 
 

Page 10

 
 
房訴稱某包探夥役邱榮興騙去洋銀一千餘元請卽追給兹法總領事查得陳曾入法籍因飭至英捕房請將邱移送法租界公堂訊追所騙之欵 
[美租界捕房紀事]  
　　日前寄居南潯路第三十一號屋内之某洋人被細崽楊奉綬乘間竊取衣服若干仵迨查悉卽投報捕房捕頭令包探陳洪德將楊拘獲押候解送公堂禀請讞員孫建臣直刺懲辦○昨日百老匯路新生記洋貨店學徒楊阿仁行竊店中貨物所值不貲經店主查悉投報捕房捕頭令包探倪順泉劉阿炳將楊拘獲押候解送公堂禀請訊辦○前日傍晚時甲乙兩人曳一大車滿裝貨物行經乍浦路大橋左近偶一不慎將行人某丙撞仆於途傷及其面某號華捕見之將甲乙拘獲連丙帶入捕房捕頭見丙所傷尙微令送至同仁醫院療治乙丙押候轉解公堂禀請究辦 
[邦江官報]  
　　閏五月初五日丁分轉芮祜辭回姜埝　杜鹺尹思銳補授丁溪塲奉飭赴任銷力乏橋差唐鹺尹慶善由省回○初六日陳分轉廷輝委西岸差○初七日揚　府余太守由蘇公幹冋葉分轉爲楨辭回焦山王鹺尹慶康委舊港彈壓葛鹺尹培源陶鹺尹潤鵬洪鹺尹定述等均委北鹽差○初八日王鹺尹永棋銷解京餉差袁鹺尹鎭　委力乏　卡姚鹺尹晉　委新　口彭鹺尹輔原委保甲聰差○初九日王鹺尹慶康辭赴舊港差劉鹺尉繩祖委總局聽差杜鹺尉德培委淮北聽差○初十日徐鹺尹本動委　局額外總局方分轉委兼辦各善堂事務○十一日梁分轉世禮委查淮北局務○十二日陳鹺尉祖泰起復回淮朱鹺尹溥委泰屬聽差吕鹺尉桂芬委丁埝卡同日詹鹺尹樹森楊鹺尹文鍇等五員均甄别 
 
 
 

Page 11

 
 
   
 
 

Page 12

 
 
   
 
