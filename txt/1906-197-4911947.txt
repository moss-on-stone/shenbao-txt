# 1906 - 197 - 4911947

 

Page 1

 
 
   
 
 

Page 2

 
 
[江蘇學務總會致各分會書]  
　　續六月初一日稿今國家廢科舉。諸生亦恥言科舉。而偏留此習慣之污點。官立學堂退學矣。公立私立亦退學。在籍學生退學矣。出洋學生亦退。詢其故則或飮食細微也試問中國舊歷史中飯蔬飲水之大聖斷韲畫粥之名臣求學之時苦心志餓體膚尚百倍於今日之學生也卽日本各校廚饌亦極儉嗇裹飯沃羹束游學子類能道之不聞有違言也以飲食而起釁可醜也若夫校員有命令而不從己處罰而故抗則又大反平從前飽受塾師拘攣迂苦之故習意欲破壞一切。非惟不肯服從應盡之義務。且以無意識之舉動。强師長以所難。稍不遂意。則動以全班退學相脅。揆厥原因。大抵前數年問。學校風氣未開。官長以興學爲考成。其招學生之來也。則禮數加優。（如不收學費及月獎銀洋）及聞學生之散也。則神色若沮。在總握樞機者。又未審辦學之方法。及散學之處置。加以官塲濫用之名詞。動曰辦理不善。闒茸州縣詬學堂如教堂。謂其妨碍考成也。學生以爲官長且莫我何而驕縱悖戾之性質乃從此釀成矣於。是今日退學明日退學甚至一學生而前後退學凡數次退學之時。脅動全班。幼稚學齡。顚蹶追隨尚不知退學爲何事。而亦步趨者。敢再一言正告曰此之謂非種此。之謂敗群方今學校如林。公立私立者。固論非而不論考成。卽官立學堂。亦駸日有進步。退學之風潮。屢憎於人。亦未必足爲脅動之具。在學生自損名譽。自誤學修將。來各校嚴守定章相。戒不收此種學生恐有求學而己悔其晚者越南亡人之慘至。今尚不能脫科舉之靷偶有閱新聞纸者則科以重罪吾國勢己岌岌朝野上下。臥薪嘗膽。尚恐不及。而猶幸科舉己廢。舉國皆知興學諸生思之。設再。留此驕縱悖戾之污點恐。無人敢再興學無時可再求學不。自淪於越南亡人之慘不止也夫弱中國者科舉也如。學堂之現狀。以若所爲奚啻弱中國而己耶而誰之責也[  未完]  
[日本振興滿洲工業]  
　　文匯報云日本東京商人擬籌資本日洋三十兆元在大連灣設一鍊鐵廠製造東方鐵路及船塢材料聘用美國熟悉此事之人辦理所用煤斤卽取給于撫順煤礦所需礦質由該廠向太洽（譯音）礦山採購月内卽須派工程師前往撫順太洽兩礦以便訂立辦法 
[英政府重視滿洲商務]  
　　念九日倫敦電云英外部愛華德格雷伯爵昨在下議院宣言英政府己查察日本阻碍英國滿洲商務之明文並云政府對此問題頗爲注意云譯字林報 
[西報訪事己往滿洲游歷]  
晤士報訪事瑪禮孫君於西七月十三號行抵安東前往調查現在日本管理各境之情形 
[咨復俄商在庫倫開採金礦辦法京師]  
俄商柯樂德在庫倫開採金礦經該處辦事大臣電逹商部請示辦法經商部咨行外務部酌核辦理現經外部咨復商部應俟礦章奏定後再行酌核開採辦法希轉復庫倫辦事大臣知照該洋商遵照矣（孔） 
[轉飭詳復觀音山金礦章程京師]  
　　日前張弼士京卿據職商黄玉瑚禀辦增城縣觀音山金礦先定三十方方資請商部立案經該部詳核原禀尚有不合定章之處未卽批准當己咨復張京卿轉飭該商詳細開明再行核辦（孔） 
[照覆俄兵並無砍伐林木之事京師]  
　　東三省前有俄兵招募土匪屢次砍伐樹木經外部照請俄使禁阻日前俄使照覆謂己電飭查明實無俄兵砍伐林木之事卽或有之亦係俄匪勾結華人偷砍應請自行派兵剿捕以戢匪亂而顧邦交（存） 
[和國優待中國考察商務官紳北京]  
　　駐京和蘭公使照會外部略謂近接本國政府電稱現值中國振興商務之際官紳出洋攷察商務者絡繹不絶嗣後如有紳商赴南洋和屬瓜哇諸島游歷本國政府己商准和華輪船公司每人贈送由上海至香港頭等艙位票一帋將來歸國時卽趁該公司船回華並不出費請煩速咨商部及各省督撫出示曉諭云（吕） 
[請撥助京師奉天儲蓄分行官欵京師]  
商部顧問官周廷弼日前禀呈商部擬於京師及奉天分設信成儲蓄銀行請撥助官欵以資提倡（兄） 
[飭追閩省土商延抗膏捐福建]  
　　閩省土商有架詞延抗膏捐情事經督辦土稅柯大臣咨請户部轉咨商部請行咨閩督飭令福州商政局照章追繳勿任奸商延抗昨己經商部咨行閩督查照核辦矣（仁） 
[允准并籌閩省鐵路股欵厦門]  
　　福建全省鐵路本係陳伯潛閣學總理現在泉股己由萬崇祿任招其濱海之路閣學擬提前合併招股經閣學電逹商部旋接該部電復允准工與港商吳樟材就近商辦速籌股欵以濟要工（友） 
[請撥博山玻璃公司官欵山東]  
　　山東博山玻璃公司由職商顧思遠創辦頗有成效邇因資本不敷聞於日昨具禀商部請援案借撥官欵以資補助該部能否允准尚未批示（性） 
[禀借火柴公司官欵京師]  
　　丹鳳火柴公司開辦 
 
 
 

Page 3

 
 
有日頗著成效所製火柴亦極精閏適川京師銷路甚暢惟資本尚嫌不足因於日昨由經理人禀請商部添借公欵以濟不足想尚不難奏准也（孔） 
[紀揚郡亂民搶米後情形揚州]  
　　五月念五六日本城各米店被搶各情己紀昨報嗣聞小東門内汪裕豐　店被搶後又有多人滋閙經甘泉縣宋大令拘獲夯匪二人帶回訊懲旣而北門外鳳凰橋米行又來城報搶宋令飛輿馳往當塲拘獲一人大令喝令痛責數百板荷以重校發往米店前示衆時憲委鄭大令奉派來揚查詢肇事原委隨會同江甘兩縣發出簡示多張云（諭）爾米行母再囤積遵照定價照常贸易凡我百姓各安各業指日開倉減價平糶敢再攫搶就地正法　然城内外仍謡啄紛紛遍貼揭帖両縣宰因禀陳趙都轉諭令巡警局總辦蔡太守並巡防曁鹽揚各營於是晚分投督隊在於某公館左近及教堂學堂等處更番梭巡両縣亦率圑練民壯四處巡察逹旦通宵無敢或懈迨念七日都轉奉江督來電略謂知揚郡亦有搶米情事前寳應滋閙己飭嚴懲是非重辦不可煩公轉飭江甘二令務拿首要訊明就地正法如有錯處本部堂當獨任其咎現己飛檄駐鎭江袁統帶撥隊來揚會同彈壓保護一切都轉立札陳宋二令知照並示諭周知至平糶己於念七晨開辦新舊城各設一局每升定價三十二文至多以五升爲率並令淘水以免多買一面派員四出採購以資接濟兩縣復傳該業董令其勸諭照常開巿並酌中議定四元半五元五元半三等米價該董唯唯而去是日下午南洋常備軍己由鎭來揚約三百餘入由管帶率領列隊登岸分駐各寺院内徐寳山都戎亦經都轉檄調到城諸軍雲集人心遂爲之稍定地方亦安堵如常（詳） 
　附學界廣告○揚城米價騰貴由於來源不暢存貨無多與學堂　絶無干涉他處學堂或尚有藉資民力者獨我揚州學堂均係官　紳籌欵設立並未捐及小民分文是學堂與米業毫無關涉萬勿　誤會暴動（詳） 
[仙女廟亦有亂民搶米揚州]  
　　距揚州城二十里之仙女廟地方莠民藉口米貴於上月二十七日鳴鑼聚衆羣至各米鋪肆意滋鬧計刧去米行八九家旣而仙鎭巡檢某二尹聞信帶差勇彈壓乃有多人手牽衣袖種種狎侮旋有亂民悞將二尹頭顱擊破略受傷夷後復擁至米業董事某某兩家摀毁一空刻下江都縣陳大令聞報後星夜督隊往查辦（浴） 
[武義匪徒糾衆仇學搶掠金華]  
　　金華府屬武義縣紳董徐永亨等所組織之公學於月初突有匪徒劉金祥等糾衆毁掠縣主薛褧銘大令親自拿辦甚嚴得免肇釁兹將徐紳等禀宗太守原文錄後竊董等世居武義縣北鄉履坦庄於四月問奉准學務處立案公立羣英學堂以爲鄉學之倡開堂旬餘不料有江西拳匪劉金祥誣學堂爲洋教堂造謡生事於五月初六日鳴鑼哄衆招鬧學堂等畏懼禀縣請究於初九日奉薛縣主硃票立飭兵差拿獲到案詎該匪己於二日前沿門約日糾聚鳴鑼放炮爲號當聞劉金祥拿押該匪之頭目徐德財徐金財程富鰲等喝令匪黨徐茂容李連化陳樹松朱金海等鳴鑼開炮糾衆千餘人各持鎗械蜂擁入城連傷營兵二名擁入縣堂鬨鬧偪放縣主畏葸權行准其具結保釋該匪返里又放號炮擁至學堂搶毁圖畫器具衝入董等兩家搶掠一空并將房屋拆毁一面四路追斃董等性命諸戚友多方隠護不遭毒手因思該匪造謡鼓亂糾合千餘人能聚能散刧犯搶毁公行無忌正同反叛武邑僻處深山近來會匪蟠踞久己目無法紀自本年三月間郡城工藝局之燒搶倡之於前風聲所播到處響應卽武邑自本年三月間匪黨聚衆入城搶刦鹽棧刧獄均未拿辦白日入城搶刧如入無人之境事後又能幸免養癰成患匪膽益雄故有此次之凶横暴動如再不蒙嚴拿重究不但董等取破家亡身之禍勢且釀成伏莽延禍何極爲此禀請迅賜檄縣會營嚴拿律辦以弭帮匪而扶學校云云（荷） 
[廣西軍事近信]  
　　廣西柳防左營竟有著匪曾華甫等在營投充什長正勇經綫工偵悉密報飭拿該營官弁未能立卽交出致令脫逃現經統領柳防全軍柳州府賀源清禀揭請懲林中丞以該營募補勇丁不愼又復縱任潛逃殊非尋常疏忽可比卽將管帶柳防左營補用守備盧奏勲撤差奏叅哨官楊鴻光斥革監禁十年慶遠府近有密電至省禀稱宜山縣署（係慶遠府附城首縣） 
親兵小隊叛變搶掠府城内鋪户經調回營勇驅逐出境現正跟剿錄香港循環報 
[新蘇府查太守因病出缺]  
　　南昌官電云新調蘇府前任贛州府知府查恩绥太守己將篆務交卸卽欲赴蘇履新詎甫抵省垣忽於五月念七日卯刻因病出缺（仙） 
[蔡侍御擬奏請整飭吏政北京]  
　　蔡侍御金臺 
近以京省内外各官界限太嚴且滿漢各缺不能一律同升尤爲顯分軒輊擬卽奏請整飭吏政各事宜聞摺内所舉有内外互調滿漢同缺同升二條餘未悉（吕） 
[允准山陜等省緩行訴訟法京師]  
　　修律大臣擬定之訴訟法前曾奏奉上諭著各省督撫體察地方情形覈議奏覆等因現聞山西陜西河南山東等省督撫己陸續覆奏均以所定訴訟法各條如承審案件不准威嚇犯人及掌責各刑并永免跪訊各條按照現在民人程度太低恐有窒擬難行之處擬請暫緩施行等語均奉硃批修律大臣知道（吕） 
[禀請平反丹徒捕役誣良爲盜案蘇州]  
　　江寗銅元局差遣委員洪福清前在徒陽緝私營李有成處當文案時曾拘拿梟匪孫乾珠孫係丹徒縣捕役施標之首徒因此施久蓄報復之心嗣洪奉委至丹徒公幹施遂誣爲徐州睢寗縣盜案之首犯洪三禀請縣主郭大令拘押研訊錄供詳經上憲批飭解省蘇州府發審局迭次推鞫洪堅不承認而施則合通班捕役具結指實間官以衆供確鑿於上月念四日禀請上台擬將洪就地正法幸臬憲 
 
 

Page 4

 
 
朱廉訪不准得延殘喘現洪之胞兄現任某處總鎭及現任某縣廣文均己得信來省偕同鄉翰林進士舉人等數十人聨名投撫藩臬三憲轅遞禀代爲剖白聞洪三係湖北黄陂縣人現己在湖北獲案今洪福清係安徽巢縣人想此案日内當可平反矣（且） 
[石屏州私雕督篆印售獎札案雲南]  
　　四月风有石屏州牧魏朝素信任之親兵劉産清在城鄉濫售勦平周雲祥一案之功牌聲言係州牧由督署領來者且價值極賤鄉愚被騙己售至數十張把總李福太察係膺鼎并獲所售功牌三張上刋有滇督僞印卽面交魏牧一張魏知事不妙縱劉彦清由後門改裝脫逃李遂將情形禀知滇督兹將禀詞錄後具呈把總李福太係住居石屏州離省七站呈報假印功牌事緣有州署親兵劉彦清手執光緒二十九年臨安案之功牌百餘張沿石屏城鄉售賣無知愚民被其哄套者難以計數把總親友現有三人將向該兵所買功牌三張託把總閱看把總以案定三年之久此案功牌當己撤銷因詳究字跡印篆與把總功牌委札等件及臨案在事効力人員給予功牌大相懸殊當卽約同承買之人向該兵問其來由據該親兵稱言係向州署門房張大爺處領出代售把總聞之深爲詫異立赴公所與地方紳士同看衆人以事關重大特執該兵所售假牌一張面禀州主魏大老爺存案追究至今未蒙置埋把總竊思國家功牌名器所關無知愚民受該親兵哄套承買來者如經發現必至受禍不淺且恐有此假印更造出種種不法情事官民受累更不知伊於胡底故不得不將實清呈報并將該親兵劉彦清所售假功牌一張黏附呈騐其應如何追銷之處出自憲裁爲此上呈（荒） 
[端戴兩欽使抵滬]  
　　出洋考政大臣端戴二欽憲昨日午後駕抵淞口滬道瑞觀察上海縣汪大令署松江提督徐軍門提右營周叅戎等均乘鈞和兵輪赴淞迎接駐滬法總領事巨籟逹君副領事惠德君繙譯魏武逹君因接滬道函請妥爲防護爰通班西捕及包探等在公司碼頭伺候巨君更派法公司小輪船駛赴淞口護迎昨晨十點半鐘使節由公司碼頭登岸乘馬車赴洋務局行轅駐節捕房派馬差包探等尚途擁護頗甚嚴密（興） 
[英領致滬道瑞觀察照會]  
　　（爲租界外洋商碍　　難遷移事）照復事按展貴道五月初四日來文以租界外寳山縣虬江浜地方洋商租屋設肆請飭遷移一案洋商在不通商口岸設肆贸易貴總領事以爲有權開設究憑何項約章等因准此查咸豐戊午五月十六日條約第十一欵内載一廣州福州厦門寗波上海五處己有江寗條約舊准通商外卽往牛莊登州台灣潮州瓊州等府城以嗣後皆准英商亦可任意與何論何人買賣船貨隨時往來至於聽便居住賃房買屋租地起造禮拜堂醫院坆塋等事並另有取益防損諸節悉照己通商五口無異第十二欵又載英國民人在各口並各地方意欲租地蓋屋設立棧房禮拜堂醫院坆菒均按民價照給公平定議不得互相勒掯各等語按照此約是所謂通商口岸並非專指租界而言亦無洋商在通商口岸專許在租界内安設棧肆之說本總領事亦不能認上海通商口岸專以租界爲界限故來文年稱迅飭遷移一層碍難照准如貴國地方官阻止該商生意因而損失該處地方官似難卸其責任相應照復卽希貴道查照可也爲此照會須至照會者（顚） 
[五月分上海户部銀行經收國民捐計數]  
　小萬柳堂經收女子國民捐庫平銀一百七十兩零七錢一分又奴庫平銀一百三十七兩八錢七分黄祁牖捐庫平銀二百七十三兩七錢二分三釐綦曉菴捐庫平銀六錢六分六釐綦宗光捐庫平銀六錢六分六釐朱葆琛捐庫平銀六錢六分六釐以上共捐庫平銀五百八十四兩三錢零一分（助） 
[日本新簡駐英大使起程]  
　　念九日東京電云日本駐英大使小村男爵己於今日乘坎拿大郵船起程前往英國接受新任譯字林報 
[日本對于俄國降將之感情]  
　　二十九日東京電云傳開俄國通國皆以司徒塞爾中將舉旅順投降日本失之太早應受死刑日本人以如此情節重大之杂件竟遽議决顔爲悵然彼等承認司徒塞爾中將曾竭其力所能爲並盼俄皇能加恩赦宥之 
[日本鐵道國有之期限]  
　　二十九日東京電云日本宣布所有日本境内估價值日洋二百五十兆元之鐵路六條當于十二年内由國家購回 
[俄皇擬用兵力解散國民院]  
　　二十九日倫敦電云聖彼得堡謡傳俄皇己决定倘國民院宣示要求公地則將以兵力解散之故俄京人民皆爲之激動此外復謡傳俄國己與德奥两國約定　兵彈壓内亂惟聖佊得堡維也納官塲皆不認此說然衆皆以謂國民院恐將解散國民院現擬將此文件加以研究以免與政府衝突民政立憲黨解釋文件内之辭義亦極和平云 
[英國不允探險家深入西藏]  
　　東方日日郵信報載倫敦電云英國管理印度事務大臣馬來君在下議院答人之間謂英政府以政治上之原因不准探險家赫登博士前往西藏然即英國人民亦復不許印度政府頗以合格人員前往西藏探訪爲然惟英政府之意適與之相反謂西藏應　其隔絶云以上譯字林報 
[俄國審結旅順降日案]  
　　廿九日柏林電云俄國諾浮維立米亞報載稱旅順投降日本一案業己審結案情己得其實投降之事實爲大罪承審大員謂司徒塞爾中將應得死罪其餘各將校亦須從重懲辦 
[斐洲富人慨捐巨金]  
　　初一日倫敦電南斐洲巨富畢脫君　囑捐助英金一兆二十萬磅爲加潑至開羅鐵路所經之地如羅德西亞德屬東斐洲葡萄牙屬東西斐洲等處添造鐵路利便變通之用欵 
[德奥大認恊商助俄]  
　　二十九日栢林電云某報載稱德奥两國恊商會輔助俄國之　此說德奥两京皆不承認俄政府亦斥爲子虚 
[俄國銀行認籌公債]  
　　二十九日栢林電云俄國銀行己允籌集公債羅布五十兆元 
[教皇起居近聞]  
　　二十九日柏林電云羅馬教皇起居康勝 
[俄國内憂日岌]  
　　二十九日倫敦電云俄國太姆蒲夫省之哥薩克兵刃殺農民八人俄國情形現益岌岌可危陸軍皆有變叛之意 
[俄國降將分别治罪]  
　　二十九日倫敦電云俄國軍法院己定司徙塞爾中將死罪福克中將監禁二十年俄提督亞立克塞夫亦遭譴責 
[俄境大火爲災]  
　　二十九日栢林電云俄國色斯蘭及愛阿太两城巿皆肇火災人口之損失者當必不少譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[商部奏浙江紳士籌築本省鐵路公擬章程呈請立案摺]  
商部議奏爲浙江紳士籌築本省鐵路公擬章程呈請立案繕具清單恭摺　祈聖鑒事竊臣部於光緒三十一年六月間接據浙江京官翰林院侍讀學士黄紹箕等呈請由本省紳而自辦全浙鐵路公舉前署两准鹽運使湯壽潛候補四五品京堂劉錦藻總理其事等情當由臣部於七月二十六日據呈奏請奉旨湯壽潛著賞給四品卿銜餘依議欽此嗣經臣部傳知該押等欽遵辦理並令通盤計畫安訂詳細章程去後復據該紳黄紹箕等呈稱京外紳商函電往復遵照商律公同集議詳晰釐訂章程十章八十三節繕具清摺呈請立案又准大學士王文韶刑部尚書葛寳華户部侍郎陳邦瑞刑部侍郎沈家本署工部侍郎胡燏棻等函同前因並稱全浙鐵路旬日間集股二百餘萬目下正在續招此項章程由該總理湯壽潛等會同京外官紳士商切實酌擬經文韶等閱定應請核准飭遵各等語臣等伏查浙江全省鐵路關係交通至爲重要該省京外紳商和衷商榷勉力自辦洵屬顧全大局所訂路章大致遵照臣部奏定公司律有限公司辦法於股東董事查帳人辦事職員各項權限分晰至爲詳審自足以互聨圑體預杜流弊自應准予立案謹將該紳等原擬章程敬繕清單恭呈御覽如蒙俞允應山臣等傅知該紳等並咨行該省督撫欽遵辦理所有浙江鐵路　程請予立案緣由謹繕單恭摺具陳伏乞乞太后皇上聖鑒訓示謹奏光緒三十二年五月十三日奉旨依議欽此 
[委員代理泰州篆務揚州]  
　　泰州某剌史交卸現己由府委方燕謀庖代方大令於二十七日奉札後禀辭赴任擇於六月朔日接篆（亡） 
[浙路總工程師返杭杭州]  
　　杭州鐵路江墅第一叚山京外司终官紳與外洋留學生一再函電籌商准由東路穿城各大憲亦均允許現下總工程師羅嶽生君己赴京漢等處察勘各工一周復冋粤挈同眷屬來杭卽當籌議開辦惟測量繪圖殊形繁劇故須招考學生數十名以備錄用（陳） 
[飭赴新城辦理善後杭州]  
　　杭屬西四縣匪耗歷詳前報自奉撫憲調武備小隊及防軍駛往并委武備提調三六橋太守赴新督率查辦得卽擒斬首要解散脅從旋慶安謐十七日山三太守專弁到省續調常備軍一百名赴新分遣扼要駐紥二十三日太守回省禀見張篠帥面陳剿匪始末情形及汎弁通匪業經撒任看管應卽提省訊究等因浙撫據禀仍飭三太守尅日赴新辦理善後事宜以重防務（的） 
[梁運判辭辦巡警揚州]  
　　梁鶴儔分轉世禮現充當十二圩儀棧提調運台擬委以揚城巡警局幇辦差使棧憲徐觀察以提調未便更易生手己函致都轉代辭委差（引） 
[杭屬各鎭舉辦警察杭州]  
　　杭屬各鎭近奉顔廉訪諭飭縣主仿行巡警故由仁錢二首縣之塘棲瓶窰山墩等鎭先行試辦均派汛弁爲巡長所需經費分向鋪户勸集刻下塘棲汛徐金富等各率巡士來省禀請府縣點騐給發軍裝俾資保衞閭閻云（陳） 
[造幣廠改作巡警局蘇州]  
　　蘇省巡警局總辦嚴觀察以現當整頓警務迭與更新巡警派員攷察轉瞬將蒞蘇垣而現設之局房屋旣窄規模又狹殊不足以壯觀瞻查有盤門内梅家橋地方銅元造幣廠現在奉文停鑄該廠房屋寛廠規模宏壯以之移設江蘇全省巡警總局似尚合式業經面陳蘇撫允准遷移（晦） 
[巡警局小有更章揚州]  
　　蔡太守宗翰自接辦揚城巡警局事擬將罪犯均映照影片懸挂局門所有在局各項人役仍議酌加薪支（引） 
[堤工總辦駐工保堤揚州]  
　　邇日運河水勢盛漲雖經趙都轉飭將金灣璧虎兩壩先後聞放而河流仍復奔騰澎湃致沿河堤工處處出險堤工總辦王觀察迭接各汎警報遂於五月二十六日命駕登舟鼓棹前往以便駐工俾可隨時相機保護（詳） 
[松府札飭婁靑兩縣保護隄岸松江]  
　　松府戚太守近奉督撫兩憲電飭以連日隂雨不止沿江沿海濱湖隄岸潰決堪虞應飭各屬加培駐防保護勿稍疏忽等因太守以松屬重在海塘迭嘱防護現尚無碍惟婁靑兩縣濱湖低田堪虞除電　督撫憲外己飛飭一體遵諭辦理矣（星） 
[澈查商號擅留庫銀掉期生息杭州]  
　　浙省近因財政竭蹶曾奉信都轉嚴飭各塲局經征課稅隨時解省不准延積因是報解者頗形踴躍　於五月初六夘期放出洋三萬元初九日放出洋六萬元十三日放出洋十萬元向某商號易銀以備起解京餉詎料該商竟以此項洋銀掉期生息及經撫　於十五日得悉立欲盤庫檢查該商始行晝夜措齊解繳顯有情繁因己嚴行澈查聞須將該庫官等參處以重庫帑云（的） 
[奉省荳産爲出口大宗奉天]  
　　奉省地大物博尤以産荳爲最鉅刻經財政局調查營口一埠每年出荳類約一千萬石（按奉省每石重三百六十觔逹四百觔不等己抵南省三千餘萬石矣）他埠出口者尚不在其内（丙） 
[紀閔行鎭體育社閔行]  
　　閔行鎭體育社山學商會同人發起其鄉人李君英石適日本振武畢業請假三月回國省親任爲義務教員六月初十日行畢會式一點鐘會員排隊至操塲演習各種技術三點鐘冋禮堂行畢操禮禮畢由發起人朱理卿君述開會詞次李蕉軒馬柳江倪志尚三君相隨演說次來賓演說贊成員演說次會員演說次教員發紀念錄會員合唱軍歌次務敏公學合班生奏琴唱歌次職務員凌芹舫君致頌辭晚飲宴至十點鐘散會是日官紳及學界來觀禮者約近二千人閔鎭風氣開通較内地爲早爲上海一邑各鎭之中心點然非學會商會熱心提倡亦不能致此兹將在社諸君姓氏錄左 
（發起者）朱承鼎李祖佑馬恩培凌鏡氷蔣慶和吳良謨黄宗堅夏其聲陳之綱張務本潘至誠李顯常（名譽贊成員）李鍾珏顧言姚文枬項文瑞李邦黻葉景澐（庶務員）馬恩培凌鏡氷李顯謨（内務調查員）丁宗陽張尚德張承桂（操具檢查員）戴燿煃陳昌麟陳之屏（幹事員）張鶴鳴高麗卿曾桂巖（會員）丁宗陽華亭戴燿煃上海蔣紫雲上海蔣紫田上海顧寅吳江馮朝棟上海朱士頤上海楊棟上海　　 
 
 

Page 10

 
 
　　松齡南滙王聞仲奉賢陳愼徽上海刁鼎勲上海張錫賚華亭王嘉珍上海陳聞義上海張經國上海張尚德嘉定陳昌麟上海張承桂上海蔣家佐上海何應遜上海何福根婁縣陳之屏上海周文煥上海潘敬宣上海張鳴鶴上海錢志榮上海蔣吉元上海倪景韓上海張國賓上海口海澄上海程彩亮婺源全金生上海金玉堂奉賢（奭） 
[五月分選單]  
　　主事禮部精膳司林棟福建甲巡道四川永寗劉學謙直隸甲知州貴州永寗陳慶慈湖北廪通判廣東惠州馮敦庸湖南監安徽潁州陳啓秀山西舉浙江嘉興劉恩華安徽知縣廣東陸豐周秉道廣西甲江西石城陳守謙浙江增浙江長興丁惟晋山東拔江西永豐李昻四川浙江壽昌普榮厢白俱舉湖北通城胡文驌安徽監江西永新江仁徴浙江甲廣東乳源程蔭南湖北附浙江泰順程濟瀛湖北監四川黔江錢昌祚河南甲湖北來鳳鄭應墀福建附布經廣東張如棟浙江監直州判直隷深州楊同昇江蘇副縣丞江西德興齊語璿山東拔浙江金華王之臣山西附同知司獄江蘇川沙廳游榮豐四川監典史雲南富民劉秉宜直隷平鄉李懋齡俱四川監 
[今日尚有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
書雲一缺應以内閣候補中書尹克昌充署並應添傳一員在額外行走臣等公同商酌記名在前之户部候補主事姚詒慶於軍機後當差不甚相宜吏部主事宋子聨未報服滿工部候補主事曾文玉現報丁憂卽依次添傳吏部額外主事趙國良在額外行走嗣處傳補章京臣等仍當詳加考察酌量傳補以照愼重謹奏奉旨知道了欽此 
宫門抄四月初九日内務府廂藍旗值日吏部引見六十九名廂紅漢九名崇中堂等專摺謝賞綠豆恩汪南叅將張邦才謝恩慶桂金聲預備召見志公續假十日上駟院奏派揀選官缺派出倫貝子景厚内務府奏派　髻山廣仁宫拈香派出醇王逹公掌儀司奏十五日祭奉先殿濤貝勒行禮召見軍機慶桂金聲 
[外務部等部奏爲明具奏請旨事摺]  
外務部等部謹奏爲查明具奏請旨事竊維出使經費向在各海關六成洋稅項下提支前因使費關繫緊要迭經奏請此項銀兩應由各關監督按結清解不得絲毫挪借延欠奉旨允准通行遵照在案光緒二十八年八月間外務部奏催閩海關提解使費並隨時補解舊欠摺内聲明閩海關自一百六十一結起應提使費按結報解不准借墊他用其以前欠解各結使費仍陸續等還補解尚有前欠一百三十五結起至一百四十三結止使費銀両應令查明各結銀數暫作欠欵咨部存案以備日後行催補解等因嗣准福州將軍該關所欠出使經費數目查明列單咨報計單開一百三十五結起至一百四十二結止計八結共銀三十二萬一千三百三十一兩四錢二分五釐五毫又一百五十六結起至一百六十結止計五結共銀十九萬七千五百八十一兩八分四釐七毫上年六月間據江海關呈送收支出使經費册内己收到閩海關第一百六十一二兩結應解使費其自一百五十六結至一百六十結又自一百六十三結至一百七十二結及前欠一百三十五結至一百四十二結止各提存銀兩均未解到應請咨催補解當經户部查閩海關歷結欠解出使經費該關於結報内均己列支何以至今未解行令查明補解等因各在案今准該將軍咨稱閩海關應解出使經費一欵係在六成洋稅項下提撥是以每出　理結報時先行核數列支嗣因六成項下收稅短绌不敷甚多以致使費未解等因咨覆到部查該關應提使費除一百四十二結以前暫作欠款之三十二萬餘兩不計外其自一百五十六結至一百六十結又自一百六十三結至一百六十六結計前後九結於結報開除項下列支此項使費本係由六成洋稅項下按照成數提出之欵自應隨時解滬以備提用如謂移作他用不能報解則必須先行報部核准有案於此項開除項下將實在撥墊某欵詳細登註卽不應仍作使費列支乃該關旣未絲毫報解又未另行報部迨經户部專案指查始含混其辭以相塘塞使數十萬鉅欵空懸無着尚復成何事體應請旨飭下福州將軍卽將閩海關自一百五十六結至一百六十結又自一百六十三結至一百六十六結前後所支出使經費共銀三十二萬九千四百餘兩迅卽掃數解清並將一百六十七結以後各結使費亦卽照解至前欠一百三十五结起至一百四十二結止應解使費仍請照案暫作欠欵嗣後陸續籌還補解母再延欠致千咎戾所有臣等查明閩海關己經列支使費應令報解並隨時補解舊欠各緣由理合恭摺具陳伏乞皇太后皇上聖鑒衷訓示遵行再此摺係户部會同外務部辦理合併聲明謹奏請旨光緒三十二年二月三十日奉旨依議欽此 
宫門抄四月初十日理藩院光祿寺八旗兩翼值日無引見倫貝子等揀選官缺覆命張英麟因伊子補中書謝恩　服琦續假十日召見軍機 
[署山東巡撫楊奏山東振捐限滿仍難停止請再展限一年摺]  
頭品頂戴署理山東巡撫直隷布政使臣楊士驤跪奏爲山東振捐限滿仍難停止請再展限一年以資接濟恭摺仰祈聖鑒事竊查東省振捐前因限滿勢難停止經臣於上年三月間奏准展限一年接續勸辦計自光緒三十一年三月初九日展限之日起至三十二年三月初九日又届一年限滿察看地方情形仍難停止緣東省濱河各屬災歉頻仍民困己深雖上年黄流順軌幸慶安瀾而元氣未復仍應及時賑撫加以各游陽工及各處遷民需用尤鉅富此庫欵奇绌之時全賴振捐藉資挹注且各省籌墊助振曁南紳散放義振之欵均俟勸捐收有成數方能分别歸還若遽依限停止實屬無從應付據工振局司道詳請展限前來臣查該司道等所請均係實在情形明知近日捐務己成弩末然舍此更無别法可籌且係虚銜封典等項與報捐實官不同歷經展限均蒙恩准有案合無仰懇天恩俯念山東賑需緊要准將現辦振捐再行展限一年俾資周轉而安災黎理合恭摺具陳伏乞皇太后皇上聖鑒訓示謹奏奉硃批户部議奏欽此 
[户部奏所有警十膏統捐二成請届時酌撥緣由片]  
户部片奏再據巡警部知照奏請每年八省土膏捐溢收數内酌提二成作爲警務用欵等因一片奉旨依議欽此欽遵抄錄附片咨行前來據原奏内稱京師巡警創辦數年欵項支絀未能逐漸經營東西各國警務用欵籌之在官民者均極繁鉅現設立專部尤須寛籌用欵查上年財政處户部奏辦両湖等八省土膏捐聲明照二十九年收數作爲各省定額溢收之數專作練兵　費本年各省膏收欵目較定額盈溢擬懇於每年八省土膏捐溢收數内酌撥二成作爲京師警務用欵由柯逢時分起報解俾　挹注等語臣等伏查八省土膏統捐溢收銀數前奉上諭專作練兵經費不得挪移等因欽此欽遵在案嗣據督辦臣柯逢　時奏摺内聲稱提撥溢収及預徴他省稅捐子口加收膏捐大約豐年可得銀二百萬兩等語近來練兵經費歲需鉅欵臣部每月墊　之欵日積日多僅恃此十膏統捐一項爲歸還部墊之需今該部奏准每年酌撥二成作爲京師巡警用欵自應欽遵辦理惟警部設立以來己由臣部借支銀五萬両又由膠關洋稅内奏撥銀二十萬両今復奏請酌撥土膏統捐二成以歲額二百萬兩計之　　　　十萬兩而該部所管内外工巡局經費各局柴薪等項月共支銀四萬三千餘两歲共需銀五十餘萬兩均由部庫關支修路工需兩次奏撥銀四十萬兩尚不在内臣等公同商酌擬請俟八省土膏統捐辦理一年後如果收數暢旺練餉可以騰挪届再由臣部酌核 
 
 

Page 17

 
 
[飭查商塲總董品行吳淞]  
　　滬北現己闢辦商場天通庵居民具禀滬道公舉嚴馮二紳爲商塲總董瑞觀察批令寳山縣王大令詳查嚴馮二紳是否廉明公允有無徇私寳山縣現己與諸紳董會議禀復矣（流） 
[招考警察學生吳淞]  
　　滬北開闢商塲須設警察現經滬道瑞觀察會同商塲總辦徐觀察擬設警察學堂特會銜出示招考警察學生計有章程六則一須身家清白二須年齡二十至三十五三身　在五尺之外性情和平素無暴行五五官整齊言語敏捷六未曾充當兵役及犯刑己被刑責或吸洋烟及有酒癖酷嗜賭博（川） 
[示禁藉端需索吳淞]  
　　寳邑民間置買産業自前年始一律改用官撥印契書據禁絶白契絶契酌提中筆學費二釐活契減半此外並無絲毫浮費詎近有不肖之徒於二厘中筆學費外又提取代筆塡據等費二厘因此民間置産或用白契塡前年月或減匿契價希圖免減今爲寳山縣王大令查知日前曉示居民倘不肖之徒仍有藉端需索許卽禀究如再希圖取巧私用白契照匿契不稅例契價一半充公（川） 
[鐵路工匠滋事吳淞]  
　　吳淞張華浜爲寗滬鐵路修配機器汽車總集之區銅鐵漆木等析不下二百餘人加以魯直豫皖等幫小工數尤不可勝計每至旁晚成羣結隊游行淞鎭屢肇事端前昨數夜均有機器匠數十至淞與地申何某金某爲難何等亦不稍讓邀集鄉民四五十人預爲抵拒各據長勝第一兩茶樓勢甚洶洶幸有人極力排解始得寢事不致釀成禍端（川） 
[滬城官事]  
　　新任江蘇臬司朱廉訪家寳昨日由京蒞滬在後馬路福興棧暫駐襜帷擇日赴蘇履新○卸作雲南學台吳肅堂文宗魯前日由滇來滬住金利源碼頭啓昌行昨日命駕進城至道縣各署拜會○試用巡檢魏藕堂少尹蓮奉上憲札委來申迎接臬憲前日到滬住申夫福棧又江漢關文案本任大冶縣典史王伯淵少尉學涵因解出使經費來申住名利棧又從九吳心許少尹楨自蘇來住小南門外又會丈局總辦高邕之司馬又撫標滬軍營巡查陸遊戎光榮昨均先後到道禀見○候補府蔡詠南太守薰昨日到道禀知今日交卸糖捐局差並請病假數天遺差己由上憲札委道員用候補府梁太守佩祥接辦昨亦到道禀知卽日蒞差○管帶普陀輪船易千戎錫棻禀知卽日赴淞公幹○前開缺福山鎭長江巡查李本欽軍門定明由長江來住福興棧又松江府管糧通判劉德勝别駕興基由蘇來住永安棧又縣丞鄧梯雲二尹長春又完二尹太璞昨均因公到道禀見 
[蘇撫派員恭迎考政大臣端戴兩欽使]  
　　蘇撫陳大中丞因考察政治端戴兩欽使不日可以到滬特派撫署文案楊輔卿大令元勲來申恭迎己於前日抵埠 
[考政大臣行轅記事]  
　　考政大臣端戴两欽使登岸後駐節泥城外洋務局行轅關道瑞觀察上海縣汪大令英讞員關司馬等印委各官俱詣轅禀見禀安午後新授浙江提學使支恒榮提學蘇藩濮子潼方伯隨辦南洋洋務岑觀察椿蔭道員陳觀察兆瑛施觀察則敬曾觀察鑄等到轅晋謁行轅之二門外仍由滬道派道轅包探楊錦山及護男一隊擎鎗駐守英法捕房亦派探到轅梭巡（力） 
[上海德總領事更調消息]  
　　二十九日柏林電云德京之人皆謂駐紥粤逹利亞之西逹納海口德國總領事波來君將繼克納貝之後調充上海總領事譯文滙報 
[管帶禀領津貼]  
　　普陀兵輪管帶易千戎具禀道轅請領該輪津貼銀兩畧謂璨因騐疫事繁月領公費不敷應用懇恩酌給津貼以免賠墊曾於本年閏四月十六日禀請核示在案理宜靜候飭遵何敢瑣　惟是此項津貼從前本因騐疫較繁禀蒙前憲批准給領所有卑船月餉公費己歸稅務司發給而津貼前由憲庫支領是以未便率請稅司發給卑職亦知公欸支絀本不敢援案冒　實緣騐疫事宜較前更繁公費尤不敷用每月均須貼墊可否懇恩俯賜准予酌給以資辦公而免賠墊一俟騐疫稍鬆再行禀明飭令停發云（事） 
[牌示救護月食]  
　　道憲瑞觀察昨日發出牌示一道略謂本年六月十五日爲日食之期理應救護爲此示仰道屬各員遵照届期一體救護計開江蘇江寗府月食十七分五十九杪初虧戍初初刻十一分左偏下食旣戌正初刻十分食甚亥初初刻一分生光亥初三刻七分復圓亥正三刻六分右偏上（宜） 
[道批照錄]  
　　瑞觀察昨日發出孫爾桂等禀批一道照錄如下據禀係爲愼重防務起見己札行該隊官届期會委赴點矣著卽知照（宜） 
[禀請傳諭開河]  
　　上南兩邑紳士商同河工董事朱君禀請縣尊設法開挖馬家浜一則己志本報兹聞本邑四十三四十四等圖鄉民大半不允隨同開濬故由上邑董事據情禀請本縣汪大令傳諭遵辦（事） 
[請禁各業建醮移充學費]  
　　本城學堂各董事前日聨名環禀上海縣略謂每届六七月間各業醵資建醮燈燭輝煌游行街巿旣多禍患復費資財實屬無益有損請爲勸諭示禁并將此欵移充學堂經費等情未識汪大令若何批示也（宜） 
[榜示罰欵]  
　　總工程局本年五月分裁判所審判罰鍰項下所有任鳳生等十五户計罰洋一百三十六元昨由總董榜示局前撥歸公用以昭核實（尺） 
[龍華設立巡警分局]  
　　製造局辦魏觀察因西南鄉龍華一帶火藥局近在咫尺甚關緊要恐有匪徒混迹滋事爰派本局警察兵三十二名巡長兩名副巡弁一名於昨日起田委員劉明府源道幇帶劉萬祥千戎等督率在藥廠内設立分局以便按叚站崗防堵一面札飭砲隊營幇帶張守戎在營挑選精壯勇丁三十二名撥還警察處以資巡守所有分局開支概歸該處委員給發（寳） 
[南區添招巡士]  
　　大小南門外南區巡警現因不敷遣派故由總工程局總董添招巡士十二名卽歸區長招選承充（尺） 
[斥革巡長]  
　　總工程局總董因西區解送案件之巡長錢恩 
 
 

Page 18

 
 
蔭到局之後擅自毆人被當值處查見申斥掘强不服立命解至裁判所請究經孫明府判戒責一百下斥革（尺） 
[飭拿著名流氓]  
　　著名流氓銅匠阿順卽惡棍烏木開泰之同黨專與小米虫等在邑廟等處搶攫得人物件小米虫己由捕役拘獲解縣訊責惟銅匠阿順依舊横行不法兹經東局委員郁二尹查知諭飭地甲巡士一體嚴拿究辦（事） 
[爭風憤斃報騐]  
　　美租界鄧鐵路陳阿榮向與蕩婦戴陳氏姘識近知該氏又與混名沈黑鬼者有染陳向理論反被毆打以致憤極吞烟身死由屍戚忻桂生投報捕房飭探錢盈堂除將戴陳氏送廨外並傳地保報縣請騐昨午後三點半鐘上海縣汪大令委水利廳孫少尹帶同刑仵蒞塲騐得委係吞烟斃命飭忻備棺收殮修拿沈黑鬼到案訊辦（似） 
[西牢犯人自縊]  
　　字林報云禮拜三夜虹口提籃橋西牢内有犯人一名將所穿衣服撕碎織成繩索懸於牢門上自縊迨經知覺業己氣絶身死 
[會訊案二則]  
　　美商美孚洋行控華商餘康號主汪元慶出售冒牌火油前日午後由美副領事白保羅君蒞廨與關司馬會訊據原告律師佑尼干禀稱汪將别家火油装入美孚箱内冒銷由該行式老夫俞子康查出十一箱送至新閘巡局現己起案請驗汪延陸舌儒律師到堂申辯中西官傳汪親訊汪供在浦東開設餘康火油號己越五年向無冒牌情事本年閏四月初與閏孚式老夫及新閘潤昌祥火油號之俞子康合買美孚老牌油一百箱此貨係在生泰祥買下由泰昌東劃付初七各浱棧司至浦東美孚棧出貨經俞子康借去十一箱言明三日後歸還不料越日有王姓來稱借去之油乃係僞牌欲罰商人洋七十元商人不服訴之陸舌儒律師致信美孚由該行佑律師將火油歸還了事不意刻又控究求察佑律師當將汪之供詞細詰一過關司馬亦逐一駁詰堅稱實係同行嫉妬有心陷害質之俞子康供借來之油查係僞牌因即送往新閘帰局司馬以汪供油由下海浦美孚棧中所出當時驗出僞牌何不逕送水巡捕房乃於兩日後始送巡局其中情節顯有不實遂商之白君以此案碍難准理判著當堂註銷○英商增裕麫粉公司控華商永愼和不交來子一案昨晨又經英副領事蒞廨與關司馬覆訉原告高易帮辦瓊司律師被告担文帮辦古栢律師到案候示增裕棧房司帳彭惠生供凡麥船到廠必須登簿永愼和于二月起四月止裝麥三百船内有一百十六船因麥内攙有泥沙故而退去有帳呈電被告古律師將帳反覆閱看察得墨色不符禹彭逐欵駁詰中西官飭傳永愼和執事袁寳生訉供袁稱與增裕往來己十二年每年所做生意約計三十萬金相安無事此次定麥四月十號以前每日裝去五六百担十號之後每日約交千擔統計四萬有奇乃該公司祇收一萬一千餘擔並非小號不交求察　造律師互辯良久時己晌午中西官會商之下判各人一併退去訂於六月初四日下午再行覆訊（力） 
[上海縣案]  
　　寡婦王朱扭控朱顯卿吳盛氏作串賴等情前晚經汪大令訊究朱氏供前開米店之裘瑞卿託朱顯卿吳三觀爲中將方單两紙两次抵去洋六百元至今本利無著向中追索不理顯係串賴三觀己死故將伊妻盛氏併扭到案求請究追然氏供丈夫作中皆因朱能力保無悞之故朱供前在裘瑞卿米店司帳實因虧本閉歇裘今居住鄉間度日尚艱何能歸欵乞鑒大令判朱及盛氏交保帮同清理○沈莊氏喊吞存欵亦奉訊問氏供故夫遺洋一千元存於母舅陶姓店内生息度日去年曾收利息四月陶回寗波原籍本年三月始返持摺往收陶囑留下明日照付婦人不疑翌日往收詎遭連摺抵賴爲此求請提究大令判候飭差理追○閔行圑局禀送忤母之張雨春到縣訊究供年廿一歲自幼有病十三歲即吸烏烟致將家内衣服質當被母鳴局送案是實大令察其半似瘋癲判責一百板押令戒烟省釋○西局函解身藏小鐘一座之葉恭雲到縣請究供婁縣人前月應徴兵之選抵蘇入伍不宰患病請假出營乘輪抵滬因有姡丈住居本城故向借貸姑丈不允取伊小鐘質押致遭拘究大令判候伊之姑丈到案具保省釋○甬婦倪周氏控追周世章股洋四百七十一元被抱足陳雲甫領去侵用不還控奉押追在案昨復提比判責一百板展三天如再不繳嚴比不貸（宜） 
[總工程局記案]  
　　革探趙勝冒控年賭搶洋被探目薛貴拘局由伊弟趙三祥保出臨訉不到昨由局董追案孫明府判戒責二百下姑念苦驅逐出境同黨陸雲山即小野鷄戒責二百下交保陳維奎不合聚賭判罰洋四元○徐鑑控醫生金鴻聲將崑山田單五帒代抵洋二百元向討圖賴扭案求追明府判交保理楚○城内東街陳春泉家失去金鐲一對疑女成衣徐施氏所竊向論之下反被糾衆滋閙經十五鋪董事函送到局明府提訊不認判當堂立誓蓍該鋪地甲帶回候核（尺） 
[公共公廨早堂案]  
　　包探陸協庭禀解流氓張保生即小寳生到案聲稱被係砍斃顧德勝羽黨且與瞿連生卽蹺脚連生通同攫物求請究立襄讞孫明府商之德繙譯師謀君判押捕房五年○某洋人控細崽王四保彭本良串竊洋三十元由捕解究質之二人堅不承認判押候查明再辦○　夏春竊鄭松茂衣服由捕解究判押三禮拜○捕送樹興小客棧傅史氏長華客棧戚天爵違章不將住客登載循環簿请究判氏罰洋五元戚罰洋十元○施祥林乘脚踏車出外與塌車夫胡阿二孫阿林爭路口角胡孫誤踼路人盧安福受傷由捕送究判押候傷痊再訊○戴陳氏之姘夫陳阿榮與另姘一夫混名黑鬼因爭風口角陳即乔烟斃命報捕將氏送廨一面報縣相騐昨日解案請示判交官媒候蒞驗時帶往屍塲訊奪○揚州人卜裕生誑騙高安代薦生意私將行李衣服押洋三十元逃逸報捕解究判押二月期滿驅逐出界○金隆西飯店侍者貝寳山因與洋東意見不合辭歇詎有李保山朱阿玉等相率停工洋東因以抛工等詞控請訊究判具罰洋五元充公李等著再做十天辭歇完案○何占明疑姜李氏耿馬氏串扣女孩口角涉訟奉判押候查明再斷在案昨覆訊两出伺供被誣求察請雪明府察得所控無憑一併開釋○蔣阿小拐逃楊榮生胞妹一案昨亦復訊見証金書春供目覩蔣妹從房内走出詰之蔣供仍游移官判還押再限七天交人違干究辦○嚴桂一竊金秋田號内石灰由捕解辦判押三禮拜○馬夫李阿毛違章快馬由捕解究判押七天○春桂戯園茶房張阿素與管箱之金阿二口角被園主斥退挾恨在心前日串通小剃頭邱小壽私買綠礬放在茶爐水内害人經邱告知園主報探拘究邱供由張給錢三十文購買綠礬放於水内是實張惟俯首求恩典明府以張居心險毒判押西牢五年邱押捕房半年○戳斃顧德勝一案經中西包探陸續拿獲胡阿福等移訊縣辦己詳本報昨日縣尊汪大令又派差移提同義茶樓主婦龔阿昭由包探竇如海將龔提案請示龔供該茶館早經出租某甲閙事之後曾奉判罰實與小婦人無于啊上求開釋明府以供尚近情判龔釋出一而函致縣署核奪（當） 
[公共公廨晚堂案]  
　　○經三控高澹春趙發茂等抵洋不　判高繳洋一千二十元趙未到案當由其妻徐氏認繳洋一千五十元交保限一月措繳在案今己逾期分文未付由費具禀投催前晚經司馬復訉趙發茂供此係妻子之事愿求展限一個半　趕緊清理高供所開之五層茶樓被費追欠之時到店眇閙受損頗多現求寛限措缴司馬衡情之下判各具遵限一月繳洋甘結送查仍交人銀並保如再過期保人認賠○陳長清控傅志鵬賴欠抵借銀两亦奉司馬提訊陳供傅因急需以洋酒等貨抵借去銀五百五十两向索不睬求請究追質之傅供在電報局當文案欠楊與張姓銀两有之　恩寛限料理司馬判交人銀並保限半理楚（當） 
[法租界捕房事]  
　　流氓顧桂生曹金福在城河浜行走形可跡疑由探拘入捕房押候解堂訊究○某甲喊控被陸咸春霸佔田畝意圖盜賣經縣尊汪大令出票移提昨由縣差投法捕房請示捕頭派探協同將陸拘獲押候過堂再核○會德豐洋人函致捕房稱棧房内屢失各物請派包探拘查昨日拘得瞿茂春沈金林金法南唐阿委龔密朗陸阿炳周長發林才林等七人解入捕房並吊出被竊之白糖六七斤奉飭押候解堂訊辦（深） 
[美租界捕房事]  
　　邢文卿行經鞄子路被流氓殺牛阿林等多人兇毆去銀洋　衣等件投報捕房請究捕頭飭探朱子藩前往查辦○某西人因病倒臥枝路由捕載入捕房轉送公濟醫院醫治○蘇榮堂竊勞合路章李氏烟間内烟搶多蓬甲探劉阿炳拘押候辦（似） 
 
