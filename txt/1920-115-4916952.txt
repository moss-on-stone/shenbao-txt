# 1920 - 115 - 4916952

 

Page 1

 
 
   
 
 

Page 2

 
 
   
 
 

Page 3

 
 
時評 
[運動與表示（冷）]  
　　凡運動中之表示有過分之語言文字者必足爲運動之阻礙蓋過分之語言文字决非運動之本意旣非本意則對己爲虚妄對人致疑慮其結果非但運動無效即有效亦甚危險也 
　　語言文字之功效在誠實在切當在明白而不在於虚張故凡運動之始其對於語言文字當審愼斟酌務必納之於範圍以内使人聞之見之而知其眞相又必使對於此表示語言文字之人負有責任勿令人盡可爲而易爲人所竊借苟能如是余謂運動前途必有大益也 
[命令]  
　　四月二十八日大總統令全國烟酒事務署督辦張夀齡呈江西烟酒事務局局長蔡國器另有任用請免本職蔡國器准免本職此令 
　　又令任命倉爾楨爲江西烟酒事務局局長此令 
　　又令内務總長田文烈呈准新疆省長楊增新咨請任命炳照試署墨玉縣知事應照准此令 
　　又令陸軍總長靳雲鵬呈請任命王得勝爲陸軍第一師砲兵第一團副軍械官應照准此令 
　　四月二十九日大總統令張敬湯劉振玉張綸璜周蔭人均加陸軍中將銜李式白潘玉田均授爲陸軍少將劉焕文邊玉珂魏清和趙文濬佟國安廉孝先郭連峯均加陸軍少將銜此令 
　　又令内務總長田文烈呈准吉林省長徐鼐霖咨請任命楊濂試署省會警察廳警正應照准此令 
[專電]  
　　北京電院昨復魯田屈電謂魯案無直接交涉意提交聯盟時機未熟當審酌輕重辦理軍事協定俟駐俄軍隊盡撤卽失效無庸過慮請告魯人切勿誤會别生事故（一日下午一鐘） 
　　北京電昨日申刻外部朱秘書赴日使館仍對魯案照會有所商榷日意學潮已能遏止卽不妨開議昨院又電各省徵對該案意見（一日下午一鐘） 
　　北京電政府將正式答覆日使聲明不能卽時交涉之理由該文已由外部起草（一日下午三鐘） 
　　天津電莊璟珂陷日有新十碼急電謂閩案雙方提出條件相去甚遠相持愈久則愈難辦理欲求速結非雙方退讓不可政府究其如何意見乞速覆（三十日下午十二鐘） 
　　北京電巴黎密電英法意協商德約執行及修改問題决於五月在比召德代表會同商酌口頭决定不用换文各國對此均極重視日於山東各欵尤設法運動 
（一日下午三鐘） 
　　北京電院前電蘇李嚴防因學潮引起他變頃復到謂已嚴密防範滬盧又來電報告仍急（一日下午六鐘） 
　　天津電曹錕陷日電京贊成廢督但並須嚴禁軍人入黨政府依其意發一嚴禁軍人入黨命令 
（三十日下午十二鐘） 
　　北京電直曹電贊成廢督並請禁軍人入黨靳擬據曹電下令告誡入黨軍人（一日下午一鐘） 
　　天津電督軍减輕權限一節政府提議之大要（一）督軍名稱之更改（二）名稱更改統歸陸部管轄（三）各省長有監督軍政之權此外尚有數端大致欲以文官節制軍政 
（一日上午十二鐘） 
　　天津電王揖唐陷日電謂舊議員到滬將足法定人數依茶話會决定卽在滬召集憲法會議但議員旨趣不同恐難收效果 
（一日上午十二鐘） 
　　北京電今午府宴克蘭及使團並賞牡丹閣員陪閣議停（一日下午六鐘） 
　　北京電新議員賀培桐建議請釋被拘各生（一日下午一鐘） 
　　北京電邊防處將開會議討論取消協定辦法分無形取消單獨聲明對日聲明三種（一日下午一鐘） 
　　北京電軍事恊定撤廢手續尚未商决日武官屢起責問（一日下午三鐘） 
　　北京電外訊哈埠日人向日政府提出六條（一）尊重軍事恊定之精神（二）謀鐵路附屬地之政權路權當屬行使（三）防經濟旣得權之破害（四）改善中東路運輸（五）保全松黑航路（六）望日政府就上述五條籌適當手段爲澈底行動（一日下午一鐘） 
　　北京電日答司梯芬抗議謂中國路警無力日爲軍事運輸謀自衛故以日軍護路（一日下午一鐘） 
　　北京電哈電勘力有俄郵車兩列行經太平嶺站被匪開槍死傷日捷俄華人多名并搶去財物甚多已由司令部派隊追擊並向日俄磋商辦法（三十日下午三鐘） 
　　北京電黑督電連日日軍自開專車帶裝甲車兵士開赴哈綏甚多滿站亦有日裝甲兵士駐站 
（三十日下午三鐘） 
　　天津電拉門德定三日出京由滬赴日政府預備專車並派徐恩元送至滬（三十日下午十二鐘） 
　　北京電拉門德今日申刻出京 
（一日下午一鐘） 
　　北京電黑電留李家鏊帮辦交涉 
（一日下午一鐘） 
　　北京電岑電某方請逕交關餘謂維持湘南軍餉急需詞意迫切 
（三十日下午九鐘） 
　　北京電奉張電論陜事謂許部移駐東路係中央命令陳劉攔阻卽目無中央許軍無退讓理並詢中央如何處置（三十日下午九鐘） 
　　北京電許蘭洲通電此次被攻傷亡百餘陳劉以誤會二字掩飾難承認靜候查辦最後解决 
（三十日下午四鐘） 
　　北京電張錫元電馳赴興平已無戰事惟内容複雜請派大員另查復電謂蕭中將卽日偕奉委員喬賡雲前往（三十日下午一鐘） 
　　北京電林建章電以宋隊撤回自請取銷節制海陸軍名義 
（三十日下午一鐘） 
　　北京電田中玉以魯省駐軍不敷分布請將駐湘一旅完全調回 
（三十日下午四鐘） 
　　北京電政府電湘張擬令上游軍塡防湘南（三十日下午九鐘） 
　　北京電京商會長安迪生等將交法庭（一日下午一鐘） 
　　北京電派駐比館員出席萬國商業會議（一日下午一鐘） 
　　北京電奉張促東三省議員脱離某系否則身家財産不任保護 
（三十日下午九鐘） 
　　北京電施紹基報告英日同盟尚未商定英意見不一（三十日下午四鐘） 
　　香港電昨兩院聯合會到百餘人五十號議員動議補選總裁照霞樓石行會館議員持異議反對兩院聯會存在無結果改開談話會因否認聯會卽反對補選候補總裁初定譚莫均以隸陸不敢並肩辭後改熊劉爲分唐勢 
（一日下午三鐘） 
　　香港電學生定今日集議罷課教育會昨决勸勿罷另劃一定時刻爲學生辦救國事由教員協理 
（一日下午三鐘） 
　　香港電林葆懌否認海軍出動 
（一日下午三鐘） 
　　香港電軍府請靳撥關餘六十萬濟川邊軍費（一日下午三鐘） 
世界路透電 
[英相之對德問題演說]  
　　二十九日倫敦電英相喬治氏今日在下院起立演說時衆大歡呼首相謂桑里摩大會爲休戰後最足注意之事確無可疑大會開會以前發生種種重大誤會此蓋由於一般好事者從中播弄迨開會之後誤會盡解疑團亦釋惟關於魯爾區域問題意見互有出入所爭者爲魯爾區域之騷亂應否由恊約軍抑由德軍遏止之協約國除法國外主張由德軍爲之面予以撤退軍隊之期限如至期不撤則協約軍將占據德鎭以爲保障並提議派恊約國軍官隨德軍同赴魯爾區域監視德軍勿容其逾規定之數及有嚴峻並自利過甚之行爲今意見歧異之點完全消釋並巳通告德政府一俟魯爾區域之德兵減至上年八月八日恊約國函中所規定之數法國卽將撤退恊據佛蘭克福與達姆斯太特之軍隊外間所傳法國須俟德國解除武備及履行和約某某數條欵後始允撤兵之說實屬不確誤會一經消除巳措聯盟於視前更鞏固之基礎法人曾確信英國並不欲厲行和約關於賠償與解除軍備等各欵其實英政府關於魯爾問題致法國之公文嘗明白宣露雙方之意見參差純在警務與恢復秩序問題他日涉及解除軍備與賠償等事英國必取恊約國所同意之行動桑里摩大會已消除關於此節之疑慮又法國甚有勢力之人物發表言論法國有勢力之新聞記者著作文章謂有人圖利用和約之展緩實施遂其永願云云彼等且公然主張兼併來因倫與魯爾煤區此亦引起誤會之一端英國曾切實聲明决不能贊成此種政策蓋不欲又以一亞爾薩斯勞蘭遺諸後裔也法總理米勒蘭與其同僚均慨然掬誠聲明法人之大多數反對此種政策與英人相同此言大可注意首相又謂恊約國已邀德國閣員與英法閣員當面討論一切今固有委員團甚多但其中人員智愚不等所辦各事未必盡合高等議會之政策今所擬討論之問題首爲解除軍備次爲賠欵次爲占地軍恊約國曾商定德國之武器必須消毁據駐德辦理此事之英軍官報稱德政府據實開報砲位之數惟來福槍散在四方有槍之人多未繳出此難在德政府之號令不能爲法耳今所急要者恊約國必得德砲與飛機而毁之至於賠欵一節恊約國固承認德國目下無付欵之能力但德國不應遲遲不指定債務抵當物及不提出付欵辦法此種態度易召人怒宜即放棄首相並切實聲明恊約國於五月二十五日赴斯巴地方並非討論深奥問題德國亦可提出確切意見恊約國擬予以至公允之考慮恊約國本限德國於和約簽押後四個月提出清償債務之辦法今期限已滿矣 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[法總理之對德問題演說]  
　　二十九日巴黎電法總理米勒蘭氏昨日在衆院演說謂中立區域内之德國武裝隊伍至六月十日須減至萬人至七月十日德兵均須撤退代以警察萬人米氏重行聲明今若輕信法國欲兼併德國土地實罪舉也桑里摩大會告終後協約國之團結視前更固 
[俄波交戰之近信]  
　　二十九日倫敦電陸軍部發表關於波蘭軍對過激軍取攻勢之布告謂波蘭因過激黨拒絕接晤波蘭議和代表乃命前敵軍隊在自泊里貝河至尼斯特河廣二百五十哩之陣線取攻勢現信貝魯拉將軍所統之烏克蘭軍在該陣線南部協助波蘭軍四月二十六日波蘭軍進抵哇夫魯克柯羅斯坦吉土米爾占據巴爾平均深入三十五哩最深之處達五十哩克里米亞之紅軍處境頗危烏克蘭及哥薩克境之農民紛紛起事紅兵數聯隊因當道欲改之爲工隊無解役日期且不許告假相率叛變 
[英國議院中之兩演說]  
　　二十八日倫敦電萊敏登貴族今日在上議院述及阿爾巴尼亞人深恐塞兵或希兵襲入協約國應予以保證聲明一九一三年所擔保阿爾巴尼亞之獨立不容人侵犯克勞福伯爵答稱高等議會不能容忍所述性質之侵擾且不許其牽動阿爾巴尼亞問題最後之解决但不能續予保證云 
　　二十六日倫敦電邱吉爾氏今日在下院以書答覆質問謂目下駐愛爾蘭之兵共有三萬四千三百八十二人此外有坦克砲車四十輛據駐柏林英國軍事委員團報稱在德之戰俘僅有二百二十二人查無下落 
[日俄交戰中之談判]  
　　三十日海參崴電烏蘇里鐵路仍在日人之手日人與當局談判協同管理之舉業巳失敗當局已訴諸協約國國際委員團日人謂以後將僅與州議會談判下烏汀斯克巳組織後貝加爾州議會政府得國民軍之贊助海參崴州議會後貝加爾州議會政府現正談判組織遠東與後貝加爾混合政府事宜後貝加爾政府圖與伏伊奇柯夫斯基將軍談判未得結果該將主張組織及過激軍陣線後貝加爾之軍與該將之軍仍在交戰日人則與黨徒互鬭以衛該將後路勞農軍尚未參與戰事現未入後貝加爾區此間日人接有消息謂伯力已於四月二十四日入紅軍之手 
[各國近事記]  
　　二十九日柏林電協約國請德國派專使赴斯巴參與高等議會會議之請書今日巳由英國代使送交德總理穆勒氏 
　　二十九日亞姆斯特丹電亞姆斯特丹與洛特丹船港工人罷工十日後業已開工 
　　二十九日大西洋城電銀行公會通過决議案贊成組織會社資助美國對外貿易之舉 
　　二十九日君士坦丁電藍格爾將軍在克里米亞戰線大戰六日重創過激軍獲砲六尊俘敵多人該將自信反過激軍現可由克里米亞向北進發 
　　二十九日柏林電波蘭軍宣稱擬留駐烏克蘭至肆虐之外人均經逐出烏克蘭正規政府成立後再行撤退貝魯拉將軍已經衆承認爲烏克蘭民國領袖 
　　二十八日倫敦電劍橋大學漢文藏書部近得前上海工部局總董金勒氏所遺之精刻書籍四百餘册 
　　二十九日倫敦電泰晤士報得悉外交大臣克松伯爵曾致書朱爾典爵士稱揚其功績 
　　二十八日大西洋城電美商會董事部許派委員團赴歐調查能否與俄國恢復商業關係事宜 
　　二十八日華盛頓電衆議院主撥美金洋三萬萬元以補政府管理盛路經費之不足一案巳由參議院通過 
　　二十八日亞姆拉電宫中宣稱阿富汗人三百名内有常備兵若干佔據奇特拉邊線内之某村英國與阿富汗代表之談判已因此暫止以待阿富汗政府之解釋 
太平洋路透電 
[日報之魯案提交國際會主張]  
　　一日大阪電朝日新聞載有社論主張由日本發起將山東問題提交國際聯盟會判斷文内詳述中國當道與平民對付山東問題之態度謂該問題難以尋常外交談判解决故必用前議駢 
[日本經濟大局之紛亂]  
　　一日大阪電經濟大局仍未穩定月底出貨及清結股票與棉紗等品貨欵殊爲艱難惟不若預料之甚大阪股票取引所今仍在清理欠賬惟星期一日能否開門今尚未定三品紗出貨者甚少因四月份之賬多轉入後數月之賬近期棉紗之買客因紗價大落極爲窘迫難以出貨大商家尚可支持各外鎭小商家則皆不能如期出貨各銀行現取非常謹愼之態度商家均不能得相當之貸用由私家銀行提取存欵者仍絡繹不絕致各私家銀行均向日本銀行告貸巨欵昨日日本銀行大阪支行貸出之數共有一百六十一兆元實爲前所未有迄今尚未聞有倒閉之商店惟翌日之事均在不可知之數 
[游日美客談]  
　　一日東京電游歷中日之美國絲商團員陶迪氏氏言及中國蠶業謂中國蠶業現仍在發展之醖育階級因育蠶方法尚屬幼稚蠶繭不佳而紡絲工人技蓋又不精故中國欲供給滿意之原料以應美國絲市則非一時所能幾美國絲商鑒於世界需絲日多曾屢勸中國當道注意於改良絲業之重要但中國當道竟充耳不聞此實美國所驚訝者也今世界女工入欵增多故各國對絲之需求日見增加乃中國今仍處於實業麻木之地位此誠可爲嘆息者也 
　　一日大阪電銀行家樊德里勃氏與同行之二員應大阪每日新聞之請於五月十日在大阪市政廳向市民演說 
[日本之進出口貨價]  
　　一日神户電四月上旬神户入口貨值日洋五千七百萬元出口貨值日洋二千二百五十萬元自本年一月一日起神户之入口貨共值日洋五百六十八兆元出口貨值日洋一百八十七兆元出入相差若是之巨此爲目下財政困難主要之原因惟入口貨多屬棉羊毛油餅鋼鐵橡皮等諸原料四月上旬横濱入口貨值日洋三千一百萬元出口貨較入口貨多六百萬元計三千七百萬元 
[美客之中國將來談]  
　　一日北京電今日拉門德氏已啓程赴日本臨行發表宣言書謂疊承各界囑發表關於中國時局之意見兹特遵囑發言余所可言者此行最饒趣味使余更明白中國難題而余觀察所及尤證明余之意見以爲中國具有甚大之未闢利源其人民富有道德勤於事業今雖值暫時困難然實有造成國家將來之要素也余旣達游歷中國俾爲新銀行團詳察遠東時局之目的今將返美余游歷中國歷時無多此僅爲國際銀行團調查籌備所必要之第一步如欲確能有助於中國以發展其若干公共大事業固不能無此一舉此間時局錯綜重要就銀行團而言研究與發展非一日事必靜俟於將來余望將來中國人民與銀行團所代表之西方資本家間容有誠懇之提携焉 
[意國飛機近信]  
　　一日福州電明日如天晴佛拉林氏擬於正午左右啓程飛往上海星期四日督軍宴意飛行家陪宴者有領事團人員及中國官員督軍深讚佛氏飛行之成績贈以金紀念章一枚連日因天氣不佳未能當衆飛行 
國内要聞 
[北京通信（靜觀）]  
　　京學界罷課中之活動 
　　北京學界自二十二日下午實行罷課以來轉瞬光隂已閱九日就表面上觀之此次學生雖罷課却未游行講演一次未聚衆請願一次似乎課一罷即各事與之俱罷毫無積極動作也者但察其内幕則殊不盡然據聞頗有暗潮方在醖釀之中此次都門大罷課以高師一校較爲激烈北大原居被動地位但經過數日勢力中心乃漸形轉移於是始持消極主義者近亦漸變爲積極主義連日來開會集議在北大居多所有議案均不肯發表凡到會者咸相約同負嚴守秘密之義務現在唐山路礦學校業經宣告罷課北京方面並已派人前往與之接涉唐山原爲工業地工人之數近萬平日頗有感受新思潮之能力萬一暗潮鼓盪使勞働界發生心理上之變化則影響絕大此層政府似早慮及日昨靳翼卿約吳鏡潭密商即爲此事聞巳决定由吳氏派得力警官警士前往該地先事預防一面由交通部派員赴路鑛學校妥爲勸導從前每次學潮凡屬交通行政之學校皆不與而此次獨否唐山路鑛學校旣巳高揭罷課之旗幟而北京之郵電及鐵路管理兩校乃亦劍及履及步武而起交通部之育才科幾窮於應付日昨管理學校教務長首某曾召集各班十餘人談話一次亦復不得要領今日有人傳述謂交通部直轄各鐵路下級辦公司員有同盟罷工之動議此語雖係神經過敏之談然學潮之已由教育界而延及於交通界亦非絕無徵象至京中各校前經議决於五月四日大做紀念會已經有人從事籌備但聞現有某校提議以爲與其僅在校内作紀念會究竟影響於社會者較小不如趁此日爲一次大游行以震動一般市民之耳目各校贊成斯議者頗多又有人主張大游行宜在五月七日因是日爲國恥紀念日此日舉行則影響尤大此時兩說尚未確定但實行游行之舉恐不免成爲事實此亦極可注意之一事也政府方面除已由教育部派員前往甯滬會同蘇教育廳設法勸導外日内對於學界所醖釀之暗潮偵察不遺餘力其對於印刷物之檢查尤爲認眞上海寄來學生聯合會之日刋多被查出扣留而法文專修館學生所組織之『平民報』並已嚴被封禁惟軍警數次會議之結果則仍抱定『不動作不干涉』之主旨並以近九日來學界雖在羣疑震撼之中而表面尚稱安靜無事第恐長此相持不决醖釀復醖釀未必無其他之事變發生也（二十九日下午一時） 
[北京通信（一得）]  
　　黨爭臭味之中行潮 
　　今日新衆院開會李思浩居然出席答覆中行案之質問矣質問且不甚激烈矣當時會場情形李思浩出席以後陳嘉言解樹强張王伊文王澤攽等就中行查辦案内容分三點質問（一）問現在市面流通之京鈔一千三百七十餘萬售餘之七年公債尚有一千五百九十餘萬何以仍不能收回紙幣實行兌現（二）問中行行員多兼他商業職務致中行營業因若輩之騰挪而受虧損作何辦法（三）問查辦中行歷時已久究至何日可以畢事而李之答覆於前兩項概謂統俟委員查明詳細宣佈但賬目複雜稽核需時但上緊辦去而於時限一層則許以一月以内以此種並無要領之答復按諸數日前函請靳李出席之聲勢其以不得要領叱退者蓋在意中然最後結果則陳嘉言謂總希望貴總長任内能將中行整頓能將紙幣兌現則不獨人民感戴即貴總長在　亦成一大功諛詞敷衍一似虎頭蛇尾也者此無怪也今日靳因事未來而李亦安系中人且安系開會討論對付中行時李皆出席並共爲條件之商榷者其質問殆猶之演劇也 
　　查辦案之舊事重提由於二十四日中行股東會之衝突而股東會之衝突則由去夏恢復元年則例案去冬查辦案遞衍而來爲安系與研系爭中行地盤活劇中之一幕推究其經過則安福系之必欲攫取中行實至今進行未巳其查辦案之進行曾含有饒孟任謀充中行總裁之運動而其謀所以推倒研究系一流人者則曾從根本上着想去年七月間即從上海方面收買某某等之中行股票共一百八十股之多安系某報所載股東劉祥生等十六人之電即此一百八十股之户名也顧股數猶嫌不足故要求李思浩以財政部官股之表决權付之洪鑄執掌又以李木齋關係取得張勳股分之代表依彼等訃算開會時該系所有之表决權合官商兩股共得一千九百餘權故開會之先曾要求種種托李思浩道意蓋自料表决權確巳占多數也 
　　然而會場之景况則到會者共有四千七百餘權安系反佔少數衝突之發生實以此爲大原因蓋投票權不　　北京防範學生之軍警 
　　目下北京街巷及各學校附近地方皆有軍警荷槍巡邏或一小隊或三五人晝夜往來不息聞此項軍警專爲防止羣衆集合及學生演講而設 
　　能佔多數則所謂解樹强向乃祺黄雲鵬充修改章程起草員者殊無當選之望也適報告决算有表而無書當此安系吹毛求疵之時而該行託諸營業秘密不詳細披露竟予若輩以藉口彼時會場情形各報巳載無俟殫述據不隸兩系之某股東所談則會場之人可分三派其一態度鎭靜者爲許某唐某王某之類其於修改章程亦頗主張然似信賴今之中行當局而持論屢與安系相反在股東眼中亦未能指實其爲研究系人物而安系報紙所指爲行員者即此一類人其一單純主張修改章程者爲夀某王某之類曾提意見書主張三事（一）官股無投票權（二）修改章程縮小總裁董事監事權限（三）股東之爲行員者無票權然（一）（三）兩項被董事會否决未得提出故當時亦頗憤爭然以有下屆董事監事之希望故至研安兩系苦相抵時亦不作一語其三則蓄意與研系爲敵者即安系諸人解某向某黄某之類以激烈之態度忽然相爭以實行其黨議最後手段乃至於抱票櫃不許表决而力主延會云云故投票不投票延會不延會兩問題乃安系與研系之大决鬥也現在安系仍雙管齊下一面由查辦提案人在新國會質問當局爲示威運動一面又由李思浩打圓場蓋起草員指定五人之名單即李所袖交者今又以緩開股東會先派紅利之說出爲調停矣唯　中行方面　欲展期兩月再開股東會料此兩月之中必有若干調停說但如研系固拒安系不使嘗鼎一臠則波浪正未易平也（二十九日） 
[日使赴外部催决魯案]  
　　山東問題自日本二次催議以來形勢驟形緊迫聞昨日（二十九）日使小幡携同該使館漢文參贊西田耕一於下午三時到外交部訪謁陳次長催詢一切談約兩小時之久態度頗爲强硬其措詞約可分爲三項（一）述日本方面二次催促答覆所根據之理由（二）詢問中國政府對於此案究持何種態度（三）希望中國政府速予日本以誠確之答覆陳次長當即答謂該項照會業經據以轉鈔分送元首總理核閱至元首與總理對於此案之意若何雖未表示但當然尊重民意至民意之傾向中外報章具有揭載當亦貴公使所深知敝政府爲敦睦兩國邦交起見甚望貴政府予敝政府以愼重考量之期間日使亦無他辭惟謂希望貴政府早日答覆以便結束陳次長當復提及閩案催其速行容納吾國要求以增進兩國睦誼日使仍堅持相互主義陳次長謂中國前因僑民被害問題亦曾抵制美貨并未聞美政府有所藉口要求况此案曲直早已分明甚望貴公使諒解此旨日使答辭仍不得要領言下大有欲以開議魯案爲交换條件之意迄無何等結果 
[政府决定對俄方針]  
　　與協約一致决撤俄境駐兵 
　　自新黨佔領東俄以後協約國對俄態度巳變從前之方針漸發生國際之關係故巳每有非正式接洽往來之舉自崴埠事變發生以來各國對俄方針較前尤爲進步雖承認勞農政府問題尚在協議之中但在丹麥巳確有接洽英國且以别種名義開始與俄通商法國雖因戰前債務關係未能解决但有各國之調處不久自有解决當必不致爲對俄外交之障礙且聞俄國現在派赴丹麥代表如古拉西那羅森佛斯基利杜威洛夫三人分科辦事所帶隨員對於各國言語文字均有專任故與各國接洽情形頗有進步各國對俄旣已有同一態度之趨勢則各國外交政策當然可知日本此時以種種關係脱離協約範圍自爲行動但在外交方面實已發生至大之影響如近日各國在崴埠委員之主張開崴埠爲萬國公地一節亦即以此且近日外交界有一種傳說謂日本密招前俄皇弟到崴圖謀復辟證以日前謝米諾夫之宣言謂曾受闊爾察克讓渡遺命爲遠東合法執政等語當不爲無因以是近來各國駐崴代表對於崴埠開爲萬國公地一事主張頗力並聲明以五年爲期於此可見各國代表之用意實不在謀得崴埠之公地而在防止日人之行動對俄問題實即爲對日問題我國與俄爲鄰利害較切所以日前當局亦有一種决定以爲應付之方針其内容雖不得而詳但聞似主張參加丹京會議視各國與勞農代表接洽之程度酌定提出解决中俄善後問題之範圍並電歐美各使探詢各部是否决定當早承認勞農爲俄正式政府並聲明中國有特殊關係爲維護利益起見如届適當時機有急促進行之必要一面再電莫斯科鄭代辦對新黨政府隨協約態度逐漸接近訪探該政府解决西伯利亞問題及中俄澈底親善之意見並問解釋通牒所述各端暫時不能正式答覆之理由又决定在我國未經承認勞農政府之前所有舊俄政府在華外交官領事官等仍照中俄舊約待遇至於對於俄新舊黨不分畛域一體周旋如遇有軼出範圍之要求概行嚴拒對於日本方面則决擬正式聲明絕對不干涉俄亂無論新舊黨如有竄入我境者一律强制解除武裝至對於日本主張在東俄建設緩衝國之說則與各國取一致反對態度政府對俄方針現時所决定者大略如是又我國派赴俄境之軍隊近經主管部院議决撤回聞邊防處已電宋焕章先將所部集中雙城子再由該處陸續撤至五站之華境以内一面並向日本方面聲明中日軍事協定本非對俄而設故　於日俄衝突事件中國軍隊無與日軍共同動作之義務此次撤兵之旨即根據於此又駐崴海軍代將林建章本兼有節制海陸軍之職務現因我國軍隊業經奉令撤回特電政府請將前項名義取消以符名實 
[津學生罷課之情勢]  
　　各方面皆壓迫上課 
　　天津各校學生前日實行罷課情形已誌昨報罷課第二日（二十九）各校學生多半受校長之壓迫如高等工業校長楊某對於學生分班壓服其一種詰問大似開庭審判者新學書院校長於昨日上午八鐘對學生云各校均已上課你們如何單獨罷課如再不上課即速離校又甲種商業校長徐某亦與各班長演說云本校經費異常支絀咸賴教育廳少數之補助與諸生之學費而巳諸生罷課而職員辛金照支來源不濟勢必倒閉諸生其思之第一師範校長對於學生之演說謂罷課係有政治臭味學生爲人利用又問學生罷課是否應酬情面能否挽回外交然各校長雖壓迫學生上課而學生仍堅執前議决不稍動並於昨日下午四時齊集於學生會討論對付方法所議結果無論如何壓迫决不改變初衷堅持到底並印發傳單多張其内容係勉勵各同學不爲權威所屈教育廳長王章祜得學生罷課消息後手忙脚亂昨日遂發出嚴令通令中等以上各學校勒令上課略謂頃奉省長訓令本日罷課學生限於明日（即今日）一律上課倘有不遵即行開除學籍勒令出校仰各校校長遵照辦理又警廳方面對於學生罷課實現後惟恐各校學生集合開會鼓動學潮業經飭派北區預備隊副官楊玉山曹萬盛帶同長警分駐法政師範工業各學校以資鎭壓 
[粤漢路德債券决定作廢]  
　　粤漢鐵路從前所借外欵係由英德美法四國擔任歐戰起後英國曾要求我國政府中將曩昔關於此項借欵所允許給予德國之權利利益一律劃歸英法美三國分攤此事在兩年前即已成爲交涉彼時中國政府以此項權利當然由中國自行繼承婉言拒其所請於是否該國於歐戰將終之際即另行設法在歐洲市場廣爲收買德國方面所持此項股票以謀向我重申要求有所藉口此種股票原來德國所有約佔借欵全額四分之一目下已多數轉流於各國政府鑒此情形深恐外人將來持此有所要求况此項債券在對德奥宣戰後即已宣布失效在案故最近决定將所有此項德國名義之債劵一律根本作廢至於各國得有此項債券者所蒙損失當然向德國索取賠償中國政府不能負責不日將有一種聲明 
　　大陸報載北京電云美國摩根銀行代表拉門德定於明日起程赴日五月十四日可由日本返美拉門德來華原欲向中國討論新銀行團借欵辦法今並未與中政府成立何種契約亦未提出何種條件湖廣債劵事開議數次迄無結果按湖廣債券係一九一○年英法德美所組成之舊銀行團所發行者以供敷設湘鄂蜀鐵路之經費内有德股一百五十萬元中政府現不允發給德股之利息謂須由執此債劵人證明其非爲德人方可給息而銀行團則謂有股息單呈驗即可發息若欲證明之則當由中政府自爲之云 
[陜省許劉軍仍在激戰]  
　　劉鎭華之鎭嵩軍與奉軍許蘭洲部下在鄠縣北境渭濱衝突業誌前報許軍駐渭北鎭嵩軍駐渭南兩軍相持雖無大戰而許軍遂以是不得渡渭而東據劉鎭華感日電則該日許軍又在對岸放槍而鎭嵩軍則靜守險津未嘗還擊其電云許部與鎭嵩軍因誤會致生衝突業電詳陳頃接駐鄠張統領公治續報於本日早許部隔岸無故開槍射擊將兵弁張富貴擊傷我軍服從命令未肯還擊一槍各等情除仍飛飭該統領等不准還擊聽候 
 
 

Page 7

 
 
解釋外伏懇飛電許司令迅飭所部停止射擊仍回原紥地點以釋猜忌用弭紛爭云云政府得電後復覆電陳劉令任許軍東進不得阻止此電已於二十八日發出略謂許部與鎭嵩軍誤會衝突迄今未巳迅希與許司令切實接洽派員實地查察遏制紛爭尅期解釋至許部業由中央指定移紥朝華潼閿四處亦係暫駐尚無利害可言應無庸改駐免致紛歧俟旅長張錫元等赴興與許司令面洽妥善後許部卽行東開分别駐紥同係客軍素敦睦誼均屬有功於國中央一體待遇無畛域之分該部將士亦當體會意恉蠲除猜疑用敦夙契除另電許司令外奉諭特達云云但不知陳劉能否遵照也 
[京華短簡]  
　　昨日星期四國務例會重要議案如次（一）山東問題邇來日本方面迭催開議陳代部報告本日（二十九）下午小幡公使約赴外交部面詢一切特討論應付方針（結果）目下民氣激昻不可輕率從事惟有設法延緩審愼對付（二）内務部請派王達辦理京東改良河道事宜（結果）照原案通過呈請明令發表（三）各海關經常費不敷甚鉅紛請增加預算討論（結果）交由財政部税務處詳細具復（四）張敬堯來電條陳裁兵辦法及善後計畫討論（結果）交由陸財兩部會同參陸處酌核辦理（五）平息學潮問題討論（結果）以政府名義分電各省長官從嚴防範（六）清室優待經費變兩爲元問題（結果）自民國元年至八年應按兩數補給嗣後因受預算限制均應劃爲銀元以一事權此外尚有給勳案數起一律通過自浙督盧永祥提倡廢督以來此說頗風行一時聞當軸近日確將此案列爲重要事件從事研究内容計分三項（一）刻下各省秩序全賴督軍維持一旦廢棄將用何項制度以維現狀（一）廢除督軍制改爲軍區區長其成績是否仍與督軍制相似（一）廢督手續應由何處實行以上均在討論之中一時尚難决定 
　　自日俄發難後日本軍閥派之大陸政策大爲發展如近來在東省及沿邊之行動無一不表示其侵略之野心聞政府昨又接鮑吉督急電云日本藉口防範俄黨又從朝鮮調來大部軍隊駐紥北滿一帶窺其用意確有在我邊省立拓殖之基我國應如何防範請示機宜 
　　拉門德到京數星期各處排日設宴歡迎關於財政方面除因湖廣券問題曾提一次抗議外别無何種進行拉君亦自謂此來專爲調查不謀與各方發生關係現已决定五月一日起辭謝各處酬酢五月三日即出京取道日本回國聞拉氏近曾電告紐約摩根銀行團謂中國政府已表示願將田賦爲三萬萬元借款之抵押但拉氏意非俟南北統一政局平靜之後不能借欵且中國現時武人握權財政紊亂若無外人之嚴密監督則投資中國必不能有裨益於中國國民云 
[魯校停課中之各方情勢]  
　　山東各界開聯合會後學界憤激尤甚現軍民兩長以民氣之不可遏抑允負全責特會電中央請於五日内明白宣示對外宗旨以保國家之資格而平積憤之人心（電文已錄前報）至教職員聯合會方面昨日上午各校長及主任教員等借第一中校開全體會議其議决事項（一）分回本校招集全體學生宣布軍民兩長之電文說明學生爭執之要點在對外而不在對内我軍民兩長旣肯與人民一致主張代人民負完全之責任嗣後學生方面之責任暫時交付於軍民兩長及我東之各團體如果眞學生之目的不能達到再作第二步之進取（二）將各省輿論宣示同人以證明南北社會之心理以定山東學生進取之步調學生會方面昨日有演員一部份在西公界鞭指巷西門大街芙蓉巷等處仍作激切之演講蓋學生軌内行動原係會議决定之件不能不照議進行也吾東學生團體自經過屢次磨鍊後眼光志趣漸趨遠大故一切進行之步驟何以各界爲標準兹共同會議以各界旣肯同負艱鉅軍民當局又有負責之表示當即暫時停止進取再作冷眼之觀察各界聯合會方面昨日上午由報界代表劉仲永朱薇生往晤省議會王議長說明該聯合會議决之主張由山東各界聯合會嚴電中央一揭穿陳籙之總長夢免致犧牲我東及其他關於日本之外交二催促參衆兩院批准奥約以取得聯盟之資格當由王議長表示贊同並允即行通知各界開會商决 
[豫學生罷課後之大遊行（一介）]  
　　開封各學生於十九日實行罷課業誌前報刻已將屆兩周當局不唯無絲毫覺悟且漸漸加以壓力而豫境之洛陽舞陽淮陽等處商人與學生衝突之電報亦陸續到開封因之河南學生聯合會於星期日召集會議决定於星期三日（卽二十八）大游行至日各校到者計一師一中二中專農甲農甲商甲工女師美術留學歐美明誠聖安得烈法政等校及一師附屬高小國民省立第一高小第三高小師範平民義務學校學生會第四平民義務學校等共三十餘校男女學生約二千七百餘人仍在一師操場聚齊由學生會理事某君報告此次游行宗旨一政府冥頑不知覺悟吾輩須爲示威運動仍冀其猛醒二抱定絕大犧牲激發商工界之愛國心三與京滬學生遥爲聲援報告畢向國旗行三鞠躬禮三呼中華民國萬歳並攝影紀念即全體出發沿途分散傳單逢人講演聲涙俱下各街口雖有軍警荷槍鵠立對於學生行動均不干涉亦可見國人心理之一斑矣 
[開封破獲教匪案詳誌（芳草）]  
　　河南滑縣卽清中葉八填教主李文成謀亂之處當時雖經痛剿而遺孽尚多近有滑人陳建邦在該縣山中創立三皇教供奉天地人三皇及瑶池仙母諸天菩薩自稱天神曾賜以勅書寳劍書内開有仙方只須求者心誠即能起死回生念動咒語寳劍所指城寨槍砲人物等頃刻燒燬無遺又言彼只須將頭一點立令敵兵死絕該匪初在山中誦經講教煽惑鄉愚繼而往來各縣勸人入教而以滑縣城隍廟爲總機關所至之處必燒香聚衆念咒講經開會時必令男女教徒散髮跪地並畫符於面教中稱爲黑頭軍數年以來各縣教徒共有五六萬之衆彼見羽翼已成僞稱天神示夢謂世人罪惡太重命伊繼前清爲眞龍皇帝拯救萬民又遍封黨徒爲軍師王侯將相后妃等名目近因本省有易督風潮客軍擾攘彼以爲有機可乘遂率其開國並肩王靈顯老師王保善（杞縣人）開國神通聖母御封正宫皇后二姑娘（卽王保善之妹）等男女黨人百餘名潛來省垣租賃巨大房屋三處一在北直門一在轆轤灣一即刷絨街海泉里而以海泉里爲總機關僞託進香行踪詭秘終日燒香誦咒自言畫符可以驅召天兵天將專俟刼運一到即可成功並令信教男女將各人家産變賣運至省城作爲軍餉將來大功告成論功行賞卽以捐資多少定官階大小並暗令信教婦女秘密煽惑良家婦女曲巷僻街時有該黨踪跡初言中國三月間必有浩刼我輩來此進香係得神人指示如得三皇保護可免一家之災稍爲所惑即力勸入會因此該會機關附近之婦女被其煽動者不少某議員之如夫人卽其一也或謂某廳某科長之妹某公館之老太太與某少奶均已入會在被惑者不過深信人會可以免禍至若輩之圖謀不軌一般無知婦女固在五里霧中也詎合當敗露海泉里房東謝姓不知何故逼令遷移該匪恐一經搬挪奸謀敗露因許謝姓預付五個月房租謝仍未允會中婦女卽如狂如痴結隊向附近之二曾祠喊佛繼向北區警署呼寃其事乃爲署長識破而禍作矣當警署派高巡長帶警士往查時適值該匪被髮燒香念咒作法見警察突至以爲天機洩漏勢難兩立喝令徒黨下手高及某警士皆赤手空拳衆寡不敵遂及於難而該會亦因此敗露說者謂此事幸發覺較早株累尚少否則豫中前途將以若輩爲導火線益糾紛不可收拾矣自此案發生後趙督極爲震怒已飭警廳嚴禁婦女燒香左道惑人借神歛錢等事並調查機關内外所有廟宇是否留有無業游民通令各縣一律查禁以杜亂萌查豫中迷信之風極盛各處淫祠林立每逢春秋社日演劇賽神之舉絡繹不絕與社會進化世道人心妨礙極大自有此次奇變官民均有幾分覺悟亦未始非幸事也 
[湘學潮又將活動]  
　　湘省學潮自去歳迄今滔滔未息近自滬甯先後罷課湘學生又圖活動其旨趣如下（一）對於魯案謀壯滬甯學界之聲威（一）對於湘事可表示迄未抛棄最初之主張惟以湘政府防範甚嚴頗難進行最近警廳且通令各署於寄庽各旅館及寄宿舍之學生均須詳查具報遇有阻止入學之代表及鼓吹學潮之學生且須立時帶廳究辦故學生雖極力活動而此零落不完之公校現狀尚能勉强維持至衡陽方面自得滬寗罷課之耗該處男女大小各校學生卽假成章中學開會商酌應取之態度結果均主張罷課於二十一日實行二十二日又自行集合男女大小學生約二千餘人整隊游街講演國恥至吳孚威司令部卽舉代表八人（内有女生二人）入見請願衛兵初不甚理及詢知爲魯案而至則又特别歡迎立爲傳報惟對於女生之請見則婉詞拒却無何吳親自出見全體學生陳述來意畢吳再三點首並冒雨當衆演說對於魯案之主張亦有表示第謂此時罷課太早光隂曠廢可惜又謂女生宜挨户講演期一般婦女亦得稍明國事至小學生則皆童穉之年尤不宜加入等語學生對吳講演極爲歡迎故雖大雨滂沱絕無倦色聞吳已將是日情形詳電中央矣 
[留粤議員之談話會]  
　　二十六日下午三時兩院議員在東園開談話會到者七十餘人討論兩事（一）推舉專員前赴上海招待離粤議員回粤參議院推定楊福洲（吉林人）傅諧（四川人）衆議院推定朱溥雲（江蘇人）陳堃（福建人）四人聞楊君等擬於日内即行首途（二）破除小政團組織大政團由陳鴻鈞提議略謂現在國會議員俱樂部有八處之多曰褚寓照霞樓石行會館五十號新新俱樂部維持俱樂部憲友社和中俱樂部雖有八處之多其政綱無一非曰護法旣同係護法則其目標相同旣相同矣又何必分出許多小政團不如將東園國會議員俱樂部從新整頓以後破除黨見協力進行勿違護法之初志云云龔焕辰謝鵬幹徐傅霖呂復韓玉辰等首先和議巳得全數贊成日内即分途接洽籌商進行 
　　另一消息留粤參衆兩院議員自舉定孫光庭陳鴻鈞爲主席後即擬繼續開議但以兩院議員均不足法定人數而日前某方面所主張再開非常會議之說又因别種關係打銷故最近多數議員意見僉擬致電滬上力勸離粤同人速行返粤賡續議憲一面由兩院公推二三人赴滬說明在粤情形並設法招待同人回粤以免蹈國會分裂之危險據聞各議員對於憲法會議仍擬積極進行是日談話會五十號石行會館曁褚寓照　樓新新俱樂部各派議員均各蒞會互有意見提出但以現狀觀之恐已來不及矣 
[學潮中之桂學生態度]  
　　議决不罷課 
　　桂省學生近因蘇浙鄂豫直魯各省學生罷課問題特於前日召集各校學生分會職員開議於全省學生聯合會并選舉温祖文爲本屆會長黄肖彭爲評議部主任旋即開評議部聯合大會首由主任將該會派赴上海全國學生聯合會出席代表周公謀第五次報告當衆宣布謂本會代表旣在全國學生聯合會議决全國學生一律罷課以爲外交後援本會理應贊同以收全國一致之效惟斯事體大可否能行望諸公評論各評議員多謂桂省爲西南護法省份原與北方各省地位不同且山東問題西南政府已有反對直接交涉之通電至軍事密約又係北方政府與日人所協定與西南當局無關本省學生殊無罷課之必要惟關於救國行爲宜取一致態度如檢查日貨巡行演講等事本會應切實進行云云主席遂以此說付表决多數贊成通過各評議員又續行提議除本會各調查員應負檢查日貨外凡各校學生旅行隊及暑假回藉留校各學生一律擔任隨地演講職員嗣付表决衆亦贊成通過主席提議將此次評議情形報告各處分會一律遵行衆贊成遂宣告散會 
[蘇議會紀事又是一個談話會]  
　　四月三十日下午三時蘇議會又開談話會簽到二十九人由錢議長主席所談事件如下（一）報告爲學潮事謁軍民兩長情形對於本會辦法頗爲贊同（二）報告省長轉到國務院覆電及何豐林代護軍使覆電各議員均不滿意結果對於北京政府更應電請剴切宣布至何豐林電認爲無辨駁價值惟該使對法定民意機關而以是否對於革命宗旨亦表同情云云相詆是其對於學潮呈請戒嚴必有過事張皇危詞聳聽之處决將此意叙入京電請其令行各主管長官切實整理并將肇事軍警嚴行懲處（三）本會簽到人數已過法定而實際在寧者不過五十人左右應如何辦理討論結果再由公私電催促並定下星期二（四日）開會當討論此問題時盧瀚蔭謂本屆召集各縣行政公署多未通知議員應向省公署責問張援劉伯昌謂刋布省公報之外本無通知之必要且本會已發通知各議决不能以未經行政官署通知稍卸不到會之責盧乃取消前說聞多數議員主張滿二十天不能開會即自請解散而一部分議員則主張請議長將無故不到會滿法定日數者依法除名而一方則望議員自身之覺悟與公民之覺悟云 
　　省署對於查辦兪紀琦案咨覆到會只有「事出傳聞查無實據」八字議員見之莫不忿其蔑視議會縱庇屬僚聞不日將有所表示云 
[南京快信]  
　　教廳長宣言五月三日後學生不上課實行解散 
　　連日學生演講分二十組每組十人分頭在城内外各空闊地演講高師四師一中現擬再分十組赴各市鄉鎭實行露天演講明後日出發 
　　金陵大學校長以學校爲教育機關非爲救國運動而設昨已宣布解散學生亦發表宣言 
　　學生在鼓樓組織之日貨檢查所警廳恐學生與商人發生衝突勸令解散 
　　近日晚間各通衢均加派雙崗警察荷槍實彈巡查甚爲嚴密騎巡隊偵緝隊亦晝夜梭巡 
　　蘇案交涉日領祇允撫恤一欵餘俱拒絕李齊兩長昨諭謝傅安嚴重力爭 
　　省議會錢議長昨又請學生會長黄曝寰到會告以議會拍去漾電昨接院復謂軍事協定俟駐俄軍隊撤盡即失效中日一切密約前已宣布青島並無直接交涉之事司法問題自應極力振刷黄認爲答復不滿意錢謂請學生先上課此後議會當負責結果黄允盡力疏通有效無效不負責任 
　　省議員徐瀛提議電請中央採納盧浙　漾日通電廢除督軍制並電各省省議會徵求同意案徐堃錫提出江南官書局改歸商辦緊急建議案又提出開放南門解除危害緊急建議案馮世德提議將公濟協濟兩公典招商承辦卽以該欵擴充江蘇銀行並補助各縣農工銀行案王詠梅提議酌給留法勤工儉學生補助川資案瞿名川提議淮南北鹽課附税仍應撥歸地方爲各市鄉教育經費并將歷年存積之欵撥還地方以興教育案徐堃錫又提議請變動江寗積穀救濟民食緊急建議案俟開議付公決 
[杭州快信]  
　　杭州學生聯合會昨又在某會所會議五月四號爲學生界大運動紀念决定三種辦法（一）函告各分會懸掛國旗（二）會報增刋五四號（三）舉行大演講又五月九日國恥紀念該會議决大演講並發傳單對於日貨一層責成調查部嚴厲執行上午除停課外其餘一切愛國舉動由各支會自行支配下午須一律出發演講 
　　本日（一日）爲勞働紀念日學生除刋發傳單唤醒工界舉行慶賀外并製就紙底國旗遍送分揷 
　　江蘇第二女師校學生旅行團昨今兩日由教職員黄竹銘鄒根芝督率參觀女蠶女師女職等校秩序頗整肅 
　　杭縣塘栖鎭電燈公司附有外欵經公民張培林電控到省巳派員切實查辦 
　　新任慈谿知事趙成恩電告本日（一號）接篆視事 
　　杭總商會公推木業董事王棟臣儲豐銀行經理張旭人監視第十八期塘工奬券開彩 
　　日昨（三十日）下午一時法政學校學生出外演講演詞正大聽者忘倦聞厥後該校學生對於愛國事業仍當積極進行 
地方通信 
[蘇州]  
　　蘇垣之勞工紀念會昨爲世界勞工紀念日蘇城吳縣通俗教育館定是日下午在元妙觀開勞工紀念演講會先期刊發布告通知各界矣 
　　少年宣講團支部成立蘇州少年宣講團支部前由吳軾發起入團者頗形踴躍現定五月二號開成立大會並選舉第一屆職員其開會秩序如下（一）成立祝詞（二）報告（三）演說（四）選舉（五）宣佈（六）茶點（七）攝影（八）散會 
　　工價改算洋碼之核准蘇城機業接頭工人近以洋價奇昂百物騰貴特推代表姚培之等向紗緞業公所面陳困難情形要求將工價改作洋碼當由紗緞各莊開會議决所有從前工價每兩原作錢七百文者現由舊曆三月十五日起一律改爲大洋五角三分業經雙方允洽由紗緞業代表鄒宗淇等具函商會轉請吳縣公署及警察廳備案給示以資遵守 
　　米價步漲蘇錫米價入春以來逐漸增漲近又有天津帮在無錫訂購白粳二萬石陸續斐由津浦車運津以致米價又復增漲高糙六元八角五分糙杜尖六元六角糙元六元五角糙客尖六元粳稻三元六角杜尖稻三元二角半糙羊尖六元五角糯稻三元二角客秈稻三元高小麥四元七角五分另函云蘇垣官紳鑒於米價奇貴小民粒食維艱現已議定開辦平糶以蘇民困由縣函邀正紳分區辦理計東區汪朝模吳曾濤南區蘇州市董事蔣炳章潘盛年顧則范西區吳蔭培北區尤志逵尤志進閭區顧賢麟聞已由縣呈報省署不日開辦矣 
　　刦輪犯定罪上海至常熟之公陞商輪日前在崑常交界之王涇岸地方被盜刦去巨贓一案經偵探楊瑞等在湘城緝獲盜犯王安伯白水獺阿根解送崑山縣公署審辦現悉此案經縣署承審員迭次嚴刑鞫訊該犯王安伯已供認不諱並供認上年在湘城鄉上馬圩殺死全家四命及東塘搶刦某姓二案經崑山縣藍知事判决將該犯王安伯處以死刑其白水獺阿根訊係無干准予摘釋已由縣詳報高等廳及省公署查核矣 
[揚州]  
　　八中接收校址省立第八中學校舍原係借用府中學舊址該校長李更生以添級後學生衆多教室不敷呈准部省將舊府署撥歸該校建築校舍又因府署駐有軍隊未克建築兹悉該校長已與駐揚陸軍黄旅長接洽妥定由旅部劃讓一部分爲該校籌備工程之用昨由八中李校長曁五師代理校長賈觀宵商業校長陳賜卿公同前往接收議定暫就公産保管處内設八中工程籌備處即日從事建築云 
　　山河壩潰决江湖潮水連日泛漲運河水綫已高三尺邵伯陳家溝之山河壩因受浪花濺刷業已潰决麥田咸遭淹没該處農人以麥收無望於二十九日聚衆來縣報荒佟知事除呈報省署外並派員前往查勘矣 
[南京]  
　　金陵大學解散後宣言金陵大學已於四月二十八日因罷課爲校長解散現該校學生仍維持學生會並發表宣言書略謂自滬上宣布罷課寗垣各校莫不表示一致本校學生亦與其他各校一致進行乃本校校長以學校爲教育機關非爲救國運動而設忽於四月二十八日宣布解散嗚呼心有餘而力不逮不得不掬誠以爲全國諸父老弟兄姊妹一告焉夫此次學生之初心爲公義而犧牲爲强權而奮鬭有此光明磊落之宗旨用敢勇往直前具百折不回之偉志繼聞解散之聲便有失籬之勢顧本校學生羣情憤激寗爲玉碎不爲瓦全寗從解散以示國人不謀上課而破大局然期期舉出於此者情非得已也雖然團體涣散精誠猶存勢力雖衰良心未泯值兹解散之後不敢自暴自棄均作返里之思爰集合留寗同窗而維持一金陵大學學生分會以期附驥於各界之後云云 
[安慶]  
　　直軍購辦皖米直省九年分軍米應需五萬八千六百四十五包現由曹督派員王金銘赴蕪湖採購由海輪分十二批運津並己分塡護照咨請皖督轉飭放行矣 
　　蛋廠請求維持夀縣同豐蛋廠前曾因事與該邑紳發生糾葛由省吏令飭該縣知事轉知該廠遷地營業現該公司擬另擇相當地點建築廠屋一面先行營業並請電呈軍民兩長俯念商艱飭知夀縣官紳力予維持由商會轉達定本年七月底擇地遷移以期雙方妥洽刻聞省公署已令行實業廳轉飭該縣會同當地純商妥爲辦理矣 
[杭州]  
　　法校代表與軍警兩長談話浙江法政專門學校於四月二十九日派代表陳國楨祝文鍾等往督軍署繼續請願懲辦前次毆傷學生之軍警當由督軍派范參謀長代見據云軍學衝突事業已查明兹已由督軍派第二師長張載陽前往各校勸慰上課云云繼由該代表等請許該校學生出外演講以冀唤醒國民參謀長云貴校舉動光明正大鄙人異常欽佩惟值此戒嚴期内可否暫緩幾天嗣經代表等一再請求伊即就商督軍當得盧督許可並指定城站新市場兩處爲演講地點惟事關地方公安須至警廳接洽代表等當即轉赴警廳由夏廳長延見並允飭警保護第演詞務須注重外交本廳長關心國事自信頗篤滿望青年學子洞識時務覺世牖民以挽頽唐而固國本除而贈「戰後之世界」一册藉資參考外異日尚當續贈云云該代表遂興辭而出 
　　拱埠商號之呼籲杭垣拱埠大馬路一帶商號前因房主屢加房租激動公憤稟請杭縣公署懇爲維持在案現二馬路及橋西等處亦皆紛紛響應業於四月二十七日聯絡全埠商民公稟杭縣務求出示禁止并擬於五月初旬假城北商會公議辦法與一般房主以法律解决云 
來函 
[浙江公立法政專門學校來函]  
　　閱（快信欄）載法政學校學生爲出發演講問題特推代表向督軍署請願等語竊查敝校學生因此次軍警毆辱學生事曾於前日推代表向督軍請願未蒙有相當辦法故特於昨日再推代表重向督軍請願演講問題不過附帶耳並未特派代表約是傳聞失實專此具函合行更正以昭翔實學生代表何聯奎等謹啓 
[虞和德來函]  
　　大主筆先生台鑒敬啓者頃閱貴報國内要聞載農部辦理債券與銀行一節謂銀行者即勸業銀行云云未免誤會查農商部之銀行係名農商銀行該行以官股爲主體至於勸業銀行實以商股爲主體由鄙人等發起組織目下正在招集股分第恐外間誤會敬希貴報更正以昭實在無任感荷虞和德謹上 
雜評一 
[禁軍人入黨（訥）]  
　　中國有權勢之人最不滿人意者不信不恕是已言不顧其行則不信知有巳而不知有人則不恕以不信不恕之行爲昭示於人人能悦服而從之乎八省同盟督軍之結黨也曹爲八省同盟之首身自結黨而請禁止軍人入黨亦可謂不思之甚矣 
[魯案與學潮]  
　　日人催魯案答覆時正國人注意政府態度時也然觀最近政府之態度則仍不明瞭一謂政府因學潮緊急將有所表示一謂政府因學潮緊急而暫不表示以有表示爲得乎抑以不表示爲得乎政府當局其詳察而孰思之 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[世界勞働紀念日紀事]  
　　三易地之開會昨日（五月一日）爲世界勞働紀念日本埠電氣工界聯合會中華工界志成會中華工會總會中華工業協會中華全國工界協進會船務棧房工界聯合會藥業友誼聯合會等發起召集各工業人士開會慶祝昨日午後一時先赴西門公共體育場計有三四千人本擬在該處開會因護軍使署飭令多數軍警駐防場中及西門一帶場中並架設機關槍等嚴禁開會致未能入場先一日該會等聞軍警戒備消息擬届時如華界不能開會改在虹口提籃橋倍開爾路精武體育會開會故均由西門折往該處孰意此項消息宣佈稍早已由官廳知照工部局請其一律禁阻於是衆工界人士由西門折往提籃橋者復改往公園靶子路青年會體操場該處軍警亦加禁阻工界人士遂移集操場側之廣場軍警初不之許嗣經電器工界聯合會李恒林中華工業協會楊子奇等懇切說明開會理由軍警乃許以五分鐘之活動工界人士遂聚立歡呼「勞働神聖萬歳」「中華民國萬歳」方欲演說軍警又干涉衆遂改往靶子路荒場而三十九團第二營全營兵士追至少頃見工界人士並無何種特異舉動遂整隊而去時該場有小車一工界人士之演說者乃用作講壇實行開會由張民權先登車演說李恒林章瑶楊子奇學生會代表吳淞路商界聯合會代表等均相繼陳詞先表示慶祝之意後提議三項（一）各工業要求工作每日八點鐘每星期四十八點鐘（二）各工業組織純潔之工會（三）無論何種工業一律聯絡衆歡呼而散 
　　各界之贈物各界贈送該會等禮物以示同情者頗多如大中華電氣材料公司贈餅乾學生總會贈麵包復旦大學贈賽瓷徽章中央四字曰「勞工神聖」等等 
　　商店懸旗慶祝昨日本埠工商各界均懸旗誌慶租界各路旗幟尤多華界大小東門新老北門商店亦有懸旗者 
　　軍警防範情形昨日代理何護軍使聞工界不遵佈告仍須欲往公共體育場開會是以與防守司令榮道一君議定派遣所部第十五團一二兩營軍隊前往場内駐守並備足子彈緊閉大門以防擁入而斜橋西栅門以至軍廠及望道橋南車站華商電車公司均由駐廠十六團酌派軍士以補原有軍力之不足淞滬徐警廳長亦派大隊游巡隊在體育塲外西門外駐守並派巡邏隊百餘名荷槍實彈繞城游行法捕房在方浜橋斜橋華法交界之處亦加派華法探捕巡察而停泊浦江之法國軍艦於下午派遣海軍陸戰隊馳往顧家宅法國老營盤駐守駐紥閘北王家宅陸軍第十六團步兵第二營營長王保安曁三十九團二營輜重營營長沈希之又機關槍連長于占標等均奉何代軍使命令自昨日上午起荷槍實彈全副武裝帶機關槍三架鼓號軍樂出發游巡閘北街市並以淞滬警察廳閘北辦公處（卽四區警察署）及五區二分署五區警署爲會集休息處當由各該警區顔玉琛牛鈺麟王金山等預備招待 
　　公共租界之預防代理英美總巡張生氏以昨日本爲勞動界在華界西門外公共體育場開紀念大會因内地宣佈戒嚴禁止人民集合開會不能舉行深恐該界中人移至公共租界内開會因特選派暗探六名分往各機關探詢該界開會地點如在租界着即報告以便禁阻哈爾濱北四川路兩捕房捕頭昨因聞勞動界有在塘山路北四川路某某等處開會之說故特密飭中西印各捕與中西包探在各該管區域内嚴行偵察隨時報告以憑核奪 
　　何代護使之電報何代護軍使昨致北京各院部浙江盧督軍電略云本日勞工紀念會因照臨時戒嚴法第二條妥爲勸導旋即解散地方安謐如常是紓厪系理合電聞云云 
　　兵工廠船塢消息高昌廟陸軍兵工廠長謝邦清因昨日爲勞動紀念大會深恐在廠工人附和特於前日諭令各工人昨日務必一體上工並諭令守門軍士除本廠工人外無論何人均不准入内而船塢總辦劉冠南亦預諭各工人不得附和故昨日兩廠工人咸全體上工云 
[斷阻交通時間之仍舊]  
　　淞滬警察廳徐國樑前以商界中人對於戒嚴令實施後每晚十時半阻斷交通頗有不便其在租界執業住居於内地者往往欲返無從爰呈奉松滬護軍使核准展緩一時至每晚十一時後斷絕交通當即分令各區署所隊一體遵照在案前日又因謡言滋多且恐過激黨乘機混跡故於傍晚時用電話通傳各屬仍以十時半實行戒嚴阻止行人車輛往返以重防務云 
[華界商店夜市之寂靜]  
　　城内南市一帶自上月二十四號起戒嚴以來各商店之受無形損失者頗屬不少九畝地一帶因新舞臺祗演日戲各店夜市已寂然無人顧問其他如各彩票店　　佛拉林君及Ｓ·Ｖ·Ａ機 
及十六舖迤南至大碼頭各衣莊向均日暮上市生意佳者每晚可售四五百元次者二三百元日來僅剩三　成因此昨日該業等聯合二十餘家簽名具呈警廳請放寬所限鐘點以維商業云 
[意飛行團消息約今日午後三時抵江灣]  
　　意飛行家佛拉林中尉偕其技師加本尼尼氏將於星期日午前十時乘Ｓ．Ｖ．Ａ飛機由福州起程飛至上海約午後三時可抵江灣佛拉林中尉乃意國最精於航空術者之一歐洲飛行家之由歐飛達上海者將以佛氏爲第一人佛氏曾參與戰役以勇敢著如飛入德國内境攝取徐泊林飛船廠照片與隨同達倫齊哇氏龔擊奥京兩事最爲著聞現年二十有四瑪西羅中尉先佛氏而抵廣州但因病未克飛行故將乘輪來滬然後再乘機北行瑪氏年二十六當戰局發生之初擔任飛機砲手之職繼獲機柁師憑照派入巡邏機執役未幾調人追逐機前後共擊落敵機八架由意比塞政府給予軍績勳章羅馬至遠東之飛行原係達倫齊哇氏所發起達氏爲意國著作家政治家兼飛行家其著作多已譯成他國文字但其軍功尤爲顯着意國加入戰局時達已五十四歳猶自告奮勇從軍服役歷充步兵水兵飛行兵勇績不遑枚舉受傷兩次一目失明因功摧升陸軍大佐之職今因阜姆問題迄未解决未能參與羅馬至遠東之大飛行統計飛行距離由羅馬至東京約一萬八千基羅密達約合中國三萬里共分二十四站其在中國日本一帶者約有十站（一）由海防至廣州（二）由廣州至福州（三）由福州至上海（四）由上海至青島（五）由青島至北京（六）由北京至興義縣（七）由興義縣至漢城（八）由漢城至太州（九）由太州至大阪（十）由大阪至東京此次佛拉林氏所用之飛機爲Ｓ．Ｖ．Ａ．式蓋此機係意國山我亞Ｓavoia與否的西亞Ｖerduzio兩中尉所規畫而製造之者爲Ａnsaldo廠故用此三名之第一字母以名此飛機各國皆稱此機搆造完善其特點（一）重量七百五十基羅格蘭姆（二）面積二六·九方密達（三）速率每小時二百十五基羅密達（四）馬達一具二百二十馬力汽　　發起羅馬至遠東大飛行之達倫齊哇氏 
　　發明Ｓ．Ｖ．Ａ．機之兩上校 
　　山我亞Ｓavoia否的西亞Ｖerdazia 
筒六個每分鐘轉一千六百五十次此種新機於一九一九年三月十七日試飛屢經改良今日遂成世界最佳飛機之一種矣 
[唐繼堯最近致伍廷芳電]  
　　伍廷芳昨接雲南唐繼堯電云伍總裁秩庸先生鑒青蒸代電均奉悉廣州事變迭出軍府爲一二人所操持公之去粤良非得已唯保存關税餘欵爲我公應負之責任况志行堅潔中外夙仰頃讀通電凡關於西南外交財政仍由我公始終主持也特電奉復繼堯儉 
[關餘案調解消息]  
　　章士釗提出調解辦法 
　　章士釗以軍府代表名義訴伍博士一案公堂意見希望兩方調解日昨章士釗致書伍博士大意請博士將西南大學基金提出餘數由博士與唐少川君商酌處理但須得軍府同意如用作國會經費則限於發給回粤之議員云云惟博士方面以函中一再以軍府爲言不知軍府二字究何所指因伍唐孫唐均軍府之一人原書云云直有岑西林卽軍府「除岑西林皆非軍府」之意味至國會經費限於回粤議員不啻根本取消離粤議員之地位無論如何斷無承認此等條件之理由云 
[商界贊成廢除督軍]  
　　本埠愛克界三路工商聯合會張慕曾馬毓仁二君於前日致電盧浙督贊成廢除督軍文云（上略）溯自武昌起義革命告成專制推翻共和締造迄今九年於兹矣獨是國民之困頓更甚於前清者非民國立法之不善實督軍之飛揚跋扈方命違法虎視眈眈作威作福有以致之而我民皆畏其勢燄疾首痛心敢怒而不敢言使中國大好山河岌岌焉有不可終日之勢今讀先生漾電毅然有廢督之議聞聽之下巳如實受其賜出我民於水火之中而登諸袵席之上如使各省督軍鑒於外侮之頻臨民生之困苦發出天良慨然相許是先生倡之於前諸督繼之於後視權利如微毛棄富貴猶敝屣朝野一德上下一心中國之不亡在此一舉獨是我中國無論何事往往有初鮮終卒至互相攻訐不能一致進行故雖有至善之機關亦必徒託空言所謂知之匪艱行之維艱耳觀於山東青島問題彼山東武人反對直接交涉其初非不激烈旋卽隱忍不言甘心退讓惟吾手無寸鐵之學生羣起反對而武人且發出嚴厲之手段蹂躪學生則是對外太覺懦弱對内則耀武揚威如臨大敵此誠不可解耳今先生本愛國愛民之心首倡是議斯不惟一方之幸即全國人民之福也敢佈區區惟望實行其事耳 
[上海學生聯合會宣言]  
　　中國不幸法律失敗軍閥官僚擅據國柄内政不昌外侮斯亟以民國五年袁世凱與日人訂二十一條件民國七年徐世昌段祺瑞復訂中日軍事協定及滿蒙四路條約高徐濟順换文之故而山東問題遂失敗於歐洲和會當山東問題爭論劇烈之時舉國人士奔走呼號羣思挽救罷課罷市罷工之聲盈海内本會同人亦曾於去歳五月二十六日爲一度之罷課期於國事有所盡力乃其結果僅爲曹陸章之去職與對德和約之不簽字軍事協定二十一條件及其他不平等之條約均未得取銷同人等固未嘗滿意也徒以國難旣得稍紓學業未容久曠遂於去歳下學期開學之時重行受課乃北京當道視民意如無物毫無悔禍之誠去夏以後辱國喪權之舉有加無已而對内則摧殘異己壓制國民等法律於弁髦待學生如寇匪津魯學生迭受軍閥官僚之横暴而北京當局充耳不聞及今歳一月而日本政府對山東問題催開交涉之通牒至矣夫山東問題舉國人士誓死力爭始未簽字於德約留以待將來之解决今苟與日人直接交涉是與簽字於德約何異北京當局苟稍有人心則通牒之來宜立即嚴詞拒絕以慰國民之望乃不此之務而惟是覊延一無辦法國民懼其屈服於日也函電交馳請其駁回通牒而彼始終不顧全國學生界憤國勢之危急北京當局之麻木不仁忍無可忍不得不有所表示遂由學生聯合會總會評議部議决全國一致罷課而本會遂於本月十四日首先發難矣此次罷課之目的一以爭國家之權利一以促同胞之覺悟苟國人能羣起救國國運能轉危爲安同人等復何奢望乃外界不察疑慮横生或謂學生罷課授意有人或謂外交未見危機何遽相驚以伯有夫愛羣救國人具同心寗能利用謂全體數十萬之學生均受人指使耶則勢不可能謂少數人受人指使耶則安能强全國學生以從我此其爲說不攻自破至云外交和緩未見危機則證以近事當知非實近數月日本利用軍事恊定遍布軍隊於中東路一帶將實行吞併滿蒙而日前日本政府之第二次牒文又巳至北京外部其措詞之强硬已含不俟答復自由行動之意是外交之危急爲何如同人等固不敢自詡先見之明而非無的放矢甘棄學業則可告無罪於天下矣罷課迄今旣半月矣此半月中同人因演講及赴國民大會兩次爲軍警所摧殘鞭擊刀刺血肉横飛重傷者數十輕傷者數百呻吟宛轉慘不忍聞同人等志在犧牲夫復誰怨獨惜誠意未孚不能使全國父老均了解吾人之眞意一致進行是爲遺憾耳至外界有疑此次學生運動旣經失敗以後將不復能進行者殊違眞相學生行事祗問是非本不知何謂成敗以云成也則救國大業詎一日所能成以云敗也則學生救國出諸良心無權利之念雜乎其間安有所謂敗同人等旣經一度之挫折旣爲一度之犧牲養精蓄銳以圖再舉則有之矣安致嗒焉若喪置國事於不問乎一息尚存决不忍見大好河山斷送於軍閥官僚之手此則同人等所敢自矢者也邦人君子共鑒存之中華民國九年四月三十日上海學生聯合會 
[教育廳長勸導學生上課]  
　　本埠教育機關及中等以上各學校接江蘇教育廳布告云爲布告事前因各校學生力爭外交問題有議决罷課之說曾經分函各校校長轉行誥誡勸阻方冀諸生翻然悔悟一致上課潛心力學蔚成大器爲異日根本救國之圖不謂旬日以來各校仍多以罷課見告本廳長自維德薄誠信未孚負疚旣多空言何補然目覩此愛國青年因一時憤激致不惜犧牲其寳貴之光隂神聖之學業寸心耿耿殊抱不寗故再掬誠爲諸生告焉夫吾人之天職譬之第二生命萬無輕於抛棄之理上課求學者諸生唯一之天職也去年歐洲和會當簽字與不簽字未經解决之時所謂存亡呼吸一髮千鈞學生相率罷課奔走呼號猶可謂迫不得巳而學業之損失重若邱山事後追思猶有餘痛今則對日交涉問題政府正在審愼攷慮之中近奉國務院哿電内開中央對於膠澳問題審愼籌維並無直接交涉之議閩案亦正商議進行等語政府於辦理外交情形不屢推誠布告冀國民之諒解豈宜堅持罷課出此自殺之策而不悔况現在世界各國競以學戰故富力不如人不足憂也武力不如人不足憂也惟此學術不如人乃爲國家根本墮落之主因諸生於世界大勢素有討究方當日夜淬勵以求與各國學術界爭一日之短長豈可廢棄學業徒藉消極之舉動以表襮其愛國之忱舍本務末所失滋多使常此不改必致他人之學術一日千里吾國之學術一落千丈其爲危殆何可勝言所願愛國青年根本覺悟也總之愛國不忘求學求學所以愛國因愛國而罷課不啻因衛生而絕食諸生自思當亦無以自解本廳長以護惜學生之故不憚反覆誥誡各校校長於指導學生尤具熱誠幸本斯旨剴切勸告期於一星期内先後照常上課安心向學不膠成見勿吝轉圜此先儒陽明子所謂本今日之良知而行者也此佈 
[黄沈對中華職業學生之談話]  
　　黄任之之演說中華職業學校學生於二十七夜請黄炎培君演說略云我今夜所要講的分爲二層（一）我的意見和外界輿論（二）學校地位和學生將來我對於這次罷課有兩個疑問（甲）這次罷課是否可以達到目的（乙）這次罷課方法是否適用就上一層言實在難於達到目的爲什麽呢一因爲時間未合二因爲政府態度未明不易唤起社會强烈之感情就第二層講學生罷課乃係最後辦法如果審察情形不易收效不應輕易出此應用别種有效的方法才好至外界批評普通心理對於這次罷市罷工頗表不同意因爲他們觀念未十分明白一旦要他們罷工罷市他們不知爲何事故那天游街時即聽見「學生要吃飯我們也要吃飯爲甚麽不許我們做生意呢」這類的話所以去年罷市一律通行今年所以不能一律者實商界未明瞭之故我有一友在銀行對我說「我們並不是眞想閉門實怕打損玻璃呢」學生不顧大家之意不計算己之能力地位而行動雖大犧牲祇覺可憐講到學校地位這個學校是許多熱心人組織而成的近來連日有捐金者來說實業界對於我校學生大家認爲可怕於將來畢業生出路大有關係這都是熱心吾校者的話不能不告訴諸君况人家子弟求入吾校者很多弄得宿舍課堂工場都滿要來的不得來而校内學生罷工罷課未免說不去從前外界都望職業學校好學生出來做事現在反怕學生如老虎這樣看來學生將來何以在社會上服務呢其實吾校學生並没有什麽可怕吾早把這話答復來說的人不過外邊有這種議論就現在講學校將無他人的贊助就將來講學生不得社會的歡迎這眞是學校和學生將來的大危險並危及職業教育之前途豈不大可惜嗎所以今夜報告這種話請諸君細想 
　　沈信卿之談話我今天來與諸君談話的意思要先說明因爲這個學校是中華職業教育社辦的我和諸君的關係同自己家裏的人一樣從前因爲事情太多不能常與諸君談話看到諸君這次罷課的犧牲受了許多痛苦實在是很抱歉的但是我良心上要說的話却都向學生總會代表說過了當時以爲必定轉告諸君不料仍舊受了許多痛苦這是想不到的方才黄先生所說的話各方面對於學生的感情也可以明白了我如今且把當時三次勸阻罷課的情形與諸君講講第一次學生總會議决罷課的時候那理事長狄君也覺不妥來對我說要想交評議會覆議我當時很覺他的主義不錯竭力勸他照這主義做去不料覆議後仍執前議又有一個代表來對我說我就竭力勸阻他告他種種不妥的緣故發了許多問題并預料一步一步的失敗目前的失敗還是我預料的第一步他却没有切實的答覆但說我回去轉告同人便了我最後告以我不忍坐視學生失敗無論諸君聽不聽我良心上是總要說的直到將近罷課的前一日我同黄先生特地去招學生代表到會再竭力勸阻過一次並問以種種經過情形及上次勸阻之話某君曾否轉告他回答并未轉告并發見了各方報告前後不符的情形我愈覺得他們這次的辦法實在太不妥了我生平的經驗但覺無論何人有一分虚僞必有一分失敗這是萬不可逃的公例諸君青年時代自然都要向光明方面走去我却有一個譬喻人的眼睛與動物的眼睛不同譬如蒼蠅向玻璃窗飛去他只見了光不見玻璃是飛不過的人却曉得玻璃的障礙如今社會黑幕重重我們年紀較大的人還看不透有多少阻礙自然怪不得你們青年但是以後青年有應該注意的地方就是每做一事先要想到失敗應如何收場成功要如何滿意這次的失敗諸君也可得了許多經騐或者就是他日在社會上做事可以成功之母我數十年來覺得我國國民性之劣點就是不論那一會場說激烈及駡人的話定然有許多人拍手說有關學術及種種和平的話不容易引起人的興味這却是絕大的危險要望諸君在這種地方千萬留意諸君試一爲自己畢業後前途着想一爲本校前途着想一爲職業教育前途着想明日以後應如何預備上工上課必然能彀自决我斷不願說强迫的話我在家内勸我的兒女也是這樣說斷没有兩樣的話諸君今晚可先子細想想我的話究竟錯不錯 
[省立學校聯合運動會展期]  
　　上海縣沈知事前日致勸學所函云逕啓者奉教育廳函開案查省立學校聯合運動會定於五月五六兩日舉行前經行知貴公署轉知所屬中等以上學校知照在案本月二十一日在聯合運動會事務所開職員會議决本届聯合運動會展緩至秋季再行酌定日期開會相應函逹即希查照轉知所屬中等以上學校知照等因奉此相應函達卽希查照分别轉知 
[精武女子體育會成立會紀]  
　　精武女子體育會原擬於昨日假座虬江路上海大戲院舉行成立大會後以軍警戒嚴不允所請遂改在四川路青年會開會兹將開會情形分誌於左 
　　到會之人物昨日到會人數殊多約二千餘人女賓居三分之二來賓中有胡細德夫人王正廷夫人湯節 
 
 

Page 11

 
 
之夫人舒蕙貞女士談社英女士張昭漢女士等等 
　　會場之整齊二時開會後由周錫三主席來賓雖多嚴肅異常游藝會頗多可觀而以陳公哲君之女公子陳素珍（年僅八歳）精神活潑手足靈敏技術嫻熟尤覺難得秩序略紀如下（一）開幕（二）鋼琴獨奏盧獻輝女士（三）報告姚蟾伯（四）演說袁恒之陳士超女士（五）唱歌（六）洋簫獨奏本會教師賈利寳鋼琴和音唐佩蘭女士絃樂合奏絃樂班全體（七）技擊運動女子體操學校愛國女學（八）棍棒女子體操學校（九）技擊運動女子模範團（一）潭腿陳勁陳美雲黄畹香李碧華卓寳常陳美容韋肖卿張香素卓佩芳黄新鳳（二）穿拳陳士超（三）接潭腿盧獻輝馮瓊珊（四）八赴刀陳素珍（五）套拳卓寳文李志羲（六）抱月刀陳士超（七）大戰上團體（八）羣羊棍馮瓊珊（九）大戰上蔡志枬（十）雙刀陳士超（十一）工力拳陳素珍（十二）八卦刀卓寳文（十三）工力拳廣肇女學學生模範團員教授（十四）五虎槍李志羲（十五）大戰下盧獻輝（十六）露花刀陳士超女士（十七）虎頭鈎馮瓊珊卓寳文李志羲盧獻輝（十八）節拳卓寳文（十九）大戰陳素貞（二十）單刀穿槍卓寳文陳士超（九）給憑（十）給奬（十一）梵鈴獨奏陳公哲君箜篌和音恭氏夫人箜篌獨奏音樂教師恭氏夫人（十二）燕子舞愛國女學 
　　徵求之結果該會此次徵求結果頗佳尤以藍隊隊員陳士超女士姚蟾伯夫人爲最熱心兹將各隊分數分誌如下第一名藍隊三百十分隊長沈能毅夫人第二名紅隊三百分隊長唐少川夫人第三名黄隊二百八十二分隊長湯節之夫人第四名白隊二百二十分隊長王正廷夫人第五名黑隊一百十四分隊長張昭漢女士第一名至第三名均由袁恒之給奬奬品爲銀盾三面第四五名無奬 
　　袁恒之演說袁恒之云今天女子精武體育會開成立大會此會與我中國前途有極大希望此乃非常之事又得非常之人現在發起諸位夫人同女士乃係抱定國家興亡匹夫匹婦俱有責任的主意實堪欽佩無如尚有不明白之人狠反對的他說女子何必尚武難道一朝有事可以去衝鋒打仗麽鄙人對他們說現在時局瀕危大難臨頭的時候須人人能實行尚武體育一好然後德育智育方可發達辦事纔有精神人才輩出纔可以救亡若現在上海女子有許多沾染社會惡習什麽女總會游戲場坐汽車吃大菜揮金如土窮奢極欲種種傷風敗德之事不聞有人反對惟於女子尚武最有益的舉動反加訾議豈不是黑白顚倒麽十年前精武體育會初有的時候社會上反對的更多幸我各會員抱定百折不回之主意不爲浮言所惑苦心孤詣始終如一精誠所感金石爲開纔有現在之成績所以今天開會我想起從前困難不能不佩服十年來之會員矣我盼望女子精武體育會亦與男子體育會一樣下一决心以體育爲根基於德育智育一般注重養成高尚人格文武全才爲女界樹一模範將來信抑日衆全國景從我中國轉弱爲强可以預卜鄙人言有極大希望者即是此意 
　　陳女士演說陳士超女士演說題爲女子之於智德體三育（一）『智育』科學發達乃人類智諭之發達我國奄奄一息皆因不善有其智識以救國衛國乃用其智以毒國禍國皆不講求德育所致也（二）『德育』人之所以異於禽獸者皆因有德育以維繫之也德育於女子更有極大之關係女子乃國民之母國家之基礎苟無賢母何以有好子女無好子女何以有好國民無好國民何以能强國乎然即有賢母及好道德若常常在病鄉不能爲出力亦屬徒然故體育尤不可不講求也（三）『體育』體育能發生各種精神能鍜鍊能忍耐能强國能生智慧能增長道德能拯救危亡望諸君諸君勿以斯言爲河漢 
[蘇浙入請停徵漕浚治太湖電]  
蘇浙人請求停止徵漕浚治太湖電云大總統鈞鑒太湖流域水利失修受病至深上年十一月間經文治等呈請撥漕藉充浚湖經費迄今半載部省互推尚無辦法殊失我大總統軫念民瘼注重太湖工程特簡督辦之盛意今春雨澤較多湖水大漲羣情惴惴有發爲憤激之言者甚至主張不納賦税祖謙等爲思患預防消弭民怨起見籲懇大總統准將蘇浙田賦最重之吳縣吳江常熟崑山松江金山青浦上海奉賢南滙川沙武進無錫宜興江隂靖江丹徒丹陽金壇溧水溧陽揚中太倉嘉定寳山杭縣海甯餘杭海鹽嘉興嘉善崇德桐鄉平湖吳興德清長興武康安吉孝豐等縣漕糧自九年度起一律停徵俾民力稍紓則太湖工程所需不妨改爲地方自籌以免延誤臨電迫切伏候鈞裁潘祖謙吳蔭培曹允源費樹蔚尤先甲楊夀楣王震周廷弼龐元濟錢崇威施則敬劉錦藻馮煦邵松年唐文治耿道冲沈惟賢儲南强蔡璜張立金鴻修葉向陽蔣玉麟徐士燾錢宗翰盛邦采朱景章金蓉鏡陳其禾李開福徐允一等叩艷 
[美國駐華公使之行踪]  
　　據外交界消息美國派駐我國全權公使克蘭君業於上月二十九號至舊金山備受該地華僑誠懇之歡迎克君當乘我國航行太平洋南京號輪船起節來華云 
[徵求裁釐加税之意見]  
　　上海南北市兩商會近日先後接南京總商會函云敬啓者案准京師總商會函開吾國裁釐加税一節屢經各省要求迄今未蒙邀准彼時在政府稍有困難未果實行現聞政府對於此事巳有决心外交團亦有表示贊成之意敝會亦曾與政府接洽大致宗旨不似從前固執趁此機會若能聯合要求衆擎易舉可望達到目的務請貴會一面將本省困難情形報告政府一面呈請政府實力進行多數僉同始能動聽秕政一剔全國加額不特敝會歡迎諒貴會亦樂襄此舉矣等因准此查此案經全國商會聯合會曁本省商會聯合會迭次開會提議一再向政府請求實行迄未照辦其加税一層受條約之束縛困難誠所不免而裁釐之權操之自我其所以延不舉辦者則以政府無此决心故也今據京會函開各節是政府旣已具有决心外交團復有表示贊成之意機會之來何可再失除函復京會聲明同意外用特函達貴會查照希卽詳列意見函交敝會彙呈政府以憑採擇事關全國工商命脈想貴會必能發抒偉論以解此數十年倒懸之虐政也云云 
[一週間之金融調查]  
　　金銀進出口細數調查四月二十六日起至昨日止外地進口輪船計昌興三菱太平洋與日本郵船等四艘儎來美英等國之大條銀共五千九百零一條美銀幣三十一萬九千元批沙洋十三萬七千元花旗金洋一百五十萬枚其中大條銀一百二十九條轉口裝往香港尚有廣帮向各銀行買進大條銀四百條亦赴香港至國内來往從天津南京杭州漢口等處共到現洋二百九十萬元裝往南通州現洋二十萬元而裝赴出口至天津漢口南京三埠者共有現銀二百三十一萬兩大條銀五十條兩兩比較國内進口洋多過於銀出口銀多過於洋故此一週間華商方面銀拆略緊而洋釐稍鬆兹將逐日細數列下「二十六日」昌興公司輪船進口運來運通銀行美金洋六十萬元花旗銀行大條銀一百四十六條中法銀行大條銀一百二十九條道勝銀行大條銀五十條滙豐銀行大條銀一百五十條又三菱公司輪船進口儎來滙豐銀行大條銀四百八十九條又太平洋公司輪船進口儎來滙豐銀行大條銀一千三百五十一條中國銀行從南京造幣廠運來國幣十一萬元交通銀行由天津造幣廠運來新國幣四十萬元又南京來洋十二萬元又裝天津去寳銀二十萬兩南京去銀五萬兩中國銀行裝往漢口去銀十二萬兩本街某銀號亦由天津來洋十萬元「二十七日」中孚銀行由漢口來洋五萬元中國銀行從南京來洋十一萬元又裝去銀八萬兩交通銀行裝天津去銀十萬兩又南京去銀五萬兩「二十八日」中國銀行由南京來洋十一萬元金城銀行亦從南京來洋七萬元又天津來洋十萬元又漢口來洋十萬元又裝赴漢口南京去各銀五萬兩交通銀行亦去銀五萬兩又中國銀行去銀八萬兩本街裝烟台去銀六萬兩又裝通州去洋十五萬元廣帮裝香港去大條銀四百條「二十九日」中國銀行由南京來洋十一萬元又交通銀行七萬元又天津來洋十五萬元金城銀行由南京來洋三萬元又裝去銀二萬兩又漢口去銀十萬兩滙豐銀行裝漢口去銀二十萬兩中國銀行裝南京去銀八萬兩交通銀行亦去銀五萬兩又裝天津去銀十萬兩「三十日」太平洋公司輪船從歐洲運來滙豐銀行大條銀一千二百七十五條又道勝銀行大條銀四十七條又美銀幣二十七萬七千元又批沙洋十三萬七千元友華銀行美銀洋四萬二千元又某銀行大條銀二百二十五條麥加利銀行大條銀三百零三條又美金洋四十萬元又匯興銀行大條銀二百六十六條又某銀行大條銀七百六十二條花旗銀行大條銀三百零三條又美金洋五十萬元某銀行大條銀五十二條交通銀行由南京來洋七萬元又中國銀行十一萬元又天津來洋十萬元本街大陸等銀號亦從天津運來洋七十萬元滙豐銀行裝漢口去銀二十萬兩中法銀行裝香港去大條銀一百二十九條中國銀行裝往南京去銀八萬兩交通銀行亦去銀十三萬兩又裝天津去銀十萬兩「五月一日」日本郵船進口儎來道勝銀行大條銀一百八十八條麥加利大條銀一百六十五條中國交通兩銀行各由南京來新幣七萬元中國銀行由杭州來洋十五萬元又裝南通州去洋五萬元又裝南京去銀十六萬兩又交通銀行裝去銀五萬兩又裝天津去銀十五萬兩本街某銀號裝津浦火車赴津計大條銀五十條 
　　洋釐上屆調查時國幣七錢三分九釐半自二十六日至二十八日最高漲至七錢四分二釐七五三月底期七錢四分五釐半四月望日期七錢四分四釐八七五緣綠商繭商花商麵粉商均預購現洋以備臨時需用之故豈知天津南京兩造幣廠運滬新幣日有二三十萬元適無大宗出口故二十九日迄今稍爲回小昨日上午收盤爲七錢三分九七五三月底期爲七錢四分二五四月望日期爲七錢四分二二五下午收盤現洋爲七錢三分九五三月底期爲七錢四分四五四月望日期爲七錢四分四三七五目下存滬現洋足敷下月内繭市茶市等之用途且來源不絕外國銀價亦鬆動故洋釐勢必平定 
　　銀拆此一星期間各錢莊之拆息頗爲平穩常在二錢内外惟二十九號漲至三錢八分因是日陽曆月底華商籌銀向中外各銀行取贖到期押欵之銀兩共有二百餘萬並有某金號擱淺之風潮所致前昨兩日仍復回小至二錢三四分矣 
　　國外滙兌二十四日調查時先令爲六先令九辦士二十六日以後逐日見縮昨日止共縮六辦士大條銀價近期亦從六九六二五昨縮至六四五遠期從六七縮至六四美國電滙共小九元（美金）東滙從三六七五漲至四錢一分二五溯自上年歐戰和平後各國因恢復工商業至冬間需銀甚巨於是鎊價放長至九先令美滙一百五十餘元東匯三錢華商之業進口貨者莫不大獲其利迨今正迄今鎊價縮去三先令美金小去三十元零東滙每元漲一分二釐做定貨者咸受大影響聞此次國外滙率大縮之原因約有二端（一）墨西哥産銀之國邇用國家紙幣爲輔幣製造銀圓之額漸漸減少（二）該國銀鑛産額日增向以供不應求銀價昂貴今則求不應供銀價步跌且今春各國來華之貨頗巨華貨出口不多所以東方銀根大爲活潑國外滙兌將恢復上年春初之價云 
　　期貨標金前星期六五月份金價爲一百七十二兩九錢自二十八日大條銀價驟縮四辦士六二五之後金價頓躍至一百九十二三兩雖二十九日上午因銀行結出滙票照掛牌仍可放長半辦士嗣聞東滙有增無减三十日復漲至一百九十四兩五錢收盤一百九十三兩五錢昨日銀價又小一辦士一二五鎊價縮一辦士以故金價最大漲至一百九十九兩二錢午刻收盤爲一百九十七兩五錢設今日（二日）大條銀價再小一辦士金價必在二百兩之外也 
　　現貨烚金自鎊價與大條銀價逐步縮短因此現烚金價亦步步增高普通烚赤如大豐永泰亨源同豐永永豐餘等成色在三九上下者昨日開過二百零二兩零外埠自聞金價增高消息連日携滙票來滬採辦者甚爲踴躍云 
　　各銀行存倉數昨日星期六調查中外各銀行所存總數計寳銀三千八百三十九萬兩洋二千七百零七萬元大條銀六千二百九十七條美銀幣一百萬元此次所到之美銀幣及俄批沙洋均託北市泰亨源等銀爐鎔化寳銀矣兹將各銀行銀洋細數列下麥加利存銀二百八十五萬洋一百萬大條銀一千二百七十三條滙豐存銀一千零五十五萬洋二百九十三萬大條銀二千四百十四條道勝存銀二百六十萬洋五十萬大條銀八百三十五萬東方存銀二百六十九萬洋二十六萬美銀洋一百萬元花旗存銀一百五十五萬洋一百十五萬大條銀五百二十六條華比存銀五十萬洋二十五萬和聯存銀六十一萬洋八十六萬中法存銀一百萬洋八十三萬通商存銀三十萬洋五十萬中國存銀一百六十五萬洋七百三十三萬各錢莊存銀三百十萬洋四百三十五萬交通存銀五十萬洋四百七十萬有利存銀六十萬洋三十五萬菲律濱存銀四十五萬洋四萬友華存銀四十萬洋四十萬滙興存銀三十一萬洋十六萬滙業存銀十萬洋十五萬廣東存銀五萬洋五十萬 
[各輪船之行踪]  
　　中國郵船公司之中國號開自舊金山因於横濱稍有勾留故來申之日當在五月十四日矣 
　　法國郵船公司之高爾提來號巳於三月二十五日開自法國四月三十日（星期五）離香港大約五月三日（星期一）下午二時到申 
[浦東電氣公司之近訊]  
　　浦東電氣公司現巳在三馬路外灘新關碼頭對岸浦東陸家嘴春江路十號設立事務所並延諸商業機械電氣各專科畢業生到所辦事刋訂營業簡章二十條大致裝燈工料每盞收洋三元全夜送電每月電費二十五燭光「一盞至五盞每盞收洋一元六角六盞至十五盞每盞收洋一元五角十六盞以上每盞收洋一元四角滿三十盞以上可裝電力表每度收洋二角五分現方測勘道路不日將竪立桿木架設燈線矣 
[滬南工巡捐局常會預紀]  
　　滬南工巡捐局致名譽董事函云逕啓者案據工程處呈稱大東門外至大碼頭大街間有一段路太狹窄兩旁均係房屋一時難以放寬查南首肇嘉浜至黄浦路線去年業經規畫所有壩基橋至裏外郎家橋二段去臘已興工塡竣該處房屋應照大東門至西門退浜基成案辦理請布告遵照並籌欵塡平外郎家橋至龍德橋裏馬路橋外灘等處三段將房屋一律照退以寬道路又機廠街裏馬路河道原屬公浜居户不得侵佔圖保亦無私行具結認浜基爲私有之辦法前聞求新廠私塡該浜顯有侵佔之意曾經呈請函致該廠主轉令廠中停工迄未照停請迅賜定奪以重交通各等情據此兹定五月四日即星期二下午二時常會討論敬祈台端屆時蒞局會議公同接洽爲荷 
[法租界發現被害韓人屍體]  
　　大陸報云法租界昨發見韓人屍身一具查係毒死且有刀傷四處聞此韓人住在虹口蓬路某飯店想係先在虹口受毒然後載入法租界被人行刺日總領署巳調查此案結果若何尚無所聞法捕房亦不表示意見惟據人傳說此韓人前在總領署充當傳譯員數日前辭歇但暗中仍由領署僱用以偵察韓人在滬活動以上傳言未能證實雖屢向日領署詢問終不能得其眞相 
[李蓉生解蘇訊辦]  
　　劇盜李蓉生（即綽號熊先生）被水警偵探在閘北地方緝獲押解閔行水警二廳第一區署訊究詳情已誌本報兹悉該區署長沈葆義訊據李匪供認去年糾黨持械搶刦唯亭某典當案經沈區長得供以該盜迭犯搶刦巨案若不從嚴懲辦不足以寒匪膽故即備文派令經辦探弁陳和尚（前報誤爲眼線）將該盜於前日押解來滬乘坐滬寗火車解送蘇州水警二廳訊辦矣 
[戒嚴中之航船被盜]  
　　行駛平湖上海之二號航船船主奚金根於前日由平湖開駛來申内裝菜餅一百六十五梱經滬西龍華長十八里地方因水道戒嚴禁止夜行即在該處停泊半夜三時許突來躺槳划子船兩艘盜匪七八人上船假搜查爲名將奚夫婦紥縛逼令指出所藏金戒兩只銀鐲一付現洋二十三元携贓而逸昨日奚將船開至上海報告貨主陳永昌代具失單呈報該管水陸軍警請緝矣 
[奉賢謀殺親夫案續誌]  
　　浦東奉賢縣境東二鄉發生謀殺親夫一案略紀前報兹悉該縣孟知事得報委派查承審下鄉騐得死者顧永全喉舌均被利刃傷流血甚多下部隂囊亦碎委係戳傷後推落河中溺斃在顧妻臥房搜獲兇刀一柄在趙阿忠家搜出兇器尖刀一柄當將趙與顧妻及嫌疑犯死者之媳曁鄰人衛阿妹等一併拘解縣署昨孟知事將出事情形呈報滬海道尹江蘇省長核奪 
[滬杭路紀事兩則]  
　　避署聯運展期開幕滬杭鐵路與浙省莫干山避署聯運辦法巳經該路訂定通飭各站業誌本報兹悉該辦法第三條對於旅客免費行李得帶一百斤係指拱宸橋至三橋埠之三十英里水程而言若在火車則須仍照路章按頭二三等旅客免費行李章程辦理例如頭等旅客以百二十斤行李報裝聯運者在火車全可免費在水程則除去百斤免費外收二十斤之費又如三等旅客以百斤行李報裝聯運者在火車除去六十斤免費外收四十斤之費在水程則全可免費其餘類推此項聯運行李按照上開水陸程途之辦法由起行之站通盤核算收費與否然後給發行李票交由旅客向莫干山鐵路辦事員處提取現因拱莫汽船尚未設備週妥故原定五月一日開幕尚須改期大約在一星期間可以開幕云 
　　購買來回票之取締滬杭甬鐵路以近來杭省香市期内購用來回票乘車者甚多若使漫無限制殊於營業收入有碍昨特通飭各站云凡來回票查與持票人姓名不符者作無票論照章補票並收罰欵凡來回票查出舛誤如回程時其所執之票係往程之半截而未經該客預先聲明致誤原由或經聲明而非理由確係充分者概須補收票價以杜弊混云云 
[金號經理虧欵潛逃]  
　　大陸報云恒裕祥金舖經理抛賣金條致損失三十萬兩星期三夜忽然不知所往該金舖股東在滬者三人已付出銀十萬兩明日另有股東一人可望來滬行將開會集議如股東决計不負此種投機營業之責則金業掮客與外人銀行買辦將受累矣 
[今晚青年會之講演]  
　　五月二號（今日）星期晚七時半青年會之德育演講會續請救主堂區牧朱葆元碩士說教救民講題「十大災難」根據上期講題自舊學家新學家之學說起端歸束於神話怪誕探其源而窮其理凡聽過上數期演講者本期尤不可不聽云 
[隆茂棧請警保護]  
　　浦東陸家嘴隆茂棧近因進出貨物時有失竊情事原有巡丁難以防護由該棧華經理孫葆初商准洋柬呈請淞滬警察第三區撥派長警駐棧保護業經該署曾署長詳奉徐警廳長核准令撥巡長一名巡警九名定於五月一號前往實行駐棧輪流梭巡以示保護 
[續誌凌虐養女之公憤]  
　　昨報紀老西門内寳隆里居婦李吳氏凌虐養女衆隣不服將氏扭控地方廳訊辦一案兹查該氏係嘉定縣南翔人其夫李憇棠爲腸廠生理出外日多在家日少該氏性本凶横昔領幼女華英到家爲養女其時女年五歳現該女年已十歳平日在家時遭該氏毒打左右四隣向之勸導反被辱駡因此大抱不平齊投上海地方廳稟請提究以全人道該廳正在批示核辦間前日該女又被該氏用麻繩套住頸項勒收經隣人姚星元徐永水等十餘人聞聲入内查看之下將該氏拖出扭控到廳當日因爲時已晚將該氏收押昨午各原告又將華英車送到廳經許檢察官提案研訊一過見華英遍體鱗傷諭令發送新普育堂醫治李吳氏收押候提伊夫到案再核 
[路警護送二女子來申]  
　　滬杭甬鐵路莘莊站巡警查見女子黄阿寳張龍珠二人在該鎭逗留恐落拐匪之手遂將二女護送鐵路警局訊據黄阿寳供年十七歳崑山人母黄朱氏在上海城内艾家弄朱姓家爲傭女子因到申帮傭故與張女到此游玩張龍珠供年十七歳松江人餘供相同該局飭警往傳黄朱氏到來於昨午連同兩女併送地方廳經許檢察官研訊之下命將黄阿寳等交給黄朱氏領回管束 
[指控誘拐妻子]  
　　寳山縣羅店鎭鄉人顧錫全前日投閘北五區一分所控朱廷榮誘拐其妻徐氏來滬等情經牛署員傳到被告及徐氏質訊據徐氏供朱係婦人之姑丈因在家時遭丈夫凌虐故來姑丈家託荐帮傭是實判轉解司法科核辦 
[救火會汽車碾傷小工]  
　　法租界救火會循例每逢星期六馳至徐家滙地方操練昨晨又届操練之期由各會員駕機器皮帶車馳往行經金神父路口適有小工某甲在途工作不及退　致被撞倒碾傷足骨其時該司機人急即避至旁邊詎又碰在大樹上於是汽車上之引擎輪盤等物均被撞損不能行走後由巡捕到來將某甲車送廣慈醫院醫治一面另用汽車到來將該損壞汽車拖回會所旋即據情回稟捕頭候核聞甲傷勢甚重恐有性命之虞云 
[煤船失事溺斃男孩]  
　　甬人華富貴之煤船前日在浦東華通棧裝煤三十噸赴川沙六團地方交卸駛至白蓮涇時約六點鐘許因裝儎過重難勝風浪遽遭沉没華子年甫九齡在艙内不及逃出致遭淹斃昨日華在滬另雇駁船前往將煤打撈並找尋屍身云 
[汽車傷人兩則]  
　　昨日上午九時許有人力車夫安徽人何豐仁拽車行經南京路先施公司門前被某號汽車撞傷腿足倒仆於地由老閘捕房八百十八號華捕到來抄錄汽車號數另雇車送受傷人投醫院醫治一面歸報捕頭候示又昨日下午有某號汽車駛經南京路四川路口撞倒在路行走之寗波人王金才跌傷頭臂等處當經老巡捕房九百四十二號華捕到來雇人力車送王金才投醫院醫治一面抄錄該肇事汽車號碼據情呈報捕頭請核 
[汽車夫開車疏忽之科罰]  
　　汽車夫陳阿裕在北四川路開駛三千一百十七號汽車不愼撞倒某西人黄包車由捕查見抄明號數歸稟捕頭於昨派探將陳傳至公共公堂經中日官向兩造及見證男女西人並管理汽車事宜之三十七號西捕逐一訊明以陳實屬開車疎忽判罰洋二十元充公並將開車執照吊銷 
[兩婦併發濟良所留養]  
　　濟良所中西女士昨晨伴送婦人邱胡氏陳阿桂到廨請示先據邱胡氏供稱原籍寗波丈夫無力贍養將氏出租於舅氏家内因不生育近被舅氏帶滬在謙吉棧秘密賣淫心不甘願於四月二十六號投入濟良所求援等語繼據張阿桂供稱在虹口中虹橋粤妓院内爲娼因苦走出請求超豁中西官核供會判兩婦併發濟良所留養 
[客棧違犯煙禁]  
　　福州路總巡捕房西探麥道漢偵悉西棋盤街一百零三號門牌信昌厚公記客棧内私備烟具秘密容人吃食鴉片烟前晚協同華探前往查明屬實當在五十號房間内拘獲吃烟人鄒根榮趙金生陳福生周培記顧連生連同烟具及茶房趙雲生一併帶入捕房昨晨解送公共公廨經中西官訊係棧主故違定章判將以上各人開釋候傳該棧主到案訊核 
[竊用電氣之科罰]  
　　西人工部局電氣處指控北京路鴻興里八百六十九號門牌居户吳震記擅動火表竊用電氣等情昨由老閘捕房包探沈阿岳將吳拘解公共公廨即據工部局代表律師上堂譯訴查被告於去年十二月份用電一百數十字至正月份祗用一百二十二字自正月十九起至昨日止火表竟不移動由電氣處派令西人墨飛前往查得被告將火表鉛絲移動係屬舞弊且其於去年十二月份付電費銀三十三兩後迄今未付分文經包探查得該屋内似係妓院計有妓女八人各房間内多用電燈定必耗費見證西人墨飛可以到堂證明云云並據墨飛投訴前往調查情形並將拆下火表呈案指明舞弊處所訊之吳震記供詞推諉經張襄讞會同義副領事羅君以案已證明未便推賴判吳罰洋二百元充公如無力繳洋着改押三月示儆 
雜評二 
[苦衷（默）]  
　　中國人之任事者於爲難時必有所謂苦衷者焉苦衷有兩種一則其難言之隱有不欲發表者焉一則其委曲求全之意有急欲發表者焉吾謂人祇求無愧於心無不可明言之苦衷且即不明言而人自能逆臆得之可原諒者當無不原諒之也是故苟有苦衷者於臨事時不當隱秘致人疑其態度之不分明若於事後則其苦衷又不必發表何則事已過去苦衷果苦與否言之亦無益徒生種種之枝節與誤解而已故任事者之苦衷在事前不必不使人知在事後又不必急急使人知此亦一處世之道也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[重洋咨訪記（二五）] [  （本報特派員）中一]  
　　我國近代作家偶有擅詩篇精著述者恒謂越長江大河北上而及燕趙之郊一望平蕪了無邱壑詩境巳盡無足描寫故近代詩家不能於此中得名作信哉其非虚也昔江南人作詩嘗有『老到江南游不盡勝於騎馬入都門』之句以此例美則西美於東美亦不能無此感想若在冬季美東各地所存不外兩種色彩其一大雪盈野彌望皆白其一斷梗蕭疎蒼然無盡以風景言可紀者似惟西部卽以地勢而言以東美各城視金山則東方亦若燕趙之郊之無足描寫蓋金山之美之爲他處所指及者卽爲一『金』字與一『山』字金色之美橘産而外尚有金門之夕陽金門ＧoldenGate者金山海口美國西境之要隘也海舶抵金門時若在夜半嘗見極大明燈放巨光於灣口灣内人家在一巨甌之中天險雄關令人歎美不置此中巳足略見其山勢之起伏矣若於抵金山上陸總驅車過市卽令人發生第一種特别感想卽其道途起伏無往不具邱壑之勝祗此一『山』字已足就佛氏「境由心造」一說而得其實騐云大凡由美國他地來金山者莫不以金山地勢之奇特爲可喜而久居金山之華僑偶游上海遂亦不能忘情於中國之大平原此就樂境言也若在中國喜乘車不喜步行之縉紳先生與閨媛到外國動須徒步已甚苦若到外國即履金山峻峭滑澤之山路其狼狽疲敝之情與夫慄慄危懼之念自更不堪言狀矣萬一令美國報館中之滑稽畫家知之必將急取而爲下屆星期日增刋中絕妙之新資料此又就苦境言而爲初次游美者所不能免也 
筆剳 
[璫札記（上）] [  鴛雛]  
　　吾鄰有蔡夀根充郵差者稍知文壯年勤懇脱以雅服易綠衣其健步正足爲軒昻之度職務之暇常來問字吾乃詢彼職務上有無趣事足助吾文者壽根曰殊尠蓋吾日日所遞之函紛如雪片然自吾辨之大致可區爲數類如公文與商務不無厭目而雜事之明片出自街頭卜士之手筆者突兀支離足滋一笑吾走覺悶則雜讀之有一次與電桿猛擊額紫墳起殆竊閱之報耳此數種外近年以男女酬答之緘獨多此輩均作媚楷封亦精潔具名間爲西字而皆固緘無需明片且不惜郵資多半爲快遞及掛號若亟亟於一杪之緩而隨在將被遺失者此中當摺疊無量之愛情而椾端必有口脂之跡吾自思吾衣狀固爲青鳥使日觸艷澤自謂在有情衆生暗中效力匪淺吾笑曰然而爾寗不動心哉夀根鞅然曰動心則否吾一次爲局外之痴耳吾曰述之述之必有悵惘不甘者焉夀根遂述其言曰在七八個月前吾所經過一中等人家頻日有信至自歇浦致楊一鵷女士者而寄者名爲Ｋing信三四日必至無暌隔至一星期者有時且早晚兩至想一鵷之裁答勸亦如彼我每日第一次送信爲上午九時十時間苟有一鵷書受者必一小鬟鬟殊玲瓏吾揣其爲主之腹心迨函密吾漸漸爲之留意則信至適在下午四五時之一次一鵷必臨門親候吾上之亦不敢出以輕率蓋此女士年未二十修短適其度面帶圓非豐非瘠而眉彎眼角位置娟娟又外柔而含剛者朱脣有微　亦不損美密髮虚鬟以絹邊約之衣裙一色爲淺藍之嗶嘰博袖露瑩臂領亦露頸鞵襪適足婉然如雕琢之型合全狀以言蓋甚文美吾無怪Ｋing之詞費也彼獲函怱怱即入似除吾外不願旁人或見者 
劇談 
[梅訊（十八）] [  春醪]  
　　前日畹華玉芙同載一車玉芙忽曰海上如許人擾擾攘攘究何所爲耶此語似含哲理故標誌之 
　　天女散花昨日上座滿極李十三昆仲多人自京來方下火車即至舞臺顧亦莫得佳座也 
　　有馮某者善繪事能畫工筆美人與妙香爲舊友此遭聞妙香輩均來上海特貽書予之頗道契闊且謂可以擇日在長浜路周氏學圃約畹華輩同作雅集並約吳昌石李平書諸君一叙如此則何詩老香南雅集圖後又有第二圖矣 
　　羅癭公致書康長素謂玉芙頗能寫六朝字特未之先見嘗見草草爲畹華錄劇本字亦不俗 
　　畹華前日以事至楊樹浦等處一行去塵較遠夾道清曠之氣撲人眉宇不期大樂 
　　照影片事日内當可舉行大約舞劇二齣舊劇二齣舞戲不過天女散花麻姑獻夀等若舊劇旣須情節熱鬧場子較多又須表揚吾國之風俗國粹頗費斟酌主政者或即請釋戡輩諸友人爲之定奪耳 
　　畹華治裝之具甚精緻一手箱中分數屜一屜排列脂粉一屜置花朶一屜排列簪珥玉連環之屬位置井井 
　　畹華玉芙有時亦手紙捲烟吸之鳳卿則吸雪茄旱烟妙香本不吸烟偶爾取吸畹華便笑曰六哥你亦學抽烟啊 
雜錄 
[情海哀鶼志] [  瘦鵑]  
　　恨自情生有情始有恨離恨天中决無所謂情者孤檠煑夢獨繭繅愁爰拾情場恨事草情海哀鶼志敢祝世間衆生永永勿作有情之物 
　　上海山生曩嘗從予習蟹行文字性　悟過目不忘身侏侏不滿三尺問其年十八矣體質亦贏弱臨風餒退若不禁風力然革命中别去忽忽數稔不復通音耗一日遇諸塗握手道寒温意甚摯予視其身則侏侏如故而臨風餒退之狀亦如故也如是又年餘晤其所親某君問山生則泫然曰爲情死矣其死時正去冬蠟梅敷榮時也亟叩其詳則謂山生父執某有掌珠一便娟有姿致一笑尤媚生惑之潛與通情欵履帕衣飾之屬餽贈無吝色女亦悦生而以禮自防凛然若不可犯久之生不能自抑遂乞婚於父執父執有允意惟見其弱略躊躇謂須以名醫臨騐設無他則好事諧矣生固自諗其弱恐不及格事且弗諧因大震未幾立病病十日遂死垂絕時猶微呼女也噫慘已 
　　英國乞爾西城之烏克來街中有醫士斐奈博士Ｄr．Ｐhenie者先是與某女士悦雙心交縛若春蠶作繭鴛牒旣訂且結婚矣距行禮可數小時女士忽以暴疾卒時博士方税新居鋪陳極侈麗團花簇錦將以迎新婦比得噩耗一慟幾絕由是閉關自守不復問人世間事茹痛飮恨歷數十年始心碎死鬚髮皆雪白年巳九十餘矣鄰人啓視其室則簇錦團花仍鋪陳如當年吉日也 
新聞拾遺 
　　眞好福氣姚邑富翁袁某年垂八旬壯健如常人惟子女死亡殆盡致後嗣乏人去年納一妙齡愛妾今春竟舉一子戚黨皆稱賀乃兩月春光即遭夭折翁痛甚厚葬之於老西門外其墓雕龍刻鳳精巧異常並鐫句於石碑上曰兩月墮塵寰肖龍化去八旬添詩料附驥名留兩月之兒眞好福氣也[  車人痴]  
　　何以爲情某甲維揚産僦寓新城家小康惟性傲儼然以富翁自命人多側目其甥女因貧鬻於本城某妓寮日前某甲宴客某菜館飛箋徵花頗極一時之盛中有某乙素惡甲思有以報之終未得間此時急書一局票召甲甥女明署甲姓而隱其名有頃妓來陡見甲在座卽忸怩萬狀而某乙則大呼爲甲所徵者嬲其侍甲甲大赧知爲乙所紿未便發作惟有忍氣吞聲佯作不識而某乙復迫令其唱借燈光一闋妓未終曲已不成聲怱怱託辭而去[  九二碼子]  
　　夢寐思之山海關路某宅之二小姐自天蟾舞臺梅郎演劇以來無日不偕伊母往觀梅郎之一舉一動深印芳心每晚歸後一般婢役時聞其夢裏常有呼梅郎之聲現爲母所悉禁其觀劇並囑女同眠云[  不倒翁]  
　　速成之子寓白克路屠翁向作銀行生理年逾耳順膝下猶虚曾於去冬納一小家女爲側室入門甫三月昨忽分娩竟舉一雄翁乃大喜特於寓中大開湯餅會宴集親友來賓達十數席甚形熱鬧云[  吳秉恬]  
餘興 
[海天雋語] [  懷馨]  
　　女子非其妻者男子恒恕其過失 
　　男子每視婚姻爲覊縻婦女之法女子恒受其愚 
　　犬亦度犬之日特犬不自知耳 
　　女子慕富有摩托車之人而嫁之者必不能久享摩托車之樂 
　　女子有品貌雙絕者恒不得善終 
　　少年與一女郎接吻女郎恒　之反是女郎刻薈 
　　善治理兒童圖終身無子女者可憐孰甚 
　　小兒女喁喁私語雖遠隔亦似隱約可辨 
　　女子眞知男子之底藴者恒不肯輕易嫉人 
短篇小說 
[諷世小說捕鼠機（十四）（二）] [  宋春舫宋懷玉女士合譯]  
　　觀文「是的你是巳經救了我們衆人的性命了總而言之我們旣有一個男人在此就有一千隻鼠子我也不怕」 
　　密勒「這句話是多少慷慨」 
　　觀文「就是不慷慨也没有什麽要緊」 
　　剛伯培爾（見他狠自在狠得意說道）「我想你還不至十分懼怕」 
　　倍密斯「呀不對剛伯培爾先生他是狠膽小的他并且一時就能暈過去的」 
　　觀文「你不要這樣說我現在在桌子當中就是要暈也暈不過去」 
　　剛伯培爾「那末你何不下來坐在别處做一個勇敢的榜樣給人家看看」 
　　觀文「寗使在這裏做一個榜樣因爲這裏是狠舒服」 
　　剛伯培爾「你好像祭壇上女菩薩的模樣或者像聖...」 
　　觀文不待他說完接續說道「謝謝你假使你遇了難我來救你便了」 
　　剛伯培爾問道「你也怕鼠子麽」 
長篇小說 
[社會小說衆醉獨醒（二十九）] [  瞻廬]  
　　第六回激衆怒信口開河抱奇寃走頭無路 
　　他尋見了我的丈夫（四字肉麻）眼睛睜得烏雞似的依然不懷好意吃完了飯他便獅子大開口要硬借三千兩銀子才肯動身可憐丈夫開得一個小舖子怎便有許多錢給他幾番把苦衷告訴他我們娘女倆也帮着相勸這賊婆都不理會從半夜直鬧到天明只是要坐索三千銀兩說道倘有絲毫短欠他有本領去招集手下小長毛前來打我們的店燒我們的房剥我們的皮抽我們的筋丈夫吃他威嚇清早便出門躱避這賊婆郤來與我纒繞定要從我手裏交出我的丈夫交出十足的三千銀兩列位這賊婆可惡不可惡該打不該打長毛世界怕他是個賊婆清平世界郤不怕他是個賊婆所以特地扭他到門前請列位評個曲直衆人聽了這一篇搗鬼的話都把許氏恨得牙癢癢地只因打店燒房須要累及鄉鄰一經尤氏挑撥實在可以激動衆怒也有少數的人見許氏這般可憐模樣不像會幹殺人放火的事然而甯可信其有不可信其無尤氏終是鄉鄰許氏終是外路人誰肯替那素昧平生的代抱不平當下七手八脚都帮着尤氏娘女催迫許氏走路許氏哭道列位要我走我也肯走似這般人面獸心的我本不願意與他們同住但是我有黄豆粗的珍珠一百三十八粒紅寳石三十二塊黄金首飾十件都交給在筱山手裏今晨起身時這婆娘推說出門吃喜酒又把我的珠環金釧都借了去他們快把這幾件東西交還了我從今以後但一輩子不上他們的門 
[自由談之自由談] [  鵑]  
　　勞工不特限於手胼足胝之勞働工人也若吾輩之役役於文字中者鎭日瀝心血絞腦液筆不停揮又無一而非勞工宵來工罷以香花旨酒自勞代表吾文字中之工人歡然三呼曰勞工萬歳 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大事概要（圓）]  
　　桑里摩和會桑里摩和會開始於本月十九日至二十六日而閉會開會僅一週而結果甚著最重大者爲對德對土兩問題兹請分别言之 
　　（一）對德問題對德問題者以德國違背和約條欵增練軍隊匿藏軍械拖賴賠欵債務而發生者也桑里摩和會中英法兩國對於强制德國厲行和約一案初若意見差池繼則和好如初矣請先言其差池之所在 
　　德旣蔑棄和約不以規定之煤斤供給法國又復藉詞維持國内秩序請求高等議會許其置兵二十萬人法以和約規定德之軍備應縮至十萬人今乃要求增多其用心實不可測法之領土與德毗連一有事變受害最先故萬不輕允非徒不允且欲以兵佔領魯爾區域福煦上將則以爲駐德協約軍不敷强制執行和約之用主張增加三十萬人簡言之卽用武力威逼履行和約全部而已至在英之觀察則德人應有恢復内國秩序之自由其增兵二十萬人之請求苟十萬人之軍備確係不敷維持秩序之用則不妨加以考慮至用經濟壓力則德國正患饑饉何堪再受此逼意國意見則似傾向於英故一時有和會頓挫和約將待修正之謡傳然至二十四日英法首揆唔談兩小時而前嫌盡釋對德問題協約仍取一致行動矣二十六日兩國會同宣布宣言書其主旨對德國之無誠意履行和約詰責至嚴增兵二十萬人之請求斷然拒絕若再違約則更將佔領德地以後交涉與其互换牒文不若由各政府領袖直接面商之易於解决自有此宣言書而英法之固結不解仍如戰時即桑里摩和會亦因以閉會矣大約賠欵問題將俟與德總理會晤後直接談判聞其會晤之地點將在比之斯巴Ｓpa云 
　　（二）對土問題土耳其問題之已解决而發表者爲（一）歐洲土耳其之界線（二）博斯福羅斯韃靼訥爾斯ＢospborutDarpanelleg兩海峽加利波里Ｇalipoli半島之歸國際公有而由協約軍駐守至在亞洲土耳其舊壤則（三）美索米達米亞原野地Ｍeopotamia（在波斯灣西北）及巴力士坦Paletine（猶太故地）歸英代管（四）叙利亞Ｓyria（在亞拉伯西北）歸法代管（五）士麥拿Ｓmyrna（在西面海濱與希臘隔愛琴海相望）仍居土耳其宗主權下而由希臘管理惟其人民不得出代表於希臘國會五年以後苟其本地議會自願與希臘合併則土國不復有宗主權所未議决者爲阿米尼亞Ａrmenia之地位蓋其邊界之若何劃定大會中意見不一而國際聯盟會亦以其無出海孔道及軍事財政上之確實保障而不願受託代管聞和會巳請美總統出面仲裁土約中之其他條件均未發表協約國巳請土政府派代表團至巴黎儘於五月十日接受和約云 
政事 
[勞農冶制之俄國（圓）]  
　　工業國有之成績工廠中之設備 
　　土地分配法及農事之改良 
　　教育趨重實用美術珍品之善爲保存 
　　兒童之保育吏民之同樂 
　　英國戈特威廉教授ＰrofWilliamT·Goode親赴俄國調查勞農政府内情近搭某軍艦返國在倫敦某大學演講俄國實業狀况至爲詳盡因據美報譯成華文 
　　余在莫斯科時俄國國民經濟委員米留丁氏Ｍiliutin以俄國實業狀况語余謂現在俄國有國家工廠三千所全國産業總數百分之九十皆可取給於是凡此工廠分屬於九十國家託拉斯其中四十託拉斯專營織業每廠設一經理會執全廠最高運行權以三人乃至五人組成之由工人選舉工人或技師充任惟其選舉結果應得勞農政府最高經濟會議之批准 
　　夫在俄國勞農政治之下而有託拉斯制度之發生此不能不起疑訝者也余乃一意調查其究竟始知每所託拉斯有一行政機關爲勞農最高會議所委任故託拉斯即爲勞農政府所管理而託拉斯之職權即與他國資本家公司内董事部之職權相同支配原料分佈於各廠規定各廠之出産而統轄其財政皆託拉斯之職務也自此制之成立不及兩年而從前手足胼胝之工人階級中突然出現特殊之經理人材今皆加入最高會議矣蓋在事實上此制實行則工人中之傑出人物向不爲人所掛齒而埋没於庸衆之中者皆如潛龍之際會風雲以發展其異材奇策矣莫斯科南有地曰華布克波夫Ｗerpukloff織業極盛余曾蒞觀焉紡織染繪之工廠綿延四英里不絕平時操作廠中者達萬五千人今雖時局不靖内戰頻仍而食力之徒猶有六千人此即國有工廠管理合法之好模範也 
　　俄國反過激派之殘卒 
　　然此等工廠非徒爲工廠而已即稱之爲城市亦無不可蓋在工廠之中非徒工作必要品準備無缺而已凡爲工人生活必需之要件居室也學校也醫院也藥品也浴場也會集所也休息所也田園也麥廠也餅包房也無一不備工人衣斯食斯猶之廠之市民也余所會遇者爲廠之主任及其董事會皆材能傑出之人物言論之間對其辦理之成績若不勝其欣悦者 
　　勞農政府中人物余所晤見者爲農事委員塞開士Ｓecreds彼言俄國都市雖盡變爲工業場所鄉村之一部雖亦有從事於工業者而俄之立國仍以農民爲基礎故土地問題之若何處置實現政府義不容辭者也現在土地分配之手續正在進行中政府派遣農事調查員五千人分赴各地冀以處决人民之土地要求依據根本之土地法凡人民之能自己利用土地而無需依恃租賃之勞力者國家始以土地予之苟有人焉得地而不力耕則其土地仍當還歸國有自有此種分配法而個人私有制度遂爲人所唾棄而代以公共所有制度矣蓋勞農政府之主要目的原在建設公共工作之制度也 
　　政府又在全國遍設專門局所以圖改良種子及牛馬家禽之飼育法此項專門局所與鄉間團體國有農田以及一般農民常相接觸故其感　絕無隔閡之虞　在鄉　鄉集合耕作之團體已有五千餘所謂國有農田者　從前大地主之産業也今其總數約在千四百左右皆模範之農田用以爲促進農　出産者也 
　　勞農政府之於教育問題亦至注重鄉村學校悉已改爲工人學校凡農事操作木工鐵工麻毛之培養製作法紡織技藝皆在學校中教授之俄國鄉民對此實用教育之設施極端信仰觀於鄉民自設學校之增多而可以知矣又在莫斯科建設師範學校造成工人學校最適當之師資故實用教育進步改良之可以繼續不斷而發生最大之效力者更多一層保障矣 
　　校中對於技術及專門科目皆分科教授之故工人可以選其所好者而習之校舍之需要至爲亟促故大宅第監獄大酒館俱樂部等均巳改爲學校矣彼得格勒莫斯科各有最大之技術學校兩所現均歸爲國有而由學生自選其可從之教師 
　　戲園亦已改歸國有惟著名之跳舞場及莫斯科之技術戲院則進行仍如曩例觀客泰半爲工人戲券歸工人委員會發售故最優戲券聽憑工人先購 
　　俄國庋藏美術名蹟素稱極富余初聞西歐所傳紅軍暴行必以爲俄宫所藏珍品當已悉遭破毁及實地調查始知不然莫斯科美術館陳列珍品反較從前尤富余一入館中即見游客擁擠不堪而大半爲兵士有導者率之游覽全館各部狀皆欣悦異常又凡從前私家收藏之珍品均經國家搜集陳列以供同好而珍獲倍加不致有損失之虞也皇室宫殿則亦善爲保管改爲建築學及室内陳飾用具之博物院國家有專員管理之遊客之戾止者亦至擁擠 
　　余未入俄時人或語余君欲在莫斯科城中覓一十齡以下之兒童則終不可得蓋俄之兒童盡已天亡然在事實上則大不然不唯莫斯科城内即在全俄各部無不見兒童之充塞全城自襁褓以至弱冠無不有之以余所觀察世界各政府其盡瘁於保育兒童之政策無有能出今日俄國勞農政府之右者也凡年齡在十六歳以下之兒童由公家供以必要之糧食無須納費故俄人之陷於窘困境遇必非兒童也教育則爲義務的并有遠大之計畫爲之基礎俟之異日必可以使數百萬不識之無之愚民盡爲有用之國民此則可以預卜者也莫斯科政府又特指定戲園七所爲人民偕樂之用大都在公園之内星期日午後則演特製之劇本兒童之來觀者概不取費余曾至一植物園則見不滿十四歳之兒童二萬人聚觀戲園開演ＵncleTom 'sCabin一劇莫斯科城外叟求斯大公之避暑别墅今改爲全城工人休憇之所來游者有著名之大學教授有汽車夫有高級官吏有農民之兒女有全俄政府之首領有工人之家屬無分尊卑同樂其樂今俄人所用之稱號爲余所聞者惟Ｔovarisb一字耳意猶同伴也無論居何階級莫不以此相稱 
[德人所述之德國地位（通一）]  
　　巴黎通訊報（Correspondant）近載論文一篇極惹人注意原著者爲一德人而隱其眞名叙述德國現狀詳盡確切讀其文即可知著者爲一德國南部之人民而深恨舊帝國及現政府之柏林政狀者也抱恨尤切者爲協約各軍得最後之勝利後曷不長驅直入使德意志瓦解而恢復其昔年小邦分立之局即不然亦何不逐普魯士於德國之外蓋當時協約軍因利乘便大可爲所欲爲也 
　　著者申言靡論他國人士即在德國者亦不能對於現在德國之普通狀况得一眞確之觀察若欲推測德之將來更難能矣渠所論列者往往爲地方區域所限制每多憤激語故其所言猶若戴藍眼鏡者所見皆藍然字裏行間不無線索可跡凡研究此重大之中歐問題者斷不能於此文之隻字一行稍加疏忽也其文皆失意語兹擇其顯著者摘錄如左凡協約國所懸想德國内部之强盛未曾稍受挫折積貯物品之富饒一俟和平恢復後卽可輸出國境以供疲憊無食之歐洲各國此皆無根之談也德國現在金錢物産兩缺銳氣挫傷政治無一定之方針商業無重興之希望即國内商業亦屬簡單其缺乏已達極點德人爲全世界所疾視自休戰後而猶有增無已而德人在失意無聊之中亦以此態還報世人彼等現已流爲一羣愚魯不堪怨恨塡膺之人民一世紀後恐猶未能平其氣也從前之柏林爲軍權主義之重心今則爲無政府主義之樞紐其陷人民於水深火熱之中者久矣而協約國仍承認其爲政府之中心此則鑄成大錯矣將來之浩刼其將以此爲導火線歟蓋今之德國與其鄰近各國仍無友好之跡加侮於德者大國靡論即弱小之邦亦毫無尊視之之表示而德人竟無如之何則其憤德之氣自必有　洩之一日也 
　　德國民族非善於政治活動者服從强有力之政府乃其生而有之之天性今者善馭人民著稱之帝國政府驟遭更易而人民頓失依恃矣是故苟安者苟安骫法者骫法交相縱慾秩序蕩然暴横汚穢襤褸之青年與夫苟行無恥之少女羣集於昔日秩序井然之市街棲棲徨徨無所事事日在失意無聊中討生活德國之將來尚有望耶譬若機械要具已去全部停頓而日就敗壞矣家庭間之道德已隨戰事潮流而逝而德之南部此禍猶烈 
　　至商業投機事業之狂熱極形猖獗食料中羼雜贋品之弊日見增多疫癘之乘機而發固屬可虞而一般人民體質之損害實更可憂也以德國全部而言其人民已日就退化數處人民縱慾奢豪外人之不悉内容者以爲德固未貧弱庸　　世界最大之起重機 
　　圖中之起重機在美國費來特爾費亞之海軍船塢高一百尺起重力爲三百五十噸竣工試騐時同時舉起火車頭四輛每輛重十萬磅云上圖示全機左圖示被舉之一車頭 
　　詎知其任情揮霍者乃驟得不義之財正由倐入倐出之道以促其傾覆也在事實上德國今日肉類雞蛋與牛乳品非豪富中之奢侈者不染指矣 
　　今其政府其興也暴不得百姓之信仰錯誤百出又無昔日帝國政府之莊嚴此必無穩固之望者也德國將來之命運實爲不可思議對於德人若是對於外人亦然若外人徒以其西境佔領區域之平靖無事而遂推測德國全部亦必若斯是乃大誤也 
　　昔之信仰帝國而以此自矜者今皆屏跡息影然彼等實未嘗及於難回溯當年故國盛况當不勝其感慨也一般人民則毫無恢復帝制之傾向而尤以再擁舊主爲不當蓋以渠爲罪魁禍首德之有今日皆其所賜也德國今日之所有者乃流連無告窮困失意之人民耳至於是文之結語謂『余意德之現狀實極險惡而無秩序余不信其能速行恢復蓋經此次大創後優長之點喪亡迨盡而所得者祗爲新釀之缺憾耳』 
　　讀斯文者須諒作者一時對國對家憤懣之情滂薄胸襟間有激而發自有不暇擇辭之處然吾人若對德國在希勒卑司麥威廉第一之盛况戀念不已者讀此文當有深感矣觀今日俄國之紛亂如麻舉世爲之不寗若再加之以德之擾攘則人羣之與盛安康一時恐難有望慨念及此不禁爲之抱憂矣 
經濟 
[中國之鐵産（續）（譯遠東時報）鵬]  
　　世界各國現在之鋼鐵供給量已載前表兹將將來之供給量分别列爲下表 
　　（二）將來 
國名　　　礦　　　砂　　　鐵之總數 
美國　　　七五·一○五　　三七·二二二 
紐芬蘭　　　　　　甚富　　　　　　甚富 
墨西哥　　　　　　甚富　　　　　　甚富 
古巴　　　　一·○○七　　　　　四五四 
巴西　　　　　　　甚富　　　　　　甚富　 
法蘭西　　　　　　未詳　　　　　　未詳 
盧森堡　　　　　　未詳　　　　　　未詳 
德意志　　　　　　未詳　　　　　　未詳 
比利時　　　　　　未詳　　　　　　未詳 
英國　　　三七·七○○　　一○·八三○ 
俄羅斯　　　一·○五六　　　　　四二五 
芬蘭　　　　　　　四五　　　　　　一六 
瑞典　　　　　　一七八　　　　　一○五 
瑙威　　　　一·五四五　　　　　五二四 
希臘　　　　　　　未詳　　　　　　未詳 
奥地利匈加利　　四二四　　　　　一四二 
瑞士　　　　　　　　二　　　　　　　一 
意大利　　　　　　　二　　　　　　　一 
西班牙　　　　　　甚富　　　　　　甚富 
葡萄牙　　　　　　七五　　　　　　三九 
中國　　　　　　　甚富　　　　　　甚富 
日本　　　　　　　未詳　　　　　　未詳 
高麗　　　　　　　未詳　　　　　　未詳 
澳大利亞洲　　　　六九　　　　　　三七 
阿非利加洲　　　　甚富　　　　　　甚富 
總計　　　　　　发最富　 
　　設以數字計之現在全球鐵砂供給之總數爲一二·九○○·○○○·○○○噸而每年出産爲八○·○○○·○○○噸則此供給必待一百六十年後始可用盡也但以科學進步之結果採掘礦砂之方法日見精良且將來礦産之供給旣屬甚富則如許大宗數目足以供給數千年之久應非難事也例如中國每年出産爲一·○○○·○○○噸猶僅爲其現在藴藏總數中五百分之一日本每年出産亦爲一·○○○·○○○噸則居其藴藏總數六十分之一耳 
　　换言之卽中國之出産在統計上比較全球每年出産總數不及五十分之一故尚非爲重要之産地一則山西湖南四川及其餘各省用土法開採之鐵砂外國專家猶視以爲品質太劣二則陜西甘肅新疆等處因交通不便未易探索容有數量極富品質極佳之礦産而現在尚不能知其究有幾許也故中國最上之出産祇能與奥匈西班牙諸國相比以視歐美則猶望塵莫及也 
　　中國鐵礦之開採已數百年矣即在古時已視鐵業爲國庫收入之重要利源由政府簡任官吏以監督之兹將歷代鐵産之統計列表如下 
朝代　西曆紀元　　　　　　每　年　出　産　　　總　　數 
　　　　　　　　　　　　　斤　　　數　　　　　噸　　數 
唐　　八○六　　　　　　　二·○七○·○○○　一·二三二 
唐　　自八四七至八五九　　　　五三二·○○○　　　三一七 
宋　自一○四九至一○五三　七·二四一·○○○　四·三一○ 
宋　　一○七八　　　　　　五·五○一·○九七　三·二七四 
宋　　一一六六　　　　　　　　八八○·三○○　　　五二四 
元　　一三二八　　　　　　　　八八四·五六三　　　五二七 
明　　一三七三　　　　　　七·四六○·○○○　四·○一一 
由此表觀之每年之出産未有過於五·○○○噸者卽使五·○○○噸之數亦不可謂爲羅掘巳盡也蓋中國現在採鐵仍用舊法而每年出産約有一八○·○○○噸中國從前向不用新式方法至一八九六年（清光緒二十二年）漢陽鐵廠始用新式鎔爐至一九一五年（民國四年）奉天本溪湖公司成立此兩公司合計每年出鐵二○○·○○○噸最近各省出鐵總數列表如下（表中單位爲一噸） 
省名　礦　　　　砂　　　熟　　　鐵　　鋼 
奉天　　　七六·八四三　　五○·九一一 
河南　　　三六·五○○　　一四·四○○ 
山西　　二一二·三七○　　七○·○○○ 
安徽　　　　六·一○○　　　二·三九○ 
江西　　　　四·四七○　　　一·四二○ 
 
 

Page 19

 
 
星期增刊 
福建　　　　五·五四○　　　　　二·六○○ 
浙江　　　　　　三二○　　　　　　　一一○ 
湖北　　五五一·二八九　　　一三六·六五○　五五·八五○ 
湖南　　一○六·二○○　　　　三五·○○○ 
陜西　　　　三·七五○　　　　　一·二三○ 
甘肅　　　　一·二○○　　　　　　　四○○ 
新疆　　　　　　五○○　　　　　　　一七○ 
四川　　　七一·一五○　　　　二三·七二○ 
廣東　　　　一·六五○　　　　　　　五五○ 
廣西　　　　三·二○○　　　　　一·○六○ 
雲南　　　二七·八○○　　　　　九·二六○ 
貴州　　　一八·○六○　　　　　六·○二○ 
總計一·一二六·九四二　　　三五五·八九一　五五·八五○ 
　　中國開採鐵砂總數逾四五○·○○○噸用於土法鐵礦及新式改良鐵礦者各居三之一其餘則皆出口運至日本重加製鍊云 
　　中國出産之情形可自幾種重要分子觀察之第一重要者當然爲漢冶萍公司之出産吾人論及此事當憶及因一九一五年日本要求二十一條條件以及哀的美敦書之結果中國承認永不將漢冶萍公司充公更不許未得日本股東之同意將此公司改爲政府之企業又該公司如欲借欵除日本外不得向他國借債應用一九一七年大冶鐵礦出産逾六三○·○○○噸在此總數内百分之六十含有鐵砂其二八○·○○○噸在漢陽廠内鎔鍊三二○·○○○噸則出口運至日本云所以運至日本者蓋在一九一三年中國政府承認與日本訂立合同約定在四十年内（自一九一四年至一九五三年）漢冶萍公司須運最上等之砂鐵一五·○○○·○○○噸至日本以供日本鐵廠之應用至已成交之數尚不在内一九一九年後每年供給日本之鐵砂又須增五○·○○○噸增至每年五○○·○○○噸而後巳 
　　漢陽鐵廠現有舊式鎔鑪兩具每鑪一日可鎔出生鐵一○○噸又有新式鎔鑪兩具每鑪一日可鎔出生鐵二○○噸至二五○噸在一九一七年全年共鎔出生鐵一四九·八○○噸以上在此總數内六萬餘噸運至日本一四·○○○噸行銷國内其餘均製鍊成鋼製鋼廠内有塞門馬挺（Ｓiemensmartin）鎔鑪六具每鑪一日出鋼三十噸一九一七年鋼之出産約共六○·○○○噸云 
　　大冶鐵廠現亦新置新式鎔鑪兩具每鑪一日可出鐵四五○噸總計每年出熟鐵二八○·○○○噸據一九一三年所訂合同此廠在四十年内共應運鐵八·○○○·○○○噸供給日本一九一七年又訂立一新合同在日本九州設一中日合辦之鐵廠漢冶萍公司每年應供給熟鐵六○·○○○噸自大冶鐵廠置備一新式鎔鑪兩具而始能應此要求云 
　　本溪湖公司亦爲中日合資之企業發起者爲大倉公司（okura＆Co·）鐵礦則在奉天之廟溝地方第一鎔鑪設置於一九一五年次年共採鐵砂七○·○○○噸鎔熟鐵五○·○○○噸第二鎔鑪則設置於一九一六年之冬每鑪每日鎔鐵一五○噸及一九一八年更置一小鎔鑪每日可鎔鐵二十噸故每年總計出鐵一○○·○○○噸出産之泰半當然歸於日本此公司尚有一種收入卽聚集下等之礦砂運至日本重加鎔鍊也 
　　一九一五年日本要求二十一條條件後其直接之結果卽設立振興公司亦爲中日所合辦此公司發起於南滿洲鐵路公司經營之鐵礦則在遼陽及安山莊（譯音）（此等區域爲第三次關於礦區之换文所指定又在一九一五年關於南滿東蒙之二次條約内亦曾聲明）現有鎔鑪兩具每鑪每日出鐵二五○噸此鐵廠並有製鋼之計畫希望每年出鋼一三○·○○○噸又欲謀其他各種方法之改良希望出鐵之數增至每年出生鐵八○○·○○○噸云 
　　金嶺鎭鐵礦位於山東據一八九八年膠州草約及一九○八年償還外國在山東礦權之合同此礦由中德合辦及一九一四年十月日本奪取青島此廠遂入日本之手矣中德宣戰後德人之權利完全消滅德人之條約完全廢除此礦亦如膠濟鐵路當然應歸還中國故將來膠州及膠濟鐵路歸還中國之時此廠之管理權亦當爲中日兩國國際上調解之問題也 
　　漢陽鐵廠全景 
　　現在中國商人自辦之鐵礦雖尚不少然均未能鍊鋼也現巳實地開工者如在直隷有張家口附近之龍巖礦山山西河南江蘇安徽江西等省亦多有之其中大都已預備購置大鎔鑪其他少數亦已預備購置小鎔鑪以圖鎔鍊礦砂之用如上海吳興（譯音）公司向安徽當塗之寳興公司購買礦砂該公司有一小鎔鑪每日可鎔鐵八噸至十噸自一九一八年六月更將置一每日可出鐵三十噸之鎔鑪云 
　　中國與日本訂約除供給日本礦鐵而外更須供給若干礦屑安徽繁昌之裕繁公司在一九一五年與中日實業公司訂立合同在四十年内每月供給鐵屑一·○○○噸該公司因在桃冲地方開辦鐵鑛又自鑛山開築輕便鐵路直達河干以供運輸之需一九一九年已開始通車矣至於中日實業公司則在日本尚有一鑄鐵廠有兩鎔鑪每日可出鐵二五○噸是故每年須向中國要求供給鑛砂三○○·○○○噸也 
　　安徽當塗之寳興公司除供給上海吳興（ＷooＳhing譯音）公司外尚與日本之高昌公司（譯音）（ＫasＣhangＫangＳau）訂立合同自一九一七年九月起至一九一九年七月止須供給礦砂一○二·○○○噸又與一日本林木公司（譯音）訂立合同自一九一九年五月至八月須供給礦砂三二·○○○噸當塗之福民（ＦuＭing譯音）及利民（ＬiＭin譯音）兩公司其鐵礦在小姑山及三綿山（譯音）者亦與日本之小材商會（譯音）訂立合同五年内每日供給礦砂五○○噸至浙江長興縣之寳興公司亦與日本之高昌公司訂立合同三年内總共供給礦砂三○○·○○○噸 
　　以上所訂契約無論其完全履行與否而欲估計中國全國鐵之産量則不能忽視之也如欲根據現在狀况及行使改良方法後之情形試行計算則此後六年中（一九一八至一九二三）中國鐵礦出産之統計除土法開採者不計外可列爲左表 
年分　　　　各廠出鐵總數　　　　　供給日本者 
一九一八　　二四六·○○○噸　　　四○○·○○○噸 
一九一九　　三四○·○○○噸　　　九三○·○○○噸 
一九二○　　七二○·○○○噸　一·○○○·○○○噸 
一九二一　　七八○·○○○噸　一·一○○·○○○噸 
一九二二　　八七○·○○○噸　一·一五○·○○○噸 
一九二三　　九五○·○○○噸　一·一五○·○○○噸 
　　换言之即中國鐵鑛出産之各種情形日見其增加也吾人前已聲明用舊法開採之鐵鑛其産數並不包括在内如將此等出産一併包括在内又如此種土法開採之鑛此後亦能採用近代最新之方法及器具則出産總數之大可揣測而知也更以熱心毅力壹意進行則六年之内必能有極大之成效也 
　　鋼之爲物實中國必不可少之需要品此顯而易見者也據海關報告自一八六七年（同治六年）至一九一六年（民國五年）五十年間鋼進口之數可列爲左表（單位一噸）年分　　　　　　　　　　　每年進口平均　　較前十年增加之數 
一八六七年至一八七六年　　一九○·九九九　 
一八七七年至一八八六年　　　五二·○一九　　三一·九一九 
一八八七年至一八九六年　　　八四·四五八　　三二·四三九 
一八九七年至一九○六年　　一一○·○○三　　二五·五四五 
一九○七年至一九一六年　　一八六·二九六　　七六·二九三 
年分　　　　　　　　　　　　　十年中進口最多一年總數 
一八六七年至一八七六年　　　　二七·○六四 
一八七七年至一八八六年　　　　七五·二六六 
一八八七年至一八九六年　　　一二三·○○○ 
一八九七年至一九○六年　　　一八三·○四四 
一九○七年至一九一六年　　　二四九·八五五 
平均每十年進口增加四一·七九九噸 
　　换言之即平均每年約進口增四·○○○噸然此不能視爲進口增加之標準數也蓋自外國鋼鐵進口日增則中國土法之出品因以日減也尤有進者自一九○○年漢陽鐵廠開始鎔鍊鑛砂中日合辦之本溪湖公司成立後出産因而大增兹將一九○八年至一九一七年十年内鋼鐵出口進口之數列表如下（單位一噸） 
年分　　　　　鋼進口數　　　　　鐵物品出口數 
一九○八年　　一五八·三二九　　三○·四○八 
一九○九年　　二○○·五三○　　三八·○九二 
一九一○年　　二一九·○九四　　六四·三四八 
一九一一年　　一九五·六八三　　六九·七九二 
一九一二年　　一五二·四六三　　一二·四○○ 
一九一三年　　二四二·八五四　　六四·九三九 
一九一四年　　二二○·九九三　　六一·五一九 
一九一五年　　一三○·四一二　　九八·六二八 
一九一六年　　一四四·六九○　一二九·六四八 
一九一七年　　一二二·二八九　一六一·九八七 
年　　　分　　進出口之差數　　　　　鐵砂出口數 
一九○八年　　進口多一二七·九二一　一三一·三五○ 
一九○九年　　進口多一六二·四三八　八七·七○○ 
一九一○年　　進口多一五四·七四六　一三○·四六六 
一九一一年　　進口多一二五·八九一　一一○·五二一 
一九一二年　　進口多一四○·○六三　二○一·五五二 
一九一三年　　進口多一七七·九一五　二六九·六五二 
一九一四年　　進口多一五九·四七四　二九四·七○一 
一九一五年　　進口多　三一·七八四　三○四·○八八 
一九一六年　　進口多　五五·○四二　二七八·五五五 
一九一七年　　出口多　三九·六九八　三○四·三三五 
是故進口之數如不十分增加則數年而後出口總數必可與進口總數相近就中國現在之實業發展情形而論産鐵之能力實未逾度故進出口相等之現象定可實現也近數年來中國政治上紛亂不已實業商業因以不能振興遂以餘剩之鐵脱售於外國市場交戰諸國求過於供故吸收最多有此現象而鐵之出口額益見增加故在一九一四年以前漢陽生鐵價每噸自二十兩至三十兩至一九一八年九月則漲至每噸二百五十兩歐洲休戰之後即跌至每噸一百三十兩至一百四十兩現在上海鐵價每噸七十兩至八十兩云 
　　鐵鑛之開採固屬不難但鎔鍊鐵砂則頗不易爲至煉鐵成鋼則尤難矣現在中國祇能將大宗生鐵及生鐵製品輸運出口而鋼料則尚賴外國之輸入是故進出口之數量自噸數上計算雖足以持平而進出口之價值則大相懸殊也兹將十年内之進出比較列表如下（單位一兩） 
年分　　　進口鋼價總數　　　　　　出口鐵價總數 
一九○八　　八·九九九·七七○　　　七二九·二五四 
一九○九　一○·七四二·二七二　　　九三二·四六三 
一九一○　一一·八一一·八二九　一·五八九·四五四 
一九一一　一○·七二○·五六○　一·五九五·九七三 
一九一二　　八·八○五·○六七　　　五○四·○九七 
一九一三　一四·七五二·三○五　一·四三○·五二八 
一九一四　一二·五五二·八二二　一·五三九·三五二 
一九一五　　九·八四○·二五九　二·八一四·四四六 
一九一六　一五·四四一·一三九　五·九四三·六一八 
一九一七　一四·八○六·一二○　六·三三二·一九八 
年分　　　進口出口價值比較　　　　出口鐵砂價值總數 
一九○八　　八·二七○·五一六　　　二九六·八五一 
一九○九　　九·八○九·八○九　　　一九八·二三六 
一九一○　一○·二二二·三七六　　　二九四·九三○ 
一九一一　　九·一二四·五八七　　　二四九·九四一 
一九一二　　八·三○○·九七○　　　四五六·○三○ 
一九一三　一三·三二一·八七七　　　六○九·七四四 
一九一四　一一·○一三·四七○　　　六六六·○八二 
一九一五　　七·○二五·八一三　　　六九八·一二八 
一九一六　　九·四九七·五二一　　　九一五·一○四 
一九一七　　八·四七三·九二二　一·○一八·四七九 
上表所列數字極爲詳確故中國之鋼業應從速振興一則可以供給本國之需要二則可以適應外國之貿易也現除漢陽鐵廠外無一廠能鍊鐵成鋼者中國人民號稱四萬萬而消用之鋼僅四百萬噸如依人頭平均計之每年每人祇須製鋼千分之一噸而巳中國可以開採之鐵現已過二○○·○○○·○○○噸以人頭平均計之每年每人採鐵半噸兹將各國每人應用之鋼鐵數量列表比較之（單位一噸） 
國名　　　每人用鐵之數　　每人用鋼之數 
美國　　　　二九·二　　　　○·二五○　 
德國　　　　一八·七　　　　○·一三○ 
英國　　　　　九·九　　　　○·一三○ 
法國　　　　三一·二　　　　○·一三○ 
俄國　　　　　二·七　　　　○·○三○ 
日本　　　　　○·四　　　　○·○四○ 
中國　　　　　○·五　　　　○·○○一 
故中國出鐵之每人率實不爲多如中國欲在發展實業及商業計畫中使鋼鐵之出産適合日形膨脹之需求則尚須極大之産額也現在開掘方法當加整頓而日本之鋼鐵情形亦須研究蓋中國每年出口之鐵其大宗固供日本之銷用也據日本某專家之論述此後十年内日本所需鋼鐵之數有如下表所列者（單位一噸） 
[世界最大之書]  
　　世界最大之書爲一手抄之耶教聖經現正在英倫謄寫製成後高可五尺二寸廣三尺六寸 
　　謄寫之者一萬二千人上中下社會中人皆有之先由籌備人發出紙料並規定當書聖經中何節書者依式謄就簽名於下而訂入書中英皇英后亦與斯舉其名公鉅卿之爲是書抄寫員者亦甚衆云 
　　此書告成後將陳列於英國坎拿大美國澳洲及其他各國而主有之者則爲英國也 
年分　　　　需鐵總數　　　　　需鋼總數 
一九一八　　三六○·九○○　　一·一二三·○○○ 
一九二○　　四三○·○○○　　一·一二三·○○○ 
一九二三　　五三三·八○○　　一·五六八·○○○ 
一九二五　　六一七·五○○　　一·七八六·○○○ 
一九二八　　七四四·○○○　　二·一一一·○○○ 
年分　　　需要鋼鐵總計 
一九一八　一·四八三·五○○ 
一九二○　一·五五三·○○○ 
一九二三　二·一○一·八○○ 
一九二五　二·四○三·九○○ 
一九二八　二·八五五·○○○ 
上表所列日本所需鐵之數僅就非爲製鋼用者而言也即自外國進口之鐵亦未包括在内如近年平均進口之鐵作爲九二·○○○噸則一九二三年所需鋼鐵之總數當爲二·一九三·八○○噸一九一六年日本出鐵總數爲四二三·○○○噸但一九二三年之總計則爲一·二一七·○○○噸故現在每年之缺少當爲四○○·○○○噸乃至五○○·○○○噸在一九二三年缺乏之數又須增至一·○○○·○○○噸以上云故日本需要中國鋼鐵之進口以彌補其缺實至迫切也日本農商部近調查其本國國内及勢力範圍區域内此後數年中所産之鋼鐵總數製爲一表（單位千噸） 
年分　　　區域　　　生鐵　　　　鋼　　　　鋼製物品 
一九一八　日本　　　五八五　　一·一五○　八一○ 
　　　　　高麗　　　　五○　　　　　一五　　一○ 
　　　　　滿洲　　　一一○ 
　　　總計　　　　　七四五　　　　　　　　一·一六五 
一九一九　日本　　　八二○　　一·六○○　一·一四○ 
　　　　　高麗　　　一○○　　　　　五○　　　　四○ 
　　　　　滿洲　　　二三○ 
　　　總計　　　一·一五○　　一·六五○　一·一八○ 
一九二○　日本　　　九六○　　一·七七○　一·二六○ 
　　　　　高麗　　　一○○　　　　　五○　　　　四○ 
　　　　　滿洲　　　二五○　　　　　二○　　　　二○ 
　　　總計　　　一·三一○　　一·八四○　一·三二○ 
一九二一　日本　一·○六○　　一·九二○　一·四○○ 
　　　　　高麗　　　一○○　　　　　五○　　　　四○ 
　　　　　滿洲　　　二五○　　　　　六○　　　　五○ 
　　　總計　　　一·四一○　　二·○三○　一·四九○ 
一九二二　日本　一·一一○　　二·○○○　一·四七○ 
　　　　　高麗　　　一○○　　　　　五○　　　　四○ 
　　　　　滿洲　　　二五○　　　　　六○　　　　五○ 
　　　總計　　　一·四六○　　二·一一○　一·五六○ 
一九二三　日本　一·一五○　　二·○三○　一·四九○ 
　　　　　高麗　　　一○○　　　　　五○　　　　四○ 
　　　　　滿洲　　　二五○　　　　　六○　　　　五○ 
　　　總計　　　一·五○○　　二·一四○　一·五八○ 
日本鋼鐵出産之日見增加由此可見但雖有增加而一九二三年尚缺少生鐵一百萬噸此種需求固已早爲之計即取給於中國鐵礦之出産是也一九二三年日本鐵量一·○○○·○○○噸其中一百萬噸爲中國所貢獻者鋼量二·○○○·○○○噸其半數必爲以中國熟鐵製成者换言之即中國之原料可以製成日本之鋼鐵産品四分之三之大多數也 
　　凡欲於中國之鐵産狀况有所論列者首當明此情形即根據中日兩國所訂之種種契約而必須以幾許礦砂供給日本也現有中日合辦之礦廠數所運動政府特别蠲免普通鐵税據一九一九年十二月十二日北京某新聞社消息謂前日本公使陸宗輿曾以此意見向内閣請願蠲免龍關巖洞山（譯音）兩鐵礦之鐵税蓋彼爲兩礦之總經理也日本資本家以中國親日家之媒介而在中國所得之採礦特權除漢冶萍公司外該兩礦之讓與權爲最有價值者矣兩礦在直隸宣化府京綏鐵路路線上自一九一九年開工後現在進行頗速陸宗輿呈文大意略謂「鐵礦之利不惟爲商業上之重要事業抑亦供給軍用之源無怪近來歐洲各國出其全力以保護之也政府鑒於鋼鐵之重要而於兩年前允許設立龍巖鐵鑛公司本公司雖係官商合辦但實爲民國正式之組合此人所共知者也故除鐵砂免税而外本公司猶當請求政府對於本公司所産之鐵免征一概捐税又其所出煤炭亦請援例免税俾本公司得以發達於將來也」内閣得此呈文曾開特别會議研究此案議决答復云「據龍巖鐵鑛公司旣係官商合辦政府極願盡力扶助現已决定在海關常關五十英里半徑内該公司之鋼鐵准其免税至該公司之鐵砂仍須如漢冶萍公司照例納税」云云政府此項决議實有極大之影響蓋將來其他同類之企業將羣起援例也（完） 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
