# 1911 - 227 - 4913842

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
論説 
[論粤東黨禍聯結不解之可慮(審)(宜)]  
　　粤東自孚將軍被刺以後不久即有革黨轟撃督署之變迄於今又有李水提猝遇炸彈之禍一而再再而三數月之内變端疊出而其間之私運軍火偶被關吏警卒覺察敗露者尤不可屈指計可見革黨之布置之聲勢實有令人可驚可怖者在也蓋革黨之肇禍非尋常揭竿赴事之匪徒所可同日而語其所抱之宗旨甚大其所懸之目的靲奢推翻舊政府建設新政府實彼黨所蓄之陰謀而亦藉以號召衆人之口頭禪也受其愚者不察順逆利害之關係徒閧然一聲附和而肓從之故黨人日多黨勢日盛而暗殺起事之變亦遂層出而不窮鳴呼涓滴不已將成江河不於此時而汲汲謀解散之方弭平之策則根基漸固勢力漸張一旦大舉暴發必至無可收拾見微知隠綢繆未雨不得不望當局者鄭重將事焉 
　　夫革黨之伏線遠在數十年前戡者名黨魁四出運動到處宣揚亦旣有年故所蓄之勢力早已可觀數年前湘粤諸省匪徒屢起變端官塲均謂與革黨暗通聲氣是否雖未可必要亦不無可疑大抵皆係稍展手腕一試鋒鋩者嗣以未見勝利又歸沈靜至今乃重振旗鼓思欲償其宿願故一再闖禍大有此仆彼起誓不罷休之槪竊觀近來革黨之行動索其來往蹤跡大抵均以南洋諸鳥爲巢穴其過渡廣州省城之中間地則以香港澳門當其衝故其黨員軍器等往往在由港澳來省之輪船中查出致被扣捕而其黨員之匿跡省城者大約亦不爲少因其容貌服式與常人無異故亦難於偵察然擲彈行刺之舉卽因此而時有所聞是固深可慮者但其黨員之愈集愈多由於同黨之號召引诱尚無足怪至運動鉅欵購置槍械子彈且有徑向各國名廠訂購大批者則其手段之靈敏誠足令人驚嘆矣（未經敗露者無從揣測其被關吏查出之軍械往往價值數萬數十萬不等）其聲勢之大布置之密如此乃當局僅以尋常匪徒目之惟以逮捕格殺爲弭亂之不二法門行見揚湯止沸其勢將愈趨而愈盛矣是豈設計之善者乎改弦更張急有待於後日 
　　逆揣將來革黨之作爲大抵不出二篿之外一則施其擲彈暗殺之手段藉以驚慌官塲擾亂大局然後乘其謠傳紛紜人心惶恐之時機以爲起兵大舉之預備一則行其據城虜官之激烈舉動以爲一舉大成之張本然此皆爲先植基礎徐圖進取之計萬一暗藏不發厚蓄勢力密遣心腹遍布各省要隘冀爲一地起事四方響應之豪舉則中原縻爛生民塗炭而我國大局將不可問矣每念及此實抱無窮之　憂卽使革黨形同宵小無若大之魄力然於風靜波平之頃偶施其炸彈轟撃之舉動亦足破壞秩序擾亂人心大非地方治安之福矣設或舉兵起事攻城佔地尤走爲地方之害如此次粤省自經革黨肇禍以來商市凋敝銀根緊急甚至貴家富户相率遷避幾乎十室九空小小變亂之後竟成刀兵刧餘之象凄凉滿目元氣凋零設革黨之禍不自此而止則當地从民羣懹遷地避難之念紛紛遷居他處而繁華富麗之省城不將成爲一片荒土乎斯則不能不望當局速爲善後之謀者但革黨之來源不絶則禍亂永無肅清之日且怨仇相酬并無暫時寗息之望如前次孚將軍被刺後當道嚴申搜捕之令實逼處此激之生變遂有轟署撃官之舉自經此變當道搜捕愈嚴遂有今次炸傷李水提之禍此後搜捕革黨勢必倍加嚴厲卽前日慰問李水提上諭中亦有嚴密搜捕毌得稍留餘孽之語則鐵騎四出探捕密布又將大起人心之恐慌矣但匿跡省城者究居少數固不難購線拿獲然一經捕戮同黨即萌報復之志而繼續暴動之舉勢必隨之而起如此報施相循永無寗日而地方治安之局亦將永無恢復之日矣 
　　要之今日之革黨非尋常之亂黨可比根基鞏固聲勢浩大斷非搜捕殺戮所能絶其來源者語云殺以止殺適成相殺之局正今日革黨與官吏相持不下之謂也蓋國家藉以消弭禍亂者惟彰國法而施極刑使人惕於生命之不可保而引起其恐懼之心以冀不復爲亂耳然革黨中人大抵係　不畏死之徒則國家施以殺戮之刑適足張其兇暴之氣而亂機禍線更將愈伏愈深而無挽廻之策矣故欲消弭黨禍以收拾一般人心使不致受革黨之煽惑爲最要然欲收拾人心又以實行憲政使天下人民咸出水火而登袵席爲最要蓋現今革黨起事均以政府腐敗官吏貪橫爲藉口故能號召衆人若不於此而爲根本之改革則革黨非特不能消滅其跡且將愈集愈多以爲將來大亂之階矣然反觀近來政府所行之憲政無一非專制之變相即無一非革黨藉口之好資料鳴呼禍變之來固有相激而成者吾亦焉能僅責七黨也耶 
專電 
[電一北京]  
 
 
 

Page 5

 
 
　　内閣總恊理今日（二十六）奉攝政王諭卽着外務部將滿邊滇邊各項交涉近情詳細編列呈覽以備集各大臣議籌對付 
[電二北京]  
　　内閣屢商錫良再任滇督錫堅决婉辭並致函某大臣謂治滇政策良與李經羲同一意見良所能爲者李亦能爲李不能爲者良亦不能爲邊患正急請弗輕易 
[電三北京]  
　　攝政王决計派大員赴廣東密查黨禍並將張督調離惟因慶邸所保之某督及某大臣所保之鄭孝胥均未愜意暫不宣布 
[電四北京]  
　　新任民政大臣桂春連日查閲新舊律將嚴締報館 
緊要新聞一 
[御前𦣪時會議紀聞]  
　　監國攝政王因十九日爲各部院郃門推班之日樞務較簡傳諭召集各王大臣特開御前臨時會議自上午十一時開議至午後二時始散探聞是日遵召與議者除慶那徐三大臣照常侍議外其臨時特召之國務大臣爲署外務大臣鄒嘉來陸軍大臣蔭昌海軍大臣洵邸民政大臣肅邸郵傳大臣盛宣懷學務大臣唐景崇及弼德院長榮中堂並召法制院劉院使及華弼臣閣丞先在西苑公所伺候旋至勤政殿開議屏退左右僅留監國親信傳事太監二人在外侍立關防極爲嚴密先由監國諭曰京内各部官制現甫脱稿已逾頒佈施行之期而外官制復因添派五省總督參議迄未就緒太不成事至改訂蒙古西藏官制延不編定何以衛藩籬而張國勢應速從事釐訂以便頒行慶邸對日内官制雖已擬定外官制則頭緒紛繁權限之劃分殊非易易各省督撫屢爭中央集權相待不下滇督曾請仍留邊省撫臣襄助督臣以防邊患是爲時勢所迫不能悉候中内命令並請擴張督臣之權其餘各該督臣尚未詳細電覆當再催促速即參議以便解决施行監國復諭曰西南邊患以滇蜀爲尤甚聯豫所籌各節尚屬適宜今自改設参贊以來日有進步是以西藏官制更應繼續釐訂期於明年頒佈施行慶邸又對曰西藏上級官制已定擬俟改建行省之時設置督撫各一員駐節前後藏即分兩省以資治理以下各官槪照新章規訂惟實行改建行省之期擬請俟明年秋冬之間體查情形再爲辦理蓋所以舒財力云云監國然之遂定議次提議滇邊滿邊中葡三項界務及墨西哥華僑償款事宜議至此關防尤密如何定議未能探悉繼則提議軍政事宜當經監國面交蔭大臣及洵邸電奏各一件諭飭檢閲核議探其内容一爲某總督請飭部恊籌添練陸軍五鎭一係某大員條陳籌款擴張海軍之法計四十餘條經各大臣磋商良久未經解决即將該兩陳奏交洵蔭妥議奏覆時已一點餘鐘監國以慶邸患病方痊氣體尚未復元各大臣自晨進内侍議後亦未用膳因飭散議退至公所賞給該大臣等午䬸食畢少息過兩點鐘始散 
[慈所諭催水晶宮工程]  
　　隆裕皇太后建築之水晶宮詳細情形已紀前報茲聞皇太后近又交諭内務府繼奎兩大臣謂皇上典學期邇所有水晶宮工程着該大臣選派妥工赶於月内告竣用備皇上入學講讀之暇臨幸游賞俾舒聖懷免生煩倦云云慈宮注意聖學良堪欽敬又聞水晶宮上中下三層均裝電燈玻璃牆壁及地板内亦均裝設入夜火樹銀花光明透澈誠從來未有之奇觀也 
[俄人隨心所欲之要求]  
　　俄人近日對於東省之壓迫日甚一日自陸通商條約改正開始談判以來種種無禮之要求皆出人意料之外（一）國境問題須以黑龍江省興安嶺之分水嶺爲兩國國界（二）俄國在滿洲原有之權利須一律恢復舊狀（三）蒙古内外及間島各地俄國設置領事爲保護俄人在滿洲之 
 
 

Page 6

 
 
商業陸公使雖嚴詞拒絶多方對待俄人仍無退讓之意併謂中國若不允許即另有對付之法云云 
　　又俄人建築之東濟鐵路直貫滿洲縱橫數千里沿路兩旁數百里外森林礦産及其他各項權利悉被俄人所奪認爲己有該國政府近聞吾國正籌辦移民殖邊政策即飭該國駐清公使照會我外務部謂北滿洲之齊齊哈爾以東之平原海拉爾以西之高原並伯都訥以西及三姓以東之平原（以上均沿礦路兩旁出産最富）中國若欲以此等地方爲殖民牧畜地於俄國在滿洲舊有之權利有非常之損失應予以相當之對待以敦兩國邦交等語外務部以該公使實屬無理要求當卽咨行東三省督撫速籌對待方法 
[亘古未聞之假預算]  
　　度支部以宣統二年之歲出歲入册爲宣統四年之預算案交付閣議已見前報茲聞度支部中人云内閣所議覆者惟將關於宣統四年修正籌備清單上所應辦之事約略估計爲之加入歲出册中而宣統四年之無閏餘則以宣統二年之歲入硬行平均爲十三分以其一分用於籌備清單上所應辦之事以求符合收支之數若此則不惟無政策之可言即明年之支出果需若干亦未預計但求備一例案提出於資政院仍如去年之敷衍過去則度支部之責任爲已盡矣 
[民藩大臣更動之内幕]  
　　肅親王熱心蒙政久有簡爲蒙務大臣議因民政部對於國家行政範圍極大實操安危治亂之權又值革黨勢燄方張非對付得宜殊難望其安謐故朝廷對於肅邸深資倚畀不欲輕於更動近因倉塲待郎桂春任事十年頗覺自厭遂竭力運動民政部大臣一席當道又有利用桂春之處議以肅邸出鎭蒙邊而慶邸謂肅王聲望頗佳遠適邊陲殊欠允恊因即面陳攝政王令其轉任理藩部大臣至前任理藩部壽大臣早爲當道所不喜故改爲外任其所兼之弼德院顧問大臣亦於二十二日開去矣 
[學部不信敎育會]  
　　中央敎育會於二十日閉會之後學部唐大臣謂此次開會决議之件甚多應即採行惟各議員對於提出之案或逞一時意氣或以個人主持説理處雖極圓滿事實上不無窒碍因擬將各項議案通行各省提學使揆諸本省情形妥擬試行之法如其間果有碍難遽行之處即行揭其理由申覆本部以備核議緩行 
[京師近事]  
　　鳳山此次簡放廣州將軍事前無人知者。茲悉朝廷因粤省變亂太多。李準昨又被炸彈攻撃。非派一知兵大臣前往。不能鎭懾。故慶邸在監國前力保鳳山簡放廣州將軍。并云鳳山前日之所以開去近畿督練差使者。僅因經手欵項未清之故。今日粤中急需知兵大臣。鳳山足以勝任。前日之小節。似可不必深究云。 
　　世續自長資政院以來。屢次奏請開缺朝廷以其立意甚堅有派恭親王繼任之意。因恭王在禁烟大臣任内。辦事認眞甚洽輿論今日廢置殊爲可惜。想不日當有明諭也。 
　　八旗憲政急進會。日昨特開臨時大會。其會中議案以現在將届選舉諮議局第二次議員。所有八旗人士。合格者甚多。上期選舉之先各旗參佐領任意塡寫。送交順天府。以致未得入選者甚多。現届第二次選舉除内務府外各旗應行入選者又未接到各參佐領通知。似此任意剥奪公權。擬先上書八旗二十四都統。請轉飭各該旗參佐領照例通知。以便届時入選。否則當聯合八旗人士提起訴訟。以尊重公權云 
　　滬杭甬路借欵一事。蘇浙公司。久持廢約之議。郵部以該兩公司。已各領欵礙難中止。故遲遲不肯廢約。現浙路公司。已將所領一百二十萬。先行具文繳還六十萬。餘數隨後即繳。故各堂已允俟欵繳齊。即行具奏廢約。至蘇路所領之欵。聞將於收回清徐線工料項下扣除云。 
　　蔭大臣近因全國陸軍官佐。非陸軍學生出身者甚多。若不稍示區别。殊非重視軍人之道。昨特飭司擬訂非由陸軍學生出身人員積資章程。並給俸規則。以清界限。 
　　内務府此次查辦本府被參司員。係照度支部原參情節辦理。聞各大臣現已將營造廣儲兩司及奉宸院。各司員等開列。應得議處情節。約在月杪移送内閣查議。 
　　使館界内巡捕阻止警官带劍入界一事現經民政部此次轉咨外務部。照會外交團。據理爭論。並證明警官带劍入使館界内。於外人有種種之利益。現聞此項交涉。已由外人認可矣。 
 
 

Page 7

 
 
[時評]  
　　其一 
　　江督亦知財政困難。負債難償。乃欲借輕息以還重息。借長期以還短期。試問舍此别有良法乎。 
　　彼夫濫借外債者。亦嘗一計及此哉。苟債可借而不還者。濫借可也。於中取利可也。無奈還本有定期。交息有定期。雖曰某實業生利可抵。某路礦盈餘可抵。不過託諸預想。卒之生利不可必。而債息且日增。於是循環往復。挖肉補瘡。惟有借債還債之一法。鳴呼國家財産有時盡。外債緜緜無了期。 
　　其二 
　　農工商部度量衡局。成立年餘。而所製各種器具。堆積空房。行且朽壞。鳴呼。吾不知此中又費去若干經費。混過多少人員矣。雖然。政府頒行之物。類此者甚多。何獨於度量衡局責之。 
小説 
[無名罪人（五）（無名）]  
　　石勃又道。據被告的律師説。這許多的旁聽人内。必有認識他的。據我看來。却是未必。愛姑道。這様不知來歷的人。無故定了他的罪。却是可憐。我看總要查明白了他。然後再定。石勃甚是反對。説道那個等得及。他倘然一直查不明白。便一直不定他罪。别的事到也。可以只有這件。閙成了舉國皆知的奇案。倘然我定不得他的罪。我的名譽也有損了。我是今年中預備升官的人。如何好被他躭誤。而且。將犯人定罪。是我們做檢事的職分。愛姑聽了這番説話。心中。愈急面色愈青。却又不能再説别語。石勃只顧心中打算升官的事。也不向愛姑再説。默默地兩人同到了裁判所前。只是人山人海。裁判所前早擁滿了旁聽的人。石勃便從檢事官門内。走了進去。告訴了掌廷的官。吏敎他带了愛姑。送至旁聽席中。且説愛姑到了旁聽席上。抬頭一看。自己的坐位。恰在最前的一方。臨近犯人和律師之處。這時犯人和律師都未到來。愛姑便除去了面紗。向律師座邊閒看。只見律師座上。早有了幾個年少紳士。一見愛姑到來。眼睛的光綫都聚在他身上。這般年少紳士。原來都是巴黎的貴家子弟。因爲要看那審問時的情形。所以與律師商量。裝着他書記副手的様子。雜在律師座位裡的。愛姑被他看的害羞。只得低着頭。獨坐沉思。旋聽旁人竊竊私語。一個人道。今日的裁判。便是檢事石勃和律師黑兒。兩雄相鬥。定有一番口種舌的大戰。 
 
 
 

Page 8

 
 
   
 
 

Page 9

 
 
   
 
 

Page 10

 
 
　緊要新聞二 
[廣東李水提遇險三誌]  
　　粤省李水提遇險一事迭詳本報茲承粤友函示近情彙錄如左 
[陳敬嶽被拘狀况]  
　　行刺李水提之兇手陳敬嶽已被拿獲經見昨報茲悉當被拿時該兇手尚執兩炸彈以手巾包裹如呂宋烟箱狀當巡警上前拘拿該兇神色不變謂大丈夫造事斷不規避汝等不必動手可隨爾前去云云昨日在緝捕局審訊時所供亦與前日略同并謂在省無地棲止時在娼寮憩宿聞張督已將供詞大槪電請閣臣代奏矣 
[二十日又演虚驚]  
　　當二十日下午六點鐘時城内廣府前雙門底一带忽又喧嚷異常紛紛關舖行人以爲有警又四處狂奔巡士無法制止吹笛告警風聲鶴唳事爲水提行台所聞亦疑黨人大隊來攻各兵紛紛携鎗出門嚴陣以待後知有误始各收隊回去聞驚擾之始係因哨弁李雲龍前在某處犯案由營務處綑赴法塲處斬路出歸德門沿途之人誤爲卽行刺水提之陳敬嶽擁簇往觀或疾走追看路人見兵勇如此之多又見多人奔逐以訛傳訛疑爲黨人再舉云 
[李提被傷後手諭]  
　　前日李水提被炸傷後經逹醫生將炸彈餘質取出聞當傍晩時在床上執筆作手諭囑咐幕中辦事人員將手諭摺呈張督探悉如下（一）該車衣店未必知情不必牽累左右鄰店舖更屬無干不必追究若因此事牽累余心更覺不安如死必增罪戾（二）余所避店舖甚好應嘉勉之（一）當時受傷之謢衛兵士轎夫應速爲醫治其出力禦匪者亦應酌加賞犒（一（東一區所獲之陳匪應究同黨幾人是何處人何等人至當塲撃斃者有無誤傷應查明 
[雙門底商民之被累不堪]  
　　十九日革黨在雙門底下街謀刺李提時係在車衣店門口遂將該店東盧頌明一名拘押南海縣乃盧頌明押至縣署時即行釘上脚鐐王令回署後在簽押房密審供詞若何外人不得而知未幾又傳盧某之子及店伴到縣詳訊旋知無辜牽及卽於晩將盧送回坊廟以省拖累聞雙門底街坊果晩亦集廟公議以兩次亂事皆在該街坊衆被其蹂躪不堪事後謠言紛起各行生意冷淡損害不知凡幾今日無辜傷斃已有數人又將商人捉去每遇營勇前來則入店搶掠應禀當道維持云云未幾適見縣署將盧送囘至翌昌又見巡警道派南番兩縣到各店查詢損失當卽卹給賣書譚某及各小販共銀六十餘元衆遂將聯禀罷議云 
[粤民决心爲政界後盾矣]  
　　葡人違約擅浚九洲洋等處海道迭經香山人士禀電紛馳力爭無效近以粤督奉飭撥派水陸軍駐紮阻止粤人聞耗全體歡呼現香山各團體及省港各團體派員約赴香山勘界維持會籌商對待連日秘密會議某君痛陳葡人橫暴由租借而侵佔旣已佔陸復圖佔海此次所浚海道均係我國領海全粤門户倘被佔踞海權一去門户盡失粤人惟有束手待斃諸君負維持責任務須始終勿懈摩厲以須務爲政界後盾不可游移顧忌至爲他人奴隷等語聲涙俱下全座皆泣於是有持猛烈進行主義者有持要求政界宣戰主義者議論紛如均存保國保家誓死勿貳之志隨决定分兩部辦法一幹事部員額以某十人爲率由香山各團體担任舉定某團體某君爲部長一運動部員額以某十人爲率由省港各團體担任舉定某團體某君爲部長兩部均以務守文明嚴守秘密爲宗旨所有兩部暫時經費由各部員自行籌備不另捐集當經全體贊成切實担任即以本月爲兩部實行分任期議决後各團體遂分道而散 
[皖南大風災紀詳]  
　　無爲無爲州自五里碑潰决後災均麕集於臨江大壩� 
之東塲圩上搭棚暫棲候賑不意十六攻兩晝夜狂風暴雨逃避不及風捲浪冲計淹斃災民二千數百口張家蕩等處共積浮尸五百餘口無人掩埋臭氣薰天又北鄉石 $＄垾＄垾埠亦同時發蛟水高一丈有餘冲斃人命六百餘口捲去災民蘆棚不知凡幾哭聲數百里不絶有三壩者計長六十里是日亦極危險幸官紳趕往搶救以全力抵禦始得保全蓋此壩關係七邑較五里碑尤重要也 
　　當塗當塗縣於本月十七日又遭風災大官圩查家灣等圩堤全潰災情極重日來該縣城鄉自治會告皖南義賑公所書詞極詳探錄如左日前敝境災情已邀洞鑒無如災難未已突於十七日午後東北風狂發驟雨如注半晝一夜勢不稍殺三更以後轉東南風其勢更猛且潮頭加長人力難施致大官圩查家灣等處同時决口五六十丈三四十丈不等計全境圩垾 
 
 

Page 11

 
 
得田六十萬畝淹没無餘人民三十餘萬資生無託近日雖由華洋義賑公會給發餅乾五千九百磅然當時係指南北兩門已潰者求放急賑乃運到之日適遭此厄則此件尤有難於辦理者分之則不足者多聚之則偏枯尤甚應仍請指示方針俾知所從事至以後得蒙分潤極形渴望務祈鼎力維持多一粒卽多救一人則敝境三十萬哀鴻皆大善長一手所活矣再有聞者敝境向有金柱凌雲黃山三塔是日大風時直將凌雲塔吹平黃山塔吹塌其他屋瓦皆飛蘆舍漂没凈盡如此風力試問圩堤有堅過寳塔者乎則敝境漂泊之情已可想見至因被風破圩損傷人口數目俟調查確實後再行詳報和州和州此次水患收成毫無災民遍野乞食無方而人於溝壑者不知凡幾衣聲震地慘不忍聞雖經地方官請欵賑濟奈財政支絀杯水車薪於事無濟現經該州自治員紳四處勸捐辦理義賑以期普及而救民生聞皖省富紳巨賈憫念桑梓之情助賑者甚多惟商會尤爲熱忱出資於省各麵坊定購團餅（俗稱侉餅）數萬枚並携带銀洋前往該州災區散放矣 
分類新聞政界 
[陽春仍隷陽江廣東]  
　　粤提法司批蘇培桂等呈支陽春縣復隷肇慶府前經藩司衙門詳明仍隷陽江直隷州在案未便紛更至州縣選舉例有定期所請將選舉事宜先歸肇慶府辦理實屬無此辦法碍難率准仰陽江州即飭陽春縣查照定章並將選舉事宜妥速辦理毌逾期限干咎 
[更改文書程式之部電長沙]  
　　酒撫楊中丞前據城鎭鄉議董各會呈請更正文書程式一案當經電請民政部核示在案茲聞已得電覆謂自治文書程式已擬改正一俟具奏即行知照現仍應查照定章從速辦理等因當即札飭自治籌辦處轉飭遵照矣 
[造幣廠接收電銅武昌]  
　　武昌度支部造幣分廠鑄造各種新式 
輔幣需用電銅前經改訂幣制大臣盛宮保向三菱公司訂購五千担昨已由岳陽輪船由東轉運一千担到漢當經該廠提駁過江以資應用尚有一千五百担日内由南陽輪船裝到其餘二千五百担須西歷九月間方中運來并聞此項電銅於訂購時共有一萬石以五知担歸天津總廠所用 
[藩司裁科節費之計晝江西]  
　　贛省藩司衙門布政公所原分總務税務田賦銓叙會計制用六科事務極爲繁重辦事人員比較别所尤多用款固屬浩繁現奉部咨裁减經費經劉雨山方伯决議將銓叙科裁併總務科會計科裁併制用科以資節省現已定稿詳院咨部矣 
[應藩司之替人揭曉蘇州]  
　　署理蘇藩應季中方伯自經御史陳善同奏參後奉諭撤換其蘇藩一缺齊耀琳未到任以前着張督遴員奏署等因已記前報茲惫江督張制軍接到電諭後立即遵委江南交涉使汪嘉棠前往蘇垣署理藩篆業已電請内閣代奏並分别下札飭遵矣 
軍界 
[整頓邊防警務湖北]  
　　鄂督以施南鶴峰毗連川陜素爲鄂境邊防重鎭現在綠營全裁防隊力薄除暴安良全恃警察惟該處巡警雖開辦有年而尚難期得力昨特專札該府廳督同地方官紳妥籌款項添募警生照章設所輪番敎練並飭巡警道規訂邊防警務章程參用馬巡以期靈捷一面由道加派督轅特别警察隊敎員劉憲璋及七品警官晏安瀾前往施鶴充當警務長兼敎練事宜原派警長改充巡官以資整頓而專責成 
[督練公所開辦内容江西]  
　　贛省新軍尚未成鎭現在開辦督練公所照章减定七成用人業經軍事參議官張道李煜開摺呈院委派共有二十八名之多尚未發表聞籌備科長委候選道宋某糧餉科長委丁憂候補知府張政慶軍械局長委候選道許瑞測地分局長請部札委鍾光琳惟該所一切人員薪金馮撫初意照章實繪五成而軍事參籌官張道要求八折實發事因庫欵支绌尚待會商藩司再定議 
[求加軍港地價寗波]  
　　象山港海軍購地處因定價太廉曾經居民禀求加價經吳委員邀同紳耆議定每塊加洋十元在案事後該處耆民等又以未足續禀加價吳委員閲禀後大不爲然諭俟詳禀海軍大臣核覆後槪照莊册給價惟居民以爲斯言果眞吃虧不少日來頗形恐慌 
[蘇撫循例派員監放餉銀蘇州]  
　　蘇撫以現届發放閏六月分水陸各營餉銀之期特派委譚大令傳霖赴内河淺水艦隊仁勇等四船督練公所科員朱綬光赴新軍馬砲工輜各隊杜大令仁幹赴飛划第二營周大令燾赴飛划第四營畢大令培先赴飛划第五營分别會同各該營官逐一監同點名放餉以覘有無缺額等弊各員奉文後已分别前往監放矣 
學務 
[學司維持女學湖南]  
　　湘省龍陽縣官立女校其常年經費原由該縣育嬰堂惠元堂經費内撥給嗣經前署縣孔大令集合紳士公議改撥樂御兩櫃租捐以作該校常欵本年因水災之後錢糧减收復經敎育會自治公所各紳董議定加撥禮字櫃租抽收未及三月又經邑紳夏君煥鼎等議請停收以致該校常欵竭蹶萬分昨由校長易紳瑜等具禀學司懇予籌濟黃署使以該校興辦有年瞬届畢業歷年成績尚屬可觀地方學務本在範圍以内旣經該紳等提議於前自應維持於後爰即飭令該縣迅卽召集敎育自治各紳秉公妥議總期於學欵不致虚懸地方毫無擾累是爲至要 
[學界禁吸捲烟大會紀事杭州]  
　　杭垣學界於二十五日下午假座蒲塲巷高等學堂開成立大會各校主任到者百餘人三時開會首由會衆公推汪君曼鋒爲主席錢迭士君爲臨時書記汪議長就席後報告 
 
 

Page 12

 
 
本會發起原定於七月初十日開成立會現因各校署假將次開課故特改於本日舉行應請諸君先將簡章加以討論旋經衆議定全稿爲十一條公議本會成立後選派會員二人或四人携带白話演説各稿等分赴各鄉鎭演説烟害現在先將章程委託各地城鎭鄉自治會詳晰宣講廣爲勸導 
實業 
[南潯鐵路股東又將開會江西]  
　　年餘外間嘖有煩言現因借債問題與部辦問題兩俱成熟路總劉浩九觀察主張部辦藉資卸責而董事會因爲股本已多力主借債保全商辦名目以致内部爭競極烈現在劉總理由京還贛預備開股東大會以解决此問題再行呈院咨部定奪聞已定七月十六日起至十八日止召集全體股東在百花洲沈公祠開特别會議矣 
[贛撫保全茶商之政見南昌]  
　　贛撫馮中丞札勸業道文云案查本年四月間據義寗州職舉場春華等來轅具呈該州改良茶業公司種種弊害當經批道飭州秉公查復迄今未據禀覆復據貢生楊懷清等具呈前來即經批示在案卷查歷年該州改良茶業公司僅收捐欵七千六百串本年春夏收到八千四百串據該貢生呈稱施散肥料數十萬觔究係何物料值錢若干於茶樹能否獲益山户是否願領名爲公司即當遵照公司律辦理該公司性質是否確合凡此問題亟應解决若山户未受改良之利先蒙抽捐之害亦復何取查該州红茶名聞天下嗣因洋裝日盛華茶日减亟謀改良該貢生宜如何激發天良爲小民謀進步乃互訟不休是何用意且改良豈止肥料一端採摘烘焙也裝製箱盒也中西文商標告白也該貢生曾研究及此乎而徒囂囂之與異己者爲難爭權利耶盡義務耶該貢生身爲師範任辦實業清夜自思能無愧衾影耶該司道等一併錄批飭該州詳晣查明禀復杜牧（璘光）老吏在州日久務须破除情面將兩造明晰審訊擬定辦法禀復核奪總之爲保全茶商謀公益則可爲一二紳衿營私利則不可毌使該州造成無黑白世界以苦累我小民也 
[旅客糾衆搗毁圇局杭州]  
　　錢江商輪公司本年添購快輪組織各埠分局旅客稱便本月初間有孔姓旅客由杭搭輪赴臨浦當在南星站分局交明行李若干件方擬開輪孔某檢查带物失少賬籃洋傘各一具據稱籃内有遼參四支銀錶兩隻英洋八元及加件等物即經该局經理人偕同孔某投報江干警局一面電商探訪公所立時履勘限期緝捕乃孔某回臨後時向臨局問訊並由該鎭商會投函詰問總公司自知誤在分局慨允賠償惟請寛限至七月望爲期如果人贓無着照章理處當派職員丁君赴臨和平商榷詎孔某不允硑商並肆意斥辱突於十九日晨刻糾集就地無頼五十餘人各執器械將該鎭分局盡情搗毁毆傷職員丁某等數人防營馬哨官聞警馳往彈壓亦遭毒毆幾將辮髮扭斷局中銀錢器具及各友衣飾搬搶盡凈甚至某職員手带金戒亦被捋奪郵政包封同時被掠該無賴等受孔某指使憤猶未洩分黨守候上下游將是日快班之恒福輪船及江安拖船半途截回意在搜搶幸防營見勢危急鳴號出隊該輪始得保存惟職員丁某受傷過重咯血垂危經該人司馳報地方　一面電禀各憲力求保護昨日復由總經理鄭君詳禀勸業道請爲核辦矣 
雜記 
[鄂督飭抄史革牧家産武昌]  
　　前辦老河口籌餉局委員史直牧謙虧欠公欵三萬餘金日前經鄂督奏革押追已紀昨報現悉史革牧患病頗重入縣署後肝氣益發病愈增劇然以負氣之故猶自草禀稿上陳督院略謂革員入仕三十餘年兩袖清風家無儲積自問上不負大府下可對小民今老病且死借貸無門其意大有以身命抵償之意鄂督見而大怒立飭首府縣於日昨會同後區警長至候補街黃家巷該革牧公館將眷屬人等一并逐出所有衣物器具查點封鎖以便抄没入官變價償款並將其二子带至警務公所收押以備該牧故後責子清還地步聞該牧在差致虧原因實由襄河一带迭受水災商務蕭條致税捐不能及額並非出於私虧現官塲知史爲人者莫不惋歎而釐差諸員尤有兔死狐悲之感 
[搶劫軍裝犯正法蘇州]  
　　蘇省飛划水師第二營中哨哨弁明得勝因震澤越狱逃犯尚有九名未獲故連日四出偵緝日前偵悉上年搶刦飛划第二營師船軍裝洋鎗案内要犯高三匿跡太湖邊一带當卽跟蹤追緝至浙江秀水縣屬新河地方將高三拿獲解省送巡防營務處經该處軍事裁判員陳大令王司馬會同提訊數次始據供認搶刧飛划營洋梒不諱旋即錄供禀奉撫憲飭派左提法司會同營務處洪觀察審明禀辦左法司即於本月二十四日赴營務處會同洪觀察提犯復審供詞無異當即禀請將該犯高三照軍律即行正法卽奉蘇撫程中丞飭發令箭派委吳縣大令監斬立將高三綁赴黃廢基校塲處斬矣 
怪聞 
[俞柏]  
　　僧曰。此畜專殘生命。不食何待。吾食一命。其所保全者多也。蓋僧異人。日必殪一虎以爲食。柏大奇之。遂乞僧傳其技。僧敎以劍術。久之頗有所得。顧柏雖居僧所。而念父綦切。一日請於僧。僧曰可矣。但路途少遠耳。柏曰。僅一日程。何得謂遠。苟得見父。雖千里不憚也。僧笑曰。已千里面遙矣。乃敎以御風之法。柏乃辭歸。僧送之渡溪曰。三年後待爾於此。柏遂歸。見父因頓如窶人狀。相抱大哭。父亦哭。蓋柏行後。王氏仍與甲往來。視父不以人齒。少拂其意。動以鞭撻從事。父不敢言。飲恨而已。今見柏歸。愧悔交集。王聞父泣。操杖奔至。將欲撻父。柏怒叱之。王見柏神氣凜凜。鼠竄而去。栢追而撲之。令之具食。王拭涙立辦。自是小有不順。栢即以王之待父者待之。王雖敢怒而不敢言。三年父卒。喪葬畢。栢殺王及粼甲而去。未知所終。(已完) 
[新雙釘記]  
　　泰興北區陳家莊。有名姚裁縫者。其妻蔡氏。淫蕩性成。素與鄰人陳吉之姘識。日前姚自外歸。室内燈火熒熒。覘之則陳與妻狎也。遂撞門而入。陳即逃去。姚雖忿怒塡胸。而亦未敢與妻爲　。蓋其妻父蔡和尚者。素稱兇惡。平時姚與妻口角。常以野蠻手段袒女。故姚雖知妻行不端而無如何也。次日復往刁家鎭蔡姓家作工。終日嗟嘆不食。主人異之。訽得其故。遂極力勸慰一番。姚亦頓改戚容。且允次日早來。詎竟至午不至。主人蔡某方病其爽約。忽聞姚已屍浮河中。手縛於背。胸前腦後。皆有傷　。該莊衆皆知其妻與陳所爲。當將姚妻綑縛。以屍覆其上。然後復招其父蔡和尚。誑之曰。爾女病危。當速往。及至則爭相詈駡。且禁制之。旋由屍親報縣。經王令相驗。先行收殮。然後將該婦带署。一再嚴訊。據供謂殺雖同謀。而已實旁立。未曾動手。由奸夫陳某以及其密友某某等所爲先以棉塞夫口。禁勿作聲。然後捆縛推置河中云云。又聞屍首頂門尚有雙釘也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[棉花賣頭尚肯改業耶]  
　　滬道劉觀察昨日出示云照得棉花項爲中國貿易大宗之一或爲西商販運外國或供本埠紡織之需而作僞騖利之徒希圖價多往往攙水重其斤兩由是買户大受虧累本年四月間業經本道出示重頒禁令申明如有違犯查實從嚴究罰在案乃本道訪聞此等花業白拉卽俗所謂賣頭專代鄉人向行家銷售濕花從中取利身居間接消息靈通如遇行家需貨正殷之時知照四鄉唆使攙水歷年禁而不能除弊職是之故正在飭查間據棉花騐水局員董查有歷經犯案著名包賣濕花之賣頭浦牧舟等十六人藉口公益聚衆立會自稱爲花業中人竟擬來轅禀請立案示禁藉圖脱卸以遂其陽奉陰違之計禀報核辦前來似此譸張爲幻殊堪痛限除批示外本道不忍不敎而誅合先出示諭禁爾等須知棉花攙水之害通國皆知華洋各商於虧累之後查察甚嚴若不立法整頓於花業生機關礙非淺該賣頭等務各另圖别業安分營生毌得勾串鄉民舞弊倘經此次誥誡仍敢抗違惟有拿案儘法究懲不稍寛貸爾鄉民等亦不得聽該賣頭愚弄攙水出售併干罰辦追悔無及其各凛遵 
[補紀張園義賑會情形]  
　　二十五日下午慈善會開幕首由沈仲禮君演説語未及半有吉林官銀號陳君大聲急呼曰開會爲赈濟固係善事然傷風敗俗之事究不能堪今日會中招集無數輕蕩少年於塲中兜售鮮花肆意調戲婦女實屬有傷風化衆鼓掌張叔和君應聲曰我係園主若不速將此等少年逐去我有權勒令停會沈仲禮君當即停止演説出外禁止賣花者有尹允諧者自稱安徽巡撫代表草草宣讀頌詞散會會塲門外有持清醒丸及人丹一籃者欲進塲送人某招待員阻之送藥者曰此係本國自製之藥又係送人何故禁止入塲招待員曰因係中國藥不許入會一時游人大噪又有二小孩無劵入内招待員執送巡捕經人代納券費而止游人均言小孩無知使其補出一元可耳而必欲送捕以爲快是何居心哉 
[國民職員會記事]  
　　中國國民總會於昨日午後二時開全體職員會於三馬路瑯環里事務所由會長沈縵雲報告議案其議决條件開列於下一近因模範團及演说團相繼開始務需寛宏塲所現已賃就英界白克路五百六十三號洋房（寰球學生會舊址）定於月杪遷移二籌議經常費三添補職員數人襄理會務四議定模範體操團敎員車馬費至五時半散會 
[趕造巡警表册]  
　　江蘇巡警道吳方臣觀察蒞任後即派幹員分赴蘇屬各州縣興辦巡警之處考查成績若何並分飭造册詳報察奪茲經上海縣田大令照會城自治公所董事請將所辦巡警成績造具表册以備轉詳所董准即移知警務處赶緊遵造業已將次造竣矣 
[指認碾斃小孩之汽車]  
　　靜安寺附近鄉民劉根榮之七歲男孩於月初在徐家匯路被汽車撞倒碾斃經上海縣田大令傳諭捕房查明肇禍汽車夫解廨訊究曾誌前報茲番前日有一種花園之朱阿寳自投靜安寺捕房作証據稱劉姓小孩係被汽車夫王某駕駛某號汽車撞斃捕頭准飭包探陳永康將王拘至捕房與朱質對並無實據捕頭以事關人命未便草率從事着卽將王開釋候再飭探查明實情核奪 
[橋墩内何來火種]  
　　新閘橋因橋身朽壞車馬往來異常危險去年經總局議改鐵橋於橋堍築笆阻止交通嗣綠工部局出而干涉以致事逾一載迄未興工昨日上擀橋下石墩内忽有濃烟一縷從隙縫中冒出無知愚民莫不紛紛傳述詫爲怪異以致沿河岸及浮橋上觀看之人甚形擁擠後經某船户以水灌熄衆始散去 
城内 
[地保溺斃]  
　　前由一路一區解送拐失婦女之原被韓長卿孫王氏王阿虎吳仁金等到縣業奉本縣田大令訊明飭傳二十四保八圖地保朱錦山等質訊奈該保迭次搞傳不到近所患病昨在河邊洗足落河身死該圖董事朱煥卿即偕該保之子朱勝銓禀報到縣諭候補請核辦 
[劣性難馴]  
　　西門内虹橋堍某茶食店主之媳金氏前因不安於室控奉上海縣發堂擇配旋有夏北垣在堂納捐娶氏爲妾詎氏仍不守婦道日夜吵閙夏復將氏禀准上海縣發堂留養茲又與同室婦女爭吵幾至用武爲合堂所不容即由堂董葉佳棠備函送縣看管候訊 
[縣批六則]  
　　包文祥禀批該民人弟兄均由包張氏撫養長成不知報答藉口分家紏入肆毆並敢先發制人今爾妻到案喊控業據族親公禀可見負恩忘義且即以家産論張氏本有寡媳論理自應三股分派乃現呈以弟兄各半匀分爲言尤屬貪惡候補傳族親陳全福包炎春等並張氏集訊察斷　姑附祥　等禀批旣稱司年出自公舉章程損費係本舊有邀議妥洽如不藉此歛錢應准給示至稱碼一條畫一度　權衡案内將來俟奉部頒準此條即應作廢着即遵照抄黏附陳周氏禀批此事已據普育堂董函稱孫彩鳳由吳澄領回原籍查找匪易俟探問着實即行設法带同傳領請先諭該氏知照免致久留耗費等語據禀前情候再照會根查至該氏係有夫之婦儘可先行回籍將來由氏夫出面具領並着知照萬晉源等禀批現飭各房查檢並無商會移送該商控翁福繼一案原禀現禀又未叙明初禀情節無從察核究竟商會移送是總會是分會檢何日移縣初禀如何措詞着即明白具復以憑澈查核奪報關行五十六家禀批報關行設立南北公所未據禀縣之案徐菊如人品行何本縣亦未知悉惟昨准商務總會復到應候申復道憲示遵高升禀批劉子謙向理不遵持蠻斥辱反客爲主殊屬不合候先飭差諭禁惟遵舊址不准擴張如違提究至劉氏之坟埋葬多年如因子孫之過而累及塜中枯骨想家主篤念祖宗前　并仁人掩埋本心必不取乎遷葬也並即知照 
南市 
[請緝贓賊]  
　　小東門外升安里第一號門牌葉嘉祥家昨晨四點鐘時被賊從窗口跳進竊取頭面箱一只内有金押髪金戒金耳環珠飾等物並竊去綢單衣服數十个共值洋二百九十餘元臨去遺下長竹梯一具形與電燈公司所用之竹梯相似旋至公司查問並無遺失當開失單報請自治公所警法當值處派探勘明查緝 
[各執一詞]  
　　滬南同益公米棧配船人孟文昭投裁判所控告該棧司賬楊鏡初前因劃去豐泰棧内金山縣截存漕米六百四十八石現被欠去米價洋九百元有零屢討不付致金山縣迭次催取勢難延緩請爲追繳等情湯裁判准即傳楊研訊呈上賬目核計祇有七百六十五元數目不符楊供孟亦欠欵求斷裁判員以兩造各執一詞姑着一併 
 
 

Page 19

 
 
　去候移請米業董事妥爲理算 
[鄉婦苦况]  
　　浦東趙家樓鄉婦徐談氏前被其夫虐待逃至滬上已由南區長傳其翁領回近又潛逃出外昨赴南區聲訴仍被虐待右臂受傷求請安插當命移送裁判所訊據氏供年二十七歲夫名阿大婦人因患吐血又遭毒虐苦不堪言判送醫院醫治仍傳伊翁來案給領 
閘北 
[拐匿女子]  
　　姜順發因被陳阿寳在四路分局控拐伊媳金珠藏匿不放昨奉蕭區長提案質訊供詞各執判姜交保限五天帮尋交案候核 
[留人吸烟]  
　　萬松濤在閘北大街開設糖坊因容留賣糖人朱國金等私吸雅片昨被四咯分局潘巡官振先親自查見並搜獲烟具四副將萬朱一併解局奉蕭區長訊明屬實從寛判罰洋二十元飭具故過結開釋如再違犯定干嚴辦 
[四路分局批示]  
　　民人周立成禀批查此案前據金萬泰禀控該民拐賣伊妻雖訊無實據而金妻未逃之先一日曾與該民交頭接耳密語數次其情不無可疑當判該民交保出外帮同尋覔在案現閲來禀諸多飾詞希圖脱缷殊屬不合着仍趕速帮同尋獲到案以便訊明究辦毋庸多凟 
英租界 
[麵館貼封條]  
　　新閘白克路得臖麵館積欠通和洋和房租被控昨由公廨飭差恊探將該館發封備抵 
[野鷄拉客人]  
　　雉妓王三寳前晩因在馬路拉客由捕查見當將該妓拘入捕房捕頭派探朱阿巧查明屬實飭送公廨押候究辦 
[弔齊盜贓]  
　　盜匪劉長生林小和尚楊福生孫金山張新法等夥刦吳江縣境蘆墟鎭西鄊潘姓家衣物等贓逃匿虹口被美捕房包探查獲解廨訊實已於三月二十二日一併解送該縣訊辦所有贓物業已吊齊昨經寳讞員開具清單派差解送吳江縣以便轉給事主領回 
[包探獲賊]  
　　王阿狗王清瑞因竊福建路五百五十三號某姓家棉被並竊湖北路三百三十三號牙醫鑲牙器具昨日均被包探沈阿岳查獲一併拘入捕房押候解辦 
[形迹可疑]  
　　高岳立昨携綢衣一包在松江路附近經過被包探王松濤查見以其形跡可疑盤詰支吾當將人贓一併拘押捕房候究 
[竊取蚊帳]  
　　劉桂林昨日不知在何處竊得床帳一項携贓至租界内圖消被包探王仁甫查獲拘入捕房押候解辦 
[失竊報捕]  
　　四川路黃蓮記家失竊金飾鈔票等物昨投總巡捕房報請派探查緝 
[更調捕頭]  
　　英美捕房代理總巡麥高雲君以總巡捕房捕頭麥搿蘭特請假九月回國遺差諭令美捕房捕頭臨處代庖臨捕頭所遺之缺卽着戈登路捕房十二號三道頭西捕暫代該捕房三道頭一差諭飭總巡捕房十四號西捕代理 
[觸電跌悶]  
　　山東路泰來押店學徒丹陽人束素明前日午後登屋指點泥水匠修理屋面偶在魗線上觸電立足不穏從屋頂墜下不省人事旋由六百十號華捕查見車入捕房轉送仁濟醫院醫治聞左手足等處受傷甚重惟可無性命之憂云 
[何苦急急]  
　　粤人梁某昨乘十七號電車至外灘仁記路口因急於下車跌傷眼目等處遂即雇侍人力車自往醫院醫治 
美租界 
[法人逞兇]  
　　前晩有一法國人雇坐楊阿大之人力車爲時甚久不名一錢反將楊揪住兇毆九百五十四號巡捕上前喝阻亦遭毆打後由他捕帮同拘送捕房押候核辦 
[洋人兇毆]  
　　某洋人前晩乘醉在　查路胡閙毆打行人曹阿慶由一百八十三號西探查見拘押捕房候辦 
[小工打架]  
　　苗阿三張阿大蔡阿二王阿福陳良卿等五小工昨在招商碼頭爭奪做工互相鬥毆由捕併送捕房候辦 
[拔刀恐嚇]  
　　江北人汪小八子昨紏多人向密勒路高金榮餅攤訛詐不遂拔刀恐嚇由高鳴捕將汪拘押捕房候辦 
[碰傷行人]  
　　楊增咸昨駕一百一號汽車至百老匯路碰倒行人李德發受傷甚重由西探併送捕房李送同仁醫院醫治 
[索債衝突]  
　　錢金林昨與朱坤林在北四川路索債起釁毆傷朱之頭顱由捕併送捕房錢收押朱送醫院醫治 
[馬車溜韁]  
　　李阿法昨駕馬車至百老匯路馬忽溜韁狂奔至華記路由捕拘送捕房候查曾否兆禍再核 
法租界 
[不必簽字]  
　　洋商巴吉控蔡恂成不贖抵押房産經公堂諭將房産拍賣抵償後尚欠利息洋七百七十一元判交入銀兩保並令另立絶契在案茲蔡一味逞刁並要求公堂將所欠利息盡行豁免方肯簽字於是中西官深滋不悦判蔡還押不必再令簽字一面函致會丈局聲明原委以便拍主轉換道契 
[海上閒談]  
　　語云好事難成又云事在人爲豈虚語哉張園之開助振會好事也而其間少數之辦事人則非盡實心襄事之人是又該會之缺憾記者敢舉耳聞目覩者爲主持會務之慈善家效忠告某少婦進門旣騐劵矣復有一年少之招待員上前阻其行動曰騐票少婦曰已騐矣此少年笑語曰再騐何妨其情狀似隣輕薄 
　　該會入塲劵並未注明來賓携带僕人須納小票洋二角而昨日來賓中有携带傭婦僕人者招待員旣不照章屏退傭婦必强之另納小票費二角是額外索錢矣且大票收入之費有票可稽若傭僕費平空添入不知將來如何稽核 
　　二十五日園中五時以前有無數年少之招待員手持一籃内陳洋花無數羣向婦女兜賣操蘇白曰做好事呀亦有持花逕投其胸而勸之買者 
　　草蓬中之事務所設有臨時德律風一架職員於是大書曰通電話者要洋一角有人欲進内傳電話而招待員推之使下其人曰予欲納費傳電話顧不可耶招待曰先繳錢來 
　　名爲招待員應具招待之儀表而領袖者短衫窄袖伶俐非凡 
 
 

Page 20

 
 
時面喊巡捕驅逐贈送中國自製藥物之人時而喊巡捕驅逐蓬後觀望者人見其有權能喊巡捕也始知其爲慈善會中之辦事人此辦事人旣言明知清醒丹是中國藥亦不准入園施送但有人目見陳列場之正中有安南人售繡貨也 
　　至昨日晩間又發見奇異難解之事事務室一带相連之幻術處清音處京曲處標明女人可在檮上閒坐男子一槪禁止而 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
學摺 
[學部奏擬訂臨時小學敎員養成所曁單級敎員養成所簡章摺]  
　　奏爲擬訂臨時小學敎員養成所曁單級敎員養成所簡章繕具清單恭摺仰祈聖鑒事竊臣部於宣統二年十二月奏改分年籌備事宜清單内載宣統三年擬訂臨時小學敎員養成所章程及單級敎員養成所章程奉旨俞允欽遵在案查育才以興學爲先興學以求師爲急現在初等小學亟待擴張臨時敎員動虞缺乏歷年各省初級師範及初級師範簡易科雖已次第畢業可以派充小學敎員然合之縱見其多分之仍覺其少亟宜多設小學敎員養成所以應急需其肄業年限擬定爲一年以上一年以下至招生名額中各該地方預計全境之内應設學堂若干所需用敎員若干人適宜規定畢業以後分别派充敎員槪不給奬俾得專心敎授以杜倖進之心此擬設臨時小學敎員養成所之大略辦法也至單級敎授較之尋常敎授爲難單級敎員决非尋常敎員所能勝任蓋以一敎員而任全校之敎科以數十學年不等程度不齊之兒童而編爲一級非熟諳敎授法者必不能無竭蹶之虞而况課前之準備課餘之整理事事尤不勝其煩重比年以來江蘇直隷等省頗有派赴外洋專習單級敎授法以備歸而施敎者然人數無多傳授恐不能及遠亟應通飭各省速設單級敎員養成所於單級敎授法之外並授二部敎授法以期廣裕師資庶幾學成以後一員可得數員之用而敎育普及不難矣以上兩項敎員養成所皆今日所急窒籌設茲謹分别擬訂簡章繕具清單進呈御覽恭候命下施行所有擬訂臨時小學敎員養成所及單級敎員養成所簡章緣由理合恭摺具陳伏乞皇上聖鑒謹奏宣統三年閏六月十一日奉旨依議欽此 
　　謹將擬訂臨時小學敎員養成所簡章繕具清單恭呈鑒　　第一章設置第一條臨時小學敎員養成所專爲迅速養成初等小學敎員應各學堂之急需而設第二條各地方情形合左列各條之一者應由官設立臨時小學敎員養成所一所或數所一未設初級師範學堂之府廳州縣二府廳州縣已設初級師範學堂而師範生畢業期在三年以後者三小學敎員不數分布者第三條臨時小學敎員養成所除特行設立外得附設左列各項處所之内一初級師範學堂二中學堂或與中學同等之學堂三勸學所第四條臨時小學敎員養成所招收學生名額應由各該地方統計全境之内擬設學堂若干所需用敎員若干人適宜規定 
　　第二章肄業年限及課程第五條臨時小學敎員養成所其肄業年限爲一年以上三年以下第六條臨時小學敎員養成所必修科目九一修身二敎育三國文四數學五歷史六地理七格致六圖晝九體操隨意科目三一音樂二手工三日文各科授課鐘點由各該養成所按照肄業年限及學生程度量爲分配呈請該管提學司核定一學期後由該所主管人員覔合宜之初等小學堂由敎員率各生實地練習單級敎授法 
　　第三章入學資格第七條凡年年在十八歲以上文理明通於普通學畧有門徑者得受臨時小學敎員養成所入學試騐 
　　第四章待遇第八條臨時小學敎員養成所槪不徵收學費能備膳宿者聽第九條臨時小學敎員養成所畢業考列中等以上之學生除肄業年限滿二年者派充敎員得援照檢定小學敎員章程第三條簡易科之例勿庸檢定外其肄業年限不滿二年者准在該府廳州縣充當敎員免受檢定以五年爲限第二條臨時小學敎員養成所畢業後槪不給奬附則第十一條本章程施行之日起由各省提學司查明該省應設此項養成所之府廳州縣飭令從速設立併將課程辦法學生人數按每學期彙案報部第十二條本章程如有未備之處由學部隨時增改 
　　謹將擬訂單級敎員養成所簡章繕具清單恭呈御鑒　　 
　　第一章設置第一條設單級敎員養成所以養成單級敎授敎員及二部敎授敎員俾各省府廳州縣及城鎭鄉得多設單紋敎授小學或二部敎授小學以期敎育普及爲宗旨第二條單級敎員養成所分爲甲乙兩種甲種一學期畢業乙種兩學期畢業第三條單級敎員養成所京師曁各省城均須設甲乙兩種各一所各府廳州縣至少須設乙種一所府廳州縣設甲種養成所城鎭鄉設乙種養成所省聽其貧苦地方經提學司之認可得與他府廳州縣擇交通便利之地合設一所第四條省城已設有優級或初級師範學堂者得在各該堂内分别附設甲乙兩種養成所府廳州縣已設有初級師範學堂者得在該堂内附設乙種或甲種養成所 
　　第二章課程第五條單級敎員養成所科目及每星期敎授時刻表如左 
　　甲種養成所　　　　　　　　　　　　　　　　　　　乙種養成所 
學科　　　　兩月以内每星期鐘點兩月以外每星期鐘點　學科　　　　上學期每星期鐘點　下學期每星期鐘點 
單級敎授法　十二　　　　　　　　八　　　　　　　　　單級敎授法　八　　　　　　　　三 
二部敎授法　四　　　　　　　　　二　　　　　　　　　二部敎授法　二　　　　　　　　一 
實地練習　　　　　　　　　　　　十二　　　　　　　　實地練習　　　　　　　　　　　十二 
敎育　　　　十六　　　　　　　　八　　　　　　　　　敎育　　　　十　　　　　　　　二 
體操　　　　二　　　　　　　　　二　　　　　　　　　體操　　　　二　　　　　　　　二 
統共　　　　三十四　　　　　　　三十二　　　　　　　統共　　　　二十二　　　　　　二十 
　　乙種養成所應查照左列各學科視所收學生缺某某敎科之學力即加授某某數科其鐘點合計應在十四點鐘以下十點鐘以上修身國方歷史地理算術格致圖畵 
　　第三章入學資格第六條具左列資格之一者得受甲種養成所入學試騐一照檢定小學敎員章程有第三條勿庸檢定之資格者二照檢定小圥敎員章程得受無試騐檢定者三應小學敎員試騐檢定得有准充各項敎員憑照者第七條具左列資格之一者得受乙種養成所入學試騐一具受甲種養成所入學試騐之資格者二初 
 
 

Page 27

 
 
級師範簡易科及師範傳習所畢業生三現充初等小學敎員者四改良私塾塾師 
　　第四章實習第八條按照本章程第五條之規定甲種養成所於兩月以後乙種養成所於下學期由敎員率同所内學生在初等小學之單級班實地練習敎授法前項初等小學之單級班應由各該所主管人員擇其合宜者在省城呈請提學司在府廳州縣呈請該管長官分别指定指定以後如學生班次或位次有須另爲編制或安置者由養成所主管人員擬定辦法會商該堂辦理第九條實習功課之評判均由主任敎員核定小學講堂狹隘者得分爲數起輪流練習 
　　第五章待遇及義務第十條養成所學生在實地練習時稱爲敎生對於所授小學學生爲敎員第十一條凡現充小學敎員入養成所者不得因入養成所開其職務並准其委託相當之員代理照前項之規定畢業後併應在原學堂充任敎員二年以上（爲該學堂辭退者不在此限）第十二條養成所畢業生二年以内應聽由該管學務官員指派充單級敎授或二部敎授敎員第十三條甲種養成所畢業生除准充單級敎授或二部敎授之小學敎員外併准充乙種養成所敎員 
　　第六章附則第十四條單級敎員養成所内一切應守規則均遵照奏定學堂管理通則曁各項章程辦理第十五條本章程未盡事宜由學部隨時增改 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
