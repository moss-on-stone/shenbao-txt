# 1899 - 152 - 4909390

 

Page 1

 
 
[中澤哀鴻] [  申報館協振所謹啓]  
　　皖北各屬連歲慘被奇災小民蕩析離居狼狽情形雖鄭監門流民圖亦不能彷彿萬一加以牛匪作亂干戈　　益不聊生本館協振所從諸君子後承辦義振募捐之牘乞振之書旣已歴登報端蒙海内諸大善士惻隱爲壤陸　　捐巨欵生死人而肉白骨其功德何可限量惟是災區過廣來日方長杯水車薪終難濟事若不源源接濟誠恐陳　　生不免流爲盜賊言念及此可爲痛心所望諸君子節日用之資爲行善之舉慈暉所布自能感召天和他日福　　長公侯萬代匪特百萬哀鴻所禱祀以求亦本恊振所所馨香拜祝者也肅此布陳伏維垂鑒 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風教而杜竈言天下大同此其左劵合括宏旨藉貽通才○新學彚編四卷裒西瀛旅客名篇開東士導師先路理明法備言簡意賅八角○中國度支考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之奏西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及教士售書處亦可向購　者集成局啓 
[强國莫先於三事論]  
　　嘗讀商君書曰夫國危主憂也者强敵大國也人君不能服强敵破大國則修守備便地形搏民力以待外事商君之所謂修守備便地形搏民力三者正今日中國馭外洋各國之要策也然商君之所謂修守備不過設險以守而已有備無患而已至居今日而講守備則自以製造爲第一義蓋歐西各國之强之大也莫不以器械之精良爭雄長於環球之上砲則若何而能使之及遠槍則若何而能使之靈捷水軍戰艦若何而能使之旣堅且固精益求精一國有新器出各國必購而閱之求所以制勝之法運其匠心别成利器此西人軍械之利所以爲亘古獨絶也中國則未嘗獨闢町畦創一新器徒知向外洋各國定購其爲西人之所紿者猶賢者之過也或且從而漁利焉昔同治初年德相俾斯麥克語人曰三十年之後日本其强中國其弱乎日人之遊歐洲者討論學業講求官制歸而行之華人之遊歐洲者詢某廠船砲之利某廠價值之廉購而用之强弱之原其在此乎今旣不幸言而中矣若爲亡羊補牢之計認眞振作則宜飭各省製造各局添購火鑪滊鍾壓水櫃等機器仿照西式自行製造不復取購於外人則德之毛瑟槍法之葛喇士槍不足奇焉德之克羅伯砲英之阿姆斯脫郎砲亦不足奇焉且工匠旣專心致志由熟生巧或一旦豁然有神通鬼神思參造化之妙由是興築鐵路廣設船廠重振海軍四萬萬人之衆何遽智出西人下也此强國先事之一也商君之所謂便地形不過處上游而已據形勝而已至居今日而言地形則自以固守要隘爲第一義夫歐西諸國欲入中國必取道於海故昔之議防堵者莫不曰禦諸内河不若禦諸海口禦諸海口不若禦諸外洋今外洋旣無可禦矣莫如守海口與内河請就各省言之浙江則以寗波爲便福建則以虎頭關爲便江蘇則以矣淞口爲便廣東則以虎門之内烏浦爲便盛京之　順口旣租於俄則以天津之直沽河爲便若浙省之錢塘江蘇省之揚子江廣闊難守則莫如以赭龕二山爲門户　　二山爲鎖鑰此地形之尤便者也中國各處宜守之要隘雖不止乎此然約略計之此其要矣或謂俄人於我西北陸　嘗有窺伺之心亦宜擇便以守夫俄羅斯土地最廣東北與我東三省及蒙古朝鮮毗連西北與新疆接壤論者每謂　之菁華富庶薈萃於西兵械屯藏亦在西境若與中國啓釁必由我西北之新疆而入不知昔日之俄固以用兵西路爲便近則西伯利亞鐵路接至山海關其地正在東部則今日之東路已便於西路數倍故我宜於東北之盛京吉林黑龍江内外蒙古等處擇便守之而西北似尚可緩此强國先事之二也商君之所謂搏民力不過齊民心一衆志而已至居今日而欲搏民力則自以興辦民團爲第一義昔湖州趙忠節紹興包義士自捐兵餉訓習民團捍衛一方始終不怠邦人稱之然此僅爲保衛桑梓計也若合各府州縣興辦團練則莫如仿照西國章程凡年屆十六歲至四十歲者不拘貧富貴賤皆須報名學習一年統歸地方官管轄於農隙時詳加比校察其賢否明其賞罰如有操練純熟者或保官階或加奬叙以資鼓勵一旦有警則人盡爲兵頃刻可集數十萬費不糜而兵自足民相信而國以安亦古時寓兵於農之良法也此强國先事之三也讀商君書有感於所謂修守備便地形搏民力三事頗切中於今日之時勢苟在上者能知此而行之何患平强敵何憂乎大國爰作强國莫先於三事論付諸手民弁之報首 
[本館接奉電音]  
　　昨日午前京師飛電傳來硃筆一道上諭二道敬謹譯登○四月二十七日奉硃筆崔永安轉補翰林院侍讀李聨芳補授翰林院侍講欽此同日奉上諭本日召見之直隷候補道吳廷斌著交軍機處存記欽此同日奉上諭前因總理各國事務衙門章京劉慶汾呈請印造銅錢並通用大小銀圓當經兩次交總理各國事務衙門議奏兹據該衙門奏稱迭次委員考察皆稱改鑄銅錢通行銀圓有利無弊等語現在圜法未能整齊亟應變通盡利著派慶親王奕劻軍機大臣會同户部妥辦以機器製造銀圓銅錢應如何酌定章程以期推行盡利之處次第妥籌具奏欽此 
[停運軍火]  
　　倫敦來電云俄皇諭令在廷諸臣商議運往西卑里亞之軍火當如何設法停止意者共因創設弭兵會故不欲從事於干戈乎 
[意艦過檀]  
　　天津國聞報云上月十號有一意大利國三等巡洋艦途次檀香山當入　時向美國兵艦鳴砲爲禮聞此艦載重三千墩長三百英尺闊三十六英尺大小砲共三十二尊弁兵三百四十人每一點鐘時能行二十三海里寄椗七八日卽展輪往中國 
[英踞深圳]  
　　廣州中西報云英人旣踞九龍城復派兵三隊直抵深圳埠改樹英國徽章并擬在九龍深圳之後築墻圍繞以防匪人再生事端某日英總兵出有示諭略謂此處已入英國版圖英官惟以直道待人嗣後居民不必復納稅於中國如有華官勒索可往英官處報知若是則九龍雖名爲租界其實英人已據爲已有矣彼都人士將何所歸 
[助守虎門]  
　　廣州博聞報云英官以九龍士人抗命之故揮兵至南安之南頭地方大有得尺則尺得寸則寸 
 
 

Page 2

 
 
之　粤督譚宫保深慮强鄰偪處特委劉淵亭鎭軍督率所部福軍往虎門助防守險要並添募營勇以資策應亦先事預防之意也 
[比較關稅]  
　　西字報云中國各海關稅務司將本年春季所收稅銀與去年春季所收稅銀兩相比較列爲一表計各口今年共收四兆二十二萬五千二百九十七兩去年共收三兆八十四萬三千二百九十兩其中九龍拱北兩關今年收二十萬九千二百四十六兩去年收二十萬六千六百五十九兩龍州蒙自思茅三關今年收四萬九千六百五十四兩去年收四萬六千三百八十九兩上海關今年收一兆三十六萬二千四百三十四兩去年收一兆三十一萬一千七百三十七兩觀此知今年稅項旺於去年亦足見商務之蒸蒸日上也 
[奏增軍餉]  
　　天津國聞報云奉天軍餉向係就地籌措較之他省頗爲菲薄蓋爲節省經費起見並非尅扣兵丁也邇來食物騰貴在馬隊每人月支銀七兩已竭蹶不堪至步隊僅支銀三兩六錢更屬不敷食用原任依將軍疉據各營統帶禀訴苦累情形擬奏請援照吉林靖邊黑龍江鎭邊各軍餉章程酌加一二成以示體恤飭營務糧餉各處擬定章程開單存卷未及奏陳大星遽隕及護理將軍文軍帥接任後各統帶仍申前說文軍帥檢核原擬加餉單以目下奉天進項計之尚足以敷支放爰援照依將軍原擬章程稍事變通其中馬步隊什長每名月加銀三錢馬隊正兵仍循其舊步隊正兵每名月加銀四錢統帶體制較崇用度較巨每員月加公費銀二十兩并添設中哨哨弁一員長夫二名步隊哨弁哨長平日豢有馬匹每員月加銀三兩統計以上所加月需銀三千一百餘兩每年共需三萬七千二百九十餘兩已於四月朔日爲始一律改定專摺奏聞矣 
[商訂稅章]  
　　武昌訪事友人云湘卾相距甚近向例民船運貨須在沿途局卡完納釐金現在岳州創設洋關開徵稅項湖廣縣督憲張香濤制軍恐奸商報完子口稅金不免有避重就輕之弊特委漢口釐金局總辦施鶴笙太守馳赴湘垣將稅章妥爲商榷核實徵收以紆民困而免兩歧 
[奉檄巡江]  
　　鎭江訪事友人來函云邇來時事多艱每有哥老會匪安清道友勾結沿江一帶不法之徒思欲乘間竊發長江水師提督黄芍巖宫保聞之深恐星星之火漸至燎原乃於日前委鎭標水師前營營官某君督帶標兵分乘各師船往來長江上下認眞巡緝亦防患未然之道也 
[委勘礦山]  
　　武昌訪事人云廟壇山距省百餘里爲江夏蒲圻兩邑所轄礦山林列所產煤鐵甚多惜居民惑於青烏家言謂爲風水攸關未敢鳩工開采近日某紳赴督轅具禀自願集股興工請札飭地方官妥爲保護張香濤制軍以是處距馬鞍山煤礦甚近未知與官局有無妨礙因檄飭江夏縣陳少石大令馳往查勘以定從違 
[司道履新]  
　　武昌訪事人來函云湖北布政司善星源方伯欽奉諭旨升署福州將軍所遺藩篆由湖廣總督張香濤制軍委臬司瞿賡甫廉訪署理遞遺臬篆以鹽道孟志青觀察署理遞遺鹽道篆務以牙釐局總辦陳巽卿觀察署理本月二十一日爲陳觀察履任吉期孟志青觀察將鹽道關防委員齎請接受隨卽頒發紅示定期二十三日赴臬署履新瞿廉訪亦同日接受藩篆省中聽鼓諸君送往迎來手版脚靴殊覺應接不暇也 
[禁止輪船運米示]  
　　鎭江訪事人云常鎭通海道長久山觀察於月之二十二日發出告諭張貼通衢其文曰爲出示諭禁事光緒二十五年四月二十日奉兩江總督部堂劉札開照得食爲民天不可缺乏去年春夏間因米少價昻民情困苦各處匪徒煽衆搶米之案層見疉出歴奉電傳諭旨飭令妥爲籌備嚴禁偷漏卽經通飭欽遵在案查本年各處存米亦屬無多米價仍未平减兼以皖北淮北各災區缺米接濟又因小旱麥秋失收咸有艱食之慮雖於鹽城等處嚴禁出口而輪船裝運米糧尤恐奸販於中途濟匪貽患無窮當此管防緊要之時應作未雨綢繆之計若任聽輪船搬運出口則漫無稽察不獨於民食有妨大局攸關亟應嚴禁至江海關禁止輪船裝運米糧出口已准蘇撫部院會奏咨行有案蕪湖鎭江兩關亦應一體暫行禁止輪船裝運以固邦本而靖民心除北洋辦米係爲畿疆根本至計且係由官給照雇運仍應照辦外札關應卽遵照出示曉諭嚴切稽查自示之後如有輪船暗行夾帶私運出口情事卽行查拿詳請究辦仍將遵辦緣由報查等因奉此合亟出示諭禁爲此示仰商民人等知悉自示之後務遵憲示不准輪船裝運米麥等糧出口均毋故違致干查究工切切特示 
[禁米出口續述]  
　　蕪湖訪事友人云蕪米於本月十八日起禁止出口其時商人以已報未運之米尚多環求稅務司騐放洋商亦以太古先期雇定運米輪船十艘怡和雇定五艘請准陸續前來裝運英領事照會關道憲吳季卿觀察請展限期觀察查歴屇禁運時雖有藉口存米請予騐放者然從未有如許之多因之往返函商英領事仍堅執前說不得已姑從稅務司之請展期五日以本月二十三日之夜十二點鐘爲度過此則須候上游批示祇遵領事雖尚退有後言而商人已爭先搶辦是以此五日内不惟守泊待運之廣西張家口北直隷泰生永清吳淞諸輪船卜晝卜夜赶緊運載出口卽連日下水輪船過蕪亦無一不盈千累萬滿載而歸計附運出口者多至七八萬石未幾展期屆滿商人仍有不甘罷手之勢領事復以爲請觀察不予照准乃電禀駐京英使轉商總署請展至西歴六月十五號卽華歴五月初八日惟所稱訂定輪船十五艘刻下只到吳淞祗一艘其餘十四艘究竟能否准其續運尚未查知惟連日商家仍大張旗鼓云 
[忍心殺子]  
　　蘇州訪事友人云養育巷費天源糕團鋪主費某生有二子長者已於前年授室管理烏鵲橋附近分鋪事宜次名阿榮年一十有八性頗誠實勤儉自持不知因何失繼母歡時慫恿其父痛加鞭撻阿榮頗能忍受絶無怨言本月二十四日午後偶以疲倦隱凡假寐繼母見之以告費費怒舉搗米杵驀擊二下適中要害口吐血沬倒地而殞事聞於蘇州府彥詠之太守飭差查明究竟死於乃父之手抑爲後母所斃費恐累其妻挺身自認不知禀復後太守如何處治也 
[羊石官塲紀事]  
　　廣州訪事人云升授西藩司魁方伯於本月十二日交卸篆務後灜眷遷至皇華館定於十六日進京陛見連日各憲均設筵以餞行旌○署高廉欽道潘觀察培階由欽來省聞因督憲防務緊要特調來商辦一切也○廣西提督蘇子熙宫保元春定期本月初九日由龍州節署起程約二十日左右抵粤稍作勾留卽須北上 
[鄂省官塲紀事]  
　　武昌訪事友人云田家鎭砲臺統領鄧軍門正峯辦理宜昌電報局黄太守邦俊先後因公至省現已事畢赴督撫轅禀辭矣○新授四川臬司張廉訪曾敭係督憲張香濤制軍之猶子日前由京過鄂暫駐紡紗廠内宦途邂逅樂叙天倫誠竹林之佳話也○湖南候補道張觀察鴻順現經湖廣督憲張香帥會同湖南巡撫兪中丞檄委署理岳常澧道觀察因岳州現當開闢通商口岸之際必禀承方略始有遵循因卽乘某輪船至鄂垣謁見香帥面商一切然後前往履新 
[漢皋官塲紀事]  
　　漢口訪事人云仁義司史念臣少尹悠政接署未久忽丁母憂所遺是缺業經上憲委招商局委員丁二尹祿名署理○釐金下局總辦施鶴笙太守紀雲奉上憲委赴湘江日前已輕裝减從星言夙駕矣 
[烟海波光]  
　　烟臺訪事友人云邇來中北口一帶時有盜船出没人皆視爲畏途是處民食向資北省接濟至此來源頓减數米而炊者同聲怨恨○某烟館主潮州人某甲曾欠王某洋銀日久不歸致相爭閙王忿甚潛吞阿芙蓉膏奔往索取及毒發業已不可解救旋經報縣請騐 
 
 

Page 3

 
 
未知縣主何以了之○鄉人某乙與某丙口角爭毆丙用力過猛拳甫下乙卽一蹶不振撫之殭矣地甲見已釀成命案立卽報官請騐迨縣主駕臨乙已復甦因念兩造均非安分之徒各予笞責叱之使去○沂州流民向皆冬來春往現正耕耘之際而此輩扶老携幼仍復源源而來蓋頻年災歉之餘天氣亢陽來收無望盜賊旣已充斥德兵又肆驛騷民不聊生不得已而來此覓食其情亦殊可憫矣○四川提督宋祝三宫保籍隷山東蓬萊縣現念梓鄉糧食告匱貧民餬口維艱慨發巨資購米接濟受其惠者歡聲若雷○沿海居民皆恃魚鮮餬口今歲魚甚稀惟蝦獨盛饕餮之徒皆恃爲下酒物豈水族中盈虚消長亦有定數存乎其間耶 
[憲札照登]  
　　松江府濮紫泉太守行文上海縣内開爲通飭遵辦事照得團練保甲本爲禦外靖内要政迭奉諭旨飭令切實遵辦又奉督撫憲核定章程頒發各屬叅酌禀辦本府上年抵任之初首先分案通飭舉行團練一事曾據各屬將籌辦情形先後禀報均經批照指飭切實辦理而自去臘至今年三月各屬皆報有搶刼及竊賊臨時行强拒捕之案惟金山縣民姚瑞和航船被搶一案各犯由練丁立時全數拿獲其餘各屬所報各案贓犯一無破獲捕務固屬廢弛所辦團練保甲果能認眞其事試問匪徒何從闌入此亦事理之顯然者乃各屬狃於苟簡之習所辦團練類皆雇募勇丁虚張聲勢甚有並無勇丁僅於衝衢處所虚揷旗幟以粉飾者所辦保甲則僅憑查造之門牌户册自謂一經抽查可以塞責卽間有附禀添置梆鑼之處亦無非紙上空談並無實事否則匪類何致一無忌憚搶刼頻聞卽昨奉臬憲轉奉督憲批婁縣監生朱昌楣家被刼一案以松屬迭出各案破獲甚少嚴批切責飭將團防緝捕認眞整頓除轉行外合行通飭遵辦札到該縣立卽遵照迅將團練保甲兩事赶緊認眞整頓庶可收靖内之效一面講求捕務將各案犯悉數破獲懲辦方足以寒匪膽而靖地方本府爲緩靖起見萬勿再行視爲常談切切特札 
[示禁阻撓]  
　　本邑河道淤塞居民汲飲爲艱上海縣主王欣甫大令商諸善堂董事籌欵疏浚所需夫役由滬軍營管帶招集裁遣各勇充當所有淤泥暫存岸畔俟工竣後雇船運往浦東立法已極妥善矣猶恐愚民無知不免藉端阻擾爰於昨日頒發六言告不遍貼工次俾衆周知 
[會丈地畝]  
　　某英商在本邑浦東祥生船廠左近購得地畞及丈量時缺少若于因禀知英總領事照會蘇松太兵備道李健齋爵觀察札飭上海縣王欣甫大令定於昨日午後會同西員前往丈量屆時大令傳諭各業户檢齊田單候帶同書役亭耆丈明核奪 
[流氓械鬥]  
　　楊樹浦著名惡棍一百二十八個黨與山東各流氓向不相能前日不知因何各糾集醜類百餘人在楊樹浦橋持械互鬥事爲是處巡防局委員姚殿卿二尹及楊樹浦捕房黎副捕頭所聞派出通班差勇會同中西探捕前往拘拿究以人數過多僅驅之使散未經拿獲一人 
[西兵不法]  
　　友人致書本館云本月二十六日午後三下鐘時有駐泊吳淞口之某國兵船上水師六名相約乞假登岸游行至張華浜迤西嚴家宅畔適鄉人嚴海榮與其妻某氏在田中耕作六兵淫心頓熾按氏於地次第輪姦以致一息奄奄勢已垂斃海榮懼其兇燄不敢與校只得任其所爲刻已有人訴諸該管領事官想領事必能秉公懲辦也 
[滋閙官懲]  
　　運糧小工施阿三王小扣子與工頭陳友林結算工資口角扭毆由包探黄量海韋三德拘入捕房解請工程局會辦司徒貽芬司馬提訊陳供小的係江北某邑人在浦東楊家渡充運糧工頭施士藉口於帳目不符肆行滋鬧求恩公斷施王同供小的等自知不合尚乞施恩司馬判令各笞責一百板交人保釋 
[美界火警續誌]  
　　美界火警已誌昨報兹悉火起於武昌路仁智里口第三百零八號粤人某甲所開雜貨店時適煮膳遺火積薪中以致火勢蔓延不可收拾捕房中人瞭見紅光立卽鳴鐘告警救火會各西人急驅皮帶車至竭力噴射約歴半點鐘許吳回氏始偃旗息鼓而回是役也延燒三百零九號利昌銅鐵店及三百十號某老虎灶共房屋三幢惟起火之家保有火險其餘未免大受虧折事後經包探拘甲至捕房押候查明有無放火情事再行解送公堂禀請讞員翁笠漁直剌核辦 
[上海縣署瑣案]  
　　前者王栢春控顧關和誘拐其妻王顧氏縣主　大令訊知氏由新閘地保金梅亭之夥張阿海縱使逃逸遂飭將顧收押拘提金張覆訊顧供小的將王顧氏拐至鄉間藏匿沈德方家後不知胞姊陸顧氏曾否領回王供小的行至山家園左近與妻遇見張索酬不遂縱使脫逃張供王顧氏乘間兎脫小的何敢私縱金供此事皆張所爲叩求究辦大令謂金用人不愼咎亦難辭著笞責二百板張私縱逃婦罪不容寛笞責三百板顧誘拐情眞例應重辦著笞四百板還押復諭令金張兩保速將王顧氏尋獲交案遲干比究○流氓蔡子祥綽號小狗頭動輙持刃行兇肆行訛詐王大令訪悉飭差獲前晚提案研訊有丁伯寅者投案供稱小的與蔡素不相識某日在途相遇强借錢文小的不允彼卽拔刀相向幸經衆人竭力勸解得免于禍今已拘案用特禀明叩求究辦蔡供不敢强借錢文大令喝令笞責八百板荷校一月發七鋪示衆○前日八仙橋巡防局員函送徐松泉陳沈氏到縣王大令委劉二尹代訊徐供小的年二十有九向操公輸子業娶陳沈氏之次女爲室已閱三年不安於室時占脫輻之爻且常回母家動須月餘始返今年正月十三日又托詞歸寍本月二十三日妻妹忽稱妻子現願回家囑小的前往迎接小的信之立卽隨往甫至中八仙橋岳母預囑江北人數名守候路隅一見小的便出凶毆小的情急奔投巡防局訴寃今蒙送案務乞嚴懲陳沈氏共小婦人患病在家並未囑人毆擊女婿女兒回家後小婦人屢囑女婿早來領去伊竟置諸不理二尹怒曰爾旣能接女回家豈不能送女回去耶明係匿女不放尚有何辭本應重懲姑念患病格外從寛著交差看管限明日將女交案以便當堂給領違于嚴辦 
[南巿捕房紀事]  
　　昨日午前賣線粉之朱連昌行至新馬路向餅師華阿東索取所欠錢三文致相口角被華擊破額角旋訴知十三號巡街捕將華拘入捕房交捕頭禁押二點鐘時始行釋出○偷兒葉阿四行同春茶樓門首餅師殷杜裕之夾襖一件被三十六號巡街捕拘獲帶入捕房押候解請工程局會辦司徒貽芬司馬訊究○划船婦朱許氏在萬聚馬頭在近與同帮婦吳阿巧爭奪生意大肆兇毆隨又互扭至捕房聲訴捕頭交差看管候送請工程局會辦司徒司馬訊核 
[美界捕房紀事]  
　　甬人張新來及阿水二人動輙拔刃行兇以魚肉懦良爲事前日向西華德路李順記訛詐不遂剌傷面部及左腿李忿甚投報捕房昨日捕頭遣包探金立生將張拘獲押候解送公堂禀請讞員翁笠漁直剌訊辦○有阿華者不知其姓昨午向僑居西華德路某里之粤婦某氏訛詐不遂恣意行兇氏喚到巡街捕將阿華拘入捕房押候解送公堂禀究辦 
[正悞]  
　　昨報附張記縣訊姦案原告嚴長林係某番菜館夥與一家春無相干涉蓋訪事人一時筆悞也 
[跋形性學要第二册]  
　　昔年余襄理益聞館律政見館主李問漁鐸德博通中西學術每與之語和藹若書生蓋知其學之深而養之憲也近箸形性學要闡明格致之理深入顯出皎如掌上螺紋薇盥再三不禁有觀止之嘆焉昨又以第二册媵函見示其中申論聲學熱學分爲子目二十有六繪圖貼說曲暢旁通雖頑鈍如鯫生讀之亦可粗知一二謂非繙譯書中不可多得之善本歟敬跋數語以表欽遲時已亥猶清和月二十有八日 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂瑣案]  
　　張羅澄遣抱告廖通材赴公廨控天祿書局主劉善甫掯據　　　　　讞委員張司馬提案訊問廖供主人張羅澄開設海上日報館劉善甫欲經理館務托胡筱圃介紹願出押櫃洋　　　　　　　　　料劉祗交七十五元將主人所立二百元之筆據取去向索不還並被欠告白洋銀五十元請爲追究劉供張托　　　　　　　日元並付押櫃洋銀一百元言定每月薪水二十元積欠六十餘元兩共欠小的洋銀二百八十元請核胡筱圃供劉　　　　　　由小的薦引實出洋銀七十五元並無一百元之事司馬飭廖傳諭其主張羅澄還劉洋銀七十五元劉交還筆據兩造　　　　　槪不理○監生周治三義領事署繙譯鄧文道之表兄也日前投公廨控瑞記洋行買辦江積佑及讓勛臣戚增三馬　　　　　不價銀讞員翁笠漁直剌查知江入籍西洋因倩襄讞委員張司馬先提讓戚馬三人訊問將馬管押讓戚交保照會西洋　　　　前日午後會訊西洋領事委繙譯畢禮納君至公廨與翁笠漁直剌及意國鄧繙譯訊理江由畢繙譯帶案周治三供在湖南　　　泰和木號内經理帳目去秋九月十二日運來廣木三船先交馬永發看管後托掮客讓勛臣賣與江積佑議定價銀一萬一千　　　　内付銀八千兩餘銀今春二月歸楚江共付銀二千八百兩勒令監生寫立賣契收條至十一月内屢向索　江匿不　　　　　　回籍托讓收取至今春正月尚無音信行主惶急遂令監生至申索取監生於正月十四日至甲會晤讓勛臣囑益　　　　　　　付遠期票銀四千五百兩言因洋人無銀匯下將木轉售與泰記戚增二延約至三月二　　　監生無辭回覆不得已來案控　　恩追究讓供周所供均屬實情去冬十二月二十四日監生因事回籍周與江同往湖南採　五倍子至今年正月周來申後言及　　　未收到江反將木售與泰記顯見江有意圖賴尚求明察戚紀良供增三是小的之父周將廣木抵押第一次付銀四千兩第一　　　　　　　　連利息約有銀七千之譜後因限期已過周倩讓將木照巿價作銀七千五百兩除去本利找給銀五百兩由　　　　　　　　　押據一併呈案今周反控小的等串騙殊　意外江供商人向人西洋籍在瑞記保儉行爲買辦去年讓屢　　　　　　　　　　并稱異日售出可盈餘銀三吉兩洋人本　　　　讓一再言之遂議定價銀一萬　千　兩約在年内付銀　　　　　　　　　　　當付銀二千八百兩並票銀八千　　　　　旣而周又借去票銀四千二　　　　　　　者卽在　　　　　　　　　　　　票賈據定知眞僞馬永發供此事　　　　　求恩摘釋　剌諭候照會西洋　　　　　　　　　　　　　　　　　　　　　　 
[英界公堂瑣案]  
　　　　　　　　　　解粤人開　　到案　　　　　　　　　　　　　　　　　　　　　　　　　　　　　　　　　有煩言房主朱周氏亦疑有放火情事　　　小的今特　　訊究　　　　　　　　　　　　　　　　　　　　　　　　　點鐘時猝然火發然店中並不用洋沖　　不知火從何　　　　　　　　　　　　　　　　　　　　　　　　　　　　　何起火實不知情女孩陳阿福供昨日　關陳友購火　　　　至此　　　　　　　　　　　　　　　　　　　　言雜貨　曾見其購火油兩箱至晚卽兆焚如因　疑其種火讞　　笠漁直門　　　　　　　　　　　　　　　　　　　　　無于省釋○西人都大生投捕房報稱船户楊　　林毛毛攫　　票洋銀六　　　　　　　　　　　　　　　　　　　　　訴稱前日商人乘伊等之船往浦東旋卽失　　　是以投報　房楊林同供　　　　　　　　　　　　　　　　　　　　　明察直剌謂西人所控無憑斥不准理○　　　　六禀稱歹　金阿和屢經犯案　　　　　　　　　　　　　　　七件　　内緝獲向詢失主堅不肯言今特送究令　　　　蘇州人自知不合尚乞施恩直剌　　　候再遞解　　　　　　立生禀爲　　　阿甘王阿和攫取顏長法小錢莊内洋　　　經小的追獲送請究懲顏投案申訴前情請爲究辦陸王同供　的等工作度　　敢强攫洋銀直剌判令各枷一月期滿管　三月○包探陸阿九禀稱王少山竊取流妓花珠所質銀釧之票　　　洋銀三元被妓查知扭入捕房今捕頭倩小的送案請究花妓投案申訴前情王供小的係安徽人向妓借得質票加質洋銀並　竊取直剌著　候遞解回籍 
[法界公堂瑣案]  
　　去冬蘇婦顧王氏之子金榮被鄰居縫工朱朗軒拐至吳淞轉託蟻棍宋士明陸介　錫金等賣與管帶緝私砲船之潘龍生帶往廣東旋經顧王氏偵悉將朱扭控公堂疉經讞員朱森庭明府訊供飭將案中人曹阿根先行保出著致信與藩　得悉後卽發電來滬告知卽日帶領金榮附廣濟輪船來滬前日抵埠明府旋於昨禮拜二飭傳顧王氏具領並提在押之朱朗軒宋士明等覆訊潘供職員係廣東新會縣人金榮由職員出洋銀二十四元買得明府謂潘曰爾知伊家三房祇此一子不忍絶其宗嗣於數千里外親送來滬志實可嘉遂飭將曹仍交原保人保出帮同宋等三人措還身價洋銀二十四元另籌十元給顧王氏爲養贍費朱朗軒贍大妄爲罪魁禍首著枷號三月遊街示衆期滿重責一千板宋士明　俟繳到洋銀另行發落○紫來街義泰嫁妝店主戎子琴遞禀控金士氏借洋銀三百元圖賴不還明府飭提質訊金王氏供祇　　銀二百元明府閱視票據實祇二百元戎稱尚有莊票一百元求卽附追明府謂祗能照票追繳著押候人銀並保限五日内歸　　　　追○金金生沈林泉陳福林禀稱駕船爲業前晚流氓朱阿大王阿龍糾同羽黨多人將小的等軋至菜巿街某老虎灶　　　　銀二角褫去衣服一件質得洋銀七角質票呈電明府判各責四百板飭包探吊贓給還失主○張阿春李寶寶禀稱向在　　　　上爲舵工前晚流氓楊福生訛詐不遂持刀亂剌以致受傷求騐明府飭將原被一并移送縣署辦理○包探禀稱西人壁　　　王榮林執役連次被竊除起獲原贓外尚少鈔票洋銀五元送案請追王供認不諱明府判押一禮拜追還洋銀再責一百板○王桂英禀稱主人向住北巿錢江會館被車夫李阿根竊去衣物值銀一百餘兩現在主人已遷住天水里報捕查獲解案請追府明飭押候吊贓核辦○包探禀稱王阿泉在江天輪船竊取鍍金首飾四件質在南巿乾茂請吊原贓明府飭包探持名片至十六鋪巡防北局請　員派甲吊回原贓核辦○小東門外恒順魚行戴春生控船户朱阿錫冐充金家航船吞没鮮蛋皮蛋魷魚等物值錢十九千二百六十文明府判笞一百板押候送縣昨日與何繙譯會商改爲重責二百板再行隨堂帶比 
[四月分缺單]  
　　同知○廣東潮州蘇喬年有疾知縣安徽石埭郭建勳丁祁門吉元修墓河南靈寶舒樹基丁直隷南和黄書田不及樂亭韓克　元氏周寶琛肅寍吳攀桂俱丁湖北房縣觀陽烜修墓雲南通海陳雲霖丁廣東信宜翟紹恕浮躁山東陽信王德本濟陽祁壽麐高苑張之仁俱革陜西平利盧秉鈞山西太原陳繼良俱丁山東蒙陰夏曾佑廣東石城王海涵俱近布經歴湖北　溥修墓直隷州州同湖南桂陽孫之湘捐升縣丞廣東潮陽楊鍾翰丁江西鉛山孔廣生浮操廣東合浦陳葆琛有疾番禺楊中秀年老湖南長沙張汝超調巡檢廣東陸豐王澐不及湖北漢陽施允琛升廣西象州郝增禧病典史浙江桐廬龔沛霖修墓江西安遠鮑壵齋丁直隷遷安程恩圻修墓甘肅清水董慶珍近直隷寗晉楊啓承不謹江西彭澤孫雲章浮躁廣東新興姚銓疇不謹廣寗傅冀青東安韓敏忠俱有疾浙江瑞安吳榮保丁 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年四月二十日京報全錄]  
　　宫門抄○諭旨三道錄前○桂撫黄奏爲揀員請補烟瘴要缺同知摺○越撫劉奏爲鹽商兩次報效銀兩據情覆陳片○運使世奏爲接署臬篆摺○新撫饒奏委署同知片○四月二十日户部通政司詹事府八旗兩翼值日無引見○禮王謝寛免處分恩○博公由　髻山回京請安○恩普假滿請安○錫侯請假十日○恒謙預備召見○内閣奏派稽查本章派出壽耆○又奏派稽查中書科派出華金壽○召見軍機恒謙○本日已刻皇上升勤政殿法國使臣畢盛覲見○○廣西巡撫臣黄槐森跪奏爲烟瘴要缺同知需員籲懇聖恩俯准請補以裨地方事竊照太平府明江同知蔣志材報捐離任開缺部中坐於光緒二十四年十一月初五日行文按廣西照限一百日减半計算扣至十二月二十四日接到部文作爲開缺日期應歸十二月三十日截缺所遺員缺係烟瘴調補三年俸滿撤回内地候升之缺例應由外揀員調補該處地當邊要現值善後搜捕伏莽一切整飭撫綏甚關緊要非精明幹練之員弗克勝任伏查定例烟瘴地方文武缺出向例調補者若有可以題升之員亦准其題升又廣西烟瘴各缺不必計俸惟　其才優與能耐烟瘴之員卽准升調又定例烟瘴苗疆缺出應於太平泗城鎭安思恩慶遠歸順百色等五府二州廳内先儘籍隸廣東福建湖南雲南貴州等五省人員揀選調補如人地未宜准以别省人員揀選再人地不宜於别府别州内先儘籍隷五省人員揀選倘人地不相宜准藉别省人員揀選調補又定例各省應題缺出先儘候補正途人員題補又道府同知直隷州知州通判酌量以候補人員請補時該省如有截取記名分發人員應先儘酌量請補各等因遵奉在案别省者或不耐烟瘴或不熟邊情於此等邊徼要區難期勝任未便稍涉遷就兹籍隷五省補用班内逐加遴選查有截取保送同知奉旨照例用分發補用同知區文治年四十五歲係廣東廣州府新會縣人由監生中式順天鄉試舉人遵新海防例報捐内閣中書分缺先遷用光緒十六年八月二十九日到閣行走十七年二月二十五日引見奉旨准其補授内閣中書欽此卽於是日到任遵新甚防例捐免試俸歴俸截取保送外用同知光緒十七年十一月二十日引見奉旨著照例用欽此遵例呈請分發以同知歸補用班補用捐指廣西十八年九月十五日引見奉旨著照例發往欽此是月二十日領照起程十九年四月十九日到省查該員區文治穩練安詳辦事勤能堪耐烟瘴以之請補太平府明江同知員缺實屬人地相宜與例亦符據藩司遊智開署臬司瑞霖會詳前來相應仰懇天恩俯念烟瘴要區需員准以補用同知區文治請補太平府明江同知員缺俾烟瘴要區收得人之効如蒙兪允該員係奉旨以同知分發補用之員今請補斯缺銜缺相當毋庸送部引見亦毋庸核計叅罰合併陳明謹會同兩廣總督臣譚鍾麟恭摺具奏伏乞皇太后皇上聖鑒飭部核覆施行謹奏奉硃批吏部議奏欽此○○劉樹堂片再查案准部咨通籌鹽斤加價各就現在鹽務情形切實籌畫其已經加價者能否再加若干未經加價者能否酌加若干迅速查明覆奏以憑核辦等因奉旨依議欽此遵行到浙卽經行司迅卽查明籌辦去後兹據兩浙鹽運使世杰詳稱伏查兩浙鹽置前已遵奉部飭每斤加價二文暢地猶可勉强遵辦滯地無不由商賠貼議者以爲取之於民無損於商孰知官價愈加敵私愈難小民較計錙銖勢必人盡食私正課阻滯商累愈增前之加價本已萬分竭蹶上年秋間各商曾以加價礙銷公商求减當諭以時艱帑絀助爲其難以圖報稱諄諄勸誡是以未敢續請今若令其加而再加誠恐暢滯引地同歸疲弊飭商一再籌議實不敢再認加價惟此次旣奉特旨又際時難衆商食毛踐士自應竭忱仰體擬請免再加價合力援引報効一次共捐司平寶紋銀六萬兩並不敢仰邀獎叙應如何暢滯酌派定數由商開呈按引隨課帶繳各情當經禀懇電復大部嗣奉飭知部電粤省鹽商每年捐銀十萬兩請免加價浙鹽旣難再加該商捐銀六萬兩能否按年諭令報繳妥籌電覆等因又經傳諭該商等籌議去後復據杭嘉湖松四所甲商許慶曾等禀稱商前擬合力報効銀六萬兩在各商已覺不留餘力今奉部飭按年報繳衆商聞悉悚懼萬分蓋兩浙商情有難與粤商比量者浙西自同治初年招復舊商包課以來連年銷滯積引至二十餘萬之多以致各商紛紛倒敗迨至光緒初年羣策羣力辦巡辦收辦敵收數尚能如額所費不貲得不償失浙東自同治初年改綱以來歴今三十餘年積引未銷約共六七十萬引商力幾何能歴久不疲以後能否持久正未可知較之粤商本輕利厚者未可同年共語此兩浙商情困苦艱難積壓負重之情形至於捐欵一項除商家各就行鹽地方量輸義助之外凡奉江浙兩省飭捐如海防鄭工慶典部餉海防加價等欵以及災賑無歲無之各商具有天良無不仰體盡忱十餘年統計報効至一百四五十萬兩迄今已成弩末此兩浙商家歴年竭力捐助之情形現奉諭飭鹽觔再行加價大部亦出於萬不得已商等豈獨無知商情雖窘亦不能不盡力妥籌以顧大局輾轉思維若責令按年捐繳銀六萬兩商力實有不及擬將本年報効銀六萬兩於光緒二十五年隨課帶繳外勸令各商自二十六年起共再報効銀十五萬兩分作五年繳清事緩不致追呼力緩稍可紓展似於商力國計兩得相顧據情陳請察核轉詳前來該運司世杰查兩浙行鹽自辦倭防以來每斤加價二文前據各商以恐礙銷數公禀求减經司諭令照舊加收在案今若責令常年加價之外再行議加雖係出之於民誠如部議豈不敵私有礙正課殊非淺鮮前據各商禀懇合力報効一次共捐銀六萬兩禀經電商兹奉部電飭能否按年報繳諭據各商以商力斷斷不及願自光緒二十六年起共再報効銀十五萬兩分作五年繳清體察商情業已竭力所有各商兩次情願報効銀兩據情詳請奏咨前來臣覆核無異除鈔錄咨部查照外理合附片陳明伏乞聖鑒謹奏奉硃批著照所請户部知道欽此○○二品銜署理浙江按察使鹽運使奴才世杰跪奏爲恭報奴才接署浙江按察使印務日期恭摺具奏叩謝天恩仰祈聖鑒事竊奴才於光緒二十五年三月二十三日在鹽運使任内接奉浙江撫臣劉樹堂行知浙江按察使丁峻因病出缺所遣印務奏委奴才署理於光緒二十五年三月二十五日經按察使經歴程恩謨將封存印信及文卷等件齎送前來當卽恭設香案望闕叩頭祗領任事伏念奴才滿洲旂僕世受國恩由農曹而擢任監司備員寗夏逢考績而謬膺卓荐移治潼商光緒二十二年六月覆蒙聖恩擢授浙江鹽運使到任以來時深祗懼顧鹺綱之勉領方慙涓埃未酬屬臬事之權陳益覺冰兢倍切伏查浙江地當衝要臬司職任刑名當兹辦理秋審之時又值整頓保甲之際甲枉理滯所當明愼以用刑禁暴詰奸尤應謹嚴以從事奴才檮昧深懼弗勝惟有實心實力隨時禀承督撫臣認眞整理不敢以暫時攝篆稍涉因循以冀仰答高厚鴻慈於萬一所有奴才接署浙江按察使印務日期及感激下忱理合恭摺具奏叩謝天恩伏乞皇太后皇上聖鑒謹奏奉硃批知道了欽此○○饒應祺片再寍遠縣知縣高敬昌調署烏什直隷廳同知所遺員缺前經飭委候補同知汪步端暫行代理該員到任數月未尚無貽誤應卽改爲署理以專責成據署新疆布政使潘效蘇護理鎭迪道兼按察使銜未冕榮會詳前來除由臣批飭給委外謹會同伊犂將軍臣長庚陜甘總督臣陶模附片具陳伏乞聖鑒謹奏奉硃批吏部知道欽此 
 
