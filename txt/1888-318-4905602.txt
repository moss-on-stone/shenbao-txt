# 1888 - 318 - 4905602

 

Page 1

 
 
[順天江南浙江江西廣東福建闌墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須簡線揚摩也特是原本旣不易得而坊問嗣刻又皆魯魚亥豕訛艱良多本舘特用新鑄鉛字印成逐加間點印釘工雅讐校精詳冠以監臨以下諸員姓名爵里及題名全錄較之麻沙本實有天壤之殊　每本　　七　正本埠歸申報舘帳房及申昌書畫室發售各外埠則槪歸申昌經理此佈 
[催取圖書集成告白] [  圖書集成局主人啓]  
　　本局開印古今圖書集成其頭二批業已出書頭批四百零八本二批六百本凡有已繳三次銀兩者請速至申報舘取書取書時并所當而槍點壽勿自悞其尚有未繳二次銀兩者數十户請卽付繳勿遲其三批之書亦將次可以裝訂齊全特此佈啓 
[錬才說]  
　　今夫人才之相去豈不遠哉當其束髮受書與二三儕輩摳衣聨袂侍坐於先生前自四書五經諸子百家以至雜覽小說各號其志之所向性之所近而肄業焉旣而握管濡墨作詩古文辭若純若疵若工若拙不相掩亦不相懸也迨乎學成業就旣冠成婚向時同硯諸生紛紛各鳥獸散承其醫欬挹其風流皆恂恂然一介書生耳又何從低昻軒輊於其列乃歲邈月變曾幾何時或爲州縣城爲府盖又上而爲藩臬爲督撫極之入而相則論道經邦出而將則弔民伐罪其姓氏赫赫在人耳目間歴千百世而不可　誠何其盛歟究之得者什一不得者什九抱殘守缺風雨一編偃蹇餘生終老牖下者比比皆是豈其須之殷而遇之硫耶抑其才固有逮有不逮爾今有一得者與不得者遇其得者頷自撚髭敬笑不語一若碌碌與奇節斷斷無他技者具不得者或且援古瞪今瞻高　　滔滔清辦口若懸河聞者相與稱道之慨然者斯人不出如蒼生何之欺及夫臨大難當大任姑令不得者往一舉手而　覆隨之一舉足而　蹶隨之跼天蹐地迄無成功急易一得者則若網在網有條不棄舉而措之綽綽乎有餘裕焉嗚呼人才之相去豈不遠哉雖然造物之生人也同此面目同此肢體同此知覺同此逐動　獨至於才而靳之人受生於造物處莫專出莫貴而乃汶汶終身悠悠没世頑然待盡暴棄甘心何不才至是耶吾願天下有才者不可以自矜無才者不可以自廢皆當刻勵奮發爲斯世用所謂高山仰止景行行止雖不能至心嚮往之又安見人才相去之終遠也原夫才之爲物有可以學而至者有不可以學而至者其不可以學而至者萬言日試一目十行良知良　本於天賦非可以勉强行之也　所貴乎才者爲有所猝益於天下後世耳能讀三墳五興八索九邱而不能知祈招之詩亦何救于靈王之難也哉學書不成學劍不成而獨能學萬人敵此項羽所以力征經營滅秦覇楚也至如死　葛走生仲逹死姚崇算生張說皆非學之所　至焉而其所轉益非淺鮮矣然有所裨益於天下後世而可以學而至焉者孟子嘗言之矣苦其心志勞其筋骨　其　　行　亂其所爲所以動心忍性增益其所不能是也間嘗推其解廣其意以爲鍊才有二法焉一日鍊心一日鍊力昔金正希先生登峯造極俯臨絶壁足垂二分在外屹立不動人間其故曰吾以銀心耳竊謂此非鍊心也蓋鍊瞻也鍊心者要使此心廓然湛然如水如鏡盧明空洞無一毫障翳存乎其間不爲物誘不爲利動不爲威脅不爲勢屈所謂鍊心也拳棒師張三丰爲内家少林僧爲外家兩家盛稱易筋經以爲練力正宗其法推揉磨捶一年而成熟而習之雖拔山扛鼎之雄挾　投蓋之輩吾何惴焉竊謂此非鍊力也蓋鍊技也鍊力者要使其力浩然勃然彌滿天地摇之而不可動撼之而不可移人所以爲遠而莫致者吾能致之人所以爲重而難任者吾能任之雖至傾側擾攘險阻艱難而一往直前無顧　無遲回挽旣倒之狂瀾立中流之砥柱所謂鍊力也心與力並務而兼營焉則凡曰瞻曰識曰智曰勇曰謀曰技無不賅乎其中此其才又何可以限量哉胡文忠公嘗語其下去天下事反反覆覆離離奇奇誰能運籌决勝徹始徹終入吾彀中一成不變者大抵志願之所至意料之所及不過五六分而已苟其實事求是不求小效不尚虚文黽勉以圖竭　以赴往往成功至於十分夫以五六分之志而能成十分之功又誰爲之而誰致之哉委之於運非也托之於神亦非也盖心與力持之勿懈相與有成夫固有山崩鐘應之機神動天隨之勢焉然則事無不集功無不成其可免敗績縣覆乎曰奚可哉夫才之多寡大小每視乎量之多寡大小以爲衡惟是一視同仁無分畛域謂天下之事皆切己天下之物皆同儕此其人不必任功必先任過雖明知剥蝕凌夷敗壞决裂欲挽回而不可欲補救而無從而斷不敢潔身亂倫遜謝不敏自耐於高人畸士聊爲解嘲必且馳驅鞅掌願效涓埃鞠躬盡瘁死而後已至於成敗利鈍有在所不計者矣世固有蓋棺論定綜其生平行事並無一二端可以稱述者然而行滿天下名滿天下夫自有不朽者在焉後之人悲其志哀其遇猶從而原之諒之盖其才必有大過人者嗟乎余生也晚前輩風流文采多不及見而環顧四海悵望千秋願與天下之骯髒風塵飄零湖海者共勉之 
[本館接奉電音]  
　　昨接在京友人發來電音有本月十六日上諭二道敬謹譯登○十月十六日奉上諭湖南提督着馮斌補授衛汝貴着補授甘肅寗夏鎭總兵欽此同日奉　上諭李鴻章奏統兵大員積勞傷發在營病故臚陳事蹟請旨優卹一摺湖南提督周盛波歴隨李鴻章軍營剿辦髮捻各道轉戰數省迭克名城戰功卓著嗣經駐軍天津訓練精勤克盡厥職兹聞溘逝軫惜殊深周盛波着照提督軍營病故例從優賜卹平日戰功事蹟着宣付史館立傳並着加恩予謚在安徽原藉及立功省分建立專祠以彰忠藎欽此 
[首善述聞]  
　　口外阿爾泰軍臺所屬各臺地方自恰克圖南抵庫倫於九月中旬大　平地約積三尺寒氣逼人臺站當差者旣艱於往來而經過其地者雖重裘尚覺體冷北地早寒洵不誣矣○陜甘總督譚制軍奏稱陜甘潘庫陸續存有閒欵銀兩糧米以備本省偏災境因鄭工尚未合龍豫省災民甚衆書欵辦賑請將庫存備荒欵内酌提數成委員解往河南交豫撫撥充賑濟等語當奉硃批覽奏均悉該督平日儲欵備荒爲未雨綢繆之計此次又能救災恤隣力顧大局深堪嘉許此項銀米應如何匀撥各災區之處著該督酌核欽此○吏部示所有貴州巡撫咨請由　銓補貴州布政使司庫大使一缺查有光緒十四年九月分在部投供之鄭工遇缺先補用布政使司庫大使璧珽一員應行 
 
 

Page 2

 
 
擬補相應示傳該員務於三日内取具同鄕京官印結親身赴部騐到如領有執照携帶呈騐○前奉皇太后懿旨選得副都統桂祥之女葉赫拉他氏立爲皇后前侍郎長叙之十五歳他他拉氏封爲瑾嬪長叙之十三歳女他他拉氏封爲珍嬪早已恭錄報首當未出宮之前由欽天監謹擇出宮吉時皇太后圈用申初迨指封旨卜所有御茶膳房分派官役他坦逹等將預先備妥之桌張器物俱以黄袱遮盖抬往方家園皇后邸中安設他坦預備茶膳並派内監人役分班往備又由内廷派撥首領内監四十餘人宮娥十人隨往后邸伺候又由内府照章分泒官員蘇拉曁三旗護軍至后邸備差值班拱衛皇后還邸後由派往女官内監每晨恭引皇后演習一切禮儀雖后之父母兄弟亦當按制詣見非如從前之隨便也迨三點鐘許皇后乘輿出順貞神武等門金頂黄縀大轎鑾儀衞校尉八人恭舁悉服新紅駕衣每半射地卽換一班前派導引侍衛十數員皆蟒袍補褂挂朝珠騎馬列對而輿之左右前後悉有内監護扶而行後扈雖不遽設豹尾槍儀刀從行仍數十騎出東隨墻門地安門而往方家園沿途經步軍營預爲平墊道路悉以黄土鋪墊大小各巷口悉以藍布遮障懸紅綢由步營派委官兵把守巷口攔禁行人各固山逹步軍校咸補褂挂珠預備瑾嬪珍嬪亦乘輿出宮亦派内監宫娥隨侍左右並有茶膳他坦隨往至粉子胡同宅備問后邸需用自初六日始卽由内務府開報由官應付○右翼連翼尉初六晨面奉堂交卽由左翼四旗步軍營撥派副尉步軍校委步軍校十七員領催披勇兵二百名立卽前往方家園於皇后邸周圍支搭帳房畫夜梭巡以昭愼重后邸附近前後街巷照例禁止車馬往來不准喧譁小販人等買賣不准聲喊以昭嚴肅所有派往官兵照章按日加給每人口分仍由公項支發其值班官兵務宜常川在彼倘無故擅離一經覺祭定行重懲 
[稭料被焚]  
　　聞河南鄭州工次有地名來童寨者之東自堆存河工所需稭料七八十垜係東壩正料廠所儲備派有兵役看守突於九月二十六夜九點鐘許失愼火燄飛空勢甚猛烈幸員弁兵民奮力撲救拆斷火道僅焚去稭料八垜其餘未受池魚之殃吳清卿河帥聞報大怒以大工需料籌備轉運甚屬艱難應如何加意防範乃竟失愼焚去八垜之多疏忽之咎實有難辭當將正料廠委員候補通判白别駕曾煇摘去頂戴勒限照數賠補以重工需並將看守之兵役分别責訊察究有無放燒情事云 
[津沽寒汛]  
　　已革河督覺羅成孚因公獲咎發往軍臺効力贖罪泝豫河北上於前月下浣過津小泊三义河口保昌行前計大南船兩艘舿船數艘舟中除行裝外圖書彞鼎羅列其間夜間被妙手空空兒行竊秦銅漢玉幾至一空翌日報縣勒捕緝拏務在必獲不知天空海闊鴻飛冥冥弋人果得而獲之否○某夜有賊穴天津道庫之墻圖竊未成道憲胡雲楣觀察飭天津縣孫筱坢大令勘騐明確派捕嚴拿○鐵路由洞東旺道庄起迤邐至唐山運載之物以煤鹽兩項爲大宗開平礦務局所有煤斤已立合同悉歸鐵路公司轉運鹽斤亦有成議惟未開運耳查該公司費用浩繁已成之路固期經久未成之路尤冀擴充挹彼注兹方垂不朽若祗區區二百餘里地非孔道勢異衝　商賈之出於其途者恐仍有限聞督辦沈品蓮方伯等已具禀北洋大臣籲乞轉奏接至通州傳相咨會海軍衙門奏候施行當蒙　俞允秋間總辦嚴筱舫觀察已回滬上招股矣○開平煤礦開採煤斤已有明效總辦唐景星觀察禀明大憲續開陵西煤礦礦苗旣旺煤質復往無論開平八槽煤望塵弗及卽較之五槽煤亦　駕而上之現經集歀鳩工並奉李傳相諭飭觀察由唐山起開築鐵路接至煤窑計長十五六里于本年冬令開工明春當可告竣云 
[北通州近聞]  
　　前報寳坻縣解到盜犯四名内有二犯案情不實發回本縣取保釋放其餘燙耳朶吳大鬢賞兒李四俱供認不諱本月初五日許觀察率同委員將武清縣盜犯吳得懋等八名寳坻縣盜犯吳六等二名提署覆訊各犯供認如前仍將該犯等發州監禁備文通詳各大憲聽候核辦○寳坻縣捕頭王三去歳往武清縣拿盜因未赴縣掛號會同武清縣捕役恊緝致多齟齬遂至涉訟於東路廳事隔一年迄未了結王三與吳得懋有隙吳得懋被獲後供王三合夥搶刼多案因將王三暫行釘鐐收禁是否仇攀尚未定讞也○管卓堂司馬在任病故前曾列報兹擇於十月初六日在署開弔合城文武咸往弔唁初七日出殯前導對子馬歴任官銜牌誥封亭文武執事香亭影亭魂轎再後德政牌二對萬名傘九柄孝子年甫三歲尚在懷抱身著孝衣從人代執引魂旙柩後白轎三乘哭泣之哀聞者感動由西街走牛市進東街出東門柩厝東嶽廟聞司馬眷屬將在通久住云○管司馬因病出缺兼尹憲札委張璞君刺史兼理前經列報兹奉尹憲札委張刺史署理東路廳同知所遺通州一缺委王吉甫大令代理大令於本月初六日午刻接印任事○張家灣某甲務農爲業賦性愚頑因與伯父口角致將大伯父打傷腦後登時斃命乂傷二伯父頭顱命懸旦夕左右鄰赶卽告知地保將兇手捆縛送州張刺史帶同刑仵親臨相騐提甲訊詰甲似有瘋症語無倫次飭差將甲帶回再候嚴訊○通邑自設電線以來傳遞消息捷於影響人人稱便奈時經數載難免摧殘刻經電報局委員督率工匠重新修飾或另易新杆以垂永久○十月初一日俗傳爲送寒衣節是日本郡城隍神出巡捨身之人扮作神差鬼使各班差役各等執事帶同車犯枷犯隨駕前行直至北臺赦孤大家小户剪彩紙糊寒衣黄昏時候各在門胶與冥鏹俱焚亦習俗然也○十月初六日早大雨如注簷溜有聲初七八日雲陰惨淡大氣驟寒出郊遥望寒色蒼茫滿山皆白始知北山一帶已降祥霙矣 
[閩垣清話]  
　　福建武闈經卞頌臣制軍於初五日在南較塲開考後因連日陰雨馬道泥滑不堪騎射改于初六日在箭道先閱步射至十一日天氣晴霽制軍因政體偶爾違和委藩憲代看騎射各屬應考武生届期皆赴南較塲聽候考試異常熱閙制軍因閩省武闈頂替情弊歴來不絶是以加札委派各員往來巡察以杜弊端各員無不奉令惟謹○張蓉軒方伯由州縣洊陟薇垣熟悉吏冶民情現當俸滿例應入都陛見聞卞制軍頗有借宼之意行將據情入告未知確否○左文囊公名垂竹帛制功寰區入閩兩次勛業昭然閩人士皆塑公眞像香火祀之如神明焉嗣經省會大紳請在水部門外十里許建立專祠由楊石帥奏明辦理落成之日督撫以下文武各官皆往叩祭誠盛典也本月初七日爲公冥壽楊石帥曁長門各營官省中舊部在閩候補之文武將弁皆往叩祝一時車馬喧騰異常熱閙○有楚軍營勇某甲前日因營主遭到北庫挑水路經小古樓適有全福右營兵丁林某與某乙口角正在對毆經人勸散林忿忿不平怱忙中誤撞甲之水桶幾致翻倒甲肆口詈之林以爲辱不由分說將甲毆打一番更有同帮從而助虐甲寡不敵衆遍體鱗傷僵臥在地營主聞知將甲送縣騐傷閩邑尊提訊之下查悉前情移文到管請將林某送案以便質問 
[秃驢可惡]  
　　杭州豐樂橋某甲之子年僅十三齡面目頗娟好入塾讀書與同館某乙之子極相得某日清晨私約游城隍山游罷歸來復至横大方伯觀音閣嬉戲待日落時各携書包而散甲守至晚膳時不見子歸望切倚閭幾穿秋水乃籠燈至蒙館問其師師言今日並未到館甲惶急異常遣人尋訪蹤跡杳然終宵痛哭憤不欲生次晨乙子以誤携甲子書包先至甲家掉換甲向之詰問始知昨日事卽約同六七人赴觀音閣向主僧查察僧以不知對盤詰至再僧詞色俱厲揮甲出門外甲怒招同來者守住前後門已則入内搜尋甲子在密室中陡聞父呼喚聲隔户答應甲遂毁閂直入則一顆掌中珠依然無恙詢以何故在此子言僧初招我至此餉我菓餌言勿爲乙子所知旋扁鎖其門囑我莫作聲復同我晚膳并方今明當挈我至蘇滬閒游倘家中有人來尋切須躱避否則爾父必將爾擊斃云云僧聞言欲遁不得合掌和南稽首作童子拜觀音狀口念阿彌陀佛大菩薩救我復向衆人叩頭如搗蒜衆乃向甲再四說情謂不看僧面看佛面今父母兒子散而復聚亦須求菩薩保佑議罰僧禮拜皇懴施放燄口各兩堂爲地方祈福甲無奈允從遂寢其事噫省垣重地豈堪容此等惡僧作此犯法之事我知官憲卽不嚴懲我佛有靈亦 
 
 

Page 3

 
 
當努金剛之目矣 
[格致書院冬季課題]  
　　北邊防務輕重緩急何在論此題是津河道胡雲鼎觀察所命觀察以木天清望備兵津河經濟文章久如泰山北斗兹以此題課士盖欲覘多士之才華儲之夾袋務須實實劈劈各抒所見以無負觀察命題之意所有課卷仍祈交在上海三馬路紅禮拜堂南首格致書室自出題之日起截至十一月十五日爲止逾期不收一俟收齊卽當彚寄天津呈請觀察評定甲乙再行登報 
[信船被刦]  
　　昨經日生信局來函言本月十五日由上海開往浦東各城鎭之脚划船行至離新塲鎭五六里尚未夜忽被盜黨行劫至失物若干曾否傷人來信未言無從　斷也 
[上海縣署瑣案]  
　　昨日廿三保八圖人沈某控稱小的向在王家觀音堂開設烟館顧姓賒欠不還向之索取反被兇毆以致身受重傷叩求提究裴邑尊着候訊供核辦○陸順寳金晉園控馬慶堂一案曾登前報前晚裴邑尊庭訊之下陸稱小的有地一區坐落老閘北寳山縣界由金租賃造房馬竟恃强拆毁金供略同馬稱向開石灰行安分營生金欲搭牛棚有礙祖塋風水勸其另外度地不料陸等竟砌詞誣控珠出情理之外邑尊以兩造供詞各執恐有不實不盡着候履勘核辦○浦東斗姆閣一案已見報章昨日邑尊升堂集訊向諸尼再三開導令蓄髮還俗老尼悟空候本縣函致普育堂酌給養贍洋二百元三幼尼仍發堂擇配内有一尼稱女尼夫故後歴盡艱辛夫族欲圖價賣控經莫大老爺諭令出家如今不願還俗邑尊謂凡人皆有五倫爾年紀尚輕何以情甘自棄本縣苦口婆心爾尚不悟耶該尼始遵諭到堂蓄髮 
[英界公堂瑣案]  
　　包探張松樵稱昨有年約四五歳秃頭赤脚身穿元布褂洋布褲之男孩狀似江北人迷失路途問其姓名住處啼哭不能言今特送案請爲安置蔡太守隨飭值日差將該孩暫留俟失孩之家投案認領○二十七號西捕稱昨見張雨春掮藥材一桶約百斤盤問支吾拘至捕房查得高陞輪船雇駁船運藥材時被其竊取今將人贓送案藥材呈驗失主尚未投案張雨春供江北人向爲小工藥材係在碼頭上貨時遺落在地掃積下來不敢行竊蔡太守謂掃積豈有如許之多隨判張雨春管押二十天贓存捕房俟失主具領○朱道生稱洞庭山人有表弟趙小川因失業向我借洋四元作盤費欲往漢口我謂其言殊難憑信如果回里願借川資詎料伊卽恃蠻致由巡捕拘拿送案趙小川供有親戚在漢口可以前往謀食故向表兄告借船川蔡太守謂朱道生旣念親誼儘可借洋與趙小川聽其往漢可也斥退○史晉生稱在更上一層樓爲烟堂倌昨夜有婦女與人爭閙有紀川川兩手撑起在欄杆上觀看誤擊碎新式火油燈罩價值銀五兩不肯賠償報捕拘案請爲追賠紀川川供我在該處吸烟看婦女爭閙我在右邊所碎洋燈在左邊不相干涉且右邊亦有洋燈如何不碎其實燈因受水炸烈與我無干蔡太守以供詞各執姑着紀川川交保查明究竟如何再行核斷○包探唐阿順查見甲乙等沿街喊賣之西國牛奶臭不呆食拘案根究已登前報昨據麥捕頭禀稱此種牛奶已由醫生騐明食之患病出售於市害人不淺該包探禀稱牛奶共有一百四十餘罐現均起存捕房甲供出洋一元買牛奶現請追還乙供我向葉德茂買來轉賣與甲葉供向孫阿茂所開洋貨店買來轉售與乙孫供牛奶實向西商拍買來者由葉經賣與甲乙等言明次貨每罐祗售錢二十文至好牛奶每罐須洋二角太守謂此案論理本應究罰今姑從寛着孫阿茂繳洋一元給還甲乙等臭牛奶槪歸捕房焚燬○巡捕稱昨晨見高有桂余德利各持鷄一頭形狀慌張詰其來源均不能言明顯係竊贓今特解案曾在高身畔搜出小洋五角當票一紙呈案高有桂供湖南人向在吳淞當勇現已撤退鷄在吳淞買來到滬尋友余德利供江西人亦曾在吳淞當勇鷄亦買來不敢犯竊蔡太守謂人贓現獲不得狡賴判高有桂余德利各押七天以儆小洋當票存案俟開釋時給還雞俟失主認領 
[法界公堂瑣案]  
　　昨報列王李江三包探獲到竊賊楊裕泰卽楊錦之一案當經該包探問悉情由回明捕頭將該竊先帶至英捕房經英捕頭派人協同前往吊贓計德昌質店起出所寄押票二十二張共當本洋八十元錢五千六百四十文祺昌質店起出押票六張共當本錢二十一千七百三十文鴻興押店起出押票四張共當本洋二十五元三角錢一百文厚興押店一張計洋三元錢一千文以上均在英界因將各衣服一併吊齊帶回捕房後又帶該竊至西馬路公裕押店起出票四張共當本洋三十八元來源押店一張計洋七元包探等又將衣服吊齊於昨日將楊錦之及各贓物一併解到公堂包探將時辰表銀手鐲金秋葉一副水烟袋烟槍各一枝白玉烟壺珊瑚盖當洋八元一併呈案當有紗袍套一副雪青紡短衫褲二套湖縐單衫一件湖色紗縐接衫各一件藍霉紗袍各一件官紗衫褲一套紗褂二件雪紗女衫一件雪縐女單衫一件雪縐夾套褲一雙白雲羅衫醬色寍綢馬甲天青單褂醬色二藍寗綢對襟各褂湖羅套褲天縀棉褂一件其餘衣服尚多未曾開看另有鞋籃一隻中有脚爐一個銅燈臺一隻錫酒壺一把盛水銅罐一個錫粉藏一個洋傘一把羅列案下包探將情禀明王司馬詰楊錦之據供安徽池州人各物均是湖北人胡老七所竊由我付質得錢分用胡住新椿記客棧昨日去拘早已得信逸去寳銀二隻兌在新北門内第二家錢莊得洋一百四十七元七角王司馬問各押店有人到否旋據德昌夥洞庭山人吳嘉福公裕店夥嚴文煥祺昌店夥李洪卿鴻興店夥曹子仁來源店夥蔡谷良及原興店夥等各將質票呈案王司馬問楊來質當時爲何將票存留又謂德昌之吳嘉福爾是開店抑是夥計答稱東家汪春江現在外面押票乃伊自己寄下伊實卽住我店後面有婦女并僱男傭煮飯不疑其是賊有時早上將衣交來取去洋元到晚再來寫票王司馬着傳該店主到案旋據汪姓到案稱徽州人德昌在四月内開設餘語與吳同司馬問楊家内婦人是妻抑是姘頭答稱娶已八九年在花烟館中娶來伊是揚州人姓孫在新街花烟館本名銀珠司馬着將各衣物帶回捕房楊錦之還押隨謂各押店夥爾等回去細爲檢點如楊姓再有押票存留明晨帶到捕房候示旋據包探王榮培禀稱尚有灰鼠褂票亦在祺昌司馬亦着檢呈各夥遵照退出司馬又着包探至城中錢莊問明兌寳之事禀覆候核○捕房昨解松江人王端甫請訊法包探王榮培將洋一百十三元二角赤金印戒一個金圈金簪等共四件一併呈案據寍波人陳子文投案稱爲昌記布莊出店王端甫是昌記夥計刻下東家有事回家不信王端甫故將往來錢莊經摺一切託我經管詎意王端甫忽生詭計於十四日私寫字條上盖昌記圖章向南市震德錢莊支銀二百兩兌洋兌金意欲逃逸我本不知幸上街買物得遇該錢莊跑街夥談起支銀之事我大爲驚疑赶回查問王已將金洋等藏在兠肚中東家去時託我照管伊今如此行爲明是害我今我如何交代王司馬詰王端甫據供因虧空過不去故向東家商借銀二百兩倘要逃逸早已去矣司馬詰其金飾何處兌來分兩幾何計洋若于供稱不知分兩出洋一百三十元二角兌來曾有發票王司馬着陳子文出外往震德莊將取洋之字條携來於今日至捕房呈看王端甫交捕管押金飾洋元暫存捕房○法馬路吉星公客棧某客失去法帖將家丁李子榮送押法捕房經王司馬疉次刑訊仍無着落今某客又赴上海縣署控告由裴浩亭大令函致王鴈臣司馬請將李子榮送縣辦理王司馬昨着捕房將李解案司馬將情與繙譯官祁君說明卽着將李子榮送縣○八仙橋捕房西崽陳阿毛投案訴稱家住虹口前日由家回捕房路經英大馬路五福弄有書塲進去略聽有多人將我軋住說捕房西崽難得到此着令出錢將我棉衣剥下身畔之洋一元五角亦被搜去現在棉衣已還我昨日見伊行至法界扭入捕房送案據夏永發供爲工部局馬夫因見陳被軋出爲解勸茶錢尚是我質衣付出司馬問陳與夏可認識否答稱素不相識司馬着將夏交捕押候再核○昨報列法副捕頭謝君獲到拐孩之人昨據謝胡氏帶領六歳女名阿招到案訴明女兒被人硬抱幸捕頭獲到不致失去王司馬詰鄭雲仙據供鎭江人本在虹口老虎灶生意今經人薦到上東門老虎灶因見女兒在路啼哭故 
 
 

Page 4

 
 
擬抱送伊家司馬謂爾知該女是誰家所失答稱不知司馬謂然則送至何處明是拐誘着謝胡氏領女回去嗣後當謹愼鄭雲仙帶回候訊 
[丹陽告災書]  
　　杏蓀竹坪少欽蕃甫詠南心如蓮珊子萱諸善長大人惠覽敬啓者陽邑連年歉收民無儲蓄北鄕山田爲尤甚前數年已有顆粒無收者而今年旱魃肆虐寸草全無滿眼飛鴻嗷嗷待哺惟東鄕濱河里許略有收成有謂汝處尚有些收成者輒涙涔涔下謂自栽秧至割稻雇工戽水糧已食盡物已典空實屬得不償失其粒米無收者可知矣七月間已爭向練河挖野荸薺以度命奔走十數里忍饑挖掘終日薰蒸動輒染病有立斃湖中者有力疾歸死者死亡相繼慘不忍聞雖邑尊葛公愷悌慈祥愛民如子下車伊始卽槪然以籌辦賑務爲事無如災區甚廣災民甚衆欲炊無米萬分焦勞乃昨見李君韻亭書竟有丹陽災况略輕且有積榖現已勸捐開辦等語亦似陽邑有備無患無俟於賑欵者李君殆悞聽人言耶揚鎭濱江田畝成熟者尚多陽邑則不及百分之一災况雖同災區較廣現辦荒册尚未告竣極貧户口已有十數萬之多此丹陽災况較之丹徒甘儀三縣有過之無不及也雖有積榖所存無幾且多朽壞不可食此等積榖尚可恃乎至於勸捐一節現在尚無其事敝邑向無富商大賈街市又因連歳歉收生意清淡不若鎭爲通商碼頭揚爲運鹽總埠且有巨紳富室呼應特靈勸捐較易卽如前歳文廟要工勸捐至再至三不過僅得二十餘千業已萬分拮据怨聲載道地方之瘠苦可知卽此後勸捐亦必無濟於事十數萬災黎待哺方殷一無凖備爲之奈何向見嚴君佑之致尊處一函有徒陽災况甚重務望推情統籌兼顧等語知諸善士必能體佑翁不分畛域諄諄情託之心一體接濟源源而來昨見申報果蒙諸善長撥濟鎭揚賑欵四千三百八十四兩而丹陽至今未見分文可否函致揚鎭諸君子請其四股匀攤如　撥下以濟燃眉以蘇涸鮒並望此後源源接濟庶十餘萬垂斃災黎得邀再造之恩可免向隅之泣則功德豈有量哉臨頴不勝迫切待命之至肅泐敬請台安鵠盼德惠統希垂照不備[  丹陽同人公啓]  
[浙省撫轅抄]  
　　十月初八日黎明憲駕赴督院行臺考試武生步射正任乍浦同知廷候補同知曹士璋朱敏文均津通局沈維桂通判葉祖巽均滬局余肇龍蕭福清均津通局姚文桂津局俱禀知藩粮會委海運差叩謝候補縣張佩紱禀銷期服假府經歴胡元清縣丞龔煦均津通局張堉藻解鐵斛赴津通局巡檢湯聲清典史歐陽鼎彞均津通局王塏滬局俱禀知藩粮會委海運差○初九日黎明憲駕赴督院行臺考試武生步射翰林吳慶坻辭行赴都福建興泉永道吳禀安銷假陳恩普禀知藩司委管解河南鄭工銀兩差劉宗晏津局張寅亮津通局區塏滬局並銷湖属勘荒差俱禀知藩粮會委海運局叩謝通判劉梓材鄞縣周清獻麗水俱禀知藩司委提各縣官俸差卽用縣張覲光禀知藩司飭知請補烏程縣缺禀銷假叩謝候補縣王纘動禀銷東義三縣勘荒差秦覲榮准補石門縣主簿沈振銓均津局前安吉縣丞劉錫嘏津通局候補府經歴王鑅滬局縣丞張樹德津通輕買李禹錫侯資森巡檢秦　均津局從九品盧士鴻滬局典史王肇鎭津通局俱禀知藩粮會委海運差叩謝新城典史嚴汝清禀謝飭知赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[懊惱曲]  
　　春風細逼薰篝火縠波侵影闌十墮櫻桃樹下褪簾衣嬌軀却受香綿裹愛花喜看不喜簪髻雲髲　忠　　　　夜來怨針線嫁乖誰念鴛鴦衾漳宮博山今非故致令蘭麝成塵土素書五卷藏篋中芸草不馨玉蟲蠧若言相見非華堂幽歡密誓原　忘　斷紅機一匹錦涙垂天眼流浪浪雕鞍盼望長秋陌青樓醉罷黄金擲向須懶婦化江　　燈照宴明於雪繭蛾顰翠新月　鉛薰洗空妝面殷人生有恨足千古海闊何用冤禽塡含情漫憶西家子呵笙手澀寒如死從教背鏡掩鮫綃杜鵑無語化愁紫[  太痴舊稿]  
 
 
 

Page 11

 
 
[光緒十四年十月初十日京報全錄]  
　　宮門抄○發抄硃批四道○河督吳奏鄭工東西兩壩已成並籌辦正雜料物摺○又奏搶辦滎工情形片○豫撫王奏選派房考人員摺○副都統謙奏巡閱秋操日期摺○又奏恭送玉册等出關片○河督吳奏侍郎捐輸豫賑照例核奬片○又　奏委員兼護副將片○陜督譚奏委員暫護撫藩等篆務片○廣西撫沈奏調考簾官摺○陜督譚奏舉辦武闈事宜片○十月初十日推班○召見軍機○發抄楊昌濬奏交卸督篆奉硃批着卽速赴新任福州將軍着卞寳第暫行署理欽此○劉秉璋奏審明石桂廳民雷南軒京控奉硃批刑部議奏欽此○又職員郭光翰捐銀建坊奉硃批着照所請禮部知道欽此○又李希銘捐銀建坊奉硃批着照所請禮部知道欽此○○署河東河道總督臣吳大澂跪奏爲節届寒露鄭工東西兩壩已成埽占一律保守穩固並先籌辦正雜料物恭摺仰祈聖鑒事竊臣昨將節逾秋分沁黄兩河水勢以及兩壩新工平穩綠由於八月二十八日專摺具奏在案伏查旬日以來各河水勢消長無多鄭工金門之水仍深九丈餘尺大溜緊靠西壩衝突至東壩壩頭奔騰而下情形雖未輕鬆所幸兩霸埽占早經層土層料不惜繩纜騎橛逐　追壓到底並派在工文武員弁晝夜分班輪流協力保守兹於九月初四日已届寒露兩壩已成埽占一律俱臻穩固不日接辦大工必須先將正雜料物赶緊籌辦所有稭料一項爲大工需用正宗現已遴派妥員在東西兩壩附近壩頭以及北岸花園口東路王屋莊西路趙莊平皋灘等處分設民料廠五六所出示明定價值公平收買不經地方官役之手以杜苛派之獘各項雜料除騎馬橛木均可就近採辦外應用　麻一項須向遠處探連亦經派員分赴歸德西華周口曁山東濟寗州江南徐州府著名産麻一帶尅期購買以期不誤工用此外應做各工亦卽擇定日期次第興辦挑水壩如何生根添　引河身如何估計加挑容與前山東臬司潘駿文河北鎭崔廷桂察看河勢大定互相勘凖再行專摺奏聞所有節届寒露兩壩埽古保守穩固並先籌辦料物緣由理合恭摺具奏伏乞皇太后皇上聖鑒謹奏奉硃批知道了欽此○○吳大澂片再上南河廳屬滎澤十堡工程緊要派員前往帮同買料以資廂護緣由臣於秋分摺内曾將大槪情形奏報在案伏查該工河勢自上游卽山根脚愈塌愈進對岸灘觜愈撇愈大以致全河逼向南趨大溜堆注不移該汎九堡本無埽工現將存灘塌盡匯及隄工又不甚寛十堡卽榮工舊日金門向有埽工二十叚近年限於經費久忆失修大霸埽占底料本早朽腐連年匯塌僅賸當初所澆水戧及善後工内帮寛存頂共合六七丈土性又極沙鬆一經此次舊險新生埽叚慺蟄大隄亦隨之裂縫陸續坍塌情形甚屬可危臣與署開歸陳許道朱壽鏞於籌辦大工百忙運中迭次臨工督飭該廳營兼籌搶辦已盡二十餘晝夜之力在九堡搶護新埽五叚抛築石垜一叚在十堡搶補頭埽至十五埽埽工十五叚抛築磚石壩垜二叚迤下十六埽至二十一埽亦在切坡放坦分投接廂並於隄工塌窄之處分别赶緊加帮臣目覩工程險要惟有嚴飭撒手辦理以期力保要工上副聖主厪念河防之至意所有上南廳屬滎澤九十兩堡搶辦工程情形理合附片陳明謹　奏奉硃批昨據二十二日電報工隄情形當經降旨詢問是否過水尚未續接電奏着該署督員弁嚴飭在工加緊搶辦務臻穩固以保要工欽此○○湖南巡撫臣王文韶跪奏爲鄕試房考實缺不敷調用循例選派候補人員以重分校恭摺奏祈　聖鑑事竊照道光九年禮部奉定章程嗣後各省鄕試房考官如科中出身之現任各員不敷考選准於卽用分發人員中擇其文理優長者一體充當仍將派用緣由奏明等因歴經遵辦在案兹湖南舉行戊子正科鄕試應派内簾房考十二員據湖南布政使孫翼謀先期酌調科甲出身之現任長沙府同知王慶善等十員卽用知縣沈贊颺等十六員申送考選經臣傳齊各該員至署認眞考校除於現任同知知縣内錄取王慶善等六員外其不敷之數於候補各項中選擇卽用知縣沈賛颺韓寳球等六員均由科甲出身文理優長堪充内簾房考臣於八月初六日入闈封門後派令該員等與寔缺各員一體分校所有選派候補人員充當房考緣由理合循例恭摺具陳伏乞皇太后后上聖鑒謹奏奉硃批知道了欽此○○山海關副都統奴才宗室謙德跪奏爲巡閱所属秋操帶印起程日期恭摺仰祈　聖鑒事竊查　由關駐初八旗官兵除平時按期操演外每年秋季由副都統校閱一次並巡閱所属永平府冷口往峯口羅文峪等四處官兵秋　歴經遵辦在案奴才謹將山海關駐防八旗馬步騎射認眞考騐畢擬於九月二十一日帶印起程前喜永平府等四處巡閱另有關城地方稽察操防一切事宜照例責成兩翼協領增禧英喜等細心嚴察認眞督飭不准少懈其五處兵官秋操情形　槍箭成數容俟奴才校閱竣事再行恭摺奏報外所有奴才巡閱秋操帶印起程日期謹恭摺具陳伏乞皇太后　皇上聖鑒謹癸奉硃批知道了欽此○○謙德片再奴才前准禮部行知本年九月初十日恭送玉册玉寳玉牒至盛京尊藏等因欽遵除由奴才照例先期派撥官兵至交界處所敬謹迎護外兹據於本月十七日由　欽派王大臣恭送到關奴才率領閤城文武官員等出郭跪迎敬謹將事於十八日跪送出關訖所　恭備一切差務均属嚴肅無悞理合附片具陳伏乞　聖鑒謹奏奉硃批知道了欽此○○吳大澂片再臣前在廣東巡撫任内勸辦豫賑曾准廣東學政工部侍郎汪鳴鑾捐銀五百兩由廣東布政使高崇基彚交銀號匯至津局轉解河南在案兹臣調署河道總督該侍郎厪念災黎待賑孔迫續捐銀二千兩匯寄到豫由臣發交賑撫局可道列收雖准該侍郎聲稱不敢仰邀奬叙惟當此賑捐支絀之時該侍郎心存利濟救災恤鄰前後捐銀二千五百兩臣不敢壅於上問應否將廣東學政工部侍郎汪鳴鑾飭部照例核奬之虔出自聖裁謹附片具陳伏乞聖鑒謹奏奉硃批着户部核給奬敘欽此○○吳大澂片再臣標中軍副將郭大勝由左營叅將升補中軍副將案内准兵部行令給咨送部引見業經臣　發咨文飭令親齎赴都所遺副將印務應行委員署理兹查有現署左營叅將實缺濟寍州城守營都司張玉振曉暢戎機操防諳練堪以委令兼護中軍副將篆務除檄飭遵照外理合附片陳明伏乞聖鑒謹奏奉硃批兵部知道欽此○○頭品頂戴陜甘總督臣譚鍾麟跪奏爲護理撫臣丁憂暫委署臬司署理藩篆代辦撫署事宜恭摺馳陳仰祈聖鑒事竊陜西撫臣葉伯英因病出缺臣於九月初六日奏請簡放巡撫並委署藩司曾鉌護理撫篆在案十二日據署臬司文光禀稱署藩司曾鉌之母年八十有五迎養在署於本月初五日病故聞之不勝駭愕查新任藩司陶模尚無到陜消息而撫瀋兩署事務皆關緊要不能不派員經理臣已委文光署理瀋司並代辦撫署日行事件期臬司篆務檄委陜安道唐樹楠署理以資熟手所遺陜安道篆卽委漢中府知府童兆蓉暫行兼護鹽法道李楹於九月初二日因病身故臣已檄委候補道江匯川署理曾鉌所遺陜西按察使員缺請旨迅賜簡放以重職守至陜西鹽法道員缺容臣與新任撫臣揀賀請補合併聲明謹恭摺由驛五百里馳奏伏乞皇太后皇上聖鑒訓示謹奏奉硃批知道了陜西按察使已簡放裕祥矣欽此○○廣西巡撫臣沈秉成跪奏爲本年舉行戊子科鄕試實缺人員不敷考試内簾遴選試用大挑人員充當循例奏祈聖鑒事竊照道光十年二月内准禮部咨奏准外省鄕試房考官各督撫照例調取科甲出身之現任各員試以文藝遴巽充補如現任各員不敷考選准於卽用分發人員中擇其文理優長者與寔缺人員一體充當仍將現任人員不敷派用情由奏明等因道光十二年六月内准禮部咨奉上諭各督撫務將簾官認眞考校不得以年老荒謬之員濫行充數等因欽遵在案兹本年舉行戊子科鄕試據藩司馬丕瑶先期調到科甲出身人員不敷充補内簾之數詳加遴選有試有知州王鴻誥係進士出身大挑知縣張道生係舉人出身文理尚優令與實缺員一體充當内簾所有各簾官内並無年老荒謬之員濫竽充數敬謹循例恭摺具奏伏乞皇太后皇上聖鑒謹奏奉硃批知道了欽此○○譚鍾麟片再陜西武闈鄕試向例十月初五日舉行現在武生雲集若俟奉到批廻再行舉辦恐諸生久候資斧缺乏致滋事端文光旣署藩司卽令其届期代辦武闈鄕試事宜以重大典除檄飭遵照外謹兩片陳明伏乞聖鑒謹奏奉硃批知道了欽此 
 
 

Page 12

 
 
[光緒十四年十月十一日京報全錄]  
　　宮門抄○發抄硃批五道○閩督楊奏調考鄕試房官摺○又奏留補大挑知縣片○閩監臨陳奏文闈鄕試完竣摺○台撫劉奏知府等留台差遣片○東撫張奏議卹道員摺○閩督楊奏遴補水師叅將摺○大臣載奏留總管摺○滇撫譚奏知府等飭回本任片○十月十一日吏部翰林院廂藍旗值日無引見○召見軍機○發抄張曜奏霑化令楊熙欠欵革職查抄奉硃批着照所請該部知道欽此○又候補鹽經歴陳其豫等虧欵限繳奉硃批着照所請該部知道欽此○又已故招遠令孫常春呈繳交代銀兩開復奉硃批着照所請該部知道欽此○又黄河防汛經費銷報奉硃批該部議奏欽此○又主簿曾憲裕分别斥革奉硃批該部議奏欽此○○頭品頂戴暫署福州將軍調補陜甘總督閩浙總督兼署福建巡撫臣楊昌濬跪奏爲鄕試房考實缺人員不敷調派循例以候補人員考充恭摺仰祈聖鑒事竊照科塲條例内載各省鄕試房考如現任人員不敷考選准於卽用分發人員内擇其文理優長　與寳缺人員一體選充專摺奏明等因歴經遵辦在案兹福建省戊子科鄕試照例應派房考十二員經臣選有本任漳浦縣知縣游錫衛詔安縣知縣吳庚揚本任上杭縣知縣孫　調署政和縣本任順昌縣知縣管辰　新選浦城縣知縣熊汝檢長樂縣知縣陳受頤本任同安縣知縣朱承烈沙縣知縣任宗泰八員均係　缺此外科甲出身人員或現居要缺或承辦要務不敷選調並於候補人員内選有試用知縣何文澍候補同知倪惟欽張兆奎署同安縣事教習知縣俞秉焜四員以上實缺候補共十二員文理俱優堪以並充内簾房考其餘檄調各員分别派辦外簾執事臣謹恭摺具陳伏乞皇太后皇上聖鑒謹奏奉硃批知道了欽此○○楊昌濬片再查定例大挑分發各省之一等舉人於到省後該督撫切實甄别詳加察看其能勝民社之員者卽以知縣用等因遵辦在案兹福建大挑分發試用知縣張鳴謙試看期滿應照例甄别據福建藩臬兩司會詳前來查該員張鳴謙質地樸誠留心吏事堪以知縣留閩按班序補除將該員履歴咨部外臣謹附片陳明伏乞聖鑒謹奏奉硃批吏部知道欽此○○代辦監臨詹事府詹事福建學政臣陳學棻跪奏爲福建文闈鄕試並駐防繙譯鄕試冠竣恭摺仰祈聖鑒事竊本年福建省舉行戊子科文闈鄕試督臣楊昌濬以兼管巡撫事並權將軍篆政務殷繁援案奏明由臣代辦監臨臣遵於八月初六日入　查本届鄕試各屬士子計一萬四百餘名比照前數科多增數百名不敷號舍由督臣楊昌濬飭布政使臣張夢元粮道臣張國正連日設法赶辦於初六日一律完竣臣隨督率提調監試各官認眞查點搜檢入塲士子恪遵功令均皆自愛守法安靜十六日三塲完畢十七日接考繙譯由正考官通政使司通政便臣黄體芳齎奉緘封欽命繙譯題目二道於内簾門交臣祇領是日點進福建駐防滿洲漢軍生員二十三名扃門後謹將題目拆封敬繕密刊十八日散給題紙十九日將卷如數收齊除將所有試卷二十三本循照舊例彌封堅固黏貼印花專弁齎送　禮部恭候簡員閱看並將欽命題目二道敬謹封交軍機處代爲恭繳外所有福建戊子科文闈鄕試並駐防繙譯鄕試完竣緣由恭摺具奏伏乞皇太后皇上聖鑒謹奏奉硃批知道了欽此○○劉銘傳片再台灣清文之後催科撫字事事緊要本省現乏候補人員惟有選調外省精明强幹之員以資委用查有知府銜江蘇候補通判黄承乙補用同知直隸州江蘇候補知縣朱公純先後經臣函招來台該通判等俱曾歴署煩要各缺諳練樸實能耐勞苦於台疆人地相宜合無仰懇天恩准將黄承乙朱公純留台差遣委用以資臂助之處出自逾格鴻施除咨部查照外謹附片具陳伏乞聖鑒謹奏奉硃批着照所請該部知道欽此○○頭品頂戴山東巡撫臣張曜跪奏爲道員連年辦理河工積勞病故籲懇天恩優卹恭摺仰祈聖鑒事竊二品頂戴山東候補道員張桐前由四川迦避以道員來東補用經前撫臣派辦營務整飭戎行一新壁壘又屢經奏署司道篆務臣到任後奏派兼辦河防局凡下游修防培霸一切工程必躬必親實事求是經費出入絲毫不苟口不言勞而氣體因之虧損遂得脾泄下血之症猶復力疾從公本年五月委署濟東泰武臨道篆務仍兼管河務工程八月入闈充當提調至十八日夜間陡患時症牽動舊疾醫藥無效旋卽於十九日病故該道員秉性廉介任事篤誠爲監司中不可多得之員身殁之日官民同聲吁惜伏查河工危險勞苦無異軍營該道員連年從事河工勤勞卓著迄未請奬兹已積勞病故合無籲懇天恩俯准將二品頂戴署濟東泰武臨道事候補道員張　照軍營立功後積勞病故例勅部從優議卹出自鴻慈謹恭摺具陳伏乞皇上聖鑒谑示謹奏奉硃批該部議奏欽此○○頭口頂戴暫署福州將軍調補陜甘總督閩浙總督兼者福建巡撫臣楊昌濬跪奏爲遴員請補沿海水師叅將員缺恭摺仰祈聖鑒事竊閩浙督標水帥營叅將余致廷現經陞補福建海壇恊副將所遺該叅將員缺係外海水師題補之缺准到部咨第三輪第一缺應用儘先人員查該省並無保舉儘先曁豫保揀發註册人員應以現任應升人員抵補行令迅速揀員請補等因查是缺叅將駐紥南台爲省會水師要缺緝捕巡防均形吃重非明幹熟悉之員弗　勝任臣隨在於閩省内地水師各營現任遊擊内　加遴選惟查有俸滿閩粤南澳鎭楪左營遊擊吳文龍年四十五歲同安縣人由勇首隨同水師獲盗　匪著績遞保監翎遊擊銜儘先補用都司補授海壇鎭標右營都司旋經陞補閩粤南澳鎭　左營遊擊於光緒八年十二月内領劄到營任事該員才具開展辦事勤能槍砲亦嫻歴俸早已屇滿一年現署銅山營叅將篆務置裕如任内並無違碍事故於省港水師情形極爲熟悉以之請補是缺叅將可期勝任與例亦屬相符合無仰懇天恩俯念臣標水師營叅將員缺緊要准以吳文龍陞補於營務洋防均有裨益如蒙俞允容俟部覆到日給咨送部引見恭候欽定除飭取履歴另行咨部其所遺閩粤南澳鎭標左營遊擊員缺按照定章另行遴員請補外臣謹會同福建水師提督臣彭楚漢合詞恭摺具陳伏乞皇太后皇上聖鑒勅部議覆施行謹奏奉硃批兵部議奏欽此○○奴才載遷榮頤英廉跪奏爲總管年滿懇請留任恭摺具奏仰祈聖鑒事竊查東陸設立總管五員辦理八旗帶領引見如有孰習差務管轄嚴肅者向准陳請留任歴經遵辦在案伏查惠陵總管琥和係止藍旗善慶佐領下人年六十二歲前於光緒五年三月内由本處翼長補放惠陵總管是年三月内到任自到任起連閏扣至光緒十年正月内任滿五年當經奴才毓　溥豐英廉奏請再留一任以資治理並請毋庸送部引見奉旨着照所請該部知道欽此欽遵在案兹查總管武和於光緒十年正月内到任連閏扣至光緒十四年十一月又届任滿五年自應照例咨送京旗帶領引見惟查騐總管武和係由本處翼長補放今職於辦理旗務均能認眞各處守衛管轄亦皆嚴肅　屬人地相宜奴才等公同　商合無仰懇天恩將總管武和再留一任以資熟手並請毋庸送京引見可否之處恭候欽定理合恭摺具奏伏乞皇太后皇上聖鑒訓示遵行謹奏奉硃批者照所請該衙門知道欽此○○譚均培片再現署澂江府事楚雄府知府裘祖誥現署楚雄府事澂江府知府彭澤春應飭各回本任裘祖誥未回楚雄以前委候補知府凌應梧代理又署個舊同知准補安平同知馬世麟飭赴安平本任所遺個舊同知缺查有現署龍陵同知李忠鑑明練有爲堪以調署其李忠鑑未到任以前委候補通判翟繼廉代理遞遺龍陵同知缺查有現署安平同知准補龍陵同知覃克振飭赴本任又晉寗州知州舒運昌據報病故遺缺查有試用知州鄧宗裕精明幹練堪以署理鄧宗裕未到任以前委候補同知夏聲曦代理又署蒙自縣知縣吳錫璜調省遺缺查有准升該縣知縣姚鈺飭赴本任以重職守據藩臬兩　先後會詳前來除分檄飭遵外謹會同雲貴總督臣岑毓英附片具陳伏乞聖鑒謹奏奉硃批吏部知道欽此 
 
