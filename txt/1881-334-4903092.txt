# 1881 - 334 - 4903092

 

Page 1

 
 
[論多尼思士人攻殺鐵路工人案]  
　　法人之於多尼思也前者屢譯西報總其先後情形觀之用兵之久蓋亦半牟以來矣多人力不能藍乃與漢人　　讓和國中一切聽法人專之君僅守府其臣亦廻隨法人之後惟命是從而已然法人非利多之士地而爲是舉也其意亦在通商而通商之利法人沾之卽多人亦與之故定約之後卽巫亟以造鐵路爲事也阿非北境從古爲西土最大之國立國你最先夷考其時蓋在有夏中葉所謨加爾達額國是也厥後歐亞二洲迭有興者而加爾達額遂微漢景帝以後或屬希臘或歸羅馬爲毆洲之外藩者亦數百年至隋末唐初天方教起羅馬漸衰攀哈麥之勢幾於奄有三土東至中國之西城南連印度北及毆之南南迄阿之北而阿北自此爲回教所惑淸明之氣忽變混濁在三土中受害最深故至於今而紅帽回回之國猶不能自振也未予之視阿北諸部以爲阿洲腹地旣苦沙漢又慮災熇惟北境地氣天時畧同歐亞又爲古來名勝之區徒以派罕所愚陷溺之深遂狃於惡俗而不能攺其地與歐洲隔直布羅陀海面狹處不過數百里一帆可逹而又當國勢當强之日越海探地志在通商尙不遠數萬里而至美澳等處此返在咫尺者而竟棄之豈不可惜惟其國無政教民多　陋侍以情理設之必不得當是以用兵也前旣經管於阿爾及耳境內開採地利惠工通商成效可觀今之謀及多尼思蓋推廣其利耳泰西國俗以商爲本其國中占地不多竭力經營數百年而地利巳罄旣有輪船火庫電線之利其視天不直若堂奧之間是以不憚遠駕務欲與他國通商實則通商之利主客均沾且生意而外彼實一無希冀也多人大抵不知此意不喜法人之所爲而又國俗民風素爲法人所鄙夷故法人得以兵威相恐使其窮蹙而後從之也若多國果有賢明之看相政事內修邦交外輯知法人志在通商與通商之兼利於己則許法人之來而法兵固可以不用以視他國與未予商者又何異焉何至受鹽城下舉國相從甘聽他人之命哉然而多非無人也其君若臣平日不能教之治之至不待已而馳命於他國又未能舉法人之意與已從之之故明示其下故上欲與法人分利而下轉與法人尋仇也夫此仇法人之土匪於法則爲亂民於多豈不云義士彼其人皆無遠志種地獵獸以爲生終身奉派罕之教執迷不悟微特典毆洲隔海未嘗跨而之北見其國俗民風而欣喜鼓舞也卽璘近之阿爾及耳法人經管旣久與的黎波里之通道歐亞爲諸國商族之所嘗經歴者彼且未至其地一親見時佫之所尙也但知守故王安故業自貪其力與世無爭而已今一見鐵路方不知其何爲而傳聞係法人創造其作工之人又多意大利產則何怪其愕然驚顧忿然成仇而彼呼此應揭竿以起也人心自有公愼多君旣幸和議之成拱手聽命而該處土人猶敢逞一時仇殺之心乘法人之不備而下此毒手是多人之氣質原非餒弱法兵雖强越海遠來師勞餉費以土人之數擬之彼一而此十縱器械不利面徒手相搏棍棒相格法兵亦富少怯吾知通商之約法止能以智取而不可以力爭卽不然而事止通商未必卽舉通國之政而畀之奈何多看有此義憶之民而不使習戰於平時反令爲禍於今日也目前法人經此大創顧造路之役未肯中止土匪雖橫若以精兵利器當之不難一且殄滅然爲多君計之國辱政移原因事急計窮爲民請命而後若是其忍乃事旣大定而愚民不逞轉自賈其慘殺之禍然則何爲而不於法人之來率其民而拚一死乎雖然少見多怪人情之常自通商以來凡有創行之事民不能險其故以爲不便而羣起滋事卽中國亦有之况多之君臣事權不屬其尙能制此無知之民也哉 
[巡船鹵莽]  
　　○昨報所載遊獵遇盜一節茲閱香港西字報知並非遇盜乃中國厘卡巡船實有四艘因該處船悮認該船爲販買私土故往捕捉所傷舵工業經斃命舫二之饔子均彼捉去維時船上華人均已逃走惟餘兩西人解至鹽運司衙門鹽署中有一通曉西語者與西人會實因緝私誤認今搜得並無私土卽將兩西人用轎送至制府悵振師略訊一過仍命轎送該西人至德國領事公廨蓋兩人皆德國籍也領事官詢悉情由錄取口供命兩人且附輪囘港所有爲華人捉去之舵工妻子卽當爲之索囘云該相又言該西人遊獵之船本扯有德國旗號乃華人鹵莽若此刦盜披猖　○香港西字報言本月初六日香港鄉間大檀凟地方有張阿福者是夜怱遭盜刦盜之人也以竹梯置屋後毀其瓦將屋上開一大孔擲火把於屋內其下適有一廚盜二三十人均由廚接足而下搜尋贓物張阿福之弟居於間壁盜攻其門張弟聲言不必攻擊我當自開盜等手持長鎗攻門而進家內所育盡數刼去約值一百五十元其門外把風之人亦復不少隣右等見盜勢兇舅不敢聲張時有一巡捕行經其地該捕係印度人竟爲把風之盜所殺身上槍傷三四處又有數巡捕聞有鎗聲赶卽前住張弟復住迎捕房報信請捕房發人多名前往追緝則 
[山左近信]  
　　○山東濟南府之鐵廠刻不大有停歇之意廠內所有小工一百餘人盡皆遺散有人言因該廠所製之洋鎗其價較購於他處者反貴以是停止又有人言該廠帳目不甚明晰云云說見字林報所載西人來信未知確否始照錄之信內又云新黃河决口其瀕河而居者半遭其魚之禍死者實繁有徒其房屋亦多遭漂蕩該處鏑有一人正擬昏娶諸事皆備突被此禍合宇什物蕩然無存止剩孑然一身無可爲計燕爾之喜忽遭河伯之災何不幸至是也又言今歲秋成極爲豐稔刻下俱巳刈穫皆欣然有大有之慶以視遭災之民相去不啻霄壞矣 
[驅禁烟館]  
　　○日來蘇郡小竊甚多各處巡查均恐小爲僻巷或有違禁開設煙燈者易於藏匿匪類故於巡查時遇有私開烟館立將烟具摧毀諭令各圖地保卽爲產逐限三日內一律閉歇如再陽奉陰違定卽從嚴懲辦云 
[陰赦驅瘟]  
　　○本年蘇郡蔓秋之交各處痰氣甚盛因之延及監獄獄中罪囚斃者甚多俗傳有獄衙門遇監瘟之候須爲陰赦之舉可驅疫癘所謂陰赦者由有獄官虔請本治城隍神像舁入獄中蕭王堂上陰陽兩曹分設公案禁卒呈遞病爲各犯名册每唱一名焚化城隍文憑一道文如遞箱之式解差亦以亡故各役充之聞此次長元吳三縣亦以監瘟之故將於月之十三日舉行陰赦云 
 
 

Page 2

 
 
[冬防添委]  
　　○金陸城廂內外保甲局分叚派員掌管每逢冬令則加意嚴防有會哨巡查之舉例必添員帮辦外此有冬賑一事散米給衣向委正副數員所以保閭閻亦以惠閒曹也今聞每段亦添委一員而在局襄理者向邀司事今則盡泒閒員憲意以爲得此薪水可省年下貧員津貼挹彼注茲或一變通之法然合例佐雜輩猶得邀此憲恩此外專靠月考吏活藉獎賞爲薪米資若江管無花則不免阮囊如洗矣宦途苦况日甚一甘在身有抱負思展驥足者原不妨投筆而起挾策干時否則與其困於需次毋甯退而執業較有生機也 
[勸拆石檻說]  
　　○金陵城內街道向稱平坦自遭兵災後高低磊塊步履維艱官亦從未計及間有民間自行募修之處又於巷口街心突築尺許高之石檻盖防小車載物往來有傷街道特築此監以閑之庶幾可保永固耳不知街雖損猶可重修人若死斷難復活當靑天白日之時凡荷擔肩輿已覺窒得若在風雨黑夜路燈不明彼行人有不因之而傾跌乎君子當務其大者遠者所願金陸之紳民舖戶凡遇有巷口街心之石檻亟宜會商飭匠拆去是眞大方便事而功德無量也 
　　目擊子拜稿 
[扶櫬囘旗]  
　　○皖垣署安慶協吉副戎前日因病出缺停靈於署茲擇於本月初五日已刻出殯由其公子扶櫬回旗儀仗照例屬員均穿素步行而送繞道出西門登程所過之處多路祭者鳴呼將軍巳去大樹飄零屬下將士能弗懷平時訓教之恩而臨風揮涕乎 
[小票滋事]  
　　○杭城近日盛行小票旬日之內連開四五家無一家不托名於祥行分售城廂上下招貼殆偏城中之姚園寺巷內新開聚源昌字號出售小票懸牌結彩裝飾整齊買票者亦實繁有徒初五日錢塘陽邑尊道經此處遙見當街懸有招牌金字輝徨綴以紅彩其上則大書出售小票字樣邑尊大怒喝令住轎傳喚店主當街詰實謂前次黑橋買票滋事本縣己將該店主究辦店屋發封當卽出示曉諭單民將小票永禁在案何汝昏不知而敢目無禁令如此卽命從役將招牌除下連人一併帶回發落一時隣近人衆互相傳說謂小票實係假造故被縣主拿去我等快去討回原本遲則必然逃遁於是一倡百和聚集數十餘人蜂擁入店敲臺拍桌大肆吵鬧而近處遊手好閒之徒無不聞風奔集卽借買票之名將店中一切銀錢物仵爭先攫奪衆見此情形亦奮勇齊上勢如潮湧其時人巳塞滿初則精細之件繼則粗重之件後則木器日用等物未友片時店中己蕩然如洗而後來之人尙愈集愈多見已寸艸無仔有憤而撬其地板者余其門嗯者紛紛爭鬧有無賴者倡言於衆曰聞鬥富二橋及運司河下等處皆有此店亦當往討衆遂鬨至二橋爭先搶入時錢邑尊在署已得風聲遂親自出來彈壓衆如各 
[出殯紀盛]  
　　○前任天津府馬松團太守奉其太夫人之喪囘皖原籍准備治喪曾經列報茲悉靈柩安放東門外實賓舘發訃領帖自本月初五日至初七日開喪三天初七日出殯進南門出西門至鄉弔唁送殯及路祭者官紳戚友不可計數祭幛有七百餘軸萬民傘六十餘柄其牌額內有奉　旨入城樂善好施兩對尤爲難得憶太守於兵燹時布衣入都投部學習而才識過人屢膺薦保曾幾何時已一麾出守抵任後賢能之聲傳播遐邇而板與迎養忠孝之事兩全柏墓崇封顯揚之心亦慰太守雖毀容苦次萱靈已舍笑九原是不獨里黨榮之僚友羡之凡槖筆風塵之士莫不奮袂而起思有所表見於淸時也 
[閩事述聞]  
　　○九月念一日早穆將军偕多都統出城至洋嶼看操洋嶼爲閩省旗兵駐防之地距省垣約七八十里是日兵丁約五百餘人放鎗之外繼以馬射其中者獎賞有差直操至申刻畢事本月初四日穆將軍又出有牌示至校塲閱城內旗兵初五日阅骑射初六日阅官兵及看打靶云云故各營兵俱趕緊練習也○九月念六日梁友蘭二尹自上海送由美回華之學徒十六名到閩之船政劇黎星使卽於念八日遣二尹旋歸十月初一日考試並調派粵省之羅委員小樵監督現祇給以住房尙未分派在何處也○船局於九月下旬在校塲考取藝童二十人拨入廠中拉鐵以各童力之大小分上中下等第先行試用數月後再給辛资惟聞所取者均未及歲恐不能勝勞苦之役也○上歧各鄉私開花會经船局札飭余副將禁止已於九月杪間拿到花會頭張三三倪波波二名審昭不諱由船政局拨官押解閩縣收禁矣 
[騙局敗露]  
　　○住居老闸西首之常州妇人某氏爲弟擇配甚急因有蘇妇告稱正豐街某姓無錫人家之女年少貌美可爲撮合約同往觀甚爲合意與女母閒谈片刻而别甫行五六家門面有金隣婦招呼常州婦詢問何來直告之金隣婦骇異謂其家祇有一女已字與人前日行盤如何又有此說常州婦甫欲詰問蘚婦而蘇婦見機巳遁不知去向常州婦又浼金隣婦往無錫人家詢問刻间苏妇因何事來答稱若係我前在城中之隣右擄云有事经過暫坐片刻並無事故常州婦得金陵婦回覆十分感謝而去亦不追究蘇婦云夫借說親爲騙局所在多有求配者尙愼之 
[移請缉兇]  
　　○本城北張家弄內之蘇妇阿王被沈阿木槍傷斃命阿王之母舅許喘三協同八鋪地甲金寶報案經莫邑尊臨騐並飭差缉兇已列前報兹悉阿王之翁姑及丈夫均經來滬投案求辦莫邑尊巳移請英公堂一體飭拿甚爲繁急云 
[行兇枷責]  
　　○初九日報列索欠致傷一案因張兩巧在仁濟醫館醫治公堂未知傷勢輕重故將王阿實俞阿壽拘押捕房未經發落昨日巳據張阿巧偕其同伴陳阿美投案捕房將王俞兩人解訊法包探將萃興樓茶律主丁阿光傳到張阿巧供稱前向俞阿壽借錢四百文屬實但有套褲一雙仔於伊處亦未取回致相爭論前日先在鴻園茶肆後到萃興樓與王阿寶並坐被其戳傷大腿痛極不知人事卽時倒地現巳由同業中講和等語翁太守謂爾業巳講和但彼等蓄心不良禮拜甘會有數人投公禀於捕房稱爾自己戳傷血亦塗上者隨詁王阿寶究用何刀戳傷土堅稱未戮憤情寃枉太守因前次王阿寶稱褲尙未穿豈他人所刺故着張阿巧將換下之血褲當堂給看的有小洞復詰其是否用小洋刀所刺王稱身畔並無洋刀祗一桃痧針刀翁太守以其所供小針刀與孔大小相合判將王阿寶貢八十板枷號一個月俞阿壽打工八十板枷半月示衆以敬 
[倚勢宜辦]  
　　○昨法公堂據福昌煤炭店司韓金才吳桂生投訴稱將煤炭裝車運送洋涇橋左近交卸途遇工部局刮泥滾車輛我等停在一旁先兩車巳經推過迨末一車過時該爲夫將馬鞭向我等鞭打以致韓金才左目被傷嗚報捕房拘到該馬夫馬小弟請斷中外官得供將馬嚴加申斥謂雖作工出外如人不是儘司鳴捕何得擅打平人况前兩車巳過難道獨得卽車馬小弟辯稱我等三車並行我正葬邊爲煤車所阻令其讓開將鞭一揚不料誤傷韓姓官謂卽與爾車有碍或待其推過再行亦呵何得遽施鞭打飭爲押起令韓金才往醫舘醫治視其傷勢如何再行核奪 
[寓客失洋]  
　　○有淸淮人韓汝榮者欲往太倉州屬之劉河鎭修輯宗譜道出申江寓小東門外成發客棧獨宿一房一晚失去小皮箱一隻內吶洋六十七元乃係隨帶之公欵淸晨知覺喚起值棧人等我尋在廚房間亂柴中檢得原洋一元並打破之箱片控於法公堂傳到該棧主林阿四據供己住後面全不知曉翁太守詁其值棧人何名原告稱我處係名小王者太守著林阿四帶同小王到案再詰詎昨日訊期林 
 
 

Page 3

 
 
阿四雖帶夥一人却非小王問官究詰林答語含糊太守正欲嚴問又有一人到案遞禀太守閱畢謂林阿四係福州汝係湖南人與原被均非硯友到此何事其人答稱我亦住該棧已歴三月所有失洋之事勸兩下均須看破太守詰其旣住三月可知有夥名小王否答稱固有是人現則不知去向太守卽着退去林阿四求請公斷太守謂無甚公斷當如數賠償不于深究倘不愿賠須將小王交出限三天禀覆云 
[題倉山舊主楊柳憤臺]  
　　○騒壇管領繼先聲不費經營別墅成細雨千絲來語燕暮春三月聽啼鶯韶光暗綰閒情愜畫本新題逸趣生滿壁詞章無貼處君家原說有詩城繁華叢裹闢淸幽難爲袁絲子細搜名士過從應駐足美人來往總檯頭欄憑斜照紅梫袖簾捲濃陰緑上釣筆未頑唐情未減可知垂老尙風流　淸健還疑是散仙鶯花排遺一年年當春盡解隨風舞近水憑誰得月先搔短白頭容俯仰放開靑眼便纏綿旁人那管嘔思苦但笑吟肩聳半邊　偶然酬唱偶持觴耽逸翻嫌作吏忙積絮簟平如臥雪看花窓啓漸聞香居臨高處寒能耐衰到秋來瘦不妨傳遍旗亨歌韵事一聲長笛正悠揚 
　　夢蕪香館主未是草 
[贈張志瀛]  
　　○梁溪張子志瀛氏不戀瀛洲戀山水家在龍峯第幾灣開門見山山卓然二泉亭嵌山腰裏泉味馳名八荒際所來殊不費靑錢日佐瓶座醉墨緣興豪時作米家畫點點婁烟墮筆下影擬蛟龍挾海飛糢糊一片玲瓏機明窗偶製寫生册露滴瓊葩向朝日戲持尺幅贈故人故人寶之如堅金昔我聨吟九秋節勞君會仿西園筆賭酒評花嘯傲儔鬚眉畢肖艷彩秋回首天涯客同寄茱萸兩度西風繫君賣丹靑我賣文相看一笑此身輕 
　　筱圃馮庾陽未是艸 
[送沈仲禮之金陵]  
　　○講席新開建業城主持重譯讓元生手操線索憚雲去心喜音書逐電行不負諸生問奇字好從小學考譜聲英雄事業歸年少此是扶搖第一程○風神瀟灑骨淸寒出谷遷喬振羽翰異喊典墳探索苦遠人情性揣摹難六朝山好憑君賞萬變圖開剩我看誰是知音誰解事豈容草草抱琴彈○安排書劍憩游蹤遙聽鷄鳴一杵鐘舉世生成羊叔鶴當時雅好葉公龍爲栽桃李情偏切便畫葫蘆興亦濃詠列皇華酬風願使里裘帶自雍容○嶺梅消息報江村惜別還開送別尊稚子首先沾雨化故人心巳受春温何嘗半載離黃浦竟擬通宵夢白門斜日依依雲黯黯不曾分手也鉗魂 
　　夢燕香館未定草 
[將赴西蜀留別都中同人鍊請諸大吟壇正之並求高和]  
　　○離亭十里細開樽柿葉翻紅秋滿村蔥楚好山堆簡笏驕嘶瘦馬脫籬樊化來漸少銅駝侶西去遙知玉壘尊悽息一枝何處是武擔峯影補柴門○半畆園林傍御牆我來凉露未成霜竹梢烟包知茶熟也二風來雜濬香淸景苛書觀未竟主人好客意偏長西川此去依嚴武且爲飄零築草堂　時應歧子惠將軍之聘○秋來處處驚蕭瑟貧縱能歸感亦同無分封侯囘場首依然作客向蠶叢半生臨水登山興十載飛篷斷梗中追逐雲龍愛東野翻令別易會難逢○東華塵土又經年側帽臨風心欲然吹笛欄邊揮彩筆看山樓角倒觥舩幾經白酒黃雞約又到金風玉露天差喜倚閭人尙健承歡猶在好春先　辛巳九月下浣大興胡薇元詩林甫作於春明半畞園之泇藍瓶室 
[光緒七年十月初二日京報全錄]  
　　宮門抄○上諭一道錄前○發抄　旨四道○東撫任　奏被叅知縣查訊定擬摺子○副都統謙　奏循閱秋操起程日期摺子○東撫任　奏審明定擬摺子○十月初二日理藩院鑾儀衛光祕寺八旗兩翼值日無引　見○齡中堂全中堂專摺謝賞神糕　恩○志和假滿請　安○直隸布政使崧駿到京請　安○儘先副將徐昌壽謝　恩○錫光續假十五日○召見軍機　○發抄　楊昌濬奏請將袞弱曠職之千總閻紹九原品休致奉　旨著照所請兵部知道欽此○社瑞聨奏太和令張曾亮調昆明令奉　旨吏部議奏欽此○李文敏奏試用令趙宗藩呈請蒙教奉　旨吏部知道欽此○又武寍令朱寬成署分宜令奉　旨知道了欽此　○○頭品頂戴山東巡撫臣任道鎔跪　奏爲知縣被叅各欵逐一查訊肯確按律定擬恭摺仰祈　聖鑒事竊查接管卷內前任臨朐縣知縣嚴家正前因被人叅　奏欽奉　寄諭查辦經前撫臣周恒祺行司將嚴家正撤任委員查明人槪情形先行據實覆奏奉　上諭周恒祺奏查明知縣被叅各欵請革職訊辦一摺等因欽此當經前撫臣局恒祺欽遵行記委提人卷至省發委濟南府審辦其巨遵先等被竊地瓜經工人將賊犯張全毆傷身死一案並飭遴叅候補知縣程兆祥馳在臨朐縣會同該署縣連熾和集証確訊詳報旋據升任濟南府知府黃大鶴以嚴家正任令鹽夥派買鹽斤藉案科罪各節旣查有買鹽受罰之人自應提同質訊方昭核實第人証過多若紛紛行提不惟有需時日抑且拖累堪虞復禀由藩臬兩司會同運司札委候補知州陳壽淸前往會同連熾和就近逐一訊取確供呈送核審嗣經程兆祥等傳集人証訊明張全實因行竊巨遵先等地內地瓜被巨遵先之姪巨小奈與工人李四分用木棍石塊毆傷後染患傷寒病症身死委非因傷殞命並據陳壽淸等取具派買鹽斤及因案受罰之瞿雲岫等供結詳送發府逐一研審黃大鶴審明擬義兩次詳司因恐案情未確駁飭鹽審黃大鶴未及訊詳升任兗沂曹濟首卸事該府梅啓熙到任審照原擬並將于佩禮因貧不能餋贍致交于汝水自縊身死一案一併訊擬分案由司詳經周恒祺提訊于佩禮供詞無異未及核辦卸事移交前來臣覆加確核緣嚴家正籍隸紅蘇吳縣由監生報捐知縣分發山東題補臨朐縣知縣光緒四年正月二十日到任該縣鹽務向歸官辦嚴家正到任後因境內私取充斥鄉民往往圖賤買食出示嚴禁嗣在逃鹽店夥友趙沬陳華封因鹽斤滯銷曾託邊境各庄長領鹽代爲售銷並因鄉民瞿雲岫李守文鄭全秦誤食私盬派令赴店各按定價每人買鹽一百斤該莊距城較遠嚴家正先未覺察旋經查知卽將趙沫陳華封申飭辭逐另泒友人接管並禁止莊長領鹽代銷至臨朐縣舊有朐陽書院向乏經費縣署又年久失脩各房均多倒場嚴家正抵任後籌備書院經費以作膏火獎賞並脩理衙署共需京錢一千二百千文無欵可補適有縣民沈文泗陳洪典因夥開私押馬宗武因買食私鹽犯案嚴家正訊明當將沈文泗等照例責懲又罰令沈文泗捐京錢二百千陳洪典捐京錢五十千馬宗武捐銀三十二兩發交禮房劉文華登簿作爲書院經費並脩理衙署之用不數之項仍由嚴家正自行捐廉彌補四年九月初九日夕時分張全經過巨遵先地邊竊得地內地瓜經巨遵先之蛭巨小奈與工人李四瞥見分用木根石塊毆傷張全右胎膊右膝左右膁朋左後肋左右臀張全棄賍逃逸巨遵先與兄巨光先均未在塲張全囘家受傷甚輕告知其要武氏調治將痊飲食行動如常至十八日張全因染患傷寒病症醫治無效至二十四日因病身死張全義弟張安因武氏雙瞽貧苦無力埋葬與張懷先馬景元將張全屍身抬生巨光先庄外溝內撩棄令張小二月往向巨光先告知希圖帮助殯葬之費巨光先鹼未理會旋有張安之兄張大由外回家心疑張全因傷身死報經嚴家正驗訊張安等查明悔悟亦卽據實自首嚴家正因巨小奈等毆傷賊竊張全右胎膊等處均非折傷例得毋論張安等藉屍圖得葬費分別責懲並因張巨二姓素有戚誼斷令巨光先帮給武氏京錢三十千以資營塟取結開釋木及詳報旋蒙奏叅經前撫臣周捐祺將嚴家正撤日委員查明大槪情形先行奏奉　諭旨將嚴家正草職訊辦委審供悉前情不諱結係因公科罰委非侵吞人已亦無另有別項劣跡應卽擬結查律載有司官吏人等非奉上司明文因公擅自科歛所屬財物杖六十贓重者 
 
 

Page 4

 
 
坐贓論又坐贓致罪各主者合算折半科罪七十兩杖九十各等語此案巳革臨朐縣嚴家正雖查無私罰稅銀羈佔民婦作妾各重淸其竊賊張全被事主巨小奈等毆傷後係因患病身死並非因傷殞命訊斷尙無錯悮亦非有心諱匿命案卽於鹽夥趙沬等派軸鹽斤僅止失案惟因籌俻書院經費及修理衙署輒行科罰縣民沈文泗等銀錢歸入公用雖訊非侵吞入己究屬任性妄爲查沈文泗等夥開私押並食私鹽犯案業經該草員照例責懲於法無枉應照坐贓論罪其科罰銀錢共合銀一百五十七兩折半計銀七十八兩零自應按律問擬嚴家正合依有司官史人等非奉上司明文因公擅自科斂所屬財物贓重者坐贓諭坐贓七十兩杖九十律擬杖九十業已革職應毋庸議該革員尙因虧短正雜倉捐銀兩前已奉　諭旨拿問監追監禁勒限嚴追以重庫欵巨小奈李四因張全行竊地瓜分用木棍石塊毆傷張全右胎膊等處均非折傷例得毋論張全死由於病槪毋庸議張安等移屍圖得殯葬之費沈文泗陳洪典夥開私押爲宗武買私鹽均已由縣分別責懲應免重科趙沬等緝獲另結除于佩禮因貧不能養贍致伊父子汝水自縊身死一案另行附片具陳並將供册咨部外理合恭摺具　奏伏乞　皇太后　皇上聖鑒訓示謹　奏軍機大臣奉　旨該部知道欽此　○○山海關剛都統奴才宗室謙德跪　奏爲循例巡閱所屬駐防官兵秋操携印起程日期恭指奏　聞仰祈　聖鑒事竊察山海關駐防八旗官兵除平時按期操演每年秋季由副都統校閱一次並巡閱所屬永平府冷口喜峯口羅文峪等四處官兵秋操歴經辦理在案奴才謹將山海關駐防八旗官兵馬步騎射考騐畢卽于九月初十日携印起程前赴永平府等四處巡閱駐防官兵秋操其各關隘稽查操防一切事宜責成兩翼協領音登安英喜二員留心嚴查認眞督飭不容少懈所有奴才循例巡閱所屬駐防官兵秋操攜印起程日期謹恭摺奏　聞伏乞　皇太后　皇上聖鑒謹　奏軍機大臣奉　旨知道了欽此　○○頭給頂戴山東巡撫臣任道鎔跪　奏爲審明挾嫌謀殺一家二命重犯按例定擬恭摺奏祈　聖鑒事竊前據署臨淸直隸州知州洪財舟詳報案犯江六挾嫌瑾毒王鈺榮等一家二命並悮毒鄰婦王馬氏身死一案經前撫臣周恆祺因案情重天批司行提人証至省發委濟南府審辦茲據該府審明擬議由禀司潘駿文覆審解勘前來臣親提研審綠江六卽江殿魁籍隸臨淸直隸州與王鈺榮王大邦先無嫌隙王馬氏素不認識王大邦係主鈺榮之子王馬氏與王鈺榮同姓不宗同院居住江六先巳娶妻江于氏因巳故叔嬸無子族中議繼江六兼祧再爲另娶妻室光緒三年間江六央在逃之劉五媒說復娶王鈺榮次女王氏爲妻言明給主鈺榮坡地三畝餋瞻江王氏過門後現江王氏無分嫡庶彼此不睦江六將王氏送回王鈺榮家暫住王鈺榮向索地畝江六延不交付屨次往接江王氏回家王鈺榮因地未付給不令接回時相口角因此有嫌四年十一月間經伊洛濟調處議明不給地畝圻給京錢六十千文將江王氏送回家團聚五年正月間王鈺榮向索錢文江六無錢央緩王鈺榮不依吵　經人勸散嗣江王氏有事歸寧王鈺榮又將江王氏扣留屢接不放四月間江六因二麥將熟復接江王氏回家照料並向王鈺榮服禮央求王鈺榮不允向江六辱罵並令寫立退婚字據以便將女另嫁江六分辨王鈺榮喝令王大邦用木棍毆傷江六偏左左腮峽左肩甲左布胎膊經王馬氏之夫王寶山勸回江六被毆不甘懷根愈深並因江王氏不肯回家必係亦願退婚攺嫁卽是恩斷義絕起意將王鈺榮一家毒死洩忿計定乘便下手五月初十日傍晚江六尋取舊存奮地藥蟲剩砒未攙入白麵用籃裝盛携至王鈺榮門首適王鈺榮自內走出江六見面假意股勤服禮詐稱收訓麥上送與嘗新王鈺榮信以爲眞收受江六託言有事走回十一日黎明時分王鈺榮將麵做餅蒸熟與王大邦江王氏同食並分給王馬氏吃食移時毒發均各吐嘔經鄰人張洛洸前往看出受毒情形通知王鈺榮之長女陳王氏趨至同尚問明情由王安山亦自外回家中　荳湯灌救江王氏食餅較少醫治得生王釭榮王大邦王馬氏毒重灌救無效王天邦卽於是日夜王鈺榮王馬氏延至十二日先後均因毒殞命報經該前署州洪用舟驗訊獲犯通詳經前撫臣周恆祺批司行提人卷至省發委濟南府審明擬議由司招解提審供認前情不諱詰無起衅別故及知情河謀加功之人案無遁飾查例載殺一家非死罪二人擬斬立决梟示酌斷財產一半給被殺二命之家餋煦又律載有妻更娶妻者杖九十後娶之妻離異歸宗各等語此案江六卽江殿魁因陜王鈺榮將女江王氏趙留不放並欲退婚攺蒙理較被毆之嫌輒起意毒斃王鈺榮及子王大邦一家二命並誤毒王鈺榮同姓不宗之王馬氏身死曁江王氏受毒示死實屬兇殘查王鈺榮之女江王氏係該犯後娶之妻律應離異歸宗該犯與王鈺榮應同凡論自應按例問擬工六卽江殿魁除有妻更娶並謀毒江王氏傷而未死誤毒王馬氏身死各輕罪不議外合依殺一家非死罪二人擬斬立决梟示例擬斬立决梟示先於左面刺兇犯二字並將該犯財產酌斷一半給予屍屬具領以資養瞻王鈺榮違律士婚本有不合業巳身死應與訉係灌救不及之張洛洸均毋庸議江王氏受毒平復照律離異師宗逸犯劉五飭緝獲日另結除將供招咨部外理合循例恭摺具奏伏乞　皇太后　皇上聖鑒勅部核覆施行謹　奏軍機大臣奉　旨刑部速議具奏欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
