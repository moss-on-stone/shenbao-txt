# 1910 - 169 - 4913428

 

Page 1

 
 
   
 
 

Page 2

 
 
上諭 
　　監國攝政王鈐章五月二十日内閣奉 
　　上諭鹿傳霖奏久病請開去軍機大臣要差並續假一個月一摺大學士鹿傳霖久直樞廷勤勞倍著茲因久病未痊朕心實深厪念着再賞假一個月並賞給人葠二兩俾資調攝一俟病痊卽行銷假所請開去軍機大臣差使之處着毋庸議欽此 
　　上諭瑞澂奏湖北勸業道鄒履和才難勝任一摺鄒履和着即開缺湖北勸業道着高松如試署欽此軍機大臣署名奕劻世續鹿傳霖假那桐吳郁生 
　　宫門抄五月二十日召見軍機馬吉樟 
交旨 
　　五月十三日軍機大臣欽奉 
　　諭旨順天府奏整頓順屬州　巡警並創置警務公所改編馬隊探訪隊辦法一摺該衙門知道又奏拿獲盜犯擬請暫時變通咨交大理院審辦一片該衙門議奏又奏議叙知縣龔慶霖等請優予奬勵一片著照所請該部知道欽此 
　　十四日軍機大臣欽奉 
　　諭旨本日引見之已革在任候補知府直隸沙河縣知縣吳鴻祺直隸新樂縣知縣王志范直隸安肅縣知縣寗濟在任候補直隸州直隸遷安縣孔憲廷均著開復原官欽此又奉 
　　諭旨本日引見之降補府經歷縣丞前山西試用直隸州知州姚振國著以知州用欽此又奉　　諭旨鳳山奏近畿陸軍各鎭應需額設馬匹照案派員採購一　著該衙門知道欽此 
代論 
[各省政治團體國會請願代表余德元等呈請代奏書]  
　　呈爲請速開國會以順輿情敬披瀝上陳懇賜代奏事。竊維天下之大患。莫甚於。失人心。失人心之由。莫甚。於陽許以至美之名。而陰靳其實。光緒三十四年六七月間。士民上書請開國會者。凡九省。諸代表集於輦下。情詞懇切。人心之所嚮。可見一斑是年八月孝欽顯皇后德宗景皇帝。有詔期以九年立憲。並飭中外大小臣工按期籌備。人心畧定。上年十二月各省諮議局議員。悵九年之迂遠。歎籌備之失宜。奔走呼號。道路相屬。於是聨合上書。請速開國會。到者凡十有九省。迫切之情。較之昔歲尤甚。旋奉諭旨。但詔以憲法必立議院必開。而九年之期。則未有所更易。天下之人於是多缺望。有志者灰心而短氣。咨嗟而太息。不學者且流於激烈。多扼腕而不平矣某等集會以來期與斯民共爲立憲國民。與民最狎故知之最眞。竊歎我皇上。與監國攝政王未遑熟計。而輕。辜天下之望也。區區愚忠。不能自已。敬爲我皇上披瀝陳之。夫皇上之所以不肯輕易先朝之成命者。爲先朝必有深意存乎其間。惟恐易之而適以負罪於先朝也。皇上以繼志述事爲孝。然善述先朝之事者。必善繼先朝之志。皇上聖明。以立憲爲非乎。則先朝雖有成命。皇上毅然罷之可也以立憲爲是。則期以九年。必非先朝之所願。揆之繼志之義。雖尅日行之何害。某等恭繹上年諭旨。一則曰籌備未及完全。國民程度未能畫一。再則曰憲法必立議院必開。所愼籌者乃在緩急先後之序。蓋始終抱一審愼圖維之意。某等敢就籌備之事。本愼籌緩急之意。畧擬辦法。臚陳如左。以廣聖聽。惟皇上垂察焉。謹按籌備清單。逐項分别。所以綿亘至九年之久者。非眞有千頭萬緒日不暇給之事也。舉其綱要。不過數事。一曰地方自治而調查戶口及編訂戶籍法屬焉。一曰敎育普及。而編纂課本廣設學塾屬焉。一曰普設巡警。一曰司法獨立。而修正法典及籌設審判廳屬焉。一曰釐訂官制。而文官考試及文官任用官俸等屬焉。一曰變通旗制。一曰清理財政而釐訂國稅地方稅及會計法審計院預算决算及皇室經費屬焉。一曰頒布憲法。而議院法選舉法屬焉。故列之篇幅。則有九十二項之多。而併其從。屬挈其主要。不過八欵。某等愚慮以爲自治敎育巡警三事。與國會初無直接之關係。籌備國會。固當辦。卽不籌備國會。亦當辦。即國會旣開之後。亦終無完足之一日。仍不可不辦。各國立憲。已數十百年。而此三事。尙孜孜日進而未有窮已。當立憲時。亦未聞以自治敎育之程度與巡警之成績爲遲速之準標。以此知其與國會無直接之關係。國會初無需乎自治敎育巡警。而自治敎育巡警。乃不能不需於國會也。此緩急先　之不能　疑義者一也。（未完） 
[上海英大馬路裘天寳新號銀樓謹擇五月十二日遷移開張廣告 
本樓自辛丑年在望平街開設以來迄今已十年矣製造時樣金銀首飾各式另皿中西鍍金仿北包金赭翠法藍嵌累鑲嵌搜挑人物玲瓏細巧一應俱全并大備特别硬堆珠翠各式故能名馳遐邇譽滿閨閣因舊基窄狹業已盆湯弄西首坐北朝南新造高月洋房門面定於五十二日遷移開張如蒙　賜顧請認明麟鳳爲記庶不致悞 
[西門子電汽公司啓事]  
本公司於本年西正月一號起由栢林總公司總董派葉六合先生爲中國商務總經理總辦事處設在上海所有一切進出等事歸葉六合先生會同機學總經理邁雅君並行簽字特此佈告　　上海仁記路Ｂ字一號西門子電汽公司啓 
[大兆有限公司廣告]  
本公司新到頭等賽銀片絲等料即ＡＬＵＭ·iＮＩＵＭ其性質與銅相類而光彩奪目無與匹也可以作器皿材料一切家用物件皆可製造如粧奩等器具尤爲合宜且能久遠而光色不變具價較黃銅更覺便宜倘承賜顧請至九江路八號本公司帳房面議當毌不克已也 
[得律風公司議事廣告]  
本公司第十一次總議事定於禮拜一西歷六月二十七號即華歷五月二十一日下午五點鐘在本公司新屋内邀請各股東議事並宣佈本年西三月底止之本公司帳目再本公司股份册子定於華五月十四日起至五月二十一日止暫行停寫再者本公司議事以前四點鐘至五點鐘新得律風機器房各股友均可進閱惟各股友須各帶本人名剌以便招待特此佈告　經理人哇勃克啓]  
 
 

Page 3

 
 
來稿 
[江蘇京官致蘇路公司函]  
　　蘇路公司總協理曁董事局諸先生公鑒。本年股東常會。議决以息作股辦法。截留股息五年。作爲趕築北綫之用。主持此議者。固已煞費苦心。惟三月發息。載在公司詳章。此次變更章程應歸入特别會議事項。按照詳章第五十六節。應由公司董事局於一月前登報通知。定期集議。取决全體股東。方爲公允現在常會之前。並無布告。三月初一爲發息之期。而於二月二十八九等日常會。議决。息股辦法。以少數人之提議。遽而執行。無怪股東之嘖有煩言也。雖然。股本旣將告竭營業又未發達而必責以籌借莊欵。支付股息剜肉補瘡亦豈善策夫果使以息作股而北線可以趕築。南線亦能自立營業部分。漸見轉機。桑榆之收。計日可待。則股東雖受虧一時。而懸一奢望於日後。或猶可以自解。乃閱公司報告總册預算表該路全年進欵。不過二十九萬四千元。而全年出欵。則共有四項。一營業所開支十一萬二千元一歲修工程材料三萬九千元一歲修工程處開支八萬二千餘元。一總公司開支六萬四千餘元。四項總計。共二十九萬八千三百餘元。以入抵出。已有不敷且歲修工程中。意外大修並未計入。 
此欵每年約計須十萬元。而滬杭甬路局存欵規元六十萬兩銀行錢莊長期貸欵規元六十八萬兩。其息銀以七釐計。年須規元八萬九千六百兩。約合洋十二萬二千七百元。是即將股東之息永遠停止。而每年尙須虧蝕二十餘萬元矣各股東之股本共計不過三百三十餘萬元如此層虧累折。十年之。後勢必將股本盡行蝕完本之不存。息於何有。是以息作股之說。爲目前對付。股東之計則可。然於公司事實上。决無絲毫之補益也。且停息之議一起。新股之未繳清者。自必觀望不前。更無論乎續招之股矣。是股欵之來源旣絶而銀行錢莊長期貸欵之規元六十八萬兩。恐到期亦將催逼歸還。此時點金乏術周轉不靈虧倒自在意中。凡我股東。豈能無。未雨綢繆之計。某等彼此籌議。以爲補救辦法。惟有官商合資。由公司與郵部熟商。將七十二萬餘股之商股。與部欵合併。作爲官商合辦所有銀行錢莊長期貸欵。即由部中撥欵給還一面將滬杭甬路局應存之欵。全數提撥。趕築清徐。趕接滬寗。南北路線。一氣呵成。官派總辦。與商舉之總協理。互相糾察。各負責任。但使訂章完密。彼此明定辦事權限絶無流弊之可言。所有盈虧。按官股商股之成數均分大約就現在已集之商股作爲四成再添官股六成約共可得一千萬元。足敷南北兩線之用矣。如此則北線之利益不致坐失。南線之虧蝕得所挹注。而股東之血本可保矣。（未完） 
專電 
[電一（北京）]  
　　憲政館以各省籌備憲政大都敷衍議即通飭大小各衙門酌裁舊幕添請深明法政員紳贊助進行 
[電二（北京）]  
　　監國昨又諭令各大臣物色師傅謂當尙德不尙爵 
[電三（北京）]  
　　黑龍江省會遷移墨爾根之議樞府均不賛成業已作罷 
[電四（北京）]  
　　某軍機曾倡議國會問題移作資政院議案現經議决不交院議俟入奏後即當發布朝旨 
[電五（北京）]  
　　駐俄薩欽使電告外部俄廷稱駐兵庫倫係保衛商業别無他意 
[電六（北京）]  
　　稅務處曾擬更訂减輕稅章并增進口洋貨稅昨又會議恐交涉困難暫緩提議 
[公電（如臯）]  
　　各報館鑒李堡各校被拼茶灶民越境搗毁方塲使膜視學務隱圖卸責不事恢復逾月尙無端倪請持公論如臯李堡學界叩 
緊要新聞一 
[雲南通信（特約員訪稿）]  
[滇越鐵路開車近狀]  
　　滇越鐵路自今歲二月通車後由滬港旅行來滇者多遵此道而行計由海防赴滇三日半可到一宿東京河内一宿老街一宿滇屬阿迷州自阿迷開行本日即可抵省尙稱便利惟自老街上行後開車到車時刻間有不准不備伙食車又鮮購食處頗多困難頭二等客極少以車價昻也行李三十斤外須加費亦屬過嚴老街上行後有山洞百七十餘處過時各僅需一二分鐘尙不爲苦惟宜良至省一帶工程不甚完固時有震動尙須從事修葺也 
[慘矣亡國民之現狀]  
　　余今歲四月下旬赴滇取道安南東京得悉法人待遇安南人之狀况而知訅國之慘有足發人猛省者畧述如下東京爲安南國都城今城已墮法人於其間設巡撫理安南國事事無鉅細皆屬焉安南自有王特爲法人發號施令而已名存實亡政 
 
 

Page 4

 
 
權久失國無兵鄉無學取士仍沿八股試帖而實際無有也法人至禁其人閱書報則其他之不能自由可知惟安南人素有倚賴性質甘爲奴隸雖處屈辱而不爲怪者法於去冬廢其舊王謂其年達五十以上不能理國事更立新王新王今方九歲耳王月獲公費一千元其餘國稅所入皆法人掌之而實法人用之至其稅則之苛細有出人意計外者國中無事無稅無物無稅苦力一匾擔日稅六仙或八仙做工者入人家亦必稅數仙下至購一火柴亦稅一仙故其國民窮苦之狀日甚一日國中上流人極少以納稅較重於平民娶妻者十之中不　一二以娶者須納婚費多金故無力者率以鰥居爲幸東京居民萬餘人下役苦工居其半至有高尙思想者竟難於百中之一求之現象如此不亡何待至國中榖麥一歲三熟而卒無補於饑寒是豈天實爲之哉 
[常德又遭大水湖南]  
　　常郡初四日陡漲洪水丈餘初五六七八連日大雨如注洪水復漲一丈六門曾閉其五城門浸水竟及一丈上下一帶圩埝河洑甲街市善卷村福勝丈連八丈滄港圩堤等處多被水由堤面灌入連年水災元氣未復又經此大災小民無以爲生矣蓋沅江三支發源貴州傍受四川一支（發源秀山縣）源頭皆在千五百里外而常德以上石灘層疊水勢洶湧上流暴漲則水如頃瀉洞庭古稱面積八百里爲中國最大潴水之澤今之洞庭盡被淤塞人但知九都爲新淤之區而龍陽下首一帶盡築私埝阻塞沅江門戶連年常澧之災皆水不能疏瀉之害此次之水落湖并不甚大故下游受害尙小而常城則爲從來所未見蓋因上流湧急而來尾閭疏瀉不暢遂致到處横决潰壞圩埝奇荒之後復遇奇災地方誠不堪設想矣 
[梁誠又被御史奏參北京]  
　　某御史又奏參新簡德使梁誠謂其聲名惡劣久爲粤人士所不齒自此次出使之命下更覺勢燄滔天道路側目若令出洋必致交涉敗壞貽譏外人云云摺上監國默然蓋梁誠係某軍機所力保也 
[劉參議反對幣制北京]  
　　度支部參議劉世珩反對新幣制以不准各銀號出鈔票爲不合謂宜仿美國制度有五千金之資本在度支部存放者卽準其出一萬金之鈔票度支部堂司皆不以劉說爲然蓋以美國現因准商家出鈔票之故流弊極大正議改革此制今劉參議采用美制故度支部諸人均不以爲然云 
[最近之外交談]  
[鴉片稅]  
　　中英所訂禁烟條約原訂十年减盡每年遞減一成今駐京英國公使接廣州領事報告謂廣州進口鴉片現又加稅與原約不符請與外務部交涉等語日昨英使特到外務部詰問此事外務部答以粤督現未咨報到京無從辦理俟電詢粤督將一切情形調查明晰再行開議 
[勃海權]  
　　聞海軍處近議以現當籌辦海軍伊始領海主權最關重要查勃海灣本爲中國完全領海而某國横生枝節若遽行退讓則沿海主權均極堪慮擬由本處特遣譚副使隨帶測繪員赴該處協同辦理 
[郵便權]  
　　法國駐京公使近又向外部要求在滇省設立郵局通行郵便聞外部現己議駁畧稱現在該省大清郵政已議有端倪於中外交通尙無滯悞且此事已屢由滇督議駁本部碍難允認 
[湘變日商賠欵案已結北京]  
　　長沙亂事關於日本損失之賠欵經外務部與日使屢次商議昨已議結查此次湘亂原係饑民憤恨官紳因之波及外人初非有意排斥日人日政府曾訓令日使將該賠欵和平了結故伊使當即與外部堂官畧加磋商即日議定茲將其内容錄下一賠欵須俟湘撫與長沙日領就地核查妥定額數二中國政府須俟額欵妥定由度支部撥欵交清三由中國政府特備公文對日本政府示道歉意四中國政府飭令地方官嗣後認眞撫綏未雨綢繆俾不至再致滋擾中國政府遵照此約昨已備送公文申謝有云亂民毁壞貴國領事署而地方官不能盡保護之責不勝抱歉又聲明嗣後整頓民政嚴密防範預禁禍變保護外民之意並謂貴國政府尊重兩國平昔交誼此次交涉甚承厚情感謝小盡云云日使接到公文極爲滿意故該案已全然辦結然未知賠償之數將來果能核實不稍浮冒否也 
[梁尚書獨踞名山北京]  
　　山海關北之角山寺院向爲永匕屬第一名山景緻古蹟最多久爲中外人人所共賞每届夏令華洋人士避暑於斯堪稱勝地近目外務部尚書梁敦彦因請假養病挈眷棲住於此租房十餘間以備遊息竟有法兵數名遊山酒醉百般滋閙當經梁尚書以理諭退旋即函借印兵二十兵以資拒絶外人並有道署軍兵數名在該山沿道設卡所有遊客一律禁登故日來煩言嘖嘖聞交秋令方能起節 
[魯人不滿意於張王兩老北京]  
　　旅京魯人以德人在魯勢力日甚一日山東紳民擬籌對待方法已誌前報茲聞日前魯人又有數電致同鄉京官擬請張英麟王垿二老領銜主張力爭嗣聞二老以山東路事係全省之關係非張王之私産置之不理故魯人甚爲不平 
[通飭預備律師人材北京]  
　　律師之制各文明國無不通行年來吾國雖擬仿辦而律師卑行法尙未編定是以遲遲　今近聞此項律師單行法編訂已有眉目故日前法部通咨各省預備此項人材略云各省法政學堂自開辦以來畢業者巳有數期擬將來即在法律科 
 
 

Page 5

 
 
畢　中挑選數十人入律師研究館派赴各處審判廳准其充當律師以資　案之用各省審判廳一律准律師參與審問查憲政編查館核定法院編制法原奏内稱律師單行法由法律館編訂業經本部行催至造就律師一層應預先籌備妥善俟律師單行法頒行後即行遵照辦理相應咨行查照 
[榮侍讀革職之原因（續）]  
　　又謂該處爲商務要地陸海通衢現就津郡大勢而言該處爲鹽鹼之區民居寥落距市塲則又甚遠至陸海通衢則又絶不在南開盡人皆知所擬俟路成後察核辦理一節尙冀該處商務果能稍旺方可酌量籌辦若就目前而論斷無躐次混施之理原奏又謂津埠商民困難已達極點各商危急之形莫可言喩專恃該路刻即交通以期振興而圖補救若舍近求遠恐新商之發達尙未有期而舊商之隳頺已可逆料千百戶身家性命急切待援何忍深拒固閉必吝此數里之地不爲一通等語查津郡歷年商務因虧蝕以致積欠皆係津郡貨商南開設站與否與該商等勢同秦越若指津郡全體商業則津浦路成仍由京奉原站輸運實與舊商增添營業津浦旣與京奉合軌暫不另設他站亦何有新商之可言是所指之新舊商祇有販賣地皮之輩而已又謂千百戶身家待援何忍吝此數里之地不爲一通倘如所謂旣是商務要地又係陸海通衢則津浦路站方趨附之不暇又何必重煩計畫蓋所指之五六里之地即是陳塘莊枝路由八里台直達南開舊址將來應在遷拆之内者也原摺又謂該局所復於糜欵費時諸要端及商民所利便皆置不一答輙以革道李德順南開廢站爲口實並將順直諮議局之電不加審查拉雜以陳以實其不能挽回之據等語查所謂糜欵費時者原奏意在修築陳塘莊枝路直達南開取道城北與京奉合站并將奏定之線一併作廢查該處自西南隅折趨城北經過西圍牆勢甚屈曲路軌必須裁灣取直方可暢行斷難循牆前進西圍牆左右均是坟墓遷移購買種種爲難查前由督辦大臣奏明由南開與京奉銜接行繞維艱且坟墓亦多梗阻自係實在情形若於奏定路線之外仍築已廢之路更設無謂之站則糜欵更甚若謂將奏定路線作廢何以原奏又言與奏定路線毫不背馳先後兩奏如出兩人又謂將順直諮議局之電不加審查拉雜以陳竊維順直諮議局爲順直輿論代表總滙之機關前據電稱近有人謀南開設站爲私利不顧主權等語夫以原籍之議員於原籍之情事知之豈不較詳今原奏於私利則盡力營謀毫無顧惜其措詞多費解其居心尤屬難知且謂庶政公諸輿論以兩省公認代表輿論之諮議局尙不謂然所謂輿論者究何所指（未完） 
[各省法官變通迴避辦法北京]  
　　憲政編查館會同法部奏稱竊維理民之要莫重於審判而尤以廣儲人才取便聽訟爲改良審判之本定例外官須迴避本省現各省開辦審判奏准實行考試疊接湖北浙江等省先後電咨本籍人員應否迴避並迴避本府及三百里以内等因前來臣等伏查州縣各官分發及迴避舊例迭經中外臣工奏請變通有謂宜多用鄰省者有謂宜不迴避本省者吏部於光緒三十四年議覆河南巡撫林紹年御史吳緯炳摺内於府經歷以下六項則令不迴避本省惟本府州及距本籍三百里以内之缺仍不得補署於同通首領及州縣各項則准聲明願歸近省於直州同直州判各項則令專掣近省均經奉旨允准通行徵之古制漢唐郡縣諸職多在其鄉宋代用人率取近路是任官一法自以取風土人情語言皆便習者爲合宜明之迴避有類於漢季之三互法早爲當代所譏今京城審判各廳與從前之刑部非無本京人在内亦未見有請託瞻徇之弊此又實事之可證者也現在各省審判開辦伊始人才之難經費之絀情事皆同自應酌定用人辦法以利推行而免窒礙查各省審判廳檢察廳如地方初級等廳皆在專管區域擬令本省人員迴避本管府州及本籍三百里以内與各省人員一體任用揆其緣由厥有數便本省人員於風土人情語言習俗均所熟諳審判易以盡職一也覊離遠宦人情所苦今令就近任職則川費一切皆可從省用度易敷節廉自勵二也近來各省士紳習法政者較多可酌令在本省任用以視專用候補實缺人員者取材爲寬三也至各省高等審判檢察廳分廳及提法司屬官其區域或係管轄全省其職任或爲司法行政擬仍照舊制不用本省人員爲宜其書記官以下並無訴訟職掌應准以本省人員分别任用如此辦理則本籍不令决事旣免戚族難處之虞本省皆令服官可收聽訟盡情之效至東西各國成法雖無服官迴避本籍之例而於臨時臨事迴避條例則甚周密有由卜官令其迴避者有由本官自請迴避及由當事人指诅迴避者多與我國審案迴避舊法用意相合擬請飭下修訂法律大臣於厘訂訴訟律時詳加規定以示防制如蒙兪允即由臣館通行遵照 
[視學官查學回京之報告北京]  
　　學部所派視學官參議戴京師展誠等前往河南江寗江蘇安徽江西湖南湖北各省查學茲已查明回京報告大槪情形如左 
[查視專門敎育之報告]  
　　各該省高等學堂皆已設立然事屬創辦學生之程度未能合格敎科之設備又不完全不足爲大學之豫備是必嚴加整理始有成效至湖北江蘇之存古學堂意在保存數千年相傳之文學然未免仍沿書院之舊習其湖南之成德達材景賢三校雖冐法政學堂之名並未遵章辦理乃更加窳敗且每梭多不過百人少或數十人徒滋糜費毫無　益此專門敎育之應行整理改良者 
[查視實業敎育之報告]  
　　湘鄂兩省農工商學堂漸次籌設然僅略具端倪江西有高等農業學堂江寗有高等實業學堂敎科程度均未完善其他各省簡陋更甚此實業敎育之應行 
 
 

Page 6

 
 
整理改良者 
[查視普通敎育之報告]  
　　師範學堂省會均已設優級選科繁盛府治亦開設初級完全科惟湖北之兩湖師範江寗之兩江師範規模宏遠成就較多至中學堂每府率各設一所惟湖北文普通開封常州松江上海各中學敎科較爲完備初等小學就敎授管理論沿江各省較勝於河南而謀敎育之普及河南反較易於沿江各省則以費用之撙節與浮濫而已河南初等小學歲費不過四五十金多亦不過百金沿江各省小學歲費有逾千圓以上者少亦須用三數百圓至江寗蘇州官立小學特派道員或京官爲總理兩湖江西官立小學亦另設辦事機關冗費多學生少與敎育普及宗旨大有違背應令各省嚴汰冗員以節濫費藉資推廣此普通敎育之應行整理改良者 
[京師近事]  
　　京師法律學堂監獄專修科現届畢業之期業經修律大臣沈侍郎於本月初四日起分科試騐至初九日考畢初十日特開茶會首由學員蔡君光輝宣布開會次沈大臣訓詞次小河岡田諸博士曁張君孝移等諸敎習相繼演說後由學員劉君英山答詞攝影而散聞月底當奏請派往京外改良監獄云 
　　北洋擬設交涉司現陳筱帥於十三日有摺奏到京保舉津海關道蔡述堂觀察爲北洋交涉司并以錢名訓王克敏二員爲陪 
　　榮光革職之原因聞係經郵傳部查實確有收受賄賂各情已詳本報茲聞榮光所受李德順等暮夜之金其數目確係一萬二千兩云 
　　日前皖撫朱中丞行咨外務部内開銅官山礦師麥奎已於四月十六日離山並將簽字清單及續與英領事來往函件一併抄錄送部查核立案聞鄒尚書閱畢交丞參廳備文飭該撫將辦理此案人員履歷册結造送報部以定奬叙 
　　駐華俄使回國屢誌報唯其原因言人入殊近聞該使實藉口調養病體以掩飾中國外交家之耳目其惟一宗旨則在與俄政府商議向中國要求庫哈鐵路修築權一俟秘議事定即偕同度支大臣來華交涉 
　　銀幣制度分爲四種前經度支部規定業奉明諭刻下新式幣樣巳經鑄就由度支部分送京内外各部署其正面係大清銀幣四字背面注壹元字樣不標明重量五角者注明五角二角半者注明二角半一角者注明一角式樣一如大幣又聞此次度支部新鑄之銀元及新出之鈔票原擬八月發出行使今因趕辦不及准於十月發出市上使用故度支部之刷印鈔票者極力趕印惟因初次辦理工人手藝未熟不免稍形遲慢耳　　鄂省飢民一百餘人來京僑居東直門外欲求該省京官援救事爲民政部肅邸所聞傳知鄂京官設法處置現該京官議定公同禀請郵傳部發給該飢民等火車免票以便送往黑龍江請周中丞少樸妥爲安置拜由該京官集欵每飢民一人給京錢三十吊以資旅費 
　　前日二十四旗都統副都統在値年旗大開會議茲探其原因係以御史玉春前奏請廓清旗務積弊一摺當由那邸領銜覆奏聞監國以所覆各節窒礙之處甚多令再行詳細議奏故於前日約齊各旗都統會議辦法聞其會議之主旨則在劃一旗餉章程然苦於辦公經費無法籌措擬請嗣後發放旗餉一律改用庫平足銀以冀少沾餘潤提充經費 
時評 
　　其一 
　　郵傳部管理交通兼實業者也。農工商部管理商務兼工業者也。其性質本畧相似。乃聞郵傳部近日大分紅利。自員司下至錄事。莫不沾其餘潤。喜溢。眉宇而農工商部則以經費支絀。近且革除午膳。各司員相。顧嗟歎。一若深愧相形見絀者。嘻噫。同處生財之部。而一富一貧。相懸若是。豈不異。歟 
　　其二 
　　江西拒欵代表抵京時。某大老語人曰吾聞外間已洞知中國無欵築路。輿論業已轉移。何仍有拒欵代表進京。 
　　異哉某大老之所謂輿論也。意者彼殆以楊度。等少數人之議論爲輿論耶。抑亦有推助揚派之波。瀾而竟自成一種官塲之輿論耶。吾不知之矣 
　　其三 
　　自蘇路公司决行以息作股後。江蘇京官即盛倡官商合辦之議。開會公决。致函公司。亦幾異口同聲矣。我蘇。路公司。自應照函開股東大會。籌商對付方法。乃月餘以來。寂寂無聞。是眞。大惑不解者。矣 
　　我公司我。股東其識之。今之爲官家鐵路總辦蘇人某。方且歎息痛恨於前次蘇路拒欵之非計。而大笑其。必至有今日者。日詡。詡然。自誇其卓見於諸同鄉之前。我蘇人幸毋爲其。所臆中。而無以自解也 
　　其四 
　　可驚哉外人之外交手叚也。俄人以萬金購探中美聨盟罷議之原因。德國特派親王探訪日俄協約。消息。皆以敏捷手段。濳探各國秘密政策。以定日後對付方針。獨我國封於列强外交政策。無論如何。絶不顧問。事前旣毫無預備。臨時自茫然。無措。安得而不失敗也歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[諮議局代宣要件南京]  
　　江蘇諮議局公啓云平糶虧折蒙恩作正開銷各屬以未見明文尙滋疑慮茲請督院抄示電旨原文代爲宣布 
[江督蘇撫電奏]  
　　北京軍機處鈞鑒申本月十七日承准鈞處電開奉旨近來沿江各省年歲歉收糧價騰貴亟應聨合紳商協籌欵項採辦米糧或迅購大宗洋米設局平糶以定人心而弭隠患著即會同商榷詳晰電奏等因欽此仰見聖主厪懐民瘼綏靖閭閻莫名欽佩遵卽電咨各省督撫會商在案伏查寗屬四府二州一廳蘇屬四府一州米價昻貴情形大畧相同而以江北之淮揚海江南之宜荆壇溧等縣被災地方爲尤急江北自上年秋間由官借欵三十萬兩派員前赴奉天蕪湖等處採購糧米平糶並加以紳商添購由人駿等奏免釐稅轆轤轉運至今未停宜荆等屬亦賑糶兼施其餘各府州縣與江寗省城並多已設局辦糶或酌量撥欵或動用倉榖及所存本息銀兩俾資接濟惟向來購米均以蕪湖一埠爲大宗贛省次之近則蕪米所存無多贛省收成亦薄赴購者皆令减少米數勢難定以採辦地方而目前需米孔亟不能不設法籌濟以舒眉急是以甫經電陳有緩漕免稅之請仰蒙聖恩俯准江南士庶欽感同深目前辦法自當先將准緩新漕十萬石分飭需米較急之區由官督紳領回平價出糶先儘極貧之戶購食其餘推及次貧至情形較緩之區呵待外米接濟寗屬歸財政局司道督辦飭由江安糧道與裕寗官銀錢局借撥官欵十餘萬兩蘇屬則委江海關道蔡乃煌經管蘇松太本屬候補道王仁東經管常鎭二屬飭由蘇藩司籌墊銀五萬兩江海關籌墊銀十萬兩作爲由官提借官本一面勸募紳富量力籌捐酌提公欵分赴有米各處或電致香港外埠湊購三十萬石分濟寗蘇此乃現在籌辦大綱其各屬售價應减若干應否查戶發糶將來官欵須否續撥虧耗如何開支仍須各就地方情形隨時酌辦此外如嚴禁偸漏出海限制鄰疆販運各節均已分飭切實辦理人駿等惟有督飭官紳酌量緩急相機因應以仰副朝廷眷顧東南之至意再寗蘇財政支絀迭辦賑務羅掘俱窮而平糶期長虧折甚鉅力難籌補合無仰懇天恩准將虧耗之欵作正開銷各屬如復有官運商運平糶米糧爲數無多者可否並由人駿等核准免完釐稅俾輕成本而濟民食又海州饑民向海豐麵粉公司滋閙致有傷斃人命之事宿遷亦有貧民與永豐麵廠爲難均已飭令文武彈壓解散一面委員查明實在情形分别核辦此外各屬尙稱安靜至鄂湘浙等省情形不同辦法似難劃一應由各督撫目行電奏皖省仍由人駿會同朱家寳妥籌辦理另行奏報合併陳明謹合詞覆陳乞代奏請旨遵行人駿寳棻叩號三月二十一日 
[電旨]  
　　南京制台蘇州撫台申奉旨張人駿等電奏寗蘇等屬米價騰貴妥籌平糶辦法請將虧耗之欵作正開銷並將官商所運平糶米糧爲數無多者免完釐稅各等語着照所請妥速籌辦該衙門知道欽此樞二十二日 
[海陽縣抑勒病民之大風潮山東]  
　　魯省海陽縣令加賦病民凡銅元納糧者僅作八折扣算民不堪命屢求除弊該令陽爲允許陰將禀求除弊民人宋少文父子下獄因之激起風潮茲悉三月二十七日民間到處刋發傳單約四月初一日晋署詰問宋某下獄之理由該令聞警即飭差將某某紳士拘拿擬治以聚衆抗官罪民聞之益憤二十九日集數萬人進城將宋父子刧出該令命警開槍擊斃平民一名受傷者四五名民更憤恚因攻衙署該令踰垣而逃聞現在風潮正熾縣令不知下落云 
[粤省各界集議消弭會黨辦法廣東]  
　　十四日政界邀各團體到警務公所籌議派員稽查會黨事是日各團體先後蒞止到會共三十餘人先在招待室齊集二句鐘由總務科長黄令樹榮導各團體至會議所左右爲來賓坐位入座後主席陳署臬劉警道營務處王道稽查員褚守光宗及首府兩縣前旁座爲科員書記後列科長科員旁聽位三句鐘搖鈴開議陳署臬起言今日之會係奉督憲面諭謂近來劍仔會等利害得很此事本係巡警專責惟巡警多係站崗故督憲特派褚太尊專辦稽查會匪此事應如何維持請公衆研究陳聽香言此事由制台發起抑由警道發起陳署臬言此事係制台發起本年新軍事變巡警已被打怕不敢干涉劍仔會故督憲有派稽查員之舉陳聽香言近日防營異常腐敗往往有誣良爲盜辦理此事須研究界綫陳新亞起言今日集議凡蒞會諸君多未洞悉此事詳細辦法請將督札宣佈俾得研究劉警道遂命治安股凌科員取原札宣讀陳署臬言如有大帮會黨巡警彈壓不下卽須由各人帮同設法官民同一庶不至擾亂治安倘巡警道可以担認辦理即由伊担認陳聽香言目下乃研究此事如何辦法旣研究須清其源劍仔會聞東莞順德皆有陳署臬言如有疑寶即須研究總求地方安靖爲主聞劍仔會即小刀會之變相今年新正後甚爲利害總在隄岸一帶王道秉恩言將來褚太尊所管之防營仍駐紥沿隄一帶凡巡警干涉不下之事件卽知會褚防營帮同辦理從前八旗會館閙事亦是調防營到即散此次派褚太尊專辦此事係補巡警之不及陳署臬言巡警界外如泮塘一帶旣無巡警卽以防營鎭壓陳新亞言此次派褚太尊爲稽查究竟如何辦法其所帶之防勇一營是否分叚日夜巡察或有事方調請明白宣布王道言須另調一營後又磋議多時始行散會 
[勸業會塲之見聞錄]  
[可謂引人入勝]  
　　湖北館搆造獨具意匠陳列室具曲字莆與他省之正正堂堂數間整屋不同如赤壁竹樓等皆因園林形勢精心結撰步步引人入勝游斯館者直如身到該省幾忘其爲南洋之勸業會也此等建築均仿萬國博覽會各具本邦風土形式而爲之入其竹樓一切器具無非竹也是爲盛夏之景至各假山所植菊花或紅或黄或白正在盛開則又爲秋色令人想像蘇子乏舟之時卽此搆造足見是邦辦事人之精神氣象不徒陳列其幾件土産爲了賽會之能事已也 
[織機模型之巧構]  
　　蘇州物産會有馬君道揚構造織機模型一具陳 
 
 

Page 11

 
 
列工藝館染織部中匠心獨運具體而微中外來賓莫不嘖嘖稱羨其巧處一人抛梭一人提線織成花紋神情躍躍是欲令同業者觀之研究緞業之實際保存固有之利權用意深遠較尋常織機模型自有天壤之别 
[其所由來者漸矣]  
　　蜀中仿造之貨如製革玻璃等件均足與舶來相埓即農藝各種如荳米煙葉等亦各具有特性觀者莫不嘖嘖稱羡茲探悉其原由因該省於光緒三十二年由勸工總辦沈觀察將民設工藝花會改爲勸業會每年舉行一次一年農會一年工會自二月初十日開會至三月二十日閉會計四十天發創之始賠累萬金以鼓吹人民之實業心推行五年漸臻完備據該省出品委員云本館出品雖不足以佔優勝然稍可自立於比賽地位者皆出自五年勸業會之製造云且言本年二月開會會塲尙獲贏餘之利然則勸業會之開其成效已見一斑矣 
[農業館之龍尾車]  
　　農業館陳列鐵質龍尾車模型一具出品者爲無錫農會其形式長三尺許直徑七寸許可供補農力不足其說明書有云發明起水機關似較舊制龍骨水車稍覺便捷茲先製成小號直翼模型一具名曰龍尾龍尾者水象也象水之宛委而上昇也旱則汲河中之水以上昇潦則引田間之水以下流至北地屢遭旱患源流涸竭穿渠旁引如能多用此器下流之水可令復上轉輾相接何旱患之有蓋龍尾者入水不障水出水不帆風其本身無銖兩之重器居水中環轉不已且纏綿相接可以一力轉兩輪遞至連機可以一力轉數輪故用一人之力常得數人之功 
[山陜館之美猶不足]  
　　山陜爲古帝王建都之地商周彝鼎秦漢碑碣粲焉大備海内外人士雅有斯好者皆欲一至其地以獲摩娑之益故山陜館開覽後每日問字之車庭前皆絡繹不絶以該館所陳各種石刻旣非贋鼎又復精好以之考古所裨實大非徒爲臨池之助已也獨惜該館陳列雖高而每種皆僅備數份故觀者皆以爲雖美尙有不足之恨云 
[審查職員徽章之新式]  
　　審查部不日組織就緒總長以下各職員自五月二十日起均佩金齒輪式徽章以示區别現由審查科繪具式樣照會臨時警察局知照矣 
[廣東同鄉議集開館事宜]  
　　廣東向以工藝著名此次出品繁多館内裝修材料多從粤省運來是以開幕較各館爲後現聞已定本月二十七日開館先於二十三日午刻邀請旅寗廣東同鄉在會塲内廣東館會議籌備一切招待事宜届時如何佈置容俟議定再行通告 
[敎育館優待游賓之一般]  
　　敎育館主任員以該館通路甚長參觀者游覽一周未免困憊特於該館中學部右側特設一游賓休息所四圍環以紥彩欄杆中間置有茶儿椅子以便隨意憇息 
[東京通信]  
[百弊叢生之監督處]  
　　田監督之私人浙江夏循坦種種罪狀已詳各報近日又爲學界發現罪狀數端茲特摘錄留學生全體公啟如下（一）留學生有患疾病者凡官費生照例由使署發給　費付與紹介書至病院請診夏遂因而謀利凡私費生能以病費分給夏半則亦可暗與　費生名義之介紹書一紙業已顯違部章近日各處病院中男女日本學生亦多持有清國留學生監督處之介紹書者有人嚴詰之則曰我向夏循坦買來者是以學界憤恨議論紛紛而夏亦自知其事不可掩昨特揭一告示僞云近來官費生不知自愛竟以監督處之紹介書轉借日人等語將誰欺欺天乎（二）田監督吳炤信任夏循坦而夏遂利用田以號召學生有不從其意者輙曰請見監督而見監督後則監督必恫嚇之曰汝不從夏先生命吾必開除官費壓制學生莫此爲甚故今日監督處之大權實操諸夏氏一人之手而已 
[吳公使請定女生官費章程]  
　　監督處學部定章凡自費生考入官立高等專門者補給官費而女生之入專門者尙無明文近來補與之女生大都由田吳炤夏循坦二人之好惡斷之現在代理公使吳振麟特函商學部請求明頒定章以惠女界 
[日政府宣言斷行日韓合邦政策]  
　　陽歷六月十九日大和新聞云今日小久保代議士以對韓方針特訪桂首相要求政府速定根本的對韓政策桂首相答云世間以此際斷行日韓合併之問題必招韓國之暴徒蜂起爲可慮事此不知時局之談也我政府一旦確立對韓政策之基礎小醜跳梁毫不介意今所躊躇不决者以關於外交之重要問題必須愼重審議不害列國之感情而研究最善之方法若有適當之時機當即行最後之目的也觀此可知日韓合邦之消息不遠矣 
分類新聞政界 
[杭垣籌議廳州縣自治辦法杭州]  
　　地方自治籌辦處禀報籌議各廳州縣地方自治情形已詳前報茲奉增中丞批云查現定自治制度分設上下兩級其編制及職權等事雖有區别而辦理上級自治時如調查人口總數分劃選舉區域分配議員員額調查選民資格各項端賴下級自治制度相輔而行據禀有一方爲籌辦城鎭鄉自治而地方即爲籌辦廳州縣自治一語頗中肯綮應准照禀叙各節順序進行仰即知照 
[台州又有抑勒糧價之縣令浙江]  
　　各屬完糧洋價迭經省憲通飭作制錢千文不啻三令五申乃仙居高令仍有浮收情弊該縣旅杭同鄉禀奉中座批飭照章辦理後該縣紳士又會集面請大令照章徵收以蘇民困大令以今年禁烟虧空不資深望此欵彌補况新章未見通行各屬作九百一二十文不等本縣作九百四十文已屬格外體恤必欲準作千文須有人擔任庫欵而後可各紳士等見大令聲色俱厲偏執如是遂拂衣而出 
[嚴查金衢嚴紹四府災情杭州]  
　　浙撫增子帥日前通札金衢嚴紹四府略云連日報載金衢嚴紹等處均有水患並聞紹屬北海塘之兪 
 
 

Page 12

 
 
　　家潭月華壩一帶塘身甚屬危險内外附土刷洗殆盡塘工如此危險經管各紳董如何防禦該府縣何以並無隻字禀報殊不可解倘一旦潰决山會蕭田廬人命何堪設想亟應勘明趕緊多雇人夫設法搶修以免疏虞合特札飭該府立即轉飭在事員紳認眞會勘並飭令趕緊搶修完固仍將履勘籌辦情形限文到三日内禀報察奪 
[宜昌統捐局員撤差原因湖北]  
　　瑞制軍現查得宜昌統捐局於前月有下水栢木船完納捐錢一百四十五串司事從中舞弊祇塡一百四十五文之票此即俗名大頭小尾捐務大肥影響亟應從嚴澈究特飛飭宜昌東湖縣將該舞弊司事查明逮解來省聽候發審究辦聞此次審明後當盡法懲辦以儆其餘其現充該局委員范令立猷亦即飭司撤差改委候補知縣蕭令繼昌前往辦理 
[鄂督查實審判廳工欵之浮冒武昌]  
　　鄂省高等地方初級審判各廳去歲經升任湘撫楊中丞在鄂臬任内委派調鄂福建候補知縣楊令葆初承修原估工料銀十二萬餘兩現瑞制軍查得楊令承辦此項工程諸多草率必有舞弊情事乃派臬司施紀雲復杳聞查出楊令侵蝕浮冒銀一萬九千餘兩刻已發交江夏縣看管押追但楊令係楊撫素所信任之人竊料其必爲緩頰也 
[軍界]  
[咨詢軍。械所建造保儲章程安慶]  
　　皖撫近准陸軍部覆稱安徽省軍械所改編局務所有查械官庫丁各名目均遵前次部駁各節逐一更正應卽准予立案惟前次據稱另購地址建造局屋現在已否另遷保儲鎗彈各章程是否妥擬均未據聲叙送部無憑考覈應請遵章分别復部以備查核 
[台防殺斃牛客之近聞杭州]  
　　台屬防營哨官督隊擊匪反斃良民事後猶有就地士紳爲之電禀洗刷疊誌本報茲悉兵備處詳覆撫憲大致謂據委員密查蕭峭官復勝擊斃牛客兩名且割其首級確有此事並謂委員自到台後晤紳商學界秘密詳詢僉謂管帶李學周與蕭哨官均多不合之處人言嘖嘖未敢徇隠云 
實業 
[勸業道直揭農會之怪象杭州]  
　　山會職員余官圻等爲農會事於日前具禀勸業道署奉董觀察批云設立農會以改良農業固爲當今急務然辦理非人轉足爲地方之害浙省自設立農會以來或控苛派或控把持干預地方官行政之權甚至收受詞訟懸牌掛批武斷鄉曲欺壓貧民種種怪象殊堪浩歎今該職等禀設山會農務分會自應照准惟查核所擬草章殊多不妥仰山陰縣會同會稽縣轉飭該職員等查照批駁酌改各節悉心妥議即禀由該兩縣會詳核辦 
雜記 
[溺水者斃命蘇州]  
　　蘇州胥門内來遠橋北盧天平婃莊店上年買一九歲女孩以供驅使前日該女孩往對門河灘淘米竟落河身死迨該處染坊夥得悉撈起已無可救治矣又十五晚有一年約三十左右男子不知因何自恨突至該處河内投入溺死直至十六早屍身浮起始由地保撈置岸上報堂收殮 
[戒烟者斃命蘇州]  
　　閶門馬路普善堂戒煙局騙人資財毫無效騐且竟有因服藥而斃命者日昨又有胥門外麫粉店小主人某甲赴該堂求戒講定價若千包戒斷癮乃服藥甫及二日竟下瀉不止旋即斃命其父母痛子情切定欲報官請騐後經親友勸解調處棺殮了事 
[開瓶者斃命蘇州]  
　　胥門外馬路有開春茂烟錢店主鎭江人年已花甲近因天氣暴熱兼售嗬囒水十六日午後買氷一角欲將摻入水内取其極凉藉暢銷路當由箱取瓶時碰破玻璃突被水氣將瓶塞掀出擊入店主左手腕肉内寸許經學徒拔出血湧不止約近一時因之斃命見者無不駭異 
[西貢米大宗到市之近狀長沙]  
　　湘省米糧缺乏至本月初已達極點幾於有錢無市幸所辦之西貢米其頭批已經運到數千石議定每石六千九百文發由各碓戶分領轉售每升七十文（升量較小每石一百零八升）所有餘利給作碓坊經費碓坊售出每人祇准以二十升爲限以杜囤積之弊聞此項西貢米辦價每百斤需銀四兩零以湘省斗斛計算每石約合錢十一千文上下今以六千九百文發領公家虧貼甚巨 
[清談]  
[近日官界之競爭談]  
　　權利與責任。互相。維繫繫者也。有保衛治安之權利斯有保衛治安之責任。二者不得其平。斯内外之爭端。由此而起。部臣疆　。于是亦遂互相採用　。海之新名詞。以博取其一時之聲譽。而紛紛焉競爭吾之所爲大欲。 
　　不然者部臣疆。臣同任一事。同執一權。同爲朝右所倚賴之重　。即同負朝野保衛治安之責任。而何有於扞格。何有于牴牾。何有于内外意見。渾如鑿與柄之不相人。冰與炭之不相容。 
　　今乃部臣艶疆臣之大權在握也。則紛紛借中央集權爲名。乞數行中旨。以網羅巨利于一已。而保衛治安之責任。則仍分寄之於各疆臣。疆臣知其然也。一二佼佼者流。亦藉口於責任内閣之名。以陰試其抵制之術。如粤。督袁樹勛等奏陳設立責任内閣。聆其言則公。至進而讀其詞。則不待終萹。匕首已躍然於外矣。 
　　記者曰。此之謂近日立憲之新進步。此之謂中國裨皈東西洋之新智識。此之謂部臣疆臣有挾而求之新談資。 
文苑 
[哀湖南詞調寄浪淘沙（續）]  
（南天逸史） 
　　封奏達　頭。罔水行舟。（其總督與岑雅故此次亂事爲岑脫卸殆盡）湖湘耆舊肯甘休。功罪緣何顚倒。甚淚洒湘流。　天子豈無愁。成命難收。何人復好誤神洲。衡岳鍾靈猶未沬。莫再悠。悠 
　　幾輩爛羊頭。濟惡同舟。茫茫浩刦幾時休。江夏黄童出京闕。雲散風流。桑梓繫哀愁。涕淚難收。風雲慘澹小瀛洲。（席少保祠在湘垣小瀛洲衆紳會議於此）監國憂。動夢良弼。莫再悠悠。 
[探險錄]  
[西部蒙古游歷談（廿九）]  
　　商場二俄里之處有著名二華商爲天義德及大盛魁二號。乃烏里雅蘇台巨商也。均係山西人。爲蒙古各旗經營銀號。辦事甚多。各號在郊外。卜地籌設别墅。並一面種地以營農業。華人之善於殖産。眞堪佩服。矣 
　　三形勢烏里雅蘇台位外蒙古之西部。據余等實測。距海面約五千七百六十八英尺之高。四面皆山。擁抱孛克德因果勒河平原。洵不愧外蒙古政治的首都。北控唐努烏梁海。西挾科布多。南達新疆諸城。東通中原各地及内外蒙古要隘。以故無事之時。爲外蒙古一大商場。一旦風雲變動則扼要設。防可保全蒙邊以衛中原。是烏里雅蘇台者。塞外之鎖鑰。中國對藩政策導源地也。惟現今中國藐視對。藩政策。實有鞭。長莫及之勢。以廣袤一百五十萬英方里之藩封。而交通未便。利用厚生之道不講。洵可歎。也 
 
 

Page 13

 
 
   
 
 

Page 14

 
 
   
 
 

Page 15

 
 
[福州童豐祥旅館特别改良遷移廣告]  
本棧開設英界三洋涇橋雙慶里内廿餘年今特遷移馬路大街二百四十五號洋式門面屋宇高大房間寬暢更設官房客房會官廳一切俱備飲食住所諸凡清潔均合衛生茶房招呼格外週到且各口輪船到埠均派棧夥接伺並代客經寫船票以及貨物報關納稅格外克已如　貴客設立字號或常作安寓均可倘蒙　光顧務請敝棧面議爲荷　本棧主人謹白 
[申明寃誣]  
崇邑魚　内外沙向有不仝大都因地制宜以斤兩之多寡定籌碼之大小相沿已久今商會分董胡徵睿創議一律售洋五角二分聞海境各商均已照辦惟崇境之沈大有合盛森售洋一元以外如公源興陸彙隆黃公信陸恆和王祥盛倪萬春薛公盛黃天盛等各行仍照舊售洋六角二分現胡徵睿已將公源興行主黃老六牃請封閉提案擬罰惟黃老六已將挾嫌傾陷等情剖請澈究矣　　崇邑魚行啓 
[茂生總行啓]  
本公司創設美洲數十載分設中國亦已歷有年所專辦各種機器等類久已馳名遐邇承華商枉顧向本行定辦之開礦製麵粉打米製紙織絲織布鋸板　各種機器已達百餘萬之譜營業發達於此可見現値中國百度維新工業競爭時代機廠漸次林立本行特備各種新發明機器以便各廠家採購一經置用出品無不精良便捷倘蒙賜購何種預算每日出貨若干本行延有機師可代估價目及用工人多　一切可代勞價亷物美足稱便利並在總公司特　華人專爲招徠客商交易倘蒙　光顧請照後開住趾門牌函至美國總行或上海分行均無不妥若親臨美國採辦亦請先期函達總行或分行自當格外招待以迎遠客謹啓　　上海分行門牌五十三號南四川路　美國總行門牌花旗城内念五號白老奪街 
[大美國面部專科女醫士吉凌漢由蘇回滬]  
本醫十前經蘇省巨紳聘請醫治内眷現已醫愈于六月九號即華五月初三日早車回滬凡患面麻紅痣黑瘢雀斑瘰瘰瘡疤疙瘩縐紋髮低鬚多鬚黃髮白烟容酒滯皮膚粗糙以及面部一切不美之色均請照常來院醫治憶自開院以來倐忽半載承各界諸君紛至杳來醫愈以上各面病老已還少媸已化研醜已愛美者數百人我泰西本有專視並不科爲奇異而中國開闢數千年來實所未有誠千載一時之奇遇患面病者請來本院仍與經理嚴子湄君接洽可也再本院設有膳宿所外埠來滬就醫旅館行臺諸多不便敝院特設請潔安靜房間預備住宿至干飲食中西俱備悉聽尊便英大馬路東Ａ字十一號本醫院啓 
[興華大藥房自强戒煙丸逐步增價廣告]  
原華自牌振强戒烟公司爲杜絶冐牌起見具禀　大憲批准立案用改 
謹啓者本藥房抱覺世之宏願具愛種之深心故所製自强烟戒丸發行以來瞬經六載而功效妥速得邀共鑒者良由選料甚精定價極賤冀迷津之普渡俾覺岸之同登庶幾積弱中邦人人具振作精神之想不致内訌外侮相逼而來以故歷年來祇取成本表明非與市儈漁利者可相提而並論也無如近日烟禁加厲銷路益增本外埠之零躉批售者份至杳來殊有應接不暇之勢雖以祗圖功不計利之初心未嘗稍改無奈百物昂貴綆短汲深難以浥注不得已於本年二月望日爲始先行酌加二成每打十二元每聽一元二角每盒三角五分自五月朔日起再加三成每打十五元每聽一元五角每盒四角五分但期循序漸進使有志戒烟者不以驟漲爲嫌致生退縮不前之意而本藥房之勉力支持者無非欲自强之希望得以日起有功也區區之心定荷賜顧諸君曁各埠分銷諸寳號所同許也特此預告　總行在上海新北門内安仁橋南始創老店分所在厦門二十四崎頂興華大藥房便是　經理劉永恩　協理張承志　謹啓 
[失票聲明作廢]  
啓者於本月十二日交福興潤局寄鎭江同裕莊匯票三紙計常州怡泰莊支向鎭江永源莊兌五月初六第六千一百十三號見票遲一天龍洋一百元五月初十第六千一百十六號見票遲一天龍洋三百元又六千一百十八號見票遲一天龍洋三百元此票因被信局遺失已向前途聲明作廢如有中外人等拾得均作廢紙望各寳號切勿收用特此登報聲明作廢　南京通和莊謹白 
[滬寗鐵路廣告]  
啓者所檢存搭客遺剩車上雜物未據認回者甚多内有各種衣服皮包等准於本月二十三日下午二句鐘在上海車站拍賣此佈　車務總管愛德啓 
[尋物賞格]  
五月十五日申刻乘法界第三號電車失去皮包一個内有鷹洋廿九元華帳簿大小二本浙路蘇路合同一紙再此合同業經向兩公司聲明遺失至五月底止即補立新合同如有人拾得於五月内將原件一併送至南市十六舖自來水公司馬錫文君代收當即謝洋五十元儲洋以待决不食言過期作爲廢紙不收特此佈告　杭州愼昌餘轉運牛公司 
[崑山髙等小學校馮君菊如保證自来血有痊愈諸病之功能]  
五洲貴藥房主人台鑒茲啓者弟去歲七月間到學堂内兼校體操太過九月切急起咳嗽痰中帶血請名醫診治服藥少有見效而飲食少進時常頭痛四肢乏力今庚開學之後禮拜日同學友遊山忽然此病復發承　太倉敝友聞冠君購來○貴藥房自來血二瓶服後果然效騐諸病全愈飲食多進弟本欲前來感謝因學務忙碌未克分身故來函告知代懇可速登報聲明鳴謝種費勞神容當面謝即請○諸執事先生台電崑山高等小學校馮菊如頓自來血價目大小瓶二元一元二角每打廿元拾二元托局函購原班回件○海内諸公如蒙光顧請認明全球商標每瓶加附五彩認眞劵一張値洋一角方不致悞　總發行所上海四馬路老巡捕房對門五洲大藥房抄登 
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館會奏遵議變通府廳州縣地方審判廳辦法摺（續）]  
　　又查編制大綱第三條内開凡省城商埠之地方審判廳設推事長一人暫設民科一庭刑科一庭每庭各設合議推事三人第六條内開地方檢察廳設檢察長一人檢察官一人各等語是地方審判檢察兩廳各設五六品官九人而於一縣轄境之内又僅能審判已設初級審判廳區域民刑重大事件之第一審及鄉鎭民刑輕微事件之第二審其鄉鎭第一審大小詞訟事件仍歸地方官管理不獨一縣内有治理兩歧之嫌且事少員多朝廷亦何必虚糜此廪祿至於初級審判廳現雖不能設及鄉鎭然其管轄區域不妨及於鄉鎭擬以城治初級審判廳酌增推事員額轄及縣治全境於人民向來訴訟必至城治習慣亦不相妨又稱事經升任山東巡撫袁樹勛所奏陳該督亦夙與同意各等語臣等查該督撫等所奏皆因審判廳設官旣多所費至鉅請變通辦理袁樹勛則請於府直隸州設立地方審判廳一所而於有轄地之府及廳州縣設立初級審判廳一所或二所將初級審判廳權限略與擴張民事以五千兩上下爲限刑事以十年以下監禁爲限趙爾巽則請以城治初級審判廳酌增推事員額轄及縣治全境當此財力艱難之際誠不能不撙節辦理但向來各州縣命盜重情皆歸州縣官審辦民間遇有命盜案件皆赴本州縣城治控告聽審從未有遠赴郡治者若州縣城治僅設初級審判廳即將其權限擴至以十年以下監禁爲限命盜案件亦不能管理命盜案件爲民間所常有若皆令赴郡城控審貧窶小民斷無此力量案證人等亦皆拖累無窮殊非恤民之道是以臣館上年奏進司法區域分劃暫行章程特將各府廳州縣附設及共設地方審判分廳辦法分别詳悉規定早於因地制宜之中寓有省節財力之意嗣後省城曁各府直隸州之有同城州縣者應照章共設一地方審判廳或一分廳其各廳州縣之詞訟簡少者照章又得合鄰近州縣共設一分廳是已與袁樹勛所謂每一州縣必有地方審判廳一所者不同至鄉鎭應設初級審判廳一節定章僅酌擇各該省繁盛鄉鎭依限成立各該廳州縣如無繁盛鄉鎭儘可照章設妆級一廳是每處並不必在四所以上則歲費自不致如袁樹勛約計之多所有地方審判廳及分廳並初級審判廳各該管區域章程内業經一一訂明則袁樹勛所謂遠涉遲延之弊趙爾巽所謂治理兩岐之嫌已屬現制所無不必斤斤過慮至於地方初級審判旣已各殊卽權限當有一定若令獨任審判之權太廣實於愼重獄訟之旨有乖况兩級附設一處已無道途奔走之勞宜取輕重適均之制是以臣館上年奏進初級曁地方管轄案件暫行章程特將民刑案件各該管轄權嚴重規定俾得量案情之大小分審級之高低原爲預防流失起見查以上兩種章程業奉欽定頒行京外即應一體遵辦該督撫所請變通設廳曁擴張初級權限及轄境各節自應毋庸置議總之細核該督原奏持論雖各有異同而其鰓鰓然以官多費鉅爲慮則一現在籌備憲政凡百需財若不斟酌時宜自難免日形竭蹶惟司法制度爲人民休戚利害所關直省籌辦審判各廳固不應多置冗員致糜薪俸亦未便過從省略有碍推行查法院編制法所定法官員數應視事務繁簡爲衡並載明推事檢查官員額由法部奏定等語應請旨飭下法部迅將直省應設高等以下各審判檢察廳及分廳各應酌設推事檢察官書記官等各若干員通盤籌畫奏定遵行務以量事設官爲主不得於法定若干員以上過於冗濫庶人才不虞消乏而要政可冀進行其司法經費一項關係尤重旣據袁樹勛約計歲費反覆奏陳自應統籌兼顧恭讀上年欽奉諭旨籌辦各級審判廳責成法部會同各督撫督率提法司切實籌設應需司法經費著該部會同度支部隨時妥籌規畫以期早日觀成等因仰見聖明注重審判獨立之至意查司法經費現應分開辦及常年二種開辦之費以建築爲大宗常年之費以薪俸爲大宗然建築究不過籌撥於一時而俸給則實應規畫於久遠亟宜審量財力以爲逐漸擴充之地應請旨飭下法部迅將全國應需司法經費咨查直省籌擬辦法統俟據報到部後卽行按照度支部試辦預算册式分類臚列遵旨會同該部妥籌規畫奏明辦理全法官官俸本包於文官官俸之内臣館於上年核覆各衙門未盡事官清單業已聲明該部所訂各章程應令作爲暫行辦法等語惟現在審判各廳亟須依限籌設則法官官俸自不能不提前酌定查法官獨立執法責任甚重限制復多其考用之法旣如是其嚴則待遇之方即不宜過薄應設員額固須多寡適中而應需官俸亦應豐嗇各當應由法部遵照臣館奏進法院編制法原奏所陳俸給等項詳細辦法商明度支部從速酌中釐訂作爲法官官俸暫行章程奏交臣館覆核請旨遵行此外法官章服體制及司法衙門文書程式均應及時釐定以便遵循容由臣館另行核議奏明辦理所有臣等遵議緣由理合會奏請旨如蒙兪允即由臣館通行各省一體遵行此摺係憲政編查館主稿會同内閣會議政務處法部辦理合併聲明爲此恭摺具陳伏乞皇上聖鑒訓示謹奏宣統二年五月初十日奉旨已錄 
專件 
[長元吳三縣城自治公所議事會規則（續）]  
　　第十四條凡修正案已經議决者不得再提議其事一案之中在後之條項已經修正者不得再修正在前之條項 
　　第十五條凡議員如有意見一律向議長發言發言時須先起立報明號數若同時有二人以上起立者則由議長定其發言先後之序次 
　　第十六條凡議案未經議决者與議各員不得將别項事件攙雜 
　　第十七條决議可否之法分簽字投票起立三種由議長便宜用之 
　　第十八條與議之議員所議各案須表决可否不得語涉兩歧 
　　第十九條各議員所議可否之數由文牘員核計之以多數之所决爲准若可否同數則照城鎭鄉地方自治章程第四十六條辦理 
　　第二十條凡臨時會議倉猝通知倘議員到會不及半數以上者亦得决議其事件但仍須報告全體議員 
 
 

Page 19

 
 
　　　第二十一條凡議員辯論有牽涉議案以外者議長得停止其議論 
　　第二十二條凡關於議員個人之私事不得向議事會提議 
　　第二十三條議員在議事時不得互相私語如有各種妨碍會議之舉動照城鎭鄉地方自治章程第五十條辦理 
　　第二十四條提議各案如須停止旁聽者無論已未决議凡未經正式之宣布均不得傳播於議事會以外 
　　第二十五條凡已决之議案議員如挾持私見於議會以外有反對之舉動經議事會認爲妨礙自治進行得有確實證據者公議其罰則 
　　第二十六條凡議事時議員如有不得已之事故欲退出議塲者須聲明理由得議長之許可 
　　第二十七條凡議事時遲到之議員由庶務員報告議長方可入席與議 
　　第二十八條凡議員臨會不到者應於開會前報告其事由於本會如三次讀會均不到會而未經報告者於開會時由議長宣告公議其罰則 
　　第二十九條凡已决之議案即議員未經到塲亦當同負其責任 
　　第三十條凡本會規則如有議員五人以上提議改正增損者應照通常之會議規則議决之 
本埠新聞 
[遣散湖北難民]  
　　湖北沔陽州難民除陸續由申起程他往外其餘盤踞關帝廟中者爲數不少前日午後本縣田大令與一路一區分局德正巡官各派差役巡警備齊船票將各難民悉數押逐就道不准逗遛並由商團體操會全體會員沿途照料又難民陳義興夫婦控王木匠行兇毆傷一案昨由田大令飭仵騐得陳妻楊氏鼻上所受之傷並無太碍當卽飭王出洋二元給陳夫婦爲養傷費趕速他往 
[緝私巡勇拿獲梟匪]  
　　緝私鹽捕營巡船昨晨駛至上南兩邑交界之北蔡鎭附近見有梟匪滿載私鹽揚帆經過當由該船巡勇拘獲潘子林張子雲李榮庭等三名又奪獲手鎗一枝兇刀一把鎗珠七粒一併解送浦東總巡局轉解上海縣訊辦田大令諭飭收押候訊軍火儲庫 
[龔三郎無虞脫逃]  
　　駐滬德副領事師謀君以上海縣監舍不甚堅固恐戳傷烟妓小翠仔之兇犯龔三郎再被脫逃照請公共公廨轉移縣署將龔犯送回公廨改押西牢已誌前報茲經寶讞員據情函致縣署昨由本縣田大令函覆到廨謂龔三郎前交地保看管疎忽被逃業已詳奉憲飭判定永遠監禁加釘雙鐐收禁内監請即照覆德領可無脫逃之慮云云 
[顧全老虎面子]  
　　江北訟棍潘廣山綽號潘老虎因與已革巡士李士英糾衆包賭經四路一區黄正巡官查拿到案笞責三百板押候遞解回籍在案昨由潘之妻父沈世榮商請同鄉高景清王文卿虞少堂等八人投案求免遞解自行回籍黄巡官諭衆退去聽候禀請總局核示 
[復旦公學校友會更舉職員]  
　　吳淞　復旦公學校友會于去冬成立定章每届畢業前三日開常年大會更舉職員本月念二日爲第三次畢業期故于十九日照章開會舉定職員如下正會長章鳳喈副會長錢經宇評議員金懷秋于右任汪瘦岑孫復民鄭仲誠朱立夫萬培基幹事員畢靜謙盛灼三張則民吳念劬書記陸冠春吳琴孫會計高丙炎 
[劣保又被拿獲]  
　　楊樹浦劣保楊鶴亭曾於光緒三十一年份被吳秀芳在公共公廨禀控該保串同吳蘭榮盜賣田畝楊即濳逃未經提案上月間忽被楊樹浦捕房拿獲旋又在押脫逃詎楊仍匿居租界前日又經滙山捕房包探王寳生緝獲解入總巡捕房押候解廨嚴辦 
[添設官米分售處]  
　　總工程局董事前在南市商船會館設立官米平價分局早經開辦刻又議定在西門内關帝廟添設官米分售處本定十五日開辦嗣接上海縣田大令來函謂關帝廟現有湖北難民在内借宿請爲緩辦局董以此項難民係赴黑龍江省墾荒後來者爲數尙多勢難久待是以另擇老北門内漢帮公所志成堂爲糶米處並舉葉惠鈞經辦此事昨已開售 
[巡防隊統領閱操]  
　　淞滬巡防步隊統領梁敦焯昨日按臨浦東東溝鎭校閱該隊第五營勇丁操練適滬道蔡觀察札委陳太守及浦東總巡游别駕同詣該處閱看路工亦均入塲參觀旋由該處紳董在塘工局設筵欵待盡歡而散 
[城内]  
[體恤押犯]  
　　本縣田大令以待　自新兩所收押人犯爲數頗衆現值天時炎熱有礙衛生昨特諭飭經承並原差等著將在押各犯擇其情節稍輕者開具案由一併呈明以便分别酌擇 
[是否放棄]  
　　一路巡局德正巡官牌示略云虹橋鄉民顧小弟前控伊妻顧朱氏逃滬姘人經前正巡官飭將該氏發堂暫養在案茲查該氏在堂已閱年半未據伊夫投局請領茲再勒限一月如逾限不到　由善堂擇配除飭役卽日馳往虹橋地方協保催傳外合行牌示仰該氏夫屬等知悉務於一月以内由本夫顧小弟來局具領毋得觀望自悞 
[扭控同業]  
　　方國珊控黄汜清到縣供稱小的在三牌樓開設萬元昌燭店與新北門内同業志大源店主黄汜清往來被欠貨洋六百數十元屢索無著請爲究追黄供與方店往來已有十餘年向來同業批發每燭一斤有四文扣用照此核算祇欠洋一百餘元判黄交保限十天内繳洋如違押追 
[道北兩則]  
　　謝芝蓀禀批前據儲蓄代表蔡明德開單禀請補發未領四成並將續行挂號之十餘戶照案發給經批縣酌辦未復現據該儲戶等具禀前情究竟單開各戶連同蔡明德前開名單是否各儲戶統已在内共計補發之數應需若干該縣前存發剩餘欵是否足資補發仰上海縣迅即查明核計具復以憑飭遵至禀叙蔡明德被顧實等指控各節孰虚孰實併卽確查妥辦具報均無違延切切黏單並發山鎭基禀批前禀批縣移提迄已三月有餘仍未解縣訊辦所稱廨差賄縱藐抗等情不爲無因仰會審官寶令立即勒限提解訊辦如仍玩　即將該差吳德等從嚴革究具報抄黏並發 
[南市]  
[醋海興波]  
　　西門外城脚江北小車夫蔣四經之妻郭氏始與同居車夫徐德有染繼又與同居之錢海蓬姘識前晚徐錢二人相遇大起衝突由蔣一併扭赴西區解至工程 
 
 

Page 20

 
 
局訊究判氏戒責一百下交夫領回管束徐錢二人押候復訊究辦 
[形跡可疑]  
　　甬人蔣桂高昨晨携一衣包行經尙文門外巡士見其形狀慌張向之詰問據云在草堆内拾來遂即解至南區查閱包内共有布衣十七件隨卽解至工程局請爲訊究蔣供販賣京貨爲生並非行竊判留候交保如無保人改押三天責放衣包留局候認 
[不肖之子]  
　　小橋堍信義潤糕糰店主婦劉陳氏昨將其子劉子怡扭至工程局控稱兒子不務正業專事賭博私至某米店取米五石變價揮霍求究當經湯裁判訊明屬實判戒責一百五十一交其毋領回管束 
[閘北]  
[逼醮孀婦]  
　　寡婦將鄭氏住居舅母　徐氏家日前被隣居張九福韓余氏串誘至王肅清處逼令改醮昨由趙徐氏至四路一區告發當經黄巡官提訊判王交保張韓暫交原告帶出鄭氏押候翁姑到案再行核辦 
[姦拐女子]  
　　徐永年昨將陳有廷扭至四路一區控被姦拐伊女杏珍匿居新大橋路請爲究辦當經黄正巡官訊明判陳收押候究女交徐先行具領 
[人盡夫也]  
　　石匠陳順虎前娶再醮婦余王氏爲室已生一女詎該氏近又與某甲私姘屢欲圖　昨由　將該氏扭控四路一區經黄正巡官訊明屬寳判氏暫押候氏母到案再核 
[試演洋龍]  
　　昨日相傳爲分龍日米業同安社及三四兩路消防隊各洋龍均於午後排隊至新大橋北杉板廠地方舉賽歷一小時而散 
[英租界]  
[定貨涉訟]  
　　福裕洋貨號主謝仲孚控捷成布號經理程雲章定貨不出前晚由廨提訊謝供程向錦和洋行定購花呢不出該行洋人屢欠催問是以控告訊之程供當時因貨未到以致遲延判程赶速出貨所有價銀六百五十兩着程交保先繳銀四百兩其餘准立期票限至秋節歸清 
[限追欠欵]  
　　羅梅金控余賢渭欠銀不理前晚由廨提案訊追余求交保料理讞員以前經交保仍置不理判余押限三天繳洋三百元 
[孰虚孰實]  
　　馮炳奎控永泰槽坊主余賢渭欠銀不理前晚由廨提訊原告求追被欠銀一千餘兩並呈帳據請察質之余供有銀一千餘兩存於馮處有簿呈電判馮暫退余還押候查明虚實再核 
[無可推諉]  
　　謝雲　控戚炳炎不理欠銀五百三十兩前晚由廨傳同保人錢永叔集訊據戚供此銀實係調票往來並非虧欠孫襄讞以借據鑿鑿未便推諉判戚錢一併交保赶緊清理 
[希圖欺騙]  
　　錢增壽王阿毛昨在福州路附近兜　假金絲眼鏡被探殷玉鼎查　一併拘入捕房押候解廨究訊 
[奬勵巡捕]  
　　總巡捕房一百四十五號七百三十三號兩華捕因在差兜獲匪徒昨奉華捕　正巡官諭將一百四十五號華捕拔升頭等巡捕七百三十三號華捕下級升期提前十個月以昭激勸又五百三十二號五百七十六號二等華捕兩名一百十二號等三等華捕十八名二百五十七號等四等華捕十名均因辦公勤愼昨奉拔升一級虹口捕房五百六十七號華捕因　賊有功著將下級升期提前六個月 
[取締捉狗]  
　　英美捕房華捕張正巡官昨日出示略云近來時有人來捕房控訴捉狗巡捕捉獲一狗往往任意拖至籠内殊爲殘忍嗣後各捕捉狗務須將車迎上安放籠内不准將狗拖至停車之處如違究罰 
[摸竊皮夾]  
　　萬賛臣昨由南京來滬在山西路被賊摸去皮夾一只内有鈔票洋五十元萬即投報捕房请爲查緝 
[抵單不牘]  
　　英國婦人梅亞讀在該管領事署控告周炳祥抵押道契延不贖回由英領照會公共公廨飭派差探於昨日在寗波路一百三十九號屋内將周拘住解入捕房押候送廨訊核 
[美租界]  
[騙子就獲]  
　　徐阿三專冐各店舖牌號誑騙財物昨由包探湯榮生查獲解入捕房押候究辦 
[壓斷電總]  
　　李桂生之駁船昨日上午駛至蘇州河四川路橋船上桅檣忽然　下壓斷橋上電燈線由捕將李拘入捕房存洋釋出俟該公司修理後著李繳償修費 
[妓女潑水]  
　　王阿寳昨至捕房報稱行經鴨綠路被六十三號門牌某俄妓用穢水潑濕衣服捕頭諭候查核 
[洋房失愼]  
　　前夜三時北四川路十九號洋房三層樓上驟然起火由救火會救熄僅燬屋面一間 
[法租界]  
[保衛行旅]  
　　招商太古立興三公司碼頭每於輪船抵埠之時有種翦綹竊賊乘間行竊爲害匪淺茲捕房總巡辣維也君特派入十八號一百三十號一百四十六號一百十四號四華捕不穿號衣不分晝夜前往暗查如有拒捕等事仍即號召探捕帮同嚴拿 
[學生酗酒]  
　　十八日晚有日本學生八名飲酒大醉由虹口乘坐東洋車行至小北門外忽俱跳下揚長而去各車夫向索車資詎卽用武巡捕開聲往勸亦被扭住肆行毆辱該捕卽狂吹警笛號召馬差巡捕等到來帮同獲住五人送至八仙橋捕房轉解總巡捕房押送日本領事署請辦 
[故態復萌]  
　　過犯王友發甫由西牢釋出又至某碼頭竊取搭各行李當被拘獲送廨請辦　枷號一月期滿逐出租界 
[一羣竊賊]  
　　王紀友竊取周唐氏家單被王金友偷竊自來水龍頭施　庭掩入某姓家圖　俱被捉獲送捕解廨訊實判王金友押七天其餘各押三天 
[來函更正]  
　　昨見貴報所登敝公司茶房宋文奎被毆一則宋文奎係敝公司司事專收疲票調查　水等事宋君並非茶房亦無朦收水價之事務請更正是爲至懇 
内地自來水公司啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[東三省紳民全體代表喬占九等國會請願書]  
呈爲時局危迫籲懇速開國會救東三省以保大局謹請代奏事竊維植國如植木本實拔則顚覆相因醫國如醫疾脉絡活則血氣自旺東三省爲根本重地昔爲頌發祥者之恒言今爲談均勢者所公認日俄戰後環球視錢注重東方其勢岌岌不可終日幸我孝欽顯皇后德宗景皇帝聰明天亶燭在幾先詔以九年召集議院明詔一頒中外讋懾遂使謀我者不能不生其顧忌而伺隙而動方　視找進行之遲速以定其對待之方鍼邇來朝廷　懐東顧特簡重臣統制三省本冀通財合力以爲握要之圖乃甫經設施已苦財力不繼可知欲據東三省以謀全國之安成算雖操成效難覩勢非合全國之財力以救東三省之危急而時勢必無轉機也計惟有速開國會萃聚二十餘省之人才物力共爲國家擔負責任庶内可以收衆志成城之效外足以戢强鄰覬覦之萌東三省人民抱此志願如飢待食久思上叩九閽籲陳下悃乃去歲各省諮議局議員聨名上書請開國會旋奉十二月二十日上諭仍以宣統八年爲限俟將來預備完全届時召集議院仰見朝廷於銳意維新之中嚴審愼周詳之意自應欽遵理無煩瀆惟是立憲預備九年本不爲遲其奈時勢遷流一歲百變國會之開非人民不能待實時局不能待也謹先就東三省時局之危急有迫不及待者數大端爲我皇上披瀝陳之東三省南襟黄渤北帶黑河左屏朝鮮右藩蒙古邊烽不警二百餘年自甲午庚子兩番戰敗天塹奪矣屏藩撤矣東瀛之風潮直入北門之筦鑰已虚茫茫疆土正如一片肉懸於兩虎之口雖不即噬呼吸可危此疆域之日蹙迫不及待者也東三省天産之富久爲外人所乖涎自門戶洞開遂各逞其無厭之求安東之森林沿海之鹽垞撫順之煤礦漠河之金礦以及鴨綠混同江之航業南北滿洲之　綫利之所在無不囊括席捲爲一網打盡之計谿壑可盈是不可饜此利權之日亡迫不及待者也東三省自庚子變後財政之困難已爲從前所未有近以舉行新政需欵浩繁杼柚已空羅掘無術外人復乘我之敝逞其工戰商戰之手叚以掬此垂盡之脂膏農商交困已苦於補救爲難倘再數年非躋全土於外債之臺即索斯民於枯魚之肆矣此財力之竭迫不及待者也東三省之民心夙稱强固雖屢受外界之挫衊而不忘忠君愛國之心則萬衆所同東三省之猶可爲者在此而外人之對於東三省所以遲回不遽攫此土者亦未必不在此然不及早圖之恐困疲之民久蜷伏於强力之下習爲固然仰鼻息以乞憐甘奴隸而不耻近年以來巧黠之徒甚至有假洋商入外籍以希圖免稅藉作護符者履霜堅氷相逼而至倘再數年而不失其本心者復幾人耶此人心之日變尤迫不及待者也以上四端皆東三省治亂存亡最大關頭實即全國治亂存亡最大關係而欲使治而不亂存而不亡斷非東三省之財力所能維持改設行省今四年矣疆臣悉力規畫而志與願違起視時勢則人方絶塵而馳我且中途竭蹶力不能逮時不能待設使光緒三十四年已似今日情形我德宗景皇帝當亦立沛恩綸早開國會以共濟時艱皇上以繼述爲心攝政王受付托之重揚烈覲光正在今日恭繹前頒諭旨亦深冀議院早立以固邦基惟慮籌備旣未完全國民程度又未畫一恐遽開議院反致紛擾不安詔示殷殷具有深意（未完） 
[理藩部咨庫倫辦事大臣等調查各盟旗就單開各欵詳細塡註文（續）]  
[達爾哈特沙畢]  
　　原報僅列表未造册所有鐵路礦産鹽務兵制等項均係空格是否有無並未聲明 
　　學務原報挑選學生一名敎以滿蒙漢文字業經奏明等語其本沙畢地方是否設有學堂並未聲叙且查庫倫辦事大臣前經奏設庫倫蒙養學堂聲明學生定額四十名分由沙畢選取學生十四名何以此次該處列表僅挑選學生一名是否筆誤無從懸斷 
[庫布索固勒河烏梁海]  
　　兵制原報向照額定設立兵丁並未將兵丁數目若干器械練法餉項各節詳細聲明 
　　商務原報含混不清 
[奇木齊克河烏梁海]  
　　墾務並未聲明有無 
　　礦産原報並未開辦煤等礦務究竟有無並未聲明 
　　兵制原報向無所定兵丁更換器械錢糧並未將兵丁數目器械練法餉項各節詳細聲明 
　　商務原報僅稱並無商埠究竟該處有無大小商業均未聲明 
[唐努烏梁海]  
　　商務原報有内外商民執持各該管處印票前來貿易其所稱内外商均係何商且外商是否某國洋商均未聲明 
　　疆界原報僅有疆里並無四至與何旗何處連界字樣 
[阿拉善]  
　　魚業原報惟東界石嘴山黨口沙金托海一帶地方附近黄河蒙古等槪用網捕不以爲事等語究竟石嘴山等地方附近之黄河是否該旗轄境所産係屬何魚均未詳細聲明 
小說 
[中國偵探小說繡衣盜（二十九）]  
　　第八回赫司馬靦顔求借貸姚觀察無意露機關 
　　那幾個捕役。七張八嘴的嚷道。你不用在這裡假裝糊塗。你做的事情。難道你自已還不明白麽。姚觀察聽了怒道。我做的什麽事情。你們說給我聽聽看。那幾個捕。役高聲說道。你偸了王中堂家。和雲大人家的許多物。件如今正在這裡懸賞緝拿。你還裝什麽糊塗。姚觀察故意大怒道。你們 
 
 

Page 27

 
 
這班該死的奴才。還了得。竟敢平空把我當作個犯案的竊。賊誣良爲盜。凌辱命官。你們都是在官人役。知法犯法。該當什麽罪名。若不給你一個利害。你也不認得我是個什麽人說着。喝呌轎夫停下轎子。姚觀察輕輕的把身軀一。縱好似那燕子穿花蜻蜓。點水的一般。撲的一個。箭步。早已縱在當街。身法十分快當。揎拳擄袖的。想要和他。們動手。只見。那老。頭兒對著他微微笑。道我正要請敎。請敎你。的本領。你有。什麽手叚。只顧使出來就是了。姚觀。察聽了。心上忽然醒悟。連忙縮住了手道。我也不和。你們動手。我只和你去見撫台去。正說着。忽然回過頭來。見遠遠的一乘藍呢四轎。一頂紅傘急急的趕過來。姚觀察眼快。早看見。轎子。裡頭的人。就是蘇州府總捕赫司馬。看看臨近。赫司馬也見了姚。觀察站在街心。不知什麽事兒。連忙也下了轎。迎上前來。姚觀察便對。他說道。你來得正好。你看這些混賬的奴才。平空的都說我是什麽竊賊。誣指命官。爲盜那裡還有什麽王法。請你把他們。這班人。帶回衙。門從嚴。懲辦。我今天還要開船。你也不必相送。赫司馬聽了姚觀察的話兒。心上二十四分的。詫異暗想這是怎麽的一回事情。難道這班人。都是瘋子麽。一面想著。一面滿口答應喝叫手下的人去把那幾個大胆的奴才抓過來。誰知那幾個人聽了。赫司馬要拿他們到衙門裡頭去。從嚴治罪。一個個不等他們動手。都自已跑了過來。一個爲首的老頭兒。向赫司馬請了一個安道。大老爺不知道這件事兒的始未。這個姓姚。的委實是個積竊。假充職官。在這裡指官謊騙。大老爺不要信他的話兒。說着便把兩處竊案的情節。略略說了幾句。 
國外新聞 
[德皇閱看賽船]  
　　十九日倫敦電云德皇已於昨日赴基愛爾閱看賽船十八日柏靈電云本年基愛爾賽船外賓到者甚多内有法國大臣康彭君及法國上議院議員米里哇君 
[土希戰禍可免]  
　　十八日柏靈電云土政府已接希臘照會允將豫備隊召回土政府頗爲滿意故土希兩國關於居留島問題可不致再興戰禍 
[萬國匯兌會開會]  
　　十八日柏靈電云萬國畫一匯兌律公會已在海牙開會大約將採用英國及歐洲之滙兌律 
[葡萄牙内閣之風潮]  
　　十八日柏靈電云葡萄牙近雖竭力組織新内閣卒未成立 
[哈爾濱未成之暗殺案]  
　　十八日栢靈電云近有人謀刺哈爾濱俄國統兵員未成刺客已被逃脫（以上譯文滙報） 
 
 
 

Page 28

 
 
[上海商學研究會附設商務夜學堂添設世界語傳習所廣告]  
世界語者萬國通行之新文字也吸收世界文明之利器也二十四紀之學術賴以進化也而又爲世界和平之證劵也歐美各國已認爲萬國公語（亦名國際補助語）政府提倡已列爲小學專科（與本國語並行不悖）書報流傳不可勝數研究大會年年舉行（本年世界語大會在美之華盛頓）各國人之通曉斯語者已達數千萬人噫何其傳布若是之速且廣也良由學則簡易數月可通應用之繁一言難盡總之我國政界軍界警界學界農工商界以及航海之人均不可不學者也本會以此語　振興中國商業有密切之關係故此聊盡義務特設傳習所於老北門内計家弄九十一號本會事務所（暑假期内照常開課）俾有志學習者易於速成當此預備立　時代國民銳意圖强若不急起直追競習斯語安能與世界文明諸國並駕齊　耶同胞同胞注意注意學費每月收洋五角如欲兼習英文者另加一元時間每晚八時至九時開學期五月二十一日報名處四馬路商務印書館内顧曉舟○五馬路十五號華昌洋行内陸式卿報名時隨交證金一元入學後於於學費内扣除校長顧憲成敎務長陸耀楷仝訂 
[上海咪吔洋行實業材料廣告]  
本行經理英國著名廠家所製燒碱純碱泡花碱赤燐黃燐鹽酸燐斯俤冷拍臘水等各種實業材料價亷物美各國馳名裝置之桶大小均可從便如蒙　光顧請駕至英界四川路七十三號本行接洽其價格外克已倘有遠埠來購須認明連手牌爲記庶不致悞 
[上海第一行臺益記棧開張廣告]  
本棧開設英大馬路虹廟東首坐北朝南建造高大房廊週圍洋臺大菜間官房客房會客廳等俱全房間寬暢裝修華麗床鋪波褥器具物件均係新置各房皆用藥水洒灑非常清潔不獨永無虫虱之患且於衛生之道最爲合宜代寫各口船票代客貨物報關納稅尤當格外克已至於飲食之精潔侍應之週到尤爲餘事計頭等房每位洋六角二等房每位洋五角客房每位洋四角伙食在内貴客如有設立字號及常作安庽房租飯金無不特别克已如蒙　光顧請過敝棧面議爲荷　本棧主人謹白 
[英大馬路雙龍洋行告白]  
本行開設多年貨眞價實近今新到金銀表金銀表鍊金銀邊眼鏡金鋼鑽戒黑石座鐘報點刻皮桶鐘項等回光千里鏡風雨表寒暑針烘繭大表大小掛鐘畫圖器具測量等件修整鐘表均可保用如蒙賜顧移玉爲盼 
[上海景綸汗衫厰廣告]  
本廠爲振興工藝挽回利權起見特創汗衫廠於本埠歷年以來加意改良所出之貨日益完備如雙線單線等衫足與洋貨頏頏久爲商界歡迎　如錦地斗紋衛生衫爲春秋二季所必需代地椒地衫亦夏令所最宜此四種之衫各色俱全係本廠獨家製造洋貨絶無之品也業經○桂部存案註册别人不得仿造故爪哇十七島南洋七洲府華僑聞風爭定應接不暇今再添機器日夜製兼以副雅意茲値當令之際特再廣告惟兾各同胞顧名思義力挽利權稍塞漏巵實爲自强之本倘蒙賜顧請到中虹橋老三官堂隨鄰本廠接洽可也電話三三三五○○各寳號商理批發列○後英大馬路恆昌○英四馬路潤錩○法大馬路德源祥○巨誠昶○美界廣東街口永同昌○天津南市景綸分局○漢口正街　濟○廣州蠔畊街西同昌興○福州南台振華公司○香港上環興隆○南洋庇𠹌中街廣安○爪哇泗水華商總會○三寳隴華商總會○其餘各埠洋貨號均有出售不及詳贅 
[滬甯鐵路行車時刻表]  
由上海開至南京 
站名　快車　客車　慢車　三四等客車　特别快車　客車　星期六開夜車　客車星期六星期日停開上海　上午七點四十五分　　上午八點十分　上午十點　下午一點五分　下午四點二十分　下午十點　下午六點十分南翔　上午八點六分　　　　上午八點三十九分　上午十點二十九分　　下午四點四十八分　下午十點二十八分　下午六點三十七分安亭　上午八點二十四分　上午九點　上午十點五十四分　下午五點十一分　下午七點三分崑山　上午八點四十九分　上午九點二十九分　上午十一點二十六分　下午五點五十分　下午十一點二十二分　下午七點三十分蘇州　上午九點三十九分　上午十點二十八分　下午十二點三十二分　下午二點四十五分　下午七點三分　上午十二點二十四分　下午八點二十分到無錫　上午十點三十六分　上午十一點三十七分　下午一點五十分　下午三點三十七分　下午八點十三分　上午一點三十八分橫林　上午十一點三分　下午十二點十分　下午二點二十八分　下午八點四十七分　上午二點十三分常州　上午十一點三十三分　上午六點五十分　下午十二點四十四分　下午三點二十分　下午四點二十五分　下午九點十四分　下午二點四十七分奔牛　上午十一點五十四分　上午七點十五分　下午一點十一分　下午三點五十一分丹陽　下午十二點二十八分　上午七點五十六分　下午一點五十六分　下午四點三十二分鎭江　下午一點十一分　上午八點五十四分　下午二點五十五分　下午六點七分　下午五點五十一分　上午四點五十分高資　下午一點二十八分　上午九點十二分　下午三點十五分　下午六點二十七分南京到下午二點三十七分　上午十點三十五分　下午四點四十六分　下午七點五十七分　下午七點　上午六點三十三分 
[由南京開至上海]  
站名　快車　客車　慢車　三四等客車　特别快車　客車　星期日開夜車　客車星期日星期一停開南京　上午七點三十分　上午八點二十分　上午九點五十分　下午一點二十分　下午四點　下午十點高資　上午八點三十八分　上午九點五十一分　上午十一點十四分　下午五點二十二分鎭江　上午九點一分　上午十點二十分　上午十一點四十分　下午二點四十七分　下午五點五十分　下午十一點四十九分丹陽　上下九點四十分　上午十一點十二分　下午十二點二十九分　下午六點四十四分奔牛　上午十點十三分　上午十一點五十六分　下午一點十二分　下午七點二十八分常州　上午十點四十二分　上午七點　下午十二點三十五分　下午一點五十五分下午四點十九分　下午七點五四分到　上午一點四十五分橫林　上午十一點四分　上午七點二十八分　下午一點一分　下午二點三十分　上午二點十二分無錫　上午十一點三十九分　上午八點十分　下午一點四十一分　下午三點三十分　下午五點九分　上午二點五十五分蘇州　下午十二點三十七分　上午九點三十分　下午二點五十四分　下午四點四十五分　下午六點四分　上午四點十二分　上午七點三十分崑山　下午一點十九分　上午十點二十三分　下午三點五十二分　下午五點四十二分　上午五點七分　上午八點二十三分安亭　下午一點四十四分　上午十點五十五分　下午四點二十三分　下午六點十一分　上午九點一分南翔　下午二點三分　上午十一點二十分　下午四點四十九分　下午六點三十五分　上午六點一分　上午九點二十三分上海到下午二點二十二分　上午十一點四十六分　　下午五點十五分　下午七點一分　下午七點三十五分　上午六點二十六分　上午九點四十五分 
[滬杭鐵路行車時刻表]  
由上海開至閘口 
站名　慢車　快車　慢車　專車上海　上午八點三十分　正午十二點　下午三點三十分莘莊　上午九點三分　下午十二點二十七分　下午四點三分松江　上午九點三十八分　下午十二點五十五分　下午四點四十分楓涇　上午十點二十七分　下午一點四十二分　下午五點二十九分嘉興　上午十一點四十一分　下午二點五十六分　下午六點四三分到　上午八點閘口到下午二點五十六分　下午五點五十一分　上午十一點二十分 
[由閘口開至上海]  
站名　慢車　快車　慢車　專車閘口　上午八點　上午十一點四十四分　下午三點二十分嘉興　上午十一點三十七分　下午二點五十二分　下午六點五十七分　上午七點五十分楓涇　下午十二點四十七分　下午四點零一分　上午八點五十九分松江　下午一點三十二分　下午四點四十四分　上午九點四十四分莘莊　下午二點零五分　下午五點十分　上午十點十七分上海到下午二點三十六分　下午五點三十六分　上午十點四十八分 
[淞滬鐵路行車時刻表]  
由上海開至砲台灣 
上午六點四十分七點五十五分十點五分十一點四十五分下午二點三點二十五分五點二十五分七點三十分 
由砲台灣開至上海 
上午七點十五分八點三十分十點四十五分下午一點十五分二點四十分四點五分六點五分八點五分星期六星期日淞滬段特别加車時刻上海開至砲台灣下午九點砲台灣開至上海下午十一點 
[（吉屋召租）]  
英界後馬路福綏里内有石庫門五幢二廂三平屋三幢三廂三平屋二所又北首山東路紅碑洋式門面樓房四幢一廂一門樓一所又絲棧一所如欲租者請至後馬路乾記弄姚慕記帳房面議可也 
[（招用乳媼）]  
有方育二月之孩需一用人品清潔略知英語之乳母一位須天然足方爲合格工資優給願就斯乏者即請至北河南路念四號洋房接洽可也　特白 
[廣東蛇王福（天下馳名）]  
三蛇胆陳皮三蛇胆冬姜另各種靈藥代售處二擺渡五福里廣接源謹啓 
 
 

Page 29

 
 
[上海匯豐銀行及虹口分行告白]  
啓者本行收足資本洋一千五百萬元公積英金値洋一千五百萬元又銀洋一千五百五十萬元共合洋三千零五十萬元另議定備用股本洋一千五百萬元總行開設在香港分行在敦倫厦門暹邏包帶惟亞孟買加拉吉打古降北廣東福州德國漢口神户古喇喇伯長崎意陸伊羅法國買拉夾呂宋紐約檳榔晏貢西貢舊金山新加坡蘇拉巴亞天津北京橫濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年四厘算存六個月者其息照長年三厘半算存三個月者其息照長年二厘　算凡現下所執五厘息一年期存單滿期轉新單者仍照五厘息算代付本埠匯票並辦理銀行一切應辦事宜匯票可以匯至倫敦歐州印度新舊金山美國中國東洋等處大通商碼頭特此佈聞宣統二年正月十六日 
[蘇州大日夲商品陳列館發行觀覽福引劵廣告]  
奉　帝國部在定清國蘇州創辦合資會社　領事官許可發行觀覽福引正分副劵無論中外内地一體通行在案觀覽正劵每號大洋二角得中頭等品物價値二千元茶劵每號大洋一角價値一千元得中等次悉照湖北籤捐大票開彩對單爲証又分劵每號大洋一角頭等一千元照湖北副籤票對單爲証中劵向本館或分發處均可領兌點字劵十七次六月初三開廿九日止過期不候分處閶門李源昌上海鴻發源杭州本分發所嘉興本分所松江本分所湖州蔣第震澤孫天寳餘姚本分所楓涇孫德潤硤石快得利寗波立昌無錫萬利源揚州宏發興化德興鴻姜堰鴻運來　本館啓 
[選餘詩牋]  
本號年例歲首檢齊整頓貨物選餘詩箋每包四角精選各種時式紈摺雅扇專辦泥金冷金圍屏壽幛　絲壽軸精拓翁相國福壽綾表中堂炕屏楊見山太守屏對册頁中堂何子貞太史對聯宜都楊惺吾孝亷博古書籍東京户部印泥精品牙晶印章各種雕刻京都雲銅墨盒精　名人書畫早經馳名寰海咸蒙許可倘　荷○賜顧認明蘇州蘇九華上海二馬路口九華堂同啓 
[華泰洋行]  
本行專選英國名廠儀器測量尺經緯儀平水尺鋼帶羅盤針向盤鋼尺連條並一切繪圖器俱書籍等類兼售海圖向盤風雨表量天尺千里鏡零星不及細載賜顧者請至江西路念九號　華泰洋行 
[敬告購加價亞支奶者注意]  
社絶假　購藥須知 
亞支奶從四月初一日起增價四成本公館已登報預告茲接洋東函稱此後加價之藥當與未加價之藥有所區别以昭誠信而免混淆斯丸内容料質均選道地藥材精益求精功效尤見神速外表裝潢盒中之醫員簽字保單反面添攝日本成田山小影（產斯丸君藥地草之仙）上盒加有一元四角戳記另附特别日本美女赤浴商標圖（圖樣業已寄來）以上改良各件均於中歷四月初一日發行藥在三月下旬到滬合將特别美女圖樣先行登報敬告購藥諸君務須注意改良情形庶不致悞此白 
上海英大馬路壽康里亞支奶總經理席裕麒告白 
[衛生名釀杜本内酒]  
補益氣血扶衰袪因大開食胃極精極佳之酒請即試嘗 
[傷風良葯奇蘇爾治感元每盒價洋一元五角]  
此藥效騐如神凡於感冐時症起初及月久毌論症勢輕重俱能以此治療當無不即刻患除夫傷風雖似小病若不即治往往咳嗽哮喘轉成肺癆不起者可不懼者若有此一匣斷於一年内必無傷風之患 
[大補元氣牛肉化鐵汁每瓶價洋二元四角]  
大補氣血效騐大著天下補藥之中合推獨步凡於虚勞瘦弱不足之症此爲惟一無二之補劑實爲無上之品老幼男女咸宜養生保身之寳汁本埠中法中西中英五洲南洋美華大英科發普濟等各大藥房俱有經售再倘於内地無從購買請向本公司函求當速即寄呈不悞 
[藍精療淋丸每瓶價洋一元八角]  
凡於各般淋疾紅白濁等症毌論症勢輕重何如或至尿變出血及沙石痛苦危劇此能立地奏效界常神速早已名滿天下者幸各注意上海英界龍東公司四川路四拾四號總經理批發處啓 
 
 

Page 30

 
 
[日本綿貫醫院廣告]  
前任博愛醫院長現本院長兼中日醫學校長綿　與三郎先生光緒念五年蒞兒以來研究中東人士氣候之差異疾病治療之不同等能療治眼科及内外各科華科產科婦科楊梅結毒疑難雜症只現時每星期一至六每日上午赴中日醫學校不授課能　診抱恙諸公每日下午來院接洽可也○靜安寺路念一號即大馬路泥城橋西堍巴利飯店後面洋房電話一六八九　本院白 
[上海長餘肥皂公司廣告]  
本公司擇定浦東張家浜地方購地建廠敦請化學耑家購置新式機器採辦上等油料精製魚牌各種肥皂分普通化粧兩品普通品滌垢去汚經久耐用化粧品光透氣香潤膚嫩容誠比衆不同之極品有目所共賞者也本公司意期挽利權以塞漏巵故選料精而定價亷也諸君子熱愛中國自製之品尙祈購而試之　總發行所設在南市鹽碼頭經售處南北各洋貨號 
[鳴謝辻醫院]  
佘患病久時聘請中西名醫調治無一罔効心中十分憂悶後幸友指示虹口北蘇州路老白渡橋辻醫院院長辻一氏先生來申多年研究内外科眼科小兒科婦女科花柳科一切疑難雜症無不束手成春余得悉當至該院請醫不旬日病即霍然厥後家中老少有病亦請診治安然全愈又有友患病甚險余屬其至該院醫治居然藥到病除而且屢試屢驗想辻一氏先生　華扁之再世也凡有抱恙者望弗交臂失之因余病愈尙未報德特誌數言登報揚名　上海美租界海寗路十八號張子標謹謝 
[博文大律師啓事]  
茲因繙譯夏君另有高就不及兼顧業已辭歇今仍聘素稱熟手之王君步雲吳君菊亭周君曾華黃君祖壽等襄辦一切公務如蒙見委無不竭力効勞也辦公處南京路三十四號便是 
[孫介凡爲族叔祖梅軒鳴誣]  
吾族叔祖字梅軒在蘇州經營燭業歷有年所數年前先叔潤敷公諱樹稷在江蘇即補知縣里中田產屢託人往收未能妥善適晤叔祖見其少年老成又是同族特請其回里收租叔祖不負所託認眞辦理先叔喜得其人甚爲安慰不幸先叔去年正月間捐館先嬸亦相繼去世鄙人爲校務所累不克常赴蘇理事承叔祖不忘先叔舊請照常料理一切事務井井有條鄙人不勝欣感詎意有生妒心者冐借會稽孫氏啓於正月廿九日貴報　以並無欺侮孤兒寡婦等情妄登廣告汚衊如此顚倒是非駭人聽聞鄙人見報後深抱不平幸有揑稱本家一語無稽之言不妨明證想鄙人自二月往蘇至三月接回先叔家眷四月叔祖即招鄙人往係端領取物件及簿正欵洋但念叔祖因受託之事遭此誣陷人非草木孰無羞憤之心雖叔祖毫不介意慨然歸璧而鄙人撫躬自問能無汗顏有愧不得不辯明誣妄以期核實 
[好立克麥精牛乳]  
最補飲料無上食品 
經理處上海仁記路二號文達羅洋行 
本公司所製之麥精牛乳久已馳名各國最宜於老年氣虚血衰之人並小孩體弱肌瘦以及仕宦紳商旅行之用因其能補血益氣强健筋骨乃乳膏中之魁首也　光顧者請認明牌記幸甚 
[開平礦務有限公司分銷處遷移廣告]  
本公司分銷處前設在河南路三茅閣橋北堍現因煤灶推廣該處房屋太窄不敷辦事於西六月一號遷至仁記路一號洋房本公司寫字樓内倘各行號欲建煤灶買煤焦炭火磚火泥及修改煤灶者請移玉總公司二層樓上 
分銷處接洽可也 
家用塊煤每噸八蘿計重二千二百四十磅洋十元五角一號碎煤每噸八蘿計重二千二百四十磅洋八元一角以上價目連送力在内　德律風一千一百念一號 
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來件 
[海豐麵粉公司全體股東公舉代表禀農工商部江督蘇撫江北提督文（續）]  
　　迨至去冬諮議局提議殷克勤葛潤田姜有珍等藉振勒捐適海豐總理許紳鼎霖在議員之列自此遷怒公司愈甚不破壞公司不已初用眞筆板印難民公啓煽惑饑民繼嘱李澤均陳國鼎等五人號稱八十四人電控海豐停機後竟公然印發傳單開會集議阻止海豐開機並朦蔽督辦振務委員洪道磐緩發糶糧使饑民無以爲食可以搶刧公司以上情形曾經四呈督憲批司轉行洪道會州查明核辦乃不查不辦並不禀復於是劣董亂民其膽益壯卒致煽惑饑民釀成焚搶之禍丙午災區之廣災民之衆數倍上年不聞焚搶公司者一面妥爲振撫饑民一面嚴行懲辦亂民亂民咸知畏憚饑民自可相安今奉督憲批示饑民非盜賊可比並飭公司交出放槍兇犯似饑民爬搶爲法所不禁公司防禦爲法所不容此風一長非特海豐終難保存更恐江北富室巨商無一倖免徐海毗連齊豫勢必釀成明季之流寇巨患何堪設想查大清律例饑民爬搶科罪極嚴杜漸防微立法至善今饑民衆至數萬拆牆燒門開槍傷人内有匪徒可知地方文武彈壓計窮公司理遣自無効力當此危急存亡之際洋匠固應自保身命公司亦當自保財産開槍威嚇急不暇擇格斃九人實非所料苟如永豐公司任其焚搶一空則海豐損失資本必數倍於永豐萬一洋匠被害更釀意外交涉黎道但知開脫亂民破壞公司如法律何如大局何當水災發見時公司首先捐振一萬兩繼辦粥廠續捐三千串與義紳合辦新浦粥廠補助板浦大伊山各粥廠亦不下三千餘串最後遣散饑民復捐二千串公司有生人之念無死人之心當爲天地鬼神所共鑒乃獨不能見諒於黎道而以爲難饜人求不知如何始饜人求也自歐美商戰以來中國有志之士始曉然非興商不足立國非保商不足救亡朝廷特設專部各省爭立公司轉弱爲强在此一舉乃國家方恐保護之不力而黎道竟似踣敗而後快何私於匪類何仇於公司從此匪徒必以公司爲可擾富人皆以公司爲危途不但新立公司附股無人更恐舊有公司調欵不易是使中國實業永無發達之日者皆黎道階之厲也可痛孰甚况立一公司可養司事工人運船駁船車班脚夫萬餘人去一公司則此萬餘人一遇荒年必皆變爲饑民是公司之有益於地方稍有知識者皆能明言之何黎道獨昧之殊令人百思而不得其故也傳聞黎道偏聽李參將之言李參將受殷克勤等之運動故有此等怪象是否屬實一經犀照必無遁形爲此附呈條駁清摺並請查清摺叩求憲台大部電核各情准派公正大員馳往海州明察暗訪務得確情秉公懲辦以遏亂萌而維實業地方幸甚大局幸甚再自黎道妄禀後匪徒又遍貼廣告訂期剗平公司將來再有圍攻公司危急之時文武應否開槍保護公司應否開槍防禦抑應如永豐公司不准放槍聽其焚搶一空之處均候批示祇遵合併聲明謹禀 
短篇小說 
[假僵屍]  
　　閩中僵屍　之說最盛。人亦信之而不疑。某鎭一逆旅。中有古柩。初無所異。後因宿客屢有暴死者。會某歲有三人同臥一室。夜半有物揭其帳。驚寤大呼。物已遁。疑爲賊。出戶追之。物入停柩一矮屋。及柩而没。退而告諸居停主人。主人詞涉惝恍。始相譁以鬼。又据下榻其間者所云。曾聞隣舍或夜深有女子笑語聲。如是數夜。舍中即有暴死者。於是又疑爲妖物之幻形。故知者多相戒勿宿。然其地實當往來之衝。不知者亦衆焉。丙午之夜。有會稽馬生來寓。一夜鬱不能寐。起步中庭。見一人倚欄乘凉。若有所思。馬生引與語。其人欣然曰。君能作長夜談否。能則暫屈玉趾。一相對酌。馬笑問其故。則曰言恐駭君聽。此間實有僵屍爲崇遭害者匪祗一人。僕不知而誤投。適間始得聞之。欲去則夜己深。不去尤虞不免正在進退維谷耳。因爲馬詳述其狀。馬素豪爽。不爲邪說所惑。不禁鼓掌大笑曰。余道君是防寇盜。不意丈夫亦畏。鬼君無恐。旣有我在。其現形也。我固有劍可以禦之。若果幻形爲好女子。且將刧之以侑觴矣。其人聞之果氣爲稍壯瀕行。乃約馬聞惡聲必來相救。馬時已微醉。及室。忽見几右有女子在焉。初亦頗怪。急就壁間掣劍出。叱問誰何。女子歛衽起拜曰。君得毋與東越吳子献有舊否。曰然汝何由知。彼又是汝何人。女曰妾適於几上見之。彼固妾異母弟也。馬詰其來此何意。女　爲嗚咽曰。碧海沈寃。於茲五年。自念身亦宦裔。而被人驅遣靦顔向人。徒以大讐未報。輙復苟活。今幸得遇君子。或能一援手也。馬按劍相擬曰。汝是人是鬼。其早一言爲快。女曰亦人耳。禍因家兄携眷赴都。於此間遇賊人王老虎。兄及嫂皆喪其。手獨留妾爲彼香餌。屢欲殺吾兄之子。以妾哀請故得免此子今僅八歲。日與妾錮於幽室。從未見人。妾亦須受命始得放出也。馬問王假汝作何用。彼又何以售其奸。女曰此則匪夷所思矣。此賊從西醫學得新式電氣。觸人鼻孔輒死。死時不露殺害之跡。惟腦骨變爲純白而已。檢騐者。不及洞悉。每被瞞過蓋仵作於解剖學尙未知也。此賊鬼蜮心腸。旣挾僵屍以行詐。人被電死時。急錐刺其股使出血。陽爲僵屍所吸。至其假手於妾。爲彼嚮導者。乃先動之以色。俟其人墜入術中而後誘令夜莫閉戶。以待妾來。彼始乘間撲殺之（未完） 
 
 

Page 35

 
 
   
 
 

Page 36

 
 
   
 
