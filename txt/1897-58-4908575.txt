# 1934 - 58 - 4908575

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨圖三十六種實洋五元○刑案匯覧洋七元○景岳全書碼洋三元○沈氏　生碼洋三元二角○資治新書碼洋一元五角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公　疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康煕字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科凖純六套實洋五元五角○醫門法律碼洋一元○醒世姻錄碼洋一元四角○繪芳錄碼洋一元二角○中東戰紀本末洋一元五角諸君欲購者請移玉至三馬路申昌書畫室或申報館帳房可也此佈 
[君子小人辨]  
　　孔子曰君子周而不比小人比而不周又曰君子和而不同小人同而不和又曰君子而不仁者有矣夫未有小人而仁者也聖人之於君子小人可謂辨之微矣辨之微則小人何能渾君子君子亦安能爲小人所朦哉無論國家之用人也人世之交濟也皆當曉然於君子小人之所以分俾君子無屈抑之虞小人無横肆之患則一國之政事不將由是而平一國之人心不將由是而靖哉然而曠觀前古俯察來今事之敗於小人之手者何可勝數君子之見禍於小人者亦何可勝數豈小人之果多於君子耶抑君子之不能制小人而使小人竟無忌憚若此耶曰究在用人者之不明耳大抵天下之人賢愚參半勢不能擯小人而盡用君子亦不能棄君子而盡用小人使用人者而爲君子焉則所用者宜皆君子然亦不無有小人倖進於其閒使用人者而爲小人焉則所用宜皆小人然亦不無有君子浮沈於其内説者謂用人者旣爲君子何尙不知小人而用之用人者旣爲小人何尙不知君子而棄之不知君子有君子之道小人有小人之心君子之用小人也究不知其爲小人而用之也况小人之求用於君子其術至多乎用人之心慈則動之憐愛用人之心疑則譖之讒言用人之法寛則聨之以朋黨用人之法嚴則濟之以苛殘用人者一時爲其所惑而小人爰得肆其譸張以行其奸險而君子於是爲其所傷而用人者卒且爲其所害劉向曰讒嫉之人必好聞人惡惡聞人善妬才智之在已前忌富貴之在已上唐陸宣公曰凡是譖愬之輩多非信實之言利於中傷懼於公辨用人者雖一時爲其所惑而久必覺察或斥之或擯之而小人卒至無容身之地若任其播弄聽其讒譖而不覺者其人終未必爲君子也卽爲君子亦無用之君子耳若小人而亦用君子或欲藉以成名抑或迫於公論故其用之也雖欲籠絡人才而究不能如手足腹心之倚致令人依之不能棄之不可有進退維谷之勢賢豪失足千古傷心史册所傅大率類此至君子而不能擯絶夫小人而或且爲小人所用亦何怪小人道長君子道消耶夫君子小人之辨在事後無不共知而當其初則固易於混淆而相去衹一間也一間者公與私眞與僞而已矣君子事事秉公而率眞小人事事營私而作僞其公私眞僞之見諸事者則辨之猶易而其存諸心者則辨之較難君子本優容也而小人之優容若過之君子本慈愛也而小人之慈愛若過之君子本温厚也而小人之温厚若過之君子本精明也而小人之精明若過之君子本謙讓也而小人之謙讓若過之君子本勤愼也而小人之勤愼若過之是以無識者無不墮其術中而爲小人所牽制而不知小人之優容非眞優容也市恩也小人之慈愛非眞慈愛也暱恕也小人之温厚非眞温厚也陰險也小人之精明非眞精明也殘刻也小人之謙讓非眞謙讓也謟諛也小人之勤愼非眞勤愼也趨承也此君子小人若相類而實相反者也苟能於相似之間辨其眞僞察其公私縱小人掩其不善而著其善無不可以洞見其肺肝而君子之眞自出方今世道日衰人心浮薄一小人顯人皆尊之奉之一君子晦人皆詆之毁之黑白混淆是非倒置非但不識爲小人而且目之爲君子非但不識爲君子而反斥之爲小人於是小人皆自居於君子而有讒奪君子之權君子皆退避夫小人而不能制小人之命君子見用事未必成然卽爲成事之機小人見用事未必敗卽爲敗事之徴一國如此一家亦無不如此一事如此事事亦無不如此然則君子小人之公私眞僞烏可不辨哉烏可不辨之於微哉 
[洋員測路]  
　　漢口采訪友人云蘆漢鐵路奉旨興工由盛杏蓀太常延致洋工師數人至鄂襄同辦理一切事宜張香帥查得奏補黄陂縣張明府延鴻素諳泰西語言文字及測量諸學遂由京山堤工電調到省委令隨同洋工師沿途勘視某日已整備啓行矣 
[輪船命案]  
　　蕪湖采訪友人云正月二十日麥邊洋行萃利輪船由滬上載洋油及雑貨千餘件溯江上駛旣傍躉船卽雇令小工卸貨中有沈姓者正在前推後挽適肩上所負洋油一箱碰落於地箱碎油出淋漓满艙管艙人忿甚扭住毆之復踢以脚沈踣仆艙内一息奄奄管艙人初猶意其裝傷叱人拖置躉船隨卽展輪以去躉船司事人見機不妙急令人唤渡船載置江干甫登岸已一命嗚呼事後屍親某甲聞之向躉船司事人詰問司事人告以故先墊給桐棺爲之含殮俟二十五日萃利由漢皋下水過蕪時再責令交出兇手控請伸冤 
[漢皋火警]  
　　漢口訪事人云上月廿四日萬壽宮相近某紗燈店後之住宅因晚炊失愼突兆焚如霎時火勢熊熊凌冲霄漢賴附近水龍聞警齊集奮力灌救僅焚去民屋二椽亦云幸矣 
[培植士林]  
　　署松府陳蓉曙太守求才若渴一意培植士林去年就郡城創設融齋精舍依時課以有用之學兹復釐訂章程示期開課并札飭監院云照得融齋書院肄業諸生童前經本府詳奉撫憲批飭松郡距省城窵遠由府甄别等因今本府定於二月初八日開課甄别仍准各生童按月投考一體與試以資造就本府必親自校閱憑文錄取其拔取經史性理算學各第一名以及考列超特一等均各重加獎賞以示鼓勵除出示曉諭外合行札飭到該監院卽便遵照一體出示曉諭在院肄業及投考各生童知悉務令先期親赴監院處報名納卷并將某學廪増附生某縣童生據實報明其有舉貢與考者亦應報明科分并須塡明願考何學字様由該監院飭令書於卷面塡註届期齊集本院聽候本府點名給卷示題課試諸生童務各恪遵定章用心角藝各盡所長其繳卷章程仍以散卷之日爲始郡城限五日華婁鄕鎭限七日外五縣均限十日統由該監院彚齊封送評閱逾限不收該監院務須將應辦册卷及一切事宜早爲臨褔毋得臨期缺悮切切特札至其章程云一藏書樓五間平屋四間業已搆造工竣合求忠書院齋舍目前已足敷用俟院費充足再行添造一算學山長每年聘金節敬均攺定由府縣公派毋庸府獨自捐廉其供膳程敬仍由府捐 
 
 

Page 2

 
 
　一住院高才生前定六人今儗添二人薪水仍給五十千俟費充再添　一監院　木三書院照例開支一甄别旣奉撫憲松郡距省較遠之批自應與四月朔課一併歸府考試一朔望課攺定經史性理天算四學每學取超等二名特等三名一等五名分門别課以期専精其每學超等一名各給膏火錢二千五百文二名各二千文其特等一等膏火照前章給發　一甄别前報名務須於經史性算中註明願考何學字様監院蓋戳於卷面認定考試如註明經學毋得再作史學以免紛心違者不錄願在院者亦註明願　院字樣一經史性理天算每課每類四題完者卽以全卷論一本府去年曾設有會課今年儗攺爲融齋精舍加課每月十二日在　高才生及前月朔課所列超特等各生齊集府署由府供飯面試擇佳給獎以示激勵惟此係本府特設之舉應聽後任自便並未作爲定例一諸生當奉發長爲表率其有不遵約束好立意見肆論短長者准禀請出院以備取者補入一府庫書有出納之責每年照府署小課向例給予辛工四千文一司帳辛工俟酌議住院以今年甄别加課爲準取定正取八人備取八人正取出缺以備取挨次補入補完後再由監院禀府考取 
[九門禁鑰]  
　　京師采訪友人云崇文門内水獺胡同姚某者兵部車駕司書吏也家道頗稱小康新正月人日夜間魚更三躍時忽被樑上君子踰垣而入翻箱倒篋將衣服竊取一空姚某因歲底料理案牘未免忽忙力乏神疲倦極不醒直至蓮漏五下賊人放火焚焼姚某始從睡覺中驚醒大聲呼救僕人始各驚覺急卽潑水澆灌得以撲滅計點所失衣飾等物約值二千餘金翌晨開單報經提督衙門勒限緝拿未識鴻飛冥冥能入弋人之手否○元旦至十八日止琥璃廠地方極爲熱閙羅列玩物皆莫識主名更有在火神廟擺設骨董攤者火齊木難夏鼎商彝異寳奇珍璀燦耀目聞均從王府宅門借來以資觀覽其間晉唐書畫之類無所不備往觀之人絡繹不絶故此數日間雖九逹康莊殊形擁擠云○有從齊化門來者言有某甲者年約三十餘满身血污肩挑男婦首級兩顆駭而詢之據言向居齊化門外妻與某乙有染露水結緣不時來往前日妻與乙又同炕而睡爰出其不意將二人刺死之割下首級今特往提督衙門自行投首云○孫侍御賦謙之從姪某甲性情拘執向在西山開設煤窰頗獲利益近年以來因經理不得其人日見虧折以致將衣服雜物陸續付諸質庫去歲十一月有友完婚甲往道賀假得某乙狐腿外套一件穿之而往及事畢回家妻遂將外套收藏篋内蓋亦愼重之意也嗣於臘月中旬某乙適須穿著向甲索取甲一時遺忘答以已經歸趙乙言並未交還中詢其妻亦已記憶不清遍尋不見乙令甲再爲細檢後於年終妻因整理布衣見外套夾雜在内急卽交甲送還不意某乙疑中有意朦混冷語相譏甲無可分辯回家與妻兩相齟齬甲素有阿芙蓉癖身畔常帶烟膏遂夫婦分服之意圖畢命及至毒發難忍妻自用小刀劃傷咽喉甲亦自用刀頭戳有傷痕家人駭聞聲息破窓而入急爲覓藥灌救甲得一嘔而蘇妻則以救治不及立時殞命矣報經西路捕盗飛虎廰相騐現未知其究竟如何 
[赤嵌郵信]  
　　日本長崎埠鎭西日報云東歴二月二十號卽華歴正月十九日臺灣總督禀報政府云邇者守備混成第一旅團所屬花蓮港常見生番出擾是以特遣守備步兵第一聨隊長中佐湯池氏往彼防禦○二月十四號憲兵第一區隊巡至三角湧在附近各村莊拿獲奸諜六十名當塲撃斃數名○什分寮等處土民時出掳掠以致人心惶惶近日派少佐谷山氏率領二中隊駐紥以備不虞○頭圍迤西金面莊有土民數十名在彼嚍聚分遣隊得信之後卽派特務曹長某氏帶同士卒二十名及憲兵巡查等人前往圍捕當塲擊斃四人餘皆逃散○某日三角湧分遣隊長少尉二宫氏在頭仔脚附近巡邏途遇土民五十餘名互相對敵土民勢難搘拄均向媽祖田退避是役也擊斃十氏四名○政府查得日本人之留寓臺灣者除文武官員兵士巡查憲兵以外計臺北縣境男四千二百六十三名女一千一百十五口住屋一千零三十六所臺中縣境男七百十九名女一百六十七口住屋二百零一所臺南縣境男七百九十五名女二百六十九口住屋二百六十二所澎湖男八十八名女四十五口住屋二十四所 
[畫棟春雲]  
　　江西采訪友人云元旦以來晴雨不定初五夜時交二鼓滕六君忽税駕遙天始而散玉霏瓊繼復搓棉扯絮至初六晨起庭前積素已三寸有奇而寒氣偪人冰筯垂至尺許初七八夜又連次得雪迨初九日始晴光大放照徧大千曝背南榮始覺春回黍谷矣○郵政局爲奉旨剙興之事乃九江倩局忽於正月初三日傳電至省著各信局暫止開班自是消息不通者逾一旬之久甚至去臘所寄函札亦由潯上退回至十四日始照常收信○前去兩年翁小山方伯捐製防火水桶數百具旣高且大與同治初年沈文肅公撫江西時所製清平水桶無殊乃近日無知小民間有以死　死鼠抛入者水遂污穢不堪事爲方伯所知飭卽製就木蓋連以鐵綀并傾棄舊水另汲新泉約所費祇二百餘千而民間已均沾實惠矣○本年春雪疉降畦中油菜多被摧殘刻下茶油每斤需錢一百文菜油九十二文所望轉瞬黄花散金時菜子登塲依然豐稔油價其或可從廉乎 
[彭蠡鱟帆]  
　　九江訪事人云九江道誠果泉觀察札委王紫綬薛嘉生于蘭軒馮萃如朱明齋五少尹前赴廣饒九南四府催提屯餘錢糧已於上月某日分道前往矣○前署安徽廬州府孫詞臣太守籍隷之江寓居潯上太夫人頤養北堂已届耄期之歳新正下浣某日爲設帨良辰太守擬設華筵奉𫍫上壽先於上月二十三四五日之夜紥就彩龍一條燃以燈燭遊行街市以答神庥以祈母壽見者咸謂福壽兼至嘖嘖稱羡不置○掌教興國州疉山書院萬清軒博士斛泉年登九秩門牆桃李均於新正二十四日稱𫍫祝嘏地方官紳同往晉祝○湖北人程瑞林與九江人張永清江開基集成資本銀二百兩在潯城西門外正街開設瑞懋雜貨店去年江因事拆股程旋謝世不料張頓起貪心稱與程亦無所涉蓋欺程異鄕作客祇有一妻荏弱女子必不能爲力也旁觀者咸怒其無理令程妻執合同赴保甲局喊禀羅海源少尹廉得其情飭差提究張詭詞以避遂將店夥吴應祥帶局諭令將程瑞林名下本銀六十六兩六錢赶速交出俾得扶柩回籍如延嚴究不貸 
[白下紀聞]  
　　金陵采訪友人云正任江南鹽巡道胡芸臺觀察於正月某日趨詣督轅禀知赴青龍山勘礦旋添委從九品胡少尹以仁充巡查各礦山差○省城鑄造銀圓制錢局自前署兩江總督張香濤制軍奏明創辦後卽委候補道劉觀察式通經理局務往返滬上購制機器迄今已歴一載機器尙未齊全正月某日始由南琛兵船統帶徐君傳隆裝到四百十八箱旣逹下關觀察逐一騐明趨赴督轅禀報大約開爐鼓鑄尙需時日也其始事之艱難有如此者 
[隋堤新柳]  
　　揚州訪事人云兩淮運司江蓉舫都轉因有要公須面謁劉峴帥禀商一切並賀各大憲年禧隨擇於正月二十二日下午排導出轅至徐凝門登舟晉省屬下各員均各恭送如禮聞都轉此行小駐襜帷無多時日大約月杪卽可遄返矣○聞之鹾曹中人云兩淮候補經知大巡四班人材濟濟而于于來者仍相屬於途不無有事簡人浮之憾前升憲方子箴都轉因定挨班輪委章程以均勞逸法至善也惟遵循日久視爲例行歴届鹾憲公務繁多此等細微何暇詳核故近年來如某差届满應行輪委者第由經承查取員名送單製籖派委其間與章不符應扣者與章相符應委者皆難揣測更有遠在他方或已當别差或龍鍾衰病甚至久不在淮一經送單類皆可以僥倖所以有自奉委至卸差始終未曾謁見者不意去臘某差届满照單應某員接辦兩次傳見直至今正始行覿面都轉洞燭其隠特出牌示一道略云照得經知大巡各員輪委差使到班以及卸差人員所以傳見者原以察看初委人材藉詢該差利弊無非爲整頓公事起見乃近來各員輪委並不來轅禀見僅至號房掛號具一申報空文卽可接卸了事似此泄沓相沿尙復成何事體兹特牌示爲此示仰各員知悉此後輪委到差及卸差回掦者均須來轅請見 
 
 

Page 3

 
 
如再蹈前轍輪委者卽予撤差卸差者卽予記過其各凛遵毋謂本司言之不預也一時見者咸謂從此後黠者不得肆其取巧之術而落落寡偶者可以不致向隅矣都轉此示眞不啻燃牛渚之犀一洗積弊洵裨益於貧員匪淺也○二十四橋古址距西門約六七里夙稱名勝迄今談淮楊風月者無不詠唐人月夜吹簫之句以爲繁華景象猶可想像及之兹者風流雲散而遺蹟猶存茅舍數家自成小小村落上月某日有客從西北鄕來城路經其地忽見村尾古廟旁竪立一竿上懸木籠不解何故卽而視之乃血漉漉人頭一顆目瞪口張不覺駭而郤步嗣詢諸附近鄕人據言此卽前年季冬夥刦某木匠店之首犯近已明正典刑由省垣將首級押解來揚交由地方官轉發犯事地方懸竿示衆以昭炯戒噫國法森嚴一經干犯終不能倖逃法網彼自命緑林豪客者覩此其亦稍知儆懼乎 
[松江春鯉]  
　　五茸采訪友人云郡城各書院例於二月中旬由府尊甄别今届陳蓉曙太守已示期初八日課試融齋書院初十日課試雲間求忠景賢三書院想濟濟多士又當買其餘勇在文塲中酣戰一番矣○江南提標馬匹照章每年添買三成歸提督派定中左前城守四營按年輪值一次去歲輪應左營人員承買當菊綻東籬之候向督轅領札啓行營例時值新正有迎賽喜神之舉迨新馬買到時已孟春下澣遂遲至二十八日恭迎○天馬山人周某緣案押飯歇新正某日之晚乘人不備串通同押之某乙越栅而逃翌日看役始據情禀報署縣尊姚大令怒其疎忽喝責數百板勒限嚴緝務獲違則重懲 
[金山日麗]  
　　鎭江采訪友人云正月二十四日俗傅爲玉皇誕辰距郡城四五里有一土山名曰高旻頂其上舊有玉皇廟數年前經里人醵資修建星題月牖金碧輝煌是日天氣清和山容如笑郡人士之進香禮佛者香車寳馬絡繹如梭諺謂正月登高可卜一年利市也○大港鎭有迎賽龍燈之舉先於燈節前各出心裁製成擡閣鰲山龍燈魚燈象燈蟲燈以及鳳凰麒麟各燈嵌空玲瓏惟妙惟肖迨上元之夜不隄防雨師風伯聨轡而來蹴踏清宵阻人游興迨二十晚一鉤殘月推出雲霄會中人始拍掌歡呼鼓其豪興更添入龍燈兩架一黄一青鱗甲宛然盤舞空際復妙選俊童十餘輩幻成好女兒傅粉薰香簪花掠鬢其妝作昭君出塞者手彈渾不似幽怨盈盈高跨連錢雙鉤疲削如蓮瓣鶯喉一轉使人意消以故西舍東鄰邢姨蔣妹咸料理縷金鞋子連袂往觀畫舫雕軒相屬至數十里眞昇平之盛事也○正月二十二日鎭江營叅將鄭叅戎國祥循例行迎喜神之舉蓋卽古者春蒐之遺意也午前十下鐘時率同守備李守戎桂芳城汛李千戎及各哨弁排齊儀仗呵殿出轅前導有衝風灣號馬上令旗馬上勅印頂馬萬民傘德政牌隨以彩亭二座安置兠鍪兕甲兩旁分懸弓矢旣而大旗隊小旗隊洋槍隊藤牌隊威風凛凛排列成行殿其後者爲鼓樂一班簫管嗚嗚奏朱鷺之曲韓許王三武弁更頂盔擐甲押隊徐行迤邐出西門至大校塲演武廳向喜神前行禮畢卽傳令開操槍聲砲聲隆隆震耳及歸由小門過大街出大市口迤東以抵轅門是日也春光明媚玉宇無塵長街短巷間繡户嬌娃蓬門麗質莫不凝妝簾底爭窺荼火之容蓋不待拾翠芳郊而已覺遊春興動矣○新正月十九日爲各衙門開印之期自道憲都統以下各衙俱於五鼓時由辦差人夫預備一切辰初時届陰陽生禀報吉期關道憲吕觀察朝服出堂恭詣香案前望闕行三跪九叩禮隨换穿公服拜印升堂監印官將關道及營務處關防啓封捧出書吏呈上紅箋上書開印大吉四字禀請鈴上朱符文武屬員分班叩賀階下營勇聲砲如儀洎觀察退堂各官始回本署開印時已鐘鳴十二點矣 
[定期致祭]  
　　新任江海關道劉康侯觀察牌示昨日致祭吳公應公兩祠初三日致祭文昌初四日致祭吕祖先師初八日致祭文廟初九日致祭社稷壇及風神廟初十日致祭吉陳袁劉四公祠十二日致祭文昌殿十四日致祭天后聖母十五日致祭關帝二十一日致祭龍神十九日致祭沈香閣城隍神廟修祀事之典備肅穆之儀濵海士夫當於是觀禮焉 
[觀察讌賓]  
　　蘇松太道劉康侯觀察於昨日午後三點鐘時設席斜橋畔洋務局中柬請前臺灣巡撫邵小邨中丞鐵路總辦盛杏蓀京卿及陳蓮舫比部李穆齋太史沈子枚嚴筱舫兩觀察陳君次亮陳君挹霏升科局總辦許太守寳書松海防同知劉乙笙司馬上海縣黄愛棠大令英法兩界讞員屠興之别駕鄭景溪大令赴讌冠裳畢集樽酒聨歡直至斗轉星横始各盡歡而返 
[履勘毁祠]  
　　舉人謝源琛監生孫壽青等呈控潘步青糾合黨類戚增三曹咸發陳富南私行拆毁浦東楊家渡土地祠黄大令正欲提案訊究不料潘等同赴松江府上控陳蓉曙太守准詞札飭上海縣黄愛棠大令將在案人証迅卽傳齊訊明大令爰定於今日赴浦東勘視被毁情形再行帶案訊究 
[請修街道]  
　　本城各段街衢每至天時陰雨則積水成潭泥濘路滑行人大爲不便現由各董事聨名請上海縣黄大令設法修治以免有行路難之歎云 
[擬領日婦]  
　　有李少庭者操計然術慕蓬灜之仙境爲海國之生涯握算持籌稱有積蓄卽在日本娶得一婦生有二子去年李忽念切梓鄕倦游思返因携同日婦浮海回華旅居於滬南二十三七鋪之青龍橋左近不意李時乖運蹇無可謀生度日維艱漸至饔飱不繼日婦之父母在本國風聞消息深恐東海仙姝飄茵堕溷爰於日前寄詞禀陳本埠日本領事請爲查訪給資回國免致流落他邦日領事因卽照會蘇松太兵備道劉康侯觀察請查明居址何處以便領回觀察飭傅高昌廟巡防局委員魯二尹諭令從速查明昨日魯二尹至二十三七鋪局中會同姚邵二委員商議一切卽傳地甲錢月卿到局查知李住居之所爰傳李及婦到局略問數言命將日婦送至道署不知將何以處置也 
[上海縣署瑣案]  
　　野雞妓女王蘭卿遭惡鴇王張氏逼令墮胎因是斃命英界捕頭訪悉其事飭探捕將鴇婦王張氏及蟻棍毛秦氏龜奴顧周氏穏婆王許氏一併拘獲送請公堂訊問屠興之别駕略加審問遂於前晚將一千人証移送上海縣署請訊核奪值日差據情禀明黄愛棠大令飭將王張氏等暫交官媒看管候核○西門外巡防局委員蔡雲卿二尹送田何氏羅田氏到縣請訊前晚由蔣刺史升堂提訊羅田氏供稱小婦人今年二十有二紹興人十九歲時憑媒嫁與羅姓爲妻生有一女不幸丈夫於去年十二月間病故婆婆欲將小婦人價實領一不知姓之寗波人到家觀看小婦人情急奔回母家母親懼婆婆兇惡故不肯管小婦人無可如何遂赴巡防局控告轉送案下求大老爺安插小婦人不甘再醮情願守節求恩明斷田何氏供紹興人田氏是女兒女婿物故親母欲將女兒價賣求恩定奪刺史得供謂羅田氏曰爾甘守節甚爲可敬准如所請飭送清節堂留養田何氏遂謝恩而去○怡和洋行購買地基失主延不遷墓牽涉地保沈曉巖由英界公堂移送至縣前晚黄愛棠大令升堂訊問沈曉巖供稱怡和洋行租下之地所有墳墓各家均願遷讓惟有王晉卿家不肯洋人控小的所阻並無其事求察王晉卿供稱亦是地保洋商所租之地有墳墓一百餘處請限期搬遷可也大令限於三月初十爲止將所有墳墓盡行遷出不得違諭沈等遵諭而退○前由英領事照會關道憲札飭上海縣黄愛棠大令將地基案中之陳掌生拘獲到案前晚黄大令升座訊問陳掌生供本地人向業木匠前怡和洋行所買之船塢地基於同治六年間由小的價賣與寳仁堂計有一畝當時言明田内墳墓不得舉動現寳仁堂將田轉賣與洋人要將墳墓搬去並被將木料任意堆在墳上現洋人以小的盤踞不遷送至案下求爲恩斷夏阿玉供本地人住廿四保有田九分係夏德明户名上有墳墓同治年間曾將餘地賣與陶阿四尙有墳基二分向由小的完納糧税現陶將田賣與蕭根餘命小的將墳基再賣與伊曾收過遷費洋八十元後再向找價陶不允今奉訊問求斷夏桂春供稱地保馬雲舟與小的有仇致被誣控伊等之事實出不知顧阿炳供有地基住房等於去年八月間憑地保陳雪雲爲中賣與蕭姓卽在陳姓家中立契言　注二千四百元收過八百元所少之欵陳爲擔保後向找價不知何故誣控小的等盤踞不議求察大 
 
 

Page 4

 
 
令一一得供飭將陳掌生等管押候覆訊核奪 
[上海巡局瑣案]  
　　趙金生卽趙坤坤誘拐侯王氏同匿西門内關帝廟後事被巡防局員得悉送請總局訊辦前晚鍾壽百明府飭將趙坤坤等提至案前嚴加訊問侯王氏供稱小婦人係江灣人住居叉袋角地方向在某洋紗廠爲女工去年十一月二十五日停工出外趙坤坤向婦人說及薦往城中沈香閣某姓家帮傭不料被誘現願隨夫回去求恩俟恊章供稱自失妻後倩人四出找尋毫無下落日前地保來傅故投案候質趙坤坤供本地人向做成衣匠候王氏央小的薦工不敢誘拐明府得供以趙誘拐屬實著笞責五百板枷號一月發二十二鋪地方示衆侯王氏不應背夫私走著掌頰二百下交候恊章領回管束○總巡局訪案中之憑海三一名現爲英界包探捕獲解送公堂移解至局前晚由鍾明府升座訊問憑海三供湖北人向做古玩生意光緒十一年間來申開設雜貨店後因折本閉歇在英界包探黄四褔名下充當夥役共有三年被黄辭歇仍理舊業去年爲賭棍陳八卽李少亭假造信函至道署誣控嗣蒙訊明無干當卽釋放現在並不犯事求恩明察馮丁氏投案聲稱丈夫現在安分並無犯事求大老爺開釋明旰得供飭將丁氏逐出海三押候查明實在情形再行核奪○張阿慶昨日冐充更夫至大東門外所泊之柴船上收取更錢被埠頭知悉拘送十六鋪中局請究李蘭史二尹審訊之下判責二百板驅逐出境 
[美界捕房紀事]  
　　楊杏郎崇明老賊也前晚在西華德路某弄内圖竊爲包探石金榮緝獲拘入捕房捕頭令押候送廨訊辦○偷兒洪富郎前晚在外虹口老街某姓家肆其胠篋手叚經二百六十七號華捕巡獲拘解捕房捕頭飭押候送英界公堂懲治○粤人陳心旺僦居虹口篷路曾欠羅姓洋銀若千無力歸償被羅控諸公廨屠别駕准詞飭差咨照捕房派探恊提到案昨由包探倪順泉將陳拘獲捕頭略問原由飭交原差帶回英界公堂禀候訊核○王步青江阿英二偷兒串竊百老匯路第四百三十四號門牌顧姓家衣服棉被等類事主控諸捕房捕頭遣包探石金榮將王江拘獲解入捕房捕頭著押侯吊贓送廨訊究○有崇明人名鄧湘根者未知其向鴇何業去歲賃屋美租界篷路第九百八十七號門牌開設粥店與附近洽興昌米鋪往來因生意清淡不能支持積欠米欵彌縫無　送於前晚席倦所有盡室而逃昨晨洽興昌店主探知其事奔告捕房捕頭以此非捕房應理之事令自行找尋得獲扭案送辦可也 
[振欵續頒]  
　　去歲湘中水潰餓殍載途籌振方殷正憂不濟不意蜀省巫山大寗等處　　可荒乞振之書急如星火本館恊振所正愁束手籌措良難兹得朱少梅大善士捐助第三次節省醫樂資洋五十元又應酬費洋五十元慷慨解囊樂善不倦宜乎病魔退避藥裹離身非徒吉人天相抑亦人力有以挽回之也敬代飢民略伸謝悃 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[折本輕生]  
　　無錫人鄧五福年約二十餘賃居虹口楊家灣第四百九十八號屋内以販牛爲業頗獲厚利然私販耕牛久千例禁得此造孽錢亦屬悖入悖出並無盈餘邇因時運不佳　折貲本漸致債臺高築欲避無門日昨往親串某姓處意欲告貸若千重挀舊業詎料某姓不遂其願鄧自念謀生計拙短見遽萌在途購得紫霞膏吞服回家蒙被而臥及至家人察知有異急卽雇人舁往同仁醫院求治醫生騐得受毒已深非藥石所能奏效飭卽舁回未及至家早已魂遊地府矣慘哉 
[英界公堂瑣案]  
　　包探孔阿才禀稱沈顧氏之子鳳池曾習洋貨業喜與下流爲伍以致久賦閒居時時向其母索錢若不解囊卽喃喃詬詈氏屢欲控請懲儆親屬均出爲勸阻昨日鳳池又以索錢無著竟敢將母扭毆後由鄰人唤四百七十六號華捕拘入捕房兹　捕頭令小的解案請辦沈顧氏投案訴稱小婦人係浙江湖州府屬某邑人丈夫已故生子二人鳳池居次長者尙能餬口次子則已失業年餘偶或無錢卽　小婦人索取昨日小婦人靳而不給竟敢逞兇鳳池供稱小的適有要需故向母親取用屠别駕商諸薩副領事官然後判令押候嚴加懲辦○包探趙銀河禀稱昨日東洋車夫陳義方拉車飛駛致將曹排來所駕之馬車撞壞適爲小的所見拘入捕房所壞馬車估得須修理費銀五兩今捕頭令小的解案請判曹投案申訴前情陳供稱此事小的實出無心窮苦異常尙求大老爺原宥别駕判令賠洋銀三圓○包探韋阿友禀稱粵東某邑人王陳氏之子阿蘇游蕩性成不務正業時私取家中衣物質錢前曾解請大老爺懲辦自去年十二月起至目今所質之物已多至洋銀二百圓兹輕小的拘獲吊出各贜解請訊究王陳氏訴稱阿蘇係小婦人所生本擬送往新加坡學習西文西語無奈其行爲不妥恐貽後災阿蘇一味支吾别駕著發回捕房管押三月○包探施奎江禀稱楊樹浦老公茂廠中雇女工揩拭機器管工人張方大周炳生忽將寗波諸女工盡行辭歇攺用本邑女工其中沈洪氏傅王氏何傅氏徐瑞雲張阿林方阿和陳張氏等既歇後張周仍不肯算給工資以致大爲滋閙沈洪氏等均被毆撃受傷巡捕聞聲往視亦被扭毆是以拘請究辦沈洪氏等同訴稱張將小婦人等辭歇向索五日工資張不肯付錢以致爭閙突被張糾同多人肆行毆撃以致受傷張周同供稱此項工資司帳人未經付出伊等來取只得約以稍遲並不毆撃别駕判令各笞責一百板○包探洪阿寳禀稱日前張阿三楊德生二薙髮匠闖上禪臣洋行龍門輪船竊取船主所用絨毯千里鏡等物報捕後捕頭令小的緝獲吊出原贓解請訊究禪臣行主遣人投案領贓張楊同供稱小的等不該行竊死有餘辜惟乞施恩誓當圖報别駕判令各笞責一百板然後分别遞解回籍○包探倪順泉禀稱賊犯馬祥隆竊取何阿才家鍚茶壺銅燭臺等物除吊到外尙少銅燭臺一對今特解案請訊何投案領贓馬供稱小的係鎭江府屬某邑人行竊該死别駕著押候查吊餘贓俟禮拜五覆訊○四百四十三號華捕解賭徒嚴和尙到案禀稱此人在北河南路天后宫前設攤糾賭送請究懲别駕判令管押兩日 
 [P法界捕房瑣案 
　　昨禮拜三鄭大令於午前九點鐘時蒞捕房命提積竊邱阿林陸金福至案飭照原斷各笞責一百板寛斥釋○積竊李德泉屢次犯案管押釋出未幾又竊取趙張氏家衣服昨由包探送案大令訊供之下判令從重笞責三百板勒令回籍○施福生沈阿生王阿二三犯同竊臺灣輪船落花生油二百八十餘斤售與油炸檜攤主夏吟寳經包探拘獲解案大令判令各笞責一百板從寛開釋夏追繳贓物另罰洋銀五圓○偷兒劉金生笞責一百板斥釋○小東門外某花烟館服役之趙瑞卿冐充某棧接客夥至招商局江永江孚及太古洋行鄱陽安慶各輪船上竊取衣物經包探拘解至案大令判令枷號一月發碼頭示衆期满責釋○竊衣賊王金發竊煤賊周阿三前已訊明昨日著各笞責一百板○偷兒顧培生竊取黄白絲二絞售與楊桃君經包探查獲解由大令訊供斷令將顧笞責二百板楊枷號五日期满罰洋銀五圓○竊取安慶輪船衣服書籍之李玉春大令訊明後著暫押捕房昨日判令從重笞責三百板押上某輪船載往漢口勒令回湖南長沙府原籍○竊犯劉來喜枷號半月發金利源碼頭示衆期满責釋○小工張阿第在漢口輪船竊取大鐵環包探解經大令訊供判令笞責一百板從寛開釋○偷兒卞榮有用竹竿挑取人家所曬之衣經失主拘獲送究大令判令笞責一百板開釋○積竊陳阿三枷號一月期满從重笞責三百板○愼和泰報關行已歇車夫王金壽毁門而入竊取錫香爐燭臺衣服緝獲後經大令訊知一切判令從重笞責二百板○去年十二月十九日竊犯陳阿狗犯案到堂經大令判押一月昨日期满叱令從重笞責二百板然後開釋○四明公所左近豐園烟館旁小弄内江北某邑人張陳氏居焉去年臘月某日失去五齡男孩疑及同居人楊何氏所拐涉訟公堂大令飭包探查知縣署捕役夥俞敬堂曹子隆冐充法界包探藉端訛詐遂著將楊何氏交人保出候查明覆核昨日飭提張陳氏羅金隆至案著一併交保出外候訊 
 
 
