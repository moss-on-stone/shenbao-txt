# 1911 - 306 - 4913921

 

Page 1

 
 
   
 
 

Page 2

 
 
評論 
[論滿人組織暗殺隊] [  ）無名（]  
　　國内羣起。盡思覆滿。滿廷已無兵。可用。無餉可籌。不得已而與民軍。乞和停戰。留日滿學生。思人勢不。可以禦也。乃組織暗殺隊。暗地來華。欲殺民軍之有能力。有名望者。以爲恢復之計。此其事。非特殘忍不顧人道抑亦。徒增漢人之憤怒而已。寗損漢人之權勢者哉試略。言。之 
　　夫我國今日之革命非一人之革 
命。全漢人之革命。也今滿人乃欲以百數十人之力。消滅全國革命之漢人。卽有一二不幸而中其毒。於漢人不過少革命之一二人。而其餘之人。依然在也。况乎如暗殺。一次。或死或獲。滿人之暗殺隊。亦必自行减少。故我謂不但滿人之暗殺隊無用。即有用。亦當自滅者也。 
且也所謂暗殺者特以恐嚇畏殺。之政府官吏耳。惟其畏殺乃能殺之。若革命軍者。原爲不畏殺之人。惟其不畏殺。所以倡革命。若旣爲革命軍後。而反欲以殺恐之。革命軍豈肯聞而退讓。革命軍不退讓。則於滿人之朝廷。卽無絲毫之益。總其結果。不果兩方多死數人而已。於大局絲毫所損益也。 
　　總之時至今日。滿人而明白者。應知留此滿州專制朝廷。於滿人亦無希望。不如眞心誠意。與漢人同謀共和大局。則滿人種族。尙得留於世界。不然若此小忠小詐。自速滅亡而已矣。 
[專電]  
　　南京宣布獨立後張督聞信大憤遂飲藥自盡城中無主督署中人公請鐵將軍主持率領旗營江防營等合力勦殺官軍與民軍終日大戰省𡩋火車停駛樊增詳李哲濬均乘亂倉皇逃出 
　　張人駿自盡後督署被焚城中各軍大戰城門緊閉 
　　南京城門已閉江防營人品甚雜大肆搶掠居民紛纷逃避 
　　南京都督有公舉徐紹禎之說 
　　張安帥自盡未死（以上鎭江） 
　　按此電係另一訪員所發 
　　常州十六日奉電宣告獨立後惲紳爲總司令學界不洽屠紳另招農團保衛地方惲紳發江防軍於十八日黎明圍困府中學堂放火放槍轟撃死傷數人城門閉二小時商民大恐裕𡩋錢局閉門各員司均飽掠而去（常州） 
　　鎭江江陰砲臺均降民軍鎭江旗兵已將軍械繳出（蘇州） 
揚州昨晚八時被民軍數百人入城樹旗各衙門官吏逃避一空居民安堵（揚州） 
　　金山縣於十八日宣告獨立（松江） 
　　袁世凱連日招撫無效官軍鬭志漸懈 
　　漢口連日停戰租界各商店均已開市並無猛烈戰事（漢口） 
 
 
 

Page 3

 
 
　　長沙焦陳兩都督被刺後新都督譚延闓任事用人公溥辦事精勤閤城大悅（長沙） 
　　吳祿貞連日遵奉清廷諭旨向晉軍開導各旗兵見之憤甚並挾扣留袁營軍火之嫌遂於十六夜紏集多人入賬將吳槍斃並割其首而去各衛隊聞聲趨視途遇旗軍遂開槍轟擊戰至天明未休吳軍遂與晋軍聨合北上京師大震 
　　北京謠言日盛正陽門已閉 
　　倫貝子昨上封奏一道實行融化滿漢之策大綱有四（甲）所有駐防槪歸各地民籍（乙）男子冠姓氏婦女易漢人服裝（丙）食餉之兵悉令解甲歸農即以旗餉底款作爲安揰資（丁）額外閒散旗丁或歸工廠肄習工藝或使别有成就統合各該地方無生計人民一侓籌辦其民籍退伍兵及裁額綠營巡防兵勇同一劃作軍籍聨併籌畫 
　　天津已被民軍佔領（以上北京） 
　　山東宣告獨立孫寶琦逃第五鎭統制張永成受都督印（濟南） 
　　皖撫允各紳民之請宣布獨立（蕪湖） 
　　台州十五日民軍光復市面如常安靜 
　　湯都督十八日上午特派民軍一營由筧橋專車連滬保護製造局（以上杭州） 
　　温州獨立道府逃公舉梅統領爲軍政分府竪大漢白旗出示安民公請徐班候回甌主持大局 
（温州） 
　　福州宣告獨立後福州民軍現正勸滿人降伏 
　　福建紳學兩界於十七日上午會晤閩督商議宣布獨立閩督猶豫未决（以上福州） 
廈門獨立道台逃民人紛紛往鼓浪嶼避禍 
（廈門） 
　　廣東宣布獨立有舉張嗚岐爲都督消息（廣東） 
　　國民軍佔據滇省滇督李經羲降 
　　滇屬人理澂江等處民軍亦已起事 
　　旅滇英法各兵皆已嚴守中立屯駐鐵路屬叚以防土匪（以上雲南） 
　　廣西已有六府縣紛紛獨立民軍攻取南𡩋（桂林） 
　　日本同仁會定派救護班來中國第一次醫師看護婦已於十一月五號起身向漢口 
日本赤十字社亦準備派出救護班前往漢口租界（東京） 
[譯電]  
　　倫敦泰晤士報天津訪事電稱昨有俄兵二百人行抵天津青島德軍亦奉命準備出發（十八日倫敦電） 
　　昨夜十時天津民軍照會領事公會謂將攻取津城决不擾害租界請勿驚懼（十七日天津電） 
　　今日據廣州電稱廣東已宣布獨立張嗚岐准民間開會討論本省政務（十八日香港電） 
　　據傳兩軍交戰後已將京漢鐵路與正太鐵路交又處占據袁世凱歸路已絶（十七日北京電） 
　　據傳清太后清攝政王福晉已携宣統出奔奉天 
 
 

Page 4

 
 
（十七日北京電） 
　　按日本報嘗倡議日本當擁清國孺帝樹權滿洲輔之以岑春煊張嗚岐以抵制袁世凱之勢力觀此電或者其言固信而有徵也 
　　漢口連日未見大戰惟於每晚六七點鐘時開砲數響民軍屢欲渡江及漢河均爲官軍砲力擊退聞目下兩方面已在議和云（十七日漢電） 
　　今晨一點二十分鐘時有旗兵多人入吳祿貞統制營内開槍擊祿貞且割其首吳祿貞統制自簡山西巡撫統帶第六鎭第一鎭提出之軍駐紥石家莊當時軍中一聞槍聲即邀集各士官率兵多人趕至統制營内拘獲第一鎭三標之旗兵三十人該標兵似欲開戰故各軍目下正在預備云 
　　據領事消息尙有他員被殺鐵路洋員謂是夜戰鬥頗烈殺死將士數人天明後旗兵漢兵已正式開戰 
（十七日保定電） 
　　濟南昨日軍學商界合開大會到者三千人向清政府要求數事如下（一）不得借外債平亂（二）政府應從南軍之要求停止爭戰（三）各省軍士不得調動（四）稅　截存本省（五）設立共和政體（六）各省有完全自治權及練兵權以上諸款限三日内答覆（十六日濟南電） 
　　北京滿唄均不敢居京多已避匿各使館與六國飯店警兵大半逃走各商界一律閉市 
（十七日天津電） 
　　常德府十七日遍掛白旗各處牆上均貼民軍分府告示紳學各界商議與長沙聨合均表同情少年來報名願入决死隧者不絶刻聞已有二百餘人常德府已潛逃地方尙安靖（十七日九江電） 
　　福建紳學兩界於十七日上午會晤閩督商議宣布獨立閩督尙未允許（十七日福州電） 
　　廈門大亂道臺逃民人大恐羣避鼓浪嶼有匪盗在城中掠搶（十七日厦門） 
　　俄國已充以羅卜五百萬借與東督趙爾巽以華俄銀行之中國股份銀六百萬兩作抵 
（十七日奉天電） 
　　資政院利用清帝諭旨授與之權力已正式舉袁世凱内爲閣總理大臣事極秘密惟握權時期須由國會選舉資政院不能决定（十六日北京電） 
　　蘇城安靖商業如常經濟情形較一星期前爲佳藩庫現有銀四十萬此與商界大有影響織造現仍在署可以出入自由其眷屬已先遷出新政府辦事極有秩序且極認眞並無輕率之處城門啓閉時間如舊 
（十七日蘇州電） 
　　杭城安靜各商民已恢復秩序紛紛開市全城滿貼告示保守和平且保護外人教堂醫院及守法之民米價未漲暴動及擾害治安者已從嚴懲辦昨日有撫臺衛隊旗人二名身藏炸彈在諮議局前被拘立即審實縛於局前柱上用鎗擊斃德將軍下落仍無確信或謂安匿某處或謂已逃至他處（十七日杭州電） 
　　中國民軍已在此間設立機關部擬向贊成各華僑募捐以助經费有砲兵聨隊之中國學生兩人私逃被獲並在身上搜出革命之密電彼等自請送往中國使館 
　　東京朝日新聞載稱現有一二國暗助袁世凱並請日本置身事外維持中國之完全以符從前之質言 
　　日本因九江砲台轟擊日船已向詰問民軍聲明悞會之理由並向道歉（以上十七日東京電） 
　　據中國消息北京爲民軍占領宣統帝已逃同 
日北京電音並未述及此事惟謂載洵不知去向疑其已逃離京城（十七日倫敦電） 
　　據確實消息菲列濱羣島之美兵五千人已奉命於四十八小時内預備赴華惟中國如無屠殺之禍及外國顯著之干涉則該軍卽不派出（十七日紐約電） 
[公電]  
　　各報館鑒中學失愼立即救熄地方安靖常州各團體公電（常州） 
要聞 
[漢口戰報]  
　　漢口自初十日以後連日停戰惟北兵仍在漢口街上放火燒去民房一千餘間袁世凱雖出示安民然 
 
 

Page 5

 
 
第一張第五版 
北軍到處搶刧姦淫無所不至所統兵士多無智識只知打革命黨并多不識字連日漢口路上所見者惟有赤十字員外國人北軍其商人與上等人均巳逃往他處民軍則盡退在武昌漢陽兩處黃興兵亦在武昌守衞北軍兵逃往漢軍者不少 
　　十三日二時半黃興在都督内接總司令官印以爲軍務統一之計劃先由都督黎元洪帶衞隊蒞壇未幾黃興到將台上黎將令箭手付黃興演說半小時勸勉兵士十分威嚴觀者肅然 
　　十四日三時兩軍又開戰有向十基羅密逹車站開炮轟擊著謠傳民軍派兵抄襲官軍奪回北軍所占之地是夜民軍會奮勇攻擊官軍勝負未明武昌下游地方是日亦北軍砲船開砲轟擊之事未幾即有劇戰北軍被青山砲台大砲逐回漢口界外東北角亦有戰爭受傷各民軍由船隻載連渡江至武昌紅十字醫院醫治 
　　十五日漢口兩岸又有一 
戰爭互開鎗砲但兩軍皆未得利死傷甚多 
[蘇城光復記（三）]  
　　蘇省軍政府於十六日午刻調派四十六標砲馬營隊駐紥滸關防堵從胥門經過閶門外馬路居民誤傳開戰紛紛閉市城内人心惶惑爭欲蜂擁出城暫將各門掩閉城内各店亦相率罷市商會得信恐自紛擾即通知商團列隊梭巡勸令照常開市人心始定至下午三時即開城門安然如舊雖未免稍受虚驚而秩序並未紊亂云 
　　城自治公所於十六日下午開會邀請民團代表宣告獨立聞劉總董仍未到會故一切善後事宜俱無從解决切實辦法 
　　蘇省軍政府議定分派民政度支交涉提法各司至十七下午尙未發表惟下札委江紹杰（高等檢察長）充蘇州府江紹杰奉札後已謝委日内即當任事至前蘇州府何剛德决計辭職 
　　蘇藩庫自成事以後卽由軍政府派第二標隊官帶同所部勇丁看守凡出入之人均須有照會十六日各科長以下均至度支公所辦色廳商議以舊藩司左孝同未到此間一時無長官支持遂議定各科長科員書記同至都督署謁見程都督公舉應德閎爲度支司都督深爲嘉納當令各人簽名書單而退乃至十七日仍未見下札未悉何故惟本任藩司左孝同日昨自南京回便衣坐轎各處拜客護勇俱袖綴白布外間前傳呑金之說想屬不確至蘇府何肖雅日昨亦便衣坐轎巡行街市聞都督府自委江紹杰爲蘇府其所遺高等審判長有委姚生范署理之信 
　　蘇垣裕𡩋官錢分局中夥友等於十六日將局中現洋盜取一空而去十七日軍政府派人至局查抄底簿軋見缺少現洋一萬數千元遂查追各夥友下落聞已獲三人均鎭江人已解送軍政府聴候審辦 
　　蘇垣閶門外盛氏留園昨已爲民軍派人看守現在已將該園爲民軍事務所會爲紅十字會醫院之用城内如久大等各典當及中市住宅一所均爲盛氏私產現亦已派軍巡看守 
　　蘇城六門厘局向在珠明寺前自民軍起義後局牌業巳摘除總辦岳福不知去向門墻捐稅各種告示盡行揭去無存厘全秕政旦剗除商界聞之大快 
　　代理巡警道蔣楙煕以警兵餉稰庫無現欵商由倉董潘濟之暫借倉款洋三千 
元接濟發放 
　　觀前市民公社第三體育部商團由保大莊程子萬倡捐洋五十元各店慷慨捐輸爭先恐後聞已褒集鉅欵矣至蘇商體育總會亦由杭筱軒慨捐鉅款洋一百五十元商團勇氣頓加百倍日昨并由督練公所給發槍二百枝子藥一萬顆交蘇州商會林明墩手收飭令由會烙印分發各部商團县領應用至體育會及各支部商團不分晝夜列隊梭處錢業公會亦預備茶點歡迎各商團並隋時到該公會憩息云 
　　蘇城五路民團亦已成立於昨日出巡北路分十人爲一隊劃分路線四出巡查秩序最爲整肅中路以五十人爲一隊輪替出巡未免顧此失彼團董 
 
 

Page 6

 
 
騎馬押隊頗有營官統領等氣象南路最爲腐敗時有持棍打人之事五路衣服有青有黑有夾有棉各不相謀論者咸謂不及商團之整齊云 
[杭州光復記（三）]  
　　民國軍於十五日破曉前四點鐘光復杭州即舉湯君蟄仙爲都督暫借諮議局爲機關部十六下午旗營繳械請降大局初定當由湯都督會商敢死隊長黃金發蔣介石諸君分派臨時民政長沈衡山等六員暫資總筦不料諮議局長陳黻宸謀充民政改沈君爲交涉即晚派本局書記長胡晴波盤踞警務公所並派温州私人某某等充三城警務長在浙江日報宣布妄稱公舉致民軍各領袖大曄方刻派隊將胡晴波鎖交司令部陳亦宣告辭職該報即於本日停版敢死隊黃蔣諸君因此於十六晚特開軍事會議改舉褚輔成君爲民政部長其餘司法財政交通交涉褚部定十七晚續會選舉臨時派出者一律取銷另推陶冠臣等八君爲叅議凡都督府事無巨細均由參議部協商　　旗兵降服後繳械未齊十六日軍政府派隊搜查得快鎗子彈甚多今日自晨迄午續又搜出鎗械二千餘件並在將軍衙門掘獲地雷一具將軍德濟於十五晚脫逃藏匿錢塘門官廳之坑床下今午爲民軍緝獲綑送司令部暫持收禁提法司啓約脫逃　署被旗兵槍傷手指即匿鐵柱宮隔壁紫芝庵内今晨以重金覓得載糞船一艘裝運箱籠四件及家眷五人潛至觀音壩換載划船赴申署中箱籠千餘隻槪菓置不防科員祁蔭甲彭彜及司賬王某等皆於今晨搬運至清太旅館每人各三十餘隻言擬再取而民軍已到當即一律封鎖杭州府英霖聞於今日早車裝假鬚塗面扮作郷老逃赴嘉興前任長興縣文海寄寓上城車駕橋慶和堂客棧民軍光復省城痛恨切齒聞旗營請降憤怒更甚大駡德某誤國適巡邏隊經過開鎗狙擊幸未命中當塲拿獲搜出炸彈一丸送交司令部業於今晨斬决傍晚又查獲少年旗兵一名身藏手槍兩支送交軍政府直供復仇不諱當即正法聞是日共計拿獲漢奸十四名均帶凶器云 
　　省城軍政府昨晚會議俟各部規定後即發行軍用鈔票五十萬現銀一百萬以利金融至城廂米價大賤兩日之中已驟减一元八角每擔僅需　五元致貧民歐歡呼頌聲遍及婦孺至各級學生投効者異常踴躍現已編成學生隊四隊另招義勇隊四營現已成立者一營用速成教練法一面勸諭組織大同保安會以資借助 
　　昨有人於十五日早八時由杭州乘滬火車至禾乘客頗多車頭懸有光復白旗經過之站筧橋已懸民旗臨平許村周王廟長安等站尙無動靜硤石巡警排隊在車站探視見車上之民旗當卽擎槍致敬王店紳商聞信邀集衆人一律高扯白旗拍掌歡迎嘉興人聞此消息十二點鐘城内外商店均閉門停市有至車站探聽消息者後由下車者宣告省城民軍舉動之文明於是照常開市入城後知嘉府楊太守决候民軍到時用文明接待一面由城自治公所通告各界内外均已懸掛民旗各衙署皆然下午四時各團體接省城湯都督通告一律預備歡迎民軍市面安靜如常而各處遷避至禾者甚多城内外均無空房商團早經成立沿街巡查極形嚴整昨嘉防統領沈棋山抵抗民軍不允歸附昨日軍政府檄派精銳一標敢死隊四十員及砲馬等隊專車開往聞於昨晚開戰一次翌晨敢死隊文女士續率同志四十人繼進並將三四歲幼子二名留飬省寓其勇敢堅决視死如歸鬚眉健兒亦當讓步紹興湖州兩府均於十六晚十句鐘時同時克復萬衆歡呼雞犬不驚知府被擒紹府署即晚焚毀現正組織軍政分政府維持地方秩序以利進行 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞 
[長沙焦陳兩都督被殺]  
　　湘省常備軍近日紛紛竊議謂正都督焦逹峯副都督陳作新或係會匪頭目或係無賴痞徒其出身均不正大此次充當都督並非由大衆推舉近日辦事又甚糊塗無非信任私人賞罰多不公允屢欲羣起而攻初五夜已欲開槍轟擊卒經軍政府各部長等勸慰而止初六日由各軍士公舉代表數十人至軍政府演說極言兩都督用人不當升賞不公亦經參議員委婉答覆謂以後用人行賞必經參謀部議决方能發布兩都督不得任意執行各代表始各退去焦陳兩都督亦自知不滿人意屢次出有諭帖聲明草創伊始用人行賞多有未當此後應由各兵士具摺呈報按照升賞委任各種人員應由各總機關甄别去留以冀要結衆志日來仍以衆望不孚兩都督先後辭職奈軍士等終不以兩都督爲然致有必予誅锄之勢迨初十日午後各軍士暗中約定分作兩班以一班假託彈壓和豐火柴公司兌票之事誘請副都督陳作新出北門城甫至城外卽由馬上拖下斬首又以一班在軍政府將正都督焦逹峯捉住亦拖出頭門外照壁下即予殺戮各軍士見兩都督均已被誅遂擁至軍政部要求部長譚延闓充當大都督譚以前都督旣經被戕不敢承認各軍士再三請求强以乘輿抬至軍政府請其任事譚以衆心堅决不得已暫爲承認遂即升堂演說謂焦陳兩人旣爲都督今忽被誅雖有應得之罪而外間不得其詳必致大相疑懼此後必難於用人亦難於使衆人知悉各軍士謂此事我等即當沿街曉諭必不使人驚疑但望都督熱心任事他無足慮譚又接演良久詞意極爲謙虚各軍士齊聞鼓掌唯唯聽命而退當以高脚牌宣布焦陳罪狀應予誅戮另以一牌上書公舉譚延闓大都督八字分派多人沿街鳴鑼以兩牌隨後巡行俾衆知悉 
[青浦光復紀]  
　　青浦縣令蔣瀾江聞民軍大勢已成舊政府無復可望久思潛遁歷經其子搬運細軟至上海安頓本月十四日復爲其長女信壻鈕某搬物至松江行裝頗充邑人大譁以爲蔣潛運漕忙公款歸家羣思阻止於是有紳士張雄伯徐企商等進見力勸蔣諱言無之旋有許詠霓沈葆鈞兩人在酒店飲酒已醉聞耗大怒於即晚十二時突入籨押房叱蔣速卽出衙蔣言弟係漢人革命素所贊成此次預備歡迎已製白旗兩面并上黎都督書一封請君持等觀看惟有八旬老母恐致驚駭乞緩至明晨全家出署許不可沈則拍案大叱焚署蔣倉皇出奔女眷從睡夢中奔出至葉紳蔚彜家棲止時署中閒人爭進搶物許沈急於寫安民告示不暇彈壓又喚銅匠將將交出之印信所有滿洲字剷去時監中犯人大噪欲出許命巡警在監門前開槍以嚇之有某犯手執破鐐擊巡士頭血流滿面棄鎗而逃該犯奪鎗揮他犯出意欲斬關而出幸爲旁人奪去乃止至十五日晨監犯盡逸許亦趁輪到申地方士見大局糜爛急開會商議推舉臨時民政長仍以蔣爲知縣而衙署已壞乃以城自治公所爲辦事處蔣以損失近萬喪神失魄諸紳議設機關司令幹事保安四部保安部中多學生荷槍書夜巡查頗有精神然居民已惶恐異常十六日搬徒紛紛謠言四起各學生巡士在五城門阻止旋接得蘇撫電報允許獨立諸紳將電文挨户宣告人心始稍安定五下鐘時上海軍政分府特派民軍沈叔葵君等二十六人進城居民益爲鎭靜各學生亦能不辭勞苦可免土匪之患惟許沈太無預備以致秩序稍紊頗不爲城紳滿意而衙役更銜怨許紳欲焚其宅許乃將家中重要之物搬運出城其事始寢 
[南匯光復記]  
上海軍政分府於十五日派出民軍四十人其統帶爲李卓雲敢死隊管帶爲陳漢欽至十七日十二點鐘始到南匯西門外列隊遥望見城上有兵排隊民軍恐彼等抵抗卽開槍一排城内巡警知民軍已到卽在局内樹起白旗大開城門城内商團學生五十人亦排隊出城歡迎民軍亦舉槍還禮即 
 
 

Page 11

 
 
進城至自治公所由所董顧君出廳招待先由顧君宣言貴軍到此無限歡迎請勿開鎗免居民受驚李管帶即傳縣令頼葆臣至所預備問話及頼令至李管帶即令將印信及所收公款即行交出頼令以前收公欵早已匯解上台現在只存二三千元目下可先交二千元云云蓋以頼令平日苛罰商民久爲輿論所不容又虧欠公款甚鉅近將所收之上忙悉數據爲已有毫未申解故紳商忿甚已將頼令拘禁習藝所勒信呑欵交出再行發落現已舉定諮議局議員顧旬侯爲民政部長其餘軍政司令均已舉定都司某亦將舊槍支數交出詳情容俟續陳 
[紹興光復記]  
　　紹興民團局前因事機緊迫豫行籌備擬將水陸防營巡警及紹府衞隊井新招之商團民團合爲紹興民軍紹守程贊清巡防帮統王國治一體贊成十五日接都督電後立時電覆並懸掛白旗一時人心大安大街商店亦均白旗招展現計紹興民軍已有五百餘人立時分配各地防守以靖地方一切布置已於十五夜開會公議即於十六晨會議獨立辦法定名爲紹興軍政分府公推程贊清爲臨時府長分立三部一軍事部公推王國治爲部長吳世鴻爲副部長二民事部公推徐穎民爲部長鮑香谷爲副部長三經濟部公推胡梅森爲部長秦寳臣爲副部長並出六言安民告示（借城董事圖記）照錄如下紹興軍政分府告爾大衆商民九有十六日始辦事秩序攸分軍事民事經濟分爲三部進寺商民一體保護並且保護外人凡我居民人等儘可安分營生何必紛紛遷徙如此大怪小驚爲此出示通告母得搬運不停如有匪徒刧奪或將婦女姦淫一體就地正法梟首示衆聲明自經出示之後切切其各凛遵 
[𡩋波光復記（二）]  
　　寗波府城巳於十五日爲民軍光復業記昨報茲又探得詳情續錄於左 
　　寗波中華銀行成立寗波大清分銀行已由軍政分府改定爲中華銀行行中照常辦公進出口關稅即由該行收儲 
　　鎭海軍政分府成立鎭海縣城及招寳山砲臺均於十六日爲民軍佔領是日上午先由郡城軍政分府特派李君霞城至鎭會同教育會長金君鹿笙等謀有以光復鎭城二君至則居民爭先歡迎舗户民居产即遍懸白樴僞令孫文詒早請病假因即假縣署爲支部基址下午邀集紳商軍民各界公推組織人員如下陸軍總長張載揚水軍總長馮英華參謀股長金偉庠民政股長李善祥財政股長沈世京朱忠煜執法股長彭炳辰（檢察）楊廷蔚（審判）至施行絀則及詳細辦法聞須與郡中分府接洽以期收指臂之效云 
　　柯稅務司照會軍政府爲照會事照得今日華洋商人進出口貨物無處完稅現定本關暫爲氏收相應照會（下略） 
　　劉都督復稅務司照會爲照會事業據軍政分府民政部長江呈稱准貴稅務司文照開今日華洋商人進出口貨物無處完稅現定本關暫爲代收等語應請核辦等情查本軍政分府現將大清銀行改辦中華銀行業由外交盧部長面逹詳情自本日起所有華洋進出口貨物應即由中華銀行收稅相應照會爲此照會貴稅務司查照須至照會者右照會浙海關稅務司柯 
[松江光復後情形]  
　　松江於十六日光復後十七日各部長曁城内外士紳仍集城自治所以華亭沈大令年高多病議卽乘歸併並擬促戚守讓出府署以資辦公旋議决暫緩是日城中忽有處决凶儈（即春間殺人放火者）之謠以致婁獄前後圍觀者若堵獄犯聞聲蠢動民政長謝紳怒其造謠致亂飭人驅散並有向在南京陸軍中學小學肄業之各高材生旋里後均踴躍投司令處呈志願書願入敢死團或巡邏隊冀盡梓郷義務當由徐錫之君考驗身量步伐分編團隊惟近日起有各種謠言以致衆心惶惑消防隊亦不肯出巡幸城内自衞團咄嗟成立得仍整隊巡夜十六傍晚有防軍蠭毆余參戎之事故十七日下午司令長鈕紳親至城南小校塲傳軍隊逐細點騐隨對衆演說謂軍人資格至爲高貴不宜自待菲薄至恃衆犯上更違軍律惟昨日之事營官總有不合處致生惡感此後宜勤加操練一洗舊染勉爲完全軍隊同心敵愾舊時月餉不足以資飽煖今後當視上海一例發給務使大衆滿意吾言止此弟兄們悅服者舉手衆皆舉手鈕君復懃懃懇懇再四慰導始令各兵隊推舉什長什長推舉哨官衆皆稱舊什長舊哨官均好鈕君問是否迫於一時衆稱皆出眞意鈕君乃欣然日師克在和軍中最忌意見今爾輩上下和治則使臂使指定有良好結果目下大局粗定無須戒嚴爾輩所領子彈當一一繳與哨官轉送管帶以便臨用再給明晨鄙人尙需來此點視今日勞衆弟兄久俟良苦謹具杯酒資人各一元即請楊了公先生給發大衆歡　道谢當日即派定張壽椿君暫帶第一營林忠宜君管帶第二營（林係中校體操教習）劉崑田君管帶第本營以劉舉該軍感情不惡故照常位置之也 
 
 

Page 12

 
 
西外商團十六夜七人排隊出巡道遇一瘋漢圖奪鎗支被執送警局十七夜自衞團六七十人分巡四城門較爲得力現獄犯已經釋放覊押婁捕廳之錢莊經理某亦已保釋該捕廳猶遺人索賄洋百元經顧荗才驅叱始去亦可謂不識時務者矣 
[西安兵變續記]  
　　西安兵變迭誌本報惟京陜電線業已中阻初六是以後迄無電至故詳情卒莫能悉及十一日始聞山西河東道有電告急云陜兵已至蒲州恐不能守則變兵已出潼關潼關險要旣爲所據晉汴皆受影響况晉垣現亦有辭倘聯結一氣聲勢更大及十二日又聞内閣會於十一日收甘督電畧謂陜省初一亂作電線即被折截六日未得確信初七日始據探稱陜西省垣被民軍佔領各官不知下落現已由甘調派得力兵隊星夜赴援惟需欵甚鉅恊欵又不能如期而至擬請飭部籌撥銀一百萬兩速即解甘以備急需玩其詞意似尙係初八九間所發乃於十一日始至京則電信之阻滯可想而省城之確爲變兵所有錢撫之確無下落已可昭然無疑京中傳言謂變兵已就撫陜垣已無恙者殊不足信也 
[太倉召募民團]  
　　太倉爲海防要邑據長江入海之咽喉游兵光蛋充斥沿海一帶非早謀自衞不足以保治安爰由城自治公所商會並學界領袖聞冠塵唐太樸諸君發起定於十五日下午一時假座明倫堂特開成立大會宣布宗旨到會者計二千二百餘人當由公推唐君文棟爲正長主持全部聞君宗潞馬君家鏞爲副爲副長參預一切現召募團已由自治紳董尅期召募籨名入團自衞者已有五十餘人團員均盡義務所有鎗彈操服開辦等費協議由城自治所設法指撥定期於十八日成團云 
[山東亦告不靖]  
　　單縣籌備公所具函自治籌辦處云單縣地界三省有數百賊匪盤踞於舊黃河之間往倏來禍生不測搶刧命案不可枚舉兵力薄弱恐難抵禦請轉禀撫院轉飭曹州鎭會同江南河南諸鎭合力防範以遏亂萌東省兗曹一帶素稱不靖際此亂時難保不乘機蠢動今駐東第五鎭陸軍又將開往河南無重兵震攝伏莽遍野殊可慮也 
[鎭江現象記]  
　　江督張制軍現以民軍勢甚防務吃緊昨特派駐鎭新勝水陸各營督帶徐寳山參戎在揚鎭一帶招兵五營分駐金陵鎭江以資防守現已樹旗開招又以新軍難恃特檄調駐紥清江巡防隊二營於日昨到鎭在北固山駐紥以固江防鎭道林觀察亦以象山雩山兩處地當長江要衝尤宜防護已派王千總周大令往象山各司稽查隨時報告及十四日各商號接到滬莊電音悉上海城内已爲民軍佔領人心益形驚恐遷徙者因之更多旗婦改裝逃避男子則多剪髪者現在各銀樓担可以銀求金不能以金易錢典當初猶限制五元近則以二千文爲限十五日竟至止當雖由林道出示嚴禁提取存欵抬價迄亦不能平息云 
各埠通信東三省 
[甘河煤礦之銷路]  
　　黑省甘河（墨爾根上游百二十里）出煤頗 
富惟轉運艱難銷路因之遲滯而煤質亦未能純粹現尙積存千數百餘噸日前該礦總辦彭松年禀請黑撫續撥兩萬金從新擴充經少帥批交司道核議擬將縮小範圍减用工人變賣騾馬冀免官廳賠累茲聞東清鐵路鐑司所需燃料不用木材改用煤料已與江撫訂約准其購買甘河石炭拜備汽船五隻風船十隻以便運輸故該處煤礦甚爲暢銷近日又議擴張矣 
[遼河鬍匪爲患]  
　　遼河流域伏莽滋多雖經巡防各軍隨處捕緝而上游匪跡仍未盡絶茲開最近到營之船户言上游三面船界朱家堡子地方數日前仍有糧船數艘於是該處警區派警八名在彼防護不意夜間竟有匪徒數名暗地濳來以鎗擊斃警士一名幸經各警翻身痛擊匪始奔逸云并聞初一日晚間西頭玉興碼頭下停泊裝販地瓜小船一隻竟有一匪冐然登船露出手搶强令借洋若干並有威嚇適船户登岸未歸船夥支吾該匪又令隨同登岸尋覓未遇以致未遂所欲而去後經警界查知已上緊查緝矣 
揚州 
[典舖停當取贖]  
　　揚州各典舖雖經官欵補助仍以市面恐慌不肯照常典當昨有人扛衣服四箱至缺口街某典當該典僅允出洋十元而左衛街之某典則槪不典當惟許取贖貧民之家無儲蓄者莫不大受其影響云 
廣東 
[惠人大閙歸善縣署]  
　　惠州羣濟善堂三千人壽會乃三千人聯合共做者如會内有一死喪每人捐銀四分八釐溱給死者喪費數十元死後免塡遺額另招補頂昨因歸善平山同濟善堂被閙徐惠府即札羣濟善堂撤銷而堂以會友已塡未領者甚多無會本派回於是暫行照常辦事暗集磋商詎外間聞得撤銷之說皆充塡而死者紛到領銀總管譚俊生協管宋懐谷司事倪眞亭逐將數部繳交自治局察請歸善王令辦法一面標貼長紅大意謂聽縣主訓示一面將堂鎖閉外間愈形鼓噪遂標貼長紅招三千會友於初六日到堂集議對待王令恐閙風潮立即出示謂已飭捕署及自治局廖紳妥籌辦法并於初六早將該堂查封以爲免彼等集議之意殊會友見堂旣封遂紏衆往閙歸善署謂王令妄封其堂要向取回本銀否則全體暴動頭門守勇拒之不住闖入二堂將案棹大椅麒麟門盡持拆破要見王令王令初不敢出嗣恐閙事迫得出堂勸之不恤無法使散遂步行至東坡亭之縣保安局欲與局紳商辦而人愈多跟往保安局者塡塞街衢抵保安局時與局紳勸導一番衆亦不恤遂請秦提新撥到之新巡防右營巡護縣勇共數百人力爲保護勇丁被石擲傷者不敢還擊恐即滋事王令嚇得身汗如雨面如灰色祇得又往府城請秦陸提示辦而衆跟往者及好事往觀者千餘人巡警營勇在署彈壓者如臨大敝附近店户如十字街萬石坊等處均閉門恐有大戰棄提聞得人衆不准王令入署王令進退無路聞在提轅之手本房躱避時衆人呼號之聲不絶於耳有謂閉城者有謂罷市暑王令之輿放在提轅亦被焚燬聞在塲捐錢購火水焚其輿者亦衆王令翎頂聞被毀脫其翎先着號房携回署中幸營勇一味盡力彈壓保護不敢開鎗否則不堪設想矣至五打鐘由秦提出示將經理總董房產槪行封抵時已將暮多已散去王令即往查封部首之房屋另僱一輿由水門渡河返署聞部首欠數千元須澈底清厘此乃初六日九點鐘至六點鐘之實在情形云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[程都督諭誥本府廳司各員文]  
　　江蘇都督府成立後業委任各部長分治各事但舊政府这所以必須改革由於行政之腐敗腐敗之原不一要以彼此隔閡各存意見爲最甚都督府一切機關組織麄善又得一時頣後鼓舞襄助隔閡一層當可無慮惟意見二字最爲可懼其潮流所及實足以亡國滅種而有餘大凡意見之起總由於權利之一念目今志士組織敢死隧决死團爲光復共和計雖犠牲性命尙所不顧我同志同事但期可以逹其光復共和之目的則犠牲其權利更何足惜蓋個人有意見則不能成團體各團體有意見則不能成一邦各邦有意見則不能成一國相爭相軋黨派紛歧人民或因此而受剝膚之痛尙何共和幸福之足云哉當茲刷新之際首須推誠置腹協力同心無不洽之情不通之意功則爲全體之榮罪則爲全體之辱視同胞若家人以公事爲家事持此不懈能爲人民增幸福若僅眩於新政府之虚名而襲昔日腐敗之實害則人民猶是困苦大局仍難太平殊非本都督保衞地方爱護人民之初意亦非諸賢逹熱心誠意相與共事之本心爲此不憚煩言願與諸君子共勉之黃帝紀元四千六百有九年九月日 
[本埠都督府十八日記事]  
　　一杭州派兪管帶煒率兵一營來滬助防製造局 
　　二揚州已掛白旗電請派人收復 
　　三湖州南潯震澤平望均由士民組織獨立電請派人收復 
　　四鎭江旗營繳械全體恢復 
　　五派王引才君前往浦東一帶曉諭大義組織民團自衞 
　　六照會各國領事都督府成立及各部長人員姓名 
　　七江陰克復 
　　八風紀衞兵編成派張篤倫爲科長 
　　九派先鋒隊防守龍華 
　　十杭州湯都督借槍彈二十萬顆 
　　十一敢死隊編制成伍 
　　十二參謀部會議規畵大計及内部一切秩序 
本埠新聞 
[外交團集議]  
　　各國駐滬領事定於今日在領事公會開會續議對於民軍之 
交際 
[文告種種]  
　　中華民國軍政府滬軍都督陳爲宣布軍律事照得本軍起義原爲救濟同胞光復祖業起見所有一切紀律宜如何嚴明確守以副我諸父老昆弟之望用特明白頒布軍律十一條願我上下將士共相遵守如敢故違本都督定以軍法從事上下將士須知本都督賞非示恩罪非威蓋欲光復祖業不得不仰仗紀律嚴明之軍隊也諸將其勉旃軍律十一條錄後一臨陳衝鋒勇敢者賞二擒獲敵軍將領者賞三破獲敵軍間牒者賞四恪守紀律能爲一隊模範者賞五能招降敵軍者賞六姦淫虜掠擾害地方者斬七招謠撞騙及借兵名目聚衆要挾者斬八加害外人生命財產及擾害租界治安者斬九凡反抗上官命令及臨陣脫逃者斬十洩漏軍機及降而復叛者斬十一散布謠言搖惑軍心者斬右軍律十一條自頒布日起切實奉行 
　　滬軍都督陳示照得滬軍起義以來所有敢死隊尙未編成軍隊亟宜齊集一處編立正式隊伍以歸統一爲特示知各敢死團各自帶負名册軍裝於本日下午二點鐘齊集小南門内巡警教練所操塲聽候點名編制成軍是爲切切特示 
　　民政總長兼總理製造局李曉諭照得本局於十四日軍事緊急各兵士人等取出鎗枝子彈以及未成鎗件爲數甚多事後耒據全數繳還實屬有碍軍政現在如有將各項鎗枝子彈送還到局者隨交收單聽候定期酌給賞洋如仍藏匿不繳一經查出定即重懲不貸爲此示仰諸兵士人等知悉其各凛遵母違切切持諭 
　　民政總長公布爲公布事民軍起義上海全境業已光復庶政浩繁在在待理現經衆議推舉吳罄爲上海縣民政長黃慶讕爲上海縣司法長穆湘瑤爲上海警務長莫錫綸爲上海縣市長業經分别照會即日說事合行布告 
　　上海縣司法長黃公布現奉民政總長李委任暫行本司縣法事務茲於本月十九日上午視事所有本縣民刑時訴一切暫照從前 
 
 

Page 19

 
 
法律執行一俟地方會國會編定新刑例後再持陸續更正辦理除民政事宜另由民政長執行外特此公布 
　　民政總長李布告爲布告事自民軍起義光復漢士東南郡縣紳商學界父老子弟疇不歡欣鼓舞共表同情今以軍政時代暫時之組織公推鍾珏爲民政總長任大責重隕越爲虞但鍾珏旣爲國民自當爲國民勉効馳驅如有志於地方治安維持秩序者憫其能力之薄弱而贊助之箴規之則鍾珏之受賜於同胞者無盡卽地方人民互增其公益諸父老兄弟其速組織選舉以立共和國地方會國會永久之基業不勝切望之至特此通告 
　　民政總長李示爲通告事凡沙衞寗東各船向在各衙門掛號者現在無須掛號以利通行俟定有辦法再行通告特示 
[城内種種]  
　　上海縣民政長吳君懐疚昨日上午先行蒞署方摶通班書差人等到署諭話略謂現在革新之始所有衙門舊習一律删除自今以後爾等當差務各從實辦公不准一人兼兖數役並不准在外需索分文是爲至要各書差等唯唯遵命而退 
　　中華民國軍政府滬軍都督府卽設海防廳舊址昨日已雇木匠在衙前趕造高大旗桿以樹旗幮劉襄孫於十三日起事後即逃避於色共租界洋務局中前日特傳諭道轅當差門弁人等到局發給薪水至年終爲度以示體恤然人心已去恐亦無甚効果也 
　　西門外原有之官契局其總董周菊坪向在杭省王交涉使處充當課員且周之爲人名譽亦不甚好以故民政總長諭令將該局辦事人員盡行撤去改爲救傷社以輔紅十字會之不及 
　　軍政府以十三日起義滬道電禀督撫竟以商團變叛爲詞又竟電札屬下各府州縣不准將印信移交民軍政府公欵庫欵盡被移存外國銀行種種辦理殊背公法因照會領袖領事勒令讓出洋務局不許居住聞領事已於昨日准照催遷矣 
[閘北種種]  
　　陳都督牌示云照得本都督这率義師克復各要隘到處歡迎人心大怏足徵二百六十年深恥奇辱結怨於人心者已非朝夕從茲共離苛政共享幸福也查閘北地當孔道租界毗連絲廠林立商舖雲連全頼警務認眞實行方足以治内安而禦外侮一掃從前尅扣餉銀之惡習分别當差勤怠之實際爲此通諭閘北各巡士一體知悉此次響應夾歸之各巡士如能恪守本軍政府命令竭力從公者當予與特别之優獎本月十三夜陳管帶帶赴前敵之五十三名除受傷三名赶開名姓給獎外其餘亦應造具名册給發恩餉以資鼓勵另爯示期給領合先出示曉諭將此通諭知之 
閘北民政總長現已舉定虞洽卿君黃蟄民君爲總務長蕭敏森君爲警務長劉杏川任汝典二君爲警務科員李寳珍君張餘慶君爲警務書記吳筱珊君爲司法長孫叙齊君唐讓卿君爲司法科員晏榮甲君郜德超君爲司法書記楊憲邦君爲工程處陸夢花爲測繪員昨已一律到差各埘其事 
　　閘北民政總長虞牌示略謂本總長奉都督命令此次督率義師來滬本月十三日閘北警察各巡士共表同情殊堪欣悅准於十月初一日各加賞半個月餉銀以示鼓勵其有預先告假及臨時走避事後仍行回局供差者槪不准發給恩餉以示區别 
　　總局長黃查得十三日閘北舉事時有局内人員携帶軍裝出外不歸者甚多昨特諭令繳局如願當差者照舊錄用倘敢匿不繳呈一經查出定干嚴辦 
　　民軍管帶陳君漢卿前晚乘坐馬車帶領衞隊十名來閘北民政總局與民政總長虞總務長黃等商議十三晚奪製造局一役出力人員及受傷者宜從優獎勵因傷身死及陣亡者撫恤家屬毌使失所司法長張玉輝因衆情不洽已易吳君筱珊總局人員多數仍舊然係暫任後再甄别 
　　新募之敢死團三百名昨已成軍派往南匯由陳漢欽管帶 
[崇明光復之報告]  
　　前日軍政府特派敢死隊前赴崇明頃據該隊報告抵崇後即與該邑士紳面議然後進攻縣境蘇松鎭總兵叚某早已聞風逃逸當將崇明全境恢復遍豎白旗後經該邑士紳仍公推縣令王紹會接理民政長地言安然 
[讞員保全主權]  
　　十七租界發現命案上海捕廳前往騐屍外交團不肯承認竟出美副領事一人蒞驗十八又發現不知姓名女屍一口讞員關綗之君以外交團旣不承認捕廳相騐恐失租界主權親往詣騐外交團初亦不肯承認經關君再四磋商領事始允偕同相騐云 
[各團體之事務所]  
　　商業各團體各商業體操會等會長均因並無辦事地方故已禀請民國軍政府撥給事務所地位以便常常駐守茲已議明以舊有之圖書公司鐘樓下改爲商團公會事務所以江蘇海運局改爲商業體操會事務所而以浙江海運局改爲商學補習會事務所救火聨台會城外各會友現在以外郎家橋致思菴爲事務所城内十九二十舖民團保安會在也是園内駐防並以遞遺之清廷皇宮改爲各團體陣亡會友供置栗主之用均中滬軍都督核准分别遷入矣 
[軍政府剷除苛稅之口碑]  
 
 

Page 20

 
 
　　浦東嚴家橋地方向由松滬釐局設立釐卡凡遇川南奉三廳縣所屬之各郷村鎭鮮航各船裝貨進出該卡必加查驗按貨抽厘病商病民已歷數十餘年蓋因該卡地位係屬浦東各處船只必由之路無可繞越以致商民受害非淺今由軍政府於前日飭派司令部率領敢死隊各員前赴該卡將該卡員司扦手人等一併驅逐並將該卡發封貼有軍政部上海分府封條又在卡旁監立白旗上書免稅二大字是以前昨等日由滬前赴浦東各處商船莫不額手稱慶口碑載道咸於船稍插立白旗以示歡賀之意 
[第蔡防勇投誠]  
　　浦東北蔡鎭屬南匯縣廳轄離滬祇有九里亦爲由滬至川南周浦大團等處陸路要道該鎭前因鹽梟聚集曾經淞滬巡防隊飭派哨官顧亮臣帶勇四五棚駐防該鎭藉資彈壓近該哨官因赴該營領餉無着故已返鎭後即高懸白旗投順民軍 
[取締膏店之先聲]  
　　邇自禁煙以來租界挑膏店舖日益增多法界更甚各吃户均無烟照前日蘇省禁烟公所以租界吃户若不取締挑膏章程殊於禁烟前途大有阻碍故具詳蘇撫茲奉批示云詳悉禁烟一事深得友邦贊成諒無不爲助力之理據稱租界新開土店所在皆有吸户亦無烟照挑膏購土長此不已誠爲内地奸民所藉口尤非友邦去毒之盛心仰候札飭上海地方官切實照會各國領事商訂取締租界土店暨各吸户章程一面仍由该公所移行知照云云 
[住宅失火再誌]  
　　昨報記嵩山路九十七號洋房内爲炸彈轟發並炸斃一人等情茲訪悉死者並非紅十字會中人係是民軍因當時會有紅十字會員前去救傷故有此悞傳惟據某乙在捕房稱與死者並不相識惟是同一軍人旣由他處來滬理應招留故姓氏籍貫當時並未問明惟聞炸彈係在平濟利路一百六十六號洋房内同志李某處拿來失手堕地致肇此禍捕頭即飭探至李處根究據云並無此事屋中探查亦無炸彈等危險之物當由麥總巡嚴持詳查一面禀請總翎事喇君核示又一訪稿云法界嵩山路尹志生　觸炸彈受傷當即送至法界廣慈醫院醫治已由法界廨員聶榕卿飭查面謁紅十字會沈仲禮君考查受傷者是否紅會會員沈君立即槍查會員名册並無尹某其人照試行章程及萬國紅會章程第五章第二十二絛會員遵守章程當即移復聶君並聲明一是云 
瑣聞 
[城内]  
　　蕟改過局經費○民政總長以城内改過局所押各犯口糧及委員司事看役等費向由道署給發刻下經費勢必無着而各犯又洋一百五十元昨已發交該局員馬竹蓀先行支用倘屬不數再請找發並飭該員傳諭各犯靜候核明原案從輕發落不得滋閙云　　賞改過局押犯○前日新舞臺藝員潘君月樵親至城内改過局調查所押各犯共有若干計查得現有一百四十九人潘君當賞洋二十元飭即分賞各犯稱係軍政府命令囑爲勸諭各犯靜候示下不得滋閙致干重懲各犯均皆唯唯稱是 
　　查改過局章程○昨日午後二點鐘有本縣司法長黃君涵之等三人至改過局調查所押各犯係由何處送押由該局司事程君純武延入告以此局係前道劉麒祥所設經費亦由道與每月發給至各犯乃由上海縣及浦東總巡並閘北暨城内各警局送押而局員祗有稽查看守之責並無開釋之權所押各犯倘有期滿者仍須送原發之縣局核辦等語當由黃君等囑以暫時仍照舊章辦理迨禀明軍政府核示之後再行諭飭遵照云云遂即分别而去 
[南市]  
　　屢次肇溺○萬裕馬頭裏街蔡長發舊貨糖坊昨因柴堆内違火幾肇焚如之禍幸人衆手多得即救熄不致成災後衆鄰以其屢次肇事訴知房主將學徒唐炳生扭送裁判所請究當經陳裁判提訊判交保交到店主訊究 
[閘北]  
　　硬借銀洋○昨有江北流氓陳小二嚴廷玉等十餘人向劉開柳硬借銀洋不遂致被毆傷手臂當由三路四區崗巡拘解總局經裁判長孫叙齊君提訊一過判陳嚴二人暫押勤交爲首之小三子到案聽候核辦 
[英租界]  
　　告示須工部局簽字○民國軍政府在公共租界内所貼告示因未向工部局簽字經麥代總巡查悉以與定章不符故通諭各捕房探捕人等如見民軍政府派人將未向工部局簽字之告示在租界内張貼者暫行阻止昨日軍政府已派陳李兩人持有告多張送請工部局簽字以便在公共租界内張貼通告同胞 
　　王際亨保王信甫○公共公廨華務收發委員王信甫（即王基恆　因空案中繳欵甚鉅經代理關讞員查悉着王交保候查明實數再核在案茲悉昨由勸學所敢事王際亨担保盖江南官書局圖章將王保出清理　　差役將禀控官媒○公共公廨官媒一役本係優差因官媒邱周氏屢次悞公早有另行選充这說此中人聞悉百計營謀多方運動均未得就不意十六夜各女犯又相約扭鎖同逃困該官媒與管押員司均不駐所致被各犯搗毀重門衞出幸捕房中西印各捕荷鎗攔阻各女犯懼而始回並未走失一人詎押所司事王某趁此機會擅派可寳娘等姊妹兩人到所管理因邱周氏與其副手人等不服大起衝突即將情禀請關讞員核示昨日公廨差役人等亦以官媒邱周氏辦公疎忽擬一公禀以便后請關讞員選派熟悉之人承充以昭愼重而免踈忽 
　　覆訊倒莊案○倒欠華洋各商鉅欵之正元兆康謙餘等三莊股東經理戴嘉寳何兆政何繼云陸逹生田龍章等因上海爲民軍恢復乘機運動某幕友得以保出經英領查悉已照會公廨先將戴追回另覓殷寳商家具保復行保出昨日復奉傳案覆訊由聖文律師氏表各被告上堂聲請准予交保清理代理關讞員會商英康副領事仍着何等暫押候核 
　　失竊元寳　寗波路裕蘇官银局前晚失竊寳銀六隻現洋六百元昨日察覺由該局内之金仰之投總巡捕房報請派探查缉 
　　男女孩迷路○男孩周金根女孩李瑞富均因不辦路徑由捕帶人捕房分别留至昨晨併送公堂請示周孩供年十二歲蘇州人父母均故李女供年八歲杭州人由父賣與某姓家爲婢因出外購物迷失歸途等語王襄讞會商英翰副領事判周孩送樓流所李女暫留本廨候認 
　　仵逆行兇○蔡貞泉控其子香香與媳沈氏違忤紏同媳母沈胡氏行兇等情昨由捕房將蔡子媳並媳母一併拘解公堂訊供明白姑寛判蔡子押三天沈胡氏母女斥释 
　　妓傭告龜奴○妓傭王老大陳老大等控浙江路六十一號鬥牌妓院龜奴艾月波妓女花菊仙圖吞借洋三百元等情昨由捕房將艾龜花妓併解公堂訊供一過判花妓開釋艾龜义保自向原告理處 
　　分别义保○英商新瑞和洋行控吳順泉欠租不理又日商安都洋行控吳定貨不出等情昨由差探將吳傳案奉判分别交保候訊 
　　抵單不贖○比國姨人白的使楊控叚長榮彽單不贖等情昨晨由控將叚傳案奉判交保訂期會訊 
　　驅取貨物○陳阿蘭因驅粤人歐仲値　四十二元之貨物被控捕房於昨由探將陳拘解公堂請究經代理讞員關絅之會同英康副領事畧訊一過判娻押候補　人延再訊 
 
 

Page 21

 
 
　　僞造米票○韓阿三因僞造虹口百老匯路鼎盛米店内米票持向該店取米當被察出鳴捕拘入捕房昨解公堂訊供不認判押候查明下禮拜一訊辦 
　　用刀圖害○虹口元芳路八十八號居人馮阿才控妻王氏用刀圖害一案由廨訊判氏送同仁醫院驗明再核在案昨解公堂復訊官以該氏似有神經病判送樓流所留餋候核 
　　砍傷頭面○粤婦陳鄭氏控被同居人謝阿永用刀砍傷頭面等情昨由捕房將謝拘解公堂訊知索租起衅行兇判押一月示儆 
　　西商賽馬三誌○昨爲旅滬西商秋季賽馬之第三日計賽九次第一次十二馬强生代羅松西人湖色衣帽白馬勝第二次十馬西人小累司白衣紅帽白馬勝第三次八馬洋人老林子紅衣白帽白馬勝第四次九馬西人奥爾登代大英公司黃衣帽青馬勝第五次六馬强生代洋人羅松湖色衣帽白馬勝第六次十五馬利違洋人代麥格利格紅衣黑帽白馬勝第七次十三馬祥茂洋行西人小白格爾藍衣帽白馬勝第八次九馬克來洋人代西人羅松藍衣黑帽青馬勝第九次八馬洋人林利代羅松湖色衣帽青馬勝定於二十一日（即禮拜六）跳浜 
[美租界]  
　　檢驗女屍○昨報記楊樹浦美興街後發現女屍飭地保查殮一節茲悉該地保困查無屍屬未便擅殮復投捕房轉報城内軍政府昨委英廨員關君絅之偕同英副領事蒞所檢驗委係被人謀害殺斃報堂收殮 
　　確係縊斃○日前有小工某甲縊斃於某商輪内由捕房車送驗屍所昨經地保報告城内軍政府派員蒞所驗明確係縊斃飭令收殮 
　　民軍招齊○軍政府派員至虬江橋一帶招募民軍二百餘名昨日業已招齊由吳淞路過外大橋向南而去 
　　酒醉滋閙○某西人前晚酒醉在乍浦路一百九十五號日本婦人家滋閙該婦鳴捕佝禀捕頭詢明斥釋 
　　餋媳被拐○黃順榮住兆豐路前日被匪拐失六歲飬媳一口名小毛昨報捕房請查 
　　電車肇事○王阿林昨拖人力車至北四川路被念八號電車撞翻損壞車身當報捕房捕頭允爲查究 
[法租界]  
　　因公停訊○昨日法廨訊案因中西官另有要公故令捕房將案犯暫停解訊 
　　組織大旅館○法界浦灘公館馬路口南側之地三十年前係某洋商之產租賃與粤商黎梁等人合開萬安樓大客棧繼而該地售與三德堂由金神甫經手改建三德堂一所已歷十餘年現該堂已於上春遷移新租界金神甫路新屋内另在外洋涇橋堍一號洋房内設立事務所一處以便就近辦事所有該堂舊址聞有某行買辦湖北富紳劉某發起邀集同志組織一極大旅館名曰立安業已定議日内即可開市云 
來件 
[太鎭城廂民團簡章]  
　　一創辦民團保衛地方公共治安 
　　一民團組織分甲乙兩組凡本區公民志願保者爲乙組 
　　一甲組不定額數乙組四十人 
　　一甲組槪盡義務乙組月紷薪資 
　　一甲乙兩組年歲均以二十歲以上四十歲以下身體健全並無嗜好者爲合格 
　　一甲乙兩組分隊操演聨絡一氣 
　　一教留聘定熱心鄉土會受完全軍事教育者二人 
　　一團長公推本區紳商之才識卓著富有經歷者正副各一人 
　　一幹事公推本區紳商之樸寳耐勞通遂時務者四人均義務　　　一經費由幹事員勸募紳商慨助 
　　一器械由長官備文領取及購備共鎗一百支 
　　一甲組操服各由自備如力有不逮者得由幹事員設法代備乙組操服一律給發 
　　一暫以昭忠祠爲局所 
　　一以九廟河沿縣丞衙廢址爲操場 
　　一餘則俟本團成立後再行議訂細章 
[沈任夫等致信成銀行協理中華民國上海財政總長沈縵雲君函]  
　　縵雲先生足下昨讀軍政府示諭所有信成銀行鈔票准由軍政府完全擔保以期暢行無阻如莊號及店舗或有挑剔以致阻礙行用者軍政府亦以違背法律論具見軍政府維持商市之至意亦以見貴銀行資本充足章程周密辦事各員誡實穏妥之寳在無任欣幸竊維上海自光復以來各界紳民歡聲雷動凡銀樓酒館滿漢首飭滿漢酒筵之市招均已將滿字删去間有當舗數家亦有將滿衣出售之滿字途改者足見人心思漢清運告終今貴銀行鈔票旣受軍政府完全擔保而鈔票仍印有載振肖像下署大清國固山具子商部尙書字樣在貴銀行前受清國商部之保護故將鈔票印載振之肖像以爲榮幸固無足怪然昔者固見其榮而今日滴形其辱且軍政府示諭非明明有挑剔阻磁者以違背法律諭乎倘或貴銀行鈔票行之於市面而議者以爲有清國載振之肖像爲民國汚點引以爲恥而不欲行用者軍政府將以違背法律責之乎抑將以違背法律責之貴銀行乎執事可上海財政之總機關且爲貴銀行協理恐亦無辭以對僕等爲大局計用敢專函早告如荷探納務乞𨑙將貴　行所發鈔票尅日登報收回規定完全式樣重行印刷發行市面庶足受軍政府完全擔保而無愧揆之法律當亦謂然祇請辦安鵠候示復沈任夫錢逹三陳伯剛武頌汾胡甸蓀趙滄蓉張樸菴張笏卿沈少汀賀燦唐同頓首 
[來函]  
逕啓者十七日各報載鄙人悞入道署一事逕多失實用將當時情形縷陳如下十六日天明時鄙人行經道署由一路三區落差巡士告知署前角門上之鎖已被人扭去軍政府封條亦已扯破遂揩同入内查視及至簽押房即爲民軍所見以鄙人不應擅入内室上前詰問遂同至一路三區由區中向之說明原委民軍即去鄙人亦即回空與報載云云出入甚大且民軍素來文明亦未將鄙人髪辦拖拉當時亦無商團在場茲事於鄙人名譽關係甚大應請即爲更正以昭核責而全名譽無任盼切之至郁仲芬上言 
[海上閒談]  
　　聞軍政府近日招募軍隊。旗幟所至。大衆奔赴。不頃刻而額滿。後來者猶以未得從軍爲悵勇哉。愛國男兒。 
　　又聞决死隊敢死團中。吾蘇松太青年學生不少。文弱之耻。從此一雪。狀哉愛國青年 
　　吾愛國之男兒。吾愛國之青年。前途多難尙勉旃。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徵文告白]  
　　海内文家如有以詩詞歌典遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[猿猴演戲記（愛）]  
　　江湖有賣藝者。牽猴一羊一狗一。在途演戲。以博人一顧。而藉乞錢文者。余前見某處有是戲。見所牽乃一白猿。長大如成童異之乃觀其演戲。意其必有異於衆也。須臾開場。牽猿者。戴一舊緯。帽以橄欖爲帽頂。以松毛爲花翎。手執錭鑼。繞場四走。念念有詞。事畢。欲命猴演劇。白猿坐一戲箱上。意頗倨傲。賣藝者向其語云。猿呵公其不出。奈吾一家何。幸速出塲。勉爲其難。猿仍不動。賣藝者云。吾知公意矣。乃袖出水菓啖之。猿啖訖。卽開戲箱。戴上假面具。又戴上紅頂花翎緯帽。穿着一件黃馬褂。又拿着一枝令箭。上寫着節制全國水陸軍馬大統領。裝扮齊全。彷彿一大員。雖然不能道白觀其舉止行動却與官塲行徑。十分逼肖。白猿繞場四匝。牽羊出。即騰身跨之。作戰鬥狀。升竹竿作望敵狀。携木砲作攻擊狀。忽有一小孩。燃一爆竹。猿即跨羊從塲内跳出圏子。作逃遁狀。而戲止矣。賣藝者牽以向旁觀。叩頭乞錢。有慳吝者言曰。吾意猿作戲。必與猴不同。今亦作此醜態。何能動衆人之目也耶。賣藝者哀曰。猿本與猴相同。吾意其長大必有異能。不料彼之技亦祗至此耳。仍需吾向諸君求乞。實不得已也。正言間。忽不人云警察來驅逐矣。於是賣藝者急急收拾箱籠。牽猿羊狗飛步而去。不知所往。 
[東洋車銘] [  （侍仙）]  
（仿陋室銘用元韻） 
　　御不在良。有力則名。車不在高。有軸則靈。斯是車子。東洋式馨。體天輪轉赤。法地軕迴青。表海翻花樣。轟雷響板丁。可以調轡琴。熟路經。無隕越之貽辱。無徒步之勞飛。馳驅何遑遑。車蓋何亭亭。游客云。何便之有。 
[番菜館銘]  
　　菜不在佬。是番則名。食不在飢。是館則靈。斯是館子。大餐所馨。檯花中襯白。竹葉酒浮青。來往有倌人。烹調忙庖丁。可以打洋琴。翻食經。得英法之口味。盡餔餟之神形。此眞炊蠟㕑。非是不羹亭。产人云。何费之有。 
[烟鎗銘]  
　　竹不在粗。有鑲則名。斗不在圓。有輕則靈。期是烟鎗。惟膏能馨。通條何碍黑。火鍊必純青。操演在橫陳。發癮憐伶丁。可以伴眠琴。壞正經。打鋼籤之得勢。配銀鞍之麗形。陣守芙蓉城。榻開徐孺亭。客焑云。何戒之有。 
[筆架銘]  
　　鋒不在藏。有套則名。欵不在精。有毫則靈。期是筆架。文房獨馨。囊蓄三分白。峯排一闥青。結搆在鴻儒。取携無白丁。可以佐懸琴。伴橫經。有珊瑚之悅目。鏤江山而象形。高擱讀書樓。斜撑問字亭。君子云。何異之有。 
尊聞閣詞選 
[瞺黎元洪都督用栢梁體] [  （侍仙）]  
　　中原膴膴風泱泱。朱明而後天無光。太白睒睒升東方。歘然王氣開荆襄。重都黎督旌旗揚。新栽楊柳圍武昌。濃陰感被輸禹。疆海内喁望爭激昂。茲時天亦揭晦盲。爲拯蒼赤區元黃。戰勝不用鐵血强。萬城民氣全金湯。遂覺義動飛與翔。偵如湯武不可當。人待撲滿抛貯藏。澄清有志皆慨慷。係公坐嘯聲尤長。况有黃石書在囊。指揮天下師堂堂。不藉匕首圖督亢。羶腥驅盡羣牛羊。巧音無使淆流簧。城築受降留虎狼。披時。縛制多重傷。　生素爇文明香。非罪乃罹縲絏殃。四年黑獄幾被戕。今幸脫免噡眞唐。曩會妄效杜牧狂。罪言猛。警奴隷場。異日執贄趨。門牆擬置筐篚充壼槳。 
[贈李英若生] [  （侍仙）]  
　　羡君卓犖有奇姿。藴蓄深沈善養知。月下引杯常說劍。風前曳履也談時。而今義士能揮日。自古英雄必識時。我欲相從投袂起。慢嫌搖落鬢如絲。 
瞎费心思 
[吾不懂] [  （立三）]  
　　袁世凱忽而退居林野。忽而秉權朝堂甘作他人走狗。吾不懂 
　　袁世凱若不歸順。革軍當以炸彈爲大贈品。而彼尙執迷不悟。吾不懂 
　　寗爲英雄死不作奴隷生。而袁世凱寗爲奴隷死。不作英雄生。吾不懂　 
　　清廷下詔罪已收拾人心。而一面殺戮焚掠激憤人心。吾不懂。 
　　革軍犠牲生命救吾同胞而海上同胞無一發起協助軍餉吾不懂。推翻舊政府造就新中國而無識愚民反謂中要没了吾不懂。 
　　昔日之官員多殉難今日之官員多逃難吾不懂　 
　　天下紛紛正大丈夫得志之時。立 
 
 

Page 27

 
 
三尙埋首案頭。弄文戲墨。做幾句自由談。吾不懂。 
[政良論語] [  （維仁）]  
　　子曰。攻乎滿人。斯害也已。 
　　子曰。非吾族而君之。賊也。見義不爲無勇也。 
　　孔子謂薩氏。詭計害民軍。是可忍也。孰不可忍也。 
　　子曰。安圃之器小哉。或曰。安圃智乎曰。安圃戮同胞。自貽伊戚。焉得智。然則安圃知義乎曰。滿人疾新軍。安圃亦疾新軍。滿人爲種族之爭。反對革命。安圃亦反對革命。安圃而知義。孰不知義。 
　　子曰。大臣皆昧於勢而敏於逃。家寳問曰。寳也何如。子曰。女噐也曰。何噐也曰。飯桶也。 
　　子曰。瑞莘儒。棄武昌。渡東灜。何如其狡也。 
[一千金一笑]  
　　有赴壽筳祝壽字酒令。一人曰。壽高彭祖一人曰。壽此南山。一人曰。受褔如受罪。衆客曰此話不獨不吉利且受字不是壽字。該罰酒三杯另說好的。其人飲完。又率然曰。壽夭莫非命衆嗔怪曰。生日壽誔。豈可說此不吉話。其人自悔曰。該死了。該死了。 
　　江邊鴉有老鴉與烏龜結拜弟兄。各爭爲兄。龜設計哄鴉云我與你賭過江。先過者爲兄。鴉暗想此江我一飛即過龜扒得幾日也不得過乃依從。鴉即一翅飛過江左呌曰。烏龜何在。龜卽應曰。在此。鴉奇龜何法過江得快。因說曰。如今再飛過江右。先到者爲兄。龜又許之。鴉又一挺翅一飛而過在江右呌曰。烏龜何在。龜即應曰。在此。鴉因疑惑乃約曰。如今再賭到江左去先。到者一定爲兄更無他。說龜又允鴉因飛至江心忽叫曰。烏龜何在。龜不知其計。江左江右齊聲應曰。在此。鴉方知江左一龜。江右一龜也凝睛定翅罵曰。你兩個烏龜哄得我一個好呢。 
[戲攷] [  （吳下健兒）]  
　　五台會兄。遼主請宁土金沙灘赴會楊繼業父子八虎闖幽州遼人。衷甲以待。宴會未。終干戈頓起。楊大郎爲遼將刺死。楊二郎拔劍自刎。楊三郎亂軍之中爲馬踏死。楊四郎被遼將所擒。楊五郎逃回時恨奸邪之誤國。痛骨肉之摧折。塵緣勘破。萬念俱灰。欲往五台山。遁跡禪門。削髪爲儈。宋王楊繼業阻之。五郎志决。以死自誓。宋王乃詔五台山住持。用金刀爲五郎削髪。并赐銀十萬兩。修葺廟宇。以償其願。後楊繼業被困兩狼山。潘洪射死七郎。坐視不救。使六郎潰圍出。進京告御狀。路過五台山。投宿廟中弟兄會面。叙述往事。五郎知數不可挽。悲不自勝。欵待終宵而别。前在丹桂兒小九山演此劇。处僅舞勺。而聲調渾厚。檯步周詳。做工亦卓爾不羣。童年得此。未易才也。小說 
[短篇滑稽佛國立憲] [  又名抖亂西遊天許生（續）]  
　　國王對此情形。更加着急。幸而佛祖經歷較深。不覺想起了孫行者。即合掌奏保。悟空可當此任。國王得此一提如夢初醒。立即下詔。又恐行者一時不肯出來。乃命唐儈親往勸駕行者起初甚不願意。繼想頭上已戴緊箍若是堅辭。又怕一時作怪起來。乃勉强從命。翌日即上了幾個條陳。大旨規定權限軍用奏調人員等辦法。國王雖一一應允。然又疑他權限太重。恐或變動故又派沙和尙領陸軍猪八戒領海軍。陽爲輔助。即日統了大軍出發。一日到了交接地方。二軍相接。各立陣勢。二主帥對陣。不交幾語。遂各直前猛。關孫行者執金箍棒。獅王執大刀。一劈一架。戰了二十餘圍合。未分勝敗。卒因孫行者久壓五行山下。足力未復。稍一措手。幾乎被獅王擒住。幸即施其十萬八千里之觔斗。始得逃出重圍神兵乘勢追擊。威猛莫當。沙猪兩副將。見勢不佳。收拾殘兵歸壘。遺使驚告國王國王得此消息。已面如土色。諸羅漢或泣或遁具情至慘正紛紛不已。干忙百亂中。忽又接到孫行者電奏。大旨謂臣不敏遺誤大局。罪該萬死。然徙死無益。故且待罪偷生。願爲大王一籌善後之法。竊此役之起點。原係政府僞政欺人重歛財稅。積怨莫伸。挺而走險。故一師首起萬衆齊心。大局岌岌危在且夕。爲今之計。惟有收拾人心。爲惟一之方法。願大王速頒詔罪已。以銷民怨召集國會以固民心。一面與敵軍議和。庶可收其萬一事急矣。願大王勿稍猶豫毅然實行。事關宗社。故敢冒死上奏。伏乞聖鑒云云。國王到此。始自悔從前不該。心裏雖然不願爲勢所迫。也不得不如此了。隨將殊筆冩了着照所議字樣。卽命孫行者爲議和大臣。開議的局。代表國王歉忱。並願以後開誠布公。實行立憲。未知獅子大王究竟應允與否。下回分解 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
