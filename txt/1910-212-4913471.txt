# 1910 - 212 - 4913471

 

Page 1

 
 
   
 
 

Page 2

 
 
上　　諭 
[監國攝政王鈐章　七月初四日内閣奉]  
　　旨寗夏副都統着恆齡補授欽此 
　　上諭錫良奏舉劾屬員一摺奉天候補道新民府知府管鳳龢調署奉天府黑龍江呼蘭府知府孟知彝洮南府知府孫葆晋本任興京府知府都林署理興京府知府候補直隷州知州張鳳臺法庫廳同知吳瞻莪遼陽州知州史紀常安東縣知縣陳藝錦縣知縣郭進修鐵嶺縣知縣徐麟瑞署理西豐縣知縣賈耕據該督臚陳政蹟均著傳旨嘉奬卸署昌圖府知府候補知府李延祐漠視要案罔恤民艱著以同知降補海龍府知府孫壽昌年力就衰學務懈弛著以原品休致前署興京廳同在候補知府廖柄樞相騐草率改選知縣魏敦詩經徴稅捐舞弊擾商均著即行革職揀選知縣楊錦寵卑鄙無恥仕途敗類著革職驅逐回籍交地方官嚴加管束鎭安縣知縣張霽才具平庸難期振作通化縣知縣慕昌治性情疲緩辦事竭蹶均着開缺回籍本溪縣知縣張錫鴻遇事畏葸迹近規避著開缺另補卸署東平縣知縣本任浙江孝豐縣知縣尹溎書役詐贓毫無覺察著開去本缺留奉另補卸署同江廳同知汪培源册報朦混濫用私人著以府經歷降補餘著照所議辦理該部知道欽此軍機大臣署名奕劻世續鹿傳霖假那桐吳郁生 
宮門鈔　七月初四日　召見軍機　志銳　楊北麟 
述　旨 
[六月二十四日奉]  
　　旨䕃生桂山著内用張景俊著外用王止鵠著外用滿給事中員缺著英奎補授開復候選道陳政詩著准其開復原官照例用欽此 
論　說 
[論閩省鄰土入境事（林萬里稿）]  
　 
 
 

Page 3

 
 
自朝廷下詔禁烟。閩中首先設立去毒社。總其事者爲林京卿炳章。文忠之後人也閩省數　年來。紳士所辦地方之事。無一成績之可言。而獨禁烟一節。則成效昭著。爲各省冠。雖曰官紳合力。其實官不過任其提倡。所有禁吸禁種。皆去毒社之功此無可掩者也。本年四月間。閩紳以禁吸　種。已有成效。所慮者鄰土進口如故。則烟禁將爲所破壞乃請於閩督松制軍。奏請禁止各省土藥入境已奉旨照准矣。近者有奸商某。運土入閩經閩關稅司全數扣留。奸商朦禀度支部。部電促閩督開禁放行。閩人大憤。種戶尤不平。記者竊就部電而評論之。 
　　度支部致閩督第一電云。本年四月間貴督奏請禁止各省土藥入境當經本部咨請遇有完稅之土運銷閩境仍查定章准其放行兹查各省完稅土商尙多販運如入閩境銷售時希飭各關卡一律准其通行 
　　按度支部此電。所最著眼者。厥惟完稅二字。其意蓋謂國課所係。爾輩疆吏。若敢胡閙。則將來電部請欵之事。我將有辭矣。不知閩省前奏禁止鄰土者即謂禁止完稅之鄰土也。否則彼未完稅之土。固可視爲私貨。没之於官更何必奏請禁止乎。今細玩度支部電文。一若閩督之奏。係專指禁。止未完稅之鄰土而言。上諭之。准係專准。禁止。偷漏之鄰土者設關徴稅。行之數十百年。而謂偷漏之貨尙須。奏請禁止尙煩詔旨俯准。天下寗有。此怪事乎。此一謬也。 
　　度支部第二電云禁烟扼要辦法。在嚴禁吸食吸者無人則種者販者自不禁而絕 
　　按度支部此語何其倒因爲果之甚也。夫禁吸一事。固不得謂絕無裨於禁烟。而扼要之辦法。則實在於禁種。與禁販何也。本地烟種旣絕。則吸者。專靠外路。其價奇昻。下戶之人。必無力於再吸。販運鄰土再禁。則外路之來源又斷吸者專靠印土。中戶之人亦必無力於再吸。印土又按年遞减。其額。則土價益貴。雖上戶之人。亦將無力再吸禁烟之事。至是可告成功。此不易之定理也。今度支部乃曰扼要辦法。在於禁吸。是不啻割勢以止姦。淫斷手以防偷盜。此二謬也。 
　　部電又云若禁吸尙無把握徒從事於禁運恐禁令雖嚴於事實上終難收效致爲洋藥驅除種戶藉口 
　　按禁吸卽無把握。然苟從事禁運。不有度支部爲土商之護符。則本地之士價。自必日貴。雖嗜烟者不能遽絕。而其勢必供不應求。吸者漸少况禁運禁種兩策並行。生産旣絕。供給亦無即有需要之人。而無需要之貨。如龍肝鳳膽。世人咸知其味之美而從古不可得則亦不過爲食譜之名詞而已。而部臣更爲之辭曰。徒爲洋藥驅除種戶藉口。意以土貨暢行。可以爲洋藥之抵制。不知印土進口。按年遞减。已定鐵案。我卽十分暢銷。而鄰。土亦不足驅除印。土我卽禁絕凈盡。亦非印土之能驅除鄰土。至於種戶藉口云云。更不知度支部之抱何見解也。夫惟禁種而不禁運。種戶可以。藉口矣。豈有内禁種而外禁運。種戶猶有所藉口。試問所。藉者何口乎。此三謬也。　　　　　　　　　　　　　　　（未　完） 
專　電 
[電一（北京）]  
　　某御史奏分科大學名不副實請飭力加整頓 
[電二（北京）]  
　　軍諮處奏軍事參議院未設以前先假禁衛軍公所設立會議處以便軍諮處海軍處陸軍部部議 
[電三（北京）]  
　　軍諮處奏派沈同午充陸軍第九鎭正參謀田芷田充三等叅謀 
[電四（北京）]  
　　吏部得賄案王憲章供多狡賴經刑訊始稍承認 
[電五（東京）]  
　　革命黨孫逸仙於西七月十三日至今留滯新嘉坡 
[電六（東京）]  
　　東洋汽船會社與太平洋郵便會社連絡運輸之契約於西歷九月期滿廢棄而東洋汽船會社與西太平洋鐵道會社之新契約於西歷明年一月實行在舊金山港與鹽湖市聯絡 
[電七（東京）]  
　　東京外國語學校學生旅行西伯利亞地之一隊於西八月六日回至敦賀 
緊要新聞一 
[來陽民變風潮十八誌山東]  
　　萊陽紳耆曲某陳某親赴烟台道署禀稱附城村莊屋宇蕩然無存民死固無足恤惟生存者因無家可歸流落於外旣爲饑寒所迫難必其不鋌而走險故本社人民會議公舉劉芳等爲代表禀請憲台設法振撫現在劉芳以家眷被兵衝散不知存亡出外尋訪未歸諒二三日間亦必前來云 
　　萊陽人某甲家中十餘人同死於兵甲孑然一身逃至烟台日夜　號非哭父母即呌妻子不飲不食神情顚倒終日狂奔大呼曰兵 
 
 

Page 4

 
 
來了兵來了見人不以父母稱之卽以妻子呼之嗣由六區巡警拘送審判廳判員謂萊陽業已平靖爾速歸家甲聞之仰天大笑旋問兵盡死乎吾父母妻子在家乎判員見其病根已深送交廣仁堂醫治 
　　孫撫日前電致烟台徐道就近選派幹員前往萊陽詳查激變原因現又特派陳觀察前往調查陳已抵烟官塲之宴請拜晤與袁觀察無異蓋自萊陽事起烟台官塲致函飛電送往迎來無日不忙碌也 
　　現任萊陽縣奎保貪殘成性先署文登次署寗海均以殘殺爲事朘削爲能如加抽狀費吞噬荒捐等種種流毒至今猶存在文登時有人贈以聯云（奎筆一枝恨當年文星錯點保民四境歎今日武斷橫行）及蒞寗海又有一聯云（奎筆點文登方冀神明兼父母保民至寗海誰知廉吏即頑夫）文雖不佳亦足以徴該令之罪狀矣 
　　六月二十七日萊陽城外約離數里之譜突有平民被逼反抗與官兵對敵激戰二小時之久官兵槍殺平民二百餘名並燒毁村庄十三處官兵死九人統領亦死刻聞孫撫已電飭所派之第五鎭二標一律戒嚴 
　　魯省同鄕京官昨又會議决定依諮議局多數意見一面會同派員回籍調查此次變亂之眞相一面先行籌集欵項振恤饑民並詳查因亂損失財産以便設法取償昨已電致該省諮議局協力籌辦矣 
[易州苛捐激變案續誌天津]  
　　直隷易州鄕民因苛捐暴動聚衆四五千人焚燬自治局中學堂等該州牧唐則瑀電省告急經凌方伯派王直刺縉帶領巡警百名並由陳筱帥電飭中路統領李天保帶步隊一營前往相機勦撫等節曾紀前報兹悉當省中接唐牧告急電時大吏登時失色立傳工巡局長崔遊戎振魁到署秘密計議崔亦張皇失措當經凌方伯諭令選派精壯巡警百名星夜馳往以輔兵力之不足崔以各局巡醫均有職守不敢點派僅挑取音樂探訪消防各數十人並派三局巡警二十人内中竟有衞生科除穢夫數名洋槍亦不會執行至高碑地方適西陵鐵路被水冲斷不能行車各兵警均步行前進又値粮斷（因崔局長未發行糧故）各警兵怨憤異常幾至鼓譟經王直刺温語撫揗並墊火食方免譁潰至二十二日下午始抵易州一路拖泥帶水狼狽不堪幸各鄕民因是日得雨紛紛回鄕耕地故兵得安穩抵易 
　　王統領所帶之步隊於念三日拔隊馳往鄕民正又嘯聚遂率隊追捕鄕民竟擁至梁格庄行宮打破宮門羣聚其中（該亂民中尙有旗人百餘名）以爲避鎗拒捕之計幷用全體名義電呈樞府聲明此次公憤係爲紳學界以强制手叚輕薄言詞阻撓祈雨所激成者絕不敢損害敎堂牽動交涉云云當經樞府以民變毁宮情節重大電致陳督查辦陳筱帥當即派凌方伯帶同正任西路同知惠年等數員率警一百名前往該處相機辦理 
[中英鴉片交涉近聞北京]  
　　駐京英國公使於六月二十三日照會外部云貴國内地禁種鴉片一事邇年幷未减少且由波斯販運者甚多而此次對於印度入口之烟課稅忽增實與禁烟條約不符外務部接文後當於二十六日備文照覆謂中國内地禁絕裁種鴉片烟已減至七成而由印度販運之烟藥未曾減少是與遞年减少輸入之約不符至此次課稅係向内地賣藥者徴收而於吸烟者加以束縛實非嚴課云云旋又接英使復文略云貴國内地栽種鴉片一事旣已减至七成如有的確憑據即求指示 
[松花江航路問題之結果北京]  
　　中俄兩國松花江交涉問題現聞已由我國政府與俄國委員會同議結此約内容損失權利不少蓋自黑龍江分歧經吉黑兩省境界而通至哈爾濱吉林兩市之河流本我國内河俄國無置喙之權現除黑龍江之下流並通吉哈兩處之上流外其航行權均爲俄國攘奪訂約委員亦無不歸咎於外部堂官之過於退讓無能爲力兹將改訂章程列下（一）中國政府允將滿洲内之松花江開放俾各國商輪自由航行（二）從前所抽稅欵按輪船之重量者改按搭載貨物之價格抽稅（三）對於雜榖抽稅較前所定章程减三分之一（四）在中俄兩國境界一帶凡彼此出入貨物先納按率稅欵嗣後在該境界一百淸里内之地實在銷售者即將前所納之稅欵還淸貨主 
[英國進兵西藏確耗北京]  
　　英國進兵西藏一節早有是議兹悉此事極爲的確駐京英使已向政府聲稱西藏種族複雜人情不靖如有亂事中國兵力單弱必不足以任鎭定之責敝國至彼時即當進兵保護本國商人之生命及其財産並非含有侵畧之性質云 
[西報評論俄日協約之缺點]  
　　字林報載初二日倫敦電云泰晤士報近載社說深以俄日協約措詞含混爲憾並謂今日輿情大半注意於兩國對華之布置今英人在滿洲之利益已逐漸擴張則東淸鐵路管理法之如何組織亦應有所過問此節不獨爲政府所宜注意亦公衆所宜研究者也至錦愛鉄路一舉輿論亦頗不滿於俄日兩國良由兩國協約無一定之解釋有以啓之也故該兩國政府宜將目下所擬錦愛鐵路之計畫及不能承允之見解切實宣告與此事有關係之人其侵犯兩國權利之處及所據何理而指爲侵犯亦宜宣布或謂按照 
 
 

Page 5

 
 
樸資茅條約第四欵中國隨意勘線敷設此路之權此種議論不無意存偏激然兩國亦應明白駁覆以釋衆疑且吾人深知俄日協約之目的係在輯睦萬國邦交設兩國能儘速照覆以上各節則該協約之本旨益將昭然共白云 
[川粤漢鐵路借欵緊急北京]  
　　川粤漢鉄路自郵部批允湘鄂人籌欵自辦後兩省士民異常感激故所有一切進行事件旣力且速皆以部批鼓勵之所致乃聞近數日内郵部忽又函催度支部請將川粤漢鐵路借欵條約逐條簽註以便簽押具奏度支部以兹事體大未便冒昧從事故尙遲延未定 
　　又聞四國銀行代表來京後曾由外務部通告郵傳部昨得郵傳部覆文允四國代表直接來部磋議外務部當即備文知照四代表並另派一司員前往郵傳部會同商議業已議有頭緒聞所派定之簽字委員湖北爲權量馬德潤饒鳳璜湖南爲蘇輿章華等數人 
[取定遊美學生名單北京]  
　　游美學務處覆試投考游美學生各科試卷業已閱竣凡平均分數較優各生卽予取錄逕送赴美計共取錄七十名如下　楊錫仁　趙元仁　王紹礽　張謨實　徐志薌　譚頌瀛　朱　籙　王鴻卓　胡繼賢　張彭春　周厚坤　鄧鴻宜　沈祖偉　區其偉　程闓運　錢崇澍　陳天驥　吳家高　路敏行　周象賢　沈　文　陳延壽　傅　　　李松濤　李寰偉　徐志誠　高崇德　竺可楨　程延慶　沈溯明　鄭達宸　席德炯　徐　墀　成功一　王松海　王　預　諶　立　楊維楨　陳茂康　朱　進　施贊元　胡宣明　胡憲生　郭守純　毛文鍾　霍炎易　陳福習　殷源之　符宗朝　王裕震　孫　恒　柯成楙　過憲先　鄺翼堃　胡　適　許先甲　胡　達　施　鎣　李　平　計大雄　周開基　陸元昌　周　銘　莊　俊　馬仙嶠　易鼎新　周　仁　何　斌　李錫之　張寳華 
[海軍處會議之條件北京]  
　　海軍大臣洵貝勒薩軍門於六月二十五日邀請度支部澤公軍諮處朗貝勒陸軍部壽尙書等齊集石駙馬大街籌辦海軍處會議聞所提議者共有十欵（一）建公署之欵（二）度支部担任常年費若干（三）各省認籌常年費若干（四）築港購艦之預備金（五）請内帑爲開辦費（六）籌設海軍印刷所（七）創立海軍警衞隊（八）組織留學海軍養成所（九）立學堂（十）參酌各國情形釐訂制度 
[官紳聯絡壓制輿論之凱歌北京]  
　　晉撫丁寳銓奏稱本年四月二十八日承准軍機大臣字寄宣統二年四月二十三日奉上諭有人奏山西各縣私行種烟者漸漸增多請飭撫臣嚴飭各州縣親履查勘加意防範等語著丁寳銓嚴飭各屬切實查勘母令乘間再種倘有匪黨從中煽惑即認眞查拿從嚴懲治原片著抄給閱看欽此遵旨寄信前來當經轉行司道通飭各屬一體欽遵在案臣查晋省自上年奏明禁種土藥官紳合力全省已一律禁盡本年文水事起異論紛紜鄕民誤會以爲種煙漸可弛禁於是陽曲永寗靜樂等屬間有偷種之處原奏所謂私種漸多卽指以上數州縣而言嗣經分遣員紳實力勸諭業已拔除盡凈全省實無烟苗惟晋民習染素深卿愚無知難免不妄生希冀而造言生事者遂乘機誘煽藉圖擾亂此風一開則禁烟前途將敗壞不可收拾前者文水匪徒糾黨開會要求種烟至聯合數十村以與官軍爲敵必非鄕愚所敢爲嗣據諮議局指名呈控王用賓荆致中蔣景汾張樹幟等均有意破壞禁烟大局旋先後拿獲蔣景汾張樹幟交陽曲縣提訊據蔣景汾供伊因禁烟詆毁諮議局皆王用賓荆致中主使有親筆信函爲證又據張樹幟供伊兩次赴交文開栅等處均受王荆兩人密囑初次至開栅令致意種烟公會首領武樹福言省内派兵但虛張聲勢斷不足懼二次至開栅因王用賓等接張士秀信揑稱軍隊有奸淫掠焚之事令伊前往尋出實據伊調查兩日全無其事又令伊買出一老人在道旁喊寃其婦女爲人所汗以爲軍隊奸淫之證伊未能辦到王荆兩人大爲失望等語前此省中傳言種烟公會由去冬發生其章程均王用賓擬就由文水士紳帶回密交匪首武樹福等當時僅以傳聞無據置之今詳繹張樹幟供詞王用賓等平日若不與武樹福勾結往來何以臨時告以勿懼官兵是此次結果亦由伊等造成且因禁烟之議發起於諮議局而王用賓在日本與諮議各員素有私怨回晋後復謀充學務公所議紳未遂乃痛加詆毁逞其簧鼓之說又因軍隊彈壓誣以淫掠之罪使此後有事省中井不敢派兵可以爲所欲爲其同惡相濟居心險詐有不可思議者要之王用賓爲主謀首惡荆致中相與附和張士秀居間通信蔣景汾張樹幟爲之奔走推其意無非欲破壞禁烟擾亂大局而後已當陽曲縣訊供後又邀集紳商軍學各界在縣覆審宣讀原供俾共見共聞張樹幟供認無異似非一時誣攀揑造之詞自應查拿王用賓等到案質訊確實再行擬辦查廩生王用賓前在日本留學因冒領學費私押憑摺經出使大臣胡惟德咨明查辦貢生張士秀因挾妓逞兇經陽曲縣訊明屬實均已另案斥革舉人分部主事荆致中旣由諮議局呈控復經蔣景汾張樹幟供明相應請旨將荆致中先行革職歸案訊辦冒籍未經覆試舉人蔣景分應請一併斥革與張士秀張樹幟均交原籍地方官暫行覊禁俟王用賓等到 
 
 

Page 6

 
 
案聽候質訊惟王用賓等均係由晋陽報館總理在籍河南候補直隷州劉綿訓延充主筆查劉綿訓上年於禁烟案内首獲優保應如何竭力維持廓淸烟禍乃事前旣任令王用賓等恣意妄爲事後復徧發傳單稱王用賓爲生平所敬愛於伊等設謀用欵遣派多人豈能毫無覺察且經多數股東控告欵目不淸現報館已另延總理應請將劉綿訓交原籍地方官隨時察看如此後查明有知情通同情弊再行奏明參辦竊以晋省本係産烟之區上年禁種經官紳悉心經營始得稍著成效今破壞禁烟乃出於士紳則小民將何所觀感臣忝膺疆寄自應嚴飭各州縣親履查勘加意防範此後如有玩視禁令如原奏所云煽惑敎唆藉圖擾亂者必當認眞查拿從嚴懲辦以儆刁風而維大局六月二十四日奉硃批著照所請該衙門知道 
　　附翰林院侍讀景潤原片　各省種煙向來惟山西最多上年該省辦理禁種事宜曾經英美各國派員查勘英國公使又將山西禁絕情形報告英政府發交該國議院僉謂山西禁烟最力辦法亦善乃因交文事起致釀重案我皇上於懲處之餘猶復重申聖意臣恭讀本月初七日上諭有云朝廷於禁烟一事志在必行至於民間種烟希圖弛禁膽敢聚衆抗官此等刁風斷不可長自應嚴加懲治嗣後仍著各該地方官嚴切查禁母稍懈弛等諭欽此仰見聖慮深遠洞鑒機先現聞該省各縣私行種烟者漸漸增多儻不從嚴查禁並籌杜絕之方勢必至蔓延全省莫可收拾擬請旨飭下山西撫臣嚴飭各州縣親履查勘如有種煙畝數勸其拔除另種相宜之榖其未種有鴉片之田加意防範母得稍懈致使愚民乘間再種儻有匪黨從中煽惑敎唆藉圖擾亂請飭該撫認眞查拿嚴加懲辦庶已禁之省不致弛禁而於禁烟前途不無禆益是否有當謹附片具奏伏祈聖鑒 
[京師近事]  
　　度支部津貼較各衙門爲優除官給津貼外尙有捐項飯銀曁核銷各省册案之飯銀（此項堂司官得六成書吏皂役人等得四成）聞今年自正月迄今捐項飯銀已收二十萬有奇（去年除匀分餐尙存十二萬零）銷案飯銀三十六萬有奇於此可見度支部之闊綽無怪各部皆埀涎相向也 
　　拔貢朝考業已出榜聞考列一等者議定授爲小京官二等得知縣餘爲候補錄事亦可就府經縣丞直州判三項雜職惟須納費約二百金並聞未取之拔貢亦可納資就職云 
　　新放歸綏道咸麟係山西候補道並無存記其父恩忠愍公死於徐錫麟之難賞給特旨道此次由丁寳銓密保朝廷追念乃父之慘死故有是命云 
　　山東巡撫孫寳琦之夫人定於下月來京探係親送兩女公子完婚一歸慶邸之子一歸盛宮保之子 
　　澤公派山東勸業道蕭應椿河南候補道朱啓鳳吏部郎中劉華天津鹽商何炳瑩充鹽政處一等諮議官又派軍餉司司長陳威廉俸司慶深專司釐定改放國幣章程 
　　理藩部因整頓蒙藏事宜前曾奏請於柔遠等六司外添殖産邊衞兩司旋於光緒三十四年奏請緩設暫設調查邊植兩局該兩司緩至三十七年（即宣統三年）俟將蒙藩各處調查籌辦事宜就緒即行添設刻聞壽尙書與諮議官議商以殖産邊衞爲整頓蒙藩開闢利源要務應即提前設立專司庶專責成俾收速效故擬將殖産邊衞兩司於年内添設以資籌辦聞達侍郎亦表同情現正組織一切不久當見實行 
時　　評 
[其一]  
　　資政院何。上議院雛型也議員者何。膺公民之。選爲喉舌之司。肩負一國人民立法之樞紐。在各國通例。又實具有神聖不可。侵犯之熊度者。 
　　今吾中國之議員則何如。解榮輅劉綿訓初不知其被控何案。乃忽焉而以晋撫一奏。公然撤銷資。政院議員矣。異哉其所謂。肩負一國人民立法之樞紐者。 
　　記者顓愚。不敢贊一詞。顧念巡撫雖尊。行政官也。解劉雖卑。則固一國立法機關之一分子也。今以行政官之權力。而赫然加。乎一國立法機關之上。彼東西先進國。誠不知其何。故絞血汗。冒金鐵。以齗齗爭此代議士耶。 
　　然而吾國民人。且有不惜捐金錢。出死力。以運動爲當選之議。員者。記者曰。是亦可以覘吾國議員之一斑。 
[其二]  
　　三竺六。橋之大吏。素號烟窟。今顔鍾驥已請退矣。瑞興亦相繼。奉命。開缺。庶乎。浙省之。烟吏。自此其日就廓淸矣。 
　　雖然吾獨不。解增撫之於瑞興。何如。此其愛之深而護之功也。旣爲瑞洗刷殆盡。而禁烟大臣不之。信矣又復以烟確已戒藥。尙未。斷兢。兢焉。爲瑞諱莫如。深今日者瑞果以禁烟大臣之奏。請調騐。奉旨開缺。吾不知增撫於此。又將何說之詞。 
　　顧或者曰。同病相憐。人之恒情噫嘻斯說也。夫豈其然。 
 
 

Page 7

 
 
   
 
 

Page 8

 
 
[新舞臺美術佈景應節好戲　天河配]  
准於初六初七連演兩夜 
本舞臺去歲曾排七夕應時新戲天河配早蒙賜顧諸君同聲稱許今特請東京美術家復加添改較前更覺靈妙係用飛空水法閃影天河玉宇銀河星月交燦遠則瓊樓在望近則池荷鬭妍更有鵲橋飛渡仙境宛然洵特色之大觀也准於初六初七連演兩夜當此金風應侯秋夜新凉惠顧諸君其早臨賞鑒爲荷 
[文明大舞臺特别新戲]  
▲於初七夜初八夜兩夜准演應時新戲▲ 
鵲橋相會 
現届七夕本臺排演應景之新戲牛郎織女相逢之故事本台特備泰西新奇水法各種景飾異樣靈妙所有劇中人物均由空中而下儼如騰雲駕霧實係巧奪天工　伏希諸君届期光臨共慶佳節爲荷大舞臺廣吿 
[禮拜二拍賣　押欵　貴重產業] 　 
魯意師摩洋行始創自同治十三年即英一千八百七十四年 
准於七月初五日下午四點半前在本行拍賣頂上地皮一方坐落泥城外跑馬廳隔壁馬霍路第二號即靜安寺路並馬霍路轉角老裕泰有限公司計地照契九畝四分八厘係在英署註册上連房屋計寫字間及住宅房間三個浴間廚房又馬車間可放馬車一百輛又馬房間能容馬二百疋天井中有蓋棚約二百尺及五拾尺長闊又二層樓住宅一所内計下層房間三個樓上房間四個浴間廚房俱全並有别屋以及天井花園拍球塲此特别上等好產業而且限價極輕如要知一切細情請問小行或要往看亦祈先至小行持片往看可也此佈魯意師摩洋行啓 
[禮拜二拍賣　文治洋行]  
准於本月初四日十點鐘在本行拍賣桂花香皂香烟流星機器外國新衣以及上等木器房間色書樓色大菜檯大菜椅帽架山扒酒架捲篷寫字檯寫字椅打字檯書廚信箱水箱零星什物不計此佈　文治洋行啓 
[禮拜二拍賣　瑞和洋行]  
准於初五日二點半在本棧拍賣條子絨漂布色素羽紗元色太西緞印度棉紗天祥鴛鴦樓羣賢會英雄會彩邊絲光元羽綢鴛鴦樓元泰西緞米也五美圖色素泰西緞財神進寳色花羽綢好華開船得利進寳圖漂布鴿令圖色素羽綢義記湘軍圖色立巴次美最時白洋紗怡德色素洋紗新旗昌色條洋紗錦隆九新桃七磅五路紅標魯林雙俠女雙金鹿紅邊白邊絲光元羽綢豐裕花其粗布百餘包牌子再錄稍漬公平人鎗三日三皇細布人槍豬頭市布飛龍三Ｘ三Ｆ斜文十餘包華記人馬三Ａ細布豐裕花其松子細斜禪臣花其人抱魚人魚斜文廿餘包餘貨不計此佈 
[禮拜二拍賣　金銀表] 　 
魯意師摩洋行始創自同治十三年即英一千八百七十四年 
准於初五日十點鐘在本行拍賣各種金銀鋼時樣表二百餘只眞金打　法藍珠邊打　十八開眞金捫表天窗開面法藍各種小金表等貨不計此佈　魯意師摩洋行啓 
[禮拜二拍賣　壳件洋行　拖駁小輪船壹只]  
准於七月初五日下午二點半鐘在江南船廠對開拖駁船上拍賣拖駁小輪船一只名克拉賴于一千九伯零二年在香港造就船身硬木及油木艙面油木長八十二英尺闊十五尺六寸深八尺機器極爲堅固汽缸十三寸二十六寸推機路十八寸鍋爐有雙火門每方寸壓力一百廿磅每點鐘走十碼里燒煤每廿四點鐘約三噸另客位可容一百六十五位届時二點鐘請至美最時碼頭同趁小輪前往該處面拍可也此佈 
[禮拜二拍賣　爐子管] 　 
魯意師摩洋行始創自同治十三年即英一千八百七十四年 
准於初五日下午二點半在蘇州路第十一號禮和本棧拍賣熟鋼爐子管三寸一二五二寸七五長七尺六寸半計一伯九十二支又三寸一二五二寸七五長七尺八寸計一百四十四支兩共三百三十六支不計此佈　魯意師摩洋行啓 
[壳件洋行　奉公堂諭　禮拜二拍賣　振盛米店]  
准於初五日上午十點半鐘在北河南路至一百廿七號一百念八號門牌振盛米店内拍賣　米數拾担麵粉百餘包蔴袋草袋天秤櫃檯帳檯八仙桌椅子鐵銀箱棉被衣服并一應另星什物不計拍後當付現銀限即日出清此佈 
[最靈捷　織襪汗衫機器]  
啓者本行所售之織襪機器乃英國名廠製造物料堅固精良靈捷異與尋常出貨精緻快速並能翻新花樣與他家發售之機有天壤之别倘蒙紳商賜顧價目格外减讓若閨閣名秀欲購機學習者本行有女敎師指授登門來行皆可從命敬請商學界諸君駕臨一觀始信物美價亷也　　上海福州路念號英商茂成洋行謹啓 
[禮拜三拍賣　瑞和洋行　公平貨不限價]  
准於初六日二點半鐘在本棧拍賣凈貨公平鞋帽店雙花圈長壽宮人魚納花踐土會盟爵菓象童楊家將捷報頭彩電氣燈花牌美人雙小人點炮三財問津利市三倍托地胭脂二仙散菓吳后進宮祝壽巧發財萬紫千紅海上名妓歲朝清供順風大發綢莊來鳳橋美人五童子三友賞牡丹練軍台鬥百草預兆豐年雙得利豐年漢宮春曉成親桂漿四子高升盜仙草劉海九虎童四彩人鳳人虎人槍花牌龍鳳小花園母子全歸富貴樓三美裁衣鳳凰台獅球四人虎夢筆生花劃一鴻運大發元寳鷄一品香九金麒麟代軍孔雀戰長沙馬上候過新年四壽打麵缸萬年如意天官人鳳雙人鳳四彩人鳳四人虎九虎童燕窩光麥草光絲光日光本邊彩邊黃邊白邊元羽綢人鳳色素羽綢四子高升秃扎藍素羽綢萬紫千紅龍鳳祝壽劉海人魚天賜黃金人虎順風大發尺六絲光元絨人魚鬥百草萬年如意輕羅小扇天官如意五幅來朝元泰西緞五童子色裏子綢雙得利甘露萬嵌散花色花羽布人打虎三德三正十二磅人槍三Ｘ人旗三Ｓ大英細布花其象童粗布馬牌粗布人槍三萬花旗細布十一磅十五磅雙劉海至十二劉海市布十磅龍鶴　圈馬頭市布三磅半至六磅人虎劉海虎牌駱駝紅標八陣圖三玉童鶴三和彩石磯三大吉利市吉祥如意獅僧三公三豐永慶昇平三正三隆三廣藍跑鹿藍雙鹿紅雙鹿飛球奪錦綠人鳳九金雞五金雞祝壽萬年如意漂布所拍各貨均限二禮拜出清所拍之貨均是凈貨倘有　點一律排呌此佈 
[禮拜三拍賣　凈漬貨]  
魯意師摩洋行始創自同治十三年即英一千八百七十四年 
准於初六日下午二點半在本棧拍賣光耀條皂一百箱蕩磁煖碗三箱茄物火酒五十箱六姆挨白生白藍提好克紅酒數十箱香皂拾餘箱洋紗團一箱洋燭牙粉外國糖口力沙軟木塞頭三包聽頭食物樣子不計此佈　魯意師摩洋行啓 
[吿白]  
啓者本行今有老牌子藍跑鹿藍雙鹿紅雙鹿五金雞八金雞祝壽圖飛球奪錦金人鳳漂布於七月初六日起以後每逢禮拜三不限價拍賣特此廣吿　公平洋行啓 
[禮拜三拍賣　准十句鐘]  
本行於初六日拍賣人馬鵝牌色羽毛元青象牌虎牌馬頭羽綾大紅馬頭雙鳳虎圈虎牌嘰單雙鳳色呢元靑尺六絨克魯森色花泰西緞元靑月宮四喜狀元彩福壽有餘泰西緞六磅七磅藍蟹布　黑瓶紅蟹藍雙鴨紅　僧唱藍鐘紅瓶單瓶藍瓶三Ｄ藍嬉錢藍三Ｊ藍　瓶布十磅紅七子紅蟹胭脂虎藍雙鴨團蘭藍蟹藍鐘藍瓶三Ｄ萬倍利日利千金彩人船彩鐘市布十磅人象細布十二磅雙梯槍人面鳥人搶三　細布牛頭粗布本機福祿壽元字粗布人象人馬車粗斜單兎電車細斜藍一等金一等漂布藍五福紅瓶洋標另有小漬牛頭粗布等貨此佈照舊兩禮五天票出清怡和洋行吿白 
[禮拜四拍賣　稍漬洋酒吃食　瑞和洋行]  
准於初七日十點鐘在松江路六號内拍賣由新大昌棧房日前被焚搬來稍漬香餅酒立口酒白蘭地酒爲司格酒皮酒陳酒紅酒舍利酒萬姆酒以及山水蔴菇靑荳刀荳蘆笋棗子鷄絲雀肉火腿晒定魚白搭油番茄糖醬方糖沙生治牛奶巧可立糖肥皂等共計千餘箱惟拍後當付現銀限即日出清此佈 
[始創第一　眞正靛靑　每桶壹百斤]  
本行開設中國數十餘年自運德國Ａ　Ｒ地拔沙顏料名廠老牌眞正靛靑運銷中國各省馳名皆其信用已久　廣靛勝加十倍價亷物美與衆不同色極鮮艶永不變色貴商賜顧認明桶上有愛禮司洋行獅馬老牌爲記庶不致悞　總行上海愛禮司洋行　分設天津愛禮司洋行寗波美益洋行 
[元芳洋行（每禮拜四）　不限價拍賣疋頭]  
本行創設在上海已四十餘年專運英國名廠各種疋頭來華按期於每禮拜四上午十點鐘在本行不限價拍賣後列著名本牌各貨歷來悉遵舊章永無更改接期刻有貨目簿諸貨皆列明簿内遠近貴客欲拍賣並須看小樣者請至本行可也謹將按期拍賣各貨列後各色羽毛嗶嘰元色毛羽綾元色泰西緞元色羽綢染色素羽綢各磅洋紅標市布原布洋標細布細斜紋白竹布漂標漂布等上海英商元芳洋行謹啓 
[禮拜五拍賣　稍有水漬　瑞和行]  
准於初八日兩點鐘在浦東禮和棧内拍賣稍漬豐裕花旗大鹿甲飛兎單狗○狗頭飛人球大小英小猫頭粗布花其飛鳥野牛三英鼓圈小牛人馬弓雙兎立馬三燕子水獺斜文共計八伯餘包限二禮拜出清届時望　客一點半鐘至大馬路碼頭同趁小火輪往該處面拍可也預聞 
[禮拜一拍賣　押欵貨　綢緞紗羅]  
魯意師摩洋行始創自同治十三年即英一千八百七十四年 
准於初八日下午二點半鐘在本棧拍賣由押欵過期來搬各式時花杭摹本杭緞新花錦縐等八十餘疋以及杭寗綢杭緞袍套料一枝花緞褂袍　時花紗羅長衫等料五百餘件各買客於初七日可看拍後隔日出清此佈　魯意師摩洋行啓 
[京都天寳齋　嫩面玉容散]  
此散治男女面上油膩黑氣烟色酒刺雀斑暗晦等患每晨搽擦自然嫩嬌滋潤清秀眞整顏妙品也每瓶大洋二角每洋照拆六瓶雙料每瓶四角每洋三瓶舖分上海二馬路中市西鼎新里口 
 
 

Page 9

 
 
[蘇州洞庭西山秦氏九修宗譜廣告]  
我家自同治癸酉八修宗譜後迄今埀四十載族衆人多支繁派遠茲議九修宗譜凡我同宗僑寓閩粤贛楚等省近居上海非溪光福東山三山等處望將同治癸酉後世系詳晣繪圖郵寄洞庭西山秦家堡秦氏宗祠或寄湖南省城東魚塘街秦氏家廟又寄上海後馬路信昌隆棧内裕通祥均可期以一年爲止幸勿遲誤閱報諸君如有敝族親友務乞轉達是禱宣統二年二月吉日經理人西山子清少逸○長沙實齋與剛等同啓 
[美國特别新醫術]  
本醫十以發明之秘新術專治面部不美之病凡面麻可醫之光縐紋可醫不縐雀班能使無班瘰瘰可醫之平紅痣黑　消滅無迹瘡疤疙瘩除去無痕髮低能醫高鬚多能使不出白髮黃鬚變爲烏黑烟容酒刺一掃而光面色蒼老黃黑能使之嫩而紅白皮膚粗糙能醫之使細膩誠有變醜爲美之妙本醫士到滬以來相近一載醫愈者已數百人洋人不在其數尤奇者醫治時並無痛苦輕則數小時重亦不過數日誠千古未有之奇術也患面部病者請到英大馬路東首Ａ字十一號間經理嚴之　君指視未醫前之照片及醫愈後之照片先後判若兩人方信言之不謬也本醫院特設清潔安靜房間預備住宿至飲食中西俱備悉聽尊便再本院上午九點鐘至十二點鐘下午二點至五點鐘過時不候　　大美國女醫士吉凌漢廣吿 
[參茸珠术海狗腎汁壯陽廣嗣金丹]  
凡購此藥務須認明崔氏瓣香廬牌號附近假冒切切小心○附送奇藥包治陽痿神妙莫測比衆不同 
海上壯陽種子之藥在坑滿坑在谷滿谷所難得者王道面兼神驗也本廬自開創以來未敢出售此藥者因無盡善盡美之奇效良方故也去秋始於陳尙書家得此出神入化之秘方第藥本昂貴不易製煉故遲至今日始克吿成先將老年陽萎少年精竭之人一一試驗無不回天再造健如龍虎乃敢出面問世盖本廬之名譽關係甚大不得不愼重至再也此丹專治老年陽痿少年陰虛以及精竅不固見色流精未交先洩旣交不久舉而不堅洩而不射或少年悞犯手淫或後天戕伐太過以致腰酸腿軟耳目昏眩神思恍惚百體委頓等症服之壯陽煖腎固精滋陰益命門之眞火療氣血之虛寒腎經旣固諸恙悉平冬不畏冷夏不畏熱鬚髮轉黑視暗若明雖琴瑟屢調精神不倦神勇奮發曲盡歡娛且儘可保險身體轉弱爲强更有比衆不同者如諸君服無功效盡可將原藥退還情願原洋奉璧惟請留心假冒須認明藥紙包上有驥雲氏肖像五開間門面方是的眞每兩實洋二元每料一斤收工本洋念八元雙料治老年久痿每盒五元遷設上海盆湯衖過絲業會館寗波路口五開間門面瓣香廬總發行所驥雲氏啓製藥所仍在北京路根德里内照常交易 
[彭壽堂半夏露功效確證]  
謹述彭壽堂四寳半夏露愈病神速非常 
僕向操磁業年届知命久患咳嗽之症日夜不止苦累已久屢赴蘇滬就醫時愈時發購服著名各藥又無效果目前年秋冬之交因事留申購得廣東彭壽堂化痰止咳四寳半夏露服之數日其患若失由冬及春迄未一發因續購一打携帶回鄕抵家後親知咸問病愈原因遂將服露顚末及現在帶歸此露各節縷析譯吿由是羣相乞取得愈新久輕重各症復不下十餘人今春來申紛紛託辦待予回里望眼欲穿持去急服遇有佳兆每來聚談如　子華夫人十數年咳嗽形消骨瘦有如癆瘵服半夏露一中瓶而愈者福慶衣莊陳益生君痰湧氣塞呼吸欲絕少緩須臾幾將不救得半夏露一服而甦旬日而痰病盡除者他如徐文翁觀察念四年哮喘百藥罔效服半夏露三大瓶而愈者其餘寒熱瀉痢傷風氣急得此立起沉疴者不可校舉近鄕一帶　惠良多是不獨貴堂仁澤普施無間鄕僻僕尙與有榮光所妙者痰不論寒濕風熱咳不論外感内傷一經服後　慶安全小號介紹之良綠從此將源源不絕矣爲吿同病以作確証　　江西景德鎭蔣鈞照頓啓 
[萬國九洲第一靈驗耳聾聖品]  
京都天寳齋○謹告同胞○耳聾痼疾○我有神劑○服此立聰○效騐妙藥包可斷根○上海二馬路西鼎新里石庫門 
凡患耳聾一症皆因腎水虚損相火上炎或因鬱火傷肝以致耳鳴耳脹耳熱耳痛等症本齋家藏良藥屢蒙官紳試驗故敢出而問世非徒漁利已也善治男女老幼久年初起一經服此二三盒立覺血氣調和呼吸靈捷補眞陰生津液退浮火除邪熱雖十年念年舊症服此丸一料立見奇功極重久年老症服此二料無不轉聾復聰眞乃第一聖品每盒一元每料六盒洋五元不靈包退還洋以昭信實如兩耳挖損再吹八寳吹耳散無不立愈每瓶七角 
[東方雜誌第五期]  
本期目次○圖畫　宋徽宗畫秋冬山水圖一　南洋勸業會開會紀念　唐柏　子貢手植楷○諭旨　庚戌四月○論說　憲政編　現代生活之研究○記載　中國大事記　中國大事記補遺　世界大事記　中國時事彙錄　世界時事彙錄　細目　備載　○文件　奏贖（細目不備載）○調查　中國調查錄○附錄　雜俎　文苑○各表　京外職官表　金銀時價表○價目每册售洋三角全年十二册三　　　 
元半年一元六角外埠郵費照如上海商務印書館謹啓 
[南平知縣王大令讚生髮膠靈如仙丹]  
福建延平府現任南平知縣王擴中大令於十月初九日來信云○敬啓者夏間託便友詣寳室購生髮膠二瓶搽後捷如影響蓬勃叢生從此無頭童疎秃之虞效如仙丹感佩之至無如藥膠用罄髮欠加長茲奉洋一元請再付二瓶爲要順此鳴謝並告同胞無論男女病後產後陰虧血衰氣虚脫髮疎　者用此膠包可藥到髮生售價每洋二瓶每料六瓶二元五角上海山西路卽盆湯衖集益里對門人壽醫藥室照錄原信留存購者儘可索看以昭生髮膠靈驗之鐵案○各省大藥房均有分售愼防僞藥切切注意北京前門外華英藥房總經理 
[崔製哮喘氣急丹普天之下第一奇方]  
一病經十載無殊受慘刑何來龍府藥枯木頓回春附近假冒須認明五開間門面 
謹啓者僕因紅羊之厄奔走過勞壯年又不善衛生致患哮喘氣急逢節必發醫家謂肺主出氣腎主納氣病係腎虧感寒邪所致投以藥石毫無功效近年愈發愈甚竟至食不下咽口不能語僵臥如尸累月不已滬上馳名妙藥服食殆徧祈死不得自厭　生去秋偶感風寒宿病又發危險異常諸醫望而却步忽得　蘭如表兄來舍述及上海盆湯衖寗波路口五開間門面崔氏辦香廬製哮喘氣急仙丹靈驗昭著渠亦賴此痊愈並言家中尙有餘藥一大瓶爾時僕已昏沈不知幸二小兒急偕往取來用　湯送服三次當日略覺安善一面郵局　洋五元購辦一料一面將餘藥次第送服睡中稍有微汗醒後嘔痰　許三日之間呼吸舒暢竟得起身行步星期幾度未見再萌一種感激欣喜之忱未可言狀特先登報以誌神驗鐵據容再踵門泥首○附近一間開假冒須知丸藥非他物可比若購僞藥貽害非淺宜格外小心進盆湯衖過絲業會館寗波路口五開間門而方是的眞湖州府城隍廟前郭修身誌購者或至製藥所仍在上海北京路根德里内亦可 
 
 

Page 10

 
 
緊要新聞二 
[豫省預算收支不敷之一斑河南]  
　　豫撫寳中丞具奏云竊據布政使朱壽鏞等詳稱各屬豫算分册五月初始據送齊督飭審核科員改其舛錯補其缺略隨核隨編業已一律完竣統計豫省宣統三年歲入共銀九百七十四萬一千五十五兩歲出共銀一千零二十六萬六十一兩零出入相抵計不敷銀五十二萬兩之譜尙有加收賣當契稅抵補藥稅應行解部之欵不在其内各等情詳請奏咨前來臣逐加查核按照目前情形考之部定章程尙有不能不據實聲明者豫省財政從前本屬有餘近年入欵止此用欵日增已不免歲有短絀就册列宣統三年出欵而計各省城各級審判廳模範監獄陸軍加足馬乾更換軍裝等項特别加增者已將五六十萬加以海軍經費均須解足文職養廉現擬實給新定公費尙有不敷綜計新增實不下一百餘萬之鉅其未列預算者大約當務之急尙復少少去路之增長不啻十倍於來源臣忝領疆圻興革大端責無旁貸容俟逐細考求如有可增可减之欵固當盡力辦理卽遇應行整頓擴充之處又豈能因現册　列姑待來年惟有督飭司道會商監理官核實籌畫隨時迅加奏咨辦理以期仰副朝廷愼重度支與期望立憲兩不相背之至意六月二十六日奉硃批度支部知道 
[浙省歲出入預算不敷之籌商杭州]  
　　浙省財政歲出入預算不敷二百三十餘萬之鉅經浙撫與度支部往返電商在案兹增中丞又接度支部來電文云浙江巡撫鑒洪預算歲出應行酌减各欵前已於箇電咨達在案兹查預算歲入各欵一千五百九十四萬零又據監理官電禀可增加稅契及訴訟狀費幷膏捐牌照等欵二十萬計共一千六百十四萬零已較元年數增出百數十萬以出欵相抵計尙餘銀四十餘萬惟據來册聲稱入欵中之上年餘存二百八十四萬零係屬假定之數届時能否存至此數尙不可知又各省撥補浙東釐金三十萬歷年均未照解今更支絀亦難指爲的欵是入欵中能否有着之欵已三百十餘萬之數至歲出欵一千五百四十餘萬又據監理官電禀應補列練兵經費二十萬藩署開支一萬六千計共一千五百六十餘萬經本部前後兩次電商酌减一百六十萬零内軍政費一類已據貴撫電稱編造在先本不合用應以陸軍財政局造送者爲憑查局原送總册所列各欵爲數已達四百八十餘萬駐防俸餉等項三十餘萬尙不在内雖經貴撫飭令切實核減另行編送變通辦法册表可節省百十餘萬之數約略計算仍有三百八九十萬再加各類出欵約共一千七百萬縱將本部第二次核减八十餘萬井原册所列預備金八十餘萬兩數除去亦須一千五百三十餘萬以實收抵實支計仍不敷二百三十餘萬如此鉅欵自應由浙省就地另籌或將軍政費切實核减仍照清理財政局原編數目開列别無彌補之策希卽轉飭藩運兩司關糧各道會同淸理財政局赶緊設法分别籌措究竟何項舊欵可以整頓何項新欵可以增收並權衡緩急力求撙節限於二十日内擬定辦法詳由貴撫電咨報部以憑辦理另編軍政預算表册希仍飭赶速造送母稍延緩度支部儉印增中丞接電後於初二日上午付財政局特别會議議决本省無欵可籌應即照來電軍政費仍依財政局原開數目尙有不敷再由各署局將所有開支各項另行核减云 
[蘇省裁减行政經費續聞蘇州]  
　　蘇撫程中丞日前准度支部電裁减行政經費詳情已紀前報兹悉此事經程中丞先行電復外一面已飭司核議現聞高等學堂對於此舉首先力爭以文科經費本形短絀現實無可裁减次則地方自治籌辦處以該處爲督促各屬自治進行之機關必須官紳合辦方有效騐萬難裁併惟會辦夏觀察業於前月晦上禀辭差他往正不知將來如何結果也 
蘇省自治籌辦催促進行紀詳 
[札催各屬組織籌備公所]  
　　蘇屬地方自治籌辦處以各屬城自治公所業經先後成立鎭鄕各處亦經次第舉辦惟府廳州縣自治公所亟須組織成立以便進行現聞該處已行催各屬赶緊組織府廳州縣自治籌備公所並定該公所内應先多設宣講所派員分赴各鎭鄕宣講自治原理開導一切以免阻礙 
[規定測繪自治區域經費]  
　　蘇松常鎭太五屬區域業經各縣繪圖造報自治籌辦處近以僅照從前丈量官書辦理以致區域方里均未能十分明晰當經調取鐵路學堂測繪畢業生十餘人分赴各屬城鎭鄕實地測量詳細繪成五屬區域全圖酌定每月經費及一切僕從伙食川資等項一千元詳請上憲咨部立案現聞民政部以測繪經費所定太多飭知該處核减等情故一時尙難實行也 
[德人垂涎李格莊鐵礦山東]  
　　山東昌邑縣東南南孟埠李格莊等處石質磷峋含有鐵質近日屢有德人前往調查土人不知其用意之所在兹有德國敎士二名經過該地謂此處確係無上之鐵礦若非地下含有鐵質地上决不能生此薤韮云云衆始恍然德人之屢來調查實欲攫奪我鐵礦之權利耳 
分類新聞 
政　界 
[定期商議裁釐認捐問題蘇州]  
　　蘇垣商務總會日前接江蘇諮 
 
 

Page 11

 
 
議局通告以裁撤釐金改辦認捐一案業經各商界賛成現定於十八日在寗開會研究請傳知各業公推代表到會商議辦法等情該會以此事於商業前途頗有關係除一面傳知各業遵照外並分别移知各該分會預備一切以便届時派定代表赴會與議及一切認捐方法 
[度支公所委差之爲難蘇州]  
　　蘇藩陸方伯前將署内書吏分别淘汰及裁併各局所設立度支公所分科辦事業經派員開辦惟所内科員額數議定六十員而一班候補官員曁捐有職銜之士紳無不竭力鑽營多方運動現聞陸方伯所收薦條已有三百餘張之多一時實難盡人位置因此頗費躊躇亦可見近年内人浮於事之一斑矣 
[鄂督核准稽查外人産業辦法湖北]  
　　鄂督據漢山縣賀令祖蔚禀縣屬開通最早外人所置産業甚多擬請另立印簿抄錄契約以便稽查藉省交涉並請通飭各屬一體照辦等情當檄飭藩司云該縣擬於敎堂置産另立印簿註明稅印年月附抄原約丈尺四至坐落於交卸時專案移交係爲便於稽查起見所請通飭各屬一體照辦之處仰北布政司會同江漢關道查照約章酌核辦理具報 
[憲政研究所籌議對待日俄協約天津]  
　　直隷憲政研究所各職員因日俄協約發表我國大勢日益岌岌北方數省尤屬可危日昨在三條石事務所公議通知順直各紳約期開會籌議忠告政府對待該協約方法兹悉業於上月二十八日下午在三條石事務所開會集議順直士紳到者約五六十人云 
[諮議局建議甄别牧令天津]  
　　順直諮議局常駐議員某君近本六月二十五二十六兩日上諭意旨作書建議該局陳請督憲請速將本省各州縣官嚴行甄别蓋以明年各州縣之議叅事會一律成立所有調查戶口畫分域選舉籌欵各事稍有不愼恐蹈易州覆轍况州縣官中品類不齊甚有靑年任性目不識丁老耄殘廢不諳新政者亟宜嚴行考核以免僨事 
[警道發明頒布違警細則之用意長沙]  
　　湘省署巡警道張松雨觀察日昨以案照憲政編查館奏定違警各條業經奉旨允准頒發各省迭次通飭曉諭在案查此項警律大之關乎閭里之安危小之卽薄物細故之間無在不欲納民於軌則用意至爲深遠現在爲日旣久軍民人等多有以尋常事故易於忽略轉致忘爲違警之條至鄕僻之區尤有茫然不知者合再出示曉諭將違警細則開列榜示通衢庶幾觸目警心易於遵守即警察隨時干涉亦不致詫爲意外之事當即出示曉諭一體周知軍　界 
[提議裁撤營務處之結果廣州]  
　　廣東財政局前以裁撤營務處兼緝捕局節省糜費等情具詳經袁督核定營務處歸併督練公所緝捕局究應如何核减裁汰札行營務處核覆現聞該處擬議變通辦法兩端内改設水陸巡防緝捕總局照舊管理營務捕務審犯等事具詳核覆袁督據此以所擬尙爲妥善應即照辦其應如何分别歸併裁汰曁一切辦理章程仰再公同悉心籌議核奪 
[咨行犯過弁兵降等辦法廣州]  
　　陸軍部現以各鎭弁兵違犯過失業經擬定章程懲罰在案但如果屢犯不悛應再加以懲戒現擬如有弁目正兵屢犯過失不知改悔者即置降一等處罰後倘能改悔准自降等日起六個月後由該管長官將其改過實據禀由統制核其原犯情節酌予開復等情咨粤轉飭一體遵照辦理矣 
學　務 
[札飭遴選徐州中學監督南京]  
　　江督札飭寗學司文云據徐州府中學堂監督王邦輔電稱畢業事竣昨奉自治所正副長函謂經濟困難中學擬請地方人作名譽監督擔義務應否解職乞即電諭得調爲幸等情當即電詢徐州道此事該所曾否已在道署呈商何以逕函該監督其中如何情形望查明電復去後兹據電復敎育會自治所諸紳致書中學堂王監督事前並未知會現查王監督平日酬應稍廣與該紳等意不相洽遽致書直揭其非遂有兩不相下之勢刻王已辭職决去無從挽回此暑假雖放而添招新生補延敎習待理孔亟可否請提學司另選監督接充之處乞裁奪等語前來查監督爲全堂表率亟應恪守範圍據稱王監督平日酬應稍廣殊非愼重之道該敎育會自治所如或意不謂然未嘗不可函致忠告若如王監督來電所述自治所長函稱中學擬請地方人作名譽監督擔義務等語如果屬實則近麾之使去未免令人難堪惟該中學爲官立學堂用人行政之權須由地方官主持一切即因經濟困難願擔義務者果有其人亦可呈商地方官酌核辦理不必逕函王監督以致兩不相能現在王監督旣已辭職應由寗學司遴選深明敎冒長於管理人員前往接充徐州中學堂監督務飭認眞辦理勿稍懈怠以維學務而洽輿情併移徐州道即轉敎育會自治所知照 
[會計員賠繳學堂公欵長沙]  
　　湘省南城外中路師範學堂經三月初五日匪徒放火焚燒時失去洋銀紙幣若干外間傳言或疑爲會計員所吞或稱確已遺失均未可知昨據會計員周維楨以被燬遺失情形具禀提學司奉批禀悉該生前充中路師範學堂會計保存公欵是其專責無論有意侵吞無心遺失均應賠償况紙幣銀元非校中笨重什物可比取携甚便保護何難據稱收存鐵櫃被燬遺失事無左證顯係飾辭卸責不足憑信仰善化縣傳諭該生尅日遵繳賠欵母再延宕致干重咎 
[督學局聘用鄂敎員原因武昌]  
　　兩湖師範附設理化專科學堂堂長兼監學萬聲揚君近因鄂中裁員節費辦事棘手乃極力運動欲在中央佔一位置日昨果奉京師督學局長來電聘充内城優級師範學堂理化敎員遂具禀鄂學司懇請銷去差使高學使知其去志堅决已難挽留當委該堂幾何學敎員接充其職以便萬卸事赴京並聞鄂省各堂管敎員因薪水减少營運求去者甚多其依戀不捨者祗操敎育行政諸要人而已 
實　業 
[杭閩粤三省鐵路聯合問題杭州]  
　　杭廣鐵道貫穿杭閩粤三省爲東南鐵道之偉畫前由浙路湯總理赴粤提議聯合問題頃悉已由粤 
 
 

Page 12

 
 
東决議具有聯合辦理之意見書委託葉君洵新代表蒞杭於二十六日抵埠暫庽淸泰旅館二十七日上午面見湯總理商議辦法已由湯總理將其意見書送往上海以資研究聞日内即可决定云 
[富池口銅煤礦禀准開採湖北]  
　　漢口旣濟水電公司總理宋煒臣君刻招集股金組織礦務公司業已勘購興國州屬富池口銅煤礦山苗質極旺擬在山下修建鐵路一條直抵江岸以便載運礦砂日昨將擬辦情形禀懇勸業道立案保護高佑諸觀察核其所擬章程各條尙無不合如果别無糾葛自應立案保護至修建鐵路與地方情形有無窒礙已飭興國州牧查勘詳議復奪 
[勸業道通飭各屬振興林業廣東]  
　　振興森林一事經農工商部奏明咨由粤督飭屬通行遵辦在案現復由勸業道按照部咨事理參酌本省情形擬定調查表式訂定簡明辦法印刷多本通飭照辦幷飭勸諭紳民切實開導以濬利源 
雜　記 
[彩票業之凄凄切切蘇州]  
　　蘇城彩票一業以顧聚隆怡源祥盧恒泰張利和等資本爲最鉅平時批發各處銷售爲數亦多業此者約有百餘人之多該業現因奉諭禁售爰於日前邀集同業會議以一且禁售所有往來帳目約計一萬數千金所有欠人之欵均須淸償而人欠之欵追討殊難有擬呈請自治會提議請官出示追欠者有擬申訴巡警道署體恤下情出示展緩半月淸理帳目者紛紛擾擾仍未議定辦法亦足見該業末路之狀况矣 
[大雨後之形形色色鎭江]  
　　鎭郡於六月二十九夜雷雨交作繼以大風一切情形已紀報端兹悉後街貢姓磨坊於是夜大雨時屋内地上忽有三洞噴水約高二尺許隨以婦人生産之便桶倒壓其上其水乃止里巷喧傳謂爲出𧒱王家巷之王姓石灰店爲水所淹將石灰燒煮致將房屋延燒並殃及鄰家損失無算寳塔巷某姓草屋爲雷雨擊倒壓斃幼孩二人北門左近城垣被雨倒坍二丈許其餘城門雉堞傷毁尤多城内外各處永深二三尺淹斃猫狗不計其數南門外鐵軌壞去二丈餘現已修好至運河一帶是夜停泊船隻因山洪暴發水勢下注冲毁船隻無算沉没者五艘其由鎭到丹陽之火車路兩旁高山倒坍其夥南門大街地勢較窪大雨後水深數尺被淹之家不可勝計次早路途中衣服什物甚多均係夜間漂流外出者周家巷濟良所墻垣被雷震去一角有一大蜈蚣已斃其内南門外有大古樹一株亦被雷擊倒云 
[戕殺敎員案激成慘禍浙江]  
　　紹屬嵊縣坎流學堂敎員趙振南被匪戕即經合邑士民電禀大吏嚴飭該府委員查辦外並由提學司加派范倅期顯馳往會查在案兹悉該案内容複雜風潮未已緣趙振南幼時家素寒微多由族中培養現爲敎員不但不顧全族中屢屢以勢欺凌同支甚至砍傷塋山樹木族人慊之糾衆將趙振南擒至宗祠思加訓斥不料被其欺凌之族人竟將趙振南砍傷致死一時入多口雜族長趙大有因年老不能阻止肇禍後凶犯即行即行經合族公議以趙振南雖有不合不應致死議將凶犯之産業盡歸宗祠收管將趙振南之子撫養成人凶犯俟回籍拿送究治正在聚議問即有紳士出而干預以該敎員之死情形慘酷妄稱部定新章有傷及學堂敎員者禍及合族勒令將趙姓全族産業交歸學堂管業從優撫恤等語該族半多鄕愚驟聞屠族紛紛逃匿紳學界聞耗四出追蹤將族長趙大有派人擒至兩頭門大廟地方阱禁勒令將全族田産當塲寫出該族長不允即用繩勒斃至六月念一日由其女控縣騐究矣 
[掯欠包工案業將昭雪武昌]  
　　鄂軍第八鎭馬隊統帶杜標統長榮前承修砲標營房估工二十餘萬金迨工竣後掯欠包工鄔孫記孫正茂等工料錢七萬餘串藉詞延不償淸激鄔等赴督轅控告數次迭由前督陳前護督楊批飭督練三處張統制首府等秉公訊結詎杜大施其運動力竟不到案質訊反將該包工等收押縣署兹瑞制軍到任後該包工等又赴督轅上控杜復賄賂收詞委員將呈詞擲還不收鄔工匠等不得已乃遍佈寃單以求伸雪事爲瑞制軍所聞比即嚴飭督練三處武昌府澈底根究斷結具報不准再事拖延徇袒首府趙太守奉飭即禀商統制張提台擬請杜標統到案對質張以杜係統兵大員對簿公庭有損顔面爰將爲杜經手銀錢之排官魏高陞交案代質日昨提訊時據魏弁供稱該工匠所修各工與原估工料尺碼均不相符由杜統帶計算不惟不虧工欵而該工頭並多支去錢一千餘串鄔工頭等則謂魏弁所繳細帳均係杜僞造趙太守以此案兩造各執一詞所爭之欵爲數甚鉅非另派廉正大員重行勘估所修營房不能得其實際乃將魏弁發押于府經歷署候禀請院示核辦聞杜見魏弁被押知此案必有水落石出之日極爲惶恐力求張提台爲之掩護至吞騙之鉅欵則早已浪擲于嫖博之中矣 
諧　文 
[讓管城子書（佛雛）]  
　　管城足下。靑氈短榻。著作等身。日試萬言。蠶聲歷歷。羡甚慰甚。僕與足下爲總角交。弱歲就傅。以某先生之介紹。得締交於足下。鄉里親戚之賀僕者曰。汝得與管城子交。富貴功名。可坐而致也。父兄師友之勉僕者曰。汝與管城子交。須久而相敬。母或怠惰。以使管城子中道而割席也。僕聞賀者與勉者之言。於是乃愛足下。敬足下。無日而不與足下相晤。無地而不與足下相偕。亦願足下之有。造於。僕而已。不謂十年以來。所謂富貴功名者。曾不蒙足下之一賜。坎坷半世。貧病困人。每懷。身世。輙欲决然舍足下而不顧。以效班定遠。故事。而足下不喻僕意。毛髮種種。秃頭瘦骨。仍依戀於僕而不肯少離。貧賤之交。誠足多。感。僕雖不敏。又安忍廣絕交之論。以蒙棄予如遺之誚哉。區區無忘故舊之忱。不能自已。遂終與足下晤處如初。不意足下口舌招尤。好招物忌。每每不忍憤忿。遂作不平之鳴。以爲怨府。而世之怨足下者遂並怨及僕。然則。僕之不合時宜。而不能見容於斯世者。皆足。下之累也。　　　　　　　（未完） 
說　苑 
[地球滅亡之豫言（六）]  
　　此時各地天文臺。竭其精心果力。日夜不休。西藏亞美利加。彼此交換電話不絕。中央天。文臺爲接各地報告。其受話器。每日二十四。時。無一刻。停響者。學士院。則每夜開會議。許一。般公衆人人場。某夜會議將畢。而嘉奥里。臣哥天文臺。有電。話到謂火星以電送攝影。通信。今該天文臺員。正在翻譯中。時夜雖。深衆人聞此通信。均欲一探消息。而不肯去。學士院遂以電話請嘉奥臣哥天文臺。示其。火星之通信。待之良久。接天文臺回話。示其通信之翻譯文曰。 
　　火星赤道府天文學者告地球之居民曰。彗星直指地球進行其速度二倍於火星。今彼正進行。若地球　中阻攔則生熱而變電。將激成磁力的雷鳴。衝突地點則在意大利。 
　　至此。則地球與彗星衝矣。已無期須可疑地。矣。火星通信原文。則揭小圖圖略須臾。會議堂鈴聲搖處。學士院長立於演說壇上。衆人知其有所演說肅靜以聽。學士院長。乃呈其如河之口鼓其翻瀾之舌。鞠躬致詞曰。 
 
 

Page 13

 
 
   
 
 

Page 14

 
 
   
 
 

Page 15

 
 
[博山公司招股分票攺期廣吿]  
茲啓者本公司第三會分票本照湖北六月念七日開彩茲因銷敝不旺擬定將本公司六月份之票改照湖北七月份籤捐正票開彩届期决不再展以昭信實特此聲明此佈 
[奏辦湖北籤捐大副票頭彩五一萬元七月念七日七月十三日開彩]  
本局奉湖廣總督部堂張奏明開辦第一百零四會票頭設六萬張每張售洋六元現因銷路暢旺不數分售惟加設第廿二會副票六萬張每張售洋一元中彩號數之多派發出彩銀之高比各公司爲優大票准定期七月念七日開彩副票定期七月十三日均在漢口開彩紅票得彩憑本局對號單兌銀元本總局在漢口鎭江上海分局設在南市萬聚碼頭信成銀行樓上惟本分局均係躉批向不零售外埠來往信力一槪不付統請自給再紅票如無本分局騎縫圖章因無票根可查槪不發兌特白 
[夏令贈彩發售十天] 　 
蒙購藥品文具閨閣需品二角或書籍地圖五角謹送乙種彩票一張（彩有大小看貴客運氣而無白票蒙購藥品文具閨閣需品一元或書籍地圖二元五角謹送甲種彩票一張（當面開票憑票領彩老幼均無欺 
七月初一起七月初十止 
上海河南路老巡捕房北東亞公司書藥局 
[奏辦安徽全省鐵路勸股票正附票五十四十六會七月廿四日在蕪湖當衆開標] 特此廣吿 
[奏辦安徽全省鐵路勸股點字副票第九十六會七月初十日在蕪湖當衆開標] 特此廣吿 
[開平礦務有限公司　分銷處遷移廣吿]  
本公司分銷處前設在河南路三芧閣橋北堍現因煤灶推廣該處房屋太窄不敷辦事於西六月一號遷至仁記路一號洋房本公司寫字樓内倘各行號欲建煤灶買煤焦炭火磚火泥及修改煤灶者請移玉總公司二層樓上分銷處接洽可也 
家用塊煤每噸八羅計重二千二百四十磅洋十元五角 
一號碎煤每噸八羅計重二千二百四十磅洋八元一角 
以上價目連送力在内　德律風一千一百念一號 
[裕豐金華南腿總發行所廣吿]  
本所自運金華本莊茶腿開張以來歷有三載貨精價亷頗蒙仕商推許目下到貨充足特於七月初一始减價出售以廣招徠門售茶腿每斤洋三角八分金腿每斤洋三角六分冲南每斤洋二角四分進出一律大洋倘有不合任憑掉換批發格外公道凡惠顧者請認明本所招牌庶不致悞寗波路阜安里口本所吿白 
[老牌軋花機器出售]  
本行今有名廠製造鹽田牌三十六寸闊舊軋花機器車六十部車内零物俱全其貨雖舊如新一般其價格外從亷貴客欲買請速駕臨小行面議可也　上海江西路七號大川洋行啓 
[敬贈急救萬應時痧葯]  
自六月初一日起按日奉贈每人一瓶遠埠諸公或願存心濟世而欲向批購施送者本藥房莫不樂於贊成特减半價以酬惠意每瓶洋五分每百瓶洋二元二角　　上海四馬路老巡捕房對門五洲大藥房謹白 
[英商巴勒火險公司]  
本行經理北英商火險公司資本銀四千餘萬兩在申開設最先迄今已數十餘年專保房産貨物棧廠一切火險遇有不測無不立即照賠保價格外公道如蒙紳商賜顧請至五馬路口第二號門牌本公司帳房面議自當悉之照辦以副○惠顧心意此佈 
[（遺失支票）]  
今遺失崇明堡鎭同豐支申衡九莊第十七號六月念一期見票遲十天票英洋二百五十元已向該莊掛失并在縣署存案此票已作廢紙望各寳莊號切弗收用特此聲明　正昌泰白 
[（廣東彭壽堂聲明假冒）真一分時止血止痛王樹神油]  
本堂秘製玉樹神油其奏效之神速無回其右專治牙痛頭痛肚痛腰痛心胃氣痛風濕骨節諸般酸許立見奇功而治水火滾油燙傷刀槍跌打損傷一切瘡毒外症尤有藥到病除起死痛生之功每晨搽服少出能治疫痧喉症虐疾傷寒及輪船嶇吐不服水土諸患治愈疑雖怪症數以萬計衛生者預置一瓶勝延良醫在家近有奸人用薄荷樟腦等油冒充此油到處混售然僞油色　性烈不能内服眞油性和易服色黃而香較之自分眞僞每瓶一元小瓶五角上海抛球塲南首河南路三層樓七號洋房廣東彭壽堂啓 
 
 

Page 16

 
 
   
 
 

Page 17

 
 
   
 
 

Page 18

 
 
要　摺 
[督辦鹽政處會奏籌擬整頓四川禀鹽辦法摺]  
　　奏爲籌擬整頓四川票鹽辦法恭摺會陳仰祈聖鑒事宣統元年十月二十四日内閣抄出四川總督趙爾巽奏籌擬收回票鹽改行官運商銷一摺淸單一件奉硃批度支部議奏單併發欽此又十一月初八日軍機大臣欽奉諭旨御史趙熙奏瀝陳川鹽官運積弊請變通辦法一摺著度支部歸入趙爾巽前奏廢票通改官運摺一併詳查覈議具奏欽此又十一月二十七日軍機大臣欽奉諭旨都察院代奏民政部主事王荃善等呈稱川鹽收票改官弊害甚大等語著該衙門議奏欽此當經臣處臣部會同併案覈議以鹽務爲商民生計所關不可不加意愼重臣載澤奉命督辦鹽政已通電督撫將各省鹽務暫行照舊辦理四川鹽務應否統歸官運商銷之處容俟詳細調查切實籌擬再行請旨辦理十二月十九日具奏奉旨依議欽此遵即電令四川正監理官方碩輔詳細調查去後兹據查明詳覆前來臣等公同察核悉心籌議謹就該監理官查明各節酌擬辦法爲我皇上縷晰陳之查四川鹽務有官運有票運官運者爲邊計濟楚等岸票運者卽歸丁六十八廳州縣也四川督臣趙爾巽前以票鹽充斥害及官運引岸奏請收回票鹽統歸官運蓋其用意以官運引岸銷疲引積皆受病於票鹽之充斥而票鹽充斥其病由於井竈之漫無稽查與竈販之私相授受故欲以官運杜竈販交通之弊即以官運遏票鹽充斥之源該督實心整頓規畫亦屬良苦所難者歸丁六十八廳州縣陸多水少運道維艱節節轉般必多設局運道艱則成本重設局多則糜費增本重費增則鹽價亦恐有加而無减况各處窮民以販運票鹽爲業者實繁有徒一旦廢票復引生業頓失雖由官妥籌安置而小民狃於目前生計之艱亦恐鋋而走險滋生事端此又御史趙熙及四川京官主事王荃善等所交章力爭而以官運爲窒礙難行者也臣等愚以爲治病必抉其根而除弊則去其甚該督之請改官運本爲杜絕票私計則今日整頓鹽務當以杜絕票私爲要義而杜絕票私入手辦法固仍不外乎該督所奏淸查井竈之一策據原奏内稱鹽與百貨異百貨之銷塲無限雖生産或偶有過不及而供求相劑終趨於平鹽則行引有定地越境卽爲私自非另拓銷塲驟加人口則食者祗有此數銷額何緣遽增今欲民不病淡食鹽不苦積滯全在爲上者爲之權衡調劑使産銷盈虛適如其量此數語實爲扼要之論近年川省井竈日增漫無限制據鹽道列表呈報該省各鹽廠内有案可稽者井八千八百二十一眼竈六十六座半鍋五千三百十一口現時查出者井十萬八百十四眼竈七千九百四十三座鍋二萬五千九百十三口其遺漏未經查出者尙不在内是私開井竈較原額已不啻十倍擬請明定辦法責成鹽道派員逐廠查勘繪圖列表編號識標務得確數即以查出井竈確數化私爲官定爲暫額廢一井始准另開一井廢一竈始准另設一竈額外私開查出嚴懲如是則私産之源淸矣倣照富順廠定章設立鹽垣凡竈鹽煎成不准私售一律歸垣並由官隨時稽查如是則私售之途塞矣至四川鹽務項下原有康濟一欵擬卽酌量提撥作爲恤竈之用由鹽道詳訂妥章務使實惠均沾庶貧窮竈戶不致爲境所迫而以私售爲利矣井戶竈戶以及各處售鹽之盆戶簸戶均由官發給執照以爲營業之據並於商竈交接之間設一鹽務公所官督商辦以爲之樞紐酌定日期令各竈戶齊赴公所按照鹽色高下會議鹽價書牌懸示以昭劃一而資遵守公家即就廠竈處所設局收釐收釐之後即在歸丁六十八廳州縣界内任其所之此亦就塲徴稅意也凡廠垣發鹽由鹽道發給三聯印據爲憑商販購鹽均令先赴公所掛號一面完納釐錢一面裁給印據其貧販無現錢完釐者或由竈戶擔認或由盆戶簸戶承保但使欵項有著亦准量予通融俾資謀生應令鹽道詳訂章程妥愼辦理此又體恤貧販之一道也如此則井竈可以資生負販可以安業平人亦不致食淡公所議價旣無貴賣賤買之嫌近廠設局亦無多官煩擾之慮凡御史趙熙及主事王荃善等所指爲官運之弊害者皆可不煩言而解矣而且竈有定額井無私開則産數有可稽産鹽歸於廠垣發鹽必有印據執印據發鹽之數以核廠垣存鹽之數而銷數存數亦有可稽稅局旣不能以兩觔榷一觔之稅販戶即不能以一票行兩票之鹽加以官運引岸各縣州縣嚴定功過認眞緝私則票鹽與官運自能各銷各岸不相侵越票鹽治而官運引岸亦治矣如此則無統改官運之名有杜絕票私之實尤與該督整頓鹽務之本意相成而不相背者也如蒙俞允應由臣處會同四川督臣趙爾巽督飭鹽茶道尹良將淸查井竈之方法組織公所之規則曁設局收釐以及恤竈恤販一切詳細章程切實擬訂詳由臣處核定施行開辦伊始頭緒紛繁並由臣處派委四川正監理官方碩輔會同鹽茶道籌議佈置以期周妥所有籌擬四川票鹽整頓辦法緣由理合恭摺具陳伏乞皇上聖鑒訓示再此摺係督辦鹽政處主稿會同度支部辦理合併陳明謹奏宣統二年六月十九日奉旨依議欽此 
本埠新聞 
[追理正元等莊被欠鉅欽]  
　　戴嘉寳虧欠正元兆康謙餘等各錢莊鉅欵昨經滬道蔡觀察札飭公共公廨將戴提案訊究戴延威金生德雷司兩律師到堂代表聲請交保寳讞員商之英領以案關虧欠巨欵未便照准判押候晚堂訊奪 
[臬委四次復訊改過局逃犯]  
　　前晚臬委陳紀堂明府復蒞縣署升坐花廳飭提改過局逃犯瞿咸全周小林褚阿炳陶松林陳阿大顧阿生沈哭寳沈小七存等到案復訊瞿咸全供當時一同逃走實係沈哭寳沈小七仔二人起意至洋鎗係由何人所搶當時並未知悉直至被獲之後始悉已死之潘發高搶得一支陶松林沈七仔楊先生（卽春山）馬阿二（卽馬春林）四人各取一支沈七仔已在法公廨認求鑒周小林供洋鎗五支係潘發高陶松林王小毛沈小七仔沈哭寳所取訊之陶松林沈哭寳沈小七仔三人抵死不認明府喝將三人跪練踏扛仍無確供沈 
 
 

Page 19

 
 
七仔稱法公堂訊問之時小的因患瘧疾又被巡捕恐嚇謂若不供認置之死地因此謊供求察顧阿生供年念五歲廣東三水縣人家有老母去年十一月初五日來滬今年元宵節在途行走有一婦人墮一銅簪在小的脚邊即被該氏扭住後由旁人察得簪係銅質已經釋放十六日又被暗探拘押十八日審判收押改過局此次逃逸小的先未知悉求恩超釋其餘褚阿炳陳阿大等供與前堂相同判瞿咸全留押自新所其餘一併還押聽候明日再行復訊 
[改良風俗之一斑]  
　　城内一路巡局德正巡官出示云案准上海縣田移開接本城自治公所總董李紳呈稱竊准城議事會移交實行事件内整頓風俗案請董事會實行等因當閱原議案以三巡會男女扮作罪犯等項應請出示嚴禁等情查三巡會男女扮犯以及逍遙傘十景牌陰皂隷串客班大肚皮之劊子手等項歷奉示禁若輩仍敢嘗試視禁令如弁髦現又將届一切種種之怪現狀恐仍陽奉陰違爲此移請届時多派巡查巡士及站崗巡士如遇前開違禁各項立即干涉拘解究懲等因到局准此除會同各區官預飭站崗巡士隨時查禁外合行出示禁止爲此示仰本路人民一體知悉此次係由城議事會决議實行交由董事會呈請實行禁止萬難再事寛假 
[安插監犯之辦法]  
　　上海縣内外監獄奉諭翻造所有各監犯如何安插由田大令申詳上台請示在案現奉臬台札飭擇其已經訊實判定監禁年限各監犯分寄松江府屬之南滙縣川沙廳等處其案情重大隨時尙須提訊之犯則暫禁待質自新兩所一俟改良監獄工竣即行分别提回收禁 
城　内 
[地甲得賄]  
　　李三子日前投縣禀控永大染坊主章升謙指使坊夥行兇受傷經田大令驗明諭飭自行醫治詎該處三舖地甲陸桂山聽從坊主之言復將李三子扭至一路巡局李妻顧氏情急投縣禀控陸桂山受章賄托將夫扭局覊押大令聞之立出堂單將陸提案判責二百板斥退 
[押追地價]  
　　包同福等前將製造局應用之地賣於洋商曾由總辦張觀察查悉飭縣限令包同福贖回迄未遵辦前日提案復訊判包收所押追地價 
[道批照錄]  
　　盛雲汀禀批此案前據該廨屬復以顧雨梅經放各帳如果實欠在戶尙禀情有可原乃始則揑詞飾控繼則移帳虛收居心實不堪問判令償洋八百元於法實難寛假等語是顧雨梅前禀顯有欺朦圖宕情弊現據稱顧雨梅被續傳飭押之後由廨派差押同對帳確係實欠在戶究竟是否實情應否責令淸收歸欠藉免纒訟之處仰會審官聶丞迅即核案秉公辦理仍具報察奪南　市 
[尋仇報復]  
　　江北車夫周阿寳前被同業福元挾嫌兇毆周心不能甘昨在小南門外桑園街相遇周突出利刃戳傷福无腰脇腿際血湧如泉旋由七十八號巡士將周追獲搜帶至南區將受傷人送往醫院醫治周則移解工程局押候訊究 
[抗不措交]  
　　聚和飯店主杜瑞和前在工程局控告陶萬興荳腐店主陶掌掌之妻徐氏前將生財及方單央中嚴茂松抵去洋一百元延不取贖訊據氏供托嚴將方單向倪阿虎抵洋一百元當時收得八十八元迨倪病故已先還洋六十元並無將生財向杜抵押之事訊之嚴稱倪死後由其壻張四海傕索故由小的經手將單轉抵已收該氏息洋六十元判氏交還洋一百元飭杜繳單詎該氏延抗不交昨又復訊判一併移送上海縣訊理 
[誘姦未遂]  
　　美租界虬江橋猪作主湖北人沈餘三昨將其夥吳陽春扭至工程局控稱上月廿九夜小的未返家時被吳濳入臥房向妻周氏誘姦未遂强取金戒銀表逃逸無蹤今始遇見扭案求究訊之氏供年三十八歲當晚吳來家誘姦並未攫物詰之吳亦矢口不認判戒責一百五十下押一月周氏等一併斥退 
[盤踞滋優]  
　　西門外純陽菴帶髮女尼嚴陳氏之螟蛉子嚴魁前因犯事被逐近又盤踞菴内滋擾由菴主馮國勳報由西區珂解工程局訊究嚴供在浙省充當徴兵現因畢業返滬並不吵閙判戒責一百下押候查明劣迹再行究辦 
[朋比爲奸]  
　　湖南人文大貴上月來滬謀事途遇同鄕人王友才偕至十六舖某小客棧住宿旋又同至某茶肆茗談王即乘隙潜至棧中取其衣包而逸昨日在南碼頭尋見向之理論卽有車夫張四李德富出爲介紹約至某飯店小飲詎李王二人旋又逃逸常將張扭至南區解送工程局飭探在張處搜出衣服六件並在押店吊出三件尙少四件判張交保限兩天將王尋獲交案如違即着照價賠償 
閘　北 
[船戶不法]  
　　昨報記開茶館之宋小毛與煤船戶朱阿蔡互鬥宋及船夥陳阿定均受重傷一案前日下午經四路分局黃正巡官將逮案之船夥金寳生沈小玉江阿五三名提出研訊宋妻陳氏偕順泰打米廠夥顧子林投案訴稱丈夫由該米廠囑託往查致遭毒打求恩仲雪船主朱阿蔡供宋實因訛詐而來求恩鑒核巡官以該船戶不應行竊所載之貨並復恃衆行兇殊屬不法判令朱阿蔡爲受傷人延醫調治金責二百板還押候宋傷痊再核沈江二人各責一百板交保開釋候補提宋之同黨及收贓之老虎灶主到案再行究辦 
[悞會派捐]  
　　四路分局前日派長警至新閘橋沿河永順里口調查戶口詎鴻錩毛骨店主與永順水菓行夥均悞會派捐忽起衝突該長警等歸局報告後黃正巡官立飭地保長警將毛骨店主蕭金鴻水菓行夥范阿二二人拘局聽候訊究 
英租界 
[騙吞鉅欵]  
　　方漢臣方達才等控鄧顯臣騙吞鉅欵昨由包探將鄧傳至公廨過堂候訊 
[不交田單]  
　　傅老登控馬良功賣地不交田單一案昨由差探將馬傳至公堂判令交保候晚堂訊核 
[不理貨欵]  
　　高順電燈公司控黃生記不理貨銀昨由包探將黃傳至公廨判黃交保候禮拜三訊理 
[一傳再傳]  
　　英商意沙培控余益生定貨不出昨經公廨差探往傳不到禀奉中西官諭飭再傳 
[控追欠租]  
　　英商公平洋行控湯子壯欠租不付昨由包探將湯傳至公堂判交保候禮拜五訊核 
[欺騙婦女]  
　　左連生等將假方單向羅陳氏抵銀不贖控奉公廨將左傳案押候訊核尙有未到各人諭探再傳 
[祇得受虧]  
　　靜安寺捕房控卡德路五百七十三四兩號門牌紅帮衣匠顧阿生顧阿時弟兄違章等情昨經公堂傳訊據顧弟兄供稱比隣五百七十五六號米店主與其妻某氏口角致氏吞烟身死躺臥路上一時觀者甚衆當由六號西捕與二百十四號印捕驅逐閑人小的弟兄在自已門首納凉無故被毆心不能甘曾延德雷司律師赴英國公堂控告該捕等無故毆人奉判註銷今被捕房傳案情愿受虧求斷寳讞員商之英領諭顧弟兄嗣後再勿多事判令將案註銷 
[賭博受罰]  
　　沈恆昌莫福榮張雲卿王六生在三馬路妓女起鳳樓處聚賭由探一併 
 
 

Page 20

 
 
拘入捕房當各存洋保出曾經公堂傳訊西官擬將沈等保洋一百廿元充公寳讞員以妓院聚义麻雀係屬常事未經應允昨日復由捕房將沈等四人傳案請究沈等延律師候曾公到堂代辯中西官以沈係體面商人不應在妓院賭博判各罰洋十元充公賭具銷燬 
[留以有待]  
　　鴇婦錢珠寳在勞合路四百三十二三兩號屋内開設雉妓院因容留幼女錢小寳華大寳被探查獲昨將兩女與鴇併解公堂經中西官訊明判華女交其生母華陶氏具頭錢鴇押女所三禮拜錢女發濟良所留養 
[失火即熄]  
　　前晚八句餘鐘南京路第三百五十號門牌瑞泰西衣店樓上起火幸人手衆多當卽澆息然已飽受虛驚矣 
[伶人欠租]  
　　楊炳記控伶人趙春廷欠租不付昨由包探將趙解公堂押候過堂訊追 
[西崽收押]  
　　西崽汪小弟陳阿根因誘令孫沈氏至南京路河南路轉角某洋行内與洋人奸宿該氏不願逃回報經捕房派探將汪解廨收押在案昨晨由探將陳阿根傳案經中西官訊明判陳開釋汪押一月示儆 
[凌虐婢女]  
　　女孩陶阿大卽汪荷香在法界汪姓家爲婢因被主母毆打逃至英租界由捕拘送公廨昨由官媒解訊判女送棲流所留候認領 
[調戲婦女]  
　　婦人項白氏控無賴林榮卿攔路調戲昨由捕房將林拘解公堂訊實判枷示三天以儆 
[無賴爭風]  
　　許國明控被張阿六毆傷頭面昨由捕房解送公堂請究中西官以許張因在顧沈氏處爭風起釁判張押一禮拜氏從寛斥釋許傷自行醫治 
[是欠非騙]  
　　虞長福控姚連貴騙銀一千兩昨晨由探將姚解廨姚不認騙稱係虧欠判姚交保候晚堂訊究如訊有騙詐情事仍歸早堂訊辦 
[圖詐無憑]  
　　魏紀生控歇夥張春泉吞烟圖詐等情昨由捕房將張拘解公堂訊供無憑判張開釋 
美租界 
[醉漢鹵莽]  
　　煤棧夥高雲卿譚國卿昨日飲酒過醉在外大橋畔擬搭吳淞路電車悞上六十六號來往楊樹浦之電車買票時始知其悞二人倉皇躍下倒地不起高跌斷左腿譚傷及頭額後由巡捕車送捕房轉送醫院求治據醫生云高將不免殘廢矣 
[恐係竊贓]  
　　元芳路裕元押舖昨日遣夥將脚踏車一輛送至捕房報稱日前有一不知姓名之人將車押洋店中囑其覔保彼即一去不來恐有枝節呈請核示捕頭飭即將車留下候查 
法租界 
[積次房租]  
　　袁桂生積欠樹德公司房金四月計洋廿八元四角由收租人施桂生控奉公堂傳訊屬實判交保限七天交還三個月租金其餘一月准其暫欠 
[並非行竊]  
　　揚阿法控陳文元行竊鐵條昨由捕房解送公堂訊辦陳供楊近接包造鐵扶梯生意係小的所薦因伊不付酬勞故取鐵條兩支並非行竊判陳交保候原告到案再行傳訊 
[懲辦兇徒]  
　　傅金發將王阿忠之幼子阿大無端毆傷昨經公堂提訊判傅枷號一月押捕房三月期滿驅逐出境 
[怙惡不悛]  
　　翁阿二在新租界巨籟達路開設烟膏店前因違禁私售燈吃由公堂拘案罰洋五十元詎昨又被探查出烟槍四支烟燈數隻解廨請辦聶司馬以翁怙惡不悛著罰洋八十元充公烟具銷毁 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專　件 
[浙撫通飭各道府淸收綠營衙署房屋操塲基地章程]  
　　一綠營現經裁撤所有衙署房屋操塲基地均屬國家之公産且當陸軍淸理財政之際亟應遴員馳往各屬會同府廳州縣各地方官與向來管各營員並督同里書將此項房屋間數基地畝分逐一淸查收經管房屋並設法派人看守不得蹧蹋一面迅即造册備案並報院司及兵備處存查以備撥用 
　　二各標鎭協營前經由院通飭將所有衙署房屋操塲基地塡表送院在案惟塡送之表詳略不同難保無遺漏之處（如嚴州協所送之表卽未將各汛營房基地塡報）該委員及各地方官除按表列各處逐一淸收之外並須切實訪查補入册内不得互相容隱各營員如事後查知尙有漏未塡報者准其臨時告知印委各員一體丈勘列册收管如敢始終隱匿一經查明或被告發立予叅處已退休者並追繳恩俸决不寛貸 
　　三各營衙署房屋自兵燹後間有就原有地址由各官捐廉或兵丁攤餉捐案者各營員須將切實案卷證據交由印委各員詳細審查當時建屋若干間用欵若干數一一詳註册内仍暫行由縣收管至其辦法或將該屋由公家酌給原價幾成收回公用或將該屋變價除酌提地價外餘仍發還該官兵等或丈明地基畝分按照時値公估繳價即將該房屋交該官兵等管業均無不可應由印委各員酌量情形禀候核辦 
　　四各營餘空地基往往有租與民間搭蓋房屋者積習相沿勢難令其拆讓應由印委各員帶同里書丈明畆分數目由地方官發與印單一紙收執（不得勒索分文）仍照原租價向縣按年繳租各營從前出給租據等項應槪作廢收回繳銷該業戶如願按照時値繳淸地價並立契納稅亦准塡給戶管聽其執業但仍須由印委各員察度情形禀候批准方爲定案 
　　五各營餘榖空地基並有招民墾種年收租或錢者亦應丈明畝分由地方官塡就印單發給佃戶收執（亦不得索取分文）按年向縣繳租各營原給字據槪行作廢收回繳銷 
　　六各營房屋地基如有契據或戶管等件向由營員收管者應責成該員弁等一律交縣收存並將各契據編號造册報查母許扶同隱匿致干參處 
　　七各營房産基地所收租息如有業經撥歸學堂或地方公益之用者仍准照案撥用其房屋基地仍應由縣收管不得以綠營已裁此項産業即作爲學堂或地方社會所應得之管業 
　　八淸查是項營産事務雖極繁但祇查勘綠營本省之公産與民間自有産業毫無關涉應由地方官出示曉諭並嚴禁里書地保差役人等藉端向民間詐擾及需索規費情事 
　　九各營房産地基向由都守經管惟防汛則由千把外委經管此次都守以上留住兩月並另給公費原爲淸理裁兵未盡事宜千把以下雖以七月初一日開缺但退休者仍給十年恩俸候差者仍按月給予膳資均應將經管事件交接淸楚方准離開如敢諉卸准由印委各員電禀參處從嚴究治 
　　十此次淸收營産各府屬有派二三員者三四員者倘因事務過繁人數不敷仍難尅期竣事准由該員等商承各府就分府各員守擇其才具幹練操守廉潔者隨同辦理以昭便捷 
小　說 
[言情小說玫瑰淚] （二十九） 
　　當彼日君得此來書。狀至皇遽。乃不肯令我一寓目。吾雖不屑竊窺。而目。光所及。一眴已見約略。書中字跡。軟媚無倫。絕不類男子手跡。且君即不。知君弟之尙在。何以吾歸君一載。從無一語及此。詎君之腦力。亦忘失而。不能記憶耶。自爾日君旣得此來書。卽匆匆出門。歸乃至。脫旣有如是可。喜之事。俾吾聞之。亦必爲君愉快。又何以夜中至於明日。見我如避鬼魅。閉口不發一語。直同瘖人。詎吾國之法律如是耶。抑君之視吾不以敵體。相待耶。綜言之。無論如何。天下必無如是巧合之事。君勿以吾爲無。識之。女子。而謂吾爲可欺。直恣其虛無縹緲之談。不復有絲毫之顧忌。須知吾。雖女子。然亦有毅力。足以擯彼妄語之人。語至此。少止。華福。從容謂之曰。露弟。汝欲詈我者。恣汝詈之。我固知汝之爲我。被楚至。酷此一。載中盖無。日非悲慘之光陰。吾思之心亦至痛。今日汝卽詈我爲獰惡之。狗下流之。之人。或者竟撻辱我。而我亦甘受無怒。惟指我妄言。在勢不能不辦。不辦。卽無以對我可憐。之賢妻汝指我爲誑。語至有理。然此。中乃别有緣因。初非飾說以愚汝。汝言來書非男子筆跡。此言誠然。吾弟恐我識其手筆。故令其婦麥林代書。至於謂我得書之後。神態皇遽。又不肯令汝寓目。則直。汝之理想矣。汝當彼時方以波拉女郎之書。與我大閧。實則彼女郎縱有。愛我之意。而我卒未嘗一致其情愛之思。特以汝彼時憤無所洩。怒氣奔湧。我即以吾弟來書授汝。汝又安肯縱目。且以我思之。汝旣與我反目。彼此覿面。亦無佳况。不如假此時間。出門暫避爲佳。迨吾晚中歸來。已知吾弟之消息。喜甚欲以語汝。而蘭尼謂我主婦已寐我惟不忍起汝於床。直耐之至於明日。始語汝謂吾有事相告。意汝旣隔一宵。怒氣亦因之而息。乃汝斜其目光視我若不之聞。狀態之嚴冷。直同氷雪。吾無術解汝心房。之冷怒。而吾弟者。又約我翌日早往。吾見汝待我如是。至快快不可自聊則力趨而出。登車至吾弟許。冀汝緩以俟之。終必有怒解之一。日 
 
 

Page 27

 
 
國外新聞 
[西班牙敎徒爭端續聞]  
　　初一日倫敦電云西班牙城電稱敎民騷動已達極點政府已强令開往聖西巴斯的安之專車輪船供爲軍用俾使聚衆示威者祗得乘尋常之車前往該處初三日倫敦電云天主敎徒本擬於今日聚衆示威現辦事人因政府反對决意暫緩舉行並發布詆斥政府之宣言書 
[荷蘭貴員傷勢續聞]  
　　初二日倫敦電云海牙路透通信員電稱荷蘭女主之夫前擬出游比京現因跌傷頸骨已展期啓程初一日柏林電云荷蘭女主之夫跌碎頸骨後經醫治療現已漸愈 
[坎相提倡英美聯盟]  
　　初二日倫敦電云文里配格路透通信員電稱坎拿大首相勞利安君在西北部演說於美國居留民之前曰諸君大可鍜成英美攻守聯盟之舉則世界不得兩國之允諾不能輕發一砲云 
[美國政界納賄案]  
　初二日倫敦電云美國國會撤查哇克拉化曼售賣印人地産一事兹據該處上議院議員戈爾君及他部議員葛禮納君證明彼等曾由著名共和黨員賄令不必反對此事該地計價三十兆圓發起人將得十成之一並謂上議院某某議員國會議員及副總統歇門君均與此事有關歇門君已申明並無其事 
[日本購買飛船]  
　　初二日倫敦電云柏靈路透通信員電稱現在柏靈之日本專員已與德國商定購買飛船事宜並議定選派日本士官二十五員赴德由陸軍飛船家安格爾哈特脫敎授駕駛術 
[德國船工罷工]  
　　初二日倫敦電云德國亨寳有船廠工人一萬名因廠主不允减短做工時間反增加工値故已相率罷工基爾有船工六千名將與聯合 
[德太子游歷遠東時期]  
　　初三日倫敦電云栢靈路透通信員電稱德國皇太子豫備西十一月間赴遠東游歷並將順道適印考查該處地面情形 
[英國戰艦落水]  
　　初三日倫敦電云英國巡洋戰艦策愛恩號已在丹佛港落水該艦有排水量二萬六千三百六十噸能擊一萬磅之艦側艦上裝配十三寸半口徑之大砲八尊實爲世界最大之軍艦云 
[英國軍艦小災]  
　　初三日倫敦電云樸資茅所泊愛字第一號海底濳行艇突然起炸致傷將弁二員兵士四名 
[瑞典和平會近舉]  
　　初一日柏靈電云瑞典京城斯德哥爾摩所開之和平會對於俄日新約極表同情惟對於俄國處置芬蘭手叚頗懷軟忱 
[德政府更正謠傳]  
　　初二日柏靈電云膠州日報所載德國駐華使館人員將有更動之說已經官塲聲明並無其事 
[波斯政黨之見幾]  
　　初二日栢靈電云波斯政黨因恐内亂不已將起外人干涉故已泯除意見協理國政波斯各處現頗安靖 
　　　　　　　　　　　　　　　　　　　　（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
