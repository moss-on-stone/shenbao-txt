# 1891 - 326 - 4906685

 

Page 1

 
 
[新印續小五義出售] [  申報館啓]  
　　本舘前印小五義一書早已不脛而走宴宇風行兹又覓得續小五義以新鉛字排印公諸同好是編所叙忠義俠　之事大都可驚可愕可泣可　飯罷茶餘一編展對是以排悶遣愁好讀異書者自必以先覩爲快也卷帙之繁過於初集共計一百二十四回訂成十本已於六月二十一日出書定價每部碼洋五角五分請向申報舘申昌書室外埠申昌及經售申報人購閱可也此佈 
[推廣設立算學學堂議]  
　　西人天文格致之學不外乎測算一法如勾股和較方圓以至於弧角八線渾圓橢圓平綫抛物綫等各有定法不能毫釐相失近來天文格致之學益精製造一器一物必測準分度詳列表數如開花礮彈平常重九磅者内藏藥九兩五錢重十三磅者内藏製十兩重十六磅者内藏藥十八兩其新式刦海奴開思兩種開花砲彈　量遠近更爲精密卽炸藥一種配準質料計其能力炸彈中藏有時引藥一種每燃一英寸歴時七秒半綫盡藥發適當其可又如光學中折射光行速率積累而計百不失一要非精於測算不爲功是算學一種可以富國可以强兵有國家者宜於此三致意焉七八年有陳侍御琇塋特上條陳請將明習算學人員重予科甲出身疏中大旨擬令各省學臣於歲試時將生監之報考算學者除正塲仍試以四書經策文外其考試經古塲内另出算學題目取列之後以原卷咨送總理衙門覆勘註册俟鄉試之年按册咨取令赴總署試以格致天文測算製造各法擇其明通者錄送順天鄉試卷面加蓋算學字樣與通塲士子同試四書經策文不必另出算學題目此等算學生比照官卷定例每二十名於額外取中一名但求文理淸通卽爲合式會試則仍歸大號與各該省新中生員合試憑文取中其出洋游歴人員逢京察之期由本管堂官保送其出洋者歸出使大臣隨時查核如此辦理雖似獨創新格然向來學臣取士經古塲中本准報考他藝所試算學亦不過勾股書中成法竟有空論算學僅述考據者此等生員一旦貢之朝廷仍有才難之歎卽使果有實學而鄉會兩塲並不分試算學仍與各士子同試時文則該士子平日算學若何尚未盡其才窺其藴也按禮樂射御書數六藝之中算居其一考市昔中國算法之始以周髀算經爲最古數學始於包犧周公授諸大夫商高以九數勾股重差算日月周天行度遠近算經云黄帝定三數爲十等命隸首作數以率其羡要其會隸首因以著九章周禮云保氏養國子以道乃教之六藝曰九注九數謂九章算術也漢平徵天下歴算小學所在詔赴京師張蒼善算故以列侯居相綜理上計唐李　風明步天歴算製渾天議著法象書江本撰三位乘除法宋祖冲之有度影量竿皆本勾股重差爲乘隊元蕭詞博極羣書凡天文地理歴算靡不研究明洪武初定科舉格中式後十日以騎射書歴五術試之鄭善夫言漢宋以來皆設算學與儒藝同科稱四門博士古人典籍歴歴可徵西人師其意而推廣之一天文也行星之躔度晝夜之運行風雨陰陽推遷不爽一地輿也經緯之分明山川之遠近高下起伏可合可分一製造也配合勾連大小輕重馬力多寡運動遲速故西法有生學一種精人毫芒無窮變化苟以淺法古法求之必至臨事茫然格不相入况算法包羅宏富須由童以至壯藏學習專心方得旁通曲證窺抉精微若欲於八股餘閒兼習西算則不能融會而貫通也今欲使算學盡明須籌措巨資開設公塾擇聦明子弟文理粗通者令其學習然僅於省會之處設館儲才尚不足應學人之求須各移各州縣皆設學堂延請精算之儒妥定善章實事求是萬一不能廣設每郡必當設立一所除專教算學外兼習他種學問學中宜廣置試騐儀器以冀容易入門則十年之後國家人才蒸蒸日上矣更有說者西法歴算格致皆有專書故入門尚铁今中國子弟僅諳華文若欲先熟西文然後學習又費工夫一倍爲今日謀者宜請明白西文及精諳算法之華人將西國書籍繙譯華文俾一覽而知易於進境各州縣而設算學館或恐經費支絀不能盡聘西儒則在中國教習之西士亦可兼爲教習惟此教士須由泰西選擇而來才德兼優識見宏遠乃可當其任如爲當軸者宣適朝廷德意彼等應亦樂從如利瑪竇南懷仁湯若望昔皆爲中國所用果能如是辦理則節　費而成實舉嚴造就而養眞才所以爲近日謀者誠切要之圖當務之急矣 
[皇都紀事]  
　　寓居閻王廟街之醫生周某控來京應試之甘肅鶴州廳同知李司馬之公子李某不將周子屍骸帶回京師恐有冤押等情已列前報兹聞此案經刑部司員訊問數次本擬將周某解往甘肅交撫臬憲訊辦嗣據周某供稱死者旣係自行服毒身死與人無尤現因事務冗纒不能分身前赴甘肅認領屍骸承審司員遂判李某措備盤費銀四十兩埋葬銀十兩給與周某具領完案至周某何日赴甘肅領屍埋葬聽其自便周某當堂如數領訖具結了案矣○前報登某姓家有七八齡男孩被石壓傷殞命遂將某石鋪掌櫃控告拘傳訊問一案兹悉某姓寓居大保吉巷左右鄰舍咸知伊孩係偶爾嬉戲悞將石樁撞倒以致壓壞與石鋪掌櫃無干因共出塲調處令石鋪掌櫃出銀三十兩交與某姓置辦衣衾棺木某姓業已首肯訟案遂結○大金吾三堂憲因魏兒胡同出有搶刼案件因思竊盜各犯若非寄跡烟舘何以夜聚明散指揮如意因飭左右兩翼弁將城内烟館一律查禁日前右翼弁兵往查時各烟館早已得信潛逃惟兵部窪烟館一處張相公廟左右烟館兩處依舊開燈售烟遂將烟燈器具一律搜出并將賣烟吸烟諸人鎖錮解交提署訊辦○竊犯張羣兒前因犯案刺面充徒孰意怙惡不悛復由花兒市汛巡緝弁兵拿獲到汛審訊之下供稱於上月二十九日夜間行竊王廣福斜街某妓院内嫖客衣服三件於本月初一日携往花兒市大街某典鋪内典銀二兩均已花用凈盡弁兵等赶卽帶往某典鋪起出贓物一併由營解交提署訊辦○五城侍御設立小鑼會夜間遇有盜賊鳴鑼一聲衆鑼齊應各鋪户均須派人帮同緝拿一切燈籠鈎杆平日早爲預備蓋猶古者守望相助之意也本月十五日係奉行小鑼會之期甫交戌初五城滿漢侍御督率五城司坊官員曁揀發五城辦理練團官員等各乘車一輛巡繞街巷前有各哨官帶領練勇鳴鑼前引各巷更夫亦均鳴鑼迎接各鋪户門首懸掛字號燈籠一覽了然至亥末查畢五城侍御司坊等始次第回家 
[鳩兹寒汛]  
　　今夏閙教之際蕪湖洋關西人住宅俱遭殃及開具失單照會當道初以教案未結相應緩議刻 
 
 

Page 2

 
 
下教案旣了此役亦難再擱現由駐蕪英領事福格林君與署關道彭受臣觀察秉公核辦於本月某日償還矣○教堂燬後卽於七月間鳩工建復刻下華式樓房平房二十餘間已將竣事擬卽接修五層樓洋房掃除瓦礫重興大工月斧雲斤昕霄從事至四圍舊墻矗立如故略加修葺無事另築是以日内已將樓板庋起兩層約明春卽可全工告葳矣○今夏匪警波及數省糜欵結案費盡籌商刻下雖已諸務敉平而西人廬舍月異日新亦應隨時留意是以當道特派各員將租界中所有教堂公署各洋樓基址一律丈量繪圖存案並繕詳上游以備查考○署關道彭受臣觀察莅任以來事煩如蝟節屆孟冬始稍寍息隨於本月中浣赴金陵安徽謁見督撫各大憲禀覆地方善後辦理情形約在月杪始賦言旋云○本月十三日太古公司北京輪船下水行至蕪湖上游四十餘里白毛嘴沙洲適在晨間江面大霧彌天以致擱淺日加午招商局江裕輪船行經其處代爲拖拽詎北京裝載過重直至巨纜迸斷仍不動摇候至十七日安慶輪船下水始將貨物盤至大通置放然後守候大通輪船上水間功併力閱兩點餘鐘始得帶之出險北京遂自轉輪赴大通將貨裝滿然後順流直下駛過蕪湖已是漁舟唱晚遠浦燈明時矣○米市自前月下浣以來因粤省消路擁塞减價收買以致行情驟落後至各商販無不垂頭喪氣有片帆重挂載至揚州者有因貨到地頭只得貶價脫缷者奠不連聲呼折本四路來源遂漸漸稀少江北各邑尤爲絶無僅有蓋因内地價值反較外昻是以商販裹足内河各處厘金收數大爲减色所幸日内蕪地行情剝極而復似乎漸有轉機上熟米每石約銀一兩六錢有奇較六七日前稍漲一二分綜覽大局今年豐少歉多糧價想終當繼長增高也○蕪湖通商已久風氣猶未大開鄉人每重本洋而賤鷹洋故每當米市暢消之時錢儈卽將本洋拆飛漲日前竟漲至九錢左右及近日米市稍淡下忙正當開徵鄉人完糧悉以本洋上兌錢儈又將本洋陡跌每元少一錢六七分一起一跌無非視鄉人用舍以施其剝削之計此子輿氏所謂壟斷罔利而　　之民受其朘削而不知變計豈不哀哉○二街狀元坊左近齊姓女郎年甫八齡心靈似藕貌艷於花父母鍾愛之不啻明珠掌上本月十九日晚小立門前隨瞵兒嬉戯一霎間忽失所在偵騎四出杳無蹤兆想已悞墮匪人之阱矣○奉使日本大臣李伯行星使回籍守制營辦松楸近由珂里來蕪駐節江口本宅尚未知何日重賦皇華也○前報紀鈔關稅務俸靜山大令瓜代及期大憲遴委候補縣吳修之大令接辦云云嗣悉吳大令奉委專辦道轅發審局事務已於本月中浣到蕪禀見接差至稅務一席道憲以俸大令久於其任歴屆差滿前任俱爲挽留遂詳請撫憲依舊蟬聨日内聞中丞已俯如所請矣 
[保甲新政]  
　　蕪湖大通兩埠保甲奉旨整頓自本月初三日開辦後一切新政次第措施將蕪湖南北兩岸改爲八叚派定巡員計北岸江口驛前委巡檢婁午峯少尹昇平百家委藩經歴劉仲爽叅軍北廓八都委縣丞畢伍菴二尹倉前委巡檢包威九少尹南岸江口委典史張禮之少尉來遠委巡檢馮楚卿少尹通津委巡檢魏怡徵少尹上一五委巡檢孫昺榮少尹又城内新設二局委巡檢王采卿陳小浦二尹以上各員日内已一律奉札各蒞各段設局供職所有總局委土藥局周翊廷司馬候補縣饒芷卿大令會同帮辦並派佐雜四員藉資差遣聞尚欲另委武員十人分派各叚與文巡相輔而行但局面旣多勇丁亦必加增日前總局將原有勇丁四十餘名汰弱留强並添募精壯合共百名之譜當卽分撥各叚每局或六名或四名嚴定巡夜章程逐日由總局周饒二君領袖認眞稽查至於冬防今年因保甲整齊不再另設防員卽分段責成各巡員並以此藉騐勤惰至大通一埠現經督辦袁觀察詳委是處厘局石太守爲總辦調委人員不少荻港在蕪湖上游相隔九十里人烟繁密亦爲匪類逋逃淵藪現委候補知府祺子麟太守帶領員弁兵丁駐鎭辦理東門外十里濮家店爲水陸要隘鎭上保甲自今夏閙教時調回添用至今仍未委人塡補是以特將魯港保甲委員張一臣少尹調往巡防所遺魯港委候補州同王鼎卿司馬承乏云 
[語兒鄉語]  
　　前報所載拿獲盜犯四名等情兹聞此案盜犯經嘉協弁兵及捕役在黎里鎭西市茶館中拿獲四犯後在東市復獲一犯迅卽下船開回郡城解送秀水縣署點視收禁至晚經劉邑尊升堂提訊始尚狡展用刑後供認曾搶刼嘉興縣屬太婆灣某姓家此外尚未招認遂飭當堂釘鐐收禁以待覆訊又前報經嘉協汛官帶兵及綫捕在塘灣街拿獲三犯今聞並未解送嘉興實係押送秀水縣署收禁經劉邑尊升堂研訊供認夥刼曹庄鎭染坊并搜獲原贓當票餘案尚未供認也○南門内斜橋相近某姓女年約二十餘歲因覈輕溥子某甲誘騙以致醜聲四揚女父聞之卽於前晚偪女息縊翌日買棺收殮聞者莫不慘之彼造言多事者其罪誠不容恕矣 
[遼陽寒汛]  
　　營口已於十三日見雪一次鴛鴦瓦上積霰溟濠是日天氣寒甚河冰乍凍午後杲杲日出雪消而冰化矣次日和煖如常至十八日北風怒號聲如虎吼氣候轉寒瘦聳詩肩頓形瑟縮○今年參茸生意大爲减色頭二帮連申之貨竟有虧折查各帮所辦客貨南帮有限以廣帮爲最大未知失之東隅尚能收之桑榆否○洋關稅務年勝一年聞今年罰欵共有一二萬兩之多充公之物亦在内○今年灰絲未能起色近日跌至每包八十兩而辦貨者依然束手實因洋由滯消故耳 
[獨擅利權]  
　　舊金山西報載十月十九號紐約遞來一函内詳美國輪船公司現欲出票聨合本三百萬元以爲新造火船三艘俾來往中國口岸通商之用此項大抵俟皇家批准則該銀自能湊合焉查該公司現與東西輪船訂立約章言明東西輪船公司之船不往來中美兩國任該公司獨擅其利云兹聞該公司之船每年往返十三次若能照此約則無東西輪船公司攙奪年中實可以開行廿六次矣然則其所議添造三船其卽此意也說見中外新報 
[災區怪述]  
　　中外新報云日本地維震動其災厄之耗聞者莫不愴然其中孤苦伶仃俯仰無賴者實屈指難述有如幼童於被災之後失去父母又無親戚依倚沿途涕泣其狀惻動人憐又如日前素以殷户見稱兹被災以來已等諸貧困之徒而苦無所靠除身穿幾衣之外則了無長物者不知凡幾又某局員之妻當地震時步出門外觀望倐而坤輿坼裂因而陷入隙中該女瞥見其母跌墜出而拯救竟又如之當該母女之生埋地下時也塵土飛揚遮蔽天日實令人不能明辨又某處有工人掘挖所傾之屋坭潛聞窟中有聲起而出之見有兩婦殆自前月廿六埋本月初二日者計絶去水米七日生葬窟中而亦不死洵屬幸也又日本天政師報稱付芝丹里處有一山左右俱聳高峯自五十年以前該山内有兩三吼闊約六十尺若由吼口抛擲屑石則數點鐘之久其聲尚未寂滅據此則其底之深匪夷所思者又未震之前廿六日該吼鎭日有聲隱約如雷之響及震之際右峰旋卽崩倒空中砂飛塵捲滾滾如烟霧之迷離附近村鄉亦望不得見更有幾處山尖盡削其髻亦有更變形狀其低者則忽而軒昻焉其高者則驟而平坦焉亦有基址移往别處者樓臺屋宇道路橋梁其傾圮遷徙不可以指數查里阿河之底平日淤淺今則急流如箭有桑由變滄海滄海變桑田之異非芝三馬埠之地方官用千里鏡窺測見一山高約有一千二百尺之譜忽沉跌低六十尺有奇日前人言山頂有金銀井一座併神廟一所今皆盡没山坡之居民於地未震之前十日目擊山頂浮露靑雲終日瀑泉飛瀉云此等異災亦可謂開闢來未有之奇也 
[火警迭紀]  
　　回祿爲殃近日迭聞其耗緣隆冬時候天時乾涸物燥風嚴是以祝融君每出而騷擾焉月之十六日下午五點鐘時河口龍口墟羅宅不戒於火致兆焚如火光燭天異常猛烈宅人撲救無術高聲呼警街隣人等羣牽水龍前往灌救而火燄遂殺十七早四點鐘之候城西横墟之福星里泰順歇業店突然火氣升騰頓成不可嚮邇之勢各街望樓瞥見情景卽鳴金告警奮牽水車前往潑救逾時始滅其燄焉惟 
 
 

Page 3

 
 
時西營員弁督飭兵丁前往彈壓以防匪徒乘機搶掠之弊查是役燒去鋪宇十餘間云錄中外新報 
[五茸寒籟]  
　　松江來信云兹交冬令宵小叢生加以夏秋之交教案迭起各處查緝匪類嚴益加嚴城守營曾遊戎因督飭弁兵梭巡客邸烟寮諭令毋許深夜開門以致匪徒溷跡○當赭宼擾亂時華婁兩縣監獄坍塌殆盡敉平而後經費無氏僅就四圍築土墻相沿至今日形剝落聞須大興土木以重禁地而安罪人云 
[辛卯科浙江武鄉試題名錄]  
　　趙鳴皋太平　范錦淸金華　胡泰淸温州　徐雨霖樂淸　董保禎奉化　成永修金華　金步雲台州　鮑一淸義烏　汪阜山金華　　　朱錫三臨海　張如虎永嘉　何兆林蘭溪　許廷揚天台　鄭連逹衢州　楊連生仁和　葉昌澄温州　裘南薰嵊縣　陳肇祥温州　　　林汝汾靑田　楊震東樂淸　趙作幹紹興　項錫林台州　朱其昌臨海　呂輝熊永康　陳濟元永嘉　周靑揚平陽　朱照奎靑田　　　張邦杰新昌　李榮彪臨海　賈鳴　永康　鍾毓璜浦江　李中恩永嘉　楊祖彪松陽　周得元靑田　周玉昇永嘉　沈殿榮景寍　　　李雄飛瑞安　俞兆熊嵊縣　王視顔温州　余國英平陽　榮　陞正黄　黄　泰仁和　裘振榮紹興　徐邦佐處州　顧雲淸平湖　　　楊虎臣金華　舒雲標西安　毛光昌江山　劉冠英温州　曾光陽瑞安　昆　瑞廂紅　何維堯新昌　王選靑金華　朱朋飛龍游　　　王大顯平陽　陶建勳宣平　陳得熊湻安　雙　喜正藍　三音額廂紅　徐俊方錢塘　施潘藻黄巖　王贊功龍泉　林桂方平陽　　　胡連昌永康 
[滬濱瑣誌]  
　　浦東塘橋地方流氓與唱花鼓戲人尋釁打架已列前報兹悉該流氓等每日聚集該處北十七圖地方共有三十六人公然結盟拜會拆梢開賭拉人索詐無惡不爲上海縣袁大令已有所聞卽飭值日差下鄉查訪○時屆隆冬宵小因之竊發城廂内外失竊之案層見迭出前晚滬城魚行橋北首某釘鞋店被賊竊去釘靴十餘雙又縣橋南堍李姓家亦被竊去衣服什物約值錢十餘干均於次日開明失單赴保甲局請緝○前日午後滬南沙塲街某姓家小孩又篾竹街某薙髮匠之子同時遭匪人誘至僻處將衣服剝去二孩赤身露體在途啼哭旋有相識之人遇見始將二孩送回匪類如此横行有緝捕之責者可不留心跴緝耶○前日薄暮時有一鄉人在滬城三牌樓地方啼哭行人上前詢問據稱今日由家鄉携白布二疋入城求售行至此處弄口忽來一人喚買言定每疋若干文將布取進此時尚未山外付錢諒已受騙言畢放聲大哭旁人見而憐之給以靑銅二百文該鄉人再三稱謝而去 
[藥餌無靈]  
　　前日黎明時老北門城脚有無名男屍一具無人認領旋由地保報明善堂給棺收殮旋聞人言此人係寍波籍向爲游方醫生俗所謂摇虎撑者也僦居法租界一枝春茶館相近第七十五號屋内與蟻媒鼻涕阿大同居是日猝斃城隅有術不能自療尚安望其療人然則所謂靑囊秘術肘後奇方果安在耶 
[具限出貨]  
　　德商天福洋行西人投德國領事署訴稱有延康洋貨號定買洋布三箱延不付銀出貨又有聚昌洋貨號定買洋布二箱遷延多日並未出貨請分别傳催等因施正領事據情照會代理讞員宋二尹飭傳延康號主李樹堂聚昌號主吳志中訂於昨午會訊天福洋行西人未到德國福繙譯官請二尹諭令該洋貨號赶緊付銀出貨李樹堂供代客向該洋行定買洋布丹遲兩禮拜定可付銀出貨二尹准如所請卽着具限吳志中供開聚昌號由夥計向洋行定貨我不知情旣被控告容關照夥計料理二尹謂爾爲號主買賣雖由夥計經手然旣因延不出貨致被控告差傳到案難道爾尚未問明夥計乎答稱確未問明惟此事總須料理二尹問如何料理答稱須問夥計二尹謂然則何不同夥投案答稱求寛限十四天囑夥付銀出貨二尹姑准寛限十四天惟須交保具限 
[縣案彚錄]  
　　于賓在縣控李阿水圖財害命一案袁大令訊供之下斷令李交洋五十元在案前晚大令升堂飭提李至案謂爾何以挺押不繳李供稱現在尚未措齊叩求寛限大令喝令笞責二百下限十天交案如延嚴比○許公館在縣控稱魏勉齋將木輪船抵押銀兩在後魏復將木輪與粤商倫國材王繼高合股行駛以致抵銀無着叩求提究袁大令准提到案於前晚升堂集訊許遣抱張升投案伸訴前情魏因病遣抱投案代訴稱自許控案後節經調處還銀一千五百兩收回船照三張餘欵卽可料理求恩鑒察倫王同供與魏合股是實魏向許借銀與我等無干大令得供以此案情節支離着令分别退去聽候覆訊核奪 
[馬逸傷人]  
　　昨日四點一刻鐘時有溜韁鋼絲馬車一輛從英界絶馳至法界城河浜一帶沿新北門而北過天主堂街當經馬夫從後拖住時車夫及坐車數人均已碰傷倒地氣息奄奄嗣經巡街捕舁送醫院療治未識無性命之憂否 
[英界公堂瑣案]  
　　科發藥房西人訴稱近來常失貨物查無實據此次目覩出店沈福泉行竊牙粉二匣人贓並獲交捕送案牙粉雖不甚值錢然失竊已非一次務求重辦以儆效尤沈福泉供浦東人取牙粉爲刷牙之用宋二尹判沈福泉管押十四天贓交西人領去○包探稱西人佈岱司住宅失竊鉛水絡管共重六十餘磅值洋七元報由我查明係李娘子行竊鎔成鉛餅售與挑舊貨擔之趙維新得洋二角趙轉售與金阿福得洋八角半先後拘獲各人吊到鉛餅祗有二十四磅今將人贓送案西人佈岱司申訴前情並稱鉛水絡管值洋七元現被鎔成鉛餅且不足數求請賠贓李娘子認竊求恩趙維新供認收鉛轉賣金阿福供趙將鉛餅出售與我秤見斤兩照市付價不知竊贓宋二尹判李娘子管押一月趙維新罰洋二元金阿福罰洋五元合成七元給償西人所有鉛餅給還金阿福○包探稱陳寳林行竊一大馬房布篷等件拿獲人贓送案一大馬房夥李雲請領贓物陳寳林供認行竊求請施恩宋二尹判陳寳林管押十四天贓交李雲領去○包探稱薛王氏投捕房訴有江北人吳富貴張金和等深夜敲門尋釁致失金押髮等件拿獲吳富貴張金和葉文順一併送案薛王氏申訴前情吳富貴張金和同供江北人做小工昨夜飲酒過醉行經該氏門口不敢尋釁葉文順供曾在該處經過無端被拘宋二尹謂該氏曰爾須供明吳富貴等因何闖到爾家尋釁答稱不知其故又問吳富貴等曰該氏因何控告爾等答稱莫明其故包探又禀該氏常在外邊飲酒胡閙諒先與吳富貴等有隙因此吳等前往尋釁二尹飭將葉文順開釋吳富貴張金和不安本分着覓保具結失物無憑應不准理該氏堅請追償金飾二尹謂爾旣稱吳等闖至爾家尋釁致失金飾如果屬實金飾亦在爾家中爾不守婦道本委不予深究業已從寛尚敢多瀆乎該氏始退下○包探稱趙阿慶行竊木桶銅吊等件拿獲人贓問明係吳慶雲等三户失贓今將人贓送案吳慶雲金長春吳松林投案各請領贓趙阿慶供寍波人染患疾病兼有烟霞癖流落滬江不得已而犯竊求發棲流公所養病戒烟恩同再造宋二尹察得趙阿慶患病屬實判押七天俟期滿發棲流所醫病戒烟贓交失主分别認領○副捕頭稱虹口捕房老犯吳阿高姜炳良羅友才等昨夜互相毆打劉和尚陳流三大聲呼喊當曾入内查視今特解案請辦諸犯中以吳阿高最爲兇横與姜炳良羅友才等屢次行兇前曾送案懲辦劉和尚供逐日出外做工老犯吳阿高等囑我拾取吃剩之雪伽烟小的因留心拾取被西捕喝阻不敢再拾吳阿高等怪小的不聽指使肆意毆傷陳流山供新押捕房平空遭打現若仍押虹口捕房恐更遭其茶毒吳阿高姜炳良同供並未行兇小的 
 
 

Page 4

 
 
等被陳毆打羅友才供現患疾病不敢帮同滋事宋二尹問管門華捕爾知該犯等究竟如何起釁該捕稱昨夜發給各犯絨單俾其安睡鎖門時忽聞喊救聲告知捕頭入内查看聞是吳阿高等行兇然未目覩二尹喝笞吳阿高二百板姜炳良一百板羅友才旣患疾病减笞五十板均交捕房帶回照原斷押劉和尚陳流三改發老巡捕房管押俟期滿開釋 
[法界公堂瑣案]  
　　成衣匠秦阿二謝元元唐桂榮三人訴稱小的等初次來滬在親戚家級衣偶爾出外見有人手弄鐵丸小立觀看伊等謂被我等看壞將我等軋至三河樓茶館聚衆拆梢勒惠茶貲並欲令我等出洋三元我等不願卽被兇毆經茶博士鳴捕拘獲張發發等十一人送案請究茶博士范榮禮稱伊等吵閙時失去烟袋二枚值洋一元五角又茶貲八百六十二文求請究追通事稱十一人中有陸章全者爲某西人侍者現已保去今農據原告云已由被告托人說情求請免究以後不再滋詐質之張發發朱阿林余火金張阿海宋文文李阿六曹根才陸四福等或稱操舟或爲漆匠或操公輸子術皆俯首求恩又有王火卿者稱是湖北人隨馬雲隆老爺進京引見乘新盛輪船於本月廿四日抵滬寓居長發棧出外閒遊在三河樓閒看悞被拘拿長發棧夥王得之持馬雲隆片投案求請將王帶回朱明府得供之下飭令包探持片將王火卿送往長發棧交其主人收管張發發等九人不應聚衆拆梢姑念托人向原告說情自知過失判令各責四十板以儆將來該茶館所失水烟袋二枝及茶貲八百六十二文着原告秦謝唐三人合賠案遂結○包探稱西門外經管路燈人方松華失去路燈多盞在護城河畔李王氏冷店查見原燈十二盞正欲吊贓店夥余正春倔强不服拘案請訊方松華投案求請領贓李王氏余正春供不知規矩尚乞施恩包探稱李王氏尚知情理明府令將贓檢點尚少燈罩五個明府謂余曰本應將爾懲辦今姑從寛令爾賠燈罩五個起案之贓交方具領余遵斷而退○沈姚氏挈子沈阿桂投案訴稱阿桂今年十四歲做小生意度日昨日誤碰王仁桂張阿四二人被王張奮力毆擊小婦人上前勸阻亦被毆打因此鳴捕拘案請究王供向爲車夫不敢逞兇張供小的亦被毆打傷及左足朱明府知其刁詐飭令將襪脫開騐視無傷遂判各責一百板○台州人朱老五張國良誘拐黄巖女孩許阿鳳串同著名蟻媒毛桂松欲將阿鳳售與花烟館被包探偵知拘案送辦後有許阿鳳之父許松敦投案請領迭詳前報前日包探見寄匿阿鳳票拿未獲之徐張氏在途行走因卽拘押捕房昨晨解案包探禀訴前情明府訊問之下徐張氏供稱兒子在寗波爲飯店夥曾與朱張二人相識此次朱張帶阿鳳來滬住在我家言欲締姻並言寗波有人許過七十元因嫌太少故未成就小婦人與毛桂松本不相識因有眞喜之妻與毛隣居遂被毛將阿鳳領去初言有南貨店中人欲娶爲媳豈知一去不回後聞毛欲將阿鳳帶往寗波去換已女蓋毛之親女押在寗波爲娼故也明府問許松敦來滬是誰寄信答稱係朱張二人之友寄信通知並聞阿鳳之母雙目已瞽包探稱該氏係著名蟻媒縣署亦曾有案該氏卽接口曰此乃小婦人荐一傭婦與人好識遂被董秋山誣控明府見該氏供詞犀利知係積慣䖍波命押候再訊○唐錢氏控宋朝春掯契不還朱明府提訊之下騐得借據乃宋弟金茂所出遂信票將金茂移提到案宋朝春稱我弟串同外人貽害於我宋金茂稱銀錢乃我母與兄所借與小的無涉明府謂借據之上爾名鑿鑿何能狡賴因原告未到飭將金茂管押朝春仍交原保諭令禮拜二到案候質○山東人霍世昌控董常孝承造紡紗機器式樣不符等情自去冬至今尚未了結昨據翟世昌投案稱保人方錦堂在縣署被控管押因病保出現已垂危求請訊追董常孝亦由保交案備質朱明府檢閱案卷因諭翟曰方姓病雖垂危然方不到案終難理斷翟稱方有兒子亦曾出據明府　方尚未死何能遽問其子隨命退去靜俟錦堂病痊核辦董交原保兩造各唯唯而退○金合記收租火探長生客棧欠租等情曾記前報中由該棧主董某交到洋銀十元明府謂原告控欠七十元零五角核計前後所繳尚未及半硃屬疲玩因命赶緊措交人交原保 
[善捐兩誌]  
　　謹啓者兹有新安無名氏大善士樂助敝堂棉衣經費洋三十元又有恊昌號大善士樂助敝堂留字常捐滬北燧昌焚昌榮昌三公司滬南裕生恒生恒泰生大四號每月合助洋十元仰見衆善奉行同聲相應冰天雪地有人銘挾纊之恩玉檢金泥隨處得延年之報善由人積福自天申請登報章用昭功德[  上海六馬路仁濟善堂董事施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海鐵馬路廣益善堂收安懷捐九月廿五至十月廿五日第五次淸單]  
　　新安無名氏洋五元又藥捐洋五元萬源祥四元姜增瑞元四元怡怡堂求安氏無名氏不書名合洋十一元鄺修瑚求合家平安三元楊寳華燕　堂醉竹軒蔡朱繼春各助二元張種裕廣東辛麗生怡怡居　　書屋九江來無量佛隱名氏無名氏各一元漢口來同興黄正大元唐郎記傳義和饒源順饒茂盛早昌隆祝　　雷尤卿益淸號熊恆盛義昌怡茂和饒佑三全　號合助洋十六元六角蘇樹本蘇濬之合一元無名氏得利主人無名氏合二元又次一元鄭餘慶堂鄭阿昌鄭凌氏各五角　　山房無名氏聚魁橋靜波氏江海山人張建人萬甫氏各二角陳氏張麗生朱煥庭張有曜各一角仁濟堂來無名氏銀一兩永淳户科師善堂各五錢存遠堂誠濟堂貞記店各三錢　秉禮田瑞黄盡羽吳志遠平陽堂龍城羅王子文姜星甫李榮庭張伯容滕爲眞夏芳園盧誠堂彭福記萃記店各二錢何源新一鏡合銀六兩蔚長厚來無名氏銀四錢養餘堂錢一千○共英洋七十二元九角又次津一元又規銀六兩四錢又錢一千 
[上海六馬路仁濟善堂籌賑公所施少欽代收蘇州藩署鄧從善堂經募山東賑捐第十九批接收第三批淸單]  
　　湖北棗陽縣宋明府捐募錢一百千文六七一二合足銀六十七兩一錢二分湖北崇陽縣陳明府捐募錢一百五十千四百文易它銀一百兩又銀十一兩六錢二共除毛水合足銀一百十兩一錢五分署湖北宜城縣德安分府蔡司馬捐募錢四百四十千文易它銀二百九十四兩八錢五分除毛水合足銀二百九十一兩二分湖北襄陽分府王司馬捐募錢五十四千六百文易銀三十六兩四錢除平足銀三十五兩七錢湖北鄖縣敖明府續募銀四十六兩七錢五分合九八五銀四十七兩二錢三分○以上合囀九八五平銀五百五十一兩二錢二分合共九八規元五百八十兩九錢八分六厘永保安洋十元祈健順洋十元共洋二十元一併照收憑善氣以迓天和分慈光而造命源源接濟善善交孚畛域不分功德無量除掣收照修函敬復外特將助捐各户分别登報并代災民遥申禱祝 
 
 
