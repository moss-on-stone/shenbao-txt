# 1885 - 158 - 4904370

 

Page 1

 
 
[四十一號畫報出售] Z>申報舘主人謹啓 
　　前美總統格蘭脫中外咸知爲賢主茲從西友處得其小像倩名手照繪成圖列入此次四十一號畵報以供諸君觀覽其譜兩圖均係沙君山春 
繪筆致輕倩栩栩欲活畵報仍然九圖准於二十六日出售後仍附淞隠漫錄一則閱者鑒之此佈 
[皇清經解石印精本出書] [  點石齋主人啓]  
　　皇清經解全書爲儀徴阮文逹相國選刻解經各家書於學海堂計一千四百卷通志堂後又一鉅觀也咸豐丁巳燬於兵庚申善化勞文毅營兩　　刋之又續刻八卷共訂成三百六十册卷帙繁重繙閱較難携帶舟車尤多不便本齋不惜重價購得阮文逹初印善本付諸照相石印又取勞文　　刻八卷補抄附入共計七十四家得書一百九十種訂爲二十四册分爲四函其原刻間有舛訛處敦請諸名宿精細核校附錄卷末凡三閱塞暑　　成今於五月初二日出書定價每部十五元正海内經生知經解爲必俻之書而苦無至精至簡之袖珍本今本齋不計貲本程工則精益求精缩印　簡而又簡居則易於繙閱行則便於取携於重規疊矩之中得挈領提綱之妙以此問世更無並駕齊驅者矣好古家宜各置一編以俻稽考惟本齋　印無多恐不敷海内士林購取譬如逐鹿捷足者得尙其先覩爲快乎現巳躉數售出欲購者請至上洋新北門外新昌泰行法大馬路南申昌號　　六堂書坊面訂可也此 
[和局旣定宜亟籌善後事宜總論]  
　　中法之事擾攘年餘我中國防海籌邊亦旣算無遺策幸而各處統兵大帥戮力同心殫思竭慮於邊防諸事加意講求注人雖有堅船刊炮苦於無所施其技攻圍臺灣歴久　未獲尺寸之益基隆澎湖雖暫失機而滬尾嚴防法船終不能越雷池一步鎭海守禦極固法人屢攻而不得進負創退去但能遊弈於各海面以爲商船之害諒山一戰大挫兇鋒於是法人亦自悔禍請與議和中朝大度包容志在懷遠不與深較俯准議和巴使赴津兩國大臣悉心商確又有赫稅務司命其副金登幹在巴黎斯京城先訂草約暫停戰務然戰務雖停而和局尙未大定則中國惟當愼重邊防益加嚴密以防墮法人緩兵之計勿令其蹈瑕抵隙乘我不備戰雖停而猶刻刻防有戰事也至二十七日和議己成兩國大臣均各互相畫諾中津發到飛電而後知和局業己大定約款十條兩俱允洽從此兩國人民咸可免鋒鏑之苦無風鶴之驚聞之而後喜可知也顧吾以爲和局之定固爲可喜而旣和之後凡所以善其後者尤宜早爲布置顧於此時而言善後諸事則頭緒紛繁殊有不易措置者苟非握共要領振其精神或不免掛一漏萬因循貽悮所謂勵精圖治止在此時蓋此次約欵其第一關鍵在於申畫郊圻各守疆界夫法本爲虎狼之國無端啓釁猶欲時逞其開疆拓土之謀前此所覬覦者在越南是與我中國猶有所閱隔也今越南之土地不啻卽法之土地越南之人民不啻爲法之人民其與中國邊界毗連相去不遠先之在户外者今且直至階前於是而不有以防之不免貽開門揖盜之悔於是而專以防之又未免有勞師糜餉之憂故其所以防之者不僅恃夫兵力爲也不僅恃兵力則其道安在哉側聞治水者必求其源爲高者必固其基植木者必培其本不知其源而欲其流之通不固其基而欲其　之峻不培其本而欲其枝葉之茂不可得也譬之醫家不先去其病　則雖有參茋之力苓术之功無補於病人之元氣今中國之病根拔之並非難事譬諸具人氣體本屬茁壯而習於疎懶不自振作遂至四支疎慢漸至麻痺不仁倘一味滋補反益加劇其法當先扶持其精神再震盪其筋力而後精神以用而俞出筋力以用而愈堅不勞曠日持久但一振作卽己不難霍然爲中國計但去其因循之舊習掩飾之虚文而馴至於郅隆之治不難也古人有言琴瑟不調則改絃而更張之今之時正不調之時今之勢正更張之勢矣淔南廣西素無西人通商今以法人之故而允其開埠之請則此兩處邊界局面當爲之一變就其所變者而愼以持之必思斟酌盡善勿貽後患此更張之一端也前因法氛廣行招募兵勇雲集日需餉項不知凡幾今旣化干戈爲玉帛則此項兵勇固不可以久留致糜餉項又不可以遽遣致生事端是必當審愼周詳一無弊竇而後可以舉辦是又更張之一端也中國兵額本有常制其後隨時通變增减無常大都沿海沿邊兵額較多至於廣西雲南雖曰邊界而額定正兵殊較他省爲少今此兩省旣准法人開埠是不啻與法國相接壤當必益加防範嚴密守禦無少懈弛原定兵額或恐不足所當酌增防營是又更張之一端也至於地利之興中國本不可緩貨棄於地不但可惜而且生他人覬　之心但當選擇正人大爲興辦此非爲小人之言利實以爲國計之大原有利必興有弊必除是又更張之一端也地利旣興商運大集貨財出入往返稽程恐轉運有所不便卽商賈有所不至專運於外而不運於内不但流弊滋多而且利源外溢最爲非計必利轉運之程途擴坦平之王道是又更張之一端也凡此數者皆善後事宜中所必不可緩先叙其大槪如此至於綱舉目張則更當詳陳顚末非敢謂經國之遠謀聊以爲野人之芹献想聖明在上賢良在位當此 
宸謨默運老成碩畫策上治安智士抒忱規畫宏遠固不需此區區末議第以際此時艱深宮宵旰外患方定内憂正長懷此蟻忱不欲自閟明知爲爝火之光鉛刀之鈍而亦冀有一隙之微明一割之偶斷所有各條謹擬逐日排錄以供採擇知我罪我不遑計也 
[諭旨恭錄]  
　　四月廿四日奉上諭本日據刑部奏審明曹泳詳闖入禁門一案將該犯擬以絞决己有旨依議行矣迭經降旨嚴申門禁該前鋒統領護軍統領宜如何實力奉行督飭弁兵認眞稽察乃竟有匪犯闖入情事玩泄成風殊堪痛恨值班之護軍統領恩全着交部嚴加議處是日東華門值班章京並着查耶職名交部嚴加議處以示懲儆嗣後該統領等及值班弁兵倘敢仍前疎懈定當從嚴懲辦决不寛貸欽此同日奉上諭南北海爲禁苑重地理宜整肅乃昨見墻頃多有拆毁坐落處所亦有往來行走痕跡其爲平日閒雜人等濳行出入己可槪見該管各官漫不經心實屬不成事體景壽悳銘崇光均着交部議處郎中立山着摘去頂戴以未懲儆嗣後務當隨時認眞稽察不得仍前疎忽致干重咎欽此○廿五日奉上諭上年恭遇慈禧端佑康頤昭豫莊誠皇太后五旬萬壽迭經降旨覃敷闓澤兹據兵部及楊昌濬續查領隧大臣薩凌阿等者親均年逾八十祿養承歡允宜一體施恩烏魯木齊領隧大臣　凌阿之母王氏福建督標中軍副將楊興科之母吳氏閩安協水師副將楊嵩生之母郭氏着各賞給御書匾額一面紫檀三鑲玉如意一柄小卷江綢袍褂料二件小卷八絲縀袍褂料二件浙江平陽協副將梁雲山之父梁雨田母劉氏　賞給 
 
 

Page 2

 
 
御書匾額一面紫　三鑲玉如意各一柄小卷江綢袍褂料各二件小卷八絲縀褂料各二件用示錫類推恩至意欽此同日奉上諭前因京師入夏以來雨澤稀少联迭次親詣大高殿並詣宣仁廟拈香派惇親王弈誴等分詣時應宮等處拈香虔申祈禱雖經得有雨澤仍未渥霑現在節逾芒種農田待澤尤殷朕心彌深寅昐本月二十八日朕仍親詣大高殿拈香並詣時應宮拈香昭顯廟着泒惇親王奕誴宣仁廟着泒惠郡王奕詳凝和廟着派貝勒載瀅同於是日分詣拈香欽此同日軍機大臣面奉諭旨御史王賡榮奏請旌表節孝等語常孫氏着准其旌表禮部知道欽此 
[屐期撤兵]  
　　中法議定停戰修好後廣四關外各軍業巳欽遵嚴諭盡入玉關而雲南邊外之岑劉二軍頗欲援將在外不受君命之意尚未全行拔隧聖意恐失信於法人復降密旨嚴飭該二軍星速啓行毋得遲延貽悮大局該二軍遂不敢再有違抗惟是處距雲南邊界千有餘里羊腸鳥道峻嶺叢山跋涉頗非易早在聖明洞鑒之中當諭總署咨商法國外部展限十日法外部感恩情切立卽電復恪遵一面卽飭駐越元戎宣光以西暫緩進發卽此可見皇威之遠播也 
[天津來信]  
　　天津西友來信云中法約章畫押後天当法領事署隨卽高懸法國旗號距畫押時六十鐘李傅相在水師管務處邀請中外各員筵宴到者數十人水陸畢陳頗極一時之盛 
[法使辭職]  
　　京友來信謂聞之法人云巴特納公使不欲久留中國業己疏請開缺法外部擬簡前任駐華使臣寳海接充是任以資熟手而寳　己淡於仕進未允出山至巴公使則俟詳約畫押後將善後事宜料理清楚卽欲附輪回國云 
[京兆履新]  
　　新任順天府府尹沈仲復大京兆秉成於上月十三日抵京定於二十一日辰刻接印視事前任周筱棠通政卽於是日交卸云 
[京阜碎錄]  
　　宗人府出示招考供事以備玉牒舘繕寫之役業己一再展期兹因人數尙屬不敷復於四月十七日出示再展至四月三十日着各考生及早報名投繳附同鄉京官印結以便定期開考云○中國自經此次開釁深知敵人猖厥情形一切水陸武備及各項實學均泊我以不得不實力講求聞福州船政局天津水師學堂京都上海天津南京各機器局同文廣方言實學等館俱擬一律推廣辦理俾得造藝日精人才輩出以規久遠而策富强也○中國此次戰事半悮於各言官之毫無經濟徒尙空談故四月十五日保和殿考差卽以古者言之不出恥躬之不逮也命題經題爲一曰食二曰貨詩題爲華月照芳池得池字想各京員於振筆疾害時不難默會聖意也○皇上因前次甘霖　未霑足復於十九日親詣大高殿拈香虔伸祈禱是日午後果見濃雲密布方欣大雨時行不謂阿得車雖如石破天驚而玉女洗頭盆尙窥覺　于傾倒直至晚六點鐘雷聲發於西北雨勢始覺滂沱越日習習凉風炎威爲之一殺居民之善攝生者莫不重穿夾袄並襲棉衣惜雨師未肯再稅　耳 
[訛傳未確]  
　　前報載周筱棠大銀臺簡援駐紥美日秘欽差大臣一節兹悉此事實未奉有明文外間宫場有此傳說者以某軍機大臣知大銀臺經綸學問足以綏服遠人一日曾與其友某君言及謂如使周某持節出洋定能不亢不卑維持國體倘他日有使臣缺出大可死之薦章俾得有所展布云云適日内鄭玉軒星使以政體違和電請開缺官場以此揣測遂致訛以傳訛竟謂大銀臺己拜出使之命云 
[東粤紀聞]  
　　疫症流行始於西關近則傳至城内小市街某金店一日連斃五命其症與霍亂相似又有一症名蛇脫壳初起時身熱如火腹有紅氣一條直冲心胸躍躍欲動頃刻斃　羣醫皆爲束手養生者當如何珍攝哉○新城街道每於入夜時設獅子燈游行各處以驅疫癘金鼓喧闐旌旗飄颺觀者若堵墻各鋪户皆放爆竹相迎多至數萬響毫不吝惜其意若曰陽氣盛則隂氣衰邪疫或可驅逐也○軍興以來各縣沙田按畆捐輸以濟軍餉聞順德縣甚紳有沙田數千頃隠匿不報近有人向藩署指告龔方伯立派幹員前往查辦○李學士文出前奉兩院憲照會創開義捐集有成數卽解交劉軍門永福以成其忠勇洵美舉也惟開辦數月未聞有碩賈豪商慷慨樂助者圑防局門首搭有榜棚一座欲將捐助姓名懸示於外使行共聞共見乃刻下則寂寂無聞榜棚幾爲虚設未識李學士能設法招倈否○南步環翠園爲蔡氏别業花木樓臺頗擅一時之勝前日主人招集男女優伶在櫻桃花下翻梁州之舊譜按樂府之新聲玉尿珠塵照耀林業寓目者咸歎觀止五○前日繼軍憲拜會李丹崖星使談及時務星使力言中朝宜開藝術一途使制作日精以爲自强之計軍憲深以爲是聞星使欲往機器局及各炮臺巡視以察其優劣可見星使之留心國事○鎭南關天氣炎熱瘴癘叢生將士因之病困不能爲王前驅張香帥特於佐雜人員中選素精歧黄者派往龍州爲各營醫治聞馮蕪亭軍門亦以感受瘴氣舊疾復作想吉人天相必能早占勿藥也○某太守熟識洋務素爲上游器重日前經張制軍派往香港公幹遲之又久而後禀覆制軍悅太守恐掛彈章先自托病告退○東莞縣某村前日迎神演戯鄉人自恃人多將伶人凌辱伶人不爲之下亦執軍械相拒鏖戰兩日傷斃伶人二名鄉人十餘名經地方官派勇彈壓始鳥獸散聞所斃伶人一名蛇公榮一名蛇仔成皆梨園中之矯矯者今乃死於非命殆猶善戰者必死於兵善醫者必死於藥也○河南金花廟香火極盛上月十七日係金花神誔期遠近另女無不聯袂掎裳進香膜拜廟前俯臨珠江鄉人卽爲競渡之戯十里烟波畫船簫鼓猶見昇平景象○沈廉訪牌示轅門外凡攔輿喊禀者不閱不批盖以杜健訟之風而重官府之體也上月十九日有男女數人俟廉訪出衙跪在輿前極口呼寃廉訪喝令差役逐之不閱而去 
[舊地重臨]  
　　海州地瘠民貧風俗强悍例設叅戎一員以資鎭撫現上游特委吳星甫副戎炳辰署理此缺副戎爲前任漕督吳清惠公之猶子久駐江北卓著戰功而於徐海一帶情形尤爲熟悉今者舊地重來建牙閫雲臺山下棨戟森嚴蕞　符定當永絶也 
[火警又聞]  
　　上月十五夜京口西門外魚巷口元吉昌雜貨店失愼己列前報不料廿八日午後該店後進又遭回祿水龍四架先後馳至後到之某洋龍與先到之永安會水龍因爭水互門竟將水龍夫之頭顱擊破是處離水頗遠起火之屋又在後進該店夥俱在櫃臺内大呼無論何人能擔水一擔入内者當付青蚨二十四文一時隣店各司役聞聲送不絡繹如織各龍始得源源灌注祇焚去瓦房四五楹然各貨己蹧蹋不少門扇木器亦多焦灼合計犒賞水龍等費己耗洋一二百元傳者謂前次之火實爲妖狐作崇盖十四夜該店學徒往後進就寢不意有二小狐先臥榻上徒不之覺頽然仰臥致將小狐壓斃次晚棧毋卽起火然則此次之火或亦狐怒禾消所致無稽之談聊博閱者之一笑可耳 
[載兵到漢]  
　　四月廿七日午後富有輪船駛到漢口載兵一千名聞係從臺灣退者兵勇登岸後該船卽泊下關尙未東旋云 
[禾郡試題]  
　　生古學題至人之用心若鏡賦以題爲韻賦得諸生講解得切磋得磋字○覆古學題歌虞講魯賦以漢之文意三代同風爲韵賦得秧馬得秧字○府嘉秀桐四學生題詩云雨我公田一節賦得纔了蠶桑又挿田得田字○總覆生題孟武伯問孝三章賦得動靜交相養得交字 
[吳苑談資]  
　　涷日蘇垣大憲疉接南北洋電報謂中法約意己經畫押各口兵艦不再搜查糧道王儲憲爰於二十六日赴滬省中飛札 
 
 

Page 3

 
 
嚴催各屬交米日内米價因之陡漲每石須加洋兩角半聞起運之米尙需七十餘萬石○新絲尙未開盤聞本月初一日定價起收木價横涇一帶向由洋人收買新　鄉人久未繅絲今年洋人頭帮所收之繭以做絲未能如數虧折良多致繼者絶迹向時每繭一斤可出絲二兩今年祗得半之數緣上車不能一綫到底着蛾處皆留一層俗所謂着衣蛾故也然葉價甚貴成本太重倘絲價不能加昻則鄉人吃虧不可問矣○新任杭州織造齊蘭石尙衣道出蘇垣拜會各憲撫憲備席欵留頗形懽洽聞得絲價報銷一事歴經部中駁詰現尙衣陛辭時奉諭澈底稽查覆奏說者謂以個中人辦個中事其勢亦殊棘手云按尙衣本屇京察列名一等聖眷甚隆着加二品頂戴云 
[吳淞近事]  
　　會辦兩江海防營務處趙家莊軍門前以鎭北草菴爲辦公之處頗嫌湫隘另賣豆巿街顧姓房屋於昨日遷居統領以下咸往道賀車馬盈户外焉○鎭西李姓弄船爲業與妻素不洽常以鞭撻從事前日午後又因細故兩相詬詈妻忿極躍入水中其時潮汛適至波　流而去約四五里之遥方得撈起然己無從覓返魂香矣 
[法船將至]  
　　吳淞防營於前日接到大帥電信謂法國巴公使電飭事令船兵不得上岸滋事所有法船七艘暫時停泊不久當分往他處各營不必擾阻等語此以見兩國訂約後果能和誼重敦詐虞悉泯也又聞法兵向七艘卽於今晨進口法水師提督孤拔坐船亦在其内一俟該船抵埠法總領事署及各捕房卽升法國旗號中西各捕均至浦灘鵠候並升砲作樂以迎云 
[尹邢相妬原委]  
　　尹邢　妬一事本報前己兩次錄登兹悉是日打　肇釁之後經縣書陸其及地甲待竭力調停無奈秦姓不肯將就了事調停人計無所出遂串出頭戴紅纓帽之兩人至秦家恐嚇至被覷破行蹤益覺不能了案因置備香燭分往兩造家服禮以爲寢事之計記秦姓知其詐卽向調停人理論調停人兩計未成至今尚束手無策至秦姓之所以不肯干休實因吳姓不應將庚帖焚化紙錠上其吳妙生之寡嫂家住金家牌樓一節實係吳之託辭該嫗與吳素不相識且又貧富相懸豈肯將子承其宗嗣現聞新聘之膏藥店主朱姓因氷上人說合時曾言並無轇轕今聞肇事亦與吳姓爲難此事現雖暫寢恐須涉訟公庭是是非非終難逃秦鏡之照也 
[訛傳身死]  
　　前　孀婦吳奚氏投上海縣呈控徐竹君欠銀一千五百兩當經前縣黎壼山明府斷令將徐發𠫊看管照數追繳旋有蔡管江三人聯名投縣將徐保出限期繳銀詎徐於保出後逾限己久抗不投案原告節次遞禀請追今春莫邑尊飭差着保人將徐交案管等投案報稱徐己於二月初十病故原告聞信之下深以爲疑因特函致蘇城問諸徐母王氏王氏謂二月十七日我子曾有信來何忽稱初十日己物故旋買舟來滬赴吳奚氏家詢子下落日前吳奚氏因偕徐王氏投縣遞禀請追徐之下落莫邑尊飭傳管江二人至案由幫審委員王司馬升堂集訊吳奚氏伸訴前因並稱據伊母言徐並未身死爲特投案請爲根究徐王氏供前年我子因貿易虧欠吳奚氏之夫吳小瑚規銀一千五百兩上年吳奚氏曾投案控追奉前縣黎明府斷將我子押繳在案當有管江等爲我子作何出外後忽稱我子巳于二月初十日病故但小婦人在家于十七日尙接到我子來信何故妄稱我子身亡現管等旣稱我子己亡請將棺木交出司馬傳管江至案謂爾等何由知徐己身死二人同稱實由蔡子卿來說當保徐時蔡亦列名因而深信司馬謂蔡旣與爾等同保何故匿不投案答稱現在外埠貿易司馬謂限爾兩人于半月内將蔡交案並著分别交保隨諭吳奚氏徐王氏靜候蔡到案核訊 
[傳言續誌]  
　　昨報列官塲傳言一節兹聞葛蕃甫明府權理之說憲意尙未定妥且明府亦意欲告辭　英副領事翟　　君　奉上官之命與香港副領事對調云 
[奥員不到]  
　　昨禮拜六應輪　國領事至英界公堂會訊因夏士君政體稍有違和未能命駕所有捕刻移解欲案均由黄太守一人判斷云 
[竊案略紀]  
　　偷竊太古公司某輪船　篷之倪桂全由包探送案供認賣與十六鋪橋南首開舊貨店之陳福田處及包探帶往吊贓該店主適他出因將店夥孔記福帶案研詰翁太守着將孔暫押下期傳店主到案嚴究○在新　茂烟舘偷竊水烟袋之錢金寶解案由該堂　張阿福到案申訴翁太守判將錢金寳笞責八十板○金利源管碼頭之張阿三王阿福兩人拘獲偷鐵鍊之趙阿起陳阿五陳兩田三人請究翁太守着各笞六十板張王兩人又禀獲到偷豆餅之陸寳牛送案翁太守斷掌頰六十下以儆 
[瑣案彚登]  
　　董茂衡欠銀一案疉經列報前期恒德莊沈瑞卿及洋人大立多復投案請追翁太守着保將董交案昨日據土錫山投案稱與董是至親董今日去收帳不及來案着我繳到洋六十八元合銀五十兩少頃再交銀五十兩交與捕房沈瑞卿大立多均投案候示翁太守謂旣據王稱可繳銀一百兩着將先繳之洋暫留捕房待再繳後分給兩家暫領并諭王錫山寄語董茂衡所欠銀兩尙多着赶緊指辦王退去後翁太守着將董茂衡前次所繳洋五十元除己將洋二十五元當堂分給大立多領去外尙有二十五元應分給恒德莊由捕房帶到着沈領去旋據大立多禀請副領事以彼此均係債主何以華人多收三百餘兩嘵嘵置辨隨於身畔取出華字據呈案副領事詢之翁太守太守謂董茂衡欠恒德之銀計有一千二百兩光景原斷先還現銀四百兩以正二兩月底爲期今收去之洋祗作銀一百兩亦不爲多至董欠該洋人銀兩欵其四百九十兩一欵董當堂認過自應先追至七白五十兩一欵據云銀雖董所用據寔劉姓所出且董與劉另有往來故將此一欵暫爲　起俟欵追齊再行核辦并須傳劉到案質聞且董茂衡初次所繳洋一百元係由該洋人先領兩相比較不甚懸殊前期所繳洋五十元酌定兩下分領今日所繳洋姑俟明日繳足一百兩再爲分給副領事聞太守語隨諭知大立多遵諭退去○昨報列西捕與華婦齟齬一節捕房將該婦葉王氏解案據捕房稱因工部局派　收捐有一家不付是以喚捕路過葉王氏門首被其辱駡捕因卽拘案詰之該婦據供住玉露春茶肆南首安寗里我居樓下别人居樓上因樓上人與西捕閒詩我以樓下地方狹窄故將樓上人詬詈西捕以爲駡彼將我當　揪住早己驚恐何敢與爭翁太守謂别人閒話與爾何干究屬咎由白取旣己管押兩日姑從寛釋放○捕房將串謀　獄之曹春福王洪生解案翁太守以該兩人屢次犯事本應重辦姑念管押多日從寛各責二百板枷號一個月捕房又解偷竊德銘里客棧之胡子行及另案之湯阿毛請判翁太守着將胡實二百板免枷湯阿毛因同黨在城中犯竊經巡防北局拿獲供出湯阿毛金委員查悉湯押捕房因函致翁太守請將該犯送歸辦理太守因卽將湯送局○前報張可明控陳天一帽店欠錢一百五十干文一索原斷分兩　歸還前月底到期陳尙未還張可明因偕居間人陳天一歇夥張金甫於昨日投案請追該帽鋪亦遺泡遞禀并聲明張金甫及朱殿英葉瑞記三人均有客帳頗鉅亦請究追翁太守詢之張金甫據供早經調處了結太守諭尋到各荐保再核至所欠張可明之欵不可藉此延遲着於三日内先還一半餘俟月底歸清○巡捕解送幼童倪阿瑞經太守飭送善堂收管在案詎料倪到案所供盡　虚言盖其老母依姊婿度日姊婿唐桂榮本在南匯營現在日暉橋蕭統領營當勇倪阿瑞本在吳　鎭某店爲徒　守店規私自逃出及送善堂後唐桂榮始悉先向堂中認明昨日投案請爲領去翁太守着於今晨到捕房候領 
[英界公堂瑣案]  
　　捕頭禀稱積竊王阿春陳阿來王阿順王阿渭等行竊何增文雕花作内各物賣與小孩玩耍由何報捕前往獲賊吊贓詎陳阿和竟　爲覇阻爲此一併拘來原告申訴　因并稱贓物巳由捕房　到請爲給領王阿春認竊求　陳阿來王阿順王阿渭冋供我等 
 
 

Page 4

 
 
皆由阿春指使行竊陳阿和供捕房吊贓時我惟向之　問决不敢恃　覇　又有陳阿金　阿金張阿初等同供我等孩子皆向土阿春價買木雕人物玩　實不知是竊贓現由捕房查問卽己將贓父出黄太守判阿春笞百板陳等年末成丁姑從寛當各責手心　　下陳阿和　押五天其餘均卽開釋贓交何領○周子和訴稱在慶字後營當勇友人　福生無可棲身暫居我處詎被竊去碎銀二兩及衣服等件昨在租界見趙拉交捕房己蒙吊贓解案爲此投質趙供不應擅取友人銀兩衣服求請施恩黄太守判枷號一月發頭門示衆贓交周領○徐雲玉訴稱徐阿牛寄飯我處被欠飯洋兩元有奇向索無着昨反媒夜飯太遲將我毆打爲特報捕拘案請辦阿牛供所欠飯資原應照算昨實因細故口角不敢行兇王太守驗得徐雲玉略受皮傷判笞阿生五十板以儆飯資仍着照算歸還○一百七十六號華捕禀稱昨見周松亭祝鳳來在路扭毆拉至捕房捕頭詰得因細故起見均卽斥退豈知祝反擾擾不休爲又暫押解案周供祝以我說伊歹話與我尋衅其實並無其事祝供周不應平空誣並致與爭毆黄太守謂祝因細故豈容擾擾不休押候笞責二十板以儆周開釋○船户周阿大持宏泰號僞票向昇昌出鐵一案己列前日報中昨宏泰號之蔣月明投案請追太守飭將周帶案周供若欲交出給票與我之人務求將小的放出以便找尋太守限周三日内交到冒刻圖章誆貨之人逾干嚴比○華捕禀稱昨見羅阿慶無故毆人受傷因此一併帶至捕房受傷人刻己送至醫院據醫生言須留院醫治今特將羅解案　供以後不敢毆人求施恩典黄太守飭帶回捕房俟受傷人投質再訊 
[正訛]  
　　前日本報英界公堂瑣案内所云比利時領事署中失竊一案兹悉實係巴西署内之事一時傅悮合亟聲明 
[善堂來信]  
　　謹啓者敞局夏施醫藥冬給衣米並常年辦理惜　義塾恤　等項善舉舉辦以來歴有年所現屇夏令循例於五月初六日開診施醫按方給藥並謹送痧藥午時茶等類因恐貧民未及周知故特懇請登諸貴報俾廣流傳不勝切禱之至普元局職董并手 
[贈倉山舊並請高昌寒食生大吟壇正刊]  
　　震耳倉山舊主名論文海上久心傾栽成楊柳招屐營得樓臺寄遠情曾播長風酬素志先生昔曾游歴泰西各國爭看大著譜新聲遨游琎處留題咏老筆横披四座驚野鶴丰姿見壽徴　園家世足相承名場廿載　同潔事業千秋德可稱老去看花情不染年來摛藻價頻增推遠久矣何由見欲丐殘膏恐未能○題滄江虹月書畫册○昔我少年日所好惟翰墨覊靮事多違壯心頓挫抑君何得天趣優游養齒德鄏廟非素志江海豈逃匿别有會心處書畫羅一室焚香　軸披陸離炫奇特矯若游龍翔翩若驚鴻翼烟雲生腕底通靈妙難得虹月滿滄江照之發五色若遇米老顚定荷納賞識[  悅彭氏就正]  
[送楊慶餘參軍于役粤中]  
　　珠海纔經破浪歸君以前月由粤回申片帆又向粤東飛軍儲轉運勞心計羽纷馳任指揮會展青雲當日志休疑白雪賞音希交情似水何嫌淡别涙無煩屢濕衣[  古越高昌寒食生拜手]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[春日懷人詩錄請高昌寒食生大吟壇政刊]  
　　何桂笙茂才鏞浙江人評花南部記年時艶絶江郎筆一枝憶否紅樓明月夜美人棒硯乞題詩○劉葆吾參尹德湖南人朅來黄浦聚萍踨慣向歌場載酒從惆悵高吟隔江海河時狂笑一相逢○王劍耘大令壽華南海人時需次金陵卜居難得水雲環門對秦淮第幾灣好是官閒無俗事倚樓看遍六朝山○黄藻香孝廉綠順德人今春歸自都門聞養疴故里　念之京華風雪廣陵潮一舸南歸意興消聞說傷春人小病多愁應瘦沈郎腰○遠石箴少尹本焌湖南人善畫竹半生書劍感飄零落拓江湖鬢易星閒拂素縑寫狂竹虚堂風雨晝冥冥○張竺仙逸士文傑浙江人時客金陵白門三月柳𣯶𣯶打槳塘興正酣苦憶四湖不歸去落花時節在江南○李石渠觀察寳森湖南人近聞奉違家居秣陵小住仰尊嚴長揖歸來别恨添最憶青溪同選勝滿船風月一掀髯○唐雨田司馬華國湖南人時需次鄂垣江州司馬近何如千里猶艱一紙書三月桃花春水漲移家來食武昌魚姚少蓮大令棻番禺人煮字療飢事可知十年飄泊一官遲故園謀食艱如此轉學良朋繫我思○馬直臣二尹國士新會人昔日風萍聚海濵交從客裏倍相親篋中薦士書猶在期許深漸負故人○白少菴上舍榴生直人寄情多在醉鄉中曼倩詼諧語自工何日典衣同把洒聽君高喝大江東○李子亨衢履康香山人曩歲追隨跡最親年來奔走各風塵知交賴有賢鮑叔幾度分金諒我貧○林石　天衢杳山人　塲跌宕最憐君爛醉揚州月二分同是半生遊俠誤那堪重說杜司勲○劉子幼包拯香山人有感素貞詞史事舊遊回首盡滄桑燕去花飛總斷腸料得天台人再到也應惆悵惱劉郎○陸子敬南正祥三水人數年李郭喜同舟剪燭西窗笑語稠三十六江風景好遲君携手一登樓○王子敬湛番禺人儒生習氣未銷除偷得餘閒便讀書可惜能文好才調却傷理没困鹽車○李子安幕府貞吉貴州人時在始興縣署十年破硯事申韓寄食朱門亦可歎一樣白頭同有母輸君菽水足承歡○黄瓞生拔貢元緒光西人時居凌雲縣原籍一别黄　又六年遥聞得意著先鞭相思有夢飛不到瘴雨蠻烟路幾千[  嶺南珠海釣徒脫稿於睫巢小西軒]  
[上海北市絲業會舘籌賑公所施少欽經收山東賑捐四月二十五六七八日第六百七十一七十二七十三七十四次清單]  
　　愛日書屋一百十元程仁昌三元唫松居黄二元馬叔常錢五百六十六文○仁和肄芸室募昌册一千一百八十二號葉崇如求病愈二十元王鳳城還愿二元　善伯十元蚊巢小隠二元承啓堂二元無名氏葉房記昌油行恆泰園隠名氏六户各一元共十一户合來八十元以上二十五日○樹德堂主人求次子病痊五十元求慈益壽生三十元廣東無名氏求兩女病卽愈十元二酉主人爲子求病速愈十元施會昇求病速痊十元胡受益求諸恙速痊家宅平安十元俞煥文爲男森元求病速愈二元湖北劉惠記完愿　八規銀六兩○無力子募昌册一萬四千八百十九號張福照劉長生周新春王予耀四户各半元郭恩第三角瞿炳華瞿裕昌二户各錢三百文共七户合來洋二元錢九百三十三文以上二十六日○武彝鄭衍璜三十元蘇州林姓保身體康健二十元布幫公宴移助十二元蘇仰泉求子咯血卽愈續助十元古箬山人求妻產後浮腫卽愈二元山隂含經味道齋俞書院獎洋移助求合家平安一元尚義堂完愿一元無名氏放生移助一元江雯青儒醫助賑第八旬四開一元錢八千二百文以上二十七日○金紹卿求妻肝病速愈一百元退省齋助藥資八十元台商祈息海氛二十五元又次元緞半疋蕪湖大成祥代友人助藥資二十元鍾蓮舫求三子久病速痊十元仁和朱炳元求夏秋無病三場平安十元源昌二元具區陸長楷求病卽愈五元朱氏助藥　国元武林補過氏二元周莊氏求病卽愈二元汪柏如爲產母病求卽愈一元章練塘黎漢西游戎經手章練塘鎭不留名一元錢四千六百文善善堂規銀十兩○漢口朱致大號項君送來湖南黔陽縣署吳印麟洲經募昌册五千零三十號十四户合來九八規元一百零七兩八錢二分○漢口敦實堂第八次經募昌册四千七百零二號陳氏九八五平寳紋五十兩王趙願心求子保平安洋四元二户合洋例紋五十三兩一錢八分又四千七百十四號悔過子九八二平紋九八五兌三兩五錢六分消愆子洋例紋二兩四錢五分不書名洋例紋八錢七分隠名氏洋例紋八錢又四千七百零三號益豐錢十串文成安昌錢三串文六一五合洋例紋七兩九錢九分半又一萬六千六百二十九號徽州体邑同興泰錢十串文合洋例紋六兩一錢五分又一萬五千九百九十五號產安氏洋二元合洋例紋一兩四錢四分鍾俊臣涂瑞亭皮訓臣王紹伯蔡濟川邵凝煇蔣和錕求嗣氏吳姓沈載之沈子星補過氏求安氏徐堯氏徐季常謙吉店怡茂齊吳禮記同昇行十八户各一串文共十八串令洋例紋十一兩零七分又四千七百零四號胡慶餘洋例紋五兩一錢李擁萬堂錢一串文合洋例紋陸錢一分半以上六册共洋例紋九十三兩二錢三分合來申規元九十五兩六錢二分○閩省誦芬居士募昌字二千五百號陳靜虚三魚堂陸二户各一元柯東　堂錢八千文梁翼辰六千文林天泉林有福林有壽林天財四户各五千文王妙靜朱蘭生俞鳴齋三户各四千文鄭炳炎孫香灣二户各三千文效機堂汪宗揚孫日之敬義堂陳　熥慶遠堂寳順行懷德堂八户各二千文朱妙英朱恆齋下學齋養心齋吳蘭隠五户各一千文又募昌册二千四百九十七　守彝室宋六千文致遠堂陳五千文德星堂陳忠恕堂吳二户各四千文審安堂吳得過居士二户各三千文貽書堂王二千五百文餘慶堂清宜堂鄒聚星堂陳鋤經堂朱式糓堂沈谿上隠樵安雅堂華禮山學治齋愼德堂鍾樹德堂葉三官堂葉習靜山人十二户各二千文貽書堂王一千五百文閔滌凡愼餘齋孫崇儉堂徐樹滋堂俞香樨堂黄儉樸軒張何仲字鰲江釣叟耕心堂劉耕心堂劉滋德堂林十一户各一千文徐篤齋吳惕齋徐有文羅文淦杜海軒章子美徐有功吳士衡吳琴堂吳謙邦丁漢江十一户各番銀二兩程元笙大安棧大裕棧大旺號寛和號允豐棧安瀾號信安號致和號元順號萬順號敏源號義泰號駿發號大業號恭祥號廣茂號振盛號生裕號蔡順和劉仁昌何德和林福泰王恊豐王萬春王萬合蔣福成陳永祥張連興鄭森泰張雨生林壽山吳萬珍義有號吳蓮舫同各棧自怡軒聽濤軒三十八户各番銀一兩以上二册合來洋二百元以上二十八日 
 
 

Page 10

 
 
   
 
 

Page 11

 
 
[光緒十一年四月二十三日京報全錄]  
　　宫站抄○上諭一道錄前○大臣紹奏爲遵旨查辦援案酌擬摺○又奏請就地租銀練兵緣由片○黔撫李奏委署道篆片○四月二十三日兵部太常寺太僕寺鑲黄旗值日侍衛處引見三十六名○長春謝署鑲白旗護軍統領恩○恩良謝放福建遺缺道恩○澂貝勒續假兩個月○鉻勲續假十日○江西知府顏鍾驥預備召見○召見軍機醇王恩良顏鍾驥○皇上明日卯正至崇雅殿看侍衛箭○○奴才紹祺跪奏爲遵旨查辦土默特逹拉特兩旂爭界一案現經詳細查明援案酌擬請旨尊行事竊奴才於正月二十五日隨帶司員由口起程業經奏報在案兹於二月初八日行抵歸化城當卽咨行綏遠將軍歸化城副都統薩拉齊𠫊提到人証卷宗並各處呈出地圖惟逹拉貝子索特那木綳素克呈稱現患身體浮腫腰骽疼痛動履維艱等症不能到案奴才隨派歸化𠫊同知前往查騐實係因病不能動履出具甘結呈報前來奴才遂與伊克昭盟長貝子札那濟爾迪相商據云該旗協理台吉圖薩拉克齊等皆係承辦旂務之員應向伊等查訊與該貝子無異等語奴才隨將兩造人証傳集督飭司員等分别研訊詳加考核查例載凡游牧近山河者以山河爲界無山河者設立鄂博爲界越界游牧者王以下議罰有　然例載只有以河爲界一語而河道遷移應以新漕舊漕爲斷例無明文查乾隆四十九年舊案有黄河北遷土默特界内之馳涸於河南當日逹拉特備文咨行綏遠城將軍歸化城副都統薛拉齋同知各衙門内云黄河北移係屬天意逹拉特與土默特旣以黄河爲界土默特之人卽不得在河南耕種請將士默特佃户民人攆逐收回河北將房屋拆毁以清界址等語復杳舊案双有因黄河以南地户民人延不拆房逹拉特咨催　拉齊同知請將民人治罪一件又查有薩拉齋同頟詳報副都統衙門黄河以南民人將房屋盡行拆毁人回河北地歸河南兩界無涉各在案就此數案而論是當初原以現行黄河爲界並不論新漕舊漕至乾隆五十一年欽奉通飭上諭一道應以黄河舊流之地爲界自奉此旨以後則不能論現行之河矣但欲考新漕舊漕必須由地圖勘定復查逹拉特卽伊克昭盟鄂爾多斯七旗之一地界本無專圖所以各衙門亦無原頒地圖今逹拉特误出鄂爾多斯七旗全圖一張圖中所載與土默特分界處所黄河止有一道由乾隆年間至今黄河分岔數道歴年旣久支河與正身無從辨認現在土默特與逹拉特新畫之圖地名參差村落互易多不足據逹拉特指迤北之乾河爲舊漕土默特指迤南之水爲現歸舊漕各執一詞碍雖憑圖判斷此又必須履勘地勢方可推求奴才率同隨帶司員親履河干勘得土默特與逹拉特所爭之地西北自交界營村起至東南準嘠爾旗界止西南自西呢台起至東北沙河尖子村止正南自現行黄河起至正北澄口村前止東西綿長約八九十里南北約十餘里或二三十里不等統計地約有七八千頃其中種地民户約有百　餘家今由土默特西界福徴寺之香火地起而論水分四道而來流至中間由北轉向東南則統歸一河直由西而東矣故此地東頭迤北則乾河一道小岔乾河又一道迤南則現行之河一道前任綏遠城將軍豐紳與現任將軍克蒙額歸化城副都統奎英等俱斷以由北福徴寺香火地之南起順流而下由西北而東南轉向正東之現行黄河所有河北之地斷歸土默特河南之地斷歸逹拉特貝子索特那木綳素克以問斷不公復在理藩院呈控綏遠城將軍克蒙額等以逹拉特抗不遵斷奏叅各在案此其間大理寺少卿郭勒敏布以綏遠城將軍所叅跡近抑勒逹拉特尙有寃抑請旨派員查辦暫署山西巡撫奎斌又以確有風聞綏遠城將軍克蒙額歸化城副都統奎英偏袒土默特所斷不足以昭公允專摺奏叅奴才奉旨杳辦此案初閱理藩院原奏與暫署山西巡撫奎斌等所奏各摺件黄河南移逹拉特之地涸於河北而該將軍等將河北之地斷歸土默特似覺顯有偏袒及馳抵歸化城調齊前後案卷逐件按年詳細檢查與初見此案懸揣情形大有不同乾隆五十一年以前之案皆係以現行之河爲斷確有案據可憑且非止一案乾隆五十一年欽奉諭旨以後應以舊漕爲斷更無他議惟各衙門檢查案卷並無原頒地圖又無足據支河與正身遷移年分旣久履勘實難分辨奴才再四熟思惟有以舊案核對新圖互相考証悉心檢查心須指出實據方能折服兩造之心細閱薩拉齊𠫊卷宗内有官糧地畝係國初土默特所献之地定爲官糧由薩拉齊同知徴收糧租以濟綏遠城兵米乾隆年間黄河北移官糧地亦有冲廢因此項糧租兵米攸關當处綏遠城將軍奏請將封禦土默特私墾山溝地三塊撥補官糧地畝招民耕種以足兵食綏遠城將軍衙門亦存有舊案是官糧地在土默特界内毫無疑義今逹拉特所指爲舊漕之乾河在官糧地之北焉有土默特界北又有逹拉特地界奴才於履勘時親臨官糧地界眼同伊克昭盟長貝子札那濟爾迪將逹拉特承辦旗務之圖薩拉克齊等一一指明詳細辨論伊等亦理曲詞窮無所爭辨具有所指乾河實非舊漕甘結一紙此舊漕的非移北之者河也至土默特所指現流黄河爲舊漕其所指爲確據者係當年黄河北移逹拉持逐該旗蒙民文内有速將烏藍布隆居民撤回之語查烏監布隆在現流黄河北岸今土人皆呼爲紅眼窰村土默特指爲卽是此地証之逹拉特則曰鳥藍布隆並非紅眼窰本詢以烏藍布隆究在何處伊又以不知爲對是烏藍布隆果否紅眼窰本亦屬似是而非統論該兩旗所爭之地逹拉特所指之乾堟己經証明絶非舊漕土默特所指現流黄河爲舊漕亦難遽信奴才奉命西來查辦此案惟有一秉大公持平論斷不敢因前有斷案便作隨聲附和之言亦不敢因己有彈章遂失公是公非之正查綏遠城將軍克蒙額待去歲查辦此案係援引山河爲界之例以東西　界西頭福徴寺香火地之南週圍約二三十里斷歸逹拉特東頭現行黄河之北約六七十里斷歸土默特雖斷歸土默特之地較多然當年涸於河南之地實屬不少案卷昭然不得謂之偏袒而逹拉特仍以爲不公者因黄河北移數十年矣其詢之地己有坆墓召廟該旗人恃爲常業一旦斷歸土默特失業之人旣多遷移之地匪易是以始終狡執不肯輸服要知此係私意非公論也奴才體察情形酌中擬議捨東西分界之外只有南北分界今兩旗皆無確切案據請將乾壕以南現流黄河之北所有地畆丈量明確按照里數援引乾隆五十一年成案刨壕立碣迤北之地以六成斷歸土默特迤南之地以四成斷歸逹拉特緣當年撥補糧地案内曾經奉旨冲廢官糧地畆如果日後涸出仍給土默特作爲牧廠等語今官粮地己經涸出皆在乾壕南岸此地旣不在兩旗户口地内又前經有旨賞給土默特作爲牧廠自應歸入土默特管業故迤北以六成爲斷者粮地在其中也此奴才體察情形酌中凝議如是此案兩旗界址攸關永遠遵行之件應如何辦理奴才未敢擅便謹繪圖貼說恭呈御覽伏候欽定所有查辦此案緣由恭摺由驛馳奏伏乞皇太后皇上聖鑒訓示遵行俟奉旨後再由奴才咨行該將軍副都統欽遵查照辦理奴才於拜摺後卽將各衙門調到地圖案卷封固發還隨卽束裝回任合併聲明謹奏奉旨己錄○○紹祺片再暫署山西巡撫奎斌所奏練兵一事查土默特蒙古素日旣無糧餉今欲日日操演人馬皆須敷其口食按原奏所云練兵一千名每月非五六千兩不能成軍莫云副都統衙門之項係列入正欵載在則例者居多碍難更章卽照原奏所指每年一萬六千兩之數盡數作爲練兵之用亦不過三兩個月之經費耳焉能籌辦惟現在奴才查辦該兩旗所爭之地履勘地勢量度畝數約計每年所得租項可有十萬之多今雖兩旗各得其　而在土默特以一半論之每年亦可得租銀四五萬兩若任其瓜分殊爲保惜且前數十年此地並未涸出今土默特忽有此巨欵正土默特蒙兵困苦之轉機也奴才擬請將斷歸土默特此項地畆援照官糧交薩拉齊𠫊分上中下三等定租按畝徴收租銀分季解交綏遠城將軍責成該將軍就餉練兵由土默特幼丁中揀選二十歲以上三十歲以下之精壯蒙丁勤加訓練揀演成軍旣與就地籌餉之法相符而於土默特窮苦蒙兵大有裨益且此地放給民户耕種向有押荒銀兩計數亦屬不少所有馬匹器械一切軍裝之費卽可由押荒項下而出無須另籌别欵現任綏遠城將軍克蒙額久經戰陣一切教演之事自必精通責令專操定當勝任此奴才愚昧之見是否有當伏乞聖鑒謹奏奉旨己錄○○李用清片再署貴東道林福培調省遺缺查有候補道袁開第精詳穏練在黔日久熟悉地方情形堪以署理除檄飭該道遵照外謹會同雲貴總督臣岑毓英合詞附片陳明伏乞聖鑒謹奏軍機大臣奉旨吏部知道欽此 
 
 

Page 12

 
 
[光緒十一年四月二十四日京報全錄]  
　　宫門沙○上諭兩道錄前○大學士閻奏病請開缺調理摺子○楚督卞等奏正科鄉試請題派考官摺子○鄂撫彭奏爲動撥銀兩摺子○江督曾奏總兵呈請終養夾片○大臣謙奏請補知縣摺子○又奏請改獎夾片○川督丁奏委調署各員夾片○又奏請立案夾片○陜督譚奏請借補遊擊摺○四月二十四日刑部都察院大理寺正黄旗値日侍衛處引見三十二名○福錕續假五日○召見軍機○皇上明日卯正至崇雅殿看侍衛箭○○臣閻敬銘跪奏爲微臣病速痊籬懇天恩俯准開缺調理以重職任仰祈聖鑒事竊臣前發肝痛舊疾手足麻木蒙恩兩次給假二十日兼旬以來多方療治肝痛痰喘雖止而左臂左骽蹇輭沉重手不能舉行須扶杖五日前蒙臣孫毓汶傳宣皇太后恩旨垂詢諭令銷假下風聞　感悚交萦急求速功湯丸並服薰熨兼施奈臣年届七十氣衰血枯刻難卽效更念曠官日久愈深焦急心忡肝弦病懷彌劇萬不得己惟有籲懇天恩俯准微臣開缺並開去一切差使俾資調理專意醫藥仰叨福蔭就痊卽當力圖報稱臣不勝悚惕待命之至伏乞皇太后皇上聖鑒謹奏奉旨己錄○○頭品頂戴署湖廣總督湖南巡撫臣卞寳第頭品頂戴湖北巡撫臣彭祖賢跪奏爲湖北省光緒十一年乙酉正科鄉試請依限題派考官恭摺具陳仰祈聖鑒事竊照鄉試年分例由禮部題派考官督撫臣於四月内先期奏明歴經遵辦在案兹届本年乙酉正科鄉試之年據湖北布政使蒯德標照案詳請具奏前來臣等查湖北省光緒十一年乙酉正科鄉試應請依限題派考官按期舉行以宏作育而廣登進其荆州駐防繙譯鄉試亦應照案另場辦理除咨明禮兵二部並飭將科塲應辦一切事宜次第赶辦外謹會同湖北學政臣高釗中恭摺具奏伏乞皇太后皇上聖鑒訓示謹奏軍機大臣奉旨該部知道欽此○○頭品頂戴湖北巡撫臣彭祖賢跪奏爲動撥乙酉科文闈鄉試經費銀兩循例恭摺具陳仰祈聖鑒事竊照文闈經費應卽先行籌撥兹據湖北布政使葪德標詳稱湖北省光緒十一年乙酉正科文闈鄉試需用經費應行動撥本省光緒九十十一等年編徴科舉錢粮銀二千八百餘兩並於地丁欵内動撥銀一千四百七十兩耗羡欵内動籌銀一千一百兩湊共支用又查湖廣鄉試南北分闈本屇乙西正科湖北輪應中式舉　四十八名再加咸豐五年乙夘九年己未同治元年壬戍三年甲子四次加廣永遠中額十名是乙酉正科共應中舉人五十八名例給牌坊銀兩遵照部中奏准章程以五成支放每名給銀一十兩計城銀五百八十兩照案於所撥科場經費内支銀二百一十二兩計不敷銀三百六十八兩亦應在於地丁欵内動撥仍俟各舉人赴京覆試接准禮部開單知照再行按名支給其未覆試者概不准支至荆州駐防旗生中式名數不能預定俟取中後與繙譯中式舉人應支牌坊銀兩一併另行動撥俟科場事竣照例報銷等情具詳前來臣覆核無異除咨户部查照我謹會同署湖廣總督臣卞寳第恭摺具奏伏乞皇太后皇上聖鑒訓示謹奏軍機大臣奉旨該部知道欽此○○曾國荃片再據壽春鎭總兵郭寳昌呈稱該鎭年未及歲遞遭粤捻蹂躪生父郭法彭帶圑防剿殉難該鎭兄弟四人悉賴生母曹氏撫養携之避亂逃荒屢瀕於危嗣因投營剿賊立功得授今職老母一生勤苦疾病交加憚於跋涉不能就養從前尙有兄弟服役膝下不意次兄三兄相繼淪亡本年春間胞弟又忽物故老母年逾八旬慯感特甚呻吟床蓐需人扶持長兄年過六旬己難服事湯藥迭接家信焦灼萬分呈請援親年八十無論獨子衆子均准終養之例懇乞奏請開缺終養等情前來臣本擬據情代奏因該鎭歴任皖北威望夙著東西梁山砲台均係該鎭經理井井有條未便遽易生手是以批答慰留昨又據該鎭呈稱近日母病益增方寸縈徊深慮悮公情詞懇切臣再四思維若遽請開缺而將才難得理宜爲地方留此保障之員查光緒矣年八月該鎭以母病日甚兼之舊傷舉發呈請開缺經前督臣左宗棠代爲乞恩給假省親附片奏請奉旨允准在案此次事同一律合無仰懇天恩俯念該鎭老母病篤賞准給假三个月回籍省親俾得稍遂孝思一俟假滿卽行回任以資鎭壓如蒙俞允所遺鎭篆援案仍委署該鎭中軍遊擊宋朝儒暫行兼護可期無誤謹會同署安徽巡撫臣盧士杰附片陳明伏乞聖鑒訓示謹奏軍機大臣奉旨郭寳昌着賞假三個月欽此○○奴才宗室謙禧跪奏爲遵照定章揀員請補口外知縣要缺以　治理恭摺具奏仰祈聖鑒事竊查豐寗縣知縣文卜年前經調補建昌縣知縣業經奉准部覆所遺豐甯縣知縣一缺係口外要缺揀選請補查奏定章程内開嗣後灤平豐甯二縣缺出毋庸定爲一調一補由該都統會同直總督先儘口外揀發及勞績保留熱河補用各員内按照名次請補等語兹查熱河到郡在先揀發知縣黎世俊於光緒五年十二月請假回籍措資經前任都統崇綺批准給假迄今尙未銷假惟查有名次在先揀發知州陳功亮現年五十歲係四川資州直州内江縣人由附生應咸豐九年己未恩科本省鄉試中式舉人報捐直州州同投効貴州軍營同治十三年因全境肅清出力員弁案内保奏奉旨陳功亮着免選本班以知州不論雙單月儘先前選用欽此光緒三年四月赴部註册投供五年十月初五日經欽泒王大臣揀選熱河知州十五日經欽泒王大臣騐放十六日奉硃筆圈出陳功亮着以知州發往熱河差遣委用欽此於十一月初六日領照到郡七年二月委充礦局帮辦十月飭委辦理粥廠差竣給予遇缺儘先拔署一次復經委充刑司帮辦四月因旱河工程出力記大功一次九年委署平泉州知州六月十九日交卸嗣於光緒十年四月奏請試署建昌縣知縣是年十一月二十一日卸事旋因該員於建昌縣人地不甚相宜奏請開缺留熱另補查該員陳功亮才具老成辦事精細以之請補豐甯縣知縣實堪勝任與例亦屬相符據前護理熱河道嵩林詳請具奏前來合無仰懇天恩俯念邊缺緊要准以揀發知州陳功亮補授豐甯縣知縣於地方大有裨益如蒙俞允該員由揀發知州請補知縣按照口外章和毋庸送部引見所有遵章揀員請補口外要缺知縣緣由理合會同直總督臣李鴻章合詞恭摺具奏伏乞皇太后皇上聖鑒訓示遵行謹奏軍機大臣奉旨吏部議奏欽此○○謙禧片再接吏部咨行覆奏剩捕逆匪楊長青案内出力文員均經照准獎叙惟五品銜刑部主事陳慶管請戴花翎赤峯縣知縣隆昇請加三級並戴藍翎雖因剿捕要匪究非軍務勞績行令另核請獎等因奉旨依議欽此欽遵在案奴才查主事陳慶萱知縣隆昇捐資募勇首先在塵土坡黄榆栅等處冲鋒冒敵斬擒首要圍境一律肅清赤峯豐寗縣街均保無虞該二員出力居多核其勞績實與軍務打仗出力情無二致惟部議兩次行令另核請獎自應遵章改獎合無仰懇天恩俯准將五品銜刑部主事陳慶萱賞加四品銜赤峯縣知縣隆昇賞加二級之處出自逾格鴻慈理合附片陳明伏乞聖鑒訓示謹奏軍機大臣奉旨吏部知道欽此○○丁寳積片再署雅州府事寗遠府知府于宗綬調署綏定府知府所遺雅州府缺查有綏定府知府增貴堪以對調署理又署成都縣知縣宋廷年滿遺缺查有巫山縣知縣許堯文明晰謹飭　以調署又署南充縣知縣謝廷均年滿遺缺查有在省之雲陽縣知縣葉慶人頗　練堪以委署又署隆昌縣事梁山縣知縣顧蓮飭赴本任所遺隆昌縣缺查有署新都縣事撤回候廾知縣唐彝銘辦事安詳堪以署理該員于宗綬等止署各任内並無經徴錢糧未完及承緝盜刦己起四叅案件據藩臬兩司會詳前來除檄飭遵照外謹會同成都將軍臣宗室岐元合詞附片具奏伏乞聖鑒謹奏車機大臣奉旨吏部知道欽此○○丁寳積片再查光緒八年十一月初七日准户部咨議覆軍需善後報銷章程内開各省設立機器局如有採購機器要前報部立案方准核銷等語奏奉諭旨依議欽此等因當經轉　欽遵辦理在案兹據機器局委員成綿龍茂道王祖源候補道黄錫燾詳稱製造洋火藥需用牙硝甚多必須預爲採辦方免停工待料之虞現查藥局所存牙硝將次用罄擬在成綿道庫土貨厘金項下撥銀委員前赴茂州一帶地方購員頂上牙硝八萬五千斤解局應用開具清單詳請奏咨立案等情據此除將清單抄錄咨部備查並飭該委員迅速前往照單採買以供製造核實報銷外所有派員前往茂州一帶採辦牙硝製造火藥緣由理合附片具陳伏乞聖鑒謹奏軍機大臣奉旨該部知道欽此○○頭品頂戴陜甘總督臣譚鍾麟跪奏爲揀員借補遊擊員缺以裨營伍恭指仰祈聖鑒事竊杳甯夏鎭標前營遊擊何大發久病不愈木能辦公業經奏明請旨開缺並聲明另行揀員請補在案兹查有記名遇缺簡放提督張得勝勇敢穏愼營務練習以之借補洵堪勝任合無仰懇天恩俯准以張得勝　補寗夏鎭標前營遊擊以期得力如蒙俞允應請勅部先給署札俟防務告竣再行給咨送部引見以符定制除飭取該員履歴另咨送部外謹會同甘肅提臣周逹武合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此 
 
