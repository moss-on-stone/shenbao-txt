# 1911 - 113 - 4913728

 

Page 1

 
 
   
 
 

Page 2

 
 
上諭 
[監國攝政王鈐章四月初一日内閣夺]  
上諭查記名人員將次簡放完竣痒内閣部院各衙門於京察一等未經記名各員内遴選才具優長者出具切實考語保送由吏部照例辦理欽此 
上諭張鳴岐電奏悉廣東省城猝有匪徒多人轟擊督署殊堪詫異經該督飥同李準督飭防營分投扼守圍捕擒斃多名未致蔓延辦理尚稱迅速所有文武各員著照所請免其置議張鳴岐事前已有防範臨時布置亦尚稳妥所請嚴議之處著一併寛免廣東爲沿海重要地方屢有亂黨勾結滋事實屬不成事體倘不嚴爲捕緝誠恐釀成大患不可收拾著張鳴岐認眞督飭文武搜捕餘黨從嚴懲治勿任漏網以靖匪氛而保治安嗣後尤須加意防維切實清查毌稍鬆懈仍將辦理情形隨時電奏此次陣亡各兵弁並着查明奏請優卹欽此軍機大臣署名奕劻毓朗那桐徐世昌 
論說 
 
 
 

Page 3

 
 
[减政主義（轉錄東方雜誌）]  
　　减政云者。减併官廳。减少官吏减省政務即减縮政治範治範圍之謂也。此主義在歐洲及日本各國間。頗倡導之。蓋欲矯繁複政治之弊。節政費以養民力。减政權以順民情。一方面去人民依賴政府之心。以破除政府萬能主義之迷誤。一方面消人民嫉視政府之念。以防止無政府主義之蔓延。是固政治學上重要之論題也。我國數年以來。施行憲政。摹擬他國之繁複政治。包舉一切。而能力不足以副之。弊害已形。致反對之聲。一時哄起。自此以往。又恐有因噎廢食之舉。與其事龐言雜。一切失墜於冥冥之中。復見阻於嘵嘵之口。不如採用减政主義。收束局面。以爲持久之謀。專一精神。以赴目前之急。現在新官制將頒。大局方針。亟宜於此時考定。故揭此論題。願與我國民共研究之。 
歐洲及日本各國之倡導减政主義也。予得述其大意曰。（政治者。社會上一種之事務也。政府者。社會上之政治機關。亦一種之機關也。今各國政府。組織繁複之官僚政治。視社會上一切事務。均可包含於政治之内。政府無不可爲之。亦無不能爲之。政權日重。政費日繁。政治機關之强大。實社會之憂也。社會之人。或習焉不察。謳歌於政府萬能之下。至事事依賴政府而爲之。營一業則請國庫之補助。舉一事則求官廳之保護。民間獨立心之薄弱。實爲當局者多年之干涉政略所養成。績之旣久。遂不自覺其迷誤。法國人收穫葡萄之時節。向由政府告示。久之前以此告示爲不可少。職者謂蒸餅之製造發賣。若向由官吏營之則其人民亦必生一種迷誤。以爲此蒸餅苟爲民間私業。則必有不足供給之憂矣。今之人謂無學部則敎育必衰。無農工商部則實業不振。亦猶是焉夫社會之事物。有自然之法則管理之。此爲政者之所不可不知者也。社會之活力。（才力財力之結合作用）有一定之制限。政府决不能創造之。有研究學術之活力。則敎育自興。有生産之活力。則實業自盛矣。社會之發展。有一定之秩序。政府亦不能揠助之。知能之競爭烈。則發展於敎育。物質之需要增。則發展於實業矣。一國政府之本分。在保全社會之安寗。維持社會之秩序。養其活力之泉源而勿涸竭之。順其發展之進路南而勿障礙之。即使社會可以自由發展其活力而己。敎育也。殖産也。政府惟司其關於政務者。不必自爲敎育家。自營農工商之業也。夫國家敎逳之興。非政府多頒學堂章程。多編敎科書籍之謂。國民實業之盛。非政府多營官有事業。多定檢查方法之謂。總言之。則國運之進步。非政府强大之謂。不察此理。貿貿焉摭張政權。增加政費。國民之受干涉也愈多。國民之增擔負也愈速。干涉甚則礙社便之發展。擔負重則竭社會之活力。社會衰而政府隨之。試觀法國政府。官吏之數。多至六十萬人。政費占國民生産力十分之三。長此不變。其能久乎歐美之無政府黨。所以主張無政府主義。且欲以暴行逹其目的者。亦以歐美民。對於繁重之政權。浩大之政費。久抱不平。於是設理想之社。會以謂政府非社會所必須。且認無政府爲社會之眞態。此種主義。在今日觀之。適足以擾亂社會而已。然此危險不平之黨。甘爲安寗秩序之敵者。實由好事喜功之政府。激之而成也。故欲圖社會之進步計政府之安全。非實行減政主義不可。 
夫各國政府組織繁複之官僚政治也。有統一之才能。有監督之方法。其官廳之治事也。敏捷而有調理。其官吏之服務也。精勤而有歷練。其爲國民謀福利也。蓋無不周而且至。而有識之士。猶竊竊焉憂之。以謂於社會無益而有害。其勢且不可久。若夫我國。人才未貯。財力未充。政府雖有改弦易轍之心。官僚猶仍泄沓偷安之習。乃不自量力。尤而效之。規模不可不備也。於是乎增設若干之官廳。添置多數之官吏。而又不可無所事事也。於是乎編訂種種之條例。設立種種之名目。新政之規模略具。矣而舊日之習慣。不可盡廢也。於是乎有重規疊矩者。有紛岐錯雜者。且有無關於政治而爲贅瘤者。羣流並進。新舊雜陳。當局以張皇。粉飾其。因循。朝士以奔走荒棄其職務。問其名則百廢具舉。按其實則百舉具廢。孟子曰。以若所爲。求若所欲。猶緣木而求魚也。此之謂矣。（未完） 
專電 
[電一（廣州）]  
革黨起事未成紛紛逃散省城有大兵壓鎭民心稍定李水提昨先下令獲匪者奏奬並賞鉅金故獲匪甚多至三十日巳拿獲八九十人首領胡延鑾亦就擒並由張弁等購眼線二人至小東營起出炸彈快鎗及印刷品甚多 
[電二（廣州）]  
今晨由香港開來英艦數艘保護英商身命財産另有一艘將婦人小孩接去 
[電三（廣州）]  
省城居民爭相遷避由巡警道親自步行勸慰並派巡弁隨處勸阻 
[電四（北京）]  
 
 

Page 4

 
 
滇督李經羲電奏川滇邊匪逞劃界轇轕乘機煽亂請速派軍駐紥奉諭著軍機處密商軍諮處辦理 
[電五（北京）]  
攝政王以借欵關繫全國生命如何撥用應由政務處詳審請旨毌得獨斷免致浮濫盛尚書聞之頗自懊憤 
[電六（北京）]  
某御史奏叅郵部盛尚書濫借外債任意揮霍實屬病國病民應請嚴定用法原摺留中 
[電七（北京）]  
新簡東督趙爾巽密陳到奉後整理外交内政辦法十條攝政王頗爲嘉許諭飭樞臣會同外務部等速議 
[電八（北京）]  
皇太后召見慶邸諭商駐蹕頤和園經費每日需銀一萬三千兩 
緊要新聞一 
[粤督電奏革黨肇亂情形]  
　　總算是一塲胡閙 
上月二十九日廣州革命黨圖毁督署一事巳由粤督張制軍電奏文云粤省自孚琦被剌後卽聞香港亂黨有潛圖來省起事之說當與水提李準及文武會商廣派偵探酌調防營密爲防範近旬日内迭據水陸兵輪營汎搜獲私運軍火數起並由巡警道拿獲匪黨九名正在研訊詎本日五點鐘突有亂匪多人懷挾手搶擁至督署抛擲炸彈轟擊岐督飭衛隊極力抵禦一面飛調防營援救無如衛隊人數寥寥管帶金振邦中彈陣亡各兵亦有死傷且炸彈着處火即延燒因移駐毘鄰督署之水提行署會同李準督飭防營分投圍捕旋據各營禀報生擒及槍斃匪黨數十名奪獲手槍炸彈多件訊據獲匪供稱該股共二百餘人本日在香港及省外分搭輪船火車陸續來省取齊直往督署轟擊等語詰以此外有無黨羽堅不供認轟擊督署時另有一股往刦軍械庫日前已派重兵駐守匪往撲時登即擊退此外各衙署局所大清交通銀行造幣分廠均經分派兵警守護未被擾害目下餘匪四處竄匿巳閉城嚴搜俟天明後不能漏網新軍全駐城外日前聞匪徒有煽惑勾串之謡經飭該恊官長等密爲防範城中事起後詢據該恊統電覆尚無騷動其餘城内外各處亦未見有另股起事至匪徒前往督署轟擊均係改服洋裝乘坐肩輿輿夫亦皆係匪徒是以沿街巡警均未覺察此次衙被匪轟燬實係事出倉卒調兵不及並非各文武不力爲救護情尚可原惟鳴岐事前布置多疏咎無可諉應請旨嚴加議處此外各文武現正踴躍用命搜捕匪徒擬懇天恩槪免置議以策後効除詳細情形續奏外謹先電陳再沙面領事洋商早經派有專營及兵輪保護現未被擾城内外商民亦無被匪攻擊之事合併陳明岐艷亥印 
[廣州革黨轟擊督署之現狀]  
　　内憂外患相逼而來字林報載三十日香港電云昨夜有革命黨及游勇多人擬以炸彈轟毁督署惟僅燒及外面之屋張督倉皇逃出由署中守兵與之對敵水師提督李準聞警旋亦率兵馳至圍擊匪黨當場擊死數人拘獲多人現已頒行軍律所有輪船及鐵路均由當道阻止開行以防匪首脫逃商民電報均須查閱之後始准拍發刻有英國魚雷艇二艘已奉命開往廣州城又據最近消息目下各事均尚安靜 
文匯報載初一日香港電云據廣州電稱督署半爲炸藥所毁粤督張制軍逃避新堤地方水師提督李準私宅亦被革黨攻擊幸爲官軍擊退死者數人現己拘獲黨首十八人各城門均關閉本地火車暫停開行停於港内之各汽船均經嚴加搜查惟諮議局附近有大火刻尚未熄續電云據廣州電稱各事現均安靜亂事目下似已平定三十日北京電云今晚革黨謀毁粤督衙門未成黨地官塲已將亂事鎭平惟兩方面死數未詳大約必無大員在内革黨被拘者甚多德國僑民及商務利益並無危險之虞因革黨並不與外人爲難也大局頗不安稳 
[片馬交涉又緊一步矣]  
　　收拾起大地河山一擔裝片馬交涉外部大臣己與英公使面議數次初時英使頗和平然一味用延手叚前日會議時忽變强硬態度其 
 
 

Page 5

 
 
於退兵一節堅執不允外尚鄒嘉來恐當面决裂將不好收拾遂轉語曰此事曲直可請各國評論意謂可交海牙平和會公斷也該使聞言卽興辭而去惟樞臣中之主持外交者多以鄒嘉來之言爲失當云 
又聞此事動機在去年三月當時登埂士司境内小有衝突滇督令騰越廳前往查視駐騰英领事阻之騰越廳謂我有治理權分應保護不聽其言而去英領啣之會有木商某因土司征稅事結怨乘間請英領事密取其土地並指導如何進兵掩襲方法該領遂利用之以侵佔其地滇督曾於去年三月將此情電告外部五月間又報告英有窺邊之意九月又報告英已實行進兵卒以未及兼顧致釀今日現象並聞英領於去歲四五月間尚以中英兩國各不得進兵土司屬地致滋擾亂爲言此事發難之始皆英駐騰領事及數緬官所搆成當我駐英使臣劉玉麐在倫敦提議兹事時英外部竟宣言已授全權於駐清公使應由該公使直接交涉雖屬推託之詞然亦見命意之所在矣 
[志留守必有不負此一行者]  
　　我輩拭目俟之 
伊犁將軍志留守於十八日呈遞封奏兩件已紀前報聞其封奏内容略謂經營伊邊需欵甚鉅現在財政竭蹶不但無欵可籌並虧罕二百餘萬何足以言經營卽勉强應付尚虞不給應請飭部撥濟又謂邊事之壞多由地方官辦理不善地方官向歸巡撫管轄伊邊距省治遼遠須請改歸將軍查察方足以資周妥監國覽奏深然其言故有特加尚書銜之旨摺内又條陳籌辦伊犂軍政各事宜並請旨飭下各省督撫恊商移民實邊之策 
另一訪函云新任伊犁將軍志留守自到京後屢向政府要求種種特權政府均以事體重大未便正式認可日前該留守特上封奏將所存志願一一奏明均蒙監國許可並聞留守奏請飭部籌撥三百萬一節其用途以百萬爲收回錢票之需二在萬預備辦理各項要政及改練軍隊之需並請赴任時准其先帶百萬其餘則俟到任後陸續滙撥聞監國以伊地關係甚鉅一切均勉從該留守之請已飭度支部妥籌的欵以備隨帶赴任惟度尚澤公以庫欵艱窘而伊邊關係緊要又不敢於監國前駁拒故頗覺爲難云 
又聞志留守運日晋謁樞府多所商榷而尤注重練兵昨又特謁陸軍部廕大臣籌商辦法聞已决定在伊犂先練新軍一鎭 
[洵蔭鄒之大文章]  
　　字字珠璣聲聲金玉 
各部大臣關於新内閣制之說帖呈遞後監國披覽之下惟於海軍大臣洵邸陸軍大臣蔭昌外部尚書鄒嘉來三人之陳說多所許可上月二十二十一兩日召見軍機卽係商酌此事當將三說帖交下並諭各樞臣妥速擬訂以便頒布聞限二十日内呈候核定四月内一准宣布云 
[四國借欵合同發表矣（再續）]  
第十欵由訂定借欵之日起至第十五年後無論何時若中國國家欲將借欵全數清還或先還合同附表所載未到期之數若干均可照辦惟在第二十年未滿以前照債票上數目加價二磅半卽係每百磅債票一張還一百零二磅半至第二十年後無須加價惟每次預還若干中國國家應於六個月之前用公文知會銀行等其預還之數照借欵招貼内載拈　日期多加拈　次數 
第十一欵倘此借欵發出之債票或遺失或被竊或經焚燬銀行等隨即知會度支部由該部知照中國駐美駐英駐德駐法公使在新聞紙上刊登告白聲明已失之票不能憑以取銀併設法按該國向章辦理倘所失之票已過該銀行限期仍未覔回度支部或中國駐美英德法公使照原數重發副票加蓋印信交該銀行收領所有一切費用均由銀行自備 
第十二欵所有此借欵之債票息票以及收付各欵在借欵期内不得充納中國各樣稅釐 
第十三欵中國國家除此借欵之外如需欵接辦或辦完本合同所言各事由中國國家以中國欵項自行辦理如須用外國資本則先儘銀行等商辦如銀行等不能承借方可向其他財政團籌借 
第十四欵此借欵出售債票招貼未發之先如有關係大局或銀巿格外之事致現在巿面之債票價值有碍以致此次借 
 
 

Page 6

 
 
欵未能按期辦理銀行等准展期緩辦惟所展之期由立此合同之日起不得過九個月如已滿九個月債票仍未售出將此合同作廢銀行等不得索付絲毫費用 
第十五欵美國財政團匯豐銀行德華銀行東方銀行辦此借欵應各分四分之一 
第十六欵美國財政團匯豐銀行德華銀行東方銀行非經度支部核准不可將本合同應有之權利讓與美國英國德國法國他公司接辦 
第十七欵本合同係由度支部於宣統三年三月十七日遵上諭簽定並由外務部用公文照會美英德法駐北京公使 
第十八欵本合同繕寫華英文各八分度支部存四份銀行等各存一份如有繙譯文字可疑之處以英文爲准 
附欵美國財政團匯豐銀行德華銀行東方銀行允於合同簽押後一個月内先付度支部英金一百萬磅年息六釐此欽在出售債票第一次進項内扣除（完） 
[西報譯要]  
萬國防疫大會閉會文匯報載三十日北京電云萬國防疫大會巳於今午正式閉會各代表將於初二日抵京初三日由攝政王召見是夜即由外務部設宴欵之 
香港土價漲高近訊又載初一日香港電云本是期内土價漲高約二百元左右因傳聞黄州將停抽鴉片稅之故 
日人大度是耶又載三十日東京電云銀行團决議將所認之中國借欵十兆圓與外人均分投資現外人認購之額己逹五兆圓此舉因尊重列國在華之均等主義起見 
日報對於四國借欵之恐慌又載三十日東京電云東京各報評論北京電音所稱四國借欵合同曾訂秘密條欵一節謂此說如果確實則其關係在甚大並痛詆中國政府不置且要求日政府探實該問題豫備對付方法 
[京師近事]  
澳門交涉久議不决而外部鄒尚書近與各堂會議忽謂本部對於澳門勘界素未退讓前次派高丞赴粤原爲專理界務實因種種棘手始提歸部部而張督忽請由該省就近與澳督交涉殊與前案不符且恐轉多失敗因擬商請慶邸再行核辦 
川邊大臣趙季帥新授四川總督與次帥東西對峙固爲異數昨日又有廷寄一道電致該大臣謂川省爲控扼西陲重鎭川督一缺最爲緊要應即馳赴新任毌庸來京陛見 
陸軍大臣廕昌因飛行器與軍事上最有關係前飭部員研究一切知本國飛艇運用尚不能完善故電請駐英欽使劉玉麟購求飛艇一艘以資參考現劉欽使電復謂已購得新式速快飛艇一艘價值華銀四萬兩業已裝運起行不久即可抵京 
時評 
其一 
廣東素號革命黨製造之廠。近年以來。此風稍熄。皖鄂湘贛。紛紛競起。而粤省獨久無所聞。仕途中人。方謂可高枕無憂矣。不意一月之間。風潮迭起。孚將軍被剌。張制軍受驚。一波甫平。一波復起。何粤人之好亂也。抑亦行政各官之多所缺失耶。 
中庸有言。凡事豫則立。不豫則廢。以廣東民庶之衆。生計之艱。一旦而賭禁森嚴。游手好閒之。徒旦夕間無所得食。而其所謂行政各官者。祗知抵餉之急。不思敎養之方。縱數十萬莠民於原野。聽其自生自息而不一爲之所。宜乎革黨乘之而風潮迭起矣。 
不然何賭禁未施。而粤省宴然。賭害之去。甫經一月。而風潮之來愈演愈劇。殺將軍圍督署之聲。竟不絕於耳。鼓 
夫是以君子觀於此。而知行政善後之爲難矣。乃今之總持財政者。尚復不揣其本。而兢兢焉以聚歛爲當務之急也。得乎。其二 
列强用新軍艦。我亦用新軍艦。列强用飛行器。我亦用飛行器。安見中國武力。而不他人若者。 
但其所。差之點。他人之器械皆自造。我國之器械係轉購。其自造者專研究製造之功用。轉購者但砑究購買之扣佣而已。 
通不過是他國皇宫前之戰勝陳列品耳。廢鐵與精鋼何異。利器與朽木休異。與其枉費無數之金錢。毌寗收回若干之權利。嗚呼。中國武力。縱不他人若。安見中國人之智力。而不他人若者。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙諮議局彈劾交涉司眞相]  
上月三十日浙諮議局開第九次正式會議議長提出糾舉交涉司王豐鎬違法一案當由陳副議長代爲主席書記朗誦呈文畢議長登台演述提出理由大意謂大員罔利營私媚外辱國等情合座肅然公决卽行呈院查辦兹將原呈錄下竊維國家之敗由於官邪交涉之哀莫如心死浙省東南演海强鄰逼處水旱頻仍民窮財匱以本局所聞從未有劣跡昭彰怨聲載道如試署交涉司王豐鎬之甚者查該司歷充警察洋務農工商礦等局總辦奏擢今職知遇不爲不厚宜如何精白乃心力圖報稱顧乃佔公地爲巳有挾外勢以自肥縱慾荒淫貪黷不職跡其所爲詎復尚有人理今請指明確據爲撫院一一陳之當該司之充農工商礦局總辦也日以攘地爲事札府縣文曰凡官荒民荒無糧之地限文到一月内報局作官有地由官拍賣紛紛派遣調查員四出羅掘實則皆該司自拍賣之而自承受之也故當光緒三十四年間囊括包舉不勝縷指有若美人峯在六和塔之西爲江干區公産有若懸地庵鄰地在西湖裡峯爲西湖區公産有若黄梅山在錢塘縣西北境爲泗鄕鄕區公産有若城區之寳月山西湖區之寳石山或官地或民地皆非無主而荒者也該司肆其野心奪美人峯佔懸地庵鄰地黄梅山七十二塢周圍十里鄕民完糧收花百有餘載該司覬覦森林甚盛砍賣磄柴歲可獲利鉅萬復嗾令調查員出面假名農業試騐塲設局駐勇募工强伐幾釀巨禍經該鄕紳民張頲等控訴撫院有案寳月山者故吳山官地凡有大功德及民往往於此祠而祀之如伍行人楊僕射岳武穆干忠肅皆有專祠其地故無糧非無糧也糧皆散納之郡民非藉口官荒可補糧而掩取之也乃該司於是年夷古跡塞通衢悍然奪古忠良不朽之席而自建生祠於其間顔曰從溪王祠築垣樹栅守以警兵濮故紳子潼在滬聞之憤甚曾急電撫院有還我吳山之語宣統元年春仁錢敎育會公推朱實甫鍾寅賓朱戟臨鍾朴臣等諸人與開談判於浙路公司該司允以七百元讓還後又索價二千元且揚言已轉售南潯龐氏杭諺有之曰出賣城隍山喻其必無此事也而今竟爲該司賣地之讖語利令智昏一至於此寳石山被外人購置侵佔迄未收回山下曠地半爲滿營叢葬半屬漢人古塜亦有一二十年新築之墓該司賄串旗民馬山恂里書戚某認糧補契不論有主無主悉皆移而置之馬姓戸下由馬姓署契轉售於積善堂積善堂者該司之戸名也築墻毁墓纍纍七十六塜次第剷平鄕民見暴骨之慘憤壞其垣旋壞旋築卒以迫於勢燄而莫敢誰何該司又於立契成交之日置酒欵邀該處圖董及稍有勢力者作中署押厚酬之金以關其口今其所圈入者已斷絕官道矣此該司罔利營私之確據也 
[禁烟近聞片片]  
　　英國六代表之報告英國禁烟聯合會公推代表六人晋謁首相上請求書情形己載前報上月二十三日天津禁烟會接六代表特别報告一通與廢除烟約大有關係亟譯錄之以供衆覽鄙人等忝蒙不棄代表全團其一切上書首相内閣曁上下兩院情形皆巳宣佈。今又新收三項証書與我輩進行大有裨益合行作爲特别報告以陳於熱心諸君之前愿諸君多留意焉（一）爲亞力山大侯始之証書按侯始氏原爲我國（指英國）家專委人員調查中國禁烟之實情者也兹據侯始之報告知中國實係眞心禁烟其辦理禁種進步甚速成效甚著較我等所上首相之書尤爲的當眞切更可借此以徴我輩書中言辭之誠實而無僞（一）印烟輸入中國足以破壞禁烟之局鄙人等新收一確實可靠之書函略云印烟出口雖視往年較少然其輸入中國極足妨害禁烟之進步因有多數華人見印烟不斷入口亦不肯自禁内種由引屢生反抗而起種種困難且中國不種鴉片之國民對於禁内不能禁外坐視英商隴斷巨利亦多有不自甘心者由是可知我輩請求廢約返還中國禁烟主權實爲極正當有理之辦法云（一）今日禁運與我國財政上毫無虧損有人詳細核算我國於三年零三個月内所收之烟稅過乎預算十年遞减所欲得之數目故今日急行禁烟絕不可推謂財政受虧也我國所預算當得之利今旣收限嬴餘如再不急行禁烟可爲背謬天道矣 
福建廢約代表舉定天津禁烟會接福建國民禁烟會專函云本會已舉定田君春士爲代表赴京求廢烟約準於二十日前後起程又於十四日午刻致電外務部云外務部鄒尚書鈞鑒各省禁種吸運成效均著烟約不廢前功盡隳懇主持閩禁烟會會長陳培錕上 
 
 

Page 11

 
 
唐尚書禁烟之政見上月二十日萬國改良會代表丁義華君晋謁新簡禁烟大臣唐春卿尚書頗蒙尚書優待并述其政見云急行禁運乃爲禁烟之根本辦法倘能將外運禁絕則種烟吸烟自然易於着手中國禁烟爲世界道德的問題荷蒙各國慈善家及貴改良會熱心贊成實屬令人感佩云 
四川禁烟之確証上月二十四日美以美會監督新自四川抵京與丁義華君談述禁烟之事據云余居華十餘年曾四次至蜀前五六年時蜀地三分之一皆種鴉片而今年至蜀絕未見一株烟苗四川一省可謂實行禁絕矣復憶前次過蜀謁趙次珊制軍次帥云我國禁烟總以愈速愈妙但得早禁一月卽必竭力而爲萬不有所因循云云由此觀之人謂中國官府無禁烟之眞心亦不可一槪論也 
分類新聞 
政界 
[瑞安鄕民殺斃查烟委員詳情温州]  
　　温屬瑞安鄕民聚衆殺斃汪委員（前報誤作項委）已誌本報專電兹悉瑞安縣四十二都馬嶼内地方毗連平陽北港向爲土匪出沒之區鄕民均種罌粟異常强悍自禁種令下地方官辦理此事甚爲棘手瑞安朱大令因此革職温府吳太守因此降級去冬金令漢章到任後目擊其艱屢求交缷不得今春辦理禁烟督同兵差到處拔除烟苗惟高嶼内不敢輕入旋被大　巡檢童光瀛通禀各憲謂罌粟烟苗遍地皆是巡檢舊有弓兵因乏經費業已裁汰請着府縣派兵帮同拔除云云省憲得禀卽派汪委員調查於上月二十五日帶同兵役二十餘人前往調資詎行至三十四都河岙周莊地方午膳方畢馬嶼鄕民誤認縣官親往拔除烟苗遂聚迎至河岙周莊不問情由卽將汪委案殺斃兵差等四散奔逃旋被追獲殺斃七人金大令得信卽親至郡城面禀李太守電禀撫憲旋接增中丞電飭督兵前往嚮拿首要如敢抗拒格殺勿論等諭禁烟總稽查劉觀察當即會同梅統領李太守於二十七日由郡起身帶兵前往矣 
[西塘又閙自治風潮浙江]  
　　西塘爲浙省嘉善縣首鎭與婁境毗連巿廛每盛烟戸櫛比每年三月例舁城隍神出巡至聖堂小憇（聖堂乃關聖廟）入夜復舁游全鎭破曉始回本年鎭自治成立各職員議先期禁阻大觸鄕衆之怒三月二十九日循例舁神入聖堂因需夜賽人衆未散雜以無賴羣至聖堂東偏求益兩等學堂尋釁校長許靜波出而理阻被衆圍扭衣服盡毁退入即招駐防該鎭之營兵彈壓詎是日各兵因解盜赴城祗由隊長率六兵徒手到塲而鄕衆見隊長携有指揮刀即厲聲詰問遂乘亂打入該校所有課堂宿室書籍衣物鴇毁無遺復乘勢往打相離里讦之平川兩等學堂幾無片瓦鄕衆意猶未足鎭上自治所亦被痛鴇當勢亟時人聲沸鼎惟聞尋打無辮髮人敎員均剪髮甚急鎭上尚有崇義初等小學育德女學亦有岌岌波及之勢許校長爰連夜乘舟至嘉興謁晤府憲一面電禀浙撫敎員則暫請回籍以避凶鋒 
[鄂督飭屬籌辦鄕鎭警察武昌]  
　　提法司馬廉訪以檢察關全恃警政完備辦理乃有效力今各檢察廳司法警察人數甚微各地方鄕鎭巡警又未遍設逮捕罪人每多疏漏昨特具禀督院謂現在實行立憲年限縮短本應飭各州縣將鄕鎭巡警提前趕辦以經費難籌不免有言易行難之漢爲今之計惟有飭夏口江夏東湖江陵四廳縣先將鄕鎭巡警赶緊成立但各廳縣獨力籌辦深恐延宕時日擬請飭巡警道遴派專員分赴各屬會同組織俾資補助聞瑞制軍以所陳甚是應准照辦惟欵不籌定雖派員會辦亦恐無益候飭巡警道先行調查各該廳縣財力之盈虚地面之廣狹妥籌鄕鎭配置之方法酌定成立期限責成依限辦成以爲司法之輔助並飭法司速籌推廣駐廳司法警察俾收效力 
外交 
[葡人越界勒抽賦稅之警報廣東]  
　　粤省勘界維持會電省城張制軍曁本交涉司列憲文云探悉葡人在路環九澳地肆行丈量田畆限鄕民即日（上月二十四日）報名勒抽賦稅强硬佔據形跡顯然現民情洶湧尤防暴動乞飛檄派水陸防兵到塲察騐以杜葡人越界苛捐騷擾居民勘界維持會等叩 
[墨國報聘專使過漢之酬酢漢口]  
　　墨西哥國政府因去歲我國派伍大臣廷芳賀其立國百年紀念刻特派巴其利（譯音）大臣爲頭等專使來華報聘兹於二十八日乘大利輪船來漢駐節法界波麥春旅館瑞制罼已飭夏口廳王國鐸洋務公所委員吳凱元爲之備辦供應聞巴大臣擬於二十九日往漢陽閱鐵廠三十日乘火車赴京瑞制軍並派籤捐局總辦卞薇閣觀察隨同伴送以聯邦交 
軍界 
[大加修理黄埔船塢之規畫廣東]  
　　粤省黄埔船塢建築有年第以經理不善幾同虚設現聞張督以省中大小輪船數十艘年中修理多往香港船塢不但多耗公欵且恐工程不能核實殊非愼重軍需之道以黄埔船塢本爲修理輪船而設現將該塢大加整頓派員認眞經理嗣後本省水師及緝私差遣大小各輪遇有歲修統歸黄埔船塢自行修理以節浮費業己札知兵輪分統遵照辦理矣 
[陸軍審判廳開庭紀事武昌]  
　　鄂少陸軍審判廳即附設於第八鎭司令處内現已組織就緒於前日開庭八鎭張統制特傳集各協標營自管帶以上軍官禮服至廳行成立　鄂督瑞制軍亦戎服佩劍親蒞演說無非勸勉軍人遵守法令之語張統制亦繼之演說略云該廳今雖成立其中不完善之處甚多已飭正參謀官再將施行細則詳細規定所有本鎭同人以後務各自愛並祈詳細開導所部兵士凡本廳章程所定違犯事件幸勿輕身干犯如違定即照章懲辦云云聞該廳開辦後所審第一案爲步隊三十一標二營隊官梅占高私質軍服事除以正執法官陳岫雲充主任審判官外並令該管標統曹廣大陪審遵部章也 
學務 
[石令濫刑學員之公憤南昌]  
　　贛垣新建縣石大令守謙笞責司法講習所學員龔之奇一案紳學界均以石大令背違諭旨濫用笞刑大抱公憤業經開會提議辦法公舉劉寳壽君爲代表領銜分别文電懇請法學兩部及本省行政長官嚴密核辦惟請議案内報告書措詞激烈有 
 
 

Page 12

 
 
云時局之危迫若此酷吏之暴虐若彼嗚呼吾人民之權利剥喪殆盡幾何以自列於天地間乎寳壽等同抱公憤誓必去此民賊而後已務望撫憲嚴行究辦以保公權而安民命苟不能逹其目的則禍害之深較之猛獸烈火而尤甚寳壽等更當赴都叩閽求逹天聽而後已 
[學部更正錯誤之通咨杭州]  
　　浙撫增中丞昨日札飭提學司略謂宣統三年三月二十八日准學部咨開普通司案呈上年十二月二十六日本部具奏改訂勸學所章程奉旨依議欽此當經刷印通行欽遵辦理在案查原章第十八條勸學所人員不得於學務以外干涉他事如有逾越職權借端生事者照府廳州縣地方自治章程第三十二條分别辦理兹核對奏稿本條末句廳改爲照府廳州縣地方自治章程第六十八條分别辦理當初排印時失於檢點誤以六十八三字作爲三十二合亟照稿更正以符原奏而資遵守除分咨行貴撫查照等因到本撫院准此合行札飭札到該司卽便通飭各屬一體更正遵照曾理 
實業 
[南翔農會五週之小紀念太倉]  
　　南翔農會近以本會成立已有五年雖因經費不充未見發逹而創始之功實不可沒特於四月初二日下午二點鐘在鶴槎山對河朱家灣跂貝堂開懇親大會業已分發傳單遍邀鄕衆蒞會聞會場中並備有女席云 
[源豐潤杭號重開之前提杭州]  
　　浙省勸業首董季友觀察移會杭寗兩關道略謂准藩司移開奉撫憲增批盛紳炳緯代呈摺開杭源豐潤例欠欵項變通辦法等因查是案有據密波源豐潤杭州源豐潤開具節略擬仿照粤省辦法准設源豐潤公記匯號由官監督另籌資本發還抵存地産債票契紙重新營業公私各欵除杭號産抵不計外餘皆分年發還擬議辦法十條並抄錄廣東成案呈奉撫憲批司移道會議當經分别移請核復在案兹查盛紳代呈節略擬變通粤省辦法押借鉅欵附本經營將前次本存甬關之津滬及寗波地産各契曁通久源紗廠債票一萬兩交還商號押換浙江銀行股份銀若干兩將股票呈繳公家作爲抵當應付押息統由號東自理此後即以銀行股份每年應得官利餘利儘數撥還虧欠甬關徴存及承領未兌各項稅欵及各局所存捐項逐年理楚後仍將此項股票發還責成號東理還杭甬兩號未了私欵庶公私各欵皆可完全歸結等語與該號前呈節略情事互異而發還地契債票一層仍須由寗關道妥籌核復至押換浙江銀行股票以每年應得官利餘利陸續撥還虧欠綦折江銀行股東及該號各存戸是否均能承認除由道分移外合亟移請查照核復 
雜記 
[法庭失竊匾額南昌]  
　　贛省高等審判廳丞江道峯青不諳法律飭令民庭推事江品芬提訊劉紹基倒騙巨欵一案濫用笞刑實於定章不合業經高等檢長袁勵忠禀揭地方頗爲一快惟高等審判廳原懸横匾（高等審判廳五字）前夜不知如何被竊令人發笑現經江廳丞移請警道遴派警探查緝務原贓嚴辦聞者無不掩鼻云 
[官狎妓爭風武昌]  
　　第八鎭砲標二營管帶江明經與該標署體操敎習管連動因挾妓事彼此各懷醋意已久日昨在某妓家見面遂大起衝突妓家恐釀事端勸二人出門一律以閉門羹相待江管帶大怒當在途中與管教員撕鬥均各受傷事經張統制所聞以該二員爲軍人表率乃竟當街鬭毆效下流之所爲於軍隊名譽大有關碍特飭該標龔統帶查實究辦以肅軍紀 
[學生係弄師長武昌]  
　　鄂省巡警學堂監學王文彬文理不甚通順而好咬文嚼字故與學生感情頗惡近諸生將王文彬三字用拆字格撰成匾聯以調侃之雖對仗不甚工稳亦足博人一笑用紀於下匾額以王字拆成（全無人形）四字其楹聯則曰（文）頭同六畜身類夜又像此等無義怪物老子定要攔腰一扛（彬）左看形立右視木偶似這樣不沈棄才樵夫何妨劈面三月刀此職未免謔而近虎矣 
[時乘]  
中英國境問題（續） 
光緒十年（八八四年） 
印度官吏初欲由支那本部入西藏後變計由印度前進西載人對此計畫反。對甚烈形勢日急。 
光緒十一年（一八八五年） 
清英間關於緬甸西藏。結一模糊之條約。（一）講究關於西藏方面印藏通商之開始。（二）緬甸對於清國每十年一貢。（三）清國領有白夷國。（四）英國派遣探險使節之事中止。此時西藏氣太振。說西金王使之移住西藏 
光緒十三年（一八八七年） 
英國因清人割讓湄公河（瀾蒼江）外之一處於法英國遂進領白夷。西藏人運兵於西金。築堡寨。遮斷英國貿易之路。 
光緒十四年（一八八八年） 
英軍破西藏兵歸西金王於他木倫。從此西金國各實均歸英領英國將經營有亞東。通商西藏是年西藏印度問題愈多。 
光緒十六年一八九零年） 
印藏條約畫押於加爾各搭。自此西藏與西金國之境界。東起於不丹交界之支莫摯山。西至尼泊爾　爾喀以分水嶺爲界。清國承認英國。對於西國有執行内政外交之權。光緒二十。年（一八九四年） 
締結關於緬甸雲南國境及通商條約英。國一面對於支那擴張自國之利益。一面對待法。國有清之經營。 
光緒二十三年（一八九七年） 
修正人八九四年之條約分清兩國境。 
（未完） 
[雜著]  
國民會進行策略 
國民會何爲而起乎。曰起於救亡。夫救亡之道不。一如政治。如經濟。如敎育。皆當經畫畢具。乃爲。完備之圜。非激於一時之感囿於一偏。之見。如醫頭醫脚者所。克濟也。國民會何獨斤斤。於尚武乎。曰尚武。一事。爲天演競存之。道爲民。性發舒。之源。在吾國今日。尤爲救。亡砭弱之急務。而國人。上下。所當特别注意。者也。且政治經濟敎育諸端。匪作尚武之風。亦將徒。勞而歸於虚騖。例如政治吾國之不。振。坐於人民孱弱茸闒。無急公奉義之心。其原。因則由智識卑下。無國家觀念以。爲主動。 
形神萎靡。無尚武精。神以爲之磨淬。若練民兵。謀尚武人知。一身係家國安危。而楚莊戕儆。之訓。復行其間。則上下之應。捷於影響。一切新政。不難一舉而。就（未完） 
[說苑]  
豹帳摭餘談 
龍殿揚。山東曹州鎭總兵龍殿揚。爲剛毅得意門。生剛缷粤撫入覲。奏對之頃。極力保龍。上詢龍某爲人何如。剛奏曰他是奴。才的黄天覇。狠靠得住。上微哂。盖剛由繙譯生員。出身。識字無多。僅從覈劇中。記得黄天覇保護施巡按故事。率口奏對也。時人傳爲笑柄。梅東益。庚子拳亂時。貴州提督梅東。軍門。駐兵滄州。剿拳。最力。先是拳黨自誇有異。術。能避槍砲。軍門命取拳衆數人。縳於。柱上。以快槍繫之。昏應手而。斃。軍門笑謂衆曰。爾等觀此。可恍然矣。衆皆駭散。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[戰塲之新利器]  
　　三十日倫敦電斯丹逹報登載英國海軍第一飛船之構造情形謂該船長五百十一英尺闊約五十英尺其體用杜拉納明製成（杜拉納明爲一種攙合金質其堅如鋼而重量僅及其半）上蒙特别織成之堅綢其綢能禦槍彈及日光之熱力該船色白如銀飛於空際使人目無所賭其氣袋係照不透水之分隔法安置該該船能載人二十名 
[士軍擒獲亂黨首領]  
　　三十日倫敦電云據泊利姆電稱伊曼姆西叶特牙牙已在薩拉被擒按西正月二十號曾有電音謂西曼特叶特牙牙已與土人宣戰並將電線割斷 
[駐日英使定期回國]  
　　三十日東京電云駐日英國大使竇樂爾君已於今日吏别日皇該大使定於明日啓程由西比利亞回國參列英皇加冕禮 
[北海道大風]  
　　三十日東京電云北海道近有大風庫頁島及大陸之海陸電綫均遭損壞 
[摩洛哥亂事日急]  
　　三十日倫敦電云據湯其愛爾電稱法將白納芒擬率馬哈拉軍由希拉逹往救番士城在離城三十英里之處被困法國駐阿爾卡柴領事卜華珊脫君携帶重資及軍用要需由軍隊護送奮勇往濟該將無效而還阿爾卡柴番士及白納芒將軍現均爲敵軍隔絕不能互相救應法國縱隊及阿爾其利亞之軍已由沙維亞啓程向番士道發共有三千之衆然即一路不遇阻力亦非十日不能行抵番士云據西班牙就城電稱近接由宼塔轉寄之番士城來信謂歐人均服摩裝避入法領事署已逹三日因城中沸亂不能出發恐領事署之糧食不日將告罄云又據湯其愛爾傳來消息謂法將白納芒業已遇害惟此信恐不可靠（以上譯字林報） 
[墨西哥展長休戰日期]  
　　三十日柏林電云墨西哥休戰之期已展長五日 
[美國派員考查遠東商務]  
　　三十日東京電云據鈕約領事報告美政府不日將派商務委員前赴遠東考查日本中國印度澳大利亞外國商務情形並派員兩人前往歐洲 
[倫敦國民贊成英美公斷約]  
　　初一日倫敦電云倫敦茄愛爾特堂近開代表大會推倫敦巿長斯屈郎君爲臨時議長當時曾將贊成英美公斷條約之决議通過此議由首相愛斯奎士君發起並經統一黨領袖貝爾福君贊助 
[波斯國會拒絕通過借欵合同]  
　　初一日倫敦電云據德黑蘭電稱波斯國會已討論國家借欵合同政府提議因目下需欵甚急應將該借欵合同第二次宣讀通過巳由國會駁絕其結果無異政府之失敗云 
[俄政府請撥鐵路戌軍經費]  
　　得哈爾濱消息知俄政府决議在國會呈遞議案請撥羅卜七十七萬元以充戍軍阿穆爾中叚鐵路經費並請撥羅卜十六萬元增設該地之裁判所 
（以上譯文匯報） 
本埠新聞 
[領袖領事爲青陽港賽船事照會滬道文]  
　　此西人一面之詞也 
爲照會事日前接展來文西商赴青陽港等處賽船一事當經閱悉兹本領袖查得賽船均是體面西商前往舉賽上海相近之河港無一須華人干預其間惟所有阻拒者僅係該處一種居民而己此項阻拒情事承貴道指示不勝欣感因此本領袖得以逐層笞復伏查每禮拜六有一種外國遊船在該處河内此節並不在牽涉賽船等情卽今彼此函牘往返係屬此事因此係分作兩事大相懸殊查歷來每逢禮拜六有許多遊船由滬開往遊覽在相近處所當可適逢其偶該遊船等走同樣路途届時即齊集在同樣地方偶有十只及十餘只之數此係時常有之卽如在太湖曁蘇州以及佘山等處凡乘坐該遊船之洋人前往是處飯膳頗爲欣悅並出遊以便拍照打獵亦有時取用舢板船繫在遊船俾便遊玩張篷而行或撓奬或併即舉行賽跑此節當不能有所反對總之在崑山有未可爭阻及此者因該處地方逼近上海定在通商口岸一百里以内至論此處當未可照崑山居民所用之法以路程核計因此說殊欠正當據該居民警稱陸路一百七十里水路六十里但彼等尚未說及從鐵路祗有三十二英里即係指稱照華里不滿九十里數此九十里路程最是的確因鐵路之線頗極幹直曾將路程詳加核算其時在約章内訂定以百里爲限當必指百里直路而言斷不應將小車行走言及於此譬如該車就曲折之路行走倘無橋梁或因道途高曠或山路崎嶇更覺遲慢惟倘有橋梁或道途平坦則該車可减少行程矣且崑山倘不在上海路綫之内當卽在蘇州路線之内蘇州相距崑山祗有二十二英里即指六十華里並蘇州亦係通商口岸此節顯見各種式樣爲前項地叚當可將地方形式同樣看視即照約章曾理該洋商可無須護照前往查大津中英條約第九欵内載本國人民 
 
 

Page 19

 
 
可不請照前往遊玩在通商口岸百里以内並爲時不越五日之久又比約第十欵亦同式說品以及德約第八欵曁荷約第三欵亦均情詞相同兼之各國約章幾同一轍今各領事未便禁阻各洋商用其約章所給予之名分是以未可飭知各洋商不再往崑山遊玩且未便飭知彼等勿再往龍華遊玩此係事同一律更未便將可往崑山聚集之船只核定數目以及限制一如未便東洋車曁西人馬車立定限制同在下午齊赴龍華惟所當免去者卽在擾累安甯秩序然倘有滋生事端在各洋人當先受其困是以可保得該洋人時盡彼等能力免致肇禍且現今因崑新兩縣行政之善早經妥籌良法終不至擾亂治安該縣對於此事頗費心力各洋商不勝感荷况且無甚理會致慮日後該縣之效力不能與前此共著成效現本領袖提及賽船之事卽係上海跑船總會每逢秋間擬欲在青陽港舉行在此節當與遊船有别因此賽船之舉諒有許多看客前往觀賽應卽設法格外照料是以務須早爲陔奪緣此本領袖業將此事與貴道商議再有一種崑山紳士似不愿將緊要體育之道頗爲注重一如　海之華人均注重於此也而查去年有華人頗有意思擬設體操塲爲華人所用繼此項意見不但西商頗稱爲美卽公衆華人亦均以爲是並工部局曾經語過擬向出捐西商勸募銀五千兩惟有一種崑山居民均意相歧異旣然彼等亦不愿各洋商赴青陽港賽船倘有人言及青陽港地居城中恐因賽船致碍船只往來但未可如此論說據崑山居民禀稱青陽港離城九里矣可見該河僻在鄕間當不有此滋擾設有許多看客前來此僅可爲小生意人得所進益並爲鐵路公司同一獲利至論滋事一節本領袖深知毫無特别理由以及窒碍情形難致安寗秩序並且人所共知凡華官均以辦法周密預爲防範壓制匪類乘間竊發更念賽船之舉爲日無多祗有數天當不難安然無事且此節决不爲地方官致多囉囌今本領袖滿擬了結此事深望貴道畢盡能力將崑山居民之中再有不甚和洽者勸令許可爲要倘尚有一人或數人力爲爭阻當爲各領事所不認識者所指各節係屬個人私見併設或有人將願意之處樂爲宣布各領事亦請卽指陳一切以便詳加察核相應照會貴道請煩查照施行須至照會者 
[全國教育會聯合會之盛况]  
　　昨爲江蘇敎育總會發起之全國各省敎育總會聯合會成立開會之日上午十一時先由江蘇敎育總會預備公演塲所各省代表陸續到會並敦請浙江張菊笙君安徽江亦園君爲來賓三時行正式開會禮江蘇敎育會副會長張季直君述發起詞大致謂有世界智識而後可以知一國之地位有全國智識而後可以謀一部分之利益敎育宗旨及補救於國家者非一省之單獨資料必各省有共同一致之方針起而各謀進步此發起本會之意也述畢乃報告各省敎育總會代表到會姓氏（廣西）龔際清惠仁（安徽）吳傳琦季白陶鎔壽民胡璧城夔文（江西）熊育錫純如梁際昇晚邨胡雪挽球（山東）張介禮公制（湖北） 
胡栢年經亭李步青蓮舫（直隸）李搢榮笏臣胡家祺玉孫 
（福建）陳鳴則澤冠劉子逹孟純（湖南）陳潤霖夙荒（浙江）經亭賾子淵（河南）王敬芳摶沙（江蘇）沈恩孚信卿楊保恒月如黄炎培紉之奉天山西三省復電准推代表蒞會現尚未到 
繼請公推主席場上一致請張季直君任之後經討論似宜以各敎育會代表爲限遂改推沈信卿君爲主席沈君按開會秩序請張菊笙君出席演說張君去年環游歐美於學務尤所究心今日遂本其游歷所得層晰演講綜其綱爲幼稚園初等小學義務小學比較列國敎授情形加以判斷和比附以中國現勢内地財力聽者均爲之眉飛色舞（詳稿續錄）旁及盲學校啞學校殘廢學校愚蠢學校感化學校空氣學校罪犯學校補習學校無美不備終之以圖書館之辦法爲敎育補助中之補助合座饜愜均謂聞所未聞之敎育參考材料也主席又請江亦園君出席演說江君久任南通州師範學堂監學去年任資政院議員卽提出改編小學國語敎科書以變繁重之國文議案者本其經騐詳闡國民敎育爲被動的國民而主動的在高等專科高等專科非多派旅學不可並謂各省當以其地勢情狀任擇何科而酌派學生至有特長科學之各國不可如從前派留學生視爲交際的事也復又嚴論國文之不適用於小學爲種種敎育之阻力當用北京語編爲敎科書演說畢已四時三十分是日爲開會第一日衆意當攝影以爲紀念遂宣布展明日下午二時再議共至樓下共攝一影而散 
[美富輪船失事餘聞]  
　　龍宫新到超等名角 
招商局美富輪船遇霧被撞滋斃搭客及水手多人迄尚未知確數兹聞髦兒戲班女伶十七人亦由汕頭附搭該輪返滬同罹斯厄大半遇救得生惟最著名之萬桂芬萬翠娟兩女伶至今未知下落想已往龍宫獻技矣 
[婦女大閙公堂]  
　　反對不平等之　斷 
裕豐莊陳福清在公共公廨禀控顧占元邵燧生不理往來銀三千餘兩一案因顧等供係嚴其逹之調票糾葛由廨將嚴補傳到案於前晚經德襄讞提訊先據嚴供當時以源元莊票託邵燧生央顧轉向陳姓調現嗣因源元莊倒閉以致票欵無着質之顧邵兩人供與嚴略同德襄讞以顧旣代嚴向陳姓調票則與陳往來屬實未便置身事外判顧管押嚴邵二人交保候訊詎是時顧妻王氏偕子顧士良顧金生已預邀洋貨同業多人在堂聽審氏聞斷之　即同各人一擁上堂聲稱丈夫被累亦應交保 
 
 

Page 20

 
 
否則請將嚴邵二人一併收押一時隨聲附和要求解决德襄讞怒甚將氏與各人大聲斥退不料氏等退出後復至差房内不問情田將書差任意毆打旋又闖入押所内將看役攅毆事爲寳讞員所知傳諭駐廨八十五號西捕惠勒用電話報知匯四捕房立飭中西探捕人等到廨將顧土氏母子三人拘住分别收押昨晨由寳讞員會同德師領事訊實以王氏母子毆打書差看役並在押所内滋擾實屬胆玩姑念氏係女流兩子亦尚年輕從寛各押一禮拜以儆 
[飛行艇又將飛至租界]  
　　法轼國飛船家環落氏不日將束裝赴津今聞其友擬鳩集奬金請環落氏於本星期跑馬期内由江灣飛抵跑馬場其欵由法新報代收預料止少可集千圓云 
[彌補建橋虧欵之不易]  
　　新閘浮橋去臘由各紳董向各業商號勸捐建造共費三千餘元除募集二千餘元外尚少千餘元曾經具禀巡警總局請撤官渡船將所有按月渡船經費提發彌補當時因局長姚捷勲不以爲然未蒙允准兹經再三商議始得解决聞日内卽須將所有官渡船一併撤去而此項建橋虧欵不致虚懸無着矣 
[運動官塲之騙局]  
　　金桂祥因錢債紏葛在公共公廨沙訟詎有唐阿成者自稱熟悉官場向金騙取運動費洋六百元金因事無效果知是受騙控奏捕房於昨日將唐拘解公堂請究判押候查明於下禮拜六訊辦 
[扭獲聚衆行兇之鄕人]  
　　江北小工秦三於上月初四晨與同鄕數人偕赴江灣萬國賽馬塲觀看飛行艇適逢天雨秦等即冒雨飛奔該處鄕人王阿貴趙茂蘭等疑是盜匪鳴鑼集衆圍住兇毆秦乘隙逃脫其同伴兩人竟被毆斃經寳山縣詣騐緝兇究辦在案前日王趙兩人同在虹口被秦三遇見扭入捕房經捕頭詢知事關人命飭將二人收押昨晨解送公共公堂由寳讞員會同德師副領事略訊一過判王趙還押候函詢寳山縣查明復候核辦 
[查訪西人下落]  
　　花旗公司輪船亞西亞號失事後點查船中各人僅少勢役西人一名迄尚不知下落或有疑爲漁船海盜所拘去者現已由英美領事以緊急照會請該處地方官查訪並聞該輪船所有物件現爲海盜搬去者甚多云 
[紳董勢力何大]  
　　崇明人倪竹帆偕妻李氏至道署控稱小的有一兒子名猪郎年十三歲於去年四月間過繼於南匯縣境大團鎭紳董盛錫卿之媳盛奚氏爲子詎至十一月間被奚氏凌虐致死小的初不知之及至外間議論紛紛始行查悉小的已赴南匯縣署控告無如盛係巨紳未荷准理爲此投求伸雪劉觀察諭候札縣秉公訊究毌稍徇縱 
[城内]  
妓女避債○妓女馬蘭蓀即彩雲閣前由沈金寳紹介在尚仁里鴇婦徐王氏處爲包房間生意訂定至今年端節爲止旋因該妓生涯寂寞虧欠帶擋甚多又在鴇婦處立據借洋八十元詎該妓意存賴債避居城内開設恒生酒店之陳梅生家昨被鴇婦偵悉前往將馬蘭蓀扭交西四區由喬副巡官判令折還洋六十元另罰洋十元沈金寳亦罰洋十元一併充公罰由陳梅生投案自稱係該妓之夫巡官因並無實據殊屬無防判罰洋二十元斥釋 
女伶交保○髦兒戲園女伶李巧雲前托某公館庖人丁永清經手定製漳緞馬掛泥夾袍子外國緞裙計共價洋四十六元六角巧雲祇付過十二元餘俱無者因將該女伶扭至西四區經喬副巡官訊問丁供訴前情併稱衣莊屢向小的索取被逼不堪求追訊之李巧雲供此項衣服均被丈夫李阿七帶往他處現氏正在學唱並無出息是以無力代償業已迭次函催丈夫寄回尚未接到求恩寛限判交的保速催李阿七還洋如違著保交案嚴追丁叩謝而退 
鄰居衝突○高昌廟巡防局員押解張氏王黄氏黄阿炳三人到縣昨經承明府升訊王張氏供興黄阿炳鄰居前因小孩爭吵起釁致有口爭鬭毆情事彼此各受傷痕求鑒黄阿炳供當時實因忿恨致肇此事今巳知悔求宥王黄氏供彼等鄰居爭閙事屬尋常婦人前往理勸致破局勇悮拘明府驗得各有微傷判自行醫治并飭以後不准多事一併斥退 
貪得無厭○浦東三林塘董事湯學釗即藴齋前因使佔王姓地基營造房屋曾被地主王煥將恃勢佔地情形控縣提究當奉田大令提集訊問以該　佔地屬實姑念房巳落成從寛免拆斷令按照時價給還在案乃湯又具禀欲照同治年間舊價賤售田大令閱禀後立即批斥著仍按照時值付價 
定期換季○道署頭門昨日惡掛牌示諭令所屬文武各員於四月初四日換戴涼帽縣批六則○張沈氏禀批氏夫張煥生具結限交玩延多日反令該氏出頭飾詞混瀆意圖諉缷實屬荒謬如十日内再不交人定即加差勒提究辦劉黄氏禀批如果氏夫地已賣出又不犯賭則他人之地充公與氏夫無涉乃由該氏出頭禀訴欲蓋彌彰殊屬可惡特斥抄黏發還陸福堂禀批事經理勸本可銷案惟攔輿白禀恐有冒揑之弊着補具用戳切呈查顧洪氏禀批卷查王前縣任内提訊顧榮榮稱房屋三埭前埭係該氏之産二埭廂房屋主無後三主係伊執業是可見覆榮榮之産　在後面現控爲氏子顧掌桂屋前基地係伊之業顯有不實案已　契飭傳着速傳諭氏子顧掌桂迅即呈契投候察訊高周氏禀批案卷查光緒三十四年五月間李前縣任内經該氏具呈業已批飭自向根查迄以三載何以先不具復該單果該氏夫出抵恐無如此寛氣且無憑據更難憑信不准王季生禀批據禀爾長次三兄不務正業售産花銷自應邀回親族將父遺産業立據分晣各歸各執方爲正辦非立案所能了事 
道轅記事○高昌廟巡防局委員李錫年梵王渡别防局委員陳德鈞昨均禀見 
[南巿]  
限期還清○高昌廟廣東街同春泰洋貨店主沈悅香至裁判所控被該處五十號門牌成衣匠薛振卿欠去貨洋十九元三角久不歸楚　爲究追經陳裁判傳案研訊薛供無力理付判交保限端午節還清 
兄還弟債○大南門外錫箔店主張小棣扭茶肆主鄭玉林至西區控稱伊弟妹妹於前年將十三圖田單一紙挽中竇阿二抵去洋四十元去年妹妹病故後向討不理當由該區解送裁判所研訊鄭供認不諱求請酌减判交保限端午中秋兩節各還洋十五元贖單完案 
更換烟照○禁烟分公所以烟民所領購烟執照已届三月期滿自應循章塡換即請上海縣田大令出示曉諭着各地甲鳴鑼傳諭各該烟民持照到所塡換昨又由該所發出　告云照得吸戸換照照章定於上月晦日前五日將本月烟數提前購滿即將舊照持赴分所塡換兹本分所定於三月二十六起換給第二期吸照除呈請縣尊諭飭地保傳諭通告外各吸戸務於限内親持舊照隨帶照費到所塡換烟禁森嚴幸勿自悮 
領回養媳○大碼頭山東划船戸趙文喜之養媳王三妹於本年二月初旬逃逸無縱趙即赴裁判所控被一百三十號巡士朱奎生串匿兹經警務長飭探查得該女實被住居梅園街之泗涇人邵王氏之姘夫姚隆興等拐至泗涇寄匿氏之侄女處當將姚及同黨張阿七拘案由陳裁判提訊姚供認由鄰居江北婦人招弟代爲招留邵王氏憫其苦 
 
 

Page 21

 
 
楚是以帶往泗涇旣將邵王氏提案質訊供認不諱判一併拘留旋又提到該養媳傳同朱等質訊三妹供稱因被嫂虐待自行逃走並無人誘拐是時趙猶指定該巡士稱被同拐裁　員以趙不應誣控判令戒責五十下三妹亦責五十下交翁領回不准虐待邵玉氏戒責一百下同姚張一併交保朱無干斥退 
慣販私鹽○住居行仁弄之杜阿德前因販私被甯紹碼頭偵探拘至裁判所判押兩月兹有同黨等禀求交保未奉核准昨杜妻范氏同弟范洪元又在德興輪船上起運私鹽被二十九號巡士拘案提杜質明判送堂醫病後照原斷加押七天該氏同弟洪元斥退私鹽充公 
[閘北]  
局長命令○巡警總局局長姚司馬捷勲於昨日上午傳見本局各科長科員各隊正副隊以及各路分局區正副巡官諭商一切並查詢本季所辦警政之成績以資考核 
賭棍强横○新閘浮橋北堍沿河一帶華洋交界之處每有流氓在彼擺設賭攤誘人賭博前日有修洋傘之張金梅挑担經過被該賭徒等拖住令張同賭不允致被毆傷並搶云洋傘一柄張即投報四路分局由董正巡官立飭巡警數人隨張往捕均已逃逸祇獲陳得明一名押候嚴辦 
[英租界]  
命垂呼吸○十歲鄕女宋阿妹被喬斐路一號洋房内所豢之犬嚙傷由捕車送仁濟醫院醫治經記前報兹聞該女傷勢甚重昨由女父宋阿木邀同見証龔坡生金榮亭至靜安寺捕房聲訴當經捕頭派探陪至工部局代表高易律師處詳訴根由以備逕赴該管領事署請示核奪 
汽車肇禍○前日傍晚有某西人駕駛一百七十四號汽車在靜安寺路疾馳將繅絲女工袁陳氏等七人同乘之小重撞倒内有三婦跌傷手足頭面即投靜安寺捕房控訴捕頭立飭包探陳永康將受傷三婦併送仁濟醫院醫治並飭該探查明肇事情形復候核奪 
並非自製○德商謙　洋行控廣東路六百七十七號正祥發洋貨店至金順生出售冒牌肥皂等情昨由捕房將金拘解公堂請究訊據金供此項肥皂於去年十一月間向東洋人加村處買來計共十五箱現已陸續售去並未冒牌中西官以旣非自製姑寛着將所剩之肥皂充公以後不准再售判金開釋 
手鎗何用○吳秀卿飮酒過醉身帶手槍至東有恒路劉榮桂家滋擾被劉報捕將吳拘解公堂押候查辦在案昨日復訊劉與其妻王氏投訴前情求究訊之吳延律師博易辯稱當時吳因酒醉至劉處問友致起衝突應請開釋中西官以吳不應身帶手槍着罰洋二十元充公 
惡姑收押○住居新閘路之張邱氏因將養媳阿林凌虐受傷由廨收押在案兹女巳醫愈昨又解案質訊屬實判氏押女所三月女發幼女所留養 
苦累乃父○漢口仁泰錢莊夥宋阿榮私自來流揑造該莊信函向裕寗官錢局及永豐錢莊串騙鉅欵逃逸業已由廨將其父宋春軒及同黨胡阿寳一併拘押在案昨日復由捕房解訊中西官以原告久居漢口判宋春軒解送夏口廳訊辦胡押捕房兩月 
知法犯法○蘇幼清在匯四捕房充當二百十四號華捕前晚上差偷安闖入唐家弄孫回倫家借宿並乘間竊取衣被適被五百四十二號華捕查獲禀明捕頭於昨日將該捕解至公堂經德襄讞會同德祜副領事訊明以蘇知法犯法着○三禮拜示儆 
婢女迷路○女子楊炳因不辨路經由捕送留公廨昨由官媒將女解案盤詰據供年十五歲在廣東人家爲婢判送棲流所留養候核 
調戲女子○女子王巧林周桂寳控曹元順攔路調戲等情昨由捕房將曹拘解公堂訊明判押三天示儆 
娘舅挑唆○四川婦人温羅氏控子温懋之姪温潤州擅賣川土等情前晚由解集訊據氏訴稱有川土四箱託胞弟羅瓊甫消售詎子侄圖賣不遂反投　房謊報失竊向斥逞兇求請嚴究訊之懋之潤州二人同供因母舅將土運匿向詢不認是以報捕詎母舅懷恨唆使母親控告乞鑒讞員以温等報捕在先羅氏具控在後顯係羅瓊甫挑唆判兩遄各退着邀同鄕公正人將土變價妥爲調停母再肇訟 
人銀並保○王金榮控沈炳臣以代荐買辦爲由騙取銀二千兩經公堂判沈交保限繳銀一千兩在案詎沈保出後匿不料理復經原告控請提案於前晚復訊據原告投稱沈提案後已還銀五百兩餘欠求追訊之沈供求寛限判交五百兩人銀並保限一月清理 
無可推諉○楊王氏控已閉龍興泰旅館主王子雲與支泮侯不理抵欵一案前晚由廨復訊氏投案訴稱王等將客棧生財抵去洋三百元迄今本利無着求追據支供所抵生財係龍興泰之物自應向王究追質之王子雲供詞推諉判王還押支交三百元人洋並保限半月清理 
[美租界]  
老嫗不端○江北拐匪劉扣了因拐某姓等女孩兩口由探緝獲解廨供認與住居南巿之陸老太婆串賣昨經捕頭飭探帶劉前往該處將陸福及二孩逮案留候核辦 
葡人補捕○葡人麥茄大不知因犯何案前晚由一百八十三號四探拘人捕房昨晨解送葡領事署訊辦 
走失少女○住居西華得路一十五百三十五號之汪黄氏昨　　房報稱前日走失十四歲女孩一口請爲訪查捕頭准之 
[法租界]  
語無倫次○洋貨抵所收租人　可庭控王姓婦人積欠房租洋一百零四元昨經公拿傳訊詎有某氏婦代爲投案語多奇異狀似凝癲聶司馬怒其遂飭包探協同原告前往指提王氏到案訊究 
何能作抵○台　黄世車　司經放租車人沈金階被各　戸欠去車資致欠洋東洋欵百元控經公堂將各車夫指名提案押候訊追在案兹又拘獲金三一名於昨日解訊金供小的祗欠洋五元因被各車夫欠去可否求請提追以抵欠欵聶司馬謂爾欠至七百八十八角何能抵過姑寛交保如數還清賣良爲娼○彭國卿投廨控稱女兒彭桂花被人誘拐至陳楊氏花烟間内爲娼報捕拘案請恩給領質之楊氏供桂花由伊母及表兄徐嘉榮出面立據故敢收買計出洋一百六十元身據呈驗質之桂花供詞相同並稱已嫁於大扣子爲妻蔡徐氏供有人領來故敢介紹求鑒判桂花發堂留養候共父來案具領楊氏交原保徐氏還押 
海上閒談 
洋人多有於車中展閱報紙者。吾華人亦大都仿而行之。此固文明之進步也。然而吾華人往往於行人衆多之處。目注報紙。而過僻靜之處則不然。是豈吾華人之厭煩喜靜。故於喧閙之處。以閱報自解其煩耶。抑以不如是不足以見其留心時事耶。吾滋惑焉。 
且亦有手執洋文報紙者。尤見其關心世界之時勢矣。但吾於昨日見一頭帶草帽。眼架金鏡之翩翩少年。乘坐高大馬車。經過南京路。因前有電車停頓。馬亦稍駐。吾窺該少年所執之洋文報紙。則上下顚倒也。豈其喜於倒看乎。吾尤大惑而不解。 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[陸瑞清致各省敎育總會聯合會意見書]  
　　（據改高等學堂爲大學議） 
敎育爲新民之管簽富强之其歴盡人知之矣然學級年限之多寡與國民智識程度進步之速率有正比例躐等以求必蹈欲速不逹之弊然或故延時日多其年級則各國方急起直追我國顧從容雅步非特瞠乎其後貽笑鄰封且内而生計日蹙勢急然遐外之越分要求無人禦侮各界人才與國民經濟交相困乏逹于極點苟非急爲造就深恐蓄芕求治救急無方將來之畢業生不索于枯魚之肆行將爲他人役焉可忍言哉此我國學校編制其學級年限有不能不變通節减者也兹列歐美及亞洲著名各國學級年限如左 
歐洲各國學級紡制首推英國考英國除幼稚園外小學ＰＲＯＰＡＲＡＴＯＴＹＳＣＨＯＪＯＴ中學或作高小MIDDLESCHOL高等或作中學EIGHSCHOO均三年畢業此外法德等國大抵如是有彚小學中學高等三種學校爲一處者亦均以三年畢業如英國之PUBLICTCHOOL法之LYCIE德之CYMNOGIUM莫不皆然大學COLLEGEUNLIVORSITY除醫科五年外均以四年舉業是歐洲學生經小學中學高等三種學堂祗需九年合之大學四年或五年共計十三年至多不過十四季而已 
其義務敎育年齡歐洲各國大致略同英或自五六歲至十四五歲德國自六歲至十四歲在鄕鎭中可减少一年法國自六歲至十三歲自餘各國大率類是 
幼穉園大半私立願入與否聽民自由 
其學校編制小學或兼中學中學或兼高等科其宗旨總以自小學而中學而大學可直接其學程爲度 
同事英人某君爲余言曰吾國學生畢業年齡初等小學不過八九歲高等小學約十四五歲爲度此時已有本校中學三年級程度（指郵傳部高等實業附屬中學堂）其境遇艱難者准入商界爲學徒此等學生之好學者仍可入夜館以圖進步其願入中學堂者至十七八歲即可學畢此時學程視本校中學五年級相埒（亦指附屬中學）於是升入大學四年學完若考試及格者二十一二歲即可畢業此指中人之資而言若腦力過敏過鈍致功過勤過惰者不在此例 
按英國高等小學程度己等諸吾國中學三年級則其中學年限自可减少唯譯意定名微有不同而彼此中學畢業時之程度相等可斷言也 
美國學制義務敎育八年前後各四年其前四年爲初等小學程度後四年乃高等小學程度也八年旣畢中學之入否聽民自由 
中學爲高等普通敎育使成優秀之國民又爲專門敎育之預備四年畢業 
中學畢業槪有入大學之資格蓋其學科程度爲直接大學之階梯且隨時得入初無窒礙 
大學總名曰UNIVORAITY由柟活薛臺中分各專科名曰COTLEGEL考列渠所包專門部科目甚多如UNJVERSITY　OF　PENNSYLVANIC本薛佛義其例也其修業年限四年畢業 
美國學生自義務敎育而中學而大學總計十六年而止 
日本以初等小學六年爲國民義務敎育即爲初等普通之義務敎育中學五年畢業後卽可逕入各種專門學校其願入大學者更須入高等學校三年大學年限除法政及醫藥外其餘各科均三年畢業 
日本學制自義務敎育以至大學畢業共計十七年以視歐洲多至三年儗之美國則多一年（未完） 
專件 
[海軍部會擬海軍大臣副大臣曁各員司職掌事宜清單（再續）]  
訓練科一承辦釐訂海軍校閱章程事宜一承辦核訂各艦隊操演海戰陣法章程事宜一承辦綜核海軍各艦艇大礮快砲並魚雷打靶報告事宜一承辦核訂海軍各船大操夜操操演救火操演禦敵及舢板出攻各章程事宜一承辦核訂海軍各船洋槍及陸路炮登岸操演并打靶章程事宜一承辦核訂海軍各船並練營警衛隊每日每星期每季操作章程事宜一承辦籌畫各項艦隊及各練船分赴中外各口岸操巡事宜一承辦核訂練習艦隊各船訓練見習生及練勇各項章程事宜一承辦綜核練船見習生練習期限並畢業程度及在船成績各事宜一承辦核訂各艦隊練營水魚雷營警衛隊所有操演口令事宜一承辦稽核軍艦練營水魚雷營警衛隊關於訓練報告及訓練成績事宜一承辦籌擬雇用練船練營及警衛隊各項敎員洋員事宜 
一承辦核訂海軍練船練營及警衛隊訓練章程課程規則並籌畫辦法事宜一承辦發給練船見習生畢業文憑事宜一承辦練船見習生畢業升學派入水魚雷並槍炮各門見習事宜一承辦核議見習生並練勇賞罰及應給撫卹事宜分别會同軍制司軍法司辦理一承辦釐訂海軍見習生並練勇薪餉津貼服裝事宜會同軍儲司辦理一承辦籌擬招募海軍練勇章程事宜一籌辦凡關於海軍訓練並隨時改良各項事宜謀略科一籌議編制艦隊及添置船艦各事宜一籌議海軍擴充改良等事宜一籌議學堂練船練營警衛隊等擴充改良各事宜一籌議軍港建築設防等事宜會同軍政司辦理一籌議聘用中外顧問官事宜一籌畫艦隊巡閱事宜一籌畫傳遞消息輸送戰品分别會同軍樞軍儲等司辦理一承辦核訂戰時規則事宜一承辦核訂戰時秘密電碼口令燈號並通語旗幟等事宜一承辦收存艦隊水師各項禀報事宜一承辦稽核海疆防守情形事宜一經管練勇水手警衛兵等入伍退伍及徴調各宜事宜一承辦布吉海疆戒嚴解嚴等事宜一承辦呈請委派並更調海軍參謀官及使署海軍隨員等事宜一承辦研究海軍參謀官及海軍隨員之報告調查等事宜 
偵測科一經管沿海沿江航駛要圖之測繪事宜一承辦考查全國 
 
 

Page 27

 
 
江海内洋港汊表勢事宜一經管沿海沿江燈船燈塔警椗事宜一承辦製訂全國江海内河各水道圖誌事宜一承辦考查　國江海内河各種民船裝載情形事宜一承辦考查全國水師交通事宜一管理測海練船事宜一布置測海庫之建築事宜一承辦考核沿海沿江台壘軍械事宜一經理沿海沿江修造台壘事宜一承辦計畫沿海沿江合壘交通事宜一承辦攷查沿海沿江台壘礮械子彈保存事宜一承辦籌畫防守礮台重砲隊布置事宜一承辦考查沿海沿江台壘防守事宜一經理台壘官兵册籍事宜一承辦攷查台壘官兵名額事宜一經理台壘官兵補充事宜一籌辦計畫沿海沿江險要所在應設台壘事宜一經理台壘應用材料之製造及研究改良保存修理事宜一經理劃分台壘區域及戒嚴事宜一經理要塞專科學堂敎育事宜編譯科一承譯堂交各項文件册籍圖表事宜一承辦選譯各國海軍衙署學堂曁練船艦隊練營各項規章事宜一承辦選譯各國海軍敎育册籍圖表事宜一承辦摘譯各國報章所載關於海軍敎練謀略等項事宜一承辦編纂海軍各項學堂所用華文洋文各種書籍事宜一承辦編纂中國歷代海軍戰役事宜一承辦編譯各國近世海軍戰史事宜一承辦編譯各國歷代海軍戰役兵略事宜一承辦編譯各國海軍軍制軍械沿革事宜一承辦編譯各國沿海沿江台壘沿革事宜一承辦編譯各國著名軍港船廠經營始末事宜一承辦繙譯各國海戰時各種訓令職務等項事宜一承辦繙譯各國各種海軍參攷書籍事宜一承辦印刷文件册籍圖表事宜 
小說 
[言情小說投海孤兒（六十）]  
馬利亞絕不思索。朗然應曰可。然須與吾父言之。汝趣延吾父至此。吾當以二小時之後答汝。迭克司大喜。鞠躬曰。敬如密司之命。卽回顧二副曰。施賓生。汝爲我往視密司脫富士。邉之來此。二副聞語立行。迭克司又囁嚅冋馬利亞曰。密司勿驚。頃尊甫爲鎗跌所擊而暈。無傷也。馬利亞聞其父受創而暈。大驚。立指迭克司曰。汝眞惡麽。吾父今且安在。迭克司未及答。馬利亞已奮然欲出。適二副扶掖受創之弗倫富士。徐步而至。馬利亞乃止。 
馬利亞一見其父。力撲其懷。趣視其受創之處。見左額墳起。作青紫色。傷乃非重。馬利亞憂始少殺。蓋弗倫富士之暈。非以受創重也。特以頭額受擊。震及腦筋。遂仆地而暈。少頃立醒。二副掖之而入。弗倫富士旣醒。則徧視四周。乃大駭。張目哆口。不知所措。馬利亞約略告以頃間之事。尚未知。敎士之爲祟也。語已。弗倫富士益駭。木木。不能出一語。馬利亞遂揮迭克司曰。汝出。俟吾與吾父商略。緩當汝。迭克司不敢不諾。率衆立行。馬利亞與弗倫富士商略至於一時之久。弗倫富士但長嘆曰。事勢至此。汝當善自爲計。汝不願者。吾亦不能强汝。馬利亞聞弗倫富士之言。懨若無氣者。知其父尚懼迭克司。則沈吟自念。顰蹙不能决。已而决矣。則斗然起立。謂弗倫富士曰。吾父聽之。吾計己决。嫁迭克司矣。弗倫富士驚曰。决耶。此何如語。汝乃伉爽若是。馬利亞慨然曰。爸爸。吾意决矣。迭克司者。兒固甚鄙其人。即捐棄兒之生命。亦萬不之嫁。顧事勢如是。無術可免。吾苟不諾者。吾父必不生而彼愛力淼及沙遜。此可憐之童子。皆將無倖。計吾拚此一身。偶彼禽獸。而可以力拯吾父。及愛力森輩。於至危之地。吾復何靳。吾身死而諸人亦死。於事無當。不如心死而身存轉足以力拔諸人之死。爸爸。吾嫁彼矣。語至此。不期而嗚咽欲哭。則力忍其悲。俯首視地。弗倫富士悲不可遏　。直抱馬利亞於懷中。哭曰。馬利亞。吾親愛之女。汝今力擲一生之幸福。以救他人。令我如何可忍。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
