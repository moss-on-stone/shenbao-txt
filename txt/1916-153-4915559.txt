# 1916 - 153 - 4915559

 

Page 1

 
 
要件 
[游戲敎育（十）（三）（婺州廢民譯）（芬來專遜女史原著）]  
　　　輩初次之游戲即余所謂配合的演習以歷史之傳記爲藍本者當始行實驗之演習時余既監視而輔助之矣繼即考察眞實之敎課（包括敎課之預備及布置）必以何種方法乃能使學子樂習而有得於心乎久之自覺每課之講義即其至佳者顯然應受嚴酷之攻擊蓋最佳之講義敎員盡昨夜之力審愼以預備之則已預先假設心中之情狀及至今晨此種情狀或與兒童之全體抑個人相錯誤也當敎員之預備其講義也豈不曰（今吾將言此學子其將如是如是以盒我）繼而見其最佳之計劃迄未副其所冀而意外之事且常遇焉此無他學子心中所研究者或不循預備之講義則欲使其與學子心中之情狀相和諧者反得互相傾　之結果耳余思敎課之利益多持夫預備及探索隱匿之物體使顯其形象夫研究一物其最良之方法必將其物勉力割捨之此幾衆人所共曉者矣若能勉力割捨其事實聯續不已斯可洞悉毫釐而了無遺憾焉試舉其喻彼自行探索其植物之標本而研究於植物所產之故土者以視僅有一組枯稿之標本爲他人所採集而保存之置諸他人之手而說明其品質種類與產地其相去爲何如哉 
 
 

Page 2

 
 
時評 
[前總統袁世凱去世（冷）]  
　　前總統袁世凱已於昨日去世矣去世者一瞑不返雖有功罪祗餘後世之評論而已於今日之時局不能再有所損益也 
　　雖然以前總統袁世凱去世之故而將來之禍福不出兩途爲福之道則南北爭點之退位不解决而解决自後南北一致悉由軌道以進行一切兵連禍結之事可以消滅爲禍之道我不忍言而又不忍不言前之目的在倒袁故一致以對袁或則在助袁故一致以擁袁今袁既去世則兩方之目的已失而所謂對袁擁袁之一致亦將解散而紛紛自爭地位之舉動實足以分裂中國而有餘 
　　嗚呼袁氏之方得志也人之測之者曰將必帝制自爲也不幸而其言中矣袁氏月以此自喪其身矣袁氏之不肯退位也曰退位之後紛爭並起不能統一與維持全國之治安也今袁氏已不退位之退位矣我甚望人既料袁氏而中者勿使袁氏所料而亦中也嗚呼 
[命令]  
　　六月四日大總統策令温朝詒給予二等文虎章此令 
　　又令　姚園楨馮懿同均給予三等嘉禾章此令 
　　又令　顧次英楊鍾轉熊迪保趙熙民蔡祖蕾于修藩均給予四等嘉禾章此令 
　　又令　國務卿呈據法制局長方樞詳稱參學羅傑久曠職務應請免去本職等語羅傑著即免職此令 
　　又令　任命尹良爲蒙藏院參事此令 
　　又令　蒙藏院呈請任命陸鼎銘爲編纂應照准此令 
　　又令　陸軍部呈請任命梁有稼爲陸軍第四師砲兵第四團第二營營長應照准此令 
　　又令　王學曾授爲海軍上校此令 
　　六月五日大總統策令　林炳章劉孝祚均授爲上大夫此令 
　　又令　陸軍部呈稱參事林攝因病請假久不到差擬請免去本職等語林攝著即免職此令 
　　又令　任命韓麟春爲陸軍部參事此令 
　　又令　國務卿呈據秘書長王式通詳請將僉事汪彬叙列四等應照准此令 
[專電]  
　　北京電項城辰刻病故各機關已奉電知先下半旗由黎代理明日可布京安 
　　北京電袁氣鬱　肝膀胱閟塞藥石雜投病　增劇昨延法醫施注射術無轉機今晨氣喘痰湧十時十分氣絕 
　　北京電叚祺瑞辭職說本不確昨見袁病危篤即銷假視事 
　　北京電聞段國務卿請黎黃陂就總統職黎已允 
　　北京電昨晚國務院開緊急會議各要人均到深夜始散 
　　北京電昨日開財政會議决定將近畿軍警各餉先行發給行政經費暫緩故各部薪水仍無着落 
　　北京電趙倜所帶之毅軍已在潼關與陜軍開始攻擊未見勝負近畿第一師蔡成勳現集合陜州 
　　北京電成都消息陳宦現大擴張兵備除馮玉祥伍祥楨二混成旅擴充爲兩師外另招新兵三師 
[譯電]  
　　六日文滙報云今日下午上海接袁 
總統去世消息此爲上海某主要機關所得北京海電傳報者故衆信必屬確實 
　　今日上海又接北京半官界電報謂袁總統今日因腎炎症去世字林報於六日晨間發出消息謂袁總統近政躬不豫今日病勢轉危已召醫士數人入府診治字林報又於下午三時三十分鐘散發傳單云袁總統已於六日晨間十一時去世 
　　北京電袁總統病重之說今已證實北京因黨人紛來擬宣佈戒嚴令（六日）德文電 
　　北京電袁總統兩次通電各省謂已諭令内閣妥籌關於退位之必要準備伹張勳倪嗣冲張作霖王占元極力反對退位今蜀中戰事已復作馮國璋之態度曖昧不明（五日）大陸報 
[東方通信社電（日本人組織）]  
　　北京電袁世凱今日上午十時四十五分因尿毒症病故 
　　東京電袁氏重病之說官場尙無確報惟就二三日前總統府會議之未出席外國人請謁拒不一見新任俄國公使覲謁延期等事實而觀其爲重患已無可疑之餘地（六日） 
　　東京電據可信官場報道袁氏最近神經衰弱加以憂鬱甚至精神錯亂勢成危篤刻已召集妻子家族囑付後事矣又由日本官場報告謂袁總統近因神經衰弱日就病床處理政務詎自本月四日以來症忽危重一切公事皆摒不閱東京以袁氏之重患决非一般之流說故均非常注意（六日）　　 
　　北京電北京政府以湖北之形勢近益危險特飭河南趙將軍準備以待應援鄂省　 
　　北京電張勳於五月二十八日通電江蘇等未獨立各省將軍巡按使其電文已經都中各報登載據某要人言南京會議初不許人旁聽綜合北京派遣之蔣雁行密報該會議之内容知該會議由五月十七日至二十二日開會四次各省之意見多以此際武力財力均籌可言尤以由東湖函代表强硬主張袁須即時退位湖北江西代表亦不贊成袁之留任主張袁之留任者惟倪嗣冲及張勳代表而日其餘皆持觀望之態度又武力解决一節各省能出之兵力不過直隸三營河南一旅安徽倪軍二十五營合計約一萬内外觀此電報全爲對南京會議之不平或由政府屬稿使張通電云（六日） 
　　北京電政府之命第一師及倪毓棻之兵由汴洛鐵道既成線之西端澠池地方更向西方四十英里之陜州進軍不過爲防陜軍由汴洛鐵道截斷京漢鐵道而已實非進攻陜西也（六日） 
　　東京電寄赴中國山東省濰縣囗囗囗囗（電文不明）甘肅省及陜西省之小包不能如期送達已由當局公示此旨矣（六日） 
　　東京電英德北海大戰之際英艦庫英美利號沉没日本海軍省去年曾派海軍少佐下村忠助氏赴英留學二年近因觀戰附乘該艦遂與該艦同命陣亡（六日） 
　　東京電駐在台灣之陸軍部隊擬於七月一日於該地方舉行耐熱行軍其部隊近已决定（六日） 
　　東京電美國飛行家司密司氏爲供天覽於今日午後三時由靑山飛至宮城廻翔低空氏因感激無上之光榮故特揮其縱橫之秘術（六日） 
[戰電（英人路透電）]  
　　倫敦電斯葛資芒恨紀巨特倫海岸外海戰之詳情謂當英國巡洋戰艦施攻時齊泊林飛船翱翔天空飛行不已顯以英國在艦隊尙未之駛來之消息報告德艦隊故德國戰艦隊始敢駛近大戰兩小時後接飛船報告乃向南遁走英巡洋戰艦本攔堵敵艦遁走之路線但海軍總司令哲里柯大將與敵艦接近後即令副司令比提氏退後敵艦初遁走時其路線忽然一變以致英艦虎號處於爲敵艦十餘艘炮火轟擊之地位虎號受異常猛烈之砲火歷十分鐘之久尙能支持可謂奇矣英巡洋戰艦之未沉失者爲德國最重之砲所擊而損傷寥寥無輕重誠　令人警異之特色英巡洋輕艦勢力優越逈非德巡洋輕艦所能比擬德輕艦在戰事初起時即被擊敗紊亂而逃有三艦被逐觸中水雷以致沉失而英艦安置水雷之舉動亦爲此役中最勇敢戰績之　英驅逐艦作戰極勇觀其捐失可知據驅逐艦員之生還者云驅逐艦所集擊者爲德國大戰艦興登堡號（二三ＯＯＯ嚬）該戰艦前後共中魚雷四具旋見巨浪湧起飛至天空該艦船身已成籤粉船幹傾側烟通倒於水面少頃沉没云云會同英巡洋戰艦作戰者共有大戰艦四艘内中以華斯排特號（二七ＯＯＯ嚬）爲最顯著衆信此戰艦擊沉敵艦兩艘未沉失之英國巡洋戰艦之能未大受損傷者未始非華斯排特號與其他三大戰艦保護之力有以致之也（五日） 
　　倫敦電海軍部公佈巨特倫海戰陣亡將弁名册共三百三十三人不屈號防衛號與黑太子號之將弁皆在册内瑪麗皇后號之將弁僅有四員遇救無敵號將弁僅有二員生還海軍部又公佈一册戴瑪皇后號無敵號命運號奮發號沙魚號之遇救下級士官及水兵三十三人内有傷者八人不屈號防衛號黑太子號蒂泊拉萊號特布倫特號洛瑪特號與納斯特號之士卒無一遇救戰士號士卒死六十六人傷二十七人其他軍艦共死一百十五人傷七十三人（五日） 
　　倫敦電海格將軍報稱昨日英機二十六架轟擊諸軍要地點加以重損一機中彈墜入德軍陣線餘機均安然飛回敵飛機殊欠活動昨夜全陣線戰事更形活動佛里柯爾北面有德兵二百人猛轟英軍戰壕大受損失而退塞勒附近有英兵兩小隊攻入德軍戰壕剌斃守兵若干人英兵受損甚微摩希叢林及勒維勒復有英兵兩隊攻入敵軍陣線俘敵若干人而回今日兩軍交轟甚烈伊泊爾戰局無大變動英軍仍保守昨日回攻所得之地（四日） 
　　倫敦電戰士號遇救之兵在特望濮爾登岸者述及戰情云該船於晚間六時與戰與防衛號處德戰艦兩行間故大爲受窘防衛號於數分鐘内炸入空中戰士號亦受重創敵軍用煤氣砲彈英軍幾爲不能呼吸幸德艦接戰十七分鐘即退走戰士號因艦漏水滿後有一輔助艦駛近救起傷兵戰士號被　駛四十八小時之久因索斷而沉戰士號　爲德無畏式戰艦五艘驅逐艦二十艘所轟擊（五日）　 
　　倫敦電海軍專家對於此次戰事多抱樂觀赫特君謂德國干涉封鎖或軍隊行動之希望今必全失德艦隊今後數星期内不能在波羅的海取攻勢俄軍右翼尙可穩固云（五日） 
　　丹麥京城電六月一日德國巡洋戰艦謝特里資號（二四ＯＯＯ嚬一九一三年竣工）出現於伐洛西面三十八英里之海面有英艦追逐於後謝特里資號受傷頗重船尾有大洞二（五日） 
[公電]  
　　旅滬議員致濟南電濟南商會張子衡君轉各界公鑒靳去張來藉口軍餉無着以烟酒稅抵借美欵二百萬居心險賊道路以目鄙人等誓不承認至祈聯盟反對根本打消以蘇民命臨淸慨切旅滬山東議員丁惟汾彭占一張瑞蓋于恩波盛野光于均生董毓梅史澤咸丁世竭杜　之同叩 
　　旅滬民當致北京電北京黎大總統鈞鑒天佑民國袁逆殞命全國人心翳公是賴一切惟依約法進行爲國造福鈕永建李鍾珏耿毅冷遵章梓趙正平何嘉　　述唐叩魚 
要聞一 
[項城病勢非輕]  
　　近日項城病狀外問傳聞不一茲據府中人云最近經周沂子總長推薦之農商部僉事蕭方駿診治又加以西醫法人克爾梯氏診斷初似微有效力夜間稍得安眠飲食亦可漸進然自入本星期以來腹内隱痛轉劇胸膈氣逆亦甚容顏枯瘦精神極其萎頓日前因特别關係之要案曾力疾扶病起坐勉强預議然不到二十分鐘亟須左右扶持方能支持可見元氣虧損之甚病勢回轉之已匪易易矣又日來未獨立各省長官聞項城抱恙頗滋疑慮電致中央詢問者絡繹不絕公府要人昨日特飭内史處發電答覆逕謂病已痊可已照常辦公云云蓋以借維各該長官之心也至於實情如何則另一間題云按此稿甫發排本館已接到袁氏病故之急電然則所謂痊可所謂照常辦公者誠不知何謂矣 
[南軍規畫湘閩贛之粤訊]  
　　軍務院通告湘省軍情電云雲南唐都督貴陽劉都督廣西陳護督廣東龍都督浙江呂都督四川蔡總司令松坡戴總司令鑒頃接永州望雲亭敬電稱倪軍退出衡州敝軍向前駐紥曾於駕電詳陳後因桂軍賁團長暨敷隊吳副司令率兵隊赴衡倪軍即全部退出長沙湘潭唐天喜之兵日内亦完全出境至寶慶劉旅長迭次函稱大局危急力求和平敝軍來湘尙無一定省分何敢妄啓爭端惟乞勿過於逼迫云云雲亭亦屢次曉以大義勿以孤軍深入自陷不測等語相誥誡前數日内寳屬土匪蜂起謠諑橫生經該地多數紳商懇請分兵彈壓雲亭奉商准林總司令賁團長桂軍由陳團長率兵數營開赴新寗敝軍武州張謝三團長各率所部由祁陽分遵出發會向寳慶乃我軍進至距寳城三十里之地劉軍以我軍會師攻寳昨據前方確報謂劉旅長已開始撤退并向我軍聲明請勿再進日内决意全行退出等語查劉旅長始求和平繼而撤兵自未便窮追當飭前隊仍守前方勿再前進外所有在湘北軍撤退各情形特電詳鈞部以抒厪系望雲亭叩敬　等語查北軍在湘紛紛撤退已無固志望軍步步爲營聲勢日益發展已飭早規進取以靖敵氛特此電聞春煊叩沁印 
　　潮梅護國軍第一旅陳旅長率師入團發出布告云照得袁氏世凱老而愈髦髦而愈貪不顧事理之是非不問人 
 
 

Page 3

 
 
心之順逆忽然而皇帝忽然而總統納生民於塗炭陷中國於陸沉厥罪滔天中外同忿是故湧黔首義而桂粤與浙卽應之此不得諉爲不聞不見也乃此鄰如閩何以鷄鳴不舞鶴鳴不積平德春爲該省治安起見不容不親率健兒前來保護凡爾等父老兄弟須知我軍爲節制之師紀律森嚴文明舉動秋毫無犯七　不驚務宜各安常業母得紛紛遷徒徒自驚慌在吾軍各有餱糧之裹在爾等無須酒漿之迎商者一面貿易於場農者一面耕作於野其在士紳素讀詩書久明順逆所有蓋籌碩盡儘可南針時賜佐我戎機其在軍人原以除暴安良爲天職果能効順去逆與我同仇行見衆志成城同心同德以此制敵何敵不摧以此　袁何袁不倒作一鼓之　 
氣復搗黃龍斬獨夫之頭憑於太白舉賢良爲民主治華夏以共和指顧間事亦反掌間事耳則所謂國利民福者德春與各父老兄弟同享之也豈不懿哉此佈專贛邊地之北兵聞民軍征贛近來防備極嚴且派偵探多名在粤邊一路打聽詎有南雄鄕警少數持鎗巡路往來梅關左右北兵疑爲民軍埋伏大生恐慌急將梅關緊閉行人因阻擠擁嗶聲震谷後膝仔網察看知係誤會始將關門開放行人爲之捧腹南康知事郭之納昔充惠伯瓊文案自贛省二次革命失敗彼卽歡迎北兵入境今贛南國抗義師郭爲儮夫封船刻又分貼布告稱再有北兵六營即日經過仰商民公平交易母得驚避如有造謠等情定拘嚴懲云云大庾梅關門嚴自北兵駐守後曾經僱工修整門内加釘竹片換然一新現閥有義師征贛消息北兵十分戒嚴行旅往來檢查尤密并將梅關門扇開鑿砲眼兩排預防民軍到庾閉關抵抗由孔内放鎗新城分駐北兵計數祗有三連近聞民軍征贛大庾首當其衝廳將兵力加厚現團長王顯廷將駐紥各地兵隊陸續調回大庾故新城北兵於舊曆四月二十三辰刻先將兩連起程直抵南安駐紥預備前敵調用 
[李軍改道問題之内幕]  
　　龍都督前聞滇桂北伐軍有取道省垣之說當經� 
派員赴肇磋商改道都司令亦已贊成聞經護定北伐軍之行程係由肇城出北江轉上潖江口然後乘坐火車出韶關直攻贛省决不繞道粤垣以杜流言龍氏爲此特發飭文畫定李軍行走之界限倘有踰越即加迎擊其飭文云照得前因兩廣岑都司令漢軍李總司令桂軍莫總司令取道粤境會師征贛商民誤會不無驚疑衆經本都督派員前赴肇慶接洽承岑都司令暨李莫兩總司令開誠相告此番出師一意討袁别無他意更爲　使商民疑慮起見特將出師路線改由肇慶經三水轉北江上潖江口坐火車直出韶顯前赴贛省不再經由省城惟聞順德三不一帶土匪甚多難保無匪股假借滇� 
桂兩軍名義希圖乘機擾亂特再訂明界限如有冒稱漢桂兩軍水路越過西南以下陸路越過三水以下數里外應由該管將軍立卽迎頭痛擊不必究問眞假曕顧遷延或致髮勁爲匪所乘各等因由各派出委員轉報前來應即通飭遵照合飭仰該總司令即便轉飭所部一體遵照務須各就防地認眞防守倘有冒稱滇� 
桂軍隊由水陸兩路越過上開地點立卽迎頭痛鑿母稍疏縱云云自分節後龍氏以三水防務吃緊兵力尙單復加派駐紥舊理事廳之陸軍步兵一營配足全副武裝於昨早十時專軍載往三水助防昨有人由三水來省云滇桂北伐各軍確已各抵� 
西南之下獅子竇之上駐紥人數約有三四千左右現尙有陸續罰來者至段爾源馬存發之軍隊約有二千餘人亦在小塘左右各山駐紥彼此相距僅十餘里中間以獅子竇爲界營壘相望各不驚擾惟山上架滿機關鎗砲一若嚴陣以待者窺其意似兩軍各自嚴爲防守係行軍必要起見惟段爾源昨日忽回省晉謁都督不知有何要公至道路傳言則謂三水西南方面於三十號已聞有鎗聲大約防軍不免有小衝突矣兩方面軍隊實力相持其内幕實不可問故有矢在弦上不得不發之勢然表面上則調人奔走尙無决裂之事茲將其來往電函錄後楊道尹致李軍長電云肇慶李軍長協和鈞鑒永密昨赴肇得瞻成俄敬聆高論深欽儒將風度今之陸羊惟忽叙未獲竭談頗以爲憾回省後陳述一切龍都督備極欽佩兩相顧洽何功不成大局之幸亦粤省之福也軍路依照與西林所議而定并從速預備船隻餘詳西覲東叩敬李軍長覆楊道尹電云粤海道楊道尹鑒奉敬電並惠書既感盛情復增慚愧袁氏劚國迫 
成史弟鬩牆興師致討已非得已烈鈞所部與龍都督所部同屬滇南子弟耳商民頻驚風� 
鶴甚怪其然烈鉤颺愚秉承軍務院計畫唯在率西南義軍會師京漢澄公明達定鑒愚忱船隻既承派定即懇飭令速辦以利進行尤所感禱專電復謝并頌遊安烈鈞沁印又龍都督派員赴肇犒軍函云都司令鈞座敬前者竊濟光仰承明敎共許馳驅遙企鴻暉莫名下悃茲汪滇桂聯軍興討義幟遄征濟光志切同仇忝屬地主壺漿膏秣諸愧未周茲特派鄭司令開文普分統懷安楊知事綸堂暨周子祐江映樞孫明等敬將不腆之儀聊盡犒師之禮復冀飭知滇桂義軍希爲惠納遙想義幟高擎山河壯氣仰仗指揮若定捷報前軍籌盡宏深奠安民國臨書神往無任軒駭專此敬頌勳安諸維埀照舊屬龍濟光謹啓 
[湘鄂局勢相逼日緊]  
　　三日英文　報云上游來船傳到消息謂皖軍奉命離岳赴漢後岳州即爲湘軍所佔往來於岳宜間之歸隻皆由湘軍搜查有無裝載北軍或違禁品情事云云北方報紙所載倪軍於退出岳州之前大肆掠 
搶一節此間未得證實之消息北軍既退出湘境黔軍遂向北進行聞有黔軍一枝已抵洞庭湖南岸之湘陰民軍在湘省佈置妥善後即將要求鄂省響應否則將以武力從事袁軍今知退出岳州之失計故派軍隊由漢前往擬復佔其地中途得湘軍已駐岳州之報告不敢前進遂在新堤登岸（漢口上游約八十英里）聞有一隊擁至城林市（岳州下稅關）但星期四日已爲湘軍所擊退矣漢口黨人近亦活動一面勸富户出資共襄義舉一面運入軍火炸彈昨日大福丸輪船抵此稅關檢查員見一少年携一囊内置手鎗七枝及鎗彈若干該少年船中夫役據稱船客二人囑其代携上岸二客先行轉瞬不知所往云官場亦甚認眞嚴緝黨人據某縣來函云各處偏僻小鎭皆滿佈官場偵探作小販裝束苟有經其指告者則立有性命之虞某人因對於袁氏發揮意見不過太無忌諱致被官場磔殺兩腿且被打碎此說出諸外人之口確實無疑亦可見官場屠民之慘矣漢口刻有黨人將於下星期之謠言伹此未可深信云 
[老河口之北兵蹝跡]  
　　英文楚報二十九日湖北老河口通訊云河南新兵之最後一部份今日已離吾人而去溯江上行人民又可自由呼吸矣計兵士由水路去者四千人遵旱道分兩路入川者八千人此間旅長人頗精明以保全地方爲急務不許豫兵上街如有事出外須由長官督率或由此間防兵護送以免滋事凡有犯法者鎗斃不貸故地方得以無恙免遭掠搶之禍可謂幸矣鎭中少年男婦早已逃避一空街市蕭條十日於茲北軍遇人則曳之去使其拉纜負物聞有拉續夫役三人因行走稍緩卽被兵士鎗斃此輩苦力每日所得除麵包一斤外别無他物而兵士則每日各需索麵包三斤麵粉蔬菜等二斤計北軍在此十日本地共給以麵包十萬斤麵粉七萬斤蔬菜等二萬斤瀕行最後兩日北軍需索萬元伹未得此數而去近日秦省來兵八百人鎗械彈藥悉已繳去此間官場電詢武昌是否應遣散抑重行召集入伍此兵前來駐於西安故未經戰事彼等一聞秦省獨立之消息即迅速出境此地有官吏數人係由西安逃來者行囊蕭潛除一身所穿帶者與旅費數元外無一長物云 
[宜萬間之不靖消息]  
　　英文楚報三十日宜昌通訊云宜昌尙安惟鄰近各縣常有不靖之說日前聞施南境内有亂近接施南來函謂來鳳縣大街因兵匪交戰致燬於火據可恃消息日昨巴東兵變戕害隊官肆行搶刼變兵約一百二十人奪去八九千元旋即四散聞有若干竄赴夔州今宜昌已派兵五百前往追擊但此兵到時叛兵恐已不知何往矣又聞鄖陽縣知事遇害未知確否今年春夏之交雨水太多於麥荳收成大爲不利日後糧價將有漲無減時事上又將多一層困難惟停止兌現令尙無大影響於吾人宜昌中交兩銀行依照漢口辦法繼續照兌但他處發行之鈔票則不能在宜昌兌現也湖北一千文之官錢票市價仍低刻照面値減少百分之四 
[南京快信]  
　　昨日爲舊曆端陽省城各機關各商店均休息一天馮將軍恐兵士外出釀禍諭令不准請假外出惟停操一日 
　　李昌武派劉麟等三人來𡩋與馮將軍籌商某� 
緊要事 
　　湘軍已攻入贛境萍鄕張勳擬令駐湖口之第一路統領陳德修前往抵禦惟湖口往萍非十日不能達故李純復電不以爲然倪嗣冲已奉有重要使命即刻不能回蚌昨由鄂電准泗道尹黃家傑代行巡按公務參謀 
長李玉麟代行安武軍務倪幼丹昨由皖來寗旋即赴蚌江利兵艦昨奉調赴皖停泊倪軍已有兩營由漢乘江輪開來赴蚌魯省改派之代表胡商彝語人云該省諸城安邱高密日照莒縣淄川臨淄膠縣長山鄒平桓台萊陽沂水昌樂海陽平度濰縣即墨昌邑博山等二十縣已全歸民軍之手魯贛改派之代表抵寗後一無所事現擬明日離寗 
　　直魯豫晉奉吉六省代表昨由徐來寗即將他去 
　　兩准運使出示凡民間買鹽須用現金恐地方人民與鹽商爲難昨特電請軍民兩使飭所屬軍警一體保護 
　　陜西護國軍郭浤蕭縈綬入西安後即有書致馮將軍力駁東電并勸獨立末言自帝制發生奉國風靡獨我公守正不阿堅持公議國人之望我公一如楚人之望葉公今大懲未除忽變初衷非國民所望於我公之初意也伏祈我公順時勢之潮流願社會之心理速舉義旗北上浤等雖不武當率三秦健兒待命關上以備驅策若觀望徘徊按兵不動則兵連禍結戰事延長生靈塗炭强隣伺𨻶難之至也其� 
無日矣云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[長江黃河兩流域之危機]  
　　四川　北京政府對於獨立諸省聞將採用武力對待之方針刻下日澤定參謀本部員九名分派於各路戰線以爲額外參謀而資贊囊軍務聞其一月第三師曹錕之參謀員大約於一兩日中即有起程又據軍界消息第七師師長張敬堯昨由　州致北京政府萬急密電一道報告該軍在瀘州精溪被困詳情若不謀退出蜀省之計深恐必有腹背受敵之一日全軍生命攸關特擬將所部第七師退至黔江（鄂蜀邊界縣分）以保無虞政府如何電覆尙未探悉 
　　湖南　湖南宣告獨立後京中要人尙半信半疑迄今不以眞獨立視之昨日公府曾接到湯將軍個人名義要電一道略以袁公對於和局無誠意始終以欺詐手段待人此次湖南獨立非與中央政府有關係實因與袁公斷絕一俟退位告令發表繼任總統得人立即取消餘事未悉惟袁公披覽後異常震怒大有與湯氏誓死一拚之勢　 
　　江浙　日前北京政府密電長江巡閱使張定武將軍飭其統率全部迅速入浙茲聞昨接張氏覆電内稱定武軍現留駐江蘇之兵不過三分之一若調往入浙恐蘇省兵力單薄不能鎭壓地方等語政府知其有意推諉故改命王占元將軍乘機圖湘據此則外間所傳之張定武竭力擁護中央亦恐别有作用也 
　　河南　自秦省獨立後晉豫兩省所受影響極巨前日（二日）河南德武將軍趙周人氏特致中央加急密電一件據聞内容均係報告豫省近來岌岌實情擬將該省仿照備戰省分實施戒嚴以免不虞經内閣核議後昨早（三日）已電覆趙將軍准其式嚴並令將佈置防務及戒嚴情形隨時電告中央以憑核辦　 
[兌換苦難與京市恐慌]  
　　英文京津時報云近來下級貧民每日手持少數紙幣紛然向兌換所擁擠兌換銅元者非常衆多然因兌換之時間極短且所換之銅元又多係紙票人數既衆次第鵠列每換時只限一人往往有立於行列最後不能前進以待最後兌換遂致遲至午後五鐘停止兌換終日手持紙幣不能達到目的依維持之歸家者不乏其人此等貧民其所持之紙幣雖少而實恃之爲日日生活者也政府務須延長兌換所之時間每日由侵曉以至黃昏即在食時亦 
下令所員分班支應兌換以慰貧民爲要默觀該　換所執務員之辦事情形似甚欠熱心無端令人排作長行僅限一名一名兌換此種辦法萬不可不急行改良夫貧寒之男女老幼手持極少紙幣由昧爽即赴該所專待兌換所開門忍令其終日曝立於曙曦之下徒因不能排衆直前竟至所持之一家數口食物之代金紙幣遽爲時間已過不得現金仍使枵腹呑淚空然歸家寗非殘酷之劇耶然則政府苟欲防止斯種殘酷其惟在增設兌換所及增添其執務人員也乎 
　　順天時報云京師自停止兌現之院令發布後市面恐慌百物陡貴已有不崇朝即起變亂之象乃有最足恐慌者二事則食鹽與米麥行將斷絕是也蓋自院令下後一般米舖所收代價悉皆紙幣持往各處販運米麥皆拒絕不受故各米商有將存貨售罄即行關門之說（存貨約有二星期可賣）雖經各路減收運費之通告發布往運者仍無其人又如食鹽一項因鹽局必取現洋各油鹽店及小販所收者無非紙幣不能販貨故各油鹽店及小販等亦有將存物售罄即行停售之說預計不出旬日京師全城皆將淡食京師市面受停止兌現之影響漸形恐慌並軍餉過期不撥謠諑紛興有某軍將譁變某軍將暴動之說致商民殊懷危懼有朝不保夕之狀當局鑒於此現狀勉强籌欵駐京各軍餉項於昨日一律撥付兵士餉項搭以紙幣二成將校薪俸統給紙幣京師當可保一時之安也 
[交行再請維持京市]  
　　日前北京市面喧傳中交兩銀行將實行限制兌現惟迄今未見施行昨交通銀行復因此事再行陳請國務院財政交通内務三部懇其速行籌定辦法其文云敬啓者前因北京自奉院令停止兌現之後市面金融頗形停滯上下交困百貨不復其中如洋貨米麵各商近以現貨不通悉受絕大困難人心惶惶有不　終日之勢本行爲國家金融機關負有維持市面之責五月二十五日會同中國銀行曾上公函懇請鈞部院俯念時艱准予通融辦理限制兌現以期雙方　顧借資補救旋於二十七日接奉鈞院國務院函開准貴行請通融辦理限制兌現函一件奉國務卿諭准予照辦即由該兩行商同警廳擬具妥善辦法從速實行等因惟迄今多日仍未定有妥善辦法致限制兌現一事未能實行而外間因此風聲所播謠言益甚近南日來市面物價錢價飛漲紙幣價格更難維持若不速行設法恐句日之間市面必生鉅大影響本行接近市面見聞較確用特再將實情縷陳一切務懇鈞院部迅飭警廳速與兩行妥籌維持市面辦法實於北京地方秩序商民生計均有裨益迫切陳詞敬希裁奪示復　 
[北京有主張用武說]  
　　南北繼續停戰期尙有三日之延宕此次届滿後對於爭執之處應如何解决是否從此重張旗鼓决以死戰在未發布時尙難預料而中央擬出諸武力之雄心至今似猶絲毫未減其主戰派之勢力頗佔優勝地位足爲非戰派之大勁敵以此三四日情形覘之其段芝泉和平主義終須打消日昨政府曾有密電致於在征各路將領飭令遵辦據聞其大意告以民軍近如無侵擾之舉即當暫守現狀倘有侵犯爲保持秩序計自可實行還擊並飭在此時期務養精蓄銳以待戰令不得稍生懈怠重不得受人運動據政界消息段祺瑞廕午樓王聘卿劉冠雄梁士詒諸人曾在暢春關開特别會議討論繼續停戰届滿時對於大局應取解决之方針由叚發表政見又與梁士詒劉冠雄對於主持政見上雙方辯論後復由某要人代表項城提出意見略以對於政權本無貪戀今所遲遲未敢撒手即去者則慮事後之加害危險也惟求消冺此未來意外之巨禍方法則不得不有保障然此保障恐難得滿足之奢望是以關於軍備事項自又不得不兼行籌備以定最後之結果且戰事再開種種不可思議之危險早有料及必要演出者時勢所迫豈能丹顧爰即提出要案多端飭卽討論表决言外之意頗形堅持當時段氏未便十分阻止然對於所提軍備之計畫始終未加可否 
[倪軍赴湘後之鄂戰局]  
　　倪安武軍到漢後已有一批撤回往贛行過湖北黃州得湘省獨立電中央派其征討遂又返旆往湘其司令倪毓芬因與王將軍有要公商議並需添辦軍需彈藥留鄂兩日於三十一日上駛聞該軍祇能到湘鄂交界之城陵磯地方卽登陸不能逕往岳州大約岳州已爲湘軍所駐也王將軍日來亦遣派多軍分往蒲圻崇陽通城江陵公安石首枝江與湘交界各縣不知將與湘接戰抑自保邊境惟據王將軍　紳商宣言則云湘鄂各保疆土不興戰禍各軍由陸路行者頗多由水路去者亦不少轉運局封派民船一百餘隻大小商輪三十餘艘猶不敷用現武漢各紅會恐戰禍突起已趕組救護隊預備起程而官場方面又傳項城不日必自退位不致重起　禍盼望和平者莫不祝此說之或確云王子春將軍近來主張並不主保留項城與江西之李秀山聯絡一致擬由項城召集國會選定繼承者即行退戰所擬之繼承者爲某氏此種主張於南北兩方面均不能討好故南京會議王將軍與前巡按段氏所派楊馮二代表皆反對以武力留袁致與湘贛魯四省代表同受倪安武之面訶張定武之電斥現聞王將軍已將楊之代表資格取消范巡按亦申明馮篔非渠所派另行派員赴寗會議但目前各省代表已星散湘又獨立恐未能繼續會議矣聞楊馮二代表前在寗所發表不能武力解决之意見係以鄂處要衝黨人四伏日　起事自滇黔舉兵以來鄂中北軍大半已赴� 
川湘今如續戰須有加倍之兵力鄂之黎天才石星川二師皆不可靠現在留防北軍萬不能調必須俟新招之省防軍於三個月後練成始能出兵財力亦不充裕故以籌議退位妥商繼承爲是云云現既將兩代表撤消是不認該代表之意見出於當局所授可知矣 
[荊楚雜錄（楚客自沙市發）]  
　　陰曆四月二十二日湘鄂交界之華容幾陷茲有避難來荊者述其事如下二十二日午後忽有匪二十餘人蜂擁入知事署各人所携者僅屠夫之刀既入署後逢人便殺知事之兄某適與之遇死之知事及其眷屬踰牆走幸未及難旋警備隊大集匪乃漸散闔四城搜捕逃亡死傷者數人知事亦回署電省請兵湘鄂交界處嘯聚者甚衆官兵至恐不免有戰事現四城仍緊閉商業業已罷市云云削木爲兵揭竿而起今其時歟 
　　荊州方面之匪仍未稍息惟此現彼隱志在刦奪官軍幾無如之何昨聞距沙市數十里之某鎭又被焚掠惟尙未徴實耳 
　　華容與鄂之公安石首兩縣爲鄰距岳州不遠現石首已告危急湘鄂交界之地平時本爲盜藪且人極悍鷙一經發難勢極猛厲殊可危也旋有由漢乘輪來沙者道經華容聞鎗砲聲甚烈則果已開戰矣據言荊州日内忽爾緊急戒嚴並傳知各商每晚十時後凈市其原因一以華容之變一以偵探家報告謂某輪往宜昌曾載來黨人二百名抵沙市後遂往各棧房謂查詎知並無一人寓棧者乃大驚遂深信其必有聚集之所且必有爲之援者並請黨人現於四鄕招集黨徒甚多良莠居半每月餉若干有事始調遣之以上皆偵探之言確否難必惟荊沙之地似已在黨人計畫中矣 
　　有客自川中來者道川事甚詳謂曹軍現已全集重慶叙州城内已無一兵蔡軍亦未至曹素抱停戰之旨不與蔡軍戰今並棒客之行爲亦不顧問矣 
[湖南獨立後之各面觀]  
　　政府之改組湘省於二十九日宣布獨立迭紀前報茲聞湯都督以當此和議未成之際正宜整軍經武以便誓師北伐擬仿滇黔各省辦法設立政� 
廳一處隸屬都督府惟另立機關不附屬府内專執行都督之號令至巡按使署擬改爲民政廳財政廳則另行改組聞設立三廳辦法尙在討論中又聞湯督已將前巡按使署政務廳改組秘書廳廳長一職仍委鄧振璣充任附設之承審處與選與事務所亦於日昨裁撤惟承審處所有之懲治盡與案件則由前巡署之司法股暫行接辦 
　　湘贛之聯合湘境東南各地與江西大牙交錯利害相倚加以萍株軌線連接關係於商務交通尤爲密切贛李將軍因湘已獨立極表贊同特專派代表黃國藩來湘磋商兩省聯盟辦法共維大局刻已有電到湘並聞李將軍前日派來之代表黎君茲已公竣於昨乘車返贛湯督因有他項新發生事宜亟須與李公商定辦法故是日並派徐參謀隨同該代表赴贛 
　　北伐之計劃　晃州駐紥黔軍王司令現因湘省已宣布獨立擁護共和深表欽幸特致電慶賀外並將佔領之靖縣通道晃縣三邑黔軍所委臨時縣長定於六月一號實行撤銷退還湘政府請湘政府派員接收三縣原有黔軍俟湘西北軍退盡卽撤回黔境昨已電告都督矣湯公以湘西北軍出境在即該屬土匪極猖鎭軍鎭兵過少不足以資防剿湘黔既互相携手一致進行故擬令王司令於北軍出湘後即移師駐 
辰特分電黔省劉都督與王司令酌辦劉王當表贊同將王司令攻湘之兵改爲貴州護國軍北伐隊取道湘省會師中原俟湘西北兵退走王即率隊由晃移辰靜俟軍務院命令出發北上昨已電復湯公查照矣 
　　組織北征軍隊爲萬不可緩之要圖惟原有軍隊僅足敷省内保衛治安之數是項北征軍隊應另爲編粗以期兼顧聞湯督擬令將各地民軍暫編組一旅以便會師北伐並聞桂湘黔會師北伐一事須先商定辦法湯都督昨特雷致桂軍賁司令與黔軍王司令務於二星期内派代表來省預會 
　　黨軍之編制　各屬獨立之黨人行動文明未肆擾害者湯都督决計將其編爲湖南護國北伐軍隨同大軍會師中原以厚武力昨特規定集合地黔通電各地革軍將縣城交還知事尅日前赴各該地集合聽候改編如有違抗即以土匪論從嚴剿辦其地點如下（一）湘洒道區内革軍來省集合（二）衡陽道區内革軍赴零陵集合（三）武陵道集合地爲常德（四）辰远道集合地爲鳳凰黨軍集合之川資經湯公規定在該縣公欵内撥用每人日以三角計算由各知事按程給領至於失守各縣知事之逃留他處者務於三日内各回縣署接事革軍即須於五日内各自出發集合聽俟統編以一事權集合革軍以有完全武器能編成正式軍隊者爲限至於徒手及武器不能適用諸人則責令革軍首領與各知事將其遣散每人可酌給十元以下之川資黨軍到集合地點需員照 
料編制湯已將各員派定湘江道區編制員爲李右文武陵道區爲王正雅衡陽道區爲望雲亭辰沅道區爲田應詔所有各區革軍須於十五號前編竣具報如逾六月十號革軍如仍據城不往集合者即係别有用意應由各籌防司令就近剿擊以維大局 
　　迭次占據湘鄕衡山寶慶安化一帶黨人現因湘政府已經獨立目的已達自不能再滋紛擾特在藍田集合七百九十八人公戴劉重爲司令改爲北伐軍定於三十號出發赴湘潭駐紥聽俟湘政府編制昨已電禀都督查照矣 
　　防守之情形　岳州爲湘省第一重鎭係下游入口必經之門户湯督以亟須屯駐重兵特派巡防營旅長李右文爲岳州防堵司令率巡防營全軍駐岳現正籌備出發 
　　湖南獨立後湘西一帶尙有第二十師及第六師駐紥各處湯督曾電致第二十師范師長及周文炳師長請其同意聞范師長已有覆電來省大意謂范師長所率之隊伍服從湘政府命令即日離湘至周文炳所率之第六師亦已召集旅團營長及汪旅長公開會議議决與湘政府取同一態度並一面電達北京促袁早日退去以便收拾大局昨亦有覆電來省聞范之軍隊已抵常德靜候船隻卽日來省 
　　事前之請願　湖南獨立之前有公民鎭傑陳瀚瑔杜時化文斐魏振邦唐賡易秉鈞丁洪海等一千二百一十七人於二十六日上書勸湯將軍即日宣告獨立先述對本省對大局對外交均有不可緩之理由其末段云綜以上理由推之湖南之獨立實與靖局有莫大之關係焉今袁既無退位之决心各省自應取同一之行勸以早定國是我公伊呂伯仲好善如吾鞏固共和之苦心今已大白於天下矣傑等或逃亡海外而初歸或隊身實業以養晦實以湖南一日不獨立人心一日不定生命財產即一日不能保切膚痛苦莫知所從用敢冒昧陳詞懇求即日宣告獨立殄彼國兇還我共和納國家於法制登人民於袵席則匪特爲吾湘三千萬人民造幸福已也 
　　湯督致各獨立省區電肇慶岑都司令雲南貴州廣西廣東浙江四川陜西各都督民政長官各司令各師旅團長鑒項城叛國法律無效訴諸武力知諸公之志苦也薌銘粗明大義久表同情以左牽右掣之紛埀致杖鋮秉旄之較晚五中憤鬱寢饙難安悃念民生恐滋茶毒委曲隱忍以企和平適項城取消帝制宣言息事寗人尙冀懷然悔悟自行退戰以謝我國人嗣因南京發起會議乃遣派代表據約法立論猶冀公論大伸合伸勸退使人民重見天日迺返接徐州蚌埠來電魯鄂湘贛四省代表以不受彼黨刧持主張項城早日退位致被疑忌宣言鳴鼓面攻似此情形已無和平解决之望乃於本日會衆誓師與袁政府斷絕關係勉從諸公之後共張捷伐之師衆志僉同將士用命誓除株毒還奠共和望錫指鋮下匡愚昧敬執鞭弭惟命是從湖南都督湯薌銘艷 
　　又通告各省電　急各省將軍巡按使徐州張上將軍謹軍使都統鎭守使辦事長官各師旗團長均鑒民國產生託命於法上自元首下隸庶民均有遵守之義務是必法律平等之原則亦卽共和政治之精神乃項城蔑視約法僞造民意自爲帝制民怨沸勝義師以起蓋項城破壞我四萬萬人民託命之約法卽不啻害我四萬萬人民之生命各省先後起義宣告獨立實法律上之正當防衛我人民以後能否生活於法律我中華民國立後能否漸進爲法治全視此次護法戰爭能否得最後之勝利軍人天職首在保衛國家項城破壞約法即是破壞國家我軍人若不共謀保護是爲不忠於國且大總統資格根於約法上之選舉項城叛背民國已喪失約法上之總統資格我軍人亦何可以合法的總統相待而漫爲服從薌銘束髮受壽粗明大義滇黔舉義� 
應早賦同仇以伸正誼祗惟恫念民生恐滋茶毒委曲隱忍以企和平適項城取消帝制宣言息事寗人尙冀其憬然悔悟自行退職以謝我國人嗣因南京發起會議乃派遣代表據法立論猶冀公論大伸合辭勸退使人民重見天日迺近接徐州蚌埠來電魯鄂湘贛四省代表以不受彼黨刼持主張項城早日退位致被疑忌宣言鳴鼓而攻似此情形項城卽有敝屣尊榮之决心亦將爲一二私人所把持而莫由自主又聞有淺識之士以項城退職非寛以時日熟籌善後則禍變莫測此種謬論乃爲人存政舉之腐說所誤殊不知既稱民國則億兆人民共負責任非帝制時代責任在一人可比項城雖去繼起者凖法而行國事無不可舉鰓鰓過慮適以自形其陋至謂帝制既經取消則大總統資格仍然存在是不啻謂毆傷人者但將傷痕醫痊即不成刑法上之犯罪古今中外不惟無是法理亦無是情理此間人民聞南京會議時湘省代表被斥情形憤懣塡膺激烈運動熱度彌高各縣獨立至此更無法收拾全湘幾無凈土鄉銘外瞻大局内怵近憂忍無可忍已於本日率湖湘健兒舉滇黔桂粤浙川陜諸省取一致之行勸� 
 
 

Page 7

 
 
以促大局之解决以遂護風之夙願諸公或綰傾軍符或職司疆寄本有保邦之責應切共濟之懷尙望陳師整旅偕作偕行還我共和滌蕩瑕穢不勝激切待命之至謨抒赤忱冀盼儼敎湯薌銘叩勘 
[長沙獨立後之炸彈]  
　　日昨（三十日）草潮門外上河街福寗里失愼燒毀古和公司房屋二楝炸彈炸傷三人斃三人湯督因其失事眞相言人人殊故特派王木齋周介陶二爲查辦委員飭令會同日領提集中日人士研訊一切具報核辦王等當會同警廳司法科長赴醫院訊問受傷三人僅能供明其姓名爲劉友生王機本鄧顯明俱華人因傷勢沉重不能多言故無供詞旋偕地方廳檢查官蘇宗軾前赴屍場驗得已死三人俱係受炸身死甲屍身上有銀表一個乙身有銀票十七兩俱受炸彈中小子彈洞穿胸部而死丙屍則頭部與腿部燒焦受傷極重身無遺物直至晚六時無人領殮故不知姓名由商由警署暫行收殮王交涉員驗明塡單後即傳繪素樓照常人前來將被炸之古和日豐兩洋行與受傷及斃死三人一併拍照立即偕衆赴日領事署請由該領傳集兩行日商訊問據古和公司日商琦女郎供稱該行樓上向分佃於華人李某是日十二時忽有少年十餘人齊集樓上若會議者然先聞爭論聲未息忽有一炸彈聲屋瓦皆震火因以起兩行損失尙未查明餘人供亦大概相同王等遂詳報都督核辦 
[川省宣布獨立之狀况（成都通信）]  
　　川省正式宣布獨立消息屢紀前報聞川省之獨立醞釀已久近則情勢益形急迫至五月二十一日成武將軍行署發出傳單云本月二十二日宣布獨立軍署自委員以上軍隊自營長以上警察自區長以上巡署自科員以上暨各機關長官均於是日午前十時着大禮服或常禮服齊集軍署舉行慶賀省城各界聞之歡忭異常均預約從宣布之日起一律懸掛國旗三日以表慶祝之意各學校亦放假致賀翌日正式宣布獨立禮成而後凡軍政民政均歸都督治理巡按使一職當然銷滅并聞巡按使黃國暄將改任都督府顧問都督府組織擬分三一廳政府以參謀長劉一淸爲廳長一民政廳以秘書修承浩爲廳長一財政廳以顧問鄒憲章爲廳長未獨立之前三日（十九日）將軍署召集各級軍官開會陳將軍宣布對於大局宗旨謂軍人爲中華民國之軍人非袁世凱一人所養袁氏帝制自爲使我軍人寃死者不知凡幾死者不可後生彼乃靦然　居總統今已决定與袁政府斷絕關係云云軍官均一律贊同旋即轉告各士兵亦一律贊成將軍署開軍事會議後復於二十日午後召集紳商學界會議陳發言頗誠懇此後軍事方面自認完全擔負財政方面則擬組織一參事會并　人稽核一切二十一號又召集各科各行政人員演說宣布主旨各員均欣然色喜而獨立之　遂决矣茲將是日發出之通宣布告錄左　　其一通電　特急北京國務院統率辦事　各部局各省將軍巡按使并轉各鎭守使徐州巡閱使上海護軍使承德歸化張家口都統西寗辦事長官永寗行營蔡總司令并轉滇黔桂粤浙都督鈞鑒宦以庸愚治軍巴蜀痛念今日國事非内部速弭兵爭則外人必然收漁人之利亡國痛史思之寒心川省當滇黔兵戰之衝人民所受痛苦極鉅瘡複满目村落爲墟憂時之彥愛國之　　　　　　 
英皆希望項城早日退位庶大局可得和平解决宦既念時局之艱難又悚於人民之呼顯因於江口徑電項城懇其退位爲第一次之忠告原冀其鑒此忱悃迴易視聽當機立斷解此糾紛爲覆電傳來則以妥籌善後之言爲因循延宕之地宦竊不自量復於文日第二次之忠告謂退位爲一事善後爲一事二者不可併爲一談請即日宣告退位示天下以大信嗣得覆電則謂已交由馮華甫在南京會議時提議是項城所謂退位云者决非出於誠意或爲左右羣小所挾持宦爲川民請命項城虚與委蛇是項城先自絕於川宦不能不代表川人與項城告絕自今日始四川省與袁氏個人斷絕關係袁氏在任一日其以政府名義處分川事者川省皆視爲無效至於地方秩序宦有守土之責謹當爲國家盡力維持俟新任大總統選出即奉土地以聽命并卽解兵柄以歸田此則區區棄志於私於公以求無負者也皇天后土實聞此言謹露布以聞中華民國五年五月日　四川都督陳宦叩 
　　其二佈告　四川都督陳爲出示通告事照得帝制發生以來川民陷於水火之中無所控訴至爲痛心本都督前曾一再電請袁大總統退位並宣示必達目的之决心冀得和平解决免生民再蹈兵戈之苦此本都督之苦衷中外所共諒也乃遷延至今迄未得明確之答覆是袁氏不念川民之疾苦且先自絕於川本都督因民之不忍不能不代表川人與袁氏告絕於二十二日通電京外正式宣布與北京袁政府斷絕關係袁氏未退位以前以政府名義處分川事若川省皆視爲無效并依照民國元年官制廢除將軍名號改稱都督即由宦暫任都督之職至於地方安寗秩序由本都督資成各該地軍民長官力任保全之責俟新任大總統正式選出本都督即舉川省以聽命并於其時解職歸田還我初服皇天后立實鑒我復爲此示諭川省軍民各安生業萬母自相驚擾貽害地方切切特示中華民國五年五月二十二日 
[紀山東鄒平之戰事]  
　　山東官民兩軍已正式開戰茲聞陸軍第一混成旅一團團長潘子和親率一營於上月三十一日下午二時開始圍擊鄒平黨人登城力守彈如雨下而該縣城門又異常堅固正在難以猝下之際民軍忽然停戰遣人縋城而下力陳其薄司令請願開門投降潘團長納之營長王連波進言黨人無投降眞意恐不可信潘不聽遂約定時間從南門入城至時至時潘親率軍隊而前甫至門洞黨人意其已入城門突然掩閉站圩黨人同時開擊潘知墮計即返身退回以陳連長斷後開盒子砲擊斃二十餘人并被城上抛擲炸彈陳立時陣亡潘團長大怒次日即在該城以南里許之黃山安設大砲於是兩軍激戰聞斃六百餘人慘不忍覩勝負之數則尙未知惟聞官軍已將陳連長遺 
屍奪回 
地方通信 
[蘇州]  
　　蘇鎭守使交替預誌　安武軍第一路統領馬聯甲前日奉電調蘇鎭原係整飭該軍紀律然其内容實係預備接替蘇常鎭守使者其内幕情形前已詳載本報旋因南京有大會議事是以發表稍遲當倪丹忱在寗時馬少甫曾面謁一次五月二十九日又奉馮宣武電飭赴寗面告保簡鎭守使事并令籌劃駐軍辦法馬氏返蘇後業令本部參謀處規劃一切旋又遣赴安徽與倪丹忱接洽一切　端陽節朱使在署邀請軍警政法各領袖赴席一以藉聯歡誼一以宣告辭退代使原因及繼任人物并擬明日專議紳商各界作同一之聲明　使署内部職員除原有之副官長吳文燦於大會議開幕時奉上將軍電謂晋省充任招待其遺戰經朱代使飭以本師一等副官盛履貞兼辦外餘概仍舊現經朱代使面令王參謀兆鷔戚副官等各就本管科務淸理宗卷以備交代聞馬少甫接籌時期當在十五六號云 
　　敎育會議事彙錄　吳縣敎育會於星期日（初四）開職員會到者爲正副會長龔鼎宋銘勳及各職員等三十餘人所議三事摘錄於後（一）旅滬各縣士紳在上海發起地方維持會分函各縣商會農會敎育會照章推定代表一名至四名入會一事議得此項代表應如何公同推定前經函詢總商會農會意見迄未准復應再函催俟商農二會復到再議（二）本會議設敎育研究會前經議章詳准所有研究各課主任員應如何推定　議得縣立高等小學中廳推出三人國民學校中應推出六人分充各課主任員俟下星期當會時分别推定（三）小學成績展覽會向由暑假時舉行本届應否舉行　議將本届仍於暑假時舉行當即函請縣公暑通飭各市鄕國民學校一體遵照 
　　馬弁自戕　第二師馬弁劉步靑奉派帶同兵士二十四名在金獅巷中朱師長公館中差遺藉以護術乃前日午後劉弁竟用手槍自戕登時殞命當經兵士人等得悉報告朱申甫師長因其情狀可慘遂慨解資金命人購棺成殮至劉弁因何自戕則傳說不一尙未得其眞相也 
[嘉興]  
　　飭查繭廠擅用重秤　嘉興東欄口嘉繪繭廠於收繭時用二十兩重秤盤剝鄕民等情已誌前報茲悉袁知事已將該項重秤解繳繭業公所辦理並於前日由財政廳電飭嘉南嘉北兩繭捐局長云據嘉興縣公民程家驥吳祖堯等電稱嘉興嘉綸繭廠擅用二十兩重秤請派委查封先令將侵蝕洋數發還農民等情據禀是否屬實仰即確切查明具覆核辦　 
　　定期論話圩正　嘉興縣上忙丁銀業於本月一號開始徴收惟現在時局未定鄕民不無觀望且値防務吃緊軍需浩大之際若不嚴行催收收數恐難起色縣知事袁慶萱特定於本月十六號在署諭話各圩客長及村正里正等歸勸各鄕民照常完納不稍延欠 
　　保護絲市辦法　嘉邑濮院鎭爲產綢之區當此蠶事告終正絲行開市之際該管警佐張沅駐鎭水警分隊長徐坤山恐有盜匪搶刦情事特會商防護辦法嗣議定水路要道如長木橋𨺗門港等由徐隊長巡弋市上要道由陸警巡查盡夜梭巡以保絲市而靖地方 
雜評一 
[哀前總統袁世凱（一子）]  
　　以蓋世英名之袁世凱而竟如此結束吾誠不能不深爲歎惜者也以袁之雄才大略豈不知帝制之不宜於今世第一時惑於羣小致爲全國人民所攻擊萬矢所指無以自解今雖未允退位然觀其猶豫不决之狀態亦必隱有悔心惜乎其不及表白此退位之心迹而遽溘然以逝也嗚呼袁世凱之目不瞑矣 
[今後之時局]  
　　嗚呼中國相持不解之時局竟如是解决乎自帝制發生以來惶擾至今所謂議和也開戰也退位也至難解决者也於此至難解决之際而忽如是解决之是誠國人所不及料也吾甚望此後之任國事者一切消釋一切解脫以稍予我　以休息之天而勿於此收拾殘局中發生意外則今日國民之公意也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱所得之袁世凱逝世消息]  
　　前總統袁世凱氏患病多日滬上中外報紙均有紀載及至昨日本埠盛傳袁已逝世其所患之病爲尿毒症易簀之時刻在六日上午十時十一時間言之鑿鑿滬埠棉紗等業遂受影響字林西報且發傳單文滙西報（晚報）亦有紀載本館更得可靠消息某重要機關已得京津密電證實此事　滬外交界昨均電致各該本國報告一切惟明碼電報北京尙阻止拍發故華官方面昨晚尙未敢承認有此事實云 
[全國商會聯合會對於國事之答復]  
　　旅滬商帮協會前以商情困苦函請全國　會聯合會電請元首連定國是已誌報端茲將聯合會答復協會函稿錄下敬復　上月二十七號接准大　以國事未定兵災不息影響所及商業爲最擬請徴集全國會意見或徑中總事　研代表全國商界電請元首定國是藉蘇商困等因查尊函到　適値總商會辦理選舉手續繁重未遑奉答且此項重要事　非經幹事會議决未　率昨日爲滬總商會第十一次常會本所幹事即以滬總商會之議　充之因將來函交議僉謂本所係執行機關無裁决之權查本會章程第五條凡會中各事會　除照章執行外其他事件須經評議會議决至重大事件必須得各地事務所多數之同意方可施行今擬電請速固呈事之重要莫過於此自應遵章辦理前此本會向副會長亦因國事來滬擬以本所名義通電各省經本所備述理由力爲拒絕報紙所載必早鑒及近復接奉部令以本所爲聯絡商會之總機關祇准辦理大 
會建議各案以本所辦事審愼尙復加以限制設付託非人流弊滋大事關國家大計徴諸會章部令應將原文通告各省事務所徴集意見再行核辦各等語全體贊成遂得議决茲將會議情形先行函復即希查照 
[敎育家之學業與事業談]  
　　寰球中國學生會前晚請江蘇省敎育會會長黃任之君演說學業與事業略謂吾國今日有兩種人材一爲求學者一爲辦事者此兩種人材相異之點蓋求學者往往不肯辦事而辦事者往往不肯求學觀今日求學之人更少於辦事之人可謂吾國人材之大缺憾要知今日之世界無論政商農工皆須與學術相輔而行若未嘗學問不能下逐鹿之場不明事理終難免并蛙之誚丁此時艱事事皆在戰爭之中稍一停頓即爲捷足者先得譬之欲求爲官先有政治法律之學識方不負人民望治之切然而吾國今日辦事之人往往未嘗學問觀諸近來停止鈔票兌換限止 
現銀出口竟不顧商人謀利之艱加以無理之捐稅致行商裏　　耗血本其原因皆由當事者少學理上之研究而昧然出此也人之所以求學者欲預備將來與人爭勝負也無論何時所當注意如歐戰發生各國會師備戰或守或攻吾人宜乘時觀其兵略之如何進行布置之如何周密並可考察各地與國增長知識必然不少此對於國外而言也至言内則有滇黔軍興以五路進兵湘蜀且入蜀者倍於� 
攻湘蓋蜀有自流井產鹽極富爲川中命脉得此以握全省財權川蜀可不戰而定故自流井爲兩軍必爭之地吾人於此亦宜研究其地域之形勢及物產之利益（中略）自今以後一切事業當根據於科學一切學問悉從事實上研究孔氏有云仕而優則學學而優則仕仕者事也余可易其解曰欲作事之良好必須求學欲學問之良好必須作事今以此兩語贈諸君諸君勿忘斯言詞畢後復釋演說部主任朱少屏君重述黃君演講中之精義乃代表全體道謝而散 
[再紀投擲危險物之駭聞]  
　　滬城金家牌樓共和影戲館後面一百四十一號門牌高姓家於本月五號下午一時許被人入内告借軍餉不遂抛擲炸彈已紀昨報茲悉高名養之當袁海觀任上海道時高爲道署副賬房後高亦捐納爲前淸候補曾在山東等省候補近則賦　來滬僑居是處其所居之屋爲三樓三底兩廂石庫門是日高因事他出家中祇有婦女及男婦僕人其時忽來四人二人在外把風入内之二人均着紗長衫並馬褂進門　託名問信由後户而入詰問主人何在僕人告以主人出外彼等不信卽在樓下各處找尋不見逼令將軍餉付出否則不肯甘休於是合家婦女手足無措彼等旋將所帶之炸彈抛擲二枚一彈未炸一彈雖已爆發力量甚微祇損壞榛櫈雜物彼等逃出門外復擲二枚幸擊在泥土上並未炸發彼等奔出後二人向東而逃二人望西而去僕傭等在後追趕大呼捉盜行人恐遭殃及皆不敢攔住但見彼等分乘黃包車向法界方面而去未幾爲二區一分駐所杜金釗警佐訪聞親率長警至高家詳細察勘一周即將地下已炸之彈壳及未炸之三彈一併檢齊帶回並傳齊高家男婦各傭到所略詰之下諭令回去一面將炸彈彈壳申送淞滬警察廳請示施行徐廳長以二區一分駐所界内迭次發生重大事件此次抛擲炸彈竟在白畫尤屬駭人聽聞立命杜警佐嚴緝擲彈之人到案究辦 
　　另一訪員報告高養之家被人擲放炸彈一事係於是日上午十一句半鐘有身穿元色羽毛長衫及穿淡色竹布長衫者二人由高宅後門走入廚房門首擲入炸彈二枚高姓家屬聞聲即囑飯司追出此二人已逃出後門又擲二枚先後均未炸裂二人向共和影戲園後弄内逃往法界進門時並無一言亦未有借銀情事淞滬警察廳現正偵查此案眞相並飭緝案犯務獲究辦 
　　又一訪函云高姓家遵小康爲匪觀齯是日端節高正聚集家人共飲蒲觴突來暴客四人二人入内尙有二人削在前後門把守高姓廚司阿施金即大呼捉盜被等知事不妙各抛炸彈而逸聞此彈爆發時聲響並不甚大惟火光四溢濃烟密布高已團家驚恐昨由警廳察驗此項炸彈並無堅硬物質實爲盜匪恐嚇之具現警廳已分投嚴緝並報告護軍使署核辦矣 
[發現危險品與匿名信]  
　　新閘派克路脩德里三百七十一號門牌徐修竹家於前日淸晨有人將形如三砲臺香烟盒之洋鐵罐一只及匿名信一封置於門首經徐姓傭婦所見拾取交徐拆閱信内書修生先生大鑒送上炸彈一枚請爲笑納云云徐以此種危險物品棄置門外必係匪人圖害當肆報告新閘捕房派令中西包探前往察勘並將炸彈帶回捕房試驗炸力一面查緝抛棄之人務獲澈究 
[匿名郵函之恐嚇]  
　　住居西門内之楊姓張姓金姓等家前日均接匿名郵函假託黨人名義告借現洋若干以充軍餉如果拒却定以炸彈奉贈等語茲爲淞滬警廳訪悉特飭各該警察區署督飭長警嚴密梭巡凡在深夜見有携帶物件者務當檢查以保治安云 
[居正差遣員被拘]  
　　黨人鄭光才（蜀人）劉天福（豫人）日前由山東總司令居正差遣來滬在滬寗火車上爲長江巡閱使駐滬偵探高姓李姓所見以其形跡可疑俟車抵閘北車站檢其身畔有居正委任狀一紙信函二封遂將鄭劉二人一併拘住當晚即搭夜車押解使署訊辦 
[平橋路發生盜案]  
　　新閘平橋路一百二十七號門牌係席鮑兩姓同居於四號晚九時許突來盜匪多人撞門入内兩匪出示手鎗嚇禁聲張刦去値洋三百餘元之衣飾各物而逸迨事主報告新閘捕房飭派通班中西包探往拿各盜早已遠遁該探等即向事主詢明該盜年貌服式回訴捕頭轉禀麥總巡通飭各捕房中西探捕一體留心偵緝 
[逸盜自投羅網]  
　　盜匪王應酬曾於西曆一九一四年十一月二十八號及十二月十號先後糾黨陳阿毛毛學琴李阿川等搶刼楊樹浦路一千七百十五號門牌章陳氏家及西藏路一百六十六號門牌詹紉良家衣飾當經捕房將陳阿毛等及牽涉之婦人王吳氏馬張氏等一併拘獲解至公共公廨訊明分别懲辦惟王應酬被逃未獲茲王以日久無事潛來租界匿居愛面近路二百九十二號門牌被已釋之李阿川偵悉密報匯司捕房於前日派探將王緝獲昨解公共公廨經俞代裏讞會同美别副領事路訊一遇以此案前由德領陪審判王　候德飭堂期　究 
[搜查私土案彙錄]  
　　福建路乾坤和烟膏店主張廷芳因違背禁烟條約將禁止進口之紅土等煎膏混售被洋藥公所查悉禀請公共公廨給諭於前日由該公所代表穆安素律師協同老閘捕房中西包探前往搜檢當將尙未成膏之烟汁及烟膏數缸車入捕房存候化驗再核又該店右隔　公興烟膏店亦因將私土煎膏混售曾經洋藥公所協同捕房搜獲烟膏數缸業已化驗中有紅土禀 
廨飭傳該店主訊究在案茲因該店仍將前項烟膏出 
售復經洋藥公所代表穆安素律師偵悉於前日協同捕房復往搜查當將該店所存烟膏一併抄送捕房候再化驗面公興店主以店内烟膏悉被抄去不能應售遂將該店收歇不願再開 
　　寓居盆湯弄二十三號屋内之山東人王玉堂姜惠水因販賣禁止進口之波斯土紅土被洋藥公所查悉已於 
前日協同捕房搜出私土五包將王姜兩人連同私土帶入捕房押候解究在案昨由捕房將兩人解送公共公廨請究據洋藥公所代表穆安素及華洋公司代表馬斯德兩律師上堂譯訴案情以原告係是英商請歸英領陪審關讞員商之美領郭君判被告還押候英領堂期解訊 
　　前寓山東路其昌棧内之土販温州人張仲關因與同伴在福州路爭執漁利由捕查見詢悉其情抄出私土將張帶入捕房解送公共公廨經中西官判交四百元人洋並保候訊在案昨晨復由捕房將張解廨請究據洋藥公所代表穆安素律師投案譯訴被告販賣私土違背禁烟條約請爲訊究中西官判被告仍交原保候再訊核 
[製造局請撥現銀]  
　　上海製造局李總辦以交通銀行紙幣阻滯流通以來支付各欵甚爲困難如購備物料及工匠辛資等項皆須現銀殊難籌措故於前日特派李委員赴京呈明局庫支絀情形請求陸軍部籌發現銀若干以濟局用 
[漁船購鹽亦須納稅]  
　　外海各處漁船每届漁汛可逕赴各場購鹽以備醃魚之用向不徴收鹽甪茲北京政府因財政困難此項鹽稅亦須徴收已由鹽務署會同洋稽核 
所規定辦法咨行各省通飭各縣轉飭各漁户一體遵繳聞此項辦法每鹽一擔徴銀二角並規定章程十二條通飭遵照云 
[南滙第二高小學校開會記]  
　　南滙縣立第二高等小學校現届十五過紀念並補行新舍落成紀念爰於六月三號開學舊會上午展覽成績下午一時開會家屬來實到者四百餘人並有縣立第三高等小學校本鄕培華女學校團體到會節目如下（一）開會（二）開會歌（三）校訓（四）校歌（五）十五週沿革記（讀文）（六）師說之有成（講文）（七）好大頭顧（圖畫）（八）謀食童子（講文）（九）戰艦忽來（圖畫）（十）愛國（講文）（十一）報親愚（講文）（十二）係地游戲（講文）（十三）酸素助燃（理化）（十四）紙幣累（算術）（十五）　獅常睡（圖畫）（十六）歐陸風雲（地理）（十七）買書同答（英語）（十八）混合比例（算術）（十九）無名指（講經（二十）遠東大勢（地理）（二十一）高山流水（圖畫）（二十二）指　問話（英語）（二十三）母拂民意（歷史）（二十四）鵠蚌相爭（圖畫）（二十五）敬謝嘉賓奜歌）（二十六）唱歌游技（二十七唖鈴第一部（二十八）徒手第一部（二十九）表情游技（三十）各個連續球竿五時散會是日一切布置照料及收劵招待等事暫由學生分任秩序甚侍聞下半年仍擬　充學額添招新生云 
[市北公學開辦署假補習科]  
　　滬總車站慶祥里市北公學開辦暑假補習科内分男女國文英算科女子音樂圖畫科半夜中英法文科聞均定七月五號開課備有詳章可以函索云 
[滬江大學歡送校長回國]  
　　楊樹浦滬江大學自美國魏馥繭博士任正校長暨寗波董景安君任副校長以來校務蒸蒸日上近因魏校長返國校中敎習學生等以博士學優識廣和藹可親愛而敬之乃由師生全體發起歡送會賺送匾額一方文曰幽蘭懐韾及金表上之金錢一枚以誌紀念迨至前日下輪特於上午十時全體師生排隊恭送學生並公推代表數人恭爲執變以畫弟子之恥本擬送至南京路碼頭因時間侷促乃送至電車站而返返時空車即以之歡迎新校長董景安君回校至下午六時魏博士之渡船遇校前全體師生復排列江邊揚巾脫帽燃放爆竹以祝前途平安並三呼魏校長萬歲滬江萬歲云 
[高昌廟接通電車之便利]  
　　華商電車已於五號爲始駛抵高昌廟樂客甚衆頗爲便利其所定車資亦極從廉蓋因高昌廟地方工匠較多是以格外體䘏現售二等車資自高昌廟至火車站每客僅收銅元一枚如至十六舗與小東門者售洋六分因此該處商民莫不歡迎云 
[製造局加造手槍機關槍]  
　　上海製造局前奉部飭每月製造勃郎林手槍一百桿機關槍四尊曾誌前報茲聞該局又接部電謂前次額定之數應再加增手槍二十桿機關槍一尊飭即遵辦等因刻李總辦已諭承造機械各員匠趕造矣 
[失去通行憑證之通告]  
　　淞滬警察廳長飭知各區署隊所文云奉松滬護軍使傳開頃准海軍部咨開案據南京海軍雷電學校校長劉兼鋪詳稱南京海軍雷電學校佐理官胡恩浩自就職以來庽居𡩋垣儀風門内現於本月十五日家中被竊據稱民國二年曾充肇和練習艦輪機長是年十月駐泊高昌廟因陸軍逐叚設防下艦不便曾由本艦發給白洋布出入劵一方長約五寸寛約三寸上有肇和艦印及肇和練習艦輪機長字樣此次被竊一併失去在行竊者本爲盜取財物於此劵原無所用惟恐落入奸人之手託名招搖等因聲明前來校長查係實情自應代爲詳請鈞部查核備案並請咨行海陸各軍如遇有人持該員此項出入劵一律作廢等情前來合行備文咨請查照辦理等因准此合行傳知仰即飭屬查照辦理爲要此傳等因奉此除分行外合亟飭行該署所隊仰即轉飭所屬遵照辦理切切此飭 
[咨請禁售病死牛肉]  
　　工巡捐局咨淞滬警察廳文云案據承辦内地宰牛公司淸眞寺董事蔣暉等禀稱竊董組織公司原爲注重衛生及挽回利權起見當經擬章禀蒙憲局批准給示保護並會商上海縣公署於原認捐數中支配屠宰驗烙兩稅分别呈繳奈開辦年餘各屠户仍未遷移内地而市上所售牛肉大都由外處運來甚至死牛死馬之由充斥街衢毫無忌憚擬請移知警察廳通飭各區署崗警凡遇有無公司印熙之牛肉或經公司調查指明私宰牛肉即行拘拿照章處罰以維營業而重衛生不勝感戴之至等情據此查售賣病死牛肉本干律禁亟應從嚴查究以重術生而維捐欵據禀前情相應咨行貴廳長請煩查照核辦並希見復足刼公誼 
 
 

Page 11

 
 
[一醉不復醒來]  
　　向爲米業之龔瑞榮前晚偕其子德炳侄德新至老北門外親戚飲酒醉後附乘華商电車至董家渡下車時已不能舉步遂　人力車送回小普橋典當弄家内不料車至一分駐所附近龔忽在車斃命爲巡長所見將子姪二人帶所問明原因飭即將屍車回自行棺殮 
[機器軋傷小工]  
　　小工孫貴卿昨在楊樹浦大板碼頭某輪船上運貨被機器軋傷足骨由工頭昇送同仁醫院請爲醫治 
[新劇家弄蛇被咬]  
　　法租界民興社前夜排演新劇十一時許由蘇石痴取出粗似茶杯長約丈餘之靑蛇一條在檯玩弄始則提取蛇尾抖掉繼復任其盤繞毫不懼怯座客見之無不驚奇詎正在興高采烈之際陡被此蛇咬住手背不放出血不止蘇即奔入後檯經人設法解脫一時觀劇之人莫不相顧失色惟聞石痴素善醫治蛇毒雖被咬傷當無他慮也 
[傘柄擊碎玻璃]  
　　昨午三時有某店學徒持夾袄至法租界華成里口五百四十六號寳豐押店質錢櫃夥見已破碎不允受押該徒負氣出外將傘柄擊碎該店玻璃一塊狂奔而逃旋爲十五號華捕追獲　住擬解捕房該學徒一味苦求令賠小洋三角麾之使去 
[婦人被虐潛逃]  
　　淸江婦人丁陳氏向在浦東川沙縣境張家橋地方丁伯荃家爲妾因被丁妻時加虐待不堪其苦於前日携帶衣服一包私逃出外行抵南碼頭時已夜半兩句鐘被崗警查見上前詰問後即帶至一分駐所氏供現年二十歲並陳明前情飭送警廳司法科訊究 
[成就將錯就錯之婚姻]  
　　俞楊氏前至法公堂控稱養女俞阿鳳被挑售洋貨擔之張阿毛誘拐逃逸業已尋見如能償還身價情願許張爲室判阿鳳暫押張償還楊氏身價洋一百元交保限繳後繳過洋七十元尙少三十元昨又由張如數繳淸聶讞員判洋給原告領去阿鳳准交張阿毛領回成婚 
[毀壞婦人名譽三誌]  
　　陸范氏控隣居朱長根之妻陸氏毀壞名譽由四區警署解送司法科訊辦已兩紀前報茲悉此案前日經嚴科員質訊屬實判送地方檢察廳按律懲治　 
[無賴調戲婦女續誌]  
　　住居海昌路之潘薛氏偕隣女沈阿五行經南北大統路被無賴李阿根攔路調戲由該氏鳴警拘入四區警署茲已經姚警正訊明判李拘留十天以儆 
[侮辱五歲女孩]  
　　四川人張春宣同妻莊氏在老北門内南獅子弄口開設烟紙店前日傍晚時張之五歲幼女小連弟在門前游玩忽被附近識帶作學徒汪郎勤現年十四歲遇見將小連弟拉入空屋用强侮辱該女連聲喊救適其母張莊氏命店中學徒王雲吉前去找尋見汪將該女按倒在地乃奔告該氏馳往將女領回業已受傷立即報告二區一分駐所加派長警將汪拘獲連同原告母女函送地方廳請辦昨經檢察官預審之下判汪郎勤收押小連弟暫交伊母具領候備函送往醫院察驗傷勢再行核辦　 
[競賽龍舟之掃興]  
　　新閘河各帮船户前淸時每届端陽有競賽龍舟之舉嗣經地方官懸爲厲禁外不舉行今年若輩又興高彩烈初四日有龍船五只在蘇州河内試划一週至初五日正欲舉賽被閘北水巡隊禁止將船扣留其時附近居民來觀者已擁擠不堪迨知被禁莫不掃興而返 
　　又聞浦江水巡隊因鹽城帮木行小工歛錢競賽龍舟恐肇事端禁阻不聽爰卽扣住三艘將船上小工押解淞滬警察廳訊辦昨經司法科提訊一過姑念愚民無知從寛每船罰洋二十元完案 
[查驗巡捕制服]  
　　英美租界各捕房以現屆夏令各華捕所領之夏季號衣亟應檢驗是否合格英捕房已於本月二號驗過美捕房亦於昨日由代理正巡官惠而生君查驗以便定期換穿 
[私取魚翅之結果]  
　　大東門外裏鹹瓜街餘泰桂圓店主黃餘穀扭控店夥顧錫坤私取魚翅等情由一區警署董警正訊供各執判送警察廳訊究已紀前報昨日午後由該廳司法科員劉紀正君研訊黃餘穀訴稱福建人在鹹瓜街開設餘泰桂圓店並無他人股份詎顧錫坤在店不務正業吸食洋烟此次將店中魚翅竊出圖消當場人贓並獲况顧並非股東亦無其他瓜葛因其反敢特蠻爲此鳴警送案質之顧錫坤顧張氏母子供多推諉問官以該氏母子究有不合着具改過切結呈案斥釋 
[　　女孩應重寳及寳林男孩夏活寳均在法租界迷路由捕查見帶至法公堂兩女孩均供在某姓家爲使女夏孩供住哈同花園左近判令飭探帶出查傳各家屬具領在案現兩女孩之主人無從查傳夏活寳則有胞兄夏苗根認領故一併解廨請示判兩女孩送堂留養招人認領夏孩准交伊兄領去 
[領回潛行逃逸之藝徒]  
　　本作主曾阿裕至捕房控稱前由李少生薦男孩莊阿三前來習業私行逃逸關書上書明如有走失情事歸薦人擔其責任請求追究等情當經解送法公堂訊供後由該薦人將莊阿三尋交到案請示判交伊師領回管束 
[攫取烟土之控訴]  
　　余順甫控張鶴鳴在江西路攫取値洋四十五元之烟土昨由捕房將張拘解公共公廨經中西官略訊一過判張押候下禮拜二再行訊核 
[冒名行騙之懲治]  
　　船户李阿全控張餘堂冒充六馬路鶴林春某館主張雲嘉騙取由戴正桂托帶之銀洋五十元昨由捕房將張拘解公共公廨經中西官質訊明晰判被告押兩月示儆 
[强搶婦人金飾]  
　　婦人陳方氏控楊良康前晚串黨張阿明在虹口熱河路弄内將絲巾塞口搶取値洋三十餘元之金戒二只金環一對逃逸昨由捕房將楊張兩人一併拘解公共公廨經中西官訊明晰判被告各押西牢一年期滿均逐出租界贓交原告領回又流氓陳增芳前日在平橋路攫取周徐氏金耳環由探追獲昨解公廨訊實判押西牢半年 
[流氓攫取銀項圈]  
　　江北婦人徐王氏住居閘北漢中路伊子成保前日在門前玩嬉被流氓蘇小連將頸上所帶銀項圈攫取而逸當由四區崗警將蘇追獲連同原贓解入警署轉解司法科經嚴科員研訊之下判解地方儉察廳究辦 
[偷竊電車燈泡]  
　　華商電車因所裝之電燈泡時常被人偷竊計已失去八十餘個昨日又有無錫人仇左根在車竊取適被賣票人所見拘住人贓帶至公司盤問據稱所有贓物售在洪生碼頭某米行某飯店兩家當即函送第一區警署縳解警廳司法科訊辦 
[代人作保之受累]  
　　劉玉嘉虧欠某洋行款項被控法公堂判劉交保限令分期拔還後由嚴正仁具保出外分文不付原告又至公堂請向保人訊追嚴稱既爲保人理應賠償惟民人每月祗有薪水洋六元實在無力代賠求鑒判限一年内陸續料理 
[公立醫院董事會之規則]  
　　上海醫院自改歸公立後組設董事會督促進行業已成立茲將該會規則十六條照錄於下　第一條本會以公立上海醫院董事組織之故定名公立上海醫院董事會　第二條公立上海醫院董事以左列人員任之（甲）上海醫院原有董事（乙）組織公立上海醫院發起人（丙）公欵公產經理處正副經理員（丁）各市鄕經董如有能扶助醫院進行者得由右列人員之公推任爲董事　第三條本會對於公立上海醫院之職務（甲）聘任院長（乙）議决各項規則（丙）議决預算决（丁）籌劃經費（戊）考查成績（己）其他關於監督整頓維持事件　第四條本會應議事件（甲）縣公署交議案（乙）院長請議案（丙）地方人民請議案（丁）本會董事提議　案第五條本曾會所在公立上海醫院第六條本會互選會長一人副會長一人任期均三年連舉者連任會長主持會務保存會中議案文件對外則代表全體董事副會長協助會長遇會長不能到會時得代行會長之職　第七條本會於每月第四星期開常會一次遇有特别重要事件由縣公署或院長或本會董事四人以上之要求得開臨時會　第八條本會開會時以會長主席會長有事不到則以副會長代之如正副會長皆不能到則於到會董事中公推年長者主席　第九條本會議事時須有全體董事三分之一以上到會方可開會伹市鄕經董散處四方或不能親到而有蓋印書函委託到會之董事代表者亦得列於到會人數内　第十條本會開會時院長得出席陳述意見但無議决權縣公署有交議案時縣知事或其所派之員亦得出席陳述意見亦無議决權　第十一條本會遇有複雜之議案得分推審查員審查之　第十二條本會議案之可否以到會董事多數决之如可否同數則取决於主席　第十三條本會議决事件全體董事共同擔負責任　第十四條本會置議事錄一册記錄議决案由主席簽字爲憑　第十五條本會議决事件除分告院長及各莆事外如有關係重要者並錄報縣公署　第十六條本規則如有必須修改時適用第二條乙項第四條乙丁兩項之規定 
雜評二 
[收拾與維持（訥）]  
　　今日各地方各界無一不殘故今日當收拾殘局之任者不僅中央當之各地方各界亦同任之也今日又隨時隨地易生意外之變故言維持治安之責者不僅中央宜注意之隨時隨地皆宜注意之也 
　　而在目前則所謂收拾所謂維持尤不可稍有忽視 
氣候報告 
[（上海徐家滙天文臺天氣測候報告）]  
　　已遇者之報告　六月五日有多數低度佈滿於中國自西南以至東北廣東福建及掦子口有　雨　六日天陰而雨氣候較寒　六日下午四時前二十四小時内上海氣候温度至高六六．二至低六二．四去年同日至高七八．八至低六五．六　 
　　未來者之推測　六日下午四時三十分豫測海濱一帶天氣陰晦 
來函 
[海德禮律師來函]  
　　啓者頃閱本年六月四日貴報本埠新聞欄内所載李百基田方華騙取麻袋一案中有被告田方華延斐斯律師到堂辯護等語按該案係由敝律師代表被告田方華等到堂聲請註銷刑事當蒙公堂照准因貴報訪員誤錄斐斯律師故特函請更正即希查照并頌台社海德禮律師 
[國貨維持會通告二則]  
　　　　其一　逕啓者頃奉農商部函開上年國貨展覽會出品前經物產品評會詳加審核分别等第經登政府公報公示在案現在此項獎憑獎牌均已製印完畢除獎牌一項由本部酌收實價計特等收費五元一等收費四元二三等收費三元五角由各得獎人備價向部請領彙案發給外所有應得獎憑計共二百十九張相應連同淸册函送貴會查收轉發等因奉此查所有應得出品獎憑計共二百十九張現已蒙部頒發到會茲經評議會决議於陽曆六月八日星期四下午二時假中旺弄錢江會館特開大會公同給發届時務希貴公司商號蒞會領职爲盼所有應得獎牌請由各出品人備價逕向農商部賽會處領取可也所有給獎事宜至爲重要茲經本會恭請農商部委員吳在章先生於是日蒞會監視以昭鄭重并請吳先生報告屢覽會一切情形以爲各廳品商號改良研究之助並請前巴拿馬賽會監督陳蘭薫先生蒞會演講美國賽會詳情及對外貿易之種種關係届時務望撥冗早臨共聆宏議是爲至禱 
　　其二　敬啓者上年本會經徴國貨展覽會各出品業經農商部詳加審核分别等第給獎在案所有各出品應得獎憑現經農商部函送到會囑爲轉給茲經評議常會决議於陽曆六月八日星期四下午二時特開大會公同給發除通告各出品商號届時蒞會領取外並恭請農商部委員吳在章先生暨本埠行政長官蒞會監視以昭鄭重并請前巴拿馬賽會監督陳蘭薫先生到會演講美國賽會情形及對外貿易之種種關係並由吳在章先生報告展覽會一切情形以饜各界届時務希各議員代表暨全體會員撥冗惠臨共襄盛會是所至盼　會場設𡩋波路中旺弄錢� 
江會館内 
 
 
] 

Page 12

 
 
   
 
 

Page 13

 
 
自由談 
游戲文章 
[大中華小說社最新出版小說廣告（）] [  靜廬]  
　　社會小說愁安會 
　　此書叙數官僚深恐國家承平閭閻又安不能肆其盜竊之手段乃發起愁安會招集同類四出運動以擾亂一國之治安社會之安𡩋使人民有食不安味寢不安枕之苦果也不出數月全國騷� 
然人民之受其害者不可勝言該官僚見目的已達遂即將會解散 
　　俠小說志士救國記 
　　書中叙多數志士寗犠牲其爵祿富貴家室生命以與禍國者相杭國基因之以穩固其一種不屈不撓之志大公無我之心閱之實足令人油然生愛國之心 
　　軍事小說新金風鐘雨錄 
　　此書於南北戰爭中事或勇敢或畏葸或智謀或愚鹵或文明或野蠻無不紀實詳載嗚呼跳梁鬭穴得失不過鷄蟲觸戰蠻爭割部侄同蝸角自殘同種遺笑外人有心人讀之諒當同聲一哭也 
　　哀情小說曇花一現錄 
　　此書叙紅　女郎思與一男子結婚乃用種種狡謀種種方法始得成就孰知月不常圓花無久艷僅八十日即爲人所反對而取消之而女郎亦從此香銷玉殞芳魂長眠於地下矣嗚呼慘矣 
　　言情小說新再生緣 
　　此書叙供荷女士與鍾華穀結褵四載伉儷甚篤有蒂芝女士因艷生妬遂以種種陰謀置供荷女士於死面以已代之幸有滇黔� 
等義士目睹慘劇仗義執言卒得蒂芝驅逐供荷復活使鍾華穀與供荷得破鏡重圓白頭偕老也 
塵餘觚剩 
[春笑軒見聞錄] [  泗濱野鶴]  
　　葉五 
　　余紀三姑竟友人爲方葉五事尤哀感雄烈其絕命詩一章縱西臺之歌易水之面猶爲遜此凄斷也紀之倘亦彌野史之遺乎葉五者莫諗其家世初某王義師由湘入鄂行石人山將指宜都夜午有數百人舞　來賊中陣隅伏網咸成禽無倖免者翌晨王命左右解以入率魁　英傑人也遂釋其覊詔之曰壯士來何爲者於時有挺身出者吴聲曰若第知忠虞者耳可不問王奇其言窮詰之始知若輩欲景從義軍者特選爲虜營擬先刼之以邀功耳叩君其伍者爲葉五卽抗聲者也王權甚俞葉五仍統其軍而晉爲將軍久之始習其爲人葉五賊爲武夫乎然頗知書喜吟詩縱矣諧斃病而偉烈之溉則時溢露焉隨王數十載所在獲奇勳列　莫產憂也未幾王遺之督弁數萬入皖一日陣於多知嶺之陽屬藉周某有權力號萬人數輕葉五甚以爲孺子匪可用也迨數戰莫判勝負面奇之越日葉五竟設　謀死周於嶺谷間餘弁來投而聲勢以赫无何拔某郡選城中壯士入伍復得　旅將以有所備而無恐也一夕有使者蒼黃至云喪王書者書言王在鄂被圖某城亟非得將軍援者勢且潰葉讀竟騎絕既思書無鈐印得母僞耶乃榮蜀下議僉謂王倉猝不及鈐耳苟因循誤王者厥罪匪渺葉乃遣裨將呂某率師萬餘星夜行猶恐其慢復命某亦率師行期以先至者有賞越日間諜至謂二將軍盡殲於伏虜葉驚恐城不足守將出而虜衆大至戰三日夜遂破葉爲所得就義時折指以血書絕命詞云嗟我皇明之胃兮胡見制於胡虜盡我人之脂血兮期虜鋒之少挫奈天心之不仁兮竟死余於茲土吁嗟哀哉兮竟死余於茲土聞者哀之 
　　逸史氏曰悲哉洪羊事起就義者衆矣名莫儕乎國殤勳終歸乎幻影田橫之衆遜其奇烈楚懷之起等其匪成至今日海宇既蘇毒翳復起瘡痍烽火幾何處不可廻車痛哭也先哲有知能母慟乎 
小說一 
[郤瑟繞梁錄] [  王汝回]  
　　情戰（續） 
　　哀沙身雖返國而心不屬眠食俱減形容枯瘦每聞淸歌一曲輕爲歔欷增累神志之頽至親信者莫辨其聲音如是者累日一夜隱儿而臥見使者齋以佳音與之言曰往之雅典將見汝之蹇運不再追逐矣哀沙瞿然覺曰蹇運即來吾往雅典决矣喪元之痛不能阻我與玉人之觀面也苟得獻身彼前又寗暇憶及死哉語後容光大振自計至雅典隱於走卒之中當可日餐玉人秀色因變服來雅典在廷下執洒掃之役夤緣侍從由愛密柳雇之用爲斬木汲水蓋見其年少而力大也一二年後又爲愛密柳之使者易其名曰腓羅司脫事盈廷之人維謹益廷莫不稱之齊瑟思聞之擢爲宮内供奉之人天顏咫尺身分稍稍貴矣復隱散故園金銀沾溉盈廷上下其出色當行竟無有疑之者如是者又三年遂爲齊瑟思臣下第一親信 
小說二 
[俠情小說紅蘩蕗别傳] [  天虚我生]  
　　第四十二章 
　　矧夫今日乃在囚車之中言次則復踽齒而笑馬克格尼爾又曰今男爵猶受桎梏之痛苦歟舒勿林笑曰早已釋之蓋吾人既有夫人爲抵押品且有聖皆司國民之生命附麗於其間爲勢實較桎梏爲妥亞猛聞語且視舒勿林一種訕笑之狀則大憤唇翕翕動即欲破口毒詈而一手已爲其姊所製似禁其發聲者則亦不得不强忍而止默念舒勿林之爲人其蠢乃如頑象雖加鞭策亦無一毫感覺則徒費唇舌殊無益轉不如示以靜默之態之爲得也則但怒之以目而心中竊念其姊所以禁止其發聲之故實恐於紅蘩蕗有所妨害溯厥原因則罪魁禍首舍已莫屬致令其姊及姊丈受此苦痛負疚實已至深且覺近日以來其姊雖在無人監守之時亦不復與已交一言由是以觀則其深恐痛疾於已者概可知矣夫人生所最難堪者無過於愧悔交併之時故亞猛所處之墳實如芒剌在背荊棘且叢積其胸自分此身罪孽深重舉其受無形之種種痛苦母寗自戕其生以速其死較爲飭捷爽利故於次日行經河岸之側度一無欄之長橋時望見下臨深淵可五十密達極欲猝　車門一躍而下以畢命爲脫身贖罪之計　 
 
 

Page 14

 
 
   
 
