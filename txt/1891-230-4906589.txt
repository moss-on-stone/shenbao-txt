# 1891 - 230 - 4906589

 

Page 1

 
 
[聲明影射] [  點石齋告白]  
　　本齋新印五經三萬選係集各種經藝之菁華復採各省書院社課之傑作兼之廣搜名人窗稿其中題有未備者並延名手補作之兩閱寒者甫得告成此選是極經藝之大觀也前月出書已登報首定蒙賞鑒近有射利之徒巧將五經文海作底不列書名中縫並無一字多印封面簽條凡例隨售隨換或作經文戞造或作五經文府或作五經三萬選續集一書而兼有數名任意爲之隨客所欲計誠得矣購者偶不細察卽受其欺眞本反不可得似此以僞亂眞獪巧已極爲此特再佈告士君子購書之時務須對題對文詳加察閱勿爲射利者所朦實爲幸甚 
[論考巿禁賭]  
　　考塲與賭塲本不相謀也考塲爲名賭塲爲利赴考之人所爲者旣在名則又何容更逐乎利塲業賭之人所爲者旣在利則又何事借資於名塲古云爭名者於朝爭利者於巿利與名無並立之勢也吾則以爲名與利正不得不並行試觀古來朝廷之上賣官鬻爵賄賂公行獨非惜名塲以罔利者乎賭徒深知此意以爲不妨仿其法而小試之於是乎凡有考塲無不麕集彼之初意不過以考生爲護身之符托名考生官府無奈之何旣而藏身旣固遂并考生之所有而亦罄之蓋考生赴試除赤貧者摒　乞貸勉强敷衍絕無餘剩外稍稍小康者必多帶數金以備考費之外稍有游宴之資若大家世族富紳巨賈之子弟則僕從如雲舟車煊赫起居飲食一切視在家時有過之無不及間有父兄師長同來者尚不敢放蕩或有絕無拘管所偕者不過燕朋暱友以及跟役而已則其揮霍之任情當更有無所顧忌者賭徒見之以爲此奇貨可居也多方煽誘百計牽引必令入其彀中罄其所携而後已甚有逼冩借劵相隨至家中索取者此其人之胆大妄爲亦可異之至矣夫每當科塲無論大小試無不申明賭禁此其例所常有而每逢科塲無不有賭賭徒之來先於考生假如七月初旬去錄遺之期尚遠而已有租賃考寓挈伴同居者此等人大半皆爲賭而來非爲考而來也厥後陸續混至卒至魚龍混雜無從辨别蓋考客靜候試期羣居無所事事抹骨牌拈葉子以爲消遣計亦所常有若官役見之卽指以爲赌而捉之則必至肇禍然明明見其賭而不之捉則所謂禁賭告示粘貼通衢者要不過具文而已赌徒之所以必借考巿以逞其技者正爲此也說者謂賭徒借考巿以罔利然所罔者不過考生之餘查其所獲亦不甚厚又何取焉而不知旣值考巿則赶考巿生意者實繁有徒不僅筆墨紙張書籍等項而已各業中人無不有之如北地之趁集然其中亦竟有盈千累萬之資本賭徒則眈眈虎視暗中勾引一上其手卽無不罄所有而去似此設心夫豈志在考生所携之區區也哉卽就考生之資而論亦殊不貲矣一人以三十元計省者或廿餘金則每人總有二三元可以餘剩一省之人計大省不下二萬餘中省亦萬餘人小省尚有數千人則又何得謂之少耶彼賭彼深知考生之心雖注於名塲而亦未嘗不移於利塲求名之心正如其求利之心且求利之心更甚於求名之心何則求名者直至榜發而後知求利者當前职之而卽是則利近而名遠孰肯舍近而求遠者且近者雖不可必得而眼前可見遠者卽曰可以倖得而暗中摸索終不敢以自信故爲求名而來者往往改而求利迨利一失去而名心亦由此而淡甚而至於無面見江東父老而斬斷名利之關輕性命於鴻毛若此者亦時有所聞然則官之禁之於早者安得謂非失幾坐照也耶特無如禁如不禁則雖燭之於先而仍無以毖之於後考生之不自愛非盡官府之咎也雖然果欲禁之豈眞有所難能哉諭知各學教官遍行知照各考寓不得以賭具爲戲有違者卽作賭徒論重則懲辦輕則扣考如此則考生自不敢以身試法而彼賭徒無可影戤卽無可存身矣此握腰持原之計曷弗試而行之 
[本館接奉電音]  
　　昨由京電傳上諭二道敬謹譯登○七月十九日奉上諭雲南雲南府知府員缺緊要着該督撫於通省知府内揀員調補所遺員缺着湯子坤補授欽此同日奉硃筆崔國因轉補翰林院侍讀陳秉和補授翰林院侍講欽此 
[瀛臺紀事]  
　　欽派福箴庭協揆等在上諭館考試漢廕生一則已綴前報兹將或定等第銜名籍貫照登於後取定一等第一名漢從一品廕生孫梃山東濟寍州舉人現任刑部尚書孫毓汶之子取定一等第二名漢正二品廕生程恩培安徽阜陽縣附生前任江西九江鎭總兵程文炳之子取定二等第一名漢從二品廕生李福澂湖南湘鄕縣人原任湖南綏靖鎭總兵李濟清之子前在貴州遵義協副將任内承廕取定二等第二名漢從二品廕生陳慶斌湖南善化縣人前任湖北黄州恊副將候補游撃陳樹勳之子前在湖南乾州協商將任内承廕取定二等第三名漢止二品廕生喻先覺湖南寗鄕縣人現任浙江衢州鎭總兵喻俊明之子○承修太和門工程分派廠商二十餘家以分工作本月初八晨廣德廠所集木匠於鍋伏放砲爲號一齊歇工僉同工頭勒漲工價工頭知難約束慰以好言赶將掌櫃找到掌櫃向衆開導令其安靖作活不期人多語雜聲勢洶洶掌櫃知衆怒難犯乘間灒避衆人見掌櫃已去益加震怒一聲號召糾集五六百人各持鐵斧蜂擁至西四牌樓廣德廠與掌櫃爲難掌櫃踰垣奔赴正紅漢官廳求爲保護　衆木折亦赴官廳圍閙固山逹急將右翼四旗技勇小隊調至以資彈壓廣厚田翼尉聞信馳至善爲開導衆匠稍形歛迹廣翼尉調處再三衆始退回鍋伙留下小頭目十餘人與廠商商訂增加工價一事至議加若十俟訪明再錄○新還道禄寺卿堃子岩大膳大岫詹吉於七月十一日辰時進署履新經典簿廳示仰闔署官員書吏頭目樹役人等至期赴寺一體謁見○兵部爲咨行事職方司案呈本部具題議覆吉林將軍畏奏稱吉林正藍旗满洲佐領春和呈稱與年六十八歲因從前出兵山東等省受傷受寒筋骨致病深恐貽誤呈請休致前來當經委騐屬實應准告休推係曾在軍營人員援例請食原俸等因查春和老病乞休自應准如所請可否賞俸請旨遵行一本於光緖十七年七月初四日奉旨春和曾經出兵打伏殺賊捉生著以原　休致加恩賞食半俸以養降年欽此由兵科抄發到部合行粘抄原奏咨行吉林將軍查照辦理○厢藍蒙副都統景福亭少宗伯善於七月初十日辰刻在東安門内南箭亭正白旗侍衛教摥挑補厢藍蒙松濤佐領下領催一缺馬甲一缺養育兵一缺圖敏佐領下馬甲一缺扎拉芬佐領下馬甲一缺雙喜佐領下馬甲一缺存保佐領下養育兵一缺常壽佐領下養育兵一缺已傳知應挑人等是晨赴彼預備云○吏部爲咨行事騐封司案呈光緖十七年七月初二日本部具題管解京餉五萬兩以上之兩淮監掣同知金福准給奬叙一本於初四日奉　 
 
 

Page 2

 
 
旨依議欽此欽遵到部合卽分咨兩江總督江蘇巡撫查照辦理○廂藍满印務叅領志明以本旗五甲世管佐領連瑞疾故除所出佐領現在辦理承襲外所有該佐領圖記有應辦一切公事不時鈐用自應先派暫署以重關防禀請本管都統核奪當經恩相國諭令五甲正參領志明暫行代理該佐領圖記云○兵部爲轉行事准禮部咨取七月十五日田村暫安處佳貴妃前行中元禮致祭需用抬送肉槽披甲十六名看管章京一員相應片行值年旗轉行該旗照數派出並將官兵花名清册開送本部點名後齊赴宰牲處伺候等因爲此轉行值年旗查照辦理○兵部爲知照事所有考試八旂繙譯錄科並繙譯童生塲内彈壓副都統一本本部業經具題相應知照值年旗轉行八旗满蒙漢副都統於七月十二日丑刻赴午門前咸集聽候宣旨一經派出迅速入塲○禮部爲移咨事儀制司案呈光緖十七年七月初七日准禮科抄出本部具題議覆四川總督劉奏以四川梁山縣壽民羅諸錦年逾百齡五世同堂請旨旌表等因核與例章相符應請准旌一本奉旨壽民羅儲錦着照例給資建坊加恩賞給上用縀一疋銀十兩餘依議欽此欽遵合將原題抄咨四川總督查照辦理○俄國天津領事寳君德林現届瓜期經北京俄公使令繙譯王君厚來津接署領事俾寳君起程回國其俄國新簡駐華欽使已由俄國航海來華諒日内卽抵津門以便入都履新 
[獲犯述聞]  
　　前此拿獲閙教各犯除王光經傳有順二名業經正法外尚有田老五楊老公二名監候斬决劉兆春監禁三年另案辦理惟高子清高子斌二名迄今在逃未獲大憲嚴催各屬急如星火旋訪知二犯曾在蕪湖撑駕駁船乃拘駁船頭目研訊勒令指交據供帮中冋無此二人惟一高姓名輔青者係湖北人去年已改業遠去不知所之當道疑高輔青或卽此二犯之假名禀請上游通飭查拿迨六月初間街包探在上海拿獲雖訊無確供而案關重大非詳細推敲終不釋然於心因卽備文派差赴滬將高輔青提解來蕪於十二日到縣收監候訊連日情塲因辦理教案忙碌異常尚未訊取供詞也 
[斯文掃地]  
　　金陵科試時有某童者句邑人手携青蚨數百入巿購辦考具見多人叢集地下爲牧猪奴戲童見獵心喜遂以　中貲作孤注一擲不料喝雉未闌而飛蚨已渺止擬蹀𨇾而歸旁有一人曰轉敗爲勝兵家之常如因妙手空空僕願助一臂之力謹奉假番佛一尊願先生背城借一童以素未識荆不敢造次爲辭某曰此區區者何足挂齒若必存流俗之見毋乃令孔方兄笑人童乃受之重入迷龍陳中再戰再北冉北再貸轉瞬間已負四元之多童以爲三十六着走爲寂着遂效白鴒之翻身其人曰茫茫世路何處尋君請以腰間時辰表爲質童不允致相爭執童忽一足蹈空滾入官溝幸武巡捕經過立時逐散童反將捕衣襟扯住曰爾來解勸致銀表失去刁賠還不干休也有一兵見該童套褲中似有物墜下順手扯開則鏗然在地者非他卽銀表也維時考童默然無言途人莞爾而笑 
[多言賈禍]  
　　揚城板井地方某姓家所雇傭人某甲因天氣燠熱在門前購買西瓜欲藉邵平之風味以解相如之渴吻論價旣定中向瓜販曰色如不紅吾不與值瓜販曰诺剖之則色若梨花味同虀采瓜販赧顔衷告曰吾等小本生涯虧折不起大爺酌給半價如何甲見其寒窘可憫已首肯矣正在解囊忽對門某公館家丁某乙見而誚之曰不適口之物尚予值耶瓜販譜此事與汝不干何必效豐干饒舌乙怒其挺撞磨拳擦拿勢將用武瓜販亦不肯相讓遂至扭作一團乙固北方之强也頗有齊力左拳右脚瓜販竟一蹶不起偃臥公館門外呻吟不已其時觀者如堵墻莫不歸咎於乙之多事須臾瓜販家屬聞信奔至公館主人見事不諧遂將甲乙函送保甲局請其秉公懲辦當經保甲委員提訊謂瓜販妻子曰互相揪打各有不合君今判令某乙具結保汝夫一百二十○痊愈保限期内倘有不測再移請有司按律懲辦另由兩公館主公給養傷費若干甲乙暫行看管家屬遵斷將瓜販舁回禮治不識能無恙否夫多言已足以賈禍何况遑血氣之强攮臂直前妄相揪打其不至傾覆者幾希矣 
[蜃海秋帆]  
　　防營統領黄綺亭軍門會同雙廟駐防叚碧春副戎於初四日拿獲　匪頭目曁　奶一名具斬獲曁小四　級一顆解送來郡旋經永嘉縣邵補堂大令訊取確供釘鐐發押查曁小奶兄弟爲毛炳一之流亞控案鱗　惡迹多端現旣一一供認想不日當可好正典刑矣○西門厘局委員過玉書明府鑄差期已满瓜代有人現奉調廉卽須晉省惟政體稍有違和尚未束裝就道○新委西門局員沈子谷别駕壽銘現已奉委來甌擇吉接辦查沈别駕前曾委辦青田厘局熟識情形兹膺是選當可收駕輕就熟之効○温棕中衡遊府鄔二中遊戎突於初十日無疾而終其遺缺現委左營遊撃布兼山遊戎署理遞遺左營遊府委林蓮波守戎署理已於十二辰刻接任矣○初七日魚更兩躍後府前街吳泉春土店樓上將煤油燈潑翻柴堆上幾兆焚如幸爲時尚早赶卽撲滅尚未成災○白上葉姓被土匪擄刼一節曾列前報兹聞崑陽潘氏人見而阻奪致被受傷四命迭人赴省控告未奉拿辦現擬京控向葉姓索討讼費糾衆數十人踞擾不休葉某不堪其擾一再赴縣喊叩求請親詣押回邵邑尊准詞隨於初九日輕輿减從親行彈壓未知如何渙散姑俟續聞另詳○温俗每届中元競作盂蘭盆會咸以方紙鑿成錢形沿街焚燒名曰九十一名鬼拾且每家用九十裏以白紙面書某姓某堂盖用三寳印復以薤草紥　堅固外貼色紙封條送往開元禪寺蘭盆庭塲　化名曰寄束或數千束或數百束不等家家如是統計一畫夜焚化之束所費不貲以有用之財置之無用之地其亦習俗相沿牢不可破耶　 
[嚴禁小票]  
　　杭垣自有吕宋小票以來狡獪之徒藉以漁利不論大街小巷開設鋪户懸燈結彩金碧輝煌以炫人眼目多至數百家各店寄售者亦復不少無知愚氓莫不蟻附蜂屯希圖得彩甚有手藝營生者儘累日之辛苦積得數千文數百文皆斷送於此各不知悔近因考　在卽小票店開設愈多衛靜瀾中丞撫浙時欲禁不果今聞署臬憲唐廉訪札飭杭州府李太守　仁和錢塘兩縣以及上城中城下城三段保　總巡出示嚴禁着各吕宋小票店一律閉歇雖告示尚未張掛而漁利之徒已覺不寒而慄矣 
[怨耦曰仇]  
　　姑蘇訪事人云鹽城居民仇陽三年逾而立妻徐氏年相若饒消手姿仇業賈他鄕歲星一周怛八九離桑梓妻寂守閨中角枕錦衾未免無懷緘恨鄰人成步松色中餓鬼也以言挑之曰兩人獨處忽忽不樂曷不以其所有易其所無於是星前月下海誓山盟朝去暮來情同膠漆一日仇返棹回里甫抵里門天色未曙而仇歸心如箭先行登岸行李等件屬船夥隨後　送洎至家　啄者久之始見七齡女啓錀而出即以母氏何往則云春睡猶濃仇闖進室門一對野鴛鴦猶交頸而臥斷　殘雨聲頗郎當仇閩之不覺怒髮冲冠上前扭毆詎成身長力大將仇推扑於地脫身而去妻慢整衣冠羞縮無語仇氣極而踣倒臥片時繼思一頂綠頭巾亦壓不殺人遂不子深究而成自脫身後知事已敗露此後困難再續舊好潛與婦謀曰我兩人永好永訣在此一舉婦曰何爲永好永訣曰從此割慈忍愛伯勞飛燕各自西東諒彼必無閒言若欲永好則莫若乘其無備單之死地婦從其計遂於某夜乘仇睡熟啓門納成以麻繩一條扣於仇頸兩人各執一端極力扯緊仇於睡夢中不能擺佈登時殞命棺殮之日仇之猶兄某甲見死者之舌微露於外項上有繩切痛喚侄女究問女曰昨夜與父同睡比醒父已死矣及細詢前事女頗能詳述甲遂赴鹽城縣署控告王大令詣騐後卽將姦夫姦婦研訊定讞昨日解司過堂想不日卽當行刑矣 
[法外施恩]  
　　上月某日由鄞江橋購　拿著名積賊周大娘子嗣又拿獲周阿春聞此二賊犯案纍纍且有傷害事说强姦婦女情事胡太守因其凶惡已極本欲明正典刑後知其本領高强羽黨甚多若綁赴法場恐被黨夥刦奪遂命置之站籠中於本月十六日下午發大門外示衆遠近男女老少聞風來觀者不下萬餘人知該二犯惡貫满盈一旦爲民除害無不爲之雀躍延至次日下午因吳觀察之太夫人以慈悲爲 
 
 

Page 3

 
 
念聞而惻然不忍置之死地囑道憲轉飭胡太守改定永遠監禁太守唯唯遂將該二犯仍交鄞縣收禁 
[枷號示衆]  
　　皖省練軍營勇日前捕獲名會匪楊老五訊供確實就地正法已紀報章查該匪就獲時訊供出仇人數名地方官訊知挾怨誣擎慨不牽涉初十日練軍營勇又獲王鳳亭綽號黑頭由宋珮珍軍門禀明撫憲發懷寗縣嚴訊吳松午明府在花廳訊問王供向以跟官爲事近因時運不濟家居日久不敢爲非作歹明府錄取供詞禀明大憲將王荷以巨枷飭差保押赴各城門口示衆 
[新令接篆]  
　　聞新任寳山縣馬漁珊明府定於昨日午時接印任事 
[整頓善堂]  
　　欽加四品銜升用直隸州正任南匯縣調署松江府上海正堂袁爲出示曉諭事本年五月二十三日奉蘇松太道聶札奉蘇撫憲剛批本道詳曹溶等控上海各善堂舞弊一案遵飭查明開册請核由奉批據詳已悉察核册開發堂擇配婦女需費一欵查發堂婦女擇配原屬善舉應辦之事豈有因經費無出取償於此裴前令輕信堂薰由官議分三等價值俾收濟費實屬不合此外來歴清楚堪以配偶之人難不照官價辦理仍須娶主量力捐助兌收給配一似贸易者然更堪詫異其婦女出入帳房笑語一款堂規理宜整肅女所尤宜嚴密總門須令鎖閉茶水飯食均應旁設轉桶傳進豈可任聽以入自由致滋物議其餘各欵雖據查覆尚無其事而所控已非無因亟應認眞整頓免致日外廢弛仰卽飭縣赶緊將婦女擇配定價一欵卽行裁革出示懸掛該堂門首俾衆週知嗣後如有自願捐助堂中經費者應聽其便不願捐者不准藉端指勒並飭該堂將女所總門嚴加鎖閉雇令老婦專司飯食茶水等事無事不准出入一面催令瞿開桐會同黄蔭薌據實將帳目造報查核謝董有無虧空餘外經董司事應否更換詳候察奪仍由縣督董將該堂應辦各善舉次第認眞整頓併催果育堂　徵信錄自十四年起赶緊刊刻分送以昭大公毋稍瞻狥爲要切切此繳册存等因轉行到縣奉此除分别照會堂董遵辦外合行出示曉諭爲此示仰合邑諸色人等知悉所有從前發堂擇配婦女定價一欵現奉撫憲批飭裁革自示之後如有婦女因案發堂擇配者應聽娶主擇領完婚並無一切浮費倘有司董人等藉端勒索分文以及任意留難各情許爾等指名具控以憑嚴辦爾等亦不得冒領作踐致干並究其各凛遵毋違特示 
[蠻觸相爭]  
　　北鄕人某甲性情鹵莽行步蹒跚故雖十里洋塲不遜大街輭　而甲在途中時輒與人東撞西碰人咸稱之爲蠻牛前日因家中需用石灰至法界購得若干觔携包而返路經鄭家木橋適有江北人某乙手拉東洋車疾馳而至途遇蠻牛東洋車固不肯讓人者而蠻牛以爲何物傖父竟敢實偪處此以與我爭此路也亦不肯退避某乙直衝而前致將蠻牛撞倒乙自知孟浪迅步狂奔蠻牛於地上扒起捨命窮追前行數百步當將乙車扭獲拳脚兼施又將車輛傾覆折損其輪乙曰毆我可也何得壞我吃飯傢伙遂亦攘臂而前扭成一團幸有魯仲連其人出爲排解令甲出資若干爲乙修車之費乙遂首肯不至拘入捕房 
[竊物送捕]  
　　蜜采里西客館内之掃垃圾小工前日清晨將西人之木匣藏在垃圾中希　混竊不料被西人冷眼者見富卽拘獲人贓送入捕房管押 
[細鞫搶女]  
　　昨報列搶女一案經捕將一干人解案錢張氏供南翔人夫故後與范小雲姘識已有三年住居二馬路西女兒阿鳳並非親生係從小恩撫者昨早有嘉定差人來家謂有倪沈氏在嘉定控告特來提人說畢卽將阿鳳搶入馬車姘夫范小雲早與該差通同小婦人情急號呼阿鳳亦在車中啼哭渠等竟揚鞭疾馳行至五雲日昇樓　近有印捕攔阻馬車仍飛馳如前及至一洞天門前范小雲竟將小婦人推下車來以致跌暈據印捕禀稱昨日九點鐘時在大馬路湖北路口見浙江路有馬車一輛疾馳而來見車中有人啼哭上前欄阻該馬夫非但不停反加鞭向西飛跑又見由車中推出老婦我在後尾追又將號呌吹動追至泥城橋有一百九十七號華捕帮同欄在始得阻止好捕頭禀稱此事馬夫實在可惡質之馬夫富阿興供詞狡猾太守謂富阿興曰凡人雇坐馬車遇有號哭等事爾卽可不行至遇印稱攔阻爾反加鞭飛馳若車中老嫗推下致有性命之虞如何料理爾得車資幾何富稱車資一元因見父母俱在故敢放行賈副領事亦以該馬夫爲非是嘉定差人徐永卽錢永呈遞嘉定縣與上海縣之提文蔡太守謂旣有文憑何不投遞反在租界搶人横行胡閙實屬不合范小雲供詞含糊太守商之賈　　事判馬夫富阿興管押十四天錢張氏錢阿鳳交保范小雲年老免責徐永着管押備文解往嘉定聽候本官究辦 
[縣案彚錄]  
　　引翔港人楊錫槎控胞姪伯珍糾同李阿祥何福昌等硬搬什物袁大令提訊之下伯珍供有姚小園卽少雲等唆使搬物大令卽將伯珍及李何等分别收所一面飭原差補提少雲等到案再訊此已列入前報者也前日原差將姚並奚錫坤周濤濤趙雨亭趙泉泉姚瑞瑞趙小貴全林等八人提到晚堂由大令提訊姚等同稱均以耕種度日本月十四日伯珍雇小的等前往搬物問伊何事據稱遷移店基小的等實不知伊等叔姪爭産大令判將姚等八人分别收自新待質二所聽候覆訊核辦○華亭榮控劉小四拆梢不遂取去藥箱一案前日袁大令請帮審委員宋二尹升堂提訊華投案訴稱向爲外科醫生前月初旬有錢姓患足疾至我處醫治痊愈至初七日忽有劉小四與阿利等將我軋住聲稱錢姓被我藥死須償洋銀二十元方肯干休小的見其兇横異常當付英洋十二元餘英錢金泉擔保不料十九日小的出外診病又遇劉等將藥箱取去爲此來案喊控求恩究辦錢金泉供付洋一節確由小的擔保餘不知情劉小四供蘇州人現在妓院爲傭錢姓係小的之反未死之前華自願包醫令錢出洋二十元錢如數交清不料擔延日久無效而斃向伊理論華願將洋送還小的並未取伊藥箱有和供爲轎役徐供與劉略同二尹以原告所控取箱毫無証據碍難究追斥退不理 
[英廨案牘]  
　　　包探陳阿九稱陳洪九在一層樓啜茗將夾馬褂掛于衣鈎上忽然失去當時陳邀同堂倌瞿慶桂囑小的查緝刻下陳已乘輪他往嗣經小的查得該馬褂爲王二所竊吊到原贓並在該竊身畔搜出水烟筒質票係周德豐之物是以傳同瞿周等至案王二供小的東臺縣人向推小車度日因無錢使用作此不端求請寛恕蔡太守着責五十板遞解回籍贓交瞿周領去○工部局洋人稱向例天氣炎熱時租界各小菜店禁賣野味兹查得某菜店有野雞出賣且已臭穢不堪有違定章請爲判罰蔡太守商之賈副領事援例罰洋五元○巡捕禀稱東洋車夫林阿福李阿二在黄浦灘一帶沿途兠攬生意有違向章拘請究辦林李俯首求恩蔡太守判管押三天林李同稱已押二天矣太守着再押一天○徐富才稱有東洋車一輛租與張蘇豐詎張於十一日拖去後影迹無蹤至十八日始行尋見向其收取租錢無着送押捕房兹蒙解案請爲追究張供稱自租車後載客往吳淞被友留住數天錢已用罄蔡太守以其供詞狡展着管押三禮拜車交徐領去○怡和洋行管碼頭洋人聲稱陳阿三竊取香餅酒一瓶周益之竊鐵數塊均經出店眼見陳周二人俯首無詞太守商之賈副領事着各押三天○巡捕禀稱車夫魏小狗嬰次酗酒滋事曾經拘案究辦昨又酒醉謾駡爲特拘案魏供前蒙訊釋後不敢再蹈前愆蔡太守以其屢懲不改着送　流公所戒酒魏稱自今已後决不再飲矣太守著交人保去○包探孔阿才稱翁順昌店内於去年二月間失去點銅一條王成豐店内於去年十二月間失去顔料一箱計一百瓶查得爲嚴阿華所竊是以傳同原被一併送案翁王供同前嚴供顔料連别處共竊四箱三箱售與邵鶴浦已經破案王成豐之一箱偷得後藏於空槨内自蒙釋放後向槨間取出於三月廿四日又售與邵鶴浦邵一聞是言極口呼寃謂前次收賊贓冢判罰後從未收買物件且小的於二月間病起至端午時始愈據店夥云三月廿四日嚴阿華來借錢不遂挾嫌誣攀蔡太守衡情度理以邵鶴浦收贓無憑着交保候查嚴阿華重 
 
 

Page 4

 
 
責一百板管押三個月示衆○伶人劉月亭前晚十二下鐘在寳善街行走張寳生馬車自後疾馳而至劉躱避不及被馬首撞倒身受擦傷數處富經巡捕將張拘住昨經解訊劉申訴前因張供是晚送客卜輪船回經寳善街因車中祗賸一燭以致失誤撞劉蔡太守察得劉已受皮傷着罰洋二元給劉養傷○包探顧阿六稱後街三百廿九號門牌小客寓中擔脚湖北口音者五人身帶洋銀並銀錠等件甚覺形跡可疑内一人已經病死在寓爲此將四人拘案請究魏清生吳有全陳德昭胡新然固供湖北通山縣人氏在籍動身時本有六人沿途入山採買金釵石斛藥材先至江西太州等處後至浙江台州已亡故一人現欲回家于本月初九日到滬暫住客寓因有病人是以遲遲我行前日被包探傳案時病人已死料理喪事後卽欲附輪回家卽據差禀該死者已經地甲報堂收殮矣蔡太守訊得魏等並無爲非形跡隨派差因下輪船赶緊回籍　有搜出之銀洋等物當堂給還魏等叩謝而退○包探高利卿稱沈來狗被姜福壽陳春富等戳傷手臂一案因陳春富在逃僅將姜福壽管押捕房昨將陳春富弋獲請究沈來狗稱此事係陳主使包探又稱小的至唐家弄拘陳時陳糾同黨羽形同對壘太守商之賈副領事判將之重笞一百板遞解回籍　交人保釋○婦女吸烟一節昨經包探王賜福將王朱氏王小寳堂倌郭阿全解訊王小寳供向住張堰因娘生病來滬探望昨同親戚王朱氏到該烟館取信並未吸烟包探禀稱小的親見王小寳吸烟王朱氏坐於凳上蔡太守詰之郭阿全供王等來尋人取信並未吸烟太守商之賈君判將王小寳遞解回籍王朱氏省釋郭阿全判罰洋十元以儆 
[蔡同德堂來信]  
　　逕啓者敝店棧房後披屋於十一夜失愼幸卽時救思僅焚毁二間左右鄰居固各無恙卽本棧貨房近在咫尺亦一無遭及彼蒼之呵護顯以有徵今誦經敬神外擬設席叩酬諸相知惠臨關顧特恐未能周至尤增歉臆用將酒席資六十元謹助山東賑捐藉祝諸君無量福壽以伸感悃其洋至希察收隨給回條並懇卽將原函登諸報章無任感禱云云本館接奉之餘當付收條其洋容卽彚解災區升代山左飢民九叩以謝 
[福緣善慶]  
　　嗟天道之難知幸人心之好善滬上五方雜處實難一視同仁而近來善士助捐聞風興起較前仁人樂助計月　長雖云强齊之餘亦屬善囊大解也敝堂屢承愛助深感仁恩旣覆戴之如天復叩禱之無地下懷謹誌中泐難忘兹由七月初一日至十五日復蒙諸大善士惠助一文愿計收洋十元錢四百文銅洋十元又收六月分諸善士常捐一文愿　四十九千八百文此功此　一字一珠拜賜殊深銘恩奚極溯隂功於高允壽享遐齡稽善行於王肫報逾常格上帝之鑒觀不爽善人之是富何窮惟願樂助諸君集千祥於奕禩庶使單寒衆士　寸念於希微耳謹登報牘以誌謝忱[  上海虹口元濟善堂同人等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
