# 1900 - 101 - 4909698

 

Page 1

 
 
[廣學會精輯中東戰紀本末三編每部一圓李傳相歴聘歐美記九九新論各三角半新學彚編八角翻刻罰懲]  
　　中東戰紀初續編售出萬餘部美不待言今精輯三編冠以綸音繼以新政奏疏章程皆不朽之鴻業而以英兵部觀戰紀實作戰紀官書華使美使電報作和戰定論條約公牘作戰後關鍵中西論議作和後箴言是皆林樂知進士蔡芝紱徵君之精心結揆中國久安長治實　於此　十萬言其與初績編文學策合釘十六本者定價三圓八角○九九新論亦林蔡二君所作取九九見齊桓之義且適作於一千八百九十九年　懲前毖後安内和外苦口良藥斷推此書○今連本題所開新書及會中各書悉在棋盤街廣學會總局及美華書館等處出售圖書集成局代啓 
[新印萬國新史大事表] [  圖書集成局代啓]  
　　明詔迭頒士崇實學有志上進者當於正經正史盡心揣摩是書於古今政治得失中外學術流列廣搜博採考証詳明學者倘能深思而研究之於塲屋條對之功獲益當非淺鮮也現由本局代爲刊印裝訂十六本每部洋二元欲購者向上海望平街紹先書局及各書坊購取可也　　　　　 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑宋紫陽通鑑綱目卷帙較繁閱者不便爰會通兩家之書撰爲是編用筆謹嚴叙事詳備方今國家崇尚實學稽古之士允宜家置一編惟惜坊間所印均係删節之本又字書纖小讀者憾焉今埽葉山房主人覓得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南　　葉山房均有發兌此佈　 
[禁止婦女入廟燒香說]  
　　自金人入夢佛法東來紺宇紅牆遍於寰宇六朝迄唐侫佛之風最盛雖萬乘之尊亦稽首蓮臺冀邀福佑一時風會所尚愚夫愚婦相率於空王座下頂禮慈雲靡費貲財有所不惜滔滔皆是言之可傷本朝教化昌明列祖列宗無不以崇正黜邪爲當務之急按之律例私造菴院私度僧道均干例禁立法之始本極森嚴無如地方有司視爲具文不復認眞查察坐令城巿鄕村梵宇充斥而僧道一流竟於四民之外别樹一幟若輩逸居而處坐食以嬉蕩佚之餘奸弊因之以起其創爲天堂地獄之說誘人布施獵取錢財無論矣最可惡者勾串佛口蛇心之老嫗到處煽誘婦女入廟燒香繡閣嬌娃香閨幼婦一惑於如流如簧之口不惜背姑嫜瞒夫壻喃喃膜拜皈依金粟林中男女混淆良賤雜遝出乖露醜恬不知差甚者曲折禪房别有雲巢雨窟一入彀中身難自主種種不堪之事或得之父老傳聞或見之稗官記載雖非確有所據未必盡屬無稽以消災弭禍之心致成爲失節敗名之事蚩蚩者何竟不自悔悟而甘心入其迷途哉兹者蘇松太兵備道憲余晉珊觀察以滬上西南鄕龍華寺每届三月必有無知婦女結隊成羣燒香禮佛甚至住宿寺中諷經茹素男女混雜敗俗傷風特札上海縣並龍華巡防局一律嚴禁如有違犯罪坐夫男並將寺僧從嚴懲辦整齊風俗意美法良而浙江鄞縣徐大令亦以縣屬青鞋黨蕩婦在城鄕菴堂寺廟借念佛打七爲名暗中勾通淫棍僧尼引誘良家婦女拜佛燒香恣爲淫亂納污藏垢大爲風化之憂爰爲之高揭示言諄諄勸誡婆心苦口不憚冉三本館均將示文錄登報簡竊謂羞惡之心人所同具今試有有焉其妻若女與一素不相識之人耳鬢廝磨諧謔競作甚或詩歌信宿竟夕流連果使如陳仲子之耳無聞目無見則已否則未有不色然而怒攘臂而起者今乃於僧道棲止之所流蕩忘返一若任其自然對鏡參觀抑何明於彼而昧於此哉或日僧寺非婦女所宜入蓋因李下瓜田嫌疑之際防微杜漸具有深心若尼菴則同係婦女法門清凈或者不妨隨喜乎不知僧人雖不能堅持戒律然尚稍知顧忌未必敢於閥閱大家公然出入肆其狡謀若尼姑則隂柔出自性生又復濟之閱歴無知婦女受其蠱惑者固屬罄竹難書卽心定識明而一聽其巧語花言亦未嘗不爲之摇動且深閨繡闥進退右以自如婢嫗固喜其和柔貓犬亦樂其婉順迨至狎習旣久或誑稱祈福或假托禳災偶與推阻則設詞以恐嚇之詭言以聳動之百計千方必墮其術中而後已此中之譸張爲幻誠有不可究詰不可預防者而謂可因其同是女流遂不妨與之晉接哉夫釋氏之說惟重慈悲果時時存好生戒殺之心未嘗不可仰邀福佑唯焚香禱祝則事同兒戲斷不能邀我佛之靈卽謂至誠所積非此不足以將意則鑒觀甚邇心香一瓣何處不可禱祈亦何必定在於菴觀寺院吕哉予故因余觀察及徐大令之示而推論之如此世有治家之責者幸熟思而審處之焉 
[本館接奉電音]  
　　昨日午前京師飛電傳來上諭三道敬謹譯登○三月十七日奉上諭熱河總管延曾著留京當差欽此同日奉上諭國俊奏假满病仍未痊懇請開缺一摺西安將軍國俊俊准其開缺回旗調理欽此同日奉上諭吏部尚書熈敬持躬恪愼練逹老成由廕生部曹歴官卿貳補授尚書都統管理神機營事務宣力有年克稱厥職兹聞溘逝軫惜殊深加恩賞給陀羅經被派貝勒載潤帶領侍衛十員卽日前往奠醊照尚書例賜卹任内一切處分悉予開復應得卹典該衙門查例具奏欽此 
[英國備俄]  
　　天津國聞報云前者俄人派兵至阿富汗境印度政府慮有意外之事立遣第二軍隊前往備之且下令將弁等人一律不准請假語云備豫不虞古之善政英人其知之哉 
[電政述聞]  
　　天津國聞報譯登長崎新報云自恰克圖經蒙古庫倫入長城繞道張家口以逹京師之電線已於華歴去冬十二月告竣現更商議接長務使由京師至聖彼得羅一線可逹以便公私要件迅速往來又聞印度法國屬地總督亦擬使中法電線相連以爲聨絡邦交之計 
[利防外溢]  
　　天津國聞報云西歴一千八百九十二年日本貨物之運至中國各埠者總計祗值銀十四兆七十五萬六千零三十四兩邇來年盛一年增至五十三兆十四萬七千八百八十九兩而以棉紗爲首屈一指其價多至十六兆九十萬一千零四十五兩噫日本之整頓商務可謂餘力不遺矣我中國奈何苟且因循坐視利源之外溢哉 
[日船遇險]  
　　昨日日本贸易中人致書本館云日本郵船株式會社東京丸於東歴四月二日之夜行至距烟臺西北五十海里之廟島地方時適大霧漫天咫户莫辨悮觸於石損壤前艙及機器室以致海水汩汩而來大約傷重難修祗得分别拍賣矣按此船容積二千一百九十三墩船身全係鐵質西歴一千八百八十五年倩英國蘇格蘭某公司代製此次於東歴三月二十二日由仁户開赴高麗旋卽折而至烟臺大沽牛莊各口岸二十四日轉運伏木丸所裝高麗貨物不料未幾卽肇此奇災亦足見風波之險已 
[邗上蒐軍]  
　　署兩江總都鹿滋帥定期本月十五日出轅大閱早登前報兹揚州訪事友來函云是日清晨 
 
 

Page 2

 
 
揚郡官塲接到省垣電報悉滋帥旣閱下關營伍卽命駕登舟鼓輪東下於是文武印委各員络繹乘舟往瓜洲迎迓鹽揚二營及駐防揚郡之南字右旗外來各營均列隊河干鵠立以待至更魚初躍並未見憲節遥臨各營統帶官始傳令收隊文武各員則暫宿舟次十六日黎明各勇仍排列整齊猫睛轉午遥聞輪舟氣管大鳴角聲嗚嗚由遠而近岸上各隊立卽施放排槍聲如珠貫迨槍聲闃寂憲舟已駛入瓜洲口下椗高明寺前文武官員次第遞呈手版滋帥飭材官傳諭各勇至教塲候令各勇遵卽拔隊前往憲舟隨卽起椗開行比至徐凝門馬頭已鐘鳴一下矣各官復遞呈手版巡捕官傳諭道乏各員隨飛輿至教塲鵠候少選滋帥命駕登岸隨員韓觀察慶雲何觀察福海乘輿隨其後由鈔關門入城迤邐出西門至大教塲各隊伍已就布城外排列整齊迨憲輿戾止咸鳴槍致敬兩淮運司江蓉舫都轉保甲局員王季棠觀察以次各員皆於滴水前序立滋帥降輿略叙寒暄步入後廳小憇時適大雨驟至檐溜淙淙幸片刻卽止滋帥遂升公座文武各官行庭叅禮畢隨由中軍捧令字旗至演武廳前傳令開操先閱揚州營及鹽捕營合操繼閱南字右旗類皆步伐整齊進止有節操畢時已午未之交滋帥將各項雜技武弁步箭並奇兵青山泰州泰興三江瓜洲等外六營諭令江蓉舫都轉王季棠觀察曁各隨員分投校閱至馬箭則因箭道内泥　不堪諭令免謝須臾竣事二觀察向滋帥銷差滋帥卽升輿仍由布城門出各隊伍恭送如儀 
[大閱先]  
　　松江采訪友人云今歲爲江蘇大閱之期署理兩江總督鹿滋帥將次按臨簡閱營伍前日提標中軍叅將張華園叅戎接奉江南提督李壽亭軍門在江隂防次所發札文隨卽轉移各營遵照其文曰留江儘先協鎭江南提中叅鎭府兼帶新兵中營張爲移行事奉提憲李札准署督部堂鹿咨開竊照光緖二十四年輪應查閱江蘇營伍本署部堂上年在蘇撫部院任内業奉硃批著派查閱欽此欽遵在案現在署理兩江篆務迭經奉旨嚴飭整頓營伍自應按臨認眞校閱以肅營伍兹本署部堂定於本年三月十二日先閱省標各營俟閱畢後卽於三月十五日出省由下關至揚州清江徐州閱看畢仍由徐州回至瓜州渡江至江隂常州蘇州松江上海吳淞查閱後乘輪上駛順道看沿江各防營操演所有按臨地方查閱各防營除分札遵照外咨請查照轉飭所轄各營一體遵照等因並開單到本軍門准此合就開單札行仰卽移行各營一體遵照督飭弁兵認眞操練其軍裝器械旗幟等項務須一律整齊勿得稍有參差等因奉此查此案前奉督憲札行卽經抄單轉移在案兹奉前因合就移行爲此合移貴府請煩查照希卽轉飭一體遵照施行 
[撙節度支]  
　　武昌采訪友人云邇者鄂省庫儲支絀應解京協各餉挹注維艱自去年以迄今春湖廣總督張香濤制軍迭奉綸音飭將外銷各欵實力清查以杜虚糜而免冒濫等因欽此遵卽查得鄂省外銷之欵向歸善後局支發因札飭署藩司瞿賡甫方伯及善後局總辦朱惠之觀察督同收支委員將出入欵目逐一勾稽開呈清摺凡有可以撙節之處詳加斟酌分别或减或裁仍另欵提存聽候部撥是亦鄭重度支之至意也 
[日員被窘]  
　　厦門采訪友人云日本租界旣定日員就沿海一帶高揭徽章原議闢地四萬坪不足則以海灘益之本月初八日日領事某君派員逐一丈量以便建立界石行至草仔垵忽有老幼男婦蜂擁而來擲石抛磚互相攻撃日員見其勢甚惡奔至古浪嶼暫避兇鋒想日領事又須向華官饒舌矣 
[委查銀局]  
　　有客自金陵投書本館云前者正任江蘇巡撫署兩江總督鹿滋帥以江南銀圓局總辦任葆棠觀察舞弊營私劣蹟昭著札飭江蘇候補道劉彛亭觀察嚴密稽查旋卽委令試辦一二月不料劉觀察到差之後事事改絃更張以致所出銀圓較前短絀三分之一不得已將工匠送交江寗縣嚴比然雖笞至血肉狼籍而銀圓短絀依然目下局中但鑄小銀錢以便分銷各處至大銀圓則久停鼓鑄巿中日漸寥寥滋帥又以任觀察雖已撤差局務仍須澈究爰於日前另委糧道柯觀察鹽道徐觀察及候補道范程二觀察逐一鈎稽務使水落石出大約日内劉觀察試辦期满峴帥又將回任總辦一席必致另委他員矣 
[振捐截止]  
　　武昌采訪友人云鄂省開辦振捐原議限满卽行截止旣而大吏因各省天災洊告待振孔殷爰節次奏展限期至本年三月中限期又届署湖北藩司瞿賡甫方伯行知籌振總局李正則大令飭卽將經收各欵逐一清釐并檄催勸振各員將已捐未解之銀迅卽如數批解以便彚案請奬俾限满後得卽撤局停捐寄語有志顯揚者尚其及早捐輸愼毋失之交臂也 
[直隸官塲紀事]  
　　天津訪事友人云直隸總督裕壽帥因德配某夫有在京仙逝專摺奏請期服假二十一日自本月初二日起一切公牘由司道代拆代行○皖撫王芍棠大中丞於本月初九日由京師乘火車抵津隨於申刻親詣督轅祭奠督憲夫有司道府縣各官咸往陪祭○浙江按察使司榮伯衡廉訪銓於本月初十日由天津乘火車抵唐沽附新裕輪船赴滬以便前往履新津城司道文武各官均往車站恭送○本月十一日皖撫王芍棠大中丞乘火車至唐沽某附輪船起節津郡司道以下各官均往車站恭送　　 
[鷺口官塲紀事]  
　　厦門采訪友人云北洋海軍統領葉桐候軍門示期本月初四日巡閱各砲臺事畢卽赴提道轅辭别初五日清曉帶同海天海籌兩快艦鼓輪出口各營及砲臺弁勇均赴江干站隊恭送行旌○每歲隆冬例設保甲分局藉以緝匪類而安閭閻時值三春延少山觀察札飭一律撤去循向章也 
[皖省官塲紀事]  
　　安慶采訪友人云本月初二日安徽藩司湯小秋方伯牌示新選宿松縣學教諭程佐衡飭赴新任不虞書吏悮宿松爲望江事爲方伯查知飭再懸牌更正○新選望江縣學教諭姚廣文道生於本月初十日接奉藩憲湯方伯行知飭赴新任隨詣轅謝委涓吉十二日馳往履新 
[松郡官塲紀事]  
　　松江采訪友人云金山縣劉赤颿大令於本月十五日抵松禀見署松江府知府張子虞太守○本月十六日青浦縣汪南陔大令乘舟至郡叩賀張子虞太守任禧兼呈履歴○正任華亭縣調署元和縣王緯辰大令交缷華篆後本擬乞假赴滬完姻近忽接奉省憲電文促赴元和任所遂定期本月二十日挈眷往省垣二十四日接篆視事 
[彝陵雜綴]  
　　宜昌訪事友來函云前者英國某武員議由宜昌撥小兵艦兩號入川藉探水勢兹已雇得甲乙二引港人及精壯水手若干俾駕駛可期得力經行之處照會地方官派水師營砲艇及紅船護送至兵艦所用之煤先雇船載赴夔州以便隨時接濟似此盡瘁經營亦可見西人心性之堅卓矣○正月某日宜昌土藥釐金局委員劉觀察乘某輪船赴鄂謁見各憲禀商要公至二月某日乘昌和輪船抵埠統領緝私營胡守戎赴江干恭迎如禮○上月某日英國譯員翟比南君道出宜昌隨同兩兵艦入川俾沿途宣逹事情不致因言語不通轉多齟齬○日前西商韋立森請得江漢關道護照前往各省考察花鳥草木之類蓋留心格致之學者也日道出彛陵小作勾留卽往他處○本月初三日省中某小輪船帶民船兩號來宜满載棉紗運往四川發售○川河水勢湍急異常行船者偶不留神卽難免于傾覆日前有民船數艘裝載洋廣各貨入川恐有意外之虞特倩某保險行保水險不料半途沈没所損貨物約值兩萬餘金行中祗得照例賠償受虧誠不淺也○前月某日宜昌鎭總兵傳鎭軍宜昌府陳太守公請英國領事官韋君及稅務司巴君在鎭署宴飲觥籌交錯歡洽逾恒二十七日署東湖縣羅明府亦設筵欵之本月初三日領事署潔治西筵以答雅誼主賓酬酢儼若一家中西睦誼之敦於此可見矣○宜昌南門外本係荒僻之區自闢埠通商西人購買地基建 
 
 

Page 3

 
 
造屋宇美輪美奐頓改舊觀而地價之昻較之尋常不啻倍徙後街有水田一方約廣數十畝邇者某富商以重價購取將低窪之處雇人挑土塡平然後召都料匠起建高大樓房數十幢以便租賃與人刻下興工未久而定租者已紛紛不絕將來獲利之豐不難操劵卜之矣○疾病顚連最爲困苦西國好善士到處建設醫院俾民人就近往醫識非常之善舉也兹者宜地有某西商創建仁濟醫院規模宏敞醫藥精良中西病人均可入院醫治院中設有鍋灶由病人隨意料理食物居民稱便幾於萬口一聲○美孚洋油棧刻已將次竣其棧之兩旁尚須添造房屋數間以便棧中人棲止門前亦須添築堅固碼頭將來輪船到埠就近起缷貨物大約蓄萏紅時卽可開張貿易矣○前者太古怡和兩洋行購買地基建造堆棧刻已次第落成堅整崇閎各極其美每届輪船到時肩挑貨物者邪許聲如雷灌耳 
[江關雜誌]  
　　金陵采訪友人云本月十一日午前雷聲大震驟雨傾盆江中浪駭濤驚水如山立封家姨更肆其猖狂之性飛砂走石拔木偃禾儀鳳門内獅子山砲臺所蓋洋鐵篷被風捲去事後派兵往覔蹤跡杳然飛廉之威亦可畏哉○下關自闢通商租界沿江各地次第經人認定或租或購界限分明惟德商新設之瑞記洋行並未指定地叚本月十二日行中瑞泰輪船順流而至德國總領事偕船主等人上岸巡視一周旋拜會金陵關稅務司安君再三斟酌擬在近處開築馬頭○下關關署尚未興工當道暫假接官廳榷取商船稅餉門前石岸年久失修浪撃濤衝日就頽圯安稅務司綢繆未雨資雇工匠排釘木樁蓋恐日來春水方生易於剥蝕也 
[京口鐘聲]  
　　鎭江訪事友人來函云本月初九日爲致祭先農之期黎明時鎭城文武各員命駕出北門詣先農壇行耕耤禮禮畢退入官廳小憇然後排導回署○自上月初旬起每日晴光朗照氣候融和至清明日始隂雲四合旭日韜光入夜細雨霏微沾衣欲濕天氣亦漸寒迨初七八日更雨勢滂沱晝夜不絕田疇沾足溝澮皆盈轉瞬布榖聲中風景益當妍麗矣○初六日爲清明令節好事者舁府縣城隍偶像赴邑厲壇焚化冥錠謂爲振濟孤魂時適天公做美日暖風和傾城士女結伴閒行相與拾翠東郊踏青南陌衣香鬢影掩映於綠楊芳草間元人清明上河圖無此風光美满也○南鄕龍華鎭居民皆以藝桃爲業紅霞十里不啻繡地錦天鎭後有一古刹每歲二三月間進香者絡繹不絕香車寳馬來往如梭芳草斜楊彷彿滬濱風景本届寺僧循例舉行裙屐簪裾如雲如水較之芳郊鬥草曲水流觴旖旎風情亦無多讓誠一年一度之盛事也 
[胥江春浪]  
　　蘇州訪事友來函云本月某日有長洲縣差船行經元和縣境顯子山下時已昏黄突來盜匪六七人手持器械一躍登舟將行李搶劫一空旋卽呼嘯而去事後查點所失約值百餘金回禀縣主汪大令備文移請代理元和縣篆之李大令派差協緝務獲究追然冥冥飛鴻恐未易入弋人之手也○前者上海英租界包探沈金隆倒閉小錢莊知没會欵多至十餘萬金事發逃回原籍地方官屢次嚴拿未獲現經英美租界公廨讞員翁笠漁直刺派差持文投長洲縣署請縣主汪大令添派差役協同下鄕務將沈探獲解到申歸案訊辦大令接准來文刻已遵照辦理矣 
[飭查章程]  
　　前者京師東交民巷東牌樓等處擬仿滬上租界章程用碎石修建築馬路總署移咨正任兩江總督南洋通商大臣劉峴帥轉飭所屬將辦理成案確切查明以憑核辦時峴帥將交缷北上未及施行兹者署督憲鹿滋帥札行蘇松太兵備道署道憲余晉珊觀察卽分飭英美租界公廨曁滬南馬路工程局將馬路章程刻日查明申覆以便轉詳工程局總辦程雨村大令接奉憲札刻已飭書吏造具清册行將備文申覆矣 
[中丞報謁]  
　　前日新任安徽巡撫王芍棠中丞由天津蒞滬本城文武各官咸主行轅晉謁昨日中丞命駕赴道營廳縣各署諭步各官皆飭家丁擋駕謙也 
[譯員赴省]  
　　前日駐滬美國總領事署繙譯官白保羅君乘官舫赴姑蘇公幹昨日倩莫繙譯官赴英美租界公堂會同讞員翁笠漁直刺判斷 
[操演認眞]  
　　署兩江總督兼南洋通商大臣鹿滋帥定期本月十五日秉節出轅校閱江蘇全省營伍屈指軍麾蒞滬約在四月初旬駐紥滬南之江蘇撫標滬軍營督標奇兵營製造局砲隊營各統帶深恐勇丁技藝生疎臨時貽誤爰於每日黎明時相率赴操塲演習槍聲珠貫霞耳聾欲 
[鄰封相騐] 　　 
　　上海縣獄所覊行刦趙靜涵孝廉家之盜犯尤炳南在獄患病官醫療治無效延至前日倒斃獄中代理縣篆之戴子邁明府據禁卒邢棟禀報卽禀請蘇松太兵備道憲余晉珊觀察札委鄰封寳山縣尹輔卿大令來滬相騐昨日午後三點鐘時大令鳴騶赴獄典史趙斆臣少尉迎入升座傳訊禁卒邢棟提牢書吳開基官醫金玉聲同號犯人姚再良同禀稱尤炳南原籍湖南本係游勇因犯刦案收禁今春二月初十日忽患寒熱腹瀉醫藥罔效至本月十七日病斃並無凌虐等情所開藥方檢呈台閱大令飭仵作相騐旋唱報尤炳南週身無傷委係久病身死大令親騐相符飭卽棺殮標封發壇浮厝取具各人切結與少尉揖别至敬業書院與明府茗談良久旋詣道轅謁見觀察銷差遄回寳山任所 
[上海縣署瑣案]  
　　前日寗波人陳欽祥扭妻父范鶴亭到縣控稱岳父將小的之妻藏匿請卽訊追帮審委員吳端甫明府升堂研訊陳供小的係浙江寗波府屬鄞縣人在治下某估衣店爲夥光緖二十四年九月某日由馬紹文爲媒娶同鄕范鶴亭之女爲繼室送去財禮洋銀一百二十元至去年十月某日歸寗迄今將及半載往領延約旋竟諉爲不知顯被藏匿務乞究追范供小的女兒嫁陳後至去年四月陳因事被寗波恒裕衣莊主所控管押鄞縣署中歴五月之久至九月釋出返滬女兒已縱影杳然不知何時在婿家失去小的無從查悉求恩明察明府將陳大加申斥諭令范帮同訪緝○徐咸春挈妻楊氏子根榮控請騐傷吳明府研訊之下徐供小的係本邑浦東人務農爲業昨日同村曹姓無端滋閙小的向之理論卽被毆傷妻子出爲解勸亦被凶毆故特投案請騐楊氏及根榮供與相同明府飭仵役騐得三人均有微傷諭令退去自行醫治候查明實情察奪 
[美租界捕房紀事]  
　　昨日亭午時流氓趙長生王根郎費海寳葉海法葉阿二彭洪恩等不知爲何相約至北四川路第一千一百四十號門牌孫大明所開之小茶肆内紛紛囉　各奮老拳將檯凳茶碗撃毁無數適爲巡街華捕所見一併拘入捕房捕頭令押候解送公堂禀请讞員翁笠漁直刺訊辦○昨日天將破曉時有妙手空空兒混入頭壩路王阿大家竊取綢布衣服及王察覺已杳無蹤跡因卽開明失單投報捕房請爲查緝捕頭允之 
[美租界醫院紀事]  
　　浦東人趙光裕在虹口天潼路萬源醬園爲夥秉性孤介不能與同事隨聲和附以致時遭折眼鬱莫能伸前日乘人不覺至臥房内將修脚小刀突向喉間猛刺立時鮮血直流倒臥於地及園中人察覺業已一息奄因卽告知園主人舁送同仁醫院求治○淮安府屬某邑人王阿二在外虹口某棧當小工昨日搬運鐵板偶不留心一失手壓斷足踝立時鮮血淋漓經人舁送同仁醫院求治未知能免殘廢否 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄞縣示諭]  
　　寗波訪事友人來函云本月某日鄞縣徐大令出有示諭云照得鄮山書院業經本縣考試甄别將錄取生童出榜曉示在案定於三月二十五日送院爲此示仰錄取生童知悉至期務各整肅衣冠齊集聽候送院叅謁愼毋延悮各宜遵照又諭與考生童定於本月十八日補考以示體卹届期於是日黎明齊集書院聽候點名命題給卷補試當日繳卷逾限不取以後不准請考仍於三日前赴禮房報名塡册愼毋自悮又諭本縣定於三月二十一日補行三月分望課届期齊集書院命題給卷其各遵照特示 
[上海巡局紀事]  
　　南巿十六鋪中叚居民屢次被竊雖經開單報緝而破案者殊屬寥寥前日十六鋪巡防中局委員文斌臣二尹提汛捕朱錫到案以其有意悮公判責三百板勒限將境内被竊各家贓賊緝獲解案如違重責不貸○日前有流氓混名賣魚阿掌者糾合張掌華等數人至龍王廟畔某姓素麫館充飢偶與值堂人口角將器物撃毁無遺麫館主怒控諸是處巡防局局員某君正擬提案研訊由彼處董事嚴露江出爲擔保從寛釋出 
[英美租界公堂瑣案]  
　　無賴黄金福日與木工汪思勤之子阿根在外游蕩遇事生風拆梢打降習爲常事前日誣指張玉林誘匿婦人索詐洋銀五十圓不遂所求持刀欲砍適爲一百三十四號巡街華捕所見一併拘入捕房昨晨捕頭令包探石金榮解案張歴訴前情黄及阿根知難遁飾泥首求恩讞員翁笠漁直刺商諸美繙譯官莫君判責黄五百板管押一年阿根責三百板管押六個月○施陳氏之女年甫一十有二雛髮覆額嬰伊可憐前日偶至比鄰王登奎家被王騙去臂上所籠跳脫事爲施陳氏所知向之詰責王不服氏遂投報捕房捕頭令包探沈阿岳拘解公堂直刺判令賠洋銀三圓從寛斥釋○僧人金根以和樣而兼和宕者也流寓周阿仁所開小客棧内终日尋花問柳以致衣缽蕩然前日計無所施乘間竊取棧主婦之衣扮作邨姑模樣行至虹口天撞路故作搔頭弄姿之態以冀句引游蜂浪蝶詠鄂舟繡被之诗四百七十七號巡街華捕見之拘八捕房捕頭令包探張阿五解送至案金根兩目灼灼然一言不發直刺叱令將衣褫去俾現出秃鶑眞相然後笞責二百板遞解鎭江原籍○包探張阿五禀稱江北某邑人王阿大之弟串同丁臘子丁馬子將李大芝之妻某氏誘匿李訪尋無無前日途與阿大遇扭住互毆小的見之是以拘送請究阿大及李各執一詞呶呶爭辯直刺飭將阿大開釋令李明白補詞呈候拘二丁訊究○公和祥馬頭管棧洋人姓惠者控高阿蘭陳子生萬長法串竊舊鐵若干直刺判令各荷校五日發回捕房帶往馬頭锁錮示衆○包探李佩之解偷兒王金壽行竊張桂發家衣服一案至公堂直刺判責王二百板贓給張具領○賊犯張生興串同傳榮春竊取莊芝卿家衣服被包探金阿三拘獲解送公堂直刺判責張二百板傳斥釋 
[法租界公堂瑣案]  
　　湖南候補縣彭大令宜輝奉本省善後局札委來滬採辦軍裝向法界泳興發記兩皮鞋店定購拖砲馬鞍五套計二十副言定價銀一千二百兩回扣二百兩訂立合同限期交貨旋被英界大馬路瑞興祥兠攬許回扣四百兩因之將定貨退還泳興發記兩店主不允具控公堂讞員朱森庭明府府同何繙譯研訊彭遣家丁投案伸訴明府以旣立合同不能悔議諭令家丁回禀主人仍照前議昨禮拜二堂期泳興發記兩店主沈玉貞林和尚投案禀稱彭大老爺抗斷不遵反串出訟棍張雲甫糾領多人守候新北門外欲將小的等扭進城内爲此來案籲求速提研究明府與何繙譯會商著下期提案復訊核奪○無錫人應阿毛自幼聘定潘氏之女爲室於十三歲時過門童養至十五歲仍回母家其母潘洪氏挈之來滬在下海浦某紡紗廠做工前日之夜應携婚帖來滬擬將潘氏領回被潘洪氏所私之李阿炳霸阻應遂投訴捕房捕頭遣包探將一干人逮案明府著將李阿炳笞責一白板潘洪氏掌頰一百下應潘氏掌頰四十下交未婚夫領回守聚婚帖發還○夏木全禀稱流氓朱雨生因小的之子犯竊牽涉到案奉訊責釋旋向小的勒償酒席及訟費洋銀六元是以報捕拘案请辦明府判責二百板○葉大元禀稱小的在通裕酒店爲夥王阿順冒某姓之名騙去酒壺向某押店質錢是以扭案請辦明府判責一百板○同仁輔元堂司事宋月生禀稱前晚被賊竊去雪青縐紗棉襖大紅呢被面報捕查獲竊賊徐丫頭周阿二弔到原贓求卽給領振豐押店夥朱順生投案具領押本明府叱之使退判將徐丫頭吉阿二各責二百板贓給失主領回○包探禀稱馬秋泉到鄭子良小烟館内開燈將僞烟槍調換老槍當塲拘獲送案请辦明府判責一百板贓給還失主僞烟槍存候銷燬○包探禀稱賭徒倪和尚在洋涇浜擺設賭攤誘人入局是以拘案請究明府判責二百板○五十四號華捕顧阿桂禀稱流氓馮仁巖前因姦佔湯顧氏經本夫控請訊懲交其父馮大春領回嚴加管束詎料馮仁巖仍不安本分屢次誘姦小的之妹是以拘案請懲馮大春投案禀稱小的情願挈眷至虹口求恩免辦明府著重責五百板驅逐出境○顧洪卿禀稱小的開設義和花局前晚補賊竊去杜鵑花八盆報捕查獲竊賊陸阿三吊到花二盆請追餘贓明府判責二百板花給還失主○包探禀稱偷兒沈阿生竊取招商局棧中蘇木由巡丁拘獲送案請辦明府判責三百板○包探禀稱偷兒李正邦行竊大通輪船買辦之衣查獲人贓解案請辦明府判責二百板 
[金陵官報]  
　　三月十一日翰林院編修陳光宇會藩憲恩見總理兩江營務處候補道李駐滬分銷江南銀圓事宜卽選道嚴開第由滬來正任鳳陽府馮煦禀知奉飭回本任直隸州恩芳由高寳一帶公翰回江西知縣王正輝江西來准補豐縣王之全叩謝牌示調署碭山縣知縣楊昌祥調委愛育堂差吏部主事王闊城到湖北來卽辭行進京候補道劉錫庚辭赴蘇鏡清兵船董钱才到送劉宫保赴天津回卽辭赴鎭江候選直隸州州判臧毓麒到由蘇來○十二上候補道朱溍謝委辦金陵軍械所分發試用直隸州陳龍昌福建來正任南匯縣汪以誠交缷來直隸州恩芳謝委襄辦江北河運差○十三日記名道　毓　　赴滬統領衡字全軍王謝委暫統棟字三營欽賜翰林院檢討李廷藩辭行進京副將董義榮到由蘇來知縣許涵怡到由京解餉回省鹽知事鄭承榮辭　倉大使向和佩奉示寫履歴開復新疆縣丞武偉陜西來○十四日駐滬勸立淮徐海賑捐知縣陳世輔到由滬來知縣蕭仁暉奉委解槍砲赴都並謝咨文赴東辭襄辦江北河運直隸州恩芳辭赴三河公幹江西知縣王正輝辭安東縣教諭唐錫晉到江寗布理問劉思德解銀來　 
[江西官報]  
　　饒州營叅將錢鑑明由金陵回候補知府何師吕兼查七門地内保甲知縣黄秉湘往清江會勘淤田並往新淦縣騐工丈田直隸州　成禀謝准補寗都州行知縣丞龍汝翔往吉水辦保甲署横岡營都司郭洪喜缷事回右營守備托金阿禀知籌賑局捐加都司銜永寗升鄕司捐升知縣崔榮逹請咨晉京縣丞鄭錦春餘干等縣催墊欵回署袁州府阮貞瑞禀謝委赴任署南昌府同知鄭榜詔禀謝輪委厘差一次行知候補縣毛文源往寗都州提案新城縣丞但壽椿解十二批漕折進京 
[邗江官報]  
　　三月初六日汪鹺尹聲濟解南京餉河鹺尹脩鑑解蘇州餉均禀辭起程○初七日任分轉壽祺委查泰屬水勢○初八日齊大令禀辭回仙鎭保甲○初九日淮南局員杜分轉際辰毛分轉昌駿均由省公幹回分發大使王鹺尹俊儀安徽人禀到○初十日吳鹺尹大椿由淮北回銷太平局到郭鹺尹鼎臣由鹽城北閘來○十一日洪鹺尹溶委辦淮鹽分棧童鹺尉敬孚從省回舒鹺尹士傑由寳帶橋卡來揚公幹 
[上海六馬路仁濟善堂籌賑公所施子英經收山東淮徐皖北紹興賑捐二月初一至三十日第六十二次清單]  
　　初一日王珊寳善无永外症速愈合家平安洋十元○初二日無名氏洋二元求合店諸友順遂人小洋二十角○初四日徐勝榮求病愈洋十元通裕坊銅洋二十元○初五日詹嚮五十元服符病愈人服符病愈人各五元○初六日汪兆柏求資父母冥福洋九十元鐵香居士廿元無名氏二元六角無名氏求病愈無名氏各二元吳辛戴氏一元四角○初 
 
 

Page 10

 
 
七日求慈親康健子女平安人洋廿元求母病愈人愼餘堂各十元南通州鼎元烟　銅洋九元八角○初八日何謙譽堂洋二百元義記求諸務平安銅洋十六元求平安人銅洋一元○十二日辛已生洋二十元星聯氏十元如臯無名士小洋一百角隱名氏銅洋十一元三角○十三日胥江宏農氏洋五十元楊清水二十元○十九日湯泰生洋五十元○廿一日元大亨莊來常熟縣無名氏洋一千元孫靜田翁來歙縣范劉氏五十元嚴立本堂祈病愈保平安金蔭初求母子安康各一元五鳳主人銅洋一元○廿四日錫堂氏求母强健子女平安易養求子病愈消災人各十元茂榮子求祖母康健六元服符病愈人五元求子病愈人一元○廿五日蕭山汪鼎元洋一百元丁子欣爲出嗣子承宗病愈還願續繳廿元金陵隱名氏二元○廿七日弇山稚梅龍洋二元四角趙時桐祈合家平安二元○三十日俞福謙元廿兩零六錢朱明璋保平安二元○二月份共收元二十兩零六錢又洋一千七百六十一元小洋一百三十四角統扯七四申元一千三百十三兩零五分六釐以上共收元一千三百卅三兩六錢五分六釐銅洋五十九元一角連前共收元十萬零五千三百九十一兩九錢二分八厘除解各振并上月墊解外淨存元八百八十六兩五錢零六厘銅洋八十元零三角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[光緖二十六年三月初十日京報全錄]  
　　宫門抄○諭旨二道錄前○御史李奏爲特叅營私妄爲之知縣請旨查辦摺○又奏叅違例納賄之知縣請旨查明嚴懲摺○粤督李奏甄别知縣片○贛撫松奏爲申明提用要欵片○黔撫王奏甄别知縣片○粤督李奏知縣學習已满飭赴新任片○又奏委員署理府縣各缺片○三月初十日户部通政司詹事会八旗兩翼值日無引見○貴昌由東陵回京請安○文海由西陵回京請安○榮中堂續假五日○張嘉猷恩良劉家模預備召見○召見軍機劉家模張嘉猷恩良○○御史李擢英片再以人事君者人臣之義營私植黨者宵小之爲浙江巡撫劉樹堂之保楊文駿爲公爲私諸臣已詳言之矣兹有丁憂加捐道員前任河南舞陽縣知縣張慶麟亦劉樹堂之所保而並爲廻護者也該員家本殷實而嗜利特甚該縣錢糧雜稅歲不及三萬兩而該員每年買銀總在六七萬兩皆勒令錢鋪承辦比巿價每兩少給百文錢鋪多賠累不堪且有時因價漲售賣賣後又買眞巿儈之行也該員之母今年二月十五日病故任所該員以甫經開徵託言母命减價每兩少收二百文以期踴躍因將含殮遲至二十日仍催趲徵收直至三月初二日始行詳報此闔邑衆目昭彰又有公牘可考者也及新任接印伊摒擋啓程並不扶柩回籍僅令其妾送回伊買舟順流而下至周家口逗留携妓舟中經該處地方官知覺伊始懼赴浙江劉樹堂處究竟作何勾當未可臆度要其貪利忘親咎有難辭臣恐到浙後劉樹堂又將保留以爲人才難得也應請旨飭下河南巡撫裕長查明擬議以儆官邪謹據實叅劾伏乞聖鑒謹奏○○御史李擢英片再牧令爲親民之官必紳民一體痛癢相關乃能於公有益詎本年九月初間河南西華縣縣考士子以縣令孔慶筠藐視先師苛罰紳户頗有怨望之意該令聞知慮恐罷考遂派家人梁肇川劉崇山並勇目楊治卿帶領小隊彈壓士子入塲後有送考生員李錦公馮若驥朱潤藻劉鎭等在街閒談梁肇川等疑係商量罷考喝令小隊將李錦公等毆辱並禀官鎖押捕班旣而該縣知爲誤拿並未將家人等懲創是以人心不服聞該令之於先師孔子也朔望行香必越過下馬碑始下肩輿八月初二日丁祭天微風乃乘肩輿入廟穿櫺星門兩旁小隊拉縴直至大成殿前始下士人以爲創見故多私議其苛罰紳户也以民間房地舊契多有未稅使人互相攻訐不論虚實輙藉端勒罰計罰王松嶺銀二百二十兩蘇耀山銀一百五十兩高姓銀三百兩其餘不可勝數然此猶可曰漏稅者咎由自取也乃於尋常詞訟以賄之多寡爲理之是非如王永康納制錢一百二十千而原告受刑沈聚昌沈喜納制錢二百二十千而人命不理又梁玉本控梁耀閣屠東府控屠金德謝存德控某姓納錢八十八千及六十六千不等均將被控者重責鎖押其捕班頭役何魁元先爲買民女四口送内署供奉從此藉勢招摇每月報効錢二百千管帳人柏公碩有帳可查該縣連年荒歉官復貪暴如是民何以堪請飭下河南巡撫裕長確切查明秉公擬議至丁役毆紳一案如其曲在紳亦卽重辦倘悮拿毆辱亦宜照例嚴懲勿得含糊擬結以儆澆風其所用小隊最易滋事從前查辦事件大臣曾經奏明禁止在案似應一併禁止是否有當伏乞聖鑒謹奏○○李鴻章片再前准部咨無論何項出身候補缺應行具題者試用期满由督撫詳加甄别專摺具奏等因歴經遵辦在案兹查大挑本班儘先補用知縣陳清源順天密雲縣增生應光绪八年壬午科順天鄕試中式第六十各舉人二十四年戊戌科大挑一等以知縣用簽掣廣東復遵新海防例捐歸大挑本班儘先補用二十四年七月二十二日到省試用已满一年又大挑試用知縣吳鴻飛浙江餘姚縣增生應光緖十七年辛卯科本省鄕試中式第七十名舉人二十四年戊戌科大挑一等以知縣用簽掣廣東二十四年八月初九日到省試用已满一年又大挑試用知縣聨森京城廂紅旗蒙古定福佐領下人湖北荆州駐防附生應光緖八年壬午科本省鄕試中式第三十六名舉人二十四年戊戍科大挑一等以知縣用簽掣廣東二十四年十月二十五日到省試用已满一年又大挑試作知縣萬雲翱河南羅山縣附生應光緒十四年戊子科本省鄕試中式第十八名舉人二十四年戊戌科大挑一等以知縣用簽掣廣東二十四年十月二十五日到省試用已满一年均應甄别據藩臬兩司詳加察看具詳請奏前來臣等復加察核該員陳清源操履貞清該員吳鴻飛老成練逹該員聨森穩愼精詳該員萬雲翶才識宏深均屬堪膺民社除將該員等履歴册送部查核外臣等謹附片具陳伏乞聖鑒謹奏奉硃批吏部知道欽此○○松壽片再據按察使陳澤霖呈稱奉旨招募將勇十營帶赴江北擇要駐紥認眞操練現值開招之始需欵孔急不及赴江藩庫領欵查江西藩庫現有應解江寗支應局本年春季南字營月餉銀一萬八千兩擬卽暫行借撥以備急需俟到江寗卽將應領江寗藩庫的餉就近兌撥歸還江寗支應局以清欵目請飭司照撥等情卽經臣批行藩司刻日照數動放移交該司查收以濟要需兹據布政使張紹華詳稱江西應解南字營改爲煦字營續改爲老湘新湘等營餉項每月銀六千兩業已解至光緖二十五年十二月止均經詳請奏咨在案兹動放光緖二十五年地丁銀一萬八千兩作爲江西應解奉撥金陵南字營改爲煦字營續改爲老湘新湘等營二十六年正月起至三月止三個月軍餉移解臬司陳澤霖收訖由江寗藩庫如數撥還支應局列收详請奏咨等情前來除咨明户部並咨兩江督臣查照外所有江西應解金陵老湘新湘等營二十六年正二三等月餉銀經臬司陳澤霖提用由江寍藩庫撥還支應局列收緣由理合附片具奏伏乞聖鑒謹奏奉硃批户部知道欽此○○王毓藻片再前准部咨奏定章程道府州縣無論何項勞績保歸候補人員應以到省之日起詳加考試查看扣限一年期满出具考語奏明分别繁簡補用等因歴經遵辦在案兹查候補知縣黄宗榮業已到省試看一年期满應行照章甄别據藩司邵積誠臬司玉恒造册詳請會核具奏前來臣查該員黄宗榮年壯才明堪以留省酌量補用除册咨送部科外謹會同雲貴總督臣崧蕃合詞附片具陳伏乞聖鑒謹奏奉硃批吏部知道欽此○○李鴻章等片再新選石城知縣王錫祺於光緖二十五年九月十八日領憑到省當因石城與遂溪吳川西縣接壤廣州灣分界一事甫經定局尚有善後事宜該員初登仕版甫抵粤東地方一切情形未能深悉經臣附片奏明暫行留省在案兹查該員王錫祺自留省以來於地方情形漸就熟悉應卽飭赴石城縣知縣新任以重職守據廣東布政使丁體常具詳前來臣等覆查無異除咨明吏部外謹附片具陳伏乞聖鑒謹奏奉硃批吏部知道欽此○○李鴻章片再署雷州府知府篆務查有試用知府廖子琅明幹練逹撫馭勤能堪以署理又廉州府知府劉齊潯大計卓異給咨引見所遺廉州府知府篆務查有試用知府富纯持躬端謹奮發有爲堪以署理又南海縣知縣楊鎭榮另有差委所遺南海縣知縣篆務查有潮陽縣知縣裴景福才具開展歴事精詳堪以調署又番禺縣知縣劉秉奎另有差委所遺番禺縣知縣篆務查有龍川縣知縣錢溯灝廉正勤能洞逹政體堪以調署該員裴景福錢溯灝各任内並無盜刼已起四叅之案據藩臬兩司會詳前來除分檄飭遵外臣等謹循例附片具奏伏乞聖鑒謹奏奉硃批吏部知道欽此 
 
 

Page 16

 
 
[光緖二十六年三月十一日京報全錄]  
　　宫門抄○諭旨五道錄前○兼滇督丁奏爲揀員借補選缺知州摺○又奏爲甄别知縣片○又奏揀員請補夷疆要缺同知摺○又奏藩司到省飭赴新任並委辦通省營務處片○署江督鹿奏爲大員在籍病故代遞遺摺○三月十一日禮部宗人府欽天監侍衛處值日無引見○睿王請假五日○澤公請假十日○信公續假二十日○興伯續假十日○琦璋曹允源預備召見○禮部奏請換戴凉帽日期旨著於本月二十四日○召見軍機曹允源琦璋○○兼署雲貴總督雲南巡撫臣丁振鐸跪奏爲揀員借補選缺知州以裨地方恭摺仰祈聖鑒事竊准吏部議覆雲南鶴慶州知州王寳儀准升廣西直隸州知州所遺鶴慶州知州選缺准留滇另行請補坐二十五年二月十一日行文按照限期減半計算扣至四月初五日作爲開缺日期歸四月底截缺是月選缺知州祗此一缺毋庸掣籖當將截缺日期咨部在案查滇省知州一項上次用至候補正班止今鶴慶州知州係咨選後第一留缺查鄭工遇缺先新海防遇缺先海防先海防卽舊例遇缺先新例分缺間捐納候補先均無人勞績候補前之羅守誠一員因案應扣新舊例分缺先無人候補正班之王鍾海到省在後委用亦無人僅有試用知州黄忠勷一案有控案未結應行扣除此外並無本班合例人員當經咨部核示隨案請展兹准吏議覆以該省本項知州無人應照例以候補同知直隸州候補直隸州知州人員借補等因咨行到滇自應遵照辦理臣督同兩司於應借各員内逐加遴選查有勞績候補正班補用同知直隸州知州鄧瑶年五十九歲湖南武岡州監生議叙府經歴儘先選用同治四年遵籌餉例加捐新班遇缺指分四川補用赴部騐看到川旋捐離原省改指雲南十年二月到省因克復新興州城出力保奏同治十一年四月奉上諭著免補本班以知縣補用並加同知銜欽此先因在川同剿辦廣元秦隴回逆出力保奏同治十一年五月奉上諭著賞戴藍翎欽此又克復貴州興義府城出力保奏同治十二年十一月奉上諭著俟補缺後以同知直隸州遇缺補用並換花翎欽此請署順寗縣知縣奉文覆准赴部引見奉旨著照例用欽此領照於光緒元年四月到省加捐知府升銜三年三月到任試署期满報請實授八年二月丁父憂回籍守制十年五月服满起復十七年七月十四日以同知直隸州知州引見奉旨著照例用欽此領照回滇因前在順寗縣任内辦理耿馬防撫事宜出力保奏經部駁查復奏十八年六月十九日奉上諭著俟補同知直隸州後以知府升用欽此歴署龍陵安平阿迷等廳州缷事臣查該員鄧瑶老成諳練辦事勤能以之借補鶴慶州知州實屬人地相宜洵堪勝任據署布政使林紹年按察使鄒馨蘭會詳前來合無仰懇天恩俯准以該員鄧瑶借補鶴慶州知州實於地方有裨如蒙俞允該員係候補同知直隸州知州今借補知州銜大缺小毋庸送部引見應請仍照原銜陞轉該員保俟補缺後以知府升用之案照例帶赴新任除咨部查照外所有揀員借補選缺知州緣由謹恭摺具陳伏乞皇太后皇上聖鑒勅部核覆施行再雲貴總督係臣兼署毋庸列銜合併陳明謹奏奉硃批吏部議奏欽此○○丁振鐸片再州縣等官到省試用期满例應由督撫察看才具出具切實考語奏明甄别兹查有署威遠同知儘先補用知縣吳汝昭補用知縣李豔枝試用知縣郎承詵署雲龍州知州大挑試用知縣傳廻瀾各到省一年期满又署南寗縣知縣拔項試用知縣朱勛到省二年期满均例應甄别據藩臬兩司先後詳請核辦前來臣查該員吳汝昭安詳明白李豔枝樸實耐勞郎承詵精明穩練傳廻瀾年强才裕朱勛留心吏治均堪以各本班留省補用除將履歴清册咨部查照外謹附片具陳伏乞聖鑒再雲貴總督係臣兼署勿庸列銜合併陳明謹奏奉硃批吏部知道欽此○○兼署雲貴總督雲南巡撫臣丁振鐸跪奏爲揀員請補夷疆要缺同知以裨地方恭摺具陳仰祈聖鑒事竊准咧部黏單咨開夷疆題調要缺雲南巧家同知易爲雲修墓開缺於光緖二十五年十月二十日奉旨等因照例於奉旨後五日作爲部中行文日期照限减半計算扣至十二月十九日限满歸於十二月底截缺係夷疆題調要缺勿庸掣籖業將截缺日期咨部在案查定例道府同知直隸州如係奉旨命往或督撫題明留於該省候補者無論應題應選之缺該督撫酌量才具擇其人地相宜者悉准補用等語今巧家同知界連四川漢夷雜處且三面皆有銅廠最易藏奸必須在滇年久熟悉廠地夷情之員方足以資治理臣督飭藩臬兩司於通省應調人員内逐加遴選非現居要缺卽人地未宜實無合例堪調之員惟於應補人員内查有曾任實缺候補班補用同知朱毓崧年五十八歲係貴州都匀府人由拔貢中式同治八年補行已未辛酉壬戌三科本省鄕試副榜隨應癸酉科並補甲子科本省鄕試中式舉人甲戌科會試中式進士以主事簽分工部光緖四年十月改捐同知指分雲南試用十一月二十八日經欽派大臣驗看堪以發往覆奏奉旨依議欽此五年六月初一日到省歴署廣西武定各直隸州十四年九月丁父憂回籍守制因先於滇省剿辦猓黒夷匪案内在事出力奏請以本班歸侯補班前先補用十六年五月初九日奉旨依議欽此十六年十二月服闋起復十七年四月十六日回省請補南關同知奉文覆准委署大關同知十九年十一月十八日到南關同知本任二十年十二月調署石屏州知州二十二年三月交缷丁毋憂開缺回籍守制二十四年六月服满在京起復呈請分發原省以同知歸候補班補用十月十八日經吏部帶領引見奉旨著照例發往欽此是年十二月回滇據署雲南布政使林紹年會同按察使鄒馨蘭以該員老成諳練年力尚强在滇年久熟悉廠務夷情以之請補巧家同知實屬人地相宜洵堪勝任與例亦符等情詳請具奏前來臣覆查該員朱毓崧樸實明練辦事勤能合無仰懇天恩俯念員缺緊要准以朱繁崧補授巧家同知實於地方有裨如蒙俞允該員係曾任實缺候補同知今請補同知銜缺相當毋庸送部引見所有揀員請補夷疆要缺同知緣由理合恭摺具陳伏乞皇太后皇上聖鑒飭部議覆施行再雲南巡撫係臣本任毋庸列銜合併聲明謹奏奉硃批吏部議奏欽此○○丁振鐸片再新授雲南布政使李經義現已抵省應卽飭赴新任以重職守並照案派委該司總理通省營務處會辦善後釐金兩局事務俾專責成除分檄飭遵外謹附片具陳伏乞聖鑒再雲貴總督係臣兼署毋庸會銜合併陳明謹奏奉硃批知道了欽此○○頭品頂戴署理兩江總督江蘇巡撫臣鹿傳霖跪奏爲大員在籍病故代遞遺摺仰祈聖鑒事竊前任内閣學士兼禮部侍郎銜陳彛曾於光緖二十二年因病奏蒙俞允准其開缺兹據揚州府知府沈錫晉申稱據該家屬呈報陳彛於本年正月初九日在籍病故交到遺摺呈請代遞前來伏查前任内閣學士兼禮部侍郎銜陳彛由翰林院外任司道蒙恩簡放安徽巡撫及開缺進京兩任順天府尹一充浙江學政其在巡撫府尹任内講求吏治舉劾一秉至公如地方興利除弊則無不爲辦理振務實心實政俾窮黎得沾實惠所至奬廉靜黜貪猾仕途蕭然其督學浙江時整飭學校去取嚴明士論翕然推服至今皖浙人士多有稱道弗置者服官中外數十年回籍後悉出廉俸所餘廣行善舉鄕里有善人之稱而律身行已依然不改寒素之時臣撫豫時陳彛爲開歸陳許道亦素悉其砥礪廉隅潔清自負證之輿論實爲大僚中守正持廉之選今直垂盡猶念切時艱深以未報天恩爲憾應否量予加恩之處出自鴻施逾格非臣下所敢擅請謹將交到遺摺代爲呈進伏乞皇太后皇上聖鑒謹奏奉硃批知道了欽此 
 
