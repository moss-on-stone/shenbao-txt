# 1906 - 129 - 4911879

 

Page 1

 
 
   
 
 

Page 2

 
 
[電傳上諭]  
　　四月念一日奉 
上諭江蘇徐州道著韓慶雲調補欽此同日奉 
上諭江西南昌府知府員缺緊要著該署撫於通省知府内揀員調　補所遺員缺著于齊慶補授欽此同日奉 
上諭山東按察使著袁大化補授欽此同日奉 
上諭福建興泉永道員缺著曾廣銓補授欽此 
[電傳宫門抄]  
　　四月二十一日召見軍機明誠錫廉倭和 
[江蘇學會復蘇學務處函（爲金壇學務事）代論]  
　　逕復者前准貴處照會。以金壇縣胡令禀稱各節。嘱爲調查咨復。再行核辦等因。隨卽由本會調查員袁孝廉希濤前往確查明晰。兹據回滬報告。核其情節。一由於辦事人經驗較淺。一由於地方官解釋未明。正擬據實函復間。又接金壇縣胡令移文。内開奉貴處批。該縣學務總董湯繼瑞等擬設崇正學會。應准照行。惟會長會員。應秉公推舉。母稍徇濫。仍將舉定員紳姓名。通報查攷。一面報明江蘇總學會。遇事和衷商辦可也。等因移會前來。披繹之餘。具見貴處提倡學務。不分畛域之至意。惟此事旣由貴處照會調查。則現在該邑學務之内容。用人之當否。自當以調查所目擊者爲是非之衡。較之士紳兩造之互訐。宰官一面之文詞。均爲親切而可據。除將調查報告書另摺抄呈外。敢撮叙大意。爲貴處陳之。查胡縣令原禀各節。大致不外旣有學務公所。卽可不必再設學會。此一說也。卽設學會。亦須由縣主持。此一說也。必總董湯繼瑞遴選公正士紳。另議學會章程。不准已設學會之王貫等干預。又一說也。而且入會之人。非中西學兼通不可。又一說也。夫湯繼瑞其人。卽學務公所之總董。胡縣令意中以爲祇應設一學務公所即祗。應承認一學務總董之湯繼瑞。不應於學務公所以外再有學會即不應於湯繼瑞以外再有王貫等一千人。是胡縣令於學務公所與學會之界說未暇分明。卽湯繼瑞及王貫等之優劣亦未暇分明。又恐上台之仍批設學會也。故復設一詞以難之曰入會之人。非中西學兼通不可而忘其所稱之學務總董湯繼瑞非特西學無所知卽中學亦不過爾爾也如胡縣令所定入會之資格。蓋非徒敝會同人或遜謝不敏。卽貢處遴選通人恐當之者亦十不得一二未識胡縣。令自。揣何如也。敝會平心調查。湯繼瑞其人居鄉尚無劣跡。惟歷任宰官。頗有倚賴之處。趨承奔走。不無微長。自任學務總董。管理法。敎授法。種種不合。名譽轉減且所任之總董。已非公推。居是邦者亦未聞有公衆選舉之事。一旦有王貫等十餘人欲以社會主義。離之而獨立。取嚮所習服從主義。摧拉而變革之。無論王貫等所設之學會尚未完全。卽使萬能之夫。欲和平而轉圜之。吾未見其能勝任也。且湯繼瑞等原禀中。亦振振有詞矣。曰歛錢植黨也。曰糾衆聨盟也。夫聚徒立會。本朝鑒前明之覆轍。懸爲厲禁。久之其名乃爲奸宄豪猾所竊士夫相戒動色以立會非美名然而明之亡不亡於社會而亡於不辨社會之黑白。今者五洲交通社會主義。日漸發逹。日本法。規以關於學術之。社會團爲法人而保護之。其所謂町村學校。組合卽學會也。胡縣令禀中泛稱爲東西洋學會。似亦未一研究學會之性質。於是欲别設一學會。爲學務公所之附屬品。而意中信仰者。又非湯繼瑞莫屬。更懸一中西兼通之資格。爲拒人千里之計。而忘其信仰者爲何如人。種種原因。由於不解立法行政之界說。誤認學會爲官長對待之一羣。於是植黨聨盟之口頭禪。不覺傾筐倒篋而出。其實入會有費。所以表來者之志願無論何等社會皆有之。（卽中國各處商會入會亦有收費者）至於曰黨曰衆曰盟。如其爲鞏護國家而設。卽日本黨派。其對於國家。各有密切之關係。雖有何害。如其僅例私圖。不利此合羣之舉動。則中國數百年來固曾懸此厲禁矣。雖無亦何益。胡縣令旣稱非中西兼通。不能入會。其設會宗旨。中乎西乎。吾不得而知矣。至湯繼瑞等設立崇正學會之命意。援引泰西各國。大學地學會等名目。亦具見留心時務。顧湯旣知泰西設會。皆從事實學矣。則彼所設之學會。亦應標列一專門名詞。如天學地學可也。泛而名之曰崇正何也。是與適所稱之西制已不相符。而與。敝會之宗旨尤不相合。蓋敝會簡章。以研究學務爲宗旨。意主於開通風氣。普及敎育。若研查學理。只屬學會之一部分。故各處學會。並不另立名詞。旣貴處批准有案敝處亦當承認爲研究學理之會。至王貫等所設之學會。甫經組織。本未成立。十餘人中。程度固有不齊。大致亦無甚舊惡。（原禀牽引舊案近於羅織且事屬因公）居今日而論人才。苟有足以備吾國之干城者。卽使其材或不完不備。然大者爲榱。小者爲桷。母寗稱物而平施之聖門。有縲絏之士强齊錄幽囚之臣此等舊歷史合之近世曾文正原才之論視今日行政人之斷斷於社會者。又 
 
 

Page 3

 
 
何如胡縣令服古素深又何必異於今所云也。並希貴處飭屬知照。同爲振興學務起見。多一社會。多一競爭學問之思想。卽多一顧全名譽之思想。較之深閉固拒。收效固已不同。且考察政治使節方新立憲萌芽惟社會是賴賢有司退食之暇於憲法各編。取閱一二必有恨。聞吾說之已晚者而又奚嘵嘵爲也。其餘詳細各情另詳報告一通應請酌核飭縣分别持平辦理以重學務爲此照覆江蘇學務總會張謇等頓首 
[駐滬法領事與皖撫來往各電（爲建德敎堂被毁事）]  
　　法總領事電安徽撫台恩鑒昨電發後悉木塔口敎堂又被焚毁並悉匪徒等均執義和團舊旗爲號貴撫部院曾用何法以平此亂上海法總領事巨印 
　　皖撫覆電法總領事巨鑒昨復電後又接巧電所稱木塔口敎堂被焚一節昨曾面詢費總司鐸云是十六午刻敎堂所發報告而本部院接緝捕營管帶官十六辰刻由建德縣城帶隊往仰家橋青山橋之電發來報告並未言有此事且檢查建德縣每年造報境内住址清册共有法敎堂十三所其住址地名並無木塔口洪家亭兩處敎堂之說果有焚燬重情該縣何以至今尚無禀報業已派員馳往密查應俟查復如何情形再以布聞想緝捕營到後諒不致再有滋擾本部院亦必盡力拿辦也皖撫部院恩皓 
　　補錄十七日法總領事電安徽撫台恩鑒頃聞皖省有匪擾亂洪家亭及楊林河敎堂被燬仰家橋敎堂亦受驚嚇前本總領事曾明告貴撫部院皖省人情甚爲擾動霍山案仍未結而亂事又起惟有詳報本國駐京大臣如此次亂事不實力平靖可查明歸於何人責任也上海法總領事巨篠印 
　　補錄皖撫覆電上海法總領事巨鑒篠電悉十四日晚本部院據建德縣禀稱接仰家橋戚敎士函告風聞江西鄱陽縣交界之梅塢嶺聚有匪徒請兵保護當派緝捕一營於十五日午前拔隊前往十六日黎明已抵建德分撥彈壓十五日下午據費總司鐸函報洪家亭楊林河敎堂被燬尚未據該縣禀報亦經派員馳往密查並電致江西胡撫台派兵會拿旋得復電已飭九江道撥常備軍往辦又接新任吳撫台自九江來電恐匪竄婺源縣屬派兵截堵卽又電飭皖南巡警營馳往防堵此本部院應盡保護民敎之義務本不待貴總領事電嘱而始拿辦至霍山張正金已據六安州禀督同該縣親自進山查緝並爲費總司鐸所眞知如該縣再不能振作自當撤究與江西匪徒竄擾無涉也貴副領事魏君前有函來嘱爲和平了結並希轉致此復皖撫部院巧印（語） 
[電告饒郡匪警南昌]  
　　日前饒州府有電到省以鄱陽縣鄉間有會匪滋事非常緊急時巡防右軍統領李保荃因公在省當道卽飭李統領星夜回防並撥快鎗六十枝派小輪拖帶面諭相機勦辦（百） 
[南瑞饒郡民警頻聞江西]  
　　省屬南康府安義縣上月因串票捐滋閙愚民有毁壞大堂糧櫃情事嗣酌量將零星小户漕米未滿一斗地丁未滿一錢者概行免捐至今勢仍洶洶府縣電禀民思蠢動請兵剿辦當道電飭九江道玉觀察派兵三百名馳往彈壓昨復電飭湖口統稅局劉太守親詣察看情形隨時禀復斟酌辦理○瑞州府高安縣唐大令上月因准錢儈私運積穀出境貧民遂聚集多人擱阻幾肇禍端幸府尊趙太守調停始息本月初旬又准奸紳私運義倉穀出境貧民復聚衆阻止乃護送營勇開放空鎗恐嚇一時人心愈憤聚至數千人欲與縣官爲難不知如何了結也○饒州景德鎭本月初旬有無賴託名米價日漲糾合匪徒乘機煽惑致將八卦圖一帶米店連掠五家當經保安軍就近彈壓始得解散昨已禀報到省矣（百） 
[電請堵截潰勇南昌]  
　　日前贛省大吏接准粤督岑雲帥電稱惠州府連平州駐紥防營有一哨全行潰逃難保不竄入江西境内請卽通電各屬一律堵截嚴拿當卽轉電查照辦理（百） 
[劉侍御奏催廢約京師]  
　　日前劉侍御呈遞封奏係因津鎭鐵路及蘇杭甬路廢約之事請飭早爲定奪以孚衆望（伯） 
[英公使保護英商售腦利益]  
　　二十日北京電云英國代理公使以福建樟腦歸官專貿有礙英商利益向外部抗議當由外部電飭閩督將此事禀覆譯字林報 
[外人注意中國聘用客卿]  
　　二十日北京電云警務學堂曾聘日人川島浪速爲監督行將期滿近來輿論皆以中國舉行新政當用本國人故川島浪速應否續行訂請之問題頗難解决日本駐京内田公使曾因此展緩行程京中西人對於此問題及簡派稅務大臣之事皆極注意云譯字林報 
[英美干預稅政用人之權]  
　　二十日北京電云英美公使以中國簡派稅務大臣爲削奪赫總稅務司之權力因向外務部抗議惟德法兩公使對于此事頗爲冷淡譯字林報 
[華工尚陸續赴南斐洲]  
　　十五日循環報云昨日忌來利火船由秦王島抵港載到華工二千一百一十一人前往南裴洲開礦○字林報錄香港西報云西五月七號卽華四月十四日有輪船一艘名克來因雷者由秦皇島行抵香港船内載有華工一千五百名前往南斐洲竇彭地方 
　按此两條當係一事而所載人數不同不知孰是 
[會議擬開紹興商埠北京]  
　　日昨政府王大臣會議法商屢次要求滬紹航路均經拒駁宜籌抵制之策以保利權應將紹興地方開通商埠振興商業已擬電致浙撫體察情形籌議具奏矣（諸） 
[兩宫埀詢學務北京]  
　　日昨两宫召見軍機大臣時垂詢榮尚書學部事宜並諭現在振興學務之際京外所設大 
 
 

Page 4

 
 
小學堂究竟應需款項統共若干是否已著成效近日生徒是否循分有無風潮務須督飭整頓並飭核實欵項俾省一分多收一分之用庶使推廣學堂認眞敎育藉以培植眞材（貴） 
[皖撫札飭速辦師範安慶]  
　　日前撫憲恩中丞札飭學務處畧云案准學部電開洪方今振興敎育以小學堂爲基礎而敎員亟須養成故師範尤要應請迅將省城師範名額盡力推廣至少設一年卒業之初等簡易科生五百人以養成小學敎習並設二年卒業之優級選科生二百人選科中分四類一歷史地理二理化三博物四算學每額學生五十人以養成府立師範學堂中學堂敎習並須附設五個月卒業之體操專修科授以體操游戲敎育生理敎授等法名額百人以養成小學體操敎習如何籌辦先請電示其游學預備科如未設立暫可從緩現在請以全力注重師範五個月内本部當派視學官分省巡視專此電商效等因到本部院准此除電復洪密效電悉皖省師範學堂甫議未辦本部院到任後已飭一面籌欵一面將考棚改修校舍六月計可落成約容三百餘人暑假後卽可開學又於高等學堂儘中文最優者分爲師範一班約百二三十人如欵能多籌仍當盡力推廣以宏敎育漾譯發外合亟札行札處卽便知照（士） 
[水漲成災彚紀江西]  
　　省屬自三月下旬至四月初旬霪雨不止贛河瑞河撫河先後水漲丈餘或二丈餘不等至初十前後省城滕王閣水椿畔亦漲至八尺六寸竟閱四五日之久雖月望左右天氣晴明而沿河低窪各縣仍屬一片汪洋且水勢綿延有經旬不退者有退而復漲者各處菜麥已無收成早稻秧苗大受損害甚至豐城小港口坍堤二十餘丈田畝被豁二三十里樟樹鎭巿街店旁浸水多日貿易寂聊省城外河街亦在水中刻下米穀價値飛漲油價麥價亦隨之俱漲而匪警民警時有所聞天災人變交迫紛集不知何以善其後也四月初十左右自省至臨吉電杆被大水衝毁者不一而足以廬陵清江豐城一帶爲尤甚該地係通粤省之電最關緊要南昌電局立雇工匠馳往接修惜水勢浩大人力難施大約須俟水勢稍退方能修復也（百） 
[湖南水災續聞長沙]  
　　省城此次大水直至初十十一兩日始漸退去尺餘十二夜忽又加漲數寸○長沙下游之迥水灣一處自發水後至十一日止救生船撈起浮屍已有九百六十一具現因棺木不敷已來省向各善堂求助○湘潭水災撫憲已給發洋銀五百元米二十石同知劉豫侯馳往振濟於初十日啓行○明德學堂中學一部被水較深其寢室已經坍塌○善化縣屬之觀音港大圩地方因水坍潰圩堤溺斃人口不計其數現由該處團隣禀報到縣（望） 
[飭印民事刑事訴訟法蘇州]  
　　修律大臣奏呈刑事民事訴訟各法編成二百六十條繕單進呈請旨頒行以昭遵守而維法權一摺奉旨依議欽此抄錄原摺單咨行各督撫通飭所屬一體遵照辦理等因蘇撫陳筱帥卽札行署臬司朱竹石廉訪迅速將原奏及所議條欵刊刻印本通行所屬各道府州廳縣一體遵照辦理現已飭由官書局委員督匠連夜刊刻印成五百本以便分發（永） 
[札飭提解舞弊漕書蘇州]  
　　蘇撫接奉廷寄有人奏鎭江漕務積弊甚深請飭整頓一摺並丹徒漕銀户書石寶山石富年舞弊歛費請飭提省追贜究辦等情一片奉旨交江督蘇撫查辦一節迭記前報現署臬司朱竹石廉訪以此案飭提人卷迄已日久該漕書石寶山石富年二名係在官人役不難朝提夕至乃丹徒縣郭令延不提解顯係有意徇庇特再札催迅將該漕書等交委押解來省聽候審辦勿再宕延致干撤叅不貸云（吉） 
[英國海軍之聲威]  
　　十九日倫敦電云英國海軍少將藍姆吞君統率巡洋艦慈的斯號培西斯號密南凡號三艘駛抵塞德海口以待後命英國所致土耳其之哀的美敦書于前禮拜夜半限期已滿英國艦隊即准備一切現探知英與土耳其之爭論可望議結 
[土耳其撤兵讓步]  
　　十九日倫敦路透電云土耳其已允撤退搭拔及埃及屬境各處之兵隊 
[英土交涉之轉機]  
　　十九日栢林電云英土交涉漸有轉機土耳其政府業已令西納半島之兵隊退出由是觀之此事當可結局矣 
[俄國新舊外部大臣之交替]  
　　十九日柏林電云俄國官報皆載伊斯窪爾斯基君簡充外部大臣及藍姆斯道夫伯爵辭職之事 
[德俄兩君相見之說出於謠傳]  
　　十九日柏林電云外間所傳德皇將于西五月杪與俄皇會晤之說並無證據 
[英國親王回國]  
　　南中國早報載倫敦電云英國惠爾斯親王夫婦由印度游歷而回現抵卜資茅斯海口 
[英國兵艦圖失竊]  
　　瑪尼喇海線電信報載華盛頓電云英海軍署所存之新戰艦德來得諾脫號之圖樣被竊有美人一名頗爲可疑 
[駐日德公使赴任]  
　　十九日東京電云駐日德公使穆默男爵于今晨趁巡洋艦漢山號行抵横濱卽向東京進發 
[日本廣島患疫]  
　　十九日東京電云日本山陽道廣島左近村落疫症流行地方官檢查頗嚴有亂黨千人向警察及查疫官攻擊查疫官改裝而逃有死者二人躭延兩日尚未埋葬譯字林報 
[俄國國民院之舉動]  
　　廿一日倫敦電云俄國國民院於上禮拜六旣昌言民人所受之慘苦復指示會員起草答覆俄皇之諭旨請俄皇下詔大赦並革除死罪刑律 
[俄國國民院之目的]  
　　十九日柏林電云俄京聖彼得堡民人擬舉行大宴會國民院以俄皇尚未下詔大赦辭不與會 
[謀刺德皇未成]  
　　香港日報載倫敦電云有人設計謀刺德皇旋即發覺 
[俄國組織新内閣]  
　　神户西報載倫敦電云俄國將組織一新内閣高哥助夫君前曾奉命赴波資茅斯叅議和約現當簡充户部大臣至内務大臣道諾夫君現已辭職遺缺當由史脫立文君補授 
[德兵越境捕匪]  
　　十九日柏林電云德國兵隊因追捕德國西南斐洲屬地之叛酋致越英國屬境邊界英國官員遂行文詰責當由德政府認過譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續前象山縣知縣陳大令承澍除衙署積弊情形禀并批浙江]  
　　一嚴門禁以杜夤緣本官雷厲風行則内署之人益得肆其詐嚇一官受事友丁至少一二十人此中良莠不齊稽察非易關防告示空文而已設聽其游行自在日與就地紳民往來恐酒食懲逐於先苞苴夤緣於後而招搖撞騙之術遂得行乎其間迨至集案聽斷幸而其言不中害止於鄉愚受欺不幸而其言或中則民間益信爲眞而官蒙不湔之垢卑職先任富陽曾於宅門以内置一號簿出者詢往何處入者問謁何人其姓名及躭延時刻若干一一登註二更鎖門調簿查閱然掌簿之人猶不足恃近乃盡閉署中旁門非坐堂皇聽事卽於宅門旁闢一室日坐其中手治文書乘便稽查出入奴僕非差喚不准私行幕友偶出則遣丁尾蹤歸告倘有面生之人來署令門丁隨時詰阻此法一行雖不敢謂百弊盡絶第較之漫無約束者或稍勝一籌 
　　一除堂費以節民財一州縣書差數百人一州縣隨從數十人此輩例給之錢有幾而衣帛食肉嬉游自若者其費何來無非出於詞訟詞訟之利在乎准理尤利其不到案與到案而不速結蓋准理必須派差派差則一紙信牌視同錢劵慾壑旣滿置之不問尤可惡者兩造均願到堂聽斷丁書差役串通阻不帶訊羣聚而議堂費原被各需洋數十元多至百餘元不等按股分定然後開單送審本管官懵無知覺卽知之亦視爲固然甚有提充私槖者而民不堪命矣卑職凡於自理詞訟一經出票必令原差依限禀到一面先將審期牌示頭門許原被告屆期直入大堂自行求審立予判斷以免從中有留難情弊案結後諭令不准妄費分文有人勒索准指名控告質實重懲其賭案内訊無干係之人當堂開釋親見其出門而去從不交差取保徒滋索擾 
　　一禁存案以絶訟根凡户婚田債等事果有眞憑的證並無違例之處何必禀官立案若從中糾葛甚多則一面之詞必多粉飾卽使批准備案存查終必至於翻異故衙門通例於存案呈詞十駁八九然訟師伎倆明知不能邀准而故爲之者誠以詞卽被駁而縣中旣有批詞卽有此一宗檔卷可爲將來妄告地步往往有預埋訟根於數任之前遲之又久而始發者枝節叢生弊端百出卑職於堂收之呈無論所告何事如不求伸理但請批示立案者將原呈擲還不批不閱使若輩將來無由粘呈存案之批抵制爭訟 
　　撫憲張批試行革除衙署積弊及現擬辦理章程開摺呈請訓示田州縣之官所以牧民不能治己安能治人不能治署中安能治四境核閱來禀所稱執法當自近始行政先除害民者深得爲治之要查閱摺開禁快票革門條罷傳呈戒歧控斥白役查私押免供應防株連除堂費各條於民之疾苦書吏丁差訟棍之伎倆俱能洞燭隠微浙省吏道汙雜驟閱該令此禀不禁爲之心開古人有言匪知之艱行之維艱該令旣知之而言之矣本部院亦將因言以考其行該令其勉之至摺中嚴門禁一條雖似過當然亦有益無損惟地方利病非勤見紳士無山周知興學一事必非官紳一氣不可所擬愼晉接條一當因人而施未可一律該令有志矯俗故詳言之 
　　藩憲寳批前由縣令爲親民之官衙署之積弊不除最爲民害據禀執法要自近始深得要領查閱摺列各條亦復剴切詳明具見畱心民瘼本司當因言察行以覘實效仰卽認眞力行切弗徒託空言至愼晋接一條現奉撫憲批示尚須區别並卽遵照另札辦理仍候臬司巡道批示繳摺存（完） 
[閩藩陛見福州]  
　　閩藩周子迪方伯現奉召入京陛見約於本月底卸事閏月初旬北上所遺藩篆聞係朱臬司升署（其） 
[蘭花進貢福州]  
　　閩中蘭花入貢現已届芿署閩督已委令轅弁採得山蘭百數十盆日内即將派輪前往（其） 
[派員押解俸緞蘇州]  
　　蘇州織造崇尚衣派委候補縣丞羅光翰押解光緒三十年分青海王公俸緞計一百八十二疋共裝十箱赴甘肅省交納咨請撫憲發絡兵牌並咨請臬司塡給勘合護照以便沿途州縣營汛撥兵護送前進（永） 
[鎭江第二次續辦徵兵南京]  
　　鎭屬徵兵提調陶遜經理官劉景曾等卸差之日頗爲兩江督練處所嘉許兹因馬隊尚缺兵額五百數十人而徵兵比較以鎭江爲占優勝之地位爰擬委原辦人員赴鎭續徵以補騎兵之不足奈陶劉兩君堅以心長力歉不敢重速罪謗爲辭督練處爰改委二標一營管帶官陶懋琫軍恊擇日起程赴鎭開征兵士（工） 
[靑浦歡送徵兵松江]  
　　靑浦軍事恊會歡迎徵兵官已紀前報兹徵兵宫朱君於十五日考騐應徵兵士計合格者九十餘人旋取具切結證書定於十八日午後乘舟赴蘇該處闔城官紳及學商兩界並角里紳團在學署明倫堂開送别大會到者八百餘人先由軍事協會會員宣讀頌詞繼唱歡送歌散會後同人排隊起行沿途并有軍樂隊均送至北門外碼頭贈以軍人萬歲歡送同胞軍士等旗幟以示尊榮觀者歡聲如雷咸謂尚武精神於此發現云（望） 
[蘇省官事]  
　　四月十九日蘇藩牌示無錫縣典史蔣熙臣病故遺缺查有遇缺先補用典史王兆章堪以輪補○江蘇候補道李鴻猷四川人由寗來知縣杜仁幹禀辭赴陽湖金匱公幹管帶飛划營米占元禀知隨同總巡赴各處梭巡副右旗凌秉忠由上海一帶巡緝回○蘇省仕學館司道以正班學員孫廻瀾尚崇基何慶琛佐班學員蕭澍棠王嘉熙徐景驥六員平日功課分數均列優等屢次奉撫憲扃試又均列前茅因詳請撫憲除孫廻瀾一員現充學務處文案外其餘尚崇基等五員請酌加器使以示鼓勵○蘇省督練公所札委候補知縣賴家祥辦理兵備處文案兼辦叅謀處文案差並委候補縣丞李宗灝辦理敎練處文案兼叅謀處文案差（永） 
[稽查墮民除籍人數紹興]  
　　前商部據禀奏准墮民除籍設立同仁學堂現由董事楊君投禀省垣商務局謂各墮民散處八邑稽查不易應請仿照甬屬官紳會辦等因業奉照准札行到府已經劉海臣太守照會原辦甬屬之廬紳來紹以便派員會同編查造具姓名年歲執業丁口册籍呈報備查（早） 
 
 

Page 10

 
 
[出諭裁汰陋規寗波]  
　　甯府喻庶三太守前次因公晉省奉撫憲張中丞面諭將各署門丁革除外並將傳呈期呈堂費結費等陋規一律裁汰太守回署分飭各屬遵照辦理日昨又出示遍諭俾衆咸知嗣後如再有需索前項費用許卽據實喊控立提究辦（具） 
[商會改正名稱鎭江]  
　　鎭江商會前以北貨業吳澤民錢業閔鑄臣關榮卿綢業李秋園爲董事兹以董事名目不符通例爰公舉吳君改稱總理由常鎭道轉詳督憲咨請商部加札并頒給鈐記以昭鄭重（工） 
[調停爭提賓興欵之意見鎭江]  
　　鎭紳對於賓興存欵提撥興學各有意見大約旅居揚州者爲一派在籍者爲一派刻經承府設法調停定爲揚一鎭二之議以賓興分作三股鎭地兩股餘一股則資辦鎭江旅揚學堂云（工） 
[江北提督禁賭揚州]  
　　江北提督劉延師訪聞江北各處賭風甚熾因特通札江北各州縣一體認眞查禁務獲嚴懲並准將房屋發封充公（恐） 
[鐵路車站選用埠夫杭州]  
　　杭省各埠輿挑二項夫役因鐵路卽將開工恐關生計聨名具禀府縣環求周全現由湯劉二京卿准由各夫頭造册報名聽候挑選派充各車站挑負等役小工以示體卹（巿） 
[勘騐鳳凰橋霸揚州]  
　　揚河水勢日漲上游之鳳皇橋壩險象迭出趙都轉立飭柴九齡前往勘估相機加廂以免塌陷鹺尹已奉檄往勘矣（執） 
[泰州官鹽棧添設分局揚州]  
　　泰州鹽城早寗興化各州縣設立官局售賣食鹽已紀前報兹泰州因距產鹽之區稍遠且州境遼闊總辦任分轉相度形勢擬於丁埝小溪周家樓三處各設分局一所派小班委員一人常川駐局經理現己禀奉都轉批准大約本月下旬卽可開辦矣（詳） 
[禀設機器榨油公司開封]  
　　河南周家口丁殿邦等以該地當麻豆等各原料之中心點土法製造殊欠潔凈且不免貨劣價高爰具禀商部請爲批准立案在該處股設機器榨油公司名曰啓新集股十萬兩以百兩爲一股期於减輕成本澄清油質云（工） 
[火柴廠遷移漢口]  
　　漢口爕昌火柴廠公司地址與日本租界相接日人以租界太窄向該公司商量以二十餘萬兩購之該公司遂於後城新闢馬路地方另造廠房（千） 
[腦局餘聞福州]  
　　全閩樟腦已設官局現各府屬縣各灶户到局請領灶照並領資本者接踵而來提調羅潤甫司馬因巿上所到樟腦非由局請灶領辦格外體恤聽其自便銷售一俟新灶出腦之後始責令其繳局亦一變通辦法近日腦價跌落每百斤只値一百五十元由銷路不甚暢旺也（其） 
[鎭道開辦妓捐告示鎭江]  
　　署鎭道兼警察督辦陶觀察於十四日出一告示曰爲給發女閭取締規則印單事查各國妓女取媂規則凡爲妓女者須得親父親母承諾登錄名簿受警察官之監察又須有巿區町村長證明承諾者之印鑑書所有本身來歷事由年歲籍貫及營業期限住址均應逐條詳註以備查考所以防密暗賣淫之流弊維風化而順人情用意最爲委曲中國向無取締規則柔香膩粉半慨飄零落溷黏茵毫無把握言之實堪憫惻本督辦改良警政期盡保安義務急應大加整理曲予矜全業經飭據警政科科長酌定取締簡章核准頒發在案令亟出示曉諭爾等充當妓女務須開明本身姓名住址年歲籍貫迅赴警察總局報名註册領牌分别認繳頭二三等片費再由總局按名稽考來歷事由照章塡冩允許印單交該妓女自行收執以便查察保護此項印單限四月底卽行停止倘不報名註册領牌私尋衫扇　緣暗闢琵琶門巷則是紊亂法紀自外生成一經查實卽照犯姦律訊辦其各凛遵（再） 
[日人行兇武昌]  
　　日前有日本甲乙二人在司門口擺攤出賣熟食鷄蛋等物適有一人向甲乙問價誤會言語甲竟出腰中利刃剌之幸未傷及警兵立卽將甲扭至總局不知如何發落也（户） 
[派隊至鹽城捕梟揚州]  
　　運司趙都轉以鹽城一帶現有梟匪滋擾由省憲電諭緝捕隨派駐防西門外之虎安營管帶黄釆於十五日率隊前往又派新勝營統帶徐寶山督領水陸隊伍　時起程都戎奉檄卽於十六日黎明拔隊登程水陸並進（詳） 
[械鬭又起厦門]  
　　龍溪縣屬有板橋周姓與南安鄭　均巨族也前因索取欠項僅僅口角各存懷恨近日周鄭各糾　千餘人持械野鬭龍溪縣王大令聞報派員二人至該處勸諭不從十三日各持旗開槍如臨大敵不知如何了結也（中） 
[厦門]  
　　寳華製磁公司去年商部奏准立案至今尚未開辦兹己聘日本技師龜岡安太郎到厦將往金門一帶踏勘繪圖擬卽開辦○提督馬軍門近委營務處莊仲漁馳赴泉州等處查閱營伍於十一日起程○邇來浮嶼下溪仔一帶疫氣盛行開往南洋及上海各埠之搭客現已一律禁止矣（中） 
[來函]  
　　商會經收舊金山賑欵第十次清單浙江張撫憲公籌庫平銀五千兩合規元五千四百八十両謹登報端恭頌公忠宏抱 
　　湖南水灾來電上海商務總會鑒湖南此次大水自來所無灾蔓四府素仰諸公樂善救灾夙拜惠澤仍乞迅賜籌捐拯濟合省感戴商務局湘線阻由漢轉效 
[振武宗社書記員報告]  
　　福建極拯會社林嘉瓊曾兆奎林崇輝王宗堯　陽欽曾宗恆來函聞鵝郎草三天斷癮七天復元聞此神藥令人欽幕合具公函請示此草功用產在何處採取十斤寄郵前來簡章賜我若干尤感（後畧）○直隸保陽俞立齋劉序賓來函僕幕遊保北今與劉君開辦半濟醫館兼勸戒烟僕雖不才願盡勸戒義務祈將圖說賜寄百張張貼演說○如皐縣治東豐利壩孔慶功張鑿張鏡張相姚棠張桐姚絨蔡蒼葉毓清鄭紹榮來函公等創設宗社以來風起電從頑亷　立中畧敝支社擬附設善後因利局以給貸戒烟貧民俾其營業卽名曰事利壩自禁鴉片振武支　善後因利局所有章程計十七則（一宗旨）（二名稱）（三位置）（四社員）（五籌欵）（六防弊）（七禁戒）（八合羣）（九規約）（十膏丸）（十一給貸）（十二追罰）（十三興工）（十四知照烟燈土棧）（十五限期）（十六義務）（十七昭信） 
 
 

Page 11

 
 
[上海六馬路仁濟善堂經收咸有一德施醫給藥一文愿册捐二月二十日至四月初十日清單]  
　　樂近仁無名氏隠名氏無名氏各洋十元胡益齊求父母增福延壽許玉崐求子病速愈金階求妻病速愈各洋十元天津嚴鋆峰經募善士念七户合洋八十三元隠名氏隠名氏吳劉氏隠名氏陳吳氏無名氏小云臺無名氏郭韻泉趙兆蓉岑梁氏梁馬氏劉福記無名氏各洋一元王念劬隠名氏各洋四元戴子苓紹興蔣柳亭曹韻祥無名氏陳明善楊門羅氏熾宋氏徐讓卿同子蔣顯吳紹興蔣柳亭各洋五元華淸池將十一户罰欵移助洋廿元嚴有徵嚴芷本楊玉崑岑東生各洋二元福興棧交到隠名士洋十四元無名氏小洋八角無錫劉福記交來無名氏洋念元史龍義洋六元九江元吉昌經募各善長洋十四元邦江裕號併無名氏十户合洋四元合廿一角銅洋十五元蔭西氏天祥文炳氏合洋一元八角漢口江左漢書局交來宜昌土膏緝私營張錢陸千文鴻源信局交到溧陽善士八户洋一元錢七十文泰豐典小洋五角錢七十文無名氏小洋五角無名氏銅洋二元二角東隆昇銅洋三十六元萬源銅洋三元三百三十六角成茂銅洋廿三元一百四十六角無名氏年筱泉各銅洋二元顧儀亭萬昌利培孫氏無名氏陳姓各銅洋一元施益齋銅洋十元曹永祥銅洋三元無名氏銅洋五元豐大銅洋十四元共收洋三百十二元四十七角錢陸千一百四十文銅洋一百廿元四百八十四角 
[今日尚有各省新聞及本埠新聞均列入第三張閱者注意]  
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[金學務公所領到鈐記無錫]  
　　常州府屬錫金二縣學務公所業經由縣紳議章開辦並禀請蘇州學務處頒發錫金學務公所圖記一顆以昭信守已於前日領到開用通報各憲查核矣（永） 
[路工石沙禀請免稅放行鎭江]  
　　駐鎭滬寗鐵路分委陳令以鎭江至金陵路工需用石沙擬赴巢縣裝取按照合同路工物料例免稅釐已禀由滬局總管理處發給船户護照經鐵路督辦電請皖撫通飭經過各　　驗照放行並飭巢縣妥爲保護（再） 
[派員密查釐卡南京]  
　　金陵釐捐督辦司道特委統巡成太守馳往各卡調查弊竇十八日太守已蒞泗源溝釐局密查矣（拜） 
[委勘海灘揚州]  
　　通泰兩屬沿海一帶所漲沙灘緜亘甚長運憲札委巡檢薛宜勗隨同某大令往勘並發費用一千串文（步） 
[首府接印安慶]  
　　補授安慶府知府穆特恩太守與廬州府龔鎭湘太守對調現龔守交卸抵皖擇十八日戌刻接印（士） 
[武弁撤任寗波]  
　　提標城守營甬江汛袁紹棟把戎因操防不力現經浙提吕道生軍門撤任遺缺遴委周啓喬外委代理（具） 
[巡警分叚揚州]  
　　揚郡巡警局總辦以下分爲五段委管帶五員一段黄家珠二叚廖鈞漢三叚曹金壽四叚沈永清五段王秉鈞准訊理本叚盜賊鬥毆等事（步） 
[遴派警察巡長蘇州]  
　　蘇省警察總局以蘇垣整頓警察已將學堂畢業生派充各路巡長其捕員尤爲巡叚表率查有候補典史熊開光係日本警察畢業學員堪以派充南路三段捕員因卽飭令酌仿外洋警章仍按現行章程實力辦理並報明撫憲查核（吉） 
[定期遷入菜廠安慶]  
　　警察總局前以省城街道不潔禀准前撫誠中丞撥款建設五路菜廠現經落成日前由該局出示飭令各擺攤人等先期報局定於本月二十四日一律遷入菜巿不准再在各街擺攤交易（士） 
[面斥開辦鹽店不力揚州]  
　　運憲札委楊運判等六員往通州等處開辦鹽店惑於督憲停辦之說依違莫定日前楊運判來揚請示於禀見時已奉趙都轉面斥矣（莊） 
[滬城官事]  
　　坐辦開濬黄浦事宜辜湯生部郎昨因要公　訂滬道瑞觀察在洋務局晤商一切○貨捐局查騐委員郭友三二尹增益昨日奉委到道禀知○水利局委員俞夔坿明府昨日到道請假十五天赴省起服○日本警察畢業生縣丞楊玉森二尹寶書梅蔭萱二尹相培昨均因公到申住祥發棧午後到道禀見○中國參將銜英人麥士尼爲能君號問近日因公來中住滬北提籃橋華英會通報館昨亦到道拜會奉瑞觀察片訂於明日到署與萬繙譯互商一切○道憲昨因要公傳本縣帮審委員馬午橋叅軍洪勤至轅問話（合） 
[瑙威國新簡駐滬領事]  
　　文匯報云瑙威國領事現由該國簡派漢生君補授卽日來滬至目前應辦之事均由丹國領事賴斯初君代理 
[札飭保護遊歷美員]  
　　駐京美柔使函致外務部畧謂有本公使館武員都司連那擬赴漢口江寧上海鎭江等處游歷請爲保護等因當由外部轉咨江督昨日札飭滬道飭屬一體保護（宜） 
[英使起程回國]  
　　文匯報云卸任駐北京英公使薩道義君於今日起程取道日本回國 
[參戎赴松弔喪]  
　　本邑叅將周子安叅戎因悉江南提督楊軍門逝世昨日乘舟赴松吊唁（宜） 
[札查金陵製造局利弊]  
　　考察製造局利弊之張楚寳觀察電禀督憲堅辭接辦局務差事昨奉回電允准旋奉練兵處王大臣札飭觀察將金陵機器製造局切實查明利弊禀復等因當與魏觀察面商先將上海局中出入欵項及機器員司人等赶緊造册定於月内帶赴金陵呈復督憲查核以便接查金陵局務（寶） 
[製造局記事]  
　　南北洋大臣會委來滬之洋工程司哈卜門君前日會同張楚寶觀察面商製造局總辦魏觀察將局中造就之新式快砲及各種巨炮逐一試騐前日復親至炮廠與張魏李三觀察將廠内各種快砲機器映成照影以便帶往天津面呈北洋袁慰帥察閱○兵工學堂監督黄乙齋部郎面請張楚寶觀察與總辦魏觀察到堂考試各學生已誌前報兹悉觀察以規模課程俱有不甚盡善之處擬須改良故斺提調李明府與黄部郎切實整頓（寶） 
[環請撥兵駐防]  
　　浦東高行鎭董朱有恒朱有常黄楨棟顧乃　曹士煦黄琮等昨日聨名具禀道營縣署畧謂高行鎭時有盜蹤出没去年曾禀袁升道撥派常備兵三棚駐防本年三月間奉調他去以致原有之留防十三隊兵三棚兵力太單近又撥去一半開濬城河現在毗連川沙之處屢出盜案商鋪驚惶異常商田董等轉禀請爲再撥留防隊兵三棚到鎭仍歸曾哨弁節制以資聨絡而便防守云（宜） 
[道批二則]  
　　朱金氏禀批氏子瘋病如果屬實何以兇毆起釁能否從寛保回醫治仰會審委員陳令查明情節妥酌辦理金子雲禀批仰上海縣轉行水利廳知照此批（宜） 
[安徽旅滬學會開會情形]  
　　安徽旅滬學會於四月二十日下午二時在寰球中國學生會開第一次會到者一百三十餘人由方君守六主席布告開會大意繼由發起人演說創立是會之意見與安徽之前途又由來賓謝荺亭君周品珊君吳子猷君蘇幼卿君朱勁波君葛共君次第演說大旨俱贊成本會之成立并鼓勵同鄉之熱心次則宣告會章詳細議定於時全體會員一律簽名入會頗形踴躍又議定於閏四月五日下午一時開選舉職員大會暫時通信處仍設老垃圾橋尚志學校尋于五時散會（宜） 
[洋雜貨業集認公所經費]  
　　滬上爲洋雜各貨贸易大宗前日集議創立公所事時由發起各號認定經費約銀一萬七千餘兩公所爲公益所在該業之在南北巿者又佔多數想必能踴躍認捐俾得早日成立也兹將各號認定數目開列如下瑞康三千两萬順豐二千兩恆豐昌一千兩盛康二千兩成豐一千兩錦章二千兩李珊記一千両德昶一千兩成康五百兩萬 
 
 

Page 18

 
 
昌利一千兩瑞泰五百兩馮宗記三百兩萃泰昌三百兩永順豐三百兩興昌祥五百兩裕昌五百両周照桂三百両虞洽卿三百両（助） 
[會商添派暗查]  
　　閘北巡局員唐二尹以閘北與租界毗連流氓匿跡肇事往往竄入租界又該處永順里一帶居民每有被流氓拆梢訛詐情事昨與團防局胡董會商每夜添派暗查兩次不穿號衣並由團局郭姓司事暗帶團丁四名密查畧仿會哨辦法二尹自亦密帶勇役分道梭查俾資拿辦而靖閭閻（力） 
[飭查失愼]  
　　英租界二馬路外國墳山後某號前夜不戒於火經巡街捕瞥見入内救熄昨由捕房派探查明禀候核奪（力） 
[美租界火警]  
　　前晚美租界華記路泰記小工棧内失愼經三租界救火會馳車救熄燬去該棧及比鄰復泰米店等樓房七幢又對街恒德小烟間等樓面四間（似） 
[華捕調戲婦女]  
　　前晚有婦人俞方氏行經乍浦路及篷路轉角突遇某號華捕沿途調戲該氏狂呼救命捕始逸去婦卽投報捕房請究捕頭允爲飭探查辦（似） 
[飭拿圖姦淫棍]  
　　南巿青龍橋羅姓茶館主之女艷珠年已及笄許字城中吳姓過門童養於本月初歸寧適父母外出被淫棍打鐵阿大鐵廠小弟砌街福生卽小豆腐臘根等深夜掩入圖姦艷珠與妹金珠狂呼經隣居聞聲入室各棍始升屋逃逸後經女之父母回家立報二十三七鋪巡局拘拿未獲兹被女之夫家得悉由女翁吳仲蘭函致該局查拿局員朱二尹以郵政信不能作憑例須明白補禀一面飭二十七鋪地甲嚴拿究辦（陰） 
[上海縣案]  
　　張洪山喊控繼妻被拐逼娼當晚奉汪大令訊究張供年五十六歲髮妻故後娶某氏爲繼室巳閱五載現年念二歲三月初一早氏忽不見且被捲失衣物至初八日在三茅閣橋金小弟　烟間尋獲向領被金霸阻稱由黑面老嫗價賣計洋八十元顯係誘拐逼娼小的理論之餘始約十六日往領届期到彼出一字據勒令簽押小的不允被金毒毆無奈簽字得脫妻仍被霸爲此控求提究大令謂老人娶少婦自不忖量致有此釁判候飭查復到察辦○羅敢生同母鍾氏喊稱胞弟被謀無蹤等情亦奉訊問羅供兄弟二人胞弟玉亭四十餘歲三年前挈領弟婦何氏及姪兒等駕自置空船隨何東生大船往江西等處裝載磁器嗣悉弟在鎭江將船賣去帶同妻兒在何東生船上爲夥後來並無音信何今返滬向詢下落據稱玉亭己故何氏母子不知何往其中顯有情弊求恩提究鍾氏供亦畧同大令以所控毫無証據判候查明察奪○又訊徐順仁控被霸奪單地一案徐供嫡母共生三子生母祇生小的一人早與嫡母之子分產今有單地被霸餘供含糊大令判候查奪○冒稱日本籍之通州人顧崗經高昌廟巡局解縣掌責枷號在案昨日枷滿解案請示大令判押候遞解回籍（宜） 
[總工程局紀案]  
　　總工程局副裁判官陳良玉叅軍前日在楊家渡弄内查見垃圾堆積甚多昨傳夫頭飭提垃圾夫袁三到局訊責手心五十下○外鹹瓜街三官堂左近天豐客棧近因屢次抗捐由收捐司事禀局飭提棧夥周順年訊追經周當堂繳洋九元具以後不再藐抗結交保開釋○北巿勝家公司夥仇潤前日在泉漳會館弄内何潘氏家收取成衣機器洋無着向保人蘇芳聚桂圓店追取該店現已換人接開故將何潘氏送局請究仇供此機於去年四月租與該氏每月收洋三元共收過二十一元五角尚少三十八元五角叅軍判氏另覓妥保按月照付○王秋根前日在老擺渡泰隆押店贖布二十二疋意欲翻當被探查見盤詰支吾拘局請究王供押票乃係拎得参軍判戒責三百下交保布存局中再核（尺） 
[會訊案二則]  
　　甬人蔣瑞卿在粤領事署爲傭本年二月初三竊主人灰鼠皮統子一件在南京路裕祥當鋪質洋三十三元報捕緝拿前日始經包探拘獲吊贓解訊奥領事帶同繙譯蒞廨與襄讞孫明府提究蔣直認行竊不諱明府詰其贓洋何在供在四馬路烟館内花去明府諭令賠償當本蔣供無力西官以此皮值價八十元該典鋪不應祇當三十三元恐係知其來歷不明有意减當請將該店夥傳質明府與之再三辨論判將蔣瑞卿押三月以儆原贓領去○美界蓬路正大米店失火將店主宋方泉傳案會訊各情疉詳前報昨日捕房解請定案宋延律師投案候示襄讞孫明府與英副領事互商之下面諭宋　爾店起火情形曾經本委與英副領事勘視有縱火痕跡三處之多照例須押西牢五六年方可刻經鄰里公呈稱爾人尚規矩故興副領事格外從寛判押三年律師乞再斷减中西官不允所請（力） 
[英美公廨早堂案]  
　　前者包探拿獲之著名流氓石寶寳唐阿堂陳正　卽小鹽金豆等三名押候禀請道憲定斷在案昨奉瑞觀察批回捕房特將該三犯解案襄讞孫明府商之英副領事判石押西牢五年陳押三年唐押二年○嚴王氏將親生女三囡凌虐體無完膚捕房飭探解案發交濟良所醫治日前該氏偕姑方氏投廨禀請領回嗣後不再毆打經關司馬函致捕頭昨由該所女董將女解廨請示嚴王氏嚴方氏投案候領三囝堅稱情願在堂讀書不欲回家明府因判暫交官媒俟嚴王氏具不准再行凌虐並價賣切結方准具領○中西包探在賽馬塲拘拿設立轉盤賭徒一則已記本報昨將拘獲之嚴榮發王阿毛等解訊明府判王押三月嚴押六禮拜起案賭具飭捕房帶回銷毁○探解楊昌祺控被陳德仁誘拐其妻楊顧氏請究判押候過堂覆訊○荆長發控僧人明安借洋不還求提訊追昨由捕房將明安解案判押候訊奪○徐振林在蘇州路河輪馬頭拖拉搭客由捕解究判管押三禮拜○張柏云竊陳源祥衣物由探解辦判押六月○陳阿三竊倪培全棉被作裙等物由探解究並稱失主因事遠行故未到案判押二十一天○王阿三竊永豐利報關行土布五疋由探解辦中西官以失主旣在法界著送法廨訊辦○捕解馬夫毛九如陳阿裕拉客違章請究判各罰洋五元○印捕解行駛快馬車之朱金松請懲判罰洋二十五元○電燈公司洋人控工人范阿忠陸阿茂行竊電線請究判陸押二月范訊無干涉省釋○捕解陳利泉收買竊贓烟煤請究判押五天○周松記庽泳興客棧前日失洋一百元請提棧主李林寶追究昨日傳案判押候過堂訊奪（當） 
[法租界公堂案]  
　　匯德豐煤炭駁船夥包阿福楊阿元隙留友翁如芳前日運貨卸交輪船與竹頭船夥姚阿丙朱毛毛李阿林奪卸起釁旋將竹船纜繩割斷毆傷三人扭廨請究陳大令訊問三人傷勢約二禮拜可痊判包等四人各罰洋十元另給傷費洋廿元○八仙橋小畨間主王小林扭控同居山東人許小良誘匿其妻求追許供並不誘拐大令判交保候查○張有貴迭竊棧房錢物由探獲案請訊張供在楊裕公棧竊洋三十六元銅元一百個皮袋一只金江棧洋廿四元王鑜和棧洋廿元大令判押捕房一年贓給失主○恊興魏仙元韓永興奚金榮牛奶棚出售牛奶加水由探查獲解究經西醫騐得攙水三四層大令判協興罰洋廿五元永興罰洋廿元充公○洋行街新康雜貨號失火昨傳號主洪桂福棧司費湘恆鄰居王供崗訊究王供前夜八點餘鐘隔壁烟霧迷漫急開自來水龍頭救熄餘不知情大令判洪罰洋四元以儆○鎭江人朱許氏扭控朱阿毛竊皮箱内書籍文契飾物並大洋四元小洋廿二角請辦大令判押三月贓給失主○金順生楊利泉前晚在途搶物被包探拘獲解訊大令判押候查明再核○探解王阿亭竊衣一包請究大令判押捕房二十天（臨） 
[美租界捕房事]  
　　北四川路唐桂記成衣店包車夫王阿四前晚忽登唐妾胡氏之樓　姦胡氏情急狂呌家人畢集詢悉情由送入捕房捕頭以事無証據斥釋○陳吉慶糾黨多人至伯頓路羅仁卿家向羅妾林氏滋擾經氏投報捕房飭探陳洪得將陳吉慶等拘究捕頭以事涉暗昧斥不准理○某泥水匠竊某作塲磚瓦等物由探錢盈堂拘入捕房作主以爲數無幾投請免究捕頭允之○某捕在新記浜路見一小孩沿途啼哭帶入捕房旅由孩父投請領回捕頭准予領去○西華德路福泰祥鞋店學徒吳阿毛私取洋二十餘元逃遁由店主投報捕房　緝捕頭准之（似） 
[新租界捕房事]  
　派克路二號某公館前日遣丁報稱上房忽失銀銅水烟筒各一支值價數十元請爲查緝捕頭准卽派探馬阿美在勘緝辦○七百廿六號捕巡至泥城外路查見在途啼器之皖音男孩一口帶入捕房補頭　得該孩家　居　飭探馬阿美往傳認領（當） 
 
 

Page 19

 
 
   
 
 

Page 20

 
 
   
 
