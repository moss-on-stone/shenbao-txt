# 1891 - 310 - 4906669

 

Page 1

 
 
[續印二十四史年内出書] [  圖書集成局啓]  
　　本局所印二十四史風行寰海爲有目所共賞早經售罄迄今續印第二次迅速趕印本年十二月内可以出書諸君子如預購股票每部仍價洋五十元先付二十元餘俟出書時找足有欲精研史學者請移玉申報館帳房購取可也此布 
[重印聖武記出售] [  申報舘啓]  
　　聖武記係邵陽魏默深先生所纂先生抱經世才不獲見諸行事乃借史館秘書私家箸述薈成是記自開國龍興以迄道光年間洋事條分縷析無不詳載於其中囊所印者早經售罄兹復排以新鉛印以潔白紙張每部十本碼洋六角卽日出售有欲討論掌故者請向本埠甲昌外埠甲昌及　售申報人購取爲盼此佈 
[論冬防與保甲相輔而行]  
　　通都大邑市廛櫛比户口星羅無賴之徒拆梢打降遇事生風而宵小之輩亦狙伏鼠竄於其間以肆其底篋深囊之計令人防不勝防關心民瘼者惄焉憂之於是設立保甲巡防局舉凡折梢打降諸事例得隨時拘辦笞責示儆所以戢囂陵而安良善也加以徹夜巡查鈴柝聲不絶於耳胠篋探囊之妙手亦均有所顧忌而不敢獨往獨來如入無人之境此則涇防局之設有益於地方者甚大也夫旣以巡緝爲事防守爲責則匪類之有資於巡緝地方之有賴於防守者原無一日之可以間斷片晷之可以鬆懈而於是巡防局之設亦遂歴春夏秋冬而莫之或撤此其中具有因時制宜之道焉巡防局之外又有冬防局則僅於冬令舉辦通都大邑以及窮鄉市鎭每至嚴霜戒寒朔風送冷無不次第設局認眞舉辦漢唐之世有防秋兵盖以其時外患迭乘邊烽屢告一至風高露卜輙虞胡馬窺邊故調兵以資堵禦局以冬防名果何爲哉豈不以一交冬令則冷氣侵肌寒風砭骨鶉衣百結之輩捉襟見肘徹夜號呼次乎多稼登塲野無遺穗兩肩承一喙者益復無從覓食號寒之餘繼以啼飢旣興終窶之歎彌厪卒歲之憂生計絶則盜心生平日所不肯爲之事至此或以偷生苟活之故靦然爲之而於是竊案之多層見疉出較之平時不啻倍蓰有牧民之責者有見於此特於冬令設局巡防一至春間卽行裁撤遂名兹局爲冬防蓋與古者調兵防秋之義相彷彿焉巡防局四時常設惟市肆繁盛之區始有之而冬防局則小邑僻壤凡有城鎭之處大都及時舉辦以收禦暴安良之效經費有限獲益滋多有其舉之莫或廢焉揆其命意之所在盖有與保甲相爲表裏者保甲之法不但編户口紀人數而使散而無紀之民咸得有所查考不難按籍而稽而且無事則聲氣相通有事則患難相恤蓋猶古者同廬共井守望相助之義冬防局之設亦所以弭宼盜於無形保閭閻之安堵其立法固有與保甲相輔而行者惟保甲之安良除暴僅由官爲指授任民自爲之而冬防之緝匪衛民則帅官率之而民不任其勞焉此則微有不同耳夫保甲實爲弭盜之良法宋時王安石行之於一邑而其效大著厥後以其法頒行天下而轉不免滋弊者誠以奉行者之不得其人而非保甲之法之果有弊也後世論者乃因安石之故并歸咎於保甲之不可行保甲豈任咎哉要之天下有治法無治人苟辦理不得其人則雖有良法美意終於扦格而難行正不獨保甲一事爲然也近時非不行保甲之法然雖行一如未行者則以官與民顯分畛域如秦越之漠不相關在洞逹治體之大員未嘗不知除暴安良之要領頒行其法於各郡邑而承流布化者或未能仰體憲意輙以奉行故事潦草塞責民見官之如是也亦以爲此特具文焉耳相率以淡漠置之户口雖查人數難紀而於守望相助聲氣相通嚴杜匪蹤堅壁淸野之意茫乎未知也無怪有保甲之名而無保甲之實也亦安用此紛紛瑣瑣者爲哉西人之談時事者輙謂中國之病在乎官民之勢暌隔勢暌隔則情不相聨行一事下一令而欲如身之使臂臂之使指不可得也以今觀之不誠然哉知保甲之不足恃而以冬防彌其缺陷宵深露冷月晦風寒弁勇蹀　於通衢燈火輝煌於狹巷出則履聲槖槖入則鼓聲鼕鼕非不足寒宵小之心杜匪人之跡然地叚綿長人烟稠密若盡仰賴局中弁勇之梭巡不特時有所不暇力亦有所難及則何如實力舉行保甲使民自爲守護之爲得計乎惟就今日時勢言之保甲旣未能猝見成效而尚賴有冬防局之設使匪類不敢鴟張庶民安於燕處則冬防亦正與民生大有裨益但當使之與民相洽不與民相擾以毋悖上憲力行保甲之盛意也則地方受惠愈大獲益更多矣豈不懿歟 
[京師巷語]  
　　修理北海淸雅齋工程告竣後所有齋内陳設木器古玩等具均因年久失修潰散殘缺前經德興隆古玩鋪商人于姓領出招聚工匠補修現亦一律竣事交由奉宸院衙門轉交某首領太監騐收位置售處惟尚有鐘表廿餘件未及修好大約須明春呈進矣○日前某官員引見行至西苑門外見内廷大小太監四五十人出而復入入而復出均自海内抱出哈叭狗不下二百餘頭交令左近住户喂養未知是何緣故也○中西皂頭梁九自交拏逃逸後經署理中西事務邱君飭役拘獲梁妻某氏交令官媒押收在案聞之人云梁九素置中饋于不顧惟與鴇婦名十三㨪者姘識情投意合幾於寸晷難離該鴇買得妓女五六人送往各妓院作皮肉生涯梁九聞之赶與計議將各妓女接回帶領一同逃逸而其妻固已棄如敝屣矣兹乃收押是亦无妄之災也○西珠市口大街給孤寺旁有某石鋪門外堆置石塊石樁常有左近孩童在此玩耍某日午後衆孩撞倒石樁一根將某姓七八齡男孩壓在石下經行路之某甲瞥見赶卽救出交由某石鋪掌櫃抱送某姓家内某姓見孩腹膨脝喘嘶不止不肯收納掌櫃冉三央求始行收留詎該孩於翌日名登鬼籙某姓痛子情切立往中正司署控告經派役拘傳石鋪掌櫃押收鋪所尚未聞訊供如何 
[烟臺近事]  
　　有難民數口由高麗資遣來烟據云皆石嵩某船上人上月杪駛至成山遭風舟覆僅餘四五人攀緣船底浮沈一晝夜幸遇日本公司敦賀丸救往高麗得慶生還云云按敦賀丸於四五年前曾在洋面拯救養馬嵩孫姓船上人五六口今此又會逢其適足見其樂善不倦云○有所謂黄雀者大如麻雀色黄似鷗其音淸越可聽向時每當春令交交者密布林間乃數年來竟絶無僅有今歲於秋冬之際始見鄉人豢諸籠内入市喚賣好事者爭先購之噫升沈無定凡事皆然豈只一鳥而已哉○十月初一日民間謂之月一節例於是日祭墓所供除冥鏹之外復以素紙裁成小方遍布墳際叢葬之處望之如雪阜銀堆蓋亦土俗之異於别處者也○節交冬令各防營次第開操鎗砲之聲隆隆震耳○某姓兄弟數人開一食物鋪歴有年矣其仲又開一烟舘生意更熱閙異常日前忽隱其積蓄潛與素識之 
 
 

Page 2

 
 
某妓同逃各債主向其兄索債其兄置諸不理○邇來兵輪船停泊者少妓館烟寮生涯頓减日前有兩艘由威海駛到略購物件信宿卽得 
[禾中人語]  
　　前報紀浙江副主考定於本月初二日由杭省起程初三日嘉興各員乘舟往迎下午文旌戾止各遞手版請安嘉　汛弁兵及水師砲船皆有官塘站隊燃鎗憲舟並不停留卽望蘇州塘進發○湖州府錫太守乘舟來禾小泊北碼頭人城拜會又武各員宗太守没嘉秀兩縣張協戎以次往碼頭答拜聞太守此來係恭迎新藩憲云○前報紀秀水縣劉邑尊赴集街騐屍云云兹悉兇手現在某營當勇秋操水際不克投案備質遂央人向苦主冉四懇情給以洋銀一百五十元賄和了事邑尊亦以多事不如省事淮其具結銷案矣前報紀東門内大街沈姓米店婦自縊云云兹悉當晚殮後母家譚姓始赶到經婦夫浼人緩頰許以格外從豐棺殮延僧超度事遂了結○本月初一日府縣各書差赴郡廟舁府縣城隍神偶像出游謂之奉旨祭孤特不知所奉何旨而所祭又何孤也然而好事者已舉國若狂矣○宗太守訪得南匯鎭近有梟匪租賃鄉民空地搭廠賭錢并召本帮土妓花船爲之伺應稍不遂意輒肆兇頑遂飭秀水縣會營撥派練軍數十名由陳弁督帶往捕并移請水師礮船數艘開往防禦及到時賭匪已於先一日席捲所有而去矣○曹莊鎭染坊主某甲投嘉興縣控稱昨晚二鼓後突有盜匪撞門而入手持刀槍恐嚇刦掠一空呼嘯而去趙邑尊准詞帶同書吏差捕乘舟踏勘嚴飭全班捕役具限緝拿○本月初五日傍晚宗太守會同兩首縣乘舟往迎新藩憲至初六晨文武大小各員及嘉協弁兵水師砲艇咸往蘇州塘恭迓午後二點鐘時憲舟用小火輪船拖帶由滬來禾各官皆遞手版稟安水陸各兵燃放　砲少焉憲舟從北麗橋河至大西門官碼頭停泊傳見各員旋卽解維向杭州塘進發各兵仍站隊燃鎗以送湖州府錫太守迹迎送如禮杭州府及仁錢兩縣遣家丁來此遠迎○本月初六日府轅奉到釘封文宗太守卽發交秀水縣適劉邑尊往迎藩憲而回卽飭辦差人等預備爲間片請錢守戎帶兵到縣迅卽升堂標牌赴監提出前三占塘鄉間搶　悞傷老婦之某犯一名騐明正身無悞綑綁標斬擁護出北門至蘇州塘口杉靑閘行刑事訖呵殿而回至邑廟拈杳然後回本署○各叚冬防局經宗太守選派文員熊任謝劉四君武弁金楊沈毛四君分設東南西北四局每夜一律帶兵梭巡○新任嘉興縣王邑尊定期本月十三日接印○本月初十日恭逢皇太后萬壽聖節府縣以下各官皆預期發貼紅諭前後三日不理刑名俱穿蟒袍本日五鼓時齊集報忠埭覺海寺隨班慶賀府轅復傳班演戲以樂昇平秀水縣則於十一日開演○本月初八日江南正主考金忠甫星使保泰用小火輪船帶坐船過禾並不停泊郡中各官欲往迎迓已不及矣○嘉屬電報委員朱君於初九日乘舟赴金陵不識有何公幹○南門内大街恒隆煤炭店主殁後店業由主婦經管所生子女各一年皆幼穉本年四月爲子娶一養媳年十五歲入門後婦及其女凌虐異常某日小姑失去蠶絲冤其竊去母女極力毒毆媳忿無可言俟半夜後在樓上自縊而死待至翌晨始知然已解救不及祗得飛報伊父及叔到來父詢悉情形卽欲報官請騐經人再四調處許以棺殮從豐不料所辦衣衾概不如約其父遂復梗阻迄今屍身尚未入棺也 
[仙尉淸談]  
　　蘇州訪事人來信云撫標水陸統帶龍軍門新募營勇專任緝捕之職本月某日某勇禀稱太湖水師營朱統領標下某哨官係哥匪之黨軍門遂親率捕勇前往協拿質訊之下解送縣署請懲至其口供若何以審時嚴密異常無從得悉惟聞確係會黨無疑旋經統領親詣縣署保釋邑尊謂此案已詳上憲如上憲一旦飭提則君須送案庶幾兩不致悞統領曰諾○葑門外有地名郭巷者一小市集也市有潮州人開設土行已有年所某夜五更時驀來盜匪七八人破扉而入刼去大土二十五枚迨鳴鑼呼救盜已杳無蹤跡有二盜行至離鎭四五里之小石橋畔天已大明忽見有甲乙二人手持大斧邁步奔來二盜私忖曰此必捕我者也遂相與匿身橋下迨甲乙行將至盜恩先下手爲强突擊一棍甲昏仆於地乙見之捨命飛奔盜又開一手鎗中乙顱後鮮血淋漓乙亦不顧極力奔入城中甲仆地後二盜拔刀在手喝問汝二人將何爲甲哀告曰我二人乃此處鄉民素業木工今往衛前街土作乞大王爺饒命二盜遂捨之而去○某夜有盜九名至句容縣屬某鎭洪生泰首飾洋藥雜貨行持巨石擊門而入明火執仗任意刼掠一盜手執紙煤火四處燭照以冀飽其慾壑不料悞觸鞭爆登時燃着烈烈轟轟盜雖飛步奔逃而身上之衣已不免火星濺滿矣是役也計被刦去大土四枚衣服十九件金銀首飾十八件鷹洋二十五元錢二十千當卽開單報案閱三日後盜仍穿原衣在鎭上某烟館内一榻横陳領略烟霞滋味捕役見之詰以衣上何來火燒痕盜言與汝何干何勞詰問捕卽上前拘拿旁榻有二人驀然起立帮盜格鬥捕夥聞信咸來相助將三人一併拘住送案研究盜供稱姓劉名大腿其二一姓孫一姓許均直認行刼不諱日前已由原差解至蘇州臬署臬憲陳廉訪親自升堂提訊三盜異口同聲承認一切廉訪着發往司監收禁○邇來拐匪盛行人家時有失孩之事某日臬轅西某姓家失去一切歲女孩懸格購尋迄今未獲閱日婁門内胡姓家又失一五齡男孩閶門内錢姓家失一六齡女孩至初九日胥門外黄姓家復失男孩年甫六齡遍尋無跡計本月内就所知者已共失孩八口不知能望珠還合浦否也 
[委盤運庫]  
　　兩淮運庫爲淮南北鹽課等銀聚儲之所每年冬令由上憲檄委大員盤查一次以昭愼重木屆上游檄飭常鎭道憲黄幼農觀察就近往查觀察於本月初七日鼓棹維揚遂於翌晨往運署盤騐一切如儀騐訖卽於是午由江都轉邀往本署設筵公讌以伸地主之誼美盡東南歡飲而散 
[老賊熬刑]  
　　前報紀揚州某典估衣莊獲竊送懲云云兹聞該竊年約四十左右口操湘音頗有本領經甘泉縣升堂研訊問以到此幾時犯過幾案黨羽若干寄屯何方伊稱以前並不犯竊此次窮極　聊遁而爲此餘皆不肯承認邑宰曰布袋内刀鑽等物具在非老於胠篋者那得有此尚敢狡賴耶喝令重貴小衣甫褪股上隱隱有板花俄而竹肉齊鳴聲如濺玉笞至二百下該竊並不呼喊似毫無痛楚者其股際彷彿有一肉核　起上下移動邑宰見之笑謂曰汝本領甚好尚能運工汝旣以小刀傷人吾今卽以其道還治其人之身遂飭差役亦用小刀將其股上外皮劃破再笞甫數下該竊果痛極聲嘶血流漂杵然仍無實供邑宰命釘鐐收禁聽候覆訊核辦若該竊署洵此道中之老斵輪矣 
[袁江雜錄]  
　　城墻積土今已整理完善復雇工匠將雉堞樓櫓一律修補此後峨峨在望足壯觀瞻矣○翁邑尊於九月三十日由獄提出盜匪三名請漕憲令箭會同余都閫押赴市曹正法○特邑尊以每當社會之期輒有女巫男覡信女善男共宿於廟中魚龍混雜殊屬不成事體現特高懸厲禁分撥兵役勸誡巡緝相輔而行敝俗頽風或可藉此挽回耶○安瀾茶園開後有玉川子之癖者趨之如鶩幾無插足地而遠香茶園則座客寥寥幾於無人顧問厭故喜新人情大抵如此不足異也 
[豫章紀事]  
　　南昌府向有漁課錢糧趙來浮徵私收頗生弊竇新陞廣西右江兵備道崔第春觀察上年在首府侍内整頓章程袪除弊竇上有益於國課下有益於花户一時課欵大有起色本年曹朗川太守署理府篆恐復有課差私收情弊於是出示嚴禁想各所課户具有天良自必自封投櫃取串安業俾課差不能舞弊包攬也○江右風俗素信風水遇有掇高科膺美秩者必指爲祖墳祖宅之占風水文雲閣榜眼廷式近日由京請假回籍修墓於九月間到江其嫡祖考於道光中葉由袁州原籍遠葬於省城之西山頗踞山水之勝近又擬於十月某日移葬其考於祖塋左近聞者爭往該處一擴眼界甚有富貴之家帶同堪輿術士不遠數百千里而來相其袁州墳宅復相其省城墳地紛紛議論舉國若狂甚矣人心之惑也江右訪事人所述如此合照錄之至於風水之有憑與否非本至之所敢知也 
 
 

Page 3

 
 
[江西官報]  
　　指分從九唐啓虞禀到准補新淦縣丞程炳焜飭赴新任候補府王錫三接辦總查七門城内保甲縣丞萬國琛記功一次榜眼文廷式進士邱士林俱由京來江同知王祖蔭拔委知縣一次户部主事楊樹勳由臺起服入都卽用縣史誠回籍修墓候補府許承家代辦總查七門城外保甲按知蔣星煥委往建昌德化查馬匹挨查接遞公文遲延准補臨川典史曾廣墠禀謝行知指分試用縣史咨善禀到東鄉典史余家斌飭赴信豐楊溪司升任所有東鄉典史以從九楊慶昇署理署新建縣朱錫祁禀謝准補德化縣行知吉水縣林嵩堯由鄭工報捐道員在任候選先換頂戴並由蘇浙賑捐報奬花翎安義縣朱昌年餘干縣鄭季春前經調簾均事竣各應回本任安遠縣麥錫良上猶縣李和卿安仁縣鄭成章署金谿縣林履瑞前經調簾均事竣各應留省另委所有四縣在任代理斯缺均改爲署理 
[蘇省官報]  
　　初六日辦理上海機器局候補道潘學祖由上海來淮補金山縣劉元誠禀銷撫署文案差知縣何啓綬禀銷解銅價銀赴滬回並禀謝奉委車坊厘局差巡檢潘西周禀知交缷署金匱縣典史任事回省福涵禀銷海運津局差江兆焜禀銷河運差王紹燕禀謝十六年分冬防案内蒙記功一次同知郭元昌改於十五日在西善長巷領帖○初七日江南正主考金保泰由金陵來蘇卽辭行赴浙江錢塘籍候補道福盛辭行赴金陵知縣何啓綬禀辭赴車坊厘局差賴豐熙禀辭回車坊厘局卽赴常昭内河厘局差本月二十一日撫標中鎭叅府常福二十六日卽補道朱福淸二十八日蘇州府魁均壽辰藩轅牌示照得元和縣周莊司巡檢楊益城病故遺缺查有分缺先用巡檢王啓曾堪以委署○初八日首府魁禀知赴各屬查勘秋成回通判文綸禀銷海運津局差正任句容縣張沇淸禀辭回金陵知縣蔣一桂銷假並禀謝奉委署震澤縣事周濂禀知奉委管解煦字營餉赴金陵卽辭縣丞倪曾鎣禀知奉飭兼辦土捐差○初九日知府袁恭宏禀知奉委木利局文案卽日到　同知王用龢禀知由金陵回直隸州趙惟善由奔牛厘局來准補金山縣劉元誠禀銷水利局文案差並卽辭赴任知縣方道濟地謝奉寍藩憲牌示請補鹽城縣缺並禀銷中路總巡差陳德喆由盛澤厘局來陳香祖由京引見領憑回省禀到守備吳天祥禀知奉委齊門路武巡查卽日到差太湖水師營哨官陳煥德彭書麟二位均禀辭巡河 
[鎭江近事]  
　　租界内各客棧類多窩藏娼妓晚間紛紛出局酒樓烟館來往如梭新任英領事心焉惡之先行勒限驅逐並示諭自十月初一日始租界内准客商帶局王大令亦示逐流娼出境不准藏匿逗留限二十日内一律出境限滿後倘仍陽奉陰違除龜鴇提案責懲外房屋立予封閉充公似此示禁認眞所以維持風化者夫豈少哉然而輕簿子則詈爲大殺風景矣○寳晋書院向歸縣府道三憲輪課兵燹後惟前太守已故趙粹甫京卿前道憲現任皖撫沈仲復中丞極意整頓添設小課封門考試捐廉厚給花紅至今庠序中人猶嘖嘖稱道焉　可莊太守莅任訪求徵租之利弊規復考課之章程上月輪值課期孝廉生監則委監院在城北書院點名給卷重生則親在城内京江試院局試每人給點心數枚諭限一日之長繼燭不錄本月初六日輪應縣課王大令伯芳亦復照章扃試點心外並給稀飯一餐○夏初雨澤愆期新秧固未插齊加以秋季飛蝗田間全無顆粒邇來農民紛紛以災狀告王太守及王大令先後下鄉履勘特未知轉盼開徵之際能否减免正供也○曹姓船裝載石灰數百擔行至三江口江闊溜急大風忽作勢不能支幸有行船撈救人未之傷船貨則皆隨大江東去矣○南門外裝全村人吳姓夫婦均三十許膝下僅一子年甫兩齡珍愛殊甚炎夏懼受暑熱宵分在門外空塲設短榻懸小帳寢子於中忽見旋風過處將子並帳捲至半空惶急不知所措倐聞兒啼聲從東畔樹林出往尋之見兒横臥樹枝間如人抱置者皮肉完好如初携歸後亦無恙而吳自受驚怖始怔忡繼脹滿日益加劇竟死於本月初六日其子誕辰冥冥中必有說以處此不然子身受而無傷父心驚而致死且父死之日卽子生之期天降之災何以奇巧若是乎訪事人所述如此其爲齊東野語耶抑係深宵夢囈耶不可得而知已 
[縣示照登]  
　　欽加四品銜陞用直隸州正任南匯縣調署上海縣正堂卓異加一級袁爲出示諭禁事據耆民顧誠德瞿吉甫職員張學海民人費普泉瞿桂泉陸芝亭劉馥亭李芹香沈春生監生錢坤玉施文徵呈稱竊頭壩地方向有凈土庵内供奉天后曁大士神像該處吳淞江口偪近浦江漕船帆檣聨集水陸商民咸叨默佑建自國初嗣於道光十八年經前陞縣憲練公廷璜捐廉重修迄今五十餘年屋宇坍毁今耆民集有捐資擬卽鳩工構木擇吉重修誠恐無知之徒藉端滋擾並有匪類偷竊木料爲此環求恩准示禁等情到縣據此除批示外合行示禁爲此示仰該處居民保甲人等知悉爾等須知該耆民等集資捐建該庵係爲規復舊觀起見自示之後倘有無知之徒藉端滋擾以及偷竊物料情事許卽指名禀縣以憑提究地保徇庇察出並處不貸其各凛遵毋違特示 
[格致書院秋季課題]  
　　今年格致書院秋季課題係由江海新關裴稅務司所命其題爲中國各大憲選派辦理洋務人員應以何者爲稱職論裴君爲書院董事素重格致之學其識見所及務乎大者遠者兹欲覘肄業諸生所藴蓄特出是題以觀其志向且願自捐淸俸特沛廉泉以爲肄業諸生朂勉想諸生必有以副其厚望焉今自出題之日爲始限至十一月二十日截止逾期槪不收錄以便彚齊呈閱繳卷之處仍交三馬路格致書室至於去年冬季課卷係請山東登萊靑兵備道憲盛杏蓀觀察鑒閱評定甲乙爲多士矜式迄今將屆一年尚未發下肄業諸生觀望已久在當道栽培後進造就人才自必有以激勵之則所以慰其仰企者當在是矣 
[烏有先生]  
　　上海縣袁大令接奉府憲排單奉布政司鄧方伯案奉蘇撫憲剛太中丞札開准兵部火票遞到吏部咨十月分教職倪棠文憑一道封發該撫照例考試等因計開倪棠常州府人咸豐四年挨貢今授江蘇贑榆縣訓導硃限十七年三月十五日到任當經大中丞札司轉飭常州府杳覆所屬並無倪棠其人先經將文咨繳查銷開缺另選在案自應飭查該訓導實在下落是以行司飭府轉飭所屬一體確查等因到縣經袁大令票飭廳事吏查明新選贑榆縣訓導倪棠是否在境以憑詳報 
[末路輕生]  
　　奚海榮者江北人也　居本邑新閘西周太僕廟左近陳家渡地方駕扁舟一葉渡來往行人所得無幾而家中尚有白髮之母黄口之兒仰事俯畜所入不敷所出自念蒼蒼者之位置無方抑鬱無聊時下阮藉窮途之涙前日淸晨至鎭上某茶肆啜茗坐甫定適有薙髮匠某甲在旁爲人削去煩惱絲奚乘甲不備上前奪取剃刀向喉間自刎甲見而大驚急爲救阻不料奚食管已斷血流如注倒臥在地甲與茶館主立卽告知奚母前來看視延醫施救嗣由廿八保十一圖地保經過見而憫之出錢五千文給奚母爲子養傷奚母稱謝再三領錢而去聞奚傷勢頗重難保無性命之憂也 
[左道惑人]  
　　租界中巫覡之輩每假神道以誘惑愚民斂財肥已此亦人心風俗之害也江北人陸某素以針炙爲事近因生涯寥落門外可設雀羅遂舍而之他在法界西興里賃得第四十二號平屋一間中設一桌上供觀世音鍾進士華陀等像早晚膜拜自稱爲鍾進士轉世能爲世人驅邪逐疫救種種疾厄頭裹元總身披神袍腰繫五彩花裙手舞足蹈如醉如痴雙目緊閉口中喃喃不知作何語另雇車夫某甲在旁抄寫待陸判斷吉凶卽向禱祀者勒索香金禮物狼狽爲奸不知法令爲何物而愚夫婦偏深信不疑殊不可解昨有車夫某乙因足患風乃倩人背負而往先給香金二百餘文俯首神前欲求醫治陸忽作跳舞狀向甲喃喃甲傳語與乙謂神言汝足被罡風所吹不可輕舉妄動否則不可療矣乙言足痛必須行動以活經絡神言何憒憒耶甲聞言起身努目而視謂神無戲言不可倔强乙唯唯陸始以手摸索旋取針向患處刺之令病者 
 
 

Page 4

 
 
回去備紙船酒菜送往西南方十日可愈又有車夫某丙因妻腹痛求治陸給以香灰一服令購冥鏹三千枚備香燭三牲至神前上供疾可愈其妖言惑衆皆此類也有風化之責者其可置諸不聞不見耶 
[奬勵捕役]  
　　寳山縣境崇明塘地方郭一鄂家被盜搶去洋銀衣飾報案後由馬漁珊明府函請上海縣袁大令派捕役趙金副役林正帮同查緝旋由該捕役等在上海拿獲沙金寳在江陰拿獲郁可吉的係眞盜移解寳山縣　案訊究此已列入前報兹悉馬明府以上海縣捕役獲盜迅速殊屬異常出力行將詳請大憲奬趙金以功牌林正則按月給工食洋十二元嗣後仍須帮緝寳山縣境内要案云 
[犯事遞回]  
　　本邑人陳阿根顧關和並轎班毛毛等三人向在滬北郭姓家爲輿夫前月間陳等三人有事赴蘇一日在路行走偶一不愼將某公子之眼鏡撞碎公子申斥數言陳等竟作倔强之勢公子大怒喝令從人將三人移送長洲縣訊辦縣尊研訊之下判將陳顧及毛毛懲責一千下枷號二月期滿遞解回籍前日長洲縣備文飭差將陳等押解來申卽赴上海縣投文值日差據情禀明袁海觀大令飭將陳等先行收所一面着覓的保來案具保 
[英廨瑣紀]  
　　一百零五號華捕在路巡緝見婢女陳惠蘭携帶布衣包坐在東洋車上車夫問其將往何處女支吾以對該捕疑之因將女帶至捕房移送英公廨值日差盤問之下女稱今年十二歲係西鄉人賣在粤人家爲婢遭主人毆打不堪其虐逃避在外該差禀明代理讞員宋二尹飭候訊供核辦○三百八十五號華捕見華寳榮龍阿寅在路爭毆帶至捕房移送英公廨旋有人出爲調停兩造均求免究宋二尹准其銷案卽行開釋 
[法捕房瑣事]  
　　積竊小寍波阿林前經英法兩公廨懲辦前日薄暮時阿林在途行走被英包探夥甲乙等所見正欲拘拿該竊卽逃往法界甲乙等在後跟追適被法捕房三頭道捕張湘寳所見以甲乙等越界拘人有違定章遂將三人拉送捕房管押捕頭令英包探到來問明原委可以交保○某甲在興聖街公興小烟間内竊取烟燈一盞當被店夥所見拘獲人贓甲竟敢行兇將失主門牙擊落兩個當卽送入捕房請辦非經包探在甲身畔搜出押票五十餘張待解案時禀請查核○某賭徒以骨骰一顆作輸贏在鄭家木橋畔騙人財物昨經巡街捕所見當卽拘獲起出賭具一併送入捕房押候解訊 
[病愈助賑]  
　　謹啓者敝堂昨奉陸秋園大善士因媳婦産後病愈續助東賑洋五十元以完心願而答神佑祗領之餘仰見積善餘慶吉人天相一誠感格二豎潛逃豈僅符勿藥喜之占并可爲福壽多男之劵功德無量欽佩殊深用登報章以彰善效上海六馬路仁濟善堂籌振公所施善昌等謹誌 
[詒謀種福]  
　　謹啓者敝堂昨奉吳興頑叟大善士以文孫彌月延資銀二百兩移助施粥并請護身靈符永保平安添家慶於鳳毛貽孫謀於燕翼眼前樹德普實惠而濟蒼牛膝下瓜綿推慈恩如保赤子積善餘慶報施有憑請俟將來敬告同志上海六馬路仁濟善堂董事施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[主試過揚]  
　　浙江典試使者李星使端遇試畢北旋憲舟於本月初七日午刻行過揚州文武印委各官均至碼頭迎迓接見有差星使命輿入城答拜各當道是晚回舟小泊旋卽揚帆北上 
[邦江官報]  
　　初五日汪分轉壽祺由泰屬查災回文鹺尹綸委順淸河卡呂鹺尉承功委大伊山卡均謝委初六日分發經歴劉鹺尹益泰禀到初七日方鹺尹模經委解蘇州餉差 
[申報舘恊賑所順直山東十月初一日至初十日止第一百三十二次淸單]  
　　初一日陸嘉林善士求晴免疫洋四元徐禮謙還舊愿洋十元京口周鴻星洋一元無名氏銅洋一元○初六日目靑氏撥節湯餅筵席資信義洋行交來洋三十元○初九日無名氏洋一元○共收英洋四十六元又銅洋一元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖七年十月初三日京報全錄]  
　　宮門抄○諭旨四道錄前○發抄硃批五道○浙學政潘奏教官孝行可嘉謹據實保荐請旨奬勵摺○又奏保廪貢請以教職用片又奏請賞假回籍修墓片○鄂撫譚奏調員派充鄉試内簾房考官摺○總兵滕奏恭報到任日期摺○豫撫裕奏已故道員政績卓著請宣付史館立傳摺○又奏新簡總兵請暫緩赴任留營統防片○十月初三日禮部宗人府欽天監正黄旗值日吏部引見四十九名户部三庫八名兵部二十四名刑部一名都察院六名太常寺二名正藍滿四名正藍蒙三名圓明園八名○山東正副考官汪鳴鑾龎鴻書到京請安○絪貝勒續假二十日○欽天監呈進月蝕圖○掌儀司奏初六日祭奉先殿載津行禮○召見軍機烏拉喜崇阿敬信汪鳴鑾○發抄溥齡奏員外郎秀林題銷試俸奉硃批該衙門知道欽此魏光燾奏塔爾巴哈台餉裝酌减撥歸藩庫奉硃批該部議奏欽此○又補用副將周瑞林等保案更正奉硃批兵部知道欽此○又防禦金文布借補右翼蒙古驍騎校奉硃批兵部議奏欽此○又十八年新餉請飭照撥奉硃批户部知道欽此○○浙江學政臣潘衍桐跪奏爲教官孝行可嘉謹據實保荐請旨奬勵以維學校恭摺仰祈聖鑒事竊查各省歴任學官任滿保荐各學教官均蒙恩准在案臣惟庠序布教則師儒之責重人文稱盛則禮樂之治隆故欲知諸生之賢否應先課學官之勤惰臣於蒞任之始詳書條教分布郡縣察言考行以知其人三年以來查有五品銜長興縣教諭孫德祖學博行方躬儒者之事禮逹才裕稱良吏之選訓練弟子著錄成書表揚節孝風厲薄俗該員年甫五旬才力堪用聽其儒官終老未免可惜如畀以外任應升之職必解講吏治實心愛民可否仰懇○天恩逾格應如何特加優奬臣愚不敢擅擬伏候聖裁又署海鹽縣訓導黄以周研精覃思物疏遵親著書滿家學者所則富陽縣教諭施啓瑞誠懇潔白詳密恪愼整理學校多士歸心平湖縣教諭許仁杰好學勤事操履無恭以上三員從前均經得有京銜可否籲乞恩施准其在任以教授選用壽昌縣訓導朱鳳毛文學雅贍多士勤篤在鄉在官有井渫之潔烏程縣訓導張岱年敦悅道訓博涉藝文副貢就職教諭高保康志趣端正貫和文史以上三員可否賞加京銜五品銜試用訓導楊振鐈惘羅又獻靜退自怡可否勅部議叙臣職司風教留意訪求凡所論荐並兩浙之賢秀學校之矩範若蒙天語褒奬允臣所請奬黌舍群彦咸遵斯軌於訓俗勵學之道實有裨益是否有當伏乞皇上聖鑒訓示謹奏奉硃批另有旨欽此○○潘衍桐片再前任湖南學臣陸寳忠任滿曾保薦廪貢生楊誠航以教職用仰蒙俞允在案臣今查有慈谿縣廪貢生林頤山究心經術安貧履潔番其學行無愧佳王可否援照成案請以教職選用勅部註册俾資觀感而勸方來謹附片具陳伏乞聖鑒訓示謹奏奉硃批另有旨欽此○○潘衍桐片再臣前因浙江順天兩次賑務先後捐廉銀二千兩迭蒙賞給臣已故父母本生父母樂善好施字樣恩及泉壤感激涕零今臣差滿竊擬乞假歸里恭照欽旗字樣遲坊製額以榮天貺至先世墳塋久失修理亦當及時舉辦籲懇天恩給假三月俟新任學臣到浙臣交缷後自備資斧回籍假期屆滿卽行還京恭覆恩命謹再附片陳請伏乞聖鑒謹奏奉硃批着賞假三個月欽此○○頭品頂戴湖北巡撫臣　繼洵跪奏爲鄉試内簾房考官實任州縣不敷調充循例遴選候補卽用試用人員調派恭摺仰祈聖鑒事竊湖北省辛卯正科文闈鄉試臣循例於八月初六日入闈監臨因内簾考官實任州縣不敷調充奏明照例於科甲出身之候補卽用試用人員内一律調考選取在案隨據署藩司陳寳箴酌調科甲出身各員詳送考選前來臣傳集入署扃門認眞考校入闈之日擇其文理較優於實任人員中錄取内簾房考官署興國州事隨州知州濮文昶黄岡縣知縣楊壽昌調補利川縣知縣黄世崇新選羅田縣知縣孟瑩題署光化縣知縣梁沛英五員又選取卽用知縣黨獻壽大挑試用知縣司徒袞羅葆熙教習試用知縣郭光爚卽用知縣梁葆仁劉延坦新海防試用知縣何厚康均係進士舉人出身文理俱優派令同實缺各員一體充當内簾餘俱派充外簾差使理合恭摺具奏伏乞皇上聖鑒謹奏奉硃批知道了欽此○○記名提督廣東瓊州鎭總兵奴才滕嗣林跪奏爲恭報奴才到任日期謹繕摺叩謝天恩仰祈聖鑒事竊奴才欽承簡命補授瓊州鎭總兵官並蒙恩准陛見仰荷召見兩次訓誨周詳莫名欽感奴才遵卽陛辭出京於光緖十七年七月初四日行抵廣州省城奉督臣檄飭赴任八月初七日到瓊州准署瓊州鎭總兵李先義檄委中軍遊擊鮑燦將關防一顆曁王命旂牌勅書文卷等件齎送前來奴才當卽恭設香案望闕叩頭謝恩祗領任事伏念奴才三十年軍旅勉効馳驅屢何隆施慚無報稱查瓊州孤懸海外僻處邊隅巡緝操防在在均關緊要况值督臣於海口一帶築設砲臺整頓防務事關創始諸賴經營自顧庸材懼貽　越奴才惟有矢愼矢勤殫竭血誠遇事禀商督臣認眞經理以冀仰副高厚鴻慈於萬一所有奴才到任日期並感激下忱理合繕摺恭謝天恩伏乞皇上聖鑒訓示謹奏奉硃批知道了欽此○○河南巡撫奴才裕寛跪奏爲已故道員政績卓著遺愛在民籲懇天恩宣付史館以彰循績而順輿情恭摺仰祈聖鑒事竊查已故河南河陝汝道鐵珊由理藩院筆帖式議叙知縣夙負經濟慷慨從戎在直東軍營奉檄招降大憝威信克孚以功保直隸州知州選用揀發甘肅歴署通渭皋蘭等縣代理平番中衛等縣晋寗夏府調蘭州府荐升甘涼道當甘省𤞑氛不靖地方凋敝之餘該故員所至以輕徭薄賦安輯流亡繕堡修城力卻强宼籌芻糧以餉戰士施賑貸以恤饑黎修渠息鄰邑之爭農田普沾利澤鄉試創分闈之議多士得免奔馳光緖八年俸滿引見去任士民感戴旋因奉旨開缺仍以道員選用十二年選授河陝汝道於吏治加意講求憂民之誠形諸寤寐舉凡嚴緝捕重文教端士習恤民艱一切善政次第措施孜孜求治惟日不足其於閿鄉縣議築黄河石壩一役殫精竭慮任怨任勞於以袪數十年之河患以保閿鄉縣城社民居厥功尤鉅而該故員之得疾亦由於往來工次不避寒暑遂至一病不起工未竟而身殞良可惋惜前經奴才奏懇恩施從優議卹並准紳民捐建專祠已蒙俞允是該故員之功德及民以死勤事已邀聖明洞鑒兹據甘肅紳士進士現任河南新野縣知縣楊沛霖等及河陝汝各屬紳士舉人陳純熙等以該故員積勞身故遺愛難忘臚陳一生行事及居官政績合詞呈由河陝汝道沈守廉具詳前來奴才伏讀同治二年十一月二十四日上諭祁雋藻奏弭盜安民必資循吏請分别表彰錄用一摺嗣後各省大吏務宜加意訪查其有政績官聲遺愛在人者着奏明宣付史館編入循吏列俾等因欽此近日恭閱邸抄已故安徽泗州直隸州知州方瑞蘭政聲卓著經安徽撫臣沈秉成奏請宣付史館立傳業蒙特旨允准在案今已故河陝汝道鐵珊由縣令薦歴監司歴官兩省持躬謙謹政治著稱雖身後恩榮已荷綸言褒卹而畢生事跡尤堪史册昭垂旣據該紳士等瀝誠籲懇出於愛戴之惋核與方瑞蘭事同一律自應據實上陳合無仰懇天恩俯准將已故河南河陝　道鐵生平政跡宣付史舘立傳俾彰循績而順輿情除查叙該故員詳細履歴同送到事實淸册咨送國史館查照並咨部外相　　摺具陳伏乞皇上聖鑒訓示謹奏奉硃批着照所請該衙門知道欽此○○裕寛片再接准山東撫臣福潤咨准兵部咨光緖十七年七月初三日奉上諭廣東潮州鎭總兵員缺着劉世俊補授欽此等因轉咨前來當卽檄行知照查記名提督法式尚阿巴圖魯劉世俊統帶嵩武軍馬步留防豫省現蒙簡放實缺自應派員接帶嵩武營以便交缷起程惟豫省爲中州腹地界連七省沿邊各屬風氣浮囂防務最關緊要近年宿將凋零將領每多缺乏劉世俊忠勇性成前隨張曜轉戰直東皖豫諸省屢著功績復立功關外素善用兵緩急足備任使現在東路曹州一帶盜風未靖豫省冬防事宜尤須加意嚴愼嵩武營弁勇皆係身經百戰接統之人若非威望素著未易駕馭環顧行間實難其選籌慮再三惟有令其暫緩交替營務以資得力奴才電商直隸督臣李鴻章亦以爲然合無仰懇天恩俯准劉世俊仍留統嵩武防營俟豫省接統有人再行赴任爲此附片具陳伏乞聖鑒訓示謹奏奉硃批着照所請兵部知道欽此 
 
