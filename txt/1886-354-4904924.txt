# 1886 - 354 - 4904924

 

Page 1

 
 
[新印漫游紀略出售] [  申報館主人啓]  
　　漫游紀略一名瓠園集雲間王勝時先生澐所著共四卷俱紀其平生游歴處凡山水名物以及土風鄉俗有足存者　　入集中以資談助詢考古者所當流覽也本館現巳排印竣工訂爲一本卽日出書每部計價洋一角正售處照舊 
[招股石印阮刻十三經注疏并校勘記] [  點石齋主人代啟]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有　　　　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻距　已越七十年難保無潦草翻刻者轉有魚目混珠之憾春及軒主人藏有初印　本不自私秘特倩點石齋以石印法　爲巾箱直行本紙取潔白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於　志芸窗者實有裨益但工本較鉅書成須每部洋廿元可售現擬招股開印酌定每部洋銀十二元願附股者先　 
四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房錢江　　當石門城寳成當海甯城謙吉當蘇城宏豫錢庄杭州申昌號廣東省城楊仁新街德昌乾號常州恆生德錢庄内法馬路　讀樓福建招商局　　處　　簡香齋書坊躉售向抛球塲後惠泰庄内晉升號面議 
[酒邊新語]  
　　客有自號醒鄉子者觀本報所載上月初八日福建海潭鎮蔡鎮軍之太夫人壽辰文武各官均往祝嘏鎮軍設筵宴之吳協戎之公子保泰因與平潭華稅局委員張文波二尹醉後齟齬吳竟持槍將二尹擊斃一事因呼醉鄉侯而語之曰酒之爲害烈矣哉夫張固堂堂稅局委員也吳又堂堂武職大員之公子而捐職通判者也當日又赴蔡鎮軍處祝壽賓主之間自宜雍容酬酢以無貽隕越羞卽使二人平日或有不相能之處此際亦當解釋於無形何居乎一言不合遽以性命相搏謂非麴秀才之實階之厲哉昔者儀狄作酒禹飲而甘之曰後世必有以酒亡其國者聖人之於酒也惡之蓋如此則其所以防之也自不得不嚴自朝會燕饗以至鄉飲酒之禮莫不彬彬乎有文秩秩乎有序一献之禮主賓百拜是故終日飲酒而不至於亂其在於書則甘酒嗜音同爲五子所戒其在於詩則賓筵五章衛武公之所以垂戒者亦旣深切而著明推是以言則酒之爲物固當視之如鴆毒遠之如仇讐醉鄉侯曰是則然矣然第可以繩規行矩步之士而不可以繩曠達不覊之人陶元亮作彭澤令分官田之半以種秫及其罷官歸里日以飲酒賦詩爲樂阮嗣宗因步兵廚有酒三百斛便求爲步兵校尉畢吏部赴隣舍盜飲醉臥甕頭隣舍欲縳之見是吏部一笑縱之去劉伯倫嗜酒其妻勸令戒劉因令妻備酒食而佯立誓曰天生劉伶以酒爲命婦人之言斷不可聽張顛醉後以頭濡墨作草書醒而視之自以爲靈妙無比李太白倚醉賦清平調令高力士脫靴華隂道上呵斥縣宫真有一醉累月輕王侯之概之數人者高風逸韻如鸞鶴之翔乎九天令人可望而不可卽而皆借酒以澆其胸中塊壘身後千載名不如生前一杯酒因酒而得名者有之矣未有因酒而敗名者也然則酒亦何足爲病醒鄉子曰唯唯否否不然也吾見今人之嫁娶者賀客滿堂親朋雜坐開樽暢飲笑語喧譁及至酒酣耳熱相　擁入新娘房中肆意品評以博新娘之一笑謂之閙新　甚有羅唣太甚而遭主人之呵斥者客於此時酒興勃勃不可遽遏則遂反唇以相稽以賀喜來而以詈駡去醒後悔之巳無及矣又見今人之宴客者在主人之意原欲廣交游而聯情誼而彼靦然爲座上客者則且不睱向衆客道姓名與主人詰衷曲而惟以狂飲爲事三盃之後拇戰聲喧繼且齗齗然計較勝負舌旣橋而不下氣亦鬱而難舒其視一杯酒直同淮隂侯　下之辱主人不能爲左右袒惟竊竊焉心議其非而彼不覺也如别客而亦不爲之下浸假而作灌夫之馬座者有之矣又見今人之設宴花叢者歌管遏雲酒肴霈霧名妓並肩而坐妖婢側足而侍亦足以顧盼自雄博時之歡笑矣及乎酒上心來或因所眷之妓與别客眉眼傳情語言勾引遂與客若有不共戴天之仇應酬本熱閙也而忽變爲冷淡顔色本和順也而忽變爲憤怒其尤甚者則敲檯拍桌擲碗飛盆如孫行者之大閙天宫豈不可笑然此猶就上等人言之也下至小車夫馬夫扛挑夫以及行店之出司等日間賺得餘錢一至上燈時候羣向壚頭沽飲醉後則怒詈不巳打架不休此等事日日皆有而以外國兵船水手爲尤甚外國兵船水手無一不嗜酒每逢禮拜日登岸無一不醉醉後則坐東洋車中瞢然熟睡者有之高聲唱曲者有之執事夫而痛毆逢行人而亂打者亦有之其尤甚者則持刀與同伴相鬥間有釀成命案者此豈非酒之爲害耶大抵酒之性最足亂人之情性錮人之聰明人當未醉時天君泰然百體從令苟非桀驁不馴之人誰肯踰閑蕩檢以見譏於當世旣醉之後則其心茫然而無所主方且不知粒米之小不知六合之大不知眉睫之近不知地角之遠泰山崩于前而不知避麋鹿興于後而不知畏此豈非麴秀才之階之厲哉何分乎上下何判乎中西而吳公子之槍斃張二尹出自官塲中尤覺駭人聽聞世之酒德平常者不當發一猛省哉醉鄉侯曰敬聞命矣吾不能效大禹之絶旨酒吾且日飲三斝以引睡魔呼燈獨酌陶然就寐一夢蘧蘧不知東方之旣白 
[臺灣消息]  
　　厦門接淡水來信云劉省三爵撫親勦叛番在中路時頗不得利及在彰化與生番數戰官軍矢利死傷約四五百名之多本館前後臺信謂爵撫巳經凱旋以上云云或係凱旋以前之事耶○劉爵撫巳回淡水聞在彰化時土著與客籍與爵撫爲難致將肩輿擠壞此亦不知其確否 
[茶價巳漲]  
　　淡水茶葉售完後西商忽接外洋電信知每担茶漲價一元五六角厦門黄某存有淡水茶二萬餘因本年無利可沾業巳封棧以待明春漲價出售刻下茶價巳漲而黄某尚不肯出售旁觀者竊議來年新茶上巿西商未必欲買陳年茶葉不如趁早出售之爲愈然在黄某當自有權衡也 
[厦門賽馬日期]  
　　厦門西商每年春秋兩季在南普陀校塲賽馬三日兹聞西歴明年春季賽馬巳定於正月十號十一號十二號卽華歴本年十二月十七十八十九等日想届時又有一番熱閙也 
[京口火災]  
　　上月二十五日鎮江城内道署左近某姓草房不戒於火幸道署洋龍近在咫尺首先汲水噴澆各公所水龍亦相率星馳赴救得免累及近隣當此風乾物燥之時居家者可不加之意哉 
[杭省決囚]  
　　十一月廿六日浙省接到釘封部文立卽札府傳齊營汛列隊站圍本標中軍率同汛弁由縣監 
 
 

Page 2

 
 
提出犯人一名當堂綁訖押出清波門外正法聞犯係搶刼長橋之盜其一巳於半月前在監病斃是日將棺舁至法塲劈開取屍梟取其首一同發往犯事地方示衆有見者謂屍身毫不潰腐盖是以惡跡昭彰雖身後不能逃戮也 
[瀛眷抵揚]  
　　新簡皖撫陳六舟中丞之瀛眷於上月二十六日抵揚暫住倉厫後新宅所有皖省來迎之威靖等營親兵每日均在大門外列隊聞中丞棨戟指日卽可遥臨矣 
[舊案翻新]  
　　杭垣訪事人云日前定海縣解到兩犯一男一婦年皆五十許婦携一子約十四五歲是日進城赴司共小轎九乘盖除案犯外餘皆提案委員長短解役司縣各差所坐也聞是案發於同治十三年其家惟夫婦及三歲子并一傭工家資富足其時婦歸寗母家居一二日忽報其夫爲人謀死埋屍田内爲其姊弟所見當卽通知偕往認明報縣相騐嗣以兇手未獲案懸未結歴任積壓延宕至今現經中丞查悉特委幹員提取人犯案卷來省研審以伸重寃而清積獄云 
[遺愛在人]  
　　臺灣營務處方子政觀察於十月間進剿大嵙崁加九岸叛番數十社上月初八日凱捷回北不期荒山絶嶺烟瘴稠密觀察夙夜在公不辭勞瘁爲二豎所侵呻吟數日衆醫罔效於十四日亥刻逝世身後蕭然聞者咸爲歎息觀察曾爲多忠勇公部將隨征十數年每戰衝鋒破賊勇蓋三軍後爲官文恭胡文忠所推重轉戰隴鄂疉著奇勛劉爵帥督師秦關委以營務處事宜深受知遇及中原平定一麾出守前歲臺灣告警劉爵帥又奏調來營檄委總辦營務處曾赴基隆指揮各軍連獲勝仗功績在人耳目今歲五月帶隊往剿溪頭各社兇番聲威遠播師至卽降九月間加九岸各番復叛又率兵進勦布置月餘該番見飛將軍從天而下知難與抗隨卽乞降嘗代統健字全軍脩築砲臺平素待人以厚在臺三載軍民愛戴今各居民均薦生芻一束以誌愛敬之意則可知德之入人者深巳 
[蕪湖雜說]  
　　蕪邑城廂内外疉遭火患居民咸相驚懼各延僧道設壇建醮以期感召天和○新闢洋務局巳於上月廿四日落成文勳臣直刺卽於是日遷入各官俱往道賀○怡和洋行泰和輪船於上月廿五日抵蕪拖米大躉船一艘寄泊招商碼頭上首比後裝貨搭客自當較前便利也○通商以後起造房屋者日見其多凡砌墻填地在在均須黄土各工人等不顧利害日在土　山凹中挑挖以致舊棺暴露枯骨抛殘地保見之亦不阻止殊爲忍心害理想賢有司聞之當必有以處之也○粤客停斛議改米巿銀價巳紀前報兹巳議定於上月廿六日開斛　米計白米每石銀價自一兩三錢起至一兩六錢零 
[悔婚涉訟]  
　　九江上游龍坪鎮上街頭飯館主吳某生一女瓜字初分花顔甚媚小家碧玉自命風流擇偶甚苛尚未得乘龍佳婿店夥某甲人頗誠實吳心賞之許以女字然天帝無情尚未貸聘錢十萬也近甲往别家爲夥吳隂有悔意謂寒賤家兒尚不能自餬其口豈可以掌上明珠輕輕一擲耶某乙聞其事艶女貌美遣人作紅葉媒吳欣然許之鳳諾旣書鴛盟遂訂於上月十五日委禽二十二日親迎不意爲甲所聞怒謂言猶在耳頓背前盟豈姻緣簿竟可作玩意兒耶計不如先發制人乃於二十日夜紏合村隣數十人各帶器械突至吳家刼女以去吳遑遽向衆云有能奪女回者願謝青錢十貫一時該處無賴雲合響應分道窮追乃以衆寡不敵卒爲甲刼去完親乙家欲與吳爲難控之廣德不識以後何如 
[禾中零拾]  
　　北門外塘灣街東巿竹籮店主駱某于上年冬娶鄉間某姓女爲妻寒暑巳周瑟琴甚洽上月二十七日夫婦稍有違言延至翌晨忽濳在樓上自縊迨知而赶上巳魂返黄泉矣女母得報赶急來城不覺大慟聞女言懷孕將届臨盆至此實傷兩命嗚呼慘哉○善嘉桐石平五縣概于上月廿七日開倉惟秀水朱邑尊因公赴省至今未回大約須俟公旋後開倉矣 
[府試巳竣]  
　　九江府試刻巳告竣德化縣案元爲周君元禮德安縣案元爲傅君用霖瑞昌縣案元爲杜君濟川湖口縣案元爲高君巨輪彭澤縣案元爲劉君熙麟轉瞬文星遥蒞鎖院程才下筆春蠶食葉聲定卜匠香高挹也 
[邗江氷鯉]  
　　近日粮船過境便益門一帶停泊甚多上月二十六日午後有某船水手登岸間行偶與江姓水菓行齟齬一倡百和大肆兇鋒行主急至保甲局禀訴情由局憲派哨弁率同巡勇馳往彈壓乃甫至城門該行人復稱彼衆巳聞風解散矣說者謂水手雖恃人衆逞蠻然究屬稍知禁令豈可與愍不畏法者同日語哉○各處典鋪每届年終例須讓利惟限期有多寡之殊日前揚州府程太守出示曉諭略謂本郡各典所有棉襖褲布被被胎四項均于十二月初一日起年終止冬令减利取贖一時蔀屋茅檐莫不懽聲雷動云○旌忠寺僧開堂傳戒熱閙異常事畢又於上月二十二起設立水陸道塲廣作無遮大會會分五衆三壇莊誦梁王寳懴凡有欲追薦先亡者令各開列名氏送寺設位附祀蓋謂此際僧衆皆屬心身誠敬宣誦經懴功倍平時故連日法鼓金饒哄傳遐邇往觀者曁持送紙鏹者攘往熙來絡繹不絶念四下午忽有無賴多人擁至新戒堂内與各沙彌尋釁巡堂僧攔阻不服以致用武擾攘間將某僧光頭擊破淋漓鮮血無異吕師葫蘆内傾出金丹嗣經住持倩人解散一面禀請地方官出示諭禁始得安堵如常云 
[薇垣新政]  
　　江寗許方伯于上月十八日接印後卽於僚佐官廳上揭告白一通大旨謂通籍後在曾文正公幕府有年凡師訓所傳文章經濟似具體而微者尚可一步一趨誠於中而形於外惟地方政事則各有不同須賴羣策羣力以副同舟共濟又有自不以小人待人人亦不可以小人相待等語推誠布公隱然有攬轡澄清之志末署寅愚弟某某心和氣平不以巖巖自矜尚說者謂方伯知江南結習專講聲援以致積重難返故先示忠信以通上下之情再均委任以絶情訐之路風氣一變望治者至比之於江左夷吾又某甲以父子相承居某席者前後且三十餘年歴任均倚之如左右手以精華俱在其掌握不得不如水母之目蝦也方伯到任後爲甲推轂者自上而下交荐韓信爲國士無雙方伯以譽之者愈衆愈不敢下徐孺之榻現在巳訪得山陽桂大令所延之朱友幕品最高聞巳由驛賁致束帛矣闢羣議而獨出心裁豈人云亦云者所可同日而語哉此外如書啓如監印下至門丁跟役或采以風聲或加之物色各隨其才爲器使無一承上文而言者定其二十三日接是大班分十人爲一起共見十八起從容序坐依次問詢其同通一項各以候補府一人爲班首二十四日接見小班分二十人爲一起共見二十起卽就煖閣後之川堂内立問一二語前者未退後者巳旅進矣刻下官塲傳說謂方伯見候補中有一人而兼數差者有十數年不得一差者霄壤之苦樂懸殊似非大公之道因欲省有餘而補不足毋令臣朔飢死侏儒飽死是說也以理揣之在繁阜甲天下之江南酌盈劑虚奚虞不給第天下事倡之者一撓之者一巳有功敗垂成之畏况倍以忌之害之也乎然而民之所欲天必從之吾知方伯一念之誠天心巳默格矣行將攜謝眺驚人詩來代爲搔首問之 
[冶游致禍]  
　　鎮江友人投書本館云城内荐橋某甲最工牟利家號小康其母巳老態龍鍾矣甲與土妓眷定省常疎日前以染疴偶一歸家愈後仍至妓家甲妻忿不能平赶往肆閙妓知勢不敵能急縱甲令偕歸妻仍駡不止甲母略爲解勸卽遷怒於姑大遭辱詈甲恐母見責擊以辫滿望稍制獅王其妻以其辱巳也竟暗服鴉片烟膏以圖自盡迨甲知而灌救早經魂赴幽冥舉室正在慌張而岳家問罪之師巳電掣星馳 
 
 

Page 3

 
 
而至先入廚下搗毁鍋灶及一切器物物之堅實者舉石擊之務令一物不留而後巳隨有人扶掖屍身遍行各室祝其消敗人家且欲攆中母子於外拆毁住房幸得多人勸止一面雇肩輿將妓舁交捕保指爲禍首意欲涉訟公庭甲哀懇再三以洋蚨百餘飾終外另子岳家若干元始克寢事其妓被押由龜鴇贖歸說者謂甲之家破人亡皆由狎邪所致寄語冶游子弟尚其以此爲龜鑑哉 
[厘捐被議]  
　　官塲傳說有某侍御叅如皋縣所屬之厘捐四處均有弊竇而慶餘橋爲尤甚並指名叅揭委員王君茂中前日制府奉到廷　巳交許方伯逐欵查辦適王委員在省聞此信卽星夜回局此信若確想不日便有更動矣 
[詳述油棧飛災]  
　　昨報列油棧飛災一事兹復查悉被災者係豐裕洋行棧房近日棧中火油積滿續到之貨無處存儲遂將數百箱堆存空地上不知如何遺火致兆焚如當火發時城中警鑼亂鳴巿上譁傳南巿董家渡有火患各水龍因飛馳出救及至中途始知災在浦東遂相繼折回總巡　蓮士刺史曁各局委員聞警各率勇丁赶往照料上海縣莫邑尊亦督率通班　捕飛輿而出及至小南門左近始據　日差報稱火由浦東而起業巳告熄遂命駕返署現在城中各水龍司事人等以各地甲並不探聽明白妄行走報以致出外空回意欲懲其疎忽之咎云 
[客棧失銀]  
　　職員張晶挈僕來滬暫寓老椿記客棧閱數日檢點箱簏忽失去寳紋兩錠當向棧主劉齊川理說劉不肯理償爭執之餘同赴英公廨控訴蔡太守以碍難理斷不予提訊前日張又投縣呈請理追莫邑尊遂飭傳劉集訊張遣抱馮福禀訴情形劉稱張進棧時並未言及帶有寳銀迨報失卽經察閱並無形跡安得索賠邑尊又詰馮曰爾主人來滬沿途可曾開過箱簏到棧時曾檢點否答稱沿途並未開看至前日檢之銀巳忽失所在邑尊謂爾須再往查察或在途中失去亦未可知並　劉曰爾亦須帮同查緝以俟覆核 
[縣署獲賊續聞]  
　　上海縣上房獲到竊犯管押候訊一節巳見報　兹悉該竊係陳金榮前日莫邑尊移委許捕廉升堂研訊該竊俯首求恩捕廉飭笞三百板還押候究 
[失孩得孩]  
　　前日有蘇婦某氏因失四歲男孩手持脚爐盖沿街亂擊行至虹口聞粤婦某氏家有孩子嗙哭吵閙聲異　闞之面貌仿彿似巳子因卽投報捕房捕頭派包探王阿二前往提孩及粤婦至詰　孩名談弟弟年八歲浦東人該氏不敢指鹿爲馬隨赴别處找尋捕頭問粤婦此孩何來粤婦言頃孩在門前啼哭因招令來家捕頭乃此粤婦退而送該孩至英會審公廨蔡太守將孩交差看管靜候發落及差盤詰情中孩言係浦東裕伯題橋人父親馬俊生巳故　母親轉醮　秦觀今由祖父談庭桂帶同來滬售與粤人家云 
[買船受騙]  
　　崇明人汪乾順扭同鄉張龍昇至捕房言被張誑騙船價捕頭飭將汪張一併送英會審公廨蔡太守庭訊之下汪供小的在原籍時張言有舊船一艘意欲售錢隨向論定價洋二十八元先付十八元其餘俟交船時再找後張竟避匿無蹤知巳受騙來滬　得與論前事以致扭入捕房張供詞含糊太守謂張曰汪所供諒屬真情爾豈能抵賴乎張稱設回原籍可以措資料理現在滬上無可設法太守飭將張押候備文移送崇明着汪自行回籍投案候質 
[莊票轇轕]  
　　昨晨有某甲投法捕房遞稟并附呈莊票聲稱此票由客買柏油付下因是生客故將票往該莊照對據稱無錯囑其蓋印伊云到期准付後將票轉付泰康該店亦往照過到期往收該莊忽稱前途　　銀洋付下巳於二十八日登申報告白作爲廢紙着退還前途奈買客係生客早巳他往無從退還請提該莊追究翁太守問該莊開設何處答稱在一園茶館對門太守將票擲還　於禮拜二投案 
[法捕房瑣案]  
　　上禮拜二法公堂所應發落各葉各案因上月二十七日適逢長至令節初一日又逢西國節期是以翁太守於昨晨始臨捕房分别發落先提在押之景芳園烟館主胡洪氏女堂倌尤愛寳王陸氏卽銀珠到案太守謂爾等除作女堂倌外　無噉飯　耶竟　公然違犯實屬藐法着將尤王兩女照斷各鞭背一百下問現在出外往何處王稱家在蘇鄉時届歲闌願卽回去尤稱傭工度日不敢再犯太守謂下次如再拘到定當盡法懲辦着將尤王兩人釋出胡洪氏押候再訊○前報列擺京貨攤之石長泰控被天津人賈八將伊兒拐去經舅氏顔天喜　英租界獲到一節昨晨翁太守復將賈八提案究詰謂前次爾自稱醉後糊塗是以抱兒但究在法界烟館前抱去兩小兒均指爾如此爾可直說買稱到滬十餘年從不敢拐孩且我認識之人甚多太守謂汝旣認識多人何以管押十餘日無人來保不認着爲比責責至一百板還押以憑再訊○前報列小東門巡捕拘到逃走學徒兩人除唐錫亭巳送交太平弄成衣店收領外尚有奚巧毛據供與南巿荷花池地方開烟館之張阿大認識翁太守卽着法包探帶往查問昨晨包探嚴頌眉禀稱曾將奚巧毛帶去及到該處奚茫然莫辨又改稱不認識太守着將奚提究問今年幾歲答稱十二歲太守謂爾年紀尚小花樣却多究在何處爲學徒因何逃出奚稱實是杜家行人父名振邦家中有老母一弟五歲名全全一妹八歲名楚雲我在父店内爲學徒被打逃出現在無處存身又無熟人太守將奚訓斥着暫押候送善堂暫行安插○鄉人許某訴稱在家種地度日娶妻吳氏業巳五年忽於今年五月初七日以買菜爲名逃去無蹤現在得人通信知在某處花烟舘内故至滬尋獲現送捕房翁太守問在何處花烟館何人通信答稱有寄母家之姊在滬做玉器生意看見我妻因之寄信追我到滬至花烟舘在何處因初次來滬委實不知旋據　周氏稱住新橋浜文德里在滬做女工家有兩兒餘無别人寄弟之妻逃走於一个月前在花烟館看見故令寄弟到滬鳴捕拘押太守着將吳氏提案據供今年二十歲成親五年因家中無吃用又不許回母家有時毆打是以逃出太守詰其上海可曾來過答稱初到太守謂住在何處究竟何人帶到供稱住三和樓弄内曾借王老太洋十元太守謂爾初次到滬伊豈肯借洋與爾其中必有人認識旋據包探王榮培將在押之朱大春提案稱朱是花烟舘送來王之借洋執有筆據稱是朱出名該婦實是朱誘騙到滬太守詰之朱大春據供做茶食店生意與該婦在花烟館認識太守着將朱大春許吳氏妥别管押着許退去於初四日到案候示 
[送匾誌盛]  
　　山隂朱滋仁先　滬上醫國手也今夏雷樹森總戎暴疾延朱診視奏于立愈上海城守陳鈺卿叅戎之夫人久病未愈亦得朱妙藥始克回春故二公各製匾額一方同擇於昨日親送至西中和　醫寓懸掛以誌謝忱各用全副執事排導送往一路觀者如堵寓内雇清音一堂設筵欵待并諸親友之往賀者亦邀與嘉惠其門下高足朱百川適自蘇城至其餘在滬懸壼者如王海嶠費方壼輩衣冠咸集極爲熱閙承招赴宴得以躬逢其盛爲書數語以鳴謝其匾上之字總戎所送者爲道侔和緩參戎所送者爲神存心手云 
[湯餅移賑]  
　　謹啓者寓滬葉東初先生樂善不倦疉獲福報前月復舉一子據述蒙親友厚賜儀珍理應治筵申謝因念直東災况有加無巳卽將筵資洋三十元移作賑需爲諸公邀福卽以謝諸公盛情特囑登報以兾觀型[  上海絲業會館籌賑所施善昌謹誌]  
[意琴室主招飲紉秋館出示大作謹步原韵錄請郢政]  
　　琳瑯好句玉無瑕久仰河陽舊種花陽舊種花誰識苔岑千里隔今宵相會可人家新署頭銜離恨天懴情二字劇堪憐而今不作司香尉錯把情根種石田[  署離恨天多愁司使小藍田懴情侍者醉筆]  
[浙省撫轅抄]  
　　十一月廿五日縣丞楊銘鼎禀知奉藩司委署秀水縣丞禀安叩謝○任金鎔禀銷隴山茶捐局差○廿六日台州府成禀見辭赴任○廿七日縣丞陳誥禀辭赴滬局從九品陳志祥禀知解津局經費差叩辭 
[蘇省撫轅抄]  
　　十一月二十八日姚鏞聲禀知聞訃丁母憂織造奉於十二月二十一日壽辰○廿九日候補通判沈召禀知奉委解京餉差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[小詩奉祝倉山舊主六秩大慶並乞誨正]  
　　文章五色筆生花詩酒徜徉興最賒第一風流名士裔無雙品格大方家酡顔笑指尊前酒得意還乘海上槎百祿九如奚待祝更留著作徧天涯[  震澤沈滋升初習稿]  
[前題]  
　　聞說古梅樹花時一味閒天涯種楊柳物態小倉山有學詩誰敵無兒累早删壽公天欲雪商略臥柴關缶道人吳俊一脫稿 
[小春時節獲遇倉山舊主辱承贈句旋卽分襟别後敬步元韵寄呈郢正]  
　　睽隔天涯望遠涯望遠人送君愧　及汪倫潯溪　雨情偏挈歇　停雲誼益親小别無端遲出餞重來有約早尋春明年放棹還相訪楊柳樓頭証夙因[  南林吟松館主蔣錫礽稿]  
[奉題王松堂司馬小樓吟飲圖用原韻卽請高昌寒食生法正]  
　　海上蓬萊莫漫尋一樓巳足豁塵襟壼天風月資豪飲大地河山合壯吟萬卷琳琅忙著眼一床　畫自怡心欣逢盛世銷兵日歌恊昇平雅頌音[  海上肅雲鑾紫荃甫稿]  
[上海三馬路與昌恊賑公所陳竹坪經募山東直隷賑捐兼勸棉衣十一月廿八日第四百九十四次清單]  
　　　册本埠復升俞慶堂求保身無疾病生意順遂入口平安洋廿元○新册常熟同福義號交來沈彚之先生經募嘉晴居周洋五元聽濤山舘洋五元以上二户共洋十元○本埠保大參號交來　大祚　春　兩先生將壽儀移賑求無病晦洋廿九元○本埠楊門趙氏求身體康健洋十二元又求合家平安洋四元又求延壽堂生意興隆洋四元又求長子世攀次子　祿專心習業四季平安各洋二元以上五户共洋廿四元○壽讓堂主人求妻速産洋十元必得銅洋十六元麥林氏求男病速愈洋五元無名氏錢五百文○鎮江鹽棧汪荷亭先生前因内子生産維艱禱告灶君許　助賑今保母　平安完愿洋十元銅洋三元華亭周杏樓洋一元漢口無名氏銅洋一元○新册常熟恆源氷洋五角又募唐頴伯爲病許愿洋五角二　共洋一元○塔册杭州王品和錢二百廿二文毛瑞泰二百王松泉劉承烈蔣仲眉益生堂徐泉泰朱清如陳天華袁林泉來鎮齋各一百孫午橋建生范秉綱　榮楚陳庠華玉進王喜許惠昌吳士元資鳳高范格各五十文以上廿二户合來洋二員○紹興府正堂霍交來蕭山縣正堂經募　册無名氏六十户各錢五十文又册劉蓬洲笠雲昭銓鋆生瑞生淦生六六老人四户韓螺笙慶初壬生晉生蓉生志寛二户耐菴鋒霄葆芬寳芬兆芬慶芬粹芬佩梅紹孟障蕭紫琪子奇　波錦瀾以注萸汀二户葆棠醒吾虚懷虚伯虚齋虚翁傳餘生兩　家春家昌無名氏王福生如　王勝任其乾其煥其燿仁甫盛寶銀關雲生張唫舫葆生日升傳友汪世元六十户各五十文以上二册共錢六千此稿未完○本日共收英洋一百廿二員銅洋廿員錢六千五百文合併聲明 
[上海三馬略與昌恊賑公所陳竹坪經募直隷山東賑捐兼勸棉衣十一月廿九日第四百九十五次清單]  
　　本埠延康庄陳小梅先生交來廣東羊卒楣善士經募塔册佘培軒洋廿元佘翰斌洋五元余毓斌佘葆清清慎堂三户各洋四元謝隆恩洋三元黎炳泰丁祖培怡愛堂佘進脩祝際寅姚觀湘譚尹　譚崇徽葉松年劉應春敦裕堂十一户各洋二元張國華馮拔英何清漢林慎徽三吉堂五户各一元以上廿二户廿來五十元規銀十一兩二錢八分○新册無錫孫仲延善士經募無名氏洋一元錢五百施惠心記錢四百秦世禮五百知非子二百六十尚質堂二百無名氏趙月齋各一百以上七户共洋三元○新册蘇州復春行經募謝燕喜有心無力子二户合來洋兩元○新册本埠汪善士交來泉唐汪廷楨求患病全愈洋六元又求人口平安洋二元銅洋一元以上共合來洋八元銅洋一元○塔册杭州江干局續　胡汝藻求平安韓福求病速愈二户各洋二元不書名宋春田廣平生三户各洋一元壽親仁洋七角寒轍骨子洋五角程潤玉無名氏增二户各洋三角程蘭　二角新外號銅洋一元以上十一户共洋九元銅洋一元○本埠蔡同德藥寶號交來和寗堂張祈子病速愈洋廿元曹　慶堂病愈完愿洋五元無名氏洋十元銅洋二元陳阿富洋五元王春山銅洋四元張文增祈病速愈洋二元張程氏祈病速愈洋一元張文彦祈無病洋一元滬報舘交來伊峻齋先生書潤移賑洋二元又吳仲候先生書潤移賑洋一元青　儒學正堂陳子愚先生　潤移賑洋一元二角又洋八角○　　祥泰號交來甄貴倫祈瘡疾速愈洋四元李昌良完心願洋四元以上二户共洋八元黎里恆德堂代銅洋三元清江胡袁氏求消災延壽合家清吉人口平安洋一元無名氏銅洋三元一角○紹興府正堂霍交來蕭山縣正堂經募塔册豐泰李惠記各錢二百五十隆昌二百錦成一百五十晉豐大森陳小福李炳榮虞海倪孝記慶記　元茂　欣然九户各一百汪永和水菓店濟生堂沈福昌貞記汪葆生余炤余子熙任子清金畏之孫淦孔繼鋼孔竹齋十三户各五十又册鎰豐柳豐畬二户各錢五百傳一齋兆崙戚氏黄氏廖氏華氏乾泰八户各錢二百五十又册無名氏六十户各錢五十以上三册共錢八千四百文此稿未完○談任之先生續募瞿吳張華省烟酒資洋六角袁茂興洋二角○本日共收英洋一百廿九元規銀十一兩二錢八分銅洋十四元一角小洋十八角合併聲明 
[上海四馬路文報局内恊賑公所經收賑捐十一月下旬清單]  
　　廿七日内閣部堂洪助棉衣捐洋五十五元蘇城汪耕蔭義庄交來吉祥室五元○陵字册常熟慎和錢庄徐木君翁募蔡樸菴潤筆八元徐鐸記十五元顧吉記錢梅記沈雲泉裴寶成沈惠吉影挑菴人六户各二百七十文實收洋十六元小洋六角○江字册山隂縣東浦同泰油坊内謝月艛翁募沈雨田賀珍屏沈漱　王春生朱連陞五户各二角謝松生謝慶裕沈維賢沈聖傅韓鴻泰朱福齋沈福堂沈福鏞袁朝璋謝越峯章寶源宋憲章茅文祺陳小福朱長齡蔡殿臣謝慶善十七户各一角謝月樓三角安徽省平心橋寓所江有馥善士募王壽齡徐永裕堂甘守之賓錫厘四户各一元錢彩生二元槐蔭堂王一千文紉蘭居士愛福居士雲間下愚三户各六百文賈錦文濤氏崇恕堂吕張達五蔣虎臣五户各四百文陸錦堂友氏二户各三百文謝秉之蔣樹臣陳慰彬蔣寳山孔沛之積善堂劉子卿劉錫祺汪榮齋楊秉純張馥庭謝子衡劉潤甫張麟舟敏慎堂劉汪明經劉谷明敏思堂洪楊筱齋十九户各二百文張慕先錢勳濤二户各一百文實收本洋六元爐坯洋一元英洋五元銅洋一元青浦鹽公堂募隱名氏黄仁甫二户各三百文居安子二百文槎溪鄉人一百八十文不留名五十文實收洋一元○本日共收英洋三十八元本洋六元爐　洋一元銅洋一元小洋六角○附收棉衣捐洋五十五元 
[上海四馬路文報局内恊賑公所經收賑捐十一月下旬清單]  
　　廿八日統領江隂大營張軍門捐募山東棉衣捐洋四百四十元○江册義記糖行募張成謀四元無名氏鍾謝氏張洪氏張賴氏張陳氏林占元鄭佑卿張柱烝張小雲九户各一元張酉山鍾李氏張迪甫李照亭周子芬張仁音陳永如陳叔穎鍾海樓林梅蓀十户各五角林徐氏三角張新合張世安二户各二角實收英洋十八元虚對開一個小洋二角硤石和記號募盛號湧號復庵舫記雪記小記子記七户各一百文守拙子彩記元記槎記四户各五十文和記一百四十文實收英洋一元○本日共收英洋十九元虚對開一個小洋二角○附收棉衣捐英洋四百四十元 
[上海四馬路文報局内恊賑公所經收賑捐十一月下旬清單]  
　　廿九日江字册求缺齋主人募源昌棧羅燕卿羅徐氏三户各一元徐　康程恆記程曜記汪恆興汪天和羅義昌振記警悟子無名氏九户各五角求缺齋主人三角曹德輝二角公和園仇錦江二户各銅洋一元寗波奉化縣署戴大善士募陳策廷陳陸氏汪祝氏三户各一元隱名氏五百無名氏五百四十實收洋四元○蘇城浦麗三先生畫潤五元○本日共收英洋十七元銅洋二元○本旬共收規元五十兩長沙平銀一百九十五兩九錢五分五厘批申規元二百零三兩四錢六分九厘英洋二百七十元計規元一百九十六兩四錢二分五厘花本洋六元計規元四兩八錢爐胚洋四元計規元二兩七錢二分銅洋二十四元烊見規元三兩四錢九分二厘虚對開一個小洋廿五角二共計規元二兩一錢一分錢二百零八文計規元一錢四分四厘○九項共合規元四百六十三兩一錢六分○附收棉衣捐英洋四百九十五元計規元三百六十兩零一錢一分二厘○連前共收規元三十四萬零六百廿九兩三錢一分三厘○連前共解過規元三十四萬三千二百五十七兩四錢六分七厘○實墊解規元二千六百廿八兩一錢五分四厘合併聲明 
 
 
 

Page 10

 
 
   
 
 

Page 11

 
 
[光緒十二年十一月十五日京報全錄]  
　　宫門抄○發抄旨六道○江督曾等奏爲巳故提督戰績請宣付史館立傳摺○將軍希奏爲審明定擬摺子○十一月十五日户部　政司儋事　廂藍旗值日　引見○豫　善慶各謝署缺恩○八額駙假滿請安○翁同龢前往東陵請訓○畢道遠由西陵回京請安○圍塲總管色楞額謝恩○安徽叅將瑞恒謝恩○内閣奏派騐放之王大臣派出豫王麟書祁世長徐樹銘○召見軍機瑞恒○發抄衛榮光奏本年上忙　糧未完數目奉旨户部知道欽此○楊昌濬奏鹽厘難復舊制奉旨着照所請户部知道欽此○劉錦棠奏恭繳欽差關防奉旨該部知道欽此○阿克達春奏請將選用叅將李延鴻收標補用奉旨着照所請兵部知道欽此○又請將捐立義渡之試用縣丞李圖南建坊奉旨着照所請該部知道欽此○楊昌濬奏章國均署寗化令奉旨南部知道欽此○○兩江總督臣曾國荃護理安徽巡撫臣阿克達春跪奏爲巳故提督戰績卓著籲懇天恩宣付史館立傳並請旨俯准入祀陜西及安徽臨淮兩處卓勝軍昭忠祠以彰忠　恭摺仰祈聖鑒事竊據壽春鎮總兵郭寶昌呈稱原任烏魯木齊提督金運昌安徽盱眙縣人幼遭喪亂郭寳昌之母曹氏撫之遂從郭姓嗣郭寳昌統領卓勝軍該提督管帶親兵營隨同効力同治三年二月間以皖省肅清得保守備是爲該提督立功之始四年三月間卓勝軍轉戰皖豫追賊信陽逆首張總愚等被擊窮蹙回旗猛鬥該提督身受重傷血戰不巳賊乃宵遁是月復追賊確山斬馘甚衆保升都司雉河解圍案内保升遊擊加副將銜五年四月以張寨瓦店之捷嘗戴花翎是年改帶卓勝前營兼辦營務處六年移軍援陜獲勝案内保升叅將並賞給勇號是年冬克復綏德州城七年春在直隷境内迭獲勝仗遂由叅將超保總兵並賞換清字勇號是年三月郭寳昌剿賊封邱身受重傷請假調理奉旨以金運昌暫統卓勝軍是爲該提督獨當一而之始時適張總愚各逆竄直隷該提督一戰於吳橋再戰於南皮皆獲大勝擒首逆任柱欲以馬隧　連鎮泊頭闖越長溝該提督分隊擊之賊乃貴散復於甯津收降張大福賊股直東肅清奉旨以提督記名簡放是年奏明復姓金氏八年六月郭寳昌復因傷發請假左宗棠仍奏派暫統卓勝軍調防綏德奉檄卽行所經北山皆回匪蹂躪之地計程千餘里山道崎嶇人烟斷絶士卒裹糧束馬側足而前甫抵綏德時湘軍巳進勦金積堡而石灣一軍屢爲賊困意在梗我糧道郭寶昌以軍情緊急力疾赴營該提督先期兼　馳抵石灣前隊巳至花馬池郭寳昌旋奉旨酌帶親兵赴晉卽由該提督統率各隊力扼花定一帶粮道賴以疎通十一月間奉旨進軍馳抵靈川再進至王洪寨擒逆回金標蘇阿紅斬之遂至吳忠堡扼紥後路仍駐花定　陜回陳林禹彦祿等十三營益以本地土回號稱十餘萬咸倚馬化隆爲聲援每出隊賊衆十倍於我卓勝軍孤立其間無日不戰更須分兵護運九年正月賊氛愈熾餉道阻塞軍中至殺馬爲粮向逆知其憊也乃決渠水灌我軍該提督晝夜立水中激勵士卒合力堵禦其時一面築堤一面迎戰洎賊退水消心力巳交瘁矣厥後一日之内連破回寨二十餘座軍氣乃振是年九月會合湘軍力攻金積堡南關該提督腰受礮傷督隊不退各軍以賊堡甚堅定議合圍卓勝軍分守北面晝則督戰夜則梭巡每日咯血數次重圍旣久賊糧乃斷逆首陳林自縛來降該提督以西林河州回衆尚未就撫宜示寛大以勸來者强壯編籍老稚就糧以安反側十一月馬化漋勢窮出降而馬家灘之賊負固如初復會同湘軍進攻破之削平金積堡奉旨賞穿黄馬褂該提督以從前挑挖營壘有碍溝洫事定後自捐鉅欵修築奏渠民田資灌溉之利五日移駐纒金甫到防所卽值回匪竄擾烏拉特旗界内派隊平之奉旨賞給頭品頂戴旋調紥黄甫川包頭一帶到防數年邊圉敉靜光緒二年經左宗棠奏調出關三年四月行抵烏魯木齊是時湘軍進攻南八城金順駐瑪納斯自巴里坤至烏垣千七百里匪徒出没無常爲害行旅卓勝軍分叚駐紥設卡梭巡道路稱便八月署烏魯木齊提督四年兼護都统六年八月奉旨補授烏魯木齊提督時南北兩路雖經肅清而伊犁未復哈薩克游匪及白彦虎餘黨迭擾大河沿一帶該提督以馬叔六營駐守精河屢有搶獲餘孽乃不得逞口外自兵焚後居民甚少生計蕭條該提督興水利復農　建橋梁修城垣數月之間百廢具舉皆捐廉獨力任之復以餘力協賑直隷山東安徽等省災民奉旨優叙八九兩年以兵事旣定卽將卓勝軍陸續凱撤入關之日沿途安靜無譁方擬規復提標營制爲經久之計而勞傷舉發咯血不止始猶力疾任事總因萬分難支恐致貽誤迭次陳請開缺甫于十一年秋間奉旨允准交卸回籍本年五月始抵壽春而勞傷交作百計醫治卒難見效瀕危語不及私惟以未報國恩爲恨延至八月初九日身故該提督無子以族子振宗爲嗣殁後數日其妾王氏馬氏張氏先後仰藥絶粒畢命以殉郭寳昌與該提督　在疆塲轉戰萬里患難與共垂三十年知之最深是以言之最切臚列生平戰跡呈請核奏前來臣等伏查金運昌先在卓勝軍帶隊轉戰直東秦晉江皖豫鄂所向有功蒙恩洊擢實缺提督其生平戰跡早在聖明洞鑒之中今旣賚志長終深堪憫惻合無仰懇天恩俯准將前烏魯木齊提督金運昌實跡宣付國史館立傳並請旨俯准入祀陜西金積堡及安徽臨淮兩處卓勝軍昭忠祠以爲勤事者勸至該提督之妾王氏馬氏張氏相率身殉均屬大義昭然似此一門忠孝節烈亟宜表彰令人觀感興起臣等核明此案與從前直隷提督郭松林　故其妾卽時身殉奉旨旌表之案相符理合隨摺一併請旨敕部照例旌表以慰幽魂而維風化如蒙俞允再由臣等查取事實册結分别咨送國史館禮部核辦謹合詞恭摺具陳伏乞皇太后皇上聖鑒訓示謹奏軍機大臣奉旨巳錄○○奴才希元恩澤等跪奏爲審明殺死一家三命重犯案例定擬先行正法恭摺仰祈聖鑒事竊據三姓副都統恒元審解流民高德因向崇古爾庫站站丁任九富之妹小俊調姦不從用札槍鍘刀等械將任九富並其母王氏其妹小俊札傷致斃男女一家三命一案奴才等督飭司員詳加研審緣高德係山東登州府海陽縣民原籍並無産業妻子僅有胞兄高付於早年出外謀食未歸高德由籍來至吉林三姓一帶尋覔胞兄傭工餬口與巳死任九富王氏小俊先不認識光緒十二年七月初四日高德在阿勒楚喀屬界馬延河東墻縫地方撞遇其兄高付在彼捕魚高付卽留高德居住收割羊草後有江北居住站丁任九富之母王氏並其妹小俊年十九歲時常過江探親求坐高付捕魚船隻因此與高德認識七月初八日王氏母女復欲過江曾以閒時往其家串門之言向告高德記憶在心十三日高德至任九富家閒坐經任九富留待晚飯因天黑住宿高德與任九富並任九富之弟德子同在南坑　歇王氏同女小俊在北坑睡臥至半夜時分高德起意濳至北坑向小俊調姦小俊未允被其母王氏驚醒斥駡高德始返南坑睡歇天明走回至日西時高德仍懷前念復至任九富家存宿值任九富之弟德子外出任九富等不容再住高德央懇始允高德與任九富仍在南坑睡歇至二更後高德復濳至北坑向小俊調姦小俊嚷駡任九富驚醒起身怒駡高德回到南　自覺羞忿是夜任九富家點油燈尚未止息高德見任九富手拿炕傍札槍欲要奔戳高德情急赶前將札槍奪過任九富往外逃路高德追至院外向其身後戳札任九富轉身用手遮搪高德又向任九富連札數下致札傷任九富心坎並心坎近下血盆相連左肩甲等處倒地立時身死該犯欲進屋圖姦見王氏手持鍘刀由屋走出高德乘勢將刀奪過小俊赶前救護被高德用鍘刀將小俊頷頦項頸等處砍傷倒地維時王氏向屋奔跑高德追至向王氏頭顱用刀狠砍一下將刀夾在頭面倒地高德歇手查看小俊王氏均巳殞命進屋暫息走出致將手巾綏帶遺落任九富家中次早　回高付向高德查問謊稱出外閒　並未告知實情旋被官兵捉獲報騐訊擬解勘前來奴才等親提覆鞫據供前情不諱詰無另有起釁别情及在塲帮毆之人矢口不移案無遁飾查律載殺一家非死罪三人者凌遲處死財産斷付死者之家妻子緣坐又例載殺一家三命以上兇犯審明後依律定罪一面奉聞一面恭請王命先行正法各等語此案高德調姦不從輒用札槍鍘刀將任九富母妹一家三命同時殺死實屬兇淫巳極高德除調姦未成輕罪不議外合依殺一家非死罪三人者凌遲處死律擬凌遲處死當於審明後恭請王命飭派刑司掌關防叅領富魁將高德一犯綁赴巿曹監視正法仍照例將首級解回犯事地方懸杆示衆以昭炯戒惟查該犯高德原籍並無妻室無從緣坐亦無財産可斷應請均毋庸議小俊以茅檐小女清節自矢應請旌表以維風化而闡幽光各屍棺飭屬領埋兇器札槍等械存庫備查無干省釋除遵照通行備錄原審供勘咨送軍機處並咨報刑部查覈外合將審明重犯按律定擬先行正法緣由恭摺具奏伏乞皇太后皇上聖鑒勅部覈議施行謹奏軍機大臣奉旨該部知道欽此 
 
 

Page 12

 
 
[光緒十二年十一月十六日京報全錄]  
　　宫門抄○諭旨兩道錄前○江督曾奏揀員請補陸路游擊摺○又奏揀員調補省會要缺知縣摺○又奏爲懇恩旌卹摺○又奏爲揀員請補沿河要缺知縣摺○又奏爲擬建外海水師昭忠祠片○又奏爲對調守備片○黔撫潘奏爲夏季委署佐雜各缺片○十一月十六日禮部宗人府欽天監八旗兩翼值日無引見○松溎等前往西陵請訓○湖北叅將榮年謝恩○誠端續假十日○内閣呈進朝審勾到本○召見軍機榮年○○太子少保兩江總督一等威毅伯臣曾國荃跪奏爲揀員請補陸路游擊員缺恭摺仰祈聖鑒事竊准部咨記名提督江西撫標右營遊擊錢玉興經四川總督劉秉璋奏調川省照章開具底缺所遺江西撫標右營游擊係部推之缺應令該督撫照章揀選儘先合例人員請補以符定制等因咨行到臣自應遵照揀員請補伏查江西撫標右營游擊駐紥省會兼管帶本營練兵事宜訓練操防最關緊要非精明幹練之員難資表率臣謹在於兩江儘先各員内逐加遴選查有總兵銜兩江儘先補用副將吳繼培年四十三歲安徽合肥縣人由團練隨隊攻剿髮逆捻匪轉戰數省迭著戰功遞保總兵銜兩江儘先補用副將同治十一年十二月交卸營務禀經直隷督臣李鴻章給咨赴部十二年二月二十九日經兵部帶領引見奉上諭吳繼培着以副將留於兩江儘先補用欽此歴經前督臣沈葆楨委帶督標練兵事務嗣於光緒八年間經前督臣左宗棠於大閱案内以該員征防著績馭衆有方請旨存記遇有缺出酌量保案陞補奉旨着照所請等因欽此欽遵各在案該員吳繼培年富力强熟習營務且管帶練兵年久於操防紀律尤爲曉暢實爲江省不可多得之材以之借補是缺遊擊均堪勝任與借補例章限制亦屬相符合無仰懇天恩俯念員缺緊要准以兩江儘先補用副將吳繼培借補江西撫標右營游擊員缺實於營伍地方均有裨益如蒙俞允應俟接准部覆後再行給咨該員赴部引見恭候欽定除飭取該員履歴及並無叅革朦保情事切結咨移部科查核外謹會同江西巡撫兼提督銜德馨恭摺具奏伏乞皇太后皇上聖鑒訓示謹奏軍機大臣奉旨兵部議奏欽此○○兩江總督臣曾　荃江蘇巡撫臣崧駿跪奏爲揀員調補省會首邑要缺知縣恭摺仰祈聖鑒事竊上元縣知縣趙從佐請假回籍修墓於光緒十二年五月初四日奉旨後五日起按限减半計算於六月初三日作爲開缺日期歸六月分截缺所遺上元縣係　繁難兼三要缺例應在外揀選　補且爲省邑政務殷繁撫綏聽斷在在均關緊要非精明幹練之員不足以資治理兹于　省現任候補正途知縣内逐加遴選非現居要缺卽人地未宜實無合例堪調之員惟查有泰興縣知縣陳謨年四十歲附生同治元年壬戌恩科並補行辛酉正科本省鄉試中式舉人揀選知縣於福建海防案内保以知縣分發省分歸候補班前補用遵例指省江蘇光緒四年六月初十日蒙欽派王大臣騐放八月到省期滿甄别以繁缺補用題補泰興縣知縣八年四月十五日到任試署期滿實授十年奉部覆准是年十二月交卸泰興縣事十二年調署上元縣篆務二月初十日到任復查該員操守廉潔勤政愛民以之調補上元縣首邑知縣洵堪勝任該員試俸未滿與例稍有未符惟人地實在相宜例得專摺奏請巳飭令赴部捐免試俸以符定制據藩臬兩司會詳請奏前來臣等往返函商意見相同合無仰懇天恩俯念員缺緊要准以泰興縣知縣陳謨調補上元縣省會要缺知縣實于地方有裨如蒙俞允該員係現任知縣請調要缺知縣銜缺相當毋庸送部引見一切因公處分亦毋須核計謹合詞恭摺具奏伏乞皇太后皇上聖鑒訓示再所遺泰興縣知縣員缺江蘇現有應補人員應請留外補合併聲明謹奏軍機大臣奉旨吏部議奏欽此○○太子少保兩江總督一等威毅伯臣曾國荃跪奏爲兩江忠義八十八案懇恩分别旌卹恭摺仰祈聖鑒事竊兩江忠義局派員採訪各屬陣亡殉難官紳人等業經奏報八十七次在案兹據該局續採訪安徽安慶徽州二府屬一門殉難者四家凡十四人殉節官紳一員陣亡團丁六十九名並殉難紳民婦女造同禀請核辦前來臣查安慶徽州所屬地方賊踞最久蹂躪極深該紳民婦女或闔門就義或禦敵成仁大節昭然實堪矜憫謹循案繕具簡明清單恭呈御覽合無仰懇天恩敕部分别旌卹以闡幽冥除將殉難請旌之官紳方燮等九員名士民何希灝等一百八名婦女鄭葉氏等一百二十六口事實各册咨部查核外相應請旨勅部一併議旌所有兩江第八十八案採訪忠義緣由恭摺具陳伏乞皇太后皇上聖鑒訓示謹奏軍機大臣奉旨程康氏等均着准其旌恤餘依議該部知道單併發欽此○○兩江總督臣曾國荃江蘇巡撫臣崧駿跪奏爲揀員請補沿河要缺知縣以裨地方恭摺仰祈聖鑒事竊桃源縣知縣許之軫調補江隂縣知縣于光緒十二年六月二十三日奉旨後五日行文按江蘇省照限五十日減半計算應扣至七月二十三日作爲開缺日期歸七月分截缺查桃源縣知縣係衝繁難兼三沿河要缺地當孔道政務殷繁必得精明練達之員方足以資治理臣等於通省現任知縣内逐加遴選非現居要缺卽人地未宜一時實無合例堪調之員惟查有候補　補用知縣傅觀光年五十四歲江西舉人同治甲戌科會試中式貢士殿試三甲朝考三等引見奉旨以知縣卽用簽掣直隷改捐江蘇原班補用光緒二年四月十八日到省三年委署溧水縣知縣加捐同知升銜五年奉文准補溧水縣知縣因承緝案係四叅無獲降一級調用八年四月交卸九年委赴運河堤工防險出力蒙開復原官原銜奉部議准十一年請咨赴部六月初十日經欽派王大臣騐放堪以准其開復原官照例補用十一日覆奏奉旨依議欽此遵海防例捐足三班分發指省江蘇原省並捐加三成歸候補班補用復於七月初十日經欽派王大臣騐放堪以發往覆奏奉旨依議欽此八月初五日到省伏查該員穩練安詳明白河務係曾任實缺知縣照章毋庸甄别以之請補桃源縣知縣實屬人地相宜洵堪勝任據藩臬兩司會詳請奏前來臣等往返函商意見相同合無仰懇天恩俯念員缺緊要人地相宜准以傅觀光補授桃源縣要缺知縣實於地方河工兩有裨益如蒙俞允該員係候補知縣請補知縣銜缺相當毋庸送部引見亦毋須查造叅罰謹會同漕運總督臣盧士杰合詞恭　具陳伏乞皇太后皇上聖鑒訓示謹奏軍機大臣奉旨吏部議奏欽此○○曾國荃片再臣接准署江南提臣滕嗣林咨稱准　狼福三鎮咨同治七年間前督臣曾國藩改外臣海水師創立巡緝章程該官兵等袵席波濤無間寒暑輪流梭巡商船恃以無恐惟各營歴年緝盜護漕或遇颶風擊沈或在洋　故統計將近二百員名該署提督等目擊心傷業經相率捐廉集有成數就吳淞口營基之上建祠一所擬名外海水師昭忠祠將歴届巡洋捐軀員弁設位例祀咨請附奏在案前來臣查外海各營員弁更替出洋實屬異常勞苦十餘年以來殁於洋次計數近二百員名均屬因公殞命殊堪憫惻旣據該提鎮等篤　同舟之誼集貲建祠合　仰懇天恩俯如所請每年由地方官春秋致祭以勸勤事而慰幽魂謹附片陳明伏乞聖鑒訓示謹奏軍機大臣奉旨著照所請該部知道欽此○○曾國荃片再鎮江營中軍守備周虎臣辦公　屬平允惟與是缺人地未甚相宜應行揀員更調臣查有安徽遊兵營守備焦安邦在蘇年久營務地方均各熟悉堪與周虎臣互相對調一轉移間人地均各相宜與例亦符合　仰懇天恩俯念員缺緊要准以　兵營守備焦安邦與鎮江營守備周虎臣互相對調以收人地相宜之效實於地方有裨焦安邦前於借補游兵營守備案内經部行令給咨赴部應俟此次部覆至日卽行送部引見恭候欽定除飭取該守備等對調履歴咨部查核外理合會同護理安徽巡撫臣阿克達春署江南提督臣滕嗣林附片陳請伏乞聖鑒訓示謹奏軍機大臣奉旨兵部議奏欽此○○藩　片再查案准部咨凡調署實缺州縣佐雜不得逾十分之二並將因何調署緣由及委署若干員按季造册詳咨又咸豐十一年十一月二十三日奉上諭嗣後各省州縣無論奏　委署代理每届三月彚奏一次由吏部嚴行查核如有違例更調等弊卽將該督撫藩司分别叅奏欽此又准部咨議奏保補委署試用人員除委署無人之缺及暫時代理無應核計辦如委署有人之缺擬請州縣與佐雜分計各不得逾十分之二以示限制又准部咨議奏州縣佐雜實缺人員調署比照委署定章各不得逾十分之二以示區别各等歴經遵辦在案兹查光緒十二年夏季分調委現任人員署理别缺者知縣二員候補委用試用人員署理有員之缺除實缺調署别缺並調取引見請假就醫另有差委所遺各缺不計外署通判一員典史二員據藩司曾紀鳳造册具詳前來除將送到清册分咨部科外謹附片陳明伏乞聖鑒謹奏軍機大臣奉旨吏部知道欽此 
 
