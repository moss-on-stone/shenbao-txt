# 1934 - 244 - 4908761

 

Page 1

 
 
[王氏潛齋醫書五種○脉學四種] [  圖書集成局代啓]  
　　海寗王孟英先生所著濳齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論　議　晰條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角　上海三洋涇棧輯文閭發售 
[約束號軍芻議]  
　　士人手無縛鷄之力擔簦負笈應點入塲携鍋爐荷衣被懷筆硯齎餱糧擠擁於二萬數千人中壯者已　雨淋　幾類吳牛之喘弱者更氣絲僅屬面色若紙錢灰洎乎號門已封題紙旣下打頭矮屋侷促不堪叩令靜坐搆恩已覺苦無可説而又煎茶煮飯事事躬親不幾令緊蹙雙眉文思窒滯乎朝廷憫之於是著爲功令撥號軍以服事之聞之父老言向例調各屬在獄囚徒充號軍之役所謂軍者卽擬定充軍之犯非謂執戟從軍者也顧若輩兇悍性成難保其不凌辱士子於是乎舍軍犯而用鄉民彼鄉民豈眞樂於充號軍哉亦以無田可耕無業可就貧無聊賴不得己而爲此以冀數天辛苦博諸士子數十文之賞封耳傳聞凡充號軍者須以青蚨一二千文納諸供給所中始得領取腰牌號衣入塲供役在士子之馴而惠者憫其勞苦臨出塲犒以錢一二百文亦有將冷炙殘羹恣其一飽者若遇生性暴悍之士子則呼之不至詈駡隨之稍一反唇揮拳便擊視如犬馬竟有奴之不如者及向索錢則或給三四十文或竟分文不給甚且扭向號官聲訴或枷責隨心所欲號官無不唯唯遵從噫號軍之苦極矣夫亦一念及而惻然可憫矣而不知號軍之可惡亦有異於尋常者僕江南人也試就江南闈中之事言之凡江南之充號軍者大抵來自皖北諸郡及山左淮徐等處其人類皆蠢如鹿豕生性更桀驁不馴見士子之爾雅温文者非特令之不從且更從而狎侮洎出塲時索取犒賞則又再三計較聲勢洶洶不予則强留考籃不使得出每大聲曰咱老子不遠千里而來化去數千文之本錢始得在此供役汝輩旣以功名爲念何尚吝此區區耶士人交卷之餘急欲回寓小憩被其所窘往往敢怒而不敢而及訴之號官則號官必曰若輩苦人情實可憫先生何必與之計較添給數十文可也於是士子無可如何輙饜其慾壑而後已致有疑號軍所索犒賞號官有向之分肥者僕雖信其必無然竊以爲號軍若此横行在捧檄而充號官者豈可如陳仲子之目無見耳無聞而不嚴加約束乎約束之術奈何曰見有號軍之貪懶而不服使喚者隨時誥誡之誥誡之不聽則呵斥之笞責之如向士子索錢則限以定章大率每塲以百文爲度如過其限則勒令交還過少則勸士子稍稍添給如是則號軍與士子兩無偏倚而塲中乃可少去無限紛爭矣而其要則尤在供給所中革除腰牌號衣之費使號軍入塲之際不費一文錢若是則號軍雖甚兇頑亦將無所藉口矣然此事非監臨嚴加防範終不能使弊絶風清弊不絶則號軍之婪索依然而士子終於受累豈非良法美意付之東流耶至第三塲中號軍往往竊取士子考具士子雖恨之剌骨然亦無從根究惟有向號官饒舌一番而已此則號官苟隨事留心其弊可不禁而自絶正無須呶呶然瑣瀆監臨也 
[諭旨恭錄]  
　　八月初一日奉旨此次簡放學政各員著自本月初三日起每日二員分日遞摺謝恩預備召見如遇出宮行禮拈香及詣頤和園請安各日期應行召見之員卽改於次日預備召見其餘各員以次遞推如在頤和園駐蹕辦事仍照常預備欽此 
[閘壩齊開]  
　　揚屬運河水勢逐日增長加以來源洶湧致東堤岌岌可危漕帥檄飭淮揚道謝觀察親駐工次會同堤工總辦何觀察相度情形保護大壩等情迭紀本報兹聞本月初三日適逢潮汛之期水已滾滾滔滔而至薄暮時又復疾風暴雨並轡齊臨以致洪流駭浪汜濫非常東提各汛委員紛至搶險總辦何觀察曁道憲謝觀察均各親冐風雨督率弁役分投堵禦幾有應接不暇之勢燈球火把澈夜通明比至天色將曙堤身勢更危急觀察等本擬將大壩竭力保護如實不能擬保至初五再放今見上河激溜勢將漫溢堤頂遂公同商酌先將邵伯以北之五閘開放詎水流不暢勎仍未殺遂一面將萬分危險情形飛禀各憲迨初四清晨漕督松漕帥覆電已至飭謝觀察開放車邏壩揚州府沈太守江都童邑宰甘泉程明府先於黎明得信卽時各駕扁舟先後戾止分投彈壓謝何兩觀察見各官均已到齊報時鐘已鳴十點遂傳令各弁督夫啓壩畚挶齊施至午後方得過水緣壩上鄉民日内蜂屯蟻聚已不下一二千人及聞漕帥令至一片號哭之堀令人慘不忍聽於是崩角跪求者有之袒身疉臥堤面者有之蓋以示壩存人存之意密排鱗次幾無一缐之隙鍤鋤致不能下嗣經各官恩威並用曉以利害温諭再三始各含涙移讓按此壩一啓下河田畝類皆有水照例開放前數日須差弁至下河飛報俾各民可以晝夜赶刈聞此次旬日下河業已有信日内或已刈割將竣府縣各憲見水已放過均於初五回轅謝何兩觀察尚留工布置頃聞河水已退二寸有餘此後或可有减無增矣惟運河激溜異常相隔數里卽聞過水聲舟行者尚其加意焉可 
[湖水疏通]  
　　漢口采訪友人來函云秋試已近鄂省貢院内外積水尤多查此水來源則由司湖泛溢所致刻經地方官督役將該湖水路疏通匪特貢院積水盡消卽其餘低處積潦亦可同時疏洩受益良不淺也 
[紗廠换工]  
　　湖北紡紗局業經改爲官辦整頓經營不遺餘力於本月初一日起女工一律槪換男工頗爲有條不紊云 
[改委總鎭]  
　　廣東瓊州鎭總兵前經大憲調潮州鎭總戎劉世俊署理劉鎭軍已交卸抵省大憲忍改委新任南韶連鎭黄順德署理蓋以劉鎭軍緣事未能赴任也 
[敎習不公]  
　　客有從馬江來者投書本館云船政局前學堂法文教習鄭仲甫訓授多年爲人所憚此次新招學生入堂肄業計共八十餘人漢文教習林希滄孝廉曾將學生中所考之卷分爲上中下三等總教習洋人邁達商之總監督洋人杜嘉爾將所定下等學生二十三人禀請軍憲悉行裁汰以若輩不通漢文則雖精西學亦無所用固不爲無見也而一時謀充是缺者遂如黄葉打門紛紛不斷但此案分别等次並非林教習主意係爲仲甫所指使及各學生革退後所補新充之學生又半係鄭之私人於是羣然不服鄭於某日在學堂課讀時學生沈肄六茂才劉崧生孝廉諸人由洋敎習處授課畢回至鄭講堂稍駐步流覽鄭卽飭令歸房沈茂才等置諸不理鄭遂厲詞斥之沈劉諸生引爲奇辱容忍散去後俟鄭課畢回家在門首肆行謾駡事聞於副提調沈丹曾觀察以學生不應侮慢師長詣鄭處謝過鄭抗 
 
 

Page 2

 
 
　爲禮諸學生聞知益忿忿不平嗣陳藕泉孝廉因事與丹曾觀察晤商一切觀察告以此番新革學生殊不近理囑陳孝廉設法禀請留入後學堂中肄業陳孝廉答云此事鄙人不能爲力辯論間情詞過激觀察積忿莫洩順勢將茶盃打破孝廉怒亦以盌投擲於地幾至扭毆幸經跟丁極力阻止並勸觀察退出孝廉痛駡至於失音黄子琴教習聞知其事急出調停未移時觀察復親至陳孝廉處云爾如不駡我祖父我便不打爾孝廉亦反唇相稽時通堂學生在外環聽及觀察辭出陳孝廉送之出户揖讓如禮觀察見門外學生等擁聚不散遂傳諭云我今日因爾等公事與陳君爭口以致如此并非奇異之事爾等可各自散去外人不知以爲沈陳二紳互相打架傳説紛紛如出一口嗣已革學生等瀝情赴軍　聲訴繪事院諸生復禀揭鄭仲甫種種情弊仲甫不能自安旋卽禀假軍憲以其犯衆人之怒已准令銷差矣 
[俄法冠裳]  
　　大法國監國殿下賁臨俄國此次大法國已預辦西錢一兆貫充支蓋大俄與大法情意親厚故來往情文務必相稱去年大俄國皇帝駕臨大法國大法整備欵能官民胥慶今監國殿下駕臨俄國情意想亦宜然西歴本年八月十七日玻城電叙俄皇請監國殿下駕幸俄京大俄皇曁臣民凡京城諸富館預先整辦以候來音據玻城日報云監國殿下將訂於八月二十三日駕火舟幸昆貲作島餘戰艦一道護隨之大俄皇帝自著頭等兵服往迎辰殿下偕俄皇步閲大俄諸兵船錦艇牙帆羅列水面甚是簡練旣乃駕火車回碑犀盧那處與俄京相接殿下住蹕皇大明宮是夜海錯山羞百品咸備二十四日大俄文武百僚咸來叅謁殿下乃駕往俄京喜筵肆陳朝宴於冬殿在碑犀盧夜間歌工具奏二十五日早列貴官住在俄國者設宴於大法欽使署其後殿下遍觀大俄名勝諸處俄京督理座官肅邀欵接夕宴於碑犀盧行殿彩袖花衫歌舞爲樂二十六日殿下再與俄皇往閲步兵朝與俄掌兵官列上憲會宴夕又宴於皇殿後日駕回法國俄皇餞至舟次此安南同文報所紀照錄原文以存廬山眞面并以見俄法往來其情意甚爲周摯也 
[勞打電報]  
　　英京勞打電報言各國皆以英相沙侯阻礙土希兩國議和有意離間歐洲各國合辦此事沙侯得聞此耗怒形於色現尚不知各國如何調停土希之事惟德國有言曰土國不依德人前議之欵撤兵德國未便與各國聨議該電又言各國使臣接阿棉人值理一書其意與一千八百九十六年之書意相同謂現在所辦之事尚未能妥愜我輩勢難久待何可束手待斃錄廣州博聞報 
[鑄銀日增]  
　　日本駐孟買領事於七月二十一日發電奏知日廷謂自西歴本年正月起至八月十三號止孟買鑄銀局接到白鏹七百七十萬五千安士爲鑄英國銀元之用於此數月間計鑄出重七錢二分銀元七百三十三萬八千元輪運出口自六月分至今銀元出口者比前尤多錄循環報 
[南海狂颷]  
　　廣州於上月二十二日下午六點鐘忽起大風揚砂走石河口帆檣林立以箕伯無端而至多未准備有被吹至榖埠者紫洞艇擋口一帶甚爲危急一時人聲鼎沸喧閙異常深恐有載胥及溺之患幸歴時無幾大塊噫氣卽行收息故無大損惟韭菜欄尤王廟方設壇建醮壇甚高聳被風將全座吹倒所掛燈彩等物毁壞無遺猶幸在白晝時壇上尚未燃燈否則恐有不堪設想者矣 
[縱火宜懲]  
　　上月二十二日之晚廣州大新街羅培記玉器店失愼延燒左右對面約共十餘家聞其起火之由並非失愼乃係自行放火者故當上熾時並不急行灌救任其轟轟烈烈至於不可嚮邇查羅培記虧去本廟養水車銀數百兩又虧欠各帳甚多是以行此奸計鄰近以其縱火遺害不勝忿恨集衆公議禀官究治并出花紅賞格如有捉獲羅培記店東交至大廟卽謝花紅銀一百元噫殺人放火律有明條兹羅培記以虧欠各銀放火圖賴不顧殃及旁人計雖黠亦毒矣是不可不嚴治之也 
[山長逝世]  
　　粤垣越華書院葉蘭臺太史掌教多年士林仰望咸以泰山北斗目之前月偶爾違和方冀卽占忽藥不意方乏千金日加沉重遂於二十四日在院仙逝哲人其萎多士將安所景從哉并聞將延程友琦太史主持講席惟尚未知確否也 
[節外生枝]  
　　粤垣職商周恩榮去歲在善後局禀充闈姓總商繳過押禀銀二萬兩嗣因不能續繳結認充公日前忽有周國琛進士赴善後局遞禀求請給還局憲不允兹將批語照錄於後查周恩榮所繳銀二萬兩當日係投充闈姓總商並因續繳不前結認充公實屬咎由自取與上年具禀自稱湊交咨本朋子廠之李叙倫及該紳均無干涉事隔經年忽以案外之人出而瀆請其爲暗圖狡卸已可槪見所請應不准行毋得再行禀凟特斥 
[搶刼頻聞]  
　　廣東省城自更練停止後該處匪徒更深人靜時卽出搶奪日前有柴店主人晨起如厠被匪尾追復開槍轟傷嗣經具禀縣憲准爲拿辦復另覓新人承充巡更數月内稍爲安靜該匪徒現又故智復萌夜間復出搶奪財物已有數起上月某日午刻有一小童手持包袱内有綢褲三十餘條被匪徒推倒將包袱奪之而逸省會之區公然敢於刦奪如該匪者可謂目無法紀者矣 
[新榖旣升]  
　　金陵江北各鄉所收新榖已於七月初旬運至河内販賣聞近日東南鄉一帶新榖又已上巿米粒潔白匀圓甲於他處每石約值英蚨三元二角云 
[潯陽仕牌]  
　　九江訪事人云本月初五日爲關道誠果泉觀察夫人設帨良辰屬下印委各員咸往祝嘏凡送禮儀一槪璧謝○辦理義渡局涂子良叅軍家翊期滿卸差經關道憲誠觀察委查江面其所遺義渡局事務經府憲聨太守札委曹迪齋叅軍允之辦理已於初三日接事矣 
[告示照登]  
　　署理江西九江府事兼辦湖口厘局補用府正堂加二級紀錄六次聨爲出示嚴禁私宰耕牛以利農功而全物命事照得民間耕牛代人力作辛苦非常迨至田地成熟之後人獲米食牛反草噉固己有功於世應能取憐於人不圖其力旣盡其身遂殺殘忍不仁莫此爲甚是以例禁森嚴豈容以身嘗試兹本府下車之始訪聞郡城内外均有不法之徒任意私宰竟敢在大街之上公然肩挑出售并敢設立湯鍋沿街煮賣實屬藐法已極除飭縣查拿究辦外合行出示嚴禁爲此示仰闔屬軍民人等知悉爾等須知貿易途多儘可另謀生業何必爲此殘忍之事旣壞心術又干法紀以後務宜痛改前非愼勿依舊犯禁私宰自罹法網自示之後倘敢不遵一經訪聞或被告發定卽按律從嚴治罪如有病斃之牛本主報縣騐明批令准其開剝倘鄉約衙役門丁敢藉端索詐亦必嚴行究懲本府言出法隨斷不稍從寛貸各宜懍遵毋違特示○又禁止捕捉蝦蟆以保禾稼事照得蝦蟆化生池塘伏處田畝攫虫蝗以爲食守禾稼而不傷故俗有護榖神之稱向俱禁止捕捉近聞有等嗜利之徒竟敢違禁竊捉剝皮售賣殊堪痛恨除飭縣差查拿懲治外合行出示嚴禁爲此示仰闔屬軍民人等一體知悉爾等須知蝦蟆能食虫蝗有功禾稼務各另謀生業勿再捕捉倘敢不遵仍蹈前轍一經拿獲定卽枷號示衆决不寛貸各宜凛遵毋違特示 
[錢店被刦]  
　　漢口訪事友遞來手畢云距漢口六十里有蔡甸者巨鎭也該處有立生錢店開設有年生意頗不寂寞上月下旬某日晚突有緑林豪客三四十人明火執械蜂擁直入店中入雖俱從夢中驚起而畏其勢燄不敢聲張任其搜刼一空揚長而去事後查點朱物約值銀數百兩業經赴縣報案求請跴緝矣 
[龍宮赴試]  
　　漢口采訪使者遞來雁帛云昨有黄陂諸生十餘人共雇一舟赴省秋試詎舟駛至濟生堂湖心忽然風儿浪湧操舟者力不能支船身霎時傾覆同船諸人無一得生嗟乎未赴蟾宮先遊鮫室好名累人良可慨已 
 
 

Page 3

 
 
[清溪笛語]  
　　金陵訪事人云錄遺限於初一日截止已紀前報昨又於初二日補考棚内續錄若干人所有各屬遺才盡行錄取絶無遺珠之憾至俊秀各生名落孫山外者尚多近日塲期伊邇并未補出殊令人難於索解也○省中有無賴流氓每於途中乘機詐騙前日有考生之僕某甲擔鹽百餘斤適由廚子營地方經過忽有流氓某乙上前折其背曰爾知罪否甲聞而愕然乙曰子係鹽道署中人奉官在途巡緝盍早見機將鹽擲下免受笞責甲見其衣服麗都不敢與較遂奔以告其主某生馳至該處見乙猶未往遂上前詰之乙答如前生又謂公事何在乙答以無有言猶未畢該生遽以手批其頰乙見勢不佳遂忍氣吞聲而去○某甲年約二十左右於昨日在東牌樓某書坊同因事與人毆打受傷甚重聞該姓只此一子未知能免雀角之爭否○王府巷有某姓童子因事爲其父笞責旋購阿芙蓉膏避人吞服幸家中人知覺尚早延醫灌救嘔吐黑水而愈是眞童子無知者矣 
[紗廠受驚]  
　　楊樹浦華盛紡織西廠昨晨七點半鐘時紡紗機器間内忽然失愼時各工人甫經上工飛報帳房立召巡丁工匠人等急往撲救廠中本備有水龍皮帶等物竭力噴救得卽息滅事後查檢僅燬去鋼絲紡紗機器車一架餘均無恙惟紗條被焚不少然已大幸矣 
[清查烟館]  
　　十六鋪巡防中局委員蔡蓉卿二尹訪得南巿各處小烟館人類混雜難免匪徒溷跡其間故昨日飭地甲往所轄叚内各烟館以次清查姓名令其出具聨環保結呈局以便屆時親往查察如有人數不符卽將館主拘局嚴辦是亦除奸去暴保衛閭閻之一端也 
[西醫神術]  
　　西人李察博士精究電學創爲電醫一去療治病人無不應手奏效其術神奇蓋卽我中國之華五禽嚴三點亦無以逾此也歴年以來西人之爲其治愈者不知凡幾兹者游歴至華暫寓滬瀆憫人受二豎子之患每歎無術回生爰願出其回春之手濟世救人且博士畛域無分無論中西一槪調治凡有失於調治及肢體不仁者青囊術中均有妙法何勿踵門求治以冀厥疾之瘳也 
[毆捕類記]  
　　楊樹浦捕房八十六號印捕前晚巡邏至梅家巷地方黑暗中被流氓多人圍住攢毆捕盡力抵禦衆始　　僅獲許炳銓張全全二名送入捕房押候解送英界公堂究辦○法界某號華捕巡街至十六鋪橋遇有車夫爭吵向之喝阻非特不理反被　　十六鋪橋肆行毆擊以致身受重傷血流如注立吹號呌經他捕到來帮同拘獲車夫某甲一名昨晨解至大自鳴鐘捕房克總巡訊問之下以該車夫瞻敢兇毆巡捕不法已極命押候解送公堂從嚴究辦 
[家教何存]  
　　南翔人程應亭住居滬南荷花池左近向爲米業日前將洋銀二十七元置諸抽屜内欲應要需其子翰元年甫十齡雖爲所知亦不之備不意有比鄰彭某之子名寳寳者串同翰元囑將此項洋銀竊出瓜分翰元爲其所愚卽將洋銀如數携與及前日程欲將此洋應付啓視抽屜早已不翼而飛但有紅紙一張大書姜太公在此中間并繪有神鬼等形四邊用小洋銀四角壓之程覩此情由不覺大驚失色詢問家中均稱不知程以已子情有可疑然屢加撲責矢口不認因又於深晚吊懸毒打其子忍痛不堪始稱將洋取出與彭寳寳瓜分用去程當喚十六鋪也甲同往彭家向其母某氏一再駁詰狡賴不承嗣尋其子至詰之據稱將洋二十七元放在已之房内母親未曾知悉已與程子在外用去七八元其餘則存在家中及地甲同往吊贓則又並無蹤影該氏亦諉稱不知彭寳寳現年亦祗十有四齡遂由地甲帶往十六鋪巡防南局請究局員鍾偉臣二尹飭分别看管候訊 
[移縣請究]  
　　蔣立淮遣抱告陸永達投巡防北局控被陳壽山積欠房租錢數十千文向索無著求請提追經局員提訊後以事開錢債故於昨日移送到縣值日差據情入禀共大令諭飭盾管候訊 
[拘提到案]  
　　拔維晏洋行買辦吳少坡沈子雲股開乾康絲廠虧欠各莊號往來銀十萬餘兩控經鄭大令訊供將乾康絲廠斷歸各莊管業尚有不敷沈　將各夥友宕帳以抵欠欵迭經鄭大令出票拘提昨日提到該廠司事莊小香一名著押候堂期解訊 
[英廨紀聞]  
　　丁陳氏投廨喊稱媳婦朱氏出外日久找尋不見嗣在素識之王賢賢家尋獲向領不放不得己扭交二百零二號華捕送廨請究王賢賢則稱朱氏與姑不睦故暫留住家中值日差據情入禀翁明府著將被告暫押並著丁陳氏隨堂候訊○姚順嘉扭葉信卿至廨控稱今年春間由葉經手買田若干畝當付定銀向之催交田單一味延約至今日久向問田在何處亦不能指出顯係拐騙定洋故扭案請究值日差禀知明府著候訊奪○仇子記扭李永記沈阿洪沈阿水至廨控般會冋李永記購買檯凳木器等件價已付訖昨向取物不料已被沈阿洪沈阿水私自售去向論持蠻無奈扭案請訊值日差禀知明府著候訊判 
[上海縣案]  
　　鄉人姚春榮偕范三桂投上海縣喊控伊媳被人强搶向阻遭毆前晚黄大令升堂提訊姚供年四十九歲家居南匯縣杜家巷地方務農度日本月初二晚突有十餘人手持器械蜂擁人室將媳强行搶去小的向阻被推倒地以致受傷因時在深夜且事起倉猝因此不知被何人所搶次晨卽關照媳兄范三桂四處緝訪嗣在諭家橋地方吳桂堂家尋獲向領不放當卽往訴秦董事及地保潘海山等均令吳放還豈知吳非惟不允反稱伊曾出洋若干向金姓娶來然是否被金姓所搶轉賣與吳難以指實叩乞提追大令詰以傷在何處答稱現已平復求請免騐范供胞妹嫁與姚春榮爲媳住居鄰村餘供相同大令謂姚所控各節自應提究保得來案裝傷姚叩首求恩大令判押候飭差提案訊究○前據地保沈拜卿投禀被業户趙鑑擅將升科局界石拔去等情當經黄大令訊供飭查前晚大令命提復訊先謂沈曰現由升科局憲許大人發下一圖所有各地有單者俱係曰色無單者俱係紅色凡經色者須應充公今爾圖内賣與洋商之地究有若干有無單據務須實供沈供賣與洋商之地共五十畝内有單者三十九畝半係由徐聿脩林咸明等爲中大令謂賣契上地保因何係楊紀堂名字况許大人初次丈量時何不將賣與洋商之地禀明免丈今由許大人訪明是田係本年二月内所賣必係倒塡年月匿去自已姓名隨意塡寫他人名字爾爲地保胆敢妄爲若此可惡已極喝令重責四百板趙鑑擅敢拔去界石亦令重責二百板一併還押限三日内將無單各地清理交出延干重辦 
[美界捕房紀事]  
　　偷兒趙阿三前日下午掩入穿虹浜第三百十四號屋内竊取布衣三件持至中途經包探洪阿寳緝獲拘入捕房押候送廨訊究○粤婦陳曹氏賃居武昌路以餘屋轉租與楊阿福居住被欠租金三個月屢索無著反以惡語相加氏怒甚因於前日下午將楊扭赴捕房請究捕頭飭將楊押候送廨訊核○剪綹賊王阿林昨早在漢璧禮路小菜塲擠入人叢中摸取侯阿連袋内洋銀一元八角爲侯當塲捉獲扭送捕房押候解送英公堂訊辦○御者王阿五昨早在乍浦路溜馬有違租界定章經二百九十九號華捕拿送捕房捕頭飭押候核辦○西人美立登居虹口公平路第一號洋房昨早六點鐘手携鳥槍就户外打鳥不隄防槍彈飛至西華德路居民楊鴻喜家將樓上之玻璃窓擊壞幸未傷及人口楊卽訴諸四百三十四號走街華捕轉告捕房尚未知捕頭作何辦理○汪士奎由通州附寳華輪船來滬將所帶箱籠行李等物悉交與茶房王阿祥收藏中途被王之親串某甲將箱籠私啓竊去洋銀衣服若干抵埠後汪查知其事甲已脱逃當將王阿祥扭赴捕房控訴捕頭令押候送廨訊核○湖南人陳芝元昨早躑躅於北河南路遇包探竇如海以其形跡可疑拘入捕房嗣查知並未犯案當卽釋放○粤人陳潔全住居百老匯路第一千一百七十九號屋内爲起火瓜葛被人控諸英界公　翁明府業已批准於昨日上午飭差咨照虹口捕房捕頭派包探石金榮協同前往將陳拘獲著原差帶回聽候訊核 
[助振彚誌]  
　　本館協振所承炳方士求病速愈助川賑洋五十元浙遂毛門都氏求嫂孕子過繼成人助川鄂賑洋五十元三林居士助 
 
 

Page 4

 
 
川賑洋三十元烏程李惟奎求母外症速愈助鄂賑洋三十元郭亮　得子助洋三十元不留名助洋二十元秋鏡爲家門安安助洋二十元凡此好善諸士女憫天災之流行解囊金而不吝飢民食德歡忭無涯福報昭彰可操左劵爰𣵪數語爲災民代申頌禱焉 
[鉅欵助賑]  
　　啓者敝昨承漠河金礦總局周少逸觀察匯來八月初八日期愛平銀一萬一千兩原合規銀一萬一行四百九十五兩際此川災萬緊嗷嗷待哺需欵孔殷乃蒙鉅欵遥頒得資接濟仁施當阨功德無量餘卽彚解災區並列川賑第十次清單登報外謹誌數言用揚感德○上海陳家木橋電報總局内籌賑公所謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[命赴鮫宮]  
　　昨晨蘇州河新橋堍停一無錫快向有六七齡小孩在船頭戲嬉不料潮水忽至船竟　漾不定孩立足不　跌入汲心中人見之赶卽打撈已經不及又白大橋側停泊之駁船一艘有水手不知如何亦失足落水命赴鮫宮雖兩處先後均將屍身撈起然　已膨　如五石瓠矣慘哉 
[英界晚堂案略]  
　　馬宦家丁沈貴投英界公廨控稱家主買孟士　之田地不遷　墓求請提究翁明府准詞飭差提孟　案　晚升　訊斷沈貴供家主於去年買孟田六畝零計價洋三千餘元本有墳墓在上言明遷開不意買後孟非但不遷又被私葬棺木兩具屢次囑令搬去延約至今叩求訊究孟供本邑人是田當未賣時小的先租與徐乾林徐將棺木安葬其上後小的將田賣去囑徐搬讓徐會應允不知何故　忽翻悔小的已央保錢漢山與徐商酌許貼搬費洋銀徐尚恃蠻延擱求請提案押遷翁明府得供諭孟出外邀同地保貼徐　費限三日内遷去　徐不遵爾可來案具禀再行提究沈叩謝而退○本地人瞿端卿扭控夏少泉欠洋不還翁明府亦於前晚提案研　瞿供去年與夏合　　花主意被虧洋一千餘元經人理勸償還小的洋二百元出立期票至期收過洋五十元尚少洋一百五十元向索延約求請訊追夏供紹興人所欠瞿姓之欵實緣無處措借非敢故延求寛限至月底措銀歸還不勝戴總翁明府以認欠屬實著交保限於月底歸楚如延　追瞿叩謝　出○　　在途爭吵之胡桂生韓阿咸二人至廨翁明府亦於前晚升堂提訊胡供寳山人向爲烟膏生理本年二月間與幹阿咸陳鳳　股開萬　園　館各出資本洋五百元立有合同店中之事由韓經理至前月廿七日韓將店私行閉歇人亦避匿不見前日在途相遇向詢資本互相爭閙被捕　案叩求訊追陳供小的由韓糾合入股店中之事由韓經手小的均不預聞後韓私將店業閉歇小的血本無著求請究追韓供本地人與明陳　股開店諸事由胡經管小的並不在店後因資本被胡虧空小的除資本外尚有存項洋一百元亦被虧耗前月底因無錢給付房金爲房東封釘店門並非小的私自閉歇今有司帳王海龍來案可以質証王投案供四川人向在紗廠做工七月初胡囑小的至該店爲司帳時店中資本已虧祗存烟膏四十餘兩至月底房東索取租金適明不在店内無洋給付致被封釘因此歇業實非韓之所爲况店事係胡獨自經理韓陳槪不預　核對帳目胡實虧空洋一百七十餘元陳亦欠四十餘元韓無所虧欠尚當收回股本此係實情小的並無偏袒求爲鑒察翁明府訊得兩造所供各執旣有王海龍司帳作証著出外帮同核算秉公理處兩造均遵諭而退 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年七月二十九日京報全錄]  
　　宮門抄○　督陶奏爲停止西寗鎭屬各營加餉片○將軍依　奏爲遵咨裁節浮費摺○將軍依奏爲旗員營私請　　　　○豫撫　 
奏爲審明强刦重犯照章懲辦摺○都察院奏爲奏聞請旨　○桂撫史奏梧州關開關日期片○七月二十九日理藩　鑾儀衛　祿寺正白旗值日無引見○崑中堂等文鄉試馬步箭覆命○長順謝管理神機營事務恩○薛允升假滿請安○桂公請假　日○　王英侯各續假十日○召餐軍機○○陶模片再西寗鎭屬永安營大通營兩城於光緒二十一年七月先後失守二十二年春克復後經臣遴員署理該兩營遊擊并飭各將弁兵照舊安設計永安營照舊設遊擊一員千總一員把總二員經制外委三員額外馬步守兵二百名大通營照舊設遊擊一員千總一員把總二員經制外委五員額外馬步守兵二百三名應需廉俸餉糧公費等項員弁自到任之日起兵丁自招募入伍之日起飭司照例分别支給因念該兩營城地處荒僻甫經收復諸物昻貴不能不酌加津貼以示體恤臣已飭司於例支外每官一員月加銀　兩八錢每兵一名月加銀九錢隨同正餉一律核發現已截至本年六月底卽行停給以節糜費據藩司曾鉌詳請奏咨立案前來謹　　　　伏乞聖鑒敕部查照以便造銷謹奏奉硃批該部知道欽此○○奴才依克唐阿跪奏爲遵咨裁節浮費請抵各局處滅增支　　　恩飭部照案准支以免虧累恭摺仰祈聖鑒事竊准户部咨議覆奴才奏奉省局員薪費可以核實裁減碍難遵咨辦理一摺謂如善　　　　繁必須多設兩局各員當差辛勤必須加給薪水該將軍自當於奉天報部外請支欵四萬數千兩内通盤核算澈底清原以爲哀多益寡　　　能裁節浮費抵此歲增九千餘兩之數卽開清單奏明辦理否則徒增局費致碍練餉臣部斷難照准至該省從前未經全行報部之十二户　　支銀三千九百九十五伍兩零係由何欵動支現在該將軍所稱每年節省二萬一千一百餘兩係歸何欵應令查明報部以憑考核等因於　　二十二年十一月十九日具奏本日奉旨依議欽此行知前來奴才詳查從前十二局處月支銀三千九百九十兩零除練軍營務處發審文　處並翼長二員共有支銀一千零六十兩歴由練餉作正開支籌餉局月支銀四百二十五兩由鹽厘二成報銷開支外其餘均由從前鹽貨厘　剩經費項下開支查鹽釐二成貨厘一成經費二欵自光緒三年奏定以後所剩銀兩全數留作辦公向不報銀迨十六年經前任將軍裕祿奏　厘定章程將此二項經費每年開支各局薪工等項以外餘銀仍撥充練餉而十六年以前積存經費餘欵遂留作一切雜支此通融開支未　報部各局處用欵之實在情形也第此撙節之欵已飭糧餉處澈底清查計自光緒三年起至十六年止陸續積存鹽厘二成經費銀六萬三千七百九十六兩八錢六分貨厘一成經費銀一萬三千五百兩零二錢一分截至二十二年八月止悉已動支無餘前摺所謂每年可節省二萬一千餘兩僅就從前十二局處支數與現定五局處支數比較定之初未計及外銷之欵尚有餘存否也伏念國家度支出入本有常經内銷外銷欵項亦祗此數爲外銷盈餘旣須仍内銷分歲裁外銷支欵九千餘兩以之歲添内銷支欵九千餘兩終覺以多易少有益無損奴才現遵部咨通盤核計除裁去一切浮費不計外查向來鹽釐二成外銷欵内按年開支錢串運錢車脚川資木箱等項共需銀八千五百七十八兩零自去歲奏定　錢徴銀以後前項銀兩卽不准具開支將來外銷卽可解出八千五百七十餘兩歸爲正欵以之抵補各局處歲增九千餘兩之數所差僅五百餘兩當此興利除弊力求振作之時但歲添數百金而便各員鮮内顧之憂諸事無叢脞之惠亦復何异而不爲者况近來各捐逐漸整頓較　大有起色裁去無定浮冐支銷有限正欵卽將來之節省於無形者更未可勝計也謹將裁節浮費數目繕單恭呈御覽所有上年裁定局員薪費章程合無仰懇天恩俯准所請敕部仍照前單立案以資整頓而免虧累如蒙俞婚所有各局處薪費應請以光緒二十二年九月初一日起悉照新章動支正欵其八月以前額外增添新費尚有積存經費餘欵可支卽無須歸入正欵支銷以清界限除資部查照外所有遵咨裁節浮費請抵各局處歲歲增支欵緣由理合恭摺具陳伏乞皇上聖鑒訓示謹奏奉硃批該部知道單併發欽此○○依克唐阿片再承准軍機大臣字寄光緒二十三年二月初八日奉上諭有人奏大凌河馬羣向歸都統管轄錦州恊領文楷署副都統時信任門丁營私舞弊餵養實馬草豆委主事英華等合謀包折該協領亦有勒索情事請飭查辦等語著依克唐阿按照所叅各節確切查明據實具奏　稍　隠原片著抄給閲看將此諭令知之欽此遵旨寄信前來當經欽遵派員馮文俊前往錦州會同署錦縣知縣增韞調齊各號帳目查明欵項旋據將帳簿攜　回省並咨准錦州副都統崇善送到人證卷宗其時協領文楷亦適因軍政晉省當卽遴派驛巡道志彭恊領裕書試用知府陳震按照原叅各　雜證研訊據驍騎校聨庚供稱在文楷任所經管私帳陸續侵蝕東錢一萬餘千交源和成收存等語詰其有無每羣按日索錢情事並按照源和成收帳逐欵究問該員言語支吾堅不吐實未免恃符狡展經志彭等禀請將該員革審等情前來相應請旨將捕用防　候補驍騎校聨庚失行革職審期成信讞謹附片具陳伏乞聖鑒訓示謹奏奉硃批　照所請該部知道欽此○○頭品頂戴河南巡撫劉樹堂跪奏爲　明强刼重犯照章懲辦恭摺仰祈聖鑒事竊查前因像省盜風未熄先後請將夥衆强刦重案及土匪游勇並搶奪良家婦女殺人輪姦軍犯一體就地正法按季彚奏均奏旨允准並將光緒二十二年冬季分懲辦强刼重犯彚案奏咨在案嗣據祥符縣禀獲盜犯史計安卽石計安雲自魁張振清三名訊認執持洋槍刀械迭刦封邱縣貢生金敬業民人楊鳳祥陳留縣民人侯祥陽武縣職員趙延福等家得贓並正陽縣禀　盜犯陶勞五卽陶步高又名陶占元徐順萌卽徐士元張胖孜卽張志劉揚鎖卽劉文學傅葆漳卽貴成又名傅葆長等五名訊認結夥執持洋槍刀械編立口號迭次强刦羅山等縣林中貴等染坊店得贓拒傷事主身死各等情核其情罪均難稽誅隨批飭開封府並南海光道提案覆審　確禀經行司核議批令將該犯史計安雲自魁張振清陶勞五徐順萌張胖孜劉揚鎖傅葆漳八名照章就地正法傳首犯事地方懸桿示衆次昭炯戒兹據按察使長祿詳請核奏前來除飭取供招分别咨部外所有光緒二十三年春季懲辦搶刦重犯緣由理合恭摺具陳伏乞皇上聖鑒謹奏奉硃批刑部知道欽此○○都察院左都御史臣裕德等跪奏爲奏聞請旨事據已革總兵林宜華遣抱李和以案懸不結離案寃叅等詞赴臣衙門呈訴臣等公同訊問據李和供稱林宜華寫呈遣遞求閲使悉查原呈内稱宜華籍廣東瓊山縣由軍功歴署漳州黄岩等處總兵光緒五年請假回籍前經兩廣總督奏留在粤與已革叅將吳世恩等同辦印金局務吳世恩踞田掯贖一案經道提訊因抗傳不到詳請叅革復遣子吳瀚澂來京呈控奏交本省督撫查辦不意承審之員一味偏袒將宜華矇禀叅革而於奉旨飭查之正案並未提訊一堂行查一字爲此遣抱叩求將京控未結之案派員速結等語臣等查該革員所稱前次京控交查之案時閲兩年延不訊結實屬玩延謹抄錄原呈恭呈御覽伏乞聖鑒訓示謹奏奉旨另有旨欽此史念祖片再西江通商一案經臣與總理衙　商定梧州關卽派桂　梧道管理蒙經奏請　發監督關防在案兹復飭桂平梧道向萬鑅呈稱已於三年五月初五日税務司阿岐查並督同帮辦各員梧州開關一切碼頭地趾輪船停泊　税辦法酌擬　程十七條及經費應照何關開　應由何欵撥給詳請奏咨核復遵辦等情前來除　咨總理衙門及户部查照核　　所　據報梧州關開關日期各緣由理合會同兩　　臣譚鍤　附片具陳伏乞聖鑒訓示謹奏奉硃批該衙門知道欽此 
 
