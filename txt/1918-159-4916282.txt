# 1918 - 159 - 4916282

 

Page 1

 
 
   
 
 

Page 2

 
 
時評 
[張倪（冷）]  
　　張倪又將聨袂入京矣曹亦有將入京之說而徐則常奔走於津京之間者也今日之時局以大體言之實操張倪曹徐之手也而今日尚不解决者則此四人之意見不能一致故也然不解决而又不明瞭者則此四人之意見不一致而又不明白反對故也今日時局之内幕如是而已 
　　又以大略歸納之張與曹者近於馮者徐也與倪者附於段者也馮者以和爲標幟者也段者以戰爲地盤者也而其究竟皆爲自己前途之地位者也今日時局内幕中之内幕如是而巳 
[命令]  
　　六月十四日大總統令劉文明給予二等嘉禾章此令 
又令張耀樞給予四等嘉禾此令 
[專電]  
　　北京電日本新聞機關傳播曹歸係爲馮謀總統自己副之等說（十五日下午四鐘） 
　　北京電張懐芝今日上午來京謁馮段倪嗣冲亦將於明日來京（十五日下午三鐘） 
　　北京電曹昨致長電至府電末有如蒙採納當來京面陳語　　（十五日下午四鐘） 
　　北京電倪嗣冲昨上午到津與小徐同赴曹邸張懐芝本擬十三來京現待與倪會見後再行入京（十五日下午四鐘） 
　　北京電某公言徐曾有納舊議員於新國會之主張（十五日下午四鐘） 
　　北京電天津會議尚未開幕僅由曹錕私宴各督及代表一次席間對總統問題有所表示代表巳各電本省長官報告馮徐段三係甚不一致（十五日下午三鐘） 
　　北京電陳光遠以此次津議原定祗討論和戰問題今涉及總統選舉事前並未接洽來電取消代表并促楊雲峯回贛 
　　（十五日下午三鐘） 
　　北京電陸建章在津向奉軍司令部直接運動失敗聞已報行鎗斃（十五日下午三鐘） 
　　北京電陜省大開烟禁晉督查覆不實特派内部秘書張之興帶同部員馳往實地勘察 
　　（十五日下午三鐘） 
　　北京電管金聚電劉存厚敗走漢中（十五日下午三鐘） 
[外電]  
　　漢口電昨晚平和洋行新貨棧三層樓不戒於火今晨仍未救熄（十五日）文滙報 
　　廣州電國會今日正式開會參衆兩院均不足法定人數報到之議員縱皆出席仍各少七八人現正設法使足法定人數俾七月初旬得以進行一切參院議員今報到者一百三十二人衆院議員報到者二百九十四人（十二日） 
　　哈爾濱電謝米諾夫大佐公報云我軍爲利便支隊起見已更易陣地全陣線之敵軍仍無活動之象據海蘭泡難民聲稱該處糧食大缺現狀甚危過激黨漸失衆望旦夕恐將發生糧食暴動據確實消息阿穆爾鐵路局决議每日准載運塞克斯拉夫之火車二輛過境開往海參崴此事與西比利亞中部過激黨官員不肯派紅旗軍援兵至烏蘇里斯克境皆足使尼柯爾斯克與海參崴之過激黨驚惶失措（十二一日） 
　　北京電莫斯科糧食委員會乞賑代表業已抵京現請外交圑許弛商品入俄禁令以救俄國饑民其詞甚爲懇切（十三日） 
　　以上路透電 
　　哈爾濱電波格拉尼區拉現局未變火車停駛電報檢查甚嚴紅旗軍佔守格羅特柯伐因協約國之舉動難測故無續進之象哇洛夫將軍兵力單薄縱能奪獲格羅特柯伐亦不能剿滅尼柯爾斯克境紅旗軍之主力故雖進攻無濟於事過激黨照會中國當道謂曾擒獲服役謝米諾夫分隊中之華人請示處置辦法華員覆稱華人未經當道允可而投入謝軍政府不能負責且華人亦有服役紅旗軍者故所獲俘虜應遵陸取道亞施加解至滿洲邊界云（十四日）字林報 
　　北京電張懐芝今晨由津抵京（十五日） 
　　北京電張懐芝於今日上午到京後即進謁馮總統陳述關於時局之意見並擬於下午訪段總理（十五日） 
　　北京電倪嗣冲於昨日到天津與曹錕徐樹錚等會見預定於明日進京（十五日） 
　　北京電得確實消息常德已於昨日爲北軍占領　　（十五日） 
　　北京電赴彰德之各部總長皆於今晨回京　　（十五日） 
　　北京電張懐芝於今晚七點鐘入京之預定據一般推測者謂在京與政府協議如其條件滿意彼必可不固辭就討伐廣東總司令之職云　　（十四日） 
　　北京電放逐德奥人問題因其後於情形有大變更英國公使於十三日正式到外交部有可取銷該問題之說（十四日） 
　　漢口電據常德來電十四日上午六點鐘第三十師入常德城他軍使陸續來到該城巳歸完全北軍占領昨夜南軍退却之際無掠奪之行爲全賴日本陸戰隊上岸保護之結果内外僑民均甚感謝（十四日） 
　　東京電本日東京日日新聞之社論論中日聨合會議所之設立爲今日之急務（十五日） 
　　東京電日本上原參謀總長因德軍在法境（阿亞斯）（愛伊内）兩河間行第三次攻擊又遭頓挫特於八日發祝電於聨合軍總司令官福脩將軍福將軍之答電如下參謀總長閣下茲接貴總長親厚之祝辭銘感之至聨合軍之以至大之剛毅與對於最後之成功之無限確信與同共之敵作戰者也（十五日） 
　　東京電英王之特使康腦脫殿下不日將至東京預備届時在東京車站恭迓之軍隊已於西日上午演習禮節是日以由比近衞師圑長充堵列兵總指揮官自寺内首相以下文武大員一律至東京車站恭迓固不待言届時日皇亦將親自出迎云（十五日） 
　　東京電赴　島觀測日蝕之志田博士及東京天文臺各職員於九日百發見鷲澤新星（十五日） 
　　以上二方通信社電 
 
 
 

Page 3

 
 
　　東京電日本通商局長中村巍氏昇任亞爾然丁公使而其後任則内定以埴原氏承乏（十五日） 
　　東京電九日由布拉郭威什臣斯克市啟輪航駛黑龍江之輪船士拉莫號乘載各國船客五百餘名駛至哈巴羅敷斯克市上流約一百一十俄里之處於十二夜深更突爲三十餘名之盜圑所襲負傷者不少負傷者中有日本人九名被搶去現金二百盧布及貴重品全部　　（十五日） 
　　東京電大阪商船會社茲定開駛加爾各答爪哇線磐谷爪哇線及海峽泗麻篤拉線之三航路（十五日） 
　　東京電十四夜東京市外大井町之東京毛織物會社工廠失火損失約達一百萬元 
　　（十五日） 
　　以上共同通信社電 
[戰電]  
　　巴黎電今日下午公報云敵軍未在芒第第愛與安特宇伊境間繼續進攻法軍已將陣地修繕鞏固法軍於右翼回攻逐退敵軍法軍於瑪資河北岸克復克羅瓦里加爾高地及末里柯克村法軍俘虜百人獲機關鎗數架愛恩河與維萊爾柯特萊森林間之戰事仍在劇烈進行德軍進至拉凡爾細勒山谷惡戰後且在柯曷夫萊與聖比愛勒愛格勒得有立足地敵軍在波萊斯歇至貝洛叢林陣線猛攻爲美軍加以重創美軍現堅守陣地今晚公報云敵軍復在芒第第愛與瓦斯河間進副不已法軍左翼之敵軍屢圖克復昨日法軍所得之地均遭失敗法軍在貝洛瓦叢林與聖摩爾得有進步復俘虜四百人聖摩爾至安特宇伊陣線之戰局無變動法軍右翼之敵軍復沿瑪資河進攻大受損失後在南岸及末里柯克村克羅瓦里加爾高地得立足地星期一夜瓦斯河東岸之法軍在巴葉·特拉細勒伐爾·郎泊塞爾陣線退走以支隊掩護之　法軍在化特白拉伊境敗進攻之敵軍俘虜數人愛恩河南岸有激戰該河與維萊爾柯特萊森林間雙方時相肉薄法軍堅拒敵軍敵軍僅於同美爾與句特里二村西面之高原稍得進步敵軍進攻安白勒尼與聖比愛勒愛格勒均未得利法軍於瑪恩河北岸佔據芒特柯爾萊波克托·愛洛北段·布細亞萊南段昨日法飛機繫落敵飛機十三架（）十二日　　倫敦電德國公報云法軍在洛瓦容西北回攻大受懲創德軍擊退泊洛瓦朗至安特宇伊全陣線之敵軍並廓清自瓦斯河西岸至北面該河與瑪資河會流處之敵軍德軍俘虜已增至一萬三千人敵軍委棄加爾勒邦叢林德軍追擊進抵自巴葉北面起穿過特拉細勒伐爾至朗泊塞爾西面止之陣線（十二日） 
　　倫敦電俄國公報公俄國依從德國要求已令泊伏羅細斯克港之俄軍艦悉行開往塞巴斯土波爾港德國允不於和局成立前收用之俟和局告成即將諸艦歸還俄國此爲停止烏克蘭陣線仇對舉動及俄德續議他項條約之至要條件 
　　（十三日） 
　　莫斯科電半官消息謂反對革命之陰謀少數黨與保皇黨均與聞保皇黨主張與德協商而實行復辟少數黨願重與西歐列强聨盟其意見雖異惟兩黨巳允取共同之主張俾得推翻勞兵會參與此舉之主要人物爲杜夫古特將軍與薩文柯夫將軍其陰謀之日的在令烏垃爾境與中央隔離勞兵會糧源旣絶則不得不屈服東方守舊黨所統之哥薩克兵現皆凖備一切（五日） 
　　華盛頓電美國汽船比拉台爾里哇號（二五○四噸）八日在距瑪里倫海濱外七十央里爲一潛艇擊沉船中人員巳抵港内（十二日） 
　　倫敦電海軍部宣稱武裝寄　船一艘本月五日中焦雷沉没死七人（十三日） 
　　倫敦電　海軍大臣吉特士爵士語小巴黎報代表謂自一月以來美國所沉敵潛艇確較敵人所造之數爲多後星期平均約攻擊德潛艇七十次（十三日） 
　　波斯盾電英國赴美之專使白里巨斯將軍今日聲稱潛艇等物决不能阻止美國每月選兵二十五萬人前往海外云 
　　（十三日） 
　　華盛頓電美國於　十一個月内每日平均需戰費金洋四千八百十萬元今尚日增無已（十三日） 
　　太平洋濱飛機營電西部飛行場需費百萬元今日開始飛行能容飛行家一百五十人（十三日） 
　　南部飛機營電新飛行場於四十八日内竣工有屋四十二間需費二百萬元（十三日） 
　　華盛頓電敵潛艇自在大西洋濱外襲擊至今共毁美船十艘載重二萬六千噸而美國船廠成之船已較前多十餘萬噸（十三日） 
　　芝加哥電美國醫學會常年會議開幕日據稱美國陸軍中共有内外科醫士七千人全球召集之陸軍其潔淨合於衞生之道當推美國最云（十三日） 
　　舊金山電本州糧食管理員出一表内稱美國現以自行撙節糧食之法使歐洲人民一百二十兆無乏食之虞今後戰期内仍能照此辦法云（十三日） 
[公電]  
　　衆興來電申報館鑑泗匪經馬鎭使派郁馬兩圑長剿散郁圑袁營長得才無不親臨昨與郁會擊劉黑虎十餘匪匪死拒終俱獲現青紗幛起有郁之調度袁之奮勇遠匪不得勾結泗民幸甚官軍勞勳頂感申謝泗陽紳商江玉璋朱俊傑陸萬選范子章田昌年臧鳳池電請附報 
[要聞一]  
[北政界見聞錄]  
　　伍秩老之近電聞伍秩庸近與大總統要電一件計六百九十七字内容甚密惟據知其電中眞相者謂該電確係叩詢時局有無謀和之希望並懇元首速覆云云又聞該電係在廣州灰日拍發上冠馮代總統鈞鑒字樣内容分四層第一節係報告正式國會召集日期請取銷違法選舉第二層係表示西南願和之誠請主持妥協第三節係追述中日密約事件條陳外交先例數端謂可廢除第四節係對於無限制之外債指點危險之處伍氏此電所列問題皆屬重大但措詞異常和緩 
　　往祭項城之人物總統代表張一麐等十二日往祭項城茲據確實消息張已於該日上午九時二十分專車出京同行者尚有段總理代表張志潭平政院院長夏壽康及周自齊朱啟鈐許世英袁乃寛等二十餘人聞此次主祭之人物即張仲仁秘書長其他中央要人與袁有舊者均紛紛前往與祭張秘長係代表馮總統前往非私人資格可比一切致祭禮節巳由朱啟鈐囑前内務部典禮司司長祝書元妥爲擬訂以期適合體制 
　　七年度預算編製七年度業將開始全國歲入歲出預算亟應編製惟現在爲時巳迫若待各機關編造送部再行核訂恐又趕辦不及前由財政部另擬變通辦法經國務會議議决現經該部分咨部院並通電各省區照辦矣 
　　又有大借欵之風傳亞東通信社消息云自國内戰事發生以來各方面請欵之電日必數起而軍費需欵又不能不竭力籌措日積月累爲數不資政府窮於應付惟有募借外債暫濟燃眉明知飲酖止渴終屬非計而以迫於需要只得出此下策但電報借欵現已用去太半所有積欠待發之欵仍非另籌鉅欵不足濟事故日來又有烟酒借欵之傳說惟近經當局　　聲明否認則此事之是否屬實尚爲疑問詎最近又發生一種風傳謂政府方面將另有一種大借欵并有某日謂此項借欵可得一萬萬元之鉅額至究竟確否尚未可知 
　　外部與英使之兩照會外部部於十二日侵晨發出兩通照會送達英公使署均係覆文探其内容一爲亞細亞煤油公司之損失前經該使要求賠償現由本部遴派專員切實調查俟該員等覆命後議適當辦法一爲敎士被海盜戕斃英使要求由該國派軍艦自辦前經閣議中已議定着手辦法而楊善德督軍近又陳剿匪計畫電請阻英艦入浙特據以照覆英使矣 
　　日議員圑甲組到京日本議員視察圑甲組巳於十二日下午六時二十分鐘由漢到京有中日政界及記者等在西車站歡迎抵京後仍寓扶桑館中並聞當晚即赴大和俱比部歡迎會擬於於十三日游萬壽山及京内外各處名勝 
　　閻督軍電請備案太原閻督軍電稱前以爲政重在力行當經設立政治實察所分派各候補知事充實察員輪派前赴各縣實察以裨政治該所所長一職關係極爲重要茲查有雁門道道尹方貞學識優長深明治理堪以派充該所所長藉資表率除委任並飭大同縣知事許鑑觀暫行兼護雁門道尹外理合電請查核備案 
　　茶業銀行則例起草田文烈農長爲整頓茶業擴充銷路起見擬在漢口蕪湖大通等處組織茶業銀行已於十二日面諭參事廳編訂茶業銀行則例尅期提交閣議 
　　敵僑暫緩放逐說新聞編譯社消息云放敵僑問題爲第二次段内閣曁王聘老署理内閣時代大體業已决定嗣以協商方面之催促幾將實行然因船隻不便設備未周遷延至今前數日又擬實行而外電忽傳經十字會有提倡交換俘虜之說我政府又有觀望意且聞外交圑方面近亦默認暫緩之爲便利故此舉或一時不見實行 
[十二日之中央政紀]  
　　府院情形馮總統十二日下午二時十分至辦公室披閱贛閩湘等省要電數件於三時傳見阿爾泰辦事長官張慶桐茗談約一小時之久四時又見前外交總長汪大燮談論時局良久汪始出府四時五十分元首與方立之秘書長談話二十分鐘遂歸内宅休息並聞府中在職文武人員凡受項城曩日知遇赴彰德致祭者達四五十員之多元首退休内室後并傳諭公府辦事各員十三日毋庸入府賀節至秘書廳方面十二日事務異常單簡惲公孚秘書等出府時間均較常爲早國務院秘書廳方面亦屬異常清閒四時左右即將命令交交發表并　必書廳名義致第六旅旅長張宗昌密電一件内容係專達總統十二日明令授勳詳情 
　　參陸辦公處據某要人消息參陸辦公處因川贛形勢較緊十二日上午九時段香岩總長以下各員仍照常在處集議兩小時之久聞對於援川援贛兩項計劃均有極詳細之討論下午二時後曾由專電處拍發川贛兩督及管金聚旅長許蘭州司令等重要密電多起段總理現爲鼓勵閩浙兩軍進攻潮州起見特懸賞金四萬元十二日由該處分電李厚基童保暄轉飭遵照辦理又聞公府軍事處師嵐峯處長十一日下午覆魯軍第一師師長施從濱一電略謂統密一師改編未聞委兄如何位置俟張使到京議有辦法再行奉聞又同時師處長致該師張克瑶潘鴻鈞兩旅長電謂改編軍隊事參陸處正在核議應靜候辦法並希傳諭各軍官佐兵士等知之以名誤會云云又據某要人云參陸辦公處以馮玉祥王正雅兩氏此次進攻湘西異常出力前日參陸會議時曾决定專電嘉奬并聞此項電報十二日午已由專電處拍發前往矣 
[最近之選舉談]  
　　中央選舉期已迫促據某要人消息第三部監督農商總長田煥亭十二日發出布告一道限定第三部投票及開票時間大意略謂第三部定於本月二十日上午九時至十二時爲投票時間下午三時爲開票時間並聞該部連日向該事務所報到之人已將近三分二之數目十三日計算距投票時間尚有一星期則届時能超過法定三分二以上之人數可爲預斷等語另一報告謂中央選舉之第二部（卽限制退職總統閣員資格者）名單中之人數反不若當選人數之多且名單中巳列名者尚多不願赴選舉會投票如不另設他法則第二部之議員名額將來决難選足云云 
　　據政界消息湘省參衆兩院初選舉各縣均巳積極進行其未收復之各縣由張兼省長變通辦法委派各該本區鄰縣代辦如辰沅道區各縣則令長沙縣代辦湘江道區之琥岡新寗城步三縣則令寳慶縣代辦衡陽道區之常寗新田寗遠三縣則令衡陽縣代辦酃縣資興汝城桂東各縣則令安仁縣代辦郴縣永興宜章桂陽臨武藍山嘉禾各縣則令耒陽縣代辦零零東安道縣江華永明各縣則令祁陽縣代辦似此變通辦理計湘省全省初選舉之事不久或可就緒云云 
[張倪到後之天津會議]  
　　自曹使因病回津張使亦欲北旋政府恐二使皆歸牽動全局去電力阻更將以援粤總司令畀張使張亦審愼遲回不敢率爾從事仍電請赴津就倪張兩督到津探視曹病之時接洽妥恊方允就任此爲近日生津會議之所由來現張使及倪皖督均已於到津各省所派代表江蘇爲何恩溥松滬爲馬德烈奉天爲楊宇霆陜西爲張寳齡湖北爲楊文愷江西爲楊雲峰其餘各省尚未探悉政府方面對於此舉亦異常注意靳雲鵬將軍前目奉總理命赴津聞亦將參與此會公府方面亦已派秘書熊炳琦前往接洽昨日張倪到後聞巳在督軍公署有所協議詳情尚不可知惟各省代表尚未到齊尚不能有何重要商决現在和戰兩派皆思利用此次集會達其所抱之目的日内正各竭力活動效果如何全局攸繫不能等閒視之也此次天津會議議雖由曹錕主動而曹銳亦此中有力之人物段總理對於該會議異常注意并有重要事項須與曹銳籌商故特派靳將軍代表赴津面爲接洽又以曹銳與倪皖督秘書李如璋係屬摯好因并令李君隨行赴津曹錕十二日致電馮總統段總理略謂前敵日前無大發展錕又臥病請轉催徐司令迅赴前適俾得馬到成功云云但徐氏前日由奉回京在俱樂部言新選舉吾圑巳估大多數至赴漢一層須俟天津會議結果再定則其意可知矣 
[我國烟酒稅之發達]  
　　我國煙酒稅始自前清末葉當時因財政支絀倉促定稅法不備稅率輕微每年收入僅六七百萬元至民國四年政府爲謀加收入起見實行煙酒公賣制度特設督辦全國烟酒事務處於北京對於財政部爲獨立機關設分處於各省管理烟酒公賣收入及一切徵收煙酒稅事務去年梁任公長財政改督辦全國烟酒事務處爲全國烟酒公賣局隷屬於財政之下溯自公賣制度實行以來政府有公賣利益與煙酒稅之二重收入據民國四年之調查公賣利益一項已有二千餘萬之收入而年年尚有增加之希望然五年以來内亂不已致不能舉良好成績今日各省之烟酒稅收入實際若干因稅率隨處而異不能得其確數碓民國五年預算中列全國烟酒之收入爲一千餘萬元與實際收入雖不中亦不遠矣加以公賣利益則每年兩項收入飊在三千餘萬元以上若對於稅制及徵稅方法能力求改善則其每年收入可在鹽稅之上由此觀之則烟酒稅實爲我國最有發達希望租稅之一此次煙酒借欵問題自京中各報揭載之後各地紛紛反對聞當局巳决定取斷然之處置不因人言而中止有謂曹總長因外間輿論態度猶豫及將推諉於周家彦身上者殊非事實曹氏對於烟酒借欵早决意於前必不能中止於後又曹氏長財部後命前農商次長周家彦就秘書之職即專爲此事而發現正在進行中草合同已擬定如條件上無甚反對之處則成立之期必不遠也 
[烟酒僅欵之外報消息]  
　　大陸報十二日北京通訊云政府死命要錢如有人能立刻貸以現資則政府不惜舉任何利源任何産業以爲抵押先取借欵後議細則事極危險如電報借欵卽其一端今煙酒借欵又將繼之而起中日滙業銀行總理已因此事赴東京與日本資本家及大藏省大臣會商一切但大宗現欵業巳在京一俟曹汝霖表示目前所議條件大綱可以承認之意則若干墊欵即可交付日本官場對於烟酒借欵正在磋商中一說雖有正式否認之文然其措詞甚善揆諸磋商確方進行之事實並無矛盾之處今草合同巳在曹汝霖之手雖條件尚未定妥但但若不發生意外事件則合同不久即將依照下述條件載明草合司者而成立矣（一）此項借欵爲二千萬元用以整頓烟酒專賣署之行政事宜（二）年息七釐（三）烟酒專賣署之改組用日本專家主持之（四）關於此項改組之細則由中日當道日後妥議之（五）延請日本烟草專賣局之專家以改良中國各省烟草之種植並充任稽查員所有製造烟酒之機器如中國不能自置則當向日本購買（六）中政府如須續籌資本以整頓烟酒專賣署或改良烟草之種植先當向日本資本家借欵（七）中政府宜向法美銀行家詢問以便探明法美銀行家可否收回以烟酒稅爲抵押品之各項借欵及附有何種條件草合同大綱如是是與電報借欵合同略同其不同者則新合同載有擬收買肖以烟酒稅爲抵之借欵一條耳官場雖不承認有此事然談判之進行確無可疑略如上述條年之草合同今在曹汝霖手中再日本專員巳赴各省調查種植烟草情形並有數員巳繕呈報告書矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於戰局之京聞]  
　　湘東目前之形勢據某交通機關所得長沙電訊謂馬濟等巳於蒸日率兵反攻攸縣惟軍力尚不十分充足張勳臣督軍聞訊後比即諭令張宗昌旅長即日馳往攸縣以資鎭壓并聞中央方央亦已收到張宗昌趕程赴攸之報告 
　　電令愼收敵兵據某要人消息政府方面前接趙春庭鎭守使收拾潰兵辦法電報後深恐前敵濫收潰軍致蹈陳復初被困常德之故轍比即分電趙鎭守使曁前敵各軍長官諭令對於收納南軍投誠軍隊及各地潰兵時須格外以愼重出之云云 
　　南北休戰十日說昨有自湖南還者言前敵官兵皆以中國今日民窮財盡外侮日深正宜消同室之爭敦同胞之誼曹錕張懐芝無論矣卽吳佩孚閻相文張宗昌王文彬等無不欲成就和局息兵北還早息鬩牆之釁故或請假或告病或乞休紛紛不一至湘南方面之南軍以吳軍旣取守勢已有願和之表示特電吳請暫休戰十日以待和議吳巳覆准相約以陰五月初一日開始休戰靜待政府解决未知確否 
　　贛軍退守大庾贛南方面北軍自收復南雄以後惟取守勢因第二路接應不力故不能進取而粤軍爲牽制閩省及湘南戰事起見對於此處取攻略計畫致南雄得而復失贛督屢電告急蒸日又有一急電致政府略謂據丁一兩指揮支電稱我軍腹背受敵危急萬分不得巳冬日退守大庾擬請開去司令旅長職等語該司令等退守大庾揆之軍情敵勢情有可原擬請寛免云云電文措詞如此則南雄之失守自係事實也 
　　第二路一部回魯山東軍之上官建勳所統之一圑前次編入第二路軍隊轉戰湘東尚能出力近已奉張檢閱使訓令開回山東十二日據參陸處消息上官圑已於十日開抵兗州矣 
　　李厚基漳州來電據某當局消息閩督李厚基十二日由漳州致中央密電一件歷陳進攻粤省方略電末請中央諭令龍紫丞巡閱使趕程回粤以便恊同動作 
　　廣元不守之官電聞政府連接鍾師劉督管使急電均係報告廣元危急及不守情形其劉存厚庚電略謂敵軍猛攻龍潭吳旅彈盡難以抵禦不得巳退至二龍山賴旅田旅唐旅均退至筆架山一帶請飛飭管旅派隊速援云云又齊電略謂敵軍進攻二龍山直逼廣城危急萬分請電管使飛飭嚴王兩圑馳扼朝天嶺阻敵北犯請電許旅護彈星夜來援云云其鍾體道青電略謂吳旅因彈盡致失龍潭敵逼廣城體道退抵朝天嶺劉督退神宣擇損失頗巨請令管使速派援軍換防俾川軍得以從事整頓再圖補充云云又佳電略謂龍潭失利吳旅長幾至自戕請速催奉軍前進以救危急職師非補充整頓實已不能再任戰鬭力竭聲嘶懇鑒原宥顧全川局云云其管金聚蒸電略謂准鍾師長電述廣城失守暫扼朝天實因彈缺不能再戰刻下敵勢甚熾究竟如何救濟請速賜示云云參陸處十三日曾致許蘭洲司令密電一件催促趕程赴陜以便協同漢中管金聚旅長積極援川至該件催促趕程赴陜以便協同漢中管金聚旅長積極援川至該軍赴陜旅費一節經前日閣議决定後曹潤田總長已飭司電撥十二日并諭專電處致漢中管金聚旅長密電一件首冠以萬急字樣確係電令管旅迅援川北并宜在陜南設備預防辦法 
　　汕頭克復之探報日來傳有收復汕頭之說聞此電係由香港坐探員眞日拍來原電内稱有人自汕頭來據聞閩軍已將汕頭完全佔領敵軍瀕行刦掠一空等語謹聞云云若據此電汕頭確已克復但香港坐探之報告向不十分可靠如報告陸榮廷已死而陸榮廷有在人世即其一例依此推測汕頭恢復之說則尚待證明也 
[湘省兵水兩災之慘况]  
　　辦理湘賑員致熊督辦電云巧日揣去米六石南票二千串抵醴居民一空借鐵路局暫住翌日進城一片焦土全城房屋僅存十分之二餘火未熄腐臭炙鼻蒼蠅蔽天悽惻之狀未忍罄述從瓦礫中搜出老弱殘民二十餘人氣息僅屬人賑米米任福黎袁明翼叩漾又電云熊督辦鈞鑒又在醴收埋遺尸五具慘不堪聞幸倉榖萬石鹽百餘包未焚即商請知事出示招復流亡先行辦賑株州焚殺更慘現均無從着手賑濟稍緩再往明翼即日回岳謹以奉聞福黎明翼再叩漾 
　　湘義賑會致熊督辦及諸同鄉電云陷電悉湘省浩刦戰禍未巳洪水横流損失田禾又逾萬萬斗米八金尚無可購人將要食蒿目徒傷籲懇諸公呈請政府特派秉公兼辦湘賑以甦遺黎政府軫念南服諸公埀憐桑梓當不河漢斯言湘義賑會并全省災黎同叩 
[川省軍事誌要（成都通信）]  
　　熊克武所派之靖國軍第五師王件常縱隊長前次克復昭化與劉鍾兩軍相峙於河岸茲探得王縱隊長來電云巳於二十五日渡河進逼廣元第五師一縱隊特遣隊喻司令全隊住劍閣不日前進又喻司令電成都知事云本隊完全出發省城并無本部軍隊若有冒本部名義請從嚴懲辦以維軍譽 
　　北京與廣元不能直接通電前此劉存厚與北京往還之電聞均由陳樹藩轉達且知北京不能接濟劉在前數月前胡文瀾之參謀長運彈到陜尚被陳奪今陜西南軍勢力甚厚北京即允接濟劉氏亦不能手劉又求援於管金聚覆電刻因陜省不靖所部尚不敷防金聚當飛電中央别請設法云云是劉之救濟早巳無望矣川陜交界之較場壩有劉軍一圑廣元米價每斗售錢三串餘劉軍到四鄉購買每斗只給川劵二張鄉民均紛紛逃避廣元硬洋易錢二千三四百文票價每元換錢一千二百文 
　　但軍長擬派五師喻圑及第二縱隊張鵬舞部下唐圑曁獨立李圑率隊移駐廣漢什邡金堂新都新繁彭縣一帶清鄉已飭各該縣知事知照并令先行調查匪首匪巢密令警圑協助剿辦不日即可同時舉行三師圑長張昇廷所部約一圑自鍾師敗走後即散處安縣附郭各場近已派張副官饒參謀到廣漢接洽願歸第一軍編　並致但軍長函解釋前嫌第一師劉代師長輔臣行經大邑後曾間道住謁周道剛於二十五號到新津即日當返防地前一師師長徐申甫現在雙流擦耳崖沙灣周道剛處 
　　第四師劉禹九師長於五月二十四日由大邑回新津師部第二師舒萍九司令遂於二十五日由仁壽赴新津聞係與劉師長會商清鄉辦法一說係商編制未知孰是舒於二十五號到津劉禹九師長預往鄧公場迎迓楊敏生司令亦於二十六號到津則確與劉商編制第一師事宜編定後須調開邛　以便四師移防前往寗雅楊已有允意 
　　舊曆四月十二日係劉禹九師長壽辰旣紆道大邑藉避慶祝聞熊總司令但軍長蕭財政廳長劉廳長李參謀長及各要人均各製送壽聨聞熊總司令聨云决勝賴良籌白頭願結歸田約舉觴欣祝嘏銀漢重賡洗甲詩 
[關於川局之要電]  
　　二十七號熊總司令致北軍吳光新請優待南軍眷屬電云火急宜昌吳總司令鑒國家不幸戰禍綿延使生民困於鋒鏑國家瀕於危殆每一念及令人心碎克武無日不酷望和平前接岑盧張諸公通電當經覆電贊成今政府更有中日密約之說淪胥之禍即在目前想公愛國當亦同茲深慨也克武夙託氣類素佩公忠祇地位之或殊非情好之有間曩者公斾北還後方傷亡將士悉由克武給資醫治陸續遣還其有留滯在蜀者并予優待特别保護非敢示秘惠也良以政治問題不幸而出於戰爭同類相殘已極可痛若於失去戰鬭力之後而尤肆僇辱雖國際法亦所不許近據本軍鄂籍軍官李超郭自修羅大鎔唐向仁等報稱貴軍在宜搜捕眷屬籍没財産而李超之母至於逼死其餘被查抄者尤衆聞之惻然竊念公恢閎大度决不出此下策而部屬妄逞意氣不能盡體盛德致有此舉是徒於公增怨毒之積於事亦何濟之有伏望埀仿習辜下令禁止其已逮捕抄没者速令發還庶武德昭著不嗜殺人流風所被敢不拜嘉佇候明敎無任翹企克武叩沁印 
　　日前態總司令致湖北省議會贊成調停電云外交緊迫内爭宜息近日中日新約喧傳成立南北雙方值此存亡一髮之際尤宜暫釋小嫌一致對外政府縱某含垢忍辱西南實不忍鬩牆招侮武雖不敏願出調停苟北方不予人以難堪即西南當降心而相從煑豆燃萁昔人所痛排難解紛義士之責云云 
　　黔軍總司令王文華再辭渝鎭守使電云萬急畢節唐聨軍總司令貴陽劉督軍成都熊總司令鈞鑒頃奉聨軍總司令皓電開王鎭守使文華覽文電悉該使已遵令就職應即認眞整理維持地方治安愼固川黔門户俾人民安枕商旅暢行不勝厚望聨軍總司令唐皓等因奉此查文華文日通電遵令受職不過爲暫時軍事行動并未交代接管次日遂有四川公民反對之電且有誤認爲侵越川省自主之權者文華本不願爲此曾於嘯日通電取消在案茲奉前電知嘯電尚未達到今請　公收回成命以免誤會而冺猜疑特此佈達王文華叩馬 
　　石青陽促熊克武就川督軍職電云廣東孫大元帥非常國會畢節唐聨軍總司令貴陽劉督軍成都熊總司令省議會鑒竊維正名成事古有明徵綱舉目張政之常軌川變以還萬事糾紛督軍一職虛懸數月各軍部隊漫無統率軍政日非民生益困前大元帥令任熊總司令爲四川督軍聨帥曾來電相促青陽與四川各軍亦曾迭電奉催謂宜即時就職藉慰民望熊公謙退爲懐遲不拜命僅以總司令名義執行政務雖亦能收統率之功而一般人心終不若對於督軍之尊仰故整頓戎行編制師旅一經著手在在困難深恐據勢力者或跋扈自雄存野心者或覬觎非分皆緣名分未定遂使杌隍日深青陽桑梓情切爲民請命擬懇俯念川局電催熊總司令迅就四川督軍之職并懇我各軍總司令勉抑謙衷卽行宣告就督軍職俾軍政確有統一進行自無窒碍以副軍府拳拳西顧之意以慰川民喁喁仰望之私臨電不勝迫切待命之至青陽叩寄 
[香山克復後之善後]  
　　廣東香山縣城克復後袁帶軍隊紛向十六沙方面竄逃業詳前報頃聞莫督據電後以香城旣經克復所有地方善後各法自須份别舉行其袁軍敗逃兵士亦不下三四營大率挾帶鎗械分頭竄匿若非設法收拾將成爲流冦於地方遺患靡窮昨特電令林驚魂歐陽榮之鄧文煇盧炎山各統領即行會議辦法妥籌善後飭將此項逃兵迅行追剿無稍鬆動致貽後患各該統領奉此已率大隊分往各沙要隘兜截七號晚袁帶敗殘之衆復在小隱陸續聚集數約百有餘名該沙農民恐其洗刦村落連夜報請王作標大隊馳往圍剿當在該沙轟斃十餘名此外林警魂鄧文煇蘇春甫等亦於七八號兩日在各沙擒斃袁黨三十餘名刻下尚在追擊中現聞各統領以地方遼闊此拿彼竄聚殿綦難即萃集水陸各軍全力亦非日内可能肅清特將困難情形電呈當道察核香山縣知事但　於袁帶宣布獨立後即已棄職潛逃刻林警魂以縣城業經收復地方秩序不可一日無人主持特電當道請委護沙處會辦陳治安爲香山縣知事俾資治理聞巳得當道同意日間即可發表又八日香山公會同人假座東亞酒店籌商維持邑事到者百有餘人公推鄭卓如主席宣布邑城情形及善後宗旨譚民三提議袁帶以前種種舉動姑置勿論惟善後問題當呈請督軍速派幹員帶軍前往維持秩序所派之員須有軍事學識兼熟悉地方情形方能實力保護而饜我邑人之望劉越抗起言本邑駐防軍官當請督軍就我邑人之有軍事閱歷者選派於本邑情形較爲深悉黄青海起言宜派代表進謁督軍面陳情形譚民三起言一面呈請督軍省長派魏處長出發一面具呈處長俯准擔任維持衆贊成隨舉定正副會長及省議員譚民三楊吉竭見督軍陳述情形茶會而散 
　　奠督軍昨以袁帶變叛雖已殲滅惟據各統領報告前山一帶龍黨運動退伍兵及土匪由澳門潛入日圖起事非派重兵駐鎭恐釀事端特令飭討龍軍司令魏邦平令其組織一支隊即日開往該處駐紥聞魏司令得令後即將所部之一部份改編着副司令鄭潤琦帶赴該處駐紥并擬定布告發往該處張貼 
香山但知事一聞變亂即逾垣潛入楊氏花園後爲劣紳指導袁帶往拿但知事被袁兵綑送僞司令部不堪其辱屢欲自裁惟被袁兵看管極嚴不克行動聞但知事來香山時祇携一女公子約十七八歲是晚但女公子用手鎗擊斃袁兵數人以彈盡逾垣而出現在不知所之袁帶在城中專意搜殺民黨及前年在香山起義之護國軍人物而地方土豪省紳復借袁目前之勢力以洩私憤護沙帮領王作標之姪王漢生被袁拿獲支解極爲殘酷又殺小欖區長林日縉指爲林警魂之姪實則該區長與林警魂素無關係不過在小欖辦警認眞爲袁所仇視耳袁帶鎗斃平民及投河中淹死者無日無之省會議員譚民三亦幾不免幸避入耶穌敎堂爲敎士保護出境得脫於難袁帶生日出巡穿　莨雲紗衫褲脚踏草鞋手持駁壳與沙匪無異城中商民紛紛遷避一空袁敗後始稍稍還歸也 
[粤中最近之要聞]  
　　正式國會不改期九日國會在省議會開談話會討論六月十二日能否如期開正式國會事出席議員頗衆互相討論有主張如期開會者有主張通電改期者結果議决一面通電旅滬議員從速來粤一面决於六月十二日舉行正式國會禮决不改期全體贊成 
　　軍政府舊員之道散孫中山辭大元帥職後大元帥府已停止辦公并經分令内政部長居正財政部長廖仲愷兩君辦理交代惟元帥府中人員除胡漢民戴天仇等三十餘人次第去粤外向日所用三百餘之辦事人員多未搬出一仍其舊聞此等多係外省籍人自日前伍林兩公通電就總裁職後即酌調該府人員往長堤二馬路政務會議籌辦處内辦事惟各員頗不願往似候川資到手即行離粤昨八日已由居正廖仲愷二氏商妥每人一律發給毫洋五十元另軍政府債票一百元俾各該員早日回里 
　　廣海艦投標情形督軍省長邇因維持幣事定六月八日在軍署將廣海艦當衆開投聞是日蒞署投票者頗形踴躍各官員亦多在場管理一切其臨場監視者則爲伍廷芳林保懌代表李玉光警察廳代表陳恭受商會代表鄺拔民湯海山湯文生黄璧如九善堂院代表陳香鄰等并政務廳長梁日東財政廳長曾彦籌餉局會辦楊梅賓歐陽榮之南海縣知事陳嵩灃番禺知事汪宗洙等亦均赴場下午二時開拔聞投得者爲振華公司出價一百二十萬零一千元比較各商出價最高計其近出底價五萬一千元消息傳至市上紙幣已略高張矣 
　　召變官地之詰責長堤電報局官産近日有商人梁瑞卿出價十萬元向省長公署請領又有永安公司出價九萬六千餘元向財政廳請領財政廳長曾彦當即呈請省長核示擬將該電報局交永安公司承領管業惟省長以永安公司所具之價比梁商所認省數千元投變官産自當價高者得指令將該電報局仍交梁商承領詎曾遽將電報局官地交永安公司領去李省長赫然大怒以該廳屢次對於投變官産後爲價低者得並且多由私相授受甚省公開明投爰嚴令將永安公司及梁商瑞卿請承兩案一律取銷另行由廳先行公布定期當衆開投以昭核實茲將省長指令錄下呈悉該廳召變省城電報局官地一案前據呈稱奉督軍訓令估價召變正核辦間即據永安公司呈請承領等語是該廳對於此案並未公布開投一經永安公司具呈立卽由廳議准具文來署請示本署於召變官産之事向無成見因該廳呈報永安公司承領之數祗有九萬餘元而本署先據商人梁瑞卿呈稱情願繳價十萬元承領按之召變賔産以價高者得自係一定辦法是以本署核准梁商之案行廳照辦乃閱該廳現呈永安公司請承之案未奉本署核准以前即由該廳飭令繳價給照管業辦事神速至此殊深欽佩惟現飭據梁商瑞卿聲稱當時不知財政廳係收現毫是以呈繳紙幣現商仍願遵繳毫銀十萬元承領電報局全座官地等語是梁商所繳之價仍較永安公司爲高永安公司斷難准其承領本署有監督財政之責召變電報局官地訪之輿論不無微詞人言可畏應將永安公司及梁商瑞卿請承兩案一律取銷另行由廳行先公布定期開投以昭核實除咨由督軍查照外仰即遵照此令 
[粤垣各屬之災况]  
　　省河水勢暴漲實以七號夕爲最高度是夜西關各街因水深太甚多用小舟往來居民星夜遷往高阜處所者扶老携幼絡繹不絶迨至八號早水勢始爲漸定九號省河水勢并無加漲西關各街現雖仍多淹浸然因天已略放晴光能倖免巨災亦未可料至於東江水勢六號已退七號張漲八號下午石龍一帶且復滂沱大雨是處災情聞以增城縣屬爲最慘沿廣九車所經常平横瀝南社茶山西湖石龍石瀝　石灘石廈仙村等站悉成澤國遠　有如一片汪洋靡特禾田盡浸其水深處樹木僅露出樹頂石灘等處之民房有浸至門　者亦有浸至半截者各鄉多在瓦面上棲止種種凄凉狀况目不忍覩至北江水勢自驪州清塘石版等圍崩决後田園廬舍悉成澤國人民蕩析離居已屬慘甚不料南區榕塞園東海口段因西北兩江同時暴漲萬分危急鄉民雖踴躍搶救奈無蔴包勢難措手該縣知事等以該圍當北江之種爲三十六圍及省城西關保障萬一崩决不特圍内數十萬生靈盡遭滅頂即省城西關一帶亦有其魚之憂該圍内工程緊急赴省領取文憑單已緩不濟急遂即飛電治河事宜處懇爲轉電附近屯包所飛速輪運蔴包多件前往該圍以資救濟一面并電救災公所輪運米石趕至潰圍各處散放賑饑因是尚得苟延殘喘又肇城自廣利下長利圍因赤頂圍崩决故水浸至長利圍之旱基且連天大雨基址泥濘卸陷兩處數丈幸鄉人數百戴雨搶救幸未成災亦云險矣至肇慶下游一帶幸自陰曆四月二十八日起每日夜水約退三四雨刻下統計已退一尺有奇而肇省寳安早渡九號亦巳照常通行又一訪函云西北兩江潦水自繼續增漲每更因霪雨連天東江方面亦同時漲發以致廣肇惠南韶連屬内被淹浸者不下三十餘縣各屬水勢亦深淺不一云 
[陜西栽種罌粟之西訊]  
　　大陸報六月八日山西汾州通訊云秦省北半部全境栽種罌粟一節已有明證余（通訊員自稱）前次報告此事尚不敢斷爲確實今確悉自綏德宋家莊北至葭縣一帶皆種罌粟據該境來人聲稱種者不僅北部且遍及全省云惟南部情形若何今尚未能查明頃接六月二日大陸報知駐京英使朱邇典爵士曾於五月三十一日詢問外交部秦省是否已種罌粟貴部當通告英使外交部覆文視此事甚爲平淡當地官員絶對無剗除之權且不欲出此今除外省軍隊開入無法可阻農民收漿也 
[徐州短簡]  
　　衆議院議員選舉昨日揭曉當選人楊毓逵沈　王玉樹王立廷張從仁候補當選人封緒昕郝銘磐盧漢蔭 
　　新任銅山縣勸學所所長楊懋卿昨日由省回徐各小學敎員假敎育會開會歡迎楊君發表政見衆頗欣佩現正從　組織銅山各小學當有一翻新氣象也 
省議會第十區覆選監督田庚昨晚車到徐假紀功園（張公生祠）爲選舉事務所今早官紳往謁者頗多 
[江北改釐爲稅案之難决]  
　　江北改釐爲稅一案江北各商會呼號奔走迄已月餘現各商會羣集省垣一面向省議會請願一面公推代表面懇財廳要求照二年臨時省議會成案辦理乃胡廳長對於省議會議長及總商會會長口頭上已有允許之表示及至奉到復函於要點仍未能退讓各代表内之再爭茲錄來往文稿如左 
　　財政廓復函逕復者改釐爲稅一案日昨由廳派員赴會商議旋據廳員呈閱貴總會曁通崇海泰總商會代表要求變通辦法兩條一係江南北各完一道稅率章程悉照舊案辦理一則維持比額改辦認稅查榖食門類江南北稅率不同誠非得已若照江南原率徵收歲需虧短七十餘萬元改辦認稅果能維持比額何樂不爲無如各業認稅前年王肅政使南來堅欲全行取消間有特别情形實難槪歸散收者始允改爲代徵今若江北全境各業貨稅統歸商會合併包認不但窒碾頗多中央亦斷難核准此二條未能照辦巳令廳員當場詳述在各商會代表皆係通達事理體面商董此次來省宗旨重在減免洋貨落地稅以及土産土銷運近三端與其空言爭執無補於事不若根本研究俾易解决敝廳恤商爲懐旣經各代表代爲請求自當損上益下酌予通融以順輿情江北洋貨落地稅尚未一律實行現值改稅試辦期内姑仍其舊土産米糧准於出運時再行照章徵稅其運進之米麥餅豆四種以向完卡捐一道者爲晰若須運往二三四局卡本完卡捐二三四道不等通盤扯算並未懸殊今將運銷近處之本産米麥等四種向完卡捐一道者從寛先收半稅如到地後尚須轉運出境再行補足此係維持江北現狀特予變通所有江南土産土銷運近之米糧以及外省運來省槪不得援以爲例其他百貨本係全省一律徵收更無問題似此區别修改體恤商情至矣盡矣貴總會爲各商會之領袖各代表爲各業商之樞紐務祈轉布勸導免得再生枝節徒稽時日自誤生計并希見示以便飭遵 
　　商會代表公呈爲呈復事本年六月十日代表等爲改釐爲稅一案正在南京總商會開會時由總商會交到廳長復函内開 
 
 
 

Page 7

 
 
以代表等日昨提出根據省議會原案變通辦法兩條認爲窒礙難行承認取消洋貨落地土産土銷洋單産稅三項並擬近銷遠銷分别收稅辦法函復查照議复等因十一日代表等復行開會集議當場議决以廳長函開各節敝代表等不能認爲解决本案之完全妥善辦法茲謹將集議情形爲我廳長陳之查民國元年江蘇臨時省議會議决裁撤江蘇全省釐金改辦貨物稅在産地或進省第一機關徵收一稅之後通行全省不再重徵原爲清釐積弊起見一省統一推而至於全國統一此立法之初意也自此項稅法公布後江南即已實行而江北延未照辦迭經各商會之呈請省議會之議催奔走呼籲如望雲霓呈部批准又是一年始奉到廳長五月一日實行之文告江北商民額手稱慶曰釐金之害其庶幾可以免乎乃廳長聽信僚屬短收七十餘萬之言不惜違背省議會議决公布之案修訂新章突然刋布一若經過省議會議决之一省單行法可以任意變更民國之財政廳行政兼有立法權也者米麥雜糧關係民食世界文明各國一槪無稅貴廳修訂新章委員竟異想天開於榖食一門分别寗蘇將米麥雜糧稅率比照舊章加重三四倍七八倍不等甘冒世界不韙特定民食重稅致江北商民日夕盼望之貨物稅種種希望付諸流水豈江北商民應受苛稅之痛有萬刦不復之厄運耶不然廳長何厚於江南何憾於江北而必欲另定重稅以困我江北商民耶伏讀廳長函列修改三項大旨其土産土銷向來無稅洋貨落地及洋單産稅格於條約本不能行廳長以此三項爲讓步條件商民雖愚不敢拜廳長之賜也裁釐改辦貨物稅其優點在一稅之後通行全省不再重征立法之初專爲革除積弊原案具在非經議會議决修正違背原案即爲違法人民依法律有納稅義務載在約法新章民食重稅完金非法行爲斷斷不能承認廳委定此新章一言以蔽之曰破壞貨稅保全釐金而已一路哭何如一家哭廳長三思後行當亦惻然心動也廳長來函有短收七十餘萬元一語重稅民食若有不得已之苦衷商民具有天良决不忍省庫短絀使廳長爲難故有根據省議會議案第二條改辦認稅之請求乃廳長來函引王肅政史取消認稅一說爲證此說嘗聞諸孫委矣夫肅政史王瑚南下帶有帝制運動任務洪憲時代之政策豈尚適用於今日耶烟酒公賣照章程豈有認稅之理而今由商認辦矣印花稅依法豈容認稅而今亦居然改認矣屠宰稅照章應接頭收稅而亦改爲認稅矣凡此改辦認稅皆在王肅政史南下之後何廳長不畏彈劾而獨於合法之認稅反靳而不予耶肅政史之名詞已成歷史上之陳跡肅政史之事實當然不能爲拒絶認稅之資料孫委其亦可以休矣總之改辦貨物稅目的在清釐積弊清釐積弊之要點在統一稅率一稅之後能宪全省不再重征違反編一稅章即違反除弊目的廳長何爲而必出此也如果廳長以短收七十餘萬一語認爲廳委欺妄之詞將省議會議决公布舊章尅日通行江北一稅之後通行全省不再重征商民所願也若廳長對於短收七址餘萬之一語不能坦然無疑各商會惟有執定省議會議案第二條改辦認稅按照六年分江北釐金收數實行認稅並先繳洋十萬元爲認稅之擔保廳長每年可省二三十萬元之開支利一比額不致短少利二廳長免違法之嫌利三障礙旣除江北商務必日見起色利四有此四利廳長何樂不爲所爲難者員司扦巡少數人之飯碗耳若能潔己奉公認稅公所亦可酌量任用以資熟手如蒙廳長體恤商艱俯允改辦認稅當由江北各商會公推寗通兩總商會出爲完全負責與各商會共同組織認稅總公所以資統一此外如另有合法解决方法敝代表等决不固執成見作無謂之堅持也茲特據實呈復伏乞廳長鑒核乞於兩日内明示遵行不勝迫切待命之至謹呈江北各商會代表王文藻鮑友于周雪松徐鍾性李允年朱子貞蕭然茅本廉張福成俞達三吳祖森陳子南蔡敏文賈煥章陳百川曹振餘王益壽馬良臣姚澐倪伯符李壽開厲經青周美臣常世維王承典張之琛徐養源張小宋周鳴濮鍾英陳謨林燮元朱友忠鄧築之夏峯九夏玉成許石生夏光德王錫光周子霆汪日周等謹啓 
[南京快信]  
　　李督日前電中央某要人對於時局略有意見之表示旋接覆電謂已轉呈元首頗蒙贊許 
　　蘇軍援　之第十九師師長楊春普電告巳於灰日開抵贛州　　軍械局長孔慶塘製造局長王者化均改任將軍府參軍李督擬以副局長王金海升任局長不日發表 
　　長江巡閱副使王廷楨已於前日由浦趁津浦車入京 
　　敎育部簽字沈彭年昨由滬乘車來寗日内即將回京復命 
　　實業廳昨將農部修正工商同業公會規則及施行辦法令行各縣知事曁商會遵照 
　　財廳昨通令各縣知事催將應造之四五兩年份　賦附加稅收入統計表趕速造報以便送部備核 
　　龍濟光由京電召前某軍統領胡令宣入面商要事胡已於昨日乘津浦車北上 
　　參院覆選期迫開江寗參院初選當選之九十二名巳由某圑頭撮合全數賣與安福俱樂部惟票價各人均不肯先定須臨時議價以免受虧 
　　江蘇衆院覆選四道區均已告竣齊省長昨將當選人姓名電報内務部查核 
　　省議會議員在省者尚不滿三十人日内尚難開議 
[杭州快信]  
　　一師三圑李圑長昨電告師部本圑得利全國軍官佐無恙十二日已開抵饒平請勿念 
　　今（十五）日上午六時第四圑二三兩營第三圑一三兩營留守士兵悉數奉令開拔赴閩已一律由省出發 
　　第一師留守兵士自此次續行開拔赴閩後駐省者僅砲兵營連師部日行公牘由該營營長郝國璽代拆代行 
　　三區統帶常清調省風說將成事實遺缺擬委司令部總稽查閻成德（天津人）接充不日卽當發表 
　　杭關監督兼省署秘書長沈爾昌昨因要公乘早車赴滬 
　　甌海黄道尹昨電告温屬連朝霉雨低窪各鄉盡成澤國災象已成 
　　天台知事張宏周呈請委胡齊福充政務主任常由知事任汝明呈請委沈國棠充政務助理昨俱奉省令照准並今飭政務廳註冊 
　　李經義氏前日由省出發向富春江上駛至嚴州游子陵釣臺 
[地方通信]  
[蘇州]  
　　衆院候補當選人仍未足額日前衆議院議員複選投票僅選出當選人七名候補當選一人嗣於十二日由王覆選監督仍在舊貢院重行投票於十三日在署開票計選出沈朱軾吳鴻基吳省三費鴻聲孫蔭培五名依額仍少一名茲又通知各選舉人於十四日上午繼續投票再選惟各選舉人及出價收買之輩巳均紛紛回籍恐近日投票者未必盡係本人云 
　　省議會複選機關成立參衆兩院選舉暇次告竣省會議員選舉踵起齊省長以本署諮議等官分委爲省議員複選監督蘇屬複選監督爲蔣鴻蔣奉委後即於十二日抵蘇因月支公費僅九百元如另賃房屋恐有溢支之虞擬在舊貢院爲辦公處將來投票時較爲便利旋呈請齊省長委任茹慶琛爲課長並勸助文牘云 
　　江陰電請撥兵駐防江陰縣知事電呈蘇常道尹云縣屬後梅鄉西石橋爲西鄉巨鎭濱臨長江界連武進匪徒出没無常去年冬季呈蒙飭派軍隊駐防地方賴以平靜商民感激莫名本年春間軍隊撤防未及旬日即發生刦案五月二十日該處徐廣億商店等七家又被搶刦業由助理員等呈由知事轉請省長酌撥駐常警備隊分駐該鄉以資保衞合再電請轉呈撥兵駐防等情王可耕道尹已據情轉呈省長核示矣 
　　寗屬浮報選民之爭議吳縣公民陳任等因寗蘇選民冊問題電省長云省長鈞鑒第二届省議會選舉寗屬各縣浮報選民之多實屬駭人聽聞如阜寗乃因此自相告訐查各該縣僞造選民無非爲多佔議員名額起見然今歲銳加之率而論將不數届而議員悉屬寗有如曰可使量爲核減則員額逕可定之於商量遷就之中如曰當視上届爲比例而予以限制則何如定爲常額每届調查選民又胡爲者萬一逕行選舉選民旣無根據當選能否有效茲際選舉期近蘇屬人民權利被侵甚鉅爲敢環乞鈞座迅電内務部酌民選舉期限一面派員會縣復查江蘇五屬平均稅額名額爲比例不得稍滋浮濫以期確實而昭公允無任迫切之至吳縣公民陳任宋光鎔彭文傑潘祖芬吳鼎元沈行琪金天民吳傳鼎吳傳球徐浩然蔣忠鏗　錕娻鑄夏喆　陶大澂陳昌言陶貽植吳朝奎申志鴻章枚等叩佳 
[南通]  
　　水利局派員勘壩内務部准蘇省長咨稱南通張紳沙紳等以江陰境内之盤籃沙有人築壩妨害江北楗岸請移水利局派員蒞勘等情當即移局查照茲聞水利總局巳派令僉事嚴善坊君由京赴寗與齊省長接洽後即日前往江陰南通兩處履勘云　　西公園劇場閉幕城南西公園劇場成立於舊曆去歲年底開幕後生涯殊屬不惡結至舊曆四月底止已盈二萬餘元爾聞該劇場因天氣業已漸熱恐觀客衞生有碾特於五月初六日起暫行停演其初一日始至初五日止之五日夜所獲票資一律撥充養老殘廢二院並育嬰堂棲流所等處慈善經費停演後擬另闢規模宏壯之新劇場以便秋間再行接續開演云 
[鎭江]  
　　選舉視察員過鎭江蘇選舉視察員陶思澄於十三日午後一時由寗乘車過鎭維持鎭城各官以爲來鎭視察咸詣車站歡迎乃陶徑往蘇州須俟返時蒞鎭云 
　　飭禁米糧出口齊省長訪聞各海口近有私運米糧出口情事通令各海關監督曁沿江海等縣遇有前項情事查獲照章充公鎭江關監督周君丹徒縣知事倪君奉令後遵飭所屬嚴密稽查矣 
　　丹陽參院初選名單董繼昌一百零二票姜光輔八十一票許作霖一百零二票　國　八十票賀冠南一百零一票荆雲錦八十二票候補當選人董永昌姜家書胡允葢洪仲欽胡浚荆保宸 
[揚州]  
　　迷藥刦財案揚州大儀集人民劉兆達朱國昌　帶銀洋來揚購辦貨物中途結識魏禮清相伴偕行拒魏見財起意希國刧取用藥酒（名曰閙陽花）勸劉朱痛飲嗣行經楊獸壩鎭地方劉朱即昏迷不省人事幸經該鎭飯店倪某察覺報告該管警區將魏拘獲一面用法施救未致斃命現已將魏犯解縣訊究矣 
　　委員相驗命案邵伯鎭農民高貴福前向其兄貴餘借貸不遂用剪刀戮傷腿部在縣訴訟經縣署傳騐釋回調治詎貴餘因負傷忿鬱殞命家屬復報縣署請求伸雪趙知事已於十四日委員前往相驗矣 
[安慶]  
　　官硝磺局交替之糾葛皖省官硝磺局琥炎康於去冬奉委前任局長程某存有硝磺甚多須武備價接收方可交替武禀省署請予先令交替而後備價接收省署照准武接差後無欵接收存磺旋經程具禀財政廳謂武無欵接收應請押追以重公石案懸迄今武任事時覓有宣商李萬益南貨店擔保銀錢責任現李忽聲明退保近日武呈省署稱該局總經理王師民副經理張方如均自行辭退已另由金厚基擔任總理張春城任副經理請頒委任省署以硝磺局性質係包辦官營業只問承繳餘利不問營業内容所請委任修理無此辦法云 
[武昌]  
　　代表報告漢冶萍交涉省議會四代表爲漢冶萍交涉由京返鄂胡海岑因事返里李時諳李純生張眉宣偕清理處代表余明軒已晋謁王督報告在京經過情形並述在京時傳聞政府擬以湖北某礦抵借外債特據以函告本會是以本會轉請督軍向中央電阻否則前途危險不堪設想爲今之計仍請督軍電部催發磺照以謀根本之鞏固王督軍深然其說答以一面由余催促一面仍請諸君進行交涉以期早日了結云 
　　日議員東下日本議員圑來鄂後復往大冶十日該議員圑濱田國松等由大漢擬即附該國商船鳳陽丸東下午後來省辭行王督軍派馬車歡迎至署談約一時遂握手言别並派交涉員送登輪船云 
　　湘鄂路工完竣粤漢鐵路武岳工程告竣通車巳久惟岳州至長沙經過南津港鐵橋工程艱鉅所有橋墩由工程師督工建築外加水泥護石刻巳工竣昨報總局派員前往勘驗矣又長株路迺武岳聨貫之正線前因南北戰事醴株復陷損壞軌道停車修理刻巳工竣照常通車矣 
　　火車内拿獲炸彈犯十日下午六句鐘短票車到漢時有年終二十餘歲及三十餘歲兩人身中各懐炸彈四五顆在大智門車站被形似稽查者五六人捉獲由鐵路局妥派巡警發送至鎭守使署轉解軍法處請辦據稱係在雲夢組織機關因被人赴縣報告潛逃來漢追蹤趕獲者 
[嘉興]  
　　盜傷事主二案嘉興順宏橋地方農民吳某家於十二晚二鼓時被盜匪二十餘人劫掠工人阿美因不及逃避被匪擊傷腰部嗣經隣人鳴鑼告警盜始逸出被刦蠶絲十餘車現洋五百元衣服飾物等亦值四百餘元翌晨由吳某開單赴縣請緝又北鄉黄和尚家亦於同日被盜黄某被盜擊傷頭部亦於次日報知就近警所轉報到縣飭屬協緝矣 
　　省會選舉近訊嘉興省議會議員初選人名冊業經送省其選民姓氏由初選監督分别榜示各投票區其初選日期原定七月一日舉行現因參院覆選延至六馬三十日故遞延至七月五日舉行云 
　　衆院初當選人棄權請和嘉興衆院初選當選人潘金相致各報館轉各省縣衆院初選當選人代電云前讀宜興儲君等敬電深表同情茲者初選倖獲願步後塵刻正聨合同志對於中央及西南各省作和議之籲請得請後再行覆選否則棄權不恤鄙人懍幕燕釜魚之懼自不得不矯同立異謹爲浙省首倡懇予贊同無任跂盼嘉興衆院初選當選人潘金相侵 
　　省會覆選事務所成立本届省議會議員選區或分十一區舉行嘉興爲第二區業經省委孫智敏爲覆選監督現孫監督巳於前日蒞未租賃城中梧桐樹街趙姓大厦爲省會覆選事務所業已聘定譚愛萱爲文牘陳淡如徐爾藩二人爲書記已於十五日成立並邀請各機關人員届時蒞所舉行成立式以昭愼重 
[杭州]  
　　各校長會議川旅費師範中學各校長會議赴省川旅費業經敎育廳規定如下第一師校第一中校毋庸支給第二師校第二中校約各需四十元第三師校第三中校各四十元第四師校第四中校各六十元第五師校第五中校各六十元第六師校第六中校各七十元第八師校第八中校各八十元第九師校第九中校各六十元第十師校第十中校各一百元第十一師校第十一中校各一百二十元總計一千四百元 
　　滬杭路近事三則十三日下午由閘口開往嘉興之百十一號區間車行經周王廟開出第一百四十號橋時適有一年約四十歲之男人某甲（珙似鄉人）在鐵橋中行走避讓不及致遭碾斃頭部血肉糢糊慘不忍睹已由路警飭同地保令伊家族棺殮同日自杭赴申之四等貨車行抵臨平該後部列車忽而不見查係脫鈎當飭機車單放退回沿途追接果在百零五英里地方將脫鈎之車尋獲即設法拖回臨平以俟修理幸後站無車駛來否則當有衝撞之虞又同日由滬駛杭之二號慢車内有乘客某甲携帶洋篋一只内藏鈔票洋五百元現洋四百元將抵杭站時有一衣冠楚楚鼻架金絲鏡之惡少藉假吸香烟火爲由彼此敷衍數語詎料回顧洋篋已不見某甲即報告車長請求代爲追究由車長密商車探蕭廷邦不動生色遍查無著及至車抵杭站後在檢查處再行詳細檢查始搜出該失主洋篋一只内貯鈔洋現洋數目相符當將該竊賊獲住連同贓證一併帶交鐵路警察局訊究 
[太原]  
　　小學用白話之省署主張據省署傳出消息兼省長閻錫山以國民學校原爲兒童略識文字能通曉告白報紙等而設然查所選敎材皆爲文話於實際上甚不適用因擬將小學所用課本一律改用白話俟徵集妥協編輯完全後卽飭令一律改用云 
　　冀寗道屬衆議員揭曉山西冀寗道屬衆議員業經複選會完全舉出李元晉郭家生裴寳棠樊振聲祁景頤常贊春李友蓮等七人 
[濟南]  
　　兩道區選出衆議員山東衆議院議員濟南道區先已揭曉東臨區因十日投票人數未經到齊開匭當須延期膠東濟甯兩道區之當選姓名如下膠東曲卓新安鵬東張棟銘王訥王抑柳謝翼辰董雪橋七人濟寧周福岐夏繼泉吕慶圻王廣瀚四人莊陔蘭爲候補當選人 
　　稅局員被擄勒贖東阿縣境之姜溝設有稅局一處日前突有土匪百餘將該局搶掠一空並架去局員數人聲言非萬元不能回贖云 
　　至聖林廟請求保護曲阜縣聖裔孔憲昌孔繁標等具呈省署聲稱縣境土匪横行震驚林廟請求飭縣募足衞丁以資保護省署已行濟寗陸道尹曲阜藍知事遵辦矣 
[天津]  
　　濮陽土匪之猖獗直隷濮陽縣匪首劉佩玉本係該縣捕役自經前周知事祖訓拿獲後解往天津因行至廣平脫逃復行爲匪與河南匪首大金寳結合擾亂内黄滑縣等處幾無虛日日前該日復率徒黨七八十人搶劫滑縣經駐防滑縣之中召營河南陸軍楊連長率隊追剿匪即至濮陽縣城西南十五里之王甫村佔據民房望樓負嵎自固楊連長自下仰擊鏖戰約數小時之久終以賊匪過多衆寡不敵楊連長中彈陣亡兵士陣亡者七八人受傷者十餘人賊乘間逃去次日楊連長之兵士復至該村搜查餘匪然已渺無蹤跡矣濮陽知事現因該縣地面遼闊盜賊充斥原有防營警隊不敷分布現擬招練馬勇四十名添派隊長一人專司游緝 
　　旌麾雲集之天津山東督軍第二路總司令張懐芝氏巳於十二日九時抵津曹省長楊處長等齊到車站迎迓張氏下車即乘汽車直赴曹宅花園奉天督軍署參謀長楊宇霆顧間李如章均於十二日到津暫寓雲貴會館奉軍司令辦公處即時往謁曹署省長公府侍從武官長靳雲鵬於十二日下午三鐘乘電汽車拜會曹宣撫使長江副巡閱使王廷楨亦於十一日下午二鐘乘晚車來津 
　　暑假定期天津勸學所通知各男女小學校暑假日期云本年各男女學校暑假定自七月十五日卽舊曆六月初八日星期一爲始至八月二十五日即舊曆七月十九日星期日爲止計共六個星期自八月二十六日星期一一律開課如鄉校有放秋假者將暑假酌量變通可也 
[雜評一]  
[變通預算（默）]  
　　中國今日尚有所謂預算者乎債則濫借財則濫用移挪截撥一切不按程序軍費增加無限度政費則可停止不顧試問其用財能合於世界之常軌乎夫所謂編製預算者所以謀收支之適合而得用財之道也今中國日恃借債爲生活是謂無財到手即浪費以盡是謂無用財之法即使預算敷衍以成而不執行預算之正軌又無機關以監督而糾正之則亦一任政府之自爲而已安所用其預算哉今日之預算旣可廢又奚必再言變通哉嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[收買存土問題五誌]  
　　路透電社十三日北京電云本社由官場方面探悉鴉片合同業巳簽押政府以專賣權予某公司該公司營業總部設於南京北方官員及前廣州鴉片專買局之主要員數人皆在公司股東之列按廣州鴉片專買局當時因將劣質鴉片攙入印土售價甚昂每箱合銀二萬兩致承攬人不肯代售專賣計畫因以失敗今所收洋藥公所之存土將用爲專賣計畫之基礎惟目下中國之雲土與波斯私土爲數甚巨該公司於實行賣專以前將全數吸收之 
　　英文滬報云據上海洋藥公所某要人言今巳簽字之買土合同與民國六年一月二十八日所定之合同無異不過將前價每箱銀八千二百兩減爲六千二百兩耳洋藥公所某代表曾云中政府辦理買土事拖延已久過去二三年中雖已簽定契約多次然從無切實之辦法近來中政府對於各省種烟並不認眞禁止今洋藥公所亟欲爲者乃令政府提收存土或焚之或以他法處置之而不再事遷延前中政府聞洋藥公所有腐敗事曾派委員二人來滬調查委員正式報告書中並未查實公所有腐敗情事但其致政府之秘密報告内列對於公所種種毫無根據之微詞而洋藥公所亦責政府禁煙不力雖勒閉煙館没收鴉片然鶯粟之栽種則明知故縱焉又云今若報紙以買土事爲不當則不妨請求北京英使設法反對之云云聞者詢以民國六年一月間馮副總統何以簽定買土合同答曰馮乃當時國務院正式委任之政府代表也遠東時報曾載民國六年一月買土合同之原文合同分正副兩種正全同係民國六年一月二十八日簽定内載條件九條（一）洋藥公所願將一九一七年三月三十一日該公所所餘存之印土售與中政府而中政府亦願向該公所收買此項存土至於一九一七年一月一日香港存土則不包括於内議定每箱價銀上海規銀八千二百兩或按照一九一七年三月三十一日滙兌價格以墨洋計算該公所估計所有存土在一九一七年一月一日共二千一百箱（二）洋藥公所承認中政府收買此項存土之目的乃在用以製藥而非謀利（三）依照習慣白皮土每箱合重一擔班公土每箱有土四十個（四）洋藥公所於一九一七年三月三十一日以前在上海售出印土願照原合同每箱報効中政府墨洋三千五百元（五）中政府依照此合同收買存土以政府債票繳付土價此項債券由政府擔保以印花稅爲抵由第一年起每年提出印花稅二百五十萬元以作應付此項債務之用此條不得作爲洋藥公所有權管理印花稅之解但中政府擔任履行下述各種條件（六）此項債券年息六釐自一九一七年四月一日起算每年發利兩次一在一月一日下在七月一日（七）中政府收買存土所給之債劵其數不得逾上海規銀一千萬兩依照下述時期分期償贖第六年内贖回十成之二嗣後每年贖回二成至第十年底一律贖清（八）爲杜絶爭論起見中政府擔任除向洋藥公司董事外不向任何他人收買任何鴉片（九）此合同共繕六份分存中政府北京英使江蘇督軍江蘇省長蘇贛粤禁烟專員與上海洋藥公所總董收執副合同係民國六年一月二十九日簽定内載條件四條（一）中政府以民國元年六釐公債劵繳付土價（二）此項債劵年息六釐半年付利一次以驗契稅印花稅爲擔保品（三）此項債券雖規定三十年内贖還但中政府允於一九一七年四月一日起十年内以售土製藥之所得或以他項入欵贖清之正合同第五六七三條與上述條件有不符處應修正之餘照正合同所規定者辦理署名於正副合同者洋藥公所方面爲霍華德氏而中政府方面則蘇贛粤禁烟專員王江蘇督軍馮與江蘇省長齊三人也 
　　字林報載某英人之投函其文曰洋藥公所愼重聲明與銷售鴉片之某公司無關此種言诠菲圖自己得資而令他人受過之技倆乎如英人果亟亟欲得行事正直痛恨口頭道一德之名譽則吾人豈無法向洋藥公所英商示以吾人對於若輩之感想乎上星期日中英園會時吾人方自認對於中國人民之友誼華人若取英人自稱友誼之言論及英人不顧英政府禁止鴉片貿易政策之行爲兩相比較之則華人將作何感想乎豈英國官場無權阻止其國民作此交易乎英人商會對於此問題有何意見乎今日者誠英商會與中國商會聨合行事之好機會也英商行於此事有關者所得知其名乎上述諸問題如得答覆則人人所願聞也 
[江浙聨防之大會議]  
　　浙江督軍楊善德近因江浙聨防須會同蘇省軍官集議一切特委陳旅長於前日來滬晋謁盧護軍使面商後由盧使委派參謀長馬鴻烈會同邀請第十師各旅圑營長曁海軍各艦長與淞滬警察徐廳長等由滬同乘滬杭火車至嘉興某花園中煙雨樓特開江浙聨防軍事會議所有浙省戒嚴總司令夏君副司令方君杭嘉湖緝私統領趙廷玉分編夏鳴臯内外水警徐來兩廳長曁各專署長各旅圑營長等亦由楊督軍令飭赴會集議聞各員先後蒞止均經楊督軍代表陳旅長盧護軍使代表馬參謀長分投邀入容廳欵以茗點略事休憇後卽開始會商聨防事宜良久當即分别允爲擔任議畢遂由陳馬兩代表遍邀入席會餐至傍晚始散迨滬上各員乘車返滬已在深夜矣 
[閩省尚須續招新兵]  
　　閩省李督軍爲籌畫攻粤計電商陸軍部核准添編新軍十八個混成旅按混成旅軍制計步兵兩圑（六營）騎砲兵各一營工程輜重衙二連機關鎗隊一連約共九營有餘除陸續招募編制成國者巳有五混成旅外所缺尚巨故李督軍又於昨前分派軍官多員前往直魯蘇等省分别招募又聞李督軍現已飭派浙省陸軍第一師部下副官何恩溥前往直魯交界及徐州等處招募新兵五各名預備回閩後編制混成旅軍隊一面電陳松滬盧護軍使謂所招新兵必須先抵上海然後搭輪往閩惟守候輪船須在滬地暫駐届時該新兵到滬深恐滋生事端應請飭令所部軍隊妥爲保護云云盧護軍使昨已轉飭本埠各軍隊一體遵辦矣 
[寳山護塘岌岌可危]  
　　寳山護塘坍損曾經該縣紳民報經張知事轉呈江南水利局沈總辦及齊省長員查勘急待修築惟客歲迄今尚未開工乃前昨等日風雨大作潮汛陡漲該縣護塘原損之處上爲大雨所冲下爲風潮所激幾至横决幸經鄉人鳴鑼搶險昏夜工作始保無事惟仍岌岌可危昨張知事因據鄉人來縣報告立即電呈省道各署及江南水利總請局訰速派員蒞勘早日興工以免危險 
[電燈加價問題之遷延]  
　　漢帮志成公所等二十六圑體反對上海華商電氣公司每電燈一盞按月加價洋兩角一事彼此爭持迄今仍難解决茲聞該公司陸總理以辦理電燈事宜諸多困難而所需燈表咸向外洋定購一時無從購求且各用户私換倍數燭光之燈泡並私接燈線者頗多多費煤火暗耗頗鉅是以定於即日開董事會將現時困難情形明晣報告以憑討論並聞陸總理因聞地方圑體有另行組織燈廠之議已擬預備一切以觀動靜云 
　　又志成公所等二十六圑體臨時事務所昨日公呈交通部略謂該公司派收費員收取燈費各燃户仍照舊章付給並告俟解决後應否加價再當補給詎收費員不問情由强行拉斷燈線被害之户計有五家一時電火熄滅不得不暫行收市但鄰近商店咸抱不平擬相約罷市嗣經臨時事務所一再勸阻始得暫安無竊思該公司此次加價理由安在且在電氣事業取締條例公布之後理應禀准窒應始生效力今該公司事前並不呈奉大部核准遽悍然强迫加價復實行剪線足見該公司枉法蠻横旣不待大部解决又不受電氣條例之拘束藐抗法令巳可槪見當此盜匪充斥平素尚虞搶刦一旦斷電熄燈危險立見其間擾亂治安咎維公司迫不待旦爲再環請大部迅行電飭該公司停止剪線取銷加價並予該公司藐法之處分以息公憤而保秩序云云 
[稽查員急盼犒賞]  
　　松滬護軍使署稽查員雷應春等前因辦理刺鄭案曾費種種交際費及應得犒賞迄未頒發曾於節前要求稽查處長轉禀廬使先行墊發即由稽查處長禀奉盧使傳諭該稽查員稍安毋躁靜候中央核發後即當照給云 
[再大郵船抵滬先聲]  
　　英文滬報云駐滬爪哇中日汽船公司總理吉安君豫料該公司載重萬噸之郵船乾姆摩克號將於星期一日晨間由香港駛抵上海船中滿載運交本埠各洋行之商品並將赴秦皇島卸貨然後載煤斤等品開往爪哇各港 
　　法國輪船公司之郵船斯芬克斯克號（二萬噸）將於八月下旬由法抵滬該公司辦事員希望此爲遠東與馬賽間每月定班開船之發端按該船造成未久較該公司駛行東方其餘諸船爲大 
[一星期間之金融調查]  
　　三月十號至昨日（十五號）止各外國銀行祇有滙豐到大條銀三百四十八條裝赴廣東銀三十萬兩其餘均無進口亦無出口惟中國交通兩銀行曁繭帮從蘇錫常州等處裝來收繭所餘之龍洋二十萬元左右出口者廣帮裝赴粤省洋十六萬元茲將進出口細數錄下（星期一）中國銀行由南京來洋九萬元又裝往寳銀七萬兩交通亦裝去銀七萬兩又裝赴杭州洋二十萬元（星期二）中國交通兩銀行各從南京造幣廠運來國幣九萬元交通由無錫來洋五萬元又裝往杭州洋五萬元滙豐裝往廣東寳銀三十萬兩（星期三）滙豐銀行由東洋公司郵船從外洋儎來大條銀四百四十八條交通中國兩銀行各從南京來洋九萬元繭帮由無錫來洋十萬元又常州來洋五萬元交通銀行裝赴漢口銀十三萬元（星期五）客帮裝往南京銀十七萬兩交通亦裝去銀七萬兩客帮又裝往浙省洋二十萬元各帮裝往蘇州洋十萬元甯波洋五萬元廣帮裝赴廣東洋十六萬元（星期六）中國銀行由南京來洋七萬元又裝去銀五萬兩交通亦裝去銀七萬兩 
　　國幣與墨洋自江浙皖三省繭市收朿以來價遂逐步跌下此七天内國幣最大之價（九號午後）爲七錢二分六釐半墨洋七錢二分七釐至最小之價（十五號午後）墨洋七錢二分六釐一二五國幣七錢二分四釐七五現滬地所存國幣甚多故與墨洋價相差一釐三毫七五 
銀拆亦因各埠生意冷淡自十號上午開過七分之後常在四五分之間　 
　　鎊價自十號午後改長二五之後至十四號因有出口絲銀兩解與華商仍復縮小二五至昨日未有改動大條銀價自五月十四號改縮迄今已一月未有變更 
　　本月份驃金之價因先令無大升縮故故常在二百三十兩上下較前週間之價只有二三兩上落公會交易亦頗寂寞 
　　恒孚等銀樓飾金仍售四十五元因赤條價尚平定之故 
　　昨日星期六調查中外各銀行所存銀洋卽大條銀數錄下麥加利存銀一百九十萬洋二百零五萬大條一百九十一條滙豐存銀四百二十八萬洋一百七十六萬大條八百二十二條德華存銀四十六萬正金存銀二百七十萬洋一百零五萬大條一百八十三條道勝存銀一百四十萬洋四十萬大條一百九十一通商存銀三十萬洋五十萬東方存銀三百十八萬洋七十七萬花旗存銀一百二十萬洋六十六萬華比存銀六十一萬洋三十七萬和瞞存銀三十二萬洋一百零一萬中國存銀一百三十八萬洋一百七十六萬台灣存銀一百八十五萬洋七十萬住友存銀十四萬洋八萬各錢莊存銀一百五十萬洋一百九十五萬交通存銀一百萬洋一百五十五萬有利存銀四十萬洋十二萬三井存銀十六萬洋四萬三菱存銀十六萬洋七萬朝鮮存銀六十四萬洋四萬中法存銀五十萬洋二十五萬總計存銀二千四百零八萬洋一千五百十三萬大條銀一千六百零四條較八號少存鐵七十七萬洋亦少存十二萬大條銀則多存三百五十條惟江蘇鹽業聚興誠中孚中華興業四明永亨中孚廣東等各商業儲蓄銀行所存之銀洋不在其内 
[職業學校舉行立礎紀念式]  
　　六月十五日中華職業學校行立礎紀念式並由朱慶瀾陸金山兩人署名礎石下午五時開會首由黄任之報告中華職業學校設立之原由及籌募經費之情形次行立礎禮繼由前廣東省長朱慶瀾上海縣知事沈韞石代表江蘇齊省長敎育部僉事沈商耆相繼演說職業敎育之重要並希望將來職業學校之發達末由沈信卿演說當初提倡職業敎育之原由及以後施行職業敎育當養成能自動創造之人物勿專倚賴固有之事業而求生活云是日來賓蒞會者頗衆車水馬龍洵極一時之盛及至散會時巳七句鐘矣 
[贛州商務之打擊]  
　　贛粤交兵南雄失陷致贛州各商羣相驚駭業已受害不淺且查該地至南雄中間祗隔梅林粤軍進逼旦夕可至是以一般紳富皆將貴重貨品現銀等項趕移他處預避危險商務更因之停滯所有設莊滬埠者昨均接到函電阻止運輸以免損失旅申莊客除業巳運出者不及追回外所有待運各貨巳槪行停止挨 
[童軍炮攻百官曹娥之紀念]  
　　浙江百官曹娥兩鎭於去年冬初獨立之時曾經童軍進攻開砲轟擊其所遺砲彈爲當地人民掘取玩弄聞巳不少幸此項遺彈均已爆發祗存空壳不致肇禍現由旅滬寗紹同鄉會向該處覔得最鉅之開花彈壳一枚携回滬地留存會中以爲紀念聞雖係空壳分量甚重其首節業已爆開祗剩中間一段乃係紫銅所製其壳甚厚云 
[保護商人採辦絲繭]  
　　繭商徐遂康絲商施則敬等現因前往浙省杭嘉湖一帶採辦絲繭所有携帶銀洋深恐途中被匪刦掠故由絲繭總公所將徐施二商由滬起程赴浙日期函請松滬盧護軍使保護前日盧使除飭所部各軍保護外並已轉電浙省楊督軍請爲通令所　各軍警於該商人等到境時務當妥愼照料云 
[北黄浦船隻平安]  
　　前昨兩日風雨迭作南黄浦船隻失事已紀昨報茲悉江海關水巡捕房梅捕頭深恐尚有船隻失事特派中西探捕駕駛巡江小輪駛往各處照料旋據報稱浦江中波浪已平北黄浦一帶船隻尚無失事情事梅捕頭昨已詳報河舶司察核矣 
[眞茹鎭發生命案]  
　　眞茹鎭鄉人張林江前日不知因何起釁被李有信李景軒李星源姜以方陳三安徐富新張阿弟等蜂毆受傷立時致斃當由閘北四區三分所崗警到來將該兇手等一併拿獲解送司法科轉解淞滬警廳訊辦一面經藍署員諭令屍屬赴地檢廳報請相驗聽候核辦 
[捕獲審檢廳訊案紀]  
　　地方捕獲審檢廳昨日上午又飭傳德國商輪福士納（卽福安）號拘束案内之德人董杏生（譯音）到廳九時半經林少旭廳長會同潘蕭各評事並張檢察官海軍蔡軍官等開第二庭審訊由訴願代理人陳仁琅蔡倪培等出庭辯護一切至十時三十分鐘退庭下午三時又經林廳長會同各員審理由訴願人保羅亨斯（譯音）到庭陳述至四時許始行宣布閉庭 
[留日學生救國圑之電稿]  
　　其一南京李督軍轉各省督軍省長公鑒密約成立大錯巳鑄泣懇我公再電政府堅求廢約外戢强鄰之野心内促當道之覺悟存亡之機公是賴臨電迫切幸速圖之留日學生救國圑叩寒 
　　其二南京省議會轉各省議會敎育會商會公鑒密約簽字凡我國民誓死勿認謹再電請力爭以奠安而救傾亡全國幸甚留日學生救國圑叩寒 
[决賽網球個人錦標]  
　　六大學網球錦標决賽已爲交通部上海工業專門學校即南洋公學所奪得此外尚有網球個人錦標未曾决定聞是項比賽之評定卽以上次六大學之單人比賽爲根據查上次六大學之單人比賽完全勝利者爲南洋公學時昌黎又上次直接與南洋公學比賽者爲約翰書院東吳大學滬江大學以上三校之網球員均已見敗惟杭州之江大學及南京金陵大學球員未曾直接比賽除金陵大學未提議比賽外这江大學方面已與南洋公學約定於昨日（六月十五日）即星期六假杭州城站附近滬杭甬鐵　局内網球場比賽南洋公學球員時昌黎已於十四日乘特　快車往杭寄寓城站旅館天雨擬改期星期一舉行勝者即獲本年六大學網球個人錦標得奬其銀杯一事云 
[澈查縱火圖賠之眞相]  
　　淞滬警察廳致救火聨合會函云逕啓者案於本月十九日據廳屬二區一分駐所單稱十八夜二時據第十守望警王文玉報告老西門外裕新永洋貨店樓面起火當率巡官長警馳往彈壓協同救火會救護撲滅計焚去裕新永樓房一幢仁壽堂藥店樓房三幢慶昌木棧半間爰查悉裕新永樓上居户謝福生保有火險銀八百兩即裕新永仁壽堂亦保有巨額火險案關公衆危害理合將火頭謝福生蔡桂生解請訊究等情據此比即發交司法科預審據謝福生供稱本年陰曆三月初搬至裕新永樓上居住因裕新永保有火險故亦於三月中向愼餘號接保火險銀八百兩昨日自大世界游玩歸家呌門是親戚蔡桂生披衣開門誤將煤油燈潑翻肇事維時急將棉被蒙蓋不料流入樓底致被焚燒各語繼訊蔡桂生口供大略相同當將謝福生蔡桂生押候偵查一面票傳裕新永仁壽堂慶昌三號店主到案訊問去後據裕新永仁壽堂兩店均避在租界無從查傳而慶昌店主雖遵傳到案詰其有無保險亦以未保爲諉旋據聨保公司派友來見始悉該慶昌亦保有火險銀二千五百兩之鉅尚未交付證單故意　朦蔽查西門外裕新永樓面起火連帶仁壽堂慶昌兩家事後人言頗爲藉藉前准第五區救火會公函證明仁壽堂遺留火油浸濕之棉絮尚未燒完並稱火勢稍減時會員入内檢查見燒壞之櫃檯桌椅均有火油氣味等語即本廳按其事實訪諸輿論其可疑之處甚多近來失火成災層見迭出殃及鄰舍慘不勝言而事後調查或本户保有火險或比隣保有火險祗以工於趨避遂使法網倖逃若輩害人利己喪盡天良在社會爲蟊賊爲國法不容此次西門外火案據崗警王文玉聲稱聞警往視業已火勢熊熊不可嚮邇且比户同時冒穿究竟何家起火未能辨明其可疑者一失火延燒之家均保火險肇禍後裕新永仁壽堂兩店主避匿不到畏罪情虛其可疑者二慶昌板行明明保有火險乃以未保推諉一若明知官廳注意在此而故爲朦蔽其可疑者三綜觀以上三頂是縱火圖賠顯而易見若不澈查嚴辦何以伸法紀而保公安除將裕新永等號店基發封外因念貴會職掌消防見聞必確相應專函奉凟希請查照函開各節派員實地查明尅日見復以得眞相而憑核辦至紉公誼 
[江灣第四十六次賽馬記]  
　　萬國體育會於夏曆端陽日在江灣舉行第四十五次賽馬巳紀前報茲於昨日續行舉賽計自午後三時起至傍晚止雨過天晴風不揚塵故中西士女前往參觀者絡繹於道茲將香賓票得標號碼及彩洋之數列後 
次數號碼彩洋（以元爲單位） 
三○二一四六三 
一一七四一八 
二四二六九 
二九七一四三八·五 
二八九四一一 
九八二○五·五 
一三一一六四○·一 
三四九一四六八·六 
七三二三四·三 
八○一四七五·九 
四四一六四二一·七 
一三五二一○·八 
三七七一五七二·五 
五四五九四四九·三 
四四六二二四·六 
三五三五四九 
六四一一一○一四 
三○四五九七 
二九二一七六○·八 
七二一六五○三·一 
二七○二五一·五 
　　按第六次每票售洋十元餘均五元 
[甚督敎會記事]  
　　甚督敎閘北長老會堂本禮拜日（十六號）午後四時舉行聨合公祈由該堂長俞宗周牧師主理懐恩堂馮釗光牧師主講聖道巳由各堂轉告男女敎友届期蒞堂隨同公禱翌日四時傳道聨 
 
 
 

Page 11

 
 
　　會全體會員在吳淞路克儉里四百四十四號陳繼鐸會長宅開本月分聨會集議敎務事宜云 
[新任稅所長今日接事]  
　　上海稅務總公所新任所長陳竹甫定期來滬接差迭紀前報茲悉陳所長巳於昨日由寗垣乘火車來申暫寓公共租界新閘醬園弄第一百七十五號屋内隨帶人員同居在内昨日午後高子勛所長前往陳所長寓所面謁藉商一切聞陳所長準於今日到差視事云 
[新任杭嘉湖緝私統領過滬]  
　　浙省杭嘉湖緝私統領趙廷玉現巳另有差委其遺缺經政府委派王遇甲赴浙充任王君奉委後業於昨日來滬轉乘滬杭火車往浙禀見楊督軍後擬即接任俾趙統領早日北上云 
[陳世光晉給嘉禾章]  
　　駐滬陳交涉員昨接外交部訓令略謂該署交際科科長陳世光迭迭辦理交涉事項深資得力奉大總統令晉給四等嘉禾章頒發履歷表三紙仰令該科長遵照塡送具領佩帶云云陳交涉員當即轉行知照 
[天津放賑員報告災狀]  
　　京直奉義賑會接天津放賑員田陳二君來函云六號接佘桂笙君附來尊函已收悉瑞年等自三號由霸縣動身往鄉計九區共十七村挨户查勘散給賑票拾七號查畢十區明後日亦可完竣十一十二兩區約五六天接連放欵再非二星期不可經查村户十室九空並無隔宿之糧所食者採樹葉草根爲度日計割未黄之新麥而食者亦有之災民困苦情形筆難盡述雖經挨户分班查勘每日查四五村每村數十户至五六百户不等示及裝奉天賑衣囑爲留津一二千套前接佘君之信業經裝出想已不及賑衣共數八千四百五十套半請照記爲荷 
[碾米業今日常會]  
　　南北市碾米公所現假滬北總商會三層樓爲會議之所每月（陰曆）逢八開常會一次今日（陰曆五月初八）爲當會之期預由正副主任張樂君錢貴三等通告各同業廠家務於午後三時蒞所會議進行事宜並規定糠粞價格云 
[地甲因病出缺]  
　　本城十二舖地甲楊桂德日前因病身故由其家屬禀請除卯現已由縣署出示招人承充矣 
[江淮公所查究作弊續誌]  
　　江淮公所指控江北人王保相私用賑洋二百餘元並將方單一紙擅抵洋一百七十餘元業經總巡捕房包探周志仁將王拘解公共公廨訊供收押在案昨晨復由周探將王與關係人金春林一併解送公廨兩造均由代表律師上堂辯論良久經王襄讞商之義副領事羅君判將刑事案註銷被告各交二百元人洋並保着原告於七天内以民事起訴逾限即將保單註銷 
[賭博害人酷烈]  
　　法租界三洋涇橋德慶里某號門牌邇有廣帮賭棍在内擺設摇攤賭檯二只卜晝卜夜輸贏頗巨午節有城河浜某皮絲烟店夥林某收得賬洋五百餘元被若輩誘騙入局傾刻囊空如洗無顔歸號於前晚至浦東三林塘七家浜之楊樹上解帶自經適有香烟廠小工黄掌掌經過見而解救巳奄奄一息經黄設法灌救已得蘇醒惟喉間已受暗傷矣 
[鹹貨行夥失竊三誌]  
　　南市永盛碼頭正大鹹貨行夥董麗水（即董立山）於陰曆本月初四日午後四時乘平湖班小輪由洙涇收得賬洋九百十元回滬就新泰碼頭上岸雇人力車運送賬洋回行突遇碼領攫匪六七人乘隙竊取洋四百三十元而逸事後經董報由第一區警察署由趙墨林署長派出巡官王桐巡長顧恩祥緝獲積匪童嘉坤一名並起並贓洋十一元申解警廳司法科預審等情兩紀前報茲悉該匪童嘉坤解廳後經司法科長訊據供認隨同在逃之小松江小九龍等六人串竊後分用贓洋二十元不諱並不供出爲首之夏德福（即小德福）分去贓洋一百數十元等語經問官遂撥派偵緝隊士帶同該匪至第一區署恊同長警指提在逃同黨各匪務獲併究又聞此事爲南市縣商會各董所聞以此種碼頭匪徒貽害商旅實非淺鮮自宜從重懲辦以儆將來爰特公函徐警廳長請爲提集各匪預審確實按照軍律從嚴治罪以寒匪膽 
[韓人被毆案尚須復訊]  
　　寓居虹口培克而路一各四百二十六號門牌在電車公司爲銅匠工頭之韓人崔炳善因其小孩被人欺侮出而阻止卽被隣人徐阿榮與德國婦人愛達麥拉持棍毆傷控由捕房飭探將徐與德婦一併拘解公共公廨訊判被告各交四百元人洋並保在案昨晨復訊先由原告代表日本律師上堂譯訴原告當時被毆情形並稱尚有見證兩人到堂可以證明原告被毆各節繼由被告徐阿榮之代表律師向原告盤詰一過經關讞員商之日副領事林君判被告等仍交原保候再訊核 
[查復拐案關係人之跭踨跡]  
　　江蘇交涉公署前准湖北武昌地方廳來函准同級檢察廳送請豫審包太由等和誘案内關係人蹤跡請爲轉飭查復等因當經陳交涉員令行法租界會審公廨讞員辦理茲據復稱奉令後即飭法捕房密查旋據呈報略謂南褚家橋即敏體尼蔭路二百九十一號屋内現有姜姓唐姓居住姜姓在北京做官唐姓在電報局生意向之詢問均稱不知岳州婆等爲何許人去年亦無此等婦女小孩來過復至三洋涇橋新德記棧查問據棧主熊姓聲稱去年舊曆七月十八日有襲子耀帶同兩女客一女孩借宿未帶行李情節可疑當經再三盤問龔子耀情虛逃避遺下兩女客及女孩住至二十二日有伊等同鄉來滬辦貨之楊南才回湘遂結伴同去聞得楊南才擬將兩女客及女孩帶到漢口交與女客之舅父收留等語仰乞核轉等因陳交涉員業已據情函復武昌地方廳查照矣 
[乘黄包車者注意]  
　　住居法租界菜市街新元慶里十一號門牌之李寳仁前日搭太古公司安慶船抵埠上岸携有脚籃衣包雇乘黄包車將行至公共租界其置於車篷上之衣包内有洋三百八十二元被匪從後攫去李下車追匪未獲回至原處詎置於車上之脚籃亦被車夫拖去無蹤乃赴北行報告請爲派探查緝 
　　十一號晨有掮客某甲從法界洋行街某號内取貨出外即有四五車夫上前兜攬生意正在紛擾間甲大衣袋内現洋二百元悉被摸去甲向該車夫詰問不認即投捕房報告昨日由某包探等將各該車夫緝獲詰據供認摸竊不諱帶入捕房解送法公廨判令禁押西牢九月或二月不等分别示儆 
[站崗華捕攔獲搶衣匪徒]  
　　前晚八時許法租界大自鳴鐘捕房派往東新橋街站崗之華捕見一華人急遽南行狀頗可疑當即將其攔獲帶至北行詰據供稱名張阿二向業漆匠近因失業無一定住址正盤詰間適有公共租界漢口路某衣店夥徐愛梅投行報稱日前有張阿二至店定購長衫二件言明價洋二十五元行交定洋兩元次日派一小孩來店囑人送衣取洋卽令店徒同行至北海路（即六馬路）僻弄内突出無賴四五人將店徒攔住時張亦在内卽將衣包奪去逃逸經店徒歸告故投行訴請追究卽由捕頭令徐將張指認無訛諭候緝獲同黨解廨訊辦 
[巡長查獲竊賊]  
　　江灣鎭祝春源布莊日前失竊土布百餘疋當由該莊主祝菊生報請該管警所查緝在案茲悉此案經閘北五區二分所巡長趙福祥獲到竊賊陸桂榮王阿福王生大三名解經牛署員訊據供認行竊祝春源之布疋多數已銷去止存三十疋藏匿該鎭馬醫弄某姓家牛署員諭解司法科押候吊到贓證再行核辦 
[尋獲逃妻]  
　　住居閘北寳興路江北人吳有祿之妻王氏日前被親戚楊長富吳楊氏等串誘與吳連元（即戴老三）姘識捲取衣飾逃匿高昌廟地方昨爲吳有祿尋見將妻及楊長富等扭控五區三分所惟戴已逃逸經該分所將一千人轉解司法科押候補提戴老三併究 
[僧寺内抄獲烟證]  
眞茹鎭附近觀音菴住持僧諦雲素有烟癖前日經人密報閘北四區三分駐所飭警前往將諦雲拘獲抄出洋烟烟灰並大小烟具併拘到所申送警察訰昨日轉送地方廳午後經檢察官提案預審之下判諦雲收押候究烟證存案 
[無賴攫取鐵條]  
　　昨有袁春寳唐阿二雇舟裝運鐵條十餘擔在南市碼頭起岸忽有無賴瞿小三子劉三一子等多人上前攫取鐵條四五擔而逸袁等情急喊救由崗警帮同追獲瞿劉兩人餘均逃逸失贓不少該警乃將原被拘送到區轉送地方檢察廳訊究 
[行兇傷人案四起]  
　　住居高巷頭之陸兆芬與妻陳氏前日下午與鄰人朱元福因爭用自來水起釁互相用武陳氏頭額被朱擊破流血滿面由警到來將一干人拘送一區三分駐所轉送地方檢察廳請爲驗究又十六舖合美鷄鴨行夥湯得江昨晨與買客張錫林因論價起釁彼此行凶湯被毆受傷由警將兩造拘送地方檢察廳訊辦又大南門外參園街板箱作主婦張倪氏昨與作夥莊彩林因結算工賬衝突莊將該氏擊傷賬目等處由顔福生願作見證鳴警將莊彩林拘送地檢廳訊辦 
　　吳阿金前日在成都路肇慶里内手持小滋缸將江阿六擊傷江即報告捕房昨派包探將吳拘解公共公廨經中西官訊實以吳不應行兇判罰洋十元充公如不繳洋改押十天 
[崗警查獲贓賊]  
　　南碼頭馬許生家前明被竊賊李寳福挖洞入内竊取皮箱一只内有衣服二十餘件携贓出外適爲崗警查見上前盤詰李言語支吾遂將人贓拘入一區一分駐所訊悉前情於昨日傳到失主馬許生併送地方廳午後經檢察官提案預審之下判李寳福收押候究贓給失主具領 
[缺席判决後之請求]  
　　日商豐昌洋行日本人川島常彦在公共公廨呈控沈尚之不理貨欵銀五百八十餘兩因被告抗不投質業已由廨缺席判决並將沈尚之之子鐵聲提廨收押在案昨晨由沈之代表律師投廨譯稱此案發生時被告已離滬地曾委任敝律師爲代表故今日到堂請求復訊並將被告之子開釋云云則由原告代表律師駁稱被告律師請求復訊一層敝律師極端反對應請仍照前斷執行關讞員商之日副領事林君會同簽判云被告律師請求復訊應展期七天候原審官與日領磋商再核被告改交如數人銀並保候示此判 
[行竊與收贓並究]  
　　蘇州路日商上海第五紗廠指控工人倪阿生竊取救火皮帶上自來龍頭等件消贓於閘北聚泰銅匠店内業經捕房將倪與聚泰夥友金長壽先後拘解公共公廨訊供押候補提店主沈金榮到案訊究在案昨晨復訊先由原告日商上堂訴明被竊情形訊之倪金兩人供詞支吾中西官以聚泰店主沈金榮並未提到遂判倪阿生押西牢四月金押兩月分别示儆 
[怙惡不悛]  
　　汪杏生前日午後在靜安寺路某號電車上摸竊鄉人陸洪章袋内現洋兩元圖逃適被老閘捕房包探沈阿岳查獲拘押捕房昨解公共公廨經中西官訊知汪係積竊判押西牢半年期滿逐出租界 
[混用僞幣之懲治]  
　　席財生前日將鉛質僞洋持向嘉興路一百十一號門牌王吳氏所設之小京貨店混用當被店夥婁金生察悉鳴捕將席拘押捕房昨解公共公廨經中西官訊實判席押西牢半年假洋銷燬 
[被訴人傳案交保]  
　　高子谷在公共公廨呈控李廉蓀不理擔任損失洋一萬一千三百餘元又余海珊控汪錫麟欠銀三千兩又胡孫氏控夫胡森堂抛棄不顧並將親生女孩價賣與人又魯杏根控耀昶電燈店主顧少棠不還貨價洋七百五十元又李鍾桂控吳鍾俊私用賬洋二百餘元又閔海清控關丁氏郭娘娘吞没衣飾值洋三百元等案業經捕房將被告各人先後傳案中西官諭令分别交保候訊 
[攫取衣服之推諉]  
　　蘇州人張阿二前日午後串合同黨在北海路仁壽里内攫取徐友梅綢長衫兩件逃逸經徐鳴捕將張追獲帶入老閘捕房押至昨晨解送公共公廨經中西官訊供推諉判張押候查明再訊 
[舊貨店主受罰]  
　　華洋德律風公司控王金峯魏阿德串竊德律風器具消贓於北京路三百三十七號門牌舊貨店内業經捕房將王魏兩人及收賊之舊貨店夥薛石良一併拘解公共公廨訊明判王押西牢四月魏押三月薛罰洋一百元充公並着補提該店主陳恒大到案併究在案昨由老閘捕房包探李明泉與一百八十四號西探將陳傳至公堂並將薛石良帶案與陳質訊之下中西官以陳不應縱夥收贓判罰三十元充公着令繳洋開釋 
[店夥舞弊之處治]  
　　陸稿薦肉店主婦陳王氏前至法公堂控夥計李阿福私收客賬挪用賬欵計共洋一百餘元察悉後欲向理論避匿不面今始尋見請求訊追詰之李供認欠洋判令管押限繳嗣因挺押不理諭着原告查明被告有無家産禀覆候核在案昨又傳訊原告仍求嚴追李供民人實因貧苦無力措繳求恩釋出俟後來興隆陸續拔還中西官以李旣無力繳洋着押滿二月方准釋放如能繳洋仍准酌減刑期 
[米價先還二十元]  
　　高松山前至法公堂控被陳田心虧欠米價洋一百零三元向索不付請爲追繳訊之陳供認欠洋惟一時無力措繳容俟陸續拔還判陳限三天先繳洋二十元候再核奪在案昨又傳訊陳將洋二十元繳案請示中西官判交原告領去餘准逐月拔還 
[私賣地産案可望和解]  
　　吳硯農前延逖百克律師代表至法公堂控稱地保王國祥前曾串同胡樂安私將原告之地升科補立新契後賣與營業公司雷級安嗣爲原告得悉具控案下胡即逃逸請將地保王國祥訊究等情王國祥亦延巴和律師到案代辯判候再行察核在案昨又傳訊原告律師聲稱被告現已托人前來向原告理勸尚未議妥請展期復訊中西官准如所請展限十四天禀覆核奪 
[訊究攔路行刦之流氓]  
　　流氓徐金生劉阿喜胡雲成及在逃之小海三等日前在小東門外黄浦灘挖取盛春才大洋三百元雇乘姜小林之黄包車而逸當經事主報告捕房派令包探韓帮達張掌福將徐劉胡三人及黄包車夫姜小林一併拘獲在徐身畔抄出贓洋二十五元又至徐等寓所内吊出贓洋五十元餘洋無從吊取昨日解送法公堂先由兩探禀明前情繼由原告代表童姓聲稱原告有事離申故未到案是日原告欲將此洋帶至外埠辦貨詎被徐等挖去請求重究詰之徐金生劉阿喜兩人供認與在逃之小海三同挖不諱胡雲成供民人與小海三相識是日行經該處分用數元惟並未同挖求察姜小林供由小海三挖來後雇坐民人之黄包車祇分用洋一元中西讞員判徐金生押西牢九月劉阿喜押八月期滿一併永遠逐出租界胡押四月姜押三月吊案之洋給予原告領去判畢以該兩探辦公敏捷當堂奬勵數語而退 
[酒店糖攤不捐執照]  
　　崇明人曹紀和在海寗路九百五十五號門牌開設酒店未向工部局捐務處捐領執照被工部局西人强生（譯音）查悉喚到一千二百六十四號華捕將曹拘入捕房捕頭諭飭退候禀請公廨出單合究又甬人劉阿五在虹口塘山路設攤賣糖未向工部局捐取執照被衞生局西人查悉鳴由七百九十六號華捕啓劉拘入捕房捕頭飭令存洋兩元保出候示 
[女工私取乾繭]  
　　虹口梧州路一號洋房元豐絲廠女工王陸氏因將乾繭藏匿身畔乘間圖遁被該廠用人王根三瞥見訴由經理人朱　庵抄出原賊鳴捕將氏拘送公廨收押候解公堂請示 
[包運私土之敗露]  
　　水巡捕房巡捕昨在兆豐碼頭見青口人張德祥代人包運私土當將上前拘獲張見勢不佳將土抛棄浦江當將張帶入水巡捕房捕頭諭飭押解地方檢察廳訊辦 
[輪船火夫爭奪生意之衝突]  
　　太古公司開封輪船火夫毛阿金等因停歇生意與新上生意之施甫才等尋釁口角爭毆將施毆傷手臂等處當由該輪船主用電話報由水巡捕房飭探目保春生前往拘獲行兇之毛阿金忻新鶴王金福徐安南方銀全等五名連同受傷人併帶捕房梅捕頭飭將受傷人送仁濟醫院醫治餘人押候再核 
[長警查獲浦東烟窟]  
　　高郵人陳大網邇在浦東洋涇鎭附近三榮待租賃房屋密設烟窟（俗呼燕子窩）容人過癮昨爲淞滬游巡第四隊杜隊長得悉密飭長警李德煜劉鳳山等入内抄獲烟具全副陳知事敗露願出賄洋二十元求免解究該長警不受即將人證連同賄洋併解三區警署解警正判解警廳司法科訊辦 
[流氓藉端索詐]  
　　前晚六時詐有流氓十五六人至法租界火輪磨坊街十八號弄十號門牌居户高天林家以稽查烟賭爲由敲門入内時高適焔出家内僅婦女數人任若輩四處檢閱硬索銀洋詐去洋十五元出外臨行時聲言如果報捕當有對待等語昨爲捕房某包探得悉即赴高家詢明事實報告北行轉報總巡捕房捕頭大怒諭令各探趕緊訪緝務獲究辦 
[縣署批示兩則]  
　　豆腐公所司董喬桂芳呈爲案經勸了請撤銷由呈悉正令飭查間據稱王毛毛違章新店巳自願限期遷移邀由同業公允應准如呈銷案此批抄據存查 
　　香業工帮業董趙章卿呈爲違章破壞行規請飭遵由呈悉候飭吏查明傳諭遵守可也仰即知照此批 
[誌謝]  
　　六月二十二日爲滬江大學校十週紀念曁舉行大學畢業式之期昨承惠贈入場劵三紙書此誌謝 
　　又振豫公司勸業場昨贈觀覽劵二十紙暇當往游領略夏初風景先此道謝 
[來函]  
[戎廷標來函]  
　　閱六月十四日即星期五報載債務人抗違堂諭一則深爲駭異查鄙人與汪守勤君因合股經商糾葛涉訟一事業於本年四月十三日由親友徐百泉陳月波兩君雙方調處當由鄙人償付汪姓洋二百四十元了結訟案取有汪姓收訖親筆字據爲馮報載各節核與事實不符用特專函告明請登來函欄内俾明眞相是所至感戎廷標敬啓 
[董繼昌來函]  
　　敬啓者繼昌備員國會埀翅南歸方深愧赧乃本屆選舉復承故鄉諸父老不棄選爲參院選當選人清夜自思負慚益甚繼昌用是不敢應選惟故鄉父老鑒而原之國會議員董繼昌 
[雜評二]  
[烟酒與存土（訥）]  
　　今日國人注意兩事一爲烟酒借欵一爲收買存土烟酒借欵者欲藉烟酒稅之抵押以得財收買存土者欲藉存土之販賣以得財此二者國人爭之而政府尚否認之也 
　　吾謂鴉片之害人固不待論即煙酒亦爲嗜好品而非必需品也使吾國人無嗜好之者則存土將無人購買煙酒銷場旣少稅收亦不致如今日之發達如是則存土之收買無利可獲烟酒之借欵無人顧問勢必不要求而政府自已豈非根本之抵制乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬百弊叢談序] [  賊]  
　　夫人情歷盡厚羡秋雲世事久經平稱發道花木蘭迷離撲朔伙伴皆驚李夫人彷彿依稀君王如見世風日下騫霄難漱地以成形道德淪亡屈子之問天兮誰對神乎技矣花樣翻新鬼蜮難防莠能亂政如是往往來來之局率多奇奇怪怪之因能欺個中人　論局外者若不鑄夏禹之鼎誰識神奸不然温嶠之犀安燭幽異乎則有海上聞人浙東名士郵能考異具筆鍼墨炙之心契欲參同飫書嶲言請之味號召作者徵集文章陳涉呼而豪傑起各逞吐鳳之才海若來而形狀圖爭運粲花之舌酸鹹之味徧試冷暖之情盡知若照六鼻之鏡倩駡鬼之東方非敲兩耳之鐺求駭麋之西子也夫圖描　相筆取尸頭豈無借憑虛公子之言烏有先生之論者識同一孔販蛙鼠而不慚米未三舂陷矛盾之自苦弊中作弊非徒博吕氏之金心外有心將以求齊王之欲者乎不知隻字有疑即付秦火片言可異立輟馮刋能别擇具過人之眼力斯歡騰出讀者之齒牙矣或謂鑿山而通路攀竹以看梅雖石投面水底之天冲開門閉而窗　之月推出老吏斷獄遁辭斯窮鬼董成書奇形畢露周納世態雕刻物情固同於日月之無私照母乃非天地之廣包容乎不知辟以止辟刑期無刑擊彌衡之鼓魄褫老瞞誦賓王之文色動武墨國雷失箸只因昭烈心驚以杖叩脛足見宣尼情重屠户放刀立成佛祖盜魁棄梃即是良民脫阿難於　席方徵法力難名度大士之慈航同誦功德無量蓋湘纨襞染不同劉四之罵人珠玉稱量有異鄭五之歇後也或又謂揭開黑幕重重繪出白黨種種五光十色肆中已有專書轉販傳鈔滬上頗多别本何必大雅不作效苗婦之跳歌小騎游行貽山鬼之睇笑乎不知舌非廣長豈能醒世傳名覺後終是導淫籍雖汗半義實無取文能泣蜮作稱有爲芝蘭自與鮑魚異臭鼓鐘非與瓦釜爭鳴也鄙人雖具嫉惡之心那有如椽之筆聞鷄起舞同祖邀之猖狂捐　而談無王猛之慷慨濡染墨汁笑同狗尾之續貂叩擊瓦缶陋比梟聲之亂鶴郵通千里敢弁諸百弊叢談鐵未千錘遮　笑半文不值也（四） 
家庭常識 
[修聲印泥法] [  晨露] 　　 
印泥用久每易出油及黏着圖章之上可置日光中曝之更覆以棉紙一層即免此弊 
[雨鞋] [  沈九如] 　　 
普通雨鞋多自製者唯布面易破甚不經著倘以熟油塗擦一過向烈日下曝之乾後復以沙皮擦之使固結布面再塗再擦凡歷四五次則光澤有類黑漆水跡不透且布面仍柔軟異常如能翻新式樣歡迎者當不在皮鞋下 
[猪嘴疔] [  敬] 　　 
猪嘴疔者卽上唇起一膿泡若不速治一二日卽死茲有一法以人之耳屎與生男孩之婦人乳調和敷患處卽愈此法屢試屢效（却酬） 
[治吐血] [  筆花] 　　 
余上月回鄉患吐血其勢甚危百藥無效諸醫束手幸由舍親授余一方以棕樹子（鄉間甚多）煎湯飲之未及三次居然痊愈特錄之以告同病者 
[代蟹] [  花石] 　　 
於四五月間欲食味殊難事也今有一法可以代之即將新鮮黄魚二三條照常煑其肉而去其骨加生鹽蛋四五個調碎不拌入魚肉再起油鍋炮下鷄湯滾將鹽蛋攪匀加以香菌葱生薑汁陳酒等即成但食時隨味之如何而酌量用醋則其味與蟹味毫無差異 
[刀魚] [  花石] 　　 
刀魚亦爲魚類中極有鮮味者倘時而更用酒釀清醬放盤中蒸之用火腿湯鷄湯笋湯煨之則其鮮無匹又法以刀將魚背斜切之使其碎骨盡斷而置鍋中煎之使成黄色再加以料則食時其骨似無 
[尿摇頭] [  花石] 　　 
吾人於小便時往往頭不覺面自摇常患此者將老而齒必脫落此甚有害於齒可知今有一預防之法即於小便時將齒緊咬切勿忘記則至老可保其齒不落 
[治自蟲] [  小石山人] 　　 
前已見有多法雖有成效然僅收效於一時終不可絶滅今有一方能掃盡無餘法取珠蘭花之梗葉燒之臭蟲即可盡絶 
工業須知 
[簡製凹凸版之新發明（四）] [  天虛我生] 　 
　　（丁）凸紋卡片之製法凸紋卡片非上述之凹凸紋也上述之凸紋其反面必凹此則不然反面固仍平直無痕此之製法亦有二種 
　　（一）假漆堆印法即商務書館所印之特種名片其墨字有光如火漆堆成者是此法至易即用尋常黑墨印成名印於未乾時反置於黄粉之上（老松香研成細粉即是黄粉）少頃取起以指於反面彈之使餘粉盡落乃於火酒燈上一烘即成（黄粉不可多否則字蹟變粗或竟塞滿）若用數種顔色印成套版以作賀年帖之用則於油墨中預加黄粉亦如前法但烘一次可矣 
　　（二）彩印堆垜法即審美書館所售之一種凸共花明信片也製法與上述 
　　（丙）法無異但於凸紋印成後另用石膏或紙糊補滿其反面之凹處而更漫以一層之紙卽如天衣無縫且重壓亦不復平石膏紙糊製法附后石膏製法用煆石膏粉以水調之成漿刮上使平俟乾便得紙糊製法用生紙（卽無膠質之紙但用中國之竹紙棉紙亦可）浸於多量之水中煑化成糊如石膏法行之曬乾卽得但不如石膏之容易惟分量較輕耳　又法用炭酸鎂二份石膏一份和水成漿用如上法則分量與紙糊無異而乾燥甚易（完） 
集益錄 
[第一○五問] [  萬安昧子]  
　　家庭常識第三集集益錄答第九問飼鷄之蟲製法依張彤女士及西湖月樵君所示鄙人已經實驗二次迄無效果至第三次實驗僅數隻有翼飛蟲向空而　並無可供食料者豈地宜之不同抑手續有未備尚乞張彤女士及西湖月樵君并海内知者詳細指示爲荷 
長篇小說 
[氷山奇俠傳] [  常覺小蝶合譯天虛我生潤文]  
　　（原名HAN　OF　ICELAND）法國囂俄著 
　　第九章避雨（二） 
　　燈光暈然作碧色冷風吹之時復晦暗照見門内一中年婦人雙顴赤絳如猴尻目炯炯其向人史芘格悚然自念此非山妖必狐狸化身不然吾見其人何爲全身盡起寒粟而婦人𨺗見生客意亦殊驚曰上客何自而至叩及吾塔得母誤乎雅谷曳其外衣令上使雨不得侵入領緣答曰主婦見宥吾人爲風雨所驅乞假方寸地少避耳若需代價則吾亦必有厚酬史芘格亟曳其衣曰在此等處何可言及金錢須知金錢之力非特不能庇汝轉以足殺身也雅谷不顧啓其錢囊出金圓一枚卽以炫於婦人婦人見金則狀愈獰醜嘻其薄唇而哂復視門外雨中之客曰汝二人之膽亦巨乃欲求庇於虎穴中耶雖然外間風雨大若儕果不畏此間主人者則進可耳史芘格低語曰天也欲進固易欲出則難矣然見雅谷已邁步而入獨留塔外亦殊不妥乃伸其頸入門四探見其中窈然洞黑尚無他險乃始挾膽拔足而進則婦人已反闔其門其聲磕然似巨獅之闔其口史芘格不期一噤思此時生路絶矣而雅谷狀殊泰然負手四視藉燭光所及隱約可見室中陳設史芘格低聲曰噫此兀立者非縊架乎雅谷曰然此間尤有新砌之刀血漬斑斑殆新殺人者史芘格亟曳雅谷曰吾儕不如遠離此窟雅谷笑而不理廻顧婦人曰主婦此斗室殊隘不可息足未知塔上亦有容起坐者乎婦人點首乃秉其燭導入室後則有危梯上聳壁旣敗漏風雨蕭然透壁實而進梯上尤多沙石每一舉步輒簌簌溜足而落史芘格呼曰上帝鑒之此非死人之碎骨乎吾今日無生望矣梯凡十餘級已達上層則有斗室與塔下相同而爲地尤小中有爐火熊然發生紅燄煙氣四溢對面幾不能見人爐架之上懸以生肉一片方就火而熾史芘格自思此所炙者必人骽無疑矣（未完） 
 
 
 

Page 15

 
 
   
 
 

Page 16

 
 
   
 
