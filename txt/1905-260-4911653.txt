# 1905 - 260 - 4911653

 

Page 1

 
 
   
 
 

Page 2

 
 
[電傳俞旨]  
　　八月二十六日奉 
旨鴻恩興廉星辂松海海桂存爾伊密揚阿伊星阿定安彝叙文口恩綸銷盛永通恩增寳木毓寛桂森春禄錫振桂昌祥勳耆壽祥昌隆凱元爾均著記名以軍機章京用欽此同日奉 
上諭那桐等奏查案請賞外城粥廠粟米開單呈請一摺現在節届寒令窮民生計維艱所有玉泉菴育嬰堂載善堂磚塔處同圓通觀梁家園各粥廠每月共需米二百四十石加恩照數賞給自十月初一日起由各該局交明户部札倉給發務當派委妥員督同紳士核實散成毋任侵漁單併發餘依議另片奏請賞給崇善堂等處米石等語崇善堂等處各廠收養貧民人數衆多米石不敷支放加恩恩照所請所有崇善堂公善堂禮拜寺西悅生堂同德堂繼德堂各賞給粟三百石南海會寺玉清觀興善煖廠清眞粥廠各賞給粥米一百五十石以惠窮黎仍著候各處教養局開辦後叧行變償辦理欽此 
[論孔子生日大紀念]  
　　今日何日乎非孔子降生後二千四百五十六年之大紀念日乎史記於秦本紀列國世家皆書孔子卒老子列傳又書孔子卒後一百二十九年以示孔子爲萬世長生爲萬世師表自漢至今固已處吾國至尊無上之位置而其政見學理幾於亘二千年支配四百兆之人心一無異義是則朝野上下久已默認孔子爲國教侁侁學子頂禮而膜拜之固其宜也今日何日適逢誕辰吾常有無限感情蟠際予䐉而亦不自知其忽然悲忽然喜也 
孔子之教多屬於智信的宗教而非迷信的宗教有智信孔教之所以高出於各教無迷信孔教之所以不能普及而爲他教所滲入也彼夫西教誕辰如四月之雞蛋節舉行瞻禮全國歡呼可見迷信宗敎之一斑而吾國民戢戢受治畏懾神權其於淫昏之鬼誣誕之神猶且謬託誕日奉行祝典（如正月初五日財神誕七月三十地藏王誕之類皆日）而於大聖誕降爲獨一無二之聖節乃反蔽罔不知無人尸祝亦可知孔子之教不尚迷信故凌夷衰微至於如此之甚也且也入其學宫登其殿廡塵埃寸積茅草叢生每年除地方官春秋二祭新生入學外類皆扄鐍森嚴擯人瞻仰由此推之卽在被服之儒者吾料其八月二十七日之聖誕亦久已置之度外嗚呼是則可悲也已 
然而羣治之破壞以蔑教爲歸宿文明之肇興以從教爲託始現今中國科學未進斷不能離棄宗教而翹然其特立前十年廣西創設聖學會其時適逢聖誕曾仿庚子拜經之義以尊至聖嗣是厥後横濱大同學校上海南洋公學育材學塾（今改名）均於聖節奏樂演劇藉留紀念行見國教昌明一尊已定矣昨聞本埠學界中人今日種種祝典如龍門帥範有影戲南洋中學民立中學等校皆有演劇歡慶誠盛舉也孔教之價格雖不因慶祝而有所加增而孔教之眞理終且因慶祝而多所信仰至於信仰愈多而社會心目中人人皆有一孔教而孔教乃愈益光大云爾凡朋血氣莫不尊親斯非極可喜之事耶 
或曰自哥白尼逹爾文倡新科學而宗教將在廢置之　歐洲今日宗教已成弩末之勢子猶齗齗以宗教爲言毋乃與梁氏　教非所以尊孔論大相刺謬乎曰此又言各有當不能據以爲實者也大抵宗教之爲物自科學一面言之誠爲魘魔之怪物而自群學一面言之則宗教爲羣治之毋而人道之所不可一日無者也梁氏謂學定一尊朿縳國民思想遂至闢去孔教不遺餘力其立言之宗旨在望人研究科學豈以治道爲必棄孔教耶且梁氏不云乎無宗教則無統一無希望無解脫無忌憚無魄力又不云乎今日之世界其去完全文明尚下數十級於是宗教遂爲天地不可少之一物其重取宗敎之義丁寗深切可見前之立論爲一偏矣孔教乎孔教乎今日爲降生後二千四百五十六年之大紀念日其盍各買入塲劵躬親慶典而一盡其馨香私祝之忱也乎 
[本館接到撈起俄艦專電二十六申刻到]  
　　日本東京發來專電云大本營接電在旅順撃沈之俄國戰鬥艦烈德彌山已於二十四下午六點鐘將全艦撈起 
[河南京官集議路權武昌]  
　　鐵路要政累失主權近人頗有知其害者如江西安徽浙江等省皆議自辦河南同鄕京官亦受其感觸日前在炸子橋嵩雲草堂集議某幹路及添設枝路等事但事體重大草章尚不能定稿也（位） 
[川漢鐵路交川鄂兩督會議武昌]  
　　昨日有廷寄至鄂云有人奏陳川漢鐵路利弊著張之洞錫　會議具奏其原摺大意謂錫良原奏官紳合辦實則地方紳士而無權利與原議不符恐貽外人口實事關重大故交川鄂兩督會議云（國） 
[兼署江寗藩篆金陵]  
　　江寗布政使黄建筦開缺現已由江督周玉帥札委江安督糧道譚觀察兼理矣（愛） 
[陽湖縣禀請派兵剿辦梟匪蘇州]  
　　陽湖縣王大令念祖近以梟匪充斥緝捕爲難初擬設法招撫除遣歸鄕里外擇尤派充縣署捕勇併編入飛划等各營充當營勇已禀請各大令核示不料匪首魏家沅率同醜類於中秋後某日行劫李姓划船上洋銀二千數百元更將李及舟子一併擄去勒贖當經王大令星夜飛禀省憲請兵勦辦撫憲陸春帥准即調派蘇捕及飛划副左旗等三營由統領徐輔臣游戎督卒於二十四日馳往痛剿常州府許太守星璧則已於二十五日赴省謁見春帥禀陳匪患情形（戎） 
[賀縣警耗廣西]  
　　日前平樂府有加急密電至省聞因府屬賀縣有大股悍匪勢極猖獗請速調大兵前往云（盈） 
[贛省洋貨同業公立停辦美貨條約江西]  
　　美禁華工華禁美貨抵制辦法極爲和平然灌木必培其　截流必斷其源同胞不買美貨尤在商家不辦美貨故各埠商會咸以實行　　 
 
 

Page 3

 
 
此舉爲善策於是贑省同人集議禁止不添辦美貨共立條約八則如下一凡各號原存之貨照舊發售以免虧累一各號清查美貨報明載薄蓋戳至賣盡而止不得添辦一棧店皆不得添辦若有已辦中途未到者准其開明貨數牌名向衆申明照前第一條發賣如已開單往滬須速函阻公議以八月十一日爲限止嗣後倘有仍辦美貨者作爲竊辦論一已定未出之貨照上海商會章程辦理一截止之後棧店均不添辦來原即斷倘有無恥商販私運來贛賤價誘售如煤油等貨願衆同胞堅持拒絕勿貪小利以全團體如有不顧大局私相交易者一經察明按照貨價四成科罰以二成酬查出之人二成照公存作建造洋貨公所之用一同業人皆有稽查竊辦美貨之權經查出實據後照前第五條議罰一洋貨棧竊辦美貨與洋貨店私相交易者查出之後除洋貨棧照貨價四成議罰外其成買之店另添罰二成或洋貨店自行竊辦私售門巿者察出亦照六成例議罰一遇有特别事件者山同業傳單報告隨時會議右約八條普告同胞以示實行抵制之一端如有未盡事宜臨時開特别公會商議增减損益以期盡善盡美而後已區區此心人所共鑒尚祈我同人勿違背是幸（信） 
[軍機處擬築築議密室北京]  
　　聞軍機處近擬在京師東安門外擇一地址建築秘密室凡遇機密要政卽於該室集議以防洩漏云（盈） 
[外務部奏准不得加班奏事北京]  
　　聞外務部日前具奏每遇覲見各國使臣夫人之日隨從甚衆諸事紛雜擬請嗣後飭知各衙門如遇覲見之期除正班外一律不准加班奏事以期清簡聞已奉旨尤准咨照各衙門遵辦矣（火） 
[練兵處擬改爲武部北京]  
　　聞政府近擬將練兵處改爲武部設立尚書侍郎其參謀各所亦擬改爲丞叅部員已擬定章程電商直鄂江粤各督並聞政府又擬在兩湖之間設立兩湖水師提督所轄標營兵弁悉用湘楚人材將來新購兵輪來華卽歸統率刻亦咨商鄂督體察情形迅速議復云（雲） 
[練兵處修建武備學堂北京]  
　　練兵處王大臣以現在講求武備委員擇定德勝門外教塲地方修建房屋作爲武備學堂日内卽須興建又聞王大臣以科舉已停貢院地勢寛闊擬即改爲武備學堂俟奏准即行籌欵鳩工云二說未知孰是（火） 
[政府議查各省彩票北京]  
　　政府王大臣近日擬咨各省督撫將所辦各項彩票查明某項每月售票若干進欵若干應銷經費若干詳核利弊造册具報軍機處並聞此議因某御史奏請停止彩票政府諸鉅公章不以停辦爲然故通飭查明再行酌核辦理大約欲擇其進欵微末者停止一二以杜人言云（火） 
[直省擬開實官捐天津]  
　　聞直督以刻下直隷練兵興學需欵甚急擬援照廣西捐例在直隷開辦實官捐以備籌辦諸要政（盈） 
[李京卿函囑郭道赴寗緣由鎭江]  
　　常鎭道郭月樓觀察叅案頃已由其親戚李京卿代向周玉帥關說已可無虞惟寗省尚有數處須由觀察躬自周旋方能十分妥洽故京卿於日前密函觀察囑其從速到省云（定） 
[龔統并未撤差之原因鎭江]  
　　駐鎭第四標龔統領疉經一營管帶吳復初等臚指劣跡聯名禀控於練督公所詎該公所查辦以後轉將吳管帶撤去差使而龔統則依然無恙有以此事詰諸督練公所中人者則云刻下畢業學生旣無能勝標統之資望而老軍務中又何莫非龔統之類去一龔統而來者又一龔統誠不如其已云（若） 
[盛宫保已有退志北京]  
　　盛杏蓀宫保初擬運動請保内用某邸已允其請頗有調動消息詎意鐵良不以爲然因之未遂其願盛大不愜意聞擬具摺千休矣（火） 
[直督飭學務處妥議各堂學生公費自費章程札]  
　　爲札飭事照得奏定章程立學總義章内開教育正理第百家以上之村卽應設初等小學堂一所初辦五年之内每四百家必設初等小學堂一所又稱官設初等小學堂永不令學生貼補學費公立私立者不在此限等因查泰西各國惟法國普免小學生徒學費其餘各國多令學生目出少數之貲納於學校其不足者由國家補助之吾華人數甲於全球若及歲兒童皆資官費公家安有此力普及何自實行直隷各屬好義紳民捐貲設學見於奏章公牘者月有所聞又據正定储查學員所稱行唐小學堂學生辭去津貼概歸自費全堂一致本督部堂心實嘉之固宜公理漸明士知義務但各屬富民不思公益封殖自私各堂學生依賴公家視爲固有者所在皆是智識太低其愚可憫亟應詳訂公費自費章程以期推廣查日本町村負擔學費據明治三十六年統計表已逹四千萬餘元其小學之數官立二公立二萬六千六百五十九私立三百四十九民無横征之怨家無曠學之人直隷前定各村分等籌捐章程卽是此意本督部堂於各屬禀請隨糧加捐者俱加駁斥亦以體朝廷永不加賦之意恐開官吏書役隱射之門但以本地之財教本地之子弟富者所得旣較多則其負擔亦宜重考斯密亞丹富稅四例曰平曰信曰便曰覈分等籌捐之制似乎信且便矣然所謂上中下三處者果能准其所得之確數乎此於平與覈之道未盡也本督部堂之意謂紳民歲入在制錢三百千以上者歳抽其百分之十或五爲公立小學之費有不遵者除命盜重案外所有本户財産之訟立案不行奏請著爲新例但地方議會未興田野巡警未遍任其隱匿則不覈聽人告訐則又不平應如何折衷至當曒然可行或謂美國營業産稅一切聽民自占民自無欺但吾華人民程度能否及之此公費之待商者也日本教育公報稱美洲聖路易之博覽會塲車夫著一定之服詢之皆大學堂之學生以推車傭錢爲學貲其南部各大學多傭於農 
 
 

Page 4

 
 
家爲學貲若語之吾華學生必岸然不屑然彼國人格之高國力之厚卽由於此今雖不能企及亦宜令能任學費者人自出貲斯密亞丹　富論幼民學校之費痛斥官資膏火爲學風不競觀夫行唐諸生之概改自費樂善之志人情所同苟查學勸學之員剴切引導豈讓一邑專美於前且事事仰給於公習爲固然民德因之不進應如何酌定數目著爲章程其實在貧苦無業者或照西國貧民學校之例以教之此自費之待商者　總之新舊兩家過渡之世非强迫無以蘇國民地方制度未備之時則立法又須防流弊仰該處博采衆議分别擬定公費自費章程迅即呈候覆核通飭遵辦合行札飭札則該處卽便遵照（露） 
[御史陳曾佑奏請變通學堂畢業奬勵出身摺]  
　　奏爲科舉旣廢學堂出身滯礙難行亟當變通以垂久遠恭摺仰祈聖鑒事竊臣伏讀初四日上諭袁世凱等奏稱科舉不停民間相率觀望推廣學堂必先停科舉等語所陳不爲無見著自丙午科始鄕會試一律停止等因欽此仰見實行新政勸學作人之至意欽佩莫名惟科舉旣廢則士子出身盡歸學堂一途爲朝廷用人行政所關不能不詳加審愼以求萬全無弊爲久遠可行之規今攷奏定章程内所列奬勵各條滯碍難行之處極多與各國取士之法絕不相合亟宜改訂以臻美善蓋從前八股試帖小楷取士之弊不過曰所學非所用而已今學堂與仕進混合之弊其所學非所用與前此正同今謹將其滯碍之大者條列於左而以按語明之惟聖明裁覽焉 
[大學堂分科大學畢業奬勵]  
考列最優等者用翰林院編修檢討 
考列優等者用翰林院庶吉士 
考列下等者以知縣分省補用 
臣按大學分科爲經學政治文學格致農工商醫八科其中學農者爲種植土化之事學工者爲機器製造之事學商者爲籌算貿易之事學醫者爲解剖醫藥之事學格致者爲物理化學之事其所學者如此今如一概用爲翰林院編修檢討不知所編者何書所討者何事將盡舍其所學而從事於編檢乎其考列下等者以知縣用將出其農工商醫之學以親民理訟乎此其滯碍難行之甚者也 
[大學堂分科内之實科畢業奬勵]  
考列最優等者作爲舉人以直州同儘先選用 
考列優等者作爲舉人以州同儘先選用 
臣按實業學堂係農工商醫四門今以此等實業之學而作直州同州同等官仍於所學無　徒以官級意爲支配而已 
[大學堂預備科各省高等學堂畢業奬勵]  
攷列最優等者作爲舉人内以内閣中書儘先補用外以知州分省儘先補用 
攷列優等者作爲舉人内以中書科中書儘先補用外以知縣分省補用 
考列中等者作爲舉人内以部寺司務補用外以通判分省補用臣按此種階級以教大學豫備科爲宗旨爲中學畢業求深造者而設其程度不過普驼學之較深者而已今乃用爲内閣中書知州知縣等以普通之學而内作舍人外司民牧亦不知所取義矣 
[高等實業學堂畢業奬勵]  
考列最優等者作爲舉人以知州儘先選用 
考列優等者作爲舉人以知縣儘先選用 
考列中等者作爲舉人以州同儘先選用 
臣按高等實業仍係農工商醫四門今用爲知州等親民之官依然學非所用 
[中學堂畢業奬勵]  
考列最優等者作爲拔貢 
考列優等者作爲優貢 
考列中等者作爲歲貢以上均保送升入高等學堂 
臣按學堂普及而後每省中學卒業數千人不爲多盡作爲拔貢優貢則名器太濫不足以勸若主考考騐之時只取數十人憑一日分數之多寡不按平時分數之多寡則不足以服衆而人將無志於學堂若仍按平時之分數則其相去之不甚懸殊者勢難分别去取且堂長教習平時之有無瞻徇等弊不可究詰是致困之道也未完 
[備迎出洋考察政治大臣]  
　　關道袁觀察近接省電知出洋各大臣准出月初旬抵滬故飭縣局及各營等届時恭迎並照會英法領事以便届期營勇人等持械經行租界（臯） 
[滬道札崑山縣錄送毆斃蔣鴻飛案卷]  
　　上海道袁觀察前日准英總領事霍君函詢崑山縣案内之曾子庭究欲治以何罪等因觀察當卽札飭該縣將毆斃蔣鴻飛全案要卷赶速錄呈以便照以英領事察核辦理（臯） 
[叩募棉衣]  
　　啓者此次崇寳川南被災奇重雖蒙各大憲籌撥鉅欵井承諸大善士慨解囊金及時散放餬口縱已有資而禦寒尚虞之術同人等約略估計非有棉衣褲四五萬套不足以敷各災民之用若必製辦新衣不惟欵項不敷抑且赶辦不及計惟有仰懇滬上諸善士每家各助棉衣褲一二套穿敝亦儘無妨在施衣者檢取箱底無用之物固屬惠而不費而在受賜者則已感同挾纊矣内地各處尤望一律仿辦並祈各典當各衣莊亦各酌助原舊棉衣庶成鉅數而敷應用除刊單分送外謹登報奉懇倘蒙俯允慨助請即送交六馬路仁濟善堂天后宫橋北堍廣益善堂城内南叚同仁輔元堂北叚侯家浜後王醫馬弄蘇宅分别代收以收單登報爲憑俾昭核實伏祈諸大善士鑒憐爲幸辦理沙賑同人謹啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 
 
 
 
　　八月廿二日出口輪船禮拜 
 
 

Page 9

 
 
[創辦振華小學校說略]  
　　抵制美約問題發現以來舉國一致億兆同心震全球之耳目究其發起之所厥惟寓滬紳商而實行抵制之舉必推某書院舉生爲之前驅論者於諸生之散學毁譽不同而其熱心國家捍衛同胞之微意要不可没也爾時上海商界學界諸君謀爲諸生别設學校徒以人事俶優遷延數月未克舉行同人蒿目時艱深恐事機飇逝而我國民獨立之性質及我國教會獨立之萌芽將從此淪胥也因是紏集同志創立振華小學校以爲中國基督徒公立第一小學校謀教育之普及樹獨立之先聲已舉學界知名諸君子爲本校義務公董延聘親歴東西各國熱心教育之士爲各科教員雖草創之初規模狹陋而學科完美規制秩然較之西國在華著中學校無多讓焉惟是同人材力淺薄尚賴維持敬祈海内外愛國君子惠助捐欵多多益善俾中國基督徒自立之事業得以次第成全爲我國前途無量之幸福若有碩學之士願任義務教員嘉惠後學尤爲榮幸如蒙賜教乞暫寄上海北福建路二書商務钱書館代收轉交 
[振華小學校開辦簡章九則]  
　　一定名本校名曰振華小學校是爲中國基督徒自立第一小學校 
二宗旨本校以輸進泰西文明教化培養國民獨立之性質宗旨三管理本校應歸公舉之義務公董二十四員扶持管理專聘校長一員總理校務各科教員無定額 
四學額本校仿泰西學校通例分爲二部一男學生部暫以六十名爲額二女學生部暫以四十名爲額兩項學生均以八歲至十四歲略通書算进爲合格 
五學費每生按月納費洋二元須於入校時預繳書籍紙筆自備六課程本校學科分脩身國文英文算學歴史地理格致圖畫唱歌官話工藝體操十二科爲初高等小學高等小學之程度參用東西各國教法 
七學時本校於例假期外每日午前九時開課十二時午餐休憩夏至前後午後一時半開課四時半輟課冬至前後則統提早半時 
八推擴本校擬寛籌經費廣設同式之學校并設程度較高之中學堂以備畢業生隨時升入 
九改章以上各條業經校董議允所有未盡事宜隨時公議修改附錄一則本校賃定垃圾橋北首烏程楊公館後面寛大房屋開辦擇期九月十一日考騐學生九月十五日開校報名處一在北四川路仁智里四弄人鏡學社一在北福建路二號商務印書館印刷所 
[滬江官事]  
　　江南提憲楊鏡岩軍門金龍由松來申昨日命駕入城分詣道縣各署辭赴白門公幹○由湘因公來滬之湖南候補道金仍珠觀察還製造局提調李玶書明府鍾珏昨均到道拜會○本縣學師杜子煥廣文謙昨投道縣辭赴蘇垣禀見撫憲面陳要公○警察南局委員黄幼香二尹蓉繁昨又飭了到道縣禀請展假三天○鈞和兵輪管帶馬榕軒遊戎廷樹候補知縣羅綬林明府治霖江蘇試用通判林刺史之祺昨均因公到道禀見○撫委查勘風災之正任常州府德乾一天守候補知縣戴子邁明府昨日到道辭囘蘇省（皋） 
[教習易員]  
　　滬南製造局所設之廣方言館奉江督周玉帥札飭改爲工業學堂後各科教習由總辦媿觀察先後聘定現因漢文教習蔡君俊鏞另有他就經觀察改訂程大令炳熙接辦並兼辦繙譯館編輯事宜（　） 
[祝孔子誕]  
　　今日爲孔子聖誕滬上各學堂特開祝典有演影戲者有唱歌者而城内民立中學堂則由各學生試演新劇並散给入場劵任人入觀云（蓉） 
[委代課士]  
　　昨爲八月份敬業書院道課之期奉袁觀察札委松海防同知前往代試（皋） 
[招考代書]  
　　本縣汪大令以現下署中控案甚多所有代書兩名不敷承辦故於昨日出示招考略謂如有文理通順稍知律例者准於二十七日清晨到縣聽候考試惟從前已革各書不得更名投考（皋） 
[曉諭投軍]  
　　本縣汪大令昨日發出示諭一道略謂近奉督憲札准浙西緝私統領周副將遠明禀稱近有江浙鄂湘皖各省之民棄農至金陵投營充勇現在勇已足額請示諭禁各省之民不可再至金陵云（臯） 
[勘修庇寒所]  
　　閘北庇寒所本月初三晚被風潮所損故關道袁觀察昨日委英美公廨委員關司馬前往估勘興修（皋） 
[租界水爐同業禀請設立公所被斥]  
　　租界水爐同業胡寳成等投會審公廨禀請抽捐設立公所等情關司馬以跡近抑勒不予准辦兹將原批錄下水爐微業貧民藉以資生乃爾藉立公所辦理善舉爲名各章程内所議領取銅杓半籌不許出賣不許討水灶頭司務各加工洋二角紊亂扣罰等類是明明藉公所爲抑勒之計小民何堪受爾等尅削且公共租界之有水爐非自今日始從未聞有水爐因無公所而滋事者亦未聞有因無公所而病故無人收殮者滬上大小善堂林立無須爾藉水爐辦理善舉劉錦榮曾於翁張兩分府任内一再具禀均經嚴切批駁有案所請永不准行著卽知照抄黏擲還（機） 
[建設廠房]  
　　法租界自開闢新界以來地方遼闊地價驟增數倍兹聞有某富商擬在羅家灣迤西之日暉港左近購地數十畝建造廠房一所開設紗廠是則該處巿面不日又將興旺矣（索） 
[安插病民]  
　　時交秋令疾病叢生昨日租界各捕房派華捕送病民陳阿林等六名至公廨請爲安插値日差禀知關司馬著速送棲流公所醫治（機） 
[洋房失愼]  
　　前晚附近新靶子路之某洋房失愼旋由救火會西人驅車往救得熄燬去該洋房一宅（尋） 
[女孩碾斃]  
　　前日停晚時有馬車一輛自新閙路永年里門首經過突將經潤三家之八歲女孩碾斃路隅馬夫見已肇禍加鞭疾馳而去昨日經投捕房請爲查緝捕　允之（機） 
[盜匪連刼三家]  
　　引翔港北四五兩圖係周姓聚族而居前晚三更後忽有盜匪多人明火執仗擁至該處連刧周姓三家而去昨晨由事主開單投上海縣禀請蒞勘飭緝（尋） 
[照會繳銀再控]  
　　謙和洋行在會審公廨控買辦陳鵬飛虧銀一案由廨員訊判繳銀陳因不服到道上控禀請袁觀察照會英領事訂期再訊兹悉英總領事霍君因副領事聲稱陳買辦如欲上控應先繳銀五千两然後再控霍君甚以爲然故於日前據情照復袁觀察核奪（臯） 
[環求查究]  
　　南巿高昌廟廣東街一帶房屋皆由各店主向地主包同福租地興造迄今三十餘年該處巿面漸盛地主近嫌租价太少串同地保張金奎藉稱租與洋人限令遷讓否則打笆拆屋 
 
 

Page 10

 
 
各店主得悉之下商請鎭董魏榮茂顧亮時等聯名公禀製造局總辦魏觀察查究昨奉批飭該處局員李二尹詳細查明禀復核奪 
[仍准交保]  
　　美最時洋行主人控青島輪船買辦韓炳南串同在船司事舞弊經德副領事師謀君會同讞員關司馬提訊韓延哈華託律師申辯奉判從寛交保限六個月將二買辦尋獲交案各情疉詳本報後因新關稅務司查得韓等尚有匿稅情事照會關道袁觀察札廨飭將此案移交上海縣辦理故韓至今留廨未曾取保哈律師以案經公堂斷定未便更改函請順年德總領事照會道憲仍照原斷辦理觀察未允現經德英兩國領事一再磋商始准照斷交保昨日當由哈律師處呈送保單到廨關關馬諭令將韓交保人帶去（機） 
[上海縣案]  
　　瞿金源控妻父蔣千郎串同顧金榮誘妻價賣經汑大令將蔣顧收押飭差押顧指提郭姓老婦在案前晚又經大令復訊蔣供女兒嫁瞿爲妻被虐不堪去歲回家同來上海寄養叔岳顧金榮處被顧私求鑒顧供蔣女寄小的處由郭姓老婦經手賣與施姓今同台差往提無無大令判蔣交保先還瞿姓財禮洋二十六元顧責一百板還押勒交蔣女到案訊奪○蔣奎榮控徐貴榮趙遇卿藏匿伊媳等情前晚亦奉訊究蔣供媳婦徐氏於六月初私出二十五始歸悉被媳叔徐貴榮等藏匿七月初五媳又走失查得仍係徐與趙遇卿領匿求追徐供蔣媳係小的姪女並不藏匿趙稱被蔣誣控陸阿關供徐領姪女到浦東三林塘醫病曾在小的家借宿一宵天明同去大令判徐趙交保速交蔣徐氏到案訊究○又訊曹顧氏喊被沈阿松污衊等情氏供鄰人沈阿松寫匿名信與丈夫汚衊婦人不端以致被夫責駡婦人向沈處理論反投巡局誣控滋擾求恩提究大令判候飭差查理（近） 
[局事記略]  
　　昨報紀南巿十六鋪北局陳仲賢二尹商請中局陳良玉二尹飭勇拘獲在陸家石橋設攤誘賭之縣署捕夥徐阿昌改名王阿生及李杏林等訊責鎖示一則當晚二尹復至局前鐵錨弄一帶查訪聚賭之家凡十餘户牌聲不絕回局後立飭地甲挨户查禁如違提訊不貸○十六鋪中　兩局員以境内竊案迭　汛捕從未破獲故於前晚飭提汛捕　福　案判重責六百板著將所報竊案限日破獲如違送縣革辦○前報紀婦人夏徐氏陶常喜至工程局控追欠洋一十餘元一案兹悉陶挽人向氏說妥將欠洋如數交還昨已投局銷案矣○閘北宰猪作主錢金和之妻疑夫與媳管氏有暧昧事拖至茶館評理管氏不甘大肆滋閙由地保拘入巡局請訊局員章二尹訊得均屬無恥從寛斥逐○某洋行牧牛夫倪阿妹昨在叉袋角喚渡因渡夫王毛仔增索渡資不允將草簍擲於河中倪向理論反遭逞兇互扭至巡局控訴章二尹訊得王自知不合從寛保釋（欣） 
[英美公廨晚堂案]  
　　唐榮華控錢阿四圖賴貨洋二百餘元經關司馬提訊屬實判錢押候追繳在案錢因被粤人任阿登欠資不還禀求提任質追前晚奉襄讞孫耳三明府提訊錢供所欠唐欵求恩寛限任阿登欠小的包做輪船油漆計工料洋四百十三元零叩求究追質之任供錢處之洋早經付與羅姓轉交有帳簿呈電明府察閱之下以該簿祗有支洋八十餘元一事與所控不符判任交保出外候補傳人証復訊錢阿四仍押候繳欠○迷路女孩馮林由捕送案亦奉大令提訊供年十二歲隨戚串來申失迷歸路大令判送棲流女所安插候懸牌召領（機） 
[英租界捕房事]  
　　鄭子明羽黨張寳金日前糾黨在鄭家木橋沿浜强攫某甲之物爲甲投訴大馬路捕房捕頭立飭華探王寳生將張拘入捕房押候解廨訊究趙福生竊德國書信館洋人皮袋一只爲包探徐申慶拘入捕房押候解辦（機） 
[法租界捕房事]  
　　周奎元控萬裕號主翁兆科賖去川上五箱内有三箱由翁夥賀芝生抵在某押店業已吊出尚有二箱由翁友梁淇　抵與楊姓翁卽逃避黄將賀等扭訴公廨奉判將土贖出再行核辦因楊姓不允放贖奉諭作價除收到外尚少若干著賀等交出在案昨有郭某投請捕房將梁保出措次捕頭准之賀仍押候追繳○陳希生前晚在城河浜强搶途人洋五元失主投報捕房經包探拘獲押候解案訊究（索） 
[美租界房事]  
　　前晚有黑西人一名闖入崑山路某西人家滋擾由該西人將黑人拘入捕房捕頭以黑人並無領事管束著押候送廨訊究○台惟西人雇王小狗馬車行至西華德路馬忽溜韁將一千五百十三號東洋車撞倒致坐客胡阿春跌傷由捕將王及受傷人帶入捕房奉飭王押候送究胡送醫院求治○泰利洋行控羅阿龍王如生在伯頓路虧欠房租昨由包探朱桂生奉公廨傳單往傳候候訊（尋） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
月二十六日魁租忽遘時疾以亡該氏號慟哀慕誓以身殉家人等知其秉心堅貞嚴加防範該氏佯爲寛解之辭以懈衆心嗣至二十九日忽乘家人等料理魁和葬事之際該氏卽仰藥自盡迨經知覺灌救已無及時年僅三十歲距其夫死之時僅五日生等見聞旣確不忍湮没是以呈府移旗一體加結並造具該烈婦事實清册詳由該道覈轉奏請旌表前來奴才查該氏幼秉姆訓長習閨箴敬戒無違柔嘉維則幸重闈之逮事色笑歡承效舉案以相莊工容兼擅何意所天不禄悲破鏡之難圓乃竟入地相從媿磨笄而更烈似此從容就義直邀盛典褒揚除將册結事實咨部查照外所有烈婦殉夫擬請旌表理合恭摺具陳伏乞皇太后皇上聖鑒飭部覈覆施行謹奏奉硃批著照所請禮部知道欽此 
蘇州織造崇奏爲接收前任移交庫欵稽核相符摺 
蘇州織造奴才崇啓跪奏爲接收前任移交庫欵稽核相符恭摺奏聞仰祈聖鑒事竊奴才前蒙天恩簡放蘇州織造業將接印任事日期恭摺奏報在案所有前任織造榮銓移交庫存錢糧現已照册盤查計正項銀二千一百四十九兩六錢二釐指欵銀五十一兩九錢三分九釐辦差銀三百十九兩八錢二分三釐匠糧銀五百十四兩八錢六分申餘銀二萬一千七百七十八兩六錢一分五釐均與册列各數相符並無短絀至各前織造歴年辦解運務動用銀兩業已奏銷至光緖二十年止又各前織造奉内務府工部傳辦各項估計動用銀兩業已奏銷至二十八年止所有本年乙已赶運已由前織造辦齊解交其乙已大運曁奉傳未辦各項亟應接續開辦容由奴才咨催欵项一俟解到即行赶辦解交不敢遲誤要需謹將接收前任移交庫欵稽核相符緣由恭摺具奏伏乞皇太后皇上聖鑒謹奏奉硃批知道了欽此 
宫門抄四月二十四日户部宗人府正白旗值日工部引見九名錢法堂二名值年旗二名廂黄满二十七名正黄蒙一名正紅满二名廂白满十名廂紅满二名署廣東水師提督李準請訓聗西臬司錫桐請訓松鶴因伊子賞侍衛謝恩澧深因伊孫賞侍衛謝恩順王海公各續假十日葵公續假二十日召見軍機李準錫桐 
鄂督張奏爲湖北認還光緖三十一年三月一期俄法洋欵本息並加認磅價銀兩委解江海關騐收摺 
太子少保湖廣總督兼管湖北巡撫臣張之洞跪奏爲湖北認還光緖三十一年三月一期俄法洋欵本息並加撥磅價銀兩委解江海關騐收恭摺仰祈聖鑒事竊照前准户部咨每年應還俄法英德兩欵本息數鉅期迫擬由部庫及各省關分别認還一摺光緖二十二年五月初八日具奏奉旨依議欽此原奏内稱各省除常年應解京餉東北邊防經費甘肅新餉籌備餉需加放俸餉加復俸餉旗兵加餉固本兵餉備荒經費及内務府經费稅務司經費本關經費出使經費等項仍照常分别批解留支外其餘無論何欵俱准酌量　提各照分認數目按期解交江海關道彚總付還俄法英德兩欵本息又清單内開俄法一欵應還本息每年約銀五百一十萬兩由鹽斤加價項下指撥湖北川鹽六萬兩西徵洋欵改爲加放俸餉項下指撥湖北五萬兩各省地丁鹽課鹽釐貨釐雜稅等欵指撥湖北十六萬兩各海關洋稅洋藥貨厘項下攤派江漢關十六萬兩宜昌關八萬兩嗣後每年分作兩次於三月解交六成九月解交四成不得稍有延欠又准户部咨俄泫英德借欵因佛郎磅價昻貴原撥銀數不敷請照案酌量加撥一摺於光緖二十五年九月十一日具奏奉旨依議欽此原奏撥俄法英德兩項借欵以近年佛郎磅價計之每年不敷銀二百四五十萬兩自應酌量加撥除原撥案内鹽斤加價加放俸餉仍准照原撥數目報解毋庸加撥外其餘均查照原案按二成五加撥又清單内開俄法洋欵項下湖北省加撥銀四萬兩江漢關加撥銀四萬兩宜昌關加撥銀二萬兩均自光緖二十六年起隨同原撥銀數及原定限期分别匯解江海關道兌收各等因自應遵照籌撥所有上年湖北應還俄法本息並加撥磅價銀兩已如數依限籌解在案兹經藩司曁善後局司道在於部文指撥及奏请劃提各欵項下籌撥庫平足色銀十二萬六千兩並加撥磅價银二萬四千兩鹽道在於川鹽加價項下動撥庫平足色銀三萬六千兩江漢關在於六成洋稅項下動撥庫平足色銀九萬六千兩並加撥磅價銀二萬四千兩宜昌關在於徵收稅銀項下動撥庫平足銀四萬八千兩並加撥磅價銀一萬二千兩以上應還本年三月俄法六成本息並加撥磅價銀兩均經分别委員限於三月内解赴江海關交收由湖北布政使李岷琛會同善後局司道曁署鹽法武昌道梁鼎芬漢黄德道江漢關監督繼昌署荆宜道宜昌關監督蔡源琛詳請奏咨前來臣覆核無異除咨户部外理合恭摺具陳伏祈皇太后皇上聖鑒謹奏奉硃批該部知道欽此 
宫門抄四月二十五日禱部太常寺正紅旗值日無引見禮王等謝賞紗葛等件恩芬車因伊子謝賞頭等侍衛恩良泰因伊子謝賞三等侍衛恩唐古色溎泉烏拉喜春恩福謝賞頭等侍衛恩都林銳瑛謝賞二等侍衛恩桂公續假十日召見軍機左孝同 
太子少保湖廣總督兼管湖北巡撫事臣張跪奏爲審明用言向室女戲謔致令差忿自盡人犯按例定擬摺 
太子少保湖廣總督兼管湖北巡撫事臣張之洞奏爲審明用言向室女戲謔致令羞忿自盡人犯按例定　恭摺仰祈聖鑒事竊案據湖北漢陽縣騐報民人余海仔等因向室女王玉芝戲謔致令羞忿自縊身死一案獲犯訊供詳經批飭審解兹據該縣馮篔提犯審擬解經漢陽府知府琦璋審轉由湖北按察使岑春蓂覆審議擬招解經臣親提審訊緣余海仔籍隸漢陽等縣與已死王玉芝同鎭居住王玉芝係正經　女鄰里咸知光緖三十年四月十一日下午時分王玉芝之母王計氏上街買油王玉芝一人在家閉門紡線余海仔經過門外從門缝窺視見王玉芝獨自在家意欲將其引出調笑　時余海仔素　之李連喜羅開春踵至當向告知邀同擲石李連喜等應允余海仔與李連喜等一同拾石撃門王玉芝開門斥問余海仔戲謔言　内藏人王玉芝不依扭住余海仔衣領令其進屋　看當有鄰婦王李氏聞閙趨問李連喜等先行逃去余海仔情急用拳將王玉芝右額角拒傷挣脫逃跑王玉芝向王李氏與王計氏哭訴情由並稱被余海仔如此欺辱不如一死乾净經王李氏等解勸走散王計氏　言待明日投人與余海仔 
 
