# 1894 - 286 - 4907721

 

Page 1

 
 
[新科順天闈墨告成] [  圖書集成局啓]  
　　京師爲首善之區萃一十八省之英才各出所長以求合有司之繩尺每科闈墨多士咸奉以爲楷模焉今届甲午正科榜發後友人卽以闈墨見貽亟付手民以公同好首冠題名全錄後附五言八韵詩刻巳告成卽日出售每本價洋六分欲覩諸新　佳搆者請向三馬路申昌外埠申昌及各處售申報人購取可也 
[新印繡像全圖三國演義] [  圖書集成局啓]  
　　三國演義一書崇正統斥奸臣寫意描情惟妙惟肖又得茂苑毛　始先生逐回龍點益覺無微不至有美必臻本局以雪白連史紙印成裝釘亦極華美卷首冠以銅板繡像百數十幅每回又增入畫圖二幅誠可盡善盡美髮　無遺者矣益巳告成每部分裝十二册碼洋一元五角如欲躉購請移玉申報館帳房面談可也 
[重印四史出售] [  點石齋啓]  
　　本齋曩印史記兩漢早巳風行海内士林稱賞今重加描潤并延名宿校讎再四而後印用潔白連史紙字跡清爽墨色濃　裝釘精　加以三國志四本合成四史廿四本分作四套碼洋兩漢十四本兩套四元五角史記六本一套一元八角三國四本一套六角如蒙賜顧祈向棋盤街本局及申昌購取并各省本分局又同文分局皆可購取此佈 
[論匪類之多]  
　　昨報載福建來信云日前有某甲乘坐商輪私帶軍裝火藥出口幸經關丁拿獲立將甲等數人交閩縣看管聞經嚴刑拷訊尚未定讞而上海亦有麥子若干裝上洋棧以待出口爲魯介彭二尹所查獲現在尚未訊出濟倭實　而其爲違禁出口則巳無疑義且自從倭人啓釁以後謡諑紛紜訛言四起往往皆有接濟倭奸之說甚而有指爲某官某商者洎乎細察而徐究之則子虚烏有者固多而確有可徵亦正不少至於窩藏奸諜傳遞軍情若此者竟不可以更僕數巳破獲者計巳數起而未經破案者則正不知幾何何匪類竟若是之衆耶夫倭國之匪黨美其名曰豪傑當此有事之秋正若輩得志之際横行街巿荼毒民人而其所仇者則在華人則是倭國之匪類尚知有彼此之别也故倭人之奸細播散於中國者甚多而中國之爲細作者絶不聞有直至東瀛者雖曰由於當軸者之見不及此然亦或因華人到彼無可存身故不敢輕身嘗試而倭奸之在中國者則藏身之地甚多且固其由各西人庇護者不必言矣卽不托庇於西人而托庇於華人亦公然無所妨碍官則未之知民則不敢指徒令其蟠結勾連私濟軍資傳達兵事故中國此時卽使有智深勇沈之將欲施一計或誘入内地截其歸路或暗伏地雷陷阱以擒剿倭宼而必無一倭之中計者何則事未行而機早洩也夫行軍所重首在間諜善哉覘國如子罕之所贊者能有幾人晋人獲秦諜七日而蘇殆亦左氏浮夸故作此等諧語以示恢詭實則暗中有奥援救而活之耳余嘗言之兩軍相見之際獲其奸細則殺之以絶内應此其宜也何必研訊詳解致稽顯戮意者欲訊得其黨羽以及窩藏之家而澈底根究以斷根株未可知也倭奸而苟無窩藏之處則亦與華人之往倭者等無從駐足惟有遁而之他耳在倭之華商現在倭人不聽美領事保護而一味苛虐肆意凌暴故美領事於日人之在華者亦不願保護自有此信息而泊商之閉歇遷回者紛紛焉惟恐不有彼蓋以小人之腹度君子恐中國亦將以彼之待華人者待彼也而孰知中國大度包容不爲巳甚固不若彼島國無政者比也就此時情形而論兩國旣巳開仗便成敵國儘可以下令大索不使倭國得有一人流寓華地見卽擒之然後乃與諭旨所謂一見倭船立卽迎頭痛擊之語相符合初非忽焉行暴蓋兩軍相見以兵戎自不容不威克厥愛也邇者倭奸之遍布於中國者如京城之内禁禦之間亦尚不免濳藏隱伏此正肘腋之患不可不嚴密查拿津沽爲畿輔重地而倭奸之伏處其間者亦不乏人其餘如奉天烟臺旅順以及福建臺灣江浙兩省并及山東河南江北兩湖兩廣直是中國二十一行省無不有倭奸之濳伏焉上海則所伏尤多而欲於此時籌善法以淨絶萌芽則恐非一手一足之力所能爲非一朝一夕之功所能盡竊以爲認真保甲乃稽查漢奸之第一要著是全在乎辦理其事者勤而不怠實而不虚凡有可疑概予拘案若此則卽有貪得而忘義者欲窩藏奸人而有所不敢旣無外奸得以混跡内地則軍情不至洩漏而我可以用計矣昔法人内擾事後查出接濟法人之漢奸數人從重懲辦不免貽人以口實與其事後而指拘何若當時卽行查拿之爲有益乎此時巡查保甲多派委員幾何曾未聞有獲一窩主漢奸者而一任倭奸隂謀詭計濳藏華地以爲多魚之漏而軍糧槍械亦得以暗中接濟此其所以爲患者大矣各處防務頗極謹嚴布置殊亦周密而獨於此一節尚不能極意認真正不知當軸諸公何以竟休休有容若此京津等處尚且有倭奸濳匿偵事則其他可想崦知内間不除外患又何以禦意當軸者尚不知有如許委奸濳伏内地與漢奸互相勾結之事乎果其知之則捕治又豈可一日緩者請以此言爲當頭之棒何如 
[俄國備兵]  
　　本月十八日倫敦來電云俄國現在黑龍江畔屯兵甚多恐將來或有不測也 
[帥節啓行]  
　　天津訪事人云欽差大臣桂公帥節　旣抵天津指日親臨前敵本月初七日起至初十日止所統兵勇陸續乘火車赴山海關初十日公帥秉節登程文武印委各員均赴車部旁恭送各營隊伍亦鳴鎗站隊如儀按公帥所督率者計馬步隊各一營悉係京旗禁旅云 
[兵艦聚津]  
　　天津訪事人云現當有事之秋各國皆有兵船保護商旅現泊紫竹林碼頭外者計英美德法俄各一艘俄船到最後而人數最多其船頭上有一鐵犁艙面砲臺安置巨砲似與鐵甲船無殊云 
[愚民妄動]  
　　西醫德貞係西教中人人極和平在京傳道兼以行醫爲事巳閱二三十載其醫室教堂均在燈巿口都人士皆知其名近日不知如何被人毆傷聲勢洶洶且將與教堂爲難德貞傳電至天津告急駐津美領事擬由兵船抽派三十人入京保護嗣於十二日又接來電謂泰西婦女業巳全數出京抽派之兵遂作罷論按中外通商垂數十年西人傳教係奉旨允行信否悉從其便何必故與齟齬自取咎戾適足見愚民之不知量巳 
[僅子薄懲]  
　　總統船軍衛達三軍門前因尅扣軍餉以致軍心潰散未戰先逃平壤之失實爲罪魁嗣被侍御所聞封章入告現巳查明實由左右兩軍統領未將餉項如期發給以致軍士譁潰業由傅相撤叅了結可謂法外施恩矣 
[天津大火餘聞]  
　　天津招商局北棧被火一事本館巳屢登報章昨晚又接訪事人來書　棧中除木料外計 
 
 

Page 2

 
 
存棉花大米紙張羊毛草帽邊均係引火之物且棉花多至一千數百包是日傍晚七點鐘後尚在碼頭運棉花百餘包入棧房至九點鐘時卽被祝融氏收去查起火之由大約因有人遺下旱烟或紙烟灰以致宿火猝發棉花遇火頃刻飛揚兼之借力風威益一發不可收拾棧中貨物一經遇火不殊拉朽摧枯招商局原有水龍但火勢分外披猖顧此或虞失彼隨卽鳴鑼告警紫竹林以及下園水會飛馳而至通力合作捍患禦災火始稍稍就衰得免殃及鄰右而棧中房屋貨物巳十之八九一炬成灰爲數約在十萬金以外云 
[調署縣篆]  
　　署理鎮洋縣劉大令樹仁一年期滿經上憲調省另候委用所遺員缺由署藩憲黄幼農方伯牌示以現署金匱縣王念祖調署遞遺金匱縣缺以代理吳江縣吳其芳署理所遺吳江縣缺卽以正任是缺之李汾飭回本任 
[購拿倭奸]  
　　前報署江蘇臬司韓古農廉訪懸賞緝拿倭奸云云兹悉此事由兩江總督劉制軍行文蘇省大憲略謂前經上海　解來甯之倭奸二名迭次研訊供出倭奸多名分布各省有青木喬大石正巳稻垣滿次郎三名潛居蘇州請卽查拿韓廉訪奉文後立懸賞格略謂以上倭奸三名無論軍民人等如能拿獲者每名賞銀一千兩知風報信因而拿獲者每名賞銀四百兩重賞之下必有勇夫藐兹醜類斷不能倖逃法網也 
[改裝輕釋]  
　　蘇州人名子實者偕友阿順攺作日本裝束至無錫東門外賃屋半椽開設東洋蛋餅鋪經無錫縣尊飭全獲案訊供解省其細情巳紀前報兹悉子實姓姚阿順姓楊名月旦經吳縣凌大令疉次研訊並無確供大令飭差詳細查訪旋察得二人生長蘇城實因貪圖蛋餅之利攺作東裝並非奸細遂禀明大憲著具攺過切結交的實人具保巳於前日開釋矣 
[米巿遷移]  
　　前報汕頭米商因汕埠米糧告匱特具公禀於兩廣督憲李筱帥移請兩江督憲劉峴帥至蕪湖採辦米糧三十萬石以濟平糶等因兹聞此舉巳蒙峴帥批飭變通辦理令該商攺就鎮江購辦報運出口並仍令與寍帮米商互相保結各商一聞是信能星夜襥被往鎮於初七日開巿收買蕪地米行夥客及内地商販之運米來售者亦皆紛紛挂帆下駛以就消巿緣粤賈雖遵示遷至該埠收買然米則大半猶是無地運去特轉輸旣遥使費較鉅又兼多完大勝關大河口兩處厘金每石約共一百零數文不免略加售價耳然安知大憲不故爲此樞紐以冀釐金起色藉助餉源未可知也 
[拔隊東征]  
　　金陵訪事人云湘軍統領李觀察光久禀辭帶兵赴海口遵陸北上計陳廉訪所募福字後營壽字後營於本月十三十四兩日開差壽字右營於十五日黎明開差至老湘營向紥儀鳳門外刻巳調去所遺營壘經劉峴帥札調健勝前營王副戎瑞棠健勝後營李總戎華清帶隊赴下關填紥 
[防軍會操]  
　　浙省防軍於九月初旬起日白操演新招勁旅亦與其間現己漸形純熟統領李軍門擇於十四日在錢塘門内大教塲調齊各軍前往合操自辰至酉鎗砲之聲不絶於耳所演陣法均變化無窮鎗砲打靶無不命中操畢各排隊回營 
[捐餉續聞]  
　　浙省籌辦海防紳富擬創捐輸以資接濟業由鹺賈認捐銀五十萬兩巳列前報兹聞各殷户集數捐銀巳有七八十萬之多錢典二業亦各認捐五十萬似此踴躍輸將則三四百萬之數不難立致想見我朝厚澤深仁食毛踐土者俱有同仇敵愾之心此皆出於至誠樂爲報効不待官憲勸勉以視强逼苛派者奚啻有天淵之别耶 
[甯郡天氣]  
　　甯波於初七日下午風伯雨師並轡而至通宵達旦幾於滴碎蕉心至黎明風雖漸息雨仍連綿不止河水頓漲天時爲之驟寒人皆易夾而棉今者重陽巳過天宇放晴氣候亦轉覺和煦矣 
[皖省官塲紀事]  
　　安慶江防府同知沈司馬德潤奉藩憲札委留辦豁免局提調業巳到差視事矣○候補縣劉明府傳梁奉臬憲札赴霍邱查辦要案○統領皖北卓勝馬步諸營郭占元軍門於日前行抵安省拜會福中丞貟方伯丁廉訪聯觀察等聞軍門此來一則賀撫憲新任之喜一則因防務緊要必待面商也小住一二日卽赴白下○委辦皖南牙厘局朱翼卿觀察於十二日行抵省城謁見撫憲福中丞恭賀任喜○皖南道袁爽秋觀察由蕪乘輪於十四日到省 
[文會誌盛]  
　　武林步瀛文舡創自戊子年與會者以三十人爲限向請江蘇朱又笏先生秉筆每届秋闈會中人賦鹿鳴以去者輒四五人今年朱君赴禮闈試巳登詞林攺請仁和名孝廉朱紳甫先生錫榮主講是席榜發獲售者若蘇寳仁金載熙王棟袁寳泰吳和聲楊守正樓思誥等七人亦可見文會之盛矣 
[箕伯揚威]  
　　粤東訪事人信云自八月廿五日起隂雨連綿閱十日之久仍未晴霽颶風間日一作勢甚猛烈新會鶴山開平四會各縣皆罹風災房屋倒塌不可勝數人口壓傷者約以千計因傷斃命至數百人之多誠巨災也 
[開辦供給]  
　　前署江寗府羅太守歴辦文武鄉闈供給要差井井有條甲午文闈人數雖少而供給一差殊非易辦瑞胡兩方伯頗得太守指臂之助文闈將次告竣胡方伯特委羅太守接辦武闈業己開局可見方伯之知人善任矣 
[出殯盛儀]  
　　安慶訪事人云合肥相國之四介弟觀察藴章僑寓皖垣巳有年所其德配卽巳故編修諱輕世之母上月某日駕返瑶池諸公子廣延僧侣諷經禮懴數十天遠近官紳往弔者　趾相錯所受祭軸以千百計旋筮期九月初七日出殯先期開弔三日及舉襄時靈輪用龍頭鳳尾楨棺罩係天青縀上盤金蟒柩前開路神五座繼以金鑼清道旗銜牌數十對誥命亭上諭亭容亭魂轎男女僕從一白如銀運邐出西門繞至南門外官碼頭登舟回合肥原籍沿路祭筵多至數百起可謂盛矣 
[湓浦秋聲]  
　　九江訪事人云特授南康府陳銘初太守鼎新因病出缺所遺府篆上憲委斌濬川太守鑑署理巳於本月初三日接印任事矣○管帶九江鎮標新募飛虎管兼砲隊營劉清泉叅戎經藩司頒發木質關防一顆擇吉本月初二日開用哨弁勇丁相率叩賀○育嬰堂委員胡少卿明府毓祺經藩司飭赴德化縣催解地丁銀於初七日抵九江謁見道鎮府各員并拜會諸同寅○本月初五日未刻接南昌電信悉建昌縣篆務經藩司委張子亦明府學培署理○本年五月德化縣屬長嶺等三鄉忽起蛟水衝塌房屋淹斃人民兹始經薛明府飭户保前往查明凡有房屋倒塌者給錢六百文淹斃男巡者給錢十一千受傷者每人給錢五千五百○本月初八日薛明府飭差拘獲老馬渡匪徒湯作先李鶴林劉正全邱小狗李老三五名各笞責一千板荷以雙連枷交差保押至西門口大碼頭一帶示衆 
[螢苑秋痕]  
　　前報紀十二圩江運鹽船不准冒掛洋旗攬裝私貨云云兹接揚州訪事人續函謂事聞於督鹽憲劉峴帥以此風斷不可長檄飭鹽棧總辦曾觀察另招他船載運各船户聞此消息公懇船董禀請淮南總局轉求總辦施恩總辦批示云據該局員禀稱各帮　劉蔚文禀爲船户乞恩免扣並出具公結此後再不敢攬掛洋旗各船户如敢再違定章由董等按名禀請究辦等情轉禀前來查此案本奉督鹽憲札飭扣裝自應遵照辦理兹姑念該船户等及時悔悟權且從寛仍准裝運鹽斤以示體恤仰卽嚴催各岸商赶速訂運以濟岸銷並候禀詳督　憲察核查考繳刻聞淮南總局巳遵飭諭催各商均紛紛訂運大約日内卽可領照出江矣○揚州西門外所屯之合字營前曾調往清江王家營風代本月十一日忽又南旋傳聞上游飛檄調防某處口門當乘舟過揚時適福右營載兵船上駛岸上縴夫不知因何口角以致揮拳某哨弁力爲排 
 
 

Page 3

 
 
解始分道揚鑣而去 
[秃奴自盡]  
　　日前甯波西河營地方突來一和尚手持麻線一捻在沈家祠堂前躑躅河干自言自語該處一女子在河下浣衣不以爲意少頃見和尚行至大塚旁將麻線自繫於頸旋卽仆地迨衆人往視則巳氣絶但和尚皈依佛法何不火化而以繩繫未免抛却禪門宗旨矣後經地保至善局領棺爲之掩埋 
[另緝正兇]  
　　常熟徐巿鎮附近之徐莊地方錢姓家於本年春間被盜刃傷主婦錢某氏及女與傭婦等三命女身受二傷當時斃命傭婦受傷七處尚延一息常熟縣朱明府臨塲騐勘時傭婦猶能略述所遭謂該盜似係熟識者越墻後但聞其語曰仇人業巳殺却無他求矣明府當卽飭差跴緝越數日差等在某烟館享受烟霞供養見錢姓之姪錢福森與箍桶匠某甲一榻横陳旋聞甲曰仇人業巳殺却該差以其與墻外之語吻合遂將福森與甲一併拘案本報巳屢紀之矣兹悉是案經朱明府疉闪研訊並無確供間或承認翌日卽前後相政是以迄今尚未定讞現聞此二人實係寃誣近經該處紳董及文武生等聯名具禀至蘇上控禀中代錢福森剖訴寃抑當蒙上憲准詞批飭常熟縣詳細查辦赶緊緝拿正兇不得稍事含糊明府奉批之下立予原差限期查緝正兇聞錢福森現經紳董等保釋矣 
[醉裏乾坤]  
　　蘇州閶門内皮巿街絲行夥某甲年逾知命性素誠𢡱生平别無所好惟喜與麴秀才爲伍每至杏花村裏輙流連忘返雖不能與阮藉劉伶嫓美而醉鄉深處頗堪掉臂游行初九日傍晚因事至葑門與糟邱臺畔人某乙相遇不覺狂喜欲絶遂携入酒肆呼樽暢飲抵掌談心直至月上柳梢始拱手而别詎甲巳酩酊大醉東倒西歪行至言橋竟失足墮水時巳深夜行人稀少無見而援手者翌日其屍浮起經該處地甲奔告絲行備棺成殮快哉飲乎一醉洵堪千古矣 
[房捐濟餉]  
　　欽命二品銜監督新關在任候補道湖北漢陽府正堂大計卓異加十級紀錄三次逄爲剴切示諭事案奉藩臬道憲札奉督撫憲會札開案前奉光緒二十年七月十四日寄諭户部奏餉需緊要請飭各省就地籌欵等語著該督撫各就地方近日情形分籌備餉湊支海上用兵之需等因欽此並准户部咨行前來查現在大軍征倭兵事緊要需餉孔殷而湖北本省籌備江防添營購械餉需亦關緊要飭輕本司道會議援案在漢口抽捐房租准其獎叙翎枝虚銜封典並准移獎親友詳奉批准督飭漢陽府縣丞倅妥議詳細章程刻日開辦等因轉行下府奉此查漢鎮房捐前於同治二年因修理堡工經地方官紳會議照老河口章程抽提房租四成房東賃户各半分認維時漢鎮房租不過三十萬自十月開辦至十一月卽收錢二十餘萬串合銀不下十餘萬兩實屬異常踴躍現在漢鎮添置房屋較前不止加倍而此次籌辦接濟海軍及江防之費較堡工尤爲吃緊况部文憲札極其嚴切尺近籌欵又舍房租更無别法爾等食毛踐土二百餘年當此國家需用孔亟之時縱捐頂縻踵毁家紓難以釋廟廊之憂以報生成之德亦當不惜矧此區區敢不竭力且此次勸辦房租並准援賑捐章程奏請給獎爾商民等更當樂從以襄義舉除由本府等設局開辦一面札飭仁義禮智兩巡檢會同查街委員迅卽按叚挨户調取房摺查明租價開單呈核外合行出示剴切曉諭爲此示仰合鎮商民人等一體知悉汝等務將房租價值據實報明並將經摺交由委員一並開單送核查舊章本係按年租銀在十五兩　錢在二十千以上者盡令認捐此次各憲會議格外體恤攺爲租銀在二十兩錢三十千以上始行認捐仍仿照從前堡工辦法房東貸户各捐二成共合四成由局將單核與帳部相符批定捐數立限收繳如有隱瞞或通同改多爲少從重倍罰倘敢違抗差傳訊究其自起堆棧　户有房位者照數抽提無房位者從公估計至南岸嘴江岸統歸一律辦理其會館廟宇所置房産並照數查辦總期人人奮勉爭效輸將藉伸同仇敵愾之心以作衛身保家之計况所捐不過一次亦復何所顧慮至若每年租銀數兩至二十兩錢數串至三十千者查明果係小户卽予核除比先年巳格外從寛汝商民均當知感惟是此欵係奉部文籌濟海軍江防等用決不能稍涉遲延然亦不便過事迫促今經本府等會商將所捐四成分四個　抽提每月止收一成仍歸房東賃户各半更覺寛舒惟須統由賃户措繳先期由府刊刷三聯收票存局有繳捐者仍將房東賃户捐數分　填寫　發收執並批明所持摺内令與房東自行清算俾免紛歧至所繳之捐每房租銀一兩抽提四錢錢一千抽提四百文係銀按原租平色錢照九八通用經收但票中須註明原銀若干扣庫平色若干錢照巿價合庫銀若干爲將來請獎地步免致臨時找補紛擾現議捐局卽設同知衙門所有收支一切由同知督率委員親自經理不假更胥之手庶社弊端而節煩費總之此舉旣爲籌備軍需紡費起見在爾等所捐無多而於需費則裨益匪淺矧事關君國勢在必行倘有無知之徒不顧大義從中阻擾一經查明定卽轉禀各憲執法施行决不稍從寛貸其各漂遵毋違特示 
[設奠有期]  
　　提右營守備程少菴守戎之夫人於前月某日仙逝守戎擇期本月二十一日在署中開吊 
[佞佛受驚]  
　　昨日俗傳觀音大士得道之辰閨中人之喜結佛緣者咸具一瓣心香頂禮慈雲座下　尖彩鳳三千拜袖底文鴛十八雙昔人緑春詞頗切此時風景清晨有女郎三四輩淡妝素服携手至小南門外觀音堂焚香拜禱甲乙二無賴尾隨其後謯浪笑傲入耳難堪所隨僕人聞而怒甚上前喝阻甲乙卽與之爲難扭作一團誓不釋手僕人旋奔赴巡防局訴陳甲乙見勢不佳乘機兎脫比局勇到則　蹤影全無矣 
[幾占城頂]  
　　前日午後狂風大作浦江中浪湧如山舟人咸有戒心相約灣泊港内有一船滿載貨物自南而北支撑不住勢將覆入波心幸經他船帶至岸旁不至禍生意外然亦險矣 
[幸未成災]  
　　寍波人某甲賃得虹口閔行路第十號門牌房屋開設義和泰雜貨店而以樓面轉租與粤東人某姓前日午後鐘鳴五下火起於樓梯之下登時炎炎上熾幸鄰人邦同撲滅未致成災 
[船户被控]  
　　前者船户楊老大從崇明包裝猪來滬駛經吳淞悮觸水雷致船被擊稍損遂詭　船身炸裂將猪乾没不肯交還事爲章　來報關行所知具詞赴蘇松太道轅控告未悉劉觀察若何批示也 
[美界瑣聞]  
　　銀工某甲寍波人賃居虹口漢壁禮路生有一女年方十四小家碧玉秀慧宜人日在絲廠繅絲得錢以添簪珥前日清晨五下二旋匆匆出外一去不回意者與有情人同赴鸞巢效鶼鶼之比翼乎抑竟入拐匪之手乎不可得而知巳○韋阿青胡宗德皆竊犯也前經英讞員宋通刺究辦後發回美捕房遞解前日下午五下鐘時捕頭遣包探江阿三押送至法租界太古碼頭附北京輪船載往甯波原籍 
[會訊定貨案略]  
　　謙和洋行主人愛文司控源記洋貨號定貨不出經英領事據情照會公堂請將源記號主戴友安傳訊愛文司申訴前情戴延律師波羅得偕羅繙譯上堂申辯戴稱此事皆由蘇寳生經手所有向謙和定買之斜紋布及咈布共二百包本欲前往提取因伊前收號中先令不往銀行取用以致受虧銀八百三十餘兩後　央人至銀行再三說項始付銀六百二十五兩九錢此銀巳由蘇付訖俄而蘇亦投案所供略同謂如謙和將受虧之先令價銀算清卽可出貨中西官問先令何以受虧蘇稱向洋商買貨須以先令爲準前者向謙和定買貨物計三千五百先令卽向德華銀行結定將結單付與謙和俟出貨時交銀由謙和向德華劃收先令豈知謙和僅往收取六百餘先令餘皆存在德華此事初不得知及西歴九月二十九號德華忽開帳前來言先令虧本之數向問細情始知謙和不往收取現巳過期謙和如將此項所虧銀兩交出卽可到期出貨謙和行主初不允經波律　再坧辯駁始允將銀六百二十五兩九錢存在公堂俟源記將貨出清後另往英刑司署控告結案時至公堂領銀至蘇定買之貨理應往出中西官商議之下以爲如此辦法甚通遂相約退堂 
 
 

Page 4

 
 
[英界公堂瑣案]  
　　野鷄倡婦李阿寳深夜蹀　浦灘與某洋人胡閙經二百十三號巡捕拘入捕房轉解至案宋通刺研訊之下　倡俱稱小婦人家住蘇州曾在此洋人處傭工昨夜見女友之舊主人在浦灘經過略談數語旋卽各自散歸不料行甫數武卽有華捕將小婦人拘送案下通刺商諸薩副領事然後著具以後不再至浦灘深夜行走切結存案備查○前者彚司洋行某西人控江小寳至行中吵閙通刺令將江妻傳案訊供昨晨包探沈金隆傳到彚司洋行女傭王俞氏供稱小婦人係此間土著並未嫁與小寳惟與之私姘耳前　小婦人賦閒無事　小寳逐出今見小婦人巳有生意卽來行吵閙求老爺拘案訊懲通刺著押候過　覆訊○陳阿生前因犯竊經通剌解回寍波原籍今又潛來圖　　包探顧阿六拘案請究通刺判令笞責五十板仍遞回原籍○包探顧阿六禀稱陳阿寳至俞阿寳小烟館内吸烟乘人不備竊　烟鎗而　經俞追獲送案請追陳供稱小的係本邑人失業無聊以致犯竊通刺判令笞責一百贓給還失主○包探孔阿才禀稱俞阿和竊　袁　堂家曰銅水烟袋一枝經小的緝獲人贓送案請究通刺判令管押五日○東洋車夫　仁卿匿取坐車客所遺綢洋傘經包探黄四福查知　之不認拘案請追　刺判令管押兩日○三百四十號等華捕先後拘獲違章之馬夫陳阿三周侯生李阿六送案請訊通刺判罰陳洋銀二元周三元李一元 
[助賑摭要]  
　　　不留名善士由協昇莊來規元五百兩正心室書士代募洋六百元海寗許村塲署董調梅善士求保專　吳氏病體　愈　銀一百兩批見規元一百零七兩二錢零四厘漠河金礦局同人公助由電報局楊子翁交來規元一百五十九兩一錢又規元五十一兩三錢六分八厘淮安志過齋主人淮平二六寳銀一百兩合規元一百零六兩六錢四分六厘無錫王梅修善士爲令郎病求速愈洋一百二十元　湖循陔室居士求尊堂郤病延年洋一百元春華祥頴川女士求久病速愈洋一百元楊仁丈寳善求病速愈洋一百元元和彭仁丈琛士求病速愈合家平安洋一百元振　氏求尊閫病愈愿助由源記來洋一百元延壽堂善士求保合家平安萬祥永來洋七十元錢孟超刺史勸募由吳梓林　長寄父厚康莊來洋七十元蘇省大源杭善士安福爲令孫品香求病速愈洋五十元紹興許高陽女氏爲保尊堂病就痊愿助洋五十元　善士正堃求病速愈洋五十元浙紹王少臣善仕求尊人病速愈洋五十元陳鄧氏還愿洋五十元無錫隆茂布行太原鑄氏酬愿洋五十元休　程燦廷善士六旬大慶承親友惠儀理宜酬答將壽筵資移助由杭州王筤　先生託餘大莊來洋三十元委解災區現届中日齟齬　事　銀助欵寥寥彼災户需賑孔亟無以爲繼其跼踃情形尤不堪設想以各善士慷慨傾資多方　困在顛連無告者靡不感戴仁慈而積德良深　吳必默鑒其衷而降之福焉[  上海北巿絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
　　代售赤金票○先令票○躉批公道 
　　本行創護多年自　接月吕宋大票屢中大彩遠近馳名○新增加送彩票不取分文茲售十一月票雙張十二元送彩票一　張單張四開照算彩票照送分條七角送彩票二條彩票頭彩一千三百元躉批格外公道紅票照吕現兌函購申四馬路 
　　普濟藥房 
　　第一靈藥 
　　奇騐止濁酒○四鞭壯陽酒○立止夢遺酒○通乳湧泉酒○調經種子酒○衛生百益酒○千金保孕丹○奇騐辟邪丹○調經大補丸○疝氣立消丸○走馬牙疳散○壯陽種子膏○止血補傷散○光明洗眼水○洗痔斷根散○心胃氣痛散○立止狐臭藥○萬應瘧膏○烏鬚藥○本藥房秘製各藥無不卽日奏效異常靈騐今擇其尤者列諸報幅欲知虚實請先試之賜顧者乞移玉四馬路北望平街認明招牌庶不致悞 
　　新出石印繪圖世事俱全 
　　萬寶全書原名世事俱全各色咸備所戴天文地理人事九流三敎以至應酧　戲之事無不繪圖詳説新輯續編首述洋務名事滬　紀略各國旗圖通商章程看銀洋要訣贸易須知種花養鳥戲法等事每部連錦套洋八角上海三洋經　文閣書莊發兌 
　　聲明劣子 
　　余素安本分所生三子乃次子財寶素行無賴經余疊次訓責不改且余痴妻袒護現劣子避匿嗣後倘財寶在外向各處賒借錢洋貨物及另生不端等情被累之人自行送請公堂禀究不涉余并余長幼二子之事除余禀請公堂備案外爲此聲明以免後累何晋卿白 
　　石印希世墨寶 
　　平原多寶塔一碑爲書家圭臬學者先從此入手方得楷法正路惟石經椎久面目全非無由窺見魯公眞際今於友人處假得是本爲海内第一歴代　名公題識纍纍用付石印公諸同好共價每部裱成價洋五元未裱四元推發　外克已寄售在南北　葉山房及江書林麥家　儀古齋 
　　英十一月票出售 
　　今售英十一月吕宋票雙張價洋十二元單張四開照算分條七角華十月十二開彩專收紅票格外公道凡蒙函購原班回件此佈老廣豐新廣豐萬福來萬寶來仝啓 
　　参茸扶陽乾健丸 
　　嘗謂伯道無兒人生恨事推原其故亦人謀之不　也本堂藏有參茸乾健丸一方承遠袓之秘授得膚扁之眞傳其性補而不燥温而不熱能補坎離未　之氣能助天地再造之功换骨卽是此丹慛丁莫如此藥俱用王道補養之功并非行覇宜淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盗汗精神短少作事健忘腰膝疼痛步履無力等症悉皆取效如神倘有關睢久賦而乏嗣興　者將此丸常服則枯楊可覩生梯之象幽蘭定占入夢之祥矣外有參茸坤順丸專備婦科所用兩者分服則男精固而女調經取效爲更速也早晚每服三錢淡鹽湯送下無用戒口小丸每兩錢三百文太丸每盒四個洋一元○一分寄杭州保仿坊申昌書局○一分寄九江廣泰源洋貨店○一寄江西省磨子巷羅春臺○一寄安慶小南門内羅春臺○一分支蘇州閶門中巿發兌○一分寄吴城鎭羅春台發兌棋盤街廣東梁愷堂啓 
　　參茸坤順丸 
　　易曰乾健也坤順也乾健而坤順化育之功效在是矣本堂秘有良方旣製成乾健丸能使男子益髓固精今有製就坤順丸并令婦人調經受孕經云男子以固精爲本婦人以調經爲　二者相需爲用奚　一索而成世之乏　者問津及此又何　乎種子之無良方也大凡婦人不孕之故皆因月信不調赤白帶下子宫寒冷　　　　所致其人必面黃體瘦四肢無力夢寐不寗　悶呑酸咳嗽潮熱服此丸則功效如神未孕之前卽調經種子旣孕則保産安胎産後則扶元固本消欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩　三百文大丸每盒四個洋一元分寄處與乾健丸同　愷悌堂啓 
　　吕宋發財大票 
　　英十一月份雙張十一員八角單四照算分條六角申三馬路石路天寶寶不必愁范財記錢運來大家有運來莊 
　　上海華英大藥房精製奇騐各藥 
　　本藥房專運泰西各國地道藥材虔製中西靈騐丸散膏丹各種藥酒藥水藥露以及照相快鏡新式鏡匣藥水玻璃量藥杯尺并售醫家應用藥料器具化學電鍍牛痘苗管刀針各件上品香水香粉香皂等物一應俱全平價發兌代辦石印機器油墨材料并各　西　新法製造機器等物一經定妥約期無悞如蒙仕商賜顧者請移玉上海四馬路東首新造紅　大洋房内面議遠方函致原局回件不悞一切各藥繁多不及登載今將要藥開列於右戒烟神效片獅馬牌嗼啡醒酒口香糖補身牛肉汁百補貢邦片平肝胃糖片麥精魚肝油花露香水粉金鷄納霜丸嫩面香水粉内外痔瘡藥五淋白濁藥疎風薄荷錠四鞭壯陽酒戒烟白藥粉玫瑰清香油風火牙藥眩船妙藥水萬應洋　汁搽烏鬚藥水金刃刀傷藥生髮清香水化痰止咳餅立除雀斑水百補鐵精酒十全大補藥調經種子丸婦科白帶丸華英風濕酒光面清香水百補固精水小兒疳積糖秘製止痛藥三陰瘧疾酒上品魚肝油神效疥瘡藥玫瑰香蜜糖肝胃氣痛酒靈騐癬藥水止咳嗽藥水寗神安眠水花柳清毒藥乾健種子酒救食生烟藥發四夫對晤摖牙玫瑰粉滋肌香　膏内外損傷藥風火眼藥水鷄眼脱根水退油漬藥水百補衛身酒 
　　賴家園橘紅 
　　肺　最　每傷於咳夫咳由痰作痰由氣升故止咳莫先於化痰化痰尤宜降氣常考化痰降氣之品以粤東化州　家園　紅爲最然所出無多本堂不惜資本親往園中摘取故無假冐且照東醫寶鑑仙製半夏及自藏數十年老陳皮製之均以去痰化氣之品故去痰而不燥無論外感作咳及遠年咳嗽老年夜咳服之立奏奇功每瓶洋二角○并有正化州賴家園　紅出售每個洋五角○廣東普仁堂分設上洋棋盤街開張 
　　無師自通寫信捷徑要决 
　　是書係近時商號生意往來各項緊要對答之語曁頌揚稱呼擡頭時令起筆述事收尾等法及寫信格式無不全備且逐節註解如文理初通之人一見便明只須依法動筆連絡贯串矣附看洋易知之决共五本洋六角在上海四馬路文宜書局各書坊代售 
　　四海馳名 
　　京都同德堂 
　　存心濟世虔修應騐靈藥數百種始創孫製槍上戒烟三香净藥膏每兩八角單四角按月送戒百人不取分文設上海五福衖口 
　　傍觀不平人啓 
　　連閲申報見孔水香竊取聨票一節此係該店經手顧秋岩　　因　業後奪其生意以故結　無中生有天良何在損人名節神人共誅 
　　廣東趙同春堂蠟丸號 
　　異法卽愈白濁丸 
　　異法即愈白濁 
　　卽愈者卽服卽靈之速也本堂此丸有異法製成用珠珀調元等藥配煉不壞胃不傷脾專治白濁赤濁五淋漓　尿管痛癢花柳疳疔餘毒等症服之立能解毒止痛濁去清來神效無比花柳餘毒永除矣每瓶洋二角鋪在上海老巡捕房對門開○分設江西○温州○杭州○蘇州○鎭江○無鍚○江陰○蕪湖等處發售 
　　赤脚大仙魚鰾種子丸 
　　廣東保和堂赤脚大仙丸 
　　赤脚大仙丸誠爲廣嗣之良方也專治腎元虧損身體虚寒酒色過傷陽事不舉夜溺頻多腰軟膝　腎冷精稀臨事不堅等症服之種子培元延年增壽每兩洋一角减附桂每兩洋八分分設上海河南路三馬路口 
　　大開眼界 
　　新出申江時下勝景圖　後附海外奇談各圖游記地球圖説如帽兒戲女書塲愚園張園等勝處均各一一繪圖閲此書者非但游歴上海無異　　外洋各國矣每部實洋三角又新出閒　列　繪圖孔公案本朝廣東一大案件洋三角皆大歡　洋三角風月夢白纸洋四角開闢演義四角綱鑑望　錄初看綱鑑一望而知白纸每部四角游龍戲鳳洋三角醉茶誌怪九角托上海江左書林代售 
　　新開慶餘土棧 
　　本號在上洋寶善街麥家　南提選大小川西原莊洋藥零躉發客貨眞價亷以垂久遠而廣招徠惠顧認明圖記 
　　廣東保壽堂精製藥酒 
　　包洽瘋濕第一方 
　　凡患瘋濕一症多由四肢麻木手腫脚脹筋絡抽縮骨節錐痛雖求名醫往往　眉推原其故非無良方可治實不知善治之法也倘服煎丸總難除其四肢骨節筋絡之瘋濕本主世代名醫喜考方書屢見世患斯症者甚　求醫問藥均無善治之法故將先祖秘傳良方揀選上藥君臣酌配流傳救濟世人名曰天下除濕袪瘋第一藥酒所妙者酒之一物善走經絡上至頭面下至手足骨節無微不至内服外擦立見速效無無論年久根深均可限日治痊大瓶收洋一元小瓶五角粤省分鋪上洋鐵馬路東首 
　　老四知堂○遺精靈膏 
　　男子遺精各有不同或有夢無夢之别但貼此膏功能引火歸原調和血脉轉弱爲强卽痿復能種子凡諸虚百損五勞七傷左癱右痪腰膝疼痛五淋白濁悉皆應效如神並婦人子宫寒冷崩漏赤白帶下等症若無以上各病貼之男則煖腎壯陽女則調經受孕此膏包退包换不靈還洋每張洋六角雙料一○另有立止遺精四寶丹每盒一元鋪在上洋英老巡捕房對門 
　　聲明拍賣 
　　四馬路西合興里同元昌烟館前月底逃匿計欠租洋卅五元久不來理清今限至廿一日如再不繳清准廿三日將生財拍賣以抵租金拍後卽日現銀出貨所有私債與本公司無涉 
 
 

Page 8

 
 
   
 
 

Page 9

 
 
[上海縣署瑣案]  
　　法華鎮人姚少　將柴堆與比隣俞天廟被廟中住持僧用去姚向索還僧出言不遜并將姚頭　　破姚　甚奔赴上海縣署呼寃黄大令諭令靜候訊明核辦○二十三保十　民人張巨松偕地保邢伯齡　縣訴稱小的與同姓不宗之永錫等同居永賜之兄繼生身死後永錫卽藉屍抛詐請卽提懲黄大令　令公差帶候訊明究辦○顧張氏偕　告顧厚坤攔黄大令之輿訴稱小婦人前出頂首洋銀五十元祖九畝地管房橋畔營地一區耕種每年納租錢三十千文按年付訖從不虧短現奉道憲大人之諭將地收回建造攺過所所有頂首洋銀五十元求大老爺恩賜賞給大令問有契據否答稱有現巳帶來大令閱畢諭令暫行退去候示○二十四保三國民人奚蘭齋攔　訴稱寡媳某氏尚在青年時被地棍唆逼再醮求卽提懲黄大令諭以候傳地保查明地棍何人是否屬實再行提案嚴懲○康正和因　收押日久其妻林氏爛　大令之輿泣求開棒大令謂爾夫甚不安分未便遽准氏乃含涙而回 
[法界捕房瑣案]  
　　日前包探拿獲在新濟輪船販賣私鹽之韓金標李三林二人解經葛同轉訊供管押昨日同轉　捕房飭提韓李詰訊同供稱鹽係新濟輪船庖丁囑售同轉謂本分府巳飭包探問明庖丁堅不承認此係違禁之物究竟何來韓李同稱請大老爺飭探帶小的前往將庖丁拘案質証同轉判令各笞責一百板所獲之鹽五包送交鹽公堂收領○日前金合記魚行夥孫厚卿控朱紹發陳士榮二魚販積欠魚錢百餘千同轉訊供押繳旣而陳子名阿寳者持限狀投案請將陳開釋依限繳錢周轉命將阿寳押入捕房令陳出外措錢昨日陳投案遞禀聲稱小的前向同順昌合順等行買鮮魚被金合記　去值錢六千五百餘文同轉謂爾巳具限月内准付一半今意如何陳供稱月内不能付錢求恩寛限同轉謂爾欲保爾子出外須覓保人陳供稱小的並無熟識之人惟十二圖地保可往懇同轉令轉商八仙橋地保又提朱研究供稱老母知小的禁　捕房央人借得洋銀十元巳付與行内矣問爾因何積欠如許之多供稱小的只欠二十六千七百餘文本年五月當面結清以後並未再欠同轉命捉候央人保出向原告商懇○長泰米店夥朱子才雇王福堂小車裝米三石至萬航渡行至中途失去小洋銀八百十二枚遂訴　萬航渡巡防局員飭勇送王至捕房同轉研訊之下供稱車籃巳破或者小洋銀漏出亦未可知同轉著騐明再核昨日包探將軍籃呈騐果巳破敗不堪同轉命提王覆訊供稱朱但雇小的之車裝運米石後自巳將小洋銀放車籃内用麻布蓋之同轉謂車籃雖巳破敗惟小洋銀落在地上何得不知王供稱車聲轆轆烏能聞知小洋銀墮地聲且朱並不說明小的何從留意同轉著押候押核○江北人姚孫氏私自脫逃其夫姚國　在八仙橋某小茶館尋獲投報捕房捕房遣　探帶往將孫氏及茶館主陳年慶拘入捕房同轉訊供之下著押候責　後交其夫領回管束此前日案由也昨日姚奉其母湯氏投案訴稱八月十一日小婦人臥病在牀媳婦私自逃出問以前曾否逃過答稱去年十二月某日逃出至今年四月回家小婦人詢以在何處棲身一味游移不肯實說同轉問爾等如何答稱此事應問兒子同轉謂經紀中人娶婦頗非易事隨命提孫氏至於著從重掌頰二百下問携出之手釧押　簪等現在保處供稱丈夫早巳當去矣同轉著加責二百五十下始供認前年八月某日質於南巿某典命提陳嚴究供稱九月十六日姚孫氏由包車夫宋自玉携來傭工每月出工資洋銀一元五角同轉著笞責一百板孫氏供稱小婦人在升和里傭工時與宋相識旋由宋薦至陳處同轉著押候交保具結不准再與孫氏往來孫氏禁押捕房半月期滿後飭姚投案領回管束○日前拿獲扒　鍾寳三送案訊供昨日同轉判令枷號一月期滿笞責二百板○江永輪船被竊取烟槍之王阿才及天香樓茶館竊取水烟筒之陳桂三前　早經　過昨日同轉飭提到案各掌頰八十下釋之使出 
 
 
 

Page 10

 
 
   
 
 

Page 11

 
 
[光緒二十年九月初七日京報全錄]  
　　宫門抄○諭旨四道錄並○署皖撫德奏查覆道員蕭允交被叅各欵摺○九月初七日内務府國子監正紅旗　　無引見○甘肅臬司裕祥到京請安○湖北學政龎鴻文請訓○江西學政黄卓元請訓○内務府奏派致祭内外城隍廟○派出崇光文璧○召見軍機　裕祥龎鴻文黄卓元○○頭品頂戴暫署安徽巡撫布政使奴才德壽跪奏爲遵旨查明道員被叅各欵據實覆陳恭摺仰祈聖鑒事竊奴才於六月二十六日接奉軍機大臣傳諭光緒二十年六月十七日奉上諭有人奏安徽道員蕭允文本在浙江候補有人訏捐道員該道吞没鉅欵自捐道員分發湖南經前撫臣奏叅革職迨沈秉成署兩江總督夤緣奏保開復發往安徽補用充支用賑捐兩局差使將實收兩張賄贈沈秉成之子沈炳琳等復爲索送各屬贐儀並有侵蝕局用浮開煤價鑽營點景差使向藩司索銀在上海冶遊情事又試用道許景壽爲之爪牙署鳳頴道時勒索陋規請飭查叅等語著德壽按照所叅各節確切查明據實具奏毋稍徇隱原片著抄給閱看將此傳諭知之欽此遵旨傳諭前來奴才查閱原奏安徽補用道蕭允文被叅吞没他人鉅欵自捐道員分發湖南業經發覺叅革不必追論隨後奏保開復在前撫臣沈秉成署兩江總督之時巳隔數年若何夤緣無從查究應以其安徽賄贈實收索送贐儀侵蝕局用浮開　價及在上海冶游情事爲重又試用道許景壽被叅爲之爪牙勒索陋規情節亦重奴才按照所叅各節密訪人言詳查文卷一面分飭署藩司員鳳林候補道王樹蔭等又遴委知府楊金綬知縣楊兆琛彭燦垣馳往鳳陽府曁江西廬陵江蘇上海等縣分别確切訪查去後兹據陸續禀覆奴才逐一查核證以輿論卷宗互相稽考如原叅蕭允文兼管支應賑捐兩局以三品銜郎中實收兩張賄贈沈秉成之子沈炳琳等一節查沈秉成二子一沈瑞琳係三品廕生分部行走郎中一沈瑞麟係候選郎中非名炳琳光緒十八年安徽省勸辦順直賑捐沈瑞琳兄弟於十二月内各捐賑欵請由郎中獎叙三品銜雖在蕭允文兼管賑捐之日而按銀核獎填給實收係屬照章辦理密加察訪非山蕭允文賄贈尚屬可信至其原有郎中官職調查卷存履歴叙明於光緒元年五年先後在直隷報捐奉有部發執照堪資考證其非蕭允文賄贈顯而易見原叅沈炳琳中式舉人分送硃卷索道府州縣　儀自二百金至五百金不等皆蕭允文與中軍叅將米占鰲主持其事一節查沈炳琳係沈瑞琳之訛沈瑞琳於癸巳恩科浙江鄉試中式舉人其於同鄉故舊分送硃卷事一時或有若向道府州縣索取贐儀每處自二百金至五百金不等安徽省缺分清苦諸從儉約向無數百金之應酬卽有不肖之人藉此結納自必私相授受亦無庸蕭允文等主持况其事暗昧莫可稽查不能得其實據原叅支應局半爲巡撫帳房撫署日用皆　濫　裕祿撫皖時存欵三十餘萬又存洋藥稅十餘萬迨阿克達春松堮濫支濫應巳耗大半蕭允文效尤侵蝕現虧至十餘萬兩一節查支應局管理防軍餉項歲入歲出皆有造報册籍可稽沈秉成任内撫署日用一切未嘗向局支取惟雜款項下歴任相沿有各行人役每月發銀七十兩有零係文巡捕代領放給誤以局爲帳房或卽指此想由傳聞失實升任撫臣裕祿於光緒十年六月丁憂去皖稽核局中底册是時存銀僅有九千七百餘兩若洋藥稅銀係由蕪湖新關徵收解部向未撥充防餉該局並無此項存欵松堮查無其人惟前有候補道松峻曾辦此局於光緒十八年與升任藩司阿克達春同被叅劾經兩江督臣劉坤一委員來皖查明覆奏稱無巧立名目隨時提用之弊蕭允文自十八年八月接辦起至十九年四月交替日止支發正雜各欵皆有領狀存卷鈎稽底簿收放相符悉心察查委無侵蝕確據該局防軍餉項向於鹽貨二厘項下撥解籌邊軍餉現攺爲籌備餉需及鐵路經費曁甘肅新餉等欵分濟他省者巳多而本省近年因巡緝會匪添募防勇以及練軍洋操加餉等項出欵亦復加增至於入欵則淮北海州分司西成鹽課並本省厘金比較前數年間轉形短少常年竭蹶左絀右支致第十七案報銷册内將第十六案提存之旗兵加餉一成勇餉裁减局員經費等銀六萬一百餘兩内動用銀四萬一千三百餘兩加以十八十九兩年分應提前項銀十三萬三千餘兩除解過十七年分旗兵加餉銀四萬兩外餘則無欵撥解積虧十餘萬兩之說或係因此訛傳原叅安徽養官輪兩艘歲費二三萬金煤一墩實價銀二兩六七錢蕭允文豫購三四年之煤每墩支銀七兩五六錢拆造吉安輪船開銷工料亦多浮　一節查安徽輪船兩艘一曰福安一曰澄清攺名吉安每年薪糧油煤福安需銀一萬二千餘兩澄清需銀三千餘兩並未費至二三萬金蕭允文辦局時於十九年二月派員前赴上海採買東洋頭番克拉子煤四月内運回存儲僅敷當年之用未曾豫購三四年之需據報每墩價銀連運費水脚共六兩九錢有奇明查暗訪煤價貴賤視乎煤質高低民間炊　就地購用土煤燄小力微每墩不過銀二兩數錢輪船所用必外洋頭等精好之煤價值本昻運費亦大合計似支銀較多尚未至七兩五六錢之數拆造吉安輪船係試用道朱文藻派委候選同知應忠才等赴上海承修查歴辦成案凡與洋商修購物件均無例價可循卽據承辦委員所報工料數目核實造銷似與蕭允文無涉原叅蕭允文本一窮員小吏並未得過實缺其家每年租入多至七八千石皆皖省所得一節查蕭允文籍隷江西廬陵縣於光緒十七年六月分發到皖委員楊兆琛會同署廬陸縣知縣任玉琛檢查存縣糧册調發家册租簿載明承完户名糧數田畝坐落土名租數核明蕭充文故父原任江蘇江寍縣知縣蕭煥唐遺有公業田僅一百七十四畝五分歲收額程二百六十一石七斗除完錢糧漕米亦其兄弟蕭郁文簫鳳文等五股分攤各分三十餘石蕭允文到省以後旣無眷屬在籍亦無資財寄回增置田産卽其故父遺産全載册内亦並無七八千石之多取有族鄰甘結可爲左證原叅蕭允文與米占鰲因緣爲奸凡不肖州縣營求差缺必以此二人爲門徑一節查蕭允文先辦支應賑捐等局後署安廬滁和道米占鰲係撫標中軍叅將兼統澄清營水師公事較多時常謁見沈秉成形迹不無稍密外人遂欵該二人爲營求門徑其實用人行政上司自有權衡該二人奚能從中干預其如何因緣爲奸亦無實蹟可指原叅蕭允文鑽營慶典點景差使索給費用五千至上海挾妓冶遊費去大半一節杳沈秉成遴派蕭允文赴京隨辦點景事宜奴才時在藩司本任奉飭籌給川費等用銀一萬兩奴才初許三千兩沈秉成爲之請益始勉力寛籌給發五千兩　屬差旋核實開報蕭允文於二月中旬領欵起程取道上海四月初旬到京委員彭燦垣前去查察並向上海縣知縣黄承暄面詢明確蕭允文躭延該處一月有餘憑人媒說續娶繼室稱是朱姓之女實係周姓之女門户卑微蕭允文時與同坐馬車出外遊覽身爲職官失於檢點爲物議所由來是挾妓或係欵詞冶遊則爲實事又買許多洋貨及綾羅綢縀論者謂攺常度花用若干不知細數有無浪費　欵卽飭開報核辦又原叅試用道許景壽爲之爪牙蕭允文爲求署缺沈秉成受其挾制不敢不應一節查許景壽與蕭允文同候補道職分相等蕭允文無須許景壽爲爪牙許景壽亦豈甘爲蕭允文爪牙其事無可印證本年正月鳳穎六泗道雙福因病禀請開缺沈秉成委許景壽接署是否蕭允文所求虚實莫從切究第沈秉成爲人忠厚和平屬僚進見無不得盡其辭謡傳或由此起細加訪察尚無挾制要求情事原叅許景壽到鳳穎道署任綑弔經承勒索到任陋規六千兩一節查許景壽於三月間署理鳳頴六泗道篆到時先至臨淮關總書陳泰經前任關道派令入都護解部飯銀兩巳起行數十里許景壽因該總書不候其到任令人追回發交臨淮巡檢看管半月有餘致招浮議有苟索規費六千兩之謡委員楊金綬加意根詢果否如數致送則以陳泰赴京未回無從傳到詰向察究何人過付亦無實在憑據至綑弔等情委無其事以上安徽補用道蕭允文叅欵或出自傳言均非確實或事無左騐莫可深求奴才詳慎叅稽不敢梢涉徇隱惟以監司大吏奉委慶典點景要差宜如何致敬竭誠格外慎重乃在上海紛華之地彌月逗遛續娶偕遊招摇過巿實屬踰閑敗檢有玷官箴且復玩視要公咎無可免相應請　卽行革職以示懲儆而肅官方隨辦點景差使奴才巳先奏明改派所有蕭允文領銀五千兩飭令將因公支用者核實報銷用餘存留者悉數交出以重公欵試用道許景壽雖無爲蕭允文爪牙及綑弔經承劣迹而察其管押總書陳泰一事索費似非無因舉動乖方操守難信未足勝監司之任惟念年力正强材猶可造擬請將道員降爲同知歸部選用以觀後效撫標中軍叅將米占鰲業經另案褫革此次詳查主持　儀因緣爲奸各節均無證據應請毋庸置議是否有當伏候聖裁所有遵旨查明緣由謹據實恭摺覆陳伏乞皇上聖鑒訓示謹奏奉旨巳錄 
 
 

Page 12

 
 
[光緒二十年九月初八日京報全錄]  
　　宫門抄○諭旨一道錄前○護湘撫王　奏恭報護篆日期摺○署湘藩翁奏報接篆日期摺○署湘臬李奏報接篆日期摺○署鄂藩　奏報接篆日期摺○署鄂臬瞿奏恭報接篆日期摺○黔臬唐奏報交卸篆務起程北上日期摺○大臣增奏出征官兵借支　裝鍻　摺○蘇撫奎奏報銷織造各項工料動用銀數摺○九月初八日理藩院鑾儀衛光祿寺廂白旗值日無引見○錦州副都統崇善　京請安○召見軍機志銳崇善○○二品頂戴護理湖南巡撫按察使臣王廉跪○奏爲恭報微臣護理撫篆叩謝天恩仰祈聖鑒事竊臣於光緒二十年八月初五日准湖廣總督臣張之洞咨承總理各國事務衙門電開光緒二十年七月二十八日奉旨吳大澂電奏均悉卽著赶緊馳抵威海與李鴻章籌商進止湖南巡撫著王廉暫行護理欽此等因轉咨到臣當卽恭設香案望闕叩頭謝恩臣前准巡撫臣吳大澂咨奏奉電旨帶兵北上因起程在卽電奏請旨將湖南巡撫印務暫由臣護理　准吳大澂於七月二十六日將巡撫關防曁王命旗牌等件委員齎送到臣遵卽祗領任事兹奉恩命益　悚惶伏念臣中州下十陳臬南湘方綰攝夫藩條更暫權乎撫篆查湖南衢通七省巡撫表率百僚舉凡察吏安民整幂經武在在均關緊要臣惟有竭力經營勉期應　無誤軍需至本省調撥防軍亦當添募填扎督飭認真操巡俾資鎮懾仍飭各廳州縣力行保甲杜匪人窺伺之隙免内地牽掣之虞遇有緊要事件隨時呈商督臣妥爲籌辦不敢以暫時護篆稍涉因循以冀仰副高厚鴻慈於萬一除將護篆日期恭疏題報及現在籌辦情形俟各路成軍啓行另摺奏明外所有微臣暫護撫篆及感激下忱理合繕摺叩謝天恩伏乞皇上聖鑒謹奏奉硃批知道了欽此○○二品頂戴署理湖南布政使岳常澧道臣翁曾桂跪奏爲恭報微臣接署藩篆日期叩謝天恩仰祈聖鑒事　臣於光緒二十年七月二十五日奉撫臣吳大澂行知署布政使干廉護理湖南巡撫所遺布政使篆務委臣署理等因臣隨於二十六日交卸臬篆並准護撫臣王廉將藩司印信文卷移交前來當卽恭設香案望闕叩頭祇領任事伏念臣猥以菲材久膺湘職甫權臬篆未報涓埃遽綰藩條益深兢惕查湘省游勇會匪時思萌動州縣要在得人藩司爲財賦總匯督　錢糧整頓厘稅出入尤宜綜核臣惟有勉竭愚誠倍加勤慎於用人理財諸大端隨時禀承護撫督臣盡心經理不敢以暫時攝篆稍涉因循以期仰答高厚鴻慈於萬一所有微臣接署藩篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○二品銜署理湖南按察使鹽法長寳道臣李經義跪奏爲恭報微臣接署臬篆日期叩謝天恩仰祈聖鑒事竊臣於光緒二十年七月二十五日接奉湖南撫臣吳大澂行知遵旨帶兵北上奏明署布政使王廉護理湖南巡撫所遺布政使印務委署臬司翁曾桂署理遞遺按察使印務委臣署理等因旋於光緒二十年七月二十六日准署按察使翁曾桂將臬司印信文卷移交前來臣當卽恭設香案望闕叩頭祗領任事伏念臣皖江下士材識疏庸恭領鹺綱涓埃未報兹復委署臬篆事繁責重兢惕彌深查湖南爲滇粤要衝臬司乃刑名總匯察吏安民激揚務當虚衷鞫獄平反爲先嚴保甲貴清盜源禁奸暴必袪弊竇考成所繫深懼弗勝臣惟有振作精神益矢勤慎隨時禀商督撫臣悉心研求認真辦理斷不敢以暫時攝篆稍涉因循以期仰答高厚鴻慈於萬一所有微臣接署臬篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○頭品頂戴署湖北布政使按　使臣陳寳箴跪奏爲恭報微臣接署藩篆日期叩謝天恩仰祈聖鑒事竊臣接奉湖廣總督臣張之洞湖北巡撫臣譚繼洵會札以湖北藩司王之春奉旨入都祝嘏卽須交卸北上所有藩司篆務奏明委臣接署本年七月二十九日准藩司王之春派員齎送湖北藩司印信曁文卷等件前來當卽恭設香案望闕叩頭謝恩祇領任事伏念臣豫章下士荆楚提刑臬事重陳藩條再攝忝司宣之暫領值時務之方殷勉借前籌首重理財之任恭承明詔正詢濟餉之方深懼駘材滋虞蚊負臣惟有勤思職業殫竭愚誠吏治　明軍儲勉濟東征轉餉快覩如江如漢之雄南紀承流益勵有翼有嚴之守以期仰答高厚鴻慈於萬一所有微臣感激下忱理合繕摺叩謝天恩伏乞皇上聖鑒謹奏奉硃批知道了欽此○○二品頂戴署湖北按察使鹽法武昌道臣瞿廷韶跪奏爲恭報微臣接署臬篆日期叩謝天恩仰祈聖鑒事竊微臣於光緒二十年七月十九日接奉督臣張之洞撫臣譚繼洵行知以布政使王之春現應赴京祝嘏按察使陳　箴署理藩司所遺臬司篆務檄委臣署理二十九日准陳寳箴將印信文卷齎送前來臣當卽恭設香案望闕叩頭祗領任事伏念臣北平下士知識庸愚由舉人從戎洊保知府迭奉委署鄖陽黄州宜昌等府知府擢道員後一　糧篆再綰鹺綱十六年十月蒙恩補授鹽法武昌道缺在任四年涓埃未效兹復忝權臬篆兢惕彌深查鄂迨當水陸要衝臬司爲刑名總匯舉凡察吏安民禁奸戢暴在在均關緊要如臣檮昧懼弗克勝臣惟有勉效駑駘隨時禀商督撫臣認省真經理不敢以暫時署理稍涉因循以期仰答高厚鴻慈於萬一所有微臣接署臬篆日期並感激下忱理合恭摺具陳伏乞皇上聖鑒謹奏奉硃批知道了欽此○○二品頂戴貴州按察使臣唐樹森跪奏爲恭報微臣交卸臬篆起程晉京慶祝日期仰祈聖鑒事竊臣現奉撫臣崧蕃檄開該司欽奉諭旨派出著於十月初一日以前到京恭候届期隨同祝嘏等因現據禀請交卸起程所遺臬司篆務委糧儲道黄元善署理飭知下司臣卽於七月初一日交卸臬事初八日由貴陽起程循長江東下至滬航海北上遵於十月初一日前到京恭候届期隨同慶祝伏念臣楚南下士浙東夙員旣經臬秉黔邦未效涓埃之報兹復恩承丹詔俾伸華祝之忱悚惕倍深欣幸何極所有微臣交卸臬篆並起程晋京慶祝日期理合恭摺具陳伏乞皇上聖鑒謹奏奉硃批知道了欽此○○奴才增祺跪奏爲出征官兵借支整裝銀兩數目恭摺具陳仰祈聖鑒事竊查將軍依克唐阿現在遵旨馳赴奉天聽候諭旨擇要駐紥除所帶鎮邊軍馬步八營官兵原有口分毋庸借給整裝銀兩外所有將軍依克唐阿查照本省成案照有勇號將軍一員應借支减半整裝銀二百五十七兩六錢六分六厘五毫佐領蘇那木策麟一員應借支减支整裝銀一百二兩九錢九分九厘五毫驍騎校博多羅一員應支借减半整裝銀五十九兩六錢六分六厘五毫八品監生一員筆帖式一員甲兵二十六名每員名各應借支减半整裝銀二十一兩四錢一分六厘五毫統共借過减半整裝銀一千一十九兩九錢九分四厘五毫因本年新餉多未解到暫行挪墊給發俾資整裝無誤起程合無仰懇天恩飭下户部速行指撥以歸墊欵並請照案俟凱撤時再於該官兵應領俸餉銀内隨時如數扣收備抵本省俸餉以重欵餉謹恭摺具陳伏乞皇上聖鑒謹奏奉硃批户部知道欽此○○頭品頂戴江蘇巡撫兼管江南織造奴才奎俊跪奏爲奏銷奴才兼管織造任内恭辦工部内務府傳派綵綢動用料工銀數恭摺具陳仰祈聖鑒事竊奴才查兼管卷内承准工部照會奏派恭備綵殿應需綵綢分派江寍織造赶辦二萬疋行令迅速解交等因當經本任江南織造文煦估價報部旋由户部奏奉諭旨飭令恪遵大婚成案銷價辦理並行知兩江督臣劉坤一分飭司道關局匀撥銀欵解由文煦購料開工敬謹趲辦奴才兼管後督催齊　　卽選派承差管解起程運京交納計動用料工等項銀八萬五千六百二十六兩又另文奏派仁壽殿支搭綵倗曁乾清門等處應掛架綵分派江寍織辦各色綵綢二萬五千六百五十疋共動用銀十萬九千一百九十四兩七錢九分又准内務府來文奏派甯壽宫等處應掛架綵分派江甯織辦各色綵綢三萬三千三百疋動用銀十三萬八千二百二十三兩四錢五厘均經本任江南織造文煦遵照成案估價　部咨准兩江督臣分飭籌撥銀欵陸續呈解前來由奴才按欵發購料物赶辦解京隨時專摺具奏在案除造具料工細數清册送部核銷並咨送内務府備案外敬繕簡明黄册恭呈御覽伏乞皇上聖鑒謹奏奉硃批該衙門知道册併發欽此 
 
