# 1891 - 90 - 4906449

 

Page 1

 
 
[展限取書] [  圖書集成局啓]  
　　本局所印古今圖書集成去年曾布告諸君請於年内持單提取兹尙有未經來取者深恐因路遠所致未使遽爾充公是以再展限期遲至本年三月之抄若仍不來提取則定將提單作爲廢紙此後决不發書矣用先布知維祈雅鑒 
[重印快心編出售] [  申報館主人啓]  
　　快心編初二三集爲天花才子所著雖體例不離乎小説而其言情寫景娓娓動人實非俗手所能及本館於去夏重付手民排印未及一　　箱已空葢由筆墨神妙無方故人皆爭先快覩也兹以購者仍源源而至因又續印成書裝訂告成卽日發售所有悮字細加改正不復留亥豕魯魚每部仍訂十册價洋五角閲者請臨本埠申昌書室各處申昌及售報人處購取可也 
[催取振采] [  申報館恊振所啓]  
　　本舘承遠近諸大善士捐助貴重之物已兩次製成集腋社采票以冀從速售去普濟飢民所有第二次票已於本月初六日在仁濟善堂開彩旣將對號單登明初八日本報附章所望各處購　諸　檢閲此單如已奪得錦標速卽將票寄來領取本舘有厚望焉肅此布聞伏維均鑒 
[得彩求售] [  申報館恊振所啓]  
　　本舘恊振所集腋社二次彩票其第一彩乃嘉興朱夢廬先生所得兹以其文孫偶患驚風願將所得彩物仍交本舘代售助賑冀求速　計文徵明山水册頁一部伽南香朝珠一串連翡翠佛頭記念俱全望江龍申題草虫册頁一部古銅香爐一只紅頂一座花翎一支漢玉五件如有合意者請速來購取其價亦可格外從亷旣得珍貴之物又有施濟之名一舉而二善備想痌瘝在抱者自必踴躍樂輸也 
[再諭京師盜賊之横]  
　　前論京師盜賊之横見之者謂余言之過甚孰意不　日而京反所述自愈覺其横者則　論猶不足以盡之也京友言及福大協揆府中被盜一節夫福大恊揆回赫赫然兼步軍統領所謂九門提督卽古之執金吾也都中各官出門無論爲相爲將皆不甚顯赫獨九門提督衙門三堂憲扈從如雲刀矛映日最爲有威可畏京中所有番役悉隷於步軍統領倘都中人士有偶逢暴客者則必禀知提署請爲查緝如獲准詞立派番役躋緝無有不獲聞之父老言有某土爺身帶金表至戲園觀劇歸而忽失其表立請步軍統領至邸面諭并須令竊表之人一見統領殊以爲難回署傳番役卽以此事責之則請以三日爲期將原物查還竊賊則不能獲案統領以覆土命王决不允如是者商酌數次番役乃許以其日仍請王爺往某園觀劇當令該賊親手送還請王留心伺之可也王允之如期而往觀劇良久至人散而歸迄無有還表者王怒以問提署則對曰表已遠矣乃在靴桷中摸之果然方憶當觀劇之時忽有一老者與王坐處相離尺有咫衣服輝煌僕從衆盛及戲將闌老者他顧而唾適汚土衣老者大爲不安再三謝罪并取袖中羅巾親爲揩拭王笑謝之老者遂出王亦卽歸意老者其卽竊表之賊王本欲得其人而甘心今見其作用如此知不可得遂置之卽此可見京師之捕役皆隷於步軍統領衙門　京師之賊皆隸於步軍統領衙門之捕役然則以彼竊表之賊其手叚神妙若此番役猶能查得其贓且能令其人親自送還賊之於番役似惟命之是聽矣番役旣足以制賊又豈有聽其逞技於統領府中之理竊恐昔日之番役與今日之番役其情形又有不同音日之番役雖不能獲賊尙足以制賊今日之番役不但不能制賊反將爲賊所制何則前此賊懼番役之威暗中深與結納厚其賄賂豐其規例竊之他人以養番役番役旣受賊之養則聽賊之所爲且此等番役旣有賊以爲之養可以不耕而食不織而衣安富尊榮漸自忘其故義於捕務一切絶不講求但得賊貽之資相與沈酣於雲烟縹緲之處積而久焉京中番役皆有其名而無其實在家則昏昏欲暉出門則風吹欲倒於是賊知番役之不足畏而漸施其狎玩久之益覺黔　無技則弛然以逞矣上而至於皇宫内院尙且竊取珍物以出下而民居鋪户無日不受其累强而殺人奪貨馬賊横行於近畿小而偷鷄剪　宵小肆毒於輦轂曾有友人赴京謁選居不滿十日而連失眼鏡十三副則宵小之多可知矣夫以京師自善之區而盜賊之横行無忌一至於此當此中外通商之際外洋各國皆有欽差駐於都中倘爲所聞不亦貽笑之甚耶吾不知提署中之番役如何挑選意者亦如外省各衙門之差役其缺皆係出錢買得以故有恃不恐雖上嚴以飭之而彼終以虚文了之搪塞支吾是其長技賊早有以窺其隱故恣横不可復制竊以爲福大恊揆府中之盜其殆以此相嘗試而默以覘番役之中尙有得力之人與否觀於福大恊揆未被盜之前一日隨帶劍手多人乘轎行至後門内皇城牆下見有賊五六人踞坐城牆上乃趨赴左近官廳派令恊尉兵等前往緝拿未獲次夜卽至恊揆府中報復人多至十餘軟進硬出瞻敢用洋槍威嚇聲稱我等竊物而去須將面貌記清其凶横一至於此豈但愍不畏死而已哉恐其黨羽漸多聚而愈衆官役胆怯力更不支則彼踞坐城牆者且將不止五六人而從容肆劫者且不僅在大官府中也雖然捕務豈果不能振作乎倘有買缺充役之積弊當破除情面悉予改除各番役皆當認眞挑選而各處官廳之值班官兵等均不得虚行故事晷刻輕離如此則匪徒何敢逞志非然者彌縫掩飾姑息因循匪人之膽日壯官役之勢日衰其害不知伊於胡底矣可不慮哉可不懼哉 
[本館接奉電音]  
　　昨由京友電傳上諭一道敬謹譯登○二月二十七日奉上諭阿克逹春奏舉劾屬員一摺安徽候補同知周心培才長心細辭事勤能桐城縣知縣吳云壽才堪治劇整頓有方祁門縣知縣金士翹振作有爲候補知縣袁學昌講求吏治據奏　　等均係出色人員堪以造就卽着傳旨嘉奬勉爲循良毋得始勤終怠青陽縣知縣華楊年力就衰捕務廢弛惟文理尙優着以教職歸部選用和州直隸州州同漆敏求性近　頇精神遲鈍着以原品休致無爲州吏目王澤　招攬詞訟縱役擾民着卽行革職以肅官方餘著照所議辦理該部知道欽此 
[螭抝載筆]  
　　本月二十一日係醕賢親王三匝月祭期皇上孝思不匱仍於是晨往海掟園寓親詣醕賢親王金棺前奠酒舉哀行禮先期由總管内務府知照各衙門查照歴次成案妥爲預備聞皇太后亦於是日率皇后妃嬪主位躬往園寓奠醊○圓明園内古銅殿被匪徒揭去瓦片等物已錄前報兹聞管園章京等以園内值守官兵過少不敷防守查内務府包衣三旗滿洲旗皷六十五佐領管領所屬各户幼丁頗不乏人與茯投閑置散孰若入值承差擬由此項幼丁中酌挑二百人分班於圓明園内值宿仿照守衞西苑章程各予器械晝則往來巡蔡夜則傳籌查 
 
 

Page 2

 
 
緝設有賊盜卽可立集圍捕幼丁除循章日支口分外按月給予津貼數錢以示體恤至挑充時卽由各該佐領等於十六歲以上之人保送挑充如此籌備庶於園庭益昭嚴愼已詳禀各堂憲核奪奏辦未知能准如所請否○倉塲坐糧廳監督花翎刑部郎中鄭榷　秉成近因事故呈請開缺回籍已咨吏部先於京察一等扣除覆帶引一見外並分咨户刑二部查照並聞坐糧廳漢監督經倉憲擬令大通橋監督邢乃璿就近暫署○工部各堂憲因節愼庫儲欵無多恐各項小案工程請領欵項不敷動支援案具奏請旨飭下户部撥銀五萬兩儲庫備用等情於二月十四日奉旨着卽咨行户部照案撥發欽此刻由工部移咨户部請領此欵而户部銀庫尙未定期開放云○黑龍江將軍依軍憲克唐阿於客冬查閲呼蘭綏化巴彦蘇蘇等處校閲防軍履勘邊隘嗣因與定帥晤商戎政立卽回省所有北路尙未往閲兹聞今春擬往呼倫貝爾墨爾根布特哈愛地等城　閲防軍並籌佈屯防各事順道履勘黑俄一帶交界地形應如何籌防之處就地酌辦總期邊疆鞏固俾免强敵侵凌並欲親詣漠河金厰勘騐一切已於正月杪帶印出省矣○禮部爲行查事查喜起舞大臣侍衞年例備舞應得賞縀例由本部查明請領歴經辦理在案所有去歲除夕以及本年元旦上元等日喜起舞大臣侍衞備舞若干次應行領侍衞内大臣處逐一查明咨覆本部以憑行領賞縀○二月二十七日清明節致祭泰東陵遣奉恩輔國公載卓行禮兹因載卓請假未克如期往祭報由宗人府另爲改派遂由宗人府開列公銜具奏二月十九日奉硃旨改派奉恩鎭國公光裕行禮欽此○本年皇太后選看秀女前已恭紀報端兹聞此次八旗備選秀女除告病事故外實看者僅五十八人當經皇太后逐一選看於排單上鈐記留名二十二人聽候覆行選看未入選者間有數人特子綢縀首飾活計以示體恤○禮部尙書臣宗室崑岡等謹奏爲請旨事據内務府文稱恭照二月二十五日午時田村暫安之莊靜皇貴妃殯宫行百日祭禮等因到部臣等查百日祭向係讀文致祭例應請派王一人承祭謹將宗人府送到王銜名繕寫清單伏候欽派一人届期前往將事爲此謹奏請旨於光緒十七年二月十九日奉硃筆圈出和碩鄭親王凱泰欽此○西安門内南池子織女橋地方有孫某者係内務府正黄旗六管領下甲兵夙操庖丁技娶妻劉氏已有年所孫常在外營生家中留妻看守比鄰僅有七旬老媼二月初七日晚孫事畢歸家其妻已將衾枕安不知緣何肇釁孫遽萌殺機取小刀一柄將妻亂戮數下登時殞命孫又端坐坑間自刎而死初八日晨庖夥來尋喚之不應隣媼濕破窗紙見男女皆殞屋中旋由看街兵報明本管官廳呈報提署因係旗人例由刑部派員騐訊初十日刑部司員臨塲因無屍親未騐立飭本旗領催及步軍校尋獲屍親次日始騐兩造供稱伊夫妻平日和睦委無别情司員卽將屍親帶至刑部由山東司再訊以憑擬結○工部爲咨行事虞衡司案呈所有各旗營應領光緒十七年春季官兵常操軍需火藥烘樂鉛丸火繩按照册開數目核與歴屇成案相符移付火藥局照放現准火藥局訂於本月二十一日開放相應咨行各旗營派員於是日已刻赴局支領勿悮 
[津水春鱗]  
　　天津混混冋來爭市口奪脚行抽車船之用收娼賭之規大率習以爲常稍不如意則拔刃相向此皆有爲而然並非無故作蠻觸之爭也迄今市口之官差旣定脚行之疆界攸分車船之費旣有定章娼賭之資未容攙奪而鬥毆尙不能免者皆因　　小忿口角微姘非若從前之爭名奪利也半月以來河東柴家大墳河北虹橋以及侯家後等地方械鬥蜂起有已成者有未成者有闘未成而獲械者有闘甫成而斃命者均已紛紛禀報矣説者曰挽回澆俗莫如用猛不知爲民上者亦以爲然否○河東木匠劉大悮被河北混混王慶等四人踢斃於大胡同業經列報兹悉王慶業已逃逃當塲獲解兩人一爲縣署官媒賀氏之姪賀八一爲劉某縣署讞員於騐屍後提案研鞫兇手主名賀八抵死不承劉某供認曾經起脚踢倒死者惟係後臂並非前身傷以致命爲重似此供口仍屬難成信讞遂卽押候補提人犯覆訊核辦○楊柳青河北韓氏有女甫十二齡許字河南劉氏爲童養媳兩家皆窮極無聊劉以凶年飢饉擬將女鬻入勾欄韓氏聞知不忍其女之飄茵墮溷也方與之爭劉之同族亦左袒韓無如劉意已决暗與媒鴇商量有成議矣中旬某日媒率鴇婦牽車載女韓氏聞信泣涕如雨飛馳而往欲與女訣别標諸門外韓忿甚泣訴鄰舍並動公忿拾取磚石擲御車者韓悵悵而回自念命途偃蹇不能庇一女生不如死舟至中流聳身躍入水中約流數里至口子門遇救時該鴇已知釀成人命不敢領女村人有陳汝花者見而憐之以絮褲一條給韓並代歛錢八九千除購棉衣一襲外餘悉付之俾延殘端並有慷慨好義者命劉釋女俾還母家韓於是轉悲爲喜挈女歸家安然度日焉○優人何富有京班中之武生也前在滬瀆多年近已回津演劇其家在侯家後地方十九夜夫妻同夢方酣突有撬門人室者向妻某氏奏刀氏痛絶而號何從夢中驚醒亦被一刀額顱血注如雨炕頭置有包袱一具其人遂取之而逸謂爲竊賊則不應拔刀傷人謂爲仇殺何以瀕行又取包袱一具是皆理之不可解者聞已於翌日投縣報案矣 
[訊供紀略]  
　　前報鎭江五旗人於租界抗護匪犯楊老九被逸當經捕快楊魁協同西捕將五人送縣帥邑尊卽稟明支都憲知該旗人早經斥革遂回署訊究趙小紅曹二紅李小紅關小彩等均不供招邑尊大怒先將趙曹李各責一千餘板又責籐條仍無供詞爰將三人收禁詎於監内檢　從李小紅鞋内得小長方黄旗一面上有義勝邦三紅字旗之四角有前後左右四字當卽呈案復將李小紅重責問以旗從何來李小紅答以不知邑尊飭將趙曹李三人釘鐐收禁一面申詳各大憲乃衆旂人紛紛聚議居民深以爲憂幸金陵豐將軍聞信急委向署京口都統積息都憲及聞君前　彈壓人心始定五旗人之父母不服於將軍及各大憲前喊控謂捕快楊魁挾怨栽害等語沈制軍隨委歐陽明觀察帶同隨員馬君前來京口江蘇撫憲亦委胡君來會審是案十八日經保甲總局孫君洋務局胡君隨員馬君於考棚内設案訊究先提五旗人訊問仍舊無供繼提捕保楊魁郭標訊問供仍如前二十日孫胡馬三君又於考棚提前經捉獲哥老會首賭犯許雲標卽蓉齋記問因當日捉獲時亦有旗人數十名攔阻抗護幸蓉齋見勢不佳急阻衆旗人自願到堂衆方散去現在到案孫胡馬三君先以好言慰之繼以嚴詞嚇之訊其凡入哥老會以何爲憑蓉齋始不肯供被逼不過乃供楊老九是哥老會首總管水路上至南京下至江隂皆爲所轄以旗爲証旗乃長方不大分黄紅青藍曰五色黄旗紅字紅旗黄字青旗藍字藍旗白字白旗青字惟黄者爲大上有義勝邦三字四角有前後左右四字並供出旗人多名三君聞之正與李小紅黄旗字樣符合訊畢仍將許容齋收禁一面禀詳上憲二十二日經撫委胡君隨員馬君毓司馬保甲委員孫君洋務局員胡君鎭江府楊太守仍於考院研訊先提趙小紅國案胡君先問曰爾與捕快楊魁平時相認素有深仇否爾可從直供來趙小紅答曰與楊魁平時素不相認亦無仇隙胡君曰爾之父母刻於上憲喊控謂楊挾隙栽害爾何云無趙小紅仍如前供繼提曹二紅訊究曹供於租界鶴鳴園飲酒並未抗捕與楊老九素不相識及訊與楊魁　隙有仇平時認得否曹供與趙相同連問數次皆稱素不認識眞無仇隙胡君與毓司馬未理再究末提李小紅訊　亦與趙曹供問胡君曰現在爾等五人家屬已赴上憲喊控謂捕挾隙栽害誠如爾言爾等父母豈非誣控不特不能與爾邀恩却反與爾加罪爾可細細思之或於花柳塲中挾嫌或於他處有隙爾可從實供來李小紅思之良久曰與楊魁去歲有一面之識平時亦無深仇惟彼是安慶首領去歲要我爲徒我未允從或因此挾怨餘實不知胡君曰爾旣知他是安慶首領去歲何不出首今言晚矣殆亦爾等命耶言畢退堂仍將李小紅等帶回收禁俟歡陽明觀景黄觀察積忠都憲等親提訊供後方成定讞近又聞楊老九於靖江縣被獲業已護解到蘇不日將到鎭江果如是不難水落石出也 
[香市述聞]  
　　京口南門外觀音山例於二月十九日大士誕期丹徒縣十七區鄉民按田畝抽釐歛資紥就奇巧花燈出賽燈會朝山進 
 
 

Page 3

 
 
香者於十五日起先行叅廟至正日各區燈會齊到人山人海熱閙非常無賴匪徒得以乘間攫物因之鬥毆等事日有幾起今則早有兵弁彈壓旗營各要口有官把守不准擅離汛地因此游人雖多得無事故云 
[議移藥局]  
　　松郡東南隅小校塲有火藥局一所前此曾經紳士禀請遷移以經費無出而止邇來火警頻聞闔郡紳士有鑒於安徽太平府屬　局失事之慘心中惴惴旦名不安當經禀請府尊申詳上憲酌議遷至青浦鳳凰山之陽刻奉恩太守牌示姚光發等禀批查搬移藥庫爲防患保民要舉業經本府於正月晉謁各大憲禀准籌欵議辦在案據呈各情姑候照轉惟需費較鉅非籌五萬金不能辦庫存可撥之欵無多本府現擬捐廉倡率期在必成候欵有成數卽解存道庫禀由製造局憲派匠估辦恐費絀中止倘貴紳等能解囊相助或有可移緩就急之欵尙希隨時教之爲幸 
[五茸草色]  
　　華亭莘莊鎭楊某早歲失怙亢戾性成竟不識親長爲何物酷嗜摴蒱戲族長屢責不悛胆敢百般辱罵族長以其肆横無忌日後恐滋事端當卽禀控縣署葛邑尊准詞略謂聚衆賭博本干例禁如果屬實飭提訊究刻已籖差前往想不日卽須解案懲治矣○松郡前年霪雨爲災上憲軫念民艱札飭府縣將積榖餘資借作民間籽種諭各莊董造册給發務期實惠均沾不意華亭南鄉漴莊沙莊拓莊三處雖各領得英蚨三百餘枚而該庄圖董狼狽爲奸竟不聞按户給發村民忿忿不平沙莊某某兩董性尤貪酷久爲衆怨所歸疉經具詞控告恩太尊以案關荒政委員密查並行縣查案訊辦本月十七日葛邑尊提集各董干某等再三　訊干等供詞狡展堅不吐實訊及差保亦皆含糊蒙蔽想葛邑尊明察秋毫必能澈底根究以肅紀網也○某營馬兵某甲性貪暴遇事生　而有登徒子之癖與曰龍潭某氏婦有私借宿於北門外自應菴以佛門清淨之地作楚岫荒唐之夢一日清晨甲正睡眼朦朧驀見一僧移近榻前揭帳而扼其喉甲因　目瞪口呆神昏意亂如遇崇然住持僧見而異之逕至甲家報信伊婦抬香楮而往爲夫禳禱逾時而甦或謂道咸間有高僧坐化於此多年體不腐爛嗣經里人裝塑法身以證善果今甲玷汚佛地未免褻瀆太甚冥冥中故作此當頭棒喝未可知也要之人無釁焉妖不自作中以邪緣而入魔道固有自取其咎者必謂木雕泥塑者果有靈應毋乃愚乎 
[司事無禮]  
　　設卡抽厘本屬一時權宜之計無如司事巡丁不能仰體朝廷恤商之意每遇船隻過卡往往任意留難多方挑剔必飽其慾壑而後已毋怪商民之飲恨切齒也此次黔撫潘蔚如中丞缷事言旋由湘而鄂行近寳塔洲厘卡先有湘省麻陽船過卡被司事竭力搜素不堪其苦適見上流有輪船拖帶官船而來者謬謂曰我船並無貨物完厘來船雇輪拖駛假冐官長其實船中製雲土百數十担君盍往查豈非一宗大財香司事信之琹而之他立將官船喝阻入船搜檢不憚煩瑣中丞所帶戈什哈等謂曰何故如此惡搜司事曰莫説官船卽太太房艙亦要搜查中丞雅量寛洪至此亦不能忍命奬厘卡委員前來問語司事尙未深信及委員至方知安坐舟中者固堂堂八座之尊也惶悚無地匍匐而前叩頭請罪中丞叱之使去亦不深究人以此服中丞之寛厚 
[虎邱客話]  
　　去年下元令節賽會人多致金閶城中踏斃多人現届清明節魁太守因會同三邑尊曉諭通衢除府縣城隍尊神外其餘槪不准迎神賽會如敢故違定將會首重辦云云是以本届會事不甚熱閙○胥門外於十八九等日鄉人舁神像巡遊各境以祈尊榖而保平安會中儀仗傘扇鮮艶非常另有擡閣高蹺輪車小轎臂鑼拜香玉箱玉傘等件鈎心鬥角越顯新奇一時寳馬香車幾致空巷直至金烏西墜玉兔東升始動歸興是亦賞心樂事也○護龍街某點心店於前日傍晚時忽烈燄飛騰火將冐穿屋項店夥俱手脚慌亂極聲呼救經鄰人奮刀澆灌幸未成災乃廿五日將曙時胥門外來遠橋籐店又報火起店中人皆從睡夢中躍起見濃烟四塞勢難施救急鳴鑼告警迨各水龍　集則祝融氏已戰罷而退左右鄰僅受虚驚亦辛矣哉○蘇城五方雜處鼠竄横行故雖交春令而夜巡仍矢勤矢愼各栅夫亦仰體上意不敢少怠宵小之流無從施其依倆每於將暮之時闖入内室以圖竊取當經房主緝獲由保禀官重責之下卽以極大枷枷示養育巷中判曰白日撞俾穿窬者見之知所戒懼亦懲一儆百之道也○矣人每於清明前後潔其粢盛至祖塋祭掃並焚化紙錠有一鄉孩當風而立被火屋捲入衣内炎炎直上撲之不熄衣衫皆成灰燼身體亦均焦灼向地亂滾迨舁回醫治竟至不起噫慘矣 
[罪人斯得]  
　　施南友人來信言去歲年榖不登莠民妄思蠢動有狗子塲者居民鋪户約共一千數百家其地在恩施來鳳兩縣交界處恩施境内有一山洞中藏匪領千餘人每向狗子塲行刦受其害者不一而足因是恩施邑尊會同恊戎各派差役弁兵趁新年初訪緝該匪已大半回家過年遂出其不意在洞内拿獲匪首五名訊實後就地正法旋又續獲匪人八名在江邊行刑懸竿示衆現雖脅從解散而縣差營勇尙訪拿餘黨以期斬草除根云 
[天南春訊]  
　　十五日撫憲甄别應元書院文題知斯三者則知所以修身知所以修身則知所以治人詩題賦得已過社雨尙春寒得寒字○官塲傳聞俄太子約於二十三左右可到澳門二十六七日可抵粤垣所有　迓禮節俱委許司馬辦理云○在瑜曾某二人係緑林中之巨擘也素在城鄉打單行刦早經官憲懸賞緝拿前月杪經李統領拿獲解交營務處訊實發縣監押臬憲德亷訪按照新章於十七日會同四營將官在南海縣獄提出押赴市曹止法多年積匪一旦伏誅聞者咸以爲快○應元書院甄别撫憲委卽用縣張大令叙賓收卷共計曰摺卷四百三十八本卽委候補府徐太守瑋文試用府陳太守望曾等赴轅校閲秉公琹取以勵眞才○樊宗師於十七日未刻啓行乘坐官舫小火輪拖帶溯西江而上巡試肇慶府屬大約十九可以抵岸二十一二日便可開考○花翎三品銜江西南安府周瀚如太守之女公子與劉中丞之公子聯姻諏吉三月二十四日行合卺禮届時珠璧聯輝笙歌塞卷自必異常美滿也○日本人勞野盧帶有日本戲班在河南曰鶴洲花園内開演自十三日起每日均演二次戲法變幻離奇惜粤垣市景甚淡加以時症發生探奇選勝者殊屬寥寥云 
[炸樂害人]  
　　王某氏者粤人也僦居虹口地方藁　已逝世子女尙幼賴有遺資饔飱尙堪自給族姪甲乙二人涎其資冋氏借貸不遂所欲甲銜恨在心思設計以害之前夜用火藥一小包上揷棒香燃火後將包置之該氏家中甲猱升屋面以待其　俄而乙至氏家見有藥包心知甲所爲不忍該氏横遭禍變卽取包藏在袖中將以帶出而不知棒香之業已然火也未幾延及火藥烈焰横飛但聞轟然一聲乙已受傷倒地甲在屋面見此情形自念本欲害該氏不料悮害其兄心何心安遂抽出利刃向頸間自刎旋經該氏及近鄰齊集看視大爲駭異報知捕房立卽派捕將甲乙舁送西醫院醫治未知性命尙能保全否也 
[討嫖帳]  
　　某甲者不知何許人衣履翩翩宛似三河年少日在秦樓楚舘中太摇大擺日積月累所欠嫖帳甚多由是縮頭藏尾不敢公然在街行走妓院中娘姨大姐四出追尋久未得其蹤跡前日甲在法租界被兩龜奴遇見向索嫖資而甲曩底空空無以應付龜奴謂疇　之事子爲政今日之事我爲政兩相爭論適巡街捕至遂將甲等一併拘入捕房管押昨晨經備捕頭訊得事關穢瑣逐出不理未知以後如何也 
[繙譯會審]  
　　英副刑司默拕特君案攝正刑司正領事己列前報兹悉默君因事務紛繁請滿副領事襄理至公堂案牘則由繙譯官富美基到堂 
 
 

Page 4

 
 
[成就姻緣]  
　　江木坤控花桂炳賴婚當由陸邑尊訊供之下卽着花將女交出給江領回已列昨報兹悉江木坤回鄉後備辦彩輿至申將花女接回遂於昨日成親矣 
[縣案彚錄]  
　　南北震源正兩錢莊倒閉涉訟由陸邑尊一再研訊著該莊股東兼經事之黄其祥將子楚寳交案已見前報前日黄楚寳來申當卽投縣邑尊諭飭管押候訊○鴇婦楊章氏之媳宋氏卽浦氏被姑逼勒吞烟斃命經陸邑尊疉次訊供將該氏懲責管押龜子小弟收所此皆詳列前報昨奉邑尊諭將該氏母子備文遞解吳縣原籍 
[英界公堂瑣案]  
　　華捕稱近有無賴之徒在四馬路各里内調戲傭婦雛婢捕頭派小的等不穿號衣暗地梭巡昨夜見女傭張阿桂在尙仁里行走突有陳五桂上前抱住王桂林聲言軋姘頭到小房子裏去當將陳王二人拘拿送案女傭張阿桂訴明前情陳五桂供小的係常州人現在法租界興聖街玻璃店營生昨夜飲酒過醉與王桂林出外閒遊誤碰女傭不敢調戲王桂林供與陳五桂同店營生未嘗調戲蔡太守問副捕頭曰拘陳五桂等至捕房可見伊等有醉狀否答稱毫無醉狀太守判陳五桂枷號十四天發犯事地方示衆王桂林管押七天以示導懲○開洋貨號之趙冠慶訴稱查得歇夥俞仲蓮曾將樣布十疋盜賣爲此報捕拘案請究俞仲運供樣布賣與復春源號現願措洋料理蔡太守飭將俞仲蓮管押候傳到復春源號主到案質訊○包探王阿二稱查獲宗成愛搜出質押票甚多吊到衣服水烟袋等件係包大德姚阿雲徐廷桂等先贓今將人順送案各失主投案請領贓物宗成愛供向在包大德處爲夥行竊原是不合尙乞施恩質押票等鋪呈票請追押本蔡太守判宗成愛笞責一百板發捕房管押四個月句大德被夥行竊須償仲本始准領贓姚徐失贓給領押本不追○包探何瑞福稱伶人小桂香失福元縐　掛等件查獲在王少雲處搜出押票吊得原贓另有洋烟筒係張阿六之失贓今將入贓送案小桂香稱王少雲前在園中　已辭歇被竊衣請爲給領張阿六稱王少雲曾來吸烟乘間竊取煙問今旣吊贓求請給領王少雲供蘇州人因失業流落初犯行竊蔡太守判王少雲管押二十八天贓交各失主分别認領　包探何瑞福稱倪辛谷以測字爲業被邵晉奎行竊布棉馬掛質錢使用今特吊贓送案倪辛谷請領贓物邵晉奎供蘇州人與倪同鄉行竊只有一次求從寛典蔡太守判邵晋奎遞回原籍贓交倪辛谷領去○副捕頭稱必得吕宋票店夥扭楊阿雲至捕房謂楊手持銅洋前往買票當被看破因此交捕等語查楊阿雲係貿易塲中人並非有心混用銅洋今將楊阿雲送案銅洋呈堂原告不到楊阿雲供小的貫不知洋係銅質乞恩開釋蔡太守謂原告旣未到案飭楊阿雲覔保開釋銅洋銷燬 
[法捕房瑣事]  
　　寍波人某初與某氏婦　識近因日用不給婦遂下堂求去昔之情同膠漆者今則視若仇讐深夜在路扭毆被捕　進捕房捕頭以男女均屬無恥着管押宵卽行逐出○野鷄扛夫二人在碼頭爭奪生意各持扁担凶毆致傷其　當時扭入捕房捕頭令受傷人至仁濟　院療治行兇者押候解案請究○東洋車夫二人前日在路爭奪生意經巡街捕見拘之一併管押○天津輪船碼頭裝運粮米之小工私下竊米一包經管碼頭巡丁所見拘送捕房管押○有某童前日偕小流氓三人至八仙橋飯店用膳狼吞虎啖計錢四百六十文童自允惠鈔令三流氓先走及堂　向孩童索資則固不名一錢堂倌知其有意串吃白飯將童扭送捕房管押○某某二人在各輪船碼頭倐來倐往形跡可疑經　探盤問二人言語文言遂拘入捕房管押候訊 
[浙省撫轅抄]  
　　二月二十日卽用縣陳敬修禀知藩司委解第三批京餉叩見准補大台典史張承錫禀知藩司飭知赴任叩謝候補府經歴賴際堯禀知厘捐局委柴橋茶捐差禀見叩謝○廿一　通判葉元芳由洋廣局專丁來省禀奉飭知三次期滿留辦叩謝處州府經歴劉濬隆禀奉委帮辦處屬勸捐差候補縣丞李應鈺禀知厘捐局委龍山茶捐差禀見叩謝○廿二日於　　文禀見叩辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　　　　　　　鎭江西城外薛家巷一帶草房於二十五日天將曙時因竈下遺火遂致炎炎斯時風力又猛不可　　　　各　　　　　　　　　　　　　衣物盡付一炬幸各坊洋水龍馳救方得撲滅嗣經道憲委員至災區徧查以備給發竹午蘆　俾支　茅　　蔽　　共　　　　　　　　另啼女泣盡似哀鴻眞有不堪寓目者是日晚七點半鐘新河之俞永興柴蓬又經失愼由江岸起直逹新　裕茂昌木廠止　　　　　　　　南北兩岸嗣經洋水各龍聞警奔救無如火氣逼人苦不能近幸有人導水龍由江邊越過方能竭力救熄計　瓦屋十餘户　　　　　　　命永興正隆益記蕭春生四柴蓬被燬不下四五萬担直致廿六日餘火猶明松茂昌木廠亦同罹是刦府近之泰昌德木廠幸　水龍保護僅受虚驚云 
[勸辦恊濟順直賑捐滬局十六年十二月分清單]  
　　寳山縣陳來履險如夷助一百元沐陽縣柏捐亷一百元崇明縣吳四百元無名吳　雲堂各一元羅彤墀許愿焰口改助賑十元劉氏藏考軒蕭抬平王三益王竹亭愼餘堂汪新甫汪哲生各一元萬裕號二元汪聲名無名氏求病愈各一元無名氏二元浙紹林氏二有齋十元許博齋毛熙之各錢二千張光魁薛耀堂一千文周義興周鳳儀陶萬源各錢一千洪甫卿五千文陳蔭堂洪著堂各二千文永大號王廷武殷浩文各一千文王恆足二千周廷傑萬順坊德興成正和坊尹道元泰昌坊各一千文瑯琊王四千文單雲章十千文元興號一千文卓覲震十千文張廷棟二千文朱從軒三千文張秀林一千文高繹之二千文張魯門卓則陶劉甫田卓家逹各一千　步嬴二千文卓家适一千文袁漢章二千文陳興泰泰來堂陳興業鎭昌源存仁堂乾元亨許泰榮各一千文孫薦修四千文季惠卿六千隆源長二千文王春華四千文尹四好堂一千文王利行二千文元吉昌一千文曹錫珍二千文奎昌一千文孫錫藩懷遠堂各二千文楊聖修一千文恆源號五百文季金海一千文無名氏五百文餘慶堂四千文日升號五百盧隆茂二千樂善堂五百茅仰周劉紹銘王道深一千陳帶生十千仁和號一千茅壽芝二千任漢卿一千萬和昌二千張耀堂一千許亷二四千陶修祥五千黄聘卿四千吳玉書二千張武儼一千謙德恆八千晋成源豫泰恆各一千寳山縣羅店鎭公洋五十元寳山縣月浦鎭公洋十二元寳山縣北六圖公洋十元寳山縣彭浦鎭甘項下周兆魚二元徐勝千二元談亮一元凌　周陸恆各二元寳山縣眞如鎭公項下吉桂堂五角生記一元震泰長泰恊順李萬豐各五百隱名氏永昌碧槐莊各二鼎新禧曼堂蔡恊義各一元祥記三角金茂昌二角邀月軒一元南合泰五百李永茂三角歸恆順金恆昇各三百王順泰五百陳恊茂三百採山二角萬茂五百王永泰金恆豐各三百侯啓茂四百萬與泰姚大順各三百祥順陳萬興各二百凝遠堂二元江萬豐四角東興三百張合太二元永原二百甘萬昌二角恊泰大通無名氏各一元萬氏二元張錫彤角梁溪　十元順恕一一元不　名二元不詳姓氏輕財氏一德堂咸和堂各一元王錦春楊禹卿李藍田各五角洪垢堂洪許氏各三角洪吳氏洪兆態各二角李占卿五角王德培一元張金榮萃升恆各　角新興泉二角王瑞亭一角五分闞心源二元春和義李朗卿各一元吳惟周章文泰李蓮舫各五角吳公盛一角五分楊同興一角揚少堂五角楊亦政堂一元李藎臣角楊秩菴五角場亦政堂六元蘇明揚一元徐品記葉壽林各一元謝勿藥三元隱名氏祈合家安吉十元隱名氏祈大小平安四元張雨人余壽山邵少泉各一元陳鐵樵曹步洲王春圃金臣周茂軒郝逹夫無名氏仁和韓無名氏無名氏各五百文無名氏三百文無名氏四百文張維善劉永起任逹九毓春記各錢三百文無名氏二百文陳許氏陳徐氏各二元陳王氏　元四徐氏二元顧氏芮氏張松山崔德秀各一元安姑娘銅洋一元豐義號各友共銅洋八元無名氏銅洋一元此單未完 
[上海四馬路文報局内恊賑公所經收揚州福和祥莊内賑所毛聲翁經募紙户另登清單]  
　　蕭敏元求保平安入宅十元貽安堂五十元劉雲衢求妻速愈家宅平安十元蕭敏春求天保佑濕氣肚脹速愈二元四合堂俞小軒兩户各四元求還氏無名氏兩户各二元蔣燮庭爲子服符病愈一元燕貽堂九八錢三子文○蕭敏昌完　再求天保佑十元樹德堂五十元棣萼堂四十元無名氏三元無名氏一元以上總共合實收規元一百三十九兩由本埠恊源莊於二月初五日交到合併聲明 
 
 
