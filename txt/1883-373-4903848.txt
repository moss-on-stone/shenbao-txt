# 1883 - 373 - 4903848

 

Page 1

 
 
[點石齋聞印新書] [  點石齋主人啓]  
　　本齋聞印新書列下直行中版康熙字典不日出書經籍纂詁年底告　發賣五經體註十二月初印成皇清經解明　出書文成通考明年卽　以上數種兹皆開印尚有諸珍本待明年仿照時再行布知 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館前信致外洋速購機器多副一俟屋宇造成機器運到立卽開工有願附股者務祈速來預定此布 
[論海防近勢]  
　　中國海防大局北　天津南有福州廣州皆爲險要之地而浙之温台寗　蘇之上海崇明江隂福山山東之烟台東三省之旅順大勢毗連處處宜防所幸各省辦理防務分畫疆界調駐里兵守備之嚴無有軒輊然平時各自爲備整頓尚易　際有事之日則孰輕孰重孰緩孰急當事者必有權衡庶幾先後遲速不失其宜而後得以有備無患正不得謂同是海口而一例視之也夫今日法越之役中朝不得巳而用師諭旨巳下中外咸知意同顧法人之絶好與否猶在未定越南全境或爲法有頼劉永福堅守北圻屢敗法兵喪其元戎頓挫强大之威於是越事尚有一線可圖乃法人不鑒　撤添餉調兵必欲蕩平而後已劉團縱巳得勝而法兵至此拚命大進精銳之氣殆不可當地利固足憑恃特恣孤立無援久爲所算中國不樂舊藩自應發兵與劉團會合實偪處　固不能守未下旗未遞藍書之例而觀望不前聽劉團之獨戰也德理固恫喝之言請大隊兵船來攻廣東而現在越中方圖進取不暇發兵東向彭大司馬莅粤巳將匝月軍容甚盛守備綦嚴而虎門之外安堵不驚北洋方在凍沍輪船往來不便故亦無一船窺探天津似乎中法之釁尚可挽回乃前日南來電音法人攻桑台城中巳有華兵萬餘旣　傳聞桑台巳失電音簡略未詳當時攻戰情形然劉團　竟絶不抵禦者劉團一戰則華兵亦助之可知也然則在中國海口中法未有交綏之事而在越南境内中法實　勝負之形戰於越中有不戰於海口者乎特今尚未至其時耳時旣未至則乘時戒　猶有一兩月之寛閒何患不能嚴密也耶顧吾觀於桑台而知海口之可慮也夫目前人心無論農工商賈談越事者似皆以法敗爲快此正不易得者前日甫聞此信皆竊竊然疑之謂劉永福每以奇計勝法人此次之失事非真敗也盖緣桑台距海口甚近黑軍之長在于陸戰前聞消息曾云永福盡撤桑台之兵屯駐北寗法人知之料北寗四面環山中拓平地其形勢較桑台更爲易取永福足智多謀苟非别有策畫必不輕棄桑台而專守北寗此次失事卽係桑台兵單之故安知不爲誘敵之計故賣破綻欲令深入重地聚而殲旃乎電報旣不詳攻戰情事則法人唾手而得如入無人之境可知意桑台旣失之後卽巳轉敗爲功遲日必有確信到滬不足憂也或曰到越華兵皆由陸路出關並無師船扼定紅河港汊而法人由海防河内啓行謀奪河北之地大勢得力於水歸苟拒之於桑台是以我之所短待彼之所長兵家之忌也乘之而走此乃詐敗法人攻陷其城不知是計猶復張大其詞飛檄告捷此電音之所由來也由此觀之越之不守桑台非劉團與華兵不能保海口之咎矣然而易地以觀中國之海口大非越比也法之在越以西貢爲巢穴經營多年道路門徑早經洞悉而越又久安孱弱海防空虚所賴黑旗占地利得以扼塞一隅遏其衝突不能禁其登出自足阻其深入故不守海口之城而自可别作計議若中國則内地散漫各口實爲鎖鑰不此之務如理棼絲明朝倭宼乃么麽小醜耳驚擾海口來去無踨防不勝防縻餉千萬而國家坐是日窮遂成季世之禍國初臺灣鄭氏叛服無常要口失防而揚鎮等郡頓遭其虐况今日之法人富强更屬萬倍哉目前防堵之策似乎偏重廣東鄙意法人不來則巳如其侵我海口必不專攻廣東道光間粤議不洽則犯寗波内地皇皇各省之有海口者征調無虚日彼時兵不足恃故至勉强成約事事受制今旣頓攺舊觀似可應敵第各省各防情形未能畫一敵來無處不可乘設有一口疏虞内地全然震動將不免爲桑台之續而其禍更有甚於桑台者無他地利不同而輕重之勢異也夫談今日之海防者廣東而外當推天津爲最善從前僧忠親王駐兵於此設非内變安有庚申之禍自李傅相創練以來泰西兵法居然盡得而隘口砲臺雄關屹峙地形之險又倍於前傅相駐津東　自可無憂至福州船政經營二十年之久亦復成效可睹其他江浙諸口有船有砲南北萬里不啻常山蛇陣首尾相應遠涉重洋者何敢輕心蔑視然津防雖固究未嘗試一旦有事果能禦敵與否迄未可知若船政自前者西人論之殊覺一無所用江浙各口路徑紛岐處處與内地毗連所設水師教自洋人非無技藝可觀而管駕之弁統帶之員各有所長兩不融洽一則曾歴戎行而不通洋務一則略諳西法而不慣將兵倘臨陣之時進退異志操縱失宜竊恐策應不靈未必其遂有功也中國積習不外偷忍二字仿用泰西之法務爲外觀而不得其内藴偶有知識輙詡詡然自命不凡西人之笑其後者非故爲谿刻之論也目下戰事孔亟軍書紛沓不知者以爲可吐氣而雪恥然所不敢必者固猶不在越南而在海口也杞人之憂夫焉能巳 
[諭旨恭錄]  
　　二十三日奉上諭朕奉慈禧端佑康頤昭豫莊誠皇太后懿旨本日據左宗棠揚昌濬奏清江設廠收養各路災民一摺據稱清江爲南北水路通衢災民紛紛南下每日扶老携幼不絶於途覽奏實深憫惻現經左宗棠等督飭委員分設賑廠妥籌收養加恩若撥給銀一萬兩俾資接濟因思本年順天直隷山東湖北安徽等省被災較重小民蕩析離居情形困苦深宫厪念寢饋難安前經絳旨截漕發帑並據該督撫府尹陳奏籌辦賑濟第災區甚廣人數衆多仍恐難以周徧自應特沛恩施順天直隷着撥給銀四萬兩山東着撥給銀四萬兩湖北着撥給銀三萬兩安徽看撥給銀二萬兩該部卽行迅速撥發該督撫府尹務當嚴飭所屬核實散放務使實惠及民用副軫念民艱至意欽此 
[匪人肆毒]  
　　粤垣遞到信息云十四日傳有客籍石匠在賣蔴街法國教堂暗掘地窖秘藏火藥謀爲法人内 
 
 

Page 2

 
 
應一事今查得其實乃附近大新街之工藝者流特爲此謀欲用火藥以焚此堂而藉端滋事也幸春光早洩爲濠畔街某店東主所偵知遂告知街隣搜出火藥數十罈每罈重約六十斤當時附近教堂各舖聞知急傳集街隣商議其事嚴飭更練加意巡防以備意外並設法緝捕主謀之人送官究辦以警效尤云 
[巨莊虧閉續聞]  
　　京師自初六日阜康福票號倒閉後凡富室巨商存有錢店票莊銀鈔錢帖者一聞是信大爲恐怖各持帖鈔分往店莊取銀以致都中各錢業皆有岌岌乎不可終日之勢巿面爲之大緊初八日經順天府尹中城察院會同出示徧貼各城畧云本月初六日阜康福記商號因票存銀兩不敷支放並掌櫃人避匿經本尹堂察院會同具奏查明暫封飭令清理公私欵項並據掌櫃人汪惟賢自行投到順天府並亦附片陳明在案查該號經手欵項繁多會同飭令迅速信致號東在籍在京趕緊籌措以清帳目爲此出示曉諭以重欵項而安人心云 
[倒閉疉見]  
　　京師打磨廠大街同泰義錢店與興隆街草廠九條胡同口聯號之源泰義烟酒店同於初九夜間捲逃倒閉經南城司加封間該號開張四十餘年素稱信實凡附近富室及打磨廠各店棧客商皆與日來卽如未倒之數日前大同店寓居歸化城之客三元成和盛合聚隆泰三號存銀七百餘兩大同客源順泉存銀六百餘兩公和店哈噠客同泉成三裕永廣億永三號存銀五百餘兩同仁堂藥店存大錢二萬餘吊並長沙會館内寓居某君寄存該號之銀不知多少當司憲加封時某君卽向司憲索該號捲逃之人當時觀者如堵不知作何了局尤可慘者大同源順泉某夥以被倒存銀六百兩之故卽於初十夜在寓自縊幸爲旁人救免某乃謂衆曰此乃東人變賣房産所得俾吾置辦貨物兾得盈餘以餬衆口今吾被他人所騙致東人資罄産絶吾又何顔立天地間乎聞者爲之惻然 
[土匪日熾]  
　　近聞樂清大荆等處土匪日熾搶劫之案層見疊出駐紮該處之練軍日前竟爲土匪所敗鎮憲張奎垣軍門得信遂委楚軍右旗賈游戎拔隊前往以資守禦温台土匪何時方能創平哉 
[盜戕事主]  
　　永嘉柟溪五十二都與台郡仙居接壤本月十三日突有洋鎗土匪前來搶劫殺斃事主三人而當塲亦擒獲土匪數名有七十餘歲之老姐於十九日赴縣請騐並稱現獲之匪不敢送縣恐中途爲匪黨搶奪必須派兵護解方可無虞等語可見匪焰之熾矣 
[花會盛行]  
　　近日温州城内盛行花會小南門内花會引名巖欽者每日所收花會單約有百餘張計錢數十千文本月十五日各押花會之家湊洋若千送至壇内向花會師購買明日所掛之花會卽所謂買商也巖欽素知其中情弊遂囑妻倘十六日有花會　送來如某名注重切不可收詎其妻聞言竟自備錢千文押花會四名送交大南門花會引不意下午開筒竟被押着　人往取錢文而大南門之花會引亦巳知買筒信息惟將押着之本交餘還則分文不賠兩下因此口角竟至糾衆鬥毆刻聞該處地保出爲理處不知能否寢息然花會之風一盛則將來毆打之案勢必接踵而起矣又瑞安花會師季某近在鄉間懸掛花會早爲程步庭邑尊所偵知日前程邑尊下鄉征糧訪知季某尚在花會壇内遂飭差役十數人前往捉拿將人并賭具當　兩獲旋卽帶回衙署答責二百板枷以頭號大枷并將其睹具花會筒籖等物掛在枷上扁遊城内以示儆戒程邑尊抵任甫經匝月而發令之初卽將著名賭棍密拿嚴辦爲民除害該邑紳民無不同聲感頌也 
[嚴司啓閉]  
　　甯波各城門向例晚間落鎖後苟有人必欲出入略與數文門兵仍可開放現以外防吃緊提憲嚴飭兵丁於二更關城如有徇情擅開需索等事立提斥革嚴辦又派委文武員弁督同兵捕在城廂内外梭巡冬防似此嚴密是亦地方之福也 
[彚主入祠]  
　　鄞縣學内向有節孝祠凡貞孝節烈婦女均有木主供奉兹以尚有未經入祠者擇於二十三日彚齊由各家屬衣冠將木主送入計共有百餘家云 
[白門沂事]  
　　某甲者帽罥鶴　衣披鶉結領留蝨鬥舄不鳬飛手執長竿竿頭懸燈心草沿街呌賣身縮一團涕長盈尺人生至此窮亦極矣正倚徙間忽一犬從竇中出猛力猶牛吠聲如豹直扑其項勢將飽噉而甘心焉甲恐甚蹲地拾瓦礫以擲之一磚微露角急不可拔半响始起則犬巳走徐視磚底坎深尺許下瑩瑩有光再探視忽得白金一方錠又探又得如鏡面者二三探卽三始是約可有百數十兩喜過望棄其竿大踏步歸一路心問口口問心謂天之所以貺我窮途者何以如此其厚喜形於色不問可知論者謂甲雖困乏不能自存锻尚無半點怨天尤人之意此彼蒼之所以獨報也敢以告世之欲問津者○妙相庵之同文館開創僅四閱月耳有學生許姓名寅輝者此次蒙黄大宗師取入上元縣學於是人人益知鼓勵古人云士别三日當刮目相待不禁跂子望之○坊口大街之崔裕豐大京貨鋪也前月忽閉門探之則東夥俱逃於是各債户經官清理正不知其如何結果也計八月節後陸續侄歇者不下十餘家巿面如此爲之一駭憶民間有財神賣老婆俗語今觀此則竟應矣有心世道者能不感慨係之 
[敬亭客述]  
　　客有自寍國府涇縣來者爲述數事爰泚筆誌之如左涇邑某甲悅浣紗婦而私之不圖某乙亦悅此婦知巳有屬意人恐　 
不利於巳乃出多金以炫耀婦果見金鈊動遽有棄甲意甲大恨日思斃乙而未得其隙一夕大雷雨擬僞爲雷神將以斧鑿制其命乃挾琉火持笠具從簷際竄入屋内乙與婦正挑燈語睹狀怖甚亟同伏床下耳中聞隱隱雷聲不敢探首仰視久之寂然始匐匍出見先入房之雷公巳被後至之雷公殛死直挺挺跪在房板上面目焦黑仔細辨别先雷公非他實中所僞爲也於是乃司中假神道定人故千真神之怒卽致信甲家俾懛歸自行報殮此今年六月間事也又東鄉一路爲徽人出入孔道有徽客歸過某處口渴乞飲主人以行人不可飲冷水煮茗以進適有索逋之湖北人在彼怒主人瀹茗進客而以宿湯飲巳也定欲挾主人布衾去客問故知僅負洋二元概锻漠腰槖出洋一封抉爲兩而從中取二枚代償之此人見財起意急回家挾利刃繞出客前伏於道左計隔六七里將欲得而甘心焉詎客行未半忽雷雨大至黑雲下垂如龍挂四顧又無人家不得巳蜷曲樹下以傘障之少霽前行至其處見一人焦黑跪道左知爲雷殛因睹其雙手高擎則手各一洋洋卽是巳纔所給者而口中又含刀一柄心甚疑急返飲所告村人始悟其事於是村人令進茗者再護送兩日交徽界以謝客客卒無恙吁便客以好義而解囊卽以解囊死於非命則天下無復有推舟指囷者善天天心之非眞夢夢也又距涇縣城八十里許之銅山某姓翁年六十矣今年茶巿盛時翁至中庭忽霹靂一聲長跪簷下而死一時母子駭絶回望所謂尖嘴距爪之雷公竟未及瞥睹此誠不可以常理測也 
[袁江官報]  
　　初八日理藩院鐵壽卿侍郎自南京來浦初九日北上初九日候補同知勞元弼解江寗番司賑務銀兩來浦旋解銀赴徐州記名提督唐宏成於初六日自揚州因疾回浦淮陽鎮章車門初十日自鎮江可候補游擊沈永章奉漕憲委隨營差遣候補通判羅繼琛奉道憲委赴桃源勘視水災初七日新授淮安關恩監督樹軒到候補同知鄧賡元漕憲委會辦厘金總局差 
[江西官報]  
　　藩憲渾示崇義縣鉛廠司吳世芳據報病故以試用從九宋祖禱署理奉新縣丞沈琪據報病故以試用縣丞江樹榮署理候補通判武英委解第三批漕折銀進京福建請餉委員候補通判張元鼎禀到投文候補縣宋學沂委解第四批漕折銀進京 
 
 

Page 3

 
 
[約束脚夫]  
　　沙巿脚夫不論何帮人概歸夫頭雇用名曰墊肩惟川鹽每包三百餘斤非有膂力者不能勝任故拾鹽一項漢陽之黄孝人爲多去年夏間武漢兩帮以擡鹽横釁漢郡人皆畏避不出鹽船遂移泊於谷碼頭雇用湖南人墊肩葢川鹽業經攺包二百餘斤不必黄孝人乃克充此役也迨後事忌鹽撥船仍分泊谷碼頭南漢兩帮會首公巍將谷碼頭擡鹽劃清起坡過載令兩帮人分認墊肩而兩帮人又不遵所約十月二十四日有南帮人巳提上岸之件漢帮人不准其墊肩遂致爭毆傷者數人皆頭破血出南帮人以寡不敵衆而敗翼日糾衆百餘持械復仇由張家悲趨大慈巷拖船埠精川書院一帶名曰洗街幸漢帮人鎗械未備　成師而出不見敵而返郡城各官聞信來巿彈壓限令兩帮會首交出滋事之人事乃寢三十日府縣官同出告示略言前日谷碼頭南漢兩帮滋事嗣後本應不准兩帮之人墊肩姑念均爲謀食而來不忍絶其生路今斷令每月漢帮墊肩二十天南帮十天如月逢小建則念八漢帮值日而念九歸南帮若别帮民人墊肩不在此限也 
[空盤又見]  
　　沙巿信云錢店買賣空盤盛於同治辛未壬申年間收付銀錢動　數十萬實則不名分文只以落帳爲憑至期則各買其所賣的找其時價之縮者名曰對交是年錢價飛漲至八錢衣餘而銀根愈緊若要現銀每千須扣水三四百兩合之錢價乃在六錢以内與重慶漢口時價不甚相遠越歲各錢店紛紛倒閉而行商之初至少巿者不知有現銀與撥兌之分但憑銀盤交易迨至用銀則各家皆指名撥兌卒帮水受虧而去嗣經各官憲洞悉空　邦水之弊迭行出示嚴禁故近數年錢店生業是覺安隱卽間有做對交者多不過數萬然或錢或銀必有一頭過現不以似從前之一帋落筆便算定盤也今因日久禁驰空盤買賣無異從前若用現銀又須帮水十餘兩之譜年底巿面必有一番大變動也 
[宜昌近事]  
　　信局船裝　銀一千數百兩行至夔關下首忽船户及脚夫皆不知下落惟存空船横流於江中該處保甲得知爰卽拘留現經信局查悉趕向各縣備案請緝想在中途被盜也○東邑龍明府於十月二十七日早搭江通輪船晉省砲船皆升砲送行○隂雨連旬生意清冷米價漲落不定貧民謀食雖艱棉砲業巳無收木子蔴各油坊又所出不旺故蔴油價漸漲至百文一斤若再不放晴恐油價更見翔貴也○大北門外有一古刹民間都寄放壽器上月杪某甲抱失岵之痛其壽器亦寄在此廟乃飭人舁取而棺中巳有一死丐在詢之寺僧皆不知甲盈易棺備殮其父云○水勢忽起忽落今河岸尚没在水中故輪船往來無碍較去年似可多走數次也○立德洋行所買之發財輪船攺造來宜近間業巳告成巳掛冬月初九日牌由漢開赴宜昌云 
[嚴禁馬匹]  
　　杭垣各營馬匹牧馬者每私自出賃任人騎騁以致五陵遊俠三河少年多有揚鞭縱轡馳行街巿之中閙事損人無不有若八旗營中之馬至晚即放牧在外任其遊行無人管束下城之竹竿巷孩兒巷等處放馬滿途倘逢黑夜人行都有受其驚撞者現經本府吳太專出示嚴禁移知各營不准賃馬并諭各馬棚一律收管不得散放向例太守轎後有跟馬三四匹吳太尊現攺令坐轎概不用馬以身教者從太守其用此意歟 
[違扣考]  
　　鄂省現值府試深　匪人混入曾經出示諭衆並行知各學官凡考童進城時嘖成廪保分給護照俾可查騐放行准租考寓不期日前望山門來一文童是城外錢店内之小東焉不服盤查護照亦不肯交出遂至爭閙事聞於候補道李觀察卽告知江夏縣傳該童到案責手心二白禀府扣考尚意氣者其鑒諸 
[復述紅光]  
　　前見貴報　載紅光至十月初七日晨而止以後爲日甚長未聞有再述其詳者未免有本無末不佞僻處海隅亦曾測其崖略用是不揣鄙陋爲南沙客續貂按初七日夜天微雨紅光伏於雲中幾同不夜之城行人可勿持燈也初八日晨不見日入後滿天紅黄之色覺詳明而愈顯是紅光因隂雨而日晨也初九至十四不過如是十五日晨紅光如前晚則其紅愈甚月光不能奪也十六日寅正月落參横紅光徐起於東方鷄不過初鳴而巳而紅光煌煌然如炬火高懸照至半天月爲失色頓作慘白之光照地無影而向東之粉牆白壁儼若塗朱也十六日晚以後至本月初三日晨無甚大異不必復贅十一月初三日日入後太白初見於尾箕而紅光稍減至初四平旦紅光羣聚於東方衝至滿天雖西方亦赤色鮮明也良久滿天作慘綠淡黄之色路人咸覺不寒而慄蒼蒼者天本爲正色今變爲此色亦屬罕覩者也初五日平旦亦如之論者謂惟此二日之晨衝到滿天是紅光之最盛者尤可異者太白昏見將入地平之時處於西南方太白亦成紅色是紅光高於月而低於太白也紅光可謂猛之至矣至本月念三日晨紅光尚未隱午正視日之南尚有紅光隱隱隨日不散也此不過述其大槪尚有新奇可喜之事隨紅光而附見者亦不可不錄出以供衆覽當紅光之初見也每有黑雲如大舟之狀如大人之形或三四或五六都從西北來浮盪於紅光之中又或如羣猪如羣羊奔騰丁紅光之下且有如大鯉魚大蛟龍其數二三四不等横亘於紅光之内凡若此形者皆黑雲之所爲也有時紅光伏於蒼黑雲中向西望之雲中露出之隙或一二或三四都成金黄之光人疑爲二日並照又疑四日並出且有烟霧騰騰之形并有烟火勃勃之致凡若此形者皆紅光之所爲也豈真有二日並照四日並出之理也哉要必當爲之辨也又紅光每逢辛並無雲氣則其紅愈愈顯十月初四日辛亥初昏二十四日辛未初昏十一月初四日辛巳平旦皆無雲氣遮隔也又兩月以來紅光亦能於日中見之用心細視日輪外丈餘四旁皆有淡紅之色有時如血下流隨日晃散非雲非氣隱隱可見則可以知紅光亦借日之光也然其歴時兩月紅而且久古今載籍亦所罕夙願以質諸天下之高明海隅客來稿 
[屍妻瀆禀]  
　　包探曹錫榮解府後因人証未齊尚未集訊兹聞屍妻王金氏巳到松杸案遞禀聲稱正凶實非曹錫榮且曹尚有年老之母賴此一子留養等語經楊太尊批示略謂曹錫榮旣非正兇着卽指明正兇是誰且案經各大憲批由本府研訊經縣解曹到府因屍兄見証人等尚未到齊故未集訊該氏所禀殊屬非是仍俟飭差趕催人証集訊核辦云云此係傳聞之詞確否容後再述 
[騙物被拘]  
　　前夜二點鐘時某洋行之大寫洋人在江西路行走突遇一洋人與之閒談見大寫洋人手上帶有約指一個極口讚好請脫下一看大寫洋人不知其詐卽脫與之詎該洋人並　細看竟將約指放於自巳衣袋中一如無事者然大寫洋人向其索取非但不還且敢用武將大寫洋人打倒在地徜徉南去大寫洋人扒起潛尾至江西路與福州路轉角處該洋人見有華捕來卽隱身於福州路之某洋行大門口大寫洋人俟華捕至說明情由正待拘拿該洋人忽縱身躍出復將大寫洋人打倒在地五十七號華捕名阿弟卽將該洋人扭住抵死不放正在吃緊處適有東洋車經過華捕　着車夫通信捕房幸近在咫尺老捕房得信立派三道頭帶中西捕趕到將該洋人拘住搜田約指一个交還大寫洋人其身畔尚有銀洋兩元時辰表一隻將人暫爲覊押俟禀西官辦理也 
[江督門抄]  
　　十一月十八日卽用孫葛慶同由京來禀見○十九日安徽臬臺孫鳳翔奉調來省審案藩轅牌示六合縣訓導缺以試用訓導蔣汝霖署理○二十日安徽知府邊保經知何榮楠袁學昌均隨臬憲來省審案○二十一日胡汝純送難民赴安徽江西湖北黎功叙葉琳孫德華均送難民清江從九汪喬年赴江隂均禀辭 
[蘇省撫轅抄]  
　　十一月二十四日潘學祖禀知造協力輪船全工告竣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
