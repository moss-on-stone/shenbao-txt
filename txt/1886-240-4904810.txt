# 1886 - 240 - 4904810

 

Page 1

 
 
[招集股份石印佩文韻府告白] [  點石齋主人代啓]  
　　本齋代晉記招印佩文韻府一書行數攺橫爲直字跡放小爲大即日爲始集股印成每股計洋十六元正願搭股份者先禀洋四元本齋即付股禀一紙樣本一張定於明年正月底出書憑股票找付洋十二元向本齋取書一部此籍係用上等連四帋分釘六十册釘工精迓邁倫藏以巾箱加以　　書一出吾知騷壇珍賞當必紙貴洛陽倘不附股份待明年出書後購求每部擬價洋三十元正如出書後與樣本不符儘可向晉記以及本齋齒　再薄海士林願附股份卽　送上洋垃圾碼頭點石齋南局帳房代收不必由申報舘轉交以歸簡捷揚州元亨利錢庄天津針市街恆遠里源　　匯票庄京都煤市街興隆店内源豐潤匯票庄漢口郭家巷復源盛紙號均可代售如欲躉買請至上洋大馬路集賢里天保棧内長順晉號面議此佈 
[石印歴代賦彚出售] [  點石齋主人啓]  
　　是書係康熙年間陳宮詹元龍奉旨編輯者上起周末下訖明季所有古賦律賦無不採入分正續補遺逸句一百八十二卷賦共五千餘首卷頁　繁兵燹後鮮存完璧茲雙梧書屋主人將家藏舊本　假　桐城方氏　本託本齋石印是編搜羅極富選擇至精校對則絲毫不爽墨跡則　　　中準於月杪出書分訂十六本價洋十元古學家亟宜家置一編如有躉售者請速臨本齋帳房面議價當格外從廉因工本甚大所印無多　禮者勿爲捷足先得也此佈 
[論水]  
　　人謂酈道元水經注詳于西北而略於東南以爲疎忽不知東南澤國亢旱猶易支持偶遇霪霖去海非遙尙得尾閭之洩非如西北地形高爽一經詩歌雲漢幾致赤地千里迨乎風雨驟至水乏歸墟洪流便覺滔天蓋水利之不修已久矣是以東南雖亦有偏灾較西北則一籌稍勝耳向來水潦之患恒在春夏交節近黃梅時行大雨一時盛　堪虞新秧易　在東南則視若故常此吳下低區諺稱九年三熟今歲獨于立秋節後各省之以被水告者幾無日無之福建之福州江西之九江一由海溢一由江漲論受災輕重福建甚於江西然不久卽消未卟爲東南之巨災至山西太原府城垣建自唐初千餘年來未遭稽浸茲忽建瓴而下勢等懐襄不啻智伯之灌晉陽城不浸者三版直隷之天津府亦因驟雨海水大上高岸爲谷竟至文報不通幸天卽放晴水旋歸壑而小民已蕩析離居矣又京師永定門外東南一帶大雨不休河水漫溢平地深五六尺禾田被淹房屋多坍溺壓者數十人噫此非水利不修之明證歟夫治水之道不外乎疏瀹决排疏瀹以柔道行之决排以剛道行之天傾西北黃河發源天上一曲一千里凡九曲其在中原者過半其性剛悍與濟向禹知其然河分爲九而迤邐赴海斷無橫潰之虞漯則勁而難分濟則伏而愈暢北條綱領萬古宜遵山西爲三晉遺封若汾若絳不徒底柱孟門作河流之正道而有支照幹終嫌運掉不靈譬諸人身手分枝長故能隨心運動左右皆宜足則短於分枝僅供奔走而已試思春秋之晉地不攺闢民不攺聚以爲天下莫强安在今必異於古所云耶何以同治時山西苦旱民不聊生徒因路遠程遙江浙樂善諸局人不先河南而趨賑耳逾十餘載而馮夷肆虐而湯湯浩浩又如昆明池之復見劫灰焉溯厥由來惜乎鄭白不復生開疏通利民而兼利國卽直隷亦何獨不然直隷爲古冀州帝　所都神禹經營遺蹟幾於莫考沱滹永定泛溢靡常析津七十二沽滄海變桑田者大半近雖於京畿河道一律疏通張朗帥賢勞獨著奈涿深淶易僅襲其名安得有百東坡千放翁使首善名區常此安瀾之慶哉若在東南支河非不暢逹而愚民貪利往往於水濵漲地規爲湖田其始徧植蘆茭私爲已有甚至互相爭奪聚訟多年由是暘雨偶愆水無所歸不免其魚之歎邇來甯波之下八潭以堰堤之欲開欲不開歘成械鬥金華之武義衢州之江山均以蛟洪田廬淹没而富陽則始夏旱暵旋苦風潮句容則境致蝗生田皆龜坼相去不過數百里或水或旱迥不相同何論石浦之兵輪將　而仍埋雪浪營口之土堡全村而　葬風濤哉嗟乎天灾流行國家代有堯有九年之水湯有六年　旱蓄積多而先爲之備民自無凍餒憂然則憂盛危明天正以偏隅荒歉啓惕厲之心奏平成之績杞人管　何補高深特山川之待隨刊溝洫之宜經晝讀瓠子宣房諸什輒翹首于大有爲之聖人耳總之北條諸水宜支分派别入海之流暢而後民得安居南條諸水宜剷漲除圍容水之處多而後時歌樂歲若役役于救荒之策沾沾于籌賑之方一似頭痛醫頭脚痛醫脚非不足以延民命終無以厚民生　唐虞三代之隆其用心擘畫者不外乎布帛菽粟而迥超夫小補驩虞處今日而以水利爲先或似迂而實正乎是所望于起行者 
[本舘接奉電音]  
　　昨日下午接到本館駐京訪事友人飛電傳來八月初五日諭旨一道敬謹譯登○八月初五日欽奉慈禧端佑康頣昭豫莊誠皇太后懿旨禮親王世鐸等奏恭請加上徽號以光鉅典一摺當經召見軍機大臣諭以時事多艱此正君臣交儆之時所請加上徽號未便俯從皇帝聞命後再三籲懇該大臣等復以上遵成憲下順人心合詞陳請自係出於至誠惟念十餘年來垂簾聽政惟日孜孜無非仰體祖宗締造之艱冀臻中外又安之治憂勤惕厲不敢稍安前允諸臣所請俟皇帝親政後再行訓政數年亦惟兢兢以國事爲重昕宵默念惟願天心眷佑寰海澄淸爾内外大小臣工務當忠赤爲懐盡心劻助倘萬事咸登上理克副深宮期望之忱正不必以崇上隆儀始見尊親之義也該王大臣等所請加上徽號之處着毋庸舉行欽此 
[崎信譯登]  
　　長崎西信昨日巳照譯在報兹閱字林西字報言中國在長崎之定遠鎭遠兩鐡甲船本定於禮拜五開行嗣攺於八月廿八號兹又攺於九月一號開出上海聘到之担文狀師業經到崎乃係爲中國分辨者又有克勒噶阿忒狀師係日本所延當由橫濵而來約禮拜一可到所商一切機密之至外人無從知之旁人私議以爲此事未易商辦云 
[送信參差]  
　　本舘延請友人在東洋采訪時事按照船期寄錄在報此已歴有年所乃往常東洋公司船到滬該書信館間有遲一日而將信送來者本館以其事出偶然不子詰問今初五日日本公司船又來所有本館商務信當卽送至獨訪事人之信又遲至昨午後二點鐘始行交來正未知日本書信舘是何緣故昨因走筆往問旋據覆稱昨日來有兩船故信有先後云云惟本舘查得初五日果到　東洋兩船早到者乃煤船晚到者乃公司船且該公司船於下午五點鐘時已抛錨抵埠倘使本館訪事人之信係交煤船寄來則理應早到若交公司船寄來則何以注明由公司船 
 
 

Page 2

 
 
寄來之商務信當日送到而訪事人之信乃遲至次日下午二點鐘始行送到此其故殊有索解不得者現在中國將自理郵政此等弊端必須剔除觀於該公司之送信先後參差至於如此亟望中國此舉之克成矣再者東洋訪事人之信其信封係由本館寄夫因欲包送到故信面人頭貼就十先士乃昨到之信信而人頭仍止五先士未識是誰獘混已函致訪事人澈究矣所有此次寄到之長崎消息登錄左方 
[長崎續信]  
　　長崎近日情形已從西報照譯兹又　長崎訪事人信叙述日人凶暴華兵遇害情形歴歴如繪閱之眞覺眼眥欲裂也來信云七月十七日黎明理事親往東濵警察署内會同日官聽得我國水師被殺立斃四人皆係刀砍致命身上均有六七處重傷或劈去頭之半面或破見肺腑或剸斷膝上之筋或刺入眼珠深至腦後觀其受傷之多似於殺死後用刀亂砍者四人中一洋鎗匠一加油副頭目一當差一係五品官學習水師隨在船上測量水線者姓葉名烺年在二十多歲福建人十六日午後皆假偕同事水師學生施輝蕃上岸至日本街游玩八點鐘時欲買物回船向一店鋪購定物件出銀算價而日人以華銀不便使用適店中有一通英語者商與二人同去換銀二人允之正走間突乘日巡查數十名各持器械手指葉施二人而通英語之日人謂爾等不必害怕我當冋前說明乃與巡查言曰該二人在我處買物並非打架之人且二人皆不諳武事者由我同去換銀幸勿相阻詎意巡查　將該日人扯開一棍打倒施輝蕃葉烺欲逃遂用亂刀殺死在地再將施姓拖至警　内綑打昏量及醒已送在日本醫院矣○租界大浦口華商泗隆利隔壁有法人昆仲二人開照相店是二人平日本放浪不覊朝則在街上親自買物夜則換日本衣服徜徉於市中十六晚華兵被日捕用刀棍打殺之時二人立在已店門首觀望見日巡之凶惡心以爲非又見無數流氓土兵自警　持械出欲往廣馬塲帮打二人見之遂持手鎗擋住問流氓何故持械狂奔則云欲殺華人二人謂汝等要去　換着巡查衣服方可否則我手中之鎗卽向汝等開放流氓乃不敢爭回繞他道而出十七日此二人與素識之華人談及此事娓娓不倦後華官聞之問其確實亦以是對○十七晨華兵奪得日人之刀棍及古式長鎗共十餘件皆交入理事府遂行照會長崎縣以明其用刀殺人之有據○是役華兵死傷五十名日巡查死二名連受傷共廿八名當經華日官會同騐明各立傷單在案當無遺漏詎日人於近日添出受傷平民十餘名告於華官不知當日果有此傷民恐陷巡查以率領平民帮打之罪故隱忍不言歟抑見華兵被傷之多復設計添出以相抵歟皆莫可測　但事隔數日於會騐之外雖續添百人亦不足置諸議論假使可以添出傷數爲相抵地步則長崎日多染投死者將此死人亦可以爲因傷致死者矣殊不值一笑刻下理事府准備與日官對質所有租界居留人民皆奉傳問十六日夜巡查率領土民圍殺我國水手情形各人已將目覩情形據實上禀願出而爲証見者不下六十人○十六晚間之事大都日人預有准備而次日日人見我水手傷亡甚衆遂佯若未知起釁之由由巡查挨戶向廣馬塲華人問訊華人恨入骨髓俱答以不知巡查無如何而去越日復派捕將華人所雇之倭女槪行傳至警察署百端恐嚇倭女答云我等或在家中或在浴堂洗澡或在街上買物不知底細警官忿怒將所言日不合者押住不放間有胆小而言語支離者卽打板子哭聲逹外警署之意似欲强不知以爲知且欲必言華兵之非而言日巡之是也向例租界上傳人必須協同華捕同去今則逕往取人故被押者至今未釋華人已具禀由理事府照會日官索討所雇之倭女不知卽肯放出否○華商經此變亂無不膽戰心驚遂由董事禀請理事府照會日本外務大臣請將此事澈底根究以維大局禀詞錄下具禀四品封典同知銜廣東帮董事馮哲華五品封典州同銜八閩帮董事陳國梁三江帮董事監生張國英率同三帮大小紳商爲日本巡查率領匪徒虐殺我兵有碍商務環求詳辦維持大局事竊照自通商例起各國無不以商務爲重舉凡派官駐紥設立大小衙　以及分遣兵船往來停泊皆爲保護商人起見上裕國家之稅餉下便商貨之通流意美法良無微不至而商人之挾貲鉅萬遠涉重洋寄留異國圖蠅頭之利博薪水之資免欺侮詐騙之虞絶盜竊擄焚之患所恃者兩國官塲及巡查保護之力耳我中國與日本隔一衣帶水向來通商　早十五年内始效泰西之例一切按公法辦理相安無事彼此壛沾利益近歲以來日本官商雖有輕視華人之意而流氓無賴　尙不敢居然凌虐者受警察巡查所制也本月十六晚巡查竟公然預先招集流氓縱放獄犯授以軍械四路截殺我兵船水手並禁止划船不准擺渡使之逃生無地頃刻之間租界一隅變爲交戰爭鋒之地以至我水手斷頭折臂血肉模糊傷亡至五十名之衆其凶很狼毒未有甚於此者婦孺無不落涙商民實屬寒心猶幸我水手未帶兵器奔逃四竄避其凶鋒兼之我水師提督會同憲臺大人飛速派員帶領親軍捨身彈壓立時解散不致釀成巨禍商董等所最駭異者我水手以無辜遭其慘殺而巡查猶未甘心十七夜尙帶無數流氓各持刀械在於沿水及租界一帶以曁憲署前後紛紛擾擾伺隙尋仇逹旦連宵駭人聞聽苟非我提督軍令嚴肅憲臺加意撫循又不知如何舉動而自十六以後流氓無賴輩三五成羣橫行街市見我華人則任意訕笑手舞足蹈凌虐萬端我商隱忍不敢與較夫流氓無賴之害人甚於水火平日之未受其害者以有所制耳今制之者反縱以用之涓涓不塞成爲江河火不戢則自焚此時欺侮訕笑他日搶劫擄焚可立而待也商董等無論大小皆挾有資本巡查不能保護無賴肆其貪饞我華人正如砧上之肉釜底之魚驚懼悚惶難安寢食伏念我華人未知何負於日人彼土産各貨統計各碼頭我華商販運者十居其七稅關之征報輪舟之輪運　不仰賴於華人而我華人與之交易無不心平氣和推誠以待乃無端肆虐暴殺欺凌種種行爲大悖公法苟不滿我華人不妨明白宣示以便我商淸厘交代舍而之他天下之大何地不容而必欲受此無名之侮乎兹因歴觀十六晚之役日本巡查舉動情形與此後商務大局大有關碍爲此不揣冒昧聯名環禀叩求憲臺俯念商董等身家性命在在堪虞伏乞詳請欽憲賞咨日本外務大臣澈底根究長崎警署究竟是何居心從嚴秉公辦理以整商務而維大局生民幸甚十二年七月二十日禀○廿九日傳得丁軍門奉到醇邸電教向年聞日本人打死一外國人賠銀十三萬現如日本認賠須照此數否則議抵不能輕恕也 
[重慶近信]  
　　漢友來信云七月廿九日上午接宜昌專電云重慶教民盡驅出境民頭童乾泰已獲送省城民心大定矣 
[川督行程]  
　　新授川督劉仲帥交卸浙篆後卽由金陵進裕溪口回廬江縣原籍掃墓兹聞於七月廿二日傍晚到鄂兩院卽往舟次拜會談至定更後始别廿八日淸晨仲帥登岸回拜各官至督署藩署便酌回船已二鼓矣廿九黎明開輪換問津知津兩船帶至宜昌即舍舟登陸前赴新任 
[委任得人]  
　　湖北善後總局周督辦因病出缺現委江雨棠觀察接辦查善後局總理糧餉兼辦報銷製造官書營務電報等局公事極爲煩重當周觀察病故後衆觀察莫不兾得此差而院憲一槪不徇情面惟江觀察是委斯眞具知人之明也 
[析津水勢續聞]  
　　七月廿七日水退約有尺許然河東及三岔河口沿河一帶仍水深過膝唐家口下新建之武備學堂坍屋一間塌墻半垜頭門以外一片汪洋雖經築壩堤防仍恐水勢不消或致潰決是日傳相委鹽運使季士周都轉到堂查騐水勢天津府汪子常太守又委某大令週歴城鄉查勘被水災區俟禀覆後以便詳請賑卹午後並由海運委員在招商局下官棧接到河神未悉係大王抑係將軍卽送往河北大王廟供奉地方官憲隨往拈香云 
[再述高麗近事]  
　　高麗地方二千餘里臣服二百餘年不料國王去順効逆擬請俄羅斯保護保護者兼併之漸也事爲駐紥高麗之袁 
 
 

Page 3

 
 
觀察所聞一面敬叩國王一面電禀傅相時適有我國兵輪船入口有兵士若干人拔隊登岸日本人援去年新定條約阻不聽前統帶恐釀事端收隊回船俟禀知傅相再行酌奪 
[靑溪續信]  
　　曾沅圃宮保出轅查閱營伍前已列報兹又聞擇於入月十七日閱視省内各營二十日出轅渡江先赴徐海次淮陽再次潤州蘇松然後由吳淞溯江順閱各砲臺回金陵節署業經咨報中丞提憲並札知各鎭所屬一體遵照又聞宮保以八月二十日係攬揆之辰故於是日起節藉辭僚屬晋祝也 
[甯城失愼]  
　　月之初四日黎明時甯城釘打橋呂姓廚刀店不戒於火幸水龍相離不遠立卽馳到澆滅僅焚去小屋二間云 
[江藩過滬]  
　　前江蘇盯憲升任江西藩憲李顯之方伯於前晚抵滬昨晨移駐小東門外金利源碼頭本埠各官咸往謁見方伯定於午刻換坐招商局之普濟輪船赴津聞須入都陛見後再赴江西新任云 
[滬城雜紀]  
　　今日爲秋祭之期各官莫不竭誠致敬以襄祀事不敢視爲具文也○本縣定於初七日開徵下忙錢糧現已出示曉諭矣○邑廟左近某姓紅頭繩店房屋朽壞居其中者岌岌可危前日砉然而倒學徒某甲不及趨避及從瓦礫中扒出已氣絶多時矣聞甲祗十九歲次日其家人始聞噩耗欲向該店主問罪嗣由店主挽人調處願爲甲從豐棺殮事始寢息○張桂華張阿狗張阿七等均係滬南著名流棍日前有本邑人某甲囑令張等槍親事成後酬以洋元繼因分洋不匀互相口角甚至用武各有損傷兩造心尙不甘復用凶器奮毆時有巡防局某勇見而喝阻遽被砍傷局員將該勇舁送縣中經莫邑尊騐明傷痕派差拘到張阿七張阿狗兩人餘均知風避匿矣 
[刼妓勒贖]  
　　英租界中近有一種流氓專恃妓院爲生財地步客如願爲妓女贖身而鴇母高抬身價客即邀若輩爲之講解如不依則喚妓出局藏之密室再與鴇計較短長此時太阿之柄旣已授之他人在鴇祇得遷就了事如再不依則令妓奔赴公堂自請從良官無不准之理竟有不償身價而發堂擇配者若輩又託人朦領轉鬻娼寮以自飽其慾壑而妓女之流離磨折或反甚於從前豈非爲若輩所害歟聞前昨兩日誘妓出局因而勒贖者竟有三起之多是亦花叢之小劫也 
[不願領妾]  
　　前有某買辦之妾朱桂貞投英公廨訴請分居由蔡太守暫發官媒傳某究問再行發落此己列報朱本常熟人原籍尙有父母且有胞弟在滬某已不願將朱收回太守遂將朱交保具不再爲娼結卽行回籍 
[不翼而飛]  
　　近日每有泥水匠託稱房東遺伊補漏乘房客不備卽肆胠篋探囊之術事後追問房東實未雇匠而已無從根究此等事城廂内外均有之前日法界永安街春源糖棧因房屋滲漏雇甲乙兩匠修補適有遠客怱怱到棧經茶房收拾房間客將所帶洋蚨五十翼放在抽屜内樓下適喚用點心客卽下樓及用畢上樓而洋蚨已不翼而飛隨告棧主往報捕房捕頭飭包探往查見露臺上有足趾痕疑係泥水匠所竊故將甲乙兩人拘押候訊 
[劣馬肇禍]  
　　前日下午有馬車一輛從浦灘向西馳至法馬路並無車夫橫衝直撞韁斷而車亦壞在路撞倒一小車并傷車夫嗣經巡街捕將馬車扣住連小車及小車夫一併拘入法捕房捕頭着將受傷人送仁濟醫館令法包探查到馬車主管押昨晨暫行交保俟訊時投案 
[移提家屬]  
　　法界紫來街靛靑行主王少齋虧倒逃逸經債主赴英公堂控告後移送上海縣辦理已有多日王仍避匿不爲料理債主屢次請提王之家屬莫邑尊准卽飭差投法公廨請法領事簽字再赴法捕房協同包探提到王之家屬帶回縣署候比 
[誣告情眞]  
　　前報紀吳芝田在縣署控爲丁春橋之父丁友松賠墊黃玉成處借欵銀六百十七兩有奇一案疉次訊理未據吳芝田將經勸之陳文照莊立甫交出初二日又訊帮審委員李司馬問吳曰陳莊兩人邀到否答稱陳往他處貿易莊回無錫築墓丁稱陳向在西門爲籮間生意莊亦在西門開米鋪况莊係上海人何以往無錫築墓司馬遂諭將吳丁二人交保候提陳莊兩人復訊前日原差將陳莊提到李司馬研訊之下陳莊同供並未在塲經勸司馬遂謂吳芝田曰爾何得妄指他人致多拖累况爾旣稱黃玉成處有帳可証何以至今未見　呈可見爾實是誣告今姑不予深究着具不再誣告向丁滋擾切結交保完案 
[英界公堂瑣案]  
　　包探唐慶山稱有劉子卿住開泰客寓失去衣服由我查得劉房共有三榻劉出外時將鎖匙交與司帳之曹茂芳想因疏忽被人開鎖行竊今將曹及寓主朱長林傳案劉供天津人向業唱戯現在失業寓中失竊衣服二十餘件開單呈閱曹禀稱劉來時我說明要件應交櫃上或包房間劉稱失業已久並無長物無力包房後欠寓錢一千八百餘文當日出外將鎖匙交我不知如何失竊朱長林供做裁縫兼開客寓託曹經手我住對門不知别情蔡太守以劉控竊無憑着該包探查贓再着曹朱二人帮同緝查再核○華捕稱瘋人嚴永福在街胡閙送請安揷嚴供本邑人家有妻子蔡太守卽飭值日送交家屬收管○包探秦少卿稱崇明人陳智卿前竊妓女陸秀卿之金鐲蒙判遞回原籍昨日相遇見其衣服華麗疑又犯竊解案請訊陳供來滬尋親並不犯事蔡太守謂遞籍之人豈容再來仍着押候備文遞籍○施益卿稱錢阿林醉後到我處尋釁由捕拘案叩請免辨又有周阿春亦求將錢阿林釋放蔡太守允之 
[法捕房瑣事]  
　　訓蒙徐榮奎失去圖章疑周又生所竊解訊後由周指出徐紹昌翁太守因着周交保尋徐到案訊問此已列報周無保人故尙在押昨晨翁太守臨捕房忽有陳壽洪禀稱失主在外太守着傳進旋據徐榮奎稱圖章共二十一方均已鐫刻值洋八九元放在床頂不知何日失去太守謂爾須開一淸單呈閱爾指周竊可有贓証答稱陳壽洪曾見周徐二人爭奪圖章太守詰周曾爭奪否答稱徐給我　並未爭奪太守令陳壽洪出外代周覓保以便尋徐壽昌到案再訊○前報徐金珠斷定發堂後翁太守令徐夏氏具結始准釋放而該氏執不肯具因復管押昨晨太守又向該籛再三開導謂爾己將金珠賣與王薛氏恩斷義絶現在發堂擇配與爾無干此事實由李姓唆使李知爾女被王薛氏包在劉聾子處期限將滿唆爾到滬認領再圖脫賣致彼分肥今見機關已破彼等脫身事外爾却不能回去爾若好好具結當設法送爾回籍該氏始稱情願具結太守着捕房於今日解案○前日黎明巡捕在八仙橋相近見一人掮錢五千六百文用破短衫兩件舊褲一條包裹疑是竊來卽行送案翁太守詰問之下據汪順添供山東人在八仙橋開饅頭店携錢往英大馬路買乾麵不是竊來太守問錢串通足否答稱三千通足二千九七串包探數過無錯詰其何以用衫褲包裹况連所穿衫已有三件汪稱因天冷多穿一衫到捕房脫下包錢太守見供語游移未便將錢給領着覔保到案昨晨據陳紹生陳汪氏投案稱在八仙橋茶館門口設餅攤汪順添爲夥趁我不在店中竊錢而去尙少短衫棉袍馬甲等件太守謂汪今日失主在此不必狡賴汪稱我與伊合夥設攤所有錢文彼此可用太守謂卽使合夥亦祇能取一半錢文着將錢給陳領去汪押候覆訊 
[拐孩赴蘇]  
　　啓者前福建厦門釐局送來拐孩王阿三姚福連二名留在申地倐已數月各處掮牌招認迄無確鑿　屬認領現懇　州太湖救生總局紳董嚴保之先生帶往蘇垣留養局中以便就近招認並將厦門釐局憲所給該孩英洋廿元一併交託嗣後倘有親屬得信認領逕至蘇州柴河頭救生總局可也[  上海三馬路竹坪陳煦元啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖十二年七月二十七日京錄全錄]  
　　宮門抄○發抄旨十九道○　撫到奏揀員請補知縣摺○署甘臬饒奏報接署臬篆日期摺○陜督譚奏報都司因病出缺片○署川督游奏叅州縣片○陜督譚奏揀員借補都司摺○又奏揀員借補遊擊摺○又奏揀員請補副將摺○又奏請委署臬道片○二十七日戶部通政司詹事府正紅旗值日無引見○六額駙志元各假滿請安○陳　預備召見○吏部奏派騐看月官之大臣派出錫珍嵩申敬信桂全薛允升徐樹銘白桓李端棻洪良品李鴻逵逹崇阿馮應壽吳壽齡隆恩本貴祥祐○召見軍機陳璚○發抄奎斌奏交卸直藩篆務日期並請陛見及請賞假奉旨着賞　二十日假滿後卽赴新任毋庸來見欽此○松椿奏接任直隷篆務日期謝恩奉旨知道了欽此○高變曾奏歲試汾州等府屬情形奉旨知道了欽此○張矅奏南漕挽出東境日期奉旨戶部知道欽此○又本年春季分正法盜犯名數奉旨刑部知道單併　欽此○又沂州營副將曹正榜等署兗州鎭總兵等缺奉旨兵部知道欽此○曾國荃奏新授江西南贑鎭總兵姚廣武先令赴任暫緩陛見奉旨着照　請兵部知道欽此○又三江營遊擊周芳明等補饒州營叅將等缺奉旨兵部議奏單併發欽此○又記名提督吳隆海等留於兩江差委補用奉旨着照所請兵部知道欽此○又前保練軍出力之儘先守備朱寳琳照案攺奬奉旨着照所請兵部知道欽此○又　奏請襲世職奉旨兵部議奏單併發欽此○又福建侯官縣節婦陳王氏等旌表奉旨陳王氏等均着准其旌表禮部知道欽此○又候補直隷州章壽麟堪以煩缺留省補用奉旨着照所請吏部知道欽此○又十年分江北河運出力之候補守唐際昌等攺奬奉旨該部知道欽此○又新授河南臬司邵友濂乞假旋里修墓奉旨邵友濂着賞假兩個月欽此○又前雲南學政丁立幹假滿赴京覆命奉旨知道了欽此○王先謙等奏徐州府屬歲科兩試請仍復舊制分塲連考奉旨禮部　奏欽此○戶部奏崇文門正監督員壽期滿請旨更換内務府奏崇文門副監督松溎期滿請旨更換奉旨一道○○欽差大臣督辦新疆事宜尙書銜降一級留任甘肅新疆巡撫二等男臣劉錦棠跪奏爲揀員請補要缺知縣以重地方恭摺仰祈聖鑒事竊甘肅新疆布政使魏光燾兼按察使銜署鎭迪道英林會詳新疆阜　縣知縣係衝煩難三項要缺例應由外揀調兹查該縣員缺久懸亟應揀員請補以重職守前於酌擬新疆補署各缺案内將北路鎭迪道屬舊有各缺擬請援照雲貴甘肅變通章程請補經臣奏明在案又查變通章程内開霎貴甘肅升補知縣要缺一項初任候補並揀發委用以及到省在後各員均准通融揀選題補各等語今阜康縣知縣係要缺該司於現任候補各員内逐加遴選查有同知銜留甘補用知縣李時熙年四十二歲係湖南長沙府益陽縣民籍由文童投効湖北軍營於克復崇陽通城咸寗蒲圻等縣城池並剿退興國大冶通山等處地方逆匪南岸一律肅淸案内彙保咸豐十一年十二月初十日奉上諭著以從九品留于安徽遇缺前先補用欽此旋經吏部奏駁以奏定章程勞績保奏不准援引籌餉例指省名目李時熙攺以從九品不論雙單月遇缺前先選用於同治元年四月二十六日奉旨依議欽此八年投効陜甘軍營於　隴肅淸案内彚保光緖二年二月初四日奉上諭着免選本班以縣丞分省補用欽此是年差派出關於新疆南北兩路一舉蕩平案内彚保六年正月三十日奉上諭着以知縣分省儘先補用欽此新疆南路諸軍五項剿平邊宼案内彚保七年五月二十日奉上諭着賞加同知銜欽此八年三月委署阜康縣知縣是年九月經吏部奏明照章留於甘肅以原官歸原班補用奉旨依議新疆六載邊防案内彚保十年十月初四日奉上諭着賞戴花翎欽此是年七月調署庫　直隷廳撫民同知十二月二十四日接印視事該司等查該員李時熙年强才明勤於民事在新疆年久熟悉情形前署阜康縣事措置裕如民情愛戴以之請補阜康縣知縣實堪勝任人地亦極相宜等情詳請具奏前來臣查該員李時熙心地樸實辦事精詳兹補阜康縣知縣洵堪勝任合　仰懇天恩俯念要缺需員准以該員補授阜康縣知縣實於地方有裨如蒙兪允俟奉准部覆卽行給咨送部引見以符定制仍令試署年滿如果稱職另請銷去試字是否有當謹會同陜甘督臣譚　麟　摺具陳伏乞皇太后皇上聖鑒訓示謹奏軍機大臣奉旨吏部知道欽此○○二品銜署甘肅按察使蘭州道饒應祺跪奏爲恭報微臣接署臬篆日期叩謝天恩仰祈聖鑒事竊臣接奉督臣　鍾麟飭知甘肅按察使陳彝升授湖南布政使所遺篆務委臣署理於光緖十二年六月十六日准升授湖南布政使陳彝將印信文卷移交前來當卽恭設香案望闕叩頭祇領任事伏念臣楚荆下士樗櫟庸材忝舉鄉闈勉讀西曹之律旋叅戎慕倖權左輔之符建樹毫無恩施迭被方守雄封于張掖尋分豸節於皋蘭未報涓埃時虞隕越兹復忝權臬　彌切悚惶查甘肅乃邊塞要衝臬司爲刑名總匯地方瘠苦宜淸訟以恤民種族紛繁貴息爭而弭患凡禁奸緝盜察吏安民在在均關緊要如臣擣昧祇懼弗勝惟矢愼矢勤遇事禀商督臣認眞經理斷不敢以暫　攝篆稍涉因循以期仰答高厚鴻慈於萬一所有微臣接署臬篆日期並感激下𢗑謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○譚鍾麟片再准署陜西固原提督沈玉遂咨稱西安城守協左營中軍都司雷天源於光緖十二年五月二十九日在任病故除查取該故員原領札付　甘各結另文咨送外咨請開缺前來臣覆核無異相應請旨開缺所遺西　城守協中軍都司員缺現有應補人員容臣另行揀員請補理合附片陳明伏乞聖鑒訓示謹奏軍機大臣奉旨兵部知道欽此○○游智開片再川省吏治經前督臣丁寳楨多年飭尙無敢肆行貪墨兹查有署茂州直隷州知州張嵩生嗜好太深日午不起難期振作又經撤任之南充縣知縣許縉性情浮僞行止有虧不知愧恥均應革職以勵官方謹附片參奏伏乞聖鑒謹奏軍機大臣奉旨已錄○○頭品頂戴陜甘總督臣譚鍾麟跪奏爲揀員借補都司要缺以實營伍恭摺仰祈聖鑒事竊臣接准兵部兹覆借補西寗鎭屬川北營都司何建威已保補用叅將其儘先游擊班次已斷核與限制不符應令另揀儘先合例人員請補等因咨行到臣當轉飭遵照兹據陜甘督標中軍副將鄧全忠詳稱遵卽揀選留甘儘选癍用副將周大馥久經行陣勞績卓著堪以借補詳請酌辦前來臣查該員老練穩愼馭兵有方以之借補斯缺洵屬合例且於換防營伍大有裨益合　仰懇天恩俯念員缺緊要准以周大馥借補川北營都司可期勝任如蒙兪允應請飭部先給署札俟防務告竣再行給咨送部引見以苻定制除該員屨歴淸册俟查取至日另文咨送外謹會同甘肅提臣周逹武合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○頭品頂戴陜甘總督臣譚鍾麟跪奏爲揀員借補要缺游擊以實營伍恭摺仰祈聖鑒事竊臣據寗夏鎭總兵馮南斌呈稱門甯鎭屬永安營游擊黃增廣升補平羅營叅將遺缺遵卽揀選得升用提督留甘肅補用總兵信勇巴圖魯畢大才戰功素著營務講求堪以借補呈請酌辦前來臣查該員勇敢善戰兼諳營務以之借補斯缺洵堪勝任合無仰懇天恩俯念員缺緊要准以畢大才借補永安營游擊可期得力如蒙兪允應請飭部先給署札俟防務告竣卽行給咨送部引見以符定制除該員屨歴淸册送部查照外謹會同甘肅　臣周逹武合詞恭摺具陳伏乞皇太后皇上聖鑒訓示謹奏軍機大臣奉旨兵部知道欽此○○頭品頂戴陜甘督臣譚鍾麟跪奏爲揀員請補要缺副將以裨營伍恭摺仰祈聖鑒事查甘州提標永固協副將謝永祜病故已經奏　開缺在案所遣副將員缺地處邊郵漢番雜居非精明强幹熟悉邊情之員難資治理查有升用提督留甘補用總兵提標中軍叅將劉得騰老練樸實營務精詳現署永固協副將辦理巡防諸臻妥善以之借補斯缺實於營伍地方均　裨益合無仰懇天恩俯念員缺緊要准以劉得騰借補永固副將洵堪勝任如蒙兪允應請飾部先行發給署札俟防務告竣再行給咨赴部引見以符定制除履歴淸册送部查照外謹會同甘肅提臣周逹武合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○譚鍾麟片再升任湖南布政使陳彝例應入都陛見所遺甘肅按察使篆務臣查得蘭州道饒應祺堪以委署所遺蘭州道篆務查得候補道向邦倬堪以委署除分别札委外謹附片陳明伏乞聖鑒謹奏軍機臣奉旨吏部知道欽此 
 
 

Page 10

 
 
[助賑彚登]  
　　安吳願生氏求諸事平安又節省氏求出門淸吉二戶各助九八元銀一百兩由朱大全　葉聖田先生交來九八元銀二百兩囑解山東樂善爲懐處事集平安之慶行仁恐後救災由撙節而來夙願胥償浮生共感○品硯主人聞康省灾重樂助英洋二百元由松江全大典寄順成局來禮耕義種硯田無　歲之虞浪拍波掀甕牖奈連年之厄轉移多惠頌禱銘恩矣○徽歙吳善士印逹源募善士十八戶賑洋共一百零二元善女吳張氏求病愈將金戒指一只計重二錢移助估見洋六元吳善士孜孜勸募而同仁醵欵爲數亦多彚解災區得　裨益善女身處閨門亦諳救患可補姆訓之遺貴恙定就痊愈也○吳興閒雲館主人俯念山東洪水爲災募得親族合湊洋一百元由湖州仁濟善堂姚守梅封翁寄全盛局來行善同心戚族胥臻夫踊躍感恩拜手閭閻共賴乎維持勸募多方不勝感佩○浙杭時敏善士病愈還願洋一百元身就康彊吉人渥邀天相心存惻隱仁者爭羡風揚籍隷山東莫名感戴○七月二十九日鈞龢社同人在城内萃秀堂曲聚節省花費洋五十元山祝少英兄交來委助山東賑項槽板聲喧休謂曲高和寡瓊筵費汰還欣積少成多響遏行雲澤流甘澍　此逢場數樂不忘濟世殷勤旣循美意爲箴規勿笑措辭之煩瑣謹　報簡用佈台聞○避賢憫世人德淸東海僊厓氏聞齊境橫流殊堪憫惻助洋四十元由德淸仁豐園寄全盛局交來救世厪懐洵有關乎休戚居家脩德還幸荷夫栽培世之爲善者其亦知所率循焉可上海北市絲業會館籌賑公所少欽施善昌謹誌 
[棲流公所勸棧捐續啓]  
　　謹啓者滬北棲流公所自光緖五年蒙前會審憲陳寳渠太守禀准創建以來於今八載一切善舉於七月二十三日申報中已經佈告兹不贅述無如近來留養日多經費愈繁因思滬上爲往來衆埠仕商雲集各寳棧局面旣廣接應復週所以客至如歸有此間樂不思蜀之遺意較之廣東天津每客之棧金一以價銀二錢四分一以制錢三百文以申地比之相去奚啻倍蓰敝公所正在勸捐之始與聞斯言曾與各棧主人計議得一兩便之法以前定棧資仍循舊章惟擬每客每日酌加十文以充善舉十日按簿彚收一次填掣收票每屆月終彚登申報以昭信實在仕商費而　大於窮黎同沾實惠嗣後遇有棧中孤客貧病交加去留兩難儘可送交敝所留養醫治愈後贈資送歸故里免致流離未始非保全行旅之道想諸君子慷慨爲懐解囊樂助前啓業巳錄送各寳棧主台覽並經面勸均荷金諾一俟知照已周卽當禀請諸當道給示開辦積德獲報各商棧主均有榮焉是爲啓[  棲流公所司董謹啓]  
[重建湖州馬要鎭永豐橋記]  
　　昔單襄公適陳因輿梁不修知陳之將衰子輿子譏子産以乘輿濟人惠而不知爲政彼固儼然君大夫身操任事之權者也乃猶不能賦工屬役爲所當爲降至今世欲以此等舉動期諸不在　任不謀其政之人不更戞戞乎其難之者永豐橋者湖郡程邑治東五十餘里馬要鎭西跨塘巨梁也其創自何時創自何人率皆無考洎咸同間疉遭兵燹歲久失修逮光緖八年遂致傾圮行人往來臨流興嘆屢經鄉人倡募輙以亂離之後民生拮據迥異昔時雖膏唇拭舌罕有應者蓋估計工料非萬金巨欵不辦故也越二年春南林張君偶經其地詢稔顚末深憫揭厲之虞慨然曰信如是余當獨任之不事借助將伯爲也爰諏吉於光緖十一年九月興工至次年秋八月蕆事凡自東至西寛廣二十三丈列石谼者三中谼廣四丈六尺環延七丈四尺六寸左右谼各廣三丈二尺環延五丈計工萬有二千計錢若干橋旣成鄉之人儃儃然車䡨馬駢萬趾魚貫以逹於莊逵莫不感張君義之高德之盛且各朂其子若孫世世之來往於此橋者一舉踵一曳履而毋忘所自然則張君之見義勇爲行善若渴方諸古昔求之今人夫固不難能而可貴耶爰大書特書而爲之記抑　役也司其事者邱君乃昌葉君椿沈君絢文史君友廷馮君潮邱君鍾洛談君熊江始終不懈善與人同合牽連得書光緖十有二年歲次丙戍秋八月倉山舊主錢塘袁袒志翔甫氏撰 
[上海三馬路與昌絲棧陳竹坪經募山東賑捐八月初三日第三百八十一次淸單]  
　　靑浦縣署交來楊字册第一千一百三十號錢伯英洋十元又第一千一百三十二號錢伯英洋十元又一千一百三十三號錢伯英洋十元又第一千一百三十四號錢伯英洋十元又第一千一百三十五號錢伯英洋十元又第一千一百三十六號錢伯英洋十元又第一千一百三十九號錢伯英洋十元又第一千一百四十號錢伯英英洋十元又募祝同心先第五千七百八十一號救災圖册怡和室將中秋移筵助賑洋三元又募洋第一萬四千零七十五號救災圖册漱芳閣將中秋移筵助賑洋三元心誠居士洋一元以上十二册共十三戶合來洋一百零七元由全盛局來○嘉興章文江經募昌字第二千七百廿四號陳叙蓮洋六元張培亨洋四元二戶共洋十元由張聖源號寄來○南橋内訟齋主人助瞿然恭手卷一箇○慄陽德源莊交來張雄甫姜厚昆鄭竹坪朱燮南　安邦張遂安郭耀三七戶將湯餅喜筵壽筵移賑洋十五元○彭城氏經募單善金淸惠洋一元又募十戶洋一元花洋一元以上十一戶共洋二元花洋一元○臨平復春興募來無名氏洋五元○鮑南屏洋三元莊以敬求病速愈洋二元○本日共收英洋一百四十四元花洋一元瞿然恭墨蹟手卷一箇合併聲明 
[上海北市絲業會舘核奬籌賑公所施少欽經收山東賑捐第一千零九十二三四五次淸單]  
　　餐蔗書屋求子病速愈由震澤莊寄來洋五十元無名氏由同裕公來十元經川隱名氏求合家平安江湖淸吉由江西寄來十元不足氏將呂宋票得彩資移助由屯溪全盛局來四元忍饑子求子病速愈由嘉善恊源局來二元金周氏求病速愈二元徐開照求母病速愈一元吳薛氏右手酸痛求速愈由大塲吳懐周寄老正大局來一元以上二十六日○以免饑寒主人由恊康莊來洋一百元林杏田求父病速愈延年益壽由蕭怡和行來四十元立發洋行張書樵施子仙經募二十元南沙市隱由大團日生局來十元馬定夫十元乍川無名氏爲父患瘍米速愈六元姚寄齋爲批五七將經　資移助求資冥福由埭溪全盛局來六元不留名五元困窮子日節零用貲移助五元斯　坤記四元雲晉手募三元楚北熊文銑求闔家淸吉諸事順利二元拾硯齋求足疾速愈二元徽州李雨田求父子病痊一元不留名求病速愈一元章偉卿由嘉興恊源局來四元又銅洋一元盛康銅洋二元○江寧藩庫廳署内寧垣同人助賑公所第六批募海州周廉甫募　平銀八十四兩碭山縣趙楚卿七兩二錢陶大夏湖北蘭台書院山長孫雲浦二戶各鄂平銀八兩竟陵下吏邵小棠邵少棠錢公　天門典史沈天門敎諭吳鐸天門訓導王鈍桂濳江主潼兪德成王樹槐榮津源十戶各四兩嚴子佩三兩二錢濳江縣儒學正堂濳江縣儒學副堂鍾祥縣儒學正堂鍾祥縣儒學副堂安陸府儒學正堂劉安陸府儒學副堂六戶各一兩東臺釐局委員方　齋洋四元邵伯釐局委員桂古香姚龍波大河口厘局委員聶璧田浙藩文案委員王榮卿四戶各二元邵友生方紫峰蔡仁滋沈佑廷孔涵厘局委員林匯川七月分捐五戶各一元六齡子錢十千文梁蓮裳錢六千文施仙洲五千文劉新泰羅保合三房二戶各二各文劉厚之一千一百文關貴官文師堂吳楚英陳宗欽蔭蘭堂發秀姑竹書園潘性恭安定堂志經堂迪知堂知本堂註禮堂裕體堂致仁堂月初堂敦本堂金鑑堂思茂堂劉同仁王恆發崔德和李長春王洪盛孫興茂王起吉祥和二十七戶各一千文楊炳記六百文兪爻卿五百文又江寧布理問高福庭募無名氏洋四元合豐億三元新順義廣祥號億大號廖隆盛鞏世淮楊豫隆方順源增盛楚馬玉衡九戶各二元金太局李恆茂王星橋范恆泰張金如德盛永局德裕號何德記劉德盛孟魏園莫恆源任恆豐柴念田義順成十四戶各一元三戶合潘興記二戶各半元程心記蕭維記二戶各錢二百二十文廖煥章一百十文總共九十六戶計漕平銀九十一兩二錢鄂平銀六十五兩二錢洋五十七元錢五千四千二百文由巨豐庄交來九八規元二百四十五兩八錢八分六厘以上二十七日○姚恆興號爲租與畢玉舟金龍絲牌因前途私盖監製圖章今將絲牌一應收歸共印九十二包祗得牌費六十二包移助由劉曉山兄交來九八規銀四十六兩○徐厚德堂由毛樂三交來洋一百元蘭陵隱名氏續助求身體康健由常州通裕局來四十元嘉蔭堂二十元穎上子續助求外祖考妣超昇冥福十元隱名氏祈店中諸友平安由長沙寳成號寄森昌局來洋十元勉力子由沙溪吳泰昌號寄永義昶局來十元蛟川周羅氏求消災延年五元敦倫堂郁求闔家平安五元袁渭求合家平安六元二元沈立三求疝氣速愈二元靜娟女士求母病愈由大團寳訓堂寄日生局來二元顧德浩二元生民代求病速愈一元汪焦書還願一元同春錢六百文金小寳姐求外症速愈三　唐厚修祈保平安二元二戶由仁濟堂來○蕪湖大成祥號守拙氏募無氏九八規銀九十兩一友人六兩胡氏四兩三戶由全昌仁局來一百兩○善敬子爲父病愈還願洋十元又求父康健十元由羅店老正大局來洋二十元○蘇州潘仲溪第七十六次募施曜庚求父病速愈益壽延年洋一百元申元大亨來○常熟城外代募人丁子延孫伯涵經募孫伯涵求祖先冥福洋一元錢一百文目不認覩災却人及善餘等錢一百二十文攺過人一百文寄賑洋信力移助久十二文又王少華代募語溪道人求無病洋四元漁隱方氏勉力人二戶各一元共七戶由寳順局來洋七元錢四百四十文以上二十八日○積鱣堂洋五百元仁和多病人求病速愈洋二百元伊蘭舘主節省生日酒資移助求夫婦却病延年一百元　善局放生局移助十五元陳可雄十元沈世德由南京江義和寄森昌局來二元不留名由漢口招商局來二元隨遇而安主人燒香資移助由松江全盛局來一元福州胡幼泉求資穀泉封翁冥福英洋三元建洋二十七元○婁縣環景室主人求四季平安三十元海鹽張炳求資父崧年公母徐孺人冥福八元又求資原配郡孺人冥福洋四元三戶由瀏河錢寄來洋四十二元○王公舘錢四百文三善堂三百張公舘二百文池周氏老胡王徐氏合一百五十文共一千零五十文由湖北全泰盛局來○郭豐泰木行來昌字二百五百八十五號册刧餘生洋八十元逸名氏潤資二元同徽生二元憶曇花舘主風月詞人合洋一元四戶合來洋八十五元以上二十九日 
[上海四馬路文報局内恊賑公所經收賑捐八月上旬淸單]  
　　初二日船字册急單電報總局交來佛山電報局募佛山電局薛杏初同有利二戶各廿元尹熾亭天富號二戶各十元湯桂山五元梁佩槎尹耀南鄭佐周衛希詢四戶各三元和聚行佛山富棧岐豐號同裕行黎少東黃春洲黎日康吳昌顯馮利新來祥號成記號吳夢生華豐號思義堂十四戶各二元晉恆店麥敬輿劉明堂信聚店陳寳書祐隆店連盛店興隆店恆記同昌園華興號晉興號廣裕號黃芝田萬寧堂雙福店關莊和安號詒遠堂均昌泰麗生店怡信號愼全號集來號恆福號同吉號順泰號粤興隆大生靛行孔怡記均隆店致昌號義生號萬盛堂李秀山天興號連昌行譚直卿紹泰恆記受昌店鄺星槎郭葵生黃耔珊何燕卿葉炳坤李康美黎錫勲趙祖堅衛智軒梁頌馨鄭光裕堂奇生匯興行衛榮基昭信號蘇惠濃潘靜娱廣和昌新元號五十九戶各一元洪茂號大昌店寳安號合聚昌福聚號其吉號和吉號正吉號和興號昭合店安興店永利源孔怡隆小平泉張棣臣詠春園順利堂均昌號穗來號佑昌號萬興店益興和廣源店立本堂莫貞廿五戶各五角陳水記一錢八分○以上共計洋一百七十六元七角五分於六月廿七日收到佛山電局募洋一百元業巳登報今實收到我欵英洋七十六元七角錢五十五文○急單鄂省方子厚翁交來于蒓翁九八半平沙銀五兩○益記茶棧交來漢口番禹莊子山翁八元三馬路滬報舘帳房交來負薪社第十一次繆鍾謂先生潤資洋五元○本日共收英洋八十九元九八半平沙銀五兩小洋七角錢五十五文 
[上海四馬路文報局内恊賑公所經收賑捐八月上旬淸單]  
　　初三日急單安昌謝正大米行募謝文智祈吉慶五元謝世相祈消灾二元謝久餘謝海氏謝福壽孩子祈關煞開通謝正記四戶各一元陶正揚黃瑞林謝正昌三戶各五角陳兆祥王新園二戶各四角章平貴三角易文榮馬彩金二戶各二角正康車銅洋二元謝駱氏謝鑑淸謝世忠謝世義四戶各銅洋一元山隂縣署交來夏琴菴翁募繆羹香二元又交來褚靖潮翁募吳申佑二元○杜芝園翁交來京都黃霽亨翁募戶科張福建道黃二戶各京平銀二十兩刑科胡翰林院唐翰林院鄭翰林院支翰林院吳四戶各京平銀十兩候選縣饒京平銀十兩趙膺甫翁交來京都黃霽亭翁募翰林院學士梁京平銀二十兩翰林院徐江西道張宗人府主事張三戶各京平銀十兩兵部員外郎曾翰林院潘二戶各京平銀四兩趙毓麟堂二元高易公舘桐雲善士交來玉新之先生潤資二角子恆善士交來王新之先生潤資二角憲榮 
 
 

Page 11

 
 
   
 
 

Page 12

 
 
善士交來王新之先生潤資一角江隂京都氏募紹興氏二元又求子小恙平安一元會稽子焦東氏京都氏三戶各一元○本日共收京平銀一百五十八兩英洋廿六元銅洋六元小洋五角 
[上海四馬路文報局内協賑公所經收賑捐八月上旬淸單]  
　　初四日湖南湘陽縣楊忠實善工洋二百元巨豐莊交來淸江海州分司署鄂不軒主人第二次墊欵揭平二七寳銀五百兩由合規元五百三十六兩四錢五分九厘杭州電報局募第二十八次賑捐徐延珍求父病雄愈廿元愛日軒主人二元朱愧卿一元朱匵道兪子泉二戶各虚對開｜个浙海稅來保安橋金二元有心無力人一元辰之善士交來王新之先生潤資三角○同字圖册一萬三千另六十二號青村場署公捐節省中秋酒席英洋二元銅洋一元○本日共收規元五百三　六兩四錢五分九釐英洋二百廿八元銅洋一元虚對開洋二个小洋二角 
[上海四馬路高易公舘籌賑公所經收七月廿六至廿八日賑欵淸單]  
　　廿六日由浙江嘉興洋藥局吳永思翁募福字三十七百廿七號册吳永思洋四元蕭葆森六欵洋三元吳陽生吳三省吳八愷吳五福吳暎成吳孟氏張午生朱謝氏朱謝氏十戶各中元又募三千七百廿五號而黃氏四欵洋二元五角西記述頌堂三欵江夏氏三戶各二元左育子二欵兆雙　寳二欵三槐堂二欵偶記四戶各一元也記　記太原生太原生　兆寳小邛菜山舘靑蓮寳七戶各中元又募三千七百廿二號册恆大洋一元透雲中元純祐堂三角瑞豐霞卿仁海堂積善堂寳記合記聚福堂各二角又募三千七百廿三號　沈萬堂一元不立號　琴處務本堂茂記全記日生隱居氏陶雲亭王少梅雲記周澄甫十一戶各二角又募三千七百廿四號册大同曹蘭田朱松君三戶各一元張紹鏞紹善合助嘉公棧江志甫周臣箴江象風周宗唐周鈞七戶各中元又募三千七百廿一號册不書姓名四欵洋二元蕭協順蕭德茂蕭協順李文龍郭德泉陳益蕪鄭恆源祥鄭榮記周順興九戶各中元蕭德豐銅洋一元無名氏榮和二戶各二角錢敏愼陳敏愼穀子黃廣義昌萬豐蕭德成益壽昌五戶各錢二百文趙藹吉錢四百文鄭同義泰錢三百文以上二戶洋六元九角錢二千一百伸洋一元九角銅洋一元以上七册共捐洋四十七元八角錢二千一百文合收英洋四十九元七角又銅洋一元○廿七日厦門寄來臺灣鵝鑾鼻湯昭明洋十元　厦門銀七兩一錢○廿八日元亨洋鄭桂峰翁交來鄭郁記還願洋四十元○鄧潤如翁交來四百七十四號册鄧潤如張得和二戶各一元黎氏中元以上三戶洋二元五角○○以上統共收洋九十二元二角銀七兩一錢銅洋一元 
 
 
