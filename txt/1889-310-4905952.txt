# 1889 - 310 - 4905952

 

Page 1

 
 
[圖書集成局告白]  
　　啓者本局所印古今圖書集成早已裝釘齊全由預股　君持票來領尙有未經提取者亦望及時取去以聨先　　　之心現在局中尙有若干部留存每部定價銀二百五十兩如有合意者請移玉申報館帳房購取可也此布 
[發售廿四史預告] [  圖書集成局主人啓]  
　　本局　印古今圖書集成一書早已排印齊全祗以卷帙繁重加以去年訂匠忙迫異常致第三批出書之　　　　　臘底已將第三批書發出全書完畢矣隨於圖書集成印竣之復卽刊廿四史刻下已將排至一半用中國　　　　　印成紙色首尾一律此書爲讀書人必不可省之書想莫不欲家置一編謹與諸君約銷有預定此書者每　計　　　本洋五十元先付洋二十元給以收單書成之日再行交足如欲隨時取書者須先將銀交足給以分期取書　　可以　　隨印隨出約於本年終全書可以告竣諸君子有欲先覩爲快者幸卽早日至申報舘掛號可也如至全書印成　辦者不照預定之例須再行定價今印有樣張欲觀向申報館領看此布 
[聖德頌]  
　　昨日恭讀電傳十月十五日諭旨不禁感皇恩之浩蕩所以奠民心而出治道者誠有足以嫓美唐虞比隆三代者焉連年偏災不絶於書鄭州之後繼以山東此近年來切近之災　朝廷宵旰憂勤截漕發帑又恐不足特爲之開捐例減成數豈眞不知捐例減成仕途雜進之弊哉盖救災如救火不可稍從迂緩下民當昏墊之時一時無從措手民命爲重不得不變通辦理以濟燃眉之急而東南諸善士又仰體　宫廷軫念民生之至意深恐款項一時不能遽集廣爲勸募以拯災黎爾時江浙兩省最稱踴躍輸財恐後義形於色　朝廷亦深鑒其苦衷故說者謂賑務乃　朝廷之事非　民所得干預此雖守經之論而其實則義賑正所以助國家之所不逮初非上侵官府之權也聖人在上洞悉下情喜義賑諸人急公好義所以裨益國家者厥功匪淺用是屢加褒義疊錫恩榮乃忽焉以慷慨樂輪之良民一旦亦罹顚沛流離之大刧此其拯之宜亟益煩聖慮爰乃急頒恩詔立沛仁施江浙兩省各撥藩庫銀五萬兩又蒙慈禧端佑康頤照豫莊誠壽恭欽獻皇太后發宫中節省項下銀各五萬兩合之各得十萬兩以此輯嗷鴻於中澤此其湛恩汪濊膏澤滂沱兩省災黎見此恩詔孰不感激涕零以是知江浙之災雖重民心不難安奠也澕浙自八月下旬以至九月霪雨不止米價暴漲州縣官各自顧考成不敢倡發粟開倉之舉而大户之有錢者亦藉口於事當歸官不肯稍解懢囊被災之民求濟不得扶老携糼到處刧掠搶大户之事時有所聞人心惶惶幾至釀成大變幸而封疆大吏撫綏有術立卽奏報浙省崧振帥先後所上各摺本館悉爲登錄以　其愛民如子之誠心想　中丞亦必同此一心以是至誠所感上達九重恩施立賁吾知自今伊始江浙兩省縱有懷襄之苦仍　船石之當矣而聖心尤有深慮者恐有不肖州縣玩視民瘼不知撫字但解催科當此秋收失望之時正當下忙徵收之際遲報一日災卽可多徵一日糧卽使農民携霉爛之榖棉等物羣至官署痛器而陳流涕而道而竟置之不聞不見或斥逐不准一面仍嚴比糧差責成書役日事敲扑刲盡脂膏若此者往往而有則小民旣遭浩刧又無赴愬之門氣鬱而不得伸志困而不能達不　苦之又苦乎故恩詔中又有地方官匿災不報卽行據實嚴叅之諭朝廷愛民至於如此而民尙有不知感激者哉吾以爲恭繹詔旨其撥欵發帑以實惠及民者固足以生民之感而匿災不報據實嚴叅數語尤足以入人之深九閽雖遠四目維明下視輿情洞若觀火地方官未必皆不肖而不肖之地方官則誠不能保其必無吾知此詔一下而不肖者亦皆知所警懼幡然悔悟不敢隠匿而災民之苦情從此不至壅閉矣　於積榖之倉平時帶征勸募存儲者惟恐其不多名曰積榖備荒地方官恐民間或有不足取信之處令紳士司其出納愼其筦籥乃紳士之不肖更甚於官竟有歴年侵漁至於顆料無存者官府更替之時或有盤查積榖之舉則或挪東以補西聊遮一時之耳目或且先爲布置當新官上任時預進苞苴早爲結交官府心照不宣卽亦寢閣不行含糊了事一遇荒年本當首先發倉平糶施賑以作急救之計而彼紳士多方攔止百計阻撓或藉口於非奉憲諭不可開倉或以爲榖少不敷散放設無後繼必至滋事等語聳官長之聽聞此等弊端固不止浙江一省爲然卽浙江亦不止寗紹兩府爲然本館前者已屢次論及乃詔旨内亦云御史張嘉祿奏寗紹兩府官紳前經辦有積榖請飭支放等語卽諭崧振帥飭令迅卽開倉發賑此外各府州縣如有積存備荒錢糧均着一體散放不准劣紳把持舞弊致滋浮冒然則各處積榖從此將悉數發出矣如有劣紳侵蝕勢必查追悉令繳出以資散放每縣約計積榖扯算不下數萬石維彼災民皆可以無憂凍餓是非聖德之所致哉爰拜手稽首而獻頌曰巍巍聖德浩浩皇仁覃敷廣被默挽天心災不爲患民慶更生於萬斯年鞏我大清 
[洞庭大風]  
　　金陵有自洞庭湖脫險而來者據稱前月二十日後連日北風湧浪山下水船積至千餘號長年均倚舵睥睨而不敢挂队前進廿四日天纔曙風忽轉胆大者先奪口而出是時風雖順浪仍未平因此亦有徘徊末路者詎未至已牌逆風陡作愈吹愈大頃刻之間覆者竟有六百餘號其有檣撓舵折出萬險而幸無恙者不及二百號大半皆一葉小舟其船愈巨則遭風愈速銀濤萬頃之中悉皆坐視而無可救故及於難者人數視船數又十倍云亦慘矣哉又本月初二日金陵對岸之浦口地方亦覆船二隻緣該處係朱家山新開河出江之水口其上流挾滁河襄河之山洪塗潦洶湧而下勢如箭激至蔣家壩始分而爲二一出六合則途紆而流緩一出浦口則岸狹而陡渀舟子聞江聲卽預在未至十里之外將鷁首旋轉使之退飛過山麓嶙峋處並使人倒牽百丈于岸徐徐放溜近因水漲溜益險是日覆者皆客船不知何故並舟子俱懦其首貨全溺幸只淹一客云又犢兒磯江面係江流最闊之處中有洲渡江者計程總在二三十里岸漲江空南望北樹低似薺北望南洲小於月其洲盡處卽三江口俗傳無風三尺浪者卽其地也是處由金陵救生局分設紅船兩艘以拯陷於險而不得出者聞連日附輪船抵白門者多見其船出没驚濤駭浪中似確有 
 
 

Page 2

 
 
所見汲汲焉而不作蕭然事外之色岸上亦纍纍具拖泥帶水模樣且有嚶嚶啜泣聲據江畔老漁云重陽以後江面時有神燈照耀上下　黑尤甚遠近啾啾喞喞不知來自何處令入毛髮悚然入夜輙不敢扳　施網往來船隻相與歎息上自蕪湖下至鎭江同帮遭不　者正不可僂指數則其他更可推想而知矣昨聞洞廷客旣來江南得慶更生自謂如天之福卽同人亦各以再來人相慰藉痛　思痛當必有不堪設想者因念此　浩刧迄　月而天心始覺悔禍當彼陰雲沈霾蛟舞鰲翻罹此厄者又豈止十倍於洞庭客之云云乎人生泡影大抵如斯爰誌之以爲名韁利鎖者作一棒喝焉以上金陵友人來函 
[江南武闈瑣述]  
　　武鄉試已於本月初九日在大都塲開棚聞應試武生上下江共止一千七百餘人因西圍水草交潰平時未儲木屑不能取諸武庫墊其低窪止得就中圍東圍之間另開一道而施金　焉向來考官入闈後卽施行馬於馳道之兩端名曰封廠次日開廠時考官朝服致祭祭畢乃令武巡捕官着鞭先馳如是者三而後士子各按郡縣以次馳射聞前數日一試鞍者少年英俊　騁馬過疾蹄逝而不能收遇滑竟倒少年亦墮落紅塵中人以爲是必折王武子之肱矣就視人無恙而馬已不起據少年云購之值三十金　駿物也貨其皮時尙皮相天　士耳惜其骨而瘞之○演武聽踞覆舟山之半麓俯視一切氣象萬千坐其中者旌旗相盪劍佩相磨持戟之士左旋而右繞射者數千人桀石負弩俯首聽子奪於碧油幢下之一書生此亦得志於時者之所事矣顧論者謂武圍之雄壯江南實甲天下宜出其間者每科當不乏豪傑如田恩來王國梁輩乃科鷹揚之士本年就試兵部合江南一省未聞有一人聨捷南宮得與下馬宴之榮者豈取之有未得其道者歟抑士子閉門造車者止合一騁之制度難入九軌　康逵歟或曰上科以貌取人故失之子羽本届則試以百步之穿札又試以一石之挽强穿者有巧有不巧或不足盡其技挽者在能與不能必使之竭所長當不似操文枘者僅據清眞雅正之風氣序其武鄉試錄也○連日天氣晴朗人數又少彎弓躍馬之儔悉按部就班一遵有司者之規矩而不敢負此三年物力兩字功名故塲内視文闈尤覺整齊嚴肅惟步箭日因西風扇翕不一以致多未全數棲鵠　免怏怏 
[已丑恩科江南武鄉試題名錄]  
　　卞彬江寗張書縉廣德有福駐防防庚江者周炳元山陽張殿元含山王之楨廣德陳汝賢如臯呂仲法鹽成鄭文彬江寗馬奪魁阜陽曾福樑江寗陽炳南山陽唐國梁南匯徐鰲桐城倪殿元松江朱虎員贛榆祝時隆太湖周　城江寗李靑雲江寗金得亮江寗韓亭舉阜陽湯堯恩通州陳泮藻望江王性蘭高郵宋品元沐陽達闳寛六合馬兆直江寗高掄魁南匯趙步靑東臺汝殿舉阜陽唐占魁山陽泰斐音駐防杜清源貴池鍾萬炘光得鳥拉圖駐防某翰臣泗洲孔繁　廣德歐陽斌當塗朱鋮旌德兪化龍合肥王棟梁蕪湖尹士斌宿松李錦鐮合肥金貴駐防章殿魁富塗兪定貴南陵鮑錦標舒城沈龍章六安楊慶升山陽季登思江都班朋舉來安唐虎卿鎭江蔣壽生津亭胡奇英徽州丁鳳祥婁縣廬崑齡寳應李魁榜懷寍秦紹衣上海程元彬徐州徐國士靑浦儲維城如臯仲如幹寳應程廷棟徐州朱金鏣舒城金有申懷寗汪丙奎廬江沈汝麟常州方逢泰太平趙李棠巢縣鄭恩波無爲王國選廬江張洪逵鳳陽劉效琨巢縣方森懷寍張桂邦無爲楊錫恩巢縣彭國樑震澤劉寳賢南陵沈殿魁吳縣王同文壽州趙振聲太興沈國均太倉湯漸魁沭陽朱體仁句容平國太江陰沈維超海門延洪駐防王世彬頴州郭炳榮丹徒楊廷昭無錫張鼎華太興鄒龍標如皋李定一江陰周廷俊鎭江呂國銘江寗寗繼元頴州高世忠含山郭其昌太和炳發京口王文彬廬州孫錫純和州周鼎甲合肥呂含章潁州洪喜駐防江逢敖安慶郭文俊廬州汪樹澤桐城張文典合肥劉金鐸泗洲趙登州毫州黑德暒駐防許殿邦海州唐高雅碭山王鎭淮山陽張虎臣邳州秦安邦睢寍徐同勳通州趙贊廷江陰顧廷樟江陰徐朝印阜寍黃殿安壽州楊文昭無錫吉士忠滁州李崇山宣城陶鶴鳴和州路涉霄溧水許長年江寍儲安吉陽州 
[示期武試]  
　　湖北撫憲示諭本月十一日開考恩科武鄉試平源草淺躍馬弩弓一時　兎名材揚鷹妙選尙其各抒絶技以博功名 
[水災餘話]  
　　湖北素稱澤國頻年時苦水災今秋節過秋分江水盛漲以致雜糧棉稻掃蕩無遺加以簷溜淙淙兼旬不絶直至十月初六始於晴光察閱洋街碼頭誌椿已至四十八尺以外日内始退去四尺五寸平地可免横流而禮智司及清軍府福建蛬前尙有積水說者謂必俟江水退盡方可無褐厲之嗟云 
[粤東武試]  
　　武闈於上月廿四日開考至廿九日馬步箭技勇均已考竣緣張制軍委司道各官分投校閱故能迅速若斯也初一日辰刻制軍詣貢院傳諭各武生覆試硬弓旋筮期初三日揭曉 
[白門近事]  
　　沿江千餘里多苦陰雨年成以中稔而變爲大荒者合山農原農澤農無一夫不嗟惡歲卽統上縣中縣下縣無一隅不是災區各處紛紛祈晴迭載報章金陵獨不聞有是舉者以金陵求雨最後不願以瀆神者貽神羞耳然到處已汪洋無畔而沿除復淅瀝不休灶髻皆沈户樞都腐少陵之茅漏而又漏謝公之屐穿上加穿市面以生意清淡遂一切增價而日用所需七字尤其件件搜牢天下無如吃飯難至是益信 
[西泠雜誌]  
　　浙撫崧大中丞於初八日卯刻乘緑呢八人轎用全副儀仗呼殿至羅木營考試馬箭紅旗影動聽來　鼓聲喧丹桂香飄同是蟾宫報捷凡赴試者莫不踴躍偕來以試縱送磬控之技也初七日早六下鐘仁和縣高大令錢塘縣朱大令詣吳山謝神送觀音大士回山是日就近鄉民執香護送者絡繹於途口誦消災大悲觀世音約有五六十人法喜寺住持先一日進城恭迎回殿○杭府李太守於初七日遍行高脚牌諭各屠户照常買賣於是買肉者爭先恐後肉鋪門前途爲之塞久因藜藿充腸遽爾膏梁適口此五贜神得意之秋也 
[江右武試記聞]  
　　江省武鄉試初定於十月初一日騎射旋改於初三日迭經列報嗣因是日仍未晴霽德曉峯中丞遂飭先試步箭在貢院中分五闈考試中闈中丞主之東闈藩憲主之西闈臬憲主之南闈儲憲主之北闈鹺憲主之計上届應試者四千七百餘人本届僅三千一百餘人二三日卽可試竣考試悉照舊章步箭中二矢爲合式准試騎射馬箭亦以中二矢爲合式准試地毬惟步箭之靶寛至二尺四寸高至三倍未免過大中五六矢者甚多武生多吸洋烟雖步馬箭及地毬中　二三矢而硬弓不暗用皮條能開二三號者已少能開頭號及出格者更不待言上届中丞己悉皮條之弊特飭各弁搜檢一次其弊稍清本届中丞預派多員於點名之後當堂搜檢不得稍有朦混以冀拔取眞才皮條裝於褂褲之内垂於靴襪之中人不能見上擊於手肘下踏於脚跟可助臂力據云不用皮條能開八九力者一用皮條則能開十二三力中丞又知硬弓之力向多不實本届嚴飭呈弓者三號須足百斤二號須足百十斤頭號須足百廿斤頂出格須足百五十斤次出格須足百四十斤又次出格須足百三十斤以符京都覆試實數各弓又須一律不得參差致多弊竇如中丞者可謂實事求是矣 
 
 

Page 3

 
 
[烟臺得需]  
　　本月初四日南風怒吼煖若初春至翌晨忽滕六君降臨雪花飛舞峭寒驟至重綿不温蓋北地早寒固宜爾也 
[九江雜錄]  
　　湖口鎭者前某武員公館樓屋高大年久失修棟柱朽壞月初某日忽聞　然一聲不啻石破天驚樓房墻坥全行坍塌經水師營弁兵赶到拆椽桷搬磚石救出數人均有重傷尙可醫治聞已壓斃女傭一名并眷屬數人血肉狼籍令人目不忍　亦慘矣哉○江北鄱興圩因江水泛漲岌岌可危經德化縣金明府購木打椿並調營勇數十名幚同民夫修築已列前報十一日金明府輕車减從乘坐紅船渡江至該圩履勘各工面諭各鄉紳督率民夫挑塡務須認眞日來天氣晴和水勢漸退想堤工可以鞏固矣○九江濂溪書院山長張蓮舫大令在德安縣原籍病故老成凋謝師範猶存書院肄業生童一聞噩耗無不同聲惋惜○湖北副考官華太史暉請假回江西原籍省墓現已抵潯於十一日改坐紅船用紫車官輪拖行望章江進發 
[老嫗打店]  
　　揚城左衛大街爲往來孔道菁華薈萃大店如林有某洋廣鋪門面輝湟排塲闊大櫃臺内外排列貨物甚多光怪陸離目迷五色誠揚市中之巨擘也本月初七日晌午忽有兩嫗袒臂露胸披髮跣足後隨一叟呼號哭泣一齊闖入該店將櫃前陳設各物任情摔毁西邊玻璃櫃臺及所懸各式洋燈均被搗碎叮叮噹噹一片聲響亮店中人見其兇猛莫敢攖其鋒行人駐足而觀途爲之塞嗣經人勸解嫗等始踉蹌而出一路呌駡號哭似瘋非瘋向西奔去有知其事者謂嫗等與該店有隙今特拚命來此以圖洩忿至其中原委當局者自知正毋庸局外人效豐十饒舌也當嫗打店時轅門橋街頭某廣貨店將門暫閉以免波累蓋兩店同一主人云 
[吳中近事]  
　　蘇鄉雨水太多田稻被淹鄉農紛紛入城報災地方官准嗣已先履勘詳報上游復派委數員馳赴蘇屬各縣逐細覆勘俟各員回省禀復後再行酌核辦理○首府魁太尊日前會同三　縣設筵於顧氏怡園公請紳士會商本年秋災啓徵各節紳士是日到者寥寥此事固大費躊躇也○蘇省每逢冬令必委中小班若干員編查保甲所以社奸宄而安閭閻也今歲循例札委各員禀知到差時撫藩臬三大憲均諭以潔已奉公實事求是開燈賣烟及來歴不明之户槪不准發給門牌委員得此嚴諭不免過於苛求愼益加愼在委員各　考成固不致有需索情事然差保多不肖者利令智昏不無招摇撞騙於是民怨沸騰流弊滋多上憲略有所聞已飭保甲局密爲訪查矣○本月十五日省中接到刑部釘封公文遂由元和縣李邑尊會同　員赴監提出斬犯五名押赴市曹處斬聞有某犯於臨刑時猶高聲狂呌駡不絶口是眞桀鷔之尢者 
[上官塲紀事]  
　　初七日江西張叅戎金榜解餉來陸費鹺尹爕委順清河卡鄭鹺尹維淦委黃泥港卡初八日李鹺尉保昌解海分司餉到揚初九日虞鹺尹附唐從孔涵船私來請假赴清江杜鹺尉繹堂委南掣彈壓泰壩金分轉抵揚銷泰屬勘災差黃分轉以忠解蘇州餉起程初十日會辦揚城保甲丁觀蔡葆元由省公幹回吳鹺尹明鈺委當安灘緝私差 
[鄂垣官報]  
　　十月初五日湖南正主考高副主考陳兩星使俱回京於是日抵鄂赴兩院拜會教習知縣何錦琮禀謝記功署嘉魚縣簰洲巡檢孫炳煜禀見謝委並禀辭赴任漢陽協樊武城守叅將定俱赴兩院禀知迎接提台程軍門來省官昌羅鎭鎭軍到省進見湖南永綏協都司張理玉來省禀到見初八日武昌府李調署江夏縣楊俱赴兩院禀知撤壇謝晴委辦鄖陽厘局候補府劉翰翔候補通判黄文桂奉委解白蠟赴京調署興國州事濮文昶俱見辭初九日調辦漢　縣河口厘局候補巡檢陳建寅自水口厘局來省禀見赴丙院禀到候補從九黄席珍銷副主考巡捕差候補殿史戴慶霖銷正主考巡捕差俱送主考回省候補縣黨述奉漢陽府委赴沔陽漢川二州縣公幹赴兩院禀知署來鳳縣事湯炳堃見辭赴任 
[領事蒞任]  
　　新在美國駐滬領事盧幼德滬接任約於今日拜會蔡太守到堂觀審 
[徐園菊宴]  
　　徐園主人旣感憂樂之說開園設會任人縱觀奇花異種布滿東籬軒不堂前妥爲位置又復時時更易佳種以新遊人之耳目往觀者絡繹於途前日星期邀挹清集曲會同人高歌豪飲折柬招宗隨乘興而往至則見遊人如蟻徘徊籬下瞻眺花前口講指畫以評淵明瘦影冉冉生忽招余去謂有高僧朗知普陀來善操縵請一聆其雅奏乃相與靜聽石上流泉一曲泠然善也俄而曲會同人畢集行歌互答各奏爾能晚間主人設宴於菊花叢　聨席評花移尊促釂折枝爲傳花擊鼓之令傳　覆𦾟賓主盡　直至月上東牆照見菊影皆作黑色然後興辭而返自是而後名花逸興可得十數日大觀盖菊花爲壽者相傲霜十枝不至遽冷也欲飽　福而快請遊者流往觀乎 
[嚴拿賭梖]  
　　捕役在鄭家木橋河沿拘獲賭徒王欽明俞　河二徐　子解請葛同轉研訊口供將王俞　分别責罰徐則探役帶往查拿賭首此己詳登前報矣兹悉探役旣帶徐至賭攤賭徒卽纷紛奔往英　旋經追獲某甲一名徐奮力窮追被賭徒毆擊己而探役赶至賭徒始四散奔逃探役等帶徐及甲回至公堂禀明情節同轉大怒諭令務獲首犯盡法嚴懲探役因又帶徐前往獲住賭徒某乙旣又見有名阿玉者過橋逃入英界探役根追往北甫將阿玉執獲不隄防徐己乘間脫逃探役　于罪戾令通班探夥四處緝拿昨晨查得徐匿跡彩視街因往拘獲至賭首姓王名鳳祥同轉嫉惡如仇决不任其倖述法網也 
[汎捕病斃]  
　　十六鋪汛捕高升因藥材行失竊藥材經裴邑尊傳案訊責着將竊犯跴緝曾列前報兹悉高往蘇城尋緝無着祗得回申忽於前日病斃其妻某氏告知捕役報案請示裴邑尊於晚堂訊明情節以高緝犯無着委頓病斃情殊可憐隨命家丁　帳房取洋王元給付其妻作爲棺殮費復飭捕役資助安葬捕役遵識屍妻叩謝而退 
[法界竊案彚登]  
　　竊賊某中闖至招商局金利源碼頭江孚輪船上船船主寫字房竊取自鳴　當經拘獲連贜送入捕房拘獲連贜送入捕房押候解送公堂訊辦○昨晨有賊在三茅閣橋南　菜巿上竊取錢四百文被獲交捕解入捕房○某賊竊取某廚司籃内錢四百文當塲拘獲人贜告知巡街捕役帶至捕房押候送官懲辦 
[縣案彚錄]  
　　吳蘭谷控嚴大春趙進發變賣養媳嚴氏一案曾記前報前晚復經裴邑尊升堂訊究吳稱趙惯作蟻媒嚴托趙將養媳領往寳山縣地方賣與何姓爲室未知身價幾何叩求究辦嚴稱吳以女兒楓顚退回囑令另行婚配是以托趙爲媒另嫁與人不料吳出爾反爾百般滋擾推求明鑒趙稱嚴托小的作伐言明吳姓業己退還實不知尚有軫葛惟求恩寡邑尊飭將嚴趙交差看管各將實情禀候覆訊○元吉泰松盛兩米行控引翔港宏昌粮食鋪欠銀閉歇一案曾記前報前晚裴邑尊升堂訊究着原差帶黄史爘下鄉指交店主王少卿到案訊追○捕役獲到鑽艙賊金才玉前晚解經裴邑尊升堂訊究金稱同黨共有四五人慣在浦灘行竊小的實因貧迫不能度活致入其黨邑尊飭令釘鐐置木籠中候提同黨到案訊辦○前晚裴邑尊飭差將各枷犯帶案略于訊究隨飭分另開枷收入自新所管押候冉訊供發落 
[英界公堂瑣案]  
　　江北人潘阿惠至小飯店吃飯惠鈔欠錢一文飯店夥王寳三向之索取潘謂串底本可除扣王不服遂致扭毆在飯店燒火之張星華帮同行兇彼此各有損傷當由巡捕拘案昨解公庭蔡太守會同賈副領事訊悉前情姑念釁起細微概免置議○婦人李　寳控被賣水果之陳毛頭毆打受傷陳稱被欠水果錢三百餘文向索回賴並未毆打巡捕稱見陳將婦　倒在地拳足交加衆目共覩豈容狡賴蔡太守謂卽使被欠情眞亦不應下此毒手詰問原告有無另情則稱曾見伊與隣居婦人調笑怪我多言因此挾怨亦未可知太守以陳行兇判押 
 
 

Page 4

 
 
七天以儆○沈三福與李氏姘識　王榮華因吃醋起見同到公堂詰訊李氏據供守寡十二年有子不能養贍去年與沈私識蔡太守謂旣守十二年何以晚節不終答稱起先以漿洗度日迄今年紀老大不能漿洗太守謂釁由李氏而起今姑不予深究王榮華交保沈斥退嗣後彼此均不許往來○巡捕獲送在路用剌刀戮傷沈阿根邱阿華兩人之王阿二請訊蔡太守詰訊之下以事關曖昧諭將王阿二管押候查明起釁情由定於禮拜五再訊○本城陳宦傭人王阿蘇年止十餘齡乘間行竊主人紋銀一錠洋銀廿八元小銀鐲一副交伊母王張氏藏匿家中由巡捕房包探何瑞福緝獲　案蔡太守判將所起之贜給原主領去王張氏交官媒押禁兩禮拜王阿蘇戒飭一百以儆將來○摇舢板之黃阿鮑前夜因事登岸突有王紀尺上船爲鄰船所見疑其行竊獲交巡捕解案王供往尋同帮王阿二錯認舢板蔡太守飭將王紀尺暫押候王阿二來案具保 
[整頓野雞挑夫議]  
　　滬上爲中外通商第一大埠無業游民不知凡幾大抵託衣食於三百六十行之外者俗諺統名之曰野鷄顧野鷄之類亦各有所業坊賈之無店而搬銷者曰野雞書賈馬車之無行而攬載者曰野鷄馬車更有偶一爲之者則加一打字呼之曰打野鷄但此等人不過託身無業衣食難周藉此謀生並不擾害行旅致使隻身旅客無能幸免者此外則野鷄流妓野鷄脚夫流妓雖曰引人入彀風化攸關而客之任其扯衣提襟欣然隨去者亦半由自願並無使客不敢不去之事苟目中無妓者加之以正言厲色彼自不敢近身也其最足以擾害行旅者惟滬上各埠之野鷄挑天乎查各處城市大埠秘有挑夫亦名脚担上海有籮間小工兩項小工爲行棧運貨籮間代店家送物人數旣有一定挑力亦有章程卽有爭加亦必低聲下氣能使人慈心自動不與計較或者謂上海之籮間脚夫已較各外埠蠻覇然尙不及本埠之野鷄脚夫也野鷄脚夫者所業略與籮間同而並無籮間頭管束人數旣無查考兇横等於匪類散佈於新老閘珊記觀音閣虹口十六鋪各輪船碼頭無論輪船客船到埠肩扁担而手繩索者不下數十人蜂擁入艙爭挑行李一肩之物半里之路索價三四百文卽有老於同門之客與彼預先議價而挑到之後仍復爭索不休倘與重申前說彼則所問非所答一種兇暴之氣現於形色若不扭交巡捕必至遂其慾壑而後去或有當承挑時僞爲心平氣和笑容可掬及行至半途則又停挑爭價如欲另雇彼必不依其一種兇惡形狀與攬挑時大相逕庭亦必至允其所請而後已種種覇勒之狀幾於不勝枚舉或曰彼等旣如此凶横上岸時儘可喚小車裝載何必雇令肩挑殊不知小車必須登岸去喚倘船上尙有同伴方可若單身之客人雖離物只好忍氣雇挑而已尤可惡者行李僅大小五六件雖裝一担亦不甚重彼必兩三人分担裝挑是以每有客船到滬船價廉至數百文而挑力反費至五六百文者在充裕者原可不計倘貧窘之客到申謀事盤川已向各親友攢湊而來忽又出此挑力數百必至典衣償給在文弱之人自必忍氣呑聲倘遇血氣方刚之各無有不與之爭閙扭結者此所以滬上過客言及野雞脚夫必至深惡痛嫉衆口一詞若不明定章程俾有約束則將來更兇横勒索目無法紀也昨閱申報所登上海縣案裴邑尊以南市挑夫滋事諭令夫頭酌定挑力以免爲害行旅深願於野雞挑夫大加整頓庶幾往來商客無不頌賢令尹之惠澤及人矣除暴便商拭目俟之[  吳縣藜牀舊主管斯駿呈稿]  
[厚惠頻來]  
　　秋霖捲澍淫雨爲災蛟怒發以襄陵鴻哀鳴而遍地不有施者其何以生邇有善士自隠其名以福善無名公署册助洋五十元欵欵慈懷奚啻萬家生　嗷嗷衆口咸沾有脚陽春同日長順晋善士募得愼餘堂二十元敦睦堂十三元餘多寡不一共洋四十元蘇善士桂山薑酌移賑來洋二十五元九章善士瑶生氏福左營各洋二十元仕詒堂惠助綿衣二百件諸公好義書與人同當此人心惶惶待援孔亟荷蒙厚惠感戴奚如謹泐數言以冀同志[  上海四馬路高易籌賑同人陳德蘭等]  
[江督轅門抄]  
　　十月初三日高涫縣陶在銘回任卽辭○初四日吳子瑞禀知庫大使陳夕炳病故○初六日候補道韋禀知考吏治○初七日調署淮安軍捕通判鄧叩謝北捕劉謝委代理南捕○初八日分發江蘇海防先補用道周家駒由京來藩轅牌示海州州同差缺姚鍾麟期滿遺缺以巡檢李汝墉又瓜州司差缺馬聲俊期滿遺缺以從九陳熙均接辦○初九日知府胡汝霖禀知候補道范志熙於初八日子時病故○初十日調署淮安軍捕通判鄧卸南捕事辭赴任北捕劉任代理南捕通判事理問許廷森禀知丁父憂○十一日新授理事同知文麟從九張秉乾均由京來○十二日知縣李文耀卸高湻縣事回織造筆帖式瑞廕由京來到○十三日補用縣朱佩聲由京來從九謝邦楨卸署清河典史事回均到○十四日户部主事曾丙熙湖南來進京○十五日江西副主考陸繼輝辭行 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内恊賑公所經收山東賑捐七月中旬清單]  
　　十七日常熟疑善堂來第廿三批周維翁募行素居五十元柳懷義四十元朱禮堂三十元張友荀廿五元李自芳李求是胡心甫陶菊村四户各二十元知止齋十五元方志仁易敦仁歸純甫王竹亭薛自新周明齋六户各十元武昌電局殷募朱階平明府十元劉溥齋一千文　陽女兒一百文以上實收洋十一元大通益豐號來知不足齋十元揚州金公舘來祝慈康求平安十元揚州來息公氏一元震澤縣署來眞南十一齡童子求父親平安康健節省一年　心移賑燕山女氏求三女腿症速愈二户各二元蓮加女士求慈親病速好仲華女士求外祖母平安康健燕山女氏求合家平安路路女氏爲亡女耦仙資冥福四户各一元嘉　源昌魚行敖曉滄募洪昌成三元餘蔭堂顧一元謝世齡二角顧養性無名氏二户各一角泰州張祖蔭二元寓江西金壇曹王氏魯丕洋一元本埠鄭昌儀堂十五元無名氏求平安五元○本日共收英洋三百六十六元魯丕洋一元小洋四角合併聲明 
[上海四馬路文報局恊賑公所經收山東奉天賑捐七月中旬清單]  
　　十八日出使美日秘國大臣張規元一千兩常熟凝善堂賑所來第廿四批募常熟太常寺少卿　　助英洋三百元吳　記三記兩户各一元又　入廿一批内顧增葵五元安慶招商局梁麗泉經募居易子奉母命將九華山地藏殿還願經費移賑一百元本埠椿元莊來無錫知仁莊代交金匱顧守愚募錢和風三十三元乞靈代拙求定子二十元恩無名花五元蔡廷槐爲孫病求愈四元　崇孟陳燦大厦堂三户各二元錢仲珍爲子增元求病愈陳崇本陳復本周願記華施氏思親廬主生大莊思補子親仁堂無名氏壽萱堂孫華氏十二户各一元建寗電局談善干募霍松巖番洋二十元劉特州番洋十六元陳文叔番洋六元沈星聚金葵塘夏雲樵三户各番洋四元延平電局番銀二兩以上實收規元三十四兩四兩江西廣昌縣劉雲樵明府原平銀一兩無錫寶興金號募無名氏十元鎭江金黃氏爲子金鑑吐紅許願痊愈四元又十八和兌　　病許願人五元九江謙愼安號募羅綱領統丞氏兩户各二元本埠徐子琛藥資移賑一元葉星橋求平安一元○本日共收規元一千零三十四兩四錢英洋五百十二元原平銀一兩合并聲明 
[上海四馬路文報局内恊賑公所經收山東奉天賑捐七月中旬清單]  
　　十九日本埠寶和莊來鎭江無名氏錢一百千文實收英洋九十八元錢五百三十文又怡成　棧來徐楊氏爲求病除根速愈五十元常熟凝善堂賑所來廿五批錢以亭翁募豹隠居原平銀二十兩鶴隠道人墨華主人兩户各洋五元幽蘭主人三元嘉興同潤醬園來隠名氏求女兒病速愈二十元無錫廖子軒一元○本日共收英洋一百八十二元原平銀二十兩錢五百三十文合併聲明 
[上海四馬路文報局内恊賑公所經收山東奉天賑捐七月中旬清單]  
　　二十日○金陵採訪局董事徐開韶翁募守拙軒主人守拙軒舉人均祝天佑吉祥合肥聶公　　户各十元章衡三司馬六元巡道署閨訓還公四元狀元境丐頭阮年交無名氏三元沈府三先生二元府書席劉石臣韓子俊明經交無名氏各一元揚州福和祥莊毛聲　　　　昧堂求功名蔡錫堂無名氏清芬堂張四户各十元張文謹六元求寡過人王公舘無名氏三户各二元梁康官鄭姓敦睦　張蕭天佑求保身安蕭王氏求保身體復元　壯　　　六户各乙元周松溪錢三千文無名氏二百二百無名氏一百文以上實收英洋六十一元錢一百廿文無錫寶興金號來無名氏六元東塘市永春典交念劬書房三元寗波　　　來無名氏英洋三元銅洋一元朱經張浩卿翁一元本埠　俊記善士十元○一日共收英洋一百三十一元銅洋一元錢一百念文○本旬共收規元四千二百廿四兩　　　　　厘英洋二千八百六十五元計規元二千一百兩另另另四分五厘原平銀九十六兩九錢批申計規元九十六兩九錢批規元一百一兩三錢七分二爐坯洋一百九元鎔規　　　四兩乙錢三分花本洋十一元規元八兩五錢八分銅洋三十元鎔見規元六兩五錢九分七厘小洋十九角規元一兩三錢九分三厘錢二千三伯廿九文合規銀乙兩六錢　　　八項共合規元六千五百十八兩五錢七分八厘連前共收規元六十三萬五千六百七十七兩九錢七分三釐本旬解東海關道第十批東賑庫平銀五千兩申合規元五　　　　十兩又解制錢五千千文合計規元三千六百廿六兩四錢一分連前共解規銀六十五萬三千九百念三兩八錢八分一厘○實墊解規元一萬八千二百四十五兩九錢另八　　併聲明 
 
 
