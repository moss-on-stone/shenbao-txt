# 1913 - 212 - 4914530

 

Page 1

 
 
通信 
[葡萄牙之現狀（游歐客）]  
　　葡萄牙内閣總理哥斯逹君日前以其政治情形宣布歐陸各報略謂葡現己極平靜各城秩序回復農工照常復業經濟狀態漸好此皆政府於革命後數年來極力維持保障之力外報多稱葡之共和不稳此實傳言過甚有謂葡之王黨秘謀甚多而社會主義及無政府主義者更相勾結此雖不無影響然僅數次小亂並無堅利軍械當其發動之時政府立即撲滅葡之王黨屢得各國王黨之助欲恢政權現巳自知無能爲力已求政府大赦將各返國自理生計政府巳將前次作亂者大赦一次更擬繼續大赦惟尚不能即辦此非政府殘忍因恐奬勵亂事俾其更無忌憚也在葡僅有三黨宗旨略同皆以共和及憲法爲前提者甲民主黨亦稱左黨即現政府之所出乙共和黨亦稱右黨與現時政府立於反對彼之志願在保存舊時習慣而於行政及司法兩權不肯多所變更丙進步黨立於左右之間黨員雖不甚多然皆優秀分子常爲兩大黨所重視當臨時政府期間即係民主黨主政彼時借革命時代之餘潮亟將各大改革案倉卒成立如關於政敎分離之案離婚之案解散所有關於宗敎會黨之案驅逐耶穌敎徒之案皆利用一時革命之心理得以通過雖云於實施上尚有極困難之手續然其大端已定不虞敵黨反對至於改革社會各案政府確有難行其志之處共和黨與進步黨連合一致至爲堅密政府終必以强力勝之無所畏怯頃關於所得稅案巳經通過政府當實行之固不敢過於横暴亦决不稍示退縮也往時政府爲難之處不在難於行其政綱而在難於改良行政上之組織及整理財政兩事前此王政時代行政過於腐敗財政過於紊亂彼所留遺於共和者以無益之糜費無窮之濫債不可勝計民主黨兩次當國首注意於財政視爲政府第一責任故以内閣總理兼財政部冀其盡力以整理之首求收入與支出相抵然欲逹此目的非極力裁減各部冗費剔其弊竇諸事均從節儉入手不可期年以來旣於此面因整頓部務用人斟酌復於彼面因辦事得力稅課大漲收入有增支出有減財政根據已漸鞏固而葡之工商業亦有起色關稅較前加倍民間存欵於各銀行者其數已大可觀而外國各項債票政府於整理財政時所發行借以爲流通經濟之用者現已大收效果而各國之資本家對於葡之經濟漸有信用債票發行已較前爲容易並得減其利息百分之一有半是其明證惟政府至今愼重不願多借外債因支出旣與收入相符行政上已不需此將來葡若再借外債必須極輕微之利息可以用爲生利者政府始主持之他若國防問題葡必盡其所能决不稍居人後有謡傳葡將售其屬地或言英德將瓜分葡在非洲之屬地者此皆不確葡當共和成立即有宣言無論如何險阻葡必保障其獨立及領土完全决不輕棄其屬地尺寸之土也記者述此旣竟不勝感喟葡之現狀何其與吾國相類耶嗚呼葡政府知其所亟首從整理財政入手收入己與支出相抵而議院之多數黨復與政府一氣力量甚大然其飄摇風雨歐人尚以爲慨環顧吾國共又何如 
 
 
 

Page 2

 
 
時評 
[革命時之回顧（無名）]  
　　革命時武漢起兵而江西獨立此次江西起兵而江寧獨立革命時攻製造局此次又攻製造局革命時滬杭滬寧兩路載兵此次兩路又戰兵革命時南軍先勝而後敗此次西電又傳敗革命時之人物袁世凱也黄興也黎元洪也馮國璋也陳其美也張勲也此次之人物又是袁黄黎馮陳張諸人也 
其所異者惟黎元洪與黄興易意向張勳與南京城易地位漢口與九江易戰場耳 
不知其後如何 
警信 
本埠訪稿鎭江兵已到一千五百人一千人現往吳淞五百人現駐閘北 
本埠訪稿聞北軍續到二千人以不能逕進吳淞口已由川沙上岸未知確否 
杭州訪稿浙軍以松軍遮斷杭滬鐵路交通昨晚已派兵三營赴楓涇快槍一千五百枝已到杭全省安謐 
按此電昨晚拍發爲檢查員所阻故用快信寄來 
北京電張勳己率兵一萬南下下得期内必有血戰（譯文匯報） 
北京電昨日下午三時津浦局得電十六午後四時第五師三十團及江防軍與徐州冷遹兵在韓莊利國驛接戰冷兵退至該驛以南張勳卽於十七晚四鐘續派江防營四營由騰縣出發至韓莊 
北京電蚌埠鐵路橋梁並未拆斷惟徐州府以北之路軌巳拆去六里之遥徐州府至浦口之交通並未阻斷甯軍及馬隊馬匹北發者迄今共有六十四車南京現頗安靜鎭江揚州亦均安靜兩處共駐軍二萬名（譯文匯報） 
武昌電黎副總統宣稱北軍巳佔 
至南昌（特約路透電） 
漢口電九江北軍佈置遠勝南軍南軍見無抵禦之望己向各方面散走星期一日星期二日均無戰事九江附近之南軍巳全開離 
（譯文匯報） 
九江電牯嶺安靜並無危險牯嶺之交通現仍阻斷（譯文匯報） 
武昌電黎副總統出示安民謂贛軍巳退至沙河巳陸續派軍前往安撫商民幸勿驚擾 
（特約路透電） 
武昌電此間謡言頗多城中守衛頗嚴軍械局火藥庫尤加意防範今晨黎明復有大軍開往九江 
（特約路透電） 
武昌電今日北方將到六千人湖南邊界新店地方泊有炮船兩隻及駐有重兵（特約路透電） 
香港電據中國各報載稱廣東都督昨晚出示宣稱省議會已舉其爲討袁軍總司令示内並擔保保護全省之財産及宣布廣東獨立（特約路透電） 
香港電廣東各項商業現均停滯（特約路透電） 
香港電英國滅魚雷艇哇特號昨開往廣州（特約路透路） 
廣州電省議會開秘密會議半數議員主張獨立都督禁各報登載贛省消息故進步黨機關報已被勒令停版人民現皆靜候揚子江之變局華商巳通過决議反對以武力革命廣州全城安靜（譯文匯報） 
北京電陸軍部對于時局極有把握現望全軍舉動於三星期内必能逹勝利之目的然後全國於三月之内必能得底安寕政府視此次革命若中國之潰瘍必奏刀圭始可痊愈（譯文滙報） 
奉天電奉天都督張錫鑾由京回此人民大慰張在京寓二十日新民府已發令即由火車運兵五千南發（特約路透電） 
北京電袁總統命令批駁歐陽武之宣言書蓋書中所云與其第一次矢忠之電文絕對相反故也歐陽武自稱贛省都督然未渑證明已得省議會之公舉此種事務僅能爲孺子言之不足爲文明人道焉且總統派兵入贛曾先與黎副總統商妥實行今彼仍將盡國民所選總統之責而以勦亂之責委託黎副總統並命各省都督助之現已組織第二軍特令馮國璋統率南下云云（譯文匯報） 
南京電黄總司令布告各軍文有率將士即日誓師聯合各省義軍奮旅北伐竭九死之身努力馳驅等語 
南京電此間各軍隊擬盡行出發城中祗留十營及憲兵警察以資鎭攝 
南京電城中士紳開公民大會議决組織民團五百名自行保衛此項經費係將馬路工程處存欵二千餘元及中西醫院存欵一千餘元各欵提出充作開辦經費 
南京電駐徐之第三師軍官家眷及該處公民連日紛紛避甯 
南京電民國大學校現擬組織學生軍 
專電 
北京電全國商會聯合會代表楊木森王明文等公謁日使歷數日人日艦與亂事關涉之事謂中日交誼極篤决不至以一國單獨陰謀暗援黨人牽動列國通商秩序及公共和平勢必引起排斥日貨風潮 
北京電伊集院答復政府質問謂助亂者多日本浪人意在謀利政府絕不與聞亦不左袒 
北京電今日共和黨開贛鄂兩省議員聯合會議請北南兩方停戰及調停辦法國民黨議員多主停戰而注重北方先停有反對者互相衝突而散 
北京電國民黨馬君武彭允彝等已南返聞該黨議員去京者已三十餘人 
南京電金融機關大爲阻滯各種鈔票均不收兌今日（十九）銀元已漲至七錢四分 
南京電津浦南段局存欵槪己撥充軍費會辦趙慶華於十八晚赴滬松江電此間並未組織軍府外間所傳沈爲軍府總長雷爲民政財政總長均係誤傳現在城内外秩序如常 
特約路透電 
北京電工商總長劉揆一代理内務次長言敦源均辭職邀准 
北京電王芝祥巳任爲代理内務次長 
北京電英文北京日報載有社論主於全國頒布戒嚴令國會國民黨議員被疑有背叛政府者應加看管蓋如聽令彼等逗遛此間則必窘困政府如准許離京則恐步張繼後塵在本省釀亂該報又謂彼等抵京之後多有公然煽亂者此次贛變多由彼等種因政府如聽令在京或在他處結黨爲亂不加禁阻則政府必將自貽伊戚外國已示明信任袁總統力能控制大局切實之證據現袁總統亦當示明彼等之信任並未錯誤近兩年來袁總統之政策一以堅忍寛惠爲主然其效果僅博人駡爲奸賊發軍征討時時爲人所窘使黄興陳其美李烈鈞而厠身政府則中國安能有更大之希望乎恐各國政府視彼等之獲權皆將驚而惡之云云 
東京電孫寳琦及袁世凱各代表現因中國南北開戰均擬於明日啓程回國商業及財政交通現因中國戰事均被延擱協助南軍之日本軍官似係李烈鈞在都督任所用之陸軍敎練官且爲退職軍官與日政府毫無關係上海東京之電報交通日來常誤時刻中國南北戰事發生後來往之官電甚多此乃原因之一惟其較大之原因似在長崎至東京電線不靈之故 
香港電廣東民政長及其秘書並海關道均微服抵此 
東京電中日電報費近九月來會議多次恐距解决之期尚遠 
東京電大阪羅塞爾君聞其母在滬病故登時自盡 
譯電 
北京電聞熊希齡巳由熱河啓程來京足徴其將就國務總理之任 
北京電張勳巳授爲上將據濟南府消息張勳確巳調集大軍駐紥山東邊界韓莊地方南北兩軍曾見小戰惟至昨日兩軍大隊仍未接觸張勳顯仍忠於袁世凱此事與目下之變端極有關係九江猶無確實消息抵此聞北軍巳得重要之勝仗各報皆謂北軍佔優勢武昌現頗安靖援軍巳陸續由水路開往九江 
北京電劉揆一因以滿洲礦産爲抵押品簽定借欵合同遭人反對現巳辭職 
北京電昨晚袁世凱與非國民黨之南方某名員會商問以有無辦法調和南北戰事某員答稱若欲保留袁位殊難設法政界聞此消息大爲驚惶南方黨人現紛紛潛赴天津國會將休暑假然後議長或將召集議員在南京或他處重行開會 
北京電據上海消息巳有兵艦六艘附從南方此事與時局大有關係（字林報原按）此間并無此項消息）廣東巳調集軍隊運至北京之說尚無確報 
北京電外交團對於大局因天氣炎熱毫無動靜並未開會亦未預備開會討論此事各公使及代理公使現均避暑山中或消夏海濱無一注重中國之命運已在鎔爐之中者 
徐州電軍隊陸續由南方及附近各鄕開抵此間並有專車十五輛運兵赴北傷兵運抵此間者爲數頗衆此間紅十字會之物品全不適用 
南京電現局大爲危險如南軍再受挫衂此間恐將發生激烈之暴動黄興巳棄上海援助之望現惟望廣東之響應 
北京電各官報皆評詆日人參與南方兵事日使署否認此舉係由日政府煽動且謂日政府巳飭海陸軍士官嚴守中立並令駐華日本各領事如知有日本文員或助南軍或助北軍則當即行驅逐然或有冒險之個人投入南軍日政府殊無禁止彼等舉動之權此則江西等處或有之云 
漢口電此間當道皆信日本貸欵洋一千萬元與江西湖南黨人以爲兵費並謂發見證據牽涉某外國黎都督自信力能控制亂事預料北方將有大隊援軍南下現巳有兵三萬佔據南昌且有援軍逐日開往九江黎都督巳設法保護牯嶺外人 
北京電北京日報儆戒袁總統反對調和政策袁總統以極嚴厲之手叚對付贛變各國幾無不歡迎云 
亳州電十五夜歸德府有兵二百名譁變昨夜（十六日）此間大爲驚惶今晨諸巳安靖 
公電 
都督歐陽武寒日布告云鄙人治軍以來始終以保全梓邦維持大局爲惟一目的乃袁氏狡焉思逞屢挑戎釁今更突出重兵深入九江鎭人疊電請退詎副總統剛允調回袁氏忽密令進逼袁氏之仇恨江西至此巳極而袁兵尤復横暴異常淫殺焚掠道路切齒我駐潯軍隊目覩情狀萬不能忍誓力與戰一鼓而勝袁兵巳敗退賽湖趁勢再厲朝夕可以撲滅昨經各界會議僉以袁氏多行不義蔑視我贛萬無承認此萬惡總統之理由業巳通告全國與袁世凱斷絕關係并公舉李前督烈鈞爲討袁總司令賀民政長國昌爲省長鄙人爲都督鄙人對於 
 
 
 

Page 3

 
 
國家毫無黨見對於時事安危地方責任更不忍稍存趨避總期盡一分心力保一分治安無負江西萬衆生靈之公寄第恐人心不一謡諑飛起以致杯弓蛇影搆幻生虚爲此明白宣布仰軍民人等一體知悉務各安居樂業毌得輕聽人言妄自驚擾倘有不法之徒播散謡言希圖藉事生端紊亂秩序一經查出决不寛貸寒 
要聞一 
[江西兵禍記（五）]  
　　大陸報云十七日九江訪函云此間大局尚爲安靜近兩三日内兩軍哨隊雖稍有衝突然可謂無甚戰事連日戰爭之結果全係北軍勝利惟第一戰北軍因突出不意曾受挫衂開釁之時官軍共有二千名散布四處第一次戰後北軍遂主攻勢繼即將南軍逐回武昌巳有大軍陸續抵此聞招商局某輪船今晨載軍馳抵湖口該軍卽在湖口砲台之一面登岸繼卽圍住炮台官軍之戰策似須候大軍抵後再行攻擊炮台繼由鄱陽湖進規南昌 
由鄱陽湖返此之外人聲稱曾見大隊援軍分乘各小艇由南昌拖運而來其進行甚緩且常停頓以一炮船或一滅魚雷艇卽足盡毁之使其不能得逹目的之地此間駐有中國炮船五艘滅魚雷艇兩艘皆泊湖口炮台附近北軍之戰略似在截斷南軍至南昌之退路及將此間諸事部署安全有外人數名批評軍隊運動殊欠活潑今如有滅魚雷艇乘夜駛過湖口炮台殊不爲難云 
牯嶺現局顯巳安靜每日輒有來往之人今晨復有數人内有女子二人由潯赴彼近兩日來常有南軍逃兵至牯嶺索食致居者頗爲不安聞曾以食品與易軍械戰事如果延久恐牯嶺有絕食之虞今晨希里拉炮船司令馬凡爾偕英領事葛爾君同謁北軍司令會商派美國兵艦水手保護牯嶺維持交通辦法此舉僅防備而巳 
華人現仍驚惶異常且輕信種種可笑之謡言外間對於北軍舉動傳說頗爲失實故本地輿情顯皆偏於南方一方面北軍紀律頗明并無虐待人民之舉動各處人民遷移至九江避難者共約數千人九江華人則紛將眷屬送往漢口上海等處華人以爲此次兵禍必非一時能了蓋信贛軍必能獲勝而逐退北人也惟外人則無一以爲贛軍稍有獲勝之機者 
現信李烈鈞巳於七月一日抵贛乃乘日本輪在湖口砲台登岸小住一二日繼卽將機關部移往距此約十二英里湖邊之某處部署行軍各事現信有日本退職軍官多人偕李同來指揮南軍其餘軍火軍餉皆由日本上海供給此間華人謂李即事敗仍無殺身之危蓋可逃至日本炮船也 
十五日牯嶺訪函云特夫君於星期日下午下山赴潯商辦輸運糧食事宜繼赴英領事署由領事葛爾君予以中國名片一紙書明申請北軍司令李純數言美國炮船希里拉號之軍官亦書條致該將請放行供牯嶺美人之糧食云云特夫君旣至北軍總營卽有一口操英語之書記出見問明來意特夫君乃出英領事名片示之聲明求見之目的該書記即將名片撕碎棄之於地謂英國未便受此優待特夫君見此情形深爲驚詫復出美國軍艦士官之條授之該書記接閱之後辭色頗謙卽導見李司令塡發華文護照其文爲准美人約翰特夫由九江押送糧食前往牯嶺該護照祗能本人用之不得另作别用云云李司令告其如將護照付與他人則持此護照者查出後卽須鎗斃並須追究原人又謂有某某三國不能受此優待即日俄法是也至不准英人領取護照則必係英爲日本聯盟國之故事畢之後時巳天黑特夫君即騎馬上路向牯嶺進發正在小馳之際忽聞鎗聲而身巳中彈三處而馬亦中彈致墮跌於地特夫君乃棄騎摸索登山英人聞此消息頗爲驚詫現巳報告英領事恐將成爲交涉問題也 
[皖省獨立之大風雲]  
　　宣布獨立規約昨日安徽宣布獨立業經各界會議公舉胡君萬泰代理都督孫多森仍爲民政長兹將都督曁民政長布告條規照錄於下照得臨時總統袁世凱無故派兵蹂躙蘇贛東南各省同深義憤旣經聲罪致討吾皖豈能獨後兹特邀集軍商紳界會議决定即日宣告獨立公推柏文蔚爲安徽討袁軍總司令萬泰暫行代理都督事宜多森仍擔任民政長事宜除通電外特定簡章規約數條佈告我商民人等一體知照（一）各商民人等仍各照常貿易不准自相驚擾（二）外人生命財産責成軍警嚴加保護不准侵損（三）行政司法衙門照常行使職權（四）不准洩漏罼情（五）不准造謡生事（六）有集衆搶刧妨礙軍紀及軍事行動者槪依軍法辦理（七）未奉都督命令私行設置軍事機關及添招軍隊者槪依軍法辦理 
嚴防土匪肇事皖省自宣告獨立後謡言四起謂有土匪乘機搶刦一時人心惶恐草木皆兵當由胡都督警察李廳長憲兵司令祁炚寰等令飭各軍隊會同巡警四處逡巡各要道均派重兵駐紥至街頭巷尾預備沙袋堵塞并令商團幫同守衛以防不虞 
接濟中華銀行皖省中華銀行財源素稱枯竭昨因宣告獨立一時商民人等均紛紛持票兌欵該行大爲恐慌祇得以獨立事宜宣告商民請金融實屬緩不濟急現由民政長分途籌欵一俟措齊旣行照兌刻聞每日以兩點鐘爲度每人僅兌一元云 
[蘇路暫緩歸部]  
蘇路歸部前聞將於七月一號實行交替近探悉蘇路以各項帳據尚未預備齊全特商交通部展緩交替之期部中復電認可兹將往來電文錄下 
蘇路公司致交通部電交通部鈞鑒本擬遵照合約七月一日交替因各部分趕造目錄手續繁瑣尚未告竣應請飭鍾總辦文耀暫緩接收除一面會商外卽祈電示遵行蘇路卅 
交通部覆蘇路公司電蘇路公司鑒卅電悉趕造目錄手續繁重需時旣難如期交替應可展限一月於八月初一日實行接收除飭知鍾總辦外卽希查照辦理交通部東 
自南京宣布獨立後時局忽變聞該公司人云即至八月一號亦難交替爲股東財産計須俟大局平定再定辦法云 
又訪函云蘇路在前年光復時由陳其美王震二君介紹向日商大倉洋行抵押鉅欵以應南京臨時政府軍用急需刻將收歸國有正在與大倉接洽一切緩戎交替此亦一種原因云 
[憲法起草員第二次談話會]  
　　本月初十日下午二鐘憲法起草委員在參議院開第二次談話會湯君漪爲臨時之主席先由王君賡報告北海情形略云北海房屋雖多惟現成適用者祗有陸外交總長借用避暑數間能否令陸遷出尚是一間題朱君兆莘主張以國會名義請陸總長讓地王君賡謂難爲情曹汝霖謂陸氏夫婦避暑所用房屋不過七八間未必敷委員會之用朱兆莘謂陸氏有西派其所居必有大客廳藏書室公事室大餐房寢室廚房等如各委員不遷入居住祇作爲開會之場起草之地必能適用孫君潤宇主張在天壇曹君汝霖易君宗夔主張在衆議院何君雯褚君輔成主張暫在衆議院開會徐擇地點衆贊成朱君兆莘請主席派勘視地點委員該地點必具兩種便利（一）適中（二）現成衆贊成由主席指定五人王賡朱兆莘曹汝霖汪榮寳張耀曾次討論開會日期及時刻有主張日日開會者惟兩院現開常會時刻一在上午一在下午頗難彼此遷就褚君輔成主張星期二四六上午開會一三五下午開會以便參議院開常會時不至不足法定而衆議院諸委員縱在常會缺席尚無礙議事進行云最後將委員會規則分配各委員以係談話會表决亦不生效力故未討論下星期一日在衆議院借用財政學堂舊講堂開正式會云 
雜評一（無名） 
　　例外之事一孔子云袵金革死而不厭北方之强也不報無道南方之强也今南方之强亦以袵金革死而不厭與北方之强較勝負此是例外 
例外之事二上海商場也乃革命以來一變而爲政治場今又各處調兵紛紛搬家鎗聲礮聲隠隠於耳又一變而將爲戰場此又例外 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蘇城響應南京記]  
　　蘇垣軍警政各界先接南京之通電繼接都督訓令（按此件訓令開首宫銜則書江蘇都督府其文後亦無姓名圖章印信則仍用從前都督之印都督究係何人則並未叙明）卽於十七號早齊集水警總廳内會議（第二師長章狄秋不到經再三查探始悉不别而行或云巳赴滬未悉何故當卽議定暫删司令名目以第三旅朱旅長熙之名代行職務）旋議定遵照此次都督訓令各負責任保衛地方治安卽於十八日由水上警察總廳盧世儀陸軍第二師司令朱熙吳縣知事宗能述蘇州警察廳石人俊會銜出示通告謂本月十六日奉都督令開我中華民國由專制　改共和本應世界之潮流冀儕政治之極軌國基巳漸鞏因承諸友邦陸續承認乃不意政府派兵南下民心惶惑禍患所不堪言　都督順軍民之意宣布獨立嚴衛地方所有本省治安及各友邦領事並旅華僑商財産自應由各處駐在軍隊警察加意保護以重友誼而免交涉等因合行通告軍民人等一體遵照不得自　驚擾自亂秩序一面并備文通令水陸各軍隊警察務各保護地方並認眞保衛旅華僑商財産勿得稍亂秩序　次令行各軍隊文内前改水上警察各專署長遊巡總隊長等名目均巳除去仍用外海江防太湖内河飛划各水師統領等名義聞改編水警一事已作爲無效矣 
飛划水師鍾統領警察廳石廳長已分别各派軍警日夜梭巡並分派偵探等至各城門火車站各碼頭要隘地方密嚴偵察以防匪徒溷迹及私運軍火等事各部商團亦間有出隊梭巡者以故地方頗爲安靜 
[無錫獨立時之政潮]  
　　自南京宣布獨立後無錫縣議會議長錢伯圭議員孫子裘王竹民秦叔培劉然青等卽赴縣知事署稽查帳目檢點存項謂嚴知事有舞弊及私存莊欵情事嚴知事頗愠卽交出印信立請解職錢等以知事旣去不能强留即請第一科長吳廷枚君接收印信暫負完全責任吳謂我願與知事相終始堅辭不肯負責錢等再四苦勸吳屹然不允裘科長亦不肯接收當由嚴將印信暫交第四科長　家楨接收由竇護理知事職務嚴卽晚並飭第二科科員將各　帳目核結清楚以便交代錢伯圭等多人復以公民名義組織地方臨時維持治安會商量維持地方秩序十七日上午十時在公園尚武社開會討論政商學軍及新聞各界均蒞　　百餘人由錢伯圭君主席報告昨晚查帳及知事離職各情　聲明本會爲維持錫邑治安起見因東南兵起大局岌岌知事　去任不得不有一機關爲地方維持治安即宣讀規約五條（一）請縣議事會通知各議員召集臨時縣議事會解决地方善後之　縣議會未開會以前由本會擔任維持地方之責（一）請商團公　及巡警事務所派團警日夜梭巡並通知各巿鄕從速籌設鄕團以　閭閻（一）知事署財政請縣議會派人監督完全負責（一）稅務公所　各銀行請商會派人監督完全負責（一）本會公舉臨時　副會長　一人主持一切幹事數人分任事務全場過後推定秦毓鎏君爲會長錢伯圭君爲副會長由秦君　會是名義主席討論維持方法及對於舊行政公署之界說多數　主張本會爲維持無錫公安之輔佐機關非主任機關對於知事署之財政等事僅有監督之責不應越俎而操行政範圍内事好在竇科長旣接收印信行政衙門非無主任之人尚非全失行政能力者討論多時結果則由縣議事會商會有十七巿鄕總董鄕董會電南京都督省長請示嚴知事離職後之曾法在未奉覆電以前由本會輔佐竇科長維持公安由行政署卽刻派員監督稅務公所及各銀行財政並會同維持會代表與駐錫蘇軍金團長協商防維方法一面當由縣會議長趕速召集議員開臨時會討論善後事宜諸事議决後卽摇鈴散會 
維持會開會竇科長亦出席散會後竇卽返署以無錫縣行政公署名義出法安民旋卽派員赴稅務公所及各銀行監督財政又訓令許警務長加派巡警督飭日夜站崗以維秩序復以縣行政公署名義函請商團公會囑各支隊軍裝日夜梭巡街衢以資保衛 
[皖省宣布獨立之眞相]  
　　皖省近日因九江南北軍隊交戰又得南京來電業巳宣布獨立省城商民異常驚恐當由各司曁紳商各界齊集行政公署會議公舉胡君萬泰代理都督孫多森仍爲民政長專以保護地名人民爲目的（一）不許設軍政分府（二）不許自由募兵集固有之精兵爲他省之動靜惟聞胡君僅承認保護人民而巳 
[浙省對於贛事之態度]  
贛事發生浙都督疊據官私函電曁特派員報告力持鎭靜態度昨日下午四時續據南京獨立通電當卽召集師旅團營及政界諸領袖特開臨時大會將校團力主鎭靜他省戰事槪不與聞而以保存浙境安甯秩序爲唯一政策全體一致通過惟外界謡言甚多商民不無恐慌十七日復在第六師司令部會議防務布置一面以民政長命令派財政司張詠霓杭縣知事周李光躬蒞商務總會臨時延請各業商董於午後一時會議維持金融保護巿面並宣布禮和洋商借欵磋商多日因條件太苛久無成議現因江西有事大局阽危不得不稍與遷就除償還前欠外擬先交六十萬元以應眉急業於本日上午簽字惟現用鈔票信用尚昭值此人心浮動深慮無知愚民誤會謡諑致各銀行發生危險到會諸君素明大義必須協力維持共扶危局除前發軍用鈔票照常流通外不論錢莊銀號與官私銀行互相通融接濟同行匯划另由民政長飭知警察廳星夜布告卽日起停裝現洋出口以資週轉云云經到會衆商多數認可而散 
連日杭垣謡言蠭起商情驟滯人心略現恐慌惟携眷避地者則絕少業經各機關密派偵探分路查訪車站輪埠悉如平時都督府又恐匪徒借端擾亂除巳定布置外所有蒲場巷之軍裝局關係重要原駐第二十三團一營不敷防護擬再添撥二十二團一營以厚兵力一面諭令該局長斯辛吾君迅飭全局工役卽日暫停工作以防意外各機關及街巷木栅於十句鐘時一律上鎖十七日旁晚八時各栅門均添派衛戍步哨會同稽查隊盤詰行人凡都督府及各司令部步哨線内并須執行搜檢各機關科長科員下及書記司書於本日起一律住宿在内以防發生要公 
續函云浙都督前因長江戰事開始迭開軍事會議全軍將校一致贊成對於南北兩方槪不預聞維持全境安甯秩序水陸各防嚴密布置預杜敗軍之竄擾設備至爲週密乃昨午訪聞松江軍隊獨立派遣支隊分駐梅家弄沿線以迄楓涇其情叵測不容不防除電嘉防水陸各軍及炮兵團一律戒嚴外卽晚專車加撥駐省新軍兩營隨帶軍火餉糈馳往援應今晨續據前軍報告謂松軍遮斷浙路交通檢查行旅不容軍用品通過其意蓋欲牽制浙軍接濟上海北軍且制浙人之死命致浙軍全體羣情憤激要求都督正式出師現聞參議會通過於十八晚加派第二十二二十三兩團精銳三營以團長爲司令官隨帶炮隊機關槍於今晚十時特備專車五輛同時出發逕赴楓涇責問松軍勒令退出路線云云 
甯波第四十九旅長顧乃斌君昨日長電都督贊同省軍政策力維桑梓治安一面聯合巡防統領常榮清外海水師王爕陽兼籌甯紹水陸各防異常鞏固一般途說妄測甬軍不稳實屬意會之辭現聞都督府已密派參謀官周君馳往該處會商一切 
[胡漢民濫發公欵之大結束]  
　　胡漢民去任濫發庫欵昨經各界電准中央派委鄭榮來粤會查昨電粤海關嚴監督以奉部長諭飭此案自發生後部中接到粤電不下五十餘起之多若不早日查明輿論更多指摘擬於月内起程來粤會同尊處調查俾早覆命尚祈就近準備一切云云而高等檢察廳黄廳長昨以林譚二君控告胡漢民電致司法部文云國民林燦予譚頣齡案以前廣東都督胡漢民濫支庫欵財政司廖仲愷又不拒絕紛紛控告引新刑律第三百八十六條官員處理公務圖利自己或第三人或圖害國家公署背其職務損害國家之財産者處一等或三等有期徒刑查此等訴訟應隸行政裁判範圍抑隸普通刑事範圍新刑律尚未盡明晰無從核辦所引條文是否適用請示辦理高等檢察廳長黄兆珪叩兹悉粤省會亦於十四日開臨時會解决粤省財政問題首由陳都督蒞會宣布政見次由謝議長宣布是日議事日程關係極大現在時間無多應否留俟明日始行開議請公决衆均贊成定翌日開會再行討論遂散會查所提各案均爲粤人視線所集特將提議案彚列如左都督咨請提議胡漢民撥還革命償欵 
陳都督以前都督兼民政長胡任内據李海雲呈請撥還中國同盟會南方支部統籌部捐借各欵並將各捐册呈繳前來當以此項捐借之欵前經孫前總統黄前留守等允徝成功後償還經年以來屢由僑商同志函電催促償還徒以粤東軍糈浩繁未能如願殊爲歉仄現據所呈自係實情允宜踐諾以昭大信至謂從優償還現在政府實無財力且各同志以前借欵原無求利之意故此次僅與還本不再給息以彰其愛國之熱心除批示審計分處備案外指令財政司籌備港紙銀一百四十五萬六千六百三十三元二毫二仙俾昭信用等因嗣查明前數實係連利息紙水均算在内應扣除其實數應償還銀一百四十四萬四千五百八十三元七毫八仙指令財政司更正等因各在案續因籌撥鉅欵恐於金融有碍面令財政司先提撥港紙五十萬元設所償還本都督兼民政長蒞任伊始據財政司呈請續撥餘欵前來當以該欵應否續發屬俟提交省會議决再行令知照辦指令該司遵照在案查胡督撥欵償債事在貴會閉會期内現臨時會巳定期開議合將原案提出咨請貴會議决並祈見覆爲盼 
陳議員提議追回各員遊學費省議員陳鴻銓以我粤自反正以來度支奇絀司農仰屋行政官自應設法節流以資挽救迺胡前督乘交缷之際不顧庫欵空虚而以個人之私情擅提公欵給發朱執信杜之杕張樹棠金章古應芬等出洋游學費至七萬餘元之多殊駭聽聞查出洋游學事隸敎育司自應由該司核准方爲正當乃事前旣不飭該司核辦巳屬非是而各員呈請出洋赴日美德等國游學並未聲明入何項學校含混其詞尤爲取巧卽使由敎育司核准亦應按年支取學費斷無連支數年者今胡督儼然爲之在胡督恐私人爲新督所不容藉此爲伊輩之退步以巿其恩而各員以游學爲名實則覘新督之意以示進退如此狼狽爲奸尚復成何事體况各員平日旣無政蹟之可言徒爲虎作倀人言嘖嘖有何面目受此民脂民膏况當此財政奇絀之時乎所發給之游學費旣違背定章則雖有長官之命令亦黨然作爲無效應請議决咨請行政長官飭財政司查明巳繳還學費各員外其未繳學費各員一律追繳以重公帑是否有當請公决贊成人王鴻鑑梁捧陞陳念典李國鈞何逹勸王家灝 
余議員提議取消承買舊衙署損失償欵省議員余漢章以賠償損失屬於私法上契約一種之問題但須有實際之損失乃能爲賠償之履行此大陸主義也英國主義則有侵害權利者卽可謂雖不蒙實際上之損夫但其權利有被侵害者卽得請求之然必經裁判之確定所謂名義賠償也近核本省財政用途有賠償興華公司承買舊藩署府署損失四萬一項竊以爲用未得當查變賣藩署一案迭經本會否認并議定廣東變賣公産暫行章程夫豈一無聞之旣有所聞卽當有所審未有定價未繳辦理未始判决未定竟有所謂賠償損失者總之變賣藩署雖經臨時省會議决而手續未完且經本會提議修正該商於六月二日訂立合同尚在本會於五月二十八日質問之後保無别項情弊事關財政重要本議員對於承買藩署一案以爲絕無賠償損失之理由應卽咨請行政官長取消以正用途而重公帑是否有當謹候公决贊成人林樹墉等三十二人 
[粤都督到任之新猷]  
　　實事求是政策粤都督兼民政長陳炯明佈告云粤省光復今年餘矣語其治象似亦漸安然盜風未熄吏治未修商業未興民生未奠餘如敎育實業一切應應革之政亦未遑整飭進行厥故何哉一言以蔽之曰欵絀才難而巳夫我粤爲財賦出産之區亦人才薈萃之地本無患財源之困乏政事之不修然而現象如此者豈非上下之情睽而未能相見以誠耶夫情形隔閡則信用難孚故舉一事也政府以爲是者而人民或以爲非提一議也人民以爲易者而政府或以爲難此而欲望政令之行如流水焉不可得矣本都督德薄能鮮當此羣情望治百廢待舉之日軍民兼治深懼弗勝亦惟有開誠布公集思廣益羣策羣力以期相與有成而巳兹當蒞事之始合先與父老昆弟約繼自今所施行政策如有確見爲不當或實有窒碍者均許將種種理由詳晰陳明以便詳加討論遇事改良此一義也其未行政策其有關於大局輕重地方利弊者亦許將應如何整頓如何興舉各節切實條陳倘所言確有見地亦必分别採擇隨時辦理此又一義也至若海外僑商港澳殷富前因避地寄居未回近者時局粗安正爲推廣商務振興事業之時尤宜翩然歸來調查考察陳述意見以便妥商辦法福國利民此又一義也本都督此次廣徴輿論惟以實事求是爲前提不尚空談亦愼毌高論邦人諸友惠我起予相與維持實深厚幸特此布告 
裁减預算槪略陳都督以本年度預算不敷至二千三百二十餘萬元蒞任後卽調集預算冊底逐欵鈎稽連日復邀集各官廳到府籌商補救方法僉以目前民困未蘇旣不能增加租稅以開財源祇有厲行節流主義查册列全年支出三千一百九十餘萬而全年收入三千二百三十餘萬出入比較實有盈餘徒以負担京餉及洋賠磅各欵爲數過鉅故至財力如此竭蹶刻經通盤籌畫極力核減查核册列解京協欵五百一十六萬現在政體變更此欵自應免解應將各數剔出又册列本年司法擴張經費共銀一百八十七萬五千四百餘元現在財力困難所有原議籌設各縣審檢廳一節暫緩進行又原列敎育補助費及實業擴充費兩欵亦擬核减二十餘萬元海軍費亦擬核减二十萬元又查財政費内所列各縣徴收機關需欵五十餘萬元應將稅務員裁去仍由知事兼管約可節省十萬元有奇至於因裁去護軍使及司令部已省三十餘萬元裁减各司人員又可省二十餘萬元此外則警衛軍本年擬裁三分之一約可省銀五十餘萬元各縣行政費亦擬核减十分之三又可省銀四十餘萬合計每年實可節減政費約一千萬元其餘不敷之欵則一面電商中央减輕攤派洋賠各欵一面勵行印花漁業烟酒各稅以資彌補務逹於收支適合而後已云日昨特面令財政司廖仲愷將現在行政各公署二年度預算分别開列清單以便電復中央磋商兹將單開各數探錄於左計民政長署全年經費一十三萬六千元另追加費一萬四千元財政司全年經費十八萬二千元内務司全年經費八萬八千五百元各縣行政經費全年一百二十八萬二千元追加四千九百元敎育司全年經費四萬四千元實業司全年經費六萬八千八百元臨時費一十萬元警察廳全年經費九萬三千元追加六千七百元水上警察廳全年經費六萬二千五百元組織行政公署民政長合署辦公一事昨經省各司留定配置各員規則通令各司遵照辦理其詳如左（甲）總務處秘書無定員科長二總務課員二收發課員五監印校對課員三會計課員一統計課員一（乙）内務司科長二總務課員一自治警察課員三報銷課員一任用課員一土木課員一公産課員一（丙）財政司科長二總務課員一稅外收入課員二地方稅捐課員二核收支課員三預决算課員四統計報告課員二（丁）敎育司科長二總務課員一各縣學校課員二（戊）實業司科長二總務課員一礦務課員一農業課員一森林課員一鐵路課員一另技正牧士在外 
[湘省會否决借欵情形]  
　　湘政府私借日債案省議會於十三日提議全體否决兹將情形詳誌於下 
協議廳之會議先一日晚省會各議員在協議廳討論借欵事運動通過此案之周議員毓豐首先提議謂借欵關係重大明日開議旁聽者多不可不有以豫備愚意請各位於開議時不說理由僅表决而已反對者以此種手段殊極陰狠羣起反對卒無結果而散 
旁聽席之擁擠是日開議此案湘人極爲注意咸欲旁聽該會發出旁聽劵四百紙旁聽者竟有五六百人因商會農會工會各率會員數十人硬欲入場旁聽並聲言如此案通過卽與議員爲難及經否决旁聽者羣起鼓掌守衛禁之不住 
反對者之演說是日議員到會者六十九人主席報告借欵案關係重要請各議員出席演說於是議員彭熙治羅正偉徐明諤王風雅等相繼出席演說其開首一句則均謂本席確係反對借欵者以後將湖南不能借欵之理由逐一發揮淋漓盡致全場鼓掌演畢瞿崇文謂現在發言者均是反對借欵之人今請贊成者出席發言以大勢所趨無一人發言何祇起謂此案關於中央政府國際人民各方面要負責任表决方法須用記名投票以昭愼重現有十餘人要求照議事細則有十人以上之要求即可照准於是場中有贊成者有不贊成者拍案頓足全場大譁主席以投票表决與記名投票表决兩次付表决贊成者大多數於是按序投票計可决者三票否决者六十六票全塲鼓掌之聲如雷 
投票後之笑話是日投票書可字係周維翰羅烈陶懋頤三人當書記唱票時開首唱四十餘票否字忽唱周維翰可於是全塲向周維翰譏笑周窘極面紅如血汗流浹背又唱二十餘票始有羅烈陶懋頤之兩可字票出現於是周之圍始稍解而此二人又入困難之鄕矣及休息後周羅陶聚語一處大罵湖南公報館不置以此次借欵省垣各報如長沙日報國民日報天民報均一致主張惟湖南公報極端反對故有此結果是晚羅烈在寄宿舍與議員唐支厦大起交涉謂唐先要彼書可字並謂已運動成熟有大多數人書可字今唐自己尚書否字使彼一人受人唾駡殊屬不甘云 
地方通信 
[鎭江]  
　　兩縣爭徴洲租辦法丹徒縣知事于君接應省長指令内開據呈寳晋樂生洲租單委員與太平縣知事協議辦法八條該知事以四五六七各條均有疑義未敢取决等情查太平縣與委員所擬辦法第四第五减租兩條業已聲明此後不得援以爲例毌庸再由田佩紳等自行呈明要求一年之减讓第六條完租票據應由太平縣會銜用印委員但應督促進行毌須會銜亦無用頒 
 
 
 

Page 7

 
 
給關防第七條留充徒陽水利經費之七成租歉應暫提解省庫存儲俟有徒陽水利需用之時再行撥發其餘四條暫准照辦此案兩縣爭持巳久徴租萬難再延除分行木平縣知事及單委員查照辦理外仰卽遵照 
　巿公所籌劃治安鎭城巿議會於十七日午後會議以宣告獨立宜維持善狀首重保衛地方治安惟地方治安軍警行政固有專責巿公所爲巿民代表當有連帶責任居監督地位應選舉專員與各方面接洽警察爲地方負單純保衛之責恐有疲玩之處當推舉吳君豹卿嚴君則明專任警察監察員其各區有議員住在區域以内者卽爲各區監察員知事公署爲地方重要機關亦推舉楊君嶺六陳君文洲監察軍人保衛地方首重軍餉接應旣經獨立應將國有機關之捐稅截留以助地方之用故由知事公署會同巿公所及商會派員調查恐有遺漏之處特推舉顔君德身高君善允監察云 
[杭州]  
　　改組臨時軍政機關浙都督前因各屬匪蹤蔓延謡諑蠭起慮妨地方秩序持令頒行衛戍詎匝月以來鑒衡時局布置防務迄巳萬分週密洎贛省報警南京響應軍書旁午不能不特設機關聞昨日經過軍事會議組織臨時機關公舉軍事參議四員原任參謀長金華林講武堂長童保煊測量局長董兆祺水上警察籌備處長周鳳岐等四君協同籌曾冰分階級逐日應行軍事計　必經過參議方能執行遞遺都督府參謀長一席暫舉一等叅謀盛開第代理以專責成 
附郭改編警區之請願南北風雲防務緊急浙當道維持計　專注省城致附郭鄕鎭匪盜蠭起兼旬之中四鄕盜案日凡三四起居民一夕數驚現聞喬司各鄕自治團聯名呈請官廳謂杭縣鄕鎭警察改隸警廳該鎭僅設分駐所查該鎭北至桐扣西及火燒坑均爲客民萃居之地東界海鹽南瀕錢江土客龐雜良莠不齊匪盜恣横重疊發現現在警章變更民心不古少數巡士力不能支良民安居無日迭經遴派代表請願城會若不俯順輿情則本鎭房捐舖捐不願再輸云云當經城自治會查照章程四十三條開臨時會以該鄕所請於法令徴爲抵觸公决酌量變更查　橋距城較近且非五方雜處無警官鎭懾之必要且鄕鎭警察本分四區擬請將鄕派出所移設喬司俾地點適宜經費如舊一轉移間雙方兼顧業經當揚通過公函警察廳請求執行矣 
洋商又被盜刧近來杭縣四鄕匪盜恣横糾衆夥刧之案連三接四前次臨平鎭收繭日商被刦巨欵迄未破獲外人嘖有誹議兹聞法商某洋行派夥在該鎭緯綸廠之星橋支店開莊前月二十六晚又被匪類明火圍刧失去大小洋二千餘元銅角六千餘枚及零星服物業經報由地方官飭緝去後兹聞警察廳續奉行政公署訓令以洋商被刦巨藏亟應獲犯追究以肅法紀而杜藉口應由該廳嚴飭本管警區懸賞購緝外並令巡防隊及隣封知事一體協拿毌稍疏緩 
[安徽]  
監犯全體越獄皖城高等廳看守所近來押有罪犯二百餘名忽於十六號夜各犯將所門撞開全體一鬨而逃至錢牌樓口僅將張萬盛鐘表店搶刧一空各自分逃維時該所丁無力阻攔卽赴高等廳報告當由該廳長呈請民政長令飭憲兵隊曁警察四處緝拿商民大爲惶恐兼以聞九江警信異常戒嚴惟恐土匪乘虚搶刧以故商民愈加驚慌聞該所押犯二百餘名除要犯外多係烟犯竊犯該法官非有金錢運動不與之判决以故愈積愈多且該所官平日所規鬆懈無論各犯傳書遞信任人出入漫不加察前次鐵銼短刀均紛紛運入所内各犯蓄志巳久故有今日全體逃跑之事聞今日巳拿獲數十名交廳訊矣 
[長沙]  
　　陶忠洵被炸駭聞湖南守備隊第三區司令官陶君忠洵駐防岳州辦事平稳譚都督及軍事廳長以岳州爲湖南門戸必須才具優長手腕敏捷之員鎭懾其間人才難得躊躇巳久嗣以洪江五區陳司令復初資望頗深堪以勝任遂飭與陶互相對調陳司令巳於前日赴岳接防陶司令駐岳漸近一年經手事件甚多於本月初始行了妥赴洪接任詎十一日道出常德因換船停泊稍須留連次日該處警務局馬楊兩君及蔣君偉臣招赴蛈園小飮宴罷歸船行至上南門正街忽轟然一聲將陶右腿炸傷并傷馬弁兩人其時街頭人衆均不知彈係誰抛昨巳電呈都督及軍事廳當經譚都督電飭常郡行政廳法院派兵跴緝兇首矣 
[廣東]  
　　盜賊擄刧學生之呼籲　粤東近日盜賊擄刦學生之巨案數見不鮮兹特彚錄如左 
其一（新寧來電）都督府民政長護軍使内務司江防司敎育司警察廳均鑒新寧六村龍舟潭鄕崇本兩等學校學生共一百五十餘人於十號夜被賊數百人搶刧擄去學生十二人斃學生一人鄕勇三名人心驚懼學校解散乞速調兵分追截緝派委援救並飭新寧縣長嚴查通緝以定人心而維學務實爲沾恩切盼新寧崇本兩等學校旅港學董陳孔權等急叩 
其二（新會去電）都督敎育司敎育會省議會報界公會鑒敞鄕十號夜被匪蜂擁入村擄去占元敎員高元凱學生七名刧數家傷數人有匪片合衆堂順邑羅義源盧義留船全鄕危乞速派兵追究新會梅閣鄕自治公所務本占元遺愛中和四學校閱報社曁闔鄕叩 
縣知事調侃被刧僧人之妙牘因前後被刧六次特請番署緝匪昨該知事岑學吕奉批云呈悉該寺内有瞎堂致引出塗面裹頭之賊爾雖聵聵盜實洶洶據稱去年十一月起相繼被刧六次當時爾僧衆不能糾合怒目金剛長眉羅漢擊他一棒殲厥渠魁又不來縣報案大是恨事直至今年因寺僧籌備入位費用復被掃刧是則維摩榻上枕衾先四六而皆空香積廚間蔬筍隨萬緣而俱盡盜燄熾盛至於此極又何怪激出三昧火耶本知事不能爲佛門護法亦願爲衆生消魔據呈各情候嚴密跴緝贜盜究辦可也 
雜評二 
　　粤省會之臨時召集自胡都督去任大撥　省公欵支配各機關粤中公民蠭起反對有欲呼籲於中央者有欲訴之於法院者今且粤省會特開臨時會議以解决此大問題竊意粤省各議員日來紛紛擾擾舌劍唇鎗正不知若何决議也 
雖然省會爲一省公民之代表而財政尤爲一省人民剥膚之痛苦解事各議員諒必有術以處此矣（萍） 
湘省會之否决借欵我嘗謂楊德鄰黄忠績不貪十數萬金之回扣而主持借僨豈湘議會議員竟貪區區數百元之運動費而可决借約乎今果也湖南省議會以否决借欵案聞矣 
以六十九人之投票而主可决者祇有三人且此三人備嘗全場之唾駡致退席後追咎運動者之賣己而懊喪不置亦可見湖南人尚有人心固不如某省會之徇一二同黨人之大欲而輕擲全省之生命財産於不顧也嗚呼湖南省議員賢矣（我） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海方面之維持（四）]  
　　商界之哀求上海南商會致孫中山黄克强陳英士三君及製造局北軍司令函略謂頃間謡傳不一全巿震驚金融停滯光復後元氣未復宋案發生以來商困巳逹極點何堪再起衅况上海爲通商要埠毗連租界設再兵力從事不獨閤巿遭殃且恐外人干涉本日各業代表來會聲請轉懇執事爲商民計爲大局計萬祈設法保全商民感戴 
李王二君之商勸保衛團團長李平書君於昨日（十九號）午前十一點三十分時會同王一亭君乘坐汽車前赴製造局内面商陳督理曁北軍領袖鄭中將汝臣告以上海刻下秩序不安若再堅持設有變端商民生命財産勢必糜爛務請顧全大局等語聞鄭中將頗有和平解决免動干戈之意李王二君遂於十二時出局 
商民大受驚皇製造局附近半邊橋廣東街及西栅口一帶店舖居民昨日午前十一點時因見駐局之北軍突然排隊出局巡邏悉照晚間站巡辦法巳頗爲驚懼旋又聞謡言甚劇謂駐泊浦江之各兵艦所裝砲械業巳缷去砲衣預備拒敵來軍因此各商舖一律閉巿而居家搬遷者竟冒雨而去其情形極爲可憫云 
松軍來滬之聲威松軍總指揮兼步兵團團長何嘉祿於前晚（十八號）下午七時由西鄕梅家弄地方督領步兵一營沿鐵路馳抵龍華時約八點鐘整齊軍隊卽在製造局分局門外命令士兵向天開鎗一排以示其威遂卽進局並無阻擋該分局長陳君亦無異言遂將該處之火藥子彈等廠逐一封存以待清理旋卽率隊步行來滬當松軍未抵製造局西栅口時先由浙軍六十一團士兵在西栅口開鎗二排及至松軍排隊經過則並不顧問 
松軍分投駐紥松軍水師步兵等前日午後到滬後卽借南巿潮惠會館駐紥數營其餘屯紥在西南鄕龍華火藥局由向駐該局之六十一團軍士讓出聞滬上軍界連同浙軍北軍並新募之衛隊等共有十六營兵士約八千餘名 
救火會緊急通告上海救火聯合會昨發通告云萬急萬急飛啓者頃悉本日（十九）午後南北兩軍於本埠界内劇戰凡我救火會有保衛地方治安之責任務請各社會員一律制服駐守龍所切切勿誤通告到時迅速召集至急至急凡我體育部員飛速戎服荷鎗到本會防守愈速愈妙切切勿延此致七月十九日未刻按昨聞人言北軍擬在離滬三十里空曠處作爲戰地未知確否 
紅會緊要會議十八號五時中國紅十字會常議會全體特别會議並近日緊要情形彚總於下一電泰東西紅十字同盟各國協助一本人道主義不分畛域一體救護一 
丸江分會報告湖口等處死傷情形療傷掩埋成績九江紅會醫院醫生缺乏星夜派醫協助外再發醫隊南京都督府來電徐州以下津浦南叚兩軍劇戰傷亡甚衆又接陳其美司令函開黄興總司令來電利國驛劇戰愈烈速派醫隊並接南京紅十字聯合會基督醫院寳琅醫生電由津浦南段韓莊運來受傷兵官范尚武（譯音）隊兵三十餘人業巳入院醫治急需藥料棉花帮帶等當晚運出一滬南謡諑紛傳業由城内分會組織救護隊外本會亦預備二三隊一遇警報隨時出發一急練救護擔架隊敎授初級救傷法四十人招集青年子弟在本會敎授請王培元希爾治醫生主任一請中外紳商協助捐欵一赶發掩埋隊以免腐尸爲疫一邀集寓滬東西紳商醫藥界組織萬國紅十字協會協助進行一分電各軍隊凡遇本會會員一體優待保護一增設各省分會及臨時醫院一凡紅十字徽章禁止濫用並嚴禁以紅十字爲作戰機關續由施子英蔣星階沈鼎臣諸君等發起每人承認拯救傷兵若干名經費 
商會商團之通告昨日南商會商團公會特發通告云今日保衛團已經成立諸事巳部署略妥而外間未悉情形人心惶惑巿虎杯蛇適足造亂防範固宜嚴密處置尤當鎭靜爲特布告商學各界務期勿聽謡言安心靜處並望各商號於今夕起晚間提早收巿以利保衛凡遇警信望勿出外觀望是所企禱 
西探目偵察動靜法捕房以南京獨立本埠謡言甚多深恐擾及租界已飭各探捕不分晝夜嚴行查緝並商調法國水軍登岸輔助巡防法總巡藍維藹君猶恐各探捕始勤終怠故於每晚率同各副捕頭親至各處查察並諭落差之中西安南各捕駐守捕房備齊槍械倘遇警報即可出隊前晚英捕房卜總巡亦以法界與華界毗連之處比英界爲多特飭西探目安君至法捕房會同法西探目石維也君前往華法交界處查察一切聞因聽見滬南似有槍聲故急急防備云 
探聽北軍消息駐滬外交團因聞駐紥製造局之北軍現由各商董贈送川資勸令自回惟不知此說是否確實昨巳咨照捕房卜總巡選派幹探前往探聽矣 
德領事之言德國駐滬領事勤訥君對某君云 
外間傳說上海領事團有干涉北兵進口之事實則全屬子虚在領事團並無此種意思云 
獨立後之安民告示駐滬討袁軍總司令陳英士出示曉諭云照得江西軍民因袁世凱無故進步節節蹂躪起而反抗各省聞而感憤相率起兵以討袁爲目的現在江蘇全省巳奉由都督程宣布獨立上海爲東南巨鎭尤關緊要本總司令統率聯軍駐防斯土所有在滬商民自應担任保護維持秩序並飭各營約朿軍隊嚴查匪類務使閭閻樂業雞犬不驚凡我同胞須知此次用兵實出於不得巳義師所至紀律嚴明勿虚驚皇勿造言生事各守本分各安營業倘有地痞莠民乘間騷擾妨碍治安本總司令軍法具在决不寛容爲此示仰商民人等一體知悉其各懍遵毌違切切特示 
陳英士誥誡部兵駐滬討袁軍總司令陳英士 
君昨日出示云爲申明誡令事照得本總司令所屬各軍多係舊部應守軍紀自當明白曉暢無待三令五申惟誓師討賊發憤爲雄風是聲所播首在仁義所有地方治安尤宜切實保護庶倒戈相同獨夫授首而　犬無驚閭閻如故眞享共和之幸福重爲平等之國民用是亟應出示誥誡擇要條示仰卽一體凛悉毌得自誤切切特示一擅自招兵者斬一不守紀律者斬一臨陣退葸者斬一防守疏懈者斬一造言生事者斬一騷擾閭閻者斬 
不准自由招兵駐滬討袁軍總司令陳君昨又出示云照得民以養兵兵以衛民務使養兵得一兵之效庶幾餉不虚糜民無所病本總司令此次興師所招兵士均爲節制之師祇以亟敷調徴戰守爲止毌事濫招致爲民困此後凡非經由本總司令允可者不准自由招兵倘敢故違定予懲處爲此示仰各界人等一體遵照毌違切切特示 
總司令部之管轄權陳英士君又出示云爲出示曉諭事照得本總司令奉准江蘇都督程曁江蘇討袁軍總司令黄知會在滬組織討袁軍總司令部除節制所屬各軍外凡上海所有軍隊外交交通各機關統由本總司令管轄用此出示曉諭各機關人員均當照舊供職愼守秩序以維地方治安如有擅離職守貽誤要公以及不遵約東妄生事端者無論何人本總司令惟有按照軍法治罪决不寛貸爲此示仰各機關人員一體知悉切勿聽信謡言自取咎戻警察勿預他務昨日駐滬討袁軍總司令部訓令各區淞滬警察署署長署員云警察人等知照現在事機緊迫應各加意保守地方治安設有戰端應各恪守本務勿得妄預地務有干軍法切切敎練所讓與章水天尚志討袁軍擬在舊海防廳署設立司令部巳略誌昨報該署現爲淞滬巡警廳巡警敎練所駐有巡警警備隊該隊兵士原由各警區派出現因章水天商讓故昨日午後各區警署巳令各警備兵各將原領軍裝等項繳還聽候核辦章水天擬俟該隊搬出後卽將所招之兵遷入編練云 
王憲章改組游擊隊王憲章前日（十八號）在城内巡警敎練所舊址（卽現設禁烟局内）黏貼滬軍討袁軍司令處字條並豎白旗四面上書招集同志軍舊友出示招募兵士並頒違斬條示昨日王憲章又取消司令名稱改組義軍北伐討袁遊擊隊業巳招有兵士擬編二營昨日先發口糧塡給徽章懸掛胸前並與陳英士商妥聯絡一俟軍服鎗械辦齊卽須訓練又由何海鳴招集湖北舊部兵士來滬一併出發 
南京通電二則上海縣知事署及地方審檢廳昨接十七日南京來電兩則照錄如下江蘇六十縣知事各稅務所長釐局長覽咸電計逹維持秩序征收賦稅爲各該知事所長局長應盡職務本都督宣告獨立原爲永保共和起見現正籌備作戰需餉孔亟該縣欠解忙漕本限七月底掃數報解所有貨物稅釐捐亦仰遵照前例按旬彚解省公署製收如有擅離職守征欵延緩不解情事本都督民政長當執法以繩希卽知照此令江蘇督府省公署洽江蘇司法籌備處及高等審檢總分廳六十縣審檢廳所均鑒查各國成例宣布戒嚴時司法應失效力惟本都督此次宣告獨立爲永保共和起見原設機關不願稍有破壞所惜軍用孔亟籌欵艱難貴處長曁各廳長所長均屬關懷時局深明大義除監獄用項業巳通令各縣知事就近酌撥並加保護外應祈同濟宏艱縮小範圍暫盡義務俟召集議會議員將司法經費議决有着再行知照辦理江蘇都督府省公署洽 
李英石擔任防務保衛團長李平書君曁陳英士君查得滬上防護向由前辦混成第三旅李英石君督兵鎭懾商民莫不悅服刻下整理秩序自應仍請李君回滬以資熟手因於前日卽十八號午刻急電到蘇請速來滬維持李英石君以滬上本屬桑梓之鄕担任防務義不容辭惟前統步兵業巳移交自可令飭現駐舊道署之水師第二廳衛隊各兵士担任即於是晚爲始在城内各街道嚴加巡邏以保治安并於傍晚時乘火車來滬先赴程都督等處面商維持辦法 
水警防護地方十六號夜半黄興程雪樓二君由寧電致李英石君略謂上海爲商業巨埠現當軍事緊急之際尤恐匪人乘機滋生事端若不維持防範勢必糜爛地方商民受害實甚希請妥爲鎭靜等因當此電到滬之時李君早巳離滬故由水警第二廳駐滬辦公處代爲答復謂防護地方係屬專責自當遵照辦理云 
李警長宣布意見淞滬警察廳穆廳長自十六號起即未到廳視事地方治安賴各區署長署員等極力維持尚稱安堵前日傍晚保衛團團長李平書君至閘北警察廳宣布意見特云此次贛省首先獨立實爲改革政治起見各省江蘇巳次第響應上海爲各國通商之地閘北各區均與租界毗連亟宜維持現狀贊成獨立以免兵禍而保中外商民之生命財産查警察本以保護商民爲天職兹因穆廳長再三辭退商請鄙人暫代尚望諸君協力匡助云云 
李警長剴切誥誡代理警察廳長李平書君查得城中各警分署連日秩序大亂故於昨日午後在巿政廳傳到各分署署員等面諭略謂目下正當有事之秋警界理應竭力維持治安切勿陡生意見破壞秩序致貽外人恥笑嗣後務各振刷精神咸以保衛商民爲要等語各警員返署後均轉諭各警一律遵照並傳諭境内居民切勿輕舉妄動致遭匪徒乘間搶刦自受損失 
恢復警署秩序南巿第一區第一分署署員金大均突聞警信棄職私逃卽經李代廳長派令該署二等署員周鵬巡長任濟康維持該署秩序現已調查各處崗位傳令各長警照常上差保衛地方並以製造局離此不遠特在滬軍營旁添派雙崗以便有警卽用電話通報 
閘北巿政廳之通告閘北巿政廳錢沈二巿長於前晚出示通告云照得贛省有事雖維持秩序如常而謡言紛冓本廳以維持地方秩序保護人民公安爲天職巳請閘北各區隊巡警各商團會長邀齊全體會員分駐尤關緊要之處如有匪徒擾亂應照軍事裁判辦理合卽通告閘北合境商舖居戸一體知悉務各照常安業切勿輕信謡言自滋紛擾切切此佈 
吳知事辭職電文上海縣知事吳懷疚君上都督省長電云南京都督省長鈞鑒馨以菲材忝權民篆自光復以來計二十閱月於兹綆短汲深勉力支撑僅免隕越近更胃疾時發夜不成寐自問　神已成弩末萬難繼續擔任致悮事機請准辭職迅賜遴員接替以重地方除函致縣議事會知照外謹電聞上海縣知事吳馨肅巧 
審判廳照常辦事上海地方審判廳昨出牌示云爲牌示事照得本埠地方幸有商團兵警熱誠防衛秩序賴以安寧本廳負保護人民生命財産之責凡有訴訟上應行事宜照常受理卽在職各員仍照辦公時間到廳視事以重職守而維法權居民人等毌庸輕信謡傳致蒙損害特此牌示 
汪檢長到滬任事地方檢察廳因蔡季平廳長辭職廳中無人主持日前經該廳全體法官電請高等檢察總廳速卽派員來滬接辦巳誌前報兹悉高等檢察總廳以上海地方檢察廳長一職業經司法部呈請任命汪駉孫署理汪君現在蘇垣遂與相商汪以司法關係訴訟機何可停滯願卽蒞滬受事以免遲礙進行故巳於昨日自蘇來滬即日到廳接任現巳在署辦公矣按汪廳長號魯懷原籍安徽盱貽縣人現在寄居蘇垣素抱超然主義並無黨派值此蘇省獨立之際行政司法各界退職而去者日有所聞而汪廳長獨毅然來滬接手不稍畏縮亦可謂勇於任事者矣 
便宜了一羣煙犯地方檢倧廳長汪駉孫君昨晨九時到任後以上海禁煙局巳取消所有在押第一第二兩看守所各烟犯自應擇其情節較輕者一律省釋故 
委忻推事官並危檢察官等開庭將朱三囝張福卿朱順全李阿全朱阿秀等廿餘名提案略詰諭令各具戒煙改過切結一併掠釋 
監犯圖逃未遂上海地方檢察廳模範監獄所禁各犯約有二百數十名昨日午後各犯中有性情險惡者二三十名私結團體圖逃事爲獄官吳確生查悉飛報廳長汪君立飭守衛巡警並全體司法巡警馳往照料並函告商團公會請派團員前來保護該會會長立請十九二十舖保安團會員並九舖商團會員等持械備足子彈飛赴該獄在四面往來梭巡該犯等知事敗露始各歸號 
美捕房防範匪徒美捕房亞副捕頭近因各處宣告獨立恐有匪徒匿居租界乘機擾亂故於前日起特派中西探捕沿途嚴加梭巡以保公安 
[李英石不願爲師長]  
水警第二廳李英石廳長於十八號晨蒞蘇巳由内河水師各統領率領所部官兵駕坐炮艇離蘇歡迎嗣因抵蘇之後適值江蘇陸軍第二師師長章駕時君己經離職由該師所屬各官長公舉李廳長爲第二師師長李君再三力辭故復公舉該師旅長朱熙暫代理所有正師長一席有擬請水警總廳長盧樂萍君担任之議至蘇省内河水師領袖仍須請李君担任云 
[三餘英文夜學社暑假記]  
英租界盆湯弄口三餘英文夜學社組織以來巳屆十餘學期敎法之完善成績之優美早爲各界所推許前晚八時在洋布商業會會場行署假禮先由主席錢德潤君佈告商學俱樂部全體奏樂次由來賓李文翰君演說以學足三餘爲題語極懇切聞者鼓掌繼由各班學生讀論背詩敎員許少甫君朱俊伯君相繼演說次由學生孫英仁閉目打字七齡學生金子章背詩觀者莫不歎服掌聲如雷次由社董孫瑞康戴質夫兩君發給奬品末由掌敎鄭天影君報告略謂本學期學生最多數有一百二十餘人下學期擬擴充社舍添聘敎員云是晚到會者約二百人每人各贈三餘自置紀念册一本以作紀念散時巳鐘鳴十下矣 
[再紀虚設商號之騙局]  
甬人楊明泉與蘇盛芳在香粉弄泰吉里虚設同義興字號騙取各商貨欵蘇巳挾資逃往天津楊則由廨提案訊供押候移提蘇到案併究在案兹由捕房訪得蘇亦經天津警廳拿獲特飭包探王寳生前往移提未獲昨復將楊解案請究據王探禀稱蘇被獲後由原告代表陸子儀赴該廳禀請銷案是以往提未獲訊之楊供仍含糊關讞員商之德領衛君以案關串騙係屬刑事未便起滅自由並以陸代表不與各原告商明擅請註銷殊爲不合著罰洋十元充公楊押滿三月以儆 
[布廠與紗號之糾葛]  
華美布廠股東周君藻與艶記紗號主花鑅爲互定紗布紏葛涉訟由公共公廨判令各邀公正人查帳去後嗣據兩造公正人報告將帳查明花應償還周銀四百兩零判花交保限繳嗣花以兩造公正人查帳未將伊名下所有墊欵結算在内禀請復訊未蒙照准因延律師重行具禀公廨請追業經傳案交保於前晚集訊兩造各延律師到堂代辯王襄讞以此案早經兩造公正人報告定斷限繳之銀逾期日久所請復訊未便照准遂判將案註銷並着仍照前斷遵繳原告如果不服准予照章將斷繳之銀繳存公堂限兩禮拜内呈請上控 
[城内]  
　　地方審判廳民庭批○（顧阿唐呈訴請求催傳由批）應候續傳顧姚氏到案質訊再行核奪所請先將房屋暫行發封之處未便照准（顧姚氏呈訴辯顧阿唐由批）此案前經傳訊因爾患病聲請延期兹據呈訴各節仰候定期續開辯論届時出庭答辯毌得自悮 
地方審判廳刑庭批○（孫九齡請求保釋由批）呈悉爾妻項氏在檢廳審訊時業巳供認誘拐不諱本廳卽公開辯論秉公裁判何得飾詞聳聽率請保釋不准 
地方檢察廳批○（華錫樓訴崔順昌勒索兇毆請求驗究由批）所訴崔順昌勒索規費等情如果不虚實屬可惡候卽傳案訊明究辦（張殿臣訴被冷子薌毆傷請求起訴由批）狀悉此案業經函查仰候救火會查明復到再行核辦（楊張氏請求保釋伊夫金泉由批）狀悉着卽繳納相當保證金並覓妥實店舖來廳具保可也（曹許氏請提曹伯餘到案嚴辦由批）狀悉准卽據情照會轉知該醫院提犯按辦可也（侯徐氏訴侯雪堂任意販賣請求提懲由批）候傳該雪堂時阿銀等到案訊究可也 
[南巿]  
　　先追欠欵○小東門外晉泰押店主粤人卫鏡湖在南巿第一初級檢察廳起訴同業潮州人在十六舖洽興街開設茂興押店之翁阿桂於前清光緒三十一年分借去洋一百三十一元爲資本之需迄今共欠本利洋一百五十九元四角圖賴不還等情一案由檢察官派法警往傳初訊避匿不到繼卽復傳由原告委任人表胡祖德投案卽將證據呈閱當奉開庭訊實翁稱事由姪子之土欵糾葛所致檢察官以不得在本案牽涉旣有乃姪土欵應另案呈訴着將欠洋如數理處交保限卽清理 
[公共租界]  
　　限期理清○鄕人蔣木金控趙煒寳及保人沈進卿不理抵單借洋八百元及利息等情因趙巳避匿不知下落故將沈傳至公廨迭次研訊因沈不認保息保贖判著原告將原據呈驗並傳當時蓋戳之地保訊核在案前晚由廨傳同地保沈芹香復訊並據原告呈驗原據王襄讞以沈保息保贖証據鑿鑿未便再任狡辯判交原保限一月向原告理清逾期卽將所抵單地給諭拍賣不足之數仍向沈追賠 
證明地主○陳重卿因沈志雲串令周永記（卽周永昌）出面以道契抵借銀三千兩後遂置之不理控奉公廨迭次傳訊在案前晚由廨復訊兩造仍各延律師到堂代辯並據地保張柳卿上堂証明所抵道契地主實係沈姓聶襄讞研訊良久判周還押沈交原保候再核奪 
自行料理○交通銀行控孫問清不理結欠鉅欵又泰康錢莊控倪寳田不理欠銀均經公堂傳訊在案兹因孫巳挽人向交通理清故由原告代表律師於前晚投案聲請銷案倪亦因已央人向原告料理由兩造律師投案聲請展緩均經聶襄讞照准判交通銀行控案註銷泰康莊控案展緩兩星期再訊 
拐匪入獄○鎭江妓女王小喜子清江女子韓彩喜金如意子等被拐匪詹永發誘拐來滬賣與松江路四號某花烟間内爲娼由探查獲一併解奉公堂訊供分别押查在案昨晨由廨復訊明白判詹押西牢九月三女併送救濟會妥爲安置 
馬夫疏忽○許永春控工部局垃圾馬車夫趙金有駕車不愼撞傷伊子關生等情昨由捕房將趙傳至公堂訊實判押一月示 
 
 
 

Page 11

 
 
儆 
事出無心○新閘咸德里居人陸樹生因推跌鄰人趙德錦之母趙陳氏受傷身死由捕將陸獲解公堂訊押候辦在案昨奉中西官訊明姑念事出無心從寛判陸押三月以儆 
定貨糾纒○日商管源開次郎控徐思榜不理定貨虧銀昨由捕房將徐傳至公堂請示判交保候函請日領蒞廨會審 
風頭太健○王阿才前日乘脚踏車在嘉興路飛馳撞倒小孩周福生跌傷由捕查見拘入捕房存洋保出昨經公堂傳案訊明判王罰洋二元充公再貼原告醫費洋一元了事 
羞忿怨命○虹口源昌路三百二十四號居婦沈張氏因與人賭博爲其夫得悉向之呵斥氏羞忿交集吞烟圖盡當經鄰人察悉報捕將氏車送醫院醫愈昨送公堂請示經中西官訊悉前情以氏自取其咎判令開釋 
移提逃婦○洞庭山人葛純忠控妾趙氏（卽吳彩娥）捲取衣飾削髮逃滬等情業巳由廨訊知事出内地判氏押候函致該處檢察廳派警來案移提在案昨由該廳派警持文投案聲請移提中西官准卽將氏交來警帶回歸案訊辦 
大興問罪○台州人陳昌興本與同鄕婦人丁洪氏有染兹陳巳正式婚娶周姓女爲妻與洪氏漸漸疎遠洪氏以陳負義前日糾合婦女多人掖至陳家將陳妻肚腹踢傷昨由捕房將洪氏及其同伴張阿大李阿秀陳才姣朱施氏（卽仁姐）等五婦拘解公堂經中西官略詰一過判洪氏等一併收押候原告傷愈再行訊核 
毆打巡捕○住居老閘街六十一號屋内之揚州婦人陳沈氏前犯拐案曾經公堂訊辦有案前日該氏帶有男女小孩多口行至北西藏路因與同類爭執被五百九十六號華捕查見以氏係拐婦拘入捕房經捕頭詢無販賣證據斥釋詎氏釋出後卽與其夫陳永發及女陳阿四將該華捕凶毆打失銀表警笛並扯毁警服旋由七百三十六號華捕查見當鳴警笛由他捕到場將陳等三人一併帶入捕房分别拘留昨解公堂請究先由中西探捕上堂禀明前情訊之陳等供均推諉中西官會商之下以陳夫婦蠻横着各罰洋十二元陳女罰洋五元一併充公再賠該捕損失洋三元五角着令繳洋開釋 
工匠跌傷○洋鐵匠某甲前日下午在黄浦路德領事署修理三層樓屋面失足從竹梯上跌下受傷甚重由該領事函送同仁院醫治再核 
車夫昏暈○沈增林前日拖車過黄浦路忽患急痧倒地由捕送往同仁院救治 
同鄕尋釁○粤人陳阿好昨投捕房報告住居乍浦路第二百三十九號前晚有同鄕龍阿東來家尋釁肆毆出外鳴捕卽被逃逸請爲查辦捕頭准之 
[法租界]  
補習法文○法公堂會審副領事李畢利君以署中所用之侍者出店人等雖略知法國語言而稍通文理者實難其選諸多隔膜故禀准法總領事甘世東君延請中法學校施敎習於下午五點半至法公堂課以法文至六時爲止現巳實行 
藉端毃詐○福祥挑膏店主王福康受寄蔡清全手槍一枝爲陳阿弟黄和尚所見遂向王蔡拆梢口角爲捕查見拘解公堂請訊王供蔡持包裹前來暫寄不知内有手鎗蔡供手鎗由朋友贈送實係舊式之鎗因無用處暫寄王店中不敢爲非求宥陳黄同供小民等向蔡詢問手鎗來歷並無索詐之事聶讞員判蔡押三月陳黄逐出租界王罰洋五元充公 
咎由自取○電車司機人楊培泰開車不愼撞傷行人某甲由捕房傳至公堂請訊楊供開至黄浦灘實係慢車况叉踏鈴不絕係甲自己撞在電車上求察旋有目見之安南巡捕禀稱楊照章開車實無不合甲咎由自取遂判將　註銷 
逐月拔還○魚行主陸厚安前控股東兼經理金占春私用洋六百五十元由廨判令人銀兩保尚未保出陸又求追金供行巳閉歇現在别處爲夥薪水無多難以全還祗能每月拔洋三十元求恩釋出拔付判交保出外每月拔洋五十元 
田契作抵○魏榮卿前控季阿二租去黄包車虧欠租洋八十七元由廨押追在案昨又提訊季供實難籌措小民與原告同鄕願將原籍之田契暫時作抵再行取贖中西官着於禮拜二將田契文案再行核辦 
折還借欵○王金山控婁金海虧欠借洋一百五十元本利不還昨經公堂傳訊王遣家丁禀稱主人急欲出門業已憑勸折還了結求請銷案中西官准如所請 
更加氣悶○捕房押犯陸子卿患病送在醫院越窗脫逃今被拘獲解廨訊究陸供奉判管押十年因氣悶脫逃是實判加押一年半以儆 
雜評三（我） 
　　吳知事之辭職吳知事辭職矣 
上海自光復以來秩序雖復元氣猶傷不幸而南北戰禍重開影響所及商業之停滯人民之遷徙現象巳如此脫再不幸而演入戰爭之旋渦則將來之慘狀又當何如耶 
嗚呼默念國家大局地方人民對於各方面精神上之痛苦無可言喻程都督之言吳知事當亦感不絕於心者於是而亦不得不辭職矣 
 
 
 

Page 12

 
 
   
 
 

Page 13

 
 
自由談 
游戲文章 
[巴拿瑪賽會徴求物品續告] [  劍秋]  
巴拿瑪運河竣工開設萬國博覽會於金山正埠前瘦蝶君曾登報徴求物品以爲赴賽之預備誠要務也唯瘦蝶所徴者皆近時新發明之物品而於古物獨付闕如未免美中不足因續徴吾國向來最著名之古物如下 
有清一代之殿試策歷科之鄕會墨卷 
仁在堂之時文青雪集之試帖 
奉旨江南鄕試之旗天開文運之燈籠 
武闈中之弓箭刀石敎書先生所用之戒尺 
狀元進士之匾額勅封三代之誥命軸 
歷朝硃批諭旨内府珍藏之奴才奏摺 
滿清時之黄龍旂肅靜迴避之起馬牌 
皇帝萬歲萬萬歲之牌位宣統之玉璽 
督撫衙門前之旂杆知縣衙門中之老虎櫈天平架皂隸之紅黑帽紅傘綠營中之紅馬褂 
各大員之三眼翎寳石頂黄馬褂 
各道台知府知縣之捐照 
學官與考生講論保結費時之攝影 
鄕會試進場　攝影 
縣官坐堂打屁股時之攝影 
李蓮英割下之勢端方趙爾豐之頭 
良弼之腿武士英之心肝五臓（三） 
[一鬚破産之寃單] [  贅廣]  
爲一鬚破産登報鳴寃事竊余酷愛金錢罔知羞恥任人唾駡毫髮無關禍緣前月間赴某會場議事被某某揪落花白　鬚一根夫堂堂院長頻嘗議士之拳頭赫赫元動飽受英雌之掌頰况余官僚遺孽巿井小人揪落一鬚何足爲辱惟平素恪守楊敎不拔一毛乃揪落之鬚徧尋無着此不能不設法覔回者也本月十二日曾請瘦俠君撰就懸賞告白登明申報自由談請拾得原鬚者送還敝處願酬規銀一千兩云云不意登報之後捻送花白鬌鬚前來者有華人有洋人紛紛攘攘戸限將穿數日之間巳有一萬餘根卽某總理全鬚剃落恐亦無如此之多顯非余之原鬚且難保無妓院老鴇所脫范浴堂客人所留遣之物混雜在内如此假冒僞充希圖謝欵情殊可惡本欲扭送捕房從嚴懲辦無如送來者人人均稱係當場拾得並非贋物且欲照取酬金經余再三否認彼等謂必須指出作僞證據否則賞格具在何能有意圖賴定當延請律師提起訴訟云云余細察各鬚根根花白顔色長短無不相同誰假誰眞未易辨認因延請鬚學大家明察秋君從詳檢騐以别眞僞明君先騐余之頰上被揪未落現所親生之鬚次驗送到各鬚逐根研究至爲精細據明君云非特送來各鬚獸毛陰毛各種雜毛紛然雜出無奇不有卽余所親生之鬚亦是紛然雜出無奇不有一邱之貉莫分彼此余聞之大駭詰其原因明君謂人之頰部知覺最靈何種之人卽生何種之鬚譬如吹牛拍馬者則生平毛馬毛鼠竊狗偷者則生鼠毛狗毛吮耀呧痔者則生臀毛　　鑽營者則生陰毛觀鬚知人百不失一并謂余滿頰于思鬑鬑花白者均是牛毛馬毛鼠毛狗毛臀毛陰毛及雜種之毛且有數根龜毛並無一根眞正人鬚故送來之鬚與親生之鬚互相參考謂之全然是眞可謂之全然是假亦可若欲辨明何根是假何根是眞正如井水與河水少攏分不清也送來各人知余仍不能辨别眞僞素欵亢急衆勢洶洶幾將用武若非余急急將頭縮進恐前所被揪未落之鬚到此又難保全矣余於此時排解無術祇得與最著名之大律師竺法士皮（譯音）君商量辨法竺律師謂旣經懸賞於前自應履行於後若不能指出其作僞證據則彼等索取酬金理由十分充足無論何國法律均是如此絕無拒却之可言且有洋人在内彼若據法請外交部辦理卽使其子爲領事爲交涉使亦不能不遵法律爲具親曲爲關護此案一經涉訟敗訴之後非特酬金仍不能減少更添訟費之累還是依照原賞格每根如數照付爲是云云余旣不能賴又不能﨎送到之鬚復有一萬餘根若每根酬一千兩則須現銀一千數百萬兩方可敷用非特余自做董事以來無此鉅數進項卽恩主奴隸君亦無此鉅欵也余無可設法曾向送來各人磕頭禮拜哀求豁免僉不答允且謂余平日巧取豪奪作孽太多悖入悖出理所當然若不將所有財産和盤托出歸衆均派定不甘休衆口一詞聲色俱厲此時余若稍有推諉則彼等拳足交來恐老奴雞助之骨早成虀粉矣故祢得當衆宣言情願破産將一切動産不動産一律變價憑公算人均匀攤派以了此案此余以一鬚之微而致全産破敗之實在情形也夫余苦役半生喪失一旦送鬚之人則羣盜如毛送來之鬚則羣毛如盜論法律則彼轉有可據之理論事情則我實受旡妄之災此眞投訴無門含寃莫白者也爲此縷陳事蹟揭載報章效丐者之哀鳴希仁人之矜鑒臨穎涕泣不知所云奴隸坊奴隸之奴隸謹述 
[新道情] [  七九老人]  
自由談看了頑悅我心開我顔嘻笑怒駡眞利害有言直言多爽快無事尋事沒遮攔是非黑白誰能辯則纔是文人遊戲說甚麽參衆紛繁 
自由談看了頑日日讀不厭煩聲色貨利辭哀怨跳梁小醜無關繫當代偉人說不堪問題世界淚空彈則纔是形容是實說甚麽言辣心甘 
自由談看了頑醫煩惱却病丹寛胸開味疏氣散窮通壽夭般般有富貴功名件件難出頭椽子他先爛則纔是看穿時事說甚麽血涙空彈 
自由談着了頑諸君子用心專美玉明珠共一盤他年積秩眞寳貴今日成裘集腋難何日裡得窺全豹則纔是奇文希世說甚麽終日空談 
繡餘隨筆[  杜雙璧]  
海棠花有色無香人皆憾之啓子義咏海棠有名花不作媚人香之句洵足爲海棠吐氣且有身分有抱負洵名句也 
二年三月十日東筦榴花鄕銅嶺下花溪畔有老農去草鋤出殘碑一塊刻七律一首曰花溪曾寄舊遊蹤剩水殘山幾萬重千古壯懷收王氣百年英魄散霜風鐵衣夜冷原頭馬寳劍秋高海角龍銅嶺歸來重吊古陣雲愁鎖戰場中後題陳獻章三字考之筦志榴花鄕乃宋末熊飛將軍故里有山曰銅嶺山有塔曰榴花飛以布衣興民兵拒元建號曰將軍嘗於塔下與元兵大戰至今英靈不絕每陰雨猶聞金鼓聲塔下左爲花溪右爲銀塘有巨石飛自刻花溪銀塘四大字後人來此憑吊者至多按白沙先生遊蹤所至曾至筦之茶山今其地尚有殘碣豎道側題公甫停驂四字茶山距銅嶺僅十里而遥况其地爲歷史上之名迹而民族之悲憤紀念地則先生當日流連憑吊不勝悽惋發爲詩歌可知此碑必非贋物矣予昔年過其地亦曾有詩吊之今附綠於此高塔凌雲撑古今前朝恨事巳銷沈姓名足壯江山色悲憤猶留變徴音（態飛妻父李用爲邑大儒當飛起兵時用渡日本乞帥事未成宋亡飛戰死用乃留日講學多所造就日人德之及死以鼓吹一部送其尸回里其調悲凉凄楚爲變徴音莞人名曰過洋用爲喪樂沿至今日不廢即今送葬之樂是也）事業豈容成敗論精誠能格鬼神歆斜陽帶怒紅如血彷彿當年起義心 
自由談話會 
近日新流行之各種印花稅票大小式樣顔色槪與紀念郵票相同而居中之花紋則爲萬里長城將以爲紀念乎則民國之成立初不恃此將以爲古蹟乎則專制模範何足以資觀感其命意究何在乎或曰長城所以固我國之圉印花所以救我國之窮意在斯乎或曰否長城天塹昔險今夷印稅所入猶杯水車薪曷足以濟所以印長城者其殆取風行萬里萬世不杇之意乎或曰否否昔秦始皇併吞六國北築長城以遏胡患今大總統統一南北乃於寸紙中鑄一長城以示天下盖亦庽子孫帝皇萬世之意耳言下色變余聞其語濡筆誌之以供我會友之研究[  是龍]  
居必近君子遠小人何也君子愷悌慈祥小人刻薄殘忍君子矩步規行小人蔑禮輕義與君子居則斷化爲慈祥愷悌矩步規行與小人居則相習於殘忍刻薄蔑禮輕義然人非有大智瑟大定力鮮不至載胥及溺者吾同胞其愼旃[  定雷]  
吾國人喜用舶來品不喜用國貨以致利源外溢國力日窮此不待智者而知之而其所以喜用舶來品者亦自有故 
昨日偶見鄰家購紗布一丈花樣新鮮色光嬌艶舶來品也問其價則曰每尺二角八分余以秤稱之共重七兩每紗一兩竟值銀四角除工食關稅外約計其利息豈正五六倍乎吾國人乃喜用之誠叔責全無心肝也 
然吾不怪吾國人喜用舶來品獨怪吾國實業家不肯　心研究改良國貨也蓋愛新式而惡舊式喜鮮艶而惡呆笨乃人情之常卽以紗布論吾國之所織不過方格紋柳條紋而已彼之所　或提花或灑花其顔色鮮嫩其花樣日新月異層出不窮我國人之智乃不如彼耶因吾國實業家祗知圖目前之利不顧大局不肯改良故也粉蝶日望我國實業家不辭勞心苦思改良其式樣與顔色求駕乎舶來品而上之則吾國人喜用洋貨之心將易面爲喜用國貨矣[  粉蝶]  
議員者受人民託付之重所以保障國家之和平增道人民之幸福也乃我國之議員則　院多日不聞有如何之成績獨於歲俸六千元則堅持不稍廉讓可怪 
軍人者食國有厚俸外以保守疆土内以維持秩序者也今則爲無意識之盲爭南北竟開戰矣同胞受其害者不知凡幾以維治地方之軍隊而擾害地方可怪 
報館者所以開通民志擁護共和促進政黨指導社會者也今見滬上各報大抵偏於一黨之私見筆劍唇鋒無異仇敵誰非同胞冰炭如此可怪[  劍]  
贛省自李督解職後并無不靖之象且無不靖之事而要塞司令陳庭訓偏以九江不靖電黎副總統請其派兵前來鎭攝此所謂庸人自擾 
今北軍巳到潯矣兩罼巳衝突矣彼此酣戰巳逹數晝夜矣炮聲隆隆居民鳥散而附近之房屋及田中未熟之黍稻盡化爲烏有嗚呼吾民何辜而偏遭此浩刦誠有言之寒心聞者墮淚矣 
北軍張貼佈告指南軍爲亂黨南軍張貼佈告指北軍爲奸徒嗚呼同爲衛國衛民之軍人而偏互相謾駡互相攻訐至於此極得不爲外人所竊笑乎 
兄弟閱於牆外禦其侮經已嘗言之矣今蒙藏風雲日益加厲我軍人不思所以掃除之而偏同室操戈自爲魚肉吾爲我軍人羞吾尤爲使我軍人互相殘殺者切齒 
軍人軍人汝亦知汝爲中國全國之軍人非個人之軍人乎汝旣爲中國全國之軍人總以救中國爲前提勿作個人之鷹犬其存其亡始有價值不然仍是一家之奴隸也敬告我軍人盍亟猛省[  悲秋]  
小說 
寫情小說 
[黄金祟（二十四）] [  天虛我生]  
數日之後忽得筝兒一函其辭曰珊君乎珊君亦知我於今日得大解脫予閱至此不禁惶駭失色以爲筝兒之絕命書也亟讀下文則曰我於窮愁極苦之中輾轉自思我之所以不得自由者誠如吾母所言爲黄金所窘耳嚮使吾母擁有多金則彼親生之女又何忍使失身而博千金嚮使汝有多金汝豈不能如盛氏子以博吾母之歡由此以觀則我命宫之磨蝎直黄金己耳往者不諫來者可追自今伊始我必以術吸取黄金儲以備我兩人恢復自由之資惟我此言度必爲君所鄙然而君亦大智慧人也澈底思之要亦憬然大悟須知我從前之名譽早爲吾母所破壞而往後之名譽皆盛氏子之名譽也我則並無名譽之可言故我寗即犧牲名譽以求逹我最後之目的我心旣定我之愁苦遂亦消滅惟恐君猶爲我愁苦特馳書以告慰且望得暇相顯務將從前之愁雲怨霧一挮而淨以博花朝月夕賞心樂事則吾與汝殆將爲自由之神矣予讀旣竟膛然久之再四環誦則不禁喟然嘆曰傷哉筝兒逹哉筝兒三日不見汝乃一變而爲豪俠吾之智識誠不汝及雖然挺而走險固爲物理所必然然而我終不忍使筝兒負不節之名也乃作書以答之曰讀來書頓放一大光明吾姊誠逹人也我於近來亦巳參透黄金之禪彼芸芸衆生自取苦惱者黄金爲之崇也吾姊乃能化身而爲黄金之崇自是快心之事惟願吾姊由此以往居然恢復自由成一神聖不可侵犯之身則我寗以姊弟之禮相終始誓不忍使吾姊爲我而墮名譽倘渝斯言天人棄之今者請以吾言白諸阿母庶我來時無所用其防範則我亦稍得自由矣筝兒得我報書居然以我之誓言宣諸梅姐之前梅姐笑曰我固早言之矣吾女但能從我所欲則我亦惟吾女之所欲是聽我豈必斤斤於珊哥哉乃藉荷誕設宴招予往飮悉改其平素見憎之態而爲慇懃懇摯予乃受寵若驚轉致侷促不安竊以詢之筝兒筝兒笑曰汝不言我己化身爲黄金　崇歟彼人之愛憎一祖黄金爲轉移彼旣崇祀我爲黄金之神則凡我之喜怒在彼人視之皆與黄金有莫大之關係珊哥不見窶人子請禱於黄金之神歟窶人子以爲黄金之神好嗜豚首　必摒擋羅致以媚黄金之神今吾母之視汝猶以汝爲豚首已耳何足爲異言次憨笑不己而梅姐　未嘗知焉輙復獻其慇懃之態以對筝兒並及於我我一念及筝兒之言心中即不禁竊竊欲　轉覺梅姐之爲人亦殊可憐而可笑彼蓋業爲筝兒玩之掌上猶未知也（二） 
哀情短篇 
[秋風扇（一）] [  小蝶]  
　　邑有李生少失怙恃風流倜儻韶秀有文僉以陸機衛玠目之生亦自矜必得佳偶謂非有夸光之美道韞之才者勿歟問名以故年巳弱冠而琴瑟猶虚有何媪者故貴族青衣巧言語凡豪家無弗有何媪之足跡生乃厚賂之令爲物色經月餘何忽來生迎問曰姥今日者爲何向之風所吹殆爲我報好消息歟曰然老身爲郎君事跋涉死矣今有天上人謫在此間欲覓個好兒郎爲之耦但求風雅資財非所問如此色目郎君以爲如何生聞之喜曰姥非詐乎曰老身以何物作胆敢欺郎君生曰可得一見否曰亦易耳渠母曾約老身明日亭午當挈嬌女詣妙音菴禮佛郎君但於菴前候之老身當爲指點生揖之曰果能如此雖爲姥作一生奴於心亦甘但未識其居里何曰故鄭侯之女小字若玉侯早下世惟母是　家資亦頗　積昨囑老身爲覓一好兒郎某乃具爲郎君說項渠亦久聞郎君名惟願郎君好自爲之言巳而去 
明日生乃整衣櫛沐至菴前候之亭陰轉午果有魚軒絡繹而至其一卽何媪也何見生乃低謂曰郎君試覘第三車子生如言睍之麗容雅度玉潤花妍不禁神馳心醉目斷意迷及歸忘寢廢食惟恐不成而可憎之何媪明日且不復來生憂懣欲絕呼僮往促則返報曰何姥方去鄭家少頃當蒞此生心乃始稍安薄暮何至顧生笑曰郎君亦見神仙否生曰誠天人不啻也然則事果諸否何曰郎君母躁渠母昨日曾見郎君亦謂果然佳耦命某寄言郎君可於清明後一日至碧錦坊謁之生乃喜極不復能作一言何曰于今猶謂老媪欺郎君否生笑曰貌固大佳但不知其亦解文字否也何曰固知郎君必問及此某　從渠房内竊得一紙來請與郎君閱之言巳袖出與生生亟展視則鎖窗寒一闋詞云 
寂寂花時重門閉了紗窗風細絲柳無情綠到碧湘簾底悄冥冥芳階晝欄殘紅一寸埋愁地恁乍晴還雨薄暖輕寒惱人天氣欲避難廻避是中酒情懷傷春滋味羅幃小夢被流鶯驚起晚燈前孤影自憐曉妝瘦損明鏡裹怕相逢花樣容顔巳共花憔悴 
生讀竟不禁擊節曰得婦如此尚有何願不足（二） 
文字因緣 
[南湖先生屬題津樓惜别圖] [  袁克文豹岑]  
雨絕雲乖意自殊飛揚魂夢入三沽灞橋柳色澄湖水終古悲凉付畫圖 
老去吳玄畫最奇蠶花更有界烏絲誰憐我亦當岐哭恰在津樓賦别時（春間去滬擬作淞濱惜别圖未果） 
[前詩未能盡意復次寒韻一首]  
瓊樓春夢度高寒思舊詩成意倍闌小刧人天隨去住久忘身世任悲歡離聲處處因歌促别緒絲絲借酒寛孰解南湖圖畫感神州風雨暗吟壇 
[高陽臺題津樓惜别圖次重審韻] [  袁克文]  
歸夢凌雲征魂侵月聲聲愁徹清笳錦樹煙城良宵悄倚誰家年時暗盡人離别怯東風吹斷天涯費沈吟寒燭深摇紅袖低斜 
千金一刻春無價記魂銷橋柳淚咽汀葭北渚南津忽忽地遠思遐牽衣捙袂渾閒事共欷歔潭水桃花願來時歡緒長凝望眼無遮 
[和懶園歸田詩原韵] [  芙鏡]  
無端爭報陌花紅到處征鞍送客鴻（余宰平昌亦同時解組）愧我植桑靡寸補喜君造士著奇功數行桃李沾時雨一葉蒲帆展晚風泌水衡門聊獨寤江湖添個棄瓢翁五載儒官歸去來扁舟輕漾載詩回南園補種坡仙竹東閣曾探水部梅山麓有田堪卜築湖邊尋侣共銜杯聞君不與時流接山徑還應爲我開 
[次秦散叟元日試筆韵]  
　　騷壞風雅賴扶輪重見河南杜子春不放酒杯排日曇定知詩酒逐年新六橋游屐懷西子四海文星拱北辰今德高言何可擬幾人識曲聽其眞 
[次韵寄懷散叟]  
洞庭縹緲峯仙境隔湖東涉園理荒徑新詩寄遠鴻林泉淑眞性家世重儒風進退關天下斯人可折衷 
自由雜誌將出版乞諸文豪惠賜序言 
 
 

Page 14

 
 
   
 
