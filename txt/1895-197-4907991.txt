# 1895 - 197 - 4907991

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽　七元○資治新書碼洋一元五角○潘頤福　豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○贈圖三國演義碼洋一元五角○駁案彙　碼洋二元○明季稗史碼洋七角○明季南北略碼洋一元二角○欽定大部處分則例碼洋一元二角○補註洗寃錄碼洋六角○康熙字典碼洋二元五角○云家醫案碼洋三角○醫　賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彙碼洋二角○徐氏十三種醫書碼洋一元六角○大淸會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[論變法自强當從考試始]  
　　天下之事有勢所必至理所當然而不容再緩者則莫如今日之中國亟宜變法是也蓋法者所以爲治之具也世旣不能千萬年而不變則治必隨世變而更而法亦因治而改易焉苟世變而治不更法不易則其所謂治法者亦無補於世其初遺笑於各國其繼卽啓外人之覬覦國家安得而不弱天下安得而不亂哉是故古聖王之治國也貴乎因時而制冝我夫子爲時中之聖所異於人者在無可無不可從未有拘守舊法而以爲治者譬諸衣服冬裘而夏葛因天時而變者也設有人焉冬夏之衣服一律不變人未有不嗤其癲狂者卽小以觀大國家之於治也亦猶是也爲今之計而欲變法請先從考試始欲變考試之法請先廢時文而改從西學始夫人之生也莫不有才具智識焉其教也必因其才具智識之相近而施教焉於是由粗以入精由淺以入深循其階梯步步入勝而後各成其材以適於用及其任事也又各專所長以盡其能絶無强其所不能以勉其能又無强其所不知以勉其知於是國家得培植人材之益而庶政乃無叢脞之虞今之於時文也則不然三尺童子不分五榖不辨鹿馬不知天地爲何物入塾之後則教以聖賢之大道曰四子書摘讀五經之章句强記典故一二册購得類書數部稍識虛字之解釋略知風月之對偶十歲以後率爾操觚其作文也先由破承題名曰　筆一年半載後能敷衍數百字卽行完篇試取其文而觀之竟不知其所云何也卽問作者何以云然亦莫知其故也迨學使者案臨則具考籃挾夾帶逐隊聽點魚貫而入題紙旣下俯案吚唔或有盜竊陳編以圖徼幸者出塲而靜候出案及聞號砲三聲案貼院牆羣趨仰視則列名者入學矣循例覆試旣畢遂詡詡然自命儒士目空一切父兄子弟歡欣鼓舞以爲榮鄰里戚黨紛紜道賀以爲樂不數年而又應舉中式矣於是夸耀鄕里倚勢陵人甚至包攬詞訟抗欠錢糧無所不爲或入貲而宰百里則盡情剥削民不堪命庸夫愚婦莫不羡曰某氏子讀書有成矣若夫貢成均入詞林則其名號愈榮腐儒俗士莫不仰而望之以爲非福命不能致也於是公卿科道跬步可登金銀財帛旦夕可致朝而工部晚而刑部矣今日戶部而明日兵部矣其意以爲平生旣無不能做之題目自無不能做之事業而孰知不然也嗚呼中國而猶若曩時之閉關自守其猶可也今日乃萬國九洲梯山航海魚鱗雜遝於中華矣歐洲强國若俄若英若法等俱與我爲隣國矣而使此輩人物充塞朝野藉曰不患遺笑於外國而於中國自强自富之道獨不顧乎一旦有事將坐而待斃其若之何難然非中國果無人才也苟以西學考試如礦學化學電學光學以及製造駕駛測量兵法等各有專科安見不能與西洋各國並駕齊驅哉倘有戰爭不必借才異域措置裕如矣或曰以時文時士乃二百數十年以來祖宗之成法於今而改變焉毋乃不可乎余曰不然以今日世變之亟而猶拘守祖宗舊法是守其呆法而未能得所以立法之精意也苟能得其精意之所在則變法正所以善守祖宗之法也或又曰改考試卽能富强乎中國之法惟考試可變乎余又曰不然卽如服飾一端而論亦宜改從西制其利約有三端一靈便二省料三便於操作且利於行軍然而未有公然言之者何也誠恐蹈變更祖宗成法之咎耳然近聞有二御史奏請改易矣雖其事未可知要之不爲無因其他一切强國之計便民之舉亟宜變更者實難僕數而今所以獨論時文者因其有關於人才也蓋國家之於人才猶人身之於精神也精神足則身壯人才盛則國强苟無人才則所謂强國之計便民之舉將何從而爲之乎是故余所云者實萬不得已之論吾願人人共諒此心可也 
[飭改兵制]  
　　聞北京傳來電報云兵部奏明皇上飭下直隷山東兩江盛京等省將軍督撫提鎭等將兵制大加改變凡統兵各官如有不諳軍務者一槪罷斥各營兵悉照西法操演此電語也專指四省者蓋就最關切要之處先行整頓餘俟後圖耳 
[訂約風聞]  
　　前月杪日本公使林董入京覲見已紀前報兹接津信云日本公使不日由京回津且聞有赴烟臺之說卽各國使臣亦將陸續至津次第赴烟俄國欽差業巳到津拜會李傅相及王夔帥次日先後回拜俄國欽使聞小作勾留卽乘輪赴烟會商機要想卽訂立通商行船章程及各項條欵歟誌之以俟續聞又聞各國兵輪泊於烟臺者約三十餘艘卽客冬美國駐津之明輪兵船亦於十八日開往烟臺矣 
[撤兵紀事]  
　　津信云欽差大臣帮辦北洋軍務劉峴帥今春移節唐山兹以和議告成軍務敉平所有應裁應撤各軍擬日内遄返津門與李傅相王夔帥會商妥行籌辦現在官塲均已備辦一切恭迓旌麾矣○榆關内外防營林立前有裁撤百營之說迄今資遣及撤回各軍每日由火車陸續來津者皆在西關外小住幸經上憲撥派親兵前營勇丁在西頭一帶巡查練軍兵勇則巡查河北城外一帶地方以防滋擾 
[臺兵大捷]  
　　客有自臺嶠貽書者遞到捷音云本月十九日臺灣中路竹塹城又被客民首領吳姓帶兵克復砲雨橫飛槍烟迸冐可謂一塲大戰倭兵力不能支傷斃四五百人統計倭兵之在臺北基滬以及臺北府城各處進犯僅二千數百人爲數本不甚多連日爲義兵所殺死亡已過其半加以時疫盛行倭兵朝不保暮屍骸狼藉血肉淋漓眞乃天理昭彰受此慘報也羽檄傳來當爲之歡呼不已 
[補述基滬兵變事]  
　　臺灣基滬之役兵勇潰散將弁逃逸前已列報兹接續信補述此事原委所言較詳合亟錄之據云文武印委各員有乘勢攫取官欵大飽私囊者有遺失行李僅保性命者此固有幸有不幸然更有喪盡天良祗顧一已多財不顧地方貽害者如統帶義字全軍之楊觀察汝義尤足供人唾駡楊以福建候補道過臺投効唐撫憲札飭招募勇丁八營派駐中路彰化防堵並委候補試用通判朱子京别駕蠡爲義軍營務處所部之勇楚湘爲多每營數僅五六成楊與朱於五月初一二日至臺北府城請領軍餉唐撫照給三個月餉銀三萬數千兩囑令速回防次關發 
 
 

Page 2

 
 
各營俾應端節之用孰料楊以臺撫已改爲民主不遵約束卽與朱相商謂有此數萬金莫如俵分各回内地本籍爲富家翁何必在此帶兵蹈存亡不測之地耶遂分銀一萬與朱其餘由楊自取匯回湖南朱將銀匯至厦門楊由本地船渡回泉州朱則附科麽沙輪船至厦門所有義字前後左右正副中八營兵勇則置之不問義軍在中路望餉不到兵心散亂肆行擾掠遂致貽誤大局基滬旋失說者謂此次中日之戰威海衛則有丁汝昌之降敵平壤則有衛汝貴之奔潰而臺灣之中路又有楊汝義吞餉誤事釀成兵變三人之名中間皆有一汝字何其天然巧合耶聞閩督邊制軍己專摺奏叅請旨查抄矣 
[倭兵縱掠]  
　　厦門信云閏五月二十一日海龍小南京兩商輪均由淡水展輪至厦載到臺北臺北避地難民一千七百餘人其中婦女約有十之七八因倭官縱兵大掠在四鄕强姦婦女卽未滿十二三歲之幼女及年過五十餘之老婦亦不能免甚有本夫在牀亦被拖下任倭兵輪姦有某孝廉恐被倭兵之凌辱特備盛筵請倭兵官飲宴意將令其約束兵丁也不料前廳宴客而後進已不成世界倭人之淫兇搶掠臺民恨之刺骨來厦者衆口一詞無不言之髮指聞之眦裂誓欲得倭兵而甘心也 
[延敵貽殃]  
　　厦門訪事人云倭國所派總督樺山登滬尾坡岸時有臺北府著名巨富四人繕成華英文字禀詞兩通到船迎迓樺山始派兵到岸毫無約束縱兵刦掠姦淫婦女卽四人之殷勤獻媚自以爲有功於彼亦不免遭其淫兇四人至此萬難容忍始各會商以銀三千元雇利麽沙輪船載運回華分住鼓浪嶼浮嶼等處日前倭人又縱兵四出至板橋各鄕强姦搶掠某甲之妻妾婢女數十人不能鬱鬱久居遂於閏五月廿一日搭海龍輪船來厦前往溪岸暫住而倭兵官以某甲爲反覆小人於科麽沙輪船出口時然砲擊之幸一彈未中免被擊沈聞淡水内渡之難民言臺北府百姓人人皆切齒痛駡此四人因其迎迓倭人上岸而使百姓受其荼毒被其淫搶受害不堪言狀無不欲剸刃於其腹開門納宼者其亦有悔於心乎 
[鳩兹洋務叢談]  
　　蕪湖訪事人云新關稅務司班　請假三月駕言出遊關務暫委大寫葛雲森代理旋經總稅務司另委九龍關稅務司好傳遜前來接辦好君於本月十六日乘某輪船蒞蕪小憇征驂十八日卽赴關任事十九日乘輿拜會監督袁爽秋觀察並地方印委各官自言來華已三十餘年非但熟諳風土民情且於華文亦歴歴如數家珍頗能談之娓娓次日又赴保衛營拜會饒翼卿守戎○本月初十日蕪湖到有法兵船兩艘一名依西理一名阿爾善遊歴江上藉壯聲威十四日二兵船統帶副將赫理惠偕同其副莫爾及上海法副領事祁理恒戎裝佩劍乘小輪船進内河赴道署拜會袁觀察觀察降階　入花廳欵以茶點談論甚歡次日循禮答拜用官航渡上兵船赫莫祁三君亦盛禮欵待往來時俱鳴砲六門爲敬十六日淸晨二兵船卽鼓輪下駛重返海埏○江口天主堂添建西式大禮拜堂一座雕墻畫棟巍然煥然迄今五閱寒暑始於本月十五日落成江南主教倪君懷綸於十一日命駕來蕪屆時率同本堂各神甫及中西入教者數百餘人舉行開堂大彌撒高聲誦教中經典和以風琴幽韻鏗鏘頗動人聽法兵船統帶亦帶西兵百餘名到堂站隊至卓午始竣其事聞堂中初本擬裝點各色奇景後恐易滋事故槪未准行 
[三泖凉波]  
　　蘆塸汛界梨花里地方雖係蘇州府吳江縣境而以營汛論則爲提標左營所營所管轄該地有某甲家饒於資開設坑沙行生意甚茂擁積更豐本年三月間突被匪人糾黨刼掠失値甚鉅報經縣主會同汛弁蒞勘恊緝未幾卽經駐紥梨里之副汛甘某訪悉鄕民甲係此案要犯立卽拿獲並請蘆塸正汛許某前來會審許以該犯供詞閃爍狡獪異常迭用夾棍嚴刑始得訊有端倪詎未及匝月縣署捕役復又拿到某乙訊供不諱似與甲無相干涉者某紳等查悉情由大爲忿忿因念甲無辜被累足骨折斷隨以誣良陷盜擅用非刑等詞聨名具禀臬轅懇請昭雪黨蒙批飭到府轉咨來營吳游憲接閱公文察核案情重大遂遴飭本營署守備楊守戎星夜前往查辦究竟是否屬實姑俟使斾言旋諒不難水落石出也○統領章字營駐紥金山衛城朱軍門自到防所以來一切防禦操練等事日夜圖維兢兢不倦而於軍中號令賞罰尤嚴本年四月間有某甲某乙兩兵士私相議論謂前月餉銀何至今尙未給發不意被某丙所聞畫蛇添足在軍門帳前多方慫恿軍門以其跡近閙餉不得不按以軍法叱令斬首各營將領聞知急向軍門懇恩格外軍門執法如山仍命梟其首領以爲諸軍戒聞甲乙　戮之後一縷寃魂固結不解時在營次作祟詎軍門邇因煩勞過甚觸發舊疾似係癆瘵延至本月中旬卽溘然長遊好事者咸以爲甲乙厲鬼作祟所致其然崇其然乎○朱家行在松郡東北鄕係華亭縣轄境本月中旬有某貨船滿載物件道經其地被匪徒某甲等所覷糾合同黨數人駕一攤船備帶刀鎗駛近其旁一躍而登以爲刼掠之計貨船主見勢不佳極力呼喊該地鄕民聞聲而至各執農器竭力救援當將匪黨甲乙丙三人擒獲並拘其匪船一艘一倂解交縣署葛邑尊得報立卽升堂研訊甲等供詞狡猾堅不吐實明府大怒叱令從重鞭笞至三千下之多始供認鎗係故父販鹽時遺下者餘仍不露一詞狡展如故明府乃令釘以鐐銬收入内監再候覆訊聞此三人中一係土人二則均是客匪跡類游勇當圖刦時船夥某丁竟被砍傷經仵作騐明幸尙輕淺可保無性命之虞○中日和議已成各路所招兵勇業已逐漸裁撤計到松者亦不乏人○刻下鼠竊狗盜城廂内外時有所聞華亭婁縣葛張二明府特飭地保傳諭客庽烟館限二更一律停歇不得容留形迹可疑之人城守營曾游戎亦令汛弁到處嚴查故日來地方稍覺安靖云 
[皖水魚箋]  
　　安慶南門外某甲年逾八旬家有老妻年亦相若月之十四日午刻甲執杖信步於南關市口適有某乙劍負蘆柴在甲面前經過大聲呼讓甲年邁耳聾未卽聞聲趨避一撞卽倒乙急棄薪扶甲而起甲云老邁無用立足不牢坐地片時卽可行走汝可負柴自去乙見甲良善可風甚不過意隨身帶有靑銅三百文以之付甲令其買酒壓驚甲推讓再三始掛錢於杖躑躅而歸妻見鵝眼問從何處得來甲以情告妻云倘有不測惟乙是問甲云是我自跌與乙無干遂以靑蚨豐辦中膳夫婦對飲食畢甲忽發痰喘漸漸昏迷其妻慌張無措邀人找乙甲忽甦曰適聞爾等欲與乙爲難斷乎不可其妻唯唯而甲遂氣絶矣妻遵遺囑邀集親串商辦後事中有好事者唆使向乙理論乙乃出洋十二元爲買棺之資其事始寢若乙者固屬咎由自取而老人生前好善之意不免竟成畫餅九原有知恐未必爲之首肯也○十六日夜半正在睡鄕忽聞警鑼亂鳴知爲失愼出戶觀望見庚辛方紅光一片上燭九宵毒霧濃烟漫天亂舞各叚水龍星馳往救文武員弁亦皆臨塲彈壓約焚二點鐘之久祝融氏始興盡而歸次日往視火塲在大節祠之上地名挑水埠半村半郭畫棟無多長江水師毛都戎公館適在是處當火勢猛烈時後屋亦被延燒所有儲積盡付刦灰其餘竹籬茅舍皆屬小家計被災者共有廿五戶男啼女哭慘不忍聞長江水師協劉鎭軍惻然憫之接戶散給錢文並發蘆席數百張暫資棲息有兩老嫗年已耳順各被焚去壽材一具二嫗以歸骨無從呼天痛哭鎭軍深加憐恤許給買棺之資二嫗始收淚拜謝所最異者東頭有某甲家四頭有一窰貨店四面焚燒無不以爲當成灰燼詎知火熄後兩家之屋竟巋然獨存說者咸以爲好善之報云其起火之由聞係該處土妓家吸食阿芙蓉所致妓姿首雖佳年已而立大有門前冷落車馬稀老大嫁作商人婦之意有陳姓者挑糖餬口與該妓結成露水緣似鶼似鰈儼然夫婦兩人均有烟霞癖每於宵深夜靜一搨橫陳對面吹簫頗極吞雲吐霧之勝不意漸入黑甜以致遺火烈燄轟騰透穿屋頂鄰人喧集陳方從夢裏驚醒亟擁妓冐火冲出頭面肘臂均被燒傷餘　悉付一炬事後陳恐根究火種已率妓作黃鶴之高飛矣○皖垣三步兩橋有某甲開設雜貨店前面羅列貨物後面則處其梅鶴小有家資頗堪温飽生有二女碧玉年華緑珠丰貌甲夫婦不啻愛之若掌上珍金 
 
 

Page 3

 
 
珠首飾任女所求無不爲之立辦十六夜天氣薰蒸兩枝姊妹花相約臥於後廳以避酷熱不意天將破曉其長女先醒視兩臂之玉釧已不知去向鬢邊雙鳳亦不翼而飛亟呼妹醒而妹之鐲亦均空諸所有張皇失措訴於父母甲審視前後門戶完好餘物一無所失似非梁上君子所爲一個悶葫蘆眞令人無從猜度惟上月市上謠傳有外來一種匪類能打鐵算盤箱篋所藏可以憑空攝去豈卽係若輩所爲耶然不取多金而僅愛此區區之釧輕用其術未免如滬諺所謂小算矣未遽信以爲然也○日久未雨鄕農望澤孔殷地方官迭次禁屠未得甘霖渥沛撫憲福少農中丞及司道府縣均詣廟虔求無如天公欲雨不雨時霽時晴日前申别省借來全身虎骨一具云可求雨遂吊於西門外馬營之慧泉井然易曰風從虎恐屛翳不來飛廉遽至則不免如馬伏波興畫虎不成之嘆耳○廿一日聞安屬六縣均已得雨卽懷邑之七鄕亦有得雨者惟在城及淥衣鄕未沾澤沛其中最乾者有三保一古塘二廻墻三九廊三保鄕民共集百餘人至省城設壇求雨用杏黃大轎舁龍神牌位遊行街市鳴鑼執旗持柳捧香齊宣佛號不卜碧翁翁能默鑒悃忱卽施霖雨否 
[憲眷來申]  
　　直隷總督王夔石制軍之瀛眷由二公子挈同在原籍來滬假金利源棧房暫駐元一日遣家丁僕從人等將箱籠行李搬入棧房擇日附輪至天津云 
[試騐新藥]  
　　高昌司廟製造局儲火藥於龍華故龍華有火藥局之設近日局中製造無烟火藥所需造藥機器皆由瑞生洋行向德國購來刻已造成不少於本月二十一日試騐其時製造局總辦劉觀察率同各官皆往觀看騐明此種火藥係最上之品從此軍中又添一利器矣 
[作工傷指]  
　　鄕人宋某卜居虹口迤北胡家橋地方向習銅匠業刻在老船塢内司管理機器之役前日工作時誤被機器軋傷手指三隻經人送至同仁醫院求治由醫生騐得受傷過重難以醫好當將受傷之三指齊根截下敷之以藥雖無甚關碍然工作終不能如往時之使矣 
[白晝攫物]  
　　浦東丙丁兩鄕人來滬賣布肩負衣包兩個行至法大馬路吉祥街口購買醬油丙將衣包囑丁照管不圖一轉瞬間爲流氓乘間攫去幸卽知覺狂呼捉賊適有兩西人迎面而來當將流氓拘獲交捕解送捕房失主亦卽投訴白晝搶刼律有明條何該流氓愍不畏法若此一經解送公堂想定必從嚴究辦也 
[縣案彚錄]  
　　寳源祥公司在縣呈控前在公司經手買田之黃鑑將田盜賣價已付淸契單尙未交付呈求提訊追繳等情黃大令准詞飭提訊斷昨午倩帮審委員夏明府升坐花廳訊斷鄒培徴供江蘇長洲縣人年廿六歲曾捐鹽大使職銜去年到寳源祥公司經手收租執事人現往鎭江未回職員投案代質歴訴前情金桂華供本地人小的前將祖遺之田二畝憑中金寳寳賣與寳源祥爲業言定價洋五百元當時僅收現洋三百八十二元尙少一百十八元迄今將有四十年田單當交寳源祥經手黃鑑中人金寳寳均知其事後來屢次向黃索討一味游約當時黃經手立有契據究竟寳源祥之洋付淸與否小的不知金寳寳供爲中人金桂華少收洋一百十八元小的知道向經手之黃鑑索討黃稱寳源祥尙未付下後來黃被寳源祥辭歇迄今已有十餘年黃大經供是武生嘉定縣人黃鑑是父親經手寳源祥總買地基至光緒九年分倒帳生父僅收十萬五千餘兩被欠一萬三千餘兩酬勞掛紅應有三萬餘兩此宗田地生父有銀若十在内開明細帳呈閱武生從未經手田地之事尙有合同簿據呈案寳源祥所呈之簿均是僞寫求請公斷明府得供判曰查核兩造所呈合同薄據皆不相符難以憑斷旣兩造供詞各執先行飭差恊同各圖地保帶同人証將各地照帳按戶點交寳源祥收管後禀復再行核奪黃大經交差其餘暫退○奚吳氏去冬在縣呈控朱和尙盜葬已賣墳地求乞提訊當經黃大令飭差拘到朱和尙之子朱丫頭到案訊問之下一味刁供著收押補提朱和尙並次子阿和質訊在案至今未到現據奚吳氏赴縣投催昨經夏明府飭將朱丫頭從所中提出訊追奚吳氏供本地人年四十七歲朱和尙賣來之地本是老墳其地在租界以内已經賣絶過戶去年被他浮厝又盜葬三棺意　悔賴朱阿和現住裏虹口在輪船當火夫現在家中抗不到案求恩飭差押令遷葬朱丫頭供四十九歲向在輪船當小工弟阿和實係不在家中現到蘇州去矣小的之祖名廷邦父名和尙前將一百餘年之老墳山押抵奚吳氏處並未絶賣去年十二月廿五日蒙翁大老爺斷過准小的備洋八十元贖回免得遷葬無如有吳秀英唆使奚吳氏不肯贖回要將此地轉賣洋人可得重價故此堅不具結明府飭將朱丫頭還押所中該差不將朱和尙父子提案以致案懸莫結實係玩延再限五日赶緊提案訊斷如違干比奚吳氏暫退候訊○白晝殺人一則已兩紀報端黃大令以案情重大暗訪明查並飭差役查提比隣木匠學徒薛毛生楊富卿到案候訊昨日又傳木匠何桂卿潘阿四到案並帶齊案証王錦如等於昨午升坐花廳悉心研鞫但關防甚密外人不得聽審所有供詞無從探錄俟有明証確情再行探佈○滬南製造局去秋中東有事招募左右兩防營駐紥該處以資保衛現因和議已成奉上憲札飭遣散已登前報遣散後有遊勇文春和不知因何時向管帶劉都戎滋擾都戎大怒將文送至該處廿三七鋪巡防局請爲管押究辦局員某二尹以巡局素無管押之權因卽備函飭局勇地甲移送縣署轉請押辦値日差入禀内署黃大令飭暫爲看管候訊○現有散勇從湖南來滬約共七八十人日在南碼頭身帶洋砲手執利刀成羣滋事並至撫標滬軍營强借川資種種滋擾經統領蕭雲卿軍門飭勇丁將散勇頭目湖南人某甲拿獲於昨日午後派某帮帶帶勇四十名將某甲绑在馬前護解到縣某帮帶入會黃大令說明情節卽請訊明辦理大令飭卽收所再行核辦 
[英界公堂瑣案]  
　　張松金在捕房充當一百二十八號華捕捕頭見其人尙勤能卽令在寫字間値差不料張卽多方索賄此次因薦朱福生爲　又向索賄洋銀七元乃事機不密適爲麥捕頭訪聞立飭包探何瑞福黃四福訪查確鑿卽將張斥革於昨日早堂解案請究張供本地人向爲華捕每月得工洋十一元因家中人口繁多不敷開銷旋又因妻患病故曾向朱借洋並非因舉薦索賄屠别駕商之薩副領事以比事訪聞明確豈容抵賴務須重辦以示懲儆判令枷號一禮拜後管押一個半月期滿再枷一禮拜張之妻子親戚聞判後卽扶老携幼叩首環求别駕不准一倂喝退○張阿桂於前晚人靜時由披屋跳窓至隣居谷金榮家其時谷尙獨坐聞聲起視則見張蝟伏伊女房中當卽大呼捉賊隣人畢集將張捉獲交與二百四十號華捕送入捕房昨農解案谷金榮帶領幼女上堂申訴情由並稱當捉獲時張尙敢誣指與女兒相約但女兒年尙幼穉叩求將張重懲張俯首無詞别駕以張圖竊未成從寛判押五天期滿著具改過切結○四百零七號華捕拘解在途互毆之顧茂盛陳意心到案請判顧陳同供因在暗中碰撞起見别駕判各押三天○包探張阿五禀稱徐阿榮竊取陳阿淸之洋銀五元半銀戒指四枚經小的查獲則洋已用去徐之胞兄情愿賠洋現亦來案請訊陳投案申訴情由請領失物徐供詞支吾徐兄喜者投案稱情愿代賠洋五元半别駕卽判將徐阿榮管押一禮拜起案之銀戒指交還失主○包探竇如海禀稱陳金茂陳仁金王恒富等將王道發毆打當時投報捕房捕頭飭令小的往拘爲此送請訊究王道發遞禀聲稱此等人均是姪婿竺冬狗糾合而來事因竺與姪女口角昨日將姪女陪送回家不料竺預約流氓陳金茂等將小的毆打以致受有傷痕求提姪婿竺冬狗到案究辦陳等彼此推諉並無實供别駕以此事尙須澈底根究著將陳金茂等三人押候過堂訊斷○九十五號印捕拘解聚賭行兇之陳仁郎到案禀稱此人挾仇打傷江乾順爲此送請訊究江供向爲捕夥陳係著名賭徒因其素恨小的竟於昨日將小的毆打身受重傷陳供崇明人推車度日向江索錢口角陳先打小的以致互毆不知如何受傷别駕判將陳管押七天笞責二百板交保○包探范進才禀稱郁阿五竊取寳昌絲棧内湖絲賣與王阿大經小的查獲一倂送究寳昌絲棧洋人投案請辦郁供不敢竊絲王供不知是竊物 
 
 

Page 4

 
 
故敢收買别駕判將郁王各押兩禮拜○陳阿法肩挑火油六　包探張阿五見其形跡可疑向之查詢則並無來歴故拘解到案陳供火油係向某駁船買得現巳不知去向無從指交别駕判將陳管押一禮拜贓存捕房 
[美捕房案二則]  
　　寍波人曹雲山向習胠篋之技頗可温飽昨晨在美界漢璧禮路小菜塲擠入人叢中欲施其伎適有某氏女携筐購物曹乘間攫取其銀手馴一隻女極聲呼喊爲包探竇如海拿獲搜其身畔已預有銀馴一隻一倂將人贓解入捕房捕頭命押解送英公堂訊究○偷兒王阿川日前至江灣鎭黃炳祥家竊取衣服一包於昨晨將物携至美界閔行路正欲付質庫經包探倪順泉巡獲人贓拘送捕房由捕頭訊悉王在江灣鎭所犯竊案甚多命押候諭傳失主到案再行送請英讞員究辦 
[災電續登]  
　　奉津海關盛道憲電開佑之函云辦賑以來除晉豫外未見此奇災一兩銀眞可救一命遼陽被兵騷擾民不聊生新民二千餘村祗有六萬餘金斷不敷亟亟求欵救民如同救火弟等語備賑十萬俱已借完求再籌一萬候示卽墊解又接嚴佑之先生來電云關外錦寗廣新四屬災重且廣倭人擄我國之粮放賑民皆感之驃民無良饑餓難忍大兵雲集民不聊生遼陽一帶有地不能耕種奉省爲順直藩籬災民百萬日望救援若不妥撫恐挺而走險有意外之虞新民廳七八百里三千餘村饑民無不菜色臉腫與晉豫相彷此次出關知義賑來源日竭故化官爲義已有廿四萬餘金無可搜羅然目覩倒懸不能解救五中焦灼寢食不安素知兄台顧全大局不分畛域務乞設法與諸善長濟我三四萬金請先挪墊然後登報疾呼籌欵歸還倘蒙俯允感同身受又接徐君慶璋葉君涪光楊君光第自遼陽來電云遼陽瘟疫盛行死亡相繼目擊心傷求發慈悲速賜純陽正氣丸辟瘟丹等藥各發一二箱務乞見電卽附輪寄營口西大廟後平原棧趙水如轉寄來遼早到一日多救無數生靈不勝急切盼切[  上海北市絲業會舘恊賑公所施則敬子英甫鈔登]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂案]  
　　新任英廨讞員屠興之别駕接篆以來因連日拜會駐滬各國領事官醮酢紛煩所有早堂會　各犯均暫交差看管尙未發落别駕於前晚升座二堂命差將調戲婦女之周阿增李阿大等帶至案前分别枷責發落畢遂訊捕房另送之王沈氏　石子成覇阻店業一案王沈氏供小婦人原籍丹徒向隨丈夫來滬開設紙店前有夫弟王親仁開設信封作兼賣零星紙貨嗣因親仁患病回籍將生財店業等和與舊夥石子成開設今氏接得原籍夫堂兄來信謂親仁業已病故棺殮等資均由伊一人料理囑氏將親仁所開之信封作生　店業向石收回俾夫堂兄來滬承業以抵墊用棺殮等費及氏向石理索石有意掯交爲此鳴捕送案求恩作主石供小的向在昔存今故之　親仁所開信封作爲夥已歴多年嗣王因病回籍將此店租與譚姓開設後由譚轉租與小的開設言明頂首洋十元當因無現洋應付曾立有頂首洋十元之票　一紙交譚收執别駕問石曰此店究竟何人所開供店本王親仁開設别駕衡情酌斷判石子成償還該氏洋十元具限一月内將洋如數交案所有店業歸石收領令王氏當堂出具將來如有王姓族人等出外索討該店生財等惟氏一面承當之切結存查兩造皆遵諭而退○朱春山金秀章等因失物爭執吵鬧不休由捕解案屠别駕庭訊之下朱供小的現在二洋涇橋某客棧爲執事本月十二日有金秀章等客人三位來棧借住至十六日向金等索取房飯資渠等約於晚間付下至下午二點鐘時金等將房門鎖閉出外至傍晚回棧啓門進房忽稱失去衣服等件當經少的偕金等投報捕房蒙捕頭派西包探前來查勘毫無痕跡後經帮同查緝亦無所見金向小的索討爲此訴捕送案金等積欠房飯等錢約有十餘千金供職員係安徽無爲州人向在臺灣大巍崁某防營充當哨官前因請假回籍今職員與同鄕友二人由籍來滬躭擱數日欲赴北洋謀　於十二日抵滬借住客棧至十六日二點鐘職等因事外出至晚回棧進房忽見衣箱銅鎖扭毁檢點之下失去單開單紗等衣服及所帶盤　　銀當經職員向棧中執事人理說雖曾報明捕房派探查勘迄今數日贓物仍無著落以致向論别駕將金所　　單察閱謂據爾所供現赴北　謀事而北地係寒冷之所因何所失均係紗單等衣服豈棉衣一件未帶其中顯有不實不盡今姑從寛不予深究朱春山亦有不合所追房飯　資亦不准追人証一倂斥釋○馮琢舟扭小車夫李法法至廨訴稱李乾没衣包一個堅不交還請究屠别駕升堂訊究馮供職員係江寍縣人　在湖州府署作幕賓今有外甥王克皆由金陵來滬在一層樓茶館啜茗遭野鷄妓女誑去衣服數件後有不知姓名無賴多人强行拆稍外甥　追職員來滬幫同查緝及職抵滬後查問前事均因不知姓名無從查緝職員同外甥旋回湖州雇李法法之小車裝載行李到西門外日暉港　方檢點之下失去衣包一個内棉被絨單等件向論逞蠻故囑外甥先行動身心不甘服將李扭案請究李供南通州人來滬約　　月推小車　日所載馮老爺之行李祇有衣箱一只及鋪蓋一個並不見有衣包裝載實遭誣指别駕以李狡猾異常著先笞一百五十　又　　包究竟贓　何　李仍堅執如前别駕著加責五十板押候追交贓物如延嚴比並謂馮曰爾亦有失察之咎著退去馮遵諭而去 
[法界捕房瑣事]  
　　新北門外蕙芳閣茶館主陳三控流氓趙丫頭等糾衆行兇經大令訊供責懲研究同黨嗣據　店主續獲羽黨蔡阿毛解經大令研訊屬實昨命帶案照原斷先行枷號一月期滿責釋蔡供下體患橫痃痛楚異常求恩寛宥大令謂此爾咎由自取著照原斷枷　○顧金生在新北門外東洋車上攫取車夫大錢三百文解經大令訊供著照原斷先行枷號一月期滿責釋○王少卿潘　桂在八仙橋某烟　攫取水烟袋一枝爲店主尋獲送捕解經大令訊明著照原斷先行枷號一月期滿責釋○郭厲洪控同鄕人王阿來竊取白罩火油燈三盞象　筷七雙經鄭大令訊供以張全生不應窩頓贓物著罰洋十元充公王押候責懲昨命提到案復訊王供與郭厲洪向來熟識且係　交故向借申火油燈三盞因有睚眦之隙誣指爲竊求恩明察大令再三研詰王堅執前供著照原斷笞責二百板還押覔保○乞兒張全榮捋取顧陸氏幼　手鐲抛與同黨當將張全榮拘獲解經鄭大令訊供昨命提到案問向操何業供在川沙從王鶴雲爲師學習木匠問家内尙有何人供有祖母年已老邁大令以其年幼犯竊著責手心一百下還押待半月期滿飭家族來案具領○張阿仁在十六鋪橋竊取車夫洋傘爲巡　捕　獲解經　大令訊供姑念初犯從寛禁押七天昨已滿期命帶案開釋○傅金林在瑞福里圖竊爲包探拘入捕房解經鄭大令訊供禁押七天昨巳期滿命帶案開釋○賭犯王亭才王阿榮前經提訊枷號今已期滿著開去枷號王亭才照原斷從重笞責三百板王阿榮姑念先已責懲著卽釋出各自回籍不准逗留○鎭海人某甲偕其婦某氏在法界新街第十號房屋開設小烟館雇用同鄕人某乙爲夥烟窟中人趨之若鶩不知其爲胠篋中之老手叚也前晚偕其夥二人同至虹口日生洗衣公司竊取衣服兩包均係紡綢官紗之類二人各持衣包不敢在英界遄回蓋恐沿途探捕盤詰故也乃繞至新閘復向西門斜橋一路而回途遇捕後見其形跡可疑尾隨其後迨至新街見二人同入烟館該捕役猶豫不决轉訴於法包　立飭探夥至該烟館搜獲原贓將甲乙二人帶至捕房在身畔搜出當票數十餘張恒德當最多復將其婦某氏幷烟具　物一日解入捕房據情禀訴捕頭著押候堂期解訊 
[皖省官報]  
　　候補巡檢華軍慶委署無爲州泥㲼司缷署宿松縣吳雲翔大令到江蘇候補道李宗棠觀察辭　赴皖北勸捐安慶府同知沈潤司馬轉假五天候補　九曹鴻銓知奉臬台委查東門外街道試用知縣梁觀濤大令委署英山縣卽用縣王樹中大令委解甘肅餉銀本任定遠縣鄭葆淸請假三天候補巡　吳　俊知奉臬憲委查　門内街道候補知縣滕起龍大令奉委送虎骨赴龍山候補縣丞楊乘驊二尹奉營務處委赴金陵借硝典史吳世奇由鳳陽差遣回省候補知絲彭名保大令由漢口採辦　　　並　委解山海關練軍餉銀 
[上海六馬路仁濟善堂經收養狗所救命功德放生册捐正月初一至五月三十日淸單]  
　　金仰孫大善士助洋四十一元綏之正月至五月份　捐廿五元徐錢萱　保平安洋二十元又病愈消灾降福洋五元魏病樵太原氏各助洋二十元惜陰書屋洋十二元南通州徐依　徐正心堂合助洋十元陸全木正月　五月份月捐洋十元陳　　添孫湯餅移助浙寗無名氏求病愈天水明德堂鍾溶生嚴淸祺嚴鴻林六戶各助洋十元徐肇英目疾求痊四明應怡軒鄭德茂三戶各洋　元盛若謨爲子病求愈林滇之求　福延壽松江不留名楊筱記楊保和堂五戶各洋四元徐肇溥消灾降福洋三元許松生代募七戶洋二元王姓完愿西冷澹人包瑞芝堂鼎泰昌程大隆周明珍景賦堂小蓮花　舘八戶各洋二元鴻寳齋一元三角紫來居士助洋一元續助二次洋二元徐太太助洋一元績助四次洋一元二角醫金壁齋隱名保舊恙速痊力不從心人南　無力子應　　文毓氏朱壽記慶餘堂金鳳壽周柏年馬松庭鄭寳恕益滬泰同德泰同興泰十四戶各洋一元袁柳香李雲泉各洋五角以上共收洋二百九十八元五角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
