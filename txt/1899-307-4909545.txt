# 1899 - 307 - 4909545

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[外臺秘要出售] [  圖書集成局啓]  
　　是書爲唐王刺史　所緝刺史在臺圖二十餘年　求古今奇方凡一千一百餘種裒成四十卷夠无挰要卓著靈效宋孫中丞刻之於前明程敬通先生刋印於後岐黄家久巳奉爲圭臬惟板本久已散失市無流傳本局由日本覔得初印原書用新鑄鉛字排印紙墨精良控讐詳愼現已工竣碼洋兩元五角在申報館申昌三洋涇橋焕文書局文淵山房棋盤街江左書林十萬卷樓曁漢口鴻文順　湖北省城焕文書局發售此佈 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百卅餘籍歴代名臣奏議採之各家文集廿一史者以及文選文粹文苑文鑑無不畢備非異端夾雜可語乃士林中之圭璧每部碼洋七角上洋三茅閣　飛鴻閣發兌此佈 
[籌備民食關繫中國全局論]  
　　予前論欲保民食宜永禁奸商販米出洋蓋目擊夫本邑米業嘉榖堂董事張孝廉仁敏等禀請縣主王欣甫大令查禁之事而發也夫販米出洋其害莫甚於去年之張靜臣其時内地米糧已空人心皇皇大有朝不保暮之勢案發經上海縣王大令飭差拘拿訊辦惜猶未能大加懲創不久卽被朦混保釋而若輩之膽因此愈張矣目下正當新榖登塲運載出口者已有豆四十萬石新米三十萬石若不及早設法防維則此輩接踵效尤民食恐將不繼誠得在上者鑒及張孝廉之禀風行雷厲嚴密查拿此次出口者究由何人出資何號購辦何般裝載運往何處按圖索驥不難立予截留除將米悉數充公外加倍科罰以爲懲一儆百之計則前車旣覆後車自引以爲鑑不復敢施其鬼蜮之謀而無如當軸者之未能實事求是也夫蘇皖爲産米之區本年秋收豐稔新米甫上市其價已日上蒸蒸設無人爲之暗地販運居奇龍圖其弊必不至此異日倉箱告竭更賴何處爲挹注之資况皖之渦蒙蘇之淮徐浙江之新嵊江西之吉木等處積困未蘇偏災又告此外被水被旱之區更不一而足嗷嗷數千萬口向所恃以接濟者僅此東南數省奈何竟任其連　販運以致倉廪空虚哉伏讀九月二十六日上諭本年夏秋以來雨澤稀少直隸山西山東河南等省被旱之區甚廣明歳青黄不接之時必須早爲籌備著各該督撫嚴飭該地方官及時確查災區輕重情形將來春如何接濟之處分别妥籌以期有備無患等因欽此朝廷軫念民依可謂無微不致矣夫國以民爲本民以食爲天保民之道固以足食爲先務直省爲　輔重地圖　尤重齊晉豫三省當災歉頻仍之後此次又厄於旱魃一旦青黄不接其勢固屬可　各疆臣民胞物與飢溷爲懷必能仰懇聖主保惠黎元至意别籌補救之方不使餓殍盈途流離載道也故綜論目今時局其在大有可書之地所有去年酌提平糶之積榖應先買補還倉此外卽或稍有盈餘而欲　之救災恤鄰其力尚苦不給顧可使之販運出洋乎彼夫外洋各國偶遇飢荒卽以重價招徠米販而我中國貪利忘義之奸商卽樂爲轉輪無所顧忌豈眞有愛於外洋哉亦惟圖近利而忘遠害遂不惜作奸犯科耳各省大吏倘能統籌全局將本省歳入之粟計口授食外或盈或絀都計若千萬石或由彼省移文派員至此省採辦或由此省給照准令商人運往彼省一來一往皆須呈騐護照務使商人有利可圖無弊可作則商人亦何樂冒此風波之險自外生成乎且不惟奸商販米出洋宜早禁絶也鄙意以爲此時正當招商急向外洋採購如暹羅如安南目今方慶有秋其價較廉於中國誠使各省於奉論後立卽委員挾資往購或密令外洋華商陸續購運來華較之臨渴掘井勢之難易自必判若天淵矣經云凡事豫則立備荒之道何獨不然蘇皖爲米商注意之處偷運之技百出而不窮若不預杜其弊端則明歳來源驟竭米價飛翔去年搶米之案安知不復見乎諺曰飢寒起盜心試觀目下各處刦案之多幾至不可究詰其初未嘗非良民也祗以謀食維艱則激而生變耳此則牖下書生所日夜徬徨而不能不爲當世有權力者告也 
[諭旨恭錄]  
　　九月二十七日奉旨詹事府左庶子員缺著那桂補授國子監司業員缺著吳郁生補授内閣中書員缺著隆恩補授擬補内閣中書朱蔚然史悠咸繆嘉玉麥鴻鈞俱准其補授截取内閣中書繆國鈞蔣家淦俱照例用吏部考功司郎中著陳鍾信補授所遣員外郎員缺著閭萃峯補授欽此同日軍機大臣面奉諭旨本日引見之候選道聶時窩著於本月二十八日保定府知府沈家本著於二十九日預備召見欽此九日預備召見欽此 
[本館接奉電音]  
　　昨日午後京師飛電傳來懿旨一道上諭三道旨一道敬謹譯登○十月初五日奏事處傳出懿旨十月初九日至十一日賞袁世凱入座聽戲欽此同日奉上諭玉書著開缺杭州副都統著德濟補授欽此同日奉旨這所叅疎防監犯越獄之管獄官驍騎校永林著先行革職交長順提同值班官兵等嚴訊有無鬆刑賄縱情弊按例定擬仍勒限嚴緝逸犯姜生務獲究辦餘著照所議辦理該部知道欽此同日奉上諭本日召見之記名提督李葆珠著開去河南荆子關副將底缺仍以提督紀名簡放發往山東交毓賢差遣委用欽此同日軍機大臣面奉諭旨初九初十十一日均著推班欽此 
[英軍暫退]  
　　華歴本月初四日倫敦來電云初一日來的西米司埠被搭浪施華列人所圍困以致英軍消息不通不得已用鴒傳告急書求援於迤西統將布拉氏先是搭帥茹拔氏曾禽獲英弁一員及英兵九人某日送至英營請將所俘搭人釋出英帥允之刻下搭人昕夕放開花砲猛攻來的西米司砲彈多有墮入城中炸裂者布拉氏知彼衆我寡勢難爭持下令各處所駐之兵退紥南鄙俟大軍雲集然後進攻一面檄調各武員乘得立婆兵船由好望之東取道前往至於英海部所備諸艦日内方裝煤置械以便開赴阿非利加洲其向駐阿非利加洲之團練等兵亦已秣馬厲兵聽候調往戰地矣 
[日派專員]  
　　香港循環日報登東京來信云日廷因厦門租界民人滋事傷及日官遂以五欵相要挾中國未經俯允日皇乃於日前電諭駐厦日領事言刻已專簡某某二大員授以機宜乘某輪船至厦門與華官商辦此事矣 
 
 

Page 2

 
 
[逆謀敗露]  
　　倫敦某日報云法京巴黎之設賽珍大會也聚各國瑰奇之物互相比較是誠可謂極天下之鉅觀矣詎料南阿美利加洲土匪聨盟結黨意欲於賽會塲中理設地雷俟開會時轟發且豫派一女子前往會塲爲内應蓋欲人之不及防也事機不密竟爲政府所聞拘獲爲首之數人並查出某報館主筆人有袒庇會匪之事因亦逮案以便訊懲 
[堅求賃地]  
　　香港循環日報云俄人於索租朝鮮馬山浦一事不惜心力而爲之現已派令載重一萬墩之拿坡阿棱戰艦及載重六千墩之烏拉斯米模巡洋艦鼓浪而來停泊此處其代理使臣又日向韓廷迫索併派測董技師等人由琿春隨軍艦及水雷艇赴港口旣而韓政府告以貴國所索之地早經日本賃去無從設法取回云云然俄人如向日廷轉租逆料日人必不能允許不知俄人將何以處 
[日員游漢]  
　　漢口訪事友人云日本貴族院議長公爵近衛君篤麿航海來華取道白下小作勾留定於西歴十一月一號卽華歴九月二十八日鼓浪至漢皋游覽 
[新軍過潤]  
　　鎭江訪事友人云前者浙江臬憲督辦防剿事務李健齋爵廉訪委員至江寗招募勇丁二千五百人現已一律招齊挑選成軍名曰述武月之初一日先由南琛民艦載一千五百人赴浙道經京口下碇江中水陸總巡周都戎洋務局委員邵大令恐各勇登岸生事遂帶同差勇在江干彈壓旋於初二日辰刻展輪而去 
[考騐學生]  
　　金陵訪事人云江南水師學堂肄業生專習海戰諸藝已歴多年兹者總辦柯受丹觀察禀請兩江督憲劉峴帥示期九月二十八日蒞堂考騐先期傳諭各學生整備當塲獻技迨至是日八點鐘後上元江寗兩縣主先後鳴騶戾止旣而江甯府劉嘉樹太守亦命駕而來鐘鳴十下藩憲恩藝棠方伯鹽巡道黄芝生觀察次第賁臨柯觀察一一肅人花廳茗談良久迨至貓睛轉午峴帥車騎遥臨司道府縣各官均鵠立迎迓峴帥入堂小坐旋升演武廳傳令考試駕駛之法各學生卽舁全副輪船機器至演武廳階下運動機輪極操縱自如之能事繼又命試升桅捩舵諸技亦均臻純熟峴帥大悦賞賚有差試竣觀察請峴帥曁司道以下各官退入後堂欵以盛饌然後恭送帥節返轅各官亦以次命駕而返 
[京師盜案續誌]  
　　京師南横街東和合錢店被劫一案本館曾據天津京師等處訪事人函報兩紀報端兹又得京師訪事人來函云此案初出時傳者謂係南苑游勇肇事嗣將所獲諸盜送交刑部訊供始知爲天津游勇是日由火車至京晚入永定門夜膳後徑赴錢店刦奪同黨二十八人當夜追獲五人内一人係行路者被勇誤拘遂由城憲取保釋出四人送部定罪餘均在逃錢店執事人胸受槍傷鉛子下墜及腹迄未取出刻延某西醫醫治西醫云須稽時日性命或可無妨繼又傳聞在天津續獲此案盜犯十三名已由城憲派勇赴津護解來京歸案訊辦矣 
[宣南鴻雪]  
　　京師訪事友人來函云九月二十二日慶邸郡主下嫁於都察院副都御史裕總憲總之公子前一日舁送妝籢計共三百餘擡前八擡贮以黄亭皆御賜之物其次器具服飾類皆珍奇可貴大半爲民間目所未覩者是日賀客盈門車馬塡溢次日行親迎禮尤極華麗　女聚觀者人山人海幾至塞巷塡衢○畿輔秋收尚稱中稔惟天時亢旱雨師久未惠臨土脈不滋秋麥迄未布種人心惴惴糧價居奇長安居大不易古語洵不虚矣 
[津沽寒汛]  
　　天津訪事友人云本屆糧船北上遲至九月始得次第到津聞諸船上人言當駐泊德州時河水淺不容刀至九月初始繼　增高船遂得泝流上駛云○邇來京津火車時或失事上月下旬某日由津開往唐沽有在軍糧城左近設地攤者行至中途忽於風馳電掣之　聳身躍下蓋以是處距家較近圖　跋涉之勞也不意兎起鶻落一失足兩股顚入鐵軌中登時被車輪軋斷略一轉側致碾破頭顱血肉模糊須臾殞命聞死者係南省人是日因欲購買携帶六七十金迨棺殮時經人在身畔查出交某洋人代爲收存候家屬認領夫前車之覆後車之鑒也此輩豈獨無所聞乎何竟視性命如兒戲也○南營門外三義莊有綽號劉三刀者年逾大衍暴戾横行其子年前曾訂婚於海下某村某姓年方瓜破薄有丰姿劉知之遂巧語花言迎女過門童養女家固貧遂許之劉涎其色思效新臺故事女不從則百般恐嚇懾以白刃女始懼而受汚閱半月劉復將女送至海大道某妓寮賣娼居無何女之母舅某甲忽動尋芳之興偕女前往兒女大驚女亦澘然涙下甲乘間詢悉始末奔投十八叚保甲局禀控局員派勇丁拘拿一干人送縣請辦 
[秦淮打槳]  
　　金陵訪事人云省垣春生鑑縀號爲巨商蔣某所開葉布枝分遍於京廣湘鄂等處銷路之廣無有能與之並駕齊驅者號夥周某總司出入初頗老成號主人甚信任之銀貨往來概歸一人掌握近日號中諸夥成嘖有煩言事爲號主所聞日前親至號中勾稽帳目知周虧空甚鉅向之盤詰一味支吾因卽扭送縣署禀請押追周因無力清償懼受囹圄之苦乃吞服紫霞膏借芙蓉城盈尺地作周赧王避債之憂迨人察知急用藥灌救則幽魂一縷已返九原矣不知號主人能免於株累否○省垣地方遼闊宵小最易潛蹤每屆秋末冬初地方紳士必分叚籌欵興辦冬防本年因捐欵尚未收齊故民更亦未添雇闉闤中鼠竄狗偷之事時有所聞所望有保衛地方之責者夜巡加緊毋稍疏虞免致居民中夜不能安枕也 
[麋臺衰草]  
　　蘇州訪事友魚書云江震兩邑濵臨太湖素爲梟匪出没之所近年開賭搶孀擄人勒贖等事幾於罄竹難書推原其故實由於本地歹人暗中勾結以致横行不法顧忌毫無去年經江蘇候補縣丞唐二尹佩金訪悉著名匪棍楊拘寳等七名禀請署臬憲朱廉訪拘辦廉訪准之立飭江震二縣嚴行緝訪當時雖未經獲案而匪黨知所儆懼相與匿迹銷聲近來日久玩生禁令漸弛匪棍重復勾引梟黨氣燄大張聚賭劫人無惡不作是誠閭閻之大患何在上者熟視若無賭耶○崑山東門外某鄉有謝蔣氏者孀婦也近與鄰村何某私識山盟海誓情似漆膠旋以夜去明來終非久長之計爰於上月某夜相約偕逃謝姓家中人知之率衆狂追旋於數里外獲住將何併力攢毆幾至體無完膚内有陶雙喜者力大如牛失手將何毆斃事後屍屬投崑山縣署控告時諸大令可寳尚未交卸當卽帶同刑仵書差臨塲相騐騐得死者委係被毆身死遂將正兇陶雙喜帮兇某甲及謝蔣氏等一併帶回縣署訊實中詳省憲批飭解省發交蘇州府彦太守訊勘上月二十六日太守升堂提訊陶犯供認不諱太守飭發吳縣囹圄收禁候禀請上憲核辦 
[上海官塲紀事]  
　　日前南市工程局總辦司徒貽芬司馬買舟赴省謁見撫憲鹿芝圃大中丞兹已公畢言旋昨日午前抵滬局中差役咸至馬頭恭迎○日前江南提督兼自强軍統領李夀亭軍門赴蘇公幹前晚乘砲艇回滬小泊南市董家渡浦濵昨日清晨十點鐘時登虎威兵艦駛赴金陵提右營廖楚材叅戎以下各員弁均至江干恭送 
[恭備祝釐]  
　　本月初十日恭逢皇太后萬夀聖節新任上海縣藍雲峯大令接印後卽飭辦差人役將萬夀宫灑掃精潔張燈結彩以便屆時文武百官排班嵩祝江海關監督蘇松太兵備道余晉珊觀察亦懸牌署前飭知各屬員於萬夀期前後七日俱穿花衣不理刑名循舊例也 
[大令接印]  
　　新任上海縣藍雲峯大令采錦蒞滬後卽擇吉本月初六日辰時接印昨晨八點鐘時前任王欣甫大令飭吏將印信舁送至敬業書院藍大令公館大令卽排齊執事隨印至縣署先行拜門禮然後在大堂上恭設香案望闕謝恩拜印禮畢升座受合署書差人 
 
 

Page 3

 
 
等叩見然後回敬業書院小憩午後命駕赴道轅禀見余晉珊觀察並赴文武各衙門拜會 
[縱囚宫愼]  
　　前任上海縣王欣甫大令以交卸在卽清理積案將其中情有可原者從寛開釋蓋幾有唐貞觀縱囚之風焉事爲江海關監督蘇松太兵備道余晉珊觀察所聞因於前日午後遣丁齎文至縣諭以押犯中有情節較重者應移交新任核辦不可一律釋去蓋亦體朝廷明愼用刑之意也 
[押犯免脱]  
　　流氓王阿大攫取朱王氏之金約指及洋銀等物由英界包探金阿三拘獲轉解英美租界會審公廨讞員翁笠漁直刺訊得責清飭差役嚴德送至楊樹浦捕房管押半年嚴心計粗疏未將手銬加上行至中途遂被脱逃雖飛步狂追然已不能弋獲矣不知直刺得悉能免嚴以懲之否 
[訊埋欠銀]  
　　去年已閉之森泰祥花行主羅詒謨投英美租界公堂控追彭蓮生卽彭澤周保薦之司帳人吳蓮塘虧欠洋銀四百一十圓其時鄭瀚生大令方權讞政提訊之下吳供稱小的虧欠屬實惟彭亦借用洋銀二百圓於是大令將彭一併押追嗣彭求准交人保出理清大令允之然旣脱樊籠竟爾置身事外日前羅又具禀請追讞員翁笠漁直刺遂於某日之晚倩襄讞委員張柄樞司馬提訊吳供稱小的有房屋十二間之紅契一紙曁伽楠香七兩五錢曾檢交與彭向羅抵洋銀二百一十圓尚有二百圓須由彭彌補不料彭將屋契曁伽楠香掯匿以致遷延至今司馬著彭將屋契曁楠香呈案應償之二百圓亦卽措繳此蓋當日讞詞之大略也前晚司馬飭提覆訊彭繳上屋契曁伽楠香隨又檢呈吳所出洋銀二百圓之借票一紙供稱吳曾向生員借去洋銀二百圓有據爲證前反誣控生員叩求明鑒吳供稱此票雖係小的手筆惟其中另有周折緣彭曾向伊之從弟貽周借用洋銀貽周不允彭知貽周與小的爲中表行遂以小的出名假立借票其實洋銀係彭自用曾向索取云已撕毁小的遂不復深求誰知今又來此搪塞叩乞原情司馬斥彭曰此案自去年訊至目今並未供過有此借據今吳已供出爾從中曾用去洋銀是以不能爲爾追繳諭畢將借據擲還謂吳曰爾旣在行中司帳則經手借出之洋銀自應由爾賠墊吳唯唯司馬卽飭差傳羅到案將所呈屋契及伽楠香等件具領 
[另雇棚夫]  
　　本邑南市公義馬頭栅夫某甲抗違禁令屢次誤公現經二十三七鋪巡防局委員盛雨村二尹查悉以時當冬令典守冝嚴傳諭地甲錢昇將甲斥退另招妥人專司啓閉 
[上海巡局瑣事]  
　　前晚南市二十三七鋪巡防局員盛雨村二尹督同地甲局勇巡查各處行至陸家浜見棚門尚未扃鎖遂唤棚夫江長六至前略詰數語飭掌頰二十下以儆旋至南卡對面合興樹行門外見有人在階前露宿詰問之下供稱小的姓王名阿三原籍山西前在某局當長隨後被主人辭歇無所依棲以致流落在此二尹姑念年輕不予深究飭地甲驅逐出境不准逗留○南市裏篾作街福順園茶肆係邱阿四所開近日生意清寥開銷竭蹶因招人於夜間開唱彈詞以博蠅頭之利屆時聽者叢集幾至户限爲穿事經十六鋪巡防南局委員曾　森二尹訪悉特飭地甲傳邱至局諭以所唱未免有淫褻之詞攸關風化著卽停止若係正經說部書足以感動人忠義之氣者仍准開唱不爾禁也邱唯唯遵諭而退 
[南市捕房紀事]  
　　日前阮維藩邵義鑒兩人在南市新馬路行仁馬頭源源來義振彩票店購票一紙昨日往對號得中洋銀二十元店夥以小銀圓給之阮邵令加貼水以致彼此口角摺至捕房阮邵稱我等皆係庠序中人被店夥袁小芳所毆失去銀表一枚鈔票洋銀二十元請卽究追捕頭令包探黄量海帶出理處○昨日南市商船會館馬頭左近有年約五十餘之某甲倒斃於路衣衫藍縷似是卑田院中人旋由六號巡街捕報知捕房捕頭浼二十三七鋪地甲錢昇往查如無屍屬則報請善堂給棺收殮 
[英美租界公堂瑣案]  
　　沈阿香在捷報館排字日前糾令同事瑞福停工意圖挾制館主某西人投報捕房由包探陸阿九將沈拘獲昨晨解送公堂請究捷報館西人投案申訴前情並稱瑞福聽唆避匿請卽提訊沈阿香供小的身染毒瘡是以不能工作至瑞福不知因何避匿小的並無唆使停工之事求鑒讞員翁笠漁直刺商之梅繙譯著將沈押候提到瑞福再行訊核○前日新閘太陽廟巡防局勇胡阿三解送流氓范仁德至上海縣署行過租界中適爲二百四十號華捕所見以其並未知照捕房有違租界定章因卽一併拘入捕房昨晨解送公堂請究胡阿三供小的在巡防局當勇不知租界規矩以致誤犯叩求原宥直刺判令管押三日以示薄懲另派差役將范送縣一面照會各巡防局及巡防總局以後押解人犯務先知照捕房免致轇轕○包探徐榮珊解送陳星有至案禀稱此人竊取妓傭張阿巧之金約指一枚昨經小的在高陞樓書塲查見爲特拘送請究張阿巧投案供訴前情求追金約指陳星有供稱職員所有金約指係向阿巧商借現在友人處明日准可繳呈直刺著交人保出將金約指呈案延干嚴究○陳南橋之妾朱桂林被楊阿春卽楊春泉澆以强水以致頭焦額爛事後控諸公廨翁直刺曾研訊情由昨日包探趙銀河又將楊解案禀稱此案大老爺原判俟提到庸禮春再行質訊現在唐避匿無蹤無從提到故特將楊解請發落楊阿春供强水實非小的所潑求鑒旋有王仁和糕餅店主袁利三投案作保直刺准之○包探倪順泉解送陳世清至案禀稱此人竊取妓女張月紅之鍍金臂釧一枚報捕後經小的緝獲人贓送案請究張妓遣傭婦投案領贓陳世清供認行竊叩求恩典直刺判責一百板贓給還失主○包探沈阿岳解送竊贓朱福榮至案禀稱此人竊取夏少嚴家木質報時鐘一架經小的緝獲人贓送案請究夏少巖投案請領失贓朱福榮供小的尚是初犯求賜恩寛直刺判責一百板○包探金阿三解送竊賊張利文至案禀稱此人竊取怡和紡紗廠内縫製花包之布兩疋經小的緝獲送請究辦怡和紡紗廠中人投案請懲張利文供布在門首恰得小的並未行竊直刺判押二日○二百二十一號華捕解送妓院龜奴李阿四徐阿榮周阿夀至案禀稱彼等在四馬路聚豐園門外爭停肩輿互毆不已是以拘案請究直刺判令各罰洋銀半元 
[法租界捕房瑣案]  
　　王有福楊天暄與新街烟妓石桂紅朱月紅結歡喜緣相約潛遁龜奴秦雨光投報捕房捕頭遣包探查獲解送公堂讞員朱森庭明府訊悉口供判將二妓發堂擇配王楊二人押候笞責此前日讞詞也昨蒞捕房復飭將王楊提案各責二百板然後釋出○周丫頭以推薦生意爲詞向蘇　泉騙取洋銀五元嗣由蘇偵獲扭請明府訊究昨日明府命提至案著重責二百板然後釋出○乞兒徐阿狗張阿寳沿途攫物併戳傷車夫劉得富由包探拘獲解送案下明府著將徐枷號二個月期滿責釋張重笞六百板卽行釋出○庖人陸阿瑞串同張金堂竊取主人家皮衣十二件報捕查獲解請明府訊供明府判令將張金堂枷號一個月期滿責釋陸阿瑞重責二百板　行開釋○竊犯張阿寳羅正台經包探拘獲解送至案明府訊供之下著責張二百板羅五十板一併斥釋 
[美租界捕房紀事]  
　　昨日寗波拐匪余如貴至外虹口西華德路永吉里將胡阿和之女名阿六者誘去胡投報捕房捕頭派包探胡瑞龍稽查余正欲挈女附北京輪船他適因卽拘入捕房押候解送公堂禀請讞員翁笠漁直刺懲辦○前者積竊江北阿二闖入外虹口篷路六十四號門牌西酒肆竊取洋銀四百餘元逃　川沙昨日經包探洪阿寳查知馳往拘獲解入捕房捕頭令川候解送公堂禀請究辦○昨日午後甬人姜某持衣包至北吳淞路某押店求質包探沈阿岳見其形跡可疑向之盤詰言語支吾因卽帶入捕房捕頭令押候查悉實情然後解送公堂禀請核辦○昨日亭午時賭徒洪阿大至北河南路天后宫前設攤誘　巡街捕見之拘入捕房捕頭令押候解送公堂禀請懲辦 
 
 

Page 4

 
 
   
 
 

Page 5

 
 
   
 
 

Page 6

 
 
[包愈吐血永遠斷桹]  
久遠馳名廣東陳恒德堂秘製神效吐血藥膏○靈騐非凡○謂余不信一試便知 
吐血一症皆由身體虚弱或咳嗆而傷肺而其病原尤在憂鬱思慮過度日久不愈致成癆瘵本堂抱濟爲懷得祖傳良方不惜工本秘製此膏專治一切吐血之症以及勞傷咳嗽無論男女老少雖十年二十年老症服之立刻見功屢試屢騐重者二大盒除根輕者一大盒包愈永不復發妙在滋陰潤肺止咳化痰眞治吐血之天下第一良藥也若有虚言神明共鑒每大盒四元小盒二元先試一元亦可○假冒甚多購者認明○遠埠函購應局回件信力自給○鋪分上海英大馬路萬康醬園對門德仁里内石庫門廣東陳恆德堂謹識 
[立止遺精第一奇方]  
廣東宏仁堂包愈夢遺滑精永不再發不靈退洋○壯陽煖腎種子膏每張元二功能煖丹田補命門培元固本養龜存精百戰百勝 
遺精皆因腎水耗竭相火上炎思想色慾過度以致心腎不交無夢且遺日久面黑肌瘦腰酸腿軟百病叢生本堂秘製乾元八陣丹此丹靈效神速實屬世無其匹不論久年遺精有夢無夢服後當晚卽見奇功重者二三盒輕者一盒包能斷根常服非但固精止洩且身體轉弱爲强較前未服時竟有天淵之别患此者一試便知每盒一元外貼包愈遺精膏更妙功能固精封髓煖腎補陽每張雙料元四單料八角鋪分上海丹桂戲園南首朝西轉灣正豐街中市 
[天仙茶園遷移胡家宅]  
十月初七日演 
雁門關　淸官册　鳳鳴關　桑園會　玉玲瓏　青石山　大捉妖　忠孝圖　盤絲洞 
夜演 
戰樊城　五花洞　黄鶴樓　舉鼎觀畫　火燄駒　第一本新戲　稀奇古怪　 
[天寶茶園]  
十月初七夜演 
存孝救駕桑園戲妻　大閙八蜡廟巧拿費德公捉放曹操　新排頭二本新戲稀奇三上吊 
 [P桂仙茶園> 
十月初七夜演 
淸河橋　迷人館捉拿九花娘　丑表功　宇宙鋒　胭脂虎　雙降唐　前後本火燒新野縣　新樣三上吊 
[丹桂茶園]  
十月初七日演 
胭脂褶　金台　拜帥　彩樓配　硃砂　紅痣　全武昊天關　羣英會草船借箭　安良傳 
夜演 
戰盤河　取帥印　盜仙草　子母砲　紳商煩演第一本捉拿康八　雙算粮　三上吊異樣技藝　連陞店 
[叙樂茶園]  
十月初七日正本 
訪西施 
夜演白蛇附馬全本 
化龍斬妖井底結　 
白蛇精思凡扮書生騙婚遊御園現形奏妖怪被斬　白蛇龍得劍斬妖蛇遭害李裴丹謀功出奇花雪寃還魂重配合恨團圓 
[天仙茶園]  
仍囬石路中市開演 
本園房屋現已修理工竣煥然一新准於十月初九夜仍然遷回石路中市原處戲館開演另請名匠紮成五彩牌樓漢堂燈彩並添廣東全新錦綉行頭光彩奪目無不色色鮮明恐其遠近紳　未及週知特此登報佈申荷蒙諸君賞鑒移玉惠臨園主謹啓 
[桂仙茶園新到名角告白]  
特請山陜初次回申眞正超等名角現己到申淸養數天 
小金鑲玉　 
擇吉登檯起演 
[禮拜四拍賣]  
准於初七日十點鐘在本行拍賣昨日福順外國木器店棧房遭火焚餘剩地毯絲毯門毡東洋紙燈一切另物不計此佈魯意師摩行啓 
[禮拜四拍賣]  
啓者本行每逢禮拜四十點半鐘不限價拍賣羽毛嗶嘰小呢羽綾羽綢市布原布洋標細布細斜粗布漂布等货所有各貨列明拍賣部内届時請到本行面拍可也此佈元芳洋行啓 
[江海關啓]  
本關現有充公各貨物等件訂於本月初八日兩點鐘時由魯意師摩洋行在本關棧房代爲拍賣　貴客有欲購買者屆時赴關面拍可也至買貨之人務須酌帶銀洋若干以便拍定時隨卽交付不得於旣拍之後以未帶銀洋借詞推諉至囑至囑光緒二十五年十月初日 
[香港太古糖局拍賣車糖]  
本行由港自運ＢＡ唛五温Ｂ唛四温半ＣＷ唛四温二五　唛四温　唛三温七五Ｈ唛三温車糖準每逢禮拜二五早十點鐘在本棧房拍賣拍定卽收定銀限兩禮拜出淸如過期不出將定銀罰去下期另拍特此佈聞上海老太古洋行謹白 
[禮拜五拍賣]  
准於初八日十點鐘在法界東新橋街城河浜口第二號房子拍賣一應大菜潤房間廚房木器什物零星不計此佈魯意師摩啓 
[禮拜五拍賣]  
准於初八日二點半鐘在浦東怡和棧内拍賣稍有水漬豐裕花其跑馬草該牛牌飛馬大虎粗布牛牌斜文共計五十餘包限一禮拜出清一點一刻至怡和碼頭同趁小火輪往該處面拍可也此佈瑞和行啓 
[禮拜六拍賣]  
茲於初九日二點半鐘在浦東祥生厰對面拍賣躉船一只據云内有銅釘望貴客赴該船面看如合意者屆時仝赴該船面拍可也拍定後卽交現銀特此佈達壳件洋行啓 
[拍賣名酒]  
啓者禮拜二即十月十二日兩點半鐘在本行不限價拍賣鉢酒毡酒車厘威士忌各色好酒限兩禮拜出清拍定須付定銀另有部子列明屆時請至本行取閱可也此佈三馬路元芳洋行啓 
[寗波一言堂書局頭彩誌喜]  
第七會江南義賑票頭彩第一萬一千五百零八號並附彩門莊售出糖行街成餘錢莊四條宮前天和槳棧一條錦雲銀樓一條牙釐局程師爺一條張斌橋陳三條三彩售與紹興同茂寗波太極圖票行 
[告房召租]  
茲有英大馬路坭城橋下善鐘間　轉　高大絲廠洋房一宅後連餘屋數十間又三馬路源大典當屋一宅其屋霓暢舒齊　垣堅固價亦格外公道又鐵馬路豫順里庫門三樓三底又新閘天慶里庫門内六樓六底均連廂房披屋晒台自來水全合意者請至本帳房面議此佈老沙遜經租帳房啓 
[日本郵船會社]  
啓者本公司由玄海丸肥後丸兩船常川烟台天津其船身合式堅固華麗捷快每禮拜五晚開放一隻今玄海丸准於本月初九日卽禮拜六晚開往烟台天津等埠船上買辦王紫星茶房等均是華人其水脚格外克巳搭客茶飯應酬招呼一切週到倘蒙各　寳號貴客欲裝載搭輪者請至公司帳房面議可也郵船株式會社 
[叭喇國文康造糖]  
有限公司 
啓者本公司定於一千八百九十年十一月八號卽光緒二十五年十月初六日派中國各股友利息每股銀三兩七錢五分在江西路二十二號門牌本公司寫字房内卽老茂洋行憑股份單照付來收者以認票不認人特此佈聞本公司經理人李啞納啓 
[揚州寳文閣書局]  
專售江南票澳門華來賜香山發記有利等票全張批拆價照申盤紅票兌足遠近函購當班回件指明多子街本分局 
[嫩面玉容散]  
此散治男女面上油膩黑氣烟色酒刺雀班暗晦等患每晨搽擦自然嬌嫩滋潤淸秀眞整顏妙品也每瓶三角每洋照拆四瓶上洋二馬路中市京都天寳齋便是 
[遺失存摺聲明]  
茲者因存上洋麥家圈老寄園烟號存摺一頁計洋二百元巳向前途說明以作廢摺恐未周知特此登報佈告仁人寳號切勿收用爲幸　州桐芳巷葉氏襝袵 
[聲明]  
法界永安　豐遺記之粥店租與唐源開張現因退業仍歸豐遺記開張立業倘有唐姓來往銀錢一切與豐姓無涉恐未週特此聲明 
[絲廠聲明]  
本廠抛售絲經及雙官下脚等貨必經厰内總管面訂報明廠東方算成交如有旁人揑名招攬售賣概與本廠不涉特此聲明華大東絲厰告白 
[補劑妙品]  
豐大參號吉林移山人參名聞遐邇僕購試諦視果然山靈苗秀湯清昧潔服後精神强健每兩價洋五元特告補劑者請惠臨上海鹹瓜街太平弄南首便是陳仰山拜啓 
ＳＥＮＩＣＩＤＥＭＳＮＩＡＬＲＥＢＭＡＨＯ　　　 
曾伯廉各藥料 
曾伯亷所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故曾伯亷所製痧藥能治大小腸各病用過之人盡皆稱妙善能一服卽愈也如人發痧立卽服下無不告痊曾伯亷所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛腰骨痛刀割火灼凉瘡皆可用此藥治之分寄各藥鋪出售每小瓶洋五角大瓶洋一元上海新晉隆洋行總經理 
 
 

Page 7

 
 
   
 
 

Page 8

 
 
   
 
 

Page 9

 
 
[膏捐禀牘]  
　　福州訪事人云閩紳黄君軒齡倡辦洋土藥膏捐舉商人蒲治三經辦禀經督憲批准奏請試辦一年兹將黄君禀牘及浙閩總督奏片照錄於下具禀刑部主事黄軒齡爲議售膏引籌畫已詳據實覆陳仰祈衡察事竊軒齡前議賣銷膏引舉商蒲治三領辦禀蒙鈞批行局會議覆奪等因仰見我大人於開源裕餉之中庽安内靖外之意下懷莫名欽佩昨蒙税釐局憲會同通商善後局憲照會指駁各節謹再據實陳之溯自光緒十三年洋藥歸併洋關之後官紳議抽膏釐助餉者非僅賴丞莊紳已也要皆效法於粤東非明抽膏釐卽議抽膏捐殊不知時事變遷閩粤情形各判且有條約致外人出爲阻撓當時上海議抽膏釐亦因阻格條約遂變而爲燈捐彼族箝口不辯是上海之膏捐係按燈計捐歳收不及萬金閩省如欲仿照上海之燈捐征自零星之膏店不特散漫無稽而且涉於騷擾卽使配引定額其匿報抗違等弊在所不免縱强施號令按户頒牌董以官威懲其匿抗而藉蠻逞抽者有之藉勢恃符者有之力難繳捐者有之地方則日見多事公家又無裨餉需官府成爲怨府轉啓外向之心政治所關尤多捍格故必提綱絜領借土計膏按膏配引辦理始有把握然借土計膏非聨絡洋人勢必藉端硬議而按膏配引尤非收諸土引恐致散漫旣由土行配引土未售而先墊繳引費又恐土行藉口必須立定界限寛其繳費斯土行無不悦服更須延請洋人稽查洋行偷漏自不至格碍土行生理更無所用其藉口經該職商蒲治三與英商克托馬士商訂延其帮理稽查洋藥出入偷漏等事并將配給膏引交該英商簽字後始配給赴關起土無引不得擅起按月優給薪水等項資以辦公曾經立約簽字此次議攺膏引名目卽仿外洋貨引成法取義捐之義以民捐商辦助餉于公家已商英領事允可足見洋人毫無硬阻之意始敢禀請舉其領辦但洋藥旣取引費土藥尤應一律爲宣示中外持平之意如倫敦條約第五欵載明洋藥釐捐一切較土烟不得加增一層洋人最忌土藥價廉侵佔洋藥銷路故約有專訂三條前途章程引出條約洋土藥税釐不得彼此軒輊之局文字雖有兩歧而意義却亦不悖今洋藥旣有引費則土藥不能獨免設使公然置而不提將見彼族責我違約羣相交阻總之土藥引費一節不過借名抽取以塞外人之口閩省上下游各屬海道汊港紛歧陸路羊腸鳥道運售各省土藥處處皆可入境非洋藥但扼福厦兩口之要可比若到處設卡抽取所收引費奚能足敷開銷土藥售價較賤斷不能一例抽收將來總須另籌善法通融辦理聊作掩耳盜鈴之計究之釐者自釐引者自引與各屬土藥包商毫無關碍應請各仍其舊無庸撤退如謂土藥包商加收引費迹近重征則洋藥于旣征税釐有章有約之外再加引費不亦更見重征此中有幾種爲難情形不便形諸公牘前禀故未切實聲叙旣蒙指駁不符不得不據實剖明但求勿示外人免多掣肘全在善於辦理者上下一心自然中外相安遠邇翕服洋藥本係洋貨一經離口卽爲中國貨物洋人旣不能護送自憑中國收辦洋貨入口中國官旣有自主防弊之權洋藥洋貨情弊無二致自可由中國官設法防弊洋藥流毒中國習染已深無不痛心疾首卽重取其引費亦不爲苛虐售價愈昻則吸食者自寡亦暗寓不禁自除之一道現議洋商土藥每箱均作百觔算計洋藥每箱四十件共收引費銀六十兩每件三觔僅抽銀一兩五錢每土一件滲灰煮膏四十兩左右散而計之每膏一錢值銅錢一百文僅收引費五文零之譜爲數本屬無幾土藥自當酌量核收惟是所收引費係預先配引展期收費前請首月之費於次月繳清已須籌墊若干預繳質庫之外再加預繳一月課費爲數頗鉅與土藥包商月額數十金咄嗟可得立辦者殊有天淵之隔委實力有未逮應請將上月之課仍於次月繳清並求免加閏月此事責成重大若非予定試辦五年爲限使得截長補短似無以示體恤而昭激勸至該職商蒲治三係閩縣監生捐職縣丞委係身家殷實人極誠實可靠於中外商情均稱允洽於辦理膏引事務亦屬人地相宜除禀税釐局憲并飭該職商取具當商保結連同甘結一併禀送外理合據情禀覆伏乞大公祖大人察核批示施行頌德切禀附督憲奏稿再閩省創辦團練需欵頗鉅現當庫項支絀籌撥爲難據本籍紳士議請抽收洋土藥膏釐以資撥用臣當與各司道籌酌擬　商先行試辦一年俟辦有成效再將章程詳細奏明所有現擬試抽洋土藥膏釐緣由附片具陳伏乞聖鑒謹奏 
[上海縣署瑣案]  
　　某紡紗廠帳房内失去洋銀七百餘元疑及茶房尤德華所竊拘送縣署請辦前晚縣主王欣甫大令倩帮審委員馬清渠明府提訊紗廠司事人華子道投案供稱小的在廠中司給發工資之役是日女工來者較少因之未發將大小洋銀八百二十元存放小箱中至晚七點鐘時扃門出外卽將鎖匙交尤收管不料十一點鐘時回廠查悉洋銀均已失去是以疑尤竊取叩求究追尤供此房向無洋銀存放是晚九點鐘時小的回家將鎖匙轉交侯生不知如何被竊何得寃及小的尚求明察侯生供華司事出外後尤在房内收拾一切至九點鐘時始閉門將鎖匙交與小的不知有失銀之事劉松發供小的與尤同事此事毫無干涉求鑒明府心疑尤竊令上天平架良久仍不供認惟稱前者廠中私立公案曾將小的笞責四百板今大老爺不爲伸雪反令小的受此非刑天乎寃哉明府始令放下暫爲收押旋查悉華初次禀詞内稱失去洋銀七百餘元今所呈帳目忽增至八百二十元前後情節大不相符此中顯有弊混著與尤一併押候覆訊核辦○蔡王氏控族長蔡迪川把持産業案延兩載尚未訊結前日王大令委襄理讞政之馬清渠明府提訊氏供稱丈夫遺有八仙橋及小閘港兩處田産若干族長蔡迪川欺小婦人孤弱將八仙橋之地佔造房屋尚有餘地亦被價賣與人今者小婦人因貧難度日欲將小閘港之地售去迪川指爲公産强行阻止此事小婦人前已繳呈洋銀一千元叩求恩斷蔡迪川供彼兩處地上俱有福墳八仙橋一處職員旣造房屋不敢再賣餘地明府謂蔡王氏已繳到洋銀一千元爾可照數具領小閘港之地當斷歸蔡王氏准其出賣爾亦可以從此結案毋再健訟迪川堅稱小閘港之地因有祖墳實不能任氏價賣明府飭將兩造交差看管旋經縣主王大令親提復訊兩造仍執定前詞蔡王氏供小閘港之地僅有小孩墳且已留出若干迪川何得壩阻大令開導再三各不允從遂著原差往查究竟有無祖墳禀候新任縣主藍大老爺訊核○蕩婦阿菊串同蟻棍翁正南卽翁長發誘拐王錦仁之胞妹媛媛至松江圖賣馬路工程局會辦司徒貽芬司馬聞信派包探前往將翁拘獲移解至縣王大令訊悉媛媛被拐後曾至英租界福臨里鴇婦楊巧雲姐處被巧雲姐幽閉數日現在阿菊雖在逃而翁已獲案遂判將翁枷責候補提楊巧雲姐到案再核前晚又倩帮審委員馬明府提訊巧雲姐供當時阿菊領媛媛至小婦人處稱是伊所生之女故敢留宿不知有誘拐情事叩求明察明府謂爾開設妓院决非善類著掌頰二百下然後釋去○張和生投浦東唐橋鎭巡防局控趙阿炳誘拐胞妹阿英局員某君拘趙送縣馬明府提訊之下趙供阿英已由巡防局老爺交張領回求大老爺姑念小的初次誤犯從寛開釋後當痛攺前非明府判責二百板枷號一月發頭門示衆 
[筵資移助]  
　　朱安山善士之三令郎椿甫大喜時承諸親友惠贈隆儀日内正擬設筵酬謝因見敝堂煮粥在卽特將筵費移助粥捐藉爲諸君種福計交來洋銀一百元順時施惠遠追指囷之風與物同春用拯翳桑之餓黜華崇實處置得宜嘉賓賢主受福孔多矣[  上海六馬路仁濟善堂董事嚴信厚楊廷杲黄宗憲施則敬劉芬謹啓]  
 
 

Page 10

 
 
[邗江官報]  
　　九月二十一日調署泰州孔直刺祥霦赴任過揚○二十二日水豐壩毛分轉昌駿委騐收淮北壩工張鹺尉元淦蛸北鹽湯鹺尉心益銷監秤分發巡檢陳鹺尉大潤禀到是日經知大巡共三十一員投考○二十三日姚鹺尹晉　委總局發照差江鹺尉準到栟角稽收差○二十四日儀棧提調毛平甫司馬華亂回十二圩同日經知　巡共二十六員均投考 
 
 
 

Page 11

 
 
   
 
 

Page 12

 
 
   
 
