# 1901 - 228 - 4910250

 

Page 1

 
 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄕會試及生童歲科兩試均以中國政治史事及各國政治藝學命題者試試差庶吉士散館進士朝考殿試亦如之朝廷作育人才孜孜求治士生斯世誠不可不究心握濟以期收實效而宏遠謨惟由古以　今因中以逹外淺深本末次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因恩九通一書經累朝碩彦通儒增訂搜輯典章政術蔚爲大觀木板卷帙浩繁價値昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定賣三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州　文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏维雅鑒 
[書報紀裁撤閒員後]  
　　方今國家振興庶務撙節庫儲新政疊頒孜孜求治蓋欲使行一事皆有一事之效費一錢皆得一錢之益而不欲虚糜國帑粉飾承平仍從前之舊習也夫有益治道之事朝廷固不惜竭力以興之而無益政務之事朝廷亦自應竭力以去之如變考試之法改書院之制等類皆有益治道之事竭力行之可也如裁胥吏世俸之處停捐納實官之例皆無益政務之事竭力罷之可也而尤有可罷者則惟閒員日前聞行在有電傳上諭至京冷將九卿衙門悉行裁撤所管各事分别歸併六部並將戶部十四司减爲四司禮兵工三部均减四司爲二司惟吏刑二部仍其舊貫并聞電諭中尙有盡裁各省佐貳人員歸併各州縣之語其在京翰詹各員俟將來考試一次酌取學問　通才略超越者加俸留京供職其餘一概遣歸鄕里等語竊維朝廷旣設六部其九卿中所辦之事大半已在六部中不妨量加裁汰謹按順治十五年世祖章皇帝諭大學士覺羅巴　納等曰大理寺衙門所管事務無多不過三法司會議時少有事耳此等事堂上官一二人辦理足矣工部衙門有左右侍郎部中諸事郎中主事同辦之其總理稽查則左侍郎辦之有餘卽無右侍郎亦何不可中書科中書舍人所管事務有何繁劇允宜裁汰科員甚多全無職掌一科中用都給中等足矣設漢軍副理事官何爲原因從外行取不過御史員缺故改用耳又在外布政使衙門左布政使事繁右布政使有何職掌此非冗員而何内外官員中此等冗員甚多但部院堂官不肯詳察豈有本衙門官不知有用無用者乎漢官動稱總兵官及各武官併無用兵丁應行裁汰有肯將文職裁汰者乎此皆偏執之處著傳諭議政王貝勒大臣九卿詹事科道等官當此錢糧匱乏之時故暫裁汰嗣後錢糧充裕再行增設未爲晚也是當世祖時已因錢糧匱乏裁及冗員則今之擬裁九卿衙門及各省佐貳亦並非違背祖制惟僅議及九卿衙門各省佐貳而不及中書科中書舍人豈以中書舍人爲不應裁汰耶考中書舍人之職專掌繕寫册寳誥勅等事凡册封則充副使大朝會則隨駕供事今國家已無藩屬册封之典亦不復行而册寳誥勅等事翰林院諸官皆能爲之又何必特設中書舍人以供其職我世祖已言中書舍人所管何事有何繁劇則今當擬裁閒員之際亦宜將中書舍人律裁去似不應僅議裁撤九卿衙門歸併六部淸吏司而於中書舍人獨仍其舊也至各省佐貳人員之應裁與否應由各督撫體　地方情形酌量裁减而不必一概裁撤竊以爲同郡之佐貳官則宜盡裁而地方遼闊之處則宜酌留一二以佐　縣耳目之所不逮惟須稍假事權不得以貪鄙閶茸者濫厠其位庶幾可免　國病民耳質之當軸者其亦以斯言爲有當否 
[硃筆恭錄]  
　　吏部奏請補司務一缺八月初十日奉硃律圈出吳震欽此又奏請補浙江道御史一缺八月十六日奉硃筆圈出王萬芳欽此又奏請補戶科給事中一缺同日奉硃筆圈出煕麟欽此 
[行在宫門抄]  
　　八月十八日署陜西布政使樊增祥謝恩署陜西按察使吳樹棻謝恩召見軍機十九日召見軍機二十日陜西學政沈衛到行在請安新授湖北武昌府遺缺知府梁鼎芬謝恩召見軍機及沈衛梁鼎芬 
[龍光載見]  
　　昨日午前本館得汴省河南府行在電音云本月十七日皇太后皇上駐蹕河南府行宫召見開缺巡撫于中丞蔭　及毅軍統帶郭副戎殿邦河南府知府文太守悌按太守當康梁諸人逆蹟未露之時卽列欵嚴叅丰稜峻整兩宫夙所器重旋由御史简任今職今兹得蒙召對知必有嘉謨碩畫足以裨益國家者特不解于中丞旣已置散投閒何以忽又傳宣人見豈將復以大任畀之耶要非草野書生所能窺測已 
[迎鑾誌要]  
　　天津直報云慶親王由京趨赴汴省迎鑾擇吉本月下旬某日就道隨行者係戶部侍郎那琴軒少司農及外務部樸章京壽另有司員六人未知姓氏 
[車輛入京]  
　　天津直報云兩宫啓蹕之後卽有大車百餘輛由秦滿載入京詢之辦公入謂係 
皇太后御用之品曁各大臣行李也 
[捐輸條例]  
　　保定友人函告云本月某日省中大憲接京師捐輸局憲來文内開現奉行在戶部咨捐納房議奏遵旨停止實官捐　　擬常例各條開列於後一捐加級紀錄一捐復降革留任一捐復降革離任一降革加五捐復一捐復原銜一捐入補班一捐復原省一捐免保舉一捐免考試一補交實監銀兩一捐免逾限銀兩一捐歸候補班此爲捐免補本班人員而設一補交留省銀兩此爲各省候補人員得有勞績保免補本班離任以升階仍留原省而設仍俟赴吏部引見時由吏部飭令該員將此項銀兩赴戶部交納以上十三條向來專歸部庫收捐内捐歸候補班補交留省銀兩二條從前减　核收此次具奏後均按例定十成銀數兌收 
 
 

Page 2

 
 
一捐免補本班離任以升階仍留原省試用一捐免坐補一捐免試俸歴俸一捐免實授一捐離任一捐分發指省一捐離省以上七條各省與部庫原均准列收此次旣停止實官捐輸擬將此七條按照定例十成專歸戶部收捐餐省概不准收兌如有赴部庫報捐銜封貢監者亦應按照例定十成銀數收兌以歸一律 
[防軍瓜代]  
　　保定友人函告云駐紥直隸保定府之武毅軍兩營刻經直隸提督馬軍門玉崑檄調入京以資拱衛藩司周玉山方伯恐省城重地兵力過單函促吕軍門道生統帶淮軍馬步三營前往駐紥併每夜派出步勇二百名梭巡各街道 
[兵船又减]  
　　天津友人函告云邇者大沽口内外所泊各國兵艦運船去來無定就九月十一日計之祗共一十有五艘其中英國七艘美國一艘德國一艘法國一艘俄國一艘日本國二艘義國二艘　較以前又减去四五艘矣 
[大名蝗孽]  
　　有客來自直隷大名府言及今歲府屬各邑雨暘時若田中禾稼滿望豐收不意七月下旬忽爾飛蝗蔽野四圍百餘里内農民所藝新稻被嚙一空兵燹之餘又罹此厄胡天之不佑斯民若此耶噫 
[委解銀錁]  
　　金陵訪事友人云兩江總督劉峴帥前奉行在電傳上諭飭將應解回鑾經費銀十萬兩改鑄銀　十萬錠每錠準重一兩以備賞賚扈蹕軍士等因爰卽傳見江甯藩司恩藝棠方伯諭令督工赶造方伯唯唯而退立傳銀匠就本轅開爐鼓鑄近已工竣檄委江大令廷璋解送入京大令奉檄之下擇定本月初十日押解登程 
[委勸房捐]  
　　金陵訪事友人云省垣派辦新政處前以各項經費支絀異常擬起徴房捐以資挹注嗣慮人民憚於騷擾改議酌加田稅然大吏尙未見諸施行近日在事各員以爲舍此别無良策擬於巿廛繁盛處及紳宦私第每月能收房租錢十千以上者一律收捐餘概寛免本月某日柬請省垣紳士宴於某處委令妥爲勸募各紳咸力任不辭大約不日即將舉辦矣 
[秩宗奏牘]  
　　禮部謹奏爲奏聞事查例載封開印信札欽天監擇日由臣部先期題明封印後不理刑名不辦事有要緊事仍行辦理得旨通行在京各衙門及各直省等語本屇封開印信據欽天監擇光緒二十七年十二月十九日辛亥宜用午時封印吉光緒二十八年正月十九日庚辰宜用已時開印吉等因經京城臣部移送前來謹照章改題爲奏伏候命下臣部通行行在曁在京各衙門並各直省一體遵照爲此恭摺具奏伏乞皇太后皇上聖鑒再此摺係行在禮部主稿合併聲明謹奏光緒二十七年七月初五日奉旨知道了欽此 
[節通電]  
　　杭州訪事友人云浙江巡撫任筱沅中丞以邇來各國交涉事務日漸紛繁時有要電往來若由電局譯成輾投遞不特有稽時刻兼恐機密之事易於漏泄春光因特命電報局委員正任新城縣周大令雇工將電線通入節轅以昭愼重而免延悮已於本月初九日竣工卽日便可傳逹電音矣 
[曲體屬員]  
　　前報紀江蘇巡撫聶仲芳大中丞因償欵過巨籌劃維艱諭令各州縣於漕糧運費内每石提錢五百文以資彌補旋經各州縣禀懇藩臬兩司籲求酌減中丞艴然不悅嚴飭悉遵前議施行兹得姑蘇采訪友人來函悉中丞以此事國計攸關各州縣身受厚恩亟應竭力報効令仍查照征糧額數每石提錢五百文惟以後如遇新年概免赴省叩賀以省浮費而重要公卽有緊要事宜趨轅禀受方略亦嚴禁轅下吏役不准需索門包以示曲加體恤之意大約日内卽當行文各　一律飭遵矣 
[增解地丁]  
　　姑蘇采訪友人云邇來江蘇巡撫聶仲芳中丞籌劃償欵頗費踟蹰日與藩臬再四互商以各州縣所征地丁銀除報解外嬴餘當復不少檄令每兩增解制錢二百文聞不日卽須下札矣 
[彩票將興]  
　　武昌訪事友人云湖廣總督張香濤制軍以鄂省庫儲支絀措置維艱因思創設彩票官督商辦以裕帑項而杜漏巵月前札飭湖北藩司瞿賡甫方伯會同善後總局各官一再籌商擬仿照江南籌振彩票章程辦理惟創興之始議論分棼究竟每月能售若干一時尙無把握爰擬檄飭鄂屬六十八州縣按照地方之大小分别認銷并咨商湖南江西安徽江蘇各督撫派員如售以廣招徠一俟議定章程當卽擇期開辦矣 
[暫緩歸田]  
　　湖北提督學政蔣　圃文宗因病奏請開缺奉旨以彭向靑侍御補授未及接篆遽丁内艱本館已由沙巿訪事人函知錄登昨報兹又經武昌訪事友函告云本月某日文宗接奉免官電音正擬檢點行裝交卸回籍忽得湘省來電知侍御之太夫人　于湖南原籍例應呈報丁憂刻已禀請湘撫俞廙軒中丞專摺人奏大約須俟另行简放然後解組歸田矣 
[舟行防險]  
　　東粤友人函告云語曰行船走馬三分險况當輪機迅疾海水汪洋設或載任過多抑駕駛不愼一經失事爲害無涯現經大憲特訂章程以重商業而保人命誠善政也日前廣州省垣補抽局總辦沈太守奉札出示曰爲示諭事現奉善後總局札開奉兩廣總督部堂陶批准詳議各輪渡搭客限制札飭傳諭省城來往各埠輪渡量明船身丈尺吊出照簿註明准載搭客人數飭卽自置大白粉牌大書載客數目懸掛船頭並將賞罰章程示諭知照等因奉此合行示諭爲此示仰各輪渡船戶人等知悉爾等務卽遵照後開章程各將船身梁頭長闊丈尺量明並是否雙層刻日檢同照簿來局呈報以憑騐明將准載搭客數目於照簿内註明發還嗣後各該輪渡搭客務照定額不得貪利多載並各置備大白粉牌一面每日將所搭人數大書於上懸掛船頭不得隱匿少寫此係爲各該輪渡思患預防愼重民命起見務各一體切實照辦愼勿故違自貽伊戚其各凛遵切切特示計開章程於後一附渡人數宜有限額也查民渡定章船身長五丈樑頭寛一丈以外者載客六十人船身長四丈樑頭寛一丈者載客五十人每貨一擔抵作一人其餘照此類推輪渡與帆船迥異集資旣厚逐利不能不豐應照民渡章程加倍核計輪拖船身長五丈樑頭寛一丈以外者准載客一百二十人雙層拖渡上銳下豐則全船准載一百八十人輪拖身長四丈樑頭寛一丈者准載客一百人雙層拖渡則全船准載一百五十人載貨一擔俱抵作一人其餘亦照此類推仍飭名釐廠委員逐一騐明各輪拖長闖若干應載人數幾何於該各渡執照添註蓋章並令各置大白粉牌大書數目張掛船頭使衆咸知由經過各釐廠隨時查騐註登本局街環簿上倘有貪載多客者查出扣留禀局從重議罰卽照罰欵之半給賞經手查騐之人餘半解局充公一重加賞罰以資鼓勵也輪渡失事每因貪利重載人力難施遂致覆溺多命情殊可憫嗣後輪渡失事有能救活被溺一命者於該渡夫名下追給花紅銀四元撈獲一屍追出銀二元給赴救之人如有淹斃每名著追渡夫出給理葬葬十元均照人數計倘該渡違章重載致淹斃人命或雖非重載而駕駛不愼致遭溺斃命者均將船雙變價解局充公船戶水手人等解交地方官枷責示儆如查係由於天時非關人事免其置議竊按此項章程賞罰嚴明至公至當目今各省内地皆准行駛小輪船當事者苟仿而行之則驚濤駭浪之中更何慮過涉滅頂之患哉 
[轉錄天津直報所登慶親王咨行南洋大臣文]  
　　總理外務部事務和碩慶親王咨光緒二十七年六月二十五日准德國穆使照稱向來本國國家在中國設立總領事正領事副領事等署數所定明界境該境内所有德國人詞訟案件並一切交涉事宜均歸該署辦理兹將本國在中國所設各項領事署並管轄界境曁該領事官銜姓名繕逹並請轉咨各該省地方官查照等因相應抄錄原單咨行貴大臣查照轉行各該 
 
 

Page 3

 
 
處中也計開德國在中國設立領事各署一天津德國領事署暫係本任廣州府德國領事官賈聨所管此領事署管轄界境屬直隸省山東省之武定濟南東昌兗州沂曹州六府並濟寗臨淸兩直隸州山西省河南省内外蒙古地滿洲東三省天山南北兩路各地一烟臺德國總領事署係實任總領事官連梓所管其營轄界境屬以東省之登州萊州靑州泰安四府一上海德國總領事署係實任總領事官克納貝所管其管轄界境屬江蘇浙江安徽江西四省一厦門德國領事署係本任領事官梅澤所管因現告假回國係繙譯官古朋阿　時署理共管轄界境屬　建省一福州府領事署係謝彌沈所管此領事署無辦理詞訟之權一汕頭德國副領事署係實任領事官施德禮所管　管轄界境屬廣東省之惠州潮州二府嘉應州一廣州德國副領事署係副領事郎克署理因尙未到任由繙譯官梁凱　署其管轄界境屬廣東省除惠州府潮州府嘉應州歸汕頭副領事署不計外並廣西雲南貴州三省及海南海島一漢口德領事署係實任領事官祿理瑋所管祿領事已暫任此職歴有年所現於本年四月初四日奉本國諭旨補授漢口領事實缺因現在告假暫係繙譯官延興阿署理其管轄界境係屬湖北湖南四川陜西甘肅五省 
[西員拜會]  
　　昨日美國總領事署繙譯官白保羅君命駕至道轅拜會蘇松太兵備道袁海觀觀察適往謁駐京德國使臣穆默君由譯員王君延入茗談移時始興辭而出 
[札緝劣生]  
　　武生楊某在浦東川沙廳境武斷鄕曲聚賭抽頭屢被居民控諸廳署撫民同知陳桓士司馬准之日前簽派公差某甲往拘楊瞻敢稱戈拒捕旣而畏罪脫逃匿跡滬上甲遂據情禀覆司馬申請蘇松太兵備道袁海觀觀察札飭上海縣就近拘拿以便歸案懲辦觀察准如所請昨已札行到縣矣 
[覆訊股辦硝磺案]  
　　金肇端程寳鈞以硝磺局員諸可詩吞沒股本等情赴督轅上控兩江總督劉峴帥札飭蘇松太兵備道袁海觀觀察秉公訊理觀察因於本月十三日傳籌防局員朱霞林明府至轅研訊明府訊明一切限程於十八日將護照鈐記檢呈以便覆核昨日午後觀察復傳明府詣道轅升坐花廳飭提覆訊程偕其兄寳錫寳炎申訴前情明府謂爾等旣由馬委員交下可將鈐記呈案騐明眞假程等嘵嘵不已明府怒甚飭將寳錫寳炎逐出令程從實供陳程語塞默不作聲明府飭傳金研究金稱職員年老昏邁　不與聞外事此次程揑名上控職員並不欲興雀鼠之爭此項股本實係程銀職職惟經付與諸而已明府謂爾旣不欲興訟而諸已病故無從追究程銀須由爾代償至陳倍遠實奉有督憲委辦札文並非私刻鈐記倘將此案禀詳定干未便爾試思之金堅稱不願興訟明府曰爾旣願息訟可卽具呈切結金求限三天帮同料理明府以程不應倩寳炎領頂上堂代爲聲訴飭卽交差看管限金於三日帮同淸理具結呈案潘其思叱退 
[焚斃報縣]  
　　日前本邑英租界山東路帶鈎橋附近祥豐燭店火起焚斃司帳人翁書生等比鄰某土店學徒周炳桂被火灼傷旋卽殞命此已誌諸前報尙有陸鳳光者當時亦受傷沈重延至昨日斃於仁濟醫館病房迨報知捕房捕頭即令地保投報上海縣署請縣主汪瑶庭大令照章核定示以便傳令屍屬殮埋 
[因傷殞命]  
　　浦東楊家渡人徐春春前被無賴潘洋郎等挾借錢不遂之嫌開槍擊傷胸腹控經上海縣主汪瑶庭大令飭提研訊將徐舁送仁濟醫館醫治今已月餘藥石無效前日舁回家中移時而殞亦慘矣哉 
[駁船被火]  
　　有林阿華者租賃孫晉發之駁船攬裝本邑南巿新馬路華興煤油行貨物昨日繫纜葆泰馬頭行主查得煤油箱有滲漏者雇人至船上鎔錫　之午後二點半鐘時偶不經心遺火煤油箱内轟然炸裂一發難收十六鋪地甲見之立卽嗚鑼報警俄而董家渡天主堂等處洋龍五六架相繼飛馳而至就浦中吸水狂噴移時火卽告熄然所載煤油已付之一炬無復留存矣 
[英美租界公堂會訊案]  
　　美國律師候魯公控同春和襪店主毛瑞卿榮昌祥鐘表店主范柏生惇强佔屋延不遷讓等情讞員張柄樞司馬准詞飭差傳到毛范訂於昨日偕美總領事署繙譯官白保羅君升堂研訊侯律師携舌人到案訴稱是屋坐落英界福建路第六百六十二及六百六十三兩號門牌本係華人韓國梁之産現已售與本律師因欲雇工修理囑毛范暫遷不料係毛轉租與范以致周折甚良應請一併押令遷讓范供小的在是處開設鐘表店裝修一切所費不貲所有房租按月照付按之租界章程從無房主無端勒令遷居之理叩求明鑒毛供小的租賃是屋開設襪店已閱三十餘年從未積欠租金驟令遷移受虧實甚將若之何司馬商之白君諭令侯律師與韓各貼范遷費洋銀二十五元限半月内遷出違干未便 
[英美租界公堂瑣案]  
　　流氓金三大屢向楊金奎趙少根張阿四逞兇訛詐報經包探竇如海拘獲解案讞員張柄樞司馬商之白繙譯判責五百板枷號兩月○　根生攫取同慶里娼婦吳桂香家銀水烟袋銀荳𦸅盒報經包探沈阿岳拘獲解案司馬判責三百板枷號一月○蔣瑞生竊取彭阿仁家粗布三疋報經包探顧福其拘獲解案司馬判責一百板贜給失主領去○張向榮竊取某姓家銅壺携之而出適爲一百三十四號巡街捕所見拘入捕房捕頭令解案請究司馬判責三百板逐出租界○張友華攫取王阿桂家小孩所籠銀臂　報經包探邵潤初拘獲解案司馬判責三百板遞回江北某邑原籍 
[法租界公堂瑣案]  
　　西新橋南首居民沙長利偕張春伯投捕房訴夏劉氏誘拐女孩藏匿捕頭遣包探拘獲夏劉氏連伊夫夏阿海鄰人夏汝賢解請讞員杜枝園大令與費繙繹會訊張訴稱小的目見夏劉氏帶同女孩至某麫館食麫女孩哀哀啼哭夏劉氏供前日小婦人在家工作丈夫因惠足疾不能行走突有巡捕包探帶領多人前來各處搜尋並無女孩蹤影夏汝賢供小的在田耕作不知何事被拘大令飭將夏劉氏禁押捕房夏汝賢交保餘人一并斥退姑候查明復核○李世均訴稱前日魯二相冒充官署幕友手持信函希圖哄騙是以帝案請究信函呈電大令判責魯手心五十下○吳少卿訴稱前日葉正泰來購絲線乘間竊去數絞送案請辦大令判責一百板贜給還失主○鮑阿坤陳金生張沈氏王李氏各呈失單訴稱被賊竊去各贜報捕查獲竊賊沈阿三沈阿五弔到原贜求准具領大令判將二沈各枷一個月責五百板贜給失主領回○金鏡淸訴稱在江永輪船司帳被顧海泉沈阿松行竊川土花衣等物當塲拿獲送案請辦大令判各枷一個月責五百板贜給失主領回○夏陰氏禀稱店夥沈四泉誘令幼女正弟捲逃將金銀首飾寄藏沈四泉家大令著押候傳到沈父再核又以朱阿炳不應擅用私刑罰洋銀十元以儆○包探禀稱竊賊張阿二行竊瓜子白糖藥材等物分售與王阿大朱生福一并拘案請辦大令罰朱洋銀四十元王阿大罰二十元張阿二責五百板驅逐出境○包探禀稱唐茂生方管祥竊取夏布十二疋算盤五十餘面售與董明發帶往寍波今由小的拘獲解案請辦大令飭將贜物繳出再罰洋銀二十元唐方各責三百板○包探禀稱陳金東王銀泉行竊某姓魚船上布衫袴一套由小的緝獲人贜解案請辦大令判責陳三百板李五百板送改過所監禁半年○包探禀稱王德福在萬興茶樓與李得桂口角爭毆致李受傷送至醫院療治今已痊愈解案請訊大令判罰王洋銀二元給李爲養傷費○包探禀稱沈才寳竊取金銀首飾衣服等物經小的緝獲人贜送案請辦大令判責五百板贜存候失主認領○包探禀稱前晚帶鈎橋北首被火時火匠陳言生乘間搶取棉被一條携之而逸經小的緝獲解案請辦大令判責三百板驅逐出境 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[諭納房捐]  
　　欽加四品銜廣東番禺縣正堂錢總辦老城東關房捐分局展東候補州正堂李爲諭飭收捐事照得全省開辦房捐業奉督撫憲會同電奏奉旨照辦先經派員逐叚淸查造册稽核查原定章程本由各街公舉値理於八月初一日起一律開收惟因値理尙未舉定故令委員暫行代收迭奉總局憲本府憲出示曉諭各在案現在遵照繳給者尙不乏人而觀望遲疑者亦復不少亟宜催舉値理以專責放合行諭飭諭到各街正副値理人等即便遵照迅卽集廟會議各街公舉値理一人赴本分局領取底册聨票將本街各戶每月應輸房捐查照底册按戶經收隨給聨票爲據每五日將所收銀兩截存票根繳赴分局隨將一成經費領回如實無可舉卽由本局會商紳士每叚選舉一人承收此欵總以總局印票爲據卽可如數繳銀想爾街正副値理人等爲街坊之望且素明大義定知事關奏案勢在必行務卽力爲開導令各戶踴躍輸納如原查時有以多報少者准其更正不咎旣往如竟藉詞延宕則是有意抗違許卽指名具禀以憑飭拘懲辦决不姑寛該街正副値事人等尤宜實力奉行愼勿瞻徇推諉是爲至要切切特諭 
[上海縣署瑣案]  
　　前者洋涇鎮巡防局員某君送朱松祺控陸毛毛行竊縱火一案至縣縣主汪瑶庭大令研訊不承前晚飭提覆訊馬楚喬馬蘭堂同稱陸毛毛是否放火小的等人並未目覩不敢妄供王小郎供小的在楊裕堂所開米店爲夥上月十七夜二鼓時聞比鄰朱松祺所開花行内傭人黄狗郎狂呼捉賊因卽帮同追上得以拘獲陸毛毛後由楊裕堂勸令釋去放火一事因未目見虚實難明黄狗郎供富初次獲住陸毛毛時行主朱松祺查未失物因卽聽從楊解勸釋之使歸至五更時聞屋瓦有聲披衣起視見陸從屋上竄下由屋後竹笆門逸出隨被小的追獲未幾楊又力保行主以情難過却交伊帶去旋見花棧内火起楊供小的開設米店與朱爲鄰是夜朱欲寄存洋銀二百餘元小的著伊自放櫃内時小的適患心痛因之早睡並無勸釋陸毛毛事求察唐福生供陸毛毛是小的表弟被獲誣竊小的因與楊勸放後被朱詐去洋銀十元直至天明陸並未復出何能放火朱供是晚二更後黄狗郎稱拘獲一賊小的卽到行查詢後楊裕堂勸令釋去至天明行内失火燒毁房屋數間詢之黄狗郎稱四更時陸由屋上跳下洎拘獲仍由楊勸放少頃卽火起被陸所縱無疑迨次日向楊索還所寄洋銀二百六十六元楊云已被陸竊去迨小的訴知地保始得歸還王桂春供小的身充洋涇鎭某圖地保當晚黄狗郎拾得陸毛毛所失賊具三件呈送巡局留存　毛毛供八月十七黄昏時朱約小的往收花價洋銀十元到時正在晚餐欵留同飲及醉即躺臥花包之上至半夜時朱與黄狗郎忽指爲竊賊用繩捆縳幸由表兄唐福生等勸解然已被訛詐洋銀十元及天明朱家失火又誣小的所縱叩求明察大令飭將黄狗郎笞責二百板王桂春掌頰十下楊掌頰十下笞臀一百板陸笞責二百板收押所中○徐阿木因妻子李氏與粤人祝鴻生通姦將祝刃斃控經大令訊實收禁解省勘招李氏發官媒收押前晚提案覆訊李氏供稱丈夫失業家貧由祝勾引致與通姦自是卽月給家用若干丈夫初已允許後忽悔之將祝戳斃求恩寛宥大令飭交的實人保出○蘇州人馬阿處縫工也娶孀婦周氏爲妻已閱一十八年生有一女小學阿巧年逾二八尙未字人近忽被曹銀虎及其妻王氏唆令氏與馬反目隨帮同攫取家中器物携其女阿巧去與浪子吳阿大成親阿巧不願嫁吳奔回馬處馬忿甚具詞投縣署呈控大令准之昨日已飭差持票提究矣○去年李子鈞投法租界公廨控蕭怡和行主蕭樸齋倒欠銀兩避匿不理至今年蕭反控李假公濟私等情讞員杜枝園大令訊供未結移送至縣前晚大令升堂研訊蕭供職員在治下小東門外洋行街開設怡和糖行倩李子钧執事去年仲秋因事回籍行忽倒閉核計虧欠各錢莊銀四萬餘兩除將存貨備抵外尙餘若干由李出立期票今李忽假公濟私求恩追究李供各莊皆憑職員往來以故倒閉後由職員料理以三折半了結今蕭不知感恩反砌詞誣控職員有淸明會善舉銀一千五百兩存元吉錢莊亦被扣劃求卽訊追大令問蕭曰李在爾行已歴幾年答稱已三十餘年大令著出外自行理處李求追給善會銀一千五百兩大令飭另案控追○去春寍波杏生等無賴誘令陳煜堂上船抽刀砍斃逃免無蹤兹經大令查悉有蕩婦謝陸氏者曾與伊等犯姦恐釁係撚酸而起因飭提氏研訊氏供小婦人向在某處紡紗廠作工陳煜堂先與通姦杏生亦曾調戯數次小婦人堅拒不從後悉陳被杏生謀斃實爲爭充工頭起見並非　姦今年四月某日丈夫病故小婦人困苦日甚求賜恩寛大令飭交人保出候示 
[上海巡局紀事]  
　　前者本邑大東門外大馬頭正大洋貨店夥王梅生私售煤油五十餘箱得銀一百三十四兩經執事人趙平山扭控十六鋪巡防中局局員黄衡堂二尹質訊之下限王折繳價銀嗣由錢正才理勸願賠洋銀一百元趙允之業已禀請銷案矣○吳阿榮年未成了恣行不法前日經二十三七鋪巡防局員邱林二尹訪悉飭勇拘案研訊喝令責手心五十下然後傳其母吳王氏到案領回嚴加管束○有周富南者向與蕩婦夏周氏有私日前觸忤周母彭氏致被扭控十六鋪巡防中局局員黄二尹升案研訊判令周給夏周氏洋銀三十元交其姑夏沈氏領回管束昨日周已將所斷洋銀如數措繳二尹飭傳夏周氏具狀領去 
[美租界捕房紀事]  
　　虹口人唐玲芳近與鄰近某姓女私識意欲納以爲妾其妻全氏聞而勸阻致被凌虐不堪日昨又無端毆擊體無完膚因投捕房哭訴捕頭詢知一切令自役上海縣署控陳○昨晨販賣雞卵之陸根全王景銓二人不知因何被禮查路十號門牌屋内甲乙兩日本人　擊致受重傷匍匐至埔房聲訴捕頭令一百七十七號五百八十九號二華捕將甲乙拘押擬解該管領事署禀請訊懲甲乙願給養傷費若干遂從寛釋出○前晚薙髮匠張芝蘭至公平路三號洋房某西人家向馬夫唐文才呶呶索取舊欠唐以爲辱已也糾同流氓曳張至荒僻處肆行毆擊張妻范氏聞之奔投捕房聲訴捕頭令包探劉光震將唐拘押聽候轉送公堂禀請讞員張柄樞司馬訊辦○前晚積竊趙杏州不知在何處竊得綢衣四件適爲包探劉光震所見連贜帶入捕房捕頭令押候解送公堂禀請懲辦○昨晨張金裕胡小榮二積竊混入虹口某姓家竊取衣物携之而出適爲包探顧福德所見拘入捕房捕頭令押候解送公堂禀請究辦○流氓紀照湘前因犯案解回崇明縣原籍日昨濳來滬上匿迹虹口某處被包探石金榮所見拘入捕房捕頭令押候解送公堂禀請訊究 
[厚惠有加]  
　　亞聖謂乍見孺子將入於井皆有怵惕惻隱之心矧各處水災迭告瀕於險者倉皇無措皆可作孺子入井觀也正在四顧躊躇斡旋計絀乃承東皋堂高晴氏善士俯恤時艱由公信紙棧交來助安徽水灾洋銀一千元始平氏善士求病速愈助洋銀二百元委解災區散放設身處地救荒不吝其財著手回春濟困而修厥德情殷佽助吉叶康彊彼躑躅西風者當感扶持之大力矣上海北巿絲業會館籌振公所施則敬謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
