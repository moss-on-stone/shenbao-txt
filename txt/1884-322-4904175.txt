# 1884 - 322 - 4904175

 

Page 1

 
 
[第二十一號畫報出售] [  申報舘主人啓]  
　　西藏遣使入覲賚呈貢物種類繁多前巳繪厲列入書　天子嘉其誠附詔書褒美銀幣酬庸着在宫門祗領以昭　寵故又繪大賚圖再左侯相奉命出京行經泰安夜夢其夫人來與語如平日兼道時事勸慰殷殷侯相爕理隂陽感召必非無故而亟圖之以應休徴兩圖俱編入此次二十一號畫報准於初六日出售仍於畫報之末附送淞隠漫錄圖說一則閱者鑒之此布 
[代售電報新編] [  申報舘主啓] 　　　　　　　　　　　　　　 
　　中國創設電報自北而南約萬有餘里傳遞消息頗覺靈便惟官商之打電信者須先購得電報新編一書方可按字計碼繕就由局傳遞此書向止電報局出售每本實洋二角兹自十月初一日起電局以本舘在各處暢銷申報卽託本舘代爲發賣每本仍照原價洋二角不增不减諸貸客欲　此　在上海可向申昌書畵室價買各外埠請問賣申報人購取此布 
[援臺不可再遲說]  
兵家有奇正主客之用此對待之勢不可偏廢者也就其大者言之譬如此處用兵駐守於此處者爲正兵主兵其爲此處之應援緩則遥遥相對以壯聲勢急則調集各路羽檄紛馳朝發夕至可以轉危爲安易弱而强則皆奇兵客兵之用也就其小者言之雖一軍之中亦自有奇正相生主客相倚之形守城者正兵也而四路游弈隘道埋伏不可不分正兵以爲奇兵迎敵者主兵也而中間截擊以亂敵陣前後抄兠以斷敵路不得不藉客兵以助主兵是在統領之將帥智勇絶倫出奇制勝隨時童力因地取材不必以多寡强弱爲衡也故兵家最忌孤軍孤軍者以之進而戰不能運用如神以之退而守不能操縱合志不幸一蹶不復可振此孤軍深入與孤軍死守者所以同蹈于危也方今海防大勢不特非一軍調度之方所可比儗卽諸軍齊集或分或合之常局猶覺相視而小蓋法入恫喝之餘崛强之性其來也在數萬里外其爲時巴禁戰兩年目下明明宣示願與中國搆兵縱其兵來自東京其船駛自海防屢挫之後力量亦幾不支然止此二十餘船七八千衆之聲勢而我東南萬三千里沿海百十口無不震動籌防之具處處戒嚴其局勢當總枯中國之全而觀之幸而彼兵不多不敢以力勝而欲以巧取僅注意於臺灣而攻之不巳耳夫彼嘗曰攻廣東取福州奪厦門踞舟山壞吳淞入長江趨津沽犯旅順今自馬江一役之後沿海處處絶無一船肆擾獨於四面空懸之臺灣挾一必得之見其志向亦可知矣第各處皆宜設防不能因此猜度幸中之事稍存懈怠之念故嚴　旣下而各省欽差督撫各於轄地經營戰守之具不敢刻閒然吾謂各省各防者職守當然綜覽大勢默窺全局此中奇正主客之形固非一定不易也蓋萬三千里中無非幅員之地爲將帥者不能以職守之故遽存畛域之見假如一處被敵則此一處之兵爲正爲主而各海口之奇兵客兵責爲應援再易一處亦如之此自具指譬脣齒之勢者卽朝命未至苟聞有警立卽赴援豈得罪其擅專而况臺灣一戰再戰之後固早有飭援之諭旨耶夫臺灣四面皆海非比各口但彼攻我海口則我以他口爲此口之且彼并不攻海口而攻海外則我更可以各口爲海外之應此不待多計較杳也法之於我舍沿海而事臺灣其計甚巧然試思之專攻臺灣則各口之兵調集赴救可以無他顧慮法人殊覺失算也然女知中國之救臺果經旬累月而猶未能决耶使各口果不謀救臺灣是劉爵帥之軍己成孤軍矣就臺言臺劉軍之堅守是正兵也而無奇兵爲之應且劉軍之抵拒是主兵也而無客兵爲之輔或謂爵帥足智多謀所部孫曹章諸將果敢善戰基隆淡水前後勝伏半由力戰半由計取目下法船當險而泊封禁口門商貨不通信息久絶而爵帥與諸將指授　宜激厲士氣自有奇正相生主客相維之用顧沿海各口安然無事頓兵不出適足以堅法人專攻臺灣之心而劉軍困守於臺終慮支持太久一或不測所擊非輕豈可以其一軍之中自有奇正主客之用而不設全局中之奇正主客以使之終成孤軍也哉法人大言不慚幾若不取臺灣必不罷手中國而與言和開礦五十年抽稅五十年亦與踞臺無異現在軍報隔絶彼之信來至謂巳居基隆採取礦煤並前日喧傳淡水失守之語是豈逆知南北兵輪不敢赴援故爲得意而不知太過也耶曾伯帥近獲革留之譴援臺之議自是不能再寢所不解者前聞議定南洋調船五艘南琛南瑞澄糜開濟馭遠皆司戰之具北洋亦撥五膄指日南下而統之者爲向駐吳淞之某軍門旬有餘日未見啓行乃昨由金陵傳言則又知南洋共派八船合北洋五船以程軍門文炳爲之統帥而滬上己到北洋之船僅有揚威超武二艘尚須進廠少加修葺然則此事固猶遲遲吾行不知何時可以南征竊謂兵貴神速臺事雖不十分危急而困守月餘無一外援苟爲設身處地其何以堪且行兵之道首在愼密今事己張揚而猶出之迂緩法人豈不警備吾知師船到臺而欲破堵禁之謀通往來之路其勢愈見其難失噫昔年知兵之大員而所爲若是苟非其人又將奈何痛哭流涕之餘不禁涙盡而繼之以血也 
[本館接奉電音]  
　　昨日上午師訪事人專發電音至本館云初四日奉上諭河南開歸道着潘仁釗補授欽此惟傳電俱用西碼輾轉繡譯或不免有訛誤之處一俟接有邸抄容再恭錄報首 
[法事要電]  
　　昨晨九點鐘時本館派駐京師訪事人發來電報云刻都下傳聞中法之事經英國駐京巴星使出爲調處勸法不索賠銀言歸于好并勸中朝將越南讓與法人中朝毅然决然不肯俯允惟許法人在臺灣開　及抽稅各十年并在内地興築火車鐵道故此議尚未有成云 
[京師紀聞]  
　　左侯相陛辭日聞與醇邸面訂嗣後一切羽檄軍書仍循舊例由驛馳電報雖可加减字瑪恐仍不免有漏洩之虞是以近日侯相摺件悉由驛遞足見侯相謀深慮遠固超出尋常萬萬也○聞日來臣工頗有論列閻丹初協揆者不過謂其堅持巳見未能和衷共濟而協揆公忠體國艱鉅獨肩絶不以謗書盈篋而遂改其初心亦可見其守正不阿處之有道豈管蠡所能窺測哉○年例十月朔朝鮮國王遣齎咨官來都　領時憲書共計頒發一百零一本其一本係專子國王者尺寸較尋常加倍是日在禮部大堂安設黄案龍袱上置憲書使臣向上行禮領後謝恩均係本部堂司各官照料齎咨官例賞銀三十兩隨員通事及供役以次遞减聞此次高國充是差者爲吳慶然其人年約四旬美丰姿善詞令彬彬乎使臣之選也○京師每届立冬前後欽派土大臣在仰山漥合操後例有　賞八旗兵丁不 
 
 

Page 2

 
 
料每届此時無論天氣晴燠操畢則澟冽寒風隨之而至京師諺云仰山合操帶冷冋洵不誣也○内廷御用之米較常米長大三倍名野意米每日由膳房願粒揀選擇其顔色一律光潤者方能入選其運來時與常米無異入倉後霉　而成亦不能定其出於何倉但一經變成卽須報明封固以備上用聖人在位草木効靈信矣哉○徐孫麒星使請訓召見後出隆宗門外赴醇邸直廬謁見叙淡約一點鐘時聞醇　頗以洋務爲重也○散秩大臣每年例給養廉銀四百兩現己減爲放給實銀六十兩可謂異常清苦矣○吏部招考漢謄錄官約在十月二十問嚴定章程不許頂冒嗣因考者寥寥故再展期 
[高麗大饑]  
　　日本報載朝鮮國咸鏡道地方本年荒歉特甚民間慘狀爲從來所罕見自四月初旬下雨起連綿數月幾無睛天直至九月中旬四野耕作物件均遭浸壞全道百姓同罹荒灾元山津一帶人民餓殍遍野目不忍視九月上旬斗米價錢二百六七十文近日巳届收穫之期逐日騰貴至四百五十文或五百文不等居民餓極元山津儲米無多現己食盡加之雨天鄉人不能運米至埠米粒幾無糴買之處在窮户生計愈絶查六年前南部慶尚全羅兩道災荒餓死人民十萬幸由日本運去米穀數萬石救活釜山一方人民不少於是土人始　通商利益及明年適日國有薩州之役朝鮮通商幾同絶跡不能續運廣濟誠憾事也今年咸鏡之飢實因地本磽瘠專仰慶尚道外來米石不科慶尚全羅兩道因前年旱灾亦無餘米接濟所以今年之災重於前年兩道也 
[維揚閑話]  
　　邇來湖河水勢仍復盛漲異常加之連朝風雨故東關城外之沙河壩亦岌岌可危現己飭雇夫役昕夕搶修聞加高二尺有餘云○洲圩居民連日將收儲糧穀咸搬運至元女廟等處緣江潮亦日漲一日又加上游連决兩壩湖水直注居近水濵者恐漕漫溢故先事預防也○北風怒號黄葉凋零其景况蒼凉筆難言喻新城教場茶社櫛比每於九十月間纍菊如日懸燈若晝謂之燈茶俾慕風雅者品龍聞觀菊影作晋人清談詎邇來風寒剌骨雖燈光燦爛菊影横斜而座上客竟如碩果晨星歴歴可數此固由巿面蕭條顧亦由封姨作虐阻人清興也○前日水面巳見冰花東關田家巷臥一丐者赤筋露肘一息奄奄饑凍情形見者不忍加之更鼓後雪珠滾滾風雨凄凄　次早己如蠶之僵矣○連日北風其凉而黄昏尤烈每見有縮頸抱肩鞠躬而奔者或云郡城向有放粥施衣之舉今歲因有閏月寒信較早苟能將施衣一事提前散放則窮黎之受惠良多也 
[遠迓節麾]  
　　新任漕憲吳健帥九月杪由東省啓節至濟寗南來定於本月初八日接印孫漕帥巳委文巡捕靳榮武巡捕葛鳳標等出境　接矣 
[兵船過境]  
　　安慶於初二日晨起至午刻陸續到有兵船一百八十餘艘皆由楚北運往金陵聽候分派駐紥歸程從周軍門統領云 
[火警餘聞]  
　　漢皋於上月念七日晚失火一節聞石碼頭對岸河坡篷屋巳經諸船夫救熄不料當時火星飛射河下川船所裝之棉花包内衆人皆未知覺一經風力　動不逾時而火燄頓熾時巳夜深不及撲救被燒去川船七艘棉花一二千包祝融氏亦大虐矣 
[榕鄉紀要]  
　　邇日楚勇雲集省垣人數旣多未免易滋事故一日有恪靖營火夫某甲至府前街購豆腐偶因細故與店主某乙口角遽飛一足將店中豆腐踢翻地上正在紛爭之際適有樂善之某君至詢悉情由力爲調處揮勇使去并出錢四百文賠償　店事始了局○伏波輪船現泊林浦會岐港前被擊傷之處現己修理完竣傳聞會岐港中流尚未塡塞倘有事時擬將該船鑿沈俾法人不能駛人說者謂輪船一艘費至數十萬金且成之亦殊非易易不如别購破船頑石更爲便宜特未知憲息如何耳并聞因有英　火船二艘暫泊悉船浦故串國不能將會岐港塞斷云○杜浦閩安兩岸砲臺前被法人擊壤目下尚未修完惟將麻袋貯以沙土層累極高以置砲位耳○載石塡河最爲防敵之急務然塡之亦須得竅必從深處下手漸至淺處使水勢分而容易得力倘先塡淺處則水必全歸於深易爲洪潮冲毁曩者會岐獅古林浦各處所塡皆患此病據士人言刻己費至七萬餘金然欲告成功尚須鉅欵現巳一律暫停緣中流湍急力不能施故也○廣石港爲入閩小路近塡塞尚未竣工臬司斐廉訪親駐廣石文昌宫監督昕夕勤勞不避艱險委員王君每晨於驚濤巨浪之中駕舟照料其石皆貯以竹　然後沈入波心云○聞穆軍憲偕楊厚菴軍門有督帥援臺之信其省中軍務則歸左侯相接辦云○聞北洋龍驤超武六鎭等鐵船均調援臺北己有密電來閩此信若確洵全臺之大轉機也○節署現己修葺將竣楊石泉制軍擇定本月初七日晉署視事○涇院巷銕佛寺與龍山舖張姓後墻連屬前數夜該寺僧踰垣而過思欲一試妙手空空兒伎俩張知覺呼喊僧懼急遁去失足墮小池中被張執住聲言須送官究辦嗣經鄉隣勸黽始縱之去○張友山中丞兆棟奉旨革職後巡撫印務暫由楊石泉制軍兼理○鍾君紫雲所部恪靖砲勇於上月二十六日奉飭出駐閩安○前閩安恊揚武船主己革游擊張成現己發府收禁想軍行失律咎有難辭怯網雖寛斷不能安然無事也○長門砲弁康長慶奉大憲檄文調省察看因有砲勇控告故也○楊石泉制軍所部威成兩營勇丁現己馳抵省垣駐紥南較塲○楊制軍隨員前署揚州府黄太守波奉委帮辦營務處○閩安城垣稍有損壞經大憲委劉通剌耀垣勘估工程行將鳩工修葺矣○華軍營壘自長閂至省城計有四十六座水勇八營旗兵及練勇尚不在内車容之盛誠足懾服敵人矣○近日營勇在馬江撈得前後膛炮三十六尊内有福勝船上之前膛砲重至十八墩刻均安放長門金牌及新砲台等處○陸勇頗有調動大約注意在展門金牌閩安三處耳○廣石鄉支港白猴嶼亦爲敵人入閩要路聞裵觀祭日内擬移駐該鄉督率興工塡塞云 
[閩省官報]  
　　藩轅牌示新選連城縣李敬到省繳憑應卽飭赴新任供職上杭縣周樹森請補長汀縣奉部覆准應飭赴新任所遺上杭縣缺以現署建甯縣本任上杭縣孫楨飭回本任卽用知縣邱晉昕請補南平縣知縣朱承烈請補同安縣知縣吕元恩請補南安縣知縣李澤春請補松溪縣臺灣府經歴周志侃升補恒春縣均奉部覆准應卽飭赴新任 
[蘇臺碎錄]  
　　今届府試常熟縣文童有雷同二卷己扣除不錄送矣日前造册申送學院府書朦混闌入經桐太守查出將該書責革發落乃前夜常昭江震童正場點名時被扣之童公然請補給卷學憲立傳首府訊問因何不錄桐太守禀明雷同被斥該荲竟稱府書徐萬二人巳得其洋十六元許仍設法入册等語桐太守只得將查明禮書弊混革辦一節禀明學憲大爲震怒立將該童交首府帶回提同徐萬二書質訊明確以便與受同罪聞得徐某知風遠颺萬某己由伊父交出矣該童之荒謬眞可謂絶倫超群也○前夜吳子佩明府出巡至婁門外拿獲放火匪徒一名帶回公舘訊問供認係松江人因見婁門外某大姓星傍卽草房毗連可以引火故身帶放火物料暗圖此事以便乘間搶取大姓財物等語竊念此等匪人必有黨與聨結土惡窩頓斷非一人所能爲明府素號明察諒必窮究其事從嚴懲辦也○海運各員聞由撫憲選擇而使開單送交司道下委其津局總辦係張太守球會辦係譚太守泰來二公均歴届熟辦之員惟本屇海運格外緊促較今春之提前趕辦者冋須事事從速兩太守駕輕就熟自必布置裕如也○省會長元兩縣當此勘報板荒續墾之時滿冀不復調動準備收漕　乃日前藩憲懸牌均令實缺到任殊屬出人意表而兩縣上忙條銀截串追呼之欵爲數均鉅現因交缺在卽不能不嚴比經差惟近日雨勢滂沱收割稽緩無誰爲豐爲歉農民乏 
 
 

Page 3

 
 
點金乏術閭閻疾苦彼安居華屋日饜肥甘者烏得知其隠哉○愁霖苦雨累月兼旬以致晚禾均未登場穀巳芽生收成歉薄固巳不言可知更　慮者種麥不過九月以順金令爲貴故吕氏有無或失時之令乃晚稻田中勢難播種卽早稻田巳種之麥被水漂汨亦不發生明歲春花實有絶望之勢窮措大杞憂殊切身膺民社者大抵效寒號蟲云得過且過而巳○月朔爲下元佘厲之期譚方伯仍委員派丁攔截游船豈知自辦水門牌各快船被逐出城更何敢兠攬主顧而吳閶巿面蕭條行商裹足卽不必嚴禁自可返樸戒奢仰副憲意故山塘一帶畵船蕭鼓之聲幾如廣陵散焉惟是日積雨初霽各神舁赴厲擅者聞多至二十餘起可憐短主簿端笏立阼階誦竹垞句知吳兒好事積習相沿巳久矣○省坦三首縣收押人犯向有化莠堂自新所等處大抵情節較輕降於監禁一等盖猶期其遷等而釋之也惟其中竊犯較多控告忤逆之子弟與之雜處習染旣久陷溺愈深每至不可救藥前長洲縣金明府鑒及於此倡建改過局於王廢基優給衣膳教習藝術婆心一片造福靡涯有長邑滿年吏姜某及官禮生張某禀請自備資斧朔望赴局宣講聖諭廣訓及勸善因果各書以期默化潛移日前金明府卸任禀明藩憲請賞匾額以旌其勞而示鼓勵方伯俯如所請親書情殷指迷勸善宣勤兩匾分别發給一時隣里誇耀均嘖嘖歎羡不置云○吳中崑曲著名天下乾隆以前供奉内廷向由蘇織造挑選各部中技藝超羣者薈萃於集秀班中再加精選然後造具年齒面貌清册并詳註其新演若干齣所最擅勝場者若干齣且其家口幾人靈用幾何解送入都於景山揆房居住以備傳演葢集秀一部係織署内班不應外差各衙門如欲觀演須向織署商借豐給賞欵並無班價故各優隸名此部者聲價頓高不必身入南　始云此曲祗應天上有也自仁廟　行節儉裁撤景山一時回鄉各伶如許品山陳沁香沈嘉珍許文等白髮梨園登塲重演道光中葉猶及見之嗣後前人凌替模　猶傳兵燹之餘吳巿衰替以致教習小班者幾於絶迹統計崑部所存不及百人加之上海延致京優喜新厭故下里巴人竟駕陽春白雪而上省城惟郡廟前一戲園猶演唱崑曲觀者寥寥遠不逮城外京班之喧攘誦尤悔翁飄零法曲人間遍誰付當年菊部頭之句不禁爲之三歎 
[淞水錦鱗]  
　　前報列閃君晉臣往川沙等處詳勘建築砲臺地址兹悉閃君禀稱勘得該處砲臺尚可從緩惟衣洲塘實爲緊要之區砲臺决不可少昨午十二點鐘時陳舫仙方伯率同閃君輕輿减從親至該　查勘如何建築緣舊址早經坍損須改擇衝要處建臺防禀故也勘畢閃君卽邀方伯至領港坐船小憇至一點鐘時乘輿返轅大約興工在邇淞口又多一重鎖鑰矣○超武揚威兩鐵船來滬一事曾經列報兹　該船所置巨砲可洞穿一尺八寸之鐵甲至法之德利用芳拉加利桑呢亞爾二船僅厚一尺二寸以彼當此其不糜爛也幾希寄語法人尚其見機而退勿再奮螳臂以當車哉○龍驤鐵甲於昨日二點鐘時展輪出口 
[銅符重綰]  
　　正任上海縣莫善徴明府飭令回任一事本館早經列報兹悉明府定於本月初九日接印視事昨己頒發紅諭矣 
[中流溺斃]  
　　前日本埠南巿王家碼頭有閩人某甲之杉板渡船載客十人駛至中流忽遇颶風船卽傾覆十人俱落於水中事聞於救生周董事姚君安谷立飭巡船撈救當卽救起九人其一巳深入鮫宫無從撈取該屍屬忿無可洩紏人將該處各渡船一并拘至對岸不許開行勒令交出落水之人方肯釋放嗣聞有人出爲調處不知能寢事否也 
[交保理欠]  
　　老春記虧欠房租銀兩一案昨晨翁太守臨捕房據收租人陳步雲稱劉瀛洲巳遣人將八九兩月房租出票繳到太守傳劉到案謂現在新租旣巳付清則前欠之銀仍着照斷分三期於十十一十二三個月内　清銀四百二十兩劉稱被人欠債不少容俟收齊卽可還清舊欠惟恐年内不及耳翁太守謂現祗十月初耳計至年底爲日正長着卽遵斷劉瀛洲旋經人保出 
[吞票受責]  
　　圖吞彩票一案疉列前報昨晨翁太守臨捕房時復提張阿咸謝福清兩人詰問據張阿咸稱吕宋票係謝福清所買我以無錢未買亦不知票在何處太守詰之謝福清據供在虹口糟坊爲出店每年辛工洋二十餘元安有餘錢買彩票前日堂供乃張阿咸教我說彩票己寄香港翁太守謂初訊時本着爾兩人出外商議票存何處卽行繳上尚可從寛核辦當爾等在外時張阿咸笑容可掬不知何故旣稱票子寄交香港當卽追回呈案謝福清仍稱供詞均係張阿咸所教故說彩票由紹興託買半張翁太守謂爾等自在公堂上供認且張阿咸之父張志誠會遞禀願將此項撥充善舉尚屬近理今爾等一味圖賴張阿咸尚欲將謝之得彩吞没須知此事早經禁革不論賣買均應重辦着先將張阿咸掌頰二十下復謂謝福清自己不買票何以堂供如此確鑿若謂妄聽張阿咸之說亦屬非是亦掌頰二十下一併管押俟下期再訊斯時堂下觀者聞堂上竹肉聲笑謂曰此卽彩票之利巿也 
[受辱具控]  
　　西人某忽患心痛因至六馬路某華醫處求療言明藥資若干包治先付洋蚨十元詎該西人服藥後非特病不見愈且更變爲瘋癲遂至　醫處將藥瓶招牌等件盡行擊毁又將該醫扭至捕房捕頭見西人瘋狀可掬置諸不理隨將該醫釋去醫忿甚知四人之父在本埠開設某洋行因卽奔往訴明緣由西人之父聞言大怒謂我子本因患病求醫何竟變爲瘋症遂勒住該醫索還銀洋且該行中某華人曾因患病請該醫施治無效亦乘此揮拳毆辱旋由西人之父將該醫身上棉馬褂剥下該醫遭此羞辱忿恨難消己具禀將西人控告不知若何定讞 
[緝獲積犯]  
　　包探吳　山前曾緝獲竊犯鄭阿大起到西人及粤妓所失之金練銀表等件解案後黄太守看先將各物交失主認領該竊交捕房帶回管押嗣經包探再四盤詰該竊認明尚竊許多衣物包探遂逐件吊到隨有失主五户人分别領去聞該竊善於踰墻久不破案今該包探能設法拘獲亦可謂辦公勤愼者矣 
[窮途遇]  
　　蘇人某甲前在某烟舘爲堂　今巳停歇前日在華衆會啜茗遇一鄂人似曾相識然倉卒尚未敢招呼詎鄂人一見如故呼甲問現在何處生理甲以歇業對鄂人言我現有差使卽日乘輪赴津擬雇一傭月出洋蚨十餘枚不知爾願充此役否甲信而不疑喜出望外隨詢鄂人寓所笞稱明日午刻卽須至金利源碼頭下船爾當備齊舖盖衣服前來隨我遂卽别去屇時甲前往伺候鄂人飭其上岸購淨絲烟一斤鋪盖等物暫放碼頭及甲購烟回則人及物件俱己烏有知爲遇騙遂垂頭喪氣而還 
[薙洗野猪]  
　　洞庭東山屹峙太湖之中非舟楫不可通近年有野猪穴處其中滋生蕃息愈聚愈多羣出嚙食禾稻甚至新塟屍棺亦被囓碎以供大嚼相傳野猪畏鑼聲鄉人輙夜鳴鑼以爲之警嗣經官憲出示勸捕營丁獵户各逞其能協同鄉民捕　刻己廓清薙獮噍類無遺矣聞有一極大者解至太湖廳署權得有三百十五斤之重據稱捕獲時該獸竄至俞塢山谷間適一樵子在彼刈薪驚駭倒地被該猪所噬隨卽斃命云 
[捕房捉賭]  
　　粤人　阿有係著名賭棍向在本埠　虹口租賃石和尚之空地開設賭塲近復在頭壩難捫街租得一千一百二十九號之樓房一所於夜間聚衆設抓錢攤賭前晚被富捕頭偵知卽傳德律風告知老巡捕房立派西捕多名改扮商人協同華捕趕彺兠拿各賭徒聞風四竄或從樓窗跳下或從空屋逸去或撞破墻壁而逃或躱避馬棚之内計獲住二十八名並賭具錢洋等物一併送入捕房聞内有陳阿咸者 
 
 

Page 4

 
 
係粤省羽士適在該處禮懴巡捕不察一併拘押想袖裏靑蛇胆氣粗斷不虞爲迷龍所苦也 
[書潘孝子事]  
　　潘孝子者安徽涇縣之茂林人也家世爲巨族父歴任全椒休寗六安各州縣校官所至羣推爲師表士論翕然多從之遊孝子生有異稟五六歲時患痘創頗痛苦惟隠隠飲泣不啼不摩撫每乳母抱至僻處則一哭失聲哭巳又令乳母勿爲父母言所苦七歲隨兄嬉仆其二齒血淋漓沾衣袖度不得隠先引咎自責盖深知父母愛子無所不至必將問與嬉者以毁傷之罪故預爲規避十三歲家陷于賊依母竄山谷茹草木無所飽然猶爲母慰謂能得父消息便慶更生矣適父正攝鐸休甯孝子聞遂裹　皮廾許負篛笠間關數百　晝伏夜行逹父所亟爲言藜藿不可久延狀父卽遺從人僞爲丐者衣鶉結密綴金于敗絮間舉家仰食得不死其明年母巳挈弱息由水道與族人之賈于江干者如鄭人之槖載荀瑩抵休寗時學舍巳成焦土僅就學宫之旁賃一椽蔽風雨更以屋東西舍其機雲兄弟使朝夕讀父素視讀書爲性命雖崎　叢薄必令負書一篋而命從者負餱糧以隨同行嘲其迂至儗之于鄭康成之居不其山至是孝子尤能先意承志每書聲琅琅父輙掀髯擊節遭離亂未能遣就外傅而一圑燈火悉以疑義奇字折衷于庭訓而以次序相授受見者嘆爲極天倫之樂事先是是父病泄孝子一如石建之親滌厠腧于侍者之手不敢令萬石君知之以爲常嗣母又病痁有日矣孝子奔走藥爐粥竈間視諸兄弟尤神愴色戚暇則掃地焚香拜禱于庭或露伏星月下雖宵分不起就枕竟以憂卒時壬戌之秋七月望夕也卒後休之人咸嘖嘖焉述其狀不置又明年試禮部者特爲言今宗人府丞吳誦清宗正時爲儀部郎列狀以聞得請奉旨准其旌表于是沐九重之恩　正山高而水長鐫兩字于貞珉可廉頑而立懦越一歲有孝子之伯前南河總督加太子少保謚文愼筠谷宫保者間孝子事曰此吾家千里駒也未成而殁不可以不識因爲之立小傳焉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[韓烈殖節絶命詩八]  
　　感懷日薄西山晝己昏感懷往事暗聲吞妾身旣作君家婦朽骨終隨地下魂不肯偷生全素志羞言宴爾憶新婚運途多舛良由命勿更人前細細論○思親慈幃失恃在髫齡遺訓當年耳記聽割股療親親不起虔躬禱佛佛無靈春暉罔極難言報寸覃徒留　愧形若得此心通帝謂願將福壽乞椿庭○憶姑取道南來出保陽入門含涙拜姑嫜相依膝下無多日甫侍堂前又促装曾囑麟姨須養志更教螟子解愁腸雲山迢遞終非計默祝平安早抵鄉○寄兄同胞手足本無多伯仲塤箎一室和京洛常聨棣鄂句梁園更唱别離歌功名有願終須顯志卽惟堅不受磨寄語椿庭年己邁莫教涕涙灑滂沱○贈姊范陽一别太怱怱往事思量涙滿胸出岫雲偏兮上下同源水亦各西東尚祈努力加餐飯勿爲微　動怨恫此去幽明當異路尺書珍重寄秋風○痛夫方期百歲締良緣詎意中途失所天恨妾生成眞薄命痛君何遽赴重泉明知夙分前身定還望書香一線延富貴榮華今巳矣予生應不受人隣○扶柩痛君兄弟客長安指望成名骨巳寒濟急拚將衣飾典附程且把玉棺盤維持幸藉同胞力跋涉休嗟行路難同穴有期知不遠歸骸聊　寸心丹訓子伯道無兒果可悲螟蛉有子亦何歧讀書還望簪纓繼示訓先將清白遺硯作良田宜保用經傳舊德謹　持粗粗了却生平事一笑西歸甘若飴 
右韓烈婦殉夫絶命詩八章没後於枕下得之悱惻悲哀不忍卒讀詩係夙成知其有此志久矣從　殉節視死如歸嗚呼古烈丈夫何以過之前節略巳於初五日登報今讀遺詩不可不亟登之以備採風者有所採擇焉 
[上海絲業會館籌賑公所施少欽經收山東賑捐九月廿五六七日第四百六十四五六次清單]  
　　謹身書屋曁募不願耆名五十一元興化絲地肺山樵二十元吳門映雪生遵遺命每年施米五石移助十元嘉定濟平典徽歙滎記經募由全盛局來十元仁和龔棉衣欵十元渤海須姓求人口平安五元鼎元春記我樵漁助棉衣欵四元實在力薄人求妻病速愈一元○常州忠君悠厚續募皆六皆求懸癰速愈十二元又轉交存與堂叚募萬善同有昌字四百零一號册不書名二元不書名二兀不書名一元太平十一都二圖錢七百文又三國一千四百文存與堂曹申壽二户各三百文徐世揚許渭川翁坤揚叚嵩申不書名不書名叚萱生不書名不書名王金順王行寳將順寳孫　茂王云奎十四户各二百文吳耿佩曹道升曹叙保王榮寳元大加大張顺福繆盛五王立豐莊敖大林高敦厚堂尹焜興蔣聖龍十四户各一百文以上三十六户共合洋二十三元錢二百三十文由全盛局來○　百售出彩票三張計洋六元以上廿五日○隠名氏由萃昌順洋貨號來九八規元一百兩唐子欣求母病速痊由平望永和局來五十元恩過室記助棉衣欵由恊同慶來二十元楊想同心堂惜字局助小棉衣欵由全泰盛來十元松蔭山房主許有善念移助由蘇州古松堂來十元張壽仁由蘇州王樞密巷孟河馬醫室交全盛局來五元鎭海湯廣張求景綏長兒此患斷根身體康健二元蛟川朱竹筠求合家平安由乍浦朱來安交全盛局來一元鎭海湯廣鑑求慈親　體康安一元又求内室謝氏身子平安一元○永吉泰募册力欺樵者求父母冥福九八規元三十一兩三錢八分由江寛船鄒愼齋來○大通督銷總局楊君儒募昌字一千三百三十五號册世白堂楊續助湘平足紋一百兩大通利和三十八元鎰豐三十八元桐城春和二十元運漕長裕二十元金裕和十元順義隆十元張泰昌十元泰豐十元胡成美十元吳同和十元湯家溝劉公益四元豫美和三元程同睦三元童萬茂三元王同和三元汪義和三元程益和三元程永泰二元以上均本洋又募一千三百三十二號册近三居八元春谷堂六元退安室四元又募一千三百三十四號册清德堂三元裕通和崇德堂二户各本洋雨元賓興隆公記二户各本洋一元又募一千三百三十三號册黄家麟一元洪植一元佘自得堂本洋二元葛海門本洋一元恊茂行隆茂行許順聚三户各錢五百文許天昌四百文章裕民佘龍章二户各三百文佘鳳芝信美行陳以文無名氏無名氏無名氏無名氏廣裕大八户各二百文姜義興曹信茂名潔堂盛炳榮吳彭年王維蕃陶子蕃吳錦福胡　濱佘坤大鄭潤之倪德章潘茂年方東山　學和許春荃程度林十七户各一百文又募一千三百四十號册錢爽臣五元世澤堂霍五元無名氏二元無名氏二元熊寅生陳覺甫夏礪若四印堂王賴銘靑凌熙人仲春餘德堂　八户各一元馬廣興楊啓發二户合一元以上五册共合九八規元三百令四兩五錢七分二厘次日又來補平錢二百八十八文由愼餘莊來○高郵丁君鏡齋第四次募思貽居士沈一元逹聰居士沈一元逹聰居士一元楊炳卿一元文度師一元求痘平安錢五百文章郁齋二百文桶内散錢一百二十七文以上七户由福興潤局寄來洋五元以上廿六日○南海陳崇德堂由鎭江隆合洋行交政大局來二十元嘉興恆茂行中秋執席費移助由順成局來十元寓滸雲溪氏因病痊移藥資助棉衣欵由梅里永義昶來五元衍澤發記節筵贈十元願萱壽室五元誠記一元思慶記一元隨願子一元以上四户由南巿孔新齋來○九江祥發源陳君麗泉募昌字一千三百七十八號册無名氏二元無名氏蔣澍記胡禮記胡寳記胡濬記楊鼎記一户各一元朱創記熊茂興梁聚豐聚成沙昌興雷理卿曹仿之同恊和業世海楊吉成萬春合陳　和崇實堂林仁茂余義隆十五户各錢一千文無名氏聚記無名氏程悟記朱冠記正記李恆茂汪溯記黄森泰葉訓記蔭光堂十一户各五百文蔣兆祥曹宏發燮記鄧風應四户各四百文萬發竹記董萬豐紀太生黄洪泰馮長太同和榮記八户各三百文無名氏曦記道記紀記養生氏無名氏無名氏益記無名氏蕭泰清步無名氏鄢洪泰　盛無名氏十五户各二百文周鈞玉一百文又募一千三百七十九號册澹寗書屋戴二十元陳益裕本洋一元敦義堂寗謝義太九思堂徐長盛田廣昌五户各錢一千文陳振源三千文積慶堂六百文徐咸泰鮑郁之寗金泰東和太四户各五百文陳永昌鮑復祥徐謙和三户各三日文無名氏棉襖五件無名氏棉褲五條以上二册共合洋一十一元四開三元○南通州衆盡厥心人公助頂巿原舊棉衣二百件虚生贅人自穿棉襖一件○嘉定葛君少仲轉託陸若濤募鼎記陳姓徐姓七歲幼童節省點心雜食惺悟氏歡聚軒五户各二百文不題名沈一百文○葛少仲因先人冥壽移經資助棉衣欵三元又爲内子病痊完願一元由全盛局來以上廿七日 
 
 
