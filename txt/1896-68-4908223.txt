# 1896 - 68 - 4908223

 

Page 1

 
 
[中日戰輯出售] [  三馬路申昌書室啓]  
　　是書爲東筦王煜初　生所輯縷紀中日戰事自同治癸酉韓日齟齬以迄去歲李傅相在馬關定約原鳳本本洽見殫聞而唐薇卿民主　守臺　改稱伯理璽天德　事亦附見焉外有水陸戰　春秋地圖十八省圖地毬圖臺灣圖六幅界畫明細五色相宣刻已印釘告成毎部實價洋銀一　二角諸君子有留心時事者請惠臨選購可也 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[再論俄人索費事]  
　　東省之役將士偷生不思報國致日人勢如破竹勞師糜餉一蹶而不能復振上貽宵旰之憂勤下累人民之荼毒朝廷視民如傷恐生靈再遭塗炭遣使議和良非得已國庫爲之空民財爲之竭薄海人民無不欲食日人之肉咸　咎於使者之不能力爭一聽日人之命償費至二萬萬兩不知旣不能戰不能不和旣欲議和不能不償費旣欲償費而不滿其願日人其肯罷兵耶中國人民雖以議和爲恥而有識者統觀大局以爲中國雖失便宜而知難而退尙不失爲明哲保身之計暫屈於目前安見不伸於後日日人雖事事如願着着爭无而驕矜之氣愈盛貪得之心愈熾視别國繼不能如中國之無用而已漸有輕量天下之志長駕遠馭之懷將來創鉅痛深必較中國爲尤甚所謂瞠螂捕蟬黄雀狂後而張弓挾矢者又在其後矣而果也遼東之地經俄人仗義執言日人畏俄之勢不敢不歸而究得三千萬以去在日人猶不失便宜也日人旣得便宜亦可以已矣而必干預高事更犯俄人之忌日人亦太不自量矣高麗久爲俄人鼎中之肉其不遽發動者亦以附庸於中國耳乃日人以一時倖勝之兵威撤我藩服名則約歸自主而其處心積慮無異并吞而謂俄人能已於言耶本報前紀俄人向日本索償兵費三是兆兩聞日人已有允償若干之說以此觀之是俄人先發制人之計也說者謂中日兵連禍結幾及一年侵奪要隘占據名城中國陸師撓敗輪舶盡失勢不能敵照公法賠償兵費尙不足異若俄日並無開釁之端未用一兵未見一仗而亦索償兵費且所索較巨日人其能應許乎卽不應許俄人豈卽興師問罪乎不知俄人不欲索費則已旣欲索費决不肯作空談且不償其願亦斷不肯俯就日人知之詳窺之審不得不見幾應許雖此說得之西報中諒非子虚烏有之談俄日雖未用一兵未見一仗而日人在遼東之時俄人戒備甚嚴調兵集艦昕夕不遑所費亦屬不菲若日人能置高麗於度外吾知俄人亦未必索償兵費也如謂俄人久有此意則中日議和之後俄人當卽向日人理論而何必遲至高事變亂之後耶蓋邘人有得步進步之意俄恐其得地愈多兵力愈厚償費旣得餉源愈充虎視東北斷非俄福故趁其兵力未息師旅未增恫嚇而要求之雖俄人以勢相壓實亦日人自取之也惟日本素稱貧弱此次所得償費雖巨而勞師襲遠費用浩繁誠如所償之數則所得尙不敷所出况已大半耗去耶日人方得轉弱爲强自宜持盈保泰而遽欲稱雄海外蠶食鯨吞所願未免太奢中國又以兵將之不力步步退縮助其燄而長其驕日人之勝中國天正以厚其亡也經此懲創吾知日本轉强爲弱又在批顧間矣俄人此舉不啻爲中國吐氣也或者又謂毋幸日人見屈於俄而中國可藉此吐氣也俄人已存席捲天下之勢歐西諸大國尙皆　之而備之維謹豈中國膏腴之地俄人反置之度外無是理也不知現在局面雖成戰國之勢以衆凌寡以强凌弱固意中事然必聨絡與國唇齒相依弱者貴乎自强强者貴乎自守合五大洲皆有顧忌牽制之處故稍有遠識者斷不肯輕舉妄勸以隙授人若日本者可謂吕小易盈自授人以間隙耳旣以間隙授人人自乘隙而蹈亦何怪俄之索償兵費耶現在勢成岌岌俄之赶造鐵路日之廣購兵艦可見各懷爭戰之意日政府雖有允償若干之說而衆心未協又恐激成事端東方和戰之局未可預决是在日人之度德量力耳本報前紀姑蘇訪事友云中國許日本内地通商日員來蘇勘定租界一切章程均已粗定惟刻聞官塲傳言謂總署與各國使臣會議所有賠欵租地又須改立章程以此觀之日人失便宜於俄而亦未必得便宜於中也日其危乎哉 
[本館接奉電音]  
　　昨日午前京師飛電傳來上諭三道敬謹譯登○正月二十七日奉上諭前據翰林院侍讀學士文廷式奏叅江西新淦縣知縣沈壽龍等各欵當經諭令德壽確查兹據覆奏新淦縣知縣沈壽龍查無得購情事情輿論不洽人地未宜著開缺另補大庾縣知縣劉光煥因案詐贓查無實據惟赴鄉勘山不知遠嫌致招物議著交部議處蓮花廳同知崔祺信任親友遇事訛索著卽行革職代理信陽縣知縣鄭榜詔被叅各欵均無其事著毋庸置議餘著照所議辦理該部知道欽此同日奉上諭崧蕃奏請將已故大員事蹟宣付史館立傳一摺已故雲南巡撫譚鈞培蒞滇八年實惠及民剿匪防邊勳績卓著將生平政績宣付史館立傳以彰勞勩欽此同日奉上諭崧蕃奏特叅文武不職各員一摺雲南候補知州陳纘琳委辦厘金失查巡丁索費釀命署路南州吏目試用巡檢花向榮需索陋規挾嫌禀揭補用都司黄尙清於所防地面局丁釀命冒功轉報希圖置身事外補用遊擊昭過銷右營守備楊元在伐烏地方收受土目夫馬銀兩均著一併革職以肅官常餘著照所議辦理該部知道欽此 
[電傳傅相行期]  
　　昨日午前十下鐘時天津發來電信云李傅相於一昨申刻登海晏船定於今晨開行赴滬若是則節旄遥蒞當在指顧間矣潞國丰裁汾陽威望不禁跂而望之 
[不允償金]  
　　昨日郵船遞到日本某日報云近接中國天津來信言中國政府欲廢棄馬關條約將未付之償金一概不付大約由俄日關係漸迫而成者按此事中國早已傳聞今兹日本報又有此言意者其果有此事乎若是則我中國當可重振國威矣 
[俄韓述要]  
　　昨日高麗來信云俄國豫備陸軍武弁數員在高麗元山開設店鋪此外尙有俄人數名將設肆貿易○韓政府當新頒斷髮令時有號爲義兵者羣起抗違所有内地日商被殺十餘人日弁及修理電信工人郵便　夫亦有數人遇害○近日駐韓俄國代理公使司朋而挈其夫人子女由仁川至日本先期電達東京俄公使館至駐日俄公使米息而托洛亞君行將回國面晤司朋而君暢談去任後一切事宜旋於九號乘火輪車至神戸登法國希蒙郵 
 
 

Page 2

 
 
船就道○朝鮮友人言及韓民作亂實因强令斷髮而起現在勢甚洶洶不特加害於日本人且見韓民之斷髮者亦卽迫而殺之以故已斷髮之韓民均慄慄危懼用假髮而盤髻者有之以髮接長者有之韓政府早已第悟於心唯民間自由不必薙髮易服然亂仍未止近日除各道外黄海一帶亂民勢漸猖獗○駐韓日本辦理公使小村君壽太郎以朝鮮各道亂民蜂起加害日人而韓政府無法以鎭撫之因特格外戒嚴以鎭撫之意告諸政府且謂韓王今已有獨立國之權宜顧全體面鎭攝人心○李範晉爲警務使後大搜日本黨及大院君黨擬以極刑旋因美公使勸諫而止并免八人死罪○大院君上書勸高王還駕高王不依○韓京人民百餘名由某甲爲首至俄公使館敦請高王還宫高王仍未定期李允用懇俄公使曰將來敝國王還宫之際重仗貴國士卒爲之警戒此外復與俄公使協議新政贊成廢止斷髮之令 
[令君銷假]  
　　寍波采訪友人云鄞縣楊穉虹大令因病告假前錄報端兹者病體告痊遂赴憲轅銷假正月二十五日之晚接得電信知學憲於是日戌刻已行抵丈亭因星夜馳往恭迎 
[丁祭演樂]  
　　杭垣於二月初二日爲上丁釋菜之期丁祭局紳董循照舊例先於廿四日在明倫堂演習司樂諸生已預先在家日日習練届期齊集合演聲意俱極清朗六律調和無虞隕越局中備點一飱自未正起至申正始散其大演則定於二十九日在聖廟大成殿下恭演一切儀文均如正祭之禮并請撫憲親臨觀看 
[武林官報]  
　　仁和主簿吳少尹崧生在任病故請補斯缺者爲周少尹秉彝現已奉准部復并由藩憲飭知赴任周少尹奉札後於二十四日接篆○學憲徐宗師於二二四日起馬前赴寗波舉行科試先於二十二日赴各署辭行至二十四日辰刻排齊執事出鳳山門至上馬頭登舟府縣教官均親往恭送如儀○省城各營統領及杭協副將林恊戎中恊趙參戎於二十二日恭迎喜神在羅木營祭旗排隊入城一路旗幟鮮明刀槍光亮洵無愧爲節制之師也○部選瑞安縣丞曾二尹日省去年禀到後呈繳文憑旋奉藩憲飭知赴任因在歲暮以致稍緩行期現已於本月二十二日赴任矣○新選杭州批騐大使胡子方鹺尹坊現已由南京領憑到浙暫住三星堂客寓因沿途感受風寒請假醫治俟病痊後再行考騐也○衢府所屬西安地界本係産煤之處上年由某紳士禀斌開礦刻下尙未告成故由藩憲特委候補縣褟大令鑑光前赴該處查催○藩轅牌示壽昌縣缺委教習知縣張芳培署理分水縣缺委候補知縣劉沛署理宣平縣典史鄒荃孫擅受民詞撤任以准補是缺之黄昌祺赴任蘭谿縣典史以准補是缺之高煥赴任○杭州新開通商口岸設立洋關徵收稅餉刻下海關稅務司李君士理業已來杭假寓於洋務局中以便商辦一切○海寍建設軋花廠業已准行興工舉辦現由牙厘局憲委候補縣黄大令羡欽辦理以專責成 
[俄國備船]  
　　俄京聖彼得羅堡來信云現聞俄國政府擬創一輪船局先購巨艦五艘行走中國日本高麗及東方通商各口平時專作商船爲出來貿易之用遇有戰爭等事可由政府調回以供驅策云 
[示領價銀]  
　　蘇州采訪友人云盤門外青陽地等處許日本開闢通商租界一切章程均經地方官與日員會議本月二十六日元和縣葉潤齋大令頒發告示一道曉諭居民大略謂租界内田畝毎畝田底給官價錢三十千文田面給二十千文合計毎畝給發價錢五十千文至界内之房屋毎間基地給價錢五十千文其屋上水木料准房主自行拆去不須入官想各業戸從此可以報領價銀矣 
[庸人庸福]  
　　南海羅杭鄉某甲向業製造竹器生有二子曰乙曰丙皆能克紹箕裘惟乙聰慧而丙愚鈍當其童年甲欲願了向平遂托冰人爲求淑女鄰村某丁生有二女與甲子年相若雖則生長蓬門而小家碧玉貎亦可人適亦深閨待字有以甲子婚事告者丁漫應之旋將長女許字别姓一日丁出墟貿易乙亦在墟携竹器求售偶與言談應對如禮丁喜過望遣媒投送坤庚惟乙亦已委禽他家祗丙婚未定甲遂以告丁丁以同期常棣諒無軒輊未及相攸卽畫鴛盟詎聘下粧臺而後始知涇渭各殊而一與之齊終身不改惟付之無可如何而已旣而男女皆已長成涓吉賦結褵之什女在閨中微有所聞心頗不樂迨禮成合巹則人言果不謬以彩鳳隨鴉時多怨懟其姑知之密謂媳曰婚姻之事汝父主之夫亦何尤况子雖愚蠢亦晨敗厥家聲且能操工藝焉知不能長進吾半生蓄積存得百金今交汝手異說二老旣亡可將此以作資本使夫販賣竹器惟爾愼其出納卽可毋憂衣食成家由汝敗家亦由汝爾其勉旃媳由是安之未幾翁姑相繼病殁乙居奇計贏家資日裕丙則碌碌無能妯娌間相形見絀丙婦不能堪偕丙到省僦居西門長庚里仍操舊業隣右半屬同鄉且皆同業婦遂日將竹器交丙出售教以價值歸則核其數稍有短少卽盤詰怒詈内奉俞維謹同行目之爲季常傳爲話柄婦擅針神之譽暇則操女紅以佐日給如是十餘年乙居鄉中因聰明誤用習染嗜好而命途多舛旣抱鼓盆之戚又遭虧折之累飢寒交迫來省依丙内雖愚而天性過人時瞞其婦以賙恤乃兄而丙得内助力漸有積蓄子女成羣且須婚嫁皆已訂定親事今秋有以武進士榜花與之者丙投買一元及揭曉幸獲首彩遂爲其長子受室丙雖作新翁而不必强學痴聾且凡事皆聽婦指揮外人靡不目笑存之日者謂乙以聰巧而無家可歸内以庸愚而室家成立世稱庸人多俗福其斯之謂歟 
[禾郡考政]  
　　嘉興訪事人云禾郡各縣本定二月初二日縣考因是日係祭典之期故禀由郡守轉詳改擇今已奉准改於初四日縣考陶甄振秀兩書院春季課試肄業生童經兩縣宰擇定牌示曉諭陶甄定於本月二十八日考試振秀定於廿四日給卷命題限三日繳卷 
[太守赴省]  
　　嘉興府宗郡守於廿七清晨乘舟用小火輪拖駛赴省以期往返迅速諒有要公面禀大憲也 
[燒香被圍]  
　　正月廿四日爲庚申日杭地男女之信佛者創爲庚申會先期發帖命僧人備齋各出分金在殿禮懴是日各廟香火均極繁盛有某姓少婦年約三十餘濃粧艶抺乘坐藍輿至吳山太歲殿山上有惡少多人見之蜂擁而入該婦出輿升殿點燃香燭展拜已畢諸惡少吆喝一聲齊立於殿門之外婦不得出遊人愈聚愈衆竟將該婦圍困其中輿夫欲上前攔阻反被毆打幸吳山分巡委員聞知赶卽帶差前來彈壓其衆始紛紛奔逃如鳥獸　婦得乘輿而去婦女入廟燒香本干例禁爲家長者可不戒之 
[訓蒙受累]  
　　杭州訪事人函云杭有莊某者係邑庠生家境蕭條素以訓蒙餬口住居螺螄門之新開弄本月丁一日午後莊因出外諸頑徒共爲捉迷藏之戲有王姓童年約十二三伏於積薪之上蒙以破蓆諸童無可捉摸正在追尋莊適自外歸王一時驚惶無措從柴上翻下頭觸於石血流如注莊急以香灰敷之一面通知其家而王之父母反以所教不嚴大肆咆哮莊無奈再三懇求願出資包醫始命人舁之而歸惟聞受傷頗重不識能保無恙否耳至包醫之費需洋甚鉅莊亦無可籌措因將衣物典質先付三元餘當後找諺云戲無益教子弟者可不愼旃 
[白鴿高飛]  
　　嘉應州人童某在省有年向以薙髮爲業年來薄有積儲自念夜永天寒無梅不睡因於前數月娶一再醮婦聊破鰥魚岑寂僦居歸德門内之玉華坊雙棲願遂不啻天假之緣矣迨上元日其婦佯稱往親串家賀歲出門時猶談及室中瑣事滔滔絮絮使童某深信不疑詎意自此一行竟作離鸞别鵠迄今數日不復覩桃花嬌面查檢箱籠各物則所有衣飾早已不翼而飛始知婦固放白鴿一流賺人歡喜欲向原媒理論則又人遐室邇無可偵尋惟有短嘆長吁付之時命而已 
[樂歸桑粹]  
　　太子少保頭品頂戴兵部尙書兩廣總督部堂兼署廣東巡撫譚二品銜督理粤海關稅務文爲出示嚴禁事照得本部堂本關部欽奉上諭御史陳璧奏閩粤商民出洋回華汕頭厦門等埠地棍串通關卡書役拘留勒罰到籍後復有蠹吏劣紳朋比訛詐魚肉百端以致貿易外海者轉視邦族爲畏途請飭嚴禁等語商民出洋回華積有餘資自應加意體恤令其樂歸故土豈容任意苛罰致令失望著飭屬查 
 
 

Page 3

 
 
明如有前項情弊立卽嚴行禁止倘該州縣委員等仍沿故習並不認眞查禁卽著從重叅辦以恤商民等因欽此查厦門海關有衣箱館名目出洋回華者多被勒罰經本部堂於兼署福州將軍任内出示禁革奏明在案兹欽奉前因除轉行確查覆辦外合行出示嚴禁爲此示諭關卡書役及各屬紳民人等知悉嗣後遇有出洋回華商民經過關卡該書役等須加意體恤不准留難苛罰該商民到籍後紳民吏役人等尤宜講信修睦毋得訛詐欺凌如有前項情弊一經發覺定卽按律嚴辦該州縣委員等若不認眞嚴革或漫無覺察卽行從重叅辦此係欽奉特旨嚴禁爾等各宜凛遵愼勿視爲具文致干重咎切切特示 
[火警續聞]  
　　美界火災已登昨報兹悉火起於有恒路之後壽椿南里第二百四十一號門牌屋内延至東首第二百三十八號西二百四十四號計共燬石庫門樓房七幢起火之家不知其姓素操岐黄術保有火險旣肇焚如卽携同眷屬逃遁無蹤故火起情由尙未得悉當火熾時捕頭督率通班探捕臨塲彈壓事後復倩各包探查拿火首核辦 
[軍門拜客]  
　　江南外海水師吳淞營統領曹軍門昨日因公來滬命駕進城分赴各衙門拜謁至縣署時黄大令飭丁擋駕 
[預備接差]  
　　本縣黄愛棠大令昨日接得電信悉出使俄國大臣李傅相節麾約計行程定於三月三十日准可蒞申因飭各項承值差役整備一切應用物件速爲停當毋得有悞並須伺候郊迎云 
[琴堂點卯]  
　　本縣黄愛棠大令定期本月廿八日查點差役已列前報昨日清晨九點鐘時差役捕班地甲人等齊集署前詞候有頃大堂上梆發三通黄大令出堂升座暖閣早經管卯書吏呈上卯簿唱名先點皂快决馬快刑皂亭耆仵作茶快捕役各鋪地甲汛捕聽事吏劊子手門皂民壯軍健官媒執事轎役更夫逐一點騐畢各役排班以次叩頭大令諭以勤愼當差嗣後凡有訟案必須正身站堂承辦不可懈怠爲要各役唯唯遵諭而退 
[考取代書]  
　　本縣黄大令考試代書已列前報兹悉錄取龔愼勤陸章趙允程叚祥麟四名諭飭謹愼寫詞毋得藉公生事 
[護解過犯]  
　　南匯縣命犯陳老福解府審勘則站寄禁已紀昨報兹悉縣中過站公文備就移請城汛李采臣千戎撥兵兩名護解黄大令於午前發出監牌飭差提出陳老福叩解茸城投府署過堂勘訊矣 
[匯銀轇轕]  
　　漢口隆泰錢莊執事人王松軒役英公堂控大豐永赤金鋪掯付匯票銀兩前晚屠别駕升座提訊王訴稱職員係湖北人向在漢口隆泰錢莊執事與同鎭九華銀樓來往至上年七月止被欠一萬餘兩及向九華樓主方輔臣索取方付來九華匯上海大豐永票二紙計銀一萬兩職員卽將票付上海祥發源報關行轉向大豐永兌銀祥發源遣人至大豐永照對據稱俟九華票根到來卽可照付旣而職員在漢口接得祥發源來信稱所收匯票大豐永推諉不付職員因於去臘來滬與大豐永理論大豐永執事人某甲仍執前詞不得已訴乞究追訴畢復將匯票信據發票呈請察核甲卽施雲供稱監生係姑蘇人現在治下大豐永金鋪司帳上年正月起與漢口九華銀樓往來並無鉅欵出入至七月十四日九華寄來赤金二百兩核計銀六千六百餘兩並附有劃付祥發源票銀五千兩十六日卽由祥發源將票銀五千兩如數收去照算九華實存銀一千六百餘兩二十三日監生接得漢口各錢莊電報稱九華樓主方輔臣虧欠倒閉人已脫逃尊處如有存銀請暫行照付現在監生鋪中方旣無存欵無可墊付矣别駕謂爾稱九華樓存有現銀一千六百餘兩著具結存查復令王自行尋方到案訊追 
[縣案一則]  
　　陳作林投縣呈控佘阿心少交棉花五十包銀兩請提訊追黄大令准詞飭提前晚　帮審委員曹明府提訊陳供在豐太花行爲夥有張永茂行夥余阿心來買棉花自去年六月廿九日起至九月廿一止陸續共買一千一百七十包價洋二元八角四分不等七月廿八日單買一百包僅付五十包之價求追質之余阿心供稱論價時雖云一百包後來因雇張阿根駁船裝載船身甚小僅裝五十包價貨相符毫無虧欠求明鑒明府以兩造供詞各執飭令檢齊收條清帳來案再行核斷 
[法捕房瑣案]  
　　昨禮拜三鄭大令蒞八仙橋捕房會同謝副捕頭發落各案○寶和莊執事馮子漁投案呈遞去年九月間陳子賓在待質所中遣其婦送來一信托監生從中調處大令謂去年王瑞明另有押據在爾處馮供祗有棧單向周渭記贖出大令命傳沈培緒問王錦三將單押在廣豐究竟如何供請向王錦三詰問絲頭贖出後托馮先生轉賣馮供沈欠本莊銀欵將此貨賣出作抵大令謂此貨先由王瑞明押在廣豐計銀一千三百兩後托爾贖出向周渭記轉抵銀一千六百五十兩周之押據現在案内廣豐處另有押據何在馮供並無押據至沙遜棧内過磅與陳子賓同去高蘭秀亦在塲當時假單已被沙遜扣住此中曲折甚多沈向本莊抵銀祗有棧單並無押據由大元作保繼知假棧單事卽向大元根究同錦之之兄王錫之等至紹興查問後回滬將貨售賣共銀二千數百兩除歸還周渭記及莊欵外餘銀三百兩由沈收去歸余正明迨後又向本莊借銀二百兩至今未還惟裘拙庵與沈同鄉諒來熟識洽成源絲棧開未滿年藉此爲哄騙之計大令謂陳子賓去年有信寄爾何弗早呈供奉傳後始檢出此信又問錢秋平何在供去年回去差已來滬沈培緒供去年陳子賓托錢秋平向小的相勸借銀二三百兩回去小的不允又問衡升茶棧在何處供在大馬頭大令得供飭探帶同沈培緒至周惠記吊到押據命傳陳子賓問吳琢庵係何等人供在永平保險爲掮客在同信昌烟館聚首托伊抵銀奚心泉住城内花草浜亦在塲洽成源由王錦之裘拙庵等開設此貨於去年三月内滿期托小的經手押銀沈培緒等在青蓮閣茶館聚會大令謂此事與爾何干必係王裘等人與爾串同作弊陳供托吳琢菴向周渭記抵銀周在義善元號内去年三月十三過磅有高蘭秀在塲目覩大令謂此貨旣非爾有何得出名抵押陳語塞著還押命提王錦三供去臘十五日抵銀一千三百兩由裘出面高代筆沈炳成作保問王瑞明何人供是叔父時亦在塲押銀一千三百兩一千兩匯至寍波晉和錢莊三百兩付衡升茶棧大令檢查衡升流水簿並無此欵給王觀看問有此欵否王供當時付元成莊票請向查核忽又稱卽立大莊三百兩大令謂爾一味含糊王嘵嘵爭辯大令謂衡升簿據可作証否王供有拔維宴棧房可証大令謂爾一味東拉西扯希圖唐突著還押嚴比原告斥退俟傳高蘭秀到案再訊○吳淞徐永梅遞禀聲稱源來客棧挽出張榮慶李桂堂三人於正月初二日至吳淞向小的相勸情願賠償小的以具控在案未便應許來案請示大令著邀同張李二人來案候訊○枷犯沈阿六魯阿寶翁阿元枷期已滿命帶案開枷照原斷各責一百板還押具結交保○孀婦某氏賃居法界玉露春後吉安里第廿二號門牌樓下另租與老者訓蒙尙餘樓面半間前日有某甲欲向轉租詈定租洋一元二角僞稱挈妻同住當付定洋二角卽日搬進並無妻室老者告以此非好人醉翁之意不在酒氏會意却之甲投捕房控訴捕頭飭探傳諭該氏將定洋二解給還卽令搬出 
[巨欵遥頒]  
　　昨日本館協振所承陸實甫善士助湖南振捐票銀二百九十七兩三湘七澤荒歉實深得上巨欵來足使黎果腹他日象蘭茞無莫非大君子一念仁慈也書此以表欽佩 
[救命功德]  
　　陳君錦華何君丹書以兆富兆貴房屋讓脫盈餘項下撥助救狗經費洋二百元天水明德堂主人爲妻産保安自身舊恙永不再發助醫藥洋廿元育嬰洋廿元救狗洋十元祗領之餘莫名欽佩惟是敝堂開辦救狗運往蘇州造屋留養於兹兩載救出之狗已有四千七百餘隻此皆絶處逢生現今毎日向捕房領狗仍有七八隻或十餘隻不等未能少减養狗經費蘇申兩處毎年非三千金不可毫無常捐皆由敝堂撥欵支持竭蹶情形已可概見今蒙諸君子撥欵惠助而來本仁民而愛物解網恩深體上天之好生延年握劵所望善士仁人源源接濟多 
 
 

Page 4

 
 
多益善將來福報未可限量請登報章藉資觀感[  上海六馬路仁濟善堂董事施暫昌等謹誌]  
[妥幽濟隂]  
　　竊維無歸曰殯鄉黨記宣聖之仁掩骼埋胔月令重仲春之政古之人代營窀穸情重麥舟妥幽濟隂澤　枯骨高風義舉蔚爲休徵上海爲中外名區通商大埠烟戸之繁地方之廣幾數倍於成闉而無告窮民猝遭不測滬上尺土寸金無從寄殯厝葬以致抛棄荒郊不久暴露情實可憫雖有善堂林立百廢具舉獨於寄殯掩埋之事尙屬闕如同人等於上海毘連之寶山縣境設立延緒山莊建造殯房營葺義塚蒙升道憲聶捐廉洋一千六百元前道憲劉慨許捐廉洋一千元邑尊黄捐廉規銀一百兩鴻施提倡　埠善士先後捐資成美俾覊棲旅櫬咸沾廡下之恩暴露尸骸得覆一坏之土同人等經董其事同深感戴現因山莊落成業經開辦所蒙鉅公善長推情輸欵刊登報章布昭公鑒以誌立功不朽惟事在初創經費浩繁所望志士仁人忝居斯土同心共濟或輸鉅欵以置恒産或助常捐以資善舉維持大局方能久遠庶幾地方無暴露之棺風俗洽重熙之象永迓天和九頓叩禱謹將捐欵清單列左聶仲芳方伯倡捐英洋一千員又經費三年助英洋六百元劉　候觀察認助英洋一千員上海縣憲黄慨助規銀一伯兩前會審分府宋罰欵撥助英洋一百元何瑞棠認捐並勸募英洋五百元葉澄衷助英洋五百元朱葆三認捐並勸募英洋一千員費鴻生認捐並勸募英洋一千員唐茂枝助英洋一百員勸募十四戸英洋一百廿六元陳望生認捐並勸募英洋五百元葉文彪助英洋二百元何立卿助英洋二百元張葆生助英洋一百元林純泉助英洋一百元夏憇菴助英洋一百員何植園認捐並勸募英洋五百元劉東峯認捐並勸募英洋三百元阮可均認捐並勸募英洋二百元俞文煥認捐並勸募英洋二百元戴運來助英洋一千元其餘另星捐戸容再續登滬北延緒山莊同人唐茂枝葉澄衷何瑞棠戴運來陳望生朱葆三費鴻生王松堂何植園劉東峰阮星階俞文煥周禹廷謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　水巡捕唐寶榮禀稱昨日某輪船掛埠尙未泊定某某等客棧接客夥周國賓李明泉盛泉林等人卽乘金華之杉　船冒險直上是以拘送請懲周李盛等同供稱小的等因有要事急於上船以後不敢如此矣羅供稱小的身充船戸有客喚載不得不從别駕商諸薩副領事然後判令各罰洋銀五圓○包探黄四福禀稱小的查得租界中永泰同和永昌順源同號巧雲閣讌樂居洽盛昌同和廣泰源聲清蘇松軒德興張恒隆蓬萊園新元祥新泰清蓮閣福源四海論交樓萬興閣德興樓等烟館酒肆二十二戸均深夜開門違章牟利閬園茶肆則　人賭博新恊盛烟館並未納捐領照故一併傳案請訊其中永泰一戸今日未到且已罰過二次别駕逐一研詰判罰永泰洋銀八圓德興樓六圓永昌讌樂居廣泰源青蓮閣閬園各四圓同和等十五戸及新協盛各二圓並著新恊盛補捐照會○包探趙銀河禀稱昨晚官銀號張姓處車夫陸阿三在馮興法家門首東張西望由馮拘獲稱被竊去布馬褂一件迨小的查詢則陸稱實未行竊因張新遷至此處是以悞入比鄰馮姓家想其中尙有不盡不寶之處今特送請訊究馮投案訴稱日前小的家曾失去衣物故昨晚將門鎖閉陸將鎖扭落入内竊布馬褂一件小的卽上前拘住交與包探今已解案尙求訊究陸供稱小的在官銀號司事張姓處當車夫張近日移居於馮姓比鄰小的一時認不清楚致悞入馮姓家别駕著一併留候過堂覆訊○偷兒吳慶元至周慶生所開小客棧借宿乘人不備竊取棧中自鳴鐘一架由包探孔阿才緝獲人贓送請訊判周投案領贓供稱小的係無錫人向操京貨業邇來失就落魄此間昨見棧内無人是以貪小行竊别駕判令管押一禮拜贓給還失主○三十號西捕禀稱昨日粤倡鄧鳳仙糾同無賴將陳秋南兇毆故特拘請訊辦陳供稱昨日小婦人在胡家宅騐病而回鄧倡向小婦人取笑致相口角旋忽糾人兇毆幸有西捕到來拘送案下鄧倡供與陳細故口角以後不敢如此矣别駕判令遞解回籍○陳阿銀竊取郭金山小烟館内烟槍一枝由包探陳阿九緝獲人贓送請究辦郭投案領贓别駕判令將陳管押兩日○野雞流娼李桂香沿途强拉過客醜狀難觀由四百四十一號華捕拘送至案李娼供稱小婦人出外購點心致被悞拘叩求鑒核别駕判令管押兩日○包探倪順泉禀稱粤東人陳啓盛尹阿福串竊陳阿高家綢布衣服十七件由小的緝獲人贓送請究辦陳投案領贓啓盛阿福同供稱小的等流落滬江無資餬口偶然犯竊只乞施恩别駕判令遞解回籍贓物給還失主 
[美界捕房紀事]  
　　崇明人顧大寶王江郎賃屋虹口穿虹浜合開某糖果店前日顧因事往南市及回王已捲其所有而逸昨晨遇諸北山西路扭交包探石金榮送入捕房捕頭令顧自行扭送英公堂喊控○寗波人某甲居於武昌第三百六十一號門牌將樓面轉租與閩人某乙日前甲忽失去皮箱一口内儲衣服若干偵尋之下乙忽不知蹤跡遂據情投訴捕房捕頭派包探倪順泉稽查則乙已附船回籍矣○馮毛大出售棉花子油經包探石金榮拘獲捕頭詰問之下馮稱與徐阿生同操是業捕頭因於昨晨倩石探往英界五雲日昇樓茶肆之後將徐拘解捕房押候送至英公堂請訊 
[江督轅門抄]  
　　正月十五日文武各官均禀賀江南提臺譚宫保辭行揚屬運河隄工局候補道何湖南督銷候補道李沙漫洲緝私候補道子揚州保甲局候補道王大通楚西掣騐候補道馬候補道曾丙熙由山海關回蘇松鎭陳旭新授九江鎭宋朝儒淮揚鎭潘萬才天津來署皖南鎭任祖文統領安徽威靖等營韓大武淮揚中營遊擊王心忠管帶清江馬隊丁大文缷帶仲字後營叅將王正高淮安府軍捕通判姚繼衡正印南匯縣汪以誠由蘇來補用縣盧孝保山海關回管理圖書集成委員縣丞伊立勳上海來　雲輪船李家泰江清輪船祁正坤崇安輪船劉德輝均接劉督憲回分省道黄遵憲禀謝奏調湖北差遣並謝委會辦南洋紡織局正任督中恊王銷假委辦下關厘捐同知楦齡禀知今日到差同知程文鑫禀知隨劉督憲回宋振瀛請假赴江北措資山陽縣程鑫辭○十六日督憲劉會分部員外郎沈適中到候補道曾紀壽謝委會辦鄂湘賑捐局江西南　鎭何明亮統領新湘等營陳基湘享寗縣盧維雝蕭縣劉本憶威靖兵船徐九成禀知拖軍裝赴象山又拖劉帥回保民兵船楊永年由滬裝砲來委管西壩卡大使康奉琪馳魚　船王金榜均到沛縣馬光勛禀謝飭回本任府郷歴楊元勳奉湖北宜昌川鹽釐局委稽核聨票差飛霆輪船屠宗全赴上海祥雲輪船李家泰送張制軍均辭翰林院蔡金臺到補十四日知縣許廷楨禀知知縣董堃臣病故○十七日文武各官均禀賀督憲張辭行常鎭道吕海寰到候補道方碩輔假五天鎭江木厘分局知縣但祖翼到護軍前營張彪　　輪船徐張順送上海道赴滬均辭○十八日將軍豐會禮科掌印給事中丁立瀛到會藩臺瑞糧道馬巡道胡徐州道沈上海道黄常鎭道吕蘇糧道堃總理兩江營務處候補　桂城内保甲候補道章瓜洲鎭高光効均見會辦金陵善後局兼辦山東機器局候補道潘學祖候補道阮祖棠分省道黄遵憲禀知奉北洋大臣王札奉奏調赴直差委奉旨　遵又奏湖廣督部堂張奏劉辦理兩湖江西浙江等省敎案又調赴湖北差妆管帶江靖營張邦才均傳見候補道曾丙熙請假一天提督王衍慶遣散霆慶營勇丁上海來帮辦上海機器局知府張慶勛同知李文濤由淮安府招募練兵向貴州副將謝文發候選同知王濟航由京來知縣熊存濟由鎭江押運軍火來省江西知縣邢恭祖解南字營餉來浙江知縣李前泮浙江來九江後營守備楊玉清福安輪船黄友勝江隂回卽辭解銀赴湖北普安輪船楊永桂送瓜洲鎭高赴江隂回飛馬輪船喻文朝由滬來瓜洲中營遊擊戴蕪貴守備温干城遊兵營遊擊莫長清威靖兵船徐赴象山起砲青山營守備許和生送張赴湖北澄波輪船王送劉赴湖南江平輪船宋德明送惲赴湖北均辭督轅牌示　贑鎭何明亮淮揚鎭潘萬才隨同辦理東征營務處現已事竣回省應卽飭回本任督標中軍副將王幼山前署壽春鎭篆務現已交缷來省應卽飭回本任○十九日文武各官拘禀賀上海道黄蘇糧道陸上海機器局候補道劉分省道黄遵憲蘇松鎭陳瓜湖鎭高福山鎭韓統領新湘等營陳提督雷玉春命兵右營鄒理堂海門同知王海防同知葉通州　隸州汪太倉直隸州陳高湻縣李江都縣葛毓清東臺縣湯曜均到泰興縣王鎭洋縣吳見皖南鎭任鎭江營叅將鄭國祥揚州叅將唐炳升淮揚中營遊擊王心忠上海籌防捐　知縣王元常均見辭總辦儲材學堂候補道楊禀知本日同文舘開學廣東候補道陳明遠數天知府喻先覺均請假淮揚鎭潘萬才督中恊王幼山均叩謝牌示海州釐捐通判倪人塏儀徵縣朱江湖北知縣寶豐赴蘇鹽大使馮德壇回揚四位均辭指分江蘇試用巡檢鄧秉楹到補昨日叅將何心川知府劉式通由滬來奉委採購銅鉛鑄錢均見前湖南寶　恊詹定　到普安輪船楊永桂辭回揚督轅牌示徐州道沈守謙撤任留省察看遺缺查有候補道阮祖棠堪以署理○二十日藩臺瑞糧道馬巡道胡蘇糧道陸委署徐州道阮　棠謝委總　兩江營務處候補道桂湖南督銷李江西督銷范大通督銷沈揚州保甲王湖口掣騐松楚西掣騐馬候補道曾廣照謝委辦江南籌防局潘學祖丁葆元杜俞直　　補道徐建寅徐州鎭陳鳳樓叩謝委署督中恊王幼山叩謝赴本任帶清江馬隊丁大文直州徐賡陛泰分司沈通分司金代銘字水師營總兵程映由水師後營王俊南奇兵左　　鴻利興化縣俞熙睢寗縣邢毓馨東臺釐捐楊鳳池均到提督萬本華大河日釐捐羅大勝關釐捐何靖江釐捐樊阜寗縣盧沛縣馬蘇鑣貨釐捐劉六合釐捐裕海門釐捐陳　　　曾力乏橋沈見楊屬運河隄工局何淮揚鎭潘萬才南贑何明亮均叩謝飭回本任宿遷營遊擊李東武管帶江靖營張邦才荷花池釐捐胡姜泰釐捐周下關釐捐愷仙鎭釐　　界口釐捐朱周圩港許江浦縣劉蕭縣劉上海縣黄寶山縣沈泰興釐捐黄孔家涵俞安徽知縣　仁丙均見辭徐州道沈湖北督銷候補道志沙漫洲緝瓜于武穴掣騐許回　　　洲鎭高江西候補道惲赴湖北海門同知王海防同知葉通州直隸州汪太倉直隸州陳高郵釐捐程川沙營叅將徐傳隆高湻縣李泰興縣王灣頭釐捐葉均辭候補道曾丙　　假一天同知劉卓栻知縣鄧矩戴光均禀知對本畢孔廣仁五天黄應鼎三天均請假季逢辛禀知新圑練軍點交馬葛兩營官接管 
[蘇撫轅門抄]  
　　正月十八日候補道朱通知在院上展假五天知府羅道源請假一天海州直隸州徐慤立禀前同知朱汝漣請假二天袁保基通判管清佐均禀辭　滬陳以屏由金匱保甲差次來知縣松年銷假准補貊貔司巡檢黄錦鵬禀謝奉委調署七浦司巡檢從九徐兆雲謝委署理金山縣典史指分江蘇遇缺先補用州吏日劉兆　　東人由京騐看來省禀到○二十二日候補道朱銷假海州直隸州徐慤立禀辭清河縣侯紹瀛禀到並謝保薦卓異通判陳鎬由常昭海口釐局來又任汝霖禀辭赴寗知縣孫　澄由鎭江來署吳江縣縣丞戴爾恆禀到典史趙守正由寗回分發江蘇試用典史姚祖頊由京騐看來省禀到○二十三日清河縣侯紹瀛禀辭候補同知周文煦禀辭回上海　利局内閣中書銜丹陽縣訓導聞福圻太倉人禀到卽辭試用典史房樹瓊禀知奉府委監放長元吳三縣孤貧口糧差 
[上海六馬路仁濟善堂經收咸有一德施醫給藥一文愿册捐正月初一至二十日清單]  
　　神戸全益號大善士助洋二十五元天水明德堂主人程啓業各助洋二十　蕪湖桐記號經募廿戸洋十六元漢口電報局十五元虞子敏爲長女素琴身弱拜歲資移助求保平安洋十元泰興何桂生洋八元元利號洋八元銅洋二元京兆心平子七元二角陳無心氏洋七元簞瓢屢空子爲妻完愿求咳嗆速愈長子易成助洋六元太倉洽盛號五元八角隠名氏求母病愈應林氏求消灾延壽無名氏保平安助角子金陵隠名氏　長室古煥堂張渭生七戸各洋五元南通州無名氏求母康健又求生意興隆吳菊初三戸各洋三元周斌國魏起祥魏起祥張廉記張厚豐張葆廉助錢合洋三元常熟濟誠　　友合助又不留名求一路平安仙鎭兩戸月捐人正月份又助二月份毆陽鼎隆爲子病求愈金孝安等八戸册右住欽記無名施周筆氏少棠氏無名氏九江無名氏何一　　　吳家駒雷竹軒杏花樓俞錫蝦霍然居士毆陽十九戸各洋二元滸浦恭泰號一元八角劉花仔花女一元二角如臯心幻氏一元銅洋一元山右雲州雅貞氏求生子順利雲州五峯雲州太原安氏清河郡信女吳興留書屋蘇州有心無力人晚香覺主人舟山人助韻山人鏡心堂主人鏡研齋主人滃州子補過子王奕縣趙泉江唐廷贅陳春臺曾廷楝　清川姚　軒榮子敬同福和雙盛泰識我齋陳承裕堂中正堂慶善堂古西　川胡氏王陳氏王薛氏補過氏蔡周氏王俞氏有名氏不名氏無名氏無名氏隠名氏不留名李宅安記順記號求店内順吉修思子求祖母冥福省悟人求嚴慈康健四十四戸各助洋一元以義制事養性居士免灾氏隠名氏四戸各八角洪門詹氏七角　無名六角保赤主人安　主婦椿萱並茂生棣華聨輝生雲州玉峯雲州承啓堂益壽山房惜隂居士初儀軒初儀軒吳憲堂陳脉榴陳翰生馮樹齋張　翌李景雲林吉初許樹功王心安袁萬銘楊漢臣　竹齋王隠名無力子無名氏五戸各洋五角龔竹朋連記德性居士各四角洪啓本堂老恊記各三角七分半惜隂居士郭善卿朱更疑劉馮氏無名氏五戸各三角　補室退補　有心無力有心無力無力氏無力氏舜民氏劉潘氏張章氏邱氏無名氏無名士無明式留耕堂明善堂陳子祺朱少露洪小甫朱節明餘根子甘戸各二角吳怡琛俞玉漢李　昆丁善生承志堂福昌泰萬利永福昌永無名經手申報人十戸各一角魏姓趙永泰各銅洋四元無名氏銅洋三元王全生同茂盛樂安氏化小事人無名無名六戸各銅洋一元以上共收洋三百十一元二角銅洋廿二元錢二千七百十文 
 
 
 

Page 10

 
 
   
 
