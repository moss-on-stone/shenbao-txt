# 1892 - 291 - 4907008

 

Page 1

 
 
[勸募山左汴梁急振啓] [  申報館協所同人拜手]  
　　前者順直洪水洚洞爲災猝不及防以致生靈塗炭敝協振所已印成捐册附報分呈樂善諸君兹又屢接山東河南急電告災咸稱河水濯隄平地化爲澤國小民顚沛更甚於前噫胡天之不佑斯民至於此極耶所望諸君子之接到敝所捐啓者時艱蒿目大發慈悲見義勇爲當仁不讓急分家量以拯哀鴻庶幾災民之不死於水中者猶得藉義粟仁漿以延殘喘實敝同人所望雲九叩者爾 
[九朝東華錄减價出售] [  圖書集成局啓]  
　　本局所印九朝東華錄一書紙墨板六副可謂詳細分裝六十四本外如　木夾板六副可謂盡善盡美髮憾臺無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝堂故者請臨申報舘帳房購如庶一經披閱如瞻列聖鴻謨乎 
[剿除内匪扼要說]  
　　去歲以來各處哥老會匪藉焚燬教堂爲名到處蠢焉思動至上月而湖南之醴陵與江西之萍鄉又有會匪結黨成群揭竿作亂初疑爲勢甚猖獗未易蕩平乃未及數旬而告捷之書已屢登報牘葢跳梁小醜誠不足以抗拒天戈焉一昨撰近日内匪易於剿除論以當凱哥之奏客有閱而善之者問於余曰子謂剿匪之易子諒能扼其要而非徒托之空言敢問其要何在哉曰是在嚴禁軍火而已矣夫　耡荆棘上世有用以爲武備者今則無所展其長必也砲火喧天槍聲震地兩軍相見肉薄血飛始克分强弱定輸贏苟槍砲之未齊未有敢貿焉交戰者顧官軍之槍砲或購自外國或設局自製無不盡善盡美精益求精用能决勝疆塲殺敵致果若匪黨則烏合之衆紀律全無安所重軍裝與大兵相拒敵以故潢池盜弄不足爲憂往往有朝肆憑陵夕築京觀者乃觀今之哥老會竟槍砲銛利無異官軍去年竟句結英人美生私行販運幸天奪其魄遽爾敗露判美生以監禁之罪餘黨亦有被株連者竊以爲此後匪人當伎倆俱窮軍裝無從販運矣不料近日邸抄所載如松漕帥奏以宿遷縣宋邱山有結會幅匪李克斌爲首糾集多人肆行搶掠疉經營勇拿緝李匪自知不免反槍擊斃此外又有陳演生卽陳大帥等多名緝至江陰洋馬頭出其不意上前禽獲隨會同營縣直擣巢穴匪黨驚慌携槍逃竄勇役跟追之下被匪連放火鎗勇役伏避均未受傷追至陳家樓匪黨正在裝藥未成勇役奮力直前立時就獲並奪獲洋槍二桿又訪得匪犯咸麻子卽麻大王糾衆滋擾遂督率勇弁潛往匪開放洋砲其勢甚兇又匪首韓麻子綽號韓信亦瞻敢連放火槍拒敵後得禽獲奪得雙響大洋砲兩尊小手砲兩桿其餘諸匪當往捕時無有不開槍抗禦者我不知該匪何從購取洋槍凡屬普天率土之民亦誰肯以洋槍售與匪人令其用以謀叛哉夫私售軍火律有明條誠以刀劍雖極鋒錯未有如槍礮之爲禍甚烈者故不得不防之于豫而禁之彌嚴也乃禁雖嚴而若輩仍能冐禁私售且不必其私售也竟敢勾通洋人如美生者堂堂報關而去噫　何若輩之瞻大妄爲竟至如此哉蒙以爲欲禁軍火有二法焉必須相輔而行一申明關卡之禁凡白關卡諸物俱有捐稅軍火則無之蓋以軍火非人所宜販連者故不責令納稅輸捐也今俱當於輪船抵埠時責成巡役細意搜查復令船主及買辦出具船上並無人私帶軍火之切結若是則匪黨無所藏身而軍火自艱於轉運矣一嚴查保甲昔王荆公執政諸事以厲民爲務獨保中之法有利無弊蓋保中行而匪人無從匿蹟也乃邇者各直省雖行保甲無不視爲具文不過以一紙門牌責成局員編造窩盜賊也聽之私藏贓物也聽之循例奉行雖行與不行等耳今當力加整頓昕夕由官邏察筣令各家互相稽查凡有私　軍裝者不論其是否匪徒一律嚴行懲辦舉凡經過關卡或有時而偷漏者一經運到仍無安置之方雖有狡謀亦何自而逞哉夫匪之於軍裝猶魚之於水也魚無水則不能游泳匪徒苟無軍裝在手則卽驍勇强悍亦不能徒手而抗大兵雖有如龍松年之嘯聚多年羽黨蔓延數省沿途分售票布蠱惑者日漸衆多而敗露之餘亦惟俯首就縳巿曹正法若宰豕羊烏能如赭宼之蟠踞嚴城爲患日久哉故僕以爲嚴防堵勤操演各處搜捕有犯必誅固屬治匪之要策而具要策中之要策則首在嚴禁軍火軍火旣禁則雖有戈矛之利弓矢之精斷不能與雄師互相搏門然則嚴查輪　與整頓保甲二者不可謂非先務之急與至於店鋪禁售手槍銅帽工匠不准修整壞槍此則厲禁久懸人所共悉固無俟鄙人之贅言矣 
[本館接奉電音]  
　　昨由京友電傳上諭一道敬謹譯登○八月三十日奉旨正黄旗滿洲副都統著色楞額調補廂紅旗滿洲副都統著阿克丹調補正黄旗漢軍副都統著文瑞補授欽此 
[吉林火警電音]  
　　昨接吉林發來電音云初二日晚間西門外失愼共燒街巿鋪面三四十家約二百餘間電桿亦燒燬損壞亦可謂巨災矣 
[鳳池秋色]  
　　戶部爲批示事據丁憂候選同知宋紹曾呈稱職故父前署晉州知州宋彭壽係江蘇鎭江府溧陽縣人歴任直隸衝繁瘠缺州縣時値軍務倥　供應兵馬差四十餘起均係借用重利銀錢賠墊且在臨榆等州縣任内奉劄舉辦圑練籌給勇糧捐廉撫卹收買蝗蝻减派差徭是以歴年虧累債　如山每逢遷調百計張羅移新補舊嗣因廻避姻親未及離直捐回原省以致賦閒十年益形拮据萬分迨後職故父清时各任交代除將家產悉數變賣彌補並現在完抵外尙欠正雜各欵銀三千八百廿四兩零職故父實係家產盡竭並無資財隱寄職胞兄祖綬係浙江候補鹽大使微末窮員現在省清时未敢擅離職有官未選一家十餘口嗷嗷待哺誠有流落之勢一切困苦情形爲通省寅僚共見共聞現屢奉嚴劄勒追亟思完繳實苦於摒擋無物告貸無門情急無奈理合遵例呈懇俯念因公賠累無力完繳准照例俟職等補官日以十成俸銀扣抵以清公欵粘連同鄉印結具呈到部查定例凡應追一切賠項銀兩總以有力無力爲斷其力能完繳者無論本身子嗣所賠係屬何欵但由戶部行追者均應令其按限完交至無力完繳者分别有官無官有官者無論本身子嗣官職大小但係現任卽不得濫行請免如該旗籍及歴過任所查明並無資財隱寄具結咨部後准照現任俸廉扣繳一半有官未補者俟補官日再行坐扣等語光緒元年二月二年十月間據直隸總督先後將清厘直屬舊案交代虧欠數目分造清册送部内開宋彭壽未清通州三河臨榆三州縣未完内結交項銀二千九百一十七兩零三分五厘米三百三十石又册開前在順義保定二縣未清交項内結實銀七十九兩八錢五分五厘又 
 
 

Page 2

 
 
未清外結實鎭二千四百零三兩九錢五分六厘制錢一千零三十千七百零三文造册咨部當經本部先後造册開單行令該督在於該員名下追繳各在案今據丁憂候選同知宋紹曾呈稱故父宋彭壽歴任直隸衝繁瘠缺虧欠交代除完抵外尙欠正雜各欵銀三千八百廿四兩零　係家產盡竭並無資財隱寄呈懇俯念因公賠累無力完繳准照便俟職等補官日以十成俸銀扣抵以清公欵等語本部查與定例有官未補者俟補官日再行坐扣俸廉雖屬相符惟查原呈内稱前署晉州知州各任交代除完抵外正欠正雜各欵銀三千八百廿四兩零與直隸總督前送虧册數目不符亦未據直隸總督及原籍巡撫取有原籍及歴過任所有無資財隱寄印甘各結送部查核未便遽行照准今應行文直隸總督江蘇巡撫查明前署晉州知州宋彭壽所有歴過任所及原籍如果無資財隱寄取具印甘各結送部以憑核辦並查據光緒元年册報該故　虧欠交代内結外結銀米制錢數目與該故員之子呈稱虧欠銀兩數目究係因何不符之處應令一併查明詳細聲覆到部毋稍延緩○京西琉璃局地方窩藏巨盜十餘名經南營西珠巿汛曾都戎崇蔭查悉派弁兵五十餘人馳往該處拿獲李某等四名現已解交步軍統領衙門收押審訊大約須奏交刑部科罪也○北海月明樓月新殿等處陳設玩物寳器前經商人于某領至外邊雇匠修理聞有硬木掛屏十二扇上有山水人物花卉鳥獸樓臺殿閣均用寳石金玉瓷片鑲嵌而成精緻無比當修理時匠役某甲偶爾疏虞將屏上鑲嵌玉質駿馬一匹摔落在地碎成虀粉于某查悉責令某甲賠償甲不肯涉訟於北吏衙署旋經人爲之調處另購佳玉按式製成所有玉價及雕琢工價令于某於甲工價内坐扣三成此案遂結○三府菜園開設牌九賭局經北城察院馮君查悉令練局委員邵某帶領哨勇四十餘人於八月廿四日下午前往查抄起出賭具並獲賭局主人及賭客共三十名繫以黑索解至練局看管當日禀詳城憲會同北内坊主王吏目赴局審訊大約訊供後卽行帶城判斷○東北園某姓子名紀官與比隣杜某之子年均十三四兩相嬉戲式好無尤日前偶因踢毬口角紀官忿忿不已突回家内取菜刀一柄出門追赶盡力砍去傷其左腿及腹深約寸餘血流如注杜某聞之急往北吏衙署喊控蒙派捕役拘紀官到案收押候訊以童子而持刃行凶亦可見北方風氣之强矣 
[新河火警]  
　　鄂垣北三里許新河一帶茅擔蔀屋一望如雲最易惹火八月二十五日某姓家失愼以致延燒比鄰　中雖有水龍奈遠隔數里殊有鞭長莫及之勢回祿神因大肆猖狂約焚一點餘鐘始息 
[甬上瑣識]  
　　寍波各署皆預期牌示於八月二十七日換戴暖帽亦順時布政之意也○時近霜降馮軍門諭令六營營弁日在大校塲操演洋鎗線鎗並大小各陣旌旗蔽日刀矛迎霜槍砲之聲聞於遠近軍容嚴肅可見一斑已○游民駝背阿三向在上海以訛詐爲生涯現已回家依然怙惡一日自覺心慌意亂坐臥不安友人勸其以澆愁酒至半酣忽見神色變異急切舁回家内未片刻卽暴亡 
[江右雜言]  
　　中秋前二日有某甲者混入江西撫轅至宅門以内跟丁某甲見之呼人拿而綑縛德中丞嚴詰久之見其語無倫次知患瘋癲飭交南昌縣訊鞫并諭以如有人具保卽可釋去閱數目並無保人乃判令枷號示衆○本年江右旣苦水災又遭亢旱中間譍颶風爲害田中禾稻大半摧殘以致七月以來米價陡漲目下每升須錢三十文柴亦昻貴異常每斤須四五文茶子因被大風吹墜茶油每斤須百文旅食者雖屏絶嗜好極力撙節亦有長安居大不易之慨矣○江右各屬娼賭二者不但官不能禁且有日新月盛歲不同之勢嘗見有藉賭　生涯者一擲千金毫無顧惜窮奢極欲上擬　侯卽字寳盒寳諸賭攤亦皆黨羽衆多手頭闊綽若著名娼妓則嬌憨奢侈靡所不爲遞至半老徐　亦粉膩脂香綽有餘裕而蓑衣之類則出入於烟館酒肆呼朋引類習以爲常所苦者獨此守拙迂儒藉律墨作生涯終不免冬煖號寒年豐啼飢之勢盛衰倚伏顚倒無常安得排閶闔百一叩之 
[泖水寒波]  
　　松江訪事人云亭林鎭人某予以開設烟寮爲業上月初不知有何事倩某乙至郡城辦理迨事竣乙浮報零星費用多至洋銀　十五圓甲囊槖蕭然苦無所應乙索之急十無奈呑阿芙　膏殞命屍屬以事近威逼奔投華亭縣署呈請莅騐適吳邑侯先期公出閱看海塘由署中人飭差前往禀知想員繞道逕赴屍塲檢騐也○郡治西門外一圖中有無賴子混名敲扁豆者因犯事端經婁縣夏邑尊　責若干板發嶽廟前枷號示衆某日清晨八點鐘時邑尊　　　其處遍索不見飭提地保阿全詰訊一味支吾遂帶回署中判令笞臀四百下枷示頭門 
[西湖佳話]  
　　杭垣省防統領劉吉園軍門祥勝於八月二十七日接奉督　札委署理寍　定海鎭總兵篆務諏吉於九月初旬起節赴任在籍紳士於二十九日在興忠巷龍宅盛故　宴榮錢　旌　仁和縣伍大令錢塘縣朱大令作陪所遺統領差聞李總戎成林接帶云○敷文書院吳左泉山長超躬詣撫院辭謝癸已年　教一席大約因病未痊愈故也　振帥極意挽留未識能挽高賢之駕否○杭俗每逢九月初一至初九日僧觀道院設壇供奉斗母以昭誠敬愚大愚婦相率偕　以吳山爲尤甚約有十餘處近日新添絶紥花草人物爭奇鬥艶五色迷離届期送至各壇安設較上年尤爲熱閙是何侯神者之多歟 
[浙省官報]  
　　八月二十日牌示仰新選上虞縣教諭朱葆儒分缺先典史朱金耿知悉於本月二十三日來轅聽候本部院騐看差委考騐給憑毋違特示准補樂清徐振翰禀謝飭知准補調署新城縣張覲光烏程專丁來省禀謝海運保准在任同知儘先補用大挑縣蕭治輝禀知杭府委仁海餘三州縣勘荒差叩見鄒勵成號廉昉福建人由京分發　省禀到魏象書禀見銷發審差馮天瑞由諸曁絲捐局來省禀到禀見王毓藩湖郡來省禀到惲福同禀知京餉釘鞘寄存外庫正任麗水縣興史夫爾厚禀奉調回禀到候補縣丞陳詰禀見叩謝海運保舉何夢星禀知聞訃丁父憂二十一日調宝杭州府陳禀奉部覆奏准調補杭州府缺飭知叩謝署湖州府張來省禀見金華通判徐禀奉藩司飭知赴任禀見叩謝候補縣王澤民禀辭赴新城等縣公幹前署永仙縣丞李世均父卸回省禀到候補縣丞曹和浩禀奉藩司飭知咨補秀水縣丞叩謝二十二日候補府鄧嘉純禀知糧道委閱學海堂課卷差李襄國號　亭安徽人由京引見來省禀到住晉升堂同知阮祥藻禀銷期服假桂冬榮禀銷嘉善公幹差嘉善縣江峯青來省禀到候補縣蔣本鑑由泗安防次來省禀到叩見二十三日候補府楊葆銘禀見叩辭回嘉郡釐局候補縣蔡錫侯禀辭回臨浦局新選上虞縣教諭朱葆　禀候考騐給憑叩見署秀水縣主簿陳壽萱禀見叩辭赴任候補典史朱金耿禀候騐看叩見二十四日候補副將蔣益賢嘉興防次來省禀到叩見候補府時慶萊禀奉憲委塘工局提調差禀見叩謝並謝步金華通判徐思安禀見叩辭赴任仁和縣伍禀知奉飭監斬蕭山縣行刧卡船游勇顔青何一名錢塘縣朱禀知奉飭監斬蕭山縣盜犯唐得勝一名均綁赴曹處斬梟示訖鎭海縣束允奉因公晉省禀到叩見嘉善縣江峯青禀見候補縣史恩緯禀知臬司委赴蘇公幹禀見叩辭蔣本鑑禀辭回防南潯巡檢耿葆澂禀知藩司飭知赴任叩謝候補巡檢崇照由京騐看分發來省禀到二十五日候補副將蔣益賢並禀辭回嘉興防次東防廳高禀知隨同杭道三防勘工回省禀到西防聽徐工次回省禀到叩見候補同知胡義贊曹娥局來省禀到叩見方駿禀知藩司委遂壽二縣勘荒差禀見叩辭大挑縣吳炳修嘉秀善三縣潘志頴桐分二縣徐引清長安孝三縣候補縣任環增西龍德所錢增勳浦湯二縣並叩辭忠滿餘臨二縣並叩辭均禀見侯康田海平嘉所稟安俱禀知藩司委勘荒差王毓藩禀見禀辭回湖郡王澤民禀知藩司委催前嵊縣查令交案銀兩差上虞縣教諭朱葆儒禀辭赴任南潯巡檢耿葆澂稟見叩辭赴任咨補錢塘縣丞淇禧禀銷津悞差叩見候補縣補用府經歴馮天瑞稟辭回諸曁絲捐局縣丞邵晉仁禀知藩司飭知遵新海防例過入遇缺先補用叩謝主簿楊鳳題禀銷海運差叩見 
 
 

Page 3

 
 
[皖中雜誌]  
　　時逢炎夏各鋪戶在街中搭盖凉棚原爲避暑納凉起見　者金風薦爽玉露圑秋首縣包伯琴明府爲預防火患計大　告示責欣各處地保督率更夫傳諭各鋪戶將所盖凉棚　律拆去　亦防患未然之一道也○皖省年例採辦宣紙進呈御用兹由沈仲　中丞會商嵩書農方伯籌　銀兩札委候補縣彭新三明府赴宣州蘇城一　採辦貢紙明府奉札卽當束裝起程也○委辦撫提營務處候補道王闌畦　察於八月二十六日赴各衙署辭行卽於是日乘招商局江寛輪船赴　勸辦順直賑捐○候補知縣熊明　瑞生奉嵩方伯札委辦理牙釐局文案明府卽於二十八日　差視事 
[巴山秋曉]  
　　宜昌舉行府試七州縣文武童生來者甚多地方官恐人多易於滋事日則由府縣往來巡查夜則由防營哨官及中衡遊戎在城内外及洋街一帶嚴密查視巿面賴以安靜○美國領事署於去秋興工至今業已落成翬飛鳥革大壯觀瞻爲諸洋房所不及領事於日内卽可遷多入署矣○近因黄河險工迭出大憲飭在宜昌辦理捐輸總局事務係某鹽局委員總其成想捐生富踴躍輸將以濟河工急需也○府試於十六日取齊二十一日開考逢太守已在漢上聘得名宿數人襄衡校之役○東湖許大令之璡在任已有數年近由省中大憲委周大令前來瓜代許大令交卸後卽回省垣聽鼓○米糧由湖南運來者每石漲價數百文想因考試人多以致增漲也 
[善金陵官報]  
　　八月二十二日辦籌防局候補道曾委辦山東機器駐滬購料事宜會辦江南機器局候補道藩學祖到由滬來記名提督廖得旺新授江西吉安叅將金鳳岐到由京來知州錢松年辭赴上海騐收艇　各位均見辦洋務局候補道曾首府李均傳見上元縣陶江寍縣藍均禀知武童考畢補昨日署安徽滁州余適中交卸回指分江蘇未入譚本榮由京來到省二十三日藩臺瑞糧道馬新授江西吉南贛寍道周浩辦製造局候補道郭道直直隸回江西南昌城守協興壽均到辦支應局候補道吳委辦山東機器駐滬購料事宜會辦江南機器局候補道藩學祖辭回滬各位均見同知章銓到銷河運差回並謝冬防記大功二次正任甘泉縣劉禀知奉飭前於甘泉任内新舊案件全數訊結蒙記大功五次辦灣頭厘捐知縣許廷楨專差來省禀知奉釐捐總局飭知儘先委署州縣江蘇試用縣賀錫蕃禀知由府經歴過班知縣曾家驥奉善後局委通濟門粥廠工城卽日開工江蘇試用府經歴禹崧齡由京來到省廣西都司龍金賽廣西來千總田捷勳清江來均禀到二十四日新授江西吉南贛寗道周浩辦大河口厘捐知府石作楨叩謝保舉三品銜江西南昌城守協興壽前署安徽滁州余適中辭回皖署長江水師湖口鎭標中營都司謝玉林到由湖口解鹽餉來並來寗領餉均見辦籌防局候補道曾禀辭赴鎭江看工二十五日藩臺瑞糧道馬巡道謝辦城外保甲局候補道羅辦下關　騐候補道胡辦武穴掣騐鹽厘候補道郭辦厘捐局候補道歐陽辦善後局候補道穆首府李禀知二十六日考試七縣文童兩首縣陶藍均見徐州道沈守謙辦江西湖口掣騐候補道朱溍辦通花布釐捐知府趙貽書署皖南鎭統領練軍馬步等營徐士衡均到見郭道直禀謝會辦順直賑捐通判徐士英銷河運差回並謝十六年河運案内保加四品銜並謝冬防記大功一次二十六日徐州道沈守謙辦籌防局候補道曾到由鎭江回統領新兵等營李占椿江西同知曾森溎到由江西解餉進京回通判甘恕知縣湯曜禀謝請補東臺縣候選縣彭意鰲叩謝江西縣丞曾祖禱到均見同知周昌鳳禀謝蒙保知府銜王庚年安徽同知楊鵬程通州回均銷江北河運差回辦理江南製造局繹書事務英國進士傳南雅差禀知本日到水師學堂監考廣西撫標右營都司龍金保廣西來鹽大使孫肇圻揚州來投文候甄别藩轅牌示東臺縣黄承暄調補上海縣遺缺按班輪應正途舊海防先知縣湯曜堪以請補 
[赭塔秋光]  
　　蕪湖縣王邑尊邇日親赴各鄉勘視秋成分數示期開徵復恐被水被蝗處尙未悉數呈報特諭各業主於八月廿一日起三十日止挈同佃戶來案呈報聽候彚詳上臺但不准揑熟爲災如敢嘗試厥罪匪輕是則於體卹之中仍寓警惕之意賢令尹用心良苦矣○某夕有縣署轎班多人擁至二街李五弄院尋釁一言不合卽揮老拳李五亦率龜子龜孫羣起禦之短兵相接長戟倚天肉薄血飛兩軍各有三人大受損傷且搗毁什物不少遂互扭至保甲總局控訴局員以轎班係在官人役自有該管官管束惟將龜奴重責二百板荷以巨枷交保帶回旋爲王邑尊所聞當夜將轎班拘獲三名繫諸囹圄一面飭提李一到案將子薄責詎料李五自恃護花有幡延不赴案惟挽津要代爲關說邑尊愈怒疉出火籖越三日始見曳尾坭中者蹣跚而來訴稱實因轎班偪索節規未滿慾壑致興偌大風波叩求施恩邑尊以兩造皆非安分之徒立將李五發押班管旋卽帶同胥役親詣弄院將燕壘鶯巢一律封禁於是弄院中人驚惶逃竄羣往黄二揚瘋子王怡和吳茄子四家暫避其鋒旋聞李五已定擬遞解回籍永遠不准再至蕪湖不識此後能免死灰復燃否○磁器之製以中國爲最古近經西國悉心仿造駸駸乎駕而上之日前英領事福格林君從外洋購得磁瓶一對贈洋務避吳司馬其式似瓶非瓶不知究作何用觀其磁色頗覺細膩風光瓶口揷鮮花數　若非仔細逼視未有不悞爲園中帶露摘來者實則窰工原製不能不歎其設色之工也中國仿造洋貨若能似此精進何患不獨操利劵哉○皖南鎭徐叔平副戎於八月廿四日抵蕪旋乘招商汪裕輪船前往曰門謁見劉峴帥禀商要公麾下練軍蕪采城守各營均排隊江干恭送甲帳連雲旌旂耀日大有如荼如火之觀○署和州周剌史日前由任所來蕪　輪赴省謁見各大憲聞刺史治州多善政遐邇感戴幾於有口皆碑蓋州人數困於酷史敲骨吸髓民力幾盡得刺史鋤奸去暴與民休　是如出水火而登袵席也州民素好健訟刺史當堂收呈隨審隨結不使稽留片刻花費一文而於扛帮者必嚴摘之訟源爲之一清又州城私錢充斥刺史知非文誥所能革乃下一令此後凡用私錢每百只准作制錢十四文如病其刻可持呈大堂支罏融化每百仍給青蚨十四文限三個月統行銷盡如有存留卽以私販論罪此今年五月間事也鄉民感之　德政牌匾萬民衣傘已有二十餘起必如刺史之治州方可受之無愧也○委署寍國府楊慧峯太守於八月廿七日由省禀辭赴任道出鳩江暫住長源客棧與道縣各官往還酬酢小作勾留卽當挂帆由内河進發涓吉九月初五日接篆○八月廿六日晨起曉霧未晞倐見東北方一片紅光初謂曉霞散綺繼見黑烟如墨破空而起疑是火災迨後細訪果係北鄉五里丁橋左近某農家早炊不愼焚去草屋三間云 
[機器墮水]  
　　八月中旬華昌行之長安輪船由滬裝運機器至漢口洋街五馬頭卸上駁船由楚功小火輪拖往鐵政届至龍王廟口正値江流浪湧駁船之頭鑽入水内機器四十件盡落水申駁船　然浮起蓋因船頭受載甚重船尾過輕加以小火輪拖帶行駛甚急又係逆水始有此失事後用繩打撈奈機器鋒鍾如刃屢將繩索割斷曾無一件撈獲　後函致滬上請善水西人至漢設法撈取未知能盡入網羅否也 
[蘇撫抵滬]  
　　江蘇巡撫奎樂峯中丞將臨滬瀆由上海縣黄大令預飭家丁備辦供張此已列諸前報兹悉中丞乘坐官舫用小火輪拖帶於昨日午刻至蘇州河垃圾橋地方因潮水已漲不便前進暫時停泊滬南忠信兩營及駐紥九畝地之滬軍營統領均至新閘恭迎憲駕海關道聶觀察松海防劉司馬上海縣黄大令英廨讞員蔡太守法廨讞員葛同轉帮辦總巡朱森庭明府提右營傅參戎吳淞砲臺統領曹軍門及其餘印委各員均往新閘迎迓及見憲舟遠遠駛來各官卽飛馳向前迨憲舟下椗均各呈遞手版一一謁見中丞卽在舟次牛餐至下午一點半鐘登岸乘坐緑呢大轎前道有肅靜廻避牌及統屬文武兵部侍郎江蘇巡撫部院等銜牌五梅花戈什哈忠信兩營兵丁前呵後擁至天后宮旁行臺暫住文武各官紛紛上謁聞中丞定於今晨駛往吳淞閱視砲臺云 
[觀察抵申]  
　　安徽會辦營務處補用道王蘭畦觀察奉沈仲帥札委駐滬勸辦順直賑捐已於前月二十八日抵申矣 
 
 

Page 4

 
 
[圑兵舉哀]  
　　滬上西商圑練兵於昨日十點半鐘在黄浦灘取齊十一點鐘時至新北門外天主堂及三馬路紅禮拜堂行舉哀禮蓋因博卡喇輪船失事淹斃百餘人之多中心甚爲慘怛故有此舉至十二點餘鐘禮畢散歸 
[幸未成災]  
　　法界八仙橋附近升和里第三十七號房屋係寍波人某姓所居前晚六點鐘時在樓下將進晚膳而樓上蚊帳忽被火延燒頃刻烟霧迷漫紅光上騰爲司閽人某甲所見倉卒登樓將蚊帳撲滅得免貽殃然左右鄰已受驚不淺矣 
[買油行騙]  
　　誑騙之術愈出愈奇近有花樣翻新令人防不勝防者新閘地方某油坊於前日下午忽來湖北口音　三人一人手持木桶一隻狀甚堅固向坊夥　曰佳油每斤錢若干夥以巿價對其人囑夥秤見桶重幾斤自至油　盛滿一桶囑夥再秤將捕除去計油幾斤照算給　得桶油而去蓋油酒槽坊簍油皆在櫃外如買主欲買十餘斤數十斤者儘可先秤傢伙俟盛滿後再秤斤兩若輩因此得售其計俄又有五人持桶三隻貿貿然來仍如前狀迨盛油後每桶秤有十餘斤之重店夥深以爲疑細視其桶有夾層實以鉛條夥言尙須再秤桶重若干忽有人謂此油不佳我不願買長揚欲去店夥與之爭閙適店主自外回問明情節聽其自去勿與計較惟囑店夥格外謹愼而已 
[保全節婦]  
　　欽加運同銜在任前先補用直隸州特授江蘇松江府上海縣正堂黄爲查案出示曉諭事照得鄉約總局辦理保節善舉縣發矜節牌及禁止搶逼告示存局凡孀婦逢願守節而恐被人搶奪者卽行赴局開報姓氏住址由局董查明塡給卽照條示分别懸貼以杜親族逼嫁匪徒搶醮倘有犯者准本婦報局轉禀拿案重辦局董仍　時赴鄉查察務使孤苦窮黎克完其志立法頗爲周密業經陸前縣出示曉諭在案誠恐日久玩生合再查案出示曉諭爲此示仰合邑軍民地保人等一體知悉爾等須將鄉約總局辦理保節情形互相傳告俾得家喻戶曉遇有夫故婦女自願守節者或由本人或遣親族卽赴邑廟鄉約局報請發給牌示以便安心孀守將來年例合符由局彚案分請旌獎以彰潛德各宜遵照毋違特示 
[滬濱瑣誌]  
　　近有胠篋者流本領神通善能飛詹走壁城廂内外各鋪戶因此時有戒心前晚北門内某甲家被賊撬開屋頂正欲縋下適爲甲所見大聲呼喊衆人聞聲齊起四面兠拿該竊躍至平地跌傷手臂甲之家人方欲拘拿一轉瞬間已被免脫又小東門内東街地方某乙家聞門外悉率有聲不知爲偷兒並不聲張悄然繞至後門將該竊拘獲以物件毫無所失痛毆一塲麾之使去○南巿董家渡天鳳樓小烟館係某甲所開有某乙在郎家橋地方擺設魚攤常至甲店領略烟霞風味日積月累虧欠烟錢若干甲屢索不付前日甲又向索乙不但不還反出惡言甲怒不可遏卽以老拳奉敬乙亦不肯相讓與甲互相毆擊旁人解勸不散乙家蓄一犬聞門外喧譁聲飛奔而出知主人被毆上前亂吠悞嚙乙之腎囊乙痛極倒地經人扶回家内以後不知所終 
[誘女被控]  
　　陳顧氏扭楊徐氏至英公廨控稱有五歲女兒被楊徐氏誘匿向追不認扭案請究値日差禀明後察大守飭候訊供核辦 
[法捕房瑣事]  
　　小竊某甲前日在金利源碼頭行竊棉花等物被管碼頭巡丁所見拘獲人贓送入捕房管押○某乙不知從何處竊得瓦甏一個晚間行經法界不料被巡街捕所見當卽拘獲解入捕房管押○某丙失去鞋子一雙繼在某丁袖中搜出丁不認行竊兩相口角扭八捕房捕頭著將丁管押○萬泰烟館夥某戊前晚至護城河畔溲溺被巡街華捕所拘行至中途戊倔强不依當有别捕帮同拘獲扭入捕房管押○某已虧欠岳父某庚房租前日庚向索已無以應及敢挺撞遂被扭送捕頭以兩造有葭莩誼不予苛求將已管押片刻旋卽開釋著自行料理 
[飢黎戴德]  
　　本館協振所昨承信昌隆義成昌寳號交來江右南城危瑄璋大善士捐規平銀二百兩分解山東河南各災區竊思齊豫兩省洪水爲災小民蕩析流離厥狀甚慘深秋已届轉瞬隆冬雪虐風饕轉徙道路凍餒交迫何以爲生大善士以胞與爲懷普仁慈之念眼前功德實無涯涘吾知兩省飢黎當有望風下拜永矢弗諼者矣又承滬南德大恒洋貨號惠函云上月廿六晚鄰家失愼小號　險之極暗禱神祇祈蒙庇佑得以轉危爲安今以英洋二十元助充振濟竊謂禍福之機本乎一念似此樂善好施宜其誕膺多福豈特暫免災祲而已哉誌之爲災民謝并爲好善者勸 
[吉人天佑]  
　　謹啓者敝呇接奉經會星大善士爲子病篤醫樂罔效服符得慶更生完願樂助山東賑洋二十元又奉新羅邱汝霖大善士請符祈病速愈樂助順直賑洋一百元祇領之餘仰見慈祥感召符籙效靈仗神力以回春積善功而續命吉人天佑理有可憑濟急之施回天更速以此類推福壽多男何求不遂謹登報牘冀廣善緣 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
