# 1916 - 232 - 4915637

 

Page 1

 
 
   
 
 

Page 2

 
 
時評 
[黨與官（默）]  
　　今日政黨之聲又喧傳矣吾謂不獲已而必欲組織政黨者有一最要之條件不可使官僚加入所謂堅持在野主義是也 
　　前此政黨之所以失敗大原因非即爲官僚利用耶標舉一政黨内閣之美名以號召於是腐敗黠猾之官僚紛紛乘機加入以爲彼輩攫取禄位之用視政黨爲捷徑爲利藪爲護符不正當之競爭起而政黨亦遂因以墮地其成績蓋彰彰者也 
　　况乎政黨之組織甫具萌芽標幟尙未鮮明信用尙未顯著有何組織内閣之能力是故今日而不黨也則已苟必欲有政黨則祇能持此在野之主義以發明其政見砥礪其黨德根基之培養固而後始可言建樹若甫經組織而遽接近政權則適爲野心家藉政黨以攬奪政權之用料其結果未有不蹈舊黨之覆轍者 
　　然而今日之言政黨者對此主義吾知其必有難色夫果有難色也則毋寗不黨之爲愈 
命令 
　　八月二十二日大總統令唐滋鎭給予五等嘉禾章此令 
　　又令任命王餘慶爲江西陸軍步兵第二旅旅長令 
　　又令任命劉玉崐爲江西陸陸軍步兵第二旅第四團團長此令 
　　又令任命魏宗瀚爲陸軍訓練總監步兵監仍充領軍學編輯局局長此令 
　　又令任命趙大文爲山西督軍公署參謀長此令 
　　又令陸軍總長叚祺瑞呈請以姜得順充任陸軍第十師步兵第三十九團第二營營長應照准此令 
　　又令陸軍總長叚祺瑞呈請以朱恩銘充任江西陸軍步兵第二旅第四團第二營營長應照准此令 
　　又令陸軍總長叚祺瑞呈請任命譚斌宜爲山東督軍公署軍醫課課長應照准此令 
　　又令參謀總長王士珍呈海軍練習艦隊司令處參謀吳光宗另有差委請予免職吳光宗准免本職此令 
　　又令參謀總長王士珍呈請任命林宗慶爲海軍練習艦隊司令處參謀應照准此令 
專電 
[北京電]  
　　參議院投叚票總一百九十三同意一百八十七 
[北京電]  
　　參議院二點三十分開會㈠衆院移付總理同意案元首代表黎澍説明與衆院詞同主席指林森等八人檢票共一百九十三票得同意一百八十七票㈡審查會報告蔣羲明恢復中交兑現案主用質問方法提出表决多數㈢請復各縣議事會由辛漢説明應請頒明令限期召集確立自治基礎討論結果决付内務股審查五時散 
[北京電]  
　　昨日國務會議㈠滬上焑案據各種報告可證明係私人行爲㈡查辦胡瑞霖案調集舊卷討議未有結果 
[北京電]  
　　上海周道尹三日前内務部已呈請撤換國務院困楊善德來電爲周與楊交涉員洗刷暫不發表昨會議仍决定周楊同撤以前蘇司法籌備處長徐元誥爲道尹 
[北京電]  
　　張耀會電稱北上故代理儗定緩表 
[北京電]  
　　烟約期迫派禁焑督辦赴陜川甘滇桂粤嚴查 
[北京電]  
　　龍濟光要求安置其軍隊爲兩師團與以礦務督辦駐地 
[北京電]  
　　將開舊國民進步兩方合一之懇親會宣布消滅舊黨界限一致討論憲法 
[北京電]  
　　丁世嶧今始列議席財政股長選出李述膺理事楊繩祖 
[北京電]  
　　衆院組織憲法會議辦公所 
[北京電]  
　　某要人建議實行分治定督軍省長分駐適宜地點 
[北京電]  
　　各省交涉司素與地方官權限不明政府擬爲規定 
[北京電]  
　　恢復地方自治孫洪伊力主張於國務會議不久發表 
[北京電]  
　　參部儗在粤鄂蘇奉陜各設航空校一所學員定陸海將校中選出 
[北京電]  
　　交部改組定局提交國會追認 
[北京電]  
　　蘇省昨解到二十萬議員俸給已發鈔與現對搭以示優待 
[北京電]  
　　提議蒙人准其服官内地武職由陸部文由内部甄試或留京差或發特區委用 
[北京電]  
　　重訂交涉員職掌對知事警廰有指揮監督權 
[北京電]  
　　張勳電請確定定武安武兩軍應負防務責任 
[北京電]  
　　粤添軍務帮辦已商准陸督即發表 
[北京電]  
　　財部主實行所得税已交國議候通過再定試辦法 
[北京電]  
　　議築蒙邊三路飭部專員速勘㈠自張家口至多倫諾爾㈠宣化西北洋口至歸化㈠薊縣至赤峰 
[北京電]  
　　郭人漳請查辦胡瑞霖案衆院一部分以全文槪屬捕風捉影有損立法院尊嚴推梁善濟劉崇佑二人提出不能成立意見書就所舉十欵逐層指謬請公决今日議場恐啓舌戰 
[北京電]  
　　曹錕昨率第三師抵保定聞將移駐南苑 
[北京電]  
　　張懐芝請面陳要政 
[北京電]  
　　政府聘靑木中將爲軍事顧問 
[北京電]  
　　各使館以袁塟禮明日下半旗 
譯電 
[北京電]  
　　國民黨進步黨將合而爲一新黨現正在運動中（二十三日） 
[北京電]  
　　政府擬令陸軍部内務部派員會同考選蒙古靑年供職北京或邊界各區（二十三日） 
[北京電]  
　　國權報載稱政府擬撥欵五百萬元爲前總統葬費（二十三日）以上德文報 
[北京電]  
　　馮麟閣已任爲征剿巴匪司令故第二十八師之駐鄭家屯者已全撤退據鄭家屯縣知事聲稱開抵鄭家屯之日本騎兵共約八百名該知事顯經日兵釋回（二十二日） 
[北京電]  
　　前星期内華兵與蒙匪接戰多次聞蒙匪大敗而退（二十二日） 
[北京電]  
　　二十四日爲前總統葬期黎總統除派特别代表赴彰德送殯外且遣其長子與女前往祭奠昨已賫誄詞祭品啟程清室亦派漙倫代表參與葬禮（二十二日）以上路透電 
[華盛頓電]  
　　海軍議案規定海軍特别用費計盡已由兩院大多數通過呈請總統批准陸軍經費議案由總統否認後已經修正復提交國會總統因原案中有退役軍官於軍法會議一事不受行政部節制一條故加否認且反對訂正戰時規則據稱目下各國邦交時在動摇中未便從事此舉云（十九日）大陸報 
東方通信社電（日本人組織） 
[北京電]  
　　段總理因衆議院議院議員質問廣東問題於今日（二十三日）出席説明（二十三日） 
[北京電]  
　　外交部特派僉事王鴻年實地調查鄭家屯事件王奉委後即於二十一日啟行（二十三日） 
[北京電]  
　　農商部與殖邊銀行通同不正事件部長谷鍾秀欲嚴查辦因此部員中大起恐慌（二十三日） 
[北京電]  
　　段總理於二十一日答拜日本林公使（二十三日） 
[奉天電]  
　　外交部特派員王鴻年昨夜至奉晋謁張督軍接洽鄭家事件並至日本總領事館訪問懇談甚望將該事件圓滿解决定於今夜赴鄭家屯（二十三日） 
[東京電]  
　　據今日歸京之井上大使談英國之决心曰英國民中最初疝有不以戰爭爲然者今則舉英國民均大覺醒知過早媾和之不利有必逹懲創德國目的之决心謂非逹此目的遽爾媾和不成問題該大使並言多數英國民首肯日本對華之政策且知日本决不於中國侵害第三國之利益云云（二十三日） 
[東京電]  
　　坂谷　爵由法國赴瑞西八月十六日由伯倫電致外務省略謂綄合各種報告德奥兩國之食品及他諸物窮乏頗甚已確無疑然遽以此爲平和期近未免過早云云（二十三日） 
 
 
 

Page 3

 
 
[漢口電]  
　　宜昌電云蔡鍔陳宦二氏於二十二日生抵宜昌旋即下江（二十三日） 
[漢口電]  
　　漢口昨夜紛傳復有暴動之舉中國人等紛紛避難混雜非常後知實係謡言人心始漸鎭靜（二十三日） 
戰電 
其一（英人路邊電） 
[巴黎電]  
　　馬其頓至前星期日止僅聯軍陣線外人哨隊及偵察隊小戰自是日起薩拉伊將軍與德布大軍接觸聯軍之志乃在馬其頓陣線牵敵軍使不得分兵至他處助戰敵軍如果調兵他往則將於北方受敵其勢頗危敵軍之佔據佛洛尼拉與第未希薩聯軍示曾力禦之蓋雖得地不足稱勝也布軍之攻擊大約將如奥軍近在特倫蒂洛所取之攻勢僅曇花一現耳（二十二日） 
[洛尼加電]  
　　布軍之攻擊志在重振士氣以避羅國之加入協國戰團布軍之佔據佛洛里拉絶對無關重要蓋控制該鎭之高地已爳聯軍所佔也（二十二日） 
[雅典電]  
　　法泊特拉砲台之希兵抵制兵前進司令被殺又塞里斯之後備兵已　召保護該鎭之消息傳至此問後衆甚震驚希人排斥戈拉里斯内閣之改策日見其甚國會選舉難免不展緩舉行各項股票均跌價（二十二日） 
[巴黎電]  
　　意軍抵薩洛尼加者已登岸（二十二日） 
[倫敦電]  
　　　俄兵數批亦抵薩洛尼加（二十二日） 
[倫敦電]  
　　聞第一批俄兵乃七月三十日登薩洛尼加之陸第一批意兵乃八月二十一日上岸聯軍現尙絡繹開抵薩洛尼加陣線現聚有各國兵隊該處不久或有大戰（二十二日） 
[倫敦電]  
　　公報云薩洛尼加杜伊蘭斯陣線戰局未有變動斯特　河陣線之鐡路橋已爲英軍炸毁英法馬隊曾偵察塞里薩伐加克陣線敵軍所在地點敵軍從事小攻爲英砲隊所止且有敵工兵一隊爲砲火擊散（二十二日） 
[羅馬電]  
　　意國美薩桀洛報云現信意兵在薩洛尼加登岸之結果或爲向德國宣戰）二十二日（ 
[倫敦電]  
　　軍械部副大臣愛狄生今日在下議院宣稱約克希爾軍火廠爆炸後已檢獲屍身二十具房屋等損失甚巨惟死傷者不若預料之多（二十二日） 
其二（德人德文報專電） 
[維也納電]  
　　八月二十日奥國公報云查爾斯大公陣前之俄軍進攻摩爾逹伐西面之瑪古拉高地數次均未得利德軍已佔據克里太山柯拉化拉山東北坡之戰事仍在進行韃韃山隘北面敵軍猛攻被敗化洛桑加南面之奥軍砲隊擊潰俄兵一緃隊興登堡元帥陣前基塞林附近有德兵枝隊奪獲俄軍前鋒戰壕數道魯特加柴維資附近之俄軍進至西岸德奥軍回攻得有進步俘軍官六員兵三百九十七人獲機關鎗六架（西境戰况） 
[君士坦丁電]  
　　八月十七日土國公報云土軍左翼迫令俄車由里萬杜東面向邊界退走高加索陣線之土軍奪獲末虚東北二十八基洛邁當之庫拉米區高地十八日公報云波斯土軍攻擊距邊界東十五基洛邁當蘇巴境内之俄軍向哇區倫退走 
要聞一 
[東報之鄭家屯案論調]  
　　鄭家屯中日軍隊衝突已及旬日中外　報爭紀其事祇以言人人殊眞相反晦而大槪情形則已曉然無待　述兹莵輯日本各報之議論及要人談片以覘朝野意見之一斑 
　　日本各報之論調頗不一致甚或一報所載前後牴牾故欲以寥寥數語説明其全體論調勢不可也然統觀之不外二派一則激烈一則鄭重在野者多主則説在朝者反是一派中之主張亦小有出入此無須縷述二派之間亦有共同之點請列陳之一主張根本解决二主張懲罰當事者三使中國負完全責任四杜絶後患五推想衝突之由來爲基於排日思想者五者舉凡朝野意見皆同也關於根本解决之方法惩罰之程度使負責任之形式杜絶患之手段謂爲基於排日思想之根據僉未明白解説尤以鄭重派爲甚激烈派謂須嚴重交涉以期絶對不再發生衝突（見十七日中央新聞）又謂苟不以武力征服之不以外交十分膺懲之則後患且層出不窮不特此也滿蒙之爲日本勢力範圍各國皆承認之今生變不將損及國威遺笑萬國乎（十七日萬朝報）凡此説明皆不　　難以捉摸其命意决强硬之意已露言表然亦有具體言之者如大阪每日新聞（見八月二十日本報所譯）東京日日新聞（内容與每日新聞同）大阪朝日新聞是也朝日新聞之主張在滿蒙方面一解散中國軍隊二攫取警察權三處暴行兵及統率者以死刑四罷張督軍五中國高級官吏之任免須得日本當局同意六四鄭鐵道落成後之管理權七鐵道自由敷設權八負擔日本守備隊之軍費九土地所有權九者之外與中國軍隊以可怖之懲罰云云激烈派之語如是矣顧默察趨勢鄭重派似佔勢力某大官云日本政府鍳中日親善之方針力避輕舉妄動故先詳爲調查然後開始交涉請中國政府出適當之處置（見大阪朝日新聞）大阪每日新聞云此次交涉須不没却中日親善之大方針惟期不再發生同樣之變亂又云日人鑒此事之重大諒政府（日本）之苦心將靜觀其後固有唱懲罰中國説者徒是一時快意語無裨於事且損中日之親善離散中國民心挑撥反感遺對華外交以惡影響而已大阪朝日新聞云移鄭家屯事件爲國際問題爲吾人所不欲惟暴行之軍隊不可不懲罰而中國軍隊與中國政府宜區别視之也報知新聞云（政府黨機關報）須原諒此事非中國政府之本意兩國國交當不致陷於暗澹惟日軍以華軍攻擊而定之守備地無變更之理由且此事中國政府能早一日下令解决則此事範圍小一分日軍參與其事者愈增多則中國責任愈重矣上爲日本一般意見之大槪也 
　　吾人再就上述共同之五點研究之第二點主張懲罰當事者第三點中國完全負責任斯二者皆以過失爲前提今眞相未明言不能及此事實判明之後假令咎在華軍則懲罰　負責當然全歸中國咎在日本則當然全歸日本故無商榷餘地第四點杜絶後患實即包含根本解决方法之　　　 
内不必另述第一點主張根本解决其意蓋謂此事之發生並非偶然而醞釀已久實由排日思想致之云故解决此點先須辨别其是否偶然發生苟爲偶然則無根本解决之可言苟非偶然而蓄意已久則誠有根本解决之必要今日人謂非偶然其論據爲排日思想故欲研究須根本解决與否先須研究日人所謂之排日思想眞確與否也當鄭家屯事件發生之後南滿鐵道理事改野耕三氏云余於六月中旬曾至鄭家屯該處中日軍隊感情甚親密且中國軍隊對日人亦常善意相待今次衝突百思不得其故也又鄭家屯日本守備隊之加藤特務曹長適以事歸國衝突之事未曾身臨加藤云該處中日軍隊之間感情極圓滿融洽云云此二説皆日人所自語載東京時事新報試思以軍人思想之慷直苟其有排日思想者能不形於色而相處能親密善意圓滿融洽否以上二説證之排日思想之説未確也然今竟衝突矣其故固安在乎以衝突之地點觀之（日軍成隊至華營）則此事責任果否應歸中國擔負固可不煩言而解矣願雙方之調查此事者詳細審之 
[鄭家屯案可望和平解决]  
　　二十一日英文京報云聞日使林權助昨與代理外交總長陳錦濤晤談略謂鄭家屯一案並無不易和平解决之點中日邦交宜以友好精神維持之爲和平與友誼計此案之解决必不致碍及兩國現有之良好交誼云云日政府向中國表示其願即和平辦理此案之意誠記者所樂聞也駐日公使章宗祥來電亦報告日政府願和平解决之消息略謂晤見日本外務省中國政務局局長小池氏據稱日政府對於鄭家屯交涉主張和平売結日政府已令國内各報評議此案勿持激烈論調今望中政府亦傳論報界言論宜主和平云云京人聞此消息頗爲欣慰深望中日兩政府和衷辦理以得眞正公允之解决惟有一事不可不注意者華兵今已退出鄭家屯而日兵反紛紛而來其故何耶日本果欲表示其願和平解决之誠意乎則表示誠意之最妙證據卽在於立即退兵 
[張耀曾過𡩋紀（南京通訊）]  
　　新任司法總長張耀曾前以滬上烟土案之嫌疑暫時留滞滬江後經公共公廨會審多次謂張與土案無關係始行脱離一切昨（二十二）乘早車來寗馮督軍派汽車並派音樂隊出城在下關車站歡迎入城接入參謀廳略致寒喧旋談及烟土一案張異常憤恨謂非根究主腦携带之人不足以明眞相現孟淵旅館查抄之土已捕着孫世奇王竹村王鐵山李徴五並葉陳等在案待訊道尹公署抄獲私土周金箴縱使無關終難辭咎將來不難水落石出總之此次土案與我名譽絲毫無損云云七時赴省公署謁會齊省長亦請澈究約一小時仍回軍署齊亦過署陪宴晚餐畢張即辭出庽居華洋旅館僅隨带僕從一人行李衣箱數件江寗鎭守使王廷楨金陵道尹俞紀琦政務廳長曹豫謙諮議廳長沈爾昌省警廳長王桂林及江寗地方審檢兩廳長均來拜會大行宫一带通宵車馬未絶張已於今晨北上馮齊兩長均派員護送至飛虹輪渡碼頭過江始各回署 
[南京快信]  
　　此問聞追認段總理案通過衆院各界對於政局頗抱樂觀 
　　大通榷運局長孫廷林被控貪婪苛暴財部已派密委赴皖查辦 
　　政府爲劃分軍民權限飭倪嗣冲將所部安武軍撥歸張勳管轄所有新成立之第七八兩路准倪氏改編爲警備隊自行統轄此事中途如不變動實施之日在秋未 
　　政府欲令張勳督　所部移駐皖境以清蘇皖軍事權限惟張態度强硬似難得其同意 
　　江北某縣破獲一新宗社黨機關聞其關係頗重大 
　　齊省長委李文濱陳協恭辦理籌備省議會之庶務各事 
　　金邦平昨由寗赴滬 
來件 
[國會議員彭建標駁張勳書]  
　　張督軍鑒前閲報章得讀麾下上大總統一電對於議員資格及俸給二者兢兢致意不憚煩言建標以貴軍署爲袁系叢集之地麾下又無法律政治知識純屬爲他人利用且以武人干涉立法機關大犯國家例禁不問所言當否均無研究價値故讀畢之後輒置不理惟兩日以來雖欲默爾而息亦覺寢饋之難安清夜　心不能不爲鄙見之發舒此次袁氏病死黎公繼任雖曰人　豈非天哉今約法國會同時復活總統總理均慶得人正天與吾人以絶好機會倘舉國上下同心戮力相見以誠則國勢無難發展否則鷸蚌相持内訌復見而欲大好河山不拱手讓人神明裔胄免淪爲異族是亦南轅北轍之一例以此之故建標縱嫉惡如仇而對於非眞正醉心帝政之人亦不忍持排斥主義現當國民法政智識薄弱時期恐或因麾下之言偶有盲從而瞎閙者特將電言二端剖析如下電云癸丑贛寗之亂無故稱兵殃民病國罪狀昭著自非槪與罷除不足以昭公允夫是非各逞有識者必能辨猶之黑白當前凡有目者皆能分也民國二年袁氏謀殺宋教仁及違法借欵違法締約種種明係蓄意謀叛之行爲當時國會之多數人厭亂畏威懷挾黨見原情袒護不能依據約法提案彈劾贛寗之亂實爲法律外不得已之行動平心論之謂議員不依法行使職權則可謂南方爲無故稱兵及最少數之議員贊助討伐違法之人爲有罪則不可倘當時全體議員洞燭奸謀消滅黨見根據約法第十九條第十一項認大總統有謀叛行爲提出彈劾案則帝制之禍必不見於今日建標身爲國民代珍旣不彈劾蓄意謀叛之總統又不討伐蓄意謀　之總統迄今思之猶引爲憾又電云此次旅滬議員避去法定地點在滬招　開會並於滬上各報登有同式告白違法事實雖未成立違法行爲則已顯明議院本立法之所議員爲造法之人而乃有此違法之舉衡以知法犯法之例似難法外置之致貽　法之誚觀此段語言足見貴軍署全無具備法學常識之人祗恃數萬甲兵任情辱駡而已據約法第二十條參議院得自行集會開會閉會又第二十八條參議院以國會成立之日解散其職權由國會行之是議員得自行集會開會明明載於約法運法而行何得目之爲違法又開會地點國法上並無明文規定故議員當意外事變得自由集合開會共和國家已有先例何得謂爲避去法定地點又電云議員俸給按前參衆兩院開會數日於政府發交及本院自提各案迭經集議未嘗有所表决所表决者惟議員俸給一案至今言者猶以爲疵當時各議員等旣昧辭富局貧之義實蹈先祿後事之嫌謗有由來咎難自免諺有之云欲加之罪何患無詞建標據當日之情况與立法之意旨爲良心上之陳述民國二年國民進步兩黨各走極端無謂之爭問或有之國會初開議院法及兩院各種規則條文不下數百均經議决施行凡此皆有法案可查並非可以虚揑至憲法一種外國多　議數年而不能立定者該草案　數月而告成倘袁氏不以暴力解散則全部憲法於國會開會之第一年必告成功而關於議員俸給一項麾下固所深惡外間亦有以規定過優爲言建標尤不能不爲之説明（未完） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國會議員反對龍軍駐粤]  
　　近日外間盛傳龍濟光有電要求留駐濟軍二萬於廣州政府允否尙無所聞廣東國會議員鄒魯等爲此事特上大總統書請勿允准龍氏所請一面又於十九號致電陸督軍請作同一主張特將原書及電文分誌如下 
　　鄒魯等上大總統書云敬啓者龍濟光用寓兵於工之名目要求政府將濟軍改編兩師並劃定駐紮區域於廣東境内聽聞之下驚怪莫名濟軍在粤三年姦淫搶掠甚於强盗全粤人士痛深創鉅迫切哀呼早在洞鑒若再令其留駐對於粤人仇視之隠恨必將益肆其殘毒哀我粤民寗有子　况全粤軍界莫擎宇李耀漢隆世儲車駕龍楊學紳任鶴年等皆迭次聯合各地軍官軍人布其罪狀誓不兩立惡感旣已結深則此項濟軍不論多寡任駐何處均難相安地方糜爛何堪設想此就廣東境内萬難留駐濟軍之實在情形也國家軍政統系本有一定之制度督軍有統治全省境内軍隊之權固不容在其管轄之下留駐特别軍隊倘若肆其要求遽予允許當此民國再　厲行法治之時一國定制之中廣東特生例外定制一紊治絲而棼國家多事將從此始矧軍隊　　四國防而定自有一定之額數若因人之要求作酬應之給與此端一開將恐去職軍官紛紛援例則來日方長　　全國皆兵財政固屬不支軍政究作何狀且濟軍官長全屬目不識丁以便供其鷹犬此等軍隊已無訓練又鮮紀律庇睹包烟視爲專實致　則有餘豈能視爲干城之選政府軍政關心當無不調查早及國家如欲整飭軍隊若稍許其留存必爲全體之累此就國家方面尢不容濟軍留駐廣東者也廣東於龍怨毒深矣萬難相容事實具在前日龍濟光督辦兩廣礦務之命下議員等在滬曾經聯電政府請予收回成命免樹禍根今龍濟光更要求改編濟軍兩師留駐廣東傅虎以翼地方後患將無窮期議員等爲廣東計卽爲國家計約　全體開會研究務請將龍濟光留駐二萬濟軍在廣東境内之要求嚴行拒斥不論其用何名目不許再有濟軍留在廣東不獨立出廣東三千萬人民於水火之中國家前途亦利　焉此上大總統廣東國會議員鄒魯徐傅霖黄霄九饒芙裳陳垣司徒頴江瑔譚瑞霖葉夏聲郭寳慈黄汝灜李茂之盧信温雄飛周廷勵彭建標李自芳李英銓易次乾劉裁甫何士果 
　　又致陸督軍電云肇慶探送陸督軍大鑒近日龍濟光以寓兵於工之名要求政府將濟軍改編二師留駐廣東　聞之下驚怪莫名濟軍在粤三年姦淫掳掠甚於强盗粤人早誓偕亡若再許其留駐以殘横之衆存報復之心哀我粤人寗有瞧類况全省軍界疊次聯電布其罪狀惡感旣深有機即發任駐何處均難相安此廣東方面萬難冉容濟軍留駐之實在情形當爲執事所早洞悉至於國家軍隊自有一定之統系執事爲粤督軍管轄之下留駐特别軍隊於執事權限有妨即於國家定制不合定制一紊猶治絲而棼更非一部分一私人之關係已也濟軍惡劣　人知矣已無訓練又無紀　包賭包烟視爲專責留駐廣東旣耗財政復擾治安執事人地方之責尢不能不特别注意同人等對於此事業經聯請政府嚴行拒斥不論用何名目皆不許濟軍稍有留駐廣東更請執事爲廣東計即爲國家計迅電政府爲同一之主張廣東幸甚大局幸甚廣東國會議員鄒魯傅霖黄霄九饒芙裳陳垣司徒頴江瑔譚瑞霖葉夏聲郭寳慈黄汝灜李茂之盧信温雄飛周廷勵彭建標李自芳李英銓易次乾劉裁甫何士果等皓 
[唐張兩總長之辭職消息]  
　　新任外交總長唐紹儀君屢電辭職曾誌各報現據外交部消息大總統以參衆兩院開議在邇閣員實難久懸加以外交案件日漸紛繁陳瀾生總長時有無暇兼顧之虞特又致電唐君促其尅日來京就職惟聞唐君昨來覆電仍係力辭並請總統另行簡員將來外交總長一席非胡維德卽陸徴祥氏同時有署理外交之希望者温宗堯亦爲其中擬議所及之一人但聞政府刻已與陸氏着手接洽夏詒霆爲陸所最器重昨已有令實授次長以資聯絡由此點推測之陸氏復任外交之説不久當可見事實蓋夏陸二人固有密切關係也 
　　司法總長張耀曾自任命以來迄今並未蒞新日前烟案發生張總長涉於嫌疑地位曾有提出辭職之消息政府方面聞已着手預備繼任相當之人物其網羅所及頗注意於張伯烈氏帝制時代張即歸隠廬山及黎公就任曾命陳諮議紹唐電致上海議員團請轉寄張君出支危局張未有覆音復由黎公專電至廬勸驚始行北上刻下政府已與徴求同意倘不得請則章行嚴王寵惠兩人中當有一被任命者云 
[王廷弼之速定國憲動議]  
　　憲法爲國家之根本法憲法一日不定國本一日不固衆議院議員王廷弼有　於此提出意見書其文云共和回復國會重開開會至今將及匝月議事之進行甚緩國家之大局日非顧瞻危局實深殷憂竊以爲今日挽救危亡鞏固國基第一要著則在速定國憲蓋國憲早定則國害之大本由斯而立國會之信用分由斯而復而中華民國第一次正式國會可告無於天下矣否則信用愈失國會愈危國命愈促前途危險不可思議吾同胞拼頭顱流鮮血以爭之中華民國復由吾輩斷送之忍乎哉爲今之計惟有先其所急屏除一切不急之務專從事於憲法之會議應由議長會同參議院議長分電各議員迅速到會一俟憲法會議足法定人數即行開議當此危急存亡之際應爲根本切要之圖萬望同院諸公一注意焉 
[農商部行將改組]  
　　農商部附屬之林務處决議裁併已誌各報查林務處一機關本以次長兼任督辦而會辦則有兩人一爲韓安一爲美人佘佛西佘氏本爲斐列濱林務局長於去年經農商部顧問派充林務處會辦每月支俸八百餘元林務處之政令多出其手自督辦會辦以次該處共有三十四人每月開支約五千元裁併農林同後每年經費可不及現額之半惟聞佘氏對於裁併之説頗不以爲然已着手爲反對之運動但該部改組全案已於十八日議定十九日提交國務會議計設總次長各一參事四司長四秘書四僉事原係二三十缺現增八缺主事原係五十缺現增二十二缺其餘技正技士等額亦有增加統計全部凡有職員二百人左右惟實行之期當在閣員經國會通過之後又聞該部新調人員計秘書三人技正一人參事上行走一人至現任工商司長陳某礦政司長張某秘書惲某會計科長吳某聞以私押漢冶萍股票事不免撤換云 
[關於中交銀行兩建議案（續）]  
　　王茂材建議案云我國代理國庫唯中交兩行自交行總理梁士詒濫發紙幣四千萬以供前政府非法之用卒致窮於周轉停止兑現牵及中行數月以來經濟恐慌百物昻貴紙幣低落國家信用幾至掃地現在梁士詒雖已逋逃海外而交行員司半係士詒私人仍師其駕空故技於停止兑現之後復濫發紙幣至一千萬元之多所發新票號數相連是其確據而中國銀行准備現金兑換復爲交行梁黨所把持多方破壞其所執理由不過謂中行兑現則交行紙幣價格必致愈落而不可收拾此所謂知其一不知其二也蓋不先籌維持交行紙幣之策卒令中行兑現則市面必致擾亂誠如彼等所云而因此之故遂令交行把持繼續發行票幣則此時僅虧五千萬將來愈發愈多不虧至五萬萬五億萬不止可斷言也謹擬辦法七條開列於後一停止交行營業二清理帳目三調查所發紙幣確數四維持交行紙幣辦法（甲）一元紙幣應　在中行先兑中行一元紙幣或託商會維持行用須　觀已條（乙）五元以上紙幣准換儲蓄票並以後招募公債亦得行用此項紙幣（丙）應招集公債贖回此項紙幣分爲三期於民國六年七年八年三期内匀攤每年招集若干爲贖回紙幣公債案由國會通過（丁）將五元以上交行紙幣先送中行蓋章編爲三種符號抽錢按期擬還（戊）凡届攤還之期由中行用現幣或紙幣支配搭換（己）未届攤還之期應由政府委託商界聯合會維持行用以保現狀五交行破產糾葛旣清各行號產業應由中行驗收歸併以期擴充中行六以後國家銀行代理國庫者每年發行紙瞥若干先由政府提出交國會通過以杜濫發之獘而重監財之權七以上辦法係國家維持交行紙幣之策至交行虧空數目仍須由該行負責以上七條均清理交行辦法也交行旣有辦法中行乃可確定爲國庫國庫定矣審察中國現在國情非採用虚金本位制（即金滙兑本位）不可本位旣定而舊幣之中何者宜處輔幣地位何者應失法幣資格謹擬辦法四條開列於後一舊銅元定爲輔幣二舊銀元暫使流通市場惟不認爲有法幣資格三改鑄新銀幣新銀幣重量每元約在五六錢之間換銅元百枚所收餘利專爲改革幣制之用不准移作别項開支四銀角暫作爲合法輔幣每角換銅元十枚以上四條係整理舊幣辦法也舊幣已整理虚金本位制卽可實行謹擬辦法七條開列於後一多開金礦二吸收内外國現金三鼓鑄金幣四發行金幣五倫敦巴黎柏林紐約等處及華僑駐在之地設中國分行中國現爲純粹債務國因外債按期交付變爲暫時債權國各分行滙兑信用亦可維持一時華僑每年滙回中國之欵其數甚鉅分行能善於運用一轉移間已得收現金幣付金紙幣之利矣六募内國幣制公債國庫信用堅固則應募者自多再與以各方面利益商民有不踴躝樂輸者吾不信也七改良幣制以利外國借欵中國改行金幣制久爲東西各國商人所歡迎而最有益於各國之點則在輸入中國品物不受以金易銀虧損中國輸出品大多操諸華人以銀易金每多利益輸入品幾全數操諸外人以金而來換銀而往其中每多危險如是行之將見不數年而金本位成矣夫何金價漲落　虧之足言而最要者尢在用人一端得人則與失人則崩古有明訓可不愼歟此茂材一得之見是否有當應請公决提出者王茂材連署者汪秉忠等 
[鄭家屯案之雙方調查]  
　　鄭家屯本由騎兵第二旅（旅長吳俊陞）駐守自第二旅以征蒙之故開赴洮南始調馮德麟所部之第五十五旅（旅長張海鵬）塡駐張督軍旣得衝突之報即嚴令禁阻謂如再　抗令當派二十七師嚴行剿辦張海鵬即於十四日統率所部退向康平縣方面去日本雖續派援兵其實彼中自十四以後並未别生其他變故據二十日新支那報載東京電云日本政府派署理駐奉日本總領事矢田氏赴鄭家屯調查中日兵隊衝突眞相中國方面則派奉天警務顧問町野少佐等三人同往調查俟調查完畢後日本再向中國交涉要求損害賠償並將來之警衛日本對於此事不欲訴諸非人道之外交手段惟務爲圓滿之解决云云又聞兼代外交總長陳瀾生以個中眞相電傳紛歧自非派員前往詳查不易明晰惟堪任此項調查人員者殊難遴選陳以部員中克勝此任者一爲簽事嚴壽康一爲秘書施履本嚴居東省有年地方情形頗爲熟悉施曾在日本學習法律經濟且屢辦交涉三五日内即行擇一派往矣 
[蒙匪猖獗之又一消息]  
　　蒙匪猖獗日益緊偪公主嶺附近之電線已不通有日故奉吉電信已斷絶矣並聞蒙匪已到郭家店南滿車有停駛之説公主嶺地方防守甚嚴 
　　吉省長嶺縣之新安鎭日前聞已有蒙匪蹤跡查該處距長嶺縣不過數十里長嶺縣日來並無報告到省該處尙未設有電線故有重要事件皆由農安轉遞而日來農安亦未有何等報告 
　　長春胡匪甚多到處騷擾警隊亦殊長之日來佔用地内戒備甚嚴 
[長春發現炸彈後之戒嚴]  
　　長春近日匪勢頗屬猖狂但自匪首邵某斃後至十二三日羽黨漸形恐怖紛紛出境數日中約去三四百人距至十四日上午突有由南乘汽車來長者六七百人租界與商埠内之商民咸有戒心果於是晚二點三十分即人數處炸彈發現一係道署一係四道街劉姓院内響聲隆隆未十分鐘連作二響均與六綁砲之聲相等嗣經曹營長督同軍警實地考查見發生炸彈之牆壁間有鷄卵大之孔數處查其所發線路係在某店鄰近一切商民均幸無恙據傳聞某店更夫受有微傷審其炸彈之壓力爲極小之品不過匪徒欲藉以摇動人心耳然軍警防範嚴密異常絶無大患聞是晚查獲嫌疑犯三人均逮捕候訊至十五號各街商號仍照常營業并無何種影響並聞曹輔亭營長於十二號晚十二鐘在某書館前查獲形色可疑者一人但不認有爲匪情事當經带營發落 
　　該埠頭道溝與商埠分界之橋近已有陸軍多人輪番把守晚間益爲注意至下午八鐘凡赴頭道溝者只准去不准歸設有必須經頭道溝以入商埠者應受詳細盤詰方准放行城内外並由軍警會同分派多人嚴密梭巡聞頭道溝日本警察亦以人位單簡不足分布當在大連奉天各地調來軍警一百三十餘人以保附屬地之治安 
　　吉長鎭守使裴堯田於炸彈發現後一面特邀彭護道磋商派員詳查炸彈之由來一面　警將受傷人力車夫李某王某等三人用車拉至鎭署驗看或傷腿部或傷及兩足均不致殞命遂令送往醫院診治 
[陸榮廷抵肇後之觀察（平生）]  
　　陸督軍於本月十一日由桂林啟節十五號早抵梧州带有親近隨員六七人駐節於西門某學校聞陸未抵梧之先曾預電召總司令莫榮新往梧面商要事故莫總司令於十三號由河口搭昇平輪船抵梧預備迎接並聞陸督抵步時所有梧州商會一切大商店各學校與海面所有船隻一律陞旗表示歡迎知事吕一夔親到碼頭迎迓陸在梧州西門某學校駐宿一宵翌日（即十六號）下午三鐘即轉由梧乘坐第二號廣西巡洋艦偕同莫司令與隨員直往肇慶至十七號早四點鐘已安抵肇慶即日由岺都司令署内各官員握手歡迎現在都司令署暫駐有親見陸督軍者謂陸祗穿白夏布長衫極爲樸儉至此次由西省带來桂軍亦不滿二千人可知外傳陸督带重兵來粤一事不確矣至陸何時啟程來省則尙未確定大約須龍濟光之行動何如而後定也 
　　數日前曾有宣言謂此次兩軍戰爭實由誤會而起馴致塗炭生靈蹂躏全粤種種慘狀實所不忍今幸陸督履新戰禍可息决擬及早離粤得白初心俟陸督抵佛即派李某代表將印移交云云然據近一二日内消息則龍氏似又無即日離省之意龍所提種種要求如萦償軍餉墊欵指定駐軍地點等一時不得着落即一時不能離粤並據某要人言中央政府初疑李軍進逼龍軍故祗電岑西林調和後以桂軍亦打入旋渦又疑岑李共逼龍氏龍復電京請援政府因陸無赴粤消息正擬派重兵赴援適龍氏五號之電至京要挾中央極爲無理政府始稍悟粤事之眞相即開國務會議皆憤龍氏狡獪時陸已覆電允赴粤任即决議再電催陸兼程赴粤陸又覆電政府謂到粤時龍設不交代又將何如政府復開國務會議决派薩鎭水率艦隊南下監視龍氏交代且以且力鎭壓兩軍不得再戰又恐海軍力單即電閩贛兩省預備軍隊以厚兵力故今日之粤事全視交代時之一時機此時機而能平穏經過龍氏安然而去則粤人如天之福也 
[廣東十六後之戰事]  
　　廣東兩軍雖稱於九號停戰然連日小戰並未間斷十四似完全息鬭矣乃入夜又復開釁十五亦仍有衝突一切詳情均載前報兹録十五以後情形如左 
　　㈠西路十六號九時駐守石圍塘大坦尾龍軍探悉五眼橋附近現紥桂軍無多故特乘便會兵進攻即電督軍署再派生力軍三百餘名星夜赴敵先由密發步鎗取勝節節進行桂軍嚴守防陣開炮還擊劇烈非常其聲隆隆不絶直至夜深二時砲聲漸疎比及天明槍聲亦歇現兩軍各守原駐地點未再攻擊 
　　㈡北路滇粤兩軍已宜布停戰惟昨十五號晚北路之江村仍有聯軍放鎗轟擊經陸軍團長商聚發所部軍隊與戰數小時立即停歇查所挑戰者悉係附近民軍十六號晚龍軍因白雲山外磨刀坑五雷岡有滇軍五百餘名欲圖窺伺特於七時乘大雨滂沱之際進前攻擊以是互相爭持鎗砲交轟直至今晨（十七）六時許始行息戰各守防地 
　　㈢南路自桂軍宣言停戰後連日西路已無劇烈戰事發生惟南石頭方面水陸仍有激戰至十五日桂軍步兵艦隊亦已一槪退出由蔡司令飛請龍氏派兵駐守三山一带方謂戰事可以少息矣詎十六日午一時左右魏邦平又偕同周天禄督率江大等艦再窺南石頭當由駐守該海口之粤艦合同拒擊並以無線電通報江防司令部艦隊司令蔡春華聞報又即親乘江漢艦配足軍械開往該處督戰是時西關一带僅遥聞砲聲數響江漢出發時在省河駛行頗從容是日之役以理度之當不甚緊急聞三山大石各山上桂軍退去後龍氏調往防守之軍隊尙未到駐仍恃東　及懲戒場各軍隊守禦並聞江防司令以連日大雨且在中旬潮生時期北江下游或能生輪恐桂軍各艦由石門河道駛進即於十五日晚派艦駛往横沙附近駐防飭該艦長認眞瞭望如有警耗即以無線電報知立刻派援又聞十五日江大各艦駛去後即會泊於陳村口外去南石頭不甚遠故十六日之後能迅速駛至 
　　㈣東路龍濟光昨因東路軍情益急雅瑶仙村已有戰事來電告警異常迫切特令徐雨三程開疆吕煥章等各率所部軍隊即於十六號午一時乘駕廣九專車馳往援助東路自潮軍進迫以來軍事日形棘手查潮軍總指揮由參謀長孔某攝行於月前由海陸豐進佔馬鞍墟分軍至淡水永湖與林幹材及熊李嚴翁各軍節節進迫分踞饅頭板樟各嶺潮軍與林軍架砲向飛鵝嶺轟擊更以朱瑞華一軍分佔惠陽縣城後山及小北江一带以拊惠城之背查月之十五號夜半突然三面包擊祇北門未有敵蹤（因北係河道）三面進攻至天明始停翌晨林軍一部協同陳德春所部由永湖間道蘇村以攻博羅及抵拒下游援兵且聞高廉助軍亦於是日在澳頭上岸 
[蕪湖近事]  
　　蕪湖萬春圩新墾之田畝皖中巨紳周馥余誠格等管業最多該圩屯墾局長劉夑每倚兩紳之勢擅作威福今竟釀成濫權違法情事劉上月因搜捕蝗蝻砍伐蘆葦將均灘鄕董殷樹堂余開進等各棍責二百殷等以萬春圩界内蘆葦旣未砍伐而反越權勒令界外均灘農民刈割蘆葦且又擅行棍責紳董特在本埠地方檢察廳控訴並赴省垣禀控本埠何檢察長自受理此案後即詳請高等廳轉詳省長停止該局長官職歸案 
 
 
 

Page 7

 
 
　　候訊十八日檢　法　　　等四人持票在馬路　邊街太和醫院内將劉等獲當即傳廳由檢察官向白衡預審　將劉管　　　在職官員不能拘押向檢察官　　　爲神　不能　犯無論官民均應遵守劉又聲請由縣署作保向云刑事案件從無官署作保之創例須取具般實店保劉遂請紫陽觀茶食店具保始行釋回據聞刻已票傳屯墾局護勇韓照喜袁世愷二人到案質訊 
　　蕪湖合益小輪公司之順益小輪前日由蕪開赴廬州適駐　定武軍第十二營營長李坤山李同衛兵八名由　乘該輪返廬州行至中途忽因購官艙票事兩相齟齬衛　將船上執事毆傷該輪隨即開駛回蕪暫行停班刻已請求駐蕪英領事官轉函交涉員核辦 
　　蕪湖地方審判廳前曾詳請高等廳轉請大理院解釋販賣料土能否成立犯罪及看守所丁搜獲犯人鴉片烟土匿不陳報呑没入己應搆成何種罪名並犯和姦罪之親告人有無選擇告訴權等疑義一案前日已接到高等廳飭文云　大理院兩覆内開本院查第一例無詐欺行爲不能搆成刑律罪名第二例依第三百九十二條處斷第三例以甲説爲正當本夫不能選擇告訴 
[杭州快信]  
　　浙省陸軍今年驟增一師預計棉衣被毯需欵三萬六千八百餘元吕督軍以刻已秋初特令財政廳尅日核發該欵一面限令被服廠長於九月十五號以前如數製辦 
　　教育部范總長電催湯爾和速即進京襄理部務湯於昨日起程（聞爲教育部專門司長兼北京醫學校校長） 
　　高審廳附設之司法審查會於本月二十日宣告撤銷 
　　高審廳范仰喬廳長　查各縣因案撤差調省之承審員已選三十人轉規定懲戒辦法三種（甲）永遠停委（乙）停委三年（丙）停委半年按情節之大小分别懲戒昨已將受懲戒各員之姓名列表呈請省長　　 
　　警廳長夏定候　　　　地檢廳陳廳長爲名譽顧問 
　　民政廳長昨委柳堂　製靛工廠廠長曹文淵爲製造水產品工廠廠長 
地方通信 
[北京]  
　　安次縣急報水災京兆尹公署日前接到安次縣知事陸嘉藻急報略稱距縣城之永定河於本月十六日夜突然决口業　三日水勢未退現已圍繞縣城正在督率紳民竭力防堵附近村鎭被災甚巨云云將來又須籌賑矣 
[天津]  
　　函催省議員赴津須直省議會議員通信處昨曾通函在籍各議員云敬啓者十月一日召集省會已見明令本會駐津同人茶話會擬定於九月十日先開臨時會向省長交涉業有頭緒現同人到津者已過半數望乞即刻來津以便開會云云 
[蘇州]  
　　謝知事禁止賽會吳江縣屬盛澤鎭本年三月問曾因賽會失火延燒房屋數百間焚斃人命百餘口損失幾逹數百萬金言之猶有餘痛本届七月十五日該鎭又有迎賽中元節會之舉謝寳華知事鑒於前事立　警備隊長張翰靑等率同銷船數號前往該鎭會同助理員及警佐朱某等傳諭各會首　以利害一面出示嚴行禁止嗣經各紳商等以相沿成習積重難返等詞再行商議遂酌定准予燒香三天其他一切儀仗槪行屏除　三日事畢幸未滋生事端 
　　監獄售品所造屋違章蘇垣自治公所前經議定章程凡落地翻造房屋均須讓進大街以八尺小街以六尺爲度而以街心爲測量之起點須報警區轉知吳縣派員會勘丈量插標方可動工歷經照辦在案乃道前街舊按經歷暑　址日前由高等審檢廳派人改建店面房屋業已工竣開設吳縣監獄售品所事前旣未報區轉縣勘丈事後又不遵章讓進殊屬違背定章兹經道養市民公社評議員李公弼提出建議案有應行質間高等法院者六絛送交本社開會議决由社備文呈請警廳縣署查核照章勒令拆讓以重路政 
　　水木作要求加價蘇城水木匠向有大行小行之稱大行即作頭小行則匠工是也向例作頭收房主工價每工大洋二角八分或三角而給發小行匠工則每工錢一百八十文火食則由作頭擔任近日各匠工欲增工價舉定代表多人邀約大行同人在梓義公所開會籌議數次無如意見不一致紛爭多日未能解决日昨該大行小行各代表又在長春巷之園茶叙聞已商定每工增加二十文改爲小行工價二百文大約可以和平了結矣 
[崑山]  
　　崑靑嘉公立乙種農業學校安亭鎭震川學校停辦後已届二載本學期重行組織改爲乙種農業學校校長一席請定第一農校最優等畢業生周鳳鳴君充任業已於八月初一日到校着手籌辦震川校長向由士紳公同議决聘請兹届仍照舊例詳報各縣定八月二十五日開校各生報名者絡繹不絶 
[無錫]  
　　允准日商居錫辦貨鎭江日商富華洋行於上年冬間派日人游養田來錫收買牛骨即在三里橋附近賃屋居住並懸掛日商富華洋行無錫採辦處牌號惟並未向該管警區報告今春澄錫事起縣署因承辦兵差派警封雇船只停泊三里橋下之船户即紛掛日商旗號事爲王前知事查悉以照約章外人無内地居住權詳請巡按使及蘇州楊交涉員核辦嗣接省署電飭着令知照該日人將採辦處名義撤銷速行離境彼時該日商亦將此事報告日領事一再與交涉員往返交涉迄未解决近日已由南京齊省長准允該日商立案居住無錫採辦牛骨並下指令於縣署迅就無錫現在情形另訂外人租住規則呈復察奪等因楊知事奉令後即咨請警察所詳細籌訂此項外人租屋規則矣 
　　縣議會公扒代表赴滬無錫縣議會昨接上海全省縣議會通訊處函稱本月二十六日下午一時在上海大南門也是園開江蘇全省縣議員談話會務祈即推代表二人先於二十五日到通訊處接洽等情錫會接函後已通知各議員公推代表以便赴滬與會矣 
[鎭江]  
　　土布暢銷小布爲蘇省土產行銷於山東河南等省者爲數甚鉅自歐戰後染料奇貴致布價亦繼漲增高每貨百疋幾逾原碼兩倍之多而銷路仍依然發逹並未稍受影響近因時值秋令天氣漸凉正小布當令之際該貨消場甚暢市價因之提高凡有存貨之家均大獲其利云 
　　嚴裁軍事冗員駐鎭要塞司令部　因地方戒嚴加委偵探稽查多人上月鎭埠解嚴馮督軍即飭令將該項人員裁撤若干以節餉糈業經葛司令遵照將稽查偵探差遣等裁撤至數十名之多兹以該項人員無事可爲日昨又裁撤六七人使各回原籍另謀事業現該部稽查偵探等人員已祗餘十分之一二云 
[揚州]  
　　盗刦富户未成江都縣南鄉薛家樓東石人頭地方富户黎長生家昨夜忽來　執新式槍械之盗匪十餘人前來搶刦惟因黎姓大門異常堅因且家有佃户多人備有自衛鎗砲當即在内施放藉以嚇退盗匪乃盗匪亦仗人衆互相轟擊一時鎗聲隆隆子彈横飛　將黎姓家人擊傷七人内有工人因受傷較重已於今日殞令該盗匪　天明時卽揚言後會有期蜂擁而去黎某因　洋雖未損失而傷斃已有多人來日方長後患不堪設想故一面入城禀報被盗情形一面將全眷移住城内暫避凶　云 
[山東]  
　　魯省議會消息山東孫省長日前電請中央略謂東省民軍急待解决而解决必需重欵欵擬求　地方公債旣辦公債非經省會通過又何能爲功因此須招集臨時議會云云該電已發出數日尙未奉中央批答又議員團致各省通函云國務院漾　本會同人前已通電　衆兩院國務院反對並推代表進京聯合請即撤消該電速予召集詎中央突有十月一日召集之明令方今各省政務紛如亂絲議會爲地方監　機關職權至爲重要稍一延誤貽害非淺除一面請求行政長官提前召集臨時會外特此函違伏望聯合一致協力主張云云 
海外雜聞 
[美國麻省理工學院中國學生畢業誌盛]  
　　美國麻省理工學院以實科著名於世幾爲美國各大學工程科之冠設科十五尤以電機工程化學工程機械工程三科爲最著造船飛機二科則爲該校所僅有昔日吾國學生來美者大　習文法商醫諸科故耶路哈佛及哥倫比亞諸大學獨見　於邦人士而麻省理工學院幾無人能舉其名者近數年來留學者始稍稍改其趨向學實科者日多來麻校者亦日衆至近兩三年中留學該校之人數常逹五十以上與哥倫比亞康南耳威斯康新意里諾諸大學均爲吾國學生最多之校今年吾國學生畢業於麻校者有十六人之多而得碩士學位者十有二人本年該校發給碩士學位僅三十有六吾國學生乃占三分之一焉亦云盛矣兹將畢業諸君姓名籍貫學科學位及論文題目録左 
　　王助直隸冀州飛機製造科碩士飛機裝筒之空氣抗拒力之研究 
　　王超江蘇上元軍艦製造科碩士輪船遞增速力之試驗 
　　王孝豐福建閩侯飛機製造科碩士飛機尾　速度及其方向之研究 
　　玉藻江蘇丹徒飛機製造科碩士飛機裝筒之空氣抗拒力之研究 
　　史宣廣東番禺機梭工程科碩士施熱於中量炭公的鋼鐵時間長短之影響 
　　朱起蟄浙江杭縣軍艦製造科學士威廉象限式吊艇架之試驗 
　　邢契莘浙江嵊縣軍艦製造科碩士同上 
　　吳憲福建閩侯化學科學士鯨魚蠟中有機化合物之研究 
　　周銘江蘇泰興化學科碩士　與銅之電逐力 
　　林允方廣東新會軍艦製造科學士潜水艇下水之研究 
　　馬德驥福建閩侯軍艦製造科碩士輪船增速力之試驗 
　　袁晉山東長山同上汽船試洋 
　　徐燕謀江蘇無錫同上輪船遞增速力之試驗 
　　盧炳玉廣東機械工程科學士　　施熱後其物理的性質之變遷 
　　戴修駨湖南武陵同上同上 
　　顧惟精江蘇無錫電機工程科碩士無線電話水流傳聲器之搆造 
雜評 
[省長問題（一子）]  
　　省長問題今有本省人與非本省人之面説在主張用本省人者以爲愛地方之觀念必較非本省人爲切在主張用非本省人者以爲徇情牵制之弊必較本省人爲少吾謂此皆一偏之論也其才其學其責任心足以勝本省而愉快者必勝非本省而亦愉快其才其學其責任心治非本省而竭蹶者治本省而亦必竭蹶固不必斤斤於省界之間也况乎今日民選與任命之制尙未確定他口而果一仍今制由中央任命者則權操中央本省人與非本省人亦惟一任中央之是擇若改爲民選則届時自有公意之主張何必紛紛然預爲此不成問題之爭議而徒令人笑其識見之不廣哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[討論租界幣制問題之往來函稿]  
　　上海中國協會（英人所立）與公共租界工部局 
討論租界幣制問題頗爲注意兹將往來函件譯録如下 
　　八月十二日中國協會致工部局書略云輔助幣問題久爲本會所注意前者本會與英商會曾合組一委員會討論此事報告一切想早爲貴局所知今南京之國家造幣廠發行大批小銀幣全屬雙角贋鼎者占一部份而銀質之成分遠不及市上舊有銀幣者則似無一不然本會知之爰呈請英總領事主張产向北京嚴重交涉蓋政府造幣廠理當供良幣不應有意發行惡幣此種行爲不可不抗議也惡幣旣出現於市錢舗及商人等多不肯收用非貼水不能通行以致民間爲之不安商業失其常度中國幣制問題極不美滿亦貴局所深知縱予以甚長期限恐終無眞正改革幣政之機會此本會所以有請求上海工部局應付租界中幣制問題之主張也最近數星期中上海報紙屢有輔助幣及工部局發行新幣之議論本會冀貴局於討論此函後即指定特别委員會庶可透澈研究此問題並徴集銀行家僱工家及商人之證據而决定工部局可否自行鑄幣之報告焉上海貧民因現有幣制之不可恃頗爲受累苦力之流對於買辦跑街等操縱銀錢者仰其鼻息任其剥削而小銀幣之購物價値逐日不同率爲上海一般錢舗所支配貧民購物多用銅元今銅元之購買力較諸六七年前大爲減少幣値旣落僱工者不得不常增其工人之値藉以維持其舊有之工率補足其同一之購買力本會之意以爲最善補救之法在於工部局自鑄新幣取締錢舗租界中錢舗之領取執照不難立即實行旣可爲工部局闢一損欵之源且可杜絶錢舗取巧舞弊之惡習而居民對於錢舗亦可無所疑慮執照中條件宜註明將來工部局新幣發行時該錢舗應收入或兑出此項新幣按照額面全價不得短少換言之即依其面値以此兑換墨洋或英洋也（譯者注墨洋卽鷹洋而英洋即香港銀元滬人謂爲立人是也）本會今將已議辦法録呈於下以備討論現有困難之唯一眞正解决法在於工部局以墨洋或英洋爲標準發行自鑄之輔助幣幣分半分一分五分一角雙角數種預絶僞造之隙自無僞造之慮所得餘利專作凖備收回此幣之儲欵俾錢幣蝕毁者可以補換而在中政府能以同等可恃之幣流行於市時工部局所鑄發之幣可以一律收回鎔化不致有所損失即使工部局鑄幣之計畫失敗未成而所鑄之幣不爲上海居民所使用工部局之損失亦不過限於旣鑄　鎔手續上之費用與數噸銅鋼旣買復賣價値上之耗折而已新幣之面額價須維持而不墜工部局當隨時託銀行家以此與墨洋或英洋交換在本會察之工部局鑄幣之計畫除上述兑換舗外定爲上海居民所贊成本會曾經調查凡受僱者僱人者及店主多歡迎此事再工部局之幣旣屬精良確有價値則樂受者必多若不加以阻遏恐將流至租界範圍以外至是總額過巨危險伏焉穏妥辦法自以工部局幣當有限度爲是第欲使新幣不越出租界範圍則必與中政府合力辦理務令工部局之幣一出租界即成不合法之幣而後可惟附近租界數鎭爲租界工人之所集居者不在此例依此辦理則工部局之幣純爲租界市政内之事業並不發生侵犯中國主權之問題抑本會尤有言者目下中國正式錢幣無一種可爲租界所承認者經營商務所根據之幣爲私人鑪坊所鑄之紋銀與墨國之銀洋及外國銀行之鈔票耳若中國銀元輔助銀幣及銅元其流通於市僅爲隨紋銀與墨洋而變遷其價値之貨品而已工部局所發銀幣當與香港所發相同亦分五分一角雙角三種成色八○○重量如下雙角八三·八一格蘭姆一角四一·九○格蘭姆五分二○·九分格蘭姆上述重量較諸墨洋或英洋相等分量略重以備耗蝕至運送鑄造之費姑從寛估計約需百分之六故凈利約得百分之五以言銅幣前電車公司曾有向孟買（印度）造幣廠自鑄貨幣之議當時造幣廠主任主張鑄造一種混合幣其混合之質須爲上海所不適用者庶可不易毁銷且亦難於作僞其所擬之混合質即印度小輔助幣所用者内有鎳質二十五成銅質七十五成邊爲鋸齒形以防僞造本會之意銅幣並須鑽孔俾易分别想孟買造幣廠定可承造此項銅幣及銀幣而索費不大也目下銅價每噸試以英金一百十一鎊而言似不宜於鑄幣但在平時每噸僅値英金七十鎊則鑄幣一事獲利亦頗不薄今假定用此新幣之人爲一百萬人則就香港之經驗以約計之工部局當造價値四百五十萬元之各種銀幣及五十萬元之銅幣鑄造銀幣時工部局可運現銀赴孟買如孟買銀價合宜則逕在孟買購定亦可至於銅鎳二類孟買可以購得故最簡單之方法即爲逕向孟買造幣廠購之鑄幣不妨行之以漸每月試鑄二十五萬元庶新幣易於流通苟新幣不爲衆所歡迎則隨時可以中止鑄造無大害也工部局當先行出示新幣發行以後凡工部局損項一槪僅收新幣於是新幣之價値可以維持而電車公司及各店舗自可逐漸效法工部局當預先與雇工者商定所有工資皆用新幣發給每幣應用中英文字註明一元之二百分之一（即半分）或百分之一（即一分）或二十分之一（即五分）或十分之一（卽一角）或五分之一（即雙角）字樣工部局並當與中外銀行議定託其依照面値代收新幣轉送工部局兑回原値本會主張之辦法如是尙希貴局詳愼研究並冀指定特别委員從長討論此頌公祺中國協會總董斯蒂芬啓 
　　十七日工部局總統董覆中國協會函略云接奉十二日來函論輔助幣一事敬悉種切兹鄙人先有所詢者尊函所稱貴會與英商會合組委員會之報告可否送下以備本局參考查近來惡幣流行幣流行幣政亟待改良本局深以爲然惟以工部局而行發行紙幣之事業困難必多反對必衆不難立知故本局竊以特别委員會之審議未必能引起本局之信任而使本局遂以移用公欵辦理此舉爲適當也故今若指定此項委員必難望獲有益之效果且據本局私意推料必爲人指爲逾越權限來函含有與領事團會商辦理之意今不先與領事團會商妥洽且不籌定與中政府協力進行之方法遽行指定委員則終必貽過早之譏至兑錢店應否領取執照一事早經討論今擬依從尊見以此事交修正附則特别委員會核奪並擬力請贊成以符衆望此覆即頌公綏工部局總董丕爾斯啓 
[十五誌離奇駭怪之烟土案]  
　　新任司法總長張耀曾奉命赴京就職由滇起程於本月五號抵滬其同行之滇省各代表寓居湖北路孟淵旅社旋經洋藥公司協同捕房在該代表等行李内搜獲雲南土四箱後又在道尹公署毗連之空屋内抄獲雲土二十箱當將唐繼禹部下之副官孫世奇滇省政事代表王竹村王鐵珊陳和庭軍事代表葉香石及前閘北光復軍統領李徴五等六人拘解公共公廨迭經中西官訊明判决孫與兩王禁錮西牢李罰洋千元陳葉開釋烟土悉送海關焚燬在案兹悉江蘇馮督軍與齊省長以此案關係重大特派沈寳祺（據聞係上海縣知事沈寳昌之弟）來滬調查此案主要以便電請黎大總統澈底根究該特派員於前日抵滬後卽至公共公廨詳詢情形當由關讞員將此案卷宗檢交沈君察閲良久而别並悉關讞員已飭承將此案訊供判决情形抄録數份擬分詳各上級長官察核云 
[六誌第二次抄獲雲南土]  
　　雲南特派交涉員趙宏欽（字丕承）带同僕人陸金琴由滇來申带有雲南烟土七十二斤十五兩爲關員查獲拘送地方檢察廳預審判押候究在案兹悉趙宏欽在押自知車難速了已於昨日央人在外選聘律師以便到庭辯護 
[李平書被人嚇詐]  
　　李平書遣弟李芝壽至法公堂控稱有陳中英朱吉楊瑞芝等前來强借洋銀當給洋五元尙不满意定欲索取若干否則即以手鎗炸彈相嚮等語原告因不堪其擾故報補拘案請究陳供前當排長初次光復攻打製造局時與李平書患難相共現因賦閒日久乏資可籍向李商借川資李祗允借五元因不敷用故向商加若干並不恐嚇强借求宥朱楊同供隨陳同往商借商借川資是實聶讞員諭令以後不准再往强徣如違重究今姑從寛開釋 
[道屬教育行政人員開會紀（三）]  
　　昨爲滬海道屬教育行政人員聯合會開會之第三天仍假也是園爲會場會員出席者悉如前日於午前十時半開會議至下午一時告終所議各案大都爲第一二兩日未經解决之件會議情形大致如下一教員宜隨時參觀優良小學案衆議參觀優良小學之成績不論單級甲種乙種統爲有益决定由會呈請滬海道尹通飭仿行之一延聘長於小學教授之教員巡廻講授案議决照案通過一對於國民學校以整頓原有者爲前提案議决實行整頓現有學校力圖推廣以資普及一補决公推徴集小學教育成績展覽會起草員案此案第二日已經議决先以小學教育成績爲入手辦法推定起草員蔣乃曾施祖恒陸培亮沈崇基草擬簡章再議在案昨經起草員將稿草定付衆討論其内容大綱共分八則（一宗旨）（二辦法）（三出品）（四經費）（五成績）（六會期）（七會所）（八附則）其大致徴集道屬各縣學校成績分學生學校課餘三種以開會前半年爲限由會呈請道尹通飭各縣先開徴集會選擇優美成績品送會審查後陳列展覽陳列標識各縣一律以崇觀瞻每年開會兩次職員會於寒假行之展覽會於春假行之展覽經費視學校多寡定經費大小職員由各縣視學自行推定臨　助理員由各縣知事選派其審查時問及展覽日期均於開職員會時另定之經衆討論略加修改一律通過 
[滬市新陳米價之鬆動]  
　　周浦閔行兩處之新粳米業已上市滬埠開盤時每石售洋九元兹因連日來貨暢旺故昨已跌至八元二角至嘉興之新羊秈開盤時售洋七元四角現亦跌去二角破礱廠貨最高者亦跌至八元五角聞今歲禾稻收成可望美滿將來米價勢必逐步鬆動亦一般數米　炊者之大　也至昨　所載錫地新糙粳開五元五角係六元五角之誤今特附此更正 
[最近之商業調查]  
　　桐油桐油銷場向以夏令爲最佳緣各項船雙之修葺抺油多在雙間也故舊曆六月間油價每簍漲起一兩現届秋節銷路旣少市價本可略低惟新陳不皆來貨甚缺調查集成公棧本星期中祗到五千餘桶而浙江靑島等帮之生意尙覺平穏物稀爲貴故市價非惟不跌近反加漲三四錢現計本支貨開售九兩九錢桶白貨九兩三錢大約俟新貨上市其價方可漸平云 
　　麵粉此貨銷路首推廣東汕頭其次則天津烟台牛莊等處的來粤少因龍李交閧市面衰落前由三公司商輪運去之貨至今尙在堆棧未經銷出故旅滬粤帮莊客停止購辦該業斷此銷路大受影響雖天津等帮照常交易無補於事故市價每包　落三四分不等各廠家深抱悲視目下該省陸朱軍民兩長官均往蒞任地方可望平靖此後粉市當稍有起色矣 
　　麩皮近來銷場非常活潑各廠出貨不敷應銷與粉商成一反比例銷路旣旺價亦步漲調查最近一星期計共開出二十餘萬包浙江常熟無錫等處本有茂新九豐等廠近因出貨不足供當地之求故該處各鄉帮亦來上海購辦上海各廠之銷數因此縣增現阜豐廠貨售銀一兩七錢二分五釐立大廠貨一兩六錢七分五釐元豐廠貨一兩七錢鄭茂和廠貨一兩七錢其餘各廠價亦相仿 
[漆匠又起暗潮]  
　　本埠南北市漆匠同業有店帮工帮之分店帮設有漆業公所係在滬城薛底弄附近工帮一方面則由陳金龍等發起在北市派克路梅福里七十九號設立漆藝公所曾向店帮一再要求加價屢起風潮當經上海縣公署派警勸諭得以和平解决兹藝公所又以各工匠每日外作祗給錢三百六十文當此來珠薪桂實不敷用由陳引年李肅之等爲代表定於本月二十四號在漆藝公所邀衆開會要求店帮將三百六十文錢碼改作洋碼事爲漆業公所董事查悉先投上海縣公署禀請查禁沈知事卽於昨午飭派催征吏張海生前往調查並禁止聚衆滋事致干未便云 
[塡塞喬家浜之布告]  
　　工巡損局昨日發出布告云案據郭紳廷鉁凌紳紀椿郁紳鍾棠葉紳承祺郭紳懷桐王紳樹功函稱中區喬家浜東通城河濁水本可以資宣洩自中華路造成後下流壅遏穢惡日甚而各處垃圾復任意傾入以致堆積幾滿蚊蚋叢生臭氣薰蒸行人掩鼻現在正交　令深恐釀成疫癘貴局於路政衛生向極講求見此不通潮流之淤浜且積穢若此自必亟爲修治惟地方受累已久急待觀成因糾沿浜各户凑集銀圓二千元以助工費爲特函請飭知工程處迅即規畫從速塡築俾得早成坦平大道以昭整潔而利交通曷勝迫切盼禱之至等情據此查喬家浜中段淤塞已久本擬塡泥排溝開築馬路惟以經費甚巨遲未舉辦據函前情已由該紳等勸令沿浜各户凑集　欵二千元具徴熱心公益深堪嘉尙自應提前塡築以順輿情兹經飭據工程處規劃定妥所有塡泥排溝工程日内即須動工惟該處下岸一带有　路線之房屋應即先行拆讓以便工作爲此佈告該處業主人等一體　照迅將關碍路線房屋一律拆讓事關道路衛生公益愼勿阻擾遷延致誤要工切切 
[周道尹赴省辭職]  
　　滬海道尹周金箴因病辭職請以總務科長或上海縣沈知事先行代理候再遴員接替惟兩次辭職電文發出後迄尙未得中央回復故又於昨晨（二十三號）乘滬寗早班火車晋省面懇省長代陳中 
 
 
 

Page 11

 
 
央務期邀准云 
[征蒙騎兵出發]  
　　駐滬陸軍第四師騎兵第四團自告奮勇征剿蒙匪現已由楊師長生飭該團　調官佐士兵一營配齊馬匹鎗械於前日由松來滬乘車出發前往金陵換乘津浦火車北上抵京後再行聽候部令赴張家口外征剿 
[長警夜間之關防]  
　　淞滬警察廳長徐國樑昨日通傳所屬各區署所大旨謂嗣後每到晚問六時以後長警不准掛號外出更不准會客當此謡傳未息之時誠恐一旦有事集合爲難如果有緊急要事必須呈明官長允許後方准接見在接待室談話時問亦不得過一刻鐘白日不在此例等語一分駐所警佐李得貴遵即傳知各棚長警自後如敢故違私行出署定須懲辦 
[製造局紀事二則]  
　　陸軍部曾有機關槍六尊因已損壞發交上海製造局修理業已竣事昨特試驗每五十秒鐘能發出鎗子二百五十粒與英國原製無異試驗旣畢諭候解部交納 
　　又聞製造局此次所造民國四年新式機鎗現已造成四尊其式甚爲靈巧每次能射子二十五粒形似步鎗亦於昨日試驗由李總辦諭令依式接續趕造 
[鐵路報告悉用華文]  
　　滬寗鐵路管理局兼滬杭鐵路管理局長昨奉交通部電開查各局鐵路報告業經先通飭改用華文電部在案嗣後該局局長總管領生遇有一切陳請報告事項應悉用華文呈部不得再以西文逹司其印就各項表式如係僅用洋文者應另行依式造具華文表一併呈部即仰遵照部　印 
[三誌冒名搜查之敗露]  
　　王文章（卽鳳章又名興興）沈阿根二人因冒充海關扦巡在老公茂泰生小輪上向搭客徐林生等抄去印花烟土五包經地方檢察應訊供收押並由水巡捕房傳知滙四捕房八百八十一號華捕王國祥投廳質證等情已紀昨報昨午又由林檢察長飭派法警丁玉生等往查王沈兩人是否在水警第二廳第一專署一號偵探李虎臣處爲夥限日具 
復以憑核辦云 
[英法兩公廨訊究盗匪]  
　　盗匪陳大群於前晚十時許糾合三人突入愛名亚路一千四百七十八號門牌丁墨章所開之押店内出示手鎗恐嚇刦取賬檯上大小洋銀四十餘元逃逸由丁報告捕房立飭中西包探馳往追捕當經某姓家司閽印人將陳攔獲帮同带入捕房昨解公共公廨經俞代襄讞會同英卓副領事向陳略詰一過判仍還押候補提同黨併究 
　　盗匪楊恒龍與同黨余德勝杜安康卜玉才陸忠耀等於本月十五號夜持械搶刦廣西路福致里九十二號門牌醫生蔣雲洲家珠花現洋業經捕房將該盗等先後緝獲解送公共公廨訊供收押在案昨晨復由捕房將楊等五人一併解案經中西官向楊略訊數語判仍一併带回捕房候查明有無别案再生解究 
　　盗匪薛慶華等於二十二日晚搶刦英租界長浜路王和尙家衣物逃入法租界善鐘路地方爲該處捕房捕頭脱雷沙克率同探目沈德福包探姚金福楊振富劉友發拘獲薛慶華等六人抄出手鎗三支昨解法公堂請究事主王和尙偕王李氏王素蘭投稱該匪等叩門入内任意搜括因祗有衣服出示手鎗逼勒洋銀後因家中實無洋銀故只搶取衣服數件一閧逸去今被獲之六人是晚皆曾在場請求重究薛慶華李兆楚黎浦春同供前均當過兵士此次各带手鎗前往搶刦是實胡揚正梅守冬亦均承認持刀同往搶刦不諱賴新民供由黎浦春紏合前往帮同行刦中西官會商之下以薛慶華胡揚正黎浦春梅守冬李兆楚不應持械入界圖搶着各押五年賴新民押四年期满一併永遠逐出租界至王和尙所控搶案因事出英界着投公共公廨具控核准後准將該匪等移回英界訊辦 
[縣議員通迅處之函稿]  
　　江蘇縣議員通訊處昨接宜興縣議會通訊處函云疊奉函件均敬悉敝會遵於昨日開會推定代表楊君壽祺周君寳銓參事會亦推定代表程君乃續准八月二十五日到滬接洽知關垂注先此奉聞再敝縣議員通信　假定城内長橋北四鄉公會此後尊處如有函件亦乞寄至該　爲荷 
　　又接　山縣議員通訊處函云接讀還雲祇悉一是當卽招集同人於八月十日十二名鐘開會宣讀大札同深欽佩謹將議决二事附呈台覽（一）暫假縣城西門教育會爲議員通訊處（一）公推代表定於二十五日以前到滬　　又接無錫縣議員吳棣函云約法回復國會續開各級自治爲共和國精神所繫當然在恢復之例頃閲報悉諸君在滬首先提倡聯合各縣以期一致進行無任欽佩溯吾民國自辛亥光復迄今癸丑之歲各縣自治組織模形忽經袁氏藉口自治制之不良與國會省會同受暴力之摧殘至今停止已久推原其故緣一般普通人民不識自治之眞諦不明自治之範圍更以施行自治　際不先加以研究設施每多乖誤未能取地方人民之信　摧殘自治者流得有所藉口今也黎公繼任政治更新回復自治固無須討論惟暫行縣制市鄉制未經國會通過尙不成爲一種法律恐未能與省議會同時回復細察中央意旨須俟兩院開院後將縣制市鄉制有所修改然後恢復各級自治棣意此時諸君應聯合各縣縣議員組織一會改良自治上種種不良之點有所研究請願於兩院爲修改縣制市鄉制之意見普爲恢復自治後之凖備一面要求中央先以明令恢復各級自治暫時適用臨時縣制曁市鄉制爲實行改良自治之籌備始於自治前途有所裨益方足以取地方人民之信仰想諸君歷辦自治俱抱卓識於以前自治之内情諒所深悉爲敢不揣冒昧略陳所見以備採擇 
[修志局將開討論會]  
　　上海縣修志局主任莫錫綸李味靑昨致各市鄉學務委員市經　及四鄉修志採訪員　云修志局各分纂稿本泰半已經姚子讓先生筆削就緒作爲定稿惟其中如名宦人物藝術游寓藝文　婦才女冢墓遺事選舉十類非悉心討論不得認爲確定葛訂於本月二十八日即陰曆七月三十日上午九時在修志局開討論員會届時務請台駕　冗　臨俾示南鍼 
[公立醫院訂期開會]  
　　南市上海公立醫院昨致董事會各職員函云兹訂於本月二十七日（舊曆二十九日）下午二時就本醫院開常會有要事須公同討論届期務請台駕撥冗臨是所盼　 
[羣學會選舉聚餐預誌]  
　　羣學會定於陽曆八月二十七日下午四時開選舉大會選舉職員　晚七時舉行第十二次叙餐會日昨該會會長蘇本炎特將會員姓氏録叙餐與會　民國四年會費收入表演劇籌欵報告一紙通函各會員請爲届時蒞會投票會餐 
[英文公餘研究會之開始]  
　　南市荳市街英文公餘研究會爲邵萃伯李學海趙惺吾邵人傑諸君所發起定於陽曆九月十五號開始該會教職各員均頗熱心教育内容尤極完美故日來報名入會者甚爲踴　 
[保護巡廻講演團]  
　　滬海道尹公署昨奉蘇省長訓令以江蘇全省巡廻講演團業經組織成立先後出發通飭各道縣保護在案兹據該　主任詳稱滬海道屬各縣講演團已派定陳錫録侯兆圭陳汝道丁椿森四員計出發太倉寳山崇明海門嘉定松江金山靑浦奉賢南滙川沙上海等十二縣仰即轉飭所屬各該縣知事查照協助　行云云 
[難民去而復來]  
　　前日下午本埠到有難民男女老幼約六七十人同至上海縣公署要求發給川資並由難民代表聲稱我等原籍安徽因遇水荒逃難到此沈知事除按名發給錢文外並飭警押赴西南鄉着即出境不准逗遛生事不料昨午該難民等仍紛紛返滬沿途需索商民頗爲所擾不知當軸者將若何處置也 
[搭收交通鈔票之齟齬]  
　　交通紙幣雖暫停兑在人民完繳損税仍准一律收用曾奉中央明令通飭遵辦在案南市某局損務課經收地方損税權其輕重量爲搭收辦法固無不合乃該局會計課以發欵不能搭放堅拒不收以致彼此衡突均擬禀明長官請示辦理不知該長官將作何調停也 
[夫婦彼此懷疑]  
　　向操綢緞業之江陰人蔣楚泉在滬營業久不歸里其妻吳氏因問蔣已娶妾特至滬上暫寓南市薛家浜順興蔴油店内親戚華陳氏家偵察其夫住址欲與爲難不料蔣在滬上接得家信知其妻私自來申恐有别情昨日尋見吳氏扭至一分駐所指控私逃當由李警佐傳同華陳氏問明並無别情並由吳氏訴稱丈夫在滬另有所好久出不歸置家事於不顧請求核斷質之蔣供並無娶妾情事向居滬北永裕棧内可請查訪李警佐因其夫婦各執一詞飭送警廳司法科訊核 
[夫婦之惡感]  
　　台州人張九維現年二十二歲向在上海南市大關　白玉茶樓門前伊之母舅王洪林所設之餅店内爲夥曾於糼時憑媒聘定原籍黃某之女爲室此女今已二十三歲尙未完姻詎黃某嫌張執　徴賤頗有賴婚之意事爲張得悉與母舅王洪林商通於本月初旬同赴台州糾人至黃家將女搶出旋即雇舟携同此女來由賃屋於十六舗鹽碼頭地方與伊舅母同居惟此女雖被搶至滬上因夫貎不揚心終不願終日尋死覓活受累無窮及至昨晨忽奔至第一區一分駐所控告其夫意圖將伊價　李警佐以案屬刑事諭飭自赴地方廳禀訴此女正欲赴廳在途與伊夫張九羅並舅姑王陸氏相遇囑其回家不允互扭至檢察廳此女即在檢察廳大門前大器喊稱丈夫欲將我價賣請求官廳作主當由門崗法警李文耀與旁人向之開導此女乃隨其夫等回去 
[鄉民恐防被累]  
　　胡家木橋　民王佛全前日至五區三分所報稱伊子炳華去年九月憑媒顧少亭娶顧陸氏爲室出洋八十一元今年三月由圖董董怡亭知照該氏尙有本夫伊姑顧王氏已從常熟追尋來滬云云當向原媒理論收回五十元陸氏卽交伊姑領回詎陸氏現又來滬有向不相識之吳五弟寗永全二人跟隨在後是以投案報告以杜被累當經張　佐傳集一干人解送司法科質訊據該氏供前被洪增貴之妻誘賣王家嗣由婆婆領回奈丈夫顧榮景游蕩無業不顧家用故由彭家橋趁輪來滬顧投　家過活不料被鄰居吳五弟偵知追蹤而至請求察核判吳寗二人交保陸氏送慈善團留餋王佛全諭令退去 
[誘拐女孩之懲治]  
　　朱海江於上月間誘拐虹口小菜場附近王苗氏家之十二歲女孩耀根至法租界圖賣被法捕房包探查獲將朱與女併送公共公廨押候訊究在案昨由總巡捕房包探般玉鼎傳同女母及見證人等將朱解案經中西官質訊屬實判朱押西牢三年女交其母領母 
[破獲虹口花會]  
　　賭徒王松樵徐秋田胡阿培與王景利陸三郎馮生方蔡田氏等在虹口私設花會機關誘賭歛錢被捕　獲昨將各人併解公共公廨經關讞員會同英康副領事分别訊明判王松樵押西牢二月徐押六禮拜胡押一月王景利罰洋二十元如無力繳洋改押三禮拜陸罰洋十元馮罰洋五元一併充公蔡田氏開釋賭具銷燬 
[抄獲僞土料子]  
　　法捕房探目黃錦榮包探方福林華春林偵悉法新租界坆山路五十號門牌張順蛋店樓上藏有僞土料子當即前往抄出一千餘磅拘獲甲乙兩人解至捕房石總巡諭令管押候解公堂訊辦 
[不認兜售私土]  
　　洋藥公司調查人控韓英才持紅土三包在南京路圖售由公共公廨判韓押候查核在案昨晨由廨復訊原告代表律師上堂聲請究辦訊之韓供不承認中西官判令將案註銷被告開釋 
[相煎太急]  
　　庽居北四川路靑雲里四十六號門牌之粤人丁浩控其胞弟丁其竊取値洋四十餘元之衣物昨由捕房將被告拘解公共公廨經中西官訊明以被告初犯判交一百元人洋並保如於六個月再犯刑事除着保交案懲辦外再責令保人罰洋一百元充公 
[成衣匠不認行竊]  
　　北四川路四十八號門牌郭復昌洋貨店控成衣匠粤人文祥竊取盛紗三疋昨由補房將被告拘解公共公廨經中西官訊供不認判文押候原告夥友到堂質訊核辦 
[發放山東小孩]  
　　山東小孩崔芝羊前因在斐倫路竊取張守文塌車上銅元由捕拘解公共公廨訊實判押改良所半年在案昨届期满由捕房將崔孩解廨請示中西官以該　在滬並無親屬判送山東會館妥爲安插 
[偷竊耕牛]  
　　鄉人王阿榮控沈蓮生嚴福榮竊伊耕牛一頭由五區解送司法科經嚴科員訊實判牛給王領回沈嚴二人送地方檢察廳請辦 
[匪徒搶取衣服]  
　　匪徒唐阿毛前日在廣西路弄内搶取姚安仁衣服圖逃當被鳴捕追獲昨解公共公廨經中西官質訊屬實判唐押西牢二月示儆 
[英副領事銷假]  
　　駐滬英副領事康斯定君前曾請假三星期赴内地避暑茲因已届秋凉於前日返滬禀見英總領事銷假昨已照常蒞廨陪審 
[律師由厦返滬]  
　　駐滬美國國家律師何爾公君前因有事赴厦門現已舉事於前日乘輪回滬照常供職 
[羣樂茶園禀准給照]  
　　工巡損局批商人陳慶記禀云據票已悉該商在閘北開設羣樂茶園旣經警廳批准給照仰即來局繳費遵章領照可也圖存警廳執照發還此批 
[滬海道尹公署批示二則]  
　　商民楊錦遠禀車四源揑　朦控求飭縣明定開班時刻由禀悉此案前據馬兆華等禀業經行縣尙未據復　禀各情廳候令行松江金山兩縣知事併案公辦具報仰卽知照此批 
　　金山縣公民　謹信禀爲蹂躪主權　懇維持以重賦悦由禀　均悉據禀各節究竟如何實情仰金山縣知事查案秉公核辦此令禀抄發黏存 
[美捕房瑣事二則]  
　　車夫王阿順張興發等昨在漢壁禮路某茶館内因算帳起　互相肆毆並扭赴　房控訴捕頭　　兩造各有不是斥退不埋 
　　昨有陳阿五顧林生二人不知何故在梧州路互毆巡街捕　阻不聽一併拘送捕房聽候核辦 
[商會聯合合在京開會之冷淡]  
　　全國商會聯合會本定十五號開會　聞各省總會多未派定代表由京師商會再三函電催請後乃有請　衆兩院議員就近代表者現在仍未足法定人數因於十九號開談話會一十三號開會二十四號　選舉正副會長江蘇一省　會林立惟適崇海泰總會公　馬君息深爲代表而其餘各省如兩廣浙江安徽江西均未回復不知是何意見尙難摸索 
　　各省代表已到者直隸總會五人京師三人陜西貴州福建奉天吉林甘肅哈爾濱各一人綏芬聽一人四川一人山東二人湖北五人江蘇惟通崇海到一人 
　　代表未到者浙江雲南廣東廣西江西安徽山西河南湖南黑龍江南京華僑各埠聞該各省均未派定 
　　各省提議案槪要　酒公賣案貨車損案屠宰税案裁釐加税案公文程式案擬請修訂法律案修訂商律案　免雜税案印花税修正案整頓倒騙案 
氣候報告（上海徐家滙天文臺） 
[已過者之報告]  
　　八月二十二日太平洋中之低度行經琉球與父島之間　蘇及山東間氣壓高大而自該處以南有北凉風北方之風無定向上烽晴而凉二十三日上海晴而凉氣壓高大凉風自西北偏北吹來二十三日下午四時前二十四小時内上海氣候温度至高八七·五至低六六·二去年同日至高八○·五至低七五·六 
　　未來者之推測二十三日下午四時三十分豫測日本南面天氣不佳山東之南有自東北吹向西北之凉風其北風其北風向無定上海天晴 
維評二 
[天幸（訥）]  
　　中國向例人禍必與天災並行有一次人禍必有一次天災 
今年之人禍可謂甚矣而所天災者如水災風災蝗災等類各省雖稍有發現　尙不至劇烈江蘇四鄉且有豐收之望我民之類連無告已甚當此生　垂絶時人力無能援助者天乃哀憐而拯救之耶 
　　袁氏之死人謂天幸而今之免於災歉或亦天心仁愛之餘幸也雖然尙須今後數日之天時如何 
來函 
[曲阜孔教總會函]  
　　啓者查本會章程每逢舊曆八月二十七日恭逢至聖先師誕辰之大成節在曲阜舉行大會　祭聖廟兹届仍准陰曆八月二十四日開會三十日閉會凡本會各支分會及中外　機關團體所派來會與祭者一體接待特此廣告曲阜孔教總會謹啓 
 
 

Page 12

 
 
   
 
 

Page 13

 
 
余白濁五年身體無力皮肉如柴苦楚難談買得上海三馬路天外天小花園對過永壽大藥房汪家田名醫白濁一元當日服下六天痊愈至今七月未見有濁故而登報傳揚又荐李君小便削痛買珠黃掃毒丸一盒二元白濁丸一元日夜吃下七天痊愈張君白濁出血買各藥一元吃好胡家峰謝 
[棧房招租]  
黃浦灘六號即通商銀行後面新建平棧一所地位適宜內容寬大如欲租者請向靜安寺路一百十號至善堂接洽可也 
[天聲舞臺聘請天下第一花臉李永利]  
靜養數天　擇吉登台 
 
 

Page 14

 
 
自由談 
游戲文章 
[弔新華宫曲代遜清遺老作] [  塵夢]  
　　（南南吕）（懶畫眉）征誅纂奪鬧槽·脱不了常科舊套·秦皇漢武逞英豪·免不了白骨埋芳草·覇業雄圖水裏抛· 
　　（步步嬌）眞個自家討煩惱·硬把黃袍罩·好江山坐不牢·落得舉甲興兵殺却人多少·亡國恨幾時消·説不盡王孫落拓無依靠· 
　　（山坡羊）亂紛紛·當年堪笑·急忙忙·目前胡鬧·眼巴巴·一座新華·冷清清·没個人行到·忒寂寥·荆榛人樣高·教人家何處何處把興亡吊·景物蕭蕭·秋光偏早·衰條·當西風空自摇·寒蜩·送斜陽拼命號（江水兒）過眼人如夢·回頭事匪遥·記清宫樓臺賽過蓬灜島·鼎彝聚徧人寰寳·後宫粉黛如花好·驀地匆匆丢掉·眼見得三海灜台·便改做新華名號· 
　　（玉交枝）萬般潦草·這算是興亡一遭·奸雄心地忒蹊蹺·寡婦孤兒無告·天公惡劇不相饒·寃家狹路逢剛巧·我不提他心兒越撩·我要提他心兒越焦· 
　　（園林好）慨老夫·病軀没聊·莽天涯·行蹤亂飄·學做個遜朝遺老·去軒冕伴·漁樵心未死·鬢先凋· 
　　（僥僥令）人民非昔日·城郭是前朝·我兩度滄桑經歷飽·又見這一座新華宫廢了· 
　　（尾聲）而今醒却南柯覺·才悟得皇帝千秋是禍苗·告世人從此共和須永保· 
劇故 
[耕塵舍劇話] [  瘦碧]  
　　梨園演關公戲俗呼老爺戲前惟程長庚王九齡輩偶一演之勾臉不如今日之紅名曰胭脂臉夢華瑣簿載有米伶者知醫人稱米先生以正生擅一時名刻意求精家設等身大鏡日夕對影徘徊自習容止積勞成疾往往嘔血日日周旋茶鐺藥碗間其般關帝不傳赤面但略撲水粉扎包巾出居然鳳目　眉神威照人對之者肅然起敬自米伶般演後京師歌樓演劇一時不敢復般關帝因由凡有血氣莫不尊親聲靈赫濯不敢亵侮亦緣米伶之後難爲繼也今以善演關帝戲名者南有王洪壽北有李庫兒神采赫奕不失儘將氣度又有賈鈺峰亦能演此然具體而已尙須研勵也近世崇祀關帝極尊威靈亦最著而其忌諱亦最多伶人般演須前一日齊戒沐浴摒除邪念袍紼登場必藏神禡於胸將上場時已勾臉者便絨口不苟言笑凡報賽演劇一或不愼輒干神　傳聞紀載固久而且繁矣憶紀文逹　陽續録載　良爲吕城土神所屬境周十五里内不得置一關帝祠否則爲禍有一士人値顏　社會故令伶人演三國志雜劇狂風忽起卷蓆　苫蓋至空中斗擲而下伶人有死者十五里内疫癘大作人畜死亡殆盡云此與子不語所載吕蒙廟中不得容留關像同一異聞則甚矣衆生我見之難忘而殺因之不可妄造也（未完） 
小説二 
[偵探小説情塲蠧史] [  天虚我生]  
　　第八章（續） 
　　門外乃爲大湖水光瀲灔一望無際丁克以手握犬領圈望湖痴立見白雷格至則曰先生此　跡至此止矣奈何白雷格不答徐徐行近湖壖忽見濕泥之上有一足印白雷格乃俯其身藉日色細辨馬丁亦俯身而視則見靴底已蔽襯以橡皮之塊爲式亦舊不類上等人白雷格乃出皮尺量之量已起立忽有一物直自白雷格懷中墮出落於水中馬丁亟伸手撈之握其皮管遂取出則見皮管之上尙連鐵鑲乃大詫曰此非餋氣吹燈耶白雷格汝何爲有此白雷格夷然曰吾人業爲偵探携此亦頗有用馬丁此時疑雲陡起顏色亦變厲聲曰白雷格汝趣自言何故擅開古沃之鐵箱並燬其文件吾今不能任汝欺隠矣 
　　第九章 
　　其時湖　四面沉寂無歸丁克以手撫其犬項目注其師不知所云馬丁亦復瞪目哆口靜待白雷格發言而白雷格則殊泰然徐徐出其菸斗燃火吸烟旣燼然後言曰老友馬丁聽之今日吾運殊劣作賊乃不利初爲汝覓得鈕扣今復於無意中落其餋氣吹燈馬丁正色曰此非可戲言者蓋吾職權所在力能捕現行犯耳白雷格笑曰老友吾知汝必不肯捕我也馬丁見其瀟洒之態乃轉不得主見但仍厲聲言曰此亦難言蓋我旣須代表法律亦卽不能更徇友誼白雷格曰果如是者則蘇格蘭場亦且失一助手矣馬丁不悦曰爾言太誇安見吾警署中人必欲需助於汝要之不過爾平時命運較吾儕佳耳馬丁言次旣念硬語必非白雷格所受乃易其詞曰白雷格古沃爲僉壬吾亦知之汝今此事或竟爲公亦未可知願毋瞒　老友爲我備細言之則我之感謝汝者亦且匪細白雷格曰良不如老友之言蓋此事非公私也然老友旣欲備聆其事則吾亦無隠唯當事者之眞姓名則吾不能爲子告馬丁曰可白雷格遂以僞裝爲動　往盗古沃文件以至隔室爭鬭古沃不知被一誰何所殺爲止語旣笑曰古沃亦幸而被殺否則其用爲索詐之利器已皆被我所燬彼將何以自聊其生馬丁曰毋作空談但汝所言則殺人者仍不知其爲誰何矣白雷格曰然吾誠愧無所知馬丁曰得毋鮑景詩被擊之後躍起而刺之乎白雷格曰否鮑景詩寃也蓋彼仆時吾即推門及門啓彼猶昏厥未醒安能殺人丁克曰或者鮑景詩先以刀刺古沃而址沃亦正以鐵箱狙擊兩械並　以致二人同時被傷亦未可知白雷格曰此説似當但古沃呼聲實在鮑景詩旣仆之後閲數分鐘矣若刃已洞其胸安有久久而後始呼者馬丁曰彼女郎復如何白雷格曰女郎安有如是腕力一刃　洞其胸且没及刀柄馬丁曰然則所謂飛刀者又爲何説 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[大政方鍼建議案（再續）（胡思義）]  
　　第三次詳國務院爲續陳管見擬具教育司法實業諸行政方針以備採擇文 
　　爲續陳管見擬具教育司法實業諸行政方針以備採擇事竊思義疊於本年七月六日及七月二十八日先後將現在亟須解决諸大端曁分劃行政事宜並整理軍事財政方針縷陳管見詳請鈞院轉呈大總統鈞鑒各在案伏維國家大政雖千條萬緒而實不出各部所掌之數途我國以外交内務財政海陸軍司法教育農商交通分設九部而以國務總理總其成則凡各部施政之方針必須得閣員多數之同意然後政令之發布無論屬於何部及其綜覈全體乃均若機輪之互運有條貫之可尋故獻言者亦緣是而得以一己之主張爲具體之研究臚陳羅列以資採擇前者思義旣於軍事財政略申所見而所懹尙覺未罄兹謹更就教育司法實業諸大政擬具管見爲我大總統縷晣陳之其在教育一宜尊崇孔教以端風化也孔子爲發明道德倫常之祖其道如日月經天江河緯地歷萬古而不可廢故歷朝之崇祀乃出於報功崇德之盛心而非根於邀福懺罪之迷信可知也乃好事者見外教之相凌思舉一物以與之相况竟以我孔子儕於耶回老佛之倫於是教會朋興褒衣博带之輩人人自以爲信徒不幸信教自由又爲萬國憲法不刋之典於是學校生徒有自以身隸某教而朔望不拜孔子者矣甚至讀聖人之書以其爲異教也而輕侮之過宫牆之門以其爲異教也而訕辱之是皆創爲宗教　階之厲也竊以爲尊崇之道宜以實不以文各學校修身一科應相其學級程度之深淺取六經中有益身心之語分章講授以爲讀經一科之助令一般生徒日與聖人之言相他日立身行事乃不期而自就矩矱矣一宜制定通禮以齊民俗也通禮之頒訂雖涉於内務行政範　然亦社會教育之一端古昔聖人制禮君相用之以爲治後世法令繁興而治天下者乃不復恃禮教賴師儒在下以維持之今日立國固不得不從法治而無一代適用之禮坐令民俗乖違頗足以生教育之障碍此種通禮宜由教育部延聘　儒編定由内務部頒行之庶與陶鑄國民之主旨義資一貫一普通教育宜以培餋師範爲先也我國近年興學亦未嘗不注重此途而所餋成之師範人材大部不適於用者當彼入學之始其選擇固未精也夫師範生徒一經畢業卽當擁　比而爲人師使非於國學略有根祇數年在校所得能有幾何今日此項畢業之生未嘗不擁塞盈途皇皇待聘而各校所延除算學博物體操音樂諸科外其爲主要科目寗以未經學校之老儒充之是宜愼選之於初而優遇之於後果其所學高出儕輩畢業以後主管官廳當爲之派充教員勿令其自炫求售則願學者日衆而師資不可勝用也一專門教育宜以注重實業爲主也我國肄習專門學生帬趨於法政一途其願投身於實業學校者十不獲一及其卒業則汲汲焉以求爲官不爲官乃一無所能與廢人無異夫實業諸科非國人之不願肄習實由於在上者之未嘗提倡也今若頒定獎勵農工商礦諸學校章程凡辦理此種學校三年以上富有成績者國家量給以補助金使之擴張基礎而辦學人員酌予以相當之榮典其在他國留學眞有成就者主管官廳應爲之妥擇効用之途毋徒予以徴官俾之旅進旅退習爲吏事如此則人材必萃於此途而宐業可望振興矣一私立法政學校窒嚴行監督也近年留學諸生旣帬習於法政及其歸國而無所用則聚數人或數十人組一法政學校而營利焉抱其所習之講餋守一先生之言進諸生而授業其在教者一方非由選擇延聘而來設或謬種流傳已爲可懼而在學者一方大都兼收並蓄所取類多官校甄録被遺之輩文理旣未了澈安能解此理患復雜之學科不過囫圇呑棗如兒童之誦六經而已此宜從嚴監督凡屬此類皆宜勒令停辦以免誤人一學風宜嚴格整頓也前清之季各省學校雖迭起風潮然推厥由來大都緑管理從嚴之所致自改革後此事較罕不知者以爲學風之進步知者以爲實管理廢弛之徴也靑年子弟動輒誤解共和侈言平等其氣盛旣不可犯管理者惟有以敷衍與之委虵而學風之敗壞遂較清季爲尤甚昔者以束縛而激爲囂張今者以放任而流爲墮落喪檢敗行誤厥終身若不從嚴整頓教育前途有不堪設想者矣謂應厲行訓令各省辦學人員俾知振奮而主管官廳不時注意考察懲獎一二以爲鑒戒庶積習或或挽回一教科書宜詳愼審查也近年各校所用之教科書大率編自書賈而國中儒生以自已之名編訂出版爲各校所採用者寥寥可數故或謂我國今日之教育爲書質教育彼書賈者出其營業之手段又何慮其書之不風行但使獲利無算則彼願已　而其書之駁雜支離在編輯者固不負責在出版者尤非所問此其責蓋專在於教育部員宜由長官責成審查各員如於審定各書發見　繆未經檢出者即將審查之員加以處分而於書坊所訂尤　從嚴選擇以上七端皆思義對於教育所抱之方針也其在司法一法例之制定宜凖諸國情也民刑法草案編自前清皆出於外人之手與吾國舊律統系旣殊主張多異而影響所及輒與舊道德禮教生絶大之衝突夫爲收回領事裁刊權起見則法律大本自應遵世界共由之軌而後可使外人服從雪百年以來之國恥孰不謂然然試一自審我國今日在世界所處之地位就令民刑諸法不惜削足就屬以從先進諸邦之後領事裁判權之是否可以收回尙爲疑問而以法律晃適國情之故坐令數千年之良俗美風以無所防維而日趨破壤啓國中之紛擾推原禍首乃實由法律釀成之得失就多夫亦可以廢然而反矣此事雖由國會主張而頒布之權則在我大總統伏望有以主待之也一法官考試甄别懲戒諸法宜嚴定也法官旣定爲終身之官則其進身也選擇之必從其愼其任職也考核之務極其嚴况我國法政生徒如鱗如　一經畢業但使得一人之援引便可席法庭而判事淺陋者或以知識不足應用動生法律之誤解使獄訟失其平而學能舉其　者甚至上爲威刦下爲利誘失司法獨立之精神喪官吏自守之人格凡此濫竽之徒皆宜在淘汰之列庶審判制度不至爲世詬病而司法乃有進步之可言一審判制度宜規定爲三級也我國今日審判制度採用四級三審制夫所取乎三審者謂訴訟曲直之眞理多一度之推勘則其理愈明然後獄無枉縱也究之曲直之權衡實以終審爲確定其下雖有百級終審機關之所見自應本其素具之學識以爲判斷决不因經過審判度數之多寡而有所游移而訴訟之級數太多徒爲不肖律師教唆所利用一經起訴非歷盡三審勢不得休其實嚴終之結果相同而耗產費時當事人無端多此一　之損失何如改行三級制以第二審爲最終之裁判較爲便利乎以上三端皆思義對於司法所抱之方針也其在實業一農業宜採保護政　也我國地大物博素稱以農立國而外邦之農業品乃駸駸灌輪以奪我農民之利坐令農產不振固有之利在我國境以内尙且不能保守遑言外競夫外貨之輪入縱爲條約所限制不能自由增税以抵抗美品廉價之竸爭而國内之征輪若令對於農產原料及改制副產諸品量減其税使之能與外貨相敵則國家之所以保護之者收效已不可勝數且受其益者爲一般普通人民樂利之麻實國家無疆之福尤非僅爲發展實業計也一工商礦各業如無碍主權無關政治宜採開放主義也世界先進諸國數十年以來旣認定我國爲商業上絶好之市場大勢所趨莫能相拒則莫若反而利用之使外貲投入以潤我枯竭之　源且今日以商業之性質與之磋商條件斟酌權利尙能就我範圍者若徒然深閉固拒一旦以條約之結果要求以去動與政治相因緣其所損抑非更鉅歷觀前事殷鑒具在故開放外貲政策爲消弭外人侵略主義起見亦實處於不得不然他日國民營業之能力果能自立則在本邦而與外人相竸其優勝固不待智者而决也一宜多設　業金融機關也鄉曲農民負靑苗之息其利有多至四五分者及其收　所得除償　外所餘每不足終歲而來歲之負息又如之使有勸業金融機關但令具相當之押品不過略取法定之輕息農民之受其賜者　可言喻不但此也小貲本之農產製造小規模之簡單工業國民中之欲從事於經營者何可勝數特以貲本無從募集即使有之而或不足以資流轉因而中止者有之失敗者有之若隨地有此種機關爲之輔助國中　業之發逹其效不難逆覩此即假外貲以爲之亦無妨也一宜修訂農工商礦各法律也世界先進諸　除商法多列爲法典外其餘關於農工礦業之單行法莫不制作釐然所以保護取縍之者皆各有其至精之意我國商法草於外人之手其於商事習慣動生扞格固不待言鑛業條例未經國會通過亦不足以成法律而關於農工業之軍行法編制寥寥不成統系方今國會開議在邇此種法律亟宜及時修訂俾有遵守一宜將度量衡規定全國一致也度量衡之規定自前清以來曾兩度頒布而市塵所用各守其固有之習慣也如故夫度之長短量之大小衡之輕重不在乎學理之淵深而在乎制度之統一國家旣已定爲法則則一　公布宜務求其必行固不能於已　公布之後更發生其他之異議尤不能於推行本法之外再雜经其他之作用由前之説清未中之由後之説民國中之夫清未以紛議中止固已成過去之事實今則主管官廳欲藉是以爲籌欵之計請領部頒式樣皆須繳若干之幾母怪觀望不前而各省地方官且厭惡而蹤爲後圖也亟宜定一實行之限而式樣之制作務從簡單雖窮鄉僻壤皆宜於定限之前頒給逾限以往則以舊式交易者則於違警罰中加入此條由警察隨時糾正如此豈有不恪遵功令者乎一宜獎勵輪出品商業及仿造洋貨工業出輪出一分之國貨即開拓一分之利源仿造一種之洋貨卽抵制一種之外產二者一戰一守實相倚輔世界各國所以竭其心力日日爲此無形之競爭者皆由此道也我國不但獎勵之不加也且以苛虐之釐金統税　殘之思義已於前詳略陳其害夫釐金統税不誮直無獎勵之可言然即令　廢國内　過之税而獎勵尙有必須酌給者各國政府歲計於此項補助金列爲預算蓋爲商業竸爭起見誠爲要政以上六端皆思義對於實業所抱之方針也至若外交政策當審量我國對於世界現在之地位與各國現在對於我所持之主義寗以誠信格强權而無庸恃縱橫釀後患内務方針當維持固有善良之風俗助長國民團結之能力持干涉主義而勿摧傷民氣行保育政策而毋擾亂民生交通行政現在需要之人材尙難足用不得不假借外人相助爲理而路政一端需鉅大之經費國民集合此種公司尤無能力招致外人投貲已無可避惟注意於主權所在毋貽他日之隠患而已綜上所具諸條合之前兩次所陳具事或須由閣議　定或須經國會而行中治之門雖殊而爲國家籌治安爲人民謀幸福趨向之途則一我大總統主持於上則萬目一視羣跂一嚮有不期而同軌合轍者思義一得之愚不敢謂悉衷於是顧身有所藴躬逢我大總統虚懹採納兼聽不造若猶不思自獻其涓埃以求補高深於萬一則終身將無建言之日用敢不避煩瀆妄參大計至再至三曷勝惶悚所有續陳管見擬具教育司法實業諸行政方針緣由是否有當伏乞鈞院轉呈大總統鈞鑒訓示施行謹詳國務院兩浙鹽運使胡思義中華民國五年八月四日 
 
 
 

Page 18

 
 
   
 
