# 1905 - 131 - 4911522

 

Page 1

 
 
[廷寄恭錄]  
　　軍機處奉旨周馥等電奏請特設江淮臬司等語江北地方重要旣經裁撤巡撫攺設提督自宜有精强得力之大員以資統攝昨已有旨簡派劉永慶署理江北提督並令節制江北文武所有從前漕督所辦事宜均着該署提督接辦並著將標防各營認眞整頓切實訓練照練兵定章辦理先成一鎭俾衛地方其淮揚海道仍遵前旨兼按察使銜清理訟獄所請特設按察使應毋庸議恩夀著俟劉永慶到任後再行啓程欽此（夬） 
[按江督奏請特設江淮按察使已紀初四日本報]  
 
 
 

Page 2

 
 
[論中國民氣有發達之機]  
　　國勢之强盛在於民心之固結民心之固結在於民智之開通民智之開通在於民氣之發達人非木石苟有知覺連動無不知受外力之擊刺第旣無智慧又無能力則惟蠢蠢以行蠕蠕以勤頑然以生泯然以死淹忽俄頃同歸於盡譬之動物雖兇猛如虎豹龐大如馬牛而一任人之拘攣圈禁宰割鞭箠而不能有所抵抗非力之不若人也惟無智識無思想故終處於劣等而不能戰勝於人羣耳即以人類言之其種雖有黄白紅黑棕色之異而五官猶是也四體猶是也筋骸血絡猶是也何以黄白常處於優等而紅黑棕色常處於劣等白種居優等中之優等黄種居優等中之次等亦惟智識之相差太遠故其能力大有不同耳夫紅黑兩種之開化本後於白種其心思才力之不發達固無足怪若吾黄種則開化獨早白種方在草昧榛狉之世吾中國已有文明進化之機乃何以數千年後白種之進步極速黄種之進步獨遲曰惟專制政體故專制之政體利民之愚不利民之智爲之民者但知安分守已飽食酣眠不復知有國家之思想世界之大勢故上之撫治也易而下之發達也難加以水無輪舶陸無汽車傳遞無電線記載無報章交通之路不便内外之情不知雖號稱通儒亦見聞咫尺目光如豆此府之事他府不知此省之事他省不知本部且然遑論域外昏昏如睡夢沈沈如黑暗習俗相沿蓋數千百年於兹矣 
　　自十九世紀以來歐美之驚風駭浪日接觸於東亞病夫之耳目然以錮蔽之深麻木之久斷非一朝一夕所能震動其腦筋驚醒其聾聵故五六十年之中受外侮也不可謂不深失利權也不可謂不大而曾無能起而抵禦者實由民智之不開有以致之也比年以來文明之思想日輸灌吾民族人人知國民之責任不甘放棄其權利以受外禍之侵陵新機之發達蓬蓬勃勃有不可遏抑之勢本埠爲中外紳商聚集之地其受外來之影響尤眞且切故民氣之發達亦冠於他埠如美禁華工一事其種種苛虐實有不以人類待吾之酷自新定禁例宣布後駐美梁使不肯畫押美廷已派使來華與外務部直接寓美華商大爲震動遂電致政府請據理力爭以全國體而保民命本埠紳商自得此信亦大動公憤商會各董已於前日某議力籌抵制之法次日廣帮各商又會議於廣肇公所未幾建帮各商又集議於泉漳會館此外如公忠會人鏡社亦皆定期演說以籌抵制之法其會議情形及所抒意見已迭紀本報不復贅述記者觀於此事不禁深喜吾中國之民氣尚能如此固結如此發達當亦通商互市以來絶無僅有之偉大舉動也 
　　夫中國之受外人欺侮可謂至矣美之虐待華工亦不自今日始矣當禁例初行之時公使旣不問吾僑民能堪與否而貿然允之旅美之商民雖知苛例之無狀而亦以情勢閡隔未敢呼籲於政府以挽回之至本埠紳商亦不聞有發電力爭籌議善策以抵制之良　智識之薄弱情意之涣散故賢者僅咨嗟嘆息切齒痛恨隱忍緘默一籌草展不肖者且如秦人視越人之肥瘠漠然不加喜戚於其心坐使數十萬同胞宛轉呼號於塗炭之中而莫之或救彼外人詆吾華人爲無匣之民者非虚語也自游歴之專使觀賽之軺車兩游新大陸而旅民之苦况略呈於皇華貴胄之目中知海外僑民尚有惓惓不忘故國之意此次電陳政府或冀出而保護以一雪無國之民之深耻而本埠熱心志士亦日見外患之侵陵切膚之深痛非結合羣力無以禦强梁非急起競爭無以挽危局感情勃發愛力堅凝而民氣於以發揚而團體於以固結俾外人之觀聽者知政府可欺而吾民不可欺政府可誘而吾民不可誘政府可脅而吾民不可脅壓力愈深則反動力愈大倘逼迫過甚其起而反對者必於彼有大不利則鯨吞蠶食之狡謀或將由是而少戢中國自强之起點其在斯歟其在斯歟 
[擬運煤各輪由領事出結]  
　　滬上各輪船裝運煤斤出口事涉嫌疑動遭戰國詰問上海道因函致税司擬嗣後各輪船裝運煤斤出口須由各領事出具切結聲明並非接濟戰艦始准放行以免戰國口（鼎） 
[擬舉稽查專員以保中立]  
　　上海道袁觀察以租界行棧林立難保無囤積禁物接濟戰國情事欲派員稽查恐各領事不允税務司又不能二一兼顧因特電禀南洋擬請總税務司轉飭好税務司另舉一人專司稽查租界行棧輪船等事以免破壞中立（豐） 
[閩督飭嚴守中立廈門]  
　　水陸提督黄芍巖宫保近接閩浙督憲示諭一道飭令發貼通衢略謂現在探聞俄艦駛近南洋與日本將有戰事按照中立條規我國商民人等自當照常安業往來貿易凡在通商口岸各國民人財産以及内地教堂均應一體保護誠恐無知鄉愚因聞俄日交戰妄起猜疑匪人乘機布散謡言滋生事端或沿海居民商漁船隻不知中立禁令運載禁貨與戰國誤遭法網爲此通諭周知並飭沿海文武各員照中立條規認眞辦理倘匪人造謡生事定卽嚴拿懲辦（蹇） 
[黄提督飭探俄艦消息廈門]  
　　水陸提督黄芍岩宫保探聞俄艦隊將近南洋因飭現留廣東水師練船停泊厦門并令每日出口至金門等處探聽俄艦消息（蹇） 
[張宫保密查江督述聞武昌]  
　　江督周玉帥被言官糾叅密旨飭鄂督查辦一節已志前報兹聞張宫保派幕府中人微行往查極其秘密所派何人官塲中多未能指實（比） 
[鄉婦因鐵路讓地聚衆辱官鎭江]  
　　寗滬鐵路工程局需用銀台山下一帶荒地因是處草屋甚多議令拆讓每户給遷費洋經一元各窮民不允局中員司人等遂於十一日午後前往押遷詎男丁皆避匿無蹤聚集婦女百餘名出爲抗拒某洋人竟被鄉婦以穢物汚及衣服郭月樓觀察聞信親往彈壓各婦女堅求加給遷費圍繞如堵牆觀察不得已由巡勇擁護入輿始得踉蹌回署（井） 
 
 

Page 3

 
 
[李祖蔭不願游厯被斥武昌]  
　　鄂督前札州縣十二人赴東瀛游歴内有襄陽縣李大令祖蔭禀懇從緩並指名要索善後牙釐兵工銅銀幣各局廠差使張宫保盛怒批斥聞李大令因宦囊頗裕無志遠遊加以新續鸞膠婚期在邇故有意觸怒宫保藉此脱身况年來屢與梁星海觀察齟齬自分於宦途中亦不能得志也（比） 
[湖南邊防志要長沙]  
　　辰沅永靖道莊觀察賡良會同鎭竿鎭周軍門瑞龍會詳滇省叛勇撲滅黔邊肅清所有續派鎭標曁靖州恊弁兵四百人撤回歸伍以節爢費等詞探錄鄂督批示一道如下據禀已悉惟粤西融縣羅城一帶土匪根株未盡湘邊不可無防其鎭標前派續備軍三百名應暫留駐通道之播陽地方與古宜之發字旗及雙江等處之毅字旗互相策應以爲邊備俟桂省軍務肅清再飭回防俾昭周妥仰仍會督各營旗嚴密巡防母稍懈忽比繳（師） 
[守備自戕廣州]  
　　增城營中軍守備馬之良近因來省請餉庽於城内仙湖街太邱書院上月二十五晚四點半鐘忽在房内用刀自刺小腹呻吟之聲達於户外僕從曁棧主聞聲趨視則已腹裂腸出而死棧主立報巡警局查其所携行李枕箱内遺有一禀係禀控徐參將因公櫃銀兩不肯爲之出結致累伊命等語南海縣聞報立倩委員前往相驗（暌） 
[匪殺團紳廣州]  
　　肇慶府屬陽春縣地方有團練局紳劉顯琳被匪仇殺親屬報由地方官詣騐嚴緝兇手現此事肇慶府已通禀省垣各大憲矣（暌） 
[贛省鐵路一再領欵江西]  
　　贑省鐵路總局去冬請領藩庫閒欵二萬金爲開辦經費今春復領庫欵四萬金爲開辦銀錢所及各分局費用已租定廣潤内同興德錢鋪攺爲鐵路銀錢所阻費約計千金（晉） 
[贛省鐵路招股述聞江西]  
　　南潯鐵路初聞有新嘉坡商人廣東李姓欲入股銀一百五十萬兩自修南潯一叚嗣聞祇有五十萬兩自修一小叚總辦李薌垣方伯恐有洋人在内運動欲李交出股銀田華工匠自辦以免外人干預（晉） 
[南潯鐵路分局江西]  
　　贑省鐵路當事者擬先修建南潯一叚派委紳士五名文員四名武弁四名分任保護彈壓之事其工程計分五小叚由省城至新興市六十里由新興至建昌縣六十里由建昌至德安縣六十里由德安至通遠驛六十里由通遠至德化縣六十里日前陳太守方銓往新興市邵太守循名往建昌縣已革同知胡司馬上襄往德安縣李太守德芬往德化縣均會同紳士武弁各設分局預備查勘丈量等事（晉） 
[小輪覆没寗波]  
　　近日寗郡鎭海縣舉行賽會遠近觀者熱閙異常十二日午後一點鐘有甯波小輪船載客約四百餘人前往　賽以船身過重甫經開行遽爾覆没當時僅拯起數十人其餘均遭溺斃慘哉（坎） 
[八旗學堂經費難籌鎭江]  
　　京口八旗中小學堂業已徧設所需經費由端午帥在蘇撫任内奏准在蘇省銅元盈餘項下月撥二千金藉資挹注嗣因銅元局尚未獲利春季三個月學費係由藩庫暫墊現陸中丞以藩庫欵甚支絀此後不能再行墊給須銅元辦有成效乃能照撥云云八旗學務中人聞之不勝躊躇蓋除蘇省來源外别無經費可籌也（井） 
[鐵政局聘添洋工師漢口]  
　　漢陽鐵政廠改良屢紀本報兹總辦李逸琴部郎特聘洋工師數名指日來漢辦理化鐵鎔鋼攷工選料一切事宜（泰） 
[駐防塩梟松江]  
　　四鄉楓涇鎭爲鹽梟光蛋出没之處巨梟金老窩子於上月捕獲解省其羽黨四散逃竄婁邑尊黎子新大令卽向副營借撥壯丁前往駐防又恐其散而復聚爰添借兵士兩棚馳往防守（賁） 
[統領出巡蘇州]  
　　統領浙西鹽捕等營會辦營務處候補劉觀察體乾於本月初七日帶領師船至蘇松常三府所屬之各鄉鎭查哨（隨） 
[銅元餘利礙難指撥學費]  
　　龍門師範學校經董李平書大令等以該校攺良之後經費不敷甚鉅前蘇撫端午帥曾有酌撥銅元盈餘協助學務處之議因禀求滬道袁觀察禀請陸春帥酌撥銅元盈餘洋一萬五千元作爲該校常年經費以資周轉昨奉批回以蘇省需欵孔殷銅元盈餘礙難指撥該校不敷之處即著滬道另行籌集云（鼎） 
[浙撫奬勵地亞士洋行]  
　　上海地亞士洋行開設最久承辦各項貨物名譽極隆前者杭州銅元局向該行訂購鑄造銅元機器如期交到不稍遲延其印花機係英國機師韋得祿攺良由泰樂嘉林廠經造精緻堅固靈捷異常經銅元局試驗鼓鑄每分鐘緩車出八十五枚快車出一百枚核與前議之數有增無减所鐵成之銅元花紋明顯厚薄均匀洵爲傑出冠時滬上各行難與倫比爰由銅元局詳請浙撫聶中丞給奬中丞以該行代辦各貨信實不欺因特准給奬單以示奬勵刻已飭書繕就頒給該行矣（容） 
[常鎭道郭照會駐滬日總領事文（爲戴生昌掛用日旗不准停泊碼頭事）]  
　　照會事案照彤雲小輪已據華商戴生昌報請换給華輪單照不應再冐稱日商一案業經先後復明一面函致鎭關税務司並請將戴生昌如何在關禀明碼頭攺换牌號如何奉批暫准各緣由錄示各在案兹准税務司電復稱查美商易美利泰昌行小輪碼頭前於本年正月間據戴生昌禀稱泰昌生碼頭本係自出資本所造請攺换戴生昌字樣並請准商船停汩等情其時掛用美旗之彤雲等小輪四隻業經戴生昌攺用埠商禀請换給憑單專照當於正月初八日批明該商請將江邊碼頭牌樓泰昌生攺换戴生昌宇樣可以暫准照辦嗣後無論何時諭令撤去應卽遵照不得有違至往來小輪果 
 
 

Page 4

 
 
係該商自置之船可准在彼停泊倘查有私將碼頭出租等情卽行究辦批示在案旋據戴生昌報攺日商請仍准用該輪碼頭停靠船隻當查該碼頭並准華商戴生昌暫用現旣攺用日商應照前批卽將碼頭撤去另行擇地靠船諭令該商遵照去後本税務司之意此處碼頭應仍留與華商應用旋准日本總領事來電如果不准日商戴生昌用此碼頭即與約章不符當卽復以來電所云恐係傳聞失實電復查照兹查本處沿江一帶附近地叚均爲外人所有華商船隻竟無停泊之處是以將此處碼頭留爲華商所用本税務司來華四十餘年無論中外各商一律體卹保護遇事秉公辦理復查日本總領事前致貴道照會内有云該處碼頭豈有美商可租華商可租獨我日商不可租用之理等語試問華商在已國境内反不如他國商人之在中國可得一靠船碼頭天下亦無是理假使日本商民在日本國内不能得一碼頭當亦不肯將靠船地叚槩讓外人也現在該碼頭尚未撤去往來船隻已掛日旗應當如何辦理之處並將原禀抄送核奪等因到道准此查彤雲等小輪本係華商戴生昌之産始冒掛美商旗號撤去美旗該處原業主已赴鎭關换領華商戴生昌單照實難再認爲日本商人該局輪船冐掛三日旗應卽撤去至該碼頭係在海防公地本留與華商應用該戴生昌本屬華商所有輪船又係請領華輪單照即將日旗撤去仍可准其在彼停靠此即益敦睦誼格外卹商除再禀函外合將戴生昌原禀抄貼照會爲此照會貴總領事請煩查先今來文諭飭該華商戴生昌速將冐掛之日旗刻日撤去不再冐稱日商該處碼頭尚可暫准停泊船隻切勿違延自貽後患並祈見復爲荷須至照會者（金） 
[丹徒乞振]  
　　丹徒縣其南皆山山之平衍低伏處有田約計邑田全數山田居十之七八城外居民率係　田爲活乃去秋迄春水旱爲患小民愁苦呼籲無門去歳欲請免漕幾至輕生試法其困迫情狀已不言可知然以麥種在田一綫生機猶期不絶今爲霪雨所害春熟已無生計旣窮哀號遍野官紳憫之思即振撫祇以地方凋敝鉅欵難籌聞不日當刊布捐册以爲將伯之呼也（南） 
[香港會集兵船預備差遣]  
　　十三日香港電云本港於禮拜日在軋坡洛克磯有兵輪十二艘排成隊伍内有舊式之頭等砲船數艘奉海部之命重雇水手兵並預備一切作爲差遣之用 
[法郵船遇見兵輪]  
　　十六日香港電云法國郵船公司破來宜志郵船由西貢到此報稱於初十日遇見兵輪十艘駛過越南攀特蘭及康克希海灣之間十二日又見滅魚雷船二艘在攀立思爾近地又電云聞有戰艦五艘於初六日見於巴馬島洋面 
[海南洋面並無俄艦隊]  
　　十三日香港電云中國海南查辦委員告知本港南中國早晨郵報特别訪事人謂海南洋面並無波羅的海艦隊之船中國現有兵輪三艘泊於彼處保守中立 
[中英互議緬約]  
　　十二日倫敦電云現英與中國正在商議中國須准照緬甸與英所定之約英政府由印度政府代議譯文匯報 
[摩洛哥歡迎德使]  
　　十三日德京電云德國派往摩洛哥之專使於初八日抵摩京時摩人咸歡迎之 
[法擬泒專使賀德太子婚期]  
　　十二日柏林電云德太子成婚時法國議遣專使前往致賀譯德文報 
[日俄又在滿洲交戰]  
　　法文報云俄京傳來消息謂近日日俄兩軍在滿洲交戰數次 
[德員謂德人占據海州之說不確]  
　　文匯報云中國官塲傳來消息江蘇海州附近之蓮島（譯音）現爲德人所據德人己在彼處懸掛德旗並將居民逐出但駐滬德員以爲决無此事 
[俄提督仍在康克希海灣]  
　　十二日東京電云現已考察確實俄海軍羅提督仍在康克希海灣 
[俄艦見於康克希海灣]  
　　十二日香港電云越南法官現仍檢查電報甚嚴凡關涉波羅的海艦隊之消息不准送發然雖如此秘密仍探聞初十日有戰艦及巡艦共十四艘見於康克希海灣 
[暫禁運煤至西貢]  
　　十二日東京電云日本官塲宣告目下暫不准運煤出口至西貢地方 
[俄亂詳紀]  
　　十二日倫敦電云俄京有少數民人欲在汩魯排近思堪墳園内追悼西正月内死於亂事之人但被可殺克兵驅散後又有多人高唱法國民主歌又爲可殺兵向前驅逐並擊以馬鞭以致有數人身受重傷又電云俄五日節期俄京之民人在下午及晚間稍有震動之事俄武員飭令放假之人散去致被彼等所譏誚且被擠至湖中水没過膝嗣用手鎗恐嚇又有可殺克兵到塲衆人始散 
[日親王赴法]  
　　十二日倫敦電云日本有棲川宫親王已由羅馬抵法譯字林報 
[俄艦隊又回康克希海灣]  
　　十二日東京電云得確實消息謂俄波羅的海艦隊現又回至康克希海灣 
[南洋英海軍舉動]  
　　十二日東京電云南洋英國海軍目下頗有舉動 
[日人修鐵路至鐵嶺]  
　　十二日東京電云滿洲中央鐵路已由日人修至鐵嶺初三日第一次開車運載軍儲品 
[俄要索造鐵路至庫倫]  
　　十二日北京電云聞俄國私向外部要索由貝加爾湖建造鐵路至庫倫即將此鐵路與 
 
 

Page 5

 
 
東清鐵路聨合 
[法人感日親王之演說]  
　　十二日倫敦電云日本蘇伊麥佐男爵在法國時爲中立問題所發議論殊爲公正合律因此頗能動衆人之心而法人感動尤甚即前時向俄之人現聞男爵之言亦無不抱歉男爵所發之演說實能使日法兩國切睦有加譯泰晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　道員用分省補用知府程太守淯擬白話報簡章並附增白話演說簡章禀續四月十一日 
　　謹將山西白話報演說簡章恭呈憲鑒 
[計開]  
　　一白話報必注重演說之原因泰西各國言文一致吾國言文區别勢不得不以白話濟文法之窮無如中國國民程度能識白話之字者仍佔少數即能識矣而慢忽成性惰於執卷與不識者同則僅藉筆墨之靈斷難有濟此文字窮必濟以白話白話窮必濟以演說之原因也 
　　一演說之人員及地址各廳州縣城内擬照宣講成例由該印官協同同城各官於舊日宣講聖諭之地或由教官或遴選在學人員宣講官紳商民人等仍照成例環聽學堂中則由教習於星期假日開堂演講鄉鎭則由官紳在各塾帥曁紳衿内公舉有品學有名分人擇地演講此外有通達士人願膺其選者聽如有身家不清品行不端劣紳訟棍及曾經犯罪者概不准充當斯職 
　　一演說者應存之宗旨演說者應知現今中國海口盡割路礦盡失門户洞開四百兆人無立足地是皆因中國不能自强百事廢弛之故今欲使人人知振作之方必先使人人知危亡之痛故開民智爲第一要著而當演說時尤不可不堅持一犧牲一身以振聾瞶於湯火之宗旨以焦唇敝舌者迫切從事 
　　一演說者應盡之責任崑山顧氏天下興亡云匹夫有責當此時局陗危一介之士應各懷先覺斯人之志况生長斯鄉其痛癢休戚尤更關切於同國蹤無權無位而口舌之力各由天賦匹夫所能自盡惟有昕夕呼搶小而一鄉積而一國冀人人爭自濯磨而共膺艱鉅是乃不可旁貸之責任每期演說畢卽將報紙揭貼通衢以便未及到塲之識字人隨時觀覽 
　　一演說之方法泰西演說學家論演說之法有聲音態度手儀足式容狀臺戒諸端推原其要總不外痛快明澈誠懇哀切能感動聽者使之怵心駭魄翻然醒悟蹶然興起爲主北洋官報曾刊有演說美辭法一卷本館當覔稿排印分送以備任斯職者之研究 
　　一演說之界限演說者祇能就報紙應有之義引伸發明之不准節外生枝攙入離經畔道有干國憲之語致失報由本旨 
　　一保護之法城鄉演說地址擬大縣以四十處中縣以三十處小縣以二十處爲率田地方官先期揭示保護如有頑梗不法之徒造作蜚語出而阻撓應由各州縣從嚴懲辦未完 
[札飭鎭江府赴任蘇州]  
　　新授鎭江府知府承太守璋領憑到省由藩憲效述堂方伯於本月初七日下札飭令赴任太守奉札卽於初八日詣各憲轅禀謝擇吉履新（隨） 
[札委擴充鼓鑄蘇州]  
　　撫憲陸春江中丞以裕蘇銅元局所出銅元不敷行用因札委該局提調陸太守桂星擴充鼓鑄太守奉札後即會商經事各員諭飭工匠人等加工鼓鑄併議添置機器以資擴充（隨） 
[觀察領憑武昌]  
　　荆宜道毛慶蕃攺爲永定河道以待領憑照未卽動身昨聞已由部中頒與督憲轉給以便迅速赴任云（履） 
[委統常備軍蘇州]  
　　常備軍第三營統領現經陸春帥札委前統南洋續備南字等營總兵銜補用副將謀勇巴圖魯陳總戎東暘接統卽於初八日到差（隨） 
[總察易委蘇州]  
　　北路總察楊明府另有差委遺差經上憲札委候補知縣胡大令調元接辦業於初八日謝委到差矣（隨） 
[議更營制松江]  
　　松郡正副兩營各有哨官五員兵士五哨現由管帶官中營何參戎前營余游戎議照新章每營裁去哨官一員兵士兩哨所留三哨弁名下每處添副哨官一員兵士中向祇有什長者亦議添設伍長一名不日當見明文矣（賁） 
[墮民學堂將次開辦寗波]  
　　甬紳盧洪旭前籌集鉅欵設立墮民農工小學堂兹已議妥章程擬於西門江二處各設學堂一所現已將西門雷祖殿改爲學堂住持僧山盧紳給以洋銀五百五十元立據遷讓大約不日可先開辦矣（坎） 
[派差押領船寗波]  
　　現届漁汛各鄉漁船紛紛出口　章捕墨魚之船每艘須赴漁團局領取船照現局員誠恐各漁船抗不遵領特於日前移請鄞縣高子勛大令派差由大石碶地方押令各漁船户到局領取船照始准放行出口（坎） 
[校士開館福州]  
　　福州校士館經兼署督崇軍憲親加甄别業已揭曉並示期三月二十七日親臨開館前列諸生届期各具手版到館行禮具開課之期定於四月初六日（萃） 
 
 

Page 10

 
 
[閩省備俄續誌福州]  
　　福州厦門三都各口岸慮有俄艦隊攔入破壞中立飭預籌防等情已屢誌本報兹悉兼署督崇軍憲己飭該口岸税務司嚴爲戒備如有俄艦入犯當據中立章程與之理論並派文武員弁前往鎭守其馬江羅星塔船塢船廠另調常備軍三哨馳往駐紥藉資巡防（萃） 
[洋駁船行竊福州]  
　　凡輪船入口時各商恒自雇洋駁船往運有時該輪急欲開往則由輪主代雇駁船載運此等野雞注駁屢有偷竊情事日前有德商米也輪船進口輪主代雇駁船六艘裝運各貨不料該駁船復施其行竊慣技各商所失約值二千餘元現南台新福成數十商家已具禀税務司德國領事商政局水亭釐局求爲嚴緝矣（萃） 
會審公堂及上海道先後議覆上海會審章程全文續四月十三日 
[第三條]  
　　會審公堂應以實缺同知任爲正堂凡控告洋涇浜北租界内無論何品之中國人員均可一律審斷又應有一二華員任爲副堂以便承辦正堂交審之案其品位應不亞於候補同知其委撤之權均操之上海道 
　　會審公堂議謹查會審公堂委員本已於光緒六年分奏准作爲同知差缺今應否改作實缺以及添員分任之處憲臺自有權衡未敢妄參末議至於無論何品之中國人員均可一律審斷一節查上海爲通商大埠仕宦大員寄居其間體制崇高中國律例向有遣丁抱告之條惟商人捐職與候補實職人員有所區别如職商被控應由公堂審斷若有局所差使候補實職以及官階較崇之員倘與案中牽涉照例免予提傳如非到案對質不可應准該職員遣代表人到案代質以符遣抱之例 
　　上海道議前件查大清律例内載文職道府以上武職副將以上有犯公私罪名應蕃訊者仍照例題參奉到諭旨再行提訊其餘各員題參之日審訊又載凡參革發審之案查明被參之人如係同知游擊以下等官遴委知府審埋係道府副將等官遴委道員審理各等語是有職人員遇有應行提訊者必須照例題參且官階較大之道員祗能審判道府副將等官之事道府副將以上概不得問然則同通州縣等官更何能任意傳提審判乎今各使欲以會廨權力駕乎道府及問刑衙門之上實屬無此辦法且上海客官不少内而尚書侍郎京堂外而曾任督撫司道以及奉差道府大員倘照此而行則凡居租界内之官員無不人人自危萬一有事勢必大起衝突回憶前年有一英婦自稱曾爲李文忠畫一小照勒索巨欵英領事堅請公堂出票提訊李季高京卿幾費口舌磋磨方能無事前車之鑿不能不加意防範然顧名思義廨員旣以實缺同知任之則該廨一切傳提審判之權當照中國官制以撫民同知衙門應有之權力辦理務使銜缺相當權力相平否則種種窒碍難行擬請參以活筆酌改於下 
　　凡控告洋涇浜租界内之中國人員承審華員准照本國官制應有之權力辦理被控人員亦准照例具訴如應傳之人内有體面之人於傳票姓名之旁註明准其暫保遵繳保銀免予管押 
[第四條]  
　　（甲）除通體關涉華人案件其餘各案均應有外國官員會審此外國會審委員應視各國商民照約應得之利權由各國領事官分别委派 
　　（乙）中外堂官如有意見不合未能結案之處應請上海道及案内外國人之本國總領事官或領事官覆核 
　　會審公堂議謹查所指通體關涉華人案件一語甚爲含混近來捕房每以華民負欠逃避以致空用欵項作爲欺騙捲逃有違治安强奪歸會審公堂訊斷西官堅執西例重定罪名雖原告求免仍不能略减以致華民受累無窮現應聲明仍照先定設官章程第條案内無洋人牽涉之件概歸中國官自行訊斷之條無論欺騙捲逃除竊賊搶奪流氓拆梢違章應罰之案歸會審之公堂訊向外其餘華案由捕房解堂後悉提歸本堂華官訊斷西官不得干預至中外官意見不合應請憲示之條自應照准以昭大公上海道議前件查同治七年原章第二條若案情祗係中國人並無洋人在内卽聽中國委員自行訊斷各國領事無庸干預又咸豐八年通商税則善後條約附載兩國議約大臣照會聲明彼此意見不合各宜申報上憲等語今除通體關涉華人之案餘由外國官員會審如意見不合請上海道及領事覆核查與原章前案大致均尚相符除乙條照行外甲條擬請攺爲 
　　（甲）除兩造均係華人並未牽涉洋人案件外其餘各案均應有外國官員會審此外國會審委員權限應照烟臺約第二端辦理並應視各國商民照約應得之利權由各國領事官分别委派未完 
[上海六馬路仁濟善堂籌振公所施子英經收山東各處等賑捐二月初一至三十日第一百念七次清單]  
　　杜廷材求子病愈洋一百元雲西弟子求日後無久病在床洋二百元不書名朱有恆各洋拾元了願生爲堂上增福夀洋五元劉鼎洋四元無名氏公記洋三元四角徐子雲洋一元高平　銅洋六元金友齋銅洋一元本月共收洋三百三十三元四角扯七二八四申規元二百四十二兩八錢四分九厘銅洋七元自丙申四月初一日起至本年二月三十日共收規元十六萬零九百十七兩七錢零六厘除解各處賑欵外淨元一千九百十一兩五錢四分九釐銅洋八十三元十七角 
[上海六馬路仁濟善堂經收咸有一德施醫給藥一文愿册捐十月初十日至正月廿日清單]  
　　盛門秦氏楊玉崑儲晋卿各洋二元盛門張氏儲俊卿曹小玉周門肅氏無名氏　洋一元有利號清分主人各洋六元銘樓源吳頌三各洋五元退思座客陳隱名各洋五元無名氏燈油五斤無名氏求子延夀周國均陳定甫沈培德譚麗生各洋十元張雪堂豐大參號各洋十二元合豐順錢六百文周園均子病愈洋廿元汪國桂洋三十元譚　生洋三元杏花樓洋四元無名氏銅洋十三元三十一角裕茂銅洋十五元共收洋一百七十四元錢六百文銅洋廿八元一百五十六角 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[湘撫請發官報武昌]  
　　湖北官報第一期出版後業已分咨鄰省贈閱不取分文日前湘撫端中丞咨呈鄂督略謂湖北官報體例盡善足以扶世教而正人心請再加贈千本以備頒發各學各營閱看宫保大爲欣悦飭卽如數印送（此） 
[水師易員武昌]  
　　張宫保現擬將襄河水師加意改良惟積弊已深頗難驟拔前查得右營管帶曹鳳儀營務廢弛卽行撤差攺委現署督標游擊高連陞接管按高連陞綽號高偏頭一極朽腐無用之老營弁也（比） 
[江督察看范工堤清江]  
　　江督周玉帥於十一日啓節後聞由范公堤等處察看河工然後返金陵節署（夬） 
[委員勘礦江西]  
　　江督委員來贑勘礦己紀前報兹護撫周玉帥特委張大令耀奎會同督委爲寗蘇皖贑各省查勘委員現同王主政汝淮等帶領美國礦師二名先查贛礦昨已首途矣（晉） 
[皖省營務處議更常備軍營制餉章清單]  
　　安徽常備軍原係步隊本年正月奉撫憲札將軍制餉章增攺核訂由司道議定攺練六營分爲二標共成常備軍步隊一恊惟餉項支絀難購多砲先練砲兵一隊用砲六尊俟將來練有成效再行擴充兹將定章刊列於後○恊制統領官一員月支薪水公費銀四百兩參軍官一員月支銀八十兩執事官一員月支銀四十兩二等書記官二員每員月支銀二十四兩司書生二名月支銀五兩司號長一名月支銀十兩弁目一名月支銀五兩護兵十名每名月支銀四兩二錢伙夫一名月支銀三兩騎馬二匹每匹月支馬乾銀四兩八錢計共支銀共六百四十七兩六錢○標制統帶官一員月支薪水公費銀四百兩教練官一員月支銀六十兩執事官一員月支銀三十兩掌旗官一員月支銀二十兩二等書記官一員月支銀二十兩司書生二名每名月支銀五兩司號長一名月支銀八兩弁目一名月支銀五兩護兵八名每名月支銀四兩二錢伙夫一名月支銀三兩騎馬二匹每匹支馬乾銀四兩八錢兩標共支銀九百九十八兩四錢○營制管帶官一員月支薪水餘五十兩公費銀一百五十兩督隊官一員月支銀四十兩隊官四員每員月支銀三十兩排長十二員每員月支銀十八兩軍需長一員月支銀二十兩書記長一員月支銀十六兩司務長四員每員月支銀十六兩司書生六名每名月支銀五兩醫生一名月支銀十六兩正目三十六名每名月支銀五兩一錢副目三十六名每名月支銀四兩八錢正兵一百四十四名每名月支銀四兩五錢副兵二百八十八名每名月支銀四兩二錢號目一名月支銀五兩八錢號兵八名每名月支銀四兩八錢護目一名月支銀五兩護兵十八名每月支銀四兩二錢匠目一名月支銀八兩槍匠四名每名月支銀六兩伙夫三十八名每名月支銀三兩六營共支銀一萬九千二百四十兩八錢○砲隊餉章管帶官一員月支薪水銀五十兩公費銀一百兩督隊官一員月支銀三十兩隊官一員月支銀三十兩排長三員每員月支銀十八兩司務長一員月支銀十六兩書記長一員月支銀十六兩司書生三名每名月支銀五兩正目九名每名月支銀五兩一錢副目九名每名月支銀四兩八錢正兵三十六名每名月支銀四兩五錢副兵七十二名每名月支銀四兩二錢醫生一名月支銀十六兩馬醫生一名月支銀五兩號目一名月支銀五兩八錢號兵二名每名月支銀四兩八錢護目一名月支銀五兩護兵十名每名月支銀四兩二錢匠目一名月支銀八兩鐵匠一名月支銀六兩砲匠一名月支銀六兩掌匠一名月支銀四兩五錢木匠一名月支銀四兩五錢皮匠一名月支銀四兩五錢醫兵一名月支銀四兩二錢備補兵九名每名月支銀三兩三錢伙夫十三名每名月支銀三兩管馱兵六名每名月支銀四兩二錢喂養夫六名每名月支銀三兩馬夫目一名月支銀四兩五錢馬夫十三名每名月支銀三兩砲六尊每尊費銀五兩砲位藥彈馱馬四十八匹每匹月支銀乾銀四兩八錢騎馬七匹每匹月支馬乾銀四兩八錢砲隊一隊月支銀共一千四百三十五兩（咸） 
[廣州]  
　　粤東賭風素甚現經督憲岑制軍嚴行禁革犯者日少其爲害最烈之牛牌亦己設法禁絶矣○大憲擬於省城創辦自來水特飭善後巡警兩局預估用户若干核計歳入之欵然後斟酌興辦○粤省銅元銷流甚廣聞去年共獲利銀二十八萬餘兩泰飭就近指撥攤還洋欵云○粤督前將各魚雷船派赴西海一帶按叚巡緝現因俄艦南下特電調回省分派駛往潮州汕頭及瓊雷各府等處擇要駐防以期保全中立云○上月二十四日督憲岑 
 
 

Page 18

 
 
雲帥親赴運署將東西兩庫逐一盤查聞庫内現共存銀約三十九萬兩内有二十四萬係奉部撥解江海關者（暌） 
[蕪湖]  
　　日前有東洋商人携各種巧幻耍戲來蕪演賣隨身帶有日本領事照會當赴地方官呈驗巡警總辦黄潤九觀察深虞開演時人多滋事因飭管帶兼總巡臧少香大令帮帶成碩卿游戎以及分叚巡員加意防範並飭日商於所得戲資按百抽五認敷捐費以充善舉兹已賃定李伯行京卿大花園門口搭棚開演矣○初六日上午下點鐘湖北會館西首某木鋪不戒於火經巡警局指揮巡勇竭力撲救得即熄滅僅延燒間壁縫衣店一家（恆） 
[寗波]  
　　甯郡提標左右二營有營船二艘現届大修之年由左營陳遊戎培源右營趙游戎榕禀請浙提吕道生軍門撥疑修理日前由蜜道高與卿觀察遴委傅少尹會同二游戎估定修價需欵七百餘串當即禀覆大憲擇日開工○甯郡寅卯柱保甲委員萬少尹查悉柱下各烟燈鋪多有聚賭情事日前特傳齊各圖地甲諭令一律禁止並令各烟鋪出具甘給○鄞邑陳小雲騙賣鎭邑人賀寳鳳之妻張氏一案經鄞縣高大令研訊各情巳誌本報日前縣差將陳誣攀之李維庸阿王二人拘拿到案高大令先將陳提出覆問陳仍一味抵賴飭令與李王二人面質李王隨將詳情禀訴始知陳確係誣攀大令大怒立予重刑陳始供出張氏曾隱匿某處籲請限日尋交大令准之遂將陳交保依限將張氏交出投案如再敢抗匿定行按例重辦（坎） 
[敬業課期]  
　　三月份敬業書院縣課之期昨奉本縣汪大令定於本月十八日舉行四月份道課聞道台袁觀察定於本月廿五日課試（金） 
[法員讌客]  
　　代理法總領事喇伯第君昨日在署設席邀請寓滬法國衆商飮讌（水） 
[嚴究姦騙]  
　　南潯人蔣德生自稱南琛兵輪教習在法租界中逗留將蘇鄉婦張陳氏誘入小客棧姦宿誑騙金戒兩枚衣服數件潛逃無蹤繼被該氏在南市撞見扭控馬路工程局經襄讞委員黄衡堂二尹研訊屬實判令押候賠洋二十元前已繳案給氏具領旋命將蔣移送攺過局禁押一月並著交到六品功牌再核（土） 
[巡捕開操]  
　　南市捕房各華捕自去年歳暮停操後已逾數月現奉馬路工程局總辦翁子文太守諭飭捕頭命各華捕於昨日午後爲始仍一律操演技藝（土） 
[練習救火]  
　　浦東保甲總巡謝岳松明府因是處火警滋多特購水槍數枝以備不虞已紀前報昨日明府命差捕人等先行試演灌救之法以免臨時慌亂（土） 
[美界火警]  
　　昨晚八點一刻鐘時虹口吳淞路頭壩某姓家失火經救火會西人往救得卽熄滅至如何起火焚去房屋若干容明日訪明續錄（火） 
[釐局批示]  
　　昨日淞滬釐局督辦陳觀察發出批示一道錄後牙户邢來源禀批前據該牙户以張鴻瑞赦帖矇充等情二次來局具控均經批縣核案訊究在案迄未復到兹又據具禀前來察核所呈語多混雜究竟是何情節仰嘉定縣從速錄案詳奪母任纒訟切切此批（金） 
[上海官塲]  
　　上海道袁海觀觀察昨因政體違和故到轅拜會禀見各員一律飭丁擋駕○道署譯員候補直隷州萬澣香刺史鍾元昨日禀請病假二天○救生局委員陳蓉鏡别駕赴蘇公幹昨已事畢返滬投道轅銷假○南洋官彩票總稽查許岑西觀察調署江甯南捕通判現任松海防同知沈趙梅司馬試用縣丞楊少甫二尹補用副將陳副戎昨均因公到道轅分别拜會禀見（金） 
[上海縣案]  
　　警察西局函解王雨卿控鮑阿奴即阿明欠租覇屋一案奉本縣汪大令提訊王供租趙姓房屋一所每月租洋六元近將屋轉租與鮑阿奴積欠房租六月向收持强爲特扭究質之鮑供欠租屬實大令判令限五天遷屋如違提辦○龍門書院函送農人陸陞到縣請究昨亦提訊陸供世居書院左近耕種度日董事囑遷坑厠己遵諭搬遷惟目下又不准澆糞乞鑒大令判速將坑厠遷去違干提辦○婦人徐張氏投縣喊求驗傷亦奉大令提訊氏供丈夫庭奎於二十九年分與朱子美合開瑞康布店現朱圖吞併向論遭毆求驗大令驗得氏稍受微傷判候查明核奪○南匯縣流犯蘇阿木在本縣轄境逃逸後由捕役將知情之蘇阿關趙樓弟獲解到案前晚經汪大令升訊阿關供與阿木分居阿木犯事發配後忽逃囘家内見過母親立即逃往奉賢王姓處潛匿小的實未晤　刻願同往指拿趙供與阿關同爲捕漁阿木則素不交談大令將趙開釋判該捕押帶阿關赴奉賢恊拿阿木到案訊辦○朱沈氏到縣喊寃亦奉大令提訊氏供向某姓贖取方單被覇毆傷大令判候飭差保查理（金） 
[馬路工程局紀事]  
　　南市裏馬路一帶鹹貨行在沿浦馬頭起貨時每被匪徒乘間攫取鹹魚零物向論恃蠻業經各行主聯名遞禀馬路工程局請派捕照料並出示諭禁兹奉翁子文太守批准照辦矣○王子卿在久大碼頭鴻裕小錢莊購取紙烟忽然口角致將該店售賣彩票之招牌擊碎當卽扭控馬路工程局奉翁太守飭押候帶案訊供核辦（土） 
[訊案改期]  
　　今日公共公廨屠司馬本與英德副領事會訊克明控翁通海一案因壳件控朱培初案急於訊問是以將克明之案改期再訊（木） 
[會訊壳件洋行控不交用銀案]  
　　壳件洋人克拉克控朱培初不交用銀一案昨晨英副領事德君臨廨偕同讞員屠司馬會訊克拉克延愛禮司律師到堂禀稱一千九百零三年朱托克拉克拍賣倫章造紙局朱欲拍銀二十萬兩後因無人肯出照還價最大之人拍定計銀十七萬一千兩朱不允邀何瑞棠與韓記二人照十七萬一千兩之價仍自拍入所有克拉克應得用錢八千餘兩除收到何瑞堂與韓記之五千一百三十兩外朱名下三千四百餘兩尚未交出屢次信催竟藉詞搪塞後又以該局道契抵押與牧帥朱向索 
 
 

Page 19

 
 
無著以致推諉兹將往來信件當堂宣讀被告費烈律師曰此項信稿當時均是　字刻已翻成洋文恐有參差應令將原信呈案再原告所訴各節敝律師今日不及覆訊請另訂期原告律師曰因克君急欲他往請近日司馬與德君斟酌訂於今日午後二點半鐘覆　（木） 
[公共租界早堂案]  
　　昨晨美副領事安立德君臨廨會同襄讞孫明府訊案捕解行竊華綸洋行狐皮之徐阿毛至案判押三月釋放○王福林張寳生控周瑞卿賴婚訛詐迭載前報因王福林供有店夥范生生可証補傳覆訊范供三月十二十三兩日周瑞卿來店問張寳生在店否至十四晚周又來店王出外未幾小的回家不知王何時回店至十六日信局送來一信店主拆交小的觀看係周瑞卿名字要與店主借洋五十元安君將信擲下問范是否范稱是惟後刀字攺爲力字其中糾葛均不知情明府商之安君俟禮拜四再行訊斷○解違章拉客之雉妓王四寳判罰洋十元給濟良所充公○前日江隂縣移提被控妓女朱王氏等兩名經司馬准文飭提昨晨僅拘得朱王氏一名解案判暫交官媒管押俟提齊後備文移解○包探錢少蘭解馬夫王和尚控被王阿照竊去洋傘皮帶等物王阿照供皮帶洋傘均向暫假並非行竊判格外從寛一併開釋○蔡云桂控被沈阿六竊去東洋車照會判責一百板○潘阿榮控被張阿二竊去衣服判責二百板押兩月○朱和尚控錢云仙攫取錢七百餘文判戒責五十下○前日捕頭至廨禀稱兪阿六乘脚踏車夜行不點燈火不服禁止請飭傳案訊究昨晨由探解案判責二百板枷七天○包探陳金標控陸正祥馮金桂竊去被絮四條解案請究判各責二百板○王蘭成控吳金狗竊取東洋車交捕送辦判責三百板○李金福陸阿茂控楊榮生竊去銀表衣服拘案請懲判責二百板押兩月○義豐仁控高阿大陳桂生串竊洋燈罩八十餘只判各責一百板○内河招商輪船局司事方雲卿投案稱水手嚴退調戲搭客婦女有錢道侯在船目擊訴捕拘案請究判責三百板枷兩月發該局馬頭示衆○駐京美使署差弁王春霖來滬公幹假庽老椿記棧被棧客某甲竊去衣服銀洋等物值洋三十餘元經王投訴美領事昨日安君蒞廨將該棧執事劉宏裕提案訊供據稱甲已脱逃遺下箱籠等物約值洋十餘元明府判即變價餘著劉補償原被遵斷而退○侯魯公律師之馬車爲馬夫王榮法撞壞令車主陳福賠還修費銀一百四十兩昨日捕頭稟稱陳不將修費銀交到且不投案請辦旋據原差稱陳現不在滬據王公車已修好明府著傳諭陳福速卽投案延干提究（木） 
[法租界捕房事]  
　　某甲之女被某乙誘逃昨日在途遇見將乙扭送捕房捕頭命押候堂期解訊○某染坊夥某丙竊取店中洋銀乘間逃逸店主將保人某丁扭送捕房請究捕頭命押候解堂訊究○某戊與某丁因妒姦起釁拔刀將戊戳傷當卽鳴捕拘入捕房捕頭命將受傷人送仁濟醫館療治行兇之某丁押候解送公堂請究○某已竊取主人洋銀四十元寄與顧某爲主人知悉將已扭送捕房捕頭命押候補提顧某到案解堂訊究（水） 
[美租界捕房事]  
　　昨日虹口提籃橋西牢押犯陳有仁患病甚重醫治無效而斃由管牢西人知照捕房令傳地保查明有無屍屬即行棺殮○某華捕在新記浜路見某乞丐身患重病行將垂斃雇車載送捕房捕頭令轉送公堂請屠司馬安插○提籃橋捕房捕頭偕某西探行經西華德路有馬夫張阿四違章向捕頭兠攬生意當被拘送捕房押候解堂訊辦○酒醉德人某乙在蓬路一帶恣意行兇某西捕上前拘拿被乙扭住兇毆扯碎號衣由他捕幫同拘送捕房捕頭令押至該管領事署訊究○西人某丙在黄浦路竊得某西人脚踏車由西探拘獲吊出原贜解送該管領事署請辦○近來虹口一帶時有棍徒搶劫婦女首飾等事前晚有婦人程陳氏投捕房控被流氓搶去金挖耳一支沈袁氏控被搶去金簪一支湯友云稱妻子出外購水被搶去金挖耳一支捕頭令各包探前往查拿懲辦○前晚周陳氏投捕房控稱被流氓小德林糾同羽黨闖入家中索借不遂致被打傷手背等處並被搶去金挖耳一支及錫茶壺銅吊等物請爲查辦捕頭允之（火） 
 
 
 

Page 20

 
 
   
 
