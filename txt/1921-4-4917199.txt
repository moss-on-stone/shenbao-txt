# 1921 - 4 - 4917199

 

Page 1

 
 
   
 
 

Page 2

 
 
   
 
 

Page 3

 
 
時評 
[充實内力（冷）]  
　　凡得一勢力之後不充實内力而務擴張外勢者其結果未有不招失敗者 
　　段苟整理其固有之勢力者何至有去年北方之失敗岑陸苟整理其勢力者何至有去年南方之失敗段與岑陸如此今繼段之曹張繼岑陸之孫不此之戒而反以爲法一則務擴張其勢於長江一則務擴張其勢於關内一則務擴張其勢於桂贛而於以整理焉微論對於國家之損益是否適當即以自植勢力而論抑何淺薄乃爾耶 
 
 

Page 4

 
 
   
 
 

Page 5

 
 
   
 
 

Page 6

 
 
專電 
　　北京電奉張電保張景惠爲吉林督軍（四日下午二鐘） 
　　北京電奉張電詢王士珍是否赴任院覆卽日南下（四日下午三鐘） 
　　北京電史蒂芬言予之意見已發表於滬報予决不先談借欵條件須華政府先啓口華人希望銀團减輕予實無權變更紐約會議成案予以稽核用途是投資者善意若任憑亂用使受資者永難清償然後處分其擔保品是侵略行爲新銀團不爲也（四日下午一鐘） 
　　北京電英美烟公司借欵因各方反對甚力當局决意取消 
（四日下午二鐘） 
　　北京電潘復有督辦烟酒公賣說 
（四日下午二鐘） 
　　北京電華盛頓電敬日美軍人協會議請政府將加州限制日人案普行全國並實行中美聯絡軍人願爲後盾（四日下午三鐘） 
　　北京電宜昌案俟八國委員共查損失後方開談判因卾電謂華商有轉附洋商圖賠事（四日下午一鐘） 
　　北京電琿春案停頓迄今昨某詢主管該案之熊垓熊謂日軍已撤所未决者日警駐紥問題政府對日駐警權未便放鬆故尚須爭持（四日下午一鐘） 
　　北京電福公司對晋礦不因人民反對而放手巴森聲明光緒二十四年中英成約凡在平定潞安澤州平陽諸地方有採煤鐵石油礦權六十年今與晉礦務公局訂試探合同根據條約云此事交涉益棘手（四日下午一鐘） 
　　北京電甘同鄉昨開會一派主甘人治甘嚴拒蔡氏一派主但請政府另簡省長不許蔡率兵入境後說旋通過卽日電甘省各團體並呈政府（四日下午三鐘） 
　　北京電汴旅京學界主向鄭焯清算省欵並以鄭劣跡電蘇議會及烟酒公會（四日下午三鐘） 
　　北京電昨夜馬福祥電到允卽日赴綏（四日下午三鐘） 
　　北京電蘇齊電催新任運使赴淮但文龢尚運動繼任（四日下午三鐘） 
　　北京電贛省議員多人携議事速記録來呈内部證明劾戚案合法 
　　北京電徐電馬福祥准帶兵十營赴綏遠任並許蔡成勳帶一混旅赴甘（四日下午一鐘） 
　　北京電李厚基辯明不受孫文勸誘運代表費毓楷定六日到京 
　　北京電閩李復府院電只知有國不知有他院去電嘉慰（四日下午二鐘） 
　　北京電蔭昌將免職侍從武官長改委唐天喜（四日下午三鐘） 
　　北京電襄陽道定饒鳳璜 
　　北京電津民擬聯絡直魯豫公民請吳佩孚監督選舉（四日上午一鐘） 
　　北京電比領因國内工廠已復原狀函送出口貨表請交涉員飭華商繼續貿易總商會已於支日佈告各商採購（四日上午一鐘） 
　　香港電粤路罷工風潮益烈由黄沙站迄韶關三百餘里不見一匠工程人員且警告搭客自防財命　　香港電黄志桑奉陳命改編饒相榮軍被饒軍擊散昨由高州告急陳接電卽派一旅赴援（四日下午六鐘） 
　　香港電魏邦平有不允任師長說 
　　滁州電聶省長二日抵蚌江（三日） 
晚九時過滁回皖（四日下午六鐘） 
[公電]  
　　交通部通電號勘電計達本部對於籌辦工賑附收賑捐一案爲公諸輿論不厭求詳起見迭經依據事實披瀝奉聞計邀鑒察兹復查少數言論對於此事根本上之誤會全在以爲先定附收賑捐後以移辦工賬謂本部先有附收賑捐事提議然後定籌辦工賑之用途於是挪用賑欵之擬議以及不應專辦工賑之責言以訛傳訛胥由此起殊不知事實所在大有逕庭本部最初於上年九月間提出閣議之原案卽稱本部壽辦工賑業經規定修築滄石烟濰曹兗三路基大概估計約須銀一千萬元現在部中欵項早已羅掘一空内債外債一時俱難舉辦反復籌畫惟有就已成交通事業酌收賑捐並聲明就可得的欵讞算每年約近五百萬元此項捐欵擬由本部特别會計另欵存儲專爲修建路基以工代賑之需不作别用其收支數目應由本部專案造送財政部審計院審核以昭慎重此項議案閣議通過並非本部自由支配更無挪用之可言嗣經呈報大總統於十一月九日政府公報刋登在案層次分明始末斑斑非容虚造外間論者若謂本部不當以此項附收賑捐用之於工賑則本部此項辦法豫定於數閱月之前文告頻繁未嘗有所隱諱爾時何以不聞抗聲非難乃直至措置已定然後驟然發此不負責任之論調於事實之先後旣絶不相符於論理之推求更不知何據實足令熱心救濟者無從措手自下災情尚重人欲善誰不如我似此是非淆亂勢將阻人爲善羣趨袖手旁觀所望諸公細按事實明判是非共策藎圖用宏思益實深企盼再滄石烟濰兩路路基約須需銀四百八十萬元如作鐵路須加三倍故祇能先作路基至附收賑欵計鐵路項下十月分止據報共收銀元十三萬二千六百九十八元七八小洋二千五百十九元銅元一百零六萬四四四枚電信項下至十二月十五日止共收六千六百四十五元七五至本部已收到之欵截至十二月十五止僅共五萬一千三百七十七元七八小洋二千五百十九元銅元一百零三萬六千七百五十七枚半總共不過六萬餘元曾登十二月二十日政府公報以後續報續收之數日内即再公布其兩路已支之欵購地施工共約五十餘萬元均係挪借充用再由賑欵歸還合併附及交通部江 
世界路透電 
[德國之解除軍備問題]  
　　三日巴黎電時報載稱福煦上將所提出關於德國履行解除軍備條欵之報告謂德國共已交出砲（連同内管）四萬千尊機關槍七萬架機關槍管十六萬三千具小軍械二百八十萬具飛機發動機二萬五千具飛機一萬六千架又稱德國並未照約解散巴伐里亞與東普魯士之國民衛隊及拆毁其東南兩部邊界之要塞防務德國請許其置砲三百九十尊於柯尼斯堡並於他處置砲若干尊協約國僅許於柯尼斯堡置砲二十尊譬洛置砲三十六尊斯温門特置砲三十二尊其餘請求均未照准 
　　三日柏林電法國致德牒文責德國不於規定時期内履行七月七日斯巴協議書解除軍備之條欵謂議定繳出之軍械迄未如數照繳若干自衛之組織迄未解散餘存之戰品迄未繳齊和約航空條欵亦托詞延宕久未履行而應於八月三十一日以前拆毁之海上飛行器具迄未全毁現德政府覆稱德國和約義務多已履行其未履行者則因莫可準確執行之故如東普魯士與巴伐里亞地方之軍隊示便遣散是已此兩處情形不容　之操切德國非欲不顧在斯巴所議定之義務也 
　　三日倫敦電據可恃消息英法參謀部對德國解除軍備事已有同意惟德國義勇隊遣散之期限問題則尚未意見一致英國以爲此項組織之解散不必如法國福煦上將所擬之驟有義勇隊之最重要地點爲東普魯士與巴伐里亞此兩處頗有發生過激黨之慮英國意見以爲此兩處之有義勇隊極爲合法故其解散之期限必由英法總揆會議時討論之英當道謂和約中關於披露德　炸藥與化學品等秘密之規定尚未美滿執行此乃甚重大事件但目前尚非討論如何對付之時 
　　二日紐約電共同通訊社倫敦訪員電稱福煦上將報告德國現方以大規模秘密製造飛械材料情勢險惡 
[愛爾蘭近狀]  
　　三日紐約電共同通訊社訪員來電謂與杜白林邸有關係之各報載稱美船邦蒂亞號由紐約駛抵杜白林時有兵士登船搜查並有武裝摩托携機關槍在岸守衛未獲當道所欲得之人軍隊後駐衛兵於船並拆視貨包以防潛運軍火地方官與新芬黨雖均稱不知台伐勒拉氏之回扺愛爾蘭而愛爾蘭保安會會長美克萊爾蒂氏則稱台氏確已回里台氏夫人現謝絶謁客 
　　三日倫敦電斯特里克倫將軍下令焚燬米特爾登民屋實爲官員報復行動之第一次各報謂此不啻正式宣戰大半以爲事雖不善實非得已惟每日新聞痛斥此爲違逆人情之野蠻舉動威斯明斯特報亦謂軍官僭用權力從事報復實屬駭人聽聞 
[阜姆軍隊之解散]  
　　三日巴黎電羅馬消息駐阜姆達倫齊哇氏部下之兵四千名立將解散預料本星期杪可全離阜姆 
　　三日紐約電共同通訊社特萊斯特訪員電稱達倫齊哇氏不欲留居意國惟據稱出國之前擬赴羅馬以戰爭勳章奉還意皇 
[印度國民大會]  
　　三日拉格配電印度國民大會今日通過對愛爾蘭力爭獨立表示同情之議案案中並詆責英政府所持印度匯兌政策印度出口貿易因此損失甚巨故要求由英財政部撥欵賠償又謂入口商及與英貨有關之商民今理當拒絶照目下匯率履行合同繼又通過抵制康諾特公爵巡游印度之議案 
[美國近事記]  
　　三日華盛頓電國會明日將開始辦事此届會期事件甚多如民政預算案郵務局議案修正稅則皆在所須討論最重要事件之列兩院且將考慮縮減軍備問題及與英日協商減少海軍建築工程百分之五十之建議 
　　三日華盛頓電參院外交股今日討論波拉氏所提出美英日三國應協議縮減海軍程序之動議衆頗主張邀法意兩國加入但已展緩决議股員會定一月五日重行開會會員之意該議案一時未必能成事實惟股員會今將徵集關於該問題之消息 
　　三日華盛頓電勞農大使瑪丹士氏業已向工部投到大約將於本月二十二日乘某船被解出境其隨員人等約四十名亦將同行 
　　三日美里盎電參議員諾克斯氏與被選總統哈定氏會商後告客云彼信哈定氏决不用目下之國際聯盟會爲其倡議之列國聯合會基礎哈定氏絶無此意云 
　　二日薩克萊門土電加里福尼亞州議會將於星期一日開會豫料即將提出議案數件以加州對於日本移民問題之意見示明華盛頓政府並料尚將提出關於日僑問題之議案多件 
　　三日華盛頓電陸軍部宣稱華盛頓誕日將有飛機兩架飛越美國一自傑克森維爾飛至桑第哥一自桑第哥飛至傑克森維爾中途於賀斯登及愛爾巴薩稍停預料於二十四小時内可以告畢全程 
[各國近事記]  
　　三日紐約電共同通信社瑪央斯訪員電稱參與法國社會黨大會之齊金氏已回抵柏林 
　　三日西澳洲配斯電白羅姆採珠人協會常年會議决議請當道設法阻止採珠船雇用日人逾百分之五十 
　　三日紐約電共同通訊社巴黎訪員電稱阿爾巴尼亞之愛爾巴桑鎭地震死十四人傷二百人無家可歸者萬人 
太平洋路透電 
[日使之聲明]  
　　四日北京電路透社向北京官場詢悉駐日胡公使從未發出如昨日申報所載之電日使署正式告知路透社謂申報所載日政府訓令小幡與中政府商定密約以制美國之說全無根據日使署並聲明日政府固欲與中國鞏固邦交亦欲與美國增進友交斷無與中國密約以制美國之意 
[烟濰鐵路之建築]  
　　四日北京電日使署種日本從不反對烟濰鐵路之建築此線德人本享有如需外欵先儘德人承借之權利今若借他國欵項敷設此路日本必反對之但若以中國資本築之日本　反對理由云接前德人所享儘先借欵之權利係以烟濰鐵路接連膠濟鐵路爲根據今中國並未欲使烟濰與膠濟兩線相接也 
[甘新之聯絡]  
　　三日北京電蔡成勳之督甘係新疆督軍楊增新所建議而政府亦承認甘新聯絡之必要故有任蔡督甘之令據反對馬氏督甘者言如馬福祥得甘督恐馬祺將效馬福祥所爲而起逐楊增新如此則新甘兩省將爲回人所有惟回人爭權之念今猶未息馬福祥是否肯接受綏遠都統之職尚屬疑問非俟此點解决後蔡成勳未必能赴甘肅 
[蒙藏之選舉]  
　　三日北京電蒙藏局擬於夏曆新年以前將蒙藏選舉之籌備事宜辦竣蒙藏代表現已啓程來京遵照前清舊制爲徐總統賀年俟其到後蒙藏局督辦克拉沁將召集蒙藏代表大會 
[九年海關之收入]  
　　三日北京電民國九年海關收入約爲關平銀四千九百五十萬兩以平均滙率六先令九便士半計之合英金一千六百八十萬鎊較諸八年收入增多三百五十萬兩各大口岸收入數如下安東一百十萬兩大連四百九十萬兩天津與泰皇島五百五十萬兩膠州一百六十萬兩漢口三百六十萬兩上海一千八百八十萬兩汕頭一百十萬兩廣州二百五十萬兩總稅務司所管轄之各常關民國九年内共收入一百四十萬兩較諸八年減少十萬兩但較諸七年仍多四十萬兩所有以關稅爲擔保品之應付各項外債與賠欵連善後借欵在内皆已完全付清計撥交中政府二千三百十萬兩 
[東俄選舉記]  
　　三日海參崴電海蘭泡消息勞農巿議會選舉急進右黨得二十六席共産黨得三十四席餘九席爲他黨所得自柯爾察克失敗後海蘭泡與阿穆爾區爲過激黨勢力所植之地故此次選舉結果頗關重要伯力政府職員已派代表至海參崴請欵發俸海參崴當道因自用之欵尚不足已加拒絶商界現募欵維持加浦爾將軍之舊部諸將士現需衣食頗殷 
國外要聞 
[英國特約通信（蓮魂十一月二十三日倫敦）]  
　　羅素批評俄國之批評 
　　羅素於今夏遊俄歸後所發表於倫敦國民（Ｎation）週報之「遊俄感想」（ＩmpressionsofBolshevikＲussｉａ）一篇用中文譯而發表之者記者所知已有數人其「波爾歇委克之理論與試行」（ＰracticeandTheoryofBolshyism）與前篇同爲彼所草於游俄歸後者亦已有譯之者羅素思想之大概及其對於今日俄羅斯之觀察讀者聞之熟矣英倫今有一著名社會學者對於羅氏之理解頗不同情其議論足代表英國革新派思想之一大部記者之介紹固非必個人於其理論有何種同情第臆此類對於方受狂熱的歡迎讚美者之反對論調或亦足爲讀者所樂聞而已其原文見本月十八日倫敦勞動導報（ＬabourLeader）作者即蘭士包爾銳（GeorgeLansbury）氏也 
　　社會主義下究將産生何種生活一問題在吾觀之今日社會主義之敵人與友人二方面似均將陷入同一誤解有人以爲社會主義及德謨克拉西者乃人得行一如其所欲之謂苟吾人欲應用其神聖之自由權以入地獄者亦無障礙似不復記憶吾等之自由權固爲他人之自由權所拘束限制的吾人往居有汚穢溝渠之屋乃絶不得自由的蓋此種自由之影響將使吾人之家人伴侣與吾同罹於由此不潔溝水所發生之病疫以死也社會共産國建設於世界時必將同時産生種種吾人理性上之法制紀律視其在今日之社會爲繁多彼時吾人必當互知其日日所需之麵包係用何種工作易來詳盡無疑而此一問題在今日之社會中則鮮欲問及之者當戰時吾等無不註册捕房而各執一票蓋地方當局欲知吾等是否已各盡厥力以求戰勝也在社會或共産制度之下吾等皆當各盡厥力爲公共執役因此吾等所事亦將有册註之爲他人所得聞吾等不得不各自問其所以易社會所給予之飽煖安甯者爲何種有益於社會之事務社會主義之敵謂此種强迫爲刼奪吾等之個性的此適與事實相反蓋吾等因服役協作社會制度所喪失者吾等可取償於互相分與之較大較美的生活中也 
　　當戰時吾等之反對强迫因吾等認是種强迫乃將所以驅吾等於殺人罪惡吾等無預備入籍爲兵者吾等亦無願以吾等之勞力抵償他人之地租贏利者但吾等旣有所需求於公共則吾等之爲公共勞役所以補償吾等之消耗者則社會中之强迫爲有理性的而吾等之反對爲無理性已吾等所應要求之唯一自由權爲思想言論出版但即此後二者當危險　期猶得限制之蓋公共之安甯當常置於最高地位因波爾歇委克黨人之曾禁止此類之自由資本國之鄙陋國民遂認爲可攻之隙吾所反對之拘縮自由物第此種拘縮物爲用以保持專利家地主家拜金家之利權者而已 
　　由各盡所能以各取所需及其他此類之金科玉律所以安排人類之有紀律的有秩序的生活者唯安拉其黨人（Anarchists）得而反對之（按安拉其派之主張即各盡所能各取所需第其反對法制一點與其他各派異）而此種原理之應用正吾等今日多爭之點社會之運物迄今尚未發明一種如何爲公共組織實業而同時保護各人個性之方法渥布夫婦（Webbs）可爾（Cole）及卾銳亟（Orage）諸人（按三氏皆爲英國今日極著名之社會學著作家）亦皆未曾發明除各個人服從法制外而可以組織實業之方法也羅素游俄歸後大失所望其苦惱不可言喻因彼懼所謂自由幸福在俄僅有一句空言而大多數人民實未曾獲享之羅素赴俄所求正爲何物頗不易知彼當非欲於一大部分土地之生産力已喪失其中多富庶之三千萬人民已離去之邦國中求平安豐裕愉樂滿意諸勝事也彼於所著「波爾歇委克主義之理論與試行」一書中數稱波爾歇委克黨人組織食物及燃料供給之失敗似欲歸咎彼等最佳腦力之皆已用諸戰事夫戰事非彼等之好而尋之者實彼等之資本家勁敵所加禍也凡國家於其生死攸關之戰役無不致其全力以求勝此乃顯然之事羅素於其書中復極抱悲觀以爲人當權力到手時不稍喪失其初志者至不可望彼見李甯脫辣斯基及其同僚等已成純粹之政客與統治家預料彼將從此爲其治人階級以發號施令而已此種議論與題無關世界乃常在變化中的而無處有眞正之德謨克拉西蓋迄今卽德謨克拉西之學者猶屬鳳毛麟角也吾所曾參與之社會團體勞動黨工人聯合會各以數計又曾從事於地方公會倫敦巿政公會及英國國會但不曾一遇任何組織確含有德謨克拉西之眞意者德謨克拉西之形體各處皆有無事不以票數取决第駕御操縱之之階級實無地無之縱有某　團體關於德謨克拉四有極嚴厲之規定其實亦仍少數人操縱之耳國會内閣之掌玩物耳内閣不外一二人左右之而吾等各團體之幹事部亦不過數人支配之而已吾之言此非欲表示非議也第欲指陳於讀者曰苟羅素所發理論謂權力足銷磨俄羅斯革命黨人之志願爲眞確可信者則吾等可得同樣可信之事於此即不宜讚美或圖試行所謂平民統治羅素於其書尾曾自承認其思想所馳之野彼胡爲而懼亞洲之醒起乎彼胡爲應視亞洲之醒起爲外力所加之結果乎夫亞洲者縱無俄國之波爾歇委克亦當自醒英美日三　之資本家　　爲其貴族統治故爲最　之大激戰以據有亞洲大陸之 
 
 

Page 7

 
 
無量財富吾等所不得不懼者非脫辣斯基之野心政策也乃世界各資本家之商業競爭耳本國人民及當局即未來世界紛擾之數粒種子蓋苟馬克思黨人果盼望世界之大革命以行其主義而資本家復不遺餘力以促成之者（按資本家非樂世界革命者作者意蓋謂其種種行爲在實際上足釀成大革命耳）則一九一四至一九一八年之戰爭在彼時相形之下將僅如大洋一滴埃及必仍爲英國所保有以作其飛機東西往還之停駐中心站英國之化學家及科學家將協力發明一種極毒之煤氣以殺盡其所有之反對者全世界愛和平之邦家僅俄羅斯之社會黨共和國耳彼等曾再四請求和平矣羅素冩彼等一若因彼等爲馬克思黨人故和平非其所願此與事實相反者也曾實行美威爾遜總統之十四原則者亦唯俄人彼等曾放棄芬蘭·愛沙尼亞拉脫維亞·里薩尼亞·波蘭·烏克蘭·亞日伯堅及覺爾加諸部承認其獨立自主彼等復曾將黑海與波羅的海獻作公共之游湖復曾贊成減少軍備在實際上彼等對於凡言及此次戰爭爲所以滅絶戰爭者之任何有價值提議皆曾同意羅素曾在俄羅斯境何處發見帝制主義吾等不能索解不贊成此種觀念者非學理也事實也吾盼望英之勞動運動者停止其對於俄國制度佳否之批評退而從事於其自宅之安排也破壞歐局者非「統治」非「蘇威」而吾等及吾等之文化也肆行搶奪盜刼愛爾蘭·亞細亞美索不逹米亞者吾等之政府也吾等内國之資制度今已表示其爲人民致和平安甯之無能矣退一步言縱羅素所以反對波爾歇委克之一切論據皆爲可靠吾等豈不能見吾等之一切建設計劃亦皆失敗若是乎 
　　然則吾等將何爲乎失望之餘束手放棄俾吾等之孩子們一憑其命運耶曰否千萬否否吾等當彼此相信組織其能力以應付將來爲國民執吾等義不容辭之勞役也凡獨立勞動黨勞動黨及一切社會黨人之反對波爾歇委克者當各相携手由事實上證明國會的方法之救濟社會視賤民統治爲尤善（完） 
國内要聞 
[北京通信（樸）]  
　　甘督易人之經過及將來 
　　甘肅督軍易人問題發生於直皖戰爭之際馬福祥之子鴻逵奔走京保津奉間以馬福祥名義加入八省同盟之内共謀倒段即欲取張廣建而代之其時曹張兩人一致助馬及蔡成勛出兵張家口助攻小徐而張廣建所派入京之許承堯行經綏遠扣留十餘日並揭發張氏輦金助段之私事後論功蔡又欲得一督軍位置最初擬議係在陜西其後督陜不成乃謀督甘而蔡馬二人同逐隴西之鹿蔡爲直系曹銀助之曹與馬間遂不復如從前之親密馬鴻逵乃親赴奉天求張作霖之助十一月間張作霖曾嚴電致靳詰問張廣建可未免職馬福祥何未任命而曹氏蔡氏反皆默然至張廣建方面原倚仗段派及段敗以　曹張旣主撤換旅京之甘肅同鄉數月以來又以撤換甘督軍民分治之要求奔走府院不已張自知不能戀棧月餘前許承堯出京即將預擬之張氏辭呈遞上張氏來電亦自願交卸但求延至今春故在命令未發表前張廣建已决不能留而馬蔡正暗中競爭矣 
　　論馬蔡競爭之力則馬福祥之在甘肅據有地盤與兵力且有同宗敎同氏族之鎭守使數人爲其助力而在甯夏方面旣聯絡部分之國會省會議員爲之打電推戴其子在京又與秦　瀾等研究安福兩系運甘省政客極意結納定一互惠之條件以馬爲督軍秦爲省長秦氏同系之同鄉曾開會一次表示推薦馬秦之意而外又有張作霖助之故蔡與馬較不過百與一之比然而甘省人士分爲兩派其非安研兩系者則不贊成秦望瀾且有一重大之原因卽甘肅之人民分漢回兩族而積不相能馬爲回人且知識極淺陋極錮蔽甘人之比較的腦筋開通者皆不贊成馬氏暗中頗爲反對馬氏督甘之運動故月餘以前甘肅之軍界漢回兩方曾有互相攻駁之電到京漢人方面則以恐引起漢回惡感爲說回人方面則以五族共和漢回同有做官權利爲說而一般反對馬氏者竟羣然並起加以馬鴻逵態度强硬向張志潭諸人催促解决甘事頗有言語之衝突故在月餘以前馬氏督甘幾成事實而忽生變化中央且曾一度欲將楊增新調甘而楊氏自已不允遂暫歸停頓矣 
　　自馬福祥與非回族之甘省軍界互訐以第馬氏乃有以力取甘督之心十二月初旬馬氏曾有江電分致曹張自稱已與張廣建斷絶關係行將以兵逐張而求二人爲之援助並請二人轉電中央將甘事速予解决曹銀得電卽電詢張作霖態度張作霖復電謂已轉告政府然曹氏迄未復馬氏一電至馬福祥馬麒馬廷勷裴建準馬麟聯名之感電到京馬氏之電直奉已三次矣有人從馬鴻逵方面聞得消息謂馬氏已遣派九營由甯夏向蘭州進發欲以驅張而感電之正式報告與張脫離者二十八日午前到國務院閣議未得辦法參陸處會議則將從前蔡氏督甘馬調綏遠之擬議重行提出惟仍未全决而請示於東海但至三十一日隴東代表二人謁吳笈孫吳謂繼任甘督之人政府已經内定而不肯說出人名蓋三十一夜之命令此時即已决定特據接　政府者言東海初尚猶疑繼云發表再說然此次對於曹張二人並未徵求同意也 
　　蔡成勳現尚在京其能否到任政府及蔡自身亦頗無把握但馬旣着手逐張自不能不使張早日交卸而不予馬以督軍當然不能使馬護理且爲調虎離山之計亦欲馬先赴綏任而後蔡氏再往則蔡之地位較爲妥穩故不得已而有陸洪濤暫護之一著陸洪濤者江蘇徐州人爲北洋宿將在甘二十餘年資格頗老有衆三十餘營且有孔繁錦之十餘營歸其節制以視張廣建之部下不滿萬人及馬福祥之部下不滿二十營者力量較爲雄厚且對於督軍問題曾有一電反對馬福祥而於直隸派之感　素洽故以之過渡（一）使馬福祥不能與抗（二）不慮其拒蔡成勳然陸馬之間是否不至演成兵爭尚難下斷語也 
　　至於此番調動先事未弄得平貼以今日武人跋扈政府式微之形勢誠難保蔡氏之必能到任（一）旅京甘人當馬福祥感電主張廢督之後已兩次致電甘肅省議會及各團體贊成廢督而今仍簡督軍甘人必有反對之電（二）甘人已苦兵多而蔡氏之蒞任聞將率在綏之第一師前往且綏遠原有李際春之一支隊共五千人前以援陜駐榆林今將令先赴固原以爲先驅甘人於命令未下時已有如新簡督軍率兵入甘不能承認之表示今果整隊以往甘人必致拒絶（三）馬福祥之志非得督軍不可且離去甘肅之老巢而入赴綏遠馬未必肯奉命且鎭守使之三馬一裴旣聯合驅張暗中必有約束馬如嗾之以拒蔡而自結團體則蔡必不敢去（四）馬鴻逵旣與張作霖聯絡而此次任命又未先與張作霖商張必不悅且馬鴻逵必求張作主而另生枝節爲直奉爭潮中之一部分則蔡之赴任亦必停頓此皆軍界某要人所觀察羣信爲頗近事實者愚又不得不爲中央威信抱危懼也（一月二日） 
[直隷變兵之近况（一士）]  
　　自河間高陽駐兵譁變以來接近七九縣之人民殆無不飽受刦掠身家稍厚者則棄舊居逃之於天津或保定力不能逃則束手聽其茶毒至貧無所得食之人則除最少一部分從變兵充力役外餘則惟有填溝壑以死耳當此朔風凛烈冰雪載途孑遺之民早有救死不遑之嘆而已變之兵則仍繼續刦掠並未稍歛其鋒且皆排整隊伍出入無忌在官府一方面所謂鎭撫所謂解散實皆是表面文章並未眞正做　曹仲珊以赫赫三省巡閱兼任督軍坐鎭保陽對於變兵雖曾下幾道文告打過幾次電報但皆楮上文章毫無實效而街談巷議且謂兵變之由來實受長官之暗示蓋因欠餉關係以爲軍隊苟小有騷動更可據以向政府硬索是以當河間兵變之始曾開過會議一次其時自師長以至連長均列席迨會議終了上級軍官散去而變兵即於此際發作據聞其出發刦掠確有下級軍官爲之統率每至一村則步兵入内馬兵瞭望輜重兵停車於村口得物則載之以行頗有秩序但有時亦有八九爲羣數十爲黨以自由行動者有秩序之刦掠人民不過喪其財物其他尚無所苦若遇自由行動之變兵則搶掠以外多繼以奸淫甚且有焚燒房屋殺傷性命者每村每户被掠僅一兩次者頗少大率第一次索金錢第二次則索衣飾至三次四次則器物且蕩然盡矣兵得贓物公然打包遞寄絶無畏忌亦無人顧　滋事以來雖貨就該師解散一小部分但被解散者多屬懦弱一流平日本不敢强刦當局因利其懦弱可不至反抗故敢放手爲之至於日日荷槍四出之輩則仍安然盤據營中長官不敢過問目下刦掠之範圍日益擴充由駐營所在地漸漸擴及鄰近各縣大約任邱以南獻縣以北津浦與京漢兩路之間已無净土而最近數日則範圍愈加擴大現距保定城已不滿三十里以深居簡出之曹仲珊到此亦不能不有戒心聞現正召集心腹校　命其簡練可靠之兵從事防範每日保定城門未晚即閉而於車站來往過客盤查極嚴該地居民大有談虎色變之勢嗚呼此皆軍閥之所以福吾民也夫復何言 
[奉張與交葉之意見]  
　　大陸報三日北京電云奉督張作霖來電嚴責交通部長故部長葉恭綽將難安於位葉去則全體閣員或將咸受影響初葉氏之長交通係賴張作霖之助力而葉允於交　事件上爲張帮忙但曹錕近派兵在山東境内沿津浦路線駐防此事頗有葉與直系接近之象而曹錕復扣留貨車以　已用張乃愈起疑心恨葉不踐行其言故有此電再内務部長張志潭與葉恭綽亦有龃龉因葉不將附收賑欵交與内務部所管轄之賑務處應用也 
[湘省變亂告一段落]  
　　卾省將實行援湘 
　　此次湘省變亂現已告一段落二十七日晚間所得各方消息則湘陰岳陽方面僅有張振武所部第五團·及郭步高所部之補充團此兩團兵士爲趙氏所視爲必須解散者三旅旅長魯滌平以其悉爲本旅所部故向趙氏一肩擔承允卽日赴岳辦理結束事宜並謂張郭不過一時爲人所挾原無異志請以身家性命擔保力求原宥是岳州一帶可無問題李仲麟之第六區亦已多數繳械遣散推在瀏陽者有一最小部份已竄向贛屬之銅鼓在醴陵者有皮某之一營向攸茶竄去　欲繞道入粤再圖活動聞已爲羅先闓及謝國光部下所包圍當無迥旋之餘地矣趙氏除以岳陽之事責成魯旅辦埋外並令張輝瓚　日前往醴陵辦理瀏醴茶攸各處收束事項並電令宋鶴庚回省共商對内對外一切善後事宜外縣軍事　已粗平趙氏方面回復原狀計此次事變先後不過三日即經平定其所以能如是之速則緣事先已有布置先是趙氏旣偵知李仲麟等確已與李烈鈞王育寅等聯絡且確知其定於二十六日舉事爲李王應援遂發出密電派第一旅長宋鶴庚爲全湘總指揮並將所部暗移於湘陰下游一帶以便解散駐岳之張郭兩團派蔡鉅猷劉叙彝爲西路指揮以防湘西一帶派葉開鑫爲中路指揮布置省城各事派謝國光羅先闓爲　路指揮暗移軍隊於渌口株洲以進逼李仲麟所部又派十一區之數營預先暗移瀏陽以便分向兩方堵截二十四晚於發布捕殺李仲麟等命令後卽急電各路指揮近即進取李張諸人部下則事前一無所知毫無準　故皆瓦解昨聞六區軍隊之駐在瀏陽醴陵株州攸縣茶陵安仁等處者（卽李仲麟所部）二十五日晨早卽由聯電請殺李瞿之各區司令張輝瓚謝國光羅先闓陳嘉祐等各派軍隊就近前往解散湘潭縣城上游之五里許並經支搭浮橋以便軍隊通過趙恒惕亦派第二團之第三營開赴瀏陽以厚兵力聞在株州之李軍因不服遣散與各區軍隊抗拒甚力各區之兵遂前進猛攻鏖戰至四五小時之久李部以寡不敵衆醴陵潰走沿途向大肆搶刦醴城商民損失尤巨六區副司令兼第一支隊長于應詳（卽前次受周震鱗李仲麟等嗾使手戕十二區司令蕭昌熾者）已在株州被殺趙氏又恐李部竄入贛境經與陳光遠電商妥協卽由陳氏派防李烈鈞之兩團在贛邊代爲堵截並將續派十一區司令唐榮陽率部開赴瀏醴攸茶等處填防并辦理善後又以　在岳州之五團團長張振武三旅補充團團長郭步高均與李仲麟素有聯絡（按倒譚倒趙之兩役張郭均經與李仲麟聯成一氣）特派一三六三團赴岳將張郭兩團解散據昨晚總部消息張團亦以不願遣散已與省軍接戰張振武已經被殺郭步高則已逃遁至省城方面昨日（二十七）下午即經解嚴第四團之第三營已允解散卽可繳械資遣不至另生問題李軍在省之一最小部份則已監視于瀏陽門之六區司令部内尚未發落至此後湘省局勢當然仍傾向桂直聞對於已入洪江之李烈鈞已决定攻擊並已電令湘西各區司令即日進攻又聞趙氏與卾王贛陳均經約定於攻李烈鈞一事至必要時卾贛均將予以相當之接濟云 
　　又據卾中消息趙恒惕因湘局危迫深恐個人地位動摇迭向卾當局請援王督以湘卾唇齒相依且趙氏又有接近中央之傾向自未便拒却現正籌議三省聯防擬即以趙氏取消自主爲扶湘之交換聞已經三方面協定以湘中之平江岳州爲聯防區除中央派兵援應外贛卾各出兵據之以雄聲勢卾省以第二十師移駐岳州贛則以駐袁州之暫編第一師移駐平江互爲犄觕此事磋商妥協不久卽可實現暫編第一師長張宗昌爲三省聯也之主要軍隊張氏日前怱怱由京來卾與王督迭次承商後又怱怱赴贛聞係先將該師由袁州取道湘東直趨平江然後卾軍移岳日昨督署又開援湘會議决定即派第八師長王汝勤赴湘西第二十師長閻相文赴岳州並擬在漢口設立司令部俟得中央同意卽當實行 
[漢口捕獲私運槍彈之俄人]  
　　大陸報三日漢口電云稅關稽查員昨捕獲乘日輪南洋丸從滬私運手槍四十桿子彈四千粒來漢之俄人三名内有一俄婦現交中國警廳看管 
[重慶軍事會議後之川局]  
　　川局稽遲數月至今尚屬懸懸自經重慶軍事會議後結果對於前提七大條件多主張積極進行其主要之點不外川人治川軍民兩長由各軍推定籌餉置械等項均取公開主義大概無有異　惟聞劉存厚系主張劉長軍政熊長民政熊克武系則主張廢督而以劉任總司令熊任會辦兼省長劉湘系亦欲得一會辦此川局遲遲未定之一大原因也 
　　日來省中又傳言劉存厚系軍官因重慶會議熊系軍官不肯讓步即當開拔如靖川軍第一師師長田頌堯第六路總司令鄧錫侯第七師師長陳國棟及所有軍隊不日行將離開渝城 
　　熊克武見環境日迫稱疾不出據川報所載熊氏政躬違和前　痢疾刻尚未愈已命駕往温塘養病云云各方催促熊氏就省長之電熊氏一概不復可見劉熊意見相左之一斑　 
　　熊氏軍隊旣蔓延下川東一帶現又欲開拓川北地盤如順慶舊屬南充西充各縣初本江防軍·即熊派之第六師師長余際唐所部防區後因江防開到夔萬熊氏　命新委第五師師長何光烈派隊前往填防何隊方到而劉存厚系之靖川軍第六路鄧錫侯又派其所部第四縱隊前往接防第四縱隊稍遲一步順城已爲第五師所佔第四縱隊不得已退至蓬溪遂甯一帶以待後命熊系恐順慶兵單又派三營前往補助鄧軍亦復不讓除通電力爭外再擬添兵往助長此醖釀恐劉熊兩系或將在川北以兵戈相見亦未可知 
　　重慶會議對於防區事件尚未解决各軍因對於餉項問題關係重大曾擬下次再在資　會議脫離熊氏勢力以期從長計議現在局勢趨向資中已無開會之必要或將俟熊氏位置解决後方能議及 
　　總之川軍之位置問題及防區問題各軍官均視爲唯一無二之權利無論何方皆持之甚烈因各軍可在地方自由籌餉劉熊之始終不讓亦即爲此 
[危機四伏之閩局]  
　　閩省歸南之說自李厚基通電表明態度稍爲沈寂兹據某方面消息李氏所以不發表之故實緣歸南恐餉源靠不住且舊曆年關瞬届中央勢必不再接濟故一時暫不發表也 
　　奉軍第二十四混成旅王永泉日前在省李厚基以非其心腹故令與姚　換防駐紥延平近聞該旅將謀獨立已在延自設政務廳或云係受小徐運動以促成李之歸南未知然否 
　　漳州設立接收防地辦事處以史廷颺爲處長裏面實以監視臧致平之行動臧滋不悅與史意見甚深近已辭職兩次李厚基又以臧爲該處會辦全其面子然閩人推測謂其將來恐必至於破裂也 
　　姚建屏請假回籍李厚基即議將該師改編爲旅爲姚所知卽託北京某要人爲電李氏謂兵額不足可以補招欵由中央設法等語顧卒無效改編後卽以張清汝爲旅長委姚以省防司令之職姚已電辭不就其舊部軍官佐多積憤不平此事恐亦爲將來之隱患　 
　　尚有要聞二及地方通信轉入後頁 
雜評一 
[統一代價（默）]  
　　商民出金錢以買軍隊之不變保全地方治安謂之和平代價然納和平代價之省未必能獲地方治安之效果則商民浪擲此代價冤矣 
　　北京政府出金錢以買西南各省之取消自主實行局部妥協謂之統一代價然獲統一代價之省未必果以取消自主爲報酬則政府浪擲此代價亦冤矣 
　　前此海軍之北歸政府不嘗以代價易之乎而今果何如且恐擲此代價於虚無縹渺中者不僅南方海軍然也今日政府亟於求統一而於是代價之磋商又傳某省善後費若干某省結束費若干某省月餉若干某省認債若干果能一一取消自主者則爲解免時局糾紛計亦可以不說然若納此代價而自主者依然自主或名爲取消而暗生障礙則此代價不過飽武人一時之槖而他日又將以代價購之不幾空擲此金錢乎况乎以金錢購得之統一實不足恃而政府又日以借債爲生活則當局宜稍審慎不必急急焉視此爲第一要圖也 
 
 

Page 8

 
 
國内要聞二 
[厦門柴米之恐慌]  
　　厦門柴米專仰漳州運來上年又有南洋米來厦乃自日本米荒以來南洋米多運往日本運厦者幾致斷絶今厦門所恃者仍僅漳州米耳前年粤軍佔領漳州因廣東不能接濟軍餉須就地征糧故設柴米捐以資補助幸所征甚微商人未致反對今秋陳炯明興師返粤已將此捐宣布取消漳州歸北軍接防近有好商向北軍高全忠旅長擔任包辦柴米捐由高全忠電請厦門臧致平博請李厚基核奪經由李督覆電照准於是任意誅求其征捐較諸粤軍加多數倍漳州各柴米商不堪負擔一律停辦柴米船亦均停運價格遂爲之陡昂自停運迄今已一旬餘矣厦門商會總理黄慶元曾致電李厚基請撤柴米捐以救民食李並不電復目下米價每百斤須銀十元柴每銀一元祗買三十餘斤十二月二十一日（舊曆十一月十二日）厦門什途公會召集各柴米商及各大商家到行商會館開會先由什途公會會長洪曉春主席宣告開會宗旨繼由柴米商報告本途計算現存米糧僅敷全厦十日之食柴僅敷五日運用此後如無接濟危險實甚旋經各商討論救濟方法議决要求商會電請督軍迅速撤銷柴米捐否則實行罷巿衆贊成散會二十三號厦門各官廳及紳商到商務總會開會臧致平師長派張副官爲代表蒞會厦門道尹陳培　警察廳長易兆雯思明縣知事來玉林一均親自蒞會商會總理曁各商人到會者計一千五六百人下午二時開會由商會總理黄慶元報告厦門柴薪已盡米糧所存者亦無多人心非常恐慌設一旦匪徒乘機蠢動未免妨害治安當經各商人環求陳道尹致電李督軍請速撤銷柴米捐又恐緩不濟急　道尹親赴漳州向當道疏通速運柴米來厦接濟民食如督軍不准撤銷則先將來厦之柴米捐欵由厦門商會負擔經陳道尹一一答允始宣告散會是夜陳道尹即擬電稿拍發二十四號晨陳道尹親往漳州至二十六號已見柴米陸續運到警察廳長昨（二十七號）出示不許抬高柴米價上白米最高價每斤不得過銀七元次者遞減最乾柴每元至少八十斤松木每銀一元須百二十斤如係濕柴以次遞增斤數云云惟李厚基方面至今尚無覆電恐撤銷問題仍難解决前途終未可樂觀也 
[邕垣通信桂省議員贊同制定省自治法]  
　　邕垣城内省議會議員日昨接獲順直省議會來電倡議聯合各省議會推舉代表共同制定省自治法一案大衆以桂省旣已取消自主本不能與西南各省議會互相提携自應與北方政府所管轄之省議會行動一致方可以表示南北統一之效故全場議員均主張開會討論表示贊同旋即由議長姚健生副議長張一氣等召集在會議員開會討論結果大衆贊成并用議會名義復電云順直省議會議員諸公鑒宥電敬悉貴會倡議聯合各省議會推舉代表共同制定省自治法碩畫宏謨至爲欽佩敝會　時局之紛紜哀民治之沈寂亦嘗苦心焦慮探厥病源竊以爲吾國省制約法旣無明文又無何種法規特别規定而其地位實介居中央與地方之問大力者踞之肆其野心鬭爭不已明知斬絶國脈流毒人民亦非所卹前此湘省議會組織聯省自治會議已覆電贊同此次應由貴會與蘇浙兩省議會就近賃定會場確定日期挈銜通告各省至代表人數一節敝會主張每省一律推舉三人届時敝會自當推舉代表到會以隨諸公之後務請從速進行并希復電桂議會感印 
[九江近訊]  
　　潯商會新董事於昨日投票改選會長正會長爲鄭星垣譚谷臣副之候補會長爲王信孚鄭呈鏡二人至辜派亦於昨日發　選舉票六百餘張改選董事訂十號開票將來雙方爭執勢將分而爲二日前傅道尹已電請軍民兩長迅飭實業廳長來潯親自解决數日以來鄒　長亦未見蒞止　商會愈閙至不可收拾說者謂雙方選舉論法律解决均屬無效若欲求持平辦法惟有另行改選方足以折服人心尚望當道及早救濟之也 
　　前日傍晚有某客軍登岸約數十人因大雨如注　　慶和銀樓避雨其勢洶洶幸經警察驅散尚未釀事次日張宗昌師長抵尋旋乘專車晋省聞該師有退　贛境攻取湖南之說 
　　財政部派闞鐸諶俊吳鼎銘南下調查　潯鐵路營業狀况已於前日由省來潯聞該部員與公民團新舉南潯路總理胡思義訂有私約意欲將現任總理李盛鐸推翻承認胡爲總理闞鐸則爲監視員此次來潯係與各方面接洽以便卽日視事惟聞尚未得九江股東聯合會同意 
[東南大學校設立董事會]  
　　東南大學籌備處成立詳情已誌前報兹聞籌備處以歐美各大學爲求社會之贊助起見往往設立董事會協助校務進行東南大學將來爲東南各省學府於東南文化之發展影響至爲重大現當創辦之際所需社會之贊助亦至大且急本星期三日下午四時特開全體職員會議决議據前日發起人呈經敎育部核准之計畫書組織董事會並訂定簡章推舉張謇蔡元培王正廷袁希濤　雲台穆湘玥陳光甫余日章嚴家熾江謙沈恩孚黄炎培蔣夢麔諸公（共十三人）爲董事不日將呈請敎育部函聘此次所舉諸董事或爲耆德碩學或爲敎育名家或爲實業巨子於社會事業均極熱心東南大學得此助力其發達之速可預卜矣 
[南京快信]  
　　王省長昨日下午四時過軍署謁齊督卽留在署晚餐至十一時始返处署 
　　昨日調查在省議員尚祗六十餘人今日大會恐難足法　開議 
　　淮陰縣知事孫蓉藉口虧空三千數百元抗不交卸日前携印來省被王省長嚴加申斥昨已回縣聞新任朱知事擬來省請示 
　　張志潭潘復派來之盛澤丞昨辭齊督晚　赴滬 
　　金陵關監督兼江甯交涉員温世珍今日因公赴京 
　　財廳委周鼎謙赴常熟催算三任交代並查備荒公欵帥譽騐收漢西門栅欄工程又委張鏡第充本廳裕寧清理處主任兼制用科科員 
[杭州快信]  
　　盧督今午拜謁沈省長暢談一小時 
　　松滬護軍使何豐林昨早車來杭寓四師司令部謁見軍民兩長定明日返滬 
　　甯波總商會昨晚電杭總商會賑欵加征捐稅本日由各業彚議僉以非法苛稅誓不承認已議定最後對付辦法除電中央力爭外懇貴會就近商請省長電令各局從緩開征並轉知各商一致進行協力要求不勝切禱 
　　財部電浙查支票貼用印花一分帳簿憑摺改貼一角一案呈准自十年一月一日實行嗣據各省商會電陳困難情形迭經本部詳爲解釋兹爲格外體卹起見擬由部酌議變通定期實行所有原訂辦法應暫從緩設該省業經接洽妥適者先行照原案如期試辦仰　遵照印花分處已通告各屬商會查照 
各界發起游藝籌賑會紛紛不已省署昨令杭縣會同警廳妥訂取締辦法 
　　童學琦嚴庸錢遹朋等今日發出通告全國父老監察第三届選舉文中列組織監察團辦法分兩大綱 
　　此間連日大雪積已七寸滴水成冰四隅粥廠擁擠不堪水溝巷等處甚有流丐凍斃者 
地方通信 
[蘇州]  
　　醫專校又起風潮蘇州留園馬路公立醫學專門學校上年因校長蔡　門用牌示開除醫院醫生激起風潮幸　農業校長王企華等從中竭力調停始得無事乃前日該校又　生驅逐校長風潮頗爲激烈聞已由該校敎職員沙世傑吳傅緗等十九人於冬日電陳敎育廳請連將蔡禺門撤換查懲一面另選醫學專家品行方正　堪勝任者接替 
　　吳江縣交代糾葛蘇當道尹公署據前任吳江庶務員夏其濬呈以姚知事濫權違法擅押無辜請予澈查法辦蝮昨懸批示略謂此事現據姚知事以點收章前任移交公用器具當飭該庶務檢送李前任交册答稱烏有旋將李任緊接謝任册案查對計缺少至百數十件之多復稱無物補交並稱即須赴滬是經暫行扣留電陳請示查交代須憑交册庶何任缺少方有依據即使李前任因病去職未經造送亦應查明實數呈報備考據呈當時僅憑顧書記點交理由殊欠充分惟其中究係何任缺少及應如何補交之處已令飭咨詢章前知事查復核辦並將該員即行開釋 
[太倉]  
　　縣教育會關心選政太倉縣敎育會致北京電云大總統國務院内務部鈞鑒立法機關代表民意煌煌議士尊嚴神聖前年安福妖孽金錢收買議員汚盡選政前見明令此次選舉嚴重監視仰見鈞座重視選政積年陰霧一掃而空乃近聞某派某社準　金錢重演黑幕言之痛心聞之髮指歐美之良政共和之根本必欲破壤於若　之手國家不至減亡不止伏祈再申前令如有營私骯法金錢買買惟有依法辦理處以應得之罪庶足以寒奸究之膽而保立法精神民國前途幸甚太倉縣敎育會蔣乃均陳錫祿等叩陷又致南京王省長電云王省長鈞鑒前據公民之意運公啓行今已翩然南下大慰民望但吏治之如何澄清財政之如何補救敎育實業之如何發展均渴望於我公面目前之選舉要政尤宜正本清源爲各省之模範雖公民監視於下而無長官明令於上不足以掃前次之弊而得眞正之民意除逕電大總統外伏祈省長三令五申將選舉違犯條例布告各縣如再有膽敢舞弊汚辱選政准人民依法訴訟處以應得之罪幸甚太倉敎育會蔣乃均陳錫祿等叩陷 
[揚州]  
　　調查電燈公司設備交通部因據泰縣振泰電燈公司呈請給發執照誠恐該公司設備尚未完全特委令揚州電話局工程師厲存度前赴該縣調查以憑核辦 
　　請修濬王家港河路督辦江蘇運河工程局近據高郵紳董陳寶森等呈請修濬王家港河路以維水利兼灌農田等情即經韓會辦委令技士魯元煦前往查勘相機修濬 
[甯波]  
　　斐迪大學之游藝會元旦下午一時半甯波斐迪學校開遊藝大會是日到會者有王鎭守使·黄道尹·林廳長·姜知事以及中西男女來賓約共六百餘人先由招待員引導參觀本校體育室·格致試騐室·青年會藏書閱報室及各級陳列所種種成績均大有可觀如大學部學生之發明幻影機·計算尺·中學部之鉛筆畫生理剖解圖尤稱特色二時半開會由雷校長宣讀開會詞學生唱數迎來賓歌其後有華樂西歌鋼琴獨奏凡亞林獨奏學生演說拳術大學部學生扮演之西劇（茹留該撒）西稚獻技至五時散會聞是日甬嘉段鐵路特開專車停於校門前故來賓頗稱便利 
 
 

Page 9

 
 
   
 
 

Page 10

 
 
本埠新聞 
[一年來各公司航業之調查（三）]  
　　（三）法國郵船公司上海直航法國之郵船祗法蘭西火輪公司一家曩時該公司往來中法之郵船共派有矮摩瑞·安得來彭·奥爾忙佩克·智利·包島斯·高爾提蘭·巴勒介·等七艘近二年中該公司以中法間之航業較前發達旅客之往來亦日見衆多故每距三星期即派航郵船一艘是以除上述七輪外尚有大西洋Atlantigue斯芬司Spbinx及蓮花號Lotus等三輪爲航業擴充之預備其各郵船航行之路線原定自法國馬賽出發後經北山·哥倫布·星加坡·西貢·香港·而至上海並以日本之神户爲終點至去年冬間於迴航線中又添經海防一埠兼以輸運上海至海防·及海防至法國之貨故現時各郵船之回國者一至香港後不即開往西貢而須先至海防此法郵船於去歲變更與所定發展之情形也 
　　且該公司於戰爭終結以後不第對於郵航從事發展且對於運貨上之經營亦不遺餘力卽在去年一年間添派貨輪兼運客貨先僅派北湖號Pciho一輪裝儎中法間之進出口貨繼又加派中尉特臘堵號Lientenantde　Latour以爲逐漸推廣之計及至冬間更於中法航線以外兼駛盎凡爾及中日各路加添老管麥伊亞ChcfMocanicienMailhol梅奇司令CommondantMages米南Mornam梨明特Raimmnd香霍斯脫Scbarnharst鶴蘆Yolon揚子Yangtse配里批拿DocteurPicrreRenoit等貨輪八艘自歐洲到滬後兼駛吾國揚子江各埠以裝運貨物至盎凡爾及亞力山大·落得登·等處該公司已定每月派出一艘其經行航路因較郵船爲遠故每一貨船約歷四個月之行程始可往來一次聞本年於貨船方面尚須擴充現在有北湖·揚子·兩輪已從盎凡爾關出北湖號在下月可到揚子號須於三月中旬扺申此係法郵船公司關於擴充貨輪子情形也 
[南洋公學與交通大學]  
　　南洋公學自歸交通部管轄後即更名交通部上海工業學校其專科設電機·土木·鐵路管理·三科附屬中學四級附屬小學三級上月交通部提議以交部所轄之四校併爲交通大學曾通過閣議惟其詳細計劃今尚未宣布日前部令派次長徐世章爲交通大學籌辦員又派沈琪陸夢熊等十二人爲帮辦員將來實行方針必由此十三人商議十三人大都爲交通部員及北京唐山三校人物能代表南洋者祇現代理校長凌鴻勛君故依多數人之觀察謂將來南洋改爲交通大學後非但不能擴大反將縮小此等議論亦不免神經過敏且凌爲南洋畢業生必能爲南洋謀曾對學生云將來改組大學南洋决不致吃虧校中學生深信其言前日凌校長因事赴京學生委員會請其調查部中態度並請計劃擴充之方依近日之情形觀之則改組後中小學必致裁撤專科或須更動旦將增添然須裁增並行若裁而不增則爲收小而非擴大矣 
　　專科之更動或謂土木科須併至唐山管理科併之北京唐山之土木科設備甚好然南洋之土木科成績較優且二校每班人數各有二三十人歸併後於敎授方法不能得有如今日之效果故祇可求敎材之统一而不可合併也至於南洋之管理科與北京之鐵路學校程度相差極遠南洋須四年畢業程度頗高京校祇二年畢業二校自難合併今改設大學祗有以低提高斷不能以高就低即若南洋管理科移京課程亦不致更動至於電機科則祇能以北京之郵電學校電氣班移至上海因滬校電氣機械設備甚爲完備不能移也惟北京之電氣班祗一年半畢業南洋則需四年若是亦不得不請京校提高程度耳至於中學裁撤可云無關緊要因南洋之中學部成績未能較滬上著名之私立中學爲優中學裁撤後專辦專科自能貫注全力招考專科生亦不患無相當程度之中學畢業生來應試若内地來者程度稍低亦須祗辦一班預科已足至於中學裁後小學裁撤自不成問題惟南洋之小學自沈叔逵辦理第成績甚佳將來可請縣辦另覓地址若在大學内附一小學則太無統系矣 
　　專科之應興辦者甚多而關於交通方面之最切要者爲航科交部分路電郵航四科前三科已有專門學校惟航科尚付缺如前南洋校長屢次呈請設立航海科以部欵支絀爲辭至今未辦若部中果以振興敎育爲念者應先設立航海科惟地址則南洋亦不近海口不便若設於吳淞舊商船學校地址則便甚航海之外又有航空我國亦未有而航空人材則亟宜培植者也專科能擴充則一科中可分門如電機科分電話·電報·無線電·電機·電燈土木科分橋粱·鐵筋·三和土·建築·造路等而南洋裁中學後必有餘屋且校址四周有空地可購故交通大學能積極進行誠爲我國工程界·交通界·人材之出産地而南洋必大擴充若部中因節省經費起見而行歸併則南洋徒有大學之名實且爲之縮小矣 
[民國九年江海關之收入]  
　　上年江海關共收入關銀一千九百十二萬五千四百五十八兩有奇較前年多四百五十七萬八千七百三十九兩有奇該關歷年之收數以此爲最巨云 
[八年來苧蔴出口之比較]  
　　苧蔴爲出口大宗之一産於江西之九江湖北之蒲坂等處所産不多去年苧蔴價格最高之時在四月中曾至每擔十四兩最低在九月上旬每擔只售十一兩四錢左右回憶民國初年歐戰以前苧蔴出口甚旺民國三年驟跌然自此至七年則每歲無不增加八年又驟減六萬四千擔去年又减去二萬三千擔蓋以各國罷工風潮日烈致生貨出口大受影響　兹列八年來苧蔴出口總數巿價及計值等如下 
輸出年份擔數每擔約值關平銀總值 
二年一七一一二六擔十四兩六錢二四八八八七四兩 
三年一二一七九五擔十三兩七錢一六六四四六三兩 
四年一六一七○○擔十四兩二錢二二九七一一八兩 
五年二一○九六一擔十三兩四錢二八二一二○八兩 
六年二七六九三一擔十三兩三五八二四○九兩 
七年二七四六二九擔十二兩九錢三五四二六二○兩 
八年二一○九四一擔十二兩九銀二七三一八四七兩 
九年一八七九五五擔十三兩二四四三四一五兩 
[中國公債票在海外之巿價]  
　　經濟報云去年一年中國公債票在倫敦巿場上買賣極爲旺盛各種債票其最近之價格如左五釐中日戰事借欵（英德）七七鎊四釐半中日戰事借欵（英德）六三半民國元年軍事借欵六三民國二年善後借欵六七半五釐滬甯鐵路借欵六一半廣濟鐵路借欵六三半津浦鐵路借欵六四滬杭鐵路借欵六四湖廣鐵路借欵六二半十年期短期債票八八八釐金鎊債票八九 
[上月份銀價漲落之因果談]  
　　上月份銀價雖時有變化然漲落尚少先令總在四先令左右查上海滙價之漲落原根據於倫敦及紐約之銀價加以金貨投機者投機買賣匯票於是先令益漲縮不定今將上月份倫敦銀價漲落之情形及其因果間之關係約略述之於后一日倫敦銀價四十四辦士八分之五是日巿面仍靜惟因供給少故價略漲二日跌至八分五倫敦巿面極疲銀貨需要稀少三日漲至四分三需要仍少惟因供給不多故價略漲四日跌至四分一因投機賣出之故五日無電到申六日跌至四十三辦士八分七倫敦巿面極疲而靜七日又跌至八分三需要甚少八日又跌至四十三辦士九日又跌至三十九辦士四分三十日又跌至三十八辦士八分七此數日中售出者甚多購進者少故巿面疲弱十一日漲至四十辦士半因投機購買所致十三因印度之購買價又漲十落因致先令縮短實由於世界需銀稀少所致也 
[實業界之新消息（續昨）]  
　　（三）中華興記香皂廠該廠爲翁榮炳·與謝君等所組織出品以各種香皂爲主先僅有煑皂鍋兩隻近以南洋各埠及國内各省銷數漸增又增造三鍋加工趕製該廠之出品有長城牌·及化學藥水皂·花露香精皂等十數種今廠中有包裝女工一百十名每日可出五十大箱 
廠屋亦在虹鎭與錫紙線毯廠毘連一處 
　　（四）均安毛羢廠毛羢線一項吾國本無自造之貨向來仰給於外國海華織造廠主顧海珍君爲抵制外貨振興工業起見特在線毯廠之前建造自製毛羢廠一所收買吾國自有之雜毛並自造理毛機·打毛機·清毛機·三架以製造毛羢線其製造法先以雜毛原料至理毛機内彈鬆次入清毛機中分開成捲然後便可至打線車内絞成羢線現時該廠每日可出一百數十磅其質地細潔而又堅韌且不費人工在各工藝中以此爲最便利之品也 
　　（五）鴻裕邊帶廠該廠爲王吉士等所經辦廠基設於天通庵路當王君創立此廠之始以寛緊帶一項完全來自東洋每年流出金錢至鉅遂與余芝敬吳哲生·等發起辦理先下資本二萬金旋以不敷周轉增至五萬元以上現在已有鐵機一百三十部包紥及紡線女工五十餘名所織寛緊橡皮帶共有有二分·三分·五分·六分·七分·八分·闊之六種顔色分十數類别爲和合牌·麒麟牌·正副號兩等現時每機每日可出橡皮帶六十碼今王君尚須加製吊背帶一項並在廠後購定基地數畝預備建築花邊廠一所以期邊帶兩廠之一氣貫通近更與蔡際雲·在蘇州創立紙板廠亦經成立即紙板亦已出品祇須内部布置就緒便可定期開幕矣 
[疋頭呌莊放期出貨]  
　　昨日星期二爲公平洋行拍呌疋頭之期共呌泰西緞羽綢細布巿原布漂布等類一百　十餘件所拍之價較前週每疋漲銀一錢之譜惟向例每届夏曆年暮出貨期限必放至六禮拜即至明年正月初八五天莊票出清而以此次所呌之貨爲始是以昨日各客帮與本街各店舖往購者甚多云 
[關於雜糧油荳餅交易所消息]  
　　萃秀仁榖雜糧油荳餅米業兩公所爲交易所經紀人事昨日通告各同業云逕啓者頃接本業交易所來函内開本所理事會今於本月（陰曆）二十一日第二次開會議决本所經紀人定額一百名以陽曆十年一月一號起報名至十號截止每經紀人保證金須繳存本所公司股份二百股正式股票未發以前卽以本所所給股銀收據爲憑仍須以同行之牌號及經理人或代表人聯同具名方爲合格請即通知兩公所各同業迅即來所報名以免限滿見遣至爲盼切等語本公所接此合亟抄函刷印通告務希貴行查照辦理幸勿逾期致誤是爲至要又雜糧油荳餅業交易所本訂於二十七日在邑廟萃秀堂開全體大會現已改定二十七日下午二時在仁榖堂開會届時提議各案外並研究所訂成單條規及賣買一切章程云 
[公民監視選舉團消息]  
　　江蘇公民監視選舉團於本月二日下午一時開第二次常會是日下雪甚大故到會者僅十餘人無錫團員楊道霖孫君修二君冒雪到會公推袁俶畬主席楊聘漁記録議决案件（一）由總團備文呈請省長通令六十縣允許公民監視選舉團實行抽查選民册並届期臨塲監視（二）函復高郵公民監視選舉團謂地方上監視選舉之團體不背本團宗旨者儘可公團組織聯絡進行如假借名義實行其金錢運動之手段自當就其眞相報告本團依據法律對付之并告以官廳方面已呈請省長通令各縣允許各分團調查選民册並臨塲監視等又元旦日省敎育會聚餐會該團總幹事袁俶畬君卽席演說大意謂本年度歲次爲酉酉屬雞我敢效雄雞一鳴以驚醒一般人民大家起而作事又敢效雌雞一鳴要使我女界同胞不讓男子獨負其　務須羣起而各盡本能共爲社會服務然後我國纔有一線之希望繼即備述歷届選舉種種弊病人民感受非常之痛苦同人目擊心傷因是聯絡同志組織公民監視選舉團本清白之良心盡國民之天職所幸成立以來各地之響應者日多一日尤望在座男女諸君加以助力一致進行抑更有進者中國女子現在尚無選舉權將來如欲爭此權利則對於監視一事萬萬不容膜視詞意激越聞者咸爲動容又該團成立一月全省各縣之組織分團者共有二十縣已登報端兹又接太倉灌雲松江靖江奉賢等五縣來函報告組織成立並　述對於監視選舉之種種意見以便總團及各分團採擇兹將靖江縣快郵代電録下江蘇公民監視選舉團公鑒歷届選舉舞弊湮没眞正民意專用金錢主義誤國誤民實爲公敵業經諸君子首倡監視見義勇爲曷勝欽佩敝縣同人附驥）致進行現假本縣東阜巿臨時醫院爲　事處所嗣後尚望時錫針言以匡不逮靖江監視選舉團倪掄第薄厚坤袁祖虞張俶萬樹春豐葆熙倪貴第方景苞萬健中方蘭畦姚大鏞同叩儉 
[華僑代表余佩臯今日北上]  
　　余佩臯女士近爲南洋英屬叨嶼呷三洲居留政府頒布敎育條例代表南洋華僑來滬赴各處演說懇爲援助請政府交涉俾達取消該條例之目的在滬已有多日兹定今日早車北上至敎育外交部請願聞余女士决定非達目的决不南旋云余女士通信處由北京女子高等師範轉交 
[聶雲台元旦日之演講（續昨）]  
　　有人謂上海商界機關黑暗並有許多不平等的事且其中不道德的人很多吾更盼望列位尤要澈究根因卽如英國之巿民俱樂部發達異常裏面設備無一弗佳其故由於注重體育吾自講求運動以來近於事業上頗有進步且身體健康腦力清白足資明證依吾意見商界旣有聯合會一定要有正當的游藝塲一定要請文學家演講一定要有良善之敎師辦理學校使年長青年一律補習卽宴會之改良亦須一定要用公開之聚餐即全上海各團體·各社會·均應有之如上海精武會青年會之高尚生活體育·德育·賽球·音樂·技藝·拳術·游戲·運動·不嫖·不賭·不吸烟·不嗜酒·諸位均宜仿效創行上浪各游戲塲規模雖頗壯麗但自有大世界新世界以來兄弟縱未游覽過今因諸位假此開會慶祝我得到此可算是第一次頗涉吾之感想也以後諸君有需兄弟演講儘可相招衆鼓掌（七）攝影（八）餘興遂由招待諸君導引全塲諸人入餘興場該部主任爲朱華德君是日餘興部爲校歌·雙簧·音樂·辯論·學生演說·拳術·新劇·均極純熟散時已將傍晚矣 
[工部局覆淞滬糧食維持會函]  
　　浙江路淞滬糧食維持會因見現交冬令米價已貴至十元特分函本埠當道請嚴禁奸商囤積私運已經麥警務長許人隨時報告查實移解公堂嚴懲兹該會又接公共租界工部局譯函略云逕覆者接奉九年十二月二十六日惠函以滬上來源日旺米價日漲皆因奸商囤積私運所致殊與民食有關函請查禁出示限止巿價等因本局對於此項極端注意辦理　杜後患此復云云 
[滬西商界聯合會請禁奬劵函]  
　　滬西商界聯會葛品生唐美甫等鑒於奬券流毒日益蔓延若不設法嚴禁爲害伊於何底一面請願蘇議會一面通告外省各團體請一致主張其通告云謹啓者彩票爲我民國所厲禁夫人而知之刑律昭昭非可視爲弁髦也何期死灰復燃滋蔓難圖又有所謂奬劵者出奬券與彩票有以異乎曰無以異也前者倡之後者繼之不三數年奬券發行至十數種之多顧其名義不曰救災卽曰救荒一若甚有益於地方人民然實則災荒與若輩漠不關心不過乘彼災荒以逞其攫利之野心而已乘人之危攫衆之利蹈賭博之惡習而竊奬勵之美名論厥罪辜更不若前清彩票之尚可宥恕也因前清發行彩票時新刑律尚未頒布律無正條者不爲罪其發行尚可說也及今則彩票明明規定於新刑律之賭博罪中而若輩膽敢襲其故智易其名稱公然發行於巿上是有意破壞刑律也刑律者爲我全國人民共訂之公法有破壞我公法者卽我全國人民之公敵人人得起而逐之本會所以出身犯難將奬券流毒地方情形兩次具書請願於本省議會懇求代爲主張咨請軍民各長官勒令各奬券店舖一律停閉以爲根本上之剗除不過本會所富有者公道薄弱者能力所請能否見之事實瞻望前途無任惶悚想袞袞諸公踐土食毛同深疾惡當仁見義甯肯讓人務取同一之步伐合力進行切實請願於貴省議會設法禁止當地奬券之銷售以盾本會之後庶幾銅山東鳴洛鐘西應不正當之營業可以一舉而掃除也歟饒他弱水三千衆楫何難飛渡泣到秦庭七日整彼迅忽誓師憑我天良滅此朝食是所馨香盻禱於諸君子者朔風多便鵠候德音 
[福建路商界聯合會開會紀]  
　　福建路商界聯合會於日昨下午七時開特别會議到會職員二十餘人公推王宗藩主席報告華顧問延不就職事當由鄔志豪說明公共租界華顧問係我華人費許多精神金錢得工部局允設五人今旣由華人納稅會正式選出宋漢章余日章謝永森陳光甫穆藕初五人資格道德均屬高尚工部局旣已樂從我華人之公意此次由我華人公意選出定蒙歡迎該華人納稅會旣已選出迄今三月之久延不就職未悉何意或究由何方阻礙本會理應函致該會請該會明白答覆衆贊成通過主席又報告本路義務夜校爲遷移會所停課迄今半月兹年假在即亦須試騐成績定夏曆十二月初一日試騐初三日散校并行禮給奬衆通過遂宣告散會 
[警廳發封西酒店]  
　　閘北虬江路一帶各外國酒店前因營業時間毫無定限經松滬護軍使何豐林派員調查屬實令行淞滬警察廳轉飭該管區署嚴加取締經蕭署員於每晚十二時遴派警士挨户勸導務於十二時收巿嗣因屢有外國水手與各該警察爲難硬欲入店飮酒又經該區報告總廳轉報何護軍使核示經何使令行警廳轉區飭令各該外商於一個月内自行歇業詎上年十二月二十四號十一時半有美國水手在四號洋酒店（該酒店係西人拖克壽四開夫所開）毆擊驚察後經該區報告總廳經徐廳長於前晚隨帶封條會同五區一二分署前往將違背警章之四號六號兩洋酒店一併發封矣 
[紀太平洋輪船之行蹤]  
　　天祥洋行之老打砲台號輪船由美國之紐約來華現聞已駛至日本即日可以來滬尚有福來公司之西開體號由西貢還抵上海裝米糖一千二百包厚木板六千九百塊蔴栗樹八十根在申出清各貨後將於本日開往新金山又有新其昌洋行經理之德司康王子號TuscanPrince從紐約來申昨接該輪來電不日可抵日本下星期内可以來申尚有格蘭西王子號GaelicPrince現泊虹口公和祥碼頭浦心中定本月二十日在上海裝貨聞赴美國之波士登又有大阪商船公司之阿姆瑞丸AmazonMaru亦從紐約開還上海據該輪電告至遲本月十六日可以進口至申云 
[國内輪船進出口貨物之調查]  
　　進口貨（甯波）招商局之江天輪船昨由甯波裝來蠶豆四十包草蓆三十五件藥材十六件竹帚七件花綢二件（長江）太古公司之聯益輪船昨由長江各埠裝來米七千四百三十九包小麥二百零一包黑芝蔴四十三包棉纱五十件鵝毛九十一件牛皮三十件又招商局之江裕輪船裝來皮油三百五十四桶雙連紙二百件官布二百件牛骨三百件苧蔴一百七十六件黄蔴十五件烟葉一百二十一件棉花一百包上酒豆油四十二　栗子一百二十七包水煙六十四箱皮蛋五十缸生漆二十五桶牛皮二十五件花果三十六件棗子三十包木耳四十四件棕片二十件藥材一百二十九件頭髮磚茶二十件金針菜十簍（港粤）太古公司之新甯輪船昨由港粤裝來之貨有赤糖一萬三千一百零八包香蕉二千一百六十三件客　八千三百四十八包冰箱糖六百八十包英泥二千二百桶洋酒一百五十箱水靛三百三十六桶竹篾竹稍二百八十八件草包八十件木器三十八件香水二十六箱大柘三百九十件鮮橙柚子四十一簍杮餅五件雜貨十八件雜貨二百零九件 
　　出口貨（寧波）招商局之江天輪船昨日裝往甯波之貨有黄豆二百二十包糖一百二十三包冰糖四十包洋紗布八十六件棉花八十二包香烟十七箱鹹魚十七包雜貨七百六十六件 
（港粤）太古公司之浙江輪船昨日裝往香港之貨有油一百簍藥材五十九件棗子五十包雜貨二百七十件裝往汕頭之貨有麫粉三千包花生二千九百七十二包苧蔴一千一百六十七件黄豆八百九十一包乳腐五百十五壜棗子二百包小麥一百三十四包烟絲一百二十件洋紗布一百十一件白米一百包銀子四十六箱藥材六十件棉花六十包雜貨三百零九件裝往廣東之貨茶梗一百八十四件黄豆八十包雜貨一百零七件 
[大通銀行開幕紀]  
　　昨日爲美國大通銀行開幕之期查全日進出銀　逹四百數十萬又購進美滙四五十萬元先令一萬五千磅自上午時至下午四時本埠中外各界領袖往賀者絡繹不絶由華經理張頌　君招待賓主盡歡頗極一時之盛云 
[友華銀行銀巿報告]  
　　中美新聞社譯友華銀地四日報告云昨日倫敦銀價近遠期與十二月三十一日同今日此問定價金鎊漲至四先令一便士半金圓七三又四分之一日金六四又四分之三巿况終日堅定午後稍鬆動收巿時賣出金鎊價四先令三便士半金圓七六又四分之三昨日倫敦銀價之漲因印度購進之故云 
[景昌公司絲巿報告]  
　　中美新聞社譯景昌公司報告云（日本巿面）存户繼續減價出售存貨供國内之用掮客竭力謀移去巿價上之限制絲價維持會爲謀抵制起見已謂騐絲局暫停查騐生絲必須經維持會允許方可（上海巿面）本星期巿况極沈寂上星期雖略有交易目下乃無繼續定貨者各種絲巿價實際上並無更動 
[籌設道自治講習分所之省批]  
　　滬海王道尹前因籌設道自治講　所會呈一案昨接金陵胡道尹咨開爲録批咨會事案查金陵滬海蘇常淮揚徐海五道區籌設道自治講習分所由敝署主署會呈省長核辦一案兹奉省長王指令開會呈閱悉道自治講習分所經費據呈由各縣於　有經費項下攤解事屬可行應即查照縣缺大小分配以昭平允學員膳宿等費查閱道自治講習分所章程並無由縣酌給津貼之規　當然由各該學員自行籌備徐海道屬畢業學員僅有二人分任敎員不敷支配可否另行添聘專門人才分擔敎授候電請内務部核復飭遵所有該道自治講習分所應候部復到日再行核辦其他四道自治講習分所應即開辦並查照道自治講習分所章程第三條之規定以各該四道道尹爲各該四道自治講習分所所長綜理全所事務仰即分别按照章程迅速籌辦具報此令等因奉此除仍候省長令知並分咨外相應録批咨會即希查照此咨 
[選舉事務所修正名稱之省令]  
　　上海縣沈知事昨接江蘇王省長快郵代電開各縣知事鑒准籌備國會事務局馬電開號電計達查修正衆議院議員選舉法施行細則第二條選舉總監督應設辦理選舉事務所第六條初選監督及覆選監督各就本署設辦理選舉事務所等語各該事務所名稱旣經分别修正應請依照改正以昭劃一特此通電查照等因除分行外仰該知事即便遵照辦理省長王卅一印 
[鐵路局近事紀要]  
　　鐵路局内部改組滬甯杭雨兩路管理局長趙慶華上年接事後細察兩局内部情形尚未妥善故將各科分别改組訂定辦法乘上次北上之便呈准交部定於十年一月一日起實行所有辦法悉仿津浦鐵路舊章曩之所謂各科各處者一律變更計以兩路合組一總務處受部直轄由趙局長兼領處長之職下則滬　與滬杭甬分立爲兩局每局分設六課每課設課長一副課長一課員無定額課長月薪四百元副課長月薪二百元一等課員月薪一百八十元二等課員月薪一百二十元三等課員月薪六十元曩之所謂文案處·繙譯處改爲華文秘書課·英文秘書課派羅泮輝爲英文秘書課長何子賢爲華文秘書課長其他各員並無　動 
 
 

Page 11

 
 
　　洋總管請假回國滬甯滬杭鐵路車務洋總管韋燕自副總管升任已逾三載兹以家有要事須返英國一行爰向該管局長請假六個月當山趙局長轉呈交通部核復准於十年一月十日起給假半年所遣職務着副總管李綽生兼理該路員司以韋燕君首途在即定於本月八日假座大東旅社二層樓公同祖餞聞近日全路員司簽名與會者有四百餘人屆時除叙餐外並有各種游戲以助餘興云 
　　增加運貨裝卸費滬甯抗甬兩路客貨運價已於本月一日起增加業誌本報兹悉該路車務總管以貨運旣增則裝貨卸貨之費亦須聯帶增加現特規定自即日起凡零星貨物在五十公斤或不及五十公斤者其裝車費或卸車費均定收洋一分譬如五十公斤收一分五十一公斤則收二分餘可類推昨已通飭全路一律更改矣 
[滬南工巡捐局常會紀事]  
　　滬南工巡捐局長姚石蓀以昨（一月四日）爲第一星期二應行常會之期預函該届名譽各董查照昨日午後三時開會到有莫子經陸崧侯朱志堯姚紫若等即經姚局長宣告開會宗旨次將局中進行問題互相討論並提議華界租界通行自乘車輛及華界廣告稅案當衆議决應由本局會商滬北工巡捐局再定辦法云云議畢即行散會 
[華洋義賑會消息直隷各縣災况]  
　　直隷省被災計八十餘縣兹分述其簡明災况如下（一）完縣旱災全縣二百零六村十一萬九千餘口被災九十七村極貧二萬三千八百八十一口次貧二萬二千四百六十三口流亡三千八百零六口災民多食野菜棉子樹皮草根經順直旱災義賑會散放麥種七十八石後現已一律補種（二）新河縣旱災全縣一百七十六村十萬零八千六百七十二口統計收數不及一成極貧四萬二千三百八十七口次貧三萬零零八十一口小米每石價洋十七元災民多掘食草根於九月間得透雨後一律補種麥種（三）贊皇縣呈災全縣二百三十三村七萬九千五百三十九口顆粒無收者一百四十二村收得一二成者五十四村極貧一萬七千二百六十九口次貧三萬一千八百十口流亡一百八十三口現補種蕎麥等類災民皆食蒺藜草根（四）廣平縣旱災全縣一百四十四村顆粒無收極貧五萬二千七百二十一口次貧一萬六千九百二十口流亡二千七百三十三口九月得雨後補種麥種十分之七八（五）平鄉縣旱災全縣二百三十村顆粒無收極貧四萬三千六百五十六口次貧三萬一千四百十五口流亡五千一百九十口災後尚無補種何項糧食（未完） 
[贛省長咨傳擅賣田地之德人]  
　　江西省長戚揚查得前在九江海關供職之德國人白禮和自中德絶交宣戰時解除職務准其免予遣送回國後該德人將在九江購置之地皮轉售與法商天主堂爲業挈眷來滬僑居公共和界　省長以按照交戰國慣例凡屬敵人財産應當没收該德人此項賣買殊屬非法故特分别移咨本埠交涉使署淞滬警察廳請轉知公共公廨將該德人傳解來贛質訊公廨接到交署警廳咨文即　傳單昨晨派探將白禮和傳至民庭經俞襄　會同英副領事包克本君訊據該德人代表律師聲稱本案糾葛地皮係披告妻父於七年以前出洋四千元購買贈於其女兩年前得價洋一萬一千元轉賣與法商被告之妻旣係華人故此項地契當時並未向德國領事署註册假使註册亦祗用被告之妻出名與被告毫無關係被告自經中政府核准免遣後於前年挈眷來滬已爲租界租民家有兩子七女如贛省當局欲追究當時賣買該地情形須至貴公堂起訴云云中西官得稟復向白禮和質訊一過（　輿上述略同）即判曰候呈復交涉使並函復警廳轉江西省長將本案證據寄廨再核 
[楊樹浦路發生刦案]  
　　本邑人趙　生在楊樹浦路日商上海第二紗廠對過一千七百九十四五號門牌開設晉條花行並在後面建屋數十幢安置軋花機雇工百餘人專事軋花外又在附近臨青路口開有俊記米行年來營業頗爲發達積資甚豐致爲匪黨垂涎前晚七點餘鐿趙由俊記至晋隆被匪六七人尾隨入内袖出手槍利刃嚇禁聲張先將後進之腰門　閉以阻軋花小工出援復將前門看守阻止内外人出入即向趙百般恐嚇逼索銀洋無着將趙及其夥友楊　珍　榮生張梅郎馬瑞生沈錫卿等所穿之綢皮棉布衣服以及　人身畔大小現洋皮夾悉數剥　携　分頭逃去事後檢點除各人所穿之衣被剥外張梅郎被刦大洋兩元小洋七角趙被搶去皮夾一只内有小洋二十餘角交易所之執照一紙迨該管楊樹浦捕房捕頭强生氏　警督率包探程明德蔣阿二姜喬喬等馳往追拿匪已攙賺遠去該探等遂向該行主趙　生等詳詢被刦情形並各盜面貌服式即用電話通知各捕房曁特别機關中西包探人等一體留心偵緝矣 
[水警請追被扣划船之公文]  
　　江蘇水警第一區第三隊隊長王壽良昨日咨上海地方檢察廳文云爲咨請事案查通利輪船代表戴章甫擄去辦公划船屢索不還業經敝處咨請貴廳追繳尚未解到上年十二月二十九日該代表戴章甫又呈奉貴廳第二九八二號批示内開狀悉查船舶内檢查違禁物品爲水警應有職權該賬房陳榮貴竟敢以暴力抵抗不受檢查殊屬有妨公務業由本廳訴請同級審判廳判决在案兹准水上警察廳第一區函開該局又敢挾嫌誣報盜刦並扣留水警辦公巡船一隻更　荒謬已極着速將該划船交案聽候查明核辦毌延等因乃戴章甫奉批之下竟然藐抗實屬膽玩已極查該項船只當日係由巡官張祥生向蒲淞巿船捐局借來應用今被該代表戴章甫扣留至四十餘日之久蠻指不放昨據蒲淞巿船捐局函　前來勢難再事拖延相應備文咨請貴檢察長煩爲查照飭傳該代表戴章甫到案押令交還原船以便轉送蒲淞巿船捐局俾資辦公實紉公誼云 
[中華職業學校推廣病理模型出品]  
　　尚文門外中華職業學校自創設病理模型製作部後各地訂購者日衆兹聞該校謀將此項模型普及全國起見致函各地中等學校曁勸學所縣敎育會通俗敎育館並附以出品名單俾便採購兹録原函如下「敬啟者敝校於去年暑假後添設標本模型製作部延聘留學日本西京島津製作所技術員從事製作現先就衛生科精製各種病理模型將人體各部所發生之病態畢現眞相能使觀者觸目驚心喚起衛生觀念學校得此可爲敎授生理衛生之補助無異實地解剖而各地方通俗敎育館關於此項模型尤不可不購備陳列敝校爲助進告地方衛生敎育起見創設此部願以最廉之定價應各地之需求較之購自東隣者價格不及其半而出品之精良實有過之無不及現在各地救育機關人員來校參觀者均蒙紛紛訂購兹更擬推廣全國以謀普及特附奉出品價目單兩份敬希察閱倘荷採購或爲介紹於通俗敎育　儘可直接向敝校函訂所有寄運等事統由敝校代辦事關公益敬以奉凟如蒙鼎力提倡曷勝　　」（下略）病理模型出品名單（一）梅毒病模型五種（一）結節性膿疱（二）護謨腫（三）人面「第三期」（四）扁平　毒　（五）全身（二）腸病模型四種（一）空腸（二）虎列拉（三）赤刑（四）腸窒扶斯（三）酒病模型四種（一）健康人之心臓（二）飮酒人之心臓（三）健康人之腎臓（四）飮酒人之腎臓（五）健康人之肝臓（六）飮酒人之肝臓（七）健康人之胃臓（八）飮酒人之胃臓（四）傅染病菌模型六種（一）虎列拉（二）赤痢（三）黑死病菌（四）結核菌（五）白喉菌（六）傷寒菌（五）天花模型（六）　充血（七）肺　病模型（八）疥瘡（九）紅疹（十）黑死病鼠模型（十一）腥紅熱 
[慶祝聲中之儉德儲蓄會]  
　　儉德儲蓄會於元旦日在該會音藥室舉行慶祝會其秩序如下（一）全體恭賀新禧（二）會員樂劍朋君演說（三）音樂團國樂（四）幻衛團米桂生君　衛（五）湯瑞龍君蘇灘（六）　劇團京曲（七）邢友氏君三弦拉戲（八）茶點（九）攝影團陳子幹君自演滑稽影戲（十）聚餐到會者共有二百餘人云 
[海軍代缺人員津貼辦法]  
　　海軍藍總司令近通令各艦隊文略謂本署前據該艦隊呈請代缺人員給予津貼以資鼓勵而專責成等情曾經本署轉呈海軍部核示在案兹奉海軍部指令内開呈悉所擬各節本屬可行惟查現在庫欵空虚支出匪易本軍各項經費財政部延欠至　百萬元之鉅原定預算數目概不能按照發給本部籌欵挹注實屬萬難兹詳核各艦隊所呈代缺人員津貼辦法關係軍政准暫照原擬數目减半給與藉　鼓勵而蘇財力此令等因藍總司令奉令後當即分令各艦隊遵照辦理矣 
[派艦游弋長江下游]  
　　海軍藍總司令近以時届冬令江防吃緊爰於昨日令飭楚　砲　配足煤斤軍械迅速開往長江下游一帶往來遊弋矣 
[開報駐滬海軍員名]  
　　海軍現泊本埠軍艦聽候調遣者爲海容巡洋艦·海　運送艦·楚泰砲艦·湖鶚魚雷艇·共計四艘昨由藍總司令將停泊滬上各艦官兵員名循案開報海軍部核示矣 
[美丁副領事銷假視事]  
　　駐滬美副領事兼公共公廨陪審官丁瑞門君因公北上晉謁該國公使已誌前報兹悉丁君業已公畢於前日乘火車返滬昨至總領事署稟到照常辦事並蒞公廨陪審 
[閘北水電廠長易人]  
　　閘北水電　長蔣宗濤於齊前省長任内呈請　職當奉批准另委湯瑶臣接辦由紳商各團體電請王省長慰留並舉代表赴省挽留惟因蔣前廠長去志堅决已於元旦日實行交卸歸湯廠長接手矣 
[大雪中難民之福音]  
　　日來大雪紛飛天氣嚴寒一般無衣無食之難民縮瑟之狀令人酸鼻昨由華洋義賑會及閘北慈善　通知各界如遇難民乞指引赴閘北收容所功德無量云 
[聯益善會殮埋近訊]  
　　虹口上海聯益施材會昨據會員陳士琦報告虹口伯頓路鴻興里有凍斃男屍一具無人收殮請即收殮等語該會當發施材殮埋會塚又據四川路商界聯合會函云會員悅興號報稱廣德里垃圾桶内抛出初産孩屍一具請給材殮埋以免暴露云云該會亦已殮埋於會塚矣 
[酒業呈請撤銷新認商]  
　　江蘇第二區於酒事務局長季銘又前令所屬各分棧主任及牌照稅經理等商人除照所認稅餉原額分别加增認繳外復着每月各繳津貼公費欵項自一千元至三千元不等以爲報効在案近因第三分棧土黄酒業主任對於此舉不願遵行致奉撤銷另由業外人施某繼續認辦並願報効鉅欵得以核准事爲該同業羣起反對各情已紀前報兹聞第六分棧紹酒業主任因認期將次届滿自願加增認額至八千元常年分期措繳請縣商會轉呈該局長核准施行惟報効之欵因力有不逮未能遵繳厥後另有章某者願繳報効金鉅數請予照准惟認額年繳七千八百五十元已奉照准業已由局函致縣商會查照撤銷舊認商俾得移交新商接辦等因事爲同業王恒裕劉豫康章東明南號等數十家聯名公呈季局長陳明該新商蓋章之同業大都沽酒小店未入同行亦無製釀專作乃舊商年繳八千元之稅額反遭徹銷而以七千八百五十元之稅額已奉准認情理未符請爲澈查外昨日午後又由舊商方面邀集各同業開會集議否認新商一致拒却云云 
[華法兩界垃圾夫頭之衝突]  
　　承包南巿華界淞滬警察廳所轄地段之運裝垃圾船夫頭吳茗記因垃圾過多船隻甚少所裝者類皆小船裝運過滿經運浦面每多中途傾棄並未運達規定之龍華嘴實地起卸事爲新關水巡捕房巡船在浦東方而查見將船扣住報告捕頭飭罰銀二十五兩始將原船放回乃吳日久未曾遵繳罰欵船未釋放以致承運之船隻更形缺少前日吳令其小工等在小東門外吳淞碼頭將承包法公董局垃圾船夫頭顧永記名下所歇船隻拔取一艘往南裝運華界垃圾爲顧得悉即糾多數小工向吳理論大起衝突毆傷多人旣而浦江水巡隊潘隊長偵知前情即將兩造問明原委着雙方各認半數之罰欵以便吳將被扣之　　回　不服即投地方檢察廳提起呈訴矣 
[麥根路火警]  
　　前日午後七時三十四分滬西麥根路五十五號門牌洪裕紗廠彈花間失慎廠中職員率人施救但爲煙所迫不能近前故火勢漸熾旋經救火會人員戴上防煙面具衝烟深入忽聞有人呼救聲當由第一百八十一號救火員將被燒工人夏長發曳出察其傷勢頗重即略施急救法並以火車一輛送往仁濟醫院醫治大約此人背人吸烟不意沉睡將香烟墜於棉花中幾遭焚身之禍火勢在十時左右業已漸熄計焚去值價千餘元之棉花幸未波及其他廠屋故工作未停事後由戈登路捕房派探陳永康毛伊文往查起火情形稟候核示 
[冒探攫取川商貨物]  
　　航行重慶四川之蜀亨商輪此次因修理機器來滬川商王姓帶有白木耳二十五斤搭乘此船來滬販賣舊曆本月十二日該商抵埠後携帶白木耳由江邊碼頭登岸行至高昌廟地方突被自稱軍署偵探之某甲及探夥李某遇見指爲私販烟土强將所携之白木耳一併奪去現由該商查明並非軍署探員係屬假冒特於前日具呈松涙護軍使署請求查究以維商業 
[旅客騐係病斃]  
　　直隷人張俊臣年四十三歲向在奉賢縣南橋鎭　察分所爲區員今春起患痰核之症請假來滬投入上海醫院就醫稍痊即回直隷原籍後復來滬謀事携一家丁李順林同寓南巿會館弄王德興客棧内不料舊疾復發勢甚劇烈遽於前晚在棧病斃經棧主投報該管第一區警察署趙署長立飭十六舖地甲盧永德查明滬上並無屬人當令報告地方檢察　請爲相騐昨日午後三時許由譚　長委檢察官偕檢騐員蒞場相騐即據該家丁李順林及棧主與地甲等先後投訴前情經李請求免騐不准當由檢騐員騐得死者委係因病身死並無别故當即填格尸飭該棧主等代爲棺殮暫停順直會館一面諭令李順林趕緊函報屍屬來滬領棺騐畢即行回廳呈復 
[小工騐係毆斃]  
怡和碼　小工某甲日前在該處某輪船工作　與同伴工人　南林等口角爭毆因蕭黨衆多將甲扭住痛毆致甲受重傷立時倒斃當經該輪上人用電話報告水巡捕房由梅捕頭諭飭探捕前往將尸置放該碼頭上一面函請地檢　派員往騐譚檢察長委派郭檢察官沈檢騐員等於前日下午前往騐明委係毆傷要害致命而死填明尸格因無尸屬判令由堂收殮郭君騐畢諭飭該探捕查拿凶犯到案以憑訊辦昨午據該捕房探目何春生將蕭南林潘福元二凶犯緝獲押送捕房梅捕頭以地方廳有案着即函送該廳歸案訊辦即奉郭檢察官預審之下判蕭潘二犯分别收押候究 
[美興洋行經理之反訴]  
美商美興洋行前控經理蒲朗私用賬欵於美按察使署業由美按察使羅平吉迭次開庭研訊終結於陽曆去年十二月二十四號判决控案註銷被告宣告無罪兹悉該西人蒲朗以被控之刑事案雖經伊之代表羅傑帮辦海思格律師根據法律事實辯護得以將案推翻惟伊在滬經商歷有年所華洋各商頗加信任經此次被控後於個人之名譽大受損失爲恢復名譽計故仍延該律師爲代表於昨投美按察使署提起反訴要求判令該洋行賠償名譽損失美金洋三十萬元並追欠伊薪水佣金兩項銀三萬五千兩云 
[私用賬洋押半年]  
　　南香粉弄七十五號門牌公大押店歇夥朱世章被其經理人錢新甫指控私用賬洋一百六十七元小洋四十二角昨由捕房將朱拘解公共公堂原告投訴前情訊之朱供所私用之洋均在蘇州間門外馬路一帶用罄中西官核供判朱押西牢半年如能將洋繳案准予酌核 
[領回十四年前逃妻]  
　　泰縣人陳小狗其妻王氏於十四年前私逃來滬與周鳳美姘識賃居閘北五十八間地方前日陳偕妻弟王四一同尋見鳴警將該氏及周拘入四區經顔署長訊明判王氏交本夫具領回籍周鳳美申斥免究 
[戳傷姘夫之訟案續誌]  
　　孫成六控其姘婦戴潘氏本夫戴其光持刀行兇戳傷腎囊由警拘送地方廳奉訊之下判將傷者發送新普育堂醫治在案兹悉孫傷勢頗重爰由原辦檢察官於昨午會同檢察員等詣該堂騐傷並與該堂醫生討論一切 
[送回背母私逃之女子]  
　　住居法租界鄭家木橋之婦人韓李氏有十八歲女兒韓某日前與母口角被李氏略責數下詎該女即私自逃逸乘坐火車至蘇州車站爲巡警查見以該女形跡可疑當即上前盤問言語支吾帶入警局詰悉前情該局長派警將該女子送至上海警察廳廳長以其住居法租界爰於昨晨飭探將女子送至法公堂經中西讞員略詰一過諭令收押聽候查明實情再行核辦 
[吳萬紅送濟良所暫留]  
　　濟良所中西女士昨晨解送女子吳萬紅到公共公廨即據西女士馬立師氏投訴吳女在廣西路某妓院内爲娼因苦不願投所求援是以解案請示並據吳萬紅供稱父母雙亡被姑逼令爲娼現有叔父耿長壽在先施公司浴德池浴堂内爲業等語經關讞員核供商之美丁副領事判吳女發濟良所候其叔父來案再核 
[僞金戒質洋之押儆]  
　　王少亭日前仿造方九霞銀樓牌號之線式僞金戒十餘只先後至法租界萬豐茂昌豐順宏豐恊成公茂永康長豐等十三户押店内質洋化用事爲包探顧三寳偵悉前往將王拘獲抄出現洋數十元及線戒數只帶入捕房押候訊究在案昨解法公堂請究先由該探上堂稟明前情並將僞金戒呈鑒繼由各原告上堂稟明王持來質當情形詰之王供此項金戒實係住居吕班路七十九號門牌之侍者于喬子令民人質當每只祗賺用錢一角現于逃往何處不得而知餘供支吾中西　員判王押西牢二年期滿永遠逐出租界抄案僞金戒銷毁銀洋給各原告公　 
[汽車夫違章之科罰]  
　　汽車夫趙阿根日前駕車至法租界長浜路不聽七十七號越捕之指揮該捕以趙有違定章抄録號碼回稟捕頭於昨晨飭探將趙傳至法公堂請究先由七十七號越捕上堂稟明違章情形詰之趙供認自知不合以後不敢再犯求宥中西官判趙罰洋二十元充公以儆 
[身藏手槍刺刀被拘]  
　　專查特别事件之中西探目包探等前晚巡查至新閘路見江北人王一鳴丁錦雲在途徘徊形跡可疑即將該兩人拘獲在其身畔搜出實彈手槍一支刺刀一柄帶入虹口捕房押至昨晨解送公共公廨由西探目壳羅香華探目陳雲忠鍾星南等相繼上堂稟明前情將槍刀呈察並珇求展期明審以便偵查曾否犯案當經李襄讞及陪審美約副領事核准判兩被告押候下禮拜二再訊 
[軍功路之兇劇]  
　　有名三弟者前日糾　多人各執斧頭等兇器擁至華租交界處之軍功路將小金林與石林圍住攅毆受傷後復向石之腿部足骨連砍兩斧見石骨折倒地暈去始各分頭逸去事後經人將石車送醫院求治外並報請該管警區查究矣 
[昨日公共公廨訊案紀]  
　　昨晨公共公廨民四庭由俞襄讞會同英包副領事訊理各案彚紀於次（一）王和尚訴陸桂林不　米洋案被告及保人均臨訊不到「結果」候飭傳被告並保人到案再訊（二）大通號訴陳桂記不交定貨請追損失案被告延律師到堂聲稱被告已提起反訴須着原告交保至原告律師主張兩造均免交保一層敝律師反對因外傳原告之店將次倒閉云云一結果」限七天内原被各交二千五百兩保候訊（三）徐靜記訴吳華生欠欵案前判被告還洋八百零五元無保押追兹被告以在押已久稟請開繹「結果」着吳華生具結出外料理 
[誌謝]  
　　昨承英美烟公司惠贈案頭日曆一本頗簡便合用又同德醫學校贈第一卷第五期「同德醫學」兩册誌此併謝 
中華職業敎育社通訊 
[江蘇省乙種農校調查報告]  
　　王企華原頌周　秉文 
　　中華職業敎育社以吾國農業敎育制度有研究之必要爰於社内組織農業敎育研究會發表宣言與問題以徵求全國農學者　於吾國現時各種農校所持宗旨辦法之意見同時復遣企華等走訪各農校當局交換意見企華等以此問題過於廣大而調查時期祗有一月故决定此次調查範圍暫限於本省之乙種農校俟此問題研究完畢後若本社認爲有必要時當再行繼續調查吾國之甲種農校與農業專門學校以供本社之參考 
　　調查方法及結果企華等此次所到之乙種農校共七校校名列下上海縣立乙　農校崇明縣立乙種農校江陰縣立乙種農校武進縣立乙種農校崑青嘉縣立震川乙種農校常州孝西鄉農業補習學校無錫第三師範附屬小學農科以上七校均於企華等到時承各該校校長或敎職員集會發表意見并答復企華等所徵求之問題此企華等所引爲感謝者兹將調查時各農校當局所述辦理困難情形彚録如下（一）招生不易也各乙種農業學校人數普通每級不過二十人一年級或稍多二三年級學生人數更少震川乙種農校爲便利人學者起見其入學資格不限定國民學校畢業本年該校三年級學生共五十餘人其中有三分之一即未經國民學校畢業無　第三師範附小農科亦以招生困難之故將來擬於鄉間辦國民學校而加授農業課程此爲現時乙種農校當局對於學生入學程度之變通辦法也（二）農業課程門類太多也此節大多數乙種農校均引以爲苦惟限於部章不能大加改革故不能不有所待其已着手變更者惟震川乙種農校該校所在地爲植棉之區故明春特開辦棉　科章程業已印就以棉爲主而以桑爲副深能因地方情形而編定農業課程較之部定者切實多矣（三）敎材困難也各校敎員以擔任鐘點過多普通均不能根據地方情形自編講義甲種農校之講義與坊間所售之農業敎科書均極不適用此實爲敎授上之最困難問題（四）學校與農人無聯絡也以功課過多之關係各校敎員絶少與農人聯絡之處因之學校與社會極形隔膜尚有數校則校址竟在城中與鄉村情形隔膜更甚（五）畢業生出路不易也此中情形各校皆同一部分之畢業生畢業後升入中等學校其經營田畝者實屬少數而　校長且爲予等言此等畢業生即使在家經營農業其成績亦未必較優於若祖若父者敎材之改良實有不容　之勢否則欲我農人之信仰農校難矣 
　　建議根據此次調查談話所得企華等擬請本社照以下改革乙種農校辦法大　共七條指定專員草就意見書呈請敎育部改訂乙種農校章程同時并將該意見書就近呈送江蘇敎育廳商請邀集農業專家組織初等農業敎育委員會就江蘇乙種農校或鄉村國民學校切實試辦俟有成效再行推廣以期普及新農學知識於全省農民企華等所謂改革乙種農校之辦法大　共七條如左（一）乙種農校程度不宜固定應就當地農家情形以爲變通如該地農家經濟充裕其子弟雖已畢業國民學校尚能令之賡續求學三年者則可令設一與高小階級相當之乙種農校反之農家經濟薄弱其子弟僅能入國民學校而止者則可設一與國民學校階級相等之農校務使最多數農家子弟不致感受困難阻其就學庶合設校之旨趣（二）乙種農校之職業課程不必固定應就當地農業情形以爲變通如當地農家以種稻爲最多則本校之職業課程即爲種稻·土壤·肥料·注重稻之應用方面病蟲害大意注意稻之病蟲害治防等是（三）乙種農校之課程應兼重公民敎育　於造就良好公民之科目如本國史·本國地理·公民須知等均須參酌增加以啓發學生之國家觀念及愛國思想（四）乙種農校之修業期限不必固定須視職業科目之性質需若干時方能授竣農家子弟入學程度及農家經濟情形三種爲伸縮例如法國丹麥之各鄉村農業學校即無一定之期限是也（五）乙種農校敎員人數不必加多而其程度及待遇則宜優敎員不必加多所以專責任其程度最好能以曾受農業敎育而兼受師範敎育者爲合格其待遇則以此種學校凡敎員必須久於其事自不得不從優也（六）乙種農校應設於鄉間以期便於鄉農子弟之走學屋舍亦宜簡罩使地方易於舉辦至每校開辦費及常年經費務取極經濟主義良以此種農校欲其普及則其經費不宜過多多則不能普及也（七）乙種農校敎員須與當地農民造一種良好之楷模其職務不僅在敎授其子弟尤在應用種種誠懇方法博得農民之信仰俾於農業及文化上得隨時灌輪其切要之智識與技能 
雜評二 
[安系餘孽（訥）]  
　　安系餘孽在北則運動特赦運動免緝其所活動在北方有勢力之要人間而不在各省也苟北方有勢力之要人而不受安系餘孽活動者則安系自無死灰復燃之望 
　　安系餘孽在南則與某黨携手與某派互助其所接洽在南方有勢力之要人間而亦不在各省也苟南方有勢力之要人而不與安系餘孽接洽者則安系自無煽惑技倆可用 
　　是故今日而欲防安系餘孽之謀亂非國務院一紙空文所能防之也卽防亦不過防餘孽之小焉者而已然則通電嚴防又奚益哉 
公布欄 
[上海地方審判廳]  
　公示送達第二百七十七號（全文在本　揭示塲公布）（民一庭）一件案據王滙泉訴瀋芹甫貨欵糾葛聲請給發支付命令一案業　本廳照准在案查債務人潘芹甫逃避無蹤無從送達合將該債務人潘芹甫支付命令　法公示送達仰即知照毋違特示右仰受送支付命令人潘芹甫准此 
　　判决主文（民一庭）一件判决汪平卿與曹阿永保證一案主文曹阿永應債還汪平卿銀一百二十兩九錢九分訟費歸曹阿永負擔▲一件判决錢　秋與錢義興等因祭産糾葛控訴一案主文本件控訴駁回本審訟費　控訴人負擔（民二庭）一件决定沈志尚與陳正記因賠償糾葛控訴一案主文本件控訴狀　銷附帶控訴駁回本審訟費歸控訴人負擼▲一件判决周桂福與周薛氏因　承糾葛一案主文原告人之請求駁回訟費歸原告人負擼▲一件判决錢劍石訴沈鳳章欠欵糾葛一案主文沈鳳章應　　錢劍石銀五百三十三兩三錢九分七釐又洋八十七元錢劍石其餘之請求駁回訟費沈鳳章負擔十分之九餘　錢劍石負擔 
　　批示一件倪味　狀領簿　由准領此批▲一件施佩生狀領欵洋照簿由准領此批▲一件倪王氏狀領房屋單據由准領此批▲一件洪潤生狀請展期由狀悉查　世賢訴朱懋卿抵欵斜葛一案該債務人除已　本洋利　外尚應償還自起訴日起至執行終了日止照本每月二分之利息未　呈　到　爾負擔保責任仰即於七日内照數繳　毋得廷誤致干未便此批▲一件鄭世賢狀請嚴追由狀悉已傳案勒繳矣此批▲一件張永年狀請　廨協助執行由狀悉准予函請公廨協助執行此批▲一件沈仁溪狀領簿　由准領此批▲一件史鄭氏狀領欵洋由准領此批▲一件耶　棖狀請發還簿　由狀悉准予來廳繳證具領此批▲一件王成孚狀交假扣押號由准交此批▲一件黄連生等狀請銷案由狀悉准予銷案所有該民等交案簿據並准來　繳證具領此批▲一件王金玉狀請銷案　釋由狀悉業已當庭發　證物諭准銷案矣此批▲一件俞伯賢狀請銷案由狀悉准予銷案此批▲一件程金奎狀交欵洋由准交此批▲一件潘志甫狀保周學文由准保此批▲一件　振甲狀請拍　由狀悉應俟先予飭吏追緻此批▲一件於翔升狀領租　由准領此批▲一件吳兆豐狀領動産由准領此批▲一件黄連生等狀領　簿由准領此批▲一件張炳莊狀領賬薄　准領此批▲一件沈仁溪狀領簿據由准領此批▲一件雷文成狀領簿　由准領此批▲一件吳友三狀領簿據由准領此批▲一件張仁松狀領簿據由狀悉准予來廳繳證具領此批 
以上十二月三十一日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記（十三）] [  中實]  
　　中有『日覽報』OJornal者完全獨立性質絶無政黨臭味之日刋也其對中華國慶致祝文略云 
　　今日爲十月十日中華民國之國慶節也以其適爲一年中第十月之第十日故中國人嘗錫以『雙十節』之嘉名 
　　按中國古時慣習佳期令節其月其日恒屬同數此亦極有趣味之一種故實譬如元旦爲第一月之第一日乃雙一也第三月之第三日爲上已古時釆蘭贈芍之風盛行彷彿西曆二月中之有情聖節乃雙三也第五月之第五日龍舟競渡彷巴西之賽船期是爲雙五第七月之第七日爲祀司智慧之牛女雙星號　七夕是爲雙七第九月之第九日適符雙九中國人士值此高秋良會又常作登高攬勝之游矣惟中國之有雙十節甫自一千九百十一年十月十日武昌舉義始舉義後八十日第一任臨時大總統孫逸仙博士正位於南京是卽一九一二年之新曆元旦同年三月十日袁世凱氏出任中華民國之大總統而政府遂永固於北都然中國人民仍以重數記憶之便定「雙十節」爲最大慶典抑本報更有言者彼中華民國對於我習用葡文之國與民尤得有至美善之情感也其第一原因承認中華民國者巴西最先其第二原因中國改建共和適在葡萄牙新共和國成立後之一年且兩國國慶節相去僅五日可謂巧合矣本報欣逢此大慶盛典謹爲我友邦代表駐麗河特命全權公使夏公詒霆致祝祝中華民國新治日進無疆 
筆記 
[重逅記（二）] [  紅蕉]  
　　竹君有妹温淑一如其兄與　妹同校亦常來我家問字鬭繡之餘曼聲一曲琴音逹鄰院竹君聞之即翩然而至其妹謂同學友陸言貞姿態旣昳麗歌喉尤似黄鶯之善囀阿兄聞之豈特三日不知肉味也哉竹君遂乞其妹偕來一聞清音妹乃明日果倩其蒞至於吾家琴韻才歇星月方上竹君欣喜無極謂係人間無上豔福也竹君有兄曰仲文見竹君之痴態笑而不言繼乃告我曰陸言貞有痴郎矣吾聞其所以乃告我曰去年秋間竹君在津時家君已爲竹君聘言貞痴郎乃至今未知其閨人即目前之歌喉嘹喨昳麗如仙之陸言貞也陸言貞殆亦未知我妹卽其將來之小姑耳否則甯肯辱駕哉余旣審知其情益用自檢不復嬉笑於其間竊嘆仙儷之諧合爲非人力所能爲也然而言貞姗姗來時仙姿若畫好語似珠吹其蘭氣報吾以微笑吾乃沐於春風輕烟之中勿能自勝情絲寸寸縛矣維念嬪於竹君勝人萬倍况以穢陋如吾哉是日仙歌罷後一别如雨吾以伯喪奔返蘇臺伯無嗣吾乃承祧以是經紀家事未嘗赴杭且少通問於竹君竹君亦乏書來言貞芳訊遂鴈沉十年矣吾方詫竹君不以婚事報我何料噩耗傳來竹君因　成疾又患肺症喘延歲月不克久於人世嗚呼竟千古矣良朋云逝中心悲怛莫可言喻因念其寡鵠一旦喪其所天不知若何悲惋乃赴杭弔之至則竹君老母痛哭而出嗚咽告吾曰竹先死郎猶能來一奠洵有古風矣余不解所謂瞠目未答母又搥胸大泣余急慰之仲文侍側亦失聲泣旋母揮涕述寒門不幸言貞旣不守婦道復屢辱竹君竟下堂以去遂使竹君悲憤以卒余駭極欲退不敢置一詞浩歎而已祭奠旣畢中心如焚煩懣無以自聊買瓜艇獨泛西湖則好山如翠湖光汎灔撲入　首一一化作愁境念夫以竹君之温柔綺雅乃遭此變不幾令天下人咸目美人如蛇蠍哉 
劇談 
[霓裳新話（下）] [  野驢]  
　　現在輦重金羅致者漢口某舞臺與上海大世界爭聘甚力傳聞大世界得陸澹盦之介紹以萬金訂常年合同一年此說恐成事實 
　　梅郎每來滬一次必有新編劇本以餉滬人士如上元夫人麻姑獻壽皆是也下次來滬上所云云恐將屏棄不演必有更新之劇本發現蓋如上元夫人等劇其皮毛已爲人竊取殆盡失其新劇本之效用也 
　　緣亦知於新劇本中襲人皮毛不足自雄故雖如天女散花上元夫人已經摹仿成熟外特倩漱石生瓊華館主爲之編袁寶兒駡賊梁紅玉胭脂井等劇大約舊曆新正必能出演於紅氍毹上矣 
新聞拾遺 
[新傳單] [  隱厂]  
　　甯垣各街巷近日發現一種新傳單上獪一龜龜背寫「圖謀鑽營想作第三屆議員者必是凉血動物」旁書「選舉投票爲吾國民最大之責任應有之權利本届選舉望我同胞勿受劣董脅迫勿受金錢運動各本良心之主張勿自抛棄權利望同胞快快覺悟免蹈覆轍鑄成大錯」等字見者莫不動容云特録之以供各地之效法 
[　新國旗] [  吳秉恬]  
　陽曆新年南京路各商店俱高懸國旗以誌慶祝迎風招展甚爲美觀惟某洋貨舖所懸之旗異常特别紅色之上有紫色布一方藍色之上又有緑色布一條細察之知旗已破碎曾經補綴致作此狀謔者謂爲中國花旗云 
小說 
[社會小說衆醉獨醒（二三八）] [  瞻廬]  
　　第三十八回登講壇侈談敎育訪吟朋僞託文明 
　　小賓娘子見翠娥這般失魂落魄早已瞧料了八九分暗想女兒枉算聰明人怎麽一時糊塗起來現在的情形須不能和從前住上海時一般胡閙住在上海時一來没許過人家二來離着劉家是很遠的便閙出甚麽孩子氣（溺愛不明之父母對於子女不規則舉動悉以孩子氣三字目之）他家也不會曉得現在又是許了親又是住在蘇州又是離着劉家狠近往來的耳報神狠多女兒不過閙些孩子氣落在人家嘴裏添枝添葉裝頭裝尾便要閙出不好聽的說話况且吉期近在目前至多不過一個月送佛送到西天便要圓滿功德脫卸干係郤不要臨時上陣馬撒尿在這緊要當兒出了甚麽岔子又恨自已肚皮不挣氣偏偏生女不生男要是生了個男子長大起來做娘的倒可少操許多心思現在像翠娥這麽大年紀甚麽事都曉得了又似呌春貓兒般的不知他存着甚麽念頭做娘的須得耳聰目明時時刻刻的看守他却不要眼睛一霎老婆鷄變化了鴨却不像他老子成日家在外閑蕩糊糊塗塗的度那日子····列位小賓娘子怎麽道出這幾句話原來柳用賓死後小賓却實行那寢苫枕塊的一句古訓（奇）用賓死了一個多月殯也出過了一切掩人耳目的居喪禮制都是假設的惟有寢苫枕塊四個字小賓竟認眞去做直到如今依舊是寢苫枕塊（更奇）這不是編書的撒甚麽謊說來郤是信而有徵小賓從前在上海時本來沾染烟癖只因生計困難吃他娘子喃喃的數說便告個奮勇立志戒絶了現在住居蘇州常得他親戚的補助借着替老子舉辦喪事姑母和妹子那邊大捲的銀洋鈔票暗地裏源源接濟喪事完畢手頭便多了幾百塊錢一時故態復萌便和那阿芙蓉重修舊好又不敢在家　吸烟惹他娘子囉唣便借着出外訪友常到燕子窠裏去　癮煙榻上面舖着破毡單和那些雅片鬼睡在一起對枕吸烟好在枕塊的塊字分拆開來便是土鬼兩個字所以說他實行那寢苫枕塊的一句古訓 
自由談之自由談 
[記昨日所聞] [  鵑]  
　　積雪凝寒尖風如刀圍爐燒搰柮殊鮮温意吾友旡我言昨日風雪中有賣兒者着敗絮瑟瑟作顫兒坐筐中泣涙滴成冰顧卒無過問者吾聞之慘然念通衢十里鈿車如雲車中人多擁裘有喜色奈何街頭有賣兒人耶 
大昌煙公司徵文揭曉（丁等） 
[題大小囝牌香烟] [  老鰂]  
　　矍鑠精神事事皆。森然蘭玉况盈階。老夫相對掀髯笑。一幅天然大囝牌。 
家室雍和樂事諧。銀花火樹早安排。太平簫鼓元宵夜。一幅天然大囝牌。 
穉子垂髻舉步偕。趨庭問字到書齋。清聲雛鳳原難得。。一幅天然大囝牌。 
秋雨中宵倦眼揩。紡甎問傍半扉柴。機聲燈影誰消受。一幅天然大囝牌。 
嬉態慤容分外佳。。髮纔成角足纔鞋。。牽裾欲學欹斜步。。一幅天然小囝牌。 
粉盒脂鈿亂墜釵。妝台小坐語咿哇。牙牙笑索　兼果。。一幅天然小囝牌。 
錦帳羅帷髻綰緺。畫中眉目麗如娃。。　渦貼簟紋欹細。。一幅天然小囝牌。 
紅抹胸斜玉熨懷。。嗁聲初試壓同儕。。最宜拍掌歡呼處。。一幅天然小囝牌。。 
 
 

Page 15

 
 
   
 
 

Page 16

 
 
常識 
常評 
[約法之要點] [  漸]  
　　中華民國臨時約法第十九條定參議院之職權其最重要善爲前四欵一議决一切法律案二議决臨時政府之預算决算三議决全國之稅法幣制及度量衡之準則四議决公債之募集及國庫有負擔之契約 
　　右列四欵尤以稅法公債及國庫有負擔之契約爲要點中之要點此民國精神之所寄而爲國民對於政府人人所必須注意之條件不獨代表國民之國會議員應負其責也 
　　在國會組織法公布以後憲法未定以前臨時約法所定參議之職權即國會之職權非值國會開會時政府不應有法律案之公布不應自定稅法公債條例及國庫有負擔之契約此立憲國之通例不獨民主國之政府宜然而况民主國之政府苟尚不受此區區之限制則約法爲具文而民國之根本動摇矣 
　　我國民試思民國十年以前之政府能遵守此約法否民國十年以前之國民能注意此約法之要點并能注意此要點中之要點實行監督政府之財政而不放棄約法所賦予之主權否 
　　往者不可諫來者猶可追願政府速自覺悟勿再以國民爲可欺願國民速自覺悟勿再以政府爲不我欺 
　　政府應知欲加國民之負擔而不經國民代表之同意雖君主立憲　猶不可何况民國國民應知政府欲加我民之負擔而不經我民代表之同　雖未爲約法所規定國民猶可抗議何况已爲約法所規定 
經濟 
[樹膠之運命] [  陳嘉庚]  
　　　膠一物爲野生繼以種植十年以來發達最速歐美資本家投資數萬萬元於南洋熱帶之地委任少數西人指揮數十萬亞人爲之服役開闢百餘萬英畝其銳意進行者不時因獲利之厚且兼因其壽命之長下種數年可成大樹巿佳則　液巿敗則停止不至重招損失也而　華僑曁土人亦開闢數十萬英畝大扺寄身異地拮括經營以求成功其勢力雖不及歐美資本家面宗旨則同也 
　　十年之前每年産出不上萬噸迨至客歲增至三十萬噸之多（南美及錫蘭島年出數萬噸不在内）其驟增之由雖爲膠楊長成取液及時然亦因歐戰息後神經敏捷之實業家視爲奇貨可居故收買日盛價值日高（上膠每磅新加坡銀一元二角下膠九角）有未及時之樹亦貪目前之利而從速　取雖然遲早不過一二年此後舊樹益大新樹日長逐年可增之數不減數萬噸若非近來巿價大敗再後三年或可年産達五十萬噸以上可云巨矣 
　　然出産僅限於熱帶區域而需用遍於全球製成之品日新月異最大宗之用途則車輪居其大半或且謂樹膠之需要與鐵無異將來供不應求價值之高可增數倍斯言非無理由何也無論海洋大陸無不用樹膠尤以文明國爲甚卽就東亞言交通路政方在萌芽他日需用之巨實意中事樂觀之說幾爲世界所公認参 
　　採辦之國美居三分之二機廠林立商販千百資本多寡均可經營競爭劇烈莫可言喻按年買賣較之實數加至二十倍之多至於出産地之南洋機廠雖寡若商若販則有如南畝農夫幾乎居斯土者以不營斯業爲愧故其競爭更甚而事實上能否得利在所不計也然而盈極則虧泰極則否殆或時勢使然本年以來膠巿日降其原因雖爲世界財政恐慌牽累所致而實際上則爲出産過額供過於求之弊商家不察視如常巿之升降畜積居奇甚至買空賣空希冀僥倖不計其來源如水非竭涸不能止流迨至近來乏刀抵禦袖手旁觀致一敗塗地（上膠每磅三角半下膠一角八占）於是破産者多如火燎原不可防遏巿况到處蕭條不堪回首而最可傷者尤以勞動家爲甚以南洋第一大宗土産直接間接痛癢相關受其影響者奚啻數百萬衆巿佳則百物流通巿敗則到處凋敝其關係豈淺鮮乎 
　　語曰跛者不忘履眇者不忘視今日種植家并諸商販咸盼望膠巿之起色冀收桑榆之效於是種植會聊合研究各種補救之法其結果議減工價節少出産四分之一據歐美及各處報告并出産地調查積滯之膠三十餘萬噸足供現狀一年之用而有餘其已製成之品美國一巨廠計積存車輪至一百萬個之多於是工人退職者不下半數其他可以想見準此計核雖出産減半仍恐供過於求欲望起色無異河清之難俟也 
　　今日種植家如拘執成見不能毅然解决而欲望膠巿之恢復何異負薪以救火楊波以清流者乎何以言之積底之厚消路之短即完全停採絶其出産尚不知再歷幾季方有轉機乃諸種植會不此之圖尚守故策與消貨家相持冀卜不久之勝利或鷄肋難捨雖售價僅供工費而心存希冀之念仍不歛手待時是由欲止其流而不肯塞其源目的烏可達哉 
　　雖然欲實行善後之策有一困難之問題在焉卽採液之三十萬工人應如何安置是也果行前策則馬來半島許多工人能無失業之恐慌乎吾人不得不爲之代籌方法或與政府磋商維持之策或留半數給以便宜工資使之除草修樹闢路開溝他日膠巿再騰不患召集之難其他半數或津貼川資聽其回鄉或令其自謀别業此雖出於下策然不如是則出産仍供過於求種植家以艱難多年經營寶貴之樹供無益之採割而工人亦僕僕辛苦費血汗之勞竟不能維持自身口腹（前工人每日工資一元之外除伙食五角尚可以仰事俯畜現每日僅得二三角）兩敗俱傷悲觀無窮期也若能毅然絶止出産以避此恐慌時代則不出一年無難恢復原狀不特種植家與勞動界均受大益而政府與他項商業亦蒙其利否則挽回無術吾更不知樂觀之日矣 
國民常識 
[改革新劇之必要] [  ]  
　　戲劇所以輔助敎育之不逮也西洋各國皆重視之今海上之新劇則不然不但不能輔助敎育且引青年入魔境墮落其固有之人格也其中尤以游戲塲之女子新劇爲最星期日余與友人至某世界觀女子新劇演凌連生殺娘一齣淫辭俚語滔滔若長江水流恬不知恥此種揚眉賣俏之女子固無演劇之資格也余因爲社會前途計思得數端幸新劇家採擇焉 
　　（甲）戲劇擇關於敎育上有價值者喚醒社會之黑暗者便人油然生國家觀念者破除舊家庭之陋俗者如有涉淫詞損風化等甯删之弗因討觀客一時之樂貽社會無窮之害也 
　　（乙）演劇人員資格須從嚴取締第一品行可靠者學問稍有根抵者 
　　（丙）凡演劇人員因有不名譽事黜職者各劇場永不起用以上三端不過就余個人之私見如有熱心新劇家自有心得可挽救社會者不必拘泥於此也前日某舞臺聞演華倫夫人職業一劇不爲觀者所歡迎遽爾停止良可深惜然若各戲園皆演此種有益社　之戲劇想觀者亦當改變　態度也（乙種醜） 
 
[留作別用賑款] [  應鵬]  
生理常識 
[人體之構造] [  竹溪樵者]  
　　科學的解答詳明人身之質量及其價值 
　　常人按百五十磅之重量計算約得氫氱　三種氣體共三千五百立方英尺若用之爲發光燃料每千立方尺以美金一元六角計之則其價應爲五元六角人身内有肥膏足敷製作一十五磅油燭之用兼之以上述三千五百立方尺之氣體益足證明人身内大有足資燃料者在其内臓有炭質二十二磅又十安士足敷製成鉛筆七百八十打或九千三百六十枝之用健康之人身内含有鐵質五十英釐參合全身他部分之鐵素可供製成一鐵釘共大小足支一人重量其血分又含有燐素五十四安士此項燐素足資製成火柴八十萬根之原料若分析之其毒素大可毒斃五百人推其合石灰質二安士實爲骨與腦之原素 
　　凡人無論其相貌甜蜜與否（西諺謂巧笑倩者曰甜此處借用）必具有糖質六十兩復有鹽二十湯匙以調和之設使一人身蒸之成水所得水量當爲三十八固華脫（每固華脫當二磅半）即九十五磅亦卽全身重量之大半人身又涵有澱粉鉀化氤鎂硫及氤酸等質以構成此奇妙之形體設有鷄卵一千枚於此連殼投破於大盤内而混和之則其中原質自可足成一人身體之全部上自腦髓下及足甲種種原質無不畢具誠極有趣味之研究也（自電汽實用報譯述）（乙種酬） 
家庭常識 
[夫婦之健康與否與家庭幸福之關係] [  熱]  
　　今之父母爲子女擇配者汲汲然問婿媳之品學較之往昔之索重聘計厚匳者開化多矣然此外尚有一事不但夫婦間有至切之關係即生育子女亦有莫大之關係曰婿媳健康是也此亦爲父母者所當注意也大凡子女之害病與否或不但父母不知并已亦不自知或自知之而不肯告諸父母以求醫治　父母爲子女擇配於婿媳之品學可憑媒妁之傳說戚友之　揚而於婿媳健康則須持有醫生之健康證書不可因婿媳之品學可取貿然作合而置婿媳身體之康健與否於不顧如是則夫婦問琴瑟是調家業隆興而所育子女亦不至孱弱不壽積如是之家庭五十年後東方病夫之恥可以昭雪矣願謀家庭幸福者加之意焉（乙種酬） 
道德叢話 
[西方格言（八四）] [  謝介子選譯]  
　　節欲爲自給之母「郝輕絲」（StilsonHutchins） 
人以才具短淺而生者猶有之空無所有而生者則無之一英吉利諺」 
　　世無過大而不需發展者亦無過小而不需斂抑者一丹麥諺」 
賢者不逢佳運或竟没世而無聞「英吉利諺」 
日光普照之時則人不復念月「俄羅斯諺」 
天永弗佑不能造作之人「英吉利諺」 
善人每多出於寒家「西班牙諺」 
人無生而口銜銀匙者「英吉利諺」 
悖入之資必悖而出「德意志諺」 
得之最難者享之最久「高而登」（Colton） 
雜録 
[中國絲業團旅行記] [  李登魁]  
　　自美國有萬國絲繭博覽會之設吾國絲業於巿面凋疲銷路不振之際咸思藉此良機研精改良方法推廣國外貿易於是羣起籌備舉代表徵標本營營兩月之久　露籃縷始得略略就緒三帮絲業共派代表九人計江浙皖二处絲繭業三人爲丁君汝霖徐君金榮吳君申伯七晨絲業三人爲畢君康侯梅君仲笙張君鶴卿野蠶絲及山東黄絲業三人爲王君明軒顧君心之及余是也並延裘君昌運爲書記共計十人成一代表團另帶女工三人機師一人以備開會時臨場繅賽代表等有自内地來者於啓行先二星期齊集滬上辦理出洋手續至十二月十九日遂乘昌興公司之俄國皇后號行啓行之日晨十一時代表團齊集海關碼頭於朔風凛冽中送行者竟在千人以上國人之注意於工商業固覺可喜然而代表等受此殊榮於感激之餘念及責任之綦重不覺無日不在臨淵履冰中矣鐘鳴十二下同人等一一與送行者握别登渡輪亞力山大號氣笛一聲續解船行一時呼聲雷動白巾飛揚船過陸家嘴猶隱隱見岸畔諸君子揮巾遥送也一時半抵吳淞口外登俄國皇后號三時起椗遂出國門矣（未完） 
識字捷法 
[應用字] [  濟滄]  
　　刺直傷也殺也从刀从朿朿亦聲（就六書言朿字會意而兼諧聲故曰亦聲）又釆取之也又偵伺也察也 
又以針抵入曰刺如刺字刺繡又刃之也又棘芒也又魚骨之細者曰刺又責之也又訊决也又撑也如撑船曰刺船又書姓名於柬曰刺如名刺 
 
 
