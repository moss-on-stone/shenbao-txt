# 1920 - 9 - 4916846

 

Page 1

 
 
   
 
 

Page 2

 
 
   
 
 

Page 3

 
 
時評 
[敎職員問題解决]  
　　敎職員問題解决將於文日上課此一佳消息也所謂五項者雖不知何若特以意度之敎育基金與發現等事必均在内耳此乃與此問題發生之根本關係實至重要於將來敎育前途所益非淺也 
　　雖然余尙以爲猶有可慮者所謂解决之五項政府日後果能踐言而實行耶以今日政府財政之窘狀言之即欲踐言實行政府果有此决心與力量耶若僅爲一時敷衍息事計被迫而非眞心則將來之糾葛恐尙無已也何也蓋今日之人心非若以前之久而自忘也 
[命令]  
　　一月八日大總統令據代理部務敎育次長傳嶽棻呈稱敎育經費艱絀籌擬辦法懇請明令施行等語敎育爲國家要政迭經切令整理經費一端尤關重要比年以來財政支絀或應付不能如期或籌措未能足額實係有不得已情形京外學界多以校費久缺紛請維持亟應妥籌辦法俾資救濟所有在京各校經費著責成財政部妥爲籌措核議具覆其福建陜西湖南等處旣據稱敎育經費近多停發亦應由各該省行政長官兼籌并顧無論如何爲　務當隨時撥給俾無廢輟至敎育基本金一節並著該主管各部會商酌籌辦理以規久遠此令 
[專電]  
　　北京電敎職員代表面靳五項雙方解决准文日上課（九日下午七鐘） 
　　北京電和會决由兩方分代先行接洽最近協商結果南方主張適用六年憲法草案承認西南地位去湘張易吳佩孚並撤閩軍各欵北方主張雙方制憲又由雲龍到京接洽滇黔川各方問題均有頭緒（九日下午五鐘） 
　　北京電本日令歐戰告終經濟競爭吾國地産豐饒亟宜利導顧幅員遼闊方物攸殊民智新開尙資牗迪特派葉恭綽赴各省悉心考察勸辦並應延接紳商協同籌議總期利源加闢民困日蘇 
　　北京電京師學務局裁撤改設京兆敎育廳（八日下午五鐘） 
　　北京電蔡元培辭職敎育部已慰留（八日下午五鐘） 
　　北京電敎長靳决提范源濓頃向范求同意范仍力辭（八日下午五鐘） 
　　北京電德約六日發生效力日人聲言十日起繼承德國權利山東問題又起外部昨討論甚久結果未詳（八日下午五鐘） 
　　北京電日銀圑代表見李思浩要求宣布中美烟酒借欵合同李謂約未履行不便公告（八日下午五鐘） 
　　北京電張作霖電北京英文正報傳復辟之謠惶駭莫名方謀固共和不暇且早知復帝制無成霖雖愚不至此請警廳向該報更正 
　　北京電外圑會議復辟謠傳萬一成事實應取何態度結果派員切實調查英使見外次曾詢及此陳已力闢之（八日下午五鐘） 
　　北京電張敬堯魚電湘省米穀壅滯湘紳請弛米禁定本月二十一起開禁額定二百萬石派楊從權爲總辦並咨會鄂省派員會辦 
　　北京電張作霖陽電中東路關係三省大局事機危迫請速决定借欵（九日下午五鐘） 
　　北京電鮑貴卿電江東日警在和龍縣馬牌搜捕墾民被我憲兵拿獲渡邊一名送領館請向日使嚴重交涉（八日下午五鐘） 
　　北京電鮑貴卿電上月三十號日警忽捕延吉墾民已捕日警交領事並交涉請向日使抗議（八日下午八鐘） 
　　北京電議定裁撤海軍總司令一缺改設海彊防禦使（八日下午五鐘） 
　　北京電李純電齊燮元請入覲囑代奉商事件（八日下午五鐘） 
　　北京電蘇李純電派齊燮元來京面陳要政（八日下午八鐘） 
　　北京電張樹元今日到京（八日下午八鐘）　　 
　　北京電張樹元電齊（八）（日）到京（八日下午五鐘） 
　　北京電奉吉省會商會農會反對京奉路收現（八日下午五鐘） 
　　北京電塞北稅務監督屠文溥調京遺缺以馮國勳調任（八日下午五鐘） 
　　北京電宋尊望簡任河東鹽務使吳源簡署司法部司長（八日下午五鐘） 
　　北京電徐樹錚已由庫起程十二可回京（八日下午五鐘） 
　　北京電滿洲里電捷軍二萬五千擬由滿赴崴已由捷軍電令海站預備大批車輛輸送（八日下午一鐘） 
　　北京電外界消息日軍在齊都有一萬三千餘迭與激軍交戰現有撤退回國意（八日下午一鐘） 
　　北京電孫烈臣電俄札白卡爾至阿穆爾境均被激黨佔據謝氏軍隊擬退駐海滿聞已令該站預備營房（八日下午一鐘） 
　　北京電鮑電江防捷綏兩艦日前開赴伯力避凍被俄軍砲擊經該艦長與俄將軍馬克曷夫力爭無效不得已仍開回廟街請向俄使嚴重交涉（八日下午一鐘） 
　　北京電伊爾庫次克外郭已陷各國官商多東遷捷克軍四萬人不允助守索車東遷高爾察克令謝霍阻捷軍（九日下午五鐘） 
　　北京電厦門因盜案激成罷市　 
　　香港電粤軍洪兆麟等請軍府勿派兵入閩（九日下午三鐘） 
　　香港電憲法會議因省長問題各鬧竟見現停頓（九日下午三鐘） 
　　香港電宋淵源己攺裝離閩（九日下午三鐘） 
　　香港電歐使返國伍朝樞提議派員赴滬迎總裁贊同派定卽首途（九日下午三鐘） 
　　香港電粤米因軍人庇運出口月萬餘擔蕪米又少到雖豐年現奇昂恐春間更甚（九日下午三鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電蘇魯省長有對調消息 
　　北京電烟酒署長已定饒孟任（以上八日） 
　　北京電財部現與稅務處商擴常關權限 
　　北京電京外文官考績閣議通過卽呈請分别奬懲嗣 
後考績定爲三年一次 
　　北京電鍾體道張樹元均於今晨入覲 
　　北京電張使長電聲明英文報載行將復辟張作霖將爲復辟首領純係揑造並請澈究造謠之人 
　　北京電張敬堯將調任有以吳光新繼任消息 
　　北京電蔡元培辭職當局决定慰留（以上九日） 
　　以上中華通信社電 
　　北京電政府連日接見陸武鳴代表會濮笙及陳炯明代表陳覺民聞均與和局有關 
　　北京電新舊交系要人經東海媒合有漸趨融洽之勢 
　　北京電有規復松滬護軍副使位置齊燮元說 
　　北京電自南苑謠傳虚驚後府院戒軍警當事勿以無事疏忽日來防範加嚴 
　　北京電李家鏊電謝米諾夫有解放德俘組入軍隊之意協約國委員極爲重視 
　　北京電丁士元電告在張家口候徐樹錚回一同入京 
　　北京電馮用國葬案已諮新衆院稱馮有殊勳於國聞可望通過 
　　北京電各中小學校員多主上課學潮可望解决唯一部份仍堅持先去傅 
　　北京電田中玉保馬良帮辦山東軍務已准命令卽下 
　　北京電新舊國會兩廢雙方均已同意法律爭點已解事實問題尙在商酌中開議期須稍緩 
　　北京電調查員王鴻年等元（十三）日起程回京陸專使月半亦可抵滬閩事擬俟陸使等到京先開會研究定本月底與日使談判 
　　北京電聞鄂督電王士珍主張聯絡贛蘇兩督一致與皖系携手鞏固北洋勢力 
　　北京電蘇李督代齊燮元請覲并云有事囑齊面陳聞於安置十五六師及北洋派圑結極有關係（以上九日） 
　　濟南電魯省各機關薪公搭放有期證券原定三月兌現現展期五個月兌現 
　　濟南電田督諭裁掛名顧問諮議七十八人額外副官三十六人月省近萬元（以上九日） 
　　以上中孚通信社電 
里昂無線電（路透社電） 
[高等會議與和約]  
　　八日巴黎電高等議會昨今兩日未開會因英國總代表克羅氏患疾及英意兩總揆抵巴黎過遲今日不及參與正式會議之故勒朗將軍爲主任之專門家委員會昨今兩日均開會繼續研究關於協約國占據舉行公民大會區域各問題參與第二次媾和會議之英代表昨晚已抵巴黎連秘書人員計二十三人 
　　八日巴黎電和約調印禮節已定一月十日午後舉行勒思勒氏將簽定議定書疆束休戰條約然後將接受協約國之函函中載明德國應交之船港材料四十萬噸如事實上有減少之必要協約國允酌量減少之 
[英法意三首相與和局]  
　　七日倫敦電英法兩總揆今日午後復談話多時據消息靈通各界聲稱所得結果至爲滿意有此一舉巴黎大會不難得切實之解决意相今日曾謁見英皇太子意相及英代表喬治氏等定明晨同往巴黎 
　　八日巴黎電英意兩總揆今晚可抵巴黎英法意三總揆將談話八日至十日之久尤將注重阜姆問題 
[和會雜誌]  
　　八日巴黎電維也納消息稱協約國委員圑下星期將赴維也納解决分配火車與前奥匈帝國内所建立之諸新國並其他問题捷克斯拉夫巨哥斯拉夫匈牙利均有代表參與此項討論 
　　八日巴黎電羅馬電稱講演報載有消息謂前達倫齊哇氏之副官裘拉特陸軍少佐及阜姆國民議會議員亞廑尼博士將赴巴黎以阜姆現局報告新和會 
　　八日巴黎電漢志代表愛米爾菲蘇爾氏昨晚啓程赴大馬斯克擬以法軍占據叙利亞之理由詳告阿刺伯人民然後將回巴黎簽定關於在叙利亞獨立區域内治制之條約該代表啓程之前曾謁見法總理克勒滿沙氏外交部政務科長裴爾台洛氏亦在座 
　　八日巴黎電塞勒河之水逐漸低落 
中美新聞社電 
[美國搜捕激烈派]  
　　華盛頓電司法部昨日夜午捕獲激烈派人三千八百九十六人衆信今日晝間已下獄者當有五千人據各處都市報告捕獲人數均較以前爲多 
　　紐約電今晚十時在美國各工業中心捕獲激烈派人一千三百人仍在搜捕中紐約一埠捕獲三百人其中百分之七十五爲俄羅斯人參加於搜捕之警察約有千人由拍爾滿爾氏爲指揮 
[美國航業之新計畫]  
　　華盛頓電美國航務部長潘恩氏已擬定發展太平洋載客航務之計畫擬於太平洋設新航線三條接連日本中國海參崴及斐列濱印度海峽殖民地每三星期開行一次 
　　華盛頓電航務部將美國加入戰局時所沒收之德國郵船三十艘召賣祇有美國人能買且須約定依照航務部所指定之航線開行 
　　費城電自一九一八年以來在霍格島行下水禮之船舶共七十四艘總計載重六十一萬五千零五十噸爲以前所未有云 
[俄國過激黨之聲勢]  
　　倫敦電據勞兵政府無線電報過激派軍仍在滕斯葆煤礦區域内進行 
　　倫敦電過激派人向意國提議恢復以前之關係聲言該派不日將佔領黑海沿岸可以開通黑海至意國之路云 
[各國近事記]  
　　華盛頓電有互相協助之農人圑體一百二十將於一月二十六日在滕佛開會組織辦法以反抗所謂糖脫拉司 
　　華盛頓電美國商會已與南美各國商會訂約規定公判商人間之爭端 
　　舊金山電運輸船賁撒科拉號由此間出發載有牛猪雞等甚多運往寛島之農事試騐場云 
世界路透電 
[英報之中國銀價論]  
　　四日倫敦電泰晤士報商業增刋中國通訊員論及中國銀圓之價及銀價日見高漲衆信乃因華人窖藏現銀所致一節謂其缺銀之故或由中俄兩國革命之後信用喪失致華人前之收用紙幣者今皆以現銀是求所致此問題極關重要應速設法補救之以借欵供給中國施行金本位而卽由外人管理中國財政是否爲最佳解决方法此唯專門家始能决之惟吾人不得不疑及各銀行暗中梗阻維持中國爲一銀國蓋必如是始可於進水之漲落收其厚利也匯兌之賭博遏之愈早愈與遠東商業有利云云 
　　三日華盛頓電聞太平洋興業公司及紐約其他銀行數家已以五百萬元貸與中國隨後戕相機續訂借欵 
[英報之日本軍費論]  
　　五日倫敦電每日郵報雪梨訪員電稱日本宣布後八年内海軍程序共需經費英金七千五百萬鎊其中三百萬鎊將充一九二○年之經費澳人聞之殊形不安視此爲破壞國際聯盟會及縮減軍備計畫之舉動日人則稱此項程序乃因彼負有代管太平洋之責而定此說不値一笑蓋加羅林與馬歇爾島焉用新戰艦二百零七艘以巡邏之乎雪梨晚報聲稱日本之舉動必將引起全世界之反抗 
[意國之對於和會計畫]  
　　五日倫敦電聞意國所定解决大局之計畫如下（一）以伊斯特里亞及數新島割讓意國（二）阜姆與柴拉均享自治權（三）以保證予巨哥斯拉夫之意僑（四）亞德里亞海濱作爲中立區域 
[美國之搜捕急進黨原由]  
　　四日華盛頓電當道聲稱查得證據證明急進黨曾謀利用近今鋼煤罷工促成全國罷工因以引起革命煤礦罷工之解决急進黨大爲失望一司法部官員發表共産勞工黨之宣言書其主義乃在以勞工社會戰勝無論爲帝制爲共和之資本主義之國家而建設適合共産黨之政體據闢資堡消息當道抄出共産黨之文字載有推翻政　辦法 
[奥國之糧食問題]  
　　五日巴黎電奥國急待協約國接濟糧食但協約國因乏向美購辦糧食之美金故不能早日運出乃向美國商訂借欵以供此用美國尙未作覆今日高等議會决議懇請美國貸出應需之欵 
[美國之戰事善後借欵]  
　　三日華盛頓電戰事財政圑宣稱現决議以借欵四種貸與製造品出口家共计美金洋一千七百萬元此爲美政府注重歐洲善後事宜之第一步此項借欵内有供給波蘭之機車費五百萬元供給法比之電機費五百萬元另有二百萬元供法國改造鋼廠之用 
[各國近事記]  
　　六日倫敦電泰晤士報華沙訪員電稱波蘭軍已占據特文斯克鎭 
　　五日瑞典京城電三日愛沙尼亞公報稱今晨十時三十分開始休戰惟正午時過激黨軍復砲轟拉伐河陣線愛沙尼亞之工兵休戰之約因以破壞 
　　四日倫敦電近充駐華盛頓英國大使署參贊郝勒氏已被任爲駐匈京英國高等委員俟英匈恢復外交後再任公使 
　　五日已黎電凡爾塞宮現正籌備一月十七日選舉總統事宜 
　　五日巴黎電亞爾蕯斯與勞蘭二州之少年一月二十五日將開始在法受軍事訓練 
　　五日倫敦電泰晤士報紐約通信員電稱禁酒會將立即從事全世界禁酒運動其經費多至十兆金鎊且以英國酒痼最深擬首先攻之但其行動以華盛頓爲總樞紐自蘇格蘭以達日本之各國無不遍及之發起人謂日本如施行全國禁酒令則東方全部將大受其利 
　　六日倫敦電前六個月内倫敦註册之公司共有五千四百十五家資本達二百五十二兆金鎊其盛實前所未有 
　　六日巴黎電克勒滿沙氏雖迄今拒絶正式宣布其爲候選總統但必願接受輿情一致之决議而負總統之責任法國政界謂米勒蘭氏或普恩賚氏將繼克勒滿沙氏任未來内閣之領袖 
　　五日紐約電衛生部宣稱前數星期内有因患癰症而致死者數起後查知乃由日本運入之修面刷而起且又查知尙有染毒之物數批經自日運抵政府今已設法對付此項修面刷繼續運入美國 
　　七日倫敦電商部今日宣布一九一九年英國入口貿易共一六三二○○○○○○鎊較一九一八年增多三一五○○○○○○鎊出口貿易共七九八○○○○○○鎊較一九一八年增多二九七○○○○○○鎊 
[太平洋路透電]  
　　九日北京電天津華北明星報載稱日本棉紗疋頭絲商會社前因中國棉紗疋頭絲商會館與之斷絶商業關係並中止訂貨合同止提訂購之商品特提出抗議但無效果於是乃懇請日本領事官協力逼令華商提貨及重與日商貿易天津日本總領事曾致書交涉員謂中國會館之舉動使抵制之舉重行發生且有學生阻止華商收接日商所交之貨日商現限華商於三十日内履行合同交淸貨欵中國新年將届華商更應依守合同付欵日期日本因中國之抵制受損不勝紀數而華商亦因學生阻止彼等售買日貨爲之窘困甚至有因而閉門者茲特請以嚴唆方法除去學生之干涉免因華員辦事疏懈發生不幸之結果華商之不能履行合同者卽因此故也日商受有損失領事責當向中政府索取適當之賠欵此種糾葛難免不發生云云交涉員以日領事之書呈交省長省長乃商諸商會商會詢辦法於有關之會館會館擬定覆書請交涉員代致日總領事略謂日本首竊靑島繼圖控制中國之内政商務及平民之圑體而福州日人復違背國際公法漠視中國主權殺死學生警察因是激起國民對日之公怒日政府不思設法挽救大局而反派艦恫嚇因是華人抵制更爲堅决會館所銷之貨前以日貨居多愛國愛民莫此爲重今無人願訂購日貨華商所存者亦無法銷售故實無餘錢再購日貨此次事端發生於日政府信任黷武主義一切損失自當由白政府擔任云云 
　　九日東京電海參崴傳來消息謂美國現正預備盡撤駐西比利亞之軍隊日本在西比利亞將來行動問題將於今日内閣會議决之紅軍在西比利亞進逼甚速伊爾庫次克鎭陷落與柯爾恰克將軍潰敗消息已由各方面來電徵實柯爾恰克且有被俘之說 
國外要聞 
[日本工界之新潮]  
　　中美新聞社云當一九一八年十一月十一日（即歐洲停戰之日）以前此英字「德謨克拉西」所謂民治主義者在日本尙不敢昌言無忌而今則不俟迻譯已成爲日本人極寳貴之流行名詞歐洲大戰協約國卒獲大勝在多數日本人目中已見民治主義之戰勝武力於是工界方面亦猛然覺司而知民治主義之不可少矣溯自軍興以來日本工商業蒸蒸日上如造船事業銀行事業等均極發達繼以物價騰貴生活程度因亦日高工界至是遂不得不與歐美之工界取一致行動去歲工界承政治變動之後大爲活動又得無産主義派强有力之扶助勢乃益張此等黨派蓋旨在力爭人權而求言論自由與集會自由者也内閣總理已定一計畫對於下届選舉議員允將投票人加多一倍其在今日有選舉議員之權者以一百四十六萬人爲限合全國人口每百分中二之六云日本今日工界之興奮但觀其罷工之統計即可知之原因類爲加薪問題而起此項統計以數年間大戰時代爲限由内務省調查者其表如下 
　　年别罷工之數參與人數每次罷工平均人數 
　　一九一四五○七．九○四一五八 
　　一九一五六四七．八五二一二三 
　　一九一六一○八八．八一三七八 
　　一九一七三九八五七．三○九一四四 
　　一九一八四一七六六．四五七一五九 
聞以上各項罷工百分之六十均告成功云以言工業之發達則觀乎工廠之日多即可知之當三十五年前日本全國僅有工廠二百所用工人一萬五千人今則工廠已增至二萬五千所所用工人凡二百萬其中八十五萬爲女工而其三十萬人則皆二十以内之女郎十年以還東京人口亦大增自八十五萬八千人增至三百萬人其所以能增加者胥賴工業之力兩年來東京之工廠已兩倍於前去年一年間新工廠之呈請立案者每月可三百起則以一年計之當得三千六百起今則東京一城其傭於工廠中者凡二十三萬占全國人口中每十人之一人工廠之發達旣日盛於是工界中之組織亦日多以近數月來爲尤甚然尙未有純粹之工黨也司法省大臣烏撒基（譯音）氏近方作英倫之游他日或將出而爲工黨領袖惟其平日所持態度但勸工界中人多受敎育俾他日得於國中占一種勢力最近日本工界特舉一代表得政府許可參與巴黎之國際勞工大會意欲假此以發展大勢力其官僚一派及資本家等咸知工界情形之已有變動如欲令日本在世界各國中占一地位則非順此潮流不可所有工界組織有數種爲政界中人主持其他則有資本家及雇主參與其間意在解决工業上一切糾紛之問題而與工人無切著之利益者至純粹之工黨由工人組織而專爲工人著想者今日尙在萌芽時代現今已有之組織類皆自刋日報或月報擴其勢力今日本工　所切望者在工廠法律之加意改良以蘇工人之困苦而純粹之工黨亦能賴以産生云 
國内要聞 
[京校敎職員罷工風潮現狀]  
　　敎員再謁靳翼靑北京敎育界罷工風潮尙無解决昨日（七日）各校敎職員仍在美術學校開會到者甚衆討論結果决議按照五項宣言勇往邁進非達到先去傅之目的决不上課至外間所傳中小學校先行上課之說尙屬不確聞中小學敎職員仍與專門以上一致進行敎職員圑體並無渙散之象昨日靳總理特招敎職員代表在私宅談話上午十時代表八人齊集靳宅靳氏延見首由代表具聲明之意第一敎職員請見總理已經多次今日得見彼此可以交換意見俾總理得知此中眞象第二即爲有某君在總理處言敎職員有先行上課後去傅氏之語此實某君誤傅敎職員方面並無此種表示靳氏言予以爲國家之强專在人才欲有人才非振興敎育不可而敎育之振興厥在經費予前長陸軍時即有裁軍費移作敎育費之意旣任總理尤願與敎育界彼此往來擇敎育中素所信仰者使長敎育俾全國敎育有重心之歸宿即敎職員所發布之五項予均極端贊成三四兩項聞敎職員欲我以院令公布之我以爲可請大總統公布我已將稿備好專候我蓋章呈府大约明後日即可公布第一項我也一定辦理不過應先請諸君上課我以上所說之言均肯負責如以後不辦諸君儘可來我處質問我平日對於諸君均極尊重即如我家所請之先生以敎我子弟者我想我上所言定可邀諸君之信任代表答言總理平日即爲吾人所信任今聞所言足徵不虚不過如不先去傅吾人因個人人格之關係已不能與傅並立共事此層仍請總理注意於是靳氏仍申前說請先上課後去傅代表言此乃關係吾人全體之事非代表數人所可决定應爲轉達遂興辭而出 
　　學生公呈國務院北京公立各學校學生近以年假届滿而敎職員罷課之事尙無解决之期特於近日連開會議討論辦法除日前通電各圑體外並於七日下午二時派代表朱光玉何鎭楚（女代表）陳命凡劉翰章張秀麟金光謨夏敬隆曹爾龍李邦俊等九人携帶呈文往謁國務總理以靳氏不在院内各代表等候至多時始得與王秘書接見各代表雖將其要求爲極誠懇精細之解釋但秘書係不負責任之人最後結果仍不外以「轉達總理」四字了之茲錄其呈文如下敎育次長代理部務傅嶽棻者不學無術性行卑鄙爲敎育界所其棄學生等已陳其罪狀呈請罷黜乃政府一再優容至今猶不令其去職而傅嶽棻於此亦遂逞其鬼蜮会倆上蔽政府下結敗類負　不去以圖永其祿位而不恤根本摧殘敎育致敎職員久日停止職務各校長全體辭職而陷北京於無敎育之狀况未國家興學所以育才而人民盡納稅之義務亦即有享受國家敎育之權利今政府爲一人之去留違舉國之輿論廢靑年之學業摧國家之元氣誠不知政府之誠意果何在也學生等於此欲學不得欲罷不能疾首痛心忍難再忍爰爲自身之學業與國家之根本計向政府請求三事傅嶽棻一日不去中國敎育一日難於維持即北京敎職員一日不恢復職務而學生等一日不能求學此今敎育次長代理部務傅嶽棻須立予免職者一也敎育爲神聖事業亦爲國家百年大計乃政府於敎育當局之任命也或則迎合黨私或則見好政客例如卑鄙汚濁之田應璜昏庸愚關之胡仁源均不惜先後欲令染指視樹人之機關如角利之傅　言之何勝痛心今世界文化日益變進如敎育當局仍如從前之視政潮爲轉移竊恐不惟敎育絶振興之望而神洲且有陸沈之虞此嗣後任命敎育當局須順從敎育界之趨勢而不容與政潮共轉移者二也敎育經費無固定之準備則職敎員之工者無以安全其生活而敎育之事業亦受他方之摧殘此次事變未已倘他日因事而再蹈今轍能不爲國家敎育與學生等學業之前途寒心此則敎育經費須指定某項可靠之收入爲準備以謀敎育基礎之穩固者三也凡此三事　在必行年假瞬滿事已急矣政府苟猶有維持敎育之誠意即請毅然速斷允此三事否則請即明令解散各學校俾學生等有以自處不然學生等久荒學業坐視敎育之崩壞上無以報國家下無以謝國人而自身尤無以自解誠不知前路之何之矣迫切陳詞不知所云 
　　學務局居然裁撤敎育部昨發出第八號批令原文係謂原具呈人北京敎育會呈一件請將京師中小學校收歸地方自辦由呈悉查北京地方敎育歸京師學務局管理本係一時權宜辦法該局本屬暫設機關曾於民國二年一月呈准公布施行此次該會議决請將北京中小學校劃歸地方自辦核與國民學校令第二條第三條高等小學校令第二條第三條第六條中小學校令第三條第四條師範學校令第二條第三條實業學校令第四條第五條所規定尙屬相符自可照准惟事屬變更京師學務管轄辦法應俟提交國務會議議决後再予决定施行可也 
　　上課令安有效力敎育部昨發出第一號布告云京師國立以上各學校曁學務局所轄各校敎職員等前因請發現金停止職務業經國務會議議决搭現辦法並由部呈請指撥專欵以資維持一面函令各該校及學務局切實敦勸各員早日上課以免生徒輟業等因各在案現届年假期滿開校伊始已由部令行各該校及學務局通知各敎職員等如期開課照常服務各員關懷生徒學業與本部具有同情即此次停止職務之後其間熱心維持日以生徒輟學爲念者實居多數必能互相諒解刻日復職以慰各該生徒向學之望除令行各校及學務局外特此布告 
[懸擱中之福州案]  
　　調查員將回京 
　　福州交涉因日人方面故事牽延以致日久尙無結果昨日李厚基有電拍致當局謂關於福州中日交涉近來雖在調查期間然據厚基所聞日本方面頗有乘勢觀察我國趨勢之意蓋我國人民如或激於公憤偶在法律以外之舉動則日本有詞可藉如我國不以堅决手續力爭彼方即可藉端延宕希即力謀最後宗旨俾資速竣調查重任不可任其一味因循致生他變云云 
　　七日下午三時餘東海又因福建中日交涉問題特召汪大燮進府密商與駐京日本公使談判方法聞汪氏亦極主張强硬力爭東海頗爲贊成並囑汪氏須與陳次長共圖進行當局因日艦確已撤退特致電調查員王鴻年沈覲扆令其速行辦理以準備正式交涉王沈於昨日（七日）專電政府略云現在調查完竣委員等定於元日（十三）由閩起程入京面陳一切 
　　據政界消息當軸近以閩案重大前派調查人員雖已竣事對於肇事眞因仍恐或有遺漏特擬日内再行加派人員赴閩調查但不用明文選派以免手續上複雜一說則謂當軸係欲轉託政客以私人名義前往未知果否 
[楊增新力陳新防危急]  
　　請政府速撥槍彈 
　　新疆楊增新前報告新防危急請政府協助餉械當局迄未照辦近日楊氏又來電續請並陳防務吃緊情形其電文云新疆東路哈密巴里坤古城接壤外蒙防務重要西路伊犁一方面俄新舊兩黨居心叵測各有進行計畫俄新黨則布散傳單不惜數百萬之俄幣勾煽華民響應俄舊黨又要求中央在伊招兵八旅圑刻下俄黨兵在伊者將中民殺斃十 
 
 
 

Page 7

 
 
數名已成重大交涉西路則塔什中俄新覺黨要求派員赴喀通商自俄屬塔什地方破壞後喀什沿邊防務亦極吃緊北路則邊外俄兵槍斃赴俄種烟華民數百人又俄兵要求假道塔城赴伊迭經阻止該俄兵雖由塔邊境徦道回國然槍傷華兵數名並將槍彈馬匹一併搶去東北則察罕通蒙古境奉中央電令駐兵西北則阿爾泰與俄屬宰桑相近又當阿山兵變之後防範未敢稍疏西南則英人與阿富汗開仗蒲犂國防吃緊東南則西藏多故塔羗爲赴蘭必由之道防務亦難稍鬆是新疆一省東西南北四面及東北西北東南西南四面處處均應籌防已成八面受敵之勢以上各節均逐案專電呈明有案自歐戰發生以來新疆國防較内地各省危險十倍增新勉强支持未敢向中央要求協濟分釐之餉中央亦無分釐之接濟現歐戰雖已告終而俄亂仍屬未已影響於新疆者甚大僅軍械一項不能不仰賴於中央增新於六月佳勘雨電請求中央撥快鎗一千五百桿子彈一百五十萬粒尙未奉電核准現在邊事日亟增新實不能徒手而言戰守增新素不願養多兵惟外患日迫誠恐因俄亂日久將新疆牽入旋渦領土所關不能漠視應祈查照前電將請領快鎗一千五百桿子彈一百五十萬粒照敷　發俾固邊圉實深感紉 
[京鈔之整理問題]  
　　張嘉璈氏所談 
　　中美新聞社譯密勒評論報云中國錢莊中人與一般商人現均從事儲藏銀元凡造幣廠一經造出幾立被收藏以致市上流行之銀元大見缺少中國政府正擬處置幣制改革問題對於此特别情形頗爲憂慮至此種情形之原因斷然爲人民不信任國家銀行所出之紙幣及外國銀行與中外合辦銀行所出紙幣之限於一地方流行華人財政界現多表示悲觀謂若不立即設法補救恐將發生嚴重之恐慌人人皆受其害也北京中國銀行協理張嘉璈氏上星期對人言欲挽救此危局必須首先實行兌現使人民恢復其信任國家銀行鈔票之必張氏謂目下京津滬漢四處中外各銀行存儲之現銀不滿三千萬元而此宗銀元漸爲不信國鈔之人所儲藏以致市上日見其少現有華人私家銀行家覺悟奬勵使用國鈔之困難擬組織一聯合儲備銀行以發行鈔票彼等谓此項銀行一經存立後公衆必信任之因係許多信用素著之商業的銀行所合組所有鈔票即由此等銀行所合同發行故無論政局如何改變人民對於此項銀行必加信任也關於此項運動尙有一種理由即華人慮未經窖藏之銀元終將流入外國銀行之庫中總之政府不穩固此種聯合儲備銀行斷不可少惟張氏謂北京中交兩行鈔票三千五百萬元價値一日不增高則聯合儲備銀行或其他銀行所發行之鈔票亦將一日不能得人民之信任張君之言云余以爲必須首先實行兌現將市上跌價鈔票一齊收回換以市價十足之新鈔此爲根本解决若設立儲備銀行之計畫亦不過一部分之解决耳中交兩行前曾討論此事决議宜由政府再發行内國公債一宗將市上跌價票收回其辦法大致如下（一）財政部發行内國公債四千萬元年息六釐債票限十年内抽籤贖還每年抽兩次（二）財政部每年將應付之利息數額開單交總稅務司卽由總稅務司於關稅項下如數撥交中交兩銀行俾以付息倘關稅不敷照撥應由財政部籌補（三）自債票發行之日起財部及幣制局應會同派員調查北京中交鈔票流通及存儲之實數以後不得再發行新鈔（四）債票由内國公債局發行限期換收中交兩行之京鈔期滿後停發債票其仍執有中交京鈔之人則給以該兩行之特别存欵據依照公債條例取贖其於期滿後存餘之債票應槪交與中交兩行以作付給利息及贖回存欵特據之用（五）自債票截止發行之日起各行政機關槪不再收中交之京鈔（六）債票未截止發行之前兩行應設法經中央政府之允准發行一宗兌換的鈔票其發行條例由政府頒布之（七）關於上項債票之發行及認購條例應以總統命令公布之（八）政府應按照七年内國公債條例所定辦法將已收回之京鈔及未發行之債票一槪交與中交兩行按依上述辦法則市上跌價鈔票不難廓淸財政界可有淸明之望目下北京交行跌價鈔祇有二千萬元連中行跌價鈔合計不過三千五百萬元在一年之前則有九千萬元故預料債票發行數月内卽可售盡於是不兌現之現狀即可終了此項計畫實於人人有利深望公衆之贊助也云云 
[敎育部催撥同濟校建築費]  
　　敎育部昨咨請財政部貸款建築上海同濟學校校舍其文云案據上海私立同濟醫工專門學校校長校董先後電稱現用校膨遷讓期迫請於籌欵建築等情查同濟學校分設醫工兩科原係德人辦理絶交事起法人以該校設在法租界勒收校舍生徒數百星散滬上該校原組有校董會並延華人爲校董經由華董籲請維持本部曾委派專員商准蘇省長借用停辦之吳淞中國公學校舍召集失學生徒開校授課每年江蘇國家經費項下撥給經常費銀十二萬元原屬暫時維持辦法本年春間中國公學有重行開校之議索還校舍甚急復由本部派員赴滬邀集公學及同濟兩校校董會同商議商定以收管之上海德僑威亷小學校舍借給中國公學本年權行開辦其同濟借用公學校舍准於九年六月歸還公學在八年度内仍由同濟每月津貼公學租金銀一千元雙方訂約條件極嚴均經本部委員呈報有案一面由部發欵一萬元飭令該員等相度校地謀建新校旋於吳淞地方覓購民地一百五十餘畝頗合校址之用惟是校地雖定而建築經費毫無着落前據本部委員會同該校長報稱該校建築費切實估計約需銀三十萬元曾由本部提出國務會議擬請發給元年債票一百萬元以資抵用議决交財政部核辦迭經催促迄未照撥現距遷讓校舍之期日迫一日法租界内原有之同濟校舍以受外交上之拘束斷難遷回而該校生徒五百餘人所需屋舍及工場實習各室占地甚宏又實無其他相當地點可以移用至中國公學現時借用之威亷小學校舍該校明年暑假後招收新班亦萬不能容一將校舍歸還則同濟勢必停辦不惟該校成績素優廢棄可惜而現時所有在校學生又無可以轉學之處本部實深焦灼可否依據前次國務會議議决成案改撥國庫劵三十萬元藉資挪欵建築抑或卽以該校校地及將來建築校舍作抵借欵興修應請貴部察核迅予見復至紉公誼此咨 
[京華短簡]  
　　昨聞巴黎顧維鈞有一要電致政府報告病愈銷假並述巴黎和會形勢自美上院保留條件送法後山東問題漸呈活氣英法方面爲履行和約起見不得不遷就美國一部分之意見希望政府堅持原來方針不輕受日本刦持云云觀此則日本宣言六日起日本承繼德國權利之舉蓋亦别有作用也 
　　中東鐵路近因俄亂日亟激黨著著迫近大有欲得甘心之意而謝米諾夫亦派大批軍隊分駐沿線各站蓄意侵佔尤非一日加以俄幣奇跌人心動搖凡此現象實於吾國主權及地方治安上均有莫大之隱患最近奉吉黑三省當局以中東鐵路前經幾費周章始將各項權利漸次收回現時情勢危迫根本救濟之法惟有收買大宗俄幣將全路備價贖回此後該路旣屬我國完全所有儘可察度情形隨時實力保持秩序外人自無間言此於路權邊防均有裨益聞已擬具詳細辦法呈請政府核示惟據外交界傳出消息該路按照一千八百九十六年中東鐵路合同須俟開車三十六年後中國方能備價贖回現在時期未到辦理此項交涉恐非易易云 
　　魯省長屈映光爲調劑金融起見擬在省城添設省立銀行將金庫中地方欵項畫歸代管卽以續辦之騐契稅欵先行撥作基金一面發行兌換劵另籌擴充進行辦法業將該行章程計畫咨請財政部幣制局查核備案惟聞部局核議以幣制現當整理之期業於兌換券發行權正在力謀統一期爲國家銀行獨操該省銀行旣屬省立性質則發行兌換券一層實於紙幣統一有礙自難照准已由財部主稿會同該局切實駁覆 
[山東學潮尙無結果]  
　　濟南學生會同人以連日以來關於各項交涉調人方面旣無顯確之答覆政府當局亦無正當之表示遂於昨日（六日）以學生名義歷述警廳長之劣跡請求省長迅電中央准予撤辦以平衆憤一面分赴敎育會省議會職敎員聯合會探詢底息除職敎員聯合會表示與學生一致外其餘各機關之答覆均仍不得要領此學生會日昨經過这情實也至警廳長金伯衡氏前日下午本有已由省長呈請中央撤換之消息昨又聞此電現尙未發想屈省長對於此端尙有其他作用也茲錄山東學生聯合會呈遞省署請撤警察廳長文如下具呈人學生代表李開文等爲警察廳長金榮桂等蓄謀陷害派警毆刦請求迅予分别撤革令交法庭按律懲辦事竊學生等於本月一日在城内大舞臺排演新劇慶祝新年意思明顯毫無不法舉動當籌備伊始因思演劇事務例屬警廳管轄學生演劇更當請示敎育長官即屢推代表李開文張文英李金階張其昌王文承張淸瑞崔樹馨鄭鶴年郭連登等分見敎警兩廳廳長說明演劇宗旨兩見敎育廳長袁榮叟均經承認更經伊在省敎育會向衆聲明同意有敎育會長李含芳等在場可問三見警察廳長金榮桂又經金廳長慨允即大舞臺之地點亦係伊所指定并於第三次見代表時購買戲票百張藉表歡迎學生等以爲官廳許可手續完備遂遵示辦理布置一切詎於一月一日上午十點忽有警察多人將大舞臺設置木器搬至敎育會内口稱係奉敎育廳長命令演戲地點許在敎育會不許在大舞臺學生等質問理由巡警無詞以對竊思演戲旣蒙允准地點有何關係且大舞臺之地點原係警察廳長指定戲票上而業早印就臨時變更殊與信用有失况敎育會内諸多不宜倉卒遷移事實亦難辦到學生等意欲面見敎警兩廳長說明其中困難妥爲磋商往返數次未克一見再四躊躇毫無良策不得已仍將木器運回大舞臺按照原議進行時至下午一點半鐘安排妥當行將開演時突有警察廳總務科長周某保安隊長張某城内一區署長崔情田二區署長李家駒三區署長牛逢慈率領警兵二百餘人闖入塲内聲稱奉廳長命令前來拿辦你們卽指揮警兵將場内用具搗毁一空不容理較逢人便打李奎階頭部左顱被毆破裂甚深血流如注死而復甦胸部亦受重傷呼吸皆痛莊慶太崔鴻彰劉志漢均係腰受重傷傅肖宕手脚頭部三部受傷劉敬之右腿右膀均受重傷王銘甫左脚受傷王維銘張巧嵐均受内傷臥床不起王文承而部受傷甚重于仙洲脚腰兩部受傷許岱安脚部受傷黃仁智手指受傷李臣兆面部受傷甚重高玉鑾腿傷紅腫張江澄被刀斫傷左臂周兆瑗頭被打破血流不止丕可大腿受有擊傷不能自動李晉厚被警兵由樓上推下將腿摔傷張樹梧被警兵由樓上推下腿及腰均受重傷王宏謨嘴手腰三處受重傷閻興華頭腰兩部均受棍毆即時昏倒又被槍柄交加受傷甚重性命難保王元傑頭腰臂均受重傷王文濟張淸府王允恭均係腿部受傷張玉淸左臂及右腿受傷鄒寳聲腰部受傷劉希齡腿部受重傷王毓琨腰部被擊内傷甚重呼吸疼痛呂漢照傷手項振民傷臂尙玉符傷脚童子軍十四人亦皆受傷以上受傷各人均傷害甚重生命堪虞業經分送共和華美各醫院醫治餘如拳打腿踢身受微傷者則更僕難數有司令部查街憲兵五六人撞遇拉救可證尤可恨者該警肆行兇毆猶以爲未足並將學生等演劇之化裝品及風衣手錶等物均被搶掠一空而樓上觀劇女賓之金戒指簪環亦多半被其搜刦無遺共約値大洋二千餘元失單另紙呈電毆刦之後各學生分頭到警敎兩廳交涉該兩廳長俱藏匿不見伏思演劇慶祝本非不法行爲如該廳長認爲不當先期拒絶可也何以事前完全允許臨期派警毆刦任意反覆威信何在以主管敎育長官轉而摧殘敎育以維持秩序之人員反而紊亂秩序長官以鬼蜮会倆故意陷害警兵用强盜手段肆行毆刦學生何辜遭此荼毒言念及此何勝流涕除公推代表晋謁鈞憲面陳詳情外爲此具呈請求迅將敎育廳長袁榮叟警察廳長金榮桂科長周某隊長張某署長崔情田李家駒牛逢慈及毆人刦物之警兵等分别撤革令交法庭按律科罰刦去財物勒令一律反還並撫恤受傷學生及賠償損失以維法紀而儆效尤實爲德便再者學生聯合會前被軍警無端解散業經敎育會長李含芳省議員鞠承頴等從中調停恢復亦乞即日宣布以重信用合并陳明謹呈山東省長屈鈞鑒 
[魯代表抵津後之接洽情形]  
　　山東學生聯合會自被金榮桂縱警毆辱後卽派代表盧君嵩嚴至天津與各界聯合會學生聯合會等諸圑體接洽盧君於三日早到津徧謁各重要領袖馬千里等馬君等對於濟南昏天黑地希世未有之大慘劇尙無聞知下午五時又至天津各界聯合會報各濟南之詳情該會同人聞悉之後感爲髮指遂推孟震侯君起草電稿通電全國作濟南之後援盧君報告畢又訪益世報翌日十時並在美以美會偉斯里堂報告詳情適此日爲安息聖日總計男女到者千餘人當盧君痛言時聽者極爲肅靜且生無限慘惻之心盧君謂吾輩學生以愛國運動橫遭軍警戮辱是分内事警士刦掠搶奪亦係受上官之訓練陶養利祿薰心亦無足怪然堂堂警官竟在場指揮傷及婦女正義人道實屬喪盡聞者皆爲涙下下午一時盧君復至靑年會工圑中報告聽者三百餘人情形亦復相同下午三時又至學生會評議部報告該會男女職員聚集一堂其一種煥發精神不可以筆墨形容慮君此行不特代表學生聯合會且可代表山東全體也 
[廣東之學潮又起（無名）]  
　　法政與女師之校長問題 
　　粤省學潮又復軒然掀起矣粤中黨派複雜最不幸者學校之地亦爲政黨所競爭於是風潮迭起直無學業之可言公立法政學校於七月間校長葉夏聲因國民黨關係爲當局所忌令其解職而易以區大源當時全校學生否認及區到校爲學生驅逐而去斯時内幕中有人欲以何禮文繼任何則政學會中人也然因學生氣燄甚盛未敢發表區雖被逐而當局又無法處分學生乃遂敷衍過去以堂中敎員張乃璧代理說者謂張即何之替身其暗裹實已磋商妥協張之代理實代何而已張代理已一學期中間又因檢查日貨事學生與警廳大起風潮其主要者即爲法政學生於是無法收束張乃璧乃將學生張啓榮斥退而其斥革之文則舊事重提謂前區校長入校該生爲首先滋事之人云云自該生被革後全體學生再三請願要求恢復張啓榮學籍皆無結果說者謂革張啓榮所以挫學生之氣使其不敢於校長問題再有干涉也迨十二月下旬學期將竣而何禮文爲校長之說呼之欲出未幾張乃璧果提出辭職書一月一號省長果委任何禮文爲法政學校校長何於一日接到公文二日卽行接事與張交代淸楚三日在校與學生行相見禮詎知學生於二日聞何接事晚間即開秘密會議議决否認迨三號早學生復開全體會議其議題爲請恢復張啓榮學籍復討論對於何禮文用何態度結果仍屬不公認於是一唱百和奮袂而起各班共數百人闖入校長室當時何禮文以爲行相見禮出而演說其也時與學生一點首詎知學生不爲禮各人如常直立未幾即有一學生擲一石而下是時堂中職員大聲制止稍爲鎭靜何禮文仍站立演說態度甚爲安詳不知演說者自演說而學生人叢中時以惡語相詆或言惟其學務重要是以不許你來或言不許政學會人入寇或言速速滾出言龐語雜愈鬧愈兇俄而石子紛紛擲下或以大石抛下或有將木几從空中抛擲者驅逐何賊之聲喧然盈耳是時秩序大亂何只得自行退去乃何退而學生尾追一面追逐一面擲石聞有石抛至何面部額角受微傷者及至大門又有學生守門截路要擊何至再三作揖始得放出此事一出學生方面又議决罷課抵制將有一種宣言發出而何即日呈報省長主張嚴辦將來辦法如何雖不可知但如此情形恐該校又將演出全體解散之事矣法政學校學潮旣難收拾同時女子師範學校亦有學潮發生省長於一月一號旣更易法校校長又更易女師範校長令何智芬接充何爲高州人楊渠生君之妾女學生以師範學校前時定章不許婢妾當學生今竟以婢妾當校長太無人格故亦羣起反抗現定四號開大會議恐又有一大風波發生矣 
[西南之制憲與和議說]  
　　軍政府覆三議長電云參議院林議長衆議院吳褚議長鑒養電誦悉公等主張憲典宪成方開和議憂深慮遠至　藎籌惟是和平會議旣開於此次制憲之前自不便因制憲期間置和議於絶對不顧各分代表之先後返滬不過維持議和局面不欲以久滯南中者致爲破壞和局之口實耳北廷阻止制憲之狡謀固所當慮然區區一總代表尙不能毅然更易復何能即時開議竣事於旬月間同人以爲國會諸公儘可安心制憲其和議之開否似屬另一問題至解散僞國會一節前此唐總代表所提八條中之第三條已有由和會宣告前總統黎元洪六年六月十二日命令無效等語舊國會旣云恢復僞國會當然取消對等形勢則自開議以來本屬南北平列早邀洞鑒同人等惟期有利於國力圖厥終承屬力爭人格敢不奮勉謹抒悃忱希察照焉政務會議艷 
　　唐繼堯派王乃昌王有蘭二君來粤（皆國會議員）外間多所推測王有蘭現任雲南市政督辦此次來粤之任務乃爲和議及西南進行事宜向各方面磋商聞王乃昌係接洽國會方面而王有蘭則接洽軍政府方面同時吳佩孚所派石鴵鈞君赴雲南磋商者亦自滇到粤均於時局有關又聞唐總裁托兩王來粤向軍府國會條陳解决時局之策其關於憲法上之主張（一）解散權應予規定（二）省長應由中央任命（三）中央職權應取列舉并聲明爲其私人意思甚望國會諸君採納按第三點已經二讀會議决可勿庸議第一第二兩點正在爭持中未審　憲諸君能否同意耳 
[南京快信]  
　　皖蠶桑女校案院電齊省長查辦聞齊擬派任用道尹兪某赴皖密查眞相 
　　軍署昨接院電稱南苑軍隊撫綏已定謠言漸息恐遠道傳聞失實特電奉聞 
　　齊省長以米價驟漲貧民粒食維艱昨函總商會請召米業董到會議平米價 
　　駐浦第十六師參謀長蘇長靑旅長關忠和因該師即將拔隊赴察哈爾昨渡江謁李督商換防事宜 
　　軍民兩長昨令江寗交涉員云所擬以徵自華工之費爲遣散華工之用辦法極是應候據情轉咨財政部將前解華工照費四萬三百十八元二角如數撥還備用仰卽知照 
　　李督昨委竇士起充本公署特設二等副官又加給調署豐縣知事余家謨軍法官銜 
　　軍署先鋒官王文典在朝陽門居民李某家搜獲舊槍七支據李供係民國二年在太平巷某處拾得而王先鋒官呈報軍署則稱李通匪私運槍械並牽及多人云 
　　南京總商會長蘇錫岱病勢沉重已派人赴滬延醫 
地方通信 
[松江]  
　　盜犯解縣懲辦水警第一區長沈葆義督同第三分隊長徐貴臣及探警姚信卿王長慶等於本月六日在徐家滙地方緝獲盜犯張家珍姜少文兩名張供十五歲七寳人姜供蘇州人曾在七寳充當警士均曾於十二月十六日夥刦鈕村廟周姓擊斃事主周木生復於十二月三十一日連刦賣花橋公和等三家并於本月五日在新橋鄉曹家涇口糾搶范桂生家用槍柄擊斃范陳氏并擊傷范祥華等三人徐隊長得供後當於本月八日解交縣署歸案懲辦 
　　敎友感化藝所所收藝徒浮蕩子弟居多茲有耶敎中人欲以敎理援拔此叢爰於每星期四遣人到所演講敎旨未知能感化敎理而改革其不良氣習否 
[蘇州]  
　　三師附屬學生來蘇旅行無錫省立第三師範附屬小學學生組織旅行圑前日分組出發第一織係高小全體與商科一年級生所合成向蘇州旅行乘火車到蘇即往省立第二農業學校參觀下午整隊至天平山范墳一帶游覽勝景次日上午復至留園西園寒山寺等處游玩下午與省立第一師範附屬小學賽球結果爲二與三之比較三師附屬勝一球傍晚即乘車返錫 
　　邀請商報兩界會議吳縣温棟　知事會同警廳崔怡庭廳長發柬邀請總商會正會長龐天笙副會長蘇稼秋及蘇州日報市鄉公報蘇醒報平江日報蘇報東吳日報各社主任定於十一月二十日下午一時齊集縣公署會議要公聞係抵制問題有所商榷云 
[鎭江]  
　　洋關焚燬烟土鎭江關查獲各輪船烟土積有成數梅稅務司於昨特飭將煙土舁至課船馬頭空地焚燬是日梅稅司曁冒監督沈警佐等均到場監視 
　　請求速平米價普通米價已漲至七元六角昨有城内織綢機經兩業工人多名推代表等到各界聯合會請願聲言該業工資已薄又復食此貴米力實難敷請求平價維持否則機經兩業工人甚衆必至迫於罷工等情該會當即婉言開導允於八日開緊急會議籌定相當辦法衆始散去 
　　國民委員會紀事鎭郡國民委員會一月七日開會提議通過事件如下一提議米貴函達商會轉咨米業公所妥議辦法限三日内答復一提議學生聯合會速組織勞働隊偵緝隊一提議各業如夜間偷進日貨一經查獲連該號舊存日貨一併焚燬一提議由學生聯合會發信至寗波學生會阻止米商　米出口一提議水陸各馬頭由學生聯合會分隊檢查及偵探一提議邀集各業代表到會聯絡感情公議辦法一提議請客商圑擔任報告偷進日貨事項由學生聯合會給與憑信以上各案俱經多數贊同成立矣 
[揚州]  
　　請緩撤鹽運機關運署因據濟南大德製鹽公司陳謂沙船運鹽請予暫緩撤消駐港機關以資轉運等因特咨行揚州稽核造報分所查照核奪是否有綏撤駐港機關之必要以憑核辦 
　　米價逐日增漲本埠米價因偷運出江存底本絀又因連日四鄉河凍來源稀少以致到不敷銷價遂逐日增漲每石較前又增二角餘斗米千錢貧民度日維艱未識有調劑民食之責者有無聞見否也 
　　復控質典吞珠仙鎭陳和蔭質典前因收當珍珠被贖珠人曹棟臣在縣指控經縣委闢子祥查明該典昧吞價値千金珍珠眞相該委因得賄呈復縣署謂原訴人控詞不實本案遂以撤銷茲曹不服瀝陳前復情赴縣署訴究矣 
[杭州]  
　　浙師範與蘇師範一致行動浙江第一師範職敎員會覆江蘇第一師範並轉蘇州省立學校敎職員聯合會電云通電敬悉諸君熱心毅力同人極表贊佩願從諸君後協謀敎育基礎上之建設並希隨時賜敎以匡不逮同人爲速謀解决起見已於本月七日輟敎爲京校聲援除已通電宣言外謹此附聞浙江省立第一師範學校全體職敎員會一月九日 
來函 
[松江淸理欵産處董事來函]  
　　主筆先生大鑒頃閱一月四號貴報新聞欄内所載松江管理處由新董接收並謂舊董有要求監察一節閱之不勝駭異惟管理處此次由縣委出新董因地方公民電省反對尙在控告期内况縣知事對於舊董並未有囑令交代之文件新董到處接收舊董均未知悉故未交付豈有要求充監察員之事更無有要求不取消舊董名議用特更正以符事實專此即請公安松江淸理欵産處董事啓 
[陳任來函]  
　　本月六日報載蘇州市辦電燈本年一月三日又在總商會開會籌商進行各事是日到會者龐會長市董陳公孟各市民公社代表等云云惟鄙人於八年十月市辦電燈改歸市民公辦後即行辭職對於各社會及市公所一切事宜自經提出辭函即未與聞故是日亦未知有商會會議情事到會之說係屬傳訛應請更正無任企禱陳謹啓 
雜評一 
[魯人請撤警廳長（默）]  
　　嗚呼我國民之無可呼訴也久矣魯人前此竭全力以請撤馬良而馬良安然如故今魯人又竭力以請撤警廳長矣以馬爲例又安能望其有效耶 
　　非特魯人然也津人竭全力以去楊湘人竭全力以去張京敎育界竭全力以去傅試問有一獲請否自各省種種風潮起　試問人民之所要求有一件容納否夫要求罷斥之人而果爲當局力量所不及有時果爲他種形勢所牽掣國人亦未嘗不加以原諒然若撒一廳長而亦諉之於力量不及與有所牽掣則人能信之耶假使人人有所牽掣事事力量不及則政府尙得成爲政府耶然而今日人民所要求竟無一能俯從之者何也試責以漠視民意政府又何說之辭 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[要求市民權問題]  
　　文匯報云租界華人要求市政權一事今日（九號）並無發展收捐人照常四出收捐據今日午後消息僅有數店拒絶繳付而已 
　　英文滬報云聞租界中商界云一俟工部局切實擔保允將華人要求予以考慮時房捐即可照繳擬用消極抵抗之法而不稍涉强暴即被傅至公堂寗願入獄云今晨總商會與各路聯合會兩會長致書工部局請對於華人顧問委員會之請求予以明白直接之答覆並謂工部局於十月二十四日致領事圑之函遲至昨日始行發表殊可扼腕如果早日發表當可除去若干誤會並致書英總領事哲美遜氏略謂蒙相助擬以和平滿意方法解决公共租界之懸案實深感謝昨日午後曾致書工部局茲以函稿附呈吾輩極願以和好形式覓取公道待遇之意想荷鑒及尙希鼎力協助云云各路聯合會又致書楊交涉員陳述經過情形並主張由外界章程云 
　　中美新聞社譯大陸報社論云現有某某方面提出一種論據謂因華人納稅人在中國他處未嘗有參政權故在上海亦不應有參政權試問强詞奪理或激怒人心之論調尙有甚於此者乎吾外人年年歲歳灌輸於中國人心意中之代議政治之高尙理想今已如何乎因爲中國他處有悖理之事故上海亦應照行之乎抑吾人應以大丈夫之氣槪毅然對付事實而宣言曰不出代議士則不應納稅乎須知不出代議士不納租稅爲顚撲不破之根本關節吾人决不能撞破或跨越之苟以此問題請法庭判斷試問有何英國或美國之法庭能斷定中國人應納稅而不出代議士乎上海工部局所爲之事有許多事情須加以解釋但據吾人所信其錯誤之處未有甚於處置目下之危難大局者此次之事實大半因工部局自己之無能及缺乏遠見而造成之也據吾人之意見恒以爲上海應立一楷模爲全中國之表率凡盎格魯撒遜人政治人信仰希望及成功所根據之原理應從上海散播而至全中國吾人以爲上海果能行良好之政治則中國全國終亦可得良好之政治蓋華人將研究上海所行之良法而適用之於全國也雖然上海工部局於距今兩月半前之十月二十四日决定一直接關涉全埠每一納稅人之事而始終保守秘密不使公衆知之此種行政吾人對之應作何感想乎中國他處之事情亦有較此更惡者乎所謂吾人「公開協定之公開約章」今成何狀乎工部局之所作所爲吾人果應知之否乎吾人更有一問題於此即下届納稅人大會中日本人是否將一致反對華人有參政權一如上次之致贊助箝制言論之方法乎 
　　字林報九日社論略云人有言曰欲速則不達一般鼓吹華人代表權者其離奇之操切昨已論之而其致工部局之函尤可爲此事必宜愼重辦理否則莫可進行之證蓋來函已提出種種論點雖連篇累牘亦不患辭窮也假令其所要求果被准許則所謂「和平滿意之解决」者不能達到適予以一再紛爭嫉忌之機會耳吾人所引「和平滿意」數字含有惡意殊不能使接函者發生其和平之心理而尤劣者則爲下接「爲華人謀公道起見」數字推朱葆三陳則民二君之意豈謂上海華人在此許多年中未受公道之待遇乎此種隱約諷刺猶粗鄙之誣讒與故意之凌辱同爲不可容忍彼鼓噪家果欲有益於其所自稱服役之目的則當立時撤回此種暗示也試再觀來函下文則見有「華顧問之意見須尊重之」一句此卽爲必須愼重考慮之一點使工部局議董果有華人加入也則華董之地位大約必與其他議董相同不過華董如何選舉華人有選舉權者應有幾何出席於納捐人大會不可不正確規定耳但若僅有華人顧問委員外而無華董則亦應擬定規則限定其顧問之範圍與其權力之大小庶使此委員會不致成一厭物或成一具文也來函意請工部局立時接待此顧問委員會一若工部局無須徵求納捐外人之同意即可辦理此事者然至於顧問委員則「由以上兩圑體（卽總商會與各路聯合會）舉出」此句爲來函最可注意之處縱謂此兩圑體代表六萬人然租界華人數逾七十萬試問其餘六十四萬人將如何乎豈將無代表權乎抑此兩圑體所享獨厚獨有發言資格乎吾知其同類圑體未必盡作如此想也除署名兩圑體外代表權鼓噪中至少尙有三圑體卽上海學生聯合會全國各界聯合會與商業公圑是已商業公圑之領袖湯節之氏不允簽字於致工部局之函其故何在吾人不知之但可信爲確實者湯未必肯以較其要求爲少者爲滿意也廣肇公所今尙未有人予以其應得之注意者亦將何如乎任何華人代表權之計畫如果停行則此在上海最有勢力之圑體决不使其自己爲人所忽視也旨趣不同之份子所在皆是可於來函窺見之吾人愈研究此函則愈不能信此函爲大有助於「縣案的和平滿意之解决」且愈覺此爲恫嚇工部局之言鼓噪家藉以大出風頭者吾人欲再聲明之者此爲不可忽視之一要點吾人非反對華人加入議董吾人以爲此舉較任何顧問委員會之辦法爲尤善蓋顧問會雖善然猶係半饑半飽之辦法也第强暴之恫嚇則爲吾人所反對爲全體人民幸福計且爲維持在良好秩序上所不可少之權勢起見吾人敢謂對於强暴之恫嚇必須抵抗代價若何非所計也工部局之覆函則措詞得體而有效力覆函表明在鼓噪家儲力備戰之時工部局已討論所以饜滿納捐華人合理志願之善策矣工部局致領事圑述明工部局意見之函係於十月二十四日所發此舉尤可杜鼓噪家之口而不能以强迫工部局行此舉動爲言焉華人顧問委員會之計畫將於下屆納捐外人大會提出吾人於此不得不言曰納捐外人大會之接受此案將大爲此後數日中鼓噪家之行爲所影響也此問題至是宜暫時勿提吾人甚望工部局不復與鼓噪家有所談判昨日依照向例工部局派人分赴各處宣佈今日起收捐如鼓噪中之領袖果有欲得上海行政代表權之眞意則不致干涉收捐蓋此問題今已立於公正之地位觀於工部局之函而可知之也凡納捐外人所能議准者工部局將於三月份内請其議准之至於更大問題非其能力所能及者現正由中國與立約國討論之今之地位如是凡講情理者不能置一異詞但若鼓噪家不講情理若其期向僅在證明其自己之權力增高其自己之名譽則吾人敢謂彼等必遇極端之抵抗此輩慾望難塡早遲將有爭鬭非俟工部局已證明管理上海者厥爲一 
工部局而非任何私人圑體之時未必有和平也 
　　字林報云今有投函者提出一問題詢問各路聯合會會長陳則民即代表納捐華人簽名於致工部局之函者不否自己居於公共租界吾人答曰渠不居於公共租界渠之住址係法租界敏體尼蔭路而聯合會之總機關爲渠所代表者則在愛多亞路所奇者商業公圑領袖湯節之氏亦居於法租界湯雖未署名於致工部局之函但其所代表之商業公圑則爲鼓吹中之重要份子而亦設於法租界尙有可注意者上海學生聯合會與全國各界聯合會皆爲此次運動之主動力者亦皆設於法租界也除於最後五分鐘加入之未葆三外吾人則見華人代表權之全部運動皆係公共租界以外之圑體與私人與夫受僱取資者所指揮彼得資鼓噪者事成縱無所獲事敗亦無所失也聞陳則民定於昨日離滬赴粤彼旣撥動輪機已乃明哲遠引而脫離爆裂後不幸結果之外爲之解釋者謂陳久已準備赴粤襄助編擬憲法果爾則形容此種舉動苟不用明哲字樣而用他字未免唐突矣 
[商界總聯合會開會紀]  
　　聯合通信社云上海各路商界總聯合會於昨日下午八時開緊急會議陳惠農主席報告連日與英領事晤談情形並宣讀致工部局函稿西文函由余日章君起草報告甫畢各路代表對於主席所述交涉經過情形僉謂示弱太過多方駁詰經主席說明種種理由勸慰者再并謂且看工部局復信如何再定辦法次由主席宣讀漢口山東西華德路嘉興梧州等路分會來函報告工部局對於錢莊紙烟藥店等於二月一日開始徵收特捐請由總會提出抗議各函語意大致相同會董略加討論均謂此項新捐未經中國地方官之同意卽屬違背定章殊難承認亟應函致交涉員提出嚴重抗議陳惠農來函「民國八年十二月二十五日申報本埠新聞欄内所載公使圑批准地基章程附則之一部内稱工部局本星期公報載有通告謂領事圑所擬之地基章程附則第三十三條至三十七條於一九一九年七月十日由納捐人特别大會通過者現准領事圑領袖函稱已由駐京公使圑核准施行等語查租界原章第二十八條更改章程規定由領事與中國地方官會同商擬必俟各國欽差及中國政府批准方可定規等語所有商議修改上海租界章程之權屬諸中國地方官及駐滬各國領事納捐人何能越權議定一九一九年七月十日所議之更改章程自屬無權擬訂不第與租界原定章程顯相違背且又蔑視中華民國國家之存在凡我界内華人絶對不能承認應由交涉員卽日提出嚴重抗議以保權聽候公决」全體代表一致贊成四川路提議我人旣於元旦日在體育場宣誓後對於劣貨應如何調查如何議罰并擬定辦法數則會衆討論良久主張由提議人擬訂詳章俟下　開會再行討論 
[九大圑體電請維持敎育]  
　　請撤傅嶽棻 
　　請懲魯警察 
　　江蘇省敎育會等九大圑體昨致北京電云北京大總統國務院鈞鑒敎育當局激動京校公憤致全體停職曠日持久騰笑中外而山東復演元旦警察痛毆學生之慘劇不不肖官吏蓄意與敎育爲仇國本將摧羣情兇懼人民負納稅義務孰願養此頑鈍無恥及蠻橫不法之官吏請迅即宣布維持敎育辦法立罷不職戀棧之傅嶽棻嚴懲山東毆傷學生之警察以平衆怒江蘇省敎育會上海縣商會上海縣敎育會寰球中國學生會中華職業敎育社上海歐美同學會華僑聯合會上海基督敎聯合會上海救火聯合會佳 
[組織上海敎職員圑體之主張]  
　　澄衷學校敎員余天　昨發表其對京敎員罷課後之後援主張云此次北京敎員其特殊之形勢原與上海不同但兎死狐悲物傷其類我輩智識勞工今亦末路矣若不有正式之圑體則將來爲奴隸牛馬而莫之恤恐未能自安於高尙也則此時正爲組織圑體之好機會非一時計也至對北京學界應作如何聲援自可從容討論原不必爲激烈之舉動但决不可無一番之組織耳未識諸同類以爲何如鄙人懨懨病夫久與時會相乖今是所以不惜筆墨者爲多數同類人格計也此請上海各學校敎職員公鑒余天遂敬告 
[陜西停辦全省學校之反響]  
　　學生總會之函電 
　　（其一）旅京陜西學生聯合會諸君公鑒頃奉來示悉陜省敎育廳長郭希仁私違法令停辦全省學校不勝駭異敎育爲立國根本而郭某如此摧殘不加聲討何以儆他省之效尤敝會當卽致電北庭請予查辦知念特復 
　　（其二）北京總統府國務院鑒頃得陜省確息敎育廳長郭希仁私違法令停辦全省學校美其名曰放假三月而以後召集與否尙不可知在敎育當局自身尙爲摧殘敎育之罪魁置之不問亦固其所然亦曾思自稱政府者苟長此斵傷敎育之生機則我全國靑年學子終不能爲諸公恕也應請迅將郭希仁查辦並立即恢復陜西敎育原狀以慰民望中華民國學生聯合會總會佳 
[召集省敎育行政會議之廳令]  
　　上海縣知事接敎育廳訓令云案查第三次省敎育行政會議前於七年五月間召集其議决各案並經公布在案現距上屆召集之期倐已一年各縣敎育狀况不無變遷亟應集合各地方敎育行政人員討論興革明定標準以資督促而謀進步本廳擬仍援用第三次省敎育行政會議章程召集第四次省敎育行政會議業經呈奉省令准予舉行在案茲定於本年八月一日假南京城内八府塘省立第一中學校爲會場開始會議除將章程及報告書式印發並分别行知外合行令仰該知事迅將會議章程第三條丙項規定之應行到會人員先期呈報並飭知各該員務於開會前三日一律赴該校附設之江蘇第四次省敎育行政會議事務所報到如有請議事項應繕具請議書限於七月二十二日以前送廳以憑酌核交議各該員並應將敎育狀况報告書於報到之日呈到至到會人員所需川資旅費由該知事酌量支給仰即遵照辦理此令計發章程一份報告書式一紙（江蘇第四次省敎育行政會議章程）第一條本會議以考察各地方敎育狀况集合研究俾省敎育行政得適當之方法以利推行而促進步爲宗旨第二條本會議以本省敎育行政事宜爲限第三條本會議議員以左列人員充之（甲）敎育廳廳長（乙）敎育廳科長科員省視學（丙）縣公署主辦敎育行政之掾屬及縣視學勸學所所長第四條本會議以敎育廳廳長爲議長議長有事不能出席時得於議員中指定一人代理之第五條本會議議案如遇與其他機關有關聯者得臨時請其派員蒞會惟須先將議案送閱第六條議長依會議規則維持議場秩序會議規則另定之第七條本會議除由省公署交議之件應行交議外其餘議案由敎育廳編列交議其議决案統由敎育廳呈報省長核示施行第八條本章程第三條丙項議員得具請議書先期送敎育廳酌核交議但會議時須由本員說明旨趣第九條本少少縣敎育會得具意見書五日前送敎育廳采酌交議第十條本會議以七日爲限如應議事項未畢得延長三日以内其開議時日及場所由敎育廳長定之第十一條本章程第三條丙項議員赴議時得由縣公署支給相當之川資旅費第十二條本會議議案應付審查者由議長於會員中指定若干擔任之第十三條本會議設幹事長一人幹事員四人書記官長一人書記官四人由敎育廳長就廳員中指派第十四條本章程有未盡事宜得由敎育廳長隨時修正請省長核定之第十五條本章程由敎育廳呈請省長核准施行（最近敎育狀况報告書式）（一）學校敎育狀况（甲）全縣學校數（乙）全縣學生數（丙）全縣學校敎授管理訓練狀况（丁）全縣學校衛生狀况（戊）高小及國民學校狀况（已）實業學（三）全縣敎育經費之總數及其支配方法（四）辦理敎育及研究敎育機關狀况（五）對於將來敎育進行之計畫（說明）此項報告書應由縣署主辦敎育掾屬及縣視學勸學所所長共同詳細報告 
[烟台海校延期畢業之原因]  
　　據上海熟悉海軍情形者云烟台海軍學校原訂上年畢業忽然延長兩年聞其延長之原因有三一因該校敎職員從前多未上艦練習卽來充當敎員一旦烟校停辦該敎員等對於艦隊知識旣多缺略不能揷入艦隊李司長亦以其難於位置無法可想故祗得將烟校延長兩年使該職員等暫免失業云又聞烟校每年經費八萬元學生雖只八十餘人而敎職員以及學校用人依學校爲生活者不下百餘人若將學生照章畢業送入吳淞海軍學校煙校勢必停辦一經停辦財部必將學欵撤回故特延期以維持敎育經費云而他方面消息則謂此班學生皆各省平民子弟本爲部中所不願今若許其畢業烟校又當招生若竟將私人子弟送入未免滋生物議若招各省子弟明决不肯一誤再誤故不得不延期云 
[黑省議會援助海軍學生電]  
　　海軍學生昨接黑龍江省議會快郵代電云烟台海軍學校學生鑒來函均悉關於貴校事件曾致電中央政府一力協爭文曰北京大總統國務院海軍部鈞鑒海軍敎育關係綦重烟校爲軍閥子弟把持理殊失平務望破除情面澈查整頓爲禱黑省議會等語謹聞黑龍江省議會叩 
[全國各界聯合會消息]  
　　調查科會議昨日（九日）全國各界聯合會調查科開第九次會議郭維海主席王潔仁紀錄（一）主席報告理事劉淸揚女士前數日請假回津以後本科事務大家共同商量辦理（二）由主席報告海屬學生聯合會來函請本科調查手槍牌火柴是否冒牌日貨并山東滕縣學商聯合合來函請本科調查火車牌打連絨（係花旗豐裕洋行）及三金鷄牌白竹杓是否是貨請卽查明付决推郭維海擔任（三）由主席及王潔仁互相報告查詢洽濟轉運公司種種困難至今已調查十餘日而該公司之地址尙未詢得云云（四）主席報告松江各界聯合會來函催促本科調查洽濟公司轉運米事趙萬川郭維海王潔仁互有討論結果推趙萬川王潔仁二人互助調查以五日爲限又郭維海提議先由本科致函松江各界聯合會說明本科調查之事因種種困難不能早日報告請該會再延一星期之久定有切實回答云云付表决通過遂散會 
　　與黔省來往電「貴州劉督軍來電」上海法租界八仙橋西永樂里全國各界聯合會鑒漾電悉愛國熱忱救時良言曷勝敬佩此間已電廣東軍府據理力爭並聯合西南各省一致主張共維國權並另通電各省質問靳翼靑望諸公代表國民發　正論不厭求詳必能作外交後盾也劉顯世哿印「復電」貴陽劉督軍鑒哿電敬悉外交風雲日迫端賴羣策羣力據理抗爭先生注重國權曷勝欽佩仍望積極進行終始勿懈是荷全國各界聯合會佳 
　　致各地電各地各圑體鑒魯督張樹元骫法殘民已遭罷黜田中玉繼任橫暴益滋元日濟南発生會因慶祝全省學生聯合會成立而演劇事前已得官廳允許乃田中玉屈映光徇日領之請臨時縱警二百餘人肆行毆擊全場數千人傷殘無算雖以殘暴之馬良猶抱不平事後田復電請北京解散全國各地學生聯合會請自魯始屈則大賞肇事警察并以學匪厚誣學生媚日逞兇罪無可逭望一致聲討以儆兇頑是荷全國各界聯合會庚 
[旅滬豫人爲七里河事開會紀]  
　　旅滬河南人聞洛陽七里河發生圍姦案大爲憤慨由趙王二君發起假全國各界聯合會於九日下午開會討論昨日屆期河南各界到者頗多衆推趙萬川主席王傑仁記錄首由主席報告圍姦情形次謝毓齡提議先哭訴全國通電政府並速組同鄉會以便堅持到底非達懲辦之目的不止經白和如游蘭階李仁榮祈光生王傑仁等附議付表决全體通過次討論辦法及進行手續互有建議最後表决於十一日下午二句鐘假八仙橋西永樂里各界聯合會重開一同鄉會以示再接再厲並推柴連甫金策澄二君起草通電迨七句鐘方振鈴散會 
[鴉片種子已運往湖南之滬聞]  
　　鄂省鮎魚套車站破獲張敬堯私運鴉片種子四十五大包一事疊誌前報經鄂省各界曁旅鄂湖南學生先後電請中央嚴辦并請王督焚燬又經禁烟處查驗未見有何效果昨日旅滬湘人得悉此項烟種已由湖南暫編第一師師長張宗昌於前夜十時派差遣温茂生率輸送隊數十人以手槍强迫車站將烟種上車當時駐站憲兵亦得王督命令准其放行故此項害人鴉片種子已運送到湘遍種云 
[縣商會重選副會長紀]  
　　姚紫若當選 
　　上海縣商會副會長朱吟江當選後因營業關係不能到會故該會又訂期昨日再開選舉大會午後兩時會董到者有陸伯鴻干蘭坪莫子經聞蘭亭李詠裳朱子謙葉鴻英王一亭葛吉卿葉丹庭汪寛也陸崧侯姚紫若朱吟江沈潤挹等十五人均將塡就選舉票投匭旣而當衆開匭揭曉朱吟江得一票姚紫若得十三票李詠裳得一票以姚紫若得票最多當選爲副會長嗣姚君以曾經擔任本會商事公斷處處長對於副會長一職恐不能勝任向各會董力辭各會董堅請姚君勿必固辭應請卽日蒞會就副會長之職所有商事公斷處處長一職經各會董互相討論公决另行選舉遂訂定十三日星期二再開大會選舉處長當卽預備選舉手續以便屆時實行舉定處長後即行更替至正會長顧馨一辭職一節各會董公决勸留催請正會長速行蒞會視事散會時已鐘鳴六下矣 
[大東門商界聯合會今日成立]  
　　南市華界各路商店均已力圖聯合次第成立而大東門内直街一帶商店尤爲繁盛該路籌備已久刻已就緒内部組織頗爲完全茲已定於今日成立并柬請各界蒞會其函云謹啓者　會定於陽曆一月十日卽陰曆十一月二十日下午一時假尙文門内也是園開成立大會屆時務請貴圑體派代表惠臨演講藉聞敎益以匡不逮勝盼禱 
[最近日貨進口表]  
　　上海學生聯合會調查科稿　　本科祖張琪君在三林匯山碼頭查得日貨列表於左 
　　貿號號主地址船名來埠物名件數價値 
　　東林義記顧海珍三洋涇橋南首竹島丸大阪洋傘三十打六百匹十元 
　　又又又近江丸又皂紙三百打三百元 
　　震泰張杳卿法界德銘里汀島丸又髮扦三千○○八羅三十六元 
　　又又又又又又三千匣九十六元 
　　又又又又又鏡子三百打二百七十元 
　　大盛公桂生法界首善里三城丸又烟咀等□□三百六十元 
　　又又又近江丸又磁碗十三件五百四十元 
　　和昌盛陸景明尉遲瑤東棋盤街春日丸三城丸又鏡子十二打一百六十元 
　　又又又又又手帕五百打五百元 
　　又又又又又白手帕二百打三百二十元 
[愛國商號錄]  
　　上海學生聯合會調查科來稿邑廟花園公昌太百老滙路萬金記鴨綠路榮康太益餘太振大昌協源新萬春湖北路天生漢璧禮路盈豐虬江路順太新北門口萬成長黃義隆嚴森太大東門外德太和金鳳祥德興彩姚義太大甡恒鴻源太永太和福太和王生和同源祥箔莊協生彙太同益容大怡祥豐復興恒同康萬和正太老福太和天元程裕新蔣洪成戴春林信記益生祥赦敬記順昌協吉和大信成大昌大碼頭協成乾大同同裕南市英美藥房大東門口信大仁新加大酺樓協豐榮元來恒盛協義隆東大東門大街新成源鼎裕太生永天祥順太成隆興太恒大太宏昇昌恒豐信洪愼裕裕源成太生十六舖衡源行餘興錩乾源阜生裕太大昌十六舖襄碼頭崇濟藥房永昌祥大東門合順南市十六舖瑞豐南市楊家渡太生仁大東門外直街中市德興大東門外大街朱義成華昌協興里口協和豐老太平衖瑞源厚太平碼頭老　基楊家渡永大新太里口得利十六舖合興里口德生昌協太祥萃太昌信太碼頭長豫　 
[半夜遊行促醒隊二次遊行紀]  
　　前星期六（一月三日）靑年會商業夜校學生分會半夜游行促醒隊主任孫道勝召集隊員於晚間十時許出發城内游行所經地點如老北門穿心街舊敎場廟前街九畝地新北門民國路等除該隊員外並有靑年會幹事謝武衡亦加入游行隊員皆手携燈籠游行時隊前導以軍樂如軍鼓軍笛口琴等輪流吹打走約百餘步卽止而唱歌歌完復行另派隊員二人在隊前分發該隊宣言書並遇行人之不明眞情者爲之解釋凡該隊所經之處居民則探窗而望商店則啓戶出觀行人則止足而聽咸謂該隊靑年不畏風寒深夜游行唱歌冀喚醒不自愛之國民具此犧牲精神眞不愧爲中國之新靑年云茲將是夜游行隊員姓名錄后孫道勝林昌兆姜維良林樂生陳宗璉謝炳炎顧馥棠李懋德王瑞甫丁志明鄭瑞麟卞毓英 
[海籌艦在閩修理]  
　　海籌巡艦前由藍司令於十一月間乘坐前往閩省厦門一帶校閱艦隊時適閩省發生中日交涉日艦到閩登陸示威閩省人心驚惶紛電政府請艦保護經海軍部電令厦門藍總司令將海籌就近開往閩江駐泊保護以安人心茲因閩事由中日兩政府派員調查嚴重交涉而海籌巡艦巡防已久鍋爐機件均有損壞經該艦長鄧家驊呈請藍總司令轉請部欵修理已奉部覆核准故海籌巡艦卽於月初駛入福建船政局估修呈報總司令公署核辦矣 
[浦江船隻亦須檢查印花稅]  
　　此次檢查印花稅凡停泊南市浦江内各項船隻亦須與陸路一體檢查浦江水巡隊潘隊長奉徐警廳長訓令後每日派撥巡官隊士會同廳縣各署委派之稽查員分坐杉板划船自十六舖爲始將浦東西兩岸及江心所泊各種船隻如沙船帆船航船鮮船鄉船脚划船烏山船百官船木植船等 
 
 
 

Page 11

 
 
挨帮檢查如查出違法簿據者卽行將簿據帶隊聽候照章罰金外卽着依法補貼足數 
[小輪撞損載貨航船]  
　　由滬來往平湖等處之曲維生航船裝載北貨白糖桐油及雜貨等於昨日開往平湖交卸至晚間七時許駛至滬西杜家行正月光未升之際有某公司小輪迎面而來不放汽笛相近曲船退讓不及被小輪船頭撞在曲船腰部曲船呼救船已進水該輪立將曲船拖至淺灘有船夥一人被撞時落水無蹤聞曲船之貨向内地公司保有水險銀三千五百兩昨日曲乘該輪來滬報告内地公司請其向小輪交涉追償損失昨小輪舵工周仰山及曲維生等在公司中雙方理論行船水道路線爭論多時尙未解决聞擬呈訴官廳公判云 
[藥業夥友聯誼會組織就緒]  
　　本埠藥業各夥友共有四千餘人近爲聯絡感情互謀維持起見組織藥業夥友聯誼會業經擬定會章呈縣立案嗣後凡夥友中如有因病失業無家可歸者由會籌資爲之醫治並代安置住所若病故而無家屬收殮者亦由會備棺成殮總以籌辦慈善事業爲宗旨昨日開會選舉王乾康葉瑞齋爲正副會長並在公共租界貴州路永平里三百零七號門牌設立事務所以資辦理會務定於日内開成立大會 
[碾米同業開會紀]  
　　本埠南北市各機器碾米廠昨日下午二時在總商會三層樓上開會南北張錢兩董事評議員蔣敬文曾影毫朱安生鍾華林黃守仁張杏園沈尙温曁司月同業到者三十餘家三時開會由各評議員討論南京無錫等處客家運貨來滬由轉運公司承裝匯押前本公所與各埠轉運公司訂定章程押匯之貨以七折爲標準乃近來南京各轉運公司押匯運滬之貨超過客額竟有十足滙押者公所前屢次知照又將滬地逐日市價報告置之不聞刻下市價步昂尙屬無碍將來市面跌落此種損失由誰擔負經公衆討論之下議决致函南京運輸公會及各公司嗣後客家押匯之貨照滬市市價以七折押匯倘再超過廠家槪不承碾次議下旬糠粞市價因米價增漲將糠粞各貨每擔加五分至五時議畢散 
[查禁克露音之省令]  
　　滬海道尹公署近奉江蘇齊省長令略謂頃准安徽省長咨以嗎啡之害流入中國爲禍最烈近有西藥名克露音其性質與嗎啡相等邇來皖北一帶販運售賣克露音者獲利甚厚流毒禍人將無底止除令行所屬關卡認眞查禁外咨請貴省長轉飭所屬一體查禁等因合亟令仰該道尹卽便轉飭所屬各廳縣一體查禁云 
[昌興公司經理慘死案近訊]  
　　文匯報云昌興公司西人韋士氏身死不明一案巡捕房現已得有線索刻正在調查中尙未有切實之宣布惟悉僅拘獲嫌疑之車夫一人及得其他車夫數人之供詞而已 
[周家渡之刦案]  
　　鹽城人楊秉田向業竹行兼撑竹排家資富厚寄居高昌廟對江周家渡陰曆本月十五晚兩點鐘突來盜匪十六七人明火持械蜂擁上船（蓋楊秉田家居周家渡岸灘近因籌湊資本擬即日赴他埠辦竹故是晚全家住宿船上）該盜匪等當將楊秉田剥去衣服用繩捆縛執刀架頸逼說藏銀處所楊堅不肯說其時船夥許維生出艙喊救致被刀傷洞穿右肋等數處楊亦受刀傷並被拳足交加受傷頗重任該盜等翻箱倒篋搜括無遺而逸事後楊之家眷等始將受傷人釋縛檢點計刦去鈔票現洋二千六百餘元另被刦去衣飾等件當由楊秉田遣胞弟秉恒投報三林塘警區及高昌廟駐防水警師船經各該水陸警率同長警蒞場踏勘除將重傷之船夥許維生送交上海醫院醫治外楊則自行醫治並經三林塘警署王區員詢據楊秉田稱是晚全家在船擬翌日駛往他埠辦竹當晚二時所來盜匪操江北口音間有山東口音者各持刀槍蔴繩異常兇惡我（楊自稱）首被剥衣捆縛已經嚇昏船夥許維生被戳亦不得知　見船板上血跡淋漓云王區員檢點盜黨遺下鞋子三隻蔴繩二條由區帶回聽候緝兇昨據水警廳云已偵得嫌疑犯一人未識是否係該盜黨現楊秉田以數年經營積蓄一旦被刦殆盡並且被刦之欵尙有客欵在内以致痛不欲生屢欲圖盡經人勸免日昨楊秉田擬具被刦傷害呈詞分赴松　護軍使曁淞滬警察廳請求上緊緝兇追贓究辦 
[太倉知事懸賞購緝刦案匪徒]  
　　松滬護軍使署據太倉縣知事盧鴻鈞呈稱上年十二月十六日據茜涇鄉商號長盛興南貨店主倪端年鼎豐太布店主嚴愼甫瑞和堂藥舖主李誦莪等報稱本月十五夜一點時突來盜匪約二十人明火執械先刦倪端年家繼刦嚴愼甫家又搶李誦莪家均係打門而入刦去金銀衣飾布疋等物該盜並携贓向北海口而逸報請勘緝等情到縣據此理合報祈鑒賜飭緝並規定賞格如能於五日内拿獲眞贓正盜者每名賞洋一百元五日外拿獲賞洋五十元知風報信而得拿獲者減半給賞等語昨由軍署飭軍警各署一體協緝矣 
[南市日間加防之規畫]  
　　南市方面冬防實行以來由第一區警署趙墨林署長規定加崗地點每晚實力加防並由特别巡邏班及便衣警察等密加防護宵小匪徒尙稱歛跡茲聞警廳游巡隊第一隊隊長王德鴻以夜間防務已由本隊撥出隊士數班巡察周至惟日間防務亦宜注重蓋因際此隆冬鄉農輩來申販賣花布米穀易購各貨回鄉道路間往來之人較平日爲多故擬派出隊士四班每班四人專在十六舖裹外馬路各要隘巡邏保衛以輔崗警之不逮 
[民國路大火三紀]  
　　民國路老北門西首朱馬氏所開舊貨木器店於本月七號下午起火延燒左右各商店各住家百餘間並焚斃賽永田等由地甲報請相驗經二區一分所警署馬警佐飭警將朱馬氏申送警察廳訊辦等情迭詳前報茲悉是日火起時各區救火會會員分投到場設法汲水澆救輔元堂仁元救火會會員陳和生（竹素堂經綸絲線店主）其時亦在場施救迨將火救熄陳會員周身被水澆濕雖立時歸家換去濕衣詎已受風寒當晚臥床大呼腹痛家人擬至次晨延醫救治詎至天明時卽已氣絶仁元救火社各會員以陳和生實係因公而歿乃報告聯合會分發通告知照各區會員擇期前往祭奠一面由陳之家屬電追伊子（在某鐵路上爲站長）回家料理喪務查陳和生年四十八歲此次因公身亡大衆無不爲之悼惜該聯合會尙須開會追悼至起火之朱馬氏前日午後經淞滬警廳司法科劉科長提案研訊該氏推諉不認起火謂係鄰家所起問官判令收押候傳當時在彼站崗巡警到案再核 
[車木工人罷工要求加價]  
　　車木葫蘆店各工人要求增加工資一事迄今已屆月餘仍未解决各工人見店主懸延無意加增故昨日下午公衆通知各夥全體罷工要求店主酌量加資各店主亦邀集同業公同討論辦法定翌日（今日）雙方會商並請人居　勸解 
[小學敎員研究會定期開會]  
　　本埠小學敎員研究會主任分致各學校函云案照本會會期預定表一月四日應開分科研究會惟是日上海縣童子軍聯合會業已約定舉行敎練評議兩部聯合會會議本會開會期祗得提後一週准於一月十一日（即舊曆十一月二十一日）上午十時開圖盡手工研究會會址在城内尙文路勸學所内舉行届時務希貴校諸君子早臨爲盼附奉江蘇省敎育會函囑代致之小學校圖盡手工成績展覽會徵集辦法即祈查照 
[定期講演交易所仁與經濟界之關係]  
　　虞洽卿等所創之上海證劵物品交易所自奉農商部批准後經虞君等積極進行聞已組織就緒不日即可開辦現在愛而近路紗業公所設立所員養成所以爲將來錄用所員之預備又恐各界有志研究交易所而不克到所肄業者失之向隅復於每星期自上午十時至十二時在該所大講堂特請交易所專家諸靑來講演關於交易所一切問題茲聞第一次講期定於本月十一日講題爲交易所與經濟界之關係該所講演取公開態度各界均可往聽云 
[女子術科師範學校之組織]  
女子術科師範學校校長係美國婦女會會長即盲童學校校長傅　蘭君之夫人該女士平素熱心敎育對於我國女學尤爲注意特創斯校以期輸入歐美高尙美術及技術之新學識爲女子學校造成專科師範人材以謀男女敎育平均發達之初步云 
[羣學會貧兒院合開追悼會]  
　　小南門外中華路羣學會執行部長兼滬南貧兒院主事高硯耘昨致各會員及院友通告云本會已故會長並貧兒院經濟科科長蘇筠尙君存日主任會務七年兼貧兒院經濟科領袖擘盡藎勞功績卓著茲囚蘇君遽歸道由同人等良深悼惜刻兩部同人定於一月十一日（即星期日）准午後一時訂集會員院友在羣學會内爲蘇君開會追悼藉伸愫悃倘諸君有見惠蘇君詩文誄詞等件請先日交會爲盼 
[三誌婦人投繯殞命]  
　　滬南西鈎玉衖葉泰峯之次媳吳氏因遭其姑虐待自縊斃命攤屍三天後經二十三舖地甲姚鴻投報地方檢察廳委賀檢察官蒞塲相騐等情兩誌前報茲聞吳氏屍體經官騐訖後當場由葉備具棺本爲之小殮尙未合蓋至前晚九時許屍母始行到滬起　後即用馬車至葉宅後撫女屍大慟昏絶於地經人灌救始甦者兩次屍母以女已慘殤所有背備之妝奩等要求悉數搬出在外火化經其壻葉倍齋與親串等竭力哀懇未得允許旣而復親自登樓入室將床帳等舉火焚燒經人上前灌熄僅燬及紅木床床頂事後復經親友等從中經勸允爲死者身後一切從事舉行雙方訂立條件直至昨日午後始行大殮當擾嚷時葉泰峯與其妻均避匿不面云 
[又一婦人自縊殞命]  
　　滬城新北門内南香花橋一百三十七號門牌爲江寗婦人丁王氏居住家有餘屋轉租與伊胞姊伏王氏姊夫伏子良夫婦居住昨日伏子良因事出外未回其子伏金桂年祗十三歲亦在塾肄業不在家中詎伏王氏不知如何潛入房中在床背後解帶自縊而死事爲丁王氏覺察施救不及即邀伏子良父子歸家欲思救治早已氣絶事爲巡警得悉報告二區一分所由馬警佐飭傳九舖地甲陸海林偕同屍夫伏子良投地方檢察廳報請相騐而丁王氏則率同伏金桂到廳具詞禀求免騐梅廳長以丁王氏等具禀求免與例不合未便照准即委李檢察官等蒞塲相騐屍屬等禀稱此次伏王氏之死並無事故不知因何出此下策檢察官騐得該氏周身無傷委係自縊而死塡明屍格判令屍夫棺殮候示 
[悔婚另嫁之扭控]  
　　浦東陸里橋周家弄鄉婦王沈氏之子春林年三十七歲昔年憑媒聘定沈倪氏之女全英爲室尙未完姻　來沈倪氏得悉王春林嗜吸洋煙乃暗將伊女另許與喬金生爲室即於前日迎娶成婚雙方正在交拜之際爲沈王氏探悉報告三區二分所飭警前往將沈倪氏沈全英母女與喬金生一併拘解到所連同王沈氏於昨午函送地方檢察廳訊辦 
[追究養媳下落]  
　　婦人朱郁氏向在虹口鄧脫路四百六十號楊公館爲傭有一養媳名雲寳年十六歲向隨該氏過活舊曆本月十二日忽失雲寳所在茲經氏查悉爲蔣桂元所拐昨在閘北地方將蔣尋獲扭入該處警所轉送地方廳預審收押候究追雲寳下落再核 
[脫離夫婦關係]  
　　婦人戴氏前在公共公廨控夫皖人張三吉（係廣東路汪裕泰茶葉店夥）不願贍養業由李襄讞與英卓副領事訊明判原告勝訴嗣張又延律師控請與氏離婚亦經公廨諭候李卓兩君訊核在案茲悉張現已在外挽人向氏商妥給氏洋一百四十元脫離夫婦關係氏已應允故張之律師於前日下午投廨聲稱案經在外和解請求註銷當由陸襄讞輿美約副領事諭准予將案註銷 
[戳傷妻子尙未醫愈]  
　　北福建路居人孫如根前日與妻錢氏因細故口角旋用刀將氏戳傷經氏鳴由一百七十號華捕到來將孫拘入捕房至昨晨解送公共公廨經中西官訊悉氏在醫院療治未愈遂諭孫還押候原告傷愈解訊 
[談雲堂被妻反訴]  
　　談雲堂前延代表律師在公共公廨呈訴其妻談楊氏盜取現洋三千餘元避匿等情因談屢奉堂訊不到致奉公堂判將控案註銷後談楊氏亦以刑事投廨反訴業經照准簽票發交老閘捕房於前日派令中西包探夁往將談提獲昨晨解送公廨請究即據談楊氏之代表律師上堂譯稱前談雲堂以刑事誣控談楊氏案係由義領陪審此案應仍師義領陪審云云兪襄讞核供商之英卓副領事判談押候義領堂期解訊 
[領回媳婦完案]  
　　通州人趙泉寳前投法公堂控潘小秋於本年六月間將民人之媳趙謝氏誘拐出外匿居虹口現被民人偵悉報告捕房飭探將潘及媳一併拘案請求訊究詰據潘供謝氏實係原告托蔡立明賣與民人爲妻當出聘禮洋六十元立有憑據可證判着潘將憑據交案再核各情已誌前報昨因屆限提訊潘供民人在押故難將憑據交案中西讞員會判以原告所控證據不足至於被告稱係出洋買來迄今未將證據交案實難憑信着將謝氏交原告領去被告開釋完案 
[閘北火警]  
　　前晚八時閘北邢家木橋堍鴻元里某棉花店忽然起火延燒房屋十五幢由一二三段救火會驅車到場灌熄該處與吳淞路昆連故租界救火會亦驅車到場施救至火熄始返事後五區一分所孟警佐飭查起火情形以憑核辦 
　　又函云前晚七時許滬北五區界内虬江路底之邢家木橋塊宏仁里沿街而之棉花店因誤將火油燈撥翻於棉花之上頓時起火當時風勢甚惡火燄甚熾該處地近五區警署第一分駐所之第一駐在所即經該所長警電告閘北三段救火會迅速施救一面派警馳往照料迨水龍趕到之時正値火勢最盛之際各會員奮不顧身極力撲救約經半小時餘完全消減共計被焚者八家如左永昌烟紙店王連卿理髮店邢茂記棺材店鴻新園浴堂錢正大酒坊裕興猪油作并起火之棉花店無牌號又該里内之住戶一家舍被焚者外附近諸家亦飽受虚驚云 
[苦力身懷金鎊之被疑]  
　　浦東爛泥渡三區警署巡邏長警前日在其昌棧碼頭查獲身懷金鎊形跡可疑之小工李長茂一名計抄出金鎊大小七枚鈔票洋十四元現洋一元小洋八角當即帶署訊據李供稱現住虹口業碼頭苦工此項金鎊係向親戚處借來圖往大英公司輪船收買貨物等語曾署長判將鈔票現洋先行給領金鎊存署候查明核奪 
[竊賊禁押一月]  
　　本地人平阿囝日前竊取愛爾近路九百八十四號門牌高根榮家皮衣等物被高報捕飭探汪開富查獲人贓拘押昨解公共公堂請究經中西官訊明判决平押西牢一月贓交失主領回 
[煙案展期訊核]  
　　法新租界小北門外民國路恒昌祥烟紙店主楊榮春邇因私賣洋烟並設立烟榻容人燈吃現爲西捕房捕頭脫雷沙克偵悉以楊有違定章爰於前晚帶同包探及暗差捕數名前往該店抄出烟膏烟槍等物甚多當將楊連同烟具一併帶入捕房諭令交五百元人銀並保出外聽候訊究在案昨日傳至法公堂請究先據捕頭上堂禀明前情並將焑膏呈鑒被告楊榮春延巴和律師代辯稱此案敝律師手續尙未完備請求展期訂訊中西官判准予展期訊核 
[法包探協緝郭步高]  
　　法租界捕房包探兩人昨晨同投虹口捕房報稱偵知匿居漢璧禮路某號屋内之江北人郭步高曾於本月二號在法租界犯有執刀傷人重案請爲協緝當由捕頭飭探王少廷偕來探往將高拘獲旋解公共公堂請示經陸襄讞會同英包副領事豫審一過判高准交來探帶去歸案訊辦 
[各被告交保候訊]  
　　日商日下部次郎在公共公廨呈控楊寳慶不付電料價銀一千零二十四兩又李惕吾控遠昌電燈號主凌方水不理欠銀八千餘兩又楊譬卿控馬子光不付票洋三百零五元又汪紫皮控馬錢氏等違背契約擅行將女領回等案前日由廨准飭捕房將被告各人先後傳至公堂禀奉中西官諭令分别交保候訊 
[鄭阿四交保候訊]  
　　周榮記偕證馬善慶候筱蓉指控靑口人　阿四於前晚八時許在虹口百老滙路七百六十七號門牌屋内拆梢金鎊六十個等情昨由滙山捕房包探陳金揚將被告拘解公共公廨謂究即由原告所延之律師上堂略述案情被告亦延律師到案譯稱敝律師甫受委託對於案情尙須研究請求准被告交保展期再訊中西官核禀諭鄭准交五百元人洋並保候下禮拜五再訊 
[行兇判罰五元]  
　　浦東人𨳐子泉前日在開封路將繅絲女子夏阿妹用剪刀戳傷面部等處當由二百九十六號印捕查見將𨳐拘入捕房押至昨晨解送公共公堂請究首由原告女子夏阿妹投訴被告因攫取我之金耳環不遂故逞兇將刀戳傷我之面部次由該印捕禀明當時被告與原告衝突將原告戳傷情形質之𨳐供稱向與夏阿妹同居一室後其父聞知曾互相爭吵我遂另行遷居前日其父來向我謂事已商妥爾可搬往與女正式成婚我故前去詎至則要索甚奢女且將我拖住迫辦有物致起衝突其時我手執剪刀悞觸女面但我身藏洋百餘元已被女取去等語中西官核供諭𨳐謂爾如有他種糾葛儘可另控原告本案爾逞兇屬實判罰洋五元充公並償原告醫費 
[車夫使用僞角之敗露]  
　　上海北火車站每有一般人力車夫使用僞洋僞角旅客受其欺者數見不鮮被害者因事屬式微不願多事故彼等更肆行無忌前日有旅客朱鼎全由他埠乘火車來滬在北車站下車　坐陳阿福袁阿大之黃包車二輛該車夫又施其故伎被朱當場察破鳴知五區駐站崗警拘解警署並在二車夫身畔抄出僞質大洋一元又僞角三枚經王警正提訊二車夫同供迭次在車站混用僞洋僞角不諱王警佐命解司法科嚴究 
[賠欵展期限繳]  
　　蔡元卿前延逖百克律師爲代表投法公堂控黃李氏阻止轉換道契一案曾經公堂迭次研訊判着保人楊生甫袁錫由朱福卿王錫香等四人如數賠償價銀二千四百餘兩嗣後楊如數賠出摘釋惟袁錫山祗交銀五百元朱王兩人祗交二百元諭令押限繳足在案詎袁等挺押不繳昨又提訊詰之袁等供稱民人已經破産實情無力赔繳求宥中西官判准予再行寛限十四天着被告等如數繳足如違按照欺騙罪懲辦 
[行兇搶攫警笛之懲儆]  
　　小工姚老五姚四張老三高來元戚于于有蕭雲淸周文彬等八人日前下午在法租界黃浦灘將某洋行買辦王裕庭行兇後爲二百五十號華捕查見上前拘拿詎姚等竟敢將該捕之警笛奪下抛人黃浦中嗣有附近站崗捕聞悉趕來帮同將姚等八人一併帶入捕房昨解法公堂請究先據原告投稱是日姚等在途將商人攔住强索工資旋由張老三先將商人衣服撕破餘均蜂擁上前毆打欲將商人抛入黃浦幸有巡捕到來始將姚等拘案請求重究繼據二百五十號華捕上堂禀稱巡捕是日查見被告等將原告毆打故此上前拘捕詎内有姚四竟將我之警笛搶去抛入黃浦請究詰之姚等供詞圖賴中西官判以證據屬實豈容抵賴着兩姚一張各押西牢六月餘均押三月並着姚四賠償警笛價洋一元以儆 
[陳居氏控案候商堂諭宣佈]  
　　婦人陳居氏呈控淸理故夫遺産人王佐才將置於鐵箱内値洋二千餘元之契據鑽戒等物匿不交還而王亦控氏將其先夫値洋二千餘元之股單鑽戒等物取去迭經公共公廨訊供諭候續訊在案昨晨由張襄讞與美副領事丁瑞門君升座第四民庭續訊首由被告方面證人張蝕川顧棣三葉其祥三人分别到堂供明各人對於本案所知情節次由兩造律師辯論歷兩小時餘姑畢其大意被告之律師要求將原告控案撤銷被告反訴案内之股單一項自認證據不足亦願取消其鑽戒則請飭原告交出或給相當之價而原告之律師對於反訴案痛切駁覆並以被告實係揑控要求賠償損失旋由中西官諭候商明堂斷改期宣佈 
[請禁渡夫勒索渡資函]  
　　浦東洋涇鎭義記布號黃聿修昨爲渡船勒索擾害事致滬南工巡捐局姚局長函云敬啓者浦江八長渡渡船向例渡資每人五文大船載客二十人小船載客十五人前因勒索多載迭經鈞局布告嚴禁在案乃近來日久玩生若輩故態復萌竊敝號營業係爲維持鄉間婦女生計而設門莊收下之布每日派夥友押運渡浦銷　道經楊家渡被該渡渡夫中流勒索渡資每人索取二十文布疋每件索取二十文設不遂所欲彼必辱駡橫加多方留難往往渡資旣被勒索時間又被躭誤旬日以來已經五次例如向章布疋六件（約百斤）渡資五文現該渡夫等每件勒索二十文似此勒索甚於苛政勒捐民初不信於本月十六日親自押送是日風浪平靜一無藉口乃該渡夫竟持强硬索渡資兇暴如故繼詢旁人始悉該渡夫混名江北老虎此人最爲兇橫往往將渡客肆行辱駡毫無人理甚至勒住渡客所携物件以致行旅怨聲載道爲害商旅殊非淺鮮且往往貪利多載尤屬危險爲特據情函請鈞局飭傳該渡夫頭到局諭令將違章不法渡夫從速斥退嗣後遵章載渡以維行旅安寗實爲德便 
[西人購物糾葛案仍照原斷執行]  
　　前寓虹口有恒路二十五號門牌自稱俄國公爵之少文又名老立司因犯假造俄領署公文案被捕解經公共公廨訊判發押西牢十八個月於入監時將已賣與同居西人毛龍山之金表金練寳戒金鑲鉛筆取去故又被該西人控請訊追價洋一百五十元業已訊判被告償還嗣被告不服請求復審亦已核准諭候訊核等情屢誌本報昨日午後俄副領事麥君蒞廨會同陸襄讞升座第二公堂復訊少文因在獄犯病已送往醫院調治故不能到案即由見證毛龍山之妻上堂證明兩造賣買金表等物雖未目覩但被告於人監之前一日由我夫囑我交與被告洋五十元是實堂上以業經證實遂判曰毛龍山與老立司因購物糾葛被告請求復審一案毫無理由應照原斷執行着被告即日償還原告洋一百五十元違則將被告存於西牢内之物件拍賣抵償 
[小沙渡北首之攔刦案]  
　　本邑西北鄉彭王廟鄉民周松喬前日下午擬至曹家渡購買洋紗行經閘北小沙渡北首突有匪徒四人上前攔住去路並出利刃嚇禁聲張將周撳倒於地搜其身畔攫去大洋七元小洋三角銅元二十枚並鹹肉一塊一哄而逸周奔呼救命當經行人代抱不平鳴警帮同追趕拘獲苗得永一名惟贓已無着遂連同失主解入四區三分所略詰一過中途警察廳昨午經司法科劉科長提訊之下當以案關糾衆攔刦卽命備文飭警將苗得永與原告周松喬押送地方廳請辦下午經檢察官提案預審後命將苗收押原告退去候緝拿同黨到案究懲 
[昨日公廨下午訊案紀]  
　　昨日下午公共公廨第四公堂由兪襄讞會同美約副領事傳訊華人民事訴訟案三宗茲挨次錄下（一）業藥材之廣東人傳雨　控曾子梅舒少卿陳松梅不還借洋一千七百五十元除陳保出外曾舒因無人具保收押在案審時由捕將兩被告提案先由原告代表林百架律師起向原告詰據訴稱欵係由舒擔保借銀曾子梅由曾轉借與陳松梅因陳欲爲太古洋行之北洋輪船買辦須籌押櫃洋三千元故向我借此欵凑數嗣陳違背所訂買辦合同生意辭退欵不還我利息亦無等語質之曾子梅供稱回原告借欵轉借與陳須待陳還我而後我還原告等語舒少卿供稱借欵由我擔保是實陳松梅延律師到堂否認陳向傅借欵之事並稱陳向曾借欵屬實惟係合做買辦然亦不涉本案請將陳控案註銷「堂諭」曾舒各交二百元舖保出外理賬展期兩個月再核陳松梅無關開釋（二）陳榮林控元豐泰號主徐克昌不理欠欵案前已訊明判决被告還銀三百二十兩另九錢八分九釐押追在案因被告挺押不理故而再訊據原告之律師稱被告近更將店盤替與人得資不還判决之欵云云據被告供稱店係本案未判决時盤替盤價已還其他債權人等語「堂諭」被告還押展期七天着將變賣店舖日期數目償還何人詳細開單呈核（三）趙咸生控黃泉生不付工資洋一百另三元案因時將晚未審 
[指控拆梢案註銷]  
　　顧妙根指控李來發串黨在湖北路花世界游戲塲内藉端拆梢洋二元等情由捕將李獲解公共公廨諭飭押候訊究在案昨晨由廨提訊據捕房禀稱原告與見證即花世界經理人隋潤田及隋之代表律師均不到堂質訊中西官得禀以原告與證人旣不投質判即將案註銷被告開釋 
[過犯竊綢押九月]  
　　徐州人陳招元前日至九江路老介福綢莊購買衣料乘間竊取華絲葛十五碼被店夥周葵臣瞥見喚捕將陳與原贓及跡涉嫌疑之婦人楊沈氏一併拘入捕房分别拘留昨晨解送公共公廨經中西官訊明以陳係過犯判押西牢九月期滿仍逐出租界楊沈氏從寛斥釋贓交原告領回 
[攫呢帽押十四天]  
　　陳阿二前日經過北火車站附近之界路被汪和尙將頭戴西式呢帽一頂攫去由陳訴知包探王桂亭將汪拘獲押至昨晨解經公共公廨中西官訊悉前情判汪押十四天示儆 
[虹口捕房瑣事三則]  
　　浦東人王寳卿顧炳全徐鴻菳因在北蘇州路阻止五百三十九號華捕辦公致被該捕一併拘入捕房禀明捕頭押候解送公堂訊懲 
　　無錫人唐洪初昨晨在北蘇州路攫取行人韓慶章之呢帽一頂圖逃被包探陸連奎查見將唐拘入捕房禀明捕頭押候查明有無另案以憑解廨請究 
　　曾彩吾紀阿利在楊樹浦揚子碼頭强欲扦取李長安之白糖　子被李鳴由一百十六號華捕將曾紀二人拘入捕房捕頭詰悉前情飭即收押候究 
[誌謝]  
　　五馬路華羅公司發行之威古龍丸提神補氣丸兩種爲美國雪梨羅士公司所製一則補血健腦一則和胃淸腸　承該公司惠贈每種各一瓶書此誌謝 
雜評二 
[水路檢查印花之創例（庸）]  
　　上海此次檢查印花稅於商舖之外并及浦江各種船隻嚴密可謂已極顧此種较法不特爲上海所創見且爲各省所未聞倡此議者其掊克聚歛之手段雖巧於搜括之財政家亦將折服假使上海稅票之銷數能因此暢量數倍則年終考核主管機關自必深感警察之功而從豐報稱此固可操左劵者 
　　印花稅之施行本普及於各種社會檢查之範圍旣可由商舖而延及於船隻則浸假由船隻而延及於居戶由居戶而延及於公共圑體是以後各種社會凡有簿據契約以及其他應貼印花稅書類者當無一不有警察檢查之足跡警察忙人民苦矣嗚呼上海警察當局之德政 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
風俗談 
[俄國婦女（十）] [  陳三無譯]  
　　於此時也婦女醉心於革命事業者實繁有徒際此舉國風雨之秋茉莉女士之事業最爲驚心動魄彼原係一農家女一生遭際維艱曾於戰爭開始時側身於戎馬之中革命聲浪未傳播以前彼已知不良之專制政府實不利於俄國之安甯設戰不勝且將損其令譽乃憑已想所及另組織一婦女敢死隊隊員俱宣不能救國即當一死之盟誓氣壯河嶽一時風景雲從者頗不乏人以余觀之此種組織在將來歷史中實足與法國之女英雄鄂克約翰（按鄂克約翰乃十九歲之法國女郎曾以數百人夜襲英軍敗之法軍之圍始解）同垂不朽不幸餉械缺乏彼輩乃遭一絶大打擊顧猶軍容整肅志不稍餒初與德軍交鋒卽死亡枕藉幾不成軍旋復編入新軍進而復戰再接再厲以拒强敵後被召回職務乃較前僡慘初衆所擁戴之克倫斯基所居冬宮之戍卒於千九百十七年十月突謀譁變彼乃召敢死隊自前線歸以防衛之彼等奉命歸來匪叛卒搏戰旣忠且勇終始不懈禍事爆發過激派之暴兵攻古凱撒王宮克倫斯基之臨時政府婦女敢死隊抵禦甚力日復一日相持不下幾經血戰隊員死亡枕藉克倫斯基知勢不能支乃潛逃執政者多被拘捕下獄而此可憐之軍隊尙奮死力戰卒至殘兵無幾防衛乏術暴兵乃乘機奪門而入至此過激派始完全戰勝諸革命首領被放逐於外者悉回本國從事建設以待新俄國之産生此等婦女遭幾許之驚波駭浪然前途茫茫休時未卜其痛苦實非吾國（指美國）婦女之所能耐也綜觀俄國國民實勇於作奸犯科然以余所知並騐諸往事婦女輩究較爲温和純良遠東之熱北方之雪與叢由幽林波羅的海之萍草高加索山之峯巔實與斯拉夫婦女以奇禀性情亦受其影響融會不少於此次試騐過去後彼輩將恢復其本眞最後之經騐將改造其天賦此可預卜者也故此次之犧牲實與之以絶大敎訓至若將來婦女之發展如何此時尙未可逆料也（完） 
異談 
[說夢（二）] [  琴川顧鼎元]  
　　法國革命時有名瑪利者夢之巴黎被執詰訊之下遽判死刑旣赴刑場但見觀者雲集刀起頭落大驚而醒則床頭一竿下墮橫架項間揆之以理殆此夢始於竿落前終於竿落後爲時至促也徵之書史所載夢亦復不鮮茲舉其著者晋景公有疾求醫於秦秦伯使名緩者治之未至公夢疾化爲二竪子曰緩良醫也懼傷吾也逃之其一曰居盲之上膏之下攻之不可達之不及藥不至也公曰良醫也乃厚禮遣之漢明帝夜夢金人頂有白光飛行殿庭訪羣臣傅毅曰西域有神名曰佛乃使蔡愔等求之佛敎始入中國楊進賢任南陽刺史登舟遇風失其子夫婦思念甚切忽夜夢與子剖梨因自解曰剖梨分離也告之友友曰剖梨見子子其歸乎不旬日子果歸太平廣記云王敦謀叛夢將一木撑天求解於許眞君許曰此未字也只宜守舊不可擅動宋王君炳二子赴秋試夜夢持竹一枝種之解者曰二君俱中選矣竹字兩个也果悉進選唐史黃巢出師夢兩尾牛解者曰失字也後果失之鄭玄夢孔子告之曰起起今年歲在辰明年歲在己即寤以讖合歲知命當終讖云歲在龍蛇賢人嗟遂寢疾卒晉王恂夢人以筆與之其大如椽解者曰當任大手筆事俄皇后崩謚册哀文皆屬恂筆朝野僉記載裴元質舉進士夜夢一狗自竇出挽弓射之其箭遂擊以爲不祥夢人解之曰苟者第字頭也弓者第字竪也有擎爲第也尋唱命果第軒轅夢華胥國旣覺後天下大治竟如華胥國曾文正生時曾祖竟希壽巳七十夢有巨蟒盤空中旋繞宅之左右已而入室庭蹲踞良久驚而寤則文正適生因大喜曰是家之祥曾氏門閭行將大矣（事載曾文正公全集曾文正年譜中）項城幼時夢一梯虚搆空際按級而登數之得五十八級搖搖簸動頃刻問烟雲叢生風雷交作視所登梯已化龍矣駭極而醒以告家人僉云登龍之兆項城怫然曰梯至五十 
　八級而化龍吾殆五十八歲而登科耶迨大權在握故有帝制之發生（事見項城大事記恐項城故爲是言惑人效陳勝丹書魚腹之故智耳）亞歷山大Ａｌｅｘａｎｄｉｅｔｂｅｇｒｅａｔ圍推而Ｔｕｒｅ時推而人不降夜夢一半人半羊之神Ｓａｔｙｒ有星學家阿利司Ａｒｉｓｔａｎｄｒｏｓ判是夢爲得推而之兆蓋神名Ｓａｔｙｒ在希臘文爲Ｓａｔｕｕｏｓ剖之則爲ＳａＴｕｒｓ即推而歸君之意亞力山大旣悟力命進攻遂取其地歇來脫曾記云夢於春日彳亍阡陌間見數人御華服自遠貿貿然來頓憶爲耶蘇復活日彼馳驅者殆往敎堂耶村中故有敎堂遂尾衆入甫就坐覩司鐘者履聲橐槖登樓旣鐘聲鳴矣其聲大而遠彷彿獅吼虎嘯愕然而蘇則身固一榻橫陳細聆鐘聲則鬧鐘丁丁尙不絶如縷也 
 
[世界運動之十六　競馬英國] 　 
　　競馬之事其原始不可攷惟十六世紀中英國國内此游戲業已盛行至今則每年必有大競馬之事競馬之日觀者雲集國民皆異常踴躍十七世紀中美國始有競馬之事一千八百三十三年法國之競馬俱樂部成是爲法國競馬之先聲其餘如德比意諸國國内競馬之事亦頗通行惟無英國之盛耳 
　　競馬有二種一爲尋常之競馬一爲特别之競馬特别之競馬則競馬之時兼須躍過陳列於途中之各種阻碍物及河溝上圖爲法國亞德邑地方之特别之競馬下圖則爲英國之競馬者方在利物浦城附近之安述里競馬也 
劇談 
[仙韶寸知錄] [  天亶]  
　　韓世昌之崑劇固匪吾輩所嗜然趙君玉之崑劇亦野狐禪耳凡此皆不足以支仙韶遺響徒釀成社會上一種厭故喜　之談話耳 
　　劇中角色所謂生旦丑凈者其命名何所本殊離研究考樂記註云俳優雜戲如獮猴所謂生者狌也（狌即猩猩）旦狚也（狚即猵狚）丑狃也（狃即犬）淨猙也（猙似豹一角五尾）由是以言將人比畜未免不倫先君子（嚣嚣雜識）中引老伶工陸翔雲之言曰（凡傅奇以戲爲稱故無往而不嬉戲爲生者必須輕圓純熟倜儻有致反名之曰生爲女角者曰旦旦晨之别名女屬陰應曰暮而反之旦蓋皆含滑稽性質反映之所以不忘戲字之旨）此說較樂記所云較有價値戲中角色據此詳之迎刃以解譬如淨者潔也而反塗面不潔謂之淨末者終也迺開場念（交過排場者）謂之末外者所以别於内也而作一家之主人無一非外小而非玲瓏活潑者不能勝任乃以丑字名之丑屬牛碩大無朋烏得活潑此皆反映者 
歌錄 
[新歌訣]  
　　陽歷時令歌中華民國尙新式夏曆多年將廢滅仿行陽曆紀天時世界大同歸一律氣候從來判早遲一年二半有四　只因陽曆無明文參攷日期作歌訣四月四日當寒日五月五日夏乃立芒種常於六月六小暑大都七月七八八立秋秋氣凉九九白露露華濕記得共和成立時昨交寒露今雙十冬至十日是新年一陽來復一年畢試思舊曆度年關相隔遙遙尙一月請看陽曆時令歌節氣但須憑月日偶爾差池祇一天陰陽自有眞消息 
　　陽曆月令歌一二三四五六七每逢單月三十一自交八月須逢雙單月之中皆三十獨有二月念八天留作機關探消息四年得閏是常規百年停閏乃特别記取閏年甲子辰盈虚消長此中測百年三萬六千五外加閏餘念四日[  雲中仙]  
新聞拾遺 
　　買彩票也有公司滬上某圑體中人近組一買彩票之公司名曰善利有宣言有條約今照錄其宣言云「夫人不患無好善心而患無爲善心也力何云乎金錢其必要也謂予不信試思夫今之湘鄂皖豫浙等五省獎券也雖其名有慈善公益軍事之分而其實何莫非善舉耶而其意又何嘗非心餘力短欲藉此以貫澈耶本公司同人等亦有好善心而無爲善力者居恒竊念人之好善誰不如我人有善願天必從之因合組此公司先試　塘工奬券一種蓋亦欲藉實力而濟初心也故公司則命名曰善利取爲善最樂其利無窮之義也經理人則公推某某諸君擔任而有所條約之俾責任專而信守昭也而試辦期則姑以一年爲度期可巳則巳也」而條約則摘錄其惹人注意者一云「如得大獎無論一名幾股除提酬外餘均照兌經理人不得借故留難短少以重主權」又耐人尋味者一云「經理人平日夫馬紙筆墨郵等費槪係墊用並不開支公司絲毫但如股東得獎百元上者須提二十分之一爲經理人酬勞藉資彌補」云云[  安]  
　　北橋鄉將發行通俗月報上海縣屬西鄉北橋鎭經董戴瓶山擬發行一種月報名曰通俗現已通函海上民治學家徵求意見搜集材料將來出版想有可觀[  安]  
　　每天少小洋四角邇來馬路旁之水門汀上時有書丐用白粉書寫哀啓乞憐行人其情固可憐而其術殊狡猾余昨過四川路見一丐作哀求狀旁跪一孩狀亦然其哀啓之全文雖小能完全記憶然其大意不外有病急欲回鄉川資必需小洋八角今已有半數尙少四角如有虚言願死十字路口云云未幾一粤人來如數與之丐乃欣然道謝而去余今午（七號）過崑山路又見之路旁所求者仍爲川資而所少仍爲小洋四角該丐之每天少四角其亦得施者之心理耶[  無我]  
　　靑年會徵求會行將開幕上海靑年會已議定自陽曆二月二十八號至三月二十號止徵求一九二○年會員今會員部正在敦請隊長隊員以及佈置進行方法其目的欲徵集維持會員五十人贊成會員六十人贊助會員二百五十人特别會員一千二百人普通會員七百人童子會員五百人云[  無我]  
小說 
[黨爭（十六）] [  無我]  
　　時聶方閃身出反鎖其門忽一彈洞門擊出自頂飛過聶自思爾時之險誠問不容髮矣於是奔躍下樓亦不還擊須臾抵一空場越籬而出始得在街衢乃自語曰今晚之事可云幸矣若輩必爲亡谷黨人無疑因急轉身行第三哀佛奴等乘電車疾馳暗思今後之事當易於指手矣蓋若輩僞醫之謀當自知其已爲人覺察矣繼車抵一處遂命御者停機蓋爾時聶之服飾與其將行之事已不相符而停車之處原設有一事務所專備此等意外之遇者聶旣出車其夥伴趨迎之曰人有致信於君者頻矣余方欲出覔君也聶曰致信者皆若何曰皆言所囑辦之事杳無跡兆惟溪克則言所居之處有要公聶喜曰我思其言非無因而今晚之有事恐更多於其言也於是改裝爲深夜入酒肆最合宜之式頷下略加短鬚使移去便捷其外套可上下倒用作黑棕色已而趨電話機達其夥伴泰以結曰若輩僞醫須伺守之潛察其動靜君或自屋後入其北室心切勿亂凡事鎭定若輩倘有離去者則追躡之應曰諾今溪克欲與君言請須片時聶遂置聽筒少候迨鈴旣掣響遂接筒聽之聞溪克曰余仍在大米銀將有所遇聶曰將何所遇溪克曰今尙未能逆料惟若輩頗嚴防險事之至而觀其舉動又若怱怱準備將作遠行焉聶曰樓上之室何如溪克曰皆束裝矣惟意見尙未相同故莫衷其將取何道行也聶曰我儕於其行之一事或可得有把握但今君於彼處事若何矣溪克笑曰敬謝君惠余事頗得手今已就傭爲跑堂侍者之役可於樓上酒室中出入自由也聶曰是處黨人稠密乎溪克曰黨人羣集刀槍每不離手若將臨陣大戰者我意若輩必防亡谷黨人之至也聶曰良善我思當爲若輩所料及未幾君將見一短鬚之人衣棕黑之衣而至焉 
[自由談之自由談] [  不冷]  
　　圑體體爲人之本圑爲加圍於專制之義故圑體二字者須自立爲人之本而後與專制相抗也否則雖名圑體而不得謂之圑體終必爲人打破而後已 
 
 
 

Page 15

 
 
   
 
 

Page 16

 
 
   
 
