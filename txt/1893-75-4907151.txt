# 1893 - 75 - 4907151

 

Page 1

 
 
[恭印諭旨告成]  
　　九天綸綍薄海同聆本舘旣逐日將諭旨電傳恭錄於報每歴一季復敬謹排印成書俾寰宇臣民得以共聞天語兹又　成光緒十八年冬季諭旨每部仍收碼洋四分存在申報舘帳房及各處申昌書室諸君子移玉惠臨購取可也 
[新印咸豐朝續東華錄告成] [  圖書集成局啓]  
　　九朝東華錄恭紀歴聖成憲原原本本洽見殫聞本局曾取而印之早已寰海風行爭先快覩矣兹又有咸豐　續錄捕紀征討赭寇及與泰西諸國通商互巿事宜尤爲賅括詳明足資稽考亟用鉛板排就印以雪白連四紙校讎　釘罔不精良刻已告成分爲一十六册外加紅木夾板每部碼洋兩元五角欲悉我朝掌故者請臨申報館帳房及各處申昌書室購取可也 
[新印通商約章纂要告成] [  圖書集成局代啓]  
　　是書將道光季年通商而後與各國所定約章及交涉成案删繁就簡别類分門羅羅清疎有條不紊誠講求洋務者不可不讀之書也茲已由本局印成分裝四册每部碼洋八角諸君子有以先覩爲快者請移玉棋盤街平和里黄熙記及各書坊購取可也 
[書本報嚴辦賭棍事後]  
　　賭之爲害也伊誰不知而世之耽於賭者每每執迷而不悟此賭風之毒徧天下所以不易禁絶也顧中國之地無一處不有賭抑中國之人亦無一處無嗜賭而賭風之最盛者則莫如廣東他處雖有嗜賭之人然不過十中一二面已多則十中三四而已男子嗜賭婦人則無是也廣東則竟無一人不賭上崦縉紳先生富家巨族咸有牌館以作　遣之計此等雖與賭有間要亦所以矜式乎國人所謂上有好者下必有甚焉者矣雖此等牌館中始不過爲消遣繼而或蔣小角勝負興之所至漸推漸廣則安知無大輸贏出於其間是則其數且盈千累萬以視小賭爲害尤甚爲害尤烈然卒未聞有人焉起而禁之者則其勢可憚也女攤之賭其規模亦如牌館惟祗有婦女得以入内與賭男子則不得攔入一似謹嚴之非凡者而去年曾聞有某婦爲開攤館之某甲所誘則其中人品之混雜當可不言而喻此又别處之所無而爲廣東之所獨有者也夫賭有賭具或爲牌或爲骰子或爲紙牌或爲寳攤其中名目繁多不可枚舉然皆無其目則不能賭也獨廣東之賭徒性巧心靈别開生面雖無賭具而亦可以賭博或以肉一方而令人猜其斤兩或置柑一枚而令人猜其中分幾瓤瓤有幾核其他諸物無不可以作賭具夫是以賭風之盛甲於中國甚而至於乘法事方興之際借助軍餉爲名禀請奏開闈姓之禁迄今法事早平而闈姓依然不禁轉得藉口於奉憲開賭是獨非伊古以來聞所未聞者乎彼小賭又何足道哉抑小賭又何足禁哉乃觀昨日本報登有嚴辦賭棍一事其事則在番禺也其賭棍則係魯姓也鑿鑿有據謂其人向來無行曾經冐認職官設局行騙無所不爲去臘經番禺縣華大令訪拿到案從嚴訊究魯已供認不諱大令遂照棍徒例詳請將魯擬以流三千里之罪至於冐認職官則固所謂輕罪不計者也其黨尙有十餘人經大令簽差按名拿辦說者謂大令此舉深得除惡務盡之意夫以廣東賭風之盛而且明目張瞻牌館妇攤公然林立而大令乃獨能破除情面嚴辦賭徒其造福於地方顧不大哉然所謂賭棍者固不止魯一人已也卽曰其同黨十餘人亦皆一律拿獲照例從嚴懲辦而所謂賭棍之黨羽又不止此十餘人而已也夫除害必去其已甚廣東之賭風至於如此之熾其首要在於縉紳先生與夫富家巨室之賭而　姓一開其禁永不復除此則較之賭棍之誘賭其效更速直無異乎上　者教之使賭旣已教之賭而復拿辦賭徒恐被拿之賭徒必有自悔其不早與　　之股者然　大令此舉亦未必遂　盡善也雖然廣東賭風之盛至於如此方將人人視賭爲正業藉賭爲生涯誰復有以賭博爲宜禁以賭棍爲宜辦者而太令乃崛起於其間居然執法如山破除情面嚴辦魯某擬以流罪并搜捕其餘黨雷厲風行爲懲一儆百之計使聞其事見其事者瞿然而有所驚幡然而有所悔於天下滔滔輿人夢夢之時作富　之捧或者由是悔悟前非痛除積習咸知賭之有干禁令賭徒之有犯玉章地方官得以執三尺法拘而懲之無苟免焉則彼以賭爲業者有不怦怦然有動於中而不敢侈然恣肆者乎夫舉世波靡而忽有一人焉力挽狂瀾不安於同流合　此其力量止非常人所可測識者矣或者又謂廣東賭風之盛由來已久固未嘗無因此而傾家蕩産亡身敗名者然聖人云死生有命富貴在天彼天下之不嗜賭博而傾其家蕩其産亡其身敗其名者豈少也哉而獨歸罪於睹不旣見之偏乎闈姓之開一年之中所以　軍餉者數十萬舍此之外又安得有此巨欵故雖軍務旣平仍未禁止乃有有其舉之莫敢廢焉之勢且自開禁以來數年之間亦並無他害然則賭又何害於粤人而必以嚴禁之耶卽廣東之有牌館亦無非良朋小聚藉此談心小作盤桓以消睱晷而男女不可有畸輕畸重之分因於牌館之外設立女攤是亦人情之常無足怪者華大　之有此一舉已不免失之多事而子乃猶爲之推波波以助瀾乎有是哉子迂也余乃應之曰唯唯 
[諭旨恭錄]  
　　正月二十五日奉旨廕生啓莊銳銘書廕俱著以文職用内閣侍讀學士員缺著貴賢補授鴻臚寺少卿員缺著田志肅補授欽此同日太常寺題二月二十二日祭先農壇奉旨朕親詣行禮欽此 
[本館接奉電音]  
　　昨由京友傳電諭旨二道敬謹譯登○二月初三日奉硃筆志銳補授内閣學士兼禮部侍郎銜欽此同日奉硃筆臧濟臣轉補翰林院侍讀高釗中補授翰林院待講欽此○現换灰鼠褂 
[皇洲春色]  
　　吏部爲咨行事查鴻臚寺少卿殷如璋現已升授光祿寺少卿所遺鴻臚寺漢少卿一缺翰應各部郎中揀擬帶領引見候旨簡放相應咨行貴部卽將漢郎中及漢軍　中開送一二員務於卽日咨攫以　辦理○庫倫辦事大臣印房現懸理藩院學習筆帖式經安辦　大臣德奏由理藩院於蒙古筆帖式中遴派通曉滿蒙文字之人一員馳往庫倫以資辦公近經理藩院將本院候補筆帖式倫叙派往庫倫奏充該處印房學習筆帖式中和節後卽可成行矣○管理太常寺事務禮部尙書臣宗室岡崑等謹奏爲題請派遣事恭照光緒十九年二月初七日孝淑睿皇后忌辰應行遣員恭詣昌陵讀文致祭謹案臣寺祀則内開應由陵上守護公等申題遣一人就近恭往主祭准宗人府將守護公載遷載卓銜名開送前來臣寺繕入題本進呈恭候欽遣一人俟命下之日再由臣寺知　屆期恭往將事謹此題奏請旨光緒十八年十二月十八日奉旨遣奉恩鎭國公載遷行禮欽此○廂藍滿副都統師繼瞻少司馬訂於正月初十日辰初在西華門外都虞司公署中挑補廂　滿領催五缺馬　七　養育兵一　並　 
 
 

Page 2

 
 
試送考文童人等步射口由該印房分傳應挑應考人等務於是日早赴記處預備○總管内務府大臣傳諭内務府厢黄正白包衣三旗滿洲旗鼓驍騎叅領知悉嚴飭所屬佐領管領各將本管各户所生子女自十三歲以上曾否預備挑看逐一查防務於開印前據實開報以備皇太后於二月間挑選宫女倘有扶同隱匿揑報殘廢以及匿而不報等情一經查覺除將該子女之父兄嚴行懲辦外並將該管叅領佐領管領驍騎校領催族長一體從嚴叅革决不稍予寛貸切切慄遵毋違按定例内務府包衣三旗各户所生子女無論父兄現居何職非曾經挑選者不准許字於人○户部顔料庫現有期滿員外郎一缺經三庫檔房行文内閣宗人府各部院衙門於京察一等之侍讀副理事官員外郎由具切實考語保送一員如一等不得其人或有經手未完事　准以二等人貢出考保送務於三日内開送前來以憑辦理○侍衞處爲知照事初八日奉旨朕於明日辦事後由乾清宫檐前乘轎出乾清門走後左門升中和殿看視祝版禮成後仍走後左門進乾清門至乾清宫檐前下轎還宫用膳召見大臣夘初二刻預備欽此○年例上元前二日宴近支王公等於乾清宫名曰宗親宴經奏事處開列近支王公銜名於正月初八日具奏奉旨派出正月十三日進乾清宫筵宴桌次銜名照錄於後東邊第一桌多羅慶郡王奕劻郡王銜多羅貝勒載瀅第二桌固山貝子薄倫不入八分輔國公載瀾鎭國將軍載津西邊第一桌郡王銜多羅貝勒載漪貝勒銜固山貝子奕謨第二桌奉恩輔國公載澤鎭國將軍載瀛拏酒固山貝子溥倫欽此○侍衞處爲知照事初九日奉旨朕於明日寅正由乾清宫檐前乘禮轎出乾清門由景運門進　和門出午門端門至太廟行孟春時享禮畢乘禮轎仍由端門午門出協和門進景運門乾清門至乾清宫檐前下禮轎還東暖閣更衣用膳辦事石見大臣辰正乘轎出内右門隆宗門西華門進西苑門德昌門至豐澤園門下轎步詣皇太后前請安隨至頤年殿侍膳看戲畢午正乘轎由仁曜門德昌門至時應宫拈香畢至垂花門下轎步行至武成殿少座至紫光閣黄察察里升座筵宴外藩畢至武成殿少座至垂花門外乘轎出福華門三座門西隨墻門神武門順貞門還宫欽此○江西巡撫委員管解京餉等欵銀五萬數千兩分裝木鞘於正月初十日午刻抵部由原解丁役赴當月司挂號卽雇夫役將餉鞘堆存後庫院中以待銀庫示期騐收 
[寳刹重脩]  
　　京師西直門外廣源牐岸上萬壽大刹一座康熙乾隆朝萬壽在此駐蹕少憇光緒戊寅夏忽遭火刧後院殿宇蕩然無存當醕賢親王合肥傅相閱　時曾宿寺中經住持僧請修一次兹以甲午年恭遇皇太后萬壽一切查照康熙乾隆成案此寺爲蹕路經行之地急應興修經海部勘得萬壽寺後院正面萬佛樓七楹東西佛樓五楹羣殿穿樓過廳大殿全行起蓋此外殿宇酌加修補一律油飾彩畫撙節十成實估銀四十一萬兩零奏奉懿旨准令作速興修刻由海部遴派興隆廣豐廣興東昇四廠商承辦工程已於開印後破土興修矣 
[順天考信]  
　　順天學憲李仲約宗師文田於正月二十日出京通州文武各官均在西門外天成庵預備茶座敬迓文旌二十一日卯刻宗師起節出自北門住永平府遵化州承德府宣化府考試科歲並行約在端陽卽前按臨通州科試俟試畢回京舉辦八旗錄科事宜 
[龔軫星明]  
　　前報紀江西督糧道鄧蓮裳觀察陳情終養旋經德曉峯中丞婉諭勿萌退志如欲萲幃養志不妨迎入署中庶幾忠孝兩全毫無遺憾方佑民方伯亦殷勤勸勉不知觀察何以善處之也○上年江右偏災以致米榖柴薪異常昻貴開門七事籌措維艱兹者各物俱未從廉而茶油又每斤責至青蚨一百三十二翼袁撫各府有貴至一百四十才嗟我貧民何以堪此○湖口武曲港砲臺被焚修復已列報章兹大憲又查得湖口對岸梅家洲砲臺與武曲港相犄角年久損壞未能鞏固堅牢因特委妥員前往葺治亦未雨綢繆之道也○上年江西萍鄉縣會匪作亂於大安里逼　隣村李姓家錢迷李鄉愚畏禍如數輸之村中紳士李有香憤不能平措備薪糧飛請湖南守界兵丁由湘東越界進剿一經開仗會匪挫衂而逃斬馘若干人獻諸帳下旣而僞平南王鄧海山就獲誣李始而從逆繼而反正適　因事赴縣中途拘獲押解省垣大憲飭發　局刑求李係讀書人施以嚴刑遽爾誣服幸湖南咨文到省備述李請兵援救情形德中丞親提到署訊供始得沈寃昭雪李母亦禀請中丞聚釋中丞批示有情有可原之語日前經地方衆紳具保　可脫縲絏之災矣事據訪事人所述姑列報端究竟如何非身親者固不敢臆斷也 
[蘇臺火警]  
　　正月二十九日上燈後蘇州封門外天壇廟左近某姓家因作晚炊遺火積薪烈燄飛騰冒穿屋頂立卽鳴鉦報警各叚水龍夫閱警各舁水龍往救吸水狂噴不啻　泉萬疉巡防局各委員亦　率領勇丁分投彈壓幸爲時尙早得以漸漸救息計焚去瓦屋草屋七八椽餘皆無恙 
[祭纛開操]  
　　統領安慶練軍馬步各營宋佩箴軍門牌示正月二十七日開操先期飭戈什哈傳知各營主轉飭各哨弁率領勇丁屆期齊赴五里廟大校塲聽候校閱至是備辦香花牲醴陳設案前辰刻軍門呵殿而來行祭纛禮旋又祭告帥臺然後升坐帳中令旗一揮馬步軍咸按圖列陣砲聲震地旗影漫天變花離奇幾令觀者神搖目眩軍門頗爲嘉許照例犒以水衡錢 
[公麟畫意]  
　　安慶訪事人云去臘疉降桂霙平地積至尺許入春山洪暴發江水繼長增高滾滾滔滔幾訝來從天上○安省去歲本應舉辦大計因藩司德靜山方伯蒞任未及匝月於僚屬之賢否未克了然於心經　仲帥奏請展辦兹者已封門甄别不日將移到撫轅矣○六安州素産售茶例應逐年呈貢去歲沈仲帥委員會同州牧選辦極話茶某若干解到撫懷一一過目然後飭匠製成箱匣敬謹封固委候補典史舒少尉恭岐護解入京交内務府騐收以供上用 
[浙省官報]  
　　正月十八日候補道丁禀銷查硝磺差回省禀到候補縣徐懋簡禀見禀辭赴台州公幹縣丞英山禀辭赴津通海運差十九日將軍吉乍部統忠學臺陳織造英俱差賀二十日前兵部侍　朱敷文山長吳崇文山長李紫陽山長王孝廉山長楊内閣中書高雲麟俱拜會處州鎭陳拜會辭行藩司劉臬司黄俱進見運司惠禀舉飭知奬叙進見禀謝糧道世嘉湖道王候補道鄒李宗黄任李隔俱進見丁差人禀安杭協林中協白代理省防統領李候補副將郭榮桂鄭尊友劉道登蔡福謙倪祥福俱禀見劉瑞卿禀奉飭知奏改浙江歸陸路儘先補用禀見叩謝遊擊蘇長慶禀見四營都守省提塘蔡杭嚴衞韋候補都司朱陳善係文彬俱禀安杭府陳候補府時慶萊許星箕徐士霖張琳俱禀見藩志枬禀奉委三書院點名帮辦給卷差禀見袁學彬杭同知孟杭理事溥寗嘉分司高黄杭通判陸俱禀安仁和縣伍錢塘縣朱正任仁和縣高俱禀見大挑縣李思敬禀知杭府委三書院點名按牌序入差候補縣過鑄禀銷假王毓藩由湖州發審來省禀到禀見江蘇候補縣丁丙禀見禀謝酒正任桐廬縣王准補西安縣葉仁和塲邊卽用縣鄭維翰候補府照磨吳祖淇沈崇修李兆熊府司獄吳明楷縣丞白曾蔭倪瑞呈藩署監印王俱禀安仁和教諭葉希迪禀請足痛假數天調署仙居典史秦業增禀見禀辭赴任縣丞錢玉森禀見主簿周秉彝由京騐看來省禀到從九品崔濵由京分發來省禀到禀見二十一日楚軍寅字右旗叅將馬長春餘杭防次來省禀到楚軍水師後營叅將宋季保武康防次來省禀到候補遊擊劉祥盛禀奉飭知奏留浙江外海水假歸標儘先補用禀安叩謝大挑縣柳裔賢禀辭赴海運津局差候補縣蔣紹琬南潯厘局專丁來省禀奉飭知留辦一年記大功二次叩謝 
[古棠查案]  
　　六合縣盜刦城中錢鋪已紀前報聞督憲批藩臬二司派公正廉明之員前往會審所獲盜夥是否在案之人有無遲延申報情形據實禀陳聽候核辦現巳檄委前任沛縣馬小原大令赴古棠鞫訊矣 
 
 

Page 3

 
 
[鎭江火警]  
　　正月二十九日下午後鎭江城内石頭巷小土地廟後某姓家草房忽然失火則見紅煽熛怒黑飛燄狂火搗結隊以盛舞火馬蹴雲而騰驤拉　雜雜回回煌煌一霎時比隣草舍悉化爲瓦礫之塲有某姓婦年可三十餘裙下雙趺纎於菱角當火熾時欲入室携取衣飾突吳回氏怒不可遏火毬滾滾旋繞其身細步伶仃無從奔出遂致葬身火窟花容玉貎化作灰飛殊可慘也某竹嫗渾身火灼痛極昏沉驀見左近有一小溝聲身躍入後經好善者援之以手得免於災是役也計焚去住户四家各龍夫見火勢漸衰止欲相率回去遙聽麗譙　上更鼓初撾忽報草房又遭火刦俄而北門外紅光又起分投馳救力竭氣衰猶幸俱未延燒閱片時卽熄洎本月初二日晨起鉦聲告警來自南門亟山詢之云城外某姓家又有茅龍脫衣而去維時細雨初晴道途泥滑施救者方苦滑難駐足而封家姨更恣情跋扈吼聲若雷直到城内外各水龍奮力馳來吸水灌救始克得心應手毒燄稍衰嘻何鎭江火警之多耶 
[懸旗申賀]  
　　昨爲日本皇靈春祭之期是以浦中所泊各國兵船皆高懸日本國旗以申慶賀日麗風和之際惟一綸紅旭搖曳臨風頗有天然畫意也 
[行期暫緩]  
　　江南提督譚青崖軍門由江寗乘舟回滬停泊吳淞碼頭定於昨晨回松已列前報兹悉軍門因公務未了不及起行昨日上午乘坐緑呢大轎入城赴文武各衙門答拜亭午時回船定於今日解纜向茸城進發 
[祀事孔明]  
　　關道憲聶　察懸牌示期二月初三日致祭文昌廟自初一日爲始不理刑名初四日祭先師孔子廟自初二日爲始致齋二日不理刑名初五日祭社稷壇自初二日爲始致齋三日不理刑名同日祭神祗壇初六日祭昭忠祠十五日祭龍神祠十六日祭文　廟自十四日爲始致齋二日不理刑名十七日祭關帝廟自十五日爲始致齋二日不理刑名廿二日祭先農壇自二十日爲始致齋二日不理刑名廿四日祭賢良祠 
[大令公旋]  
　　上海縣黄大令於正月二十九日已刻行抵蘇城叩賀各大憲新禧旋於二月初一日午後仍坐原舟用小火輪拖帶回滬昨日黎明時憲舟停泊江于差役人等均赴江干迎迓大令卽鳴騶回署 
[法員拜客]  
　　駐滬法總領事微席葉君於昨日下午三點鐘時乘坐緑呢大轎偕繙譯官魯鼐安君赴道轅拜會聶仲芳觀察面商要公由大自鳴鐘捕房派華捕二十名號檜衣褲一律蘄新在轎前護轎 
[救火受傷]  
　　昨報記滬南永泰蔴袋店棧房失火未成一則兹悉當時棧房内濃烟直冐爲店主某甲及隣人某乙所見竭力施救火雖熄滅甲與乙手足頭面均被灼傷云 
[吞烟畢命]  
　　寗波人某甲向在輪船上執業近日閒居無事僦居虹口地方抑鬱無聊時效殷源深之書空咄咄前日獨行踽踽至西門外銀河里訪其友某乙乙延之入座寂無一語相酬酢詢問來意茫然不對呆若木雞良久乙適用中膳遂與同食迨飽啖後把臂出門行至中途乙被某丁邀往賭塲少頃甲亦尋蹤而至坐立不安乙悮爲飲酒過醉囑在榻上暫憩片時甲睡後手足伸縮不定面貌慘變乙疑其吞服生烟立卽舁送仁濟醫院醫生騐明果係吞烟因遷延多時不及施救遂致魂歸泉壤甲妻聞之遷怒於乙丙欲向饒舌乙丙恐遭貽害卽赴捕房控告不知如何了結也 
[放告屆期]  
　　上海縣署自本年開印後正月廿三日適値初次放告期因黄愛棠太令公務紛煩不及放告廿八日又値大令赴省迨昨日回署立將放告牌懸掛頭門示期本日放告 
[解犯類誌]  
　　紹興人名老掌者素以收買紙錠灰爲生住居滬城三牌樓去臘被同居穆阿長章阿浩等串竊衣服錢洋等物避匿英租界由失主報捕拘送公堂蔡太守飭將贓交失主具領穆章解送到縣黄大令訊供之下飭將章交保爲首之穆阿長押候備文遞回山陰縣原籍前日縣中將文發出由原捕至自新所將穆提出押解起程○太倉人楊福榮去年八月間毆斃竊犯王朝太旋經屍親將屍在河中撈獲投州署具報當經程直刻　訊楊匿認不諱遂於上月備文將楊押解來滬赴道過堂聶觀察提訊不諱飭發縣監收禁聽候發回已列前報昨晨觀察將文發出由縣捕往縣署内監將楊提出解回太倉 
[大令騐屍]  
　　去年七月初旬本邑北新涇圖董　上珍張琪拘獲迭次犯竊之王三和送縣請辦旋由黄愛棠大令提訊飭將起案之釘靴等物交失主具領王則懲責收所此已詳列前報近日王在押患病由原捕禀報奉諭飭發普育善堂醫治詎王病入膏肩投以藥餌迄無效騐延至前晚斃命昨晨堂董備函請騐大令於午後三點半鐘帶同仵作書差人等前往相騐捕役與二十二鋪地甲在堂中預備公案大令鳴騶蒞止差甲以次跪迎大令开坐公案據堂丁朱金元禀稱竊犯王三和奉諭發堂醫治屢醫無效於昨晚斃命該地甲投案候示大令飭仵作檢騐旋卽　報騐得王委係因病身死並無别故大令離坐親視無悮卽著善堂棺殮發封寄壇召認大令遂呵殿回衙 
[英界公堂瑣案]  
　　三百九十五號華捕禀稱劉阿金至徐榮鑿飯店中開懷暢飲深入醉鄉騷擾不休是以拘案徐及値堂人周桂榮高阿三同訴稱劉恣情胡閙小的等勸令出外堅不依從捕又禀稱小的初見劉醉語模糊揮令他往伊竟行兇肆毆幸小的急爲躲避未致受傷劉供稱小的醉眼曹騰以致肇禍嗣後當誓與紅友絶交矣蔡太守判令管押兩禮拜○七十五號印度巡捕禀稱昨日巡行路上見　東生等互相打架因之一併拘案東生及陳東寳同供稱小的等俱係躡工在治下股開薙髮鋪昨日魏金標金春寳劉清發等人突來尋釁聲言不以青蚨見贈决不干休與論逞蠻以致互鬥魏供稱小的向以篙楫爲生涯昨日因事登岸偶與陳等口角不敢拆梢余供稱小的在治下設攤售餅打架之事並不相干亦未知其因何起釁劉所供一味游移東生等又同供稱魏余劉係同黨蔡太守判令各管押兩禮拜期滿覓人保釋○女傭王阿金訴稱昨日下午三點鐘時小婦人至某茶肆購開水突有素不相識之人阻路調戲適有巡捕到來得以拘拿送案其人供稱小的姓徐名阿四在沈公館當馬夫昨爲西人禮拜日暫弛執鞭之役啜茗消閒並不調笑女郎尙求大老爺恩鑒蔡太守判令管押十日○某處茶愽士王巧生施連生同訴稱許阿仁等時來啜茗銜杯話雨頗極清歡昨夜忽然騷擾不堪告以此地不可喧譁伊等卽將銅銚　烟袋茶碗抛擲滿地約計所失共値洋銀十五元是以報捕拘案八十三號印度捕二百零二號華捕同禀稱昨晚巡街時見許等在某茶寮閙事是以拘案請懲許及李毛頭王利生嚴阿二范友仁同供稱小的等均係縫工啜茗時偶與堂倌口角並不行兇蔡太守騐明毁物查閱所呈價目清單判令各人合賠洋銀十元再各罰五元如數撥充某處西醫院經費○包探李錦堂訴稱孩子藍阿二混入某棧竊取江阿富所携水烟袋質錢使用兹經小的拿獲送案請懲江訴稱小的在某棧爲夥藍係執事人之兒子某日溷入小的房内私取水烟袋等物質錢現由包探吊贓然尙未齊全乞恩追取藍捐東話西支吾以對蔡太守判令責手心一百押待其父領回管束 
[法捕房瑣事]  
　　陳阿瑞與方阿榮在花烟館起釁致將方之牙齒擊落經法公堂疉次質訊以兩造均有不是各予笞責已列前報昨據陳阿瑞之洋東麥邊西人並陳之本家協成泰號陳鼎昌升泰號陳彝及族人陳良翰英玉金福等投案禀稱陳阿瑞不安本分致遭方阿榮等毆 
 
 

Page 4

 
 
打陳母及嫂聞信由寍波來滬本欲嚴加管束見渾身受傷爲之惻然且値皇太后萬壽格外施恩求請免責同轉謂爾等若欲求恩何不早來今已斷定已無及矣陳鼎等一再苦求同轉命包探將方阿榮陳阿瑞並傳案之王寳卿等帶案謂陳阿瑞曰爾若安分不致往花烟卽與方等打架身上旣有傷痕爲何不先禀明陳俯首無詞同轉謂方阿榮曰爾等鬥毆各有不合本應一體治罪姑念門牙已被打落從寛免責著兩造各具切結令陳鼎擔保使阿瑞永遠改過兩下均叩謝而退王寳卿無干省釋○楊金泉去年十一月廿五日在法界湧源柏油行竊得柏油一餅於今正十八日經包探查獲訊押已詳前報昨據失主王知椿禀請追究包探將收贓之太源燭店夥金炳成傳案金稱柏油一餅分三次送來問原贓何在供已澆成蠟燭矣祗可賠償王供柏油一餅約値洋十元同轉命將楊金泉帶案楊供是日下雨柏油放在弄中貪小行竊同轉著帶下笞一百板判金賠償洋十元外再罰十元金遵斷先交十元給王領去尙有罰洋由包探帶同往收○鳳樓春烟舘堂棺阮雲祥控鄭夏生嚴仲發串竊皮馬褂一件同轉將鄭嚴押候查明再核昨據包探王榮培禀查得其友王老寳並不居通裕槽坊卽使在彼諒不肯來案擔保况鄭本係積竊求請究辦同轉命將鄭嚴兩人帶案鄭仍執前詞同轉謂皮衣是爾行竊不必狡賴判掌責八十下謂嚴串竊無疑判掌四十下叱退○長金館夥吳海泉張子卿控聶阿旺王新發陳金生王福生等擊毁碗盞同轉判賠一千文已紀前報昨有顧紀生代聶等將錢繳到同轉卽帶聶等四人至案略加申斥交顧領去○舒玉卿控金文榮欠貨銀二十四兩金供此銀係住居西門内之陳春華等所欠同轉著押交陳姓在案昨日又將金帶案覆訊金供陳住居西門内十六號門牌屋中請將小的釋出以便扭送來案同轉謂爾無妥富保人豈可任爾出外著還佃赶緊函追陳姓到案 
[餘姚告災乞糴書]  
　　春風嘘物萬象一新秋思懷人雙魚千里久仰鴻慈之望時殷鳬頌之私恭維笙郊　生春瀾雲峯晉山丹書蓮珊若采啓渭聯嘉諸位鄉臺大人善慶日增德報雲集引瞻樾蔭莫罄葵忱敬懇者餘邑毗連虞封不幸殃及下民往歲夏臨亢旱秋實無成冬復嚴寒春花殆盡旣嘆無以卒歲更憐誰爲省耕顚沛流離相屬於道弱者乞强者爭實較乙丑情形尤爲困苦而采珠騰貴又從而迫之大有岌岌不可終日之勢弟等不忍坐視迄乏良圖因年前長吏未報成災難言乞賑輾轉籌思惟平糶一法或可稍濟眉急然昔者嘗行之矣略一援手其費繳折耗計非萬金不辦自維綿薄僅僅以鄉濟鄉力愧不支伏念諸鄉臺好善樂施求無不應矧誼篤梓桑必煎痌癏在抱用呼將伯竊願借箸而籌以保窮黎敢作發棠之請譬釀花而爲蜜博采則助仰他山庶集腋以成裘約總則責歸内地敬佈寸臆特獻尺書祗請均安恭叩春祺伏維慈鑒翹盼德音鄉愚弟陳奎璋楊世珍劉青錢謝元壽王宗標魏學純劉福升馮景周同頓首正月二十八日 
[助賑鳴謝]  
　　敬啓者敝鄉去年疉遭奇災千萬生靈坐以待斃已將困苦情形續登前報荷蒙諸大善士樂善好施解囊慨助俾垂死災黎得以藉延旬日實屬造福無疆除蔣清單另列外合代災民叩謝大惠惟是此次荒歉雖曰偏災實需鉅款際此青黄不接之時更屬庚癸頻呼之日朝不謀夕是用隱憂爲再仰懇海内仁人君子廣種福田立沛時雨捐太倉之稊米作苦海之慈航災民幸甚璜等幸甚再如蒙惠賜祈交四馬路愼裕號朱葆珊先生代收浙江寍波府鎭海縣海鄉虞景璜范多玠仝啓 
[孝善不倦]  
　　謹啓者敝堂接奉李大善士藴貞世兄來函以謹承先志讀助常年義塾經費由愼餘莊交來制錢一百二十千文祗領之餘莫名欽佩其先君爰得大善士慈心宏願無善不從歴助敝堂義塾經費數年如一日世兄箕裘繼述率由舊章去歲慨解仁囊今又樂輸義槖仰見德門餘慶善功不朽將來勲名事業正未可量詩云孝思不匱永錫爾類世兄有焉請登報牘奉揚仁風并以誌謝上海六馬路仁醫善堂董事施善时等謹誌 
[申報館恊賑所經收順直山東賑捐正月十一至二十日止第二次清單]  
　　十一日陳少屏陳杰初陳雪佳陳吉云簡綺堂五户各洋二有福州柯兆奎爲繼室難産許愿香　鈔票洋四元兌入洋三元九角二分馬士馬翁王大安謝白謝亦許安唐善金亦明目子振德氏金自求目明十二户洋一元三角求安子銅洋一元仁德堂銅洋四元祈舟康健洋一元無名氏洋十元無名氏求添福增壽令家清吉九八元一百六十兩陳耀玉洋四角無名氏洋二角劉煥章洋二角朱奎記洋四角新春記洋二元嘉樹堂一元水瑞記等十三户洋一元三角王佳生洋十元周文伯洋一元彩餘洋二元永安堂銅洋一元○十二日全亨洋二元麥潤齋洋一元麥有名氏洋二元朱寄鷗洋三元勉力子洋五元厦門楊翊賡九八元三十兩○十三日　汪氏洋二角八分鼎裕號保太平銅洋廿元不留名洋一元隱名工洋一元不留名保平安洋二元無名氏洋五角無名氏洋五角無名氏洋七元諸曁縣胡師磬節省洋四元朱楊氏洋三元無名氏銅洋五元夏幼卿洋五角無名氏洋二角太平氏洋一角無名氏洋四角花源室洋五角平安氏銅洋一元隱名氏洋一角保佑氏銅洋一元徐雲樵經募七户洋七角謝華軒主洋五元○十四日初雨村洋一元廣號洋一元四明同善堂洋十元日本神户全益號助水災賑洋十元知愧人銅洋二元振成典　鳳洋二元敬泰山房洋五元學樸子銅洋二元足對洋一元虚對洋四元小洋四元五角五分現銀三錢一元亮熙洋二元○十五日無名氏洋一元泰來堂　愈完愿洋二元靜　軒　竹軒新正積菓合洋四元潯溪誦芬生規元一千兩童女王鳳書求病愈洋二元王門楊氏求保生産平安洋二元無名氏銅洋四元○十六日樂英氏洋一元求平安氏洋一元知足子花本洋一元淑記洋二角劉善士洋一元梅花居士求家口平安洋十元無錫不書名錢一　二百文來洋一元錢一百五十文丹台氏雪齋氏悟智子求父母陰中安益洋五元禮義　屋求哮喘速愈洋五元銅洋五元鎭海隱名氏洋一元陳宅黄俊卿二户各洋五角施鳳高强本周宅三户各二角周宅洋一角延陵求安子節省菓盤資洋十二元平湖沈　栽洋四角無名士洋一角許李緘洋一元五角芸香書屋洋二元○十七日南通州洪奇觚室錢二百二十文存善女士錢二百四十六文嘯英氏錢二百二十文俏蓋女孩錢三百七十四文以上四户來洋一元徐氏木太採芝堂各洋二角福寗氏洋一角長壽氏種梅氏各洋二角濳德子洋一角無力鄉人節省遊資洋二元程朱氏洋一元三童積省花炮洋一元楊州未鉅氏洋一元潮陽志道處陳馬氏洋三元邵伯有心無力子洋一元南通州瀚海氏洋十元硯記洋六元○十八日杭州趙長慶銅洋三元山溪勉力洋十元　微堂張洋二元意軒主人洋三十元松蔭山房主人爲幼子求咳嗽早愈洋十元彭金生洋一元邱儉耕洋二十元邱吉安洋三元○十九日陳大成洋二元陳竹樵洋一元　子馥洋一元潘正義餞二百文吳發興錢二百文陳祝堂錢五百吳大昌錢二百文童文正錢二百文無名氏錢二百文陳桂記錢二百文陳祝宸錢二百文隱名氏錢二百八十文以上十二户來洋六元松江濟陽氏洋六元存養齋洋四元耕讀齋洋四元隱名氏無名氏不留名十二齡童子六齡童子五户各洋二元澧懷堂一元無名氏洋一元無名氏洋一元不留名洋一元無名氏洋一元保平安洋一元無名氏規元二兩合洋二元七角四分鴻記洋一元○二十日播　帳房銅洋一元恆梁銅洋一元顯記月記承記眉記高記照記以上六户來洋二元四角星記洋五角江舜記洋一元吳振聲洋一元錫山洋二元令志氏洋一元無名氏洋一角玉笏廷洋一元管花仙玉洋一角省籠居士洋一角周　　洋　角宋蔚卿洋五角大豐木行銅洋十一元無名氏居安氏無名氏居安氏四户各洋五角○總共收英洋三百十七元五角九分規元一一百九十兩花洋一元銅洋六十二元　對洋四元足對洋一元現銀三錢一分錢一百五十文 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十九年正月○十日京報全錄]  
　　宫門抄○諭旨四道錄前　　　硃批四道○分缺單○東撫福　奏歴次救護外洋失事船隻山刀各　　　恩給奬摺○　　　奏拿獲盜犯審明懲辨　　出力各員片○又奏查明安州等州縣積澇地畝請蠲緩糧　摺○　督　　　　加　明縣鳳增　額摺○正月二十一日月賠通政司詹事府厢黄旗値日無引見○掌儀司奏二十三日祭奉先　　　　　禮○召見軍機　　敬崇禮徐用儀○發抄吳大澂奏武陵令李宗蓮調補長沙令奉硃批吏部議奏欽此○又存記道戴宗　　手事竣送部引　奉硃批着照所請吏部知道欽此○又請將已故皖南鎭唐義訓議卹奉硃批著照所請該部知道欽此○又祁陽令洗寳幹署永興令奉硃批吏部知道欽此○光緒十九年正月公缺單道湖北督糧惲祖翼調知州雲南雲龍張德霈以教職用知縣江西廣豐尹自芬浙江臨安楊宗瀛山東高苑歐陽繡之福建永安張朝錫俱丁廣東海康陳祥燕近巡檢江西義寗地炳琳近安徽當塗屠念曾故江蘇如臯楊文彬病○○尙書銜山東巡撫奴才福潤跪一奏爲歴次救護外洋失事船隻出力各員照章懇恩給奬恭摺仰祈聖鑒事承前准總理各國事務衙門續議保護中外船隻遇險章程嗣後文武汛官遇有中外船隻在洋面遭風觸礪瞬將沉没者果能奮身冐險救出至三十人以上准其比照異常勞績　奏奬每次不得過三員等因山東登州府屬洋面島嶼紛歧礁石林立素稱奇險歴年船隻失事之案不一而足經前撫臣嚴飭各州縣在於沿海緊要口岸安設拯濟局多備船筏設法救護並由東海關道委員駐局恊同經理前榮城福山等縣救護出力各員隨時分别保奏均蒙諭旨允准在案兹寗海州拯濟局委員同知銜直隷試用知縣董恩慶分發試用縣丞狄紹梁會同該前縣周源瀚於光緒十七年五月十五二十一八月初一十二月初一等日先後在雙島黑島威海崆峒島等處洋面救護朱萬福雙萬興茂利張聚茂商船四隻馬利輪船一隻或迷霧逐礁或遭風折桅船已傾覆人皆落水危在　吸董恩慶等不避艱險督率勇役各駕舢板救出搭客舵工水手人等共一百二眶名撈起貨物亦各在六成以上俱隨時禀詳有案該委員等奮不顧身異常出力自應照章奬勵以昭激勸據東海關道查明禀請奏奬前來相應籲懇天恩俯准將調補東平州知州前寗海州知州周源瀚以知储在任候補同知銜直隷試用知縣董恩慶仍以知縣歸原省候補班補用分發試用縣丞狄紹梁以知縣仍分發補用出自鴻慈除飭取各履歴咨送吏部查照並咨呈總理各國事務衙門外理合會同北洋大臣大學士直隷總督臣李鴻章恭摺具陳伏乞皇上聖鑒訓示謹奏奉硃批着照所請該衙門知道片併發欽此○○李鴻章片再順屬有巨盜張四羣等迭次搶刦肆爲民害經臣嚴飭各州縣縣賞勒緝該犯等聞拿緊急逃出口外薊州知州趙文粹泥捕購線在圍塲廳新秋地方訪明蹤跡卽行圍拿該犯等開放洋槍負嵎拒敵適該廳並三河等縣兵役踵至同將張四羣楊立頭賈六三名拿獲進口就近轉交三河縣審明張四羣楊立頭均係三河縣回民張四羣遞刦平谷寳坻懷柔懷來等縣當　並在三河縣搶奪過客財物拒斃事主謀殺捕役眼綫放火燒屍共犯九案楊立頭因前奪犯擬軍配逃後遞刼密雲寳坻懷來等縣錢當各鋪拒傷鋪夥更夫共犯四案賈六係平谷縣人遞刼順義平谷等縣錢當各鋪並在三河縣拒殺捕役郭三等三命共犯七案該犯等倚强肆掠持有洋槍且有越城行刦之案按照例章科斷均應斬梟稔惡巳久未便再稽顯戮該州開具供招禀經委員覆審明確照章就地正法梟示以快人心而寒賊胆定例官員拿獲鄰境斬梟盜犯三名以上准其送部引見張四羣等三犯旣非薊州之人又無薊州之案該州趙文粹不分畛域不惜重資派捕購線遠出偵緝首先拿獲遂使多年劇盜一旦就擒爲地方除一大害洵屬著有成勞仰懇天恩俯念趙文粹緝捕勤能准其照例送部引見以昭激勸理合會同兼管順天府府尹臣孫家鼐順天府府尹臣孫楫附片具陳伏乞聖鑒訓示謹奏奉硃批着照所請吏部知道欽此○○大學士直隷總督一等伯臣李鴻章跪奏爲查明安州等州縣積澇地畝應徵糧租豁蠲緩徵恭摺仰祈聖鑒事竊查安州河間冀州南宫新河隆平寍晉任縣等八州縣積澇地畝應徵糧租向照文安縣大窪之例查勘有無收成分别徵减豁緩兹據藩司裕長詳稱光緒十八年河間冀州南宫新河四州縣前項地畝均有收穫應照常徵收其安州任縣隆平寍晉等四州縣均因多年積澇今歲復被水淹或顆粒無收或收成减色計安州東北兩淀共地三百二十八頃七十九畝二分七厘應徵光緒十八年租銀一千二百九十一兩八厘請全行豁免又任縣環水村等十六村共新涸泊地四百五十九頃七十八畝一分二厘應徵光緒十八年糧銀六百三十五兩二錢五分九厘請蠲免十分之四銀二百五十四兩一錢四厘蠲剩銀兩照常徵收節欠糧銀緩至光緒十九午秋後啓徵又隆平縣張郝焦等十二村共糧地五百三十二頃五十畆三分三厘應徵光緒十八年糧銀一千三百六十兩二錢七分二厘請全行豁免其上忙長完銀兩准抵次年正賦又渠家莊十五村共糧地六百十六頃四十二畝九分九厘應徵光緒十八年糧銀一千五百十五兩四錢一分四厘請蠲免一半銀七百五十七兩七錢七厘蠲賸銀兩照常徵收又寍晉縣北魚等十二村共糧地一百八十六頃九十六畝五分五厘應徵光緒十八年糧銀六百八十八兩六錢九分五厘請蠲免一半銀三百四十四兩三錢四分七厘又宋家莊等五村共升科泊地三十頃四十九畝五分一厘一毫請將本年未完糧銀六十五兩二錢五分三厘緩至來年秋後啓徵據各該府州督同該州縣勘明造具册結由司轉詳前來臣覆核無異除前已通飭先期分晣曉諭停徵外相應仰懇天恩俯准將安州積澇淀地應徵光緒十八年租銀全行豁免任縣隆平寍晉三縣積澇地畝應徵光緒十八年糧銀分别豁蠲緩徵其隨止耗銀一　蠲豁蠲緩徵剩銀兩照常徵收至各花户如有長完銀兩准其抵作下年正賦其應徵節年糧銀請緩至光緒十九年秋後啓徵以示體恤除將册結咨送户部外理合恭摺具陳伏乞皇上聖鑒訓示謹奏奉上諭李鴻章奏查明安州等州縣積澇地畝請蠲緩糧租一摺直隷安州等州縣積澇已久本年復被淹浸或顆泣無收或收成减色若將應徵糧租照常徵收民力實有未逮加恩著照所請所有安州東北兩淀地三百二十八頃七十九畝零應徵光緒十八年租銀一千二百九十一兩零着全行豁免任縣環水村等十六村新涸泊地四百五十九頃七十八畝零應徵光緒十八年糧銀六百三十五兩零着蠲免十分之四銀二百五十四兩零蠲剩銀兩照常徵收節欠糧銀著緩至光緒十九年秋後啓徵隆平縣張郝焦等十二村糧地五百三十二頃五十畝零應徵光緒十八年糧銀一千三百六十兩零著全行豁免其上忙長完銀兩准找次年正賦渠家莊十五村糧地六在十六頃四十二畝零應徵光緒十八年糧銀一千五百十五兩零着蠲免一半銀七百五十七兩零蠲剩銀兩照常徵收寍晉縣北魚等十二村糧地一百八十六頃九十六畝零應徵光緒十八年糧銀六百八十八兩零著蠲免一半銀三百四十四兩零宋家莊等五村升科泊地三十頃四十九畝零着將未完糧銀六十五兩零緩至來年秋後啓徵以紓民力該督卽刊刻朕寅徧行曉諭務使實惠均霑毋任吏胥舞弊用副軫念民艱至意該部知道欽此○○頭品頂戴四川總督臣劉秉璋跪奏爲請加彰明縣廪增貢額作育人材恭摺會奏仰祈聖鑒事竊據布政使龔照青轉據彰明縣知縣和闓詳稱竊查學政全書内載彰明縣自雍正八年由綿縣分設彰明縣撥出學額五名廪增額數均係十名自軍興後地方紳民竭力報効連年津貼捐輸疉次加廣學額連原額共取進十一名早年應試人少廪生保結尙易稽查近來人文蔚起小試人數多至千餘名學額亦較前加多而廪額僅止十名除有事故抱病遊學外臨塲出保者只有數人稽查自難周密今該縣紳士向應元趙肇祥等援引已准加廣廪增貢額之郫縣崇甯成都華陽榮縣威遠江北等廳縣成案請將彰明縣學加廣廪缺十名增缺十名兩年一貢每屆出貢一名請自下屆歲試爲始並聲明應食廪餼仍照成案就地籌給不敢請領分厘等情由縣詳司核與成案相符陳請轉奏前來合無仰懇天恩俯准彰明縣學援照已准成案加廣廪增各十名兩年一貢每屆出貢一名請自下屆歲試爲始用廣作育而勵人才出自一鴻慈除咨部外謹會同學政臣瞿鴻禨合詞恭摺具奏伏乞皇上聖鑒飭部議覆施行謹奏奉硃批禮部議奏欽此 
 
 

Page 12

 
 
[光緒十九年正月二十二日京報全錄]  
　　宫門抄○諭旨一道錄前○直督李等奏開報熱河賑務支銷各欵及賑過蒙民户口數目摺○黔臬唐奏恭報到任日期摺○漕督松奏疉獲幅匪頭目訊明懲辦摺○正月二十二日禮部宗人府欽天監正黄旗値日無引見○絪貝勒阿克丹各假滿請安○肅王因伊子授缺謝恩○溥侗等謝在乾清門行走恩○立山等各謝調授署缺恩○大額駙請假五日○倫貝子請假十日○召見軍機張陰桓長麟○○大學士直隷總督一等伯臣李鴻章頭品頂戴熱河都統臣奎斌跪奏爲熱河賑務完竣謹將用過部帑並天津籌賑局撥解各項銀兩及賑過蒙民户口數目援案繕具清單恭摺會奏仰祈聖鑒事竊去冬朝陽教　變亂擾及平泉建昌朝陽赤峯等州縣並蒙古各旗幸經各官軍進剿尅期蕩平而地方被賊蹂躪十室九空又値歲暮嚴寒難民逃匿山溝啼錢號寒困苦情形深堪憫惻亟應速籌賑撫當經臣等往復函商若待奏請撥欵籌解需時誠恐緩不濟急經臣鴻章先由天津籌賑局賑餘項下撥銀三萬兩棉衣褲一萬套遴派熟習賑務州縣官四員費解前來交臣奎斌體察地方被害輕重情形分撥各州縣散放由臣鴻章於光緒十七年十二月十二日附片奏明在案同日奉上諭熱河被賊蹂躪各處情形困苦著李鴻章籌撥賑欵揀派明幹大員前往會同地方官妥爲散放並將善後一切事宜會同奎斌認眞經理以拯凋敝而惠閭閣等因欽此臣鴻章奏明又在籌賑局賑餘項下添撥銀二萬兩揀派候補知府劉盛瓊試用知府葉御璜兩員押解前來仍交臣奎斌分撥各州縣飭令協同前派辦賑委員妥速散放旋於本年正月准户部咨光緒十七年十二月二十四日奉上諭定安裕祿奏敖罕郡王奈曼郡王各旗被賊蹂躪懇恩撫恤等語著李鴻章奎斌查明飭屬妥爲賑撫等因欽此當查照烏逹卓索圖兩盟蒙古散處平泉等四州縣此次被賊擾害敖罕王旗奈曼王旗翁牛特左翼貝勒旗喀喇沁中輔國公旗並左翼塔布囊旂右翼王旂土默特左翼貝勒旂右翼貝子旗等八處受害最重其餘各旗凡當賊匪經過之地所在民蒙均不免流離失所除喀喇沁右翼王旗由理藩院奏奉恩賞撫恤銀三萬兩外其各旗蒙衆及逃竄難民　定歸來嗷嗷待哺者共計六萬餘户三十餘萬丁口若專恃前項賑銀五萬兩委屬不敷散放當經臣等合詞籲懇奏蒙恩准由户部撥銀五萬兩又據天津籌賑局委派留直知州施則敬先後管解捐集官紳賑欵銀四萬六千五百一十三兩又提督臣葉志超捐辦掩埋經費銀二千兩綜計解到各項賑銀十四萬八千五百十三兩棉衣一萬套曁原存籌賑局解來未散棉衣一千五百套共一萬一千五百套節經臣奎斌督飭熱河道廷雍轉飭劉盛瓊施則敬等恊同印委各員酌撥銀衣運赴平建赤四屬及喜峯口臺站等處設立廠所分投遠近村落確切查明被難貧户酌量輕重情形計口核銀分次散放並葉御璜經辦掩埋骸骨用欵計實支銷銀十二萬九千三百九十一兩九分九厘一毫棉衣褲一萬一千五百套又據該四屬紳民僉稱目前蒙賑幸免饑寒惟民間牛馬刦掠一空轉瞬春融欲耕無具兼乏撥　之資一歲農功無復可望懇求發給籽種馬匹等情臣奎斌詳加體察俱係實情若不籌給籽種馬匹及時耕種地畝必多荒蕪復經飭令印委各員查明實在無力播種各户按地畝多寡分别散給籽種銀兩並派員在多倫廳屬購買耕馬七百匹每匹價銀八兩發交各屬飭令查明牲畜被搶各户發給一匹二匹或兩户共給一匹不等以便耕作而免失時計籽種耕馬兩項及雇夫餒養等用共實支銷銀一萬一千九百八十四兩二錢又奏明代交平泉建昌朝陽三州縣被害當商應交光緒十七年一歲生息計實文銷銀六千六百四十九兩五錢二分三厘一毫二絲六忽四微除支用外實尙餘銀四百八十八兩一錢七分七厘七毫七絲三忽六微查赤峯被兵之後民間百物蕩然勉事耕種猶冀薄有收穫乃本年秋令復被嚴霜損禾三農失望困苦尤深現在開設粥廠數處收養窮民請將此項銀兩留作粥廠經費列銷據熱河道廷雍開具賑務清單詳請奏咨前來臣等詳加覆核各處賑欵均能撙節從事實用實銷並無浮冐亦無濫支固由欵項應手亦由直省各員辦理得宜當去冬押運銀衣到熱正値天氣嚴寒該員等不辭卒苦會同本地印委日奔馳於荒山窮谷冰天雪地之中查放户口撫綏蒙民籌畫無遺全活甚衆洵屬著有微勞除俟善後一律完竣容臣等歸併奏保請旨施恩外所有此次開報賑務支觘各欵熱河從無辦過成案查直隷每屆賑務報銷均係開具清單請免造册歴蒙恩准上年十月本年六月順屬及直屬賑務報觘均經府尹臣曁臣鴻章開單具奏請免造册亦奉俞允在案此次熱屬報銷自應照案辦理除將用過銀兩及賑過蒙民户口數目咨明户部理藩院外謹將收支各數彚開清單恭呈御覽仰懇天恩俯照歴屆奏准成案免造細册以昭核實而省繁費再所有熱河開辦賑務委員薪工等項用款前經奏准在於部撥軍需項下作正開銷自應查照辦理其直隷所發委員薪水解費等項亦應由直歸入籌賑局列欵報銷合併聲明理合恭摺具陳伏乞皇上聖鑒訓示謹奏奉硃批著照所請該部知道單併發欽此○○二品頂戴新授貴州按察使臣唐樹森跪奏爲微臣到任日期叩謝天恩仰祈聖鑒事竊臣於本年二月由浙江金衢嚴道蒙恩摧授貴州按察使五月初旬遵旨入覲渥荷鴻慈逾格訓勉周詳跪聆之下感悚難名陛辭陳請賞假兩月便道回籍省墓閏六月十六日行抵長沙本籍假滿起程取道常德辰州沅州府屬入黔山路崎嶇沿途風雨阻滯於十月十七日行抵貴陽省城奉撫臣崧蕃檄飭赴任十八日准署按察使員鳳林將印信文卷移送前來臣卽恭設香案望闕叩頭祗領任事伏念臣以楚南下士備員浙江二十七年雖曾四攝刑條愧涓埃之未報兹復重膺鉅任祗怵惕之益深查黔省境界邊陲臬司刑名總匯舉凡察吏安民詰奸除暴各事宜在在均關緊要如臣擣昧懼弗克勝惟有隨時隨事禀商撫臣以期仰體聖主愼重刑名之至意所有微臣到任日期並感激下忱理合恭摺具陳伏乞皇上聖鑒訓示謹奏奉硃批知道了欽此○○頭品頂戴漕運總督奴才松椿　奏爲疉獲幅匪頭目訊明照章就地懲辦恭摺具陳仰祈聖鑒事竊奴才訪聞安東阜寍海州一帶有幅匪羅大晃子等拜會結幅糾衆绿刼又　獲正法幅菲鮸冠同鮑冠禮等夥黨尙有鮑冠幅一名漏網未獲復行爲首在沐陽宿遷一帶結幅肆擾當卽密飭各防營嚴拿嗣據叅將歐陽成松會同署安東縣知縣陸釗禀稱訪得該匪羅大愰子在阜寗縣境三套地方結夥盤踞督飭哨弁張鳳領朱朝瑞領帶勇線前往該匪等各執刀械突將官兵圍裹開放洋槍哨弁奮勇衝出回營禀知匪衆情形當卽加派隊伍跟蹤追探至海州東南雙港鎭地方該匪哨聚多人復圖搶刦遂分兩路圍捕蜂擁直前該匪等見勢不能敵紛紛逃匿當塲將羅大晃子擒獲並奪獲洋炮一杆據副將唐育斗唐榮陞等禀稱訪得該匪鮑冠幅在温家墩濳匿率帶哨弁邱賛廷唐樹椿等馳往圍拿該匪拚死抵拒疉放洋槍致傷什長勇丁數名我軍裹創前進不避兇燄窮追數里該匪被追力竭始得就獲並奪獲雙單響洋槍各一杆及子藥等件先後押解前來奴才當將匪首羅大晃子發交安東縣就近嚴訊鮑冠幅發交總營務處署淮揚海道劉佐鬴嚴汛據羅大晃子卽羅玉成供認起意紏衆執持洋槍刀械迭刦多案拒捕傷人並殺猪祭神結幅拜會羣匪推爲頭目稱爲賽吳用用布紥　爲記以炮爲號抗拒官兵並私製號衣冒充兵勇意圖濳赴裏下河沿江勾結會匪乘機起事等情不諱因情罪重大匪黨甚多未便提案審辦致有疏虞又經派委淮安府軍捕通判姚紀衡前往覆訊供仍無異據鮑冠幅供認向與已獲正法之鮑冠同等各分地叚股夥爲首聚衆結幅以紥巾爲號疉刼多案意圖思逞官兵查拿時復被拒捕致傷數名等情不諱奴才伏查該匪羅大晃子卽羅玉成拜會結幅聚衆多人私製號衣冐充兵勇爲匪頭目意圖勾結會匪乘機起事鮑冠幅爲首結幅各分地叚股夥疉刼多案意圖思逞臨拿又復拒傷官兵均屬罪大惡極不容稍稽顯戮當卽批飭均照章就地正法梟示以昭炯戒而快人心至副將唐肓斗唐榮陞叅將歐陽成松等奉飭查拿隨卽督率弁勇立將土幅各匪本年疉獲首要多名爲地方翦鋤巨患實屬勇敢有爲異常勞績可否仰懇天恩　准奴才先行擇尤酌保數員以示激勸其次出力各員弁仍俟彚案請奬之處出自聖裁除飭仍拿逸犯及另錄該匪供招咨部外所有疉獲幅匪頭目訊明就地懲辦緣由謹恭摺具陳伏乞皇上聖鑒訓示謹奏奉硃批知道了仍着督飭營縣搜捕匪黨毋留餘　出力員弁准其擇尤酌保數員毋許冐濫餘依議該部知道欽此 
 
 

Page 13

 
 
[光緒十九年正月二十三日京報全錄]  
　　宫門抄○發抄硃批四道○御史高奏銓選教職章程請飭變逆辦理片○關道誠一奏恭報接印日期摺○東撫福奏建立故撫臣專祠落成請勅部列入祀典摺○江撫德奏飭道員赴任片○臺撫邵奏安平縣監犯越獄脫逃照例叅辦摺○又奏查明革員私運磺價照數追繳按例擬結摺○正月二十三日兵部太常寺太僕寺正白旗値日無引見○承侯假滿請安○志鈞謝授尙茶正並謝侍衞班長恩○濂貝勒續假十日○海緒請假十日○召見軍機容貴洪鈞○發抄陳彝奏歲試台温處金華各屬情形奉硃批知道了欽此○陶模奏記名提督鄧政升等留省補用奉硃批着照所請兵部知道欽此○楊昌濬奏譚高興補陜西安邊堡都司奉硃批兵部議奏欽此○又陶慶林補玉泉營守備奉硃批兵部議奏欽此○○御史高燮曾片再五貢就教人員例得註册銓選朝廷嘉惠士林至周且渥乃近年以來銓選者不必生存生存者不能銓選推究其由皆以候選人員物故家屬不知呈報地方官無從查詳又州縣漏報病故處分本輕復不加意雖申明舊例催令查報亦且視爲具文用是陳陳相因至百餘歲之人猶有掛名銓册者每選一缺則以病故報再行補選又復如是輾轉延宕實缺虚懸於學校殊有關係臣查例載年逾七十之教職内有精力尙健堪以留任者亦祗准展限五年概行令其休致等語是年逾七十有五已仕者且宜退罷未仕者豈宜濫進可否飭下吏部變通辦理檢查册檔凡五貢就教人員計現年已逾七十五歲者詳　摘出每屆年終彚奏一次卽行註銷以便後來挨次銓選庶年健儒生均得及時自効感戴皇仁實無旣極謹附片具陳伏乞聖鑒謹奏奉旨已錄○○二品頂戴江西廣饒九南道兼管九江關稅務奴才誠勲跪奏爲恭報奴才接印任事日期叩謝天恩仰祈聖鑒事竊奴才於光緒十八年四月二十一日奉諭旨補授江西廣饒九南道兼管九江關稅務當卽繕摺叩謝天恩仰蒙召見訓誨周詳莫名感悚旋卽遵例領憑由京起程沿途偶感風寒兼之風雨阻滯於十一月初六日始抵江西省城謁見撫臣德馨以潯關稅務緊要飭卽赴任奴才隨於十一月二十四日馳抵九江准署道徐椿年將關道兩篆並文卷等件移交前來奴才當卽恭設香案望闕叩頭祗領任事伏念奴才滿洲世僕知識庸愚前此迭邀殊眷方慚未報消埃兹復渥荷温綸畀以關道重任查潯陽地居衝要道員職司分巡察吏安民事繁責重且辦理通商與夫中外交涉事件尤須措施得宜而九江關稅額甚鉅近年常稅爲洋稅侵佔日見其甚招商裕課殊爲不易奴才自維檮昧深懼弗勝惟有謹遵聖訓遇事矢愼矢勤殫竭愚誠禀商督撫臣實心治理以期仰答高厚鴻慈於萬一所有奴才接印任事日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○尙書銜山東巡撫奴才福潤跪　奏爲遵旨建立故撫臣張曜專祠落成懇恩勅部列入祀典恭摺仰祈聖鑒事竊前撫臣張曜於上年七月因病出缺欽奉諭旨優卹並准於立功省分建立專祠等因當經欽遵轉行在案凡屬臣工莫不同深欽感伏查該故撫臣張曜於同治七年統領嵩武軍來東會同各軍剿辦張總愚逆捻於炎天暑日之下追逐數月之久其在臨邑濟陽一戰殲斃悍賊萬餘賊勢遂不復鴟張俾得全股蕩平東省實爲該故撫臣立功之地士民感戴不忘自應遵旨建立專祠以隆報享旋據東省官紳士庶捐集經費經濟東泰武臨道張上達督同濟南府歴城縣在於省城内東北隅大明湖畔購置凉地鳩工庀材建立該故撫臣專祠一所計大小房屋二十二間於本年正月二十一日興工至十月十九日落成由張上達親詣騐明工料堅實規模整齊會同藩臬兩司詳請具奏前來奴才覆查無異相應籲懇天恩勅部列入祀典春秋致祭由地方官致祭俾彰忠藎而垂久遠其建修經費均由官民籌捐並未動用公欵請免造册報銷除咨部查照外理合恭摺具奏伏乞皇上聖鑒謹奏奉硃批著照所請禮部知道欽此○○德馨片再新授江西廣饒九南道誠勲現已到省自應飭赴新任除檄飭遵照外理合附片陳明伏乞聖鑒謹奏奉硃批知道了欽此○○頭品頂戴福建臺灣巡撫臣部友濂跪奏爲安平縣監犯越獄脫逃照例叅辦恭摺仰祈聖鑒事竊據署安平縣知縣姚近范詳報該縣於光緒十八年九月二十日由府委赴嘉義縣相騐監犯陳祥病故公出順道查辦嘉義縣民林上蘭上控案件二十九日事竣公回行至中途接據該縣典史邢植東禀報九月二十八日夜二更以後驟起大風監獄圍墻被風吹倒一角壓塌監房後墻一缺更夫禁卒點火查看屢次被風吹滅稍稽時刻詎監犯葉添來籠番忘張鳳鄭清四名乘間越獄同逃追捕無蹤等情當卽兼程馳回選差嚴緝一面親詣監所勘明情形訊據禁卒更夫人等並無鬆刑賄縱情弊卷查葉添來係刃傷劉華越日身死案内擬絞監候尙未奉到部覆之犯籠番忘係聽紏搶奪事主李烏肉貨擔案内擬遣改軍業已奏准部覆照例監候待質之犯張鳳卽張芳係彰化縣訪獲糾夥開設鍋灶私宰耕牛案内擬流解道提審寄監之犯鄭清係業已正法著匪鄭尙之弟因供詞狡展未定罪名之犯現仍督飭典史刑禁人等勒緝各逆犯務獲究報擬令詳請查核等情據此臣查監獄重地防範不容稍懈乃該管獄官於印官公出期内漫不經心以致監犯葉添來等四名越獄同逃實非尋常疎忽可比自應照例叅辦據臺灣道兼按察使銜顧肇熙會同臺灣布政傳唐景崧其詳請叅前來相應請旨將管獄官安平縣典史邢植東革職拿問有獄官署安平縣知縣姚近范據報公出是否屬實應俟查明後另行核辦除將該典史先行撤任提同刑禁人等飭發臺南府研訊有無鬆刑賄縱情弊按律懲辦並飭嚴緝逆犯葉添來等務獲究報外謹會同閩浙總督臣譚鍾麟恭摺具　奏伏乞皇上聖鑒訓示謹奏奉旨已錄○○頭品頂戴福建臺灣巡撫臣邵友濂跪奏爲查明革員私運磺價照數追繳按例擬結恭摺仰祈聖鑒事竊臣前因訪聞硫磺局委員已革貴州青谿縣知縣張偉堂有將局存硫磺私運出口售賣之事當經撤委附片奏請發交淡水縣訊明押追照例擬辦於光緒十八年三月十七日奉硃批着照所請該部知道欽此轉行欽遵兹據代理淡水縣知縣葉意深審明擬議解由臺北府詳經臺灣道兼按察使銜顧肇熙核轉前來臣覆加查核緣張偉堂籍隷四川瀘州由監生報捐府經歴保舉知縣前補貴州青谿縣知縣因案被叅革職來臺投効奉委辦理台北硫磺局務光緒十七年九月十四五等日有商人高承泰先後赴局買磺一千石張偉堂當飭滬尾磺廠就近秤付價已收訖報解嗣高承泰於九月十六日將磺兌足裝載駕時輪船並派夥楊林赴局請給護照楊林中途患病延至二十二日早始行到局張偉堂以爲船未開行隨將護照發給至楊林領回滬尾駕時輪船已先於十七日開行以致該磺出口在前給照在後又是年十一月初八日張偉堂因滬尾磺廠陸續積存碎磺内多渣石商人均不願買隨剔出渣磺五百石裝載篤時輪船私自運至上海賣與不識姓名花炮鋪得洋六百五十圓入已花用並未塡用護照經臣查出撤叅發交淡水縣勒據該革員於一年限内將私賣磺價洋六百五十圓如數繳　審明擬議解府轉道詳經覆核無異應卽擬結查例載監守盜倉庫錢糧入已數在三百三十兩至六百六十兩杖一百流二千五百里　限一年追完如限内全完流徒以下免罪等語此案革員張偉堂辦理硫磺局務因滬尾磺廠積存碎磺内多渣石商人均不願貢輒剔出渣磺五百石私自運至上海售賣得洋六百五十圓入已花用實屬監守自盜按每洋一圓作銀六錢共合銀三百九十兩自應按例商擬張偉堂合依監守盜倉庫錢糧入已數在三百三十兩至六百六十兩杖一百流二千五百里例擬杖一百流二千五百里已於一年限内全完照例免罪並免剌字臺磺業已奏明弛禁買磺之不識姓名花炮鋪應哆查究其出口在先給照在後之硫磺一千口訊因商夥楊林赴局領照中途患病所致並無另有情弊應毋庸議所繳磺價洋六百五十元飭解硫磺局查收歸欵張偉堂另有欠繳賁州　谿縣任内銀兩應俟結案後派　　　黔省查追除將供招咨部外所有審明定擬緣由理合恭摺具奏伏乞皇上聖鑒飭部　　施行謹奏奉硃批部議奏　　　　　　 
 
 

Page 14

 
 
[光緒十九年正月二十四日京報全錄]  
　　宫門抄○諭旨一道錄前○發抄硃批三道○御史曹奏請飭查辦倉儲積弊片○漕督松奏臬司　所　　　准　奬子弟片○川督劉奏查覆川省文闈鄉試人多請援案增添同考官二員受卷彌封謄錄所各官一員摺○直督李　奏　奬　　熱河圍塲股匪出員弁摺○又奏籌給僧親王專祠祠户工食銀兩片○正月二十四日刑部都察院大理寺正紅　　　日吏部引見二十六名正白滿一名○張中堂假滿請安○莊王請假五日○孫楫請假十日○謙光吉恒各續假十日○内　奏派稽撥本章 
派出壽蔭○召見軍機懷塔布廖壽恒阿克丹○發抄裕寛奏抽調勇練分駐河陜汝等處辦理土匪事務奉硃批兵部知道欽此○又儘先都司金正鈞收標補用奉硃批著照所請兵部知道欽此○邵松年奏歲試許汝二州及南汝光三屬情形奉硃批知道了欽此○御史曹志清片再倉儲之設謁輓運之艱難供弁兵之口食關繫最爲緊要豈容有奸徒暗中把持尅扣偷漏以致弁兵餬口維艱怨聲載道近數年來因倉米虧短屢經有人叅奏奉　旨查辦並拿獲倉匪全才李森黑龍趙狼狽李二等交部治罪而偷漏尅扣之弊反益加甚人言嘖嘖僉謂巨蠧未除舍豺狼而問狐狸終不足以示懲聞著名巨蠧至狡極猾者莫如南新倉小韓二卽韓毓霖原名韓升與伊父韓順伊叔韓六均曾充南新倉花户於光緒五年間因虧短米石犯案舉家　逃而該匪巧於彌縫仍暗中把持南新倉事務影射牟利廣置産業並結交各倉監督以挾制各倉花户凡偷减等事皆聽韓毓霖一人指揮尤可駭者伊以積年倉匪竟敢朦捐知縣分省補用旋夤緣在倉當差派有總辦南新祿米海運三倉名目伊恃身有護符明目張胆將各倉好米私拉變賣發放俸甲各米時先將霉爛之米充放間有好米亦多掺和灰土並聞有私造小斛每石扣减二斗之說上年南新倉放正藍旗甲米因該旗佐領爭執斛面韓毓霖喝令將該佐領兇毆該佐領控告有案今年夏間私將祿来倉厫座官廳拆修將好木料盡行偷换與倉監督花户分肥現在南新倉放各粥廠賑米多係霉變不堪食用之米就食窮民民聲唾駡似此種種不法實爲倉中巨蠧若不從嚴懲治則天庾之正供幾同伊家之私槖可否請旨特派大員嚴密查辦或拿交刑部認眞審理並提全才黑龍趙等質審則鬼蜮之伎俩不難畢露而虧短之積弊庶可少息臣爲嚴除巨蠧維持倉儲起見謹附片具陳伏乞聖鑒謹奏奉旨已錄○○松椿片再前據升任山西臬司廣西右江道張汝梅將自有江蘇清河縣境内湖田草地一百餘頃價値三萬餘千捐給清河山陽兩縣書院膏火育嬰等費聲明不敢仰邀奬叙禀經廣西撫臣馬丕　奏明奉硃批張汝梅着該部核給奬叙所捐地畝令着分咨立案欽此並准户部咨行令將該地畝按巿價合銀遵照常例十成銀數請奬並准移奬子弟等因各咨到臣衙門卽經分别查明田畝契據委員點收分别立案轉行各在案兹據署淮揚海道劉佐禹禀呈該臬司張汝梅家傳孝友血性過人以寄寓清淮養親多年於遠官粤西之後眷念舊游助此鉅産以爲厚俗培養之舉清淮父老童稚莫不感其高義雖原禀不敢邀叙出乎至誠而清淮士民受其實惠不忍聽其湮　迭據籲求轉請奏奬詞意懇切竊思該臬司已荷天因簡任臬司晉署藩篆並疉蒙賞給封典頂戴無可再請奬叙惟部議旣准移奬子弟查其次子監生張書年幼習詩書有志觀光今該臬司所捐田産估値三萬六千餘串按照清淮巿價合銀二萬三千餘兩擬請移奬其子監生張書年以郎中不論雙單月選用分部學習行走俾可肄業京都就近應試查捐例由監生報捐按十成例銀九千四百餘兩核諸所捐之數加至倍半有餘實屬有盈無絀造具移奬履歴清册呈請奏咨等情前來奴才查該臬司之於清淮地方曾經寄寓並非桑梓之邦亦非服官省分乃能好義急公慨捐巨資爲學校育人才卽以助聖朝之雅化爲閭閻保赤子藉以培盛世之天和情旣出於因公事尤足以風世似未便没其悃忱合無仰懇天恩俯准給予移奬以昭激勸出自逾格鴻施謹附片陳請伏乞聖鑒訓示謹奏奉硃批着照所請該部知道欽此○○頭品頂戴四川總督臣劉秉璋跪奏爲查覆川省文闈鄉試人多懇請援案增添同考官二員受卷彌封謄錄所各官一員以重衡文恭摺仰祈聖鑒事竊臣准禮部咨查内閣中書莊茂璧等原呈内稱四川鄉試舊設同考官十員自同治四年經前任督臣駱秉章奏准添設同考官二員受卷官二員彌封謄錄兩所官各一員嗣因鄉試人衆兩次陳請援案增添均經議駁近來鄉試應考者共計三萬有餘合計正案錄遺補送不下一萬七八千人房考僅止十二員每房分校至千數百卷之多勢難悉心校閱呈懇援照山東河南等省成案增添同考官二員受卷彌封謄錄所官各一員等情雖爲愼重衡文起見惟查各直省添設同考官皆由該督撫體查情形奏明請旨部臣未便據呈核准行令查明該中書所呈各節是否實在情形其近科入塲人數有無加增並現设房官能否足敷分校之處確切詳查奏明辦理等因當卽轉行去後兹據司道等會詳遵查川省鄉試舉額八十名駐防三名連年辦理津捐每屆科塲核計銀數請廣中額多至九十及一百餘名不等其貢院號舍亦屢經官糾籌欵添修陸續增至一萬五千餘簡緣自軍興後卶泍聖朝作人雅化各屬士子無不爭自濯磨力圖上進文風亦蒸蒸日上伏查戊子辛卯兩科各屬士子赴省應試者約共二萬餘人祗因限於號舍合計正案遺才僅能錄送一萬五千餘人川省地方遼闊如寍遠夔州等屬均距省二千餘里該士子等遠道來省不克觀光未免向隅勢不得不添設棚號量爲位置以遂其勤學向上之忱惟號舍旣經添置試卷自必較增有時多至一萬六七千卷額定同考官十二員每房應分校一千四百餘卷自來校閱正塲僅止十日之限計每日必閱一百四十餘卷方能竣事爲期促迫校閱難精不無滄海遺珠之憾該司道等詳核該中書莊茂璧等原呈洵屬實在情形所援山東河南兩省成案請增添同考官二員受卷彌封謄錄所官各一員委係愼重衡文遴選眞才起見等情會詳請奏前來合無仰懇天恩俯准援照山東河南等省成案勅部核議將川省下屆鄉闈增添同考官二員受卷彌封謄錄所官各一員以期周密而免粗疎出自鴻慈逾格除咨部查核外理合恭摺具陳伏乞皇上聖鑒訓示謹奏奉硃批禮部議奏欽此○○大學士直隷總督一等伯臣李鴻章頭品頂戴熱河都統臣奎斌跪奏爲遵保勦辦熱河圍塲股匪出力員弁擇尤酌請奬叙繕單恭摺仰祈聖鑒事竊查統帶盛軍馬隊記名總兵吕本元所部五營於夏間在熱河圍塲勦辦馬賊股匪一律肅清由臣奎斌奏明請將出力人員擇尤酌保奉旨允准欽遵在案該軍旋卽調回海防營經臣奎斌恭錄咨照臣鴻章飭據該統帶吕本元查明應保員弁具詳前來伏查熱河圍塲向爲馬賊出没之區地廣山深極難搜捕此次正値教匪倡亂之後人心未定突來馬賊大隊竄入圍塲分爲數股刦掠民間牲畜財物勢甚狓猖若不及早殲除必致盤踞日久嘯聚益多蔓延漸廣爲害匪淺該軍一聞檄調星夜拔隊入圍探筣賊巢四路攻剿擒斬首匪多名奪獲騾馬槍械甚衆時當盛夏炎熱之際馳驅峻嶺窮谷之中圍内千餘里旣無房舍可棲又無食物可購兼値大雨時行山路險仄馬隊不能前進則易而步行深入窮追彌爲艱苦未及一月卽已全股盪平復經留駐月餘逐處搜尋盡絶根株不遺後患實屬勤苦卓著有益地方查熱河向章拿獲馬賊較多者准予優保歴經奏報有案此次剿滅圍塲股匪情事較重與從前緝捕盜匪各案不同實爲異常勞績前經奏明奉旨准令酌保自應將出力各員弁擇尤酌擬奬叙開單恭呈　御覽籲懇天恩俯准照擬給奬以勵戎行除吕本元一員業於教匪肅清案内荷蒙恩擢不敢再邀奬叙及千把以下末弁照章咨部給奬外謹合詞繕摺具陳伏乞　皇上聖鑒訓示謹奏奉 
硃批該部議奏單併發欽此○○李鴻章片　再准太常寺咨京師建立科爾沁博多勒噶台親王僧格林沁專祠落成應用祠户八名轉飭各州縣招募解送一年差滿循例更换等因當經分飭遵辦所有應支工食銀兩按照各壇廟壇户廟夫之例每名每歲無論有閏無閏支給銀六兩三錢六分計通州派解二名每年應支銀十二兩七錢一分寳坻薊州二州縣各派解三名每處每年應支銀十九兩八分自光緒十九年起在於各該州縣徵收地糧項下留支其缺額州縣赴司請領在於地糧下撥給以資當差據藩司裕長詳請奏咨前來除咨户部外理合會同兼管順天府府尹臣孫家鼐順天府府尹臣孫楫附片具陳伏乞聖鑒勅部查照謹奏奉硃批户部知道欽此 
 
