# 1920 - 212 - 4917049

 

Page 1

 
 
   
 
 

Page 2

 
 
   
 
 

Page 3

 
 
時評 
[今後政局之推測（冷）]  
　　今後政局之推測其可注意者其爲組閣乎閣中所列之人雖不能盡爲人民所屬望者然不至爲人民反對者涉於其間乎此可推測將來政局之一端也其二所謂閣中之人果爲名爲總理者所選擇歟抑爲其外武人所分派歟此可推測將來政局之又一端也 
　　蓋第一端爲政府本體之良否第二端爲政府本體之權力完全與否完全而良他日之政局或有可望苟不能此則决與前此無異無待蓍龜也 
命令 
　　八月五日大總統令審計院副院長許士熊學識淹通持躬清正久歷中外克勤厥職比年贊襄計政尤著才猷溘逝遽　殊深惋惜著給予治喪銀三千元派王瑚前往致祭並交國務院從優議卹以示篤念賢勤之至意此令 
　　又令任命趙椿年爲審計院副院長此令 
　　又令全國經界局總辦曾宗鑒著即免職此令 
　　又令兼署交通總長田文烈呈司長黄贊熙因病辭職黄贊熙准免本職此令 
　　又令國務院存記王世榮蘇建芬著交財政部酌量任用此令 
　　又令財政部鹽務署呈請任命向濟元試署兩淮濟南埸知事應照准此令 
　　又令馬祥斌給予四等寳光嘉禾章程炎勲給予五等寳光嘉禾章此令 
　　七月二十七日大總統令内務總長田文烈呈准直隸省長曹銳咨請任命林述棟袁澤鳳哈德芬試署臨榆警察廳警正應照准此令 
　　又令色爾古楞多爾濟怕勒穆格勒克滾濟均給予四等嘉禾章此令 
專電 
　　北京電吳佩孚今日上午來京 
　　（六日下午四鐘） 
　　北京電吳佩孚今早八時到京總統定午後三時單獨傳見 
　　（六日下午三鐘） 
　　北京電昨曹張靳三人與總統見面後巳將内閣問題完全解决由靳復職（六日下午三鐘） 
　　北京電府專電催靳靳允下午一點自津入京（五日下午一鐘） 
　　北京電靳今日下午三點半到京先至奉司令部偕張約曹入府 
（五日下午八鐘） 
　　北京電靳今日四時抵京曹張一時謁徐密談甚久（五日下午七鐘） 
　　北京電曹張昨來京未進府訂本日午後入見聞以閣揆爲先决問題徐對靳迄未明確表示必待曹張交推乃能確定（五日下午四鐘） 
　　北京電曹張一時入府汽車上並架機槍警備森嚴總統見後先欲解决内閣問題已電話召靳回京（五日下午三鐘） 
　　北京電第二批罪魁名單與曹張商定後卽先閣揆署令發表 
（五日下午七鐘） 
　　北京電徐集閣員張懷芝王懷慶會議决靳組閣二批罪魁王揖唐等褫拿令並下（五日下午八鐘） 
　　北京電今日京内外商家均懸旗歡迎曹張二使（五日下午四鐘） 
　　北京電本日閣議（一）田中玉辭職慰留（二）裁撤浙江僑工事務分局（三）浙財廳長沈爾昌辭職照准以陳昌榖調任並以王某簡任察區財廳長（四）籌備加會事務局長梁建章免職以曾彞進兼充（五日下午五鐘） 
　　北京電鮑貴卿江日王廷楨豪日宋小濂歌日均起程入京商各該省重要問題（五日下午七鐘） 
　　北京電周自齊昨來將謁徐述靳閣意見（一）只收拾戰後殘局不作正式觀（二）閣員取人才集中主義不阿於一派（三）以南北統一爲唯一職務（五日下午五鐘） 
　　北京電葉恭綽自言不願長交通又謂梁士詒電彼亦不主以黨派臭味整理交通交田送府曾虧欵清單未涉葉任内欵一說密呈提及（五日下午五鐘） 
　　北京電粤軍府電催和議速開一切均可商議（五日下午四鐘） 
　　天津電邊軍第一師長曲同豐第二師砲隊營長馬德淸西北軍某旅長均解津拘押營務處 
（五日下午十一鐘） 
　　天津電新任第九師長陸錦今日下午一點進京接任（五日下午十一鐘） 
　　北京電鄂王電吳光新部趙雲龍陶雲鶴劉文明三旅業已解除武裝遣散費國祥一旅現正在解散至劉耀龍張繼善兩旅擬免其裁遣塡防鄂西（四日下午十一鐘） 
　　北京電魯田電振武軍四千人入境已飭令解除武裝（四日下午十一鐘） 
　　北京電意京電英法兩總理日内又因對俄問題在波羅尼密會意未參預又電英法意波有單獨先與俄議和說（五日下午四鐘） 
　　北京電庫倫褚其祥旅長高在田團長電復遵令維持蒙地秩序 
　　（五日下午四鐘） 
　　北京電黑報齊滿等處日領將赴哈埠開緊要會議請注意 
　　（五日下午七鐘） 
　　北京電伯利電據日館稱日營兵士憤激異常大有自由行動之勢若非就近速派海軍要員赴廟宣慰恐生國際重大交涉等語現戊通派船帶拖船赴廟一次約可裝回至軍艦事關係最鉅請速與海軍部籌商辦法復電示遵 
　　（五日下午四鐘） 
　　北京電伯利權領電派赴廟船今午回朱主事偕僑民凡百餘人到館員居住俱爲備具據朱稱尚餘三千餘人館員無恙張副領積勞致病海軍向不留寓華人此次該國倡亂禍首以邦交上關係更不予以容納卽日僑經營之商店亦令其勿得收容（五日下午五鐘） 
　　北京電黑督電霍爾瓦特派人在尚路各站招兵希圖侵越已飭駐軍防阻（四日下午十一鐘） 
　　天津電戒嚴總司令部之捕獲收容所添置木籠預備收容捕獲之段黨（五日下午十一鐘） 
　　香港電潮梅戒嚴詔安黄岡饒平武平均增兵並派艦巡汕海 
（六日下午八鐘） 
　　香港電劉顯世代表金某昨抵省聞任務係表明不任總裁廢督事軍府昨派員赴滇請唐與粤一致並防國會集會（六日下午八鐘） 
　　漢口電王督保孫傳芳升第二師長宼英傑升二十一混成旅長恢復荆州鎭使位置趙榮華 
　　（五日下午二鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[俄波戰事近記]  
　　四日倫敦電勞農政府以武力强施過激主義於波蘭之謀有垂成之象據莫斯科無線電稱俄軍所占之波蘭境内已組成臨時革命勞農政府波蘭人特齊爾興斯基氏亦在領袖之列其宣言書謂波蘭唯施行勞農制始能告成和局一俟推倒政府即將建設勞農共和國云 
　　四日倫敦電過激黨之熊度殊爲强硬故波蘭戰局極可憂慮協約國所定扶助波蘭保衛邊界之計畫因德國有人阻撓需用丹齊港舍此無通波蘭之路以故頗難着手德國表面雖稱願爲協約加之助但窺其行動殊近謀施俾士麥故智以收漁人之利英政府目下尚無派英兵赴波蘭之意法國各界則主張遣派殖民軍數支隊過激軍在東加里西亞之前進且引起防杜羅馬尼亞陷於孤立地位及防杜過激軍攻入匈牙利問題每日電聞得悉英政府因巴拉諾維支之休戰談判業巳决裂過激軍之志顯在摧殘波蘭故已决議停止與駐倫敦勞農代表續開關於恢復商業關係之談判如勞農軍力圖攻入華沙則將令俄代表離英云 
　　四日巴黎電哈伐通信社宣稱英政府以無線電報通告勞農政府謂因勞農政府假意與波蘭休戰議和故倫敦大會之議必須作罷 
　　四日倫敦電藍格爾將軍七月三十日電稱近在東北全陣線獲勝俘敵獲砲頗多且大敗猛攻之敵軍第二紅軍之騎隊在華爾特漢陣線紛亂敗退損失甚巨白軍巳奪回加化夫開附近之柯蘇恩寺敵軍曾褻瀆敎堂損毁聖像且用祭壇之布製爲烟囊 
　　三日華沙電波蘭社會黨總部已贊成社會黨幹事部之决議加入國防混合政府並發表宣言書勸贊助社會黨者協力擊退過激軍之侵略 
[各國近事記]  
　　四日倫敦電陸軍部公報稱幼發拉蒂河下游大局較安阿剌伯人攻擊希拉北面與西北面英軍哨營者大遭挫衂棄屍一百三十具而退庫法戌兵現仍死守三日前該鎭之一部分燬於火 
　　四日倫敦電每日郵報之紐约訪員電稱衆議院華盛頓州議員兼僑民入籍委員會長愛爾伯約翰森近在華盛頓太柯麥地方發言謂日人潛入美境之辦法始於横濱達火奴魯轉至墨西哥然後由墨國私入美境墨國邊界防兵受有賄金每名英金二鎊縱令入加里福尼亞州後由其同黨領至鄉村匿居五年後乃公然出現享有居民資格云云此言發表後日僑問題又爲人注意 
太平洋路透電 
[北京政局之分派]  
　　六日北京電吳佩孚今晨悄然抵京午後方在參與正式會議一般人士前因張作霖之專斷態度所抱之悲觀今因吳之抵就已減去數分張作霖曹錕昨晨入見總統議及與南方議和及由靳雲鵬組閣計劃據公府消息徐總統與張曹之討論進行殊爲順利尚有數事未經談及惟所經談及者均完全同意遣散冗兵一節已認爲必要解散國會將不成問題因兩院議員離京者頗多已不能開會也大局雖仍錯綜惟前途殊有希望新内閣中之交通一席舊交通系與直系互相逐鹿張作霖出而干涉舉其駐京委員王廼斌任之惟徐總統則屬意於葉恭綽周自齊有長財政之說潘復大約入鹽務處張弧入烟酒專賣局張壽齡入幣制局薩鎭冰仍長海軍今日有人建議以吳佩孚長陸軍一般抱進步主義者之意苟如是必可使軍閥問題之解除大有進步全國人心必爲大定但恐此議得人贊助後張作霖必力加反對耳據連日情形觀之進步主義之民治内閣今尚無端倪 
[北方戰後火車狀態]  
　　五日天津電靳雲鵬今日午後啓程入京戰事雖巳於兩星期前告終而鐵路狀况依然紊亂旅客與商家大感不便京津火車向僅三小時可抵今須需六小時或八小時有時且延至十小時貨車至今未開京漢津浦鐵路狀况亦同外人旅行於津浦路線者嘖有煩言蓋以每日輒有兵士登車並不購票占據頭等客車之坐位之大半數或全數也 
[廣東近狀]  
　　四日廣州電近數日内廣東軍隊紛紛調動汕頭鎭守使劉志陸且從事募兵廣東省銀行將於數日内開始營業該銀行將發行紙幣政府令備百分之四十之現貨爲抵償物中國銀行之紙幣現僅值七七折 
[海參崴運夫之壟斷]  
　　五日海參崴電海參崴搬運夫聯合會現不獨妨碍他人工作且自要索離奇工值以致大豆在海參崴之運輸幾已完全停止烏蘇里鐵路局已請海參崴政府設法取締搬運夫之壟斷郵局副長杜非摩爾氏失蹤其妻遇害警察搜檢其室查見值日洋一百萬元之金洋與首飾杜氏前充西比利亞西部某城之過激黨委員 
國内要聞 
[曹張入京後之時局]  
　　字林報五日北京電云第十一師長李奎元奉吳佩孚之囑現率兵入河間府馮玉祥亦將北上以助吳氏吳氏得北京外人之信任各使署對之皆表同情吳於今日至總統府會議聞所談者大半爲已過之事但决定任靳雲鵬自由組閣大約衆所懸擬之穏健份子將因此而不願入閣吳氏主張召集國民大會解决一切之計畫已爲張作霖曹錕所屏棄吳氏所發正式佈告全國之通電稱其計畫已得各方面贊成者但此電已由曹錕飭令天津電局停發一面又撤回張作霖駁斥吳佩孚計畫之通電 
　　日人通信社五日北京電云據某方面消息近奉直兩軍時有誤會不免發生小衝突因此爲商量兩軍權限事擬明日上午在將軍府開議靳雲鵬本日午后四時已回京又靳任署理總理之命令擬於一二日内發表因之現代理總理薩鎭冰本日已提出辭呈 
　　六日北京電云傳說張作霖與曹錕已有成議以曹錕爲副總統張作相爲直隸督軍但此種消息或係段派所揑造亦未可知張作霖曹錕於昨日午後始進謁徐總統吳佩孚於本日午前十時進京此間對於吳佩孚所主張之由國民大會解决一切問題之說贊成者與反對者各居其半且政府中人爲維持吳氏之體面計絶無明言反對其主張者唯對於此項計劃究竟能否實行及是否萬全之策懷疑義者頗不乏人又電云李純電徐總統允擔任議和總代表唯辭全權委任 
[曹張入京前之周折]  
　　時局問題雖已告一段落而一切進行事宜尚未完全辦理就緒昨聞曹張兩使在津曾向東海表示意思請先由中央解散安福俱樂部並解散新國會然後曹張再行來京襄贊解决一切善後事宜東海對於曹張解散安福之意嚮極表同情已於前日派徐世章君赴天津向曹張兩使聲明此意東海並親自以電話與天津方面通話隨並飭由院中派秘書唐在章赴津催請曹張速來北京並與靳翼卿接洽請靳氏轉逹曹張兩使謂新國會解散事宜一俟曹張兩使到京之後一度接洽即可發表聞靳翼卿因此於二日上午已有一電拍致東海謂準於今晚乘夜車赴京面謁云云另一消息曹張二便原擬於前日晋京與東海商議解决時局之辦法嗣以某種原因尚未解决故暫緩行期又聞公府昨日尚　曹使由津來電詢問近日政府所借各銀行之各項小欵是否爲墊皖軍虧欠之用或作戰事善後之需務請公佈以免國人之猜疑刻聞曹張兩使已飭豫備專車本日（四日）即可來京矣 
　　另一報告云曹張吳等遲遲入京之原因對段氏不赴湯山尚屬面子話實則某當軸與曹張兩方尚有未盡疏通之點藍爲懲辦罪魁寛嚴問題昨據天津方面消息北京一昧做好人而令天津唱高調未免不情奉直軍之起義原爲鞏固中央威信恢復元首自由今目的已達政府惟知添派省長更調要職而被脅之辱不思洗濯對於禍首姑息頻聞且爲某某等保障欲發一不得株連之命令未免待罪魁厚而待擁護中央者薄云云當軸聞此已將詳細梗槪致一長電於曹張欲一雪此言刻聞曹張已經諒解將於今日入京衛戍司令王懷慶爲歡迎曹張兩使特備入站歡迎劵多分凡欲赴站歡迎人員須先至司令部領取其未持有入站劵者一律不准入站又京師總商會會長袁鑑副會長周作民昨早八時三十五分同警廳督察長張汝霖張炳炎乘快車赴津歡迎曹張矣 
[派署令將下之靳閣]  
　　内閣問題聞已决定靳雲鵬氏已定即日回京同行者有張景惠及靳之秘書隨員等新國會昨亦派員十餘人赴津迎迓並極致擁戴之誠意靳氏對衆云余三十年前本係一砲兵下士累承國家培植始有今日旣然元首及各方面强我因國家而犧牲則我亦何敢固辭辜負國家之栽培重拂朝野之屬望好在中國之大犧牲一砲兵亦無足重輕至余將來計畫惟有禀承元首命令及容納各方意旨力求與民更始云云觀以上所言靳氏願意登台業已明瞭内閣成立之期當在目前矣另一消息靳總理復任已屬完全决定公府方面昨已將前此提出國會之周樹模組閣同意案原件撤回一面囑由國務院擬就派署令稿預定即日蓋印發表並聞院派赴津歡迎靳氏之唐秘書業於前夜回京據云靳定明日回京并將來往電文錄下（一）院致靳電頃奉主座諭派唐秘書伯文赴津面陳一切遵由院先行電達到時乞賜接晤院東印（一）靳覆院電東電悉唐秘書到津業經接洽鵬擬於明晚夜車回京希代陳靳雲鵬 
　　另一消息内閣總理一席各方咸屬意於靳政府已三次電催而靳尚未命駕者其中實有原因因東海尚未將周樹模之提案撤回靳氏深悉東海向來主張非常堅定本人雅不欲妨碍賢路故始終未允出任但東海口氣近已一變謂予之提出少樸原爲當初安福欲擁段出馬貫澈主戰故提周以爲抵制今各省旣屬意於靳予與靳甚爲合手求之不得云云前日又派唐在章赴津邀靳擬俟靳到卽以署理任命 
　　靳閣以派署形式成立業已决定據親近靳氏者云靳氏在前任總理期内大受安系總長之掣肘深感不能實行其政策之痛苦故此次允諾重行登台於閣員之人選問題須詳審考慮聞其决定之大致除海軍由薩氏蟬聯外其餘各部聞頗屬意於張志潭之陸軍田文烈之農商錢能訓之内務王迺斌之交通周自齊之財政汪有齡之司法顔惠慶之外交而外間所傳則稍不同謂閣員分配問題仍非靳氏完全自主係由曹張兩使與東海所派代表會商昨日完全决定外交胡惟德内務田文烈陸軍靳自兼海軍薩鎭冰交通葉恭綽農商張志潭司法王寵惠敎育范源濂以上所定閣員如無特别原因决不至變更惟財政一席雖已擬定周自齊而潘復運動甚力以此誰得誰失尚不可知也 
[吳佩孚最近之言論]  
　　吳子玉師長近在長辛店司令部發表各項政見逕達中央探其主要者（一）召開國民大會之必要及各項手續（二）拿辦禍首之條陳及處置法（查抄禍首不動産作善後費）（三）賑濟戰區災民及籌欵法（四）國會改選防止弊竇辦法及各項應改革之事件 
　　近日天津會議結果業將參與此次戰爭有功者之地盤大致决定惟聞吳佩孚對於此事態度極爲冷靜意謂此次稱兵純爲刷新政治故汲汲主持國民大會俾民意有所取决倘中央認魯督有撤換之必要情願推荐王承斌承乏斯席否則佩不必無事自擾云云亦可見吳將軍懷抱之恬淡矣 
　　陸錦奉命赴長辛店歡迎吳佩孚來京業誌昨報聞陸氏昨已回京覆命據云吳師長對於元首德意極爲感激惟以曹張兩使現尚未到京渠實不便應召先來好在長辛店距京較近俟得曹使等到達確訊即當首途入覲 
　　政府代表某君由長辛店歸京言三十一日見吳佩孚將軍討論國民大會問題某君以本人尚有懷疑之點就正於吳吳曰民爲邦本國體旣號共和則國民大會乃下當之辦法若謂人民智識幼稚恐國民大會代表未必能洞諳法律此乃過慮之論一省數十縣一縣各公團豈數名代表猶選不出耶况從前所謂議員者非金錢賄派卽武力挾持今國民代表係從地方各公團推出賄買無從着手武力亦無法可施雖不能謂完全純粹民意比較狹義的選舉制自較平允總之國家政治旣不能爲中産階級以上所操縱而議會制度尤不能爲中等智識以上所包辦日本君主國尚有普通選舉之爭高麗台灣爲殖民地彼尚頒布自治制以綏和民氣况吾國共和已届九歲根本法尚未確立此時召集國民大會正合時機試回溯項城之修改約法不旋踵而有人推翻安福繼之又有今日之事總之爲一黨一派所操縱之制度未有不激起異日之反動若再因陋就簡敷衍塞責是分明種下二次亂事之根源遞嬗將無窮期吾敢斷言凡不含權利之私者决無以對國民會議之理由云云 
[懲辦聲中之雜訊]  
　　曹張仍主嚴辦據公府確訊中央對於此次懲辦禍首異常嚴厲惟各罪魁之處分於拿獲後如可辦理尚待詳爲研究以便處置得宜惟聞關於解散安福部與十大禍首外概不株連等命令原擬卽日發表嗣以天津方面頗持異議力主懲辦交要禍首以儆一般妄作威福禍國殃民之黨徒故此事尚在擱置中須待曹張二使來京决定但聞曹張二使對於前次懲辦之十大禍首迄今一未捕獲似抱不滿之意焉 
　　使館街之軍警近日使館街之前後左右紥以武裝軍警懸有要人照片且有拿獲人之賞格（徐三萬曾二萬餘八人各一萬）如此嚴拿要犯（固不僅在使館街第以使館街前後左右爲最要地點凡有汽車馬車之出入時有盤查情事惟在使館街之界外究屬不便故有主張解去武裝而用便衣偵探者此說近是 
　　吳光新將受審問日前被兩湖巡閱使扣留之吳光新因暗殺關係組織軍事特别法庭公開審判聞其主要案由（一）爲謀殺事件（二）爲放縱軍隊騷擾地方事件（三）爲煽惑軍心圖謀不軌事件（四）爲暗發軍隊扶助段軍事件 
　　丁士源之行踪前昨兩日外盛傳丁士源被捕之說但查丁確係在逃惟不在東交民巷聞係潛伏於西總布胡同某外人私宅之内本京義使署已否認藏匿丁士源或其他中國政治犯並聲稱該使署只有中國婦孺在彼居住政治犯向未容納云 
　　胡筠被捕傳說據昨日報告有汽車駛至正陽門外橋上突被軍警勒令停止坐車人面色慘白異常驚慌當即押解入城至要犯爲誰傳說不一因倉猝間不能詳視惟聞其人貌似胡筠云 
　　段氏不置湯山曹張兩使要求將段安置湯山然後來京一節聞元首深恐段氏傷心故未允所請且謂曹張兩使來京後與段晤面與否均不成何等重大問題李垣已被監視蒙古王公前日已抵北京而自庫倫護送入覲之李垣竟未偕來兹查李至察哈爾時王廷楨都統因獲有李本人與徐樹錚往來之函件頗與此次搆亂有關遂將李氏扣留另派專員將各王公護送入京王已電致院部謂李垣與徐暗中聯絡確有不規則之行動已派人嚴密監視請中央查辦 
　　交通部查欵所聞交通部淸理欵項一事兹探得確實消息交部此次清算各欵係因安福禍首曾毓雋·姚國楨·現已逃匿部中欵目無法交代不能不澈底淸查除以前賬目由歷任當局飭司清理交代外自去年六月十日曾毓雋代理部務以至本年七月二十四曾氏免職之日止計共挪一各餘萬元多爲墊發財部及安福機關之用此項清摺聞昨已造册呈報 
　　曾宅之黨人名册日前直奉軍查抄南池子曾宅時抄出黨人名册一份卽每星期四安福黨人在該宅秘密會議畫到簽名簿本聞曹張方面擬卽以是册爲懲辦黨人之標準 
[禍首贓私之一斑]  
　　安系三總長 
　　曾毓雋政界消息兼署交通總長田文烈於二日上午入見大總統陳述交通部賬目情形大致爲曾毓雋所私挪者達七八百萬元之巨除連日督飭部員嚴密澈查已有頭緒外請總統派大員會同清查聞有派莊藴寛澈查該部賬目之說又一消息據兼署田總長報告交部由曾毓雋手下虧空計有千五百餘萬元之多其中現洋一千二百餘元餘係中交鈔票據曾所開用途該欵項大半充西北及邊防兩軍費用吳光新亦經染指又一消息交部最近一年間與某國締結之關係條約不下十餘起各項交通機關幾瀕破産近曾姚雖皆逃亡惟該項契約關係外交已成者勢難取消際兹交長繼續之交設非與某國及安福有關係之人再長該部迅圖掩飾則内幕一經揭破於對内對外均有不便觀於交通部一秘書而將某項公物抵押二千元一事可信值二千元以上之財産不知斷送若干云 
　　李思浩李思浩之於財部亦常括公帑以充黨費但財部本爲支出機關無多藏欵故財部之空案尚不如交部之甚惟財部内容甚爲複雜非尋常手段所能查悉也 
　　朱十大禍首中之朱深前在司法總長任内時言改建監獄增加訟費與狀紙費該兩項收入積少成多數目大有可觀而進行仍未有右何之改建旋又將京師高等廳與京師分監地基以四十萬元之代價出售與懋業銀行曾由司法部具呈大總統擬定以該欵改建地方看守所與京師分監並聲明從前所增加之訟費與狀紙費尅日減復原况乃未幾不獨該兩項增加之費不見減少反將狀紙復行加價而監所又依然如故而四十萬元之地價則巳消耗於無形後更意圖整括將分監房屋器具全數標賣幸而皖系失敗不及攫取聞其所搜括之銀大半係充安福黨員之用 
[新國會與和會]  
　　國會問題本爲保定六條件之一惟解决手續極屬困難日來迭經中央與天津兩言面縝密討論頗有延長運命之趨勢意謂國會方面安系議員佔居多數兹以皖軍失敗皆惴惴不自安大半避匿四方即不以明令解散亦將歸於無形消滅之一途但以時勢之要求似有存留國會之機會以備將來産生某種懸席故擬先由中央表示此次懲禍首决不株連以寛安系議嗣之心然後設法召集來京恢復國國原狀俾資表决一切俟閉會時聽其自然解散如此辦理旣可表明中央尊重立法機關且於舉行某種選舉一般議員必甚力圖報稱當不致我所要求一舉兩得實爲善策證以津奉各處日有此輩踪跡此說當非虚傳也 
　　聞各省督軍及曹張吳各要人近來對於王揖唐之和議總代表均表示反對謂其確無代表北方議和之資格中央本擬即提出閣議實行取消惟與天津會議籌商尚有妥協之處是以尚未能提出現王揖唐之代表東海已默認取消將以李純代之並聞昨日已派徐世章赴滬接收和議一切重要文卷矣又聞蘇省李督軍來電稱和議總代表王揖唐氏自任事以來於各項欵票任意開支無一可按其侵吞公欵及一切浮支行爲均係王之親近汪某經手應請中央一併撤究以重公欵 
[保釋安迪生之呼籲]  
　　安迪生被捕共寃抑聞者無不知之乃查安福氣燄正盛之時人皆敢怒而不敢言近者安福旣倒安君亦宜以時釋放聞京師商行百六十餘家特呈地檢廳請求保釋兹將其呈文錄下爲安迪生因公受累無辜被誣請求准予保釋在外候審事竊京師總商會前於辛亥年因巿面恐慌朝不保夕向前清度支部息借民欵維持巿面先後由大淸銀行撥借銀百餘萬兩轉借各商藉資周轉民國之初京師兵變借欵各商大受損失政府卹金延未頒發以致所借各欵多有無力歸還者前京師警察總監吳炳湘垂涎此欵欲攫爲安福部非常經費乃藉設立貧民習藝工廠之名遽行提取是時安迪生適充京師總商會會長不自量力呈請大總統准予暫緩歸還與彼吳氏相對抗以致結怨甚深吳氏乃與當時安福系之大理院長同謀陷害故意請求解釋以拘束審判官不必經過三審而即定安迪生以僞造私文書及詐財之罪殊不知公記賬内所載國貨維持會借用之公欵事前旣與農商部有所接洽復有國貨維持會借用該欵之文件以證明何得謂其記載爲虚僞其公記賬内所載公斷處傳習所建樓登報旅費商會經費等支用各欵旣經明白記載毫無揑飾一望而知爲商會所挪用决不至使人認爲公記項下之借用則安迪生爲商會動用該欵自係暫時挪用之性質亦無圖利第三人之可言商等際兹陰霾消散竊憫安迪生辜受累尤幸我法庭秦鏡高懸用敢不揣冒昧直率陳詞請將安迪生准予暫行保釋在外候審隨傳到以免無辜之人溽暑之中久覊縲絏實爲公德兩使謹呈京師地方審判廳公鑒 
[日俄合圖東路之西訊]  
　　字林報五日北京電云日本軍閥與俄國復古派如謝米諾夫等間互定密謀擬奪取中東鐵路並逐出滿洲北境之中國軍隊此事華人早有所疑昨有兩方面傳來確切消息徵實上述之陰謀第一消息謂俄國舊黨軍官集於哈爾濱與日人密謀一切已及數月約定日軍退出西比利亞時俄舊黨即奪收中東鐵路俄舊黨開始招募兵士名爲用以防護沿路俄人營業並聲明俟招募成隊由華人統帶之此層已由鐵路局與日軍司令核准故俄舊黨已在進行中矣俄國高等軍官名鄂拉金柯夫者現設總機關於哈爾濱部下有旅長二十四人陸軍中將四十餘人已被分派赴鐵路各要點招軍而指揮之又有下級軍官約八百人悉穿便服他日日軍開始退出時即損毁橋梁與軌道俾得藉口退留佔據路線而以損毁鐵路之罪諉諸過激黨俄舊黨軍官至是乃向華人索取軍械保護路線而日軍亦出場干涉指華兵不能保護鐵路如華人不服則謝米諾夫即助日軍行動以武力逐出華云兵云又一消息謂海參崴日軍司令於七月十四日奉到訓令派警察偵探赴滿洲里海拉爾哈爾濱等處遇有事故時可奪據鐵路電報局日人又有佈置擬以俄兵代華兵並以日本工程隊員接管路務七月十九日哈爾濱日軍司令接到訓令囑報告沿路華兵之行動及其人數七月二十日赤塔第五團日兵亦接訓令囑將貝加爾軍隊撤回奉天遇有危險時得資保護七月二十一日赤塔日司令報告謂滿洲里日軍已奉訓令阻止華人解除謝軍之行動如華兵不從可用武力對待之云 
[東三省通訊（國奴）]  
　　俄境華僑之救護東北航權之交涉 
 
 
 

Page 7

 
 
　　哈爾濱函云俄境華僑自俄過激黨屠殺日人後日人對於俄人非常注意而華僑亦種種受困近有友人來云本年四月間因廟街發生戰事交通部即商由戊通公司派遣輪船迎接華僑該公司即行照辦時俄境伯力地方亦發生戰事戊通公司遂以南翔輪船及寶羽寶華舍利三拖船先行載送伯力華僑回至哈爾濱時在五月二十一日也此次運送之人數計二千五百九十八人内無資購票者一千二百三十四人均逃自戰場食糧不足由船濟以白麫統計價值達現大洋一萬零六百十八元應由公家如數發給該公司者此爲第一次救護之華僑該華僑等沿途上岸詳情如下計在同江上岸者一百四十一人佳木斯二百六十九人湯原八十六人三姓五十八人方正四十六人哈爾濱六百三十四人至五月底我國陸軍韓連長輝榮保護華僑二千餘人乘坐俄船回國行抵松花江俄船誤道不能上駛亦由戊通公司調派池州金山常州名山等船及文殊妙音梵音普賢等拖船開至松花江口救出華僑二千九百十三人其陸續上岸者富錦二百四十五人擇川六十七人佳木斯一百八十一人湯原二百九十三人三姓三百四十七人方正二百八十六人通河二百零三人木蘭一百四十四人哈爾濱一千一百四十七人此爲第二次救護之華僑也 
　　七月十八日戊通公司因伯力臨時政府代表藉口俄國法律違背條約及日軍在伯阻撓華船特具文呈請當道云竊查派赴廟街迎救華僑船隻行抵伯力迄未得開駛下行迭將困難情形呈報在案兹又據伯力分公司經理緘稱赴廟各船俄官阻止屢次交涉竟延至七月二日始接伯力臨時政府代表復函内開依俄國法律凡懸掛外國國旗船隻不准航行阿穆爾江宜興等船開赴廟街救濟該地中國僑民此係慈善目的非營業性質該船開往廟街及自廟街回舵一節尚可允准并須懸掛赤十字大旗及不負該船生命財産之責任等語公司以黑龍江我國本有航權此次卽屬照約辦理豈能僅以一船往復爲限事涉重大未能承認又因日本軍隊發布伯力行船章程三條在此軍務期内特依照其章程向日軍船務部專函請求許可計六月十七日一次六月二十五日一次均無復文乃於六月二十八日派員前往該部晤山崗道武云宜興等船開往俟得俄人允許通行證後再行酌定辦法等語該行船章程第二條所定開往各地之船須於一星期以前將開船目的開船日期開行何處詳細叙明向日軍船務部長呈請許可已得許可時又須於開船前二十四點以前將呈請書連同乘客表貨物數目表呈遞日軍船務部等語手續甚爲繁重·卽照其章程報告仍復遲延不復躭誤航船時日損失匪淺各等情前來伏查黑龍江中俄兩國可以行船載在愛琿條約本年五月又奉黑督兼省長密令内開據黑河張道尹電稱以地方協訂名義磋議黑龍江行船大綱案業經與俄兵工會以文書答復以後阿穆爾江華船往來俄人不得再有停留檢查阻攔之事均有案可稽該伯力臨時政府代表豈得僅以該國法律遂蔑視中俄兩國協定之條約雖許宜興船航行一次究屬違背愛琿條約損我航權且須懸掛紅十字旗及不負全船生命財産之責任似亦與情理不合至日俄兩國發生戰事我國本嚴守中立居第三國地位卽使日軍爲行軍便利起見亦不得阻撓第三國船隻現在廟街華僑被困情形悲慘亟須派船前往迎救不容延緩且事關國際航權挽回匪易應懇中央察核交涉確固航權則航商僑民蒙福無量並聞該分公司另呈請伯力中國領事交涉兹將伯力臨時政府代表復文及日軍行船章程照錄如下 
　　（一）伯力俄代表覆文敬啓者依俄國法律凡懸掛外國國旗船隻不准航行於阿穆爾江本年六月二十三日奉到第七十一號來函又蒙賁臨詳述派遣中國戊通航業公司宜興輪船前往廟街救濟該地中國飯饑民載連回國此係慈善目的非營業性質故宜興輪船開往廟街自廟回航尚可允進但須遵守以下各條（一）宜興輪船自伯力開船時應遵守稅關章程及完納一切國稅（二）因係協力饑民目的故航行時與停泊時於船桅上除懸中國國旗外應懸赤十字會大旗一面（三）對於宜興輪船及船人之生命財産俄政府不負責任（四）宜興輪船開船時須興日軍司令部接洽（五）此函即爲准許允宜興下行之證故宜興輪船航行時應携帶此函以資憑證此上伯力戊通航業分公司經理鑒伯力臨時政府代表（押）總務處長（押） 
　　（一）伯力行船章程（一）凡停泊於伯力之拖船小汽船輪及其他船隻等由早七點至晚五點均可自由航行於北無線電臺與軍械局間但須循伯力江岸航行（二）於必須開往上條所列地點以外各地時須於一星期以前將開船目的開船日期開往何處詳細叙明向日軍船務部長呈請許可已得許可時須於開船前二十四點以前將呈請書連同乘客表（乘客何往）貨物名稱數目表（貨物發往何處）呈遞日軍船務部（三）依本章程第二條已允開船時日軍船務部長有隨時指令自某地及某纜椿開船之權倘有違反此項章程者日軍卽設法對待遇有損失日軍不負責任 
[海州匪亂之京訊（野雲）]  
　　江蘇舊海州現分東海灌雲贛榆沐陽四縣東海贛榆兩縣北接魯境西連徐州灌雲則南毘漣水阜寗該地位於蘇省北境距省會不下千餘里交通素稱梗塞文化因之未興地方游手無賴往往結黨成羣腰藏七首肩荷快槍始猶横行鄉閭繼且行刦村舍地方殷富之户率畏此輩如豺虎懦者旣甘受蹂躪噤不敢聲黠者且願與周旋以期暫免受禍而官府則視若無覩絶未計及根本救濟之方以致養成一種風氣如東海之西南灌雲之東南以及沭陽之東境大率距離縣城皆在百數十里外不逞之徒多數盤踞於斯平日呼朋引類出没無常一遇有天災人禍發生彼輩卽視爲好機會前當有清末葉海州有大水災饑民載道匪徒乘之而起曾爲一次大擾亂嗣因辛亥革命全局震動清江兵變海州破獄一時全境鼎沸土匪又復乘機蠭起雖平昔安分鄉民至是亦多釋耒耜而從事於刦掠紛擾及三年之久經官兵痛剿厲行淸鄉始得稍稍寗息今則該處又以匪亂見告矣發軔之初勢甚猛烈大小各股互相結合蔓延幾及全境現已焚去數十村莊海民何辜遭此荼毒至此次蠢動原因據該處人士言約有數種（一）官兵無事日久師老氣衰剿匪之能力日薄匪徒深悉底藴乃敢横行無忌（二）政治上有變動匪徒聞風思逞（三）湘省潰兵由鄂歸徐竄入海境引結老匪號召徒黨（四）民國二三年實行淸鄉之後並未有何種積極消弭方法施行於地方官則習於安逸紳則漸流奢侈民風旣强悍而又無適當之敎養此外復有一因卽爲黨人暗中勾結希圖擾亂惟此事尚未完全證實地方官紳見此情形相顧詫愕連日各公團文電紛馳向省乞救並有電到京請由旅京同鄉代爲請求兹覔得海屬旅京同鄉邵長鎔等上江蘇督軍省長函稿轉錄如下督軍省長鈞鑒敬陳者前接東海縣紳商農學各界電稱麥甫登場靑紗帳起匪患猝發十日内焚燒村莊數十處近三日白畫搶刦毫無顧忌農民被戕者日計數十人抬架失蹤者不可數計全境震恐民不聊生來勢之速向所未見推原其故皆由湘省潰兵陸續前歸並鄰省黨徒勾結本地土匪若不從速設法恐地方全局胥歸糜爛除電呈督軍外並乞電商督軍省長飛飭營縣勒限痛剿以救桑梓等語正擬據陳鈞座旋又迭接灌雲縣紳學界函稱地方匪風極熾初起於東海南岡龍苴一帶今則蔓延至灌雲西境每股百十人不等均有快槍專事抬架勒索不分男婦幼孩白日横行張店一帶居民紛紛逃難在伊山張店之間周長江家被殺十六口抬去八人安圓村董事趙姓全家被殺情形極爲可慘又陸獻南家亦抬去三人未回日前灌邑縣治以西十餘里之韓家莊竟有韓家老婦爲匪抬去現東境匪亦萌動如意山一帶抬架之事日有所聞行旅裹足居民咸有戒心靑紗帳才起已有如此現象勢非兩個月後高粱不能砍去若任其横行將來必致全縣糜爛縣警備兵單械缺至爲可慮應請在京同鄉代爲轉陳督軍省長迅予設法痛勦以全民命等語不勝駭異窮思海屬匪風素稱强悍平日多有私藏槍械購買子彈之事所以一經蠢動勢甚洶洶惟非澈底清查不足以消隠患而弭亂源民國二三年間淮徐海清鄉局成立以後曾經厲行搜檢匪乃畏不敢藏地方賴以相安者數載今不幸而匪風復熾竟敢白畫抬架横行無忌爲害將不知伊於胡底誠恐涓涓不塞流爲江河一隅之亂難免不影響全局鎔等誼關桑梓心實難安用特代爲瀝陳苦况公懇我督軍省長迅予電飭地方官率兵痛剿一面責成縣知事派員分赴各巿鄉妥爲搜查如有私藏鎗械之人應一律依法嚴懲庶幾亂源永絶閭閻又安地方幸甚人民幸甚海屬旅京同鄉邵長鎔吳鍾麟謝翊元江恒源張景光汪壽序杜廷纊張景澄杜廷鸞徐延慶等 
　　按江蘇徐海兩屬毘連豫魯地勢險要不僅爲本省門户且亦爲南北咽喉海屬濱海北接靑島日人有輪舶來往一隅之區實與全局有關想蘇省當局對此必能懲前毖後併全力以圖之也 
[時局紛擾中之鄂聞]  
　　吳光新前因奉命援川敗走到鄂自恃爲段氏姻戚盤踞鄂西收集殘衆且妄事擴張凑成六旅之兵力中央爲敷衍面子特設長江上游警備司令一職以安置吳氏因人設官已屬無謂現吳在卾謀亂明令褫職其所部警備軍交王督分别收束而警備司令一職亦因之裁撤在吳被拘之初王督曾保第八師長王汝勤繼吳司今原職此不過王一時權宜之計中央亦明知王不欲有此贅旒礙其權限故亦不准王請明令裁撤至吳之警備軍除前在漢口與信陽者已先後遣散外其餘在宜昌之第十三旅沙巿之暫編第二旅巴東之第四旅初頗恃强抗命尤以第二旅長劉文明爲最嗣見卾軍包圍愈逼愈近而吳氏褫職及警備軍遣散之令又下知勢已瓦解强硬無益始漸次遵令繳械劉部亦於一號解除武裝聽候遣散兹得劉氏東日自沙巿致本省各機關通電錄下自政潮發生以來明始終以息事寗人爲宗旨故開導部下保守地方一月以還勞瘁不辭今爲顧全王督吳公交誼曁愛護部下起見已於本日將所部第三第四兩團收械遣散日内陸續乘輪到漢由督署預備包車分途轉運回籍恐遠道傳聞失實特電奉佈劉文明東又聞警廳已接到王汝勤師長三十一號來電不日即有大批散軍過漢請代爲照料並曉諭各界以免驚疑三十日十六混成旅長馮王祥率軍到省本擬次晚移防豫境信陽故其所部紛紛開至劉家廟待車並有當晚關始運送之說乃不知因何問題遽爾中止三十一晚馮旅長有電達院反對起用張勲二日午前二時三十分又自家磯行營發出通電請一致主持現馮尚滯漢說者謂反對起用張勲固有先馮而發表者然出於直系軍人之口則此電實爲第一聲查馮之通電無奉天張使之名或係偶爾漏列也馮北上期尚在未定卾省基督敎徒以馮爲敎徒中力主實踐最愛和平之人物擬聯合各界於五號開一歡迎會以表敬禮届時當有一番盛况也 
[起用復辟罪魁之反響]  
　　安徽全省學生聯合會自聞復辟罪魁張勲有起用消息一時義憤交加通電反對兹將該會原電照錄如左　　致廣州軍政府電岑雲階先生并乞轉陸幹卿先生鈞鑒復辟罪魁張勲禍國禍皖中外共棄近聞利乘京保戰爭力謀復職督皖并聞已得鈞座贊同果爾則公等不無嫌疑敝會現爲民國國命我皖　痛計除已電質北方並通電全國一致誅討誓死嚴拒外爲此懇乞我護法諸公俯納民意明白表示以釋羣疑而遏　萌民國幸甚敝省幸甚安徽全省學生聯合會叩冬 
　　致北政府電北京大總統國務院曹經略使張巡閱使各督軍各都統吳子玉師長鑒復辟罪魁張動禍國禍皖中外共棄近聞大肆野心復謀督皖果成事實不啻以暴易暴敝會爲國命膚痛計决誓死嚴拒諸公素重民意乞勿好惡拂人重蹈安福覆轍爲禱安徽全省學生聯合會叩冬 
　　致全國各團體通電全國各界聯合總會全國學生聯合總會各省省議會商會敎育會各公團各報館鑒復辟罪魁張勲曩督我皖暴戾恣睢禍國殃民中外共棄近聞力謀復職捲土重來果成事實則兵權重握故志復萌非惟我皖三千萬同胞重遭躪卽共和民國亦不難璧還亡清斷送此賊之手敝會爲鞏固國本計爲皖請命計是以分電南北政府誓死否認務乞諸公同申義憤一致拒絶庶國本不致動搖皖民得可安緒臨電神馳無任禱盻安徽全省學生聯合總會叩 
[杭州快信]  
　　張代省長抵任後更委知事業已懸牌三次聞尚有大批調動不日可發表張代長自接沈金鑑來電將抵浙後連日本署繕校科校對各項交代卷宗異常忙碌 
　　此次撤委之各屬統捐局局長内如海門馬德恩蘭溪王岱平湖鄭維鈞紹興王榕桂等均屬齊氏私人經省議會提出質問者交代在卽注意從嚴清算 
　　美國議員團昨日抵滬浙交涉員王省三聞有電到杭約八日兩日可來杭遊歷此間官商學各界歡迎秩序已預備停當官界贈品以金銀質器皿爲多商學界贈品以珍貴出産品爲多 
[南京快信]  
　　李督任和議總代表今晨各機關長官往軍署道賀李督最近迭電岑陸接洽和議信使往還絡繹不絶惟孫唐方面尚無表示 
　　温世珍郭秉文電告美議員准十一來寗十二北上　 
徐淮海各屬土匪蠭起各縣知事紛電軍民兩署告警李齊兩長電令張文生馬玉仁白寳山飛派得力軍隊痛勦各縣息借冬漕委員已陸續解欵四十餘萬滙省 
　　下關昨又運到潰兵八百餘即押赴浦口登車遣散 
　　齊省長委陳澹然兼通志局提調財廳委高毓浵充江陰稅所長芮世第充瓜泗稅所長 
　　暫代蘇財廳長俞紀琦已於今日上午接篆 
第二混成旅長黄振魁緝私統領楊恩培由揚來省陳報防務李督諭令速回防次 
地方通信 
[松江]  
　　息借冬漕借額爲全縣漕額十分之三利息爲周年一分繳欵時先扣以六個月爲限自本年八月十五起至次年二月十五止其在八月三十一日前繳欵者息金作六月算在八月三十一日後繳者以五月算惟至遲不得過九月十五 
　　無照私運已起訴平糶局自澄運松之秈米中混杜米一船現已證實爲無照私運聞侯某等已向縣署起訴呈中並責難平糶局之押運人沿途不知覺察云 
　　補習會發生衝突浦南後岡鎭之小學生暑假期中自行組織一補習會每週每人納會費銅元數枚均經各家屬贊同詎有王道平者獨因其子納費故與該會大起衝突該會於事後繕發傳單冀明事之眞相而王聞之竟以破壞名譽等詞赴縣起訴云 
[蘇州]  
　　暴風覆舟之慘聞由陸巷開蘇之日班航船二日下午行經烏船浜地方天忽昏黯船主查三全見勢不妙即命船夥抛錨詎甫經停船暴風已至船力不支頓遭傾覆乘客十餘人與船俱覆同時有石牌航船一艘亦漕沉没幸該船諸人先已泅水登岸當即帮同將船竭力翻轉各乘客始慶更生惟南謝宅陸某之女年甫八齡因飲水過多即時斃命亦云慘矣 
　　會議地方預算案吳縣温知事於三日下午二時邀集在籍省議員曁各巿鄉董事等在本署開九年度警廳地方費預算案談話會當將歲入各捐曁歲出各欵一一討論計收支兩抵約餘銀一萬數千元遂經議决就城區另設工巡捐局一所公舉董事七人爲經理由縣呈請省長俟奉指令即須實行 
　　審查振興公司證據吳縣公署四日邀集各法團第二次審查振興電燈公司證據温知事崔廳長均派代表列席各法團計到宋友裴等十人當將所交賬册逐細檢查其中有疑點多處皆令書記錄出審查旣畢遂各簽名蓋章惟祝蘭舫堅不簽蓋詢據答稱今日係一面之詞萬難承認云 
[鎭江]  
　　江北新豆上巿江北高郵宿遷阜寗淮安等處本年黄荳較爲豐稔約有八成年歲夏間天時雨水調匀　家皆額手稱慶阜寗六月白等黄荳新貨刻已運鎭每石跌去銀四錢之外此後荳價尚須看賤以豆油原料旣賤油價亦可隨而鬆動云 
　　擄人勒贖之駭聞清江美孚洋油公司執事何姓日前由浦往窰灣等處查賬突遇土匪將何擄去何住鎭江山巷内被架後該匪首領丁三太爺索贖價銀五萬元迭經關說非二萬一千元不可約期某日爲限何之家屬到鎭總公司請求籌欵且述該子被擄苦况現聞該公司經理李某願出二千元淸江公司出三千元又有某某出四千元尚少一萬二千元現該公司請商會開會討論對付方法云 
[南京]  
　　第一女師錄取預科生名單江蘇省立第一女子師範學校九年八月錄取預科生名錄﹁正取四十七名﹂王志學·黄詩韞·於淑·陸永瑞·方念萓·顧湘山·秦坤明·謝寳珠·孫玉潤·王宗德·葉華·陳景齊·沈錦英·高璉·邵本修·朱慶瀾·陳藴華·王月仙·章玉瑛·周如蘭·謝樹屏·李朝柱·陸秀琴·施覃·朱占杏·俞壽蘭·周志珍·鄭德瑾·程蕙·趙平·吳中敏·錢希蘭·吳采芝·史紹蘭·丁少蘭·朱廣身·顧楨·馮谷蘭·吳引璋·李遵義·華筱修·李運祥·張厚鈞·李劍秋·劉祿貞·刑淑英·邵荷貞·﹁保姆傳習所轉學生一名﹂朱雲彩·該校附屬小學校保送免試生二名王飲雪·劉玉珊·﹁備取生十名﹂何榮貞·黎德容·劉祖縈·李錦·汪履震·沙治身·蕭蓮如·張瑞·狄福珊·周志璉· 
[杭州]  
　　澄廬俱樂部聲辯之通告杭州珠寶巷澄廬俱樂部係浙議會一部份議員所組織近因滬近因滬報載該疗與安系有關該部評議員因將其内容刊發通告云本俱樂部由本省省議員同志者組織而成以穏健進取主義增進地方利益爲宗旨成立時即載在簡章第一條數載以來對於地方公益　宜不無貢獻惟同人等立於超然地位純爲地方謀幸福對於各方黨派毫無偏倚近來政潮遞變羣言龐雜間有不明本部眞相者或有誤會之處此時適值省議會閉會期間諸部員大半回里誠恐傳聞失實致勞盼念用特通告以釋遠懷嗣後本部仍以聯合地方辦事爲宗旨對於地方公益事宜積極進行斷不致捲入政潮漩渦也省議會議員項岱年秦炳漢蔣玉麟周靑黄侗陳益軒等啓 
[湖州]  
　　組織國語講演所吳興勸學所長汪爾驤現在本所特設國語講習所延請寗波師範生新在北京國語卒業之嵇瑾來湖爲該所敎習科目分音學韻學語法會話四種凡各校敎職及中學校畢業各生均得入所聽講以兩星期爲限云 
雜評一 
[民意與政客（默）]  
　　中國向來之製造假民意孰製造之軍閥官僚政客製造之也故今日而欲宣揚眞正之民意必先脫離此軍閥官僚政客三種人之手吳佩孚國民大會之主張所以嚴防若輩之干涉也 
　　雖然防軍閥官僚之干涉易防政客之干涉難蓋軍閥官僚有地位資格種種限制可設法以免其干涉而政客則巧於運動無孔不入無論農工商學彼均接近可隨人隨地以施其勾引播弄之伎倆年來國民被彼輩暗中利用者已不少矣故我純潔無私之國民欲進而發展眞正之民意謀眞正之自决宜以防政客干涉爲第一要義 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美議員團到滬續紀]  
　　昨日歡迎之盛况 
　　昨日各公團因歡迎美議員團公請美議員參觀各處秩序已誌昨報晨十時美議員團由禮查飯店出發參觀精武體育會十時半參觀厚生紗廠十一時半參觀青年會十二時半由靑年會出男賓赴南京路花旗總會宴會女賓赴禮查飯店美婦女會宴會三時起陸續赴商務印書館四時到齊五時參觀本館五時半赴大東旅社上海二十一團體茶話會繼赴卡爾登上海美人團體公宴畢回庽兹將美議員所至各處詳細情形按次錄下 
[參觀精武體育會]  
　　昨日上午十時美議員團數十人至提籃橋精武體育會參觀會旁有精武公園故數十輛汽車停放裕如該會門前有中美兩國旗歡迎場内搭有演武臺美議員至時由該會會長袁恒之等招待參觀一切職員周錫三主席英文秘書翁耀衡致歡迎詞略謂今日美國參觀團來到本會無任歡迎本會預備中國式的體操以娱來賓今先將本會宗旨與成績說明本會爲中國式體操而各國各種運動皆備蓋本會以爲三育以體育爲最要身體不康健則智育德育咸受影響也本會創辦至今已十有一年會員逾千其爲社會服務而擔任學堂中國式體操義務敎授者數十校所敎之學生即本埠已萬數千人廣東·漢口·蕪湖·南洋各埠均已設立精武分會而本會十餘年來艱難創造其費用皆出自會中人並不向外籌捐更未向外國人籌捐本會宗旨在敎育國人使咸受體育利益而造就國人使其道德日進也且向無政治黨派意味會員皆商學兩界人今貴參觀團來此吾輩華人全體歡迎希望貴游歷團多游歷吾國地方自然明瞭吾國實在情形俾我太平洋東西兩大國可以携手進步云復由女子部會員及男子部會員分演各種武技至十一時乃盡歡而散并贈美議員團以精武本紀數十册以爲紀念 
[參觀厚生紗廠]  
　　議員團到後先參觀廠中半部分繼赴茶會由穆藕初君致歡迎詞並告以厚生機器來自美國該廠於十五個月中建築完竣工程甚速以及廠中將來發展之種種計劃繼由愼昌洋行機器工程師安耐爾君ＡＲＮＯＬＤ祥述厚生之發達由議員團代表答辭茶會畢復參觀其餘部分遂興辭而去 
[參觀靑年會]  
　　議員團赴會後參觀中學校各課堂·健身房·游泳池·至會客室茶點由王正廷君主席致歡迎辭略謂靑年會本由美人發起今則一切經費及服務等均係華人擔任會務至爲發達此可告慰於美人者也議員倍克君答辭靑年會分送紀念品 
[參觀商務印書館]  
　　美議員團下午參觀商務印書館印刷所該館先期於大門外搭一牌樓復於大門内左旁隙地築臨時會場一所大可數畝足容二百餘人門前分懸中美國旗紥一松柏牌樓自會塲門前起遍懸萬國國旗直至大門爲止場内并懸匾額字畫賽會獎憑以及臨時風扇電話等下午二時各議員及陪同參觀之各團體代表咸乘坐汽車先後到館到時奏軍樂以表歡迎三時開會首由總經理鮑咸昌致歡迎詞旋由鄺耀西演說略謂敝館建於一八九六年今已二十五載始創時僅有印字機數架不足以言規模時適中國廢科舉而興學校敝館應敎育上之需要遂注其全力刊行學校書籍嗣後營業日盛遂於一九○五年遷至此間敝館於書籍印刷事業之外兼製印字機件及學校應用各物組織上爲一股份公司股東均屬華人曾在農工商部註册爲股份有限公司已付資本爲三百萬元去年營業計達五百萬元總公司及總廠均設上海分館三十五處代理店千餘處其中北京分館印刷事業亦極發達此間各部僱用人數計共二千餘人合各分館僱員共三千餘人各廠所用機器多屬美國製造料佳效著吾人至爲愜意吾人並經派人游美研究美人經商之法以資借鏡今日各國每以工界風潮多所掣肘敝館各經理對於工徒自始即抱人道主義因彼等生計之增高其工資均逐步加增滬巿米貴敝館又不待請求酌與各僱員以津貼今方應中國新敎育之需要以二十五萬元在隙地上另建一四樓新屋以爲印刷廠擴充之地云演說畢卽由招待員導來賓往各處參觀仍回至會場茶點後由該館職員謝福生演說略謂敝公司今日蒙諸君光臨參觀指敎一切不勝感激今日歡迎之熱忱實爲向來所未有其特異之點有三（一）感謝心貴國對於敝國之山東問題曾加以道德的援助且極力主張公理戰勝强權吾人感謝之至（二）欽佩心貴國富於組織的精神故在政治上工業上商業上其成績皆爲全球所驚服（三）希望心此次貴議員團來華得以知吾國實在情形實足使中美邦交益有進步敝公司於此甚望中美之感情益加鞏固云云演說畢美國議員赫迪君起誦答詞略謂中美邦交素稱敦篤我等雖初次到貴國興貴國人士接洽一見如故美國在華敎士及商人日見加增感情亦因之進步東西兩大共和國雖目下程度尚未一致然互相提携足可挽救世界大局也鄙人代表議員團恭祝貴國前途發達無疆演說旣畢旋攝一影復分送紀念贈品遂次第散會 
[參觀本館]  
　　美議員團本定昨日下午四點二十分鐘蒞臨本館參觀後因在商務印書館遷延多時故來館已將五時由張竹平朱少屏項遠邨康時平朱應鵬謝介子尤敦睦等招待議員團乘汽車陸續而來由各招待員分别導往本館各部分參觀且爲詳細解釋現在各部分之組織并略述本館四十九年來之歷史後導至五層樓屋頂花園饗以冰其林臨行時每贈以﹁四十九年之申報紀念册﹂一册及各部分之名信片一幀至六時許盡歡而散 
[二十一公團之歡迎大會]  
　　昨日下午六時美議員團赴大東旅社上海二十一公團茶話會到者前美公使芮恩施博士及夫人駐京美使館商務參贊安立德美議員團代表施德靈君美國駐滬總領事克銀漢美副領事紗約及其他美議員數十人同時蒞會者有王正廷余日章許秋颿江少峯宋漢章郭秉文朱體仁錢新之厲樹雄梁碩甫伍梯雲朱叔源顧蔭亭駱維廉朱成章韓玉麟鄺富灼丁明玉任筱珊沈聯芳許建屏聶潞生張竹平朱葆三沈信卿黄任之鍾文耀吳藴齋毛子堅賈季英胡道南俞然稷張　雲張廷榮張則民姚紫若張叔良陳惠農朱賡石顧馨一徐季龍張繼高張偉如黄允之楊錫仁朱榜生任矜蘋朱貢三王祉偉朱文瑞郝伯陽曹霖生傅筱菴楊信之蔣桐生唐榴李登輝董漢樑穆杼齋穆藕初陳光甫李觀森夏奇峯沈卓吾戈公振胡仲持謝蘅牕等女賓如孔祥熙夫人朱體仁夫人宋美琳張藹貞楊菊英女士李觀森夫人黄佐庭夫人唐紹儀二女公子蕭智吉夫人程婉珍女士黄任之夫人王立才夫人黄氷佩女士等共計四百餘人由余日章君主席致詞略謂此次二十一團公宴西俗二十一數爲人所忌鄙意二十一數於中國則大有裨益蓋日本提出二十一條件遂促醒國民之覺悟也吾人於此歡迎會可覘國民之進步者有三（一）人恒謂中國行動迂緩觀於此次籌備歡迎會以至短時間預備甚完全足見中國人性格並非迂緩也（二）人恒謂中國人集合性極形缺乏不知中國團體集合之進步甚速數月之前吾人曾歡送前美領事及歡迎克領事當時僅十二團體現在已有二十一團體之多可爲證已（三）此次歡迎各團體純係國民集合旣非政府團體亦不帶政治色彩美議員來華亦與政府無涉故此會純爲中美之國民交際此可欣慰者也衆鼓掌次王正廷博士演說略謂鄙人代表二十一團體歡迎此次美議員諸君來華請將國民希望依次陳之當五十年前美國曾派柯興（ＣＵＳＢＩＮＧ）公使來華可知當時美國已有扶助中國之誠意惟當時中國民情對於世界大勢不甚明瞭不能如現在之力謀兩國親善也此後希望中美兩國國民互相提携繼續增進兩國交誼吾人希望中國社會及道德方面均能進步不惟使民治主義推行全國並將廣播此義以成民治主義之世界也吾人所希望於美國之助者一爲敎育從前中國敎育係貴族主義僅少數人得享受大部分國民均無受敎育之機會今日中國已覺悟及此知敎育須普及國民全體無論男女貧富皆須入學蓋非全國國民皆受敎育國家斷無團結及進步之希望也美國素以敎育扶助中國首將西洋學說輸入中國文化前途始見光明中國境内美人設立之大學如約翰東吳金陵文華燕京等培植人才不可勝計而中國男女學生歷年赴美留學者爲數尤衆歸國後均爲有用之人材此實拜美國之賜也二爲實業欲謀物質上之文明及文化之發展非從事實業不 
[二十一公團在大東旅社歡迎美議員團攝影]  
　　可吾人深望吾國工商之逐漸發達須知吾國工商業之機器均賴美國接濟吾人以所得於美國之機器發展中國之實業俾財源日裕以促進種種有益於社會有益於世界之事業吾國實業家如簡照南君穆藕初君均捐資巨萬助學生出洋留學造就人材爲文化運動之奥援蓋國民漸知所以用財於正當之途也如得美國機器之助則中國實業當更能發達矣三爲山東問題尤有望於美國之助雖人圖自强原不能有所倚賴况吾國民負有捍衛國家之天職吾人爲國自存爲伸公義責無旁貸然德國以軍閥主義稱雄於世暴力結果終至滅亡今東亞野心國不知取鑒而反以德意志爲法以圖破壞東亞之和平山東問題吾人實不忍言諸君亦知法之亞爾薩斯勞蘭兩省乎諸君知之則知我山東矣國民方力謀所以復我山東之主權吾人可信山東終爲我中華民國之完全領土也今日中國之人民愛自由愛和平方發揮博愛互助之精神以謀郅治之隆希望美國能互相提携並廣播此意於全世界也衆大鼓掌繼由美國議員團代表施德靈（ＳＴＥＲＬＩＮＧ）君致答詞云昔英國詩人吉伯霖（ＫＩＰＬＩＮＧ）曰東爲東西爲西雙方永久無　期（ＥＡＳＴＩＳＥＡＳＴＷＥＳＴＩＳＷＥＳＴＴＨＥＴＷＯＳＨＮＬＬＤＥＶＥＲＭＥＥＴ）當今日趨世界大同之時代無會期云云殊不適用矣現在兩國有智識之領袖者互相推誠接納吾美人士尤深崇重貴國（中國）因貴國爲文明古國且改建共和政體也凡爲共和國民皆有天賦平等之幸福絶無階級之可言人人均可得機會展其抱負以創造無限偉大之事業也今夕余主席與王博士所提及二十一條件之事固極義憤尤可敬愛者卽兩君仍均持樂觀以爲終有雪恥之一日此種態度實世界各國能建大業者之所恒有諸君猶憶英史乎當ＷＩＬＬＩＡＩＮＴＨＥＣＯＮＱＵＥＲＯＲ初登英倫之岸時即顛仆於地伴侣均以爲此乃不良之朕兆而ＷＩＬＬＩＡＭＴＨＥＣＯＮＱＵＥＲＯＲ　土一握呼曰英倫·吾置汝於掌中矣（ＥＮＧＬＡＮＤＩＨＯＬＤＴＨＥＥＩＮＭＹＨＡＮＤＩ）由是觀之二十一條件之戟剌又安知非貴國之福况如余王兩君所持態度實具忍辱負重之精神伊誰其敢侮之世人素知貴國人民之酷愛和平守分守己尤以耐苦心爲全世界所僅見近者更有品學兼優之領袖啓導百事雖有强鄰欲將德國黷武主義施於東亞亦所不能實言之彼果如此則必激動列邦公憤誠非羣起而攻之不可也此次同人等來華深荷各方歡迎具徵中美兩國人民之關係至密且感且慰同人等均本擬開誠布公考察貴國各方面之眞相民意及其程度尤所願聞歸後必將有以貢獻吾美人士並將諸君盛意詳細轉達俾此後兩國能增無限之幸福也衆大鼓掌七時半復由主席致詞而散 
[美人團體之歡迎]  
　　議員至美總商會亦有演說並送各國領事署團美婦女會則有唱歌游戲晚間在卡爾登宴會則有跳舞云 
[旅滬舊國會議員歡員歡迎美議員函]  
　　在滬民國元年國會議員因美國議員團來滬本擬開歡迎會嗣以事實上不無困難而美議員在滬日期怱促國會議員旣不便與他項團體共同動作又難得單獨歡迎之時間對來滬之美議員深抱歉意特於昨日公函美議員團並推參院副議長王正廷代表達意原函如左大美國國會議員團領袖曁議會諸君均覽中華民國國會移赴雲南開會經過電言早在洞鑒同人等路經上海適聞貴議員團聯襟蒞臨不勝欣幸本當開會歡迎藉表誠意嗣聞貴議員團不日即將離滬恐准備不及兹特公推參議院副議長王正廷君代表旅滬國會同人敬致歡迎誠意並聆貴領袖曁議員諸君之偉論藉敦美華兩國之交誼即希察照並頌公祺中華民國國會議員吳景濂等謹啓 
[美議員今日以後之行程]  
　　昨晨一部分議員未赴各處參觀因今日須回國故急於購置中國物品也下午參觀者人數更少今日議員回國者約四十人仍乘原船大北運兵艦下午四時開船二時即赴海關碼頭乘拖船至大北艦仍由公團代表往送云留華者約五十人下星期一赴北京男賓均乘火車女賓則均乘輪船（聞赴京以前尚須到杭州及南京浙督盧永祥派王交涉使在滬迎接杭州方面亦已預備歡迎）在北京一星期赴奉天由奉天赴高麗再至日本然後歸國 
[大陸報之紀載]  
　　大陸報云美議員團中有一衆議員名蘭道爾者爲下議院禁酒修正案之發起人當蘭道爾游經馬尼剌時曾調查菲列濱是否遵行禁酒令今到滬後亦將調查此問美人之情形庶使禁酒令得適用於治外法權之地聞蘭道爾擬於下屆國會提議此事俾菲列濱與上海之美人不得有製造售賣或運輸烈性飲料之營業美議員若干人將於星期六日乘原船大北號返國但有半數仍留上海約星期一二日乘車赴京津同來之婦女大半將於星期六日乘船赴津此議員團於星期六日正式解散其不乘大北運送艦回國者將以私人名義暫留中國衆望大北運送艦可在滬多住數日曾發電致華盛頓請准留數日但昨得海軍部無線電此艦須於星期六晚或星期日晨駛出俾裝運在馬尼剌之美兵四百人回美解散此項兵士大半乃曾在西比利亞服役者餘爲駐防菲列濱瓜期已滿之美兵前駐京美使芮恩施博士自辭職返美後由中政府聘爲駐華盛頓之中政府法律顧問員今同議員團來華據稱來此就近考察中國新政象並非以美政府任何官場名義而來擬赴京留住數星期然後返美芮博士對於中國近日政爭懷抱樂觀謂中國現已漸入國家統一之新時代矣 
[李蘇督之預備歡迎]  
　　江蘇李督軍因歡迎美議員特派員李某來滬租借汽車及電風扇等物預備一切故（六日）滬寗路載汽車十六輛電風扇四十架特開加車一次赴南京聞李督預備俟美議員至寗時將導以游歷明太祖墳夫子廟及各處名勝地點云 
[法前總理明日蒞滬]  
　　法前總理班樂衛君前有延期來滬之說兹悉班氏現已由京抵甯定於本星期六乘滬寗夜車赴滬星期日晨七時半到聞在滬約勾留兩星期云 
[商業公團昨日致北京電]  
　　商業公團聯合會昨致北京電云北京大總統薩代總理靳前總理張巡閱使曹經略使吳子玉師長鈞鑒艶日由李督軍轉呈救國要電度邀鈞覽諸公奮起討賊凡在國民無不鼓舞方期克踐宣言刷新政局乃除惡不盡如舉國痛恨之曹章陸竟邀漏網報載新提閣員又以帝制官僚交系諸罪人充數商民等母任失望查財交等部關係國家命脈當安系欵項尚未澈查時若令若輩入掌部務不但根究整理盡託空言且恐將來又造一重罪案國家人民再受其殃殊背諸公討賊初旨務乞愼選人材力求貫澈母再任惡黨盤據國民幸甚上海商業公團聯合會等叩歌 
[海寗路商界主張組國民大會]  
　　海寗路商界聯合會快郵代電請南京李督軍轉電吳子玉師長文曰吳子玉師長台鑒奉電主張開國民大會解决國是全國人民早經知之此次討逆義師的係爲國爲民毫無自私自利所揭大綱八條至爲欽仰本會公同討論對於大體均極贊同惟對於各縣農工商學各會各舉一人爲初選敢貢意見查農會商會工會敎育會旣爲法定機關未免有政客官僚氣味輕棄民意以彼易此如之奈何不如各縣城鎭鄉開一國民大會由國民直接記名投票選舉代表五人爲初選每省得當選二十人造成眞正民意機關早定大局力救吾人民歷遭兵禍年來塗炭之痛苦一經大會告成水火出而袵席登民安樂業唐虞三代之盛德亦於是乎可欽可歌國民大會之效騐必有可見特此奉達肅請垂察 
[軍政府移渝之主張]  
　　川軍師長黄福生自重慶來電云孫伍唐三總裁（以外銜略）鑒接顧趙葉三軍長袁胡盧總副指揮及楊鄧田金朱耿項鄭各縱隊長旅長皓日通電主張國會護法政府遷移重慶以求鞏固西南之局勢而達護法之目的宏識偉論復生極表贊同應請我國會諸公及各總裁尅日蒞渝早定大計以竟護法之初衷而奠國家於磐石臨電神馳伏希鑒察黄復生叩養 
[呂超電告就川軍總司令職]  
　　孫中山伍秩庸唐少川等接成都通電云天禍吾蜀十年數亂熊督克武以民黨舊望復爲羣小所蔽倒行逆施破壞西南至激各軍之怒釀成戰事勢蹙途窮倉皇北走超以贊助無方未能口誠開悟以紓戰禍方自引爲深疚乃承孫伍唐諸公曁唐劉聯軍總副司令以川軍總司令見屬自維輇材難膺艱鉅徒以川局無主人民驚怖各軍及政法各團一再敦促入省統攝軍政收拾殘破義不容已始於七月巧日到省視事并電請楊省長躬省主持民政軍民旣相輯和滇黔日臻親善内患敉平然後一致組織聯軍鞏固西南扶持國本惟是締造於鉅難之餘解救於倒懸之際雖有聖智不易爲謀况超武人陳功敬冀諸公老成碩望不徒爲全國之梀樑抑且爲人民之導引諒不我遺所望時錫箴規以匡不逮豈特超之私幸全川人民實拜嘉惠矣川軍總司令呂超皓 
 [P華人納稅會進行近狀> 
　　工部局華顧問一事業由上海各團體發起組織上海公共租界納稅華人會議將來關於華顧問之選出輔助租界自治之進行及公益事業之發達皆由該會計劃獻替一切兹該會於前晚特開籌備委員會由王正廷博士主席是晚討論會章甚爲詳細計全章程現在只有未解决之一點卽有人主張該會應有董事會輔佐各顧問之辦事有人主張應只有各顧問直接負責前者爲深恐各顧問將來辦事不易不肯就職且爲愼重租界事業起見應有此集思廣益之機關以期易於向各方接洽後者爲深恐權限不清辦事反致進行遲緩二者各有理由當晚遂將此點保留俟下次開籌備員會再行詳愼討論然後决議大約俟歡迎美議員團事畢即將召集開二次討論會章會云此次選舉華顧問亦援用租界納稅西人選舉工部局董事之同一辦法由納稅華人中舉薦一人更有一人之副議取得本人願意當選之公函然後交由納稅人會公布於各選舉人至投票選舉之日各選舉人即就被舉薦之各人中投票選舉之其華人納稅資格調查書業已積極進行大部亦已調查完竣聞大馬路亦只有第三段未曾完畢云届時華人在租界有産業五百兩以上或年付房地捐十兩以上或賃房每年租金在五百兩以上而付捐者皆屬有權選舉之納稅華人該會深恐事屬草剏調查遺漏甚多故甚希望住居租界之華人有選舉資格而未爲調查所及者隨時向愛多亞路十三號該會聲明入册云 
[商界聯合保險公司之進行]  
　　上海各路商界總聯合會所發起之聯合保險公司發起情形迭誌報端兹悉該公司之進行日來甚速解决之計劃亦多章程已完全由發起人等議决定妥已經由鄥志豪君經手付印招股計劃原定五十元一股分四期交足嗣各發起人以爲謀辦事迅速確實起見議决改定每股五十元爲二十元一次交足依照公司條例辦事並着着由脚踏實地上做去發起人已由二十餘人遞增至六十餘人認定股額已逾十分之六將來若分配於各路必至逾額不敷分布聞辦事人等已决定一俟章程印就即着手收股云 
[五馬路聯合會請禁麫粉出口]  
　　五馬路商界聯合會昨日下午三時開第三十四次常會到會者陳國梁等三十餘人公推張炳臣主席報告近日往來函件及本會義務學校放假情形嗣由李行素儲紹基略舒意見請衆討論意謂近日熱度太甚開課有礙衛生須延長假期以資休息結果决緩一週共計放假三星期再行通告學生上課次由評議員陳國梁提議云近來米荒雖由各機關極力維持平價仍未大減而麫粉價格又見飛漲推原其故實爲奸商潛運所致米貴尚可易麫以資補助今麫粉復貴將易何物倘不設法救濟影響平民益鉅請衆討論由主席徵求同意决定電請江蘇督軍省長從速援案禁止奸商私運當由某君起草即予拍發復由主席報告休息搖鈴散會兹將請禁麫粉出口電文錄後南京李督軍齊省長鈞鑒查前次米潮發生原爲奸商販運所致以有限之來源供無窮之輸出是以米價驟漲民不聊生幸賴鈞座洞悉立令禁阻而價始平民方慶幸詎奸商别開生面復運麫粉出口動輒數千噸故每包五十磅前價一兩六錢 
 
 
 

Page 11

 
 
　　左右現漲至二兩二錢以上惟麫粉爲糧食之一種麫貴即是米貴米貴尚可易麫麫貴又將何易不予救濟民何以堪敝會覩此情形實難緘默用敢瀆請鈞座迅予明令禁止出口以維民食全蘇幸甚上海五馬路商學聯合會叩魚 
[楓涇扣米事之結束]  
　　滬杭甬鐵路楓涇車站扣留米車十四輛經拖回上海南車站由蘇浙兩省會委騐明准予運回浙省路局日前奉到浙省盧督令將該米車運回拱宸橋一面與承運貨主人揭算延車費等情已誌本報兹悉此項延車費照鐵路定章以五十餘日計算應洋一萬五千五百餘元在浙商方面以米旣受有損失何堪負此鉅欵而鐵路方面亦以車輛留擱日久營業之損失亦屬不資對於該費實無豁免之理嗣經雙方磋商往返交涉刻下始經結果准由浙商方面認繳該費一成計一千五百元已於昨日繳付路局結束了案矣 
[各輪船進出口消息]  
　　甯波太古公司之新北京輪船昨日開往寗波出口貨裝有黄荳二百五十包白米五百餘包及黄白糖荔子乾等數千餘件又寗紹公司之新寗紹昨日由寗波開駛來滬進口貨裝有和豐紗廠之棉紗等雜貨一千七百六十四件於昨日開往寗波出口貨裝有白米三千零七十二包其餘洋釘鉛皮紙烟等類數千件 
　　長江昨日太古公司之大通輪船開往長江所裝出口貨有肥皂四百餘箱黄白糖三百餘包荔子乾三十餘箱及藥料靛靑木器鉛皮烟紙等又昨日怡和洋行之隆和輪船裝出糖千餘包棉紗四百餘件錫箔三百餘件鋼鐵五百餘件玻璃及肥皂洋燭等約一千餘件 
　　烟津太古公司今日開往烟台天津等處之通州輪船出口貨裝有肥皂四百餘箱小麥三千餘包火油二百餘箱麵粉一千餘包及紙烟白油木器並大批鋼鐵等類　　港粤太古公司之頴州輪船定今日開駛香港廣東等處所裝出口貨有大批靑麻及白苧麻五千餘件鷄毛五十餘件小麥黄荳二千餘包花衣三十餘件油一百餘簍麫粉二千餘包及皮蛋土布並南洋烟草公司之捲烟土布棉紗各項雜貨約數千餘件又怡和洋行之同升輪船昨日自港裝來有大宗段木一萬餘根至本日赴港之合生輪船裝出有俄商道勝銀行運港之現銀一百餘箱約在六十萬兩之譜又太古洋行雲南號往海豐運來水門汀一萬數千筒刻正在北棧起卸中中國郵船公司之南京號將於九日（星期一）開抵招商局中棧碼頭大約可望於十日開往香港 
　　揚州大達公司之大濟輪船昨日由揚州天生港等處開駛來滬進口貨裝有小麥三百五十包腊猪一千五百只麫粉三千包黄荳二百餘包該公司昨日開往天生港揚州等處之大穌輪船所裝之貨有水菓二百餘件棉紗二十包洋布疋頭三十件起口板一千七百塊錫箔十件藥材十件草蓆六十件軋花車二十架該公司之大甯輪船昨日開往揚州天生港等處所裝之貨有黄白糖五十包洋布十件茶葉十件捲烟二十箱錫箔十件 
　　日本日本郵船會社本日開往日本門司神户及大版等處之筑後丸ＣＨＩＫＵＧＯＭＡＵＲ裝去大宗麩皮及菜餅棉餅一萬餘包又有花衣一百數十件絲頭百餘件鷄子四百餘箱又開往大連之某輪船上裝有上海政記裝往大連之政記銀三萬兩 
　　美國大來洋行之愛姆愛司大來Ｍ·Ｓ·ＤＯＬＬＡＲ昨從美國之紐約來申裝來鋼反鋼條及各種機器共四千餘噸俟卸清貨件於十號開往南洋及小呂宋一帶裝貨因上海近來之出口貨甚少故於昨日關往馬尼剌之西卡特郎輪船或逕還美國不再到申矣至於昌興輪船公司之蒙梯格爾號定本日往温哥或由上海至温之乘客共有四十餘名 
[中國無線電報之發展]  
　　中美新聞社譯密勒報云日本三井物産會社前得中國允許在離北京不遠之處建一長距離無線電站其電力足與他洲交通現聞該會社曾　在中國沿海一帶設置無線電站若干因北方戰亂雙方談判中止惟交通部以無線電聯絡全國之計畫仍在力促進行且擬與外國交通中國之第一無線電站係於一九○八年設置於吳淞之獅子嶺旋於崇明島又設一站次年某英商在上海滙中西旅館屋頂設一小無線電站與海面船舶通電中政府得悉後向英公使抗議後由電政督辦兼交通部電政司司長蔣尊褘氏將該電機收買歸上海電報局保管後即作福州路浦灘電站之用維時崇明島與上海間之海電線適斷中國商界乃以無線電拍電此爲中國歷史上之破天荒崇滬兩站之電機均係德律芬根公司製造迨一九一一年五月德律芬根公司取得海軍部應准在北京南京各造電站一處藉資試驗結果頗佳海軍部即購用該兩電站南京之站在獅子山上一九一三年第二次革命燬於兵先是中致府見無線電之有用於一九一二年冬間與德律芬根公司訂約由該公司供給十處電站之無線電機須用該公司最新式之製品又規定其六站即由該公司建築六站地點爲張家口·吳淞·廣州·武昌·福州·北京·其他四站所購之機器業經到滬現存於交通部上海材料處一九一三年九月間北京之電站（在朝陽門外）造竣一九一九年七月移至天壇去年十月間張家口電站造成通電廣州吳淞兩站於一九一五年一月間造成武昌站於一九一五年二月造成福州站於同年十二月同造成其在蒙古之烏里雅蘇台及科布多兩站所需機器將於今年冬間運往一九一八年六月中政府與馬柯尼公司訂約購買無線電機三套以造庫倫·烏魯木齊·及喀什噶爾·三處電站其庫倫站之建造已開始今冬可以完工此三站之電力皆可於夜間通至二千英里以外日間可達一千英里該公司又於一九一八年四月間與陸軍部締約承辦無線電話機二百套同時報効該部無線電報機兩套該貨於一個月前到滬今正運往張家口裝置已由陸軍部移交交通部矣（未完） 
[美盛公司棉巿報告]  
　　中美新聞社譯美盛公司報告云上星期因收成消息順利故棉巿鬆動惟直隸山東棉收不甚佳巿價已跌銀二兩因存貨漸多而鮮人過問印度棉收極豐巿價已跌十五羅比美國棉收得百分之七四·一至於棉紗巿面交貨情形良好紗廠售去不少預料巿價不至大跌利物浦紐約印度巿面均穏固華棉出口額自去年九月到本年七月共四十三萬七千二百十三擔 
[友華銀行銀巿報告]  
　　中美新聞社譯友華銀行七日報告云昨日倫敦銀價當地及遠期各漲一先令十一便士紐約銀價九四半倫紐滙價三六三此間定價金磅五先令九便士金圓一○四日金四九又四分之三午前售出巿面堅定午後巿况大鬆售出價金磅五先令十便士金圓一○六日金四八一二日内銀價若不大漲本埠巿面或有反動各有重大要求銀價必將跌二三便士云 
[地方廳檢察長調任]  
　　上海地方檢察廳昨晨接江蘇高等廳來文略謂頃奉北京司法部令開上海地檢廳檢察長梅貽榖着調任山西高等第一分廳監督推事遺缺即以該分廳現任監督推事譚辛震調署等因梅檢察長奉文後已飭所屬各員趕辦移交手續矣 
[戒嚴中之海軍徽章]  
　　上海防守司令部昨日通令各軍隊文云爲通知事准海軍總司令部公署函開高昌廟一帶現在特别戒嚴本公署官佐士兵出入其間應行頒給徽章用示區别俾便檢查除軍官士兵穿着制服外所有署員及軍役車夫人等計發徽章三種一用銀質蛋形一用藍綾一用白布相應檢同式樣三種函請查照至以前發給各色徽章及車牌等自本日起一律作廢合併陳明實紉公誼此致等因准此合亟傳知仰各團營一體知照 
[管隆裕被人砍斃案之近訊]  
　　管隆裕於去年七月七號被人用斧砍傷斃命之後經捕房懸賞五十元購緝兇手嘉福老大（又名沈嘉福綽號鐵臂膊）至今未獲日前有孫家福者延律師投公共公廨聲明捕房賞格上之照片面貌與伊之當事人相同惟姓名音同字别要求將此照片撤去由廨諭候飭令該管楊樹浦捕房查核去後昨晨該捕房華探季立仁·西探陸蘇檢出此案卷宗將孫家福解廨先由工部局刑事檢查科代表律師上堂譯稱死者於生前住居楊樹浦二千零四十二號門牌屋内之前樓其妻因天熱同一女友住於後樓出事時天尚未明約在四點鐘許死者見有三人各執斧頭闖進伊室舉斧亂砍死者一手被砍將斷胸背頭面等處亦均受傷當時死者曾聞爲首之人云我名嘉福老大你認識嗎我今天來打你因爲小毛茶館内賭錢的事死者是時痛極呼號其妻聞聲往視因天未明故兇手之面貌辨認不清惟據死者對其妻言沈嘉福其人確係相識後來捕房得報將死者送往同仁醫院時猶能開口說話故由七十七號中國包探向其錄取以上所云之口供當錄供時有一百八十二號西探在場今可到案作證卽由一百八十二號西探上堂證明錄取死者口供情形並稱管供畢後歷數小時始因傷重斃命至此孫家福之律師起而譯稱此項口供並無見證到堂證明捕房不能作爲憑據况查捕房飭緝之兇手姓沈名嘉福現在到案者爲孫家福且敝律師亦曾詢據死者之妻言兇手較現在之被告身軀略長面貌亦不相同今孫之所以到堂者因捕房將伊之相片懸賞五十元是以從香港前來投案聲明若此案果係孫爲斷不敢自投羅網加以此案發生時孫已在香港爲汽車夫故嘉福老大者當另有其人實與孫不涉云云李襄讞核禀商之義領羅斯判被告開釋 
[滬杭路火車軋斃鄉民]  
　　昨日（五號）滬杭甬鐵路理杭來滬之一百零三號早快車駛經滬杭路之一百六十二號橋樑（在筧橋與臨平間）附近有男鄉人一名在軌道上行走一時該車停駛不及致被機車軋斃車抵臨平站時當由該車長報告前情並請臨平站長通電知照各機關一面由該站長着令警察趕往該處照料並知照該地甲報縣出示招屍屬認領 
[汽車肇禍兩則]  
　　昨午一點餘鐘有汽車夫某甲駕坐一千八百六十七號之汽車至法新租界小北門外民國路疾馳而行適有婦人朱氏懷抱週歲男孩朱阿四在途行走一時避讓不及致被撞倒小孩立時斃命朱氏傷及頭顱血流滿而該司機人見已肇禍飛馳圖逃又將年二十一歲之女子徐阿招撞倒在地血流如注當爲巡街捕查見鳴吹警笛號召附近之華捕到來帮同將該汽車夫追獲帶入捕房諭令管押一面將受傷人送往醫院醫治孩屍着令家屬收殮聽候解堂訊辦聞朱氏與徐阿招傷勢頗重恐有性命之虞云 
　　昨日上午十一時半某號汽車停止於北京路江西路口有初學得開車術尚未領到照會之某甲上車試行開駛車身撞上街沿水門汀上將郵差杭州人畢慶雲撞跌受傷當由老巡捕房三百八十四號華捕到來另雇車送受傷人往仁濟醫院醫治一面帶某甲入捕房請示捕頭以某甲無執照擅自開車撞傷行人咎無可辭諭令押候解送公堂究辦 
[駛快汽車之科罰]  
　　工部局近日取締汽車疾馳業已譯載本報前日有一西人在南京路見一千零七十一號執照汽車鼓機迅駛而過當將該車號碼報由捕房查明該車雖係爲汽車夫徐開仁司機因禀請公共公廨出單昨晨將徐傳案請究卽該西人到堂證明被告在熱閙之處開行快車情狀質之徐供詞含糊中西官以其不應違背取締應予重懲以儆其餘故科以罰金五十元充公 
[學生被騙投浦遇救]  
　　四川人虞冰澄年十九歲向在原籍某學校肄業此次擬赴法國留學日前來申以便換輪放洋詎所帶行李及銀洋等悉被匪人騙去於是虞進退維谷頓生短見突至大馬路外灘投浦自盡幸爲水巡捕房巡船查見設法救起立解捕房由梅捕頭詰悉前情立命移送地方檢廳發落郭檢察官提案訊問一過深爲憫之遂備文飭警將虞送往四川同鄉會請爲安揷 
[甘人請撤張廣建電]  
　　旅滬甘肅同鄉會快郵代電云保定曹經略使鈞鑒雄師崛起掃除兇頑大義所樹天下歸心竊維段氏禍國誤於羣小内據要津外綰軍符自恃力强敢於釀亂甘肅省長兼督軍張廣建實其一敢張氏之罪浮於陳樹藩特以地處邊徼民寃莫訴去歲旅京甘肅同鄉會正會長董珍副會長張標不肯溺職請命當軸該張氏因人告密電嗾吳炳湘逮置幽室幾至瘐死其時安福妖霧瀰漫畿甸九百萬甘人寃忱竟爲勢力所屈壓夫張氏之敢公然與民爲敵者實内倚段氏爲其奥援今旣撥亂反正甘肅亦非甌脫務懇主持正義速清餘孽勿令皖派之蟊賊安福之健將仍禍甘肅致淪胥於萬刼不復之境敝會當敬代全省父老昆季泥首薊門竊願以潔銅鑄像供我甘人朝夕丁禮亦聊以報稱云爾甘肅旅滬同鄉會敬叩 
[公衆閱報社舉行週年紀念]  
　　少年宣講團總部附設公衆閱報社開辦至今已逾一載兹定八月一日下午舉行紀念式並討論進行方法聞是日上午照常招待來賓午後則停止閱報已通告各界矣 
[時疫切忌挑痧之勸告]  
　　　天津路紅會所辦之時疫醫院十餘年來頗著成績去年爲時疫最劇之年全活至一萬餘人惟用機器診治最忌時前挑痧歷經該院佈告病家切勿大意豈知社會陋習一時未易革除本年該院開幕病人仍有先挑後送者以致院中醫生棘手疊經商請院長楊小川曁紅會總辦事處唐露園設法勸告病家刻已編登廣告並逢人說勸俾易於傳播據院中人言本年時疫雖較去年爲減然每日平均收容至五六十人除先挑後送者每每不治外其餘一經藥水注射無不獲慶更生云 
[華商電氣公司勸換電燈綫]  
　　華商電氣公司自改用交流電以來所有道路上電燈綫及居户之燈綫一律改換交流電燈綫以期妥洽近因花衣街之電燈綫忽然走電燒燬電綫後該公司查得各用户未將舊時燈綫換去者頗多恐一經走電危險堪憂是以於昨日爲始特派司事再向各店舗居家之裝用電燈者勸速將進門引火等綫換接妥善以免發生危險 
[禀請續辦清潔捐之護軍使批]  
　　本邑中西區清潔認稅商人龐道宗承辦業已數年近因增加稅數龐不願加經滬南工巡捐局長姚石蓀擬於該認商辦理期滿時另用招商投標辦法易人包認乃龐道宗即赴松滬護軍使署遞禀請求飭局准予續辦昨由何代軍使批示云呈悉此案前據滬南工巡捐局來呈業經指令改用招商投標辦法以杜紛爭而昭公允在案據呈前情仰即靜候該局遵令辦理母庸來署多瀆此批 
[請禁開演花鼓戲]  
　　滬南紫霞殿舊址自改造華商電氣公司之電燈北廠以來其廠前空地每届丰令由近處居民在彼聚集納涼近因有人在彼招雇無賴之徒開唱花鼓淫戲經該公司查悉以其深夜園唱哄動男女聚觀殊於地方風化有關爰特函致第一區警察署請爲騙逐禁阻趙墨林署長查得該處地點已劃入一區三分駐所管轄當將原函轉送該管分所令即查明趕逐不准再行開唱如違定予拘罰 
[昨日公廨訊理民事案紀]  
　　昨日上午公共公廨民庭由陸襄讞會同美約副領事訊理華人民事訟案彚誌如次（一）﹁中華圖書館股東楊英初等訴經理人陸鳳竹剥奪權利請飭令將經理該館一切交冋自行管理案﹂兩造律師同意到堂謂求改期再訊﹁結果﹂照准（一）﹁張仲英延許理律師訴吳嘉祥不還米洋四百七十六元案﹂被告延律師到堂聲稱被告欠張祗百餘元其控數殊屬不實且原告於起訴手續尤多非法要求將案撤銷質之原告供吳欠米欵確祇一百四十七元一角但其餘之數係他事託我附帶控告等語﹁結果﹂屐期一禮拜着原告提出受人委託證據再核（一）﹁孫照烈請求給諭准其管理伊之故父屬於公共租界遺産事﹁結果﹂着請求人登報兩禮拜再核（一）﹁姚瑞記訴李心善王阿林陳金生王阿土沈金林杏桂等租屋不遷案﹂訊明原告租銀各被告之星因欲翻造屬實﹁結果﹂限各被告於兩禮拜内一律遷讓 
[指控揑詞誣控之集訊]  
　　韓國人孔某娶妻李氏係雲南人夫婦僑寓於公共租界山海關路二百三十三號門牌日前該氏投新閘捕房指控俄商五利洋行大班俄人串同日本人以工部局巡捕房名義向伊恐嚇圖詐錢財經捕頭派探將被告俄人拘送俄領事署審訊以原告所控證佐不足遂將案註銷該俄人釋出後亦投新閘捕房指控孔李氏揑詞誣控逮犯刑律等情昨晨由華探目邵和鈞·包探周少蓮·沈壽章·協同西探將該氏拘解公共公堂禀明前情請訊原告俄人即延筆師上堂要求將本案改歸俄領陪審被告亦延朱斯芾律師代表出庭聲請准予交保由李襄讞商諸代庖英領堂期之義副領事羅判被告交官媒帶去看管候函致俄領訂期會審 
[指控誘拐妻孥]  
　　順天人杜雲修在滬寗鐵路當分路工役昨扭南京婦人梁時氏至四區警署控稱民妻韓氏於本月十三日被梁婦誘逃無蹤當有五歲男孩一口亦被帶去請爲究追經顔署長質訊之下被告堅不承認判一併轉解司法科訊辦 
[扭控逃婦之兄]  
　　安徽人左永茂之妻潘氏前被同族左某由原藉誘拐偕逃永茂於當地官廳呈訴族叔左福玉左永在有串拐嫌疑判二被告交保限日尋交在案嗣福玉等偵知潘氏已逃來上海因追蹤來滬前日在閘北漢中路該氏之兄潘成玉家尋見正欲鳴警拘捕被潘從後門縱之使逸於是左福玉左永春將潘扭人四區警署控訴前情請爲究追顔警正諭令暫押候訊 
[凌虐姪女之科罰]  
　　常熟婦人沈趙氏挈其十二齡之姪女趙小妹賃居於新唐家弄三百零三號門牌頗有凌虐該女之事前日又用竹月將女毒打呼痛之聲達於四鄰當有隣人李子新劉小弟王阿狗等目擊其情訴由一千二百二十二號華捕將氏帶入滙司捕房轉送公共公廨押至昨晨解究即由各證人相繼上堂證明該氏虐女已非一次並由該女訴稱遍體傷痕確係被姑母所打此次因遣失物件又遭撻楚等語沈趙氏延朱斯芾律師爲之辯護謂因女將火油燈之紙罩燒去故施訓責云云中西官以該氏待女賤暴科罰洋三十元充公並着具結以後不准凌虐 
[小船接運私土之敗露]  
　　前晚一時許水巡捕房探目何春生在陸家嘴附近浦中查見小船一只形跡可疑上前詰問該船户言語支吾一再盤詰始稱因有某輪船將次抵埠有某客囑在此等候以便代運私土上岸等語何探目立將該船中之勝德標管來根吳天培尤四子等一併拘獲連同小船一只解送捕房經梅捕頭提訊之下除將小船扣留外勝德標等四人於昨函送地方檢廳請爲訊辦 
[煙犯改押一月]  
　　陳炳俞前在法租界私設烟欄容人在内吸食鴉片事爲法捕房捕頭偵悉前往將陳連同烟具等物拘解法公堂判着陳罰洋三十元充公烟具銷毁在案兹因陳延不繳洋昨又將陳提案請示陳供民人實情貧苦無力籌措求宥中西官以被告旣無力繳洋着改押西牢一個月以儆 
[監犯病斃兩名]  
　　［案犯金松山高政昌前因傷害他人及吸食洋烟案發經地方審檢廳訊明判决送監執行在案兹該犯等在監中患病發送新普育堂醫治無效延至昨晨先後斃命由堂報告地方廳委派魏檢察官毛檢騐員等蒞堂騐明無訛飭由金高二犯家屬分别爲之棺殮 
[塌車碾傷脚背]  
　　住居南火車站陳家橋之婦人姚邱氏子桂餘現年十三歲前日下午出外購物在途遭王二范慶鴻等所駕之塌車辗傷右脚背血肉糢糊人即倒地當由崗警到來將王范拘獲並將傷者救醒併送二區警署杜警正察得該孩受傷甚重命送新普育堂醫治王范二人移解檢廳由檢察官預審之下判令收押候詣該堂察看姚桂餘傷勢若何再行核辦 
[竊取菜刀押三月]  
　　竊賊陳意興前晚潛至法租界黄浦灘某輪船上竊取洋人那維亞之大菜刀數柄　逸適爲該洋人瞥見鳴捕將陳人贓並獲帶入捕房昨解法公廨請究先據原告那維亞上堂投訴陳到來行竊情形求究詰之陳意興从稱民人是日至該輪探望胞兄不敢行竊詰以胞兄何名陳語塞判着陳押西牢三個月以儆 
[搶金圈禁押三月]  
　　無賴陳洪生日前至法租界將沈陳氏家四歲小孩耳上所戴金圈一只强搶而逸當時該孩耳上血流如注大聲啼哭適有包探巡緝到來查見上前將陳人贓並獲帶入捕房昨解法公堂請究先據該探上堂稟明前情繼據原告沈陳氏上堂投訴被搶情形求究詰之陳洪生供認搶圈不諱中西官判陳押西牢三個月期滿永遠逐出租界贓給原告領去 
[誌謝]  
　　昨承滬北廣益堂送來臥龍丹三十瓶蟾酥丸二十瓶純陽正氣丸萬應午時茶各三十包謹當代爲分贈書此道謝 
來函 
[海寗路商界聯合會致各路商界總聯合會總董事函]  
　　閱報載致吳佩孚儉電查詢敝路出席董事謂該電文未經董事會通過殊不合理如總聯合會擅自發表敝路不能負責特此函遠希即鑒察 
[武昌路等商界聯合會致陳則民書]  
　　上海各路商界聯合會總董蕙農先生鑒吾人測吳子玉將軍主張開國民大會之用意不外乎舊新兩國會疊經關擾罕見成績不滿衆意是以此次思另開國民大會以一刷新而决諸要事莫非民國以民爲主返求諸本仍以國民自决耳此語出諸握兵權者之口良非易易吾民當欽佩之且不暇矣先生特以國民大會與國會相較夫國會因憑依乎法律而國民大會則衡斷於公理公理者法律所産生之原素也各國之法律雖有出入其公理則悉歸一致且法律有時可弄文舞墨而公理純粹天良所同認之是非也先生乃舊國會議員無怪嫉忌國民大會而欲力保舊國會權力然旣爲吾商界聯合會領袖當如何示忠愛於同人而可稍具私見哉先生致電子玉將軍乃用上海各路商界總聯合會名義直把各聯合會包括在内初時報載只有武昌浙江兩路有異議令則二十四路已齊聲不承認且聞尚有他路將有繼起者先生爲法律專家何手續之不完備乃爾誠所不取也至論國民大會難保無弊之一層此非不可慮者觀近來團體之被人利用及團體領袖之賣同人者頗有所聞如縣敎育會會長充某報主筆爲安福造謠如虞紳運動寗波同鄉會電懇免李思浩之罪如先生又借重吾商界聯合會名義不贊成開國民大會而欲保舊國會權力由是而觀將來國民大會中分子倘亦有如是者豈不殆哉中國之事謀求利必先除弊謀除人弊必先已弊先生旣居聯合會長直知正已而正人勿假公而存私心也再如必欲非議國民大會則個人名義非議之可也何必要大衆分謗更何必挾制玉子將軍以承認革命之迫人語耶吾人之語已止於斯爲國民大會出入之問題尚非此爭而爲團體借一二人利用之問題之關繫甚大此端而不愼防則吾國日後無一事可爲矣誠篤之言不假虚飾諸祈恕察武昌路五馬路法租界民國路滬北六路愛而近克能海界路美租界唐家衖天潼福德兩路吳淞路百老滙路滬北五區南北浙江路四馬路等商界聯合會同啓 
雜評二 
[今後之和會（訥）]  
　　南北之和議形勢屢變而屢無成者皖派爲之梗也今皖派失敗南北間之障礙消滅種種難題不决而自决則此後當然可不議而和和會不取消不過留一種形式而已 
　　雖然皖派之礙障去而滇派則尚矯然不屈此後之和會於彼方面尚有難題故今日言直桂之和易而欲達南北統一之實恐爲期猶遠也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[近感錄] [  朱鴛]  
　　予病有門余病爲何病者幾於莫知所答先固咳嗽咯血尋已瘉而神衰志弱長日如是余病　類中國今日之政象八皆稱余爲病余知病而不能言其病之何在有謂余用腦過甚者此語逼余耳膜輒爲顔汗以余庸陋窊疲妄廢思力報國無由常恐以無聊文字虚負吾國民之資卽以此種勞工言較吾友瘦鵑之任事勤積稿富則此病應予瘦鵑不應私余也余就治於西醫西醫言精神病之理甚精確惟用藥只有魚肝油等類使余多服補品亦不覺其補余就治於中醫中醫委之於五行之相生相尅言之津津然而其藥未必能如五行之運用夫應用人生如醫學中國人乃委之於五行譫語此中國學術爲世界所厭棄實自肇之而中國人猶保守以爲國粹可以悲矣余爲此悲非悲余個人性命之前途也現余自知余病在精神病中爲病病病其解釋則怕病　成爲一種病也在畫寢驚醒未清楚時陡有一種感覺覺吾身在臨命時之景象自撫塊然一軀詫其無謂者此種感覺大率具返本歸元之理亦但精神弱者始得湧現爲時絶速一霎又涉人界即現在記之紙上殊不能達出是時眞象故不審人生臨命時果如是否也然余若果證之於臨命時則身已無有亦不能爲諸君告矣其在未死前感覺者想係心神内警之意欲吾人在生時努力非敎人厭世也余讀粱啓超氏人生目的何在一文其言若有符合是時讀數遍尤發深省不審他人亦有如此感覺吾否願共參梁氏此文而得人生目的之所在 
筆剳 
[燕塚] [  尤敦睦]  
　　吳有黄氏望族也閭閻撲地樓閣　天宫室之盛號爲巨擘其崇堂輪奐巍然尤稱偉製彫梁之上有燕巢之春來哺雛雛乙乙學飛觀之固甚樂也屋主黄翁年古稀矣解組歸林寄情花鳥見燕之來甚喜禁家人勿犯之日飼以粟燕亦知依人撫之不驚翁嘗曰古人云似曾相識燕歸來今年燕去明年必再至家人不信乃預繫朱絲於其足次年春回雙雙呢喃而來者赤線固仍在也數年翁死僅一子素不好讀翁死日引諸惡少戲鬭鷄走狗甚而呼盧喝雉一擲千金無吝色親族家長力誡之不動妻泣諫之亦不悛久之賭益豪儲蓄都罄諸無賴知其竭乃不與博紛紛登門索償無以應乃以賤值質其屋而他徙蓋距翁死才數日耳初翁之死也燕哀鳴者累夕雛不得食皆不成長其痛翁之死耶抑知敗亡之將至耶燕不能言固無人知也諸無賴得屋爭而訟之官無何斗柄回寅春風又至堂前花樹欣欣向榮草木無知固未解滄海桑田人世間尚有興亡事也已而燕歸來矣湘簾絲　畫楝塵生桃花依舊人面非昔使以黄氏人舊地重游其感慨當復何似惜燕非人當不解此雖然事固有不可以理解者燕來龍繞堂前啁啾不已棲於巢中徹夜哀鳴守者惡之覆其巢不去乃彈以金丸盡斃黄氏舊僕聞而哀之乃乞死燕葬之於堂前桃樹之下立小碣曰燕塚今時遷事易屋已迭易主人亭閣亦漸就傾圯余聞其事往尋之苔深迷院草長泯碑仰視粱問依稀燕泥猶在而已 
　　異史氏曰燕之爲鳥也亦徵矣珠簾影裏白玉堂前藉以點綴春光亦不過驚蝶之儔耳鴈之義鶴之高不逮焉獨怪乎黄氏之燕竟能不忘故主亦復有見義之情乃知舊時王謝堂前燕飛入尋常百姓家其語爲不盡然也吾想燕　黄氏子之蕩必爲之惻然以悲口不能言無以達意身復渺然亦難爲力翁死哀鳴殆亦徒喚奈何也一度重來故壘已非燕死其能無怨於黄氏了乎雖曰寄人籬下成敗因之而燕之情有非人所能及者是不可以不誌也（却酬） 
 
[稍縱即逝圖]  
新聞拾遺 
[惡賭徒行兇] [  鶴鳴]  
　　上虞西鄉有布商陳某嗜賭成癖通宵達旦毫無倦色奈家資有限揮霍迨盡妻甚賢屢勸不悛惟有飲泣而已日前陳復敗北而返妻則諄諄勸戒陳不聽反大怒一拳飛去適中要害其妻倒地暈去陳始知肇禍延醫救治然以受傷過重翌晨竟香消玉殞矣 
[怪道士乞化] [  吳秉恬]  
　　廣陵巿上近來一道士年約八十許鬚眉皓白頭挽高髻身着黄色衣胸之前後書有（皇恩欽賜奉旨乞化）八字每至一户必一叩首予以錢則受不予亦不深較有叩其來歷者則以手指耳示人以聾始終不作一言云 
[惡姑偏多惡誣] [  露]  
　　英界寗波路張姓家其子於去秋成婚妻某氏與張子頗稱和好不料張子於日前因病身亡某氏哭之慟而其姑見子死大怒謂其子與其媳相愛過甚因是致死百般辱駡詈媳爲淫婦某氏寃無可伸擬於張子喪事畢後正盡云 
[奇病幸有奇方] [  頑石]  
　　新北門内開設珠寶店之陳某膝下單生一子年將弱冠昨日方從邑廟品茗歸忽頭痛身寒吐瀉兼作陳即爲之延醫療治診脈後醫即斷爲時症並謂余（醫自稱）有一經騐奇方請當場試之乃飭人往購蕎麥粉數兩用燒酒及蛋白葱蓋等調之成團乃於病者之胸腹四肢揩擦一週將團剖視中有紅黄藍白黑五色之毛無數長約寸許遂即檢去復擦以無毛爲止後果獲騐立見霍然云 
餘興 
[游戲問題] [  蔣恨呆]  
　　醫生專爲人治病而已之死也仍不能免於病何以能治人病而反不能治己病 
　　半點鐘時人辄呼曰十二點半夫旣有十二點半何以無十三點鐘 
　　禮拜日明明是禮拜七何以不曰禮拜七而必曰禮拜日有大世界自然有小世界何以有新世界而無舊世界 
　　滬人喻人無用輒曰飯桶夫粥飯人所必食何以不曰粥桶而必曰飯桶 
　　吾人每届新年必怡怡然曰吾又增得一歲矣夫增一歲壽即距死期近一歲期何以反不怕死期而怡然自樂 
　　同是一種咒駡語何以有種人聞之於女人口中則喜聞之於男子口中則怒 
　　吾人行於途中偶或被人潑得一身水便即大怒何以天下雨時雖淋得如一頭落湯鷄便一言不發 
小說 
[社會小說衆醉獨醒（一一七）] [  瞻廬]  
　　第二十回誇妙解發明寶訓設神位崇拜先師子才大笑道據你說來又是第二個伍靑巖了（一之爲甚其可再乎）我且慢提邦平的家庭内幕先把靑巖的笑史講給你聽我見了這段笑史眞是見所未見你聽了這段笑史只怕也是聞所未聞朱氏笑向子才道待你講給慧兒聽了我也有一樁最新的靑巖怪史講給你聽子才也笑道好好你也提出交換條件了請你講了我再講慧姑道爹爹休得作難賺了人家的話你偏不講子才道你别性急待我講給你聽你到學校的一天達夫邀我小酌邦平又連連着人來相請我不能分身前往便先赴達夫那邊的約把酒論文幾忘晷刻待到酒罷時候已不早我想邦平是個躁急人候我不來定要疑我閙甚麽意見所以别了達夫便急急的去訪邦平及到劉家邦平郤已出門原來他等得焦躁所以自已上我的門尋我談話又恐彼此相左臨行吩咐門役老王說舅老爺來時你把他留住了别放他走所以我聽了老王的報告不好便走只得到裏面客廳上等候坐了片刻不見邦平回來我覺得没偢没倸忽然想及靑巖在書房裏不知採用甚麽方法敎授學生横豎没事何妨參觀參觀當即走到書房門首探首望時靜悄悄不見一人靑巖已放了學出外散步去了我便走入書房先生書案上放着幾本亡淸的縉紳錄同那玉匣記牙牌神數直省闈墨柳莊相法（靑巖口中常說天庭地閣想從柳莊相法中得來）只就這幾部書先生的胸襟也就可想而知居中供着至聖先師孔子神位神位上首黏着一條紅紙濃濃的寫着八個字子細看時不覺失聲大笑原來也是一個神位這名稱恨奇怪題着極聖先師某某神位八個字 
[自由談之自由談] [  鵑]  
　　中國之與美國姊妹之國也雖重洋遙隔非若鄰毗之暱近而氣味相投固已兩兩莫逆矣吾聞之美國有自由神焉擎光明之炬以燭大地有自由鐘焉發和樂之聲以慰世人美國議員團之來也其能挾此聲光以予吾人乎于以此望之 
 
 
 

Page 15

 
 
   
 
 

Page 16

 
 
常識 
常評 
[國民大會手續之研究] [  覺]  
　　忝爲民國之國民而擾擾九年國民對於國事無一事能行使主權自行解决之坐俟戰勝軍人予以解决時局之機會國民之缺乏責任心缺乏擔負責任之勇氣與能力未有如吾國者也 
　　今者吳子玉國民大會之主張發表於通電矣大多數國民之心理固贊成之反對之者舊國會議員之一部分人耳然彼旣護法而無法矣且自分裂矣且或爲安福部收買矣按其實則衆議院議員任期三年期滿已久而久未改選也參議院議員任期六年每二年改選三分之一亦期滿而久未改選也嘗改選一次而舊議員或盤踞其地位改選者且未得任議員也此等皇帝式之國會議員我國民固絶不認爲尚有法律上之地位也 
　　然則將重行選舉再召集某國會乎而國會選舉法之不良已成不買票賣票不能産出議員之惡例我國民何忍再見此痛心之事爲國家前途計則國民大會尚爲較易解决國事之一法矣 
　　我觀於各公團贊成吳氏之通電并表示修改其選舉方法之意見其所擬初選複選之投票法及當選人數頗具苦心且廓然大公發電之團體絶無一我之見存於其胸此誠與吳氏原電均足引起國民之同情者也 
　　或謂每省定當選者五人以二十二省計已須一百十人恐議事尚不易解决似不妨酌減人數或又謂旣稱國民大會數僅一百十人或爲失之過少似不妨酌增人數吾謂旣或主滅而或主增則各公團公電原定之數卽可認爲適中之數且旣無法使全國國民直接會議則同爲代表制要以能决事爲標準了 
　　查美國開國之初以聯邦之約法不良國會互爭地方之權利决事不易其成績亦無異於我國之國會因是發生費城會議由各州派出代表加入元老華盛頓佛蘭克令等諸人共爲五十五人且實到者僅四十五人十三州中并有一州未派代表卒以制定憲法鞏固國基意者我國否極將泰東西兩大共和國開國之歷史固有後先同揆者乎 
　　我不知今日之所謂國民大會將即由此産生憲法乎抑將另组制憲機關乎此應由國民大會自决之若即以是爲制憲機關也則一百十人已爲美國費城會議五十五人之倍數誠不爲少矣吾謂若易其名爲國民代表會議庶幾名副其實較國民大會之名爲適當也 
道德叢話 
[釋平等] [  齡]  
　　平等之義乃就國民應享權利言非尊卑上下貴賤長幼一切抹煞之謂以權利言則我國夙尚平等古來將相王侯往往起家微賤而豪民大族或不再傳夷爲僕隸昔雖有所謂不齒於齊民者而爲數亦僅焉國民有平等之權利詎待今日而始知之耶若夫舍權利以觀則殆無可以平等者在人之智能德行其程度萬有不齊地位之不能無差等者固天之所限且正惟有差等故於是彼此相競爭後先相導引而文化乃能日進不息或者誤解平等之意以爲人人皆爲國民一分子即不相統屬幾欲舉尊卑上下貴賤長幼之名而盡去之是則秩序蕩然無存尚可一日爲國乎若夫世亂道衰少數之有勢力地位者常剥奪多數人之權利以恣其慾壑使弱者忍氣吞聲莫可如何此誠所謂不平等者然且謂一旦改易社會制度自標虚名號曰平等遂可永除兹害乎要之一國之内果能明是非辨邪正人人知以智能德行相勉而不徒以權利地位相尚於斯時也以大德御小德以大才御小才以有才德者御無才德者使尊卑上下之别貴賤長幼之序秩然懍然罔可逾越苟背法律同受制裁苟背道德同受鄙棄吾以爲眞平等者當如是决非如時人所謂之平等也（乙種酬） 
[勸讀日報] [  胡世俊]  
　　我們化了三四個銅元可以買得有三百六十八方寸大的報紙三四張連廣告也算在内統計有十五萬多字内容有國外新聞國内新聞要電時事評論商業行情小說雜爼等等現在國内有什麽政潮有什麽興革本城有什麽新出的事世界各國有什麽大的變動政治有什麽新趨勢哲學家有什麽新的思想發表科學家有什麽新的原質發見有什麽新的眞理發明有什麽新的器械應用天文家有什麽新的星體發見觀察天象有什麽預料醫學家有什麽新的病菌發見最近文學和思想有什麽傾向都可從報紙得到消息此外論述時事有援引歷史作比較的有追溯前事以明因果的又有别處風俗人情的記載我們的歷史和地理的學識也進步了其他商業行情物價調查船隻進出口各種廣告都可給我們些消息和參考資料所以買報紙看實在是最便宜的事 
　　但是報紙不止一種也有較好的也有次一等的各有各的長處我們自然不能都買來看應當用自己的眼光選擇一種這選擇的方法自然有許多觀察點和個人的嗜好來做標準不過我可以把我個人所要看的二種報紙說出來給諸君做個參考 
　　我最喜歡看申報和時事新報因爲照我個人的觀察也許是不對的也許是對的這兩種報新聞眞確議論也有見地申報的﹁自由談﹂和﹁常識﹂我最愛讀時事新報的﹁學燈﹂﹁工商之友﹂和﹁餘載﹂却有很好的文章這兩種報眞是我們的良師益友增我們許多智識給我們不少的﹁烟士披里純﹂我們應當儘量的利用他 
　　（註）﹁烟士披里純﹂者英文ＬＮＳＰＩＲＡＴＩＯＮ之譯音也有﹁奮興我們向上﹂之義見飲冰室自由書（有受酬） 
商業叢話 
[土布出口宜改良] [  香槎]  
　　自抵制發生後創辦實業者無不投袂而起然其中乘機圖利者實居大多數欲得抱振興實業之志而悉心研求者不啻鳳毛麟角但我國商業不論何種初起時無不暢銷久之乃逐漸減少竟至乏人顧問考其原因皆一弊字之爲害也試看近日之土布業卽爲前車按土布爲滬上本産布號染成志藍京灰等色專銷廣東廣西南洋等處每年出口爲數約達數百萬包以上亦實業界中首屈一指者也不料年來銷路忽然驟減其失敗原因有二（一）選貨不齊號家出口貨往往百疋中必攙次貨數十疋於中意在取巧實係弄巧成拙蓋貨疋一經至潮廣等處多係零售主顧購得優者固不待言得次者勢必懊喪貨旣有失信用聲譽焉能雀起此失敗原因一也（二）染色不正號家之染毛藍等色初純用靛靑廣靛年來靛價飛漲染布時靛中多攙元靑潮藍等粉致所染之布光彩全失且一經落水頓成晦黯之色此失敗原因二也有此二大弊病布業焉得不敗吾願各布號知過必改未必非實業前途之幸福也（乙種酬） 
衛生叢話 
[婦女難産之預防] [  天鳥]  
　　女子生産之苦男子不能分任之此爲入間苦樂不均之一例而造物竟無法使之平等者也至於難産更不勝其痛苦一日有友詣余而詢預防之法應之曰難産乃僅見而非習見之事其原因不一以普通而論平民之家難産鮮而在養尊處優之婦則難産稍多推究其故一則操作動勞一則頤指氣使一則四面奔波料理家務一則飯來張口茶來伸手一則僕婢少一則僕婢多日積月累遂有一易一難之别雖然骨盆之病以及横生倒養不能例之以此至若娠姙期中過於勞動則又易於小産故孕婦宜習勤勞而勤勞宜有節制 
 
[中國人之通病秘宻和祖傳英賓]  
少年常識 
[中華童子軍之經歷與前途之希望（續）] [  行知]  
　　（四）江蘇全省設立分團及京外各省響應自上海華界童子軍成立後江蘇之無錫縣首先倣辦敎練員顧君拯來庚君閏生等辦事異常熱心團員最盛堪與上海埒而南京南通吳縣丹徒江都松江等縣亦均相繼倣辦自省敎育會設敎練員傳習所於是全省各縣幾無有不辦童子軍者此外如廣東省之童子軍則取法於香港其成績頗爲美善其餘如直隸浙江湖北湖南江西安徽福建河南山西等省亦均先後倣辦各有成績於是敎育部及各省敎育廳均承認而贊助之至九年度全國童子軍幾不下千團歐美人每拭目以觀嘖嘖稱羡謂我華靑年大有作爲非特眼界一新兼可使心理變化一洗習俗前途未可限量也 
識字捷法 
[應用字] [  濟滄]  
　　自鼻也篆文作　略象鼻形又自己也又從也由也又自然無勉强也 
　　牙齒之在頤内者篆文作　象上下相錯之形又與芽通 
　　手人體上肢及掌謂之手篆文作　象五指及腕之形又以手執器亦曰手又善其技者曰手如書手能手棋國手之類是 
　　又右手也篆文作　象右手之側面形左古作篆文作　亦象左手之側面形又兩字甚佳今不用而以左右兩字代之左右者今之佐佑也俟後詳之又復也更也爪覆手曰爪篆文作爪象其形又手足甲也本作叉（篆文作　　象手二象叉）今混 
小說 
[模範商人（五三）] [  瘦鵑]  
　　第二十章火丨火 
　　那槍聲響時嘉德並没有跌下去也不做聲倒反是大衛大嚷了一聲鏜的抛下手槍忙把右手緊緊捧住一壁獅吼般呌起來道呀我的手我的手這下子可全個兒搗爛了大家正詫異着猛見那警察長山爾格立在那開着的窗子外邊手中握着一枝挺大的手槍槍口還帶着烟接着跳進窗來冷笑着說道呵呵我的眼光和槍法可精也不精你右手中握着槍找便把你的右手打個正着嘉德一個人原對付不了你們三個人所以我趕來做個生力軍不打退你們是不回去的大衛還咆哮着道你把我的手毁了我可要取你的性命賠償我這隻手山爾格道不要忙你的手還没有全毁不過以後放槍殺人時不大便利罷了至於要我的性命也很使得你只消放本領來取我可恭候着呢大衛說不出甚麽話來只是駡着道天殺的你千不該萬不該不該打毁我的手啊山爾格冷然道這還是便宜你的我放這一槍本想照準你的頭把那彈兒嵌到你腦袋中去轉念想不要太難爲你了留着你一條狗命好敎你懺悔過去的罪惡要知道嘉德是我的好友你千不該萬不該不該對着他放槍我覺得你的手也並没有受甚麽重傷因爲我的槍是對準你那槍管放的不過這一震震得利害怕你手心和手背上都已嵌了些鉛屑進去以後痛定思痛可想想你今天的事大衛一聲兒不響忙把那右手伸出來瞧果然没有打做粉碎只是有好幾處沁沁出血當下便掏出一塊手帕子裹住了他暗想山爾格的槍法可當眞不錯剛纔他要打掉我的手槍居然不偏不倚的恰恰中的明天他倘要打破我的腦袋那不是更容易麽想着暗暗打了個寒噤把左手着在腰間第二枝手槍上恨不得拔出來就放把山爾格打死在他脚下那時那律師還伏在桌子下邊不敢出來只是探着頭向外邊張望沙伊士雖是個惡人像這樣放槍厮殺却也不大慣的只是靠在一把圈手椅中氣嘘嘘地不住的喘息旣不逃又不敢揷身干與賴西是個很狡猾的人他知道事兒已有八九成失敗這裏已站不住脚了就趁他們槍彈紛飛　捉空兒溜了出去一出旅　便切齒自語道事兒已糟了留着在這裏可也没有我的好處那小無賴好可惡這事全給他弄糟的很好的機會給他報仇他偏要做甚麽君子那還有甚麽法法兒想我快走罷出了紅馬鎭就没有我的事讓羅品生和大衛閙去不上半點鐘他已買了一匹馬悄悄地逃出紅馬鎭去了此時紅馬大旅館中却還閙得烏烟瘴氣正在相持不下的當兒 
 
 
