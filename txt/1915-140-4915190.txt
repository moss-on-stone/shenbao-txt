# 1915 - 140 - 4915190

 

Page 1

 
 
快！快！快！快去儲金救國 
譯述 
[歐西報業舉要（二十四）（譯輯者朱世）]  
　　不署名之說旣如所陳然英倫報章亦偶有署名者此其原因不出數者一作者以爲自署名姓則斯篇所得影響較大二責任大部分在作者不在報社故報章之載是篇不過如登額外廣吿而已昔英人之論署名者曰聰明之士以爲非署名者則一己之聲名無由動人此自其個人言之原難厚非然非職業之道也使欲以博美譽則世界之事業正夥何必此若幸而得遂是報業者乃野心家之階級矣今之用署名法者盛於法意兩國然其報章勢力較之英倫不可同日而語誠以盛名之後難以爲繼而報社之宗旨反由之而不定於穩健二字奚足云者是以勢力益削弱矣　　第九章營業 
　　吾國報章好爲淆惑之說互相誹詆若在西方則雖未敢遽謂絕無然亦不數覯者其故何也將人之才力度量相去至遠抑亦有不得不然者歟吾國記者固有自歎爲學識不及者此則别一問題姑不必究所欲言者則其爲境遇所逼以至於此今人不能不爲之哀也 
　　往者上海諸報自一二成立久資本富廣吿多而營業發達者以外鮮有售報所人足當一歲所出者出入不敷事難久持於是不得不乞靈於强有力者强有力者籠絡之以金錢新聞記者即以筆墨爲之奔走此有若木偶然一聽眩人之所玩弄責木偶以不能運動可以木偶之運動爲木偶罪木偶不認其咎也馴至今日吾國報界遂成爲代表强有力者之私見專以淆惑誹詆之說取媚豈不痛哉 
　　欲報章之能忠誠篤實則不可爲强有力者之所驅使欲不爲强 
有力者之所驅使則不可依賴强有力者欲不依賴强有力者則不可不自立自立者報業中之第一要義也能自立而後無畏於人之干涉可以憑其良心盡其義務以臻忠誠篤實之功矣 
　　曰自立者非徒以二字欺人者也必有自立之實自立之實者必其一歲所入當租庸　三者而無不足然後可以絕依賴之念有發達之望也欲得自立之實者則營業之事尚矣蓋報紙之價値在於自立自立之基礎在於營業理則然也 
　　論報事之　　者曰冶報業者所期皆在其業之入原入之義大别蓋有二者其一在有一定之宗旨此如政治家之立論堅持一說謂其有利於國始終不變而後聽者方爲動容否則朝三暮四言者猶無以自信又安能必人之信而冀其事之可以久其一在經理之得人此如商賈治事計較錙銖無使折閱一方則以推廣事業爲務然後可以望其長久不然則報社有危亡之勢記者有旦夕之憂安能望其事之當耶兩者交得則報事大興可以永固否則亦且遽然而敗商業之例無可逃也然使營業稍鈍而編輯至佳則猶可號召讀者編輯稍拙而營業發達其敗亦不如是之速也 
　　英人治報有足稱者則其事皆本於商業之精神是矣守舊之士雖能肆其譏毁謂商賈貪利務逐十一而昧於國家之大勢社論之長策世界之情形利令智昏不得不然也然其詞僅見一偏而昧於兩害取輕之義識者不取也 
　　夫以商業之精神爲非則其所是必非商業之精神明矣今所稱爲商業之精神者在於趨利言者所以深惡之者亦正以其趨利然則是報紙这營業不必以出入相當爲意耶果爾則報社且不能存立更何有於是非若夫乞靈强者以延殘喘則爲禍之烈亦　人　　　矣 
 
 
 

Page 2

 
 
時評 
[我之救國談（一）（冷）]  
　　約已簽矣慷慨激昂之議論與乎懇切沉痛之誥誡皆虚言也非謂議論與誥誡不出諸本心其出諸本心矣閱時稍久得勿遺忘乎即不遺忘而以慷慨激昂之議論懇切沈痛之吿誡時時懸諸心目其能以此議論以此吿誡强國而却敵乎 
　　故我謂今日之救國其一不在空言而在實行其二不在泛無所歸之實行而在提綱挈領注其全力會其全神薈於一途之實行我國上下有以救國爲務者乎有之則誠不可不明斯義也 
[命令]  
　　五月二十六日大總統策令河南賑濟會英人懷履光給予三等嘉禾章此令 
又令葉濟給予三等嘉禾章徐國樑給予四等嘉禾章鄒雲彪給予四等文虎章此令 
又令任命顧　爲政事堂法制局局長此令又令任命嚴家熾署湖南財政廳廳長此令又令振武上將軍督理廣東軍務龍濟光電呈潮梅鎭守使吳祥達在任積勞病故懇予優恤等語吳祥達前在桂粤各省歷充將領卓著勳勞改革以來由南韶連鎭署任簡授潮梅鎭守使中經胡陳兩逆之變内防亂黨外障巖疆綏輯地方厥功尤偉茲聞溘逝悼惜殊深吳祥達着照陸軍上將例交陸軍部從優議恤並特給治喪銀三千元以示優異此令 
又令財政部呈請派劉鶴慶爲津浦全路商貨統捐局總辦姚贊元爲津浦全路商貨統捐局會辦應照准此令 
五月二十六日大總統申令環球交通凡統治一國者莫不競競於本國之權利其權利之損益則視其國勢之强弱以爲衡苟國内政治修明力量充足譬如人身血氣壯碩營衛調和乃有以禦寒煖燥濕之不時而無所侵犯故有國者誠求所以自强之道一切疲玩之惰氣與虚憍之客氣有邱山之損而無絲毫之益所宜引爲大戒凡中國自甲午庚子兩啟兵端皆因不量己力不審外情上下囂張輕於發難卒至賠償鉅欵各數萬萬喪失國權尤難枚舉當時深識之士咨嗟太息於國之將亡使其上下一心痛自刻責滌瑕蕩垢發憤爲雄猶足以爲善國乃事過境遷恬嬉如故厝火積薪之下而寢處其上酣歌恒舞民怨沸騰卒至魚爛土崩不可收拾予以薄德起自田間大懼國勢之已瀕於危而不忍生民永淪浩刧寢兵主和以固我圉民國初建生計凋殘含垢忍辱與民休息而好亂之輩又各處滋擾爲虎作倀予以保國衛民引爲責任安良除暴百計維持不幸歐戰發生波及東亞而中日交涉隨之以起外交部與駐京日本公使磋商累月昨經簽約和平解决所有經過困難情形已由外交部詳細宣吿雙方信好東亞之福兩禍取輕當能共喻雖膠州灣可望規復主權亦勉得保全然南滿權利損失已多創鉅痛深引爲漸憾己則不競何尤於人我之積弱如侮事非旦夕亦由予德薄能鮮有以致之顧謀國之道當出萬全而不 
當擲孤注貴蓄實力而不貴驚虚聲近接各處函電語多激烈其出自公義者固不乏人亦有未悉實情故爲高論置利害輕重於不顧言雖未當而心尚可原乃有倡亂之徒早已甘心賣國而於此次交涉之後反借以爲辭糾合匪黨誇張爲幻或謂失領土或謂喪主權種種造謠冀遂其煽亂之私此輩平日行爲向以傾覆祖國爲目的而其巧爲嘗試欲乘國民之憤慨藉簧鼓以開釁端其居心至爲險狠若不嚴密防範恐殃及良善爲患地方尤恐擾害外人牽動大局着各省文武各官認眞查禁勿得稍涉大意致擾治安倘各該地方遇有亂徒藉故暴動以及散布傳單煽惑生事立即嚴拿懲辦並隨時曉諭商民切勿受其愚惑至於自强之首求其在我禍福無門唯人自召羣策羣力庶有成功仍望京外各官痛定思痛力除積習奮發進行我國民務擴新知各盡義務對於内則　詔兄勉對於外則講信修睦但能懲前毖後上下交儆勿再因循自可轉弱爲强權利日臻鞏固切不可徒逞血氣任意浮囂甲午庚子覆轍不遠凡我國民其共戒之此令 
[專電]  
　　北京電新約附屬各換文大略關於山東者山東省内或其沿海一帶地或島嶼無論以何項名目槪不租借或讓與外國山東應行自開商埠之地點章程由中政府自行擬定與日使協商後决定之關於旅大南滿安奉期限者旅大展至民國八十六年南滿鐵路交還展至民國九十一年其原合同所載開車後三十六年中國給價收囘一節毋庸議安奉鐵路展至民國九十六年關於東蒙開埠者該地點及章程由中政府自擬與日使協商後決定之關於南滿開礦者（一）奉天牛心台田什付溝杉松崗鐵廠暖池塘煤礦鞍山站一帶鐵鑛（二）吉林杉松崗缸窰煤鑛夾皮溝金礦關於南滿東蒙鐵路稅課者中國在南滿東蒙需造鐵路如須外資又或以該地各稅課作抵借外欸時可先向日資本家商借關於南滿聘用顧問者如在南滿聘用政治財政軍事警察外國顧問敎官儘先聘日人關於南滿商租解釋者商租二字須了解含有不過三十年之長期限及無條件而得續租之意關於南滿東蒙接洽警察法令課稅者均由中國官吏通知日領接洽後施行關於南滿東蒙條約第二至第五條延期實行者自簽押日起三個月關於漢冶萍者該公司與日資本家商定合辦時中國政府可即允准又不將該公司充公又無日資本家之同意不收爲國有又不使該公司借他國資本關於福建者中國聲明並無在該省沿岸允許外國設造船所軍用存煤所海軍根據地及其他軍事上之施設又無借外資爲前項施設之意思　　北京電日使署高尾書記官昨日回國聞帶有重要公務 
　　北京電濮陽黃河現已決口災情輕重未詳 
　　迪化電自歐洲開戰後新疆歐俄人民日日減少其所留者係一部份纏頭與土耳其同敎平日對歐俄人感情不甚融洽一聞土國與俄宣戰日希望土國之得勝俄領非不知情但以新疆戍兵除領署衛隊十數人外餘一律撤回西境無實在之兵力不敢過與認眞此俄領對於俄僑爲難之情形也至俄領與楊將軍及伊犂鎭守使一切交際亦較往時爲和平凡民間訴訟小事地方官據理核辦俄領並無抗議並言目前俄國之駐兵所留無多地方治安當由中國兵力擔負完全責任云云惟新疆目前紙幣之害不可勝道持一兩銀數之紙幣兌換四錢現銀尚不可得因之地面現銀幾於斷絕百物昂貴糧食尤爲吃緊大米早已無市即白麵現以俄人禁止糧食出境新疆少一來路陜甘商民亦以新疆滙兌不通不敢運貨往售北京中國殖邊兩銀行派員攷察擬設分行現以紙幣之問題亦難下手楊將軍又將實在情形呈報中央請求速施接濟以維治安 
[譯電]  
　　北京電中日條約昨已簽定今日由參政院通過預料將於六月一日調印各事均載入條約無守秘密者中國政界對於美國之牒文頗抱美感各報之評論亦多稱許之美使林氏回國在即外蒙古條約不日亦將簽定今僅餘西藏問題尚未解决張弧之任並不更動龔心湛將另授他職（二十六日） 
　　北京電日使署三等書記某君昨夜携重要公文由京回國（二十七日） 
　　北京電順天時報宣稱日本擬早日取消靑島海軍行政處除留一二軍艦於靑島外餘艦均將於六月前撤退（二十七日） 
[戰電（英人路透電）]  
　　羅馬電此間聞奥國魚雷驅逐艦懸英旗轟擊亞泊里亞不設防之巴勒太鎭人心大憤政府雖規定自二二歲起至四十歲止之男子均應盡强迫軍役然已設立非正式之報名所以招不在軍役年限之志願兵二十四小時内報名者已有千餘人（二十六日） 
　　倫敦電意軍向特萊斯特省前進者大受境内居民歡迎供給頗周公私各屋及敎堂均懸三色旗（二十六日） 
　　威尼斯電奥國飛機第一次攻擊全歸失敗僅微傷三四人碎玻璃窗數面炸彈着地裂成二洞而已當時衆咸奔入道中仰觀飛機且向施放抵制飛機砲之兵士歡呼（二十六日） 
　　彼得格勒電德奥公使回抵波斯京城德黑蘭後土德在波斯國内煽惑人心日益可畏俄政府爲防患未然起見决意增加加斯文省之防軍（二十六日） 
　　羅京電羅國已設立檢查電信局羅人對於意國消息極爲注意羅政府仍以羅國守中立爲必要約翰斯克斯與斐里泊斯克兩黨要求與意國聯合聞羅政府故意扣留電信兩日以防意國加入戰局時羅人有集衆主戰之舉動（二十六日） 
　　倫敦電英相愛斯葵電致意相謂意國素維持自由人道與偉大之觀念英意邦交久稱和好今更親密英國深以爲樂余知意國海陸軍之勇氣定能使吾人最後之勝利更爲迅速穩固余以意大利加入協約國爲榮云意相覆電道謝謂意亟願將來各國以尊重國家之最高主義爲根據而建立自由和平之時代於歐洲又謂英意邦交鞏固極爲可喜云（二十六日） 
　　羅馬電意政府已宣布封鎖奥國與阿爾巴里亞海岸之令意皇已赴前敵指揮海陸軍隊意皇已簡基洛亞公爵爲陸軍中將並授以皇室特權（二十六日） 
　　倫敦電泰晤士報訪員從康波沙洛格洛來電稱二十四日龍巴底境内狄拉洛東面二十英里杜拉爾奥意兩軍曾有戰事奥軍似已侵入意境意軍旋擊退之並俘奥國愛爾泊山兵 
數百人（二十六日） 
　　羅馬電公報謂意軍在特蘭狄洛邊界從二英里行至四英里占據山隘及高原並俘敵兵若干意軍已占據加杜爾境内各邊界山隘）加杜爾在特萊維沙東北五十四哩（奥軍砲隊轟擊無效意軍以槍刺衝擊伐爾英佛洛山隘意軍在特萊斯特陣地繼續前進頗爲勝利並鞏固其高原之地位奥砲轟擊仍無效意軍續向前進以期直抵伊森沙河下流各處敵軍皆毁橋而退（二十六日） 
　　倫敦電海軍部宣稱英國戰艦凱旋號在加里波里半島外協助澳大利亞及鈕絲倫陸軍作戰時爲潛艇發魚雷擊沉將士多遇救艦長及司令亦在遇救之列（凱旋號爲一等戰艦一千零三年下水一一八○○噸共有將士七百人）（二十六日） 
　　倫敦電英運巡哨之魚雷驅逐艦追逐敵潛艇至天黑始已（二十六日） 
巴黎電據今日午後公報宣稱德軍近受挫之後戰鬭甚烈昨晚前敵曾 
 
 
 

Page 3

 
 
見惡戰法軍固守所得之地甚爲勇毅德軍屢在安格勒奮力回擊且發砲猛轟杜伐爾之低地幾全爲德軍占據德軍囘擊雖力毫無效果法軍仍在洛萊特東北山巓前進且在歇沙附近得地若干法國飛機在陣線一帶大爲活動擲下重炸彈甚有效力今晚公報宣稱英軍在拉巴塞方面復得進步亞拉北面之德軍仍奮力希圖奪回安格勒境之地位戰事終日不止甚爲劇烈我軍曾在克洛方壘退走但一小時後復奪回失地我軍在該地點與哀克斯洛萊特至沙歇路之間敵軍陣線得有立足地我軍且在洛萊特敎堂東北坡得有土地又在勒維爾聖伐村獲屋若干所德飛機一架向巴黎飛行爲巴黎空中防隊逐回在蘇瓦松附近落下飛行家二人均殞命（二十六日） 
　　倫敦電英師費蘭巨報稱英國第一軍在番斯土倍爾東面得有進步昨夜領土兵奪獲德軍戰濠若干道第一軍於本月十六日後擊敗席三英里餘之敵軍陣缐占據敵陣深三千二百碼及其防禦工程所餘部分之第一第二兩戰濠線亦入我軍之手我軍共俘軍官八員兵七百七十七人獲機關鎗十枝戰品無算詳數尚未查明（二十六日） 
　　哈爾濱電米狄倫來電謂聯軍船隊分爲兩隊一隊進攻達達納爾一隊轟擊沿海城鎭愛台里亞·戈里加拉斯·斐里基·及柯斯島與狄洛斯島對面之海岸聯軍攻勢較前勝利敵軍抵抗力今已薄弱損失且衆土軍刻沿海岸築造戰濠安置重砲並設立鐵絲障碍物基里特巴砲台已被轟毁聯軍刻仍攻擊那格拉砲台聯軍於力戰之後已占據梅杜斯雅典來電謂土國拘留泊於拉布萊之希臘商船三艘希臘領事即向士麥拿總督詰問土員答稱土國軍事上理由暫時扣留該船云瑞典京城來電謂柏林美使刻勸美人出離德境謂德美邦交雖未致决裂但若美人出離德境則美國所負之責任較輕云德國哥爾尼虚報云德奥已照會布國謂布國若加入德奥方面則於布國有益但時局未定德奥不能擔保布國土地之必能加增德奥允土布兩國自行解决土　償之問題（二十七日） 
　　彼得格勒電據今日公報宣稱二十四五兩日俄軍在維斯土拉河左岸擊退進攻之敵軍數次桑河兩岸泊里齊米塞爾　桀洛斯拉夫之間二十五日終日交戰甚爲劇烈敵軍發砲猛轟陸續調大隊援兵至泊里齊米塞爾與里斯特大澤之間助戰（二十六日） 
　　亞姆斯特丹電昨晚印軍在其凡希東北進攻獲德軍陣地凸角一公報中又謂法兵與斐兵密集進攻破沙歇與白須勒路間之陣線（二十六日） 
　　倫敦電四千噸美國商船納伯拉斯堪號從利物浦駛出今晨在愛爾蘭西南伯洛角外爲魚雷擊中發無線電音乞救船員已入救生艇泊於船旁天氣頗晴朗（二十六日） 
　　倫敦電政府已在製造軍火區域設立管理總部辦理禁酒事務（二十七日） 
　　德黑蘭電波斯政府因伊斯巴漢俄副領事遇害事照會俄使謂伊斯巴漢警察長已撤任總督亦將更易俟調查完畢時波斯政府當撫卹遇害者之家屬現已派員馳往伊斯巴漢調查遇害情形云俄使警吿波斯政府謂俄員遇害波斯政府應負重大責任俄政府對於此事之態度將視波斯政府辦理此案能否透澈而定（二十六日） 
　　倫敦電新内閣頗受民衆懽迎自由黨因加森爵士加入有非難之言喬治君之離財政亦頗爲人所詫異惟聞君僅暫時離任仍將與新任財政大臣麥干拉君會同辦事（二十六日） 
　　雅典電希王病復轉危（二十六日） 
[東方通信社電（日本人組織）]  
　　東京電交還靑島設立日本之專管居留地德國官私營造物之引渡及開放等條件其時期俟後日協定又要求之第五項留待他日交涉一節中國對於最後通牒之回答業已明記故調印時並不交換文書（二十七日） 
　　東京電中日新協約成爲四種已如前電所報其俟他日協定者爲山東省内之開埠地濰縣龍口芝罘鐵道（烟濰鐵道）吉長鐵道並滿洲顧問及蒙古開放地等蒙古之鑛山九處已略决定俟調查後卽可確定（二十七日） 
　　東京電北京日本使館高尾書記官賷送中日協約正文回國已就歸國之途約三十一日可抵東京（二十七日） 
　　東京電日本議會今日午前開預算委員會因關質問東蒙古境界之事特開秘密會議由加藤外相報吿此事（二十七日） 
　　東京電議院預算總會定於三十一日午前開會是日午後開本會議政友國民兩黨之政府彈劾案將於是日表現（二十七日） 
要聞一 
[亞德里亞海前途之重要]  
　　字林報四月二十四日倫敦訪函云愛德里亞海之前途將在戰史中或和議中佔一地位其重要逈非世人所能懸擬此海向爲意奥兩國所專有今意國欲藉戰爭之結果以屏絕奥國而獨享至尊無敵之地位故將來發生之大問題即爲意國應否獨有此海或有關係之各國應否分得此海利益之疑問是也今若據海面爲私有築砲台於四面則非世界之所願聞吾人今日作戰絕無造成第二達達納爾之意吾人所欲者爲商務上無限制之機會若稍有衝突卽下逐客之令使商船不能往來其問則豈吾人之所願哉與愛德里亞海前途有直接關係者除奥國外爲意塞希三國希方注意於地中海尤以小亞細亞與叙里亞一帶土地爲急故對於愛德里亞海似無要求權利之舉動希臘爲殖民起見誠有開拓疆土之慾望然若謂其抱存爭取愛德里亞海覇權之心則不免重誣希臘矣塞國欲在愛德里亞海獲一口岸準諸情理不可謂其志願爲不合今若拒絕其請求則誠昧於事理但此口岸僅爲商務之用乎抑可建築砲壘或防禦工程而無束縛之條件乎吾知意國必加以限制防務这條件而塞國得一口岸以活動其商務於願已足當必承認意國之要求於是愛德里亞海中意大利將爲獨一海權國矣就意國歷史言之意國獨握海權似屬當然然得謂之智乎達達納爾因桎梏之條件而成國際之大爭點徵諸往事其害已見故此種桎梏條件實爲擾亂和平之具愛德里亞海與歐洲他國關係甚微意國原可獨斷獨行但前車可鑒後患宜防意國誠不可不愼重出之也同志諸國經此戰事允宜互相扶助各冺嫌疑意塞雖種族不同然意國應鑒於塞國爭自由之戰績而剷除所有之爭點勿播惡種於今日而收惡果於將來斯可矣 
[意大利何以今日加入戰局談]  
　　華德日報曰迄今歐洲戰局幾已十月而意大利中立不動今也意大利忽然取消中立加入戰局雖犯背盟渝約之罪亦所不顧於是可見其中必有利害之關係存焉是此忽然加入戰局之問題固將多有討論而吾人僑居異鄕若全然參透其中關係而答此問題曰確保無疑則殊難能也至於故鄕洞悉其中關係而深知意大利舉動之緣故者亦不甚多但若將北德半官報所解釋意大利之問題與其時戰場之結果一比較則不難得意大利忽然加入戰局之關鍵矣夫意大利對其同盟國應盡之責不特就意大利國民對於奥國大有嫌疑與南意大利對於法國甚形傾向而論自有始以來難望其實行即意大利一切政策亦動輒與盟約相反而吾人永不得忘者當知三同盟中之容納意大利不過志在消除奥意之間無窮之軋轢而已至若奥國苟非一定爲爭日爾曼帝國耗盡其力則必與德國携手而行以抗斯拉夫族此德國所不能不思者舉世固有三同盟國係畢士麥提携而成之說而吾人亦盡知此舉全然用術所構成至若德意之間德固無需乎意而亦無望於意此自有阿得里亞一事以來爲吾德人所盡知者但吾人郤仍望意王與意大利當道顧惜名譽置意人永遠徒事擾亂易受刺戟之舉動於不問否則亦必不乘隙而入以搗其多年盟友之後也是此如吾人所惑而不自悟者固苦不堪言但設有一人先前或當以完全良善之士待之而今忽視之爲棍徒盜賊則其苦更不能堪所以吾人若研究意大利内中行動之故則不當寬恕之 
意大利將來之希望在統治阿得里亞固屬無疑但若就其目的而言如屢次足可爲證者則阿爾巴尼亦須爲意所有查意所存此項目的較其希望於伊爾敦提斯屯者尤其時刻不能去諸懷焉蓋伊爾敦提斯屯惟有費茲提洛爾人因其地住有意大利人當爲意屬急欲要回也至於意大利人牢不可破之夢想則望有一日凡阿得里亞海沿岸皆爲己有也當開戰之始意人以爲奥國斯拉夫族必不與俄國斯拉夫族交戰則奥國於此一役勢必土崩瓦解然後不費一兵一力可隨其多年之願而望其鄰國之破裂猶如饑鷹尾隨載糧之驢後步之期望得食於破袋之下焉 
詎意其事之進步全非所期而戰事反使奥國之勢日盛一日蓋凡不穩之兵團早已投降 
俄人而奥之精旅未久已到不特痛擊俄軍且與德这援軍而逐退之此誠意大利深惑不解者也自是以還急欲蠶食領土之意大利不特將來無所期望且恐有强鄰爾後與其爭取地中海權必甚於昔此不能不設法阻遏之而五月二日最大之戰即德將馬克遜在加里西亞西部又大獲勝利並且一戰即除去侵寇匈牙利之患愈使意人驚恐異常焉故五月四日意大利首相薩蘭得拉氏卽有意大 
利不能再守退後之宣言蓋已洞悉德奥若勝則意大利不特受輕視之懲罰且恐其報仇雪恨也故决意加入戰局但按其先前之謬舉而言亦非此不或蓋其如加入必得俄國之歡心苟非然者三協約國中亦必有尋隙報復之一日此爲意大利早已惴惴不安者職是之故薩蘭得拉氏遂以意大利加入三協約國之議案呈請其國王批准以圖一逞焉若謂意王伊馬奴爾第三渝盟失信則殊不宜蓋其自知意大利若不得勝必難保久安緣未見日爾曼人欲其忠心犧牲其性命惟見眞正之意大利人隨風亂轉徒事擾攘也 
雜評一 
[痛定思痛（無名）]  
　　總統之吿誡各官也曰痛定思痛以國家言此次條約誠痛矣雖然其痛亦嘗及於各官耶故我謂所謂京内外各官者必先使其覺痛之所在而後可使之思不然痛且不覺思於何有爭權奪利依然技癢也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[正約與蒙滿之關係]  
　　正約之磋商中日交涉旣由我國再三讓步許容日本要求乃由九日至今又　半月始將正式簽約者探其原因蓋爲日人於已定之條約中又處處擴張範圍期得特别之便利就中尤關緊要者即東内蒙之界限問題日本主張内蒙某某部均在其内而中國則始終堅持熱河道管轄一語故一時尚未能解决至昨日則聞種種問題均經磋商妥協故遂定二十五日簽字又據某西報載日本原提要求本有延長旅大租借期一欵頃悉此次正約已將旅順大連字樣改爲遼東半島此等更動純出於日本方面之主張看似無甚區别其實地域之範圍已於無形之中擴充若干矣並聞此次正約多有軼出於原提要求範圍之外者緣中國方面旣承認日本要求之全部更不欲爲細枝小節再有爭執對於日本純然取友誼的態 
度以致得如斯結果 
　　政府之善後日本第一次提出之要求案有合辦警察一條其提出此項要求之根據係藉口於吾國警政之不良其後雖經删去然吾國究應懲前毖後切實將警政整頓聞日前總統曾命内務總長與奉天福建山東吉林黑龍江各省將軍巡按使妥商警政改良之法並將以次推行於各省務使全國警政煥然改觀聞日前奉天地方長官因中日交涉定約在即曾請於簽押後迅即抄示一份並將條文詳細解釋以便與該處日總領事磋議之預備茲聞中央亦極以爲然聞外交部正在凖備此項解釋一俟該約簽定即行抄寄又聞此次政府和平解决交涉深恐人民不能　悉此中委曲伹過一時義憤舉動言語或有軼出常軌之處故於日前已電各省剴切曉諭現又特飭各電局凡有關於此類激烈通電毋庸轉遞以爲安輯人心之計 
　　滿蒙之將來自交涉承認後日人俱奮袂而起對於各種事業俱若預有進行計畫者近據其通信管理局長某氏言日本已得滿蒙之利權則此後移居者必多郵電亦必頻繁但郵政局之增設可依向例不成問題惟電報局則必由日本另提起要求令中國承諾其擴充云云又此次中國承認日人之要求中有東内蒙之各項權利蒙人甚爲憤激日昨有蒙人烏琦投函京報云嗚呼吾蒙人已矣亦尚憶及成吉思汗之覇圖否與日人之世仇否其或甘心忍作日人牛馬歟抑發奮圖雄誓不受日人覊絆歟琦一介武夫豈敢妄談國家大計惟蒙地存亡固關國家存亡而與我蒙人又有莫大之直接關係身爲蒙艮故不得不發一言以禀吿我政府及喚醒吾蒙古王公與蒙人及我全體國民也昔光緖三十一年間日人數　名周　内蒙一帶測繪約有年餘將内蒙全幅要區繪成　圖是則吾人親見目覩者也今日之要求内蒙日本十年前處心積慮而始於今日發 
生諸公其聞之乎日本要求條件中有傳敎經商移民三欵夫傳敎則易籠絡蒙民經商　攫取蒙利移民之害尤不可勝當赴三者已足以制吾之死命况又有其他之要求乎且蒙俗强悍無比勇於戰鬭稍加訓練必成勁卒此日人作統一大陸之夢所以必由南滿内蒙著手也乃我政府漫不加察竟子承認我國人不可不早爲之備也我蒙人尤不可不早爲之防也蒙人烏琦謹吿國人 
[北京第二次救國儲金大會]  
　　會場之布置昨日（二十三）中央公園開第二次救國儲金大會是日設備由兩團體捐欵分辦一曰救國儲金團一曰社會敎育改良會一入中華門卽見救國儲金大會白旗招颭天空古柏叢　中徧懸中華民國五色國旗使人油然動愛國之思社會敎育改良會復製備白色長條横幅無慮千餘或書古名人之格言或標宗敎家之炯戒或繪惡社會之現形懸竪於到會者往來通過之地　鼓　尤足發人深省演說台計四處一在社稷壇上一在社稷壇門外一在正殿内一在正殿右收欵處所計三處一在社稷壇上一在正殿内一在公園大門左右交通中國兩銀行因前次儲金者之踴躍紀載欵目即發收據幾於應接不睱故於是日飭行中營業部各員全體赴會分任收欵之事又邀同新華儲蓄銀行各員帮同辦理每處排列長方槕若干張或爲長方式或爲縱式以便儲金者候取收據不至擁擠延宕行人出入路線均由警察規定内西華門及天安門西之公園門爲入口天安門爲出口園中各門均加派警察維持秩序特别休憇處因有貴婦人休憇警察之照料尤爲加意行人稍駐足即囑令前行勿得旁視中央演壇之北有簽名簿自顧演說者無論何人皆可簽名登壇演說計自開會起至午後五六時頃簽名演說者有二百餘人後殿演壇擔任演說者數亦與中央演壇相　冠裳之士　　之流語雜雅俗同持一說女界之雄辯家以其疊聲發揮俠氣軒　戟指雜出詼諾聽者尤形鼓舞游者每至一處輒聞掌聲連屬不絕 
　　到會之人數是日軍警政學工商各界滿蒙漢回各閨秀貴婦以及伶界花界種種人物咸來赴會已儲金者聽演說未儲金者彼此勸導競詣兩銀行收欵處繳欵絡繹往來幾於傾九城各胡同之人都來赴此無遮大會自午前十時起天安門外到會者已絡繹於途中時演說臺下立者坐者已無　地午後一時開會到者尤衆是日衙署例假學校休息梨園停演工商輟業先後到會人數計其在三十萬人以上 
　　演說之槪情一體甫鳴救國儲金　幹事馮潤田氏即登台宣吿開會報吿辦理以來情形詞甫畢演說者紛起掌聲雷動其詞皆激昂慷慨而其歸束則無一不以今日國家之危殆由於國民之自取祗當自咎不可尤人今後國民能否盡國民義務以自救危亡當先以此次救國儲金有無成績能否持久爲斷祇有沉痛之語絕無怨憤之詞中有朱明齋君演說至沉痛時當場將左腕用刀割破以血書救國儲金等字警察竭力攔阻朱君大聲呼曰今日國家尚在幸有刀可以自割一旦國亡恐欲覓此自割之刀而不可得聽者爲之鼓掌墮涙又法又文學校學生廖德楨湖南人年僅十三歲登台演說歷一鐘之久有救國當自革心始吾十三歲之童子願先剖此赤心以相見等語袒胸痛哭聽衆爲之同聲嚎叫又黃遠庸君登臺演說首先辦明亡國奴與牛馬之分别謂牛馬生來不應自由的人類生來應自由的生來自由之人類一旦爲亡國奴奪去自由其苦痛甚於牛馬百倍故人與其爲亡國奴不如爲牛馬繼復論儲金一事不能包涵救國全體事件伹因儲金一事永留救國思想於國民腦筋中實一最可喜之事故宜普及使人人都知道救國宜繼續使人人永遠都知道救國外國人每謂中國人健忘中國人之熱心係一時的務望將救國二字牢記不忘儲金一事永遠不輟一洗此恥最後謂北京雖車夫糞夫亦知愛國各捐金錢望我政府善體民心竭力振作勿辜負小民愛國之心云云此外尚有沈佩貞女士永光和尚等不下二百餘人詞繁不及備載 
　　收欵之實數是日收欵極爲踴躍兩銀行收欸處直至向晚尚爾手不停揮人無間晷聞繳欵者多持現金及鈔票而各機關多以木箱運載現欵分交兩行收欵處計共收儲金總數爲六十三萬零内收零星現欵計五萬餘元合以泗水華僑匯到之十五萬元兩共七十八萬零 
[歐美留學之監督問題]  
　　留歐學生監督之復派駐英公使施肇基前曾呈稱使館事繁不能兼顧留學事務請速派監督專辦等語當由政事堂片交敎育部核　　派妥員赴歐專辦一切旋由該部咨商財政部財政部議即在三年度留學費項下騰撥當經該部詳細核算上項留學費核減至每年十六萬元僅敷敎育部所派留學各國學生學費之用實在無可騰撥當將實在爲難情形咨呈政事堂轉呈忽忽多時未經議及茲者該部近又奉諭仍照前遴派妥員赴歐專辦並准另籌經費聞該部已會同財政部議復原文略云財政部庫欵奇絀籌撥綦難經學熙與化龍疊次會商於無可設法之中爲變通籌撥之計擬將此項監督經費由各省分擔其應擔數目以各該省所派留歐 
官費學生人數多寡爲衡在各省平均計算每年分任無幾而留學事宜得以遴派專員以資管理似於整頓留歐學務一切較有裨益云云二十一日已奉批令准如所議辦理矣 
　　赴美學習潛艇之召集政府派遣海軍學生前往美國學習潛水艇駕駛法早誌各報茲悉此項學生業已招齊共十二人大抵籍隸閩廣海軍部當即派定該部輪機總監魏瀚率同前往現已陸續起程約在滬上會齊定下月五號放洋此十二人中有魏子浩者本海軍部科長而即魏瀚之姪也聞彼到美後或即被派爲此項學生之監督至在彼學習期預定爲二年半云 
[李和等已准對天宣誓]  
前海軍次長李和旣以未預宣誓去職事關軍紀不容規避固矣然宣誓是否必對關岳抑或可准其對天發誓雖總統一時未許通融特此事關係頗大以後若必嚴格相繩不免有一部分人才以信仰不同之故淪於廢棄豈非可惜且李氏旣改任高等顧問即仍須參預軍事秘密亦未必竟可免其宣誓故海軍劉總長又以對天發誓之法再三請於總統業　總統批准定於今日（二十四）令李 
和偕同業已免職之司副官許文貞與辦事員徐裕源前往天壇補行宣誓聞許徐二人宣誓 
之後尚有復職之望從此軍界人員又解决　問題矣 
[敎育會聯合會表决之議案（三）（遠生寄）]  
　　一社會敎育通行計劃案（建議） 
理由今日之國際競爭其戰勝也斷非一部分少數人之力必社會之大多數協力一致始得保衛其國家吾國現時之社會萎靡袞茶盡人皆知苟不亟求挽救之方則此多數之國民終爲進化之障礙即有少數優秀之人　雜其間亦將同化而澌滅此本 
案提出之理由一吾國今日之敎育施於學校中未成年人而已現社會中之占優勢者實屬於未成年人且未嘗受相當之敎育神智　　欲其協力動作殆不可望必俟敎育普及未成人握有實權則俟河之淸恐已岌岌不我待耳此本案提出之理由二且社會敎育與學校有至密之關係例如學校之設置與　張應需相當之經費必社會多數有力之人確知學校敎育之益而興學之事乃無待官吏督責否則風潮迭起社會與學校　（例如去年浙江學齡兒童風潮）其結果何堪設想此本案提出之理由三 
方法消極法凡於社會有害者禁止之如猥鄙之小說淫邪之戲曲及圖盡務調查精確而禁止之積極法凡於社會有益者舉辦之事業繁多斷不能同時並舉茲分　推行之次第如下 
第一期贊成宣講人員以富於常識長於口辯者相聚練習預爲養成蒐輯宣講資料關於國民常識事項關於本國歷史地理事項關於普及敎育事項關於公衆衛生事項（注意）宣講時宜利用圖畫幻燈實物等以確實聽講者之觀念若徒恃口辯恐易招厭倦 
第二期改良說書道情戲劇歌曲等改良畫紙（注意）務採本國舊有之事實有聲有色足以感動人心者其歌曲并可於留聲機器傳播之此事就素執是業之人補助以貲似較新募人員易於推行 
第三期創叢通　敎育博物館圖書館體育場公園等刋印淺近之書物 
第四期舉辦歐美諸國通行之事業 
以上分期辦法祗以略示進行程序仍應由各地方斟酌情形適宜定之 
執行之機關（一）各地方敎育會（敎育會當注目於廣義之敎育引爲第一之職務不僅研究學校敎育已也）（二）學校（學校職敎員宜利用儀式日假期日職日招致就地人士相機講演且得借用圖晝儀器）（三）宗敎及慈善團體（是項團體常有一定之機關及經費宜設法推行）（四）其他自治團體及商會農會等（是項團體實負有推行之義務且與其舉辦之事業　　　　） 
辦事人（一）延聘專員任宣講報輯等事須具備下列之資格甲富於常識或科學上之見解乙在本地聲望夙著者丙著於口辯者伹人才難得每縣只聘一人或一人兼管數縣用巡迥講演法爲宜濫竽充數不足招社會信用者最礙進行旣得其人則俸給須厚約與各地方高等小學校長中學校長相等（二）除專員外其他各團體辦事人能兼任其職者酌予津貼經費（一）列入地方敎育預算約占學校費五分之一乃至十分之一（二）由各團體經費餘　欵或節餘欵移充（三）由祠廟等原有欵項利用（原有欵項常爲演戲歌曲等用宜利由此　以改良其内容萬不可擅移此欵他用致招多數人反對）（四）由各團體中辦事人向私人募捐者 
[漢口交涉之尾聲]  
　　鄂省將軍巡按於前日奉中央來電云駐京日使向外交部聲稱近日漢口迭起暴動地方官吏不能預防現該埠商民愈倡排日論調傳單揭帖日有所見各日商營業大受影響且恐不能保持安寗前途異常危險云云叚將軍以自漢口閉市以來保護日僑極爲盡力雖漢陽日信小有衝突其起釁係出於日人爰於二十一日請日領事到署由各官面向日領事申明擔負保護日商之安全聞日領並要求由各官署出示勸導商民購買日貨當道以買賣自由碍難干涉惟排日舉動不可不剴切示禁以免牽動邦交故 
允其再爲出示昨特由軍巡二署會銜曉諭商民重申勿信浮言之令並云已飭鎭守使警察廳縣知事武漢總稽查嚴行查拿造謠煽惑民心 
之匪徒一經查獲即行嚴辦又省垣高等檢察廳長劉豫瑤亦出示謂現在中日兩國協商訂約之時人民一舉一動倍宜審愼毌稍踰範貽人口實庶幾交涉早日終結國家少受一分損失即人民免受一分痛苦愛國良民當所共喻嗣後毌再輕信流言自極法綱至暴徒莠民造謠滋事破壞公安一經查獲依法懲辦又警察廳示禁散布傳單揭帖謂已嚴諭各刷印店不得代印惟傳單由他埠傳入者頗多除派員赴郵局檢查外並責成各旅棧主人檢查旅客行李如帶有此項傳單立即消燬若其人敢抗拒卽報請拿辦又夏口縣知事商務總會均出布吿大致勸導商民各自照舊營業弗聽無稽之言論商會並宣吿該會以鎭定爲宗旨謹守商業之範圍蓋以日領謂該會排貨最力故也 
[漢口紗茶最近之市况]  
　　湖北自提倡國貨風行以來頗著成效然購貨者旣存一挾持出品人之心出品人亦當存一體恤購者之念互相維繫方能持久乃近日漢上洋紗銷行漸滯華紗銷路日暢竟有人以販貨不得則增其價値以奪之紗廠以販者之有利可圖也亦樂分其利而華紗價格因之飛漲數日來武漢本廠紗雖增價尚不過巨惟上海華紗每石竟增高十餘兩矣使花價高面紗隨以漲猶可說也而近來注商停收花値跌落即如漢市售陜西花日前價二十兩今已落至十八兩餘紗與花一漲一跌實爲提倡國貨銷市之一大障礙而洋紗　中得以恢復其銷路此必然之勢也現東洋紗價已大跌故漢商之有資本者遂有滙金往申囤買擬改換牌頭商標冒充國貨之舉此可浩歎予書至此忽得一佳消息則武昌紡織四局經理徐榮庭有集資二百萬兩在漢口辦一紗廠是也徐爲商界熱心國事之人近見華紗求過於供武昌官紗局之貨又質粗不能抵制外貨且出品有限故以其辦廠經驗集股另組細紗廠專紡二十四支光紗聞紗業公會各董俱贊成惟以漢口地貴建廠多費不如仍設武昌就官紗局工人爲之藝師其成立當在　顧問耳 
漢市國歌戰影響金融困難上年各業均堕落惟茶業一項未受損失蓋以戰事發生該業已値收市矣其存儲難售之其最後更有洋商續收轉得　價殊出意外近日正在開盤之時各行並皆放價收買　祁門茶最高價售至 
七十兩羊樓峝茶售至三十兩五錢五衛山茶售至三十二兩陽羅羅茶售至三十兩宣門茶售至二十九兩零安化茶售至四十四兩咸寗茶售至三十二兩據該業中人云山價與售價相較頗有盈餘一時皆稱十年來未有之好市面緣現在歐戰各國軍民禁酒而以茶代之華茶運歐大有求過於供之勢也 
[江蘇財政近近况二十五日]  
　　𧣄　� 
江蘇財界自胡翔林履任業將一月辛苦經營者一爲應酬謀事人員一爲對付政費方法　謀請託之風今日已臻極度而蘇省釐稅之豐富員缺之繁夥尤足惹逐鹿者之注視胡則爲衆矢之的敷衍周旋於其間而財界僚吏之搖動皆於斯時醖釀之至本省財政整理辦法其沿革繁重者尚未能洞悉委末其普通事件則不遑着手若財界一部分之宦祿爭戰平靖之　差或可專力於政務然爲期亦非一二月所　達也 
政費支出向例每月中旬一律豫備妥貼存貯支金庫候撥蔣前廳長交卸時正　上忙旺收漕欵抵補金報解踴躍蔣乃悉解中央計四五六三個月每月三十七萬數千元合共一百十餘萬元蔣之忠盡竭力可爲財政官憭之特樹異幟者政府促之赴鄂亦愛賢養士之意然江蘇乃爲所累胡翔林尤受意外打擊原期到任之時欵項充足必能措置裕如詎盤查接收後庫中僅存數萬元五月份軍餉政費急待支放者約五十萬元不得已暫向中國銀行認息借欵以渡此難關中央須至七月方能與本省曉舌　歎不可謂非蔣之遺澤然而蘇人啣之深矣 
南京造幣廠專鑄銀元絲繭上市需用甚多故急以生銀供鑄近因洋釐低落頗費鑄本財政部以津廠鑄費每元約銀九釐係綜合全廠經費照每日鼓鑄八萬元核計寗廠出幣相同每元鑄費在一分零較津廠多一釐有餘換算之卽寗廠經費每月較津廠須溢三千元　　　　寗廠現派員赴津調查以便着手　　 
[粤省又出海盜擊斃洋員案]  
 
 
 

Page 7

 
 
本年拱北關洋員被海賊擊斃曾由英領嚴加詰責奉政事堂電催嚴辦乃不意爲日無幾又有第二次擊斃洋員之事拱北關白石角分卡洋員瑪添氏於日昨帶同卡丁四名乘坐小輪出海緝私駛至澳門海面灣泊未幾旋有小艇一艘駛近船舵内有五人忽拔短槍猛向洋員轟擊卡丁手無寸鐵從救護關員　　氏遂被擊洞胸倒斃附近緝私小輪遙聞鎗聲紛紛赴援匪黨見勢不佳棄艇鳬水逃遁現由拱北關稅務司飛電　道趕緊緝兇矣 
[李國筠請查辦受賄電]  
　　粤巡按李國筠昨上政事堂電云粤省開辦有奬　會奉准有案聲明招商投筒承辦旋因逾期無人投承擬改由公欵委員擇定要區開辦以期涓滴歸公嗣因龍上將軍以軍餉欠警廳付無出官辦緩不濟急主張由軍署主辦招商禀承一再投筒國筠以　屬急公未便過分畛域固執己見遂將委員開辦之事取消另由軍署主稿批准廣利公司承辦判發　牘具在實所共知乃近日廣州各報紙載有北京專電謂國筠規復賭博受納重賄被人指劾近接京函云京報亦有受賄三十五萬之說查粤省積習請托賄賂恬不爲怪國筠到後力矯其弊凡有故爲嘗試均經嚴辭拒絕卽署廳　幕亦能深身自愛爲國筠所深信當廣利公司准批開辦之日各報紙對於有奬義會辦法雖多詆毁而於本署運動受賄之事絕無浮議蓋亦深信其無　今事隔數月忽有此無端風說窮竊恐蜚語乘間其來有因其中有主國筠雖未便過爲旁測爲事關國家法紀個人名譽被劾即屬風傳未可置之不論國筠奉職無狀自甘引咎爲國家籌欵即負　謗亦所不惜若誣及素行實所痛心擬請特派公正親信大員來粤澈底查辦認眞根究無論受　有無確據伹使稍涉嫌疑亦願甘置重典以謝天下臨電迫切敬祈轉呈大總統廳核施行調示祗　 
地方通信 
[蘇州]  
　　驗收馬路工程警察廳長藩蘇後建造警　　修理馬路各段橋　及翻造馬路動工業經數月　始各段　工由包辦承造者常厚記繕禀警廳呈請驗收孫廳長即派馬路工程局員馬龍眉行政科長宋弗靑工程師孫志鳴曁道尹公署委員俞君率　繪生前往各段查察事竣已由孫廳長申詳道尹轉報巡按備案矣 
　　縣長禁止迎神賽會蘇鄕迎神賽會之事仍不能免前日有黃埭鄕董事楊則林朱少　具禀吳縣請求禁止昨經吳縣知事通飭二十七市鄕董事及各區警員隨時禁阻倘有不服情事即拘拿究辦 
　　跴緝刧掠航船盜匪蘇常道尹昨接吳縣知事詳稱北　航船在平望左近河下過有盜船一艘盜匪十餘名竊刧當時旅客所有銀洋衣飾被刧一空損失約在千元左右云云當即飭令水警第二廳長飭屬通緝 
[鎭江]  
　　公債票開開會紀事鎭郡中國交通兩銀行以四年份公債票業泰頒發到行亟宜趕速勸募俾可早日滿額爱於昨日邀請　地紳商學界齊集商會剛會集議辦法當場認購者　頗不少云　　選送警官北上内務部於京師設立地方警察傳習所飭令各縣選送合格人員赴京肄業現聞蘇州道尹已選定高文　胡廷訓等四人於日昨乘車遇鎭當卽赴寗請領咨文然後會同寗省所　人員一同北上 
[揚州]  
　　女學開會預誌揚州女子分學自開辦以來成績尚稱優美署假期内高初等小學兩班學生卒業現由該校校長郭堅忍女士議定擬於卒業後開學生成績展覽會通知各生家屬蒞場觀覽并於晚間開運動會云 
　　飭查崗警敲詐日前有老嫗宋李氏在瓊花　街行走囊槖　　站崗警士曁坊保夥及某甲上前盤問老嫗情處遂將懷内所　烟土獻出警士等猶未饜欲當將老嫗帶至局内經金區長問後即移送警察所沈警佐念其老苦從輕罰洋二元開釋嗣沈警佐訪悉保夥等私相敲詐有干法紀警士知犯法尤當加倍嚴懲已飭知二區金子丹區長查明核辦 
[杭州]  
　　杭垣琵琶街大火紀昨日（二十七）早晨五時左右琵琶街忽報火警即由駐龍吟庵戲臺下之消防隊馳往　救光燄已從樓窗四面透出其時天方破曉左右鄰家尚在睡夢之中迨聞聲警起火已近身故不及搬物披衣而逃有某某二店婦心急慌忙從樓窗上跳落街心頭額跌傷又値西風夾以徵雨遂致火勢蔓延如能　地自南而北由西而東水龍冲　　同油加火上移時各集龍會曁上下城消防隊絡繹到場分段　救始得撲滅履勘火燒　　東至薦橋堍同德興染坊福生祥西衣舖爲止西至新馬路花人店及方便弄口爲止南至琵琶街龍吟庵及下扇子巷口爲止北至缸兒巷口及盔頭巷口爲止計房屋被焚者共有四十餘間財產損失共有三四萬金各商舖保險者以　隆洋行爲多惟浙鹽公所與安徽會館因烽火　高尚稱無恙然鹽公所牆門已焚如黑灰火星飛滿天井受驚萬分矣至於起火之家或謂榮昌號紙店或謂榮記派報處尚不知究爲雖家但該處不及十年三遭回祿　浩刧也 
　　紹興機户　毁捐分局紹興禹會　華舍爲出　之區用絲浩繁捐數額鉅紹城统捐局長特派局員樓某等前往該處設立分局以便稽查距一般機户不知何故忽於昨日傍晚鳴鑼聚衆糾集三四百人紛擁入局大肆搗毁竟將該局所有鋪蓋衣服帳簿等項均付一炬並將樓某等二人扭住痛毆後復推入河中刻聞樓某等脫險後已飛請縣公署從嚴懲辦矣 
[鎭海]  
　　國貨發達之一斑浙江鎭海第二平民習藝所係前鎭海縣第一科科長陳　君所創辦於上年七月閒由沈前知事詳請屈巡按使飭委該科長爲所長當即辭去原職着手開辦頗具規模計分金工木工縫紉印刷化學五科金工科仿造阿拉廷式二千支燭光汽燈最爲特色形式與舶來品無異每盞連汽簡帮浦等僅售三十六元批發八折可謂極廉行銷上海頗受歡迎木工科仿造西式木器加以寗式　漆耐久經用自配電鍍絞　尤佳縫紉科製造軍警服裝以及洋式衣服就地行銷幾無暇　印刷科則分爲二部一爲中國手工印刷自刻木板起至印刷裝訂裱摺各工俱備一爲機械印刷凡鉛板石印以及銅板彩色套印均完備仿造東西洋信封信紙運銷上海實爲大宗化學科製造化妝品及文房用具洋燭等均與外貨相　上年年底五個月决算已得贏餘六百餘元本年出品尤廣藝師多至十餘人管理員亦增二人藝徒成績頗多可觀年齡在二十以上已可充當藝　月给 
薪工已足贍養聞基本金　二千五百元耳現該所長因前鈟海 
縣知事周昌壽邀赴江　靖江任内照式創辦貧民工廨爰經請假兩月以監工員陳壽同暫代其職該員曩會自製出品赴南洋與賽得有金牌及優等奬憑故於該所管理一切實與有功焉 
[武昌]  
　　理債處權力之擴張漢口淸理債權債務處督辦江漢道尹范守佑辦事認眞每日必躬親到處率同職員審核債集對於債權人尤能盡力保護凡債務人因實係兵灾損失無力償還者即按情酌辦而於有力淸償故意狡展者必嚴重懲罰强令淸理以是大爲彼　所不喜謂其侵越法　違背司法部詳案（原定章程有評判不了移送法庭訊斷各節該處無强迫執行之權也）紛向軍巡二署控訴聞段巡按以理債處之設乃因司法機關有所碍難如理債處不了之案仍送法庭是不啻使債案上多一障礙爰爲咨商法部擬嗣後理債處認爲合法債案果無局詐串騙等情即予裁决裁决後如債務人不速履行再送法庭押追重懲伹不議司法部允許否也 
[安慶]  
　　駐舒警兵獲匪得奬倪將軍前電京稱亂黨陶金玉等運動軍隊意圖轟擊舒城縣經駐舒營兵士杜文芳詭言順從誘獲僑符號八件炸彈三枚報經該營管帶李守德派兵協同拿獲陶金玉羅文選左漢章等三名訊辦云云當奉總統批杜文芳著給予一等　章以排長記名并賞銀一千元以資激勸刻已由財部行咨皖財政廳如數發給矣 
[廣東]  
　　儲金團會議紀五月二十號救國儲金團會議幹事員到者四十餘人中國銀行梁　聯交通銀行陳福田金庫余澄淸均到二時開會由幹事長葉舜琴主席茲將决議事項開列如左（一）議决由兩銀行爲收欵機關各地未有銀行者由各處商務分會暫行代收（二）定五月二十一號開收儲金無論多少均可付儲（三）收條用三聯票式一交儲金本人一存中國銀行一存事務所（四）通函各埠華僑　欵回粤銀行交儲（五）函請商務總會通函各屬商務分會籌設事務分所及請中國銀行轉各處支行開收儲金（六）函請巡按使上將軍飭各道縣軍警切實保護提倡議畢各幹事員簽助本分所經費是日續舉各幹事如下馮仲堂何壽生秦祥光何傑堂俞海籌黃礪海區星衢麥吉甫麥君博梁季興盧澤林陳興初梁仁甫蔡詠南黃嵩齡黎晉三陳重賢陳瑞田陳興臣左懽若 
雜評二（默） 
[漢冶萍問題]  
　　中日合辦之說卽日人亦自知一時難以辦到也所以一時難以辦到之故謂因此次交涉結果華人對日感情甚惡紛紛反對也（見昨報要聞二）使果如日人所言僅爲感情之惡而反對者則他日感情漸洽不仍可辦到耶我國人當知所以難允合辦之故在國家利害關係之鉅而不在一時外交之感情爲股東者當從利害上决定主張而不必參以感情上之作用也况日人與漢冶萍關係甚深苟一切手續稍不盡愼即易滋口實而爲其所乘彼日人謂一時難以辦到者蓋即預料後日可以辦到耳嗚呼股東亦知日人以武力迫脅承認條件之一之責任今已不在政府而在我股東乎 
 
 
　 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[漢冶萍公司股東會記事]  
　　昨日（二十七日）漢冶萍公司假上海靑年會會場開股東大會到會者一千二百二十四人統計十四萬四千五百六十九權首由王子展君登檯報吿　事會盛會長因病未能到會囑由鄙人主席本日開會行報吿各事詳載刋件分佈諸君諒已閱悉無俟贅陳惟公司董事及查賬人均已任滿應請投票另選以　定章又謂本會接有股東心田記王佑記崔記史圖記煦春　芸香館意見書謂本公司股東聯合會於民國二年股東大會議决成立監察董事會一切辦事於我股東實有莫大禆益所訂章程亦極完備股東等意見該會爲我股東代表機關極爲注重自應照常辦理以資進行其會長一席擬仍舉傳筱庵君擔任應請當場表决等語茲特提出報吿諸君以爲如何衆鼓掌贊成次由股東投票選舉董事及查賬人投畢由股東公推柳玉堂趙子玉徐冠南盛小山四君監視開匭檢票計當選董事九人孫慕韓三萬九千二百五十八權盛杏蓀二萬九千三百三十八權王子展一萬一十四百五十五權李伯行一萬零三百八十一權周金箴九千二百九十四權沈仲禮七千六百八十八權張知笙七千零六十一權林薇閣六千八百四十二權楊綬卿六千六百四十九權當選查賬人兩人謝綸輝四萬九千九百三十六權吳錦堂二萬五千一百三十八權當場宣布遂散會 
[照錄董事會報吿]  
　　一每届帳略從前本由廠礦分項編結彙由總公司覆核故按届刋印從不愆期辛亥改革後在滬組立總事務所設會計一所改收支爲獨立分致各機關抄寄流水帳目由會計所結總其時正値兵　之後廠礦帳目糾紛抄寄不齊主其事者又未能督率趲辦以致漫無結朿辛亥壬子積壓兩届未辦迨子仲庚君接手始將辛亥壬子癸丑三届分年編造而甲寅一届正在着手辦理因奉財部調派要差辭職而去是以本年開會祗能將癸丑第六届帳略分布諸君查閱甲寅第七届尚須展緩數月方能吿成也 
　　二查二年五月二十日股東常會提議籌借輕息大宗欵項以備擴充廠礦及淸還重息急債一案業經公同議决即於是年賡續前約商借日金一千五百萬元以六百萬元還到期重息之債以九百萬元在冶礦添設大爐兩座復將合同條件送經股東聯合會審查同意後於十二月二日簽字嗣因外界對於借欵頗滋疑議三年三月七日開股東大會時復將公司危險情形及不得不借欵救濟爲增益出貨之需各理由當場報吿復經全體贊成遂次第籌備進行之法先委託李一琴君赴大冶審度建爐地點勘定袁家湖地方背山面江深合設廠之用地點旣定即於上年九月遴委漢廠坐辦兼工程司吳健偕同工程顧問赴英美各廠訂購機爐料件先從考查入手再行投標開價電會核定一面函囑冶礦坐辦徐介甫按照勘定地點圈購地畝該處人民居爲奇貨索價過昂久而未决至本年始委托孫愼欽君賚詳赴鄂陳請湖北軍巡兩署派員會購議定每畝給價錢九十四千文現正從事丈量繪圖造册經此手續卽可成交 
三公司於三年三月七日以官商合辦問題開會經多數贊成陳請政府後即奉派曾肅政使王參事來滬調查開列條件囑具答復曾由本會具復簡答詳答兩種已刋載調查歷史諸君當已閱悉茲不再贅曾王兩委員回京後未奉解决嗣於本年政府派江海關監督施君就近復查現正在調查中尚未竣事四公司股息自改革而還辛壬癸三届均因無力付息議塡息股自二年十二月借欵成立後會計所編定十五年預算表計所借之欵大半以之添置生利之機爐所出之貨大半售價抵付借欵利息並帶還本項本息淸還以後凡籌付外債之欵槪係添入成本之欵連同已有產業浮於股本數倍届時若照宣懹所創之輪船電報局公積股辦法尚不止一股作兩股之用其爲寳貴曷可限量且此預算表所列盈餘槪作七折計算編計竣事後並請本公司所聘會計顧問閱過表内所計利率之確有把握有股諸君儘可安心保存勿稍疑慮是以上年股息議仍循照辛壬癸三届辦理 
五公司定章董事任期限二年查帳人任期限一年第二届股東會議决查帳人任期改爲兩年本董事會自民國元年四月由股東常會選任以來早經任滿即查帳人自二年常會選舉就職亦届兩年宣懷尤衰病侵尋不能治事應請諸君投票另選董事及查帳人接任以符定章 
六漢冶萍牽入日本條件政府先後磋議情形具載報紙諸君諒已洞悉照所載報章日本國與漢冶萍公司之關繫極爲密接云云自係爲預購礦石生鐵各項定貨而言本公司但求工築進行出貨豐富每年照額售足便盡合同之義務設有他項來商届時自應另請公議 
綜論本公司爲供應全國路軌並精製鋼料備製械製艦之用造端宏大關繫重要非尋常工廠經商貿利者比辛亥以前第四爐吿成預算出入本可相抵自經兩次革命内外損失以數百萬計受禍亦較他商爲酷疊次呈請政府速定方針或收歸國有或官商合辦時會所迫迄無圓滿之結果現在擔負中外各債如此其鉅所恃分區採鍊作爲經常費用者祗此貨價之收入内中大守貨欵抵付債息並有先經訂明現銀定造之鐵路軌件交貨後不能撥還貨價甚至各軍艦所用煤價亦懸欠未還壬子年股東大會議定招足股本三千萬元至今無起而應者財政之艱不可終日倘無以上各項困難則以之濟益機爐出數更廣以之酌還急債負擔較輕豈非綽有餘裕政府深知漢冶萍爲特准商辦之公司中國前途影響至鉅故一再派員調查冀研悉公司經濟之内容爲補助維護之計回顧廠鑛處處與地方交涉如購地設廠派員採錳萍鄕鑛界無一不賴當地長官之維持而催收各項大宗貨欵曁此後按年定用路軌尤非政府實力主持不足以資救急惟願後此主持董會者遇事悉與政府協商凡事胥求政府輔助不第公司濟屯出險爲中國留此鋼鐵製造之基礎卽千萬股東亦胥於此託命焉謹附鄙論以質諸君 
　　再本公司所出生鐵計算中外銷路已無從前官辦時擱貨待售之病另費鉅本推廣薪鑛廠製煉馬丁精鋼月計六七千噸所値至鉅目前官營局廠需鋼甚多槪購外貨不僅歐戰未了稽運誤工即就價値論亦較漢鋼爲貴每年漏巵不少應請後此董會諸君竭力籲懇政府槪用漢廠鋼料作定價値按月交付收回貨價藉補預算不敷之用想政府愛護素殷必能俯如所請也附貢芻蕘以備採擇 
世界以鋼鐵立國其效至近日而益明中國各行省孕鐵雖富以機爐發明冶金學者祗此漢冶萍公司經千錘百鍊千辛萬苦僅乃有此商力衰竭非濟之以國家之勁力立見蹉跌此宣懷所大懼也維持之法目前祗求輔以財政速其進行收效之後奚止保商實堪保國此政府之所應切實注意者也日債九百萬元之支配專指大冶添設新鐵爐兩座欲供應新舊六爐之燃料必就萍鑛另開高坑新井估費一百數十萬兩應求財政部將南京政府所欠公司本利二百五十萬餘元如數撥還俾可全工完竣分途並舉目前月計不敷之欵求交通部預支貨價先定一數以安其心其綏靖地方保護鑛權則求農商部曁當道各長官任之宣懷老病危殆來日無幾惟預料此十五年後中華民國必成一莊嚴鞏固之製造工廠惟政府實圖利之 
[引翔港鄕查獲烟苗]  
　　上海縣境之私種烟苗迭經行政司法各機關四出搜查已經具報肅淸在案詎近日東北鄕引翔港附近有向爲羽士之楊貴發在家中後面隙地上私種烟苗四面圍以竹笆故門外之人無從探悉該烟苗日來已有四五尺之長所結之果亦極碩大兹爲稽查烟苗委員查悉協同淞滬第五警區飭長警於昨日前往搜查當場起出烟苗四十餘顆共計一百四十五枝並洋鐵空烟盒三十只立解區署押解警廳司法科午後諭飭將人贓轉送地方廳嗣由檢察官提案預審之下判將楊貴發收押起案烟苗烟盒暫存一面錄供禀請林檢察長核示辦理 
[烟土官賣後小行土商之不平]  
　　烟土粘貼印花統銷蘇粤贛三省一事經蔡特派員在本埠英租界大馬路外灘仁記路口設立公所於本月二十一號開辦其粘貼印花辦法須由各土行將烟土送至公所當面驗明粘貼其零售碎土亦須到公所中開剪秤准數目由所中員司驗明無誤粘貼印花然後方能運回行内分别售銷手續頗爲繁雜自開辦以來將近一星期其遵章運土到所開剪粘貼者不過大同行六七十家其零星門售兼挑烟膏者不能逕到公所粘貼印花故銷土權利將爲少數大同行所獨擅查本埠各租界現有土店大小不下六七百家其不能逕到公所粘貼印花者不啻居十分之九以此之故各小土行頗以公所辦法爲不公聞已有人發起擬邀集被屏各同業公同籌議具禀蔡特派員請求利益均沾以杜壟斷而免向隅云 
[交涉解决後之安民吿示]  
　　上海縣沈知事接馮宣武將軍與齊巡按使會銜示諭數道當卽飭吏分投粘貼兹特照錄於下爲示諭事現在中日交涉迭奉　府來電業已和平結束訂立條文俟雙方簽字後即可宣佈彼此顧全友誼不肯稍損邦交我政府維持大局之心當爲國人所共喻誠恐軍民人等不知原委誤信謠傳或以愛國之熱沈激成無識之舉動轉致橫生枝　妨害治安爲此曉諭知悉自示之後務須恪守法律各安生業毌得自相驚擾别釀事端倘有奸徒 
莠民藉詞煽惑淆亂聽聞定當查究嚴懲各宜凛遵毌忽此示 
[續訊傳單牽涉案]  
　　公共捕房控對日同志會代表黃毅方夢超及留東回國學生蕭汝霖蘇理平吳兆理蔡屏藩漢烜（即漢恒）　人分發抵制日貨傳單有碍租界治安一案迭經會訊詳情屢紀本報昨日午後經公廨聶襄讞會同日領西田君升座繼續復訊先由黃方二君之代表穆安素律師偕譯員陳永林上堂譯稱各被吿口供研訊已畢今日應當敝律師代表被吿伸辯查此案捕房起訴以被吿爲指使人分發抵制日貨傳單致使租界受分發傳單之影響故除此捕房所控案情外堂上有所研詰之问題均應請取消然捕房所控分發傳單之案亦必須有實在證據證明原吿並無確實證據即有亦不過查到之各項傳單但此傳單已經被吿聲明伊等所居住係一棧房各種傳單均由外面送至棧房且聲明無論何種傳單均有人送去甚多况所查到之傳單其中並無甚激烈鼓吹之言論至於張園開會到會之人甚多且日本人民對於此次交涉亦在開會試查閱報紙所載日本人民開會之言論頗爲激烈故請堂上注意如以日本人民開會爲合例則華人在中國對於自己政府開會亦不能指爲犯法况捕房所控爲分發抵制日貨傳單張園開會之事與本案無涉即使被吿亦在會場决不能因此卽指被吿爲指使分發傳單之人云云　據費性惇律師上堂譯稱敝律師爲蕭汝霖等五人代表查此案被控之情形與穆安素律師代表之被吿相同業經穆安素律師陳述故敝律師亦不再多辯然據捕房代表牛門律師欲另一問題謂被吿之行爲實與租界治安有碍然此問題越出所控案情之外至於在被吿處查出之各種私人往來函件以及印刷品被吿蕭汝霖等五人均係學生代表伊等私人資格討論政事不過發表個人對於政治關係之意見且均越出本案範圍之外故今訊理此案應先消除成見就所控之案研究現被吿於被控情形毫無證據原吿亦不能證明被吿呌人分發傳單是以本案旣無實在證據决不能因案外之私人函件及印刷品作爲有罪如貴領事以被吿通電北京政事堂爲有罪然對於本國政府無論何人均可發電發表意見如以此爲有罪恐在租界之外人皆將爲有罪之人因各租界英國人民對於此次交涉之事亦曾開會並電致本國政府而敝律師係美國人然亦曾與本國人討論電吿政府故今堂上對於此案應平心而論消除意氣卽使被吿均因年輕學生閱　未深一切舉動難免不失之過分然被吿自己固有對於本國政府發表關於政見之權利以及討論政事之權利故此種行爲不能指爲有罪應請堂上按照尋常之案定斷不能牽入關於政治方面益所控並無關於政治之事想堂上如以尋常定斷决不以被吿爲犯法不過以被吿熱心過度而已如堂上欲以嚴厲手段訊斷此案非惟不甚正當且恐火上添薪不甚妥洽故應請將案註消卽使進一步言亦不過知照被吿以後休要如此熱心過度而已云云未據捕房代表牛門律師亦向堂上譯稱此案敝律師於起訴之初即向堂上聲明並非以被吿爲有罪不過解釋被吿之行爲與租界治安有礙而已至於被吿等對於日本政府之如何態度與公堂無關不過請堂上注意被吿之行爲是否與住居租界之日本人民有礙至於費性惇律師所稱無論何人對於本國政府均可通電發表政見然是否淆惑一般人之心志應請注意况被吿蕭汝霖等處抄出之函件内中有云對於外人須用利害云云然對外人如用利害必與治安攸關則捕房有保護租界人民之責故應請堂上諭令被吿交保於一年内不再有同等之事發生於租界如果發生事情則請公堂提究云云兩造律師辯論終結由聶襄讞與日領磋商之下因日領對於捕房代表牛門律師聲請將被吿交保頗不爲然故即宣佈退座候會商堂諭再行定期判决 
[救國儲金紀要]  
　　第四十二日之收數昨日（二十七日星期四）爲上海開收儲金之第四十二日計中國銀行收銀洋三萬三千八百五十一元又交通銀行收受儲金之第十六日計收銀洋三百二十九元兩共計收洋三萬四千一百八十元連前共計已收到銀洋五十九萬一千三百八十二元銀三千一百九十二兩一錢一分八釐 
　　蘇州儲金之收數蘇州儲金團致函總事務所並送第二次淸册五月二十日止中國銀行已收洋一萬二千二百四十八元九角六分銀十六兩五錢又交通銀行共收洋二百三十五元因册列花户衆多故先將所收總數發表以昭大信 
　　宿縣分事務所成立宿縣商會致函儲金團總事務所云敬啓者敝縣救國儲金團事務分所於五月三號成立現已收到儲洋四百零二元一角又本城啟秀女校各生徒共儲洋一百十二元兩共計洋五百十三元一角另單開呈除將該欵由敝會於本日送交蚌埠交通銀行查收憑領存單外合將第一期交欵數目函達貴團備查爲荷 
　　旅滬潮商儲數之巨大昨日儲金團據潮惠會館報吿册記潮陽一縣之商帮儲金陸續解繳中國銀行計共銀洋四萬三千餘元尚在提倡勸集有加無已其愛國熱忱實逾常度不但爲潮惠二州十餘縣之領袖抑可爲旅滬商帮中之巨擘一縣如此其餘潮安豐順澄海揭陽饒平普寗紫金及惠屬各縣亦必聞風競起踴躍爭儲推之旅滬各帮　盡如此則滬上一隅不難立集五千萬儲額且當溢出云 
　　儲金之存紀滬江大學豫科三年級同人節省日用撥儲洋十六元昨由唐腴廬君開單投報儲金團存記 
[盜匪寄頓贓物之盤詰]  
　　盜匪曹金臣張連蘇王聚道王阿桂姜桂道因與已獲盜匪顧漢明等於三月十五號夜夥刦新閘派克路七百六十六號門牌許松春家値洋五千餘元之金珠飾物逃匿太倉北門外嗣經匯四捕房探目馬阿美包探鍾星南偵悉協往將曹等五盜於前日移提來滬詰悉王聚道（即通州阿二）曾將原贓寄存於七浦浦路二百白六十三號門牌劉公館傭婦姚王氏轉交劉姓之婦代藏禀明捕頭於昨將姚王氏連同原贓一包與曹等五盜一併押解公共公廨請究據西探祁文司投訴盜匪王聚道已在捕房供認隨衆往刦有値洋二千餘元之贓物一大包寄與劉公館因劉係體面之人故未擅拘請爲出票提究訊之姚王氏供稱包車夫阿二）即王聚道（於三月十八號夜從後門携來飾物一大包囑令交與主母由我將物存放廚房兩天後交與主母後來阿二自來向主母詢問所寄之物並取去飾物數件質洋後隔七天又來據稱諸事妥當暫回原籍千囑留心寄物昨日捕房來問主母稱此係殺頭之事萬勿承認後來包探帶同阿二來家主母遂將大包改爲小包並將押髮上珍珠取下始將飾物交出等語聶襄讞核供商之美領畢君判曹等五盜與姚王氏仍分别押候補提人證再訊 
[續誌眼線爲盜供牽涉]  
　　江北人韓立山於破獲新閘捕房華探田廣林被匪鎗斃一案時曾充眼線現因被已經解往鎭守使署槍斃之盜匪陳萬木等供詞所牽涉奉飭拿究故由新閘捕房華探目陳雲忠將韓獲解公共公廨訊供押候查明鎭守使有無通緝公文再核在案昨晨由廨復訊王襄讞商之美領柏君以公廨並未接有通緝公文遂判韓暫行開釋着將住址營業每　日至捕房報吿一次如十天内鎭守使署並無公文到廨准予自由 
[專刦當舖之盜黨候訊]  
　　盜匪謝老四（即謝貴生）吳小阿和因與已斃盜首袁文標（即王和尚）及在押之陳灿泉等迭在公共租界持械搶刦同康等各當舖鎗傷四十號西探潘林士業經老閘捕房包探錢壽生顧阿根協同一百九十六號西探在英法租界將謝吳兩匪緝獲拘押在案昨由捕房將謝吳兩盜押解公共公廨請究先由一號西探考爾投訴將該兩匪續獲情形繼由包探錢壽生禀稱謝吳兩人與已死匪首袁文標及先獲之陳灿泉並在逃同黨某某等迭在租界内搶刦當舖謝吳兩匪匿居地點係由陳灿泉等供出請爲緩訊容提齊同黨併究王襄讞得禀商之美領柏君判謝吳兩匪還押聽候研訊 
[梟匪擄人勒贖]  
　　浦東川沙西羅家塘現有大帮梟匪百數十人匪船二十餘只在彼聚賭販私日前該匪首宋掌桂高木勝瞰羅家塘居户羅關福擁有厚資特偕羽黨多人前往羅家强借洋一千元羅不破慳囊遂被捉去關禁船上向其家屬聲言須將洋銀照數送來方能釋放否則置之死地云云嗣經羅胞姪某甲飛報駐泊附近江浙鹽捕緝私營之炮船請爲援救該船邵艙長立即馳往緝捕詎該匪等已預先開船他往致未弋獲邵艙長因衆寡不敵未敢窮追昨特來滬禀請緝私左營派船協捕該左營當派第一隊隊官張良臣駕率鎗船四只開往該處會同兜捕務將羅關福設法救回拿獲各匪解頞懲辦以靖地方而保治安 
[鎗斃途中搶鐲之盜犯兩名]  
　　迭在租界搶途中婦人金鐲先後共犯八次之盜犯邢阿發（即陳榮生）陳松懷兩犯前由公共公廨獲解鎭守使署業已訊實判决一併處以死刑故於昨日（二十七號）午後二點半鐘派兵將刑阿發（陳榮生）陳松懷兩犯綁赴西砲台地方鎗斃罪狀錄下上海鎭守使鄭爲示諭事案據公共公廨詳解拿獲持鎗行刧白克路途人金鐲之盜犯刑阿發即陳榮生陳松懷兩名到署經飭軍法處訊據刑阿發即陳榮生供稱前於上年不記月日先後夥同前奉獲辦之龔三郎王阿大顧金寳小富寳及周福林大興王三毛等持槍行刦垃圾橋曁法界新巡捕房門首及雲南路貴州路天潼路西新橋各處途中坐車婦人手上金鐲先後共有六次後因案發同黨被獲伊卽逃避漢口現又回滬於本年四月二十二二十五兩日先後夥同已獲之陳松懷及在逃之王四根張阿四等持鎗在於新閘白克路行劫坐車婦人金鐲二次統共先後搶刧金鐲八次又訊據陳松懷供稱於四月二十二二十五等日聽從邢阿發糾約夥同王四根張阿四行搶婦人金鐲先後兩次各等情不諱查該犯邢阿發卽陳榮生先後糾夥三人以上持鎗在途行劫八次而陳松懷夥衆行刧二次均犯刑律第三百七十四條第一欵之俱發罪兇惡昭彰法難寬宥應照懲治盜匪法第三條第一欵一併判處死刑以照炯戒業經電奉江蘇馮上將軍復准照辦除盜魁龔三郎顧金寶王阿大周福林四犯先後獲到已經判處死刑及餘黨逸犯亦經公别飭緝獲到再行懲辦外應將刑阿發即陳榮生陳松懷兩犯依軍法執行鎗斃爲此示仰軍民人等一體知悉此示 
[派員參觀第二師範十週紀念會]  
　　江蘇省立第二師範學校今日（二十號）開十週紀念大會先期由該校校長賈豐臻柬邀在滬政學各界並函請省公署派員與會茲聞鄭鎭守使派本署參謀長趙聯簧楊道尹派委員楊念祖至期代表與會昨已飭知二君查照矣 
[馬廠新兵將次來滬]  
　　陸軍第四師師長楊善德前因步兵第十三十四十五十六四團 
 
 
 

Page 11

 
 
管轄之十二營内士兵缺額應即添補曾於去年歲　　委十四團第一營副官張中成前往天津馬廠地方招募新兵四百三十二名（預備每營撥補三十六名）前日楊師長接據張副官由津來電謂奉令招募新兵已於本年正月間招足編　成軍當即分班訓練操法三個月刻下所習鎗步各操均已嫻熟茲定六月五號由天津出發乘坐火車南下約於六月八號抵滬聽候撥補各營缺額等語故由楊師長昨已飭知各該營長查照矣 
[警區分署改名分駐所]  
　　淞滬警察廳徐廳長以本廳所屬各區警察署之各分署與北洋警察章程不符是以擬將南北五區署之各分署一律改換名目爰特飭知各該署遵照定於六月一日始改爲某區某分駐所字樣業已將各分署區額除下俟改定名稱後懸掛 
[部派員設所辦理海運事宜]  
　　江蘇海運事宜自陶總辦任事後招商採辦陸續由輪船裝運北上者已達數十萬石之譜茲奉部派坐辦員一人於日内來滬就海運局内設立事務所以資辦公 
[國貨維持會派員赴江陰調查]  
　　國貨維持會調查部前見報載江蘇軍界戎服有提倡改用國貨之議查此項軍服材料宜於斜紋標布兩種現江陰夏墅等處已有專織斜紋布廠亟應前往調查業於前日派該會議員彭筱峰前往江陰各廠切實調查詳細報吿以資提倡 
[稅務公所之批示]  
　　上海稅務公所發出批示兩則錄下　　高梁燒酒業徵雅堂禀批據禀已悉查貨物八成分運二成留銷係省議會議决章程各業均遵章辦理並無異言油荳餅紅糧之所以准其十成分運者因本埠銷場絕無僅有或竟全數外銷是以量予通融以示體恤該業高梁燒酒本埠銷場甚廣何得援照油荳餅紅糧之例率請十成公運殊屬非是所請礙難照准此批　　 
　　磁業認稅商董陶鴻鈞等禀批據禀該業因沙船停裝營口磁貨不由上海轉輸以致稅數𨺗絀等情此係因訟暫時發生訟案一經解决不難回復所請退認之處應毋庸議此批 
[免除肺病之宣講團]  
　　上海基督敎中國靑年會　子部組織宣講團曾往各處禮拜堂宣講免除肺病方法並　送關於肺病之各種圖畫極受聽者歡迎嗣後如有學校公　　團體亦欲邀往宣講者但須以地址日期函吿四川路一百三十號靑年會童子部李啓藩君或童星門君即可如願誠長進衛生知識之好極會也 
[醮不後之枝枝節節]  
　　住居吳江縣同里鎭朱家浜之婦人朱陳氏其子早故遺媳顧氏兩代孀居苦守度日詎近日朱陳氏聽信讒言欲逼令伊媳再醮與内姪某甲爲室顧氏守志不從陳氏遂擬約定日期强逼成婚顧氏情急聞風逃逸陳氏疑係所雇長工湯阿惠勾引藏匿在家遂聽信小羊狗之唆使紏衆擁入湯家適湯外出朱陳氏等率衆破扉直入内外搜尋不見顧氏影響小羊狗等乘間攫取湯之耕牛一頭並零星物件次日陳氏在别處將媳尋回與顧氏串通口供以小羊狗爲僞證赴吳江縣知事署禀控湯阿惠勾引藏匿爲先發制人之計經該縣提訊後以湯阿惠妨碍安全罪有應得判决湯監禁十個月湯不服遣人投上海地方審檢廳上控業將一干人證傳提到案昨日午後由趙堵曹三推事官會同鍾檢察官開庭辯論湯伸訴前情並稱實遭誣控且家中損失不少俱被小羊狗等攫去求請明察等語訊之朱陳氏與小羊狗供詞支吾質之朱顧氏供稱小婦人實未遭湯誘匿前在吳江縣堂上所供各節乃我姑所囑托其實與湯毫不相干此次事因我姑逼我再醮而起云云問官得供即向朱陳氏駁喆該氏供認誣控屬實問官會商之下判朱顧氏開釋湯阿惠暫行還押聽候發落朱陳氏與僞證小羊狗判令分别押候究懲 
[惡姑虐媳之殷鑒]  
　　姚嚴氏前將養媳小英凌虐甚至身無完膚經鄰人代報捕房飭探往查該氏已經逃逸祗將伊夫姚宏泉拘入捕房傳同見證唐春林顧張氏李林根等並養媳小英解送法公堂請訊各見證供明小英被虐情形經聶讞員驗得該媳受有遍體傷痕奉判將小英送醫院醫治姚宏泉管押各見證退去候將姚嚴氏提案再訊在案現由包探將該氏提到於昨日續解　公堂請訊嚴氏供因小英不聽敎訓故此略責數下餘供支吾聶讞員以該氏將小英凌虐至身無完膚實屬慘無人道遂判嚴氏禁押三月姚宏泉押滿一月分别示　小英仍送醫院醫痊再核 
[販賣不遂洩漏姦情]  
　　黃浦路三十六號馬房馬夫王阿興因先後引誘老垃圾橋附近鴻昌鐘表店主袁春泉之十三歲孫女丫頭及弄内王敬家十五歲婢女鳳喜至某客棧姦汚被同類周小仔得悉欲將兩女帶往奉天販賣因王不允周即通知袁與王敬之戚杜寳堂報請捕房將王與兩女及周一併拘押昨晨併解公共公廨經中西官研訊明白以王姦汚幼女不法已極着押西牢五年周居心不良着押西牢一年兩女各交其家屬領回完案 
[閔行烟妓來滬迷路]  
　　崑山婦人黃楊氏前日在曹家渡迷路由四區四分署崗警查見帶入區署當送警廳司法科經段科員研訊據供丈夫名黃三寳前被鄰婦誘拐來滬賣往閔行鎭花烟間爲妓此次乘間逃出云云判還押候查 
[無賴攫金挖耳]  
　　無賴李德明（即李阿章）前日在南京路攫取童張氏金挖耳由捕追獲昨解公共公廨訊供屬實判押西牢半年以儆 
[流氓攫金圈]  
　　胡沈氏投法公堂禀稱前日婦人行經城河浜地方突有流氓徐志州從背後上來將婦人耳上所戴之金圈攫去逃逸報捕拘獲今解案下請爲訊究訊之陳供以後不敢再犯今求恩宥中西官判管押三個月逐出租界一年 
[介紹新著]  
　　商務印書館新出版之東三省紀略係合肥徐君曦所編纂自疆域山川海疆以至邊塞鐵路凡形勢之扼要建置之沿革紀載極詳而於外交之失敗利權之喪失尤維舉無遺昨承見贈一册書此誌謝并爲介紹於留心時事者 
[誌謝]  
　　麥倫書院於二十九號午後開運動會昨承惠贈入場劵兩紙又靑年會童子部惠贈免癆月份單兩楨書此併謝 
[雜評三]  
[讀東三省紀略有感（訥）]  
　　自我國承認要求日人取得蒙滿權利後距今不過十餘日而日本發利滿蒙調查之官書與私家著述一時竟多至數十種（見最近之京報）此非彼國人士留意於平日者寗能倉猝立就乃返觀　來擁有滿蒙之中國所謂關於滿蒙之出版物自古迄今有幾　耶平素漠不關心棄置不顧一旦爲外人攫取而後譁然曰滿蒙滿蒙是誠我國士夫之羞也 
　　今番權利之喪亡南滿較東蒙尤多（本日命令亦云南滿權利損失已多）國人亦旣喟然深惜之矣然雖惜之恐仍不知滿洲之爲滿洲者尚多而商務書館於此適有東三省紀略一書出版於地理形勢風俗物產與夫對外交涉之歷史罔不囊括於寸册中一部傷心史吾國人讀之較彼國人讀彼國所調查者感情將奚似也 
來函 
[武進來函]  
　　編輯諸君賜鑒僕以不相識之人冐昧投函得勿驚駭然頃間得一絕妙之文可爲新聞資料蓋係吾武進諸紳士請恢復全邑光復後被毁之各廟宇上將軍巡按使書洋洋數千餘言聞已遭批斥現仍運動思達目的嗚呼彼等握吾邑之大權未聞興一善政此次救國儲金亦闃焉無聞惟沾沾於恢復迷信思邀神眷亦可異也謹抄錄全文急投貴社不識能登入來函欄否武進人一分子謹上 
　　惲彥彬盛杏蓀等上江蘇巡按使將軍請恢復武進已毁各廟禀禀爲請復城隍神廟以存祀典而　輿情事竊維天地神祗之祀合人鬼而爲三彰善　惡之經徹幽明而無二大抵强兇藐法尚畏　誅愚賤習聞惟知冥報故聖人神道設敎所以濟道德之窮補政刑之不及也統計各省祠廟何止千萬所在不同獨城隍廟千餘年來通行天下載在祀典崇奉尤虔其意則秩此親民其職則功司守土凡遇地方水旱偏災命盜巨案官民籲禱靈應昭然志乘具詳班班可數攷城復於喤語本周易厥後斷章取義祀以爲神在六朝已著其邑淸初即有三廟曰天下都城隍廟曰府城隍廟曰縣城隍廟至雍正年間分置陽湖縣治復增新廟而四其制與他縣雖殊其列爲明祀則一自辛亥以後政體雖經改易毁廟並無明文緣業經正法之趙樂羣前任武進軍政分府時埀涎各廟地基公產串同本地痞類希圖收賣侵蝕任性妄爲將境内列爲祀典之專祀神廟一律肆行搗毁褫剝神像侮辱百端兵警橫行藉端詐索士民嗟駭莫敢誰何乃該犯官於毁廟之後未及半月即狂易失常忽將學堂陳大復無端槍斃以致身罹大辟報應昭彰莫不同聲驚異現幸兵戎已定祀典重修近因春秋丁祭舉行闔邑觀瞻咸懷肅穆人心爲之一振其各省前代鄕賢功臣公私祠廟均經奉文分别存留發還何以獨武進神廟一經暴徒毁滅遂任永付闕如非但神不降福妖癘繁興即每遇地方公會如禱雨祈晴等事官吏亦無根據處所甚至神舍改爲民居神像投諸糞壞反經蔑禮怵目驚心方且謬詡文明自謂破除迷信不知崇德報功古今通義馨香俎豆中外同風卽東西洋各國如耶穌天主福音基督等敎無不設禮堂虔誠崇拜日本通國神社林立官爲保護輪奂常新豈環球皆有神明獨一邑不宜廟祀且肆毁出於暴徒而永廢幾成定案揆之民情而大悖合之公理而不符政體攸關似非淺鮮前經彥彬等禀由内務部奉文行查在案惟因革旣未有專章斯奉行仍莫衷一是隠佔侵漁惟力是視實無以妥神靈而昭公理現在縣治改併所有從城隍四廟自應公别去留以昭定制爲此再申前請擬懇道尹憲轉行武進縣知事飭查各該廟原有基址產業如數發還酌定縣廟坐落處所立案准行由民間自行修復庶幾禦災捍患神有憑依臨上質旁人知儆畏實於範俗牗民不無裨益乞批示行縣轉飭祗遵實爲公便至其餘各項正祠廟公基公產宜如何分飭存留保護以俟修復而備撥用之處出自鈞裁合併陳明惲彥彬盛宣懷莊賡良張壽齡惲祖祁董康莊殿華徐壽基李寳淦錢振　呂景端朱承訓余文鉞盛春頤等謹禀 
[女子社會服務社來函]  
　　茲啓者本社定於本月二十九號下午三時半至五時假座四川路一百二十號中國靑年會開成立大會請貴報登入來函欄内並附簡章一紙即希察閱代登是幸 
　　女子社會服務社綠起及簡章 
近數年來女學日興女子入學者日益衆然皆圜　閨媛而貧民女子無與焉夫以貧女失學迫於飢寒則何事不可爲言念及此能不慨然而直接受其影響者厥爲社會同人忝爲女子靑年會會員均以改良社會爲職志爰集會中同志組織斯社謀貧民女 
學之振興作社會敎育之輔弼并定社章如左 
　　社章一定名女子社會服務社二宗旨實行服務社會各項事業三資格對於本社宗旨表同意者均得入社爲社員四社員社員分通常特别及贊成三種五社費通常社員年納一元特别二元（額外捐助尤爲歡迎）六職員設社長一人副社長二人書記二人會計二人幹事二人董事十五人七選舉每年常會選舉一次凡爲社員均有選舉及被舉權八會期每年常會一次董事會由董事自行召集之由社員十人以上之請求者得開臨時會到會二十人以上即開議 
　　附則一本社暫設敎育及實業二部規則另定二社章除（二）（六）兩條件外餘於每年常會時得以社員過半數同意修改之三本社與女靑年會聲氣相同故與該會互派代表一人以祈共謀進行發起人黃佐廷夫人陳英梅女士同啓 
[滬西啓智學校來函]  
　　啓者本月二十三日閱貴報載本埠城内西馬橋啓智學校爲學生罰金抵觸一事殊於本校名譽牽涉蓋滬地啓智學校現有兩處西馬橋一校於去年開設本校由校長江政卿君創設已歷九年學生達有百數十名之譜向在西門外校名雖同地址各異貴報登載雖有西馬橋之别但本校已受諸校董及學生家屬紛紛函質日不暇對矣爲此函請於來函欄内將敝函登入以釋羣疑曷勝幸甚滬西啓智初高等學校謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[叛奴之母（再續）] [  常覺]  
　　馬林娜曰汝誠辨哉讀者當知爲人母者造世界人類者也一聞殘害生命之舉與其良知截然相反今馬林娜阻止其子搗毁阿拉多鎭之舉正爲此故然而其子方爲虚榮心所淫良心乃盡汨沒與馬林娜相辨難者終日馬林娜知不可以言喻聽之而已默不與語久之久之夕陽將下而未下馬林娜垂頭而坐乃於篷帳之隙直窺見彼所寳貴之鎭而其子乃欲搗毁之於俄頃間者于時陽光照其上馬林娜見鎭之城牆與夫塔　色乃盡頳如浴鮮血之中覩此景色則覺此城此塔在在似有創痕而無數之鮮血直從此痕而流時旣垂暮頃之紫色者盡作黑色更覺此鎭黯然無生氣如陳死屍無何天上明星點點現矣在馬林娜視之實如出喪時所燃之燭嗟乎馬林娜此時雖距鎭遙不能一一見然其寸心中方思此鎭上人此時不舉火者恐爲敵人注意也街上死屍纍纍人且不敢放聲而哭僅低其聲交頭接耳而語而全鎭之人方俯首以待死期之至此情此景有時一一獨於馬林娜之眼簾旣而思之此鎭人之生死關頭惟俟吾人此際之决心而已斯時馬林娜視已乃非僅爲其一子之母實爲全鎭人之母矣馬林娜方頻爲幻想其子忽語之曰今晚天色果深黑者行且大舉而攻擊矣蓋日中爲陽光所照吾人之目反爲所蔽而一切軍械又閃閃作光似阻吾人之行動言旣復拔其所佩之刀目灼灼向之視馬林娜乃語之曰兒趣至吾懷凝爾神想爾孩提時之快樂并念鎭中人之愛爾其子應命趣跽馬林娜之側投其首於阿母之懷復閉目作深思狀馬林娜語之曰爾究何愛乎其子曰吾愛光榮與愛吾母以阿母生吾吾乃有今日也馬林娜曰爾愛女郎乎其子曰世界女郎多矣吾誠愛之然終有厭棄之日吾又奚愛爲馬林娜又曰爾將來亦欲有子女乎其子曰吾不欲有子女吾果有子女他日或有如吾之人者行且殺吾子女吾於彼時年旣老又弗能爲吾子女報仇然則吾奚欲有子女爲馬林娜至是喟然長歎曰爾貎誠美惜乎相薄如電光之閃動其子曰誠如阿母言言旣復投其首於馬林娜之懷作孺子慕未幾沈沈睡去馬林娜起其黑衣之角蒙其首復取其子所佩刀洞其子之腹其子頽然倒氣遂絕蓋爲母者必稔知其子之心房戮之果易命中也衛隊見者在驚馬林娜面色慘白指阿拉多鎭而言曰吾以一國民而論吾爲我宗邦誠盡力矣然以人母而論則又未也吾今耄矣弗能再舉子他日爲吾祖國宣力則吾生存世間亦無所用之矣吾今惟有追隨吾子而去乎言至此復舉其刀嗟夫讀者刀上點點血痕猶宛然在也此血也非己之血乎馬林娜以此鮮血淋漓之刀直穿其胸刀甫及而馬林娜之靈魂已隨叛奴而俱去矣嗟夫嗟夫 
二十六日第十三行第二十四字間誤問又二十五字則字衍又十五行第二十四五字對於應改爲此時第十六行外援上應加旣無外援下旣絕二字應删去又四十一行十三字捧誤棒均此更正 
游戲文章 
[戲代某小學校聲明罰欵之理由] [  吳悔初]  
　　（事見二十三日本報）　　啓者凡建設一事各有規則所以示遵守而促進行也本校自開辦以來悉本敎育部定章即偶參以己見亦復不越範圍本校管理規程第七條云學生有違背學規應予以相當之儆戒此本校罰欵之規定即胎胚於此查民國現行法律載有罰贖條文今司法與敎育並重司法界旣有罰欵一條之規定敎育界反不能仿行之乎豈行於法庭則有效行於學校則得咎乎豈敎育原理不根據法律乎本校學生黃宗海者以七齡童子請假一日而竟敢逾期五日其藐視校規荒廢學業已可槪見語云寸陰是惜分陰是惜彼旣甘心損失五日之光陰而區區五元罰欵不過稍示薄懲何得爲苛且本校定章之始實有深意存乎其間蓋本校之開辦也不領公欵純粹私財不取償於學生以資補助設經費吿絀則敎員非徒哺啜之流斷不肯悉心敎授此不得不取罰欵之理由者一人之愛財誰不如我頑皮之學生予以呼斥則不知羞加以楚撻則不知懼惟於錢則亦有殷殷不捨之意彼受罰者勢必取之於家庭則父兄不免督責姊妹不免揤揄是學校與家庭不聯絡而自聯絡矣此不得不取罰欵之理由者二加之强迫敎育行將見諸事實夫强迫云者非謂各校宜具强迫之手段乎故本校對於罰欵一層凡經申吿後不繳則出票强索之是實行强迫手段也至於不先詢問學生不到校之理由尤屬荒謬彼不過一學生耳旣不向本校聲明續假而反欲本校下問家屬則學校之聲威掃地矣即使詢問安知彼不架詞掩飾規避取巧是以本校祗知取索罰欵而不計及其他也本校具此充足理由深恐好事者流妄肆譏先此陳明謹啓 
[國恥紀念] [  息游]  
國恥國恥衆口僉同深思遠慮之士爲懲前毖後計擬將日本最後之通牒書於座隅印之　面俾國人觸目驚心深入腦際不至爲一時口頭禪而祗有五分鐘之感觸也予將最近之聞見關於國恥者述之如左 
尚存里紅庽前晚爲燒路頭之舉狎客某擺雙雙臺爲倌人撑場而邀友赴宴友誚之曰國步艱難子仍興復不淺是殆叔寳一流人物歟某曰迂哉子也余之出此正爲觀感計豈眞全無心肝哉前日點菜時已知照本家將象箸銀杯各刻國恥紀念字樣使同座諸人及早醒悟若目爲東山絲竹僅圖一時行樂是反沒余之深意已友曰子之言辯矣第思坐有名姝偎紅倚翠喃喃絮語打情駡俏客之靈魂盡爲所攝斯時耳已不聰目有專注其心坎中豈尚有國恥觀念乎曰否否徵局爲花酒中必要並肩握手我我卿卿此假惺惺之應酬品不得不爾宋儒云目中有妓心中無妓余已將此二語練習到十分地步使程老夫子見之必許爲入室弟子倘人人有此高尚之思想雖夜夜花天酒地亦不失志士眞相友曰如子方願闊老大少趁此時機借花叢中多開幾次國恥紀念大大會 
甲乙二人至張園啜茗坐甫定甲曰昨晚過訪吾子知已他出果何所事事乙曰中國交涉失敗損權利辱國體余甚恥之激刺於心因到舞台觀劇藉以自警甲曰此何說曰舞台中佈景閉幕幕上向有大字廣吿如仁丹綠錫包之類不一而足今某舞台欲迎合國人心理將幕上改製國恥紀念等字樣俾稍識之無者咸恍然於國家受此大恥是視聽之娛實寓惕勵之意余之聽戲原非戲迷也甲曰然則一般馬夫流氓口唱小東人先帝爺日日　足舞台中看白戲者殆亦鑒於國恥乎 
南京路某總會牙牌聲丁丁然客有入者見每桌四人圍坐鈔幣盈握洋蚨高疊白板中風之聲不絕耳鼓正興高采烈互决最後幾公鐘之勝負也案上忽呈一種新鮮花樣映客眼簾蓋每張牌背上鐫國恥二字耳客訝曰國恥紀念可謂風行一時已座中人聞客語起而言曰吾儕用意良深謹爲客吿嘗觀中國人熱度有時沸騰上湧者不旋踵而消滅殆盡此次會中人别出以裁將國恥刋於麻雀牌背面一經入局隨在存國恥之憤較之效醇酒婦人作消遣者豈非成一反比例哉客莞爾曰八圈十二圈將畢手風不順鈔幣一空洋蚨飛去縱有勒子而不能和或見和張而被上家攔去斯時之麻雀大王固存憤憤之心然所憤者在此不在彼若夫一色旣成嵌擋自摸心花怒放樂不可支憤於何有客言竟聞者嘿然（五） 
栩園詩選 
[淮安紀行十六首（續前）] [  張季子]  
　　蒼生安石與同憂茇憇棠一埭留何事南齊王仲寳斜簪散髻說風流 
孟城城外水連雲卅里湖堤傍露筋愁絕花蟁如鴨大（諺郵蟁子大如鴨）如何鴨　賤子蟁（高郵產鴨蛋最盛） 
湖田處處鴨闌遮一片菱花間藕花養得鴨肥菱藕足一年生計抵桑麻 
樂府江南字字新嫣朱膩粉采蓮辰可知憔悴貧家女不似嬋娟曲裏人 
宣房歲歲志河渠順水應知一事無識得禹功兼賈策船山不是一經儒（時方讀王船山遺書） 
王（高郵）劉（寳應）名學照邦閭誰似潛邱老著書便欲近從潘（四農）魯（通父）孔（宥函）同時已復恨相如 
一城烟雨足蒲荷臺榭臨流結搆多最愛蒹葭秋水館（丁儉卿别業）晚風月上聽漁歌 
何因漢戲誤山陽（府有山陽公祠）枚里聞看夢草荒祇是感人凄斷處南昌亭在釣臺旁 
筆記 
[西戍途中日記（二十七續）] [  桐城劉雨沛]  
　　七月初一日自永昌西行附城二十里石大如斗縱橫道周地高路下狹隘崎嶇若戰時遇此天然障碍輜重礮隊必多傾覆予乘馬緩行二十五里水磨關午餐關處雙峰並峙大河前橫原屬要塞地點奈回亂以後此關遂廢頽垣坡壁瓦礫高低祗茅店兩家安庽行旅下坡過河即大河口岸側居民尚多其水發源山泉異常淸沁二十里三道梁梁道大石碍路須繞南行遇梁高岡平闊古爲戰場有明張將軍戰勝處碑惜碑後序文磨滅不可卒讀又十五里上坡至水泉驛宿薄暮打鴿數隻下酒甘人迷信無食鴿者故鴿之　生甚夥 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第三十章（續） 
　　晚餐旣已諸孺子遂退安東尼亦自去愛德萊得獨留伴其阿母密斯脱特雅乃語其妻曰裘蘭今吾人寢當稍晏以好克司侯爵尚須來也愛德萊得曰阿父然則吾人當待之矣特雅曰然又語其妻曰裘蘭今夕孺子茶點可在書室中母令在廳事喧爭致見笑於貴客密昔司特雅頷之乃自上樓入會客室中料理一切又召臧獲吿以好克司侯爵將蒞止之事乃始倚樓少息愛德萊得亦自赴書室則裘理雅方倚桌讀書書聲與密斯栢瑩之琴聲相和喬治與敏萊則方口角愛德萊得曰密斯栢瑩君今夜茶點請即飲於此間裘理雅亦然以好克司貴爵將來殊不宜嘈雜也裘理雅聞語立掩其書起曰誰語者愛德萊得曰阿母令我言之耳裘理雅曰此吾不能汝儕尊貴爵如天上人以吾視之直賤不値一錢今以彼之故欲我不入大會客廳吾實未能從命愛德萊得曰此烏可豈····裘理雅曰母與汝此吾自能與阿母辨之 
軍事小說 
[托爾其泰之外孫（三續）] [  劍虹]  
　　霍根卜而曰瓦薩之賣牛酪者殆波爾波耶克里西亞曰然霍根卜而曰波爾波寗不畏彼德探之手鎗遽以眞情相吿耶克里西亞曰吾早知其家有秘密事是日吾右手握手鎗左手執波爾波之臂要之曰汝脱不以秘密吿我者彈且洞汝胸矣波爾波懾於吾威遂悉舉以吿吾至彼德探之姓名即波爾波亦莫能知語至此聲浪漸低鼾聲繼起哈尼司遂返身去明日哈尼司乃喬裝爲農人赴瓦薩操牛酷業者果有波爾波其人哈尼司謁波爾波謂彼爲農人因田舍屢遭官軍擾佔無以爲生求爲傭日博兩餐足矣不取値也波爾波憐其誠懇且自念苟得一良夥亦可藉以稍減其勞許之哈尼司遂爲波爾波牛酪肆之夥終日緘默無一言料理諸事則又井井然暇則臥於草屋之敗絮中波爾波頗嘉之一日午餐甫竟波爾波謂哈尼司曰今日有貴客蒞吾肆汝可爲吾去市招不作生涯也哈尼司唯唯波爾波又曰今日貴客來吾且有三十羅卜之進欵汝善伺貴客客去吾當以兩羅卜畀汝也哈尼司又唯唯旣而客至約四五人覩哈尼司顧波爾波曰彼爲誰波爾波曰彼爲吾新僱之夥人至忠懇言呐呐不能出口可憐人也客曰識字否波爾波曰彼果識字不爲吾夥矣斯時哈尼司愈作忸怩靦覥態客相顧狂笑曰是眞所謂鄕愚也語時相率入一小室蓋秘密事件恒於此室起草也哈尼司細察此四五人中惟一碩者似曾相識細憶之知爲飛行隊中之將校克其萊斯機他則非所知也哈尼司默念克其萊斯機之母爲托爾斯泰之長女奈何以鼎鼎大名托氏之外孫乃竟甘爲敵軍之傀儡誠可惜也時波爾波方備牛酪以獻客哈尼司乃捧牛酪而入時諸客皆握管疾書如軍書旁午狀至忙碌彼等以哈尼司不識字也遂不加防範而哈尼司放其靈敏之眼光略一梭巡知所書者確爲俄軍之秘密事件然罪犯在前隻身赤手且不能遽加以掩捕明日辭波爾波返彼特克洛往警署晤偵探長偵探長握哈尼司手狀至親摯謂哈尼司曰德探之事君當得其底藴矣哈尼司曰誠然偵探長曰然則罪犯必入君手矣哈尼司曰談何容易乃具吿偵探長以瓦薩事且謂茲事須付其責任於憲兵偵探長頷之乃通秘牒於憲兵營遂於某日在瓦薩車站破獲焉證據旣獲堂堂托爾斯泰之外孫遂伏法於露西亞大本營鎗聲之下㈢（完） 
 
 
 

Page 15

 
 
   
 
 

Page 16

 
 
   
 
 

Page 17

 
 
申報弟五張 
中華民國四年 
西曆一千九百十五年五月二十八號星期五舊曆乙卯四月十五日共五張 
救國儲金二 
[補錄五月十日中國銀行收款淸單（再續）]  
　　第二百四十八册一號至九十一號 
葉緯章五元歐陽雲僧十元司徒兆昌五元林幼　十元周桂生二十元陶靜山五元潘祖懿一元潘諸九如二十元潘太太二十元潘祖彝九元施仲箎月薪二十元馮草央一元邵聲濤二百元孟筱臣十元杜子輝五元周慕蓮五元錢朱媽一元施媽一元傅同正一元戴和尚一元嚴桃宜一元王押駟一元李才寳一元陳永奎二元陳桂香二元笡水鏡一元郭阿宜一元楊金福一元蔡榮根一元石錦祥一元謝阿如一元劉福安一元高雲波一元秦長生一元秦潤生一元馮阿謂一元陳阿生一元王錦山一元甘炳和二元金燦庭二元傅豐源五元黃德裕二元劉雲生二元劉雲卿十元劉炳生五元周鑑泉二元黃桂祥二元王長生二元薛崇英五元賈春榮五元秦志康三元章雲翔三元顧次雲一元陳聯鋆五元孫直齋五十元錢泳十元張德明十元許道庚五元聚星堂五元林似效二元沈晉鏞五十元翁華錄二元朱惠生二十七元李佑福一元朱錦卿六元羅廷章一元秦子奇二元羅樾卿五十元羅菊泉一元朱崙卿二十元徐才欽一元張輔廷十元黃基順一元羅似山五元潘承葆一元黃泰來四元豫源莊六百五十元馮梅卿二元朱葆卿二十元 
　　第二百四十九册一號至五十六號 
俞金林一元胡洪錦一元吳春義一元周瑞昌一元桑友康一元吳菊義一元黃珍庠二元王金元二元王六圻一元張裕生一元曹壽康一元曹心安三十元周啓明六元吳福記一元包顯定一元顧志軒一元邵俊一元徐成良一元施雲章二元鄭文益二元虞中洽一元陳肇昌一元胡阿岳一元董正喜一元徐緝甫一元劉阿表鄭小香合一元余柏年俞筱寳合一元李少雲一元金康侯五十元德慶興二十元袁蓮舫一元陳家秀一元張玉書二十元和泰祥二十元岑永核一元沈濟坤一元戴顯猷十元德基十元泰昌號十元殷少卿　煥宸合一元豐德十元瑞泉號十元濟仁十五元眭濟昆十元金舜甫十元泰興號十元商隱居士八元王厚培三元寳源隆二十元尹琴生二元義聚生二十元賈慶餘二元何麗生二十元秀珍校書五十元濟泰紗廠小工女工共二十三元陸全雲袁子林合一元 
　　五月十日共收儲金銀元九千一百七十六元連前共計已收儲金銀元四十一萬五千二百三十三元二千二百零三兩五錢中國銀行謹啓 
[五月十一日中國銀行收欵淸單（續）]  
　　第二百四十七册八十六號至一百號 
沈阿林十元謝紫山一元陳裕隆一元王正昌二元陳瑞庭五元王仁成五元張鵬飛張履歐五十元雲成泰杭綢莊同人十元豫豐泰杭綢莊同人十元楊選靑一元章信茂一元楊幼伯一元高詩庭一元葉慧生一元朱戟臣一元　　第二百四十八册九十二號至一百號 
陳南山二元胡整初六元馮子仁一元馮肇西一元邵伯淸一元盧桐坡一元俞任皂二元伯英一百元仲午一百元 
　　第二百四十九册五十七號至一百號 
忻廷發一元錢瑞棖一元莊夏毛一元何阿雷一元朱林記一元周財元一元康先光一元葉阿根一元戎阿鶴一元戴少良一元張生來一元胡銀生一元張銀寶一元陳香狗一元孫鼎友二元禇三全一元曹阿發一元姜女士二元姜渭熊一元洪女士一元姜福祥一元董阿倍一元董祥記一元朱嘉賢一元姜有棠二元姜福淸一元萬源祥七元德茂祥七元順豐七元德昌　七元和豐七元寳昌祥七元葉日馨七元怡泰七元正昌七元裘乾豐七元信和七元彙源七元同和永七元萬慶豐七元公和祥七元萬茂昌七元大同七元德茂興七元 
　　第二百五十册一號至一百號 
煜凱氏十元老九和綢莊四十元張紫蔭二十五元伊　遜九元徐稻農二元韓景儒二元陳龍生二元金梅春二元程仲英二元朱侍卿二元鳳瑞阿二元張佐良二元葉仲　二元汪惠成二元洽昌一元徐開順一元仁記一元張金土一元張貴榮一元沈財福一元張林福一元董秉衡一元韓明友一元洽記一元陳益欽二十元德大昌七元湧利七元宏大七元永豐昌七元生茂七元萬昌七元元大七元萬裕協七元泰源七元順成七元杭大生七元衍餘七元聚豐和七元開泰七元永豐泰七元元大生七元恒隆號七元潤成七元廣和號七元協記陲七元鴻勝莊二百元王槐廷一元王泉甫一元傅寳餘一元張曉滄一元源生硝皮作五元泰記號七元萬豐裕七元順元號七元永裕號七元乾坤和七元瑞馨祥七元立大七元陳瑞豐七元豐祥七元惠和七元同森泰七元順和七元恒和協七元仁大昶七元保泰七元大通七元錕泰泳七元乾泰昶七元同泰七元同有豐七元王撝記二十元倪伯衡十元倪仲化十元帥羅車一元瑞峰和尚一元沈正泉一元長坤和尚一元謝金寳一元高國慶一元吳文錦一元心蓮和尚一元吳文魁一元靑山和尚一元眞參和尚一元卬文和尚一元聖慧和尚一元大高和尚二元遐齡和尚二元吳杏春一元董樂山二元同益莊同人五十元李恒茂一元左元淮一元任榮祥一元蔣高金一元郭雨春一元朱以興一元陳邦禎一元潘忠富一元（未完） 
　　勘誤前載第二百三十一册八十一號劉飛泉改爲劉麗泉八十二號葉家福改爲葉家駿九十一號劉錦原改爲劉錦　 
[補錄五月二十日交通銀行收欵淸單此爲第十次報吿]  
　　第十四册九十五號至一百號 
王阿松二元王書林二元唐晉一元協源錢莊一百元徐寳山一元徐祖培一元 
　　第十六册一號至五十七號 
沈次裳月薪二百五十元王志南月薪五十元歐陽森月薪二百元王大生月薪七十五元王大生二十五元王篤生 
月薪五十四元汪子嘉月薪三十六元王子聰月薪三十二元吳逢春三十二元曾任少月薪二十八元陳楚鈞月薪二十六元吳祥麟月薪二十元胡德明月薪二十元李爽初月薪二十元貝慶綏月薪十五元張慕劬月薪十元王升月薪七元莊順榮月薪七元范順富月薪七元陳阿福又七元樓阿才又七元和興永十元王芝珊四十元黃源興二十元宋豐厚二十元福泉合十元王九齡十元汪昆臣一元梁德楷一元宋開松一元張紫祥一元馮禮金一元萬和森一元沈煥章二元鄭𣲙臣五元陳　耀五元張叔勛十元盧適均十元謝永欽十元夏文　一元夏文瀾二十元陳松筠五元曾淵四元雷春山二元三友堂四元馮詩銀一元馮詩經二元蔡師白五元胡選靑五元羅菊軒二元常治吾五元廖有章五元蔡叔　五元蔡仲靑十元譚甘澍十元更記五百元 
　　五月二十日第十次共收儲金銀元一千九百七十九元連前共計已收儲金銀元二萬六千八百四十三元銀七百四十五兩一錢二分八釐交通銀行謹啓 
[五月二十一日交退銀行收欵淸單此爲第十一次報吿]  
　　第十五册十五號至二十號 
徐　二十元福康錢莊八百八朱五樓三百元鍾飛濱二百元福康錢莊各友薪俸一月二百元 
　　第十六册五十八號至九十九號 
李坤林一元周孔銳五百元黃玉書三百元厲偉臣五元黃祥麒二十元悅來公司同人二十元黃玉鏞十元黃覺民十元黃銧卿五元楊浩欣十元周子斌十元沈錫華十元羅培釗十元陳　齋十元花酒儉局費蔡星琪一元又陳松林一元又張希曾一元又何家雁一元又王品生一元又金子英一元又徐秦增一元又陸慶萊一元馬　卿一元姚撫丞一元路子椿一元錢俊奎一元何子卿一元毛裕發一元沈和尚二元王孝道二元戴阿寳二元樂瑞泉二元湯阿虎二元張和尚二元王富明二元葉世生二元張發榮二元張關源二元寥桂四元胡雲生二元沈阿金二元沈筱林一元 
　　第十七册一號至三十三號 
祥元公司房租四月份二百十六元李阿根一元沈順生一元楊全福一元林阿川一元沈洪甫一元沈土發一元楊乾林一元吳榮生一元沈麗生一元沈寳生一元楊金榮一元尤阿玉一元王根松一元錢阿根一元祝全寳一元衛阿松一元劉山川二元張三寳二元俞友堂一元俞福泉一元陳阿生一元沈葭生一元蔣世堂二元劉銀泉二元張堂元二元琴言校　二十元楊阿姐二元老三姐二元金阿姐一元巧記十五元怡記號五元朱許氏五十元 
　　五月二十一日第十一次共收儲金銀圓二千七百二十五元連前共計已收儲金銀圓二萬 
九千五百六十八元銀七百四十五兩一錢二分八釐交通銀行謹啓 
[國貨調查此欄來稿容侯陸續登出]  
　　紙烟上海福建路北京路萬恒豐號經理之鴿子牌香烟每盒一元五角 
　　牙刷廣東各號新出牙刷其物　固發行所上海四馬路植權女子公司 
 
 
 

Page 18

 
 
   
 
