# 1889 - 295 - 4905937

 

Page 1

 
 
[新印繪圖封神演義告白] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀商紂寵任姐己斫脛剖心胎息史書並非影響而太公之妙算哪吒之神奇以及仙佛妖魔神靈鬼魅則又憑空結撰簇簇生新閲之實足以遣旅愁消綺思説者謂古今章回小説定當首屈此書焉惜乎坊刻模糊苦無善本善魚亥豕龔謬承訛本舘幾歴居諸再三讐校正其悮字務使髮憾無貽然後用新鑄鉛字印成復請畫師將諸圖一一重繪鬚眉巾幗掩映生姿雕鏤之工亦無倫比今定於禮拜一即本月十五日出售每部分裝十六本價洋八角請諸君子移玉本埠申報舘申書畫室及各外埠申昌或寄售申報處購取可也 
[發售廿四史預啓] [  圖書集成局主人啓]  
　　本局開印古今圖書集成一書早己排印齊全祗以卷帙繁重加以去年訂匠忙迫異常致第三批出書之期襍遲館至豐底己將第三批書發出全書完畢矣隨於圖書集成印竣之後即刊廿四史刻下己將排至一半用中國潔白連血　印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲　時取書者須先將銀交足給以分期取書單子可以經部隨印隨出約於本年終全書可以告竣諸君子有欲先覩爲快者幸即早日至申報館掛號可也如至全書印成　辦者不照預定之例須再行定價今印有　張欲觀向申報館領自此布 
[與客論水災]  
　　自客語賓紅閣外史曰我見貴報屢言江浙各屬水災矣近且告災之書無日不連篇累牘矣實則各屬固何嘗有災哉多見貴報之造言生事而己外史曰子誠何所見而云然客曰僕盖久居滬上矣每於服賈之暇購貴報而閲之見夫鋪敘災情描繪災况如話如畫務盡且詳由晉豫而山左直東以迄遼瀋歴十餘載靡有己時不覺慘目傷心爲之淚涔涔下竊以爲人同此性即人同此情自必慘然不歡面有憂色矣及偶一出門散步則見衣冠絢爛車馬縱横店鋪輝煌百員山積間過平康曲巷粉白黛緑障袖倚門絲竹管絃終宵不絶更或笙簧互奏袍笏登塲一曲甫終擲金錢如密雪或即燈紅酒緑歗侣命儔窮水陸之珍奇傲鯖廚之精美萬錢下箸自侈豪華一紙猩紅名花立至履舄交錯樂也無涯至于挾妙妓選雛伶高駕馬車揚鞭紫陌遨遊於静安寺一帶或折而至張園徐園半日倫閒費己不少近又有大花園公可之創凡屬少年子弟黑衣寛辫帶西式眼鏡銜吕宋烟裝束若京優言語不三不四者更喜驅車而往以暢豪情嘻使答屬果有災荒當必有惻然動念者何至若秦人視越人之肥瘠漠然不加休戚於其心惟是極欲窮奢祗樹一身之行樂哉然猶曰向時災在遠省是以度外置之耳至今秋而江浙兩省蛟水成災則眞切近己身矣縱手無斧柯不克援斯民登袵席亦應痛心疾首寢饋不安乃何以狎妓者如故也觀劇者如故也坐馬車游花園者如故也至於妓館酒館烟館花館亦無一不其門如市熱閙依然且更踵事增華益形華麗也鄙人竊不解其由惟有疑江浙並未成災雨久不足爲害故百姓仍得安居樂業共慶昇平耳外史曰噫十殆但觀滬上一隅之光景而未統觀天各處城鄉也滬上爲生意埠頭向無種植之利故雖遇水潦巿而尚不至於蕭條然稍有人心者己無不歎息咨嗟愁眉不殿呼天禱籲熱涙頻揮彼夫日夜歡娱盡情揮霍呼朋引類徵逐於花天酒地間者大抵皆不識不知混沌未鑿如昔人所謂别有肺腸者耳至于各城鄉之苦則尤不忍道不忍聞矣鄉農自己何來田畝大抵多向業户賃來每歳春耕典質以資工本醫瘡剜肉早己搜括無遺由是而辛苦三時蚤夜不得休息雨則沾塗遍體熱則血汗如珠婦子家人同心合力滿擬秋收豐稔望慰篝車除却納賦輸租尚可赢餘升斗俾歲晚務閒之候不致果腹無資及一旦以水潦之故顆粒無收啼飢號寒勢所必至倘遇田主而慈祥寛厚尚不過於追呼否則索取田租仍難短欠鬻妻賣子骨肉分離欲望賑貸之頒而官府或恐有碍正供報荒且不能准理申詳更安望散財發粟乎嘗有父母年己老邁既瞽且聾槁餓連朝奄奄待斃其子出外稱貸奔馳終日徒手而回相對汛瀾坐視二老之輾轉而斃者抑或郲前兒女未解耕耘枵腹終朝呼號啼泣有人施以一升五合之米則煮成薄粥兒女紛争己仍轆轆飢腸鳴如瓦釜甚或兒女己成人長大不得己售與人家作婢僕每口不值三千五千蟻媒又必從而侵蝕及錢己入手則債主更聞風而至偪索宿逋盖賣去一兒不得果三四日之腹焉嗚呼噫嘻江浙之災若此其重目前雖不至殺人以食然己刼奪頻仍明年青黃不接之時當更有不堪設想者子尚得據上海一隅之景象而謂雖遇水潦未必成災乎客曰如子所言災民固甚可憫矣然彼昏不知依舊日沈迷於脂香酒國中不知天地爲何物貴舘雖設恊賑所募捐以拯飢民然以若輩之不識不知混沌未鑿者而欲求其腰纏慨解樂善好施不亦難乎且難哉外史曰子眞眼小如錢矣夫滬上豈盡若輩哉好善之士幾不可以數計連歲各賑局所收捐項何止數百萬善聲洋溢寰海皆知豈有藉於若輩之扶持始克成此善舉即本館苟遇若輩亦惟語以吃花酒坐馬車打彈子吃番菜而己何嘗提及勸捐兩字哉客乃一笑而去 
[京師近事]  
　　浙海關向由甯紹台道兼管每届一年照例由浙江巡撫入題今歲九月中崧振青中丞題請兼管該關之甯紹台道吴引蓀辦理税務一年期滿實爲得力可否仍委該道兼管奉　旨仍着吴引蓀接管欽此當　户部將　旨咨逹該撫轉飭遵照矣○九月二十一日午後中正司官率領仵役人等至前門外東城根朝陽閣旁相騐投井死屍當時經差役將井欄石拽開以巨繩將屍縋出騐得其人年約十八九歲身衣藍布衣袴實係投井自淹别無他故除將屍格塡明詳城究辦外令地面看街兵赶即尋覓屍親以便　部定案○九月中旬李傅相行咨户部内開東海關洋藥税厘項下應扣八分經費擬自上年正月初九日洋藥税厘併征之日起按數扣支户部當即會商總者准否尚難逆料也○九月中旬工部堂官於入值時　皇上面詢貴州巡撫報效木植日内有無到京原奏稱七月底可以到京何以近今仍未解到堂官散值後即發電咨詢潘中丞嗣經中丞回電稱現在海面有阻己另派委員前往飭催矣○九月中旬天壇奉祀官赴工部呈稱現查大燈杆又木内有一根　朽不堪恐遭風吹折有所不便相應呈請赶即更換 
 
 

Page 2

 
 
工部立遣可員前往查騐一面咨取齊化門外黃木廠义木一根大約不日即須更換矣○御前大臣伯邸諭知侍衛處所有此次揀擬堪勝卡倫侍衛之委前鋒侍衛福珠隆阿等二十八員着於九月二十四日帶領引　見恭候　欽圈記名以便遇缺照例簽掣　由侍衛處咨傳該各員於二十四日丑刻齊赴西苑門外報到以備帶領引　見○廂紅漢送挑庫兵舞文弄弊奏交刑部一事前己迭見報章兹聞刑部己將全案訊明按律定擬己革叅領萬福佐領佟澤沛恊尉榮寛雖經革職不足蔽辜應從重發往軍臺効力贖罪惟佟係陣亡廂黃蒙副都統佟鑑之子所得罪名照例收贖戶部筆帖慶雲應交吏部照例議處領催貴珍承愷開散英需罪止擬徒既屬錢人照例折責開釋印務筆帖式廣福收文即回本無不合應咨送回旗當差○吏部示傅所有九月分選翰林院典籍陳興壇一員知州張德霈一員知縣胡灜濤毛鴻儀余紹僑蔡承雲廉惟洛時永新六員州判尹殿颺一員共九員相應出敘傅令該員等於二十四日黎明赴部過堂二十五日齊赴天安門外朝房伺候簽掣倘是日不到定行指名題叅○大壇　祈年殿工程經　欽派承修大臣麟芝弇大冡宰潘伯寅大司空查估後由欽天監擇定九月二十四日辰刻焚香破土開工其承隋商人爲廣德廣豐天德祥茂廣恩恒順豫豐恒和泉興等數廠云○户部爲批示事四川司案呈據民人沈文明呈稱認買人官房屋可否准其滅成交價呈請批示等情爲此批示該民人按照原契價銀一百四十兩措齊赴部交納其减成之處着不准行並將原契呈堂仔案○廂藍旗摺房爲傅知事所有　東陵補放驍騎校伊清阿興源二名於九月二十三日帶領引　見爲此傅知該領催等於二十三日丑刻穿灰布開氣袍布靴佩帶荷包手巾備帶弓張前赴西苑門外内務府公所門下報到以備帶領引　見勿悮○金三砍落潘四右耳送部訊辦一事己綴　端矣兹聞此案經刑部當月司擊簽歸山東司訊辦司員隨即堂訊一次兩造皆以誤傷爲詞意欲自行調理願息訟端司員飭其再自思維容日提訊説者謂金潘二人之欲息訟者因恐案懸日久所食馬甲鐵粮難免革去故也○本科武進士　殿試　皇上親行校視據内廷傅稱　皇上於十月初三日在中海紫光閣看視馬步射初四日在景運門外御箭亭看視弓刀石按二十餘載以來所有武　殿試皆派王大臣公同校閲今年　皇上大政親裁悉御舊例故　親行校閲云○户部内倉於九月二十五日放給雍和宫中正殿弘仁寺等處喇嘛應領秋季口糧計放倉米一千七八百石此米雖係新收顆粒尚屬潔整每石可售松江銀一兩一錢云○紫禁城左偏　文華殿迤北有殿士楹御前箭亭也近來頭停黃琉璃瓦片脊獸等物尚無脱落損壞惟搹扇簷頭梁柱油飾剥落腐朽實屬不堪現擬從新油飾己由内務府營造司撥派匠役赶爲修理蓋以備　皇上在彼親閲弓刀石也 
[幕僚作古]  
　　李傅相幕府宏開英才濟濟其中文章政事兼擅勝場傅相倚之如左右手者則有景翰卿太守太守援邃申韓於毖獄尤爲明决八年前安州某案屢次上詳均經部駁嗣某剌史幣聘太守爲入幕賓仍如原擬上詳論斷精詳引援確當傅相據詳逹部遂邀核准傅相嘆爲未易才無荐禰之書説項之口卑禮厚幣修關聘請羅致幕下每定大欵决大計必與商槯而太守從容論賛動中窽要每爲傅相所傾服由是聲名鵲起屢登薦書位至二千石闔郡官塲各管將領望之如泰山北斗去年五　壽辰曾開北海之尊献南山之壽祧嘏者簪纓交錯今歲五旬晋一秋間偶有不豫調理就痊九月中旬以東籬秋老蟹肥菊放不宜負此佳節安排酒盞詩筒約幕中舊雨吟詩賞菊酒後舊病復發延醫服藥卒無靈騐至廿三日溘然長逝太守　紹興人縣府道憲均係同鄉爲之料理後事而傅相亦親臨吊唁尤痛悼不置云 
[津郡試事]  
　　順天學憲周生霖大宗師在京師辦理武闈事竣即當起馬按臨天津考試先期檄行天津府諭令闔屬文童於十月十五日武童於十月十九日齊集郡城汪子常太守遵示辦理一面赶辦府考九月廿四日頭塲太守先一日進貢院届期五鼓開點正考補考共計八百九十六人點畢封門東方己曰兹將試顯列下　己冠題　而能濟衆何如可謂仁乎子曰何事於仁必也　未冠題　君子博學於文約之　次題己无冠同　此其大略也　詩題　賦得虚室生白得虛字五言六韵 
[剥船抵續述]  
　　湖南新造剥船三百艘委員護解到岸經列前報糧米爲　天庾正供除河運各糧自交通倉外其江浙海運漕白各糧例於到津之後由河剥船轉運入通解倉交納剥船例由船户領駕十年即棄置不用另由南省建造解津所以重糧儲防風浪也現在湖南解到剥船三百艘齊泊芥園河干尚未騐收也 
[崑新兩邑告災啓]  
　　敬啓者蘇屬九邑中崑新最爲低窪尋常之歲猶不能全熟蓋以地上瘠薄每畝歲收不過數斗農人口食不敷全賴女工識布接濟津貼此外别無營生也本年始而雨水調匀滿望有秋乃於八月中早稻將登即遭陰雨水深二尺有餘僅露其穗雇人撈穫所穫之稻無日以暄霉蒸出芽稻草亦腐爛反費工本鄉民下鍋炒食不堪下咽日來霪霖不己廬舍俱没織具俱浸水中并不能顧及機杼晚稻又連穗沈没即使連放晴光而腐穀爛草亦難充飢闔境啼號待斃耳不忍聞哀此餘生傷心蒿目夙仰諸大善長己飢己溺救災卹隣遠境尚蒙周濟近處應邀憐憫伏冀大發婆心亟爲援手寳山在望爲該處竊民九顿焉 
[節婦慘死]  
　　高要縣屬某鄉梁姓婦早喪所天堅貞自勵撫有一子己成立矣日前氏之母家喜慶事氏遂歸甯忽染暴疾逾時遂卒母家使人將屍舁回族人聞之狃於惡俗不許舁屍入門遂於村内結篷廠一座以治喪事是晚停屍廠内尚未棺殮因焚化冥鏹餘熒飛上篷廠遂致延燒霎時烟燄熊熊不可嚮邇諸人手足無措不及將屍搶出火息視之己成灰燼吁慘哉説者謂該氏守節數十年茹苦含辛歴久如一乃竟不得其死彼談報應者將何詞以解之也 
[酖師被控]  
　　記有之夏楚二物收其威也言師道之貴乎嚴也髫齔之童有受撻而垂涕者矣未聞有受撻而思報復者也報復之念萌則夏楚無權皋比難坐矣楊茂才寵柱羅定州人去年在東安縣屬豐垌廟教讀學規嚴肅饒有古風生徒共十二人有楊姓謝姓兩徒年紀稍長性精倨傲不受約束茂才夏楚頻加兩徒不思改過反敢串同謀害潛購毒藥於夜静時僞爲問字進師臥房順手將毒藥放在花壺内茂才不之覺也飲茶就寢逾時毒發腹痕如割無人解救遂致殞命親屬以身死不明禀蒙東安縣詣騐騐得屍身眼精突出唇起水泡手足指甲俱作青黑色口鼻流而委係被毒身死當即簽差拘楊謝兩徒到案究辦聞兩徒家貲富厚上下斡旋竟得逍遥法外州中紳耆聞此事者不忍坐祉聨名赴省通禀各大憲務期拘案究辦以儆兇頑而維風化不識此後如何了結也 
[預防火患]  
　　現届冬令風高物燥火燭堪虞粤垣南番兩邑尊勸諭各街民多購水缸滿貯清水放在街頭巷尾遇有火警庶幾取汲便利樸救易於爲力凡篷寮竹木一切引火之物務須拆除净盡欽此綢繆未雨思患預防誠保衛閭閻之善政也 
[下第輕生]  
　　粤東某生學富五車才誇一斗洵嶺南之翹楚也槐花黃後赴試省垣以爲取科名如拾芥耳詎料朱衣誤我依然金榜無名某生鬱鬱不樂一日早起披衣出門形狀忽促家人異之使人瞯其所往行至河邊聳身一躍墜入波心當經設法援救不致與波臣爲伍然亦險矣區區一第何關榮辱乃竟欲以身殉之其亦才有餘而量不足者耶 
[考童無禮]  
　　九江府考經曹朗川太守認眞校閲拔取眞才士論翕然此己登諸前報聞太守雖請各幕友幫同閲卷然評定甲乙均由太守主裁毫不假手于人不期十九日終覆給卷時忽墻縫中遞進無名白帖經兩旁丁役拾取呈上公案太守細閲見其中語多污衊於是不動 
 
 

Page 3

 
 
聲色飭書班將各落卷呈上逐一詳對筆跡與某童抄録陳文扣考一卷脗合隨傅廪保將該童交出送縣訊究現聞該童父母詣憲署匍匐乞恩願將該童領回以家法處治按曹太守自入翰林後典學閩中主試山右歴掌文衡此次一麾出守衡校一秉至公該童以抄録陳文扣考本屬咎有應得不知自愧反敢出言污衊此眞井蛙不可以語天固宜薄子懲儆以挽士風也 
[人事宜盡]  
　　杭垣苦雨連旬九月二十一日稍放晴光次晨仍復密雨灑道旭日韜光各鄉田禾己多霉爛杭府李太尊關心民瘼瘼災祲既降之時籌補救萬一之法洵不愧今之良二千石也兹將告示録左爲曉諭事照得現届秋禾黃熟天雨不止若待天晴收刈恐未可靠民食所關實深焦慮急宜設法赶收本府家鄉風俗遇有收成時候雨水連綿農民即披蓑戴笠在水中撈刈半截將草繩綑宋挑回匀鋪屋地或用繩用篙持開風晾不過一日可以爽水即將穀子撻下用蓆晾乾我杭民値此天災與其坐視何不仿而行之天道難知人力宜盡救得一分是一分之事愼毋怠忽爲此出示勸諭其各遵照特示 
[臺疆瑣志]  
　　陳雲欽軍門今春宜蘭卸統　閒居大隆峒公舘此次奉上憲檄委前往屯兵營帮同防守并有電報局員林仲廉叅軍亦同到營聽遣○帮辦全臺撫墾事務林時甫星使晉秋銀臺八月初旬出巡撫墾經過三角湧大嵙崁捕裏社新竹鹿港彰化各地方接見各局司員必詳詢墾務實在情形又沿途親自履勘將所有情形節次咨逹宫保於九月初七日回轅隨節員弁受傷及病亡者指不勝屈總因染瘴冒署病難速愈惟星使福澤豐厚安健勝常○閩闈摺曉淡水捷二名鳳山彰化嘉義均有告捷者淡水爲江藴鈺黃月溆二孝廉按江名呈輝基隆人黃名宗鼎寓省會其弟上科中式者也○上月艋舺祖師廟前擔夫争道聚衆甚多幾成械鬥幸經彈壓即散○九月初三日復提鹿港兹事勇丁三名正法示衆○陸自牧明府陳謙久辦撫墾今秋請假奉母内渡己奉批准銷差○前署基隆同知林禮泉司馬於汪冕齋司馬赴任後奉文飭回本任現又調署新設廉栗縣務○白露以後仍然小雨現時仍穿紗葛海上炎凉遠殊内地○清賦局委員吴敬弇二尹隨林星使出巡現己回周其蔣星臣謝柱卿兩君則奉委丈量墾地尚未邀郡○八月間内山茶葉暢銷聞係厦門銷路得價浮梁茶賈咸欣然色喜矣○秋高天朗氣候當寒臺地仍如暑伏大府憫兵勇開路艱瘁飭暫休息以養兵力 
[營口叢談]  
　　日前荳價曾經跌落近又提漲盖以新荳到者甚少而買客甚多遂致漲價也○南中被水成災米價大漲營市米價亦因之提漲殊有居大不易之歎○某商船冒頂别家船號以糧回免税報關被海關察出情弊禀請道憲科罰道憲本擬從重辦理將船與店一齊封閉經衆大店再四環求格外施恩加五倍罰税了案全船本税需銀一百三十兩今耗費至余百兩之多是眞弄巧成拙矣○九月十二日口門外寳泰興黃源茂兩船被盜搶刧報案後經廰憲面禀道憲即飭營官派兵緝捕正在無從下手幸失主當時認識盜黨面目似久在營街者十七八等日在街閒行遇見一年輕人似曾相識訪之爲水西門内楊姓子立刻通知水雷管將楊獲住逼令指拿盜黨陸續捕得十餘人聞現贓亦得大半緣所刧係整錠寳銀尚未兌用故能立時起出也 
[潯陽氣候]  
　　九江霪雨月餘霽降己過江水大漲城内外閙市均被水淹行人褰裳以涉居者支板以棲無不怨陽侯之肆虐德化縣金明府關心民瘼設壇祈晴有時稍露晴光或半日或彌日陰雨如故四鄉雜粮霉爛收成無望且秋行春令蛙鼓聲喧蚊雷震耳居人衣物霉氣薰蒸天氣寒燠亦乖常度九月二十一二等日又經九江府曹朗川太守詣城隍廟齋戒虔誠祈禱至二十四五等日天宇始霽軍民無不歡呼謂賢二千石爲民請命精誠所感格也二十六日驕陽酷烈礎潤如蒸天氣燥熱異常居民之動作者無不解衣磅礴揮汗如雨至酉刻西北方陰雲如墨雷聲隆隆電光閃閃雨師風伯雜沓而來江中雪浪如山榜人多有戒心收帆遠浦以避其鋒風聲雨聲波濤衝激聲徹夜不息次日晨起江水忽落尺許鬨傅小池口後兠圩己被風浪撼破矣速連朝風雨仍無休息未知何日埽盡痴雲捧出一輪紅日照徧茅檐蔀屋也 
[太守壽辰]  
　　九月二十五日爲九江府曹官太守誕辰屬下印委各員送壽禮者太守婉言璧還惟與官幕中之知己者在署中小飲極形欵洽 
[禾中近事]  
　　新在桐鄉縣楊大令葆彛於九月二十九日過禾泊舟北門外北碼頭乘輿進城謁見府憲旋生各衙門拜客回舟後各官咸往答拜楊入令即於次日啓程赴桐鄉履新○風風雨雨曉夜不休鄉民入城報荒者無日不有人多口雜頗難處置宗太守每晚三更後執香步行冒雨赴壇拈香叩禱盼蒼蒼者早放晴光以蘇民困也○前報縣署各房書演戲云云兹悉此舉實爲祀神並未請客也 
[解元抱病]  
　　本科江南鄉試解元方君爾咸籍隸揚州係某科孝廉名汝霖之次公子現居揚城關大街本宅天資聰慧頴悟過人總角時即有神童之目親承庭訓學有淵源未逾弱冠即掇巍科大江南北聞其名者咸嘖嘖稱不置所美中不足者公子身體素來孱弱塲後歸家即抱采薪之憂纏綿床第迄今尚未就痊然堂堂筆陣既可以埽千軍耿耿元精豈不能驅二竪吉人天相日内定可喜占勿藥也 
[示禁夜工]  
　　時交冬令火燭最宜小心楊城保甲總辦趙觀察特發告示一通黏貼通衢略云照得本總局定章每届冬令凡有爆竹棉花皮箱等店夜間工作一律以二砲爲度即須停工兹查得九月初九日夜舊城大東門街棉花店因作夜工徹夜燈火不滅敢遭失愼延燒鋪户多家本應拘提該店東嚴懲因念該店被禍尤烈姑寛免究今特出示曉諭仰各該手藝店知悉嗣後夜晚工作務各遵照定章一律以二砲後停工倘有不遵察出千究云云於此見觀察先事預防保衛閭閻之至意 
[禁米出口]  
　　陰雨連綿秋收無望本埠米價因之大漲海關道龔觀察以　源既少若再任其販運出口必至有妨民食於是下令禁止米不出口一面照會新關税務司凡輪船出口除食米外准夾帶米石於本月初二日起稽查甚嚴一面札飭江海老關委員不許沙衛各船裝載米石出至於麫麥等項則不在禁例云 
[尼姑還俗]  
　　　蘇婦王銀珠與川沙人宋亦堂在虹口地方争閙由包探張松樵帶至捕房據宋言向爲裁縫憑王氏施氏等爲媒與婦姘識同回鄉間婦不肯安居若欲聽其自便又恐别生枝節只得仍行來滬交還原媒不料在路向我吵閙王銀珠言向在蘇城某院爲尼法名蕊珠夕梵晨鐘脩府净業嗣因師父病故我不能支持一切泛棹申江意欲别投寺院誤聽人言致墜塵障不料宋雖有昂藏之概初無憺石之儲忽返鄉間忽來滬上不知意欲何爲我所有銀洋衣物被伊吞没向之索取遂致口角與伊姘識僅一月耳巡捕頭察得該婦的係初還俗之尼姑隨飭該包探將宋亦堂王銀珠一併移送英會審公廨蔡太守命將二人分别管押聽候訊斷 
[烟花控案]  
　　英租界蓬萊園秀中開花烟舘之毛王氏即阿大家有夥妓陸徐氏被取帶擋洋二十元後該妓私自逃逸該氏四處找尋旋知妓在法租界地方某花烟館爲娼往索借洋無着扭至法捕房巡捕頭查明該氏住居英租界地方飭捕將該氏及妓笅送英捕房轉移至英會審公廨蔡太守飭發官媒候訊 
[惡鴇宜懲]  
　　著名惡鴇麻皮雙喜奸同鬼蜮毐若虺蛇向在小東門外大街開設花烟館家有二雛妓稍不遂意即肆摧殘呼救之聲聞於遠近一妓年甫十五歲近被擊傷其目以致晴珠突出狠心辣手亦可見己昨聞該鴇　包得妓出洋一百四十元以三年爲限將來受其凌 
 
 

Page 4

 
 
虐可想而知安得賢有司逮案嚴懲庶弱柳嬌花不致成枯枝敗鍱乎 
[上海縣署瑣案]  
　　楊陸氏受押吴佛佛之田掯不放贖經吴控諸縣署裴邑尊諭令十二圖地保姚吉生爲之調處前日該地保以調處不洽等情投縣禀覆昨日邑尊飭提訊究令央措備押本錢十九千二百文將田贖取兩造遵斷具結而退○前日英公廨以流氓劉三周洪發小杭州二名屢在租界中肇事送縣請懲裴邑尊諭令釘上脚鐐裝入囚籠昨日詰訊之下以劉等迭次犯事曾經前任嚴懲遞解回籍今又濳至上海逗遛租界犯案重重實屬怙思不悛法無可貸有却收禁士獄並諭以在監須安分守法倘再滋閙定當重辦决不姑寛○錢和記控周子中强佔地畝前日裴邑尊升堂集訊以此案實屬施文卿從中播弄因將周交羝看管拖收押所中 
[法界捕房瑣志]  
　　明小亭者滬上著石流氓也前因鹽梟劫妓案經葛同轉飭拿研訊笞責荷枷期滿遞回原籍現又濳來滬上前日起在小東門外某花烟舘拆悄鴇婦知其凶横異常婉言哀懇並邀至某烟館恣其呼吸計費去烟貲洋銀二元有奇胡尚不滿意口出大言鴇婦遂喚巡捕　拘入捕房備捕頭者押候解送公堂訊究○某中不知何許人前晚在興聖街某花烟館狎游借事興波與妓口角將房中什物擊毁若干遂出鴇婦訴知巡捕拘入捕房 
[松郡全節堂來書照登]  
　　賑務公局諸善長大人執事比來曾屢通書委籌之欵自愧涓滴水足以增江湖之大前月金苕人觀察將放浙賑道經敝郡述及諸善長訪心上路符樂靈效百萬之欵雲集輻輳自山陬海澨旁及四表靡不慕義嚮風源源接濟廣國家之仁澤彌缺憾於陰陽實爲生民以來未有之創局　諸善長博施濟衆必將使四海之内無一夫之不獲兄江浙誼關桑梓從榮恊賑輸欵最多觀察之行烏能緩乎敝郡今歲中秋以前風雨調和頗以豐收之望不料自八月廿四日起霪雨連綿至今未己鄉間所種棉花早稻業己全荒晚稻亦己損及四五成若不即日放晴亦將粒米無收矣敝郡素少富家大族十室九空卿民尤以連歲歉收將次絶食計敝郡近府水荒以道光二十九年爲最然彼時民間衙屬用有盖藏且水發在五六月間退後高田不無餘粒而秋間補種下熟雜糧蔬桑之類亦尚有收兹則農民罄諸所有俱在田中矣下熟之補臾無望矣事敗垂成可勝浩歎想諸善長一視同仁自必設法廣齊而琳等所私心竊兾者敝堂　養嫠婦白有餘人月給外卹千二百人有田數十畝全恃其中之租息以爲貲雖以外尚有捐欵不及十中之四兹值荒收若照常辦事則費何所出若遣散停給則彼零丁孤苦之人既不能因食其力又不能就食於他方值此年凶穀貴窮無所依必置之死地而後己王者發政施仁窮民先及用敢預求諸善長爲之留意焉倘能如大之　即日放晴晚稻薄有所收尚可勉强支持否則杞憂正未有艾也且待十日之後細述一切情形先　懇告即候善安不勝激切待命之至　司事宋琳張茂新胡公權王祖恭耿道冲宋承昭頗首謹啓十月初一日 
[弢園尺牘續鈔書後]  
　　天南遯叟土子濳老伯自倦游返滬始獲親其儿杖生平著述備戴弢園著述總目中固己不待贅言矣即平時晤談偶發一言四座輙爲之傾倒間或以片紙寸楮作酬答亦必盡其酣嬉淋漓之致蓋其所藴者厚故隨筆成文正如蘇長公萬斛泉源不擇地而出皆有滔滔汨汨之勢近日杜門養疴惟日以校刊著作爲事昨以弢園尺牘續鈔裝訂己成先賜一册以快先覩之意盥薇展卷不啻與先生作竟日談聲音謦欬如接也筆墨之神通固如是哉讀見謹書數語於其後己丑冬孟世愚姪何鏞拜識 
[徐介王朱西樵偕其同伴回蘇滬上崑班惟餘天仙部中數人而己雅音寥寂塔調高張不禁慨然緩賦滿江紅以誌感]  
　　盛世元音祗剩得千鈞一髮廣陵散而今後恐成消歇畢竟南風偏不競翻教北鄙聲颺發怪梨園也有小滄桑增悲咽　巴里諺聽親切陽春調誰相悦算此中消息攸關冶忽鞺鞳聲催秋夜雨霓裳曲譜中天月猛檯頭把酒問青大憂如結高昌寒食生倚聲 
[笠澤湖田連年淹没農民其困詩以憫之]  
　　一湖跨三州具區何浩渺烟波萬頃間遥望絶塵表中有田數千近苦秋收少可憐淹没時民力空煩擾是以歴年來荒村景静悄聞之故老云洩水路全杳能以下流疏水勢自堪小禹績先東南此意今誰曉去脈如無阻悠然堤外繞農事庶無妨歡樂及魚鳥吁嗟問彼蒼吾願何時了[  松陵俞又伯稿夢蕉生録]  
[浙省撫轅抄]  
　　九月十四日題補宣平縣賀允璠禀知藩司飭知准補叩謝○十五日署穿山巡檢春榮禀見叩辭赴任見叩辭赴任○十六日候補知府常安禀銷京餉差通判葉祖巽禀知厘局委湖郡公幹候補縣張彬竟先禀辭解餉赴都胡培元禀知釐局委紹郡公幹○十七日候補丞李思棣禀知藩司飭知資　諸暨縣丞叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鎭江近事]  
　　有某君因公北上道出京口雇夫挑運行李書箱甫上輪船一轉昫即失去書箱二口内貯公文數件恐悮要公乃奔赴丹徒縣報請飭追王邑尊立飭捕役恊同江怏赶急緝查原贓務獲送案次日江怏張四購得眼綫知竊箱者乃一小船現泊六濠口若輩即哥老會之流不容輕往因約同捕役十餘人剪江而北方到岸若輩己有風聲隨即捨舟登岸各持刀械迎敵張等亦操械以禦鏖戰良久張究以寡不敵衆臂受刀傷匪徒亦有被創遂即呼哨而逸遺下小划船張等細加查看則某君竹箱二口分毫未動於是連船帶回由官將竹箱給某君領去○西門外長安里某姓家失去一婢遍覓無蹤其爲私自脱逃耶抑悮入拐匪之手耶均不得而知己○秋雨纏緜釘鞋店生涯頗盛往往日夜趕工新米價頗加昂計上色秈每石需錢三千三四百文左右蘆柴每擔售至二百文○某客由某客棧起行附輪他往偶一疏失忽失一小枕箱内有洋銀百餘圓及帳簿無奈仍回客棧繕禀報縣請追王邑尊隨飭差捕會同江怏火速追查務獲人贓嚴辦閲日由江快獲諸怡和碼頭划船内當即解送至案邑尊升堂訊究該賊直承不諱并歴供竊案甚多邑尊飭即收禁以便申詳定案○京口丹徒縣王邑尊前於二十二日禁止屠宰於郡廟設壇爲民請命求情連日以來依然簷滴丁冬晴光未露因此黃觀察昨又示諭於二十五日起在金山之藏經樓設八卦壇以乾坎艮震巽離坤兌八方執旗八面各設香花供獻延僧闖走八方諷誦火車經道憲叅府府縣守備水利經屬均於黎明親自至壇拈香爲民請命想賢官宰虔求感格定能上邀神鑒碧翁翁早放晴曦而下慰萬民之憂耳 
[粤東官報]  
　　藩憲牌示花縣知縣缺委准調番禺縣知縣惠登甲署鶴山縣知縣缺改委試用同知承恩署西甯縣知縣田郅軒靈山縣知縣查榮耀大埔縣知縣趙夢奇新安縣九龍可巡檢汪曰潤均飭回本任准補陽春縣知縣董汝礪准補惠州府經歴王明奎准補陽江同知司獄黃恩祥均飭赴新任欽州沿海司巡檢缺請以候補巡檢鄭喬齡詳補 
[邗上官場紀事]  
　　九月二十四日淮南總局李分轉以牧爲其公子授室自都轉以次咸往道喜衣冠薈萃熱閙非常二十五日吴分轉毓鑫解甘餉起程湖北李守戎廷芳解餉來分發知事成希縉湖北人禀到二十六日新選淮北批騐所大使袁鹾尹國藩到揚 
[少室山人朱君少吾獲領鄉薦詩以寄賀郵塵粲政録請夢畹生點定]  
　　一聲靈鵲報簷前曉看題名喜欲顚苹野秋高膺鶚薦杏林春暖任鵬騫預期把盞香斟菊曾聽衡文幕燦蓮　君舘廣東學署　從此青雲連步上不須停泊孝廉船[  東武惜紅生拜稿]  
[小春二日與朶蓮仙侣對酌漫賦井塵蓮花舘主暨梧棲仙侣正和録呈桂笙夫子誨正]  
　　世間難得惟知己彼此棲棲壯志違兩月未曾同把盞一樽相對各忘機籬邊黃菊花初放盤裏金膏蟹正肥遥想伊人添寂寞無聊獨自掩柴扉　是日蓮花館主亦招飲未赴　聘三醉稿於韞寳樓 
[吴詠仙詞史秀韻贛倫初來滬上無多識者詩以贈之守在中秋後二日也録乞吟壇政和]  
　　解唱吴歈剪剪花瓊枝驚艶奪明霞二分薄醉挑華粉一味新凉西草紗眉語生風摇畫箑指聲如雨灑銅琶拍師爲訪何戡宅五字金牌七寳車　詞史附何雙寳家居同安里　朝眠微雨晚粧晴新換越羅花氣清金釧柳條纏臂重玉霜瓜子唾唇輕林深宿鳥秋無迹夜静鳴蟲月有聲歌罷繞梁人不見隔簾鸚母喚先生　之溪居士弗存稿 
[客中感懷録語菊垞并寄次山]  
　　芳辰忽忽過登高雨雨風風又幾朝作客光陰何太易依人情緒總無聊囊空始覺黃金貴身賤難將白纻驕我己望雲屬計决束裝待返武林橈 
[登金山留玉閣]  
　　高閣一憑眺蒼茫太古情天疑八海看潮欲挾山行芳草金陵渡斜陽鐡甕城鄉關杳何處向晚客愁生○焦山　焦公棲隠處落日獨經過帆影懸青嶂鐘聲出碧羅潮生京口闊山赴海門多昔人不可見惆悵此岩阿[  八指頭陀寄禪草]  
[小姑山]  
　　衆流會巨壑狐岫削中川猿鳥墜絶壁宫闕基層顚蒼翠自成媚丹霞不能鮮朝雲氣靄靄夕月影娟娟既愜方外趣彌薄區中緣莫咏涉江搡當知拴篾賢○經黃鶴樓故址　寒霜浄汀洲微雲靄江城黃鶴雖己去人猶愛其名同居欲界中誰云得長生烈火焚崑崗頺然無遺楹徒想瓊樓麗詎聞鐡笛聲朝霞散録采秋月懸孤明羽人復何暵太上在志情[  八指頭陀寄禪舊作]  
[蘇城安節局山東代贖恊賑公所九月初七日至廿二日第十一次清單]  
　　錢怡静募錫山存愛堂劉洋六員錫山孫保譽堂武進有心無力人二户各二員常州汪乾生一員朱止杳募姚忠敬三圓姚高氏張陳氏張曹氏張桐官四户各洋二圓張承煦張生官張承憲張承禮姚學信姚挂姑邵姚氏姚學仁姚學智九户各一圓陶望山募陶太太一圓　澤釣者紫金書屋二户各錢五百文無名氏好善居士兩户各錢三百文沈榮安吴榮生廣平書屋梅林書屋四户各二百文扶風馬五硯樓秋水浦帆生鼎臣後矞交菜根齋花溪釣者紅渠仙舘汪太太勉力子九户各錢一百文郎邪書屋二百文無名單開洋一圓又小洋一圓李道昌募陸安江陸紫楣李小康錦奚氏畢印卿朱魯卿六户各二元朱福成三元緣華舘原是樓無名四知堂辰榮行潘定安潘和卿張永祥陸義興李道昌十户各一元曹來盈錢又山夏卿張琢甫唐彚生馮蘭汀不書名朱安甫蔣恆泰汪玉卿龔悮堂施錫卿董源興羅勉之唐子卿邵芝英黃子琴顧小江十八户各半元泉居士錢六百文不立名沈公源許天爵孫正大曹恆泰五户各五百王瑞峰四百文夏在因袍眞子二户各三百文陳佑啓洋四角柏年長李太太洋十元不書名二元存心堂得記錢五百文光福無名小玉如意一隻龔少渤募敦素堂錢五千文無名四千文春泉號樹葉堂無名三户各二千文祭嘉和乾豐恆震大楊長慶合浦堂善慶堂無名京江堂謙泰豐九户各一千文津門無名廿元王憶笠募惟日不足齋十元楊春山募吴趨九老十元人和震記桶無名三十元遇姓求内病積葷菜十五年九月起止十八年十二月止洋四元又卡錢二百四十文無名三十元徐寳和錢三百十無名順興籌二百文柏年長桶無名錢三百文浙省毓英三百另六無名二百文太和堂桶無名氏二百文又散一百六十二文得見齋桶無名籌五百又四百文又散錢八十交又絲棉四兩兩三錢陶望山募業敬修己字四十五號杭甯綢袍料一件紋七兩作英洋十元陳小槎仙居士求病愈五十元龍共樹森募鳴珂堂春玉堂永懷堂寳樹堂三槐堂永懷堂合五户各一千不書名八百葆與六百張劉氏張茅氏候在堂三槐堂永仁堂五户各五百無名氏三百四十五仲煦成開堂周福亭劉鐘吴兵陸仁堂六户各三百募善子愼行堂兩户各二百陳師竹洋乙元戴理卿募胡瑞生積善堂兩户各四元福泰典吉帳菜　四恊和不吃助賑三元泰興常福源當棧福源東典祥泰當金韻閣安泰典九齡桂程炳初九户各二元力不從心氏安泰分典無名氏吴文記夏甸邦王香浦養定氏劉芸記徐守旁汪漢章元錢山人輝記廷順十四户各一元元昌當銅洋四元李彤伯募陳墓詐君玉十元吴付卿募馮永怡十元不書名四元又兩元潤德堂盛一元朱松山交到嘉興桃翰仙葛子雲祥豐行姚翰仙三户各二元敖募周恊昌號沈星梅曹子厚四户各乙洋顧理雲募大昌號一元恊和莊募厚德堂張十元關正明佩霞士源昌義晋祥茂乾生五户各一元馮恊順孔正茂王順興關源昌曹信義許永茂趙户勉力子曾源　頴川生汪六吉邱甫臣夏靖瀾十四户各五角恤節錢七百有心無力無名曹春和竹林居勸善人免病人求合家太平補春九户各二百怨道窮二百十隐名子一百六十求家安無由力志却有三户各一百四十無利濟一百八十發心人一百五十文懷德乙百三十憐落花墮樓一百二十文求平人思苦人免憂人勸善子車户勿藥叢桂子勿留姓勿藥九人各一百硯山樵九十免藥人八十别湊巧令人笑無名子三户各七十本局補三山梅孫爲繼室陶肝疾心腹痛等症即盒助棉衣丁王人保病愈二户各廿元東海百廿原菱十元王觀理爲妹求病愈趙培元求病愈移藥資欵兩户各五元廷桂廬正誠徐德璋求女患瘧愈三户各一元湛求安代飯干巴九記端木侣記錢仁山四户二元補月衣錢二百又斗初洪成泰陸延福高生茂求慈安董不意香資錢徐永茂恆許莊蔡子良求平安澄江十二户各一元節延陳文義二户各二元無名子方飭益二户各五角顧萬盛錢五百張沈子鳳寳祝陳子三月各二百怡安堂徐子二户各一百陳懷清一元錢六百無名一元錢二百無名病洋二元壽鈺仙舘大呢舊馬掛一件絨棉襖一件藍洋布小棉褲二條錢姑娘銅表一只望山子募孫金寳八開小洋一元以上共收洋三百九十七元四角錢五十三千八百九十七文銅洋六元小洋三元銅表乙只小玉如意一只昌門外正元舘𪌢麵頭六十一斤半壽鈺仙舘主人鍋巴廿四斤愼餘公當二次飯干三十六斤十二兩義大烟號飯干十三斤半杭甯綢袍料一件合併聲明 
[上海四馬路盤記瀘災恊濟公所九月初一至十五日收捐止第四十次清單]  
　　無册解卿記十元思順堂七元無名氏馬姓程陳與昌來陳篤卿四户各一元無名氏銅洋一元安慶府朱蘭亭募留縣學孫介山本洋三元同源典五元儒學副堂吴减卿二元望口右堂周仁甫二元同源典同事合英洋八元宋雲衢一元查錦亭朱蘭亭陳養廣陳鴻曹四户各五角檀鎭卿錢五百丁玉軒求隠名氏求免小口災一元張爲子求病愈錢一千補不足五十合來洋二元册壽州鹽釐局本洋五元以上初一至初五收○册銘獨軒養拙軒子庚手三户各四元汪哲生吴德源吕淡如三户各一元甯郡藥局來施募趙補過子各一元無名氏四元百川通號來廣西全州署募山角司楊銀二兩蔣鑾將容將趙氏將唐氏四户各洋十元將謝氏二元將柴滄花洋二元黃中辟將世俞瑞僅二户各一元全州正堂徐西延分州羅各錢八千山棗司周全周右堂裘各錢四千將萬書二千將卓然將謝氏又又將謝李長將秦氏紫内記七户各錢一千將文山六百將韓氏五百無名氏五百將謝氏將蕭氏將李氏將謝氏無名氏五户各四百將義甫三百四十將胡氏李將氏唐將氏饒三四户各二百將中虎羅長生蔡裁縫將大唐六嫂董氏唐王氏唐將氏將王氏周將氏將夏氏將氏十二户各錢一百以上四十六户合來規元四十五兩三錢二分百川通來舍章募銀止含記五角又五角無世臺溝嘉義來色哲臣花洋十元陳述堂八元陳瑞卿八元何盡臣蕭條青又捐山東陳瑞卿又四户各四元吴鼎卿吴漢臣湯子玉吴少臬王桐封趙益明潘變臣蒿山鳳丹周熙堂吴澤三彭鷹階袁雪盧李君辟陳强恕堂十五户各二元潘海秋亂怡卿林星燦劉吉堂戴雲峰萬召齋鍾樹生姚恂卿王清一鍾佑臣王鶴輝危矩成雷粲如麗禹卿胥瑞之馬憲臣張硯珊張　記答發十九户各一元何甫臣銀四錢五分衆會一元一角無名氏二户各五角不書行一角金陵力棉子青色沉金十匣書見錢五百以上初六至十二收○太倉陸存仁壽記合家平安三元高易公舘賑所來嚴錫三募同人折省酒席十元壽爰堂覺用道人各五元桂香書屋二元再不忍聽人免力人孫麟叔不書名恕堂史留翰堂六户各一元眉山人錢五百廿六文報局賑所來銀三十八兩另八分又洋四十二元又銅洋一元樂善經堂來無名人五元又捐山東五元册周鄭士求病速愈甘元邵賓颺爲求病全五元周姚干求鎖災周汝興求消災童内文爲女二十生辰節省席賞求保平安四户各二元蘇州金源興來銓記號募徐處善堂花洋五元徐温玉堂徐包僕徐幼堂三户名花洋三元簷尚志堂詹尚德堂季維興李馬慶徐精勤齋徐星初游立雪堂能玉泉堂朱蘭堂九户各花洋二元李樂善堂葉永興于徐索堂賴祥麟堂陳蘭修室李名義堂陳末立堂專毓麟堂孟敦恕堂專寳善堂專尚及堂祝祝男房陳率本堂專補過堂邱勤修堂吴行生堂劉嘉言曾九思堂李恭安堂劉存诚堂慶福堂允裕成孟如心堂銓記法道生店本立號日六户各花在一元朱升衢泰昌和戴富逹三户洋一元以上來花洋五十九元折英洋五十六元○桶捐二元九角又同洋四元又三角錢四百六十又外國度金鈕扣六粒蔡亦仙畫資　角以上十三至十五日收捐○總共收銀八十三兩四錢英洋二百三十三元六角花洋九十元本洋七十元同洋六元錢一千九百八十六文外國鈕子六粒九月二十抄 
 
 

Page 10

 
 
   
 
