# 1913 - 41 - 4914359

 

Page 1

 
 
   
 
 

Page 2

 
 
　　命令 
　　 
[二月一日臨時大總統命令]  
　　任命張壽增爲黑龍江黑河觀察使此令 
　　國務總理内務總長趙秉鈞呈稱據直隸都督　　民政長馮國璋呈請任命楊以德爲天津警察廳長應照准此令 
　　在京蒙古王公首贊共和前經普加封錫所有前次未經開單之王公自應一體封奬以昭激勸喀結沁札薩多羅郡王熙凌阿科爾沁多羅郡王阿勒坦瓦齊爾應均加親王銜綽維斤多羅貝勒唐古色應給予郡王俸鎭國公銜輔國公鄂里雅蘇應給予鎭國公俸綽羅斯頭等台吉湍多布應加輔國公銜科爾沁三等台吉車林端多布應進封二等台吉此令 
　　科爾沁左翼達爾罕親王旗格根喇嘛色旺諾爾布於此次束札魯特旗之亂助順除逆弭忠未然厥功甚偉應即封爲呼國克圖管理哲盟各旗寺廟以昭激勸此令 
　　東省哈爾濱呼蘭綏化等處每値冬令時有鬍匪出沒擾害商旅情事亟應切實剿辦以保公安應責成各該省都督協力籌商尅期會剿務期殄除匪患毋得稍涉懈怠所有往來行旅並當妥爲保護仍將辦理情形隨時電告此令 
[二月四日臨時大總統命令]  
　　任命驻德意志國全權公使顏惠慶驻丹國全權公使此令 
　　交通部呈漢粤川鐵路督辦一差請簡員接辦任命岑春煊督辦漢粤川鐵路事宜此令 
　　領參謀總長事黎元洪呈請命徐　霖爲黑龍江都督府參謀長應照准此令 
　　吉林都督陳昭常呈稱前辦蛟阿統稅陳朝佐前辦敦化統稅周瀛前辦烏拉統稅沈景蔚前辦三道岅官運緝私分局兼徴山海稅江學舒前辦長春官運副倉兼哈爾演分倉吳學祁前辦阿什阿官運分局過壽彭前辦新榆石城官運分局呂中同前辦新榆官運分局曾紀壽前辦雙城官運分局陳運培虧欠公欵甚鉅查緝未獲請通飭各省都督嚴緝務獲解吉究追並將各員資產查封備抵等語應卽照准此令 
　　署綏遠城將軍張紹曾電呈稱查明伊盟鄂爾多斯左翼中旗親王特固斯阿拉坦胡雅克圖子嗣一人請予進封等語該親王之子頭等台吉圖布新濟爾噶勒應封爲輔國公以　忠誠此令 
[二月五日臨時大總統命令]  
　　任命屈映光爲浙江內務司長孫士緯爲江實業司長此令 
　　任命于駟興爲黑龍江內務司長魁陞爲黑龍江財政司長凃鳳曦爲黑龍江敎育司長金德爲黑龍江實業司長此令 
　　任命謝增華爲陜西陜東觀察使寇鴻恩爲陜西陜西觀察使此令 
　　任命陳爾錫爲湖南高等審判廳長許逢時爲湖南高等檢察廳檢察長此令 
　　司法總長許世英呈請任命李茇爲湖南長沙地方審判廳長楊禧爲長沙地方檢察廳檢察長應照准此令 
　　國務總理內務總長趙秉鈞呈稱據陜西都督兼民政長張鳳　呈請任命惠象賢爲陜安警察廳長應照准此令 
　　雲南都督蔡　呈稱提運協滇鄂餉及鐵路股本委員陳阜前署彌勒縣知事費從光前辦仁和釐局毛慶馨侵呑公款情節甚重請通飭各省一體夁緝並飭湖南浙江江西四川江蘇等省都督民政長飭屬查傳監追將各該員原藉家產查封備抵卸任永善縣知事鄧時霖　自分　司事余克勳卸任宜良縣知事曹瀛煥前署順寗縣知事羅念慈前署霑益州知事李錫庚前署阿迷州知事談汝康虧欠公欵乘間潛行請通飭湖南貴州直隸江蘇等省都督民政長飭屬查傳押追等語應卽照准此令 
[二月六日臨時大總統命令]  
　　任命董崇仁爲山西晋南鎭守使此令 
　　董崇仁授爲陸軍中將此令 
　　錫林果勒盟阿巴哈那爾貝子旗呼畢勒罕諾布桑吹濟羅邁前値庫兵擾亂捐資救濟竭力維持實屬有裨蒙疆深明大義應加封爲默爾根諾們罕以彰勞勛此令 
　　奉天實勝荔掌印札薩克達喇嘛什勒布札木蘇前値札旗肇亂宣導共和力維全局茲復來京謁見備抒悃忱應加封默爾根綽爾濟各號以昭激勸此令 
　　蒙藏事務局呈據昭烏達盟東翁牛特貝勒旗護理札薩克印務富明阿呈請將本旗沙伸努温都遜廟呼畢勒罕格根喇嘛札木揚旺楚克量予加封各號等語札木揚旺楚克應加封綽爾濟各號此令 
[二月初八日臨時大總統命令]  
　　任命陳廷傑爲四川西觀察使趙一德爲四川川東觀察使梁正麟爲四川上川南觀察使裘鋼爲四川下川南觀察使楊湘爲四川川北觀察使此令 
　　國務總理内務總長趙秉鈞呈稱據山東都督兼署民政長周自齊呈請任命吳左洲爲煙台警察廳長應照准此令 
　　國務總理趙秉鈞呈稱據臨時稽勳局局長馮自由呈請任命戴　爲調查員文錫祉趙伸爲兼任調查員應照准此令 
　　陸軍總長段祺瑞呈核覆守護大臣擬以聚興補防禦增明堆奇泰補驍騎校請予准補等語應照准此令 
　　陸軍總長段祺瑞呈核覆正藍旗滿洲都統擬以　昌慶山緒斌補驍騎校請予准補等語應照准此令 
　　陸軍總長段祺瑞呈核覆正藍旗滿洲都統擬以誠祺補印務參領祥禒補參領普秀補副參領定禧補印務章京玉明補公中佐領成春補驍騎校請予准補等語應照准此令 
　　蒙藏事務局呈據哲里木盟博王旗扎薩克等呈稱哲盟王公札薩克等一體輸忱民國决不承認庫約等語該札薩克等贊助共和實屬深明大義應由該局傳令嘉奬以勵忠誠此令 
　　蒙藏事務局呈據科爾沁右翼後旗札薩克呈稱本旗全體誠心内向决不承認庫約等語該札薩克等傾向共和實屬深明大義應由該局傳令嘉奬以勵忠誠此令 
　　文明補包衣佐領桂興補包衣參領此令 
專電 
[北京電]  
　　大借欵條件大致已定現方議發行價格中政府主九六銀行團主九四法主張尤力俄尙挑剔反對故本擬昨日簽字又改明日究有無中變尙難料簽定後政府以各使干涉關係須通告六使以借欵成立並所僱洋員姓名權限年内或可得二百萬鎊墊欵 
[北京電]  
　　黑督宋小濂電告俄領照會此後華軍不得擅入哈爾濱以及假道入蒙又俄日英三國領事在哈會議以該處鬍匪猖獗若我兵力不能平亂即將以三國兵力平之惟不美領未列入 
[北京電] 　　 
　　順天時報載滬函謂中山語客現在時局非推袁不可已與黃無就職意國會歡迎團係一部分人提倡無影響政府擬即日嚴令取締社會 
[北京電]  
　　孫中山另辦中法銀行請政府將所辦者取消所定條件一銀行在華註册遵我法律二以華人居董事局以西人居顧問居總辦三十年内用西人四華法各舉二人爲督理有全權 
[北京電]  
　　交通部以革命後電政紛亂擬全國設電政管理局十三處 
[北京電]  
　　國務院主張以熱河民事屬直督 
[北京電]  
　　世界農會聯合會昨開會舉葉可樑正會長黃兆棠副會長（以上初二日電） 
[北京電]  
　　張家口來電達里崗崖蒙兵突然增加四百餘名現共有九百餘人並連日輸送糧食修築堡壘備戰甚急張垣所駐軍隊名雖一師實不過六千餘人又我老弱器械不利前派員至陸軍部領用機關槍二營之數至今毫無影響一旦告急殊不足恃請中央預爲籌撥勁旅以愼防務云云 
 
 
 

Page 3

 
 
[北京電]  
　　日前庫倫由俄京運到大宗槍砲係俄皇赠送活佛作九白之答禮茲悉杭達多爾濟又由俄政府擔保向俄廠訂購快槍十萬枝大砲一百尊其價分二十年還淸以汗山金礦作抵並悉此項軍火刻已陸續運到 
[北京電]  
　　庫倫財政其大權操之俄領劉巴之手凡僞政府一切開支自兵餉以及雜務皆開單赴俄領署承領經劉巴押諾乃能發給其稽查甚爲嚴密 
[北京電]  
　　庫倫僞兵部前以重餉召募鬍匪每名十五兩一時應者甚多但蒙兵並不給餉每月祗給食羊二隻彼此太不平均因之蒙兵嘖有煩言並欲退伍僞政府遂變通辦法於上月起將鬍匪之餉每月减成八兩而蒙兵每月多給食羊一隻以免觖望詎令下後鬍匪甚不願意日來謠言四起大有潰散之勢 
[北京電]  
　　優待藏回條例屢由國務院修改大致以礦產爲各該族生計一項均以流弊太多不能通過又裁駐藏大臣亦以爲未協 
[北京電]  
　　庫倫派代表與哈爾濱日領事議結商約據此間日人謂日政府恐尙須計議 
[北京電]  
　　晉督以張李事被同黨攻擊昨電脫黨並電政府力斥國會歡迎團並自任鞏固國權服從中央 
[北京電]  
　　粤省胡漢民電爲李烈　轉圜謂其所購軍火旣被扣留請歸部有江西冬防所需由粤撥欵統由部付 
[北京電]  
　　贛督李電不肯應允派代表迎汪回贛（以上初六日電） 
[北京電]  
　　京師市面日艱錢業尤甚商會請部借欵部擬借給國庫證劵分年淸還以作擔保商會前本有舊曆年底罷市之說故内部通飭不准休業名爲勸行新曆實則預防此舉 
[北京電]  
　　昨王治馨與江朝宗議定嗣後警察行政槪歸警廳提署專司緝捕其所有兩翼六營均改緝捕隊是爲京師警察之一新紀元 
[北京電]  
　　章太炎以欵絀請裁去其所調二參贊（以上初八日電） 
[南昌電]  
　　國民總會及晨鐘豫章贛民三報曁敎育商船兩會發起假講武堂開各界大會到者近千人李督蒞場開會王有蘭等十餘人演說均據約法反對暫行官制實行分治及汪瑞闓並謂中央違法扣留鎗械派駐兵輪决請組織政團對待督飭司徴放二十 
[南昌電]  
　　李都督飭司徴放二十萬元爲購鎗演習費用 
[南昌電]  
　　李督派賀國昌彭程萬赴鄂京詳述反對汪瑞闓輿情並解釋京贛結閡 
[杭州電]  
　　閘北商團蒞杭旅行軍火多無護照軍府誤疑立即戒嚴今年兵警彈壓勒繳槍械城廂已驚擾 
[杭州電]  
　　全省巡防水師改編水警擬派葉煥華督辦 
[南京電]  
　　參議院來電謂蘇省參議員楊廷棟辭職業經院議許可請按照院法第十一條另選參議員一員來院補額 
[南京電]  
　　應省長致各縣知事電元年收成情形銀米征額前經電催未報實屬玩延飭報明分數並造具淸册限五日内送核 
[南京電]  
　　國稅廳籌備處長金鼎前赴京在部會議漕糧及附加稅問題昨金來電業經解釋兩行政費劃分欵目日内竣事即可返𡩋 
[南京電]  
　　應省長擬將巡警局改編警視廳各區改爲分署准下月實行 
特約路透電 
[北京電]  
　　六國欵之爭劇仍未消釋洛浦君任稽核處顧問之爭點苟能解决法政府大約尙將重行反對任歐利森君爲鹽務稽核報告所會辦且料德政府亦將要求以洛浦君而代歐利森君之任蓋各國曾决議不用中立國之人員也 
[北京電]  
　　中政府對於借欵事宜假有憚煩之意各國無論有何要求皆願承認日本之實在熊度今頗難捉摸日使署則謂日人願見六國借欵之成立惟日使對於此事似主張穩固之辦法而以省事爲貴美使則對於裨益借欵各事莫不竭力爲之極願將關於舉任顧問之諸問題早爲解釋告成此舉某某數公使現皆靜候本國之訓令 
[哈爾濱電]  
　　據聖彼德堡電庫倫訪事電稱蒙古内務大臣及議會副議長已過土藩（譯音）現向哈爾濱進發擬至海拉爾參與大會内蒙王公亦有派代表與會者 
[哈爾濱電]  
　　俄國各報登載國務員蘇巴希夫君與首相及財政大臣談論烏夫洛夫與摩斯柯伊汀已得設立蒙古銀行讓與權之紀事一則首相對於此事殊爲懷疑且對於蒙古設立俄國通商銀行一舉　極爲注重聞俄政府擬在恰克圖設一官銀行分行及助華俄銀行與西比利亞銀行在蒙設立分行 
[南京電]  
　　中國官員於舊歷新年均照常辦公惟商界及下流社會仍多舉行慶祝禮節商店則多未停業各軍營皆未裝飾 
[武昌電]  
　　審判廳出示謂逃去要犯六人除已拘獲一人外其餘五人如有通風報信因而緝獲者當予重賞 
[貴陽電]  
　　此問仍遵用陰歷新年各商店均停止貿易各處均懸國旗雖都督府與各地辦公處亦均懸燈結綵 
 
 
 

Page 4

 
 
   
 
 

Page 5

 
 
   
 
 

Page 6

 
 
譯電 
[北京電]  
　　與六國銀行團有關之主駐京公使二月四日在英使館開會自下午四時起至晚間八時始散是日因各使意見叅差故會場頗多衝突卒乃宣告休會毫無結果借欵合同大約明日（五日）有簽押之望中政府已派趙總理及陸周二總長爲代表六國銀行團則派駐京各經理員爲代表駐京法使現仍反對舉洛浦氏爲稽核處總監察員故大借欵頗受障礙目下華人對於法使所持之熊度殊爲忿忿法使初曾反對丹麥人歐利森之任鹽務稽核報告所會辦旋即作罷今對於洛浦氏復出其最後之反對法使此舉是否因嫉忌德人或存心破壞借欵令人無從捉摸日美兩國公使已將法使反對情形報告本國政府至英德兩國銀行均已早奉本國訓令謂一俟借欵條件經各國公使認可則即與中政府訂六合同故兩國銀行均謂其他四國銀行若不願與英德一致停行則彼等亦將單獨行動與中政府商定借欵云法使知中政府將派洛浦氏爲稽核處總監察員並非出於德人之主張按洛浦氏嘗充六國銀行團墊欵之監察員頗洽輿情今法使竭力反對故識者皆謂法使此舉實圖破壞借欵全局也各公使今擬另舉荷人福格森爲稽核處總監察員以代洛浦氏而中政府則必欲洛浦氏任此蓋不欲因此而損中德之交情也 
[柏林電]  
　　法國外務部大臣宣稱法國並非反對洛浦氏之任中國稽核處總監察員惟深願簡任各顧問須與有關借欵之各國先生商妥今料該借欵必能早日簽押云說者謂或將與一代表與法俄兩國利益有關之員充當顧問云 
[北京電]  
　　鹽稅未經實行整頓以前暫以直魯蘇豫四省煙酒稅爲大借欵之擔保品全國鹽政分十區管理每區除華總理外須聘用洋員一人 
[北京電]  
　　財政總長周會熙今日（五日）照會六國銀行團略謂借欵合同若不能即日簽押則中政府擬將此舉完全作罷云 
[北京電]  
　　中國政界之意政府與六國銀行終必能訂定合同英卽不舉其列德美兩國則將供給數額較小之借欵云 
[北京電]  
　　北京仍照常慶祝舊曆新年且有數處盛於往年中外大商行各工廠已續休息三日各報紙有停刮者有照常出版者總統命令宣布頗遲 
[成都電]  
　　聞裏塘南部近有大戰華軍受創頗巨打箭爐到有難民甚多當道擬暫行休戰至四月間再圖進攻 
[柏林電]  
　　庫倫赴俄代表在聖彼德堡宣言俄庫條約係包括蒙古全境而言蓋内蒙應屬庫倫故也 
[柏林電]  
　　德國某報載俄京消息謂俄政府已允以羅卜二百萬枚借與蒙古政府 
[倫敦電]  
　　今日（六日）外交次官阿克倫君在下議院答統一黨議員里斯君提出之質問謂英政府所接關於本季中國栽種罌粟消息多相矛盾現正由各領事署人員會同地方官續行調查印度支那鴉片出口貿易之中止印度財政受其影響一節印政府現正注意此事聞目下尙便有所宣布繼又論及今日是否已届重行研究一千九百十一年中英鴉片條件之時會阿克倫君答稱英政府之意今日提述該問題猶嫌過早惟仍望中政府能實行該條約現聞某某數省業已實行 
[東京電]  
　　國民黨脫黨議員今日（五日）由國會散出時爲衆人唾罵毆擊國會已延會五日 
[東京電]  
　　桂公爵已正式宣布組織立憲統一黨之宗旨及該黨之政網政友會現仍堅定不屈 
公電 
[福州民主黨報告張民政長遇炸出險電]  
　　各報館鑒本日下午三時張民政長出城過萬壽橋有炸彈發死十餘人張無恙城臺安閩民主黨支 
要聞 
[大借欵之最近波折] （北京特約訪員一葉子） 
　　借欵問題大體上雖有中止之勢至一部墊欵問題兩方正從事於繼續交涉而此數日間所生之波折實最複雜當局者與局外者皆以事變之不常爲之倐喜而倐懼其波折之情形可知矣大略如左 
　　一因巴爾幹問題倫敦資本團中多抱悲觀 
　　一中國政府責資本團之失信發自由借欵之通知 
　　以上爲借欵中止之一段落然駐京資本團代表更欲爲减額墊欵之交付以救中國燃眉之急一面且以防護大借欵不爲他種借欵所侵害遂致電倫敦資本團促其變計倫敦資本團卽復電以交付若干墊欵始可免於决裂自是以後大借欵交涉遂一變而爲墊欵交涉矣至墊欵交涉開始以來其波折亦極複雜理由如左 
　　一俄國防害之反對 
　　二法國因與俄國同盟關係之反對 
　　三鹽務造報處僱傭外人爲丹麥人奧伊聖（英系）法國頗爲不平 
　　四英國對於袁總統任用奧伊聖之手續亦頗不善其所爲　　五墊欵中扣除造艦費公使團内意見不一 
　　以上五項主爲借欵交涉之障害而幾多之波折卽由是而生加之我政府因資本團據倫敦來電有墊欵一時不能交付之通知遂深信六國資本團之不足恃而六國團以外幾多之資本家又屢以小借欵向財政部交涉雖在政府部内亦頗不能一致因此遷延復遷延而不易决定焉 
　　第一俄國之反對第二法國因與俄國同盟關係之反對二者爲混合外交政策與財政政策而利用之實障害中之最大者世人以爲此乃當然發生之問題不足深怪至第三鹽務造報處顧問問題受任者爲丹麥人奧伊聖以屬於英國統系英國之勢力自增長法國公使甚以爲不當蓋我國財政上之關係英國爲最深此固盡人知之然在最近之借欵法國之關係亦不爲少頗有以之改歸法人之手之意第四袁總統任用奧伊聖英國頗爲不平蓋不問其僱傭之員屬何國人而借欵條件旣規定外人顧問中國任命之應通知於資本團是旣須通知卽當求其承認乃英國以爲袁總統專擅任用奧伊聖而不爲通知之手續是欲於借欵未成以前造成一不誠實實行其條件之例也第五扣除造艦費問題前淸時代曾向英美德日四國定造軍艦而俄法兩國則絶無關係故俄法以爲墊欵所以救燃眉之急若支出於軍艦代價則甚悖其目的且以借欵應用於軍事關係之費用尤爲不可遂　　以抗爭之矣 
　　雖然此尙不足慮也對於第一第二問題决定因英日美德專事調停俾俄法兩國默認第三問題則由日本專調停於英法之間令法國取銷其抗議第四問題因袁總統欲望事之迅速告成匆促未爲任命之通知認爲一時疏漏向六國致其歉意自可冰解第五扣除造艦費問題由我政府與關係國别爲交涉於是許多之波折漸有着落至一月二十六日資本團對於駐京代表與財政部協定之條件全部認爲至當承認提前交付第一期墊欵二百萬磅遂以通知我政府惟政府以與他資本家爲小借欵頗有成立之望且别有理由迄於今日尙未見復資本團遂深以爲怪此或我政府深恐六國資本團不足恃特執此熊度而熟視資本團果非反覆背信之行爲未可知也 
　　以上爲最近數日間兩方交涉之實情六國資本團發最後承認墊欵交付之通知政府尙未答復其理由尙未得悉據資本團則謂若民國政府欲求墊欵之受授無論何時皆得交付云云 
　　然以俄法二國尙在極力爲反對之計劃不知尙有别種節外生枝之事否耳 
蒙藏之惡消息 
[蒙藏協約]  
　　此間接庫倫官電消息達賴喇嘛所委之藏僧陶極夫已以該喇嘛名義與哲布尊丹巴締結條約共載九條如下一西藏承認蒙古自治之權以哲布尊丹巴管理全蒙二蒙古承認西藏自治之權以達賴喇嘛管理全茂三兩國均設法使佛敎得鞏固之地位四兩國若遇内亂或外侮應互相設法扶助五兩國人民因宗敎或政治事項旅行内地時應互相保護六兩國當增進商業上之關係兩國人民有互市與開設商店之權七凡商業上之債權須經駐在國政府之認可否則不得有效八此項條約將來或須加入條件則兩國全權代表均有權討論九此項條約簽押之後卽作有效 
[英藏關係]  
　　西藏問題久懸未决英人舉動尤爲暧昧昨據外交團消息中國政府以英人關於西藏問題各種行爲多不合法終不敢公然詰貢特以近日來庫藏結約英藏暗合種種情形日益緊急忍無可得已北京政府電令駐英代表提出五大問題要求英政府答覆五大問題如下一英政府何故違背前淸光緖十九年所訂以及三十二年批准之中英條約二英政府何故設領事裁判所於西藏三英政府何故將印度西藏邊境貨物進　出口稅以及通過稅廢止四英政府何故廢破西藏糧米出口禁例以致西藏米價日益昻貴五英政府何故將軍火鴉片酒精以及嗎啡等運入西藏以致中國禁令不行聞五大問题提出後英政府尙未答覆云 
[日本之外交家言]  
　　桂太郎組織内閣中日邦交間起一種疑難情形兩方揣測各具隱衷而日則自近日以來力表白其對我之無他茲錄日本外交當局之言論以供留心外交者之參考也 
[一日外交部之聲辨]  
　　日前日外交部於東京某官報聲言云自桂太郎出組織内閣後中國之疑日者僉謂日將攫南滿東蒙以爲已有其實此皆無稽之言桂太郎此次任政其外交政策當無異於前任内閣大藘時所主張蓋桂公者曾與英國結三次同盟條約以保護東亞和平爲惟一目的者也云云 
[二加籐高明之談話]  
　　加籐高明據昨德文電已被任爲日本外交大臣其任駐英公使在倫敦時路透訪員造訪詢以日本外交政策加籐氏答云日以與英有同盟關係自不得不親英卽與英和好之邦如俄法美等以間接係亦不得不極力周旋蓋必项美俄法日五國之各國同盟條約能實行眞踐庶和平可保中國開放主義可達而滿洲蒙古等問題有不足討論者矣云云 
[三某當局之遠慮]  
　　東京外交時報載稱日本某外交當局之言論云俄日近雖頗稱和好將來必不足恃俄自近年來復仇派勢力日見擴充主張與日一戰以雪日俄一役之恥故俄陸軍年有增加其意直欲逐日人於滿洲外而東海沿岸各商埠且歸其佔有此最可慮者也嗣後日僅當保守在朝鮮滿洲所已得權利不爲激烈之進行則俄日後來之衝突可免而中國亦不至忌日太甚也云云 
河東抗命鬩牆之尾聲 
　　張土秀李鳴鳳占據河東與閻都督鬩墻後一切情形迭詳本報近日中央派趙翼長倜前赴運城辦理後茲已大致就緖特將各方面報告各電彙如左以存此事眞相 
[趙翼長之通電]  
　　趙翼長自奉中央命令調停河東紛爭後日前自陜州迭電中央報告一切其第一電云倜十九日到陜二十日派隊暗渡茅津占據口岸二十一日將各隊運過茅津進紮距運五十里之張店一帶地方勒令將南桂馨交出二十二日馬步礮六營直抵城遂將張士秀李鳴鳳看管並派員分赴河東各軍隊曉以利害該軍隊等帖然聽服惟張士秀李鳴鳳久覊運城恐生枝節於二十五日派隊解赴陜州營内嚴押以防他虞南桂馨已派員解赴太原交閻都督審訊張土秀李鳴鳳應如何懲辦請電示祇遵河東一切已暫爲維持秘速派員前來辦理第二電云張土秀李鳴鳳等昨已押解來京其所遺之缺請暫派劉三元護第一旅旅長王政護河東觀察使以資辦公聞中央接電後均已允如所請矣 
[閻都督之報告]  
　　閻都督致豫當道電云河南王軍政司長張師長王旅長均鑒敬電謹悉河東事錫山以邊患方殷極願和平辦理乃張李等擅拘南局長抗拒中央命令堅不交人現奉總統派趙翼長前往捕命趙翼長電稱業已率隊到運河東已將南桂馨交也軍隊似有畏懼未敢抵抗等語此案趙　翼長奉令赴運必能相機辦理惟迭奉中央命令均異常嚴厲此間省議會出爲調停電止進兵已奉令嚴飭事機至此恐難着手辱承關懷大局顧念晉省效魯仲連高風解紛排難盛情雅誼可感可佩謹覆鳴謝晉都督閻錫山徑 
[張李之陳詞]  
　　張李等日昨亦致豫當道電云河南張都督軍政司王司長王旅長鑒河東始終並無反抗行爲已派趙翼長到運查明情形報告中央矣並奉總統電令著迅速來京聽候裁判擬卽日啓程愛護之處感德無量河東觀察使張土秀晉軍第一旅旅長李鳴鳳叩 
[狄樓海之措詞]  
　　三晋國民黨本部日前爲河東事公推狄樓海馳歸和解昨特有電來京報告該電文云前電諒悉南局長桂馨與李旅長鳴鳳衝突事件趙翼長未至運時李卽將南解放趙以河東並無違抗情形二十二號抵運卽電達中央意甚和平次日奉大總統電令提取人証到京李南及觀察使張士秀均定於二十五號首途此案發生原因實由南局長初以暗地運動要結各營長欲藉以殘殺手叚排除異已旣而陰謀敗電軍隊鼓譟皆欲得而甘心李無術鎭壓且虞地方糜爛遂將南看管冀安幂心至中央以孔繁霨代李鳴鳳爲旅長發表在南被拘後數日似與此案絶無關涉此案發生後閻都督卽派石瑩王用賓劉棫到運調和主張自行了結旋受中央委任查辦復派楊彭齡李敏到運提人其先派調和諸君以事出兩歧欲仍照閻督初意辦理故所提人證久未到省遂致此案不得速了現旣歸中央提辦自不難計日解决也惟運垣安堵如常並無危險中央遽爾派兵若臨大敵較之對於庫倫尤甚此中消息殊難揣測先電陳大槪詳細情形容俟更報狄樓海叩 
[國務院通告贛事始末]  
　　國務院於一月二十九日致武昌黎副總統曁各省都督電云奉大總統令黎副總統宥電程都督感電均悉自上年十月以來迭接贛滬來電攻訐李督者甚多旅京江西紳耆聯名呈訴又參議院臚列多欵備文質問或以請派鎭撫使爲詞或以特派大員爲請羣情憤激文電馳政府以李督懲治洪江會匪爲民除害著有前勞尙未派員查辦適接李督來電請任民政長接理民事實行軍民分治其意甚誠方謂民政長簡任得人羣言自息卽李督名譽亦可保全徧詢各方面僉云汪瑞闓與李督多年夙契曾七次邀請到贛相佐若卽任命必能相得益彰是中央所以愛護李督維持贛省者不爲不至李督及省議會亦來電歡迎乃蔡銳霆陳廷訓等數　人懷私報怨散布謠言勾串煽惑竟有謀害民政長之說賴李督暗通消息始得出險此種舉動實屬破壞大局搖惑人心嗣據李督電告國務院稱分治手續條理粗具正待進行詢汪蹤跡在經復以汪已力疾來京究竟該督能否擔任只護蔡銳霆等如何處治望卽電復以憑核辦等語迄今尙未據復又探聞蔡銳霆添練兵隊屯紮湖口贛省各軍分調要隘雖稱爲冬防起見而中外環瞻成何景象副總統謂贛省並無反抗中央之事程都督謂李督熱誠愛國决不反抗中央自是公論倘按照副總統辦法由都督議會公派代表往迎汪民政長蒞職責成各軍警負完全保護責任前提旣已解决卽他項誤會自可同歸消滅本大總統受國民付託之重但求保全人民之安寜幸福去暴亂而臻治安苟反乎此則國法具存斷不敢博寛大之名貽分裂之禍區區此心可表天日特將此事始末通告各省以息浮言等因特達國務院豔印 
[新議員開懇親會紀事]  
　　二月一號江蘇中區衆議院省議會覆選當選人在南京丁家橋省議會内開懇親大會由共和國民兩黨聯合發起惟以會期在陰歷年底到者僅六十三人兩黨先期各派幹事在寗擇定旅館預備招待茲將當日開會秩序錄下一開會二推舉臨時主席三開會辭四演說五議事六撮影七茶點八散會甫届二時卽鳴鈴入座公推姚文枬君爲主席孫潤　君致開會辭略云今日兩黨議員一堂聚會消除黨見足爲全國模範且在省言省本無分黨之餘地次楊廷棟演說今日時勢危急國且不保何有於黨不過各集其政見相同者合力研究爲議事之預備而已江蘇主持兩黨之人本係志同道合彼此而謀接近實有天然吸合之力至國與省之關係須以中央統一爲前提仍求無害於本省之生存惟蘇浙供稅最奇又受南漕之累前聞行政官擬於稅法未定以前將南漕劃歸省用爲平均人民負担之第一步辦法而財政部不允到會諸君如亦主張暫將南漕劃歸省用似可公電參議院請爲主持因部提劃分稅目議案已交院議也主席詢衆人竟見全體贊成王紹釐君云省議會法未頒布省會召集後依據何種法律沈維賢君云應暫用江蘇臨時省議會法全體可决公推主席擬稿電參議院其文如下北京參議院鑒今日蘇省衆院省會議員開懇親會議决省會瞬卽召集省議會法未頒布以前暫行依據臨時省議會法俟正式國會議决再行改正再江蘇田賦苛重又受南漕之累地丁應否歸國稅或地方稅事關全國應由國會議决漕爲江浙所得自應留充本省經費以免他籌再增負擔乞竭力維持江蘇衆院省會議員姚文枬等全體謹啓至五時攝影茶點而散 
　　都督府民政府亦於是日五時半柬請各當選人在都督府開茶會首由程都督致詞云去年光復之功除軍隊外卽以臨時省會爲首凡此改革皆順全體國民之心理而來故前年九月雖於軍務倥偬之際卽召集臨時省議會以冀行政官得所遵循惟各議員不可過求法理而於事實有所悖戾云云應省長語意略同各當選人致答詞大致謂立法機關不可不知事實行政機關不可不知法理庶可水乳交融共支危局賓主盡懽而散 
[退伍兵搶刧小輪駭聞]  
　　二月一日日淸淸鎭長班小輪由揚州載有退伍兵士一百餘名赴浦是晚十時行經邵伯左近該兵士忽然暴動各執利器將風船箱艙内銀洋衣箱及搭客行李等物搶刧一空搭客紛紛赴水逃命未幾永和戴生昌兩小輪各帶拖風船一艘由浦南下先後駛至亦被各兵蜂擁上船大肆搶掠損答尤鉅當行刧時各船水手等見該兵士均帶凶器未敢抵禦遂任其飽掠登岸而去 
[岑知事又混閙省議會矣]  
　　岑知事調侃女議士冷嘲熱駡不遺餘力已見前報茲悉該省臨時議會於二十四日開議時李懷新提議今日閱報見東莞縣長岑學侶復民政司禁賭之文肆口慢駡漫無法紀大傷議會尊嚴此事不可不亟行討論查議會通例提議案件者雖僅一人而得多數贊成通過則全體議士負其責非原提議者負其責也今東莞縱賭風滅絶該令呈復長官當純然爲應答或辯駁之談何得越出範圍公然指斥本會學無賴口吻爲不法言論甚至提出當日建議之人多方責備復知其爲女議士而益以輕侮不守禮不知法所謂夢囈所謂吠影吠聲該令實自任之倫耀華議士受侮可由個人起訴本會全體受侮可咨請都督按律懲辦倫耀華起言本議士提出禁賭案在七八月之前爲治安計爲政體計故提出嚴禁昨提 
 
 
 

Page 7

 
 
議時亦嘗聲明提案至今日久現中堂鄉一帶賭風已戢第恐各鄉未能禁絶仍請知會都督通飭嚴禁云云今岑縣髭乃於公文之上肆口　駡已自貶其人格不値識者一哂函請都督懲戒之議本議士甚以爲然廖愼修謂當處以妨害名譽之罪本會爲法人資格有起訴之權可以函知都督飭由檢察廳提起公訴李藻雲謂廖議士之說本議士甚贊成或疑此案宜歸行政裁判所審理不知行政裁判所審理者係關於行政權限爭執事件此案純屬弄事範圍儘可由檢察廳起訴也黃鏡秋謂岑一縣長耳對於通過除害最要之禁賭案尙且公然侮辱倘岑爲都督或惹本會彈劾權行使時是必要炸毀議塲盡殺議員以洩其憤將來對於糾舉官長之事誰復提出律以妨害公務儘可據爲起訴理由但訪聞岑頗認眞禁賭前雖猖獗現已收歛亦革弊能吏也意氣之言是其所短若因此而遽然起訴似可不必本議士擬行糾舉至應如何處分之處則聽諸都督可也旋以函請都督發交檢察廳起訴付表决多數贊成隨舉定鄭玉符廖愼修二人起草訂禮拜日交稿岑知事聞報後卽日又致臨時省會書云讀貴會廿四日議案以學呂肆口慢駡函請都督發交撿察廳起訴學呂雖非習申韓學然對於此案信有充分理由自反而縮雖千萬人吾往矣將來裁判如何暫不具論貴會前日通過議案非東莞賭風猖獗乎非地方官廳奉行不力乎何以昨日議案又謂東莞賭風收歛又謂學呂革弊能吏前日之議案是昨日之議案非也昨日之議案是前日之議案非也苟執昨日之議案言之則前日所謂東莞賭風猖獗者自欺也欺人也以官廳命令爲傀儡也以人民觀聽可淆惑也苟非受學呂之一棒則諸君塵夢幾時醒耶學呂非輕薄少年好爲慢駡第以對症發藥攻麻木者不能不用猛激藥劑一服而積滯都銷還我健全體魄今東莞果非賭縣學呂果非奉行不力之員出自諸君之口入自粤人之耳學呂之矜可平躁可釋卽誰是誰非當可共白學呂今正襟危坐以告諸君曰省會者人民之代表言論之最高機關一省以之爲樞紐人民以之視趨向爲議員者宜如何尊重其人格尊重其言論不矜張不委瑣不妄言以謀民福國利斷不容有捕風捉影妄入人罪之議案前日之誤通過諸君自誤非學呂誤之前日之大駡是諸君自取其駡非學呂駡之得學呂之一駡諸君自知紏舉之非於是有昨日更正之議案學呂之駡可謂空山獅子吼矣此後之愼爾出話何莫非學呂一罵有以致之學呂之駡信有値哉想諸君亦以爲然此致臨時省會 
[鄂省戒嚴之原因　　鄂省自陽歷一月以來謠言甚多以故早已戒嚴乃近因陰歷年關風聲益緊恐慌愈甚更因江西政界風潮河南土匪竊發沿江及鐵路一帶亦均戒嚴茲將所聞各情彙紀如下 
[抄獲機關]  
　　起義同志與退伍軍人之缺衣乏食者多懷怨望故近日謠言大起江湖會匪又勾結謀叛私設機關收買子彈暗藏軍火時有所獲上月三十一號都督府偵探查悉花堤街某姓係亂黨機關卽會軍警前往抄拿獲匪五人並手鎗數枝及簿書名册甚夥當解軍法處訊明首犯程某一名卽夜斬决又蘭陵街陳天順銅貨店爲亂黨收買鎗彈一千餘排藏於水缸内擬備起事之用被偵探抄獲並拿住匪魁二人及女人一名一併由府發軍法處研訊又漢口張美之巷泰順轉運公司　棧亦爲匪據作窟穴經警廳抄也快鎗四支子彈一箱並獲匪及嫌疑犯五人解省訊辦所有内中客貨並行李雜物槪行查封又漢口裕源祥布綑内藏鎗四十支爲夏口縣查出該布莊諉係客貨並不知情已逮其管事訊究 
[軍隊風潮]  
　　亂黨之宗旨以運動軍隊爲主動當聞近日軍心謠惑故亦防範棊嚴而尤注意於某師乃昨有憲兵隊備補兵劉正華等自行倡議退伍要挾司令官王文錦每人給以恩餉三百元並敢在營開鎗恫嚇王司令當飭逮捕其部衆竟抗不應命電請杜軍統率隊前來將劉綁在操塲行弄衆大鼓噪勢壯决裂杜軍統見事不妙立爲轉　以電話求請都督命令壯劉轉發軍法處監禁風潮始平此亦三十一號事也 
[禍首漏網]  
　　二月一號城中屢聞槍聲據傳言云是夕破獲機關兩處亂黨巨魁某聞風遠颺未獲惟其頭目諶某等正法懸首南樓示衆疑該巨魁藏匿於其戚族家中二號上午經軍隊分途赴各處搜索未得有云已縋城逃走聞此人在某黨頗有勢力乞丐團卽波主張現武漢街巷均放步哨軍警密布沿城亦有人搜查蓋前數日曾有匪以軍械吊城輸入故不能不設防密也 
[派軍出防]  
　　　軍界因反對汪民政長風潮劇烈黎公以九江爲湖北門户與武穴孔龍二鎭只一江之隔特飭駐黃州五鎭司令部調步砲兩營紮於孔龍馬口與武穴防軍犄角藉壯聲援又飭第一師黎本唐師長派兵二營駐紮應山一帶防堵汴匪損害鐵路 
[勸散丐團]  
　　政界裁汰人員與軍隊退伍將士之自命爲老同志者因無所事事擬聚衆要求位置並以同志乞丐團之名義號召無賴數千人其宣言略云吾輩拚頭顱以革命乃功成屏棄勿用專引官僚派當權致吾辈生計毫無今不得已共謀乞丐生涯决不騷擾民間惟向前淸貪官汚吏與民國暴富偉求乞衣食以救生命事經黎公所聞卽飭拘發起人胡某懲辦詎胡尙未拘獲而衆乞丐團員已　　大譁擬約同至督府大閙黎公恐激生巨變昨飭蔡濟民携欵萬二千元持嚴諭勸令解散該團抗不服從且云結社自由旣不濫干政治無解散之必要况人數至衆非區區者所能接濟因無法解散又不便嚴辦只有嚴爲防範而已 
地方通信 
蘇州 
[游兵强當衣物]  
　　蘇垣局前街協茂當典於二月三號到有形似營兵者五人各持破舊衣服强當數十元該典夥不允卽用電話報告憲兵營及七十九團第一營各派兵土多人先後到典向詢保營兵丁據云我等之營已經遣散總之我等雖有助攻金陵之勞而反不如你們有福仍吃太平錢糧現下我等實在川資無着故來典情商藉作路費各回家鄉耳各兵土見此五人尙無强暴形狀不便拘捕當與該典夥商酌至再給洋五元而云 
[補報遺漏公民]  
　　蘇州市公所以按照市鎭鄉制本年應補選半額議員現在期限將届除宣布公民名册外如有遺漏卽於一月三十一號起至二月十九號止由該公民等持納稅憑證赴本公所補報注册現已出示通告矣 
[私立法政學堂另舉職員]  
　　蘇垣海紅坊巷私立法政學校因内容不甚完備經校　會同各會員於一月二十九日開會集議先行按照部章公同選舉各項職員分擔職務俾切實整頓茲將舉定各員列後校長陳福民理事陸家　馮世德學監章世　　基金監錢崇威　審計員潘承　　出版部主任張柬蓀評議員唐愼坊張一　陳則民朱輔成陸炳章潘承　張柬蓀沈復王兆熊蔡倪培狄梁孫許卓然 
江西 
[贛省議員名單]  
　　省議會議員（第一區廿四名）丁懋觀舒偉俊　傅作霖　楊賡笙　葛第春　鄭　炎　王秉文魏調元　胡廷校　胡廷鑾　李壽韶　燕世經　袁盛鑑陳紹𥬹　李　凝　涂樹霖　陶　緽　曹和濟　郭衞城王自禹　高巨屏　胡加璧　高祖賢　歐陽深處　（第二區三十四名）　歐陽莘　尹　倫　杜鳳樓　吳興鑾邱漢宗　劉濓　王光祖　廖光墀　劉濬源　李文濤　邱漢遇　葉蘭英　李存樸　曾轅　　賴孚　　温源明温肇祥　楊哲煒　黃　襄　謝贊夔　吳肇荆　劉樹森陳燾　　蔡吉士　劉忠泮　尹瑞鉁　（第三區十八名）王麟　　王式玉　傅廷材　李儒修　林中桂　任壽祺陳祖　　潘震甲　張光　　汪徴源　余精煉　蔡兆煌楊耀祖　許英　　張翼　　馬　　　胡秉照　金光錫（第四區二十四名）鄒欽德　黃人庸陳承志　張家樹周澤南　彭汝顏　喻磐　　鄭曾　　楊占芳　黃用中陳炳圖　劉自新　巢廣源　楊中流　謝濟沂　李祖謙傅琳　　黃甲　　蘇玉賢　顏丙臨　袁贊淸　鄭堪仁朱琨　　熊坤　（第五區十九名）　王鎭寰　吳祖植郭登庸　康懷萱　陳鍾麟　易炳章　寗廷柏　鄭惟賢鄭觀濤　余廷佐　吳鴻鈞　崔炳炎　黃頃波　謝世崇徐家涺　姜　　　劉景韓　饒正音　楊景洛（第六區十一名）顏振聲　王汝佐　吳爵士　羅銓　王祜　彭廷珍　鄒樹炘　龍寳善　李政準　尹士珍　曾經祜曾承熙　王以匡　蕭炳章　康楨　　羅思瀾　李倬雲羅士傑　許嘉謀　尹維崧　龍獻瑞衆議院議員　（第一區六名）徐秀鈞　張于潯　黃懋　　王恒　李國珍梅光遠　（第二區八名）　　王有蘭　賴慶暉　曾幹　陳鴻鈞　葛莊　　陳子斌　曾有蘭　劉景烈（第三區五名）黃攻素　程鐸　戴書雲　黃裳吉　郭同（第四區六名）　黃格鷗　鄒繼龍　文羣　潘學海辛際唐　盧元弼　（第五區五名）鄭元　　五侃　歐陽沂　吳宗慈　黃象熙　（第六區五名）　羅家衡彭學浚　歐陽成　邱冠棻　賀贊元 
時評二（默） 
[法理與事實]  
　　法理與事實相輔而行本無庸疑其不相兼顧者也 
　　然而各省官廳與議會意見之所由生官廳每注重於事實而不顧法理議員但知以法理相繩責而不問事實因此爭執而致礙政治之進行者往往而有善乎江蘇新議員之懇親會官廳與議員以此互相勗勉可謂知所務矣然而記者尤願此後省會之開幕能實行斯言 
[一個飄風雨之國家]  
　　異哉江西政界之暗潮據政府方面言贛省實有人謀害汪民政長練兵設防心實難測據爲李督辯護者言調兵分駐實因冬防吃緊而據李督自言則謂迎汪拒汪非其所知遣兵輪而扣鎗械由部誤會而啓猜疑然則贛省偌大之風波其咎將安屬耶 
　　一個飄搖風雨之國家能消受幾人意氣李督而知此則風波自定矣 
[敬告鄂中大吏]  
　　鄂省爲羣不逞所聚之地不得志之起義人也退伍之軍隊也乘𨻶思逞之會匪也各省來鄂運動之黨人也偶一疏虞禍變立至反是而操切亦易憤事彼外人之阻撓承認民國者方以鄂省亂象爲藉口尙堪再予若輩以憑証耶 
 
 
 
] 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[改組招商之磋議]  
　　招商局改組新公司一事曾由董事會與新公司開出條欵交換討論詳情屢紀前報茲將近日兩方面答復條欵分别錄後 
[一月九日新公司答條欵]  
　　一本月七日貴董事會議復第一條以敝公司承認貴董事會俟查無洋股後即定交易貴董事會甚爲滿意囑將從前定議及近日續議各條件從速協商爲將來訂立合同之預備實與敝公司上次開送條欵一經新舊公司彼此商妥先訂草約爲將來簽訂正式合同之根據語意相同是貴董事會於本月七日敝公司所開第一欵辦法已邀允准不勝感紉 
　　二貴董事會議復第二條爲漢口賠欵事彼此不可推諉應請貴董事會卽邀漢商來滬並確探政府究竟如何賠償及將漢局損失查照簿據先行核實開交敝公司俾得研究賠償公同議結又匯豐事已否接洽如何回復乞速辦理　　三貴董事會議復第三條爲接洽辦事人事旣承允爲先容敝公司同人特於今日備函帶來致意以便定期晤商 
　　四貴董事會議復第四條爲議定條件事敝公司刻已遵將七八月議定各條件及近日續議認可各條件擇要開列惟今日不及送閱容俟開就再當送核其餘如有應行增添及删減之條彼此當再隨時訂期面商或致函斟酌定議一俟漢口及匯豐兩事妥洽後即照訂立草約爲將來交易時正合同之預備 
　　五本月二日所請開送商局元年分進出簡明帳略請董事會飭帳房尅日開送以憑查核 
[董事會答復一月九日新公司開送之第二條]  
　　面議由董事會電請盛君來滬與新舊公司商妥後再行會議同人等一再籌商倘盛竟不願來或暫不能來徒延時日彼此無益不如仍照原議由舊公司查照交通部文代收國債票百廿萬兩另貼回現欵三十萬竭力扶助至匯豐事亦由舊公司先行與之接洽 
[一月十三日新公司函詢條件]  
　　一漢局賠欵承示代收國債票百二十萬兩是否已由舊公司代收連同貼回現銀三十萬兩一併交與新公司担任料理仍由貴董事會竭力扶助其追賠會盛君如不能來已否電邀該會另派代表到滬以便開議 
　　二匯豐押欵近日已否由貴董事會轉飭經手人妥爲商定向該行索有承認新公司將來回贖之據 
　　三前承允飭帳房開送商局元年分進出簡明帳略迄今尙未開送應請轉飭尅日開送以憑查核 
　　四昨接辦事人陳唐施三君復函以新舊正在訂議一切恐涉嫌疑不允訂期接洽查新公司同人所欲與辦事人先行接洽以冀免除隔閡起見事經貴董事會通過照允尙何嫌疑之當避應請再行知照卽日訂晤毋再推諉 
[暫禁運米出省]  
　　上海吳知事曁稅務所長近奉都督及民政長通令云安據上海縣吳知事報告滬市米價巳過八元恐再騰漲頃復據馬電稱擬援新頒限制運米章程第二條暫禁出境以維民食請停給護照並分飭關所銀行查照等語查内地各縣米價亦日見增漲上海非產米之區全恃他縣輸運若他縣仍有米石出省殊不足以劑市面之平除本省境内仍照常流通外應即一律暫禁出省停給護照合行訓令一體遵照並嚴密稽查毋任偷漏 
[黃海林奮勇捐軀]  
　　本月二號下午三時滬城舊敎場何協和佛馬店不戒於火頓成燎原店主何渭臣與其子均被火灼傷勢頗沉重是日風力甚緊而自來水龍頭又滴水不出致難撲救燒至六時許始行救熄共燬水菓店秤店皮鞋店成衣店紙店顏料店等面東者北至花紙店南至金線店爲止面西者北至大昌祥皮貨店南至小弄口爲止約燬樓屋二十餘幢當火熾時有沉香閣救火會會員黃海林奮不顧身設法澆灌偶不經心即從屋頂失足跌下受傷昏暈當經同人雇車送往上海醫院救治詎行至半途卽巳氣絶遂將尸身舁至救火聯合會會塲共母與妻聞之即奔躍而至撫尸大慟見者無不淚下迨至四號午刻備棺成殮之時各團體及政商學界到場吊奠者甚爲擁擠現黃之靈柩仍厝會所聞定於舊曆正月二十八日舉殰 
[何來眞命帝主]  
　　陸軍混成第三旅司令部於舊歷十二月二十八日據探訪員報告茲有匪黨在高昌廟地方散放票布僞稱現在眞命帝主出世到處煽惑謀爲不軌李旅長聞報後即於是晚親帶兵士一排以巡查各營爲名乘便至高昌廟一帶嚴密查訪得悉廣東街濟生堂藥舗及某姓家藏有票布等物姑念彼等無知受愚飭令繳出免予深究並諭該處商民嗣後如有匪人再來煽惑應卽就近報告分防各軍隊拘拿懲辦倘再隱匿定干查究云云並悉有新遷來之某某兩姓亦因事巳敗露已於二十九夜潛行遷避矣茲將票布式樣覓錄於後三極堂領西九陽關不容情考選眞帝無憑據假道德那怕會講舌能辯難說過對號選場那讒是考眞假各人修養西字第號 
[拿獲九龍山首目]  
　　混成第三旅李旅長於七號晚間偵悉九龍山匪首顧某在邑廟附近某茶肆啜茗當卽密飭水師第三營王管帶前往拘獲解回司令部旋在顧身畔搜出黃旗及僞印票布等物業由李旅長飭令軍法長顧君詳細研究以憑懲辦 
[申明處分賭博之弄律]  
　　上海縣知事與商埠巡警廳長會銜出示云照得開場賭博干犯弄律藉口新年托名嬉戲尤爲風俗之蠧淫盜之媒前以陽曆新年節經會同諭禁在案現届舊曆歲除難保無賭徒地棍又將招聚誘騙設場歛錢意圖嘗試爲此特再會銜出示重申嚴禁無論賭係何種一律絶對禁止爲此仰諸色人等一體遵照倘有不肖之徒尙敢復萌故智以身試法定必嚴密查拿拘送法庭按照弄律第二十二章各條處分絶不寛貸勿謂言之不預也 
[勸阻洋人打獵]  
　　駐滬德國總領事卜君以前有德人至浦東打獵被鄉人窘辱特於日前照會都督曁省長通飭各屬嗣後凡遇洋人打獵務須照約保護等情茲經都督及省長查得洋商持槍入内地打獵本爲條約所未許歷來各處洋人遊獵傷人滋事時有所聞均經商請駐滬各國領事切實禁阻良以鄉民無知人命至重一受槍傷勢必衆情憤激羣起爲難彼此言語不通尤多誤會且事起倉猝地方官不及彈壓窮於勸諭本都督曁本民政長以爲欲弭事端惟有請德總領事阻止德國人免往各處放槍打獵庶鄉民不致因危險而阻撓此則消患無形之善策也除照復德總領事查約外並於前日訓令混成第三旅李旅髭轉令各防營嗣後遇有洋人携槍打獵隨時推誠勸阻設因言語不通或不受商勸務須飛報就近官長核辦切勿恃蠻生事致酿釁端 
[新築馬路告成]  
　　江灣鎭南跑馬場東首近由閘北市政廳開築馬路一條業巳竣工前日由龔驚務長帶同科長科員曁七區區長前往履勘畢即令徐區員撥長警二排分駐該處日夜巡邏俾資保衛 
[太陽廟托庇外人]  
　　北新涇附近太陽廟住持僧近與地保串通託英商新瑞和洋行轉換道契舊曆年終該洋商曾偕英副領事同至閘北巡警局謁見龔警務長據稱該廟產巳歸英商應歸業主管業等語龔君以未見交涉使明文拒却不允英領與該洋商遂退 
[滬南又起臭風潮]  
　　滬南第一第二區境内淸潔事宜自沈昌記承包期滿後即有老熼頭胡漢濤張長明等出而爭奪曾於舊曆十二月二十七日由胡糾衆分發傳單舉莊泉生爲代表僞稱已奉省民政長批准並用木桶奪倒熼穢當被警備隊當場獲住胡漢濤一名由一區移送商埠巡警廳請究在案詎昨日仍由張長明等出而爭挑甚至糾集百飶失各執扁担在街守候見有淸潔所夫役挑熼者即便用武旋被二區巡警拘獲解區移歸原案即由巡警廳長移送地方廳請爲審理嗣又據市總董函稱尙有未獲之陸桃郎宣雲林等數人亦請按名提究 
[附錄商埠巡警廳長文告]  
　　頃准縣知事函省民政長電據縣市總董陸文麓等電報上海市南區淸潔事宜已發通告招人投標今日胡漢濤等遍發傳單爭奪等語查前據該知事呈復沈昌記承辦期滿由市政廳通告招人投標歸衆取决已指令届期照辦在案胡漢濤等何得聚衆爭奪仰該知事轉知警局彈壓毋令滋生事端等因爲此特行出示仰胡漢濤等一體知悉沈昌記承辦期滿現已由市政廳通告招人投標歸衆取决自應安分靜候如有聚衆爭奪滋閙情事定卽按律辦理 
[兵警衝突案近聞]  
　　上海醫院留養之鄂省受傷鐵血軍前因乘車行經南市三角街地方被站崗巡士阻止以致互相衝突曾經具呈江蘇都督議爲昭雪在案茲悉程都督以此案起釁係在滬上如果飭令蘇州軍政司派員調查轉多隔膜故於前日委令混成第一旅李旅長就近調查復候核辦 
[討論選任省長問題]  
　　寰球中國學生會於一月三十晚開會辯論省長由總統委任抑由人民公舉一题先由楊心一君宣佈宗旨繼分正負兩面相間發言正面董東蘇羣謂民主制度本有兩種一爲單純民主國如法蘭西是一爲聯邦民主國如美國瑞士等是在聯邦制度之國各邦皆爲半主權國故聯邦之長由人民選舉今中國採用法國制度則省長爲中央政府之代理人自應由總統委任委任之流弊較之民選之流弊易爲防制蓋民選之流弊必至於分崩離析自相分割委任之流弊則不難合各省之力而防制之也次反面王志仁君谓民主之國權在人民不當由總統委任且個人之知識有限徴集多數人意見自較之委任爲良善次郭仲良君謂此時人民程度不皆足觀於國會選舉一事弊端叢生已可槪見省長問題自當由總統委任梅竹廬君謂專制時代君主所委任之行政官往往與地方不甚相宜爲人民所攻擊由斯可知任命之不足恃前車可鑒何可再承其弊孔君天增謂當此時代非統一不可若省長民選有礙統一戴君天仇謂統一不統一與民選不民選毫不相關蓋總統所委任者未必盡爲人民所歡迎且所委任之人與地方是否相宜非中央之力所能知總这民主國總統不應有委任權事當取决於多數人民豈惟省長而已若仍欲集權於一人何必美其名曰民主不知逕呼其大皇帝之爲易也兩方爭衡相持不下旋由座衆投票表决由王志仁史文欽二君監票開　驗行反對派佔優勝復由楊心一君宣佈下期辯論題爲中國應否即以國會爲草擬憲法機關各認定正負面而散 
[脫離黑籍之慈航]  
　　近日各處厲行禁煙如有私吸或押或罰厥罪甚重以故嗜煙之人無論贫富貴賤莫不亟思戒除訪求良法今有王佑之朱仲芳兩君素悉浙　有張雲峰君道學高深善戒煙癮不用藥餌能於三天之中斷絶煙癮受戒者毫無痛苦曾在紹興一帶救世濟人戒絶者無慮數千人有口皆碑徴而有信如紹興紳士沈仲霞沈子靑高秋棠戎天茂諸君昔年曾染煙癖亦就張君戒除因此遂訂莫逆交王君等以張君旣抱此救世之技何可不援吾滬地同胞爰由朱君仲芳等親自赴浙敦請張君初不之允嗣托沈仲霞君再三勸駕始邀見允現沈君已與張雲峰先生同伴來申就滬南商船會館問壁安瀾道院設立天然除癮社於陽曆一月念四日開辦凡黑籍同胞盍速往報名求戒毋失之交臂也 
[謀害人命之疑案]  
　　山東人李學九年二十六歲向在公共租界四川路八十一號門牌西醫江逢時何理中處爲出店忽於舊曆去年十二月廿六夜被人謀斃次晨經總巡捕房得悉派探將李尸舁至虹口婓倫路驗尸所報請公廨關讞員會同英領康君於二十八日蒞所驗明被勒身死當卽飭探將李之同事劉慶茂楊小勛並楊父楊老和（即楊小五）一併拘押卽於二十九日午後由關讞員與英領康君在領事憇息所秘密研究先由何醫生投訴與江陸二醫生同在四川路八十一號洋房内行醫死者係是出店我住南京路是晚已經回家翌晨忽接電話稱有急事卽往察看見李已僵臥不知被何人謀斃乞鑒並據中西包探先後禀稱是案發生後前往查得死者所蓋棉被外紮有繩索頸項中有白帶一條枕上有血跡手足均有繩綑痕跡旁有木箱一只内有小箱已經敲破箱内並無物件尙有毛巾一條亦有血跡察係謀命當卽禀知捕頭轉請西醫到場驗明被人謀斃故將跡涉嫌疑之楊小勛等三人拘案請究訊之楊小勛供稱前在寳羅醫院看管病房由康先生薦至江醫生處爲出店已有數月本與李同臥二層樓上因江醫生有病囑我服侍移出李未死之前一日父親楊老和於旁晚至我處索洋卽向江醫生支工洋一元交父收去是晚八時半即行安睡供至此堂上以死者被綑之繩有結令楊小勛如式打結呈案察看畢復據楊供與李雖有齟齬彼此並無意見至廿七晨先至門口問牛奶曾否送到後卽至李房内叫李不應卽開電燈見李蒙頭而睡衣服枕頭均在地板上且有血跡當即揭被見李已死遂告知江醫生往觀是實訊據楊老和供稱家住陳家浜因病閑居是日向兒子楊小勛取洋一元曾與李見面略談數語卽行回家至李如何被人謀斃實不知情劉慶茂投訴與楊李二人均相識於二十二日曾到李處與李楊閑談多時而回此事不得而知又據江醫生之司帳韓文彬供家居浙江路是晚早回不知李如何身死旋由四百三十一號華捕投訴是晚在四川路一帶巡查見一人深夜在洋房門首叫喊往觀該洋房大門未扃且内有燈火我卽禁阻其人不得高聲喊叫旋往别處巡查以後如何不得而知中西官以案關人命須詳細研鞫判劉慶茂與楊小勛楊老和一併交保候復訊核奪 
[羽士私藏烟具之結局]  
　　邑廟東房住持羽士胡墨郷前因私藏煙具案發後有陳潤生卽綽號牙齒阿六等以運動爲由騙去洋二百元迭經地方審檢各廳開庭辯論定於陽曆二月三日宣布判决在案是日午後仍由趙危兩推檢特開刑庭命傳胡陳二人至案謂曰此案内容迭次研究堂上早經洞悉然胡墨卿之私藏煙具陳潤生之欺詐取財前經分别証明罪已成立援照三百八十三條刑律擬辦應各得五等有期徒刑判胡陳各押五個月照章罰金贖罪如果胡陳不服准一星期内上訴 
[著名强盜就擒]  
　　著名盜犯黃福卽黃福春專在本邑各鄉糾黨行刧經地方檢察廳緝拿未獲茲悉黃之巢穴係在浦東當由商埠警廳偵探前往將黃及王阿土卽周阿土並葉阿七康阿弟等一併拘獲抄出花緞皮　元色綢褲各一件靑藍布各一疋時鐘一只絨布三疋洋毯布袍各物又手鎗一支子彈三粒兇刀一把鐵尺兩根當票三十九張立卽解廳送往檢察廳歸案訊辦 
[舊曆歲關之防備]  
　　英美捕房總巡卜羅斯君以每届舊歷年關匪徒易於竊發並帛於前年除夕着匪陳阿四等　鎗夥刧福建路漢口路各煙紙店以致　　震驚殊礙治安是以此次預飭各捕房捕頭加派探捕嚴密防範並令於界内各小客棧詳加查察如有形跡可疑之人許卽拘究 
[閘北嚴擺賭]  
 
 
 

Page 11

 
 
　　今届舊曆新年閘北巡警局各科均停辦公事一天其餘各區隊仍照常辦事並由各區員先期出示禁止沿途設攤誘賭是以地方頗爲安靜 
[租界賭場之起滅]  
　　公共租界内賭風素盛每届舊歷新年尤有無業流氓藉口弛禁於街頭巷口攫設賭癱誘人入局今届舊歷除夕若輩仍於晚間八時許開場通宵達旦賭興極豪嗣爲卜總巡查悉卽飭各捕房捕頭轉飭探捕分投禁止 
[研訊漢冶萍公司控林虎侯呑欵案]  
　　公共會審公堂王襄讞前日會同英翰副領事審訊一要案被告係林虎侯上堂據原告稱林呑沒漢冶萍公司銀三十餘萬兩曾經交保出外候訊此次原告又催德雷斯律師到堂伸訴被告延丁榕及瓊斯兩律師辯護德律師云敝律師已知照瓊律師案中先行提出兩欵敝律師爲証其實一爲四萬八千五百四十三兩九錢六分一爲二萬零九百九十七兩九錢一分七厘又洋七千三百八十元零一角七分九厘瓊律師答云上次公　所控被告種種舞弊乃混而言之被告未能明了應請將原告所控之條欵詳述俾敝律師可以辯護再要求查看帳目昨日敝律師已承原告律師將所控之條欵知照矣但敝律師尙待察閱帳簿方能得其兩欵實情按被告曾充煤礦總辦此礦去漢頗遠原告所述舞弊之日期被告並未在礦故不知是否在該時作弊被告亦不知帳内何欵爲虚敝律師以爲此案正可延至舊曆新年以後再問且此等案件原告宜伸明詳細條欵此爲常規公堂未審訊之前被告例得實知假帳係是何本且因何虚假再四萬八千餘兩實付與何人之手云云德律師稱述假帳日期係在辛亥年十二月祗記月份而無日期按漢冶萍公司區分三部分一爲漢陽鋼鐵廠一爲大冶鐵礦一爲萍鄉煤礦被告乃煤礦總辦三部分均屬駐滬漢冶萍煤鐵廠礦有限公司董事會權下礦局另設銀行一所隸屬萍礦統歸上海總公司節制去年起義期内及至今年被告尙總辦萍礦事務起義後公司股東開會决定請北京政府將公司收爲國有政府遂派一工商部部員來南調查公司情形部員王君見萍礦帳中有一欵計銀四萬八千五百四十三兩九錢六分是付漢口運銷局者王深爲詫異以爲漢口運銷局祗有付銀與礦之理蓋所運銷者盡是萍礦之煤豈有反欠運銷局之理嗣後王君抵鄂調查運銷局之帳未見收到此銀局内之人亦罔然不知以後再調查煤礦之帳始見上欵係由總公司收來帳上記明付漢局墊欵後又轉帳收回漢局墊欵另付漢局所墊各欵以期漢局帳上無有出入據原告之意惟第一筆收欵是實其餘兩付一收均係僞造王君回滬後當面詰問被告當此時有李一琴陳理卿二人在座親聞其言可以作証林云帳内所列漢局墊欵本係不實此欵實因運動湖南焦都督及陳民政長所用由長沙分銷局吳章經手過付調查焦都督在職數日即被人鎗斃且當時湖南並無民政司亦無陳姓之民政長試思被告果將此銀作爲军動費何不報告總公司明白支出而必造作假帳欺瞞股東且現經查實湖南政府實未受有運動費吳章函稱亦未經手是欵並未付出顯係被告揑造侵呑實無疑義至於第二欵其事甚易明晰兩銀數實由被告私用而開虚帳僞爲存項當時萍礦欠湖南政府銀洋若干無欵歸還礦局請公司發股票以償欠欵查萍礦股票每股本五十元而原債一部分是銀項故先儘銀合爲洋數按規元七七五卽湘平七五計算以算出股票之數乃被告向總公司領取股票後付入萍礦官錢號令錢號照洋數收入再按每元七一合銀付出如此則銀數不敷二萬餘兩被告遂揑造假帳兩筆使錢號負債加多二萬餘兩此欵後爲被告提去至於呑沒七千三百八十元一項其術與上無異按被告交股票於債主時又將洋元作湘平銀七錢六分一算如此則付湖南之洋數可以减少故得獲利七千餘元以飽私囊至此被告律師一再請堂上改期再訊翰副領事判云本領事亦願將此案於下次再審其中有故焉蓋因此兩欵究竟係被告在湖南所呑抑係在上海所呑尙難斷定故是否屬於公共公堂轄冶權内不得而知且原告所控細條是否足爲實據亦須細查爲此當改期會審待本副領事先商諸英總領事及諸會審華員究竟應否歸公共公堂訊辦再行定奪遂訂於下星期一開堂復審 
城内 
[偵探獲盜]  
　　行刧傅憎憎家之盜犯葉阿龍及行刧軋花廠之盜犯周阿新均經商埠警廳偵探購線拘獲周犯且有婦人張劉氏作証並山該探在葉處吊出大刀四把小刀兩把手鎗一支子彈十二粒周處吊出布衣七件布裙七條一併解廳轉送地方檢察廳訊辦 
[罪犯病斃]  
　　住居小南門内永興橋東首之顧坤全前因伊妻與唐某通姦持刀撞入姦所將姦夫砍斃曾經地方審判廳訊供明確判顧發往罪犯習藝所收押二年在案茲該犯在所患病醫治無效已於本月四號斃命由范所長函請檢察長陳君委派葛檢察官帶同沈檢騐員等蒞所騐明卽著顧女阿二備棺收殮 
南市 
[以身殉債]  
　　紹興婦人嚴孫氏賃居泉漳會館附近日前因被王楊氏來家索欠無以應付投浦自盡前日始由公共租界水巡捕船將尸撈起帶至老白渡馬頭卽由伊子嚴惠伯認明後將王楊氏扭至一區請究區長因關係命案令赴地方廳呈訴卽奉派出法警往看屬實着卽先行備棺收殮候再核奪 
[車夫被疑]  
　　賴義馬頭元森米行小主婦光秦氏前日乘車出外在董家渡路遇匪徒搶去包金壓髮一支因疑車夫王少卿勾串遂卽扭控二區飭王交保候派探查緝 
[移提要證]  
　　法捕房昨派十五六號兩包探至南市二區報稱陰曆十二月杪有車夫朱小連子等車送洋三千元至金利源馬頭竟被串同捲逃已獲朱小連子供出有同黨劉小奚子王小造子等現住豐記馬頭請爲移提遂卽派探一併提獲禀奉商埠巡警廳長准交來探帶同歸案訊辦 
閘北 
[分别賠償]  
　　裕通碾米公司代表陸慶餘投第三初級審判廳呈訴管倉褚　祥顧子連將公司中米運出三十担售洋一百九十五元經董推事傳案集訊褚顧等同供係經理人塗改帳册與伊等不涉判褚賠洋六十元顧賠洋三十元餘着各股東分認交保了案 
[追還米價]  
　　陳郁卿投初審判廳呈訴前充光復軍廚司之葉連生拖欠米洋一百六十二元屢討不還經董推事開庭集訊判葉限一月繳洋一百元交保開釋 
公共租界 
[又須停訊]  
　　公共會審公堂於舊歷除夕元旦停訊兩天曾誌前報茲已於前日開審由英美德三國領事蒞廨會同正副讞員分堂訊判昨今兩日則又須停訊惟今日適値星期聞星期一尙須補停一天云 
[欺騙婦女]  
　　流氓王阿四於舊歷除夕在六馬路附近精勤坊用擲包術騙取談顧氏金戒當被八百三十號華捕查見將王拘入捕房收押候究 
[强奪錢財]  
　　楊碧子於舊歷除夕紏黨在虹口元芳路附近串攫方子林所携鈔票洋一百五十元圖逃當被包探將楊追獲於前日解送公廨經王襄讞會同英領翰君研訊屬實判楊押西牢一年又張雲卿亦因搶取婦人周陳氏銅元由探獲案訊實判押兩月以儆 
[聚賭受罰]  
　　戴江榮章桂榮王金生王福林陳生林張阿狗王阿福鄭阿華等在虹口一帶擺賭騙財被捕拘獲於前日解送公堂經中西官訊明判戴罰洋七元無洋改押七天其餘各罰洋三元一併充公無力各押三天賭具銷燬 
[無恥已極]  
　　嚴天生楊德成張德甫於舊歷除夕與婦人王阿二李金鳳串誘西人某甲鷄姦向之圖詐洋一百元經該西人控由總巡捕房派探將嚴等男女五人一併拘獲前日解至公廨訊悉前情中西官以嚴等三人均屬無恥着各押西牢一年期滿逐出租界王李兩婦各押女所一月期滿傳春家屬領回管束 
[誘拐婦人]  
　　寓居北京路六十一號之粤人李端臣控傭婦張蔣氏誘拐其妾李如意等情前日由探將李妾與蔣氏一併拘解公堂訊供明晰判蔣氏押女所一月如意押七天期滿交李領回 
[乘間行竊]  
　　天津路三百五十八號住户李文周控方榮奎以代人租屋爲由乘間竊取鈔票洋四千二百元前日由探將方拘解公堂訊據方供此項鈔票係同往之希臘人竊取逃逸判方交保着原告赴法領事署控請提究 
[泰山難]  
　　北福建咱全盛押店主袁海松之女嫁於六馬路七十一號住户熊詩庭爲妻詎前日袁以探女爲由潛入内室私將熊之小鐵箱内儲値洋七千餘元之金珠飾物運匿蕪湖路一百廿二號其子袁長生家旋經熊偵悉報請老閘捕房派探陳阿四協同西探在袁子處查獲原箱檢點祇存金鐲一對及銀水煙袋等物其餘飾物均已無着袁子亦聞風逃逸遂將袁海松並其　小寳連贜帶入捕房押候解送公堂請究 
[是否裁縫]  
　　前日新新舞台房旁倒斃男屍一具年約三十餘歲身穿元布棉袍秃頭足穿布鞋由捕查見回禀捕頭派探朱阿巧在死者身畔搜出現洋一元二角鐵針　一個當票五張並陳姓書信一封當卽回報捕頭將屍車入騐屍所報請公廨中西官蒞騐 
[鵲巢鳩占]  
　　甬人朱忠友昨投捕房報告伊妻岳氏於去年九月間私逃來滬偵知與某流氓姘識匿居楊樹浦請爲提究捕頭准之 
[表而出之]  
　　陰曆除夕有流氓某甲向漢壁禮路一千一百廿一號孔春生鐘表店購買銀表乘間攫取一表而逃當報捕房頭允爲查緝 
[荆天棘地]  
　　倪祥林於舊曆除夕報告捕房云收得帳洋一百四十元經海寗路被甲乙二匪如數刦去請爲緝辦又董安才在崑山路被匪剝去綢衣二件至捕房報請追緝 
[洋人爭風]  
　　甲乙二洋人前日在密勒路粤妓院内爭風互毆甲用刀刺傷乙身報由捕房拘押候辦 
法租界 
[定期開審]  
　　法公堂於舊曆去臘廿九日起停訊七天所有應訊各案定於陰曆初六日開堂審判　 
[保衞商旅]  
　　去歲陰曆除夕法捕房麥總巡以各店舗均在收帳之際路上行人帶有銀洋難保無匪徒乘𨻶强搶故飭通班捕探分往各街嚴行防堵以衞行人 
[捕頭禁賭]  
　　法界總捕頭以賭博一道最易肇事現已改用陽曆不復弛禁故特先期傳諭一槪禁止違者提究不貸 
[拖泥帶水]  
　　吉祥街玉津池浴堂於去年陰曆二十七晚八時忽肇火灾各浴客紛紛逃去甚爲狼狽旋由捕房急驅皮帶車到埸救熄房屋得以保全事後由廨傳到該浴堂主判罰洋五元以儆 
時評三（訥） 
[救火會又有殉義者]  
　　中國人重身家而輕公益之觀念已牢固不可拔苟有爲社會死爲公衆死者我人亟宜表揚者也 
　　今上海救火聯合會會友黃海林又繼夏君而死當其奮勇攀登時曾不稍顧身命之危險嗚呼可謂見義勇爲者矣古所謂沒而可祭於社者非若人之儔耶 
[愚哉九龍山之匪黨]  
　　凡一黨之足以號召衆人者必其所標之名義足以聳人聽聞而有似是而非之理由也今九龍山匪黨所持茺誔不經之說尙能淆惑當世之聽聞耶 
　　然而彼不悟也屢破獲而屢發現愚哉該匪黨曷不效彼投誠者猶得享安居之幸福也 
[華界與租界之禁賭]  
　　舊曆新年之現象一如　昔車馬往來之賀年如故也邑廟張園之遊人如故也所不同者一般賭徒於三日内之呼盧喝雉不敢暢行而已 
來函 
[希社來函]  
　　逕啓者敝社事務所設在城内舊校埸地方舊曆十二月二十七日忽遭近鄰失火勢甚可危幸是日適値星期雖在殘冬社友到者尙多當將文件收拾保存並在事務所竭力照料故物件均無損失現在機關仍舊靈通恐外間未及周知或有傳訛特此奉告至祈錄登爲荷專此順請著安希社公具 
 
 
 

Page 12

 
 
   
 
 

Page 13

 
 
自由談 
游戲文章 
[鼠牛交代記] [  鈍根]  
　　壬子年終癸丑年始於是鼠約牛會於廢園之敗屋中交代一切 
　　鼠謂牛曰小弟力量薄弱不足與先生相比（俗語所謂吹牛皮者實係鼠牛比之誤鼠牛比者謂言大行小大小不相稱也）然自値年以來戰戰兢兢幸無大過内訌賴以調停外禍不致猝發區區苦衷當爲國民所共諒今得先生繼任歡慰無極先生力大聲宏必將大有振作第有一言進於先生願先生勿任性妄爲動輙以角向人致貽鹵莽僨事之譏是弟所切盼於先生者也 
　　牛聞鼠言喟然長歎曰君言皆藥石敢不感銘雖然君明於責人昧於責己君任事一載鼠輩横行孜孜爲利私而忘公鑽營覔食無孔不入自恃伶牙俐齒專以破壞他人器物爲唯一之能事稍遇艱難便倉皇引避選舉則如鼠子相打吵閙不休借款則如鼠饞嚙砒不知利害最可恨者對於庫倫叛徒不知征討一味遷延如此膽小如鼷焉能成事前年老猪値年或戞其懶惰誤公却能奮發有爲克成革命大功賢於足下多矣弟日來因老妻下部被人吹傷現在醫院醫治不能即日履任履任後誓先以兵力殲除庫逆然後與暴鄰背城一戰勝則爲世界强國不勝則觸石而死與國同盡决不忍恥偷生受異族鞭策供奔走役也有身爲國民植黨營私不顧大局者立以角觸殺之君且退處穴中靜聽消息試看鐵牛本領如何 
　　鼠大驚咋舌不能對一語亟返身曳尾而遁牛則仰首長鳴嘷然一聲亦大踏步而去 
尊文閣詞選 
[壬子除夕呈希社諸君子] [  太癡]  
　　過眼浮雲一刹那經年咄咄待如何滿腔血熱嗟人老五夜心煩厭夢多坐任遷流新歲月憑誰整頓舊山河我今欲變韓文例不送窮魔送病魔 
[癸丑元旦呈希社諸君子] [  太癡]  
　　破帽迎年短髮垂辛盤欲薦意遲遲餘生幸免罹秦法古道猶能守夏時國已阽危邊未靖天仍醉夢世潛移盆蘭對此還相賞别抱孤芳各自知 
[讀新疑雨集率題四章簡蝶仙] [  荷僧]  
　　讀罷箏樓泣别詩無端老淚也雙垂世間果有痴於此膜拜裙邊定不辭 
　　不求月老繫紅絲到手良緣到底離是妾負郎郎負妾這重公案太稀奇 
　　晶窻圓夢說當年（集中句）總是今生未了緣爲問九香樓在否可容再計補情天 
　　惱我聽來猶恨恨未知身受復何如恐君終爲多情死誤學瑯琊王伯輿 
[答許荷僧見問箏樓影事即次元韵] [  蝶仙]  
　　留得掌上燬　詩勞君靑眼爲伊垂至今尙寄迴文字不是荒唐宋玉辭 
　　縛　春蠶自吐絲照人星宿是長離情交豈必論形迹牛女相違未足奇 
　　不改深情廿五年長相思是好姻緣爲防折盡儒酸福寗願分居離恨天 
　　薄命不甘爲妾婦矯情安忍效相如熊魚不遂雙心願難　當埸孟子輿 
自由談話會 
　　人家向我拱手道恭喜我只一言不發或問何故不還他一聲恭喜我道現在不算新年不好意思說恭喜現在就算是新年當此國家危亡之秋也不好意思說恭喜[  鈍根]  
[挽息影廬主陳梅卿先生] [  了靑]  
　　聞道先生遽絶塵蒼天何事厄文人（吾邑沈邭甫先生以文字致疾同時作古）壯游萬里泥蹤舊遺稿千編墨蹟新嘔出心肝李長吉感懷身世屈靈均何時庚嶺歸吟骨悵斷梅花一片春 
　　尺素傳來有淚痕天涯落日冷江村聞風未識生前面作賦空招死後魂三尺遺孤誰付託百年佳偶幾晨昏隻雞斗酒無由致且寫哀詞寄鈍根 
[輓息影廬主聯] [  同心]  
　　翰墨訂神交那知影事風流空有雪泥留歇浦陰陽催臘盡報到廬中人去凄然湖海悼元龍 
　　又 
　　少年負笈異方游嘆時局昏沈靑衫狼籍沾紅淚春風吹醒三生夢悵滄江月黯赤子悲啼伴綠珠 
　　又[  野樵]  
　　跨海游學博覧風情痛世疾俗藉自由文苑會談以達其志越山問道靜聽輿論歡天喜地願共和武英建議而强其國 
千金一笑 
[多錢之牛]  
　　相傳笑話有一千滿身懸掛金錢光怪陵離行獸羣中冒充麒麟羣獸莫能辨亦尊之爲麒麟一日遇眞麒麟牛乃大窘麒麟笑曰汝原是一只村牛不過多了幾個錢便要假充我輩眞是不要議的蠢東西 
　　鈍根曰今之愚民目不識丁以金錢買囑初選人居然當選爲臉員是亦假充麒麟之村牛耳我恐眞有議員資格者見之將掩鼻避去且不㗇笑之矣 
滑稽戲談[  了靑]  
　　本星期八京華大舞臺特煩前淸老供奉譚叫天女伶王克琴唐蕙芬等會串頭本新鳳求凰此劇共分三幕第一幕譚串司馬相如第二鬚髮花白扶醉而出意熊傲慢神情掘强頗得老氣横秋之槪看書時誦南山崔崔雄狐綏綏有寡婦見鰥夫而欲嫁之等句忽歌忽笑如痴如狂描摹書呆子得意老學究發騷神氣體貼入微惟妙惟肖唱慢板一叚（吾本是一書生自顧無長幸虧得革命軍起義武昌倒敎吾平白地得意非常不但是辦鐵路巡閱長江還有那美嬌娥想配鸞凰）聲調蒼凉轉折老到末後哈哈一笑幾乎仰翻在地醉熊老熊驚喜熊無一不到非老譚曷克臻此第二幕王串賽文君穿西裝戴金絲鏡手提皮包的是女學界裝束徐娘雖老風韻猶存極楚楚可憐之致白口聲聲玉潤字字珠圓說到（節冷松筠久守故雄之誓花穠桃李頓來新特之求咳若非爲國救同胞安肯辱身負初志）等句忽爾悉眉深鎖忽爾笑口微開尤能幕寫出柔腸百轉無可奈何情狀與俗伶之一味狂蕩撩衣咬巾者自是不同唱工亦細膩熨貼惟操英語時每夾雜湖南土音殊欠純熟第三幕唐串媒婆出埸時手持一大竹槓意在狀其平日之悍潑然於戲情殊不合應易以花斧頭庶合執柯意爲兩人說合時滔滔不絶口若懸河並述及沈佩貞女士名譽爲重身體爲輕等語竭力慫恿詼諧百出妙緒環生的是女丑名角惜嗓音粗率殊不足取譚王見面後拉手畢即彼此歸座各道衷曲絶不作小家兒女扭揑熊可謂落落大方深合民國偉人文明女士身分臨别一笑尤得有餘不盡之意聞該伶人等尙擬趁年假期内接演第二本現正布置一切也二 
小說 
[政治小說鐵血男兒（五十一）] [  常覺獨鶴]  
　　梅忿極顫聲呼曰汝何人敢執此言相研詰其速去否則將命雪兒揮汝門外矣陶被斥不怒亦不言惟蹙額作沈思狀半晌乃謂梅曰僕與姑娘爲初交固不宜直道衷曲然素性忠戇好爲人謀目覩貴國近狀眞倒錯亂日趨危亡頗思有以挽救至姑娘事尤願代爲不平之鳴此今茲僕僕而來所以不能已於言也梅目光注射陶面怒猶未息惟聞陶語似有弦外音乃曰君詞意呑吐令人莫解如尙有要言請速見告否則請速出毋相溷陶曰必求姑娘先答下問始可盡情奉白梅凛然曰君廣布間諜竟能刺探萊司府中事術亦神矣實告君儂近於君命勉就王杯一飲事固光明正大無不可對人言也 
　　陶躬身曰僕固疑事非子虚姑娘肯直告僕未始無益蓋僕亦有事奉聞也烏突於數小時前已遣人往倫敦迎一美國女子來西奧司聞此女實與烏突愛情深摯誓諧永好者姑娘亦知之否梅沈吟良久曰君方確乎曰僕生平不打誑語曰然則此女亦貴胃乎陶微笑曰乃父業商其祖則勞力家耳烏突實近於情欲乃願紆尊降貴偶一商女於平等主義可謂登峰造極矣梅忿然曰是安可者所行如是獨不畏物議耶陶曰王族子孫日失其緖順民情顧輿論者不當於王室中求之也梅不語移時忽詢陶曰君怱怱來此以是相告意果何居陶疾曰因姑娘已飲王杯之酒特以此中消息報告俾可相機挽回且下情尙未盡達當再爲姑娘一詳陳之西奧司危近至此斷非寡謀無才之烏突所能支持大局吾人心目中自有一創造時勢旋轉乾坤之英雄在不求此人擔當大任而以烏突易之傎矣梅曰君意果指何人曰即令兄尼公爵也功高望重薄海同欽以僕所見西衆司王位非斯人其誰興歸 
　　陶語至此梅意不能不有所動色頓霽謂陶曰曩者國人推倒墨賊羣情一致固皆屬望於兄儂亦勸其出任大事惟阿兄堅執已見必欲迎立烏突時機坐失儂固無如之何陶曰東隅雖失桑榆可收僕當竭力相助但求姑娘注意勿任令兄一誤再誤也梅曰君與我兄非不相識者盍躬自致意彼必嘉納陶微笑曰令兄方孤忠獨抱誓以丹心向烏突不骨一察大勢若遽持吾說相告徒見疑耳吾儕其靜以待時可也梅曰君又安知儂意見不與阿兄同出一轍陶曰姑娘絶世聰明又爲西奧司第一貴女豈肯屈膝於俗子姑娘誌之倘烏突自知悔過急求婚於萊司僕必恕之若再蔑視姑娘竟以大腹賈女置之宮闈則俄人素持公理决不能承認此無行之國王也抑僕目前唯一之希望惟願姑娘此後勿再仇視俄人並勿以僕爲可忌蓋姑娘所馨香禱祝與僕所朝夕籌謀者俱無非欲保西奧司永遠獨立耳宗旨旣合目不妨相見以誠藉收一致進行之效言巳出右掌思握梅手 
　　梅意雖略移固未能遽爾相信仍袖手不骨與接謂之曰儂一時尙無定見須體察情形再行答覆君勞且退容日續議陶遂興辭而也二 
 
 

Page 14

 
 
   
 
