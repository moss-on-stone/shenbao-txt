# 1909 - 183 - 4913085

 

Page 1

 
 
   
 
 

Page 2

 
 
[宮門抄]  
　　五月二十日召見軍機孫寳琦 
交旨 
[五月十工七日軍機大臣欽奉]  
　　諭旨孝欽顯皇后几筵前持七滿月禮由監國欇政王代詣行禮欽此又奉 
諭旨恭辦喪禮王大臣奏保獎襄辦德宗景皇帝大事出力人員開單吴覧又奏内務府坐　辦堂郎中榮銓可否以三院卿在任候補得缺後以副都統記名簡放一片均著依護欽此 
[又奉]  
　　諭旨禮部奏遵保恭辦德宗景皇帝大事典禮出力各冒開單呈覧一摺著依議又奏郎中端緖聶實琛無可加保應如何獎勵請旨一片端緒聶寶琛均著以道員記名欽此 
[十八日軍機大臣欽奉]  
　　諭旨御史蕭丙炎片奏辦理新政務當節省經費所有收支數目不得由外籠統奏鎖須一律詳細造册報部考核等語著度支部知道欽此 
代論 
[蘇浙鐵路公司咨呈江督浙撫文]  
　　存欵作廢墊欵停解咨呈事。案查郵傳部籌墊借欵虧耗辦法一片。奉旨依議欽此。原片内稱滬杭甬借欵。於三十年内統計約虧三百四十九萬兩。除兩公司所認利息溢出五毫三十年内約繳銀八十五萬兩外。其餘不敷之欵。議定由度支部每年認墊銀二萬兩。江蘇督撫每年認墊銀三萬兩。浙江巡撫每年認墊銀三萬兩。郵傳部每年認墊銀一萬兩。均於每年四月如數以庫平銀撥付等語。伏念江浙兩省鐵路早經奏歸商民自辦。英人忽牽引已廢之蘇杭甬草合同。逼令江浙兩公司承借英欵。兩省人民以路成欵足。坚不受領。父老子弟。奔走呼號。一時拒欵之風。遍於全國。幸賴聖明在上。飭令部臣節次與英人磋商。卒致草合同终不可廢。改借爲存。美其名曰部借部還。兩省人民。迫於國事爲重之大義。勉受部欵。爲江浙兩公司存欵。而所受虧耗。遂永爲郷里之累。此兩省人民所以歎息痛恨於首祸之人。並對於兩公司辦理此事亦不滿意也。存欵議定當由郵傅部擬訂存欵章程十四條。光緒三十四年三月十五日具奏。奉旨依議欽此。夫存欵章程既蒙俞允。則郵傅部與江浙兩公司自應一體欽遵。豈容稍有凌越。查存欵章程第四條第二項。第一期自光緒三十四年二月初四日起。於七個月内撥付八十萬兩。第二期於十二個月内。一律撥清。如有事故。可展至十八個月。至遲不得逾二十四個月。倘到期不能撥付。或撥付不全者。此項存欵章程。即日作廢等語。自去年二月初四日起。迄今已及十六個月。非特未能將全數撥清。并第一期之八十萬兩。亦撥付不全。既無事故。因何遷延。又查章程第五條。江浙兩公司之滬杭甬路局需用欵項。應用 
 
 
 

Page 3

 
 
公文聲明原由。向郵傳部支領。如欲提欵至十三萬兩以上。須於十五日前電知郵傳部。預備照付等語。或者郵傳部因兩公司未能聲明原由耶。則兩公司於上年十一月十三日請領第一批之八十萬兩時。曾備具公文。并開列清單。聲明詳細原由。又於遞呈後。疊次電請照撥。以符十五日前電知之文。兩公司既與郵傳部合訂章程。不敢違章而不領此欵。其實兩公司本不需欵此欵即來。亦復存而不動。兩省人民所不能無憾者。徒受認解虧耗之累而兩公司既多設局之煩并被逼雇洋工程司之害。是存欵之於江浙兩公司。有百損而無一利。幸也存欵撥付逾期。兩省人民詰責兩公司。應即呈請郵傳部。將存欵章程宣示作廢。係屬遵照章程辦理。兩公司已先後於三月初三日及四月二十一日咨呈郵傳部在案。惟是兩公司既不受此項存欵。則江浙兩省。斷無空任虧耗之理。前經貴督部堂（撫部院）認墊之欵應請母庸照已解。者並應咨明郵傳部。如數發還。在長吏之籌畫。既苦不易。吾民之供給。尤屬可憐。今一旦釋此重負。實爲兩省人民意外之幸。除咨呈（兩江督部堂江浙撫部院）察辦理外。所有郵傳部撥欵逾期存欵章程。應即日作廢。江浙兩省認墊虧耗。母庸照解緣由。理令備文呈請（貴督部堂撫部院）迅賜鑒核施行。須至咨呈者。 
専電 
[電一（北京）]  
　　電諭駐藏大臣聯豫等電奏悉所擬辦法尚屬周妥著照所請施行趙爾豐着駐巴塘所有察木多等處歸該大臣管轄爲兩藏後援其編練新軍着責成聯豫溫宗堯督飭認眞訓練至請調鍾頴帶兵著照所請此外興學開礦墾荒以及實業巡警等事仍着妥爲籌畫奏請飭遵 
[電二（北京）]  
　　度支部派定晏安瀾張茂烱劉澤熙錢承鋕周蘊華吳晉夔查察兩淮兩浙鹽務 
[電三（北京）]  
　　豫撫吳重憙電奏患病危篤 
[電四（北京）]  
　　江督蘇撫奏故大學士翁同龢請予恩施硃批著開復原官 
[公電（安慶）]  
　　各報館鑒商會總協理安胡不洽商情經鳳大成號等禀奉撫批另選茲訂廿七日開會安慶商界公啓 
[公電（安慶）]  
　　銅官山共濟會皖路礦會及各報鑒開部擬允鉅欵已電爭請合力電部并持正諭約本應廢萬無贖理皖人誓不出一錢路礦會 
緊要新聞 
[徳國擬借昆明湖駐紥水師北京]  
　　聞徳國駐京陸軍日内即將撤退但須更换水師來京駐紥以北京離海甚遠水師無可練習之地擬請假用昆明湖作爲國練習水師之地并聞日　前已與外務部交涉 
[海参崴苛税華僑交涉近聞北京]  
　　前駐崴商務委員李家鏊因俄征華僑人口税案已通過俄議院恐届期實行無從挽救特來京向外部要求授以辦理此事之機宜權力珼外部已命李隨同戴專使赴俄俟荅禮完華後由駐俄蕯使照會俄廷定期談判即由李家鏊申訴海參崴新關税則獨苛華僑之理由請俄廷將税則速爲改正又聞政府因此次交涉頗不滿意於蕯使有調回京師消息 
[通咨全國農業特產物列表報部北京]  
　　農工商部通咨各省略謂全國特産之物如南方所産以米爲大宗北方以麥爲主高梁黍稷等次之東三省則多産豆類四川以玉蜀黍聞茶則盛産於南嶺有紅緣二種紅茶推江西寗州及福建武彝山（茶名烏龍）安微六安州雲南普洱湖南安化等處所産爲最佳綠茶則以浙江之龍并四川之毛尖安徽之珠蘭香片等爲最著蠶絲産地以浙江之杭嘉湖紹四府江蘇之蘇松太三屬及四川之成都嘉定眉州棉花以産於江蘇之松江通州及湖北之黃州者爲最著廣東福建植蔗製糖爲輸出品之一大宗務即切實調查每年出産若干輸出品若干均須一一列表彙誌報部以資整頓 
[開辦審判研所預聞北京]  
　　法部葛尚書以今年爲法部籌辦各省省城及商埠等處各級審判廳之年而各處尚無萌芽雖由各省督撫督率不力但審判人材之缺乏實其主因是非養成一般審判人材不可聞將專摺奏請嚴飭各督撫於省城及商埠等處設立審判研究所專爲造就審判人材起見其敎員須有完全之法政知識者充當開辦之初或雇用一二日員於審判上之有經騐者亦無不可聞并須請旨限文到一月開辦 
[李徳順有解京候質消息北京]  
　　聞那相署理直督廷意　爲飭查李德順及津浦鐡路督辦大臣起見并聞那相抵津後已密派幹員調查各節所稱吞欵賣路徇私均查有實據與直隷代表上書所列無異擬奏請將記名海關道津浦鐡路北段總辦李徳順即行革職 
 
 

Page 4

 
 
并解京候質傳説如是姑觀其後 
[汴撫簽注刑律草案之見解北京]  
　　汴撫吳重憲 
奏簽註刑律草案略云自中外交通刑法互異通商口岸裁判之權移於領事誠如原奏有不得不改之勢但其中有證之理論按之時行尚多不盡適用及不可偏廢者謹舉數端爲我皇上陳之一曰流刑暫緩廢止也查日本舊時刑法徒流人犯不分無期有期慨移居島地後以發遺多不實行始經停止中國幅𢄙寥廓情勢與日本不同腹地諸省生齒日繁犯罪人數歲益加增邊省戶口畸零地多遺利上年東三省督臣徐世昌等奏准軍流人犯移以實邊誠爲因地制宜之辦法盖此項囚徒既罪不至於死禁之内地督令服役無非暫移其殘忍之性何如流諸邊境俾充墾荒開礦等苦工較爲有益若但據學理上之解釋不憑事實上之研究毅然廢止恐難適當臣愚以爲無期徒刑不如改爲無期流刑其配所除東三省外新疆藏蒙應一律遣派其情節實在凶惡者或到配後酌加監禁年限或以兵法部勒之其有期徒刑之最長期以下不妨執行之於内地監獄似此規定庶與現行律例不相違背一曰比附未可删徐也比罪之法其制最古亦以人情萬變科條不能賅而始設爲此例原奏採日法指斥比附於第十條明定律無正條不論何種行爲概不爲罪亦慮執簡御繁不無滲漏遂於一罪懸數等之刑並列數十元以至數千元之罰則由裁判官申縮於臨時竊恐本案頒行後不肖官吏初無畏難苟安之心轉有骫法營私之便救弊之弊弊將滋甚不待智者可决其非應復加編訂以存其舊方不至窒礙難行。一曰罰金不合定爲主刑也。草案於罰金一項定爲主刑凡因過失危害於乘輿車駕及因過失致尊親屬於死或篤疾者按照律例倶在不原之列悉以罰金科之是使豪於財者玩於法絀於資者罹於刑止奸不足長惡有餘應更定刑名改正條例以免畸輕畸重之弊修訂者芸人舍已未免自壤禮防簽註者義正詞嚴所以力持名敎。是非得失自在人心顧或者以爲此皆毛舉峻刑時代之習惯瑕指瘢索不解新訂刑律主義之所在殊不思中國開化最早去古逾遠民俗日偷聖君賢相鑒於一代之弊隨時變更法令始臻完密東西各國開化未久其宗敎不同風俗互異單簡之法即足以致治然其改正草案猶日異月新規則條例相資爲用已漸趨於繁密本案乘繁密之後驟易單簡之刑其勢已處於不順若復不計國本所在抉破藩籬以求合於人國之階級。恐不免削足適屨之譏。五月十四日奉硃批修訂法律大臣法部彙核具奏欽此 
[鄂省水灾情形續聞湖北]  
　　湖北陰雨匝月城坦崩塌已紀本報現悉該城之上即黃鶴樓舊址旁有茶樓一座及照相館是日均崩塌。覆壓城下之濟貧所以致壓斃所中孤老貧民十餘人。業經江夏縣勘騐棺殮掩埋城塌之處因大雨難修已派城守營兵日夜駐守武漢三埠街道多被積水淹斷。　警道馮顴察連日督率清道股員身着雨衣帶同溝　冒雨清挖卾督署藩署臬署江漠關道署夏口廳署均水深兩三尺夏口廳並因淹水暫停理訟民房被水淹倒塌者纍纍後湖蓬戶萬餘家無不被淹陳小帥飭武漢地方官於十七日起設壇祈晴漢口設壇於四官殿武昌設壇於龍神廟小帥又飭長春觀道士諷誦皇經並昌雨親往行禮 
漢口商會總協理齊相琴諸君因後湖貧民平時多恃挑抬爲生活現被水淹謀食甚難各行號又因雨停止起下貨物終日嗷嗷情殊可憫誠恐鋌而走險有害市面爰禀由鄂督在籌振局撥欵三千串官紳復合籌七千串於十七日散放急振按名給錢一千小孩牛之復禀由關道禀准鄂督飭統捐總局電知沿途釐局豁免米釐以擴來源而裕民食陳小帥以現在米榖來源日少價值飛漲亟應由官購米平糶以抑市價業飭藩司鹽道江漢關道籌振局官錢局通同籌欵體察情形約需米若干萬石即行委員馳往產米之區採辦運回平糶聞李藩司等擬借撥銅元五十萬串分往湘贛皖三省購糴不日委員前往並派兵輪拖運 
　　襄河之水現在已與岸平昨日道署接襄陽電上游又陡漲水六尺若由此漸漲漸高將來漢口洪水爲患不堪設想矣 
[東京最近通信種種]  
　　振具子抵日紀事振具子此次答禮來日乘新銘輪般護以海琛兵艦於五月初九日抵門司港上陸當由駐日欽使胡考察憲政大臣李登輪親迓恭請聖安日本官場亦均蒞止當經分别接見旋宿春帆樓旅館翌晨乘專車赴西京宿二宵沿途經過神户大阪等埠經領事率同商董赴火車站恭迓次第接見爲時甚暫立即啓行胡李二欽使等伴送至京聞回國時至神户乘坐原船逕回天津此次以國喪期内各埠歡迎一律辭却沿途各埠華商均懸龍旗以致歡迎之意 
　　神陂華商歡迎兵艦新銘輪船及海琛兵艦均於五月初十日旁晚駛抵神户兵艦長湯君隨同領事拜訪兵庫懸知事及各署長先後答拜如禮神户大阪華商以兵艦在甲午以前來日此後缺如特於十四日在中華會館設宴招待共有六十餘人宴畢合照小影而散神阪留學生赴兵艦攷祭者甚多均經艦長接待道觀機械 
　　農科大學羅監督抵埠農科大學監督羅叔耘君於十五日由津坐營口丸扺下關旋即坐火車赴西京等處攷察農學聞文科大學監督孫師鄭君亦擬於七八月間來日攷察 
　　上海女學校募捐上海女學校校長何蓮韞女士在務本女學校卒業創辦上海女學校一所成效頗著但經費悉由捐募而來時形支絀前日特來東京神户大陂長崎等處廣勸華商捐助經費贊成者頗多惟近 
 
 

Page 5

 
 
年商務日衰捐欵殊難　躍何女士適以現届暑假之期亟須返國料理一切業於。本月上旬返國。俟六月間再行來東設法勸募 
　　太古輪船東洋班停上海太古洋行向有輪船三艘上海至長。崎神户橫濱等埠華商貨物附搭該輸者甚多以買辦悉係華人各埠有華人經理較日本郵船爲便利現忽停止諸多窒礙。業内商董面禀胡欽使咨請郵傳部轉飭招商局派船往來。以益商務欽使已允許酌辦 
[鄂督奏請開復余肇康原官北京]  
　　湖北紳士黃元善等五十三人公呈鄂督略云開復原銜已革法部左參議現充奥漢鐵路湘路總理余肇康由工部主事改官湖北知府歷任武昌漢陽荆州等府知府署理安襄鄖荊道升荊宜施道前後宦　十有餘年任事精勤規模宏遠光緖二十二年漢鎭集家嘴地方南北河岸迭遭坍塌水勢危險該員初抵漢陽府任趕即籌撥的欵尅期修復化險爲夷就漢陽府原有晴川鳳山兩書院改爲中學前後兩堂創始經營不遺餘力及調任武昌訊結京控省控各案不下百餘起經升任督臣張之洞升任撫臣端方會同奏保奉旨仍交軍機處記名光緖三十年六月施南恩施縣福音敎民向爕堂等戕斃主敎徳希金司鐸徳希賢董明徳等案情重大該員時已升任荊宜施道立將首要各犯捕獲訊供正法與法叅贊賈沙納議約九條。和平了結。自始事以訖完案不過兼旬厥功甚偉是年潜江縣永豐垸漫决一口寛至二百餘丈口門内外各深二丈八九尺不等被淹之處尚有中務菱芭等三十餘垸該員飭屬搶修卒使民居照常安堵又值宜旋兩府屬久旱不雨該員奏辦振糶分投運米三十餘萬石一月而畢全活甚衆荊州荊南書院旣由該員改爲荊南中學堂。擴充營造均係酌提鈔關溢征銀兩並未絲毫派捐商民士民稱頌經久不衰至若整頓漢陽新關。武昌船關。以及荆州常關增收之數甚鉅綜其前後政績無不俯協輿論仰體時艱恭逢皇上登極恩詔並由吏部咨查廢員職名開單請旨聽候擢用謹合詞呈懇代奏等語鄂督陳筱帥業已據情人奏謂該員宦鄂十餘年政碑襮於萬口嗣在江安按察使任内因案降調旋擢法部左參議到官一月以言官牽涉褫職。又奉特旨開復原銜派充粤漢鐵路湘路總理是其資勞才具已早邀先帝特逹之知現値皇上旁求俊又前署禮部左侍郎已革詹事府少詹事王锡蕃弳福建官紳呈由都察院據情代奏蒙恩准其開復原官以王錫蕃獲譴較重之員猶荷朝廷彰癉一秉至公薄海臣民同深欽服今查余肇康牽連被議旋經開復　銜而迹其所至有聲操履不苟若令大材終棄。甚爲可惜。合無仰懇天恩准將余肇康開復錄用之處出自聖裁五月十四日奉硃批著吏部歸入查辦案内開單候旨 
[京師近事]  
　　日前某御史封奏請禁軍人營商。略云現値預備立憲之時軍界中有私爲。即業或公然加入某某公司註册。以謀營私者不勝慨嘆昔入軍籍即不　爲子孫購美田。今乃公然營利或暗營私業急宜查禁以肅車政　　度支部以吉省通年所需欵項約五百萬而常年進欵祇二百餘萬不敷甚鉅現經查核該省常年用欵過多且邊防各軍糧餉尚未報明核銷昨已咨陳中丞亟。將邊防陸防各軍常年欵項核算清晣造册送部。核議　　陸軍貴胄學堂預。備文憑已誌本報此項文憑由陸軍部軍學司起草畫就係四色套板長約三尺寛約二尺餘。現已呈堂發交本部刷印處矣　　留學日本印刷學生瑞祥日前禀請學部投効當差旋經學部查該生入日本内閣印刷局僅一年有餘即行退學。曾經駐日大臣開除官費在案礙難允准。昨已批駁矣 
　　日前度支部。特咨順天府飭縣曉諭京師各金銀號票莊錢店限期將舊出紙幣收回一律領用部製官紙印造發行。凌京兆以驟然實行恐持票兑換者不遵限期一旦周轉不靈必致擁擠倒閉故特商准該從地援籌辦 
　　皖撫朱家寶。奏據紳士翰林院編修趙曾重等開列已故訓導方元衡事實及捐輸各義舉欵目。由安慶府豫咸造册詳請。奏獎前來擬懇賞給五品卿銜。以示風勵五月十三日奉硃批著照所請。該部。知道 
　　游學畢業生。用部曹者原有十五日分部。之説現又展期聞吏部昨始議定凡農工商。及格致科。畢業者只分農工商學兩部法科畢業。者則外務民政郵傳農工商吏度支學。部均可簽分 
　　學部奏變通經科大學辦法凡各省舉入擾拔貢。均可投攷五年後即以翰林用。聞其摺已於十六日繕就十七日具奏請旨 
　　十五日憲政館。通行京外各衙門略云本館具奏第一届第二届籌備辦法。情形等件刷印原奏章程裝訂册本分咨京外各衙門。每署各一本一體遵照並聞該册本格式長約七寸寛約四寸册皮用黃色亮紙册皮上蓋欽命。憲政編查館關防各一顆 
　　聞審判廳推事某前日在東安市塲丹桂戲園門外不知如何與人口角站崗警勇向前排解遽以手批某推事之頰。復扭其髮辮拖至内城總廳。後經某僉事詢問口供知爲實缺推事遂送歸地方審判廳置警勇毆人於不問且備文詰責謂某推事於國喪期内个應微服觀劇審判應羣起不服。即以旣在國喪期内民政部何以准其唱戲。咎將誰歸等語駁復刻尙各執一詞聞不日即至大理院質訉。聽候判斷 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[要摺]  
[考察憲政大臣李家駒奏考察立憲官制錄繕成書敬陳管見摺（續）]  
　　由是而組織内閣斯有一定之。權限日本内閣官制第一條内閣以國務大臣組織之。國務大臣云者。除宮内大臣外合内閣總理大臣與各省大臣。之稱也英國有額外。大臣之制日本内閣官制第十條。亦云各省大臣之外。若奉特旨。亦可使其爲國務大臣。列入閣員。如伊籐大木皆曾以樞密院議長特命入閣是其例也美國爲共和制度行政事務委任大統領故不須别置責任内閣德國爲聯邦制度惟宰相一人爲眞國務大臣其餘皆聽命於宰相爲之佐而已此外各國大抵行組織内閣制度各省大臣皆爲閣員其組織之例有二。一由總理大臣集合同志組織之。一由君主任命之。英國用前例故有議院内閣政黨内閣之稱日本國法任命大臣權出天皇則用後例但總理大臣得荐舉數人陳於天皇以備任用天皇以閣員政見必須統一之故往往如其所請惟是組織之法雖異而各省大臣必須與閣員之列則同此組織之要義一也。日本制度。置内閣總理大臣一人。蓋國家政務殷煩各省大臣各有計畫輒爲財政所限不能同時進行故必有總理大臣本國家之主旨。以審各部政務之輕重缓急分别而經營之。務令用財少而成功多。此財國是之所在政策之所行總理大臣所以必須也英法二國皆爲議院政冶故其總理大臣之政策必以議會之意嚮爲標準遂不免爲所束縛至日本德奥諸國總理在臣所定政策。不惟不受議會之束縛。且可以操縱議會。則總理大臣之能事也或於各部大臣之中使一人兼任或於各部大臣之外専任一人各國制度雖異而總理大臣只有一有則同此組織之要義二也内閣職權日本官制規定綦詳櫽𣕔其義厥有七端一曰定大政之方向。一國行政有謀通常之利益者如警察裁判普及敎育之類是也有謀特别之利益者如擴充軍備所以伸國力於境外實則方向所在。以助成國内之事業爲歸又如致力於鐵道航業等事所以圖交通機關之完備實則方向所在以振發農工商業爲的皆所謂間接之利益也此其先後缓急之序法令旣未有規定則惟由總理大臣因時制宜以定方向方向改定然後各部行政之計畫乃能相須而成各大臣之政見自不至互相齟齬故立大方向以統小計畫是爲總理大臣之權至於各大臣之行政固當循其方向。又當各自樹立。以定各部之計畫。要以不背大政。之方向爲限。是又爲各大臣之權也二曰凡國務必經内閣。通常政務無論矣即有關責任之大權事務仍由内閣具案奏請裁可施行凡施行大權之形式。如詔書敕書敕令。皆須總理大臣副。署三曰凡臣工入對必經内閣閣員之中惟總理大臣得隨時入對其餘必先商承總理大臣至於閣員之外許其入對與否必開閣議决之仍由總理大臣或某省大臣領同入覲英國嚴守此例日本前鐡道總裁後籐新平自俄羅斯歸有所陳奏請覲日皇嗣經閣議不允其獨對使外務大臣領之日本元老重臣向可隨時入對今亦先商内閣所以必如是者蓋不使無責任之人任意奏對致與内閣政策有所矛盾而滋纷擾也日本制度凡政治上之入對必經内閣惟統兵元帥及凱旋大將。皆可直接入對。此時日皇。乃以大元帥之資。格見之。非以政治上之君主臨之。也至於樞密院顧問官每星期進謁一次亦與政治。無關但入宮問安而已。四曰凡臣工入奏必經内。閣各大臣遇有單銜上突事件將奏章呈送内閣由内閣代遞此外槪無上奏之權悉由内閣代奏其不經内閣者有四一樞密院上奏。二議院彈劾政府。三會計檢查院上奏。四陸海軍統帥事務。此皆有明文規定爲例外者也五曰外交事件必取决於閣議。凡國内之行政事務皆可以法律命令規定之至於外交事宜。則非法令所能豫定。必由政府隨時審議始能因應適宜不獨和戰訂約非常之舉爲然也凡屬國際之事幾無不取决於閣議然後由外務大臣行之六曰統一各部事務。統一之法其要有五一。各部重要官吏之進退必經内閣二。各部經費必經閣議三。各部權限遇有爭執取决内閣四。各部所發命令與其所處分者如有不合内閣得停止之以待敕裁五。内閣得發訓令於各部凡此皆實行其統一之權。者也七曰特别職權例如建築鐵道有時須據土地收用法買收私人之土地者其必須收用與否則取决於閣議蓋以事關人民之所有權而審愼出之也此外尚有不屬各省專管之事權隷總理大臣者如馬政局之類乂有以便宜之故而𨽻總理大臣者如鐵道院之類此則非所必應有之職權也日本官制除責任大臣外。更有各種獨立機關如樞。密院。則與國務大臣同爲憲法上之機關如元帥府軍事叅議院。陸軍叅謀本部海軍軍令部。則皆爲統帥事務之機關然以不負責任之故皆不得爲國務大臣至於會計檢查院。行政裁判所。等皆爲特設機關不屬政府範圍之内我國官制此類較多。釐定之時或依類併省或改。部爲院應以有無責任爲斷凡以協乎立憲之本旨而已以上所陳屬於中央官制即我國之京師官制至於直省官制則所謂地方。官制是也各國制度大别有二。一曰中央集權。一曰地方分權。中央集權者凡行政事務悉由中央政府頒發法律命令使地方官遵行之其對於人民執行法令之事日本謂之處分亦由政府委地方官吏行之而政府仍有取消及改正之權固無所謂地方法律也中央政府制定豫算舉地方行政經費悉納其中而統於内務省支付之時則委任地方官吏行之亦無所謂地方豫算也此中央集權之制也。地方分權者除軍事外交郵政鐵道電信貨幣等項爲全國統一事務歸中央政府施行外其餘一切事務無論大小悉由地方政府與地方議會各以其地方之法律行之此地方分權之制也。二者皆趨於極端。與中國國情不合。溯自封建易爲郡縣旣二千年雖歷代建置屢有因革内外之間迭爲輕重然行省名義本繋中書督撫受事仰承朝命内外相維權衡至當即欲如瑞士等國地方各自爲制勢必不能是純乎地方分權之制不適於用也。中國廣土衆民分省而治各省政務統於疆臣行政區域不能不廣設如今日復 
 
 

Page 11

 
 
　　秦漢初制郡縣直達京師則全國千五百餘州縣分區行政旣散渙而無紀且地方事務悉待部臣一一指揮而經營之亦復勢有不及日本國境略與中國一大省相當所置府縣凡四十七又其國交通利便故地方政務統轄於内務省而綽然有餘然必非我國所能仿效是純乎中央集權之制不適於用也(仍未完) 
分類新聞政界 
[方伯演説自治之一斑江西]  
　　贛省自治研究會本月十六日開會歡迎正會長黄棣齋太史副會長賀爾翌主政徐惺初孝廉公請喻庶三方伯演說大致謂吾中國人當知自治之理想自治之事實如今日諸公創設自治研究會非徒託虛名而已鄙人有不得不言者譬如其人患實症最深斷非平和藥物所能奏效必投大黄芒硝猛劑始可見功近日言自治者並非徒設一局所爲郷先生噉飯之地亟應先從一郷一都結成團體共謀自治倘郷間有不逞之徒武斷郷曲於地方實有妨害應合衆體公議除之如官吏敲詐差役訛索合衆去之若人人均有自治理想自治事實何致被官吏種種之壓力差役種種之訛索也又如近日各屬之警察地方官敲剝民間之骨髓養成一班無賴專以魚肉郷愚其受害不堪言狀皆由不知自治理想自治事實未有團體之帮也今諸君旣擔任自治諸事亟宜功實推行毌畏首而畏尾不受壓力不懼强横吾江西自治前途庶有望乎鄙意如此願諸公研究之 
[江督交替紀聞南京]  
　　護理江督樊雲門方伯擬擇於二十四日在督署接篆午帥交卸後大約月内即可起節昨因文武員允紛紛禀請隨節北上者甚多特頒手諭謂各員如有未經允准遽行赴津者不獨不委差使並不接見幕僚留待新任者甚多隨帶之員係平日左右不可少之人云 
交涉 
[官紙局購機受欺之交沙杭州]  
　　浙省前官紙局提調王令祖恩赴上海購辦鉛石印機從中染指又被日商所欺經總辦盧守查悉内容禀揭撤差一面勒令全數退還缴欵等情略紀前報茲聞王令昨特具禀各憲以日商恃符誘約不允退貨現擬正式控告外乞恩移行滬道照會該國領事飭商從速理結此次該日商狡展之原因厥有二端一由於此欵已付東京廠家機噐已到一時不能退回該商無力墊付一因合同内於遲誤一節僅有罰欵之說并無退價之語即使將來領事裁判亦難保不仍照原合同酌斷乃前據坐辦盧守來函竟有能退亦退即不能退亦必須退之說知縣現處羣疑衆謗之時如果不照來函辦理則議者必更有不實不盡此中情形知縣實已勢同騎虎非好與日商爭訟也倘蒙憲恩仍照原議出價則此事即可了結萬一因機器已由盧守另購必須退回則此間即當與日領開堂審判知縣責無旁貸即因訟破家亦所不辭素蒙憲合體恤周至（按王係增帥特調來浙辦理實業之能員體恤周至誠哉是言）用敢將此中情形陳明請示祇遵 
軍界 
[委員前赴各屬募兵安徽]  
　　皖省徴兵前已徵到數營業經分泒歸伍茲經兵備處總辦唐啓堯顴察查有數營尚未募足擬再派員前赴皖北各屬征募俾以補充而符協制聞霍邱分局正委員分部主事張礎毫州孔慶堯渦陽王有勝頴州總局副委員張起豹毫州副委員周錦章日昨均禀辭分道起程矣 
[諭派巡緝隊四出偵緝蘇州]  
　　蘇撫瑞莘帥以蘇省巡緝隊即屬偵探隊駐紥省城終日無所事事實屬有曠職務應即派令四出偵緝且城外馬路流氓地棍甚多亦應令該隊官等帶勇往巡如遇流氓地棍不法滋事等情即隨時查拿解究分别諭飭巡缉隊中左右高張劉三隊官一體遵照 
學務 
[捐廉購助旅學圖書杭州]  
　　浙藩顏方伯刻准湖北按察司梁節庵廉訪函稱京城創設粤省旅學新建藏書庫應搜集各省所刋有用書籍廣爲存儲以備參閱寺因查浙省官書局發行書籍頗多合于敎員參攷及講求經世學者之用應由本司捐廉選擇精要圖書購送以期振興敎育嘉惠士林昨特開單札飭圖書館迅速刷印裝訂齊全解送來轅以便委員解京爲要 
[城西校開學藝會誌盛湖州]  
　　湖郡城西女學校於本月十七日下午一時開學藝會是日適値天雨到會者爲程邑王大令學務委員羅大令程安巡警正巡官曁吳興女學校城北女學校此外紳學界及男女來賓約到四百餘人其開會秩序照錄于下開會奏樂（一）報吿（二）校歌會歌（三）國文（朗讀講解）（四）歷史（女英雄傳）（五）地理（湖州府城圖）（六）算學（遊戲算法）（七）唱歌（遊戲）（八）圖晝（滑稽）（九）國文（默寫）（十）音樂（中外合奏）（十一）吳興女學校祝頌歌（十二）城北女校祝頌歌答謝歌（十三）寫字（大楷）（十四）圖晝荷花雙桃（十五）辨論（女子求學之有益）（十六）算學競爭（諸等法）（十七）國文（齊謮木蘭詩）（十八）理科（輕氣球）（十九）手工競爭（造花）（二十）演說（現今之女學生）（二十一）遊戲（繞日）（二十二）西區初等小學祝頌歌（二十三）答謝辭（二十四）謝賓歌校歌閉會奏樂實業 
[淮北濫出紙幣之限制南京]  
　　江督批桃源縣禀云查銀錢紙票關係幣政前准度支部咨奏定銀行通行則例須有銀行性質之行號報部核准註册始能在紙幣法律未經頒布以前暫時發行市面通用銀錢票是無銀行性質之店舖及未經報明註册者自不得發行紙幣今衆興商會擬請該鎭同裕典内附設之錦興隆衣莊即用其牌號代出一千文 
 
 

Page 12

 
 
足錭元票兩萬張核與部章不符且典舖出立錢票尤易滋生弊端招取物議所請斷難准行如慮市面瘠苦必須銀錢票往來周轉儘可知照商會酌令殷實商號籌備現欵赴清江裕寗分局照購銀錢票行用藉以維持市面裕寗係屬官票凡在寗省轄境均能通用兼可完納一切官項自較商票爲優仰淮揚道轉飭遵照辦理至宿票旣係宿遷典當所出亦係違例併由該道移曾徐州道飭縣查明責令出票各典當趕緊全數收回嗣後不准再由典當出票以符定章倘宿邑亦無合例錢莊可以出票者應亦設法購備裕寗官錢票俾便行用 
[頴上縣開辦農事試騐塲安慶]  
　　頴上縣耆令禀報皖撫略謂當今農事方興非講求種植不足以闢利源茲擬就原設課桑園開辦農事試騐塲備價購買青靛桑秧各項籽種招僱農夫研究種植以興地利 
雜記 
[向國華案訉結之詳情南京]  
　　法國留學鄂生向國華石瑛寗生奏玉麒在法國勃雷斯軍港之海軍士官學堂肄業將届三年今秋畢業該校有秘密課不令客生與聞石瑛等求學心殷深以爲憾本年西四月初敎節放假二旬石瑛起意商同向國華私入密室竊取秘課本藏入行囊馳赴比京倩照相舖代爲攝影被該舖密告法使署遣探跟蹝而二生不知也迨攝影事竣假期已滿向牛獨攜秘本先行回法滿擬到校仍放原處不料甫抵法境即被關吏細搜車到巴黎警官已在站等候當塲捉獲警官即逼令向生親筆作書交警差往比京見石牛將所存印件及影片一箱全數提取來法石生知事已敗露遂即點交向生被執後法國報紙譁然目爲偵探鉅案法外部嗣查明所竊無關國防且已將原本及印件全數追繳石生亦無攜逃德國情事經劉欽使式訓一再辯白乃允免究將向生釋放送交使館收領照料出境並由使署備文聲明該二生有犯校規應退學除名現於四月十七日將向生釋放由劉星使派員照料搭火車赴英刻田星使將全案詳細情形咨明江督云 
[甬紳創設公園之計畫寜波]  
　　甬紳陳星庚等日前禀請府憲略謂城鎭鄉自治章程第五條有組織公園一項誠以公園爲衛生之必要衞生爲自治之本原東西各國無論城鎭鄉市莫不有公園爲憩息賢覽之地而城市繁盛之區尤多建議公園疏通空氣以重生命本郡爲全浙通商首埠人口逹三十萬以上烟灶稠密街衢𨶑繁每當秋夏之交時氣流行屢致疾癘某等擬自行籌欵建築公園人稠地窄委無合宜隙地可以購置茲查府後山官地一片荒廢可惜某等公同商定擬請將該處荒地改作公園爲合郡官民游息之所其搆造建築諸費統由某等設法籌集禀祈批准轉詳立案等情陳太守刻已據情詳請省台察核並一面諭飭該紳釐訂章程籌集欵項以便定期興工 
[保護名賢古蹟之愼重南京]  
　　江督端午帥示禁文云威鳳門外靜海寺有宋虞忠肅公三宿巖遺蹟七賢題名千秋尚在公早顯文學晚際時艱孜孜忠勤出入將相垂二十年尤以采石一戰支拄危同爲世艶稱本部堂簿領之暇數至斯寺敬緬昔賢如聞罄欬更就隙地搆宅數楹爰安先儒之靈以伸後人之慕夫名蹟保護中西皆同薪木毀傷古今所戒游覧者不禁踐損者有刑爲此示仰各色人等知悉凡來游觀宜重人格一草一木當存愛惜之心非牛非羊何來踐履之跡留遺金石可撫玩不可斵傷繚繞墻垣宜修潔不宜塗畫非僅惡丐流氓在所必懲舉凡唐突暴客亦應杜關如其不知愛重敢違禁令寺僧閽者許其有捕告之權郡縣有司當比於樵採之罪重者鞭撲輕者罰金决不姑寛有如此示 
清談 
[上海新發見之金屬原素] [  風波銅雪隠]  
　　通常之金類。多產出於壙石中。而此風波銅獨產於支那人之軀體。中常混糞尿而。排出沉澱於坑厠内經幾番陶洗化鋉而成。鎔融時色白如銀。漸冷則燦爛如黄金。再冷則作青紅紫色或與硫化合作黑色惟不易與炭酸氣化合。故不作青綠色。是其特徴也其重量爲各金屬之冠雖迅風猛雷亦可鎭壓之支郱人常以之爲高塔之頂。其得聳峙數百年而絶不傾圯者賴此。今世界偉大建築。日益增進。以未發明此金類。故海艦之桅檣。工厰之烟卤。十餘層之高樓數。百尺之天文台往往未及成功。半塗傾圯。雖有大建築家亦無所措手。使此金類。得廣播於全地球。則建築前途益臻穩固。而地球上之颶風旋風恒風等。均永久靜止而不復發。見西万之航海家。更可横絶五大洋而無所顧慮矣。此金類又可治各種風病。如中風（即腦出血）驚風（即腦膜炎）等蓋不特計球上之風。頼以鎖壓。卽人體内之風。亦頼以驅除。此外各種傳染病。地方病。神經病。均可迨療。又可測知晴雨爲。氣象學家之一助。歐西化學家。經數百年之實。驗發明金類至數十穜之多然其效用不過傳電製器溶解爲各種化合物從未有驅遣風雷。掃除疾病者。晚近法人居梅禮氏發明波瀾尼原素。可用以療病。世人已爲歎絶。然亦不及風　　之祌奇也。此金類產量極微。每人歲產一分許。以支那人數四萬萬計之。約可得四百萬兩。足以供全地球之用而有餘云 
來晝 
[敬告品物陳列所] [  雪隱投函]  
　　品物陳列所鍳。閱某報告白。大書特書曰。貴所售賣風波銅。奇極怪極。其所列效用。如破電。鎭風。測晴兩。治疾病等不一而足。自有此銅。而建築學氣象學醫學藥物學又添一絶大之好材料。豈惟登廣白而已。彼奏東西之理學韌誌。亦將大書特書曰。支邢有風波銅出現支那有風波銅出現而多數之化學家礦學家。醫學家且奔走相告。自愧發見之晚陳諸萬國賽珍會。或售諸各國博物院。可得鉅萬之酬金。優等之奘牌。而貴所之各。譽亦將傳播於全地球。今每錢僅售規銀六十兩定價無乃太亷乎。貴所謂曾請中西化學家化驗十餘次研究六閲月。鄙人雖非化學家然亦曾涉獵及之矣。今細檢化學詞典。及各種化學書。絕不見有所謂風波銅者。其爲原素歟。其爲雜質歟。其爲合金歟。彼西人未知其名。何以能化驗。艮不可解。貴所而爲此欺人之言也。必使中國無一人能知化學者而後可。否則以僞物騙取人財。必有被人揭破之一日。漩上五方雜處。奸僞百出。如各種僞藥及狗寳猴棗等。莫不故神其詞。以炫惑人耳目。彼奸僧不足資矣。以貴所有提倡實業誘道文明之責。而亦爲此伎倆。竊爲貴所羞之 
　　世俗有所謂定風珠風磨銅者。諒卽風波銅之類。我國陋俗。多逞臆安言。稍明科學者已深燭其謬。然貴所如僅托諸世俗相傳。猶可以不知科學自。涹今明明托諸化學家言則以子之矛。攻子之盾。將何説以解。所謂弄巧反拙也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[預備舉行初複選舉浙江]  
　　浙江諮議局籌辦處警告初選當選人文略云六月初一日舉行複選舉業由本處札飭各府遵照辦理并札發複選投票須知各在案查諮議局章程第四十六條前叚各省督撫有監督諮議局選舉及會議之權　政館原案語謂各處選出議員督撫查明有舞弊及不合格情事自可即行撤銷是舞弊及不合格之人雖或徼倖當選終不能逃行政長官之鑒别本處爲顧全大局起見用特申明定章程警告各屬初選當選人與其所舉議員被督撫撤銷於後徒爲全局之污黠何如愼之於先之爲愈爲此仰各該府將此通告於初選當選人到府之日徧爲給發俾得查照前發複選投票須知而於局章第六條所列情事尤宜特别注意 
[選舉違章無效浙江]  
　　松陽縣此次初選舉開票後竟無一當選人該縣初選監督蔣月笙大今違章就得票較多者按照應出當選人額數加二倍開列姓名榜示其選舉之法又僅將榜示十五人互相選舉故初選當選人惟由此十五人舉出五人原有投票人皆不得有再選舉權且當時投票開票兩項俱在一點鐘内竣事至當選票額每人祇須二票即爲合格維時得二票者共有六人一劉德懹一許作舟一蔡封一黄炎一潘作霖一何文龍票數俱同勢不得不以抽簽定之而劉德懹遂因以落選刻此事爲郡師範敎員吳朝冕周鯤兩君聞悉當即據情禀請複選監督常覲宸太守核辦現奉複選監督星夜耑差諭訪該縣赶速行再選舉其前五人均一律作爲當選無效 
[當選人辭選遞補浙江]  
　　寗波鄞縣初選當選人王受年顧釗不願應選經鄒大今照章以候補當選人盛炳緯施褔謙二人補入奉化初選當選人孫鏘亦以不願應選乂經王令遵章以候補當選人嚴翼鋆提補 
本埠新聞 
[浙人挽留鐵路總協理]  
　　奉化電旅滬學會湯去路危乞劉堅留奉化商學全體 
　　江西電浙江旅滬學會轉湯劉二公鑒聞公吿退人心惶惑懇維大局旅贛協助會女界助欵會叩留 
[外部查禁洋商私購民田　　江督近接外務部電稱訪聞近來時有洋商在内地私購民田如果屬實殊與國權大有妨碍應請轉飭各該管道府詳查各屬有無民間貪利私將田地售賣外人情事飭令據實查復如有售賣勒令赶速贖回以重主權倘各地方官稽查不力徇情容隱一經訪明定當從嚴叅辦等語現江督已札行滬道等一體遵辦矣 
[九江英斃華人案近聞]  
　　九江英捕馬仕毆斃華人余發程一案現由江督委員赴滬與担文律師考查英律以資擬辦一面飭令屍親延請律師出爲控訴茲聞該屍屬現已來滬延定英國禮明律師於十九日赴潯代訴 
[常熟縣畢令禀滬道電（爲小輪冲損圩岸事）]  
　　雨久水漲圩岸可危輪行鼓盪民情惶恐若不即日停輪必滋事端蘇班已停惟日商大東滬班永福丸抗不遵照雖飭該輪慢軍並諭童保解散鄉民第旋散旋聚防不勝防應請憲台照會日本領事速飭該商停輪切盻培先禀哿 
[寗紹輪船試騐速率]  
　　寗紹商輪公司之寗紹輪船於昨日午後四時開赴吳淞試騐速率至入時返滬觀者頗衆各國領事亦有登舟致賀者並聞該公司定章凡各色車輛由北來南裝運貨物至寗紹商輪碼頭一律免捐工程局車照每月由該公司自繳捐洋三十元以便商旅 
[德商定購牛皮之糾葛]  
　　福來德洋行控蘇州盤門外人郁木林不交牛皮一案曾由德領函請滬道札行蘇州府轉飭被吿來滬親向該行清理在案茲該洋行以郁木林延不來滬受虧甚鉅特再禀陳德領轉請滬道飭催蘇州府迅堤郁木林解滬訊追免到賠累現聞蔡顴察已允准照辦矣 
[滬道赴寗]  
　　滬道蔡觀察前晩乘坐滬寗火車赴寗叩賀新任樊 
護督之喜約二十四日冋滬 
[工業學堂定期放假]  
　　上海工業學堂定於二十四日上午十時行暑假禮昨由勸學所各董姚文枬劉增祥李宗鄴等柬邀道縣各官届時前往觀禮 
[閩皖鐵路學生分站見習]  
　　上海閩皖商辦鐵路學堂於丁未秋間開辦當時所招諸生於英文算學二科均限定五年以上之程度故迄今四學期成績頗優今年經郵傳部調查許爲比較成績遠過他省堂中課程分管理工程二科今夏管理科畢業已經該堂監督王子仁君商准滬寗鐵路總管權愛德君及副總管温司路君（温兼鐵路學堂敎員）將各生分派滬寗各車站見習鐵道業務業已由滬寗專車分送各站矣 
[急救痧疫炎良方]  
　　南市各商家近因天時不正易患痧疫集議救急方法僉以去年沈仲禮觀察創設急救痧疫醫院救活頗衆攷其所用一種三星金葉牌洋酒和以樟腦少許病者服之頃刻見效近來該醫院已刋發傳單佈告太衆此項洋酒係向滬北嘉德洋行購買誠爲救痧要品爰即各自購備隨時施救俾居民染疫者可就近索取云 
[謝劵]  
　　北城瀹智小學堂定於二十七日下午一時開游藝會又清心書院定於二十九日下午二時半行中學生舉業禮均承惠贈人塲劵書此誌謝 
 
 
] 

Page 19

 
 
[城内]  
　　是否誣控○王春林控盛毛篤串保盗賣昨日由縣提訊王供二十七保七圖六十八號袓遺坟地一方被坟丁盛毛篤串同地保諸紹基掘棺盗賣向論持蠻求究訊之盛諸兩人供王之坟地係七十三號並不盗賣判干檢呈六十八號單串再核 
　　並非硬霸○楊鶴全控楊茂全霸房不讓昨日由縣提訊鶴全供叔父金生身故應立小的爲嗣今所遺房屋兩間被堂兄茂全霸估求鑒茂全供叔父故後由小的墊洋二十元始克棺殮鶴全如欲將房收回須將該洋歸還判鶴全還洋廿元茂全將房交管了案　　盜犯狡供○前年夥搶車袋角某羽士家之盜犯周昌甫張慶二人昨日由縣復訊供詞游移判還禁再訊 
　　拐犯脫逃○拐犯唐洪生乘隙脫逃昨由原差將看役唐全解縣訊究判限三天將該犯拘回解案訊辦 
　　改建平橋○城内陳市安橋今由九舖八舖董事議定拆改平橋以便救火會洋龍經過時無所阻礙刻已開工興造矣 
　　道批五則○張大梁禀批此案先據縣廨具禀到道已分别照會美總領事西洋領事將楊潤之及在押之華清生一併交廨送縣訊辦矣著即知照抄黏附蔣紹甲禀批前禀批飭向東和公理事着賠究竟該商民等曾否向其理論該行是否仍置不理着再明白禀復以憑核辦陳孚芹禀批旣巳具禀公廨仰公共租界會審官查對信義簿據彙案追理具報趙士生等禀批已專札嚴催崇明縣追繳原船解滬給領並將竊犯等分别懲儆矣着即知照張鈞堂禀批仰公共租界會審官嚴限候追陳子卿曁胡敦懹來滬遵照前札飭遵具報母任訟延抄黏並發 
[南市]  
　　各有不是○老白渡長和米行學徒顧元生於端午日夜恃醉至附近吉長發所開之整容店强欲梳辮店夥張和尚回以節期停工顧即爭閙將桌上洋燈擊翻後復紏衆數十八大起衝突旋由巡士將顧拘至工程　保出候訊茲經米業聯名公禀謂該巡士不應擅自拘人請爲查究並稱由吉之對隣餅店主鐵福生唆使所致昨由孫正裁判提訊吉供小的之店被衆擊毀現已將門窗自行修理鐵供小的出爲解勸致亦被毆傷求鑒判張和尚罰洋一元給吉賠補修費一面由吉備具香燭至鐵處服禮顧元生罰洋四元充公至該業指控巡士是否屬實候知會警務處查明記過 
　　相持不下○糧米船户陳雲懷日前泊船南碼頭元益米棧門前被王寳林之駮船撞壞常將王之錨櫓搬匿互查爭論扭至南區旋由和豐米棧將陳保出仕案嗣王因船已滲漏將陳扭至該區解送工程局訊明判令兩船移泊局前聽候工程處估明修價分别賠修昨又復訊兩造仍各執一詞判移送上海縣訊辦 
　　勒索陋規○南區巡長田忠友查見路燈夫姜崔崔在平安街某姓家勒索陋規與人爭閙當即拘至南區轉送工程局警務處判姜罰去工食三天該巡長記功一次 
　　莊夥追欠○怡慶莊夥張長福控洞庭山碼頭德源泰山東號執事王瑞階欠銀一千兩不還昨經工程局孫裁判傳訊王供欵由俞姓經手已由俞收去四百五十兩現在俞適返里未能投質判王先將五百五十兩交案給張具領其餘四百五十兩着該莊夥催俞來申質訊再核 
　　捕房吊贓○法捕房昨派十三號華探帶同小竊施阿林至工程局請爲派探吊贓局中准即派探同往乾茂押店吊獲布衣雨件綿綢八尺又至錦裕押店吊取棉被一條均交來探帶回歸案訊究 
　　局批照錄○總工程局裁判所批石朱氏等禀云據禀已悉察核兩造情詞各執惟此案該氏旣係遣嫁之女金氏亦係再醮之婦阿計死後喪葬各費已據將所受住屋與贖得資了清則此項坟地皆非該兩氏分内應管之產欲杜覬覦息訟自應交由朱姓宗族公同管理否則送請善堂保護方是正辦據禀前情仰候傳案質訊察奪 
[閘北]  
　　不認行兇○魏占鰲張連生前在浦東戳斃探夥朱阿三由巡警總局収押在案昨日復訊魏張同認犯竊與此案兇犯陳某同住是日死者來棧與陳談話陳即給洋一元阿三不受而去旣復偕人同來與陳出外不知如何被戳斃命判一併還押候禀總辦再核　　仍被尋獲○錢恒泰米行於三十一年份被車夫陳華山竊去洋一百五十餘元前日由該店夥尋見扭入四路分局昨經蕭巡官訊明判責六百板拘留一月 
　　租房葛○朱芝釋將收租人姚鶴松扭至四路一區控稱去年六月向房東沈玉蘭包租均濟里隔壁房屋四十餘間計每月租洋五十元言明二年爲期書立合同不料沈忽悔議自向各房客收租請究質之姚供因被朱將房屋押去是以自往收租判姚拘押候查明覆訊 
　　緝獲巨竊○長江積竊周阿毛張金高匿居浦東前日由偵探隊緝獲解送總局訊究周等供認竊得衣服二十七件現藏凌某處判押候提凌到案覆訊 
[英租界]  
　　得不償失○人和永花行主吳祥麟去年倒欠和豐庶康等錢莊鉅欵由探至吳妾楊氏處抄出鈔票洋三千五百元又金飾等物存於捕房茲由庶康莊股東陳錫州等具禀公廨求請給領寶讞員即與英副領事布君商明遂將各金飾及鈔票洋三千五百元當堂檢交陳等具領公攤欠欵 
　　浦江命案○駁船户陳佛寶之子晉川前日與周阿寳同在公和祥碼頭三特爾輪船上卸貨因缺少草帽邊一件與周爭論互毆墮水溺斃屍身尚未撈獲陳即投報水巡捕房將周查獲昨解公堂請究陳投訴前情求恩伸雪見証陳錫錫張阿四投稱目覩陳晉川被周推入波心是實旋據該輪收籌人李雲卿林本業及小工頭張阿耀等供稱但聞呌喊救命餘不知情訊之周阿寶供因缺貨一包向陳晉川查問天已深晚即乘杉板船渡至華順碼頭上岸並未將陳推跌判周押候查明實情於下禮拜一再訊 
　　慘無人埋○江北女後陳弟子在虹口瑞綸絲廠學習打盆前日被該廠用人李友生用熱水浸傷渾身潰爛慘不忍覩當由女母陳王氏控奉公廨將李提案中西官以被吿係德商用人判押候邀到見証於今晨與德領會訊 
　　何堪庽目○徐木生賈和尚將印人强姦鄉女一案繪圖兜售由捕拘人捕房昨解公堂請究判各押二天花紙焚燬 
　　領回逃妻○張粉小控妻陳氏私逃一案前經公堂復訊明晰判氏交張領回管束所有牽涉之張書生交保候查 
　　揑造假票○黄仁中等四户控沈茂齋揑造假票騙洋等情昨由捕房解廨訊明房屬實判沈押西牢半年期滿過遂出境 
　　收贓獲咎○鐵路巡警控戴巧生取買鐵路上失竊鐵料由探查獲昨解公堂訊實判戴押四月飭探緝拿竊賊解辦 
　　違章拉人○雉妓金寳寳王桂寳與妓傏陳王氏陸王氏在途拉客昨由捕房解究判兩氏各罰洋三元兩妓各押棲流所兩禮拜　　分别懲罰○某洋人控林德荣沈阿華串竊呢布等物銷贓於王阿生昨經公堂復訊明晣判林押二月沈押三禮拜王罰洋二十元充公 
　　串竊鈔票○徐宿卿控馬寳元王成法串竊鈔票洋三百四十元昨由捕房解廨訊供不認判一併押候查明於下禮拜一訊辦 
　　匪徒宜懲○張金堂深夜帶刀伏於弄内由捕查獲昨解公堂請究判押一月刀充公　　銅洋何來○李榮其身帶銅洋匿居小客棧内被探朱阿巧查獲昨解公堂請究中西官以李前曾犯案判押西牢半年期滿逐出　　復訊騙案○顧阿旺控王子興騙洋一千五百元昨晨由探將案内牽涉之天祥洋行買辦林榮生傳至公堂與王質訊判林退去王押候移提人証再訊 
　　幸無憑証○四馬路青蓮閣茶館夥孫榮輔控王榮福冒充包控禁止賣茶昨由捕房解廨經中西官訊無憑証判王交保具安分結存查 
 
 

Page 20

 
 
　　僅押兩月○方占魁姦拐女子陳洪寳繼復押娼昨經公堂復訊屬實判方押滿二月女留棲流所候家屬認領 
　　原告自誤○鴇媂譚喜子控妓傭羅老五等串詐一案一日由廨復訊羅等延律師聲稱原告所控盡屬子虚故三次不到即將案註銷中西宫准之判將一千人証開釋諭於下禮拜一仍各到堂候原告律師聲明不到情由再核 
[美租界]  
　　喧擾不堪○虹口捕房捕頭以西華得路七十一至七十四號之某鐵廠各夥匠作工時異常喧閙有違租界章程昨飭包探查明該廠主姓名候禀公廨出票傳訊 
　　葡人兇横○住居唐山路之某葡人欠唐泉福皮鞋洋不還昨唐投報捕房控被該葡人打落門牙請爲究辦捕頭着赴葡署禀究　　西婦酒醉○西婦鉛南特前晚酒醉在途胡閙由西捕拘入捕房昨解英署請辦 
　　索欠互毆○李得喜胡掌夫二人昨在茂海路因索欠口角互相兇毆由捕一併拘入捕房押候究辦 
　　巡捕升階○總巡卜羅斯君以虹口各捕房三百二十號一百六十五號二百七十號四百五十八號三百四十五號四百二十三號試用三道頭巡捕六名辦公勤能昨日傳諭各捕房着於本月一號起拔升三等三道頭巡捕以資鼓勵 
[法租界]  
　　婦人短見○張桂林之妻王氏前日與夫口角吞烟畢命昨由本縣田大令蒞驗張願從豐棺殮求請免驗大令准之飭具切結存案備查　 
　　祇圖撫恤○二十號電車撞斃扛煤小工林某一案茲經屍親訪悉是日林與某甲扛煤經過軌道前肩之某甲見有電車馳來棄擔奔逃以致後肩人被繩絆住仆跌氣閉現在願由電車公司給予撫恤洋五十元了事昨由捕房將司機人韓林解廨聶司馬以屍　　　　 
親旣願了事且甲亦無從傳質姑不苛求准予將案註銷韓林開釋 
　　誰曲誰直○周寳第趙長根俱在電車上爲司機賣票之職昨日扭坐客林順福袁成寳至廨禀稱林等買二等車票硬要佔坐頭等位置向之理論反被行兇求究袁林同供誤入頭等客位後即回入二等艙内詎周趙即出言不遜肆行批頰聶司馬以兩造供詞各執一併亦退將案註銷 
　　聚賭罰洋○張子山所開之雜貨店內前晩有人聚賭適被某號西捕入内撞見各賭徒紛紛奔逃旋將張拘入捕房解廨訊究判罰洋三元充公 
　　未領執照○捕房查得譚同興翻造房屋未領執照故將收租人葉子培傳至公廨請訊葉供正欲往頭執照卽被傳案請察刋副洋五元充公 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說俠情小說縵卿小傳（一名像片案）[  㷳𡨝著] （四十八） 
[第二十九章惡奴之被逮]  
　　隔三日。復又至素雲處。正傾談間。傭保忽入密白張笙已至。蓋張氏施其靈妙之手腕。已賺之來矣。漫聞之喜曰。得此汝可無慮矣。此時汝宜誑之不令他去。我少去便來也。張諾之。漫乃徑至贓主簿處。曰前言先獲張笙者。今已賺之來。君可速遣能事皂隷。從我往逮之也。贓如其敎。即遣皂隸兩人從漫行。既至張氏之門。漫曰姑止此。我將誘之出而後執之。兩隷領諾。漫乃入語素雲曰。門外我已有備。汝可密使人紿之外出。而後擒之。免張笙知爲汝所賣。而累汝家也。素雲曰。蒙公顧恤。週至其何以報。漫曰無廢詞。速行乃事可也。乃轉避入碧雲室中。已而知張笙已被逮而去。少坐乃謂素雲曰。我此時不暇久留。將與贓主簿共計此事去也。素雲固留晩餐不可。 
　　漫復至贓主簿處。問張笙逮後若何。贓曰我略訊數語。彼亦直承不諱。旋即送至郭令處。郭令復訊。笞責二千。已收入縲絏中矣。惟惡奴既得。其事當如何作計。漫曰。延陵與牛氏。於我都無交往。我原不應出而干涉。惟重以燕山公之託不。得不勉爲之計。我意縵卿縱仍歸延陵。已成覆。水來書謂放之爲尼。似於彼一無裨益。不若聽其仍從牛氏。而令牛氏另買一姬價之延陵。於延陵似爲得計。第妍媸之識。别人各異宜。倘所償者不適延陵意。猶未盡善。不若令牛氏酌備一姬之價。值贈之延陵。聽其自擇而自購之。則尤爲妥適。君意以爲然否。漫知贓非不可以利動者。故作是議。逆知贓必能竭力慫恿延陵而就此計劃也。贓果欣然曰。公説自是上策。特未知牛氏及延陵之能允否也。漫曰延陵處君自任之。牛氏我往悟之可也。言已而别。 
國外新聞 
[中日軍隊之行動]  
　　二十一日東京電云漢城電稱茲有日本憲兵一百二十名奉命開往北韓惟並未將地名宣布據奉天電稱某日夜操之際有華兵二萬五千名拔隊開離奉天不知何往據傳係開往間島云 
[意大利議院爭端]  
　　二十一日倫敦電云意大利下議院近因爭辯政府津貼航業議案大起騒擾議員考拉茄里大呼主此謀者當受控告郵電部大臣史坎齊聞言怒甚徑起毆之雖經餘人阻格而其衣已撕碎過半諸議員乃閧然而散 
[美擬招有葡工]  
　　二十一日鈕約電云美國國務部因夏威夷日工屢次閙事種藝者頗以爲苦故現擬招用葡萄牙工人以代之　　 
[美國飛船之失敗]  
　　二十一日紐約電云賴愛脱昆仲近在福脱米伊試騐飛船屢次失敗陸軍中人大爲失望 
[布設栢靈公使館]  
　　二十一日栢靈電云布勒嘠利亞栢靈代理事務所現已改爲公使館 
[俄軍深入波斯]  
　　二十二日倫敦電云俄國由巴古入波之軍現已開離安齊里向茄斯文進發 
[徳國税務續聞]  
　　二十二日倫敦電云徳政府已與中央黨及保守黨多數商定擬開徵新税籌足英金二十五萬兆磅以供國用　　　 
來函 
[蘇州金愼餘來函]  
　　謹啓者查信義銀行之設尚未奉准部復先自開辦上年二月經鎭關道查明該行資本不實禀請院憲咨部將註册案撤銷並發還註册費旋奉　　　 
度部飭再展限五個月查驗資本復經劉道憲於上年九月仍查得該行資本不足且保結非殷商商會不簽字可見信用毫無即令停辦則虧累尙淺若再予姑息必至不可收拾當經禀詳院憲咨請部示有案詎時越半年並未奉到部覆一任該行架空串騙吸收鉅欵致有今日旣倒之後又復屢豋廣告種種誆騙欺人之語實屬共見共聞至尹克昌所稱人欠欠人兩比尚有餘金如果屬實儘可禀官追償何用顧慮總之鈔票存欵同一信用想賢長官維持商業當能曲體小民汗血微資速勒令該銀行 
赶緊設法如數清還以維大局幸甚閱黄陸諸君函告頗表同情如再久延計惟通告各存户定期開會集議辦法 
[巡士之蠻横]  
　　十九晚八時鄙人因事進城路經老北門內西穿心街衣菴相近見有一巡士兇毆一短衣之人血沾頸項旁人勸解該巡士猶欲遷怒於人嗣因羣抱不平渠知衆怒難犯始忿忿而去事後詢知該短衣者正在繫褲巡士疑其小便遂即兇毆查警章違章小便不過罰洋三角無洋者留局數時何得兇毆即最大之事亦斷無行此野蠻手段之理有地方之責者願有以儆戒之爲盻黄佐臣啓 
賑務 
[滬北廣益菁堂代募甘肅旱災賑捐]  
　　敬啓者甘省三年不雨赤地千里至於入自相食灾荒之巨爲近十年來的未有雖經滬上諸君子一再捐募究屬多多益善敝堂旣以善舉爲宗旨豈容縅默故敢代呼將伯告求諸君尙祈慨解廉囊共襄灾振倘荷賜助由敝堂出給收條隨時登報待集有的欵睦續彙解灾區但求源源而來多多益善敝同人爲億萬孤寒九頓請命伏求矜諒祝大椿朱佩珍棄貽釗等謹誌 
[上海商務總會經收甘肅振捐第四次清單]  
　　陳潤夫先生經募岑公館聚福厚各助洋一百元徐王記懋記興義祥仁裕永敬莱垒太古渝各助洋五十元萬懋正無名氏各助洋三十元積義祥義合祥鴻復隆上海榨油公司各助洋二十元無名氏隠名氏各助洋十元聚興誠六十元以上共計七百二十元除掣給收照合亟登報以揚仁風 
 
 

Page 27

 
 
   
 
 

Page 28

 
 
   
 
