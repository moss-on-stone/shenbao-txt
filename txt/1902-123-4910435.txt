# 1902 - 123 - 4910435

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宮軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖　江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益善咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繒圖三國演義碼洋一元六角○駁案彚　碼洋二元○明季南北略碼洋一元二角○欽定六都處分則例碼洋一元二角○補註洗寃錄碼洋六角○康熙字典碼洋二元八角○三家　案碼洋三角○醫醕　義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大清會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報館帳房可也此佈 
[漕運總督陳漕帥奏設江北種植牧養工藝公司片]  
　　臣維安民之道莫先養民旣庶何加必曰富教所謂無曠土無游民此卽致富自强之道也清淮自元明以來丁壯逐河漕之利自河流北徙漕運攺章向之千指萬鍤者今則悉成游手窮而爲盜所得幾微罪至斬梟不能禁止其情形亦甚可憐非多籌食力之方使之各有所事則地方官寛嚴俱難措手兹擬於江城外設立種植牧養工藝公司藉以安戢游民消弭隱患種植之事辨其肥料便其器具畫其水田溝洫則天地所生成小民所勤力者皆可以學人之心思而致倍蓰之利至於通海之種棉杭湖之種桑雖不如西國之有專學亦各以鄉父老所相承者爲秘訣而牧養一道最爲致富良圖其所資以喂養之者往往取人之所棄於農事有相資之功無相擠之害而辨種防弊西人已有經騐專書可以採用前史所載西北逐水草之利有以山榖畜牛馬者畜牧可以立國孶息豈曰小補今蒙古游牧僅存遺意淮海荒地詎云不宜至於麥桿爲帽邊今爲出洋大宗蒲廨可以打包蘆葦可以結屋柳木宜於筐筥螺蛤用以煆灰此皆淮海之可　手藝以食力者就蘇省而論南北一江之　　皆奚啻霄壤雖地有肥　亦判乎人之勸惰江北河湖海　雖經疊次開墾但閱時已久復漲者有之荒棄者有之民情旣惰於力而復齋於財是以利棄於地公司之設必官　所以補　扶掖之面以本地殷實紳商爲之先導臣督同淮揚海道沈瑜慶設法籌措先爲倡率數月以來仿造洋　子洋碱洋手巾各貨並購地種桑製機織布次第舉行人情亦尙觀感興起一面招精於西法測繪之人將湖河海三項　地擇要　　除　已招領輸　外餘均集商承領招工試墾期其日起有功各屬如能仿行漸推漸廣荒地不至終荒游民可以逐浙减少其有能以本地土産製成器用者或本地所無之物而其人之心思靈巧能創製者則給以專利憑限以資鼓勵江北向未出絲兹旣勸其從事蠶桑擬援通州海門辦過成案暫免繭捐數年在各釐局向所未收之捐免之於收數並不見短在地方現所創辦之事寛之則得息可以益饒以上粗具大端其餘條目仍歸紳委悉心籌議由臣隨時核定分别准行但使一人每日可得百錢合淮海數十百萬之人其樂利當未有艾閭閻多一生計卽圇圄少一罪人淮海窮民稍紓苦累仰戴皇仁何有曁極除咨政務處查照外所有江北擬設種植牧養工藝公司緣由是否有當理合附片具陳伏乞聖鑒訓示謹奏奉硃批辦法甚善著卽認眞經理以惠民生欽此 
[諭旨恭錄]  
　　三月二十三日奉旨茹泰忠廉稽察内務府事務欽此 
[本館接奉電音]  
　　昨日午前京師飛電傳來上諭三道敬謹譯登○三月三十日内閣抄奉上諭增祺著加恩開復革職處分該將軍務將善後一切事宜悉心經畫妥愼辦理以副委任欽此同日奉上諭奉天東邊道員缺著袁大化補授欽此同日奉上諭張人駿奏已革州縣虧短交代請飭查抄監追等語山東已革濟陽縣知縣沈逢龍虧欠正雜各欵銀七千七百餘兩已革莒州知州葛鵬虧欠雜欵銀三千二百餘兩均延不清解且潛行回籍實屬膽玩已極業經該撫將各員住過任所寓所寄頓財産嚴密查抄著恩壽端方將該革員田房悉數查封備抵以重庫欵而儆效尤該部知道欽此 
[電傳宮門抄]  
　　昨晚接京師電報云皇上明日升乾清宮俄國使臣雷薩爾統領俄國水師提督恩克德羅福覲見 
[宮門抄]  
　　三月二十日刑部都宗院大理寺廂白旗值日無引見崑中堂續假十日會章續假一個月貴恒因伊子得保奬謝恩召見軍機及袁世凱袁世凱貴恒各遞封奏一件二十一日工部鴻臚寺廂紅旗值日無引見慶王等謝加級恩慶王謝管理頤和園事務恩直隷布政使周馥請訓禮王續假十日葵公續假十五日蘇嚕岱請假十日召見軍機及周馥皇上明曰穿行衣詣皇太后前請安侍膳隨從辦事召見畢由團河行宮乘轎出大紅門至南嶽廟拈香畢至御座房小座進永定門正陽門關帝廟拈香至菩薩廟拈香畢進大清門天安門端門午門太和門中左門後左門乾清門還宮至養性殿院内等候跪接皇太后畢還宮已刻伺候二十二日内務府國子監正藍旗值日無引見肅王張百熙陸潤庠謝賞穿黄馬掛恩大額駙續假五日召見軍機皇上明日用膳辦事後詣奉先殿壽皇殿行禮畢詣皇太后前請安 
 
 

Page 2

 
 
至閱是樓聽戱二十三日理藩院鑾儀衛光祿寺廂藍旗值日無引見署直隷總督袁世凱請訓富侯桂伯各假滿請安謨貝子請假一個月崇勳續假五日召見軍機及袁世凱曾廣漢 
[警蹕還宮]  
　　京師訪事人珥筆恭紀云三月二十一日皇太后皇上由團河行在還宮道經永定正陽二門沿途文武百官敬謹伺候駕前首列姜軍馬隊次卽鑾儀衛豹　槍數對又次列姜軍步隊繼以侍衛兩行乘馬佩弓箭其後則隨扈之王公大臣及姜軍步隊皇太后皇上皆乘内幃八人行轎皇后乘黄幃宮車嬪妃主位則乘紅幃宮車旣而皇太后進大清門天安門端門午門太和門中左門後左門進乾清門至乾清宮各處拈香然後還樂壽宮皇后曁各主位均自午門前轉而東北出闕左門由北長街東沙灘進神武門當皇太后皇上駕至正陽門外時各國使館中人咸在敵樓上俯瞰迨聖駕行近闕下用照相鏡影照聖容皇上亦於轎中持千里鐘對城上測望 
[西園消夏]  
　　京師訪事人云日前欽奉皇太后懿旨派慶邸管理頤和園事務因是外間謡言皇太后回鑾後仍擬駐蹕西園並令慶邸赶緊修葺園亭限四十五日竣工勿悞遊幸惟出自傳聞尙未知其確實否也 
[議行印稅]  
　　徐家匯匯報譯登京師來電云近日中國總稅總局赫鷺賓宮保擬行印花稅商之軍機大臣請先在直隸試辦如果辦有成效再當推而廣之軍機大臣謂不如先在外省試辦 
[招兵被詰]  
　　徐家匯匯報譯登京師來電云近日德法兩國政府中人照會中國外務部略謂貴國近來屢在北洋招兵敝國不無疑訝請詳細照覆以釋猜嫌刻下尙未經外務部作答也 
[典重常雩]  
　　客有宦游京師者寓書本館云四月初一日孟夏時享太廟初四日皇上大祀常雩先期經太常寺行知各部院派定陪祀各司員以備列銜入奏 
[重修會典]  
　　聞之宦游京師友人云大清會典前經開館纂修甫告竣卽被聯軍焚燬現經當道諸公會議重復開鐫惟經費浩繁殊非易易擬奏請飭下各省官僚集資興辦如蒙俞允則有志顯揚者又得一終南捷徑矣 
[門禁攺章]  
　　京師訪事人云刻聞禁門酌攺新制刊刷護照分送各部院衙門凡入内當差者皆須領取一紙持至禁門騐視方准放生其從前所佩木質腰牌槪繳還不用 
[示募海巡]  
　　京師訪事人云崇文門稅課司自正月杪革退海巡兵丁後迄今將及兩月尙未另招以致大街小市中私酒充斥官酒行生意轉覺寂寥因于三月某日公禀稅司轉達監督請復舊章刻已由兩監督飭海巡官弁另募民人之勤愼安分者充當海巡兵嚴緝私酒私貨其從前招摇生事之海巡兵槪擯不用 
[蒙員進馬]  
　　聞之京師友人云向例上用之馬由塔爾巴哈台領隊大臣入貢客冬十一月選得良馬六匹調養馴良派花領防禦哲爾精額隨帶弁兵由塔解京三月十三日已呈遞上駟院騐收敬備御用矣 
[廣宗亂耗]  
　　昨得保定友人手函云近日直隸廣宗鉅鹿威縣等處鄉民聚衆抗捐勢甚洶湧適南三府新招之勇開赴省垣途中多被匪黨所戕以致民情岌岌不安爭思遷避直隷總督袁慰庭宮保聞報急飭自强軍淮軍武衞右軍諸統領各選馬步數營前赴廣宗彈壓大約不日卽須拔隊啓行矣 
[酌提廟産]  
　　聞之保定友人云畿輔各州縣學堂大率諉諸欵項難籌迄今尙未興辦不知上年已明降諭旨准將廟産爲興學經費因之高陽縣紳士王韓兩姓於近日查出廟地四十餘頃饒陽縣某紳查出廟地七十餘頃均擬提七成歸學堂留三成爲住持養贍之資倘他處均仿而行之何患下邑偏偶不絃歌化普耶 
[考試蒙師]  
　　聞之保定友人云三月十八日直隷清苑縣葉梨軒大令在淮軍公所考試蒙學教習應試者多至一百五十四人題爲問歐美文明最勝之邦每百人識字者九十餘人其次每百人識字者七八十人今欲合中國四百兆男女人人令其識字宜行何道而克臻此試各條舉以對論學堂教授宜以德行爲先續蘇子瞻結天下之心擬韓退之與孟尙書書各國海陸險要考 
[黑省述聞]  
　　徐家匯匯報云有地名富拉爾基者離黑龍江省城南門二十里之遥近日駐有俄兵三百名分爲兩小隊昕夕操演頗甚勤勞省城則祇駐俄兵四百名將軍衙門被俄國甲必丹一員兵士二十名所占然仍華官辦事如前 
[秦島商情]  
　　天津直報云近者奉天秦皇島一埠商務日有所增每日出口之煤約計四百餘墩其餘各貨往來亦頗不少觀此亦足見開埠通商並非不利於中國也 
[暫免米釐]  
　　南昌訪事友人云江西藩憲柯遜菴方伯查知目下米價日昻深恐民食勢將不繼爰飭各卡自三月初一日起凡米船經過一槪免釐俾商人踴躍轉輸來源漸旺亦未始非救荒之一道也 
[帥節遥臨]  
　　金陵訪事友人云江蘇撫憲恩藝棠中丞奉旨簡閱營伍初定於三月十八日按臨白下嗣以沿途風雨交加兼之政體稍有違和未克如期戾止爰攺遲至二十五日秉節抵江寗是日清晨文自司道各官武自兩協以下齊集下關標防各營亦出隊迎迓適值大雨淋漓因分避招商怡和太古三公司躉船上迨日之方中始見憲舟鼓浪衝風而至一時槍砲齊鳴聲如雷動各官紛紛乘砲艇駛上呈遞職名中丞令材官傳諭道乏旋渡登砲艇帶以小輪船至水西門外接官廳前乘輿登岸迤邐入奇望街湘軍公所行轅小駐各官復具手版入謁中丞　見有差 
[收捐肇事]  
　　福州訪事友人云和議旣定賠欵浩繁閩省大憲竭力籌維征收百貨捐欵于是膏捐酒捐魚捐紙捐竹木捐名目迭出甚有禀請包繳賭規者政煩賦重民不聊生日前同安縣某大令徵收土藥捐羣情不服致將局卡擊毁傷及局員司事　　大憲派勇前往彈壓旣而閩清等處抽收酒捐勇丁擅作威福民人大動公憤連合數十鄉丁男子婦與局中人爲難幸縣宰會同營汛妥爲解散得　意外之虞然亦可見籌捐之不易矣 
 
 

Page 3

 
 
[京華火警]  
　　京師訪事人云三月十八日之晚初更時前門外迤南東珠市口草市巷内某洋藥店夥悞將火星墮煤油内登時烈燄衝天延燒對面鋪戸九家内有一洋行開在珠市口迤南大街路東或云英商所設或云日商所設或云係華人冐挂洋旗者旋經水會中人竭力施救焚至三更而熄 
[漢皋近事]  
　　漢口訪事人云羊嶁峒茶市已興附近婦女均往作工鄂中大憲恐有歹人滋擾等情已委俞刺史廷恩督勇前往彈壓矣○長江水師提督程從周軍門巡閱上游一帶上月二十二日清晨秉節蒞鄂垣文武各員咸至江干恭迓 
[金閶雜錄]  
　　蘇州訪事人云霪雨連綿兼旬不止府尊向子振太守於三月二十三日起設壇郡城隍廟率同長洲縣蘇大令吳縣田大令膜拜求晴元和縣王大令因感冐請假故未隨往○撫署幕友韓君於三月某日乘輿至某處拜客道經長春巷華英學堂前適有小學生數人在彼嬉戱輿夫偶不經心將一學生撞仆各學生併力追上拉住輿夫理論輿夫非但不肯認過反將諸學生力毆於是合堂學生一哄上前將輿夫拉至學堂韓君見勢不佳飛步至吳縣署請縣主田大令飭差將某某二學生拘押候懲其時天師莊雙塔寺以及宮巷等處各學堂均已　悉一時學生數百人羣擁至縣署聲請縣主管押正在喧閙之際經學堂主某西人函請大令將二學生釋歸衆始一哄而散現聞此事業經各學堂經理人禀知上憲擬與韓君評理未識若何了結也○北寺塔下金剛殿爲卑田院中人麕集之所三月二十日若輩在殿後荒地上作牧猪奴戱適臬憲效述堂廉訪詣八旗會館拜客輿夫某甲等七八人散步至北寺閒游瞥見此輩席地賭錢向之勒素規費不遂所欲即揮拳猛擊不料寡不敵衆反被若輩毆傷二人當卽據情回禀廉訪廉訪大怒立傳吳縣田大令飭卽查拿究辦大令飭差將地甲逮案重笞數百板限日將若輩悉數拘案違干嚴比 
[貢布抵申]  
　　江蘇藩司陸春江方伯札委候補縣屠明府仁溥管解光緒二十七年貢布三萬疋並二十五年應解貢布五千疋至申以便取道入都交納昨日命駕赴各官衙拜會定於明日乘海宴輪船起程 
[舊撫登程]  
　　前任安徽巡撫王芍棠中丞交缷篆務後勾留滬上數月于兹前晚命駕入城赴道營廳縣各署辭行旋於昨晨附乘某輪船北上 
[照請指拿]  
　　大東大北兩電線公司前在崇明海洋中失去水線正欲報官查緝忽有人持線赴公司報稱係崇明漁戸所竊公司中人遂禀明本管丹國領事厲君照會蘇松太兵備道袁海觀觀察札飭崇明縣某大令嚴行查究旋山大令查無其人據實禀覆觀察因卽照覆厲君請轉飭公司中人責成報信之人指拿究辦 
[思患預防]  
　　江蘇撫標飛划營管帶劉軍門查悉近來太湖一帶時有鹽梟乘各處賽會之際設檯聚賭貽害良民屢派弁勇查拿迄未弋獲爰擬親督隊伍嚴密搜查誠恐若輩抗拒官兵不免以洋從事槍爰先期出示曉諭令居民切勿近前觀看致爲飛彈所傷昨日上海縣汪瑶庭大令接到示文已飭差發貼矣 
[糞牙求退]  
　　上月監生李文煥投蘇松太兵備道轅禀請給諭承充南市新馬路糞牙每月願繳洋銀五百元撥充馬路工程局經費道憲袁海觀觀察批飭工程局總辦翁子文太守查明著覓妥人具呈保結方准給諭開辦至昨日李忽投局禀求退辦太守諭令靜候移請上海縣汪瑶庭大令核奪 
[撥捕巡緝]  
　　法人於本邑西門外羅冡灣新闢租界中建造捕房業已工竣昨由總捕頭克賴美撥出華捕二十名督以三畫西捕一名分叚巡緝以靖地方 
[春郊賽馬記三]  
　　昨爲泰西寓滬官商春季賽馬之第三日計賽十次第一次十五馬共賽祥茂洋人代栢次首到馬青色衣帽皆白藍二色第二次十二馬共賽克明代耶松船廠洋人首到馬黄色衣帽皆雪綠色第三次十四馬共賽培培代排夫首到馬黄色衣帽皆黑黄二色第四次五馬共賽沙遜土也首到馬青色衣大紅色帽藍色第五次十馬共賽佩佩代栢次首到馬黑色衣帽皆白藍二色第六次二十八馬共賽招商局北棧密爾登首到馬白公衣藍色帽黄色第七次十一馬共賽佩佩代排夫首到馬黄色衣帽皆黑黄二色第八次十九馬共賽公平洋人代小科子首到馬黄色衣帽皆黑色第九次十五馬共賽克明小科子代麥葛里首到馬黄色衣紅色帽黑色第十次十馬共賽工部局鉛門首到馬黑色衣帽皆白藍二色尙有馮河之戱卽俗所謂跳浜者定於禮拜六卽本月初三日補賽 
[法界停訊]  
　　昨禮拜四爲法租界公廨訊案之期適法總領事署費繙譯官别有要公飭丁咨照捕頭並禀請讞員杜枝園大令將應訊各案概歸下拜二會判 
[上海格致書院壬寅年四月分課題○策論格致學先論物質後論人事希利尼儒格致後學其所論若何可晰言之歟河圖洛書說算學設有甲乙兩物順向而行甲初日行九百七十二尺每日遞减三分之一乙初日行三尺每日遞加三分之四問兩物過幾何日可以相遇假如自奥洲西角至中華杭省與至非洲馬逹加斯駕島極西計其路程等遠查西角在南緯二十六度三十分東經一百十三度十五分馬島極西在南緯十七度四十五分東經四十三度二十分杭城在北緯三十度十五分東經一百二十度問杭城距該兩地若干里試繪圖演求之 
[英美租界晚堂案]  
　　范敏章投英美租界公廨控張茂華欠銀圖賴等情讞員張柄樞司馬准之飭差將張提到前晚升堂研訊范訴稱監生同在治下開張米鋪與張茂華相識去春張因有急需將田單一紙向監生抵借銀五百兩言明數月後卽還旣而屢次向索一味遊約是以情急控請提追張供小的前向范抵借銀兩現在乏力照付商懇從緩范堅不允從司馬飭張還銀五百兩限兩月内繳清倘敢遲延押追不貸范乃叩謝而退 
[美租界捕房紀事]  
　　昨日午前甬人陸阿達行至武昌路不知因何將東洋車夫某甲扭毆事爲一百十三號巡街捕所見一并拘入捕房捕頭令將陸押候轉解公堂禀請讞員張柄樞司馬訊辦○昨日虹口捕房押犯胡小坡忽患急症捕頭令人扶送同仁醫院求治未幾卽溘然而斃捕頭聞報令地保傳諭屍屬備棺收殮 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[求免膏捐]  
　　沙市訪事友人云此間烟膏捐迄今尙未辦妥上月某日烟業十三帮首事聨名繕具禀詞叩乞東湖縣主楊葆初大令轉詳鄂中上憲斟酌變通其禀詞曰爲遵諭條陳懇恩垂鑒轉詳另籌事職等仰承面諭湖北新擬膏捐章程共悉上憲爲國籌捐之際卽寓爲民除害之心一舉兩得法良意善職等食毛踐土具有天良敢不踴躍勸勉遵行無奈沙市百貨本以土爲流動若攺烟膏多有不便職等貿易斯土痛癈相關豈敢因循含默不語惟恐竭蹶於後莫若綢繆於先議列條陳環叩公祖大人臺前俯賜垂鑒轉詳另籌施行實爲德便議列各條恭呈憲鑒一湖北全省八區總以漢口爲首善必須漢口先行舉辦見有成效再令各處仿行辦理况設烟號非集鉅欵萬難統收客貨今沙市無人承充膏商各存畏懼之心不敢出亦且熬土之烟館衆多若令膏鋪由膏號購膏轉售恐利無所出以致失業擬請斟酌次第緩行以期盡善而免濡滯一沙地從前每年土藥銷過萬餘擔後設野山關釐金加重遇販因湘中較鄂省土稅每擔少二十餘兩故繞越鄂境上分路由野山關以入湘自此湘不來辦今沙地只銷七千餘擔本處分銷一二多係轉銷於皖豫等省如行烟膏則外省不得來沙辦運且押解牽制於商販大有滯碍不便之處必思變計裹足不入鄂境買賣商販驅歸外省沙市必將冷落矣一沙市自輪船一多川雲土出省由宜而漢由漢而申卽將沙市置之閒散幸有一線生機者以本地花布出産爲大宗全賴川雲土來沙行運花布百貨而往無論烟膏行否遠商聞之欵慮買賣暫停不到如本省膏捐必行辦鄂而未辦湘加之昔年土稅已重於湘川雲土必皆繞越鄂境而赴三湘由湘而轉運皖豫等省及包攬子口逃掛洋旗勢所必然設士不至沙不但花布難銷土稅及百貨釐稅反絀市面必漸蕭條矣一沙市與漢口土業爲百行之一端沙市土業百貨之要領其各生意貨物均賴土爲轉運買賣土商向巨於沙如攺烟膏禁賣生土派勇押解買賣各商必越境他適而且皖豫湘省决不來販烟膏是旣無益於膏捐反有損於百貨花布必無生理市面必至殘敗矣以上四條槪屬實在輿情仰乞憲恩可否准予通融轉詳上憲乞定變通之法抑或於本省之土另加膏稅名色盡在土上一律完納給票通行外省過境請示免加以資流通之處可暢稅需無損商販免至壟斷獨登之　並無押解牽制之病是否有當統候鴻裁合併申明 
[上海縣署瑣案]  
　　南市清潔所糞夫頭目李文煥控韓阿二糾衆行兇等情前晚縣主汪瑶庭大令升堂研訊李供小的係浙江慈谿縣人前聞工程局所設清潔所招人承辦因禀蒙局憲給諭准於三月二十日接手每月認繳糞捐洋銀五百元先繳一千四百元雇夫五十六名議定挑糞一擔給錢十八文每日約三百餘擔售與鄉人每擔得洋銀三四分前日小的出外後忽有張姓等三十餘人蜂擁至所中將夥友李輝章徐靜蘭鄭朝洪肆意毆傷當由輝章扭住韓阿二陳生兩人向之盤詰知由前辦之俞東昇唆使今小的已虧本殆盡無力支持叩求恩惟退辦大令謂爾承辦未久豈能貿然告退李輝章供小的在清潔所供寫票之役前日突來三十餘人不問情由肆行毆擊經小的奮勇扭獲韓陳今旣送案叩乞究懲韓供小的有祖遺坑厠在毛家弄中已被清潔所强行占奪是日小的與陳挑糞至倉橋北首被李攫去糞桶扭之來案至伊所中究被何人吵閙小的並不知情陳供詞大略相同大令謂此後祇准爾等租坑買糞不得向人强奪隨飭仵作騐得徐鄭之臂稍有傷痕喝令將韓陳各責一百板尙有行兇之人俟拿獲再辦○前日本邑四牌樓左近恒泰源金線店中人在門外傾棄垃圾有違清道局章程經局員章明府查知函告汪大令前晚飭大令提店主謝杏泉研訊謝供學徒無知悞犯已奉清道局憲判罰小銀錢五枚當卽遵繳善堂掣取收條呈請察核大令謂罰欵應繳清道局轉發善堂今爾顯因本縣查提是以直送善堂殊屬刁狡著交差帶往清道局另外罰鍰○去冬十一月初四日有王姓者在英界六馬路德興小客棧中吞烟斃命前日大令飭提棧主婦華葉氏卽阿華姐研訊氏供丈夫現在蘇州去年十一月初三夜八點鐘時此客前來借宿詢知姓王不意睡至十二點鐘時卽聞喉間痰聲咯咯察其神色慘苦異常因卽指交巡捕送至醫院施治無效旋卽身死不知籍隷何處求恩明鑒大令著交地保曹福卿帶去候再訊核○翟關榮扶母翟陳氏到縣控被朱六毆傷大令研訊之下翟陳氏供小婦人籍隷鹽城駕舟爲業夫姪關山娶妻湯氏被山東流氓朱六姦佔初尙未知底藴前日朱忽將湯氏所生小孩抱去幸經小婦人阻獲不料關山竟由朱扭至工程局　控寃被翁大老爺管押小婦人前往理論朱復至家將小婦人及兒子關榮任意兇毆受傷甚重尙求騐明究辦關榮供詞與其母相同並求移文工程局將關山提案訊究大令飭役仵騐得翟陳氏胸前稍有傷痕著即回去自行醫治聽候查明實在情由再行核辦 
[上海巡局紀事]  
　　江北人梁國言前在王家馬頭賃王濬善之屋開設小烟館每月房租錢三千文未幾王欲加租梁不允因迫令遷去梁乃將零星器物棄置屋中旣而王喚令十六鋪地甲介紹願償遷費洋銀十五元繕據約期付楚迄今已閱多時王竟遷延不付并將梁所存器物移往董家渡梁聞之向王理論王遣家人蔣桂訴諸二十三七鋪巡防局局員盛雨村二尹提梁研訊交地甲帶去查明前立之據是否係王所繕禀候訊核○前者趙子仙租賃南市裏馬路潮源樓茶館餘屋半椽開設肉鋪旋忽閉歇將屋轉租與陸仲壬開設整容店先是樓上烟館内本有薙髮匠後以同行嫉妬時向齟齬前日又啓爭端經茶肆主陸象山控諸十六鋪巡防中局局員黄衡堂二尹研訊之下判趙給還陸遷費洋銀九元限日遷去以杜紛爭○前日船戸沈壬泉在浦東裝運貨物突被沈和尙糾黨六七人曳至僻處攢毆並揮刃戳傷三處壬泉負痛奔赴楊家渡巡防局喊控局員賀叅軍飭地保拘獲和尙研訊之下供稱步的開設烟館向住法租界叅軍判笞責四百板管押候核未幾卽浼人函致局員求恩釋出○裏虹口二十三保九圖無賴范泉生恃其兇頑專向鄉民索詐前日途中與鄉民莊某遇借端强索銀洋若干元不遂所求恣行毆擊莊心不甘服奔投虹鎭巡防局控陳局員沈二尹訊悉情由飭差拘范懲辦○鄉民徐土福與九圖蕩婦某氏有染前晚往續舊歡被鄰人甲乙所知排闥直入徐懼急從後門逸出甲乙遂將民扭至附近巡防局請懲局員李二尹研訊之餘飭將氏掌頰數十下甲乙各笞臀數百板 
[英美租界公堂瑣案]  
　　美租界四百七十二號華捕米阿九借吊贓爲名至永興押鋪吊得對時表一枚並著押鋪夥包艮漢同至會審公堂領取質本行至半途給包洋銀二元三角令先回店店主心知有異投訴捕房捕頭令包探張阿五劉阿炳將米拘案請究包歴訴前情讞員張柄樞司馬商之美副領事海君判將米責五百板覊押捕房半年○蕭葉氏訴稱張揚坤誘匿小孩有王菊生徐錫成目擊叩乞嚴追張一味狡賴司馬飭押候晚堂刑訊○胡阿大趙和尚竊取西入和而勿家紫銅管數枚售與王阿炳經某包探解案請訊司馬判將胡趙各責三百板王罰洋銀三元○范諠生竊取高小弟家器物經包探何阿春拘解請究司馬判責三百板管押一月○潘三竊取隆茂洋行木板數方經包探李四春拘解請究司馬判責三百板枷號一月○楊陳氏竊取顧阿四家布被一條經包探李四春拘解請究司馬判責手心三百下○蔣阿四至何丹書家空屋内竊取玻璃數方經包探趙銀河拘解請究司馬判責一百板 
 
 

Page 10

 
 
[蘇省官報]  
　　三月二十三日首府首縣均禀知昨日起在郡廟求晴浙江候補知府文錦由浙來崑山縣諸禀到卽辭辦理襲齊葑門外總　同知王秉璋禀謝奉飭留辦知縣陳詒禀謝奉委南路總巡卽到差范一福禀辭赴海運京沽局差莊鵬九禀謝奉委赴崇　公幹卽辭如臯縣石莊司巡檢黄　隆禀知押解秋審人犯來省禀到卽辭縣丞蔣國楨由滬專丁來省禀知奉道憲袁札委浦東塘橋鎭巡防局差又章彦巡牌簡紹猷均由滬來兩江候補都同朱大斌禀謝廿五年分江北河運案内葉保以遊擊補用先換頂戴二十四日藩轅牌示照得新選按察司經歴劉敬煥現已領憑到省應卽飭赴新任同知周文煦禀辭赴滬見道憲知州應祖錫禀謝奉藩憲委赴蕪湖一帶採辦采石差道　大　錢昌訓由南渡厘局專丁來省禀謝二十七年分冬季連盈蒙記大功一次從九周積英禀謝飭知由東振捐案因保奬本班委署一次二十五日癸未翰林院邵松年由常熟來分發江蘇試用知府那昌滿洲人來省禀到總捕黄東路總巡文林南路總巡陳詒西路總巡汪國　北路總巡富光禮中路總巡陳其壽閶胥門外總巡趙夢泰　齊葑門外總巡王秉璜均禀知撤冬防開辦夏防差又吳俊禀知奉撫憲給咨赴都引見卽辭又俞世球禀謝奉飭陜西案内保　花翎順直案内奬叙二代封典又許應奎禀銷赴滬領運軍裝回高郵州界首司巡檢任慶芳禀知押解秋審人犯來省禀到卽辭二十六日首府向禀知郡廟默禱太陽宮求晴知州應祖錫禀辭赴蕪湖一帶採辦米石差知縣沈唐由松江來又譚炳燮禀知丁嗣母憂新選按經歴劉敬煥禀謝奉飭赴任典史鄭藻鑾禀知由六合押解秋審人犯來省禀到卽辭二十七日知縣張祖綸禀辭赴寗見制憲奉賢縣南橋司巡檢吳均元禀知押解秋審人犯來省禀到從九陳維新禀謝奉府委赴新陽墾荒差卽辭又郁遵　禀謝奉委彈壓魚花差指分江蘇試用從九品戴成章安徽人由南領咨來省禀到二十八日同知鄧文　由吳淞江釐局來知縣管蘅管彬均由寗專丁來省禀知赴都引見直州判臧毓麒禀辭赴寗見制憲吳江縣主簿祝衍綸禀知押解秋審人犯來省禀到卽辭指分江蘇試用府經歴柳雲濤浙江人由籍騐看給咨來省禀到又遇缺先補用典史張鳳　湖北人由京騐看來省禀到 
 
 

Page 11

 
 
   
 
 

Page 12

 
 
   
 
