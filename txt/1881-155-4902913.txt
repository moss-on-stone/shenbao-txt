# 1881 - 155 - 4902913

 

Page 1

 
 
[聲明觀刻] [  點石齊主人啓]  
　　本臺前用石印　相法印成蘇藩司屬府　州縣出售　　精緻工巧絕倫久為仕商所珍賞豈近有無恥之徒竞將此圖用木　翻刻並　用本殤字樣彼間　　射利然模糊漫漶大失本異實與本　聲明有礙要知石印法得自泰西於凡圖畫不差罍黍所以為新奇巧妙若木板翻刻卽有善本樣書亦必點畫訛舛而况地圖之字細若蠅頭其能不失廬山眞面乎用特亟為聲明務望購此圖者勿為所欺在上海須向申報館間壁之中昌價購各外埠向代賣申報處購聞庶無魚目混珠之憾此布 
[書爾令平反枉獄後] 　　 
　　　　聞諸官場相聚而言謂地方官之難為厥有三端曰差使之繁也民情之刁也鄉紳之多也而三者之最甚又莫如省會首邑焉故才具平常識力不能兼長者最不敢謀首邑之缺而年少喜事之員上憲慮其自作聰明矜躁未化又不敢委之重任一省實缺候補不下數百人而　治劇理煩　宰首邑而得循聲者蓋不數覯矣雖然三者之中若差使猶可勉力供億也首邑著名繁疲往往係兼四字要缺儘有同城兩邑其一則須賠貼而一則歲贏萬金至數萬不等者其賠貼之處以歷任交代之艱邃於憲聽　有不知其情一經札委上憲早有調劑之意允其卸任之後量移肥缺或會任好缺所獲　萬特調之首邑以使之賠要之竭力支持决不至終於受累而已且首邑出入浩繁市井之中會與往來卽使溢用若干亦願勉從其請私揭債務自不至虧挪公項雖卸任之後負欠纍纍待調劑有時而後可以彌補然當時總覺裕如並不見左支右絀之苦故輕於財者猶樂為之若民情之刁所患者惟詞訟之繁與地棍之多耳其處置之法不外勤與嚴勸則事無不理刁訟健訟之風控者意存延宕使案中之人不能脱然無累我惟以實事求之不准則已准則未有不速訊速結於是無情之辭不敢逞矣嚴則惡無不懲遇有地方棍徒詐騙訛索立予重懲不稍寬縱則下車旣入風氣自可一新俗尚轉澆而厚猶不難也至於鄉紳則誠地方官之累矣凡省城紳衿結交院司者多而州縣且無從仰攀也外府紳衿或官階卑小下至監生從九衛亦靦覥而出入衛署若省城則會爲貴官者多　類係京官清要大憲猶　憚之何論州縣苟有請託曷敢不遵或遇竊盜地方官雖搶廉賠職尚且不足至於平日名紙相傳無事不有登門奔走惟恐不得其歡甚而地方官公事請命而後行者有之蓋以其權勢足以傾軋誰敢以一領烏紗博其喜怒哉乃如徐　之別駕之權南海令辦結梁紳家惡少撞與一案眞不愧強項之名者矣夫梁紳固赫然主政也旣為掌教吾知省城書院乃大憲其事主政乃受聘於大憲者以大憲所延多士之師而知縣不以其師道之尊而曲意順承之可乎乃則駕居然翻案且逐層批駁言其不會者數寧而幷直斥杜后山司馬為鷹犬何其絕不為主政留點體面並不為司馬留點地步而竟和盤托出至於若此耶嗚呼此等地方官假令上司以息事為能木有不嫌其多事者州縣中以忤鄉紳之故而被譖於上司鐫職以去者亦豈少哉觀此批示有不禁為別駕危矣在主政有前縣為之役亦旣　憤可釋本無甚辱不過以夫人之故如此則顯得命婦之貴其情與媚內者等而永遠監禁至死弗釋之說杜司馬亦徇情之過　主政氣忿稍平卽亦放出更練　徒以梁吳氏屢次託情有嫌於绅士自相傾軋姑且不允所請而初不料秦懸　遽卸任也別駕不喩司馬之意而好名太甚遂致暴主政之過著前任之失亦未免稍欠含蓄然而其風節殊不可覯也今天下為州縣者皆如別駕之存心行事豈不甚善而無如粵東止一別駕卽天下亦未有如別駕者也聞粵帥張制軍近來整躬率屬澄敘官方事寧認眞用人皆當如去年投私函之某大使竟至大張曉諭實貼堂皇令干謁鑜謀者恧然自止其所以朂同僚者豈不以風節相高故別駕能不畏權要若是乎現在各省輪委章程同通不得署正印別駕獨以閒曹而調權首邑其所以結上憲之知者固非朝夕是以能直遂而徑行也嗚呼如別駕者亦安見首邑之難為而三端之中又以鄉紳之多為可畏也耶 
[東京維錄]  
　　○日本新聞紙言耶麥多地方有一舊金礦因金已採罄停關採者已歷數年前月有一西人偕教習日本開礦之西人幷學生數名至該處相度覺是處尚有金苗又復設法細　知舊礦蘊金頗多可以開採獲利告諸日本人刻已合股成一公司　　十二萬元稟明日廷准其開採矣又云日本兵部會繕成日本地圖一本極為詳細以備將來戰守之用凡某地可以屯兵某地可以屯糧某處可以　炮臺某處可資接應無不關載於上此圖旋入中國駐日欽使署中日人深為託異查知係兵頭計模籟及加外伊兩人未識是送是賣以致傳入華使署中遂將二人捉獲押禁監中未及訊問而加外伊在監雉輕後以此圖　歸兵頭加外加迷掌管疑具有所漏泄又復拘訊嗣訊悉與彼無十卽行釋放乃加外加迷獲釋之後忽顯痴癲旋輕送至一處令其調養未幾亦雉經而亡至計模賴會否審訊地圖究竟何由入華使署中均未詳悉容再搩錄 
[償銀存疑]  
　　○日本西字報言有俄國兵頭告知日本新聞紙舘云俄國現在琿春地方之兵計有二萬五千人此外尚有兵船若干俟中俄和約交換之後方可陸續退回本國屈指和成兵退當在西歷八月間中國償還俄國銀數計四百五十兆羅卜並有伊犁餘地亦歸俄國云按本舘前聞中朝償還俄國銀兩祗有五百萬羅卜今該報所云銀數大相懸殊恐不無傳聞之訛也 
[英使更調]  
　　○聞英國駐華公使威君確有囘國之信不日卽將起程代其事者為駐紮埃及之公使賈君勒替云 
[電線近聞]  
　　○晋源報言中國創設電線一舉不日卽當興辦由上海至蘇州由蘇州至鎮江卽踰大江而直達津沽京師聞已委員來滬輕理其事並派總辦一人日內卽當抵滬矣 
[茶市情形]  
　　○本年漢口茶市以湖南之桃源茶為第一安化穴之宜都寍州又　之羊樓峒樂陽通山為最次然雖分三等而客之獲利與否仍不可同日而語　湖南之聶家市　陵湘潭幷江西之河口茶斯為最下據諸客云此四處莊口恐無一得意者現在各莊第三字之茶到漢售價非前日可比計桃源頂　到三十四兩至三十八兩 
 
 

Page 2

 
 
河口茶二十兩至十四兩聶家市十一二兩湘潭九兩有奇算至五月初八日止兩湖二五茶到有四十六萬三千八百三十七箱寍州二五茶到有二十三萬一千九百六十五箱安徽茶在內計已售出兩湖茶二五箱四十一萬四千五百六十六箱寍州茶二五箱十九萬五千七百十五箱其所到之茶船亦算至五月初八日止英俄兩國共到十五艘除已受載開行者八艘其餘七艘尚在次第裝載未有行期也 
[薙髪受懲]  
　　○月之初間蘇城某甲往某姓薙頭店囑令薙髪薙帥亦還就生意違制從事某乙見而索詐甲與薙帥明知不合而寍州受官罰不願私休乙卽稟報縣署經縣尊提訊將甲並薙帥各責三百板又以某乙情圖訛詐必非安分之輩亦責三百板為藉端生　者示警又漢皋江右會館萬壽宮以及禮智司衙署地頗寬廠潔淨恒有剃頭檐在彼息肩以待行客照顧四月二十九日禮智司陳少尉因公出署瞥見署旁薙髪者不一而足當時喝拿補得一人其餘或薙及半者如陰陽界判官面目半黑半白或剃將畢者鬢邊留一角烏雲或打辮未終者蓬鬆其髪皆紛紛亂竄鳥獸散去少尉將拿獲剃髪人責其罪戾無言可對判笞二十板釋放越日接駕　前有剃匠檐亦因剃髪遇巡查委員路過獲住剃頭人幷剃匠各責二十板此外笞責荷校者層見疊出又據九江友述及前月杪該處有潯江某茶棧一客亦因剃頭被善化縣捕役拿去客見官強辯不已被笞二百板並有所罰云 
[絲行開稱]  
　　○本年蘇郡因陰雨過多寒暖不測各鄉至蠧甫經三眠早已僵斃無算比及作爾不及十之五六且浙江新縣載至滬上亦復折本故本地雖出絲不多而市價仍無起色月之初十日為絲行開稱之期蘇鄉之入城貿絲者多以價少不售來而復返云 
[浮屍疊見]  
　　○本月初七日蘇閶外長善浜河中有一男屍浮於水面年約三十餘歲面白無　身穿藍布短夾襖螞蟻布單褲棕色布套褲足上羽緞雙樑鞋祗剩一只經　善堂收斂出帖招認尚無屍親認領初十日閶門湖田橋浜亦有男尸一具年約二十左右經該處地保撈起見該尸遍體鱗傷想係彼人毆斃沉尸入河者諒須報官相騐矣 
[拐姦村婦]  
　　○寍波東鄉韓嶺寺前某姓婦於日前抱布赴江東百丈街沿路求售有拐匪某甲見婦鄉愚可誘佯稱城有親串托買布盍同往一議婦信之隨入城故繞　巷以延時刻迨日將西沉婦歸心如箭甲云戚家尚在前途汝回鄉又晚此間離我姊家甚近盍往借宿明日再作賣買婦不得已從其言被領至太平巷某妓家甲陰以所謀與鴇說明是夜甲與婦同居樓下至夜深遂向婦求歡婦不肯從甲卽用強婦雖大聲喊救無如一人不至終被姦污翌甲　曉挾布以遁婦詰搗置不理羞忿交幷且哭且行至老將橋上意將躍身入水幸旁人救阻不死眾問其繇婦述前情眾乃湊給洋銀四元又送至航船勸令歸家刻聞婦夫已具稟控縣此等淫惡之輩天理不容罪浮于誅平日所為更可想見想秦邑尊必將嚴飭緝拿照律處治以儆人心而持風化也 
[木價頻貴]  
　　○福州候補同知佘雪舫司馬於華三月中旬奉船政局憲委往南洋采辦木植啟行時裘馬甚　僕從甚盛先由汕頭順道回里省墓再到香港小住旬日然後出洋蓋司馬係廣東潮州澄海縣人生長于星架坡其兄尚在彼貿易素雄於資此次差赴南洋藉得重温姜被班生此行樂哉樂哉第聞船局待楢木以製快船勢甚緊急查該局中木料已空船材未備今年春夏以來只敷修船不能造船故派佘司馬出洋採辦以資熟手也現在佘司馬來信謂於華四月杪可到　叨惟木價昂貴如須急辦其價尤昂蓋商買居奇遠近一轍船局旣需材孔亟恐未能得賤値也 
[敝俗宜禁]  
　　○福州羅星塔地方向為輪船碼頭本極熱鬧近因馬尾設立船政局店鋪民居半由羅星塔移住於是羅星塔漸次減色　土娼水妓及賭舘烟寮仍在以便各輪船諸色人等潛蹤行樂多攫金錢在若輩靠此營生原期得所而各船人等招禍耗財廢時朱事未始非煙嫖賭三事貽之戚也然則有地方之貴者可弗設法整頓乎 
[收買古磁]  
　　○章門近到有收買古磁客數人到處搜索不惜重價不嫌其多未知何用其他玩物則俱不過聞焉故居人多搜羅各種古磁器寄露骨董鋪以　售得善價聞客等皆由滬前往云 
[嗾犬哺猪]  
　　○南昌某甲設酒肆於章江門外蓄母彘母犬各一近日犬彘同時生子彘僅十二乳而生豖十六頭甲乃棄犬子於厠而令分哺四豖初用人力捉哺繼漸慣熟終因乳汁不足母犬避匿甲更以鐵練鎖之於是一經吮嘬乳盡血繼犬隨倒斃矣噫棄所生而使養異類已覺不情乃復因是殞命非所謂前生債乎然四豖自索其逋甲則未免太忍矣 
[絲市開盤]  
　　○昨聞各路新絲到申者已有一千七百餘包業已開盤係公和洋行買進計售出施源昌頂鳳四號絲十五包價三百七十兩周鼎茂雪華四號絲十包價三百七十兩故此次大英公司船出口祗有新絲二十五包並聞外洋　　　頗佳中國絲之頭批到申者每担約虧銀二十兩云 
[違禁拿辦]  
　　○本埠租界倒凈桶祗准在清晨片刻城中則無有定限惟担上須得加盖以免穢氣觸人致疫會經縣署公堂屢次申禁今縣中查得有人違犯是以前日特為派差查拿一時獲到數十人皆須聽候發落際茲天氣炎蒸重申是禁亦便民之事也 
[玉堂人瑞]  
　　○昨午刻有邗江狄太史乘興至英會審署謁陳太守送硃卷太史　髪浩然精神矍鑠聞說今年已一百零七歲單名俊現寓本埠南市太平碼頭按山林之士採藥攝生其年享期頤不足為異太史曾步木天幾及上壽殊稱罕見洵煕朝之人瑞如大會耆英可為座中生色矣 
[縱觀馴象]  
　　○象來滬濱已列昨報茲悉此象係雌伏者由安南購至計價八百元有一安南人偕來現在一品香彈子房聽人縱觀案價每人錢一百文想欲擴眼界者必以先睹為快且將來博覽會中亦足增一大觀也 
[誘賓飭查]  
　　○包探陳阿九赴英公堂稟稱虞耀祥被妻弟范三和誘去九歲之女孩托邵邦榮李氏等價賣得洋六十元現將一干人証拘案　究虞供與同范責直認誘領外甥女托李氏價賣得洋六十元我得三十元李氏邵邦榮各得十元尚有中人某氏得十元至女現在何處我確不知李氏供范領孩到我家寄住二日旋范自與邵及某氏等賣與泰和里底之徐光裕棧中我不過隨同送去受謝洋十元是實邵供范令我作賣孩中人却不知孩係拐來者陳太守飭捕將范壽管押派差協捕押同李氏至泰和里查問女孩下落稟候核辦 
[追租控竊]  
　　○洋人倍立投訴於英公堂稱有空地五畆被石福記木作堆積木料是以將作主石某交捕求究追地租銀二十兩石供因包造仁記洋行房屋運到木料上貨時暫置倍立地基上旋卽搬空伊索地租銀二十兩我已知照仁記洋東據云倍立要地租可向伊處收取倍立又稱現尚堆有木料陳太守商之賈副領事飭差恊捕往查如果尚有積料應得酌追租價設已移開卽作罷論云又包探姚阿二至公 
 
 

Page 3

 
 
堂稟稱西人倍立失竊洋酒二箱計二十四瓶前來鳴報今緝得由董家渡高橋航船洪春榮售賣人卽拘住據云洋酒係細崽王茂金託伊轉賣於洋涇浜宋瑞奇家祗有八瓶王宋均傳到請訊洋人倍立申訴前情洪供向王索欠錢八百文無着給我酒八瓶囑變價扣除我賣與宋姓得洋一元六角並不知為竊賊更不知其失二十四瓶宋亦祗認收賣八瓶王供洪時到我處從未欠伊錢文向我告借則有之前日大司務豈得失去洋酒二箱問我我便問洋東曾否開飲答謂未曾故卽報捕請查今洪處旣有臟証諒均由伊竊去豈料轉敢誣攀伏求明察太守商之曹副領事飭將王交保洪宋管押候查明再辦 
[體卹民艱]  
　　○英租界八仙橋一帶地基有二十五保四圖地方鄉婦杜施氏之產時有人將棺木拋置惡氣薰蒸屢經近處洋人稟請英領事照會英公堂飭地主掩埋曾經列報茲公堂又據英領事照會以該處洋人見棺浮厝盖土不厚時當夏暑仍有穢氣透出恐致行人染疾再請辦理昨由陳太守傳到地保周關保地主杜施氏諭令雇工深理不得浮厝其應費工資若干聽候本分府照給地主叩謝而退太守之體卹民艱可謂週至矣 
[諭理虧項]  
　　○定布　訟一案昨經陳錫之東人投案聲稱陳錫係庽在我號中其向老沙　行定買原布成單上伊自簽陳震紀字樣與我無干我亦曾問該行定貨係簽本號牌名有我號成單呈閱陳錫稱現定之布實由我自己簽名亦呈成單陳太守與賈副領事察閱兩單固有分別隨謂此案據情與該號東無涉而陳錫總須酌繳銀若干陳錫仍供無力太守諭令赶緊料理云 
[疁城歸棹]  
　　○練用歸棹夕陽低野曠雲垂烟樹迷小坐篷牕吟未穩一帆凉月到虬溪○斷腸吟　去年曾記看花邀春色消磨廿四橋楊柳舞醒張緒夢琵琶彈瘦沈郎腰桐心枯盡琴心冷花影橫飛月影銷同調天涯無限感傷心愁度可憐　○題石蘊山觴月圖　月白風清萬里天正堪詩酒樂陶然舉杯邀月成三影恍似當年李謫仙羡君良友酌流霞金粟香飄十萬家醉倚曲欄　　句满身花影在欹斜○和錢少逸福清客中感懷原韵邊韶派法幾人存海上諸生半在門蘸墨敲詩誇白戰研朱點易讀黃昏華箋彩筆歸風雅細雨孤燈鎖夢魂王粲侬劉經數載且將心事曲中論年來事事不思存椎出牕前月閉門苦雨漫嗟紅葉落蒼烟亂裊白雲昏掃除舊累添新累消盡香魂剩斷魂一種相思千百結何時促膝細談論○題張芝香生　圖去年凶耗誤傳鄉有客臨行欲奠觴不料楊休如舊在駭驚莊子轉還陽修短人生不預知無端忽想赴冥司閻羅未出修文榜不許遊仙鶴背騎○寄懷王仲生慶林茂才杜牧江湖載酒行從來名士戀傾城鶯聲此夕添新夢鷺序何年續舊盟蔓艸秋風憐我况桃花潭水感君情別來歲月年將半夜夜相思到五更○題趙伯琴觀瀾淞溪觀瀾圖淞水瀉太湖底定波　　東西入海中不知幾萬丈近海易於塞細流如小港開濬無幾時舟楫通來往旁江趙倚樓結廬殊幽敞境僻無囂塵清淨如滌盪何事此靜坐抱膝長俯仰不嫌太寂寥愛看水盪瀁舉頭縱大觀四野迷蒼茫曠覽遍九州傲睨心怏怏風月供徘徊星斗映明朗日夕樂其間也覺心神曠江空人語稀獨往得眞賞悠然樂有餘性天徵素養○再題七律一章淞水波濤歇浦通雲光練影接空濛半篙秋水澄溪綠一抹斜陽照樹紅破浪張騫浮短艇臨江謝眺望長虹羨君箕踞灘邊坐極目烟波興不窮○觀濤日小樓雅集風人卽席分韵得五律兩首歲歲觀濤節登樓客共臨秋聲聽落葉詩思付長吟水闊雲低樹風清月搗碪鄉關同調少君等我知心琴書與筆硯羅列仲宣樓裙屐　幽僻風騷樂唱酬水搖兩岸白鴈　一天秋四海才人集虬溪記勝遊 
　翠　野樵初稿 
[光緒七年五月初三日京報全錄]  
　　　　宮門抄○發抄　旨五道○上諭一道錄前○都統恭　奏恭報兼署領隊大臣到任日期摺○護陝督楊　奏請留武員暫緩赴任片○都統恭　奏請加都統領隊公費銀兩緣由摺○大臣善等　奏防禦殘廢呈請休致摺○黔撫岑奏為奏聞摺子○五月初三日戶部通政司詹事府廂白旗値日吏部引　見二十四名○寶中堂銓林各假滿請　安○額勒和布錫珍前往朝鮮請訓○芸公請假十五日○穆隆阿請假十日○宜振遞遺摺○召見軍機○發抄○祥亨等奏廢員張洪無力完繳臺費　　杖徒　旨着照所請該部知道欽此○劉錦棠奏記名提督丁連科委署哈密協副將篆務奉　旨知道了欽此○又補用知縣蕭承恩署迪化直牧奉旨知道了欽此○何璟等奏已故前署台北守林達泉仍請優卹奉旨着照所請該部知道欽此○又請將汪霖補浙江提標守備奉旨兵部議奏欽此○○二品頂戴烏魯木齊都統奴才恭鏜跪奏爲恭報兼署領隊大臣到任日期並代遞謝恩摺仵仰祈聖鋻事竊奴才於去年十二月十六日奏請以鎮迪道福裕兼署烏魯木齊領隊大臣一摺本年二月三十日由驛遞回原摺後開軍機大臣奉旨福裕着兼署烏魯木齊領隊大臣該部知道欽此欽遵　三月初一日將原儲領隊大臣木質關防一顆飭泒署協領連喜　送去後當擄兼署領隊大臣福裕卽於是日接印視事咨呈謝恩摺一件請安摺三件懇祈代遞前來奴才理合具摺代遞伏乞皇太后皇上聖覽謹奏軍機大臣奉旨知道了欽此○○楊昌濬片再肅州鎮總兵巳蒙　放周紹濂本應飭赴新任惟該鎮統領楚車中路各管現駐平凉一帶督同洋匠及防勇辦理河渠工程新購接土　石機器亦將次運到未便遽易生手應請旨將周紹濂　留防所俟工程辦有頭緒再飭赴任所有肅州鎮總兵員缺請仍以中衛協副將陳春萬署理理合附片陳明伏乞聖鑒訓示謹奏軍機大臣奉旨知道了欽此○○二品頂戴爲烏魯木齊都統奴才恭鏜跪奏爲實陳烏魯木齊都統及所屬領隊大臣今昔情形　懇天恩援照內省及奉吉章桯加給公費銀以勵廉隅而資整頓恭摺仰祈聖鑒事竊難事君首重無欺奉公在於潔已必將地方積弊據寶直陳而後無欺之道著必使任事各員皆足自給而後潔巳之効彰奴才熟思烏魯木齊都統及所屬領隊大臣今昔情形其弊在於不能認真其原由於用項支絀從前都統領隊各衙門因廉俸不敷用度遂取給於所屬官員一粟一絲皆由廳州縣官按時供給不惟廉俸無須動用且有於供給之外濫收節壽陋規銀兩以飽私囊者該廳州縣支放兵餉則任意剋扣採買兵米則任意浮冒加以科斂商民賄賣詞訟恃爲補虧取盈之計馴至兵民交困釀爲亂階其所由來者漸矣値此地方新復將欲整網飭紀砥節礪廉當自都統領隊始若非酌　公費以資津貼而欲其屏絕苞苴講求實効勢將空談終歸無補而積習必不能除查烏魯木齊額設都統一員所屬領隊大臣五員除各員俸銀俸米爲數無多不計外計都統歲支養廉銀二千三百八十八兩本城領隊大臣歲支養廉銀七百兩庫爾喀喇　蘇領隊大臣歲支養廉銀八百兩自關內用兵以來關外協餉不繼廉俸減成支領甚有無從支領者嗣經前署伊犁將軍榮全具奏新疆將軍都統大臣歲支養廉均以八成實銀支給經戶部議准　知在案此後都統養廉每歲應領實銀一千九百十兩四錢領隊養廉每歲應領實銀五百六十兩六百四十兩不等新疆僻處西陲地多戈壁除米麪價値尚輕外其餘貨物無一非來自內地轉連幾至萬車價値昂至數倍後燓之後商販尤稀貨物益貴以每歲之俸廉供每歲之支用出入之數不敷甚多借貸騰挪心志紛擾於此而言整飭公事亦難矣 
 
 

Page 4

 
 
奴才到任以來有鑒前車屏除供應遇事尚可破除情面惟思烏垣各屬從前收受陋規而地方因以糜爛近今因無陋規而辦公又甚拮据自當設法變　為公私兩益之計奴才以為欲使各員修其職守必為各員籌其經費內地如浙江福建安徽江蘇江西裁革節壽規陋酌給公費奏請奉有幾二十年並無流弊近年如河南山西奉天吉林亦均照辦仰見皇上體恤臣工講求實政之至意新疆都統領隊與內省將軍督撫司道事同一律似應仿照辦理前經督臣左宗棠迭次奏請改設行省如此議業經奉旨准行則奴才此請自可作為罷論倘成法未容盡更滿員尚仍其舊則都統有統轄文武之權領隊有督理操防之責旣使任重又使患貧操守不嚴者恐不免仍蹈故習與其任令暗為侵蝕貽悞地方莫如使之顯被恩施激發志氣奴才悉心籌畫都統領隊衙門儗請仿照內地各省酌給公費章程　懇天恩自本年正月起將烏魯木齊都統一缺每年加給公費銀六千兩所屬領隊大臣每年各加給公費銀一千兩俾得不憂內顧專心辦公任事各員具有天良旣蒙逾格鴻慈益當力圖報效倘有不知自愛之人仍敢於廉俸公費外私有收受則重治其罪以為貪得無厭者戒似此勸懲並用庶幾地方公務可期日有起色矣如蒙兪允此項公費應由何欵動用俟通盤妥籌請旨遵辦奴才為興廉戒欺起見請加都統領隊公費銀兩各緣由　摺具陳是否自當伏乞皇太后皇上聖鑒訓示遵　謹奏軍機大臣奉旨戶部議奏欽此○○奴才善慶謙禧謹跪奏為　夏滿營防禦佟惠舊疾復發已成幾願呈請体致恭摺具奏仰祈聖鑒事竊奴才等於光緒七年二月十五日據正黃正紅兩旗涌洲副都統銜花翎　領訥勒亨領呈據正紅旗滿洲副都統銜儘先卽補節領花翎防禦佟惠呈稱貪錢糧俸祿二十六年於同治三年八月二十七日由繙譯生　補授驍騎校九年六月二十六日奏唯補授正白旗蒙古防禦十年三月十四日奏准調補正紅旗滿洲防禦自同治二年起因　夏軍興以來守城三載當時賊匪登梯入城之際迎頭堵截與賊巷戰立將賊匪攻退繼因賊匪屢攻滿城飭次縋城而下在於圍長湖沙　邊良田　雙葉口　湖大路樊家廟與家橋等處與賊迎敵誘戰並攻打賊壘先後共打仗三十二次殺賊五名奪獲賊馬一匹腰刀一把因飭年守城打仗殺賊尤為出力經將軍穆圖善保　五年三月二十二日奉上諭佟惠着賞戴藍翎欽此五年九月間跟隨將軍穆圖善軍營出征因防守　州省城擊剿　河賊匪並平毀賊巢在事出力經將軍穆圖善保奏八年正月十四日奉旨佟惠着以防禦儘先補用先換頂戴並當換花翎欽此七年二月間因攻克狄道州城在事出力經將軍穆圖善保奏九年正月十一日奉旨佟惠着免補防禦以佐　儘先升用先換頂戴欽此　於甘肅肅清案內經將軍穆圖善保奏十三年九月十六奉上諭佟惠着以恊領儘先卽補並賞加副都統銜欽此遵各在案現年四十一歲向在軍營染受潮濕兩腿腫痛步履艱難調治罔效已成殘廢曷敢戀職情願具呈告休等情轉呈前來當派佐領達巴禮察看去後旋據該佐領結幫防禦佟惠舊病復發兩腿腫痛步履維艱調治罔效已成殘廢屬實等情結報前來奴才等覆核無異合無仰懇天恩府准防禦佟惠原品休致以示體恤除將該員履歷造具　冊咨送兵部核議外所有防禦佟惠呈請休致緣由　　照同治九年間前署　夏將軍奴才豐紳等奏准改題為奏成案恭　具奏伏乞皇太后皇上聖鑒訓示謹奏軍機大臣奉旨佟惠着准以原品休致兵部知道欽此 
　　　　　　　　○○貴州巡撫臣岑　英跪奏為查明黔省光緒三四五等年分各屬短徵關稅銀數恭摺奏聞仰祈聖鑒事竊查黔省各屬自咸豐四年起至光緒二年止短徵稅課稅羡銀兩經歷任撫臣先後奏奉諭旨均准免其賠補欽此遵在案茲查貴州雖已肅清而兵徙之後民窮財盡是以商賈稀少各屬所徵稅課稅羡未能足領除思南府全數徵解外其餘貴陽等府廳州縣各關稅課稅羡銀兩據　司林肇元查明光緒三四五等年分實懲短徵數目經徵各員在任月日開單詳請奏報前來臣覆查光緒三年分額徵稅課銀二萬七千二百一十餘兩稅羨銀二萬九千零一十兩除已解並撥支各營俸銄外實短徵稅課銀二萬二千五百五十餘兩稅羨銀二萬八千四百七十餘兩光緒四年分額徵稅課銀二萬七千二百一十餘兩稅羨銀二萬九千零一十兩除已解並撥支各營俸餉外實短徵稅課銀二萬一千九百七十餘兩稅羨銀二萬八千三百九十餘兩光緒五年分連閏額徵稅課銀二萬九千四百七十餘兩稅羨銀三萬一千六百四十餘兩除內解並撥支各營俸餉外實短徵稅課銀二萬四千餘兩零稅羨銀三萬一千四百九十餘兩以上二年關稅正課徵難足額是以稅羨並　短絀委因地方號　已久元氣未復以致商販裹足徵解　　實無以多報少及經徵不力等弊可否仍照歷届獨免成案免其賠補之處出自　格鴻慈所有查明光緒三四五等年分格關稅課稅羨賈徵短徵數目並經徵各員在任月日分別另開清單咨送戶部查核外謹恭摺具奏伏乞皇太后皇上聖鑒訓示謹奏軍機大臣奉旨戶部　　欽此 
[江督轅門抄]  
　　○四月三十日直隸州王錫相謝酌委記功均一次○五月初一日宮保彭拜會委辦電報木植直隸知府宋賓　望亭司姚慕崇來省　看均到見○初二日委署九江　李　任江　陸稟知赴棉花地勘失風隙船○初三日委署六合　姚辭赴任同知阮袒棠稟知奉司委府發審差典史孫其勛分　委海州州同巡緝　如諭謝委權雲輪船驛鳳翔慶雲輪船梁廷超均稟知送彭宮保　九江藩轅牌示豐縣典史馮文駿聲名狼籍撤任遺缺以試用典史朱廷煌又　徵典史溱期滿缺以補用從九李德徵句容典史　啓仁丁憂遺　以試用從九武鳳孫均署○初四日江西知縣李　賓到見江西來通判朱廷佐分　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
