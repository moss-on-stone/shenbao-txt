# 1885 - 99 - 4904311

 

Page 1

 
 
[請繳第二批古今圖書集成股銀] [  申報舘點石齋主人啓]  
　　本齋於前年夏倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽　地造屋從外洋賈辦機器復延名手澆鑄字模然後開印至今計巳印成數百本雖未裝訂而書之式樣字之精湛　爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人子亦日臻嫺爲此後按日計工每日約可排原書從四本而漸至六本八本完工可期迅速所以各股友第二批股銀　極股五十兩　　早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回牧據統限於三月廿九日以前一律交清切勿遲延悮工是所禱盼再此書初議共印一千五百部嗣　各股友喜用大字　字旣放大則紙張亦費本數加多本齋益形虧耗故擬多印數百部藉資貼補旋見巿面欠佳且此書亦身本重大　仍印一千五百部以符原議合併附聞 
[縮印精選大題文彙告白] [  點石齋主人啓]  
　　本齋去年敦請諸名家精選四書大題文彙棐己登諸報章現己選竣共得佳文一萬五千篇製局則無缝天衣設色則翻新花樣典鹿　星精筆畢集可謂無題不備無美不臻近今罕有其匹習舉業者若家置一編朝夕揣摩何患不破壁飛去現於四月中出書分訂十二本外加夾　其價格外從廉如有蠆售者速來面議遲則恐捷足者先得也此佈 
[三十五號畫報出售] [  申報舘主人啓]  
　　本齋畫報之首於本年正月間增送畫譜兩圖後銷路益形暢盛可見名人手筆自是有目共賞此次三十五號之羅漢圖爲阜長所繪花卉圖爲伯年所繪二君擅名旣久索求者恆慮不可多得今本齋按期而出之閱著亦按期而得之積少可以成多精取更堪宏用效法者可獲觀厚之益愛玩者可爲什襲之藏妙在畫報仍然九圖不加分文價目之亷無過於此後仍附淞隠漫錄圖說一則購閱諸君其鑒之此佈 
[書和議要電後] [  聞木犀香室主來稿]  
　　去年天津訂立草約之後福祿諾怱怱回國臨行以塗改西文底稿貽諸李傅相並禾面商亦不俟復書之允否李傳相以其在草約之外且塗抺字句不足爲據姑置勿論不意福總兵以此欺其本國之人謂中國邊外之兵己與傅相訂明尅期撤退若欲令議院諸員嘉其辦事之妥善者又深幸中國因其一紙之遺急令關外撤戍以實其言含糊影射狡詐特甚遂至東京法帥輕信其言略地諒山非常逼迫華軍不堪法人之道先開炮因亦回砲互擊重啓兵端藉爲口實索賠之說於是彰明較著肆其恫喝以故兩不相下兵連禍結以迄於今日也今法人以諒山之戰被華軍收復兵弁死傷東京戍卒殆不可支而圍臺擾甬孤拔之徜徉於我海面者又皆無功深恐越中華軍從此得勢而海上各兵艦或爲華官嚴絶接濟則水陸交困勢必至大喪體面悵然而返於是幡然議和願就天津草約而適赫稅司之調停以揜其就欵之迹蓋法人於今日正是絶好機會若再閱一二月東京炎瘴疾癘時行固不可以久居卽兵艦亦日日有乏食之憂中朝知其窮促或者不許言和故不如趁此轉圜猶不失歐洲之望和爲法人所願自是信而有徵惟中朝於此旣許仍照天津草約而於撤兵一事乃竟尅期而退是前此不允福總兵模糊之請者今轉償其所欲則似與堅拒要求寗戰勿和之本意大相剌謬矣前日貴報恭述諭旨略謂廣西關外自三月初一日停戰十一日撤兵至廿一日盡入邊界雲南則自三月廿一日撤起至四月廿一日亦一律退盡其臺灣及沿海口岸凡法人所封禁者三月初一日應卽弛禁等因此信自電音傳來若官塲所奉明文尙未見過雖事己就緒而外間傳聞之語猶不一致竊謂此是總署擬定日期先經奏請而内廷實未頒出總署中人與各國使署往來因將所擬告諸西人由是以電傳逹各埠者也蓋和議雖奉允准而草約五條之外尙有條欵去年天津未經議妥旋卽背盟今卽按照津約斷無不再放大臣妥議條欵之理法使在滬並不往津與傅相議傅相前有蒞滬之信而旬日以來又未聞航海而就法使此外亦無專派他員之諭所謂三月初一日廣西停戰十一日撤兵日卽以昨日爲始更無條欵未妥而先檄關外停戰撤兵者且粤西滇南兩處之兵何必撤之若是其速哉滇無電線可通須自粤西關外轉逹期以廿一日粤兵退盡滇兵始撤粤至諒山近故二十日而有餘滇至宣光遠故四十日而始足以程途言之先後遲速自當如此但昨今兩日尙未聞條欵如何議法而昨日卽是停戰之期恐於事理終欠妥洽如謂法艦於三月初一日弛臺灣與各海口之禁法兵應卽回國則華兵之於是日停戰於粤西自覺兩得其平然法艦之所游弋者中國之洋面也華兵之在越南亦中國这藩地也今卽全越歸去保護究非以越地爲法地况換約以前華兵自應駐紥待兩國用璽交換和約然後退兵豈得曰遲假令華兵所在而言歐洲法屬之口岸則法艦撤於我海面華艦亦撤於彼之海面此固事之兩得其平者今法退者我之口岸我退者亦我之陸路然則何必同此一日不相後先也乎去年津約旣立法人反復觸動兵機將及一稔今之言和意在法人似可無慮乎此顧約外條欵議或未妥法人狡詐能不生心設有禍端不特復踞諒山爲其所算吾意華軍入關之頃兵備己弛士氣己懈倘尾追其後直撲龍州勢將奈何由此觀之法兵宜先啓行以示言和之意華軍不妨稍緩以俟換約之期此際權衡不待再計决矣以天下之大祖宗培養之深豈無一二忠肝義瞻匡時濟變之才特患事權不屬耳苟權屬於我則凡可以持國體而遏敵謀者自可建言以施補救奈何不顧後患不防中變舉法人之所欲藉口者拒之於前而轉償之於後耶噫嘻法人於此誠可謂志得意滿矣 
[電音譯登]  
　　西報登有二月二十八日倫敦電音言俄將發有電信宣明俄阿開戰之由謂係英國指使阿富汗力禦俄兵是以俄兵令阿兵退舍阿兵不肯卽行開炮是兵端開自阿富汗云云按此電信俄人殆欲歸咎於英顧阿富汗之拒俄果有開兵端之勢獨不知俄之攻阿富汗者曾用兵以攻之否也 
[仁川通道]  
　　駐高麗仁川海關稅務司二月二十一日來信言現有輪船名黑臘往來於仁川上海以傳書信由工部書信舘經收轉交從此魚鴈往還必將較前便捷矣 
 
 

Page 2

 
 
[同聲致賀]  
　　中法脩好己有端倪局外各國駐京欽使聞之皆喜而不寐謂中法開衅後和國雖袖手旁觀亦皆心驚風鶴一旦化干戈爲玉帛重復槃敦聨歡成天下一家之盛不特中法兩國之幸亦卽歐羅巴各國之幸因于二月二十一日相約至總署道賀車馬喧闐途爲之塞敘談片刻而回胥欣欣然有喜色云 
[日下紀聞]  
　　風聞浙撫劉仲良中丞有奏報到京大旨謂目下海氛不靖運道梗阻浙漕四十餘萬石能否截留本省以充軍食所有應解通倉之米懇恩俯准折銀云云蔬上奉旨着戸部倉塲議奏至如何議復現尙未悉也○京師三角淀地方設立機器製造局屢列前報兹聞有熟於地勢者謂該處並無水道可通運載器具暗中吃虧費實不貲總辦恩翰臣觀察刻下己知其故而苦於無法挽回因欲於該局左右創設鐵道直逹天津俾利轉運醇邸亦悉鐵道一事實爲今日自强至急之務故毅然决然不爲物議所摇也說者謂如天之福萬一有成將來簿海人民勢必環請廣開鐵道則卽以三角淀之鐵道爲發　也可○二月廿二日寅刻榮壽公主進内請安並奏稱　　之翁固倫額　　壽現患痰喘之症年己七旬恐有不測身後一切拮据萬分云云皇太后聆奏之餘深爲憫惻隨着交内務府辦理一切並賞銀四百兩卽刻由内給發以作藥餌之資公主當卽謝恩回第聖澤汪洋誠哉無微不至矣○神機營威遠銳字隊管帶官某大臣之子婦於二月初身故該營官兵一聞此信有餽祭軸者有送冥楮者有備祭品者有具分金者紛至沓來踵趾爲錯某大臣俱辭不受足見操守清廉一介不取也○閱兵大臣伯王等定於二月二十二日辰刻在西直門外西褡褳坡閱看内外滿洲火器營兵丁演打鉛丸準頭○内務府簾子庫當差之王某家仼東安門内北池子妞妞房地方其母年逾八秩客臘陡惠痰喘床第纒綿王素擅歧黃術遍覽醫方查方配藥且每日誦觀音經三卷默禱如母病得痊願每月逢十施捨此藥三匣後病果日漸輕减現己大愈精神健過從前遂於上月二十日起施放藥餌男婦索取者不下數百人語云爲善者昌敬爲王君頌○前由神機營密調之三蒙馬隊五百名現己馳抵通州善厚帥撥在棗林鎭駐紥聽候調遣○醇邸府内失去白玉悲翠搬指四個御賜烟壼二個玉如意二柄查係管庫太監孫九手下蘇拉恩某所竊旋卽走匿無蹤前日經右翼技勇官兵在前門外訪獲帶至右翼翼尉檔房訊問恩供認前情不稍隠諱據稱該物巳售與前門外西河沿過路不知姓名之人得銀一百五十兩現己花費無存遂禀請醇邸擬將該犯解交步軍統領衙門懲辦旋醇邸諭以勿庸解送俟將凉物找回再辦足見醇邸度量宏深可欽可敬也○朝鮮使臣定於上月二十六日由　啓程回國所有特賞該使銀兩戸部定於二十四日開庫給放己咨行禮部傳知是日前赴部庫領取矣查此項賞銀例分三等上等四分每分四十兩中等八分每分二十兩下等二十四分每分十兩我朝懷柔遠人恩隆禮備不己遠超前代哉○京西三十里許之金王府村日來頗有狼患各戸所豢豬羊雞鴨被食者己有百數十口之多惟並未傷人土人俱目之曰神狼○○二十日皇上召見祁總憲世長諭以科道爲朝廷耳目之官恐内有不稱其職之員務宜隨時察看奏叅毋稍瞻徇云云此亦聖上澄敘官方孜孜求治之至意也○二月十九日善厚帥委員來京赴神機營支領餉銀二千兩以備先給吉黑二省馬隊官兵神機營卽開庫如數兌付該委員遂雇定車輛卽刻押解回防云○近日京城内外竊刼各案時有所聞上月十八日阜城門外關廂長興典夥某甲於傍晚時由鋪回家行至九天廟迤西里許突遇暴客三人將甲按在地上褫去身上衣服幾於赤條條不挂一絲甲急奔回舖中奈戰栗不能行遂匍匐至叅將署喊告署中兵役借衣令其遮體遣之回鋪許共嚴緝逸匪甲回鋪凍嚇憂急交鬱於中次晨遂臥床不起○京師前門外前營武弁鄭阿六心地險惡縱妻楊氏賣姦有綹手韓姓渾號金把者與之私通鄭佯爲不知也者夜去明來倐更歲琯本年二月初忽被該氏之弟楊八撞見唆鄭捉姦毆韓折厥匣閱旬日韓死經東南中三城提集全案人犯訊明情節詳城送部部定楊八爲正兇擬斬監候鄭六爲帮兇定以徒罪說者咸服其訊鞫之公而明○浙撫劉仲良中丞奏稱甯波各口刻己堵塞不通恐浙海關稅課今年萬難足額請旨飭部立案儘征解云云聞己交戸部核議辦理矣 
[僕媼溺水]  
　　禾城東門内有沈姓者素以醫國手自號生一女與塘匯鎭梅姓子訂姻一則杏林世業一則仙尉門楣固俗所謂門當戸對者也于歸之次日新舅到男宅开帶僕媪　果餌牲醴以往俗謂之望朝是日回至青龍橋大風驟起一葉扁舟遽翻水面船中七人同時人水舟子竭力撈救五人得以不死瑟縮淋漓己無人色其五十餘歲之一僕一媼則己隨河伯而去聞僕係西塘鎭人媼則陶庄鎭人也噫兩日新娘未洗作羹之手五旬老伴先嘗斷命之湯親家雖有急救方無所施於倉卒新郎所送望朝犒不將以助棺衾耶 
[逃兵就獲]  
　　聞乍浦防營中聞乍浦防營中某統領被帳下親兵甲乙二人竊去十二門洋槍二桿火藥銅帽各一箱赤金牙籖一副及衣服等乘間逃逸統領卽派某弁隨帶親兵十名出外訪拿上月二十一日到嘉興查無上落隨卽回乍禀覆統領復派親兵二名於二十三日到嘉興將搭航船赴杭州尙未下船在茗肆小坐瞥見甲貿貿然來乃用言覊縻之赶速雇船解回乍浦云 
[虐婢致命]  
　　杭垣上城大井巷内有某台土店兼售各種烟斗開設有年店本台人某甲所開以資本不足陸續向某乙假洋八百餘元今因支持不住將店中所有盤與某乙開張以抵借欵奈數尙不數并將十一歲之女婢抵洋四十元以足之乙本衣冠中人素習申韓之學家惟夫婦二人日在烟霞窟中以臥遊爲事店屋有後進一所乙遂携婦而居俾宫中府中可以聨爲一體婦每夕吸烟必使婢裝而食之夜非四鼓不得安睡倘稍有倦容或打磕睡則卽以藤條從事婢受苦己久寃憤莫伸是夜方肆鞭撻婢痛不能支因張目大呼曰如此磨折不如以一繩了結之爲愈也乙夫婦皆曰然遂取麻繩磁其頸而勒之逾時氣猶未絶復取旱烟管作當頭之棒喝傷及左額穿一孔如錢許血流漂杵血盡而氣隨絶矣待至天明乙命人購六尺桐棺一床蘆席將私殮而掩理之奈隣右咸爲不平互相唾罵乙聞之挺身而出謂我家婢女生死由我誰敢爲其出首者於是衆隣鼓噪爭先擁入且來往閒人聞此事者亦無不眥裂一時應聲齊起欲得乙而甘心一時人衆如潮致將櫃臺掀翻帳桌推倒他物亦有毁傷該處地保得信後飛奔而至先將其棺盖負去乙見衆怒難犯不如先下手爲强遂卽自繕呈詞先作原告謂左右隣居十二戸入店搶掠婢女適在樓梯驚而墜樓絶命等語於是衆鄰愈忿必欲使該保報官委騐恐此事非邑尊親臨不能了結也以上錄杭友信 
[香巿冷落]  
　　杭州錢塘門外松木塲地方每年香巿熱閙非常在該處作小經紀者一年食用盡取給於此時趕香巿者四方雲集岸上則萬家燈火爭誇列肆而居水中則兩岸檣帆難覓佇舟之處每值二月十五十九兩期來者尤勢如潮湧不灶今歲大爲減色一則因海氛不靖咸有戒心二則因清明太早浴蠶之家不敢遠出三則因歲遇錢荒凡非急需無不省却聞巿中店屋至今尙多未租者卽早開之店亦門可張　坐耗食用而所有地保丐頭局差巡勇一切使費仍不能少以致經紀塲中無不束手皺眉呼難呌苦兼之天時不佳雨多晴少雖逢大汛來者仍稀故城中大街生意亦不過往年十中之二卽此一局己可見巿面之興衰與居民貧富矣惟城中武林門之隆興寺例於中和節設舍利會凡紳宦富商各家　屬無不乘輿而至是日流水遊龍山門填塞可謂極一時之盛云 
 
 

Page 3

 
 
[茶銀奇絀]  
　　九江各茶商每年進山買茶銀兩向由張瑞豐信局攬送非别人所能侵佔往年寗州茶銀每担水脚定價七千餘文别埠則照遠近增减每年該局經理進山茶銀約計數千餘担所獲水脚亦甚巨自前年法燄鴟張海防告茶商觀望不前生意爲之大減去年進山茶銀祗九百餘担今年聞亦清淡目下進山辦頭茶之銀不過二百餘擔則茶巿己可見一斑矣 
[難民過潯]  
　　九江來信云近日城廂内外到有湖北難民數百人沿街乞食大有伍相國吹簫之慨各處菴堂寺觀早晚棲止殆遍菜色鳩形厥狀可憫據難民云自去年逃水荒出門就食於下江一帶今年沿途覓食將回鄉里以從事於春耕哀哀我民困苦流離至于此極蒼蒼者有知忍不予以豐稔之歳耶 
[雲津錦字]  
　　上月十七日普濟兵輪載兵三百名前赴旅順其兵皆雄壯英偉無一老弱者攙雜其間聞該輪卸載後尙須折向高麗沿途恐有不測倩一德兵船尾之而去亦防患未然之道也○當普濟開行時船主用遠鏡望見戰船兩艘疑爲敵艦趕緊展輪行駛過急遂擱於淺一時船中兵干棼若亂絲幸來船行近升起頭旗認係英國船隻始各相安巿虎杯蛇驚疑易起天下事大都如是獨是船歟哉○傳聞本屆漕粮由德國包運每石運費銀五錢日内當先有兵米運到事亦從同但未知確否耳○上月十七日津海新關示禁銀箱出口據云係由大憲傳電飛飭不知預避法人刼奪耶抑另有他意耶俟有確聞再行錄佈○潘琴帥敗衂入關獲罪革職等事己見邸抄聞是時琴帥大營駐紥龍州與關外各營相爲犄角偶因餉項不繼兵丁譁潰入關法人卽乘勢窮追幾若山崩海倒致琴帥力不能禦身受一傷嗣得蘇軍門元春馮軍門子材整隊出師追奔逐北法人始退出關外琴帥有公子在京供職聞乃翁受傷遂於上月初出京省視云○海防餉項支絀大吏擬向各行勸捐但津郡非財賦之區卽使樂輸亦屬其細己甚安得提綱挈領開源節流裕國裕民别出一生財之道也哉 
[宜昌近事]  
　　城内鼓樓街小關廟左右店舖鱗次車馬喧闐然廟宇則又逼　異常前因演戯酬神人皆爭先快覩竟將一人擠傷口吐鮮血當經旁人救出然己一息奄奄矣○北門内某甲在外賭博竟夜不歸床頭人寂守孤燈未免怨忿詬誶甲又丈夫自命不甘俯首低眉致其婦呑食阿芙蓉膏救治無及而斃噫烟之害人若是奈何不厲禁特申哉○近日炮船多灣泊大南關外每日朝暮鳴號升炮頗極森嚴○黃州某甲賣盆米爲生借住城内李姓家己經五六寒暑去臘李餬口維艱與妻同謀賺甲入房誣以暗昧之事竟將中辫剪落並鳴報地保以爲恐嚇之計地保調停令甲出六弔錢了事黃帮中人不服促甲禀縣縣不受又禀府府尊訊得其詳拘李到案笞責五百板令退還訛得錢文並責地保不應糊塗了事一時堂上堂下皆頌府尊廉明無異温犀秦鏡云 
[江陰瑣紀]  
　　李二尹逹三平日心精力果辦事勤能上月廿四晚帶領團勇巡街四鼓後折回本署稍覺身子違和偃臥片時卽發冷汗延至黎明溘然長逝死生有命豈可預知哉○中法和議雖有端倪尙未大定江陰各防營及各砲臺均由各統領諭令格外小心不准稍懈亦謹愼防維之道也○龍驤虎威兩蚊子船本泊守江北岸刻己移至南岸與飛霆策電銜尾下椗靖遠登瀛洲則寄泊其旁 
[歸怨軍門]  
　　輪船營務處吳徵三軍門因案被叅經孫欽憲奏明後部議飭其立功贖罪不料石浦之役又見挫於法人刻聞鎭海民人多所怨恨緣寗波開仗後食米漲至每石四元以外且鎭海堵塞口門漁戸數千人盡皆嗷嗷待哺故也并因南瑞南琛開濟三船停泊鎭海恐又被法人來攻不免怨咨交作甚矣欲愜輿情殊非易事也 
[吳淞紀事]  
　　淞口所設金陵騐補捐局己歴有年所總辦倪爽軒剌史潔己奉公捐務大有起色今屆瓜及之期由江藩憲梁檀圃方伯札委候補知縣孫禮園大令如虔庖代己於昨日到局視事矣○前日接得江陰來電言李與吾軍門擬駕登瀛洲兵輪於明後日來淞與營務處籌商公事云 
[滬北薈談]  
　　虹口耶松老船塢己歇工人上年因事紛爭經公堂斷令不得再至該塢滋閙各情該塢滋閙各情曾登前報上月廿九夜又有己歇工人曹阿慶在頭壩第一樓茶肆遇見塢中門丁某甲誣稱上年由爾唆使西人將我生意停歇今日相逢定不肯罷甲尙未回言曺己舉手批其頌向相毆闘碰碎火油燈一盞經衆解勸釋手並勸甲賠償洋燈惠給茶鈔以免唇舌甲不欲多事遵勸而罷○前日下午有兩枝半桅英國兵船一艘停泊虹口順泰碼頭○昨晨潮漲時虹口新虹橋下有無名男屍一具氽入港内不知流往何處去 
[因鳥閙事]  
　　前日午後有某甲手携竹籠内黃頭鳥一頭行至邑廟豫園董事廳茶肆啜茗偶不小心鳥竟破籠飛去他座某乙見鳥飛至身旁卽舉手獲住甲向之索討嚇以大言謂此鳥值洋十六元倘有損傷决難輕易了事乙聞此言不肯交出甲怒遽爾用武向乙奮毆且有同黨者佯爲相勸將乙髮辫楸住乙雖孤掌難嗚仍不肯將鳥釋放甲友遂將乙指咬傷擾擾紛紛愈形喧嚷該處係四舖地界地甲赶到詢及情由甲稱此鳥並非我物實是某内所豢丙乃公門中有聲勢之人地甲聞言懼釀禍令乙將鳥放入籠中倩甲邀丙到來再行商議儀頃甲回稱丙有公事不克公身着地甲將乙及鳥籠一併送往縣前地甲惟命是聽押乙而往乙無可奈何隨之前去嘻所謂公門中人諒不過胥隸一流人物耳而竟狐假虎威恃勢凌人若此幸乙非選事之流否則爲此區區不將釀而大事哉 
[急症甚多]  
　　前夜甲乙二人至四馬路聚豐園讌飲甲忽發急疾不能言語乙大窘倩人用榻扛送歸家又垃圾碼頭推小車之某乙前日晨起亦忽舌木不言經其友赴施醫局索方不知能否痊愈前日虹口廣東街客寓主某甲及裏虹口新街某乙亦均隨病隨斃並聞上月杪英界北新街某甲晚膳後照常安臥忽然濃痰緊塞喘若吳牛家屬初以爲打盹繼聞有異急往視之體己冰矣總之邇日晴少雨多忽寒忽熱以致疹癘之氣蒸爲疾疫我有兩言正告曰謹嗜慾薄滋味衛身之道無過於斯也 
[幸未成灾]  
　　昨日下午三點鐘後英界老閘地方萬福樓茶肆東首袁德順蒲包店内有成衣匠在樓上做工熨斗火星被風吹散墮人蒲包堆上霎時燃着烟燄騰空四隣大驚高聲呼救幸大王廟内藥水龍差警馳至吸水灌澆當卽撲滅洎捕頭等知悉往查早己烟銷火滅遂不復撞鐘告警云 
[嚴懲忤逆]  
　　前晚北局委員金明府帶勇出巡路經馬姚弄某茶肆門首聞有喧閙之聲飭勇往查知係混名酒鬼阿三之子阿狗向母逞蠻硬索錢文明府遂着帶囘訊究習晨八點鐘時明府飭提阿狗至案據供平日小本營生今因乏資購貨與母商借錢文不敢忤逆明府廉得其情命笞責五百板以儆將來並着該處地甲送交伊父嚴加管束 
[資遣回鄉]  
　　曹子香等誘女一案由縣疊訊情形本館早經列報前晚帮審委員王雁臣司馬復飭提曹研訊先問爾等携同俞鄧氏子女三人來滬究竟意欲何爲答稱實因上年五月間該氏脫逃經我尋獲因此挾嫌串同子女誑稱來滬找尋大女囑我作伴同行小的信以爲眞致遭誣訴隨詰童兆基供稱該氏言欲來滬找尋大女緣初次出門路途未熟經其表叔陳　毛囑我作伴小的素來安分營生斷不敢作此勾當 
 
 

Page 4

 
 
林沛成供稱雖係與曹舊識然此番來滬實係搭船曹之所爲並不知悉司馬謂爾之公牌等件究從何來林仍支吾不答惟連連叩首求恩司馬飭將曹等三人帶出命提俞鄧氏子女等上堂謂爾年己老子女亦均己成人曹等旣欲拐騙爾女爲何連爾母子兩人帶來諒其中尙有别情今姑不予深究給爾川資洋三元速即携仝回去切弗逗遛俞鄧氏等均領洋泥首而出又命提曹等上堂復加研詰仍執前供隨命仍行還押再候覆訊究懲 
[瑣案彙登]  
　　昨報列瑪禮孫洋行管房人控房客郭阿溪等一案昨晨翁太守臨捕房時有粤人李進瑛具禀稱烟館生財係我租與郭用郭欠土行銀兩不能再開適我遣夥劉又村劉連頥前去索取租金郭卽着伊將生財搬回現在均存我店兩夥求請放回太守詰以何時搬物爾店在何處租物有憑據否答稱在夜間十二點鐘時我店在寳興里對面租摺等存在家中未曾帶案太守隨詰胡阿帝仍供在新橋街正順土行因郭欠去土洋九元有奇知欲逃匿故去索取誤被拘來店中有帳可憑太守謂彼等扭至捕房己在二點半鐘如搬物在十二點時何以同被拘獲旣李稱租物有據着包探帶李回店將據取到并着人至胡土店將帳取到再核又問郭阿溪爾惟欠人錢財並不犯下大事爲何上屋奔逃况近處人家均有報失究竟爾意欲何爲郭仍照昨供重說一遍太守喝責依舊不肯實供因飭仍舊管押俟再覆訊○翁太守在捕房時包探禀稱失路女孩沈阿雲之父榮祥現在外面候領太守着卽傳進盤詰并提阿雲令其指認確實當着榮祥將女領回完案○包探禀稱八仙橋小捕房巡捕在途見有失路女孩手携磁茶壺撫之尙温諒必出外瀹茗迷失路途太守着傳案詰訊是女訴稱年祇十歲姓江家中有母偶然出外忘却歸途太守見女穿廣東衣服口操廣音諒必粤人所失飭暫留捕房如有人來認着覔的保領去可也○巡捕房獲到形跡可疑之王阿四身畔搜出挖洞器具解案請訊王稱賊具在途拾得翁太守喝笞一百二十板始認在蘇曾犯竊案到滬二日並未偷過仕在南巿王家碼頭李阿二家鐵鑿等類係同黨張阿三之物張刻己不知去向太守隨訊英捕房解回这謝步雲重責至一百六十下亦不肯承太守着將該兩人管押下期再比包探又在王身畔搜出當票數紙約計當本九千之譜復加研詰始認偷過小東門外某姓皮箱一隻諒當再解公堂懲辦也 
[英界公堂瑣案]  
　　湖北婦人戴陸氏訴稱丈夫戴根亭前因犯事奉發捕房管押詎有同鄉人楊明至我家自稱是捕房包探命我措洋給伊打點俾丈夫早日釋回小婦人受其愚騙付洋八元一去不來始生疑慮旋訪知遭騙情眞因卽報捕拘楊送案楊共不敢冒充包探更無騙洋之事捕頭禀稱楊前曾冐充捕房中人犯事送案黃太守以楊怙惡不悛判管押三月以儆○二百六十四號華捕禀稱昨見男女二人在路扭毆爲此拘案請訊朱金大供蘇州人妻室謝氏背我遁逃訪明避匿在滬尋見後着卽回里該氏不依致與爭扭朱謝氏供稱朱金大確是丈夫前有兒子被伊賣在上海因之至滬探望不忍卽刻分離留住幾天不料丈夫尋來出言不遜致與爭執如今情願回家黃太守謂該氏旣願同朱回里可毋庸議着卽雇舟歸蘇不得再生枝節○前日午後英界有搶親之事由捕將一干人証拘送公堂黃太守隨於昨晨庭訊先據郭春煇供女兒阿寳憑羅桂華楊靜齋爲媒許字王澤卿年己長大屢催完娶總以無錢　親爲辭旋又央媒說欲入贅我不允垷始議定財禮洋二百元祇收得六十四元我曾言明必須找足再行擇吉過門豈知王竟串通媒人上門硬搶致女啼哭由捕拘案小的訪知此事實由兒子益堂勾通做出盖兒子曾入教中不務生理被我驅逐出外當搶親時望兒子在其内我欲扭毆反被咬傷手指請照忤逆嚴懲其妻郭陳氏供與相同阿寳略訴前因王供憑媒聘定阿寳爲室八字婚帖鑿鑿可憑兹聞泰山泰水欲將女另嫁台州不得己循俗糾人往搶郭益堂供郭春煇是我父親此事與我不涉且無忤逆情事乞請施恩羅楊供爲媒是實如今情願調停太守謂王現己憑媒下定豈容强搶成親實屬理所不合姑飭　女交保着原媒妥爲調停禀候核奪婚據存堂郭益堂忤逆可惡押候從嚴懲辦以儆效尤○王棟庭訴稱開府綢舖前由陳麗生同西人前來購　府綢司價銀二百九十七兩言明送貨前往同陳取銀豈知跟去之人行至中途卽被行兇毆打隨又脫逃昨尋見陳扭交巡捕送請究追陳供洋東冋該舖賒欠府綢銀兩與我不涉如今情願交出洋東黃太守飭將陳管押着繳銀兩設果交出洋人再行會訊○顧金氏訴稱童養媳郭氏被人誘失無蹤今得在陸盤山家尋見向領不放訴捕傳案陸供無錫人在滬開羊毛行兼開烟舘憑張松亭說合將顧玉山之女寄養與我我妻尙未生　愛女如親生詎知該氏忽來認領女卽大聲啼哭不願隨該氏回家過寄文書呈請電閱陸王氏具禀聲訴前因請准領繼孫女回去該　供稱兩家均非親生父母幼時如何情形我確不知惟至陸家己四五年如今不願再隨他人去黃太守謂旣兩家均非是親生聽憑該女自便隨諭准陸盤山具領顧金氏斥退 
[輪船來滬日期]  
　　禪臣洋行厦門輪船前晚由香港開行來滬 
[鳩江黃荇芝兄長桑術近今之和緩也邇來懸壺於四馬路胡開文墨莊昨以松烟雨丸見惠詩以謝之]  
　　不磨事業在岐黃著手春生自在香砭到人情通表裏參將世味别炎凉救生有願婆心切活國他年相業良我獨渾然成墨守荷君相勗意深長古越高昌寒食生拜手 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[短歌送海上萍寄生歸山陰錄請霧裏看花客高昌寒食生方家同政刋]  
　　在家不學佃五畞在京不學賦三都青樓夜月琵琶響座上 
酣歌羡魯朱今日誰知昨日非浪遊錯比杜紫薇袞袞初聞把卷好終年攻苦始下幃浦南落葉正紛紛靜安寺前飛白雲三秋載酒同眺望一曲驪歌愁送君虞翻意氣世所少白眼向人紅顔老片颿疾渡春申江雙鳬徐入山陰道越中山水最山陰烏榜檻輿宜陸沉倘逢暇日遊天姥山中彷彿聞清音[  鑑湖漁隠筱艇氏稿]  
[寄懷章厚山大令豫章卽請敎正并希賛廷譜兄同粲削]  
　　章貢推仙令循聲邁昔賢分符九江口君曾權湖口縣篆飛舄五雲邊去歲入都引見白露揮金椀紅亭送玉鞭南州芳艸綠佇望尺書傳[  鑑湖漁隠姪朱筱艇稿]  
[客窗有感錄呈霧裏看花客高昌寒食生大吟丈政刊并索餐秀詞人補琴逸史武林諸詞人玉和]  
　　只愧題橋乏壯才客中詩酒是生涯一身飄泊如流水兩字寒酸未脫胎心地可能虛似竹夢魂依舊瘦十梅憐他鐙影摇牕畔對我青青那肯灰西湖花隠詞人楊相如季長氏未是艸 
[元夕客申有感錄呈霧裏看花客高昌寒食生大吟壇同政刊]  
　　月自今宵滿偏逢滬上看酒腸如徑窄詩思讓人寛佳節天涯共離愁客裹攅旅魂燈影瘦應念范睢寨[  西湖花隠詞人楊相如季長氏求是草]  
[昨日途遇嬌玲女史問及卽景如何賦此而答錄呈高昌寒食生太痴生觀樂詞人同政]  
　　天涯飄泊寄吟身一笑相逢如夙因親友視 
同門外客阿儂尙念意中人無停柳絮隨風舞有涙桃花得句新愧乏瓊瑶何以報聊將俚語效東顰慈谿怡紅院惜花侍者葆青錢鋆稿 
[上海北巿杏記茶棧經募浙甯鎭海饑民粥厰賑捐二月初八至廿八第一披清單]  
　　本埠絲業會舘籌賑公所撥助英洋一千元葉成忠二百五十元周詠春一百元嚴茂芝一百元嚴筱舫一百元惟補山民一百元永遠會一百元孫曉雲五十元謝福田四十元九章號三十元懷愼堂二十元貽卾堂二十元怡愼堂二十元寳善堂存濟堂傅天記陳侣仙應裕順厚載堂元利號以上七戸各助洋十元福昌號六元無名氏六元篤誠堂無名氏修德堂裕大和號九思堂明本堂無名氏周敷堂以上八戸各助洋五元陳衡卿四元胡芹六三元張孔乾竺允庭竺慶生張劍亭陳心記萬愼祥號竹仙居天昌號無名氏開泰號劉松泉無名氏志善堂以上十三戸各助洋二元姚姓曹姓陳世騎符蘭峰徐信記裕大號恆和祥和記號無名氏愼泰號以上十戸各助洋一元○以上共收洋二千零九十五元○解出清單二月初八日電報解甯四百元十一日托愼號匯甯六百元十四日愼號匯甯四百○廿八日愼號匯甯一千元共匯到鎭海粥厰辦米經費洋二千四百元○尚有數十戸經捐鎭海同鄉善士送來未有開來善士捐戸名單未便統登俟下期清單補登合併奉聞經收經解蘇慶標王友林周薇翹武杏林仝謹啓 
[上海絲業會舘籌賑公所施少欽經收山東賑捐二月廿五六日第十三四次清單]  
　　惟善爲寳室主人孀居苦度節省日用二十元陶學義求妻産後諸恙速痊二十元蘇州安尊子領男德良病愈完愿五元○淞營電局募富貴源頭同字二次六百四號册安樂堂十五元吳蔭川觀察吳玉生鎭軍王朗亭鎭軍三戸各十元悔過人五元崇本堂二元行餘書屋一元共七戸合來洋五十三元○濮院吟梅主募昌冊一萬二千六號朱觀瀾二元戴朱氏念元吟梅舘主人四元畊心居士一元共四戸來洋念七元○紹興敦本堂等募富貴源頭同字二次一萬八十二號冊洋四十五元○漢口敦實堂第六次募昌冊四千七百十八　悔過無力人洋例紋十三兩九錢五分無名氏本洋十元無名氏英洋十元温芳堂錢五串文程曉峰求連生貴子錢五串文又募四千七百二號無力子求保母康健英洋四十元無名氏錢一串文永泰順錢十六串文又募四千七百十號生記捐錢二串文元記錢二串文全記錢二串文又募四千七百零八號晋昌和錢二串文方利順錢二串文以上四冊共來洋五十元本洋十元規元三十七玫八錢三分六厘○松下清齋募昌冊一萬七百五十五號英洋七元銅洋二元錢一千二百五十文以上廿五日○林寳善五十元槎溪張貴頤爲父求病愈五十元又奉母命捐助十八元自新齋保平安曹平銀五十一兩零二分估見規銀五十四兩八錢零六厘如臯顧承謙沈來芬鄭志成顧偉宗吳毓沈沈漢文六戸合十五元平心氏十元沈价藩求妻龐氏病俞續助十元顧德浩爲得子求大小身子康健還愿拾元滬上俞熙棠求目疾全愈五元周杏泉一元曹延齡爲先叔母衛氏資冥福懺資移助一元錢五百文○蘅湘氏募昌冊一千八百九號不書名五元○隠名手募昌冊二千六十號博陵相代妻劉氏求冥福五十元隠名博陵童不書名不書名三戸各十元不書名七元不書名十元義鎰六元唐慕陶兩元無名氏一元又募昌冊二千零五十八號甯遠堂邵三十元汪氏顧增源胡義林鄭杏村向仁記顔松齡黃承貽無名氏歸永泰九戸各一元潤泰號二元無名氏二角半無名氏二角半無名氏五角無名氏五角無名氏五角無名氏五角昇隆五角以上兩冊共廿七戸來洋一百五十元○邸吉安奇來昌冊一萬三千六百五十號十四元四開四元八開六元○孫伯涵丁子延仝募昌前九百六十五號石惠山求生意興隆二元求消灾一元陳條良募零頭捐洋一元錢七百廿文何小弟一元錢三百文王關福五角孫伯涵求祖先冥福錢一千四百文陳條良求消　陣福三百文沈三榮三日文湧字三百文公餘七百零三文公餘四百四十八文王雲山五百文丁子翁四百文求消灾二百文無名氏一百廿文大和官一百文周幼甫一百文善後九十文丁渭翁一百文　串五十文童仁泰三十九文共廿七戸合來洋十一元錢十文○邢恆盛募昌冊一萬四千七百八十一號曾曰唯青藜書屋飽　青山史三戸各一元和介堂燕禧堂守愚山人東海居士枕善居愼思居六戸各半元共九戸來大洋五元虛對開二元○江雯青方家苐二旬醫金助賑洋一元八開四元錢七千文以上廿六日 
 
 

Page 10

 
 
[朝鮮近事續錄]  
　　二月初五日下午又起大風陰雲四合雪花亂舞約落寸餘天倐開晴風亦頓止○初六日德皇生辰寓朝公使肆筵欵客晚間燈火約以千計更招朝鮮樂部鳴鼓高歌聲聞數里門前觀望者蝟集蜂屯望之如神仙中人直至筵撤燈收人始散去○去歲白翎島搶劫華船之犯己獲到爲首者一人爲從者二人首犯己梟首示衆從犯則充配遠島○初七日國王派員致祭先師道路墊以黃土南門外天地壇亦於是日致祭○日本商人現有來漢城者覓屋而居然思及去歲之變恒惴惴於心聞城中有分界之說○初八日世子十一歲生辰國土開科取士八道士子屆期應試者約萬餘人宫西迎龍門内有慶武臺地甚寛敞卽以是地爲試士之所抵發一題題爲戸戸是堯封賦不限韻初十若以舒冩其性情者訊之土人殆卽踏歌之意耳○見有繩鎖在身而押游街上者差役大聲疾呼以鳴其罪細認之識爲通事某伊本無子誣賴某乙拐其子而去官訊得實故聲其罪以警衆也○去年逆賊六人内訌作亂其家產均抄入官房屋付之一炬聞徐光範宅内有無業小民搜剔瓦礫忽地下陷一穴急挖土視之見有一甕金玉珠寳充盈於中約值數萬金現街巿多出售實物者皆逆黨私藏者也○仁川府西北鄉有村民某去歲秋間獲一小狼與犬同食並臥蓄之數月爪牙己成趁無人時將其六歲幼子銜之而去渺然無蹤狼子野心古人豈欺我哉○連夜賊盜充斥商人被竊者指不勝屈又有居民某姓合家十八口產頗饒裕夜有賊二十餘人入室將人盡行捆縳逼出財産約值千金遂各肩負而去○有放火鎗打鳥者誤斃老婦一人鉛子從胸透過形狀可慘該犯己執送有司不知若何笠罪也○電線己由日本連到設局一區派官數員守之習其藝者廿餘人其電線或曰由仁川設至旅順或曰由仁川設至釜山尙無成議也○國王派人到中國採買茶樹至今未到現己飭員前往催促○開化守舊二黨各樹一幟頓成門戸之風更有一種人以勸善爲名設立鸞盤朝夕爲扶乩之戱其黨不下千數百人鼻息相通性命相倚亦國之隠憂也○朝鮮左捕廳以華商迭遭盜案心抱不安每夜派巡丁數十人於商人萃處之地往來梭巡盜風庶少息乎○國王新遷之宫後面一山登高望之宫室都在一覽中聞欲移練軍二營在宫駐紥誠急務也○初九日大風飛塵揚士天地爲昏忽雲間有白鶴數隻掠空而過聲音嘹喨附會者遂以爲鶴乘風而唳或有風鶴之驚乎○及第諸人均以墨塗面鼓樂游街或揚其袖或翹其足或作商羊之舞或作輕燕之翔或蹲地以爲雄或仰之而長嘯諸人自以爲樂不可支而自有識者視之眞不值一劇○有中國木工一面餘人聞各國公使將修衙署聞信而來旣抵高則落成者有之仍舊貫者有之未免大失所望○海面所出木魚不似從前之多而漁舟至者甚夥恐不能多獲利息矣○十三日早天陰落雪二寸許登高一望又成琉瑶世界○唱女巫女徧於里巷間雖不敢如官妓私唱公然爲害然亦誨淫之媒也近有延巫作醮事者夜闌燈灺遂弛衣與主人並臥經巫女之母覷見大肆咆哮聲言興訟有和事老人與之調說主人出青蚨數千其事始息大約設美人計也非具大法力者亦烏能懸崖勒馬自返迷途哉 
[袁江官報]  
　　二月初四日漕轅牌示沔陽衛委捐輸舊班守備李豐元署理大河衛委補委班守備史宗麟署理○初六日山陽縣郝炳綸禀知接署留任○初十日淮陽鎭標左營叅將王樹標自浦赴上海謁見鎭憲公幹○初十日刑部主事蕭震峯主政自廣東來浦十四日回河南籍○十三日准補烏沙河鹽巡檢朱錫接印受事○十六日浙江候補縣楊鍾俊自浙江來浦奉委赴徐州採購營硝 
[楷法助賑]  
　　周中翰次頤素工楷法名　詞林而於臨摹各種尤精妙絶倫求者接踵幾至日不暇給爲吾杭諸巨公所賞識久矣東省賑務尙待接濟諸同人勸其取潤助賑楷書紈摺扇每件取潤一元餘件酌計如蒙鑒賞因中翰就聘海昌開明地址由信局寄海甯大東門外德裕過塘行轉交三日取件仍由原局寄致不誤時日每月終集有閏貲悉寄絲業會舘彙解東省想海内樂善諸君定樂於從事也浙西同人公啓 
[書潤助賑]  
　　滬上爲通商要區亦藝林淵藪善書畫者每以未能求之卽得爲憾長興臧蓮夫疑業本城龍門書院有年曾以善書爲前山長興化劉融齋先生所賞大小行楷無不精妙入神求書者屨滿戸外各如其意以去近更捐潤助賑同人咸以先覩爲快云滬上寓公同識 
 
 

Page 11

 
 
[光緒十一年二月二十三日京報全錄]  
　　宫門抄○上諭一道錄前○發抄旨五道○閩督楊等奏欠解丁銀各員請旨分别查抄拿問摺○又奏爲委署遞遺司道各缺夾片○又奏請頒匾封號列入祀典夾片○粤督張奏飭知縣各員赴任以專責成片○豫撫鹿奏前任藩司籌餉出力請旨奬勵片○伊犁將軍金奏遵保剿匪出力員弁摺子○署晉撫奎奏請補知縣摺子○西撫潘奏知縣試用期滿片○二月二十三日戸部通政司詹事府正白旗值日無引見○載瀛文興豐烈由東西陵回京請安○許應騤前徃西陵請訓○承　謝照舊供職恩○陳秉和張曾敭預俻召見○順天府奏京師得雨一寸○召見軍機陳秉和張曾敭○發抄德馨奏南昌令劉瑞璋臨川金王以誠對調署理旨吏部知道欽此○又候補守何煥章署南安守奉旨吏部知道欽此○又補用令劉大受期滿甄别奉旨吏部知道欽此○又藩庫並無餘存銀兩堪以報撥奉旨戸部知道欽此○又九江關第九十七結收支稅數奉旨該衙門知道單併發欽此○○頭品頂戴閩浙總督臣楊昌濬革職暫緩交缷福建巡撫臣張兆棟跪奏爲欠解丁耗等銀之革故知縣請旨分别拿問查抄抵解追辦恭摺仰祈聖鑒事竊查開缺另補知縣富釗前在邵武縣任内短解光緒八年地丁銀五千九百十四兩零耗羡銀九百十二兩零米耗銀四兩零光緒九年分地丁銀九千五百九十六兩零耗羡銀一千二百七二七兩零驛站充餉銀二兩零交代案内短交雜欵銀一千八百六十三兩零原任福清縣知縣黃崇惺前在福清任内徵存光緒八年分地丁銀四千七百六十九兩零耗羡銀六百六十五兩零米耗銀十九兩零驛站充餉銀十一兩零又署汀軍同知任内徵存糧米二千六百六十一石零當因屢催罔解先後奏叅摘頂革職提訊限追至今杳無完繳且查富釗尙有短交雜欵銀八百五十七兩零黃崇惺並短正欵銀九百五十七兩零雜欵銀三百十五兩零倉粮八斗零實屬始終玩泄據藩臬兩司督粮道會詳請叅前來查富釗係鑲白旗明濬佐領下人黃崇煋係安徽歙縣人相應請旨將己革知縣富釗照例拿問一面將其寓所併旂籍資財嚴密查抄估變備抵仍提經手倉庫丁胥同案卷解省發交福州府訊明　虧是挪分别按擬追辦併請敕下安徽巡撫臣轉飭歙縣將故員黃崇惺家產查抄估變覆閩備抵一面提該故員家屬派員押解來閩以便帥案訊追除分咨外臣等謹合詞恭摺具奏伏乞皇太后皇上聖鑒訓示謹奏奉旨己錄○○楊昌濬等片再福建臬司裴蔭森奉旨署理船政大臣所遺臬司篆務查有督粮道劉瑞祺精明穏練才識優長堪以暫行兼署又興泉永道孫欽昻告病遺缺查有延建邵道奎俊實心任事幹練勸明堪以調署遞遺延建邵道查有候補道胡曰初講求吏治辦事勤能堪委署理除分檄飭遵並咨部外臣等謹合詞附片陳明伏乞聖鑒謹奏軍機大臣奉旨吏部知道欽此○○楊昌濬等片再據在籍紳士浙江補用同知高福康等僉呈閩省烏石山紫清宫奉白眞人香火眞人姓萬名長庚道號白玉蟾廣東瓊州人生於宋季工文能醫封紫清明道眞人光緒四年祈禱靈應奏蒙勅封福佑眞人上年亢旱多時瘟災並起紫清聚禱蒙渥沛以廿霖金匱傳方遂頓消夫癘疫凡此救時之功德實爲婦孺所周知理合造具事實册結僉懇轉請頒賜匾額並勅加封號列入羣祀以昭盛典等情該管縣府遞加印結送由藩司沈保靖核詳請奏前來　等查廟祀正神能禦災捍患有功德於民者例得請頒匾額併加封號今烏石山崇祀飭封福佑白眞人瓊海修眞玉清澄道丹砂駐景精恭抱樸之書寳籙甄文秘授純陽之學降鶴軿於瀛島甘澍隨時灑鸞筆於仙壇慈雲覆物信禦災而捍患宜崇德以報功靈佑常昭旣荷龍章之褒飾明禋有典尤希鸞誥之榮頒合無籲懇天恩頒賜匾額一方並准飭加封號列入祀典春秋致祭以答神庥除册結送部外臣等謹附片陳明伏乞聖鑒訓示謹奏奉旨己錄○○張之洞等片再新選仁化縣知縣陳禹年新興縣知縣丁浚樂昌縣知縣李春暉均先經到省繳憑因該員等初膺外任於吏治一切事宜尙未諳悉當經先後奏明飭令陳禹年丁浚李春暉留省學習再飭赴任在案兹查該員等自留省學習以來均於地方情形漸能熟悉應卽飭令陳禹年卽赴仁化縣知縣丁浚前赴新興縣知縣李春暉前赴樂昌縣知縣本任以專責成據廣東布政使龔易圖具詳前來臣等覆查無異除咨明吏部外謹附片陳明伏乞聖鑒謹奏軍機大臣奉旨吏部知道欽此○○鹿傳霖片再前廣東巡撫臣裕寛任河南藩司時正值光緒四五年間灾荒極重各屬錢粮大半停緩庫　一空獨能於萬分拮据之中多方等措如數解濟嵩武軍餉使無缺乏卽各路餉需亦能勉力撥解其維持大局協濟時艱實屬不遺餘力近因督辦新疆軍務臣劉錦棠等奏保戡定新疆籌餉出力各督撫藩司均荷逾格恩施如裕寛之籌濟軍餉獨任艱難未便泯其前勞惟係告病在籍疆臣未敢擅擬理合據實陳明應如何奬勵以示優異之處出自天恩謹附片具陳伏乞聖鑒謹奏軍機大臣奉旨裕寛着交部議叙欽此○○帮辦軍務大臣革職留任伊犁將軍奴才金順跪奏爲遵保歷年剿辦竄匪在事出力文武員弁謹擇尤繕列清單懇恩准照戰功從優奬勵荬摺具奏仰祈聖鑒事竊奴才於光緒八年三月二十四日會同叅贊大臣文泰奏報馳抵伊犁大概情形摺内陳明奴才自駐軍庫城六易寒暑歷年陜回哈薩克迭次濳出沿邊刦掠節經嚴飭各營勤探剿捕情形均己彙奏在案此次全疆奠定各營文武員弁不無微勞可否仰懇天恩准由奴才等擇尤保奬以示鼓勵奏奉諭旨所請准保出力員弁着俟全局大定後聲明請旨等因欽遵在案上年六月准督辦軍務大臣劉錦棠咨稱於光緒九年五月初七日具奏爲新疆大定諸軍防戍六年歴著勞績無異戰功懇恩優奬並聲明伊犁現駐各營應奬人員應由奴才自行彙奏等因一摺欽奉諭旨准其擇尤酌保毋許冒濫欽此恭錄咨會欽遵辦理前來奴才跪讀之下仰見聖朝軫念邊陲鼓勵戎行有勞必錄之至意溯自回逆餘黨由伊犁勾結哈薩克等衆屢次出竄處塞外苦寒之地各將士踴躍用命備嘗艱險雖係零星剿捕實屬無異戰功且際此疆土之全歸正昭代中興之盛事洵爲千載一時而軍士望澤之殷更有甚於往日者若不比照戰功從優奬叙似無以作其氣而勵其勞兹據各統將開單呈請核辦前來奴才考核按以勞資不敢稍涉冒濫謹擇其尤爲出力文武官員弁分别前敵後路繕列清單恭呈御覽伏懇聖慈免其逐一註考恩准照依戰功給奬以示優異而昭激勸再前准部咨各軍人員均先行咨部立案又有省分人員不准在他省列保各等因奴才查此次所保人員均係立功在前部　在後凡在邊疆出力人員無論有無省分自應一體列保以昭公允合併聲明除將擬保藍翎千總把總外委曁酌給六七品頂戴各弁勇咨部註册外所右遵保歴年剿辦竄匪出力文武員弁懇恩准照戰功從優奬勵緣由謹會同督辦新疆軍務兵部右侍郎劉錦棠恭摺具奏伏乞皇太后皇上聖鑒訓示施行謹奏軍機大臣奉旨托雲佈等十員王全海等二員均着賞給軍功一級依楞額等均着照所請奬勵其所請開復革職各員着該部議奏餘依議單二件併發欽此○○暫署山西巡撫布政使臣奎斌跪奏爲遴員調補要缺知縣以資治理恭摺仰祈聖鑒事竊照大同縣知縣許貞元前經臣奏叅開缺留省另補業經截缺咨部石案所遺員缺係冲煩難兼三要缺例應在外揀選題補該縣爲附郭首邑沿邊要冲政務殷煩夙稱難治非勤能幹練之員弗克勝任查應題缺出如候補應升無人例准於現任人員内揀選調補晉省雖目曾任實缺候補並卽用知縣非人地未宜卽初登仕版現任佐貳中亦無堪升斯缺之員隨於現任知縣内逐加遴選查有河曲縣知縣徐永吉　年三十九歲係順天大興縣人祖籍直隸臨榆縣由貢生報捐都察院經歴分發學習行走改捐知縣不論雙單月儘先選用並加同知銜光緒七年正月銓選河曲縣知縣六月十三日到任三年期滿請銷試俸該員勤愼廉明實心任事任内並無各項違礙處分以之調補大同縣知縣實堪勝任惟題缺請調與例稍有未会但大地實在相需例得專摺奏請台無仰懇天恩俯念員缺緊要准以河曲縣知縣徐永吉調補大同縣知縣洵於地方有裨如蒙俞允該員係現任知縣調補知縣銜缺者當毋庸送部引見所遺河曲縣知縣係屬選缺晉省現有應補人員應請扣留外補據署藩司高崇基署臬司黃照臨會詳前來理合恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○潘鼎新片再定例未經筮仕人員簽發各省試用令該省督撫詳加祭看　用期滿如果才堪勝任卽據實奏留遇有　當缺出酌星題補等因兹查有分發試用知縣何烈文業己到省一年期滿據藩呆兩司　具考語詳請留省補用前來臣查分發試用知縣何烈文才識敏　年力富强歴經差委俱無貽悮應請留於廣西遇有缺出照例補用除將該員履歴咨部外謹會同兩廣總督臣張之洞附片具奏伏乞聖鑒訓示謹奏軍機大臣奉旨吏部知道欽此 
 
 

Page 12

 
 
[光緒十一年二月二十四日京報全錄]  
　　宫門抄○諭旨三道錄前○發抄旨五道○閩督楊等奏知縣延解錢糧請旨摘頂摺子○署晋撫奎奏酌湘淮餉章辦理營務夾片○大臣慶奏道員飭赴新任夾片○伊犁將軍金奏籌餉大員請旨奬叙夾片○大臣錫奏懇照擬奬勵夾片○又奏查明覆奏懇照奬片○江督曾奏知府飭新福任片○三月念四日禮部宗人府欽天監正紅旗值日無引見○譚宗浚陳才芳預備召見○禮部奏致祭先蠶壇派出赴錕○召見軍機譚宗浚陳才芳○發抄陳士　奏部定災緩章程有窒碍難行之處請仍照舊辦理奉旨戸部議奏欽此○又臣連漕糧數目奉旨戸部知道欽此○又籌辦春賑動用銀數奉旨知道了欽此○潘鼎新奏藩庫各欵俟回省後再行盤查奉起知道了欽此○又試用守何耀章期滿甄别奉旨吏部知道欽此○○頭品頂戴閩浙總督臣楊昌濬革職暫緩交缷福建巡撫旨張兆棟跪奏爲徵存上忙錢粮延不完解之知縣請旨摘頂限追恭摺仰祈聖鑒事竊照州縣經徵錢糧例應隨徵隨解設遇缷事尤應全數清解不容稍有蒂欠現屇光緒十年上忙截數之期查有知縣金毓麟在署閩清縣任内徵存地丁銀九百四十一兩零耗羡銀五百九兩零米耗銀十九兩零張翥在署南安縣任内徵存地丁銀一千九百六十一兩零耗羡銀二百三十兩零米耗銀四十三兩零陳昌言在署邵武縣任内徵存地丁銀一千一百四十五兩零耗羡銀四百三十七兩零驛站充餉銀四兩零任催罔解均屬玩泄據藩臬兩司詳叅前來相應請旨將缷署閩清縣事卽用知縣金毓麟卸署南安縣事試用知縣張翥署邵武縣事候補知縣陳昌言一併摘去頂戴勒限兩个月將各欵銀兩均如數解清倘敢逾延或查有虧挪情事另再嚴叅懲辦除咨部查照外臣等謹合詞恭摺具奏伏乞皇太后皇上聖鑒訓示通奏軍機大臣奉旨金毓麟張翥陳昌言均着摘去頂戴勒限追繳餘依議該部知道欽此○○奎斌片再光緒九年正月間升任撫臣張之洞奏明添募北軍奉旨允准遵卽派員分赴直東豫等省先後招募馬勇五百名來晉分立左右二營據報左營於光緒九年八月初一日成軍各營於光緒九年十二月初一日成軍並奏明飭派歸綏道選購馬匹隨帶鞍韂鞦轡等件分起解省轉發該兩營領用所有營制餉章及成軍時製給旗幟號衣帳房等項並採買馬匹鞍韂價值未成軍以前招募口粮委員薪水雜支等費馬匹餒養搭盖棚廠工料馬夫工食各用欵經臣飭據清源局司道查明數目詳請奏咨立案前來臣查該軍營制餉章係叅酌湘淮章程其餘一切用欵亦均仿照歴屇成案辦理將來應請將於營務善後案内造銷除開列細數清單咨部查照外理合附片具奏伏乞皇太后聖鑒敕部立案施行謹奏軍機大臣奉旨該部知道欽此○慶裕片再奴才前因奉天東邊道一缺辦理朝鮮邊民交易並海防練軍事宜必須熟悉情形之員方足以資鎭攝當於上年五月間會同前任府尹松林奏請將驛巡道廣敏調署東邊道篆務所遺驛巡道員缺卽委現任東邊道奎訓接署奉旨吏部知道欽此嗣經吏部於議奏欽差吏部尙書徐桐奏請變通東邊道補缺章程案内聲明現任道員奎訓奉旨准與驛巡道廣敏互相調署應由該將軍隨時察看是否勝任于行分别奏明辦理奉旨依議欽此咨照前來查東邊道奎訓自調署驛巡道後經奴才留心察看該員持躬謹愼辦事認愼嗣因實任驛巡道興陞到省卽飭交卸復經委署奉錦山海關道篆務於海防稅務以及中外交涉事件均能認眞妥辦且該員由部曹兼充總理各國事務衙門章京熟悉洋務曾任實缺道員通逹治體於東邊道一缺洵堪勝任自應飭令回任以重職守所有遵旨察看道員洵堪勝任緣由謹附片具陳伏乞聖鑒訓示謹奏軍機大臣奉旨吏部知道欽此○○金順片再奴才軍營由部請領餉銀等項向由北路蒙古臺站節節運解以期便捷歴年旣久運解益多當此臺務疲敝之餘北路各城將軍大臣等每於餉銀軍火過境均能务顧大局督飭僚屬悉心籌畫無不如期解到克濟要需洵屬有俾邊防兹值伊犁收還全疆底定在該將軍大臣等體國公忠固不故仰邀奬叙而歴年旣久備極經營邊軍得濟要需未敢安於緘默所有察哈爾都統紹祺副都統永德前綏遠城將軍豐紳歸化城副都統奎英烏里雅蘇臺將軍杜嘠爾叅贊大臣恒明車林多爾濟科布多叅贊大臣清安帮辦大臣額爾慶額均係一二品大員非臣下所敢妄擬應如何恩施之處出自逾格鴻慈是否有當謹附片具陳伏乞聖鑒　示施行謹奏軍機大臣奉旨紹祺等均着交部議叙欽此○○錫綸片再奴才前保塔城防剿出力各員弁一摺奉旨該部議奏單併發欽此欽遵嗣准兵部咨開議覆塔爾巴哈臺叅贊大臣錫綸奏請奬員弁一摺按照定章分别准駁開單黏連原奏行令遵照等因伏查原單内開記名提督署塔城總理屯防副將洽勇巴圖魯劉文和請換清字巴圖魯名號額魯特藍翎五品頂戴驍騎校吉林泰請給巴圖魯名號塔城營務處掌關防章京花瓴副將衔京城巡捕營候補　擊劉寛記名提督湘勇巴圖魯趙日昇花翎總兵銜儘先副將王鴻裕花翎儘先遊擊李德興均請給封典額魯特藍翎佐領霍諾克哈薩古特藍翎卽補驍騎校努庫特藍翎補用守備沈霈源吕福堂均請換花翎額魯特佐領伊榭額魯特驍騎校巴雅哈補用守備邢廷耀京城巡捕營五品頂戴卽補把總劉慶成均請戴藍翎以上各員所保勇號封典翎枝該與定章成案均不相符應令另核請奬等語奴才自應遵照辦理今酌核將記名提督署塔城總理屯防副將洽勇巴圖魯劉文和塔城營務處堂關防章京花翎副將銜巡捕營候補遊擊劉寛等二員均擬請賞給尋常加二級藍翎五品頂戴驍騎校吉林泰擬請以佐領卽補先換頂戴記名提督趙日昇儘先副將王鴻裕儘先遊擊李德興等三員均擬請賞給尋常加一級額魯特佐領霍諾克伊榭等均擬請賞給三品頂戴哈薩古特卽補驍騎校努庫特擬請俟補缺後以佐領卽補先換頂戴藍翎補用守俻沈沛源吕福堂等二員均擬請賞加都司銜額魯特驍騎挾巴雅哈擬請賞給五品頂戴補用守備邢廷耀擬請俟補缺後以都司卽補巡捕營候補把總劉慶成擬請俟補缺後以千總卽補合　仰懇天恩俯准照擬奬勵以示鼓勵而昭激勸理合附片具陳伏乞聖鑒訓示謹奏軍機大臣奉旨兵部議奏欽此○○錫綸片于奴才接准吏部咨開所有叅賛大臣錫綸奏防軍出力各員請奬遵旨核議分别准駿覆奏一摺於光緒十年三月初一日具奏奉旨依議欽此欽遵抄奏行令遵照辦理等因准此查原單内開六品頂戴筆帖式三音請給五品頂戴六品頂戴卽選六部筆帖式文生員護軍興桂請俟選筆帖式後以本部主事遇缺卽補翰林院待詔銜候選筆帖式孚慧請免選筆帖式以知縣歸部選用藍翎候選主事廣恩請免選本班以員外郎儘先卽選先換頂戴留甘補用縣丞周潤生請免補本班以知縣仍留原省遇缺前先補用並加同知銜查奏定章程尋常勞績每一案只唯請奬一層又嚴核保舉章程内開先換頂戴作爲一層今原保清單内並未　叙三音係幾品筆帖式興桂孚慧是否滿洲蒙古抑係漢軍並係幾品筆帖式廣恩是否滿洲蒙古抑係漢軍周潤生補用縣丞是否勞績保舉於何年月日奉旨抑係捐納於何年月日核准應令查明聲覆具奏再行核辦至廣恩所請先換頂戴周潤生所請加同知銜均逾准奬層數應毋庸議等語奴才遵查此案内除孚慧現經派赴山東等省催餉一俟回營再行查明具奏三音係塔城額魯特蒙古游牧委筆帖式向例以驍騎校用與部院筆帖式不同興桂係滿洲鑲紅旗錫麟泰佐領下文生員一俟選補六部筆帖式照例食八品俸廣恩係滿洲鑲白旗瑞凌佐領下人周潤生係由文童投効新疆軍營因克復烏魯木齊案内出力經伊犁將軍金順奏保光緒四年二月初四日奉上諭周潤生着以巡檢分省歸軍功候補班前遇缺儘先補用並賞戴藍翎欽此欽遵嗣因克復瑪納斯案内出力經陜甘總督臣左宗棠將軍金順奏保光緒五年七月初一日奉上諭周潤生著免補本班以縣丞留於甘肅歸軍功候補班前儘先補用並賞加理問銜欽此欽遵奴才今奉飭查謹查明覆奏惟三音係邊遠游牧蒙古委筆帖式興桂係滿洲鑲紅旗候選八品筆帖式廣恩係滿洲鑲白旗候選主事周潤生係勞績保舉補用縣丞該員等防剿旣有可叙之功且於上年跟隨特派大臣升泰辦理分界事宜亦有微勞足錄合無仰懇天恩俯准將三音仍賞五品頂戴興桂仍俟選筆帖式後以本部主事遇缺卽補廣恩仍免選本班以員外郎儘先卽選周潤生仍免補本班以知縣仍留原省遇缺前先補用以示鼓勵之處出事鴻慈理合附片具陳伏乞聖鑒訓示謹奏軍機大臣奉旨吏部議奏欽此○○曾國荃片于江甯府知府趙佑宸升任遺缺前經請以淮安府知府孫雲錦調補恭摺具奏在案臣查該府係省會要缺政務殷煩應飭孫雲錦赴任以專責成據藩臬兩司會詳前來除檄飭遵照外謹會同江蘇巡撫臣衛榮光附片陳明伏乞聖鑒謹奏軍機大臣奉旨吏部知道欽此 
 
