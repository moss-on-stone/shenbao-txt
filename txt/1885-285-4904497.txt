# 1885 - 285 - 4904497

 

Page 1

 
 
[五十四號畫報出售] [  申報舘主人啓]  
　　本年交秋以來各處疫癘流行而漢陽一帶爲尤甚好事者謂迎神可以逐疫於是羅列儀仗賽曾巡遊一時鉦鼓喧天旌旗　日並裝扮各種名戲　答神休其卽儺以逐疫之遺意乎爰績圖以供衆覽畫譜一象一松鼠係任阜長先生所繢著墨不多栩栩欲活後仍附淞隱漫錄圖說一則准於　六日出售此佈 
[西按撮要萹]  
　　有西友問於余曰中國之與泰西通商也久矣一切西法大都流入中國者不少然亦知西法之所最要者安在乎余曰未之詳也請子爲我言之西友曰今人動謂西人之聰明勝於華西人之才力高於華　皆西人夸大之辭不足信也夫以中國之大人才之衆豈無一人足以邁西人而上之顧迄今中西交易閱數十年而中國仿行西法終覺其有隔膜之處則以西人立法之善有公而無私此其爲西法之最嬰者乎余曰所謂有公而無私者何如西友曰西人之行商也非皆有巨萬之資本以一人一家之力而經營之必也集衆力合衆志而後成其間或有賴乎國家之保護者假如創一公司開一銀行其資本皆集諸股東雖以國中大員巨紳皆得以輸銀卽朝廷亦與有分焉以旣歸經手之人管理則凡一切調度以及用人等專悉歸其人經辦他人不得參預除集衆公議之外並無一毫私見所用之人有得力者則蟬聯數年數十年而不之易有不得力者則立卽停歇辭覆初無一人可以假借且用人之事亦絶不容鑽謀請託縱在極品大員亦未嘗妄荐一人强用一人而况其下者乎故西人公司銀行其所用者皆係必不可省之人且並係有用　人不但無坐支乾俸以及食其祿而不事其事者卽稍有才不稱職亦必隨時更換斷無徇情錄用之弊至於銀錢則尤屬寳用實銷每當半年輒出清帳一次或繕寫或刊印以供衆覽倘有毫厘未符凡有股諸人皆得執清單以詣問初無所謂掛欠宕帳雖以有股之人之子侄親友或其人勢位赫然者如欲在公司銀午中支取一辨士一先令亦必有所不能此其有公無私之一端也假如設一書信　立一電線行信件往來聲息傳遞皆恃乎此而事信館中則無論何人之信必購取信面人頭貼上方子遞送否則屏而勿收雖以軍國重事公文要件亦一無所私問有巴結上司情願報效而於某處公文信件勿收信資勿貼人頭者無有也電線則除國家戎務或奉廷命特爲傳遞而外其餘則無不照章核算一無偏私雖以電局中經理之人發電之輩皆不得私傳消息雖在秉鈞大員有公事欲發電報者莫不照算並未有以勢力相壓而不出一錢者亦未有電報中人迎合上憲之意而私爲傳達不收其報資者夫是以西人電報公司涓滴歸公一無私弊而書信舘電報局皆有蒸蒸日上之勢而獲利於無窮此又有公無私之一端也又有新聞紙舘自歐洲各國京城以及通都大邑無處蔑有西人藉此以覘輿情以採衆論上而政治之得失下而民情之向背曰細畢載聞見悉登初無所謂忌諱亦無所謂迥護卽有國家大事據聞錄入而或出以傅言之訛則惟飭令更正此外苟無悖謬違例之處國家並不苛求蓋此事原本於中國古時工誦瞽箴之舉朝廷日理萬幾耳目或難周遍官憲政事殷繁見聞烏能靡遺有此　聞紙以逕　下情閒或著以緒論言之而是則可採之行之言之而非亦可借以自警卽使所言者一無實據亦不妨例以姑妄言之姑妄聽之之條故泰西各國上自朝廷下至氓庶並及深閨婦孺行伍武夫無一人不閱新聞紙藉是以長知識廣見聞而新聞紙則亦不避忌諱不事粉飾除本國秘密軍機不敢漏洩之外無不備登於上以公同好此又有公無私之一端也此其大要也若夫各處製造坊作百凡技藝買賣大都皆出之以公而未嘗出之以私夫是以泰四各國之法制得以永久遵守而歐洲之富强甲於四大洲之上今之仿西法者僅仿其粗枝大節而不能握其要持其原略得皮毛莫窺奥窔仿之而未能得法輙曰西法之不足爲訓也是豈足與言西法者哉余聞其語憮然爲聞穆然深思覺其所言似有誇張西人之意然深味所言默思所見則其所謂有公無私者固亦未嘗不鑿鑿可　因奮然援筆而起曰中國之大人才之衆夫豈甘出於泰四之下耶錄此足以撮西法之要矣於是乎書 
[上諭恭錄]  
　　九月初四日奉上諭曾國荃奏特叅庸劣不職各員請分别懲處一摺江蘇江陰縣知縣陳康　 
麒操守平常嗜好甚重巧於趨避物議沸騰金　縣知縣倪咸生疲倦昏庸事多假手於人致滋流弊補用縣知縣周嗣原居心狡猾才亦平庸安徽定遠縣知縣平鈞聽斷謬妄不洽輿情江西宜春縣知縣孫祿増心地貪吝聲名平常廣豐縣知縣姚克諧辦重疲輭兼有積習均着卽行革職江蘇候補知縣許達善阮矅輕世肆志矢口詈罵有玷官箴均看以原品休致勒令回籍江浦縣知縣梁得山才具短絀遇事張皇候補知縣敖春仁性情卑鄙罔顧大體黎光旦才識平庸難膺民社均着以府經歴降補宿遷縣知縣盧思誠於命盜各案未能虚心審問着開缺另補以肅官方餘着照所　辦理該部知道欽此 
[革道查抄]  
　　已革臺灣道劉蘭舟觀察被叅後奉旨查抄卽由湘撫在岳州原籍查抄家産田園估計值銀十三萬兩之譜又由劉爵撫查抄臺南寓所計衣箱一百數十隻洋銀二千餘元此外别無長物宦海風液艮也後也 
[偅節返閩]  
　　錫衛兩星使訊理劉蘭舟觀察各案已有端倪隨於本月初四日由淡水乘輪將入訨卷示一併帶至福州摧鞫以定罪名省中得信卽泒横海兵輪前往迎迓初六日使節到閩響駐馬尾船政儲刀　　帶隨員人等共有三十餘人日内諒巳晉省矣 
[方伯履新]  
　　新任福建布政使張榮軒方伯夢元於本月初六日到閩十三日接篆廉吏重來定有一番新氣象矣 
[奠醊盛儀]  
　　新任福州將軍古子性軍憲於木月初七日入城先赴軍轅駐節午刻排導入皇華館代行御祭時左文襄公之少君先在門前跪接入門時升炮九聲西階上懸掛文襄公跪像將軍上香二揖少君卽在靈前設案向北謝恩升炮如前初八日爲文襄公靈輀發引之期本定卯時嗣因鋪設過多至十點鐘時始克就道前導錫鑾全 
 
 

Page 2

 
 
副執事紅素百餘面頂馬數十騎隨後誥封御賜各亭十餘座萬民傘數十頂大轎中裝塑偶像丰神極肖奕奕如生送喪者目督撫將軍學 
政司道各大憲以下均徒步徐行末則孝子孝孫斬衰徒跣哭泣盡哀閩人士感公恩德一律閉門罷巿且罔不泣下沾襟自自華館抵南臺沿路 
張結素幔排列香案紳士及正誼書院肄業生皆在南臺中亭路祭遠近觀者如海如山路爲之塞是非公德澤及人曷克令人愛慕如此 
[輦轂紀聞]  
　　初一日戶部銀庫開放東西兩陵本年秋季官員俸餉及各項雜欵銀兩○東華門外偷米菲犯石小三等四五人被官 
弁瞥見上前緝捕當將石小三拿獲押往坐粮廳懲辦聞石小三係著名盜粮之犯京師謂此項匪徒爲搯嘴子賊云○前步軍統領榮金吾祿花 
園内豢鹿一隻日前圈頭王某同圈去陳某赴花園中大便陳某被鹿觸倒頭顱迸裂鮮而淋漓王某見之上前威喝不料鹿威陡發急將王某撞 
倒挑之以角　肝迸出王卽殞命陳某匍匐而逃連聲喊呌圈人悉至赶用鐵　木棍將鹿打倒迅報榮統領諭將王屍殮埋賞給靑蚨俾辦身後 
一切卽將此鹿屠宰以鹿首致祭俾雪死者之忿○有一湖北婦人年逾花甲在東安門内佇立意似待提督到時告狀者當被街兵詛至光祿寺 
門口及提督巳過始令此婦出外此婦始知受騙後張大司宼由此經過婦卽攔輿哭訴張大司宼憐之當將地面官喚至詰其因何阻止並　俟明日帶至步軍統領前令其訴寃亦可見大司宼之體恤下情矣○宣武門内大木倉地方石獅成仙一事已登客秋報章近經西城副指揮面奉城院交諭前往驅逐當將石獅黃袍香爐蠟臺等物悉付一炬並諭居民不准燒香祈禱倘再有匪人惑衆卽由該地叚兵役解送本司詳城究辦○初二日宗人府考取供事是日黎明赴考諸生各携文具赴該署　堂外聽點徐府丞樹銘擬告示題爲崇正黜邪事應考者統計五百餘人取者五十三名當日薄暮發榜次日覆試默寫前一日所作之首二行云○今年秋審經刑部奏請於八月二十八日閱册二十九日朝審是日天安門外兩旁設立許多桌椅早七點鐘諸堂官齊集門外閱　犯　刑部差役分别情實緩决喊報扶諸犯人出閱畢堂官分投散去計斬絞各犯共二十三名該犯等身服　衣手腿皆帶刑具頭頂黑毡帽官犯則衣靑　褂項褂細索而已卓午時事畢○閻丹初協揆客歲曾派戶部司員綜核各省光緒六七兩年歲出歲入款項已造册恭呈御覽矣今歲協揆復諭各司員仍將光緒八九兩年案卷限年終照舊一律造齊並飛咨各省督撫赶緊造册報部目下該部司員書吏公牘繁冗勤勞特甚○此次李傅相入都面奏事件中有添設通海七省海部大臣一事請設欽差大 
臣三員一正兩副專管海面稽察事務每年更添造鐵甲船四隻操演水師以備戰事統歸海防大臣節制又有傳言西國人一名秘克一名俄　 
斯者貇傅相轉陳皇太后皇上請在各省設立官匯兌銀號中國一切丁賦鹽漕銀項應歸匯兌者交該銀號匯之各存項該銀號按月行息 
云云八月二十八九兩日醇邸及各大臣會議此事尙去聞准否按欽泒海軍大臣一節已奉上諭見諸邸抄矣 
[襄垣紀事]  
　　○郭善臣軍門奉曾沅圃爵督檄飭總理江安營務處仍駐蕪湖遂換刻關防擇於上月廿九日申時啓用合城文武各官齊赴行轅叩賀雕車寳馬爛其盈門濟濟蹌蹌於斯爲盛○上月杪涇縣解到盜犯八名本月初二日梁小若觀察提案錄供仍行監禁俟詳院後發回犯事地方正法該犯大半湖北籍相貌猙獰大有愍不畏死之概○迤東萬頃湖爲江甯將軍牧馬之地日前各兵弁從金陵到此拉馬放靑玉勒金韉頗形奇偉○日前東北二門瘟疫盛行癘氣所蒸死者枕藉地方首事遂醵貲恭迓北壇天曹等神於本月初一日起賽會五天巡　東北二門以驅疫氣會中無甚奇麗惟執事鼓樂循例奉行而已○某姓女父母愛之若掌上珠擇婿甚苛迄無當　以致盛年已過尙同江上小姑女容貌婉麗若天仙女紅亦極佳妙又善書工詩合謝道韞衛茂漪爲一手近自念實命不猶遂剗去八千根煩惱絲皈依空土座下齋魚粥鼓淡泊白甘聞者皆黯然傷之○本月初二晚三更時北門城外閘口某姓家失愼焚燬屋房兩間迨銅鉦響處各水龍聞警馳來早已烟消火滅矣○鄒雋之明府於上月廿七日　櫃開徵下忙錢糧並帶徵上年未完銀兩其查辦秋成災歉局設在署左涇縣公所中 
[宜昌瑣綴]  
　　○八月二十六辰刻羅鎭軍出大南門外發給兵丁糧餉闔營甚爲欣忭幾於歡聲若雷又以千總缺出招到施南等處把總三人於九月朔日下場考較挑選一人充之○城外某雜貨店一夜人靜時忽有梁上君子撬門而入擡油一篓而去店夥尙不知覺次日天明始知被竊赶到寳塔河上面則油篓已被該處千人會中之人攔下索出酒錢二千方准擡回店夥乃回店携錢以往遂得原璧歸趙失而復得亦不幸中之幸也○近日水勢略枯洋船行駛恐有妨碍而沙巿以下頂心洲地方尤　操舟者每留意焉○烟舘雖奉禁令而射利之徒往往陽奉陰遠新任韓明府接印後每於夜深時微服出巡遇有烟館關燈卽行拿究業此者莫不知所儆畏○東門外某甲家有子媳二人積不相能大婦頗强悍一日在廚下作炊忽又爭詈正在舌戰之時不暇顧及竃下油鍋中火星驟發不可遏滅轉眼閴火已封門乃翁冒火奔入將媳拖出雖未殞命然一則鬍鬚盡去一則頭額全焦宛似孫行者過火焰山時也 
[析津問俗]  
　　中朝向德國定購之三船其一已於上月杪駛抵大沽船上尙懸德幟據西人云船身砲位俱極堅固且式樣最新卽在歐洲亦當首屈一指其餘兩船並皆佳妙一在星架坡擱淺輪舵稍有損傷一在香港不日可以駛赴旅順大約三船齊到後李傅相當從京回津馳赴旅順驗收然後換懸中國旗號也○津海新關在法租界中報騐貨物必從該界經由輪蹄轆轆蹂躪堪虞法領事爲保護道途起臣每飭捕禁遏大車傅相以商民均有未便爰與之約每次修路酌補若干以爲津貼前次補銀數千兩在碼頭捐下付給此次　屆興修較前工料大省聞亦津貼千餘金云○東洋妓女之至津者濫觴于去歲花枝三兩時招展于法國租界中曾經租界委員禀明津海關道照會日本領事驅逐出境時在凍河期内日本領事許以春融時節驅令遄歸詎今年自春徂秋胄娼如故而且日新月盛多若繁星現日本領事奉到本國明文一概驅令回籍不准逗留爰卽雷厲風行限期回去蓬壺春色已同花事闌珊矣○江西貢差劉某公旋回省夾帶皮貨若干箱道出析津將上輪船忽被海關杳獲劉恃差不服經海關全數送官始惶急無措向稅務司摇尾乞憐稅務司初辭以無可爲力繼經哀懇始轉向津海關道乞恩關道周玉山觀察念微末人員遠方差遣此中不無託帶之件概令充公深恐賠償無力爰恩施格外函致稅務司估價上稅免其充罰稅務司亦飭從廉估值聞置價約二千金估值九百餘金照章上稅完案放行矣○北洋事件多於繁晏每有具禀請安並禀陳日行公事者現奉傅相批廻憲　約於十二日可返津矣○七八月之間大雨時行西河北河渾河大清河子牙河無水不漲惟豫河海河則並未繼長增高海河卽從大沽入津之水爾時潮痕退縮輪舶難行現在各河水勢稍殺而海河有加無已豫河且與堤平輪船出入行止自如盈虚消長理或然歟 
[憲節過揚]  
　　新任漕憲崧振帥日前因公赴省業經列報兹聞憲節於二日午後抵揚隨乘緑呢大轎登岸拜客傍晚回舟于初三日晨展輪北上程尙齋都轉曁楊子穆觀察均乘舟送至瓦窰鋪江甘兩邑尊隨伺至灣頭而回聞振帥此次晋省係與曾爵督端辦河務回浦時巳隨帶孰諳河務之員履勘運河東西堤工吳栢莊觀蔡亦隨同前往聞仲冬水涸時卽擬擇要開工云 
[軍門巡閱]  
　　本年長江水師提督例應巡閱沿江上下營伍刻李與吾軍門乘坐長龍杉板三艘用白雲小輪船拖行泝流而上聞擬先閱岳漢兩鎭次第至田湖安慶等營本月初二日十點鐘時軍門由湖口上駛抵九江碼頭水陸各營列隊江千恭伸迎迓闔城文武員弁亦均出城投遞手版軍關傳見有差少選卽坐緑呢大橋往各署拜客隨卽展輪上行各軍送至琵琶亭畔一望旌旂蔽日鎗炮珠連大有如火如荼之概 
 
 

Page 3

 
 
[會勘砲臺]  
　　曾沅圃宮保前向英國定購十二寸口徑巨砲並延訂精於修築砲臺之德陸伯總戎來華監修長江各處砲臺現在德總戎已經抵華砲位亦將次運到故宮保特派金陵籌防局憲湯小秋觀察來滬與德總戎籌商一切昨日觀察偕水雷局提調沈仲禮叅軍同赴吳淞測量坤勢聞不日尙須赴長江阨要各處察看也 
[橋工已動]  
　　英法交界之鄭家木橋攺造鐵橋等情已列前報昨捕房已雇匠動工拆缷舊橋行人須繞道他處云 
[情願爲娼]  
　　江陰人石秀峯投英會審公廨訴稱兄長石朗峯之妻妹生有女兒由父母作　押在謝周氏處爲娼改名李金寳後父母雙亡其妹無人撫養經小的撫育在家金寳之押契合同亦經小的收執載明押洋一百元小的以旣關親誼不忍任令其露醜出乖爲特將洋措齊請傳該氏交女以便領回擇配羅太守准卽差傳該氏帶女到堂前晚庭訊石申訴前因并帶領幼女及合同到案該氏供稱前因涉訟蒙斷　我女李鳳苞發堂　早已閉門謝客金寳由親生父母抵押我處學習唱書立有押契合同載明八年爲期押時祗有九歲今年十五歲以八年計之須至十八歲始期滿去年女之父母病故卽有石朗峯者自稱是女之姨丈向小婦人言金寳　願賣娼俟期滿成贖回擇配或聽小婦人配親必須知照伊來所言殊屬近理今忽有石秀峯出面控請贖女小婦人與秀峯　不相識如果要贖務須朗峯到來且聞秀峯希圖贖出轉賣金寳供與該氏略同并稱姨丈石朗峯素來曉得從未見過石秀峯我由父母抵押謝周氏處視同親生女兒今善育之恩未報不忍遽爾分離且父母抵押我時家中衣食不繼秀峯旣是姨丈當時何弗照顧今忽肯出洋代贖與我配親其間諒有别情深恐未必可靠言畢淚下如雨叩首乞恩石又稱當時被押我不知情現自合同及幼女爲贊可令幼女一認是否同胞太守　該氏呈出合同比對之下並無錯悮又飭金寳認妹則彼此果然相識惟金寳堅不願隨秀峯該氏亦一再聲請領女回家太守謂金寳曰爾竟情願爲娼不思隨親戚回家從良擇配乎金寳曰然太守怒喝無恥又向該氏曰爾女李鳳苞堅欲從良業已發堂擇配今金寳雖　忍離然大凡買女爲娟者一經到官休思領去又諭秀峯曰該女旣　爾兄長朗峯妻妹所生今姑寄發城内善堂可邀到朗峯再行訊核金寳又稱旣崇發堂可否求恩着令妹妹伴去石稱伊妹現發寒熱乘輿來案未便伴至堂中太守不准金寳所請合同存堂噫　稱老子與韓非合傳顯有邪正之分今同是爲妓同在一家而鳳苞則急欲擺脫風塵金寳則甘墮火坑而不悔其中貞淫各别亦同老子之與韓非耶嘻異矣 
[騙子受刑]  
　　月初某日糖捐局　君附坐飛雲小火船隻身往吳淞謁見某統領同船一少年人與王絮語頗極殷勤王君年老素有氣喘之症在船嗽作其人卽殷殷動問及抵吳淞抛泊浦中王君躍登划予其人亦相繼而登代携包袱王君辭之其人稱且待上岸自携况我亦住某統領公館附近處不妨一路同行代爲携帶王君未及回言其人卽携衣包一個水烟袋一支王君乃白携大帽等物當在船時其人卽取錢交付舟資并相約暇時啜茗上岸後一瞬息間早已去如黃鶴王君無力追赶祗任其徜徉而去但衣服袍套鞓帶翎枝均在包中因之不能見客遂知照該處地保缉查據稱淞鎭有楊姓鞋子店主之子錦榮慣作此技現經其父赶出不許上門王君無奈蘿住一宵　卽返滬報明巡防各局及縣署自已亦在滬城南北各處留心查訪初八日偶至小東門外一枝春茶肆樓上見楊正在瀹茗審　的　　卽知　十　　北　濟勇往　楊見王來欲乘間逸去局勇上前拘住送至小東門捕房轉解法公廨翁太守研訊之下楊供吳淞之楊家巷人上月二十九日來滬購物與王並不相識亦未會面有胡家泰者前因吳淞搶案與我有仇前日在小東門邀我飲酒向借洋元不允卽糾合十餘人意圖拆綃訛詐太守謂王姓可是拆梢之人爾可再爲說明楊稱拆梢者不是王姓實是胡姓太守謂爾衣包放在何處從實說明將物取出尙可從寛楊堅執不承太守以楊狡展着會捕局勇曹錦堂帶往糖捐局請王君認明再核及曹帶去王君認明屬實楊則並不承認惟叩頭求請從寛曹隨將楊帶回送交法巡捕房管押昨晨太守按臨發落各案時曹復將情禀明太守飭提楊復訊楊仍稱胡家泰與我有仇因而誣指太守謂不干姓胡之事王姓與爾無仇何至誣爾趁早供明好爲取出免受官刑楊仍一味游供太守喝責四十板始稱求請派人帶至吳淞當將原　查到否則情願賠償太守謂不必爾去亦不用爾賠祇須說出處所遣人往拿楊仍刁狡不供太守喝再責四十板始供原贓於初七日寄在天妃宮左近渡船戶王得勝處太守問包内有衣幾件答稱怱忙之際未曾檢點王係好友以故寄存太守謂衣服雖不及檢點包袱顔色諒已看明可卽說出答稱是黃色太守閱所報失單謂是藍色旋着將楊暫押候查再核 
[刑訊窩賭]  
　　昨報列法公堂飭傳寄頓賭檯賭具之老虎灶主一事兹悉到案者係店夥徐東生研訊之下供稱此事由堂倌經手小的實不知情翁太守着將徐交保立傳經手之堂倌到案昨晨翁太守在捕房時徐偕堂倌陳全咸投到太守細加研詰陳供捉賭之時伊等將物亂抛店内實不知是何人爲首是何姓名太守謂徐曰昨日爾稱非爾經手故着爾將經手人交案如何依舊含糊今日定應懲責旋據包探嚴頌眉禀稱賭檯賭具均在伊樓上取下太守謂旣是亂抛豈有抛至樓上之理明係通同卽喝掌頰四十下始供由十餘齡之小孩名阿虎者寄仔太守謂尙有何人答稱實無他人太守謂十餘歲之幼童安能取得如許物件着再掌頰陳又供寄物者名和尙住在後面客寓内太守着將徐陳兩人帶往客寓將人拘到再爲核斷 
[飭領典帖]  
　　英界萬隆福如兩質舗於本月起按月一分取息各當鋪聞之聯名公禀縣中以該質舗旣願减利諒必存本甚多應照當　 
規領帖莫邑尊准詞備文照會會審公廨羅太守飭差傳諭該質舗赶緊領帖該質鋪等以減利之中因邇來生理清淡而所租房屋定有年限欲罷不能不得已而爲此以廣招徠倘有殷戶入股自當攺當領帖等情禀覆候示云 
[僧人瀆訴]  
　　新閘附近紫竹林下院鳩工攺造耆民金德昌等聯名禀訴邑尊斷令停工等事節經錄入報章日前有僧智朗者具禀縣　 
中略謂奉飭停工後所有佛像並無遮盖僧衆亦無可棲身可否求恩給還略加修理暫作安身邑尊以是案前經提訊定斷今該僧又來瀆訴殊屬冒昧俟飭傳世保及年老公正之人到案以便訊明察奪 
[賄通禁卒]  
　　前紀盜犯殷光海越獄濳逃緝獲後莫邑尊訊明情節解赴省垣復令禁卒更夫人等赴蘇候質各情兹有蘇友傳述該犯解省後臬憲親臨提訊犯供有賄通禁卒更夫人等　從大門逸出等語臬憲遂飭將守獄之邢大及更夫陳某等三人收禁矣 
[研訊盜犯]  
　　昨報列前縣令黎壺山明府奉藩憲札查前年羅家灣盜傷船夥一案兹悉該船夥王三省刃傷報縣後旋斃命經前任范大令勒捕緝獲盜犯胡黛榮訊供解省卜憲以案情重大未便將就了結因將該犯押解回滬飭縣究追羽黨歴經前任及現任莫邑尊勒捕巖緝終未成擒藩憲因札委前來曾同研訊前晚邑尊别有要公未能會鞫明府卽升坐三堂提訊該犯據供事後分得洋九元明府問其同黨潜　何處則稱事後分投逃逸　出不知再三推鞫矢口不移明府飭帶回監禁 
[上海四馬路高易公館籌賑所奉勸闈姓獲彩諸君助賑啓]  
　　盖聞廣行陰隲穹蒼可格救灾恤難全仗仁人每見買呂宋票獲彩者卽　　 
提撥若干助賑以意外之財造無疆之福似此存心神人欽敬查闈姓爲生財之天道廣東鄉試開榜之日卽闈姓開彩之時伏思言闈姓者固不 
 
 

Page 4

 
 
乏人而中頭彩得巨資者亦復不少際此兩廣山東江蘇江西安徽各省同遭灾祲億萬生靈嗷嗷待哺號泣求賑其傷慘情形令人下淚况轉瞬嚴冬飢寒交迫急簪賑欵苦無良法故特籲懇闈姓獲彩諸君大發慈心於彩數内酌提若干移作賑欵不勝叩禱竊維施當其厄功德更倍於尋常倘䝉慷慨捐施鬼神必鑒從此財猷聿著泰運維新敬爲諸公預祝謹此叩求伏惟德照 
[上海文報局内籌賑叢譚廿三]  
　　江寗諸善士於九月朔倡設恊賑公所於金陵府門口城隍廟内初一初二日共收捐洋一百六十餘元由春生鑑寳號寄下所有公所開銷均由　君自備江寍省城地大物博得諸賢登高一呼定卜衆山響應義漿仁粟源源而來敬代廣西廣東 
[山東蘇沙各處災民翹首跂足以請命]  
　　常熟存德堂金陵人也聞甯屬少洲於七月間風潮爲虐圩埂失脩倡議助資以工代賑爰集同志初次募到捐洋一百七十二元惠交敝所風行草偃必將有型仁慕義而來者矣 
[上海三馬路與昌絲棧陳竹坪經募兩廣山東沙州賑捐九月初七日第九十三次清單]  
　　山陰後裔人求子聰明上達合家人口平安洋一百元○楊趙氏女善士祈身體康健繽助兩廣洋十四元又祈身體康健助山東洋十元又祈合家平安助山東洋六元以上三戶共來洋三十元○無名氏助江寗洋廿元羅禮堂病愈助山東洋十元雨金堂助山東洋十元徐德芬求消灾延壽保長生助廣東洋五元又助廣西洋五元九章號重陽節席减饍移助江寗洋八元無力求病錢五百文常熟隱名氏錢四百文○南錐祥豐木行銅洋十元無名氏銅洋十五元帶熟無名氏銅洋二元李耀林揚州徐公舘助江寗二戶各銅洋一元○張綠初先生書潤洋四角○浦東禮溪氏助江寗洋二元又銅洋三元○張新翁交來奉賢不留名助江寗洋一元○介福寳號經募南浦漁隱洋三元得藜軒士人吳興山人石剪山人無名氏心亨氏無名氏震豐介福景無名氏九戶各洋二元善記洋一元以上十一戶共來洋廿二元○昌字三百五十三册長安鼎裕興經募長安汛陸章沈氏西鎭米業寳經堂許四戶各洋二元萬豐紙號洋一元無名氏合記天香樓鍾芸記同泰順燭業順記王同泰祥泰燭號大源久徵九戶各洋五角鄭景記無名氏二戶各洋二角半以上十六戶共洋十四元○城内像愼磁號隣居失愼幸獲平安卽將筵席費移賑以代親友造福洋六元又銅洋二元○蘇州源康莊經募常郡一粟菴洋十元○昌字三百四十九册硤石晋豐興洋二元又經募修凝堂洋八元健順堂洋五元俞和尙水木居士俞敦怡堂三戶各洋二元俞門金氏俞門邢氏金嘉寳俞門金氏四戸各洋一元以上十戶共來洋卄五元○昌字三百零四册譚任之善士經募張森記恊愼衆棧二戶各洋二元張兀甫洋一元以上三戶共來洋五元○昌字七百五十二册譚任之善士續慕升相洋二元朱源茂仁昌行怡泰行三戶各洋一元悅來天來二戶合洋一元求安居士求安居士二戶各洋五角以上八戸共來洋七元○本日共收洋二百八十元銅洋三十四元小洋四角錢九百文合併聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[三韓紀錄]  
　　國王又查出金玉均之黨五人皆流配遠方絶其聲援誠急圖也然羽黨甚多亦安得悉數查出使之無稍漏網耶○商憲陳觀察出示通衢游勇及閑雜人等不許在此逗遛違者軍法從事雷厲風行居民感頌不衰云○街巿之中除華人之爲商者及各國公使所雇用中國人外並無一游手之人頗形清靜高民甚相安也○民船來仁川者又有數隻以生意稍佳故也前以爲防車撤後商務亦將廢吳今則不然誰謂事可逆料乎○意大利約巳換就一循舊約尙無糾纒之事○奥國使臣聞孟秋可戾止矣○設電一事該國君臣似欲由水路而設以旱路尞遠防守無人恐有折毁乙虞云○辦電線者陳薛二太守外尙有茅太守一人此卽壬午歲隨慶軍而來者也國王見之勞慰良深以去歲　亂之時進宮保護及迎駕進管太守之力居多也現三位太守已啓行查勘旱路形勢聞由邊門赴津面禀中堂後再東渡云○仁川海關月之初四日大火房屋都歸一炬聞其帳薄亦燬於火中屋十餘間不霎時勢如燎原頓成焦土論者謂此天火也否則　如此之速耶○國王又派官赴津謁見中堂不知所爲何事說者曰爲設電事又曰爲俄人蠢動仍請來兵防守事莫得其詳也該官金姓其名尙未得悉也○三營舊址國王下令不許毁壞巳派人看守仍請防兵之說恐非子虚也○民有議開金礦者聚有多人請於當道被斥逐而去○雨暘不時致多瘴氣雜災叢出保身者當如何珍攝耶○民以華軍盡撤思其去歲之功刻不能忘議將爲諸營官建立牛祠報其恩德惟欲以袁司馬爲功之首而盈庭聚訟尙未定議云○某甲育鷄爲業月之初間一雄鷄破殼而出見其兩翼之下復生兩翼遠近傳觀以爲奇事現則呼羣啄粟無異常鷄究不知主何吉兇也○十六日晨雨午刻雨止晚間明月當空天無片雲哀哀小民不禁欣幸滋深矣乃至夜半又陰而雨雷聲大震房屋有傾頽者且虢虢之聲不絶千耳及天明而止何阿香之不憚煩耶十七日仍雨以致米薪騰貴民之束手待斃者不乏其人暑雨怨咨此之謂夫○希化船頗見利息惟行太怱忙人之欲搭其船者往往不能赶及且託帶信物多有遺失之虞爲不便耳○金玉均之黨有一趙姓者其爲人也小有才遇事生風欺壓平民國人皆惡之而不敢與抗誰意其恃胆妄爲日日將宮中之事密報日公使館中以致王之一舉一動日人無不周知王現查出獨加以重罪流配最遠之地又將其子趙某治罪賣國營私者庶可知所警惕乎○商人某夜間被賊竊去銀物驚起執獲物皆搜出將賊送與該國衙門聞巳杖枷治罪矣○大雨而後天氣陡寒非衣重棉不可中伏而若重陽時節時令之不調可知矣是有望於燮理陰陽者○馬山舊營盡行拆毁恐内藏奸宄也以後兵船皆泊仁川此口遂廢○國王以華營撤去恐有意外之虞練軍數營每夜戒嚴刁斗之聲徹旦不歇○各道報水災者約十餘處淹斃人民不下數千人而王京一帶尤甚此地居民以地爲炕水一入門卽無坐眠處蛙聲閣閣竈無烟矣呱呱小兒隨水浮蕩而去者不知凡幾傷心慘目莫過於斯○聞慶尙道某山中聚有數萬人官遣散之不從招撫之不聽姑息養奸將若之何○王將設内務衙門以事務紛雜故也聞王君已升爲此爲衙門叅判之職此二品也較前進一級矣惟王君巳回不知肯應此召否○懇太公者已啓行約七八月必能返國小民引領跂足不啻婴兒之望父母焉尙恐此信不確見人每殷殷致詢云○日商在王京者約數十人較前甚爲安靜不敢滋事亦不敢如從前之任意游行矣○訛傳法已定議以兵船十艘載兵數千人直抵朝鮮索取沿海諸島效英俄之所爲如不應允卽攻打仁川由仁川而進王京云云此言一出舉國驚惶以爲力不　支事不可爲矣思患當預防鳥可以謡啄而置之耶○逃入日本者金玉均而外尙有徐扑二叛臣惟金玉均素有聲譽遂皆以玉均爲口實而彼二人　　及者究之厥罪維均無分首從也聞徐扑二人因人不甚掛齒現已潜叵探視視消息或有機可乘卽通信與金以作　 
内應此亦不足據之談然　漸防微未可忽也噫　星星之火可以燎原涓涓之水流爲江河可不愼哉 
[果育堂經收各鋪各鄉善士斗香捐數八月初八起二十日止]  
　　頭鋪四開三元錢十四千零七十○二鋪四開一元十六開一元錢十九千三百六十四○南三鋪八開一元錢五千一百廿○北三鋪虚對一元錢十一千零八百八十五○七鋪洋一元八開二元錢三十一千三百十九○八鋪洋二元四開二元錢十千零五百九十一文○九鋪錢七千七百十三○十鋪洋二元足對一元虚對一元四開二元錢十七千二百七十○十二鋪洋一元虚對一元八開一元錢十三千六百四十六○十五鋪洋二元虚對一元八開一元錢十三千一百廿三○四鋪津三元虚對一元四開二元八開二元錢十五六百零六○十六鋪洋七元足對一元虚對三元四開八元八開八元十六開一元錢八十七千四百十一文○十九鋪洋一元虚對一元錢十七千三百廿五○二十鋪洋一元八開一元錢十三千八百七十七○廿三鋪洋一元虚對二元四開一元錢三十一千一百十九○廿二鋪洋一元錢十六千六百八十七○廿七鋪錢十五千四百四十九○共洋廿二元虚對十一元足對兩元四開十九元八開十六元十六開二元錢三百四十千零五百八十六文○又北新經鎭董經勸五十九戶洋五元錢十三千五百廿文○張家橋季正昌經勸廿七戶洋四元○引翔港鎭董張勸十五止洋三元四開二元八開一元以上共洋十二元四開二元八開一元錢十三千五百廿文 
[果育堂經收各善姓繳堂斗香捐數十六日起二十日止]  
　　劉正孝洋十元左小崖經助洋三元錢十四千七百八十五衆友方慶和陸長麟恆記各友王潘氏等十一戶百壽愿五戶洋各一元懷山堂霍銅洋一元懷德堂胡虚對開一元顧成德堂四開二元葛敬德堂四開一元八開一元趙秉源錢一千文和貴堂保安錢五百六十五合宅平安同順行蔡心餘堂黃金忠有容堂夏沈翠山陸震甫童宅嚴芝生九戶錢各五百力不從心氏王使二戶錢各四百王詒記徐李二姓湯瑞堂三戶錢各三百丁眞伯錢二百五十徐宅無名氏王彩彔蔡宅丁春翹趙宅無名氏毛恆三楊渭生方虞氏經理和陳竹村王長慶張桂堂梅慶和二十三鋪甲十六戶錢各二百王趙氏徐丁氏陳姓俞姓朱王氏徐姓高宅賈胡氏八戶錢各一百朱姓林姓徐虞氏蔡宅四戶錢各五十文○五日　洋十八元銅洋一元虚對一元四開三元八開一元錢廿七千文其廿一日後續收之捐容於月底核登此佈 
[果育堂經收粤賑并繳堂各鄉各鋪斗香捐移賑總單八月廿一起二十九日止]  
　　吳興氏求病速愈洋三十元陳俞氏病愈完愿洋十元保平安酌古堂九如軒主葉府四戶洋各二元太原宋氏求病愈洋一元銅洋一元隱名氏張善姓二戶洋各一元濟善堂門首桶捐洋二元銅洋一元足對一元八開四元錢九百四十八文新北門桶捐四開一元錢一百三十八○左小崖經勸五戶洋二元錢一千五百三十裘寳森經勸三十三戶洋二元八開四元錢三千七百麗娟女史洋一元武林吳家頴四開二元王寳珠八開一元陳仁揚張炳洲王寳生求寳森四戶合錢五千文王惠卿李德寳二戶錢各一千文章隱名氏錢七百徵記錢六百三十濮善姓利昌行衆友二戶錢各五百五十周嘉麟王仁貴全松溪存古堂金程凝遠五戶錢各五百楊記錢四百吳興吟記馮姓二口錢各三百濮姓未晉笙黃秀山三戶錢各二百趙善姓鈕友梅周鼎臣張榮堂顧錫春不留名無名氏七戶錢各一百○洋經鎭寳仁堂經勸洋三元足對一元虚對三元八開一元錢二十一千七百　十文引翔港鎭董經勸洋五元銅洋一元錢九百四十五○南三北三鋪錢一千零五十七鋪錢五百八鋪八開一元錢七千八百十五以上共收洋六十六元銅洋三元足對二元虚對三元四開三元八開十二元錢五十二千六百零六文 
[付各鋪門上食刻捐啓捐簿等經費]  
　　刻斗香捐啓二千四百三十五字錢六千零八十六刷印工料五萬帋錢十五千文刻收捐聯票一百五十九字錢四百七十七文刷印捐上料一百八十本錢四千五百大票聯簿錢四百十六各鋪甲工食犒賞錢廿八千九百七十二收捐錢力九千七百六十洋涇寳仁堂手貼錢水虧串催人收捐工錢二千五百廿收茶點飯錢四千三百三十八來往信資等錢八百八十三文○共計錢七十二千九百五十二文 
[上海四馬路鋪灘文報局内恊賑公所經收賑捐九月上旬清單]  
　　初六日南匯縣署募銳一百零三册崇素堂一百元○協同慶號交來福州城守梁德軒恊戎募申三白四十五單閩安水門砲台蔡庫平番銀五十兩平海中營游擊劉庫平番銀二十一兩内防寗台洋三十元内防安台洋二十元内千把外額台洋十四元林如松洋二十元華稅德陳瑞生恊盛萬盛四戶各台洋二元陳坤泰永昌海關三戶各台洋三元硯記元美德順逢元萬和盛五戶各台洋一元朱和成萬利萬珍錢三戶各台洋五角共合收庫平番銀申規元一百四　 
十八兩九錢七分○果育堂募八月底止捐欵找五十元銅洋三元足對開二個虚對開三個四開三個八開十二個錢六文又募九月捐欵一百元○文寳求病速愈規元十兩○金陵　賑公所募第二批九月初一二日公所同人先行助遺愛堂廿本潦洋八元敬眞堂英洋十一元荀方堂本洋十五元明彰堂善記本洋四元春暉堂英洋二元順姓堂本洋五元文治堂英洋十元外收來安魏嘉名本洋二十五元隱名氏爲壻藜生落江遇救了願英洋五十元銳册募江寗愼德堂抱樸堂二戶各一元隱名氏本洋九元太平方英洋二元上河江募共本洋七元王錫卿募五戶共英洋一元何念喬銅英洋一元三槐堂錢四百文無名氏錢一百文　豐募銳岫共錢一千八百交何子安二百文何季平叔銘共四百文吳氏四百文不書名五百文無名氏共六百文又㪚錢二百七十文劉鳳池四百文李紹甫二百文相盛一千六百文以上合收英洋一百六十元另五角銅洋一元錢八百五十四文○靑浦　　友齒募滬六百五十二七九號三册不留名十二元陶潤之陶書堂二戶各二元源康興莫釐頑石氏二戶各一元綿力子無力子方善卿三戶各半元無名氏莫釐峰人五角留餘軒七百文中秋餅八百文談伯記李雲堂朱維基三戶各四百文馬尙德源泰祥聚豐順記謝南山四戶各二百文永和祥邵永昌二戶各一百廿文朱彦堂石履玉葉樸生席惠生知稼樓五戶各三百文謙益堂三百六十文共合收洋廿五元○金沙姬古愚翁募申三百四十七單馮印之陳晝堂惜陰軒三戶各一元無名氏王翰園孟淑之潘培遠堂甘仲英韓穆齋韓靜齋包傳經堂徐文紀陳雨辰袁西周于杭卿十二戶各五角力不足四百文郭陳氏七百共合收洋十元○金陵祝善隆莊交來申三日四十六單了願人庚記四十元食舊堂四十三元勉力子爲子病愈吳邵氏求夙恙痊愈二戶各十元鄭秋亭募銳一百四十二册七元松谷子無名氏苦省場費人李修本求女病速愈四戶各一元無名氏三元　少楨爲妻求病速　二元黜石齋櫃中六元錢七千六百文鼎茂櫃中四元錢二千八百文點石齋櫃中二元錢二千四百文諶祠櫃中一元錢二千二百文諶子餘櫃中三元錢七百文江義和櫃中二元錢四千七百文江浦唐鳴盛少都華捐月餅費河南欒仁書屋安東縣黃重幹皖懷舒景元吳啓沃六戶各二百文無名氏㪚錢二百六十二文又一百五十八心餘力薄人五百文無名氏月餅費十六戶各二百文以上合收英洋一百五十九元錢五百文○知非俗客十元○金陵申昌書畫室交來人示渾然余氏三十元○源豐潤號銅洋四元○本日共收英洋六百四十四元五角銅洋八元規元一百五十八兩九錢七分足對開二個虚對開三個小洋十八角錢一千三百六十文 
[上海四馬路浦灘文報局内恊賑公所經收賑捐九月上旬清單]  
　　初七日楊州元亨利募規元二百八十一兩九錢一分二厘○楊州復茂恆募四十九兩七錢九分七厘○太倉繆紉蘭翁募銳二千八十七册奏和興二元○靖江鹽棧交來無名氏四元○梁溪賓興處楊二元○杭電局募第十三次守約軒俞十元芝香舘主人西冷有心無力人佑發財三戶各二百文佑平安佑落第二戶各四百文守分居士五百廿文補不足三百廿文合收英洋十二元○嘉禾陳繹如翁募銳一千七十二三册虞魏氏鹽梅居士清溪無名氏孫春記四戶各五百文不書名沈槐清震亨坊上柏五福園葭孫氏三省居士王雲生七戸各三百文陳申甫無名氏宋翔卿晋記行程陳氏陳邵氏沈陳氏屠有森姚發祥錢文高愈叙順鍾銅山童子儲發壽張正祥王壽福十五戶各二百文程漢草石韞山莊九思小舍李鴻飛談永芳吳豐查銘之邊廣川陳兆龍王長生十戶各五角濱記一百文棣華書屋六百文蓻蘭山房無名氏俞叙慶沈長慶顔世榮張五福姚慶源七戶各四百文鍾厚德顔織文張笙賓三戶各一元合收英洋十七元錢五百十五文○杭省錦茂號交來有心無力子募銳二千一百四十三册來福春五百文戴長興邱忠高二戶各三百文陳如林陳學本二戶各二百文李士全五百五十文王求俊一百七十五文合收英洋二元○本日共收英洋三十九元規元三百三一兩七錢零九厘錢五百十五文○附收沙州賑英洋二百三十一元規元四兩四錢九分九厘另行评報 
 
 

Page 11

 
 
[光緒十一年九月初二日京報全錄] 　 
　　宮門抄○上諭一道錄前○發抄旨四道○雲督岑奏請從優議卹片○晉撫奎奏叅革各員查封備抵片○湘撫卞奏請對調知縣摺○粤督張等奏爲陳明片○將軍金奏請揀補防禦片○又奏報修理城工完竣日期摺○將軍希奏請委署知縣片○九月初二日内務府國子監正紅旗值日無引見○善慶假滿請安○湖南學政陸寳忠請訓○四川學政盛炳緯請訓○卓公請假五日○内務府奏派致祭内外城隍廟派出巴克坦布崇光○倉場奏漕船五日回空○召見軍機盛炳緯陸寳忠○發抄譚鍾麟奏儘先游擊王有德借補甯夏鎭後營都司奉旨兵部議奏欽此○又審明已革遊擊蘇國柱毆斃圖姦伊妻之蘇家務案定擬奉旨刑部議奏欽此○又請將未能講求管務之紫陌管都司管則遠開缺另補逞忿妄控之千總王承禧革職奉旨着照所護兵部知道欽此○謙禧奏補用令裘履謙補灤平令奉旨吏部議奏欽此○○岑毓英片再各營瘴故員弁迭經臣附奏請卹在案兹續查有記名提督李逢祥提督銜遇缺題補總兵潘光斗副將邵天爵補用副將繆永錫劉榮樑副將銜補用叅將馬連發遊擊袁錫中胡雲貴副將銜補用都司趙倫吉李理遊擊銜補用都司興勝補用都司龔金林陳東山楊德溥都司銜補用守備馬友林補用守備陳燦斗宋遠旺朱懋清張金才陸昌熾任占鰲守備銜補用千繼李雙通王胃春李文昭馬福玉補用千總李鳳田應堂戴興榮馬恩深李文良高永鰲傅玉堂余定海王永清刁成方萬安靳林莊趙國樑高步陞黃昌林姚占魁儘先補用把總吳天受尹潤森金培高趙朝清張雲龔占標蔣玉華楊振香魯國樑和容馬發祥張仲寅卞天喜農有信唐茂先馬春先馬瀛洲郭東明孕明光胡有元陸長清盧春王明貴徐定國劉才張林馬湧馬德李雄才高金元白于禮楊清王元壽劉德貴李南亭鄧學儼外委毛榮祥嚴正山馬河書李興祥郭俊河額外彭平安雲騎尉馬連城外奬記保把總張智貴張爾昌曾得勝方煥章馬成功彭敬廷郭典周德源武生李先甲馬永福周鼎甲同知銜雲南補用知縣楊毅知州銜分省補用通判許繼田雲南補用州判李實蕃五品銜廣四補用州判陳虞昌候選州同何永清候選從九品劉雲清從九品職銜姚瑞廷黃洪璋龎維義增牛龎鼎文生黃富徵錢德彰孟廷弼監生鄭闌齊廖光斗戴希馬傅呈瑞等一百一十二員名均奉撤先後在途瘴故據記名提督何秀林吳永安總兵丁楨朱洪章統帶景字營五品卿銜吏部主事唐景崧曁管務處道員陳席珍等呈報前來臣查該故員等隨征外域屢立戰功今奉撤入關在途染瘴捐軀深堪憫惻合無仰懇天恩賞准勅部將該故員李逢祥等一百一十二員名分别從優議卹以慰忠魂除將瘴故勇丁另行咨部外謹兩片具陳伏乞聖鑒訓示謹奏軍機大臣奉旨李逢祥等均着交部分别從優議卹欽此○○奎斌片再告病綏遠同知清長欠交任内正雜欵銀七千三百一十四兩零丁憂靜樂縣知縣李兆勷欠交任内正雜欵銀六千三百二十三兩零已革前署沁源縣知縣宏繼欠交任内雜歀銀五百五十六兩零已故祁縣知縣胡德修欠交任内正雜欵銀三千七百七十兩前因舊欠未據完缴經臣奏請將清長李兆勷一併暫行革職與巳革之程宏繼並已故之胡德修家屬均勒限四個月追繳奉旨允准欽遵轉飭在案迄今已屆限滿該員清長程宏繼所欠正雜銀兩仍屬絲毫未繳李兆勷現據撥解過銀四百八十五兩零尙欠銀五千八百三十七兩零胡德修家屬父過銀四百四十八兩零尙欠銀三千三百二十二兩零均未清交未便再事姑容據布政使高崇基會同清源局司道詳請奏叅前來臣覆查無異相應請旨將清長李兆勷卽行革職與已革之程宏繼已故之胡德修等各寓所資財先行查抄提訉嚴追查清長係正黃旗滿洲覺羅瑞齡佐領下人李兆勷係山東歴城縣程宏繼係安徽歙縣人胡德修係順天府宛平縣人並請飭下各該員旂籍迅速查封家産俻抵以期欵歸有着理合附片具陳伏乞聖鑒訓示施行謹奏奉旨已錄○　頭品頂戴湖南巡撫臣卞寳第跪奏爲知縣循例廻避揀員對調恭摺仰祈聖鑒事竊查例載題補得缺之員到任後查明原籍與所在五百里以内者酌量攺調等因兹據署藩司孫翹澤署臬司夏獻雲會詳據宜章縣知縣朱益濬禀稱現年三十九歲江西蓮花廳人由優廪生考取同治十二年癸酉科拔貢中式是科本省鄉試舉人十三年甲戍科考取宗室官學漢教習光緒三年丁丑科會試中式進士覆試一等殿試二甲朝考一等欽點翰林院庶吉士庚辰科散舘二等引見奉旨着改爲知縣歸部卽用欽此當經呈明親老籖製四川梓潼縣知縣係屬遠省題明以近省攺選遵例報捐同知銜光绪六年九月分籖掣湖南清泉縣知縣領憑起程十二月十二日到省七年六月二十五日到任調補宜章縣知縣奉准部覆十年三月二十二日到任該員原籍江西蓮花廳至湖南宜章縣任所計程四百六十里係在五百里以内例應廻避到任後始行查明理合禀報等情當經由司扎行該管郴州直州查取程途里數清册覆核相符　准廻避攺調經前署撫　奉請以新寗縣知縣陳建常對調旋准部咨要缺廻避對調應於字項相同之缺另行揀選等因查宜章縣係冲煩難兼三要缺現復於現任兼三要缺人員内逐加揀選查有桃源縣知縣陳玉祥現年六十歳廣西平樂縣人由監生報捐府經歴分缺先用選授永州府經歴咸豐七年二月到任旋奉調營恙遣隨同援粤克復興安縣内保以應升之缺升用又克復平樂府城案内奉旨以知縣仍歸湖南補甲欽此十年十二月到永州府經歴任十一年題補桂東縣知縣先赴署理同治元年六月到任旋捐京不運費加知州銜拿獲土匪出力同治四年閏五月十八日奉旨着以知州補用欽此五年請咨赴部引見奉旨准其補授桂東縣知縣欽此六年七月到任因十年俸滿奉部調取光緒三年十一月初五日經欽派王大臣騐放四年四月初三日回任六年大討保荐卓巽調補桃源縣知縣先赴署任光緒八年七月二十六日奉文實授查桃源縣亦係冲煩難兼三要缺與宜章縣缺分相同堪以兩相對調會詳呈請核辦前來臣覆查桃源縣知縣陳玉祥清廉隱練任内並無違碍處分堪以調補宜章縣知縣所遣桃源縣缺查宜章縣分　濬年壯才明堪以對調該員等現調之缺均距原籍在五百里以外對品調補銜缺相當毋庸送部引見至該員朱益濬係冉調入員任内並無叅罰案件陳玉祥亦係再調人員其白内叅罰案件已於光緒十年十月十一日欽奉恩詔寛免謹曾同署湖廣督臣裕祿恭摺其奏伏乞皇太后皇上聖鑒勅部核覆施行謹奏軍機大臣奉旨吏部議奏欽此○○張之洞等片再上年十二月臣以粤省防急餉絀電奏請勅署山西撫臣奎斌於晉省生息公欵内籌借銀二十萬兩解粤由粤按年納息仰蒙恩允兹准奎斌節次來咨於善後鐵絹兩欵内各籌撥銀十萬兩解津匯粤旋准北洋大臣李鴻章電稱第一批於正月十二日到　第二批於三月二十五日到津當經分别匯寄至粤由善後局彈收充餉應給息銀應　粤借匯豐洋欵成案用息九厘每兩七厘五毫第一批十萬兩自光緒十一年正月初一日起息第二批十萬兩自四月初一日起息每年分兩季解晋應用至如何歸本之處應俟咨商山西撫臣妥辦據廣東善後局司道詳請奏咨前來除分咨外理合附片陳明伏乞聖鑒謹奏軍機大臣奉旨戶部知道欽此○金順片再奴才所部吉林三姓正藍旗防禦慶福病故業經奏報外其所遺防禦一缺應在軍營揀補以重官額查有吉林滿洲廂　旗富靑阿佐領下驍騎校佐領銜花翎卽補防禦恆山打仗獲勇當差勤愼堪以擬補其恆山遞遺驍騎校一缺查有吉林三姓正藍旗文哲佈佐領下領催協領銜卽補佐領玉崑心地樸誠熟習營務堪以擬補以上二員均在軍　差戰得力如蒙俞允統俟軍務完竣再行送部帶領引見以符定制謹附片具奏請旨軍機大臣奉旨着照所請該部知道欽此○○帮辦軍務大臣伊犁將軍奴才金順謹跪奏爲伊犁綏定城工修理完竣日期恭摺具陳仰祈聖鑒事竊奴才據委辦伊犁善後局江蘇候補知府游春澤伊犁鎭總兵劉宏發申稱據委修綏定城城工委員山西　缺題奏知府吳炳鑫伊犁滿營恊領恩詳呈報奉派監修綏定城城垣月城正城樓越城樓角樓砲樓馬道女垜口北城正中蓋造關帝廟一座等項工程於光緒八年五月初一日開工起至十一年四月二十二日一律完竣除將應用工料以及監修管工各員薪水字識局勇口分局費等項銀兩逐欵分晣造具細數清册另案呈報所有修理完竣日期合先具文呈　等情請奏前來奴才除飭總理警後局委員前往查騐並取具監修委員保固甘結另行咨部查核外所有修理綏定城工程完竣日期理合恭摺具奏伏乞皇太后皇上聖鑒謹奏軍機大臣奉旨該部知道欽此○○希元等片再署伊通州知州員啓章調省另有有差委遺缺查有揀發委用知州端啓辦事勤敏堪以委署令理據署分巡道孫堪詳請具奏前來除飭分檄遵照外理合附片具陳伏乞聖鑒謹奏軍機太臣本旨吏部知道欽此 
 
 

Page 12

 
 
[光緒十一年九月初三日京報全錄] 　 
　　宮門抄○上諭兩道錄前○西撫李奏審明議擬摺○豫撫孫奏請飭部更正註册片○雲督岑奏請補武職各員摺子○九月初三日理藩院戀儀衛光祿寺廂白旗值日無引見○崑岡謙光各假滿請安○伯王請假五日○召見軍機惇王○○暫護廣西巡撫一品銜按察使臣李秉衡跪奏爲臨桂縣民葉水生因瘋砍傷義母身死審明議擬請旨遵行事竊光緒十一年二月十六日據署臨桂縣知縣裘彬詳報縣民葉水生因瘋砍傷義母葉劉氏越十二日因傷身死一案前據臣潘鼎新以案情重大批飭提府審辦該犯葉水生瘋病漸痊經接署縣全文炳將該犯及應訊之地保隣証人等解府由桂林府知府秦煥督同全文炳審擬解司臣在邊關辦理防務經鹽法道慶愛代果司衙門覆審解勸由藩司張夢元代臣提案研鞫緣葉水生籍隸臨桂縣係已死葉劉氏義子自兩歲時經葉劉氏向同姓不宗之葉春彩接冋過房撫養長大爲娶妻室葉水生平日孝順並無遠犯光緒九年十二月内葉水生染思瘋癲病症時發時愈每逢瘋發不省人事葉劉氏因其尙屬安分並不滋事不忍送官禁錮自十年三月醫愈後亦未再發十一年正月内葉水生之妻葉葉氏因家道貧苦出外傭工不在家中是月十七日傍晚時候葉水牛舊病陡發拿起桌上菜刀在堂屋跳舞葉劉氏大聲喊呌上前奪刀葉水生用刀亂砍致傷葉劉氏偏左偏右顋頰撲跌倒地復被砍傷　後時有同居之李春華在房内聞閙出看赶救不及葉水生手執菜刀仍在屋内亂舞李春華喊同隣人郭遠合陳萬興赶至帮同奪取菜刀將葉水生拿住適值葉葉氏自外回家當將葉劉氏扶起問明情由延醫調治投保將葉水牛解縣經前署縣裘彬提騐該犯葉水生目瞪　獃語無倫次患瘋屬實一面騐明葉劉氏傷痕飭醫提集隣証訊詳詎葉劉氏醫治不效於正月二十九日因傷身死復經該縣詣騐並提騐葉水生瘋亦漸愈訊供通詳批飭提府審辦接署縣全文炳提集犯証解經桂林府知府秦煥督同審擬由司解院藩司張夢元代爲提鞫據供實因瘋病復發用刀砍傷伊母身死詰無裝瘋揑飾情弊嚴究不移案無遁飾查律載子毆母殺者凌遲處死又例載子毆殺父母之案無論是否因瘋悉照本律問擬如離省在三百里以内審明後卽委員　同該地方官押赴犯事地方卽行正法仍將首級梟示又義子過房在十五歲以下恩養年久若於義母有犯毆駡等情卽同子孫取問各律又瘋病之人其親屬隣佑人等容隱不報致殺他人者照知人謀害他人不卽阻當首報律杖一百各等語此案葉水牛因瘋持刀砍傷其義母葉劉氏偏左等處越十二日因傷身死查葉水生係葉劉氏義子自幼接養撫大巳爲婚配實屬恩養年久應與親子同論葉水生合依義子過房在十五歲以下恩養年久若於義父母有犯　同子孫取問各律例子毆母殺者凌遲處死律擬凌遲處　臨桂縣係附省首邑本擬於審明後卽恭請王命押赴犯事地方正法梟示惟查子毆殺母之案例内載以無論是否因瘋悉照本律問擬　義子因瘋砍殺義母是否仍照本律閱擬並無明文未敢遽行處决相應請旨遵行地保蕭林隣佑郭遠合陳萬興及該犯同居之李春華于葉水生染患瘋病容隱不報以致葉水生因瘋殺斃　命均屬不合亦應照例問擬蕭林郭遠合陳萬興李春華均合依瘋病之人其親屬隣佑人等容隱不報致殺他人者杖一百例擬杖一百折責發落地保仍革役屍棺飭埋無干省釋除全案供招送部外所有審明議擬緣由謹恭摺具奏伏乞皇太后皇上聖鑒訓示施行謹奏軍機大臣奉旨刑部速議具奏欽此○○孫鳳翔片再查留豫儘先補用叅將童志成係安徽六安州人本姓黃氏幼年因粤匪竄踞州境全家殉難經前河南沈項縣丞童嘉梅之子楚生收留撫養遂從童姓前因黃氏無嗣呈請復姓歸宗經部議駁兹據該員禀稱現奉兵部奏定變通武職歸宗章程凡副叅等官或已補實缺或經歸標候補如有更名復姓等項均取具印甘各結由各督撫奏明辦理等因該員係河南補用叅將前于光緒元年十二月問以游擊歸臣標候補嗣保叅將又經咨部有　並無違碍頂冐情弊取具同鄉官印結造册禀請具奏前來臣覆查無異合無仰懇天恩准將花翎副將銜留豫補用叅將童志成攺爲黃正臣仍留河南補用飭部更正註册出自鴻慈除印結履歴咨部外謹附片具陳伏乞聖鑒訓示謹奏軍機大臣奉旨着照所請兵部知道欽此○○降二級留任雲貴總督臣岑毓英跪奏爲揀員請補副叅遊都守各員缺以實營伍恭摺仰祈聖鑒事竊臣准兵部咨光緒十一年正月初八日奉上諭貴州古州鎭總兵着丁槐補授欽此當卽欽遵轉行查丁槐補授總兵所遣雲南順雲愶副將員缺滇省此次出關出力人員應准其挾抄選儀先人員請補又鎭雄營叅將李連龍接准部咨補授雲南曲尋恊副將所遺鎭雄營叅將員缺現當辦理邊防應卽揀員請補又提標中軍參將缺前以總兵銜儘先副將趙發請補准兵部咨覆俟屈洪泰引　見開缺後另行核辦迄今未見核覆應另揀員請補又雲貴督標左營游擊常榮調補昭通鎭左營游擊奉部覆准所遺督標左營游擊員缺滇省現有儘先人員准其揀選請補又開化鎭左營都司李崇魁瘴故遺缺准兵部咨覆係題補之缺應用預保該省預保　人應用揀發應令迅揀合例人員請補又龍陵營中軍守備缺前以升用都司儘先守備王世雄請補准部咨查王世雄旣保補用都司其儘先守備班次已斷應歸揀發　司班補用照章不准借補守備其龍陵營中軍守備應令另揀合例人員請補等因先後咨○到愼臣查順雲地處極邊貢任綦重必須久歴戎行熟悉邊情之員方足以資控制兹查有此次出關尤爲出力之記名總兵黃河洲謀勇兼裕馭兵有術堪以借補順雲協副將又查有提督銜記名總兵雷應山胆略出衆槍砲尤爲嫺熟堪以借補鎭雉營叅將又查有儘先副將雲南順雲恊右營守備李福興勇敢過人戰守得法堪以借補提標中軍叅將又查　副將銜儘先補用叅將陸鳴皋胆識兼優紀律嚴明堪以借補雲貴督標左營遊擊又查有部文指歸揀發班補用都司奉駁請補龍陵營中軍守備王世雄驍勇善戰最得兵心堪以請補開化鎭左營都司其龍陵營中軍守備缺查有都司銜儘先守備馬白珍素性馴良有勇知方堪以請補查該員等均係調派出關迭着戰功以之請補各缺雖與例稍有未符實係因地擇人鼓勵將士起見謹將該員等簡明履歴繕具清單恭呈御覽仰懇天恩俯念邊防緊要賞准分别補授於地方營伍均有裨益如蒙俞允並懇勅部頒發劄付俟邊防稍鬆再行給咨送部引見以符定制所有揀員請補副叅遊都守各缺緣由謹會同雲南巡撫臣張凱嵩雲南提督臣黃武賢恭摺具陳伏乞皇太后皇上聖鑒訓示謹奏車機大臣奉旨兵議奏單併發欽此○○奎斌片再臣前於清查案内奏請將虧短正雜銀之告病嵐縣知縣任之騮暫行革職勒限半年追繳又於特叅虧欠銀米各員案内奏請將虧短雜款銀兩並本色米石之告病忻州直州知州曹熾昌先行摘去頂戴勒限四個月追繳又於二叅限滿欠欵各員案内奏請將虧短雜欵並米價銀兩之已革陽高縣知縣姚兆勒限四個月追繳均經奉旨允准欽遵轉飭去後查任之騮應交正雜銀一千六百三十三兩零曹熾昌應交雜欵銀一千五百二十八兩零本色米九百七十四石零姚兆應交雜欵並米價銀一百二十七兩零均先後於銀内照費繳清此外並無應交未完款項據布政使高崇基會同清源局司道具詳前來臣查該員等於被叅後卽將虧短銀米依限清交尙知愧奮惟姚兆係另案叅劾人員相應請旨將任之騮暫行革職處分曹熾昌先行摘頂處分悉予開復並請勅部將姚兆勒限追繳原案查銷除檄飭遵照外理合附片具陳伏乞聖鑒訓示謹奏車機大臣奉旨着照所請該部知道欽此○○張之洞等片再查定例内開期滿教習俸滿教職知縣分發各省試用者到省二年後令該督撫照例甄别按班序補又准部咨嗣後無論何項出身凡係補缺應行具題者試用期滿由該督撫詳加甄别專摺具奏各等因咨行遵照在案兹查　職俸滿分發知縣聶大昇江西清江縣廪貢由德化縣教論俸滿保薦赴部經欽派王大臣騐看覆奏奉硃筆圈出以知縣用欽此呈讀分發遵例捐指廣東試用光緒九年四月二十七日到省試用已滿二年例應甄别據藩臬兩司詳加察看具詳請奏前來臣等覆徊察核該員聶大昇樸實安詳心地明白堪膺民社臣等謹會同附片陳明伏乞聖鑒謹奏軍機大臣奉旨吏部知道欽此 
 
