# 1915 - 262 - 4915311

 

Page 1

 
 
   
 
 

Page 2

 
 
時評 
[果不難歟（默）]  
　　籌安會之人曰天下無難事袛須毅力做去耳嗚呼本此不難之心以辦事亦何事不可爲哉人民有反對不難以權力壓服之也國際有交涉不難以手叚和解之也即至地方騒動擾亂如前次之革命亦不過忍一時苦痛不難徐起而收挩之也大局安危前途利害可勿計較列不難以國家爲孤注之一擲也舍此以外更無難事則今日解决之法無論若何解决可矣參政院可也國民會議亦可也請願代表自决可也另組機關亦可也國民舉行投票可也籌安會自行投票亦可也顧何以主張紛紛廻旋曲折而不敢直決耶 
然則籌安諸人尙不能自信爲無難也歟 
[命令]  
　　九月二十三日大總統策令審計院顧問洋員寳道給予二等嘉禾章棠馥給予三等嘉禾章此令又令朱慶瀾給予二等文虎章此令又令楊汝植張潤霖單鎭均給予三等嘉禾章陳宗蕃錢懋勛張宗彦均給予四等嘉禾章此令又令兼署奉天巡按使叚芝貴特别委任監督該省財政事務此令又令據奉天巡按使張元奇電稱財政廳廳長董元亮乞假修墓詳請辭職等語董元亮准免本職此令又令任令張厚玉爲奉天財政廳廳長此令又令任命張宏周爲奉天全省警務處處長此令又令派唐宗愈兼任督辦黑龍江勸業銀行事宜此令又令外交部呈請以黑何道道尹王杜兼任愛琿交涉員應照准此令 
又令財政部呈據署山海關監督曲卓新因病詳請辭職曲卓新准免本職此令又令調任張允言署山海關監督此令又令任命程恩培署杭州關監督此令又令蒙藏院呈請將署參事尹良叙列四等應照准此令九月二十四日大總統策令張口忠給予三等文虎章此令又令齋耀君給予四等嘉禾章此令又令兼署奉天巡按使叚芝貴暫行委任監督該省司法行政事務此令又令財政總長兼鹽務署督辦周學煕呈請任命柳汝礪張同臬爲僉事應照准此令 
又令海軍部呈請任命許鳳藻爲海軍總司令處副輨應照准此令又令内務部呈准湖北巡按使段使段書咨請以吳兆霖徐家璸陳曾箎張仁鑑楊學時徐煥斗劉松葉時華爲湖北漢口警察廳警正應照准此令又令陸軍部呈請將張子揚授爲陸軍步兵少校李長榮靳恒藻授爲陸軍騎兵省校應照准此令九月二十四日大總統申令内務部呈准文官商等懲戒委員會議决交付懲戒湖北沔陽縣知事覃兆鵾疏防匪刦一案依知事懲戒條例第六條第十三款應受褫職並奪官處分等語覃兆　准照所議褫職並停叙實官餘並如扔所議辦理此令 
[專電]  
　　北京電南海地狹不敷辦公故公府有與清皇室互換之說 
　　北京電全國聨合請願昨假福壽堂開會到者二百餘人 
　　北京電國民會議審查長閩派王善荃黑派蔣運升 
　　北京電川省請撥六十萬元剿匪已允 
　　北京電張元奇明日來京 
　　北京電日本擬在吉省設拓殖公司巡按請示辦理 
[特約路透電]  
　　北京電袁總統批答參政院恢復帝制之呈文大旨謂議决憲法之權操於國民會議故國體問題應審愼討論不可草率解决云云國民會議之最後選舉十一月二十日可畢已見總统命令選舉旣畢國會卽行召集以期得確當之民意政府已　參政院呈文交國民會議籌備處閱看並諭其趕速辦理選舉事宜俾國會可按定期開會袁總統此種批示乃表示不欲草率解决之意大約帝制問題須至明年一月間始可解决（二十五日） 
[譯電]  
　　北京電湖南廣東甘肅江西有亂黨希圖蠢動政府因各省有防患不以爲慮（二十四日） 
　　北京電袁總統定十月四日親祭關岳由内務　商二總長助之各省紳士現擬上第三次請願書於參政院袁總統將於日内在公府召集軍官討論帝制問題（二十五日） 
[戰電]  
　　其一（英人路透電） 
　　雅典電希臘皇已擬定動員之諭旨今夜將正式宣佈國人大爲奮發（二十四日） 
　　倫敦電路透電社探悉駐京希臘使署接雅典來電稱希臘鑒於希國之舉動不得不下動員之令昨夜希皇已署定動員諭旨（二十四日） 
　　雅典電希臘微發二十班兵士（二十四日） 
　　雅典電希皇在宫内召集會議討論動員事衆意僉同下議院將於星期三日開會宣希戒嚴令政府下令徵發汽船鐵路禁止運貨國家銀行發出英金六十五萬鎊以供目下急需（二十四日） 
　　雅典電希王簽定動員令之前曾與首相會商首相謂此舉乃應付布國熊度唯一之方法希王乃允陸軍大臣繼即入覲（二十四日） 
　　倫敦電路透電社從外交方面探悉布國政策若何仍無確切消息故巴爾幹近事之用意所在頗令人欵慮事變迅速殊足驚訝惟數界人士以爲希臘之下動員令不過繼布行動而發生耳布國境内並無仇英之惡感英國對於巴爾幹向行樸實調和之政策固爲布人所公認也（二十四日） 
　　倫敦電泰晤十報蘇菲亚訪員謂布國備戰之舉衆頗詫異紛紛猜測布政府之目的（二十四日） 
　　哥亚索電意國希臘僑民因巴爾幹大局日形危急赴瑞士者甚衆（二十四日） 
　　倫敦電希人之隸預備兵籍而僑庽於外者刻已紛紛紛回國從軍據塞國邊界最近消息云德奥至令未曾駐重兵於塞界惟有若干砲隧問或發砲耳羅國刻頗注意於邊界之事（二十四日） 
　　莫斯科電俄國斯拉夫民族會會長格志柯夫電致布國各大員謂俄人以爲布人前賴俄國之援助始脫土國之覊絆今必不反戈相向以政其同種而加八斯拉夫民族公敵之德國若布人爲間言所惑而有此舉則爲各國歷史前所未有之大罪云（二十四日） 
　　巴黎電今日下午公報謂德軍砲火較前更烈且更重要敵軍毒氣砲彈雖如雨下但法軍陣線仍鞏固如山亞拉境法砲重損敵軍防務香巴業德軍用毒氣砲彈轟擊法軍而尤注重索安貝爾台塞旭爾數處法軍回砲甚力亞貢法砲擊毁德軍戰壕多處德軍希圖修築爲法軍擊散勞蘭德軍亦用毒氣砲彈作戰全爲法軍擊退今晚公報謂敵軍轟擊巴桑村附近法軍戰壕法軍回砲甚力全陣線砲隊戰事甚爲活動法砲繼續毁敵軍防務及其機關槍掩蔽處且炸去大軍火庫一所毁防舍一所及擊散聚集之敵軍（二十四日） 
　　巴黎電隨伊凡洛夫及白拉西洛夫二將觀戰之法訪員報稱俄軍在伏爾希尼亞省大獲勝利破斯蒂爾河伊克伐河奥軍陣線俘敵數千人奥德軍在萊姆堡大路魯士克附近大遭挫衂俄軍已克復魯士克敵軍怱遽西逃俄軍緊追於後（二十四日） 
　　彼得格勒電德飛機於赴里加之途中爲俄砲所毁波羅的諸省之大戰仍在猛烈進行俄軍力扼陣地以擋敵軍猛攻今日公報謂俄軍已擊敗佛里特里區斯台特及里加西面之敵軍愛克境之敵軍受創尤重德軍棄炸彈及軍火甚夥而逃俄軍乘勝進攻特文斯克戰局無動靜俄軍在新亞力山大鎭湖境獲有勝利以鎗刺衝鋒敝多人獲機關鎗數枝僅一小山得失六次之多斯摩岡周圍戰事甚爲劇烈稍南尼們河上游俄軍與德軍以短兵接戰繼脑乃肉薄此種戰事近曾屢見足徵俄軍之勇武也（二十四日） 
　　彼得格勒電俄軍復於南陣地取攻勢在杜白洛要地前進奥軍猛力阻之未得效果俄軍俘軍官二十六員兵一千四百人獲機關槍多枝俄軍沿東面陣線占據高地及村莊俘敵多人哥塞克兵追擊者亦重創奥軍俘有多人哥塞克兵復向里斯特河及布哥維拉疾馳而下今日公報謂是役乃屬衝鋒兩軍接戰後俄軍復俘敵多人獲軍火甚夥（二十四日） 
　　彼得格勒電俄軍已由奥軍之手奪回魯士克於該鎭北面一役俘敵四千人（二十四日） 
　　倫敦電英帥費蘭巨報稱前三日内英軍陣前敵砲隊甚爲活動英軍回砲甚力前敵且有地雷戰事維無重要結果英軍飛機在伐蘭西安勒進攻得利擊中一火車且割鐵路數處（二十四日） 
　　羅馬電公報謂意軍前施行包攻行動幾圍困台洛爾邊界柯斯敦山之奥軍堅固地位今意軍復力攻遂奪其地星期五星期六星期三三日奥軍併力衝擊擬阻遏意軍之圍攻後乃分爲數隊突圍而出但星期四日意軍攻陷其地時奥兵降者一百二十二人意軍奪獲大宗軍械彈藥（二十四日） 
華廢頓電國務院接美人請阻突厥殘害阿米尼亞人之呈文後即飭駐君士坦丁之美使調查此事美國前曾因此事向土國提出抗議但無效此間接到消息謂四十萬阿米尼亞人已被殺死其無家可歸者尙有六十萬人（二十四日） 
　　倫敦電今日英皇召見俄國財政大臣（二十四日） 
　　其二（德人德文報專電） 
　　柏林電（由倫敦轉）九月二十三日德軍大本營公報云蘭里伐登西面大戰未畢昨日德軍俘敵一百五十人德軍在杜拉堡西面攻八俄軍前鋒陣地俘軍官十七員兵二千一百零五人獲機關槍四枝俄軍回攻德軍所占杜拉堡西南之陣線受挫而退哇斯區米亞尼北面與蘇波尼基東面中間之俄軍抵禦者已爲德軍擊破德軍追擊時俘敵千餘人該軍團右翼戰於新格魯杜克者正在前進（興登堡軍團戰况）伐洛夫加西面俄軍陣地已被占德軍俘軍官三員兵三百八十人獲機關槍兩枝稍南之戰局未有變動（里哇波爾特軍團戰况）洛其斯慶東面及東北面戰事仍在進行（麥　森軍團戰况）東南境戰局未變（東南境戰况）西境全陣線雙方砲隊及飛行家大爲活動法軍在沙歇塋地進攻德軍陣地爲德軍砲隊擊退德軍擊毁敵飛機三架（西境　戰况） 
　　華盛頓電駐美奥大使署宣布維也纳公報如下 
　　九月二十三日東加里西亞及伏希尼亞戰局未變伊克伐河有重砲隊戰事俄軍圖渡該河爲奥軍排砲所阻奥軍擊破俄軍陣線在洛伐雅米斯區附近俘敵九百人（奥俄軍戰况）戰局未變拉伐龍高原及杜洛米特斯孟台里其亞洛附近有意軍發砲轟擊（奥意軍戰况）騒河及特里拉河下游砲隊及斥堠戰事仍在進行波柴里伐克及格拉地斯特炸彈遍及全境（奥塞軍戰况）孟軍砲隊轟擊鐵哇杜（奥孟軍戰况） 
九月二十四日東加里西亞僅有哨隊戰事伊克伐河及斯蒂爾河戰事仍在進行俄軍在新波柴桀夫東南進攻兩次奥軍與俄軍血戰後卒擊敗之俄兵一聨隊在伊克伐河口附近渡過斯蒂爾河爲奥軍逐回該河東岸俄軍大受損失魯士克奥兵枝隊退至斯蒂爾河西岸（奥俄軍戰况）鐵洛里斯邊界附近土拉爾及康地洛有小戰事意軍進攻者均敗走意軍重砲隊轟擊福爾加里亞及拉伐龍高原意軍以十倍之衆進攻邊界柯斯同山奥兵枝隊因衆寡懸殊即行退走台爾資里有激烈之砲戰卡林西安邊界意國亞爾伯山兵進攻巴拉爾巴爲奧軍擊退大受損失今日爲奧意開戰之第四月末日前一月無大戰事兩軍間或交鋒亦僅限於一地而已意軍進攻者均遭失敗奧軍陣線較前更爲穩固（二十三日） 
　　由林電（由倫敦轉）九月二十四日德軍大本營公報云蘭里伐登東南羅斯村及斯特里姆村前曾暫棄今已奪回德軍復於杜拉堡前斯米里拉東北奪獲俄軍陣地俘敵千人 
德軍在俄敗軍之側維萊其加激戰俄軍猛攻者暫獲勝利德軍失砲數尊德軍追擊敵軍者已越過索萊哇斯查尼特拉拜伊伐茄新格洛杜克陣線敵軍敗退之際在柯里列斯其之上塞凡區境全陣線抵禦者已爲德軍攻破德軍已抵斯恰拉境克拉斯慶西北德軍於稍南俘敵數百人獲機關槍數枝俄軍圍攻洛其斯慶東而及東北面德軍前鋒陣地德軍已退至哇琴斯基運河及茄斯約爾達河後（東 
境戰况）東南境戰局未變（東南境戰况）昨 
 
 
 

Page 3

 
 
日全陣線砲隊及飛行家更爲活動英兵及印兵在拉巴塞運河南面進攻爲德軍砲火擊退英飛機一架在海濱擊落駕機人就擒 
[東方通信社電（日本人織）]  
　　北京電參政院對於國體變更之建議昨日已奉袁總統批答大要如左查憲法之决定係國民會議之職權事關國家根本大計自應格外愼重國民會議復選定於十一月二十日舉行已以敎令公布應候各省復選事竣即行召集開會以徵正確民意云云（二十五日） 
　　東京電陸軍飛行隊岩友中尉在所澤飛行之際因機械障礙從高墜落身死（二十五日） 
　　東京電日本政府因償還明年二月及三月期限之外債三千萬元故特募集内債業已開始協議東西銀行家承辦辦法（二十五日） 
　　東京電都下十新聞代表赴美團於今日乘天洋丸船赴美（二十五日） 
　　東京電美國博士斯德治氏關顧留美日人二三十年如一日近該博士乘佐渡丸船來日携有聖書一卷備於即位大典時恭獻日皇 
　　東京電青島攻圍軍司令官神尾陸軍中將加藤海軍中將近承英國皇帝贈與聖喬治勳一等勳章已於二十四日在英國大使館行贈與式日本人有此勳章者先惟黑木大將一人（二十五日） 
要聞一 
[德軍之鐵路政策]  
　　字林報云世界戰爭中鐵路之爲用殆未有如今日之重要者德國路政完善利於運兵故德法釁端甫啟德國即能先發制人加重創於法國比　力拒然德國　路線之利輸運重兵風馳電製多而且速具馳赴法界之軍隊幾如潮流奔湧有不可阻遏之勢德軍入比後取比境之鐵路以供已用不魯塞爾與盎凡爾遂不旋踵而相繼陷落此後德軍之所以能西侵法境東拒俄軍往來於法比戰地及東普魯斯加里西亞波蘭之問瞬息千里無慮阻滯者未始非比國鐵路之力也英法各竭其鐵路之利用以便行軍蘇彝士有輿運河成平行線之鐵路以固河防日本在山東築軍用鐵路以取膠州奥國鐵路除運兵外幾不裝貨載客南斐波匯將軍接通德屬西南斐洲之鐵路遂得軍事上之優勢土國有小亞細亞鐵路之便利大以士麥拿一線爲重要而英法聨軍在加里波里半鳥因無鐵路之交通遂失地利吾人觀於此而知不獨戰略上大行動之利鈍繫於鐵路即戰場中衝鋒陷陣之勝敗亦莫不與鐵路有密切運關係焉或謂一八一二年六月二十四日拿破侖渡尼們河而入俄境九月十四日佔領莫斯科冬令旋届拿破侖全師覆滅僅以身免今者德軍入俄較拿破侖猶遲兩月欲逞志於俄境蓋亦難矣斯言也吾人不可深信宜進取兩大要素而研究之一爲今日鐵路在戰爭中佔重要地位非破侖時代可比二爲拿破侖僅進兵莫斯科而德軍則以彼得格勒爲目的地是已德軍作戰處處以鐵路爲重一舉一動皆思奪獲路線斷俄交通如沿泊里齊米塞爾萊姆堡鐵路而進也據洛夫洛與杜夫洛鐵路而守以窺基愛夫也由基愛夫華沙路線上魯伯林與恰爾姆兩處而前也奪取由華沙通平斯克與斯摩倫斯克而達莫斯科之路線上白萊斯特里杜夫斯克也攻陷維爾拉謀取特文斯克以期佔領由　沙至彼得格勒之鐵路也凡此皆德國用兵趨重鐵路之明證也德軍不辭犧牲攻奪鐵路蓋以一獲鐵路即可免時日曠久道途遼遠之慮矣鐵道旣與戰爭情况大變如必欲引古證今則未免昧於時勢試再舉一事以明之當一八五四年時俄國運兵由警萊柯泊至塞伐斯吐波爾相距僅一百英里而道途僕僕需時之多直無異一九零四年時由莫斯科至奉天車行五千英里也昔時戰法間有不能施於今日者何則今日之鐵路無線電馬達車飛機等物輔助戰事之進行者爲昔日所未有吾人之未可取拿破侖戰爭之往事以論今日戰局固彰彰明矣惟戰爭中人謀天時二者與鐵路同關重要德軍雖賴鐵路以獲勝然西阻法境改攻爲守則法帥霞飛之謀有以致之也俄境天氣漸寒他日積雪没脛堅冰在鬚德軍雖欲作戰亦不可得也天時之不可勝也 
[布勒嘎利亞之待機而動]  
華德日報曰近數日間自布勒嘎利亞宣布動員令以來警電頻傳大有風聲鶴唳之勢而迄今布勒嘎利亞與塞爾維亞尙未宣戰交綏者不過時機未到而已然箭在弦上已有不得不發之勢故四協約國人一聞警報即惶惶然坐立不安其實蘇菲雅之英俄法等國外交家於五月杪旣已洞悉布勒嘠利亞國軍非爲他國目的而流血之吃糧軍蓋有布政府拒絕協約國之運動可徵也惟其時尙希冀有一線之望未嘗　實告其國人耳而英人之希冀尤甚焉所以前月英報又有巴爾幹大同盟之說詎料遲遲至今不特巴爾幹同盟沈沈無音且有布勒嘎利亞將乘隙而搗塞爾維亞之後之說矣曩者三協約國先運動布勒嘎利亞勞而無功及意大利渝盟負義加入戰局後又恩威兼用以爲布必允其所求而布京半官性之納洛特尼普拉華報謂三協約國苟非賴意之助大獲全勝及意在莫納斯提非得政治上之勢力則意之加入戰局與布勒嘎利亞無利害之關係顯而言之即布勒嘎利亞志在率領巴爾幹各邦聨盟歸附德奥者由來久矣三協約國始終視此爲巨害而凡協約國所能用之以求布者又不能動布人之心然布之與德奥聨盟一事迄今亦未成功至若布與德國資本家如皮尼克煤井之開採埃琴海拉高斯港之建築以及借德欵四萬萬馬克建造至埃琴海之鐵路等讓與權雖已定有協約而自歐戰開幕亦已躭誤不能視爲盟約之先導矣四協約國見有隙可乘嘗大施運動而英倫尤以解决布之財政排除德國爲難得之機會焉惟英法俄誘引之甘言蜜語終不得入布國政界之耳蓋布與德奥始終雖無盟约而視意大利之渝盟背約專圖眼前之利者則大異焉布王飛蠂南於前兩次巴爾幹開戰時嘗有言日吾人不惜犧牲不憚勞力者求勿被征服而須飛揚吾國旗也爾等當語子孫以布兵之忠勇預備名震寰宇之偉業成功之日按布軍出戰兩次一大勝於車大爾車一敗於馬基頓顧布軍雖先勝後敗而其目的已顯露於外故其國王有布必興必强之言再者其事已過二稔凡前次致敗之罅漏爾今均已彌補完全惟覺前在羅馬尼原城因勢所迫未能得志即已行成是一大憾耳然仍不忘其恥故近二年來除整軍經武不遺餘力外並結好鄰邦以圖報復如今土耳其在加里波利半島作戰從容不迫即其志在聨土之明證也至於舊日國内黨派之爭則早已排除矣面其舉國人民之月的志在用布人之血灌漑馬基頓俟馬基　爲布有而後已蓋馬基頓故多布之同種也爾今三協約國苟用此購賞布勒嘎利亞則布旣達同種統一國之目的而協約國亦有成功之望惟此非協約國力所能行耳然苟非如此布亦不能買其同胞而爲人効力也三恊約國運動布勒嘠利亞尙未有望而土布之調和已告成功惟在布人方面視阿得利亞諾波爾之得而復失早已無關痛癢蓋其志不在此而在塞布新邊界之斯特路米柴即近數月來屢演慘劇之處也布人之忍耐待時以便拳擊其仇塞爾維亞者久矣然其國王若調之赴加里波利隨同意大利希臘協助英法進攻俾俄早佔併君士坦丁等地則决無人願遵緣布自離土獨立後兩國感情旣已日隹至若不忘舊日俄國援助其獨立之德者固亦有人然此種人皆不容俄干涉其内政而布政府尤恐俄國佔領君士坦丁後所遺害於布者更甚於屬土統治之時代故絕不欲助俄去土而害已也 
總而言之現在布勒嘎利亞實行合其向種爲一大國之時機旣到而亦自覺其力已養足苟有隙可乘即與其夙仇以干戈相見故發動員令以便見機而行惟箭雖在弦上而發動之時機未到尙須視其事之進行如何苟協約國能迫令希臘與塞爾維亞兩國割棄馬基頓等地以償其夙志或能挽回布國之動員然亦云難矣 
[歐戰雜譚]  
　　意奥戰事中之土人華德日報云意國與奥戰爭現在並無效果彼且被敗此外在北阿非里加意有殖民地該處土人忽然起事意亦被敗甚重四軍火過少軍兵亦不敷用意軍無法擬由該處出至海岸復經該處土人將意軍全行圍困擊死意兵五百失砲四十五尊又機關槍五十支其餘軍火約有數千之譜又有銀二百兆均爲該處土人所得 
　　二次到英之德飛艇文滙報云上海某西人曾接英倫來信大致謂國齋柏林飛艇業到倫敦東方頗受損失齊柏林飛艇計來二次第二次來時爲八月十七日居民心甚恐懼是晚十時半忽聞極劇烈之聲音迨出門看時見齊柏林飛艇抛擲炸彈距居民之屋不遠後往電報局探詢該局内有人謂某處被炸彈炸毁物産甚多並炸死七十五人 
[關於間島問題之過去現在]  
　　東京通信社社員飄萍 
　　九月十八日東京發 
　　問題之由來我國外交史上所謂間島問題者蓋起因於前清皇帝時代以皇帝發祥之地不許本國人民居住間島遂亦成爲無人之境其後韓人以　饉之故本國境内無所得食漸竊處於其地中國與韓政府數起交涉比韓國居於日本保護之下而間島問題遂益爲外交上難决之一問題然我國卒與日本結有間島協約其内容要點如左（舉其與此次之間島問題極有關係者） 
甲圖們江墾地居住之韓民服從中國之法律歸中國地方官之管轄裁判中國官吏對於此等韓民與中國民同一待遇所有納稅及行政上處分亦與中國民同乙關於韓民一切訴訟事件由中國官吏照中國法律秉公番判由上甲乙兩點觀之在間島之朝鮮人純粹屬於中國法權治理之下已無疑義照此協約實行十年於茲而此次中日交涉之結果影響於此問題謂須將從前協約廢棄無效以間島問題納入滿蒙條約之中而在間島之朝鮮人悉歸日本法權所治理故今之間島問題易言之即從前之間島協約因滿蒙條約而廢棄與否之問題也 
　　新約之關係此次中日交涉所結之滿蒙各項條約其第八條言苟爲本條約所未規定者從前兩國之約仍爲有效然滿蒙條約之中並未規定間島問題以如此外交上曾經疑難之大問題而不規定於條約則明明以間島在外交上有特殊地位特殊歷史不受新條約之影響明矣 
　　日人之主張日人力主張間島協約以中日條約實行而應廢棄且言韓民訴訟已由日領事收受者七十餘件爲旣成之事實是猶私取他人財物繼又自行申辨曰爾之財物被我取去者已有若干爲旣成之事實其餘財産不得不槪歸於我有是理乎 
　　兩方之爭點兩方對於此問題其爭執之點即（一）間島問題是否混入滿蒙（二）間島協約之效力不明定於中日新條約則依新條約之第八條間島協約應存應廢若以理言是二者日人皆無理由之可言 
　　日報之論調近日東京等處之報紙每日皆有關於此問題之紀事許論而十八日世界新聞對於我政府之所主張尤加醜詆又有謂中國人向有與人爭執邊境之慣性間島不過一邊境耳何必如此復以對英片馬問題安南境界問題等舉爲中國人有此慣性之實例云云其實我國自前清以來外交當局正坐不知力爭邊境之失何期得日人之謬獎但日人旣曰間島不過一邊境爲無足重輕之問題又奚必斤斤較量若是哉 
　　問題之前途各報所記不一有謂我國當局决意主張舊協約維持有效者有謂將又容日本之主張者然則日本之行動漸出於條約範圍以外我國人其奈之何 
雜評一 
[蠢動（無名）]  
　　西電謂湖南甘肅廣東等省亂黨蠢動政府不以爲慮以已有所防備也吾謂果已防備者何以復有甘肅土匪揭竿起事仇敎傷民之事耶若事後而始防備則地方受禍多矣或者其不暇顧慮而非不以爲慮歟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之内幕]  
　　解決法之究竟國體問題自參政院提出建議案　　乎解决之法已趨重於另籌辦法一層以故外問　　　組織持别會議之說旋又有人主張在各地方學行投票方法以卜人民對於民主君主之從違兩種消　歷載本報　　某方面人亦大抵就此兩說鼓吹不遺餘力惟聞内情並不如是其意仍專注國民會議不過因國民會議本爲議决民國憲法而　今使議及國體則權限上之變動不能不先經一　手續此層手續仍將委諸參政院特先進此兩說以作陪筆耳又聞政府方面亦不以另籌辦法爲然意仍督促設民會議早日成立云 
　　籌安曾之主張國體問題之解决法前傳有人主張令各省投票取决者今聞籌安會的人　有主張先由該會預備一種投票紙書明君主共和兩種字様下塡寫會員名姓分給各會員由會員塡寫贊成字樣投票畢於三日内繳會檢齋籌大多數贊同即爲此問題之歸穴此消息而確又較各省投票爲進一步矣 
　　第三次之請願籌安會代表團昨日下午假長安飯店開茶話會由孫少侯主席議及第三次請願事有人主張由代表團呈遞請願書一部分人則又以爲代表中有各省將軍巡按使所派者其範圍只能加入籌安會之討論而不能代表請願若聨名請願宜用個人名義不用代表名義爲當鄭萬瞻主張代表全體聨名以個人資格請願於立法院衆贊放請願之宗旨則在不主張以國民會議解决另定妥善辦法從速解决以安人心今日即遞呈代行立法院以那君彦圖領銜代表聞請顧聨合會亦擬即根據此意爲第三次之請顧主張以妥善简捷之方法解决國體問題必拘文牽義坐誤事機此項請顧書刻正凖備　草一二日内即可赴院呈遞 
　　英報紙之紀述昨日英文京報載有上月二十五日倫敦泰晤士報北京通信謂近來北京各報紛紛討論君主與民主比較的問題實由主張君主之某　首創其說該會發起諸人均爲現行起草永久的憲法之參政院參政並有美國某博士主張君主國體較民主國體適合於中國之說以助某會之張目也此項計畫　約非揣測全國之意即預備勸進至袁總統對於此項主張表示不顧之意遵守其屢次之誓言并謂其小子輩均不堪付託據云昨日猶言如有迫我以不義者我必遠適異國也至各省此時尙未見妻示何等意見但最近各將軍來京大約軍界必可贊成即或有人反對及革命黨之不滿意然現政府之威力大約不致有反抗之事也至在華外人之意見至爲紛歧有以變更國體爲無妨碍者有以擾亂安寗爲大非得計者但無不知中國内政之毫無起色也至中央政府似較從前爲强固其所以强固者實由外國資本上道義上之援助然果使徒强固其政府而内政則每落人後則外人必有失望者矣然觀袁總統之宣言大約决不致出此也又天津某西報載稱聞政府近來於國體問題頗留意於各國之熊度及各國之輿論已電令我國駐外各公使將近來各國對於吾國變更國體問題之態度意見及大政治家之言論主張隨時詳細具報 
　　肅政廳之再劾聞昨日肅政廳曾開會討論聨銜再劾之事其呈文於今日呈遞並聞對於代行立法院之建議案亦有訾議聞又於某會討論擬指定專員暗中監督是否有踰越範圍之事蓋該廳職守所在不如是恐爲外間指摘也然另據一說則謂平政院與肅政廳因地點關係設立兩處該院人　均恐日久情疏不無間隔定於每月第一星一開會於肅政廳第三星期一開會於平政院每次開會兩處均須派員到會以資接洽習爲常例日前係本月第三星期一仍照例開會於平政院據個中人云此次到會人員除循例聚會外並無絲毫正式提議外間謂爲有何等重大提議者殊未得其中眞象也云云兩說未知孰姑並存之 
[憲法起草參考書之調取]  
　　憲法起草委員會致法制局函云逕啓者憲法起草現正進行亟應徵集憲法各書以供參考貴局藏書頗富曁案卷文件當有足資考證者擬請飭員檢出開單備文送交本處以便委員取閱俟將來起草竣事再行送還即希查照辦理至級公誼法制局接函後當復函云逕覆者前准貴會函請將關於憲法各書曁案卷文件檢送以資參考等因查本局關於憲法各書有漢文六種日文十九種德文五種英文七種均將各書目另開清單如貴會於所開書目中有須參考者請即隨時來函調取其本局顧問古德諾關於憲法問題之著作計七卷及本局所譯各種參考本計四卷一併開單檢送貴會查收至從前考察憲政案內關於憲法各項摺件續行分别提前檢送以備參考此致 
[關於省制與兵制之兩條陳]  
　　軍民長官分駐問題各省軍民長官分駐問題初爲各省商民所發議今又有某要人上一條陳其要旨謂將軍巡按使駐在一地當時局纷擾之際原屬便利但大局已定仍舊同駐則非所宜蓋將軍巡按使職務不同故駐地亦宜有别將軍所駐之地宜在扼要地方而巡按使所駐之地文宜在一省中央况同駐一城時生種種牽制徵諸歷年經驗可見一斑至其所擬各省之分駐地點如下直隷省將軍天津巡按使保定山東省巡按使濟南將軍登州山西巡按使太原將軍大同河南將　開封巡按使許州江蘇將軍南京巡按使蘇州安徽巡按使安慶　蚌埠江西　按使南昌將軍九江浙江巡按使杭州將軍寗波福建將軍福州巡按使延平湖北將軍武昌巡按使漢口湖南巡按使長沙將軍岳州陜西巡按使西安將軍榆林甘肅巡按使蘭州將軍凉州四川巡按使成都將軍重慶廣東將軍廣州巡按使三水貴州巡按使貴陽將軍黔西雲南巡按使雲南將軍蒙自奉天巡按使奉天將軍遼陽吉林巡按使吉林將軍長春黑龍江巡按使齊齊哈爾將軍呼倫或愛琿 
　　傭兵代役主義不取前月政界有通曉軍事之某大員上一條陳主張徵兵制度兼珠傭兵代役主義總統　閱後召集陸軍參謀兩總長密議結果以此種意見與約法所定納稅兵役爲國民當然義務之項不能相容若實施之恐滋流弊且與現在募兵制度亦無差異故决定不與採用惟　意見書中有關於徵兵可俟參考之資料者地仍留閱 
[名譽領事與改派大使之行止]  
　　近來國人居留於外國各地者其數日增惟政府爲財政關係萬不能多設置領事館以盡保護僑民之責茲聞外交部擬物色僑居外地之負名望者推選爲名譽領事使代行領事職務以期保僑民之安全以上云云聞已提出於政事堂國務會議其領事設置地方雖未一定俟國務會議議决後當爲具體之發表矣 
政府又擬將現在之公使改爲大使已誌前報茲聞日前外交陸總長曾提出此議討論結果暫時緩行其理由以現在雖與各國政府有重要交涉但歐戰未畢譜多未便且經費增加際茲財政困難又多窒礙大約此說須俟國體問題解决後再行提起矣 
[中俄兩交涉]  
　　軍隊之交涉中東鐵路細麟河站護軍與中國九十一團陸軍因勦匪衝突一節已誌昨報茲調查其起事原因係該站附近某村屯胡匪猖獗我軍前往勦捕俄護軍亦據報告前往因天黑不分眞假雙方誤會開鎗約戰兩句鐘久共斃俄兵三名傷軍官二員軍士五名華軍斃命者五人受傷六名華軍並擒獲俄兵四名聲稱須俟團長到時始行釋放而俄軍亦要求華軍將軍裝解除華軍不肯現在雙方爭執尙未解决華軍佔據該村俄軍亦扼守各要路聽候各長官核辦惟該村居民均已逃散損失頗巨惟據省中消息所述本案起事之由則與前稍異係由俄軍越界搜查商店並有刦掠銀洋之事華商報告吾國軍隊誤爲胡匪吾軍即贸然前往該站當場擒獲陸兵數人回營詢問始知係俄國軍隊當卽飭軍　送回俄營而俄營表而甚爲歡迎詎握手之際突有俄軍二三百名乘其不意鎗斃吾軍官於是一場衝突吾軍死五名俄軍亦死三名現在尙未了結聞省中有派大員查辦之說另一消息云俄人於沿邊一帶招集無業華人大種　栗兹悉五站六站等地烟漿成熟之際各烟戶猶須向俄探訪局巴釐司等機關納捐每刀一把（即割烟漿之刀）納烟土十兩否則挨戶搜查一經查出按例重罰陰曆本月初六日五站之俄兵赴七站（即細麟河站）搜烟直搜至河南中國境内該處有陸軍九十二團第二營駐紥王隊官出而阻止俄兵非但一理并欲下我陸軍之鎗械我陸軍與之决裂自晚六鐘雙方激戰直戰至十鐘始息俄兵方面死二名傷七名陸軍方面死隊官一名什長一名兵二名傷兵四名現尚未知如何了結 
　　招工之交涉俄人由烟台龍口及中東南滿兩路線招募華工十萬名充作某鑛礦丁情形迭誌前報兹聞北京外交部咋已有公事到哈爾濱吉江兩省交涉局着查爲俄招工之通事桂某等詳細歷史並捕拿解京探其原因由德軍在俄軍前敵捕獲華人多名所持之鎗械全係日本式駐京德公使特質問外交部此項華人果由何來是否有意暗助俄人甘心自失中立國之資格云云外交部現已與俄公使提出正式交涉　按以上兩交涉均輸錄吉長日報 
[紀江蘇理財（二）九月二十四日]  
　　岐逸 
　　審計效續 
　　江蘇財務行政關於開源之新稅其效續可暏者業如前述與新稅同時并舉者爲審計乃節流方法之一種實行已兩年至近日各項章程所施行者約略具備亦僅以中央法令爲藍本於地方情形之有無扞格未嘗注意及之民國二年財政部附設中央審計處遺派部員分至各省組織審計分處同時陸軍部附設各首陸軍審計分處從事籌備開辦半年奉令裁撤是爲蘇省財政界中發生審計之始伊時法令简疎手續單略而各行政機關咸已頗額相視矣陸軍審計分處名不副實所辦者全爲軍署造具報銷及勾稽以前軍費情形與審計之眞義毫無關涉蓋凡軍務事件皆應作爲特别行政審計自不能逃此公例民政則稍受覊勒審計分處規定各項章程尚有奉行然率多貌合神離敷衍從事各機關用費細册按月送交審核者只百之一二經分處指駁者其項目率爲微事如公費中之油燭俸給中之役食或斥爲浮開或指爲浪費而共欵額多在數十元以内無逮百元者曾憶有某機關報銷册列燭費八元經分處減爲四元此承辦造册之賬房大爲恚怒面致詰間其處員啞然失笑徐語之曰母多憤激吾儕旣辦審計如認眞執行恐早在撤消之列然終日不事事抑又奚能今故取欵目之細微者用途之瑣雜者略加裁併即如來册若以審計章程及行政狀况而審核則指駁者將十數項而不止其欵額即四千元尙不足今僅駁燭費四元正爲圓通雙方起見君何憒憒耶此賬房聞之廢然而去事在三年春間前之審計效績在江蘇所具者乃如是今審計院成立分處撤消由財政廳代辦以用欵之人爲審計之事於理論業已抵觸更不邊究其效續何若財政廳職權在彙送册據及覆核書件是否编造合法於其内容無審計之必要故現時所謂審計只其皮毛猶不及分處時代尙有幾分　權其效績用係屬於編造手續著目之浮濫浪費須靜候中央審計院彙辦各省審計方有准駁也審計法令繁密餘而其關係法令粗疎不備以致編造册據固屬困難即欲達除弊之初旨亦不可得現行之支出計算書預算書收入計算書預算書收付欵計算書單據粘存簿等不下十數種要皆屬於一宗欵目承辦員司未盡諳悉全省中有此知識者唯前審計分處附設之簿記講習所一班生徒而已故糾錯紛歧違反程式者不計其數且弊之一字仍然存在不過作弊方法隨時勢爲轉移舊者新之不適用者改良之即如單據粘存簿應以收付欵之收據并商店發票等件粘存備查原以杜侵占公費尅扣薪餉而設用意立法寗非至善詎奉行之狡者乃一切僞造之如俸薪收據則私刻圖章加印代具商店發票假造品物價目適合公費之數且月月變更之有一隷於財政廳某機關局面頗小月支二百元乃自刻商店圖記十數顆如茶葉紙張煤炭等店又將地名互爲舛錯并粘印花單據簿遂以编成公費入囊者依然如故徒苦賬房書手多費心血時間造此一篇假賬耳其有奉行呆笨者則統籠一筆不分細目按月照造亦不變換發票則請熟店代辦此種易於看破然亦無法以防止也又計算書項目紛繁每一機關其計算書每月至少在十本以上故縣知事署之計算書連所屬衙署學校一月即有千餘册彙造自然滯緩財政廳乃至委派專員赴縣守提又敎育經費編造更加困苦各學校則無官僚之作弊技能雖呆笨方法亦少使用唯應獲得者則不肯放鬆如省立商校旣無造假册之法又復戀戀於利益以致凡請欵文書動遭駁斥此其一例審計中之編造手續其效績亦僅此理財方法僅有二途新稅旣不佳良審計復無實益則財政基礎欲其確立寗非夢囈且審計院收到各省書據册件亦不能審别何者書據爲假造此則雖欲籌整頓而亦無由蓋國人咸無尊視法令之誠意無論東西古今之良法一見施行全爲虚僞之空氣加以化學變化遂成此現象豈僅審計爲然哉 
[江西烟酒稅之爭執（曳泥）]  
　　本省烟酒公賣自曹樹藩主任開辦積極進行商人以不堪重負屢思反抗然全國一律條例已經公布各地商會又復極力勸導咸以非一部分所能爲力商人已無可如何悻悻而已在各區委員因欲趕速實行早覩生意之發達而商人對於公賣雖不敢反抗但其辦法亦頗有數事爲商人所不能承認者凡各地之業烟酒者因商會不爲出力均已連合兩行另組公所一則便與各地函電往來互探情形一則凡關公賣之事由公所交涉免差役至店舗掻擾故全省各區雖經陸續派員分往開辦而實行開捐即省城之第一區亦尙無期其爭執之大要則有二種即稅率及公賣之種類是也稅率此次公賣條例雖經公布而實合有試辦之意故稅率規定有百分之二五及百分之一二现種在商人一面孰不欲取其輕者以冀負擔之減少在委員必欲取其重者以冀收入之加多商會之於官廳以順爲政又不肖力爲疏通若如木省之景德鎭屬第三區委員又爲商會會長陳庚昌更無有爲商人說話之餘地公賣店已開辦連日加緊促迫實行鎭商則以第一二各區猶未開辦第三區正可稍緩省城聞以稅率不定商人不肯承認以此延遲至今尙照常買賣云種類照公賣例歸公賣者原有製賣字様而各處章程除酒之外有别以烟葉烟絲爲二項者如以百分之二五納稅烟葉已納百分之二五製成烟絲須再百分之二五有合葉絲以爲烟者如百分之二五葉絲各納其半本省烟葉産額以瑞州瑞金饆饒州最多合各處所産除供給本省需要之外每年約五之一消售於外省其數各有二十萬以上故各地烟葉種戶以旣有製賣二字自是專指人工製造之品而言而烟葉實爲完全天然産物當然不在專賣範圍之内以此爭執迄無明白之解决在官場一面見江西烟葉産額有如此之多占烟絲産額之一倍棄之不忍然平心而論烟葉究不能强之爲製賣品也 
[砲彈爆發之慘禍]  
　　濟南懹　通信云台東鎭管轄距四方約里許海邊有一小村落名湖島子該村晨人王許先日前往水清宫旁親戚家歸途間忽拾得去年日德戰爭時落入海邊之砲彈一枚於本月十六日夜間持之歸家擲諸屋隅該彈忽轟然爆發王某腹部登時破裂大腸露出卽時斃命其妻右足炸斷自股至腹亦均破裂翌日始斃懹抱之小兒全身受傷十餘處聞亦難保無處軍政署得報　派台東鎭憲兵隊憲兵及軍醫官馳往檢查將屍體交該村村長代爲掩埋可云慘矣 
[粤省女醫院之炸藥案]  
　　廣東十四號晚九時許將軍府副官趙岳泰據女探黃根俠羅劍魂兩人探報謂西關汝南洲第四號門牌保生産科女醫院係屬亂黨機關趙副官不動聲色卽帶同陸軍四十名馳往該處會同該叚警察嚴密查拿黃羅兩女探乘輿行至寳華卡指明地點即行他往各軍隊至時堵截各處街口及瓦面然後入内檢查即在馬商底搜出黨人來往書信一封又在藥櫃頂搜出炸藥兩包該院長黄玉英是晚因事外出故此未有捕獲其書信係書明交該院女生陶俠卿收者趙副官即將書信及炸藥等件解交警察第八區二分署即晚加派警兵將該院女生陶俠卿等十餘人一律看管十五號仍未散去繼取其所搜出之黨人信檢閱見其信内原文略謂當此復辟帝制我輩若不流鐵拯救蒼生則永陷於狴犴之苦矣現派陳君口口送上藥物二包請速進行云云下署玉杭上三字當搜查時趙副官本欲將全院女生卽時逮捕惟因院長黄玉英並不在寓恐其聞風先逃故着軍警暫將各人看守限至習日五點鐘即將黄某交出十五號下午五時許黃已回院趙副官訊問情由黃玉英供云十四日一點鐘有朱榮就（即朱光漢）到院面稱云 
 
 
 

Page 7

 
 
頃間在十八甫與已革女生羅劍魂及胡某男女兩人託余携帶毒藥一包回院余以此係不正當之行爲即以正言斥之聞羅仍稱五時到院將此事陳明云云並囑本院防範等語迨五時許果有已革女生黃根俠到院防尋女生侯志華坐談未久起身如厠　畢出門各生挽留一云有事進城匆匆而去想此中如有危險品物去亂黨書信即係此人暗藏無疑迅之　俠卿亦與前供無暴同時朱榮就投到其供副則云十四日一句鐘胡某與羅劍魂邀民至十八甫　　　門口云有物着民帶回醫院暗中放在黃　　英樓上民詢其何物伊云羅劍魂前時盜去院長　　藥一包今願交回事成即以五元酬謝民不允　　　將此事即日到院陳明如將胡羅兩人傳訊民願作證　堂指證云云趙副官以其所供略同飭令各人簽字於供詞　上黄玉英由美國牧師富利敦保釋陶俠卿由英國牧師祈理　保　朱榮就田第八甫榮泰布店保釋一律在外侯訊八時後　院軍警始行散去趙副官回署將該案始末情由禀明龍將軍龍將軍以近日揰贓搆陷之風層見迭出特　知趙統領曁警察九區分署將案内主要人胡某羅劍魂黄根俠三名拘案審訊惟各人今日尙未就獲此案眞相究竟爲黨人機關抑爲揰贓搆陷俟傳集人證質訊後當無難水落石出也 
[湖北防亂近訊]  
鄂省黨人萧德安前經黨魁授以穀城縣民義社分部長僞職結夥搶刧得有資財特來漢臯收買軍城經前在谷城縣拿獲之匪徒胡占奎供出其行踨當經軍警在漢拿獲解交陸軍審判處研訊萧初供認不諱迨經復訊又翻前供該處長程漢卿以未便聽其狡展昨特詳奉將軍批飭按照新刑律一百零一條第二項之規定處以死刑遂於二十一日晨七點鐘將該犯提出在處前槍斃漢口近口謠言孔多金融奇緊商務疲滯人心皇皇最易釀生事變王將軍爲預防擾亂起見除命鎭守使督率巡緝營憲兵隊各軍認眞防緝外並由信陽調回第二師六團劉團長統帶所部分駐漢上以資保衛劉團長因該團新開來漢每日派軍隊在街上梭巡查緝彈壓保護并恐地方商民人等致生驚疑特函請警察廳飭各警署出示曉諭以安人心 
地方通信 
[蘇州]  
　　蘇鄉又出盜案蘇鄉用直胡家甸於前夜一句鐘時由羊澄湖方面駛來匪船兩艘盜匪二十餘人先至該鄉顧祥發家搶掠又至沈范夫家將事主絪綁刦掠衣飾現洋約二百數十元顧姓失物約四五百元盜匪猖獗如此民不能安枕矣 
　　竊案兩則西區倉米巷史氏半園開放以來遊人頗衆凡到圍遊覽者皆上流社會一花一木從未有人攀折不料中秋　日有一衣服翩翩者於清晨將詩社中陳列之鉛筆畫件多張並缐　　冠花一枝全行竊去當即由該園主人查悉囑茶房追尋恐雖原璧歸趙矣警廳勤務督察長楊士奎公館在西隨金獅巷昨晨失去漢口出産白銅痰孟二牧昨特令警廳偵探隊飭探　緝 
　　請免調動師船駐防吳江縣屬吳摟地方之水警第三專署第四分署三區巡官葛丙頣到防以來已將一載與地方紳商感情頗好今忽奉楊分署長禀請水警廳將該巡官調回吳　差遣昨經該處董事張偉人沈柳汀陸家港董事孫成甫曁各商舗公同函禀專分各署與水警二廳請免予調動不識能邀允准否 
　　醉漢砍傷巡警陰曆八月十五日夜十一時後有一醉漢（名金生）行至谷樹橋頭正副司前爲崗警干涉詢其到何處去金生胡言亂語盡是酒話崗警斥其犯夜致兩相衝突迨後金生云我卽住在前而明瓦店内（明瓦店即在三區分署對面）崗警即送其至店乃金生進店後即在店堂内摸得劈竹刀兩把復返出門見崗警即用刀亂砍致砍傷巡警巡長兩人頭面金生即向三區分署内直奔逕行八内至巡官臥室不問情由又用刀亂擊以刀背毆打巡官一下巡官見一人持刀恐是刺客遂將身上所蓋之棉被將金　兜頭一罩始將其擒住喚集長警到來將其綑縳又用棍亂打一頓然後訊明情由解送西區警署收押次早將受傷長警送往醫院診治西區吳署長提訊金生供出同姚和尙等在觀前飲酒大醉而歸如何用刀砍人當時人已糊塗不得而知等語吳區長立派長警至鳥盆橋姚不作内將姚和尙傳案一併解送廳署訊究 
[鎭江]  
　　選政近聞丹徒選舉調查手續完结後已將人名榜示一而趕造清册因人員不敷調用由所長函致縣署警務總所請選派書記帮同趕造以重選政刻聞人名册亦已趕造竣事於二十三號夜車管送寗垣詳報巡按使覆選監督矣 
　　白日行刧鎭郡城内東門中營地方有第六小學校長張星谷家於二十四號下午二時突有匪律數人衝開後門入内刧去衣物等件張妻某氏向前攔阻竟被毆傷張當將白日被刧情形親赴丹徒縣公署曁警察事務所分頭報告矣 
[揚州]  
　　講習所停辦説侯省視學葆三於日前蒞揚視察各級學校對於小學敎員講習所尤爲注意因該所學科欠隹辦事無人聞侯臨行時與敎育界中某君言此次回省報告擬分兩種辦法一法請省署飭縣整頓速委所長縮小其月支額數一法就該所之生徒中擇尤送入省立第五師範以資深造餘悉遣散該所亦即時停辦云云 
　　憲兵懲辦棍徒日前敎場賣卜之小神仙被形似軍人之某敲詐報由憲兵第一連戴連長帶回重責詎某竟持某旅長名片求情益增連長之怒謂爾等膽敢持旅長之片在外招搖亟應重辦後經某君懇求再三始行釋放 
[杭州]  
　　次長來浙觀潮滬杭甬鐵路局定於本月二十六號開駛旅行專車載客赴海寗觀潮一時淞滬士女紛紛期前購票局長鍾文耀特邀北京内務部次長沈銘昌氏届時前來觀潮並游覽西湖風景昨已電飭車輛科長謝渭清預備花車二輛附掛於旅行專車以使貴客乘坐聞交通部員羅寳忠國貨維持會長伍廷芳亦須相偕來浙云 
　　各校會操之提　浙省學　對於體操向少注意現部訂新章注重學校體操以便成就軍國民之資格茲悉敎育會會長經子淵君擬聨合省垣各學校每二星期會操一次　振尙武精神現已通到各學校自十　　起將省軍項各學校每兩星期中　梅東高橋會操一次其一切規則均擬照軍隊秋操法辦理 
[武昌]  
　　秋蝗又爲雨減湖北今夏蝗蟲彌漫之際得天降大雨經旬淹斃約十之七八遂未爲禾稼之患詎因地方官不注重掘挖蝗子至九月初蝗又復起武漢夏黄鄂各縣晚稻不免受害官民方引以爲憂而又大雨連朝孽蟲悉被雨漬水淹而死並因天氣寒冷生存者殆不及什之一晨民皆深感天斃蝗蜅皆香花祝謝雖久雨有損青苗不怨也 
　　電湘請弛米禁湖北新米入市已久因農人等見蝗蜅難滅恐晚稻難收皆囤米穀不肯出售致武漢米價依然昻貴不減於早稻未熟以前茲聞段巡按以鄂屬秋收雖稱中稔究非産米豐盛之區况武漢人烟稠密軍隊如林日需食米爲數極巨向來仰給於湘省本年湘未開關放米出口故鄂米商得以把持居奇茲特電請湘巡按即弛米禁由商採買食米數萬石運鄂以維民食 
[長沙]  
　　敎育會選舉紀事昨日爲敎育會改選期先是由辦事員籌備妥貼且由公署批准按各道區分配名額計湘江道三十人衡陽道二十人辰道及武陵道各十五人届時政務廳長警察廳長敎育科長等蒞會監察會場中佈置以樓上爲寫票所樓下中央爲投票所票　俱標明各道名納票不得紊亂　道會員聞已先行擬定名單然一班熱心家尙紛紛設法運動也 
[天津]  
　　維持國權國土會近訊國權國土維持會於二十一日下午三鐘假京津保善孫協會開茶話會討論上書巡按使請飭特派交涉員照會法西事據理力爭并聞該會因事務繁多地勢不敷應用已由二十一號遷於河北工部關京津保善後協會矣自杜竹軒等在巡按使公署禀請保護民産領土後已奉批禀情均悉此案前據交涉員天津警察廳來詳已咨請外交部與法公使嚴重交涉仰即靜候部示核辦可也 
[貴州]  
　　平壩盜犯越獄紀聞貴州之平壩縣匪風素盛搶案時出因此監中禁有要犯數十人近有某巨匪因案囚入其人素與監役熟識於本月初旬某夜備具酒餚邀請監役同飲托言破悶取樂該監役不知是計欣然同飲直至更深未罷遂致醉倒不知人事該監犯因見時機已熟乃毁脫鐐鎖一齋動手當將監役殺死三人破門一湧而出迨縣知事驚覺派兵追捕業已分頭逃散不知去向現在雖出重賞追緝未卜能否捕獲 
雜評二（訥） 
[注意外交界]  
　　據京訊變更國體事現正注意於外交界已飭探詢各國要人之主張與輿論意若以我國人之主張與舆論不足措意否則　爲我國人之主張與輿論已贊同之故惟注意於外人耳倘使外人之主張與輿論果如連日報紙所言或以擔保治安相責難或以總統對外宣言相質問或沉默不肯預有所　示或希望權利而有所嘗試則此時之籌安諸人將何法以自處耶籌安諸人旣知國際之關係鉅大而重視之則所以自處之道究將有何把握吾恐國體未改而已遺國體羞也 
 
 
 

Page 8

 
 
   
 
 

Page 9

 
 
[ 
[新發明廉價戒烟神藥廣告]  
本醫院自發明此藥以來購服者日形發達有爭先恐後之勢蓋方劑配合均極和平之品無毒質亦無嗎啡兼有補氣血壯元陽之功售價甚廉凡烟癮　者每瓶藥能服四天癮輕者每瓶可服七天至十天四星期即可完全斷癮精神煥發永無後患故名之曰戒烟神藥　定價每瓶大洋一元每打十元　外埠函購原班回件　　總發行所在英大馬路泥城橋西首十號荷元戒烟醫院　 
[民興社三洋涇橋南首歌舞臺原址]  
减價劵一律照常通用男女合演　十八日後本玉晴蜓十八晚准演二本 
　　五剑光 
世風日下滬上尤甚種種騙術害人匪淺二本五劍光之情節係騙人者反受人騙以及少年失足之苦惡人結果之慘均皆歷歷如繪本社之悉心刻劃編演　劇者雖不敢爲社會之暮鼓亦足以挽救頽風于萬一有心人盍往觀乎 
　　特煩至友赴杭邀聘 
　音絃大家抋鈴絕技　邱麻聘卿瑞子 
十八晚（梅蘭芳）探寒窰（逐晚加拉西洋音樂）（扯鈴每晚更變不同） 
奇哉怪哉　前頭有一個王玉峰　他可以拿三絃彈出京曲　當時天下歡迎　現在的邱君　比子玉峰還要精明學舍人　像舍人　學一個　像一個　眞正生旦凈丑無一不能　是獨一無二　環球第一的琴師　同來的著名北京鈴王　麻瑞子　可以拿一個半截的扯鈴　盤旋子足底掌上　還能離線飛　 
舞　有說不出的好處　有冩不盡的變幻　二君前回到上海不久　就到杭州　弗曾聽見過的人　好想見識見識　見過的人　再要想見見　大家都是伸長子頭頸　望他們再來一回　所以本社主人　挽請良友　赴杭邀聘　允于十六晚起　献技三晚　即行北上　愛奇諸君　幸勿失之交臂　 
[開明公司新舞台啟事]  
本舞台由杭迎回之毛韻珂藝員本定於十六晚登檯詎昨忽患喉症勿克演唱一俟痊愈再當奉佈特此謹啓伏希公鑒 
[商辦新舞臺]  
八月十八即禮拜夜准演三齣拿手好戲 
刑律改良全本大闹嘉興府　當塲出彩　 
洋商煩演法國拿破崙　（新添汽車馬車砲車軍隊上台） 
[開設在華界西門外方板橋共和活動影戲園]  
今夜今夜大换新片 
陰歷八月十六即禮拜五起連演四夜特别好戲如下 
（一）勃貝習練拳術　滑稽（二）屠梅之長喇叭　滑稽（三）在壯年之德風　滑稽　（四）　第頭本（五）印度最光明第二本（六）之金剛鑽星第三本（七）第四本（八）暑天大發熱神經病　滑稽（九）化學大家做親　滑稽　（十）韋福君頭次繫寳劍　滑稽（十）（一）眞正老實的小孩開演時刻　夜戲每晚七點鐘開演九點一刻止九點半開演十一點半止于本星期四五六及星期午後三點鐘開演日戲每逢星期二星期五更换新片　價目　登樓每位二角　正廳每位一角 
[虹口活動影戲園]  
開設在美界乍浦路中西書院北首第一百十二號門牌 
九月二十四號二十五號二十六號二十七號戲目　一賽米氏之喜弄　二他之語言　三滑稽　倉場前之媚情　四頭二覔金礦身三本入黑蠻國　五在片内之女子　六滑稽圍打胖子每晚七點半起十一點半止輪流排演二次逢禮拜二五更換新片日戲禮拜日三點鐘起五點鐘止　價目　登樓三角　頭等二角　正廳一角 
[海蜃樓活動影戲園在城内九畆地新舞台北首]  
每晚八點鐘開演十一點半止星期日星期三六加演日戲三點鐘起五點半止（天下有名頭等偵探大奇案）（八月起日演四八本排演共一千尺來未奇觀錯過）（八月十五起日夜連日演四天計八本每日排演二本共一萬三千尺長從來未有之奇觀幸勿錯過機會十六日起每日加新茶花一本） 
價目正廳每位一角登樓每位兩角　樓廳每位三角逐日更換新片請紳商各界早降爲幸 
[感謝專賣下部藥]  
僕患下部腫爛白濁橫痃承舍親說上海三馬路小花園對面永壽大藥房專賣下身靈藥神效非常故效郵局買白濁丸下疳散各一元連服連敷九天痊愈故而登報鳴謝王元芳謝 
[皖路舊股票聲明作廢]  
小號從前認購皖路羽字第十二號股票計元一百兩於宣統元年在滬換執銀圓新股票舊字四百零八號計大股十三股舊字三百念七號小股六股現因皖路己歸國有遵照部章換給有期證劵除報告清理處外特先登報聲明所有汪益昌名下羽字第十二號舊股票作爲廢紙汪益昌白 
[求學者鑒]  
今有西女士一位欲敎授上等中國人士英文及法文敎法明哲進步迅速每工課祇收學金洋二元凡有志來學者請移玉至威海衛路念三號接洽可也每日上午十一點至十二點候駕　 
[洋房招租]  
茲有滄州路十一十二號三層樓洋房兩宅在滄州别墅後面每宅均有大房間八間以及浴間傭人間氣樓間兼有電燈自來火等一應俱全如欲租者請至泗涇路二號本賬房面議可也　德和洋行啓 
[大舞台八月十八夜新排俠情新戲宏碧緣]  
今使聚義士俠女淫婦奸夫刁奴惡僕帮閒門客綠林英雄無數人物於一時一地演出種種怪怪奇奇離離合合之事迹而着之粉墨登之氍毹編成一種戲文脚本諸君試想有不賞心動目者乎宏碧緣一劇取材綠牡丹說部以駱宏勛花碧蓮巧遇姻緣爲全劇線索揷入之倫賀比苟合貪歡花老英雄行俠伏義反使本夫任正詮受　等節目尤以花正蓋賣藝一　演拳弄棒大走繩索皆係眞實工夫非尋常假設刀鎗混打傢伙者可比加之名角薈萃支配得當如小　子之駱宏勛呂月　之駱母賈璧雲之賀氏趙如泉之任正詮何金壽之賀世賴孫紹棠之王淪沈韻秋之花正芳小如意之花碧蓮無不出色當行盡情點綴洵一種好看煞人之新戲也頃已排演純熟即日登台先此佈聞 
[周瑞安十八日戲十八夜戲]  
第一台　敦聘初次到申京津最優等藝員著名文武鬚生價目注意包廂六角正廳四角二等二角三等一角玻璃包廂四角官廳七角 
白水灘　冀州城　麒麟童　馮子和　張德俊　　十八日日戲　羣英會　　十八夜合演全本　全本四進士蛇鑽七竅　十八日戲　貴妃醉酒　十八日戲十八夜戲花蝴蝶太祖打擂 
[夏桐壽啟事]  
啟者壽前開協和盛條布號因重交情被人拖累甚至累已累人當纏訟時所有號内圖章憑質物件竟致不翼而飛無從查究恐落奸人之手復興隠射之累合行登　聲明所有協和盛憑據概行作廢 
[現銀專收精圓各種珎珠特别放盤]  
三馬路中東鼎新里對門英商安昌洋行經理告白 
[民鳴社無爲手編前部西太后]  
　　三十二本八夜演完　　 
十五夜准演頭二三四本　十六夜接演五七六八本　十七夜接演九十十一十二本　十八夜接演十三十四十五十六本　十九夜接演十七十八十九二十本　二十夜接演念一念二念三念四本　念一夜接演念五念六念七念八本　念二夜接演念九三十卅一卅二本　西太后　不獨爲滿洲歷史上第一奇女子　亦即吾中國四千年來第一勇毅果敢之婦人　一生事實　大則關乎列强之榮辱　小亦關于一國之盛衰卓今越古　動地驚天　本社因將其事　編爲新劇　前部三十二本　自入宮承選起　至戊戌政變止　已畢呈于諸公之前矣 
　惟看戲　如吃酒席　苟廚子好而手脚快　由葷盆而熱妙　而點心　而大菜　一簋　空　一　又至　如川流之不息　如轆轤之相接　則吃者何等爽快　何等有趣　若吃了魚翅　等了半天　方有蝦仁　又等了半天　剛進鴿蛋　一席酒而要吃其十數點鐘　則事冗者　必三杯而走　即一心一意而來吃酒者　亦必以飢腸轆轆　饞涎滴滴　忍耐不住　掃興而去　本社有鑒于斯　因將三十二本西太后之須看十六天　而又須歷一年而方畢看者　改爲八夜演完　循序而下　絕無間斷　有首有尾　聚精會神　譬諸吃一簋未空一簋又至之席　必能心滿意足　興高采烈也 
　茲自十五夜起開演一二三四本　十六夜接演五六七八本　十七夜接演九十十一十二本　十八夜接演十三十四十五十六本　十九夜接演十七十八十九二十本　二十夜接演二十一二十二二十三二十四本　二十一夜接演二十五二十六二十七二十八本　二十二夜接演二十九三十三十一三十二本　以咸同光三代之秘事　而盡八夜演完　盛會難逢　大家請早 
雙雲曰　西太后一生事蹟　至夥且繁　欲盡悉無遺　匪博覽東華錄清秘史清代軼聞近世中國秘史慈禧外紀西太后清朝全史慈禧寫眞記　光緒帝　以及各家筆記不可　顧諸藉非百金不得　而畢業尤非半年不克　茲以四元之微　八宵之速　而西后生平　能一覽無遺　且藉以適性怡情　賞心悅目　較之枯坐斗室　手執一卷　而索然無味　頽然欲睡者　相去奚止霄壞　所耗者小而所得者大　是無論其爲文學家　歷史家　敎育家　大商家　前清遺老　民國時彥　以及鶴章命婦　閨閣千金　白髪公公　三尺弟弟　咸　一觀　固有勝讀史書萬萬者在也 
[丹桂茶園十八日戲（大減價）正廳一角]  
侯勝奎桃紅　黄金台　桂雲峯小黑燈　義旗令　講堂鬭志　花鳳英　送銀燈　　文奎一聲雷洪春奎　李陵碑　張少泉十三旦張文艷一聲雷花鳳英　全本孝女義婢 
[受盤聲明]  
茲有老閘橋南永新明記布號因前東情甘出盤不願續做挽中將生財店基及底貨底賬等盤與利記營業於中秋日止所有明記在外未清欠項或担保及一切轇轕等情均歸前東理値概與利記絲毫無涉恐未週知特登申新兩報以供衆覽　永新利記布號謹白]  
 
 

Page 10

 
 
本埠新聞 
[皖偵探跟緝黨人]  
　　應大鎭守使偵悉黨人龐國增鄭少庭在蕪湖大通等　區謀未成附搭大利商輪赴滬除派偵探夏某跟蹤追緝外特電上海鎭守使設法截拿鄭鎭守　接電後當即傳飭淞滬警察廳派出偵緝隊士前往　　張家浜大阪公司碼頭守候前日（二十四日）午前十一時許大利商輪進口到碼頭下椗各搭客紛紛登　　隊士正在留心偵察即見夏探將龐鄭兩人一併扭在周警協捕遂上前詰明情出帮同拘獲會同夏探逕解鎭署請爲收管以便禀明蕪大鎭守使移提歸案訊辦 
[押儆深夜拘人之假偵探]  
本月二十一號深夜有自稱浙探之張之德探黨人程士圃住在法租界白爾路四百七十二屋内遂帶領十餘人佯稱捕房捉賭遽將住居該屋内之張連衡拖出撳上黄包車經張連衡　　由法商臘都聞聲持手鎗出外拘獲張之德一人鳴捕解由石總巡訊問據張之德供認現爲浙江偵探論飭押候訊究等情曾誌前報昨日下午三點時法捕房將張解送法公廨由中西官聶德兩君升　研訊張連衡供稱浙江德清縣人年二十二歲曾入民黨上年六月問來申邇與程士圃同住白爾路四百七十二號程已往日本二十一號夜在家又麻雀牌由張之德帶同兩人入内餘在門外守候二人中有人身穿青布號衣惟無號數腰朿皮帶頭上無帽旋據張之德聲稱捉賭須拖進捕房小民當卽索伊有無牌票詎伊竟動手將民拖出撳上黄包車因此情極喊救始由洋商到來將張之德拿獲餘均逃散是實訊之張之德據供浙江人原名土阿狗向拜洪帮首領毛達久爲師上年十二月初四日在杭州嚴官巷二十號門牌青蓮菴被同黨謀殺奄内尼姑二口破獲後同黨供扳王阿狗名字奉官緝拿故逃匿上海改用今名今年曾濳回杭州一次晤師父毛達久囑返上海做事身穿之白熟羅長衫亦係毛所給至當晚扮巡捕之人名喚劉子卿現在逃匿等語中西官核供會商之下以張之德旣不供認偵探判著禁押西牢一年期滿永遠遂出租界 
[四紀金利源碼頭炸彈案之牽涉]  
　　八月十七號晚鄭鎭守使因送眷回津在招商局金利源碼頭被人抛擲炸彈圖害未成當場查獲嫌疑人高振海即王克勤一名解經法公廨預訊後准交鎭署探員帶去訊究嗣又牽涉住居英租界孟納拉路一千一百二十號之鄭道華當由鎭署照會照會公共公堂咨照捕房飭探將鄭拘獲解經公共公廨預審後以案在法租界發生將鄭送歸法公堂訊問因鄭不認與聞此事飭　押候訊在案茲悉高振海與王克勤實係兩人高在招商局碼頭當場拘獲而王在九畝地獲住昨日下午法捕房將鄭解送特别公堂研訊鎭署特飭派巡官管姓將王克勤押送到廨備質中西官聶德兩君升座先提王克勤至案據供　　　縣人家有弟兄六人均在原藉設肆度日小民於今年二月間來申找尋胞兄覔就住在新租界格洛克路志德里十四號内三月間始與鄭道華認識鄭住寳昌路洽平里九號内與鄭同居有胡白奎蔡鴻喜二人欲炸鄭鎭守使之謀係鄭道華所爲前聞胡曾向蔡云倘　炸斃鄭鎭守使　給洋一萬元等語八月十七號由黃生昌送信到鄭處云及鄭鎭守使於今晚送春回津小民曾在格洛克　三十二號李少卿家内目覩察用洋巾包炸彈一枚藏於身畔惟不知何人抛擲現胡蔡二人業已逃匿是實次提鄭道華至案詰問據供安徽合肥縣人今年四月間來滬住寳昌路寳康里五十二號親戚朱秀華家惟民向售紙花生意曾往格洛克路志德里九號内去過與王克勤會見一次王實姓陳王克勤係改名至與胡百奎蔡鴻喜素不相識鄭鎭守使被炸之事毫不知情民思輿王克勤祗會面一次並無仇隙何故誣噬民家内所有一妻一子貧苦殊甚云云當經中西官會商之下判將鄭道華還押捕房王克勤交管巡官帶回候再訂期復訊 
[九誌亞細亞日報館之炸彈]  
英租界望平街上海亞細亞日報館被人抛擲炸彈一案曾由内地某機關派探傳訊證人朱阿喜等情業誌前報茲聞公共捕房飭探研究得當時炸傷兩手現在醫院醫治之楊玉橋（即楊炳南）曁内地傳訊之朱阿喜二人乃此案受唆行使之重要案證且有主要者多名尙未拿獲第因此案關係租界治安故已密飭中西各探一體查緝一面仍將在醫院之楊玉橋（即楊炳南）留心醫治痊愈以憑澈 
[盜案展期研訊]  
　　紹興人周鼎紹（即土老）曾於西曆一　千九百十三年三月十三號夜糾黨持械夥刦寗波路仁美里四號門牌同鄉人楊濟清家値洋二千餘元之金珠飾物逃逸當經事主報捕請緝未獲周以日久無事近又來滬匿居福州路大陸旅館二十七號房間内被總巡捕房華探目李星福查悉禀聞捕頭協同二十七號西探目前往將周拿獲搜出盗贓眞珠數粒帶入捕房嗣又查得周係伏誅劇盜陳灿泉等同黨解經公共公廨迭次訊供押查在案昨晨復由捕房將周押解公廨請究即據中西包探上堂禀明前情並將搜獲之眞珠綢衣等盜贓呈案請究訊之被告延穆安素律師到堂代辯聲請展期研訊經會審官王肇之君核供商之德師副領事判周仍帶回捕房展期下禮拜六研訊 
[管獄官殺妻宣布死刑]  
　　本埠提籃橋西牢管獄官麥搿郎殺妻案曾誌本報是案由英國按察司審訊多次已於日前訊結由陪審員宣布該犯有意殺妻堂上當即判處死刑擬請英總領事定日施行絞刑 
[瑙商溺斃交涉之詳情]  
　　瑙威商人拉森在新泰商輪遭風溺斃索償損失一案昨日各報紀有中瑙各官於二十三日審查擬照往年某華輪因觸礁失事溺斃某外人成案酌償若干呈報外交部及巡按使核辦等情一節茲據新關人言此節實屬不確此案自發生交涉後因中瑙兩方各執一說（中國方面謂事屬天災未便賠償瑙商方面則指該輪行駛違章堅索賠恤）彼此相持不决現經江海關施監督滬海道楊道尹及瑙威駐滬領事斯特摩斯江海新關稅務司安君等公同商議以此案之應否賠償應視該商輪之行駛是否違背定章爲斷因議定由中瑙兩官長傳集原告瑙商安特生以及被告瀛海公司經理新泰船主大副二副司舵人等並由兩方各邀熟諳行船之公正人在江海新關開會公同討論取决衆議以爲解決本擬前日集議因人數未齊未經開會現在尙未訂定日期云 
[從盜解送鎭署]  
　　盜犯張阿大（即黃皮阿大又名白水灘阿大）前據已獲盜犯江北小毛供指爲行刧南匯縣杜家行事主邢根泉家案内夥犯經本邑地方警察所通飭各區一體查緝在案日前三林塘第五區警察分所將該盜張阿大獲解到所即經司法員提案研訊據供隨同行刧得贓分用洋六元五角等語不諱司法員得供之下以張犯共盜罪已成立應解鎭署提同前獲各犯併案訊辦故特禀明沈知事遴派警探於昨日下午將該犯張阿大一名押解鎭守使署歸案訊辦 
[徐警廳長親自督查]  
　　淞滬警察徐廳長前曾飭知各區警察署略謂邇來地方謠言又復蠢起且有地痞流民每於深夜僞託送信或藉中秋節期送禮爲名擅自八室希圖盜竊財物此等舉動不無危險急宜留心緝拿並預爲防範等因各區署警正警佐遵卽加意巡緝在案茲悉徐廳長恐節期已過巡緝或不免稍疏爰於前晚爲始親自帶同督察員周曆各處密查並至各區署順便抽查以分勤惰 
[規定警備隊恤賞辦法之通飭]  
　　上海縣公署昨奉道尹公署飭開案奉江蘇巡按使公署第五二一三號飭開准内務部電開前准浙江巡按使電稱查浙江防營遇有恤賞向例援用陸軍平時恤賞暫行简章辦理自改編警備隊後未奉定有恤賞專章是否仍照向例適用前項暫行简章抑照警察恤金辦理之處電請核復等因到部當經本部咨詢陸軍部去後嗣准復稱此次浙江巡按使電詢各節業經本部電復未便適用陸軍恤章在案此項入員本不屬軍事範圍其恤賞一節應如何擬定劃一辦法以免紛歧之處應由貴部酌定辦理等因前來查警備隊恤賞一節旣准陸軍部復稱未便適用陸軍恤賞嗣後凡關於警備隊之恤賞均應援照警察官吏恤金給予條例辦理以歸一律除電復浙江巡按使外分電查照等因准此除分行外合亟飭行該道尹即便轉行所屬一體遵照等因奉此除分行外合飭該知事仰即遵照云云 
[司法署招人攝影]  
　　上海縣知事行將遷入新署辦公而地方廳因無款項暫止搬遷聴候部示茲袁林兩廳長奉江蘇高等廳轉奉巡按使並部令飭將該廳内外全部房屋攝影呈閱究竟破壤頽坍與否着復候轉詳核辦等因是以袁林兩君派員雇定拍照人兩名携帶器具於前日至廳將各處辦公室房屋分别攝影以便尅日備文申復 
[縣公署批示兩則]  
　　上海縣知事公署昨發批示二則照錄如下 
　　孫枚臣等禀明情由續求補遣由批據禀已悉查調查名册内列洪香泉彭召棠彭召邑三人資格係是商工實業與孫枚臣何維則何毓桂何鍚生何宗玉何鏡清金玉書彭召營等不動産資格並非同等姑　未諳法文解釋准予各換具不動産同等資格三人證明書限九月二十八日以前陳驗再候判定至丁漱六所陳印契及王鍚祚所陳新契紙内載價格因除零凑算故均與證明書不符與金玉壸所陳證明書印押未全誤於證明人失筆之故旣據聲叙明白應均准換證明書亦限於九月二十八日以前禀候復判惟黄鍚生所稱朱蔣兩姓單戶確是黄姓財産一節究難　信未便照准着各知照此批 
　　浙寗滬江磚頭船業代表葉成銘續禀創立善會請給示山批東悉遭風等事原係偶然不測天災人事適逢其厄會館旣有給棺寄柩之事即或未能同備或竟有不顧領棺之人儘可責令該船戶酌量安置妥盡主夥之義無須藉端收捐别立社會且並無各界公正紳董列各簽字斷難准行此批 
[調查狩獵之習慣]  
　　淞滬警察廳昨奉巡按使第三七六八號飭開案准農商部咨開前奉大總統申令參政院議决狩獵法茲公布之此令等因奉此所有狩獵法全文業經通行在案查狩獵法以地方習慣及鳥獸産　歧異之故因而狩獵者所用獵具之種類名目亦各有不同依本法第一條第二項之規定應由各省巡按使查照分飭所屬各地方警察官署長官迅將該管地方狩獵器具之種類及限制分别規定詳報咨部備查以保治安而重法令等因准此除分行外合亟飭仰該廳即便　照將該管地方狩獵習慣器具種類及如何限制仰即規定詳候咨部云云徐廳長奉飭後當即分飭所屬調查核辦矣 
[救國儲金昨日之收]  
　　昨日（二十五號星期六）爲中國銀行收受儲金之第一百二十七日計收銀元三十九元連前共計已收儲金銀元七十三萬二千二百五十元銀五千六百二十五兩零五分 
[押舗限期納稅領證]  
　　上海縣沈知事昨致南商會公函云逕啓者奉江蘇巡按使公署第一八四六一號批開據本知事詳質押代步等無帖之典擬分别辦理祈核示由奉批詳悉該縣毘連租界與别處情形不同應准押舗改設三等公典惟須以民國四年六月以前所開者爲限至減半納稅關係國家收八未便准行如各該押舗延不遵辦即照迭次飭知一律押閉仰財政廳轉飭遵照此批等因刋入第六百四十期省公報發行下縣奉此查此案前奉財政廳批即經函請查照轉飭限一月内遵照典業登錄章程納稅領證在案茲奉前因相應錄批函達貴商會請煩查照轉飭各該押舖遵辦母再觀望致干押閉仍希將辦理情形見復是荷 
[寗紹義賑會之組織]  
　　本埠浙江旅滬學會近接浙江屈巡按使來電謂浙省寗紹沿海各處此次猝遭颶風災情甚重亟應籌辦賑濟以免災黎流離失所請在滬籌設義賑源源接濟等因該學會接電後以事關桑梓誼不容辭特於日前邀集旅滬各界浙人開會集議在本埠英大馬路壽康里該學會内組織浙江駐滬寗紹義賑會公舉正副會長董事及各項職員以會募集賑欵拯救災黎茲將該會推定各員姓名職事錄下正　長虞治卿副會長田澍林領袖董事朱桂卿曾計董事陳一齋宋漢章放賑董事王亦梅俞宗周駐會主任沈迪民幹事紀望溪黄獻廷馮仰山余民進袁履登徐乾鱗金繼揚裘子怡調查張新栽文牘陸吟笙王萬初會計葛燿山庶務兼書記馬心域勵桐岫羅孟然 
[女子同義學校歡迎新敎員]  
　　法租界麥賽爾蒂羅路鴻儀里中華女子同義義務學校開辦僅及一載學生頗爲發達近又聘請美國新到之貝霍而女士擔任敎務該校特於昨日下午二時開會歡迎首由校長陸胡雄飛女士報告原由次貝女士訓詞略謂敎育爲養身之根本將來國家之强盛胥恃乎此余深喜在此校稍盡義務等語次由李隹白傅士演說謂余爲美人深喜聨絡此種義務敎育故願介紹該女士在該校盡此義務并希望將來之發達云云後學生入課堂由敎習陸問梅女士偕貝女士考察一週茶點而散聞是日學生家屬到者甚多云 
[地方會演講預誌]  
　　東南城地方會定今日（二十六日）晚間七時假座火神廟後廳開會延請戈朋雲君演講人民求安之切業已遍發傳單招人聽講矣 
[通俗夜社開講演會]  
　　英租界新閘路和樂里口通俗義務中文夜社係徐望先陶漢塵龍蔭卿項起鳳馬湧泉吳兆麟郁從周朱稼甫周少葵朱文華諸君所組織招收工商界年長失學之人逐晚輪流敎授不取學費開課已三閱月爲各界人士所稱道茲聞該社定本月二十六號（今日）下午二時開講演會業已派定駐社辦事員朱文華部署一切屆時凡工商界有志於學者盍往聽之 
[工巡捐局催領地價]  
　　工巡捐總局朱局長昨出示諭云照得本總局上年開關斜徐等馬路　用地畝照章應發地價來經出示曉諭於九月六日起按剛發給在案恐未周知合再出示催領爲此示仰各該業戶一體知悉逕向各該圖地保領取用地畝分單檢同契據執業田單糧串趕緊來局陳驗以憑核明發給愼勿稽延自誤切切特示 
[自願集資築路之詞]  
　　工巡捐局朱局長批公民文秉朝甘嘯初禀請展寛官路由呈云據禀已悉該公民等自願集資請將瞿家橋偏西之官路展寛改築馬路以利行人具見熱心公益深堪嘉尙即經飭據閘北分辦處勘丈估計約需工料銀九百餘元仰即設法勸募繳局以憑提前興築此批 
[車務長赴津裝運電機]  
　　内地電車司因須擴充電軌道原有機器不敷發電曾經該公司總理陸伯鴻在天津購定一千匹馬力之引擎電機二架業已多日迄未運滬茲因急欲安設且烟囱亦已動工砌造故於前日派委車務長朱少泝前往天津迅速裝運來滬以便安設 
[駛行小輪之手續]  
　　江海新關安稅務司前日接施監督來函略謂宜和輪船局現有小輪船欲在清江泰州等處開班行駛往來裝儎搭客請爲詳部註册核給船牌一案當以小輪往來航缐有無阻碍曾經分咨蘇常淮揚二道尹核辦去後茲准蘇常道尹電復尙無窒碍當可照准等因惟泰州一處未經淮揚道尹核復到關昨已電催一俟電復無碍即先電請發給暫行船牌一面再行詳請交通部註册給照今特函請飭知等因昨日安稅務司已飭知宜和輪船局查照矣 
[法官對調]  
　　閘北審判分庭推呈施霖前日奉地方審判廳袁廳長飭知與地方廳推事陳光燏對調業於前日互相交替到差視事矣 
[前清廩生之謀缺苦]  
　　前清廩生郭耀章前日具禀江海新關要求派充文案或司書生等差缺昨由安稅務司批示云查刻下本關並無文案司書等缺可該爲生位置之處特行飭知云云 
[同元莊倒閉案近聞]  
　　寜波路同元錢莊因倒欠華洋各商存銀及上海金山兩縣公署公欵業經公共公廨將該莊股東經理先後傳案分别交保候訊在案昨晨聶襄讞會同英領卓君升座民庭訊案時該莊理賬員及經理人袁楚香延高易律師上堂代表聲稱所有同元莊各股東奉傳到案交保因交保處許多週折尙未交保現同元放出各賬已由理賬員查明往收如所收之欵不敷抵欠再向各股東理償惟各股東交保輕重不一應請將各股東共交五萬兩妥保出外俾與理賬員查對賑目云云中西官會商之下會同下諭云各股東傳案後准各交五千兩人銀妥保此諭 
[呑用票銀之訊究]  
　　豐裕洋行買辦葉廷甫控夥皖人程甫青串黨私刻信元錢莊回單圖章呑用票銀五百七十七兩四錢昨由捕房將程拘解公共公廨請訊原告投案請追並由信元莊夥何贊雲等上堂證明被告　冒情形訊之程甫青供稱此事實由無鍚某米行主陸九如等起意　袛分用洋一百餘元現願將原籍房産變價償還等語俞代襄讞核供商之德領裴君判被告押限兩禮拜將欵繳案再核 
[綢號不付票銀之糾葛]  
　　粤商柯留控某綢號經理謝增鎬與張德儒不付支票銀一萬二千五百兩一案經公共公廨訊判被告交保着開具各股東名單呈核在案茲因被告延不將各股東名單開呈復經原告禀請公廨於昨將該綢號司賬謝子敖傳案訊據供稱彼於去冬進店爲賬房未悉號中詳情惟知該號係金天福等股開集資二千元等語卽據原告代表律師上堂譯訴前情請追中西官核供判被告仍交原保候傳齊人證再訊 
[給諭承受遺産之鄭重]  
　　已故電報局會辦趙鴻英之妻趙花氏昨延朱斯芾律師投公共公廨聲稱趙鴻英於本年二月二十八日病故所存滙豐花旗正金等銀行之欵約二千餘元其妻花氏因恐往領掯付請爲給諭領取云云中西官核供諭令當事人登報十天倘無人反對准即給諭趙花氏承受遺産 
[婚姻糾葛案缺席判决]  
　　蔣徐氏控陳香貴婚姻糾葛一案昨晨由公共公廨傳訊被告臨訊不到惟原告代表律師上堂聲請（所述情形未譯）中西官會商之下即會同簽判云陳香貴逾限三月仍不到案應准蔣徐氏撤銷婚約此判 
[華捕得賄之憼儆]  
　　黃包車夫李阿三因拖車碍路違章被美捕房六百四十五號華捕主恒輝查見　取照會李即央劉小四子行賄王捕小洋二角嗣經捕頭查悉飭探將劉與王捕一併拘解公共公廨訊供押查在案昨由捕房傳同李阿三將劉與王捕併解公廨經會審官王肇之君會同德領師君質訊屬實判王捕押西牢半年劉小四子押一月分别示儆 
[揑條騙米之科罪]  
　　百老匯路大隆米店夥李煥章控粤人翟三進私刻天潼路蔡仁茂玻璃店圖章揑造字條串同小車夫劉妙仁騙取白米一石五斗等情由探將翟獲解公共公廨訊押候查在案昨晨由廨復訊屬實判翟押西牢半年劉妙仁無干開釋 
[米店夥冒取銀洋之薄懲]  
　　新閘路一百四十九號門牌某米店夥周子卿因竊店中存摺至寗波路裕興錢莊冒取洋三百元被該店主馮元培查悉報捕將周拘解公共公廨訊押候核在案昨晨復訊據原告投稱被告冒取之洋　還二百元尚有一百元立據約九月底歸還惟另被收呑賑洋二十餘元云云中西官核供以被告旣已還洋二百元判押西牢三月以示薄懲 
[騙子判押半年]  
　　匪徒朱寳全與在逃二人前日在虹口蓬路用擲包術圖騙德大祥號學徒孫晉發所收賑洋一百零七元當被鳴捕拘押昨晨解送公共公廨經中西官訊實判朱押西牢半年示儆 
[設局誆騙之候查]  
　　南京路貿孚外國木器店經理張芹馥（即張勤甫）前捕房控寗波人宋文彬（即宋翰鈞）在北四川路七十三號門牌虚設日商籐井洋行來店騙取値洋九百三十五元之西式木器又有甬人張鴻森亦投捕房控宋以開礦爲由陸續騙去洋三千三百餘元并騙華洋各商鉅欵圖逃等情經捕房派探將宋拘獲解由公共公堂訊押候函致日領訂訊在案前日午後王肇之會審官與日本西田副領事升座公堂會訊先由贸孚號代表律師偕該號經理張芹馥及另一原告張鴻森相繼上堂供即被騙情形請究質之被告供稱籐并洋行實係日本人籐并濟太郎開設並不設局誆騙王會審官核供與西田君會商之下以被告所供是否屬實尙須調查如果所供不謬則原告應投日領事署起訴非本公堂所能管理因判被告還押候查明並傳人證再行訊核 
[會訊控訴冒牌案]  
　　美商茂昌洋行因萃泰祥洋貨號經售之固本肥皂商標與伊經理之肥皂相仿故即指爲混售冒牌損害營業控由該管領事照請公共公廨飭傳該號主張永康請追損失銀一萬兩業經傳案訊得所售之固本肥皂係德商瑞嘉洋行經理前日午後關讞員與美領畢君升座會訊德領裴君亦蒞廨觀審先由原告代表律師偕原告西人上堂譯述案情請究並請追償損失銀兩被告亦延律師到堂代辯中西官訊供會商之下判袯告交原保候再訂訊 
[毆傷主顧判賠醫費]  
　　寳善街季吾氏烟膏店夥范大良李阿草因將主顧高德洪毆傷由捕將二人拘解公共公廨訊判各罰洋十元並着交保候原告傷愈再核在案昨晨由廨復訊中西官以原告傷勢平復姑寛判范李二人各賠原告醫費洋一元三角准將交單取銷 
[命案和平了結]  
　　江北人吕兆林住居五區一分所邢家宅草屋内其妻吕孫氏日前因向伊兄吕某告借銀洋被其嫂毆打歸家後吐血而死昨由吕兆林控經該分所將原被併解閘北司法科着地保投地方檢察廳派員蒞驗再行核辦 
　　又一訪函云滬北嘉興路西首華界境内有婦人吕沈氏者因家務起釁被同族人毆打受傷醫治無效延至前日氣絕身死該圖地保以案關人命投上海地方檢察廳請驗奉諭委派褚檢察官沈檢驗員等前往相驗褚君等旣抵尸場即據尸母沈袁氏投案請求免驗自願備棺收殮褚君准如所請着令具結送查 
[紗廠工人軋傷斃命]  
　　楊樹浦三星紗廠工匠紹興人朱阿炳前晚因工作不愼被機軸軋斷雙足手臂當即氣絕身死由該廠報告捕房飭探將屍送入斐倫路驗屍所昨經中西廨員蒞驗委係軋傷致命着屍戚章阿四具結收殮了案 
 
 
 

Page 11

 
 
[皮匠急病身死]  
　　皮匠沈紹生前晚行經唐家弄忽患急症倒地身死由滙四捕房將屍體車送驗屍所查無家屬即飭地保報堂收殮厝壤候認 
[當事人毆傷承發吏之訊結]  
　　薛鹤年前在地方審判廳狀告陸糼樵欠欵一案曾經開庭訊明判决陸交保出外理處嗣因陸延不清理由原告投廳請求强制執行當經袁審判長核准於日前諭飭承發吏秦祖宸協同一區三分駐所長警前赴小南門外水神閣附近將陸之保人倪樹聲股開之公興小押店執行標封詎該吏秦祖宸忽被陸糼樵行兇抓傷面部當經長警將倪樹聲陸幼樵一併拘署解送到廳倪即央人將陸所欠之洋五百六十八元如數繳案袁廳長以倪樹聲旣將所保之洋呈繳應即省釋惟陸幼樵恃蠻行兇刑事已經成立當即移送同級檢察廳預審收押起訴審判廳昨日午後端木　推事官會同褚檢察官等開庭辯論該吏秦祖宸投案伸訴當時被毆情形質之陸幼樵供稱不敢行兇秦面部之傷係自已所抓等語問官命庭丁引當時檢驗秦吏之檢驗員沈鍚卿出庭詢間當由沈證明秦吏之傷確爲他人所傷問官即命沈退出向陸曰本案今日認爲辯論終結遂諭將陸還押聽候宣判於是閉庭 
[渡船戶不遵定章之送究]  
　　新大橋渡船經船戶陳阿石在工巡捐局投標承充後照章須備大號渡船十只每船祗載客三十人乃該船戶連停泊碼頭之躉船備備六艘且船身甚小每逢各廠上工放工之際載客至六十人之多殊覺危險迭經閘北水巡隊詳報淞滬警廳咨請工巡捐局嚴加取締經朱局長屢次傳陳諭令遵具切結詎陳一味玩延故於前日已將該船戶送請四區警署解送淞滬警廳究辦 
[烟泡三枚判罰二十元]  
　　前日五區探警在滬寗車站查獲烟犯孫鳳士一名抄出烟泡三枚解經閘北司法科移送檢察分庭預訊屬實起訴審判分庭經陳推事開庭判决處罰金洋二十元押候繳欵開釋 
[烟犯屢次請求易科罰金]  
　　烟犯趙沐清於七月間帶烟膏三兩在滬寗火車站被五區探警查獲移送閘北檢察分庭提起公訴經審判分庭孫推事判處徒刑三個月嗣由該犯一再請求易科均遭駁斥又赴地方廳上訴亦無效果前日該犯復具陳執行窒礙禀詞再請易科昨經李檢察官批示云候轉送决定可也 
[取締産婆之先聲]  
　　淞滬警察徐廳長爲愼重人民生命起見擬規定取締産婆（卽俗呼接生婆）規則及領照辦法俟擬妥後詳請上峰核奪施行茲錄其辦法大略如左（一）産婆須年在三十歲以上五十歲以下富有經驗或有産科專學方能給照（一）或有該圖地保出具切結加蓋店章證明確有經驗無誤生命方可領照營業否則一槪不准爲人收生以重生命 
[猪灰行主私收行佣]  
　　滬南陸家浜正大祥猪灰行主汪炳南前被崇明船戶控由鎭守使署指其勒收私費曾經飭縣提究經沈知事查得汪之短期憑證應作無效即將憑證扣留茲汪仍在各船戶處私收行佣被同業朱義昌行主朱景祺查見汪正向陸金海等船戶婪索遂協同廐戶陳守林扭汪至一分駐所控究奉飭移送警廳司法科訊究 
[欠欵案被告不到]  
　　江西窰貨號主秦振岐在地方審判廳控新北門内盧家弄嚴春記碗店主嚴海舫虧欠往來貨欵銀三百八十餘兩一案昨經吳推事官開庭辯論秦投案請求照追問官以今日被告不到難以定讞諭秦退去聽候核辦 
[茶館聚賭被罰]  
　　虹口墨克登路二百八十四號門牌茶館主倪阿林又二百九十八號門牌茶館主王錦卿均因聚賭運章由捕查獲於昨將該兩人傳至公共公堂訊明判各罰洋十元充公賭具銷燬 
[記海寗觀潮]  
　　滬杭甬鐵路昨日特開專車至海寗觀潮其章程前載廣告欄茲不再述記者承路局贈劵相招得與斯會計是日雖有微雨觀客仍約二百三十餘人惟因無風故潮不甚高僅數尺而已局中招待一切以初次故雖有未備然大旨尙整飭今日爲第二次想更能周到矣是亦一中國活動社會之新法門也 
[誌謝]  
　　棋盤街中華圖書館發行之週刋小說禮拜六現已出版至第六十九期昨承見贈二册書此誌謝 
[氣候報告]  
（上海徐家滙天文臺天氣測候報告） 
　　九月二十四日颶風仍在瑪里亞拉斯與琉球間向西北方面緩進上海天氣大凉且有間斷之細雨濱海復有秀候風　　二十五日上午上海天凉多雲有西北和風氣壓升至平均度以上 
　　二十五日下午四時三十分豫測上海天睛多雲濱海有勢之北和風颶風在琉球東南向西北續進太平洋直至臺灣海濱及吕宋止風浪頗大 
　　二十五日下午四時前二十四小時内上海氣候温度至高七一六至低六四八去年同日至高七八八至低六七四 
雜評三 
[觀潮（步陶）]  
　　後中秋三日而浙杭有觀潮之盛會其事不始於今日而路局爲發旅行劵火車電車航船相爲聨屬以便旅人實自此届始此蓋吾國人利用交通機關以介紹理所固有之審美思潮於羣衆之見端也以利便故而觀者雖雨猶衆以無風故而潮期雖届猶　盡饜觀者之欲望然則人事天時固無往而不伏有相爲倚伏之機矣吾國最近風起潮湧之一問題其機函之啓也以通電其勢力之成也以復電以派遣代表而洋洋大觀運歸穴且令人目眩神駭而莫知其究莫世界潮流之軒然大波所湧盪於全歐大陸者其得也以運用鐵路之得宜其失也以鐵路政策之偶遞一篇而今後民界大觀或且愈演而愈奇嗚呼潮之爲義其於交通之關係爲何如哉然而此中消息升沈之故果能平心靜氣以細爲觀察者其誰與 
來函 
[招商局股東致董事會函]  
　　上海輪船招商局董事會諸公鑒謹啓者貴局向來每年召集衆股東會議一次將局中事務詳細報告衆股東以便商議進行辦法并當衆公舉値所各董事此係依據商律歷年照辦在案惟查去年及今年貴董事會祗刋結賬辦理情形節略一册分與股東並未開過年會殊屬違背商律又聞有董事連年不在上海辦事仍以董事名義月支公費數百兩似此虚糜局欵不知於意云何務請貴董事會速將理由述明登報佈告俾衆股東知悉幸弗見却爲禱專此肅頌公緩潘爲德堂梁義誠堂積德堂趙義記錢筠記堅記等股東公啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[尋人解] [  泗濱野鹤]  
　　報紙上尋人告白其人字每作人予初以爲手民有意尋開心乃故爲到置也問之登告白者則曰尋人告白之人字作人沿用已久初非手民之尋開心叩其故則又瞠目不能對予嘗思之果欲引起閱報者之注意則仿藥房戲館登斗大字之告白可也何必故爲顚倒其字哉繼而恍然悟蓋人之作人實寓意於字體之問也凡尋人者必因其人外走而不回也今尋字在人上人字在下按字之體勢言之若作人則尋者自尋走者自走不將愈尋而人愈遠乎其尋必不可得故作人者示其人已轉身而尋者與走者乃就　其結果終不難於尋得質之讀者其亦以予言爲然乎 
譯著 
[間諜生涯] [  天虚我生]  
（十）間諜生涯之失敗（續） 
　　予居蘇格蘭三禮拜而英人之欵念遂啓是日予得守橋者見告謂露易司有軍艦出海約予往觀其盛予往則已萬檣齊動魚貫出橋向北海駛去數之得十六艘予乃一一記其名目若爲巡洋若爲水雷若爲潛水予以詢之守橋者皆符合但誤其一耳立以電致勃羅瑟而令達柏林備言兵艦形狀及其名式予遂返寓忽覺室中有異箱籠似經翻檢乃大驚立召主婦詢之曰密昔司孰嘗來此主婦聞語色似忸怩應曰無之予曰母　衣服搗亂如此豈能掩飾主婦聞語大頳踧踖不寗旣而曰先生吾憶之似裁縫來此耳予覩其狀大疑豈吾人蹤跡已爲主婦所知顧亦無由根詰迨至吾人被逮之時此媪實至堂上作證予始識其鬼蜮也然此後事茲且勿論主婦旣去予乃復出竊幸無物足證予罪彼搜檢亦徒勞耳惟自是以後每一行動輒覺有人蹤予之後予大恨乃思有以懲創之一日旁暮餐於大旅館中索紙筆作書凡三而故遺其一於地潛於暗陬覘之不轉瞬間果有一人欻然拾之而去予乃不禁失笑蓋此中所書實至深奥警察中又必大起恐慌蓋一希臘文之（梅　有一小羊）歌也然若輩之跡予固已無復疑義明日立往蘇格蘭警署以澳洲醫學博士葛賚武之刺往見警長警長身體至肥碩眉目間時作傻笑予正色曰警長吾儕爲醫生且爲旅行家警中奈何東縳予之自由警長故不解曰博士何謂歟予毅然曰吾謂警長胡爲疑我而加以監察警長愕然曰是則吾所不解矣予曰然則警長未嘗有是命令耶特我爲彼　所崇已非一日今且竊予之私函而去着亦知法律者今汝所屬乃不奉汝之令而敢擅加吾人以非法之監察固何謂乎警長乃笑曰博士母怒此事實爲上官指令吾儕鳥敢抗而不遵今君旣來自白吾儕自當收回成命以待負　可耳予曰此猶可說否則予必向審廳提起控訴矣於是彼此均笑握手而别然予心終不能安知警長言雖如是其疑予之心必如故也因益　愼予行而表面上一若揚揚無事者是時適有一信傳至謂格拉斯哥之威廉俾得馬兵工廠方爲英政府造一十四徑寸之大砲唯此予又不能安居蘇格蘭矣 
　　勘誤二十四日第十一行（尤多條頓之人）應改爲（尤多充作瑞典國　之德人）合更正 
詩選 
[寄懹王漱巖沈半峯] [  李經義]  
　　南來一雁送新睛迢遞關河别後情負手棋枰愁日暮馳心帆鳥逐風輕先生有酒直須醉老婦無家莫問名羡煞寒山黃面佛低眉笑口不開聲 
[次韻報李悔叟津門] [  王漱巖]  
　　去年送别雨初晴曉日滄波萬里情北望龍潛津樹遠南飛雁帶塞雲輕冷觀閣老裝兒戲爛笑雛僧頭佛名讀龍公詩向天問星移斗轉夜無聲 
[前題] [  沈半峰]  
　　紅日疎簾漏晚睛病魔禪懶若爲情羣飛豹脚房櫳暗一笑鴻毛性命輕勾漏丹砂將作飯青門老圃獨埋名津沾雲樹秋蕭瑟七字飛來句有聲 
詞選 
[望江南題曹玉圃藝藪] [  鏡湄]  
　　春藝圃苜蓿長籬東石徑旁生新韭綠柴扉掩映舊桃紅蜂蝶趁香風 
　　夏藝圃滿地綠陰叢籬畔摘瓜銷酷署門前修竹引凉風笠戴夕陽紅 
　　秋藝圃豆架起西風爲賞菊花招契友爲思蒓菜問園翁休錯認青菘 
　　冬藝圃蝯愛日光烘寒菜一畦經冰雪古梅幾樹送香風終歲樂無窮 
筆記 
[鵑紅（再續）] [  醒榭]  
　　淑娟曰姊言誠然但人生行樂耳何必起此重嘅趙先生嘗爲我語謂讀老莊之書者但可學其文而不可行其意妹思之此言當也况吾人年齡正猶初茁之樹受春風吹噓何當便作秋　語鬰鬱如此恐非所宜鵑紅喟然曰在妹將來幸福正猶不可限量至於姊則七歲失恃十四而慈父見背此後迭遭侘傺歷盡憂患幸寄父見憐拯我於溝壑之中刻意撫育一如骨肉迄今已兩年於茲　所受之深恩大德者至矣然薄命人又鳥敢有他奢望但願以丫角終身婢事主人夫人及女公子一世則吾宿願亦且酬矣淑娟低語曰吾父欲　汝嫁趙先生文孫曰夢蘭者汝知之乎鵑紅遽驚曰曩者吾妹告吾謂妹自幼即已許婚趙氏即夢蘭乎淑娟大頳曰是也鵑紅曰然則殆以吾爲媵矣淑娟搖首示否則益詫曰然則以吾代女公子耶淑娟微點首曰吾父嫌夢蘭貧耳鵑紅乃毅然曰此安可哉吾聞女之有夫正　樹之有本本寗有二乎妹固讀書知禮者奈何不爭淑娟曰吾鳥不爭但吾父因惑於後母之言以鳥氏富且世爲顯官苟與攀附絲　將來必能借作氷由之先鵑紅聞語不禁義形於色出氷山何可恃者吾聞食肉者鄙膏　者紈絝島氏雖世爲顯宦及今已替行且傾敗覆巢之下寗有完卵父　𢣟不　孰甚且吾嘗從屏後見趙生温文有禮而雙眸尤奕奕有英氣龍豈池中物哉父乃不此之圖而唯膏　紈絝之星　吾誠不知其　心矣然妹知之而不能力爭吾誠亦爲妹勿取失節敗貞其罪孰甚行見盡歸之於吾妹矣淑娟乃皇然曰爲今之計當奈何違父母之命爲不孝從父母之命則失貞嗟呼鵑姊吾其死矣鵑紅曰矯父母之誤而正之不得謂不孝女子乃不能從一而終乃始之謂不貞兩者相較其軒輊判矣淑娟曰然則姊將何以敎我鵑紅沉思有頃旣而曰得矣乃附淑娟之耳語數四淑娟似有難色鵑紅毅然曰大行不顧細　何得尙忸怩作態淑娟曰然而苦吾姊矣奈何鵑紅曰吾食君家厚恩廣德久欲得當以報今實吾報恩時矣犧牲一切又安所卹淑娟乃持鵑紅手曰鵑姊今吾亦不知所以報汝矣 
小說 
[家庭小說嫣紅刧] [  當覺小蝶合譯天虚我生潤文]  
　　第六十一章（續） 
　　特雅别墅中自　東尼被殺後其一種愁慘之狀實令吾無筆形容特雅夫婦日唯愁嘆蓋小安東尼之爲人雖未嘗得人稱許然密昔司特雅之愛彼固無殊瓌實龔者哈勃克不嘗告安娜乎謂特雅夫婦之愛其長子實逾於他子初非妄也特雅之家無宗敎以爲人生但行樂耳纎悔之事卽特至易簀之時而後行者亦尙有暇裕故平生過票纍纍從未一禱上帝而小安東尼死矣其臨終之懴悔果如何哉其以負罪之靈魂往依上帝其結果將如何今世已矣而其後世又將如何此不獨特雅夫婦所不忍言亦且不忍想偶一思及輙復泫然相對各無一言然而遲矣此又不過精神上之痛苦未必遂爲他人所知其尤有甚者則犯罪者即爲哈勃克也特雅之家在海兒斯東亦爲望族聲勢煊赫今者大辱之事竟出其門雖欲車乾太平洋之水又奚可濯吾嘗語人海兒斯東猶天也而特雅之家則爲天上之明星平素光芒熠熠莫與竸耀今則就晦昩倘一旦屆大審之日哈勃克竟證實爲殺人之犯則此明星立且堕隕無復再升之日故特雅之家除皮靄卡外實無一人不日坐愁城之裏愛格來得平素殊倜儻風流自喜今則殘粧　整日漸　　皮靄卡謂其心中蓋尙有他事初非僅悲其兄然著者非局内人不得知矣至於露賽則亭亭已屆十八之年非復幼稚敏萊稍稚然人家宴會之事亦漸得過從今則以禍來倉卒特雅夫婦心緖如麻交游之事一切棄郤敏萊露賽但能目從其保姆而居無復當年興采 
[奇情小說秘密汽車] [  東埜譯]  
　　第九章 
　　夜深了人靜了維勒旅館的大門將下鎖了無數煕煕攘攘的旅客都回房歇息了旅館主人也倦眼糢糊將向黑甜鄉裏去尋生活了忽然　中生動今天初來下榻的一位單身客人帶着一個老僕晚餐以後久出不歸如今携着一假少年朋友隨老僕人駕得一輛汽車載着一個呻吟宛轉的黑瘦漢子三更半夜衝門而入店主人不要駭然盤詰的嗎　而普天下的事情只要有金錢勢力或是名　信用　没有一件事做不到勃立南雖是外國人然而金錢勢力名譽信用八個字却字字　着一分子况且又是前度　郎五年前來遊餘魯林司時候風流倜償維勒旅館主人和他甚是投機這一回店主人見他年事加增聲譽目進一稱謹敬恭維的形狀就不消說得了且說勃立南等一羣人進得旅館店主人略問幾句便　幾個執事人帮同照料手忙脚亂了一陣把受傷的那個意大利人安置在下層一　房間内那房間窗臨後院平常人不大走到所以甚是幽靜與病人最宜勃立南又問賬房内司事人曉得鄰近有一位醫生并且是英國人便喚館中僕役立刻去請自從他們一羣人進得旅館以後不多幾刻受傷人先安置好了延請醫生的僕役也出發了他的少年朋友也駕着汽車回去了老僕烏麥萊也奉命睡覺去了勃立南一番調度見諸事已經妥貼便約店主人到自已起居室中叙談 
[哀情小說琴雲刧（九續）] [  維童振鐸]  
　　綺雲閱竟喜極具以告黃媪久之始出就外室之案作書以答子琴甫數行忽有不速之客一人叩關八言自金陵來者言次喘喘不止汗流被面現其愴惶之色綺雲聞自金陵至默念與子琴必相知乃殷勤延之坐茶烟兼至其人亦和藹可親頃之曰姑娘殆爲子琴君之妹歟綺雲曰誠然先生自金陵至子琴殆有書乎其人曰無之惟有一事告姑娘幸姑娘寛懷僕方敢啓口言時全身觳觫如待刃之牛綺雲曰先生何許人殆子琴之同營友乎子琴果有言煩轉達者幸早語無妨也其人曰請少待僕行已數十里氣力憊甚言次喘益急聲若貓鼼旣而稍息乃曰僕夙與子琴君交契當聨軍圍攻金陵我即投軍從戎而子琴君亦來從軍適與我同營我二人乃相約曰設有一人不幸則生者必報知其家其人言至此嗟嘆再四一若不欲續言者綺雲顔色陡變目睜口呆私疑子琴殆遭不測恨不能八客之腹以窮其究竟而其人猶怡怡據案而坐不發一言綺雲心如煎向之曰先生有言幸早以語我勿稍間遲言畢復以一滿盞之茗進其人乃曰吾二人相約之翌日即與清軍會戰子琴君鼓勇前進慷慨先驅砲彈横飛烟氣迷空忽一彈自如霧之彈烟中飛來竟中子琴君之胸部施救無及男兒固當効死沙場馬革裏屍以爲光榮子琴君壯志未酬賣恨以没嗟夫回溯其在營時之鼓勵同胞其激昻敵愾之氣殊令人可敬也我左股亦受微傷經紅十字會救治業已稍愈矣今因與子琴君有前約故特急來報告綺雲聞言涙汗迸出搶天呼地哭若杜鵑之鳴黄媪聞哭聲　蹀而至綺雲哭訴曰哥死矣兒心碎矣言畢暈絕其人亦趣前　慰曰姑娘殊悌愛然男兒爲國捐軀死有餘榮何不知自惜至是爲惟幸老夫人勿過悲傷予返當轉告司令代求撫卹言畢匆匆自去 
文字因緣 
　　題耿思泉前輩萸庵詩集及游行萬里圖應　　伯匡東園兩君之徵[  佚名]  
　　吾鄉先賢耿太守萸庵賸稿流傳久立德立功兼立言斯人庶幾三不朽一幅丹青一卷詩光芒夜夜衝牛斗破浪曾乘萬里風舍伊宗　誰其偶鴻雪因緣翰墨林燕雲吟詠圖書藪子孫緝緝賦螽斯不許元文覆醬瓿書來新雁催題詞橙綠流　一搓手　　陂塘柳秋日懷詩圃即用其過嚴灘韻[  東園]  
　　報新秋數聲蝑圃故人多隔天際梧桐搖落芙蓉瘦爭奈尤紅殢翠懷故里有白嶽黄山隠約浮雲裏離情别意枉南浦銷魂東溟落魄飛島鎩雙翅桑榆晚忽忽不知老至書城終日高峙雁來燕去年年恨浪迹可堪鷗寄途逶　恁楚尾吳頭落木西風起心期未遂但踞几移燈隔籬呼酒佯笑說天醉 
　　邁陂塘秋日懹誦先即用其見贈韻藉以代柬讀新詞芊眠清麗碧山白石無此兼葭中沚伊人在一任溯洄秋水衫袖裏想詩木吳中心迹雙清矣椅桐漆梓是綠綺琴材朱絃瑟科純粹更華美聲相應奏角動商堪擬移居換羽堪比朶雲　趁東風便兩地神交千里龍躣起看咫尺天門東望時翹企蘇臺密邇甚薇省分星梗河落月惆悵幾知已 
 
 
 

Page 15

 
 
   
 
 

Page 16

 
 
   
 
