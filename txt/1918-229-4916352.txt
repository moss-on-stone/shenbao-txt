# 1918 - 229 - 4916352

 

Page 1

 
 
   
 
 

Page 2

 
 
時評 
[提議和局（冷）]  
　　時至今日而前敵所主張之和局不能不提交閣議矣旣經提議則已默認有不得不得之勢而以前貫澈主戰之意不能不自放棄矣 
　　是故今日和議之主張誠有力之主張也何則雖欲主戰而不能也并其主張者皆以前主戰之人也非其主張之眞有力實以反對者已無其人也 
　　故以我觀之和局至於今日近矣即或稍有波折當勿再趨戰之途矣雖然我國民之力所殘餘者能有幾何耶 
[命令]  
　　八月二十三日大總統令任命巴布色楞爲翊衛使此令　　又令任命王都慶爲陸軍第十八師步兵第三十五旅旅長此令 
　　又令任命王全勝爲陸軍第十三師砲兵第十三圑圑長此令　　又令司法總長朱深呈請任命賈振聲李棠署奉天高等審判廳推事程文濤涂丙熙署奉天瀋陽地方審判廳推事周韞輝署奉天鐵嶺地方審判廳推事張慶珍署甘肅臯蘭地方審判廳長王熾昌署浙江第一高等檢察分廳監督檢察官陳邦屏署浙江金華地方檢察廳檢察長均照准此令 
　　又令司法總長朱深呈請任命趙柹青爲奉天錦縣地方審判廳長謝震爲奉天錦縣地方檢察廳檢察長孟樹林爲甘肅臯蘭地方審判廳推事均照准此令 
　　又令司法總長朱深呈請任命王泰輔王鳳球爲山東濟南地方檢察廳檢察官沈錫慶爲浙江永嘉地方審判廳長王崇銘爲湖北夏口地方審判廳推事均照准此令 
　　又令司法總長朱深呈請任命李學源署奉天遼陽地方檢察廳檢察官左受經署奉天安東地方檢察廳檢察官蔡炯署山東濟南地方檢察廳檢察官王輔裳署浙江永嘉地方審判廳推事黃炳道署浙江杭縣地方檢察廳檢察官均照准此令 
　　又令麥高雲晋給三等嘉禾章此令 
　　又令安士林給予五等寳光嘉禾章此令 
[專電]  
　　北京電黑鮑督昨晨偕靳雲鵬赴津與張奉督商撥兵防邊事當夜專車回任靳將以督練名義管後方軍務（二十四日上午十二鐘） 
 
 
 

Page 3

 
 
　　北京電政府昨接吳佩孚領銜由衡發來養電原文甚長極言時局危殆請中央根據約法力主和議速頒停戰命令使南北各軍一致對外聞段將於本日在閣議提出報告 
（二十四日上午十二鐘） 
　　北京電吉孟督來兩要電一密陳日軍情形并懇錄示協定原文俾臨時交涉有所根據一報告養日起程來京請示邊防方略（二十四日上午十二鐘） 
　　北京電參陸處决議過激派非交戰圑體來書無答復必要電致張司令如該派來犯逕用武力對待（二十四日上午十二鐘） 
　　北京電外息過激派哀的美敦書有自行撤回説 
（二十四日上午十二鐘） 
　　北京電中東長哈段由日本收用投資之美人已向郭督辦質問（二十四日上午十二鐘） 
　　北京電參戰處先調奉軍補充一路交鮑督帶黑防邊已得張督同意（二十四日上午十二鐘） 
　　北京電日本要求運米出洋農部電蘇省長調查各屬米價及存數提付閣議取决（二十四日上午十二鐘） 
　　北京電報載曹錕確已整備行裝尅日南下張作霖俟曹行亦即回奉（二十四日上午十二鐘） 
　　北京電參院秘書長聘定梁鴻志（二十四日上午十二鐘） 
　　北京電某派决定副座推奉張督與正同時選出（二十四日上午十二鐘） 
　　北京電銀圑對我金幣抗議之答復不甚滿意將有二次抗議提出（二十四日上午十二鐘） 
　　北京電梁士詒謁段主先選總統後决時局（二十四日上午十二鐘） 
[外電]  
　　北京電據國務院方面消息俄過激派最後通牒之内容略謂中國違反我派管轄境内彼此不相侵犯之約何故承認日本及却克軍之行動云云政府今日已電訓滿洲里張總司令示以回答如左日本及却克軍尚未至於攻擊過激派並無違反何等條約若貴軍侵犯中國則中國亦不辭取防禦之行動云（二十三日） 
　　北京電副總統問題似已離曹錕張作霖而轉移於馮總統段總理雙方之競爭現兩派皆暗中開始運動關於此問題段派與曹錕張作霖等已有何等之商議矣（二十三日） 
　　北京電中政府又决由黑龍江省增派一圑於滿洲里（二十三日） 
　　北京電日本公使前日（二十二日）警告外交部請取締中國報紙關於日本出兵滿洲里問題登載不謹愼之記事日本齋藤中將最近向中國軍事當局提議謂中東鐵路關係重要請由日本當其警備之任經中國方面拒絶且言誓必完全警備之故仍照平時辦法由中國獨力警備該鐵路云 
（二十四日） 
　　奉天電政府將在東三省設置國防辦事處現正派人與張代理督軍協議（二十四日） 
　　奉天電昨晨寛城子車站南滿洲鐵路驛員與中國兵士因事相爭日兵數名向之解勸忽有中國兵士约五十名將日兵等圍住裝置機關鎗而擬之作射繫之狀且以非法行爲使日兵負重創目下正在交涉（二十四日） 
　　奉天電得報告云哈爾濱於二十日晚間有日人五名被中國巡警拘禁其中一名已被虐待至於垂斃（二十四日） 
　　廣東電岑春暄已决定就政務總裁主席之任軍政府各部次長及其餘職員已决定如下冷遹代理内務次長方聲濤代理參谋次長胡謙（譯音）任第一局長周應時任第二局長孟仲芳（譯音）任第三局長陸軍次長郭松年海軍次長則程璧光之姪程承運（譯音）呼聲最高（二十三日） 
　　廣東電據陸軍方面之消息云湘省湘潭攸縣方面北軍現已凖備戰鬭南軍亦已預備對抗會戰之舉當不在遠 
（二十三日） 
　　廣東電得消息云日前離廣東之軍艦四艘江防砲艦六艘及軍隊已於二十日抵瓊州（二十三日） 
　　廣東電陳炯明之報告云我軍十六日佔領龍嚴更行進攻於十八日攻陷漳平寗洋（二十三日） 
　　廣東電據海南島傳來消息云十日前忽有奉天兵約一千人乘汽船抵該島海岸討龍軍因此大起恐慌該奉天軍搶來鎗械彈藥甚富且雷州方面之兵亦參加之勢頗猖獗據一般人士之推測南軍日前之派遺海軍恐因此也（二十三日） 
　　東京電據時事新報云因過激派及德奥軍之勢力意外優越斷難僅恃海參崴派遣軍援助捷克軍之事已無疑義故聯合國於增加派往西伯利亞軍隊之問題行將爲具體之協議（二十四日） 
　　東京電時事新報之社論云現任内閣於閙米風潮平靜後全體辭職外更無他道（二十四日） 
　　東京電陸軍省發表藤井支隊先遣隊於二十二日抵滿洲里謝米諾夫軍支隊亦於二十一日到即驅逐敵兵佔領滿洲里北方之國境線沿途中日兩國人民對於日本軍非常诚懇歡待興安嶺以西之俄國避難民人尤爲歡躍欲狂以表感謝云（二十三日） 
　　東京電開發西比利亞並北滿地方之富源爲目的以主中日實業公司之日本資本家與俄國資本家决定此次以資本金一千萬元組織極東實業股分公司其總公司設於哈爾濱云（二十三日） 
　　以上東方通信社電 
[戰電]  
　　倫敦電今晚海格上將報稱今晨英軍在自安克河起至摩瓦央勒維勒附近廣十英里之陣線進攻破全陣線之敵軍陣地俘虜甚衆英軍藉烟霧之掩蔽以湯克砲車衝鋒佔據白洛柯爾須蘭克等五村進至亞爾貝爾亞拉鐵路附近佔據小亞歇等數地點鐵路線一帶及大亞歇西面均有惡戰敵軍進攻一次爲英軍所敗英軍斥堠隊今與敵軍在蒂愛泊伐對面及進攻區之北面交戰英軍陣線已移至波瓦勒聖瑪爾美爾加台之間（二十一日） 
　　倫敦電今晨海格上將報稱今晨英軍進攻松末河與安克河間敵軍之陣地昨日薄暮英軍斥堠隊在安克河左岸波柯爾南面及東南面得有進步昨日下午與晚間敵軍猛力反攻米羅芒大亞歇陣線英軍新陣地毫未得利今晨復在米羅芒與伊爾萊對面反攻星期三日英軍俘虜二三千人獲砲數尊英軍續於美爾維勒東面與東北面前進已抵新貝爾康村外且佔據巴葉村北要點一處今晚報稱英軍已佔據亞爾貝爾鎭俘虜一千四百人獲砲數尊（二十二日） 
　　巴黎電今日下午公報云法軍夜與敵軍接戰於瑪資河與瓦斯河間及瓦斯河東面法軍已佔據勒泊勒邦等四村進抵狄凡特河法軍已於洛瓦容東進臨瓦斯河濱且在稍東佔據波爾尼仰與聖保魯二村刻正北發法軍已抵康細巴塞區之愛萊特河愛萊特河與愛恩河間之戰局除法軍佔守邦米愛村西郊外餘無變動昨晚公報云瑪資河與瓦斯河間之敵軍抵禦雖猛已爲法軍所逼向後退走拉細尼鎭業已陷落自昨晚起法軍已得村落二十所且於數地點前進八基洛邁當之遥（二十二日） 
　　倫敦電德國公報云自本月八日起安克河與亞佛河間之德軍報告所毁湯克砲車之數共有五百餘輛法軍在瓦斯河與愛恩河間擊破德軍第一行防線但爲德軍在加爾勒邦等處所敗德軍反攻將進窺巨凡基山脊之敵軍逐至比曷齊法軍晚在全陣線進攻敗退今晚德國公報云安克河北岸有英軍在廣闊之陣線猛攻負重創而退（二十一日） 
　　亞姆斯特丹電興登堡上將於一八七○年攻克聖泊里伐紀念日校閲禁衛軍第三聯隊時演説曰吾人雖須坦直承　已遭挫衂但吾人仍處良好之地位不能爲時事所傾動勝利終屬吾人敵人已漸露疲乏之象吾人一日不弛其力則終有得體而鞏固德國和局之一日云云（二十二日） 
　　亞姆斯特丹電伏細斯區報載稱德國所發之　十字勳章共有四百六十餘萬枚（二十二日） 
　　亞姆斯特丹電維塞報載稱據亞昌格爾消息末滿境紅旗軍之總司令貝太波夫氏棄軍而逃爲農民拘交英軍收押據德國消息紅旗軍佔據新白斯克時曾在市場當衆絞殺捷克斯拉夫兵三百人（二十二日） 
　　華盛頓電據官報聲稱今爲利便協約國與美國在俄協力辦事起見决議設立國際議會二所一設亞昌格爾協約國大使均列席而以美國大使佛蘭細斯君爲會長一設海參崴以大員五人組織之英法日代表均已擇定惟美國代表據國務部云尚未委派此二議會作爲與西比利亞俄國獨立政府及在末滿海濱辦理交涉之外交代表且爲所已組織擬助俄國復興之經濟與實業委員圑啓進行之路（二十二日） 
　　華盛頓電兩院已開始討論人力議案衆院擬接續會議至該議案通過而止（二十二日） 
　　華盛頓電威爾遜總統提出議案許各國因戰爭狀况陷於苦境之難民人美已交兩院核議（二十二日） 
　　華盛頓電羅馬官報謂羅馬尼亞與孟台尼格羅二國兵士現紛紛加入戰於意境陣線之捷克斯拉夫軍（二十二日） 
　　紐约電第一次三釐半息自由債券昨日售價一百零二元五角購者頗多（二十二日） 
　　倫敦電公報局宣稱七月份商船沉失者英國有十七萬六千四百七十九毛兩協約國與中立國合有十三萬六千五百三十二毛噸共爲三十一萬三千零十一噸較上年同月減少二十六萬二千九百三十八噸（二十二日） 
　　倫敦電英國電車夫等之罷工者均定明日照常服務 
（二十二日） 
[公電]  
　　吳佩孚等主張和平之馬電讀大總統文電仰見我元首尊重約法精神主持和平力謀統一此心此德朗若日星全國軍民莫不欽佩師長等待罪行間奉職無狀對時局則挽救無方對長上則匡襄乏術徬徨五夜心疚滋多惟分屬軍人於保國衛民之天職耿耿勿忘溯自我國因法律問題引起内爭全國紛紜已逾一載長此以往分崩之禍即在目國利安在民福奚存此不僅師長等所惕焉憂懼者也况年來外交緊急國債繁興險象環生無一非内爭之所致人非木石能勿痛心我經略使前於在漢時迭頒電示諄諄以和平授意曾經本此宗旨質之於蘇贛鄂三督帥亦俱表同情此正仰體元首愛國之深心以期轉危爲安者也師長等雖至愚昧决無法律知識然亦嘗聞大總統媾和宣戰之特權爲約法所允許對外尚然而對内主和尤不得謂非法爲此懇请我大總統仍根據約法之精神實行悲憫之宏願頒布通國一體罷戰之明令俾南北雙方軍隊留有餘力以備將來一致對外愼勿以　　期滿　思　　尤望我經略使與長江三督帥及各省區軍民長官仰體元首苦衷　念生靈塗炭羣出贊助協謀寗息大局幸甚至　　問題雖非師長等所敢問然新舊國會分立南北旣無統一精神焉有眞正民意若當此兵戈未息之時　行選舉典禮不但於法理不合且恐促民國分裂此尤爲我經略使與長江三督帥及各省軍民長官所急應注意者也區區之忱伏乞察納不勝悚懼待命之至謹此電聞師長吳佩孚鎭守使趙春廷總指揮官張宗昌副司令陳德修旅長馮玉祥王承斌閻相文蕭耀南張學顔張福來潘鴻鈞張克瑶圑長朱鼎勳王起貴趙清臣同叩馬 
要聞一 
[北滿軍事要聞]  
　　當謝米諾夫敗退時經我國與謝黨立約於五星期内彼此不得侵犯自日軍與謝軍節節進逼激黨謂我有違原約特書質問謂能否擔保日軍與謝軍於約期内不過境攻擊等語此書限二十四小時答覆當經駐滿司令電致政府請示辦法而政府之答覆聞尚在商榷中或謂滿站之張焕相司令二十二日急電報告過激派於二十日下午突然以哀的邁敦書向我詰責縱容謝乞各軍在華境作戰要求二十四小時答覆特飛電請示辦法並稱已撥派隊伍集中滿站爲萬一之用專候電到遵行云云 
　　二十二日下午五點半段總理特召陸軍總長段香岩財政總長曹潤田參陸辦公處主任靳翼卿參戰處處長丁慕韓在府學胡同本宅内開緊急會議討論北滿派兵問題關防嚴密會議至晚方散 
　　二十二日政府得吉黑兩省長官來電謂日軍近日開到中東沿路及滿洲里者每日購買日用要需均係行使臨時軍用紙票現在關查各市面之各種交易幾全以此項軍用票爲周轉各項商人似甚疑慮似此現象殊爲可虞究應干涉與否及應否維持请示機宜 
　　參陸處接吉林省長郭宗熙來電謂現在長春設立運輸於威埠之軍糧糧台自應購備各種糧食以充軍實惟現在此項購備之欵尚無着落不能着手進行擬懇速撥現洋三十萬元前來以資趁時購儲等語聞參陸處比已咨由財政部照解矣 
　　日本出兵滿站以來曾向我軍要求宿舍橋樑我當局以敦睦邦交起見一一允准繼要求中東路權正在交涉中尚未了結茲接孟吉督來電略謂據哈司令電稱日人要求借用道内兵房又要求在雙哈等處設立岡警等語應如何對待請示遵 
　　日本林公使以中日兩國旣已實行共同防敵關於軍事進行必須互相聯絡以免隔閡參謀本部旣已派有齋籐中將常川駐守茲又要求政府於奉吉黑三省督軍署及哈埠司令部各派日員一員常川駐署聯絡一切名爲聯絡員聞政府業已承認所謂履行協定此即其一端也據東方通信謂北京政府已分電東三省各地方官稱現已照日本共同出兵條約出兵此語恐非無據 
　　哈爾濱報告派赴北滿之日本軍隊近日宣言所有在吉林黑龍江寄居之各國僑民生命財産槪由日軍完全擔任保護云云吉黑橋民乃煩外人代謀保護政府亦竟熟視無覩何也 
　　鮑黑督於二十二日謁參謀總長廕上將請由南苑航空學校調飛機四架赴滿洲里方面偵察敵情　　已允政府於二十一日電吉林孟督黑龍江張代督飭將省防軍隊移駐中東路沿綫二十二日孟督來電已遵令　派砲兵圑孟昭興所部星夜由長春開拔尅日行抵海拉爾 
　　黑龍江張代督二十一日電日本籐井司令本日經過昂昂溪察視該圑軍隊駐地即沿站北行赴海拉爾又電捷克軍一列車於二十日通過滿洲里赴各小站屯駐計軍官十四員兵士五百餘名帶有馬匹機關鎗等當由張明九旅長吳士傑圑長在沿站照料據某館消息日軍進駐滿洲里扎蘭諾爾海拉爾等處後謝米諾夫頗表歡迎極力與日軍將領聯絡俾可一致猛攻過激黨云云 
　　駐美公使顧維鈞來電謂美國對於中日派兵海參崴之際復派兵滿洲里更有派兵恰克圖之耗此三種程序及其理由殊不明眞相特請詳示以備駐在國政府諮詢時有所答覆 
　　沿中俄邊界各地之過激黨據外交方面調查如下黑龍江洲德奥兵隊及俄黨人合計約有一萬六千左右其中烏蘇里江約有五千並有飛行機裝甲列車裝甲自動車砲艦二艘哈巴羅夫斯克附近一帶德奥俘軍及俄黨約有一萬名其中德奥軍計四千五百人尼古列斯克附近一帶約有一千人並有砲艦布拉郭威什成斯克附近一帶爲德軍及俄黨之兵力中心約有一千二百餘名後貝加爾州合計約有一萬八千人其中在大烏里方面者約有六千並有飛機等物赤塔城附近約有三千名其中德奥俘軍佔二人千人納爾臣斯克约九千科布多附近約數百名 
[俄黨最近之戰况]  
　　字林報二十三日哈爾濱電云過激黨三千人由漢加湖向西南分道而進志在截斷波格拉尼治尼亞與尼古爾斯克兩鎭間之鐵路交通並攻擊烏蘇里陣地協約軍之左翼今霍將軍之砲兵騎兵已奉命由格羅台柯伏出發東向而進以期堵其後路而加米柯夫將軍所統之捷克軍由東進行日軍亦從尼古爾斯克出動俾可四面圍擊之敵軍知協約軍之動作且知其活動之迂緩而在此方面之協約軍欲求完全肅清敵氛則殊嫌兵力不敷聞過激黨於二十日進逼格羅台柯伏山洞相距約二十俄里惡戰後卒爲霍將軍之騎兵所逐退該處保護路線之捷克兵今已加增又聞二十二日過激黨大隊合攻協約軍陣綫協約軍被迫退至斯維加諾夫車站加米柯夫將軍部下颇有損失幸英砲隊及日軍馳來援助得以據守新戰地目前協約國亟宜續派軍隊過激黨人數較多砲火亦佔優勢而協約軍不明情勢之嚴重現方互相爭論也華兵抵境時中國官場在站招待定於今日午後開赴海參崴謝米諾夫之兵又至滿州里昨佔據瑪資夫斯加雅該處過激黨已先期撤退大烏里消息謂大批過激黨逆知捷克兵數日之内未克由滿洲里出發故乘此時機刻從束面攻轟伊爾庫次克云路透社二十三日海參崴電云烏蘇里陣地加米柯夫將軍部下之哥薩克兵撤退後過激黨喬裝鄉民乘田車趨至捷克軍右面陣後從山上發過山砲轟擊捷克軍之陣地捷克軍不得已又退走若干里且有死傷美日軍隊時尚未克援助之過激黨擬截斷海參崴與哈爾濱間鐵路交通之行動業已失敗美軍第二批已抵大本營營設於海灣之巔可儲軍需且有鐵路交通之便利並備營房以安插到抵之美兵大本營司令近從捷克軍所獲之俘虜中撥出五百人組織工圑此輩從事工作似尚願意又二十二日東京電云公報稱二十日敵軍復攻克萊夫斯基附近捷克軍之第一道陣線捷克軍處於不利之地位其時日軍尚未行抵第一戰線又二十二日哈爾濱電云頃悉謝軍已越中俄邊界重取攻勢佔領瑪資夫斯加雅車站過激黨不預料謝軍　出攻擊倉促退走委棄傷兵與俘虜不少日本步兵一聯隊今日午後抵哈將駐守於此又二十二日北京電云捷克軍已佔據烏定斯克 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北游通信（四）朝鮮旅行記者抱一惟心]  
　　記者等游安東後於六月二十八日乘人力車過橫駕鴨綠江上之長橋橋之兩岸在中國方面有中國税關在朝鮮方面有日本税關凡過橋者須受檢查渡江即朝鮮之新義州吾國有領事駐焉新義州有日本鋸木公司其傭僱工人中日韓三國人均有其薪水以日人爲最高中國人次之韓人最少是晚在新義州車站登車前赴漢城日人稱之曰京城翌晨抵漢城游公園係舊日王宫之一部份所開放者也其中景致婉若北京之中央公園道旁多老樹亦與中央公園相似三十日游故宫即景　宫旁有昌德宫朝鮮李王居此景華宫建築均模仿我國而其覩模甚小可稱之謂中國宫殿之雛型宫中匾額奉中國正朔殿均紅色因奉中國爲上國故不敢用黃色民間居宅不得用紅色亦不得造樓房所有諸殿現多改作博物院陳設朝鮮古物甚多惟陳列諸品氣魄狹小多不足觀物品中墓誌銘不少多唐碑晉碑略有之魏碑甚大惟墓誌銘鐫於石棺之裏面開棺見銘故字畫甚清楚有石碑一方爲崔光胤集唐太宗書頗可觀蓋仿懷仁集右軍書意景華宫中有勤政殿甲午之役爲日軍所毁大院君攝政時强民輸金重建無力輸金者則令作工民怨沸騰據韓人某君云大院君頗有風骨惟無學問故政事不舉其外交頗主强硬有親書碑文云（洋夷侵犯非戰則和主和賣國戒我萬年予孫丙寅作辛未立）宫前有大門門前現築朝鮮都督府建築費三百萬每年籌五十萬六年完工又苑中有慶海樓柱皆石四週無壁環樓有池通以橋爲李太王宫妓舞蹈之場王時與閔妃來此終宵歌舞樂而忘返政事廢弛據云袁世凱唐紹儀曾來此觀樂李太王亦嘗宴外賓於此緣樓眺望叢山清秀居此令人易忘世事也 
　　李太王存心颇善然凡事無主見故一切大政均落大院君手大院君性固執凡逆其意者輟加以殺戮朝野上下怨聲載道於是李鴻章設計誘之登中國軍艦挾之往天津留居保定二年始返後訓練軍叛亂爲大院君所主使中國派吳長慶帶兵往平叛軍事平師未還而吳氏卒李王爲建祠以祀焉今祠獪存記者等曾謁祠而讀其記功碑 
　　慶海樓後面有一園樹木隠翳此地前有坤寗宫爲閔妃所居清光緒二十一年八月被人縱火燒之殺閔妃時金鴻基爲首相妃燒死後外務部通告各國使臣謂閔妃失蹤美法德三國公使疑之與韓廷大起交涉十二月二十八日侍郎李萬金至俄使館洩其實李固俄黨也於是事聞於外内外譁然内閣皆免官然自是而後俄國之勢日增矣閔妃天資聰明曾註孟子政事多所與聞惟喜任用戚族故處事多被蒙蔽時朝中黨派叢生朋比爲奸除私黨外復有所謂事大黨黨中國者也閔妃屬焉獨立黨以謀朝鮮獨立爲名實則黨日者也又有所謂一進黨黨美者也吾輩談朝鮮亡國史不得不及大名鼎鼎之李完用李氏一絶頂聰明人也推時勢之轉移凡三變而始得亡國大夫之頭銜其初黨中國見中國之不可恃而黨美國見日本勢力日增終乃黨日本 
　　以上一篇亡國簡史爲記者等游韓故宫時親聞之於韓人某君者也亡國之道有本有源夫豈偶然哉 
　　日本現駐朝鮮有兩師圑本爲内地師圑之一部份現改爲永久駐韓之師圑稱爲十九二十師圑合日本内地之十八個師圑共計二十個師圑現兩師圑均駐龍山其交通機關爲漢城至新義州之鐵道（接安奉線）其十九師圑將移駐羅南其交通機關將爲新借欵之吉會鐵道（吉林至會寗） 
　　鐵道以外日本政府復注意建築道路路分四等一等道路爲大行政機關互相聯通之道路二等爲中等機關與小機關相聯通三等爲小機關互相聯通四等由人民自由建築警察帶憲兵警務總長兼憲兵司令官全國憲兵計八九千人朝鮮全國有富翁十七人家資逹三四百萬以上除一家爲商人外餘均爲亡國大夫漢城生活程度日高朝鮮人因經濟能力薄弱多他徙故漢城之朝鮮居民得減旅客入漢城幾疑爲日本之内地矣蓋其街道房舍宛若一小東京也 
　　朝鮮每年收入五千八百萬元出入相抵尚缺少三百萬元由日本補助明年可望不補助然與舊朝鮮之一千五百萬之歳入相較增加四倍矣 
[恰克圖警訊]  
　　恰克圖佐理員李垣電謂過激黨於　日下午三時未經照會即乘汽車至買賣城捕去舊黨三人當經本署扣留未及交涉突有蒙署外交員率隊搶去因與多數黨大起衝突三方軍隊各調出街市秩序大亂當經函招過激黨外交員至署勸令將司令軍隊一齊調回約定所有問題均用照會交涉風潮始息現交涉雖未完全了結而地方頗爲安謐請釋厪念又電稱過激黨人及德奥軍現已西竄至貝加爾及赤塔一帶日内南下逼近恰克圖已到者雖不及一千而貝加爾赤塔一帶則竟集至二萬餘名之多聞在滿洲里敗退之黨軍現亦逃至此地 
[軍政府承認問題之前途]  
　　節譯八月二十四日上海日日新聞 
　　近頃廣東軍政府堂堂發表數千言之宣言書要求列强承認爲交戰圑體現在廣東之舊國會開臨時會議發表對於舊國會解散以來之法律命令與不按約法不經國會同意之條約及公債一律否認之决議文我儕嘗豫言以八月爲南方之活躍時期茲果實現可證抑壓民意爲極拙之政策漸次移上東亞之舞臺卒以起民主主義之呼聲其與我以新暗示者爲何如乎 
　　所可疑者日政府將承認軍政府乎協商國及美國將不問日本之承認與否而承認之乎若列强皆不承認南北兩政府將維持對立之形勢乎抑或相將議和於何等處所何等形式乎 
　　據近電寺内内閣無承認廣東軍政府之意思是也承認北京政府所謂國賊之軍政府日本政府於舉措上到底不可能且軍政府所擁護之舊國會其宣言之决議文否認日本與段政府所訂一切條约及借欵契約若日本承認軍政府則承認南方主張之精神與擁護約法與舊國會之存在矣認舊國會則自己否認以前之援段政策矣故寺内内閣苟存在欲日本承認軍政府可謂绝望 
　　列强之態度如何協商諸國於日本决不承認時諒不至有特殊之行動協商諸國於日本之援段政策固是心懷不平但所欲日本之干涉西比利亞今始實現且於北京政府執共同行動之際乃承認南方軍政府以買日本之惡感而陷北京政府於窮地亦非策也 
　　美國在華返入財圑於對俄政策奮袂而前然繼西比利亞問題之後藐視事事協同之日本而與軍政府握手其爲不利因聰明之威爾遜大統領所知也然則日本政府不承認决難望列强之先承認也 
　　承認不承認於解决南北問題無甚大影響寺内内阁命在須臾其所卵翼之段内閣之壽命可知長江督軍之反段態度張曹二將與徐之失歡段之對南策根本傾覆且流用鹽税已被拒絶北滿出兵費苦無所出北京政府尚得征南耶北京之對南政策只媵和之一字耳 
　　寺内内閣倒段政府必隨之倒北方官僚派之元老主張和平之徐世昌繼任總統與南方官僚派代表之岑陸互相疏通南北自然趨入和議中國事任中國人自爲之自能不戰而言和惟南北官僚可和新舊國會可和否倘究竟得首尾成功中國人民將於世界政治史上聞一新紀元矣 
[西境德軍之窘境]  
　　福煦統帥自七月十八日在瑪恩河凸隅取攻勢後連破敵陣長驅直入使敵軍經營數月之結果毁於一旦而八月八日起英法軍在亞米安與芒弟弟之攻勢所獲亦多軍事要隘次第克復協約軍之勝利可謂大矣顧德軍之不利不僅在土地之得而復失尤在兵士之喪亡計協約軍取攻勢以來爲時不足一月已俘德兵七萬人獲砲一千七百尊内有三萬餘人係協約軍自八月八日起　獲者以此短少之時期得此巨數之戰利品洵爲戰史中所罕見德兵被俘者旣如是之衆則其死傷者數必更大自無待言德國後援垂絶茲復遭此損失欲再取攻勢以博最後之勝利殆絶對不可能矣近八日中最重要戰情爲法軍佔領拉細尼高原蓋法軍高據山脊自上攻下砲火可及洛瓦容鎭而德軍自不得不委棄瓦斯河陣線一部也今英法由拉細尼移其主力以攻北面之羅瓦伊鎭相距僅一英里德軍於此頗有進退維谷之狀如棄之而退則除失戰品輜重外且將失日後進攻巴黎之主要根據地若保守現有之地位則西有法軍北有英軍兩面夾攻而德軍之後備兵且處於協約軍砲火之下亦甚危險惟察德軍最近之行動似已作退走之準備矣 
[政局要聞]  
　　大總統問題衆議院議員郭涵等提出請會合參議院定期選舉總統案將於下星期列入議事日程馮總統已令府中各員料理交替二十一日又决定令第二如夫人及孫公子等先行回河間原籍行裝業已部署妥協不日即可成行矣未來總統之屬於東海政客軍人皆已一致而近日外間又有長江督軍反對之説聞此項謡言皆某派所揑造所以造此謡言者一因該派因部意見紛歧欲以此驅同派人士之目光注意於本派以外藉可減少内部之競爭而鞏固其圑結二因某派本認東海爲總統之候補人但認東海爲總統之候補人者現爲多數所同非復某派一部分之意思設非中傷别派將無以見好於東海有此兩種原因乃有此謡其實三督軍之電仍就時局有所陳述惟吳佩孚電似曾涉及總統問題但謂前定維持現狀今若變更恐不甚妥亦非對人反對且係吳一人之意見於三督軍無與也政府與奉軍奉軍近又開來一旅仍分駐京津附近一帶廓房一處駐紥較多聞中央擬請開赴邊防以資協助叚總理特令潘矩楹携函前往與奉督磋商奉軍夙爲政府所倚賴今則似有畏忌之態度可見兩方關係今昔之不同又聞張奉督以奉軍司令部名義來一極長之電大致謂辦理某項事務竟挪用奉軍軍餉至三百餘萬之多此項事務原爲國家事務不應由奉軍擔任所谓某項事務大約即徐樹錚所經手者段得電後即派安武軍秘書王郅隆等五人前往解説謂不過暫行挪用將來定即設法撥還奉省也 
　　財政之窮於應付四省經略署參謀長潘矩楹此次由津來京係奉曹使之命向政府索欵三百萬因曹使前次南下截至六月底止墊發第三師曁各師旅餉欵共一百八十餘萬元又臨時特别軍費十餘萬元又七八兩月經略使署開辦費及添募衛隊並憲兵稽查各營經費餉項共一百十餘萬元以上三欵均由各商號暫行借墊若不一一清償未便抽身南下即令勉强成行遇有緩急之時前欠未清何能再向各該商號啓口商借職此之故特令該參謀長來向政府陳述困難情形無論如何必將此欵發放再議其他聞政府亦知曹使具有不得已之苦衷已飭財部先撥二百萬元交由潘參謀長帶回應用而援粤總司令張懷芝亦於二十一日分電府院參陸處財政部云懷芝非不願赴湘實因拖欠軍費過鉅一經抵湘必須清付懷芝個人又無此種大欵碍難墊辦倘蒙撥給現洋二百萬元即可定期赴鄂入湘無延期之必要云云至財政部方面則謂去年内爭以來所用軍費數目截至本年七月底止已逹五千餘萬益以外患急迫出兵有期此項軍費預算亦當在數百萬左右政府左支右絀徒有謀借外債以彌縫目下借欵早已用罄財部復無米爲炊云云聞曹總長前日已告病假並復萌辭職之意叚總理　之特派曾某往慰想財部眼前雖窘將來借欵之日長曹氏當不至見難而退辜負總理之盛意也 
[新國會議長之選竣]  
　　梁士詒當選參院議長二十二日爲參議院第一次開會之期出席議員共爲百二十三人公推年長議員李兆珍宣告選舉正副議長指定鄧鎔陳懋鼎陳介等八人爲檢察員宣告檢票員先行投票議員依次投票議員投票畢封匭頃之即宣告開票檢票員檢得票數百二十三張與人數相符開票結果梁士詒得百十九票梁善濟得三票李兆珍得一票梁士詒得票超過半　按照院法應當選爲本院正議長陳介起立謂現在梁君旣依法當選即請就議長席於是梁君登演台爲簡單演说略謂鄙人學識淺陋謬蒙諸君不棄推舉爲本院議長愧慚交深但旣責任所在義何可辭惟是現在國家困難已極全國人民喁喁望治國會旣爲人民代表即爲人民谋幸福務宜力救時弊以息事寗人爲宗旨而慰人民之渴望並以鞏固中華民國之國基云云 
　　朱啟鈐當選參院副長梁氏演説畢始就議長席宣告舉行副議長之選舉檢查在場人數仍爲一百二十三人遂散票仍指定鄧鎔陳介陳懋鼎周壽彭等八人爲檢票員投票畢宣告開票查得票數共百二十三張與人數相符議長報告開票結果朱啓鈐得一百十四票李盛鐸四票梁善濟三票秦望瀾一票廢票一張朱啓鈐得票超過投票總數之半應當選爲副議長以未出席遂未演説陳瀛洲謂現在正副議長均已選出而時間尚早可否簽定席次遂由秘書抽定席次乃散會時四時云 
　　劉恩格當選衆院副長衆院正議長業經舉定王揖唐二十二日續選副議長由王揖唐主席指定孫潤宇郭涵劉映奎等六人爲監票員先行投票後各議員依次投票畢議長謂現尚有數人未經發票詢諮大衆能否補投衆謂旣未開票自可補投遂續發六人之票二時宣告開票開票結果出席人數二百五十七人檢得二百五十七票人數票數相符議長報告除廢票十三張劉恩格得一百七十六票王印川得十一票黃羣得九票籍忠寅得六票王樹　得五票賀培桐得四票康士鐸郭涵各得二票餘者王揖唐那彦　孫潤宇吳文翰等各得一票依議院法之規定劉君恩格得票一百七十六票過半數當選爲本院副議長劉恩格謂鄙人學識淺陋蒙諸君公推爲副議長但副議長一席本爲預備代理議長職務實爲議員一分子本員一面仍盡議員之天職勉從諸君子之後議長又宣告抽定各員席次事畢乃宣告散會會時三時也 
　　另一訊云二十二日下午爲參議院選舉正副議長衆議院選舉副議長之期預定二點鐘開會王揖唐先在太平湖約全體議員開茶話會備有午餐蓋爲將近呱呱墮地之兩院議長作最後之疏通也各議員旣醉酒飽德自然唯唯從命若劉恩格氏原非衆意所屬竟逹衆院副議長之目的雖曰張作霖之威而一飯亦與有力焉參議院預定舉梁士詒爲議長梁以是日下午二時到京逕赴參院參院遂延至二時十五分各議員始踉蹌入席最後之一人服甲種常禮服者是即梁氏二時三十分列席議員逹法定人數乃宣告開會推年齒最長者李兆珍爲主席李乃步履蹣跚拾級就位引吭宣讀順序援引法文而其聲如蠅不能辯聽議員中有壯者不能耐大呼議長議員席俱有印刷之順序單無庸宣讀時間可貴也云云李默然有頃始下令鍵議場之門分發選票指定檢票員八人八人先行投票畢然後議員投票紛擾擁擠無所謂秩序矣三時許啓匭檢票得一百二十三張恰符人數結果梁士詒當選爲參議院議長衆鼓掌迎梁就位梁有極簡單之演説甚謙抑三時三十分梁議長報告選舉副議長一切手續一如選舉議長票數如故朱啓鈐以過半數當選（按朱不在場）議場門闢三時四十分議長報告以抽籖法定議員席次方抽定數人即有反對此項手續者而大多數以爲無須更張辯詰數分鐘以起立表决法决定仍照舊辦理四時抽籖畢報告閉會是日僅以一時三十分鐘之久舉出正副議長及籖定席次結果不能謂不良進行不能謂不順惟議員之交頭接耳語聲如雷咳嗽吐涕聲復點綴其間更有數人憧憧往來議場規則視若具文則美中不足也 
[西南之總裁長]  
　　政務會議第一幕 
　　交代之難題 
　　國會開矣軍政府成立矣政務會議亦開始矣日前各方面均推許岑西林爲主任總裁西林之爲衆流共仰固可共信然此軍政府乃由孫中山之軍政府蟬蟾而來而某派之對於主任總裁頗多異論然苟無主任總裁則此無頭之軍政府對内且不生效力遑論對外故主任總裁一層須先决定而軍府内之機關岑西林擬兼内務伍秩庸兼外交但期對内對外均有責任而軍府内孰爲領袖日内即可發表也惟總裁中之孫中山唐少川尚無就職明文日前雖有孫中山派胡漢民爲代表回粤之説而在他方面所言則否認其事倘使此聯席會議而缺其二人局面究不甚莊嚴故當局者所派專使所發文電皆催促其早日就職日來熊克武亦有敦請孫唐就職之電文云護法興師至今一載其所以猶未能迅奏膚功克清叛逆者其弊在於無統一機關曩者軍政府之建設因未得各方面之同意不能行使職權論者惜之然自改組以來舊日之職員久已引退而新選之總裁除秩老幹老　公悦公外其中山少川兩公則尚未見聯袂以偕來時局危急千鈞一髮望孫唐兩公早日宣佈就職與雲秩總裁共肩重任并望羣公共同勸駕不勝企禱之至此外西南省公民電催岑西林速就主任總裁者亦復不少聞近來軍政府有一大問題發生則新舊軍政府之交代是也舊日之軍政府由於非常國會所通過而産出今日之軍政府又由於非常國會所通過而改組但旣屬改組則舊政府所負之債項（如海軍來粤等確有絶大之債項）新政府固不能拒絶而不認然舊政府又常頒布内債條例其條例亦爲非常國會所通過自通過後其募債員廣及外洋當孫中山下台時亦曾由舊軍府財政長廖仲凱列出總册以解散時報銷各欵支出總額逹千萬元以上要求接任者承認當時改組伊始國會諸員但求就緒亦曾加以承認此項虧空雖屬懸案然其數目已登載於某機關報中現新軍府開議伊始舊財政長廖仲凱昨謁岑總裁於内政部要求將債項移交現軍政府擔任籌償岑以爲數過鉅殊出意外不有允接收之表示廖則堅持謂現軍政府旣由前者改組而來萬無不承認之理岑答謂君言诚然但余不過加入聯合之一人此外尚有加入聯合之諸總裁及各省各軍所派出之代表將來政務會議討論此問題時自當取决多數余絶無成見今日所談亦不過余個人之意見而已廖不得要領而退觀此一席話此問題實難解决此間議論謂新軍府改組伊始即開辦費之五萬金亦從鐵路告貸而來點金乏術豈能承認此巨額債務且其内債劵發出而後以最低減之折數收入而紙面上則負巨額之金故以情言誠難容納惟以名義言今日之軍政府即由舊日之軍政府改組皆由此非常國會産出募債條例又由非常國會通過亦難拒而不理深望彼此皆以大局爲重平心商榷勿演成雙方意見之爭也 
[西南之吳佩孚携手説]  
　　吳佩孚與西南携手外間早有傳説茲聞程總司令昨由行營通電來粤詳細宣告携手事實則此事殆信而有徵矣原電略云吳已與西南實行携手而義軍與奉軍皖軍開戰無論如何激烈誰何勝負亦决不干與但戰爭區域仍然劃定吳駐衡州爲北軍中路衡州以内及其後路至長沙一帶爲吳軍勢力範圍我軍不能侵入其北軍左右翼湘東西一帶張敬堯統率之奉軍皖軍駐紥地點則任由我軍攻取所謂任由我軍攻取者仍略有制限湘西不能過寳慶湘東不能過醴陵以北至吳之爲此蓋亦有故初吳佩孚之入湘身爲中軍戰功旣殊軍紀亦正張敬堯適與相反而北廷乃事事歸功於張吳已不服復加以張吳二人因軍事上互生意見互相齟齬張日短吳之不指軍南進而不恤吳連下長岳之艱辛吳遂電告北廷極言時當炎夏不能圖南並自願退出湘省班帥回京以讓賢者北廷以軍務方殷時方倚重遂不之许然吳旣與張不睦而張又事事居功遂變計表示與義軍停戰一藉以休養軍士一以折張之誇大此爲吳與西南携手之發動吳軍紀旣肅對於湘人無過大之騷擾湘人對之自無非常之惡感且其所占區域又爲首善之區勢位動人不免令吳勃生督軍希望而陷湘功績吳又自問居首吳之心中固自以爲湘督一席舍渠莫屬　詎料北廷不察人情不論功績祇務擴張其黨勢力以吳 
 
 
 

Page 7

 
 
爲直系竟以湘督一席畀張令吳希望如冷水澆背吳更不能不與西南接近以造地盤而爲將來統一政府爲地擇入張本此爲吳與西南携手之决心吳雖武人見段黨近時行動愈閙愈兇極爲憤激此吳所以有與西南携手之實現也此事初起程總司令首贊成之各派代表四員在耒陽永興兩縣交界之油榨墟會議　會議經過彼此互覺誠意遂由程總司令專派全權委員往衡州與吳面商磋商數次始有今日現吳旣與西南携手我軍前線已整旅反攻向攸縣醴陵方面進發以挫奉皖兩軍而後方則由成旅長自粤調兵二圑迅赴汝城（桂東）以堵贛軍西出並爲前敵後援云 
[舊國會推定各省招待員]  
　　舊國會集會廣州經兩院談話會議定招集未來及接待方到之議員須每省議員公共推定招待員一人茲查得參議院議員各省推定之招待員如左直隸宋楨黑龍江姚翰卿安徽丁象謙奉天龔玉崑江蘇楊擇浙江童杭時福建陳祖烈湖南李漢丞河南萬鴻圖陜西竇應昌廣東彭建標廣西黃紹侃雲南李文治四川邱仲青吉林楊福洲江西盧式楷湖北張漢山東馬蔭榮山西王用賓貴州張光煒甘肅馬良弼蒙古訥謨圖新疆何海濤 
[陳炯明通告徐連勝陣亡電]  
　　此次西南護法粤軍以一部之衆東出援閩甫及湖梅高陽告警劉軍赴援粤軍於是兼有守土之責屯戌數月未能進討及長岳失守　永被迫炯明憤其猖獗乃奮不顧利害起而擊之留一部守黃岡而以一部出蕉埔旬日之内略定汀洲八屬擊破唐國模一股祇餘藏童兩股本易驅除徒以彈藥尚待補充黃饒適告失利東救西防支撑兩月遂陷守勢敵人知我主力在左掃境内而盡屬於右路由南靖平和壓我大埔勢甚洶悍韓江上游一失潮梅非復我有炯明激厲士卒堅守不拔迅調洪徐兩部一鼓面　之是役敵有五圑之衆而軍實半爲我有警備司令陸軍少將徐連勝厥功尤偉埔城旣復再收永定右翼隊派洪徐兩部進攻下洋敵軍據險頑强抵抗徐司令身先士卒血戰肉薄連奪要隘卒以搶奪黃天洞一山中彈陣亡爲國捐軀時爲八月七日嗚呼痛哉炯明不幸失此干城悲悼之情匪可言喻查該司令素負忠勇身經百戰共和締造贊助宏多辛亥之役應義惠州擢帶陸軍力佐炯明維持粤局削平内亂功績爛然洪憲之難復在石龍舉兵護國丁已解甲歸湘謂炯不出彼惟韜養去歳乃電促來粤任爲警備司令供職於患難之中行役以來初克永定血戰五晝夜身在火線而未稍離陣地城下之日勒兵守隘禁止所部進城而讓友隊先入尤有古名將風嗣調守白堠浙敵李全義率一支隊來犯該司令督隊迎敵劇戰三晝夜敵卒敗剙而退自是浙敵不敢思逞者逾月此次收復埔永血戰之烈降獲之多實仗勳勞方期心膂之依共濟護法大業詎料寇氛未靖馬革還尸中道相遣悲愴曷極諸公誼切同仇情殷思將聞耗傷悼當具同心惟查該司令生積大勳死饒義烈綜其生平樸實堅勇戰勝不驕救敗尤奮允湘南之良材信粤軍之宿將今捐軀殉法洵與劉公建藩後先爭烈丁茲國會南復軍府重新所望諸公篤念忠良崇獎勳烈應與劉公建藩從優議卹建祠並祀以慰英魂而式來者臨電愴涕特此訃聞炯明按徐之靈柩現暫停埔城擬俟擇日開弔後運回原籍安葬 
[厦門通信]  
　　此次大埔永定之戰粤軍由陳炯明親自督陣軍紀較前尤嚴在龍巖方面係方聲濤親臨擊戰頗覺奮勇唐國謨軍勢頗不支聞已於八月十四日晚失守 
　　駐永春縣閻統帶廣威前因永春失守遇害李總司令聞耗深爲痛惜因是通知各界定於本月二十一日在南普陀開追悼大會以表哀思 
　　閩浙會師攻粤後或勝或敗未能完全决定近聞閩疆形勢日惡即永定上杭等要隘均有不穏之報漳州人民遷徙來厦者日見其多鼓浪嶼將有人滿之患李總司令爲維持地方起見昨特出示通告往來人等如有談及軍情者一經查覺立予鎗斃除派密探查緝外仰各知照云云 
　　北軍失守大埔後軍士異常疲倦粤軍乘勝急進猛攻不二日侵入永定縣現聞大隊北軍已退駐南靖轄山城地南軍亦迫至靖轄吉洋等處想不日又有一場惡戰矣 
　　攻粤閩軍右翼唐司令轄下圑長賈文祥馬步雲因與司令竟見不合向李督提出辭呈已蒙邀准於前日附輪回滬矣 
　　近日同安縣轄因駐軍調往他處土匪又復猖獗迫近城垣攻擊甚烈鈕知事私行來厦將各情形呈報李督聞擬設法派兵前往未知尚能保全否 
　　同安黨人自被張朱兩營長擊敗後退走在隘頭（離縣城十里通安溪大路）張即拔回原隊仍往灌口防地十六號朱營長率北軍三百餘名進攻隘頭戰敗被衆追趕至西城北軍閉城堅拒始保無事又聞陸軍張鳳梧營長自督兵解同安縣城之圑即進擊五坊浦坤竹洋浦尾等處但各該地均有溪水逸　木橋打斷卽難渡過故張營軍隊於鳴砲示威後隨收兵歸城昨奉檄引隊返厦傍晚公强輪展舵入口張營長駕舟登陸立赴總司令部報告目下同邑情形曁扼防地點 
　　龍濟光新在東省招募軍隊日昨到厦已有千餘名分駐南普陀一帶日夜教練 
　　浙軍童保喧師長自奉令援閩帶隊來厦轉往前敵後十七日又由建新艦運到騎兵二營由打鐵路頭兵站處登陸即齊赴城内司令部參謁李督昨日已開往前敵矣 
[湘省停戰中之匪亂（長沙通信）]  
　　湘中匪患至今日已有不可收拾之勢去今五年前尚不過西南兩路或有匪氛即兩年以前長潭等屬亦罕有匪徒聚衆擾亂之事今則匪盜之多遍地皆是雖半由於生計之艱窘半亦由南北戰事使然蓋從前匪盜雖衆尚無精良軍器以濟其惡故防禦之猶覺易易自湯薌銘出走北軍迭在湘中失敗所遺鎗彈半落民間匪盜得之已大足以張其勢燄而今春南軍敗退其籍隸湘省者又多携其鎗彈逃竄鄉間器械旣日增加乃成湘省之大患有謂現在北軍之入湘旣多於過江之　則匪勢雖極猖獗撲滅之當亦匪難不知各地匪徒多屬土著兵至則釋械爲民兵去又持械爲匪故北軍雖衆亦無可如何昨有自湘鄉來者言該縣已成匪世界新橋　地方周圍二十里内其大股匪類人數在千名以外者已有數起又　水一帶除小股不計外千人以上之大股亦多至十餘起凡地方富户多被擄去勒令出資若干至甚處取贖謂之綁票所索贖款由數千元至數萬元不等如不能滿其慾望即將被擄者鎗斃謂之撕票現下鄉村居民窮乏者多已入夥富有者已遷避一空又湘潭土匪以馬桂一馬尚雄等一股爲最大往來於曉霞山等處勢燄極張該縣嵇知事費盡心力僅能將其嚇散至石潭鎭之沈百玉一股及其他各小股則横行如故又長沙縣屬之嵩山鎭五美鄉龍喜鄉各區亦有大股盜匪往來滋擾其最著者爲劉東海劉震華龔壽松之三股若輩盡則亮隊遊行勒令各圑擁捐軍餉夜則分途搶刦彼去此來又嚴重監視各鄉民不許遷徙彼等自稱爲湘鄂豫招撫使游擊隊或省防游擊隊等名目謂係保衛地方故其勒索錢財或　充作餉銀或稱充作圑練費惟亦時有自露形跡之事則無故捉拿鄉民誣爲官兵偵探而鎗斃之以示威也如遇有田房業主不在鄉間而經彼等認爲富有者則勒令佃家代爲書立認繳新穀字樣限期來收至其搶刦之時無分晝夜凡財物寥寥者卽將事主酷刑拷問以遂其欲事主之因此致死者時有所聞噫慘矣 
[鄂省統一協進會之内幕]  
　　湖北省會初選已定九月一日舉行業經王兼省長通令各縣遵照在案而對於是項選舉應運而生之統一協進會初頗意氣自得以爲天下英雄可盡入彀中不謂自一昨受匿名揭帖攻訐後其氣頓挫該會前曾揚言係某督軍促其成立方能决定初選期並許擔任欵項若干等説皆屬簧鼓之辭茲探得官場消息督軍實未與聞其事且謂立會結社本爲法律所許不過在戒嚴期中有所不便今因瞻徇情面未加取締與以干涉致惹外間生疑云云則其意可想矣近日該會派赴各縣組織分會之人大都停驂不發假定之議員亦多觀望徘徊甚有知難而退者因此門前冷落陡現一種荒凉景象刻下武昌紳界正在集議反對該會之行爲蕭會長受此種種激刺大有掩旗息鼓之意以故孫堯卿氏之舊民社及舊國民黨人雖皆躍躍欲試而覩於該會之情狀遂各停篙罷漿不復作驚人之想矣 
　　另一通信云湖北議會籌備選舉時代而所謂统一協進會應運而生此會爲馬宙伯所營辦人盡知之馬爲現任宜昌關監督舊進步黨人成立此會凡有省議會議員資格以五元入會金來者悉收之是以成立未及半月而到會者逹千餘人其勢力蓋較之安福俱樂部之易有過之無不及也近則分遣黨徒赴各縣組織分會就其舉動之表面觀之似有組織大政黨之槪實則其目的不過在包辦本届選舉使鄂省八十名議員均産於統一協進會而已顧該會之所以有此等能力在王督軍宣佈戒嚴時代不准集合結社之命令下公然放膽爲之者其黑幕中殆有一持舵之某氏在焉某氏在政界頗佔勢力而又爲王督所信任此次因欲謀湖北省長一席故出而組織省議會以協進會爲先導故该會成立日馬宙伯卽宣本會議員推尊未來之某省長所有選舉不足經費悉歸某省長補助云云其内容可以槪見惟辦會之欵雖取之某氏腰槖中然亦不甚充裕故收五元之會員不須介紹（原章須會員五人以上之介紹）是以該會所收之會員幾如垃圾馬車上中下三流人物均備今由該會假定九月一日初選二十日複選爲期已促故甚忙　前日忽有人向王督軍前極言馬某之不可共事王氏爲之動擬用　壽　屈佩蘭代之故兩日來協進會暗潮大起選舉前途或因茲而停滯也 
[魯聞撮要]  
　　近日各方面催促經略使曹仲三援粤總司令張子志南下之聲浪日有所聞北京參陸辦公處因連日又接到湘贛閩各省督軍來電十餘通其中除有連同催促曹使南下外對於張援粤總司令一致請其即日南下參陸處曾將此項催請之電彚齊寄來請張總司令察閲並由處另電轉催早日赴　以爲前敵各軍之聲援聞張總司令因欵項未到軍費無着日昨特致電中央請欵一百五十萬元從速滙濟以便定期南下刻接復電謂財政部一時無從籌措飭令靜候數日故張總司令一時不能南下也 
　　張總司令致電國務院略謂黨人向以青島爲聚集淵藪現乘魯　剿匪不暇之際潛來内地有勾結土匪情事除派得力偵探嚴密查察並飭屬暗爲防範外特此電聞云云前日膠濟車由青開來方入濟站爲帮辦處探員查獲嫌疑人一名聞係南方派來曾充某軍旅長確由青島潛來省城意圖勾結軍隊者解入帮辦處略訊一過即送交司令部訊辦 
　　文登人民因反對鹽税發生風潮已誌報端近聞附近人民聞風潛至相率入夥已聚集萬人張督軍以兗曹匪氛未靖膠束防務尤關重要彼處若有變動實與全省尤關遂决定先由膠東各防調撥軍隊將該縣各路交通絶斷以防黨徒混入一面派員竭力安撫如其不服勸導時實行殱勦云 
[山東利津縣水災續誌]  
　　利津居黃河下流自鐵口淤塞後凡由河入海之地半經開墾由前清末季至今國家收入統計不下二三百萬年來河淤海淤及灘地下窪大多種豆販出龍口煙台供豆油及粉條之原料蓋豆有三種黃豆爲製油所用菉豆爲製粉條所用尚有黑豆則爲製醬油所用種豆時日分春豆晚豆兩期春豆於舊曆八九月告成晚豆於九十月告成目前則正在抽莖放花時日性喜燥而惡濕詎本年新曆七月底連日大雨上游河水暴漲多以利津爲壑河水泛溢隄岸無所歸宿凡種豆之地一律成爲澤國該邑墾務局及税釐捐局各機關皆視此土産出運爲挹注遇此大水莫不短收本月已兩旬竟無一船出口然公家所受損失尤小民間所受損失更不貲矣近經河工勞總辦親自臨工察看一周邑人咸謂河水下游老隄外宜續修一隄俾河水有所限制勞頗然其言已請全國水利會提議惟籌修之費爲數甚巨勞擬由國家擔任其半地方擔任其半云 
[徐州快信]  
　　鎭守使署參謀史久紹日前由　返徐據聞豐陽匪勢較前減輕十之六七所餘皆小股肉票多廉價回贖預計不出一月當可肅清云云 
　　日前第六師第十一旅張旅長到徐昨日上午余縣知事在雲龍山放鶴亭備席恭讌下午七十四旅陳旅長在一品香讌候今早乘津浦車回寗 
　　陰曆七月二十五日爲張敬堯壽辰張鎭守使派參謀史久紹余知事派其弟余福成各備壽禮代表赴湘祝壽 
　　昨日大彭市立國民學校全體教員公頌余縣知事萬名旗傘並匾一方匾額媲美文翁四字 
[杭州快信]  
　　杭總商會因革除杭紹甬現水案二十五日續行開會討論　　官産清理處奉部催解欵項昨已撥繳二萬元 
　　財政廳昨委黃縉充本署徵榷科員 
　　衛戍司令部昨將新頒夜間通行證式樣通函各軍隊機關查照凡民人因事夜行持有此證者驗明一律放行 
　　紹屬戒嚴司令部軍法官吳繼彪昨奉盛圑長令派來省謁見軍民兩長面陳要公卽辭回防 
　　省署第一科科員劉蔭梧奉委署理義烏縣缺吏治研究所學員黃履中奉委署理泰順縣缺昨午後已同日發表 
　　樂清知事狄紹青呈请教育廳撥給西北隅社稷壇廢址爲公衆運動場地已咨行官産清理處核辦 
[南京快信]  
　　軍署前日上午開軍事會議少校以上軍官均列席聞係會本省防務及調防軍隊事宜 
　　省署令金陵蘇常滬海淮揚徐海五道尹出巡所屬各縣考察地方情形及各縣知事政績 
　　李督派劉參謀赴津與曹使有所接洽 
　　倪嗣冲因湘贛前敵安武軍餉械缺乏前日派乃子幼丹赴京催領速解前敵濟急倪前日又電中央請促曹錕早日南下以安大局 
　　兩淮運使張季煜昨日來寗准今日下午三時乘車入京與財政部鹽務署有所禀商 
　　浙江華孚銀行派人來寗創設分行現正擇勘地點 
　　長江巡閲副使王廷楨准備今日午車由浦北上 
　　楊士琦昨過寗赴津聞應東海之招 
　　省署聞有人赴無錫組織運米公司昨特令無錫縣知事查明禁止營業 
[地方通信]  
　　鎭江 
　　省令統籌警費倪知事接齊省長訓令略謂前以統籌全省警費辦法曾經通令各縣造册呈報茲據各屬陸續報告到署總核全省警費擬定地方負擔一百元内計縣税五十萬房捐三十萬固有警費二十萬察核各縣徵收情形酌定攤認數目按月照解爲此令仰該知事遵照辦理云云 
　　店夥觸電殞命江邊美最碼頭廣興園飯店夥某甲於昨夜十一時误將電燈碰壞電火射出立時觸電殞命當經該店主告知甲之家屬備棺收殮死者年約二十餘歳頭面胸部均被電火灼破見者慘之 
　　知事嚴禁賭博丹徒縣倪知事近聞城廂内外賭風頗熾昨特出示諭禁謂如再故違賭禁者按律治罪聚賭者房屋發封云 
　　揚州 
　　緝私營長連任兩淮緝私營步隊第二營長王宏鈺第三營長李慶榮現任差期滿特由防地聯袂來揚謁見劉統領禀陳一是劉以該兩營長對於緝務尚勤遂請淮運使加給委狀繼續任職該兩營長旋即赴運署統部禀辭各回防地 
　　新集校長易人新集第四國民學校校長出缺經勸學所呈准縣署遴委石楚卿（五師畢業）補任業於二十三日接事 
　　虹橋莠民拒捕虹橋朱莊地方有莠民徐仁松在其宅内大開會堂用馬披爲人治病惑衆歛錢經保衛圑董報經警區官王元孚派長警前往查獲會首徐仁松馬披楊麒麟帶回區署詎行至半途被徐之同類喬五　鳴鑼聚衆將獲犯奪去並用繩將長警捆縛浸入水中嗣經人勸解始行釋放現該區官業已據情報經趙知事派警備隊長周德春帶隊往拿矣 
　　南通 
　　知事公畢返通盧子衡知事前因督工開挖段小夾壩回署又聞江常復將壩口塡塞并於壩間堅張壩在民在壩亡民亡各旗當於晚間會同如臯劉知事聯袂赴省請示茲悉盧知事昨已公畢回通聞對於該壩已有妥善辦法預備不日施行矣 
　　籌辦鹽墾公司通紳張嗇庵之公子孝若君前月從美國大學得商學博士回里休憇數日即與富有鹽墾經騐之趙子賫君籌商辦理大新鹽墾公司藉闢地方利源聞已得有端緒卽請趙君爲經理 
　　大雨類誌舊曆中元節之當日午後二點鐘天際忽烏雲密佈雷電交作大雨傾盆城内大街及南　城内之一帶街道均水深没踝交通幾爲斷絶城廂房屋牆壁之被雨衝倒者不可勝數薄暮雨方稍殺至九時始止如此大雨爲數年來所未見江邊潮汛亦因雨增漲其勢不小也 
　　杭州 
　　總商會之拒土函杭總商會函致蕭桐兩縣商會略云查拒土銷浙一案曾經敝會特開大會公同議决對待方法五條並函請貴會協力同心互相輔助各在案茲閲報載有某某等擬在貴縣地方行消土藥如果屬實應請貴會就近勸導俾資警覺免受人愚致喪資本若係傳聞之誤囑即登報聲明以釋羣疑倘執迷不悟務希查照議决方法實行拒絶勿稍姑容並乞賜復無任切盼又函各銀行錢莊並各業領袖云拒土消浙一案曾經特開大會公議對待方法茲查議决第一條第二條（各文從略）各等語除登報警告並刋發傅單外相應函請台照敬祈協力同心互相輔助俾鴉片製藥不致再侵入於浙境陷我同胞造福無窮附奉警告至希察收轉分並請檢同警告函致各縣交往之貴同業一致實行無任感禱 
　　寗波 
　　發現古彞定海桃花山爲東南海島之一近發現古彞一具係上年冬間有胡君崧生起掘山土至深處有物錚然作聲命工起出諦視知爲古時酒器形類三足前有嘴作鷄頭式後有柄作半環式四邊鐫刻　文多斑駁古雅間有剥蝕處或謂商彞或謂周彞莫能决定現胡君以部令調查古物飭由縣列表塡報該彞爲古物之一業已存諸縣自治俞委員處以待骨董家之參考 
　　嘉興 
　　挽留知事之電文嘉興縣知事張昌慶奉省更調本邑紳　金蓉鏡等於日昨電省請求暫緩更调原文如下杭州齊省長鈞鑒張知事洽嘉以來政績卓然如治盜緝匪清訟撫民諸端辦理深中肯繁商民甚爲悦服又嘉邑毗連松滬事特繁雜全賴聯络軍警措施方有把握張知事識力穏練在嘉年餘於地方情形漸能熟悉閭閻正深倚賴頃閲浙報有調海寗消息正值辦理得法之際忽聞他調商民均甚惶惑紳等以傳聞之詞疑信參半但地方相需情形亦不敢不據實詳陳倘報載非虚萬乞鈞長俯念民意暫緩更調以順輿情而資治理不勝懇切待命之至嘉興縣紳耆金蓉鏡陳枝萬盛沅王甲榮邵承忻金宗　屠善生盛時蔣世澄等公叩 
　　興築烟雨樓近聞嘉興南湖中之煙雨樓建自宋代現因年久未修異常坍損今夏官紳發起募款重建預計工價約需萬金左右現由官廳方面已募得半數其餘半數應由就地籌募泥木石各作已開具包工承攬呈繳縣自治辦公處估核已定於二十五日召集官紳各界開茶話會以便核定興工 
　　省批嚴禁造謡嘉屬六邑公民嘉興顧宗況沈文華嘉善王德薰唐鴻墀海鹽陳應松顧慰高平湖陳邦彦計詠芝崇德李廷華蔡光壽桐鄉朱藹桐張一鳴等爲拒絶鴉片製藥呈請督軍省長通令各縣嚴禁奸商造謡以維烟禁一案茲於八月十九日奉軍民兩長會銜批示其文如下呈悉查此案業經本署會電中央請免指銷藉維烟禁在案各該縣地方如果有奸商造謡情事亦應嚴禁以免淆惑聽聞仰錢塘道尹轉令嘉興等六縣知事遵照辦理具報呈抄發此批 
　　漢口 
　　謡言中之官商會議十九號漢口鎭守使水警廳長江漢關監督武漢稽查處長夏口知事警察廳長各圑聯合會長總商會長及各圑體於上午十時齊集各圑聯合會開特别大會歷五句鐘始散聞係因近日謡言繁興商議闢謡事宜 
　　三眼橋破獲機關十九號十午一句鐘有偵探十餘人在大智門外三眼橋下首某棚屋内抄出違禁物多件捉獲年約四十餘歳及三十餘歳者各一人從大智門望後花樓而去詢係解往稽查處轉解武昌軍法處審辦云 
　　襄河小輪停駛襄河水勢大漲故漢川沔陽等處堤垸異常危險現由該兩縣紳士禀請知事轉呈江漢關監督禁止各種小輪在内河行駛以免冲潰堤身故行駛内河各小輪均預備停班 
　　武昌 
　　軍署試演歐戰影片王督軍因駐漢美領事送演最新歐戰影戲乃於十九晚八點半鐘在署中西花園内開演先由副官處飭陸軍建築處派木工八人在署趕作臨時木屋一間爲演房又於花園中間高樹一架張以白布兩面均用圍椅設座備有清茶細點邀請官商來署觀看文官到者有各廳長各處長各署長曁江漢道尹武昌縣知事各科僉事等武官則自營長以上均到尚有駐鄂各客軍司令部辦事員曁本署參謀副官武漢商界巨子各校校長駐漢美英日法比等國領事來賓共百餘人至十點半演畢時王督向美領事道謝並慰勞演戲美人卽開晚宴宴畢由署派員護送出城乘楚義輪渡漢至其他來賓稍用茶點即興辭出署 
雜評一 
[馮段暗爭（默）]  
　　前數日傳馮段同時下野説國人望之而今日東電又謂馮段副總統之暗爭同時開始夫旣表示下野之决心何以又有暗爭開始之事此誠吾之所不解也 
　　邊禍如是其急合全力以謀外戰猶慮不及尚有何暇以顧暗爭乎人雖好利而忘禍然亦當不致無心肝若是也　　 
　　總統問題爲和議之梗情勢已顯然如此之明而前敵吳馮等希望息爭對外又如是之切於此而猶爲總統之爭必無所利人雖　然不顧國家禍福然亦决無不識情勢如是之甚者也 
　　然則暗爭之説果何爲乎來耶抑所謂覺悟者竟終於不悟也耶 
 
 

Page 8

 
 
 [G 
[第一台十九日日戲價目花樓四角官廳四角特包三角頭廳二角二三等一角]  
增長勝●牧虎關　金阿慶元元旦馮志奎　羅夢大破南京　王蘭芳小楊猴水上飄　翠屏山　李春利三麻子石月明羅筱寳苗勝春　張松献地圖　趙雲卿王靈珠李錦榮　（大劈棺）　增長勝苗勝春李少棠張鶴樓麒麟童李慶棠陳永奎李錦榮吳桂芬　全本路遙知馬力日久見人心報恩錄 
[第一臺十九夜戲（大减價）三等正廳一角二等正廳二角上層包廂二角頭等正廳三角特别包廂五角特别官廳六角]  
羅筱寳馮志奎　田單救主　苗勝春王蘭芳元元旦張鶴樓麒麟童三麻子李春利水上飄小楊猴李錦榮　（頭本三門街）　石月明宋志普李少棠　馬前潑水　王蘭芳小楊猴元元旦張鶴樓王靈珠麒麟童三麻子李少棠李慶棠陳永奎　九本十本山洞繩橋明星巧月特别機關斷橋水戰女俠紅蝴蝶 
[法界三洋涇橋南新開昇平舞台七月十九日日戲（電話三千一百廿號）]  
（目價注意）　特别包廂三角　特别正廳二角　頭等正廳一角　二等一百文　三層包廂一角　四層七十文 
劉雙喜○光武興　環春鳳梁俊圃金紅艶　二度梅打龍袍大劈棺　郭玉庭姜君池六陣風　四杰村　于雨亭薛蘭芬　桑園寄子　小翠英　海潮珠　坤角周聞天李德山　白馬坡　碧雲霞小鴻奎　打花鼓　蓋三省小鴻奎六陣風小翠英張瀛洲李春來碧雲霞譚永奎小桂芬王少雲郭玉庭　（八美跑車定計進莊拿花德雷大溪皇莊） 
[法界三洋涇橋新開昇平舞台男女合演十九夜准演拿手好戲（電話）三千一百廿號]  
（價目注意）　特别包廂五角　特别正廳四角　頭等正廳三角　二等正廳二角　三層包廂二角　四層一角 
丁長勝○大回朝　白雲峰　吊金龜　六陣風郭玉庭王少雲　收關勝　金紅艶蓋三省　探親相駡　小桂芬薛蘭芬　三娘敎子　姜君池　鴛鴦樓　小翠英　紅梅閣　周聞天　斬黄袍　優等坤角碧雲霞小鴻奎　珍珠衫　李德山李春來譚永奎　大白水灘　于雨亭梁俊圃　托兆碰碑　郭玉庭張瀛洲佟慶喜　代器靈堂請宋靈 
[新舞台十九日戲減價注意二等五分　頭等一角　特廳二角　特廂三角　月樓四角　花樓三元]  
曹甫臣　鎖五龍　潘桂芳許奎官　打棍出箱　劉漢臣　黑風帕　張德祿倪金利　大戰李洪基　歐陽予倩鍾鳳林邱沁如　二本虹霓關　張順來潘海秋趙文連周鳳文夏月珊夏月潤汪優游邱治雲查天影湯雙鳳　煩演最著名七八本就是我 
[新舞台十九夜戲價目注意（二等一角頭等二角特廳四角特廂五角月樓六角）注意逢禮拜三六日准演好戲]  
倪金利劉漢森楊善華潘桂芳趙文連（夏月潤周鳳文）邱治雲曹甫臣　武十回（冤枉孽障）　歐陽予倩查天影　貴妃醉酒　邱治雲周鳳文夏月潤歐陽予倩夏月珊汪優游張德祿潘海秋　（初次新演二本半文錢） 
[天蟾舞臺七月十九禮拜日日戲全體名角一齊登台]  
（價目）　特别花樓五角　特别官廳包廂一律四角　頭等正廳二角　三層統售一角 
諸連奎○清河橋　余瑞廷　三進士　李長勝　龍虎圖　董俊峯　探陰山　張德俊林樹森郭小福李寳龍諸雲仙小桂元　大溪皇莊　劉玉琴　海潮珠　林樹森林顰卿李桂芳　沉百箱定杜十娘　尚和玉　賺歷城　吳鐵庵尚小雲畢緒菴　桑園寄子　張德俊小達子劉松亭小桂元殷春虎李寳龍洒金紅何金壽　代哭靈堂本請宋靈 
[天蟾舞台七月十九夜特煩著名藝員拿手傑作]  
（每逢禮拜六禮拜日准演日戲文武藝員一齊登台）　電話三七○二 
金塵奎○美令川　洪際雲　元帥打更　殷春虎洒金紅　下河東　富仙舫　望兒樓　李寳龍張德俊諸雲仙金月來劉松亭　四杰村　吳鐵庵　羣臣宴　尚和玉　挑華車　劉玉琴小達子何金壽　眞刀殺山翠屏山　林樹森尚小雲林顰卿李桂芳　全本挑穆天王穆柯寨 
[大舞臺七月十九夜戲本台特煩優等藝員准演拿手好戲價目注意特别包廂七角特别官廳五角二等正廳三角三層包廂二角]  
今日禮拜日戲上海紡織紗廠上下全包夜戲照常開演 
馬俊山　牧虎關　張桂芬孫慶芬　三娘敎子　陳月樓應寳蓮劉坤華　花蝴蝶　劉蕙琴趙如泉　陰陽河　于振廷白玉崑李勝奎　新長板坡　張桂芬毛韻珂張春海　全本逍遙津　佳楣張桂芬姚俊卿毛韻珂趙如泉于振廷趙竹卿　燈彩好戲天河配 
[天蟾舞臺禮聘南北著名最優等文武鬚生]  
楊瑞亭程少餘霍春祥劉振九　頃己到申擇吉登台 
[三馬路回亦舞台回大新街回葯風新劇塲回]  
（日戲）月樓二角廳廂一角（夜戲）月樓四角廳廂三角頭等二角二等一角茶券通用一日一角夜二角 
[十九日苐一大悲劇歸梦十九夜後本秘密女子俄國虚無党中之女偵探]  
●勝似不如歸 
日戲歸夢　大悲劇也　正秋扮白髮瞎婆婆　神情奸到極點　言語誠摰動人　　鴣俠客顧鐵拐　言動皆佳　劍魂之悍婦　描摹盡致　天人之養媳　悲哀第一　爲自私息利而同室操戈者　觀之必然大受感觸　戲比雙齣更重要　比不如歸更曲折　是正秋得意之筆也 
●夜用大火景 
秘密女子作何秘密　秘密女子探誰家之秘密偵密偵秘密　秘密反偵偵探　民賊殺黨人　黨人殺民賊　都以女子爲利器　卒至同歸家偵探及秘密女子　慨然政爭之烈　跳出政治濳渦　結爲恩愛夫妻　情節勝過别種偵探戲多多　内中火景　尤爲特别 
[新舞台十九即禮拜夜初次新演新排半文錢]  
　從來未有之大夢景 
　從來未有之大水景 
　從來未有之好新戲 
小說以文字描寫人物●雖極靈妙之筆●終與實事相遠●小說無具體的聲色故也●故看小說不如看影戲●景戲從眞人眞水影來●自然最近實事●可惜不能說話●外國說明書●又非人人能懂●故看影戲●不如看戲●然戲有萬不如影戲者●則佈景是也●本舞台所排半文錢一劇●與從前影戲中所演●大同小異●頭本演過●人人說好極了●有口皆碑●無容贅述●今又接排第二本●這第二本的情節●比頭本更爲希奇有趣●而佈景精益求精●爲從來所未有●其中以夢景一場●最爲精美●最爲重要●因此夢景●是半文錢全劇的關鍵●看了這場夢景●這半文錢前後之原因●瞭如指掌●至大水景一場●在大海中翻船●與眞無異●尤爲劇界别開生面之作●比之影戲●都無遜色●而以眞人爲之●愈覺驚心駭目●本台立志直追歐美●開劇界之新紀元●不獨爲營業計●各界諸公●幸鑒及之 
[大世界又添玩藝]  
陰曆五月十四日起遊資不加分文 
猴犬戲 
共有靈猴奇犬甚多由外洋到申能演抛火球走鋼絲等種種奇技令人見之呌絕每日夜在大劇場内准演 
柔術團 
柔術最難煉習非至柔如無骨不足以言絕藝此柔術團手脚之活筋骨之柔實爲首屈一指每日夜在魔術場奏演 
[勸業場]  
價目下午六時前盤梯兩角六時後盤梯一角童僕減半 
十七起聘請（眞正）大力士日夜演未曾見過驚人絶技 
二層商場菜館三層遊戲園四憎七層 
髦兒戲十九日 
董奎官　趙州橋　王翠鳳　忠孝圖　王鳳卿　斬黄袍　汪處牡丹翠　烏龍院　一枝梅一品紅　七星廟 
　十九夜 
徐春芳　滑油山　董奎官　御菓園　王翠鳳　海潮珠　王鳳卿牡丹翠　四盤山　一枝梅一品紅　紅梅閣 
小桂生　日夜蘇灘　諸寄儒　果報錄　程鴻飛　岳傳　朱少卿　刺馬　吳玉蓀　描金鳳 
電光影戲　全本金鋼鑽逐日開影 
（女子新劇）　日戲　　失羅帕　夜戲　三生奇緣 
羣北會時曲京戲　馬金生邵文濱　改良戲劇 
望遠鏡 
本場新到超等新奇燄火每逢禮拜三禮拜六禮拜日准放務請注意 
二層瓜會附設珊瑚瑪瑙翡翠水晶靑金白玉各種玩件此係承珍藏家分愛願以供之本場以飽眼福爲日無多請早賞鑒 
小京班十九日戲 
王福堂　玉玲瓏　周福善　羣臣晏　陳福强朱福瑞　（樊梨園）　倪福長　取成都　（王福英劉福山）　白水灘 
十九夜戲演 
全班合演　山海關 
朱福瑞高增福　（彩樓配）　王福堂　眼前報　陳福强　紫霞宫　倪福長　兩狼山　王福英（全班合演）　鐵公鷄 
[北四川路虬江路口即美租界上海大戲院老靶子路北首東崇業里隔壁]  
夏歷七月十七日十八日十九日禮拜五至禮拜日戲目 
（三大本）革命聲中之艶情影片（戰中緣）　頭二本世界著名胖漢佛提君編演之滑稽新片看錯人　趣史片○師生風流 
歐美回國著名北京　奇義班　（文武戲法）　祇演三天每晚更換花樣不同　夏歷七月二十禮拜一接演第十一二集計四本名劇　竊國賊　觀劇之福音　特别減價特别包廂五角　登樓特等四角　特等正廳三角　頭等正廳二角　二等正廳一角 
[一匣包好小膓氣]  
疝氣一症肝經受邪寒氣伏於厥陰之中陰囊時發脹大難忍此丸専治小腸疝氣能散肝經寒氣使陰囊縮小脹痛亦平輕者一匣痊愈重者二匣斷根每匣一元浙江路三馬路口時芳照相店隔壁認明德法製藥公司程鳳生醫生啓 
[京都天德堂]  
家藏秘寳不傳外人新法虔修丸散膏丹來堂包醫出立保單過期不愈即還原洋醫金藥資分文不取特備男女養病房間代煎湯藥不誤公事近有無恥之輩同音仿樣假造冒充認明三馬路大舞臺對門 
[立止白濁丸]  
專治體虚身弱花柳忍精小便刺痛短少紅黄白濁夢遺滑精日久不止此丸清除邪火熱毒立刻痛止濁淨固本鎖精每料一元 
[珠黄下疳散]  
專治男婦一切小便腫爛包頭内疳膿血淋漓疼痛難忍腥臭難聞久不收口此藥化腐生肌拔毒止痛消腫五日全愈每瓶一元 
[横痃便毒膏]  
專治男婦魚口便毒横痃堅硬腫核不散發燒作冷疼痛難行坐臥不安此膏止痛消腫化塊無形每張一元破口流膿五天保愈 
[千金化痔丹]  
專治男婦廿四樣内外痔瘡漏瘡痛癢脫肛成管膿水淋漓臭味難聞此丹止痛定癢化痔拔管每料四元另備外搽藥每付一元 
[花柳十寳丹]  
專治男婦下疳魚口楊梅結毒筋骨酸痛陷穿足底塌鼻壞眼咽喉破爛遍身斑點瘋癱誤服輕粉覇烈提藥立服立愈每料四元 
[賛揚周鳴岐大醫士]  
周君鳴岐六代世醫四明巨族也在申懸壺二十餘年於内外花柳科尤爲擅長奏效神速毫無痛苦所需藥品悉遵王道與市上稱爲秘製聖品種種包治者不同　同人等因見周君存心濟世並知其對於貧苦病症尤能格外體恤實無滬上惡習用特登報贊揚爲病家指示南針焉　局内設有男婦病房極爲清雅雇用男女工人伺候所有症名診所開錄於後　外科　花柳科　眼科　喉科　在二馬路新旅社隔壁良濟局便是介紹人楊小川　朱葆三　沈聯芳　楊信之　莫子經　錢達三　傅筱庵　徐菊如　張樂君虞洽卿　顧馨一　蘇筠尙　陳潤夫　王崧生　錢貴三　謝蘅牕　聞蘭亭　李右之 
 
 

Page 9

 
 
   
 
 

Page 10

 
 
本埠新聞 
[二十八年來鎊價之升縮]  
　　字林報云昨日（二十三日）鎊價忽長計規銀一兩可兌英金五先令爲自一八九○年以來所未有此數雖早已有人料及但鎊價自八月九日起由四先令九辦士又四分之一長至四先令十辦士後多日未有變動乃至星期二日陡然長二辦士不無令人詫異耳前次五先令之價乃在一八九○年九月是月四日長至五先令三辦士又八分之一後十三年内逐漸縮小至一九○三年一月二十三四兩日落至二先令一辦士又八分之五嗣後又見加長其勢甚緩但前二年内其勢轉驟一九一六年最長之價爲三先令六辦士又二分之一二九一七年最長之價爲四先令四辦士又二分之一至於今日之價實二十八年來之最長者也 
[依周塘馬路舉行開工禮]  
　　楊樹浦至吳淞開築依周塘馬路定於二十四日上午十時行開工禮業紀前報昨日届期先由閘北工巡捐局曹履氷局長飭人在虬港口丁家宅蓋一蘆棚布置禮堂高懸國徽及各國旗幟届時松滬護軍使盧永祥曁馬參謀長第十師李參謀長十九旅王旅長各圑圑長圑副各營營長營副道尹代表高湛臣陳交涉員上海縣沈知事寳山縣張知事鐵路局任局長南市工巡捐局姚局長閘北市經董錢貴三副經董趙鏡芙商會會長朱葆三引翔鄉經董周文熾殷行鄉董孫大勳引行鄉董孫道貞前寳山知事錢印霞商界虞和德滬江大學校長董景安等各乘汽車馬車先後蒞止由淞滬警廳軍樂隊奏樂盧護軍使親持耒耜在塘上連鋤三下禮畢合攝一影以留紀念虬港口某紳商製成急公好義匾額一方用音樂隊舁至禮堂前送呈盧護軍使曹局長以誌感荷盧曹二君閲後即命懸掛於裕成廠内以留紀念 
　　又一函云吳淞爲上海門户依周塘馬路工程從楊樹浦尾英租界起至吳淞藴藻浜止便利於軍事商務之交通至爲重要滬北工巡捐局承盧護軍使之督促酌派第十師兵士分任建築特於二十四日上午十時行開工禮是日由淞滬警廳沿途派警駐崗工次另有步兵站隊護軍使於九時四十分蒞場以次到者有陳交涉員税務司理船廳濬浦局海工程師馬參謀長李參謀長王榮兩旅長朱陳張三圑長鐵路局任局長上寳兩知事總商會朱會長滬南工巡捐局姚局長吳淞税務劉所長交涉署陳震東科長楊小堂君南京齊省特派沈韞石知事代表王道尹因足疾經派高君代表蒞場紳董則有錢貴三錢印霞諸君並各界來賓近鄉各經董均由曹局長分别招待十時由局長恭請盧護軍使親自執鋤行開工禮次由軍士一律動工時軍樂與爆竹之聲洋洋盈耳頗極一時之盛禮畢延入客座茶點并合拍一照藉志紀念至十一時散會　　依周塘全路開工頌詞中華民國七年八月二十四日爲滬北楊樹浦至吳淞之依周塘全路開工之期允利等忝屬公民得與參觀之列用敢不揣弇陋謹貢愚言以當輿人之頌夫五逹六逹謂之康莊如矢如砥載諸經典路政爲地方利害所基匪惟古今大都一致即論中外亦屬同原溯查議築是路之初错節盤根備極艱鉅茲幸興工伊始軍民一心經之營之不日成之自可拭目以俟何煩贅言顧允利等竊有未能已於言者誠以主權所在利源所趨毖後懲前關係尤重設非我盧護軍使主持於上曹局長贊劃於旁則是言之非艱行之維艱築室道旁鳩工未必若是之迅且易者允利等嘗謂保障一方不患無雄才大略而患不能周知民隠不患無毅力卓識而患不能利用時機苟能周知民隠利用時機矣如或操之遇愼馴至曠日持久亦不克因民之所利而利之也今就是役而言凡工作所需純任部曲士卒絶不絲毫累及民力蓋深有合乎國家養兵衛民之意以實心而行實政所謂實惠及於吾民者爲何如乎昔左文襄之經略西陲也當軍書旁午之際猶命所部開闢道路由新疆以逹玉關曾忠襄之撫綏三晉也值民生凋繳之餘亦命所部修築太行險徑一勞永逸利賴迄今始知名賢經世大猷後先同揆要非寡識淺見者所能企及允利等所言如此質諸當世明哲之士或不訾爲語近於諛也歟書旣竟復綴以頌詞曰東南巨浸滙於吳淞上寳嚴邑實當其衝梯航所萃貨殖斯通利之所在中外攸同苟無限制隠患無窮經界旣正鞏我提封保權興利廓然大公際茲秋暑驕陽當空揮汗如雨運斤成風勗哉士卒竟此全功錢允利沈鏞趙光第同獻　　依周塘路開工觀禮祝詞古稱治必始於道路故凡覘國者恒於道路之修整與否驗其國之盛衰我國自各埠通商以來開闢馬路便利交通棋布星羅已有日增月盛之勢若腹地一帶則泰半荆榛翳塞泥塗狹促涉歷所及罕覩康衢輒引爲憾事我邑以密邇上海租界吳淞又係自闢通商口岸雖非腹地可比而道路之蕪穢不治者尚所在多有卽以衣周塘論沿塘向有官路爲往來南北所必經自比年鐵路通行人跡漸以稀少塘路亦日就荒蕪以地瀕海口要衢天然良好之商港而無人爲開埠之計劃勢必有他人代爲謀者盧子嘉勛使誠有鑒於此毅力主持督派軍隊尅期開築滬北工巡捐局曹履氷局長又悉心贊助籌集欵項從事設施將來道路完成康莊四逹其爲利益胡可勝言略舉數端藉發凡例一則可供軍事之運用寳邑爲要塞重地淞滬本同在一隅而中隔租界窒礙殊多鐵路運兵動遭梗議此路旣成而閘北營寨并有繼續建築之議足以使淞滬兵防聯成一氣勢力旣厚保衛自周其利一也一則可握商港之主權吳淞爲海口入浦要道沿塘二十餘里乃逹上海近自濬浦局於是處敷設工程進規灘地攬築碼頭直不啻以全港之主權悉操縱於外人之手今路由我築則外人縱有耽耽之思而爲虎作倀者自不能加以極端之干涉其利二也一則可期工業之發逹凡市　繁盛之區恒不宜於設工廠良以工廠所佔之面積大則地價之成本昂烟突多則煤毒之傳染易故凡設廠者必就附近鄉野之地取其招工較便空氣較多此路旣成陸地則有汽車之使沿塘則有碼頭之利最宜者莫如工廠工廠林立而後其他事業亦可隨之而發展其利三也若夫地價之因是而增貴住户之因是而益繁一部分所得之利益猶其細事耳今值開工伊始幸賴盧勳使維護於上曹局長秉承於下對於地方人民一切權利之保障復注意成全俾無有損礙所謂福國利民者其在斯乎用敢進一言以爲祝中華民國七年八月二十四日錢淦謹上 
　　滬北工巡捐局長答詞竊維建築衣周塘路不惟利便交通實於上海一埠軍事商業均有重要之關係軍使以路工之不容稍緩也特於有成接事之日卽諭飭從速籌辦又念局欵支絀特派兵士千名分任築路工程人衆則易舉欵輕則易集軍使之造福地方與體恤下情可謂至矣厚矣今當路工開築之始旣荷軍使親蒞訓誨又辱諸公賜教有成誠感誠幸詩不云乎經之營之不日成之過茲數月大工告竣又當與諸公攬轡揚鞭同履坦坦之途至時感謝軍使督策之切與兵士勸奮之力不更深乎有成不敏謹當兢兢將事職責所在不敢稍懈冀有補於土壞之助焉 
[销售存土之反對聲]  
　　江蘇省教育會致各縣教育會函云敬啓者現在禁烟約期已滿而烟商運動以蘇浙贛鄂爲行銷區域竟將成爲事實本月二十一日敝會舉行常年大會時各縣到會會員特將此事提出討論已全體議决拒絶行銷即經專電李督軍齊省長文曰鴉片弱國弱種流毒我國已及百年前清之亡此爲遠因今值禁煙約滿而烟商四出運動竟議以蘇浙贛鄂爲行銷區域我督軍省長保障治安久孚輿誦年來厲行禁令方期永絶根株詎忍使垂成之功隳於一旦昨經大會討論各縣會員僉以蘇省體育甫有萌芽此毒不絶爲梗實大忝爲教育機關斷不忍聽國人之飲鴆自亡安於緘默已全體决議拒絶行銷謹懇會同三省督軍省長一致峻拒則東南感戴全國感戴等語用再函請貴會會同縣農會縣商會同時電請禁銷并一面在本縣聯合公正士紳實行嚴拒銷售以清烟毒至所企盼專頌公安又致商務總會及省農會函大致相同不贅錄 
　　上海地方自治研究會會長李味青昨用快郵代電分致各機關云江蘇省議會江蘇省教育會各縣教育會上海總商會各縣商會各縣農會及各圑體各報館諸公均鑒烟土流毒埀七十年殺人不見血亡國不見形吮吸脂膏元氣凋敝永淪黑籍生命隨之前清之季朝政不綱獨對於烟禁一層猶能俯順民意通筋疆吏尅期禁絶夫清季非腐敗政府乎而尚有差强人意之事各省奉行亦稱努力民國肇興首懸烟土爲厲禁浙省肅清最早見告蘇省亦强半淨絶方謂天福我民拯之苦海之中登諸袵席之上今而後可以撥雲霧而覩青天蘇民再蘇有希望矣乃自袁氏帝制自爲派蔡乃煌專買烟土天誘其衷後先伏辜可知違反民意之舉必至失敗而後已不料現今政府當軸以種種軍用費選舉費開支浩繁左支右絀不以前事爲龜鑑竟敢相率而效尤罔顧他國之責言甘冒天下之不韙逐臭之徒趨之若鶩於是異想天開美其名曰製藥公司指銷四省並聞將以某監督爲禁烟駐滬特派員且有九月一日實施之説掩耳盜鈴欲蓋彌彰請質言之曰此項公司爲販土公司此項特派員爲販大經理人九月一日乃其開張時日耳尚何必效潯陽琵琶妓態耶浙省態度拒絶最爲嚴厲政商學界及僑寓他省各圑體無不一致拒土而軍民兩長官爲之後盾電部請免指銷或可邀准良以人民浩刧不願再覩也吳越不啻一家蘇浙無殊同氣浙旣免銷勢必流毒於蘇諸公其忍隠忍不言多所顧忌乎乃起視六十縣中尚多緘默省議會雖有張馮諸議員之提議迄未開緊急之會議上海總商會業經開會尚屬浙籍會董居多省教育會亦經開會惟外間未悉電文其他蘇省各圑體終未能如浙人之猛進此固無庸深諱其賴有一線生機者幸各報館義正詞嚴盡力排擯而以滬上各報爲最蓋滬上輿論機關觀瞻所擊非若北京各報館各訪員可以勢脅可以賄成也人之欲善誰不如我急起直追何獨讓浙人專美於前近聞蘇省某公及洋人某君對此冷淡即有微詞人言可畏有如是者諸公爲民代表責有攸歸臚舉數端爲諸公告蜚短流長捕風捉影清白自持何甘忍受此不可不言者一禍及桑梓痛關切膚緘口旁觀浙人齒冷此不可不言者二民倡官從浙有先例吾蘇民氣於茲爲斷此不可不言者三禁烟條文限期將届棄信背約後必賠償此不可不言者四鬼祟政策未見明文黑幕揭穿俾明眞相此不可不言者五見義勇爲君子所許理直氣壯何憚不爲此不可不言者六夾帶私土視爲利藪無窮流毒傳染子孫此不可不言者七小民誤會宏開烟禁綢漏吞舟誅及竊鈎此不可不言者八巧立名目一指掩天盲從寒噤自問難安此不可不言者九人文淵藪夙推蘇省重大問題詎難解决此不可不言者十有此犖犖十大端更何必瞻顧徘徊不以浙人爲師乎總之名不正則言不順政府旣不敢明頒明令人民可視爲無政治之效力則滬上之製藥公司直認爲一私販機關而已乃今觀製藥公司之呈文遁詞滿紙一則曰銷燬存土黃金有灰燼之虞再則曰仿林文忠公辦法及泰西製藥治病噫此何物乎而不忍銷燬愛惜金錢可謂無微不至文忠專爲戒烟而製造藥丸煙旣禁絶無用戒爲英美等國誠有以之人藥惟存於各地方警察廳何嘗大張旗鼓成爲買賣市場如今日製藥公司所謂大包小包爲今之計欲免蘇省萬刦不復之厄惟有請省議會開緊急會議蓋新議員尚未召集仍屬舊議員之委任並合省教育會上海總商會三大圑體電逹政府及本省長官請免指銷並撤銷上海製藥公司機關免淆人民視聽一面由六十縣商學會自動進行以歸一致母以處於内地而自囿見聞一而由各報館口誅筆伐務使蘇省拒土新聞日日多見報端俾内地罔不知悉母蹈陷井而墮詭計衆志成城羣策羣力人心不死於此覘之鄙人人微言輕未必有當於萬一第以十年以前上海總工程局厲行烟禁商圑勒閉燈吃彼時人民何等踴躍十年以後銷土公司設立滬上春申江畔烟霧彌天此日人民何等消極撫今思昔能不感慨繫之傷心慘目乎所望各圑體協力進行無稍氣餒順逆從違自有公論民之所欲天必與之安見烟毒之不可横掃乎如蒙采及芻蕘不棄葑菲上海幸甚江蘇幸甚全國幸甚上海地方自治研究會會長李味青叩 
　　川沙教育界黃炎培張志鶴莊以蒞等致川沙商會函云頃聞銷售烟土一事周浦有人糾引吾川同辦而武進商會函約貴會聯合通電反對已由貴會長等表示一致進行之意甚感甚感但恐商人之淺見者圖利不圖名頗欲趁此時機發一注橫財甘冒大不韙經營售土殊不知發財有正當不正當之别正當之財人皆好之得之則榮不正當之財人皆惡之得之則辱人有恥不爲君子未有不恥爲小人者蓋名譽重於金錢也前如蓮溪先生之投參議員票代表川沙全邑之名譽不獨蓮溪先生一人之榮並足爲全邑同人光寵弟等每與友朋談話輙引以爲快事至如售土問題與投票相較利害奚啻霄壞售票關係一己售之猶無害於邑人不售亦無實益於邑人售土關係在地方售之則邑人受害不售則邑人稱慶即使鄰邑不免有售土之事吾川必須堅持不售弟等欣悉貴會長等贊同武進之議爲特布臆奉陳尚希查察如有議及經售者即須掬誠勸阻倘竟言諄聽藐并請貴會約同農會教育會等訂期聯合開會齊集全境父老共籌對付之方以洗吾川人之恥諸惟裁酌辦理 
　　川沙商會教育會農會呈省長文云省長鈞鑒近見報載中央收買存土指銷蘇浙鄂贛四省並令各縣包銷之説閲悉之下殊深惶駭查雅片流毒已届百年方蒙明令禁絶何可死灰復燃貽人口實政府關懷大局諒不有此惟派委設行運銷之事喧騰衆口敝會等深恐百年流毒復現於今仰乞省長電懇中央收回成命並行知各縣隨時查禁以維大局而慰民望不勝屏營待命之至 
　　紹興七邑旅滬同鄉會致浙江督軍省長公函云吾浙烟禍久告肅清備歷艱辛方克臻此茲聞買土製藥浙省忽又列入指銷浙籍土商紛紛來滬運動包銷明目張膽將成事實旅滬浙入同深惶駭萬一死灰復燃不獨前功盡墮且虞全浙人民重淪苦海側聞鈞座已電中央免銷浙省曷勝感戴尚乞始終堅拒一面嚴辦好商俾得維持烟禁以拯民厄無任銘勒（下略） 
　　路透社二十二日北京電云各國人民今日午後開重要會議擬重組反對鴉片公會增進中外人士反對官賣鴉片之熱力並儘力設法以助中國掃除蔓延日甚之鴉片贸易云 
[美人續募自由戰債之籌備]  
英文滬報云美國第四次募集自由戰債定於九月三日在滬開始本月二十三日先美人在按察使署開會討論辦法並舉定委員定下星期四日午後在美領署開委員會議决定募債之詳細辦法並將舉出女幹事員以收臂助之效云 
[美人效力社會之勸導]  
　　英文滬報云本埠美人協會與美商會之幹事員近曾聯合集議决定勸令旅滬美人年在十八歳以上與四十歳以下者投効充當當地圑練兵或特别巡捕現已發出通告致各商行請其轉勸雇員而辦理此事之委員亦各分投進行按美人圑練隊刻有一百十三人且有機關鎗兩架但因隊員尚嫌不敷故機關鎗搁置未用隊長朗森氏亟欲增募人數云 
[德人救護受傷西人之陳述]  
　　英文滬報云僑居赫思克爾路Ａ字四號之西人名哇索里哇者昨晚九時乘自動汽車出游迨至十一時忽乘人力車回家身受灼傷泥土沾衣後隨德人三名陪送歸來蓋其自動車已在江灣路墜入溝中矣惟如何墜溝則受傷者未能言之而施救之德人亦不能知之也此三德人不欲告明姓氏但稱彼等在途中聞有人呼救聲當向自動車着火處馳往見受傷人在溝中被車所壓爲火灼傷即將自動車曳起拖出受傷人但已不能行走故在附近覓得人力車照受傷人所言之住址送之回家云當時傷勢頗劇連夜抬送公濟醫院今聞漸有起色不致有性命之虞至於自動車則仍在石橋附近之溝中完全毁壞云 
[再紀德人與刦土案之關係]  
　　英文滬報云十九日晚金隆街刦土案在逃之二德人今仍由巡捕房嚴加緝捕大約不出數日必可就逮今所拘獲之二德人皆未藏有贓品現信贓品皆在爲首之德人處聞該德人殊爲機警口操華語亦頗純熟云 
　　文滙報云閘北拘獲之德人克羅希氏今仍押於吳淞路中國警署候由盧護軍使允准即將解交公共租界總巡捕房聞克自稱乃美國公民曾服役美國海軍中但尚未交出證據大約須候美國當道向華盛頓查明後始能决其是否爲美人也 
[華商電車司機人罷工六誌]  
　　華商電車公司各司機人因反對九號二十四號二暗查發生罷工風潮至昨已有五日各司機仍未上差而代理司機人又發生危險事茲將昨日各訪員報告情形錄下 
　　拘留地方檢察廳之司機人吕賢佐等六名已經審判廳判决各監禁六個月未拘留之各司機開悉更爲堅决昨晨由公司總理陸伯鴻傳知各司機着同至公司聽候勸諭到者僅三十餘人經陸總理當場勸慰各人因六人拘留未釋大都不願應職陸總理勸令若輩如願應職者當場簽字即可派定班頭云云各司機正無應者其替職之廠中工匠查票員等因代負責任已經數天勞苦殊甚故前晚均提早兩時進廠至昨日午後三時有十二號電車由中華路之小東門開回西門經過大東門以南警察廳旁邊適有馬車一乘從西面衝出勢將往北該電車代理司機之漆匠王金海見勢急迫立即停機業已不及與馬車相撞當由該處站防之游巡保安隊士上前將王金海批頰兩下又將所持之鎗上刺刀向其左臂膊猛刺一下致王受傷血流如注當由查票員勸解始散王即回至公司報告後赴醫院療治一面由該查票員將車代爲開行旣而公司中得悉特派二號暗查常川駐彼處站口照料如車輛駛經該站口應否開行須待該暗查照顧發吹呌鞭然後開駛聞各代司機因迭見危險咸有戒心故已竊議不願再出維持云 
　　罷工司機吕賢佐沉德之潘懷寳孫羅英劉福山俞德元等六人經地方廳判决各監禁六個月後各家屬得悉大起恐慌邀齊其他各司機人於前昨等日同至公司要求派代表赴審檢廳請將吕賢佐等六人開釋該公司以此案已經法庭判决無可挽回置之不睬於是各婦女在公司門口胡閙後由巡警干涉始散 
　　前日下午該公司之三十二號電車行駛小東門往西門問經過小南門北首中華路羣學會門首忽有二十二歳之張海清從車躍下跌仆於地右足爲車上鐵梗扣住將人倒拖往南其時司機者尚不知覺仍舊開駛當爲一區三分所查崗巡警 
 
 
 

Page 11

 
 
于春波查見急命停車始將張拖出然已周身受傷于警卽將張車送到所該司機亦押解到所據情禀明當經劉警佐驗得張受傷頗重立送新普育堂醫治該司機押候申送警廳嗣該公司以日來司機人缺乏即派代表到所陳明苦衷請將該司機省釋候示劉警佐　如所請飭將該司機交該公司來人帶去 
　　駐滬京畿憲兵營連長吳玉璞高昌廟警區巡官李敬予以電車司機必須熟諳駕駛者方能充任乃自各司機罷工以來禍端迭出自當雙方解勸以冀各司機照常開車免再發生危險是以先至該公司磋商請將拘押之吕賢佐等六人免予執行刑期設法保釋一面傳諭罷工之各司機人速舉代表數人出爲商議昨日上午各司機舉定第十四號劉棟山一號楊金標六十號趙有才三十七號俞正廷四十一號袁化林五號朝廷蘭十七號湯寳山二十一號吳榮才二十三號卓萬金三十三號鄧寳雲五十二號崔錫文六號李阿四三十二號徐景蘭六十二號王發勝等十四人爲代表齊集憲兵第一連連部候商當由吳李二君勸導一番謂九號與二十四號二暗查旣有妄報功過情事爾等亦當據實聲明不應全體罷工刻下公司已經明晰該二暗查之辦事妄斷不升爲頭目亦不令其穿着黃衣爾等當念目下謀事艱難仍各照常開車該公司亦不至將爾等深究惟爾等以後再有發生罷工情事定向該代表等責問云云當由各代表答以奉諭勸導自當遵從願自今日（二十四號）起全體上差告照常開駛並於名單内一律簽字而散據此報則似風潮即可解决但未知確否也 
[南滙肉業罷市六誌]  
　　浦東南滙縣境各肉莊反對增加屠宰税罷市集議公舉代表晋省呈請齊省長胡財政廳長撤消認商捐欵由同業攤認等情已迭誌本報茲悉該代表方申卿等業於昨日回滬復至滬海道尹署補遞呈詞一面報告同業安心照常營業靜候官廳批示再圖進行惟縣署所押之鞠蔣兩肉莊主雖經各方面請求仍未釋放該家屬等以無辜被覊心有不甘業已來滬擬即提起公訴云 
[續誌信局船遇盜之慘劇]  
　　滬南日生寳順兩信局雇船遞送客貨銀洋前往大圑在尖口廟地方被盜攔刦戳斃舟子高念武等情已誌昨報茲悉南滙縣杜知事已委警務長翁養源下鄉驗得死者身受七刀胸部一刀洞穿後背委係戳斃後抛屍河中事畢回縣禀復杜知事飭緝贓盜務獲解究一面由日生寳順兩信局查明損失兩共銀洋货物約值一千餘金已呈縣署請求嚴緝聞此項信局船（俗名脚划船）向來中途遇盜每由舟子將船傾覆銀貨盡落河中可免損失此次因有沈姓三女子搭舟恐傷性命故不及將船傾覆以致舟子被戳斃命現據三女子聲稱當時盜匪共有四人頭紥白毛巾形似游勇所持之刀類似鎗剌云 
[米價飛漲之原因]  
　　滬市米價連日驟漲每石已售至八元有奇調查此次漲價原因實由米業中聯絡寓滬津莊號客以承運陸軍部軍米爲由請部給發採辦護照就蘇省之無錫常昭等處廣爲收羅之故聞共計需數十萬石已先運一萬石赴津並聞此項米糧其實並非軍米係備轉運鄰國之用茲爲滬上各紳董所知以米糧關係民食豈能私運出口現届秋令正青黃不接之時若果任其私運勢必米價日高民心摇動故已將此事緣由詳細具陳江蘇齊省長請求設法禁遏以維民食云 
[派員參與補徵公賣費會議]  
　　江蘇財政廳及烟酒公賣局前定八月一日起補徵烟酒公賣費曾由該兩業出而反對不允負擔因命展期至九月一日實行已紀前報茲聞彭省局長因迭據各屬分局呈報請示爰訂於二十六日星期一在寗垣省局開會召集各區分局長曁各分棧主任等赴省當衆討論二區分局李局長現已委任總務科長楊啟偕同所屬各分棧主任等於昨晚乘夜車起程赴省局報到以便列席會議 
[一週間之金融槪况]  
　　上一星内從美國運來大條銀共有一千零二十六條其中滙豐銀行最佔多數至正金中交兩銀行來往於長江一帶之銀洋亦絡繹不絶茲將自二十號起至昨日止之進出口細數錄下（星期二）中國銀行由南京造幣局運來國幣十六萬元（星期三）正金銀行裝赴漢口寳銀二十萬兩中國銀行裝赴南京寳銀十四萬兩（星期四）麥加利銀行由花旗公司輪船從美洲儎來大條銀一百九十九條交於花旗銀行者計一百六十九條滙豐銀行由東洋公司輪船從美國運來大條銀四百零八條有利銀行亦有一百五十條華比銀行八十六條道勝銀行十六條中國銀行裝往漢口洋六萬元又從寗波來洋四萬元交通銀行裝赴南京寳銀十四兩又裝赴杭州洋五萬元 
　　墨洋龍洋近因各銀行紛紛收買裝運出口且各錢莊亦籌備收買新棉花曁米糧之用故洋釐漸漲英洋最小之價十九日上午收盤爲七錢二分五釐二五龍洋七錢二分四釐七五最大之價二十四日下午收盤英洋七錢二分七釐一二五龍洋七錢二分六釐半較十七日漲起一釐八毫七五 
　　銀拆此七天中尚稱平穏最大（十九日上午）爲一錢一分最小（二十二日上午）爲五分昨日收盤八分至九分惟銀行向華商現拆利率每一千兩仍須八兩五錢 
　　大條銀價自二十二號長六八七五後未有變動鎊價則從二十三日長二辦士至昨日亦無升縮據聞各國與我國出兵滿洲里之後先令勢必見硬如有大宗大條銀曁人鎗洋來滬鎊價及大條銀價或尚大有變動云 
　　本月期標金之價於大條銀價及先令未長之前尚稱平平迨二十二二十三兩日先令大條相繼加長之後業已漸漸跌小較十七日收盤每條跌去銀七兩七錢凡做多頭者咸受打擊 
現貨赤條廣帮少有購進惟底貨不多故價常在二百八十六兩左右然較前星期六之價已跌小銀一兩恒孚及銀樓同行飾金之價仍售四十三元永豐餘則售四十二元 
　　昨爲星期六調查中外各銀行所存大條銀與銀洋之數列下麥加利存銀一百六十萬洋一百四十萬滙豐存銀五百零四萬洋一百三十六萬大條一千零零七條德華存銀四十六萬正金存銀三百四十一萬洋八十萬大條三百五十三條道勝存銀一百七十九萬洋五十萬大條一百二十三條通商存銀三十萬洋五十萬東方存銀二百十六萬洋六十五萬花旗存銀一百六十七萬洋八十九萬華比存銀四十九萬洋三十四萬荷蘭存銀三十萬洋一百零三萬中國存銀一百二十四萬洋三百六十六萬臺灣存銀一百四十八萬洋七十萬住友存銀二十四萬洋五萬各莊存銀一百四十五萬洋一百零五萬交通存銀八十萬洋一百四十萬有利存銀二十五萬洋十二萬大條一百五十條三井存銀十六萬洋十一萬三菱存銀十一萬洋四萬朝鮮存銀二十四萬洋四萬中法存銀四十九萬洋二十一萬總計存銀二千三百六十八萬洋一千四百八十五萬大條銀一千六百三十三條較上届調查時（十七日）多存銀二十五萬兩少存洋三十九萬元大條銀除鎔化寳銀外亦多存一百九十九條各錢莊街底銀又多存七十六萬洋則少存三十一萬所以銀拆尚平洋釐增漲 
[反對金劵之進行]  
　　全國抵制金幣借欵聯合會上海分會昨日續致各圑體函云敬啓者本月十九日敝會奉上通函諒蒙鑒察惟爲時已有一星期除已蒙函復贊成一致拒絶外尚有未見賜復各圑體務於二日内即速賜復以便彚集多數偉見共籌進行事關重大敬懇迅賜南針俾得有所遵循專此再布 
[財政廳電令縣署墊欵]  
　　上海縣知事昨接江蘇財政廳長來電略謂當此財政支絀庫空如洗待　之欵刻不容緩今届八月分需欵甚鉅特電該知事務即尅日墊解數萬元以濟急需云云聞沈知事已遵令籌解矣 
[商品交易所法規尚在釐訂]  
　　上海總商會昨接全國商會聯合會函云逕啓者案查本年大會期間本會議决呈請速頒商品交易所法規一案業經據情呈請察核辦理在案茲奉農商部第八三零號批開據呈已悉查該項法規本部現正釐訂一俟制定當卽頒行合行批示遵照此批等因奉此除分行外相應函逹貴總商會查照即希轉行各商會一體知照爲荷 
[閩督軍電調軍官]  
　　松滬護軍使署前日接閩省李督軍來電略謂現任京畿憲兵第一連排長劉光庭熟諳軍務茲有要事差遣請飭該排長赴閩候示等因昨經盧使飭令該員尅日赴閩矣 
[海關扦巡搜查紅土]  
　　羅宋公司輪船前日由海參崴開駛來滬停泊浦東其昌棧外灘海關威税務司預得密電謂該輪内有搭客粤人挾帶大批紅土二百餘磅乃派全體扦巡前往查抄僅獲十餘磅因與電報數目不符遠甚故派巡江小輪兩艘日夜在該輪四週守候見有携帶行李物件下船者即行搜查云 
[北京新教育研究會近訊]  
　　上海教育界近得京訊得悉國立北京大學校長蔡子民君等以西洋教育之革新多賴試驗學校故組織一新教育研究會研究試驗學校之辦法第一次開會後公推沈君默胡適之朱逷先馬幼漁四君擬訂草案於八月十六日午後三時在北京大學校長室開會討論到會者爲蔡孑民錢玄同劉半農胡適之沈君默朱逷先馬幼漁錢秣陵姚書城丁庶爲吕一成陳百年王繼根張中甫顧石君陳獨秀蔣慶麟諸君其基本改革諸要點列下（一）國民學校國文科改文言爲國語純用白話體教授（二）第三四年兼習語法（三）減少授課點鐘加增唱歌體操游戲鐘點（四）手工圖畫以發逹兒童之本體爲目的不使模仿成人之工作（五）高等小學改爲二年（六）修身地理歷史三科併爲一科槪稱之曰國文除槪用白話體外加文言兩小時（七）高小設目然科 
　　凡私立學校依此辦法者得稱曰孔德學校其精神重在試驗以觀其後效俾得視其結果之良否隨時改進不敢自斷爲必是而强他人爲一致之行動也北京之孔德學校將於暑假後開學現正分别研究各科教材即將從事編輯新教科書云 
[蘇州東吳大學更訂學制]  
　　東吳大學設立埀二十年課程素稱完備近年以來於科學方面進步尤速近復爲增進大學程度及預備專門人材起見參照國立大學制度改大學爲五年制預科兩年本科三年本科除原有文理兩科及上海法科繼續辦理外擬於應用科學方面另聞專科一二必正在籌劃中一俟議有端緒即當積極進行中學科仍爲四年制惟課程亦有所增改聞於四年綴將加增切於實用之選科如商業函牘等是請專家認眞教授俾畢業中學而無力繼續肄業大學者得以相當技能轉入他界營獨立生活至對於其他各科目亦將删繁就簡取實用主義該校此次修改中學科課程之本意蓋從此不復視中學爲預備大學學生之一階级而欲使中學畢業生人人有自立之技能與常識足以隨處應用新學制准自本學期實行聞大學正預科及中學各级均尚有餘額可插考期尚未過云又該校學生之赴美留學者年有其人此次附乘南京郵船與清華學生同行者計五人陳德元陳碧琳（化學）謝頌羔（神學）劉湛恩（醫學）沈天生（法律） 
[滬濱各學校紀事]  
　　北京路神州公學於昨日（二十四日）行秋季始業式學生較上學期更形衆多上午九時開會（一）摇鈴開會（二）報告（三）行始業式（四）唱歌（五）校長陸東豪訓詞（六）男女教職員蘇吟偉鄭人熙沈賓連陸佩聲張錦斐徐晋華等相繼演说（七）來賓朱怡劍葛觀瀾君演説（八）學生答詞（九）閉會聞該校英算夜學部定九月一日開課 
　　法租界打鐵浜滬紹水木工業私立通惠學校於昨日下午二時行始業式校董顧蘭洲張效良江裕生王慶祥張曉卿李國卿以及校長湯頌康教職員張志青仲子通郁嘯山陸平成孫友蘭董堯民王懷氷等均致訓詞是日學生報到者已有三百餘人此後源源而來學額定可超出上學期之數聞於明日即行上課云　　法租界打鐵浜吉益里崇實高小校已於本月十六日行開學禮該校因本期學生衆多另又聘請教員一人以資助理惟以道阻之故一時未及趕到滬地兼之日來天仍炎熱漢口南京各地學生有已繳費而未來校者甚多故正式開課之期須在陰曆八月初一現該校高初兩等尚有餘額可補云 
　　霞飛路仁和里民生女學近由校董任矜蘋前任教員顧績成二君提議召集畢業生籌備校友會特於八月十九日發出通啓由八月二十二日午後一時在校内開籌備會前日届期學生之在上海者皆先後到會首由任矜蘋君演講設立校友會之必要及校友會與學校之關係次由教員周宗模君述湖州旅滬公學校友會之經過次由顧績成君述日本明治大學校友會之狀况旣畢選舉俞日新劉龍生二女士爲起草員至散會時已鐘鳴四下矣 
[寗波同鄉會募捐消息]  
　　寗波同鄉會建築新會所設立商業學校募捐二十萬元事務所定於本月陰曆十九日開第二次募捐圑大會已函致各募捐員届期到會討論募捐進行並議决建築及學校各事以資促進日來繳欵者甚爲踴躍茲將續收捐欵列后周堃槐君募到項興昌君十元汪夏生林桂卿二君各五元勵增耀勵增品合捐一元畢綏連鄭德信陳財照陳信和吳阿法徐瑞龍張瑞伙王方鈞孫岳令諸君各捐二元李銀三君三元包欽榮徐寳貴胡阿生袁阿寳袁根財林壽福周阿貴劉渭棋王興才張運潮莊啓元蔡阿川董阿全徐財芳王全林張含章唐楚生林茂山丁生順王貴福王阿少應生富張寳成項福慶方能福宋阿滿方來香周瑞昌徐永生李岳生夏福來薛貴財張阿九朱繼信白科發方來星莊春來王厚富李阿順諸君各捐洋一元袁相懷君募到周才林袁莊伯二君各十元袁慶雲徐桐芳李聯章王馥棠袁孚堂愷記鍾安生周信甫尹冠生董師德各五元陸興昌袁禮本李文綏諸君各二元李寳記張阿寳袁錦讓張茂生胡麟川徐長壽徐慶祥馮彦如鍾九華孫鋆齋方善堃袁悔予袁禮生王裕增周德甫徐正墉方臨甫董維𤍈諸君各一元袁君自助一百零六元合捐洋二百元總共八萬八千六百七十二元八角八分銀五千一百五十五兩 
[安昌新花上市續紀]  
　　浙江餘姚之安昌棉花現值新貨上市定於十七日開秤已紀前報昨日滬上花業又接該地快郵云安昌籽花開盤每百斤洋十元旋以貨少加放五角至一元倘運至上海軋成白花每百斤須合元三十六兩恐無便宜之望其貨業已裝船日内可以到滬云 
[洋糖雜貨公所常會記]  
　　小東門外法租界梅園街洋糖雜貨公所於前晚七時開常會同業到者三十四家先由董事姚紫若報告一切並謂現在北貨黑棗等正值登場之際乃近接魯省來信收成皆不豐稔且土匪馬賊到處猖獗擄人勒贖名謂接財神商界不能携資下鄉採辦最近如錦德祥號友柴姓被擄後索洋三千元始允放歸尚未解决照此情形各貨旣遭年歳之歉收復受匪徒之蹂躪吾業勢必大受影響云云次議中秋節近此届賬目俟歸結後察酌情形再定放賬之辦法衆皆贊成散會時已鐘鳴十下矣 
[碾米公所開會記]  
　　昨日南北市機器碾米廠同業在總商會三層樓上開會董事張樂君與各評議員先後蒞止同業到者二十六家開會後經張董報告謂碾米公所成立以來已閲半載現各項手續已大致完備現擬請省公署實業廳縣知事總商會縣商會等各機關備案茲事關係重要不能延緩應請公衆議决進行由衆表决即请書記員起草俟修改遞發次議下旬糠粞價如下白粞每石三元三角米糠五角五分糙粞一元七角泥粞七角 
[少年投浦自盡]  
　　前日午後有二十餘歳之少年中等身材身穿香雲紗短衫褲手携象皮雨衣一件由三馬路外灘新關碼頭雇乘舢板渡浦駛至中流忽躍入水内登時沉没遺下象皮雨衣經舢板舟子送交水巡捕房報告核奪 
[塗改鈔票之訊究]  
　　住居法租界之柳阿蓮趙阿慶等私將交通銀行之北京五元鈔票塗改上海字樣售於張紅生董仁才及婦人王張氏等持往各店舖混用事爲法捕房包探陸海林許福慶偵悉前往柳家抄出塗改鈔票十餘張及銅質銀洋數元即將以上各人一併帶入捕房昨解法公堂请爲訊究先由該探等上堂禀明前情並將塗改鈔票及僞洋呈請察閲詰之柳趙　人供認向朋友處每張出洋三元收下塗改上海字樣賣於張等不諱張紅生董仁才同供民人等係向柳趙購來每張出洋三元五角買下後在市混用是實婦人王張氏供詞相同中西讞員判柳趙兩人各押西牢九月張紅生係屬過犯着押六月期滿仍永遠逐出租界董仁才押四月王張氏押一月鈔票僞洋盡行銷燬 
[誘騙女子之懲治]  
　　流氓徐金堂綽號小四子於上月間在法租界前新街某里内引誘周阿二之妻妹王阿寳先行領至客棧借宿繼又領往法新租界某屋内逼令賣淫後由該女子私自逃回訴知周阿二報告捕房飭探姚金福程子卿前往將徐拘獲帶入捕房昨解法公堂請究先據原告禀明前情詰之王阿寳供小四子時常至女子家中百般勾引出外先至客棧同宿三夜後又領往某屋内逼令賣娼女子因不善接客遽被小四子毒打故此逃回報捕將徐拘案求究訊之徐金堂供民人放印子錢度日並承認誘姦女子不諱中西讞員判徐管押西牢一年王阿寳交周阿二領去 
[包車夫引賊入室之結果]  
　　僑居法新租界之陳順興於陽曆五月間被包車夫陳金生串同陸金榮王寳生汪順桂范阿龍等數人深夜入内竊取值洋一千六百餘元之皮衣數十件質洋化用後由事主報告捕房派探將陸等數人及陳之堂兄陳天福拘獲吊出原贓惟陳金生已逃逸無蹤後將陸等解送法公堂訊問均供認串竊陳天福供此事實係堂弟陳金生所爲民人實不知情判陸等收押西牢一年半或九個月不等期滿一併驅逐出境陳天福交保限交陳金生到案再行訊究現爲包探楊振富李友生偵悉陳金生匿跡江北地方故特禀明捕頭前往將陳拘獲關提來申昨解法公堂請究陳金生供認串同竊賊入内行竊事後分用洋四十八元中西讞員判陳押西牢一年半期滿永遠逐出租界陳天福無干退去 
[賣粢飯人毆傷同業之辯論]  
　　向在廣西路維新里口擺設粢飯攤之小蘇州因被同業瞿香泉奪佔攤基頗爲忿恨於本月十四號糾同多人將瞿毆傷嗣被瞿報告老閘捕房飭探馮兆蘭昨將小蘇州及牽涉之高吟甫一併拘解公共公廨經張襄讞與義羅副領事會訊先由原告代表律師陳述案情請究詰之被告小蘇州供稱原告佔奪攤基使我一家數口生機　絶曾經向之理論並不行兇求察質之高吟甫不認帮兇並延律師到堂辯護中西官會商之下以被告不應行兇判押西牢二月並償原告醫費洋三十元高從寛開釋 
[誘賭花會被拘]  
　　無賴趙阿金在海寗路誘人賭博花會被包探周筱棣與一百元十號西探目相見將趙連同花會字據一併帶入捕房押候根查澈究 
[縣署批示兩則]  
　　程徐氏爲呈请撤銷升科由前清清丈局以民地充公召變培垚公司率行繳價領單轉立道契以致眞正業户糧存而地無着該氏完糧與培垚公司升科同屬一地謂培垚公司無權有升科原單可憑謂該氏無權有完糧原户可考惟日後終歸於糾葛爭持似應查覓培垚公司究係何人因何轉立道契而並不管業依民事訴訟手續起訴法庭聽候持平解决否則産權有着無着恐無定評也着知照此批 
　　商民何炳餘爲陳明遺失投税收條呈请鑒核檢契發還由該民持契投税遺失税契處收據所有投税原契着即投知馬橋鄉經董函請給領此批 
[介紹新刋]  
　　商務印書館英語週刋第一百五十二期業已出版昨承以一册見貽書此誌謝並爲介紹 
來函 
[張毅公陳樵父來函]  
　　昨日大報所載餘泰號經理穆子相與林大茂涉訟一案於事實略有出入查敝友林君大茂實係餘泰號之股東帳簿由林君向该號帳司取來查帳並非私取昨日到堂候訊林君係偕逹商律師同乘汽車自行投案並未由捕房拘解蒙中西官察核案情以林大茂並無不合將案註銷素仰大報主持公道請再登載以昭實在而保名譽專此即請台安張毅公陳樵父啓事 
雜評二 
[孔德學校（訥）]  
　　北京新教育研究會所擬改之課程將來收效如何誠必試驗而後知惟必曰依此辦法得稱爲孔德學校一若明立限制非如此不得稱爲孔德學校者則徒示人以不廣未免與孔子有教無類之旨稍違蓋研究會所改之課程並非專講孔德而其他學校亦非有背於孔德也故於此點不無可商榷之餘地焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[討蚤檄] [  非我]  
　　夫虎豹在山虞人張　豺狼當道旅客埋輪誠惡率獸而食人豈容寢皮而食肉未聞牙爪横行肘腋之間干戈變起衣裳之内有如蚤者賦形么麽禀性跳梁憑寸　以毛求據四肢而血食無小無大恃鎭刺爲生涯　去倐來依彌縫爲　藪敷圍革帶週流幾遍七尺冰肌醉飽徒供芒刺在背常捉原憲之衿　床以　不暖仲尼之席加以蜂生翠帳燕啄　裙翻被底之鴛鴦驚枕中之蛺蝶偷香竊玉西子以之　眉倒衣顚裳曹綱因而插手痛矣針心之女儼然入幂之賓於獻虞集誅蚊之賦　著旌旗張詠駡蠅之文聲嚴金鼓然夏飛而冬伏或暮往而朝來摇扇能驅下帷卽蔽獨爾四時皆備五體相投雖揮　而不覺豈拔劍之可逐石尉千層之幛已入三分董威百結之裘遂穿七札乃至族出蟣臣行殊佛子藏龍　之　偏逃景略之捫游步兵之褌巧避紀昌之射韓昭候大索十日終有漏網之魚木吉尉小賦一篇未盡穿天之蠧考其名號僅存抱朴之　幻作妖祥解讀阿房之賦此三百六十種之蟲不齒其類而二百四十年之史未討其辜者也方今堯舜垂裳義皇高枕　臂搏擊蛛絲經綸豈容臥榻之旁他人鼾睡况棄膏腴之地小醜并吞爰整甲兵用推牙　分掠股肱之郡合糾唇齒之邦運籌帷幄之中過師枕席之上握拳透爪麻姑奮其先登嚙齒穿　樊素司其後勁淮陰水戰一勺横屍諸葛火攻半籌流血蠻爭觸　難逃魚麗之軍鼠竊狗盜悉伏鳩爽之形不待鶻　之捕務同　蟻之擒母貽　　早圖革面此　（六） 
家庭常識 
[鑒定鮮魚] [  讓竹]  
時值天氣炎蒸起水之魚隔宿即敗若用其敗者烹而食之非但不可口且有害於衛身故市售之魚宿否購者苟不能辨别之鮮有不被其所欺可用手指於魚背腹間逆推之以騐其肉之緊而硬者鮮鬆而軟者敗百無一失購魚者曷試之往往有人鑒定魚之鮮否以其腮之紅色深淺爲斷而不知此法殊不足恃蓋業魚者常將敗魚之腮上着色以掩飾人目也 
[象皮管] [  泰縣李德玉]  
象此管置於空氣流通處歷久卽漸次堅韌一經使用便有破裂之虞若用後即儲入不通空氣之瓶中並塗以百分之三至五之石炭酸水可免此患如已堅韌者宜浸於稀安母尼亞水中片時便柔軟如恒用象皮管者曷鑒諸 
[秃髮] [  汪德蔭]  
少年秃髮頗形惡陋可用羊屎納　魚腹　置瓦　内炙乾燒灰研細用水調塗秃處閲數日則髮自生而色黑頗效 
[捕蠅法] [  陳麟書]  
用廣口玻璃瓶一隻中貯半瓶之水以紙倣一漏斗斗之下端外面塗以糖插入瓶口置於桌上則蠅紛紛鑽入吮吸糖漿不得復出旋即溺斃 
[捉蝶蟬] [  陳麟書]  
時至秋令蟲聲四起靜而聽之不啻一種天然音樂至足樂也而蟲聲之中尤以蟋蟀爲最可聽故以一般兒童恒喜捉之顧蟋蟀　於瓦石間得之匪易若於鳴處以水潑之則蟋蟀　出即以鐵絲單單之無不獲者 
[治瀉痢] [  鮮]  
用鷄蛋四五枚先以清水煑熟後去壳加米醋約一二铜元之數與蛋同煑及醋已煑乾待稍冷將蛋食之重者不過四五次必愈（不受酬） 
蠶業須知 
[夏秋蠶飼育法（七）] [  村士]  
　　（四）夏秋眠蠶起眠蠶保護之要旨夏秋蠶與春蠶相同亦不外於清潔乾燥之蠶座使之裸出就眠後爲安靜不擾以順適其脱皮而已而其所當特别注意者惟因經過迅速眠除中一般之處理務以機數爲先例如除沙著手之時機本爲合度乃因作業之遲純遂致歷時過久而生多數之熟蠶則處理上得無困難乎故此時之分箔擴座等事必須預爲凖備以期速於了事焉迨蠶兒旣已就眠須以不失止桑時必爲主義倘見遲眠　數無多即宜鋪網除去爲之止桑另移遲蠶於他座而飼育之是不特節省桑葉且使脱皮之際而有收齊一之功能矣惟至止桑之後室内務保靜肅且施用遮陽洞開窗户以防光線之强射與氣候之上昇或當風力甚猛則須閉正對之方向而開放反對之一方可也至若室中過於乾燥是須　布清水或懸掛濡筵以供蒸氣之發散反之過於濕潤又須使用石灰及割分沙　以　蠶座之易乾此皆保護絶食中之要件也一俟眠蠶已起其對於外界刺激之抵抗力甚爲薄弱則當高温之時餉食自宜較早而不可使長時絶食致有碍於衛生矣但以本期之處理臨機應變恰無定程除以早於止桑剔去遲蠶先事預防外如室内平均温度在八十度内外者則於脱皮後經過六七時而行餉食爲適度或爲發育齊一之蠶兒則自先起者之創蜕後約經十四五時全部盡能竣　即更歷一二時而行餉食爲得宜又或爲大多數之蠶兒已經過脱皮後六七時間而室中氣温忽高起蠶之運動似乎激急而難延是即有少數未脱之蠶亦惟任其自然或妥爲選出亟行餉食爲安全也（未完） 
集益錄 
[第一一五問] [  求益子]  
　　淵明讀書不求甚解誠得攝生之訣可免却許多煩惱蓋古人書中援引故事往往無可查考徒費心力而卒無所得反增一番惆悵耳近來古籍蕩然舊時類書坊肆且不多得即得之亦復掛一漏萬每有尋常日用之典而竟忘其祖者竊願假此數行之地爲我儕寒士開一問難之門也茲舉一事如左 
　　唐宋人詩詞中恒用王昌二字如十五嫁王昌天念王昌忒多情等不勝枚舉不知王昌究爲何時人始見於何書其歷史若何碧雞漫志中雖嘗引證古詩不少而終不詳其出處願海内文學家有以教之 
長篇小説 
[冰山奇俠傳] [  常覺小蝶合譯天虛我生潤文]  
（原名ＨＡＮＯＦＩＯＥＬＡＮＤ法國囂俄著 
　　第十九章錯怨（二） 
　　瓊仙聞語心乃大　頳曰父何必言及此人彼今一去殆不返矣舒墨客曰此言何解以我思之則知雅谷必不負我也瓊仙黯然曰否必不返矣向者父亦不嘗疑此人乎而今乃知吾父之見解爲卓蓋此人者直不可信也舒墨客曰何耶吾初固覺其名氏之可疑久而察之乃覺舒墨客生平所遇忠實之人殆無過於此小友者瓊仙曰安知其誠實之狀乃非詐僞舒墨客不禁笑曰汝謂此兒乃以詐僞媚老人耶天下人苟非狂　决無施其譎詭以求悦於一老囚者因復歎曰嗟乎夫欲懷詐而媚一老囚吾知天下必無是愚者矣瓊仙寸心大躍念將以其日來所聞之言告之老父旣而思之不可則復默而老人又復正色握其手曰吾女聽之吾日來似有異感覺吾筋力疲憊益不如前恐去末日已不遠矣老人處此困難死亦無所不懌所難安者則汝尚無一妥善之保護人耳吾爲此事亦經幾費躊躇蓋吾徧觀天下之人無一忠信可托者言至此乃微歎曰實則雅谷之爲人汝殆未嘗深知之耳彼之視汝當不如汝之視彼雖然吾至今日始知汝二人之不睦甚非吾意料之所及也瓊仙此時顔色大頳滿腔委曲之意欲訴又復不能則唯忍其涙曰父願汝弗再言雅谷舒墨笑曰此汝误矣曰吾殊未误阿父殆未嘗一詢其人家世而贸贸然遂謂之佳其實恐亦未盡然也舒墨客正色曰其人佳吾又何必問其家世嗟乎吾女汝身直如失舵之舟能爲汝定風之錨者舍雅谷殊無人焉願汝捐棄宿愆聽老父之言若汝以其家世式微遂則輕之則汝誤矣瓊仙汝能聽吾之言壻其人乎其人乃汝父之良友也瓊仙更不能答　心痛乃如刀剜力自忍涙咽之其苦乃逾黃　舒墨客沈吟頃之又曰吾視其人門第必不甚高故落拓而不覊然吾人實罪囚耳又何足貴且在今世貧賤亦何礙但得飽暖即樂若其置身通顯則將來禍　正不可知若而父者即前車之鑒也故我時時想象覺汝將來得隨雅谷則終身之幸福正不淺也（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之回頋 
[記金星過日（見甲戌年十一月初二日報）] 　 
　　昨早小雨廉纎濃雲匝匼至九點鐘後本埠之人俱欲仰觀金星過日而深苦末由直至十一點鐘時覺晴光漸逗於雲薄處微印出日球一輪隠约間覺　内有黑點如粒米大者一顆正在日輪之十載俄又爲薄雲護住未及詳審復緩須臾而雲際又如前露出計共有三次過此後乃不復再見矣竊思西國之天文學士於三四年前早備極精機器藉以窺測星象兼之各人練習其如何視察如何查註之法計又歷六閲月原冀届期無致失機也乃今竟爲雲掩護未得縱目詳觀豈非深可惜乎然地球遼闊陰晴不一此次天文學士之分布於各隅者統共有八十二班則此處難辨彼處必有天朗氣清而能仔細量测者矣 
筆記 
[長人（見甲戍年五月二十七日報）] 　　 
　　長人詹五皖南歙縣人也以墨工世其家軀幹奇修居上海時寂寂無問名者獨有一西人見之居爲奇貨載之以西游歷歐洲各國後至亞墨利加而返中土居久之又有好事者携至東瀛以日人之短小愈形彼之偉大觀者如堵獲錢無算日人疑詹徒有其表欲與搏繫以一試其技長人終笑謝不敏後以所獲鉅資爲海盜所刦掠旅槖一空其所配之中國室人已逝世現所續娶者西人女也長不及詹五之半而伉儷殊篤日前詹五已附英公司船回滬其未及見者當必以先覩爲快矣 
遊記 
[游雪資寺記（見癸酉年九月初八日報）] 　　 
　　寗波之鄉有雪寳寺者吾聞而慕之久矣上月二十五日附舶往游焉二十六晨抵甯徧游郡城一日至晚復附小船赴寗江橋村落翌日始至由寗江橋乘山輿至山中徑路甚狹忽上登𨺗山忽下入深谷忽繞出樹林忽渡過溪澗光景變幻不一然皆足令人欣悦至五十里之遠而山徑引至一大山嶺高百有六十丈及山嶺以爲必復下平原乃於山數十丈之上見上小谷有平地數里建一寺即雪　寺也寺非舊名據寺志爲宋時勅建今雖衰落僅有七僧而宋代盛時傳述有僧千餘也且至今各廓殿甚大僧房尚多内有客房數楹旣至夕陽西墜乃安枕簞宿焉二十八日晨起天際蔚藍松柏清香觸鼻沁脾山之四面或松或竹皆森綠可愛近寺門有巨松一株獨立谷中詰其名爲翰林松係宋帝手植者至今已七百年　立常青僧言此山之巖峯劈　皆龍虎所成龍虎之靈皆滙集此樹也由寺循澗南行半里而圍谷之山又分兩山似劈陡立於山牆之側澗水　流而下聲似遠雷久立則頭　不敢下睹矣復行少遠人一小亭坐見澗水由山上直落溝内烟霧四散采色迷目即所謂瀑布也水旣落山下又分流大石間復流至下谷之遠地其聲轟然遠近皆聞此處名曰千丈岩游人感歎偉觀亭壁多題咏查寺志言背有巨宦視落水之散霧感賦一詩以傾雪萬斛比水落之光故取雪　以名寺云由千丈岩復東行至一碑係宋之某帝御賜上應夢賜禪寺六字旁有小字跋數行董宋帝嘗夢游此　景也次日取石路而西此路曲　　　經過數谷每谷高一層皆有平地數里足容居者　種田　副歷松林復　登山嶺逾十里又及一境名隠下潭景更幽寂亦有水澗由山間流至此地旣經銀柏之中又𨺗至劈嶂之旁依然滾落深溝欲覩其下而却步蓋心摇摇不敢近立也又行五里陡轉山嶺而景物忽新奇改觀雖供役之土人亦不覺連呼怪異也足底渺茫有一巨而且深之谷谷之對而高山屹立倍高於所立之山谷一面又一巨山壁立於遠處而如雷之水聲復如前盈耳沿山嶺西北行至山幽之處有大澗一亦猶劈嶂之上傾其水於谷下其源之高其流之遠皆倍於千丈巖名曰徐鳥潭洵世間奇絶之觀也 
四十年後之新世界 
[美國之杜里斯女士]  
　　一身具五魂之奇聞借尸回生之事偶有之矣至若一身而具二魂亦嘗見於稗乘然二魂之作用遞相起伏而從未有一身而具數魂其魂又能相識如美國之杜里斯女士者也杜里斯女士今寓紐約某處年甫二十一身而具五魂自能言後曾經美國電學會書記希斯洛浦博士紀其瑣細之談話三次一一登諸報章且與精神病專醫泊林斯博士協商解此疑圑終不能明其所以胡特君曾於世界報載有一文曰希斯洛浦博士所撰女士之傳紀字字皆經世界有名醫士與科學家徵實故此事斷禆乘紀傳聞者可比茲略紀女之具五魂之由來如下論者謂歐洲今苟無大戰則將羣相研究此事亦可見其事之怪異矣 
　　女家甚貧窶寓關資堡工區三齡時爲其父醉後猛　於地其　中覺有外物侵入自是女乃以一身而兼三（我）矣僅其一爲眞正之杜里斯也女性本和婉迨變他（我）時則粗暴可憎其變也惟在霎那之頃僅頸作寒顫即全易舉止有時舉拳自繫有時暄爭不已某次二（我）爭論一事一（我）竟痛抓他（我）之面女忽爲此（我）忽爲彼（我）迨至爲杜里斯之眞（我）時則端靜可愛在校讀書其成績列全班之第二及爲他（我）則直一頑童耳杜里斯眞（我）之智識旣逐年增進舉止有禮儀而其他之（我）亦日見嬉疲輙作媚態且好謔二（我）之發育初無稍異也女年十七慈母背世女哀慟之餘又有一奇異之（我）附其身是（我）也雖具智識然飲食亦須人教之每見一物輙爲稱奇而作匪夷所思之質問見母僵臥則問何以寂靜乃爾何以有足而不能步行最奇者此新（我）爲伏女腦中前（我）之一所教導甚爲相得越一年女失足踣地又增一（我）於是杜里斯乃以一身爲五女童其本來之（我）惟偶爾顯露而已女所具之（我）各有一名呼以他名未嘗亂答 
　　（一）眞正之杜里斯本來之（我也聰慧活潑而多樂趣 
　　（二）碼格萊特杜里斯兒時撲地所入初粗暴繼乃媚而好謔但杜里斯精神發育雖依年齡而進而瑪格萊特則若常在十齡左右 
　　（三）睡瑪格萊特與瑪格萊特同時而入但其行爲全不相同自稱非人乃一指導之靈魂他（我）之一發現時彼輒翩然而至其靈固一哲學家也吐屬嫻雅議論風生其智識遠非杜里斯與瑪格萊特所能及 
　　（四）病杜里斯母死時受震而入爲瑪格萊特所教導 
　　（五）眞正之睡杜里斯後一年附身智識不完全且不自覺悟似僅能表逹他人之言語與意見而已 
　　眞杜里斯僅與瑪格萊特及病杜里斯相識且僅能以言語相逹不能測其意志也病杜里斯僅知有己與眞杜里斯雖識瑪格萊特但視爲身外之我也瑪格萊特似由病杜里斯而識眞杜里斯但不知有睡瑪格萊特等也噫六合之内無奇不有格物之士至是亦爲智窮也 
 
 
 

Page 18

 
 
   
 
