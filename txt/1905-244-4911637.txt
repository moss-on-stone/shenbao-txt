# 1905 - 244 - 4911637

 

Page 1

 
 
   
 
 

Page 2

 
 
[論俄國立憲收效於議和]  
　　自遼陽失奉天退而俄國陸軍之命運以定自太平洋波羅的海兩艦隊滅而俄國海軍之命運以定於是始有日俄開議和局之一日當小村男爵出使之時日本各政黨日開會集議要索俄人條欵或謂須償費三千兆或謂當割沿海各州省戰勝國之氣燄咄咄逼人固如是哉自有識者觀之過奢之欲望誠未易强抑强俄之首而使之降心以相從然軍費之所失應爲戰敗國之所承認則同聲一辭以爲當逹其目的矣乃綜觀和議之結果祗得其捕虜養傷費一百五十兆庫頁鳥之爲日本所得者猶割與其半東清鐵道之南滿洲支路雖讓於日本而長春以北至哈爾賓猶留以與俄焉是則戰事上之勝利歸於日本而和局上之勝利歸之於俄日政府之讓步出人意料之外若此非有特别之原因於其中必無此不可解之現象誠不可不詳細研究者也 
於是有謂俄皇之能盡力抗拒而始有此效果者有謂俄國外交家手叚之過人而歸功於俄使臣者不知凡用强硬主義而能收效於國際交涉上者必其國有繼續之實力以爲之後援若僅事虚聲恫喝則其君雖有堅忍不拔之槪其臣雖有過人之外交手叚亦曷克有濟今使俄而果有續戰之能力也則必不肯捨棄其亞東己經營之權利而允派議和使臣又使俄而果一無可恃僅爲此頑梗之抵抗也則日本亦必不肯捨棄其所擬要索之條件而遽定和局故研究此議和問題則知俄國於允派議和使臣之後與和議定局之前其間俄國必有一新勢力之生長焉其新勢力維何卽俄皇决行立憲政體是己 
夫日俄之不敵莫不以爲專制不敵立憲之明證俄之君若臣經此創鉅痛深之後一旦豁然悟其病原之在於政體而决計實行改革於是府從其民人之請定期開國會頒布憲法與民以議政之權雖其條例未盡愜反對政府黨之心然其讓步於民之實証固爲其國民所公認而歡迎之矣故當議和大臣出發之時其國民卽上書勸俄皇不可有辱國體之和欵夫俄政府之所以畏續戰者徒恐其國民之反對而不肯效死力耳今國民旣有不願辱國求和之事則其民氣一變其從前仇視政府之意以仇視日人而勃發其愛國之熱心者於此可見一斑俄皇於是利用其國民之奥援而舉百餘年流血相踵求而未得之民權一旦捐以與民其目光之專注於議和上冀有以得其報償者蓋隠然可見也不然莫斯科各處之亂民黑海艦隊之叛黨旣以可薩克軍隊鎭定而撲滅之矣俄皇與其貴族大公等方將以專制之威爲可長保以民黨革命之舉爲不足深懼安肯自降其神聖不可侵犯之尊而與下民共謀國是也耶未完 
[本館接東京頒行戒嚴令專電初十日戍刻到]  
　　日本東京發來專電云初八日東京頒行戒嚴令又特勅令發布新聞條例 
[日本反對和約黨亂象甚熾]  
　　初八日東京電　禮拜二發電後上野公園附近之内部省復兩次被反對黨火攻半爲所毁有反對黨五羣於晚間遍遊街衢焚毁警察部不少當時該黨與警察屢　極凶勇之爭鬭傷亡頗多亂勢之盛至禮拜三　猶不稍减日本各當道因開特别會議於今午朝見日皇各元老大臣咸謂此次亂事實中各報館倡言不正則之議論而煽惑使成現有首領八人己爲控告譯字林報 
[日俄和局二十四誌]  
　　字林報接初八日倫敦路透電云初六日下午三點四十七分鐘和約畫押時美國海軍部鳴砲示敬卜兹墨斯及紐開塞爾兩處之禮拜堂均鳴鐘致賀各處感遍懸旗幟又同　電云俄使羅森男爵及日使小村男爵各致頌詞願今後之兩國仍相親睦并握手爲禮初九日倫敦路透電云俄國麥頓博士鑒於和約之畫押謂俄國當不忘己經之事同心合力一變其軍事上之戰爭爲社會及政治上之競爭而冀前途之進步云同日倫敦路透電云據聖彼得堡各當道之傳言謂俄與日本並無秘密條約 
[彚譯東報日本反對議和黨之風潮]  
　　日本自宣布讓棄賠欵割分庫頁半島之和約簽允後國内之民大爲震動羣責小村使臣之大讓步以爲有史以來之大辱國上書日皇要求廢約東京朝日每日萬朝時事新報讀賣新聞等各新聞紙咸發憤悲感將小村卑屈情狀圖寫滿紙嬉笑怒罵無不曲盡各地方均開會提議此事痛責當道大阪朝日新聞詳載各地方慷慨電報爭議棄約一時風潮陡起殊難平定云（奭） 
 
 
 

Page 3

 
 
[照催速改華工禁約北京]  
　　據外務部人云初二日欽奉不准禁用美貨上　後當由外務部王大臣照會駐京美公使略謂本大皇帝已降諭旨通飭各省督撫認眞勸導商民不應以禁用美貨輒思抵制以固邦交而維商務自應照請貴大臣迅卽轉電貴國政府速將工約盡力和平改妥以安民心而服衆議云云（龍） 
[北京學界公電（爲抵制美約事）]  
　　商會曾鑒禁約事朝廷恐抵制過激致生事端下詔勸諭不得已苦衷天下臣民共應深諒但旨意係禁野蠻暴動非禁文明辦法尙望公等始終謹愼堅持以免外人益鄙夷我大局幸甚（外） 
[曾少卿致謝火吕二島同胞]  
　　前日葉雲翁交到火奴魯魯島公函并由勝記公司匯來拒約費洋二千元昨日三馬路永泰棧交到小吕宋島拒約會函并匯來洋四百元除備函致謝外所有來洋仍托原友一一匯還以踐疇昔不煩二人之約 
[川沙小學抵制美約]  
　　上月二十七日由發起人潘敏齋開會集議到者二百十餘人先由敎員艾君誦劬演說繼由陸君仁甫演說後由學生汪聖功陸彭年商界黄君濟北王君幼甫各學商兩界皆當堅持到底說畢商界人簽名者計潘振昌 
王同和謝立隆等二十家學界簽名並担任勸導者計陸仁甫艾誦劬周嘉漁等二十五人（外） 
[電催盛宫保回滬商訂德約北京]  
　　商約大臣吕尙書近以德約諸多違碍萬難照允一再磋商久未就緒非有襄助之人不足以集思廣益因電催盛杏蓀宫保從速回滬藉資商訂期早竣事云（珠） 
[端午帥封奏關稅郵政北京]  
　　本月初三日午帥遞封奏一件郎蒙召見所陳詳情聞係關稅郵政等事（日） 
[請派鄭孝胥京卿出使義國辦理漁業賽會通州]  
　　張季直殿撰以義國漁業賽會遂籌議辦法若干條卿具呈商部酌該并請以蘇松太道爲漁政公所總理曁請奏派鄭京孝胥出使義國賽會云（稱） 
[領事擬派洋員來贛聽審江西]  
　　吉各輪船罝辦朱拱之受辱身死一案己誌前報旋悉交出之從犯李姓及跟丁等經南昌新建兩縣會審斥其不應加辱將李姓掌責二十驅逐出境跟丁枷號河干示警並斷令朱拱之身後一切棺殮等費均由李姓承認且爲拱之設醮三日兩造均己遵斷完案不謂朱之戚族有奉敎者傳聞拱之之子得銀五千兩某紳等得銀千兩因此忿恨不平立即翻案復控禀請重辦事爲該管領事所知遂於昨日電致贑省擬派洋員來贑聽審卽由當道電覆遜詞婉詎（信） 
[會議實行地方自治辦法北京]  
　　政府王大臣近日會議地方自治事宜仿照直督袁慰帥奏陳章程參酌損益所議意在實行以備出洋考察政治大臣回京時奏辦立憲（龍） 
[電禀聚衆刼獄飛請派兵防剿江西]  
　　贑南道江觀察日前電禀撫憲胡中丞大致謂據石城縣李令光表稱革生聞賡颺因犯案纍纍由縣禀請監禁兩年該革生族大人衆黨羽甚多突於七月十五日夜間聚衆數百人手持洋槍擁入縣獄將該革生刼出槍斃管獄家丁一名槍傷數人隨逃要犯兩名並聲稱當再聚衆搶劫請撥兵防守等情職道卽飛飭駐紥瑞金縣續備右軍一哨星夜飛往防剿云（信） 
[禀詳樂平又出械鬥巨案情形江西]  
　　樂平縣前出張姓殺斃童姓百餘命焚燒房屋數百間巨案迭紀報端兹聞張植菴大令間復具禀省憲略稱該縣東南鄉離城六十里突於七月初五日夜又有徐胡二姓因爭水口角鳴鑼聚衆卑職聞信立　督同在城守汛兵勇於初六日晨刻抵該處詎兩姓早己放火開刀焚燒胡姓房屋二百餘間延燒徐姓房屋一百餘間旋據程胡氏禀稱此事係徐廷璧主唆徐廷綱紏集千餘人欺胡姓人口單弱殺死胡姓二十三人傷十餘人卑職當即親往看視當衆塡騐屍格飭各具領安理立傳徐姓族長勒限交兇送案擬抵一面設法拿兇俟到案再行申報云云胡中丞卽批飭前委查辦之九江江道瑞觀察隨同張姓一案一併拿犯盡法究辦並派管帶馬隊新軍之門序賓帮同鎭攝以資臂助區區一縣而械鬥巨案迭出亂民暴横如此誡地方自治之不可須臾稍緩也（信） 
[張侍御條陳粤省團練事宜北京]  
　　日前張漢三侍御具摺條陳粤省盜風熾盛現辦團練事宜必須官爲提綱紳商襄助俾於緝捕彈壓方資得力俟該省警察辦有成效再將團練歸并警務似於地方大有裨益云云（師） 
[開採黄金洞金礦已延定德國礦師湖南]  
　　湖南岳州平江縣屬之黄金洞金礦甚旺經端午橋中丞奏請延聘某國著名礦師由該省礦務局籌欵目辦已紀前報兹得湘省訪員傳來的確消息云礦務局刻已延訂德國礦師柯和柯　格開辦該礦并將原訂合同詳報撫憲轉請咨部立案（夜） 
[徐州煤鉄礦擬招商股江寗]  
　　江皖贑礦務總局察得徐州府煤鐵礦苗頗旺擬招商入股在彼開採己禀請南洋大臣札屬曉諭以堅衆信矣（集） 
[商部飭查高爾伊與英商合辦礦産浙江]  
　　浙紳高爾伊於上年與英商伊德訂立合同合辦衢嚴温處等屬礦務事爲商部所聞日昨撫轅接到該部來電屬爲切實嚴查務期得實詳細報部（光） 
[醇王自請留學德國北京]  
　　政府奏派近支土公留學外洋醇親王因在兩宫前自請留學德國研求武備專之門 
 
 

Page 4

 
 
　　學兩宫頗爲嘉許（閏） 
[出洋隨員又調小隨員同行江西]  
　　南昌府沈太守曾植定期於八月朔日起程赴京隨同四大臣出洋已誌前報太守先期禀明撫憲胡中丞以出洋事務繁賾請派小委員分任考察查有候補知縣程鎭瀛從九汪煦皆年壯力强留心庶政堪以隨同前赴日本查考警察工藝實業各項以資臂助中丞已如禀批准程汪二君同於是日起程（信） 
[仕學館卒業有期北京]  
　　仕學館學生研究法政諸科己届第六學期當於本年畢業現擬九月出奏十日考外塲十一日考内塲引見當在年底云（日） 
[改撫署爲局所廣東]  
　　粤撫裁撤衙署爲戒烟局已誌前報兹悉近日大吏定議以撫署計地八十畝最爲寛廣擬將粤省善後釐務關務清佃巡警各局一併遷入撫署以减省當差人役連日己由善後局委員帶同工匠丈量估價改建矣（冬） 
[江督擬奏保查獲私鑄銅元案内出力人員鎭江]  
　　　口八旗私鑄銅元一案由中協何德輝恊戎查獲揚州界内大橋地方私鑄之王倪兩姓由總巡姚希齋大令查獲均係異常出力玉帥因此案與全省財政頗有關係允爲具奏保奬何君擬以城守恊實缺儘先補用姚君擬委署縣缺一次至楊州大橋案内供攀之江都縣皂役旋興旋祥兄弟二人業已提省惟有廪貢生郭禮謙包庇私鑄刻已在逃而京口八旗協領蘇淡齋之弟史蘇三者亦因供攀逃往他處江督擬仍責令姚何二君設法訪拿（定） 
[孫揚祖撤差自盡漢口]  
　　漢口警察三局專辦孫揚祖因事撤差遂於初二日夜飮恨而死宦囊如洗一切安殮之費由總局伍琢初大令爲之布置（周） 
[詳紀惠州匪亂原因與近情廣東]  
　　聞惠匪起亂之前河源縣先有電到府求請李提督福興撥兵相助李置之不問至初十日遂有戕殺汛地司官之警復由縣電速請救兵李仍故意逡巡至十五日猶未發兵往援賊得乘間勢益猖獗現悉孫李兩提督雖己調派多營前往剿捕然均未有進步據該處人言咸謂官軍懦怯無能爲力恐匪勢未易平定岑督爰即電飭惠潮嘉道沈傳義本部之選鋒營馳往惠州督辦已於二十一日行抵汕頭該道復電請雲帥調吳軍門祥逹會同剿辦岑督又委派大鵬恊石玉山統帶東路續備軍四營前往惠州一帶帮同剿辦（空） 
[吏部奏請整頓新疆補缺章程北京]  
　　吏部鹿尙書奏稱新疆向例請補官缺章程均係變通辦理查本部議補官缺全憑官册稽核惟新疆官册無存每於請補人員本部檔册並無其名是以無憑查核勞績人員則無案可稽捐納人員亦無從考證若仍長此　就必至漫無限制擬請旨飭下新疆巡撫將道府以至未人流等官一并詳查履歴報部存案嗣後遇有請補官缺如本部册内無名卽行駁回另補以示限制而資整頓等語摺上奉旨依議（火） 
[翰林院奏請裁撤筆帖式北京]  
　　日前翰林院掌院大臣會商本署筆帖式司事無多幾同盧設擬即奏請裁汰另添主事數缺以資辦公聞此摺己經人奏奉旨依議（火） 
[越郡風潮巨灾紹興]  
　　越郡各鄉田禾棉花因今歲雨暘時若可望豐收詎於本月初三日下午遽起大風人夜更甚沿江一帶潮水上溢底窪各區盡成澤國墻坍屋倒各鄉民紛紛避至山麓高阜迨於翌日風靜水退而禾稻皆己被且棉花正在結鈴之際吹落尤甚諸曁等處夜班輪船傾没多艘溺斃人口尙無確數亦一浩劫也（貞） 
[陸中丞電撥水災振銀蘇州]  
　　前日蘇撫陸中丞電致是海施子英觀察云　電想覽悉此間已分派委員携欵前往惟知受災不止川寳兩處救災以速爲貴委員前往途中恐有躭延似不如尊處人多而地近辦理得力用飭司另　二千金連前共四千金逕交尊處散放此項銀兩容卽飭司電匯以期妥速偏費心力至感鼎（　） 
[藩司委員勘災]  
　　崇寳南川四邑沿海一帶因初三晚風潮大作淹斃人口吹塌房屋不知凡幾雖經各善士葉資往振無如地方遼闊災情較大不敷散放兹經上海道禀請督撫憲在藩庫頂下提撥萬金急振是以昨由效方伯札委正任常州府德乾一太守元又閶胥門總巡戴子邁明府偕同至申往勘以便禀覆散振云（臯） 
[道憲委員勘災]  
　　上海道袁觀察昨日札委會丈局員俞夔附明府赴崇寳沙等處浦東總巡謝明府赴川南各邑查勘初三晚風災實情禀候辦昨日均詣道轅禀知京追（臯） 
[食牛因無滬道護照充公]  
　　租界食牛釐捐悉歸義商利生得　包認滬道給發採辦己迭詳前報兹聞奔牛卡所過牛隻因無滬道護照攔阻前往將牛隻全數充公（旣） 
[德領事函詢公廨管押婦女之原因]  
　　德總領事得工部局禀乞詢公廨會審委員近日未出信票擅將婦女二口管押是何原因昨己函請滬道查明示復矣（　） 
[飭將育德學堂開辦報部]  
　　浙紳盧洪昶前以籌辦育德學堂呈由上海總商會轉禀商部立案日前商會接到部乂飭傳該紳詳詢該學堂現在己否開辦迅即報部（號） 
[明倫堂開會之預告]  
　　上海縣紳董上月接滬道照會内開馬路電燈以及城廂内外警察一切事宜均歸地方紳商公舉董事承辦希卽日開會集議宣布本道宗旨尅期舉行等語兹悉本埠紳士郭懷珠等定於本月十二日下午在明倫堂開會提議城廂内外總工程局事件（望） 
 
 

Page 5

 
 
[英艦受德國歡迎]  
　　初八日倫敦路透電云英艦隊已由旦劑革起程英海軍提督威爾森曾發電致謝德皇德報館均異堂讚美英兵當英艦隊因傷斃命之　員　殯時德兵士及水于等咸相送如儀同日倫　電云德國普魯親王亨利曾親迎　艦譯字林報 
[俄國内亂]  
　　初八日倫敦路透電云俄國巴哥地方現在亂勢益　其起亂之由似緣宗敎與種族不同所致該處有煤油井數處現被焚燒譯字　報 
初十日倫敦電云高加塞斯之亂勢甚猖獗有亂黨數百人己被俄砲隊及馬隊擊斃巴哥附近區處殺傷人數有數千之多駐俄英欽使曾致信俄外部大臣蘭姆斯度夫并電逹高加索俄總督請爲保護英國之生　財産譯文　報 
[法與摩洛哥交涉]  
　　初十日倫敦電云摩洛哥王已將法國要求各欵全　接受順　心之趨向也釋文　報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湖北學務處考選出洋自費生漢口]  
　　近日湖北内地有志之士目備資斧出洋游學者日見進步張香帥深恐諸生　術不端沾染惡習特於日前在學務處開考如文理優長宗旨純正者給以文憑方准出洋云（民） 
[統制諭催學堂開學鎭江]  
　　八旗中小學堂學生約　五百人左右放暑假後　内街巷各　　不無閒遊滋事京口都統奎統制懼各學生不能温習課功轉致在外肇禍特於月初諭催各學堂一律開學（安） 
[醫學堂榜示成績重慶]  
　　重慶醫學堂開校已有一季兹中教長將三月内課程　積分法評定甲乙送呈巴縣榜示計共五十餘人聞來年尙須添西醫一門（事） 
[日本駐漢領事更任漢口]  
　　日本駐漢領事永瀧君業己奉調他往惟尙未知繼其任考爲何人也（民） 
[華商請惟預佔裏下河小輪航路鎭江]  
　　職商馬萬伯頃集華兩萬元擬創華昌小輪公司預佔裏下河航路如仙女廟泰州如臯通州鹽城興化等處具禀江南商務總局代詳督憲核准再行（言） 
[鎭江府通飭陽壇溧三縣出示徵兵鎭江]  
　　鎭郡設　徵局由丹　縣會同委員出示開招各節已誌前報惟陽壇溧三縣僻處一隅風氣尤爲閉塞恐鮮有應徵者已由鎭江府承太守先期札飭該管縣令將徵兵章程及國家優待軍人之新政明白出示期於歆動氏情有所觀感云（言） 
[禀留局員温州]  
　　現辦温州西門釐局陳大令宗元自到差以來瓜　兩届平時約束司巡嚴　需索大爲商情愛戴本年六月間該處鹽局因誤捉私鹽槍斃人命鄉民忿怒聚集千餘人鬨閙衙署幾致激變温州府錫太守知大深得民心檄委調處得以風千浪靜益爲游器重現在次滿差紳商厅戶之遞禀總局懇請留辦者　有三四起亦可見大令之　政及代矣（容） 
[獨得公益頭二彩揚州]  
　　尹稚山來欠公欵查封家産由盛宫保將各項産業編作公益彩票照七月湖北票號碼開彩所得票價即　償欠兹湖北彩票已開聞公益票頭二兩大彩爲蕪湖某局員徐君獨得昨已有人來揚查看青蓮巷左衛街兩處大厦並瓜洲及七濠兩油坊等産業聞者羡之（萬） 
[福建彩票近事厦門]  
　　上月底福建彩票重開之日道憲干觀察廳　黄司馬等中府彭叅戎均至南普陀寺内親臨監視至下午五點鐘始出頭彩六千零二十九號乃萬　金　店售出　作弊之陳振寛正由廳　復訊忽然反供牽涉某紳　某日紳運動某國領出爲保　云（因） 
[蘇臬設立收發處蘇州]  
　　蘇臬朱廉訪因臬署爲通省刑名總滙公牘煩多特　設收發處派員駐署專明收發文件以專責成聞於初六日已札派劉令鴻委充每月薪水銀三十兩云（榮） 
[粤督惠州匪亂禀批廣東]  
　　日前惠州紳士李占葵等具禀制府請懸賞迅拿匪黨旋奉批小云近來龍川河源一帶匪徒蠢動戕官劫墟勎甚披猖業經撥調營勇馳往防剿　惠州各屬頻年匪患屢滅屢興自非羣策羣力拔其根株終難消其禍源來禀請責成各屬地方大姓强族設法捕拿一律賞給事屬可行以後無論軍民人等如有能拿獲著名巨匪定當優子保奬或隨同官軍協拿出力亦即酌給花紅功牌以示鼓勵聞已札飭營務處攀行營縣出示曉諭矣（聲） 
[各船被刧甯波]  
　　羅江地方有羅孝行者向在北京恒源銀號爲經理本月二十七日携眷由申搭北京輪船來甬輪船抵埠後羅將行李搬上烏蓬船即由西江向　開駛不料爲匪人所垂涎駕舟尾隨其後船至慈谿縣境李流江面時已黑暗匪徒卽各躍人船中用强搶刼將金鐲珠翠衣服等　擄掠而去約失贜領三四千元匪徒去後羅卽就近赴鄞縣報案出高子勛人令立飭差捕訪緝當查得匪船係江北岸小船想一經根究不難破獲矣（恭） 
[衢鎭認賠修整書院衢州]  
　　衢郡自庚子閙敎定案停　後當有方漢卿鎭戎所統之常備軍駐紥三衢書院内數年以來桌凳被毁殆盡齋舍亦均損壞兹適鎭戎因事與士紳不洽議欲上控故由府尊惠式堂太守出爲耕解勸令鎭戎移軍他駐復將書院重加修整置備桌凳以便明歲開考之需現已鳩工庀材矣（潔） 
[警察捐不堪賠累金華]  
　　金郡創辦警察所需經費原由各鋪戶捐納惟參差不膂毓賀夫大令拘案押追衆大譁噪　至罷巿當奉府尊立卽開釋是相約不繳毓大令賠累殊鉅現擬另行設法未識果能樂輸否（良） 
[劣書再革寗波]  
　　府署堂書張渭堂前因犯賭案經前尊示革後復夤緣各房書禀求復充豈知　不知悔過依然招摇撞騙遇事敲詐近爲府尊喻庶太守偵悉當將該書條示斥革聞張又己央人懇請寛宥未識能邀免否（惟） 
[松郡院試上縣新生案松江]  
　　兆魁諸壽康唐志鵬顧昀袁鑫陸鴻基朱贇周元清周文　張之翰王暉孫鷗陸耀樞周競顧鏡清楊傑曹堅沈聯桂施福生何煥其蔣建藩陳晉鋆楊心正朱祥周樹堂王臨堅康永年喬國英吳嘉彝翁大銓王文藻吳樹基撥府唐書紳梅　楊兆乙（白） 
 
 

Page 10

 
 
[七月分選缺單]  
　　知府直隷廣平劉中度山東甲 
知縣直隷寗津祿坤正藍甲山河津汪張斆浙江廪巡檢湖南衡山　文銘浙江監府照磨河南開封余綬霖貴州監吏目貴州麻哈林國維安徽監 
[七月分教職選單]  
　　敎授貴州石阡盧振德都匀舉正諭河南裕州夏韶懷慶歲河内潘之鑅開封歲浙江山隂吳仁均嘉興湖南衡陽王章永長沙俱舉會同張子楨長沙歲綏寗黄國瑞長沙附耒陽鼎榮寳慶廪新化陳敦序岳州廪廣東嘉應潘倬齡廣州附高要遊人境廣州舉訓導山東曲阜滕汝舟臨清廪河南輝縣王定鈞陜州附陜四華隂校培乙西安舉浙江遂昌陸費煦嘉興廪湖南桑植徐彬澧州四川城口廳彭光弼潼川逹縣陳韶邛州俱舉夾江甘嘉珍重慶廪廣東開平譚耀芬廣州新興林元謙廣州俱與吉林伯都訥廳張晉煜永平江蘇沐陽曾紹乂蘇州山西絳縣閻雙玉太原甘肅平遠郭輯鞏昌廣東饒平方國琦廣州遂溪吳龍光廣州俱舉復諭甘肅寗夏高炳辰蘭州舉復訓雲南楚雄府羅永壽臨安廪山西大同府侯晉璋朔平廪 
[商部具奏粤紳承辦潮汕鐵路並請保護北京]  
　　日前商部具摺奏稱據四品京堂張煜南呈稱方今國家舉行新政首鐵路爲要務廣東之汕頭自各國通商以來商務蒸蒸日上該埠爲潮州咽喉要隘由埠至潮計程九十餘里現擬招集華商股分一百萬兩請於該處創辦鐵路其工程浩人者如蘆漢粤漢綿長數千里猶蒙間派大臣借欵修造兹候補京堂張煜南請集華股創辦潮汕鐵路其工叚祗九十餘里需費不過日萬目應准予立案俾該紳得以妥速籌辦臣部箴設伊始首以順商情保商利爲宗旨現在鐵路由華商承辦者潮汕一路實爲嚆矢自應切實維護以樹風聲應飭兩廣總督諄飭地方官該紳辦理勘路運料興工一切事宜均應隨時照料將來路成之後仍責地方官認眞保護除將該紳公司章程鈔咨粤省督撫立案一面飭該紳於測勘地　後另行繪圖貼說呈明臣部以備查核云　將潮汕鐵路有限總公司股分人名照錄如下張煜南張鴻南二千五百股嘉應州人銀五十萬元謝榮光一千三百股嘉應州人銀三十六萬元原謝榮光梁廷芳共二千五百股銀五十萬元現註銷梁廷芳二十四萬元張宗煜一千二百五十股海陽縣人銀二十五萬元林麗生二千五百股福建省人銀五十萬元吳理卿一千股福建省人二十萬元黄福基二千股新寗縣人銀四十萬元饒巽水四十股廣州府人銀八千元温佐才一十股嘉應州人銀二千元劉佛艮一一股廣州府人銀千元陳超裕一十廣州府人銀二千元張竹銘一十股嘉應州人銀二千元黄咨五股廣州府人銀一千元楊釗謙五股嘉應州人銀一千元鄧國熙五股廣州府人銀一千元元李大森五股廣東省人銀一千元張全勝五股廣東省人銀一千元陳維五股廣東省人銀一千元林竹鄰五股廣州府人銀一千元陳林嬌三股廣州府人銀六百元甘天保三廣東省人銀六百元古耀和二股嘉應州人銀四百元林立滋二股廣州府人銀四百元陳雍祥二股廣州府人銀四百元謝義蒿二股廣東省人銀四百元陳兆祥二股廣東省人銀四百元黄民二股廣東省人銀四百元任濃二股廣東省人銀四百元鄧湯佐二股廣東省人銀四百元鄧步元二股廣東省人銀四百元謝芹章二股廣州府人銀四百元胡爾標二股廣州府人銀四百元楊郁彬二股嘉應州人銀四百元刃一謙二股廣東省人銀四百元黄德俊二股廣東省人銀四百元銀四百元徐福和一股廣州府人銀二百元梁錫培一股廣州府人銀二百元蔡慕廉一股廣東省人銀二百元計共一萬零七百零七股銀二百一十四萬一千四百元（龍） 
[上海六馬路仁濟善堂經收咸有一德施醫贈藥一文愿册捐六月十一日至七月初十日清單]  
　　曹安仁求康健平安吳永泰大和尙何瑞棠阜豐求店中諸友安平各洋十元永和糖行洋廿元隠名氏蘇姓范姓費姓金德興無名氏儲晉卿隠名士各洋一元楊玉崑程兆基無名氏九江洪源永潘蕙芬各洋二元陳隠士揚信　隠名氏還愿孫溶初病愈各洋五元李詠春求女病愈翁門各洋六元陳雲寳洋四元郭裕盛小洋四角揚州樊當計十五戶合小洋二十角求名子洋三元萬源茂孔姓各銅洋四元無名氏銅洋三元三十一角郭姓銅洋念一元九十九角無名氏元記莊廣東隠士各銅洋一元無名氏銅小洋廿三角共收洋一百廿七元三十四角銅洋三十五元一百五十三角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[萬壽慶典可免累武昌]  
　　湖　舉辦萬壽慶典用欵冐濫張宫保嚴斥委員攤賠各情己志本報兹聞善後局總文案　剌史之棨銀庫委員李大令堅等極力懇求督鑒總文案汪荃台太守代爲彌縫並先由善後局　欵項下撥付雖未奉明文批允而此事己暫　不提矣（問） 
[學員組織演說會紹興]  
　　山隂之孫端鎭自設又新學　以來風氣漸開兹由學員公設一益智演說會定期每禮拜六十午摘取各報章所紀時事詳加講論左近鄉民環而聽者甚多（貞） 
[客舟被刼續志寗波]  
　　羅江羅孝行眷　日前在李碶渡江面被盜由高大令飭差緝拿等情己紀前報日昨該差　將刼盜舟子張興發郭阿定拘縣審訊張供小的在江北撑駕小烏蓬船是日有口操台音三人向小的討船往慈尋人詎至該處躍入羅船行刼小的並不知情大令遂將舟子發押俟緝獲盜夥再訊究（恭） 
[委候選通判火藥局委員武昌]  
　　張宫保近日忽委候選通判康志伊充保安火藥局委員月支薪水銀五十兩官塲均不知康爲何許人得委湖北府廳優差大約必有原因也（始） 
[會稽縣之因病迷信紹興]  
　　會稽縣俞風岡大令年逾古稀精神己衰竭目夏間患病以來淹纏日甚家屬等有處祈神求佑招雇梨園分赴各廟演劇兹更紥成無數紙鬼傳集僧道在大堂禮懴焚鏹如山耗資甚鉅顚倒迷信若是尚能治理繁劇耶（貞） 
[捐倡興團練重慶]  
　　川省團練久已有名無實自重慶創設團練學堂專選鄉間誠實子弟八堂肄業頗有具軍人資格者長壽縣傚而行之亦甚有效今榮昌縣趙某獨出千金又郭某捐田若干畝亦　千金創興團練意在人盡知兵保衛桑梓云 
（事） 
[舉董提倡商會衢州]  
　　衢郡當道日前遵奉憲札會紳議設商會卽由詹紳熙等按照奏定章程議會規公舉孔翰博慶儀爲總理并各業商　三十員具禀到縣求請據詳立案開辦（貞） 
[鄞縣以搭用銅元停徵下忙寗波]  
　　鄞縣下忙錢糧向章每於八月朔日開徵現因各業戶輸納錢糧尾找等未免搭用銅元署中庫書亦以上忙錢糧歸繳搭有銅元一成縣主以銅元核計洋價虧耗甚巨日前已傳諭各庫書准以三釐照繳庫書堅不遵諭迭次退辦高子勛大令以該書等迹近挾制情願因將下忙暫停開徵不知將來如何辦理（惟） 
[郊行被刼受創金華]  
　　金郡遊勇帮梟到處爲患日前有布商二人於清曉出城負銀百餘元被匪欄刼二商盡力撐拒致被砍傷踣地奄奄一息因卽報縣勘騐亦可見盜風之熾也（貞） 
[江都整頓稅務州]  
　　江都縣陳大令以縣境稅務前奉藩憲須發印格不准　寫　契民間置買田房赴櫃報稅者甚屬寥寥因思稽查漏稅等事房牙是其專責特於上月二十六日出示召充房牙補足四十餘人之舊額稽查稅務一俟招足人數即當　給發押戳承值（木） 
[松屬留學生發起創辦醒獅雜誌東京]  
　　蘇省留學日本學生自江蘇叢報停止後曾於去冬開會提議此事常屬學生主張繼續而松太兩屬則全體反對緣前此經理江蘇之人未能安善所獲利益盡歸何無有之鄉每期出版每虧羣本經理人並無銷報故咸不願贊成兹由松郡留學生發起創設醒獅雜誌一切章程早己刊布經費則由發起諸君擔任貿集股本每股五圓並不借用同鄉會公欵聞已定期於陽歴十月一號發行第一册（奭） 
[調署鎭篆吳淞]  
　　實缺蘇松鎭陳印波軍門旭因病由江督奏准開缺以候補道徐國察紹楨奏補徐觀察經辦兩江督練武備支運等各局所要差一時不能蒞任故由江督周玉帥以福　鎭徐吉雲軍門傳隆調署蘇鎭而以丁鐵梅鎭軍榮華調署福山鎭（右） 
[上海民立幼童學校開學記]  
　　西門外壽康里新設民立幼　學校於初五日開學卜午兩句鐘行開校禮男女賓到者極多堂中所懸匾額堂幅聯對挂屏書畫等均以鮮花及樹葉紥成備極精巧禮節如下一唱校歌二總理報告（曾澤新女十）二來賓演說（王芷沅君蘇潁杰君）四董事演說（蘇筠尙君）五學生謁師六唱勉學歌禮畢已傍　矣（南） 
[致祭專祠]  
　　昨爲致祭李文忠公專祠之期道憲袁觀察率同印委各員齊詣徐家匯專祠致祭如儀（臯） 
[勘修大小東門城垣]  
　　城大小東門城垣年久失修故委總巡朱明府昨由大東門登城迤勘至小東門下城以便復道撥欵興修（臯） 
[試騐無烟火藥]  
　　滬南製造局子藥廠擬仿湖北藥廠辦法先行試造無烟火藥　經總辦魏觀察禀准江督周玉帥卽飭藥廠委員如法造就數十磅騐試之下甚爲合宜現俟新聘之日本技師石籐君來滬即當設法推廣（奏） 
[查修木駁馬頭]  
　　滬南新馬路沿浦一帶木駁及各馬頭本月初三夜遭風潮沖毁甚多經馬路工程局總辦翁太守訪悉飭水巡協同埠頭前往查看損失之處擬禀道憲袁觀察撥欵修理（奏） 
[報縣請騐]  
　　浦東人陶云峯之子阿三在塘橋鎭丁福堂船廠内鋸匠頭瞿阿木處充當小工前日與同夥余愛山楊阿春口角余持鐵鑿悞　阿三戳斃當由二十四保十六回地保朱建亭得悉赶將兇首拘獲報請上海縣汪大令渡浦相騐（奏） 
 
 

Page 18

 
 
[失竊鉅贜]  
　　泥城外公共租界牯嶺路餘慶里四百八十五號房屋宋姓前晚爲歹人挖開後門入内登樓竊去金珠翡翠綢衣等物約值數千餘金携贜而逸昨由失主開閏投報愛文義路捕房捕頭准飭中西包探前往查辦（穖） 
[西人控欠二則]  
　　印度捕因特而生投公共公廨控華人張文炳欠洋不還求請提究關司馬商之德爲門　飭差傳張到案訊奪○西婦好戶司丁投廨控無領事管朿之洋人亞步度福司格結欠飯食銀洋請追司馬與德君互商之下著飭差投提藍橋捕房協探傳該洋人於下禮拜一到案集訊（穖） 
[上海縣案]  
　　顧洪春協保投縣報稱伊弟洪文在朱姓鞋底作爲夥被李金標於夜間喚出同湯金根等四人戳斃一案經汪大令詣騐屬實前日公共公廨將李金標解縣汗大令於晚堂訊究初諉不知喝鞭背三十下始供湯金根姘一蘇婦後被顧洪文霸佔致湯懷恨紏同張二小扣子等將洪文戳斃是實三圖地　唐全坤供作主朱姓聞顧洪文喊救出視胸前亦被戳傷大令判朱收押候再嚴訊核辦○張耀英控宋全發圖賴股洋亦奉訊究宋供向駕糞船同夥張顯英船到平湖正擬出糞忽患急痧延醫挑治至次日午刻身死小的立卽寄信其兄耀英並未並來逮至載棺回滬耀英聽地保張士和唆使意欲詐洋一百元至今棺在船上求察張耀英供胞弟學宋合飯西瓜在母舅處取洋一百元開船不料竟遭客死注追瓜洋大令謂照爾所供初次販瓜閱爾呈詞己販　次顯有不合喝責二百板提訊地保張士和供詞支吾大令判各交保償宋衣棺洋四十元領棺完案（皋） 
[局事瑣志]  
　　江北人陳某初三夜大潮時在南馬　浦中撈獲各船所失錨練數條因無人認領於昨日禀請工程局總　翁太守傳諭各失主到局認領○三泰荳行被船戶嚴十林盜賣荳油由十六鋪南局拘獲船夥袁金寳經賈叅軍訊飭限交士林銀寳在案迄今多日仍未交案昨日提袁訊問判責一百板仍限三日尋交如違送縣究辦（奏） 
[三訊租船糾案]  
　　瑞瑙商人華綸洋行控裕和東報關行主唐寳珊不付船租水脚迭奉集訊己詳本報前日午後瑞瑙領事馮谷君蒞廨又與襄讞孫明府覆訊被告律師穆安素聲稱兩造帳目核對數次早經洞悉合同所載理應被告承認惟内有原告派在船中經理人之薪水每月銀七十五兩不干唐事故須除去　告洋人稱所結之帳計洋一千二百零九元零歴次奉訊親認洋七百八十元其中尙有零費租船時有瑞記來信可憑求察傳訊唐寳珊供此船本言專走塘沽天津等處途中小工費可以承認穆律師又言尙有那啞船在海中裝運各貨到埠起貨之時遣失木植由唐賠銀六百十一兩又付煤油電報銀四百十七兩零但查船中失物章程其資任應歸船主今忽藉口推卸將來此風一開每遇做船紏葛勢必更難措手亦請堂上洞察至刻下原告扣留貨物除虧耗不計外核銀亦有一千一百四十四兩零請堂上定讞時必須統核訊至此山鐘鳴五下明府商諸馮君訂次晨九點鐘再訊（　） 
[英美公廨晚堂案]  
　　怡豐莊王式揚怡和興劉家琳聚和福晏玉堂德厚祥宋儀章控吉慶長川號主張席儒不歸莊欵前晚奉讞員關司馬覆訊原告各呈票據細帳同供吉慶長所該之往來銀兩均由己故張子貞經手現在號東張席儒一味推諉請質之張供詞閃　盤駁至再始認祇有一股司馬以旣屬股東不能置身事外判押限一個月内理楚○夏張氏偕女朱夏氏控婿朱寳生溺愛姘婦驅逐髮妻等情前晚亦奉司馬研訊夏氏供嫁朱十年近口因夫姘識王氏領養家中將小婦人百般凌辱驅回母家求究質之夏張氏供與女同朱寳生供雖有姘　現已斷絶情願領妻回家司馬以朱治家無道著戒責百下具安分結夏氏領歸完聚了案（穖） 
[英美公廨早堂案]  
　　謝趙氏將某婦買女金囡兠售於黄桂森爲女得洋七十元後又誘出領回由黄報探拘案昨晨解訊讞員關司　會同英德副領事以兩造均非生女金囡著送棲流所留養○探送迷路女子王秋香請示女供年十一歲湖南人偕某太太趁輪來申司馬判交濟良所女董留養李湘浦竊新閘同裕泰絲綫緞帶報探李星福解辦判責二百板押捕房兩月○朱范仁徐小帆吕小咸藉端兇毆由捕解辦判朱徐各責二百板押捕房一天吕無干開釋○汪寳弓洗衣作不潔違章由丁部局查悉傳究判罰洋三十元充公○周芝雲在丹桂攫取婦人徐顧氏金鐲一隻當場鳴捕拘獲昨晨解辦判責三百板押捕房三月○虞汝欽冐某公館之名騙陸金記銅錫各物報探解辦判責二百板押捕房兩禮拜○積竊周培君混至大　間開燈竊物由探竇如海　獲尹傳知失主王長根等十二人於昨晨解辦判責三百板押捕房六月贓由各失主傾去（機） 
[法租界公堂案]  
　　尚賢堂學生房内失竊衣物將服役之柯惠卿更夫趙福金劉正卿等送案請訊質之柯供承值學生房内各　向來並未失物趙等同供是晚毫無聲息不知如何失竊大令商諸蘇繙譯判將柯押候查明再核趙等開釋○金觀園金靜園　前晚王炳生石三等向老虎灶買水口角小的解勸亦遭毆擊鳴將王　拘案請究質之王供因熱水燙傷孩足起釁石三供伊等扭至小的門首揮之使出並不行兇大令判王責二百板石責一百板○洽成永洋貨店夥禀前日汪阿發偕同黨一人來店購物乘間竊取皮夾三枚請辦汪供偕友至店購物詎被誣竊大令判責五十板汪父投案求免因准交保開釋○恒盛布店雇車夫蔡阿二曹三麻子等送布中途逃逸報捕拘獲蔡弟阿桂曹兄再扣除吊到原喊外尚少色布一百三十三疋判將蔡曹二人押交在案兹因在押患疴昨日禀請大令飭傳原告到案將二人開釋俟拘到曹三麻子蔡阿二再行追比○宋琴香禀將屋轉租張關生豆腐店被欠租洋並代賖　荳洋五十九圓有奇因被房主釘門欲將生財拍賣代爲付租贖出前後共被欠洋八十餘圓向索不還今將張與中保王狗大顧海林張順發一併扭案請追大令判張管押王交保顧海林張順發釋出著幫同赶緊理楚○某華捕在三洋涇橋向車夫查騐照會被包車夫趙阿連出頭霸阻拘案請辦大令判罰洋二圓（索） 
[美租界捕房事]  
　　陸阿蘇闖入西華德路宋阿來家圖竊爲宋撞見扭入捕房押候查辦○某西人雇東洋車至北四川路爲電燈公司小工周金桂猛推一下車幾傾覆西人大怒將周扭送捕房經周一再苦求從寛開釋○某女郎近患瘋癲在漢壁禮路胡閙由捕送入捕房轉送公廨安插○江西路十八號洋人家出店錢蘇生因洋東外出將雜物竊出質洋昨由顧包探查獲帶入捕房押候吊　送辦○住北四川路之某洋人昨投捕房鞎有脚踏車一輛寄存蓬路某馬棚被人竊去請緝捕頭允爲飭探查究（古） 
[行書减潤展期半月改助川寳水災]  
　　書畫助振己登責報兹特展半月至九月望爲限惟畫件自八月初十以後屏條槪不應命寳因積壓過多昕宵從事尙難如期畫事也潤照曩例來件仍交南巿吉祥弄籖捐分局代收信資自理免　金繼識 
 
 

Page 19

 
 
   
 
 

Page 20

 
 
員才識明敏局度安詳以之請補榮成縣知縣等情曾詳請奏前來臣　任未滿三月例不加考惟查以之補授榮成縣知縣洵堪勝任合無仰懇天恩俯准以即用知縣王蔭楠補授榮成縣知縣銜缺相當毋庸送部引見亦毋庸聲叙叅罰除咨部查照外理合恭摺具陳伏乞皇太后皇上聖鑒飭部覈覆施行謹奏奉硃批吏部議奏欽此 
頭品頂戴署山東巡撫直隷布政使楊奏　揀員請補知縣員缺以資治理摺 
頭品頂戴署理山東巡撫直隷布政使臣楊士驤跪奏爲揀員　補知縣員缺以資治理恭摺仰祈聖鑒事竊查邱縣知縣張承福經正任撫臣奏請降補開缺於光緒三十年十月十六日奉旨應以五日後行文棲東省照限减半計算扣至十一月初五日作爲開缺日期歸十一月分截缺是月分出有邱縣知縣降補寗陽縣知縣改教榮成縣知縣撤回另補等三缺例應掣定先後當經前署撫臣督同藩臬兩司掣得邱縣知縣第一缺在案應卽挨次序補定例知縣改教撤可廻避降補等項缺出應以候補卽補人員相間酌補等因東省知縣改教等項上次已積過即用候補兩班今此一缺應用進士部蜀中書改就知縣是班祇有鄭師灼一員係光緒三十年十六日到省尙未期滿甄别例應扣補輪應接用拔貢主事改就知縣之員現尙無人仍應用進士卽用人員查有卽用知縣袁勵端年三十五歲順天府宛平縣人由監生應光緒二十三年丁酉科本省鄉試中式舉人二十四年戊戌科會試中式貢士殿試三甲朝考二等五月十二日引見奉旨以知縣即用欽此簽分山東於光緒二十四年六月初十日在部領照起程未及到省途次丁繼母憂回籍守制二十七年二月十三日服滿起復遵例分發原省據署布政使英瑞按察使沈廷杞以該員年富力强講求吏治堪内請補邱縣知縣等情當詳請奏前來間到任未滿三月例不加考惟詳加查察以之補授邱縣知縣洵堪勝任與例亦屬相符相應仰懇天恩俯准以即用知縣袁勵端補授邱縣知縣如蒙俞尤該員係即用知縣請補知縣銜缺相當毋庸送部引見亦毋庸聲叙參罰除咨部查照外理合恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
宫門抄四月二十日理藩院光祿寺八旗兩翼值日無引見山東臬司余肇康請訓並請假一個月道府潘清等謝 
恩亨公請假五日松公續假十日召見軍機潘清余肇康 
署山東巡撫楊奏爲所遺萊州府知府員缺山東現有應補人員應留外揀員請補片 
楊士驤片再准補萊州府知府蕭鳳文於光緒三十年十二月十二日據報病故所遺萊州府知府員缺山東現有應補人員應留外揀員請補　藩司具詳　　除咨部外謹附片具陳伏乞聖鑒謹奏奉硃批吏部知道欽此 
江淮巡撫恩奏爲管理河務出力府人員歴於安瀾案内附片保奬在案片 
恩壽片再管理河務月力道府人員歴於安瀾案内附片保奬在案兹查二品頂戴前署淮揚海道候補道李維翰二品頂戴淮揚海道調補江南鹽巡道楊鴻度别署徐州道試用道穆克登布徐州道李經楚在任候補道淮安府知府調署揚州府知府張慶勛三品銜在任候補知府通州直隸州知州調　淮安府知府汪樹堂均於伏秋大汛親駐工次率同廳縣隨時搶護調度一切悉合機宜不無微務足錄合無籲懇天恩俯准將前署淮揚海道李維翰賞給二品封典淮揚洵道調補江南鹽巡道楊鴻度前署徐州道穆克登布前徐州道調補福建興泉永道李經楚交　從優議叙正任淮安府知府張慶勛俟離知府任歸道員班後加二品銜署淮安府知府汪樹堂俟補知府後以道員用出自逾格鴻慈謹會同署兩江督臣周馥附片具陳伏乞聖鑒訓示謹奏奉硃批覽欽此 
江淮巡撫恩奏查報清淮善後局光緒世年八月初一起至世一年正月三十止收支各欵及歴次奏案繕具簡明清單摺頭品頂戴江淮巡撫奴才恩壽跪奏爲查報清淮善後局光緒三十年八月初一日起至三十一年正月三十日止收支各欵遵照舊章及歴次奏案繕具簡與清單恭摺仰祈聖鑒事竊照清淮善後局收支各欵向係按六個月造報一次所有光緒三十年七月止均經照章截　造報在案兹據委管善後局報銷淮揚海通許道兼按察使銜徐　鈞詳稱光緒三十年七月初一日起至三十一年正月三十日止共收銀七萬三千六百七十兩七錢九分六釐八毫又錢十二萬五千九百三千六百七十八文除撥支江北府等學堂錢四千四百二十一千六百八十二文又除撥支易銀錢二萬五千八百三十千文連上届實存銀七萬四千六百十八兩三錢二分六釐四毫六絲又錢九萬六千一百七十五千三百三十八文共支銀七萬三千三百三十二兩一錢五分一釐九毫四絲四忽二微又錢九萬六千三十三千一百二十文其平餘項下除發給經貼各書工食紙張外餘銀七十七兩四錢四分一釐二毫九絲六微至支用數目俱係查照向章及歴次奏明各案核實報銷並無浮冐等情造具細册詳報前來奴才覆核無異除將實存銀錢歸入下届收支並將各項細册隨摺分咨戶兵工三部查照外　合繕員清單恭呈御覽所有查報清淮善後局光緒三十年八月初一日起至三十一年正月三十日止收支各欵緣由謹繕摺具陳伏乞皇太后皇上聖鑒訓示謹奏奉硃批該部知道單併發欽此 
宫門抄四月二十一日外務部欽天監侍衛處值日侍衛處引見四十名崇勲續假五日召見軍機 
湖廣總督張奏爲湖北省派還本年二月應還洋三月分新案賠欵匯解江海關兌收轉付摺 
太子少保湖廣　督兼管湖北巡撫事臣張之洞跪奏爲湖北名派還本年二月應還洋三月分新案賠欵匯解江海關兌收轉付恭摺仰祈聖鑒事竊照湖北光緒三十一年正月應還洋二月分賠欵銀兩叢經匯解奏咨在案兹據湖北布政使李岷琛會同善後局司道詳稱查光緒三十一年二月應還洋三月分新案賠欵在所籌膏捐簽捐銅幣盈餘等欵内如數動支湊足關平銀十萬兩於正月十七日發交漢鎭通商銀行曁恊成大德通百川通各商　領匯限二月初一日交江海關道兌收轉付等情詳請奏 
 
