# 1896 - 395 - 4908509

 

Page 1

 
 
[請補遺書敬酬洋銀二十圓] [  圖書集成局啓]  
　　韓文故一書爲福建光澤高雨農先生澍然評點前有友人倩本局代爲排印手民不愼致被鼠傷計卷一第六十一六十二兩頁及卷三第一至第十七頁皆已零落不堪敬告海内收藏家如有庋藏是書者請將以上所開缺頁抄錄見貽細註眉批萬勿遺漏本局願酬潤筆洋銀二十圓拾遺補缺亦册府之功臣也諸君子與有同心幸毋惜墨倘許玉成其事請寄上海三馬路申報館或福建南臺怡興洋行轉交皆無不可 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補　休六十卷其中條析病狀援擺方書臚列治法斧藻羣言足稱黄岐之功臣青囊之盛業誠醫學入門之階梯刋日行世板久燬失今覔得善本詳加校訂𥿄張潔白裝訂二十本定價洋每　四元今巳出書欲樹醫林之幟者請向各書坊購取此佈 
[論除暴安良不能無權利]  
　　司馬遷有言法令者治之具而非制治清濁之原也所謂制治清濁之原者何孔子曰道之以政齊之以刑民免而無恥道之以德齊之以禮有恥且格自來治天下者取法乎上固宜以德禮爲制治之原顧德禮卽在政刑之中並非廢政刑而空言德禮特以言乎王道之極功則必以德禮爲歸而不徒恃乎政刑焉然而漢唐以來之天下與三代之天下異今日之天下與漢唐以來之天下又異所以異者異乎人心之貪詐刻忍愈趨愈下耳治亂國用重典正今日之謂然則今日之天下固非政刑不能治且非徒恃政刑所可治蓋有握其要於政刑之外者曰權曰利權者所以揚抑人也利者所以厚薄人也其機足以操縱人而其極皆足以生殺人非權無以威天下非利無以福天下舉天下之人奔走於威福之中而實奔走於權利之中何以徵之徵之近日署江海關道呂鏡宇觀察飭屬派差懸賞購線限日拿獲滬北楊樹浦八十個黨頭目著名巨棍張桂卿一事此事緣起曁被獲後屢訊供詞疉紀報端無庸贅述第思張桂卿者本地流氓之尤也其聚衆結黨魚肉良民形同暴客久爲人人所痛惡凡在地方印委文武員弁皆有除暴安良之責卽皆有除暴安良之心乃至今日而始拿獲到案者則以呂觀察之能用權利故也大凡地方土棍非外來盜賊之比苟官長認眞拿辦必欲到案斷無不能就摛之理特恐官長有審案之權而無定案之權重以幕中司刑名者姑息爲懷謂該犯初無　罪於是始而雷厲風行者繼而因循苟且或定以充發中途脫逃回里或判以監禁後任從寛責放差役等慮其死灰復燃必圖報復故雖官長嚴限血比甘受官法不敢逢彼之怒而在彼則明知此輩無奈乃公何儘可不出户庭高枕自若官長或再三嚴比則差役等姑以一二鼠竊狗偷之徒塞責此歴來官長訪事土棍情形大率如此今呂觀察於張桂卿一犯若何定斷不敢妄擬惟窺其嫉惡如仇之心諒必能爲民除害决不至以不了了之者是以差役等之齊心用命非畏觀察有分巡率屬之權而實恃觀察有除暴安良之權也至於此次差役等購線拿犯傳聞頗費多金實賴賞洋二百元以爲取給使地方官長盡如觀察之慨給賞洋則重賞之下必有勇夫使詐使貪古之人有行之者自來貪夫徇財雖赴湯蹈火有所不恤此尤善於用利之明效大騐也或者謂呂觀察之能用權利誠有然矣由此例之松滬相去百里松郡陳容曙太守其履新伊始與觀察同其署任而非眞除與觀蔡同其勵精圖治不以五日京兆自周亦與　　　　　　　逃軍吳德裕罪狀彰著亦張桂卿流亞也乃飭縣移營會拿至今未獲不能如張之束手就擒果太守之權輕於觀察歟抑太守之利絀於觀察歟何其望治同而收效異也不知天下事物容有不齊惡棍之貫盈有滿與未滿之分良民之除害有幸與不幸之别太守權誠輕於觀察以之治一土棍則有餘利雖絀於觀察以之給賞二百則不乏旣能以除　安良爲心竊意將來吳亦終難漏網今或未至其時耳試觀小鬼阿五之惡蹟不在張桂卿下亦不在吳德裕下而今已爲婁邑葛大令獲案可知官法難逃吳必有如張桂卿小鬼阿五之一日謂予不信請以此言爲嚆矢 
[本館接奉電音]  
　　昨日清晨京師飛電傳來上諭一道敬謹譯登○十一月十七日奉上諭雲南景元鎭總兵員缺著劉嵩勝補授欽此 
[羅浮蝶夢]  
　　廣州訪事人云本月初六日學憲惲文宗考試二塲選拔有從化縣學某生　交卷時不知何禀爲學憲大加申斥責其意在于犯鄙俚無恥本應嚴行懲辦姑從寛宥撤去一等附降三等末名并發學戒飭又龍門縣學前列一等某生覆試不到照例附降三等末名又未所有欠歲考各生知悉仰卽赴學備　卷册於初八日赴院補考所有科考取錄各文童均著於本月初八日覆試仰各學備送卷册一并申送毋得遲廷惲學憲此次科考關防　寗似可弊絶風清不意犯法者幻想無窮仍有搶替各弊而爲防者所不能防順德縣所進文童有數名大不滿於衆口靑雲局衆紳擬集明倫堂合詞禀攻新寗縣亦有人擬俗禀攻數名○新鹹魚行與舊鹹魚行結訟經年今坐厘一則改歸抽厘局帶抽局憲出有示諭不能再有更張必要照章繳納兹將示諭照錄於後爲出示曉諭事案照鹹魚坐厘一項省佛兩埠向由行商包繳陳村江門石龍等埠均由厘廠帶抽上年據職商梁廷修每年認繳餉銀七千元承辦廣　陽四局鹹魚坐厘詳奉院憲批准給發示諭開辦詎梁廷修自承辦以來均被漁商人等紛紛控告欠餉未能清繳　理　無成效當將梁廷修撤退改歸各關廠按照坐厘章程一律帶抽出示曉諭在案惟查坐厘章程到埠始抽現旣改歸各　廠帶收自不能不抽之販客漁户　賣歸行店仍屬出自欄　是　項坐厘明似抽之於到埠之先實則取之於落地之後與各廠現立帶抽各項坐厘辦法正復相同當此漁欄鼓舞復　之際特再出示申　定章俾商　有所遵守爲此示諭鹹魚商販漁户及各埠欄店人等知悉爾等嗣後販運各色鹹魚經過關廠務須遵照完納坐厘一道如已在别廠完納騐明票據不再重抽所有該漁販經過此項坐厘應於賣歸欄店時由攔店按貨補還以與向辦坐厘章程相符毋得稍有隱漏及藉索影射致于查究各宜凛遵特示○省垣冬防嚴密各街均多設勇丁護衛而刦奪頻仍無法安輯本月初五晚五鼓時有匪數人向清平簑有街某紙店叩門而入將各夥伴嚇逼一隅搜括銀櫃得銀十餘兩携贓而逸及鄰右知覺呼喚局勇拘拿而匪不知去向矣又十三行德興街某　貨店亦於二鼓時被匪入門刦去銀十餘兩而遁又太平門内狀元坊某顧繡店被匪入内攫銀百餘兩又大新街白米巷某水烟筒店被搶去烟筒二十餘枝匪徒刦得物後皆揚長而去未聞拿獲一人有　奸禁暴之責者恐不能辭其咎也○日前有一船載客四十餘人由赤白泥處來聞係花 
 
 

Page 2

 
 
縣土匪黨來省購辦軍火者線人偵悉通報營勇連日安勇在黄沙地面緝獲十餘名解官審訊餘匪聞知消息卽四散逃逸未知日後能悉數擒獲否○盧伯毅新會石頭鄉人向在省垣寶華坊鄉約之左與胞伯伯英同居今年九月間用槍轟斃孀嬸當卽逃去日前鄉中明禋堂出有花紅如有人將盧拿獲交至石頭鄉明禋堂解官當贈銀三百元然鴻飛冥冥未知果能弋獲否也 
[彝陸霜柝]  
　　宜昌訪事人云鄖陽縣山頭崩坍將江面塞狹是處居民本以地甚瘠苦又非碼頭口岸故謀食頗艱　以上下行船載運貨物每有擱淺之慮須雇用人夫駁運各貨故居民大得利益生計頓增然則斯山之崩造物殆非無意也○初三日早五點鐘時由東湖縣犴獄綁出一男二女在東門外刑之於市一斬二絞聞是案之緣起數年前北鄉某姓家招一入贅女壻女母本係孀居先與髹漆匠有染而又令與女聚　自婿入門諸多礙眼母遂起意謀斃女婿又動手將婿身砍爲數叚賄囑傭工抛諸深潭背負而出行至半途傭工心忽懼怕爰卽在溪邊用浮沙掩埋而以婿入山砍柴被虎所食報知婿家婿兄弟四人雖有疑團然亦未敢懸揣不料未及一月天大雨將屍冲出婿之弟適經是處認知是兄　雖腐而有暴牙可証急同地保報官請騐一訊而服惟事由女母起意故定讞後論女母以斬罪而奸夫淫女皆絞罪先是奸夫以家計頗足願出千金和事苦主不允因得明正典刑是日觀者甚衆咸歎以爲天道之未嘗無知也○前因宜地米糧昻貴各鋪户多有託人在漢口代買來宜牟利者不料近日南米絡繹而來米價漸跌所有在漢買來之米其價轉高故各鋪户多不得利貧民之數粒於篋測炊於釜者固覺謀生較易而經紀中人未免耗折資本矣 
[解佩]  
　　漢口訪事人函云候補府張太守孝謙近奉督憲札委兩湖書院提調已詣轅禀謝諏吉進院矣○漢口及漢陽南岸創興房捐由漢陽府憲逄子政太尊開辦兹太尊交卸篆務所有捐户未繳清楚者甚夥先三日已將各户牌名列榜臚開分别貧富兩門以便賑捐局劉　兩紳挨户催素○鄂省文昌門外有長提一條緜亘十數里巨浪狂　深資　障前以水勢奔騰衝刷殆遍現在節交冬令水涸潮枯督憲張孝達制軍關心民瘼業委盛太守春頤督工加修俾免日後衝决之患亦未雨綢繆之意也○鄂城江岸綿長兵燹之餘剝落殊甚前經巨紳劉斌亭督修事隔多年沿岸石磡又多損壤安步當車者至此每趦趄不前兹屆江水全消之候督憲張孝達制軍已措巨欵委江夏縣徐大令嘉禾監工　修矣○　口緝捕營所拿陜西知縣唐姓官員一案已詳誌本報茲聞唐君收押臬署禁獄從役四名分押他處雛妓珊珊等亦收女監待審前與唐君對質之武功營弁現交傅太守看管此案須俟電調下江某省在押會匪某到鄂對案後再行核辦 
[滕士蝶影]  
　　江西采訪友人云豫章爲魚米之鄉每届初冬農民乘築塲納稼之餘開港取魚入市換酒漁家之樂如在畫圖中本年自夏秋至今每魚一斤售至錢四五十文之　聞之操網罟者云諺謂魚奔窮鄉今歲頗慶豐收以故得魚甚少然核之小雅太人之占魚夢則又適相反而不相侔矣或曰豐年則貧民有食可謀不復俯寒潭而施　省以致魚不甚旺市價頓增也是說也頗爲近是○近日市中錢價愈昻銀價愈貶而食物則又凡百騰貴非第薪桂米珠寒士謀生殊非易易目下紋銀一兩僅兌錢一千二百一十文墨西哥鷹銀之無斧鑿痕者俗謂之光洋每圓僅兌錢八百四十餘文錢偷龍斷居奇至此已極迨特錢入市則茶油每斤貴至一百零八文鹽每斤五十二文猪肉每斤一百文鷄每斤一百二十文平民坐困無計挽回安得有大力者　而一劑其平哉企予望之○綏字營勇駐紥新城縣已歴多年其管帶官爲程瑞穉恊戎上月某日講武之暇步出營門驀見一丐病斃路旁無人過　爰慨捐洋蚨三　令地保市　具葬之 
[潯上官塲雜記]  
　　九江采訪友人云德化縣梁蔭南明府每夜會同保甲總巡吳儀生明府及城廂内外各叚委員如胡開生李蔭伯二叅軍羅海源方茂齋何芙卿嚴鴻波　揚生馮萃如六少尹及城守營守備熊偉廷守戎以下汛弁史君長發等人出外巡查至雞鳴始散○長江水師龍　河汛守備王彩庭守戎時親　杉板船率同李兆廷把戎等人巡閱江中十分嚴密○德化縣典史　雲峯少尉前經藩憲調署樂平縣典史　缺以候補巡檢董梁生少尹振始署理少尹到　謁　各憲後神擇　本月十一日接鈐任事少尉交卸畢亦將於日内赴樂平署任矣○本月初八日酉刻官塲接得南昌電信悉藩轅牌示蔡又臣司馬已禀銷押解　木入京差卽飭回本任新選廣豐縣袁明府爾昌飭赴新任龍南縣何明府鋅璋調署龍泉縣而以蕭卿臺明府署龍南縣事 
[鳩水冰花]  
　　蕪糊采訪友人云粤帮在蕪購米之各商號其資本大都恃錢店爲轉移今歲銀根緊迫拆息倍於往時兼之粤東米價從廉運往者每多虧折苟或一著偶　卽易覆轍相尋江口豐和米行向來局面輝　人皆推爲長袖善舞邇者漸有外强中乾之勢遂致一蹶不復振所欠本街各錢店欵約共八千兩有奇各店听夕追償大有不堪　日之勢紛紛擾擾恐不免雀鼠興災論者謂　景未闌而闤闠中已現出種種幻相將來催人臘鼓入耳鼕鼕此景此情尚堪設想耶曠覽　　殊增浩歎○長街昇平鋪一叚計有錢店四家執事者見下叚百家鋪各同業捐資添請保衛營撥勇駐守晝夜巡行捍衛市廛頗收　效因亦思率同各業仿照辦理惜叚中店鋪未能如百家鋪之劃一整齊遂由四錢店獨自捐銀每月共約一十六兩歸入百家鋪禀請保衛營添撥勇丁數名接駐上叚與百家鋪所駐之勇聯絡一氣俾得呼應靈通○南陵縣境恒泰錢店於八月初三日黄昏時被盜行刦迄今事逾三月僅拿獲地方賭棍一名刑訊之餘供稱江湖會匪劉寶林陶大二人得知此案　末地方官正在派捕　緝適見本館申報載有陶劉二匪與前蕪湖保甲局線勇吳尚榮同被上海法界探投拘獲遂卽派差赴滬關提然劉匪現尚在逃因僅將吳陶二人解至南陸歸案訊辦說者僉謂果能將案中盜匪藉以究出蹤跡亦爲快事然未敢必也又聞吳卽前此保甲線勇什長混名小胖子舊本長江一帶著名扒手後由前緝捕委員李副戎收爲線勇　能設法拘獲匪人近因靜極思動自行告假甫於八月　出局卽致形迹迷離被捕所獲豈賊相終難改耶 
[辱井荒菭]  
　　金陸采訪友人云省垣爲繁富之區人類不齊良莠錯處每有無賴痞棍横行市肆魚肉懦良某日上元縣學茂才李君因事出外忽被某無賴扭住誣以欠　斷斷索償街鄰同抱不平將無賴扭送保甲分局請究局員判令笞責四十板旣釋出復搴李之裾聲稱任從官府枷杖儘可領受所欠必珠還也李無可如何復禀送總局局憲升堂嚴訊飭交坊甲用心看管不准出外滋生事端閱日有老翁某中獨行至城北某處澡堂解衣入浴温泉乍試竟體舒和忽衣袋内遺下鷹餅一枚墮地鏗然正在弓身拾取驀被對座某乙見而攫去翁喝之曰物各有主豈容效戴盈之所謂日攘鄰鷄耶乙置之不理翁怒向人曰撲窶人也適有要用貸自某戚家今已矣失此區區其將何以過活乎語次其容慘然突有乙黨三四輩揎袖而起將以鷄肋試老拳翁亦怒氣塡膺誓不兩立嗣有識乙等者耳語翁曰此皆小刀會匪也爾毋較翁廼吞聲忍氣而去○某日清晨聚寶門外有途人某丙與某丁悮碰因而互相口角丁忽聲色俱厲突制懷中利刃刺中丙左目睛爲之出鮮血迸流丙忍痛狂呼扭住丁之髮辫聲言須赴縣署喊請賢長官究懲一時哄動市廛羣相議論後竟不知所終○金陵城北土街口地方市面雖不熱鬧亦通衢要道也日前本館訪事人偶以瑣事行經是地適有兩人在路旁喁喁絮語始但見一人鎖眉搖首似有難色後忽聞一人大聲曰爾何賴爲亟回顧之見一人攘臂直前揪住一人之衣袖勢甚洶洶行道之人聞聲而至者環如堵牆咸　曰是上元茂才也叱其人不得無禮而其人仍扭住茂才之衣不肯釋手廼細詢顚末茂才囁嚅而言曰某於曩日曾以舊雨有凶事躬往執紼是人方爲喪主家司擊門鼓訝其狀貌魁偉衛子夫非終爲人奴者因詰其何爲遽集於此甘以稱正平　吏自居答言家住大江以北緣有葭莩之戚在烏衣巷口作六朝寓公思爲　羅之附擊檝來此不意訪 
 
 

Page 3

 
 
至桃葉渡頭室則邇而人甚遠流落旅邸不能餬口幾成伍大夫之吳市吹簫不得己自媒於箇中人得借此鼓鼙聲以爲果腹地若得好善者解杖頭金畀我俾歸故土是眞生死而肉骨也言已欷歔某憐其窮贈以鷹銀一餅囑其速歸毋爲萍梗飄流自傷淪落未旬日翩然而來云已費去過半請再解囊少許感且不朽某以爲德不可無綏因遂如數給之而促其卽爲打包計其人唯唯而退今復於途中邂逅相遇　其何以反覆不常豈此間樂不思蜀耶而彼又向某索借不與反誣某爲逋欠迫脅繳償勢將用武衆聞言怒其人爲無賴執而送諸巡局請南面　懲治之而其人猶執前說呶呶不已噫若而人者非卽所謂忘恩負義者乎 
[縣批照錄]  
　　本邑舉人童迥卽童心田妄控學師宣琴山廣文盜賣學田奸佔節婦等十餘欵大憲飭上海縣黄愛棠大令提集一干人証解赴松江府歸陳蓉曙太守訊辦至本月初一日忽有舉人張仁敏汪廷弼謝源深鍾如琦艾承禧生員沈悅向曾鈺楊元曦張剛奚慶良等聯名投縣控差役毆辱斯文務請究懲以平士林之氣等情初二日貢生顧澤堯黄綱等十餘人亦聯名呈控在縣本報前巳縷紀之矣前日大令批牘尾曰舉人童迥訐控學師一案旣奉各憲飭縣傳訊無論虚實自應投候訊明詳辦彼則一味抗延並包庇案中要証不使到案兩次取去差票且又勒令門斗寫立筆據種種荒謬本應詳請示儆而本縣平時愛重士子不肯稍加折挫童迥屢次投函諸多狂妄猶念其多年攻苦始獲一第每思曲意保全無如童迥一波未平一波又起骨　之事尤屬離奇因而本邑紳士咸抱不平紛紛上訴本縣勢難理處祗得據事直陳懇請上憲親提審候庶幾公是公非得以定讞迨奉臬憲詳請將童迥舉人奏革飭府親提訊辦府差來縣督提童迥潛匿不出後雖設法提到而當其出門上路之際童迴喝令家丁廚司轎夫等多人一擁上前欲將童迴硬行拉回並向府差毆打該差等其勢不得不將該家屬喝阻前據差等禀陳各情並將廚司徐升一併帶案本縣不爲已甚故於解府文内此等情節概未叙入旋將徐升保釋凡此皆人所共見之事據禀差役將童迴拳毆脚踢口鼻受傷流血不止等情夫童迥爲人素非良懦此次雖有請革之文誠如該舉人等所言尚未奉有諭旨童迥豈不知之旣被毆至流血當時焉甘忍辱何不大聲疾呼請爲騐究乎惟差役狐假虎威到處皆是本縣深知此等情形刻刻嚴加約束旣不使魚肉鄉民又焉肯任令侮辱士類現在案已解郡童迥如果受傷必未平復府憲陳愛才若命嫉惡如仇一經騐訊屬實必不輕縱假使奉文提質自當立時將該差等解送　不稍存袒護總之此等情事必以身受者爲信耳聞者卽難免失實三言成虎一市皆驚該舉人等事隔旬餘始有此禀或者傳聞異詞亦未可定本縣心無成見事必秉公凡在士民當亦共諒孟子云仁則榮不仁則辱刻下童迥一事榮辱止於彼之一身而無與於他人事貢生黄綱等禀尚有無顔立於庠序情願將功名註銷誓不赴試等語未免近於忿懥該舉人等皆讀書明理之人惟當靜聽上憲公斷自能舉直錯枉也著卽知照貢生黄綱等禀並發又批貢生顧澤堯黄綱蘇紹柄王萃祥廪生趙世修孫文鼎張楨王維泰增附生楊辰周聯杰華堯封沈汝福等禀後云　據舉人張仁敏等亦以此事具禀業已明晣批示矣著卽知照 
[龍門甄别]  
　　本城龍門書院現經江海關道呂觀察牌示定於本月二十四日預行丁酉年甄别凡諸生之投考者須先期詣院報名屆期辰刻齊集院中聽候點名給卷 
[無須相騐]  
　　浮屍待騐已紀報章茲悉死者姓張名阿炳在某姓豆腐店爲夥醉後悮溺潭中業已由店主認明代爲備棺收　無　　長官往騐矣 
[梟獍性成]  
　　鄉人凌德德卜居虹口凌家宅左近向以耕種度日家道小康頗可温飽近以祖遺地基浼人說合賣與洋商得價數千家業頓覺豐裕子名生齡行同無賴見父得此多金以爲一生可吃著不盡遂任意揮霍某日窺父不在竊去洋銀四百元未旬日已經用罄父恨甚痛加毆責生齡形如梟　與父互毆致凌大受傷夷因卽繕禀以忤逆控諸上海縣署黄大公准詞於昨日飭差至虹口恊同地保將生齡拘獲帶回縣署聽候訊辦 
[上海縣署瑣案]  
　　陳蔡氏控劉靜發霸贖田地前晚由蔣刺史升堂提訊抱呈陳石生投案供稱蔡氏係小的之叔母因忽惠病未經來案候質小的今年三十五歲咸豐元年曾由叔祖將此田活賣與劉姓共三畞六分得價錢十二千文同治十三年換過契據此次小的央原中向劉姓回贖詎料劉覇阻不依是以控告劉靜發供年五十二歲本邑人此田原業本係小的家之産於咸豐元年贖回况田上有墳墓九穴前曾勸小的收洋二百元田歸陳姓小的不允致被控告請爲恩訊顧樹華供稱前做洋行生意陳蔡氏係小的親戚今年六月間蔡氏備酒約原中及小的一同下鄉至劉靜發處回贖劉言並無陳姓田地且亦不能回贖當由圖董吳雲山勸過贖回二畝劉仍不允故此控請訊斷陳雲堂供稱小的之父係屬原中餘供與顧略同刺史著兩造交差會同地甲理楚覆核○黄奎言卽黄省三扭控信義花行主錢信如朱雲松等透收貨洋前晚由蔣刺史升堂集訊黄奎言供職員係本邑人在南市公義碼頭開設懋紀花行前曾到　行鎭信義花行購定棉花一百包每包四元一角二月廿一日言定先付定洋一百元後來裝運三十二包到申又付洋二百元係錢信如朱雲松同來收去自付二百元之後貸不裝來職員赶至閔行詎信義行已經閉歇除收貨付透洋一百六十餘元是以扭案請斷錢信如供蘇州人年二十四歲在英租界東京花廠爲夥已有三年今年八月中小的至閔行鎭信義行購花共定一千碱百包當付信義行洋五千六百餘元收過棉花一千一百九十餘包共計透付洋二百七十元當時寫有筆據小的與信義花行並無干涉黄奎言誣指與朱雲松串通實則小的亦被朱透收洋二百餘元現求訊斷朱雲松供稱年二十四歲信義花行實與錢信如合開並無合同四月間懋記主黄奎言向小的行内購定花一百包每包四元一角先收定洋一百元後付花三十二包又收洋二百元是實錢仁之供稱信如是小的之子前在懋記花行爲出店巳歴多年現被黄姓扭案求免波累朱寶太供本地人在懋記花行爲夥錢信如實是股東刺史得供判朱雲松不應賴欠著限日繳洋二百十元飭錢信如具領錢交洋一百六十餘元飭黄懋記具領各具切結了案○高昌廟巡局函送竊鐵賊端元龍一名至縣由蔣刺史訊究端供小的係江北人在製造局充當小工祇竊得生鐵六塊卽被拘獲送案請開恩刺史判押三月期滿解回原籍 
[法界公堂瑣案]  
　　新北門外天主堂街源泰豐　麻店夥姚琪香串同航船夥袁毛狗吞没存欵洋七百餘元爲唐陸氏呈控法公堂鄭大令准詞出票提姚到案昨禮拜二堂期包探將原被告一併解請鄭大令蘭繙譯會訊應陸氏偕抱呈夫姪應敬昌及夫兄應鳳儀役案禀稱丈夫應福春向撐嘉興航船與源泰豐往來自光緒十七年至二十年陸續積欠洋七百五十元作爲存欵立有摺據按月一分起息本年六月丈夫在嘉興因患急病由船夥袁毛狗送回中途氣絶袁將存摺竊去與源泰豐執事姚琪行串同希　吞没小婦人藉此爲活情争來案求請究追質之姚琪香供在源泰豐爲執事店主馮金本年六月逝世之後伊等來店對過只欠洋八十四元有奇現在店務由主人之姪瑞卿經理回家時托小的代管大令謂爾旣爲經手必知來往帳目不得含糊大令又向鳳儀等研詰與陸氏所供略同大令得供之下著將姚琪香押候飭探吊到該店十七年以後帳簿再核原告斥退○魏汝林遣收租人周廷卿投案禀稱有地一區租與陳胡氏之夫建造房屋九年爲期今年九月三十日期滿屢向催遷一味廷　現在洋人向索地皮不得已求請押遷陳胡氏挈二子上堂訴稱租地屬實每年租價銀一百五十兩共虧四百餘兩因丈夫已故一時無力歸還求恩寛限待兒子長成再議周又禀該氏將餘地轉租他人從中得利大令遂謂陳胡氏曰爾租地滿期不還又將餘地轉 
 
 

Page 4

 
 
租獲利天下無此便宜之事著赶緊遷讓陳胡氏在堂嘵嘵置辯大令著押候覓保限十日内遷出延干未便○張蘭生控邱寶林置買粉條遷延不出請追銀三百餘兩一案經大令訊供著各邀公正人理勸旋邱寶林以張蘭生指使余子德批頰一下無端受辱求請伸寃大令飭傳一千人到案覆訊昨日堂期張蘭生偕余子德馮義章投案邱寶林呈遞字條一紙聲稱由外甥袁文海蓋印圖章與張各執一紙夫　命傳袁文海到案袁供爲司帳母舅邱寶林托蓋圖章仍由母舅携去余子德馮義章同供票在南誠信烟館繕冩並無圖章小的目見大令謂本委諭辭等各邀公正人理處何以遷延至今著仍遵前諭各邀公正人再限三日赶緊理明禀覆核奪○老義和棧主婦趙曾氏控歇夥孫明山舞弊吞帳擅將寓客存物搬去並朦保家丁張海亭出外縱逃求提追究大令准詞飭提昨日堂期包探將原被一于解訊趙曾氏伸訴前情並呈遞歴年清帳質之孫供去年九月辭出帳目一切交與吳子辰盤算清楚大令著押候原告邀同該棧司帳人來案候核○叚胡氏偕邁姑叚吳思投案禀稱昨免七點鐘在途行走被流氓吳阿福攫去押髮一枝情急狂呼幸爲巡街捕拘獲送案請訊大令以吳屢次犯案怙惡不悛著押候　號一個月責二百板贓還失主叚吳氏姑媳叩謝而退○周仲發禀稱在冰鮮船上爲水手昨晚被竊賊王德富竊去衣服三件當塲拿獲人贓　案請訊大令以王德富屢犯不改著押候枷號一個月責一百板贓交失主○包探禀稱積竊張阿仁屢次犯竊此次又在江永輪船行竊絨毯　塲拿獲解案請訊張阿仁矢口不承並稱被船上人吊打大令得供著押候復訊○法大馬路煤炭店主　柳初不知因何案件爲華亭縣關提　風逃逸大令因將店夥韓渭通禁押捕房勒令交出昨日堂期帶案嚴追韓供小的禁押捕房無從交案大令著還押限三日内速將夏交案如　遲延定將該店封閉○包探禀稱幼孩施福壽在途啼哭爲巡街捕帶回捕房解請安插質之施福壽供年九歲由口外至天津乘輪來滬大令　隨何人至此供稱　自一人大令見該孩甚爲肥胖不似落魄一流飭探查問包探禀稱此孩在捕房内能施拳捧大約在戲班内逸出大令命留捕　候登報招人　領 
 
 
 

Page 5

 
 
新出石印中西算學叢書初編告成 
是書四明求敏齋主人搜羅羣書採輯中外名人專集數百種悉心讎較選擇已經數寒暑矣得最有實用者四十五種彚爲一編如已有單行刻本槪不閳入倩上海鴻寳齋石印紙張墨色均皆精工字畫清爽無蠅頭之弊各種目錄列後○新義象法要　頌譔○同文算指前編○又通編○測量法義西士利瑪竇譯○渾盖通憲圖說○圓容較義李之藻譔○勾股義徐先啓譔○簡平儀說西人三能拔譔○五星行度解○曉菴新法王錫闡著○江愼修數學十一種○鄒徵君遺書算學六種恆星圖二幅○夏鸞翔算學四種○徐有壬算術三種○焦里堂算學五種○南海陳灃算法二種○正續對數簡法戴煦譔○代數勾股術張茂滉著已丄共計四函裝訂四十本每部實洋六　寄在上海三洋𠗊橋緯文閣廣東省緯文閣寗波奎元堂源記漢口鴻寳齋湖南愼記代售� 
[新輯体商應酬便覽]  
新輯石印仕商應酬便覽出書啓 
自石印法風行應酬尺牘之書汗牛充楝惜未各法皆備些不合時趨學者無全豹之窺爲憾是編求是齋主人搜輯羣書其有關於酬酢往來之事莫不選入分門别類各式俱全上自官幕以至士商婚喪喜慶壽文祭文輓言傳贊跋引銘叙槩文武衙門一切新任事宜奏摺信禀刑名硃墨筆之類軍營書啓帖式條欵律例精言咨移告示詳文以及官商往來信札家書應酬佳話晋接稱呼契券疏文讀祝贅禮分書關書姓氏彚考州縣異名應酬瑣事細目千餘無不詳載訂成二十卷洵爲應酬全書付之石印凡在仕商者便於取用每部十二本碼一元實洋六折劃一寄上海三洋涇橋緯文書莊發售 
[上洋新開壽康土號]  
上海壽康土號 
本號開設上海棋盤街中市朝東石庫門面自運大小洋藥照箱批發並親臨碭山四川雲南等處剔選各種上品本土零躉發售延請名司認眞法製各種烟膏獨出心裁與衆不同○計開每洋價目六層還灰○頂陳九籠膏連灰九錢○頂陳清膏連灰一兩○頂陳公膏還灰一兩四錢○頂陳小土膏連灰一兩門市陳膏還灰二兩六錢○頂陳雲士膏還灰二兩七錢○頂陳清水雲膏連灰一兩七錢○頂陳川土膏還灰三兩○頂陳西士膏還灰三兩三錢○起碼冷籠還灰三兩八錢○分别督製毫無混雜所定行情老少無欺平顧照加格外克已以圖久遠凡蒙　仕商賜顧請認本號招牌壽星爲記勿論遠近包退換回此佈 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[查拿流氓]  
　　張老雨本邑鄉人也家於虹口二十三保十六圖董家橋地方以開設小酒肆兼售烟　爲業前日之晚流氓沈　林入内沽飲醉飽之餘囑令記帳並欲賒取紙錠若干串張不允沈悻悻而去翌晨糾合同類十餘人至張處尋釁張因衆寡不敵大受侮辱旋投圓通寺巡防局喊控王壽華二尹准詞立飭局勇恊同地保前往查拿務公獲案究辦以遏澆風 
[上海巡局瑣案]  
　　前晚四更時有小竊毁南市生義弄李公館之門翩然而入竊去衣服手飾約值三百餘金事後經失主報知十六鋪巡防南局局員鍾偉臣二尹轉報總巡局昨日總巡鍾壽伯明府帶同隨役至十六鋪局會同二尹詣李公館勘視一周飭汛捕陳金查明禀覆○前者陸羽全曾由高德華徐祝全介紹以洋銀一圓借與王某昨日向王索取以致口角互扭至十六鋪巡防中局請斷曲　局員李蘭史二尹令王　洋銀如數還陸然後將兩造分别交人保去 
[英界公堂瑣案]  
　　包探趙銀河禀稱四馬路巡捕房麥捕頭臥房本在四層樓上與麥持生臥房毗連日前不知　何同時失去銀杯銀盆等十餘件旋經小的至寶善街王大吉藥材店畔小弄内某小客棧中查獲竊犯周春山向之盤詰始知各物皆伊竊得質在周浦某典肆前日往吊原贓今特解案請辦查周迭次犯竊曾解經大老爺懲辦遞解回籍未及十日已潛來犯案四馬路捕房某副捕頭禀稱此賊旋遞旋來殊爲可惡請久押以儆周供稱小的係安徽某邑人前者久押捕房故知其中門徑層駕别據情商諸慈繙譯官然後判令笞責二百板管押一年贓發還捕房收領○包探秦少卿禀稱日前小的緝獲賊犯蕭桂林吊出贓物甚多内有朝珠披風紅裙銀臂釧等物詰以從何處竊來據言向在金陵定湘王廟前朱姓哨官老像處當差適哨官老爺公出因之竊物潛逃今特解請懲辦　供稱小的係湖南某邑人主人朱雲廷老爺向當哨　此次因事至壽春尚未公返小的乘人不備作此不端尚求大老爺鑒察别駕著押候函致金陵保甲總局詢查失主俟函覆前來再行核辦○包探何瑞福禀稱天裕洋行有一西國黄牛送請某獸醫醫治被蔡安三冒名取去兹經小的查獲解請究追副捕頭禀稱查西律冒頂人名罪名甚重請重辦以儆蔡供稱小的係浙江紹興府屬餘姚縣人不敢冒名叩求恩典别駕判公發回捕房管押一月牛給失主領去○包探何瑞福禀稱周阿成陳阿福二人素以扒手稱雄昨日在某輪船馬頭上竊取某客所帶洋銀兩圓八角適爲小的所見是以拘送請懲周陳二賊同供稱小的等以後不敢再犯矣如今只求恩宥一遭别駕判令各笞責一百板枷號兩禮洋發犯事處示衆○包探沈金隆禀稱竊犯沈阿福竊取徐阿方等五家衣服銅錫器報捕後經小的查獲人贓送請究辦徐等五失主各投案領贓沈供認行竊叩首求恩别駕判令笞責一百板贓物分别給領○包探倪順泉禀稱趙長發向在洋婦温士未家富　崽前日竊取櫃内洋銀一百三十五圓報捕之後捕頭遣小的查知向之根究據言櫃上匙鑰係前雇之傭婦李沈氏所給得贓後氏曾分去洋銀六十圓是以一併送請訊究失主投案申訴前　趙供稱小的不敢行竊實係李沈氏所指使故事後分與洋銀六十圓現在小的尚剩十五圓李沈氏供稱小婦人向來安分守已此次實被挾嫌誣指别駕著分别押追洋銀一百二十圓再行　辦吊出之十五圓先行給領○包探顧阿六禀稱昨日曹桂香向奚彩林强借洋銀并糾同張紀忠將奚毆辱致身受重傷現在仁濟醫館醫治尚不知有無妨碍今特將曹張解案請究曹供稱小的係本邑人昨日向奚索欠小的亦被奚所毆張供稱小的與兩造均朋友昨見兩造吵鬧向之解勸不敢助毆别駕著一併押候奚傷痊再核○包探孔阿才禀稱竊犯陳阿福前因犯事解經大老爺遞解寗波原籍今又來滬適爲小的所見是以送請究懲陳供稱小的適有要事因之附船來此不敢久留别駕判令笞責一百板再行遞解○包探黄四福禀稱昨日酒徒顧子庭獨知沽飲醉鄉深入彳亍至胡家宅一帶向奚徐氏肆行調戲經一百四十二號華捕拘獲送究奚徐氏投案申訴前情顧供稱小的係蘇州府屬某邑人昨被奚徐氏所毆以致面上受傷别駕著卽行開釋 
[美界捕房紀事]  
　　裏虹口某鐵匠店主婦某氏有姪某甲流氓也屢向告貸久之不免生厭然不遂其意輙大肆咆哮昨日午後又欲借錢若干氏不允數語之後甲突取切菜刀作自刎之勢氏駭甚急將刀奪下幸未受傷氏卽奔告捕房捕頭諭令走街捕拘拿迨氏回甲早已遁去無蹤矣○竊賊李應龍葉阿雨二人經屠别駕判令遞解回籍昨日午後捕頭飭包探倪順泉將二賊帶往法界附致遠輪船解回廣東原籍○吳淞路長安里口某姓家有麻袋若干堆置户外二百八十三號華捕因其有碍街道唤令搬移有某甲者聞而不服與捕爲難捕遂將甲拘解捕房禁押候辦 
[上海北市絲業會舘賑公所施子英經收山東順直湖南廣西賑捐十月十六日至三十日第十二次清單]  
　　十六日鳴鶴塲葉雪航爲求次子病愈洋十元唐敬　堂子舒了願洋九元銅洋一元蕭天佑求便血速愈四元河口宋芝山倪雲軒汪衡卿三户各二元石鎭釐局程　卿氏一元○十七日　遠主人保病卽愈洋五十元濟寗州電報局楊樂庭翁由餘源蔣交來庫平銀三十兩合九八元三十二兩五錢八分作釐晏　渠爲孫晏宗元却病延年洋十元蛟川隱名氏還前愿保合家平安二十元蘇垣汪姓二元蘇州汪硯孫爲室顧氏産後平安一元○十八日求自新齋　同康莊來洋四十元姚伯欣一元福記銅洋二十元　記銅洋七元○十九日程卿　蔭書屋由源豐潤來庫平洋銀一百兩合規元九十九兩三錢一分○二十日沈世德堂元十兩池州匯通典無名氏洋四元銅洋一元○日二日樂　氏由恆興洋貨號來洋五十元沈世德堂元十兩蕭天佑求感冐風寒速愈洋十元○廿三日平江隱名氏求母病速愈棉衣洋三十元符氏春華病愈完願二十元○廿四日鄧氏還舊願洋二十元杭州許藴求病速愈十元○廿五日隱名氏洋五十元盧紫馭五十元慈　王蕭畏求病速愈二十元隱名氏求家宅平安二元平湖吳四太太一元○廿七日顧氏洋二元　全行銅洋十四元○廿八日古吳松溪漁人　姪年例建醮資移助洋二十元示病安氏十元邵門徐氏十元瑞大莊銅洋五元○廿九日如臯　堯欽募　武子洋十元嚴芷芩求子彭森平安五元金匱縣學太原伯氏爲弟　嘉資冥福四元○三十日姚杏記因十一月月建不利求　安洋二元銅洋一元○十月分共收洋二千一百八十三元小洋二十六角五分扯七三六五合元一千六百零九兩七錢三分一釐規元一百七十四兩以上計規元一千七百八十三兩七錢三分一釐銅洋五十五元二角　前共收元　　七百十一兩一錢三分七厘銅洋二百三十二元二角　疫丹二千錠正氣丸二千服保和丸臥龍丹一千瓶 
 
 
