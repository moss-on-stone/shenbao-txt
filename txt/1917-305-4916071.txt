# 1917 - 305 - 4916071

 

Page 1

 
 
   
 
 

Page 2

 
 
時評 
[名義與實際冷]  
世之善爭權利者必先爭實際而後爭名義實際未得名義實無所用實際旣得名義實不可少蓋未得名義時之實際爲他日爭名義時之預備也旣得實際後之名義又爲他日爭實際時之預備也 
中國人之爭權利則反是於其始也名義則爭之實際則棄之及其旣也實際去而名義亦隨之俱去矣此中國人之所以每爭權利而敗也是故實際與名義之關係至爲重要者也 
明乎此義可以推究近日外交時局之眞相矣 
命令 
十一月七日大總統令田友望授爲陸軍少將陳興亞授爲陸軍憲兵上校周仲曾授爲陸軍一等軍法正此令又令任命羅玉山爲陸軍第十五混成旅步兵第二十團團長此令 
又令任命田輝曾爲黑龍江陸軍第一師步兵第三團團長此令 
又令司法總長林長民呈請任命劉鐘英爲大理院代理推事應照准此令 
又令司法總長林長民呈請任命蔡銑爲四川高等檢察分廳監督檢察官蘇學海署四川巴縣地方檢察廳檢察長均照准此令 
又令陸軍總長段祺瑞呈請任命朱建璋爲陸軍獸醫學校敎務長應照准此令 
又令陸軍總長段祺瑞呈請任命王健飛爲江蘇督軍公署副官長張松柏爲軍務課課長劉同春爲軍需科科長王庇占爲軍法課課長黄翼卿爲軍醫課課長均照准此令 
又令陸軍總長段祺瑞呈請任命張鳴鹿爲貴州督軍公署軍醫課課長應照准此令 
又令陸軍總長段祺瑞呈請授林偉堂機勵身爲陸軍步兵中校吳郁文爲陸軍憲兵少校王鴻钧爲陸軍三等軍需正均照准此令 
又令陸軍總長段祺瑞呈請任命于慶陞爲陸軍第十六師步兵第六十二團第三營營長應照准此令 
又令陸軍總長段祺瑞呈請任命鄧金發爲陸軍第十五混成旅步兵第一團第一營營長劉惠心爲第二營營長楊葆勝爲步兵第二團第二營營長竇金印爲砲兵營營長均照准此令 
又令陳顯源給予三等嘉禾章此令 
專電 
北京電日美協商結果美認日在華有特殊利益現駐京日使已將美國務卿與石井特使往復照會録送我政府八日下午四鐘北京電日美協約公文已由東方通信社發表要點美日政府各承認領土接近之國家當然發生特殊之關係暫以美政府承認日本在中國有特殊之利益至其接壤地方爲尤最並照日政府聲明保障中國領土主權完全存在於他國通商斷無不利美政府及日政府聲明毫無侵害中國獨立並維持門户開放及商工事業利益均沾主義否則無論爲何國所獲得兩國政府均一致反對八日下午三鐘北京電日人順天時報論説載日美交換覺書已得中國政府滿意余因此特訪外交當局據答日美於本月二目在華盛頓交換覺書至四日駐京林日使始通知我國我政府至今日止並未對於是項覺書表示滿意與否之態度八日下午九鐘 
北京電政府對日美覺書將有表示惟現正愼重研究中 
八日下午九鐘 
北京電協約國七使對我希望條件已有正式表示關税改正要求例外辦法賠欸仍延期五年惟管理敵人租界尙相持未决八日下午四鐘 
北京電某使館接廣州電陳炳焜不交缷李耀漢未敢接任陳言待陸來預備交代陸於四日自南甯赴廣州又程璧光與李反對甚烈陳部下言如中央不再有示威舉動可免戰事 
八日下午九鐘 
北京電對陸命令昨晚已交印局夜半忽由公府電話撤回聞粤事有轉圜消息八日下午四鐘北京電以陸榮廷爲甯威上將軍着即來京就職龍濟光授爲兩廣巡閲使又言廣州與沙面相近關係外交聞有滋擾責成李耀漢令駐粤桂軍回桂令均下八日下午九鐘 
北京電粤電孫又已將大元帥讓與陸武鳴回港陸令仍主明發八日下午七鐘 
北京電陸與馮久無通電報載前日來電已交國議電由黎轉黎以絶無此事將登報聲明八日下午四鐘 
北京電龍濟光代陸爲巡閲使非桂督八日下午九鐘 
北京電川軍第二三師攻克自井榮縣合賞五千元電中行轉給八日下午四鐘 
北京電川軍報告攻克自貢二井顧品珍亦來電言攻復自流井唐繼堯入川亦有電報告均爲奇聞八日下午九鐘 
北京電湯薌銘有任湘鄂運輸總司令説八日下午四鐘 
北京電水災借欵五百萬係日本實業公司貸出由熊督辦報告府院交國議通過八日下午四鐘外電 
　北京電美國國務卿藍辛氏於十一月二日致石井子爵之原文如下敬啓者美日兩政府互有利害之問题關於中國者近經吾輩會談已得同意兹將余關於此項同意之了解謹通報閣下焉爲鎭靜近來時常流布之有害風説起見吾輩皆信宜將美日兩政府所抱之願望及意嚮一再宣告於衆土地之接近輒發生兩國間之特殊關係此爲美日兩政府所承認者是以美政府承認日本在中國有特殊之利益而以在與日本所屬相接之地方爲尤甚雖然中國之領土主權仍當無損而日政府屢次宣佈之保障謂日本地理上位置雖予日本以此種特殊利益伹日政府不欲妨害他國之通商或蔑視從前中國在條約上許與他國之商業權利此種保障之宣言美政府全信賴之美日兩政府否認有以何種方法侵犯中國獨立及其土地完全之宗旨兹再聲明美日兩政府願永遠抱持在中國所謂開放門户及工商業機會均等之主義再美日兩政府互相聲明凡任何政府獲取特殊權利可損害中國獨立及其土地完全或妨碍任何他國人民所應在華完全享受之工商業均等機會者美日兩政府皆反對之七日路透電 
東京電石井特派大使與美國國務卿之間交換公文業於今日七日發表其文如左美國國務卿致石井特命全權大使公文兹謹奉書閣下敬陳者貴我兩國政府關於中華民國均感有利害之諸問題本官近與閣下曾經會談意見旣經一致且均明白了解故兹得有通報閣下之光榮閣下及本官均及欲一掃近來往往流布有害之風說起見當將兩國政府關於中國之所懷抱之所希望及其意嚮再行公然宣言方爲得策合衆國及日本國政府均承認凡領土相接近之國家間有特殊之關係故合衆國承認日本國於中國有特種之利益而於日本所屬接壞地方尤爲其然中國之領土主權當然完全存在合衆國政府以日本國其於地理的位置之結果有如右之特種利益日本並無不利他國之通商與偏頗之待遇及蔑視條約上中國從來許與他國商業上權利之意蓋日本國政府纍次之保障全然可以信賴也合衆國及日本國政府聲明毫無侵害中國之獨立及侵害保全領土之目的且聲明兩國政府常於中國维持所謂開放門户又對商工業機會均等之主義又凡特種之權利又特與侵害中國之獨立及領土之保全或有妨礙列國臣民或人民商業上及工業上完全享有均等之機會者兩國政府不問何國政府有是均得反對互相聲明本官以貴我雙方意見旣已一致明白了解故對前記各項希望閣下之確認兹特謹向閣下表其敬意敬具一千九百十七年十一月二日華盛頓國務省羅波德蘭辛石并特命全權大使覆美國國務卿公文兹謹奉覆閣下敬陳者關於中華民國貴我兩國政府共感 
有利害之諸問題閣下近與本使會談意見旣經一致且均明白了解本日承以華翰通報拜悉一是兹遵本國政府之訓令奉覆閣下左記一切均得了解確認此誠本使之欣幸以下本文與美國國務卿之公文同從略本使兹向閣下謹表敬意敬具一千九百十七年十一月二日在華盛頓日本帝國大使館特派特命全權太使子爵石井菊次郎 
東京電本日海軍省發表如左此次帝國特派全權 
 
 

Page 3

 
 
大使隨員及帝國海軍代表者與美國海軍代表者之間爲對德國及其與國逹協同之目的在太平洋關於海軍協同作戰完全滿足協定成立八日 
以上東方通信社電 
戰電 
俄京電克備斯基氏今日在臨時國會演説謂暴烈黨如圖佔奪大權擬卽遏制之請國會贊助此舉又論及軍工代表會幹事部圖佔大權謂該部以軍械分給工人故政府現視俄京之一部分已在叛亂中而不得不設法應付之左黨至是以嘲笑之呼聲亂其語克氏乃迴首向左黨大聲言曰政府寗死不願休止保護國家之滎光與安全也國會繼乃討論克氏之請求波爾士報載稱波羅的海艦隊委員會因海軍總長不允交出前皇游船竟自以武力佔有之政府請缷任陸軍總長佛克化夫斯基氏離開京城各報謂佛氏辭職後統兵員將有重要更動莫斯科織工三十萬人同盟罷工六日 
倫敦電昨晚俄京電稱彼得格勒境陸軍參謀處與軍工代表會革命軍政委員會今晚開會討論以民治黨參贊軍務問題軍政委員會因聞彼得格勒總督曾於夜間調集都城四周之兵遂怒而散會且勸軍隊勿從命令加以克倫斯基氏復封閉暴烈黨報館三家守舊黨報館兩家大局乃益擾攘今日下午五時當道命將工人寓區通都城中央之橋梁拆斷並停止電車之駛行全城現由忠於政府之軍隊嚴密防守七日 
倫敦電今日下院開議時自由黨議員里士斯密斯氏提出决議案謂恢復比國獨立退還所佔土地二事如果有滿意之保證則當即行談判媾和而以公允解决亞爾薩斯勞蘭之自由問題及設立避免戰禍之國際機關爲根據全院後作秘密討論卒以二百八十二票對三十三票打銷里氏提出之决議案六日 
羅馬電意國公報云意軍因太格里亞孟土河水淺難守現依序向里佛里文柴退走意飛機飛船屢以炸彈擲繋修理橋梁與渡河之敵軍七日倫敦電每日郵報自意軍大本營來電謂本月五日敵軍斥堠隊已抵太格里亞孟土河西十二英里之瑪里亞哥鎭七日 
華盛頓電美國運兵船芬蘭號一二七六噸　回美時中魚雷但仍能駛抵某外國口岸六日 
要聞一 
[美日新協約之西報評論]  
八日字林報云美日兩國在華盛頓所成立之協約兹已正式通告北京者其充分範圍今以未得詳細情形故未能加以適當之評論但就所可見者言之此項辦法未始不可歡迎此約成立於華盛頓而非成立於北京是以未曾直接言及英國按遠束事件英美兩國早已密切接洽此次美日間之磋商其種種手續當已爲駐美英使所深知矣今日本在中國之特殊利益美國承認之而美國對於中國幸福之特殊注意日本亦承認之美日有此相互之承認從前兩國間之誤會遂因以掃除此即美日協約之要點也寺内首相主張中日兩國間宜敦篤友誼增進良感今之協約卽視爲美國對於寺内政策深爲信任之表徴亦無不可近來中日衝突未嘗無因日本如欲撤除此原因而釋華人之疑忌則與中國親善之政策當行之旣久而後可也 
八日大陸報略云華盛頓及北京來電皆佈告遠東問題美日兩國已有成議之重要消息此約前途之關係重大若何吾人未能知之綜之全視日本如何解釋或如何實行耳美國一面得保全中國主權之保障一面承認日本因地理上與財政上關係而在中國有特殊之利益此乃顯然可見者數十年來日本奮發自强當中國酣睡不醒之時已獲取此種特殊地位無論他人承認與否日本固已保持此地位並於不得已時奮鬭以擁護之矣今得美國之承認未必於時事實際上發生特殊之變遷察日本之所以得此特殊地位者多半由於中國之不振苟中國不自改革不自醒覺而成有特性有目的有能力之國家則日本將繼續有此地位矣中國土地完全美國已得日本之保障然美國能爲及願爲中國出力者並不以此爲限度但若中國自已不一心一德决計圖强則美國安能有所作爲哉卽英法等亦不能助也 
[小川平吉之中日親善談]  
此次來華游歷之日議員小川平吉氏日昨去津曾撰有離京感言一篇其文云予此次來京頗蒙中國官民歡迎不勝感謝之至予於十年前曾一度游歷京華以今較昔其物質的精神的進步歷然可觀無任慶賀尤可感者卽中國官民皆以中日親善爲實際問題深爲注意之一事當余在京時關於日本官民之對華意嚮時受誠意之質問詰難若是卽中日親善問題在中國已超越形式而入於實行境域之左證兩國之間已無所用其隠諱是者自是非者自非要當互相規諫改正在日本因急激進步之結果具國民之思想亦大有複雜混沌之情勢從而日人中對於中國或蓄侮蔑之意或抱侵略之想然在政治家中作斯觀念者敢云絶無年來全府縣之地方政治團體間亦皆惟兹中日親善之意是認大有風靡全國之勢將來如前述之誤解當可漸次斷絶根株甚望中國亦力除疑懼之念及排斥之舉現中國有識者似亦漸次諒解從此一般之誤會或將漸次冰釋此次最與子以深感者爲滿洲山東及福建之事件蓋在中国之一部人士似多有一種疑懼甚疑日本有侵略滿洲領土之野心然試問今日日本奪取滿洲領土於日本東何所利耶第一就財政上觀之爲不可能之事第二鎭壓滿洲中國人之反抗亦頗非易易第三若起中國大多數國民並中國政府之反抗提携親善之根本將從此打破深懼有誤東洋大局第四乘兩國背反之際歐美勢力難免不因之侵入深恐破壞日本保全中國之大方針必欲干犯如斯之大不韙而將滿洲編入日本者其理由果安在哉日本之目的在就自衛上之必要以圖發展苟得充分之保證於願即足又何佔據領土之是求且亦萬無無故侵犯他國主權之理此等推測中國人苟熟思日本所居之地位即可明瞭矣故各地屢次所發生之事件日本自應力謀預防之策固無待論中國方面亦應一致預防共同維持平和苟兩國之政府及國民之先覺者各以大局爲念力謀兩國之親善則此不幸之事决不再現也中日兩國非但在政治上經濟上思想上有不可分離之關係其在地理上種族上亦猶唇齒輔車之相依苟此方若受强國如德國之支配則其他方猶能獨立安全否耶故彼此相提携以吾人所唱導之相爱相敬相利之六字爲標準維持東洋之大局增進亞細亞之文明則又不僅兩國人民之幸福已也今觀此次歐戰所謂小國之獨立云云所謂人種之結合云云悉欲離於不自然而歸於自然也中日親善乃自然之大勢苟背此自然之大勢而行必致兩國前途日趨黑暗余此次來京親見中國大勢已傾向於自然之徑路且將漸次實現故余之離京實有無窮之厚望焉云云 
[湘桂問題之閣議消息]  
今日六日爲國務例會之期段總理昨晚特召張遠伯秘書長至府學胡同本宅密商本日應行提前討論案件其最重要者仍爲湘粤兩省之軍事問題關於行軍計畫或有變更之處其他例案則有財政報告多起至周道剛爲劉存厚請復職來電旣經元首封交或亦當就本日提出討論又一消息云今日議案之重要者爲續議財政部提出之改正關税問題及湘省傳督軍拍來緊要電報一件其餘例案八九件均無甚重要云又據某方面傳聞昨日國務院迭接湖南傳督軍密電均關軍事緊要問題内容不便宣布段總理昨未進院所有軍事上緊要計畫俱由徐樹錚次長與張秘書長商辦聞徐君昨日自晨至晚均在國務院辦公至下午五時半始偕張秘書長同往府學胡同段宅報告一切今日之國務會議將有關於湘事之討論又據一方報告陸巡閲曾有要電致總統府對於粤桂湘各事均有所表示此項要電亦將付今日閣議更得確實消息政府對桂其預備之候補督軍固爲龍濟光尙有在桂多年具有一部分力量者則預備爲桂省長均已徴得同意惟目下發表與否之關键全視陸巡閲之態度如何而所以必待陸氏之表示態度者則非但内閣方面多數主張愼重卽總統之意亦似傾向於愼重方面然則今日之國務會議其議程所列固僅有財部提出之國税條例等項而關於湘粤問題則大有可以注意之價值云云 
[湘南戰訊之别報]  
英文楚報載長沙某洋行辦事員於十一月一日致其漢口主任函云南方事變情形兹聞之較詳特録以報告北軍地位視前爲佳衡山已入北軍之手朱亭與衡山皆駐有重兵北軍志在包圍衡州之南軍迫令於降戰二端擇一行之中央政府本具此志北軍之陣式似可徴實此説北軍現由湘江取道衡山以攻衡州其主軍面衡州列陣距城約三四十里跨江而東西伸微具直線形其取道湘潭湘鄉以赴寳慶之軍於惡戰之後已設法進據寳慶此軍之目的不在攻撃衡州而在向南直進或欲在祁陽截斷南軍之交通第三股軍隊屯集醴陵刻奉命遵陸馳赴攸縣大約據守攸縣之南軍不足一旅三路北軍之情勢大旨如斯兹聞第四股北軍將由江西入湘謡聞如是未審確否若果有此軍並能趕速進行取道水口墟直入永州之正東而與其他三軍聯合行動則南軍在衡州及湘江上游之地位將甚危矣衡州本境未必有戰事湘督曾以此語告知英領事惟從他方面探得消息據謂往攻衡州之北軍司令已遣人轉告南軍限其四五日内退至衡州城外南軍退則衡州可保無恙但若南軍據守不退則衡州將毁於砲火想南軍將弁多係衡人未必願將梓里付諸一炬且從軍事點言之南軍若據守衡州亦未必能獲重大利益也迤南山道崎嶇南軍埋伏其間不易偵視故北軍愈向南進則其困難愈甚南軍以散兵在山間扼守北軍所必經之要隘北軍於此受創頗鉅湘督因此特請派飛機助戰今已到飛機兩架不久將出現於戰地矣 
英文楚報訪員十一月一日長沙通訊云衡山方面官場絶少消息但知僅有北兵駐紮該城而已某鄂人頃自衡山來此據稱該處有民船數百艘不能移動皆北兵所拘以待調用者江中商業全停衡山與衡州之間今無一船可以過之道旁房屋什九無居者牛羊牲畜宰食一空寳慶民團近奪取官銀行之欵後宣布獨立繼乃逃往渠江新化山地欲迫縣知事宣布獨立該知事逃入瑙威敎會於是軍隊乃刦掠其住宅及城中數處後事未有所聞當道雖已派兵入渠江前赴新化惟一時殊難得逹衡州醫院現滿臥受傷之兵民 
[西南問題之王周兩電]  
昨據公府傳出消息湖北督軍王子春日昨曾致中央密電一道除報告與湘皖閩浙蘇贛六省聯防計畫外並詳陳解决西南時局意見大意係主張勿與唐陸兩氏破裂以留轉圜之地步聞元首比即封交國務院以爲今日閣議討論西南問題之參考又聞劉存厚於三日曾有報捷電報拍來昨日政府始接到謂已將貢井克復且奪獲軍用品頗多斃敵亦不少兹從某方面覓得劉之原電録左攻克榮縣飭隊尾追情形迭經東電詳陳並經一面進攻自井在案頃接東路司令汪旅長可權冬午電稱東日率本旅及第三旅鄧錫侯所部全體由威進攻是日將威屬鴨子灘廟兒冲觀音扁新盛場李家山余家壩等處敵軍騙逐至界牌附近厚擬今晨拂晚攻繋因見該敵搆築工事乃命陳團夜襲至今晨寅刻敵勢不支約向自貢兩井敗退權督率鄧陳羅各團分路跟蹤進擊於午刻將自貢兩井克復奪獲大砲八尊步鎗百餘枝砲彈百餘颗小鎗彈數十萬並軍用品甚多生擒敵軍百數十名撃斃無算現敵向富順叙府敗退刻正追撃中特電馳聞等語查愼軍此次以全力固守榮威頑强抗拒迭經挫衂退向自貢兩井所有利器爲數尙復不少足見敵軍實力充足勢燄梟張逈非尋常可比仰賴德威連克堅城現復自貢鹽場並大加懲創實足以寒敵膽而振國威除飭　旅鄧團派隊相機追撃外謹電馳陳伏乞察核劉存厚叩江印 
[北京短簡燕生]  
内閣改组説之眞相鳳凰山礦與内政外交 
自外交總長汪大燮氏因盧護軍使之一電報而病始則僅言患喘繼而言心臟膨脹遂進法國醫院於是乃有外交總長辭職之説而一方面則言汪外長非但不出於辭職病體稍痊亦即不復請假此種不同之紀載表面觀之均甚平常然所以鼓吹汪氏辭職者實含有政治上之三種意味一汪果辭職則外長易人段内閣閣員乃開更迭之端二外長更迭則或以梁財政轉外交或以曹交通當外交之任而財交兩部遂有其一可爲活動之地三財交更迭則漸交可及於内務農商而某方面所謂理想的内閣將可期於實現此由更迭外交爲發軔點以逹改组内閣之目的之徑路也 
甲方如此乙方似已覺之於是爲防禦之策第一即先不令汪氏辭職且汪氏何人亦豈肯便辭職者故最近兩三日内上述之徑路又已改途而易轍適當鳳凰山礦問題發生農商張國淦以礦事當然屬於農商而炙手可熱之某權要則居然以鐵爲軍用品之理由似不容農商總長之置喙張氏前次之請假雖言養病病在此耳連日以來某權要嗾其機關報纸攻撃張國淦不遺餘力一方又進言於段總理言張氏如何如何不聽説話蓋又以張爲目標欲從推倒張氏以推倒其餘閣員而又可以逹其不惜舉鐵礦與人合辦之目的張之位置正在岌岌其第一候補者卽爲陸宗輿前次段閣在津將成時名單中農商本爲陸宗輿此又最近攺组内閣之眞相也但此種計畫是否可成尙屬疑問其一段總理現在尙無此種主張其二張國淦雖爲討論會派與研究會派不相融洽然此時有兩派聯合以防禦某權要之傾嚮其三鳳凰山礦問題張氏以爲旗幟輿論界外交界不得不與以同情張氏雖危尙不易使之下台以去惟某方而旣有此種計畫手執最高權力待時而動陸宗輿王揖唐諸人活潑於内梁士詒大財神興風作浪於外改组云云雖不中不遠矣 
[南京快信]  
聞粤省形勢又變李耀漢通電各省宣言無逐陳炳焜意 
湘省總副司令王汝賢范國璋有不睦消息政府遂擬改派盧永祥爲總司令現聞盧不願離松滬護軍使職此議已作罷 
中央電督署迅調二旅以備討滇閩李厚基昨電饒總司商調艦赴閩助防鄂督軍王占元之代表楊文愷昨已乘津浦車北上又龍濟光之代表周德培昨由寗乘晚車赴滬聞倪嗣冲之病已漸愈馬連甲統領昨乘利濟兵艦赴安慶省城 
某要人日前電京質詢軍械借欵内幕聞中央昨已復電解釋謂係買賣性質其中一無條件亦無抵押云 
上海特派交涉員薩福懋調京有改派丁士源繼任消息 
李督軍昨日下午一時召集上級軍官在西花園開軍事會議 
李督軍擬訂秋操戰備條例不日頒行蘇新參議員沈惟賢昨電軍民兩署稱已抵京王立廷汪乘忠藍公武孫潤宇四人證書均已轉給六日到院投到 
省議會第二次請求開臨時會之電中央尙無復電錢副議長昨又由蘇來省進行一切中央以庚子賠欵向由各省分攤滙京現該欵已經緩付昨特電省暫母庸滙齊省長以實業科名目撤銷除將科長金其照改稱實業諮議外其實業科員袁雲慶劉鍾璘鮑克愼等均改稱佐理 
海關税務司對於洋貨進口載運滬寜津浦鐵路擬訂暫行章程六條昨已曉諭浦口商埠局會辦温宗堯昨晤李督軍商辦開闢商埠事宜 
李督軍派赴天津祝徐東海誕辰代表謝傳安昨已公畢回寗 
李督軍以軍士前在興桂堂妓院滋事特令江寗鎭守使齊燮元會同軍政執法官從嚴訊辦聞將賠償損失 
蘇州警察廳長崔鳳舞昨來省謁齊省長禀承要公晚車即辭回蘇 
江蘇省立第四師範學校今日開第三次運動會 
直隸水災籌賑會昨函軍警政商學報各界領袖請將前領水災籌賑捐册連同募欵解繳又聞各縣知事募集賑欵一千元或二千元者三十餘縣均繳籌賑會核收滙津 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陸使來粤聲中之粤局平生]  
虎方捕鹿據其穴其今日湘粤間之謂矣自湘南戰事發生南軍方面一切器械全恃粤省爲接濟京政府决定以武力爲解决但雖用武力而湘省恐未易蕩平故目前改變方針又轉由粤省着手粤省軍隊錯雜不相统一人人有競爭權利之心其事實無可諱言故京政府圖粤卽利用其互相携貳而粤局遂有分裂之象此番圖粤以某大財神爲領袖機關設於香港手段非常敏活其運動軍隊之法仍如癸丑歳驅逐陳炯明一般其奔走運動之人物亦係癸丑歳有關係之人眞可謂運動大家駕輕就熟矣故説者謂此次粤局收功財神必將登台財權必將復握日來該系中人眉飛色舞舉欣欣然有喜色矣某系運動軍界實從警衛軍入手因警衛軍统領尙有粤籍軍官數人於是持廣東者廣東人之廣東一言而廣東主義遂印入於思想單簡之軍人中一撥而即動故軍界中旣派有代表晉京而粤中又有統領團秘密同盟此事喧傳非一朝一夕矣現在事機成熟京政府已正式委任李耀漢兼督軍莫擎宇會辦軍務李福林爲廣惠鎭守使自電文傳到後粤人心理分爲兩種其一深抱悲觀以粤籍軍界要人無甚實力未必能制馭一切而客軍衆多恐難免於大局糜爛其一則深抱樂觀以爲粤省爲財賦之地向來軍隊皆出於運動有財運動卽不難於解决今如某軍亦屬客軍現聞亦受運動實屬出人意外將來局面不難收拾兩種議論不同究竟粤局能免於糜爛否目前尙難預言也當京令傳播後二十九三十兩日局面最爲危險謡言極多省長李耀漢匆匆回肇軍署亦加緊戒嚴聞某夜開軍官會議有某高級軍官主張立行發令收繳某粤軍器械幸陳督力爲制止以爲當此四面楚歌不能以現有勢力障此狂瀾若一發難收更爲不妙故力主將位讓出而粤籍某軍統領權利心重又欲聯絡某客軍首發大難以驅逐某得勢之客軍幸海軍程璧光知之以桑梓治安爲重又力爲勸止故雙方均無事變發生而李省長聞謡言日盛又急由肇返省李本八面玲瓏人極圓通於各方面皆爲周旋而陳督亦以地方爲重聲言將親督師援湘决將高位讓出并聞有某代表到港亦爲之道逹衷曲而陳李更會銜出示安民故人心賴此稍爲安謐但此督軍問題究竟將如何解决李省長謙讓不遑决未必敢接此重任陳督雖言願去而亦須待有接替之人聞陳督已迭電陸巡閲使請示辦法粤東商會又已致電催請陸使東下以解糾紛而陸吏三十日通電聲言十一月一日統率親軍各營移駐梧州以便兼顧兩省作後方之策應又委派顧問郭椿森曾其衡兼程東下銜有重要使命據某署消息陸使旬日内必至粤垣一行聞陳督已派師長陳坤培兼程赴梧迎候陸使久不來粤今於風雲日急時而有來粤消息其果有應付時局辦法乎又兩廣聯軍司令總參謀鈕永建前擬隨營出發兹聞鈕氏於三十一號復由桂省來粤作重要之磋商不知計畫何事而民黨方面則暄傳陸榮廷將與軍政府携手矣聞軍政府自聯軍總司令譚浩明親率大軍援湘後以戰事日亟西南各省風雲日益緊急特派粤籍國會議員李茂之代表前往南寗謁見陸巡閲使道逹一切昨李氏經已回粤報命據云陸巡閲使稱從前輿論謂吾輩態度不明現在譚月波經已入湘兩粤軍隊均已次第出發對於段政府均已一致聲罪致討務求逹到目的而後已自後望與諸君共同携手切勿存猜疑之心又云陸巡閲使亦將不日就元帥之職云不知其言果可信否也 
[解决粤督軍問題]  
陳督軍自得京政府任免粤吏消息後即欲解除督軍印務自任援湘總總司令督師出發乃督軍一席讓之程璧光而程不受推之李耀漢而李固辭迭電陸巡閲使請示以資取决頃得陸榮廷三十一夕覆電謂粤局内容紛糾内憂外患交迫事勢至此對外對内均應積極進行勢難中止務祈悉心妥籌善爲因應廷卽夕動身魚日當可抵梧届時專候會商以策進行云云觀此則粤中大事仍須陳督西上與陸使妥商方能解决又聞自督軍問題發生後陳督軍曾親赴海珠海軍辦事所謁見程總長請出維持俾缷仔肩領軍出發爲國馳驅程氏已面爲推却經陳督力請维持以顧西南大局磋商至夜陳督軍回署旋電知陸使昨陸氏特復電來粤贊成内有謂程公老誠望重粤督軍一席深慶得人望公出而維持西南是賴等語程接電後有粤籍軍官數人趨謁談次力懇勉任艱巨保存桑梓惟程氏仍未表示意見云惟又一説則謂陳督軍昨接電傳免職後即拍一密電與陸巡閱使有所商榷内容極秘其詳不可得惟聞陸使昨日復電中有段政府此種對待手段早在兄意料之中吾弟旣發難於前自宜堅持於後無論如何爲難兄自有把握幸勿因此介懐等語觀此足見外間所傳陳督軍督師去粤之説又不足信也 
滇軍海軍各長官因廣東督軍問題曾集議解决方法兹聞滇軍已有電致陸巡閲使對於督軍繼任問題具體的有所表示大致主張熟識粤情而又公平正大者爲最合格而桂軍各將官又有電催陸使來東解决此事故陳督軍能否遂其督軍援湘之志與各方面惴測之詞須俟陸使一言乃能决定 
[粤桂援湘軍之種種]  
兩粤聯軍總司令譚浩明昨日有電來粤謂三十一日已抵桂林准明日卽啓程續進計期五日可抵永州云 
武衛軍司令馬濟昨率所部由省出發取道韶境入湘沿途由兵站委員妥爲接應二十八日已抵平石旋據前敵邱司令諜報以衡陽前敵規復衡山後業已改取攻勢株灃方面刻經節節進攻湘鄉攸縣兩地現有北軍窺伺欲以偏師南下襲撃牽制後軍株州解困之計請以輕便步軍兼程進駐攸縣以取醴陵湘鄉方面已有趙恒愓賁克昭各率步砲三營築壘防守敵軍雖衆萬難飛越可無府慮等語馬司令據此昨已選撥步隊三營先期取道郴州其餘砲工辎重各營隨後繼進又聞馬濟由省督帶大軍出發赴韶在樂昌駐紥兩日旋遣帮统卓瀛洲先率兩營向耒陽進發與衡山邱部聯合作戰馬司令亦隨後進發業於二十八日行抵宜章俟休息一兩日卽行前進現零陵劉鎭守使衡山賁旅長均派代表至郴州兵站部迎師 
粤省援湘各軍連日陸續出發者有邱渭南四營馬濟三營陳德春兩營陳績先兩營經已先後抵湘遄赴前敵兹聞第一軍馬司令爲劃一進行起見特在郴州設立護國軍第一軍總司令部以便指揮調遣 
武衞軍副司令邱渭南前由衡陽拔隊開赴寳慶與傳軍三十九旅搏戰竟日邱副司令奮勇前驅故能奪獲陣地寳慶牛環舗各要嗌賴以保全惟是役後外間傳説有謂邱之左脛曾爲流彈所中已受微傷者頃據軍署消息則稱邱電祇述戰勝情形於微傷左足一節并未提及想係傳聞之誤云 
粤省護國第一軍司令馬濟所轄邱渭南唐紹慧卓瀛洲等部先後出發邱唐兩部除於日前電告抵衡外其餘卓部兩營於二十五日始由宜章開拔業於二十八日進駐耒陽隨奉賁旅長電令調赴衡山前經與北軍接仗二次 
聯軍總司令譚浩明以湘南前敵迭據粤桂兩軍電告俘奪敵械甚夥除擬訂章程厚加奬勵外昨并通行粤桂各軍司令轉飭各團營所獲敵人鎗砲子彈曁一切辎重物品均須列單呈解聯軍總司令部按章領賞不得隠匿不報 
欽廉鎭守使沈鴻英抵省後經在舊廣署設立行營留省勷辦軍務現沈使奉譚總司令兼任護國第三軍總司令特將所部調集省垣按照第一第二兩軍編制辦法改編妥協俟日間各方軍事略定卽督率出發 
護國第二軍現雖决定暫緩出發惟一切進行仍尙積極籌備該軍總司令林虎原任陸軍混成旅長其司令部向係設置於東提舊官纸局昨因第二軍组織就緒特即在此設立第二軍總司令部此後凡辦軍中各事即以是處爲總樞紐當經分别函行各機關一體查照南寗有信來粤據言湖南陸軍旅長張中將其鍠係譚延闓倚重前因湘省風雲日亟曾派爲代表分赴粤桂求援近日聯軍司令譚浩明以其熟悉湘省情形特聘爲軍事高等顧問張氏頃已就職并率隊一連提前出發以作鄉導桂省援湘第一軍司令韋榮昌感日二十七 
確抵永州所帶軍隊約有四五營隨帶開花砲隊兩連機關鎗隊一連子彈數百箱軍容甚盛因永州以上山路崎嶇軍行遲滯日來衡州各處防務加緊急待後援擬於明後日僱用民船由水路向祁陽進發轉赴衡州以期快捷 
廣西林俊廷電致粤垣云俊廷奉令委任廣西護國軍第二軍總司令率師援湘謹於世日率隊出發取道來安前進所有總司令新關防未奉到前仍暫用廣西桂林鎭守使行營關防謹聞林廷呈叩卅印川滇軍爭奪内江情形 
（重慶通信） 
重慶日前宣佈戒嚴係因對德宣戰特防德僑潛進消息故檢查郵件亦只檢查外國人之函今兹川滇開戰渝城風聲文緊故周代督與滇軍宣戰之日亦卽依照戒嚴法第十五條之規定於戰争區域内宣佈戒嚴自十四號以來由瀘至渝之水道甚爲吃緊周代督已派第二旅防江津該旅旅部亦移駐江津王旅長裿昌日内卽由渝出發紥渝長安寺一師第三團王團長奉令開往江津已於十七號拂曉統率全團出發運去子彈不少某商由綦江到渝談及第一師軍隊於十五號開至龍岡距渝一百二十里防堵異常周密黔軍雖紥過分水巔距龍江僅三十餘里而該軍薄弱必不再往下行一師軍隊開至龍岡又聞係護送黔軍之協餉銀數挑因黔督劉顯世來電願將該軍到龍岡接銀約有兩連之譜駃馬三百餘匹騷擾異常頃據龍岡人云昨十七號該軍尙未退盡中央撥給周代督子彈二十萬日前由蜀通已裝運來渝并聞該輪载兵兩連十四十五日江津中白沙之滇軍傷亡甚衆川軍一師第四團聶文光團長親自督戰渝報載十五號督軍行署接内江來電稱今晨三師張鵬舞團長在内江前方與滇軍血戰歷五鐘之久攻撃異常猛烈已將滇兵撃退此次滇軍係利用内江富順小河一帶之土匪故不能支我軍隆昌援軍現已到内又向前方追撃云云近日軍報擁擠商電壓積中路電訊刻亦阻滯寄成都電者多未收發十八號鍾師長由資州來電云萬急周代督鑒滇軍陷内望門掳掠殺人姦汚暴愈虎狼婦女不准出城男丁徧身搜索逃難人民紛紛起訴全城受災慘逾成都道聞之堕涙撫之疚心一息尙存誓除民賊全部憤激力圖痛剿立時進繋鵠候確示偕賦同仇並希各勵前方將領奮勇慎密以圖之至要至要體道巧印内江失陷已見鍾師長之電聞係十五號滇軍猛攻川軍始暫時引退自十三號内江開戰至十五號滇軍死傷二百餘内有營長一人連排長數人川軍亦死傷數十人内江陷後資州紅十字會馳往救濟難民出險者數千人十六號内江北門戰事甚烈張支隊長曾連勝滇軍聞張之武器甚足有機關槍六挺山砲三門三師第十團二營營長楊懿修在内江作戰甚猛身先士卒因以受傷昨二十號晚回省就醫頃聞内江滇軍死傷過多不能鏖戰放火敗出内江惟未得確實函電確否再誌又一消息川軍已將内江方面之滇軍困圍駐在安岳之川軍三師張團之部隊已在周里場集合進攻内江縣知事已逃糖税局長蒯光榮避敎堂内旋已出縣城回省征收局長陳師亮避至資中局欵被滇軍劫失二千餘元 
[蜀湘戰雲中之鄂訊]  
湘南戰事近旬日因隂雨泥滑兩軍又各待援師致互守戰線未有劇烈戰争然每次小戰北軍死亡者數頗不少一號由武岳火車在岳州開來貨車二十六輛内有十九輛並非貨物皆横陳戰死湘南之北軍屍身用麻袋裹好上繋標誌當由武昌轉船至漢口兩岸人士多見之者北軍因不識山徑不熟地形死亡頗多官場亦不隠諱惟謂王汝賢現已請陸軍部命直轄之各師旅駐紥各省者各將所有精良器械借予湘南前敵而奉晋皖各援軍又已行抵戰地軍隊旣衆子彈復充日内必有大戰穏可制勝云云且謂粤桂現有内訌湘已失援不出一月湘事當可平定此説亦未免過於輕敵矣 
川東戰事近據官電報告滇軍幾無役不敗川軍旣收復内江隆是滇軍又退出合江富順而川省第一富源之自流井原爲滇軍之根據地頃聞官場消息該處滇軍亦於艷日上月三十日敗退往瀘州自井如果爲川軍克復則滇軍在川似已失其財政上之活動惟同時又傳川邊鎭守使殷承瓛獨立熊克武軍不穏吳查辦使以川軍不敷分佈隨往北軍已多支配臨敵特電鄂督軍王占元命前允撥助之第九師卽黎天才所部十八旅趕速入川該旅本早已預備動員因川人不願吳多帶軍隊鄂省又乏兵填防故遷延未能開拔兹吳促其速行必川局愈爲糜爛川軍無所藉口固不可以滇軍有敗耗即謂川事行將可了也刻聞黎天才已呈報出師統率者爲十旅旅長帶三十五團團長孫連屏三十六團團長趙榮華之兩團步兵六營並未支配砲馬工辎各兵想係政府以該軍係南軍於調用之中仍庽防閑之意另以他師砲馬編合俾其不能單獨活動耳 
[張敬堯率軍援湘之近聞]  
中央派遣援湘各軍日來過鄂往湘者不絶京漢湘鄂各路火車運送較前更忙武岳段至停售普通客票專事運兵聞奉天張作霖之兵至今僅到兩營山西閻锡山軍係一混成團安武軍則共十營刻以上各軍皆已運輸完畢安武軍司令李永成晋軍司令王儒明均於昨由漢入湘現正運送者爲張敬堯之第七師該軍最先抵漢者係十三旋第二十五團步兵一營連辦理兵站軍需人員數十名二日到繼之者爲十四旅二十七團步兵兩營及砲隊一營三四兩日到第二十八團與砲馬工辎各團營連此後將逐日開至因京漢路許州新樂河洛臨關各處橋工已經修復行車無阻與隴海聯運業復舊狀故該師並不取道長江也惟聞傳良佐以張敬堯素有覬觎督軍之心頗反對派遣張軍赴湘前此中央會議援湘計畫傳電京以遣張援湘未可由長沙湘潭以正面攻衡永應令其由湘西進兵從側面進撃蓋傳欲阻張軍至省城是以有如此主張也而張敬堯亦以自已爲都統不願受傳節制在都會議主張组爲三軍討湘南兼征粤桂以第八師第二十兩師由王汝賢統之爲第一軍張自統第七師及奉晋魯直汴各軍爲第二軍張擔任由西路進圖桂王擔任由南路進圖粤傳良佐則率湘軍及鄂贛皖援軍爲第三軍援助兩路防守湘境聞此議段亦極贊成惟張意欲三軍悉直隸於陸軍部由段自行調度遥爲指揮傳良佐則以渠係湖南督軍負有專責必須受其節制一再電京力爭張氏因此遂中止赴湘改派他人爲第二軍司令張旣不果赴湘該師援湘計畫乃隨之略爲變更聞目前祇暂抽調一混成旅由該師第十四旅長吳新田統率入湘其餘聞將權回洛陽駐紮靜俟復命查連日開到鄂省之張軍 
 
 

Page 7

 
 
並非全團全營觀其情形似抽調混成旅已成事實則張敬堯不果援湘殆已確定矣張軍繼安武軍抵鄂王子春督軍恐軍人中難免有兇横之徒已嚴爲戒備於車站分佈全營憲兵巡並命令該軍招待員知照其官其轉令各官兵不准携帶兵器入城如結隊入城游覽皆須缷除武裝並於各城門增派大隊巡查兵以資拒阻 
[贛省軍事近聞]  
自湘粤發生戰事以來贛督軍陳光遠以贛南旣輿粤地接壤贛西又與湘境毗連兩方均當要衝故對於防務頗爲注意南則駐重兵於大庾西則駐重兵於萍鄉卽九江湖口亦皆有重兵以扼門户故贛省暫時决無他虞惟根本未能解决湘粤風雲日益緊迫難保不出於用兵一途故關於戰事之設備亦宜籌畫進行兹分紀其最近之籌備情形如下 
設立兵站贛督因贛南贛西距省遼遠交通均不便利輸送頗爲艱難特呈准中央添立站設輸送隊一連在贛西贛南中間之吉安地方設立中站贛南之贛縣贛西之萍鄉各設分站以本省爲總站以便居中策應派定陳軍需長爲站長李參謀長爲兵站參謀此項經費已經財部來電由本省應解中央項下支付數萬元卽日實行添招軍隊督署軍事會議因本省軍務緊急現在軍隊不敷調遣若有戰事理難支配特由督軍電請中央添招軍隊一千五百名頃得中央覆電以贛省爲緊要區域兵力自應充足已經核准照辦現擬刻日派員趕赴直隸河南等處招募來省以期從速訓練成軍催頒軍械贛督前因本省軍費軍械均形缺乏曾經分電中央頒發現軍費經中央電省指撥二十萬元而軍械則仍未頒來特再電京催頒以前所請槍炮彈藥萬難久延兹中央覆電已咨照陸軍部刻日頒發聞日内好可到省 
召加回參謀贛西方鎭守使署參謀李钧在署供職深賴擘畫旋因李參謀熱心向學辭職入陸軍大學近因軍務吃緊須李回任以資臂助經方鎭守使呈准陳督電請中央調本回贛暫就原署參謀一俟大局平定再令回校補習政府已交參謀處核辦想能准如所請也 
緩繳電費現在贛省軍務以西南兩鎭守使負擔重責凡關於報告軍情調度防守等項電文電費其夥鎭守使當然無此钜欵可以墊付特請陳督電請中央轉交通飭各電局凡係此項軍電暫時登記簿册隨後彚繳 
閩督警電軍署昨接閩督李厚基來電路稱據沙縣電呈該處沙炎溪駐有北軍一排日前忽然譁潰携鎗逃散沿途滋擾聞將由沙北竄泰寗轉入贛境請即查拿正法云云陳督接電後除令南豐瑞金各縣軍隊嚴密查拿外并請戚省長轉各縣知事一體查拿正法 
[皖省黨案續紀]  
皖省黨案發現逮捕多人略紀前報兹將此事事實續録於左 
當黨案未發生以前軍署已迭電省署嚴予防範以免黨人乘間有所舉動省城製造廠即電燈廠軍械局亦附於此原駐有第八路第五營軍隊一百餘人九月二日三五兩營兵變後雖軍官及士分别法辦然駐該廠軍隊無所附和故仍舊駐防朱動聞有黨人某甲以該廠軍隊同隸五營可用反問計使其携貳駐該廠衛兵常某與某甲爲同鄉友某甲欲運動軍隊以籠絡常某爲人手詎常與某甲往來後知知其有異遂據以密告於某哨官協商詐爲允許且引某甲見哨官約爲同志訂期起事以便查其眞相某甲自爲得計遂日與該哨官衛兵矣飲於味蒓園及小蓬萊各酒館閲日已久某甲屢　促哨官發難并要以本月隂歷十五爲實行期某哨官以時期過促辭且誘以隂歷九月二十九日爲吳廠長良錦之弟喜期届時軍政兩界往賀可乘其不備起事自能一網打盞立見成功云某甲喜甚遂於二號招新勾結之同志與該哨官衛兵午問聚飲味蒓園史則聚飲小蓬萊某哨官藉以勸某甲酒某甲因之大醉爲某哨官車送該廠住宿某哨官以時機已至遂乘其醉而未醒急令部下暗將某甲看守已則奔赴一路統部報告由史帮統電話該廠軍隊將某甲縳而解部并按聚飲往來之人爲一夜之搜緝自二號夜至次日計被逮者有四十餘人聞其中有關係者爲唐鑄民弟昂二人葉松山弟兄三人南警署署員吳少臣西警署李書記又聯陞棧住客武哲夫萃華旅館住客倪某此外不知名姓者甚夥有經商者有謀事及訴訟者業經訊明無關如有的保准予開釋者二十餘人至稍有嫌疑者雖無確證仍與重要各犯分禁於司令部及警廳候再嚴重訊究此案發生後大通聞有不靖之謡馬統領業由蕪來省酌派軍隊前往鎭懾省公署昨亦有巢縣人託名瞻仰闖至公署儀門被拘黄省長疑其有異當交衛隊看管惟險查週身並無違禁物諭令如有妥保卽可釋放至此次告發黨案某哨官將有特拔之賞惟某哨官願以其功贖其管帶儲國良之罪究未知上峰蜂能否首肯也 
此次被逮之人現由警廳劉筠青及承審處處長李範之會同嚴訊刻下所有卷宗及各犯之供述均秘而不宣聞處置之法俟訊有端倪卽呈請督軍核示遵行云地方通信 
[松江]  
菸酒局長易人松江第四區菸酒公賣局局長張鑄奉令调省另候委用還缺由財政廳委任江蘇候補知事黄潤時接充現黄局長已於六號到局接任七號出示布告俾衆周知檢定敎員餘聞縣設之檢定小學敎員辦事處已於十月三十一號宣告裁撤所有各敎員繳驗之文憑二百餘纸及朱壽臣姜粟香等四人之前請檢定狀四纸亦已奉令於五號寄省今日七號第一區學務委員吳致祥又持非現任敎員沈鵬飛志願書一纸請求縣署續寄聞李縣長業已准其轉寄矣 
分送蟲荒表册本届各市鄉造報之蟲荒表册由縣交由新華印刷公司按鄉各印千份以資分送現在已經印就者有松江市龍興鄉錢河鄉小西涇鄉紹塘鄉白沃鄉吕蕩鄉陳家行鄉新橋鄉葉榭鄉前岡鄉等十一邪已由縣發交經征處轉交各市鄉自治員一而令知各警察區員會同各自治委員妥定傳播辦法鎭江 
陸軍秋操再誌省委陶徐蘭三君同蒞鎭江閲祝秋操兩紀前報今日七日師部舉行二次檢閲上午九時駐鎭陸軍十九師楊春普師長親陪省委赴七十五團檢閲内務午後一時考試七十五團官長學科三時考試該轉兵士　堂武學閲畢在該轉操場上講評一次省陶徐蘭三君循次演説復同赴師司令部憩息一面傳知騎砲團團長預定明日八日檢閲該團並考試該團官長學科兵士午後齊休校場檢閲騎砲兵份列式 
稽查互相更調鎭江滬甯車站稽查一職現值戒嚴欺内關係至爲重要昨經調委東南門稽查員周伯英充當斯差而已現在之車站稽查員謝慰先接辦東南門稽查事宜業於日昨奉委後互相接替矣 
[揚州]  
知事接篆有期周知事奉令調任淮隂以該邑趙知事來揚署理未到任前由張公宜代理張現充省公署總務科長已誌前報周經張運使劉統領及各界挽留無效兹張代理業 
高楝臣林士良兩君先行來揚假寓天成旅館現已擇定舊城石塔寺爲行轅定期月之十日接篆 
[南通]  
南通之新黨案本月二日前充保坍會司事之楊燕屏由任家港擬乘民船渡江前往福山爲駐港水警巡官孫梓航所悉以楊解職後當往來大江南北爲黨人通消息故派警暗防並親與話談楊稱現擬往申辦保險公司事訽其與何人相識答以周應時孫見其言及黨魁之名更爲注意盤詰楊云廣東已宣告獨立予擬由福山往蘇邀同友人往粤必可得周氏之位置孫巡官探悉其言語立即會同警備隊季隊官陸警趙巡長前赴通如棧嚴加檢查當查得楊與周氏往來信札甚多且信多隠語並有囑令去粤之信隨將楊並信札等物解送鎭守使署訊辦 
[江北]  
槍斃盜犯二人蓮水縣金岔市人張開忠單國富前由駐漣顧德揚營長拏獲解送淮揚鎭守使署經軍法處訊據供認黨人韓某委任金侍爲江北第一師長委伊爲輺重營營長隊官等職李督軍電復照准處死已於十一月四日在西城外執行鎗斃 
呈驗土匪首級馬鎭守使此次巡緝歸來浦中農商各團體紛紛晋謁詳詢剿匪情形兼致慰勞之意十一月五日清晨又有拖帶辫髮之首级四顆解送鎭署驗明示衆聞爲營長顧德揚在蓮水縣麻　地方所獲之士匪云 
[安慶]  
潰兵冒充官軍日前東流縣屬八都湖地方有形似下級軍官督率兵士多人冒充安武軍第八路軍隊意圖滋事當經該地董保來省報告懷寗縣朱知事隨赴八路統部探詢並無該路兵士赴八都湖之事當以係潰兵藉名騷擾即電飭東流縣黄知事會同懷寗縣朱知事派隊兜拏懲辦 
援湘軍隊續發皖省援湘軍隊曾由兵輪裝運兩營赴湘頃吉安利濟兩兵輪又於日前開赴當塗陳统領德修當即督率一三五各營登輪起程惟當塗商會坐辦劉雨卿農會長金子綬以駐防軍隊全體開拔地方不無空虚特商懇陳統領將其先鋒官凌子貞留駐當塗以資鎭懾聞陳統領已准如所請矣 
[廣東]  
西南要人之行蹤鈕永建赴廣西就三省聯軍總參謀職後本擬同時偕譚總司令出發惟又接到陳督急電迫復行來粤同來者有龔政郭椿森曾彥諸君昨日經抵督署聞鈕等此次復行來粤係與粤中各要人妥商調和粤事及西南大計云譚延　日前曾乘日本郵船加賀丸由滬抵香港隨卽轉輪赴桂與陸使磋商一切昨日道經梧州已轉搭電輪往昌矣 
來函 
[陳介來函]  
逕啓者頃讀貴報十一月五日新聞欄内敎實兩廳之進行與經費一節内載新任魯省實業廳廳長陳介赴東履新抵省擬往謁張兼省長不獲延見僕僕至七次始獲瞻顏色云云鄙人到魯第二日晋謁張兼省張即經接見後北並未往謁貴報所載僕僕七月六日 
雜評一 
[領土主權步陶]  
中國之領土主權今日果皆完全無缺乎自嚴格言之早於十數年前破碎無復存在矣夫任何國家其立國之要素未有不以領土主權爲唯一精魂者今中國之精魂若此則其尸居之腐臭皮囊所以猶塊然其宛在者非其自身果有若何之持殊原素持操刀而割者之吮髓吸精猶相持而未即下手耳然而中國人不自知也邯鄲夢好南柯之蟻戰方殷梁棟將傾危幕之燕巢猶閙此方也爭權奪利而必又飾以爲民爲國之佳名彼方也搆怨興兵而必號召以鄭重法制之美意究其極皆徒供神烹者之揮斤運刀以漸導其骨理焉爾矣於實際上回復中國國魂之道其奚以濟然而人尙惟恐我之一旦　然夢醒或幡然而頓思改計也於是一方謀畫一方仍以吾所自娱之虚名相與慰藉以爲中國人之所謂領土主權者原來不過爾爾吾又何必靳而不之與也嗚呼中國人凡事以名不以實此即所以難與圖存之原因與雖然已則不振人乎何尤大睦報記者殷殷以自助望中國人其意殆可深長思矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[閘北與南市分治之進行]  
閘北各紳商以年來該處商業日臻繁涺户亦逐漸增多每年負擔地方税有十數萬之鉅而工巡捐局歸南市兼轄實有鞭長莫及之憾故由沈聯芳君詳呈種種利爎要求護軍使署核准分治各節迭誌前報兹聞此案業經盧護軍使批准所有閘北工巡捐局長一席即經紳商各界開會公議以現任四區署長姚志祖久任閘北警務平日對於風土人情極爲注若承斯乏必能勝任愉快業已呈請盧護軍使轉呈省長請爲核示矣 
[諮詢商貨牌號習慣之答復]  
上海總商會復地方審判廳函云前准公函查怡和紗廠不出布疋已有年所商人於該廠停出布疋市上停止交易以後訂立定貨契約載有怡和三十二寸四十碼洋布字樣依照上海商家慣語可否作爲怡和洋行所出布疋解釋雙方旣有布三十二寸四十碼質地是否相同現在價格是否一律若價有高下其相差爲若干相應函請貴會將上開各點詳細查復等因即經查明洋布一項無論外洋來貨及上海各廠所出之貨皆有商標極易辨别惟三十二寸四十碼洋布係做麵 
粉袋之用向無商標怡和洋行經理怡和公益楊樹浦三紗廠凡向該洋行購買此種布疋但須尺寸磅碼相符向係三廠统交本日常會諮詢會董所述相同相應據情答復即祈察照爲荷 
[愛儷園第三次籌賑會五誌]  
昨爲哈同花園開竓籌賑大會之第五日即終了之期因是日添放汽球男女游客均於午後二時許紛紛蒞止入園後先散處於天演界女校書場等處至三時五十分各游客知演放汽球時刻將届羣赴倉聖大學前空地觀覽是時已由洋人督同小工將汽球週圍繋以繩索另用兩木樁分立兩側中穿麻繩將球項扯懸預備以火油木柴在地窟中焚燒使煤汽由地道佈滿球中卽可上升球之外面繞以鎗絲欄以防觀者擁擠欄外由集義社同人設桌售茶並有紗業博愛社養性女塾女子負販團等勸 
售食品國旗場側佐以軍樂助興四時將届松滬護軍使盧子嘉公廨會審官關烔之紅十字會總理沈仲禮商界如謝蘅牎王一亭等亦乘興而至汽球於四時一刻引火至五十分時由蔡柱臣張晋卿會同童子軍在揚臨時勸募當由關炯之君首先助洋一元繼而大衆亦紛紛捐助至四時五十分汽球上升全場一致拍掌軍樂迭奏該洋人本擬至極高之處後因工部局以事前未領照會出而阻止後由陳震東君一再磋商始允在園内演放故該球上升並不甚高該洋人於汽球上升時將繩割斷旋即降地惟緣放演稍遲天已昏黑故未見該球之下落並聞昨日謝衡牎君助洋五百元其摸彩處之第三彩爲永安街和記棉花號内之范淦所得計金練一條范亦當場助洋三十五元所有此次游資人數五日中以昨日爲最多計第一天收入總數一千零數十元第二天一千四百餘元第三天一千九百零餘元第四天二千零元四日門票約萬餘號昨日雖未結報其大略亦已可知兹將昨日團體且欵及青樓助欵録下團體助欵門售二百五十八元四十五角德意樓一元九十二角蘇石痴二百十角振藉餅干四元七角女書場茶票一元八十二角汽槍打靶二元廿五角許源昌四元五十二角義賑團九元三百四十三角動物院三元三十九角祝文記五十三角麗查一元一角永新一元三十四角愛財源廿四角楊嘉芳一元四十角角杏花村十二角小京班一元二十四角品樂居五元五十一角販賣團一元二十九角女子繡品三元二十八角小有天二十元天演界二十二元二百二十角一品社十六角一言亭八元十三角時雨藥房二元七角鴻運樓八元九角（其餘零星捐數從略）青樓助欵時月花陸素娟芝蘭友吟鴻小湘珠范紅玉妙紅青青麟絳仙玉兒田素雲小雙鳳紅情以上各五元愛娥香花菊仙以上各四元文琴翠花問津元春蘇影素雲林素雲林紫雲艷橋以上各二元洪花月影湘艷逢花幼雲采雲軒以上各一元 
[華商貿易銀行開幕]  
昨日卽八號爲天津路華商貿易銀行開幕之期先期柬邀官商各界前往參觀故是日來寳極盛兹將種種情形分别録後 
發起歷史該行爲完全華商合資公司於今春籌備額定資本一百萬元認亂者極形擁躍今已收足四十萬元是以擇期正式開幕其經理爲甬人陳廷孚副經理范筱珊均在商界頗有聲譽於銀行事業尤有經驗 
内部组織該行内部有職員數十餘人計分董事會監查會附文牘庶務會計等科營業科内分存欵放欵滙兑貼現儲蓄收支管庫等職组織完美條序井然 
開幕盛况該行於昨日八號上午八時開幕南北市錢業賀客數十人此外如上海總商會會長朱葆三南商會會長顧馨一曁各商業領袖董事均陸續戾止軍政各界及便丈局鐵路運輸等局均委員代表參觀由該行分别引導招待自晨至暮賀客盈門車水馬龍途爲之塞　 
營業情形昨日爲該行開幕之後一日商界習慣於是日應有大宗往來聞是日該行有大條銀五十餘條運送南京爲訂購新銀幣之用當日並收入存欵五萬數千兩現年六萬餘元元從此滬埠華商銀行又多樹一幟亦吾國金融界之好現象也 
[商請普救湘地傷兵之函稿]  
商帮協便致紅十字會函仲禮先生大鑒敬啓者本月五日據旅滬湘人函稱此次湖南戰事以衡州爲最烈死傷枕藉言之痛心近有自衡州來者據云湖南紅十字分會在戰地救護專注重北軍以致南方軍士稍受微傷者皆爲北軍所戮該會並不一援手是否有所偏袒雖不得知總之紅十字會以慈善爲主義固當本公平無私之心行博愛普濟之事乃於同一戰場之中對於傷者有救有不救其中情形眞有令人不可思議者尙望貴協會設法補救據情轉逹該總會與磋商倘有成效其受賜豈負傷者而已哉等情到會伏思貴會夙以博施濟衆爲懷海内同胞共深欽仰豈於戰地救護傷兵而獨持南北之見貽南人以口實此敝會堅信貴會赴戰地各熱忱君子斷不致如該函所稱惟旣由湘帮同人來函不得不據情轉逹可否請先生函致駐湘會員於一視同仁之中特别注章俾南軍沾沐先生之賜爲更重也 
紅十字會復協會函敬復者接展大函敬悉一一查萬國紅十字會定章凡軍事救護其救護隊須隨國軍之後是以對於國内救護極形困難此次湘戰發生即經敝會通電前治惟南軍方面迄未接有接洽電信亦未送有傷兵至院醫治軍務攸關豈敝會所能自由行動至謂南方軍士稍受微傷輙爲此軍所戮該會不一援手云云敝會救護一本人道主義旣無南北成見何容稍有偏袒但定法綦嚴苟涉戰事範圍又豈敝會力能干預准函前因除電商南軍司令並飭湘分會救護隊就近與南軍接洽以便一律救護外特先函復即祈轉致貴湘帮諸君爲荷 
[搜查探線報告之黨人機關續誌昨]  
昨報紀滬城廣福寺附近破獲黨人機關一則兹悉實在地點係在土地祠後面石皮弄北口附近房主爲朱秋生房客爲李三李昔在南京充當陸軍被裁後來申先住西門外斜橋地方小本營生不久與劉敬春爲友由劉介紹投入民黨今夏李遷至朱處劉仍不時來往於是以該處作爲秘密機關此次經人識破由眼緑報告軍署偵探前日生在西門内將劉敬春拘送二區二分駐所由孟警佐訊悉前情將劉管押立派長警隨同軍探會同二區一分駐所杜警佐所派之長警馳往朱秋生家將李拿獲當場抄獲炸彈二枚解至二區一分駐所收押孟杜兩警佐復同軍探至李寓所詳細搜查又在密室中抄出炸彈十二枚彈藥十六包先後共獲炸彈十四枚聞此項炸彈甚大炸力頗猛並將朱秋生一併帶入所中一面派警在該屋守護昨午孟杜兩警佐各將劉敬春李三朱秋生連同炸彈藥申送警廳飭飭發司法科訊究軍探則投案要求將劉等三人連同證物帶回護軍使署軍法課訊究云 
[青蓮閣樓下之大聲響]  
昨晚七句餘鐘公共租界福州路卽四馬路青蓮閣茶館樓下隔弄内發生極大聲響其時茶客滿堂疑爲炸彈紛紛奔逃一時失鞋落帽者甚多其門首所置之西洋景桶被衆擠壞數只旋經巡街捕入内檢查並無炸彈壳片惟見門外有碎玻璃滿地皆是遂据情報告捕頭請爲核示 
[巡警身分何等尊崇]  
淞滬警察廳徐廳長昨奉江蘇省公署訓令内開准内務部咨開案据警務會議議决决尊重巡警品格辦法一案呈請查核施行本部查警察執行職務其直接人民者厥爲下級警更故在招募之初自當嚴加甄録其在職之後尤應特自尊崇庶可以保持警察之莊嚴增進人民之信仰查日本警制規定巡查爲委任特遇我國京師創辦警察時對於巡警身分有作爲生員出身之議迨前巡警部釐定巡官長警名稱並有不准與隸役一律看視之明文特於巡吏之品格一再洋意誠重也惟是實行尊崇巡警品格全在該管長官以身作則實少奉行庶幾默化潛移咸知自重實於警務前途關係匪淺爲此將核定警務會議决辦法咨行查照通飭遵行等因准此除分行外合亟訓令該廳長仰即遵照轉飭所屬一體遵行爲要此令 
附尊崇巡警品格辦法五則一長官非因公事不得役使巡警二巡官長警有過犯時除分别照章懲辦外不得加以凌辱或罵詈三對於長官行警察致禮時長官須依式答禮不得沿用舊俗下敬上之禮四對於長官之稱謂以官或以職不得沿用舊俗下對上之稱謂五給予奬勵時不得用賞賜等字様 
[僞造護照尙無確據]  
駐滬瑙威國領事因偵悉奥人肯特勒與德國人仇實甫及白塞爾可那僞造該國及荷蘭國領事護照函請公共總巡捕房派令西探目祁文司將被告三人一併拘解公共公廨論交捕房看管聽候訊核在案昨晨由探將被告三人併解公廨請究經會審員王肇之君會同英白副領事向被告等訊供一過因無實在證據會判將案註銷被告開番釋 
[南市花衣街之火災]  
南市花衣街施家衖口尤元盛皮箱店前晚由各夥加做夜工煎熬没膠停工後將煎膠火爐安放樓上餘火尙未盡熄至夜半一時許人俱睡熟餘火灼及板箱頃刻冒穿屋頂延燒比鄰陳沅興銅器店永興泰蔴袋店其時因西北風甚緊又延及對面高勤記成衣店萬興京貨店王姓薦頭店等約歷兩時許火勢始衰約共燬去樓房二十幢所有起火之充元盛皮箱店眷屬夥友等因聞警時樓梯已被燒斷均從窗口躣下事後檢查店主在尤楚橋及學徒某甲均無下落生死未明尙有借住永興泰蔴袋店内之某乙年已六十飶餘歳向在同益里號爲庖丁是晚聞警走出繼復進内取物不及逃出竟至焚斃昨日在瓦礫中扒出肢體已不完全俄由家屬到場備棺收殮並聞黨晚卽由崗警將尤元盛店夥曹長春拘至一分駐所暫留昨日交保限交店主主並候派警調查起火情由以憑核辦尙有救火會員某丙於赴救時因被巨木壓下受傷頗重已舁回醫治昨日南市各商董因前晚該處起火後未聞救火聯合會瞭望台警鐘聲響以致各區救火便未能聞警赴救直焚至一小時之久因有某區皮帶車經過其地方始鳴鐘報警其時各區救火會員雖即爭先出救然火勢已熾不可嚮邇若非鐘樓誤事其損失或不至若是之巨故已函致救火聯合會詰問延不鳴鐘之理由請即查明答復云 
又一訪函云前晚一點十分鐘滬南花衣街施家弄口尤源盛皮箱店不戒於火時適北風怒吼登時冒穿屋頂延燒左右各店及對面房屋該處附近城東平安社並第六區救火會以及益昌典當自設之消防隊首先聞警即馳往施救而救火聯合便鐘樓迭據各機關以電話報告並不鳴鐘告警以致火勢不可收拾兩面延燒直至一點二十五分鐘該鐘樓始鳴鐘三下各處救火會乃蒞場施救至二時半始熄查起火之由聞因尤源盛皮箱店熬煮油膠所致或謂因打翻洋油燈是役也南至生泰豆麥行並面西課命館止北至施家弄口及同益里口爲止被焚者除尤源盛外波及永新泰麻袋店陳元興銅匠店高琴記成衣店義順昌籐椅店嘉萬興烟纸店黄姓薦頭店等共燬樓平房四五十間當火熾時有年已六十六歳之江灣人劉老榮向在同益公司爲燒飯晚上則借住永新泰麻袋店中該店被焚後劉從夢中驚起出外奔跑繼復入内擬取衣包以致葬身火窟又尤源盛皮箱店中有一年二十四歳之江北夥友某甲至今不知下落或云亦遭焚斃該店中人昨在火場中扒尋至午後尙無影嚮甲母則在火場抱頭痛哭據稱祇此一子見者莫不傷心又第六區救火會會員顧杏生因奮勇施救跌傷腰部當經同伴車送紅十字分會求治聞受傷尙輕可無他虞昨日各機關以火鐘樓延不鳴鐘貽誤匪淺羣向詰責不知該會長若何答復至起火之東夥五人已由一區一分駐所拘送警廳訊辦矣 
[緝獲西婦臆想之行兇人]  
靜安寺路一百二十八號門牌某西飯店主婦林佩譯音於本月四號被人戳傷由捕送院醫治並經捕房向該西婦詰據聲稱兇徒似係前在袁老四家爲馬夫之麻皮阿四等情已誌本報兹悉昨日午後經新閘捕房包探錢壽生與西探目貝麒在圓明園路將麻皮阿四卽王阿四緝獲解入捕房禀明捕頭押候今晨解送公堂訊核 
[公廨發落命案嫌疑人]  
住居滬西哈同花園附近六百八十六號門牌之紹興婦人金仙於九月二十六號夜被人開鎗撃斃後卽經靜安寺捕房中西包探將同居人陳成照及跡涉嫌疑之汪祥松李桂富王泉榮王孟氏等先後拘解公共公廨請究旋由紹興警署偵探投訴陳成照等在浙江犯有重要案件聲請移提判陳等分别押候訊核在案昨晨復訊先由中西包探上堂禀明前情並由紹興來警洪升持文投案聲請引渡經王崧生襄讞商之美博副領事以紹興來文祇有王四法一名並無被告等姓字所請引渡一節應卽註銷惟該被告等住居租界並無可靠親戚爲之作保判候一併函送上海縣公署解回嵊縣原籍 
[眤姑庵窩留强盜續誌]  
法新租界巨籟逹路貝禘鏖路轉角陳瑞卿所開之聚餘順烟纸店於九月三十一號晚間被匪搶去大小銀洋一百餘元後由探目沈德福包探楊振富程金和在新租界黄河路六十一號門牌炷雲庵内拘獲盗匪一人僧人二名及台州女尼禮觀一口解 
入捕房經捕頭詰訊一僧名蔣雲成與該尼係同胞姊弟一僧名老成匪名陳阿五並在陳之身畔抄出實彈白朗林手鎗一支並據該僧等代稱由台州來申後祇搶聚餘順烟纸店一家得洋分用並未犯過他案惟因庵中時有燒香之人如見婦女戴有貴重首飾者即尾隨同去認明住赴希圖搶刦故此庽在庵中但雖有此意並未實行請求寛宥捕頭一再盤駁供仍如前諭嚴行管押候詳細録供解送公堂訊辦 
[京直奉議賑便最近接到之函電]  
駐津李鍾元王維賢來函冬江兩電計逹典籤元等於十月三十一日起身至本月一日上午八點半抵濟南改乘津浦慢車下午六時抵良王莊住宿因水淺無火輪二日早雇民船北上午後三時抵津津浦北段自黄河涯至德州一帶約有五六里水將退凈新修之路尙不堅固車行甚緩又園至東光沿鐵道以西多半爲水所淹間有退者地尙潮濕不能播種泊頭以北無水而獨流鎭上下仍成澤國良王莊至津一段則一片汪洋渺無涯涘津城西南各廬舍盡在水中廣仁堂迤西徂東水中徧挿標誌問舟子云是處擬築壩抽水尙未動工此沿路所見水勢之情形也抵津後住法界中和棧一號樓房三日早往謁曹督趙使因元等代表賑災嘉奬不已甚爲感激旋同佘君笙桂往謁熊督辦而陳來意蒙將各縣册報見示京兆屬被災至五分以上者共有十八縣已由順直助賑會馮公度先生籌欵七十萬元由官賑熊撥八十萬共成一百五十萬元專放冬賑其最重災區如東光滄縣玉田文安徐水等　由上海紅十字會擔放現有次重之正定獲鹿豐潤望都淶水淶沅臨城通縣大興九縣據熊佘二君意在我會擔任惟以賑務攸關必須詳細研究且京直奉義賑名義範圍太廣是否儘辦九縣抑或另有普濟之處務希本裁迅速示復以便道 
 
 

Page 11

 
 
辦再天津並無我會機關華泰洋行亦無濟生會辦事處所惟獨見佘君一人於辦公之外兼理賑務而已元等暫以本棧樓房一號作爲辦公之地倘賜回音直寄前來諒無悮也 
駐奉調查員田陳諸君來函子嘉懋勳梅叔覺彌漢章乾麟諸君先生大鑒敬啓者前月三十號肅呈第二號寸缄内告政務廳史君交下災民册一本係前各縣報告省長者曾由京廳賑過二三萬金不濟於事視案卷遭災共三十三縣極重八縣次重十三縣稍輕地方十二縣八縣中新民爲最慘光復後連遭水災苦不勝言今秋蛟水大發冲倒房屋七千五百餘間淹死人命不計其數待賑災民四五萬人無衣無食待哺嗷嗷由上直冲遼源縣災民三萬餘口冲倒房屋三千九百餘間淹死三十七名又累及錦縣待賑三萬餘人冲毁房屋二千九百餘間并死男女五十九名鐵嶺同時被災一萬餘户冲倒房屋二千三四百間淹死二十七名西豐縣待賑五千餘人死者七十一名開災源民九千餘人冲倒房屋二千二三百間淹斃不少梨樹縣災民一萬餘户康平災民五千餘人次重海城遼中興京海龍四安東平盤山里山營口瀋陽復縣遼陽台安共遭災一千餘屯無衣無食災民二三萬人稍輕地方鳳城等十二縣難以顧問昨奉一電抄呈台閲即發棉衣五千套公文等發下榮華往新民錦縣查實待回奉再告封河在間棉衣速裝高梁現因新貨上市故未貴看後有漲無跌惟江公所董事接洽後回奉奉天電報局業已掛號亦一拯字如有來電請打奉天拯字可也可否向申電報局商請電致奉省新民錦縣鐵嶺各縣預電咨照以便鄙人等查災時免出電資以節費用云云一切定呈青鑒矣資民於昨日午後由營回奉已與三江公所董事郭漁笙程春園二君叙會深許贊成均願効力代收代運俟後裝來棉衣大小新舊分開並請蓋印不准典押等字様提單祈寄營口三江公所或交日新昌均可代理公所司事郭葆廉兄多年老手能於辦事惟封河前説欲南旋提單寄日新昌東家郭漁笙先生最爲妥當徐幼笙兄早經歸南矣營口封河大約隂曆初十邊如有棉衣早裝爲是榮華及谷照亭會同省公署派出科員豐景僑君今晨十句往新民錦縣等區查災約四五天可回資民等往鐵嶺遼源開源康平梨樹西豐等縣據説道途險惡必須請隊保護方可旅行查賑以上極重八縣必須親自往查以見分曉其欵項且待查得實在情形即電咨撥欵糧價與前詳相仿高梁九角二三分高梁米一元二角左右惟辦糧詢知各縣均有惟新民缺少由奉天辦往到一區域杳災問糧合不吃虧隨地隨購卽散災户免得車運往返省些搬費諒亦善也張督軍及省議會農工商三總會均蒙前日請讌前函詳告請電局咨照奉省各縣電局之事現已向奉局局長顧履吉君商妥准咨照各縣免費辦理故尊處所商作罷可耳如棉衣有多存除五千套外再續裝一二千套電張督軍允給迦陵夫人匾額一方准照辦理田資民陳榮華同啓十一月二日發 
駐奉調查員陳谷兩君來電盧姬馬宋徐諸公鑒四日抵錦縣連日會同京區往各災處查錦縣至大陵河至五區計程四十里極重姚家邨右邨衛尤家之子救立邨三團王土坎六區約計八十餘里災民無衣無食者一萬餘人淹死者一百二十餘口冲刷地畝十八萬餘畝東七段目隂歷五月二十七遭災水來如山冲來沙坭高至七八尺房屋被冲溺死男女三十九人六區災民四百餘口由錦縣知事及籌賑公所發給川資大口小洋三元小口一元五角帽子一項今日上石山站運往新民下車往彰武洮南法庫一帶墾荒受災之處傷心慘目滿口飛沙饑寒甚劇速裝大小棉衣褲來奉立候施放賑欵如何商之田資翁再詳錦縣文明棧陳谷發 
[川沙官紳宴客募賑]  
近日南方天氣漸寒北方必尤寒冷聞本埠各慈善機關迭接京津報告該處災民處此嚴寒無衣無食凍餓堪憐應亟趕爲勸募棉衣急賑昨川沙縣知事章同及該處商會長陸蓮溪富紳陶上卿特來滬勸募京奉直賑捐因川沙富商大半在滬故來此勸募並於嶺南樓宴客以期集腑成裘云 
按因籌賑而宴客似嫌糜費語云富家一席酒窮漢半年糧試一思災民待哺嗷嗷之慘狀知必有食不下咽者 
[北京參議院明日開幕]  
本月十日卽明日爲北京參議院開院之期本埠軍政各機關昨奉國務院電知是日行開幕典禮京内外應升旗誌慶聞已遵照辦理並通知各界云 
[温州同鄉會開會預誌]  
温州旅滬同鄉會前經吕文起陳守庸等先後在滬组織旋因各發起人事務過忙或遠赴别處即行作罷兹聞温州人朱壽卿沈芷庭曹序卿並邀同林鶴溪林楚雄楊篤生包學圃及蔡士逹余韻初等多人發起组織暫假南市大盛號内爲事務所籌辦一切并開茶話會數次均已就緒定於十一月十一日即隂曆九月二下七日下午一時假座本埠斜橋台州公所開成立大會選舉正副會長曁辦事會董並商辦温州公所等各事云 
[貧允院菊花會盛况]  
貧兒院菊花會已歷七日本埠紳商及院兒家屬蒞會參觀者辦事人均殷勤招待菊種旣多陳設尤靖超拔俗所列書畫售品均難得之件品茗酌酒及烹飪科自製肴點均極適口取價尤廉十日星期六本埠崑由家到院奏唱爲名花生色星期日完兒百許演習古樂舞尢爲不可多觀之舉是以高人韵士趨之若鶩云 
[瑞士僑民請領德華存欵]  
驻滬瑞士僑民馬格有德華銀行活支存欵計洋二百五十一元一角六角分現因中國與瑞士交通甚難需欵孔亟擬將此欵出應用特函致交涉署請爲核准聞薩交涉員昨已函請中國银行德華清理處查明核辦矣 
[花業自雇稽查員之阻碍]  
新關理船廳前日接花業公所董事王芝聲函稱近日各處運花來滬銷售者甚屬不少而内地將花裝船至滬往往在半途被賊挖竊銷　於本埠兩市及浦東等處同業每年損失甚巨此種弊竇已經派員偵訪確實是以公議派稽查員陳木生胡富泉唐桂生錢銀生等四人專事調查遇有挖竊棉花情事可將竊賊就近拘送水巡捕房轉送内地法庭懲辦曾在警察廳立案特將所給該稽查員證劵四纸送祈簽字以資執證等情當由理船廳禀奉税務司諭以浦江之中凡有偷竊貨物情事巡江吏自有權衡且查内地警廳並未准如所請殊難照辦昨已轉復該公所董事查照矣 
[處分已革地保之房産]  
已革四圖地保林鴻生前曾串同李永正冒充張姓後嗣將張軾祖墳盗賣於王慶章得洋二千二百元後爲現充該圖地保之諸芝香查悉通知張王兩人具控法公堂飭提逃逸所在應還王慶章之地價及張軾另行購地安葬等費並虧欠諸芝香之欵判將林之住宅發封備抵嗣因該房屋道契已由林鴻生之故父林少卿於在日時抵押於姚餘德堂故又傳同抵主着將道契呈案察閲候再核奪在案昨姚延逖百克律師代表投廨聲稱道契由林不卿抵押於姚姓計抵本銀六千兩核計利息亦已有二千五百兩姚並不願將産收管請求堂上追還本利銀八千五百兩即當將契交還王慶章張軾諸芝香亦同求追償中西官判將該房産拍賣除去抵押本利外如有餘多由公堂扣留償還王等之欵如拍價不及本利之數該房産即歸抵主執業 
[汽車撞斃行人類誌]  
虹口密勒路二十三號門牌理髮店夥蕭春元於上星期四在南京路福建咱轉角被汽車夫唐杏生所駕之車撞倒碾傷身死業經公共公廨中西讞員騐明棺殮昨由捕房將唐解送公廨請究死者之母陳氏延律師代表上堂訴明伊子被唐撞倒碾傷斃命請求伸雪並由見證蕭六子與三百五十二號四百三十九號印捕等投訴當時被告開車巷速且未拉喇叭致肇斯禍等語中西讞員判唐交五百元人洋並保候再訊核英商强寳前日在北河南路愛而近路轉角駕駛六百十四號汽車偶一不愼將成衣匠沈金水撞倒碾傷殨命由捕報請公廨中西官驗明諭令尸屬先行棺鐱昨將該西人傳至公廨訊問據見證夏金榮投訴目覩死者被該西人之汽車撞倒碾傷胸部下及醫治而死是實並由尸母沈王氏投案請求伸雪該西人强寳偕證人卜爾强投訴是日適因天雨道途泥濘開車甚慢死者係自行跌仆請察中西官判該西人傷給屍屬撫恤兩造遵諭而退 
[私掘墳墓之結果]  
楊樹浦鄉民陸裕舟延代表律師海德禮至公共公廨刑事科指控地保辛允蘭串同陸老順沈錫福夏關金等於七月二十五號私掘顤墓盜遷屍棺違犯中國刑律等情曾經捕房將辛允蘭等被告數人解至公堂迭次訊供已紀前報前日午後又由公廨派探傳集全案人證經俞奠蓀襄讞與美柯副領事升座刑庭復訊先由被告辛允蘭之代表律師上堂辯稱原告所控被告私掘墳墓盗移屍棺案由業經被告承認遷移墳墓但當時被告曾向原告商允惟被告證據之缺點係於所立之遷墳據上未曾要求原一百千文除陸續收錢八十千文外迄今應得本利錢二百八十千文照中國俗例凡有抵押之地田若於三十年内不贖應由僨權人管業且此事曾由被告向原告及其姪陸老順陸老五商明允將墳墓遷移由被告償還原告遷費洋一千元後來原告忽然反悔實非被告擅自將墳私遷應請明察繼由原告代表律師譯稱此案情形堂上已經訊明被告辛允蘭串同陸老順等私遷墳墓將地轉賣冀得善價已有見證證明目覩被告辛允蘭在場立據簽字且敝律師曾至曾丈局調查此地係由英商泰利洋行請轉道契但被告則否認此事後又由敝律師偕同原告至墳察勘被告適雇小工人等在彼挖掘該工人等見我等到來均卽逸去共時被告承認與原告之姪陸老順等擅作此事被告允許償還原告遷費洋一千元然墳上屍棺祗有八具其遷費無須如許之鉅其中顯有别情即此可見被告之行爲决非正當按照中國刑律盗掘墳墓私遷屍骸罪名頗重本案被告旣已承認應請嚴究中西官會商之下判候星期四早堂即昨晨會商堂諭宣佈昨日届期由捕將被告等於上午十時解廨兩造代表律師均到堂候示經原審中西官升座磋商之下以被告等私掘墳墓罪已成立判陸老順押西牢六個月沈锡福押四個月辛允蘭夏關金各罰洋二百元充公繳洋開釋遷墳據存卷備查 
[工程倩人估價]  
俞子章延逖百克律師爲代表至法公堂控稱作頭辛和記承造俞子章坐落寳隆路之住宅延不交屋請堂上責令被告依照合同從速完工如在合同之外加添工程原告亦願照加工資等語被告辛和記聲稱加造工程計洋四千七百餘元連同原價除收過外被欠洋八千九百二十一元現在原告欲請公正人估看商人已舉張耀良爲公正人惟原告亦須辦過粝工素有經驗之人協同估看加添上程或將原造工程一併估價方爲公道請察又由巴和律師代表陳訴一切俞亦卽舉出龔姓爲公正人預備估看聶讞員師諭兩公正人秉公估明究值若干限日禀復候核 
[大秦商會主病故]  
英租界泗涇路大秦商會主秦長三郎號振甫於西曆一八九○年來漓曾充中井商店支店經理於一九一○年改名大秦商會自行投資竭力經營今已異常發逹聲望卓著秦君兼任上海日本居留民團副議長民團附屬學務節員便副議長上海日本實業協會副會長上海日本俱樂部幹事及東亞製麻會社監查員其熱心任一奮勉從公殊爲可敬乃忽於今夏患腹膜血炎血管迸斷之症在滬醫治數月無效遂偕其夫人返日在京都醫院療養卒不能愈於本月五日上午一時長逝凶耗至滬旅華日僑無不悼惜聞大秦商會全體執事於本月十號下午四時在虹口武昌路乍浦路角本願寺開哀悼會中日商界亦將開會追悼聞秦尙未返滬此後經理一席下問君當可有望惟秦君膝下並無子女其遺産聞由其夫人承管云 
[兑换金沙之被欵]  
吳中漢馮祥禮許光泉劉仙貴四人皆山東萊州府人前在俄國金沙廠爲工匠此次請假回華共帶俄國羅下票洋九百元並金沙一斤有零於前日抵滬吳等即將該票洋兑換無如價格低落甚不合算吳等乃於昨午將金沙携至小東門内老慶雲銀樓兑換當爲游巡隊士查見以若輩衣衫襤褸恐其來路不明一併拘送一區二分駐所經王警佐訊悉前情諭令交保吳等同稱異鄉客地何來保人王警佐遂命申送警察廳請爲核示 
[貧婦被匪刦掠]  
滬城麥家弄某姓婦人平日以調捲絲度日前晚十時許忽來少年匪徒五六人以問信爲由敲門入内見該婦室中别無長物即將其所調白絲约重五十兩攫取而逸事後經鄰人代報巡警往追無着即轉禀一區在分駐所請爲查緝昨日絲店責令賠償該婦因一貧如洗無力負擔頗爲着急云 
[訊明無心失火]  
法新租界愷邇路昌大典當樓上包房於四號晚九點時起火焚去堆衣包房數間捕房因其保有炎險恐有别情昨傳經理人李葉吾等解送法公廨請爲詰訊李稱是晚由學徒持火油燈至包房取貨偶不經心將燈潑翻以致起火是實中西讞員因事出無心判李等退去了事 
[迷路女孩待認]  
昨有年約三四歳之女孩身穿黑布破棉袄内襯藍布小棉袄白洋布红點子破單袴内穿開當夾袴黄絲襪鞋子一黑一白圓面孔秃頭劉海髮在法租界迷途啼哭爲捕查見帶至法公堂請示中西官請其父母住址均不能答判送善堂留養候家屬認領 
[敺打同居婦人]  
住居美租界伯頓路四百九十六號門牌之唐桂元昨日不知何故將同居婦人陳吳氏敺打經氏喚到印捕將唐拘入捕房由捕頭略詰一過諭飭押候解廨請究 
[婢女竊取衣服]  
美租界愛爾近路一百六十六號門牌婦人范吕氏家之婢女王阿妹前日竊取主母值洋二十元之花緞袑兩條匿贓於北山西路三百三十三號門牌小客棧内嗣被包探奚德安金福壽查獲吊出原贓拘入捕房捕頭諭飭轉送公共公廨管押候究 
[冒名騙銀之辯論]  
天津路益大錢莊内之朱祥生與南市大成米店夥俞翊卿同控徐志良私刊益大莊圖章冒大成名義向益大騙取銀一百五十兩昨由捕房將除拘解公共公廨請究原告投訴前情訊之徐供家居閘北新閘橋堍安祥里前在大成米店爲夥父親徐榮慶向在大豐永金舗爲夥該票係友人王煥文囑往代收不知是僞求察中西官判徐押候函致閘北警署移傳其父到案於下禮拜二再訊 
[米店夥舞弊押遊]  
乍浦路恒義米店經理周瑞春控夥程寳榮吞用賬洋四百八十六元至棋盤街連陸堂么二妓院内狎游等情昨由捕房將程拘解公共公廨請究先由中西包探投訴前情並將抄獲之贓洋二百元呈案請察經中西官訊供一過判程押限七天將所少之洋繳案再核抄獲之洋先交原告領去 
[延不交不之科罰]  
北海路某纸紥店主婦葉李氏之女蘭亭在浙江路情和坊五十六七號門牌妓院内學習戲曲被捕查獲解經公共公廨發交濟良所留養候核詎該女中途脱逃復由捕房將氏拘案經中西官訊供判交五十元人洋並保限將伊女尋交在案兹因逾限未將其女交出昨又傳至公堂經中西官訊據葉李氏供婦人實不知女兒下落求宥判氏罰洋五十元充公並着緝提葉女到案訊辦 
[兩案同時並發續誌]  
曹步發前向英租界湖北路陸德泰橡皮車輪號取去輪胎五副值價四十餘元並捲取袁方氏之車租錢九千文而逸旋由該號夥張紀中及袁方氏先後在四區警署告發已誌前報兹悉此案已於前日經司法科段科員質訊明確判曹移送地檢廳核辦 
[烟纸店失即熄]  
閘北恒豐路昇和祥烟紙店於前晚一句餘鐘忽然起火鄰居等於睡夢中驚醒前往敲開店門帮同救熄事後由四區二分所趙署員將該店主茹小祥傳案因聞該店新向裕昌洋行保有火險銀數千南恐有别情押候查明起火情形再行核辦 
[男女均被尋獲]  
紹興人林長發之妻夏氏近與徐耀卿私姘賃居大統路長興里昨爲本夫尋獲男女一併扭控四區警署留候訊核 
[謝劵]  
上海縣務本女學校訂於十日午後開運動會天雨順延昨承以入覽劵二纸見贈書此道謝 
雜評二 
[南市火鐘步陶]  
火鐘樓之設原以備火警時警告各處以促其羣相馳救也故其消息貴靈捷而碼實兹者南市花衣街不戒於火而鐘樓乃遲遲報警不知其果何故也夫一點十分起火一點二十五分鳴鐘爲時固僅一刻鐘之差池在中國人習性處理其他事件或有此誤似尙未必遂爲若何大错但火之爲物延燒極速關係生命財産極大能早一分鐘鳴警則被火者卽早一分鐘獲救鐘樓上之值夜者所司何事寗有不明此中利害關係之理且其時被火之家與鐘樓司警非必有何仇怨又安能謂其或出於有意準情度理自以司警者一時怠忽或夜深疲倦未能立即準備爲較得情然而一人偶懈數十家之刦灰至今慘莫可言矣然則有此鐘樓之職責者安可不特别加意哉 
譯吉本號自向歐美直接定運呢　羊貨疋　雜　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[酸先生傳一塵] [  ]  
先生名硫系出西土世居意大利維蘇威火山之側其地爲白人所窟宅獨先生生而膚黄故人咸欵爲支那人種性固定自幼師頭角崢嶸其後見時流皆以圓滑處世先生曰我何爲矯矯以自異於衆哉遂亦習於圓傳惟先生雖極圓融然天性激烈初未盡泯一觸其怒則轟轟烈烈之狀不可嚮邇性好潔惡其汗漬之遺臭也日必就浴泉水中故其身未嘗有瘡疥之疾有田數頃躬耕隨畝間驅除蟲害不遺餘力雖螟蝗成災之歳亦得秋收獨稔先生樂其歳之豐也以爲可終老是鄉矣一日先生往野外呼吸空氣某博士邀之往鉛室中飲以清水先生神經若醉醒而頓易其常度言語陳腐醋氣勃勃自是以後人咸以酸先生名之而先生亦以此自得常於工業社會中顯其技能顧先生雖好交接而人咸不敢與之握手惟銅臭之士往往樂與结合先生亦藉此侵蝕以自赡其身家而好貨之名遂大著且先生又以好色自命顧選擇綦嚴燕瘦環肥輒不當意居恒嘗歎曰天下我美婦人吾何未之一觀也有女士阿莫尼亞者年及笄而尙未字以女士姿容雖美而身有奇臭性復躁烈縱盛飾而出人皆掩鼻而過之謂姣好之西子何以蒙此不潔也先生遇之乃竟投合結不解緣雖隂陽電之相感其速率不是過也好事者匿笑其後謂先生之篤好彼姝有類逐臭之夫而先生則置之不顧天緣旣凑遂成伉儷逾年生子一字中和性質平易與其父若母逈異豈其遺傳性之説有未足盡信歟先生復有介弟二人仲曰硝季曰鹽性與先生近似皆効力於工業界云四 
家庭常識 
[畫櫛圓法] [  山安]  
作　圓本有二法其一先作長方形一於其外四邊繪適合相切之四弧（長短各二兩兩相對）相連而成其一按用 
器畫法求出多數圓心逐段作弧連切而成前者簡易而不甚自然後者精確而手續繁細應用均多不便今有一法用圓畫釘兩枚缐一條將兩针挿纸上其距離須較短於缐之半又將缐之兩端連結套兩釘上用鉛筆緣線循序順勢而晝之勿脱釘之覊束則匝周而自然之椭圓成矣高氏大小視線之長短與釘之距離而定敬罷推算精確所作之形不難如所欲爲他 
[拌菜梗] [  怨天]  
取青菜之梗老梗亦可鹽拌一小時將清水去盡須先用蔴油拌過後加醬油拌之味頗佳他種小菜亦可若先拌醬油再拌蔴油則不入骨矣 
[粉纸製法] [  榖和]  
粉纸爲化妝品之一種女界大多使用惟其質不良者大多以鉛粉爲原料而鉛粉中含有鉛毒以之搽面反覺不美兹將改良製法列之如次酸化　二十份滑石粉四十五份澱粉三十五份橙花油薔薇油桂皮油適宜於是置入研缽内細研之加適量之蒸溜水復細研之至充分均匀再加次亞硝酸　二十份西藥房中有售乘漸温時刷於無膠之纸上使之乾燥即成 
工業須知 
[種冬菰詳法二] [  梅花瘦客]  
二堆肥菌絲至爲嬌嫩唯安母尼理亞足以養之菌絲得安母尼亞卽可傳播發育故安母尼亞者爲培養菌絲不可不之物亦即種菰不可少之物查諸肥料中含安母尼亞最多者厥惟馬糞而牛螺驢糞次之故馬糞之熱度最高而保持熱度之力亦最强於種菰最爲合宜然純用馬糞則熱度又有過高過低之弊不可無物以平均之則泥土亦不可缺也蓋泥土足以保持平均温渡且吸收安母尼亞以培養菌絲助其發育也其糞與土之混合法取新鮮馬糞多多益善馬糞希少之處可用牛馬糞各半純用牛糞恐温度不能持久馬糞以良馬爲佳瘦馬病馬遺者則出菰不良良馬糞色大都灰黑病馬糞偶現金黄色此其鑒别也取者可至廏中指肥馬跨下取之取得後先將其中有長草未化者取出恐妨菌絲之發育也再取地中未曾施肥之土河泥塘泥黄土均可已經施肥者恐有毒故不可用取得後即將此土加入新鮮馬糞内拌椎結糞次日復加土少許拌之椎之蓋馬糞熱度最高須隨取隨拌以土否則不免有糞蛆之發生也如已經發生者可急用石炭酸水卽臭藥水洒其四周卽可消滅但石炭酸水切不可沽於糞土上是宜注意至糞與土之量约糞四分加土一分糞土對攙亦可但不可過多恐力弱出菰不茂其堆法可於屋内堆成約高一凡之長方形椎使結實堆之過高恐翻動不能周遍每日　翻一次俾在下之糞可以轉上翻後仍堆成原狀椎使結實每日如之約兩星期後糞轉爲灰褐色柔潤無臭即可從事後列之工作矣糞堆於屋外亦可但必搭棚其上免爲雨混致的養分未完 
集益録 
[第六十一問] [  郭承烈]  
鄙人從事棉織十餘年矣舉凡造機織染漂製各法無不躬親切實研究惟鑒於舶來品衛生絨布或普通絨布或日本之老牌鐵錨手巾其質地殊堅結冬令用之尤覺柔軟温暖而華人所製之棉織物無論堅固耐久勝過舶來品或稀鬆薄弱不及舶來品欲其嚴冬冰雪之時以手指摸索其性質如棉花絮之有温暖氣而柔軟者得未曾有意其中必有一種化學製法敢請吾國經騐大家以此法賜登集益録廣惠同胞增進實業智識幸甚 
長篇小説 
[社會嗔小史] [  常覺小蝶天虚我生]  
第二十章一 
納蘭略一假寐天已破曉出室四視沉寂尙無人聲乃藏舊衣於篋携之出門適有洒掃夫當街擁帚而立佝僂而呵兩手以袪曉寒納蘭出門乃以提篋置之檻外然後返身扃門及行故忘其篋洒掃夫伺其行遠則竟竊拾而去果如納蘭所願因笑曰是人得上不畏寒矣惟爲時過早則向街頭蹀　將待梅琳之醒而後入然少在何故凡行人之見納蘭者必迴顧注目其身正與在苞洛區易男裝時同一窘苦因頗局促逕返逆旅登樓以叩梅琳之扉梅琳曰進門闢梅琳自書頁之上徐徐称其眼光及見女郎乃大詫幾墮其書而納蘭心懐鬼胎面有怍色則背明而言曰梅琳女士梅琳張其錯愕之目光注視納蘭不瞬曰汝誰耶汝面何善似於可處見之雖然吾不能憶矣納蘭聞語心乃頓釋答曰吾名梅登蓋雪柳之從妹渠令我來替其職耳言時展輔而笑自幸其術之售梅琳乃拾其書色然曰然則謝君雪柳殊多事何竟擅爲我覔一女郎且我不喜小狐狸彼亦當知之納蘭笑曰吾敢自信非狸而馴乃如小羊梅琳曰誰言哉大凡女郎皆狐狸也我無需汝不妨留我試用果劣者乃逐我耳梅琳恨聲曰嗟乎惟女郎乃有此利口吾誠無奈何汝已而汝今日姑留此可宿於雪柳室中納蘭曰雪柳室害幾號耶梅琳曰吾焉能知汝問侍者可耳劣者雪柳此小子再來吾必有以責之納蘭忍笑而退返其室伸氣長噫自幸其難關之已過比嫗雖不愛女郎然其性如綿絮但少揉之無不服貼著者曰此語信也無論何等剛愎这人一遇婉妙之女郎固無不化爲温柔矣故明日施德至時納蘭已坐於梅琳之旁而理針黹梅琳仍自觀其書此媪蓋夢想之中亦不料身伴之淑女即前日之頑童也施德旣入乃以呢冠挾之肘下一見納蘭口鼻頓張不復能合及見納蘭出室始返其故狀口中噴嘖言曰美哉此女梅琳女士此亦君之女友乎梅琳曰然是蓋雪柳之從妹也施德曰是無怪其相似矣因復嘖嘖不止施德之來本爲其主人所遣將與梅琳有所商適顧其事乃大難蓋施德所言梅琳輙未能聞施德方滔滔方時而梅琳已馳神於書貢之中施德言旣而梅琳仍茫然施德乃大窘蓋施德之來今已第三次矣但所得之結果仍與上二次相同出而歎曰呈視此媪頑鈍之腦大似漏斗有入即漏曾無一屑之存留此事殊爲難矣亦有何人能助我一臂否吾頃見此女郎良佳則仰面而思旣又笑曰是不可吾終不能舉實以告萬一漏洩則事必僨然則將奈何此事誠爲難矣因以短指自搔其髮不止 
 
 

Page 15

 
 
   
 
 

Page 16

 
 
   
 
