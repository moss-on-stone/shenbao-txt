# 1918 - 158 - 4916281

 

Page 1

 
 
   
 
 

Page 2

 
 
時評 
[天津與彰德（冷）]  
　　天津有會議彰德亦有會議此兩會議者其性質同耶否耶其會議之結果權力果孰大耶其影響於日後之時局者果孰爲有效耶以表面言此爲軍人而彼爲要人也怪情實言彼爲不得預此會議而此又無可如何彼之會議也總之多一次會議時局多一次變幻也而投身於時局中人多一次運動與忙碌也天津云何哉彰德云何哉於國於民絲毫無預而巳 
[命令]  
　　六月十三日大總統令任命周貞亮李祖虞馬彝德爲司法官懲戒委員會委員此令 
　　又令都護副使恰克圖佐理員李垣呈秘書長姚明德懇請辭職應照准此令 
　　又令都護副使恰克圖佐理員李垣呈請任命路邦道爲秘書長應照准此令 
[專電]  
　　北京電軍政兩界重要人物均昨夕專車赴彰祭袁聞到後尚將借地開秘密會議於時局極有影響（十四日下午二鐘） 
　　北京電閣員除外交司法兩長昨皆專車赴彰德祭袁明日閣議暫停（十四日下午六鐘） 
　　北京電天津會議徐樹錚派力排和說反對者之活動亦甚力又總統問題意見極不一致恐一時會議難以解决 
　　（十四日上午十一鐘） 
　　北京電張曹會議之内容聞爲反對小徐催其赴敵即間接反對再戰一說與内閣及選舉問題均有關係惟兩方正在運動結果尚難確定（十四日下午六鐘） 
　　北京電馮召汪大燮入見對内政有所表示並希望在野諸老出任調人（十四日下午二鐘） 
　　北京電倪嗣冲電因治病遲二三日再北上聞係小徐阻其北行（十四日下午六鐘） 
　　北京電張作霖必欲以東省之軍財金融交通四項歸其掌握故旣脅迫銀行又干涉京奉路中央無法對付（十四日下午六鐘） 
　　北京電吳佩孚電湘東南軍擬反攻來祁請速派奉軍三三旅並催小徐來湘急向荼陵進駐 
　　（十四日下午六鐘） 
　　北京電管金聚電自廣城不守劉鍾兩師退據川陜邊隅已解銅元食物等暫養惟敵益進副應急編成師駐守仙鎭朝天等處（十四日下午六鐘） 
　　北京電中央選舉某某競爭甚力票價爲之抬高（十四日下午二鐘） 
　　北京電内部派衞生司長劉道仁等籌設中央防疫事 
　　北京電中央陸軍測量學校第一期高等科舉行畢業馮派師景雲監視給憑（十四日下午二鐘） 
　　北京電交部組織運輸會議派唐士清等充專任員 
　　（十四日下午二鐘） 
　　北京電國務院通令各省籌設航悾學校（十四日下午二鐘） 
　　北京電政府據諜報過激派二千餘人侵入三音諾汗特電庫陳都護查覆並催田都統速將派出各營運送庫倫據復馮隊巳抵烏得（十四日下午二鐘） 
[外電]  
　　北京電曹錕張懐芝倪嗣冲三督軍及各省所派代表不日將在天津開大會議靳雲鵬徐樹錚等乘此時機竭力運動冀於選舉總統及和戰問題得占侵勝地位而馮總統亦與曹錕相提携就於上述諸問題暗中竭力競爭希望最後之勝利目下曹錕正盡其全力欲使馮氏繼續爲總統（十四日） 
　　北京電日本芳澤參事官於本月二十二日請假回國豫定留日本一個月即歸任（十四日） 
　　北京電段總理代表靳雲鵬代理外交總長及其餘各部總長等爲參列前總統袁世凱二周年祭典於十三日下午四時三十分附專車赴河南隨行者有護衞兵四十名（十三日） 
　　漢口電常德來電云南北兩軍於十三日在距常德北面三十華里之地點相衝突南軍退却先是南軍之前哨因北軍之壓迫日急遂於十一日先向桃源方面退却朱促藩（譯音）亦從十三日未明時起陸續向安化方面退却盡一日之時間始畢其事當時常德電報局已被毁壞錢莊等店舖遭搶刦者不少目下常德巳無維持秩序之機關人心惶惶但一兩日以同内北軍當可入城碇泊該處之日艦隅田於十三日上午八時派陸戰隊上岸駐城内日本人俱樂部從事於保護日僑等事 
　　（十四日） 
　　東京電張繼於前日至箱根三河屋訪問孫文面議要事至昨日始辭出（十四日） 
 
 
 

Page 3

 
 
　　東京電舊金山來電云有西偕斯密司者由青島抵舊金山竭力稱道華人之戰鬭能力其言曰如遇必須時且運輸力有餘裕時則聨合軍方面得使用數百萬之華人山東省華人加入勞動圑目下有法國者巳有十二萬人此名因體格試驗不合格而不錄取者皆再三要求錄用云云　　（十四日） 
　　以上東方通信社電 
戰電 
　　巴黎電今晚公報云今日自芒第第愛至瓦斯河一帶大戰仍在進行左翼法軍今日下午在吕貝斯柯爾與聖摩爾間廣十二基洛邁當之陣線回攻助以湯克砲車敵軍抵禦雖猛法軍仍得進抵勒佛萊細村口佔據古爾塞萊與摩爾特美爾間之高地且將陣線移至美里東二基洛邁當法軍並克復貝洛瓦與波瓦特干里進抵聖摩爾南邊敵軍大受損失法軍俘虜千人獲炮數尊中路敵軍進至洛桀田莊及安特宇伊南但均爲法軍逐至二地點以外法軍右翼之敵軍增重壓力圖得瑪資河流域敵軍猛攻歇凡柯爾數次均遭挫衂敵軍在瑪爾施芒與貝丹柯爾得有立足地雙方曾苦戰以爭之哇爾克河南面之美軍奮勇佔據貝洛叢林俘虜三百人星期一日法飛機擊落敵機四架（十一日） 
　　巴黎電今日下午公報云芒第第愛與瓦斯河間之大戰仍在進行無人大變動昨晚與夜間敵軍在法軍右翼回攻多次均爲法砲轟潰法軍續在美里東及波瓦特干里得進步敵軍猛攻圖將法軍逐退至亞朗特河聖摩爾·洛桀田莊·安特伊陣線之法軍堅定以受打擊重創敵軍固守陣地法軍左翼之敵軍屢圖衝出未果法軍於瑪資南岸固守歇凡柯爾南部及聖摩爾車站據最近消息昨日法軍之回攻適敵軍正在該陣線凖備猛攻故法軍曾遇大軍而戰勝之查法軍某師所俘之敵兵乃屬於四師者今晨敵軍曾在愛恩河南岸河道與維萊爾柯特萊間進攻又同美爾·句特里·安白勒尼南之陣線現亦有劇烈戰事（十二日） 
　　倫敦電德國公報云德軍回攻阻止敵軍在柯爾比白拉伊路攻入德軍現戰於古爾塞萊與美里附近佔據美里東面之山脊攻入敵軍第四陣地逐敵退至亞朗特河德軍奪獲瑪爾克格里高地與維業山進至安特宇伊瓦斯河南面之德軍進至里白柯爾德軍俘虜已增萬人（十一日） 
　　巴黎電半官公報云敵軍旣在瓦斯河右岸得進步則可於彼岸得手法軍大約將被迫合併兩岸陣地於一處敵軍昨日所得之利益唯此而已（十二日） 
　　倫敦電法軍大本營路透訪員昨晚電稱日間敵軍大受損失後攻入法軍陣缐自一英里至三英里不等瑪資河之瑪爾克格里斯今爲其向南伸入凸角之極端距其昨晨出發點約七英里戰事之劇烈幾爲前所未有敵軍密集進攻者爲法軍砲火所掃如風之偃草然前仆後繼勢如潮湧迨旣占據一地即爲法軍回攻克復法軍回攻之際輒見敵屍枕藉多成巨堆敵軍不恤損失猛力前撲足徵其决計戰至完全勝利或完全力盡而後已本年之大决戰今已發作矣（十一日） 
　　倫敦電法軍大本營路透訪員電稱衆意大戰必將延至多日惟敵軍之衝擊今已受阻（十二日） 
　　倫敦電下院開茶話會致敬日本大使及參與萬國國會商務大會之代表時外交大臣貝爾福君演說謂英日兩國於戰爭中意見目的無不一致彼此且無隱私不願宣告（衆歡呼）此爲眞正國家信任之基礎英日聨盟大有助於世界和平及世界進步將來尚可於世界在東方更高之利益收豐富之果彼敢决他日戰局緊迫吾人須請協約國更行援手之際則日本必如其平日之所爲起盡其充公之義務（衆歡呼）德國貿易之方法即爲其控制世界政策之一部分貿易之競爭吾人從不反對但德國之貿易方法非僅爲貿易競爭之可畏實由其政策有以致之德國圖以其製造力奴天下之人此爲必須應付與解决之問題云（十二日） 
　　華盛頓電陸軍總長向法國亞爾比尼代表宣稱美兵之運法者今已有七十餘萬人（十一日） 
　　紐約電航務部長在英第亞拉演說謂至一九二○年美國將有船二千一百零一艘其重量逾一百四十萬噸目下之計畫須需美金洋五千兆元成之明年一年美國當可造成船舶一千三百萬噸至一九二○年紐約至南美兩岸每星期可開載客船一艘且可應付中俄兩國商業之需求云（十一日） 
[公電]  
　　宜興儲南强最後之請願電南京督軍省長鈞鑒省議會商會及各縣人民請願停戰中央迄置不理當此軍財兩困人民塗炭全國祈和失此不圖人心瓦解政府將何術以維繫南强因里人相推請願經過此一旬間政府之漠視民意固可慨民意之無力貫澈亦可恥謹冒大不韙更陳三言一請我愛江蘇愛中國之督軍省長處此危機無避嫌怨仍聨合各省切陳中央諄勸西南以民意爲歸毅任調停之責二如中央西南决不聽從則請督軍省長暫停中央解欵無以江蘇之財供政府窮兵之用俟議和後再行解濟三如前兩層督軍省長均斥爲狂繆不經南强國民一份子良不願以民之脂膏間接充前敵軍費擬於待命十日後倡議從本年上忙起宜興縣暫緩納課稅狴犴刀鋸身願任之夫民氣張爲政府所不願然民無氣而國能存乎伏乞督軍省長摯愛江蘇摯愛中國矜察幸甚無任待命儲南强謹叩文 
要聞一 
[東京通信（心危）]  
　　東報之我國最近時局觀　　我國政局波譎雲詭莫可名狀南北雙方互有勝負北方巳有停戰之說而其間講和之機會至多始終不肯相讓者果何爲耶然兵罷餉竭爲不可掩之事實如北方政府欲以烟酒公賣稅爲擔保向日本借欵我國京滬早已喧傳此問所得消息咸自北京而來蓋彼當局曾否認其說然近日亦漸得其眞相西原龜藏於四月間赴華到北京後結果與曹潤田面商借欵以烟酒公賣稅爲抵押日本派監督官監察會計此事林日使初未與聞及知西原氏所爲以其侵越權限異常憤懣故北京方面曾有林氏辭公使之說北京日使館參事官芳澤近日請假歸國聞託辭疾病而其實將此事顚末具陳其政府以求解决以上爲五日朝日新聞所載當非虛構且大借欵之第二次先付金一千萬元亦由我政府提出交付繼爲其拒絶綜合以上情形已可知北方之急於借債矣至南方賣艦一事亦爲財政窮乏之證精疲力盡已至於斯何猶不幡然覺悟耶 
　　近日國會問題與總統問題漸見複雜而各督軍之心理漸有變化據東報觀察以爲段内閣所處之境漸形困難風傳有辭職之意一方徐樹錚等主戰中心人物雖尚堅持其討伐廣東之議而第一討伐總司令曹銀氏以長沙旣陷軍事上之任務已畢託辭於休養軍隊遄反天津第二司令張懐芝亦以同樣之意見不欲當討伐之任僅存司令之名義而以奉軍師長孫烈臣代理職務孫氏能否統率奉軍實屬疑問據此以觀対伐計畫已大頓挫矣 
　　目下北京方面徐世昌氏正努力於南北調和運動如梁士詒周自齊等對龍濟光勸其暫勿赴任以緩和廣東南方派之意見而一方徐樹錚則力勸龍氏從速赴任據五日北京電云龍氏往訪林日使聲明刻日赴任且即恢復勢力攻擊廣東云云徐樹錚固有一部分之勢力也更聞曹張醫巳辭第一第二司令而去則將以王占元爲湖南巡閱使任討伐軍總司令之職而以吳光新爲第一司令孫烈臣爲第二司令此主戰計畫仍不外爲徐樹錚之智囊然王占元允諾與否尚爲疑問耳如斯則可知徐樹錚之東奔西走仍極活動恐一時尚難使主戰派全然屈服也惟討伐問題之外總統問題亦漸錯綜北方派中有主張仍以馮氏爲大總統而以曹錕副之者苟其成功奏效則段氏欲維持其總理之地位似極難矣 
　　段氏若不得巳西辭職則後繼者何人以現在形勢而論梁士詒内閣或將出現亦未可知也國會問題如何則最近有岑春煊氏遣張耀曾前赴北京建議新舊交代方法之說蓋以舊國會議員任期亦將滿了即暫時恢復亦所不妨待新國會組織法完成後解决之而閣員中則南方派仍不加入岑氏此方法馮總統固無不贊成而徐樹錚一派之妨害行動或爲政府所不容則岑段兩人之間益形疏隔矣云云 
　　就以上東報所觀察則大有調停之望而所謂總統問題國會問題内閣問題均於北方自派中有利害衝突之點彼調停派與主戰派孰勝孰負大有注意之價值雖然以借欵維持現狀之政府縱欲主戰其如巧婦難爲無米炊乎 
[中央政界雜聞]  
　　蒙藏青兩院選舉本届國會選舉蒙古四部及西藏之衆議員業依法定於政府所在地辦理至蒙藏青海之參議員選舉亦經依法以明令任命蒙藏院總裁充選舉監督在案計自辦理蒙藏青海議員選舉事務所就禮士胡同設立之後凡關於調查籌備各事宜均已着着進行聞蒙藏院總裁以籌備時日過迫手續諸多未完未能依照令定日期舉行選舉昨經行文内務部及籌備國會事務局略稱除西藏參議員選舉調查事宜辦理完竣已經呈報外所有蒙古四部西藏之衆議員選舉擬延期五日至六月十五日舉行蒙古青海之參議員選舉亦擬延期五日至六月二十五日舉行等因現經部局查與日期令規定相符已覆函照准矣 
　　湘省選政電訊湖南兼省長張勛臣昨又電告中央稱辰沅道屬二十縣初選舉由長沙代辦在省城調查有選舉權者列名發票惟選期尚未定云云又聞張敬堯於灰日電致國務院略云湘省選舉現正趕辦原議亂事未平各縣改爲在省城投票今湘紳請求暫由鄰縣代辦事屬可行但恐稍費時日故六月以内能否完竣尚無把握届時酌量情形再請展期特先陳報 
　　募集公債展期七年公債業於本年五月一日開始募集當時規定除由中交各行經募外並曾電令各省代理勸募限於六月底報竣茲聞魯鄂等省以地方兵匪連年地方困難電請略爲展期俾得從容募集中央接電後刻已核覆准予展期二月 
　　陜省種烟之查覆政府前以各方面紛傳陜西種烟抽稅等情除嚴電陳督查禁外並密令山西督軍閻錫山就近調查以便核辦茲聞閻督軍十一日有覆電到京略謂奉令密查陜烟惟陜北川綏德等處確有種者尚爲陳督力所能禁至其他匪軍叢雜各處種烟抽稅亦屬所在不免但現在尚非該督所能查禁云云 
　　洪述祖移交地審廳聞宋案關係人洪述祖於八日傍晚由警廳解交地方審判廳拘留依法待遇洪之家屬欲援某案因病請求假出獄一節似難辦到又據法界消息日内尚須開審一次惟尚未有準期 
　　阪谷與財政顧問阪谷男爵已於本月十一日下午八時半離京歸國中日官紳赴站歡送者甚衆聞政府聘阪谷男爵爲財政顧問一節自阪谷自南方歸京後財政部即正式申請惟條件尚未議妥故阪谷未予正式答覆 
　　停止端陽例賀春夏秋三節各機關簡任職以上官員循例赴公府慶賀元首聞馮總統鑒於時局不靖十一日特交諭文武承宣司夏節（卽天貺節）日一律免賀是日凡有來賓槪不接見 
　　請議褒揚條例捐貲興學褒揚條例係民國三年三月修正公布在案茲聞敎育總長因内務部褒揚條例業經修改特將捐貲興學褒揚條例亦酌加修正所有條文均經擬妥現已咨呈國務院請提出國務會議 
[十一日之中央政紀]  
　　總統府馮總統十一日下午一時十七分蒞辦公室披閱軍事要電兩件於二時見段陸軍傅敎育兩總長諮詢閣議情形三時見蔭參謀總長四時傳見本府秘書文羣（有謂文書係由滬新回京者）密談約三十分鐘總統又見中國銀行總裁馮耿光籌商夏節在邇維持中票價值之辦法四時張仲仁秘書長至辦公室向總統聲明十二日出京赴豫并言秘書廳一切事務已託惲公孚秘書代爲照料五時師嵐峯處長入府報告前敵軍情五時三十分師出辦公室後總統（）退休内室秘書長一切職務自十一日下午起巳由惲公孚實行代理 
　　國務院十一日星期二國務例會段芝泉總理曁各部總長均於上午十時到院十時一刻照常開議首由段香岩總長報告某項軍事情形并未加以討論次對於驅逐敵僑問題繼續討論一度各項辦法巳有頭緒比遂按照日程開議第一案某項邊防問題仍照參陸處所定之辦法通過第二三兩財政案均交財政部核奪但對於援川奉軍旅費一節總理曾面諭曹潤田總長提前撥付第四案某項海軍問題以事關軍事秘密碍難探布第五案任命官吏案數件均照例通過并决定即日明令發表此外對於兵工廠請加工程費黑省請增電線經費等案均曾加以討論時巳下午一時段總理曁各總長均在院午餐餐畢因臨時發生某項軍事問題及某項要案希總理比諭繼續開議直至三時三十分始行散會又聞十一日國務會議討論最要之件仍爲討南繼續作戰與招撫投誠南軍辦法其次即爲各路統兵長官屢電催促軍費籌劃接濟辦法餘件一爲兵工廠添加夜工電請增費案一爲湘民要求賠償損失案一爲劉存厚又欲截留鹽稅案一爲電示湘東贛南各軍隊預備改守爲攻案其黑省邊地添設電線案未議此外尚有内陸農各部普通議案數件照例通過是日又英使轉來之亞細亞煤油公司在武漢蕪湖大通間因戰事所受之損失要求賠償案結果令外部派員調查其損失之程度再行核辦又吉黑邊境輸出糧食貨物是否解禁案當議决准予弛禁令稅務處并電各關監督遵照至參陸處提出報告之軍電聞第一路仍無發展第二路已漸漸整頓努力防守吳光新司令巳有分兵攻巫夔之電陳又據政界人云星期四爲夏節之期各機關在職大小人員一律休息各閣員復有同赴彰德致祭袁項城之議故十二日之國務例會暫停一次云云是日之參陸辦公處曾照常召集軍事會議一次聞對於援贛攻粤規湘各項計劃均有最詳細之討論惟關防異常緊密内容頗難探誌 
[最近之選舉觀察]  
　　京兆選舉情形已誌前報保定亦巳選出計當選者爲耿兆棟張佐漢盧嶽張恩受王思校王彩章董境勳七人候補者李志道張藎臣二人内中屬於國民系者二人研究系者二人某俱樂部者二人餘一人無所屬至買票競爭之烈聞京兆尤甚有費至五萬元以上者有自保府來者云曾目擊候選者用蔴布袋盛滿現洋羅列榻案蓋鈔票及支票至最後均難交易非當場過現不可國民系在此區原佔優勢嗣因金錢不敵遂僅得二人此區之風本極質朴此番買票之風至於如此者則某俱樂部首用大金收買使之也天津方面競爭激烈亦不下京保爲某俱樂部承攬包辦者爲李榘氏而省議會長邊守靖素在津海具有勢力競爭結果李頗不支乃於八日急電王揖唐王遂於是日赴津以一夜功夫挽回劇勢選舉結果某俱樂部得三人外籍忠寅氏中選據其競爭形勢觀之買票之盛當然不能讓京保專美也山西方面某俱樂部坐地包辦者爲田應璜郭德修二人田主晋北郭主晋南進行頗爲順利雖梁善濟亦不能與爭河南之包辦者爲袁璜王印川二人聞某機關日前曾通電謹防研究系當選云云此一奇聞也南京方面競爭亦甚激烈惟形勢某俱樂部似不甚順利據其特派員者某氏昨日來電云魚不上市成本輕請商掌櫃云云則可知矣 
[關於天津會議之各面觀]  
　　據某要人消息靳翼青將軍於十一日參陸會議議散席後即乘下午四時三十五分車赴津並聞靳氏此次赴津原因係將參陸處十一日决定之某項軍事計劃與曹仲三磋商進行方法並就便歡迎十二日到津之張魯督今當列席於督軍會議中矣 
　　奉軍副司令徐又錚出京赴奉後茲據可靠消息徐復於十一日午車來京旋即馳赴合肥邸宅報告此次與張雨亭督軍商定之軍事計劃並即赴津參與督軍會議矣 
　　龍濟光於日前專車赴豫祭奠項城聞龍已於十一日上午九時三刻由彰德回京段總理聞訊後即電促龍使迅速回粤力謀軍事上進行以便早日將粤局平定並聞政府所有允撥龍軍五十萬元之軍費十一日亦巳由總理諭曹總長即日撥付此事亦將在天津會議報告 
　　張子志庚日由漢起程回魯茲據公府某當局消息張魯督十一日已有由濟南發來之電報告十二日准可抵津十三日早車當由津赴京又聞張子志已於十日晚間抵濟南准十二日乘津浦專車北上十二日晚或十三日午即可到京並聞九日段總理有一要電致倪皖督請其到津有所接洽倪督至津後尚須來京一行又據某方面云張懐芝業已回濟約十二日准可到津倪嗣冲亦即日北來張作霖則由徐樹錚代表來津將於十三日開一種要會議曹張對戰事之眞正態度將於此會决定則閣方針如何施行亦待此會解决此外最重者爲總統問題現總統候補人爲馮徐段三氏段聲明爲東海帮忙但其左右多力主舉叚河間對人談話謂己無意當選但眞相如何尚難揣斷今重要督軍集於天津此殆爲一重要之議題其中内容備極複雜且關於大局前途甚爲重大也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[各方戰事之北京消息]  
　　常德克復未實馮玉祥軍隊克復常德外間喧傳已兩日只緣政府方面未得正式官電故不能認爲確鑿據聞常德方面連日尚在激戰之中公府方面於十一日六時以前尚未接到克復常德之正式捷電則其說當然不確也 
　　鄂督要電三通據政府某要人傳出消息十一日中央方面接得鄂督王子春發來要電三通一報告鄂西軍事問題二陳述湘省潰兵散處鄂境各地若不早謀安戢恐滋他項事端用特擬就招撫潰兵辦法若干條請示政府核辦三報告陸軍第八師砲圑圑長冉繁敏駐紥漢川以來地方賴以安靜現在接防軍隊未經開來該圑移防公安石首之議暫須從緩聞政府已將該項電報統交參陸處核奪矣 
　　滇軍分攻鄂西宜昌總司令吳光新灰日致電政府略謂滇軍現由葉荃統帶分爲四路一攻施南一攻宜昌一攻鶴峯一攻利川請令奉軍尅日來援並懇再由鄂軍中抽調一混成旅來宜歸光新節制俾期有備無虞而圖鄂亂早告肅清又一消息吳光新總司令由宜昌電政府略謂據朱司令電稱八師閻圑於庚日開抵馬鹿池俟王旅苗圑開到即分左右翼轉攻巫山夔州云云 
　　施師開赴黄土嶺施從濱十日有火急電致參陸處略謂湘東水勢巳退黄土嶺一帶堪以前進已將該嶺劃爲第二防禦線職師第二三兩圑陸續開進但敵軍在攸耒方面反攻甚急請飭駐醴陵之奉軍先撥一圑進駐攸縣施行清野云云又聞施從濱抵黄土嶺後又致政府密電據稱十日由萍鄉赴醴陵比由醴陵來黄土嶺佈置防務特此電陳 
　　贛南近日形勢據某交通機關所得之南昌電訊謂南軍向大庾嶺猛力進攻又聞陳贛督連日均有密電到京參陸處十一日會議時對於此事亦有最詳細之討論 
　　廣元危急萬狀聞四川督軍劉存厚昨由廣元行營來一飛飛正密急電稱石青陽吕超分路來攻我軍兵士子彈每人不足三十粒守亦極難王督盧使允撥鎗彈未息已否起解管使處已有覆電不能接濟究如何辦理務希速示又聞南鄭管金聚亦來飛急庚電略云頃據劉督軍鍾師長電吳旅失敗廣元尤爲吃緊請即派隊援助復據嚴圑電陳子彈寥寥不足以供一戰當經電令嚴圑集合朝天兩旅協力應援務乞迅催許旅兼程星夜來廣進駐敎場壩會合夾擊堵截敵勢設或廣元不支勢必波及陜南伏乞迅示方針以維川陜不勝迫切待命之至又聞旅京川省某要人得劉督告急屬爲轉達樞要之電略謂廣元方面戰事極爲不利滇軍猛攻龍潭吳旅迎戰不利全軍潰散龍潭業巳陷入滇軍之手廣元隨亦不守鍾師劉督先後退至朝天嶺神宣驛一帶專候援軍到達再圖返攻 
[續紀北海之游園助賑會]  
　　湖南籌賑定於月之十三十四十五等日開放北海三天任人游覽巳見前報探聞其中布置如花彩音樂文武會游船等類應有盡有頗臻美備天然風景再加點綴益足壯觀所收劵資悉數充賑每劵僅售京鈔一元並備有彩票萬餘張贈給游人中彩者最上可獲貴重物品如玉如意金表銀杯大鐘上等磁器繡貨漆器以及書籍字畫等類次亦可得適用特品如屏聨銀表雅扇香皂香烟手巾牙粉汽水精鹽筆墨等類名目繁多不及備載現在各處捐助珍貴彩品尚絡繹不絶頗形踴躍此次所售劵價旣廉而慈善游觀中彩一舉而三善備是以人咸樂購邇日售出劵數巳達二萬數千餘張極爲發達再此項遊覽劵除臨時出售外凡各機關各警察區署曁中央公園等處咸有寄售均可就近預購 
[袁墓告成]  
　　袁世凱逝於五年陰曆五月六日現距週祥之期祇有兩日日來京中曾受知遇之恩者紛紛前往致祭而袁墓日來正告成功其構造之崇閎祀典之優厚讀近日農商部所擬之保管辦法亦可略知大槪矣茲將該部呈文錄左 
　　呈爲籌議袁大總統林墓祀典曁保管辦法開摺恭呈仰祈鈞鑒事竊查建築袁大總統墓地工程現將完全告竣業經文烈等會同呈報在案惟查歷代名人祠墓國家均有歲時祭享及官廳防護成規矧袁大總統創造民國功鑠寰區其塋墓所存非徒爲後日景仰之資實亦爲中外觀瞻所擊自非釐定祀典並妥籌保管方法不足以伸崇報而昭來茲如蒙俞允擬墾特准將摺内第一第三兩條以明令宣布俾資遵守除咨内務部查照外所有籌議祀典曁保管辦法理合開摺具陳伏乞鑒核訓示謹呈 
　　謹將袁林祀事曁永久保管管辦法擬議十條開摺呈請鑒核（第一條）謹案前大總統袁公墓地在彰德安陽橋之北擬定名曰袁林（第二條）謹案前大總統袁公旣經政府發給帑項定爲國葬則歲時享祭自應有特别之優崇歷查舊例凡功德在民載在祀典者國家均於春秋仲月遣官致祭今擬請政府規字祭典及每年祭時期頒行遵守以昭鉅典而資景仰現於墓前建築景仁堂五楹供設前大總統神位及平時服御器物將來歲時祀事即擬在堂内舉行（第三條）查歷代名人祠墓所在地其應完國稅均蒙國家特予豁免今袁林事同一律擬請政府查照成案行令地方官查明墓地每年應完丁銀漕糧數目呈請永遠豁除（第四條）林内房屋樹木器物必須有掌管之雠足以資守護擬設袁林管理委員一人由袁氏家屬中之主祭者遴選公正妥實之員開具銜名函送地方官呈請河南省長委任並令地方官隨時照料查察如有不能稱職情形得以呈請省長知照袁氏家屬撤換（第五條）袁林管理委員得用司事二人林夫長一人林夫十二人由委員督同經理墓田租諜備辦祭品及培植樹木修理渠道整理器具洒掃塋域房屋等事（第六條）此次主持墓地工程及協助工程欵項同人爲永久維持起見擬組織一公祭社凡關於袁林一切保護修建經費等事均得隨時查核遇有重要事項得知照袁氏家屬曁地方官會議處理其社規另由同人公定之（第七條）袁林祭田之租稅每年由委員徵收經管除委員薪水司事林夫工食曁備辦祭品零星歲修各項用度外餘欵悉數存儲每年將所收租欵造冊三份一份送袁氏家屬一份送公祭社一份送地方官分别查核并將所餘欵項儘數陸續購置祭田不得作别項支用（第八條）委員薪水暫定爲每月六十元司事兩名工食暫定爲每月各二十元林夫長一名工食暫定爲每月十二元林夫十二名工食暫定爲每名每月七元如將來有變更增減之處由委員商請地方官呈明河南省長批准後方准照支（第九條）袁林房屋照常封鎖不准閑雜人任意出入游覽如有中外游曆人員請入内參觀者須經管理委員之許可方得引導進内覽畢卽行不得容留住宿（第十條）如有在林墓左近騷擾作踐或損毁牆屋樹木者准由委員送請地方官究辦 
[奉天之軍事消息]  
　　徐又錚副司令昨日（八號）下午蒞奉張督及喬代參謀長副官長史廳長吳師長張旅長各旅長關署長王處長等均赴站迎迓到奉後即入軍署與張督晤談並在署广晚餐會直至夜半即下榻於軍署聞徐又錚氏前赴漢口本擬即赴前方惟因形勢變化須磋商一妥協方法前曾致電張督請示昨復蒞奉協商張督爲此即於今日召集吳興權師長張輔臣旅長及上級軍官在署開軍事會議商决關於湘南軍事之進止徐氏則蒞席報告前方一切情形及對於軍事之意見是日以和戰兩派意見不同故無結果 
　　前方軍事近來甚爲沈寂所最阻礙進行者爲湘省之大水災日前忽有闞子貞旅長陣亡之耗並有奉軍覆没之說茲據奉當局聲明均非確信謂昨接闞子貞致張督電稱朝壐抵湘後秉承方略布置分防尚能得手所有進退均聽候司令指揮一切平靜如常請釋厪念等語因闞氏陣亡之耗傳到後一時闞之知交舊友咸恐演成事實紛紛詢問張督亦曾電詢故有此電云云昨張督又得孫師長電以奉直魯各軍長官現均集合長沙省城開軍事會議决定（一）分擔責任者（一）互相援應者（一）進軍方略至何時進軍須於軍事會議議决妥協後分路進行各線以何時爲開始攻擊當隨時電陳又電告奉軍前方防線尚無變更至闞旅目前尚未進戰也據政界消息張督近派代表赴京向當軸陳述對於時局意見仍持主戰政策决無變更惟援川攻粤仍望照府前定計畫以預定之各軍擔其任務云云日昨又派馬副民炳南晋關轉赴豫省已於七號趁京奉車啓程聞係袁項城之塋墓現已落成於六月十四號舉行國葬典禮各省代表齊集與祭馬副官赴豫卽係代表與祭者也 
[湘鄂戰事之雙方計劃]  
　　湖南戰事近數日來本已沉寂蓋兩方勢均力敵且北方將士屢有乞休之請自無發展可言至滇軍黔軍先本注意鄂西因吳光新以全力防禦故復改絃易轍滇軍師長黄復生統率十四五營由利川進發東援常德黔軍師長王文華統率一旅由施南之來鳳宣恩入龍山現已開抵辰州西援寳慶是湘東湘西有滇黔軍之援救湘南一隅並無何等舉動至鄂西方面利川有滇軍三萬人圖謀抄襲李炳之之一旅幸劉旅躍然王旅汝勤馳往合力進攻以故戰線延長數十里吳光新司令現亦變更計畫對於東下之滇軍惟有扼據要害以老其師蓋滇軍利於速戰非此不足以制勝黔軍在鄂西者僅有葉荃一部吳乃催促奉軍速攻咸豐建始先行截斷黔軍通湘之路一面知照湖南督軍張敬堯嚴爲防範並以如果施南得和尚可牽動巫山之南軍遂派新抵宜昌之奉軍轉赴施南協助復令第八師之三十一圑砲兵一營取道大崇閣横逼南軍之背李劉二旅改任正面攻擊並令孟圑昭月卽於秭歸巴東各要隘重兵把守一面分攻建始利川以期會合施南之奉軍夾攻恩施宣恩使黎天才等首尾不能相顧兩軍現尚相持於巴東上游三十里之甘渡口一帶將來之激烈戰事尚方興而未艾也 
[袁帶獨立後之粤局平生]  
　　當北方圖粤最爲吃緊之時而忽有袁帶據香山獨立之事粤中當道禁止粤報登載誠以此事於粤局煞有關係也袁帶在香山曾發有布告歷數粤當局要人藉口護法而實行大廣钵主義并叙孫中山護法而被逐程玉堂護法而被刺二人均香山籍故伊不得不聲罪致討云云然按其實袁實通龍與龍黨顔啟漢相聨今香山之小欖袁帶駐有重兵香山之前山則顔啓漢駐有重兵茲據有香山到港陳述情形謂袁帶擁兵獨立迭與林警魂劇戰於隆都現在林候援兵堅取守勢故連日石岐方面戰事已稍歇惟因大吏已派省軍紛向順德容奇取道往剿進行頗速袁得此耗遂又注重於小欖鎭靿以該鎭地方爲省軍進兵所必經實爲香山城第一重門户故袁除飭其副司令周戊督率部衆坐守縣城外前日巳統率兩營馳往欖鎭佈置軍務以圖抗拒聞二十六下午省軍各營巳集合齊全即時大舉攻擊袁軍敗退又聞袁帶獨立舉小欖警察分所長林菶生被其誘禁營中處以極刑查該所長爲林警魂之昆仲故袁恨之刺骨遂出此手段也 
　　又查袁起事之始借廣東主義之名原與各方面相約結合綠林頭目梁義在江門起事圖撲新會惟已失敗現又聞有綠林首領譚某嘯聚黨衆欲出圖刦江門惟因駐守該處警衞軍統領王傳善異常警備各匪均不敢带乃復改圖欲向順屬一帶騷擾匪黨四處揚言謂開屬警衞軍統領梁某巳允響應當道即飭令順屬清鄉總辦莫正聰預爲防範連日在容奇桂洲一帶己一律宣佈戒嚴 
　　順德與香山毗連爲西海要區自袁帶香山亂耗發生順德東西馬寗已交通斷絶土匪乘機竊發六月五日高明三洲明德輪渡江門財安輪渡鶴山沙坪聨益輪渡共三艘均於午前由省河返鄉沿途啣尾而進駛至順德縣屬東馬寗了哥山地方忽見該山聚有好身手者甚衆高扯各式旗幟隨風　展至不能辦看清楚惟中有大旗一央祗書一（何）字者字大數尺立於山上之人均擊鎗攀機一似嚴陣以待該輪渡駛近其前卽被喝令停輪並放空鎗多響示威此時當先行駛者爲三洲明德輪渡見勢不佳急令小輪轉舵下駛尾隨其後各輪渡亦即紛紛轉舵後經探察始知山上之人欲將輪船刦奪並控得巳有拖帶某戲船之小輪二艘及拖帶江門利民渡之小輪均已爲其刦去各輪渡遂卽决意駛返省河嗣後駛至容奇附近海面見有孖煙突兵艦一艘鼓浪而來向馬寗進發衆皆視爲絶處逢生可以恃爲護符遂亦一致轉舵尾隨該艦上駛惟行駛未久該艦巳折回不再前進各輪渡不得巳因亦隨之折回復遇有一黄色烟突者一藍色烟突者之兵輪然皆不是上駛祗在該處梭巡各兵輪均滿載身衣黄斜軍服之兵士全副武裝觀其狀態甚屬戒備维時各渡搭客均巳異常恐慌力催從速返省各渡安抵省河時巳將入暮自刦渡事發生順屬一帶風鶴頻聞當道以容奇一地與鳳城相距僅十餘里該處四通八達陸路距離小欖僅三十里其餘北沙尾東西馬寗某竹新會三洪奇大洲濠　陳村等地均以該處爲交通樞紐亟應迅調大兵防範用策萬全昨特調撥兵艦七八艘滿載兵士駛往容奇河面擇要屯駐以期有備無患並聞甘竹九江鶴山新會長沙荻海新昌赤坎等處輪渡昨今兩日已經停止開行 
　　自袁帶獨立標揭廣東主義秩序大亂廣屬實岌岌可危觀時者深慮主客軍不免爭鬭現河南福建軍司令福林因地方多故爲保護地方治安起見特將河南境内一帶宣布戒嚴各　處握要地點均派軍隊駐守並向各商户解釋母得自相驚擾致令奸徒乘機造謡云云李之態度頗令人注視李亦廣東人而趨向中央者也而駐粤滇軍憤袁帶破壞粤局又巳有宣言矣李行營來電云粤爲西南根本重地更以龍逆搆亂牽制我師遂令大局前途坐受其敝非徒我義師之所痛心抑亦粤中父老之所共憤也頃幸龍逆覆敗粤難漸紓方將合我義軍共規大局聞袁帶叛變肆擾香山經莫督軍派兵剿辦無難旦夕蕩定惟念粤中紛擾亦已頻年良由愚昧之徒不明順逆自取夷滅徒苦地方本軍夙以靖國爲職志加以遠道來粤受粤中父老昆弟相待之厚施茲有年愛護地方尤其天職凡在破壞秩序妨害國家者旣爲大局所不容即屬西南之公敵我軍將士惟有協力剿除以維護粤局者扶持大局也特電奉聞唯希亮察李烈鈞李根源李天保朱培德成桄盛榮超李鳳寅楊益謙叩支印 
[廣東關於要人之要電]  
　　李純之調和電南京來電云齊電敬悉護法愛國一秉大公至堪欽佩當此外患日亟戰禍自不宜久延停戰問題若先解决其餘條件當楞徐商從此舉画一家共謀國是前次法律政治諸爭點悉聽諸國人最後之裁判建制尤爲圓滿其護法愛國之心跡更覺炳若日星昭示天下純極表贊同頃巳參照尊電大旨轉懇中央當邀鑒納尚祈時賜嘉謨用匡不逮臨電企盼不盡區區李純叩又電云中國不幸戰禍延長同類相殘隱憂彌切若再内訌不巳不惟元氣凋傷誠恐外患繼來國家必致傾覆純爲大局計故不嫌前此頓挫復任調人尚期南北戰爭雙方讓步和平解决共保國基日内當派代表南下磋商一切謹此電聞請爲鑒核李純叩江 
　　岑春煊之養疴電日前林葆懌伍秩庸兩總裁就職曾由各要人致電岑西林請其命駕來粤共肩艱巨頃聞岑氏昨已電覆大旨謂伍林兩公均駐粤省一切大計不患無人主持且幹老近駐梧州策應尤資便利以某庸愚似無急於赴粤之必要現擬仍留滬凟藉便養疴如須驅遣之處定當竭蹶以從云云 
　　陸榮廷之就職電陸巡使來電云國會非常會議鑒馬電敬悉民國締造以來疊遭禍變權奸竊國違法呈兵幸賴諸公南來集會開議一線國脈始有攸託此次謬承選舉廷爲政務總裁自顧衰庸恐難勝茲重任惟當此國本阽危之際責任所在萬不敢辭尚希時錫良規共維大局謹電奉覆諸惟公鑒陸榮廷冬印聞五月二十九日陸使由貴縣乘坐廣西巡輪溯流西上旋於六月一日上午六點鐘低南寗隨即登岸遄返石牌坊陸宅休息此次陸使出巡貴縣在該處勾留已有旬日原擬即於是處再出梧州今復折回因之赴桂迎候人員頗形忙碌又聞岑春煊之代表冷遹初時趕至南寗滿擬謁見陸使惟時陸適已出駐貴縣冷遂轉乘廣達巡輪趕至貴縣始獲謁見此次陸氏回邕冷遹亦同行即於陸宅下榻 
　　孫中山之離粤電孫中山氏自解職後卽赴汕頭滿擬即行渡台游歷旋爲陳司令及粤滇各軍統領懇切挽駕故亦暫行留駐三河壩行營視察軍隊暫缓啓節頃聞莫督昨據道署電云中山急於離粤爲美日之旅行經定在汕附搭日本郵船逕赴臺島該輪業昨日啓碇（六日）聞孫擬俟蒞台後再在該埠候輪前赴日本 
[滇軍守備夔萬之川事]  
　　（成都通信） 
　　川省近來第一緊急問題卽在出師援陜援鄂唐繼堯已派有五路司令援陜然川陜交界爲劉存厚鍾體道所亘援陜軍殊難發展援鄂亦共分五路第一路司令黄復生曾派先鋒隊翟孝著右縱隊方化南率隊開到前方現只能駐紥夔萬第二路司令葉香石（荃）曾出夔門到歸巴作戰因器械與軍隊不及北軍之精壯進攻不利其黎王土著在該處與北軍抗者亦因鎗彈過少頗爲孟游所窘現在南軍在宜昌方面又不能發展北軍反集大隊實行封鎖川省主義南軍遂在夔萬方面堅取守勢滇黔軍亦以大隊防守巫山夔門瞿塘諸峽使北軍亦不能越歸巴一步矣唐繼堯已有聨合劉顯世熊克武促問段祺瑞調停宗旨何在或者大局解决之期將不遠矣茲將滇黔軍在川東防守北軍情形彙誌如下 
　　葉香石總司令所部滇軍第八軍頃奉唐總司令對於援鄂暫取守勢任葉爲夔萬警備總司令又通電貴陽及川中各將領云貴陽劉督軍成都熊總司令鑒夔萬爲全川門户關係極爲重要茲已由第八軍軍長葉荃分派兵隊扼守愼防歸巴即委該員暫行兼充夔萬守備總司令以專責成在渝之黔軍王總司令巳奉唐聨軍總司令命令將全部軍隊開下分紥夔萬於二十號後紛紛東下黔軍第二旅到渝駐中國銀行第三旅駐交通銀行夔萬方面戒備甚嚴駐兵亦衆可無他慮黔軍袁祖銘師長所部之軍將完全開下章太炎十九號曾電此間省議會請促王文華就鎭守使職後王以出師夔萬爲重已將鎭守一職辭去日前王通電云畢節唐聨軍總司令貴陽劉督軍鈞鑒渝使一職原係以黔軍總司令名義暫行兼理以後賜電請仍寫交黔軍總司令部爲禱文華叩篠 
　　王文華此次辭慶鎭守使職意甚忿懣茲將其辭職原電錄下千萬火急畢節唐聨國總司令貴陽劉督軍成都熊總司令鈞鑒文華在黔奉唐總司令電令充重慶鎭守使華素志不在乎此且大局未定川事紛纭尤非其時嗣以川東軍情緊急内匪滋多特遵令暫兼職務以便安内禦外並未究全接管因重慶鎭守使爲川省區域内地方長官以後當由中央任命不能自由處置也昨見有四川公怀某某等電滇黔長官及對文華兼職保余際唐君充任足見川民尚未知此中内情文華素志淡泊何至以斯職爲榮旣有情形卽應取消前電惟關於軍事及辦匪保商諸事件大局攸關不能放棄仍當從事實行好在鎭守使職權余君尚未交代不致紛更也特此陳明王交華叩嘯印又電云千萬火急畢節唐聨軍總司令貴陽劉督軍成都熊總司令鈞鑑前奉唐總司令命令充聨軍援鄂第三路總司令遵卽就職并調在蓉黔軍赴渝集中東下現在黔軍雖集渝城而前方各軍已退守夔萬情况變遷援鄂無庸實行且夔萬方面葉總司令已奉命充守備總司令當然暫取守勢此時黔軍當以清匪保商爲務以待後命所有援鄂第三路總司令一職卽請萱公取消以符事實文華現因舊疾復發移至李圍調養所有黔軍總司令部事務仍由參謀長朱紹良代理并聞王文華叩效 
[章太火離渝之詳情（重慶通信）]  
　　章太炎在渝因大局變纪去志甚堅各界挽留無效遂於二十二日午後乘船東下熊總司令由成都去電挽留云飛急涪鄷忠萬各司令探送章太炎先生鑒頃聞杖履去渝接淅東下山川缅渺牽纜莫由克武治軍無狀不能副期許於萬一内疚神明惄焉如擣聖心通澈冀或閔予意所不屑亦敎誨之三宿出晝猶以爲速况行路維艱涉足多梗幸廻德旆以永朝夕竭忱攀挽延佇玉音熊克武叩豔 
　　章太炎前次奉孫中山命令經滇黔至重慶將以促進西南政策乃近日警告頻來謡諑疊起章遂於二十一日夜預備離渝聲言 
 
 
 

Page 7

 
 
　　將赴利川鄂施南屬與川省石柱交界處一行以覘前方戰况自二十一號晚間决定離渝後該埠各機關罕有知者次晨始由章公館内以電話通告各機關各機關得電話後咸相驚詫紛紛前去挽留又有以書函請托各界要人代爲挽留者如泰肅三等請托黄復生道尹及王文華總司令挽留餘若川滇黔省議會代表劉汪諸君及川東師範學校敎職員學生亦均前往留駕章去志堅决不爲稍動章之同鄉浙人某聞其將行特請至中國銀行叙别并於二分春餐館設筵祖餞章原定午後二鐘在朝天門登舟因挽留祖餞各事覊遲延至午後四鐘始克啓行其行李甚簡同行者僅電報繙譯王無身一人餘均未去巴縣公署特派驚備隊數十人護送上船行至王家沱始返聞以下一帶另派有軍警護送因目前川江不靖輪舶未通故章此行亦坐民船計十餘日可抵利川張志羣郭宇鏡二君曾偕章到渝向日對於西南大計多所贊助近因太炎一去亦無心住渝大約不久即將南返聞張以赴粤爲止郭則更須赴滬 
[京綏路歷年營業情形]  
　　京綏鐵路爲我國人完全自築及管理之路自民國五年通至豐鎭環城枝線同時通車近復興築大同運煤枝路路線計日延長進欵亦見增加營業日益發達茲將該路情形調查列表於下某年營業進欵資産原價華里數 
元年二五九一七一○元一七○六四二九七元五八九二年三二八一四八八元一九○一八三九九元六四二三年三四九○七七八元二二三三五七三七元六四二四年三六一三四九三元二五五五七六○○元七四六五年三八九五七七九元二五九八一二○四元八五五六年三七一六一五五元二六三三四九八七元八五五其中惟六年分因蒙邊不靖盧匪擾亂曁夏冬間水患暴發有此障碍收入不無影響其餘則逐年增加再調查該路本年内雖中經防疫停車商運不無影響然營業進欵計至本年四月底比較上年同一時期反增加十九萬餘元茲列比較數於下七年一月份營業進欵十八萬二千二百七十六元二月份二十六萬六千五百二十七元三月份五十萬零九千零十元四月份四十四萬六千六百九十四元共計一百四十萬零四千五百零七元比較六年一月份營業進欵六十六萬六千七百五十元二月份二十九萬八千四百七十三元三月份三十四萬六千三百零一元四月份三十萬零零零七十六元共計一百二十一萬一千六百元實增加十九萬二千九百零七元 
[鄱陽亂事之電告]  
　　江西都陽亂事迭詳本報該縣尹知事於日昨將最近詳情電禀陳督戚省長電文如下今晨亂黨仍麕聚不散幸賴鄧隊長黄排長親督兵士奮勇進擊傷匪四名匪勢不支旋即掠船遁往下遊逃散乞電飭湖口星子期昌嚴密防範知事一面會同警隊查拿餘黨并召集紳商籌理善後地方秩序現已恢復懇釋厪念查此次亂黨黄塗等係因景鎭破獲機關急竄鄱邑行蹤極密猝不及防僞稱贛北護法軍敢死炸彈圑勢甚兇猛以致我兵士二人亦受重傷至昨夜匪徒刦獄鄧黄極力保衞犯人幸無逃逸僅斃守監巡邏隊一人舖户亦無被搶情事除分電外謹電聞知　尹光勳叩 
[九江通信]  
　　安武軍昨由南潯車開來九江一營多係殘廢不全之兵聞係在樟樹以上前敵運回者刻尚有一圑連日陸續輸送到潯 
　　南潯鐵路公司因經費支絀積欠職員薪俸四月未發刻值節關在邇各職員紛紛索取特向台灣銀行借銀二萬四千兩以營業收入作抵聞准於今日（十一號）簽字 
　　此間衆院初選開票因某某兩區檢查未清有人赴法庭控告昨日法庭檢查票數查出票不足數者爲周斯孚黄進爵歐陽華吳又蕃四名但均宣告無弊 
　　化東區奉省長覆電已於前日重行投票某系因利用時機補足候選當選人票額致令前次開票選出者竟落五六名現已赴法庭起訴 
　　潯陽道尹傳苕生現丁母艱其篆務聞擬以二套口稅局長劉蔭昌代理 
駐潯日領事八木因患手痛歸國醫治軍政兩界送别者甚夥其事務由日領署書記官代理 
[江北通信]  
　　鹽城之小觀有黨人勾結駐蕩警備隊起事幸發覺尚早并因警備隊中之膽小者竟棄鎗潛逃故得立時撲滅計遺失鎗十餘支潰散人數約兩排馬軍到鹽已安堵如常矣 
　　淮軍鎭守使馬玉仁日内又須往省赴軍事會議或北上參與軍事會議亦未可知 
　　淮陰共有石閘五道純爲遏蓄運河急流之用數十年來迄未修理石經激水冲刷漸有崩塌之虞上游堤工事務所所長萬立鈺呈准省長撥欵興修定端節後開工每日過閘之船限上午六七兩點鐘爲止 
　　衆院票價由百五元直漲至五百元最後之商鬭尚有以八百元購者此次勢力之雄厚當推研究社與安福俱樂部最後某要人派人携現銀兩萬元來浦時已落下乘故僅得補助一人聞投票時會場外忽發現諷刺畫一紙將賣票人之奇形怪狀畫出不知一般賣票與買票者對之感想爲何如也 
[南京快信]  
　　軍署參謀長何恩溥由津來電稱倪嗣冲張懐芝巳到津徐樹錚亦由京來津日内即開會議 
　　淞滬護軍使盧永祥派參謀長馬鴻烈赴津參與督軍會議昨過寗轉車北上 
　　蕪湖鎭守使馬聨繋任安武軍總指揮已率所部援鄂倪嗣冲昨調滁州安武軍四營赴蕪塡防 
　　徐州張文生電第七師駐徐州者已於昨日全數開拔赴湘 
　　贛督陳光遠電都昌星子永修等縣匪已撲滅 
　　金陵道區衆院覆選候補當選人昨日九時開票揭曉徐國藩（丹陽）得七十二票票麟（江浦）得六十四票鄭巽（溧水）得二十五票均當選 
　　蘇常滬海淮揚徐州各道區亦均來電報告衆院覆選告竣惟淮揚徐州候補當選人尚待續選 
　　江蘇各道區衆院覆選當選粉揚曉安福俱樂部已佔優勝研究系佔四分之一 
　　江蘇參議員定本月二十日舉行覆選 
　　省議會因七年度預算案急俟大會通過昨用快函催促回籍各議員迅遠來省以便開議 
　　寗蘇省議員額數之爭甚烈齊省長爲愼重選政起見令行各區初選覆選各監督緩行選舉一月即派員分赴各縣切實抽查　　農商部定森林保管法十條令行蘇實業公布遵行 
　　全國省議會聨合會昨又開談話會討論一切進行事宜 
　　省城時症流行傳染甚盛患者均頭暈發熱中醫診病大有日不暇給之勢 
　　昨日端節李督派副官多名押送酒肉赴各師旅圑營犒賞士兵以示鼓勵各機關各學校均循例放假一日 
[杭州快信]  
　　童保暄昨又來電報告二旅旅長李煒章收復饒平於灰日上午完全佔領現已親赴前敵 
　　閩督李厚基來電以該省新招軍隊敎練需人商請調用上中各級軍官數十員尅日來閩俾便派充軍職楊督巳覆電照准 
　　楊督昨致上海慮護軍使長電一通聞係關於聨防事宜 
　　紹屬戒嚴司令部軍法官吳繼彪經楊督咨准中央保以荐任職分浙任用昨特來省票到 
　　錢塘道區衆議員覆選定期二十五日舉行聞每票售價三百元分系兜銷輿論大譁 
　　省垣金華會館董事應履祥被省議會議員黄某朦蔽警署勒讓圖佔該董事不服現向省署及審判廳提起訴訟 
　　杭縣東塘保衞圑總胡慶華混號東塘天子魚肉鄉愚通盜窩竊現經省長訪聞飭杭縣拘送法院訊辦 
　　杭紹甬三市剗平現水案各帮錢業多數反對現已公推代表到省與會（十八日）會議恐無結果 
　　已故前浙督湯壽潛封翁石泉訂期本月十八日出殯軍民兩長分派代表赴蕭致祭 
地方通信 
[松江]  
　　籌備省會覆選松江舊爲府治故舊府屬省議員覆選投票在松舉行十三日覆選監督署庶務科長章光祺來松與李潤之縣長商辦一切手續 
　　究辦印刷僞帖縣署查得有張少卿許永德等僞印牙帖在四鄉硬索帖費爰將張等拘案究辦一面明白揭示諭令各鄉民勿再受欺 
　　發生輕流行病松江最近發生一種輕流行病患之者幾於十家而九其病狀有類傷風而易於傳梁故人數愈多者傳染亦愈多如莘莊縣立第六高等小學校學生之患此者數逾四分之一以上經馬敬時校長一一送歸醫治並放假三日以防傳染聞松地駐軍中患此類病症者人數亦多已由各長官下令禁食猪肉俾食物清潔防遏病源 
　　兩校聨合開會奉賢城市第一國民校及青林女校於六月十一日下午一時聨合開會（會場在第一校）先由第一校校長朱企曾報告節目次各生逐節表演均頗純熟末唱謝賓歌而散家屬到會者有六百八十餘人節目共五十有六聞是日特請縣立第一高小校之童子軍十六人及巡警分所之警察四人到場糾察故秩序甚屬整齊云 
[鎭江]  
　　鎭郡市况之蕭索鎭郡因時局不靖銀根緊迫洋布廣貨糖油北貨雜貨棉紗海味等客帮交易莫不清淡銀行錢莊及船行等亦受影響端陽節賬所收不過五成綢市若紗羅縑絲等行銷各埠者亦形疲滯麫粉市價逐步下跌且新麥業巳登場銷路如再平疲則粉價前途尤有一落千丈之慮云 
　　派警彈壓龍舟鎭郡端午例有賽龍舟是日天氣晴和好事之徒尤衆有龍舟五艘在甘露港小閘洋馬頭江干一帶往來游賽岸上觀者擁擠不開水陸總巡張委員警察總局沈警佐恐釀事端各帶警兵前往彈壓云 
[揚州]  
　　偷割電線判處徒刑揚州電報局解　之鎗竊電線犯陳受民（卽小鴨子）十二日經承審官研訊供認竊割黄泥溝地方電線不諱按律判處五等有期徒刑十一個月送小東門地方監獄執行 
　　委員收挖蝗　新興廟灣等場近發現蝗蟎甚夥由該場長呈報運署張子蔚司長特委員四人前往該場督同場營兵弁灶丁收挖以絶根株 
[杭州]  
　　錢業反對革除現水浙省錢業同行對於財政廳創議革除劃單問題多數否認十二日在公所集議均提出意見書交倪宓兩董事送由商會轉呈又密紹兩市來電謂革除劃單名目改爲現貨出入非有現銀四百萬不能實行其計劃准於端節後派代表來省協議云 
　　省會選民名冊失實第二届省議員選舉人名冊選民之多者如嘉興永嘉臨海等每縣可選出六七員而選民之少者如安吉孝豐等兩縣且不及選一員雖由於人民熱度過高過低所致而辦理選舉人員當亦不能辭其咎現已有人呈請中央認爲非法不能投票未知中央將如何善其後也 
　　學界消夏會浙江省敎育會發起消夏會簡章略稱利用夏期休暇修德講學作高尚之消遣凡省敎育會會嗣資校職敎員及中等以上學校學生皆得與會期自七月十五日起至八月二十五日止（每日自上午六時至十時）本會中事業分爲二種一不確定者如講演音樂運動展覽文藝等每日舉行一種或二種二確定者爲每日讀書一小時云 
　　河務會議代表返浙北京河務會議浙省代表丁紫芳在會中對於塘工局官制及任用河務人員統一河務行政多所表見又河海工程方法及籌措經費問題均分别議審查議决共計議案四十餘件業巳閉會丁代表回杭當將會議情形開摺呈報省長仍回鹽平塘工局長兼海塘測量處長本任云 
　　顧乃斌不願應選衆議院議員初選當選人顧乃斌即前任寗台鎭守使經初選監督景毓華依法通知限期答覆乃期間久逾尚未據覆景監督以逾限不覆者以不願應選論已將候補當選人樊鵬遞補矣 
[嘉興]  
　　參衆覆選近聞嘉興衆院覆選定於本月二十五日舉行已由第一區覆選監督通告各初當選人届時蒞杭投票參院覆選本定本月二二日舉行現齊總監督以覆選手續紛繁延至六月三十日舉行已令嘉興縣通告各初當選人遵照本届衆院初當選人某某等被公民魏某以其失財産上之信用檢齊憑證呈請官廳撤銷當選未知官廳若何辦理也 
　　承糧植樹之縣批嘉興人民倪德培等請於嘉字白下莊木消滙風斗滙秀字咸一莊白衣菴深二莊觀音橋等處購基地數十畝栽種樹木以倡實業呈縣請予核准奉縣批略謂提倡實業栽種樹木果爲當務之急但該民等所稱於嘉字白五莊木稍滙等處購地種樹究有荒地若干畝官産若干畝均未列表聲明且荒地應遵照懇荒條例呈請主管官廳核辦官産應呈報官産處勘丈估價承買不得以赴莊承糧爲手續完善着即遵照 
　　請設繭行候勘嘉興商民錢士超等擬於縣屬東鄉設立繭行一所於前月繪圖禀請核奪張知事曾令縣商會查勘覆奪該商會以設立繭行與舊廠里數是否符合必需派員勘丈而本會並無測量生無從勘覆已於日前呈覆到縣另派專員實行勘丈現錢士超以具呈多日未奉批示又於十一催請查核奉批俟派專員勘丈覆到再行核奪云 
[寗波]  
　　訂期會議禁革現水案寗波總商會接杭州總商會來函以財政廳呈奉省長禁革現水整頓金融甬商會應先邀本埠錢業會議妥善方法公推代表赴杭與議甬總商會訂舊曆五月初六日午後二時開會討論並公推赴杭代表通知各錢業務請必到云 
　　禀控花業空盤案飭提證據鄞縣公民毛節瑩前控花商孫耕堯等狠做空盤擾亂各業禀由層憲請予拘辦茲聞警廳嚴廳長批示云空盤買賣最爲商業之害孫耕坃等果有此等行爲實屬有違禁令應予查明究辦該公民有無證據仰即提出來廳備質可也 
[徐州]  
　　徐海衆議院覆選狀况此次衆院覆選在初選甫揭曉時一般希望當選者雖各處聨絡招待尚無金錢問題發生自前參議員王立廷到徐聲稱安福俱樂部支配二人而金錢買票之聲乃起各縣初選人報報後即有數人以金錢收買然當時價值每票不過二百元左右旋有一部分初選當選人接得若名信數封内云某等結一不賣票鐵血圑如有賣者定有相當對待云云因之觀望者頗多王立廷連日由得極少乃出重價（自五百元至七百元）賣票者益以奇貨可居直至九日夜間中華旅館中尚有六百不賣非八百不可及某某尚差幾票願出七百之聲至十日晨九時票巳賣出者均洋洋得意逕至道署投票其索價太昂者至午後四時尚未售出道署中因此投票人中斷三四小時之久此輩均聚集於華安蘇華兩旅館轉而央人求售封緒听乃拾此殘餘共凑三十票王立廷張從仁（票值亦王所支配）沈仲長王玉樹楊某等五人均在三十五票以上當可當選封則候補而已 
[濟南]  
　　濟南道區衆議員揭曉十日濟南道區衆院覆選早八鐘開始投票至下午六鐘竣事翌晨揭曉當選人爲李慶璋邵晉蕃韓純一勞福全艾慶鏞郭光烈等六人 
　　張督軍赴津張便抵署後當晚即召集會議一次討論某項軍事計畫定十二日晨赴津未幾京津一帶連電促駕遂於十一日晚十鐘挂車北上參與督軍會議 
　　沿海防匪之布置沿海一帶胡匪海盜日益猖獗除烟台有鎭守使水警廳嚴防外龍口商埠局長奉省令籌設商圑當即商同各商號按舖出資招募圑丁六十名巳於五月二十號招募成立并在天津辦軍衣鎗帶請求咨直發給護照運埠訓練矣又該埠警察局長李建章以該埠距大連一水之隔爲黨人胡匪聚集淵藪特在大連添設密控二員每月按期函報機要遇有緊急事件即以電報相達以資防備至壽光縣之羊角溝亦爲出海要道近海賊復現往來商船屢被劫掠烟台朱鎭守使現於小清河口添派砲船二隻上下巡緝以資鎭懾 
　　倪皖督之過濟安徽督軍倪嗣冲因天津開軍事會議於十日蚌埠乘津浦車北上十一晚八鐘到濟經張督派員迎迓入署旋即同赴天津 
[天津]  
　　河工開工式十一日爲金家窰至三叉河口裁灣取直工程開工之期上午十時由警務處處長楊敬林約集中外紳商等在金家窰大街河線内舉行動工式並結彩懸旗官紳等界到場者爲曹省長代表曹秉權熊督辦王小舟李頌臣及外賓平松尼等楊處長率同科長張韻樵趙近辰工程處長唐子奇等到場軍樂隊奏樂圍觀如堵熊督辦曹秉臣相繼演說楊處長云裁直案曾於十數年前舉辦一次因種種阻隔以致未果此次河工達到目的實賴熊督辦熱心維持云云遂舉行開工式首由熊督辦持鐵鍁連鋤數下楊處長次行之是時放鞭砲奏樂全體合撮一影以作紀念至十一時三刻始散 
　　津海道衆議員揭曉十一日爲衆議院議員覆選開票期上午八時半監督姒繼先宣布昨日共註到者三百九十五票當衆開匭由馮鶴舫唱票畢卞蔭昌四十侂票籍忠寅四十七票葉雲表四十五票張濓四十五票王保鋆四十四票田子鵬四十四票蘇藝林四十三票汪鐵松四十一票姒監督即宣布卞蔭昌籍忠寅王保鋆葉雲表田子鵬張濓蘇藝林汪鐵松等八人爲選爲衆議院議員劉履貞爲候補當選葉順表與張濓票數相同以籖决先後由監督抽籖葉先張後王保鋆又與田子鵬票數相同籖决王先田後至十時餘蕆事 
　　勸學所舉行觀摩會十日下午一鐘天津勸學所舉行高等三年生國民四年生觀摩會高等生在東宣講所報考學生二百五十餘人監考者爲華君澤沅李君燕林柴君子厚湯君桂秋孟德宦王君召棠命題國文一道理科題二道國民生在西宣講所報考學生六百餘人監考者爲鄧君澄波李君寰生劉君紫洲馬君鈺堂劉君屏周命題國文一道算術題二道高等限四小時以内交卷國民限三個半小時以内郊卷均如其一體交卷 
　　再更正前報載大源公司事已於本月三號更正一次然意尚有未盡者一查該公司中無論誰可董事均無提公益捐項下之欵二萬千文私用之事報載某董云云當然不確二查公益捐項下之欵開支均由正式程序經公司主任認可并董事會通過均有帳據可稽支出之欵並由查帳員查核公司黄君等自刋帳略丙辰年圩下各項雜捐計四萬餘千由黄李二君支付公益捐七千餘串由楊董經管現尚未用竣仍存揚州特再聲明以免誤會 
雜評一 
[總統問題之外（默）]  
　　在津會議除和戰問題外尚議一總統問題是總統之待解决於督軍者也各省選舉之爭名爲爭國會議員而實爭總統是總統之待解决於黨派者也督軍之會議爲有效效黨派之競爭爲有效耶抑須二者一致而總統始有望耶抑雖一致而尚不得謂有把握耶此則今日不能預料者也 
　　今日所可見者一致注全力於總統問題而已然吾謂表面爲總統而其實尚有一内閣問題與之連屬蓋總統問題之勝敗亦即内閣問題之勝敗也某派得總統則某派佔優勢政權柯操縱於己閣員可由己派分配而遂併佔内閣之實力是故今日之奔走於督軍活動於選舉者一方爲人爭總統一方即爲己謀將來之政權也此今日競爭總統之内幕也 
 [G [PP ] 
我國各種痧藥苟照古法製合本屬靈效近世藥學少專家製合不得法以致外國痧藥盛行我國喧賓奪主喪失利權本公司有鑒於此精選各省及地藥材改良製法延請藥學士徐錫驥先生爲製藥主任用化學分析提取精華製就正氣丸道回生丹兩種專治急痧時疫霍亂吐瀉四時感冒中暑傷寒頭痛肚痛肝胃氣痛傷風咳嗽氣悶飽胀目眩惡心等症靈效異常居家出門均宜常備正氣丸每盒售洋一角每袋售錢二十文回生丹大號每瓶售洋五角中號三角小號兩角批發另有章程函索即寄 
⊙總分發行上海英大馬路盆湯弄口杭州清河坊巷内大井巷口大生製藥公司 
 [PP ] 
京都天寳齋　眞正西藏馬寳　專治文武痴癲痰迷心竅　試驗萬人　靈驗如神　鋪設上海二馬路西鼎新里内遠埠函購原班回件　 
馬寳能有的眞經云治痴癲第一對症本齋濟世存心不惜千金採得眞正以救世人其性能入心肝脾肺腎專治百藥罔效之症惟各種文武新舊痴狂發痴作呆以及猪癎羊癎錯心失驚服之最有奇效雖諸醫束手危險萬分只須錢餘癎症無不立愈大凡染痴癎一症皆因痰迷心竅憂鬱驚恐痰滯胸腹糊塗不醒或事結於心或功名未成或見色而痴或爲財而癲致染失魂落魄之症則自語自述大呼小呌弄文作武嬉笑怒罵染此之症受累無窮世人如患此症者請即試服輕者五六分告痊重者一二錢斷根最奇者愈後永不復發誠天下第一除癲救命寳筏也每分二元或購一錢照碼九折　另製天下馳名癲狂鎭心丸曾經試驗萬人效驗如神○雙料每粒一元○單料五角遠埠函購郵局妥速信力自給　京都天寳齋啓 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[政府收買存土四誌]  
　　字林報略云政府買土消息經報紙披露後惹起中國政界之空前注意及各政黨代表對於北京政策之嚴峻批評各方面皆視此舉爲北京官僚天良喪盡之表徵據北洋派兩系與兩方數政黨駐滬代表之意見買土一事與梁士詒無關蓋就種種政象觀之梁未必與聞此事也交通系之駐滬代表聞梁有關係之說爲之驚訝當發電詢問現接覆電梁力辯其誣上海華人一致推度以爲某公司中之人物當爲馮國璋與其屬僚緣馮在南京時於民國六年一月二十八日訂立鴉政契約後爲國會所拒遂暫擱置迨王士珍由馮簡任入爲總理時曾有一度之運動但未幾王即出閣故事未成數月前前任財政總長王克敏來滬爲馮調查買土事宜去秋王長財政欲聨絡日人以爲馮之後援但王兼充中法實業銀行買辦未便與日人銀行直接有所磋商故覓一素與日人親近之周家彦使入財政部以作居間之人周爲曹汝霖陸宗輿之友且與在京日人極爲友好周近曾來滬爲則財政部與烟酒專署之代表當時衆皆知其擬向日人借欵以煙酒稅爲抵而不知其注意於鴉片今據滬人言此次買土案乃周一手作成也梁士詒所擁戴以爭總統一席者爲徐世昌故梁决不致贊助買土事致使馮得巨欵以爲運動選舉總統之經費再周家彦曾爲農商部次長梁士詒以周親日曾謀罷免其職故梁果與聞買土事必不使周經手在滬政黨代表初聞某公司係梁等組織之說信以爲眞以爲馮梁携手馮得梁助存土買成分得巨利自己可以發財總統一席不妨讓與老徐而梁等因轉賣鴉片所得之一部份利益亦可移作徐世昌選舉總統之边動費繼思馮無論如何决不肯抛棄其連任總統之希望由是推之馮梁决不携手故組織某公司者必爲馮而非梁也一般華人輿論皆以北京官僚所爲者實爲罪大惡極之交易衆皆知此次買土契約巳於星期二日午後簽字較諸民國六年一月間所訂立之合同在實質上無稍差異但反對此事者刻方集其勢力仍希望可阻止政府不使其將所收買之存土轉售與某官辦公司如辦理買土事者僅爲馮氏一派則北洋派中其他各黨派未必肯默然坐視馮派握得重資以運動選舉預料某公司如果實現則英使署亦將有正當理由提出抗議反對烟業之復活蓋華人請求禁烟始於數十年前英國因華人一再請求特禁止英人洋藥公所之貿易茲中國自未可再組織華人洋藥公所經營此業也華人之抨擊者雖不爲洋藥公所恕而政府則最受唾駡憶近十年來中國施行煙禁實賴全國有天良之官吏數千人平民千百萬人竭力經營始克奏效今滬地尚有數十人於前居官時曾治死違背烟禁者數百人夫彼等當日施禁唯恐不嚴而政府今日則死灰復燃二者所爲可謂大相逕庭今討論之餘巳得一最孚人情之辦法即政府所買存土應由妥員監運至空野當衆付諸一炬此舉匪特可令貪官污吏消其慾念且可予華人以得覩鴉片慘史終結之機會政府收買存土付以債劵華人名此曰公債票是則出資購之者實國民也夫華人旣無一不出資而於鴉片貿易或施行禁令時復無一不直接或間接受有損失故國民理當有處置此項存土之權今巳有許多圑體傳播此種主義矣政府方斤斤較量銀一千一百兩之回扣華人即無他種方法亦當有一種輿情之表示以遏制政府將此存土售諸新公司也昨爲休假日自晨至夕衆皆紛紛談論此事始知除洋藥公所之存土外滬地及其他口岸尚有私土甚多新公司如果成立則均將歸其出售星期二日洋商方面謡傳政府之購印土不過以此爲起點俾得藉端大經營鴉片貿易此說今漸信而徵周家彦之來滬與其簽定合同之關係實予人以疑竇聞所需費用如五百萬元借欵等將向日人告貸所謂烟酒專賣者安知鴉片不在其内乎據路透電云星期三日鴉片新合同尚未簽字但聞諸可恃方面新合同巳於星期二日午後在滬簽字專爲此事來滬之北京委員聞於簽字後立刻起程返京如北京當道毫不變計則此合同將正式簽字今洋藥公所所欲聲明者該公所某公司絶無何種關係依照議定之辦法某公司可向政府買土而轉銷之洋藥公所已將情形呈報上海英領署矣茲據北京消息合同在京簽字之說業巳證實某公司將以南京爲營業總部云 
[烟酒業反對抵押專賣權]  
　　中國煙酒聨合會等各圑體致北京電云大　　總統國務院外交部財政部農商部鈞鑒全國烟酒專賣實權抵借日欵一萬萬元條件已成行將簽字派監督設總廠種者製者須赴該廠領照領貨不獨農工商千萬人生命斷送盡淨即我國主權亦全然喪失衆情惶急公電歷陳伏乞嚴行拒絶取銷原議以保兩業命派不勝迫切待命之至中國烟酒聨合會國貨維持會烟業公所皮絲公會寗波同鄉會公叩 
　　又煙酒聨合會昨日通告各省埠各分會函云謹通告者財政部竟以全國煙酒專賣實權抵於日本條件巳成簽字在即其重要部份則爲各省公賣局由日人派員監督津滬漢各大埠由日人設煙酒總廠種者製者售者均須赴該廠領照領貨如此則全國兩業生命全操於日人之手主權盡失與尋常借欵更爲嚴酷敝會業已迭電政府力爭事機急迫務祈尊處協電爭阻并籌後盾如有卓見並乞詳示鵠盼回復 
[美員考察戰時商業續誌]  
　　大陸報云前充駐滬美總領事今奉美國商部派令來華調查之鄧璧君昨日在滬發表意見以爲中美商務可大發展不久美政府將逐漸撤除加於出入貨品之限制法其言曰此全爲船雙問題美國刻方趕造新船一俟噸位充足商務前途即大有起色美國即將裝運各貨輸至東方而以鋼鐵爲尤多目前各貨皆存留國内實以輸運不及之故航運旣便則商務上之限制自必撤除蓋美國向來購入中國貨品甚多而售諸中國之貨物亦復不少也鄧君曾游曆漢口等處謂各處商業情形尚佳他日剾戰事終了商務定可增盛云 
[取銷運貨至美出口執照照之]  
[消息]  
　　英文滬報云本埠出口進口商接美國海電謂運貨至美之出口執照明日均將取銷某商於十月十日即接此消息餘人至昨日始得電執故僅餘兩日可以佈置運貨出口事宜惟美領事署之之航運科至今日尚未接有此項消息大約美政府擬續行收用太平洋船舶而僅許急需之品運入境内或有此取銷出口執照之舉或者擬取銷今日之執照而另發新禁例之執照亦未可知云 
[俄國義勇商船隊不來]  
　　英文滬報云駐滬俄國義勇商船隊經理今日聲稱該辦事員决議不將隊中船隻駛至上海惟是否永遠如是抑係暫時辦法今尚未悉並據該經理謂該公司人員恐船抵上海後將爲當道覊留或占用之故云 
[電請扣抵華泰輪船之賠欵]  
　　中華汽船公司致北京國務院電云五月七號夜招商局愛仁海輪在鎭江焦山下將本公司華泰輪船撞沉迭向索賠不理現雖議請公正人談判該局未必遽肯服從查華泰江寛同爲商人血本被撞惟均辦理應無二致部議賠償江寛之欵即懇緩付以資扣抵中華汽船公司左念貽曾廣江汪詒書朱恩紱梁煥均等叩 
[痛勦浙閩洋面海盜之傳述]  
　　浙閩洋面近因海盜猖獗經兩省督軍會派兵輪拖帶師船備足軍火前往痛剿昨有由閩來滬之某帮船商述及近來浙閩洋面正在搜捕海盜海面上鎗聲砲聲絡繹不絶大有一鼓湯一平之勢此後同帮駛近該處務須加意防範免遭不測云云該帮各船主聞之當即告誡船夥一體留心防範免受損害 
[閩督軍電調浙省軍官續誌]  
　　閩省李督軍電請浙省楊督軍於第四師内選調中級軍官及頭目等至滬乘至海軍建新差遣艦赴閩委任爲新軍官長等情已誌昨報茲悉建新軍艦業於昨日（十四號）上午四時由滬起椗赴閩除所調軍官及頭目等一併起程外另有未編制之新兵一營計五百零四名由任聘三營長督軍亦乘該艦赴閩聞此次閩省編制新軍所需軍官計上級一員中級五員内一員爲營副官餘四員爲連長下級軍官十六員内十二員爲排長再有四員爲各連之司務長共須二十二員壛由第四第十楊盧兩師長選派以資熟手陸軍第四師參謀官王則由臣由杭護送所部各級軍官至滬後一併送乘建新軍艦昨已事畢即乘火車回杭以便將赴閩各軍官離滬情形報告楊督軍查照 
[端陽夜半之風雨]  
　　夏曆端陽夜半風雨並至潮水大漲停泊浦江及來往船隻一時不及防備走錨斷纜甚多時有船户奚四美由滬裝載豆餅五百片駛赴楓涇行經南碼頭遭風傾覆豆餅盡被沉没又項阿松船裝運白米一百六七十石由朱家角來滬駛經三泰碼頭外浦江突遇暴風除打失若干外均遭水漬又南市某花衣行雇費阿六船裝載花衣數百包駛至白蓮涇河港遼闊風狂潮急亦致失事漂失花衣多包昨已雇船前往設法打撈並請水警廳飭令各巡船帮同偵查被撈貨物責令交還此外尚有某某窰貨船亦被顚覆其餘小船失事者尚不知凡幾云 
[皮商之呼籲聲]  
　　上海皮商公會復總商會函云昨奉貴總會函開頃准江蘇財政廳沈委函開奉江蘇財政廳令開（原文不錄）並附清單一紙到會相應照錄原文及清單一紙函布即祈查照單内所開貨物調查提日市價開單送會並由各業推舉代表先將姓名知照總會俟訂期函請各代表與沈委討論事關加稅幸勿遲悮等因到會敝會查江蘇財政廳調查貨價十餘種内之生牛皮一項當係指江南地方出産而言此項牛皮價值旣賤出貨亦微縱令增加收仍無幾况際此内訌外患百貨滯銷其最甚者當推皮業蓋自歐戰發生以來皮業銷數年減一年去夏與德絶交後其銷數較丙辰年已減十之四五今上半年與去上半年較銷數之減且過半數敝業困難呼籲末由巳有棘手待斃之勢何堪重增稅率亟應請求貴總會韱爲呼籲務懇仍照原料徵收以卹商難是所切禱至訂期討論敝會應推舉代表先行知照一節敝會當然公推正會長劉萬青君代表全體合併奉聞届時請函照可也 
[西儒評論華人之能力]  
　　日前美國紅十字會在華徵求會員并募捐所得結果非常美滿上海青年會童子部幹事美人克樂愷常對人言此舉足徵華人辦事能力實不亞於西人且對於公益之事能盡義務不辭勞瘁若此實足令人起敬故前有人謂華人無組織力及公德心者皆　言也顧此舉尤足爲青年會生色蓋此舉之華人領袖以青年會會員居其多數前此十二年中上海青年會徵求會員若輩亦皆爲之竭力効勞者也克樂愷又云現在上海商界辦事人員每四人中必有青年會出身者一人青年會出身之人類皆能力充足束身自愛故名譽雀起極得人之信用現在海上大商家每遇需要辦事人員之時常請青年會介紹青年會中學商業學校及職業學校生年畢業者恒在千人以上其報名入學者年至三千二百人造福社會國家良非淺鮮今晚七時青年會爲募欵二十五萬元添建會所事特在卜爾頓飯店設席請各領袖與宴募欵期自十五號起至二十九號止約爲兩星期吾知此届海上熱心人士又必出其毅力爲青年人福也其已募集之欵將即席宣布其數必有可觀每隊各設專席招待本隊人員旨趣書及收據冊亦將即席分佈中國人之能力將復於此爲又一度之表示試拭目以觀爲之欲救今日之中國非從道德敎育入手不可青年會之目的即在於此吾人又安可不玉成其事以略盡吾人對於社會之本分乎 
[太屬省會覆選事務所成立]  
　　省議會議員覆選區域照舊時府屬區劃滬海道所轄之松太兩屬列爲第四第五兩區第四區業已在松組織事務所其第五區事務所設在太倉昨本埠各機關接江蘇省議會第五區覆選監督許炳榛函云案奉省長公署第四十九號訓令委充省議會議員覆選監督第五區駐紥太倉又奉第二千二百零六號令頒發關防一顆各等因奉此當即帶同員役前赴太倉擇定該縣西門内義倉地址設立事務所開辦即日啓用關防除呈報並分行外相應函達貴縣廳一體查照 
[靖安艦候運軍火赴閩]  
靖安運艦奉閩督命令由閩來滬輸運軍械業於昨日駛抵浦江暫泊候載軍火一俟裝竣即當開駛往閩 
[浦東又出刦案]  
　　浦東三林塘左近鄉民某姓家前晚忽有盜匪多人撞門入内刦取銀洋衣飾而逸旋經事主鳴鑼集衆四面兜拿拘獲王秀清一名鳴警押送地方警局在王身畔抄出大洋三元小洋四角認係原贓連王併送地方警察事務所昨日轉送地方檢察廳午後經檢察官預審之下諭將王收押候究 
[九誌滬上新流行之病症]  
　　近來滬上發生流行症傳染甚衆茲經淞滬警察徐廳長查悉所屬各區所隊警士患者頗多昨昨特委派科員先詣一二三四各區所調查染此病症者究有若干如果病重着即送往醫院診治云 
[函催烟作債權人赴通理賬]  
　　上海總商會接江蘇通崇海泰總商會函云逕啓者據商人楊善康呈稱竊商與鮑氏股開之祥隆烟作連年不利債務急迫因向鮑氏函電交催終不出理商亦獨力不支萬難維持報蒙貴會委任楊君耿之盤查理債業經查核約該海地各户存項六千八百餘元貨欵并費洋二千八百餘元又申寺各債照原議三成公攤除已付外淨需六千六百元又貨欵二千四百餘元又各窵店該人三千餘元統共約計二萬二千元之譜所有一作十窵店之貨物亦經楊君親往盤查現正進行其值若干尚待核計擬即就近借海門菸業公會爲清理處乞賜函致該公會知照以便清理至於股東鮑志翔志壯志　等於祥隆之閉歇雖屬放棄不顧對於隆祥之結束究負清理之責奚能常此逍遥慘商獨力勉持家私已凈牽累已久鮑亦股東獨不來理撫心自問何以對各債權乎應請函請鄞縣公署及商會飭傳鮑志翔等來海清理一面函知滬總商會及崇海各商會知照各債户對賬清理無任急切感戴之至等情到敝總商會據此查此案前據該商聲請派董監盤貨物理還債欵並傳知股東鮑志翔等三人趕速來通清理當經委托楊董耿之擔任監督盤貨清理事宜一面分别函請寗波總商會及崇海各商會查照各在案詎鮑志翔等任意延宕守候半年之久仍不來通揆其心理未始非爲日後糾纏地步惟各債權人何能久待坐視該號與十窵店日漸消滅致貸予之資無着據呈前情又經邀集各會董公同核議僉以此事未便任其久擱擬再定限一月如該股東等仍置不理惟有聲請缺席裁判以保債權等因除分函外合就抄單函請貴總商會查照轉知債權人前赴清理處對賬清理足紉公誼 
[滬北工巡捐局長之呈文]  
　　滬北工巡捐局曹局長爲閘北寳山路謀得利洋行擬裝租界自來水公司水管事呈江蘇省長曁松滬護軍使文（上略）此案先於三月七日及三月十二日據租界自來水公司函以接裝寳山路水管請給掘路執照前來當以閘北現有省立水電廠該公司越界接管職局碍難遽允經即函詢閘北水電廠去後旋准復稱租界水公司越俎代謀要求接管於敝廠營業主權有碍擬懇代爲駁復倘有自由行動私裝水管等情尚祈轉請警署隨時阻止以免後患等由當經分别辦理並函請陳交涉員據理駁復各在案嗣於五月二十二日准交涉公署函開自來水公司擬在閘北裝接水管一事先後兩接復函備悉一切當即轉達去後茲准英領復稱接准來函據滬北工巡捐局復查上海自來水公司在閘北裝接水管一案仍以閘北水電廠爲藉口並以本署前函所叙上海公司裝接總管爲前任袁道函准有案之語竟云經查卷宗並無此案等因本總領事查上海自來水公司在閘北裝設總管經袁道函係在一千九百零四年間其時閘北尚未開辦更未聞有水電廠之名稱該局豈有卷宗可查即一千九百十四年前任楊交涉員轉請警察督辦薩飭令閘北警局勿得阻止自來水之工作時亦未聞有水電廠之藉口今以歷辦多年之成案突以水電廠爲詞藉以妨害自來水公司事營業有心自擾無理之極除將前任袁道來函及交涉員楊來函一併抄送附呈外並據謀得利廠英商禀稱近日閘北失火距本廠甚近而本廠請自來水公司裝設保險之水管尚未開工殊多危險等情前來合再函請貴交涉員轉知工巡捐局循照向章勿得藉口自擾致碍英商營業如該局仍不照辦本總領事即當詳報本國駐京欽差大臣核辦也等因相應照錄抄件請煩查照並盼見復等因竊念閘北本屬華界地方若任租界自來水公司越界裝接水管實於公家營業之水電廠妨碍甚多邇來華界市面日臻繁盛更未便以華人自有之利權拱手而讓諸外人英領所藉口在袁前道與楊交涉員兩函殊不知袁前道之許可在閘北未設水電廠以前至薩督辦之函許則在民國三年三月間内有寳山路一帶經袁道台允准租界自來水公司已經裝設總管之處該公司接裝枝管暫勿阻止等語其時閘北水電廠尚未收歸省有至民國一年四月閘北水電廠奉鈞署派員主辦即成爲公家營業所有華界内應否允許租界水公司裝接水管自應先請鈞署核示辦理且薩督辦原函之允許係一時通融辦法旣經聲明暫勿阻止則非永袁允准可知况查滬南華界地方本與法租界毗連從前法界自來水公司亦有越界接管情事自南市自來水公司歸華商承辦後卽將越界裝設之管陸續由回可見閘北地方旣設有水電廠萬無任令租界水公司越界裝管之理惟此次租界水公司之請求係因華界用户需用水料起見職局經商閘北水電廠趕速派員與各該用户接洽辦理至根本解决之法（中略）可否懇由鈞署令行交涉公署據理駁復一面訓令閘北水電廠設法籌備之處伏候鈞裁 
[職業學校定礎續紀]  
　　中華職業敎育社擇地本埠陸家浜南放生局東剏設職業學校業巳開工建築定於本日下午五時舉行定礎紀念式已誌昨報茲復探悉該社特敦請前廣東省長黑龍江將軍朱慶瀾君爪哇僑商陳金山君署名礎石兩君對於職業敎育素極注重此次特請署名足爲該校前途生色也 
[女子祖會服務社今日開會]  
　　女子社會服務社定於今日午後三時在崑山路十一號半女青年會開年會舉行第一處義務小學初等第一次畢業式敦請名人演說並由學生表演故事昨先由董事部致函各界遊往參觀想届時與會者必實繁有徒也 
[救濟奬劵之得彩]  
 
 
 

Page 11

 
 
　　慈善救濟奬劵第一次之第三奬日前傳說係由該軍使購得茲調查此奬實由駐紥龍華輜重第十圑第一營所得計有奬洋一萬元内有一連三排排長得四條計四千元護兵一條計一千元二連士兵五名各購一條共得五千元昨已分别收領矣 
[發展中日商業之樞紐]  
　　本埠各項通銷洋貨自歐戰開募後來貨逐漸減少惟東隣乘此時機對於運華貨品極力發展故洋貨業中亦皆舍歐西貨而趨重日貨現英租界後馬路之通之公司因注重運銷日貨已於節前遷至法大馬路中市該處屋宇尤爲寛敝交通亦較便利惟正經理范某聞於節後就本埠某銀行重要職務而去其副經理徐某又有某省縣知事之希望是以經理日貨主任邵某（范徐外行邵乃内行業洋貨多年）有推升經理之說此外復有前在軍界中之粤人王某近亦籌集巨資組織公司採辦各項日貨運滬行銷並由滬承辦各貨運日王某業已來滬向商界中探詢滬地應用繁品以期公司成立後實行採運云 
[魚池中挖起古甏]  
　　小南門内喬家浜口郁姓向爲滬城紳富其住宅房屋寛廣後埭建有花園一所中間魚池假山亭臺樓閣畢備惟年狼失修未免坍毁隔歲宅主郁仲芬去世後其子因該園坍廢不堪乏欵興修故托某君紹介以萬六千金售於商董王一亭君業於月前將週圍房屋雇工拆卸重興新屋中間花園亦重行佈置前日正在飭匠戽乾池中蓄水挖深池底詎挖至二尺許發現古髩一具携至亭中細察内藏飾物惟外表甚黑及至擦磨始顯金色衆工人見得意外之財即紛紛搶散後經隣居詢之誠實工人據云内有手 
四五十兩之譜云 
[西鄉擬設緝私防卡]  
　　蘇屬第二緝私營營長薛振中訪悉西鄉徐家滙附近之梅家弄朱家港等鎭每有私梟販賣私鹽該處累連法新租界緝捕甚爲不易爰於昨日親至各該處察勘地勢當即命令第一隊隊長王玉夔設立防卡以便嚴緝 
[浦江中查獲匪船之眞相]  
　　前報紀南黄浦龍華嘴浦中王姓米船遇匪行刦白米十餘石由水警拘獲盜犯潘鶴寛等三名解送地方檢察廳訊究一則其中尚有不符茲經探明眞相如下　舊曆四月二十八夜浦東楊思鄉新橋鎭陳春山新開陳萬興米行被匪挖洞入内竊去白米十七石並衣服什物等件約值洋一百六十七元事後由失主報告水陸警區請緝當由水警二廳一專署三分所二區二號巡船在龍華嘴查獲匪船四艘拘獲竊匪周學倉潘鶴寛陳學文楊懐畢等起獲原贓白米四石並衣服等件尚有兩匪鳬水脫逃該警除將匪船扣留看管外一面將周學倉等四人連贓押解到所備函轉送地方檢察廳預審收押昨日經該廳傳到事主陳春山並該巡船上水警張雲泉等與在押之周潘陳楊四人研訊良久判將周等四人還押該事主與水警等回去聽候核示 
[設攤阻碍交通之取締]  
　　滬南工巡捐局姚石蓀局長自開徵各種撥捐以來其辦法原照各區署所調查於交通無所阻碍之處方准領照納捐撥設攤頭近因小東門至邑廟前一帶馬路兩旁各項貨攤日漸增多殊與路政有礙爰擬傳諭是處各攤主一律移開不准再在交通利便之處陳列以維路政 
[造屋工價糾葛案上訴後之判詞]  
　　木作頭唐順生控朱毛毛俞桂卿串賴造屋工價並加工增料等兩共被欠洋二百九十二元一案前經地方審判廳訊明判决加工增料一部另候審判其造屋原價七百五十元收過燘百元尚少一百五十元係爲中保俞桂卿朦混應責令俞繳洋一百五十元給唐具領訟費歸俞負擔俞奉判不服提出理由聲請上訴經該廳核准傳到兩造開合議庭審理詰之上訴人俞桂卿所述理由頗爲支吾詰其何時付洋若干亦不能答據被控訴人唐順生供稱前後五次共收六百元摺上載明當時與俞同去面托洋涇鎭萬順磚灰行主金先生代寫可請調查問官判令退去次日將金傳案當堂證明唐呈案經摺上收洋數目確係由我代書當時俞唐均在場云云問官得供即諭辯論終結前日宣佈判詞略謂控訴人俞桂卿所呈證據不足控訴駁回本審訟費仍歸控訴人負擔 
[賀檢察官抿却賄賂]  
　　西門外唐家灣種花園人沈錦明家之養媳年已及笄日前忽失所在沈疑媒證某甲唆使潛逃將甲扭控地方檢察廳研訊之下判甲交保出外帮同找尋嗣因無人具保收押在案前日沈錦明控明承審此案之圓檢察官寓所於午後選擇鮮花六盆親自送去時適賀君不在庽内由家人發給送力小洋二角及至昨晨沈又至賀君寓所行賄洋十元入門後即將賄洋置於桌上而去迨賀君得悉下樓立飭從人往追已無蹤跡賀君不禁大怒飭丁將鮮花六盆連同賄洋一併帶廳據情面禀林廳長並請廻避林廳長飭將花與洋存案聽候核奪 
[婦人違背烟禁]  
　　法新租界霞飛路捕房捕頭日前偵悉王陳氏家容留外人開燈吸烟當即親自帶同包探前往抄出烟鎗三支及烟燈等物一併帶入捕房諭令陳氏交何候訊昨日傳至法公堂詰問陳氏供認私售燈吃不諱中西官判罰洋二十元烟具銷燬 
[再誌將錯就錯之夫妻]  
　　揚州婦人李趙氏於四年前由原籍逃來上海與理髮匠任介平姘識生有一孩現年三歲茲爲本夫李樹春來申尋獲將在及妻拘解法公堂請究並請將妻給領訊之趙氏供譅與任姘識判任暫押着繳洋二百元給與原告另行聘娶昨又提訊任介平供民人實情貧苦一時無力措繳求恩成全中西官判任交保限七天先繳洋一百元其餘每月拔繳 
[陳訴解帶自縊之原因]  
　　崇明人陸柏梅日前不知何故至法新租界善鐘路地方解帶自縊適爲巡街捕瞥見將陸救下帶入捕房昨解法公堂訊問陸供民人在某店爲夥因受同事之誣陷是以怨命餘言支吾中西官判陸還押候查明再核 
[僧人爭奪寺産之結束]  
　　滬西靜安寺住持僧常貴與雪根六根兩僧因爭奪寺産在會審公堂互相控告曾由捕房將兩造傳至公堂諭各交保候訊在案昨晨傳訊由常貴之代表高易律師上堂譯稱本案奉公堂訂期排訊後六根已遵佛敎公會章程許其進廟惟雪根捲物潛逃不知何往應請將案缺席判决當經李讓讞商之美博副領事會同簽判云據高易律師聲稱六根已願遵佛敎公會章程讓給常貴受理雪根現不知去向其兩人均不到案應即缺席判决該寺産仍歸當貴執業此判 
[大文印刷所股東之陳述]  
　　婦人朱馬氏在公共公廨呈控張昔三不理大文印刷所押欵洋二千餘元昨晨集訊由被告代表律師詰據見證張雪帆供稱大文印刷所我亦是股東一份子該印刷所原爲民新社由被告等經手盤於大文一切事務我不過問云云復由原告代表律師向張盤詰一過中西讞員判候復訊再核 
[江淮公所查究作弊]  
　　住居新閘山海關路二百八十八號門牌之江北人王保相陸續私用江淮公所賬洋二百七十一元二角二分並將該公所方單一紙擅自抵洋一百七十四元茲經該公所查悉控由總巡捕房昨派包探將王拘解公共公廨請究據被告代表羅傑律師上堂譯稱本案發生於西曆一千九百零七年十年間閱時已久且發生地點係在閘北華界應請將案註銷經王襄讞商之英卓副領事判被告押候禮拜六再行解案訊核 
[年老境艱之自怨]  
　　王根揚因年老貧苦憤不欲生於前日午後至盆湯弄新橋躍入蘇州河内圖盡當經一千三百六十三號華捕查見即令舟子將王救起帶入捕房留至昨晨解送公共公廨由該華捕上堂禀明前情訊之王供年五十九歲蘇州人向業裱畫失業已久寄居閘北寳山路友人所開之刷染店内因謀生無術是以圖盡堂上詰其有無親戚在滬王稱雖有楊姓親戚住居西門無奈不肯照顧中西官判王留候函送上海縣公署請爲設法安揷 
[究竟是否逃妻]  
　　住居西門外義弄之湖北人湯元階前日扭婦人王小妹至四區警署控稱該婦係民人之妻濳逃已久今始偵知與機匠妾炳榮姘識賃居長安路怡興里一弄前往尋見請爲究辦當經余署長質訊據王小妹供稱丈夫早巳去世湯元階係婦人之夫兄當時欲强逼成親婦人不願以故脫逃在外云云余署長判令還押聽候查明再核 
[脚夫控訴阻撓營業]  
　　閘北曹家渡脚夫頭目薛丁氏前日偕周生生沈秋堂等至四區四分所控稱現值新繭上市今日在碼頭上起貨詎有無賴高恒卿侯全根劉雲生陳三寳等前來阻撓妨碍營業請爲究辦當由該署員派警將高等一併拿獲昨解司法科押候訊辦 
[索債之衝突]  
　　住居閘北西源昌里之婦人陳華氏前日至四區警署控稱丈夫陳寳　賣酒釀爲生被鄰居徐愛生毆打傷及内部臥床不起請爲提究經余署長飭警提到被告訊據供稱因欠陳寳泉錢五百文陳來素討曾起口角惟並無毆傷情事余署長諭解送司法科訊核 
[警署不理錢債]  
　　謝培德扭任阿二至閘北五區警署控任欠伊借洋一百五十元請爲追還經王署長轉解司法科段科員質訊據任供稱此欵係友人謝某所借民人作保刻下謝某離滬請求寛限理處段科員以案關錢債並非警務範圍着兩造出外自行調處 
[混用銅質銀洋]  
　　洞庭山人席瑞生昨日將銅質僞銀洋持至虹口東嘉興路一百十一號門牌王吳氏所開之小京貨店混用被該店夥友劉金生察出鳴捕將席拘入捕房捕頭諭飭押候解廨請究 
[錢莊夥捲欵潛逃]  
　　滬南義源錢莊夥陳敬義周浦鎭人近因虧負鉅欵無計彌補於昨日上午十時將該莊鈔票捲取五千千私逃無蹤旋經該莊執事得悉立將陳之照片並開列捲去數目呈報第一區警署請爲查緝 
[婦人一再被賣]  
　　浦東三林塘鄉民何桂堂之族姪媳某氏去年來滬帮傭被漆匠徐順榮誘販與同業人杏泉爲室得價洋六十五元過門未久又被私誘出外販賣至西南鄉閘港鄉人某姓爲妻得價洋一百六十元茲被何得悉來滬招尋無着即投淞滬警察廳具控經該廳飭派偵緝隊士協同該管警所警察查拿詎徐已逃逸並未就獲云 
[烟妓違章受罰]  
　　鷄鴨弄一百六十五號門牌花烟間妓女丁洪仙前晚至河南路拉客被一千三百五十九號華捕查見以其違章帶入捕房轉送公共公廨拘留昨日解案請究經中西官訊明屬實判丁妓罰洋十元充公 
[攫取木作材料]  
　　青口人彭順因串黨在虹口百老滙路張惠成木作内攫取松板由探將彭拘押捕房昨解公共公廨經中西官訊供不諱判彭押西牢二月贓交原告領去 
[印人追索借欵]  
　　印度人阿茂生在公共公廨呈控薛樹生王阿寳不還借洋四十元昨由捕房將被告兩人傳案經中西官訊明判限被告於本月底還洋 
[訊知籐椅來歷]  
　　天津人張桂生前日下午携有籐椅一只經新閘威海衞路被捕查見向之詰問不能指明來歷當卽拘入捕房昨解公共公廨經中西官訊知籐椅係在某花園門首竊來判張押西牢九月贓存捕房候失主認領 
[撤銷串竊煤屑之訴訟]  
　　徐阿喜指控甬人余阿友王訊全李阿才等在北蘇州路戴生昌碼頭小輪船上串竊煤屑三蘿昨由捕房將余等三人拘解公共公廨請究徐偕四十號司　印人上堂禀明前情訊之余等三人均不承認中西官以原告所控證據尚欠充分會判將案註銷被告一併開釋 
[被竊彩票適中小彩]  
　　法大馬路某彩票店夥沈乾元與大發財彩票店夥某甲前扭胡雲卿至法公堂控稱胡前來購買彩票各被乘隙竊去彩票兩張扭案請究等情詰之胡供不承認判令還押聽候查明再核昨又將胡解廨先據捕頭禀稱查得胡前曾在英法兩租界犯過竊案驅逐出境有案可稱繼由原告沈乾元稱業將被竊彩票號數核對與二彩末尾二字相同計洋二十五元應請追還訊之胡供認行竊屬實惟彩票已不知去向求宥中西宙判胡押西牢兩月期滿永遠逐出租界 
[乘車摸竊之否認]  
　　南京人李阿寳先後在北浙江路靶子路等處電車上摸竊坐車人銅表銀練銀元等物被捕查獲拘押捕房昨解公共公廨經中西官訊據李供所有抄獲这兩表一爲己物一係舅氏張阿四之物並非竊來求察中西官判李押候查明再訊 
[行竊黄包車]  
　　嘉興人楊阿三在虹口海寗路行竊顧阿龍所拖之四千九百零四號執照之黄包車一輛圖逃由包探薛正昌帮同尋獲人贓一併帶入捕房捕頭諭飭將楊押候解廨訊究 
[誌謝]  
　　南京路十二號白根洋行發行之鷹牌啤酒頗爲嗜酒者所稱許昨承惠贈四瓶書此謝謝 
[雜評二]  
[國人之能力（訥）]  
　　美人克樂凱以此次紅會捐欵之收好果遂謂我華人之能力不亞於西人斯言其過譽乎非也我國人素秉純良之特性具堅毅之能力對國家對社會能以自動之精神發揮各種之事業者證之史冊班班可考故曰非過譽也然謂今日之國人即足當此而無愧乎又非也今日國人所結之圑體每不能持久所發之主張每不求貫澈證之近日種種大問題之經過試問有一堅持到底者乎試問有一獲滿美之效果者乎此卽國人無能力明驗也 
　　嗚呼國人其以克樂凱之言自勉也可 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬賀孚威將軍榮任書（嵌六十四卦名）] [  公毅] 　 
　　按中孚卦名將軍以孚威稱其有取於威信素孚之義歟用集六十四卦作書以賀之 
巽命榮膺羡頭銜之極品師干總制誇體面於一時仰挹謙光慶符噬嗑隨時晉祝頌上升恒恭維將軍剛同夬决吉叶咸亨華胄遥遥溯家聲於泰伯匪躬蹇蹇復競爽於光新（指吳光新）大將立功宏猷克壯中軍作好威信素孚孚與狐諧聲狐假虎威以小畜而儼稱大畜孚與俘類似威加俘虜待同人而豈若家人笑書生紙上談兵徐司令徒然聚訟赦小過軍前効力雷震子應作參謀從今虎旅賁臨周亞夫暫屯覇上雄兵萃聚李光弼旣濟長淮望節麾而市虎頻驚人多蠱惑遵大陸而漸鴻迪吉汝作羽儀力能旋轉乾坤定許天翻地覆功在併吞閭里何嫌益己損人斯民遭无妄之災離鄉背井問誰得安居之所畔渙優游花姑娘姤遇中途莫令愆期於歸妹八太爺潛通咨窟不愁比匪之有傷臨陣脫逃膽之大過於　鼠涉川未濟信之孚偏及豚魚試觀壁壘之新大有峥嶸之象料得班超掃穴不啻發蒙豈如馬援平蠻徒傷裹革豐碑紀績應留艮嵌之巔禹鼎圖形不羡凌烟之閣且營成兎窟夙諳逃遯之方縱兵困鴻門自有脫身之策脚慣揩油而暗走莫笑均坷股無流血於明夷何需拯救僕也建樹有心其奈時艱之否生花無筆自慚活剥生吞輯犧經聊以解頃公應兌說伸燕賀無非拍屁我恨暌違謹候履安冀惟豫鑒（五） 
家庭常識 
[皮靴鞋受濕] [  林仁全] 　 
可用新聞紙扯爲碎片盛於靴鞋内此紙此但能吸收其潮濕且可保其原有之形狀切不可置之火旁使乾 
[扇釘] [  沈九如] 　　 
竹骨紙扇上連屬之釘係角質物其二端又至脆薄故最易脫落如用沸熱茶壺燙之角質受熱亦自能融展而不脫若用火烙將焦黑無效 
[自製色箋法] [  休寗姚襄堯] 　　 
用中國白紙（有光紙難乾不宜）裁成信箋下墊舊新聞紙平鋪案上再以欲染之顔料溶解水中（濃淡隨意）用舊筆洗淨滿蘸色水（不宜太飽）離紙尺許以口力吹之則紙上盡沾細點頗覺雅觀又能用厚紙隨意剪成書晝鋪於箋上如前法吹之去其厚紙則字畫顯然無異印刷手續旣簡又可急用是亦家庭常識之一種也 
[治癩頭瘡] [  遺綱] 　　 
取家常潤髮之凡士林油和硫黄粉少許搽患處旣能殺蟲止蔓延又能助新髮生長法簡效速患者盍一試之 
[利用照架] [  沈九如] 　　 
餽送新婚禮物取其美觀而價廉者莫如用照相架法取厚紙剪一喜字（範圍依照架）以銅皮金紙裹之（中須稍實棉衣使字跡飽滿）下襯大紅綾（或紅綢）一方絢爛奪目而得之者尚得用裝照相非若軸幛之爲廢物也若用白通草剪刻各種花鳥人物着以彩色襯映於紅綾之上尤極鮮艶勝於屏對多矣 
[矯正隔年結果] [  遺綱] 　　 
果樹隔年結實之性全由外界激刺而居矯正之法有二 
（一）宜於結果繁多之年用疎果法以減少之或全摘去果實亂其順序（惟摘去果時宜小心）此法兼能減少劣果而增優大甜美之佳果 
（二）於結果繁多之年夏秋間多施燐酸加里之肥以促多生花芽否則多施淡肥令多發枝葉減少果實則不二三年必能矯焉其弊 
[洗錦縐衣褲] [  遺綱] 　 
錦縐所製成之衣褲其組織多細孔垢污一入罅隙百洗不淨若擦以肥皂置鍋中煑之可無此患且尤潔凈（不受酬） 
工業須知 
[簡製凹凸版之新發明（三）] [  天虛我生] 　　 
　　（丙）高低彩色凹凸版之製法此種凸版之製法與上述之法相反　上述皆刻陰文此則須刻陽文也法先用常法石印或水印完全印成五色或七色九色十三色之套版印刷物另用太古紙（即最薄之棉紙）完全印成套版之圖樣一張乃命首飾匠以紫銅皮代銀皮蒙於瀝青之上鏨成高低適當之凸紋堆花大約可分五層或七層九層之高低鏨成之後乃使其四邊兜起一二分略如盤狀然後用鉛鎔化澆於盤中使平候冷則一面平如砥板一面則有高低深淺之凹紋矣乃將此澆成之版裝於脚踏印架之字盤上再如（甲）法之（三）用瀝青爲印紙襯版乃將印就之紙套印於其上（不用墨輥）卽得高低層之凸紋惟印時須將紙打濕其紋乃顯且免破裂之虞 
　　如上所述其成績實能駕乎日本印品之上與歐西所製無異金箔能用眞金尤佳可免變色（餘剩之金可用鹽酸蒸發製爲鹽化金仍有用處並不蹧耗）否則用中國製之銀箔薰金亦不變色特不可用東洋金粉耳預料此法揭破凡印刷家即無不能製此市場之上必有一番花樣翻新予謹拭目俟之更有凸紋卡片之製法謹並揭之於左（未完） 
詩話 
　　有署子梅者自青縣寄示陵陽鎭端陽竹枝詞數首語婉而諷頗具深意亟錄之朝雨新添五月寒杏黄衫子換羅紈好風吹斷簷前溜泥滑都忘行路難凌波瑟瑟送香風髻樣眉圖各不同簪朶榴花輝鬢影綠雲堆裏一星紅嬌娃游女四方來橋畔横街擠不開隔水少年南面向集賢館似集仙臺撲鼻風來脂粉香玻璃窗外擁紅粧通衢眼福誰家好第一應推同立堂下街結伴到中街借看龍舟往復回惹得遊人爭擁擠佯憎似喜費儂猜豆大猢狲（針黹品俗尚也）贈所知金針暗度鬭新奇柔情一樓君知否佳節須纏續命絲乞兒賺得眼垂青莫笑文身怪異形（以气兒扮野人）誰是本來眞面目今人多半假猩猩但聞放炮又鳴鑼那見龍舟渡過河（龍舟紙扎未入河已扯碎）寄語游人休懊惱有名無實世間多鑼聲爆竹閙喧天扯碎龍船一炬烟試問游人看何物愛看原不在龍船看罷龍舟要速回泥濘濕透鳳頭鞋昨宵早訂今朝約午後鄰家鬭紙牌通街閉户勸提壺酒後摴蒲禁得無麻雀牌聲宵逹旦官人莫笑牧猪奴是不第見風俗之陋亦足以知禁令之弛也 
長篇小説 
[冰山奇俠傳] [  常覺小蝶合譯天虛我生潤文]  
　　（原名HAN　OF　ICELAND）法國囂俄著 
　　第九章避雨（二） 
　　言時忽一閃電破雲而來耀如白盡乃使山㘭海濱萬怪齊現二人不覺爲之止步但聞雷聲殷殷自東租西黑雲如馬蓬蓬逐雷聲而飛而四野林木一一作勢伸其枝幹似待雨至而與之圖史芘格膽本如鼷當此空山急雨之中不期戰栗無色顧猶急足前行忽有大聲轟發則狂風怒至海水爭鳴似有山鬼萬千呼嘯而出史芘格抱其首曰嗟乎仁慈之天吾人未得棲所將何以藏身吾頭且爲風捲而去矣雅谷曰母懼前途似去維佳村高塔不遠胡不趨就暫避史芘格呼曰天乎汝乃欲就此魔怪之塔以止宿乎須知此塔固無居人也雅谷曰無人更佳吾人可不煩叩關而入史芘格詫曰汝誤矣此塔實爲麽窟吾寗植立於雨中决不願膏妖怪之吻言時巨霆忽震大雨傾盆而下四山應響乃如怒濤之至雅谷亟圍其大衣令緊曰史芘格趣行耳如此風雨卽有妖塔亦不得不住一避遂不容史芘格置喙逕曏其衣而行此時風雨益急直如無數鐵騎追襲身後史芘格旣畏前途復懾後顧龍鍾而行一步三躓眼前塔影逐漸而大尤見塔頃有燈光一點明耿於風雨之中雅谷曰至矣汝謂塔中無人則此燈光又何自而來史芘格駭曰此妖火也勿可投宿然雅谷已舉拳擎門斜風掃雨直撲二人身後衣裳爲之倒卷史芘格苦聲曰天乎此門安可生入吾料居其中者必爲彼周得大神之徒或薩丹魔王之孫也然其時樓上燈光巳動自第三層壁洞漸移至第二層旣而乃至塔下燈光自鑰寳中漏出則滿塔頓入沈黑電光閃塔頂而過屹然如見魍魎但聞有婦人之聲銳而且厲呼曰尼古拉汝今晚歸遲矣汝所留枯顱三枚吾已爲汝洗剥淨盡而彼畜之肉亦燔且焦矣言時門遂呀然而闢（未完） 
 
 
 

Page 15

 
 
   
 
 

Page 16

 
 
   
 
