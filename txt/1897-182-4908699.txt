# 1934 - 182 - 4908699

 

Page 1

 
 
[彚解川振] [  本館協振所謹啓]  
　　川東荒緣甚重被災情形極爲慘苦雖經多方籌勸終以地廣災深不能徧濟然猶幸各省諸大善士哀此窮黎不　解囊以贈俾本振所得源源接濟以救嗷鴻雖杯水車薪亦屬不無小補也兹又會同電報局彚解規銀一千兩卽託　佑之先生帶入川中以資施振所望海内仁人慷慨好義以救災恤民爲心各出囊金共襄善舉不特饑民飲和食德感頌無涯而亦本館所馨香以祝者也 
[閩刻武英殿聚珍叢書寄售] [  本館謹啓]  
　　刻有友人寄售閩刻武英殿聚珍板叢書計一百四十八種板旣精緻紙猶潔白裝訂亦丁欲購者請移玉至三馬路申報館及申昌書畫室閱看可也此佈 
[論近來盜賊之多宜整頓捕務]  
　　明火執仗聚衆搶刦或將事主禁嚇一隅任情携取而去者謂之盜或一人或二三人撬牆鑿壁俟主人熟睡穴洞而入不使知有聲息然後翻箱倒篋竊取而去者謂之賊總而言之盜賊皆欲取人財物而害人者也惟一則恃衆而不畏人知一則勢孤而不使人知耳然使盜分其勢卽爲偷竊之輩是盜卽賊也使賊合其黨卽爲搶刧之徒是賊卽盜也故盜與賊皆爲人所痛惡而爲國法所不容者也或者謂盜賊旣皆爲國法所不容一經拿獲盜須正法并有就地正法者而賊惟笞責枷號何輕重之不同如此耶曰定例按情罪輕重初無絲毫出入盜賊之靖與不靖不在辦之嚴與不嚴在捕之勤與不勤耳捕務勤愼則盜賊自少捕務廢驰則盜賊蠭起自古以來如出一轍不特近今爲然也然近今捕務亦不可謂之廢弛矣各處皆設立巡防保甲且江浙交界處上憲專派飛划營巡緝而盜賊仍不見少殊令人不可解者矣前報紀槍船被刧且有向船艙内放槍者至今未聞盡獲何盜黨如是之無法無天而緝捕竟如是之有名無實耶閱本月初五日報紀賊瞻如天一則據蘇州訪事友來函云邇來蘇地竊盜之案層見迭出上月下旬省城艾門橋左側現當金陵某營統領之吳總戎家於二鼓時忽見屋頂聳立數人家人輩見而大驚立卽馳報藩署庫兵頭目某甲卽馳帶領庫兵多人前往掩捕若輩一若不見不聞也者甲令各兵開放洋槍若輩始向東跳躍而去翌晚某紳家亦有匪徒盤旋屋頂某紳聞聲步出觀看匪徒卽擲一函於庭轉瞬不見傳聞鑿鑿不知果有其事否竊思不事明火而入暗藏於屋頂是賊之所爲其非盜也可知旣爲事主所見猶不卽逃及庫兵前來掩捕亦若不見不聞直至放槍始跳躍而去是賊而近於盜矣至匪徒擲函於某紳家如果有其事則更爲突兀可駭函中不知所書何事想亦無甚好音雖不刧取偷竊而其事更駭於盜賊其情更詭於盜賊矣前月謠傳浙江之南　鎭有匪徒投函於某富紳家欲借銀若干兩且須送至某處交代該鎭富户甚多投函者亦不止一家故各富户驚惶殊甚有因之搬徙者雖事屬傳聞而其情形與報中所載大略相同令人可駭自有飛划營巡緝以來江浙交界之處無不倚爲長城而宼盜充斥不聞少减豈巡緝之尚未能十分認眞耶抑宼盜之兇横竟非飛划營所能緝捕耶然猶謂富紳之家公館之中盜賊本所畏懼故收聳立屋頂投函借銀亦無足深怪不謂於憲署中亦敢肆其胠篋之技眞可謂賊膽如天矣報紀微垣失竊續聞云杭垣於五月二十五日之夜有竊賊二人從藩署後垣懸繩而入爲巡更人所見賊卽遠颺嗣據署中人言及該賊共有四五人由火藥局弄布用軟梯直入内署掩進後屋安放箱籠之所竊去金珠首飾約計七百餘金復欲撬入上房爲僕婦所聞狂呼捉賊比巡更人搜捕則已杳無蹤跡矣次日蕭邑尊親臨踏勘後傳齊兩縣捕役勒限緝查並會同保甲巡防局派差查訪云云夫省城之中藩署之内尚有失竊之事而鄉市之問不問可知盜賊如此横行小民其何以安枕耶况值此米珠薪桂之時各處災荒迭見更爲可慮欲淸盜之源雖良法甚多一時亦無從措置急則救標之法惟有整頓捕務上則責成各縣及巡防保甲各處汛地各員下則責成捕役差勇如有報案務必盡獲否則血比上旣功令嚴厲下自不敢怠惰捕役差勇苟能勤愼則自無不獲之盜賊盜賊不使漏網而爲盜賊者自少此一定之理也有捕務之責者其能不以余言爲河漢否 
[諭旨恭錄]  
　　五月二十六日旨陳應禧劉家糢劉奉璋朱顯廷吳保齡于式枚張荀鶴陳秉崧鄭炳麟左盛均許祐身楊士燮王彦威俱著記名以御史用福建道監察御史員缺著黄桂鋆補授保送知府翰林院編修啓綏李佩銘俱以知府分發省分補用分發四川補用直隷州知州晁煒著照例發往截取禮部郎中郭曾炘著照例用奏留吏部額外主事鍾傑著准其留部卓異福建泉州府厦防同知張兆奎安徽鳳台縣知縣李師沆俱准其卓異加一級仍註册回任候升卓異俸滿福建龍溪縣知縣孫興壽著回任准其卓異加一級仍誩册候升獲盜官直隷州用直隷卽用知縣羅廷煦著以遇缺儘先補用擬補内閣中書海榮夏錫疇西安將軍衙門筆帖式存喜俱准其補授兩浙長亭塲鹽大使趙慰曾著照例用盛京兵部本處員外郎員缺著啓文補授復州城守尉衙門筆帖式允元著准其補授吉林阿勒楚喀倉官員缺著擬正之瑞麟補授擬陪之桂明着記名欽此○二十七日奉上諭昨日道旁卽閽之直隷民婦張劉氏及伊子張德成著一併交刑部嚴行審訊欽此○二十八日軍機大臣面奉諭旨六月初二日進内奏事當差執事之王公文武大小官員均著穿蟒袍補褂一日欽此 
[户部議奏减平摺]  
　　户部謹奏爲遵旨議奏事光緒二十三年三月十二日奉上諭御史宋伯魯奏請添扣各項减平以裕利源一摺著户部議奏欽此欽遵由内閣抄出到部據原奏内稱籌欵之法節流不如開源而開源之途有二有創前此所未開者取道紆而責効遲有就已成之局而推廣之者用力省而成功易現在洋債重重庫欵支絀轉瞬交利之期又届司農仰屋計吏束手於無可籌畫之中必籌一歲人鉅欵則莫如酌增减平之一法查庫平一兩内核扣减平六分爲京平一兩雖貴如王公鉅卿其廉俸莫不核扣近如宗室覺羅其錢糧亦莫不核扣而外省旗緑兵勇餉乾或竟支庫平並不扣减或按庫平共减三四分不等本非平允辦法然相沿已久無故亦不便更章兹因籌欵萬難不得已擬統按六分核扣其向有支欵佔定者仍准留用此外添扣者概令報解每月每人所扣無幾似無傷於政體而的欵每年約可得銀百餘萬兩若仍不足用或再將一分平餘扣欵普徧推廣每年又可得數十萬合之可得二百萬盖軍需定例惟採製運脚除扣平外每百兩向扣平餘銀一兩餘則不扣今擬統行核扣等語臣等伏查道光二十三年 
 
 

Page 2

 
 
臣部奏明將各省文武廉俸曁雜支等欵一律減平支放每年約節害銀七十四萬七千餘兩又咸豐七年奏明兵餉馬乾等欵毋庸减平其餘一切放欵改用二兩平支放每年約節省銀二十餘萬兩均令按平如數解部又光緒十年奏明各省勇餉大半按湘平支發嗣後一切薪水雜項均照湘平扣銀四分之數一律扣平支放扣出銀欵另行存儲候撥此臣部先後辦理减平之大略也今御史宋伯魯奏稱籌欵萬難不得已擬統按六分核扣概令報解每年約可得銀百餘萬兩等因查各省支發庫平各欵除京協各餉海闕經費中外交涉欵目雇募洋人薪工購買外洋物料均難議减外現在旗緑各營兵餉馬乾員役薪糧等欵每年約需庫平銀一千四五百萬兩若每兩減平六分一年約節省銀八九十萬兩實不及百餘萬之數惟每人每月所扣無多不至遽行困苦而銖積寸累集有成數於庫儲不爲無裨臣等公同商酌擬照該御史所議行令各省自本年七月起無論藩運道庫及各局處所額支旗緑各營俸薪餉乾米折養贍並各項經費津貼薪費口糧曁一切正雜各欵凡向支庫平者每兩核扣六分統按二兩平發給其由旗緑各營内挑練之兵所支餉糈本較額兵爲優亦應核扣六分平以歸一律至各省勇餉多係開支湘平當此整頓營勇之時自未便再行核減第查各處防餉間或以庫平支給未免稍有參差亦擬令自今年七月起無論舊有防勇新添練勇以及學習洋操各軍凡餉項開支庫平者照數核扣四分統按湘平發給計各項减平扣出銀數若干應令按半年報部一次專欵存儲留備臣部撥還洋欵無論何項不得擅行動支其從前减平各案扣存六分四分各數並令照案分别解部及報部候撥毋得經行截留應用再軍需例扣一分平餘開支書吏工食爲數無幾自應循例辦理無庸統行核扣以上核議各節如蒙俞允應請飭下各直省將軍督撫一體遵辦並將各該省各項减平一年約扣數目先行專案奏報毋稍遲延所有遵議緣由理合恭摺具陳伏乞皇上聖鑒謹奏奉旨依議欽此　此議目下已由户部飛咨各直省將軍督撫一體遵照辦理矣 
[粤東火警]  
　　廣州訪事人函云上月二十三日辰刻大巷横街某娼寮在二層樓上打翻火油燈以致失愼突召飛災祝融氏大肆猖狂霎時之間卽冐穿屋頂其三層樓上有伙夫一人老媽一人尚未睡起及聞警警醒則樓梯已斷逃避無從遂致葬身火穴約燒二下鐘之久火始熄滅計毁房屋六七間是處逼近塘魚欄一帶爲花叢淵藪鶯鶯燕燕惶急異常或好夢初回或晨妝未竟釵横鬢亂狼狽不堪而搶火匪徒遂得大肆披猖刦春纒頭所得雖有安勇彈壓而仍不能免失物之事也同時榮華西街陳宅因製如意油亦遭回祿急卽取水救熄雖僅延燒樓面而已焚斃婦女一口矣慘哉 
[白下火警]  
　　金陵訪事人云上月肚十七日二鼓時淮淸橋火警已紀前報兹悉僅焚去房屋一間惟有一婦以不及奔逃竟至焚斃詢問起火之由或云因炊飯時遺火積薪未及覺察以致遂召焚如也 
[機器來寗]  
　　金陵訪事人函云鑄造銀圓局總辦唐觀察於前數月由上海購得機器一具載回金陵兹悉此項機器僅載其半所遺半具於前月二十六日由南瑞兵船裝赴下關旋易民舟運至下浮橋河内想不日當開鑄矣 
[絲價日落]  
　　金陵訪事人函云蠶桑之利惟中國爲最盛今歲南鄉一帶出繭甚旺而江北各鄉尤有起色是以沙灣各絲行絲積如山竟無過而問者四月下旬每絲白兩可得洋欵二十七番越數日卽已遞减據彼業中人云今歲産絲頗多銷塲甚寡恐此後絲價當有减無增也 
[武備出游續誌]  
　　湖北訪事友人來函云鄂省武備學堂出游各情已登前報兹悉總教習法君欲諸生沿途飽覽山水得以擴充見識故須至滬而止限一月爲期拔隊起程之日已在指顧間矣 
[珠江風月]  
　　廣州訪事人函云高雷兩府毗連之處日前曾有土匪聚衆倡亂之事地方官電禀大憲憲請兵剿辦及各軍負戈而至鳥合之衆已各獸散略有餘黨匿跡叢莽間乘隙出掠日前石城縣團防局紳陳丙章等復禀呈大憲兹將憲批照錄於後石城土匪蠢動現已派兵往剿該紳等應邀同本處紳耆各淸各村何人附和現逃何處勒令親族據實指明將其田屋充公拘其家室務令交出眞匪以絶根株該紳等各有身家毋得坐視兵勇初至于地方路徑情形不熟全恃地方紳耆隨同辦理仰候札飭各營及道认縣遵照妥辦○四月廿六日舊荳欄何章記洋貨店内被匪徒十餘人撞門入内禁嚇各夥伴將各項貴重物件搜掠一空呼嘯而去聞所失約值萬餘金翌日報縣追緝未識能否破獲耳○武弁收受賭規視爲常事日前大憲閱悉紳士陶某所禀大爲震怒嚴加申飭并須撤委數員以爲警戒廣州恊副將缺已牌示陳榮辉調署其所遺水師中軍叅將缺以丁志德署理恊戎交卸後於上月初六日到省親詣督轅禀謝隨示期於初八日接鈐視事部下屬員紛紛往賀車馬喧闐街衢壅塞極爲閙熱前協鎭鳳協戎已先期遷出矣 
[繡州夏緑]  
　　嘉興采訪友人云郡城天后宮有鴻福堂演戲娱神兩旁看樓分别男左女右分曹而坐不能如鶯之移柳蝶之穿花也甲乙兩婦同坐一凳始不相識而後互談甲婦驀覩乙婦頭上有赤金簪憶及前曾失去一枝似卽此物乃僞爲借觀式樣細視之係眞贓也顧並不說破情由仍爲之戴上乙婦亦漫不知覺中婦旋細詢里居姓氏待劇散與之携手同行道經嘉興縣署南街乙婦翩然入家甲婦佯稱内急欲覓石家金谷中香棗乙婦允之遂登樓溺焉旣而熟視椸上之衣亦係從前所失爰相辭而去告知捕役前往搜尋并拘乙婦至秀水縣禀陳官令小心管排又將乙婦之私夫某丙拿獲看管待訊○上月二十七日南門外好事之徒向各鋪斂資有名優演戲譁傳班中某旦色藝俱絶以致萬人空巷爭看新妝河中桂檝闌橈亦復星羅棋布並有就城頭樓擔支搭看臺者不料人數過多臺木力不能支拄砉然中斷看客咸墜自空中幸城下草軟沙平不致有傷性命然亦險矣 
[鷺嶼晴曦]  
　　厦門訪事人函云厦門時症盛行鼓浪嶼一隅爲各國西人旅居之地馬路街道打掃潔淨因之竟無傳染可見街衢溝道積穢之不可不淸也周子迪道憲關心民膜曾將此意告之屬下駱小甫司馬遂邀約同志章文甫大令出爲舉辦並招同十途商紳廣合和茶棧萬全堂酒店錢文圃茶棧楊茂才廣福泰茶帮董事傅符伯貢商王恰堂觀察等爲董事向各店户勸捐分上中下數等自五十文以至五百文按户捐納民捐民辦印委董事概不支薪水轎價業於五月十三日在祖婆廟行商匯館邀集十八保董事會議勸募矣○提憲楊西園尚書因有要公於上月乘靖遠輪船晉省麾下各將弁均赴接官廳恭迎○時疫日甚大街小巷中各民門首每見有紙轎擺設啜泣之聲不絶於耳傷亡之衆概可見矣各屠户集議禁宰二日以爲禳祈老饕者流竟無花猪肉可買不免饞涏如尺下箸時羣歎嚼蠟無味耳 
[籌邊樓題壁記]  
　　重慶訪事人函云督憲鹿制軍電飭重慶府吳太尊赴雲陽縣勘騐新灘工柱惟近近日江水大漲新灘業已淹没無從勘騐川東道已將緣由代爲電覆一俟秋後水落再行往勘○抽收烟館釐金巴縣會同保甲出示限於五月凡城鄉烟館悉行赴局報名注册取具保結無論大小烟館每月捐錢八百文領有牌照方准開設前傳上等捐錢一千文下等五百文此說係屬子虚并聞此款係作地方振善及保甲等費之用○五月十八日爲任觀察太夫人設帨之誔各寅僚恭送禮物概置不受惟收對聨詩屏等已成之物是日官紳恭往祝嘏者衣冠濟濟絡纆於途觀察均以禮欵之 
[犯夜受罰]  
　　蘇州訪事友人來函云察院塲大來堂藥鋪小店主某甲偕范謙益參鋪小店主某乙於上月廿二夜在干將坊巷某妓家作狎邪游興盡而返時已更魚再躍行至察院巷口不知因何與司更人口角適爲中路總巡李明府筠巡查所見喝令差　將中乙　至局中升 
 
 

Page 3

 
 
堂提訊甲乙供稱係生意中人並不犯法明府謂姑不問汝二人所爲何事卽犯夜一端已屬非是飭押候送縣究辦甲乙大懼再四懇求因令一人合罰英餅廿二元充善舉之費甲乙卽如數遵罰邕得開釋 
[欵待賀客]  
　　昨報紀慶賀立國一則兹悉昨日十一點鐘時本埠官塲及各國駐滬領事並兵船統帶等員或排儀仗或乘馬車均先後至二馬路美領事署賀祝美總領事佑尼于君率同繙譯衛理君殷勤欵接嚮以茶點邦交酬酢之禮固宜如是也 
[何故輕生]  
　　前日天福戲園中打雜人不知何故僵臥於起碼坐位之下經人報知園主往視則已命赴黄泉矣細視形跡似係吞服鴉片爰卽報知家屬眼同棺殮並略給銀錢以爲撫卹之資云 
[借孩宜究]  
　　滬北仁濟善堂中設有育嬰堂所收嬰孩雇奶娘携去撫養每至月底發給奶資一千四百文定章如是也有某氏婦者卜居小南門内永興橋畔在仁濟堂領一小孩撫養多時忽生意外之念將孩價賣與人至月底嵵向隣家借一小孩抱至堂中領取奶資上月底又欲向隣家借孩適因有病不肯借給氏倉皇無措後向划船上借一小孩抱至善堂爲司事察出將孩扣住氏無可如何只得回家划船上人向詰孩之下落氏無詞以對划船上人遂將氏扭至總巡局請究 
[上海縣案彚錄]  
　　楊樹浦著名巨棍桂卿之餘黨瞿慶祥經關道憲劉康侯觀察訪聞飭上海縣黄大令出示訪拿前日縣捕在滬北將瞿獲住循章赴英界公堂禀明昨日押解入署黄大令飭嚴加看管聽候核辦○馬文義控曹禮堂阻止出貨經上海縣帮審委員蔣剌史訊供著將曹　堂交差看管覓保出外曹無處覓保情急服毒自盡由落棧主等投縣請騐黄愛棠大令騐曹實係服毒身死著卽備棺收殮並飭傳屍屬到案候核前日曹禮堂之母曹妻得信來滬攔輿喊控等情均已紀諸本報前晚黄大令升堂休訊史惟臣供曹禮堂之毋曹史氏是小的之姊禮堂與馬文義爲買貨等事小的不知細情惟聞馬與外甥交易在三月間頗多紏曷曾由朱康侯等勸令王振之交出花一百四十包禮堂父花六十包馬不允扭案控追以致禮堂情急服毒求請伸寃曹仲明供曹禮堂實被逼死求請昭雪現願將曹之衣服等物先行具領禮堂之母曹史氏妻曹周氏同供禮堂被馬文義控案逼迫吞毒身死求雪沈寃存没均感王振之供職員丹徒縣人與曹禮堂在通州合開履泰恒花行馬文義來買職員花一百包曹禮堂二百包後有紏葛曾由朱康侯理勸至裝赴華盛廠之棉花四百包係葉泰昌貨由職員命人押裝至滬馬文義趁船而回在船上將信竊去换小輪船先到上海至華盛廠交信後職員所使之人因失去信函情急回通職員遂發電至華盛廠阻止出貨不于曹禮堂之事請爲訊核馬文義供小的價賣曹禮堂棉花三百包交銀若千兩有發票開明並有托帶華盛廠棉花五十包旣至上海華盛以祗有五十包不許進棧在小的花内劃過五十包不料被曹禮堂阻止出貨是以控請訊究不料曹畏罪服毒求恩鑒察大令得供謂此棉花一事旣由朱康侯勸過著傳朱到案訊問衣服箱籠先行給領○許關秀控被陸阿妹毆傷其母前晚蔣剌史升堂訊問許供本地人務農爲業陸前向小的家借去洋七元屢索無着後在所買棉花價内扣去陸因此懷恨將石擊傷母親手指已蒙騐明求恩究辦沈得裕供是地保陸阿妹毆傷許陳氏小的奉諭往提詎陸早被吳金泉等茂匿某日忽在途中相遇擬卽拘住又被吳等刧去現在案下惟求恩斷陸阿妹供前者妻子曾與許陳氏口角互扭小的並未行兇前由差保來提勒令小的若干了事小的信以爲眞與朱海龍合出洋十八元交保不料仍被拘案求察朱海龍吳金泉同供小的等合出洋十八元給地保了事是實剌史得供以陸阿妹毆傷許陳氏是實著責四百板朱海龍吳金泉不安本分各責二百板地保沈得裕從中漁利著枷號半月示衆各具切結了案○八仙橋巡防局函送受傷人董徐氏及行兇之劉三沈正大等至縣經帮審委員蔣剌史訊供曾將劉三沈正大懲責枷號業已期滿前晚剌史又提案覆訊沈等同供拉東洋車度日毆傷董徐氏刻已知差旣蒙懲辦求請恩釋又據地保吳桂仁供徐氏所受之傷現已平復曾托小的轉求大老爺免辦剌史以原告旣愿了案惟如所請着將劉三劉正大當堂疎枷具改過結開釋惟尚有在押之吳小三俟堂期再行發落○本城南門外望大橋附近因建造自來水廠將所購之地圍以竹笆以便堆積木料銅鐵等物笆外有地若干係法商所購亦在興工造屋昨日法商所用之某號西捕忽將自來水廠外之竹笆拆去看廠之萬寳陳生二人見之向之理論遽被毆傷萬等不敢與較據情訴知廠董廠董以萬陳二人受傷甚重遂函送縣署請爲騐傷訊問黄大令飭候核奪 
[英界公堂瑣案]  
　　包探顧阿六禀稱積竊任阿七前因犯案經公堂懲辦今又竊取劉榮錫家布衣銅錫等物報捕後經小的拘獲起到原贓送案請究劉榮錫投案請領失贓質之任阿七供杭州府屬仁和縣人行竊該死惟求恩典别駕商之薩副領事判將任阿七責一百板管押一月遞解回籍○包探孔阿才禀稱過犯陳奎前曾犯案此次又闖入王阿金家意圖行竊被小的查見因卽拘送案下請爲究辦王阿金投案申訴前情質之陳奎供江北人實因窮苦以後不敢再犯别駕判責一百板遞解回籍○包探黄四福禀稱沈阿銀行竊某花廠之棉花十餘斤經小的查見拘獲送究質之沈供係拾得並非竊取求恩鑒察别駕判責五十板以儆○包探孔阿才禀稱昨有洋人連成至王阿大家收取房租不知何故竟被毆打當由巡街英捕拘入捕房今特送案請究洋人連成投案訴稱被王扭毆并被撕破衣服幸有華捕到來拘獲送案務請懲辦質之王阿大供洋人來索五月份房租小的早已付訖執有房票故與爭論不敢毆打别駕判罰洋三元○包探倪順泉禀稱莊阿寳强捋殷阿毫家小孩之手鐲一只經小的獲住送究殷投案申訴前情並請領鐲質之莊供寍波人偶然戲玩並非捋鐲别駕判責一百板鐲還失主○水巡捕唐寳榮禀稱某洋人在吳淞某輪船生理日前其住宅中失去衣物昨日又有張友寳陳友明李福勝等闖入圖竊因卽獲住交與小的送案請究洋人投案供所居住宅在吳淞故請送歸寳山縣訊理質之張友寳等爲小工實欲至洋人住宅乘凉並非竊物求鑒别駕著備文移送寳山縣○水巡捕唐寳榮又禀船户王毛郎楊六子陸錦坤昨日駕船在黄浦各馬頭竊煤爲小所的見拘案請究質之王毛郎等供認行竊惟求恩典别駕判令各責二百管押一月船充公○包探韋阿友禀稱積竊楊阿仁竊取李小毛家布衣縀鞋等件經小的拘獲人贓送請究辦李小毛投案領贓質之楊阿仁供因窮苦所致求恩别駕以過犯行竊判責一百板管押四個月 
[英界捕房紀聞]  
　　紹興人賈杏亭素精五木訣雖託名在某報關行爲夥而仍不免設局　人近向胡家宅某肉店租得樓面一間略加裝飾遇有劉盤龍癖者卽引誘入局共角輸贏被其愚者莫不傾囊而去數月之間頗有所獲有伍　寳者亦時常共賭輸去英蚨不少月初又往同賭牌九忽見賈掉换五六牌一只共成三只當卽將牌勒住索取輸洋賈不肯指爲拆梢事被包探黄四福查知將一千人拘入捕房待究○昨有某甲携帶一女郎年約十六七左右售與胡家宅某野雞倡院議定身價洋五百元正欲立契交洋詎事機不密適爲包探黄四福查知立卽前往將一千人拘入捕房捕頭詰問之下飭送英廨訊究 
[法界捕房紀聞]  
　　昨禮拜一係法捕房發落之期緣上期會訊乾康絲廠一案以致各案未及訊問故暫停發落一期所有捕房枷號期滿及應行開釋各犯著於下期禮拜三一并發落○某客棧寄宿之客被同寓人挖開鑲板竊取紡綢長衫熟羅套袴等衣當塲拿獲交棧主送入捕房捕頭略詰情由命押候訊究○甲乙兩小偷兒在金利源碼頭　取金針菜等物爲巡丁拿獲送入捕房捕頭命押候堂期解請問官懲辦 
[美捕房紀事]  
　　江北人車夫韋金昌昨日上午拖貨車一輛載顔料三箱由某碼頭運往某處交卸中途啓箱竊取顔料數叮爲事主所見當卽喚交一百五十三號華捕拘入捕房押候送廨訊究○偷兒張三郎前晚由鄉間竊得布衣七八件持至虹口欲乘夜往質經包探洪阿寳 
 
 

Page 4

 
 
將人贓緝獲一併拿送捕房押候解送英公堂訊究○寗波人陳誦良住密勒路某弄内以餘屋轉租與同鄉人阮廷生阮係小本營生一身外無長物近又爲病魔所擾貧病交加苦難言狀陳恐被累於前晚深夜時將阮負出奔往裏虹橋欲委置於財神殿内爲二百八十三號華捕所見陳逃避不及當被扭獲見阮僵臥於地撫之膚已氷氣已絶矣因將情告知捕頭昨晨飭二圖地保奚坤寳查得並無屍屬在申因病斃命照例報請　堂給棺收殮陳免究釋放○前日下午有一無主之羊奔至新虹橋經巡街華捕送至捕房捕頭令轉送豢牛公司留養○前晚有西人某甲喚乘東洋車馳至虹口漢璧禮路下車不名一錢車夫向索車資甲反恃蠻用武旋經三十四號西捕拿送捕房捕頭判給小洋二角一併斥釋 
[移資助振]  
　　胡君再福來函云無錫顧省臣先生精醫理日前舍弟患時症勢甚垂危馬培之徵君謂非省臣不治延請至家一藥而愈先生向不受謝爰捐洋二十元以助川振先生聞之其亦爲之首肯乎又山中誠德堂顧善士亦助川賑洋十元囑同彚解災區各飢黎得之當亦不無小補也[  上海六馬路仁濟善堂籌賑公所謹誌]  
[助賑摭要]  
　　災區荒歉頻仍不但各善士踴躍傾資卽身處深閨亦慷慨救世毅然種福迥越尋常矣徐張氏規元二百二十五兩六錢杭垣張善士募十硯軒仁丈庫平銀二百兩藤花書屋善士一百兩三餘堂善士六十兩補拙居士三十兩無名氏十兩共五户由晉和莊來合規元四百三十八兩四錢章景雲善士求病愈由宏大莊來洋一百五十元萬壑章堂善士爲病求痊由致大莊來洋一百元眞州存心堂善士由咸泰莊來洋一百元高平無名氏由錢秉衡先生來洋一百元學思堂善士代募由樊時勛先生來洋一百元高郵丁玉軒善士募姚陸氏太太洋五十元省過人爲尊人七旬冥壽將懴資移助洋五十元又承率眞居士惠祭筵資移助洋十元得歡善士由沈卓峯兄來洋三十元膠州李意齋善士由凌播賢兄來膠平銀二十兩合洋二十八元五角委解拯濟正在徬徨無策而得此實惠有加彼顛連於熇暑中者沾溉不止倍蓰蒼蒼往上弄報無窮焉他如删懴悔之資拯孑遺之厄尤爲幽明無憾計出兩全云[  上海北市絲業會館籌賑公所制施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[不念前情]  
　　湖南人陳得勝向在營中當勇數年前曾仁南市欘箱弄某寡婦結露水緣刻下一對野鴛鴦已兩兩分飛不復爲交　　 
棲之事矣陳亦已被遣撤軍籍除名飄泊異鄉時與下流爲伍前日紏約小流氓江北鱗兒等十餘人將婦軋往篾竹街永泉園老虎灶上紛紛　閙定欲訛許洋若千元徽州人陳三喜勸解不依遂由茶館主張永發令婦出洋四元了事 
[上海巡局]  
　　　南各茶肆中往往有吃講茶之事因是口角時有所聞雖經官憲三令五申嚴行禁止無如若輩怙過不改　奉陰違前日有本邑人周阿　者向在南市江海關充執炊之役現已辭歇不知因何與小船帮人周永發互結不解之仇彼此在潮惠會館左近平　茶棲中評理永發紏領多人舌劍唇槍異常喧閙嗣爲關中司事某甲所知到塲介紹永發不問情由遽批其頰甲怒赴十六鋪巡防中局控　　由局員蔡蓉卿二尹准　立飭勇甲馳往拘拿當將周永發周阿虎及值堂人金阿五一併拘解局中二尹升座研訊阿虎呆若木雞竟無一　　尹怒喝令責究以哀求而　　之周永發供因醉後無知叩請恩宥二尹謂爾等小船帮人往往恃醉滋事實屬目無法紀判令重責一百板旋提金阿五至案謂本委前曾嚴諭不准有講茶之事何爾店膽敢違禁今姑從寛著將在逃數人限三日交案如違定提店主嚴辦○小南門外南倉大街錢姓家日前雇木工王雲卿修葺晒檯主窺房内無人卽入内圖竊適被　婦撞見當卽扭住告知主人送交二十三七鋪巡防局中請究局員姚殿卿二尹提案研訊王供本邑人在作頭唐錫卿名下爲夥兹由錢姓雇令修理晒檯小的因有鐵鑿一柄忘却置於何處　處拔尋甫至房間門口卽被傭婦扭住指爲竊物實係被誣叩求大老爺恩鑒時有歐益泰虞德大二家投局禀稱上月雇土做工歐失去大洋一元虞失去小洋十一角今旣破獲乞追贓物二尹復向王再三研詰抵賴不供喝責數次始稱一時貪小竊取虞德大藍布褲一條質在小南門大街南京人所開之某押店内得錢二百文求開恩典二尹令重責六百板飭勇帶往吊取贓物等著傳諭作頭唐錫卿到案謂爾之夥友王雲卿竊取各室銀　今著爾一併繳案給失主具領並具保狀以後如再行竊一經告發定將爾作頭提案處究○楊樹浦二十三保十圖地方茶肆主唐全元者無赖也其肆設於新廟内故廊舍順暢近又紏集牧猪奴就廟中賭博流氓張志俞向索規費未遂所欲因率其羽黨蜂擁而來將唐肆意凶毆始各散去唐卽奔楊樹　巡防局控告李二尹准詞飭差將張拘獲訊究之下以唐全元聚賭抽頭亦宜重責姑念被毆受傷免予笞責張志俞因索取陋規紏衆打架罪難寛恕喝從重笞責一百五十板具改過切結備案存堂一併釋放 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年五月二十四日京報全錄]  
　　宮門抄○大臣崇奏爲假期又滿病仍未痊懇恩開缺調理摺○蘇撫趙奏揀員請補沿河要缺知州摺○又奏揀員請補沿海要缺　縣摺○江督劉奏知府到任片○黔撫嵩奏交卸撫篆並回旗日期摺○黔潘邵奏爲代理撫篆謝恩摺○湖督張奏交卸兼署撫篆日期摺○將軍延奏更調滿員差委片○五月二十四日禮部宗人府欽天監正黄旗值日無引見○溥侗假滿請　妥○鄭王續假五日○召見軍機○○奴才崇光跪奏爲假期又滿病仍未痊仰懇天恩開缺調理事竊奴才於今春忽患喘𠻳牽動骽疾先後請假兩月有餘嗣因病尚未痊職難久曠奏請開缺今於本年四月十六日奉上諭崇光奏假期届滿病仍未痊懇請開缺一摺崇光著賞假一個月毋庸開　欽此跪聆之下感悚莫名當卽專摺叩謝天恩一面加意調治時當夏令喘𠻳較輕無如骽疾日形增劇廷户之内動轉須人扶持並失眠日　以致精神恍惚心思不屬據醫云諸證平因久病氣虚所致一時斷難奏效伏思奴才受恩深重未報涓埃何敢遽萌退志祗緣病勢若此一個月假期又滿五中循省寢饋難安不得已再陳前請仰懇天恩俯惟開缺俾得安心調理倘蒙福庇厥病得痊卽當泥首宮門求賞差使冀得圖報於萬一所有奴才因病仍請開缺緣由理合恭摺具陳伏乞皇上聖鑒謹奏奉旨另有旨欽此○○頭品頂戴兩江總督臣劉坤一兵部侍郎江蘇巡撫臣趙舒翹跪奏爲揀員請補沿河要缺知州恭摺仰祈聖鑒事竊江蘇邳州知州陳道濟開缺另補於光緒二十二年十二月十二日奉旨後第五日行文按照限减半計算應扣至二十三年正月十二日作爲開缺日期歸正月分截缺所遺邳州知州係衝難沿河要缺例應在外揀員調補該州地方遼闊民情强悍政務殷煩必須精明幹練之員方足以資治理臣等查江蘇省並無簡缺知州可調卽沿河候補人員内亦難其選例得先儘正途出身候補人員揀選補用查有候補知州孔祥霦年五十歲山東曲阜縣四氏學優增生經衍聖公府揀選廟員咨補世襲六品官光緒五年已卯科本省鄉試中式舉人六年開缺會試考取咸安宮官學教習十二年經前山東撫臣張曜調赴河工賞差十三年於河工搶險案内保以知縣不論雙單月儘先前選用並加五品銜旋在山東新海防捐案内捐知縣三班分省試用復在天津賑捐案内報捐花翎十七年五月復經前山東撫臣張曜以歴年河工搶險出力保奏九月初七日奉旨免補本班以知州分省補用並加四品銜欽此十二月離工十八年五月赴部簽掣廣西親老告近改掣江蘇閏六月十六日由吏部帶領引見奉旨著照例發往欽此九月初十日到省期滿甄别堪以繁缺留省補用在案覆查該員年健才明頗諳河務以之請補是缺洵堪勝任與例亦屬相符據江寗布政使松壽等會詳請奏前來臣等往返函商意見相同合無仰懇天恩俯念員缺緊要人地實在相宜准以候補知州孔祥　補授邳州知州實於地方河工均有裨益如蒙俞允該員係候補知州請補知州銜缺相當毋庸送部引見亦毋須查造叅罰謹會同漕運總督臣松椿合詞恭摺具陳伏乞皇上聖鑒訓示謹奏奉硃批吏部議奏欽此○○頭品頂戴兩江總督臣劉坤一兵部侍郎江蘇巡撫臣趙舒翹跪奏爲揀員請補沿海要缺知縣恭摺仰祈聖鑒事竊江蘇安東縣知縣王樹鼎開缺另補應以光緒二十二年十二月十二日奉旨後第五日行文按照限减半計算扣至一十三年正月十二日作爲開缺日期歸正月分截缺所遺安東縣知縣係沿海繁疲難兼三要缺例應在外揀補查該縣地方濵海臨河民情强　獄訟繁多非精明幹練之員不足以資治理臣等於通省現任知縣内逐加遴選非現居要缺卽人地未宜實無合例堪調之員惟查有卽用知縣李翰鋆年四十八歲廣東舉人光緒十六年庚寅恩乎會試中式貢士殿試三甲進士引見奉旨以知縣卽用欽此遵例捐指江蘇領照起程是年七月初九日到省覆查該員年强才裕講求河工以之請補安東縣知縣員缺人地相宜洵堪勝任與例亦屬相符據江寗布政使松壽等會詳請奏前來臣等往返函商意見相同合無仰懇天恩俯准以卽用知縣李翰鋆補授安東縣要缺知縣實於地方河工均有裨益如蒙俞允該縣係卽用知縣請補知縣銜缺相當毋庸送部引見亦無須查造叅罰謹會同漕運總督臣松椿合詞恭摺具陳伏乞皇上聖鑒訓示謹奏奉硃批吏部議奏欽此○○劉坤一片再江寗府知府員缺前以遺缺知府劉名譽請補業經奉部覆准應卽飭赴新任以專責成據江寗布政使松壽呈報前來理合會同江蘇巡撫臣趙舒翹附片具陳伏乞聖鑒謹奏奉硃批知道了欽此○○革職貴州巡撫奴才嵩崑跪奏爲奴才遵例交卸撫　並起程回　各日期恭摺具陳仰祈聖鑒事竊奴才於光緒二十三年三月二十二日准雲貴督臣崧蕃咨開三月初九日准吏部咨光緒二十三年二月初三日議奏硒日奉上諭吏部奏遵議處分一摺貴州巡撫嵩崑著照部議卽行革職餘依議欽此前於三月初四日接准部咨二月初五日奉上諭貴州巡撫著王毓藻補授欽此奴才因貴州巡撫已放有員應照督撫解任例將印信交與布政使護理遵卽電請總理衙門代奏旋奉電復已轉奏應俟部文到日將印信交藩司護理再行起程等因欽遵在案兹於三月二十二日准督臣崧藩將革職部文咨送行黔奴才節於是日飭委貴陽府知府嚴雋熙署中軍叅將右營遊擊崇恩將貴州巡撫關防並王命旗牌文卷等件齎送布政使邵積誠接收護理查藩司邵積誠沈潛篤實操守素著堪勝重任所遺藩篆查得臬司李希蓮操守廉潔持躬謹飭堪以兼　洵屬相宜奴才卽於是日將交代事件料理淸楚定於二十五日起程回旗再奴才京外服官四十二年性本戆直才限庸愚僅以操守謹愼自持辦事一秉至公罔顧嫌怨亦不敢稍仔私見冀答聖主高厚鴻慈於萬一所有遵例交卸撫篆及起程回旗各日期緣由謹恭摺具陳伏乞皇上聖鑒謹奏奉硃批知道了欽此○○貴州布政使臣邵積誠跪奏爲前撫臣嵩崑奉到被議部文遵例交卸謹將巡撫關防存庫一切公事由臣暫行代辦恭摺仰祈聖鑒事竊光緒二十三年三月二十二日奉前撫臣嵩崑咨稱光緒二十三年二月二十二日准雲貴督臣崧蕃咨送被議部文到黔應查照定例將印信交藩司護理所有貴州巡撫關防檄委貴陽府知府嚴雋熙署中軍叅將右營遊擊崇恩齎送到臣奉此伏念臣知識庸愚漽承恩眷甫膺藩司篆務未答涓埃兹復謬護疆符尤深慚悚且貴州邊要之區巡撫責成綦重舉凡察吏安民整事經武　均關緊要如臣愚昧深恐未能勝任查新任撫臣王毓藻已於本月十三日由　都起程不日卽可到境所有巡撫關防敬謹存庫一切公事由　暫行代印代辦藩司印信亦未遞交臬司以免周折理合恭摺具陳伏乞皇上聖鑒謹奏奉硃批知道了欽此○○頭品頂戴湖廣總　臣張之洞跪奏爲恭報徵臣交卸兼署湖北撫篆日期仰祈聖鑒事竊照臣前奉旨兼署湖北撫篆兹本任撫臣譚繼洵　日陛見　　當於光緒二十三年四月二十六日將湖北巡撫關防並王命旗牌曁文卷等項委員齎送撫臣譚繼洵接收臣卽於是日卸事除　例恭　題報外所有微臣交卸兼署撫篆日期理合恭摺具陳伏乞皇上聖鑒謹奏奉硃批知道了欽此○○延茂片再查吉林伯部訥練軍委　　廂藍旗德英阿　領下卽補防禦卽補驍騎校佐領巴爾恭阿微委遺差　以四起三紮蘭委叅領滿洲廂白旗安營拉統領下花翎防禦連委充又四起　　五　藍　五常　　　旗驍騎校成　調委　邊左跪右營管帶運遺照起營總揀以頭起營總蒙古廂紅旗儘先恊領佐領兼雲騎尉春明綢轉遞遺頭起營總轉以四起五紮蘭委叅領滿洲　　　德恆佐領下五品藍翎儘先防禦記名　　　德順委充又吉勝營管庫安邦撤委遣差揀以藍翎都司銜王承　接充　各專責成除　遵照咨部查核名理合附片具陳　　　聖鑒謹奏奉硃批兵部知道欽此 
 
