# 1898 - 280 - 4909156

 

Page 1

 
 
[廣學會譯著新學彙編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而朴窕言天下大同此其左劵合括宏旨藉貽通才○新學彙編四卷裒西瀛旅客名篇開東士導師先路理明法備言簡意賅八角○中國度支考二卷詳稽妻報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚弟就英廷財賦持較中國度支去善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[開印讀史方輿紀要天下郡國利病書] [  圖書集成局代啓]  
　　顧祖禹景范生所著讀史方輿紀要一百三十卷輿地總圖四卷考据歴代正史山川險要沿革古今用兵戰守成敗之迹皆有折衷雖窮鄉僻壤之區一如目見○顧炎武亭林先生著作宏富憫念時艱廣收各府志乘纂輯天下郡國利病書一百十九卷專考歴　沿軍審究各省利病海外諸番入貢互巿莫不詳載吳中二林齋主藏有國初精抄稿本倩本局用大號新字排印成書以公同好復延名宿常住本局專事校對以期精益求精讓史方輿紀要限至本年臘月底先成海部釘三十二本天下郡國利病限至明年三月底告成每部釘二十八本兩書合共六十本惟卷帙浩繁成本甚巨諸公預附印者價可從亷本報後幅另登告白並有排印樣本取閱 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百世餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三芽閣橋飛鴻閣發兌此佈 
[時文旣廢寒士宜亟興書會以務實學說]  
　　時文者愚民之具也上以之取士則士皆不得不致力於此而一切有用之書反束高閣空疏無具徼倖獲第者胸中祗有且夫嘗謂經史子籍均未目覩更何有近日之新學嘗有某太史不識史記問太史公是何科翰林者此雖載之小說書中未必實有其事然形容八股進身者亦可謂甚矣今朝廷新政廢八股體裁改爲講義而先試以策論天下學子皆思舍其舊而謀其新以爲獵取科名計然寒士大都致慨於購書之無資而扼腕太息蓋昔日干祿之具其所最要者不過如四書味根錄四書類典詩韻合璧等書費一二洋銀卽可握管從事或又競購石印大小題文藏之篋衍以爲枕中鴻秘獺祭所得亦多有破壁飛去者以故石印庸濫時文幾於家置一編無人不備所費亦甚無幾不必有力者始能辦之也而下科省試第一塲則試以中國史事本朝政事論五首第二塲則試以時務策五道專問五洲各國之政專門之藝第三塲則試以四書義一五經義一刻下歲科試己於經古塲中易以史論時務策正塲四書義五經義各一向之石印大小題文己皆無用幾幾乎視同隔年之時憲書矣巿肆書賈知石印八股文之全無消售也於是爭刊古今人之策論以及新出之時務洋務等書昻其價值以爲失之東隅收之桑榆地步牟利之道固應如是而寒士則不免廢然獨是天下之專心讀書者寒士居多良以寒士家無恒產非博取功名不足以自立非若富者之廣有田園卽目不識丁而捐一監生加以虛銜亦足以誇耀鄉里厠於搢紳特以無力購書之故而遂無志進取爲商乎持籌握算非其所長也爲農乎犁雨耡雲非其所習也將不爲商爲農而爲工乎則粤鎛燕函宋斤魯削所謂利其器以善其事者更格不相入也然則寒士之有志讀書者其將如之何而可哉曰是不難千金之裘非一腋所能成若集腋成裘興辦書會或五元一股或十元一股會合同志數十人集資購買則現在應用之書己可略備議定是會每年舉行兩次待書足用而後止興會者果能盡力看書互相切劘十年之後必有造就卽或學問己成有才無命屢見棄於有司以至老不得志而胸中旣有實學亦可爲一鄉之祭酒以教授生徒况近來自京師以至各州縣皆開辦學堂有總教習有分教習必以學問博通者充之則凡寒士之有學問者雖不得博取科第亦不患謀生之無術矣或謂書會之舉其法誠善然所購之書倘分儲各家不免有散失之慮則謹應之曰凡銀錢之會必公舉一人爲會證今宜仿照此法於數十人中公舉三四人爲會證將所購之書分置其書室中如有會友携去則爲之存記又何慮其散失乎如有力之家慨出囊資購買要書存儲公所以備好學者之觀覽則較之建造橋梁施衣施粥功德尤大何也地方善舉往往爲不肖紳董所侵蝕若以此資自購各書培植寒畯則事歸實際民智大開造就人才當必無限其加惠鄉里豈有涯哉獨惜普天下守錢奴於地方善舉旣置不問至於讀書一事則又笑以爲迂而欲其購買書籍培植寒士此固百人之中不得其一者也然則今之寒士其可不以興書會爲亟亟乎 
[接錄審官定職摺]  
　　第十二條十五道監察御史一統之世郡縣星羅不能不遞置長官層層節制而君與民日遠國與民日分官與民不相習民與民不相聨其弊也弱古人知其然曰吾恃有以通氣脹而起痺痿者故有郡縣卽有監郡御史　典謂秦御史監郡謂之監察御史是也國朝本唐宋明代監察之制御史職在出巡巡漕巡鹽巡河巡農俱係專差惟巡按爲第一要任雖裏行未遣之員仍依直省分道康熙中天下無事巡按停差初時猶令督撫代巡而無秋毫之益有無窮之累旋卽停罷不得己而親巡夫任人則逸任己則勞天下之大轍迹難周則耳目不能不有所寄顧炎武日知錄謂監察巡按深得西漢部剌史之意且謂察吏安民之效己見於有明三百年非虛語也查巡按之善全在秩卑而權重御史與行省督撫一照臺規體制更無漢時以卑臨尊輕重不相準之嫌謂宜復舊制每省差巡一員由在京各衙門公舉年壯才明廉勤公正御史咨都察院彙請簡派不足則取之部院五六品官兼監察御史銜如學政例遷轉仍照本官考成歸史部都察院兩　　代不可留任限定巡費不必報銷常年周流不必建署其職掌大綱有三一曰考核二曰制置三曰宣布凡考核三條一官方貪酷糾劾尤要二吏課　商新政尤要三民情民敎交涉尤要凡制置六條一刑名斷治冤獄清理京控二盜賊督察奸訛解散勾結三屯牧四團練所至簡閱拊循其忠義釐定其約束賞罰五賑濟辦賑宜速費旣少而有實惠傳車周流目擊困苦無待轉輾查勘致成重災六撫卹煖廠粥廠養老育嬰卹嫠等善堂施醫牛痘等義舉所至勸辦凡宣布四條一新詔變法圖新事事皆教餋實政大小臣工猶煩諭旨再三訓誡况士民偏隅僻處耳目未通聞改學校則疑於廢經變科舉則疑於棄士用機器則憂人工之失利開商局則慮小販之失業惶惑疑沮勢所必然惟巡按兩年一周親歴各屬將諭旨關首新政者恭錄刊布所至宣諭庶民志大定不至胥動於浮言二新章凡科舉學堂新奬勵以後一切新政章程刷印宣播而征取部章地方官利於浮派尤不告 
 
 

Page 2

 
 
示周悉故上取一下取十籌欵一次動至竭澤而漁更宜逐處曉諭頒示明禁三新書教士書宜詳教俗書宜簡簡則頒行易廣流布易周西人最重此法則所謂治國要務富國養民策者皆不過淺近訓俗之書宜仿此意推廣頒布徧開風氣四新約傳教訂約己數十年而百姓尙以掊擊洋人爲忠義中日事起教案疊出而所毁多泰西之教堂雖由愚民鄙陋匪徒煽惑實亦無詳知世務通逹政體之有司爲之教導於平日惟巡按所至剴切曉諭並將中外通商始末之由現時各國修好之誼及人民互相往來萬無歧視之理傳教祇期爲善斷無叵測之情刊發條教令相勸戒庶民信旣孚民氣自靖不至再有教案矣第十三條布政司布政司事繁責重察吏則實缺數百候補數千人人應考核其職事察看其才品理財則起存正雜之鈎稽部餉軍糧之籌措及一切興利除弊責有攸歸而洋務海防農工商礦諸大端尤爲千頭萬緒近又裁局所裁鹽糧各道兼領歸併職務益繁然使照常循辦雖人兼數十差日理數百件但能畫諾而事己行胥吏爲之也若欲認眞振作雖加倍勤奮猶恐不足以盡本職胥吏不能爲也查康熙六年併左右布政司裁直省吏攢承差三千八百餘名今藩署科房多至二十餘所額外書吏至數百人無益新政有害吏治亟宜大加淘汰酌留十數名但司書算而設布政司叅議二員分理庶務所有首領官經歴理問都事均可裁去公事案牘立限清理五六年以前未經報銷者分别補造免造叅追無著者查明豁免以後文册厘定簡明格式期於易辦省具文責實事治道庶可成矣第十四修按察司外省辦事曰吏曰幕幕權重於吏弊亦較甚而臬幕尤通省刑幕之淵藪夫獄訟原須叅决難恃獨斷西國用律師我一朝用佐貳刑幕今日之教習非法也按察司舊有四品副使五品僉事本無定員今宜酌設僉事一二員襄理刑案不准再延幕友其各省讞局亦併入臬司衙門不必由首府兼領此摺仍未完 
[外侮堪虞]  
　　天津訪事友人云本月十六日京城土匪忽與西人滋事有兩美國人兩日本人均被毆傷尙有一西婦亦被毆辱惟未受傷事後經地方官廳獲犯數名研訊懲辦而各國公使引爲口實以爲中國不能保護遠人十七日美國調兵四十名十八日英國調兵五十六名日本亦調兵數十名英美二國並備快砲二尊子藥數十箱借護使館爲名擬卽由津附火車向北京進發經津蘆鐵路總辦飛禀護理北洋大臣袁尉帥恐驚禁近派員竭力阻止一再會商祗令兵士附車前去砲及子藥箱則仍留天津車站 
[西人越俎]  
　　天津訪事友人云逆犯康有爲圖謀不軌事洩後奸黨伏誅朝廷旣明降諭旨暴其罪於天下中西人士皆可曉然於康之獲罪非因變法而起而無容爲之惋惜袒護矣乃近聞各國公使仍連日會商意欲干預此事衆喙嘵嘵莫衷一是以致華人謡言蜂起又見十一日榮中堂晉京之際特派兵丁數百人沿途護衛人心益覺皇皇是日京都車站及馬家堡等處戈戟森嚴預爲設備國事紛亂盖可知矣 
[清理街衢]  
　　京師訪事人云年例中秋前數日正陽門大街兩旁之擺鮮果攤者充塞於途於行人殊多不便今年總署諭令街道廳清理街道不准沿途擺攤有違禁著均被兵役驅逐十二日早自鮮魚口迤南石路一帶各攤忽鱗次櫛比殆己禀明城憲爲若輩開一綫之路歟中秋之後依舊移去至諸攤地面花費則較常年反增數倍云 
[准開報館]  
　　京師訪事人云五城察院近出示諭謂無論官商士庶人等如願在京師創設報館者准其赴城禀明立案施行并諭令欽遵諭旨實力奉行赶緊勸辦勿得視爲具文云云惟目下風氣又變恐有志更新之徒未免觀望不前也 
[廣設學堂]  
　　廣東訪事人云粤垣風氣大開都人士之設立中西學堂講求實學者城西己有時敏學堂嶺海學堂城南亦有廣智學堂城東線香街又由紳士多人倡建時務中西學堂凡所以作育人材者可謂不遺餘力矣兹由官紳定議將老城内禺山書院改爲中西學堂己將書院匾字改換卽擬擇日開課云 
[議收人稅]  
　　廣州訪事人函稱近聞澳門地方擬抽人稅分上中下三等其所定稅則輕重若何則尙未聞確數并聞華人在澳所置產業營運貨物亦須估本抽稅雖目下尙未舉辦而西人意見事在必行故在澳諸人無不愁眉雙鎖至妓院騐看一節月前己經開辦照香港洋妓例每月至醫院騐看一次有隠疾隠病須留院醫治者醫愈方准放回故該處燕燕鶯鶯己各東西分散閭巷一空矣 
[荷主請婚]  
　　廣州博聞報云荷國女主現己及笄舉行加冠之禮以親大政兹接荷京來信謂女主之意擬於加冠禮成之後卽當恭詣議院向衆請婚言欲贅瑞典王子爲夫以覘衆意如何蓋泰西女主招夫必須請命於國人俟其衆意允孚始能舉事也至於荷主欲贅瑞典王子一事係出於太后之意蓋太后甚悅王子之爲人故特選爲快壻也 
[議員議見]  
　　博聞報云英員卑利士佛不日將至中國查探商務情形己紀前報兹聞英議員邊比列治煤礦之大腹賈也亦經首途從紐約往間拿打將取道日本中國與卑利士佛相聨合遍查商情據邊議員稱間拿打鐵路大可牟利惟集貲以營中國鐵路恐未必能獲利也蓋中國船隻運貨往來價值便宜且未通商之埠居民未有行商若出重貲以謀蠅頭之利得失之數難操勝劵也 
[兼要差]  
　　金陵訪事友人云兩江營務處總辦陶渠林觀察缷辦金陵城内保甲總辦馬漢卿觀察候補道龔觀察盛際均經南洋大臣劉峴帥派赴日　間看　陸各操兹悉三觀察奉札後當卽詣轅謝委摒擋一切尅日起行所遺營務處一差刻己奉峴帥札委籌防局唐子明觀察兼辦 
[左道惑人]  
　　温州訪事友人云瑞安縣所轄鮑田丁田下墩帆遊一帶地方近有無賴惡少號稱學習神拳謂練習旣成雖隔江越嶺擊人無不立斃一時被其蠱惑者甚衆聚至四五百人刻聞華筠如大令己獲其一押候查辦連日城門防範甚嚴郡城秦遊擊派練軍一　前往瑞邑交界之處預爲防堵 
[荆瑣誌]  
　　沙巿訪事友人云沙地民食向資湘米接濟自彼處遏糴之後米價飛翔己歴數月近以秋穫登塲米儈始不復居奇價漸跌落湖南之米亦漸運至現在上熟米每石需錢三千三四百文圖餬口者或不致憂粒食維艱矣○本月初四日署荆定施道恭養泉觀察命駕至稅務司處及英日兩領事署晉謁酬酢往來官塲之體例宜然也○開設典鋪原以濟人緩急也沙巿向用現錢按月收息三分己較他處爲重自前署江陵縣張雲生大令恤商念　令典　悉出錢票而於收贖時則仍照三分取息小民敢怒不敢言暗中受虧實非淺鮮現經劉渠川大令軫念民隠特諭各典主如出錢票祇准取息二分若用現錢收息三分尙不爲過各典主不敢抗違皆唯唯稱是而退本年荆州府屬各鄉秋收秋　豐稔其中以　滋枝江宜都三縣爲最公安石首次之監利江陵又次之因監利曾被水淹而江陵亦間遭旱潦故也 
[山秋景]  
　　蕪湖訪事人云本月初六日爲蕪湖縣吳吉士大令之太夫人七秩帨誕大令先期張燈結綵將署中鋪設一新屆時宏開壽宇昶設瓊筵偕珠履以稱觴向瑶池而祝嘏亦可謂極人生之孝養矣至官紳所贈壽儀一槪璧返謂秉太夫人之慈訓云○内河關俗稱之曰四關爲稽杳進口單票而設委員景松雲叅軍刻屆期滿由張觀察遴選唐子範叅軍詳請接辦俟奉到撫憲回批卽當下札○綠營防練各軍近有一律改練洋操之議皖省雖尙未挑兵併餉而統領營官之能自振作者早己互相討論謂西法練兵之善大半由於平日體操及飛跳搏擊之技有以堅其筋骨練其肢體是以日來蕪湖精健營趙統領東西梁山管帶陸副戎均己督率所部於操塲開鑿濠溝每日教練三軍步伐槍砲測量標準一律規仿西法昕夕演練併於出隊收隊時每兵各令跳溝三次其溝雖不甚　　寛約丈許非貝男兒好身手無不望而卻步　兵丁聞 
 
 

Page 3

 
 
將來兩餉併練一軍共去取卽以能否　　跳溝爲准故無不用心習練雖喘汗交併各無怨言由是而進將來中國之兵安知不駕乎西人之上哉○趙統領營規紀律　爲嚴肅於賭楚尤不啻三令五申而部下弁兵之有劉盤龍癖者終不免陽奉陰違上月某日統領偶回巢縣公館是夜前哨尤姓武弁卽高燒銀燭陣設迷龍適營官周都戎下哨查棚尤卽乘間滅燭將同賭者之錢銀一律攫爲己有次日由江干收隊回營同賭某甲攔路向討一言不合各肆兇毆兩人皆具好身手者酣戰移時未分勝負經旁人報知保甲局保衛營帶勇彈壓始各釋手閱日統領回營察悉情由將尤立卽斥革重責數百復備文移縣遞解山東原籍 
[吳宫秋草]  
　　蘇州訪事友人云前江蘇臬司吳廣涵廉訪在任仙逝澤期本月二十八二十九兩日在本署領帖九月初一日辰刻發引回籍不意廉訪之長公子棣生茂才三日前爲二豎所侵藥石無效竟於本月十八日相繼云亡詎廉訪之故曾無幾時是眞意想不到者也○竊賊某載其妻子以船爲家任意所之捕者難得其蹤跡本月十五日被總捕署某捕勇在閶門外某處河中緝獲起出贓物甚多遂將此賊及其一妻二子一併解送總捕衙門劉少峯司馬升堂研訊供出竊案數起并窩藏之所司馬飭差協同地甲押同前往吊贓俟贓物吊齊再行究辦○桃花塢有名小阿二者與渾名荳芽阿榮素稱莫逆拆梢打降無所不爲狼狽爲奸己非一日當其同惡相濟自以爲管飽之交不逾也近以爭奪青蚨二百翼之故竟成不解之仇於本月十五日在老松園茶肆啜茗評理角口之餘繼以角力阿榮非阿二之敵受傷而散十六日糾合機匠某甲復仇甲突出利刃將阿二連戳九刀阿二雖鮮血淋漓猶能奮起追赶至半里許將甲擒回當經地甲及與兩造熟識之人出爲排解暫免報官視阿二傷勢如何再定 
[電拿犯黨]  
　　昨日午後道憲蔡和甫觀察接得北洋要電知開缺日本欽差黃公度星使與欽犯康有爲同黨飭卽拘拿觀察遂密帶親兵及營兵若干名至北洋務局將黃拘獲押回道轅想事關重大卽須解赴北洋也 
[履勘商埠]  
　　前晚蘇松太道蔡和甫觀察率同上海縣黃愛棠大令乘小火輪船至吳淞履勘闢界之事並擬將舊有之砲台拆去然確否尙未可知也 
[西員謁客]  
　　昨晨九點鐘時大西洋國總領事華德師偕繙譯畢禮納君乘轎車至天后宫側出使行轅拜會升任四川總督奎樂峯制軍茗談片刻然後興辭而出 
[法員遊歴]  
　　前日下午一點鐘法總領事白藻泰君駕一葉扁舟至浦東遊歴訂期禮拜一返斾想今日卽當遄回矣 
[公宴日相]  
　　日本舊相伊藤博文由津蒞滬各情己詳前報昨日日商三井洋行及正金銀行郵船會社各行主假座英界中旺街錢江會館肆筵設席並招菊部一班邀請伊相宴會日商到者約二十餘人暢談時事杯酒言歡直至日薄西山始盡歡而散 
[恭送牌匾]  
　　亲閘棲流公所董事瞿開桐等因本縣黃愛棠大令有入都引見之說恭備匾額一方德政牌八扇於昨日午刻衣冠整肅并用鼓吹一部送至縣署將萹懸諸大堂大令謙遜再三而後受 
[火警兩誌]  
　　前晚一點半鐘忽聞捕房中警鐘怒吼旋分二下披衣出視知祝融氏稅駕於美租界四川路仁智里未幾救火會西人驅車而至開自來水管汲取灌澆約焚至二點半鐘始熄共焚去弄内十五六七號石庫門樓房九幢十五號係粤人程姓陸姓同居曾倩永平及老太古保有火險十六號内甬人郝姓及其同鄉李姓蘇人謝某同居亦倩某洋行保險惟十七號粤人某姓前曾保險適屆期滿忽遭此厄雖會逢其適然吃虧非淺矣至起火者則係十六號郝姓家也○昨晚十點逾十五分鐘時捕房中蒲牢亂鳴旋分三下急出訪問知火起於北泥城橋西堍北興里口某店霎時間火勢燎原不可嚮邇幸救火會西人紛紛馳至急開自來水龍頭竭力灌救得卽告熄至中何起火及焚燬房屋若干容俟訪明續錄 
[多事宜懲]  
　　前日保甲總巡局差役至南巿篾竹街黃源興烟館收取垃圾捐烟客嚴阿海忽出霸阻差等以其事不干己卽拘至十六鋪巡防中局局員潘仲泉二尹提訊之下惡其多事判令掌頰二十下交保開釋 
[失孩送回]  
　　吳淞某姓彈染店有十餘齡幼孩一口前日不知因何至滬在法界迷失路途嚶嚶啜泣巡街捕見之詢悉情由立卽帶回捕房留宿一宵翌日由包探遣夥送交家屬收領 
[控案候訊]  
　　前者長泰米店投法界公解控和生輪船買辦王某積欠米洋六十餘元向索不還求提追給又孔阿寳控朱德春合　承接工部局清潔工程被呑資本盈餘銀數百兩均經讞員朱明府准詞出票飭提候同訊究 
[屠戸健訟]  
　　日前南巿祥記　頭猪作帮吳義生唐雲山黃順興吳義興唐公順等五家投馬路工程局控稱向章各屠戸將猪寄　棧内每頭須捐洋二分曾在上海縣署禀准有案均無異言近有無賴陸錦堂串出屠夫李祥祥之父李春春及吳悅生等出爲把持以致各屠戸皆不肯付是以請究局員朱森庭明府提訊之下諭令節前仍照數付給以後當再酌减而各戸仍抗不遵斷吳等無奈復控諸上海縣署當由朱明府將案卷移請黃大令核辦矣 
[飭仍遞解]  
　　東台縣人蔣鶴高前在上海與徐吳氏姘識後因兩情不洽由氏控縣判令遞解回籍今春復潛來　上與氏重續前歡同居一室未幾又復不睦持刀將氏砍傷氏投縣喊控經芾大令准詞飭差提蔣訊明昨日命備文書派差解回原籍交地方官盛加管束 
[英界公廨紀事]  
　　土業董事郭鴻基控久康烟店主朱仁齋積欠恊豐長泰長豐等各土棧銀兩避匿無蹤意欲圖賴經鄭瀚生大令飭差提朱到案看管候訊○秦鶴翔與舉人蔡日暄合股開設一廠由秦薦張幕石爲經理所有廠事均歸秦張二人主持近以虧耗甚鉅經蔡查知通同舞弊投廨控訴鄭大令派差將秦張拘獲管押候訊 
[東災乞賑]  
　　敬啓者山東河患非一日矣聖朝屢頒倉禀當道屢捐祿俸凡權宜補救之方無不備舉無如國家經費有常小民流離靡己前此屢拯斯民於顚連困苦之中尤賴南方義賑受賜於今聞者感佩本年甘肅來電河水陡漲又餘爲近數十年所無山東地處下游尤爲全河歸宿不圖伏汛甫臨大雨滂沱連宵逹旦彌月不霽以致山水雨水同時并漲河身不能容納遂於六月抄上中兩游南北兩岸堤堰漫决凡十餘處沿河三十餘州縣一片汪洋盡成澤國淹斃情形早蒙詳登不贅哀鴻遍野慘不忍言當經大憲力籌欵項遴員散放急賑約詳賑欵己散十餘萬金不過爲待斃者稍延殘喘而災旣廣爲日方長東省歴年辦理河工海防幾於無庫不洗卽一面奏請截漕而有漕州縣被淹者十居其九深恐不濟所需前由撫憲張電逹盛杏懇爲援手旋接電復云己轉致諸大善士台鑒撫害因卽分致各　爲民請命情詞懇切聲涙交并　憲以職任封圻不能躬作秦庭之請檄委不才親指滬上各　代向諸大善士懇集鉅資廣邀同志速解倒懸不才奉檄後星馳　道兼程前進以數　萬生靈嗷嗷待哺何敢稍事稽延當由小清河駛至洋角溝塔坐小輪赴烟抵滬便捷詎料黃流　衝羊溝小輪不能　　　得己赶雇民　前進又被風浪打入海灘船爲膠止復行設法陸路至烟卽塔新　輪船氏滬駛　黑水洋大風交作進吳淞口時　　傾　先　　　　阻 
 
 

Page 4

 
 
水約　半月有奇今抵滬又十有餘天一籌莫展此皆不才無德無仁不克勝此艱鉅實屬有負民命有　委任目下數百萬災民不知若何景象矣嗚呼痛哉夙仰仁人君子大有造於東人今災重十倍於前知不忍置諸度外爲此縷述情形附登於報敬謹耶懇伏冀龎施　人有加無己尤望展轉勸募以期博濟羣生翹企雲霄同頒雨露不勝激切待命之至[  山東籌賑委員江蘇金匱秦寅百拜謹上]  
[麗芳照像放大公司新張]  
麗日耀金羨雲藍之散綺芳風霏玉送月桂之飄香佇看蓉鏡照神眞傳麗質預計萸簪揷帽映集芳蓉前度麗華幸邀芳躅惠沾麗澤影攝芳姿茲擴宏麗之規模特廣芬芳之薈萃此本公司之所以由麗華而分設於斯也股資富麗充實之美堪誇聞譽流芳才具之精可采願　諸君子尙偕麗者同來趂此秋澄勿負芳辰共賞於擇八月廿七日新張所備衣服麗都極黼黻文章之盛至是穠華芳艶增斜釵寒鬢之光行見麗藻紛披翹盼芳蹤蚤賁是所厚望焉誌此謹佈希惟　埀鑒　英大馬路抛球塲朝北門面新張麗芳照像主人謹啓 
[上海火險公司]  
本公司在香港立案准爲有限公司故各股東之風險照所得之股爲限存本共一百萬兩分作五萬股每股銀廿兩今擬先招二萬五千股如願購股者先付銀五兩於派定股份時再付銀五兩光緒廿五年正月廿日再付五兩四月廿三日又付五兩四次共計廿兩認股之日由光緒廿四年九月初三上午十點鐘起至九月初八下午四點鐘止　總辦台銜列左　恊隆洋行飛倫先生　沙遜洋行哈同先生　壳件洋行克勒先生　招商局陳輝庭先生　南順記葉成忠先生　愼裕號朱寳山先生　律師哈華託　銀行匯豐銀行　司事克先生　本公司寫字樓暫在上海江西路二十二號門牌○創設上海火險公司招股章程　一各國保險公司林立滬上其生意之大人所共和而上海本地設一火險公司亦爲必不可少者　二中國現在建築鐵路創設軋花繅絲等廠中外通商日盛一日則需保險亦日繁一日生意之興固不待言而可知矣　三滬上將次推廣租界吳淞現已改爲通商碼頭上海租界勢必　擴而欲保險者亦必由此日增也　四香港設有火險公司二家一名香港火險公司一名中國火險公司在中國保險已歴多年生意甚廣應　不暇而華人之向歐洲及新金山保險公司保險者亦屬不少香港火險公司股份票每股原價洋五十元者現值洋三百三十元中國火險公司股份票每股原價洋二十元　現值洋九十五元其股價之昂貴如是而欲購股票者尚求之不能得今本公司開設上海每股祇收銀二十兩凡紳商士庶欲購此項股票誠不可失此機會也　五今華人亦皆知保險之甚爲有益况鉅商殷富之財產在上海及通商口岸者居多自必皆需公司保險而上海有名望之　陳輝庭葉成忠朱寳山三位先生皆願爲本公司總辦則將來生意之蒸蒸日上不卜可知　六保險價目本公司悉照各公司向章辦理查各保險公司皆股歴多年其辦法胥臻華善所訂保費亦必折衷至當初無過大之慮而常的獲利之多業已昭　在人耳目　也　七所得之利本公司亦照各公司一律分派由本公司總辦主裁於所得之利中提出銀若干分派各股東其餘所得之利作爲公積欵如公積欵中尚有餘多再行分撥各股東　八本公司始創辦事諸君不受分文　九買股票人付銀後設或本公司投票已完而不能派給者將其所存之銀如數交還或欲買股票若干而所派得之　數不及原　之股數除派得股數外餘存之銀於派給股份時收入該買股票人之帳　千各股東之擔承風險實屬有限　十一本公司一切章程及買股票格式可向上海江西路二十二號本公司寫字房或向各總辦處取閱其餘各處通商口岸及東洋匯豐銀行經理人處亦可取閱○上　火險公司開辦章程　一本公司名曰上海火險公司　二本公司掛號八册處在香港域多利亞城　三本公司應做生意開列於後　一在中國香港及他處保各種火險并在各處設立經理人　二凡各種房屋生財貨物停泊船隻及上海塢之船并一切能移　或不能移動之物凡遇火災風災或火　　轟爆及水没等險均可承保　三本公司除人險不保外兼便做别項生意　四本公司所准做之生意均可照辦或買產業或將本公司之產業租與别人一切章程本公司自當議妥　五本公司所准做之生意及於本公司有益之生意或獨做或有做或調換產業等事均可照辦别行之股票及抵欵等生意本公司亦可辦理　六本公司之產業及生意如有人出高價欲買儘可轉售與人本公司并買賣别行股票及抵欵等生意　七於本公司有益之事可以另設分行以推廣各種生　之利　八各種產業或置　或租賃凡有利益可圖本公司皆可爲之　九本公司將盈餘之　做各項生意以期多獲利益　十本公司將收入存項借與往來行家或别人以收利息　十一本公司如有要需可出票借取銀錢亦可將公司現在及將來之產業作爲抵押　十二本公司之產業可以出售或增添或抵押銀錢或租與别人　十三匯票借票及各種合同契據本公司亦可辦理　十四以上各事本公司或獨辦或代人經理均可　十五本公司一切章程亦可變通辦理如於以上所議各節有較勝且易者儘可准行　四股東抵承風險實屬有限　五本公司存本銀一百萬兩分作五萬股每股計銀廿兩并有權再添存本 
[道法養神遺精膏]  
京都天寳齋鋪分上海二馬路西鼎新里石庫門内發兌馳名丸散膏丹藥酒○修合雖無人見存心自有天知 
[道法養神遺精膏]  
此膏道家所傳選三十六味貴品煉成能治男子遺精白濁隂虚陽痿腎竭精冷陽不轉興婦女赤白帶下經期腹痛子宫寒冷血枯隂虧等症貼此男先止遺女卽除帶諸恙漸漸驅逐元神充足養身之捷法莫敵於斯也每張洋七角○純陽祖法遺精必愈丸每料洋三元每盒洋一元此丸治遺精實有中流砥柱之力功能延年益壽 
[壯陽煖腎種子膏]  
盖人欲得弄璋貼此易如探囊取物能煖丹田鎭玉池固元神療虚損功難盡言養龜存精百戰百勝誠種子仙膏保身聖藥兼治各症詳載仿單每張洋一元如購十張照巿九扣用後舊膏退回作價二角○扶陽種子衍慶丸雙料每兩二元單料一元此丸苟能試服雖朽敗之體復如壯年無異欲種藍田之玉宜服衍慶之藥湯餅之會誠可預賀也 
[包愈吐血永遠斷根]  
久遠馳名廣東陳恒德堂秘製神效吐血藥膏○靈騐非凡○謂余不信一試便知 
吐血一症皆由身體虚弱或咳嗆而傷肺而其病原尤在憂鬱思慮過度日久不愈致成癆瘵本堂抱濟爲懷得祖傳良方不惜工本秘製此膏專治一切吐血之症以及勞傷咳嗽無論男女老少雖十年二十年老症服之立刻見功屢試屢騐重者二大盒除根輕者一大盒包愈永不復發妙在滋隂潤肺止咳化痰眞治吐血之天下第一良藥也若有虚言神明共鑒每大盒四元小盒二元先試一元亦可○假冐甚多購者認明○遠埠函購原局回件信力自給○鋪分上海英大馬路萬康醬園對門德仁里内石庫門廣東陳恆德堂謹識 
[始創真人参再造丸]  
新昌人參號發兌○丸中如無眞人參眞白花蛇合就者神明共鑒 
竊惟售藥求眞購藥求靈均屬應分之事本不足爲奇不過照近世人心而論而欲求其心口如一者實千百人中難得一二卽如再造丸天下藥肆售者雖多試問其肯用眞正老山吉林人參爲君者除本號而外恐絕無僅有者矣自維三十年專業人參每年生意進出何在此區區丸藥交易因念世之所謂再造丸者徒有人參之名而無人參之實爲之慨然因思業在其中用參極便何樂不爲藉此方便以創世之未有此本號獨製眞人參再造丸之所由來也至於用藥之眞之極品製煉之精之認眞苦心孤詣六載於兹想早在諸君洞鑒中也業已馳名毋庸細述惟假冐甚多購者留神治病甚多均載仿單神效敏捷比衆不同每丸定價一元一無折扣開張法馬路東首五福洋行對門永興里口問存濟堂亦知信力自給遠方由申局寄購請看本號每月逢一登出淸單於報杜弊之法莫妙於此以後諸君購藥儘可放心交易寄帶勿悮也 
[壯陽種子添精活血參茸鹿驢海狗三腎百補丸酒膏]  
泰西未士括打秘方創製如敢冐效立刻禀究加以重罰特先聲明免貽後悔售處在虹口崑山路廿號洋房問中西書院便知 
此酒丸及膏藥乃重用眞正大枝吉林人參血片關鹿茸更活採鹿驢海狗三腎及中西百種王道補樂製成統治男婦老少諸虚百損五勞七傷陽舉不堅精洩不射少年體弱老年精衰房事不能振作妻妾滿前不能生育身體瘦弱百病叢生一切虚損不足之症服之卽能立刻精神加倍諸病全消雖從未生育之人一經服此包能使婦人一舉成孕受孕之後如能節慾必定生男屢經中外名醫及王公大人試騐確有眞憑購者不妨與他家丸酒分日試服自能立分優劣庶知本藥房並非言大而誇也酒每瓶洋十元丸每兩五元價雖略昂恰與富貴人體質相宜如丸酒並用再外貼種子百補膏藥婦人服婦科百補種子丸萬試萬靈從無一爽識者寶之膏藥每張二元婦科百補種子丸每兩二元以上四種合購或分購滿百元九扣零購分文不减外埠函購原班回件 
 
 

Page 5

 
 
   
 
 

Page 6

 
 
南洋華興燕窩公司創製燕窩糖精大匣四元　小匣二元　嚴杜假冐　禀請憲示　童叟無欺　貨眞價實　設上海南京路一百四十七號門牌 
本公司創製燕窩糖精業已馳名中外矣近年來假冐甚多特加印硃蠟箋金字及白蠟箋五彩套印中外文字封籤另附送精印燕窩糖精譜一册以杜假冐近有以萃廣新英等音同之字影射特禀明　會審分府張給示諭禁　購者鑒之　外埠或由各信局均能寄帶如零躉批發請向上海南京路一百四十七號門牌　本公司及五福弄　京都同德堂藥局交易遠近願代寄售均可　如購四匣之外有黃綠漆紅漆字延年益壽木板箱裝官禮相宜雅俗共賞此佈 
[補飬身體第一法]  
大隆參燕號創製燕窩淸補糖汁此汁服後半點鐘立刻精神百倍遍體舒暢不論有病無病皆宜常服 
此糖汁名馳中外以上品血燕去渣取精性和味甘無論男女老少四時宜食老人服之能助元陽添精神中年能强筋骨補虚損小兒服之易長大且無驚風痘症夜啼等患功能化痰止咳添精補髓滋隂降火益氣養血開胃健脾久服却病延年冬月手足不冷能免凍瘡皮裂之患夏日身體不熱可解腹中一切穢濁及感受風寒暑濕之氣且無發痧之症得種種養身之益罄竹難書嘗有色慾過度内傷咳血之人形容枯槁飲食不進甚至終夜咳聲不絶氣息如絲服此汁三日後卽胃口大開咳血均止不到二月非但病除且肌膚充滿身體轉弱爲强矣又有老人陽痿者參茸並進終鮮見效自服燕窩汁後頓覺神清氣爽臨事無異少年厥後面目光昌步履如飛連生二子焉海内服此面除病體强者不計其數若非該糖汁功力絶倫豈能如此神效乎但要堅心久服切莫淺嘗輙止則四肢百骸五臟六腑未有不充足强壯者也大瓶四元小瓶二元雙料加倍如用雙料則功力大而取效更速近來各埠假冐極多購者認明色味牌號仿單發票爲要鋪設　上海二馬路泰和里九十八號門牌大隆司專啓 
[泰西妙製上上補品燕窩玉液]  
泰西未士括打秘製如敢冐效立刻禀究加以重罰先此聲明每日九點鐘至五點鐘在虹口崑山路二十號洋房發售外埠函購信力自理 
此液善治虚損勞傷無論男婦老少受補不受補四時可服每服片刻卽覺周身舒暢精神煥發妙在色潔味香人人愛服每日三次連服十日面色如轉紅潤一月可長肉十磅百病不生歷經中外士女試騐確有與憑識者辨之每瓶大洋四元小瓶二元如購十二瓶價可略廉此液無甜質攙雜燕窩之原色原味一試便知○戒煙普濟水俟過足煙癮之後癮一錢者亦服此水一錢癮大照加三日便覺烟味漸淡半月愈覺吸煙無味而癮斷矣每瓶一元 
 
 

Page 7

 
 
[京都天寳齋]  
除毒八寳丹　珠黄下疳散 
珠珀五淋白濁丸 
淋濁一症夫因酒濕熱毒而成或花柳塲中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛清火化毒去濕輕者一瓶重者二瓶能可包痊不但病除而且身壯體健培元養精治淋濁之妙藥也每盒洋一元八寳化毒丹每瓶二元珠黄下疳散每瓶七角專治男婦楊梅結毒横痃下疳小便腫爛等症服則立愈永無後患上洋二馬路中西鼎新里石庫門交易 
[廣東陳恒德堂]  
淋濁妙藥 
珍珠琥珀立止白濁丸 
此丸專治五淋白濁小便剌痛難忍溺管閉寒點滴不止日久不愈致成血沙等症無論一切淋濁此丸服之立刻清濁止淋止痛利便消腫化毒去濕袪熱輕症兩天重則四天包可全愈倘若不效原洋奉趙輕者一大瓶重者二大瓶定可除根愈後非但病除而且身壯體健培元養精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石庫門交易 
[盤店聲明]  
盆湯衖新橋下同德昌京貨店盤與王姓爲業所有外面未了欠項往來銀錢等俱歸周姓理值與王姓無涉恐未週知特此佈聞　同德昌和記啓 
[新到各貨]  
刻有正號　大形　大形東洋皮紙又　上等軋花灰色皮棍出售其價格外公道如蒙賜顧請至四馬路平和洋行帳房面議　愼餘久記號告白 
[保險有益]  
於十六日晨法大馬路中市首善里失愼小號棧房亦被累及幸在永平公平兩公司保險該銀前日已如數收到足感兩公司之穩妥可靠特此登報聲明　大成祥謹啓 
[告白]  
裕昌洋行經理火險公司 
本公司開創英京已有五十餘年現存英金四百零五萬七千磅合上海規銀二千一百六十三萬兩零如蒙賜顧請至本行帳房面議可也 
[上海中西大藥房]  
老牌眞貨 
麥精魚肝油 
紀畢氏製來自泰西冬令補劑奇效無比滋營養衛調理及時每瓶一元二角童叟無欺躉買原箱價可相宜巿間假貨請細辨之 
[遺失提單]  
今向怡和洋行訂明遺失紅麯提單一紙係舊年八月初六卽英九月二號福山舟進口第六號　紅麯十件出過五件尚存五件已向前途說妥作爲廢紙倘有人拾得以爲廢紙不用恐未週知特此聲明李福利號啓 
[尋婢]  
廿三晨走失使女阿九年十八歳身穿藍布衣褲面白長圓蘇州口音中脚知風報信尋獲重謝倘有佳姻收留爲媒者最善奈氏并無親生女子成後便可往來之親務須到來言明免氏時切掛念决勿追究住吉安里第十號白 
[失票]  
今遺失延康莊票一紙第六千三百六十一號本月廿五期計元二百兩正現向前途說明作爲廢紙望各寳號切勿收用爲盼　英署帳房告白 
[失票聲明]  
今遺失合發號八月廿九期第九百十號計洋卅元在途遺失已向該號說明作爲廢紙望各寳號切勿收用特此聲明此佈　陸步青啓 
[美記外國紙行]  
本行自運英國各式紙料五彩印字油墨文房四實鉛筆墨水西學堂書簿零星物件俱全貴客賜顧請到上海英大馬路新衙門西首便是 
[上海華英大藥房解烟玫瑰參片聲明假冒]  
本藥房自向泰西採運藥材選擇經騐良方虔修丸散膏丹藥水藥酒療症如神是以名馳遐邇踵接購取而解烟各藥理法深參去宿瘾如反掌惟玫瑰參片志在濟世照本發兌無怪老癮盡除其品超恆流方出枕秘故此片銷行尤廣近多不肖以形色名號冐充仿造購者切須審辨色香味並刋有華英字樣外加雙龍封口仿單上印識　傳相賞賚匾額金牌乃是元家嫡乳庶作僞之徒無從覬覦將外埠分設各地趾分售各店號開載於下以便諸公就近購取○分設○蘇州觀前街西首○杭州高銀巷口○漢口四官殿上街○南京寳輝巷口○寗波東門大街○分售○京都華英○德承厚○漢口華英○天福○長沙華英○定海華英○石浦華英○餘姚華英○平湖華英○江西華英○撫州華英○溧陽華英○湖州華英○常州華英○松江華英○天津同昌○牛莊益盛遠○瑞成恆○恆昌德○昌記○天益福○煙台寳昌○順泰○合順○維揚西美堂○南京廣亨○杭州德記○蕪湖茂盛○九江興泰○江陰日新恆○泰興朱三餘○吳淞同升　○鎭江文萃○新昌○復春○蘇州德記○彭和泰○常熬天成祥○寗國府德大昌○四川點石齋○萬縣信義仁○寗波老源記○廣生源○文美齋○蘭谿同林堂○紹興蔣柳堂○餘杭義成興○黄巖趙公茂○硤石萃古齋○温州萃昌和○嘉興江左漢記○上海只設一鋪在四馬路東首老巡捕房對面紅磚大藥房便是 
[京都天寳齋　中外第一耳聾丸]  
耳聾丸一藥市上售者雖多祇有稍瘥之功實無復聰之方惟本齋選藥以騐而知靈覔方以試而知效秘製是丸廣濟世人無論男女老幼遠年重聽服丸一料當能轉聾爲明患者請速試之始信中外第一也每料一觔洋四元每盒洋一元鋪在上洋二馬路西鼎新里庫門内 
[往長崎海参崴]  
今有輪船名厦門於本月廿七日開往長崎海參崴如各寳號有貨者祈請至本帳房面議可也此佈　美最時具 
[廣東邇遐齋蠟丸號精製]  
參茸衛生丸統治男婦先後天不足百損諸虚服之補氣生血調養元神延年益壽每丸洋二角半 
人參再造丸治男婦癱瘓偏枯半身不遂筋骨疼痛或中風中痰等症每丸二角半 
烏鷄白鳳丸治婦人眞隂虧損及胎前産後諸般虚症服之調經保産應騐如神每丸一角 
婦科三寳丸一善調經種子二善安胎寗神三善催生保産是爲三寳每丸洋一角 
參茸寗神丸能寗神定志開胃健脾常服大補元氣益壽延年每丸洋一角 
小兒萬病回春丹治小兒驟急丸風痰涎壅滯咳嗽氣喘感冐風寒等症每驚洋一角 
舒筋活絡丸治氣血不行四肢困倦以致筋骨疼痛服食匝月自覺奇效每丸一角 
勝寳女金丹治婦人臨經腹痛赤白帶下月信不調面黄肌瘦及脹滯痰吐每兩洋二角 
正化州賴家園橘紅專治頑痰閉結噯腐呑酸及一切哮㗇咳嗽逆氣冲心等症每盒洋五角 
熊胆止痛丸治肚痛氣痛蟲痛積痛風痛胃腕痛癰疽瘡瘍等痛一服卽止每丸角半 
痔漏斷根丸濕熱薰蒸發爲痔漏症不一而治則同故雖日久穿腸脹之繭脫痛止每兩二角 
廣東遐邇齋老鋪開設上洋三馬路巡捕房對門○一寄鎭江文萃樓出售　諸君惠顧請騐明仿單細嘗藥味庶免魚目混珠 
[丕朕靈效清補丸告白]  
ＢＥＥＣＨＡＭ'ＳＰＩＬＬＳ 
啓者本藥房現有新到丕朕靈效清補丸發售此丸能治百病神效奇捷歐洲人向奉爲至寳金丹但該處行世有年而中國則莫知其妙兹由威建大藥房代理舉凡男婦老幼均可服食倘患所列症目者若服數丸其應如響舟車易帶尤便居家誠保身之聖藥眞至便而至善也其如何服食丸數多寡悉詳單内謹列所治各症以備觀覽 
如胃不消化　口淡無味　作嘔作酸　胃痛胃脹　口氣蒸穢　唉氣打噎　心痛肚痛　心跳心翳　驚悸怔忡　肝經不和　肝火頭痛　頭暈目眩　虚弱發暈　四肢軟弱　睡不成寐　睡夢不安　精神惝恍　頭腦昏昧　心熱皮熱　兩脇疼痛　大腸燥結　小便刺痛　膀胱受濕　皮色黄暗　脊痛耳鳴　胆汁太多　瘡疥痔瘡　手足凍决　黄疸濕漬　用力過度　血分不足　月經不調　傷風傷食　時作瞌睡　頭刺腦痛　懊惱肝怒各等症　諸尊賜顧請移　玉到香港中環大馬路或到　粤省雙門底上街上海棋盤街漢口流通正街威建大藥房内方不致悞卽各埠西國藥房皆有寄賣特此佈聞香港威建大藥房識 
[贈額照登]  
華興公司主人雅鑒橘井同功合肥李瀚章題 
華興公司主人鑑延年益壽二品銜道員用席時熙題贈 
[怡和洋行]  
經理火險公司 
啓者本行承保岸上火險凡房屋生財衣服貨物等俱可代保倘有不測立卽倍償　貴商欲保者請至本行或二洋涇橋南本分行面議可也　上海經理孻仁士　香港　依士噸火險公司怡和洋行啓 
[乾源祥顧繡老號]  
本號今因翻造房屋暫移遷北首四馬路口仁濟醫館斜對門交易工完移歸原處交易貴客賜顧者認本號招牌爲記庶不致悮主人告白 
[華盛告白]  
本廠今年正月起購辦物料油煤器具食用一切花衣　花各件均係實支實發並無明扣暗回　各寳號與本廠往來務宜貨眞價實如有本廠同事需索等情可於每日下午三點鐘到總廠寫字房指名何人隨時剖晰 
[併股聲名]  
兹有美界中虹橋東首泰豐板木號向係夏松記任恆記樂雙記徐阿策四人開張今因夏樂徐三人各自意氣不合情愿併股歸任獨開兹後夏樂徐三人往來與寅記無涉特此佈知　泰豐寅記啓 
 
 

Page 8

 
 
   
 
 

Page 9

 
 
[總鎭閱操]  
　　鎭江謆中人云瓜洲　錢高光効鎭軍於月之十九日調集鎭標水師各砲船於瓜洲口聽候簡閱　　由　遊戎飭差弁在江岸竪立木棚官廳障以花布中設公座内設牀几爲閱操憇息之所是日辰刻鎭軍鳴騎戾止鎭標各營官弁　　迎接少頃陞坐公案發令开操水師袍船數十艘先後由下而上哨官身立船頭手執大旗左右招展如臨大敵各勇齊力　　　　鎭軍座前哨官跪報姓名均往上游列成各陣次第開操五花八門變化純熟茶大軍容極一時之盛直至合鳥西墜各陣始一一　畢鎭軍乃命駕而回 
[另認鹽票]  
　　揚州訪事友人云兩淮皖岸所銷鹽引向係和鹽居多至　片及上色鹽每綱不過配連若干蓋各塲所產　多也且上色鹽亦有三種曰頂梁再高者曰正梁極高者曰眞梁未厚色潔非和鹽所可同日語據鹺務中人云蕪湖各廠洋人不廿談食嫌蕪地鹽色不佳商請大憲運銷上　極高好鹽以備購用皖商裕通和聞之至淮南總局遞禀擬公同認租南鹽一票　　無湖備銷等語當蒙局員於本月十六日批准云據禀皖岸各商公同議定公租南鹽一票專辦餘東吕四等塲眞梁運無另儲　銷等情所議極妥惟查此項眞梁係專備洋商八九月問開廠購用起見應卽赶緊租票訂買尅日運蕪濟銷以免遲誤是爲切要至所請略予變通及嚴杜奸商托名購買各節候一併據情詳請運憲批示再行飭遵仍候先行移知儀棧提調查照可也或曰洋商食　日銷無幾今該皖商等公租南鹽一票按皖岸無論新舊每票皆一百二十引每引計重二百四十斤洋商日食能有幾何成尙有别項所需俟有續聞再錄 
[潞水寒鱗]  
　　北通州訪事人云江安糧道吳仲懌觀察曁襄辦方仲侯直剌督運秈米到壩曾列前報自八月初一日學由倉憲將江北河運各秈米次第提騐計共人起至初七日始畢騐有米色潮濕以及　雜慷粃者立予駁　飭令風溜乾潔再　請監至初九日退米亦一律收齊矣○前報新街亨利木廠被匪人置火木堆燒燬房屋一案刻由捕役緝獲周二孫秃子送案審　周二供與木廠索借不遂因之起意約同孫秃子挖墻放火並供認竊案數起許直剌以周二瞻敢放火燒房實屬罪大惡極著重　一千板押候嚴辦○時屆秋收雜糧禾稻均己一律登塲下忙錢糧及各項正雜旗租並屯田黑豆等項自應　數完納許直剌因定於人月十二日開徵刻己遍黏示諭矣○現在北通糧價新麥每石價錢十一吊四百文玉米每石價錢王干五百文高糧每石價錢四吊四百文榖子每石價錢五吊八百文黃豆每石價錢五弔五百文 
[北固秋雲]  
　　鎭江訪事人云鎭江地方五方雜處良莠不齊無業游民溷跡其間殊足爲商民之害長久山觀察援照上年冬防章程檄飭新兵前營江勝新湘各營官每營選派壯兵多名擇要分駐並札委都司周錦堂都戎爲水陸總巡恊同保中局水利廳曁文武巡員每夜帶同兵役在城廂内外　眞邏察觀察復面商副都統吉統制諭飭各城門官弁兵丁人等嚴密稽查遇有　　生疎形跡可疑之人加意盤詰果係匪類卽送有司衙門訊辦以遏盜源而安地方是亦保衛民生之一道也○近來鎭郡流姻較前益衆動輙手持兇器恫喝取財刻經常鎭通海道長久山觀察訪悉因面諭丹徒縣王伯芳大令按名嚴拿大令奉諭飭緝前日己拘獲著名地痞大將軍王小牛子一名研訊數次擬斃諸站籠是亦辟以止辟刑期無刑之意也○瓜洲之北四里鋪地方月之十六　出有盜案一起事主係務農者鋤雨犁雲薄有積　挈其妻子結蘆於大河之濱青溪綠樹環燒柴門流水夕陽送將畫意孤村獨虛四無鄰居方自謂與人無患與世無爭不謂綠林豪客卽欺其喊救無人乘是夜月黑星稀從容搜括而去間己報縣未知能破　　 
[上海縣署瑣案]  
　　吳三觀控姪士良覇呑田畝前晚由帮審委員李葆初二尹提訊吳三觀供有祖遺吳大經戸名田田畝有餘前經小的賣去八分所得價洋曾分給士良銀二百兩今被士良賣去一畝二分價銀分毫未分向論持蠻且被伊妻推跌鶯此投案求究吳士良供故父弟兄三人三叔無後由小的兼祧應得兩份田產所賣田價爲父叔葬事之用是以未曾分給况三觀叔　得之田己由伊盡行變賣小的所賣者與他無干叩求明鑒二尹衡情酌斷判將餘田仍作三股公分三觀得一股士良因兼　之故應得二股並將士良交差限三日將所執田單一併呈案核奪○女子王文玉控錢葛氏騙吞飾物前晚經李二尹復訊王文王偕見証吳錢氏投案供稱錢葛氏所吞飾物己由伊女携往親串顧小亭家藏匿求提伊女到案嚴追錢葛氏因發張疾由許雲貴　　上堂代供卽在葛氏身畔取出首飾四件借劵一紙呈上二尹問首飾如何祗有四件許稱共有幾件小的不知惟呈上之借劵係王　玉之己故胞妹汪王氏所借計錢四百千尙有三十千無據之欵禀求追還王文玉供胞妹非但並無借洋之事且有紅木器具　　伊家未經取回又有彭福卿擡扶錢葛氏之父葛子雲投案求追伊女被汪王氏借欵二尹向葛追問王文玉所存飾物究有　何　以耳聾所答竟非所問二尹遂判將交案之飾物四件飭王文玉先行具領彭福卿代錢葛氏收押限五日内繳到餘飾借據存眷傾傳到中証人等訊核 
[馬路工程局瑣案]  
　　前日徐聚扣竊取東洋車一輛拉至南巿陸家浜撬去捐照由十二圖汛捕藩榮春拘至捕房暫押候訊次日有周紀文至捕房領車王捕頭因將徐解至工程局請究經朱森庭明府提訊徐供江北人向業木匠小的曾欠周洋二元無力歸還將車暫抵前日途遇是以拉回並非行竊明府惡其狡展判責二十板驅逐出境車交周領去○日前滬北胡家宅萬安客棧遣傭婦陳李氏往南匯縣境索取帳洋十二元乘曹梅所撐之航船至滬在船時被人訛詐洋銀二元訴知棧夥徐春生控諸馬路工程局朱森庭明府提訊之下以其情節支離判交廿三鋪地甲帶往查明究辦前日提案覆訊曹供此事並非小的所爲實係同船之人以婦形跡可疑曾向饒舌小的不忍坐視代爲解勸不敢訛詐陳李氏供稱洋銀確交曹梅過付明府以其不應妄指勃然大怒詘本應掌責今姑從寛著曹給予洋銀一枚具結了案○竊犯張阿狗前因竊取章金林船上鐵料數件由新馬路巡街捕勇拘至捕房轉解工程局由朱明府提訊章金林投案睛領失贓張供浦東洋涇鎭人向爲小工邇因癖染烟霞謀生無計不得己出此下策明府判責二十板驅逐出境贓給失主具領 
[美界捕房紀事]  
　　五百號華捕在天潼路巡緝以甬人某甲形跡可疑近身察看見其脚上尙拖鐵練知係逃犯立卽拘入捕房押候訊辦○昨晨工部局垃圾小工陳阿三在吳淞路長安里内與某姓小孩搶用自來水阿三將孩毆打孩父以其欺凌　穉扭交巡街捕送入捕房候究○昨晨小竊陳阿金在公和祥碼頭竊　舊鐵數十磅爲包探沈阿鶴所見將人贓一并送入捕房以待懲究○前日積竊王阿喜在外虹口百老匯路某姓家竊得香爐衣服等件爲包探查獲拘入捕房候解公堂究辦○偷兒李阿清在伯頓路二百號門牌某姓家竊得布被衣服等件正欲携之而逸爲包探金立生撞見將人贓一併送入捕房候辦○潮州人張小通在北山西路三十八號某烟間内竊得綢衣數件亦爲包探所見拘送捕房押候究辦 
 
 

Page 10

 
 
[金陵官報]  
　　八月十六日翰林院庶吉士伍毓崧到由京　陸師學堂候補道錢水師學堂候補道柯均禀知陸師學堂秋季考於十七日開考福安輪船黃友勝由滬裝砲子回卽辭赴江陰接學憲同知余貞祥辭赴山陽會算交代知縣黃傳祁到叩謝保送經濟特科青口厘捐知縣王安東到清江來通判郝爾泰崔貞均奉府委發審江安輪船揭星田由上海回鹽巡檢劉孚存由揚解餉來均到○十七日藩憲胡僑補道陶森甲辭赴日本閱操自强軍營務處候補道沈敦和叩謝換二品頂戴並明保使才委辦武穴掣騐候補道許元章辭候補道方碩輔奉委淮海各屬隄工局江蘇候補知府寳家瑋由京引見到省知縣楊紹時由蘇來駐滬商務局湖北候補道劉世珩辭赴差同知樊炳煦辭赴蘇滬等處勸辦淮徐海賑捐分省知縣廖欽化到差均禀知洋務屇繙譯江寗縣王謝委調署上海縣統領南字營張國林辭安徽州同李乘時到江西來巡檢王之珍禀知道隸州　錫晉病故祥雲輪船耿朝泰辭裝龍洋赴滬藩轅牌示江寗縣王豫照綢署上海縣遺缺查有卽用縣戴光署理○十八日知縣徐樹森謝委府發審差江蘇試用直隸州州同陳方鏞到由京引見回州吏目韓孔昭奉示冩履歴鹽城縣沙溝司巡檢陳其慶到交缷回江寗縣典史譚本藩禀知知縣沈運樞丁母憂平鏡輪船馬　樹送鑑憲德赴蘇回首府劉禀知赴書局查點晝籍板片 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年八月十五日京報全錄]  
　　宫門抄○諭旨一道錄前○刑部奏爲案情重大請旨欽派大臣會同審訊摺○雲督崧奏爲懇恩將奏事摺件由驛馳遞片○閩督邊奏飭令道員晉京召見片○齊撫　奏爲巒保賢員懇恩破格擢用摺○滇撫裕奏爲東川府前被水災田地仍難墾種擬再展限摺○黔撫王奏爲據情代奏摺○八月十五日工部鴻臚寺八旗兩翼值日無引見○榮中堂等各謝調授署缺恩○熙公由白龍潭回京請安○裕德謝授理藩院尙書恩○鳳鳴假滿請安○良培請假十日○克王續假五日○召見軍機○○太子少保刑部尙書臣崇禮等謹奏爲案情重大請旨欽派大臣會同審訊以昭愼重恭摺仰祈聖鑒事本月初六日步軍統領衙門奉密旨工部候補主事康有爲結黨營私莠言亂政屢經被人叅奏著革職並其用康廣仁均著步軍統領衙門拿交刑部按律治罪欽此旋經該衙門恭錄諭旨將康廣仁先行解部並聲明康有爲一犯俟緝覆到案再行奏聞臣等正在派員辦理間初九日該衙門續奉上諭張蔭桓徐致靖楊深秀楊銳林旭譚嗣同劉光第均著先行革職交步軍統領衙門拿解刑部審訊欽此經該衙門遵將官犯張蔭桓等七名悉數拿獲於初十日一併解送到部臣等當飭提牢廳員將該官犯等分别收監晝臣部向辦重大案件均經奏　派大學士軍機大臣會同審訊今此案該革員康有爲結黨營私莠言亂政牽涉大小臣工多名案情極爲重大相應擾案樂請欽派大學士軍機大臣會同臣部審訊以昭愼重是否有當謹恭摺奏聞伏乞皇太后皇上聖鑒謹奏請旨奉曾男有旨欽此○崧蕃裕祥片再臣等承准軍機大臣字寄光緒二十四年四月二十九日奉上諭各省陳奏緊要摺件方准分别里醫發報驛也乃近來尋常摺件竟有由驛馳奏者殊非愼重驛站之道嗣後各將軍督撫等務當查照定章除應行驛遞之件照舊發報外其尋常摺件均　專派差弁齎　不得率行驛遞將此通諭知之欽此欽遵寄信前來並准兵部咨行到滇仰見朝廷愼重郵政至意謹當遵照辦理惟滇虛　邊距京萬里前於同治十二年經前撫臣岑毓英以專弁齎奏往返一次經年累月竊恐躭延貽誤請將奏事夾板由驛馳遞以期迅速欽奉硃批著照所請兵部知道欽此歴經遵辦在案現在雖無軍務而籌防孔殷兼值邊報絡繹以及裁兵節餉整頓營伍創設武備學堂練習洋標並　廠鹽務釐金　事在在胥關緊要均須隨時請旨遵行若逐件專派差弁齎遞恐程途窵遠有需時日其餘一切尋常事件向係附入呈遞練計督撫兩衙門每月均不過一二次除應行專弁齎進摺奏仍循定例辦理以昭敬謹外合無仰懇天恩俯念邊遠省分遲悮堪虞准將奏事　件仍照案由　　　俾期迅速一俟界務邊防緊要各事宜辦有頭緒再請規復舊制臣等爲愼重公事起見是否有當謹合詞附片具陳伏乞聖鹽訓示謹奏奉硃批著照所請欽此○○邊寳泉片再本年六月十五日接奉電旨福建興泉永道周蓮著邊寳泉飭令來京預備膏見等圂欽此欽遵轉行知照所有興泉永道篆務應卽遴員接署查有現辦厦門厘務臺灣裁缺知府管元善老成練逹堪以暫令就近署理除檄飭遵照並咨部外理合附片具陳伏乞聖鑒謹奏奉硃批吏部知道欽此○○頭品頂戴山東巡撫臣張汝梅跪奏爲密保道府賢員懇恩破　　用以資治理恭摺仰祈聖鑒事竊臣恭讀本年六月十五日上諭朝廷於整飭吏治不啻三令五申乃各省大吏往往粉　因　於所屬各員不肯認眞考察以致賢者無由各盡其長不肖者得以自匿其知等因欽此跪聆之下欽悚莫名伏念見賢必舉者前哲之訓詞以人事君者大臣之職分矧當此時事多艱需賢孔亟臣忝膺疆域世受國恩自應留心幹濟之材上備朝廷之選自上年十一月到任以來凡屬下覲任候補各員每於公牘内覘其措施接見時聽其言論又復察其心迹叅以輿評大率循分供職者多脫頴超羣者少惟查有督糧道權春明　　逢守正行端前整飭漕務釐剔弊端不遺餘力多年蠧習一掃而空漕政爲之肅然固由摘伏洞微有覆必發亦以懷清自潔無懲則剛也又戴定府知府尙其亨勇於任事不避　難查武定地處下游屢被水災該府辦理賑撫安輯災黎均身親其事井井有條士民悅服稱道不　前撫臣李　備雖以志趨超卓明練有爲奏保有案以上二員均爲明體逹用之才各著勤政愛民之效若令艱鉅窮膺充其展布似監司之佳耒是　其所長臣考核旣眞未敢雍於上聞致蹈蔽賢之失用特密疏陳情應如何破格擢用之處出自聖裁除仍留心訪查如有曠職黌私之員隨時遵旨奏叅外所有密保道府賢員懇恩破格櫂用緣由謹恭摺具陳伏乞皇上聖鑒謹奏奉硃批另有旨欽此○○頭品頂戴　　　撫臣裕祥跪奏爲東川府會澤縣前被水成災官莊民田地畝限滿仍難墾種應納官租錢糧擬再展限起徵以舒民困恭摺仰祈　　　　查光緒十七八等年東川府會澤縣屬集義鄉寗靖等里迭遭水患災情較重經前撫臣譚將官莊民田地畝應徵錢糧先後素灌　見子　　僕嗣限滿未能墾復又經督臣崧蕃前在巡撫任内奏准光緒二十年起再予限三年飭墾升科在案現因展限期滿據該府縣等查明此項田地仍未墾　　經奴才飭司會道委員覆勘去後兹據布政使湯壽銘會同糧儲道英奎詳稱據署東川府知府馮譽驄會澤縣知縣　　　會問　員補用知州張德熙勘明原報被災田地實係沙淤石壓人力難施現在田地全未墾種錢糧仍難起徵請再予限三年按　升科專情禀由　司道核明會詳請奏前來奴才查東川府屬集義鄉前被水成災官莊田七頃六十三畝零應徵租米一百三十一石八斗二升二合一勺會　縣昆田地二頃九十四畝應徵秋糧米八石七斗八升四勺條編公年收折等銀七兩二錢八分七厘五毫又寗靖里以濯河等處縣民田地非四十　一十二畝零應徵秋糧米五十九石八斗三升二合　勺條編公件收折等銀六十三兩一錢七分五厘八毫旣經該印委等會勘明權　係沙石積壓　復若必令依限起徵民力實有未逮合無仰懇　大恩俯念被災較重民情瘠苦准將前項未墾官莊民田地畝應徽各　銀米攤自光绪二十三年起再予展限三年飭令設法墾復升科以舒民困除應蠲官租錢糧數目前經造册送部有案毋庸復造发咨部科資照外所有東川府會澤縣前被水成災田地限滿仍難墾種擬再展限起徵緣由會同雲貴總督臣崧蕃恭摺具陳伏乞　皇上聖鑒谑示謹奏奉硃批著照所請戸部知道欽此○○頭品頂戴貴州巡撫臣王毓藻跪奏爲據咨代奏叩謝天恩籲請陛見恭摺仰祈聖鑒事窮攔新授　巡　總兵熊時敏咨稱接臣咨文准兵部咨光緒二十四年三月十四日奉上諭貴州威寗鎭總兵員缺著熊時敏補授欽此遵卽　　霄　　關叩昭謝恩訖竊奴才衢西武夫黔南備職咸豐十一年行伍以原名熊得勝投効川營攻拔丹稜縣城同治三年隨營進　甘肅回　　解郡縣　　克復狄道渭源各城並防守省城出力歴保副將加總兵銜光緒三年奉特旨發往貴州以副將儘先卽補借補朗洞營辦　　　　　安議鎭總兵因原名有犯祖諱奏請更名時敏升補大定協副將員缺勉驅駑鈍未報鴻慈欽奉恩綸簡擢斯識撫衷　響　　　深　　代奏叩謝天恩籲請陛見跪聆訓　俾獲遵循等情臣查該鎭駐紥威寗州城所轄畢赤水城等營地方遼闊均係苗疆與川辦　永昭　等處　戰民情刁悍素稱難治現查交界處所時有會匪出没勾結擾害該鎭在黔年久練逹有爲必能協同大定府督同水城　　各　　甯　　　　　患　懇聖恩俯准該鎭暫纎入覲先赴新任辦理巡緝事務以重職守出自逾格鴻施除咨部查照外謹會間靈　　　　　　　間恭摺具陳伏乞皇上聖鑒訓示謹奏奉硃批著照所請欽此 
 
