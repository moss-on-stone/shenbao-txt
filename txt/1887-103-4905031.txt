# 1887 - 103 - 4905031

 

Page 1

 
 
[新著粉墨叢談出售] [  申報館代啟]  
　　是書爲申左夢畹生黄式權茂才所著由小藍田侍者託本舘印成發售者也書中專紀滬北戲園中影事首捃艶爲周鳳林小桂林等諸名且小傳四 
十餘篇或表其貌之出衆或揚其技之超羣要皆旖旎風華清新艶麗次選韵則係太痴生諸君題贈歌郎之作寫意有情亦均哀感頑艶而以無餘一卷殿其終夢畹嘗自言生平抑鬱牢愁無地可以陶寫惟借梨園爲狂歌地痛哭焬然則閱是書者不第賞其筆墨之精亦可知其胸次矣刻已釘成發售每部計洋一角五分君子有今樂之好乎請向本埠及各外埠申昌書畫室就近購取可也 
[中西紀事出售] [  申報館代啓]  
　　是書爲江上蹇叟所著皆叙中西交涉事宜溯自道光季年西人取道東來初則脅以兵威繼則敦夫和好歴數十年言久始得合中外爲一家誠千古 
以來未有之創局也蹇叟身居戎幕目擊情形因一一筆之於書以成信史知足軒主人得其原本託本舘印以聚珍板以公諸同好諸君現巳裝訂完全定於本月二十七日出售其書分訂八本每部洋六角本埠外埠概由申昌書畫室經理諸君子先覩爲快請就近購取可也 
[招股石印阮刻十三經注疎并校勘記] [  點石齋主人代啓]  
　　儀徵阮文達公巡撫江西時重刋宋板十三經注疏書凡四百十六卷後附文達自著校勘記　其板於南昌府學中此書由元入明遞有修補有　　 
有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記轅詳明俾後人爰知所自惟億阮刻距今已　七十年難保無潦草翻刻者轉有魚目混珠之　春及軒主人藏有初印　本不自思秘特倩點石齋以石印法編爲中箱直行本紙取潔白字益　　并將校勘記附在每經之後庶便檢閱更延通經學古之士悉心勘對用臻全美與阮刻初印價昂而難得姑購字迹模糊之本何如得此精校精印　於取携之縮本似於篤志芸窗者實有裨益但工本校鉅書成須每部洋廿元可售現擬招股開印酌定每部洋銀十二元願附股者先邀四元給　　條爲憑　於四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房法馬路還讀　書坊蘇城友　庄掃葉山房京都正陽門外打磨厰西頭路南聚通　號天津北門外針巿街聚通恆號鎭江祥　典廣東省城楊仁新銜德昌乾號揚州申　號同　住記石門寶成典海寗城謙吉典杭州申昌常州恆住德錢莊漢口小夾街陶聚茂綢庄内躉買向上海法馬路南申昌後馬路惠奏庄内晉升號面斃 
[敬印雍正硃批論旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽　希　珍　四　　民　無以竊逹極幾　 
心　郅治之謨不著今退補樓主人出其家藏初印本付點石齋石印仿巾籍直行本大小而凡三號雙擡單　　欵式悉仍藍貫不敢經易　　敬　硃字赤黑分明殊便　讀惟是石印工料旣貴　套印硃字尤屬不貨現已擇吉開印　本年七月　出書　定者每部價洋二十八元先　　元　取書票書成找洋二十元取書一部其未經附股者統定四十元發售每部計六十册外加　本箱于一只提　鎖匙　用　銅隷字顧　　　絶　凡在同志幸早賜顧售股處在京都煤市銜　豐潤並發兌各種石印書籍揚州厚生在上海點石齋　局帳房侯　 
[論鹽指不宜招商包辦]  
　　嘗聞琴瑟不調甚者必改而更張之爲政不治甚者必改而列冶之是行事固貴乎通變也然欲事更張亦正非易天下 
利之所在卽弊之所叢思其弊者欲起而更之然更之而果盡善盡美則可若因弊而更之而仍不免有弊則不可爲也今日之鹽務官鹽壓積私梟充斥國課所入有絀無盈是固不可不更者乃昨者閱報見臺灣鹽務擬招商包辦所有鹽課令其按季解交嘻以是爲更亦猶之不更耳前者閩人蔡碧　有包辦百貨厘金之議僕曾論及謂包辦之舉商人之所餘卽國課之所短凡有捐稅俱不可使人承包不意臺省鹽課亦行包辦之法將以爲省費不如省官省官不如省事而以包辦爲省官省事之法乎然鹽課亦國家之正供凡一切修繕製造以及河工之費兵餉所須無不有待於鹽捐之所入雖臺灣一省所出無多未必如兩淮川浙等省之盛然聞商人認繳每年三十餘萬則所入亦尙可觀若舉而包之於商人是使商人得分國家之正供也是何言歟且包辦之後私梟漏捐必更甚於今日以今日官辦之際兵勇巡丁星羅棋布嚴密巡緝而私梟尙時有偷捐拒捕之事若包辦之後彼爲私梟者且不畏官長豈畏商人是一經商辦私梟必多私梟一多捐欵必缺捐欵一缺則商入之所繳必不能如其所認之數是三十餘萬之說亦空言耳豈可終恃卽曰凡爲私梟者多係商人所指使若包於商人自爲政則私梟自必絶跡然所以禁私梟者欲除弊而興利也若竟包之於人則欲興利而反爲讓利計不亦左乎吾思創此議者必曰官辦多年鹽務一無起色雖竭盡心力而歲之所入終不及商人所認之數故不若包於商人　雖有所盈餘官亦不無小補然欲鹽捐之有起色當亦有道僕甞謂欲絶私販而起鹽捐莫如就場收捐而增其額凡有厘捐皆收於出塲之際如洋藥歸關之法一稅之後不間所之而後天下之私鹽皆可爲添下之官鹽夫私鹽所以盛者以阻隔多也捐於淮地有入川地卽爲私捐於川地者入淮地亦爲私是官先自爲私又安能禁人之私若就塲收捐則某處出鹽若干卽抽若干之厘如田地收稅之法授其任於該處地方一捐之後不論川地淮地不論商人民人皆可通行皆可販運彼爲鹽商者將何所施其偷漏之技向嘗讀顧炎武鹺務一議亦主是意蓋整頓鹽務固莫善於此者惟馮公桂芬嘗議之謂就塲收捐而增額則人必不願經此一捐灶户商户船户皆將爲漏私之人且濱海之地港汊百出白蘆黄葦一望無際村落　灶零星散布於其間不漏於近署則漏于遠地不漏於晴霽則漏於陰雨不漏於白晝則漏於昏夜無地可禁亦無時可禁然此言也仍一偏之見也就塲收捐而有漏分局收捐豈遂無漏乎凡事在乎委託得人苟所委非其人則不特灶户等皆爲漏捐之人卽官亦將爲漏捐之人所云得其人則分局亦可無漏捐之事特分局則人多而難稽就塲收捐則官少而易察故二者之中必以此爲至當不易之道馮公利鹺之議其法有四一曰廓清窠臼所有帶乙改捆等委曲繁重之弊一切剷除以歸簡便然苟一稅之後不問所之則此等委曲官可不預聞而且商人亦不致復有此等委曲二曰平減賦則以輕木而敵私夫官鹽之滯由私鹽多而賦重故欲銷官鹽必先有以敵私鹽之利欲敵私鹽之利必先有以輕官鹽之本是固然矣然賦稅一減則餉項更缺若就塲收捐副雖增稅而亦可以絶私計不更善乎三曰製造洋船以速河運四曰廣建鹽倉以省費而防偷漏然苟一稅之後不問所之則河運之遲速積儲之多少官可以置而不顧是四者雖善終不若就塲增額之爲更善則又安得謂爲書生之言而輕之乎夫各省上憲諒亦久聞此言其所以過而不留者蓋一則憚於輕改舊章二則聽鼓者多濟濟蹌蹌實無位置此議一中冗員更甚故因循至今無人改動若臺灣則係初設之省候補人員未必如内地之盛此議似猶可行且招商包辨旣改舊章則何如擇善而從爲就塲增額之舉乎雖然吾輩身居局外徒託空言議雖切於事情終無補于實用想 
 
 

Page 2

 
 
彼富軸自有權衡 
[上諭恭錄]  
　　三月二十二日奉上諭色楞額崇綱奏揀員請補戴琫一摺後藏戴琫員缺著擬正之四郎朗結補授該衙門知道單併 
發欽此 
[蘇省大計卓異銜名單]  
　　本屆江蘇大計其被劾各員前已錄報至所舉卓異各嗣赣由官啺中抄得銜名及考語用卽照登左方計知 
縣以上官六員教佐鹽三員揚州府知府宜霖公勤明敏表率有方徐州府知府桂中行老成幹練素得民心蘇州總捕同知王恩晉才識明敏强幹有爲無錫縣知縣裴大中興利除弊體用完粹元和縣知縣程其玨通達政體敏幹精勤青浦縣知縣錢志澄勤直明爽果敢有爲無錫縣教諭張雲生教本躬行十林翕服吳縣縣丞王世藻辦事勤敏守分謹嚴淮北監掣同知錢維福實心經事守潔才明 
[厦門紀事]  
　　泉漳等屬鄉民每多愍不畏法動輙械鬥搶刼劉倬雲觀察奉憲委帶勇來厦辦理漳泉各屬械鬥之案訪得同安潘塗相 
頭兩鄉之民多有以走私劫搶爲業者觀察遂勒令該鄉將社内所有槍械呈繳並著交出素不安分之人二十名以便懲辦嗣由該鄉頭目繳出洋槍百餘桿立據聲稱現在社内並無犯法之人不能無故將良民作爲人犯送案懲辦籲懇恩施云云未識觀察何以處之也○洋關向有飛虎凌風兩兵船往來巡緝今因稽查洋藥經總稅司添派前購得忌利士公司之亞美的司打輪船作爲兵船來厦停伯專司巡緝並另撥小火輪四艘不日到廈以備淺水巡私之用○琛航官輪於十六日前往福州接唐維卿觀察來厦以便偕同官眷前往臺南履任○港仔口提督路頭史巷口三處稅厘分局前經藩憲以爲經費不足議定裁撤委員歸海防局員兼辦每局僅留司事二人巡丁二人嗣經上憲查悉三局每年征收厘金十五六萬兩之多是處碼頭又爲全廈進出貨物之處路頭十數處若僅仗二司事照料不獨易於生弊且亦勢難兼顧若將來少徵一成厘金未免得不償失遂於十八日仍派委員來厦辦理局事司事巡丁仍照原减之數又聞劉五店稅厘分局照舊設立免其裁撤矣○南安安溪山茶正在上巿之際而浦南茶厘局留江海防避業已一律裁撤廈門茶厘委員深爲焦灼誠恐分局一撤茶厘必難起色將來此較勢必短絀記過之咎不得免耳○十九日係奎樂峯觀察壽辰厦門印委各員均於十八日下午赴轅預祝觀察一概擋駕所送壽幛禮物亦皆璧還觀察之廉介於此可見一斑○廿八日係彭紀南軍門壽辰軍門謙遜爲懷不欲　屬吏持觴献壽定於二十四五日坐琛航輪船出洋巡問便道進省與制憲議商公事 
[揚郡瑣聞]  
　　本月十六日揚城地官第南首某姓草屋因午炊遺火柴薪烟霧迷漫椽柱間火焰四射幸行路者瞥見帮同灌救得以熄 
滅此處茅屋櫛比設非衆力相助必致勢成燎原一帶柴扉尙堪設想耶○刋上久晴未雨十六晚忽見星月無光長空潑墨大有雨勢旣而風馳電掣雷雨交加簷溜聲如瀑布有在小樓上作終夜聽者方喜好雨知時忽聞霹靂一聲撼山震岳窗櫺屋柱皆振振作響翌早哄傳二郎廟旁某庵内所供神像之首被雷擊去屋上椽瓦亦揭去兩行似是穿屋而下擊者一時假邇來觀多莫明其故神腹内本空無所有或謂必有妖異藏匿其中欲藉神力呵護不料雷竟併神首而擊去之豐隆之威洵不可犯哉○小校埸地當孔道終日踵接肩摩最爲熱閙而江湖賣技之流亦多薈萃於此前日九如分座茶社前忽來一叟懸壼售藥並自詡精岐黄術圍而觀者如堵墻有某甲携一男孩問之曰吾子今已九歲三歲時悮吞銅戒指一枚至今未出現飮食日少腹臌脹已如五石瓠先生能治否叟熟視良久隨取丸藥一枚命吞之且令張口頻頻咳𠻳移時叟用力向其腦後一撲怱一物從孩口内哇出衆視之乃一血塊彷彿斃形眼耳尾足畢具所云戒指則宛如元武負碑堅嵌於鼈之背上甲狂喜酬以青蚨數百翼懽笑而去 
[柳口烟波]  
　　天津府汪子常太守恭辦陵差事竣後於十八日隨李傅相旌節回津○新簡長蘆鹽運使司賀幼甫都轉良楨於本 
月十六日乘豐順輪船抵天津屬下文武印委各員弁均就招商局茶座恭迎都轉假估衣街歸賈胡同張宅曹駐襜帷俟李傅相差旋禀見後須入都陛見然後擇吉履新云○江浙沙船已於月初連檣而至各按水次停泊聽候兌收浙江粮道廖觀察壽豐於十四日到津江蘇糧道成觀察桂則於十六日戾止○各軍統領於十五六日先後到津恭迎李傅相盛軍總統周海舲營務處吳凌峯楚軍統領徐見農各軍門探馬絡繹預備接差統領水師親兵鄭誠齋軍門更預泒長龍砲船於琉璃河迎護○十六日天津縣宫大令有差馬往探江蘇粮道行旌回至東門内石家胡同口撞倒賣蒲蓆之靜海縣人蔣永相踏傷要害旋卽身亡其侄蔣二鳴保報請騐屍宫大令卽帶同飛仵詣騐委係被馬踏斃錄供塡格取具甘結飭令屍親領屍并賞給津錢十干俾得買棺成殮至馬夫漫不經心實難辭咎先責百板帶回訊供 
[吳中紀事]  
　　兵部侍郎都察院右副都御史江蘇巡撫部院崧爲出示嚴禁事照得魚花一項爲鄉民一大生計前因經過地方有兵役 
地痞人等節節訛索有累商販歴經按年分别咨行出示嚴禁在案兹値鄉民販運之時誠恐復滋積弊自應照案嚴禁以利遄行除出示外爲此示仰沿途關卡營汛兵役及商販人等如悉如有前項船隻經過隨到隨放如有需索許該商等禀請地方官究懲云云查魚花産十大江越河等口商販人等每於春末夏初赴彼處收取以資販運獲利頗最而人手衆多不免滋事現蘇藩憲易方伯特派何二尹樹勲赴該處口岸彈壓矣○肅賢親王於順治甲申奉命至蘇安撫億兆吳民追思恩德建廟於大儒巷積慶橋爼豆馨香午秋弗替兹際皇上親理萬幾之始詔令各省修葺四鎭岳瀆廟宇以昭誠敬吳中士民追念賢王功德建議於二十六日建醮祈福迎神賽會城内外各廟司役樂助資斧踴躍從事所用儀仗精益求精無美不備古玩玉器有十箱之多鑾駕執事人等皆擬乘坐馬匹加以十景牌繖之類故我至一百餘騎先數日刊印路由單黏貼城内外以致哄動城鄉好游者屈指以待首府魁太守聞之恐賽會人多必致肇事面諭元和縣程明府其珏保中局總巡吳明府成飭令嚴行禁止如敢故違提案懲辦該廟住持司事一聞此信卽傳知各班及樂助會事者傳示憲諭停止迎賽賢有司僅費一引告示已省却民間無數貲財其裨益良非淺鮮惟興高采烈者不免索然意盡耳○陸九芝封翁前月遵例入城治喪兹於二十二日出殯所用儀仗有美必臻無物不備父以子貴令人艷羡不置 
[蕪湖官塲紀事]  
　　新授安徽按察使張廉訪岳年陛見出都至金陵謁見制憲後卽乘官舫赴皖履新于廿二日清晨過蕪湖各官 
均往舟次投剌請安憲舟小泊片刻旋卽泝江上駛○關道憲雙錫五觀察懸牌查點春季各關書差卯名因人多地遠分爲兩期查點廿一日係查點頭卯之期各書役俱衣冠齊整至午時觀察升堂唱點各應名叩首觀察諄諄然諭以勤愼辦公毋苛索商民毋弊混稅務婆心苦口不憚煩言各書役咸唯唯遵諭而退二卯則示於廿九日查點云 
[臨視學堂]  
　　昨日上午十一點鐘時上海道龔仰蘧觀察帶同上海縣英法會審官及繙譯官等數人至虹口天主堂學堂中游玩堂中西國學童約二百名作西樂迎接觀察亦鼓風琴以示歡樂至十二點鐘時聶主教特備午餐殷勤欵待弄有神甫數人陪侍飯罷觀察又入學堂 
中各處流覽一周極爲嘉許至四點鐘時始鳴騶回署英會審公廨因此停譸一日云 
[春滿名園]  
　　閘北徐園之勝久已遐邇咸知邇日牡丹花發滿眼春光舉凡魏紫姚黄鞓紅甌碧風流富貴旖旎芳菲銀堦玉砌之間一 
 
 

Page 3

 
 
望如錦天繡地誠一年最勝時也日内吳淞江迤北新闢馬路已告忧功馬車可直達園門之外寄語青衫名士紅袖佳人尙其聯袂嬉春同訪花王寳殿哉 
[背約罰鍰]  
　　有某書局執事人至英公廨訴稱去年十一月由葉心安薦工人王乃賡立有合同以三年爲跟每月工洋十元期滿冉議 
去留設未滿期而欲停歇須罰三年工洋計共三百六十元本局旣經畫押葉亦簽名至本年二月初八日王竟不告而行且又紏合二人出外欲至鴻文印書　謀生爲此檢呈合同請爲提究蔡太守准卽飭差傳王于前晚庭訊原告稱被干糾去之二人現已回局作工帷王首先違約且局内用人甚多皆有合同務請究辦以儆葉稱王有不是之處王供小的係松江人因患病回里醫治並非有心違約另往别家現在情願仍回該石印書避工作原告稱王已承接鴻文生理每月工洋十五元後鴻文執事人知我局立有合同不願雇用今伊雖欲回我局我局却不欲用伊太守察閱合同謂王曰爾與該局立有年限合同今旣違背合當照約罰洋三百六十元遂飭押令繳洋或自央人調處 
[飭追欠欵]  
　　張懷三投意大利領事署控稱曾在羅巴義所開義興洋行爲買辦代墊各欵洋銀一千五百九十元向索不償請爲追繳 
意領事據情照會英廨讞員蔡太守升堂會訊領事意欲令羅折償張不從太守准赴道轅上控張隨延大訟師樂皮生函請領事先將義興貨棧發封此皆載明前報者也刻下龔觀察已批仰蔡太守速查原案照會意領事覆訊照原控之數追償報道備查昨日太守遂已照會意領事矣 
[俯允保釋]  
　　去冬富順輪船水手火夫人等夾帶硝磺事發拘獲三十四人解送法公堂移縣訊究其爲首之陳亞太袁阿龍管押候辦 
餘均送廣肇公所收留此已疉登本報者也嗣經陳袁兩人之家屬節次籲求交保莫邑尊現已俯如所請諭以如有的實保人准予保出 
[嚴懲賴]  
　　金阿榮投總巡局訴稱向在吳淞某公館爲庖丁近因失業來申暫住城中友人處偶至邑廟花園尋友突　張阿香邀同 
啜茗談次伊稱願爲小的推荐生意并囑搬取鋪盖出城迨至英界伊云爾可暫爲等候我先去談妥移時卽來及回忽稱東家已遷至城中小的隨又偕伊進城行至舊教場伊囑將鋪盖寄存某香店旋至烟館吸烟正在吞雲吐霧間伊忽不見待之良久一去不來小的無奈至該香店索還鋪盖豈知早已被伊取去小的知受誑騙赶急四處找尋至傍晚時見而向論伊又邀小的至太平街上元樓啜茗誣稱欠伊錢文百般訛作後又有同黨張阿德冐充七鋪地甲向小的多方恐嚇令小的出洋一元錢七百文贖回鋪蓋時胡信卿亦在塲小的以無端被詐心實不甘爲此扭案求究馮刺史立刻升堂研訊張阿香供小的向充輿夫與金爲友見其落魄代覔生涯及往先容而東家己遷至城内然亦未知住在何地因囑將鋪蓋暫行寄去以待找尋實無　騙訛洋之事張阿德胡信卿同供素與阿香友善此次向之理勸並非同黨拆梢刺史以阿香誑騙被獲又敢肆意拆梢實屬法不容赦喝令從重笞責四百板押待交出鋪蓋再行嚴辦阿德胆敢冐充地甲更屬不法之尤亦笞四百板枷卅七鋪地方示衆胡旣爲同黨又敢狡賴判責五百　押候交保 
[幾肇火災]  
　　前日將晚英界中巷街北首某姓家因煮夜膳烟囱内烟霧迷漫火星亂射幸卽知覺通以竹竿并取鹽滷潑之始得無事 
然隣人已經受驚不淺矣 
[法界捕房瑣案]  
　　京江棧主某甲至捕房報稱有爲珠翠生涯之羅姓客在棧僑居携有一箱被某乙竊去中儲洋銀二百零四元朝珠 
兩掛翡翠零物一包及珍珠首飾等件約値洋八九百元羅以半生衣食盡在於斯一旦付諸東流竟至忿極暈倒捕頭允爲緝查繼而甲偵知乙之下落復報捕房將乙拘到捕頭研詰之下乙供小的前在羅處學業習成後仍爲伊夥羅有女曾當面許字小的是以小的一心帮做以兾其克踐前言不料伊竟口是心非見小的家遭顚沛竟思悔議將女另字别人小的　實不甘是以取伊箱中之物擬附輪回寗波與伊涉訟現住英界春記棧曾留信棧中向羅說明情節捕頭詰其箱在何處答稱在春記棧原封不動捕頭問羅可有許字之說徐稱從無其事捕頭着將乙暫押俟解案吊贓○昨晴八仙橋捕房解賭徒六名至大巡捕房據稱諸人在西馬路雙鳳樓茶肆西首小茶館中因賭吵鬧是以拘來伥捕頭着押候解案○昨日包探獲到小竊兩人係專門收人家所晒衣服者彼中切口謂之戮天表捕頭着押候嚴懲○前報列十六鋪境地王阿榮家中所押之小箍桶卽楊渭英并陳才寳濳逸至法界經包探獲住云云兹悉該竊曾竊新橋左近某姓家板箱一口内有零星衣服捕頭訊供不諱因着押俟吊贓 
[文報局内協賑公所瑣記十二]  
　　籌辦江村協賑公所江小棠太守來函云昨聞謝綏之兄現得弄璋之喜本擬製備賀禮因念綏公無 
時不以賑濟爲念特寄上英洋六元敬祈代爲收歸賑欵并登明申報冀羣相倣效云按江太守送謝氏湯餅洋已摘錄前日瑣記中今將其函再行另登夫分財爲惠教善爲忠卓哉太守有古人風○張鏡函張印江季少芝三兄寄來朱篤卿比部助賑錢一百千文求子病速诠福壽绵長夫救人性命陰德最大定卜有病皆除無福不遂○京都全芸軒先生與雷子良先生募到京平銀五十兩由天順祥匯來樂募不倦欽仰尤深 
[來信照登]  
　　敬啓者煊所著天籟新韵等書上卷音韻專言反切雙聲疉韻分陰陽平仄宫商九音及審音聽字電報音碼照書中條例 
詳細審習祇須三五日卽能領會熟悉矣下卷以字體滋訛悉照佩文韻府四聲韻目分類遵說文正體更正俾初學者得辨之由早辨也是書旣經名儒嘉許爲初學之津梁惟念未能推廣徒費苦心兹擬南旋束裝在邇故特佈呈電鑒想大君子必能公諸同好藉廣流傳是則微忱之所深幸云爾[  五品銜前湖南永明縣周棠巡檢補用縣丞蕭承煊謹啓]  
[三馬路陳與昌協賑公所賑務要略]  
　　廿三日接奉青浦邑尊錢怡甫明府惠函欣悉廿二日辰刻有添孫之喜特助賑捐洋一百元此 
卽百齡之兆也想明府已將敝所捐册代爲分送勸募而又躬爲之倡非第爲文孫造福列兼造福於一方異日蘭桂齊芳自可操劵以俟不禁雀躍不置云○本埠王依仁善士因幼兒病重祈禱竈神許願助賑遂卽轉危爲安特交來賑洋二十元此又助賑靈騐之一證○廿四日婁江天遂人來函云余寄人廡下晨出暮歸歸則隨侍慈親課子頗具天倫之樂祇願親體常健雖不能以名顯親以利娱親亦人生一大快事近有日者過門慈親請其推卜流年據云本年月建微有小晦須得預爲懴禱但僧道素所不信因支修洋十元寄奉以祝慈親康健如常云云讀之不覺肅然起敬殆世所謂隱君子者歟 
[上海高易賑所撮要]  
　　昨接蕪湖太古銓記黄履之兄來函述及月之十六七八等日蕪湖風波大作海面船隻翻覆溺斃人命均有所 
聞而本號船貨幸叨無恙今特捐助直東賑洋十元囑解災區云云心存利濟雖遇險而獲安志切救災故有驚而無慮蒼穹　鑒福祿咸臻謹列報章藉抒感佩[  李朝覲秋坪氏謹誌]  
[病榻無聊有懷潘君月舫因成長句錄呈郢政]  
　　聞君曾約嵩岳遊東瀛欲行不行心怦怦又聞月宫蘭渚時開宴豔福祗足令人羡我 
欲追隨病在床跬步千里殊㑌儴未見君子苦相憶爲君一日九廻腸知君牢騷抑鬱常恨不得洩雄飛急欲驂鸞翔曷不一舸走閩嶠出身爲國奠南疆不然下帷更攻苦一琴一劍飄然歸故鄉三年不蜚不鳴潜養圖南翼豈屑決起搶榆枋胡乃鬱鬱久居此毋亦病骨難自强爲君歌一曲請君舉一觴此身有用幸自愛莫學信陵婦人醇酒壯志成頽唐[  古越高昌寒食生力疾草]  
 
 

Page 4

 
 
[江督轅門抄]  
　　三月十六日安徽知縣周銘禀辭典史李聯瑤禀知銷兼通濟門外石閘差○十七日候補道郜銷假○十八日新授江西南昌府莊錫紉山東來萬守培銷 
監兌差並奉委採辦木練差○十九日新選六安營將瑞恆叩謝辭赴任○二十日首府兩縣均禀知赴通濟門外看騐閘工湖北知縣逹斌由京來 
[蘇省撫轅抄]  
　　二十一日知府用改掣江蘇補用同知王秉忠浙江人由金陵奉派蘇州差遣來省禀到試用布理問于貴服之闋禀到府經歴汪爾艙謝委署華亭縣縣丞 
事同知銜兩淮候補鹽知事何秉恭奉運憲委解固本京餉來○二十二日分缺先補用府經歴樓汝寛禀到○二十三日縣丞慶多銷海運滬局差○二十四日候補同知高五雲禀辭奉委赴江北公幹運同銜補用直隸州候補縣高彦冲四　銜直隸州用候補縣德印均服梁禀到縣丞程闋江北緝捕回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年三月二十一日京報全錄]  
　　宫門抄○諭旨一道錄前○發抄硃批三道○大學士閻等奏爲請旨摺○鴻卿陳奏爲病難速痊懇恩開缺摺○東撫張 
奏爲神靈顯願籲懇欽頒匾額摺○又奏爲陳朋經徵錢粮摺○署總兵楊奏爲代帶巡洋班滿情形摺○護　撫李奏爲委署知府片○御史良等奏爲遵旨保奬摺○又奏爲聲明保員職銜片○又奏請改奬片○三月十十一日户部通政司詹　府正紅旗値日户部引見十一名○鑲紅旗奏派署備查壇廟派出長善○召見軍機烏拉喜崇阿熙敬敬信安興阿○皇上明日辰初升中和殿看版發抄張之洞奏交卸撫篆日期並因病請假奉硃批着賞假一月欽此○辭霨奏遵查撫標中軍叅將刁士樞道員顔培鼐被叅各欵奉硃批刁士樞等着開缺另補餘依議該部知道欽此○又安平令吳成熙署清鎭令奉硃批吏部知道欽此○○大學士管理户部事務革職留任臣閻敬銘等謹奏爲請旨事光緒十三年二月十三等日准左翼監督清安右翼監督長春各將差滿日期照例豫報等因前來臣等查得左右兩翼稅差期滿例由臣部將各衙門保送人員並八旗内務府俸深人員職名開列具題恭候欽簡更替近年俱係專摺奏明請旨均蒙特簡大員管理在案今查左翼監督清安右翼監督長春於光緒十二年三月十二日接任起扣至十三年三月十二日止均屆一年期滿例應更替理合專摺具奏請旨簡放並將上三屆左右兩翼監督各員繕寫名單恭呈御覽伏候命下由臣部行文左右兩翼遵照仍俟一年差滿豫期報部奏請更換爲此謹奏請旨奉旨已錄○○鴻臚寺少卿臣陳錦跪奏爲病難速痊懇恩開缺事竊臣於光緒十一年六月二十四日補授鴻臚寺少卿本年正月蒙派隨扈謁陵自應敬謹前往詎臣自二月初旬以來感冒風寒觸發脾瀉舊疾蒙恩兩次賞假調理詎病勢淹沉身體日見委頓步履維艱據醫家云元氣大損又當木令尅土非靜養數月難期奏效若以病軀戀棧勉强就道恐致隕越轉不足以昭誠敬再四思維惟有仰懇天恩俯准開缺俾資調理一俟病體稍痊卽當泥首宫門求賞　使萬不敢稍躭安逸自外生成所有微臣懇請開缺緣由理合恭摺瀝陳伏乞皇太后皇上聖鑒謹奏奉旨已錄○○頭品頂戴山東巡撫臣張曜跪奏爲神靈顯應籲懇欽頒匾額以隆報享恭摺仰祈聖鑒事竊據布政使崇保詳據署文登縣知縣李和爕據紳士員外郎銜工部主事畢瀚昭光祿寺署正銜林暉健知府銜候選同知王沛等聯名禀稱該縣城南三里之棋盤山夙有龍神廟載在邑乘其神爲李姓婦郭氏塋墓至今可考凡祈禱雨澤以及商漁各船猝患風濤者每賴神靈默佑道光二十八年仰蒙勅加佑民封號咸豐十一年捻匪東竄有難民自賊中逃出者皆言賊抵文登突見山上雲霧迷濛旗幟勇兵分列無數賊遂駭遁上年春旱無雨田禾將槁官紳詣廟虔求隨卽甘霖渥沛迨夏秋之交霪雨連綿禾稼又將淹没復經祈禱旋卽晴霽春麥秋禾均賴豐稔具詳奏請頒賜匾額以隆報享等情前來臣查廟祀正神果能禦災捍患有功德於民者歴請欽頒匾額兹文登縣棋盤山龍神廟靈異屢昭洵屬功德及民合無仰懇天恩俯准頒發匾額一方由臣敬謹摹製懸挂以答神庥而順輿情謹恭摺具奏伏乞皇太后 
皇上聖鑒訓示謹奏奉硃批另有旨欽此○○頭品頂戴山東巡撫臣張曜跪奏爲光緒十一年經徵錢糧未完一分以上各員開單恭摺具陳仰祈聖鑒事竊州縣徵由地丁錢糧前經户部條奏應將未完一分以上之員先行開單奏報以嚴稽核等因當經轉飭遵辦在案兹據藩司崇保詳稱各屬錢粮如有因災蠲緩例准於奏銷册内扣除免議兹查光緒十一年分除全完及未完不及一分者仍歸奏銷案内另行造報外所有未完一分以上之歴城縣經徵署事本任單縣知縣黄毓奎等十六員二分以上濟陽縣經征司委代理候補知縣盛慶恩等三員開册詳請具奏前來臣覆核無異除嚴飭實力催征如有續完另行詳辦並咨部查照外理合繕具簡明清單祗呈御覽再此案臣於木年二月十七日據藩司詳報合併陳明謹恭摺具奏伏乞皇太后皇上聖鑒勅部來核施行謹奏奉硃批該部議奏單併發欽此○○署理廣東瓊州鎭總兵官印務記名總兵策勇巴圖魯奴才楊瑞山跪奏爲據報代帶巡洋班滿並歴過洋面情形恭摺奏報仰祈聖鑒事竊照道光二十三年十一月初七日欽奉上諭嗣後沿海水師提督着於每歲出洋時具奏一次俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總督以憑查核等因欽此伏查瓊州洋面每年分上下兩班統巡上班自正月初一日起至六月底止輪値海口營叅將出洋統巡下班自七月初一日起至十二月底止輪値總兵出洋統巡光緒十二年七月初一日輪値下班統巡之期前署總兵張得祿因有剿辦客黎各匪　件未能依期出洋札委海口營試用叅將吳德恩代帶統巡改經奏明在案奴才於上年秋季承兩廣總督臣張之洞照會委署瓊州鎭總兵篆務遵於五月初四日馳抵瓊州接印任事當經恭疏題報並聲明隨同督辦瓊州軍務前廣瓛提督馮子材將剿撫客黎各匪事宜認眞辦理故亦未能出洋統巡兹於十二月三十日據試用叅將吳德恩禀稱代帶下班洋巡遵例出洋督率値巡　弁管駕拖民各船往來督緝八月初十日巡至　洲　面　龍門協中軍部司會哨一次十一月初十日巡至𥒚洲洋面與赤溪協副將會哨舉凡内外上下交界之處及偏僻港澳莫不遍歴梭巡均無奸艘藏匿巡過各營洋面尙屬靜謐商旅均見乂安兹屆下班統巡期滿合將出洋情形據實禀報並將拖民各船禀交前來奴才當卽循照向章於本年正月初一日札交署海口營叅將鄧正峯接帶上班統巡仍嚴飭在洋各員弁勤愼梭緝務期洋面地方悉臻安靜營伍士卒共切防維以仰副聖主綏靖海疆之至意所有據報代帶下班洋巡期滿及札交上下統巡日期除呈報督臣查核外謹將洋巡班滿及歴過洋面情形理合據實恭摺具奏伏乞皇太后皇上聖鑒謹奏奉硃批知道了欽此○○李秉衡片再慶　府知府戴霖祥在任病故所遺員缺查有候補班前補用知府段紹棠才具精明辦事勤　堪　署理據署藩臬兩司會詳前來理合循例附片陳明伏乞聖鑒謹奏奉硃批吏部知道欽此○○巡視南城御史臣良弼等跪奏爲遵旨保奬拿獲隣竟搶刼首夥盜犯出力之官紳恭摺仰祈聖鑒事竊准步軍統領衙門移稱北營員弁會同司坊紳董等拿獲結夥强刼刃傷事主盜犯王至懷等一案奏送刑部審辦旋准刑部訊明擬結具奏奉旨王至懷王錫盈樊金山均着卽處斬餘依議欽此並聲明拿獲此案之員弁由該衙門自行請奬等因開列官紳銜名移會到城臣等查該官紳等尙能不分畛域弋獲强刼盜犯多名緝捕尙屬得力未便没其微勞擬將升用同知候選知縣借揀南城副指揮張翊昌請俟選缺歸同知班後加四品銜候選通判借揀西城正指揮黄壽徵請加四品銜西城吏目孫德成請俟俸滿後以應升縣主簿用其會可同獲盜之紳董照章應保五員擬將候選州同郎廷杰分發江蘇候補知縣李慶候選知縣新選直隷靈壽縣知縣魯宗　均請加同知銜候選直隸州州判郎學壎候選知縣陳公亮均請交部議叙以示鼓勵除將該員等履歴送部外仰懇飭下核議施行再此摺係南城主稿會同西城辦理合併聲明伏乞皇太后皇上聖鑒謹奏奉旨已錄○○巡視南城御史片再南城紳士揀發熱河委用知州李鴻猷前於光緒八年六月會同在營員弁拿獲盜犯王袴仔等一案經刑部審明將王袴仔等四名俱擬斬决梟示聲明獲盜官紳自行請奬當經臣城請將候選知州李鴻猷加隨帶三級嗣准吏部覆奏該員是否捐納押係勞績保舉于何年月日奉旨應令詳細聲叙覆奏再行核辦等因光緒九年五月二十日奉旨依議欽此知照南城當飭該員查明聲覆去後兹據呈稱該員由四川拔貢生於同治十三年在湖南恊黔局報捐内閣中書雙單月選用復於光緒五年三月在山西駐川賑局捐升知州分缺先選用十年三月揀發熱河委用等因呈覆前來除將該員履歴送部外理合附片陳明伏祈飭部查照原保核覆施行謹奏奉旨已錄○○巡視南城御史片再南城正指揮蔣壽齡等前於光緒十二年四月拿獲鄰境斬梟盜犯三名以上經臣等保奘請將揀發正指揮蔣壽齡俟補缺後作爲俸滿照章以同知分發補用俸滿副指揮楊右之請以應升通判照章分發補用正指揮沈墉請作爲俸滿照章以同知分發補用經吏部核與定例不符駁令另行核奬光緒十二年八月二十日奉旨依議欽此知照到城自應另核奬叙擬請將前揀發正指揮現補南城正指揮蔣壽齡作爲俸滿在任以同知遇缺選用揀發副指揮楊右之請加五品銜前南城正指揮沈墉現報丁憂惟勞績在前仍應給奬擬請加四品銜以示鼓勵伏祈飭部核議施行謹附片具奏奉旨已錄 
 
