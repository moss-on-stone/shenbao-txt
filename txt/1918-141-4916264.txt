# 1918 - 141 - 4916264

 

Page 1

 
 
   
 
 

Page 2

 
 
時評 
[前敵後路（冷）]  
　　所謂戰者當在前敵而不在後路也今主戰之人均不欲身臨前敵而唯後路之是求豈不甚可怪歟 
初臨前敵者曹與二張也一戰入湘而曹張即以前敵讓徐徐不願任互相推諉而復以前敵讓奉軍之師長今奉軍師長不能讓而奉軍之督軍代爲之讓矣奉軍亦不願臨前敵而唯後路之是求矣 
嗚呼國内之戰原屬可巳今旣不已而復無願臨前敵之人其何以戰耶其亦不爲戰士羞而令世界之武人笑耶 
[命令]  
　　五月二十六日大總統令任命瞿壽禔爲陜西督軍公署參謀長此令 
又令内務總長錢能訓呈准黑龍江督軍兼署省長鮑貴卿咨請任命張文鶚爲省會警察廳警正應照准此令 
[專電]  
　　北京電張作霖以三省巡閱及允撥鉅欵中央皆未踐約現忽主張以奉軍退守後路 
（二十八日上午十鐘） 
北京電奉督密電府院對南仍主戰到底（二十八日下午二鐘） 
北京電張敬堯王占元均請以小徐爲第二司令因張不願赴戰（二十八日上午十鐘） 
北京電曹錕自稱染疫病劇電請回直就醫馮頃派張聯棻帶醫官紀書元馳往慰問並勸在漢調治（二十八日下午二鐘） 
北京電曹錕報告病重一面派員來京（二十八日上午十鐘） 
北京電永州被北軍佔領係虚報（二十八日上午十鐘） 
北京電日來湘鄂閩奉川催餉之萬急電及請留鹽欵之要求之到一大批當局甚爲焦灼由部彚交閣議（二十八日下午二鐘） 
北京電龍濟光又歸瓊島 
（二十八日上午十鐘） 
北京電張季直再請宣布日約政府覆電請其疏通决不宣布（二十八日上午十鐘） 
北京電中日幣制墊欵及濟順鐵道借欵日内又在進行電報借欵三日内陸續交八晨萬元但乃不敷分配（二十八日上午十鐘） 
北京電日人順天時報載昨敎育部限留學生六月十日以前回東否則取消官費 
（二十八日上午十鐘） 
北京電敎部命令留日學生限六月十日前返東逾期則取消官費江監督懇緩下處分願向學生勸告回校（二十八日下午二鐘） 
北京電敎育部派沈彭年赴滬疏通留學生勸回校 
（二十八日下午六鐘） 
北京電日本允政府於適當時機宣布協約但政府以宣布後恐益引起各方批評始如終誤認爲反對黨所爲（二十八日下午六鐘） 
北京電日本床次氏昨赴濟南青木由津赴大連歸國 
（二十八日上午十鐘） 
北京電財部撥給參陸戰外交籌備經費十萬元電報借欵今日付到四百萬（二十八日下午二鐘） 
北京電外部特設戰時會計處預備向敵國要求賠償其計算分兩時期一自絶交至宣戰止一自宣戰至終戰止 
（二十八日下午二鐘） 
北京電日議員團昨見總統政府派報公宴之於商品陳列所（二十八日上午十鐘） 
[外電]  
　　北京電在廣東之舊國會有達於法定人數之說研究適當辦法聞總統選舉會擬選出北洋派之徐世昌或馮國璋之報而在北京之新國會亦擬於該兩氏中選出一人之說然將來究竟如何之見解國内並外國之對此一般人士頗注視此有趣味之問題（二十七日） 
北京電此間學界對於中日協約之風潮由總統首先開導並各方面有力者之勸告漸次了解已歸鎭靜至歸國學生團方面有他種原因何時能赴日本目下尚難預定有一部分或從此輟學共大部似有第三學期初歸東之狀但政府方面勒令下月十日前後歸校若不聽從即加以相當之制裁云（二十七日） 
北京電聞張懷芝昨日電告政府謂湖南耒陽祁陽因南軍壓迫瀕於危急該處守備之安武軍肆意繼續退却其態度甚爲不安等語今日（二十七日）由參陸辦公處電令倪嗣冲對於安武軍之士氣力圖振肅云（二十七日） 
北京電中央此次决定新設戰時會稽處蓋因歐洲戰爭所受之損害額並關係此等之調查機關爲將來講和會議之際提出議件之準備云（二十七日） 
北京電政府得張懷芝王占元二人來電知宣撫使曹錕罹胃腸病自二十六日以後勢頗沈重特於昨日派陸軍中將張聯棻及醫官二名南下視疾段總理特派陸軍部軍醫司長姜文熙及某路局長丁士源南下探望 
（二十八日） 
北京電馮總統昨日接陸榮廷密電略謂當此國步艱難外交危急之際南北從事於商議調和實認爲必要之舉西南起義專爲護法苟能達此目的則個人地位問題不足掛齒云云（二十八日） 
北京電曹錕昨日電政府聲稱病莫能興不堪勝職（二十八日） 
北京電日本議員團等於今日上午由京啟程前赴漢口（二十八日） 
漢口電徐樹錚昨日（二十六日）偕參謀長楊宇霆第二十七師長孫列臣卒起向長沙擬與張敬堯協議南軍攻擊之計畫徐意欲令孫烈臣駐紥長沙任爲在湘奉天軍總司令後倪即回漢（二十七日） 
漢口電長沙來電二十五日湘江忽然水漲長沙之水準標高至三十一英尺忽又三十四英尺午後至三十五英尺至六英寸城外一帶遍爲水浸 
（二十七日） 
東京電仙臺中國留學生同盟罷學者二十四人自二十七日起已全數上學（二十八日）東京電有中國留學生一百三十餘人於二十七日乘鹿島丸由横濱啟程赴香港及上海（二十八日） 
東京電今日上午十時皇宫内開臨時臨時樞密院會議由寺内首相報告締結中日軍事協約之大略情形旋由外務大臣後藤氏海軍大臣加藤氏陸軍大臣大島氏各爲詳細之報告又有二三顧問官之質問及政府委員之說明於十一時半散會（二十八日） 
東京電東京帝國大學决定從九月起新設航空學講堂（二十八日） 
東京電得報告謂美俄關於西伯利亞鐵路之協約現方成立（二十八日） 
以上東方通信社電 
東京電莫斯科來電曰中國公使館對於俄勞農政府官憲之損害在蒙古華商利益提出嚴重抗議（二十八日） 
東京電東洋製鐵株式會社將於來七月建設溶礦爐而由明春正月開始製鐵事業中國桃冲鐵山之礦石則將自來七月開始運輸（二十八日） 
以上共同通信社電 
[戰電]  
　　倫敦電今晨海格將軍報稱英軍襲擊哈美爾附近敵軍戰壕俘敵四十人獲機關鎗兩架英軍在蘭斯北面襲擊得利俘敵數人敵軍在貝壩恩東面以煤氣砲彈轟擊益烈斯特拉齊勒境有敵砲隊從事轟擊今晚報稱今日維萊爾白勒同勒境敵軍砲火頗爲猛厲（二十五日） 
倫敦電今晨涨格將軍報稱日間英軍襲擊布柯瓦南面敵戰壕俘敵十四人獲機關鎗兩架夜間在希布台勒東面等處襲擊得利俘敵十五人又在布柯瓦等處敗襲擊之敵軍今晚報稱法軍在巴葉北面敗襲擊之敵軍今晨敵軍以煤氣砲彈猛轟漢桀西面之英軍陣地英飛機昨日共擊落敵飛機九架又逐走兩架英飛機無一失者（二十五日） 
巴黎電今日下午公報云敵軍在漢加爾南與伏斯巨襲擊均爲法軍所敗法軍襲擊洛瓦容西面與華愛佛之敵軍陣線俘獲多人今晚公報云亞佛河南北岸有砲戰 
（二十五日） 
巴黎電今日下午公報云亞佛河南岸漢加爾叢林砲戰甚烈敵軍猛轟後襲擊哇維萊爾索萊境之法軍陣地未獲效果敵軍於香巴業與伏斯巨進攻未果（二十六日） 
倫敦電德軍攻勢遲遲不發外間多所討論英軍大本營路透訪員謂遲皁必有此舉惟發之愈遲協約軍防務愈固法軍大本營路透訪員謂敵軍所用新戰術乃以發砲備戰後數小時内調至戰地之大軍從事衝擊故今尙不能决定其所欲攻之地點云（二十六日） 
莫斯科電高加索政府之軍已克復土軍所牛之蘇胡姆加爾鎭過激黨之泊拉夫達報載稱烏克蘭乞尼哥夫與波爾太伐二省農民已敗斯柯羅巴特斯基氏所統之德烏軍烏克蘭鐵路人員曾罷工以助農民今已由德人代之 
（二十六日） 
莫斯科電俄國數省發生糧食暴動尼施尼洛夫哥羅尤爲激烈該處索摩伏廠之工人萬名同盟罷工一日重申恢復國會之要求德軍拘獲加入過激黨之德奥俘虜多人聞波爾太伐省已鎗斃百人（二十六日） 
亞姆斯特丹電柯洛業報稱塞巴斯土波爾港之俄國戰艦二艘驅逐八艘於德軍佔據該港前逃出俄國黑海艦隊之餘艦均爲德軍所拘（二十六日） 
莫斯科電全俄回敎大會業經解散回敎徒對於過激黨所施之待遇甚爲憤懣（二十六日） 
莫斯科電德潛艇在白海擊沉俄國汽船一艘 
（二十六日） 
倫敦電俄國無線電稱德國所允組織特别委員會清釋白里斯特里土夫斯克和約含混各點一節俄外交總長建議應特别注意（一）高索·克里米·愛沙尼亞·里伏尼亞·之現局（二）畫正界線畫界之舉前因俄德代表意見歧異及因關於戰爭俘虜與兩國間經濟關係之根本主義有所誤會故在比斯柯夫未能議决（二十六日） 
亞姆斯特丹電德國伏瓦資報載稱德國外交大臣庫爾滿男爵謂德國如果佔取俄國之愛沙尼亞與里伏尼亞則彼將辭職惟德首相赫特林伯爵於四月二十一日在德軍大本營接見所謂兩省代表時曾言德國願贊助彼等脫離俄國之請求且將以善意審查與普魯士聯合問題德國今已以愛沙尼亞與里伏尼亞獨立事通告俄政府（二十六日） 
倫敦電海軍部宣稱武裝商巡艦摩爾達維亞號（九五○○噸）二十三日中魚雷沉没船中員役無死者惟有美兵五十六人不知下落恐巳炸死（二十六日） 
紐約電哥斯德黎加與三若漢（中美二小共和國）已向中歐帝國宣戰（二十五日） 
蘇里克電維也納消息俄國皇太后不日將取道奥國前往丹國（二十五日） 
海牙電荷國陸軍大臣提出特别軍費案時謂現有政治與軍事之理由未能減少軍隊（二十五日） 
巴黎電法國赴美高等委員太爾狄曷氏謂至六月一日美國陸軍將增至二百餘萬人不日復將開徵新兵一百萬人美國今一月間運往法國之兵數在本年之初須需五月之久云（二十五日） 
 
 
 

Page 3

 
 
瑞典京城電瑞典社會黨領袖白蘭汀博士今日發表一文謂彼曾關以倫敦萬國社會黨大會之宣言書派人送交德國社會黨未達目的四月二十六日復以掛號信六封寄德奥社會黨領袖請卽正式答覆但迄未接覆據德國伏瓦資報載稱博士之信均爲德國當局扣留（二十四日） 
倫敦電海軍部公報云大西洋英國護送濳艇之一駛回根據地時報稱曾於十一日擊沉所謂巡洋式之德潛艇一艘維時風浪頗惡故無一遇救敵巡洋潛艇被毁者此爲第一艘故破例宣布（二十五日） 
巴黎電法海軍總長在參議院宣稱協約國所用掃海新機自一月以後已大獲效果英美兩國於四月份造成之船過於被沉之　四萬噸近四月内被損之船修復者爲數甚巨五月份敵潛艇被毁之數較四月份更多云（二十六日） 
倫敦電墨西哥與古巴二國忽彼此召回外交代表惟尙未正式宣布絶交墨國外交總長承認兩國之齟齬乃因古巴所施防戰方法損害墨國利益之故但謂兩國可望釋嫌云 
（二十六日） 
要聞一 
[南北戰局之近况]  
　　字林報二十三日北京通訊云湘省現狀尙非十分混沌不明今南軍之屯集各處兵力尙厚足以使無學術北軍司令視征服湖南爲一難題者至少當有四處馮玉祥近又行其故技通電全國各報館各要員以釋明其地位馮刻在常德一帶自謂釁非我開受逼而戰非好戰也又縷陳經過地方之慘狀人民環繞乞援之籲詞及張學濟部下刦殺姦淫之暴行雖素重和平亦不得不挺刃而起以衞良民夫張學濟部下之行爲固極可恨但第七師與其他北軍之舉動亦未必視此爲優也南軍在此方面力量尙非薄弱據馮報告貴州派兵一旅進援湘省西北今已行抵辰州故北軍不能於此方面大獲勝利蓋南軍縱卽自覺不利亦不過退入陣後山中以待時機而巳湘東有馬濟軍部聞約五千人伏於衡州以來之山間北軍刻據有攸縣及湘江各城直逹耒陽而相距不遠處又有進窺粤省之贛軍若此兩軍聯合堵斷馬濟之兵則馬將陷於絶地此種尋常戰略北軍何未行之誠屬令人費解西南方面在永州祁陽之間有退而未潰之南軍若干迤西復有退出寳慶之南軍伺隙而動爲南軍慣技遇北軍奮力進攻時則退守後陣遇一方面北軍深入時則疾趨其側翼攻其弱點南軍施行此法疉出不窮北軍頗以爲苦而指揮北軍者亦復疎懶無能懦弱無勇竟未能破壞南軍戰術也贛閩攻粤之軍近無所聞以意度之未必有利於北方之好消息鄂境吳光新輩自稱活動謂南軍退守巫山集衆一萬三千按巫山一帶地勢頗險大有一夫當關萬夫莫敵之概若北軍果能破此溯江而上則北軍方能佔優勢也劉存厚連電乞援管金聚迄未發兵陣樹藩困坐愁城統觀全局北京政府之前途氣象頗不光明雖改變時局本不甚難祇須數處大捷全局即呈樂觀但勝戰非可偶然而得者必上下努力將士齊心而後可今前敵殊不見有努力齊心之表徵也北軍司令殆已知國庫爲其吸乾此後進行無利可圖遂紛紛呈請班師如張懷芝即其一人張旣不擔任二路司令復辭去湘贛檢閱使職急欲回魯其情若狂乃事不凑巧政府旣不許其脫離前敵魯紳又請另簡督軍從前耀武揚威主張用兵之張懷芝至是乃進退維谷欲戰則身爲敗將欲歸則見絶於鄉人當悔從前孟浪自貽伊戚矣 
[關於軍事之最近京聞]  
　　徐樹錚與各方張懷芝曹錕相繼電請乞休等情已誌本報段總理自接到曹張來電後即行覆電慰留並促徐樹錚速赴漢口與張曹接洽一切茲據漢口消息自徐樹錚抵漢以後曹張態度益形消極求歸之心較前更切日昨又有密電來京略稱奉軍徐司令抵漢前敵主持有人無妨暫准某退休等語政府披閱後極爲焦灼又據某要人云曹張兩使雖有退志然亦未敢遽然離職蓋因前敵戰事無完全負責之人故有一再催促奉軍司令徐樹錚赴漢之電中央此次派徐氏南下聞即係勸慰曹張兩使勿萌退志而曹張兩氏則反欲藉徐氏來漢之機而解脫一切故辭意益堅曹使現已預備一個月之内必定回道徐樹錚養日抵漢後曾致政府一電現聞徐氏二十五日又致段總理密電係報告張湘督連來三電催促樹錚赴湘指揮軍事而張子志更囑樹錚接任第二路總司令只緣在京時未奉明諭礙難承允究應如何辦理祈速電示張懷芝亦由漢口來電稱徐樹錚業已抵漢對於第二路總司令巳表示擔任懷芝推讓巳得徐之同意懇請政府早日頒布明令張勛臣電稱奉軍陸續開到湘境請飭令徐司令樹錚迅由漢口來湘俾可就近指揮奉軍云云蓋徐氏一抵漢各方紛紛咸來催逼矣 
軍費籌措爲難目下中央財政已到山窮水盡地步所謂公債外債曾無補於毫末財政當局聽到軍餉兩字巳經蹙額惡心至欲絶裾而去此種無米之炊實屬難爲巧婦曹汝霖昨日到部接到各處請撥軍餉要電又達十數件之多如湖北江西浙江福建等省皆如雪片飛來或索十萬或索數十萬統計總數又在一百餘萬却之則不可予之則限於庫藏之虚左右爲難實屬不易對付近來以籌議此種難題每日散部總在八九時左右據財政界某要人云政府特設公債局發行七年長短期公債一方固爲政府對於中交兩行清還積欠一方亦希望提高中交兩行京鈔價格乃自該項公債發行以來京鈔價格反見跌落據公債局某君云現在此項公債銷場實不暢旺計自開幕迄今將届一月而募得者僅七百餘萬至京鈔價格純操於錢商之手苟非有根本辦法一時難望有起色也又聞張懷芝司令於前日由漢口電致公府師景雲處長略謂二路軍費六十五萬元請代領交熊參謀炳琦携漢以便發給前敵各將士聞公府巳將此電交院辦理湘督張勛臣二十五日亦致中央電謂醴陵方面迭遭兵火之災而此次所受損失尤鉅務望中央迅籌專欵從事賑濟以示體恤等語聞段總理已批交閣議核奪 
贛邊軍情吃緊現下贛省情較前似爲吃緊一因韶州粤軍之北攻一因受湘東第二路軍隊潰退之影響故最近贛中軍事甚形緊急區分之可爲三部其一贛南其二贛西其三贛東而尤以贛西一帶吃緊爲甚但皖軍馬聯甲所率之十四營本月十五日已有八營自南昌馳赴萍鄉株州一帶助戰陳督近更派省防步兵數營開往袁萍防次惟大軍分往贛西而戰事消息則甚沉寂至贛南方面則庾嶺南雄一帶均駐有重兵踞險設守異常周密居高臨下粤軍之前攻尙爲不易粤軍亦深知其故近日乃有分兩路繞攻之傳說蓋擬一路由和平進攻龍南直趨安遠以牽制駐紥南安之贛軍一路由南雄直攻梅關進逼大庾直下南康粤軍此種計畫雖未見實行然而贛軍不能不嚴爲防備是以日來關於贛南派撥軍隊接濟軍實諸事甚爲繁忙所謂贛東一方面軍事則殊無戰事之可言乃藉此以分南雄軍事之急耳刻間開往贛東之軍隊乃係楊春普之一旅現巳抵上饒直趨閩邊與閩浙進攻潮梅軍隊可互爲聲援且與南雄贛軍可互相策應此目下贛省南東西三面軍事之大概也江西陳秀峯二十四日致電府院云江蘇暫編第一混成旅先後開抵省城者計有步兵二團陸路砲隊機關砲隊各一營騎兵一營工程兵輜重兵共一營機關鎗隊二連輸送兵一大隊即於本日起由楊師長下令向贛西陸續前進並附陳南昌地方近日安謐堪紓厪念 
閩邊軍事近訊閩督李厚基二十三日電致政府云敵軍在黄岡饒平增兵查爲熊成均鄺兆霸兩團我軍當派賈文祥團扼大嶺姚崇藩團扼雲霄以供前線各區策應又電稱第三路執法事宜雖此間另派專員如遇重大事故仍令其禀承總執法官辦理二十四日又電稱前敵戰區廣闊現有紅十字隊不敷分佈特按照救傷隊編制章程增編救傷隊六組（即六隊）隨同童師及唐臧兩旅分三路出發據某要人消息參陸處近曾致電贛閩兩督令其會攻粤省電中大意令贛軍由和平進攻龍川閩軍由上杭進攻平遠以取夾方雙攻梅縣之勢又聞童保暄司令則於二十二日由閩邊行營電致參陸處云閩邊連日陰雨行軍甚難雨衣均未携來臨時購用雨笠兵士艱苦異常前敵諜報雪片飛來然尙未遇敵云云 
[編製七年度預算之變通辦法]  
　　財政部擬訂編製七年度預算辦法案業經星期四國務會議議决茲從財政方面探得此次擬定變通辦法之大概情形亟錄如下（一）歲入按照各省區原報六年度預算數目及五年度議决增加各省區業已遵照實行各欵編刋（一）歲出中央軍政各費即本部前編六年十個月概算數目及以後續經議决進加各案與各部院商會核編（一）各省區政費則查照新五年度議决之數及五六兩年續經核准追加各欵開列（一）中央及各省軍費仍照新五年度核定數目編列正式預算其增添各項軍隊目前實不能裁遣者另行開列作爲特别支出暫歸另案辦理一俟大局敉平次第收束並聞此次辦理預算以力求實在便於施行爲本旨然如此紛亂之用財如何而能實在也 
[商會兩代表謁見段總理]  
　　全國商會聯合會因中日新條件巳經簽字特推舉吕逵先安迪生到京向政府質問吕安兩君於二十三日下午四時赴府學胡同謁見段總理延見後兩君詢問中日新提條件已否簽字内容如何何以不早宣布段總理答已簽字條件内容外間已略有洩露事關軍事秘密無宣布之必要兩君又問在中國之日本軍隊云云究竟有無限制附屬事項均不公布按照軍事秘密辦理云云究竟附屬係何事項所謂軍事秘密是否另有秘密條件且所謂海軍條件内容如何段總理答此項條件標明協定二字所謂協定者必須我國認可此即是限制附屬事項即解釋條件範圍以内之辦法軍事秘密即指此條件而言並無其他條件海軍本訂有條件内容與此條件相同不過陸字改一海字耳兩君又言各省商會代表聞此項條件頗損失中國權利甚爲恐惶希望總理格外愼重保全主權段總理答中日兩國共同防敵如下不訂條件轉恐損失主權前年五月七日之條件余爲極端反對之一人豈肯出爾反爾此次條件實於中國權利無損各商會代表愛國之心可嘉惟於此次條件似不免有誤會尙望將余言轉告爲要兩君乃言商界所憂慮者損失權利耳總理旣言不損失權利即轉告各商會代表可也遂興辭而出　 
[江庸開會勸告歸國學生]  
　　二十六日午後三時留日學生監督江庸假座鑾輿衞法學會事務所開茶話會招待此次歸京之留日學生商議善後方法到會者約四十人江監督發言云諸君此次歸國愛國熱忱余實無任欽佩第現在海陸軍協定内容諸君卽已見及諒能了解但未知諸君此後之意見如何愚以爲諸君以次爲懷疑而來今旣了解原約之内容自當釋然而去須知求學即所以愛國幸勿擲寳貴韶光自誤前程而負國家培育人才之至意又歸滬諸君與留日未返諸君恐尙未知此約之眞相請速設法報告俾未歸者巳歸者及早一致返東續學爲妙云云學生阮湘答云今日學生等承監督諄諄勸勉實深感激尙有懇者（一）請政府尊重學生人格蓋生等此次鑒於國事危迫毅然全歸區區苦衷即彼邦人士尙多見諒苟目的未達竟被當道勒令尅日返東是直接蹂躪生等個人人格間接卽所以斵喪國家元氣也當局諸公寗忍出此（二）求政府正式宣布此次中日海陸軍新協定及其經過蓋當局雖曾密示生等以協定之内容但非正式公布一般國民未能了解故擬請我政府從速公布次王兆容云凡國力平均者締結條約利害自不甚懸殊國力失其均衡則締約常有無窮之彈力條文而與事實逈若霄淵從來强國與弱國結約從未有於條文上露出侵略事樣不過假抽象條文之名應用其彈力作用以爲其所欲爲而已此次之秘密條約就條文表面雖似平等而其中恐有無限危險誠以强弱勢殊吾國國力不足抵抗條文之彈力作用故也鄙人願諸君須詳細研究其内容促政府覺悟使國民警醒始可返東安心求學云云又次王希天羅超彦危詰生林逈羣蔣元等先後討論善後方　其結果一致主張懇求江監督代達歸國之苦衷並上請願書哀求政府正式宣布該條約内容以釋羣疑徐圖善後方法云云 
[交通銀行之股東會]  
　　二十六日交通銀行在江西會館開股東大會股東到會者四百餘人下午一時振鈴開會由曹潤田總理主席致開會孠備述上年雖因政局變動地方不靖而本行營業穩健進行行竟較前年多盈四十餘萬元股東頗表滿意繼由董事會孟玉雙君報告經過情形復由會計主任諸霖甫君報告六年分帳目情形該行董事本年期滿改選先由指定馬廷亮麥敬輿兩君爲監票方仁元葉瑞棻黄霄九徐潤甫四君爲檢票員結果梁士詒朱桂莘周自齊陸宗輿汪子健蔣邦彦孟玉雙當選爲董事方仁元葉茷綽于子昂關冕鈞王祝三陳玉蒼當選爲候補董事嗣即攝影散會 
[星洲短訊（雄）]  
　　南洋羣島蕞兩彈丸乃以農産工商雄視世界爲實業三名區之一（美洲印度及南洋羣島）自我人之未嘗問津者觀之詎不以爲我國實業凋敝而南洋僑民至夥商農業之發展舉國内各區域實無其偶富强之基庶幾不得之諸國内者而足求之於海外此觀察上之有誤點與否姑不具論而實際上考察所及則誠有足資研究者 
僑人之在英荷諸屬地者大半已歷三四代之久其對於祖國之觀念决不及對於其所居留及政府之厚（此據其多數言之）邇來交通日繁中土之學術思想以漸灌輸固巳稍稍變易其趨然其生聚蕃息於居留地政府之下休戚利害關係較多而對於唐人來處（土人稱我國人之至者曰唐山來人）終有雖佳何與人事之感况復十數年以來借箸籌捐盡歡竭忠無所不至而成效鮮覩希望都空政府之絮聒政黨之呼援惟減少僑人愛國之熱度而巳歐戰事起其政府合新加坡馬拉加檳榔嶼三洲籌公債一千二百萬七日而集吉瓏華商某且於此令未頒之先獨輸四百萬曰急祖國之難也而對於三代以上之祖國（我中國也）則閉門推出分付梅花夫誰之咎耶民黨之得華僑援助盡人所知也辛亥之際僑人對於中華民國四字未嘗不有一時之狂熱而顚頓失敗自墮其成胡展堂作粤督且於華僑之來見者以閉門羹相待即此細故而僑人巳深有事認得無事擱起之感矣 
僑人之富庶中土所知也而夷考其實則富庶誠有之特以如是之人力地利機會而僅僅得此巳有事倍功半之歎第一僑民人口僅英屬海峽殖民地一部已達四十六萬人以上實居總人口之過半數新加坡及檳榔二處幾占全人口之六七成而此四十餘萬人者自大公司股東以迄手車夫無不有焉蓋以數百年來所養成之勢力隱然爲南洋羣島之地主歐美人亦不得不從而利賴之顧其缺點則乏科學上之智識僅以忍勞耐苦見長（此則中國人之特長）汗血所得十之一耳顧已足雄視内地爲中人實業之先覺焉 
南洋五大實業曰橡膠曰锡礦曰椰子曰糖曰煤油星洲則以橡錫爲尤著以歐戰之影響橡價已大落曩之每擔六百元者今僅得五六十元至八九十元而止錫則每擔漲至百六十元（前不過七八十元）視前爲倍然而南洋各地抽稅較重荷屬尤强半非自由貿易港礦産所得歸之居留地政府視時價收買譬如錫一擔荷人以數十金收之轉販英屬各地價便在二百金上故我人之累資百萬者荷人所得則千萬矣我人千萬彼且萬萬矣我故曰汗血所得十之一耳以敎育狀况言大抵華人所辦之學校幼稚居多課程敎授病雜亂無統系所注重之科目率爲手工體操音樂三者凡以飾觀膽而已此次蓄意參觀然日中事集僅至養正學校一處學生三百八十餘名内高等班百餘名初等二百八十餘名敎授大半粤産管理尙合於學生之自動事業亦頗注意内設學生儲蓄銀行導使爲社會生活之練習意亦可取特南洋本爲工商世界辦學者之宗旨設施一以實業之眼光手腕出之猜神上之國民敎育終嫌未足耳 
匆匆寫此於一切攷察上之所得初未敢自以爲是聊以供我國人之研究耳續有所得當更舉矣告 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[全國商會關於新約之呈文]  
　　全國商會經合會昨呈大總統文云呈爲懇請依法拒絶批准中日秘密條約以維國法而保主權事竊本會於本年四月第三次大會據直隸代表宗景鏞提議内稱窮報載我國與日本締結秘密條約已由中日委員簽字名爲共同防禦實則喪失主權苟一批准蓋印則二萬萬方里四百兆人民將陷於萬刦不復之地是我國主權存亡全視批准與否以爲斷所以全國商民奔走號呼萬狀以我大統英明果斷必不肯批准此喪失主權之條約無待人民呼籲但人民出於愛國熱誠有不能已於言者伏查臨時約法第三十五條載有大總統經國會同意得宣戰媾和及締結條約等語由此視之締結條約經約法規定爲大總統之特權則我大總統丰不能因實行責任内閣制委諸内閣且必要經國會之同意易而言之若不經國會同意無論與何國締結條約不發生何等效力此就國内法言之也按諸國際法凡條約之成立以兩國元首批准爲必要條件但協贊批准之機關自應依法拒絶批准以維國法而保主權等情到會當經交由大討論公决依案轉呈理合呈請大總統憫此一息國脈拒絶批准不勝惶悚待命之至仰祈鑒核訓示施行 
[二十五日之中央政紀]  
　　公府情形二十五日因陰雨景况蕭閒凡無重要職務人員多未進府聞馮總統於午後二時至居仁堂延見海軍劉資頴司法朱淵博兩總長談論國務會議經過情形歷四十分鐘三時又見前財政總長王叔魯密談約一小時王君出府後元首又閱前敵拍來捷電遂進内室休息又聞南通張季直電請政府宣布中日協約眞相聞馮總統巳經電復略咯謂此項共同防敵協定互有利益外間謠傳毫不足信稍緩當即宣布以免國人誤解云云但近日來各處請求中央宣布中日協定條文之電報仍復絡繹不絶就中多特别注意於附約條文蓋協定正文雖有非正式的宣布惟附約則外間未知之也 
國務院消息二十五日國務例省段總理因約見日本議員團於上午八時五十分即到國務院十時三刻各部總長到齊段始赴會議廳照常開議首由段香岩總長報告軍事情形及參陸處最近决定之某項計劃未加討論即按照原案通過次由某閣員動議討論中日新約之宣布問題互有爭持仍無結果遂按照日程開議（一）關於籌撥各路軍餉案均交財政 
續議維持湘省金融案亦無結束至湘督請留鹽欵問題即經否决（四）邊防問題已有辦法（五）任命劉佐龍爲湖北陸軍第四混成旅長案任命李勝美爲湖北陸軍第四混成旅步兵第一團團長任命謝超爲湖北陸軍第四混成旗步兵第二團團長案及薦任職之軍官任命案十餘件均經通過時巳一時卽由段總理宣告散會又聞二十五日國務會議討論某項外交案約三十分鐘嗣後始照列出議案開議（一）張湘督請欵三百萬元維持湘省商業及金融案（該項因請欵數目過鉅須詳籌措欵辦法）（一）曹總司令請撥第一路軍費五十萬元案（一）電示張廣建楊增新兩長官防範轄境案（一）皖省擬辦地方公債案（通過照江西前案辦理）（一）閩浙海軍聯防案（未决）其餘爲任命官吏案及普通議案三四件後又議熊督辦請特赦盛文頤案並農商部提出之東陵森林公司組織案時適日議員團赴國務院訪謁段總理段遂親出延見而會議即行停頓故此三案結果如何尙未詳悉至中日軍事協定應否宣布問題是日總統對於此節曾有交議又張季直請宣布約文電報總理亦當場提出閣員討論結果以約文完全關係軍事碍難宣布盛文頤之特赦案司法總長以盛爲刑事犯無可特赦之理由遂即决定不准又一消息云湘督張勛臣養電請扣留鹽欵二十五日閣議開議時曹總長曾將此電提出報告段總理謂鹽欵有外人關係斷難擅行挪用且此風一開將來更無辦法某閣員復謂張雨亭請留鹽欵閣議否認巳有成例在先此次當然援例辦理遂由多數同意否决此案并由段總理諭曹總長即日電覆湘督須委婉說明難以照辦之詳情又以湘省財政困難亦屬實情應由中央撥欵一百萬元分三期滙往已由院交財政部核辦云 
[國務院秘書廳改組餘聞]  
　　國務院秘書廳近有改訂辦事章程更易各科科長之事發生據熟於該秘書廳改組詳情之某要人言國務院秘書廳此次改組之重要原因即爲變更該院之預算起見原任第四科（第四科原兼庶務會計兩項）科長潘宗瑞爲段芝泉總理及前秘書長張遠伯所倚重者自方到院後辦事上未免時有隔閡遂設法改第四科爲四五兩科而以方之同鄉汪彬（方汪均安徽人）任第四科科長以楊葆益任第五科科長改任潘宗瑞爲第三科科長第三科原係管理國務會議及其他機要事件因旣調潘爲第三科科長乃將第三科原有職權完全移歸第二科第三科僅專管交際編輯以及檢查報紙等項之事務又聞此改組僅就四科原有人員另行支配並未添調人員且第一第二兩科亦無大更動惟原來第四科潘科長及李陸等科員原管庶務者均調歸第三科另調汪彬爲第四科主任是科專辦庶務至於第五科主任楊葆益原係第四科專管會計者云云 
[徐樹錚到鄂後之推测]  
　　奉軍副司令徐樹錚昨由京專車抵漢至曹宣撫行轅茗談二小時旋乘楚義巡防艦渡江晤王子春督軍暢談三小時午後四鐘始興辭返寓說者謂徐氏此次來漢已擔任帮辦湘省軍務爲第一第二兩路總司令分勞曹張二氏自目下尙難卸責云云但據某方面言曹張因徐已到而更速其退志也另一消息第二路司令張懷芝已一再辭職擬將在湘該部軍隊撤回防匪惟經中央尙欲令共赴湘督戰故特派徐樹錚來鄂疏能竅協力進攻昨二十三日午徐已乘特别專車到漢赴曹宣撫使署稍爲休息即邀同曹宣撫過鄂拜會王督軍王氏即在軍署設筵大宴爲徐洗塵並召參謀長何佩鎔衞戌司令南元超等作陪至下午五時始宴畢徐仍偕同曹宣撫渡漢專會張司令面商一切又聞徐氏此次南下尙帶有某項要務及與某部有關要件之進行須與王督曹使商榷更有一說則謂徐此來實爲大選舉代段運動外間傳其已允擔任湘省戰事殊非眞相云 
[川省分援鄂陜之軍隊]  
　　（成都通信） 
　　川省在兩月來出師之聲甚急因内部牽掣遂未遽動自川北方面鍾體道之三師彰明較著宣布與劉存厚一致後熊克武援陜之軍不能不急即出發刻下相持於綿州之間並無勝負在川首先附南之劉成勳陳洪範劉湘三氏恐再起局部戰爭特來省城調和此三氏素持川人保川之策先以保境息民爲主旨無論南北皆可置爲後圖前途情形雖不可知而三氏之宗旨固如是矣茲將川滇黔各軍援陜援鄂情况分述如下 
（一）援陜川軍五師王伯常縱隊長曁喻團現已追過梓潼聞抵五連驛五師彭達耀團長十號由中壩追擊前進江油梓潼連界處重華鎭所駐之三師王營刻已退去江彰等縣之倉榖刻均爲軍隊吃盡鍾軍入劍閣沿途給養異常困難其所部之張昇廷日前在中壩地方與五師十九團作戰聞有陣亡說鍾部邊軍司令彭斗勝日前與五師作戰受傷頗重皂角舖之戰鍾體道曾親自督戰賴心輝日前由綿竹至綿陽帶有小機關鎗三挺及管退砲二門因賴氏極力主戰故鍾始决定作戰也彭斗勝之受傷聞係在新坡火線上右腿受創甚重當即乘輿回綿向鍾體道言不可久戰該軍因之退却又聞三師去綿時秩序大亂渡北河時係沉一船上載五十餘人沉後浮水上岸者十餘人溺死三十餘人鎗械全沉前綿陽城防司令趙營長頗能靜鎭當鍾去北河沉船之時人聲鼎沸軍馬騰喧其尙未去各軍之將領頗爲驚惶而趙則仍舊督隊巡查行動自若至四更始去 
（二）援鄂熊總司令昨命令川西墾殖軍總司令陳澤沛將共所部之快鎗隊伍一律編入援鄂軍其餘雜鎗之屯殖各軍一律遣散否則以盜匪論川軍援鄂司令向育仁奉熊總司令命令兼理省會衞戍司令職務已於六號正式就職黔軍王文華總司令有巳到渝說滇軍援鄂第一路軍隊約團餘已由渝開往涪陵預備北伐後援援鄂第一路第一縱隊長方俊卿奉令於七號開赴利川以便由施南進攻方出發時沿途貼韻示云本軍援鄂東下紀律極爲嚴明川兵原爲愛國愛國必先愛民諭爾商士紳庶切忽無事相驚凡軍所行地點買賣照舊公平軍民係屬一體犯法兩不容情特此佈告遐邇其各一體凛遵鄂軍旅長劉雲峯日前至渝駐錢帮公所美日來正調集各處軍隊雇船東下籌備一切甚爲忙迫　府王團長楨則已率所部到巫山日内出鄂矣 
[粤軍對於贛湘之計劃]  
　　報界從軍記者韶關通信云自北軍佔據南雄後李烈鈞星夜趕赴前敵擬先將南雄敵兵驅逐出境然後乘勝進攻贛州以截擊贛兵開赴湘東之後路並由贛江順流而下以搗南昌旋以解决滇軍第三師長問題稍致停頓現下此問題巳迎刃而解後方軍隊亦已陸續到齊李根源於邊防要隘所有堅固工事次第告竣戰守均綽有餘裕又聞李烈鈞接任聯軍總司令後統籌作戰計畫决定分五路攻贛據前方報告敵兵之在南雄者係張懷芝魯軍二團陳光遠贛兵二營在南雄以北均埋設地雷預備阻止南軍入贛之路惟南雄至庾嶺一路爲我軍攻擊之本道非先將南雄之敵完全驅逐不可即任成絖爲前敵司令率滇兵二團桂軍五營警衞混成團全部刻日向南雄本道進發直取庾嶺其餘四路之兵已由李天保朱培德楊益謙统率次第出發此三四日間於湘粤贛邊必有一番大激戰也 
韶州城北帽子峯一地高逾百尺俯瞰全城控制極遠經前鎭守使張開儒經營數月建設砲台三座并在半山鍫掘戰壕佈置頗形週備頃聞李總指揮抵韶後即與衞弁數人親上該峯巡視一週以山巔北而安置快砲不能及遠規畫尙欠週全特將朱福全遺下之開花砲四尊運上安配擬在該峯上面繚以週垣并多開砲眼以資守衞又聞始興縣屬自粤軍克復後北軍因湘軍牽制後方小梅關前驻之衆連日陸續移動抽調已空現恐粤軍乘虚掩進特令古碌前敵虚與週旋每日仍作小戰以示不弱此中内容現爲粤軍探悉刻已會合湘軍一由攸縣直取萍鄉即以萍鄉礦場輕便鐵路直達袁州以拊敵軍之背一由桂陽抄出崇義直搗贛州以斷大庾粤省大軍則在南雄方面進取南安與桂軍會合即行總攻擊 
頃有軍官自南雄戰地回者云贛軍主力全注重梅關庾嶺前方滿設防禦之事濠溝約十數度取以守爲攻之勢以覷有便來乘李聯軍司令抵南雄後探悉敵軍兵力約有混成一旅兩團之譜其混成旅沿新路口要隘作戰餘則駐平田分水㘭以成犄角之勢李司令進兵直抵東舖對敵主力陽作守勢以疑兵擊平田誘敵赴援敵由鄧坊往救司令立選敢死之士百人發給手擲炸彈令衝擊江梅楊梅二處適陣以大隆繼援并派朱支隊預伏鄧坊谷中斷敵去路南軍炸彈敢死士直衝敵濠連佔數度大軍繼至敵軍棄械逃竄梅關邊界鄧坊之敵軍完全被圍擊斃約二百餘名繳械逐散約一轉之衆粤境已無北軍蹤跡李司令現正督隊追躡過境身先士卒云 
李烈鈞因北路軍務停頓之暇特於二十日下午專車來省晉謁莫督暢談北路軍務經過情形嗣又在署内辦公室密商多時聞所議關於粤省要政約有數端刻巳嚴令駐省滇軍認眞整飭并將滇籍降卒分别編配成團以厚兵力 
數日前粤報載一湖南方面消息云自張懷芝軍爲南軍大敗後長沙主力軍隊及吳佩孚等數萬人分途來襲攸縣一帶將趙恒惕劉建藩林修梅馬濟等軍四面包圍我軍只得萬餘人久戰已疲被其圍困數日各軍遂同時分路力戰衝出鎭守使劉建藩戰鬭甚烈然敵衆我寡劉鎭守使力戰數日遂至戰死餘均無恙現我軍退駐耒陽安仁郴州一帶防禦甚力現各軍補充已備士氣仍復大振决定日間再行進攻云云茲又據前敵來信劉之死耗並不確實或稍受微傷而已 
[廣東先復小兌現之消息]  
　　軍民兩當道刻因中行紙幣亟待維持連日磋商已有頭緒經决定將小欵兌現機關先行規復以利貧民業委代理行長吕渭英會同歐陽榮之俞鳳韶等擇定東西關老新城等地各該兌换分所并由鹽欵贏餘項下撥欵三十萬元如有不足再由商會籌借十萬元以資後盾惟以此次兌現一經規復人數必形擁摔特訂時問自上午十時起至十二時止下午自一時至四時止每人兌現不得過一百元以資限制又一消息云自十七號起因某營軍士紛持紙幣到廣府前各找換店索換現金互相爭執以致城廂内外銀業同時停業至今尚未恢復兌換致令官問軍民交受其困當道覩此情形知非官商合力籌集鉅欵尅期規復兌換不爲功昨經軍署妥商總商會决議由粤政府立湊現金一百五十萬元先行規復兌換經張開儒擔認繳出現金六十萬並由籌餉局在防務經費提撥現金四十萬其餘五十萬元則由總商會擔認代向各銀行籌備大約三二日内兌換機關便可規復矣 
[九江通信]  
全國商會聯合會九江商會代表陳靄亭昨日偕南昌商會代表羅伯農返潯據云九江商會提出華茶出境烟酒稅改　案曁南昌商會提出印花官中兩案均得圓滿結果其要求罷兵息民一節尙無結果至此次聯合會新選出之正副會長卞張三君現有數處不承認農商部亦難立案故各省區暫留代表一人駐京贛爲曾金三仍主張維持原有正副會長俟八九月任期滿後再行依法改選 
潯商會本届改選係按照習慣法由普通商人投票自舒會長逝世後金副會長得推升爲正會長所遺副會長一職因次多數票之陳靄亭赴天津聯合會議未歸故未决定昨日陳已返潯商會遂召集開會金會長當場辭職陳主張再行依法改選以前非法選舉作爲無效 
第二届衆議院選舉潯陽道署奉省長電開潯陽道屬選民總數共報八十萬零七千餘名應得議員五名九江縣初選額應派三十四名 
國會選舉中央特派視察員蔡國器來贛於昨日過潯 
南潯路李總理由京致函九江公司略謂此路送歸部辦巳得閔荷生吳璆等諸同鄉力向交通部磋商業得部許可又電招該路前次股東會請求送歸國有之代表蕭大鴻程道存龔梅生黄隸齋等迅速晋京共策進行 
湘代表劉彦自覊押九江縣署後迄今許久尙無開釋消息其夫人（法國留學生）於昨日來潯晋謁汪知事太夫人感謝優待之誼嗣由汪太夫人引入劉彦住室相見聞劉夫人頗形坦白談笑自若以男兒爲國奔命生死殊不介意云 
吳帮辦大夫人壽誕各界紛紛致送壽屏聯帳另擬建一石坊以祝永壽並頌吳公德政招工估價約需二千餘金聞六月内可以成功 
[江北稅所病商紀（清江通信）]  
　　江北各釐局自改爲稅所實行新章後其苛嚴之處更甚於前江北商會聯合會開會一星期之久僅議空案數件尙待南京總商會大會之解决以故各地商人幾陷於極困難之地位蓋海淮各會之商貨大半以清江爲轉輸之總滙清江之貨之輸出者日有數百車之多自新稅實行商人坐困於是羣向商會呼籲各商會於是向各稅所交涉請其暫照前章收稅其加重之數暫爲記賬由各會擔保俟修改稅率後再爲結算稅所長之稍公正者莫不與以變通暫維目前之狀况而龍溝稅所之委員則不准變通日前太古車糖公司運糖數十包至沭陽路過錢集因未照新章當被扣留該公司已電鎭江總公司派人前來交涉至其他商貨該分所委員無不額外苛索貨物愈少索費愈多甚至豆餅一塊須納洋一分諸如此類不勝枚舉贛檜東海之罷巿率由於此故各代表紛紛赴寗以便早日解决淮陰商會已由會長代表前往惟頃接上海總商會來函謂維持現狀之辦法已由高稅所長呈准財政廳允予展期兩月此兩月中仍照舊章收稅一面函各會速派代表於五月十二日齊集上海討論修改新章之辦法云云現在各稅所已接有此項展期之訓令各商會亦向該稅所紛紛接洽矣日昨鹽城商會代表宋潤生與上崗商會代表盛朝典詹永生又有致上海總商會函略謂吾蘇釐金詬病已久大江南北關卡林立司扦敲詐有口皆碑清季末葉各屬商會爲民請命心力俱竭徒以專制時代民意旣無由上逹致稗政卒未獲剷除辛亥國體變更方慶民困可甦嗣竟限於歷史關係蘇寗政體謬沿舊習劃分爲二蘇屬改釐爲稅而江北除通崇海靖四邑外餘均不與焉吾江北商民含痛迄今末由伸訴幸公理日彰輿論昌明通崇海泰總商會提倡改革於前省議會建議於後江北各邑商人又復相繼環請於是吾寗屬有五月一日起改釐爲稅之明令遐邇聞之歡忭無似初以江蘇省制本合六十縣爲一有江南江北旣同一改稱貨稅是不論寗蘇完納一稅貨物懋遷全省可能宣無江南江北之分致啓政治紛更之漸而孰知本省財政當軸罔顧民艱陽揭改革之名陰行苛歛之實寗蘇割宰儼若鴻溝蘇屬報稅之貨通過寗屬又須重徵商人血本有關豈堪受此暴横充類至盡必致使江南商貨不能轉輸於江北而江北所産之貨亦不能運銷於江南此種野蠻政體非爲文明國家所不忍出抑且爲外邦人士所騰笑不寗惟是蘇寗旣重徵矣復考現定貨物稅率尤屬令人惶駭無措查各國規定稅則之原理莫不以日用所需與奢侈物品之區别爲鑒定稅則輕重之準衡今財廳對吾江北所定稅率關於民生極切所需之榖食一類較諸江南已不啻增加倍蓰其他貨類稅則之嚴酷更可知矣嗟我江北各道自清光緒丙午以來旱潦爲災幾至無歲蔑有導淮勢成畫餅實業提倡無人其民生凋敝計之窮蹙流離蕩析實居其半而尤以鹽阜興東近海各邑爲最苦以視江南財富之區誠有天淵之别正賴當道慈祥爲懷思有所以救濟之緩撫之之不遑今返背道而馳所定稅　匪特較蘇屬未見輕減且更從而加巨不識財政當軸具何心腸　我江北商民於枯魚之巿而不恤耶在當道不憚敲吸骨髓以報効所謂盡忠於國者固宜殊不思國以民爲本民無商不立直接施惡稅於商即間接吸脂壽於民一旦民窮財盡欲國之强盛豈可得哉且江北小民生計窮蹙涸鮒待紓何堪再受此剥削羣情洶洶誓難承認惟貴會爲衆商工表久聞呼籲不平不得不聲請主持　逕電國務院財政部農商部外爲此環請貴會俯賜轉請財政廳持平稅率准免重徵以纾商困云云 
[蘇敎育行政會議紀事（三）（醒鳴）]  
　　崇明縣視學施祖恒海門縣視學張言揚請議廣植師資擴充敎育案云敎育之推廣恃乎經費而師資尤爲重要師資不足雖有經費不免擲之虚牝師資有餘經費支絀亦可漸謀推廣果能廣植師資常使有供過於求之勢則師範生畢業之後自各發展其本能競謀建設而地方敎育自有推廣刷新之希望不然而僅使供求相劑足以維持現狀而巳若供不及求則地方敎育非惟發展爲難抑且漸形縮減查本省省立師範區多者十餘縣少者五六縣每届畢業者不多大有供不及求之勢鄙意以爲欲推廣敎育非廣植師資不爲功謹陳意見如左（一）省立師範學校應多設學級或擴大敎室添增學額查各師範學校每届招生應試者多錄取者寡有志師範者未免有不得其門之歎且招收新生僅有此數五學年之内學生又有以特别事故中途輟學者届畢業時往往不能足額此最不經濟者也果能多設學級或擴大敎室添設學額則經費略增而人才可以多得（一）各縣遇有師資缺乏者應准辦甲種師範講習所爲救急之計倘經費不足可酌減不良小學之歲費併入於培植師範之一途蓋與其多設　名無實之校浪費金錢年復一年終無改良之希望何如培植師資爲三年蓄艾之謀 
寳應縣視學劉鍾瑛請議廣储敎師意見書云學校良否視乎敎員得人與不得人得人則管理敎授訓練皆能合法其校必日臻發達不得其人則管理敎授訓練用之不得其當有校等於無校甚矣得千百敎師易得一二良敎師難然則今日改良敎育問題第一當廣儲敎材上届各縣舉辦師範傳習所組織不能盡善後由省立各師範學校代辦講習所其敎材稍稍可用不敷分布各縣皆同現省立各校代辦講習所一律停止而各縣敎員供不應求擬仍由省立各師範學校接續附設講習所各縣派額照額認費二年畢業之後各回本籍擔任敎育盡義務二年然後方可别就他事如此則師資不匱地方敎育必日進有功矣愚昧之見未 
 
 
 

Page 7

 
 
金山縣第三科主任沈崇基請議省立師範增設學級均平錄取各縣人數案云寒素子弟有志上進而無力升入中等各學由是羣趨於師範一途惟自師範區域畫分後投考之路愈窄投考之人愈多錄取之望亦愈難且有近水樓　捷足先得者是以向隅者愈衆甚至投考三四次而不獲一售者退營他業非其所願窮無歸宿流爲遊民此豈初等敎育一方任其咎哉鄙擬從來學年起各省立師範學校增設學級一二班並招收新生時各縣錄取名額須得一均平之數請由廳長令行各師範校長照辦是否可行謹請公議 
南滙縣視學徐守清松江縣視學倪宗伊川沙縣視學周祖文奉賢縣視學朱聲鳳請議續辦甲種講習科以養成師資案云地方敎育狀况總以師資缺乏辦理恒多未善又經檢定結果半歸淘汰預計前途詎無才難之感雖有省立師範次第畢業以供需要然人數甚少仍有供不應求勢急救之法非續辦甲種講習科不爲功其進行手續或仍託省立師範校代辦或由隣近數縣合組或一縣獨力辦理可依地方情形酌量行之有當與否尙祈公决 
省立第一師範學校校長王朝陽提議師範學校應如何與地方行政人員聯絡案云師範畢業生逐年增多服務各地其勤勉稱職者固居多數而沾染地方惡習始勤終怠者在所難免師範學校雖有調查通信機關或派員巡廻指導然所得均片面之觀察而於地方人士之輿論終嫌壅塞難聞前年敝校調製畢業生服務狀况調查表印發各縣擬請各縣視學及學務委員照表塡註寄校以資派員指導時之參考無如各縣塡送者甚屬寥寥想係辦法猶未完善之故此次各縣敎育行政人員會合一堂機會難得關於師範與地方聯絡方法盼望詳加討論妥定辦法大綱以便試行 
東台縣視學邱家　請議分年推廣學校案云查各縣原擬分年推廣學校數目本不止此惟以年來天災人事關係未及實行者固自有之而以地方之經濟及人才關係未能遽行完全成立者亦正不少東台一縣面積全境三分二闌灶三分一屬民灶折及鹽稅向歸場署辦理每年敎育費之收入僅賴三分一民地之附稅而巳以云分年推廣比之他縣更較困難爲今之計擬一面根本計劃積極爭籌灶境敎育費依期推設一面先務爲急整理私塾擇其成績最優而與學校同一課程遵章辦理者酌量認爲代用小學惟此不能遽定爲成規昨陸先生規亮於演講時囑各述縣内分年推廣學校之困難情形報告彚核緣就東台近狀謹書一二以待各縣有與東台同一狀况者研究而會議之是否有當請付議决 
[南京快信]  
　　省議會議員昨巳簽到九十三人明日（二十九）准可開議 
水利協會昨又開研究大會研究一切進行事宜 
地方公會昨推代表晉謁李督請轉電中央宣布外交案以釋羣疑 
部派江蘇選舉視察員陶思澄　謁齊省長密商各屬衆院初選情形聞各縣控告選舉舞弊陶亦贊成概置不理 
各縣初選均已揭曉惟電省攻訐選舉舞弊者日有所聞聞齊省長以選舉期促無可延緩擬將攻訐各電概置不理六月十日舉行覆選依限進行 
齊省長昨日召集各區省議員覆選監督到公署會議一切選舉手續 
省署續委任用道尹田庚充省議會議員第十區覆選監督龍曜樞充省議會議員第九區覆選監督許炳榛充第五區覆選監督岑兆鴻充第三區覆選監督 
藍公武昨大讌賓客准明日乘車赴蘇 
贛商會聯合會代表曾章桂昨由津來寗今晨已乘輪回赣聞蘇代表王文典因會務未畢尙留津 
海軍藍總司令電調聯鯨艦赴滬昨巳由下關下駛 
敎育部訓令蘇敎育廳中央准八月召集中學校長會議飭即轉知各中學校長遵照 
齊省長委印花稅處長李湛田充省公署諮議 
籌設下關電燈分廠案省署巳交省議會付大會討論 
張文生電軍署碭山土匪業經史管帶擊散 
[杭州快信]  
　　浙省漕南抵補金附加稅向惟杭嘉湖三屬有之昨省議會提議減成收取俾釋人民負擔温台議員挾有私見羣起反對杭嘉湖三屬議員寡不敵衆前定鬨而散尙待解决 
前富陽知事陳融原籍武進卸任後延不將交代清算現復據報病故省署擬即日咨行蘇省查封財産備抵 
齊省長昨令敎育廳准部咨嗣後留學生有呈請冠姓更名者應查照六年第十號部令與國内肄業各生一體辦理 
敎育廳呈請委任奚翔充平湖縣勸學所長齊省長查核資格尙符已照准加給委狀 
寗台何鎭守使准外海來警廳長咨商暫派超武兵輪艦長王平彈壓東沙角漁汛電省請示督令照准 
督署副官長安毓清因公赴鄂昨報告宥日抵漢 
財政部僉事金森昨由京回杭掃墓 
警務處長昨委鼎鍾充定海縣城區警佐 
地方通信 
[松江]  
　　敎育議案呈請提議省敎育廳前曾通令各縣徵集敎育意見以便提交省敎育行政會議當巳由縣轉行縣敎育會及縣立各校茲聞敎育會姜會長及縣立第一高等小學校錢校長均有議案呈縣請提交省敎育行政會議茲將原案錄下（姜會長請議案）（一）未經試驗之私塾敎師應如何取締示以限制案（二）學齡兒童應如何勿令失學案（錢校長請議案）（一）學生較多之高等小學國文敎員應增其薪金以昭持平而資激勸案（二）國民學校及高等小學均應增設貧額俾貧苦學生不致向隅案 
衆院初選餘波張澤鄉民徐祖六前因衆議員初選事向省公署電訐該鄉自治委員陳南崧稱其將已故人名造入選民名册及將投票證覇掯不發並歷舉投票日種種舞弊情形要求飭縣澈究茲縣公署已於二十七號接省署來電飭即從速查復以憑核辦 
警所拘獲煙販販賣雅片之沈仁安張伯苗二人前日上海乘車來松於西外轉搭划船赴廊下當爲西二區警察所探知即由巡長趙永林前往拘獲並抄出烟土三百餘元業巳解縣究辦 
[蘇州]  
　　救火會賽龍誌蘇州救火聯合會於五月二十六日在王廢基公共體育場開賽龍大會預由正副會長貝哉安宋績臣毛子堅召集各社職員議定辦法並赴上海無錫等處聘請公正員來蘇評判以便奬勵一面派人布置會場並分送入場劵邀請各界蒞會參觀是日蘇常朱鎭守使派代表吳副官長道尹代表汪科長警廳代表視科員吳縣吳知事消防隊長潘季鼎西路劉署長及紳商各界蒞會參觀者一千餘人評判員爲李鍾玨顧和笙鄧業成各龍社員紛紛駕龍齊集會場下午二時按照排定次序分别比賽（第一組）紫瞻同安臨平普安境益永義忠靖七座三號廣龍比賽忠靖占勝（第二組第三組）永益治安濟急保安永息乘坎六座頭二號廣龍比賽濟急保安占勝（第四組）坎安福惠通濟保安坎一周廟消防隊永寗永安九座洋龍比賽永安占勝（第五組）安泰桃塢保康體善鎭安五座洋龍比賽桃塢占勝最後以占勝之忠靖濟急保安永安桃塢五龍决賽桃塢最優勝經貝宋毛三會長報請縣知事給奬當奬給忠靖濟急保安永安桃塢五龍各銅牌一座又特奬最優勝之桃塢龍社銀牌一座優勝簱一面（銀牌優勝旗須三年連勝方可永爲該社所有）餘興係射標競爭（一）桃塢（二）福惠（三）保康（四）安泰（五）鎭安（六）臨平依次射標後評判爲臨平占勝即由會長奬給臨平捷勝旗一面散會時已五鐘矣 
[無錫]  
　　衆院初選當選揭曉衆議院議員初選舉十七巿鄉票匭早巳封交縣公署昨在署中舉行開票由楊知事親自監督於上午八時起即行開票共分八處挨次開匭下午七時竣事定額三十四名實到票數六萬二千一百零三票須六百零九票當選當選人爲楊國鼎楊慰曾薛學潛華翼錢伯奎强光斗楊丙元鄒登泰錢維鏞朱少千楊鏡壽華山陸允若楊嘉鈺顧寳鈺何榮世欽祖植錢應運孫蔭培俞霖姚錫慶鄒　袁宗沂唐汝文錢鑑瑩唐體仁孫藩圻華昌壽陳含章薛壽祺蔡君植葉芬孫肇圻候補當選薛葆煌等十三人各票匭當場檢出之廢票頗多堪以發據者如南延市匭中有舉城隍菩薩一票烈帝菩薩一票北下鄉有選舉狂拷詐了各一票無錫巿有舉著名販私土之曹炳麟及蔴油和尙各一票又有票上竟書大烏龜字樣者殊屬兒戲云 
繭業公所開會繭業公所於二十六日舉行大會召集繭行公同討論開秤之期經薛董事宣告大約以陰曆本月二十一及二十二日兩天最爲相宜請衆公决大多數贊成二十二日卽行議决繭價調查金壇溧陽已經開收每擔自三十六元至三十八元錫地至多以四十元爲標準全體無異言再議聯票簿貼用印花稅武進縣今届認捐較上年減爲六成錫地年景亦歉應與武進一律極多之數仍照往年認數爲限又議每乾繭一擔加捐一角補助合衆國蠶桑改良會之經費經衆討論僉以無錫繭捐實比他縣爲巨每擔已增至八元八角若再加捐繭商無力擔承全體否决後商定師船保護各繭行辦法時已五句鐘卽宣告散會 
[嘉定]  
　　衆院初選揭曉嘉定縣衆議院議員初選舉事務所於本月二十日分十區投票業於二十三日在縣署大堂開票由初選監督姚紹枝率同各管理員監察員及各區調查主任監視計到選民九千四百七十五名滿二百四十三票爲初選當選人應得十三人初選當選者爲王介人郁振均周安臣侯兆熙張大綱朱文張祖源徐佺壽趙文郁王周祚王鼎新張人俊周大龍候補當選人李福康張培福朱守仁 
[鎭江]  
　　茶商反對加稅由皖運鎭之茶葉産銷兩稅每引（一百二十斤爲一引）共繳三元沿途查驗放行概不重徵此向章也乃近日裁釐加稅每引復須徵稅五元較前已增三分之二現値商情困苦之時何能如此負擔鎭埠各茶商大爲反對一面電禀省署及部院懇照舊徵收外一面商請本埠商會轉請全國商會聯合會設法挽回云 
省議會複選區域之劃定齊省長將江蘇省議員覆選劃爲十一區鎭屬丹陽丹徒金壇溧陽揚中五縣爲第七區並委任程學恂爲覆選監督云 
新繭巿價漸高鎭郡金壇溧陽丹陽各鄉本年育蠶之家頗形發達近日華洋各繭商到各處收買者不絶於途開盤以來漸漸漲價現已境至四十八元聞因肥絲巿價甚高鄉人以此作爲比較否則均繅成肥絲而後出售惟金融亦因絲繭上巿用途均需現洋故近日洋釐已由六錢八分七三漲至六錢九分三五云繭捐會辦蒞差江蘇財政廳胡廳長委莫經農會辦武丹兩邑繭捐業於日昨到差視事矣 
[清江浦]  
　　淮揚之選舉競爭淮揚區内之初選巳告竣當選人已産出投票之舞弊方法大半相同惟臨開票時之弊端以淮陰爲最茲悉有某某二十餘人已將舞弊情形和盤託出公函縣署詰責倘無滿意之解决恐難免提起訴訟當選人喬某派人極力消滅不知能否辦到也又聞喬之議員熱度甚高然尙有一資格較老之紳士爲其勁敵據云已受安福俱樂部之委托魄力金錢均皆雄厚又交通係之黨魁亦復派淮安人曹遴之與盧某來浦爲該黨收買議員一枚聞爲前財政部參事任祖分任住淮城多年現已着手進行並請此問運動選舉之健將某某等人爲之帮忙云 
律師競爭記江北高等審檢分廳開幕以來將近五月律師之多訴訟之少適成一反比例惟各律師因律師公會會則尙未經部批准大多數不能出庭其能出庭於高等分廳者皆係曾入寗滬公會之人查公堂未能成立原因以淮陰派與淮安派爭執會長之故淮陰派未俟會則核准遽行選舉大佔勝利淮安派大爲不平由律師沈乃康呈訴蘇總廳轉呈司法部請示茲部批以會則未核准之前公會會長之選舉無效仍令重行組織俟會則核准再投票公舉以符定章 
[嘉興]  
　　參院初選投票情形三誌二十七日因第二日所投票數不足法定數爰於上午八時起繼續投票各選民咸抱放任主義直至下午三時始投足法定票額管理監察各員因恐各選民有一匭投入數票情事監視頗爲嚴厲是日共到選舉人一千三百九十八人（在總數三分之二以上）放棄選舉權者六百八十一人遂在投票場當衆開票其候補當選之不足額數由初選監督佈告各選民於二十八日繼續投票選舉是日當選人爲施致祥陳寳聚嚴克念陶崇濟蔣世澄盛邦光顧昌輝董德璋潘辛乾吳甦基李元濬周之冕張宏毅王葆修吳承基俞仲賢潘補張大鏞鄭周鼎沈宏濟夏之璜吕志純唐仿蓮（候補當選）姚在忠王登錫陳保申吳廷墀周兆麟盛音屠壬林周之瀚宋廷桂干時榮钮士彬沈夏承周楨沈文采吳酉榖楊迪生嚴本新曹元炳汪鴻疇項保衡董德馨陸潤祥 
[寗波]  
　　參院初選當選揭曉鄞縣參議院議員初選舉業於二十五日投票二十六日上午由初選監督會同監察管理各員當衆開匭檢點票數計當選人六名計天字匭馮炳然地字匭虞嘉鈞元字匭毛佑清宇字匭楊達逵宙字匭趙家蓀郁桂芳又繼續第二次投票計當選人天字匭應瑞鼎張愷地字匭郭景汾廖壽慈元字匭陳時臬候補當選人陳祖明 
縣農會選舉揭曉定海縣農會會長俞蕙蓀君現因任滿照章應行改選定二十四日午後在前縣議會會場舉行投票改選正副會長及評議調查各職員是日會員到會者約五十餘人依次投票丁梅生當選爲正會長何士芬當選爲副會長其評議員則選出汪賢勤等六人調查員則選出沈文卿等四人定次日開職員會議妥商辦法以冀力謀發展農業云 
[杭州]  
　　省議會常會浙江省議會二十七日下午一時開會秦副議長主席首議補助杭垣婦女草帽辫傳習所常年經費案付審查次議暫徵抵補金附加稅五角案何勳業報告審查結果以爲事實上實有不可付表决多數照審查報告通過次議浙江省中華民國七年度省地方歲出入預算書先將内務費開三讀會通過次將財務敎育實業各費及歲入各欵開三讀修正文字更正數目逐欵通過次議縣自治經費管理規程草案因審查長缺席無人報告遂宣告延會聞每一届省議員自當選之日起至本届會期止除支中斷期間已將滿法定年限别離在即不可無所紀念現擬於今晚六時在本會公讌並全體攝影以資紀念又辦事處昨日通告云日來議員回籍或因事他往者頗多約計在省者視法定人數超過無幾明日開議决算事關重要務請在省諸君一律出席特此通告 
小學敎員談話會先聲浙江敎育廳長訂於二十八日在勸學所召集杭縣敎育機關人員開茶話會伍仲文君擬於同日下午三時續開杭縣小學敎職員談話會各校應公推敎職員一人與會以資接洽昨已函致勸學所長范效文轉函各校届時請派代表與會矣 
杭縣參院初選舉續揭曉杭縣參院初選舉第一日投票所有揭曉初選當選人十八名業已宣布二十六日爲第二日投票計共投八次選出當選人十五人爲陳三益范洽民毛福增馬葵之沈福寳李倬吳華張頎賀瑤墀朱鳳池吳滄錢銘周繆寳琳洪昌烈徐恩溥二十七日續投候補當選人三十三名爲駱地山周子松吳友　何春熙唐璋蔣修之周正時蔡鴞之顧　范允茲沈爾喬錢紫垣張立　銘王錫　楊學洵陳永尹衡黄乃同鄒安胡德昌余仁樓邨朱吉人沈沂彭繩武沈心田徐容王道楊哲謀顧浩仲以忠鍾熿 
[安慶]  
　　考察地方行政學員東渡安徽法政學校講習所畢業學員去冬經省派十一人赴日考察地方行政由黄省長訓令各原籍知事在地方公欵項下各撥銀三百元爲川費各縣多未照撥只有程家祺方針曹正明三人領照於五月十五日起程太平縣陳之翰因縣派參與敎育行政會議適在省垣俟行政會議二十八日閉會後亦即單獨請領文件繼續渡東云 
[長春]  
　　時疫流行續誌日來商民染疫者益衆據某火磨房（卽機器麫粉廠）櫃夥言及該號火磨之工人原以頭疼腦熱毫不在意傳染劇烈竟致染是疾什居八九呻吟痛苦之不暇實無力工作故全體停工矣自時疫發現以來日人甚爲注意深恐蔓延難圖故日來日警在鐵道佔用地内視頭部胸間擠有紅印者嚴爲取締以杜傳染警察廳田伯海廳長以報紙之紀載警區之報告纷至沓來一面籌備澸除時疫辦法一面傳飭警區挨户調查病人之狀况以資入手聞各區奉令後已飭警從事調查矣 
[奉天]  
　　奉天之學務談自敎育部袁次長來奉視察後現又派部視學及部員羅陸兩君來奉視察先就國立省立各學校考察功課成績並往其他學校一察以備參攷聞張督前曾受傅總長委託選派中等以上學校校長赴京參列會議其自目的即爲（一）造就通用人材（一）養成深造根底張督當就本省各校長中選派李鐵珊董奉軒白漱泉三氏入京參列會議其師範學校原本以初級本科爲本位現因國立高等師範成立初級師範反立於賓位巳截止招生當局以審陽地面之大若無初級師範不足以育人才將來擬就即藩陽縣師範講習科擴充爲初級師範云 
[天津]  
　　防營與土匪激戰寗津縣東南臧家莊有大股土匪竄人當經山東兵隊自後尾追該縣警隊亦會同夾擊賊藏一客店内經兵警盡力轟擊鎗斃賊匪十餘人該處村民幸未受傷云 
傳染病至津北洋防疫處第十二號布告云爲布告事查津埠近來因時令为正發生一種流行性感冒之症感染者甚衆雖此症無甚危險要不可不愼爲防範最要之道即母得輕與病人接近並愼自調節冷暖設有感染可逕來本處陳述病狀領取藥品以資治療愼勿觀望自悮此告 
博物院開展覽會實業廳嚴廳長以博物院籌備旣已就緒擬於陽曆六月一日在河北公園學會處罩棚下開展覽會並附設有演說壇武術館游藝部餘興部茶社届時必有一番熱鬧也雜評一 
[治理一省（默）]  
　　今日之國家已紛擾而無可爲矣有識之士皆欲退而治埋其一省使稍稍整齊之夫各省之人果能各理其本省而達於治安之域則國家亦可賴以扶持此誠切要之圖也抑吾以爲欲治理一省亦不能專恃少數人必各界人士專力於其分内之職務如以江蘇言今日之南京省議會開　矣敎育行政開會矣水利協會開會矣使爲省議員者能舉其議會之職敎育行政者能施其敎育之權辦理水利者能得其治水之要由是以推及其他則江蘇不巳治乎吾爲江蘇之民禱祀求之矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各商會爲江寛事致政府電]  
　　上海總商會會同南京漢口九江大通蕪湖安慶鎭江各商會公電北京大總統國務院農商部交通部云湖北楚材兵輪撞沉江寛一案據招商局直隷股東張仲炤廣東股東林福成福建股東馬亦籛江寛船前身復撞船尾開鎗拒絶逃命搭客慘無人道中外譁然董事會四次電呈大總統五次電陳交通部時逾一月迄無切實答復擬招股東大會公議對付方法深慮各劣股東志趣不一激成他變於商局事業國家大體均有窒碍然中外搭客脫險來滬者口講指畫有指呲裂衆口同聲異常憤恨董事會仰承部意請照普通法律談判因循未决交通部一味支吾於船本一層始終不提股東等血本所關毫無依賴惟有請求貴商會電達政府迅將江寛時値船本一百二十萬元由政府擔任如數撥付等情到會伏查楚材碰沈江寛按照行船章程錯在楚材見證確鑿通國皆知股東等請賠償船本撫恤難民本無庸再三研究該董事會恪遵部電請照普通法律談判實已仰體政府之意股東謂其辦事不力亦非苛論乃部電於審判機關托詞研究瞻顧遲徊似非大公無私拯民水火之道萬一激起意外風潮殊覺無詞以對且長江流域各國兵輪往來如織設遇華船被撞更將何詞折服値茲外患紛乘内訌尤熾所維繫者全恃人心民不聊生國將不國迫於公義不容緘默爲念中外商民巳動公憤所有江寛船本一百二十萬元應提交國務院特别會議由政府宣示擔負責任迅予償還以安人心而維大局正發電間又據招商局聲稱刻奉部電巳磋商海軍部加派江漢關監督理船廳漢口商會陪審參證等語惟此係政府審判楚材肇禍員弁罪案之手續於賠償損失爲另一問題須知政府遣此兵輪肇此奇禍衆目昭彰與普通商互撞情事不同斷不能待審判而定案應請先行宣布賠償以順輿情至組織法庭漢口雖爲肇事地點而被難家屬三百餘家曁裝運銀洋貨物之商人大半均居上海且漢關稅務司曾有函致商局預告廻避而請定英按察使爲公正人商會爲官商兼顧計擬請改派江海關監督及該海關理船廳並責令商局邀請中外各輪船公司有名望之船主會同審訊旣奉大總統審辦楚材之命令應即押解楚材管帶領港人等來滬質證方足以昭折服而成信讞倘蒙議决統求電示大局幸甚上海總商會會同南京漢口九江大通蕪湖安慶鎭江各商會公叩勘 
又一電云江寛船本及會審各節另詳專電正在調查楚材肇事喪失人民銀貨間據各商號各家屬來會聲訴要求設法維持查江寛係四月二十日由滬出口該船中西員役被難者五十三人搭客被難者三百餘人上海裝出現銀八萬八千元貨物四百七十二件經過各口岸裝出者鎭江現銀一萬元貨物十一件南京貨物六件大迪現銀五千元九江貨物一百二十一件此外銀貨及零星帶裝者尙難計數似此奇災浩刼並非天殃確是人禍楚材於撞沉江寛後旣未停輪援救被難之人反將逃生者刀剌鎗擊使之落水中外見證異口同聲或謂黑夜雷雨人力難施何以美孚油船獨能奮身拯救事跡昭著萬難掩飾政府遣此兵輪釀此奇禍宜如何優恤被難家屬嚴懲肇事員弁賠償商貨銀洋種種損失方足以表示悔禍愛民之意乃因償還船本尙無擔任明文審判是非又復飾詞隱護以致各項應賠之欵盡付江流必須懲辦之人逍遙河上投鼠忌器部員不免遲疑亡羊補牢商本斷難放棄商會慨念大局不得不爲民請命除應賠償江寛船本外應請速將商運現銀十萬三千元貨物六百十件値銀十餘萬統由政府擔認賠償並派員到滬查明保險與不保險分别辦理被難家屬特别優恤肇事員弁盡法嚴懲俾傷心慘目之時有撥雲見日之象全國商民不勝迫切待命之至上海總商會會同南京漢口九江大通安慶蕪湖鎭江各商會公叩勘 
[揭破鐵路運貨之黑幕]  
　　滬寗滬杭甬路局奉交通部令開各路以車輛缺乏之故商人納賄爭先之弊遂至因緣而生加以受近來運兵防疫之影響貨物停洚倍於尋常在商人血本攸關不惜以金錢運動冀車輛之提前撥付此等情事難保不無彼此相　　成當事之利藪甚且由站員而上及高級路員由撥車而謀及減收運價以爲此種事皆可運動而得昌言無忌視爲固然雖傳聞多出無稽而路譽大有妨碍員司舞弊隨時皆應嚴禁而當此車輛缺乏提倡貨運之際尤易令不肖員司生因以爲利之心不得不倍切注意爲此令仰該路局長切實訪查如果有以上情形應即從嚴懲辦據實報聞母稍疸護至商人一面昧於予受同罪之條以正當合法之營業行爲無端搆成雙方之罪惡亦應隨時剴切諄囑匆蹈前轍是爲至要 
[米船經過得勝卡之阻滯]  
　　松江等處米船運貨來申日必四五十艘詎前日各船户駛經得勝稅卡簽司人等要索規費每百石洋四角各船户以向來所收之照票費每百石洋二角原係私費今又加倍需索萬難承認多不願給遂被該卡將船扣留不允放行現在積泊該鎭者已有一百餘艘之多該船户等祗得空身來申報告貨主並至白玉樓茶肆籌議辦法各貨主以際此市面上落不定若被躭誤必受損失因即呈請稅務所迅飭放行以安商業聞昨日滬上米價因米船被阻未到已略見增漲矣 
[麩皮船亦被閔行稅所留難]  
　　麩皮各船户由申裝貨運往松屬各地者途經閔行稅務分所向憑運單驗放並無捐稅緣麵粉一項前經禀奉農商部核准由麵業公所塡給運單概免徵稅惟遵照財政部頒定運單每百包貼用印花二分一百包以上三百包以下者貼用印花四分餘無他項費用詎前日由滬裝貨開往西路各船忽被閔行稅所勒索每百包規費洋二角各船户以運單免稅歷來已久不允付給遂被留難不許開行在申各船户聞信後遂向各行要求轉向公會交涉並即相約不允開行故昨日各船雖已裝貨仍均停泊碼頭聽候解决旋由行家邀集貨客集議後立即呈請財政廳派員調查一面致函稅務公所向之詰問惟現在正値麩皮暢消之際忽被該所勒索規費將船扣留其損失當亦少少也 
[美紅會舉行大游行會誌盛]  
　　美國紅十字會在滬組織辦事處捐募救傷繃帶費用中國士女之贊成者甚爲踴躍茲於昨日舉行大游行會先由英美總巡麥高雲諭飭各捕房捕頭凡該會經過之處多派中西探捕沿途照料午後二時該會中西辦事員及各團體齊集外洋涇橋至鐘鳴三下整隊出發（一）前導英捕馬巡一名印度騎巡六名（二）西國軍樂一隊（三）美國官紳律師等馬五匹（四）電車公司特置之新式砲車滿插美國國旗及紅十字會旗幟（五）美國陸軍及萬國團練兵（六）僞裝受傷人上立西女會員滿插紅十字會旗幟之大汽車一輛並由該女會員在車上沿途抛擲紅紙包裹木質之小紅十字（七）中國贊成員（八）麥倫書院全體學生（九）浦東中學全體學生（十）孤兒院軍樂隊（十）（一）義通隊（十）（二）童子軍（十）（三）南洋中學全體學生（十）（四）育才學校全體學生（十）（五）嶺　學校全體學生（十）（六）　成兩等學堂全體學生（十）（七）上載婦孺救濟會軍樂隊竪有旗桿之特色電車一輛（十）（八）裝有新式砲三尊之大汽車輛（十）（九）工部局救火器械車一輛（二）（十）中西辦事員隨會游行者共有汽車九十一輛兩輪馬車兩輛均上插美國國旗及紅十字會旗幟凡經過之處沿途駐足而觀者密若堵牆南京路一帶各商號未開幕之永安公司洋檯上男女觀看者莫不擁塞該會自外洋涇橋出發經南京路至靜安寺路折至泥城外威海衞路經愛多亞路（即前長浜路）轉入法租界霞飛路公園少憇由該會正會員致謝各團體遂各分隊而回時已薄暮矣 
又據美紅會辦事處來函報告該會於昨日（星期二）下午三時舉行大遊行會自黄浦灘起經大馬路至跑馬廳止中西人士與會者不下一萬五千人内中國人約八千人汽車三百餘架上海各學堂團體約百四十餘如約翰大學寰球中國學生會學校滬江大學麥倫書院青年會中學南洋中學浦東中學及各童子軍數百人隊首爲西捕次印捕中西商團次西人遊行隊大將以及助將四人均騎馬次童子軍次中國遊行隊大將朱少屏君及副將四人爲青年會西人費吳生君蔣夢麟君朱友漁君郝伯陽君亦均騎馬次學生隊及紅十字會會員再次汽車隊中國汽車得奬者爲啓秀女學徐婉姆女士宋銘黄女士及陳女士之車外飾各種紅十字甚精巧西人多贊嘆不置西人汽車得奬者爲中央汽車公司歪德君之車車上飾中西國旗及傷兵等又麥可耳君之車亦得奬至跑馬廳散隊後一部分至法國公園可八九百人園中飾各國國旗有音樂隊西人男女跳舞入園者人出大洋一元以充紅十字會費用跳舞場中拍賣花籃猶太人卡佗里購第一只計銀十五元又青年會有影戲會到者亦甚衆此次大會觀者不下數十萬人大馬路道爲之塞頗極一時之盛 
[鐵路局長贊助美紅會]  
　　滬懚杭甬鐵路局長任筱珊接美國紅十字會送到白紅二色之贊成會員介紹劵多份爰即分别勸募凡成丁者收費洋一元五角給予白色介紹劵未成丁者收費四角給予紅色介紹劵昨已將紅白二色介紹劵分發各站長及工程車務文牘稽核等處並各路警察巡官務各盡力勸募並着將經勸姓名於五月二十九日之前送候彚轉云 
[華商義勇隊將開大會]  
　　本埠華商義勇隊定於本星期五午後五時在商會舉行第十二週成立紀念會並於晚間在靜安寺路總部會宴 
[程璧光舉殯之盛况]  
　　昨爲前海軍總長程玉堂酃柩出殯之期本埠各校學生約有八九百人擬往恭送後經程夫人以是日並非星期不欲學生虚廢光陰一一婉詞辭却惟廣肇義學學生二百四十人仍列隊往送晨間六時綏陽輪船由浦中移泊太古碼頭經程公子扶柩登岸十時發引法捕房特派越捕十名各乘自由車爲之導引其殯儀首爲銘旌次謀得利西樂全班次萬民傘數十柄爲廣東省城商界所贈送者次閘北惠兒院所送之軍樂全班次廣肇義學學生隊次廣肇公所溝州會館廣帮愼守堂潮州糖雜貨聯合會公送祭文花亭一座餘如花牌花傘花亭花圈祭品亭等不勝枚舉途經愛多亞路有中華新報館及粤商等所設路祭多處執紼而送者爲旅滬國會議員王正廷等海軍司令藍建樞等岑西林代表林德廣廣肇公所梁綸卿鄭陶齋温欽甫等潮州會館曾明村李少庚等廣帮愼守堂黄式如等潮州糖雜貨聯合會黄少岩等廣肇義學堂葉宓荃陳明墀稱大埔同鄉會戴錫疇等共有八百數十人經愛多亞路達西藏路入華界時已十二點鐘送至廣肇山莊後即在敦梓堂設靈先由海軍同人公祭推藍建樞司令頌讀祭文次爲廣肇公所潮州會館愼守堂廣肇義學各團體先後按班公祭並各推代表朗讀祭文禮畢由程公子扶柩停厝第一號殯舍程夫人因哀痛昏倒由其家屬救護用車送回庽所養息云 
[饒懷文運柩回籍之預備]  
　　松滬盧護軍使昨接海軍部來電略謂已故海軍總司令饒懷文由滬運柩回籍請飭沿途照料並准入城治喪呈奉大總統准如所請即由該部分别遵照此令等因特電希即轉飭所屬軍警機關沿途照料妥爲保護云云盧使除飭知所部各旅團外昨又函致淞滬警察廳徐廳長一體飭屬照料保護 
[回國學生請求開會之拒絶]  
　　留學日本各學生此次因政府與日本國密訂條件相約歸國抵申後組織留日學生救國團電請政府將協定條件據實宣布以安衆心迄已多日尙無確切答復是以各學生擬於日内在九畝地邀衆開會討論事爲淞滬警察徐廳長訪悉先期令飭各區警所一體禁止如該管區域内有集會演說者應即勸導解散若不服禁阻拘送到廳發落該團各學生聞此消息卽由副幹事張有桐等至淞滬警廳具禀請求准予開會昨日午後已由徐廳長發出批示照錄如下呈悉查治安警察條例學校學生加入政治結社或改談集會俱在禁止之列况如開會演說多衆聚集尤恐流氓匪類混入滋事故碍治安該生等俱爲髦俊青年愛國之誠行之當自有道甚母用以集會講演相標飾也所請未便照准 
[賞欵搭發債劵]  
　　昨得軍界消息辦理尹神武一案依照鄭前鎭守使被刺賞格如得主名賞銀五萬元此次自尹神武鎗斃後辦理此案各人巳迭次請求給賞茲聞政府前日由某銀行滙撥此欵惟因財政困難僅給現欵三成六釐國庫證劵七成此外尙有特别費現欵三千爲鄭公子大爲所賞給現辦理此案各人以賞金必須現欵不願塔放證劵故尙要求改發現欵再行分給云 
[犯罪葡人之行止]  
　　前在葡領署鎗擊葡總領事未成之葡人二名已於昨晨由葡領署派人押乘新疆輪船解往香港復由港再往澳門聽候高等檢察廳提訊至於前由日本回上海之大骗案中葡人三名因調查未畢今仍監禁於葡領署云 
[輪船上抄獲烟土續紀]  
　　海關扦巡在浦東太古公司碼頭桂林輪船上抄獲烟膏一百餘盒已略誌昨報茲悉該輪船於前日（二十七）上午抵埠即有某甲赴海關密報謂有土販天津人串通該輪水手挾帶煙土一千餘磅來滬惟藏匿處所未悉云云當由扦巡頭目飭將報告之人暫行扣留一面督同全體扦巡二十餘人乘坐小輪前往查抄僅獲烟膏百餘盒核與線人所報不符至午後四時許抄至火艙間内見煤炭箱内形跡可疑乃囑令十餘歲之江北孩童入内抄出大土五麻袋計共三百餘斤按照巿價約値八萬餘金該扦巡等即將烟土帶回海關存候焚燬 
[致函索借之處治]  
　　江西人范志善許寄臥同寓公共租界蕪湖路一百三十九號門牌長安小客棧二號房間内以鬻字爲由專書信函向本埠各富户索借欵項當被老閘捕房捕頭偵悉以此等舉動有礙治安於前日諭飭特别機關華探目鍾星南西探目壳羅香等協同前往將范許兩人連同信稿並范等所抄滬上各富商巨户之名單及一號房間内形跡可疑之廣西人靳永保一併帶入捕房押至昨晨解送公共公廨請究據西探目壳羅香華探目鍾星南先後上堂禀明范志善曾在閘北當過巡警是以熟悉滬上情形且范等曾於去冬向兄弟烟草公司借貸給伊洋五元並船票兩張即將船票轉賣與人仍留滬上至靳永保據稱係隸民黨前在原籍當兵與范等並不同淘言至此將抄獲之信稿及滬上各富商巨户名單呈案請察訊之范許兩人同供因貧鬻字並不犯法請堂上將我等送出租界等語又據靳永保供稱與范等並不相識亦不爲非請求開釋關讞員商之美副領事德君以范許兩人向人索借擾害安寗本應究辦姑寛准予請求判均逐出租界抄獲之信件等物盡行銷燬靳永保斥釋 
[再誌華人購買英公債之踴躍]  
　　英國在滬發行軍事公債第一日開募盛况已見昨報昨爲競募之第二日定購者更形踴躍計潘澄波君一千鎊並由潘君經募朱麟書君邵聲濤君列豐號各五百鎊顧實甫君一百鎊久記木行一千鎊何錦豐君聶管臣君各五百鎊祝伊孚君二百鎊羅楚材君一百鎊羅湘梅君五十鎊李思仁君五十鎊卓翼堂君四百鎊連第一日所募其總數已達一萬九千五百五十鎊云 
[第二師範開十三週紀念會]  
　　尙文門内省立第二師範學校昨日舉行十三週紀念並校友會先期由校長賈季英通告各校友共抒敎育進行意見昨日因非星期日到者僅五十餘人上午十時開會由賈校長述一年來該校敎育狀况及預備進行方法旋經衆發表敎育意見互相討論歷一時許就校午餐午後一時各學生在校場内舉行運動如童子軍表演操四百四十碼及八百八十碼甲乙兩組赛跑並擲鐵球網球籃球三種比賽及遠跳高跳撑篙跳等項運動而散 
[省敎育會致敎育部電]  
　　北京敎育部鈞鑒留日學生抵滬者已近千人代表來見勸以就學爲重據稱受日警激剌太甚誓不回東似宜早籌善法各省旅滬關懷此事者亦多以是見訽請指示江蘇省敎育會感 
[舉行衆院覆選之預備]  
上海縣沈知事以衆議院議員覆選期近昨特函知各初選當選人先期逕往覆選監督事務所報到以免臨時迫促 
[保護日本議員視察團]  
　　淞滬徐警廳長前接交涉公署函云案准駐神户領事函開茲有日人海外視察員團澤來太郎等十二名來華遊歷經由廣東准於六月五日抵上海相應抄錄該團全體名單函請查照接待等由並附列各單一紙准此除屆時派員接待外相應抄錄該團全體名單函達貴廳煩爲查照保護並附名單一紙嗣復於二十四日接交涉署函云案奉外交部函開准駐日章公使函稱日本衆議院議員團澤來太郎曁濱田國松等組織甲乙兩班來華遊歷請轉知經過地方官吏隨時照料等因應即函飭遵照等因奉此查此案前准駐神户領事來函即經將甲組團員全體名單函達在案奉函前因相應抄錄乙組視察議員團姓名單函達貴廳煩爲查照届時妥爲保護現徐廳長已抄錄名單訓令各區署所隊妥爲保護矣（名單行程已紀二十七日本報從略） 
[減免中交兩行運費之展限]  
 
 
 

Page 11

 
 
滬寗滬杭甬路局奉交通部令開准財政部咨開查各路運輸中交兩行生銀新舊各幣減免車價一案前准展期至本年五月十五日又已屆滿請再寛予展限飭局遵辦等因查此案業經再三展限現値時局未靖調劑金融尤關緊要自應酌予推展以維巿面自本年五月十六日起再行展限三個月至八月十五日止凡中交兩行生銀及新舊各幣運價仍照前案分别減免其一切手續及限制均照前案辦理除咨覆財政部並分行各路外仰即遵照 
[麵粉公會之請求]  
　　上海機器麵粉公會昨致總商會朱沈兩會長函略云我國前因對於德奥宣戰乘時發展工商事業曾奉農商部令亟亟籌備凡國貨可以行銷國外者力籌擴充以闢利源惟國貨種類繁多且有生熟之别就麵廠一業而論如供應民食有餘自可設法行銷國外第應納護照費雖蒙財政部每包減收二角核之近時滙水運費與貨價仍不合算非全行免去不能發展銷路且麥爲製麵原料滬上所産僅供滬上工廠之需萬難外銷現在新麥轉瞬登場設不先時禁運一旦缺乏勢必爲難懇電大部分别維持云云朱沈兩會長已電部請爲核示矣 
[電燈加價之調入]  
　　南巿電氣公司此次增加燃費爲各用户羣起反對已迭紀前報茲悉該公司總理陸伯鴻以此次加價實因煤貴所致故雙方堅持不下惟聞已有南巿某董等願以魯仲連自居向兩方疎通冀得和平解决云 
[船塢趕造運送艦]  
　　海軍部前以軍事緊要軍械物件輸運甚繁亟應添造運送艦以資應用曾經繪就兩運送艦圖樣計船身長二十二英尺電令江南船塢配料釘造在案現悉該二運艦與前造之利川拖駁式樣相似現已由船塢將船底（名曰龍筋）及兩旁之鋼板鐵料安置完全飭匠趕造惟機器引擎及鍋爐等物尙未裝配大約再需一月方可工竣下水云 
[德僑由潯來滬]  
　　上海縣沈知事近接省長公署訓令略謂現有德人孚韋田（譯音）從九江起程來滬僑居上海應飭保護照約蓾察等因當即飭令偵探迎探去後昨據復稱該德僑已於本月二十七日乘坐寗紹商輪抵滬僑寓租界安慶路一百零二號洋房取有到境平安證書呈復云云業已轉報交涉公署查核矣 
[雜貨店主途遇暴客續誌]  
　　浦東龍王廟雜貨店主翟建山由滬批貨回家行經塘橋東首被匪攔刦旋經拘獲趙朱生趙金林高阿炳朱鴻生等四人押解警廳訊辦等情已誌昨報茲悉徐廳長已將趙等發交司法科一再盤詰趙等堅不承認故特派員渡浦密查復候核辦而該處一帶紳商則以董家渡渡口爲上南川三邑往來孔道邇來刧案迭出商民頗難安枕故於昨日聯名呈請警廳除將此安秉公辦理外應於塘橋一帶上南交界之處加派得力長警嚴密梭巡以保治安云 
[工校附屬中學運動會之先聲]  
　　新閘路辛家花園中華工業專門學校平日對於禮育素極注重聞此次附屬中學發起運動會定於本星期六（六月一日）午後一時起舉行各種運動並參以技擊届時想必大有可觀又聞該校校長黄慶瀾君現服官浙省校事不能兼顧特請農商總長金邦年君爲校長即於是日上午十時全體敎職員及學生等開會歡迎金君爲該校校長云 
[河南旅滬學會第二次常會記]  
　　河南旅滬學會於月之二十六日在法租界長浜路愛仁里五十八號開第二次常年會會員來賓到者甚衆二時開會由總幹事報告開會宗旨畢照章選舉總幹事幹事會計查賬書記各職員畢即由連任總幹事張良珅起述會内已往之艱難今日之成績未來之希望各職員會員亦多提議並有來賓演說頗極一時之盛 
[銀樓創設工藝學堂]  
　　英大馬路楊慶和久記銀樓經理沈問劍爲研究工藝起見特在該銀樓餘屋内創設工藝義務學堂專收貧家子弟學習工業概不收費已聘請藝師吳秋生爲敎習兼授繪圖習字等課昨已將設學章程呈縣立案矣 
[瑞典領事因公他出之咨照]  
　　駐滬瑞典國總領事何德門昨日通函中西各機關略謂本總領事近有要公他出所遺署務業已委本署副領事德勿爾君代理相應函致台端即希查照云云 
[捕獲審檢廳借用承發吏]  
　　上海地方捕獲審檢廳成立以來迄已數月其内組織已漸完善近因該廳需人送達公文等類特向審判廳陸廳長借用承發吏數名業經陸廳長選派吕趙二承發吏兼辦捕獲審檢廳送達公文事宜昨已到差矣 
[貨船失事類誌]  
　　南巿三泰豆行僱陳山山帆船由义袋角和豐廠駁運豆餅五百片價値五百三十兩駁至陸家嘴范高生船過卸詎是日適有風浪駛至陸家嘴相近突遇巨浪該舟支撑不住船貨傾覆急即打撈已失去大半聞此貨未經保險故該行受此損失無從索償 
王有發帆船日前承裝萬豐豆行菜餅五百件又湯耀仁裝宋也香船菜餅五百件値價一千七百餘兩裝至虹口三菱碼頭改裝立神丸號轉運東洋詎過裝之際忽有日清公司之輪船由西駛東突將該兩民船撞損立時沉没當由水警查明失事情形現正與該公司交涉聞此項菜餅均保有水險故客家未受損失云 
[嚴禁馬匹馳入火車軌道]  
　　南車站鐵路警察王巡官查得南站軌道以内邇來時有馬匹走入放青如被車機輾斃亦殊可憫故於昨日傳諭各巡士嚴禁馬匹馳入軌道以免危險云 
[姦案證據不足]  
　　徐啓元昨至法公堂控稱髮妻徐杜氏與陸順清通姦已陸於二月初二日又至商人家中與妻姦宿始被商人撞見當因體面攸關故未告發此次又被商人偵悉忍無可忍故邀同親友周阿大江月波鳴捕至姦所將妻與陸一併拘案請求嚴究詰之陸順清供民人係向杜氏索取舊欠並無姦宿情事實被誣攀訊之徐杜氏供詞與陸相同原告又稱現有周江兩人可證聶讞員即將周江兩人隔别研訊周阿大供是日由徐邀同民人前往捉姦入内時見陸坐在床沿杜氏睡在床上後由徐啓元出外鳴捕扭案是實供畢復提江月波到案訊據供稱是日民人偕同原告與周同往捉姦至徐家中時民人見杜氏在房門外陸在房門内衣服並不脫去是實中西官以兩見證供詞不符證據不足遂判將案註銷陸與杜氏一併斥退 
[鹽城縣移提被拐婦女]  
　　鹽城縣官廳昨派法警洪樑持文至法捕房禀稱鹽城婦人李王氏於上年間被匪夏珊拐來上海押入戴吳氏所開之妓院内爲娼現經王氏之翁至官廳具控故此備文來申移提等語當由捕頭飭探將鴇婦戴吳氏龜奴戴小毛保人董文喜董三寳夫婦及李王氏並氏之舅父唐大一併帶入捕房昨解法公堂請究李王氏供被夏珊拐來上海押入戴吳氏家爲娼得洋八十四元及至期滿董三寳欲將婦人賣往他處幸由舅父唐大前來作保仍在吳氏家爲娼所得夜度資與鴇婦拆賬是實吳氏供由董三寳經手領來押於婦人處爲娼戴小毛供與伊妻相同董三寳供婦人祗代經手押於吳氏處董文喜供此事係妻子所爲民人不得而知求宥唐大供李王氏係民人之甥女被戴吳氏逼令民人作保仍在吳氏處爲娼後由民人致信甥婿故在該縣起訴民人未得分文是實中西官判董三寳押二月戴吳氏罰洋四十元戴小毛罰洋二十元並以唐不應匿不報捕亦着罰洋二十元董文喜無干開釋李王氏准交來警帶去歸案訊辦 
[再誌叔翁姪媳之亂倫]  
　　顧大奎控堂督林桂勾引伊妻楊氏亂倫通姦等情昨日午後經地方審檢廳劉李推檢兩官開第五庭審理該氏供年十九歲林桂供年二十七歲爲竹匠餘語含糊惟求恩宥問官以和姦罪業已成立判林桂監禁五個月楊氏監禁四個月期滿交伊夫領回管束 
[找尋失孩]  
　　本月十五日午後四時許英租界牯嶺路斯盛里三百二十六號居户張姓之六歲男孩寳生四方面孔身穿絨布小衫洋布背心藍洋布褲帶有雙全小眼鏡走失無蹤經張姓在英法兩租界遍貼傳單謂如有知其下落者願酬洋三十元請人知照認領報信指認無訛者謝洋十五元云 
[拐案人證巳齊]  
　　楊永生因與黄阿奎及婦人沈米氏串拐王高氏之媳周氏賣於貴州路十三號門牌雉妓院内爲娼被王高氏報告捕房由探將楊拘解公共公廨訊供判與原告之媳分别拘留在案茲悉黄阿奎沈米氏亦已由地方檢察廳緝獲昨日由廨備文將黄與朱氏移提到案由探將楊與王周氏一併解廨經中西官逐一研訊一過以此案發生地點係在租界判被告男女分别押候下禮拜二訊核一面函復檢廳查照 
[母子行兇被控續誌]  
　　杜沛峯杜應氏指控西華德路一千二百八十四號門牌婦人杜陳氏與子杜利康無故行兇以致受傷等情昨由捕房將被告母子一併拘解公共公廨請究原告延律師上堂代表譯稱原告傷未全愈請爲展期研訊中西官判杜陳氏杜利康分别押候訊核 
[車夫相打擊傷頭顱]  
　　人力車夫李順扣吳仁標二人前日在閘北爭奪雇主互相鬭毆李被吳擊傷頭顱流血不止當由崗警一併拘入四區警署轉解司法科訊辦 
[流氓欺騙旅客]  
　　山東人李作然初來上海前日行經閘北蘇州路有流氓陳桂林等見其腦後尙垂髮辫以其初到滬地愚懦可欺遂用丢包術施行欺騙當爲李之同鄉撞見鳴警將陳拘入四區警署余署長諭解司法科究辦 
[索還運動費之辯論]  
　　周雲龍延代表律師在公共公廨控沈介祉不還運動費洋四百二十元前日午後由關讞員會同義羅副領事研訊先由原告代表律師上堂譯訴案情並向原告周雲龍詰據答稱被告於去年夏曆七月起至十二月止以介紹先施公司屋頂花園包辦點心爲由向我陸續騙去前項銀洋先以刑事起訴因恐不能追還是以改控民事請求嚴追云云被告亦延代表羅傑帮辦海司克律師出庭辯護並稱是項銀洋旣由原告聲明係是運動費其行爲甚不正當應請將案註銷問官磋商之下諭令被告還押候再訂期訊核 
[索償繙譯抄錄費]  
　　日商武林洋行延代表律師在公共公廨刑事科控新綸絲廠主張子林騙吞貨欵洋四萬餘元迭經公廨訊供諭令交保嗣因無保管押候訊後經原告律師查得該絲廠生財機器及道契等産均由被告抵押於某煤號及彚康莊等三户並由各該受抵人各延律師到堂禀明被告張子林將産業訂立合同抵押各節以故請求堂上諭着受抵人將所訂之英文合同譯成中文錄送一份以便研究在案前日午後由俞襄讞會同日副領事林出君復訊先據原告代表律師上堂陳述案情旋據彚康等代表律師到堂譯稱原告索閱各債權人之紙據已經弊律師等錄呈公堂原告閱過已知本案情形繼又欲令各債權人將是項英文合同　譯中文錄送一份但此項合同係由英國法律家依法造成其中語句繙譯很艱須費去數日時光方能譯成且原告與張子林涉訟不干彚康等之事原告欲得詳細證據應自至各債權人之代表律師處抄錄不應着僨權人繙譯華文連同西文錄送今請堂上諭着原告償還繙譯抄錄等費云云原告律師聞之即起而反對互辯良久中日官會商之下以各債權人代表律師請求償還抄錄費一節應候會商决定遂判被告張子林還押候再訊核 
[擅動電燈火表之控訴]  
　　英美電燈公司指控九江路一百三十九號門牌三泰棧經理徐吟洲擅動火表私用電氣等情由捕將徐傳至公共公廨諭令退去候再訊核在案昨晨傳訊先由電燈公司代表牛門律師上堂陳述案情請爲訊究徐亦延柯理瑟律師到堂代辯中西官判徐退去候下禮拜二再訊 
[郵差舞弊之懲儆]  
　　郵務局管理西人恩密司控信差胡志鴻私拆信函竊用信内郵票等情由捕將朱拘解公共公廨訊供管押在案昨晨復訊先由西探海明惠上堂禀明前情並將在胡家内抄出之收條三張呈案請究繼由見證郭梅生等上堂證明被告舞弊情形訊之胡供詞支吾中西官判胡押西牢四月以儆 
[被告反訴得直]  
　　張雲卿在公共公廨禀控葉阿香不付票銀一百兩前日午後由廨傳訊原告張雲卿投案訴明前情請求訊追被告延代表律師上堂譯稱止付是項票銀自有理由因被告介紹原告在大世界游戲場包造跑馬臺一座由惠羅公司西人打就樣子須照原樣不得更改絲毫嗣因造樣不符由該游戲場總理向被告責問索償損失及罰欵等銀一千兩迄今尙未解决乃原告不自引咎反至公堂發生控案被告不得不具禀反訴所有前項損失須請嚴追云云繼由惠羅公司打樣西人批處（譯音）到堂證明原告建造跑馬臺不照圖樣我已前往詳細察閱實與原樣大相懸殊等語中西官會商之下遂下堂諭曰原告張雲卿不應苛求妄控諭着償還葉阿香銀二百兩此判 
[巡捕查獲燕子窩]  
　　無賴張小桃近在虹口東嘉興路一千三百十九號屋内私設燕子窩容人吸食鴉片被一千三百七十七號華捕查見當將烟具等件連同張小桃一併帶入捕房捕頭諭飭押候解送公堂訊懲 
[船户裝載私鹽被拘]  
船户褚福堂日前舟泊奉賢縣西門外受鹽梟嚴泉英錢和尙等所雇裝載私鹽駛至浦東嚴家橋附近卸貨適爲蘇屬缉私第一團第二營巡船查見上前拘拿嚴錢乘間逸去當將褚福堂拘解到營昨午函送地方廳經檢察官預審之下判令收押候緝拿在逃各犯到案再訊 
[被訴人交保過堂]  
　　張俊卿在公共公廨呈控孫　甫虧空賬洋一千二百元又王鏡清控曹久溶不還借洋二千元又吳振卿控徐仁熙不付花邊價洋六百餘元又夏茂生控李炳鏞不理牛皮價銀三千九百餘兩又英商通和洋行控王靜涵不付房租銀四百八十兩等案業經捕房將被告各人先後傳案交保過堂候訊 
[網籃内查獲烟土]  
　　招商局廣大輪船昨日抵滬時有周小弟手携網籃上岸當經水巡捕房何探目見其形跡可疑上前搜查卽在籃中抄出烟土五十兩拘送捕房由梅捕頭諭飭將周函送地方檢察廳訊辦 
[木匠流而爲匪]  
　　前爲木匠之本邑人婁金寳前日午後在滬西極司斐路攫取女子顧炳英金戒及婦人顧沈氏金耳環圖逃當被鳴捕獲昨解公共公廨經中西官研訊屬實判婁押西牢半年 
[攫取鄉婦鈔票]  
　　鄉婦林張氏控流氓高三根前日午後在南京路浦灘碼頭攫取鈔票洋五元昨由捕房將高拘解公共公廨經中西官研訊屬實判高押西牢三月贓交原告領去 
[車夫串吞珠飾之結果]  
　　黄包車夫高金榮顧掌漁串吞坐客王榮卿所遺値洋四百元之珠飾由捕查獲將高顧兩人拘解公共公廨訊供管押在案昨晨復訊原告投訴前情請究訊之被告供詞支吾中西官判高押滿西牢八月顧押半年分别示儆 
[摸竊銀洋後之銷耗]  
　　無賴郭小二子日前串同徐小六海在法租界内摸竊施桂明身畔銀洋後同往吉祥街花烟間内尋歡將洋用盡現爲包探唐雲卿偵悉將郭徐兩人拘解法公堂請究郭供認行竊不諱徐供與郭相識並未同往行竊求察中西官判郭押一月徐逐出租界三月以儆 
[包探查明竊案]  
　　虹口蓬路四十二號門牌某日商失竊値洋五百元玉石及鈔票等物報經美捕房於前日派探譚鳳池查係張小毛與北京路一百七十一號門牌興隆舊貨店主吳阿福吳和尙吳阿毛等串竊禀明捕頭將張等四人一併拘押昨解公共公廨請究先由中西包探上堂禀明前情訊之吳等延律師到堂辯稱敝律師今日尙有民事案代表不及兼顧請爲展期開審並准被告交保云云經張襄讞商之美思副領事判吳阿福吳和尙吳阿毛各交三百元人洋並保張小毛押候再訊 
[竊取浮塋磚瓦]  
　　上寳兩邑鄉人往往將死者棺柩浮厝田間用碍瓦砌成小屋名曰浮塋歷久不葬近有江北人李長連洪永年二人專在滬寗鐵路兩旁竊取浮塋上磚瓦前日被閘北四區長警查獲解送警署余署長以李等損人利已不顧道德非尋常竊盜可比諭令收押候解司法科訊明重辦 
[竊犯解送地方廳]  
　　北四川路三友實業社查獲行竊洋紗之龔世友鳴警拘送五區警署昨送地方廳請辦 
[絲廠女工之貪小]  
　　北蘇州路怡和源絲棧女工俞戚氏串令女子王阿香竊取絲頭被調查人查見鳴捕將氏與女帶入捕房轉送公共公廨拘留昨由官媒解案經中西官訊明判女無干開釋氏押女所兩禮拜以儆 
[竊取脚踏車]  
　　甬人劉品卿在虹口西華德路一號門牌日本書信館門首竊取某日人之脚踏車一輛圖逃被探薛正昌查見當將人贓一併帶入捕房經捕頭略詰一過諭着押候解送公堂請究 
[摸竊皮夾銀表]  
　　積竊徐長山在北西藏路摸竊陸善生身畔之皮夾銀表圖逃被探侯阿寳查見將徐拘入捕房押候解廨請究 
[同居人有竊洋嫌疑]  
　　浦東人張金生住居閘北新民路一百九十二號木匠店樓上前日至四區警署報稱同居蘇州人吳某忽於昨日挈妻回蘇事後檢查衣箱中所存洋二百元已不知去向情殊可疑云云余署長立飭偵緝隊士蔡少廷前往勘查見吳家祗剩破舊什物諭張退去聽候核奪 
[下次不可再來]  
　　過犯丁榮昌前日潛入租界被總巡捕房六十九號西捕查獲昨解公共公廨請究據丁供在漢口等處營業已有八年昨始返滬中西官以丁業已安分姑寛免究判仍逐出租界再來嚴辦 
[竊案補提人證]  
　　江北人劉連文劉金文等因與在逃同黨串竊温州路二百八十三號門牌王九金家値洋九百六十元之現洋鈔票金飾等物被探拘獲昨解公共公廨經中西官研訊一過判兩劉押候函致南通縣移提人證到案質訊 
[稽查員查獲贓花]  
　　本埠各廠棧所儲棉花時常失竊故花業商人在三洋涇橋組織花衣聯合會雇用稽查專事偵查各處收贓機關報警緝捕昨日該會稽查葉樹楨探悉浦東十五問陳阿福家收買大批贓花當卽報告三區第三派出所由任巡官率警協同前往抄獲花衣十九包連同陳阿福一併解入三區警署解警正着送警廳司法科訊辦 
[淞滬警察廳批示兩則]  
　　浦深泉批呈悉該醫生擬往四鄉推種牛痘以免天花流行請給證書自可准予試辦仰候塡發證書覔保具領務當遵照通發規條辦理不得朦混滋弊致干未便候令飭各區所一體知照此批 
湯士斌劉衞民批所呈是否可行其中有無窒礙應候令行水巡隊查復核奪此批 
[介紹新刋]  
　　商務印書館農學雜誌第二卷第一號要目植物蒸騰作用世界麥類與大豆種植之趨勢麥類與大豆之輪種法糖蔓菁種植法家畜食料之研究及正當之飼畜法園藝學農事雜說家禽學灌溉說歐洲人之日本農業觀農夫柏若環球遊記等每册三角全洋一元一角郵費每册二分 
來函 
[上海參業公所來函]  
　　逕啓者前閱貴報來函欄載有參藥業認捐公所一簡已極疑訝而本同行以及藥業中人亦均來查問此信究係何人主稿何家發登敝公所實茫無頭緒無可回答故託人四處調查以期水落石出再行合報聲明不料今日貴報又有所謂盛三房者責備之信標諸來函欄内是敝公所不能不詳爲之答也礦灰一物爲敝業所必需歷來龔用從無危險誠有如該函所述者敝業中人雖甚下愚亦斷不致以自己不可須臾離之物而登此無意識破壞礦灰之報且敝公所苟有公事必用參業公所書柬爲憑至於信緘圖章置之外面凡屬同業都可借用或者藉此冒登亦所難料還望主筆先生照登爲感參業公所謹上五月二十八日 
[上海藥業公所來函]  
　　大主筆先生偉鑒敬啓者十五日貴報來函欄所登參藥認稅公所來函及十九日盛三房福記來函所云愼用石灰一委閱之不勝駭異查敝藥業公所及認稅事務所並無此函且藥業與參業各分公所向不聯合於此事更屬毫不相關爲特聲明希即登入來函欄至爲紉佩專肅佈達祗請譔安伏祈雅照藥業公所啓四月十九日 
雜評二 
[稅所之例外勒索（訥）]  
　　今日江蘇各商會之紛紛開會奔走呼號者何爲哉爲新稅之繁苛而不平均商人所不能堪也而孰知稅所之病商更有甚於此者自改訂新稅而後江北之贛榆東海相繼罷巿商人對於重稅之激昻已可概見乃辦理稅所人員尙敢肆其貪念於此重稅之外又加以例外之需索如閔行得勝　卡之事致使糧食停滯影響幾及於巿面抑何不知輕重之甚耶當局而稍有人心者宜速秉公澈究以息内人之憤否則難保不有風潮之在其後也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢谭 
[官産駐辦員之弊] [  默仲]  
　　各縣屬有所謂官産駐辦員者奉省分處之委任而處理各縣屬官産之事務者也其職權爲獨立他機關無得而掣肘焉其地位爲省委縣知事且承其色笑焉共職務爲官産則當地紳商亦自易得而接近焉共薪俸則月百元或蚕數十元不等而公費且别有規定得如額以支銷焉然而其事固至簡附屬於縣公署財政科添設一雇員而已足固無特設專員之必要而必獨立焉省委焉此無怪其能予取而予求矣不肖者之弊約如左 
（甲）查勘之弊一縣之官營各産有載於册籍者有漫無稽考者若旣載於册籍則以無弊可作矣然遇隣近居民偶有侵佔則不能不打官話官話朝出口而私囊暮果腹矣又或不能全購而樂於割售則不能不假託於清丈弓步讓若干苞苴增若干矣至爲册籍所遺而由劣紳之所告者則上下其手而恫喝焉勒詐焉肆意放膽惟所欲爲其有未經侵佔之地則竟賤售以入私又或公共侵佔之地亦務使朋凑賄數而後已故每經一度之履勘無不有幾多之收入也 
（乙）估値之弊定章値五百元以上者須投標競買下此則第視禀請之先後與手續之備缺以定承購之標準低昻之間弊竇叢焉値千元者可貶之於五百元以下何也此物爲某所獨購即以所貶之數彼此平分其利益也値五百以下者可抬之至千元以上何也以此産爭購者多高抬其價俟投標無人稍經風雨又故摧其牆宇而後備文請減逆料其必邀批准也故指令未到而承購者之手續已先備駐辦員之囊槖亦已先盈矣 
（丙）准駁之弊五百元以下之官産該員得自由處分者也人民呈請之文例不自塡月日兩該員收受之决無有隨到而隨塡者留爲索賄之地也賄不入則以某某呈請在先駁之矣或以手續不備駁之矣賄旣盈則呈文後到者可越而爲先到手續不備者可代爲補正也 
（丁）投標之弊投標競買當衆開標此固光明磊落絶無弊竇之可言者然而善作弊者則亦不患其無弊之可作也競買愈多則其獲利亦愈厚蓋鉅價之官産其報酬亦自非等閑也法在與行賄者訂一密約例如以萬元爲最低度則投者必在萬元以上可知而受有密約者則不書銀元數而書銀兩數且不止一標而必有多標而開摽之序次則受有密約必居其殿蓋各標均已揭曉則最高數巳爲人人所共知而我國幣制凌雜銀兩合銀圓甲種之折合與乙種之折合其價値之相去蓋有同曰銀兩而贏縮至五六角七八角不等者則最後之問答可以得適宜之度乃大聲宣言曰某以若干某種銀兩折合得若干元爲最高額一似坦白無絲毫弊者而不知投標其名包買其實也 
嗟乎變賣官産者浪子拆售父遺之政策也顧縱欲竭澤而漁亦在中央則財政部中一司之事在省區則財政廳中一科之事在各縣屬　財政科中一雇員事耳而必析之爲獨之機關者其咎當在中央之位置私人不願爲薦任職而必欲爲簡任職也於是無數之薦任委任等職遂魚貫發生焉所謂天下無事而自擾者其斯之謂歟然亦徒擾吾安居樂業之良民而已（六） 
家庭常識 
[旅具] [  振回] 　　 
行旅客商每以風浪爲苦一經顚簸即覺頭目暈眩寢食不安甚則嘔吐交作狀若病夫欲求安全之法惟臥吊舖堪免此患法備長短木各二根（長者約五尺短者以二尺餘）長爲直徑短爲横擋四角釘以絞鏈（俾無用時可摺成一束）即成長方形之木架中縫帆布架之四角釘有鐵圈各穿麻繩而一端則繫於鐵鈎用時將此舖懸宕空處人臥其上雖遇颶風大浪亦不爲困惟舖則盪揚無定而人能高枕無憂矣此亦旅具之一也 
[自製蜜糕] [  沈非我]  
糯米粉和以白糖加水調和於碗内（水勿過多過少）中置胡桃肉棗泥瓜子更於適宜之處放糖猪油數枚使匀乃於飯鍋上蒸熟復取紅綠瓜絲撒布於表面用刀均切成條旣惹觀美味又可口較巿上所售蜜糕眞有天壤之别 
[素肉絲] [  沈非我]  
取豆腐乾油豆腐共切成絲次加蔴菇笋絲木耳等料調以醬油入鍋加水煮之更投食鹽少許待沸取起稍加蔴油數滴其味香美實不遜於肉食持齋者盍一試之 
[治粉刺雀斑之碘肥皂製法] [  饒安女]  
西藥房所售之加波力克藥皂雖能療治一切皮膚病然因其具有特别臭味人恒不喜用之且其治療皮膚病之能力亦不及碘肥皂之佳碘肥皂製法以沅面肥皂三十分酒精十分混合溶化再加碘化鉀三分攪拌之使其混合均匀冷却之取出置模内待乾即可使用以之洗面可療除粉剌雀斑及各種皮膚病均有特效（碘化鉀西藥房有售） 
工業須知 
[製照相鋅版法（十一）] [  冠宇]  
　　（十）（四）曬紙法將乾燥之放大像片（其像爲陽文正像）以毛帚拂淨塵埃後级之玻面亦須拭淨令藥膜向内以製成之鉻膠紙覆於其上紙之膠面須與藥膜密觸再取柔紙數層爲墊上加壓板（壓板分二塊中有相連之絞鏈）用彈條壓緊嚗於日光經一二分鐘取回室内揭去一邊之彈條及壓板（此時壓板之一邊仍用彈條緊壓又揭視膠紙手法宜輕鬆若略有微動倘遇曬度未足而再嚗之則印出之像現重紋不清）檢視膠紙之曬度（以膠紙上現像清晰與像片相同即成）如不足更曝於日光（須防他物隔光之影落於像片上）曬至恰好地位（亦不可過度否則未感光之處亦略受變化浸水時即不能漲大成爲廢紙無用）取出膠紙待用（曬出之像爲陰文反像） 
（十）（五）浸紙法以冷水一盆置於黑暗之地將膠紙浸於水内以蓋蓋之切勿使之遇光歷若干時頻頻取視（取視時僅執紙邊勿傷紙面爲要）候其陽文之處悉行漲大而隆起陰文之處則仍如故凸紋顯然成爲陽紋反像（如未全行凸起則仍須再浸之）即可乘濕澆石膏模矣（未完） 
長篇小說 
[氷山奇俠傳] [  常覺小蝶合譯天虚我生潤文]  
　　（原名HANOFICELAND）法國俄著第四章夜宿（一） 
史芘格者年事已邁獨好研究科學每當陳屍在室夜深人散之後必秉短燭就其石案案黝然以黑雜陳蟲蛻及枯骨之屬史芘格即坐其旁一一加以撫摩當時科學未昌往往以此爲怪目爲妖巫史芘格於此初未嘗得其皮毛徒以嗜痂有癖遂亦被此美名實則史芘格初無驚人之技但其猥瑣之狀殊足令人詫視耳是夜史芘格方燃燭雜陳諸具於案忽職有暴呼之聲曰史芘格其聲猛如獅吼即出自屍室乃使史芘格全身戰栗如被電震顧又不能不出則强自振作秉燭推門而出燭光眩然照見一人當門而立則侏儒也其人在日間循循然無特異而此時兇暴跳躍乃同野兕髮秃不冠赤如犀緯兩目深藍閃光於黑夜中乃類貓睛唇至厚露其巉巉之齒如觸髏之含獰笑巨靈之掌尙蒙以綠皮自按腰問之石斧呼曰老　何爲濡滯若此豈汝嫌草榻之不適欲易睡於石床耶史芘格面白至無人色彼蓋熟知罕恩之蒞必無善果然又不得不應則曰主人吾蓋睡矣侏儒曰睡汝欲永遠勿起者則今夜可不必見我史芘格無可爲答則勉强展爲笑容而其狀尤較驚戰爲醜侏儒又呵曰史芘格汝殆不欲見我乎史芘格曰主人奴儕固極願見主人顔色吾心之愉悅乃尤較上帝之錫福爲勝侏儒曰汝老狸勿佞而口吾來無他事今特令汝以衣服反之吾子琦尼之尸言時廻顧條石之上赫然陳者三人山其閃戟屪睛亦微微現爲凄色史芘格顫仍未已燭涙續續沿手背而下乃不敢一加拂拭又應曰主人此衣服已爲國家所收没矣侏儒乃囓其齒格格作聲曰哀哉琦尼吾誓爲汝報此仇也史　格汝知女郎之情夫何名非水營中哨弁耶史芘格曰聞之其名似戈　噫何戈者吾乃不能憶矣侏儒乃切齒曰佳無論其爲戈爲矛此後吾必盡殲若輩軍服之人欲去毒草而伐滿林之樹吾亦所不恤矣史芘格汝不見石上横臥之軍官耶此即吾手刃者得此一尸令陪琦尼以寢亦聊足爲死者慰耳言顧女又次郎之屍曰此淫娃耳吾恨不能生食其肉言時乃蹴以足（未完） 
 
 
 

Page 15

 
 
   
 
 

Page 16

 
 
   
 
