# 1903 - 202 - 4910873

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[新出歴代史書政治論] [  點石齏啓]  
　　科舉改鄉會試首塲試以中國史論是非胸羅全史學識閎通决不能於塲屋中拔幟制勝然不博觀古今名人論史之作則識見或不能恢擴而思議筆力恐亦不能縱横馳驟卓然成家是編係京師大學堂江隂南箐學堂松江融齋精舍諸高材主分輯依涷水通鑑始於三家分晉下迄有明上而朝綱國政下而吏治民生凡經名儒碩學抒爲偉論者無不刺取編錄集書數百種得文數萬篇搜羅宏富抉釋精嚴誠乙部之鉅觀非徒科塲之槖鑰已也付之石印現已出書都計三百零八卷裝訂二十八本定價洋銀四元八角總經售處申報館及申昌書室愼記書莊其餘各書坊均有寄售 
[三續吏部奏請變通則例摺]  
　　一道府開缺送部酌宜改定章也臣部前於議覆御史恭鍹奏請嚴定道府送部限期摺内奏明道府開缺送部引自奉到部文之日起限一年内赴部引見如逾限不行赴部者卽照規避革職私罪例議處奉旨允准在案查見開缺送部人員原因考核賢否並非獲咎甚重者可比若因赴部逾限卽照規避例革職立法未免太苛擬請嗣後道府開缺送部引見自奉到部文之日起仍限一年如逾　始行到部者俟補官日罰俸一年以杜規避而昭平允一盗案四參限滿未經督撫咨參到部宜核扣年限變通辦理也查定例承緝盗案展參例關降調必俟四參限滿之日方准查級抵銷原所以杜規避取巧之端近日各省承緝之案每有事隔十數年並不咨參到部臣部亦不能預扣限滿查抵蓋以盗案未起四參原准其調署别缺必俟回任方能接扣限期是以咨參不到勢難懸揣核計查抵似此因公獲咎之員旣有礙升途而承緝之案亦必至虛懸擬請嗣後承緝盗案除四參已滿該督撫卽行咨參到部者仍照例查抵外如四參已滿該督　並不咨參到部承緝之員因公來京准其赴部呈請查抵並任内有無離任回任各日期詳細叙明臣部該計四參例限已滿卽行查級抵銷歸入彚案具奏仍行查該省咨報該員在部所呈離任回任各日期是否相符已滿四參如有不確應照朦混例議處其有二參三參已滿例應降調議結之案一律照此辦理至留緝之案定例處分綦嚴無論升調要缺仍照舊例核議亦不得到部呈請抵銷一降革人卝調遣差委擬准其各部立案暫緩引見也查降革人員投効軍營督撫大臣必專摺奏請送部引見後方准留營久已通行在案然立法原所以防弊而取才要貴乎因時當軍防吃重之時大工危險之際若俟引見後始准差遣委用則往返稽時竊恐緩不濟急殊非朝廷棄瑕錄用之意且濫保處分例議綦嚴該督撫大臣斷不肯率行請調請留自蹈濫保之咎擬請嗣後凡向准役効之降革人員請調請留時准其咨部立案先行投効俟著有勞績得保奬後一併給咨送部引見以符定制一服滿人員不必俟到籍文宜憑咨呈准其起復也服滿人員應否准其起服例以有無到籍文爲斷查此項人員業將丁憂日期呈報服滿呈請起服若必俟到籍文往往以文未到部往復咨查常有服滿年餘或已數年不能起服者徒供内外衙門勒掯等弊殊非體恤之道擬請嗣後服滿人員或由本籍地方官咨請或取具同鄉京官印結呈請但令於文内呈内聲明何年日月到籍守制扣足服滿年月核與呈報丁憂日期相符卽准其起復後查有虛揑到籍情事再由臣部嚴參辦理至丁降服憂人員仍以到籍見喪之日扣算或本籍地方官咨請或取具同鄉京官印結呈請均准其起復以符定制 
[本館接奉電音]  
　　昨日午前京師飛電傳來上諭三道敬謹譯登○六月初一日内閣抄奉上諭貴州提督著潘萬才補授欽此同日奉上諭趙惟熙奏考核孝職據實保薦一摺貴州荔波縣訓導郭中度石阡府教授王之珍普定縣教諭盧振德鎭遠府訓導歐陽曙據該學政請旨奬勵郭中度著仍以知縣在任候選王之珍著賞給内閣中書銜盧振德歐陽曙均著賞給國子監學正銜以示鼓勵該部知道欽此同日奉上諭恩壽奏特叅庸劣不職文武各員一摺江蘇海門廳同知王賓性情執抝於提審案件徇庇抗延著即開缺丹徒縣知縣張德迪人地不宜丹陽縣知縣劉秉春寛於馭下聽斷非其所長均著開缺另補南匯縣知縣汪以誠疏於治盗貽悮地方陽湖縣知縣翁延年習於巧滑緝捕廢弛候補通判王祖望性躭逸樂有玷官箴試用同知莫保辰優柔寡斷同流合汚候補通判曹廕緯佻逹自矜敢於爲惡候補知縣汪國奎氣質鄙陋嗜利營私候補主簿楊慧孫聲名狼藉候補巡檢錢祖聰行止卑汚候補縣丞邵鳳年肆無忌憚候補縣丞徐家修惟嗜摴蒱著一併革職桃源縣教諭胡馨榮士論不孚難膺師表崑山縣教諭周光蕚體弱有病講解多疏鹽城縣教諭洪德樽年力就衰難資訓迪均著勒令休致管帶蘇阞前營常備右軍守備徐誠檀庇賭賄罔知悛改鹽捕中營補用游擊姚魁伍縱容逃弁貽害市廛均著革職並不准投効各路防營淮揚鎭標左營參將郭桂林體弱多病暮氣已深著卽開缺餘著照所議辦理欽欽此 
[星使電音]  
　　京師西友來電云西歴七月十三號中國駐俄大臣胡馨吾星使電禀外務部領袖慶親王略稱頃晤俄國外務大臣辣麽司獨路夫伯爵言及東三省撤兵一事應歸陸軍大臣誇洛拔托金主持目下誇大臣方在旅順停驂如貴邦向之互商當不難得其要領又言邇者俄京外交之事議論沸勝一若俄日戰端近在眉睫云 
 
 

Page 2

 
 
[俄人備戰]  
　　日本大阪某日報登旅順口來電云自俄國陸軍大臣誇洛拔托金與駐京俄使及關東俄總督分駐東三省各武員在旅順會議之後益昕夕準備戰事幾於寢食不遑某日在氣池埠召集獨痕誇殺之他各隊編爲二師圑星夜載赴海拉爾俾開戰之際作爲後路防兵至占據滿洲各處之俄兵刻皆調赴吉林某日取道牛莊約有十萬名之譜并將營口輪船公司所有諸商船悉數出貲購回以充開戰後載兵運餉之用 
[日艦北行]  
　　日本大阪某日報云我日常備艦隊總統日高君所統諸軍艦下令於東歴七月十一日齊集北海道室蘭軍港計應命而至者曰富士曰八島曰葛城曰白雲曰磐手曰朝潮曰陽災曰薄雲曰曉曰霞曰朧尚有敷島及常磐二艦越一日始由横須賀開赴室蘭一俟到齊卽以室蘭爲根本地日赴函館青森一帶合操意蓋防俄師之來襲也 
[俄艦告成]  
　　海參威來信云俄人定於今夏派遣二等巡洋艦名矮路麥司者歸入太平洋艦隊此艦製自波羅的海造船廠日内甫告成艦中設有無線電機實係最新之式又聞鎭守旅順口之俄帥倩尼賢烏司幾伊造船廠製一水雷挺名之曰希利他伊已於俄歴六月十二號入水試行矣 
[俄添雷艇]  
　　日本東京某日報云俄國海軍大臣擬於太平洋艦隊中增添兵力核定今秋派各式水雷艇十有一號航海赴亞東自是而俄人所編太平洋水雷隊中多至水雷艇三十有五號矣 
[法相之言]  
　　英京倫敦來電云某日法國外部大臣鐵路卡之息君富衆宣言曰今者我法伯里璽天德路培氏游歴英倫英人極意歡迎爭先恐後逆料此後英法交際益能出以和平輯睦邦交可於此行操左劵矣 
[爭攬路工]  
　　日本大阪某日報云中國由天津以逹保定創興鐵路曩由直督袁慰帥與比利時國人殺痕其開托互商作爲蘆漢支路英國駐京使臣聞之謂此路本由關内外鐵路分支前已允許英人承築一旦改爲蘆漢枝路轉而付之比人我英實難承諾德使則行文外務部謂此路不必附屬於蘆漢鐵路亦無須關涉關内外鐵路實應與津鎭鐵路接聨以致慰帥再四躊躇頗有左右做人難之勢 
[銀行分設]  
　　海參威來信云邇者中俄銀行執事者擬於英之香港格拉吉打美之桑港各設分行俾逐漸擴張貿易一切行務統歸華東鐵路公司總工程師麥司烏伊氣綜理 
[教皇崩逝續聞]  
　　教皇噩電已見報章兹閱徐家匯匯報云教皇良第十三亨年已九十有四本年西歴三月三號適逢卽位後二十五年舉行慶典不料大禮甫竣精力郎日益衰頽延至華歴閏五月二十六日午後四下鐘時崩於大内先是總樞機與各國使臣齊集寢宫恭視終傅之禮禮畢教皇舉手爲羣臣祝福羣臣上前握手以示永别之意旋卽眩暈不省人事未幾安然逝世凡在教中人珕耗傅來無不深爲哀悼按定例崩逝後十日舉行追思之禮及殮葬諸事第十一日衆樞機齊集宫内公舉新皇刻尚不知繼其位者爲何人也 
[烟臺大水]  
　　昨日烟臺來電云連日此間大雨如注以致水勢盛漲城内及租界中均爲波濤所浸約積四尺有餘房屋之被水衝坍者相接於途人口亦多曹淹斃刻雖淫霖已止而仍隂雲靉靆雨意未收也 
[署粤督德靜山制軍奏陳廣東武備學堂開辦情形並預籌推廣事宜摺]  
　　奏爲廣東開辦武備學堂大略情形並預籌推廣事宜恭摺仰祈聖鑒事竊照廣東擬設武備學堂經前督臣陶模會同臣德壽酌定提調先後奏陳在案時因擇地建造堂舍未得合宜處所且慮躭延時日當飭在於黃埔水陸師學堂舊址先行開辦一面招考舉貢生童擇其身家清白文理明順年齡合格氣體壯實者選取一百八十名入堂肄業並先後酌調肄業日本士官學校畢業生充當教習各省武備學堂畢業生充當助教於上年十一月初二日臣等親往開學並飭總理督理提調認眞經理將章程課程詳細商訂去後兹據詳稱武備學堂之設原爲造就將才期於速成起見現當創辦伊始僅能初級武備教育以備將來升肄專科高等各武備學堂之選各國武學日新月異可取法者甚多惟日本同洲同文取資較易中國未設專科高等各學校將來遣派遊學尤爲利便是以此新擬課程略照日本士官學校辦法查遣派日本留學定章須先入成城學校一年半俾習東文及普通各學畢業後入營隊三月至六月送入士官學校畢業後再入營隊三月至六月前後約須八九年現當時事多艱需才孔亟擬將功課酌量變通冀收速成之效豫科正科定爲三年豫科授普通學及軍隊最要之初涉學正科授各種軍事學屆時視學生程度高下酌設補習科數月或半年總期三年半後一體畢業以合於日本士官學校程度爲止此現在辦理之大略情形也至學生畢業之後有不得不預爲籌及者查日本於學生初級武備完畢後分遣步隊騎隊砲隊工程隊實習一年再入陸軍各專科學校更有陸軍大學堂授以高等武備爲造就大將之所層遞而上日造精深今中國風氣初開武學未備備宜選派畢業學生若干名前赴日本分科學習惟日本各校能否准華人留學某科幾年畢業學費若干似應先由政務處劄行日本留學生總監督分晰查明預擬章程以備保送選派又查上年各省設立學堂經政務處核議酌定學生出身而武學尚未議及此次廣東考取武備學生舉貢生員不乏其人自須預定出身出路以資鼓舞擬請由政務處先行議定將來畢業之日凡已有舉人出身者應如何奬給官階其五貢廪增附生以下者應如何給予出身及遣派日本遊學畢業者應如何優予出身官階無分文武一體錄用俾該生等益知奮勉並請除升肄專科高等學堂外其餘悉數分派學堂練軍充補教怕將校以免投閒置散至在堂委員教習監視訓課昕夕不遑不無微勞足錄擬仿照江南湖北福建各省武備學堂成案每届三年分别異常尋常勞績一律請奬本屆事屬創舉開通風氣締造艱難擬請俟三年後將開辦在事各員概照異常勞績給奬以昭激勸等情並酌擬章程由學堂總理臬司吳引孫會同司道詳請奏咨前來臣等伏查近日東西各國皆　尚武爲王義舉國人士至以服從軍事爲榮用能凌躐五洲競爭權利中國右文爲治自古已然歴久相沿寖成風俗當其承平之世原可以黼黻休明今日外患憑凌强鄰逼處則非振興武備不足以固疆圉而作人才而欲武備之振興則必宏其造就寵以榮譽竟其效用而後有以提倡其精神近年各省多有武備學堂之設廣東亦踵而行之然皆創辦伊始規横粗略在中國爲極新較各國則爲極淺深造之道董勸之方不妨高其格以相期骣不得不寛其途以相逸該司道所擬遣派升肄專科高等學校酌定出身及給予委員教怕奬叙各節係爲激勵人才開導風氣起見合無仰懇天恩飭下政務處核議定章通行遵辦除將所擬章程課程咨送政務處查照外謹合詞恭摺具陳伏乞皇太后皇上聖鑒訓示謹奏奉硃批政務處議奏欽此 
[虎勇到揚]  
　　揚州訪事人云准北平橋板浦諸要隘向來駐有新勝虎字營四哨閏五月二十八日忽全隊到揚暫駐南門外靜慧寺等 
 
 

Page 3

 
 
處緣統領徐寳山都戎近奉憲檄開赴某處剿辦梟匪探悉匪黨勢甚猖獗因將各軍調集邗上作爲接濟之師一俟布置周祥卽當檄令陸續前進云 
[梟匪拒捕]  
　　姑蘇訪事人云長洲縣知縣蘇靜菴大令訪知近有梟匪吳姓名大道寛者糾同惠佳仁李小老窩子二梟嘯聚黨羽二百餘人麕集滸墅關開塲聚賭因於上月二十七日密飭家丁率同通班捕役督帶師船六號飛駛而往約會汛弁李君至賭塲掩扔梟黨振臂一呼羣起拒敵將李君頂帽抛擲河中然後按倒於地併力攅毆李君身受重傷長跪哀求始免時捕役沈標陸廷亦已傷痕纍纍倒地不動諸梟復至河中將四船刼之而去旋經人再四緩頰始得歸還然船中物仵已空無所有不得已狼狽回省將情禀知大令大令飭憳沈陸二捕舁往天賜莊請西醫敷治然後親詣撫轅禀知一切情形請撫憲恩藝棠大中丞撥兵往剿 
[巡警獲盗]  
　　蕪湖訪事友人云此間自設立巡警軍以來常有巡勇植立街頭用心邏察以故匪類雖甚狡悍不敢發難於通衢大道之中數日前有盗若干人分乘數小舟圖刼寳善長錢肄事爲巡警軍管帶饒翼卿遊戎所聞督率巡軍上船搜獲陳耀啓蔡老小劉老么等七名連洋槍鐵尺利刀送至總局總辦吕韻生觀察研訊之下七盗直認不諱并供出北江釣魚臺戴姓家被劫一案亦伊等所爲觀察乃命解往蕪湖縣收禁候訊 
[三峽江濤]  
　　宜昌訪事人云去歳曾有人在城内開設京班戯園觀者寥落若晨星以致不久卽閉歇今夏又有伶人蓋京紅等由沙市來宜意欲重張旗鼓嗣以無相宜之屋暫就某姓屋中演唱夜戲入座者每人須納洋銀兩圓聞聲而來者亦殊寥寥無幾○近日江流暴漲水勢湍急異常上月十四日午後有輪船兩艘抵宜招招者各划小船往接諸客不料船小水急力不能支遽爾傾覆淹斃二人○上月十九日大雨滂沱之際有西兵船水手數十名至三遊洞左近洗浴正在以泳以遊突被溪水衝激一兵力不能支遽爾溺斃亦可謂自取其咎已○近來市中貿易頗見清淡惟烟館則日上蒸蒸從前祗有南誠信一家領略烟霞風味者以輪船上人爲多現又有人在後街另開一館顔曰北存性然生意以分而見少亦未見其得利也○有某甲者向在東門外建一小園内種各色花樹藉供游人眺覽近又在園旁添建水閣一間顔曰挹翠出售茶烟點心有欲在彼處讌燕者每席取錢一千文際柴炎威正熾調氷雪藕當不乏人獲利殊可操左劵也 
[磯夏漲]  
　　蕪湖訪事人云和州瀕臨大江自經何刺史亮標創立巡警軍與城守營守備協力同心梭巡罔懈雞鳴狗咨遂轉而混跡蕪湖如刺史者可謂勞怨不辭矣然能免於以鄰爲壑之誚乎○日前某輪船中有一翩翩年少衣服都麗人皆疑爲貴家子弟不意共係探囊胠篋之流於鎭江開船後乘夜深人靜時一試妙手空空兒手叚適爲某客所見告知司帳人褫去衣服縛置烟囱下旁有烈火上有驕陽不及數分鐘時已斃命矣○蕪湖米釐向由兩江總督派道員駐此徵收兹江縣魏午莊制軍以局中委員司事積弊甚深札飭朱久香觀察辦理其事○和州赤鎭鋪富家某姓久爲緑林中人所涎上月某日糾黨數十人手執洋槍馳往劫掠並傷及事主州尊何刺史聞報急派役拿獲十八人研究之下直認不諱並供出渠魁孫姓想須從嚴緝究也 
[竹西凉意]  
　　揚州訪事人云淮南通泰兩屬所産碱鹽爲數無幾各岸運售引鹽祗能均匀搭配西岸向來配運三成半某年督銷總辦因碱銷暢旺一再咨商兩淮運司禀懇督鹽憲暫准加配半成連前共配四成以三綱爲度由丙申春綱起至丁酉春綱止他岸不得援以爲例刻下三綱業已運滿而碱鹽銷塲尤旺於前西岸督銷歐陽觀察體察輿情援案商請前運司程雨亭都轉可否再行接配三綱都轉當卽據情詳奉督鹽憲魏午莊制軍批准刻下淮南局員已照錄牌示曉諭西岸各商一體遵照矣○仙女鎭濱臨江口向以米木爲大宗上年大憲禁米出口各業頓覺蕭條兹因川省告災來辦振米遂於上月某日暫弛禁令然迄今已歴多時各項生涯仍未起色聞之箇中人云每日銷數不多故市面不能如前繁盛也 
[島舄來申]  
　　昨日嘉定縣知縣劉謙三大令有光因公來滬趨詣道轅謁見蘇松太兵備道袁海觀觀察然後至上海縣署投刺縣主汪瑶庭大令延入花廳茗談良久而别 
[嚴查出入]  
　　柘林通判蔡二源通刺前將箱籠物件寄存本城水仙宫旣而夫去衣箱一口内儲書畫金玉諸珍玩所値不貲事爲蘇松太兵備道憲袁海觀觀察查知以住持僧並不小心嚴加申斥僧稱寺之後門内由憲轅轎役借居時有閒人往來漫無稽察觀察隨諭令稽查寺院委員某君往水仙宫查明嚴禁閒雜之人不得從後門出入 
[英界火警]  
　　昨晨九點鐘時英界福建路卽石路王仁和茶食店不戒於火霎時烈燄飛騰冐穿屋頂瞭望臺上人望見立卽鳴鐘報警救火會善士急舁英法美三界水龍皮帶吸水狂噴始得熄滅計延燒永和銀樓馬祥順鞋店共樓屋四幢 
[上海縣署瑣案]  
　　西門巡防局委員某君函送野鷄妓女趙金寳及唐順康到縣前晚縣主汪瑶庭大令升堂研訊金寳供小婦人係常州人年已二十有五當二十二歳時被同鄉人名老順者誘之來滬售與英界德鄰里龜子阿福所開野鷄妓院爲娼取去身價洋銀二百元至今已歴三年時被阿福凌虐是以逃入城中意欲投案訴求超豁路遇賣花傭唐順康領往巡防局中控告今旣移案求免發交善堂致被阿福串人朦領唐供小的係蘇州人常至金寳處賣花因而相識今日金寳尋至小的家小的恐龜鴇尋仇是以領往巡局喊控大令飭將金寳交官媒看管唐斥退○前者協濟公局彩票店失去洋銀一千元因將車夫張阿大送縣大令訊究之下供稱另有車夫阿福者已歇十餘曰主人疑伊所竊著傭人寳慶尋獲交與渭水樓茶肆隨奔回公司向主人知照迨主人派人往茶肆阿福已乘隙潛逃主人疑小的通風故特送案大令著捕役將張送交公司主人收管阿福由公司自行尋訪○前有俞春山者誘拐戎金生之妻被戎尋獲控經大令訊供俞堅不承認大令飭戎將妻領回俞笞責收押前晚飭提到案從寛釋去 
[申報館協賑所經收四川山東廣西合肥賑捐閏五月十六至閏五月二十九日止第十五次清單]  
　　閏五月十六日德發榮洋念元○十七日寳善堂紀洋十元詹嚮之爲次女巧珍求病速愈洋二元○十八日太城永義昶來李以燦號星茗爲亡女黃英求冥福洋二元蘇州通裕來易隱名氏洋四元○十九日方子輝銅洋十六元銅小洋一百廿三角○丁日和興銅洋一元敦仁氏銅洋一元隴西吉人求子病愈洋五十元○廿一日怡昌鐵號銅洋六元姚順興銅洋一元隱名氏銅洋二元○廿二日吳永泰洋五元○廿三日心許二願氏洋廿元○廿四日山東黃縣丁悟善堂洋四百元○廿六日兹蔭堂求子孫繁衍合宅平安洋二百元○廿七日無名氏小洋八角勉力子求保闔家平安父子五人平順免口舌洋卅元○廿八日沈樹庭洋一元○廿九日劉存誠積存壓歳資移助洋廿元吳宅洋一元朱隱氏洋五十元四明人求妻産平安洋十元以上總共收洋八百廿五元八角銅洋卅九元三角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俄船寥落]  
　　日本東京某日報云邇者俄國經營東亞之志益爲汲汲皇皇前將向來往返歐洲之義勇艦隊中各輪船改道東來每一開行大有人滿之患迨西伯利亞鐵路初竣客貨之附火車者尚少因之極意貶價招徠今則人皆喜火車迅速且廉以致議勇艦隊中諸船逐漸生涯寥落每次由海參威赴歐洲各埠附之者祗一二人因之當局者大費躊躇謂往後恐不堪設想云 
[酌改電章]  
　　英京倫敦來電云此間萬國電信會各員因欲議訂暗碼電報章程遂將一切通電事宜逐一酌改大旨目西歴七月一號爲始凡發電報以五字爲一語不得有所參差 
[潯上官塲紀事]  
　　九江訪事人云署理江西督糧道丁少蘭觀察交卸篆務畢由護撫柯遜菴大中丞給咨送部引見觀察遂於上月二十一日來潯次日附江孚輪船東下○江西廣饒九南兵備道兼九江關監督瑞華儒觀察以潯郡現辦警察佐理需人爰於上月某日札調候補州判王劍秋州司馬來潯襄辦 
[雷峯夕照]  
　　杭州訪事人云浙省所鑄當十銅元每被匪人私販出口以致市中行用寥寥局憲爰另鑄黃銅元以便專眷中行使迄今兩月而市中仍復無多局憲恐匪人或别有奸謀乃飭工匠一十錢模上加刊黃銅二字以示區别○武衛練軍統領聨立甫太守豫奉省簡放簡川雅州府知府護理浙江巡撫翁筱山中丞接准部文卽恭錄上諭行知惟練軍一差一時乏人接統以故太守尚需遲遲履任也○省城開辦警察之初所給號衣僅有某哨某隊字様並未注明某叚以致上街巡察叚落不分民間呼應不靈交相詬將現在重易號衣另　某城　幾叚第幾號字様俾各守各界不致有出位之虞 
[鵝湖逭署]  
　　紹興訪事人云郡屬漲漢多在蕭山縣境冋分甲牧灶稅民則等名目屬年來大半已經開墾劣紳讞役佔爲已産　晚相榖時致紛爭時釀事端迭經紳者禀請按照戶各升科納賦上憲派吳太守京培來紹清丈迄未定有章程刻由沙農徐宗益王派壽等人　省　求續辦上憲札委陳大令蒞越查勘大令以地方遼闊須先繪圖丈量請派齊二尹襄理一切○新昌縣教諭馬廣文因病出缺大部以戮　　　選補護撫翁筱山大中丞接奉行知飭司給邓文憑以便尅其履任○紹屬風氣未開無知愚民時有糾衆讐教之事近雖當道一再聞　而民教釁隙終未能平亦地方之隱患也 
[烟海濤聲]  
　　烟臺訪事人云邇來烟地制錢日見短絀市廛周轉不靈山東巡撫周玉山中丞派員由天津運到當十銅圓一百五十萬枚發官銀行行使○有某甲者偷兒中老斷輪也日前泅水至海濱所泊大船旁割取錨纜丈餘被船中人覺察縛　地方官署禀請訊究○日前　國各兵輪船齊集烟臺放砲打靶訇砰之聲有如珠貫關道憲恐商漁各船聞而疑懼轉飭海防巡檢崔少尹出示曉諭俾衆周知○某甲寄居南山以樹藝花果爲業上月某日之夜已就寢矣忽有賊踰坦而入竊取所蓋棉被甲一躍　起將賊扭住賊持刀亂砍黑暗中傷及要害　　氣　甲父聞聲趨視賊已蹤影杳然遂於翌日天明奔赴官署報案○節交小署雨澤甚稀禾苗漸枯萎幸自上月二十日起迭沛甘霖秋未　以　潤此後能雨暘時若收成不患不豐矣 
[鄂渚晴波]  
　　武昌訪事人云鄂省高等學堂肄業諸生本定於閏五月十五日給假避暑監督紀香騶太史以今秋又値鄉試恐作輟過久有悮課程禀商兼督端午帥請　至六月上浣始准假歸○署江夏縣袁小蓬大令下車伊始孜孜以整飭風化爲心日前發出告示略謂本縣訪聞縣境有各種敗壞風俗之人　堪痛惟本應亟拿懲辦惟不忍不教而誅今姑寛其旣往與以自新將所禁各條附列於左凡我黎庶有則改之無則加勉一籍命圖訃一盗曾　地一逼嫁一訟　痞棍一賭傅 
[馬路工程局紀事]  
　　浦東人嚴子馨於本年三月某日來滬被賊張阿四錢阿二竊去洋銀衣服等物報經馬路工程局總辦翁子文太守飭包探黃量海拘案訊責發押改過局三月昨日嚴復投案聲稱所失甚鉅求卽送縣究懲太守遂飭差至改過局將二竊吊回備圖移送上海縣署請縣主汪瑶庭大令嚴究 
[南市捕房紀事]  
　　前日有潮州人名阿八者手持銅質僞洋銀至裏馬路各鋪混用被某號華捕查見拘入捕房在身畔搜獲製造僞洋銀之模箔捕頭令押候轉解馬路工程局禀請總辦翁子文太守研究○昨午小孩楊小郎在馬路中嚶嚶啜泣某號華捕見之恐人匪人之手因卽帶回捕房捕頭令留候傳解馬路工程局禀請妥爲安插○昨日十六鋪成記水果行夥周阿寳與其友王阿多在馬路中互相爭執某號巡街捕見之一併拘入捕房捕頭令押候轉解馬路工程局禀請訊究 
[英美租界公堂瑣案]  
　　包探朱桂生解陸阿李染阿培夏阿川黎阿川莫阿茂唐阿記程阿金梁阿珠夏阿言胡阿記林阿仲夏阿方滕阿五梁阿五張阿華等人至案禀稱伊等在虹口私開賭塲誘人賭博兹出小的拿獲務請究懲讞員孫建臣直刺商之英總領事署許　領事判各責三百板○包探倪順泉解江月恒至案禀稱此人行竊洋人村史家洋傘一頂故由小的送請究治直刺判責一百板○女郎趙阿毛在公陽里某妓院爲奴被傭婦王張氏飭至觀盛里第四十二號門牌屋内逼令賣娼歴二十餘日所得夜度資共洋銀六十餘元其兄趙和尚等　報　包探李星福拘案情懲直刺判令將王張氏掌頰一百下發押官媒處三個月阿毛交和尚領回管束○偷兒金桂生張阿巧先後行竊王友卿等五家衣物報捕後捕頭命某包探拘押　贓送案請懲直刺判各責五百板枷號兩月管押捕房三月期滿之後再責一百板始得釋回○日前七百十一號華捕見童寳生在某處紡紗廠前調戯婦女因之拘解公堂直刺判令枷責在案昨由西婦某氏投案訴稱童係家中所用　崽向　　實不至爲非旣而某洋行主人亦投案訴稱童係商人所雇素甚循規蹈矩斷不致有調戯婦女情事請免究懲直刺詰之見証人孫阿陽李阿　同稱童被拘時小的等目見其旣未調戯婦女亦不逞兇毆捕大令與許副領事會商飭押候禮拜五再訊 
[法租界公堂瑣案]  
　　吳榮萬倩法人伊麽出名在新閘開設興記踏布坊布公所司事黃雲桂勸令輸捐入行吳不允因之涉訟公堂讞員魏蒓塢大令著一併交人保出聽候飭查昨日伊麽田偕吳及胡茂生投案黃偕踏布工人謝二寳陳仲軒陳敬堂金寳山丁阿五顔根心丁心發王順華投案呈遞上海縣告示及照會一扣吳稱黃糾領百餘人擁入坊中擊毁門窗　牌等物叩求究辦大令謂本委業已查明爾等前　供詞不合顯見虛誣旋諭黃等曰此案本委與費大老爺會商須禀請總領事大人核辦兩造遂習遵諭而退○王金富前控甘耀溪承辦棍花圖賴所付洋銀二百元等情大令著將甘交人保出諭令王邀同經勸之董事來案候訊昨日王偕泰山堂主陳渭良投案訴稱經勸之董事　邀請 
 
 

Page 10

 
 
二次堅不到案請備文至寳山縣移提大令謂爾與被告各執一詞今董事旣不到堂無從訊理候本委函致寳山縣爾等自行投案伸訴可也○陳交金控妻兄王福生迫令其妻王氏改嫁等情昨日大令訊究之下陳供小的及妻向在下海浦某紡紗廠工作光緒二十六年九月妻兄將妻子騙去藏匿旋倩蕭山經王根來說合嫁與朱姓陳王氏供丈夫聽信姘婦之言將小婦人日事凌虐無奈逃至兄處暫避迄今已及三年求恩超豁大令謂爾夫仍欲領回爾意若何陳王氏供小婦人不願隨夫求發善堂留養大令謂爾係有夫之婦不能斷離著掌頰一百下然後發某善堂暫留待悔悟後交本夫語去王福生枷號半個月賣五百板王根來責二百板○湖南人杜岐郎張怡珍之妻某氏畜有一犬吠聲狺狺驚駭比鄰王文杰家幼孩以致口角爭毆某氏身受重傷　匐至英租界中投河自盡經巡捕援起解送公堂讞員孫建臣直刺訊知杜王皆住法界因之移送到廨大令研訊之下杜倩鄰婦將妻扶掖上堂訴求察騐大令與費繙譯會商以王不應恣意行兇毆傷婦女著押候責手心一百下罰洋銀四十元爲某氏醫傷費倘因傷身死則須移送縣署照例懲辦○方子香陸阿秋同訴稱英界聚源錢莊學徒劉春生與朱明軒串通騙去錢一百六十四千八百文合洋銀一百九十二元旋向索回洋銀二十元餘尚無著今聚源已改爲衣莊求恩追給劉供稱此事實由小的與朱同謀大令著押候提朱質訊○女郎曹阿四訴稱六月初一日家中被賊竊去衣服報捕查獲竊賊李榮發吊到原贓今日解案請卽訊懲大令判責四百板贓給阿四具領○杜鳳池訴稱前晚家中被賊竊去衣服數件開單報捕查獲竊賊陳阿毛王阿狗陸阿桂今已吊贓解案求准領回大令判將陳笞責五百板枷號二月期滿之後再責五百板王陸各枷號一月笞責八百板○陳木康訴稱前日家中失去烟槍四枝報捕查獲竊賊張阿三王阿六吊到烟槍一枝求恩給領大令判將張王各責二百板贓給陳具領 
[美租界捕房紀事]  
　　昨日停泊公和祥碼頭之某輪船失去鐵練疑小工梁阿二丁阿貴所竊投報捕房捕頭令包探倪順泉將梁丁二人拘獲押候查明然後解送公堂禀請讞員孫建臣直刺核辦○前晚妙手空空兒李阿四掩入虹口某姓家行竊錫茶壺等物携之而出不隄防被包探陳洪德查獲連贓解入捕房捕頭令押候輔解公堂禀請訊辦○昨日無賴某甲在穿虹浜某繅絲廠門前向某姓女郎調笑適爲某號巡街捕所見拘入捕房捕頭令押乞丐牢半天以儆 
[蘇省官報]  
　　閏五月十四日候補道　鼎祐通知中西學堂今日放暑假委署海州直隸州謝陶禀辭赴　同知吳源禀謝奉飭前辦吳淞貢捐秋冬二　連盈蒙記大功一次二年期滿盈收二成九厘蒙再記大功一次方臻善禀辭回寗知縣倪曾鑾專丁禀知於十一日到吳淞沙鈎　捐局差巡檢孫質瑞由趙屯港釐卡專丁來省禀謝二年期滿收數統比合盈成半以上奉飭留辦一年十五日藩轅牌示照得署上海縣黃浦司巡檢徐兆澐病故遺缺查有試用從九品萬毓桂又署元和縣周莊司巡檢楊錦章年滿撤回遺缺查有試用從九品沈紹源均州以輪　署理又署丹徒縣安　司巡檢楊寳書期滿遺缺查有選授期缺之周　臺又署淦壇縣典史楊樹森期滿遺缺查有選授斯缺之武　聲又署金匱縣典史虞從哲期滿遺缺查有准補斯缺之王銘沂均堪以飭赴新任知縣鍾　鈞禀吳淞沙鈎舟捐　雨年期滿回省吳邦彦禀知由陜西巡撫册報加同知升銜劉歌雅直州同阮譜　禀知長元吳小學堂昨日放暑假另補知縣劉本檍山甯來同知銜指分江蘇試用知縣項澤蟠禀到十六日藩轅牌示照得候補常熟縣金壇縣知縣鄭鍾祥業日飭赴常熟縣本任所遺金壇縣知縣查有卽用知縣翁有成又吳江縣知縣劉怡年滿遺缺查有候補知縣署汝禧均堪以酌委署理又署　　　　　郭重光年滿遺缺查有准補斯缺之鄭鍾祥堪以飭令赴任又署糧道庫大使項兆騮年滿遺缺查有候補巡檢趙之　堪以酌委署　儲憲羅辭行赴滬統領新湘營候補道錢德鋅辭　直隸州　元熙山江隂沙洲差次來　判劉國邴禀辭回滬辦理官醫局委員候選訓導高瑛禀今日　辦見令大局蘇州府照磨姚定信禀知官醫藥局今日開辦夏令大局逐日赴局釐查照料從九　燿禀謝飭知奉部核准註山十七日花翎三品銜江蘇試用道李本森　南人由京引見領頒來省知府陸桂星由滬公幹回應德閎禀知奉委本日考試　吏館監塲差知縣胡燡禀謝奉委發審局差道庫大使曹文淵縣丞簡錫恩　禀知奉藩憲傳考甄别十八日福山總鎭丁華容到卽辭行長洲縣蘇禀知會同錫金兩縣勘　船撞損米船案震澤縣夏禀到同知李炳山上海出口捐局來沈桐禀知奉撫憲傳　履歴通判吳家樞禀謝奉委督審局卽日到差知州鍾文鵠禀謝泰委發審局兼督　局差知縣程　齡禀辭回甯十九日藩轅牌示照得陽湖縣知縣翁延年撤任遺缺查有卽用知縣孫　蕚堪酌委署理知府孫毓驥禀辭回錫金釐局楊逢辰由甯回震澤縣夏禀辭委署靖江縣賴禀辭赴任按司獄董鉞禀知奉撫憲傳考甄别縣丞戴德生禀謝飭知泰部核註册二十日署蘇州防同知孫鳳鈞禀到同知馮汝禧禀謝委署吳江縣事知縣曾有成禀謝委署金壇縣事金銓禀知由青浦餘收清榖回銷差陶聨琇禀知崇明縣任内交代於初叅限内算結阮尚疇禀知奉批准銷會辦鎭江衞屯山差縣丞向熺禀謝奉憲加札委敬察總局收支差黃毓琨禀知赴滬見道憲巡檢趙之華禀謝委署蘇糧道庫大使事沈縉源禀謝委署元和縣周莊司巡檢事新選丹徒縣安港司巡檢周雲臺新選金壇縣典史武駿　准補金匱縣典史王銘沂均禀謝奉飭赴新任 
[金陵官報]  
　　閏五月十八日總巡長江各厘卡同知曹禀知府潘永齡同知吕學正知縣何聨芳均奉示察看威靖　船王得標禀知送雲南軍裝赴湖北回世 
職向殿樑見奉示騐石縣丞盧璟明奉示繕寫履歴十九日奏調出使粤國隨員前貴州餘慶縣林佩綸外洋回甘肅知縣趙樹棠到候選縣丞唐治權湖南來候補道舒紹基奉委會辦清理捐輸文照處知府喻　覺辭赴蘇見　憲知縣吳錫官奉府委赴漢口迎接新任觀藩憲二十日藩轅牌示署山陽縣孫籛齡撤任遺缺現奉漕憲電開卽以南河候補同知汪詠沂住理又阜甯縣員缺　以卽司知縣蒯衢元請補現已奉部覆准自應飭赴新任督轅牌示江甯城守副將章宗瀚叅劾遺缺不節堂查有記名總兵實任廣信營叅將現署鎭江營叅將吳繼培堪以借補江蘇試用道在公貽到東洋回署提前營遊擊鳳山恆奉調　甯寳應縣朱士俊到知縣以銳陳杭均奉調交闈篚差肅啓堃奉示察看通判隙樹棠由籍起照回省選授戶部司員外郎李長祿到由京來督糧同知敖辭赴蘇見撫台署蕭縣張紹棠專丁叩謝請補崑山縣訓導黃植春指分江蘇試用縣丞董懋修均湖南來又盛元修禀知到省分省補用巡檢雷紀周叩謝　辦官銀錢局二十一日藩轅牌示委署泰興訓導王烜因病繳委遺缺查有大桃教諭阮頤隆堪以署理新選江甯府江　府知　耀煥甲京領愚到省知縣曾祖梁奉叅驗收雨花台炮台工程知縣趙興霙禀知前署豐縣任内交代於初　限内算清 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[兼湖督端奉遴員調補知縣摺十三日]  
　　頭品頂戴兼署湖廣總督湖北巡撫奴才端方跪奏爲要缺知縣揀員調補恭摺仰祈聖鑒事竊照接准吏部彚咨截缺單開調三項要缺湖北鍾祥縣知縣徐嘉禾開缺以知府選用於光緒二十八年十二月十四日奉旨照章第五日後行文按湖北省照限减半計算應扣至二十九年正月十四日爲用缺日期係要缺應照例擬員請補查例載知縣應調缺出具令於現任人員内揀選調補又州縣等官必歴俸三年以上方准揀選調補各等語今鍾祥縣知縣係繁疲難三字要缺爲附郭首邑政務殷繁兼有堤工要務於兼三要缺中最爲難治之區非精明練逹才識兼優之員弗克勝任奴才督同藩臬兩兩在於通省實缺知縣内逐加遴選查有盛鳳縣知縣黃澍棻年四十一歳江西清江縣優附生光緒十五年本省鄉試中式舉人十六年中式進中殿試二甲朝考一等改翰林院庶吉士十八年散館奉旨以知縣卽用選授安徽懷遠縣知縣十九年正月到任二十二年九月丁憂卸事回籍守制服閱起復二十七年七月簽擊湖北來鳳縣知縣領憑到省二十八年四月二十五日到任奴才覆查該員黃澍器局安雅吏事勤明現在來鳳縣任内措施一切悉臻妥善並無積案及欠解錢糧承緝未獲盗案已起降調革職叅限連前在安徽懷遠縣計算歴俸已滿三年以之調補鍾祥縣知縣要缺洵堪勝在據湖北布政使瞿廷韶按察使李岷琛會詳請奏前來合無仰懇天恩俯念鍾祥縣知縣員缺緊要准以來鳳縣知縣黃澍棻調補實於地方吏治均有裨益該員係現任知縣請調知縣銜缺相當毋庸送部引見又係初次調繁毋庸核計罰俸如蒙俞允所遺來鳳縣知縣員缺湖北省現有應補人員容俟接准部履再行照章擬員請補除咨吏部外理合恭摺具奏伏乞皇太后皇上聖鑒敕部核覆施行再湖廣總督係奴才兼署毋庸列銜合併陳明謹奏奉硃批吏部議奏欽此 
[廣西巡撫王奏道員送部引見片十三日]  
　　王之春片再二品頂戴廣西儘先補用道陳照常經前任撫臣丁振鐸以該員學識淹通器局開展奏請送部引見欽奉硃批陳照常著送部引見欽此並准吏部知照前來維時該員正委署右江道篆軍務吃緊該員會督各營力籌防剿深資得力未便遽行給咨等引致易生手現仰託天威右江股匪均已肅清經臣專摺陳明並以該員剿辦出力隨摺○奏報在案雖敗匪逃竄尚須搜捕善後事宜尤須切實辦事而該員已辦有成效但得精明幹練之員善承其後自可清除銀孽克竟全功兹據該　詳請給咨前來臣查該員陳昭常才識閎深沈毅有爲曾隨使外洋於各國語言文字政俗約章並能諳習吏治軍謀亦均講求有素實爲不可多得之才相應遵旨給咨送部引見聽候量才錄用除咨吏部查照並委員接署右江道篆外謹附片具陳伏乞聖鑒訓示謹奏奉硃批知道了欽此 
[廣西巡撫王奏前調知府仍回湖北補用片十三日]  
　　王之春片再臣前以廣西軍務緊要奏調湖北試用知府李昌洵來桂差遣委用奉旨允准在案嗣准湖北巡撫臣端方將該員李　洵咨送前來經臣委令充當行營營務處提調並派往各屬會營剿匪謀能兼優疉著戰績深資得力現在軍務已就肅清所補搜捕善後事宜均分别責成營縣切實辦理李昌洵並無經手未完事件應准離營仍回湖北原省候補除咨部查照並給咨令該員回鄉齎報外郎合附片陳明伏乞聖鑒謹奏奉硃批吏部知道欽此 
[廣西巡撫王奏報派營搜剿餘匪及目前大局情形摺十三日]  
　　頭品頂戴廣西巡撫臣王之春跪奏爲分派各營搜剿餘匪謹陳目前大局情形恭摺仰祈聖鑒事竊廣西匪亂經臣督師剿辦並派營分途離擊邊境内地股匪一律肅清業經專摺具奏並陳明敗匪竄匿乘間刼掠防不勝防已分别飭營搜捕在案自西月以來各營分投搜拿日有擒斬而伏莽一時尚難盡解緣桂谷山勢險峻林箐深密关腸鳥道處處可通素爲産匪之區郎在承平之時搶刼案件亦無日無之蓋隨在可爲窟穴此拿彼竄勇來匪去勢同流宼自大股剿滅以後餘匪勢難復振而伏處巖洞誘　鄉里又値饑饉日甚流民衆多救死不贍閒有夥同搶劫以苟活且夕者又本任提臣蘇元春所部邊軍二十五營其散勇挂營伍籍往來無定者實繁有徒本年四月交卸時乃大半遣散各勇等本非平時在營効力之人性情又多兇悍遂時與散匪勾結一氣臣已嚴飭各營實力剿除惟道路紛歧出没無定各閩匪患雖平而勇營仍不能撤肅清一處卽須留營一處時有不敷調邊之虞臣現又添募申字營四百名及安勇半專辦黔邊竄匪統計目前大局慶遠地接黔疆該省餘匪時有竄集故散匪以慶遠爲較多然皆十餘人爲蠶裹脅飢民多亦不過四五十人疉據各營禀報先後搜擒遺孽散勇不下千餘人加以數月東蘭河池一伖當可次第清除　復嚴飭各府縣赶將圑申清鄉事宜切整頓各屬災民先已　廠施粥運米振糶現仍源源解濟全活無算本年腸雨應時　禾含苞繪穗暢茂異常下月卽可登塲民情均尚安謐道路暢行商賈流黨署提臣黃呈祥接篆後已於本月初八日行抵龍州該處　靖外安營規曁漸整飭軍情亦極悅服足以上紓宸厪除仍督飭鶯員會同地方官隨時防範抽拿務期盡絶根株奠安閭閻外所有派營搜剿餘匪及目前大局情形理合恭摺具陳伏乞皇太后皇上聖鑒謹奏奉硃批知道了欽此 
[北海鎭總兵李奏接署鎭篆摺十三日]  
　　提督銜記名總兵署廣東北海鎭總兵借補廣州恊副將確勇巴圖魯奴才李先義跪奏爲恭報奴才接署鎭篆日期叩謝天恩恭摺仰祈聖鑒事竊奴才於光緒二十九年四月十五日奉兩廣督臣德籌檄行照得署北海鎭總兵篆務南澳鎭總兵潘瀛上年帶隊西援　左江鎭馬盛治陣亡檄委暫行兼署現在該鎭勇隊分布思恩恩隆一帶剿匪正在吃緊未能回顧東省北海鎭總兵　務亦關緊要亟應委員專署以專責成查有提督銜記名總兵廣州協副將李先義堪以接署北海鎭總兵事務仰卽遵照前赴署總務須修明紀律認眞緝捕綏靖地方等因奉此奴才遵卽馳抵北海於四月二十五日准署北海鎭總兵潘瀛委署中軍遊擊馮 
 
