# 1921 - 345 - 4917540

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[政府改組（冷）]  
　　中國之改革僅恃政府之改組而能成事乎政府改革之後財政問題即有辦法乎政府改組之後裁兵問題即可着手乎政府改組之後統一問題即有方法乎不特此也政府改組之後曹張之挾持即能放棄乎政府内部之齟齬分子即能永久相安乎凡此數端苟有一不能如願者則所謂政府者仍不能與前之政府無異更安問中國之能改革哉 
　　以我言之政府改組而政府以外之環境不變於中國之改革决無多望也 
[命令]  
　　十二月十七日大總統令　内務總長齊耀珊呈准兼署吉林省長孫烈臣咨請任命王惕爲濱江縣知事曹善同爲勃利縣知事韓傑爲穆稜縣知呈朱禮和試署賓縣知事鄒濟試署寗安縣知事瞿鉞試署敦化縣知事炳源試署同江縣知呈張蔚華試署長嶺縣知事李正芳試署密山縣知事陳乾試署虎林縣知事均照准此令 
　　又令　司法總長董康呈請任命趙緝熙署京師高等審判廳書記官長魏堃署江蘇高等檢察廳書記官長均照准此令 
[國内專電]  
　　北京電　顔外長代閣令已頒明日上午九點就職（十八日下午四鐘） 
　　北京電　曹錕今日來京徐以顔不肯代揆派人婉言於最短時日即任新閣（十八日下午二鐘） 
　　北京電　府徵染士詒組閣梁言（一）需與曹錕交換意見（二）需訪問外交團（三）將前閣財政檔案檢齊研究（四）請先任閣員代理俟以上各事經過本人再表示就否曹本夕七點由保入京（十八日下午八鐘） 
　　北京電　昨新舊交係聯席會議曹陸梁葉均到張作霖亦派王廼斌入席聞决推梁組閣梁尚有前提條件四項至閣員支配俟曹錕到後方能談到非一兩天事 
　　北京電　未决定可参改之閣訊梁總理顔蔡李董齊不動交通王迺斌農商張弧財政先任高若高無辦法時再自兼教育林長民府秘長吳辭後任擬葉恭綽曹陸可得一人爲幣制總裁或特派職員（十八日下午八鐘） 
　　北京電　靳昨晚十點半到津適潘復父壽往賀聽戲甚得瀕行時曾赴張作霖處一晤張言老弟何必急急靳言克遂初服好在交代早有預備老哥過津請多盤桓幾天遂出登車故開車直至七點二十分（十八日下午二鐘） 
　　北京電　耿布二十二由滬回鹽署稽核（十八日下午六鐘） 
　　北京電　航署潘矩楹十六午向費克斯借華幣三十萬利八釐俟大借欵定後併入合同（十八日下午二鐘） 
　　北京電　領袖小幡照覆已令駐滬領袖領事詳查交易所利弊俟查報即商辦（十八日下午二鐘） 
　　北京電　領袖小幡照會秦皇島俄國營房經中國地方軍警長官要求移轉碍難照辦（十八日下午二鐘） 
　　北京電　比使愛維滋請華僑出品参加明年四月三日至十九日第三次集巿大會（十八日下午二鐘） 
　　北京電　京綏路貨捐局解到欵一萬一千餘元前曾迭生反對現已確無問題（十八日上午十一鐘） 
　　北京電　前傳總稅務司將中交墊支公債本息七百萬元分批撥交中交兩行實係誤傳蓋公債本息由稅司擔保者向不拖延安有積欠近來安格聯撥發之欵實有一各四百餘萬元即元年三年及七年短期公債之本息但因中行騰挪兌現故對中籖百元千元票暫作現金存欵不能立時支付 
　　北京電　户部街烟酒署基賣與稽核所先付價三十萬餘俟商定再付六個月内交地（十八日上午十一鐘） 
　　北京電　吉林省議會請以華人手中盧布購回中東路部復甚好容電告全權（十八日下午二鐘） 
　　北京電　齊燮元王瑚電院請將中央直轄之煙酒印花沙田官産四項收入截留充餉（十八日上午十一鐘） 
　　天津電　今日午後各公團集南開開會决定宣言後出發游行共二萬餘人學生尤激昻（十八日下午八鐘） 
　　漢口電　沈鴻英前派羅炳炎吳文愷赴洛與吳商投誠吴令就近與張福來接洽羅吳篠日偕返漢吳回平江覆命羅留漢與蕭協商 
　　漢口電　張福來篠電蕭沈軍分竄平江湘陰已商湘趙聯防 
　　漢口電　鄂人定巧日在黄鶴樓開驅劉大會經軍警制止未開成 
　　漢口電　吳派顧問張志齊檢閱宜岳直軍篠（十）（七）到鄂蕭派参謀鄒爕斌副官賈彭齡同行 
　　漢口電　孫傳芳電告攻施前鋒寒（十）（四）删（十）（五）佔領利川梯子口駐施川軍逐漸撤退一說鄂軍頭道火缐尚在利川官渡塘川軍在龍泉山恩施建始間之蠻子山仍有戰事（以上十八日下午九鐘） 
 
 

Page 5

 
 
   
 
 

Page 6

 
 
[國内專電二]  
　　香港電　廣利船由滬删（十五）晚至厦汕交界被乘船匪二十餘聯海盜刦搭客行李船上貴貨值十餘萬斃搭客一人（一說船員）船機拆鬆銀倉未開昨到港留禁海關查半天始准客登岸 
　　香港電　美些路埠華僑耶誕製六十磅大餅贈孫中山（以上十八日下午四鐘） 
　　香港電　馬君武與林俊廷磋商降事已就緒 
　　香港電　葡使因陳炯明不肯退讓欲返京向京政府交涉惟陳擬照會葡使不承認在京交涉 
　　香港電　大佛寺僧請保古蹟不拆寺省署不准（以上十八日下午十鐘） 
　　無錫電　巧（十八）日下午四時王省長由蘇過錫軍政警在站迎迓即原車返寗（十八日下午五鐘） 
[國外專電]  
　　華盛頓電　膠濟路談判今日午後四時半幾决裂星期六中國提議收買日代表贊成今日日代表忽違前言又堅持共管施顧憤然納文件於提囊聲稱吾人不能如此進行言畢起立擬出會場俟明晨報告全體大會日代表乃稱何妨續談約明日午後再議英美代表頗不直日人態度（十三日） 
　　華盛頓電　海軍問題數日内有全部解决望大會决定俟海軍各問題結束後再議遠東事項魯案仍進行日代表允依據收買提案復開談判故停頓之危險已過去現所爭持者爲收買之形式日本欲以日資借與中國俾日本可保持膠濟路之財政關係但其眞意殊覺暧昧中國則願給以有保證之債劵日代表已電致東京請示二十一條要求已提出中國請廢除日代表不允即覆謂需時考慮後當書面答覆云云目前態度殊不和緩現議及勢力範圍案中代表發表詳册列舉含有特别利益之條約請求說明（十四日） 
[交通大學無線電]  
　　華盛頓電　大會天空忽爲法國所提有權於一九二五年後十年内建造三萬五千噸大戰艦五艘之駭人要求所掩蔽海軍委員會十五日開始討論注意海軍比例事法代表遂提出此議英美代表爲之咋舌照法國計畫法國不獨有力量大於日本之巨艦且有最新而最堅强之戰艦隊衆料法國此議將推翻休士全部計畫貝爾福以審愼之言評論此事謂無論何國提出此案將迫令美英日重行考慮已成之協定縱此例不變艦數必增貝爾福又稱英國擬遇有時機即向大會提議全廢潛艇 
　　華盛頓電　法國仍向十五人股員會陳述其海軍事件據英代表云法國仍堅持其與日本同一比例之要求薩爾勞以法總代表名義發言請股員會注意於星期四日嚴守秘密之諾言並謂英代表破違前約星期五日之股員會展至星期一復議 
　　倫敦電　英報對於華會限制海軍原議之修改表示失望威斯明斯捷報謂英國納稅者本望節省大批經費今既須續造新艦希望遂成泡影故限制原之修正實爲納稅人方面之惡消息該報并責日本之保留陸奥法國海軍提案英報亦有批評 
　　華盛頓電　海軍股員會休會至星期五日並未公佈其結果貝爾福聲明英國將提議全廢潛艇案 
　　華盛頓電　日人不重視四國協定保障日本帝國本身之重要埴原氏否認四國協定爲英日盟約之代替物謂日本之接受四國協定以代英日盟約猶取水以代酒也 
　　華盛頓電　加藤稱數國所締結之協定或遇日本非重要方面之反對以全體言日本對此必甚歡迎縱不甚於他國亦必與他國同苟日本無與蒞會各强國完全和諧之精神則此海軍協定必不能成今討論不及五星期即已定約在實質上無異於美國所提出之原案云貝爾福一再聲明英國欲得最早時機俾向全體大會請求全廢潛艇但美國顧問委員從美國專家之言反對英國全廢潛艇之主張 
　　華盛頓電　日人已接受五千三百萬金馬克贖回膠濟鐵路之原則故魯案之解决漸有把握聞雙方所爭者爲償付之形式日本欲路欵之償付延長多年中國則願於數年内付清之由華人銀行擔保 
　　華盛頓電　探悉美代表不贊助中國取銷二十一條要求之議但願勉力勸日本自行放棄许多特别權利 
　　華盛頓電　斐列濱代表加波爾登氏上書哈定總統及國會謂徵諸世界時事菲島應許獨立四國協定已袪除可慮危及匪列濱共和國安寧之任何理由又謂愛爾蘭問題之解决即爲受治人民得新自由之證 
　　巴黎電　賠償委員會今夜以答覆德國之文送交柏林内容尚未宣佈 
　　華沙電　司法部尚未引渡林登菲爾特氏林自稱渠爲紅黨魯森堡之表親又謂紐約銀行街之炸彈本爲炸摩根氏而設但因製造偶誤遂早十五分鐘爆裂林之被拘由美國司法部所派之考斯格羅夫氏所致考稱林已繕具萬言供詞述明同案中人之姓氏及其紐約住址但同黨皆已離美（以上十八日到） 
[特約路透太議專電]  
　　十八日倫敦電　参與華會者聞法國要求尚未經巴黎核准之消息後大爲寛慰法代表殆以海軍討論全爲貝爾福加藤休士所壟法人未得與聞故覺大會未免輕視法代表再法代表似責他國未嘗諒解法國殖民之需要與關係但自法代表提出新要求後頗爲英美意三國所非難蓋以依其要求各國將大增經費英美爲維持休士許畫中之比例起見將自今日起至一九三五年止各造新戰艦十艘如此則限制海軍案將大失效力矣此事或可以調停法解决之現有人建議此後十年内可許法國建造戰艦若干艘俟海軍休息期滿後再决定其比例云云四國協定可否批准說者不一反對派似漸强硬其故有二（一）魯案談判尚未完畢（二）約文在字義上似束縛英美至若干之程度使之保護日本帝國本身與保護其他太平洋島嶼同衆視此層爲約文中之疏忽處頗有人注意之 
　　十七日華盛頓電　今日海軍委員會集議時法代表團仍陳述法國關於海軍之地位法代表薩爾勞氏稱星期四日委員會允守秘密乃竟爽約法國今仍不變其與日本同樣比例之要求估計薩氏所述十年造艦之計晝將使法國在海軍休息期滿時之噸數比例較諸五五三議定中之日本比例爲二·七五聞法國造艦工事須至一九二五年方能開始而在一九三一年海軍休息期滿後所造之艦則列爲塡補船隻 
　　十七日紐約電　各晨報批評海軍比例之協定皆表示愉快惟紐約世界報獨言及法國與日本同樣比例之要求謂法國不過欲得籌議擴張海軍案之空洞利益其實法國並未籌議海軍擴張案而在財政上法國亦未能爲之也 
　　十八日倫敦電　倫敦各報歡迎英美日海軍協定之成立惟因日本保留陸奥新艦致使英國擔負造艦經費而異於美國原議之規定故略有不快之論調舍此而外輿論固一致稱許也觀察報稱大會已銷除美日間戰爭之危機而置太平洋和平於穏固垂久之基礎云云他報論調大都類是 
世界路透電 
[美國暗殺者被逮]  
　　十七日紐約電　林登菲爾特氏與上年九月華爾街炸彈案有關近在華沙就逮其同黨致書當道謂將炸毁財政區域之證劵交易所等屋以圖報復當道已加派警察保護各屋 
[國際商會仲裁會]  
　　十七日巴黎電　國際商會仲裁委員會於十二月十五日在巴黎開會考慮規定商業仲裁條例之建議此項計畫已移交股員會股員會將擬定最後協定提交一月二十七日在巴黎集議之國際商會幹事部核議 
[法國與教廷恢復外交]  
　　十七日巴黎電　参議院今日辯論與教廷恢復外交事總理白里安氏述明理由後参議院以一百七十四票對一百二十九票通過信任政府案 
[賠償委員會與德]  
　　十七日巴黎電　賠償委員會致牒德政府謂十二月十五日之德國牒文並未示明一月與二月所擬交付之現幣且未示明所欲展緩之期限殊深詫異委員會若不知此項詳情不能考慮德國之請求又德牒中並未提及所擬施行改革德國財政之任何方法亦令人不解 
[美國之糖業]  
　　十六日華盛頓電　當道與糖業中人籌議方法銷售多餘之糖仍無切實結果某某數界現信無論定何計畫而用户購價不致過美金六分 
[俄商在英敗訴]  
　　十七日巴黎電　駐倫敦俄國商務總代表克拉新氏控告倫敦某商行敗訴繼上訴仍不得直法庭謂克拉新氏未能證明英政府已承認其爲外交官享有外交官之特權 
[安哥拉政府之勘界委員]  
　　十六日巴黎電　安哥拉政府軍事委員會勘畫西里西亚與叙利亚界線者已於十二月十日加入法國代表團大約於一月内可以蕆事 
[各國近事記]  
　　十七日倫敦電　愛爾蘭貝爾法斯地方眸夜有敵對之兩黨互鬥死一人傷七人 
　　十六日愛眞廷京城電　前傳安特斯火山轟發今悉爲里尼華山已損毁智刮利之鎭三灰悄滿蔽草塲牲畜有絶食之虞 
　　十七日巴黎電　葡萄牙新内閣已　成以萊爾氏爲總理兼内務總長 
　　十七日巴黎電　白里安氏明晨將赴倫敦 
　　十六日巴黎電　約萊斯柯氏已允組織羅馬尼亚新内閣擬成一混合内閣 
太平洋路透電 
[北京政府之改組談]  
　　十八日北京電　靳總理辭職已邀准靳於昨晚赴津准張志潭辭職雖尚未見明文但信已與靳總理之辭呈同時批准今晚將見明令並將任顔惠慶博士爲代理總理以待内閣改組衆視梁士詒之任總理已確定葉恭綽暫不入閣張曹水火之說已經當道否認聞曹將於今晚抵京與徐總統及張作霖會商足徵否認之可信現信内閣改組事須一星期後始能實行蓋疏通各方面尚需時日也梁士詒提出財政善後政策擬用二月份到期之附稅餘欵三百萬元向上海華商銀行抵借三百萬元以應急需張作霖允以四百萬元助交通銀行梁士詒對於財政大局抱樂觀且請高凌霨留任如高辭職梁將兼長財政 
國外要聞 
[内外通信社之華府消息]  
　　國聞通信社十六日華盛頓電云昨日（十五）膠濟路價議决除德作賠欵抵日有確數可憑外其餘日本歷年投資及修理費用應組委員會並聘第三國專家估價今日（十六）我代表提議贖回辦法七條（一）全路欵項等分六期還日（二）第一期在山東問題約成後九個月内歸還（三）其餘發行國庫劵償還國庫劵以該路收入作保（四）該劵於第一期還欵日交付（五）該劵每六個月清償一期（六）後償之劵取年利五釐（七）中國政府擔保該路對於任何國籍商人並無差别待遇日代表堅不同意提議二十一年完贖回我代表主張約成三年内爲部份清償三年後至十年内無論何時得完全贖回未决昨晚休士宣佈日本承認五五三海軍比率大會重要問題大　解决美政府消息大會决待山東問題議有結果方閉會 
　　日人東方通信社十八日東京電云時事新報十三日華府電謂此次之華府會議有謂至美國外交之成功而閉會者現法國全權維維阿尼氏已於今日首途歸國英國全權貝爾福氏則定於本月三十一日啓程日本全權加藤爵則定於一月三日乘舊金山開船之天洋九返國云 
[維也納通信]  
　　中歐民瘼記（世界三貧國）（醫國三方） 
　　我國古代習俗愛士得農兩者不容偏廢故俗語有「人間惟有讀書好世上無如吃飯難」之成句歐西戰禍頻仍人民於　家失業之餘愈見急功好利家無恒産人無恒心未有不陷於至窮極困之境地者國中雖不乏識時俊傑經國長才一至勢窮力竭無計可施「讀萬卷書乃有今日」知專讀書之不足恃正不獨江陵城陷時之一帝王爲然歐洲無數學問家其一時爲吃飯問題題　窘固極類兵臨城下時之一帝王也今歐洲生活問題中部四分五裂之國家視西部之協約國中立國爲尤窘中部諸國之例證其一即爲奥地利試檢閱一千九百二十一年奥京維也納之報紙各行各局加價之新聞幾若我中華民國初年元旦國慶等日加發勳章之命令盈篇累牘不勝枚舉其價格之加速率尤可驚如火車價運費一次增一倍客票一次增兩倍行李票一次增三倍隔一兩月更增一次則地珈二爲四倍三加六爲九倍四加十二爲十六倍非詳加核計誠不易明晰也而巿肆物價或每月增騰一次或每星期增騰一次摩托車價在四五月　照活動表尺三十倍收費至九月底須照活動表尺一百二十倍收費一切費用均屬有增無减較我中國勳章之進等有時倘須於同等之中加名色者更爲直捷痛快說者謂物價雖漲人民收入舍營投機事業者盈絀無定外其餘各行各局支領定額薪工各員役生活上津助費亦復與時並進然此臆想仍不可一概論竟有物價大漲而收入一途難望起色者如廣置宅産之家對於多年舊租户佔定一住所頗不易設法令其加租而按奥國定律又不能迫令遷讓如傭工女僕掌櫃女店夥進退失據要挾無門欲望加薪洵非易事舉一反三則奥人士窮困處固大有難言之隠痛矣奥地利各種日報述物價騰昻之各項論著及比較表日新月異目爲之炫予病其數額繁多不欲因此細故致讀者更多費時力以事研究乃擇各說中最顯明之「奥地利今昔觀」條舉如下 
奥幣　　　　戰前一九一四年　　戰後一九一二年 
二十古侖　　足敷自奥京赴蔭橋　僅足草塲游樂園「樂趣」盤空 
　　　　　　（梯弩省）火車費　滑車Rutschbahn轉旋一次 
六十古侖　　足制夏衣一襲　　　僅足理髮一回 
三古侖　　　足在殿前無珮塲占　僅足進公共便所一次 
　　　　　　一席 
一百古侖　　足購上好陳啤酒一　僅足嘗葡萄酒半「冽度」Ｌ 
　　　　　　百五十冽度　　ter 
十六古侖　　足乘摩托車夜游四　僅足日痱乘電車一次（電車 
　　　　　　次（車價夜間更昻）日間尚較廉） 
三十六古侖　足購細軟牛皮鞋兩　僅足購鞋帶一付 
　　　　　　雙 
兩古侖　　　足供極美之中餐　　僅足賞三等侍役之小帳 
五十古侖　　足置上等寫字臺一　僅足購金鋼石牌黄色鉛筆一 
　　　　　　架　　　　　　　　枝 
八百古侖　　足置廚窗器皿全套　僅足得猪油半基羅 
十五古侖　　足運裝滿全輛貨車　僅足買一基羅煤 
　　　　　　之木柴 
四十古侖　　可由奥京往極西之　僅足於晚間乘電車從西站到 
　　　　　　梯弩省屬Bregenz　南車站一次 
　　　　　　旅行一次 
與奥人士談話無旆不有滄桑今昔之感上列一表實足描寫此輩戰後感痛之心情讀者不必親遇其人而其人已躍躍紙上奥國名勝首推梯弩Tirol奥京繁麗尤擅聲歌在昔君主時代一物而至供奉殿前進呈御覽一游樂地而至爲戲園爲舞珮塲固屬朝野上下所艶稱而一年中常在奥京及梯弩間東西馳逐游觀自娛誠屬極人生之樂事反而言之出入咖啡館小本行商最簡單而最習見者爲賈鞋帶游客偶向此等人買鞋帶一付亦猶上海四馬路無聊茶客之買「耳朶彈帚」至若大餐館待役小費事雖微末却爲過奥游客所當事前審度者往往外來游客對於此節不深注意非失之過寛即失之過陋計餐館中應付小賬之侍役有數種一爲席終算賬之領頭Ober杭州鄉間尊稱轎夫亦用此名應付賬額十分之一一爲上菜之二等侍役另賞小賬約及領頭之半數更下爲三等侍役奥京習語其音若壁角奴Pikkolo在客入座時先向客詢所嗜如客不嗜醇酒或汽水僅進清水一瓶亦可其小賬約及二等侍役之半數上文所謂兩古侖乃指本地人進尋常小酒館言若以外國人進大餐座不可如此减嗇且不可忘預兌零錢如臨行時衣帽處須小賬門役亦須小賬此等繁奢風習爲他地所罕見又維也納善制皮件木器亦甚精美夜景之佳遠勝巴黎戰前盛况迄今雖不得見亦可想像及之若云乘摩托車縱夜游之豪舉知維也納往昔之繁奢者誠不禁對此良宵悠然神往也 
國内要聞 
[北京通信（鏡）]  
　　内閣改組之形勢已確定 
　　昨日張作霖氏於下午入府見徐歸即赴靳宅夜宴終席未談政事更未道及與徐所談者爲何返私宅後始稍稍爲王張秦等言之姑誌所聞以告讀者張見徐後首述得江電後發生種種感觸類皆寒暄之辭徐答以本望公等來京共同解决大局問題今既來此深慰夙望 
 
 

Page 7

 
 
張乃談及内閣問題謂靳翼青以持不下不如請其暫事休息另覓替人以維此危局徐謂後繼之人殊不易得張謂聘卿可徐云彼曾表示决不出山吾已懇之屢矣奈彼終不表示允意張曰然則盡請錢幹老徐謂幹丞亦曾幹過恐亦幹不下張曰周樸老如何徐曰少樸决不成張曰朱桂莘何如徐曰桂莘亦未必肯幹張曰桂莘不能不帮總統忙我可爲總統勸其出山徐無語内閣問題張氏所表示者止此然靳之不再維持已可想見矣次談金融問題張謂燕蓀辦交行辦理固有未善處但交行究不能不維持我將以財力助中央維持之徐爲首肯其餘各問題則尚未有所表示也潘復之左右傳出沜息亦謂張使在津時與靳竹戰終夕席間亦勸靳權時休息但張氏所願者實爲王迺斌氏而不願自薦之故歷引近徐之人　徵徐同意如果徐方面人無肯幹者彼乃逼徐推王迺斌氏而彼自居於贊成之列故朱啓鈐組閣說雖在張氏口頭上已有表示恐或亦未必能成事實耳曹錕來電若預知張氏有此表示者謂内閣主不更動餘事聽張主張或謂此係趙玉珂爲靳赴保運動之結果或亦不爲無因也故張使雖已决勸靳氏下台而繼任問題尚多一番周折外傳張在津勸靳續幹而靳不願則係靳氏部下粉飾之辭張對於内閣既主全體改組故對於閣員尚無所表示謂張已與徐面定去交張而以張弧繼任者其說乃得之於郭則澐氏似未可靠郭既辭職乃間接使人宣言謂被逼而辭以表示其辭之非出本意而某方面則謂張見徐頗表示不滿於郭而奉張左右則又謂張無是語眞令人莫明其妙矣張志潭今日會徐端甫與某外人在其私宅開會討論黄河工程事因未到部而外間遂盛傳張志潭已辭其實内閣全動則張亦當在隨之俱去辭固意中事但遲早問題耳張弧近來消極張到京後尚未往見不類活動神氣當奉張於未來京時電攻張志潭即保張弧繼任然到京後並不談及此事或者又有變化矣又聞徐對内閣主張與其與王毋寗與齊以齊爲首揆則財長當然高五繼續公府尚有通融餘地至外傳梁士詒組閣將來或將終成事實而目前則似時機尚早故内閣繼任問題一時不易解决也 
　　附京中某報消息如下張作霖氏入京而後内閣閣題誠在醖釀之中且係關於全體而非局部問題張見某當局時曾微露其意以目下形勢測之最熱烈者自爲交通系以交行問題爲媒介將形成一種新結合以爲其組閣之後援而一方亦因有積極之目的易與該系趨於一致之境地在交通系之計畫既可維持銀行復可得政權且得一强有力之背後可謂一舉而三善備另一方面之計畫則既可置金融權於掌握又可令平時所稱爲比較有力之黨系供其驅遣與將來之活動亦有莫大便利但此事之前途亦有若干難點第一須俟現閣之有去位决心第二奉天以外之方面是否完全贊成其計畫第三交通系之内部新舊兩派是否一致故將來之結果正未易預言不過現内閣已斷續命之湯改組已毫無問題且發表之芿必不出三數日内也 
[梁士詒組閣之外訊]  
　　大陸報十七日北京電云内閣聞已全體辭職梁士詒有總揆望張作霖現與新舊交通系接洽擬以有大財力者組織政府衆信可願與國際銀行團聯合行事聞廣州可承認梁爲總理如再進一步排除徐總統則廣州可與北京併合但聞内閣改組之原因首在財政關係若南北統一猶其次也 
[山東問題之中日意見]  
　　魯案交涉中之膠濟鐵路問題日本决定改爲投資之形式確聞本月十日之日本閣議及外交調查會除决定海軍比率及大連會議等之對策外對於山東問題討論尤詳已决定此次交涉必期圓滿解决以了却中日間重大懸案對於膠濟鐵路之處分問題决抛棄中日合辦之主張而改爲日本對於該路之投資權以謀妥協惟雖放棄合辦之形式亦决不願將該路　爲普通一般之鐵路借欵宜確實保留日本之投資權其延長線則可變通辦理作爲普通鐵路之借欵以示讓步是夜即由外務省拍急電與日本全權代表飭其照此交涉至於改爲投資後日本之投　額則將該路資本之半及連年修理等費亦一併算入其總額約有六千萬元據大阪朝日新聞調查德國對於山東鐵路所投資本總額最初爲五各四百萬馬克於一八九九年完成青島濟南鐵路一九○四年則完成博山支路其鐵路建設費全額如下一九○四年止五二·九○一·二二六馬克一九○五年三八六·九九二一九○六年二○七·二七七一九○七年三七·二九二一九○八年四四九·八四二一九一○年一·二三五·二五七一九一一年九八七·九一三合計五千六百九十三萬馬克當戰前匯兌價格最高之時每馬克約合華幣四角則五各六百餘萬馬克折合華幣爲二各三百七十七萬元若以現在匯兌率計算則不及六十萬元矣 
　　至中國方面本月十日國務會議對於魯案交涉曾詳細討論並即訓令出席三代表其訓令之内容據交民巷某外交方面消息共有五項是否確實不得而知然亦可作参考姑錄之如次（一）宜與日本代表繼續交涉膠濟鐵路之處分問題務達收回之目的若英美確有助我之意宜容納其意見該鐵路之債務即移交新銀團亦無不可惟須附以得以收回之條件（二）官有財産可照日本讓步條件辦理但收回之際其價值須評價後定之惟不得由日本自行評價（三）日軍宜於最短期間撤退並要求日本在大會聲明其撤退日期（四）協約成立後宜提交大會通過如不能照此辦理則須載入於大會紀事錄之中（五）礦産問題可略讓步於政治上無關之礦山中日合辦亦無不可 
[京學生請撤陳籙]  
　　爲留法儉學生被迫歸國事 
　　此次留法勤工儉學生百餘人被迫歸國其原因雖極複雜然駐法公使陳籙不無關係北京學生聯合會對此殊爲憤怒昨日特呈外交部歷述陳氏四大罪狀請加以懲戒兹錄其原文如下竊以捕拘妄肆阻青年求學之忱誣衊横飛加西江難滌之恥侵私人之權利貽國際以羞慚凶擬虎狼暗無天日如我國駐法公使陳籙逮送勤工儉學學生回國一事不禁切齒痛心焉今將其罪眚之陳跡爲大部一詳陳之溯自留法勤工儉學會創辦以來國内青年向上之流無不額手相慶又兼里昻大學開辦中國學生部而留法之士又恐後爭先推其心不外以學成歸國服務社會增文明之進步促百廢之俱興爲懷陳籙此舉不惟剥奪私人求學之權且亦障碍文化發達之道其罪一也留法學子或爲本會會員之族戚或爲本會會員之鄉人或異地之友朋或天涯之契侣大多相知有素消息常通本無過激之嫌何來赤化之慮乃陳籙徒以留學生之經費無着墊欵不成己既不能預防於先又不能救濟於後遂出最下之手段俣一己之威嚴誣人以逞莫須有竟可埋寃射影徒勞想如是亦能定讞陳籙此舉不惟一己之無能亦且誣衊學生之清名其罪二也况身體自由載在法典堂堂公使寗不知之胡爲憚經濟之困難作捕拘之嗾使未犯法而逮捕是謂違法以逞强誤獲罪以拘留胡爲放逐而不問罪大惡極喪心病狂陳籙此舉不惟侵害私人之身體亦且藐視國家之典章其罪三也又况使法警以逮捕我學生失國際之榮名藉香港以棲遲我學生感生活之痛苦豈特勤工勞力付諸等閑共以儉學初衷遽歸泡影失一身之大計加社會之負擔影響所趨個人不免失所餘波所及庭幃恐有哀聲陳籙此舉不惟喪失留學生國際之名譽亦且斬斷留學生來日之生機其罪四也綜此四罪陳籙爲法律及道德之所不容敢請大部撤換該駐法公使科以相當罪條以平激怒而謝無辜庶可爲不守官箴者戒也敬懇大部俯准施行不勝佇盼之至 
[京教育界之索欠聲]  
　　北京國立八校經費拖欠三月八校教職員代表聯席會議决定公推主席尹炎午等十二人於前日（十五）同往交通部質問交通當局首由秘書萬兆芝出見代表以秘書之答覆認爲不滿意堅請面見總長萬云總長未到部代表等乃坐待之旋張志潭到部出見尹炎午首述來意謂同人今日係以八校教職員代表資格請見八校自九月起所以能開學乾純係根據四月三十日閣議决定由交通部直接每月撥付教育經費二十二萬元而來交通部亦曾一度履行閣議辦法撥出九月份之經費其後屢經交通部負責任之秘書親向同人等聲明謂先生（指張氏）必照閣議履行只要先生在位一日必負一日之責决不致中斷不知先生果曾有此言否張頷首應曰有之尹復云先生有維持教育之心同人非常諒解但址月十一月之經費何以迄今並未撥出同人此次之來即欲面詢先生（一）先生究以何方法證明維持教育之誠意（二）先生是否有支配現狀之能力使與先生宣言符合張答云十月份經費本已撥交交通銀行因彼時無負責之教育當局故交行已將該欵撥往他項用費蓋交通部與交通銀行之賬目永無清算之日只要部中有欵撥去該行亦即照撥自余到任以來所經手往來賬目皆極清楚惟以前賬目却未經管十月份經費該行既挪撥他項欠賬余惟有盡力交涉而已十一月份現亦指定四條鐵路核撥津浦路應撥欵項業已解到京奉路則尚未解到京綏路因罷工風潮未能即撥京漢路亦已撥定不日當解到總之余必盡力於最短期内將十一月份先撥至十二月份余在位一日必極力設法趕緊籌集惟此時則尚無把握耳尹遂問曰如此究以何時爲最後限期及可辦至若何程度張答曰余與諸君開誠相見絶不作含混語目下有把握者惟十一月份而已十月份自當盡力趕辦而十二月份實則尚茫無頭緒也尹云同人實爲生計所迫不能支持此等苦衷望先生體諒同人因閣議决定辦法原意政府必能照行今事實完全相反致同人陷於進退兩難恐慌愈甚而學校自身亦有一二校旦暮即將關門者如不與先生切商既無以對同人亦無以對先生尊言如此亦惟依樣轉達同人同人亦惟視力所能及盡力做云至不能堪時同人只得聽之也張依舊答曰請轉告貴同人十一月份必當急辦代表等以言盡於此只得辭出時已七時矣 
　　又當八校代表面見交長討債時同日又有中小學代表向馬鄰翼索欠之事中小學校經費積欠已逾三月總未補發羣以部中負責無人故爾忍痛度日昨聞馬鄰翼任命王家駒爲司長羣情大譁十五日下午公立中小學校推舉代表約五十餘人赴教育部尋馬鄰翼質問積欠月薪辦法馬氏不在由陳秘書接洽據云三五日内定有妥協辦法代表等以此等敷衍塞責之言不能信任請陳氏電邀馬鄰翼來部回電謂有病不能來教職員遂整隊出部直奔東斜街馬鄰私宅不待門者通知即行闖入馬鄰翼出見仍以套語應酬代表等謂代表之來係問對於學鹇是否有意解散對於積欠有無辦法而已結果約定星期六下午四點再見一次如無辦法即當解散倘來見而逃避即係承認解散言畢而歸 
[六誌陜西之戰事（景平）]  
　　陜南戰事情形已五誌本報近來消息沈寂不見馮玉祥之報告已多日矣四五日前吳新田曾有虞電抵京報告克復嘴頭鎭情形並於八日親赴南星督戰云云然而迄今多日尚未開有戰事上之如何勝利可知雙方相持尚在不進不退之間據聞直軍方面近以天氣嚴寒又值軍餉未清之時兵士飢寒交迫不肯十分用命雖經官長之督飭亦無可如何以故戰事不能迅速終了今日参陸處接到吳新田十日電一件報告最近情形大意言職師所部自克復秦嶺佔據鳳嶺等處後隨令第十四旅之二十七團向留壩進攻業已電陳在案查敵軍被我軍撃敗後均向留壩退却負險扼守復由漢中派來生力軍兩營由留壩出發至留鳳關前線助戰并招集張飛生殘部及漢中模範營教導連暨收撫之土匪等合併改編爲兩團由褒城開來援助其第一團現已開抵南星大有向我軍反攻之勢本月七日拂曉我軍二十七團全部向留鳳關敵軍陣線進攻敵負固抵抗我軍將士分路猛撃敵勢不支纷紛向南星敗退與敵之援隊第一團併力死守我軍復乘勝繼續追撃拼力猛進激戰數小時砲火甚烈敵仍抵守不退適我軍右翼一混營由瓦房舖經蔣家溝向連雲寺繞攻抄襲又左翼兩營由王皇廟繞撃而至於是三路猛攻敵之左右翼側背均被撃散敵勢不支紛向柴關嶺敗退與敵援隊第二團合併死守計是役斃敵官兵三十餘名撃傷敵官兵七十餘名生擒俘虜三十餘人獲槍二十九枝子彈二十餘袋軍需品甚夥我軍復於九日分路進逼完全佔領榆林舖敵又向柴關退却現擬令右翼支隊向張口石進攻又令駐連雲寺之一部經陳倉溝進攻張口石之東南並令左翼支隊向西江口進攻并警戒中路二十七團全部向柴關嶺竭力進攻定於十日各路同時前進務將各敵一鼓撃散又令嘴頭鎭開來之來團速向西江口進攻以便前後夾撃戰情隨當續報云云由此以觀直軍戰事雖屬勝利然而所謂完全佔領之地以形勢觀察尚非關係重要之區且距南鄭尚遠殊未可遽抱樂觀也况陳樹藩雄心未已聞已傳令各軍有能生擒直軍師長者賞銀十萬元擒獲團長旅長者各賞兩萬元並駐重兵於褒城城固之間以决最後之勝負其力量尚未可輕視頃又得某方面消息孫文近日派密探多人携帶鉅欵潛赴陜南戰地運動吳新田部下將士勿爲直派帮忙冀其潰變果爾則直派又多一注意之點矣 
[俄舊黨騷擾新邊]  
　　新疆沿邊一帶近日俄舊黨騷擾益甚聞新督楊增新昨有元電抵京原文如下據外蒙偵探員報告刻在科屬扎哈沁界内胡居勒烏孫地駐紥之外蒙哈爾賽得王麻克素爾扎卜與克附近地方之俄舊黨交涉决裂於十一月十一日外蒙赛得王帶兵攻打俄黨互相開仗該俄黨失敗逃走賽得王追逐業經包圍該舊黨復衝圍逃去經過烏梁海貝子旗僧格勒河奔往與布爾根河相近僧格勒河峽口地方風聞該敗黨擬奔古城斥木薩等處繳械投誠求新疆保護等語惟該俄兵由扎哈經過之時勒索百姓牲畜駱駝牛羊甚多並拘去數人未知存亡而喀爾喀蒙兵亦仍屬次勒索牲畜口糧並駱駝數百隻似此俄蒙雙方需索騷擾實屬不堪再前擬赴唐努烏梁海之一部分舊黨俄兵行抵科屬杜爾伯特烏拉恩千里克圖汗旗烏蘭古木地方居住未走向内游牧需索食糧聞該旗已承認供支此外尚有匿藏未起之舊黨俄兵二百餘人均帶有武將擬往烏梁海枘公游牧與新黨開仗之說各等語並據外蒙王公報告前情查此項俄舊黨除布爾根河求撫一股不計外即我科烏地方尚有兩股舊黨俄兵除飭東北沿邊各軍隊仍宜嚴加防範外理合電陳敬乞鑒核新疆省長兼督軍楊增新叩元印聞政府接此電後昨已電覆楊督請其力任鉅艱維持新省所有新防軍隊不足分配時當可另募游撃隊數營俾資協助 
[星報闢滿洲非中國領土謬說]  
　　揭破日人陰謀 
　　世界新聞社譯星報社論云當一八九八年間英俄兩國政府爲中國鐵路讓予權問題公函往來絡繹不絶此等公文中有極耐人尋味者亦有以一九二一年之目光觀之無圍重要者然其中却有一部分與目前之事情有特殊之關係此等關係目前事情之一部分公文吾人未能將其中之種種方面逐項論列兹請僅論其有特别意呸之一端查當時英俄兩國之公文往還係爲關於彼時尚未築造今日名爲京奉鐵路之兩方利益衝突而起公文往還之主要結果則兩國對於雙方在中國之鐵路利益成立一種妥洽並以同樣公文之交換爲同意之協定如左 
　　（一）英國應承不爲英國或英國人民或他人在中國長城以北求任何鐵路讓予權並將不直接間接阻撓在該境域内爲俄國政府所贊助之關於鐵路讓予權之請求 
　　（二）俄國應承不爲俄國或俄國人民或他人在揚子江流域内求任何鐵路讓予權並將不直接痱接阻撓在該境域内爲英國政府所贊助之關於鐵路讓予權之請求 
　　當時兩國爲達到此項簡單之妥洽故往來公牘多至一百五十通合成一百面之藍皮書一厚册蓋有許多誤解及糾紛須先廓清许多瑣小爭端須先解决然後方能達到此項一般的了解也於此有一端須注意者即長城以北之區域是否爲中國領土向未有人認爲一種討論問題在俄英兩國固皆承認自長城以達中俄兩國間久經一六八年納欽斯克Nertchinsk條約一七二七年恰克圖條約及一八五八年愛琿條約之中俄邊界其間之土地概爲中國主權之所及而上述英俄之談判俄國方面所關者爲滿洲英國方面所關者爲長江流域長江流域一詞頗爲含混故當時兩國予以定義因長江流域而連帶及於滿洲其所爲定義如左 
　　長江流域爲毘連長江之各省及河南浙江兩省 
　　滿洲爲吉林奉天齊齊哈爾（即黑龍江）三省 
　　按觀於此項規定則此等區域之均屬於中國實無絲毫之疑義當時英俄於公文往還中始終認上述各條約所規定之中俄邊界以南以達長城其間土地南爲中國所有自英俄訂此約後迄今未有人對此種承認挑戰者有之自最近日人始 
　　數日來日本報紙評論華盛頓會議列强維持中國領土完全之議聲種欲日本承認此原則必須先將中國之領土範圍下一界說（其實日本以前固已屢次承認之）此種要求或足使许多人震驚實則不必近來日人盛行宣傳政策要求承認日本在滿洲之特别利益日前日人通信社電稱美國解决遠東問題之計畫中包含認滿洲爲日本之保留區域一項然未幾即有正式之否認又有許多消息從各方面傳出其目的無非使公衆覺滿洲已非復爲中國所有而承認日本對於該地之保護權夫使世界竟承認日本保護滿洲如高麗然則并吞必踵其後迨實行併吞時世界息事寗人計或坐視而不加抗議或僅爲正式的抗議亦意中事 
　　中國在華盛頓之代表團斷然知有此種宣傳運動在進行中且從事抵制運動焉但此事於中國之關係固非常嚴重然不僅關中國一國何嵵睦使在一國際大會中如華會之性質者而竟可對於一参加之國當分割其土地之運動則對於一不参加之國更有何事不可爲耶此寗非國間之大隠憂耶 
　　又有一事可怪者華會未開以前世界曾得華盛頓方面之多少正式保證謂『俄羅斯之根本利益』必爲之保持然開會之後則未有一語及於俄國利益吾人苟以此項情形與大連日俄大會中之日本代表自華會開後態度益加驕横之事實参互觀之則尤覺其可怪日代表始而不允討論西比利亚撤兵問題既而謂必須先訂結一滿意之商約方可討論撤兵今則簡直聲稱無論商約訂結與否不討論撤兵質言之即不允撤兵而已大約日本始終未嘗眞有意於撤兵而大連會議者在日人方面或不過爲一種計謀藉以延挨時間以待華盛頓會議之終結而已至於華盛頓會議迄今未有考慮俄國在太平洋上利益之表示此豈因日本政府已取得一種俄羅斯疆域之定義將西比利西劃出俄國邊界之外乎抑日本已被允許彼之放棄其刧奪而來之山東權利應以無足重輕之西比利亚及滿洲爲交換品乎吾人默察時局似大有會於此項推測之趨勢果爾則中國與遠東共和國間成立一眞正有力之諒解之理由乃益顚撰不破矣 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞 
[遣回俄黨之外交案（侃侃）]  
　　自俄舊黨失敗後西自伊犂塔城阿爾泰恰克圖海拉爾以迄東省黑龍江之黑河五站等處其中俄舊黨之被我收容供給飲食不下六七萬之衆院部迭開會議以爲俄亂無已時該俄舊黨常此收容國内旣須經費又須軍隊監視不勝其累日前外部曾通電沿邊軍政長官將該項收容俄舊黨敗兵設法遣回去後當據楊增新復電新疆所屬除古城尙有二百名外他處已盡行出境甘肅安置敦煌之五百名亦已陸續遣送上海令其回國目前惟黑龍江所屬黑河及海拉爾之解裝俄黨九十八名尙在交涉之中頃聞黑督吳俊陞對於辦理遣送俄黨交涉情形電呈外交部亦已辦理略有眉目茲將原電探錄於下文曰前准駐崴范總領事其光九月蒸日電准崴外交總長懇請遣發黑河等處解裝俄黨當以設所收容文明待遇現彼國黨爭未已不便遣發由删電復令該總領事轉知在案茲覆准該總領事東電開前奉九月删日覆電遵即轉達崴外部去後旋又迭據該部要請遣解均經本館拒絕未允刻崴政府因近厀恰城恩琴部下清兵由我發遣來彼者已有兩起共計數百人復派員來館疏通前案其所持理由大致以恰城恩琴部下潰兵實曾與我爲敵我尙肯引交而本案俄兵九十八名不過被新黨追逐過境猶非恰城恩琴部下可比要求引交甚爲堅决語氣間似疑本館從中作梗不爲轉達此間報紙並已宣言晉謁擬派轉員赴江親與鈞座磋商冀可達到目的等語又駐防崴埠我國永健軍艦因有要案與崴政府磋商迄已多日該政府每以鈞處不允發遣九十八名俄兵案引爲遺憾不肯就範其意蓋在兩案交換查鈞處九月删電原以俄國黨爭未已遣發諸感不便囑令婉言拒絕惟旋在海拉爾解除武裝之恩琴潰兵六百餘名業已允予引交故崴政府遂又援引要請並有以永健軍艦所商事件爲交換之意倘能辦到於我亦未始非計如蒙鈞處允許當令崴政府承認遣發費用及擔保不再擾亂我境是否可行擬懇迅即電示等語查海拉爾俄潰兵旣經遣送現在收容之前此黑河及海拉爾之解裝俄黨似可准請遣發第須由該總領事向崴政府聲明將來遣發到崴後須嚴定安置辦法擔保不再擾我邊境並承認遣發各費至該總領事所稱永 
健軍艦一節另屬交涉要案此讓彼爭藉爲交換之意應由該總領事相機因應等语聞外部即已覆電藎籌甚佩除電范總領事向崴政府極力交涉外即請查照爲荷此事果成邊境或可安寗未始非一可慶事但外蒙猶未收復俄新黨仍有數千人盤踞其間而負有經略蒙疆之責者至今默默無聞抑亦何也 
[京聞拾零]  
　　厦門海後灘交涉外部於上星期兩次與英使談判均無結果本星期三日英使復偕巴參贊到部黨經顔外長提議此次衝突情形雙方所得報告不無歧異之點主張再由外部及英使館各派委員前往會查以明曲直英使表示反對謂前據碱厦領報告書内所述極爲詳確並無覆查之必要仍希查照本使前提四項辦法賜予圖滿答覆彼此辯論甚久終無要領而散聞外部昨已飛電厦門交涉員馮祥光囑令尅日來京以便祥詢一切再籌解决辦法 
　　赤塔亟盼通商接濟糧食現我國以庫恰久未交還通商條約尙未簽訂因是關於黑吉兩省糧禁亦未便開放日前赤塔代表阿格雷夫奉到該國調令特赴外部請求繼續開議中俄商約外部以庫恰未交還以前决 
不與商議通商事件已謝絕不允而駐赤領事亦來一電謂赤塔照會請接濟食料取消糧禁語政府亦與拒絕 
　　法國庚子賠欵歐戰後停付迄今已積至一千五百萬法郎日前法使見顔外長談及此事法使欲將此欵撥歸維持中法實業銀行之用而顔外長之意則欲請法使允將此欵仿美例由法退回作爲留法儉學生學費刻正在磋商中尙無解决辦法 
　　國務院銓叙局局長兼秘書長郭則澐昨忽提出辭呈請開秘書長兼職且已表示從今日起不到院辦事外間頗疑與政局有關然據院中人員傳述郭之辭職實因秘書廳薪俸經費積欠三閱月非特職員生計無法維持卽本院常開支亦無從出最近郭氏呈准總理由鹽餘項下騰撥五萬元暫資接濟詎迄今未領到手實無力再支下去故有辭去兼職之請 
[津人將開市人民大會]  
　　天津商會等二十八團體（原爲二十七團體昨日有學生聯合會加入）於昨日（十六）下午二鐘在北馬路開會到到會者三十餘人共推李實忱主席首由馬千里報告籌備市民大會一切辦法逐項討論結果如下（一）市民大大會於十八日下午一鐘在南開開會二鐘出發游行（二）預備國旗兩面市民大大會大旗一面（三）預擬天津市民致華會代表電稿由大會表决拍發（四）由學生同志志會轉知各校童子軍擔認維持秩序（五）設演說台五個場之四隅各設講台一場之中間設大講台一（六）致函警察廳派警保護（七）游行之路線爲南馬路東馬路磨盤街宮南宮北大胡同大經路天緯路三馬路轉回大胡同單街子鍋店街估衣街北門外商會前解散（八）公推李實忱爲市民大會主席時子周爲總引導二十八團體代表爲引導員學生同志會員爲維持秩序員五卓忱劉鐵菴爲庶務員籌備臨時應用器具張蔭棠爲庶務員擔任簽到處事宜並推張棟庭劉激清王卓忱馬千里竇英堂李燕豪曁各學校代表爲講演員各案議畢宋則久又報告歐戰時華工出力甚鉅茲有天津赴歐回國華工張今聞聯絡十五人擬於明日來 
會報告彼時經過情形及華工死亡之犧牲衆贊成張蔭棠（商會代表）報告墊付匯給國民代表之欵商會因存欵無多擬自明日起發出捐啓在極短之期間勸募足數再匯洋服同業公會代表何慶昌表不此時代表需欵孔急不可再延敝會願先擔認欵千元餘請到到會諸團體公擔墊出事不可緩衆鼓掌隨有李實忱願助一百元張蔭棠助五十元裕華織染工廠暫墊一百元售品所暫墊六百五十元中國基督敎會暫墊一百元一面將此兩千元委託南開學校電匯美京一面請商商會即發捐啓勸募捐欵並由李實忱提議函請下月庭於萬德成之三萬元罰欵中提出若干暫墊代表經費衆贊成當塲擬函發出至四鐘許宣布閉會 
[奉張入關前之軍事會議]  
　　决定南征方略 
　　奉天出兵協助征南一事勢在必行直曹於六日特派天津鎭守使趙玉珂代表來奉商議出兵問題當經張使召集文武人員迭開軍事會議互相討論十日又開特别會議一面决定赴京一行與曹面商此事并解决府院問題一同議定軍事辦法數項以便與曹商定後實行（一）征南奉軍總司令一席前擬以張宗昌充任惟張宗昌前在江西曾與陳光遠有嫌恐於軍事上有窒碍之處擬改由巡署總參議二十七師師長張作相充任（一俟 
日内由日觀操回奉即行發表）副司令一席以東邊鎭守使湯玉麟充任（湯已於前日由任地來奉即係奉張電召會議征南之軍務）（一）征南軍隊派定二十七師之五十四旅（係騎兵旅早經調駐閩南）梁朝棟鄭殿升所部之第一第二兩混成旅鮑子揚所部之第六混成旅等均在指定之列（一）征南軍之支配以兩旅援助鄂西以防川軍兩旅援贛以防李（烈鈞）軍兩混旅公駐湘鄂要隘以防趙恒惕之反攻（一）軍需之籌備征南之奉軍每旅暂定軍費五十萬元共爲三百萬元由奉自籌二百萬元（已分飭官銀號興業銀行公濟錢號財政廳等籌備）其餘一百萬元則請由中央撥發俟開赴前敵後如有不敷請吳使蕭督設法接濟（一）預備軍火征南各軍所携之軍裝爲快槍二萬枝馬槍二千枝大砲二十門快砲四十尊機關槍二十四架飛機四架並請南苑再撥新式飛機四架由德縣兵工廠撥機關槍十架所需子彈均請由德縣漢陽兩兵工廠撥發至於奉軍出發日期則須俟張作霖到京後與中央及曹錕面商得其同意方能决定 
[延邊嚴防韓黨之方法]  
　　延邊自去年琿案發生後日本藉保護僑民節節增警前聞俄境鮮人傳言欲乘太平洋會議時圖謀獨立擬假道延邊回國起事日人聞訊大爲戒備實則此項韓黨確已遠避西俄且延吉鎭守使張相忱爲防患未然計亦已擬定預防辦法八條大略如下（一）琿春中俄交界地方及延吉和龍汪清三縣各要塞責成各該縣駐在軍隊最高級長官督率所屬會同地方警團認眞防堵各商埠領館附近及日僑居處均由軍隊盡夜逡巡以補警察之不逮各縣城廂附近要隘夜間一律設卜 
以防意外（二）對於偵防韓黨事宜各防軍隊應與地方警團聯合進行不得稍存畛域致誤戎機（三）除由鎭署派員分往俄境及各縣取締外各駐在罡團營應選派精通韓語目兵多名變裝易服分往各韓屯秘密偵探如有集會結社及不法行爲應會同地方警團莂勸阻倘不服從即强制干涉（四）各防區内如有形跡可疑韓人應即會同警團驅逐出境或派人秘密監視其行竽動（五）各防出入路口應派隊設卡盤查來往韓人（六）如有韓黨入境立即解除武裝驅逐出境倘或反抗即以武力對待（七）時値冬令天氣嚴寒出勸官兵不免疏懈各該管最高級長官應隨時親往查閥以免貽誤（八）各防區偵防韓黨事宜無論有無特别情菜間日直接報告鎭署一次並分報本管長官查核緊急事件不在引侀例以上八條已於前日呈報軍署並通令各團營一律遵辦延吉縣街及城廂附近張鎭使並不時親往查察似此侦查嚴密諒彼韓黨决不致竄入延邊也 
[東三省通訊（隱）]  
　　吉財廳整頓外商運糧出口稅 
　　吉林錢法毛荒金融奇緊幾呈破産这象新任財政廳長榮淑章蒞任伊始頗思設法整頓當以吉省爲産糧之區糧石銷塲稅占崴入主要部分向來外商採運糧石出境往往藉口通商條約不肯繳納出口銷塲稅經徴官吏又多畏難敷衍以致糧稅日减造成慣例榮氏以條約並無免稅明文亟應照章徴胶以裕財源特於四日歷叙徴收外商糧稅並無與約章氏觸之處急宜積極整頓呈請省署鑒核備案其呈文略謂案查吉省糧石銷塲稅向分内地出口兩種内地者甲縣商人赴乙縣採 
買糧石就地稅局向徴二分銷塲稅一道此項稅欵純係出自賣主買糧商人並未擔負分文如不再轉賣即不再徴出口者係專指裝車運往外縣而言糧旣出省即是轉賣如吉長中東南滿車站旣以出口論應由起運所在地稅局徴收銷塲稅一道項稅則於民國九年三月呈奉鈞署核准通行在案廳長蒞任後考查各局收數有祇徴内地糧石銷塲稅而未徴出口者有雖徴出口而或由代辦商家坐扣或爲記賬取保放行者辦法紛歧殊非劃一稅收之道檢查成案濱江雙城等局皆因徴收出口糧石發生交涉推原其故由於外商採買土貨往往藉口通商條約無在内地納稅義務習慣旣久積非成是辦事人員又大率畏難不肯身任勞怨以致有引現象豈知中國米穀等糧從前與各國訂立通商條約均載明不准外運如中英條約第五欵内載凡米穀等糧不拘内外土産不分何處進口皆不准 
運往外國其他各國條約亦皆訂有明文中日通商條約應照各國現行章程辦理是糧石本在禁運之例不能與其他土産相提並論東省雜糧之出口始於前清光緒三十四年是年春駐京日使請諸外務部謂中俄陸路通商章程祇載中國米不准販運出口其餘小麥粒穀並無禁止输出之文中日會議東三省事宜第十一欵滿韓交界陸路通商按照相待最優之國辦理是則商人經滿韓國境而從滿洲输出小麥及其他粒穀似無不可且旣可由陸路運输並請援此例以行於南滿海 
路諒亦無妨通融當時外務部商之稅務處並咨請東三省總督就近體察情形酌量辦法嗣經咨復東省雜糧産額若豐不妨准予通融如遇歉嵗應即禁運並聲明他省及各通商口岸不得援以爲例内地各項稅釐仍應照章完納凡此數端均由外務部曁稅務處照知日使一一承認有案是雜糧出口實係例外通融之舉並經日使承認納稅在先安能援據通商條約希圖免納稅釐况當時允准出口原爲擴充銷路增益稅收起見更何能任其藉詞幸免致損稅源北案本年五月間駐哈日領知照駐吉領事向交涉署提抗議經王前廳長本上列要旨詳細駁復由交涉署照復日領轉知駐哈領事曉諭各日商知照時越半載未再答復是則彼已知無可辯之理由而在我實有應徴之根據現當冬令道凍正雜糧输出之時急宜籌劃辦法積極整頓除將前案分咨吉林長春濱江各交涉員查照外並令沿路各稅局酌設堵卡認眞稽查切實徴稅云云觀此則當軸之對於外商運糧出口專注意於日人方面蓋以年來日商之在東省販糧者比比皆是尤宜按約嚴密整頓也 
[蔡儒楷發表潯路意見]  
　　南潯鐵路總理蔡儒楷以江西全路名義向日本興業會社借債三千萬此說喧傳已久贛省議會曾去電詰責經蔡氏覆電聲言絕無其事茲蔡氏已於十四號夜間返潯將於日内晉省向各方面報告一切其借欵眞實無從懸揣姑錄蔡氏答覆旅京江西同鄕會質問並整理路務情形報告如下南潯鐵路爲債務朿縳幾陷於萬刼不復之境儒楷被選總理即抱定不添外債宗旨近因結朿舊欠局外不察疑爲增加新債責難之辭紛紛至是非黑白顚倒混淆儒楷個人不足惜誠恐影響所及中外人之計而促潯路之亡用是危懼特將此次結朿舊欠始末及整理路事之計畫爲諸公一一陳之南潯鐵路先後共借日本東亞興業會社日金七百五十萬每年 
兩期付息依照合同利息四期不付則代行管路現在所欠息金業已三期第四期轉瞬又至統計約一百零五六萬元又欠日商台灣三井大倉等零星短期借欵約共五十萬元亦均到期加以路欵支絀工程停滯營業衰落種種敗象無容諱言事經日人調查以爲必須續借二百五十萬以一百五十萬清還舊債以一百萬整理 
路務（如添購車輛建築鐵橋等）並要求僱用日人爲工程師及會計課長等要職陽避管路之名陰攫管路之實曾由本日公使向我國政府提議並由局外私人一二度 
之接洽略有具體辦法此皆儒楷未接事以前潯路負債及日人要求續借之情形也儒楷接任對於日人要求添借二百五十萬之議首先拒絕惟查潯路公司負債已有九百萬元之巨内容腐敗不堪言狀最危險者厥惟四期息金倘再遷延日人必據約管路公司每月開支尙虞不足何從覔此巨欵再四思維殊無善策惟有將興業會社所要求之二百五十萬减爲一百五十萬即以此欵清還前欠四期息金及台灣三并大倉各行零星欠欵此外則不願多借分文是不過以零債化爲整債重息減爲輕息短期改爲定期原屬結朿舊欠並未加增新債旣紓目前之急又免近路之危且日人要求工程師及會計等有損路權之條件俱可删去已將此意提出董事會全體通過後始與興業會社正式接洽不意日人竟堅持前議非借二百五十萬元不可不肯減少分文儒楷曾據種種理由反覆辨論迄未解决此對於結朿舊欠並未添債新債之實在情形也然此原爲急則治標之策耳又念舊債旣有九百萬元之巨利息展轉相加即不添新債亦足亡路而有餘故不得不謀治本之方治本之方須從整理路務入手（一）剔除積弊公司弊害莫如用人不當儒楷接任伊始即將最不稱職之坐辦會計免去職務嗣後關於用人一項擬物色專門人才以忠實可靠者爲主煤炭一項爲鐵路支出之大宗潯路購煤之弊指不勝屈此次特親赴天津調查開煤價視公司原購之價每順至少可省數元一俟舊欠煤賬還清即可直接向開濼訂煤預計每年可省十餘萬之多潯路僞票早已喧傳不加整理公司賠累將不堪方狀特派幹員從嚴稽核並擬訂立查票專章認眞整理（二）改良營業潯路營業不發達有兩原因一車輛不敷二橋梁腐敗有此二弊不特貨物不能多運即客車亦常懷危險但欲從事改良又非巨欵不辦而借欵一事不營飲熓止渴萬不應再蹈覆轍自速其亡於是乃向交通部要求轉向各路局匀讓車輛交通當局已允力助現已磋商就緒之車頭車輛計其若干餘仍竭力進行至橋梁一項必須趕修擬向中國揚子江公司訂立合同其費用則擬從保息項下暫行挪移購車修橋旣不借外債則用人材料俱可自由以免利權外溢以上二事做到則每日可開車二次營業自有發達之望再養路以外如有盈餘並可逐漸還債總期入欵日增外債日減此關於整理路務之計畫也（未完） 
[江西財政前途之危險]  
　　尙大招新兵搜括軍餉 
　　江西財政困難入不敷出九十十一三個月軍政費財廳早發通知書尙無欵給發各機關薪餉多由各長官借墊有發十月份者有發十一月份者亦不一律近兩月來各縣稅欵源源報解就理論言當不致如此窘急惟前敵軍隊調防及前月供養沈鴻英軍費用不在少數陳督並未宣布確用若干金庫則但聞提欵之聲亦不敢言其眞相聞除直轄財政部之西岸榷運局印花稅處烟酒事務局均奉令提欵外財下廳又向高審廳提借訴訟費六萬陳審廳長以地位關係不敢違抗法廳職員向例每月二十六日發薪恐以後亦難如期領到矣據軍界人談論南征北伐兩方表面雖似稍和緩暗中則均積極進行惟綠餉械缺乏不敢驟然發動耳陳督不願客軍援贛藉口招補充隊以補額實則欲擴充一師以對付贛南粤軍秋間所招北省新軍二千訓練不過兩月而日前陳往大校廠閱操連營戰鬭無不精熟軍界稱爲奇事其實所招新軍多爲段合肥解散之邊防軍本係有訓練之兵士也近日聞續有大批新兵到省將來餉糈均無着落轉瞬年關又至各師旅欠餉必須清償始免禍患昨陳派臨時軍需官十二員分赴各縣催提稅欵儘徴儘解不准壓擱如有違抗即將知事撤任據探報南方北伐確有出動消息李烈鈞力主取贛陳恐其乘軍心搖動時突然來襲因急急於籌餉省議會通過否决之加徴案已咨行省長電縣撤陳大不滿謂議員祇知索薪不爲官廳設想旣然反對加徴對於實行說者謂議員等本不過借題發揮近對陳派軍需提欵及年關軍餉兩事已不敢堅持反對矣 
[浙省裁兵運動續紀]  
　　浙江國民外交大會代表阮性存裘英童一心許倬雲葉聯芳陳國楨魏瑞芝朱敏羅霞天爲裁兵興學事當由葉代表電話催請據總商會覆電謂當單獨請願（聞該會對此舉不贊成單獨請願係飾詞）遂由阮代表等九人先往興武路軍署呈遞請願書當由招待員引導至會客室慮督躬自延見首由阮代表述人民心理希望全國軍隊分年裁減即以所餘經費擴充敎育督軍對於裁兵問題夙有主張還請登高一呼爲中國華盛頓盧督謂欲謀外交勝利非先整頓内政不可至於廢督裁兵尤須通盤計劃否則此裁彼增裁與不裁等甲督廢去中央再派乙督其結果廢與不廢等故爲根本解决希望省憲告成軍費在所規定各受法律之限制次童代表對於裁兵意見分爲三種陳述（一）軍人覺悟的裁兵（二）國際促進的裁兵（三）人民運動的裁兵故希望督軍提倡而由人民爲之後盾先製造空氣而後見諸事實使寓兵於工不致有所困難交裘代表謂世界倡弭兵論已趨於和平之一途將來無兵之需要督軍主張省憲以法律改造事實固所贊同倘態以事實造成法律人民尤所希望云云遂興辭而出往謁潘張陳三師長均拒不接見聞該代表等定次日下午將情形報告大會討論辦法茲錄請願書如下 
　　竊省垣各團體因外交失敗組織國民外交大會電致華盛頓中國代表團及余蔣兩代表力爭未知有無效果而共管之說已紛騰於各國報紙言念前途不寒而傈惟推尋外交失敗之原因皆由内政不良所致苟欲於國際間增進地位空言電爭斷難收效自非從改委内政着手不可雖内政經緯萬而先其所急要當以裁减兵費普及敎育爲入手之方是以共同集議不得不以裁兵興學四字呼籲於督軍與師長之前或謂南北尙未統一各省方藉兵力自雄裁兵之計尙非其時然南北兵爭已歷數年無論何方不能以兵力取得完全勝利事實俱在則自今以後專侍兵力之效果如何亦可一言而决乃以養兵之故馴至國家破産謀我者固以是藉口愛我者亦代爲隱憂華府會議轉瞬終了各國必有變相之共管代我裁兵與其坐待外人干涉喪失主權何如出於处動速定大計是在具世界眼光愛國熱誠之統兵長官當機立斷耳或又謂現在各省並未裁兵若浙江一省先裁亿省來犯將奈何然兵之必裁已成愃論所爭者時期之遲早與是否出於自動耳我浙省人民素愛和平本不願侵犯他省無論亿省如何合縱連横均不願當局者之加入每年僅裁兵二成前三年未裁兵儘可自衛中國不行整理内政必遭外人干涉豈待三年如若能於各省觀望之際毅然裁兵並將節省之欵推廣敎育必能博中外人士之同情他省方效法之不暇焉有來相侵犯之事模範省模兩種設省軍裁矣國軍藉口北京陸軍部不贊成將奈何然浙江省内現有軍隊在從前名義或有國軍省軍之區别自督軍與三師長和衷共濟久無主客之分近來北京政令不出都門各省統兵長官久已全權在握督軍與三師長順從民意顧全大局自必就現有各師按成分别裁减斷不至專裁一二兩師而於四十兩師不加裁減之理也或又謂裁兵後社會内增添若干無業之人亦非好現象然被裁兵士可以興築路工使之工作被裁兵官以中下級者居多除酌派其管理工作外其願補習法政及各種實業者於省立學校附設講習班使之補習兵官中本多優秀之士智力體力遠勝常人一經改造均可各顯其本能豈有失業之患哉或又謂裁兵節省之欵應辦地方各種事業不必專曾敎育然我國自清季迄今創行各種新政惟敎育一端較有實在之成績所惜受敎育者僅此少數在校之學生而大多數之人民 
仍我無知無識耳今以裁兵節省之欵除留一半安頓兵士及兵官外其餘一半悉爲推廣敎育之用尤注重補習敎育務使農工 
商男女人人識字期以十年敎育普及交通便利其他地方事業自能依交振興矣或又謂今日兵費各財政機關不敢欠解一日撥充築路興學之用財政機關不免存心延欠或竟移挪别用此誠不可不防宜於裁兵定議之後再由軍民長官約集省耆老及 
各團體代表開會議定責成解欵各機關仍照原數逕自解存指定之銀行并舉監查員嚴密監察自無延欠或移挪之患矣綜上諸說列爲六條（一）浙省各項軍隊應自民國十一年起每師每年裁减二成五年减盡（二）裁兵節省之欵以一半爲安頓被裁兵士及兵官之用即興築道路使被裁兵士工作並於法政及各項實業學校添設講習班使被裁兵官補習（三）其餘一半欵項爲推廣全省敎育之用尤注重補習敎育使農工商各界男女人人識字（四）裁兵節省之欵應由解機關按照原數逐月解存銀行不得短少亦不得絲毫移挪别用以十年爲限並由軍界及各團體各舉若干人爲監察員嚴密監察隨時報告公衆週知（五）裁兵及善後辦法即請督軍與三師長從速議定公布（六）推　廣敎育詳細辦法由全浙敎育會聯合會議定公布爲此合詞籲請俯順民意從速議定詳細辦法及施行日期布告公衆週知不獨浙江一省蒙福各省必將奉爲準則各國人士必相率崇拜不 
朽盛業千載一時督軍與師長洞明世界大勢必能犧牲一切毅然實行臨頴不勝迫切待命之至 
[蘇議議會紀事]  
　　本日（十七日）蘇議會開第十次議事大會前日日程上 
 
 

Page 11

 
 
排列第一案之張孝若辭職函第二案之陶保晋辭職函一併撤去記者昨謂蘇議員尚未悔禍至是自悔言之不當後至議會探詢知所以撤去原因係張孝若見連日大會情勢不佳恐堅不相卜終難得議場多數之挽留故不如老老實實自行具函撤消陶保晋亦隨後作同一之表示大有從前種種譬如昨日死自後種種璧如今日生之意味但能否因此釋糾紛此時尚難預料也下午三時二十分議員答到八十六人摇鈴開議徐果人主席朱積祺請變更日程先議第三十第三十一兩案表决少數楊懋卿請變更日程先議第（四十三）朱德恒等提議禁止燒鍋停收酒稅案及第（四十四）楊懋卿提請禁止蒸燒以維民食案朱德恒說明理由請逕咨省長吳輔勳謂事實上恐不能禁止且有流弊劉文輅和之楊懋辨論甚力朱翼雲請改爲建議案逕咨省長多數通過許銘範請變更日程將第（十）特别審查會審查太湖泛濫速濬下游諸幹河以暢宣洩建議省署轉咨太湖局切實施行案報告提前討論結果照報告通過王景常請變更日程將其所提財政廳所派六十縣清理田賦委員應一律撤回以免虚糜公帑緊急動議案提前討論朱紹文主付審查劉文輅反對謂不成問題當逕咨省長季通和之結果逕咨吳廷良請變更日程將其所提建議政府明令廢止浚浦局暫行章程收回主權以全國體緊急動議案許銘範主付審查張援謂案既緊急理由又甚充分當逕咨省長多數贊成結果逕咨是時請變更者紛起語言厖雜秩序已亂張援謂人人請變更所編日程直等廢紙議長當特别注意朱紹文和之龔廷鴞亦贊成張說紛擾多時始依照日程宣佈（一）内務財政合併審查會審查各縣歷年積欠忙漕應分别暫緩追繳以紓民困案報告多數以爲不妥結果重付審查（二）内務財政合併審查會審查本年全省被災徵收忙漕應照各縣秋勘分數一律定爲普災以除中餉案報告劉文輅季通主以報告付表决朱翼雲錢基厚朱紹文邵玉銓王慶瀾等均詳加討論結果照報告通過（三）財政教育合併審查會查教育行政會議議决貨物稅帶徵特捐辦理義務育案報告楊懋卿謂報告不妥當重付審查賈先甲剌剌辦論不得要領人多厭而離席議長檢點人數在塲祇七十七人遂散 
　　附張孝若陶保晉撤消辭職書如次（一）張孝若函本會諸先生公鑒曩者議長問題聞公等以張仲老與孝若爲的各挾一是持滿待發有堅不相下之勢孝若甚不願以不才一人姑滯選舉之進行且仲老父執誼尤不容兩厄因禀承嚴命於選舉大會未開前函電達會聲請辭職謂抽薪自當沸止冥鴻無復弋篡區區之衷所以圖解紛亦避賢路也今議長既依法選出議事亦經逾旬前途坦坦會務當從孟晋無菑無害私爲我蘇人稱慶乃奉吳議員輔勳等公函知復以孝若與陶議員保晋辭職問題平地倐起風波辯論喧呶虚擲光陰勢復堅不相下他案無從開議雒誦再四殊深惶駭陶君我不敢知不才如孝若者進退何關大局顧必齮齕乃爾是仍以孝若一人故尼會中議事之進行也孝若詎能任此重咎夫辭職既爲爭媒則辭不已爭將隨之不已潔一身而陷全會孝若所不忍爲况以仲老之耆德宿望猶以愛省故不惜於栖皇塵之中節暇晷出席議塲謀省政之改善孝若後生愛省何詎不如人更何敢以鄉務叢集圖逸倫安不爲省政稍竭棉力重負我父老昆季之付託請自本日始撤回辭職函電　諸君子後謹奉教焉孝若於議員一職絶無成見苟利於會利於省他不敢膠執前之辭爲議場解紛也非他人所得挽今之就亦爲議塲解紛也非他人所得拒本此初衷懔無或渝維諸君子垂鑒是幸張孝若十二月十六日（二）陶保晋函省議會同人公鑒頃奉吳輔動等八十七人公函以前日本會開會議及保晋辭職問題又起糾紛停頓議事等因無任内疚夫保晋之辭職原欲以解釋糾紛也今乃因一人辭職問題而復起糾紛保晋何敢當此重咎兹請將此項辭職書即予撤回以利會議特此佈達即頌公安陶保晋啓 
[南京快信]  
　　省議會今日舉行閉會式軍民兩長明午在省署公宴全體議員各機關長官均陪席 
　　齊督赴蘇鎭檢閱軍隊現已完全打消又聞軍署各處課暨各軍事機關各軍隊經齊督檢閱後將有大更動 
　　蒞雲縣知事李作昨電軍民兩長云奉令會局丈收災荒莠民聚衆開槍阻丈嗣獲首要障碍悉平現已丈收清楚知事佳且回署詳情另呈 
　　財廳昨委彭孝達赴沐陽灌雲贛榆龍兆乾赴銅山墨錦昌赴泗陽漣水王珍赴宿遷等縣提欵又委鍾毓元充清理無錫田賦委員 
　　武進各界聯合會電各法團請速電府力爭外交 
[杭州快信]  
　　省議會昨開選舉参事會到僅八人候久無續至者遂又延會現定二十三日閉會 
　　内務部派浙第一二兩班警官學校畢業學員學習一年期滿昨由沈省長彙案咨部准予留浙委用 
　　乍浦雅山墳墓古蹟甚多現有徐某朦准縣署開採石料並未呈報實業廳備案被人電省控告雲廳長昨已下令禁止 
　　省垣七隅粥廠甫於十六日開辦貧民領籌乞粥者每廠日必二三千人粥少人多不敷分配聞總董徐光溥已面請省長增加粥米（原定每日三石） 
　　平湖商民李如隆請認包辦紗線捐財廳已飭統捐局會同商會核覆 
地方通信 
[松江]  
　　義務教育會定期開會　上屆義務教育期成會幹事會議决將全體幹事分部辦事以期共策進行並推主任幹事顧榢軒倪伯英倪汗忱等起草各部細則擇期交全體幹事會議决施行現經陸規亮會長通告各幹事定期本月十九日假勸學所開會 
　　封閉虧欠勞欵之柴行　住居普照寺南之柴行主陸晋才今秋與柴販虞順昌承包浙江某團軍柴千餘元乃該柴販自領到柴價後日事賭博將營業欵消耗殆盡以致不能遵繳稻柴經營中咨縣飭提陸虞二人管押嗣陸等央請交保出外料理詎保出後虞順昌即逃匿無踪縣署以軍需攸關業將陸晉才之柴行先行發封並飭拘該柴販等從嚴究辦 
[蘇州]  
　　王省長來蘇吊唁　王省長因弔唁座師劃迓邠特於昨晚（十七）由寗乘夜車來蘇今晨五時許抵埠帶有衞兵四人僕役二人庶務一人約共七八人蘇州政警界要人預於夜半出城在車站迎候並調有警察廳騎巡隊全隊國至車站保護迨王省長下車後即由道尹王可耕·縣知事郭曾基·警廳長李明遠等上前晉謁隨即陪同在車站大菜間休憇至天明始乘轎入城警廳本備有緣呢大轎一座以備省長乘坐之用詎王省長須乘元色布轎乃臨時又易以布轎入城後逕至道尹公署暫駐移時一般存記及薦任職員紛紛晉謁至十時許即在道尹公署用索餐十一時許仍乘布轎至劉宅沿途由騎巡隊保護自夏候橋起至劉宅附近警察一律雙崗並添出崗位十餘處抵制宅後即至靈前弔唁旋即上祭約一刻鐘始畢當在劉宅午膳至二時許興辭而出回至道署略一坐定遂仍乘轎出城赴車站乘三時許之車返寗當出城時仍由騎巡隊沿途保護各長官亦恭送如儀至車開行後始返王省長所穿之衣服爲元色緞馬褂二藍緞袍子戴大禮帽穿緞鞋赴劉宅祭唁時易索服又在劉宅時欲吸烟當由隨來之僕人於身傍取出一烟匣出一寸許吸殘之烟頭授之王省長遂以一秋角香烟嘴裝上面吸於此可見其平日之儉樸矣本地各官長以省長性喜儉樸故所穿之衣亦臨時特别儉樸尤以警察廳長李明遠爲最儉樸身上所穿者爲敝舊不堪之緞袍褂一套頭戴烏絨小帽一項絨已發黄此帽非經三五年决不能有如此之舊也 
　　建築社會禮拜堂　本城宫苍内監理公會近爲感化社會起見特發起與建社會禮拜堂一所上設屋頂花園業經繪圖估工並函請蘇州警察廳出示保護 
[無錫]  
　　學界游行大會　無錫輔仁中學學生會因魯案吃緊特聯合各校於十七日游行演講下午二時在輔仁出發至二時半在公園集合走沿馬馬路出光復門過外黄泥橋轉麻餅沿河折向大橋街入北門由寺前門至崇安寺過大巿橋走東西兩大街至西門大公共體育塲散隊是日共到男女十五校計德慧女學·聖嬰女學·志成女學·培新小學·孫氏學校·唐氏學校·巿立第四巿立十一·巿立一校·積餘學校·三師附屬·晏成第三·東吳第八·第三師範·輔仁中學等其游行次序女校在先國民在中高等在後中學爲最後各人手中均執有還我青島等小旗沿途分發傳單並有三師學生在北門外及崇安寺等處演講聽者頗爲感動 
[鎭江]  
　　國民外交援助會開會紀　鎭江己未星期演說會等發起國民外交援助會十七日午後二時在新馬路商團操塲開會各界到者頗多城内外各校亦均整隊到塲公推者立六中校長蔣省庵主席報告太會情勢及今日開會宗旨嗣由曹麗　包明叔等相繼演說後乃討論辦法决致電太會代表請貫澈十條提案對於魯案尤宜力爭勿讓一面並推舉蔣省庵楊光字曹麗青楊植之等六人爲國民大會代表持函往見鎭英國領事請轉英政府對於太會我國之提案主張公道俾得維持遠東和平議畢遂散會游行遊行秩序以各校到會先後爲次計参加者二十餘校又救火會兩所約共二千餘人由商團操塲出發經南馬路下京畿嶺轉入小碼頭至英領署門口即由代表六人入内請見英領並面陳公函遊行各團體則在門外立候約一時許始行完事遂又至南馬路商會因開會時該會未派代表列席乃圍立該會門外推代表入内接洽請該會代發國民大會致太會之公電接洽約四十分鐘始邀承允後即由南馬路折入小待經銀山門大街進城至紅旗口公共體育場散會時已午後六時許矣 
　　冬令中之大雷雨　鎭江一帶入冬以來天氣異常和暖迨十六日燥熱尤甚午後五時陰雲四合電光閃閃雷聲際陸繼以大雨歷一時許始止 
[揚州]  
　　次請挑濬東川子港　兩淮下運使因據丁溪塲士紳代表沈霖澤等之請除函江蘇省長外並咨請江蘇運河工程局派員測量東川子港即日挑修以資宣洩 
　　留法學生請求津貼　留法江都藉學生李錦華近具呈教育廳請予飭縣酌給津貼以資挹注業經批准訓令王知事遵照辦理 
　　部員查助長江水道　内務部近派工程師柏滿往長江一帶查　水道先期咨請省署查照即經王省長電飭江寗江浦六合各縣一體知照俟該員蒞境時妥爲保護 
　　演說競進會演說紀　省教育會演說競進會十年演講指定揚州舉行（地址大舞臺）題爲「新巿政計畫」評判員係事先聘定十七日下午二時舉行預賽評判者爲張叔良黄炎培楊瑞生三人演講時間每人以十分鐘爲限兹錄頂賽校名姓氏如下曹樹銘高業种（八中）陳昕陳滋德（中華職業）胡大順吳俶昌（六中）張利糢　詒　（一中）劉肇棠房新民劉少棠（國立暨南）梁昭權（滬江）郭淑慧陳德貞（三女師）馬詒絢沈鍔（二中）王德發（水産）何昌榮高杰（四師）顧慰曾（一女師）曹乃崧李宗義（五師）李雲沛趙敏學（東南）黄承蔭王鴻逵（二師）仲兆福（六師）徐頴（三師）以上中等組濮良疇張懿（河海）葉寳成（南通醫專）鄭鶴（滬江）沈本强（東南）侯矅錢肇昌（南高）江德平曾兆鹿（復旦）以上高等組 
[徐州]  
　　國民外交大會　徐州各界昨日（十六）在車站球塲開國民外交大會各界到者約一萬餘人學界占其多數十時開會首由教育會長顧子揚報告開會宗旨次由男女各界相繼演說魯案危急情形願各界急起挽救演說者約三十餘人無不聲涙俱下至下午一時半宣布拍往華盛頓電稿畢乃出發游行是日天雨道途泥濘然各界勇氣並不稍減直至下午四時半始分頭散回 
[嘉興]  
　　角里河定期開工　疏濬角里河工程自熙春橋至東塔寺之第一段不日即行興工惟河身原闊不及四十尺現照規定須改闊六十尺計剷去河南河北兩坡土方須在二十尺以上河王主任盛時以該段河流兩岸地皮查係　路公司所畸而熙春橋亦係鐵路公司所改建且河北又乏空地自不得不從南岸剷去土方若該岸剷去廿餘尺則橋基動摇殊多危險現爲顧全水利起見已函請縣署轉函鐵路公司商酌辦理其束塔寺前一帶地皮均係居民所有亦由縣佈告各該户於剷掘土方時毋得阻礙以重水利 
雜評一 
[内閣與太議（默）]  
　　今之調和府院者曰免影響太議今之勸靳勿辭者亦曰免影響太議實則此不過一種說辭内閣改組與否究與太議有何關係耶内閣之可以影響於太議者惟在當局之人無能力發生種種不良之政治暴露國家種種之弱點斯乃足以影響於太議改組而後執政者依然爲腐敗人物仍舊泄泄沓沓絶無振刷自立之精神以表現其新氣象則亦足以影響於太議若僅云改組固與太議毫無關係也 
　　此次顔惠慶之兼代雖係暫局然顔本外交當局今既代閣不啻更加一重責任主持外交更不能有所推諉而以猶移不定之態度出之若今後暫代則内對内存五日京兆之心對外匯堅持之問題而不能堅持則眞將影響於太議其何以　國民之責　哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[余蔣電報太會情形]  
　　收買膠濟路　撤廢客郵期　提出廿一條法 
　　余蔣兩國民代表來電云日本似頗贊成我國收買膠濟又電云請轉告上海武昌杭州蘇州厦門等處國民機關彼等來電已均收到並已轉達宣布日本對於撤廢客郵一案與另國一致定於一九二三年一月一號以前實行但要求派日本郵務使駐中國此議未得討論又電云提出勢力範圍一案時我代表提舉二十一條以備早日正式提交大會但於提交之手續我代表團意見不同或主張在討論修改條約時全部提出或主張分三段提出一部份在勢力範圍案中一部份在鐵路案中一部份在租借地案中 
[籌欵贖回膠濟路之動議]  
　　同上商界及銀行界主動 
　　國聞通信社云本埠商界及銀行界因鑒於山東問題在太會談判結果膠濟鐵路必至籌欵贖回因此預備在最短期間募集此項鉅欵以爲贖路之用募集辦法亦將分隊徵求商會方面由全國商會聯合會發起通函各省商會事務所同時舉辦銀行方面由銀行公會發起各銀行量力負擔將來此路贖回後即由兩界組織委員會共同管理聞今日各路商界在寗波同鄉會開談話會時亦將討論此項問題云 
[國是會議如何]  
　　急須召集之理由四　主張農工加入 
　　全國商教聯席席議前經議决國是會議通電各省區徵求意見各省多覆電贊成業紀一報兹悉該聯席會議事務所昨接泰縣婁莊鄉農會代表黄立函略謂貴聯席會議十月十七日議决通電各省各法團有俟贊同者得半數以上再行通告請准代表集滬共商組織及進行方法等語今據宣言書所載已有十六省三特别區代表到會以省區言贊同者已過半數瞬届十二月二十日自應依法照議决案召集國是會議以靖内難爲外交盾江電轉余蔣兩代表述稱美人恨我民無舉動倘召集會議能發展國民自决自主之能力不較愈於游行示威耶貴會既欲合全國民意起而靖内禦外矣不能使第一次議决之通電即不發生效力此召集會議之刻不容緩者一既公推代表赴美宣傳民意矣不能不厚結民力以爲代表聲援此召集會議之刻不容緩者二美人既協助我恨我不能自動尤宜糾合全力以啓發其助我之精神此召集會議之刻不容緩者三國家全國人民所有不能任少數人操縱播弄吾民誠宜急起直追秉約法上賦予之特權及天賦之良心議决是非視其能代表民意造成眞正共和國家者授以統治權其不能者去之破釜沈舟組成一完好政府則貴會宣言書所計財政軍政兩項方能實見整頓若仍畏首畏尾投鼠忌器持兩端以觀望將見陷國家於分裂地位恐宣言終無實行之一日此召集會議之刻不容緩者四走何敢以國民共有之責任獨責貴會惟貴會議已有通電在先際此危急存亡之秋空談益以誤　我國民務期言行相顧有不言言必行行必果其自甘放棄主權畏縮不前者孟子所謂自棄不可與有爲者也於貴聯合會何尤云云 
　　又該事務所接浙江省教育會電云篠電敬悉貴會議議决組織全國公團代表會議解决國是敝會素所贊同惟對於全國各工團應請其加入一致進行藉以表示全國民意而振互助精神特此電復浙江省教育會洽又山西省農會函略云諸公擬就滬組織各公團會議解决國是揆以國體覩及局勢誠屬根本之舉欲挽狂瀾舍此乏術敝會極端贊同惟此次發起是項會議固因商教各界代表在滬集議表决而農界未参未席遂即以商教兩界之名義發起然衡以我國之民衆業農者實佔十分之八九若不加入農界聲勢似稍减色前接江西省農會效電亦鑒於此曾請貴會發起全國農商教育聯合會想貴會已接是電矣至工會刻下成立者雖屬少數而勞働界組織之會實繁有徒鄙意亦應設法聯絡使其加入以符國民會議之實兹奉函邀除將極端贊同之情形依限函復外所有江西省農會之效電及鄙見務希容納庶樹宏基而免界限云云 
[旅滬閩人會議厦門海後灘案]  
　　通過挽救辦法五條 
　　昨日（十八日）旅滬福建同鄉會爲厦門海後灘案在泉漳會館開會旅滬閩紳商學各界到者三百餘人推舉黄世銘爲臨時主席陳壽凡翁吉雲紀錄首由主席報告厦門海後灘歷史及此次交涉之起源（事實詳旅滬福建同鄉會報告書中）并致希望全國一致力爭保存中國領土之詞次厦門代表黄廷元報告赴北京請外部向英使交涉情形繼由翁吉雲宣讀旅京福建同鄉會旅京福建學生聯合會來函及蘇式金等提議案毛一豐提議海後灘案挽救辦法計五條（一）組織委員會今日由大會推出十人協同幹事會组織之（二）聯絡香港帮潮帮抵制太古輪船并勸告各工人不作太古工程（三）聯络滬上團體將詳情通告全國爲將來抵制之預備（四）勸告有聲望及有資産者發起滬閩粤輪船公司（五）派員赴厦實地調查沈次裳史家麟黄魯貽邱醒旦莊希泉陳蓉光等均有討論結果全體通過毛一豐『二』『三』『四』二條辦法仍歸幹事會負責辦理並舉何嵩齡翁吉雲伍嵩如林贊培襄助之另發表堅决表示之文字以促全國注意舉陳壽凡翁吉雲爲起草員遂宣告散會 
　　附該會報告厦門海後灘及碼頭之情形　道光二十二年中英修好條約第二條允准英人帶眷赴五口居住厦門口在内原議定以水操台南校塲兩處作爲英商租地因距離碼頭過遠未曾經營故咸豐元年英領事蘇要求島美路頭起至新路頭止准予组租後經中國官廳勘定自島美路頭起至新路頭止除去築前後公路四丈外直長五十五丈横寛十六丈計四圍見方一丈年納租價庫平一兩自新路頭起至鐵路公司又係英美商人於同治年間續租到光緒三年遂有英商和記擅築海後灘中國官廳不准乃自行塡築作爲公路不收地租并於四年立約六欵光緒十年又有英商德記以修理堤堰爲名侵佔官地後閩總督竟允其所請就佔之丈數丈量納租然此外之餘地猶吾官有也中國自塡之官地由地方官託租界内各洋商代爲經理其經理之範圍不過潔凈地方而已比管理不同宣統元年孔子聖誕各學堂開體操會携帶假槍行經中國官廳自築之路英領事竇又出而干涉經官廳力爭同年厦門學界代表黄廷元建議福建諮議局呈請當道嚴行交涉尚無結果暫行停頓至民國七年九月閩粤戰事發生厦地戒嚴英領藉詞保護英商令兵登岸并將左自太古棧起右自義和行起均至海止連同海後後面史巷頭路新路頭番仔街三處公路一律築牆樹杆升英旗懸牌於牆大書大英國租界地閒雜人不准亂進迭經厦交涉員嚴重交涉未得要領本年五月間又擅築碼頭各團體以太古洋行何得於中國自築海灘前任意建築碼頭侵佔領海誓死力爭并推舉黄廷元盧心啓二君赴滬京陳訴情形共籌對付正在外部與英公使磋商之時資領事竟調兵艦并派兵携帶機關槍上陸舁砲示威復在中國領土拿人竇領事不顧公理英公使又堅執情形險惡請同鄉諸君公决辦法爲禱旅滬福建同鄉幹事會敬告 
[明年起征土布稅之官商兩面觀]  
　　官已準備五收　商請至期暫緩 
　　上海稅務總公所俞所長昨致滬上商會公函云逕啓者案奉財政廳蒸代電開十二月十日奉財政部桂電開土布稅期限届滿自十一年一月起照章征收餘文詳等因奉此自應遵辦除分電外電仰轉知各商會體知照務於十一年一月一日起照章征收報解等因奉此合亟函至貴商會請煩轉知布商遵照 
　　土布展期免稅一事稅所方面已奉財廳令知奉部令飭知自十一年一月一日起照章征收現土布業對於此項稅欵一致否認已函請商會電致江浙皖三省省議會總商會懇爲一致進行並經全國商會通電各省商會請速電逹北京財政農商等部及國務院仍援案永遠免稅以恤貧民生計在案兹聞此事去電後迄今未奉回電該業公所代表以據各该同業陳述狀况轉瞬即屆實行收征之期當即函請商會轉函俞稅所長請求至期暫緩征收云 
[萬國國際大賽槍揭曉]  
　　二種比賽　美國一勝一負 
　　一九二一年萬國國際賽槍大會已於本月十七日星期六下午二時在虹口靶子場舉行等情已誌昨報兹悉是日第二塲四百碼比賽時風勢之烈愈凑愈緊風之方向旋轉瞬息千變各賽員均難於應付射分較平時成績竟有一落千丈者兹將比賽結果揭錄如下（一）美國代表二百一十九分（各代表各奬銀盾一座）（二）英吉利代表二百五十四分（三）瑞典國代表二百五十四分（四）日本國代表二百四十九分（五）中國代表二百四十八分（六）瑞士國代表二百四十六分（七）蘇格蘭代表二百四十五分（八）愛爾蘭代表二百四十分（九）葡萄牙代表二百参與一九二一年上海萬國國際賽槍大會之中國三代表攝影 
右王衍慶君射七十九分中陳景塘君射八十三分左陳如松君射八十六分共得二百四十八分 
四十二分（十）威耳斯代表一百七十八分 
　　又同日十二國代表中每國各選一分與美國優等射員十二人對賽嗣因牛西蘭代表未到遂臨時商請美國亦减少一員於是兩方各組十一人每員各賽三百碼十響又四百碼十響均用最小牛眼靶結果十一國代表佔優勝共得九百二十三分美國代表共得九百十三分兹將十一國得勝代表姓名錄如下（中國）陳景塘（英吉利）羅司（瑞士國）羅諦（威而斯）史納浦（蘇格蘭）梅痕（愛爾蘭）李扶司（葡萄牙）高拉沙（日本國）伊籐一郎（意大利）裴杜尼（百勒斯底尼）屠倍司（瑞典國）强生以上各國代表各奬冲銀香烟盒一只美國代表十一人姓氏如下桑埃葛林杜柯達史密司韋而納台維司賴因雷嚴而丁克海姆勞白之闞達 
　　附錄本年國際賽槍中國三代表之略歷 
　　（陳景塘）年三十九歲浙江鄞縣人由本族翰香家塾肄業十四歲來滬就商於上海老九章綢莊前清光緒三十二年滬北華商體操會成立充當會員繼入萬國義勇軍三十五年考升副棚長宣統元年往星加坡任源豐潤銀號協理三年回國民國元年膺寗紹公司之聘任甬興輪船買辦四年甬興航線停駛復進義甬軍旋升正棚長五年組織景泰進出口洋行任爲總經理是年考升副排長又被舉爲寗波旅滬同鄉會會董上海總商會特别會員六年升授正排長七年由總司令考升特等射撃教練長九年被舉爲上海萬國賽槍會議董旋奉大總統頒給八等嘉禾章歷充中華義勇隊總務科副科長萬國國際賽槍中國代表 
　　（王衍慶）年二十七歲浙江鄞縣人肄業於梵王渡聖約翰大學凡各種運動頗具經騐民國六年就恒昌公牛皮棧任副經　之職八年任彙福洋行出口部買辦是年進萬國義勇軍現充該軍中華隊足球部主任九年充萬國賽槍會會員本年國際賽槍當選爲中國代表 
　　（陳如松）年二十五歲江蘇上海縣人肄業於虹口昌世中學民國元年就商於新瑞和洋行四年赴武昌充粤漢鐵路測繪員每遇路員運動無不参與其間七年回滬進江海北關充任測繪員是年入萬國義勇軍要年進萬國賽槍會未數月選充國際賽槍會之中國代表 
[律師公會談話會紀]  
　　上海律師公會　昨日（星期日）假西門外林蔭路口江蘇省教育會重開大會地方檢察廳長黄用中特派首席檢察官郭壽璜蒞會監視該會原有會員一百九十三名照會章規定須得過半數方可開會昨緣到會會員祇有蔡倪培張家鎭姚文壽王開僵吳國泰夏喆兟沈健姚建楊春綠李時蕊張恩灝費廷璜林榮慶等三十六人未足法定人數改爲談話會午後四時開會由會長蔡倪培報告本會經過情形畢繼由各會員提議各案（一）楊春綠提議見報載司法部將欲各律師納費五十元一案（二）李時蕊提議檢察制度以及太會議定國際司法委員三個月内來華調查我國司法事宜一案（三）巢堃提議律師出庭坐位以及治外法權案經各會員討論良久决定推舉李時蕊爲起草員直至傍晚茶點而散 
[道路建設會孟晋觀]  
　　徵求會簡章撮要　該會徵求會簡章大要（一）歡迎熱心公益人士組織特别徵求隊或特别募捐隊（二）以一元爲一分無論何隊如徵得普通會員三百人以上者物别加奬百分徵得特别會五十人以上者特别加奬二百分徵得維持會員十人以上者特别加奬三百分徵求開幕後在第一星期中得分最多之一隊加奬二百分次多者加奬百四十分再次者加奬八十分第二三星期加分同上但不能將上次分數併算第四星期爲總結束奬分同上如連接一二三四各次發表分數均列第一者特奬五百分以上各項會費均須於入會時一次繳清（三）各隊徵得之分數於開幕後每星期三晚八時發表一次（四）得分最多之一隊例將出入人員合攝一影印諸本會月刋並配鏡架懸掛會中永留紀念（五）無論何隊個人滿百分以上者將其台銜分數附鐫維持會员銅牌永留紀念（六）總計二十二隊中得分最多之個人贈以甲種銀鼎一座甲種金寳星一對（名譽會長張季直贈）次多者贈以甲種銀盾一座乙種金寳星一對（會長王儒堂贈）再次多者贈以乙種銀盾一座丙種金寳星一對（聶雲臺贈）（七）總計二十二隊中徵得會員最多之個人贈以丙種銀盾一座乙種金寳星一枚（總隊長傳筱庵贈）（八）每隊中得分最多之個人各贈以乙種金寳星一枚（九）各隊隊員滿八十分以上贈本會丙種金寳星一枚七十分以上贈本會銀寳星一枚（十）特别徵求隊與特虽募捐隊分數贈品與上同但不能列入二十二隊之中比較核算藉表優待而謝熱忱（十一）大會閉幕後定期舉行祝捷大宴會凡得三十分以上者皆請與宴並攝影紀念（十二）自十二月十日起至一月九日止（共四星期） 
　　特組南京路支隊　全國道路協會自分隊徵求以來莫不奮勇進行思奪錦標昨聞河南隊隊員蔣夢芸君聯合南京路商界聯合會同志另組南京路支隊一隊猛力徵求連日南京路各商店會員均紛紛入會預料必得極佳之結果云兹將該隊之組織列下（名譽隊長）余華龍（名譽参謀長）王廉方（隊長）蔣夢芸（参謀長）范承鋆朱華德（副隊長）費杏莊錢菊感（隊員）沈錫琪沈小亭朱正明許沐之 
　　廣東隊之成立紀　廣東隊長湯節之因係該會發起人又係執行部董事對於徵求事宜尤極注意異常愼重十六日夜六時特假嶺南樓邀集粤隊全體職員開成立大會讌叙一切進行辦法由主席湯君報告本隊設立徵求事務所於廣肇公所推舉吳冕伯等爲書記楊海南馮少山爲参謀長陳公哲盧煒昌黄式如爲副隊長陳炳謙郭標唐瓊伯等三十餘人爲隊員多係各洋行大班買辦及各公司字號經理且多留學東西兩洋極有學識經騐者對於各界交際極廣凡百公益咸具熱忱廣肇女校中亦有數位女士熱心加入允爲隊員此次關於建設道路尤盼早成偉大工程以便僑胞早回祖國發展工商實業挽回利權而免久覊海外備受外人種種壓力苛條虐待等云云並演講發起道路協會之原因與化兵爲工及建設進行之計畫周詳切要具見識騐宏富逈非理想空論所可比倫也 
　　河南隊之交誼大會　河南隊昨日（星期日）下午三時在該隊天津路第一辦事處舉行全體職員大會公推任矜蘋隊長主席道先報告經過情形繼即决定徵求進行方法並定於今日（十九號）晚八時在三馬路慕爾堂開全體大會藉以聯絡交誼其秩序有會長王正廷博士等演說及最優美之鋼琴凡啞鈴舞蹈英文歌拳術等游藝並請各支隊隊長演說專誠招待隊員及已繳費之會員 
[取締加房租之會銜布告]  
　　淞滬警察廳長徐寳山縣知事馮上海縣知事沈昨發會銜布告云爲布告事照得近日房屋加租居民驚擾房主則强索勒遷求償無厭之欲房客則奔走呼號冀免擔負之重雖經本知事剴切勸諭按照成本定價不得無故增值致擾閭閻誠恐聽之藐藐視爲故常現奉護軍使飭令會同察核情形妥擬辦法亟應遵照辦理嚴行取締以免釀成事端嗣後房主出租之屋如高過時值或包租房屋壟斷居奇及外取挖費小費貼費等名目准各房客逕行呈訴其有因加租不遂呈請行政官廳押令移遷者一概不予受理各房客對於應付租金亦應按期照繳不得籍口搪塞致干咎戾事闗維持地方人民公安除咨會司法衙門查究外特行會銜布告仰各房主房客一體知照其各凛遵母違此布 
[公廨對於新康里加租批示]  
　　四條辦法不變更 
　　新康里房客反對加租一事曾經公廨提出辦法四條嗣經房客討論對於二三兩條要求公堂變更昨接公廨復函云啓者送上貴代表稟請變更加租辦法之批示一紙即祈察閱並轉致各房客查照附抄批一紙云來牘閱悉查該里加租一事前經本公堂將房主要求各節酌量變通决定辦法四條已屬雙方兼顧未便再行變更着即轉致各房客遵照前訂辦法趕將欠租照付勿再遲延是所厚望云云 
[歸國儉學團前途之磋議人校問題]  
　　勤工儉學生團代表由李登輝約同赴交涉使署與許秋颿磋商一切昨代表等到交涉署與許李面談數小時之久學生團代表提出請求條件如下（一）請使署會商駐滬法領事要求通惠工商學校收容歸國儉學生並免學宿費（二）請使署代轉學生團意見致函北京政府請將每年津貼留法儉學生之十萬元數内酌提相當數目接濟歸國學生（三）限期將滿不能結束各項事件請另覓一公共宿所或尋一學校寄宿許答稱通惠學校敝署與護軍使署已聮名致函該校容復函到後再行討論至北京政府每年撥十萬元救濟留法生是否屬實不能確定本署不能專函詢請政府至代達學生意見最好用江蘇省敎育會及其他團體名義代請較爲妥當至第三項要求絶對無商量餘地因前此兩星期的限制辦法係綜合各方面意見議决倘逾此期限尙不能入校及得到工作本署只能照原案辦理願回家者發給川資不然雙方脫離云最後李登輝君云期限滿後自然照原議辦理惟極端不能回家者欲在此間等候北京方面及各本省消息者亦可於此寒假期内暫假復旦大學居住又該團前日與中國公學交涉收納學生事茲聞已得該校張東蓀復函略謂貴團投考敝校事茲答復如下（一）人數不拘以攷取爲凖（二）下星期一（二十一日） 
報名（報名在敝校商科辦公室可向辦事員蘇君仲文接洽）（三）下星期三（二十三日）下午二時起考試（祗攷一次恕不補攷）（四）攷取者（甲）須覓保人（乙）除免收學費外須交宿費六元賠償五元（此欵將來畢業時退還）體育費二元（至於膳費可直向廚房自理）以上四條係敝校敎職員全體所議决特此復聞云云惟該團原來請求意見希望免收學宿費並願限定人數但不能即行攷試欲入校補習一定時間後即任使考試因現在行李未到書籍文具了無一物礙難投攷聞該團團員將無一人赴攷因與所希望條件相差太遠頗爲失望云 
[同濟醫工專校之新校舍]  
　　德文同濟醫工專門學校自歐戰時由法工部局封閉亞爾培路校舍後經我國敎育當局協力維持收歸自辦惟因校舍無着初則假吳淞中國公學舊址逐漸添設機械房屋等繼則因中國公學復興不得已暫假吳淞海軍學校舊址以作課堂宿舍其試驗廠等仍在中國公學且預科學生在本埠威海衛路醫科在白克路寳隆醫院此現在之狀况也該校有感於分散數處之不便不得不力圖建築校舍去年以請欵有着遂購地吳淞大興工築今則全工將竣頗可爲該校喜且爲社會得此專門學校賀也該校新屋在吳淞鎭之西自車站從大道步行約十餘分鐘即達基地其佔一百四十九畝今日地價較去年購進時已漲三倍有奇校基四圍鑿水道通江惟有二閘若閉閘即得水留在内可供工程學中水力學之試驗及鍋爐用之冷水量現在建築之房屋五座均偉大寛敝略述之於后 
（一）敎室成長方形二層面前長九十二·二九密逹（合英尺三百餘尺）深二十密達門前列大圓柱十頗爲壯麗式爲德國之最新者係該校土木科敎授自行打樣即其他各屋亦係自行計畫繪圖其中敎堂分南北凡三十餘間物理化學試驗室暫設於内敎室前有大池成橢圓形旁植以樹亦以之點綴至於鑿池之本意因填屋基土不足所以取之於此一舉而二利焉 
（二）工廠工廠因用鋼骨屋頂故工程較遲爲最大之建築大部分亦成長方形闊九十五密達半（三百十餘英尺）最深處有二十九密達半極高屋脊離地有六十餘密達全部分機械廠·金工廠·鍋爐室·煤棧·電機廠·管理室·材料試驗廠·溶鐵爐·翻砂廠·冷作間·木工廠·堆棧·等等惟因地位尙不敷故又另行招工投標建築第二廠及工人住宅至於廠内機件已由該校校長阮尙介君·及工科敎授倍倫子君等向德國工廠捐到約值價四 
 
 

Page 15

 
 
百萬金馬克凡儀器·機械·造冰機·旋轉蒸汽機·飛行機等等應有盡有計裝六百大箱運滬刻已到齊待廠屋完工後即須布置云 
　　（三）學生宿舍　正屋二層爲長方形長八十二密逹闊十三密逹半分爲四十間每間約十二英尺乘十五英尺共可容約二百人後有小房昨膳堂及盥洗所等現已竣工 
　　（四）教員住宅　共二宅每宅分四家每家有三開間屋數幢前有廊台後有小屋爲僕人居每宅長有五十一·四密達工作頗精巧現已從事裝配玻璃矣 
　　全屋於今年陰曆年底可告成其承包者爲沐記公司計規元十八萬兩其他裝修等費亦約十萬明年春季工科生即可遷入矣將來該校發達正未有艾也 
[童子軍聯合會議决五事]  
　　昨日（十八日）上午十時西區方斜路三四八號中華民國江蘇童子軍聯合會開幹事會到者沈信卿·章伯寅·張寄周·俞元爵·王英超·陳廷禎·戴企留·潘競民諸君議决事件如下（一）說明修改童子軍名詞爲童子服務團之理由函致本省各縣童子軍聯合會及童子軍團請詳加討論於民國十一年一月十五日以前將意見函告本會以便取决（二）定於本月二十二日下午七時推請凌陳英梅女士及姚麟書沈同一兩君到會審定女童子軍服將（三）將經乾林君審查戴企留君所擬幼童團補充科課程原函鈔寄戴君請查照經君意見將原著酌量修改再行交會討論（四）承認丹徒潤商高等小學及金山松隠國民學校童子軍團並將考騐員意見鈔寄各該校查照（五）發給武進縣聯合會請給王競等教練員證書及松江縣聯合會請給顧福田等教練員證書 
[青年會學校同門會開會紀]  
　　青年會中學同門會會員昨日假座會員汪英賓君宅第開會到者如該會會長張道中博士與謝武衡·王步賢君等數十人開會時詳細籌備明年（民國十一年）元旦在青年會中舉行春季大會事宜届時將有選舉職員等事議妥後並討論各種問題暢叙一切而散 
[中國女子體操學校游藝會紀]  
　　開校十四年紀念 
　　中國女子體操學校昨晚七時半假西藏路寗波旅滬同鄉會開十四週紀念游藝會來賓約千人該校女生所表演之節目如（一）無蹈（西裝古裝）（二）國技（三）電棍（四）絲竹（五）雙簧（六）崑唱化裝（七）對客揮毫（八）新劇均甚優美尤以國技之剛健古裝舞之婀娜爲難能可貴座上客並有登臺演說者略謂中國國民尚武之緊要尤以數千年來積弱之女子爲尤甚希望以後中國男女國民努力振作云云亦甚透闢至十一時許乃畢 
[東方八大學足球比賽消息]  
　　東方八大學足球比賽情形已誌昨報滬江大學足球隊自於前月二十六日往杭州勝之江大學以七與○之比於本月三日勝東南大學以八與○之比七日往梵王渡勝聖約翰大學以三與○之比後於十七日即前禮拜六往蘇州復與東吳大學校球隊决一最要之勝利雙方球員皆通武矯健足稱敵手而滬江球員尤形敏捷卒以二與○之比戰勝東吳現聞滬江大學除金陵大學球隊已自願退讓不與比賽外於本月三十一日在該校球塲尚須與交通大學滬校球隊决最後之勝利交大滬校曾於十七日被約翰球隊以二與○之結果敗北此次東方八大學之足球錦標當俟三十一日交大滬校與滬江比賽後方能决定誰屬也 
[侵吞海軍餉項案之昨聞]  
　　公推揚敬修晋京赴部查究 
　　海軍總司令公署蔣總司令因海軍部部員冒領薪餉侵吞不發致全體隊員被欠薪餉有六月之久是以召集第一第二兩艦隊杜楊二司令暨各艦長本署各課長職員在署會議已誌前報兹聞是日議决先行電呈部長將侵欵之人嚴行看管並經在會全體人員公推第一艦隊司令楊敬修爲代表晋京赴海軍部清查此案之眞相澈底根究故楊司令已將職務委託本艦林艦副代理於前晚乘滬寗夜快車赴寗轉道入京矣 
[華洋義振會撥交皖振欵]  
　　華洋義振會接振務處駐蘇坐辦沈爾昌函以北京振務處近支配海關代收五十里以内常關附加振欵安徽應得七萬元等因該欵以一半交安徽義振協會一半交上海華洋義振會分别散放聞上海華洋義振會將應得之三萬五千元現已交皖省及安徽華洋義振會代表王傳炯姚祖誦收領帶往皖省散於 
[甘肅災振求助之漷怪聞]  
　　甘肅去春地震災情甚惨各方　起振濟將屆一年無如地廣欵少頗有難於分配之勢日昨該省軍民長官又電滬各慈善　乞振均允竭力援助而該省因災振創辦之奬劵在滬發行亦極發達云 
[江淮同鄉救災熱]  
　　閘北江淮公所前日下午二時開旅滬同鄉大會到者趙子高·韋伯成·金春林·王鴻儒·劉善夫·吕煜齋·劉毅夫·卞海程等二百餘人公推姚畏青君爲主席報告開會宗旨云本埠江淮同鄉會因今歲家鄉水災甚重鹽城阜寗兩邑地濱東海積水至今未退遍地哀鴻嗷嗷待哺前向上海蘇省義振會請求將鹽阜兩縣一併施放冬賑旋據該會函復災廣欵絀難以應付且有救死不救貧之說我同鄉大爲失望是以今日召集同鄉大會請衆討論云云當由卞海程君提議近見報戴華洋義振會已派員赴安徽等省施放冬賑我同鄉宜舉代表上書華洋義振會請賑是否可行請公决當經會衆議决聯合各業同鄉二千餘人列名簽字公推韋伯成君爲全體代表赴華洋義振會接洽乞賑以救桑梓災民云 
[齊督派員調查水面飛機]  
　　南巿機廠街求新機器廠因受某省委託飭匠裝配由法運滬之水面飛機爲北京政府得悉電令本埠軍署飭查式樣已誌前報兹爲江蘇齊督軍訪聞特派委員來滬調查探悉此項飛機業經配成三架未裝成者尚有九架共需裝成十二架究爲何處購置尚難明晰將來應如何處置抑阻止起運之處應候政府示遵昨將遵查情形復由齊督核辦 
[嚇詐天蟾舞臺之函件]  
　　與狸貓換太子有關乎 
　　九江路（即二馬路）天蟾舞臺戲園於前日得到嚇詐信函一封函中大意係欲借洋二千元否則即以炸彈從事該臺主任深恐此事或眞實現則與顧曲者殊有危險因據情投報該管老閘捕房請求保護捕頭已准予派通班中西包探前往該戲館留心伺察以免危險據聞此項信函因該戲館近來排演二十狸貓換太子一劇賣座常滿獲利頗豐有人垂涎之遂發此函云 
[東棋盤街之刦案]  
　　外人冒探搜刦烟土與現洋　已獲一名 
　　前晚九時許有外人六七名突入東棋盤街六百三十九號郭寳豐土棧内冒充捕房西探以搜查烟土爲由袖出兇器嚇禁聲張當將值洋一千餘元之鴉片烟土及現洋二百數十元搜刦携贓逃出該棧夥亦追出·至弄口狂鳴警笛巡街捕聞警趕來追獲一名帶回捕房經捕頭詰悉其人係俄國籍因飭押候今日解送公共公廨訊究外並諭令中西探捕跴緝逸盜務獲懲辦 
[近週中運往各埠之洋布]  
　　最近一星期中運往各埠之洋布其花色計有原巿布漂白標布等計運往寗波一萬零零二十五疋鎭江六千三百九十八疋南京二千七百二十九疋蕪湖三各一百十疋九江六千二百九十二疋漢口二萬三千六百八十八疋宜昌重慶一百九十疋高州一萬一千六百三十六疋烟臺二萬六千九百六十六疋天津三萬七各八百六十四疋温州二百六十疋大連五千五百五十一疋福州一千四百二十疋香港三千八百六十九疋日本一千七百七十疋蘇州四千一百八十五疋本地三萬零五百十疋其餘别處四千一百二十八疋合計十八萬零五百九十一疋 
[水巡西捕毆斃米船夥六誌]  
　　曹包氏刊印傳單爲子鳴冤　各船會議後援辦法 
　　常帮米船羅子峯之船夥曹根官（即阿根）於陰曆十一月十二日被海關水巡西捕裴迪生毆傷斃命一案已五誌本報兹悉屍母曹包氏年已七旬痛子死於非命爰刊印冤單向本埠繁盛街道分發代子鳴冤其冤單標題爲七旬孀婦爲子鳴冤文曰竊氏常熟東塘巿人現年七十歲兒子曹根官年三十二歲在米船主羅子峯船上爲老大陽曆本月十一由常熟運米來滬十二日正在卸貨忽有江海關水巡西捕裴迪生到來驅逐米船氏子秉性忠厚且畏外人强横趕即解纜移船不料該西捕行爲暴戾不容少緩遽將氏子痛毆致傷要害立時殞命氏在家卿得聞凶信趕來上海已不及見子一面媳婦姚氏新近生産尚未滿月聞夫死於非命屢欲自盡刻下生死未卜氏子屍體雖經檢察廳騐明奈凶手係外國人我國官廳無權懲辦將來結果如何當難逆料苦氏一家老幼向賴兒子養活此不幸惨死葉氏曰髮母及青年妻室暨一子二女無依無靠何以生存死者九泉之下斷不暝目况氏一介女流年邁力衰欲爲兒子仲冤無門可訴爲特刊佈冤單仰求仁人君子鼎力援助俾雪死者之冤使氏闔家老幼出水火而登袵席則感激高厚没齒不忘氏婆媳有生之日自當馨香頂祝願吾恩人公候萬代 
　　昨日常帮米船夥趙仲生王阿大等二十餘人至南巿向常帮南帮米船各船夥楊老虎等商議爲曹阿根伸冤辦法僉謂吾帮裝米船户船友均屬安分苦力良民還道撑驚食力艱難今曹阿根停舟在申碼頭毫無不合該西捕倚勢横行輙加毆辱竟遭殘害生命我船夥等痛癢相關若不將兇捕嚴辦則後患伊於何底現應固結團結如官廳不能辦到惟有吾南北帮各船伙罷業停裝以爲後援旋南幫領袖楊老虎等亦首允贊同姑候檢察廳審訊時兇手到案後如何發落再圖進行又聞南幫米船各船夥定明日下午在黄家渡一枝春邀集各船夥會議進行辦法云 
[滬杭路上之兩條命]  
　　少年在車病斃　老嫗彼車碾斃 
　　昨日（十八）滬杭甬鐵路由嘉興開滬之一百零一號區間車（即早班車）駛至松江東門外明星橋站有搭客購票乘車來滬至車内未及數十分鐘忽然斃命該車抵上海南站由站長飭路警囑地保投報地方檢察廳於下午二時半由楊檢察官帶同毛檢察員蒞站相騐騐得委係急病身故塡具屍格並騐得該客年約二十餘歲身穿灰布皮袍元緞馬褂元洋緞夾褲藍布鞋手指套金戒一只身帶現洋四元四角外國書二本墨水筆一枝並有投上海南巿同發南貨號一信又電報届通知書一封裡穿白小衫塡有金山施其續名字始知係金山人投電報局就事而來除呈報檢廳外一面飭傳同發南貨號轉告屍親來滬領葬聞該號已專人往金山知照矣 
　　又昨日由杭來滬之一百零五號慢車（即一班車）駛至梵王渡忽有年約六十餘歲之老嫗在軌道行走當經該車司機人瞥見立即放汽警告該老嫗一時避讓不及致被該車碾斃當由該站長飭路警知照該處地保覓其屍親認領棺殮云 
[和尚浜口火警二誌]  
　　警廳委員覆詞果可信耶　請徐廳長自往調查之 
　　日前老北門内紫金路火警焚斃張榮發子女一案發生以後與論咸歸咎該處崗警經清眞寺董事蔣煇哈慶金彭庚馬桐等據情函達警廳徐廳長聞悉後大爲震怒立派督察長張桂榮·行政科長黄奎元·二區署長李玉廷·會同救火會查明辦理旋經委員等具復復詞大都爲該崗警出脫不離官官相護之舊態徐廳長據復後即據情函復清眞寺董事查照一面飭司法科將巡警傳案處分兹將徐廳長復函錄下逕復者接准貴會來函以紫金路四十七號門牌於本月十二夜失火崗警將張榮發帶區不允入内致其子女三人皆在樓上被火焚斃請爲查辦一節聞之情殊可惨查警察爲保護人民而設果如來函所云則該警殊屬措置失當亟應查明懲處當派本廳張督察長桂榮·黄科長奎元·會同二區李署長並救火聯合會詳細調查去後兹據復稱遵經會同二區李署長先至二區救火會適該會主任均未在會即據首先馳救之人聲稱聞警笛即出馳救到塲後見其火勢甚猛張姓婦靠對過牆壁而立知有三人在内已趕救不及等語當即偕往救火地點詳細查詢查得張姓與錢姓住房僅隔一板壁所焚痕跡北首張姓爲重是夜又係北風以此證之確係張榮發家起火無疑詢據張榮發及春妻雖稱當時告知崗警尚有孩子在樓上巡警不理而嫗詢隣有均不能證實又至二區一分署詢問是夜值崗巡警劉永祥堅稱該張姓夫婦事先並未說有人在樓上巡警將張榮發呌出之時火已滿屋其妻復欲入内巡警恐遞不測將其扭出彼已被火燒傷頭額二處及至將張榮發帶走時隣崗並救火會均已到場撲救等語督察長等查其情形確係張姓家先行起火巡警未准入内將張榮發帶區亦因防其情急冒險同遭不測爲保護其生命起見所有會查情形理合呈復等情前來敝廳長查核該督察長等所復情形尚屬實在惟該警雖爲防止張榮發情急冒險不准入内而彼時並未帮同設法施救祗知盡心職務將張榮發帶區未免應變失當除另行處分外用特函復即祈查照爲荷云云現聞該崗警劉永祥已由徐廳長諭令司法科飭知二區一分署將該警解廳訊明處以處分失當之懲罰云由此觀之則徐廳長處分該崗警之辦法已可知其梗概但未知清眞寺董事不再有辭否鄰近二十七家之公憤可以平否其他興論果能信該崗警之並非濫用職權草菅人命否 
[嘉定劫案之滬聞]  
　　護軍使通緝逸盜　水警拿獲宋瑞桃 
　　淞滬護軍使署昨日通令所屬各軍警内云案據嘉定縣民人王裴斌呈稱於陰曆十月初四日夜突來盜匪十餘人將民妻涃縛嚇禁聲張翻箱倒筴搶劫衣物銀洋而逸當經警察捕獲盜匪張阿毛一名餘皆遠　懇請通緝等情前來當飭該縣知事提案研訊去後旋據該知事呈報張阿毛供稱在上海聽從王福興邀得不知姓之阿二阿三及大阿大小阿小阿壽桃等十餘人行劫等情據此並據上海縣飭探緝獲盜犯奚慶全一名提訊據供同夥有周龍生約同六七人行劫等情請爲轉知水陸軍嚴緝在逃首要王福興周龍生等到案訊辦據此除分行外合行令仰轉飭所屬一體緝辦務獲解究 
　　嘉定縣屬楊家宅鄉民王裴斌家於上月被盜持械侵入刦去銀洋衣飾曾由該事主報縣勘緝一面由縣分移水陸軍警飭緝在案兹爲水警一區偵探李得標偵悉此案盜犯現匿本埠南巿西陸家浜地方爰率該承汛之水警第五隊偵探陳長福於前日往拿詎該盜等竟敢拒捕並有帮兇人等横暴抵抗故由該探等就近報請淞滬警廳派警協緝得獲宋瑞桃一名暫解警廳寄押一面報告駐滬水警第三隊移文徐廳長請將獲盜宋瑞桃交由來探帶回以便轉解嘉定縣歸案訊辦 
[姘婦謀斃姘夫案三誌]  
　　鄒伯川供述當時之聞見 
　　新北門内三星里都伯川家發生婦人張嚴氏糾衆謀害姘夫孫瑞堂一案己奉法庭騐明訊供判押候究各情已屢誌前報兹悉此案業奉地檢廳補傳該氏本夫張正福並鄒伯川以及屍兄孫桂堂屍妻孫朱氏屍子孫鴻元等來案於前日下午由張檢察官提案研訊據鄒伯川訴稱安徽人在治下爲古玩生理家住三星里二十六號門牌邇來家有餘屋出租舊曆十一月初旬據張嚴氏隨同孫瑞堂前來租定樓下餘屋言明每月租洋四元但該氏自稱夫婦孫瑞堂自言在南巿開設成衣店生理即於是月初三日搬來居住迨至本月十五夜半商人在睡夢中聞有極喊救命之聲急披衣靜聽則無聲息俄而忽聞樓睛長檯上商人所擺之花瓶跌下乒乓作聲乃下樓察看則見張嚴氏臥房内閑人頗多命其開門該氏不睬問其爾夫在否被稱已經睡熟詢其閑人何來該氏一味支吾此時商人决不料其有謀命之事然觀其形色斷無好意於是出外鳴警到來始將該氏及嚴順發華錦祥一併拘獲查看臥床上則孫瑞堂早經被謀斃命此則當時實在情莆也張嚴氏之夫張正福並不到案而屍妻孫朱氏屍兄孫桂堂屍子孫鴻元等皆投案請求伸雪質之張嚴氏嚴順發華錦祥等均俯首無詞惟求輕辦問官得供判令屍屬與鄒伯川等退去張嚴氏男婦三犯仍命還押再傳張正福到案覆審 
[南洋中學校友會紀事]  
　　南洋中學校友會　日開三部聯合會議出席會員過半數旋即開會提出重要議案多件候大會决議施行並議爲母校創辦人王柳生先生定期開追悼會凡校友有哀輓哀文可預先交西區小學鄭初年君暫收末議校友廳事已有眉目决積極促進再行分級徵欵此後每星期六十二時開籌備會以資接洽會長錢新之君當席認捐銀一千元收捐截止期定於陽曆五月底署假散學日定基動工建築本星期三假交通銀行再召三部聯席會議决議是事臨時大會定於十一年元旦舉行去 
[國語專修學校第二屆同樂會紀]  
　　本月十八日（星期日）法租界敝體尼蔭路國語專修學校開第二屆同樂會男女來賓到者數百人下午一時開會先對國旅行敬禮次國歌次同樂會歌歡迎歌均由附小學生用國音唱此外小學生表演者如國語會話算術游戲英语對話商業實踐拳術誦木蘭詞國語却賊口𢫔等均活潑純熟極有興趣專修科男女學員及男女教職員等表演者如京音大鼓　琴獨奏獨唱魔術跳舞催眠衞旂語　劇餘興等六時散會夜七時起爲該校校友會演藝除正劇「工廠主」（見中華書局出版戲劇雜誌第二三號）外尚有兒童舞粤曲滑稽舞滑稽算術雙簧　兄弟魔術等均有精神散會已十一時矣 
[少年宣講團創辦上海華英公學]  
　　本埠少年宣講團自成立以來補助社會教育不遺餘力兹因鑒於國運之隆替端在實業之盛衰而振興實業則非吸取　美文化閘明科學養成專門人才不爲功特在北火車站北首永興路定建房屋創立上海華英公學先設商業科續辦農工兩門注重英文俾學者得直接研求歐美之精華一切規劃業己就緒準定明春開學云 
[泗陽學生籌辦旅外寒暑假義校續紀]  
　　泗陽旅滬學生會籌辦該縣旅外學生寒暑假義務學校（害籍悉由校備）已誌前報昨聞該會復招集全體會員討論進行方法末由會長田一洪登壇云諸君熱心桑梓敝人殊深欽佩義校所需之欵除各會員賞費外倘有不足之虞敝人顧負完全責任云 
[寗波青年會建築會所募捐紀]  
　　寗波青年會建會所募捐委員會昨晚在寗波同鄉會叙餐室開第一次組織宴會先由委員長生正廷博士宣開會詞嗣議决各項問題列下（一）按京滬等各大埠青年會會所建築經費均由美國募來公决此次寗波青年會建築會所在華募集以樹先聲（二）募捐准定十二萬元其中基金二萬元向南募集會所六萬元向滬募集操塲二萬元向京津募集設備二萬元向其他各外埠募集之（三）募捐時期准定陰曆明春二月開始云 
[工商友誼會之歡迎會]  
　　北京平民補習學校長李實字子青近因四事來遍（一）籌募該校經費（二）調查職業教育（三）調查勞動界情形（四）鼓吹上海組織勞動者生活狀况調查會分會該會總會在北京張古常韓君愷爲會長現有長沙廣州兩分會昨晚七時工商友誼會假座浙江路各路商界總聯合會開會歡迎童君理璋主席致詞後由李子青演說主張對於假工團名義而爲個人活動者竭力攻撃希望國人組織眞正之工團並報告長辛店工會情形謂該處工會由純粹工人自己另行組織團體無形中已與有工頭之工會脫離關係其工人自己所組團體每人每月均有儲蓄自一角起至一元止以爲將來救濟工界同人之用又報告北京工人情形演詞甚長次由君次山等相繼演說希望工人速先組織眞王團體並共使茯有實力云云約至十一時乃散 
　　尚有本埠新聞公佈欄等轉入後頁 
雜評二 
[警察問題　（旡用）]  
　　警察一職關係重要就設警之本意論實負有重大職務初非可以機械的能「畫地站崗」「按時巡邏」者所能勝任而愉快何也充警察之量下級行政類有關係故警察而得其人地方行政未有不美善警察而非其人地方行政未有能美善記者默察上海之警察果能盡滿人意否警餉微薄眞才難得楚材晉用情俗不通如此而欲警察之舉大效已極困難况彼服務警界者未必眞肯留心政務平時則敷衍因循臨事則倉皇無措欲其判斷處理之得當鳴呼難矣例如紫金路張姓之子女焚斃事謂該警有意殺人誠屬過論然其缺乏常識爲機械的而不能馭變此殆百喙莫辭是故使機械的警察操握大權巿民之危險有非可以言語形容者當局倘有改進之心歟尚其虚衷采納意見毋以迴護夸能熱心勤加訓練毋以放任誤事領事裁判權果撤銷外人必將内地雜居欲其受治於現任機械的無程度警察之下非難之來恐將應接不暇此記者所願参今學理事實爲當局進焉 
 
 

Page 16

 
 
本埠新聞二 
[一商校友歡迎會紀]  
　　昨日（十八日）南巿陸家浜省立一商校友會歡迎新校長趙師復歷屆畢業生及在校教職員學生等四百餘人十時開會首山主席李星五君登台報告開會宗旨次趙校長演說就「劃一不二　公平交易」老少無欺三主義發揮此後辦學之宗旨言詞懇切次職員蔣林七爕柳江君演說大致謂趙校長學問道德素爲同人所欽仰同人經無數之犧牲得趙君來長此校是同人之目的已達商校之基礎重固更願趙校長能本其心力極力爲商校謀幸福則此後希望實無窮極次校友金寅李星五錢樹長談憲瑩裘欽舜范培元陳庭樍蔣夢芸諸君相繼演說均爲希望之詞演說畢討論組織同學會事聚餐而散 
[世界語學會之歌舞大會]  
　　上海世界語學會爲籌募捐欵於十九日晚七時半起假青年會殉道堂舉行歌舞大會兹己於昨日午後開預備會商定開會事項今晚大會中將有中俄日韓男女音樂家數十人登臺奏技其中俄國盲詩人愛羅先珂之七絃琴（世界語歌雪千巵之預言）及俄國民謡尤爲特色按愛羅先珂爲俄國最著名之音樂家曾在墨斯哥大劇塲登臺演奏近年漂泊海餐已久不彈此調今晚當必有雅奏以貺知音此外如俄國跳舞高麗古語及日本劍舞均係難得之作殿以雅歌集之崑曲洵爲上海稀有之藝術大會聞入塲劵在該會門口出售分兩元一元五角三種往觀者至青年會購票入塲可也 
[機器工人補習英文之機會]  
　　海上機器工人多至萬數類皆出身窮困乏求學機會欲習關係重要之英文尤感困難本埠機器工會有鑒於此特創辦英文義務夜校一所地點在西華德路新永吉里内不論已入會未入會之機器工人均得報名入學每日略收津貼每晚授課二時科目注重實用云 
[紅會北巿醫院遷移]  
　　紅十字會北巿醫院因北京路房屋須遷讓特定於禮拜三禮拜四停視門診二天禮拜五起於天津路時疫醫院原址照常開診 
[郵局招考郵務生]  
　　本埠郵務管理副郵務長西密司昨發布告云本局現須招考郵務生以年在二十歲至二十七歲之間者爲合格如欲投考即親繕英文函（函内黏印花稅票一角）前來副郵務長辦公處報告可也 
[焉捕請假游歷]  
　　老閘捕房二號捕頭開立根及十五號西探目依克均禀由總巡麥高雲氏核准給假兩星期於前日相同乘船往内地游歷去矣 
[半淞園附近請設崗警]  
　　南火車站前門自陳家橋至望道橋一段素甚荒野自半淞園開幕後資本家近在該處荒地建造大批住房及沿馬路巿房計有一百數十幢之多頓成爲熱閙巿面惟該處原無巡警崗位既成商巿應當設立巡警以資保護昨由高昌鄉紳商具禀淞滬警廳請求派警設崗以保治安 
[招領男孩]  
　　淞滬警察廳本月十六日收有男孩一品其姓名張學文年十二歲和尚頭言語含混不清似有痴病身着藍布破單褲内紅布破棉襖外對襟灰布大棉襖罩有藍花布褂紅布白花布破背心足穿青年洋襪藍布皮鞋迷失地點六區總署迷失月日十二月十四日晚七時到廳月日十二月十六日現留置於新普育堂云 
[九齡童失養得養]  
　　前晚有一九歲男孩在閘北迷路由崗警帶入四區據供姓唐名一林北京人父親唐慶雲唱戲已死母蘇州人素有嗜好無力撫養等語顔署長諭送慈善團留養聽候查核 
[汽車傷人兩則]  
　　汽車夫湯阿全昨日下午二時許駕駛三各九百四十七號汽車行過墳山路撞倒寗波人陳森跌傷腿足等處由新閘捕房一千三百二十號華捕瞥見前來押令汽車載送受傷人往醫院醫治一而帶該汽車夫入捕房請究又昨日下午二時半鎭江人王陳在愛文義路行走遇某號汽車駛來不及退避致遭撞倒跌傷頭部等處經戈登路捕房一千零二號華捕到來抄錄汽車號碼另雇車送受傷人往醫院醫治一面歸報捕頭候示 
[坐脚踏車勿拉電車]  
　　本邑人楊紀志昨在楊樹浦乘坐脚踏車手拉行駛電車上之鐵便幾致肇禍被九百七十四號巡街捕查見以其遠章當將人車帶人捕房諭楊存洋三元保出聽候傳訊 
[汽車夫司機疎忽之罰儆]  
　　汽車夫顧阿二日前駕駛某運貨汽車至法租界小東門餘興街司機不愼致將吳恒昌之男孩撞到碾傷脚骨後由巡捕到來將孩車送醫院醫治昨因傷痊故傳至法公堂請究先由捕頭禀明前情繼據見證張小毛稱民人在某鹹貨店内爲廚夫是日目見顧開駛快車兩目注視妓女前面之人不能看見以致撞倒碾傷是賀詰之顧阿二供民人之車由西朝束實係該孩從横路冲出是以撞傷餘供支吾中西官判顧不應司機疏忽着罰洋一百元充公再賠償原告養傷費洋一百五十元醫費六十五元亦歸被告負擔 
[搶殺陳廣忠夫婦案犯起解]  
　　山東人張玉林鎭江人胡大甫持械搶刦陳廣忠妻楊氏金鐲並開槍將陳捕夫婦撃斃業經捕房將張胡兩犯先後獲解公共公廨經中西官訊實判一併押候備文詳解軍署懲辦在案兹悉此案前日經原審華官關讞員飭承抄錄全案卷宗發交經辦是案之華探目陳雲忠邵和鈞包探逃崇禮周少蓮西探皮爾將張胡兩犯即日押解護軍使署按例懲治矣 
[洋商控案一束　訂期會訊]  
　　英美烟公司在公共公廨狀訴金梗新出售麻雀牌香烟影戤翠鳥牌商標又英商臘生公司控協記輪船公司李偉令欠洋二萬五千元又瑞典商亚脫洋行控錢子超欠洋四千元又意商東方物劵交易所控顧靜軒樓敏記欠洋三萬元又荷商海道洋行控仁昌號楊挹清定購銅條貨到不出請追損失美金一萬一千八百餘元等案亦於上星期六經中西包探將被告各人傳至公堂禀奉中西官諭着分别交保候訂期會訊 
[債訴一束　交保候訊]  
　　屠心一徐石才在公共公廨呈訴王才運不付支票洋四十萬元又馬蘭生控歐陽季高欠銀二千七百九十兩又錢順利控陳斌記陳福泰欠銀四百兩又應金氏控華忠英不理擔保欠洋二百十四元等案於上星期六經管理傳提事宜之中西包探將以上各被告先後傳至公廨禀奉中西官諭令分别交保過堂候訊 
[貼用舊郵票之察破　警署傳寄信人訊究]  
　　小東門外義泰桂圓店日前遣學徒黄鳳卿將信函一件投入法租界小東門外乾坤和烟紙店信箱内託寄至閩省義和號内盧雲芳收事後爲滬上郵務總局察得該函所貼之三分舊郵票意圖朦混當即扣住派郵務員李質君赴南巿第一區警署請爲究懲當由王署長飭傳義泰執事何玉書並該學徒黄鳳卿到來訊明前情何稱此實係學徒年輕無知誤貼舊郵票實非有意請求從寛經李聲請非嚴加懲究不足以儆効尤當飭申解警廳司法科訊究 
[討饅頭錢之行兇案]  
　　丁開友前晚糾同朱生遠丁福喜楊木和王卿雲宋文言張長文丁卿明等七人各持鐵棍器械至法租界黄河路將周瑞喜王德龍趙應海等握住兇毆由包探魏志餘等聞悉到來將丁等七人一併拘獲連同鐵棍十餘根一併帶入捕房昨解法公堂請究先由原告周瑞喜等同稱民人等均係拉塌車度日向來在丁開友饅頭店内賒吃饅豆早賒晚還是晚因還欠稍遲即觸丁等之怒糾衆行兇民人等頭部均被撃傷請求騐究詰之丁開友供周等虧欠民人饅頭錢不還反被辱駡故此行兇是實中西官判丁押西牢一個月餘人各押十五天以儆鐵棍充公 
[爛泥渡氓毆人]  
　　向在浦東祥生廠爲工匠之周古順前日在浦東爛泥渡某茶肆中遭該處流氓陳子興陳小毛小油郎等軋住拆梢不遂即遭若輩將周毆傷倒地氣存一息迨巡警到來若輩早已紛紛逃逸無踪即經旁人不服雇人將周舁至地檢廳請騐當奉檢察官騐得周古順受傷甚重命發堂醫治廳候緝兇到案訊究 
[烟土案彙誌]  
　　顧盛祥私帶烟土三百數十兩陳明初私帶九十六兩陳安來八十兩潘王氏四十八兩仲時生三十二兩趙炳文二十四兩朱春林二十兩以上各案由水巡捕房拘獲人贓函送地檢廳審訊明確案已確定所有以上烟土業奉地檢廳黄檢察長定於今日將烟土備文委派書記官汪鶴年悉數送往江海北關聽候焚燬 
[破獲私造香煙機關]  
　　張伯雄近在西門萬生里賃屋私造各種香烟在巿混售兹爲花旗煙公司調查員陳長生查明報告該公司函致淞滬警察廳於昨日飭派探警協同二區巡警突至張處抄出花旗牌等各香烟並一切製造器具及仿單等連同張一并解送警廳發交司法科訊辦 
[四雉妓拉客違章]  
　　雉妓新茶花蔣三寳金媛媛李三寳等前晚因在馬路拉客被七百八十七號八百六十五號等華捕查齿以其遠章一併帶入捕房禀明捕頭諭各存洋保出着自赴公堂候示 
[姚阿囡逃出火坑]  
　　妓女姚阿囡常熟人年十四歲五年前由其父母賣於東新橋仁壽里三百零六號榮阿毛家改名滕鳳竇今年已被龜鴇逼令接客前日該妓忽逃來閘北由四區崗警帶區經顔署長轉解司法科段科員訊問一過判發慈善團留養擇配 
[朱獻臣之子不肖]  
　　眞茹鎭鄉人朱獻臣前日扭其子林根至四區三分所控稱因子不務正業屢訓不悛今日反敢逞兇將民毆打請爲懲辦經謝署員質訊之下轉解司法科昨移地麵廳核辦 
[神經病者送棲留所]  
　　四川人王漢夫前日因在福州路胡閙經一各四百五十九號華捕查見向阻不聽遂將王帶入捕房經捕頭向詰語無倫次以王患有神經病飭送棲流所暫留候禀請公堂核示 
[誰教你收買竊物]  
　　向爲鐵匠之張根林因收買積竊宗文生王玉堂等贓衣數十件昨由華探目金福壽包探何慶恩查獲吊出原贓拘入捕房傳同失主王立金認明贓物無訛禀奉捕頭諭飭押候解廨訊究 
中華職業教育社通訊 
　　社址　上海西門外方斜路三四八號 
[介紹消息]  
　　（一）各機關委託介紹人材　已逹四五十號除介紹定委及已在介紹中者外其尚在物色人材者有下列各職務 
　　（一）中部某高等教育機關委託者希望西洋留學畢業生且確有成績者教授時間每週十二至十五時（一）哲學倫理論理美學英文教員一（二）社會學經濟學兼英文教員一（三）英文兼歷史地理教員一（四）英文教員（以上均用英文教授）（五）中西歷史教員一（六）中西地理教員一（七）礦學教員一（八）化學教員一（九）數學教員二（十）倫理論理教員一（十一）教育哲學教授法教育行政測繪心理學校統計教員一（以上用中文講養或用英文原本以中文講解） 
　　（二）南部某中等學校委託者（一）師範體育教員一（二）師範史地教員一（三）師範手工教員一（四）師範音樂教員一（五）中學國文教員三（六）中學數理化教員一（七）女師圖畫剌繡女教員一（八）女師家事技能教育女教員一（九）女師史地兼自然科學女教員一 
　　（三）北部某女中學委託者（一）家事兼手工體育及管理指導女教員一以上二十一種或已着手介紹或尚在物色希望得有確實學力和經騐之人才 
　　（四）中部某工業專門學校委託者希望歐美留學畢業（一）機械科教員一 
　　（二）各項人材委託介紹職務號數較多兹不列舉其中頗多長才碩學各機關如需人可隨時詢問本社 
來函 
[薛文泰來函]  
　　逕啓者陽歷本月十七日閱貴報本埠新聞攔關於交易所之昨訊一則内載許松春等所設之棉花交易所許君不及兼顧辭退理事長另舉鄙人充任之說閱之甚爲詫異鄙人對於該交易所向未預聞其事更何有擔任理事長之說想係傳聞失實用特專函聲明務乞登入來函欄内以明眞相至紉公誼弟薛文泰謹啓 
公布欄 
[江蘇高等審判廳]  
　　民庭判决　王善卿爲賣繭涉訟不服丹徒縣知事批示抗告一案（决定主文）原批示撤銷王善卿繳案保證金一千三百九十二元零五分應由原縣暫爲保存本件王善卿應　章繳納訟費由本廳以控訴案件受理 
　　批示　秦彦臣一件呈爲案已和解請求發回卷宗由呈悉本案原卷已令發上海地方審判廳矣仰即知照此批　李宗唐呈一件爲縣知事捺擱决定濫押由呈悉查本案前據孫炳辰提起抗告經本審廳决定後令縣送達孫炳辰收受並未令縣向該具呈人送達决定所稱原縣知事捺擱决定濫押一節係有誤會合行批示仰即知照此批　以上十二月十七號 
[江蘇高等檢察廳]  
　　批示　　李師綱狀及抄件均悉候令南通縣知事迅予依法判結此批　王少如狀暨粘件均悉抑候調卷核奪此批　朱根全委夏喆兟辯護委涉悉查本廳开未收有此　廳候上海地檢廳呈卷到廳再行核辦此批　李根林詳陳事實理由呈遞一狀陳道生對於徐海籌案聲明并無證人資格呈遞一狀陳忠請求註銷上訴呈遞一狀唐三對於狄阿培案聲明障礙請求核辦呈遞一狀奚喬氏委潘承鍔辯護呈遞一狀僧時嵐對於徐海籌案聲請免傳呈遞一狀以上六狀業經本廳查閱函送同級審判廳核辦仰即知照此示　以上十二月十六號 
[上海地方審判廳]  
　　公示送達（全文在本廳揭示屬公布）第一七六號（民一庭）一件陳似蘭等與張景福因欠欵　訟一案（判决主文）張景福應償還新華銀行銀四千八百二十一兩五錢八分三釐天豐錢莊银三千五百三十二兩二錢一分三釐德泰錢莊三各零九十九兩零六釐衡九錢莊銀二千五百五十三兩一錢一分二釐源昇錢莊银二各三百九十八兩七錢二分六釐德豐錢莊銀一各九百三十八兩二錢七分六釐永安錢莊銀一千六百四十八兩九錢五分九釐泰興錢莊銀一千零三十六兩三錢二分四釐訟費歸　景福負擔石仰被告人張景福知照　第一七七號一件蔡春芳與魏金記因貨欵糾葛一案（决定主文）本件訴訟准予註銷訟費歸原告負擔　以上十二月十六日 
[上海地方檢察廳]  
　　批示　楊全林狀悉此批　王泉寳狀悉候訊所核辦此批　劉小馬狀悉　即遵傳　廳候訊此批　楊秋濤狀悉業予票傳仰即知照此批　傳雲慶狀悉所訴係經界紏葛仰赴同級審判廳請求核辦可也此批　楊衡與狀悉候傳訊核辦此批　鹐劉氏狀悉候傳案集訊此批　秦秀松狀悉查姚高氏姚桂　業經同級審判廳判决無罪均予開釋在案所請給頷之處應毋庸議此批　朱王氏狀悉候偵查核辦此批　彭全興候偵查核辦此批　彭王氏仰自來廳候訊此批　金聚林前狀已明白批示多凟無益此批　毛吉全查萬小成子受傷較重准其保外醫治回得謂逍遥法外爾既毆傷萬小成子何得謂無辜被拘多凟何益此批　以上十二月十四日 
 
 

Page 17

 
 
自由談 
遊記 
[黄山紀游（六）] [  病猿]  
　　七月二十六日余友先余起身披讀金玉緣之黛玉葬花文其聲哀其韵凄予自夢中醒幾爲下涙余友見余起掩卷作思嗒然若喪意者余友深於情鍾於情以余爲俗子歟抑其情不可少爲宣洩歟余乃按其背余友不言俄而出寢室余隨之見天雨瀟瀟湘爲失色移時余語之曰上午如不出游盍請法空李居士等說道乎余友曰善於是携手詣法空室法空特表歡迎並告余等以佛學之哲學大要分宇宙觀人生觀兩端前者必經四大刼所謂四大刼即水刼火刼風刼地刼是其究也壤而空虚後者乃修養法門但須標定宗旨以爲鍊心之基不懈乎此則感覺知覺情緒心體自然活潑又須研究方法以期入定之安或先悟後修或先修後悟日就月將可以見性更須抱有目的以期成佛言簡意駭不無一得别法空而至李居士室居士曰兩君來此無以爲餉滋愧唯勉貢數言以副殷誠既能證明眞正之心源又能指示塗徑以涵濡此心源俾始覺之來直合乎本覺而完其本性者當推我佛爲最其利益於衆生洵足補耶孔老莊諸家之闕推夫吾國禍亂頻仍大抵由於人民妄執我見頓生自私自利之孽障所致以如是因獲如是果過去之二十四史與現在之每日報章新聞其不屬於人生惡罪之记錄者甚尠今而後不圖挽救則已如欲之舍闡明佛教奚由哉洞見　結良用欽佩於是余與余友出時日光已現喜出望外而羊腸島道頗艱於行加之雨後石苔滑尤不堪舉步余友意即出游余阻之是夜宿此遠聽猿啼憶及鄉關徒增惆悵 
　　七月二十七日晴飭雲漢爲前導移時即見挺立一石下圓上銳其狀如筆下臨絶壑上有奇松若傘蓋名曰夢筆生花蓋有以矣星江江彦雍游此有詩云正始文風久已頽故應花筆棄山隈此峯合是吾家瑞何世山靈幻得來别具胸懷自是佳構再行兩里許其峯中斷有石介於爾崖間名爲他人橋殊有意義旁有一松其枝横臥如欄膽將者可以手拊之故謂之接引松迎面石壁不一而足所刻文字均已剥落欲遣其詳恐亦難矣行數十武石壁上有乾隆年間江寗韓廷秀所題諸天變相四字字大如斗精勁雄邁非名家不辦轉向復有原來及此如聚音松等字樣再直上見峯峯轟立於前蓋已達始信峯之顚矣 
筆記 
[悔婚記（五）] [  西雲]  
　　結褵以後余與玉蓮先由師生終成夫婦情摯意深乃樂事方濃驪歌遽唱蓋墾荒局已成立催予上道乃别母及岳逕抵任所辦理數年凡領墾之田耕者靡不大熟逐漸擴充墾局之富已不可數計大員復以餘財分潤及予以示奬勵然余自數年來積官俸分花紅私蓄盈萬已不若先之寒素未幾辛亥鼎革私念既足自立則止當横我夙願之時首則急葬父喪次則清償舊欠遂辭職遄歸抵京扶柩南下擇吉葬於祖塋迨事竣復乘舟携欵至寗重别十年景物全非再遭革命殘破蕭條眞不勝滄海桑田之感余踵翁舊址則已蓬門雙鎖影跡渺然矣遍詢鄰右皆云不知余至此智盡力竭亦遂置之一日偶進城閒步見後有少婦亭亭至　衣素裳翠眉雙蹙睨之翁女月英也大奇翌日急過其門見茅屋三椽頗精雅女母趨出速余入女回首端坐軋軋撥紡車見予徐起斂袖作禮母肅余坐命女煎茶徐言曰小女素慕君子當年抵寗來吾家時老悖聽讒人言隨落妮子苦海中然罪皆自作也但君子能不念舊怨憐其少寡爲妮子一援手否余大驚問故母曰初翁在時薄有餘財悉存銀行銀行倒閉十餘年積蓄盡付東流復生子不肖所藏珍玩悉被剽竊揮霍無遺迨翁知情則已莫可如何嗣後翁處境漸艱憂病纒綿竟長離塵世賫恨黄泉矣 
劇談 
[西崑雜憶] [  江南顧九]  
　　當光緒末季不才尚屬童年邇時吾邑提倡崑曲者遠不如太會　大失所望 
今時之盛然興致反較今時增高倍蓰猶憶某年上元日春燈盛事舉邑若狂滿城裙屐粹集邑廟而大家閨秀亦復靚妝蒞止入夜則火樹銀花流星爆竹恍如不夜之城士字則羣以燈虎相爭競時儕輩有倡言曰大好良宵不可無雅樂以佐清興於羣衆和之然一時赤手空拳祇有肉音而無絲竹金革之樂更何能集湊成班乎於是儕輩四出有借絲竹者有借板鼓檀板者有借金屬者復往游衆之中拉集樂工合之司樂於是即就廟中戲臺居高臨下競逞歌喉一時熙攘之狀爲生平所僅見回想當年曷勝今昔之感 
藝苑 
[踏燈詞] [  沈萬鐘]  
　　萬燈破寂訝春廻大地魚龍蔓衍來着個歸人扶醉看六街取次踏芳埃 
　　一時花樣詡翻新不向人間認古春芳意眼前瞞不得何分電笑與星顰 
　　燈影参差燭影紅銀花　漫嫩寒中買絲不繡平原像製就春燈鬭巧工 
　　好將佳麗認斜塘已過春花秋月塲解識髯蘇燒燭意嬋娟多少倚新妝 
　　側帽看燈失專呼衣香人影兩糢糊可能亂世消金粉鼓　昇平剩一隅 
　　柳梢舊約夢無痕迢遞蓬萊爲感恩燕子啣泥飛太驟繁燈滿地又黄昏 
　　幾處通明望裏悉凄凉夜氣擁高樓洛川作賦原唐突門外清波照月流 
　　結綺妝窻往夢悠紅牆西望至今羞衆中半露啼妝面誰識闌干一倚愁 
　　巷尾殘燈炎漸稀隔花鶯語劇精微蔴蕪徑過春三月獨抱冬心自掩扉 
　　催歸細雨最無聊意去終憐事會遥欲遣墮歡當酒憶好留詩句話燈宵 
小說 
[新衣（一）] [  張凰]  
　　陽光早已不見一重重黑幕從四方推上來成羣的烏鴉飛向樹林中去啼聲噪成一片七八个十一二歲的孩子不能再游戲了在他們聚集的秃方塲上四散開來他們手中有的執着銅子有的執着軋錢那更執着一大疊香烟牌子的口中隨意戰着兒歌好像奏他的凱旋歌那低頭　嘴一聲不響走着的自然是戰罷而回的表示了遠處有婦人帶喊帶駡的聲音傳進一個孩子耳管裏他便連跳帶蹤的應聲而去一顆小心還另别跳着恐怕歸去又要受責了 
　　王平寳雙手都執着香烟牌子笑嘻嘻的走他回家的路熱氣騰騰從他額前露在帽外的頭髮上冒出來他的鼻涕要從鼻管裏流出來却每被他猛力收縮回去後來他覺得勢不能免了乘那鼻涕流出來時舉臂將那棉襖袖兒凑近鼻邊去揩抹他時常如此右袖上的島光比左袖格外亮些但那襟上的積垢也自不輸他轉灣抹角走進一個小巷底一扇虚掩着的後門便放輕脚步穿過廚房走到廂房門口　廂房中已經上燈他那不到四十歲的母親正在和顔悅色的講話他看見他的哥哥回家來了和他母親斜對坐着身穿華麗的棉袍再也華麗不過了他自因哥哥在外經商多時不見眞誠的歡迎因他的棉袍華麗格外羡慕他知道哥哥剛纔回來那喜悅的心思可使他母親免責他遲歸之罪所以放膽衝進門去隨手放下香烟牌子跑到他哥哥面前舉臂圍抱他哥哥的腰帶着樂意喚道『哥哥你回來了！』他想他哥哥多少總有幾句讚美他的話他哥哥果然對他低頭微笑但他母親在旁喝他道『平寳快不要如此你將你哥哥的新衣弄髒了！』 
餘瀋[  瀟湘白蘋]  
　　心鏡二物同具照人之功所異者一則無形一則有影心面如鏡矣則愛國之志士將長印其珍貴之國魂多情之眷屬將永鐫其情人之倩影鏡面如心矣則舉世人面之美醜妍媸將莫由自辨而情天恨海中亦可少却一段煩惱所惜鏡既不能如心心亦不克如鏡安得操奇術一爲互易哉 
 
 

Page 18

 
 
常識 
常評 
[交易所之善後談] [  箴]  
　　自交易所風起雲涌因投機而失敗傾家蕩産斷送性命者不知凡幾而交易所之本身亦漸陷於進退維谷之境於是同業中有議維持之策者吾以爲凡事重信用信用一去不急變方鍼而徒議維持仍夢想耳 
　　然則將何以善其後曰除已虧本者急宜收束外凡未虧本之交易所及發起而未開辦之交易所速移其資本改辦可靠之實業或興大工廠提倡國貨或合組大銀行兼辦外國滙兌或設航業公司注意海外之貿易一轉移間而所集之股本皆可免去無窮之危險成利國福民之事業所謂大海茫茫回頭是岸苟非至愚極庸豈至今日而尚無覺悟乎 
　　吾聞各交易所資本之總額約五千萬左右以此巨額之資本營正當之事業其所成就寗可限量司馬遷論管仲之爲政善因禍而爲福轉敗而爲功吾願個中人之奮袂而起也 
經濟 
[商業問題之研究（續）] [  吳東初]  
　　非正當競爭　（二）勾通同行 
　　非正當競爭之一犧牲的削價昨已言之詳矣其弊在不顧血本專事排擠自己虧本更欲使人虧本幸而獲勝即人亡我存不幸失敗即同歸於盡純粹係破壞的主義也 
　　兹篇所論非正當的競爭乃所謂勾通同行是也同行中不無敗類害羣之馬無業無之暗相串合訂下密約以與其餘同行爭勝敗同行因不知個中内幕往往受其毒害緣此種暗幕表面上大公司並不出面授意於小公司唆使出面競爭而在大公司方面反假示以磊落光明此不啻借刀殺人已則不負其責也 
　　酬報利益有許以事後分肥者有隨時津貼者有完全授與資財者總之互相利用狼狽爲奸其私訂條件極爲優渥外間不知底細誤信二者獨立一與一爭尚可勉强支持一與二爭其勢不能不敗尤有甚者此種勾通分子不僅二　司也按之美國商業競爭歷史某公司亦與十餘家訂有非正當之密約其範圍所及遂莫能與之抗衡卒致倒閉者有之爲其所師併者有之結果即同一失敗也 
　　普通之同行勾通大公司專指揮小公司任意减價便未加入之團體站立不住然資本較厚之同行仍能維持現狀或對於一般老顧客聲明同行貨劣價廉本店貨優價高未始不能使顧客保住一部份之信用近來新式同行之勾通則愈演愈爲精妙其於所勾通之同行分爲二派一售價極低較巿價廉三三倍一售價極巨較巿價高二三倍已守中立售價如常所謂分三面攻打其餘之同行也價目分賤巨不賤不巨任客選購顧客心理本無一定視任何方面近乎其心理即爲其所吸引矣 
　　勾通之同行除减增價目外尤有一種重要使命即隨時隨地調查其餘同行之情形也如資本顧客原料出口生意幾何及地點所在凡有聞見必報之於母行於是母行即知殺人從何下手矣上述一端具足以見大公司之用心無往而不在勾通同行以破壞他人之營業誠非正當之競爭也 
[節費助賑談] [  余隠鑫]  
　　夜漏沉沉萬籟寂寂心潮起伏百端交集憶及南方水災哀鴻遍野飢寒交迫露宿風餐九曲廻腸正不知滋泗之何從也鳴呼當此嚴冬縱免餓斃亦難免凍亡吾輩既屬同胞情同手足豈忽坐視而不思引手一援耶故望大家節糜費以振災民兹就管窺數種表述如左尚希熱心善士廣爲提倡災民前途庶有濟焉 
　　一節筵席費助賑　吾國各地凡有嫁娶壽事之人家（藉做壽發財者不在此例蓋若輩已失人格不足道也）必須辦筵席欵待來賓每席祇少須四五元交際廣闊及家資富厚者動輒數十百席按設筵旨意無非爲酬答賀客送禮之情若將此項筵席費移賑災民豈不獲益多多在賀客不過節一餐酒食在災民却可賴以活命吾想賀客非但不見責主人且深佩主人之慈善也 
　　一節迷信費助賑　吾國迷信之事無處無之最顯見者如求神念佛焚燒香燭延僧誦經焚化冥　等此項耗費不知凡幾在迷信者之意無非諂媚鬼神或超度亡魂第不知全屬子虚毫無裨益若將此種糜費助賑則災民受惠無窮功德無量矣 
　　一節祭祖費助賑　吾國俗例每逢年節家家必舉行祭祖年日燒年包節日燒節包尚有冥壽忌辰等此項所耗亦頗不貲要知人子之事父母也當在生前盡孝死後雖三牲五鼎日日齋醮不過充生人腸肚供生人耳目於先人有何益處不若節此糜費助賑饑民爲先人造福豈不善乎凡我國人起而圖之（乙種酬） 
道德 
[西方格言（二二九）] [  謝介子選舉]  
　　結約清晰方全友誼（意大利諺） 
　　友誼可完成戀愛（英吉利諺） 
　　緩行庶免顚躓（荷蘭諺） 
　　此手可濯彼手洗面則需雙手（英吉利諺） 
　　名譽掃地則生命已矣（過兹密斯）（Goldsmith） 
　　兩劣律師之於鄉愚猶兩貓之於魚（坎泰南）（Catal　n） 
　　誠者不自悔其太誠（英吉利諺） 
　　謔語莫虐於述實者（意·西諺） 
　　惡不單生（英吉利諺） 
　　天助得風氣之先者（西班牙諺） 
法制 
　　　中軍閥之失敗者（三）張勳段祺　 
[妻子之行爲能力] [  樓明遠]  
　　行爲能力者何即由法律行爲而取得權利或負擔義務之能力也近世私法皆以男女平等爲原則惟女子於婚姻後即取得妻之身分因維持夫婦平和家室安寗之必要對於夫權不得不特爲尊重此其一切行爲能力所以應受法律之限制也（民草第二十六條）於此有宜注意者妻之行爲能力之限制與滿七歲之未成年人及準禁治産人不同後二者之限制着眼於財産蓋能力欠缺藉以保護其利益也而妻之限制着眼於身分蓋能力並非欠缺不過爲夫婦平和家室安寧計不得不然耳是故妻之行爲除有與夫利益相反被棄於夫夫爲禁治産人凖禁治産人或精神病人及夫受一年以上之徒刑在執行中者無須經夫允許外（民草第三十條）凡不屬於日常家事者須經夫允詐（民民第二十七條）欲獨立爲一種或數種營業者须經夫允許（民草第二十八條）即夫尚未成年亦須經夫允許惟此種允許必經行親權人或監護人之同意而已（民草第二十九條）（乙種酬） 
 
