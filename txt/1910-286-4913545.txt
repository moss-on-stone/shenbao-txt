# 1910 - 286 - 4913545

 

Page 1

 
 
   
 
 

Page 2

 
 
論說 
[書各省督撫議覆行政經費摺後（續）]  
第三蘇撫程德全。於其九年籌備豫計經費摺中。則曰蘇屬四府一州之地。嵗入统計不及千萬。經常解協各欵十去其六。本省行政已覺竭蹶萬分。財力盈虚祇有此數。而籌備之程限又復相迫通權熟計。按照各館部規定事項但求略具規模已非去嵗入二千萬不可。以現在收額不足殆將及半於其覆趙御名等摺中。則力言狹小範圍之無益。而要在整理財政。故其言曰雖極核節而財力終必不支。即使九年籌備事項。一概取消而國家之窮必不稍蘇末又進而言曰。宣統三年預算已經報部。地方之財現祗此數。而籌辦一事迭出不窮。筦政務者但促其辦事。而不問費之何由來。筦度支者。但責其節費。而不問事之何由舉。倘非責任内閣以掌其樞纽。各部聨合以互相研究。則緩急次第。誰爲主張。而政務與政費。何從調劑。恐不待九年而國事之潰决已不可問矣。第四浙撫增韞之言曰理財之道。初不一致有前此所本有而用之不當者。有前此所本無而因事發生者。理之得其道。舉所有新政而勵行之。未必便爲病民。理之不以其道。舉所有新政一律罷之。恐不足富國而適以速亂。其於豫計巡警審判廳敎育自治各項經費。則謂除自治經費無庸籌定外。其餘或本有專支或已籌的欵。或有正當之。收入。而事未舉辦。或有附加之收入。而事待推行。要其建言與他省督撫不同者。則其於財政。未嘗如他省之茫無把握也。其於末後則又言曰。無政事則財用不足。吾國非無財也無理財者也。又曰立憲之制斷自先朝。凡此九年籌辦之事宜。尚非完全之豫備。若並此而不舉更何立憲之可望比者建議諸臣。力陳其難萬一摇惑聖聽朝廷徒受反汗之名。薄海無救危亡之困。鄰邦訕笑。後患何窮。第五黔撫龐鴻書之言曰。九年之事。具載清單。每事需欵若干。無難悉心計算。惟欲指定辦某事用某欵。則必有欵乃有可指。無可指之欵。雖分類列表。亦係具文。貴州嵗出入。以宣統三年預算爲衡。已不敷一百十萬四千有寄。蓋已不能指某欵辦某事矣。至其論入手之方。謂當先分别國家行政與地方行政國家所當擔任。疆臣固責無可辭。尤賴部臣之酌劑盈虚。通籌全局。地方所當擔任。則須視民力以爲進取。不可德其放棄。亦不强所難爲。大勢所關。不僅貴州一省爲然。就以上各督撫所陳者觀。之如直督魯撫則。主張分憲政上之事項及行。政上之事項爲二。前者則應專精畢慮按年進行。後者則。。視民。力盈虚。徐圖措置。如蘇撫則。謂非有責任内閣則政務之配置。財。力之盈虚。皆無人。爲之酌劑。而國事且不可問。如黔撫。則謂應從區分國家行政地方行政。入手。而令中央與督撫各。分担責任獨浙撫之建議則。自謂於財政。之籌。畫。尚不。至茫無。把握且力言變通辦理之不可而大本實在理財之得人。夫各督撫之所言。同以財政支絀爲前提然其今後補救之方。則主。張各。不同者。是知財政。上固應。籌措。而財政。以外之事。視財政。之關係爲尤重。者更大有在焉。蓋財。政猶水。焉政治機關猶舟。焉無水固不。能行舟舟不。具又豈能免於傾覆。今吾之中央政府。内旣無以統一。各部之行。政力負責任。外不能爲各省設想。事事嚴加督促。各督撫處此不完全。機關之下。其困苦之狀。實有難言。故遇此次。覆奏。乃乘機而大聲一。呼耳繼今以後。中央當局諸公使眞有意將此次各。督撫之覆。奏詳加籌。議而與昔日之。九年籌備。事項。相對而立一財政計畫則所當注意者。不應。在財政。蓋僅於財政一端加。之。意則不。特財政之收入。不能增。加而九。年籌。備之計畫。仍復。不免敷衍具。文而已。此則吾朝野上下。所當大。加研。究者也（完）來稿 
[孟昭常在全蜀會館發表政綱草案演說辭]  
　　各國皆有政黨至少者必在二黨以上。多者乃。以十數焉。每一。黨之。中必有政綱所以表一黨之特幟也。僕謂天下之物。兩類相觸。堅軔者勝。柔脆。者敗。有質幹。者勝。無質幹者敗。此一定之理也。有質幹則。難於披離無質幹則易於靡碎。人類社會。亦然。人與人相。接有宗旨者勝。無宗。旨者敗。者宗旨則植立而不摇。無宗旨則。漂摇而易墮此亦一定之理也。今之政。府爲無宗旨。之政府。此可斷言者。吾議員爲有。宗旨之議員。乎抑其。無宗旨。與政府等。也議員。有宗旨政府。無宗旨。則政府不患不改良。政府無宗旨。議員亦無宗旨。則吾中國爲無望矣。議員之所謂宗旨。乃議員圑體之。宗旨。非議員各個人之宗旨各個人之宗旨想。諸君各有高見。自决非以無。宗旨。而來爲議員。者至於圑體之宗旨則僕尚未得承敎於諸。君也僕夙抱此旨。以有宗旨。無宗旨爲勝敗之衡。尤以有圑。體無圑。體爲宗旨。成就。不成就之判。於是利思政。黨本年到京有憲志。日刋之作。鼓吹斯旨。不遺。餘力。文詞具在。可復。按也。八月資政院召集。而此心益切。因念。諸君。自外。省來。初未謀面何從標明各個人之宗旨。以致其齊一。而爲圑。體之。宗旨。於是乎有全蜀會館之。會故第一日僕卽。演說資政院對於議。案當持其。大綱然謂之綱。猶分。事項特其事之大者。耳愚意綱之上又。有領不分事。項而可概。括一切者。曰法令。曰機關。法令機關實爲大綱之大綱改。革法。令。改造機關。則天下。之治可計曰而待也。諸君聞此。不以爲非僕又發表。政綱之說。諸君遂令僕起草今。草案。粗具願與諸君商榷一過。如多。敷以。爲然。則我中國之有政綱。自今。近　議員。之標明。宗旨亦自今日。始合議 
 
 

Page 3

 
 
員各個人之宗旨。而爲一圑體之宗旨亦自今日始。願與諸君共圖之。抑由各個人之宗旨。進於圑體之宗旨。必經過一。階級方個人之宗旨。各不。相謀時。一人之所舉動。必非衆人之所能喻。一言不在人意計之中。則種。種猜疑。皆由之而起不。及進於圑。體而。個人之。宗旨且有撓敗而不獲伸。者矣中國士大夫習於委靡。故世變至於如此之亟。欲矯正之惟。有取急。進主義然。不標明宗旨是。無宗旨。之激進也。無宗旨之激進。無事不。激。而實無激不隨。無往不進。而乃無進非。退而以無圑體故。不啻。驅市人而戰。之。未見其能有勝也。此草案。報告後。仍俟諸君决定取進止。　　政綱草案　　一依憲之本則。闡憲法之精神以鞏固君主立憲政體。　　一促立責任内閣。明大臣之責任。　　一準備召集國國事宜促代議政體之完成。　　一改善行政機關。力求國費之正確　　一省察國防之緩急。爲相當之設備。　　一確定經濟政策速備交通機關振興産業。　　一整理稅幣固財政之基礎。　　一定官治之範圍期自治之發展。　　一去敎育之障碍。速謀普及。指導國民生活上必要之智識。以暢其生機一獎勵農工商業期國力之充實。專電 
[電一北京]  
　　資政院議員研究會今日（十九）集議國會問題政府若仍堅持前議不允速開决計全體解散 
[電二北京]  
　　粤督奏請暫緩調查户口民尚肅邸以違誤憲政逐層斥駁措詞甚嚴 
[電三(北京)]  
　　湘撫奏裁湘省同城同通佐貳二十三缺 
[電四(北京)]  
　　禁烟公所奏烟禁期迨請着各省妥籌極力整頓母得懈弛 
[電五杭州]  
　　昨日申刻錢塘江渡又失事傷亡三十餘人 
[電六杭州]  
　　浙諮議局官紳對抗勢將解散今日（十九）增撫邀兩議長入署勸告仍無效（按此電可與要聞欄參觀） 
[電七（東京）]  
　　日本政府與大北電報局商議收買釜山對馬間海底電綫價約十五萬圓 
[電八東京]  
　　朝鮮貴族赴日本之觀光圑约五十人於西十月二十三日出發定三十日到東京 
[緊要新聞一]  
[資政院議員又開研究會北京]  
　　十四日下午資政院議員又開研究會首由主席李君文熙報告應議事件（一）申明政綱（二）籌商催交预算案（三）籌商陳請國會提前案（四）討論河南試行印花稅核議案（五）討論湖南湘漢航業核議案（六）討論振興蒙古實業案（七）改良稅法案孟君昭常謂政綱大意前此開會已由鄙人報告今但問諸君是否贊成僉答以政綱無不贊成但此會是研究議案尚不得爲政黨組織政黨須俟異日云云成君提起預算案大意謂恐提出太晚難收效果衆咸賛成要求提前遂推雷君奮籍君忠寅草具說帖國會事議定請議求速交陳請股審查雷君奮謂宜交特任股審查以其爲督撫與諮議局争議事件也振興蒙古實業咸贊成議題而謂内容無辦法不成議案時已五鐘半主席宣告改良稅法須另日再討論遂散會 
[郵部分年籌辦郵政情形北京]  
　　郵部奏稱郵政一項爲無形交通之大端於憲政精神關係尤鉅東西各國近數十年銳意講求竭力推廣一國大小郵局多至數萬處所且於滙兌儲蓄等事罔不周備國家人民交受其益我國郵政開辦之初權由稅務司兼理十數年來規模粗具查憲政館奏定行政綱目規定臣部郵政司掌全國郵政注明郵政局現在由稅務司辦理亟應改歸臣部又查上年八月憲政館會同覆核合衙門籌備清單内開郵政附屬稅務司本在未設專部以前風氣未開暫歸兼轄今旣設有專官自應責成該部會商稅務大臣籌備收回各等因是臣部職司所在責無旁貸惟其事務繁多整理不易非一一預爲籌計不足以臻完密自應酌量情形分别緩急將一切應辦事宜按年籌備開列清單伏乞聖鑒　　附分年籌辦清單 
 
 

Page 4

 
 
宣統二年籌辦接管郵事宜（調查從前及現在辦理情形並經費等項又各國郵政辦法章程籌備一切經費並各色郵票）與稅務處協商交接郵政事宜編訂郵律及一切規則（採各國通行之郵律先行編訂奏明辦理）設郵電班於交通傳習所派學生赴奥學習郵政（以上二項均已奏明辦理）籌畫郵政經常及推廣所需經費（按每年郵稅所入以四分之三充一切辦公維費而以其餘一分爲推廣經費）籌備歸併驛站辦法　　宣统三年頒布郵政新章（以後按年修改訂價出售）釐訂郵政職分並薪俸考試任用章程規定各省總分局設立處所（從前多係按稅務區分應照行政區域改設）派員赴萬國郵政公會並考察各國郵政（購郵信蓋印機器數具發交工廠仿造以便發各省總局應用（奏設劃一郵政應用圖記各項物料所籌辦郵局儲蓄事宜（儲蓄一門在我國爲尤急）籌辦外洋郵船　　宣統四年入萬國郵政公會（與各國提議截撤客局）宣布郵律　裁改各處民信局推廣各府州縣二等郵政局訂無法投遞信件辦法（各國特設有專局以辦此事並付以拆信權此外無論何員均不得拆閱訂爲專律）籌辦蒙古西藏郵局開辦外洋郵船開辦各省郵局儲蓄　　宣統五年推廣各郡縣鄕鎮三等郵政局設郵報（專載郵局事實每七日一發行不出售）開辦郵局電滙　　宣統六年與各國分别訂立保險郵件及滙兌條約推廣蒙古西藏郵局設機器工程局（各局需用機器甚夥非專設局製造必有供不應求之勢）　　宣統七年開行郵政特别快車於通商口岸（凡經過零星小車站用機器收發包封而車不停亦名行局）推廣四等郵政局於京外各街衢）（由殷實舗户代辦）推廣匯儲蓄兩項於各省二三等郵政局宣統八年發行立憲紀念郵票推廣郵政火車局附設於名路特别快車後推行郵局電滙並保險信件於五洲郵會諸國 
[惲學士請定問刑官考成北京]  
　　侍讀學士惲毓鼎奏京外問刑各官往往拖累無辜一片已奉旨交法部知道今探得其原奏如下再自停止刑訊以來京外問刑各官往往以重案久懸爲愼重以致拖累無辜經年不决臣聞陸鍾琦任湘臬時所結百餘案大半皆多年未結有在十年以上者囹圄沈冤可爲心惻即如春阿氏一案至煩嚴　飭催已革綏遠城將軍貽穀係奉先朝特旨革審之案承審者八員行查者兩載繫累至今迄無終局今信勤又去任矣夫貽穀有無侵吞自有簿册可證若果情眞罪當即宜據法嚴懲倘有可矜疑亦當迅予了結今乃如此延宕並請飭下京外問刑衙門一律申明定限嚴訂考成以期仰副朝廷改正刑章之至意 
[各省市面恐慌之影響北京]  
　　上海市面恐慌外務部受外人詰問後即備文移請農工商部設法維持時溥尚書甫從陵工回部一籌莫展大有旁皇無措之勢聞當與度支部會議後方有端緖且前所云接濟五百萬之說尚屬不敷大概總須一千萬云　　又聞各省市面因上海銀號擱淺均受影響頃軍機處接粤商及奉天商會來電均係市面告急力請維持　　又聞惲毓鼎學士因見市面恐慌曾上一請發庫欵維持市面之奏征略云近日源豐潤新泰等銀號相繼擱淺以致牽動市面聞初十日京城錢店驟倒二十餘家人心惶惶不可終日若不亟圖補救恐此風一傳相繼者當不止此擬請旨飭下度支部速發現銀數十萬兩交商會承領設法維持市面或可稍定云云惟以上數節係京友十五日訪函與現時市面稍有出入也 
[江督取締銀錢各莊號條規]  
　　滬道劉觀察移會上海商務總會文云宣統二年九月十八日奉兩江督憲張札開上海市面錢莊倒閉牽動滙號以致金融阻滯周轉不靈各業同受震盪本大臣遵旨來滬駐查設法維持連日接晤官商察訪情形並經英領袖總領事德領事官曁英商匯豐銀行總理怡和總理來轅商論均以規復華商與洋商交易信用以期流通市面爲要着查上海商務華洋流轉向以拆票莊票爲憑至華商莊號匯劃辦法亟應設法挽回以資補救商市機關錢莊銀行實係各業交往之樞紐自應先就銀錢各莊號嚴密取締務使底藴秩序明白了當維持方有把握兹特叅酌衆議擬訂取締條規十三欵責成上海關道會督總分會曁南北市錢業董事迅速妥籌辦理一面並將各業分别查明限三日内詳晰禀復以憑核辦等因並奉抄發各條規到道除移行外合抄條規移會爲此合移貴總會查照妥速籌議復道核轉仍將各業刻日查明見復憲限甚迫幸勿稍稽望切施行　　一責成上海道督同商會曁錢業董事清查各錢莊資本及東主身家（　其殷實者維持之虧倒者即着破産架空倒避者拿追嚴辦有保者嚴　追保人）　　二莊號管事不准開設另店並私挪資本作生意　　三莊管事保家應由各東主呈明上海道存案以憑責成取締　　四錢莊等差應行嚴定至少須若干萬資本始准列爲末等錢莊等而上　之亦以資本之多少爲定交易開盤各有限制不准逾越濫放濫揭分　别註册存案列表榜示周知　　五錢莊票主除有現錢若干始准開設外其所有産業並應報明存案 
 
 

Page 5

 
 
六各莊分設支店不准改易字號祗准其於本莊字號下加以某記以别　於本莊　　七賣空買空最是敗壞市面本干例禁以後如再違犯即照例治罪八詳訂各莊號管事責任並違犯罪名九有開張錢業莊號應由商會曁錢業董事指定某某家殷實舊號向其　揭欵（照所禀資本若干依等次分别辦理）停其流通能支持一個月　者方准歸行註册十换票流弊甚多應嚴禁十一錢業莊號應連環互保十二實業商廠與莊號往來欵項最大利害相絜並應責成上海道督同　商會及各業代表調查各實業资本器物及東主身家並所用工夥若　干人報官存案如借欵浮於資本或託名另營别業即行查究十三如有應行變通之處隨時禀明察辦　附江督行轅紀事江督張制軍於十八晚接江蘇諮議局來電云報載借洋欵三百萬由寗籌還有無其事乞速賜覆江蘇諮議局巧制軍以日來公務紛繁所帶書吏不敷繕寫昨特諭飭滬道選派書吏四名駐轅辦公昨日午後三時制軍乘坐馬車至商務總會及素有交誼諸君處拜會至晚回轅所有到轅晋謁者除道廳縣廨各官外尚有駐滬和總領事碩佩麟君及通商銀行謝綸輝大清銀行總理錢琴西經理宋陸卿恊理胡漢章厚德銀行股理顧公亮福建交涉司吳劍秋管理南洋勸業會事宜吳罄前浙江糧道朱硯濤蘇松總鎮徐傳隆前四川川東道汪錦汾等數十人均奉延見上海錢業裕源長等禀請諭飭裕蘇兌還本票銀兩昨奉制軍批云裕蘇官銀錢局爲蘇省公家所設所有收存官商欵項行用銀元鈔票歷來信用現據呈稱裕蘇駐滬分局應還該莊本票五紙共銀五萬兩到期未還究竟是何情形其中有無别項轇轕仰候據情轉咨蘇撫部院札飭裕蘇官銀錢局妥爲清理並札飭上海道就近查明禀復核辦粘單附京師近事 
會議政務處檢查例案議改都察院舊制一事兹經探得原因係爲分訂資政都察兩院紏察行政官吏之權限大致資政院彈劾行政大臣專指違法而有確實証據者都察院之彈劾仍照合規准其風聞入告聞已决定謹遵光緒三十二年九月二十日之上諭詳議辦法其伸理冤滯之責則仍隷於都察院云　　翰林院侍讀王榮商初十日封奏正摺一件附片二件其當日發表者係禁賭及官俸限制二片尚有正摺一件乃劾孫寶琦誤國殃民多欵該件亦於是日廷寄東三省總督錫良按照所參各節確切查明覆奏　　聞河南同志會函致代表圑稱該省諮議局因國會問題遊移不决深恐中變已呈請撫台代奏寶撫已允如所請　　河南宣統年預算前由寶中丞奏報嵗入九百七十四萬一千五十五兩零嵗出一千二十六萬六十一兩零出入相抵不敷五十二萬兩零昨寶中丞又有封奏到軍機處略謂前因到任未久一切尚多隔閡嗣准度支部駁令大加增减今統計得嵗入九百八十九萬六千九兩零嵗出九百八十五萬九千五百四十五兩零出入相抵尚餘三萬六千四百六十三兩零　　督辦鹽政大臣澤公因本處前曾議准雲貴總督請將州縣以下各員擇尤借補鹽提舉大使等缺彼時實因雲南鹽務人員不敷任用故准權宜辦理各省不得援以爲例日前已通電長蘆淮浙等八省遵照聞此舉係因某撫曾援滇例咨請借補故一律限制之　　山西巡撫丁寶鍂奏留高州守鮑振鏞隨辦墾事請暫緩赴任一片日昨奉批鮑振鏞着迅即赴高州府新任不准遲緩查鮑振鏞本係河南實缺知縣廻避至山西後保升知府又捐升道員現在署理歸綏道惟過道班後未經引見前日遂蒙簡放廣東高州府知府該道以事涉降補禀由丁中丞設法奏留致被駁斥時評 
[其一]  
　　有治本之法。有治標之法治標祗救目前之。危治本可圖十世。　　之利　　上海各銀錢莊號之恐慌未。始非。各銀錢莊號自爲之。江督新。　　定取締條。規固已知。從根本上。著手矣。此後各莊號其好自爲。　　之。勿再自貽伊戚。也 
[其二]  
　　市面何以危。曰莊號往來停滯故。往來何以滯。曰無現銀接濟　　故。　　夫錢莊銀號者百。業之樞纽也。莊號旣無現銀。百業。將何。所賴　　轉瞬九底。之期已届。各業。勢必牽連而及。上下。恫擾。百工。愁歎　　憂時之士。有戒心。矣　　是故今日救急之法。宜以現。銀接濟莊號。而更使莊號設法接。　　濟各業。則市面庶有回復之望乎。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤川諮議局又停議辭職矣]  
　　廣東諮議局致各省電諮議局鑒粤禁賭案决請定期督未照准現停議粤局　　四川諮議局致各省電諮議局本月議至第三案議長宣告討論已畢復有議員發言議長照章制止發言者並無異議委員饒鳳璪忽起干涉謂議長不應奄人言論自由是時總督在座該員未受命令妄言指斥實屬侵越監督及議長權限且當塲囂辯謂係應有之權全局憤激現已照章請督核辦如不得請必辭職電院力争届時請協助蜀局篠 
[湘諮議局電請協争公債湖南]  
　　湖南諮議局以督撫倡借公債並未交局議决顯係侵權違法業已電請資政院核辦（原電錄前報）迄今未奉電復爰於十六日分電各省聲請協争聞浙省議局因路事現尚停會無從協助但復電表示同情而江蘇諮議局則已援據局章請院示復矣兹將湘蘇兩局電文錄下　　湘諮議局致各省電江蘇諮議局鑒湘撫奏准發行公債未交局議越權違法已照章電院核辦未覆懇協争湘局　　蘇諮議局致資政院電北京資政院鈞鑒各省旣奉欽定諮議局章程則奏行公債是否以經局議决爲條件之一乞覆示江蘇諮議局叩 
[順直諮議局將起大風潮天津]  
　　北洋督署設立會議廳定章由諮議局及地方圑體選出十二人分正選六人備選六人當諮議局投票之前某議員提議本局正副議長是否在被選之列當時由正議長閻鳳閣宣告同在被選之列副議長王振堯谷芝瑞二人聞之甚爲焦急恐即當選緣會議廳當選卽須取銷議長名義且薪金只五十兩較議長減去三分之二故皆不願當選也有書記生某與副議長有舊當開票時私將副議長所得之票减少數目經衆查覺大受攻擊刻已將一切証據審查明確擬公請按章處分王谷二人大懼而議員有張鳳瑞者爲之辨護衆情反對愈力恐將來此事必致釀成絶大風潮其結果殊難逆料云 
[浙撫勸告諮議局從速開議杭州]  
　　浙無增中丞第五次劄諮議局文云照得諮議局因呈請代奏停議一案業經本部院於初四初六初十十三等日節次催令開議迄今又逾數日諮議局仍置之不理查諮議局爲全省議事機關即全省人民所屬望於諮議局者非止一二事而諮議局自成立以至今日所經手續所費欵項不知凡幾凡求有以上益國家而下慰人民也乃以未便代奏事件停議要求迄不受勸告勢將處於解散之地位此非本部院所忍見亦非本部院所忍言也本部院德薄能淺忝居監督不獲見諒于諸議員固深自負疚然即爲諸議員計一經解散而果足以擴充人民之幸福增長諮議局之名譽則主張解散亦未爲失脫因解散之故致使全省各方面受種種紛更之影響竊恐諸議員撫衷自問亦將無以自解本部院維持大局夙具苦心不憚再爲諮議局剴切言之查局章解散後必重行選舉選舉事宜一經舉辦其繁重困難固不待言即就經費一項論之統計調查有費登記有費事務所有費投票開票所有費每次至少約在十萬金以上以浙省財政文絀已逹極點何堪再受此意外之損耗且籌欵無非出自人民人民之權利諮議局所當代謀保存而反耗之恐全省人民於諮議局今此之舉動亦未必皆樂賛成也即使因停議之說諮議局旣宣布于前自不能復失信用于後然天下事必權其輕重諮議局與官廳均負統籌大局之責任若僅保存一方面之信用而損失數方面之利益孰輕孰重固不待智者而知本部院以爲事非至於無可挽回爲浙省人民計爲諮議局計苟有所見終不忍默爾而息以本部院所不忍而謂諸君子反自忍之乎今距諮議局開會之期蓋十有六日矣其於局章常會期限四十日之規定已去其將半光陰可惜時不再來本部院不憚諄諄勸告諸議員試平心審度體衆望之殷恤物力之艱自顧職務之重且大幡然變計查照迭次劄催尅日開議則大局幸甚 
[吉省變通籌辦憲政情形吉林]  
　　吉撫陳昭常議覆趙炳麟奏請確定行政經費王乃徵奏籌備憲政酌分緩急兩摺略云查籌備事宜清單内所列應需各欵無渦審判敎育地方自治巡警諸大端吉省改辦審判與奉天同時組織省城高等地方兩廳已經成立其餘長春延吉琿春三處係屬商埠並已立有規模而賓州農安兩府縣則因地方繁富欵項易籌得以提前辦理其餘均待擴張計自宣統二年至八年一律完備共應籌銀八百念一萬餘兩敎育一途在邊省爲最要之政而舉辦之困難則較内地爲尤甚敎員則須求諸他省學費尚難收之其人且各屬僻遠之區仍須多方倡導自二年至八年共需籌銀二千五百五十萬兩有寄籌辦地方自治亦因地方樸僿民智未通諸待官家誘掖獎進方能日起有功故於省城籌辦處外並設各屬籌辦公所研究所宣講所又自治日報社一切經費自二年至六年止尚須籌银主百四十餘萬兩巡警一項則因吉省盜匪育斥業飭提前趕辦各屬城鄕巡警均已　有規模以後逐年擴充四五年後可期完備計自二年至八年共需籌銀一千四百七十萬兩有奇此外如興辦實業就農工商部分年列表應行籌備之事核計自二年至八年共需銀三百　餘萬兩而移民開墾籌辦 
 
 

Page 11

 
 
森林礦産應集鉅資者不在此數又如民政部分内之醫院及禁烟公所一切經費核計自二年至八年需銀八十二萬餘兩而開通道路疏濬水利濤渠有關興築者又不在此數綜計前項經費有出自公家者亦有籌之各地方者以吉林全省嵗入不過三百餘萬兩而宣統二年分各項費用已逹四百六十餘萬兩行政經費軍餉官俸均不在内以後逐年擴充其在宣統八年分則需銀九百七十餘萬兩比之於今已加一倍以云籌措部中固無可撥付而本省按年所入亦豈有術以取盈是仍必取之地方然後可期有著以臣思之惟有就整理之途行清釐之策現正督飭各司將田賦捐稅各項逐加清理預計每嵗增收之數可成大宗但須俟預算决算制定之後國家稅與地方稅劃分之期再行斟酌核辦至趙炳麟王乃徵所般酌分緩急次第施行仍不過爲經費起見按之吉省却有不得不然者則以事實之關係猶不盡由於經費之問題蓋緣設治各區荆榛初闢人民未集財貨弗通方以殖民通道爲先難以大邑通都相况現時督飭地方官行政只能先辦警察以衛民居繼辦學堂以勇民識舍此二者其餘一切新政均無措手之方故臣於新設各廳州縣但責以人口之多寡商業之盛衰爲其成績等差而於籌辦憲政並不加以責備至於經費則新闢之區與舊有之域兩相比較所費更多蓋舊治尚有可因而新則無一非創即施行雖有次第而費則轉必加增此又吉省特别情形與他省不無稍異者也伏念東省阽危日迫一日近年朝廷時厪東屬輿論亦復鼓吹不休以今日之時局言之正宜萃天下之能力救此一隅猶不知其能及否也若再以苛法相繩常情相待是進行者受促於前而掣肘者陰隨於後馴至危亡不顧倾覆不知此臣所中夜徬徨罔知攸措者也臣旣沐厚恩惟知圖報無論若何困難要當一意進行他省所不敢知至於吉林則能進而不能退可急而不可緩成敗利鈍固所不計怨謗譏疑亦所弗恤區區愚忱如是而已九月初十日奉硃批該衙門知道分類新聞 
軍界 
[武陽徵兵近聞常州]  
　　武陽徵兵局前因時值農忙故於五月間暫時撤局現在秋收在邇上台仍派吕浩生君於前日來常開局續徵初時應徵者甚屬寥寥嗣經常州府會同該局提調出示謂如有熱心之士能保送二十名者獎以匾額三十名獎以六品項戴五十名獎以五品並擬爲退伍者預籌生計地日來報名者頗形踴躍云 
[委派預備秋操人員江西]  
　　贛省陸軍秋操勘定德安建昌兩縣地方駐紥演習定十月間舉行現經馮星岩中丞札委兵備處張道季煜巡警陸道長佑爲經理處總辦稅務局楊道會康爲經理處會辦内河左軍統領崔鶴許道瑞爲帮辦胡守櫌爲提調兼兵站監理支應並委參謀處提調鍾光琳爲閱兵處副參議敎練處提調周恩綸爲閱兵處副叅議兼審判處日記官兵備處提調朱壽同爲經理處提調鮑令惟鐈王令大錕爲採買兼演習地給養事務陳令錫疇爲會計兼演習地給養事務戴令慶祥按經歷胡承慶縣丞高先庚典史張鈺爲運輸事務 
[標統營利被控江西]  
　　德化縣附生李盛鎱等以陸軍五十三標統帶劉槐森藉餉生利縱兵虐民聨名利欵禀控撫院憑撫據禀諭令吳協統札委參軍官赴潯確查兹據查覆到協吳協統據覆當以劉槐森與民争利竟在分防處所開設織布廠與軍需官爲合夥以馬弁爲管事不特地方人士指爲罔利營私並致該標目兵猜疑誤會以存餉善政日爲扣餉幾釀事端似此不自檢束實屬有損軍譽現已申請馮撫核示懲辦矣 
[陸軍經費之困難安慶]  
　　皖省陸軍混成一協月需餉項以及購辦軍裝器械等項經費核計爲數甚鉅皖省財政困難司關局庫大都空虚雖迭經當道分飭皖南北關道並落司會同協籌專欵乃事經數年尚未籌有的欵現雖東挪西措强勉應付然年復一年虧累已深若不設法急籌專欵一旦無可挪濟難免譁潰之虞頃經財政公所將困難情形詳禀撫院並請設法籌餉以免臨時貽悮學務 
[察勘高等學堂之房屋南昌]  
　　贛省高等學堂迭次發響震裂並請滬十著名工程師來贛勘騐各節均誌前報兹經贛學王文宗聘得王君昇平薜君榮卿於日前至贛至堂查勘薛君謂此屋作響困樑架不堅頂柱鐡筒中間空虚並無鐡條兩旁又無鐡撑兩頭所用之釘又無螺絲兼之牆不堅固以致積壓下沈故有此響王君謂此屋地址有老土浮土兩種當砌墻脚之時未將浮土填實草率起工浮土沈下屋上架樑勢必牽動故有此響有以應否拆開重修爲問者兩君曰聞貴省經費甚難何能重修又有以旣屬工不堅料不實亦不能不拆爲問者王君曰拆開固屬必然但此屋地下未有陰溝不能消納積水若遇二十天之久雨勢必危險若欲永保無虞非全體拆開耐日修造不足以臻完固若但擇最險要之處量加拆修則此完彼缺仍不完善惟一排講堂牆裂數分許尤爲危險應即從運拆修云 
[常府擬開敎育聨合會常州]  
　　蘇屬松江府太倉州均有敎育聨合會常州尚付缺如現由武陽錫金勸等所敎育會發起通知宜荆靖江各縣勸學所敎育會於本月二十一二等日在常城開聨合會議以各縣勸學所總董敎育會會長及本府學務議紳爲協議員討論本府一切學務及進行方法 
[女學運動先聲常州]  
　　武陽公立女學近與私立半園女學恊議擬於十月初間開聨合運動會二日男女賓分期參觀届時想有一番　閙也 
[創辦初等小學安慶]  
　　太平縣附生師範畢業生項　近於該縣創立三門蒙小學堂現經該縣令詳禀撫轅立案矣 
[學界歡送郭觀察温州]  
　　温處道郭笑麓觀察升署浙江提學司遺缺由惲毓珂觀察署理未到任之前暫委馮斆典太守護理太守於十一日接印已誌前報觀察即於十一日下午趁輪晋省勸學所總董陳祖 
 
 

Page 12

 
 
綸高等小學校長陳壽震中等農業學堂監督施震澤勸業員張焕绅等發起於是日下午二時在郡城隍廟開歡送會届時各學堂敎員率領全體學生約有千餘人赴會歡送迎請郭文宗親到郡廟首由勸學所總董陳紳等演說畢各學生按琴唱歌並有大同新亞兩小女學學生一百餘人手執青松一枝蹈足和之至爲稱盛至四句鐘始鳴鈴散會郭文宗臨行每學生各贈摺扇一張信紙一束女學生加贈白手巾一條陳紳等及各敎員率學生送至雙門外輪埠至氣笛聲催始各散歸實業 
[請給煤礦公司之執照安慶]  
　　勸業道童觀察以宿州烈山煤礦業據該公司備具照費保單具禀請咨部頒發執照開辦將來該公司開採煤斤運銷各處所有經過第一常關應遵照部奏章程完納出口稅釐一道其餘經過沿途關卡概免重征兹已上詳皖撫矣 
[電報局添給經費江西]  
　　南昌電報分局向章月支局用洋一百三十餘元此外收欵每元照市抬價折錢六七十文月獲百串左右現該局總辦毛祖模以現在百物昻貴所支局用不敷開銷禀請郵傳部添給經費現已奉准每月添给局用洋一百元雜記 
[武進鄕董辭職之餘波常州]  
　　武進各鄕董辭職一事已紀前報嗣經武邑尊照會前該邑鄕董公所總董惲北生君處理惲君遂函召各鄕董來城勸導各鄕董均允復充乃各鄕董返鄕後忽接無名信函嚴加詰　聞各鄕董現均畏首畏尾致十六日籌備縣自治公所開全體大會時武進各鄕到者甚爲寥寥云 
[崇明城議事會解散風潮太倉]  
　　崇明秋季常期議事會於九月十五日始行開幕當以監督慰留春季公衆取决斥退之議員陸燦昕並函責議事會有無理取閙字樣衆議員不服立時解散至今仍未召集兹將崇紳電禀督撫等原文錄後南京督憲蘇州撫藩憲鈞鑒崇明縣姚挽留議事會多數取决議退之議員陸燦昕函責議事會有無理取閙字樣議員大譁議會解散請示辦法崇紳公電篠 
[銀行總辦來厦清理厦門]  
　　德萬昌錢莊倒閉後計欠德記洋行十六萬日本台灣銀行七八萬交通銀行未開張亦被倒一萬大清銀行被倒七八萬已收回現洋三萬已紀前報近聞有某領事出爲該莊保護各債歸其一手了理昨大清銀行恐事棘手電請閩省許總辦來厦清理此帳現許已到厦與葡領事會商辦法聞有將來約七折攤還之說 
[燒燬富强社福州]  
　　閩省富强社製售戒烟九叅雜十精嗎啡爲去毒社搜獲送交警務局轉發閩縣訊辦初僅罰洋六十元并將洋土藥十四個充公着令從此歇業完案詎該社復運動洋員照會縣令說項又賄某鉅绅赴縣關說緣又改斷每年認繳洋六百元爲去毒社經費仍准照常開設而去毒社以閩縣令徇情擅斷復率社丁圍搜藥丸器具於二九日在雙門前放火焚燒以除毒害該店東陳秋尚及沈某奉松帥飭府提訊曹太守以店屋家私旣被焚滅自不至死灰復燃令各取保開釋以示體恤 
[葉侍御參摺之詳情福建]  
　葉頌垣侍御芾棠彈劾王司馬純陶司馬汝霖一節會誌前報近聞此事奉松帥交提學提法兩司查明詳院覆奏并聞葉侍御此摺初稿劾及尚方伯及前署侯官縣張大令此稿適爲陳　庵閣學所見力言尚方伯在閩聲名尚好張大令行政亦尚妥緣即删改如今摺云 
[調查銀圓局之案卷案慶]  
　　皖撫朱中丞昨接度支部咨云據財政正副監理官查復皖省裁撤銀圓廠以及欵目情形因該廠卷宗殘缺不全難以澈底清查惟查所缺案卷均被提調王鑒携帶出省若不將該員飭令回皖悉數追出切實根究盤查不足以昭核實應請速飭該員回皖將携去卷宗逐一繳出會同該監理官及總會辦逐欵詳核有無情弊覆部核辦朱中丞已札行藩司遵辦矣 
[香山餘韻松江]  
　　本月十八日郡中官紳借座醉白池開九老會以郡紳楊古醖明府年逾八秩推爲首座次則蕭鹽尹郁文曾遊戎恒德劉軍門光才楊鎮軍慕時車鹽尹基許協戎定臣徐總戎傳龍列末座者爲顧太史蓮年亦七十矣是日太史因疾未到爰另請青浦宋君益三以補之 
[揚子縣秋收之報告揚州]  
　　揚屬揚子縣吳大令昨將本年本境秋禾情形禀報上台畧謂山坊所種禾苗六月雨水過多間有被淹然收成尚不失爲中稔至所種早穀發苗時頗暢旺迨至揚花之際山水下冲收成殊覺减色至圩坊等處疊被大雨江潮齊漲山水倒灌不獨禾苗被淹鄕民房屋多被沖倒現在低窪之田水仍未退其高阜之區雖有禾苗收成歉薄平均計算收成約在六分有奇 
[捕房禁賭鎮江]  
　　鎮郡西門外各洋行賭風素熾刻經西巡捕房查悉此項情弊特嚴訂禁賭章程曉諭各洋行嗣後如有洋行聚賭者罰銀五百兩清談 
[市面談]  
　　向匯豐銀行借銀二百萬。發行債票三百萬。請江督另行籌借五百萬。合志一千萬以濟市面。此昨日各商董進說於江督之言也。果若是。則滬上市面當。可無慮矣。　　惟近日滬上之市面。不惟不能無鉅欵接濟。並。不能不尅日接濟。蓋大勢岌岌而是月之。杪。又爲錢業往來之關鍵尚。望江督之俯從。而速行也。寓言（續） 
[疑怪（仙乎）]  
　　唯時有疑爲葬非吉地者。有疑爲坐向逢煞者。有疑爲時日不利者。生母惑之。欲與生商確則生疾日甚。精神不屬。諸伯叔悉鄕愚。縱舉以詢。之亦無以析其疑問。耿耿焦憂。仍苦無術爲郎療病。朝夕涙汪汪下。鄰婦告之曰。此等非涉獵風水星算者。無從熟悉。今與郎君共事諸少。年悉多材多藝。何不亟求之作指南乎母聞。言恍如夢覺曰老身心緒惡劣見不及此。藉非姆言殊不知何所適從也。乃倩鄰翁通信于校長。歷言生病狀請寛假期又述其致病之由。并以所疑求爲剖晰。而促其隨即蓉覆。校長接信亦有所疑因集堂員以議其事。但猶是見解不一甲曰風水無。　星度更無憑是不過一般棍徒假之以弋利奈之何其信之耶可覆書囑其但可延醫治病母更自惑於鬼乙曰。風水固不可言。即果其不吉。未必捷如影。晌或者年辰月將之相沖犯乎乃檢閱其日章良久。又以指推算曰。是　是矣。彼擇日者。欲以華蓋制煞。抑何其不檢至此。殆宜罹此病厄矣。丙曰。不然。大撓作甲子。不過以之紀嵗時。如數之有一二三四五。何關吉凶悔吝。君于新學。向頗研究抑何腦筋尚如是其錮蔽也。丁曰。乙君殊非錮蔽。吾國自有國粹。何必新學是趨。因　以甲子爲紀嵗時者。安知其非等于河圖洛書。實預洩天地秘以决人間禍福。使後人知所趨避耶各持其說辯難良苦。學生聞争論。不禁私相竊笑。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[鄂督瑞澂奏臚陳鄂省第四届籌備憲政情形摺（續）]  
　　一曰各省省城及商埠等處各級審判廳限年内一律成立查各級審判廳之設爲司法獨立初基非先改定統轄名稱不足以示標準業經督飭臬司按照提法司官制逐節規定撤除舊幕考用屬官奏准自本年四月十五日爲始分科治事各專責成其鄂省高等地方初級及漢口商埠初級審判各廳已先後據報竣工漢口地方審判廳則因委員承辦不力稍致稽延現正另派妥員刻期營造宜昌沙市兩埠地方初級各廳原定西式圖按工費較鉅由司詳請改從華制建築量爲變通藉資撙節亦經派員分往監造以冀依限完全至鄂省作用法官應由法部考試當招合格人員咨送投考一俟錄用即可實行至司法警察爲審判補助機關亦飭巡警道預爲養成以應臨時調度餘若檢驗吏若承發吏若庭丁看守人等亦俱分班招練預備開庭惟是前籌經費關稅旣不容動撥籤捐則又慮將停比正設法另籌俾無匱絀此籌辦省城商埠各級審判廳之實在情形也一曰推廣廳州縣簡易識字學塾查此項敎育重在普及本年二月准學部送到章程課本當飭提學司印刷通行限期開辦一面派委視學員周巡各屬編輯白話文告張帖曉諭據各廳州縣先後禀報開辦計全省已設者一千零七十餘所學生二萬二千四百餘人其中尤以興國漢陽黃陂黃岡蘄州鍾祥京山天門應山等州縣所設爲多辦理亦較合法惟保康一縣尚未據報業由提學司專札飭催務使各廳州縣一律整齊認眞講授庶識字人數日有增加之望此外尚有學部籌備清單本年應行檢定兩等小學敎員編定初級師範學堂敎授細目分劃學區各項查湖北檢定兩等教員自光緒三十四年業經試辦嗣奉部章復爲校正現在已經檢定者四千四百餘人其未經檢定之處仍令接續辦理至初級師範學堂敎授細目甫准部咨業經派員編定分劃學區則與自治區域互有關繫尚須參酌地方情形妥爲支配其餘若圖書館存古學堂兩項鄂省籌辦在前早經奏咨有案尚擬極力擴充以求完赡此籌備推廣廳州縣識字學塾及本年學務之實在情形也一曰各廳州縣巡警限年内一律完備查鄂省武漢巡警以及各廳州縣巡警原額計有五千四百九十五名敎練未開辦者共有三千二百七十四名惟辦法未盡適宜致執行尚難得力經臣督率巡警道遵照部章認眞整頓精神形勢似較勝前所有敎練畢業者悉經催令實地服勤其屬敎練所敎員亦一律任用警生冀收得人之效計目下鄂省警察除分區守望外設有衛生敎練工程消防差遣各隊改良章制大致井然一面編輯司法講義使長警研究服習以備檢察之指揮而爲審判之輔助其各屬敎練所舉行畢業者復飭開練二班以供調遣而規定崗額雖僻小地方亦飭以六十名爲度統俟年内派員考查再行列表咨報此籌辦廳州縣巡警力求完備之實在情形也以上各項計共賡續辦理之事六經始籌備之事三均經敦促進行不民稍存紆緩惟其中有事實相生而聲叙無庸分晰者如續辦城鎮鄕地方自治與籌辦廳州縣地方自治機軸本屬相關自應兼營而並進如覆查嵗出入總數及試辦預算决算表裡必須如一務綜全局以通籌是辦法旣以聨屬爲宜故彚述正可互覘其實此後限期愈促措置尤難臣惟有彈竭愚忱遵循秩序益加策勵計日程功以期仰副朝廷宵旴勤勞惠民求治之至意除照章分咨外所有鄂省第四届籌備憲政各情形理合恭摺具陳伏乞皇上聖鑒再臣因赴京覲見甫經回任是以奏報稍遲合併陳明謹奏宣統二年九月初八日奉硃批該衙門知道欽此本埠新聞 
[毁尸滅之疑案]  
　　浙江運司署審計科科員施官紱之壻潘宗俊前隨施遷回南翔原籍本年七月間潘在岳家毆斃乳傭龐陳氏毁屍滅跡攙眷遁至松江刻由屍屬在嘉定縣告發施卽遣丁王升偵尋潘之下落昨在滬南鼎豐棧内尋獲扭至工程局請爲寄押經湯裁判訊據潘供在法政學堂考騐時聞知該乳傭實係自盡已將屍棺葬妥判留候該丁報請嘉定縣備文移提歸案訊究 
[頒發工業專利章程]  
　　本縣田大令昨接松江府戚太守札文略謂奉勸業道憲札奉撫憲札准農工商部咨開振興工業一項若不妥議專利章程殊非鼓勵工業之道特編定專利章程若干條奏奉諭旨頒佈遵行兹特刋印成書咨請轉飭勸業道遵照等因到院札道轉飭各府廳州縣遵照辦理並傳知各工業家一體知悉等因田大令奉文後遵卽分别辦理 
[自治公所經收攤捐]  
　　城内邑廟花園貨攤捐向由巡警分局經收現歸城自治公所自本月起由所董查閱向來捐簿照數收捐業已諭飭四鋪地甲傳諭各攤照常繳捐撥充公用 
[添招水上偵探]  
　　城自治公所警務長自開辦水上警察以來保衛船商不遺餘力現擬添招水上偵探一名輔助巡緝刻已商明所董不日即須招充聞以熟悉船務緝捕等事及通曉各種言語年力强壯不染𣉟習未犯刑章者爲合格云 
[曾文正果有此後裔乎]  
　　湘人曾子唯自稱係湖南巡警師範畢業生并係曾文正公之後裔昨日突至南碼頭滬軍營中向該營管帶王二尹雲華硬借洋數十元二尹以其素不相識婉詞却之詎曾不服大肆咆哮二尹大怒立飭營兵持函將曾解送上海縣收押候訊 [P敎士請追竊贜 
　　滬道劉襄孫觀察昨接驻滬西敎士麥牧師來函略謂敝公會在貴治西門内石駁岸天恩敎堂内設立振漢學堂遵照定章延師督課於兹有年乃邇來該處捕務廢弛竊賊横行本月十一日晚七時半鐘敝堂被賊挖開敎員臥室裂破皮箱竊去衣物爲數甚鉅當即開單分别投報上海縣巡警局督捕廳邀蒙楊巡官趙捕廳等蒞堂勘明查緝在案迄今相隔多日竊去原贜未蒙緝獲絲毫給領查該堂屢次失竊疊報縣局蒙汪前縣出示保護多未破案念敎堂爲勸人爲善學堂爲造就人才之所豈容縱賊偷竊不爲早日緝獲原贜給領特此懇請貴道憲迅賜分别札飭縣局尅曰緝獲原贜給領一面行知縣局出示一體 
 
 

Page 19

 
 
保護無任企禱即希見復 
[期票紏葛未清]  
　　裕源長號主朱粲明前由曹信義官紙號主曹鑑泉付下正元謙餘等莊期票到期無着退還不認核計被欠往來有九千餘兩控奉法公堂讞員提訊曹供此票應歸原告自向各莊理追判曹交保料理在案嗣因日久未理復於前日傳訊曹仍不認聶司馬商之顧副領事判交原保候再訊奪 
[謝贈]  
　　德人棻克君費希禮君旅華有年今組織一中文協和報以爲通情之郵驛每星期出一册昨承惠贈第一二三三册展讀一過曷勝欽偑書此以誌謝忱城内 
查拿匪黨○滬道劉觀察據奉賢縣報稱八月二十九日在三圖拿獲拐匪王阿尚一名訊供尚有同黨男女拐匪王玉珠等現住黃河路同吉里隔壁請爲飭提究辦等情觀察當即諭飭會審公堂訪查拿辦　　展限科理○楊紀紀在縣控告邢俊才將田向伊抵借銀兩復將該田出意於人向索不還意圖吞没曾經提刑訊理判押在案前晚復審邢供家有老母年已古稀所欠楊紀紀欵項實因貧苦一時難以籌措求請交保出外料理判再限十天將銀繳案如違嚴比夫兄滋擾○焦夏氏控夫兄焦長生借洋不遂滋擾行兇等情前晚由縣署帮審承明府審訊氏供丈夫已故夫兄焦長生不時向婦人索錢浪用前日又來借錢無以應借胆敢將婦人兇毆並欲逐出因此情急投案控請恩斷訊之焦長生供認借錢數次惟近來並不前往叩求明鑒判具不再滋擾切結存案備查　　女婿無禮○鄭少山到縣喊控伊婿張國華不顧養膳恃　行兇等情前晚由縣署帮審委員承明府傳訊鄭供家有一女於光緒三十三年間嫁於張爲室當時不收茶禮因小的無子由張立據將來將小的養老送終詎近來頓食前言向論被毆叩求訊究判令退去候查明再核　　召領小孩○一路巡警分局牌示云照得本月十七夜有男孩趙增貴一名投局據供年十二嵗董家渡人並無父母伯叔無處棲身迷途到此等語查該孩所供各節是否屬實未可憑信送堂寄留外合亟牌示爲此示仰諸色人等知悉如有爲該孩家屬親屬或師長者務即覔同妥保到局聽候訊核給領縣批三則○周士華禀批顧崔氏避不到案原保侯少華亦不清理均屬刁狡候提保着交侯少華比追至顧崔氏現准會審公堂函復老閘並無其人該商應卽查明的確住址呈候飭提孫福禀批此案前已將原差帶比據供符杏春現往南京甘限三日即行解案今又逾限忽謂符避租界由爾呈請移提顯係原差指使藉爲拖宕之計殊屬可惡候比差勒提崔星星禀批旨項田畝桂高氏稱於光绪八年立契活賣於爾父張阿狗現稱田係爾等租業先經活賣桂姓於光緒八年贖回果爾即當有原契爲憑不應僅立歸還筆據若果原契遺失亦應於據内載明且爾等旣係張姓何以又稱崔姓顯有冒揑此契斷難作憑候比差傳集澈究契姑附　　一路巡局批詞○寡婦汪沈氏禀批據禀該氏前爲瞿春林經手借洋四百元欠還一半請追等情是否屬實候飭傳案訊理商人葉榮生禀批汪春泉旣議遷房交管何至臨期負約不還由欵又向該民索取遷費據稱先經邀同中保向理竟改前言是否屬實着候傳案訊奪民人沈松林禀批據禀該民前爲唐根新兄弟經借一欵延欠不還向索圖賴等情是否屬實着候傳案訊理抄據存南市 
負欠逃避○海門袁萬昌花布行主袁作梅虧欠滬上元春等莊往來銀萬餘金曾由海門廳判令交保清理乃袁抗延不理避至滬南興盛旅館迨該莊遣夥往尋袁已避去僅將棧司戴清扭控工程局由陳裁判訊據該莊夥陳志鈞投稱袁由程蓮溪擔保往來現被欠銀八千兩求追詰之戴供袁已往北市未返判戴交保限三天尋袁到案候訊　　减折理償○傭婦孫錢氏前日在工程局禀控生森陽茶食店小主徐金生吞没存洋一百二十元又工資洋十二元奉判交保出外理處事後强欲折扣致未了結氏又投催經陳裁判復訊徐供實在無力求請寛宥判折還洋一百元先繳三十二元然後交保再繳六十八元閘北 
車夫認竊○候選縣丞張會甲遣家丁張福控告車夫樊阿四行竊值洋二百餘元之衣服並牽涉替工周阿福傭婦王侯氏等質洋分用等情昨經四路一區黃正巡官覆讯周與侯氏仍不供認樊則承認串竊判樊枷號一月期满再核周與侯氏分别還押查明再核　　追缴貨價○南市十六舖源顺猪行夥楊寶生投四路分局禀控張華卿猪作積欠貨價洋四百餘元屢收不付昨經黃正巡官將張提案押候訊追　　妓女有夫○前報記江北人沈國嘉楊汝林串竊英界满庭　烟妓張小蓮劉鳳英偕逃到閘北崗巡查獲解至四路分局判二妓暫發棲流所留養候核旋有鴇婦倪周氏投案訴稱張妓由沈領來押洋八十元未久今又與楊串誘隣居劉妓並小蓮一同逃逸請追身價當奉巡官斥退不准沈押繳身價洋八十元充公在案昨有張大明投案據供係小蓮之夫求請給領黃巡官略訊數語飭令退去候查有無與沈串押情事再行核奪　　臭穢不堪○新閘橋路某老虎灶所雇之挑水夫王仁林昨在小供内挑取臭水被巡士查見以其違犯警章拘入四路分局拘留一天以儆　　洋棧失愼○前晚十二時新閘橋東首沿浜永順里隔壁華比洋棧不知如何起火該處係華洋交界之所巡警局消防隊租界救火會先後駛皮帶甫及洋龍等到塲協同施救始得熄滅英租界 
稍有不合○英美總巡捕房控河南路寶成銀樓櫃夥盛潤生收兌李錢氏被搶之金挖耳及徐正明之妹所尖之金鈕扣昨由據房將盛傳至公堂請究捕房代表侃克律師譯稱該銀棧不應收兌竊贜且未到所定六天期限即已烊化殊違定章應請訊究盛延担文帮辦費烈律師辯稱銀樓同業於光緒三十年間議定章程且曾禀明工部局今　夥照市價收兌並不違章應請察核孫襄讞與英潘副領事查閱工部局定章凡銀樓所收飾物須於六天後烊化該銀樓未满期限先行烊化實有不合判盛罰洋十元充公並候函致銀樓公所轉知同業嗣後一體遵章辦理　　同族姦拐○廣東香山　人陳宏术之女金元於去年十二月間被同族陳帝池姦拐來滬匿居虹口百老匯路前日被陳來滬尋見報知捕房由探將女與帝池一併查獲昨解公堂訊明判陳帝池押三月女押十天期满着其又來案領回管束　　賣女爲娼○甬婦錢陳氏因將已嫁女兒錢杏菊帶至滬上串同吳永興談金和價賣於鴇婦張王氏被女翁王鶴泉偵悉控請捕房將各人一併拘解公堂分别判押在案昨日復訊明白判吳押西牢半年談押兩月女母錢陳氏押女所三月張王氏身價不追姑寛開釋錢杏菊交其翁領回完案所有抄獲洋一百元充作濟良幼女兩所經費　　累及房東○粤人劉炳卿在四川路二百四十一號屋内私設總會聚賭昨由捕房派探李星福將劉傳至公堂請究蔡供餘屋租與他人小的並不聚賭求鑒判劉罰洋二十元充公賭具銷燬並限即日將屋收回不准再租於人違章聚赌　　拐匪宜懲○拐匪張老二因串拐小孩案發由上海江都兩縣移請公廨提獲訊供收押在案昨日復訊判張押满三月期满候江都縣移又到廨再核　　曾否賭博○美孚輪船上各水手環控管事人張文記虧欠洋二千元一案昨奉公堂 
 
 

Page 20

 
 
復訊張供此洋實係醉後賭負並非虧欠求鑒判張押候訽明船主俟復到再核　　人証未齊○胡小三子王阿二串竊德和輪船上值洋六千零三十元之大小土三百四十一隻一案昨奉公堂復訊據胡供土條高某所竊曾給小的洋六十元是實訊之王供詞推賴判一併押候提集人証再訊　　受愚可憫○英商祥和洋行控何生鏘不照合同墊銀一案昨由公堂傳訊何供係朱姓友人舉薦曾墊银一百七十五兩實受伊等所愚求鑒原告洋人投稱立據墊银一千五百兩今祗墊百餘兩應請訊追中西官以何不識西文實爲所愚判將合同註銷着原告於十天内還何銀一百四十兩了事　　氣盆圖盡○粤人李阿生前日因與叔母口角投河圖盡由捕救起帶入捕房昨解公堂請示判候飭傳其兄領回勸導　　抵單不贖○李金榮控林金生抵單不贖一案昨由包探將林傳至公廨過堂候訊　　懲辦竊賊○蔡紀紅王雙林串竊蘇州路怡和源絲棧内繭子由探一併拘解公堂收押在案昨日復訊判蔡先枷一禮拜期满再押兩月王押兩禮拜　　私賣衣料○成诉匠　候福因將承做何瑞豐葛有春等值洋三百餘元之衣料私賣被控昨由包探將鄔拘解公堂押候函致鄞縣移提人証再訊　　西婦訴訟○瑞典婦人齊斯登控趙桂記木作主趙桂林造屋佔地一案前日午後由廨會訊原告延律師上堂申訴前情被告由管理司帮辦律師上堂譯稱被告未見　告英文禀詞不知控告何事且承辦是案之愛律師稍有不舒未克到案請爲改期再訊實讞員商之瑞副領事判將原告英　發交被告律師改期下禮拜四午午堂復訊　　遷費有着○敎民袁錫三代表已故美副領事白君之夫人控王炳欽賣地不遷坟墓一案前日午後由解提訊袁稱原告遵諭照繳地價請飭被告趕速遷坟地保辛藴蘭供稱被告已愿領價遷坟訊之王供現實無洋求恩先給數百元遵即遷讓孫襄讞以據美領函稱原告有洋存於袁處判袁交保限十四天將應找地價洋八百元交案王着交保先領遷費洋四百元限十天遷坟如違惟地保是問美租界 
移提贜証○浦江内某輪船日前失竊羽綢小土值價數千元報由捕房飭探查得此項贜物寄藏鎮江丹徒縣裕昌客棧内已將棧主婦嚴任氏拘押丹徒縣昨由捕頭禀請公廨備文移提歸案究辦　　匪徒攫物○盛徐氏家住百老匯路二百七十一號前晚行經斐倫路被匪搶去金圈一副氏即報告捕房請爲查緝　　流氓訛詐○販賣舊貨之陳連生昨在西華得路收買舊皮鞋數雙被流氓張某遇見希圖訛詐互相口角由捕併送捕房斥釋免究　　自願賠償○北四川路十六號某西人家昨失現洋百餘元疑爲侍者華全茂包順友所竊扭控捕房因華等自願認賠斥釋免究因賭衝突○陳龍寶昨在吳淞路得意樓茶館因賭起釁與朱和尚陳金寶陳寶林蔡阿慶等互毆扭控捕房各押丐牢一天以儆法租界 
失馬涉訟○李勝堂昨與楊寅生同至公堂控稱日前在蘇州失去馬匹兩頭當時尋獲一頭尚有一頭在治下森大馬房查見當即報知捕房飭傳行主未妙珍抗不到案迨具禀公堂該馬即被藏匿求請究追朱供李所失之馬聞由陳姓竊去商人並不收贜實被誣指中西官以兩造供詞各執且李所控無憑碍難訊理遂即將案註銷　　控案無憑○西商古特門前控李葉池悔賣橡皮股份一案經公堂中西官訊得李與已入西洋籍之歐得臣確曾交接故復傳歐到案質訊歐稱李曾有字條託售股票雖與該洋商言及並無定妥亦無証據聶司馬以該商所控無憑未便准理遂即將案註銷　　跡近訛索○妥來昌店主傳鴻昌投廨控稱掮客陳忠賢顧文俊朱年庚等前來定購麵粉貨未出去適商人有事回甬陳朱疑等商人有意逃避擁至江天輪船將商人拔往南市某茶館繼復扭送工程局因商人住在治下送至捕房其時船已開行所有舖蓋行李尚在船上待該船回滬查點行李已失去珠蝴喋一只鈔票洋念五元及金戒兩枚請飭賠償旋據包探禀稱當時捕頭查問船上有無緊要物件傳般祇有行李已托茶房照顧等語質之朱陳等同供傳定貨不交希圖避匿求請追究判各退去候定期再訊 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
資政院議案 
[著作權律議案（政府提出續）]  
　　　第三十一條凡著作不能得著作權者如左一法令約章及文書案牘二各種善會宣講之勸誡文三各種報紙記載政治及時事上之論說新聞四公會之演說第三十二條凡著作權憑據共之利益者如左一著作權年限已满者二著作者身故後别無子嗣者三著作久經通行者四願將著作任人翻印者第二節禁例第三十三條凡旣經呈報註册給照之著作他人不得翻印仿製及用各種假冒方法以侵損其著作權第三十四條接受他人著作者不得就原著加以割裂改竄及變匿姓名或更换名目發行但經原主允許者不在此例第三十五條他人之著作權期限已满之著作不得加以割裂改竄及變匿姓名或更换名目發行第三十六條不得假託他人姓名發行已之著作但用别號者不在此例第三十七條不得將敎科書中設問之題擅作答詞發行第三十八條未發行之著作非經原主允許他人不得强取抵債第三十九條左列各項不以假冒論但須註明原著作之出處一節選衆人著作成書以供普能敎科書及參考之用者二節錄引用他人著作以供已之著作考證註釋者三仿他人圖畫以爲雕刻模型或仿他人雕刻模型以爲圖畫者第三節罰例第四十條凡假冒他人之著作科以四十圓以上四百圓以下之罰金知情代爲出售者罰與假冒同第四十一條假冒他人著作權時除照前條科罰外應將被損者所失之利益責令假冒者賠償且將印本刻板及專供假冒使用之器具没收入官　第四十二條違背三十四條及三十六條規定者科以二十圓以上二百圓以下之罰金第四十三條違背三十五條及三十七條之規定又三十九條第一項第二項而不載明出處者科以十圓以上一百圓以下之罰金第四十四條凡侵損著作權之案須被侵損者之呈訴始行准理第四十五條數人合成之著作其著作權遇有侵損時不必俟餘人同意得以逕自呈訴及請求賠償一已所失之利益第四十六條侵損著作權之案不論爲民事訴訟或刑事訴訟原告呈訴時應出具切結存案承審官據原告所呈情節可先將涉於假冒之著作暫行禁止發行若審明所控不實應將禁止發行時所受損失責令原告賠償　第四十七條侵損著作權之案如審明並非有心假冒應將被告所已得之利償還原告免其科罚第四十八條未經呈報註册而著作末幅假填呈報註册年月日希圖朦混者科以三十圓以上三百圓以下之罰金第四十九條呈報不實者及重製時不呈報立案者查明後將著作權撤銷第五十條凡犯本律第四十條以下各條之罪者其呈訴告發期限以二年爲斷第五章附則第五十一條本律自頒布文到日起算满三個月施行第五十二條自本律施行前所有著作經地方官給示保護者應自本律施行日起算六個月内呈報註册逾限不報或竟不呈報者即不得受本律保護第五十三條本律施行前三十年内已發行之著作自本律施行後均可呈報註册第五十四條本律施行前已發行之著作業經有人翻印仿製而當時並未指控爲假冒者自本律施行後並經原著作者呈請註册其翻印仿製之件限以本律施行日起算五年内仍准發行過此即應禁止第五十五條　註册應納公費每件銀數如左一檢定費銀五元二審定費銀五元三註册費銀五元四呈請繼續費銀五元五呈請接受費銀五元六遺失補領執照費銀三元七將著作權憑據存案費銀一元八到該管官署查閱著作權案件費銀五角九到談管官署鈔錄著作權案件費銀五角過百字者每百字遞加銀一角十將著作權憑據案件蓋印費銀五角　著作權呈請檢審定呈式　　具呈姓名爲呈請著作權檢審定事竊某人有某種著作照著作權律隨送樣本呈請轉咨農工商部註册給照一體保護伏乞民政部學部查覈施行須至呈者年月日籍貫住址姓名押　呈請繼續著作權呈式　　具呈姓名爲呈請繼續著作權立案事竊某人有某種著作業經於某年月日呈報檢審定並蒙轉咨農工商部註册在案現在著作者某已於某年月日身故理應遵照著作權律呈請繼續著作權一律保護伏乞民政部學部查覈施行須至呈者年月日繼續人藉貫住址姓名押　呈請接受著作權立案呈式　　具呈姓名爲呈請接受著作權事竊某人有某種著作業於某年月日呈報檢審定並蒙轉咨農工商部註册在案現在願將著作權轉售抵押與某人接受照著作權律呈請接受著作權一體保護伏乞民政部學部查核施行須至呈者年月日原註册人接受者籍貫住址姓名押小說 
[小說奇情鸚鵡禪（五十七）]  
　　得來得加夫人歸自約福。特來珠兒從園中偕之。往琴宜臥室。侍婢戴琪老僕婦情鑰皆從。懼其病體不任多行也。入室。來珠兒曰琴姊。侖支與君何言。吾病尚得瘳乎。時琴宜痛哭之下。涙痕未乾。又遭此意外之詰難。儼若來珠兒千金一。命其生死之符。彼實主之。方惶急不知所答。來珠兒又大言曰。琴姊。吾素愛汝。吾此時仍愛汝。不意汝乃愚我。意以誑語告我。吾知此語必非眞也。曰何。謂曰汝不嘗告我。汝已與斐德蘭君訂婚約乎。嗟乎。汝此言。實無異以刃加我之心汝。知吾。心何如者。吾心正屬斐德蘭君耳。來珠兒於此。自分將死。蓋不留餘地矣。　　得來得加夫人曰兒病少瘥。勿爲是劇烈之談鋒也。琴宜覩來珠兒面無人色。花容狼藉。已去死不遠。且記侖支之言。思吾於今日。姑有以慰之。曰吾從未與斐德蘭君訂約。來姐。汝以至寶貴之軀有太夫人在堂。宜一切 
 
 

Page 27

 
 
珍重。來珠兒聽至此。乃廻波一盼。大快於心。柔聲復曰。然則汝果愛彼乎。汝將奪斐君於吾懷乎。汝將令吾二人。作折翼之鴛鴦乎。曰吾誠愛彼但彼不吾愛。也以是婚約之訂。亦竟不成耳。來珠兒因呼其母曰。母親聽者。其意爲此言可信。吾乃得復活耳　　而孰意得來得加夫人。實一懵懂之婦人。忽曰。兒母信彼之言。兩鐘前。吾見其與斐德蘭偕。爾時彼二人必有交涉也。於是來珠兒一度凄楚。復面白如。土疾甚不能發一語。戴琪急前調護之。琴宜曰。夫人殺汝女矣。此何時而又妄言者。得來得加夫人未及。答來珠兒忽顫聲言曰。微 
　固無人能致吾疾也。言已。香喘微微。又不勝其　戴琪乃急往唤醫士。琴宜不得已。仍以手枕來珠兒而臥。　　夫人旣不得志於一物。雖境極難堪。倘即。能脫離其境。不見不聞。猶可。稍慰。乃是時琴宜於一日之間。備嘗險。苦而今又爲違心傷心痛心之論之。不已。更親與此無。聊之來珠兒骨肉相貼難。分難舍。則想其籐床斜。倚星寒秋水之波。玉枕慵思。霧黯遠山之黛。口雖不言。而方寸之間。其愁怨與。悲憤之。思必一息而腸千回矣古今來情塲醋海。苦雲慘雨有。如是哉。國外新聞 
[日本朝野歡迎闢土之功臣]  
　　十八日東京電云駐韓總督寺内政毅大將今早回東京民政廳大放燄火以賀其凱旋電車徧插旗幟元老院大臣各國公使等皆在新橋車站迎候民人皆環立於道左踴躍歡呼路爲之塞軍人擎鎗護衛入宫日本天皇親賜午宴並下詔褒嘉曰本報及外國報皆著論歡迎 
[德國君后定期遊歷北京]  
　　十七日柏靈電云德國君后定於西十月二十五號抵北京小住三日 
[土耳其内閣衝突之風潮暫平]  
　　十七日栢靈電云土耳其内閣之衝突已平其争執之處須俟國會開會再行定斷 
[奥國更調公使]  
　　十七日栢靈電云奥國駐俄公使貝基霍爾德伯爵於一千九百零六年供職至今自行辭職大約遺缺當由駐紥沙斐亞城之俄公使紀士勒男爵調充 
[陸軍試騐飛行術]  
　　十七日柏靈電云陸軍飛行艇會開會時有三艘由約翰尼士爾往圖勃立士計程四十基羅米逹之遥均已逹其所擬至之地其最短時間爲二十三分鐘 
[德儲擬游斐律濱之原因]  
　　十八日倫敦電云美國陸軍部大臣狄經生前星期在德京曾獻議請德國皇太子游歷斐律濱德帝心然其說正在商酌 
[德報對於國際外交之審愼]  
　　十七日柏靈電云英報載英國照會波斯之公文謂波斯如不能保護貿易往來之路則自波虚起經西拉司以至伊士見罕之大道當由英國出而防衛云云德報於此守相平之意態德國外部於此事亦未接有正式公牘 
[土耳其借欵近聞]  
　　十八日倫敦電云法京來電謂土耳其借欵一事據半官報所載則土耳其與法國已將合同大綱議定當開議之初法國曾要求各項担保仍未作廢而此項債欵須按照法京市價核算 
[英國陸軍將校辭職]  
　　十八日倫敦電云英國陸軍將校蕯德近因刋印一書訾毁英國之陸軍致受軍士裁判刻已自行辭職 
[飛行空雖敗猶榮]  
　　十八日倫敦電云美國飛行術家威爾猛已抵紐約登岸迎之者有船數百艘 
[土耳其大風雨爲災續誌]  
　　十八日倫敦電云古巴京城來電謂烟草因大風雨草根受損其收成約計不能逾於尋常出産百分之十至糖蔗種植亦頗受損（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
