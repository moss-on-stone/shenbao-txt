# 1896 - 280 - 4908394

 

Page 1

 
 
[葛仙翁救急方陶弘景百一方褚氏辯脉論三種合刻] [  圖書集成局代啓]  
　　抱朴子葛洪晉之仙人也撰有醫方八卷精論療治内外各症之法苟能十讀三復則上可療君親之疾下可救貧賤之厄中可保已身無疾具醫林中不傳之秘也兹由南晝錦里天禄書局倩本局精工校印以廣流傅後附陶眞人方褚氏醫論合之堪稱三絶皆孟河費氏鈔本也每部計洋七角南京天禄閣本埠申報舘及申昌書畫室均有出售 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多膚浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律敎化盟會編年新政之涉於考據者備載其精瞭如指掌兹託本局代印每部實價洋七角託鎭江文寳閣上洋申昌文瑞樓寳善分局各書坊寄售 
[中國重建海軍宜多儲戰艦變通章程議]  
　　中國自設立海軍以來一創於法越之役再創於日高之役曩日之堅船巨艦悉成灰燼盡付東流費國家數百千萬之内帑經營垂二十年非徒不足以取威乃反以之增辱激者遂以海軍爲無用徒取内府之金錢充專閫之囊槖不如一掃而空之轉足以撙節糜費漸謀自强是說也所謂因噎而廢食也夫使中國果能閉關自守則雖又立海軍猶之可也如其不能試問二十行省中海口林立敵船處處可入我萬不能於各海口隨處嚴設重防密張羅網而敵船則出没於洪濤巨浪中瞬息千里聲東擊西倐忽可至無論其登岸與否而我之憊於奔命已不堪其擾矣是故處今日之勢而論中國之不能不重立海軍誠哉先務之爲急矣是海軍當立而購造戰艦則不得不多南北洋規制亦須略爲變通不可仍守舊法自貽伊戚查泰西各國海軍所儲大小兵艦少必數十艘多或數百英國李提摩太君於一千八百九十曁九十一兩年間嘗博稽各國戰艦著爲圖說以今考之又幾易寒燠日新月異諒必各有所增日前本報載李傅相游歴英國適值海軍會操英相沙俟及海部各大臣邀請傅相往觀計聚大小戰艦共一百零五艘尙有載帶文書快船裝運軍火火食等船十餘艘駐紥地中海兵船三十餘艘英海二十餘艘均不在内總計其數幾及二百故英國海軍之强爲各國最而其兵艦之多亦爲各國最攷英國本地不及我中國遠甚卽統其所屬各國計之亦未能過我中國而兵艦之多如此中國與泰西通商未久向來拘牽成法不相聯絡孤立於亞細亞一洲海口之多又較他國爲甚環而相逼者星羅棋布無不欲剪取邊陲以逞其志一旦禍機猝發敵人鼓輪而來而我無戰艦以禦之不至徒手受縛也幾希李傅相有見於此聞在英國某廠定造鐡甲船數艘老謀深識思患預防非眼光如豆徒見目前安而不知後日之禍者可比然一英也而已有戰船二百艘設或與他國連桅東下區區鐡甲數艘以之自守門户尙形不足何能與敵人鏊戰於大海之中雖以韓信將兵之能不必果取於多多益善而以一服人則亦有彼衆我寡之虞是非設法廣籌經費多造戰艦不足以制敵而固吾圉也顧海軍戰艦卽以當今國庫之支絀尙不難於多購多造所最難者在統將中國南北兩洋綿亘萬餘里向來以北洋歸直隸督臣以南洋歸兩江督臣蓋以南北相隔窵遠聽命於一人殊有鞭長不及之勢責之兩督臣統攝其事固是善法然海戰與陸戰異陸戰則運籌帷幄之中决勝千里之外海戰則非親歴其境不能指揮如意華兵習於陸戰而不習於水戰今之老成宿將亦皆未涉風濤之險海洋戰法茫乎未知不得已乃以一切戰守事宜委之於海軍提督責任艱鉅偶失其選喪師辱國一敗如灰竊以爲南北可分兩洋而統帥宜歸一手如彭剛直公巡閱長江水師之例愼選將材畀以重任南北洋海軍統歸節制庶兩處呼吸相通互爲策應南洋有事北洋不至袖手而旁觀北洋有事南洋不至藉口於防堵昔年粤匪之起各省督撫祇分别疆界各自爲計遂至蔓延十餘省釀成大患迨里興諸名臣起不分畛域彼此照應不數年間遂成偉業前事可師當以爲鑒也又查各國兵船從無盡停泊於口内取壯觀瞻者必飭至各國海口游歴更委替調則海洋之風波沙塹皆能熟悉各國之遠近虚實以及軍政之强弱船砲之堅利皆無不了然於心然後臨敵方收其效中國昔年海軍各戰艦不過停泊於旅順燕臺威海衛一帶從未聞有一船至各國游歴者宜乎不能知彼知已有海軍直如無海軍等至於海軍統帥之選今時尙無其人無已則仍借材異地請邦交之最敦睦誼者代爲訓練優其廪禄一其事權使悉心教授練成勁旅更與外洋各國熟商派聰頴子弟至其兵艦專門學習海戰之法十年之後我中國海軍庶有豸乎 
[諭旨恭録]  
　　七月十四日奉旨湖廣道監察御史員缺著鄭思贊補授分發浙江知府陳文璣安徽同知范啓璞湖北同知吕伯璜毛承霖直隸直隷州知州張承本浙江知州趙福康雲南知州劉成良湖北知州郭寳銘福建通判戎陳猷北河通判萬鍾彞安徽通判陸承鎬廣西通判張祺直隸知縣張美翊江蘇知縣鍾鴻鈞安徽知縣查光華湖南知縣盛弼雲南知縣徐永恒車士琛直隸知縣嚴以盛江蘇知縣鄭籛山東知縣徐承禄湖北知縣麟瑞徐鈞溥任壽彭湖南知縣許堃李叶庚四川知縣何維棣錫祉廣西知縣鄧盛藩雲南知縣王賓貴州知縣周良坫李鳳來兩淮鹽大使席信芳浙江鹽大使賀家穗兩浙鹽大使賈芳沈一鶚俱照例發往補授浙江湖北府烏鎭同知李星科山東臨清直隷州知州王壽朋俱准其補授奏署南河堰盱同知何維楨著准其實授俸滿兩淮梁垜塲大使周潤著回任盛京刑部員外郎員缺著恩厚補授昭西陵禮部員外郎員缺著雙印補授擬補吏部筆帖式桂端著准其補授欽此 
[本館接奉電音]  
　　昨日午前京師飛電傳來上諭二道敬謹譯登○七月二十日奉上諭依克唐阿等奏安東縣大東溝地方海潮漫溢成災請旨振撫一摺本年六月十二等日大雨滂沱海水暴漲以致安東縣大東溝等處居民房屋冲塌壓斃人口當經依克唐阿委員辦理急振惟念海濵民情本多瘠苦現又罹此奇災蕩析離居實堪憫惻仍著該將軍等寛籌振欵查明被災輕重酌給振恤毋任失所另片奏海城縣等處東西没溝營地方河水漫溢成災均有坍塌民房情事以及蓋平等處亦均被水災著一併妥籌撫恤以慰災黎該部知道欽此同日奉上諭盛京工部侍郎著鍾靈補授欽此 
[三峽𤠔聲]  
　　重慶采訪友人云有黄香圃者不知其爲何等人自稱官宦橋居定遠碑曾以執照功牌浼人私售被騙著實繁有徒某日因與其黨某甲口角甲忿甚奔投府署以黄私售假照等情出首王太守准之立飭府經歴某叅軍親往黄下處搜出木質僞印數顆售照多件據情回禀太守飭將黄發縣收管聽候訊懲○自六月中浣以迄七月上旬天氣炎蒸法倫海寒暑針升至一百餘度水田禾稻雖未黄萎然山田所植榖禾已大半槁若薪蒸無復欣欣向榮 
 
 

Page 2

 
 
之望府縣官惄焉憂之在龍王廟設壇祈雨齋戒禁屠亦稱道設教之意也○本月初七日爲巴縣縣試之期國子逹大令先於初六日入闈濟濟羣英聲如食葉錦標奪得當較勝於衣錦榮歸矣○白蠟爲嘉定土産每年裝運出口者爲數頗多向來釐卡捐納甚微原所以恤商情暢銷路也邇者國家需餉孔亟川中無欵可籌乃於白蠟一宗每百斤抽至錢一千五百文之譜計嘉定而瀘州而重慶凡過三卡合計每百斤需釐金三兩數錢較前至一倍之外○三廂子轎行承送洋商利川公司銀一千二百兩至佛光壩交卸某日夫役某甲行至申途忽起歹心意圖吞没旋經行主尋獲所用去者祗數十金之譜尙不致賠累不堪也 
[閙教釀命]  
　　本月初九日本館得宜昌采訪友人來函云前者鴉鵲嶺千人會中人滋閙天主堂一案經地方官斷償錢二百千方得了事所押肇事之人釋出甫經數日至七月初七日忽又滋生事端緣邇者天時亢旱異常民間好事之徒歛錢求雨有數教民承種天主堂田畝堅不肯捐好事者遂與忿爭擊傷三人經苦主投東湖縣控訴縣主恐釀大事將情知會武營營官蒯遊戎卽督率俞千戎帶操防營後哨勇丁於初八日會同縣主前往彈壓傳聞所傷三人内一人已斃命誠不知如何了結也 
[錢廠開工]  
　　金陵訪事人云前署江督張香帥在任時奏請開鑄銀元制錢局奉部覆准立案早紀報章現劉峴帥回任查舊案卽札劉觀察式通爲該局總辦照章辦理觀察奉札後區畫一切佈置井井並勘定城北復成倉地方頗合設局且因倉榖向例分儲漢西門之虎賀倉與豐備倉復成一倉幾同虚設且該處地方寛闊外繚長垣擬卽改建錢廠以重鑄務一面禀明督憲曁咨藩署各在案一面赴滬購辦鑄錢機器若千件現聞此項機器已由滬購定觀察亦卽返省所有廠務早經就緒刻下料理興工建廠鼓鑄旋經該局提調吳太守增僅曁隨局差遣候補通判恩别駕芳候補知縣查明府宗仁均趨詣督轅禀知開工日期復據布倉大使周倉尹殿魁禀知倉署遵示讓訖目下平治廠基添蓋房屋從來設機安廠事非咄嗟可辦今此局如斯迅速想秋後定當遥望爐火通紅也 
[于湖秋泛]  
　　蕪湖訪事人雙鯉云安徽學憲李筱崖宗師前此由皖南接試安慶適當天暑迨試畢照例回轅歇伏刻屆新秋行文皖北未試各郡定於月之十二日由姑孰啓節渡江先試廬州次及六安然後鳳陽潁州滁和盱泗所有各棚次第按臨氷壺藻鑒玉尺衡量皖北人文又有一番蔚起矣○保衛營查夜章程向祗分爲南北兩岸近奉道憲面諭以城廂地叚綿長往返換籌不免需時過久特令管帶饒守戎將所部左右中三哨每哨各抽一棚分紥南岸之南關口北岸之觀音松與横街口之吉祥寺以期呼應靈通至南北兩岸之大隊每夜亦分上中下爲三叚往來換籌參互錯綜如廻文織錦徹夜不斷誠較前周密不少又城北一天門爲往姑孰金陵要道則另派駐無之練軍小營分兵一棚常川駐守爲北門鎖鑰○袁爽秋觀察文章經濟久爲都人士所推崇而西學則尤無所不窺嘗謂格致興作雖以算學爲根柢而天文輿地公法律例尤爲士子所應悉其電學光學重學與醫化聲氣機器等學則當分爲次第循階漸進但得精通一二已爲有用之才公餘之暇每召中江駐院肄業諸牛講解指授近又捐廉購置譯成華文之西書二百餘種發交監院王廣文儲之遠景樓以備肄業生弦誦之餘各擇性之所近潛心研索爲將來講習西學之先聲又擬别籌常欵專請教習仿金陵之同文館上海之廣方言館闢爲西學專院云○初九日下午有一瘋漢獨自步上西門城樓將所供狐仙木主與燈屏帷幔拉雜摧燒復再猱升城樓瓦面手抱一鼓且擊且唱居人聞天半漁陽三撾咸出仰視則見城樓中濃烟縷縷知爲失火抱甕登救不約而同俄頃洋龍馳至矯首仰噴良久始滅當拽其人下地訊之直認縱火不諱謂這木主殊嫌煩雜不如付之一炬爲快言畢又狂歌大笑知其瘋癲因守城團總恐其復來滋事特拘禀蕪湖縣飭查有無家屬再行發落然觀其高坐瓦面擊鼓高唱拉雜木主付之一炬亦覺快人快事是豈不得志之士所爲耶○蕪邑當髮逆擾亂城鄉守禦頗得團練之力如金寳圩祗一危堤而能堅守三年屢攻不破是以承平以來城廂都設團總特前之團總非負重望不足禦侮定變維繫衆心今之團總大抵夤緣承充與昔有間計城廂十鋪每鋪一團總經費由其自向各店家日捐三兩文或五七文雇用老弱爲練丁地方官紳因其冬夜亦可抱關擊柝資爲守望遂姑聽之不甚留意而民間口角鬥毆亦許投訴藉以排難解紛是以存而弗論○近聞街坊店董集議擬將團總改爲水龍局長爲之籌定門捐加招丁壯平時則備守禦遇火則共救援而彈壓横强一切事宜一仍舊貫蓋仿漢皋水龍會兼查夜藍本特擴其規模而恢張之聞已禀奉前縣宰李公批准照辦特遲之又久尙未見動靜　 
[四明談助]  
　　甬江訪事人函云日前蔡家井陳公館廚役與鼓樓前擺蛋攤之葉某因兌換小錢爭毆致傷葉之頭顱昏暈倒地甲見勢不佳意將逃逸被衆扭住乃召葉之胞兄前來將甲交地保周振發看管一面將葉送蔡公館公館見傷凶險未便坐視不救急延西醫爲之包醫復出洋銀十元以作醫藥之費○寗波老城隍廟因廟祝揑稱神印可以敺邪除病受其愚者果乞廟祝爲之偷用廟祝竟每張勒索洋銀一元事被府憲訪聞當將神印收存府署一面飭提廟祝懲辦○道憲吳觀察於去冬嚴禁運錢出口今春二三月間洋價每元果換大錢九百七八十文乃近來洋價驟跌仍與去冬無異若非罔利之徒裝錢出口斷不錢少至此若不重申嚴禁民間受累無窮矣○西門外朱某賦閑家居近因河水淺涸與二三知己乘興在西城河一帶捕魚突被地棍所見誣朱下毒藥爲犯禁遂串同著名某差及某署門丁朦蔽簽牌將朱某拿至某茶館恫嚇不已異常兇毆朱之堂兄曾充縣吏聞信前來見朱頭破血流聲稱赴府指名上控某差畏罪挽人求饒願罰南詞一本並酒四席以息朱怒一面將牌吊銷事始了○寗郡近有一種無賴結黨成羣冒充乞丐每見鄉人灰糞垃圾等船來城伊卽從中索取稻草最受累者莫如灰船甚至負其櫓揭其篷或挈其飯桶米袋勒詐錢文少則數十多則半千一羣乍去一羣又來間有灰未換得而本錢已竭空船回去者似此苦况本可往保甲局控告無如鄉民入城限以時日尋覓保甲躭攔工夫且有時保甲亦勸以少出錢文敷衍了事不肯爲之力禁刻聞五品職監施德邁等目擊此等惡習聯名禀縣嚴禁鄞邑尊楊穉虹大令收閱禀詞現已准如所請榜示通衢矣○寗郡湖西桂花井秦姓少婦自盡一案兹聞秦林兩家之親族出爲排解將林氏所有金銀首飾粗細衣服以及房中錫器木器等物盡行變賣四百餘金以作棺殮超度之費事始得了 
[曝書樓夕照]  
　　嘉興訪事人寄語云北門外有西鄉鄉船因天時將晚遂泊舟中街某店後河船内裝有食米數石以待天明回鄉不料被匪瞥見俟至半夜以兩頭尖之划船划至該船竊取其米一袋因復入艙經該舟警覺大聲亂喊捉賊警動岸上各店鋪並鄰近各船急向查問賊舟當卽飛遁該鄉船隨後追捕並經鄰船帮同兠拿該賊見勢不佳棄船一躍登岸而逃後巡防局勇砲船哨弁來時賊已去遠猶慮此鄉船來歴不清反向盤詰檢查據該船禀計值此清黄不接之際聞嘉善米價較賤是以約伴同往購此食米耳哨弁始縱之使去○禾俗無論大小居家有無資財者遇喪事在三年之内輙以上中下三元佳節延僧禮懴施放燄口以爲超度習尙相沿久矣故近日各寺院之和尙應接不暇以致不分好歹祇須頭頂光光者卽以補數並有中元節燒陰香之俗例城鄉十居八九概具紙桶置以銀錠外以大小元寳並具香燭咸於七月十四日各赴郡廟焚化謂之寄庫請庫官吏目查明其祖先收啓以作冥途使用入夜往燒者尤連綿不絶并有城鄉老婦一手携香籃一手持念珠就大殿席地而坐挨至頭門謂之伴城隍口内喃喃不絶天明始各散歸此俗相沿不知始於何時耳 
[横雲雁帛]  
　　松江訪事友人來函云前任婁縣林衡甫大令鈞澤調署一年期滿現於本月初三日卸篆後小作勾留整理行裝隨涓吉初八日挈瀛眷赴蘇雇定　舫數艘停泊西郊碼頭當大令未出衙署之前所有書役人等深感平時寛御之恩無不匍匐叩謝大令亦臨别依依各勉以小心謹愼申牌時分卽排齊全副統事繞出西關直抵外館驛官馬頭沿途各店鋪咸設香案以伸敬忱紳董書役設筵祖餞者四五起大 
 
 

Page 3

 
 
令皆降輿遜謝再三同寅諸官無不出境恭送府尊陳蓉曙太守亦送出西郊云○陳蓉曙太尊訪拿賭棍雷厲風行無如若輩冥頑仍復以身嘗試茸城西門外二圖和尙墳地方於本月初十日復有無賴數輩盤踞其間作摴蒱戲爲府署健勇甲乙二人走訪前來見有某内者團扇輕衫窺伺其旁甲乙以爲必賭客也向之盤詰丙以多一事不如少一事隨取腰槖中所帶英蚨贈之甲乙請益内無以爲應遂挺身直前謂吾與汝寗可官裏去甲乙隨順手拖一素用賭費之無賴某丁一併解入府署陳太守飭發經廳某叅軍研訊丙供安徽人向在西門外某典爲夥安分習業不敢犯賭今日偶至其地尋友指爲賭客被拘前來可請查明候辦叅軍見其人尙不俗言亦近理料伊非藉賭博作生涯者研詰再四諭著交保候查至丁則衣衫襤縷之一流氓供稱偶在賭塲索取幾文錢以供零用叅軍察其情形亦非劉盤龍一流人物惟不務正業實屬非是飭責二百具改過自新結斥釋○新橋莘莊一帶地方積竊羽黨甚多陳冬生最爲著名屢犯鉅案合華亭婁縣青浦三境地面已不止數十起前月泗涇天主堂曁某米行開單報失爲數甚鉅華邑尊久己訪明飭拿在案及陳太尊下車後亦訪悉其名曾飭嚴緝未獲詎至上月某日經泗涇汛官訪悉是犯寄頓莘莊某烟館中乃率汛目二名前往擒獲解入婁署訊明華亭縣葛明府亦移咨帶案研鞫現仍禁入華署獄中聞該竊犯竊青浦境内爲數最鉅均已供認矣 
[上海官塲紀事]  
　　昨日劉河厘局總辦彭君文明曁四川解餉委員盧味坡大令鼎智張甫君刺史兆豐次第詣上海縣拜會黃大令大令飭家丁擋駕○統領鎭江防營陳軍門基湘司徒治芬司馬繹昨日午後赴縣拜會黃大令延入花廳欵送如禮 
[領事公旋]  
　　日前江海關道黃觀察接得比國總領事費君來函内開客歲七月下旬欽奉朝命因公飭赴漢口所有敝國一切交涉事件托奥總領事代理兹於本月初二日公畢旋滬以後凡有一切交涉事件仍由本總領事會道按照條約章程親自辦理等因觀察除呈報各憲查考外復分行上海縣及各公廨會文局一體知悉 
[送行誌盛]  
　　法總領事吕班君偕繙譯官祁理恒君交卸後訂期回國等情已紀前報昨禮拜六下午鐘鳴一下黃埔福運兩輪船已停泊法公司馬頭駐滬各國領事紳商躬詣馬頭恭送如禮法捕頭克君身穿金線大衣謝副捕頭戎服佩刀率領通班西捕排班鵠立公館門首縣掛邊爆一串響可數千俄而吕班祁理恒兩君至馬頭與送行諸君握手言别衆皆脫帽爲禮彼此依依不捨彌切去思關道憲黄觀察因公未到特遣洋務委員萬君宗源代送行旌法讞員鄭大令偕法官紳同登黃埔輪船送至吳淞待吕班君等過法公司亞勒船上然後轉輪回滬 
[撞船三志]  
　　本月十九日之晚法國公司輪船名殺格廉者由日本行至滬江船中載客甚多公司聞信卽遣黃埔小輪船往迎諸客渡上黃埔駛入吳淞口將抵楊樹浦遇拖船公司三生輪船鼓浪直前欲帶一帆船進口時已七下二刻三生恐肇禍急鳴氣笛而黃埔已飛駛近前致三生船首之左被黃埔撞成一穴三主急轉舵以避而船尾之左亦被觸破是處爲船中人睡房幸房内無人未遭慘刦黃埔所載之客約有九十人當肇事時諸客受驚而仆羣令船主駛傍浦岸船主見船未大損慰以好言仍開行至滬而三生已往前駛去未及三分時船中水汨汨而入船主立卽揮令工人用水龍戽去一面駛至浦左某廟之畔旋察得船身務須修治乃於二十日駛入祥生船廠興修廠中人查得此船由上而下皆已破壞不堪亟宜逐一整理云又數日前有暹邏國帆船名懊惱臘者行至上海泊在浦中十九日新太古洋行輪船名天津者由汕頭抵滬正捩舵時悞將懊惱臘船首磕損大約修理之費不菲而天津船則無甚傷壞仍得行駛自如云又數日前有美國四枝桅之帆船名福可得者將進口時行過九叚燈船忽然悞碰致燈船之首稍有損傷并離去所泊之處目下燈船已修理告竣仍泊原處至福司得則完好如初 
[送行停訊]  
　　昨禮拜六法公廨堂期因法總領事榮行回國讞員鄭大令理應恭送特遣家丁咨照捕房將應訊各案再停一期 
[會銜出示]  
　　前辦升科漲灘委員葉司馬大莊禀奉前南洋通商大寳山兩邑漲灘及隠匿官地充公召買得價撥還湖北紡織局官本旣賣得價銀十萬兩禀請江海關道轉解督轅兹奉批文略謂此項灘地前據禀報清出約有八百餘畝此次據解銀十萬兩是否此項官地一齊售去抑並未售完至此項灘地間有洋商産業在内報升接漲應聽其便倘隠匿盜佔仍准清出另行召變况上海地價昻貴五六百圓起至四五千圓一畝不等應明定價值等因黃幼農觀察卽札飭上海縣黃大令照辦大令隨會同現辦漲灘升科委員曹荃生明府出 
示曉諭日來卽須發貼矣 
[邑令騐屍]  
　　本邑虹橋鎭械鬥傷人一事已略志昨日報端當晚虹橋二十八保十九圖地保顧升挈屍母王蔡氏屍兄王銀泉奔投上海縣署禀報翌晨黄大令升坐花廳親訊顧禀稱小的充當治下二十八保十九圖地保被毆身死之人姓王名長發住小的轄圖内向以耕田爲業本月十七日二十九保二圖地保陳書堂之族人陳伯安陳伯香陳綱陳翰舟及二十八保二圖地保陳藹堂家父子叔姪等人在廟中欵待岳神方在焚香叩拜時小的圖内之人言伊等聚集多人似係拜盟法神此語傳入陳姓衆人之耳卽由伯安伯香等人爲首四出鳴鑼率領四五百人持械至鎭一見長發卽行毆擊致長發滾入河内復被用槍戳死旋將鎭上小京貨店烟館藥材鋪之家打毁一空沿路尙不知砍傷幾人今求大老爺蒞騐緝兇究辦王蔡氏訴稱小婦人年已六十生有三子家住東鎭三官堂次子長發被人戳死叩請伸寃銀泉訴稱小的年三十有四家住虹橋鎭十九圖内長發是小的之胞弟小的與幼弟炎泉駕船爲業本月十七日三四點鐘時陳綱等持械到鎭指長發爲虹橋人輙行毆擊長發望西逃避比至河邊猛被戳下水中以致淹没至十八日始於下流浮起現求大老爺臨騐緝兇大令立飭差役朱榮莫根馳往預備屍塲一面傳齊招書仵役於午後鳴騶下鄉四點鐘時行抵虹橋降輿升座地保禀稱虹橋南北横跨蒲匯塘塘南係二十八保二圖小的所轄之十九圖在塘北再北毗連二十九保二圖長發落水後尙有路過鎭北之丁瑞香許書堂顧炳生沈秀忠等亦被毆傷王蔡氏訴稱長發在河之東首落水昨始浮起當被陳綱等糾衆毆死圖董顧西橋供稱家住十九圖自前月起陳綱等卽與各村人聚集生事目下不知挾何嫌隙竟將長發毆入河中又戳一槍以致身死當時有人撈救陳綱等不許以致釀成此禍聞生事時聚有四五百人持械至鎭逢人便毆大令叱退一干人飭小工將長發屍身撈放平地令仵作騐視據仵作喝報騐得死身左肩膊後有槍傷一處脇上又有木器傷委係受傷後墮河身死屍身頭南脚北科頭上身無衣藍布單褲曰襪右足青布鞋一隻藍布褲帶大令飭吏塡格然後爲之棺殮許書堂者訴稱小的住許家宅距鎭半里許以成衣爲業是日臂上被刀砍傷丁瑞香供稱小的家住二十八保二圖賣蔬菜爲生是日中膳後從家中出外過橋見一班人蜂擁而來未及避讓致頭上被傷手上亦砍一下大令飭仵作騐明屬實諭令自行醫治另有設攤售藕之子老木烟館夥許渭泉徐福三等各訴稱受傷請騐大令騐畢叱退顧保朱役同禀稱尚有受傷之顧炳生沈秀忠兩人不能到案請大老爺順道往騐大令准之卽呵殿往彼處騐明顧小腹横截受傷沈年老素有痰喘症額上受傷頗重因諭令妥爲醫治一面立繕硃單著朱莫二役及顧保速將二十八保二圖地保陳藹堂二十九保二圖地保陳書堂及爲首嗚鑼之陳伯安伯香陳綱等人先行拿到隨向各人安撫一番升輿呼殿而去到署時已鐘嗚八下卽照例排衙施放鞭爆始退入内衙昨日清晨差役將書堂藹堂二地保及伯安伯香四犯解到尙有陳綱一名聞係文生已經沈匿 
[火幸未成]  
　　虹口密勒路瑞倫繅絲棧對面新建房屋數幢尙未竣工前日散土後晚間十點半鐘作廠内猝然火發滿地刨花碎木登時盡被燃著經一百五十三號華捕瞭見立卽呼集更夫人等取水灌救得以息滅事後據情告知捕房 
 
 

Page 4

 
 
[吞烟救甦]  
　　寍波人楊謂英未知所操何業携共梅鶴賃居虹口西華德路東桂芳里妻某氏前晚與夫弟口角爭論之餘大受窘辱氏氣不能平暗購烟膏吞服意圖自盡幸家人知覺尙早卽送至同仁女醫院救治得以轉危爲安 
[覆轍可虞]  
　　前日傍晚有一洋人乘雙馬四路由西向東行經福康質鋪門前皮帶忽斷以致一馬驚而奔逸車身欹側撞一行路之人幸傷勢尚輕卽雇坐東洋車而去嗣經印度巡捕飛步追赶並出號呌吹之始經他捕帮同將馬拘住 
[吞銀被控]  
　　顧海忠沈岐昌二人皆以蒲包爲業後沈吞没顧洋數百圓顧心不能甘投上海縣署喊控黃大令准之昨日已飭差協同十六鋪地甲提集人証訊辦矣 
[提勘逆犯]  
　　太倉州鄉民盧阿祥凌逼伊母縊死經其兄赴官署出首由官騐訊通詳解犯至申投蘇松太道衙門請勘黃幼農觀察將犯寄禁上海縣監示期昨晨升堂親勘上海縣黃大令因傳齊傳招刑禁捕役等在道轅伺候觀察再三研訊阿祥供稱小的不受訓斥梃撞母親以致母親氣憤自盡觀察核之供册無誤卽飭值堂書吏將原供朗誦一遍飭卽蓋印手模發上海縣收禁候轉解省垣聽候臬憲過堂定讞 
[看管候訊]  
　　前報誌盜賣學田一案昨日縣署差役提集張樂園曹梅卿屠宰等十三名解請研訊黃大令飭暫行看管立候親訊 
[法捕房瑣誌]  
　　小東門一枝春街某姓粥店前晚失去大洋廿四元小洋三十餘角疑爲店夥所竊拘送捕房捕頭命押候解訊○車夫某乙沉湎於酒大有不可一日無此君之勢前晚在小東門某酒肆三爵旣盡豪興勃發見其友某丙殷勤欵入把盞談心旣醉將歸不料囊内皆空無所有爲店主鳴捕拘入捕房在身畔搜出當票數張捕頭詰問之下據稱因與伊叔口角忿氣而出帶有衣箱一口陸續質當皆自己衣物捕頭命押候查明再核 
[康强逢吉]  
　　本館協賑所接奉余太太病愈完願助振洋八十元心存慈厚幸占勿藥之爻念切飢荒不蹈食言之弊從此康强逢吉災患不侵可按理而知非諛詞以頌也書此先代災民叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　杜郁氏原籍蘇州夫故後來滬傭工王郁氏馬王氏二蟻媒瞯氏美艶絶倫意欲誘令再醮而未敢發也先商之　　行夥錢春林錢以爲可并言如有人敢梗此議者當力爲護持之二嶬媒乃將杜郁氏嫁與鐡工某甲得洋銀一百二十圓旋函追杜郁氏之　　項氏來滬與之言明略給洋銀若干杜項氏不依一時不能歸里爰暫住朱阿金小客棧中事爲朱知喜曰是亦可以生財卽　同某捕快夥　　阿榮擁杜項氏及王郁氏馬王氏至某烟館多方吵閙令所得洋銀盡交杜項氏否則定當以逼醮等詞控諸琴堂王郁氏等計無所施遣人　　錢僞託洋行主之名投捕房報稱朱等二三十人在某烟館向王郁氏等拆梢捕頭信以爲直立遣包探趙銀河前往查悉前情一併拘入　　　押昨晨解至案下趙探將以上情由詳細禀陳屠别駕向一千人略加詰問以其中尙有不盡不實商諸單繙譯官著一併押候過堂訊究　　　沈金隆禀稱傅阿土卽吊眼阿土及陳阿根王天福等流氓不治生人産麕集租界中藉訛詐過活甚且糾人打架肆意妄行前日四馬路巡　　前壁上忽黏匿名揭帖一張上書各流氓姓各及拆梢打架等事捕頭見之以其人諒必曾被若輩拆梢不敢公堂控告因遣小的前往　　　　拿獲傅陳王三人其餘七八人尙未拘獲故先將傅等連揭帖解案傅等同供稱小的等均蘇州府屬某邑人在治下業縫衣不敢爲非不　　　被包探解案别駕曰爾等三五成羣必非安分之徒以致被人黏貼揭帖遂著遞解回籍○包探倪順泉禀稱昨日小的出外巡查小孩張　　　當票撕毁向之詰問始知其將竊來之物質錢今特解案請究張供稱小的係鎭江府屬某邑人物雖竊來然皆師父所竊惟質票存小的　　　著遞回鎭江原籍其師爲誰不復研究○江北某邑人江龍標向在虹口各碼頭當小工前日在華順碼頭做工時乘間竊取馬脚鐡四塊　　　百五十一號華捕所見拘入捕房昨晨解至案下别駕判令笞責五十板贓給還失主○昨日糞船户周禮生周連生二人於午前十一點鐘　　船　倒糞由四百九十號華捕解送公堂二周同供稱潮水已至急欲將船開往西鄉故將他船之糞傾入别駕判令每人枷號三百○本工　　木　到徐悅甫酒肆沽飲幾如杜工部之酒債尋常行處有昨又往賒不付以致互相爭閙經二百二十五號華捕解送公堂請究徐投案申　　情　供稱小的實係貪杯所致叩乞旋恩别駕判令笞責一百板○一百七十四號華捕禀稱昨日華進卿曹炳卿王阿雲陳杏卿二人在大馬路某　肆爭閙故由小的拘送案下華供稱小的向操剞劂只之技前晚偕友在茶肆品茗與王素不相識忽欲代給茗資至次日卽向小的借　　圓以致爭閙王供稱前日小的在某茶肆訴華同坐未幾華卽他去及小的欲行茶博士向小的索取華之茶資小的以其不應朦混故與　讑　凍同供小的等是理勸之人别駕判令各管押三日曹　無干省釋 
[美界捕房瑣事]  
　　蘇州人王阿大在捕房值役前日清晨竊取來捕頭之板烟筒一枝爲二百另四號華捕所見告知捕頭立卽拿解　　好捕頭謂捕房供役之人竟敢竊物成何事體况前者屢次失竊迄未查確想亦此人竊去因禀請屠别駕帶回飭探細細查明兹經包探范　才查悉前拐的係阿大所竊並哄銷贓之譚金林楊　福　長大等一併拘押捕房候解英公堂究辦○打靶揚第十九號洋房侍者某甲因作　浮滑前日西婦欲行辭歇詎中與婦爭論數語猛擊一拳而奔婦卽函致捕房請爲查辦捕頭遣包探石金滎前往查明然後諭各包探同查究辦○兆豐路某木作甲乙二小工前日傍晚工畢爲爭先洗臉起釁互相兇毆經三百七十四號華捕拿解捕房捕頭念事起細微一併斥釋○昨日上午某號東洋車疾奔至閔行路猝將行人瞿同侯撞仆跌破頭顱經三百九十三號華捕送捕捕頭以事出無意將瞿送同仁醫院救治車夫釋放○前晚北山西路某弄内居民三人與三婦人互相詈駡繼致扭毆經四百四十二號華捕拿送捕房捕頭詰知均屬多事飭卽解堂　訊○昨日午後西人某甲乘東洋車至外虹橋車夫與爭車資甲喚二百三十二號華捕將車夫拘至捕房捕頭令覊押半天 
[江西官報]  
　　五月二十六日代進賢縣鄭榜詔卸事清理交代回候補縣林　滋解固本銀進京從九蔣先實往新淦　保甲馬　修往寗都州守催王令征存銀黃傳　幫辦善後局務鄒嘉年解地丁銀進京孫如賓王陰珍俱竊拔委一次行知通判翁寳仁萍鄉放賑回縣丞狄如椿接查廣潤門林毓琨往奉新林品珊往上猶俱辦保甲徐念慈　謝酌委茄卡一次行知鄒上鼐鄱陽等縣催地丁回○二十八日署瑞金縣陳鼎昌卸事清理交代回張維城由山東賑捐獎加同知銜從九陳寳代辦蠶桑局務蔡岳年委辦新　保甲指分試用典史湯世偉禀到○二十九日指分縣丞林壽棠禀到匪補廣信府　張傳鼎飭赴新任○六月初一日署袁州恊副將田明山進會補用府許承家是日開辦言藥局會昌縣蔡琛由山東賑捐局餘干縣洪錦標由湖北賑捐局俱加同知銜章燮理解釐金進京鄒嘉年解地丁進京王瑞同解關餉京回並謝酌委釐差一次行知包國瑚解　字營餉金陵回景德鎭同知詳請以饒州通判　鳳來調署所遺饒州通判仍以准升景德鎭同知賀宏勳調署○初二日補用府陸錫康往吉安公幹署萬載縣陳乃績卸事清理交代回州判馬昌駿解籌備銀京回 
[皖省官報]  
　　藩轅牌示候補典史甘壽銘委署渦陽縣典史候補州同郭翊相委署無爲州　同侯補道王樹蔭觀察到候補按司獄張保端知改指湖北從九周繩祖知改指湖南候補縣丞繼格知奉委支應局文案卸署鳳陽縣主簿張秉到内務府會計澍員外郎紹　　廂黄旗人候補州判王福銓辭赴鳳潁道差遣巡檢熊天爵到起服京省候補知縣包惠疇代首縣赴欽化鄉騐案回候補同知吳道灼謝超委巡檢湛元珠知銷求雨差候補巡檢　永恩禀知監修敬敦書院工竣縣丞丁文熙辭赴　府陽差遣署理安慶府楊綜清於十二日接任 
[邗江官報]  
　　十三日朱鹹尉炳勳銷城外二叚巡查差○十四日新委養壩鮑分轉謝委○十五日署通分司凌分轉樹楨交卸回揚陳大令金錫委江都發審方大令臻峻委帮辦甘泉發審杜鹺尹恩銳赴省公幹分發巡檢王鹺尉鑑禀到 
[上海北市絲業會館籌賑公所施子英經收順直山湖南廣西賑捐六月初一日至廿九日第四次清單]  
　　初一日無名氏洋十元李王氏求產有平安王元楓經何署孫斌求女昭瑩病患平安一元○初三日唐姓一元○初四日紹記完乙未年還生經資移助保佑關煞開通易成各洋十二元揚城半成與歙州朱鉅氏酧願十元嘉定吳興士女六元○初六日永記求子痧子平安洋二元○初七日王芷僊爲嚴親七十壽辰奉命將謝筵資移助以兾諸公多福洋六十元蘇城張升甫爲長孫樹昌求病速愈十元常昭鹽公堂募楊淳餘堂月捐七元二角樂安老人求病愈身健一百作當熟顧家駒病愈還願二元金氏爲小兒病求速愈一元蘇城金鼎三角○初八日濟寗電局元四兩八錢五分六釐姚二寳病愈願洋二元○初九日蘇州元裕易隠名子洋二元錢二十文○初十日藩淇爲産孫女平安酧願洋二元　省萬承志堂馮聽五善士募棣華堂主人純陽正氣丸一千服○十一日徐廷昇求病速愈洋五十元張氏保圓兒五角○十二日泰記洋二十元○十四日吳興氏求保産平安並移湯餅筵資規元二百兩○十五日如臯嚴芷岑求妻鄭氏産後平安洋十元無名氏三元○十七日嘉善徐廷權爲子銘官求病速愈洋十六元安慶道署王珍寳求重闈康健二元杭省蔡棠蓀一元○十八日無名氏洋二十元無名氏銅洋一元○十九日招商漢局募各善士計規元入十二兩九錢五分又募廣濟縣洪相雲大令銀十兩陸峻甫因子病愈還愿銀七兩陸俞氏病愈還愿銀七兩太記銀五兩胡厚安堂還愿消災洋六十元浙桐馮汝楨汝祥江右萬陽氏求平安各洋三十元海陽無名氏求胞弟病愈江右陽熙氏求合家清吉洋十元俞姓還愿樂善堂各四元黃順直錢十千文共十三户計規銀二百三十二兩三錢四分浙湖胡門陳氏爲分娩平安完愿再求産後平安洋二十元湖南無名氏二元嘉定徐頌貽募陳大亨衣莊　戒士文一百本四元五角又沙永帮衆客十本一元王翼之范四觀章來庭翁厚甫林慶生翁潤之六本六角○二十日杭省胡慶餘堂保和丸五百瓶正氣丸一千服臥龍丹五百瓶○廿一杭州恆豐順樂安老人病愈求身體强健完愿再助四百角姚伯欣月捐一元王道生銅本洋一元○廿二日無名氏洋五元○廿四日不留名瘧疾氣急下瀉求速痊洋一元金陵恊賑所募盡子銅洋二十元○廿五日伴梅居士爲子家泰求病速痊洋二十元南京懺悔生求保爾鎧兒外症早愈四季平安洋一元小洋十角○廿六日延陵叔子洋二十病愈還願十元○廿七日史鏡祈病速愈洋六元五角○廿八日周莊淞南營游署周芙江節省洋十元松江劉蠶繭爲家人陳氏求病速愈十元揚州佩英室求子病速愈洋十元徐耀森洋十元强一水洋十元漢口俞仲寅銀四兩六批見規元四爾九錢二分八厘○廿九日杭垣無名氏銀牌十四塊重四兩兌見洋五元六角五分○六月份共收洋四百四十四元扯七二八合元三百二十三兩二錢三分二厘元四百四十一兩一錢二分四厘小洋五百四十二角五分扯七二七合元三十九兩四錢四分錢二十文扯一二六合元一分六釐共收元八百零四兩八錢一分二釐銅洋二十二元純陽正氣丸二千服保和丸臥龍丹一千瓶連前共收元二千九百兩零零六錢六分二釐銀洋一百二十四元救疫丹二千錠純陽正氣丸二千服保和丸臥龍丹一千瓶 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年七月十三日京報全録]  
　　宫門抄○諭旨二道録前○東學政華奏報歲試完竣接辦科試隨考拔貢摺○江督劉奏揀補陸路副將摺○又奏鑄造制錢每文仍改七分緣由片○又奏籌解春季分旗營加饟銀數片○直督王奏漕運剥船不敷請將上年海嘯擊沈剥船照數補造摺○七月十三日吏部翰林院鑲藍旗值日吏部引見四十六名○張中堂謝賞假兩個月恩○毓秀假滿請安○徐中堂續假十日○八額駙請假五日○倉塲奏漕船五日回空○召見軍機吳廷芬○○山東學政臣華金壽路○奏爲歲試一律完竣接辦科試并隨棚録取拔貢仰○聖鑒事竊臣於去年舉行歲試僅餘沂州一棚未考已於十一月二十日恭摺具報在案今年正月二十日出省首試沂州於二月十六日試畢歲試一律完竣嗣卽接辦科試并循例隨棚預考丁酉拔貢首曲阜分棚次兗州並調考濟寗次曹州次臨清次東昌五月三十日試畢暫行回省清理積牘並報部事宜臣於各棚下馬之日仍行周視墻垣查閱號座每值正塲終日在堂督　教官蓋用圖章童塲提覆面試文藝嚴密有加雖未能諸弊盡絶而每事均不敢稍形疏忽生童亦尙能謹守塲規無敢滋生事端沂　　風以莒州日照爲優蘭山沂水次之兗曹臨東文風與歲試不相上下人數亦相去不遠均能取録如額至拔貢一途各學皆有品學兼優之士臣謹遵定例於曲兗曹臨束五棚照章考試拔貢兩塲更叅之歲科兩次文詩復查該生前數屆等第名次按照定額府學各拔二名州縣學各拔一名發落之日朂以通經致用留心時事期得綽有幹濟有以副聖主作育人才之至意所有東省歲試完竣科試已考五棚並循例録取拔貢情形謹繕摺具陳再臣經過地方雨暘時若二麥告豐秋禾暢茂民情安謐堪慰宸厪合併附陳伏乞皇上聖鑒謹奏奉硃批知道了欽此○○頭品頂戴兩江總督臣劉坤一跪奏爲揀員請補陸路副將恭摺仰祈聖鑒事竊江寍省城守恊副將員缺經前署督臣張之洞以升用總兵班廣盛請補接准部咨以該員續保升用總兵併未保留該省今請補授副將核與定章不符行令另揀合例人員請補等因伏查是缺副將駐紥江寍省城統轄七營汛境遼闊彈壓撫綏均關緊要必須威望素著熟悉地方情形之員方足以資表率臣於實缺候補各員内詳加遴選查有頭品頂戴記名提督楊金龍年五十二歲湖南人於同治元年投効軍營隨勦福建浙江陜西甘肅等省疊著戰功薦保以總兵補用光緒二年於克復烏魯木齊迪化州等城案内經河陜甘督臣左宗棠奏保是年八月十六日内閣奉上諭補缺總兵陜西補用副將楊金龍著免補各本班以提督交軍機處記名等因欽此九年六月經左宗棠奏留兩江補用奉旨允准嗣經前督臣曾國荃及臣先後奏保堪勝實缺提鎭均奉硃批著交軍機存記欽此十九年九月經臣委署是缺副將二十年七月調署臣標中軍副將是年十月飭令交卸營務隨臣北上委統護軍營兼充行營中軍駐紥山海關防勦二十一年九月回省二十二年二月委署是缺副將是月到任該員才略優長辦事勤奮爲將領中不可多得之員以之借補是缺副將洵堪勝任覈與借補限制亦屬相符合無仰懇天恩俯准以記名提督楊金龍借補江寍城守協副將員缺實於營伍地方兩有裨益如蒙俞允俟部覆至日卽行給咨送部引見恭候欽定除飭取該員出身履歴及前在他省實無叅革朦保印結咨部查覈外謹會同江南提督臣譚碧理恭摺具奏伏乞皇上聖鑒訓示謹奏奉硃批兵部議奏欽此○○劉坤一等片再江蘇購辦銅鉛在廣東省鑄錢局附鑄制錢因八分錢質較重折耗較多擬每文改童七分經臣奏准部覈以兩廣湖廣等省用機器附鑄制錢張之洞始請每文鑄重八分繼則减至六分現在江蘇又改鑄七分六分旣未使議准七分亦碍難准行應仍查照廣東奏定分兩鑄造等因臣查上年冬間前署督臣張之洞因江蘇各屬錢價日昻民情惶擾是以奏請增鑄錢文爲平價便民之計嗣因八分錢制較重經臣奏改七分實緣近來制錢缺乏由於銅價昻貴私燬消磨利之所在雖設法未能禁絶現擬鼓鑄錢文原欲示平準而濟民用錢質輕重不得不因時制宜若分兩不能適均照現時銅價合計私行銷燬仍有餘利可圖勢必旋鑄旋燬弊無底止於公欵徒多虧蝕於民用仍難流通自來鑄造錢文輕重本無一定必使私燬無可沾之利而後圜法得經久之宜卽如廣東前定每文八分本係揆時衡定現擬改鑄七分仍係粤局合計工料斟酌定議因照銅斤時價若鑄八分不獨虧折過多私燬仍恐難克且目下鑄錢平價旣不能無所折耗何可更增無益之虧故不得不酌量輕减以期變通盡利粤局前次寄到七分錢樣輪廓寛厚字畫分明因分兩未定停工未敢遽鑄江蘇錢價至今尙未平减商民受累日深擬請每文按七分鼓鑄俾便民用經臣電商户部覆令卽行奏明等因合無仰懇天恩俯賜照准庶工本稍資撙節而銷燬之弊亦可不禁自除所有鑄造制錢每文仍改七分緣由謹會同江蘇巡撫臣趙舒翹附片陳請伏乞聖鑒訓示謹奏奉硃批户部議奏欽此○○劉坤一片再江蘇省籌解旗營加饟銀兩前督臣等奏明自光緒十二年起每年解銀三十萬兩江寍蘇州兩屬各半分認按春夏秋三季批解業已解至光緒二十一年秋季分止在案所有光緒二十二年春季分江寍應解銀五萬兩在江安糧道月解金陵支應局充饟欵内提銀四萬兩金陵厘捐局提銀一萬兩共銀五萬兩飭委補用知縣鄭詩鎭領解於四月二十四日起程蘇州應解銀五萬兩由江蘇藩司分别籌湊足數飭委卽用知縣都守仁領解於四月十五日起程均赴户部交納據江寗江蘇兩藩司先後詳請具奏前來臣覆核無異除咨部查照外理合會同江蘇巡撫臣趙舒翹附片陳明伏乞聖鑒謹奏奉硃批户部知道欽此○○直隸總督臣王文韶跪奏爲漕運剥船不敷請將上年海嘯擊沈剥船照數補造以供剥運恭摺仰祈聖鑒事竊查江浙漕糧由海達津剥運赴通向設原額宫剥船一千五百隻續增官剥船一千隻共合二千五百隻原額剥船滿料例由江西承造一半湖南北承造一半續增剥船滿料由該三省均匀分造前因辦理軍務各省不能如期造解遂多缺額光緒七年由直隸代造原額船二百隻續增船三百隻又七年奏准九年解到湖北承造續增剥船三百隻又八年奏准十年解到湖南承造續增剥船三百隻又十二年由直隸代造原額船二百六十六隻續增剥船三十四隻又十三年由直隸代造原額剥船一百三十四隻又由湖北承造原額剥船二百隻續增剥船三十三隻又十五年由湖南承造原額剥船二百隻續增剥船三十三隻以上共計剥船二千隻較蒙額續增之數尙短五百隻歴年海運漕糧抵津勉敷剥運上年海嘯奇災擊沈剥船九十七隻經臣奏明暫行開除本屆江浙海運漕糧共計一百二十餘萬石較歴屆加增米多船少周轉爲難江浙兩局添索剥船急如星火而剥船祗有此數催提赶運竭蹶不遑本年江浙冬漕來春卽須起運若不未雨綢繆必致貽誤漕運經管剥船係楊村廳專責天津道實總其成該署廳沈守城詳由該署道高驂麟瀝陳剥運爲難情形詳請奏明添造剥船等情前來臣查漕糧爲天庾正供必須轉運迅速方免在船蒸燮而轉運之遲速以剥運之是否敷用爲衡現在船不敷用若不另籌添造漕運設有貽誤關繫匪輕該道廳所詳各節委係寔在情形臣悉心籌酌擬請將上年海嘯擊沉剥船九十七隻照數添造合原存之船仍足二千隻之數此項剥船若今江西湖南北三省分造不特長途運解來年海運屆時勢難應用且該三省現正赶造本年滿料剥船五百隻亦未便責令同時並舉相應援照光緒七年添造原額剥船成案請旨准由直隸先行代造目下節候已遲臣當飭令署天津道局驂麟就地購料督飭員匠尅期䟎造以濟來歲新潛要需不准遲誤所需價銀查七年原請每船庫平銀四百六十兩零嗣經極力節省工竣核計每船實用銀四百十兩九錢三分九釐今添造九十七隻共需銀三萬九千八百六十一兩九分三厘並請勅下户部照章借撥仍令江西湖南北三省分年攤解部庫還欵再本年漕後滿料之原續剥船五百隻前已奏請由江西湖南北三省照例承造限於今秋解津經部核准咨行遵照在案現在已否開造尙未接到該三省咨文深恐造解愆期來歲新漕未能濟用應請由部分催赶緊排造依限解津無誤剥運理合恭摺具陳伏乞皇上聖鑒訓示謹奏奉硃批該部知道欽此 
 
