# 1892 - 206 - 4906923

 

Page 1

 
 
[代售解救吞烟藥得貲助振] [  申報館恊振所啓]  
　　嘉定徐君聞韶久客金陵力行善事其於解救吞服生烟之法尤爲詳盡靡遺數年以來活人舉止以數千計邇有湘中李君國棟贈以洋銀五十枚徐君力却再三謂向來從不受分文之謝李君堅求笑納徐君乃以其資製成解教吞烟之藥送交本館囑變價以助小清河振捐此其善意充周有非他入所可汲者如有仁人君子憫洋烟流毒頃刻有性命之虞者請移玉購存以便隨時拯救計每瓶價洋五角用法詳載徐君所撰仿單細繹自能明悉也 
[論宜設商局以旺商務]  
　　中庸大學兩書皆所謂聖經賢傳也大學之言曰長國家而務財用者必自小人矣然其所禁者在務財而不在理財務財則私之於一己理財則公之於一國朘民脂以自奉與開利源以便民二者判若天壤故大學又善曰有土此有人有人此有財固不廢乎言財也中庸嘗極言之曰未有府庫財而非其財者可知財者一國之所公有而非一人之所私有上有以裕下下亦有以奉上則君足而民無不足矣中國昔時未與泰西諸國通商以來地大物博所出足供中國民用而有餘卽使閉關拒客一歳所入自無不足逮乎互市遍於南北歳徵餉稅動至千萬似於國家大有裨益然而小民之受困無窮故人以爲益者我獨以爲損設再不知變計小民謀生之路絶矣今我國當先於商務中參其消息而變通之則請設商局以興商務中國旣能開財之源而無流財之弊且能杜塞漏巵使外洋之財亦歸於我不至外洩則通商尚矣西人首重商務恃爲國本國中專設商部所至之處惟貪商市而不務爭地爭城卒之實至名歸而土地亦歸其掌握英人思深慮逺幾欲盡奪中國之利而有之其販運中國之物產以絲茶爲大宗邇時印度種茶日盛英人多嗜印度之茶日本緑茶誇爲上品美國多用之而中國之茶利减矣法蘭西意大利皆產蠶絲近更以新法育蠶投蠶子於沸易中蠶卽再生謂之二蠶出絲自倍英人以其近也多購自歐洲日本之餉蠶繅絲雖仿中法而其用心甚精蠶子蠶絲多捆載而往以奪我利故今日販絲之旺異於昔時而中國之絲利减矣印度產麻和以絲棉織成布匹以製衣服染以諸色鮮豓異常英人以此可代土棉而中國棉花之利亦日見其絀矣欲挽回之則必廣貿易重貨財通有無權緩急徵貴賤便逺近以垂其利於無窮蓋古今之局變而貿易之途亦因之以變古之爲商僅徧於國中今之爲商必越乎境外何則他國之販運於西國者踵趾相接也自東南洋而通於中國則由明始由是其國愈衆其路愈遥所爲貿易者其術亦愈精曩東南洋之在漢所重者貢獻而己初不在利也唐則仍行摧稅之法利入於官至宋以來錢幣漏洩始以爲患蓋彼所來者奇瓖珍巧祗足以供給上官而緡錢銀幣輸於外洋者反以有用易無用中國漏巵之弊實源於此逮至明季西洋諸國以兵力佐其行賈於是其利日巨其害日深嗣後加以鴉片之酖毒日耗無算而中國所與交易者無非中國之所固有卽如洋布一端華人多爲服御所需歳消至三四千萬而中國織布之利微矣甚至洋紗洋線亦取之於外國年來女紅幾至於停機而嗟歎其足以病民也豈不甚哉至於鐘表等物等諸奇技淫巧己耳顧彼能來而我不能往何能以中國之利權仍歸之中國西國之爲商也陸則有輪車水則有輪船同洲異域無所不至所至之處動集數千百人爲公司其財充裕其力無不足而其國又爲設官戍兵以資保衞貲雖出自商人而威令之行國家恃以壯觀膽致盛强此古今貿易之一變也中國雖不必盡行倣傚但事貴變通道無窒碍今誠能通商於泰西各國自握其利權絲茶我販以往呢布我載以來至於中國内地當以小輪船爲之轉輸濟運如是則可收西商之利而復爲我所有且夫通商之益有三工匠之嫻於藝術者得以自食其力遊手好閒之徒得有所歸商富卽國富一旦有事可以供輸糈饟事卒卽償并加以利西人智巧日出製造愈精以中國絜之何遽不如特上未之重焉耳苟有大力者開其端而官爲之扶持安見風會之不可轉移十餘年來西商之爲華人奪其利者亦復不少卽如東南洋諸島以及新舊金山華人皆自能運貨至彼西商之利爲减十之六七前者洋商擁厚貲居奇貨趾高氣豪非重酬巨欵不足以入其目動其心今則爭利者日多趍利者日衆船價日貶運費日减西來一切貨物日漸薄劣其值較前少四五倍錐刀之本無不群焉赴之舉止氣燄似不若從前之居侮列國中以英人最工心計然其高視闊步輕蔑肆傲每不足以服人日耳曼人出而一反其所爲漸能與華商浹洽貿易所至未嘗不奪英人之利昔之華商多仰西人鼻息卽有貲本每苦於門徑未審往往觀望聽西人之指揮而己華商本輕利薄舟不能衝涉波濤貨不能挽輸逺近無一事不藉手於西商而運貨之費保險之值己至不資適爲西商增利益而己今自招商局啓江海運載漸與西商爭衡而又自設保險公司使利不至於外溢故邇來西商之利亦有所旁分矣惟所至僅在中國各口且貨物多被洋人包攬其利猶微然實爲中國商務一大關鍵自開辦至今輪船日多成本積至五六百萬不爲不鉅將來逐漸推廣由近而及於逺船上駕駛之人工同而價廉而我國之人皆可往彼學習藝術操舟之技不患不明民之願爲商者當人商藝塾塾爲官設課程亦須一定以算學輿圖及各國之語言爲重學成然後經商外洋可以周知其國勢審蔡其民情善於經營利市三倍更以外洋日用之宜亦悉告之華工我物運往之商相依以成事所裝運者不獨絲茶己也并載貨物兼搭客商自往各國貿易以中國之產歸中國自運與公法並無不合洋人不能因奪其利遂生齟齬如是則工富而商無不富各國領事以誠正商人爲之且海軍旣設原有出洋遊歴之舉兵船可資保護價值務在持平使彼無所藉口納稅應照中國和約值百抽五日本距華尤近亦應一律通行則商旣有勸且有所恃當視重洋爲捷逕而往來無阻矣商務安有不旺者哉 
[本館接奉電音]  
　　昨由京友電傳上諭一道敬謹謹○閏六月初六日奉上諭前因京師見有飛蝗當於本月初三日召見順天府府尹孫楫飭屬赶緊撲捕並查明經過地方禾稼有無受傷詳細具奏兹據御史余聯沅奏飛蝗徧野請飭撲滅等語卽著李鴻章祁世長孫楫各飭所屬認眞辦理一面將田禾是否受傷及現辦情形卽行具奏欽此 
[金鰲玩月]  
　　吏部爲示傳事所有光緒十八年六月分月官同知劉國光知州武傳誠知縣沈壽龍楊森州同張紳並五月分補行騐看部司務臧著興等六員相應示傳該六員於六月二十八日黎明赴上諭館考試畢赴午門前聽候點名上班帶領騐看毋違特示○正黄旗蒙古都統郡王銜多羅貝勒奕絪爲咨覆事印房案稱准兵部咨開和 
 
 

Page 2

 
 
碩肅親王隆懃門上長史廣仁病故遺缺咨由本旗保送三四品人員揀選等因前來查本固山叅領兼公中佐領松梁副叅領署佐領格勒圖二員堪以保送入揀肅親王門上長史之缺相應將該二員銜名咨送兵部查照以便揀選○禮部示頭傳覺羅官學修補教習夏廷相八旗官學候補教習上官華蓋朱樹新等知悉限三日内親身赴部騐到並携帶筆墨以備塡寫親供當堂覈對筆蹟毋違特示○侍衞處爲知會事六月二十六日奉旨朕於　日辦事用膳召見大臣後由乾清宮前檐下乘轎出内右門走隆宗門出西華門進西苑門德昌門還瀛臺卯正預備欽此○户部内倉於上月廿七八日收兌倉塲衙門撥貯内倉黄糧俱以五六套大車自朝陽門外河干由船起載裝車拉運入城迤邐抵户部街内倉經監督等逐袋過斛騐兌儲入厫間計黄糧騐兌入厫者有二千一百數十石云○侍衞處爲知會事六月二十六日奉旨朕於明日辦事後由勤政殿檐下乘轎出德昌門西苑門走北長街至大高殿拈香行禮畢出東隨墻門進景山西門由西山道至壽皇殿行禮内廷行走王等隨同行禮畢由西山道出北上門進神武門順貞門至承乾宮建福宮行禮畢出内右門隆宗門西華門進西苑門德昌門還瀛臺用膳召見大臣卯初預備欽此○新署工部漢尚書孫燮臣大總憲家鼐擇吉於六月二十八日卯刻赴工曹履新經司務廳出示傳付四司并令書吏皂役人等至期一體謁見各宜凛遵毋違○吏部爲咨行事騐封司案呈本部題覆直隸總督李奏以直隸磁州知州萬培元請開缺回籍修墓等因與例相符應准開缺回籍修墓一本於六月十九日奉旨依議欽此欽遵到部相應抄黏原奏咨行直隸總督查照辦理○廂藍恩護軍統領普訂於閏六月初二日寅刻在阜成門外南城根二股馬道揀選本營副護軍叅領一缺委護軍叅領一缺空銜花翎二缺滿洲護軍校七缺蒙古護軍校一缺藍翎長一缺除傳知應揀人等外並咨請右翼四旗護軍統領稽察御史二侍御届期前往會同揀選○前紀安徽委員管解例貢芽茶到京經部奏交内務府收貢兹聞内務府於六月二十八日騐收己傳知該委員務於是日辰刻恭齎貢茶赴内務府投文 
[瓊州地震]  
　　昨日接得電音言廣東瓊州海口地方昨晨忽然地震其勢甚驟岌岌可危至震倒屋宇若干曾否傷斃人口且俟訪知詳細再列報端 
[大水餘談]  
　　津郡九河暴漲汜濫横流己將上月廿六七日情形備登前報兹聞天津鎭道督率文武屬員分投搶護附津各堤岸得以保全天津縣李摶霄大令諭飭地方各將河水消長尺寸逐日投報工房以便上詳大憲廿八日水己平溜廿九日漸形消退街道之間水勢最深者爲東門外之小洋貨街是日卽己涸退至三十日清晨又漲數寸漲落不常何陽侯之戀戀不舍耶玉麫早己漲價未幾而紅糧繼之米麥又繼之現在粗細糧食每石增長價銀約及二錢之譜糧行市價每遇旱潦之年動輒高檯價值殊堪痛恨安得在上者出示平糶以便民生耶輪船現不入津暫泊塘沽起卸貨物蓋緣河底沙隨水長而河面又水與槽平涯涘愈難辨别勢不能冐險輕進南來貨物悉用駁船由小輪拖帶入津某日駁船公司之嘉美小火輪拖帶輪船至去津數十里之何莊地方不虞船重沙高竟不得前小輪不自量力勉强駛行遂至傾側驚濤駭浪滾滾而來嘉美遂遭沈没水手夙諳游泳得慶更生有三人則與波臣爲伍未及旬日海河一帶合温州順河二輪船計之己死六人矣客有自京東來者據稱該處大雨時行西北兩山洪水暴漲順流而下幾如高屋建瓴東八縣適當其衝廬墓田園悉成澤國此次被災固不獨析津己也連日災民紛紛投縣籲求撫恤出水火而登袵席是所望於籌賑諸君子 
[恭迓節麾]  
　　新任閩浙總督譚制軍傳電至閩定於本月初三日出京希護督遂派員前往迎接并於初二日飭琛航等兵輪船迅赴上海恭迓節麾 
[章門雜誌]  
　　江西會垣至九江雖曰一葦可杭然或石尤風急隂雨連朝往往停橈坐待又隔鄱陽一湖波濤洶湧險阻時虞甚至經旬莫達失事頻仍三老長年常有戒心户部郎中軍機章京陳部郎熾關懷桑梓在京時與諸當道商議仿照蘇浙至滬官輪章程創造輪船祗載人不裝貨由省垣往來九江以期迅速而臻穏妥迨至回江卽與德中丞面商己蒙俯准部郎旋赴瑞金原籍招集商股先造兩艘一往一來俟有成效再行擴充惟省河冬月水淺不便輪船行駛則至吳城鎭而止易險道爲坦途行旅稱便自不待言此亦風氣漸開之一証也○江省磚胎用沙泥造成料旣脆薄式尤惡劣泥水匠修砌時尤多作僞貫斗用乾渣不用濕泥甚或空斗不貫一物故各處磚墻有不數年而傾圯者本年入夏以來雨水過多墻垣倒塌時有所聞府學照墻臯署鹽署協鎭署等處後墻皆有坍塌萬子祠爲南昌萬氏族人祀先賢萬章之所頭門牌坊勢己岌岌遂拆卸重砌泥水匠搭回偷减工料草率從事日前運上横石架力不勝横木脫下壓傷二人識者謂砌墻作僞紥架草率爲江西工匠之惡習安得懲前毖後盡反曩日之所爲哉○義寍州出產茶葉及茶油同治初年茶葉連至外洋著名於海外茶油運至省垣著名於通省當因茶葉之利較厚於茶油土人貪利忘害將茶油樹斬伐殆盡一律改栽茶葉樹其時鉅商碩賈紛紜聚集視金銀如糞土婦妇爲其所惑改儉樸勤勞之俗成桑間濮上之風甚至漸染漸深爭妍鬥媚茶商亦獵豔薰香恣情揮霍廉恥爲之掃地近來茶業連年虧折茶商苦不堪言諸婦女習慣性成欲還本來面目而不可得茶油樹旣無所存需用茶油反仰給於省垣價值過昻勢亦不便本年寍茶尤疲困茶棧倒閉者甚多山户皆被拖欠一籌莫展諸婦女易釵釧售珠玉以求背城借一者至是己無復後望日中則昃月滿則虧盈虚消息爲古今不易之理惟深識逺見之君子爲能預燭於先幾不致貽悔於後日彼庸庸者烏足以知之 
[售媳未成]  
　　九江西門外下磯灣地方有張太洋者性甚粗魯有劉盤龍之癖家無儋石儲其子某甲在河下作工其媳明氏以針黹佐衣食得無凍餒憂前日甲逺出負販張因五木無靈三戰三北囊槖蕭然無以償博倆正在躊躇適有蟻媒何老四王全福者窺知其隱獻策曰爾何愚之甚也若將媳售去旣可盡償虧負又可重整旗鼓豈不一舉而兩得吳欣然從之隂將媳售與廣濟縣人陳某爲室己有成約而媳尚未知也張乃誑其媳曰爾夫在武穴覔得枝棲我與爾盍同至武穴不患無噉飯處且可室家完聚何便如之媳以爲然不知阿翁之包藏禍心也事爲鄰右某乙所覺以張所爲殆無人理不忍坐視思有以阻之適有某丙應之曰甲現在某處傭工我當送信與伊令伊星夜赶至武穴言罷卽去果將中追回迨甲至時事雖己成幸未兌財過割惟見明氏嗚嗚啜泣水漿不入口者己數日張之羽黨見甲至卽四散奔逃甲遂訴諸地保將妻帶回母家寄居數日以避其鋒說者謂張以賭負而售媳是眞全無心犴若非乙等借箸而籌從中布置竊恐隴頭流水難回己逝之波陌上飛花空隕相思之涙更有不堪設想者矣 
[湖樓逭暑]  
　　嘉興北門外冷水灣有塘橋焉虹影横波魚竿釣月絶妙水鄉風景赭宼之亂燬於兵燹迨承平後覆以木板藉渡行人前年曾有人欲圖規復以經費難籌因而中止近復由某某等雇匠興修擇定本月初八日開工河中搭蓋木架往來船隻皆須繞道他處俟工竣後方可照常行駛也○王店鎭中環橋北堍有曹姓開設杭烟鋪其家眷卽住在内室本月初一夜半不知因何遺火遂致烈燄轟然光騰碧落警鑼報處各水龍飛駛而來竭力澆灌始得火滅烟消計焚燬曹姓堂樓並延及鄰屋一間又聞曹姓繼娶媳慘遭其斃年甫廿餘是亦慘矣 
[吞烟圖詐]  
　　前報紀邗上東營地方沈氏花烟館誘買良家女子爲娼嗣經女父聞知囑女同至茶社細述情形沈氏偕姘夫某甲追至肆意扭毆適有某乙見之代抱不平至某紳家談論紳卽將沈氏送請保甲總巡湯大令訊辦隨經大令先將烟館發封此己詳哉言之兹聞某乙 
 
 

Page 3

 
 
係世家子精歧黄業近在馬市口街懸壺施診訪烟館被封後生計俱窮愈思愈忿歸罪於某乙之饒舌沈氏遂於三十日傍晚吞服烟膏飭人舁至醫室藉圖挾制又有羽黨多人蜂擁而至是時醫室中適有丙丁等二人與某乙瀹茗清談忽覩多人麕集錯愕不知爲計正欲詢問其黨己將沈氏舁人七手八脚將乙兩丁等揪住痛毆室内陳設各物搗毁一空擾攘喧譁聲聞户外街鄰齊集看視始悉吞烟者爲沈氏恐釀巨禍赶卽飭人至缺口請某善士救治一面送信某紳旋來轎班等數人始將乙丙丁等三人救出重圍雇輿而歸回視甲等則己紛紛逃逸僅留沈氏一人臥於榻上須臾某善士用藥救治一吐而愈乙等雖受毆傷幸無大碍經某紳飭人至縣署稟請甘邑宰立飭地保將沈氏看管一面緝提甲等訊辦保甲總局趙觀察聞之以化日光天之下若輩膽敢天烟訛詐糾黨毆人殊屬目無法紀現亦飭令弁兵拘拿渠魁以便從重究辦 
[甘邑决囚]  
　　揚州甘泉縣李大令於初一日晚接奉督憲來文卽於初二日清晨在監内提出男犯三名當堂捆綁訖會同城守嚴守戎督帶兵丁押赴西門外按名梟斬遂將首級三顆發往犯事地方示衆聞該犯等係行刼賈姓家案中之渠魁經亭長陳萬等在八港口拘獲現由省憲批飭就地正法以昭炯戒人心爲之大快 
[金陵官報]  
　　六月三十日新授山東鹽運使司李希蓮交卸九江道事來辦釐捐局候補道歐陽霖長江提中協謝濬畬大通營叅將張澍霖蕪湖營遊擊彭源洽均到見提督賀長發禀知交卸老湘右營接帮帶老湘中營楊榮華到吳淞來帮帶信字營儘先都司謝德元辭回滬候選州同王瑞叩謝委辦皖岸督銷差遣閏六月初一日藩臺瑞臯臺陳辦江南書局候補道程儀洛首府李兩首縣陶藍金匱縣王念祖知縣葛祥熊禀知覆勘江寍縣境蝗蝻回歐陽佺到由京來均見候補道魏嘉齡奉示甄别察看同知邵埭宛志逵通判湯官賢均記大功一次功一次巡檢于富之禀知城内保甲局飭知蒙給上年冬防巡查酌委一次王培瑞禀知去年冬防記大功一次均禀謝通判恩芳送龍神赴江西回運判宣兆熊到解京餉回知縣陳元鑄謝勞績酌委厘差一次水雷輪船馬超羣送龍赴江西回未入項繩祖奉示繕寫履歴 
[浙省官報]  
　　六月廿六日台州府潘候補府沈庚垚俱禀見翁曾純常廣督銷局奉憲調辦衢州府鹽釐局專丁來省禀謝通判陳壽祺由餘姚竹山港局來省禀到禀見瑞安縣劉禀見禀辭回署徐懋簡禀見徐士鋆禀知京餉本日釘鞘寄存外庫廿七日候補道任進見補用同知胡時贊禀知廿五日由瑞安鎖提丁庫回省禀到通判史悠揚禀見銷催象山地丁差餘杭縣羅銘勳專丁來省禀知糧道飭知上年上忙漕項全完蒙批准記大功一次叩謝大挑縣施榮鼎禀知臯司委桐廬公幹禀見叩辭另補典史潘顯曾自閩廻避改發來省禀到分嘉委員補用主簿魯瑶嘉恊右營額外莊瑞松俱禀知嘉興府委解喻哨弁來省禀到 
[雙鳬將涖]  
　　請補上海縣黄愛棠大令將次來滬定於十一日接篆己見報章昨日探悉大令定於今日由蘇雇舟起程約於明日蒞滬縣署中書差執事人或在署修葺或赴碼頭伺候殊覺異常忙碌云 
[灾後志餘]  
　　本邑南市蔡陽　火災己詳前報兹又悉當火熾時有某甲從樓窓躍下倉卒中跌傷一足以致不良於行某乙家近在比隣知必蔓延急將什物移徙甫出門卽被匪人所刼失去皮箱三口約值數百金之多并聞道路傳言火頭並非施姓云 
[傳諭鄉民]  
　　鄉民禱雨情形業己紀諸前報兹悉前日下午英廨讞員蔡二源太守向鄉民一再開導該鄉民始紛紛散去太守復查得鄉民欲於次日舁猛將神像遊行租界深恐滋生事端卽於晚間命駕入城至縣署拜會代理縣篆竇奠高明府細述前情明府立飭快頭沈翔幹差薛貴帶同通班夥役星夜下鄉該差卽至靜安寺西北趙家渡康家石橋相近金師徒廟先與圖董姚信卿會面然後傳到該處廿七保十三圖地保姚瑞基蔣安吉當卽同往各鄉村知照衆鄉民諭以天時雖亢旱異常己由道憲及本縣竇老爺每日清晨詣各廟拈香求雨爾等不必再求致生事端各鄉民均唯唯應允該差遂將姚瑞基蔣安吉於夜半時帶至縣署昨晨明府升堂訊問姚蔣兩人禀訴前情並稱昨日爲首者實是徐木觀昨晚蒙大老爺派差下鄉知照衆民衆民樂遵憲諭今日並不舉動明府曰旣不迎賽從寛免究著兩地保下鄉隨時照料兩地保遵諭而退 
[撞船控案]  
　　無錫人顧阿多赴縣控稱向以駕舟爲業上月下旬由江隂青陽鎭裝載小麥二百五十五石計值洋一千餘示開行來滬欲向某米行交卸行至上海西北鄉三十保五圖謝四港地方忽有飛雲小火輪迎面而來後拖官舫二艘顧船正欲避讓勢己不及被小火輪攔腰撞來船分五叚人貨皆落水中小的幸經隣船救起船夥吳阿大等扒上小輪又被輪船上人推入水中後由隣船赶攏將吳等先後救起小火輪展輪竟去小的在該處躭擱數刻始將濕貨設法撈起售洋九十餘元心實不甘求請提究竇明府提訊之下以情節支離著候查明再核聞顧阿多己赴道轅上控矣 
[索洋啓釁]  
　　滬南祥記碼頭某京貨店兼實草帽前日有某氏婦向該店收取草帽工洋七元四角該店祗認四元四角婦一時情急向之理論竟被毆傷婦不甘心回家後糾領娘子軍數人復興問罪師該店亦不肯低首下心兩陣對圓短兵相接各有損傷十六鋪地甲恐成事端爲之調處始得解紛息爭 
[研訊人証]  
　　昨報紀人証送縣一則兹悉前晚由代理上海縣竇奠高明府升堂研訊屍妻王羅氏屍弟王生保屍姊邱王氏投案求請伸寃並稱小婦人等來滬多日所帶川資業經用罄叩求明鑒明府命提英公堂送到之張阿榮等至案研詰張及陳林陳四山江蘭英卽江北蘭英同供稱小的等原籍或在寳山或在江北及吕泗塲地方阿榮向賣饎飯度日陳林等均作小經紀己死之王阿多並無瓜葛惟阿多未死之前小的等向伊索取房租事確有之以後不知被何人刃斃張阿三供稱係寍波人開設小酒店陳小霞供稱係本邑人在虹口開設茶館王保明供稱係江北人現爲扛棒頭目徐阿春陳小開李庭豪葉增福翁富成陳采豪要貴英同供稱小的等在虹口或開烟館或開客棧王阿多被人刃斃小的等實未知悉但見張阿榮等往來不定求請明鑒解阿表卽賈阿表解鄔氏卽賈伍氏供稱與王阿多係中表親上月廿七夜七點鐘阿多曾至小的家中打睡至九點鐘出外旋卽被人刃斃餘不知情明府見王羅氏等情狀可憐異鄉落寞著賞錢四千文退去候示復向張阿榮等駁詰適英廨讞員蔡太守命駕而至明府飭將張阿榮陳四山江蘭英陳林一併收所賈阿表賈伍氏夫婦交保張阿三等十人一併交地保帶去聽候次日再行覆訊 
[英界公堂瑣案]  
　　西人勿桃訴稱曾令管事人某甲招竹工應全生等支搭竹屋言定工值洋銀若干元早己飭管事人照付不料昨日行至某處應等突出阻攔且復拉扯衣服大有行兇之勢然應等如未收取工值儘可向管事人追回照給豈容若此胡閙是以呼巡街捕拘送案下應供稱勿桃飭管事人招小的等支搭竹屋言定每日每人工貲三日文供作工四十二日合給錢十二千六百文小的於工畢時將帳開明交與管事人轉交勿桃計算昨向管事人索取工值管事人囑小的等自向勿桃索取適與途遇向索忿爭不敢逞蠻尚求原宥應阿成供稱小的與金生均業竹工勿桃應付小的等工值聞己被管事人吞没故向管事人索取管事人囑小的等自向勿桃計算小的等不敢騷擾蔡太守與福繙譯官商定然後判令將二應管押以示薄懲所有工貲諭令勿桃照付勿桃又訴稱商人求大老爺免將二應懲辦惟諭令以後勿再胡閙至工貲遵諭照付可也太守允之○包探黄四福禀稱騙子蔣同生至泰順衣莊誆稱主人欲購某某等衣請准取回一看莊夥飭人持衣包隨去蔣不能 
 
 

Page 4

 
 
行騙其人遂將衣持回并扭蔣至捕房今特解送案下蔣供稱小的貧迫無聊出此下策如得噉飯之處斷不致廉恥全無矣蔡太守判令管押三禮拜○某號華捕錢衫卿禀稱昨日小的之女錢氏持銅銚至某處老虎灶購水突被流氓唐永春所調戲小的見之拘唐送案唐供稱小的行至某處悞碰錢妹不敢調戲叩乞施恩蔡太守判令管押一禮拜○李王氏訴稱小婦人與朱阿永同居某處朱時與女兒戲謔與論被毆傷及面龎眼角報捕拘案伏乞訊懲朱供稱小的偶與同居人朱王氏口角不敢逞蠻蔡太守飭朱王氏投醫院醫治朱判令先行管押一禮拜然後解候覆訊核辦○東洋車夫韋阿堂訴稱昨日攬得坐客由治下四馬路向南突遇徐長發之馬車載娼婦薛定金加鞭飛駛不及避讓致被撞翻輪盤軸心均己損壞小的身上亦被碾傷徐並不停車向西遁去由三十六號巡捕帮同拿獲送案請懲三十六號華捕禀稱昨日小的巡行四馬路見韋之東洋車被徐之馬車撞倒及追獲薛娼願給洋銀一元就此了事韋堅執不允是以拘案請追徐供稱小的在治下生大馬車行當馬夫昨日誤撞東洋車自知不合尚求恩典免致受刑韋訴稱修車費約須洋銀五元且小的己被碾傷不能當車夫度日矣蔡太守判罰徐洋銀七元爲修車養傷費○包探沈金隆禀稱小的緝獲竊犯張阿定詰知近日竊得穿洪浜二百七十一號華捕某甲家衣七件當卽吊贓給還送張請辦張供認籲恩蔡太守判令發捕房管押一月斯滿開釋時再笞責一百板 
[法界公堂瑣案]  
　　有恒洋行收租洋人某甲偕華夥袁洪朱永康投案訴稱房客李寳祥積欠房租洋銀二十七元向索遊移送請追給葛同轉向李詰問李供稱從前每月房租洋銀六元數月前又加兩元以致積欠良多今先繳洋銀六元餘求寛限同轉著押候交人保出限五日内料理○抱告林正祥訴稱成衣匠黄吉如於數年前借去洋銀五十元迄今本利全無故特連中保蘇徐氏送案請究葛同轉訊得黄積欠非盧惟利息與衣價洋銀稍有轇轕著交人保出限十日内理明禀覆○沈鼎林訴稱此次由福建乘某輪船來此旣抵岸卽雇唐利桂王八郎兩挑夫挑送行李六件到時檢點之下失去考籃一具向之追問兩人互相推諉顯係串竊故特送案請追唐供稱考籃由小的交王挑送王供稱小的挑行李時確有考籃及停擔己失去矣葛同轉著將兩人一併管押候交保出外赶緊尋到考籃再行核奪○某處收租人李少梅訴稱黄紹叢積欠租銀八十八兩屢索不還送請追給葛同轉研訊之下黄供稱屋内留存木器值錢少少求大老爺斷歸李收可也李稱屋内裝修無人承受請斷令黄拆去同轉謂倘有房客欲買爾亦可代爲說合隨諭令將黄押候交人保出限三日内交付租銀○包探王榮培禀稱小竊兪炳之不知在何處竊得一便桶行經租界經巡街捕拘押今特送請究懲兪供稱小的行至隣人余阿處家門外見有虎子順手携來連日轆轆飢腸未得一飽不得己而靦顏爲此尚求格外施恩葛同轉判令掌頰四十下○某包探將枷期己滿之積竊唐成解請發落葛同轉與祁繙譯官再三商略然後判令送請上海縣遞回丹陽原籍○積竊蔣小的押期己滿葛同轉惡其有意逞刁不將質贓所得洋銀繳案著送請上海縣訊追○王黄氏控趙張氏金良和等詐訛一案前己屢列報章矣昨晨捕頭令將趙張氏又金解案請訊王黄氏具領洋銀二十四元葛同轉問趙張氏曰冐充探夥者究係何人趙張氏堅執前詞不肯供出同轉判令將兩人荷以雙連枷鎖示一月○通事稱王和尚爭挑自來水口角之餘竟將十六歳幼孩毆傷現在某醫院療治約閱數日始可告痊葛同轉諭令將王暫行管押候受傷人愈後核奪○車寓主張松泉訴稱祥泰布莊之貨向均由小的代雇小車運載日前有稀布一百二十匹值洋銀八十元經小的雇邵張氏家小車裝送不料車夫頓起不良之意將布載匿屢冋邵張氏追究據稱車夫推送逺客他往須閱數日方回今因祥泰催促甚嚴故將邵張氏送案請究葛同轉著暫行管押諭令其夫到案訊明核奪○捕頭令將串竊全埃洋行紅酒之張桂生汪桂生唐松濤解案并傳收贓之永興長源二鋪主及王永壽陳福成周明德訊究葛同轉判令各鋪概免罰鍰諭以下次須謹愼小心張掌頰八十下汪唐各掌頰四十下 
[上海北市縣業會館籌賑公所接到天津李傅相來電照登]  
　　施少欽席子眉經蓮垇楊子萱鑒順直六月望後大雨兼旬鄰省邊外諸大奔注永定南北運大清瀦齎等河多己浸溢被災各户冰田廬舍數百里一片汪洋情形與十六年相似極堪憫側亟應設法拯救現擬奏　聖恩截漕撫恤惟災象頗重需欵甚巨諸君子心存利濟祈速籌義賑陸續解助並代懇閩粤江浙等省各善士共濟時艱至深感盼鴻啓 
[高年濟世]  
　　舜湖七十九叟惠函聆悉大慶移壽筵資洋一百元委解臥牛山紡織局以資接濟精神矍鑠扶杖優游自聞夫孤寡流離不禁慷慨佽助并於使君壽考册後題詩一章循環紬繹覺救災之意洋溢於字裏行間年高德劭定能遂其所趟也上海北市絲業會館籌賑公所施善昌謹誌 
[應時爲善]  
　　邇者懸晶簾而窣地未必招凉撑火繖於長天何能避暑炎威獨熾赤帝權尊疾作宜防蒼生孰恤是以本所每逢夏令例製時藥今徐循例修製各種丹茶丸散照常施送外昨承淞滬捐釐總局錢憲頒到太乙丹一百四十顆純陽丸二十包止血丹一筒如意丹二百服紅靈丹八十瓶通痢散一筒臥龍丹五十瓶飛龍奪命丹十瓶時症茶四十服又承顧君勉甫助飛龍奪命丹一百六十七瓶又承本埠普仁堂大藥房來痧氣丸二百瓶紅靈丹二百瓶午時茶二百塊又京都同德堂藥局來藥茶二百包均敬謹照收除分别掣奉收據外自當代爲分送以種福田又蒙英會審蔡憲發來石門縣署趙姓助女所經費洋一百元又承葉金定善士指助女所經費洋二十元姚吟龍善士助女所經費洋二十元均經一併照收注册除分别掣奉收據外合祈登報以廣善聞仰見不分畛域四方傳碑口之名定知喜到門楣萬事遂錦心之願矣專此謹啓[  滬北棲流公所司董謹啓]  
儀徴方君仰之精鐵筆工篆隸風雅士也所至之處無不名噪一時現來申住寳善街老椿記潤格每字石章三角牙章四角銅章五角晶玉章一元五角朱文加倍凡古硯器銘玩物均面議繪圖章泥金在内扇面一元二角黑汕面加倍中堂四尺八元五尺十元屏幅每條三尺二元四尺三元五尺四元磁靑壽屏用泥金寫壽文百句計六幅四尺三十元五尺四十元隸書扇面六角對聯四尺一元五尺一元二角六尺二元中堂四尺二元五尺三元屏幅每條三尺八角四尺一元五尺一元二角六尺一元五角來求者請交寳善街大吉廬城内城隍廟臨川閣兩箋扇店逕交寓處亦可潤資先惠定日取件 
錢昕伯何桂笙席子眉田嵩岳方伯同啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奏保清單]  
　　客冬朝陽事起吉林烟筒山教匪乘機思逞當由吉林將軍長軍帥派家剿辦得以及時敉平隨指請旨擇尤保奬當蒙恩准兹經吉林將軍長軍帥等聯銜奏保並將剿辦吉林烟同山教匪在事尤爲出力又武各員銜名曁擬保升階敬續清單恭呈御覽計開花翎副將銜儘先卽補游擊周寳麟擬請免補遊擊以叅將儘先卽補並賞加總兵銜寗古塔廂黄旗藍翎補用防禦驍騎校訥蔭擬請免補防禦以佐領儘先卽補並賞換花翎伊通廂黄旗花翎雲騎尉富隆額擬請以防禀儘先卽補並賞加佐領銜委用知州吳瞻青礙請俟補缺後在任以同知前先補用並賞加四品銜補用知縣山河屯經歴竇印芳擬請俟補知縣後以同知補用侯選鹽大使十芾霖擬請免選本班以知縣不論雙單月遇缺儘先前卽選並賞加同知銜奏留吉林藍翎候補府經歴鄭國僑擬請免補本班以知縣仍歸吉林遇缺卽補並賞加同知銜六品頂戴准補農安縣巡檢劉元凱擬請免補主簿以府經歴仍留原省補用吉林鳥槍營正黄旗儘先佐領補用叅領雲騎尉梧林擬請免補佐領以叅領儘先卽補並賞戴花翎吉林正藍旗花翎騎都尉兼雲騎尉慶恆擬請以佐領儘先補用並賞加恊領銜三姓正黄旗佐領兼雲騎尉德林擬請賞戴花翎吉林廂藍旗花翎四品頂戴補用防禦卽補驍騎校貴順擬請免補驍騎校以防禦儘先卽補都城正藍旗補用委鳥槍護軍叅領卽補鳥槍護軍校常陞擬請免補鳥槍護車校以委鳥槍護軍叅領遇缺儘先卽補並賞加副鳥槍護軍叅領衔吉林廂白旗五品藍翎儘先驍騎校英魁擬請免補驍騎校以防禦儘先卽補並賞換花翎藍翎補用守備儘先千總胡殿甲擬請免補千總以守備儘先補用並賞換花翎五品頂戴儘先補用外委王培珍擬請免補把總以千總遇缺儘先卽補並賞戴花翎荆州駐防廂紅旗補用驍騎校有玉擬請以防禦儘先卽補並賞戴花翎黑龍江布特哈正白旗領催額外委筆帖式恭清吉林正黄旗五品頂戴披甲永海吉林廂紅旗五品頂戴領催景福以上三員擬請以驍騎校儘先卽補並賞戴藍翎五品藍翎經制外委楊瑞麟擬免補把總以千總儘先前卽補並賞換花翎都城正白旗護軍德泰擬請以護軍校儘先前卽補並賞加委護軍叅領銜奏留吉林候補巡檢劉銘鼒擬請免補本班以府經歴仍歸吉林遇缺卽補並賞戴藍翎於光緒十八年六月二十三日奉硃批該部議奏欽此 
[上海六馬路仁濟善堂經收南北兩市各米寳行米麥雜糧捐六月廿一至三十日止第十五旬清單]  
　　永愼和寳行錢二十二千二百六文同吉泰十　子四百六十六文生源十二千四百二十四文恆祥十五千九百六十三文恊昌泰十一千四百九十六文豐和十千六十四文萬順公十千三百九十二文豐記六千五百八十一文裕祥五千二百九文同順五千九百八十一文振豐二千一百二十文乾利二千六百四十七文穗祥二千一百五十五文晋泰七百一文恆源五百八十文錦祥三百二十九文義生一百四十二文永順七百四十二文永茂七十七文裕和六十一文三和一百二十八文咸茂一百二十八文恊記二百二十五文天成一百六十文恊豐二百五十一文唐永愼一百九十文潤元二百六十五文同發九十三文萬昌一百六十一文聚源順八百四十二文德盛二百六十二文元生長一百六十二文恆裕七十八文同泰八十五文萬順生六十五文錢恆泰一千四百七十文源順恊一千二百六十四文大興合六百五十七文德大五百四十一文恆隆六百五十三文昇記三百四十九文同興二百三十一文衡大二百九十七又元吉泰七千四百三十七文裕昌四千七百三十五文長義三千二百七十一立潤和二千五百三十九文長豐二十一百四十文仁和利二千一百七文鼎昌源一千三百三十一文震大一千二百四十二文寳泰一千一百三十三文松盛一千五十三文潤泰九百五十八文萬隆六百八十六文元和六百八十三文生泰六百四十四文正義隆六百三十二文衍源五百二十七文葆生五百八文萬生四百七十四文餘大四百六十六文三泰三百六十八文塡生三百二十六文愼餘二百四十九文泰潤二百三十二文天和二百二十七文甡義二百十七文萬盛泰二百六文愼生一百九十文同泰一百七十一文元泰一百六十文三穗一百六十文長泰一百五十七文葆茂一百五十七文周義記一百四十文天元一百三十五文公正九十二文愼益八十九文萬祥八十八文萬祥成八十六文聚泰七十二文和記五十四文和生義四十八文新興三十文恊隆二十六文和泰二十四文南元昌二十四文以上八十八户共收米捐錢一百七十三千一百九十六文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年六月三十日京報全錄] 　　　 
　　宮門抄○尚書祁奏病尚未痊請續假一月並請簡員署缺摺○護浙撫劉奏知府因病由缺請　旨迅賜簡放並委員署理摺○直督李奏請將都司勒令休致片○陜學政黎奏恭報歳試完竣情形摺○陜撫鹿奏本年烟地畝稅土藥厘金因旱减色情形片○江督劉奏前任安徽學臣因病懇請開去本缺據情代奏摺○雲督王奏請開復遊擊片○直督李　奏去冬調赴熱河剿匪兵勇請准加給半月餉銀片○直督李奏請開守備底缺歸副將班補用片○六月三十日吏部翰林院正黄旗值日無引見○倉塲奏漕船五日回空○召見軍機容貴徐用儀○○工部尚書臣祁世長跪奏爲微臣病尚未痊仰懇天恩續假一月並籲請簡員署缺恭摺仰祈聖鑒事竊臣前因觸發吐血舊疾渥荷隆施三給假期一月以來延醫診冶加以靜攝血症雖愈元氣大虧夜不能睡行動偶勞氣卽上促痰亦壅滯精神甚覺疲茶據醫家云肺氣不舒痰火凝結非理氣化痰多方靜養速效難期伏念臣請假己逾匝月職守久曠寢饋難安思維再四惟有叩懇鴻慈再行賞假一月並請簡員署理工部尚書俾得從容調治一俟氣體漸强卽行銷假當差不勝悚惶待命之至所有微臣因病續假並請署缺緣由謹繕摺具陳伏乞皇上聖鑒謹奏奉旨己錄○○頭品頂戴護理浙江巡撫布政使臣劉樹堂跪奏爲知府因病出缺請旨迅賜簡放仍先委員署理以重職守恭摺奏祈聖鑒事竊據署布政使黄毓恩詳稱據烏程縣知縣張覲光歸安縣知縣沈寳青申報湖州府知府錫光於光緒十八年五月二十日在任病故等因前來除循例恭疏具題外所遺湖州府知府係繁疲難三項要缺相應請旨迅賜簡放以重職守仍先委員署理俾免曠誤查有候補知府張琳守潔才優堪以委署除檄飭遵照外所有知府因病出缺並先委員署理緣由謹會同閩浙總督臣希元恭摺具　奏伏乞皇上聖鑒訓示謹奏奉硃批另有旨欽此○○李鴻章片再據泰寗鎭總兵志元呈稱沿河口都司博羅克墮馬跌傷腰骽難期痊愈請勒令休致等情臣覆查無異應請旨將沿河口都司博羅克勒令休致以肅營伍理合會同直隸提督臣葉志超附片具陳伏乞聖鑒訓示所遺沿河口都司員缺直隸現有應補人員應請留歸外補謹奏奉硃批着照所請兵部知道欽此○○陜西學政臣黎榮翰跪奏爲恭報西安同州鳳翔三府乾邠二州歳試完竣仰祈聖鑒事竊臣自蒙恩命簡放陜西學政於上年抵任後當卽將接任日期恭摺具奏奉硃批知道了欽此嗣於本年正月十九日出棚先試鳳翔次乾州並循例調考邠州三月十六日接試同州四月初十日回三原著旋即調試西安五月十五日竣事計己考過三府二州俱照例錄士加額陜西兵荒以來閭閻蕭索近日元氣漸復應試人數增多士子有蒸蒸向上之機臣竊以爲育才不可不寛而防獘不可不嚴每於按試各屬先飭提調官嚴密稽察以杜招摇撞騙等獘其匿冐槍替則責成廪保先期確查勿輕出結有濫保者照例懲治於隨帶書差家丁人役尤加意防範入塲後不時巡察臣終日坐堂不敢疎忽其有不守塲規者立交提調官究辦關中士習純樸生童多知自愛尚不至滋生事端至各郡文風以同州西安爲最鳳翔乾邠均有可觀武童弓馬技藝以同州之華隂蒲城西安之渭南臨潼爲最而盩厔興平亦各有起色臣於文武發落時朂以讀書立品安分守禮仍飭各屬教官加意訓課俾資造就以期仰副聖主作育人才之至意臣經過各屬地方冬間兩澤未能霑足幸三月以來甘霖疊沛麥尚有秋民情安謐堪以上慰宸厪所有西同鳳三府乾邠二州歳試完竣各情形謹繕摺具奏臣拜摺後卽赴省北接試延榆綏鄜等屬合併陳明伏乞皇上聖鑒謹奏奉硃批知道了欽此○○鹿傳霖片再查前准户部咨行整頓土藥厘稅當以土藥厘金徵收短絀籌議試辦按畝徵稅之法以補捐厘之不足行之年餘民間均屬相安尚無擾累之獘所收銀兩業與土藥厘金一併另欵存儲以備解還海軍經費惟本年入春以來雨澤稀少煙苗植根不深不及麥苗耐旱迭據各屬禀報民間所種煙苗大半枯萎收成無望業己及早翻犂改種秋禾臣接據禀報隨時飭由厘金局委員履勘委係實在情形其隂坡下濕之地間有存剩烟苗己不及十之二三查抽收煙稅原係以徵爲禁煙地旣己翻犂自未便再令輸稅而尚有收成之地仍應照章徵收現己飭屬分别辦理至陜省土藥厘金外省來源本不甚旺全恃本省所產販賣行銷抽厘佐餉今各屬煙苗旣多枯萎不特畝稅徵收短絀卽土藥厘金亦必大爲减色事關報部欵項餉需攸關自應據實陳明等情據厘稅總局司道詳請奏咨立案前來臣覆查無異除再嚴飭督率各地方官及各卡委員嚴密稽查認眞抽收無任隱匿偷漏以重餉需外所有本年煙地畝稅土藥厘金因旱减色情形謹附片具陳伏乞聖鑒謹奏奉硃批户部知道欽此○○頭品頂戴兩江總督臣劉坤一跪奏爲前任安徽學臣因病懇請開去本缺據情代奏恭摺仰祈聖鑒事竊臣接准内閣學士兼禮部侍郎銜前安徽學政錢桂森呈稱本年二月間因病呈請代奏續假兩月三月二十九日接准咨稱奉硃批錢桂森着再賞假兩月欽此欽遵之下感悚莫名當卽赶緊調治冀得日起有功如期北上無如舊疾未愈新疾復生四月初旬感發咳血舊症脾肺虚損元氣大虧動履移時輒形喘促現在喘嗽腹瀉諸病仍未就痊精力益覺委頓長途跋涉實不克勉强支持而假滿届期彌增焦灼兼以曠官日久負罪尤深再四思維惟有籲懇天恩俯准開去内閣學士兼禮部侍郎銜本缺俾得盡力醫治倘數月以後體氣復元卽當束裝北上恭覆恩命等情呈請代　奏前來理合據情恭摺代陳伏乞皇上聖鑒訓示謹奏奉硃批另有旨欽此○○王文韶片再前據雲南昭通鎭總兵何雄輝揭稱前帶昭通前營戰兵委署右管守備補用遊擊張長春抗延交代荒謬轇轕並有妄拿無辜及揑報遺失軍裝情事呈請核叅覆審前來當經臣附片奏請暫行革職歸案查辦光緒十六年十月十五日奉硃批著照所請兵部知道欽此遵卽轉飭雲南善後局會同營務處調齊案卷傳集人證審究確情以成信讞兹據藩司史念祖臯司岑毓寳等會詳據雲南府知府陳燦提案訊明其交代轇轕一節實因舊有號衣十件破爛不堪是以後任不肯接收尚非該革員短交其妄拿無辜一節緣有鎭雄州民人劉明逺昔年曾與匪人往來經帶兵官尹光祥訪拿未獲後經改過自新該革員未能查確仍將劉明逺拿獲解州尚屬事出有因其遺失軍裝一節委因派兵緝案在烏眼洞河過渡落水河流湍急以致失落洋槍一杆打撈無獲亦尚情有可原可否將該遊擊暫行革職之案奏請開復等情由局核明會詳前來臣覆查無異相應請旨飭部銷案並將暫革補用遊擊張長春開復原官出自天恩除咨部查照外理合附片具陳伏乞聖鑒訓示謹奏奉硃批著照所請兵部知道欽此○○李鴻章片再上以淮練各營調赴熱河口外剿賊據直隸提督葉志超來咨以各兵勇所支口糧不敷食用請每名酌給犒賞　二三兩以示體恤當經年據淮軍報銷局練餉局司道議覆擬從殛省辦法將出征兵勇每名加給半月餉銀作爲犒賞之需經臣批准核實籌放並飭開具兵數餉數清摺咨部在案兹准户部以此項銀兩作爲軍需例章所無又未奏明奉旨碍難核准等因咨照前來臣查熱河教匪之亂事起倉猝時值隆冬若撲滅稍遲不但蔓延可憂糜餉亦必更鉅幸賴國家威福將士用命各營兵勇於冰天雪地之中晝夜窮追奮勇殺賊僅逾二月股匪悉數蕩平勞苦情形實堪嘉憫近年口外旱荒糧米艱貴又值賊匪擾亂之際一切食用物價尤昻較内地用兵情形不同各兵勇口糧甚微未免窘累酌加犒賞給與半月餉銀爲數有限今户部以無例章可循未便核准自爲愼重帑項起見惟念各營將弁於賊平之後均己仰邀奬叙共沐皇仁若令兵勇向隅何以勵將來而作土氣所有加給去冬調赴熱河剿匪兵勇半月餉銀合無仰懇天恩俯准賞給勅部查照以示鼓勵謹附片具陳伏乞聖鑒訓示謹奏奉硃批着照所請户部知道欽此○○李鴻章片再查提標朝陽營守備王文順於光緒六年派委管帶朝陽練軍馬隊因迭次拿獲馬賊土匪出力經熱河都統歴保以副將無論題推缺出儘先前補用兹據該員禀請開去朝陽營守備底缺專帶練軍歸副將儘先前班次補用由提臣轉咨前來自應准如所請以符體制理合會同直隸提督臣葉志超附片具陳伏乞聖鑒飭部查照開缺所遺朝陽營守備員缺直省現有應補人員應請留歸外補謹奏奉硃批兵部知道欽此 
 
