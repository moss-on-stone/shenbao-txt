# 1910 - 91 - 4913350

 

Page 1

 
 
   
 
 

Page 2

 
 
   
 
 

Page 3

 
 
宮門抄 
[二月三十日召見軍機曲江宴]  
交旨 
[二月二十二日軍機大臣欽奉]  
　　諭旨本日吏部带領引見之　縣事實列入最優等候選道在任候補直隷州知州前安徽太和縣知縣王　中著俟補直隷州知州後在任以道員儘先補用欽此 
[二月二十五日軍機大臣奉]  
　　旨烏里雅蘇台叅贊大臣榮恩現在丁憂著俟百日孝滿後即行前往差次欽此 
論説 
[讀吉撫奏請設立責任内閣摺書後（霖）]  
　　吉林巡撫陳中丞鑒於國家施行政務之紛紜錯亂國事無起色之望也乃專摺奏請設立責任内閣。用以明行政責任之所歸。記者披覧其摺。（原摺載上月本報）不禁慨然而言曰。中丞其殆深悉我國政務敗壞之由來。而爲此對症發藥之言也乎。近年來政學鉅子。頗倡言組織責任内閣之不可緩樞府諸公亦曾提議組織之方法迄未見諸實行。當此政務紛繁。措施爲難之際。欲期成效之可覩。固非明定功過。使身當其職者負有責任不爲功。中丞洞澈癥結逹諸天聽。亦可謂朝陽之鳳鳴也矣。 
　　立憲國之精神。惟在使政府與人民共負責任而已。人民負責任之機關爲國會。政府負責任之機關爲内閣。相維相繫。脈絡貫通。固不可缺一者也。我國不欲實行憲政則已。如欲實行憲政。亦不能越此軌範。特其實行之期限。有遲早之分耳。方今人民之國會請願正在繼續進行。此乃人民之自盡其責。至組織責任内閣。則爲樞府應盡之責。與其聽政事之散漫無歸宿。不若使一人專任其責。惕以功過之所在。以期日起有功之爲愈也。 
　　我國舊制輔助君主。翼贊萬機者。爲内閣大學士。雍正年間特設軍機處。掌謀决軍國大事。自是内閣遂同虚設矣。但我國之内閣及軍機處均不過恊理國政而已。君主總攬大權。大臣數非一人。故對於行政之善否。全無功過之可言。毎遇參議國家大政。不過唯否其間。誰肯排除羣難而獨任艱鉅。即有權勢稍大者。亦不過植黨營私而已。鮮有以國事爲重者此皆不負責任有以致之也。 
　　立憲國之内閣。以各部大臣組織之。别有總理大臣一人。領袖各部。以謀政事之統一。代君主對於國會而負行政之責任。苟内閣之政見。爲國會所反對。則君主下令解散重行組織。故内閣諸大臣有所設施。必求合於輿論。不敢獨行其是。致壞國政。内閣負責任之有裨於大局。蓋即在此。我國籌辦憲政。頭緒紛繁。倘不使辦事者負有責任。吾决其必無濟於事者也 
　　如上所述組織責任内閣。固不容一日緩矣。然在今日而言組織責任内閣。亦有數難焉。一足當總理大臣之責者。一時甚難其選也。現在各項憲政。籌辦伊始。各部均有自行籌辦之事。關係均頗重要。爲總理大臣者。必有表率各部。洞悉其措施得失之資格。而後乃能勝任愉快。不虞竭蹶。試問盈廷諸臣。誰克當此重任。稍有不愼。後患堪慮。此當鄭重而出之者也一親王執政之問題。難於解决也方今東西諸立憲國。除德國外。均不簡親王任内閣總理大臣之職以其爲皇室懿親。位望甚高萬一身爲大臣受國會之攻擊。轉有傷於尊嚴。故勒爲定制。以示優異我國親王不入内閣。亦有成例。第自同光以來。軍機領班。必推親王。幾有沿以爲例之勢。非特軍機處而已。餘若禁烟公所資政院軍諮處等領袖者。均爲親王貝子貝勒。一旦組織内閣。其將以親王爲總理大臣乎。則與立憲國之制度不合。其不以親王爲總理大臣乎。又恐不足以示隆重。此蓋甚難解决者。無已其殆效德國之特制。而以大宰相對於君主負責任乎。 
　　一滿漢之見解。難於消除也。融各滿漢之界疊奉明諭宣示。但融和者其名。隔閡者其實也。内閣總理大臣。爲全國行政之長官。體制隆重。逈非其他羣僚可比。今苟組織内閣。簡任總理大臣。在樞府必以此而費斟酌者。若任漢大臣。則寄重任於異已。終有難於憑信之處。反之而簡滿大臣。又不足以表大公無私之心。此中芥蒂。在樞府必不能釋然於懷者。組織責任内閣。不能即見諸實行者。是亦從中爲梗之一也。 
 
 
 

Page 4

 
 
有此三難。組織責任内閣。自必遙遙而無期矣。即使實行組織。亦不能得完全之内閣。此乃勢所使然。無可倖免者也。據記者之臆測。我國將來之内閣。必簡親王爲總理大臣。更簡恊理大臣滿漢各一人以輔之。此雖不足企及立憲國之完全内閣。然較諸現在之軍機處。二三大臣唯否其間毫不負責任者。相去固有間矣。第恐即此不完全之内閣今尙不易得也。所望各省國會請願團猛步前進。以期仰邀俞允。國會旣開。則樞府自必組織責任内閣。以成上下一氣之局。此固可預决者。尤望全國人民。各以政治意見。組織政黨。以期將來組織政黨内閣。爲國家謀多數之樂利。循序漸進。不容稍懈。凡我國人其各勉之。 
專電 
[電一（北京）]  
　　川督趙爾巽致樞府電川省庫欵奇絀無力接濟西藏惟藏事甚急請飭度支部另籌撥濟免致兩誤 
[電二（北京）]  
　　海軍處昨奏分年籌辦海軍情形及先開辦大綱 
[電三（北京）]  
　　鄂督電叅黄道厚成積虧十餘萬請先革職訊辦 
[電四（北京）]  
　　浙撫增韞奏聘徐定超充兩級師範學堂監督奉批該部知道 
[電五（東京）]  
　　東京朝日時事各報以鴨綠江架橋條約業已調印皆著論慶賀謂此案解决如此之速可見日清兩國之關係近時更加親善 
[公電（長沙）]  
　　各報館鑒湖南澧屬災荒慘鉅懇代登報募賑速救殘黎不勝感盻餘函詳湘諮議局譚延闓胡璧等叩 
緊要新聞一 
[國會請願之復活北京]  
　　國會代表孫洪伊等二十五日在崑新館事務所邀集同志會員議决事件如下（一）發布同志會意見書其書大旨主張速開國會理由説明國會利益喚起一般人民繼起請願洋洋萬言不日即將印出分送各省聞是書初名爲同志會宣言書嗣以該會之組織其目的但限於請願一事非爲正式政黨有政綱之可揭故决議改爲意見書（二）討論同志會章程有主張單簡者謂該會之行動不外請願之範圍取其易於遵守不必過事完密有主張完密者謂該會現時雖爲請願之結合將來即爲政黨之基礎故不能太簡討論良久仍照去臘發布簡章加入數條益其所未備現亦付印（三）决定辦憲羣日報該報主旨不外主張速開國會理由發揮憲法原理聞三月卽將出版 
　　直隷繼續請求速開國會各縣代表陸續到津屢紀本報茲又到有元氏縣代表日本大學自治科畢業生李君維翰懷安縣代表阮君維熊平安縣代表商君佑二十日先開茶話會議定下通知書於各縣定三月間再開大會以便公舉進京代表聞天津商會已於十八日約集各行董事及商界同人大開會議并聞直省各屬簽各請願者已有二十餘萬人 
　　湖南全省自治研究所請願國會代表王胡兩君已於十九日到京並聞洛陽學界代表不日亦將到京 
　　河南寳豐縣自治研究所函致國會團稱月之初旬在本所開會到會者二百餘人舉定岳君毓瑞爲晉京代表王君治軍在縣籌畫一切以爲後援 
　　浙江政治研究社王君世裕覆國會代表書云今正發起政治研究社意在結合政黨組立機關對於政府則以請求早開國會爲目的對於人民則以仰承詔旨求所以畫一國民之智識之程度現已集有同志不日開正式成立會先此奉布以慰厪注 
[都察院咨升一票議員北京]  
　　都察院咨行各衙門稱今據翰林院編修華焯等九員呈稱不願應選呈明撤銷等因又准陸軍部咨稱左參議署右丞許秉琦現升右丞又吏部郎中張官劭現放知府均應撤銷本監督按照資政院院章應以得票次多數者補人今掣定内閣中書連增等十一員共補足一百六十員除造册咨送資政院辦理外相應將撤銷並補入各員開單咨行貴衙門查照 
　　撤銷各員銜名翰林院編修華焯翰林院侍讀熊方燧陸軍部郎中陶葆廉翰林院侍讀學士黄思永内閣侍讀文增候補四品京堂勞乃宣翰林院侍講程棫林度支部主事方鑄陸軍部候補郎中宜楨陸軍部左參議署右丞許秉琦吏部郎中張官劭 
　　補入各員銜名内閣中書連增得一票陸軍部候補主事豫檮得一票翰林院編修楊兆麟得一票民政部員外郎延齡得一票陸軍部候補郎中曹汝英得一票度支部郎中陳錦濤得一票翰林院編修歐家廉得一票翰林院秘書郎商衍瀛得一票度支部學習主事曾任司務趙邦基得一票吏部候補主事宗室慶愈得一票内閣中書德祿得一票 
[裁撤内務府之手續北京]  
　　内務府議裁一事屢紀前 
 
 

Page 5

 
 
報茲聞奎後繼祿增崇景澧各大臣日來迭經高議改良辦法擬將該衙門所管轄之七司七庫歸併於農工商部其愼刑司則歸併於法部或大理院其餘暫時存置統俟皇室經費規定後再行酌量情形辦理並聞須俟宣統八年實行立憲之詔旨頒布後始可奏請全體裁撤云 
[清釐中央財政之爲難北京]  
　　度支部澤尙書銷假後即在部提議各省清理財政將届一年一切漸有頭緒應即實行清厘中央財政以定預算决算之基礎惟中央權限複雜較之各省尤難擬奏請除各部院財政仍須統屬度支部外並將陸軍郵傳兩部以前之用欵詳加覆查其海軍處及軍諮處之軍用各欵亦須有隨時稽查核算之權如此財政方能統一惟此事阻力甚多恐一時不易就緒 
[度支部又飭整頓釐税局卡北京]  
　　度支部分咨各省略謂商民載運貨物無論出口入口過路落地應抽各項税釐雖有奏定專章惟所設釐局税卡散在各處員司巡勇優劣不一上司耳目難周營私舞弊已成習慣迭經通咨認眞釐剔在案現復奏請將各直省抽收税釐貨物數目及查私罰欵按照貨價數目詳訂專章頒發各省榜列曉示嚴禁各局卡員司巡勇上下其手任意增减務使歷年積弊一掃而空其從前所抽之税捐經費即體察情形分别禁革撤除一面嚴定懲治章程俾知儆戒 
[國際感情之一斑北京]  
　　此次濤邸出洋原爲視察各國軍政起見刻聞某國有不願招待之意外務部迭與某國公使磋商謂貴國不願迎接濤邸濤邸不至貴國原無關重要誠恐他國見之知兩國感情忽起衝突恐非所宜該使答詞甚爲游移昨又電詢該國政府回電又以外務大臣現在出游爲詞聞其原因係關於銅官山及開平礦務等問題未滿其意故爲是報復之舉姑誌所聞以待續報 
[郵部仍不滿意於商辦各路北京]  
　　郵傳部近咨各省文稱現當振興路政之際其辦法自以定線爲要着當經規大陸之形勢别枝幹之後先察内外之情形詳審軍商之緩急由本部將籌畫全國軌線奏明在案現值籌備憲政必先寛籌測勘經費多派專門工師逐節分勘一面由地方大吏先期勘出草圖再由本部派員勘定訂爲全國鐵路敷設法其次則工程官辦之路未完者如廣九汴洛京張吉長自應由部陸續督催依限奏報至津浦粤漢鄂境川漢各路尤應速行分别籌備此外商辦之道業經本部分飭將按年籌備情形妥擬報部現僅江西鐵路公司遵照具報餘均屢催未覆大槪因集欵尙無把握故竣工難於預期倘再任其延宕不惟虚糜股本抑且阻碍交通現先由部將各路之軌線長短工程難易詳爲審度遵照上年諭旨分别酌擬辦法列單飭令照辦届時倘仍延悞再行另籌辦法果其尅日告成自應查照成案奏請優奬以資鼓勵而裨路政 
[鄂路自辦之波折北京]  
　　聞英法德三國投資代表員日前會議卾路拒欵已逹目的惟此欵究竟作何安置擬電告本國政府向中國政府開公式交涉並聞此議該代表等現已發電 
　　郵傳部此次批准鄂路商辦由代表之力居多茲聞其中尙有一原因蓋鄂省路股以軍界最佔多數拒欵會亦由軍界發起此項公呈若不批准不免惹起劇烈風潮當張代表赴徐宅痛哭之日郵部各堂一日間接到該省諮議局要電五起陸軍部亦於同日接到楊護督來電謂近日新軍因拒欵無效勢頗騷動大局岌岌可危由姚侍郎持電赴徐宅密商並力請尙書從速批准以安人心徐尙書聞信大驚隨即赴部與左右各堂商定次日即將批示掛出一面電復該省諮議局知照人心始定 
　　二十五日湖北同鄉京官就公益研究所開第一次集股會到者約百人皆自註明曾認股若干或已交或未交其已交者二十餘人未交者均定於限期内交齊總計所認之股約十餘萬 
[湘人請廢借欵草約之要電長沙]  
　　湘省紳商學界以湘路有仍借外債及收歸官辦之説已於二月十五日集衆會議公電郵傳部懇請早决廢約並電同鄉京官直接向部力陳等情業誌前報該士紳等復於十八日在省垣席少保祠開會公舉代表入京是日到者甚衆當經舉定湯君魯璠童君光業粟君勘時陳君炳煥曾君繼輝等五人並决議即日啓行以便向部力請從早廢約茲將公司兩電錄左 
[湖南粤漢鐵路總公司呈郵傳部電]  
　　北京郵傳部堂鈞鑒湘路長洙百餘里工程艱阻挖深塡高均有至五六丈者豹嶺猴石瀕河陡峻尤爲危險鑿炸兼施現在土工已成十之八九鋼橋十餘座分匠包修洙昭白石港一带已經墊枕舗軌省城北門外棧廠支路亦已築成駁岸碼頭同時並舉枕軌灰磚砂石源源而來車頭貨車客車三十餘輛經瑞記怡和投標訂造統限六月取齊各項合同多已呈逹有案數月來肇康與同人和衷商辦實已粗有成績秋間洙昭必可開車冬春長洙全叚一律開車一面上規洙衡逹郴下規長隂逹岳去歲下忙開辦租股甫三月批解已四十餘州縣優先股亦尙踴躍遠近紳商曁諮議局恊力齊心引爲已任將來一應籌欵招股必能日起有功昨者辱蒙環電謬以宏毅相奬許勗以恊力同心爲桑梓謀公益知湘路上繫崇懷至爲殷切謹將近來進行略陳大概上備查考祇候諭復除將洙昭長昭分里進行二圖先由蘇郎 
 
 

Page 6

 
 
中輿带呈外先謙肇康錫仁等肅篠印 
[又電]  
　　北京郵傳部堂鈞鑒湘路進行大槪已於篠電粗呈開車有期羣情踴躍公司信用日廓籌欵招股日進無已實足自立於不敝之地惟完全自辦一層雖久已實行而借約請廢一層迄今未蒙宣布月來報紙又復紛紛報告至爲危迫以致遠近鄉人曁股東羣向公司詰問惶惑莫名查廢約之請公司電呈釣部最先亦最多隨後京外同人急電紛投諮議局成立持之更力重以岑中丞黄侍御兩疏敷陳倍極沈痛倘非於借欵實有萬分妨害於籌欵實有萬全把握亦何至官民一心同深呼籲至於如此現在工程旣已顯著成績較之去年更有依據則環求廢約視前尤爲吃緊度支部復鈞部緘亦謂湘鄂人士電牘分馳羣以取消爲惟一之策此時一切旣未議定應俟體察情形是度支部見湘鄂人情難拂亦不主張借欵蓋本係未定之草案一廢便了外人决不能執以相繩伏惟鈞部主宰交通痌瘝在抱惟有仰懇扼定張文襄未奏請簽約確據俯順兩省急遽之請立予取消早日宣示以定人心而固民氣謹代湘人激切待命先謙肇康錫仁同叩嘯印 
[京師近事]  
　　中日兩國郵政局已照中日郵便恊約在京開辦所有日局管理之東三省韓國日本及郵便聯合諸國寄到各物件彼此授受已於日昨議妥 
　　土爾扈特王帕爾塔前因留學日本借支俸銀六千兩現已由理藩部奏請加恩不必扣還以爲貴胃出洋者勸 
　　聞攝政王日前曾向各王大臣詢問閩湘兩省新政成績及戒烟情形大有不滿意於該兩省大吏之語故各樞臣會議擬選擇明幹大員預備保薦當時某軍機以魯撫孫寳琦夙稱幹練監國亦甚器重遂極力援引謂其幹練精明足勝閩　之任聞監國已有允意惟繼湘撫與魯撫之任者則尙不知何人 
　　郵傳部現已决議興築張庫川藏兩路惟該兩路道路延長離京過遠部中遙制不易日前郵傳部尙書徐中堂與各堂會議擬奏請兩路各派督辦一員聞各堂鈞贊成此議并聞徐相以前奉天參贊錢能訓廷吉邊務督辦吳祿貞現皆來京擬即派充兩路督辦 
　　此次考試留學畢業生聞各堂會商擬假大學堂爲試塲並奉監國特諭凡考試時題紙須封呈欽定監臨閲卷各關防亦宜特别愼密仍注重國文以科學爲輔 
　　軍學司改爲軍學院軍諮處早有此議茲聞軍學院章程業經釐訂計分七廳（一）步科（二）騎科（三）砲科（四）工科（五）輜重科（六）敎育（七）編輯一俟濤具勒回國即可實行 
　　鹿大軍機病勢加劇屢紀報端茲經探詢中堂政躬於二十四後業已略痊惟精神不充尙須調養 
　　度支部各堂以湖北善後局欠欵甚多澤尙書命咨行學郵陸軍民政等部所有湖北銷欵請即咨照聲明以便清查 
時評 
[嗚呼蘇浙路]  
　　行車不准時刻。偶然事耳。乃蘇浙路則視爲常例。 
　　他路之偶然不准時刻。不過三五分鐘耳。而蘇浙路則竟有半點一點餘鐘者。 
　　記者二十四日晚車赴松。照行車表遲一點零五分。二十六早車由松赴楓涇。二刻五分中車回松遲。二刻十分。二十九日由松赴滬約遲三刻餘鐘。記者近日往來松滬間。幾無一次不失鐘點者。 
　　如謂車頭小也。石子未塡平也。則宜預先聲明。改遲車表。使旅客知所先後。不致傍徨於車站。而有號寒啼飢之苦。乃公司既不聲明於前。又不改正於後。何怪乘車者之大駡腐敗不止也。嗚呼蘇浙路。縱不懼旅客之唾駡。獨不慮滬甯路之笑人耶。 
[嗚呼京奉路]  
　　京奉鐵路脚行種種弊端。京師各報。載之詳矣而尤莫甚於毎禮拜開行一次之快車。（按快車由京師直逹奉天其意蓋欲取便行旅旣免上下之勞亦省轉運之費也） 
　　本月十七日。陸軍部司員楊某。乘新民屯快車返京。意　節勞省費。乃入關之後。下午八九時在昌黎換車。上午一二時在唐山換車。四五時又在天津換車。顚頓三次。給與脚行之費凡兩元有餘。且毎至一站驗票人必大聲催迫曰倒車倒車。而脚行即借此可貴之寸陰。大肆勒索。有一行李向索一元者。一衣包向索數角者。時有老嫗二人。带行李衣包二件。竟索費兩元。老嫗無資。跪而哀乞始免。同車莫不爲之髮指 
夫名曰直逹。而反三次倒車。本圖省費而反屢受需索。豈公司中人俯念脚行之貧苦。故屢屢換車。以遂其需索之計耶。抑公司職員眞熟視若無覩耶。 
　　嗚呼京奉路即不念行李之騒擾。獨不畏他人之藉口耶。 
 
 

Page 7

 
 
   
 
 

Page 8

 
 
 
 
 
 
 
　　 
　　 
 
 

Page 9

 
 
   
 
 

Page 10

 
 
緊要新聞二 
[浙局函請調查議案之效果杭州]  
　　浙江諮議局致各團體函云逕啓者敝局本届常年會議期中議决各案奉撫院箚准公布施行者共計十有七件均由官報局刋布周知敝局亦將决議案刷印成册分送各縣所有施行方法曾由撫院分别札飭主管官廳核議通飭各廳州縣一律遵行惟是地方積弊相沿巳久前項議案地方官能否實力奉行及所施方法與議案有無抵觸衝突之處非畢力調查則法律之效果終難發生竊意此種調查各地方之公益團體自應共負責任擬請貴會局將地方官遵行議案情形隨時報告以憑考核再敝局本年第二届常年會爲提議豫算决算之期各州縣上年歲出入之確數業巳函致調取貴縣歲出入之若干數亦請一併查明函覆俾得先期稽核而爲會議豫算决算之張本衆擎易舉公紉莫名 
[川省續辦凉山猓夷善後情形（續）]  
　　查阿侯蘇噶族大人衆支數最繁若一一窮搜冥剿一時亦難猝定屯兵日久則費繁彼出我歸則勢絀奴才接據電禀爰准其隨宜剿撫相機前進而寗遠自收撫阿落馬家支夷進駐竹黑壩阿侯蘇噶支夷不虞我軍驟至倉猝召集夷衆數千拒守茹茨谷山梁一面託瓦滓支夷來營哀懇投誠該鎮府等當派遊擊楊枝茂帶八切阿落懂事黑夷諭以歸化大義並勒繳兇夷馬匹槍械等件讓開吽吽霸通道會兵該夷悉遵約束馬邊一軍董南斌等沿途剿撫巳由罕古易達進駐業米於是寗遠馬邊兩軍遂於十月二十五六等日先後貫通凉山夷巢大會兵於吽吽壩隨據田振邦陳廷緒董南斌楊景昌等會議由寗遠馬邊至吽吽壩東西相距各八九大站地勢險遠鞭長莫及且馬邊一面山嶺連亘可耕之土較少惟於楠木坪業雜脚牟矣挖突挖黑四處擇要設防而寗遠一面自過裹脚山梁地勢均多平衍若濫壩四塊壩溜姑壩耳塢壩交脚竹核壩等處河流權注土脈膏腴從前漢民村寨聚處甚繁今就交脚添設縣治築城屯守招徠流亡實足以居中控制統馭羣夷又西南由美姑河通道雷波約四白餘里中無大山間隔物産饒富若將通途開闢尤可望商賈殷闐漢夷和輯奴才覆查凉山諸夷素以擄掠漢民蓄養娃子互相長雄積爲邊患今欲籌長治久安之謀必先下黑夷蓄奴之禁使諸夷無論黑白同列編氓庶漢官度土徵租悉歸統治惟夷地廣袤千里支數孔繁若驟革其習俗必致蠭起抵抗因採其議先就交脚設縣控其中心通道雷波以資啓　使漢夷日相接近榛莽闢爲坦途狉獷之習旣除同化之施自易現巳度十興功屯兵通道諸夷輯伏邊鄙無驚是役也統計寗遠一路闢地五百餘里收撫五大支黑白夷衆十餘萬拔出難民九十餘名馬邊一路陣斃夷匪四百餘人拔出難民百餘人深入夷巢六七百里卒能會兵吽吽壩脅撫諸夷使遵約束分防挖黑等處二百餘里邊圉尤臻鞏固雷波一面亦於通道之便收回吳家壩而蘇角河小河壩小屋基青龍嘴上田壩等處舊地百餘里招徠屯墾設平夷局以通漢夷訴訟又通道美姑河四百餘里以與交脚相聯接綜核成功實爲歷來辦理夷務所未有（完） 
[美領之東省幣政觀黑龍江]  
　　日前黑撫周中丞接到駐哈美領事照會一件係請將黑龍江省現行之幣政銀價洋元價及荒金與金銀首飾等價及其重量一一示知以便呈報楝或政府期可改良鼓勵等語聞該領事照會詞甚殷懇惟中丞以事關國政未可率覆現巳函達吉林巡撫陳中丞會商辦理 
[俄人反對華人拿賭黑龍江]  
　　哈拉爾東清鐵路界内俄人洛藏斯基在家中擺設賭局招引華人聚賭經中國巡警入内拿獲賭紙牌之華人十數名詎鐵路公司總辦霍爾瓦大不謂然照會江撫周少帥謂華兵入界拿案須按下開諸端（一）鐵路界内歸俄巴厘斯管理華兵遇事應先與俄巴厘司接洽（二）按照中國與各國所訂各約華官於未經知照領事或其本國應管之官以前不得攔入外國人家中滋擾（三）鐵路界内有華官專設局所辦理一切事件按照俄歷一千九百零二年所訂合同第四條地方官遇事應先與該局所接洽查此次舉動該地方官實屬專擅用事心存欺侮故意尋仇本總辦對於俄國人民應有之利權不能任令一再侵佔現巳通飭屬下嗣後遇有此等問題無論事之大小即將該兵弁等拿送哈埠核辦特先知照以免臨時誤會等語聞少帥以我國兵隊入界查案係遵照合同辦理該公司未免多所要挾是否屬實抑係詞出一面巳飭呼倫道查明核復 
[哈薩克人亦知熱心敎育新彊]  
　　塔爾巴哈台參贊大臣札拉豐阿近有專摺到京内稱塔城學堂經費不足正在籌議間據邊防處章京等呈據哈薩克頭目禀稱房租久經輕免牛羊駝租亦不准收值此辦理公益之事尚不能藉報朝廷深恩於萬一返躬殊多慚作且食毛踐土原有應盡義務念自内附以來得以逐水草而居收放各項牲畜每年僅交租馬百匹之一此外别無差徭因此情願報効學堂經費且塔城學堂倘竟以常年經費不足一旦中止是我哈薩克子弟讀書一年有餘忽爾半途而廢則子子孫孫永無進於文明之一日是以各遊牧情願仿照伊犂每年報捐銀四千兩作爲學堂常年經費環懇賞收立案等語當即允如所請自宣統二年起報繳又查該處新增馬租變價共銀三千八百餘兩亦專作學堂經費合之各遊牧所報効銀兩共得七千八百餘兩以之經理學務無虞不足 
 
 

Page 11

 
 
分類新聞 
政界 
[鄂吏對於新督之恐慌武昌]  
　　新鄂督瑞制軍於二十五日接印後連日延見司道各官細談鄂中各項要政惟巡警道馮啓鈞新督惡其爲人屏不與言馮觀察因此大爲恐懼特飭武漢各警局將巡警人等一律更着新服裝每叚增設巡敬三四名或五六名以壯觀瞻至各學堂亦恐新督前來調查故近日秩序嚴肅爲向來所未見又經學務公所傳知各學堂堂長監學將各生功課預備妥善其字跡草率者均令各生謄真以備新督考查新督並以署中所辦供應未免縻費刻巳發還善後局責成承辦委員王億年大令變價繳公以示撙節所有署中應用物件大半係由蘇省帶來當制軍未到任以前即調取各署局報銷册籍查閱深知漢陽針釘廠開辦未及一年虧耗公欵十五六萬之巨皆由該廠前總辦黄道厚成徇私舞弊所致爰於履新之始即傳見現充該廠總辦李守常度詳詢一切知該廠與省城義順錢店有秘密紏葛是以飭江夏縣李令曾麟將義順管事田炳臣拘案看管一面委派大員督飭黄道厚成清算一切用欵如有侵吞情弊即行追繳以重公欵故一班局所人員凡有關財政者莫不慄慄自危 
[鄂藩調查本署陋規武昌]  
　　署藩高方伯近准監理官函開清理財政章程第二十七條内開各署局所酌定公費一面提出各欵項規費除津貼各署公費外概歸入該省正項收欵等語藩庫規費前經李少東方伯查報尚未詳盡現在各官酌定公費將來庫官胥吏薪水亦需續定所有火耗平餘各項陋規使費及一切庫官胥吏所得之欵應請詳細查明開單送局以憑酌量應裁應留知會各處照辦云云昨方伯特札諭庫大使及各房書人等遵照將向有規費據實開單呈復以憑移送並謂此舉係爲酌定公費起見必調查以前各陋規方能核定公費數目務即核實開報不准稍涉隱飾 
[電禀温屬禁種鶯粟近狀浙江]  
　　温州府吳太守日前電禀省憲略謂二月十九日督隊回郡沿途拔烟數萬畝調查平樂泰三邑漸就肅清永玉二邑寥寥無幾惟瑞安地廣民頑經此次痛拔大半合屬統計巳減十之八九知府擬於日内周歷勘除以期肅清 
[提法司官制不合部章被駁吉林]  
　　提法司官制前經吳司使訂定科長每員月支廉費三百金首科加五下金一等科員仍係二百金二等三等以次遞减刻聞督撫憲察核該司所定官制均尚妥協惟與法部原定稍有差異僉事改爲科長每科各設一員通盤核計每年溢增七千餘金當此庫欵支絀裁減薪津之際該司所定廉費未免過鉅碍難照准昨兩帥巳將此呈批駁擬俟各司道薪津裁定再行遵照法部奏定官制酌核定擬 
[吉長兩府公費外添給津貼吉林]  
　　吉省各府廳州縣公費業經擬定内分最繁缺繁缺簡缺三項惟吉林長春兩府地當衝要事務殷繁於定章公費外每月准領津貼四百兩其餘榆樹濱江兩處或設治較早或地處交通均屬事務繁多准列最繁缺支領公費不給津貼 
交涉 
[美商違章存儲火油之交涉廣州]  
　　梧州關道張觀察上廣督電云廣州制憲鈞鑒美商三達公司兩廣大躉船存儲火汕一事迭經印電禀詳嗣奉憲台電諭以美領所請通融暫准該大躉船存儲火油三個月爲限飭具保單經冬月號電禀復並將保單式樣個電禀蒙制憲電批所擬保單向屬可行仍須聲明限滿後無論如何或油棧尚未建成均即令大躉船退出不得藉口延宕即囑稅司與美領事妥商辦理等因當經遵由稅司將單式函商美領特飭公司遵照原擬臘月内起限乃日久未具保單前來稅司函商亦無異議惟該躉船先尚放空停泊今該司理人忽以入口名希倫櫓夫帆船所載之火油三萬六千罐聲稱搬存兩廣大躉船要將帆船駛回廣州經稅司多方勸阻不遵本關並未發給起搬准單該司理人竟擅將前項火油由船搬過兩廣大躉船實屬有違關章稅司經電北京總稅務司請示辦理合先電乞憲台察核俯賜照會美領速爲阻止該公司不得以此大躉船存儲火油在梧州河面以免貽害職道祖祺禀袁督接電後當復梧州關道電云三達公司躉船旣經商定保單辦法事後竟不照辦並敢不候稅司准單强將火油搬過躉船殊屬强横無理日前准外部來咨美使謂照從前辦法並未提及曾議保單等事顯係該公司朦混美使希圖不具保單業將上年議定情形咨部除照詰美領外應否會銜電部請撫合核明主稿辦理 
軍界 
[統制蒞鎮分日檢閱新軍鎮江]  
　　江南新軍第九鎮徐固卿統制因本年陸軍部須奏派大員來寗校閱昨特嚴飭各標營勤加訓練以期養成精銳之師惟各軍缺點尚多亟應明白指示始可徐圖補救爰於上月二十七日由省乘火車蒞鎮就三十五標大營暫駐行旌並擬分日往各標營詳加檢閱聞檢閱之法分爲三大綱一關於敎育上情形二關於訓練上情形三關於軍隊内務各細則 
[部電飭設陸軍調查政局廣州]  
　　陸軍部日前電咨粤督以本年奏准各省設立陸軍調查財政局飭附設於各省之督練公所或兵備處如兩皆未設即責藩司兼辦遴委熟悉人員充該局總辦由部加給委札分别陸軍俸餉等六門調查報告限本年二月試辦次年預算因限期迫速特先電知容將章程咨送等因現袁督一面電覆遵辦一面飭督練公所先行籌議一俟咨到章程即行開辦 
[呼倫道請兵屯紥邊境黑龍江]  
　　呼倫兵備道宋友梅觀察呈請公署以呼倫貝爾沿邊荒凉空曠人迹罕到向無居民故亦無匪患自東清鐵路開通上工　聚良莠不齊俄匪其羯子亦時常闌入混迹各站滿洲里東西沿邊一帶蒙民屢被搶掠殺傷之慘年餘以來多至十數起邊境旣無防兵任其出没莫可如何應請飭下巡防前路防營速於滿洲里迤西迤東擇要屯紥巡防兵隊庶可保衛邊蒙無虞擾亂 
學務 
[提學疏通畢業學生之原因江西]  
　　江西林提學前准兩江師範學堂以該堂理化數學分類科農學博物分類科兩班及選科之理化數學科農學博物科畫圖手工科三班各學生業經大考畢業咨送贛屬二十餘名來江聽候委用乃各生來省數月未經委用公呈撫院　多牽涉林提學不用學生專用鄉親由馮中丞將原禀發司經林提學傳見各生 
 
 

Page 12

 
 
諭以本省曁兩江師範寗屬師範各學堂以及日本留學畢業生現時在省候差者實繁有徒亟宜設法疏通使之各得其所兹特援案辦理將此次兩江師範學堂咨送回籍之本科選科畢業各生除由本司委派二三人餘均一律回籍聽候本司札飭各屬地方官酌派管敎各員以盡義務 
[吉拉分爭學區糾葛吉林]  
　　吉林府四鄉未設勸學所以前各私墊向來無人過問郡治東北距省六七十里沿江一帶三十餘屯均歸烏拉學堂每年按春秋兩季查學一次去歲復將管界以内各項公産驗明發給租票收執每年抽收租糧四成提作烏拉學堂常年的欵每地一响分上中下三則收押佃錢十吊十五吊二十吊不等亦歸烏拉城内學堂經費現在吉林府勸學所開辦年餘屢次派員赴鄉整飭私塾改良辦法如知烏拉越界收欵連同江西數十村亦包在内勸學所昨巳呈明請將界址劃清以便稽查聞學司以私塾改良關係敎育考成尤恐兩相推諉巳批令候札飭烏拉學堂將應管界限作速分清呈覆再奪 
實業L ] 
[札知赴寗賽會事宜天津]  
　　直督准南洋大臣張電開南洋勸業會開幕限期巳迫陳列裝飾極速非四旬不辦貴省賽品乞轉飭早運將前送之出品目錄書卽速填就先寄並速派出品委員三四人來寗會同籌備櫉架陳列等事至運箱所用印花如未寄到即希飭用協會封條亦可起運確期祈先電示以便轉飭招待盼復陽印等因除雷覆外當即札飭出品協會略以前據該協會呈請札派錢守溯灝等率同員司赴寗辦理賽會事宜業經咨明在案應飭該守等即日起程以期籌備周密該協會賽品如有起運確期並先呈報以便核電至運箱一節亦應照辦以歸一律 
[實習工廠請撥鉅欵吉林]  
　　實習工廠開辦之初未曾籌有的欵以爲成本各項料件隨時零購價值昻貴且往往停工待料尤多糜費現查原存料品不敷擴充之用昨由監督李太守慶璋詳請撥借官帖八萬吊派員赴津購備常年應用原料俟該廠得有盈餘陸續歸還兹聞吉撫以該廠購備料件俾免停工糜費時日爲正當辦法現在庫欵支絀能否照數籌撥抑或酌借閑欵移緩就急藉資周轉應候由度支司勸業道核議覆奪 
[派員調查磐石銅礦吉林]  
　　磐石銅局經唐觀察家楨開辦後力求進步前年親赴日本礦山考查一切近復不惜功力雇工深鑿巳得正礦線六七處昨又將該局所存銅斤煤塊銀錢欵項詳細數目呈報公署當由度支勸業兩司道會委礦科科員鍾國榮赴該局詳查具覆咨部立案 
雜記 
　　江督皖撫復皖路總理電 
[江督覆電]  
　　皖路公司總理周道台沁電悉巳電飭滬道巡警局查照辦理潘鍾英倘堁來控准即飭拿究懲督艶印 
[皖撫覆電]  
　　皖路公司總理周昧西觀察鑒沁電悉本署現查無潘鍾英控案倘後果來誣　當飭該管官拿究謹復寳艶印 
[開缺藩臬之閑情逸志武昌]  
　　開缺鄂藩李岷琛現在鄂省大朝街自建府第一所吞雲吐霧安享自由清福近因春光明媚游興大作爰於二十四日午間偕開缺鄂臬粱鼎芬各携僕從數人一同步行在城左西湖小亭上飲酒賦詩縱談家政聞李則以子姪不肖爲憂梁則以手頭拮据爲苦是日二君興會極高並約偕往杭州作湖上之游可謂雅人韻事 
[溧紳請平糶之堅决鎮江]  
　　鎮屬溧陽縣紳董現以該邑荒象甚重非截漕米平糶萬難支持爰於前日據情電禀督撫二憲乃奉藩憲回電未允日昨由縣又擬一電禀倘再不允准擬由紳董赴省面求大憲以濟時艱緣溧邑自二月初十日起至二十七日止日夜雷雨雹雪交作未停一刻河水陡漲六七尺豆麥盡行淹壞低鄉宛在水中困苦情形不堪言狀災患頻仍民情浮動實係不了之局 
[丹陽米價飛漲之可慮鎮江]  
　　鎮屬丹陽一帶近來米價飛漲每石巳售至七元六角即最賤者亦須六元五角貧民覓食維艱生計日促加以淮海各屬飢民相率而來充塞於道旁巿面者約二千餘人或硬行乞取或竟攫物滋閙異常官塲不籌保安之策紳董不謀賑撫之方嗟彼小民何以堪此 
清談 
[失入處分]  
　　德侍御近上一封奏。中有云禁烟章程中。不載失入處分。具有深意。誠哉是言也。自鴉片盛行以來。官界中人之吸烟者。十而八九。倘欲嚴申禁令。執法不回。正恐去者紛紛。而留者無幾。故禁烟章程之所患者。患在失出者多不能奉行維謹耳。不患其失入也。此其所以不載失入處分也。今試問查驗官吏烟癮者。能無失出歟雖三尺童子。有以知其不然矣。乃應得失出處分者。所在皆是。而未一實行。獨至　入處分。則議之不稍寛。是失出者可以朦蔽。偶一失入。則有本人之反對而無可倖免也。夫破劾人　。褫職而去。自不免悻悻於中以。其私怨。奮然斷癮癮斷而呈請覆驗。則居然被寃矣。事閱多時始請覆驗。縱曰無癮。要其被劾之果寃與否。又安得而知之。如是而加以失入處分。不將使有查驗之責者。皆惕於後患。而寗寛毋嚴歟。誠以寗寛毋嚴爲宗旨。則禁烟前除其可問乎。 
　　即果失入。去一碌碌庸吏。於政治前途。恐亦無所關係。而烟禁稍懈。則爲患甚大。故以事實言之。正當嚴處失出耳。失入處分。從輕置議可也。 
雜著 
[長春民族生聚源流考（劭）]  
　　滿洲民族聚點地在吉林。長春雖與密邇。但當設治以前。入都大道。出今伊通州界沿柳邊以行。赴奉大道。復由開原各路而南。郡境儼成甌脫。及後農墾發達。田家作古。最爲滿人所不嫺。故境内農。利與殖民事業。屬之漢人。而滿人不預也。又地方雖屬蒙　。祇以農業牧業。不能。並處。牧宜原野。農有非廬。更兼蒙漢民人。生活程度。習慣廻。殊故漢旋繁滋。益足促蒙人之退徙。 
　　長郡回民不及三百户。丁口不及二千十九居城巿。養生送死。一沿彼敎禮俗。考其種人。盡出於阿刺　回土。初次東徙。在明中業因部族乖爭來奔。會分置之山東東昌諸郡。及再遷出關則時代似移在漢族之先。今計其占籍長春。概巳在百年以外。 
　　我國户籍法及統計法。俱未進行。長春一埠。究有户口若于。尚無確實之册籍狚據地方官吏之報告。則每閱十年。必增進一倍。而　進之象蓋尤在　近之十年間。現計户數五萬七千餘丁口四十六萬餘。揆其。繁盛之主動力。要以東清路事爲原因。當此路竣工之初。一般仰食工築者。悉轉而事南畝。勞　一途。盡消納於農佃之範圍。於是耕鑿事業。旣見擴張遷民遂多占　。而户口自增泊乎近今。輪　大通俄日戰後揭開新幕　　填溢供求相劑。賈販偕。來此統計上所由速進也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第二第第二版H ] 
要件 
[魯撫孫寳琦酌擬幣制單數本位平色法價及應行籌畫事宜清單（再續）]  
　　謹擬銅幣五等 
　　曰一分陽面中鐫一分邊鐫百分換一金每分換二十文十字上下隔點左右相背環書隂面中鐫大清銅幣環抱雙龍 
　　曰十文陽面中鐫十文邊鐫二百枚換一金隂面中鐫大清銅幣環抱雙龍 
　　曰五文陽面中鐫五文邊鐫四百枚換一金隂面中鐫大清銅幣環抱雙龍 
　　曰二文陽面鐫大清銅幣隂面鐫二文 
　　曰一文陽面鐫大清銅幣隂面鐫一文二文一文居中鑿空則銅質均於四圍其體可稍厚亦便貫串 
　　近年銅幣發行太濫價值大减巿銀一兩有換至二千文以上之時至少亦常在千七八百文上下將來發行新幣限制銅幣使用之額則銅幣更落今定以五十分銀幣換千文實爲酌中之數其十文銅幣不可多鑄故添鑄一分及五文兩種以補之現因巿面少一文二文之錢幾至無一文二文之物價故此兩種不可不有而又不可太多非特鑄費貴又防錢價賤也五文以上三種限用至二千文止二文一文限用至二百文止至從前各省鑄銅弊每用日本鑄成銅板以圖省工銅板之值僅六七文而加鑄變爲十文以圖獲利於是官鑄無限私鑄愈多今鑄新幣務求精美模式不宜全與日本相同以杜私販銅板之弊制錢所存無幾聽其自行自廢蓋良窳參差斷難定價旣不在各等助幣之列視同貨物原無害於新幣也 
　　謹擬紙幣兩種 
　　第一種兌換紙幣四等 
　　曰一金正中書金額上横書大清銀行兌換紙幣下横書法定單數本位一百分左直書宣統某年造右直書銀行監督下留空白書監督名蓋印簽押左右各以大字直書編號背面上下各以數字横書編號四角各以數字小書金額 
　　曰五金同上惟去法定單數本位一百分九字 
　　曰十金同上 
　　曰百金同上 
　　以上四等紙幣尺度各分廣狹使易别識花紋宜精密於京師設廠鑄造其一金紙幣但書法定單數一百分明其爲兌取五十分銀幣二枚而不書兌取五十分銀幣字樣以將來兌取金幣亦同用也兌取務宜立應以保信用惟遇非常緊迫得臨時發令限制數目而一金紙幣則無論如何皆盡數兌取現幣不得限制以其爲單位也其發行之權與維持之責皆委之大清銀行然必改訂銀行條例增加股本一切照各國中央銀行辦法原有官股應售出歸民將來續收新股其所入股金可就近交局鑄新幣收股若干隨發紙幣若干而積存股金備兌則同時旣加鑄幣資本又使幣紙流通而現金聚於銀行具紙幣發行額應如何限制現金抵兌額應如何預備臨時定之 
　　第二種國庫紙幣一等 
　　曰五十分銀幣横書大清二字爲一排國庫紙幣四字爲一排直書五十分銀幣一元右旁書準繳各項國庫其年號編號如第一種式左旁書度支部下留空白以尚書名蓋印簽押紙色染紅以别於第一種 
　　此項紙幣專繳國庫銀行得限制兌現幣者也而官府則無論何時必須敢納不得拒却並不得折扣凡鑄幣之欵出自部庫及各省公欵者新幣未出以國庫紙幣代支故其額即以鑄欵之額爲限估本省能出欵若干交弊局報明之後即由部發國庫紙幣若干鑄成之後以新幣交銀行許拆零息本省收入國庫紙幣若干即向銀行兌現幣若干銀行得以國庫紙幣作爲發行第一種兌換紙幣預備抵兌金各省向銀行兌現幣須分别定期於期前告知銀行其拆息即從告知之日截止告知之前息歸各省交兌之前息歸銀行若銀行於前項新幣收到之日能積存不支得照數加發第一種兌換紙幣若各省所交國庫紙幣銀行不能存留即徑繳國庫以抵結所收前項新幣之數其由他項所得之鑄幣欵應歸入第一種紙幣由銀行辦理不可與此種紙幣相混 
　　謹將應行籌畫重要事宜分條開列恭呈御覽 
　　開辦前預備事宜四條 
　　一將各省舊鑄龍元及外國流入雜幣分化淨銀依新單位百分之數比較製爲新舊幣比較表再將國家出入之欵逐項查出分别某欵應增於舊例百分之幾何某欵應减於舊例百分之幾何製爲出入畫一表與新幣制皆先期頒布使家喻户曉俟辦理就绪巳將開鑄再確定新幣發行期而發行之期須早三個月或半年預先宣告俾公私有所準備從發行期起畫一表即應實行凡國家公欵照表列分數收付不許拒而不受更不許論價折算其比較表俟至新舊幣引換期及舊幣廢止期分别辦理一公欵出入向有平餘火耗貼色扣成種種名色官吏多恃此以支公用將來實行畫一表若不明定辦法使官吏足以自給勢必百計保守舊獘即嚴參罰於發覺之後巳墜信用於發行之初故畫一出入必須確定官吏公費使勿再求之加扣之中然後畫一表可以實行 
　　一發行新幣全恃銀行開辦之前應將擴充銀行辦法議定細章先增股本而以股本收銀鑄幣股本即以新幣本位計不計庫平而以庫平一兩抵一金蓋前條比較畫一兩表皆以一金作百分是國家出納本以一金抵庫平一兩今日收股本他日發股息雖有銀與幣之分而於股東毫無增减其鑄幣餘利如發股係隨巿價賣出則歸入公積金如發股係照股票金額則於新股第一次派息時以餘利加入還予股東是股東不惟無虧而且得以生銀買新幣入股者必踴躍樂從矣 
　　一開辦之初如設印刷局以造紙弊設分化所以驗銀幣皆事之最重要者而印刷局需費更多此項經費雖爲鑄幣而設究非以之鑄幣宜由度支部另行籌欵印刷局本是營業性質將來原可獲利且關係至大萬不能不自辦若由他國或商家代造流弊頗多小有差失不堪問矣（未完） 
 
 

Page 19

 
 
第二張第三版H ] 
各省籌辦地方自治 
[安徽（合肥）]  
　　合肥縣城廂區業於去冬調查自治選民計有此項資格者一千三百餘人照章應選出議員二十名十八日在自治公所舉行投票二十日開票當由自治監督胡菊生大令監視公布合將甲乙級當選人錄後鄧遐齡八十二票楊貽紳六十三票王炳章六十二票金徽猷五十六票劉錫仁五十三票蒯先啓五十三票梅元英五十三票童善存五十二票張芹香五十票許世清五十票劉鴻訓四十六票金鴻德四十三票劉澤源四十三票劉光黻四十一票蔡繼鑫三十九票許秉鈞三十七票以上乙級當選者譚兆巖一票張文運一票殷晉齡一票李國松一票以上甲級當選者 
本埠新聞 
[松江府札上海縣文（爲催報人户總數事）]  
　　爲轉飭事奉藩憲陸排單札開奉撫憲寳札案准憲政編查館王大臣咨稱編輯憲法大綱並將議院未開以前逐年應行籌備各事分期擬議臚列具陳一摺欽奉上諭責成内外臣工遵照單開各節依限舉辦倘有逾限不辦或陽奉隂違或有名無實增着指名紏參等因欽此行文欽遵在案查本届係籌備憲政第三年彚報各省人户總數之期雖蘇屬各首縣商埠人户總數各表業經前護院於上年咨送民政部查照自應將接續籌備事宜從速辦理以期本年全省人户總數可以依限列表報部事關憲政札司飭屬一體遵照等因到司奉此合就轉飭札府即便通飭各屬一體遵照依限辦理事關憲政萬勿任延切切等因到府奉此除將排單申繳外合就轉飭札到該縣即便遵照依限辦理事關憲政萬勿違延 
[滬道重禁囤户把持]  
　　本埠米價自奉道縣各憲一再示禁囤户壟斷把持後仍有繼漲增高之勢每担需洋七元七八角小民苦累不堪蔡觀察有鑒於此昨特重申禁令復發示諭略云爾等各囤户不可不顧大局務須各發天良以義爲利若再不遵除飭縣嚴密訪拿私積囤户禀解將米充公人則罰辦舉報之人於充公之價值内提出三成充賞 
[棧客慘遭火刧]  
　　昨晨五點鐘時英租界山東路大慶樓酒館隔壁弄内第一家六十四號門牌公記浦東客棧内忽然起火各庽客均於曉夢中驚起奔逃因火勢過猛致焚傷庽客陶阿根頭面跌傷徐如賢陳根生及二十四歲之周浦盛姓女子並焚斃尚未查明姓字之棧客一人旋經救火會馳往灌熄共燬樓房六間即由總巡捕房派探殷玉鼎等往將受傷之男女四人一併送請仁濟醫院醫治聞陶與盛女傷勢頗重恐有意外之虞一面飭將焚斃屍身車送虹口斐倫路驗屍所着保報請上海縣蒞騐 
[海州待振之迫切]  
　　海州蕭許陳三紳士電本埠交通銀行轉朱葆三倪錫疇云海屬災苦雖經春振急振糧草奇貴現隂雨連綿無處覓食臥而待斃大伊板浦等捐辦粥廠日給飢民稀粥一勺可生新浦餓斃甚多慘極擬辦粥廠需欵五六千元無籌懇求速募助救蕭之華許鼎馨陳承露叩 
[會訊不理抵押烟葉案]  
　　德商怡昌洋行用人邱渭卿控爕昌號股東楊炳臣戚純芳邵少丞不理抵押烟葉虧損銀一萬五千餘兩一案昨日午後由英廨會訊原告股訴前情請追據戚邵兩人供此項烟葉係楊另開之鍻記號向原告抵押與爕昌股東毫無干涉請爲察核寳讞員會商德裴繙譯官以楊因另案押在法公堂未到判戚等且退候提集人証再行會訊 
城内 
[敗類巡警]  
　　浦東二路巡警分局巡弁　亞伯日曨以四區調來之巡士劉少芳請假不准私自外出致誤操期遂據情禀告正副巡官查奉汪總巡批云查得四區調來之敗類巡警劉少芳至今不惟不痛改前非且於今日請假未准擅取誤操並私自外出殊屬違抗命令其之不法巳達極點從寛著記非常過一次以觀後效 
[限埋棺柩]  
　　西門城根有暴露棺木多至數十具現下天氣漸熱穢氣薰蒸曾經縣尊飭查禀報在案前日各地甲查得八舖地方施福春地上共有無主棺木二十具有主棺木十四具二十舖沈學智地上四具二十二舖維姓兩具張姓兩具等情禀復到縣奉由大令諭飭傳知各地主限十天内速將有主者一律埋葬無主者限滿不葬由同仁輔元堂代爲埋厝 
[將賴債乎]  
　　王錦福禀控吳紀良與吳　氏曾於光緒三十六年向小的母親借去陸續積聚之針　洋一百元言明暫借一個月豈知到期無著屢索圖賴逞蠻扭案求究吳供詞含糊别駕諭飭吳紀良交保候傳中人訊核 
[果戲謔耶]  
　　姚和尚扭王小弟至至西區轉送一路巡局前晚奉　正巡官審訊姚和尚供妻子李氏曾於十餘年前私逃久巳不在心上今春王向小的說妻巳尋獲爾須　我盤費洋三十元小的信以爲真將洋托李玉林經手過付豈知付洋之後音信毫無求究王小弟供日前向姚戲謔哄騙伊竟信以爲真今原洋三十元藏在家中分毫未動情願繳案給還求宥别駕府王小弟嚴加申斥判速將洋交案給姚收領完案 
[官事]  
　　道憲蔡觀察新委總工程局正裁判官孫　梅明府兼辦公共公廨襄讞員昨日判道禀謝並禀知即日到差 
南巿 
[失慎罰洋]  
　　昨晨黎明時荳巿街啓　紙店不　於火幸采寂堂之皮帶龍近在咫尺得以救熄僅毁紙屑餘未殃及由巡士將店主李良傑拘至工程局奉飭罰洋兩元充公 
[客棧違章]  
　　南巿各處各棧前囚招留庽客人類不齊經工程局警務處飭設循環簿逐日呈驗乃邇來各客棧大都陽奉隂違延不呈報己移請裁判員飭提棧主訊究 
[賭徒責押]  
　　前晚有賭棍混名馬夫忠華及丁關榮等員得外倉橋王如林之藤椅店内抽頭案賭招留牌九師楊桂和即小湖北僞賭局騙被沈阿四覷破等取楊之棉被復搶桌上洋銀而逸旋被巡士拘獲一併解至南區博到店夥金雲　移至工程局經裁判員訊得俱非案分之徒判楊　責三百下押兩禮拜沈責二百下押一禮拜金退去候補提爲首紏賭及窩賭人究辦 
[被控疑竊]  
　　　漳會館弄内甬婦柴張氏疑泥水匠修屋出入臥房致失飾箱一只内有銀翠飾等物昨日扭控工程局訊不供認判押　派探至房主處查明再訊 
[莊欵紏葛]  
　　英租界石路益大衣莊閉歇後執事沈崙寳避至南巿因該　曾欠北巿會大和康久大庶　等莊欵一萬餘兩昨由 
 
 

Page 20

 
 
第二第第　版H ] 
莊夥俞雪門費詠山尹省三方光伯等尋見扭控工程局經陳副裁判審訊沈供商人祇得一股店中有存貨碼數五千兩判交保邀人妥理 
[押追賠欵]  
　　無錫女子柳二毛三年前被陳金生在其外祖處竊去洋一百元控經城内中局斷令每月拔還洋五元邇因外祖巳故向討不理昨又扭控工程局訊供因貧無力措還判着押繳 
閘北 
[罪難輕縱]  
　　自來火行工匠仇金奎袁阿保因調戲繅絲文工王月英不遂濳以鏹水洒傷女工手臂經黄正巡官訊實枷責屢詳前報昨由其母仇謝氏袁胡氏投案求恩巡官不准判解總局聽候嚴辦 
[養媳迷途]  
　　鐵店養媳徐愛姐在錦華絲廠學習打盆前日放工時行至閘北迷路由巡士帶入四路一區黄巡官諭派巡士送回 
[夜行宜慎]  
　　崇明人姚三寳彭大保二人前晚四時住閘北行走巡士見其形迹可疑向詰支吾拘入四路一區昨經黄巡官提訊尚無爲非証據判一併開釋 
[偷售舊錄]  
　　江北小孩李四秃子霍小香子周工頭張連生徐四小等五人行竊鐵路棧房内舊鐵售賣與李邦仁由鐵路巡警查獲一併解入四路一區經黄巡官分别研訊判收贓之李邦仁暫行交保餘均還押候辦英租界 
[串拐幼孩]  
　　阮因堂控方子卿串拐伊該小扣子一案昨由法公堂將方之同黨許阿虎陳阿炳送至公共公廨請究許陳同供阮姓小孩由方等串賣與福建人丁阿龍得洋四十元分用現丁巳與該　回興化原籍小的等巳經法公堂訊辦求宥方供仍推賴寳讞員會商德師副領事判仍一併還押候函請興化縣移提人証再訊 
[領回迷孩]  
　　小孩王阿全余翠玉徐阿弟王阿花均因不辨路徑由捕查見帶入捕房昨晨送由公堂訊判王阿金交其兄王阿囡王阿花交其母王姚氏余　交其祖父余阿榮徐孩交其父徐世芳分别領回 
[送回女兒]  
　　虬江橋　人顧昌有之女兒大珠子年十七歲前日至虹口購物因不認歸路在天潼路徘徊由捕查見帶入捕房轉送公廨判派差送交其父母認領 
[傳到被告]  
　　奚徐氏在上海縣控告住居租界之奚慶發串吞田單一案奉上海縣移請公廨派差協探於昨將奚傳至公堂判交差候晚堂訊理 
[駛由不慎]  
　　汽車夫俞紹棠湯阿興均因駛車不昭定章昨由捕房傳至公堂訊明屬實判俞罰洋三十元充公湯押七天示儆 
[聚賭罰洋]  
　　虹口西華得路高陞茶館因屢次違章聚賭昨晨由探將該館主蔡蓮生傳案訊明判罰洋二十元充公賭具銷毁 
[拉客罰洋]  
　　粤妓王月好因在途拉客昨由捕房傳至公堂訊判發押棲流所五天 
[私售牛奶]  
　　馬阿福馬阿浦弟兄因出售牛奶無照被工部局西人查見昨日傳至公堂訊明屬實判各罰洋十五元充公 
[冒裝牛皮]  
　　塌車夫范金生喬四掌因冒裝陳伯順值洋三十元之牛皮屑二包被控捕房昨晨由探獲解公堂判各押三禮拜 
[竊案彚誌]  
　　婁春江因竊壽品之肥皂由探查獲昨解公堂判押六禮拜沈阿福因串竊錢松錦家衣箱五只被控捕房由探查獲昨解公堂訊供推賴不認判押候查明母訊信亨洋行　羅玉清掩入行内圖　由捕拘入捕房昨解公堂請究判押候查明　禮拜六訊辦怡和紗廠控女工王毛囡王李氏串竊棉紗昨日由探將該兩婦解廨訊明判各押女所一禮拜 
美租界 
[求請免驗]  
　　工部局掃街馬車夫王喜子被車輪軋傷斃命報縣請驗巳詳昨報前日傍晚上海縣田大令　驗由屍父王步高求免大令略視一過飭即具結備棺收殮 
[罪犯脫逃]  
　　楊樹浦捕房昨派印捕解某犯至公堂訊問中西官判仍行帶回還押行經西華得路忽被脫逃追赶不及歸禀捕頭飭探查緝務獲究辦 
[急痧斃命]  
　　前晚在住吳淞路六十七號之吳阿榮報稱同居名阿利忽患急痧勢府垂斃捕頭命送同仁醫院醫治延至昨晨斃命當飭包探查傳屍屬到院棺殮 
[自不小心]  
　　馬夫顧裕昌昨駕馬車過海寗路某弄内與周月亭水菓攤碰撞致碎車上玻璃燈互相衝突由捕拘禀捕頭以顧自不經心斥退不究 
法租界 
[華捕索費]  
　　捕房一百二十二號華捕陸培增私向各店舖索取賭規爲四十二號捕查知禀明捕頭飭將証人長興館店夥陳桂生陸金泉郁阿炳瞿長順魚行主瞿鶴鳴某鹹貨店夥吳阿連蔣阿初等一干人傳廨請訊長興館夥稱今年初四店内推牌九陸來索規給伊小洋四角不允伊即在檯上擄去八角吳阿連供是晚亦因义麻雀陸來要索規費給洋二角不允後又加捕二角瞿供該捕來托我父代伊向各人勸解不必興事餘事不知官以証據鑿鑿未便諉賴商明顧副領事判押捕房二月示懲 
[因病從寛]  
　　某氏婦投廨控稱住在西新橋老虎灶内與王金林同居前日被王竊去烟鎗絨毯等物十餘件報捕送案請究王供小的一時貪小出此後又被他人竊去贓難繳出求宥官驗得王係有病失音從寛押兩禮拜完案 
[貪小受累]  
　　張寳臣行竊王樹臣家布衫褲皮鞋等物報經包探將張拘獲解廨請究聶司馬訊實判張枷號一月押捕房一月　給失主領去 
[失妻可疑]  
　　吳全生之妻某氏於去年十一月間出外帮　至今年正月二十八日忽然逃去至今查無蹤迹遂將情迹可疑之李楊氏王李氏拘入捕房訊究不肯承認捕頭稱兩氏在捕房供明吳妻在海寗路等語官判兩氏還押 
　　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
 
 
　 
 
 

Page 26

 
 
第二張後幅第二版H ] 
要件 
[度支部奏遵議湘撫奏歷年整頓釐金並催提田房稅契摺]  
　　奏爲遵旨議奏恭摺仰祈聖鑒事湖南巡撫岑春蓂奏縷陳歷年整頓湘省釐金並催提田房稅契以濟餉需一摺宣統二年正月初七日奉硃批該部議奏欽此欽遵由内閣抄出到部臣等竊維各省厘金積弊甚深非明定章程實行考核不足以資整頓今該撫以該省財政困難入不敷出釐金爲入欵大宗前辦員紳牽多稽征不力因擬定章程十六條以資整飭自係扼要辦法惟前項章程未據咨送到部臣等無憑核辦應由該撫即將該章程迅速送部以便查考又原奏請將各局專辦委員酌加薪水一節查臣部於上年十二月間議覆廣西巡撫奏請將該省統稅局卡經費實用實銷摺内聲明各省釐金收支積弊其情形亦大略相同應請一併飭下各省督撫督飭各該省清理財政局一律確查整頓並將應需經費核實釐訂詳晰具報等因奏准通行遵辦在案應即遵照彼案辦理又原奏内稱比較收數暢旺者應照前定章程於溢收欵内酌量提給獎賞自定章後方於上年核給請准予核銷一節查該省光緒三十四年分釐金收支册内聲稱省河湘潭等二十五局共長收錢四十九萬一千八百四十三串一十六文應照章提獎二成錢九萬八千三百六十八串六百三十二文等因雖係爲鼓勵員司起見惟按溢收數目提給二成未免過優旣據聲稱照章提獎應俟前項章程咨送到部再行核辦又原奏請將辦理出力收數最多各員擇尤保獎一節查光緒三十二年五月間政務處會奏限制保舉章程内開嗣後經征稅釐出力人員凡一卡一口向常征收七八萬及三四萬之數能溢征至半倍以上者准照異常勞績給獎其向征一萬數千兩能溢征半倍以上與向征數千兩能溢征加倍者准照尋常勞績給獎其向征五千兩以下能溢征若干者只准酌給外獎不得請保仍將每年某卡向征收數若干逐一造册咨部立案以憑核對並將經征年月隨案報明不得籠統含混等因奏准通行遵照在案今該省光緒三十四年分釐金收數比較各局共長收錢四十餘萬串於餉需不無裨益自可准其將經征出力人員擇尤保獎藉資鼓勵惟須遵照政務處奏定前項章程辦理無得稍涉冒濫以仰副朝廷慎重名器之至意至所稱催提田房契稅各項辦法自係爲慎重要欵起見惟查該省原征田房買典各稅每契價一兩内除湊解償欵等項外尚有應解部庫銀一分迭經臣部行催迄未報解應請飭下湖南巡撫查照臣部迭次咨案即將前項應行解部銀兩迅速掃數批解其遵照新章加收之田房契稅銀兩係抵補洋土藥稅釐要需仍由該撫隨時認真督催報解分别存儲候撥毋稍延欠再該省田房稅契銀兩每年共收若干迄未報部迭經臣部咨催在案應由該撫遵照臣部奏定清理財政章程及迭次咨案即將該省稅契歷年收支數目迅速分别造報以清積牘所有臣等遵議緣由理合恭摺具陳伏乞皇上聖鑒訓示謹奏宣統二年二月十四日奉旨依議欽此 
來件 
[上海書畫研究會簡章]  
　　中國古今書畫擅絶藝林久爲東西人士所推服自經兵燹宋元名蹟僅有存者即勝國及本朝法書名畫亦燬失過半海内收藏家珍秘過甚後學未易觀摩閒有一二流傳動索重價輙爲海外人所得古法日湮俗習競效書畫一道遂致每下愈况良可慨也上海爲交通之地文人學士居處往來以書畫專長者頗衆四方求索深苦煩勞其有高自標置者延訪無從遐音終閟致爲闕憾本會以提倡研究承接收發爲宗旨爰集海上同志就小花園商餘雅集樓上設立會所公同推選書畫家收藏家賞鑑家隨時晤叙互相考證以爲保存國粹之一助略具簡章於左 
　　一本會公舉李君平書爲總理哈君少夫毛君子堅爲協理趙君雲舫爲駐會庶務董倪君墨畊爲庶務協董另延司事一人司招待收發諸事 
　　一公同推選書畫家收藏賞鑒家二十人爲會董隨時叙會每月朔開會一次 
　　一會董每月各助費二元以備茶水之資其會中經費由各會董酌量捐助 
　　一本會經費每月房租三十元司事薪水火食洋十元茶房二名每名工食洋六元合十二元燈火十元烟茶雜用二十元每月約需洋八十元先由會董捐助竢經費充裕再行停止 
　　一本會每日以晝二點鐘夜十點鐘止各會友來會研究會中備有筆硯畫具興到走筆或書或畫即作爲寄售品除照各人仿單例扣取一成外加紙色費一成 
　　一本會代接書畫家之件限期須格外從速以盡義務其潤筆悉照各家仿單扣取一成潤資交到取件（未完） 
小說 
[社會小說清夜鐘（四）]  
　　第一回破迷信借資社會鏡儆愚頑喚醒國民魂 
　　自從甲午那一年。我們中國和日本開戰之後。派員議和。日本要挾我們中國。把蘇州地方。也開作商埠。還有幾個别處口岸。要準他一律通商。我們中國那個時候。正值戰敗之後。無可如何。只得勉强應允。日本人就在蘇州盤門外面。開起馬路。設起領事館來。不到一年的工夫。一般的也有紗廠絲廠大菜館戲館妓院酒樓。車水馬龍。游人如織。倒也十分熱閙。但是蘇州的這個地方。比不得上海。上海是個中外各加航路的總機關地。買賣塲中的生意。不是靠的本地人。全仗的四方八面的客人。常常來往。未免都要在上海地方。花幾個錢。所以一切大小做生意的人。都靠著這些過客的生意。方才支持得住。這蘇州的地方。却是内地。不是什麽來往 
 
 

Page 27

 
 
埠頭。單仗著這幾個本地紳商。那裡有許多生意。起先馬路初開。生意也還興旺。漸漸的到得後來。不由得就冷淡起來。不上兩年。戲館也關閉了。妓女也走淨了。一條繁華熱閙的盤門馬路。竟弄得氷清水冷連游人都没有一個。這個時候。有幾個蘇州著名的紳士。從閶門築起一條馬路。一直通過胥門。和盤門馬路連接起來。這些妓院酒館。登時又都搬到閶門外馬路上來。真個是滄海桑田。盛衰轉瞬。一霎時這閶門外面的馬路。又是茶煙却月。酒霧回風珠箔搴雲。湘簾窣地。到了那下午三四句鐘的時候。一般的也有許多雕輪繡褥的橡皮車。在馬路上來來往往的兜著圈子。倒也著實有幾個青年公子。繡閣名姝。炫粧盛服的坐著馬車。招摇過巿。這一天正當下午五點鐘的時候。那閶門外轉角的馬路上。忽然飛也似的來了一輛橡皮雙馬車。駕着兩匹黑馬。昻頭顧盻。神駿非常。那兩旁的車輪皮葉都用退光黑漆。漆得十分光彩燦爛照人。車上安着一對繡花靠枕。一男一女端端正正的坐在車中。兩個馬夫。都穿著一身藍緞滚邊號衣。雄紏紏氣昻昻的十分精壯。不知以後如何且看下文交代 
國外新聞 
[西三月份英國貿易報告]  
　　二十九日倫敦電云西三月份英國入口貨共增英金六百零十萬五各九百二十八磅其中生料一項約占英金四百萬磅出口貨共增英金二百四十八萬六千八百八十五磅以電氣器具棉花羊毛及絲鋼製造品居多 
[埃及國會反對展租運河]  
　　二十九日倫敦電云據埃及京城卡洛電稱埃及國會巳將政府請續展蘇彝士河租期之議駁絶 
[意政府簡派法使]  
　　二十九日倫敦電云前意大利外務部大臣鐵托尼君巳簡爲駐法大使 
[美國政黨反對新稅則]  
　　二十九日倫敦電云據華盛頓電稱美總統塔孚脫君因印提那省共和會巳主張反對新稅則主義故該省之游業巳作罷 
[紐約銀行倒閉續聞]  
　　二十九日倫敦電云紐約勃洛在林之波羅銀行業巳閉門該行資本共有美金洋二十萬零六千元存欵約達美金洋二百萬元以上此行之閉實爲一九零八年經濟恐慌餘禍之萌　據官塲宣布所欠各欵大半有抵云 
[英下議院討論議案]  
　　二十九日倫敦英國下議院審查部巳將反對上議院否案權一案靜加討論當時陸軍部大臣哈爾丹君與張伯倫君辨論頗烈哈君力主改革上議院之議又電云下議院巳將否案權議案所列上議院不得駁退或修改財政議案一欵議决贊成者三百三十九人反對者二百三十七人 
[土爾其内亂戰耗]  
　　二十九日倫敦電云阿爾排利亞之民因反對新稅羣起爲亂巳在泊里許的那附近與土軍激戰三十六小時之久該處現巳頒布軍律並派大軍前往援救此次亂事聞係守舊黨煽惑所致據君士坦丁電傳阿爾排利亞亂事謂於本月四號曾在泊里許的那西北河面開戰會戰者共步兵大隊兩隊砲兵中隊三隊全軍正在危急之際而援軍適至目下因竚候援軍之至故巳暫時休戰 
[英皇减短游期]  
　　二十八日柏靈電云英皇將減短地中海游期於本月三十號回抵倫敦 
[西政府調停爭端]  
　　二十八日倫敦電云西班牙政府現擬調停秘魯與愛圭杜爭端（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
 
 
　　 
 
 

Page 32

 
 
   
 
