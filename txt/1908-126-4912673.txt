# 1908 - 126 - 4912673

 

Page 1

 
 
   
 
 

Page 2

 
 
上諭 
[四月十二日奉]  
　　上諭浙江按察使著惠森補授王慶平著補授浙江鹽運使欽此 
　　上諭直隸布政使著崔永安補授欽此 
　　上諭署理山東巡撫直隸布政使吳廷斌奏因病懇請開去直隷布政使一摺吳廷斌著准其開缺欽此 
[宫門抄]  
　　四月十二日召見軍機馬吉樟額圖琿 
論說 
[論司法獨立之眞際（蒓）]  
　　自國家改刑部爲法部。稍有以法律齊民不以刑戮威民之思想。天下之談政治者。於是爭以司法獨立爲期。問其何以謂之獨立。則曰州縣不理刑民。别設裁判官而已。達官建而於朝。處十擬議於野。其所謂司法獨立者不過如是。嗚呼。何其視司法獨立之易也。夫謂州縣事繁。分其審理詞訟。别爲一職　體恤之。此不過分功專任之一義。即加之以上級審判。案牘申轉。别爲一途。不與他簿書相牽混。法有專學。司有專官。以是爲獨立亦猶是不揣本而齊末之談耳由今之道。無變今之俗。徒慕司法獨立之名。而組爲如上云云之改體。節官吏之勞則有之。造人民之福則未也。夫亦何用此紛理爲矣。 
今試探本言之。裁判者。國家之理力也。何謂理力。事無大小。皆有一是非是非之界限。出乎此即入乎彼。界限何在。以理準之。古者法官謂之司理命名最允。理者法之根原。法者理之科律。名異而實同。自理官變爲刑官於是中國之言法。僅屬於理之非者一部分而言。乂僅屬於非理者之不可糾之使復於是。惟有痛苦之以示創者而言。蓋法之義愈狹愈僞。理之力寖衰寖微。下喬入幽。此亦今不如古之一大感慨矣。由是司法者司笞杖徒流絞斬之凶威。而以理别是非者。什八九寄之長正董保等助長之人。有司高坐堂皇。轉以榜掠爲判事之始。何其慘也。 
司法獨立者。非止以法官爲獨立之官。實必以理力爲獨立之力。理力之獨立云者。令天下爭執是非之衆。别出一途。專爲消極行爲。夫而後裁判官以外之官。盡力助長。專爲積極行爲。助長之職多。而國家之進步速。吾惟理力不獨立。以致助長之官吏。以聽斷爲政聲。助長之董保。以排解爲天職。幸而得人。舉一國之行爲。已有消極而無積極。爲况學非所用。理不勝私則立朝廷者皆殃民之吏。處鄉曲者盡武斷之豪。今且社會發達。圑體日增。而前此流風所被。有如地方圑體。不聞樂利民生。而專一干與詞訟。敎育。圑體。不聞改良學務。專一搬弄是非。惟無獨立之力。轉不能無分。 
 
 
 

Page 3

 
 
寄之司。否則官長如木石。胥吏如虎狼。敲朴如朝饔夕飱。需索如天經地義。若無地方保正親族原中等理楚之列外。吾民無噍類久矣。 
司法獨立者。與地方自治　異末而同本。自治必。有最切近之圑體。層遞而上。爲身使。臂臂使指。之運用。外國。謂之市町村。吾國謂之鄉。都圖此固不謀白合。矣司法有裁判區。視人口疏密事務繁簡。而時時分合之。一區地不過數里。凡是非之待决者。舉步即至訟庭。其中職裁判者。本法律學成之十子。有職業面無氣燄。其分位。並不較地方保正親族原中等而加崇其學問。則並非地方保正親族原中等所共有。是取吾國所有評論是非之事實。特擇有明别是非之學識者。專設一最便評論之機關。獨爲消極　讓出一切。官廰圑體。得專意共爲積極。故司法。獨立。乃業於助長之自治體而言。謂州縣不理刑名者謬也。[  （未完）]  
專電 
[電一（雲南）]  
　　滇督錫良電奏孫逆革命軍兼攻南溪增派軍隊抵禦仍未獲勝勢甚危殆臣即遵旨出省督師駐紥通海縣尋常事件由藩司代理重要者仍自判斷查魏景桐趙上達皆熟悉戎務擬帶赴軍前充當營務處現在待欵甚急請飭川黔兩省就近撥銀數千萬接濟刻據偵探密報孫逆運到餉械極多事機危迫請派直隸陸軍來滇助勦 
[電二（廣西）]  
　　桂撫張鳴岐電奏桂匪竄犯滇邊孫逆暗助勢甚猖獗惟派龍濟光帶軍往滇桂省空虚亦頗可慮 
[電三（北京）]  
　　慈宫諭劉春霖迅速往滇勿稍畏葸孫逆非尋常匪徒可比如能早日克復定予破格奬賞 
[電四（北京）]  
　　劉春霖奏請簡派湖北水陸提督夏毓秀（雲南人）回滇平亂 
[電五（北京）]  
　　查抄貽榖家産祇及吞欵之半鹿中堂恐有藏匿擬俟解京時令其如數繳足 
[電六（北京）]  
　　江督端奏吳淞崇明兩處改設無線電奉旨該倍知道 
[電七（厦門）]  
　　詔安縣匪亂緊急厦門洪提台今日（十二日）拔隊往勦 
[電八（漢口）]  
　　調任川督趙次帥明晨（十三日）起程赴任 
緊要新聞 
[徐御史奏請劃一部院規制北京]  
　　御史徐定超奏請將各部院官制改歸一律並由度支部匀撥津貼等情已誌初七日本報專電兹覓得原摺略云各部院爲庶政總匯之區雖經王大臣粗定官制尙须斟酌損益期臻妥善乃新設各衙門自爲風氣舊衙門各員有二三十年不得補缺者新衙門則一二年即可補缺徒開奔競之門流品雜進在各該大臣任官惟能若受爵王室感恩私門之事臣可保其必無第從前都人士雖多不肖尚知鑽營之恥今則美其名曰運動雖大廷廣衆信口而談毫不知恥世風變而愈下說者謂新設各署須用專門人員然則陸軍度支各署須專門者較農郵等部尤甚安得如許人才而用之新署所調各員稍具普通學識即詫爲奇才舊署謹飭安分之士往往不與吏部籤分又不之及皓首沈淪莫此爲甚固不可以資格而困賢才亦不可以賢才而廢資格應將官缺規制酌改由吏部主持此官制之宜改者也各署廉俸不一朝廷特發津貼作正開消然外務部農工商部郵傳部欵項較充津貼獨優度民陸等部次之内閣翰林院等又次之若步軍統領衙門僅給十成養廉並無津貼外務部儲備使才與各國有交接應仍舊外其餘若陸軍部等軍書旁午事倍於農郵等部應統歸一律由度支部均匀按月津貼此廉俸之宜均者也 
[樞府議訂國會試辦法規北京]  
　　政府前以各省紛紛要請開辦國會擬於光緒三十七年或三十九年舉行一節已紀前報現悉政府對於此事極爲贊成并擬早日規定國會章程以爲實行之預備前日某樞臣商之憲政編查館擬派楊京堂度編制草案速訂暫行試辦法規俾於開辦時有所藉手云 
京師禁烟彚聞 
[官塲禁烟辦法]  
　　日昨禁烟大臣提議稽查官塲吸烟辦法業已議有 
 
 

Page 4

 
 
頭緒俟各部院堂憲及各省督撫咨報查明吸烟人數後即由本局重行禁令通咨京内外一律奉行聞其大略係從各該堂憲及各督撫咨報後起一個月内如有嗜好未絶隠匿不報者經本大臣查悉即照一個月内未經戒斷之條辦理該管上司亦有失察之咎其查明時在京者先行撤去烏佈在上者撤去差缺勒令戒斷倘再延玩即行參革聞已商之各部堂官即從京師入手辦起 
[軍人禁烟章程]  
　　俾侍御條奏禁止軍營吸食洋烟一事經陸軍部鐵尙書與各堂官迭次會議决定辦法嗣後軍官違犯者革職不准投効各路軍營兵丁違犯者斥革削除軍籍刻已飭司詳細釐訂章程一俟定妥即當知照禁煙大臣專摺人奏至前有軍人違犯即行梟首之說實係傳聞之誤 
[詳誌徵兵巡捕衝突情形蘇州]  
　　蘇州徵兵兇毆巡捕打毁捕房略紀昨報專電兹悉啓釁於初十之夜緣徵兵看戲不出戲資巡捕驅逐不服遂至互毆當時徵兵人少略受虧損内有一兵身受重傷延至夜半斃命由是合營哄動　一日率同馬隊一千餘人或馬或步各持器械擁至馬路覔巡捕復仇衆巡捕不敢與較均脫去號褂四散逃避各徵兵復擁至捕房併力擊毁併將押所打開至押犯悉數逃逸時有巡捕五人因病在捕房未經避開竟被綑縛曳去至十一句鐘時城内各憲始得警報立派委員馳往解散午後二句鐘捕頭鄂爾生召回諸捕帶領入城先至巡警學堂會議後禀見撫憲請示核辦或謂三十五標寗軍時適奉調回寗道經蘇垣亦隨聲附和不知然否容俟訪明續錄 
又一訪函云蘇垣二標徵兵數人初十日在閶門馬路某茶肆啜茗一徵兵以有火紙吹由樓窗撩下燒破行人衣服該人即喚捕將徵兵拘至捕房罰去小洋三有並賠償衣服洋五角了事詎徵兵心不甘服次日適係禮拜遂糾集數百人於上午鬨至馬路見有巡捕即行肆毆巡捕亦急吹號叫喚齊各巡捕兩相鬭毆各有受傷時有巡捕三人竟被徵兵捉去關禁營房徵兵中亦有一人受傷甚重旋經馬路工程局陳大令於下午飭人至營將該巡捕三人索回詳細查騐均已受傷遂連同受傷徵兵一人一併送至天賜莊醫院醫治吳縣王竹浦大令说於下午得信親詣城外查明細情禀請蘇撫核示 
　　按兩函所叙起釁情節各有不同姑並存之以觀其後 
審訊上虞誣指革命案杭州 
[浙撫致紹興府電]  
　　紹興孫守葉胡二令東電悉吳鵬翀探報不實致生枝節應准送交吕軍門查酌辦理周宗歧旣訊無架慫照准取何王廷耀雖於此案訊無主使確據旣據另案情節多端着即看管逐案審辦勿稍徇縱院江 
[乂札提學司文]  
　　據紹興府山附會稽兩縣電禀明强學堂一案迭訊吳鵬翀供奉查軍火禀金生及學堂藏運但稱鐵路機器各情王廷耀訊無主使確據惟叧案情節較多擬飭看管周宗歧取保惟吳弁誤聽浮言遽報致生枝節有碍學界名譽咎亦難辭應否准其回營請示等情到本部院據此除電復上合行札飭立即轉飭遵照辦理具報母違 
　　按昨報紹興專電有提省澈究之說是府縣訊判各節尙有變動也 
[外部電飭清查敎民籍民北京]  
　　外務部前日電致各省督撫略謂近年各國傳敎來華者甚衆各省入敎入籍華民日見增多交涉詞訟因之迭起地方官辦理稍有不善即釀成民敎相爭之禍現擬將此項章程改良重訂以杜爭端務請飭屬清查敎民籍氏人數多寡現居地址姓氏籍貫一併編表送部存案以便詳愼酌核預防後患　 
[電飭各省認眞考察屬員北京]  
　　政府通電各省督撫略云整頓政治首在察吏如辦理自治開通智識附循良民推廣巡警防範匪黨嚴禁吸烟均爲當務之急允宜欽遵前奉諭旨實力奉行務請隨時認眞考核所屬文武員弁如有不思振奮推諉貽害者據實嚴參勿得稍涉瞻徇致干未便 
京師近信 
[憲政館議調法政學生] 　　 
　　憲政編查館以該館日來編訂憲法及詳核新律各要政頭緒紛繁擬調留學東西洋法政畢業生數名回國襄助速觀厥成 
[詳訂儲蓄銀行存欵章程]  
　　大清銀行奏定附設儲蓄銀行曾紀前報現聞度支部已飭張伯訥京卿詳細訂立儲蓄銀行存欵章程以便從速實行 
[信大臣之奏對]  
　　新簡綏遠城將軍信勤奉兩宫召見諭以力反貽榖所爲各節已見昨報現悉信大臣之奏對亦頗稱旨略云奴才此次蒙恩賞給差使首在愛護蒙民保衛邊籬自恨學淺識疎恐負委任遇有急難要政惟有隨時電奏請示辦法兩宫聞奏大爲嘉悅 
[演習御用馬車]  
　　兩宫御用馬車自本月初三日起排日演習計新式馬車四輛套以日色對馬兩邊步行御車者六人車前二人正立持韁車後一人亦正立左首車夫係四品頂戴其餘亦皆四五品京堂由那奎袁 
 
 

Page 5

 
 
張四大臣乘坐出西苑門前有營勇護衛并有軍樂隊列隊奏樂由地安門經過觀者如堵頗稱熱閙當初四日排演御車時馬爲鑼鼓所驚踢碎玻璃數片演車大臣大驚幾至墜地 
[限止屬員投効]  
　　政務處王大臣爲整頓吏治力除積弊起見現議各省督撫有升調他省者其屬下人員除由該督撫奏保隨調外不准紛紛隨任投効卽該督撫亦不准率行收用以免任用私人之弊 
[挽回鋼鐵利權]  
　　政府近議各省製造物品與鐵軌等件應需鋼鐵仍多購自外洋屢經咨飭挽救迄今未果實行昨已電飭各省嗣後凡購路軌及鋼鐵等物除一律先向江鄂各廠訂購外即著設法籌欵添設鐵廠以冀供用所需籍可挽回利權 
[禮制草案脫稿]  
　　禮學館修訂官民通制一切條例現由曹元忠等撰就草案呈請溥尙書核奪聞尙書擬交總纂官加意潤色務期繁簡得宜然然入奏 
[法部决裁書吏]  
　　去年法部曾有將錄事一項酌用書吏之議現紹潤庭侍郎不以爲然並謂錄事一缺本能推升司員酌用書吏殊多窒礙故已决將此事作罷 
[胡大臣受特恩]  
　　新簡駐日公使胡惟德初四日請訓太后垂詢中外情形頗久并取金釵一枝賜之諭曰卿不日歸鄉省親之日以此金釵奉母可也胡拜受謝恩而退現胡定十五日由京漢火車回籍一俟銷假即當東渡履任云 
[日使請責李準]  
　　日使林權助對於抵制日貨一事屢向外部詰責前日又知照外部略謂廣東水師提督李準關於排斥日貨之事暗中煽動居間謀利情跡顯然請責具不應如此云云是眞鑿空之談也 
[海關新定禁律]  
　　稅務處近日新頒海關禁例通知海關人員一律遵守（一）不得與報界交通（二）不准與各公使館交通（三）未詳（四）不得在外招徭致傷名譽如不遵守一經查出立即辭退 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[文哲琿奏叅墾務大臣敗壞邊局欺朦巧取摺]  
　　奏爲特叅墾務大員敗壞邊局欺朦巧取蒙民怨恨後患堪憂恭摺據實直陳仰祈聖鑒事竊查墾務大員綏遠城將軍貽榖自光緒二十八年辦墾以來按其奏章報銷無一不動聽合欵考其實行諸事無一不巧取欺朦上是蒙民怨恨歷啓釁端奴才見聞旣確曷敢徇隠不言謹撮其大概情形爲我皇太后皇上陳之查墾務大員將軍貽榖素行險詐於初辦蒙墾不以誠信待人勿論蒙漢遇事即施其愚弄手叚以至蒙民怨恨目前雖皆仰頼朝廷德澤惟蒙心不平恐難長久相安後患更不堪設想按烏審貝子一旗論聞該大臣辦墾無法使令喇嘛王德呢瑪愚弄該貝子逼令報地許給升授盟長請加　銜該貝子遂由行轅借銀五千兩徑送該大臣作爲謝禮而王喇嘛等從中勒索甚鉅該旗蒙衆以銀地兩失大動公憤聚衆二千餘人聲言先殺王喇嘛再向墾務辦理該大臣不知愧悔仍派委員吳逮棻等往要借銀並按三分行息算利該蒙衆由此愈形怨恨聚衆至今仍未　散陜邊廰縣及布政使衙門均經該蒙旗呈報有案又杭錦貝子原係盟長旣因報地參革該大臣復又愚弄該旗梅楞棍布將該旗後報之地應得荒價使銀三萬兩報効各處公用遂又使銀二萬兩作爲與該貝子京中布置開復盟長之費後經該旗蒙衆詢知並無布置之事衆怒難遏遂藉端將梅楞棍布捆拏意在謀殺洩忿該大臣聞信急囑在該旗辦鹽之商人王同春等會同委員百方安慰並僞諭先放棍布所有扣留該旗銀兩墾務大臣代其存収要則去領幸值該貝子進京事急暫爲懸擱未結兩旗如此他旗可知此該大臣愚弄蒙古欺朦朝廷之明證也查該大臣辦理各處墾務收取押荒任意增加聞歸化城南站地毎畝有收十二兩或十八兩不等較奏章多收十倍小民不堪其　故前有和廳民亂傷兵之端後有薩廳聚衆攻局之事至於河套農民陳四黨羽與王同春因爭渠報復之故準噶爾台吉與該貝子爭地家事該大臣存心險惡有意釀成以爲張大其事留冒銷兵費之地步又聞該大臣造報察哈爾墾務銷案浮冒銀二十四萬兩因與該收支斌儀分潤不妥央由商民李甲三轉圜又尅扣各局委員薪水車馬費或有改放津貼以少報多以無作有又巧取後套地價如先放後報其問租價儘數入已又原收蒙地以千頃算百頃蒙旗即得百頃之租敢怒而不敢言達拉特一旗更甚又渠工雜費弊竇太深又自設公司以二十七萬兩股本購買套地將可得三四百萬兩又未專案奏明擅拆綏遠城倉厫十二座藉名修城蓋學所餘勢必揑銷又藉名修城擅開捐案藍翎一支捐銀二十五兩所得銀萬餘兩巧爲入已揑造假檔存查此案旣未奏明又未報部專利營私是其常態又開辦馬廠擇選好地藉名公司實則令其家丁李孟二姓自種公圖私利其不堪耕種者或令民領或强令旗認從中設法逼令報効又奏辦牛捐銀六萬兩實用不過二三千兩餘皆揑銷又藉名在綏提欵放賑實則仍扣兵饟至其擅賣庫存官物販賣油鹽煤米布疋强扣兵饟婦孺皆知滿城人口自該將軍到任後已死一千餘口之多剥削情形已可概見又揀放官缺隨意勒索銀兩應補人員雖力求他補勢必擇肥而食斷無脫漏此項銀兩藉名公用實則輾轉挪移揑造假檔　入私囊又將二十六年借動補修軍需所餘銀三千兩早經入已今因辦理銷案恐被搜訐遂將舊檔隠匿復令左司禀明並未接収此檔以滅其入已之跡而反向　在左司當差人員逼索册檔勒要該將軍在綏並無侵吞款項印結似此自知情虚顯而易見又在後套開設晉泰玉字號在歸化城開設聚錦堂飯莊德日新皮莊又以公欵得私利以官勢作錢盤存雜糧販烟土與商爭利此該大臣將軍不顧大局肆意營私之明證也奴才與其辦事一方屢次諌勸置若罔聞該大臣將軍自信所作假檔無患敗露故敢肆行無忌奴才明知該大臣將軍權勢薰灼黨援甚多惟思受恩深重值此時艱故敢不計利害冐昧直陳抑奴才更有請者文武各員久居其威熖之下或素受其惠恐多不肯直言該大臣旣造假檔查辦此案若憑調查檔案無以見確證而服衆心可否請旨將奴才等職任一併　去請派公正大員接辦後再行按節質詢方見水落石出抑或請旨派員密查俾得實情之處出自聖裁否則即奴才一人承見聞不實之咎無足輕重奈邊局敗壤將何以維持所有特叅大員敗壞邊局緣由是否有當謹恭摺具陳伏乞皇太后皇上聖鑒訓示遵行不勝悚惶之至謹奏 
[貽榖奏大員侵吞庫欵請切實查辦摺]  
奏爲大員侵吞庫欵請旨切實查辦恭摺仰祈聖鑒事竊維從前綏遠款項本屬一圑亂絲而光緒二十六年防邊用款六萬餘兩爲尤甚其中本多浮冐但係卷稱由歸綏道報銷奴才未便過問惟修軍械一項八千四百七十五兩六錢二分一厘一毫八絲八忽經前任將軍信恪奏明由綏遠城開單報銷疉經部省咨催迄今尙未奏報奴才詳查卷無帳無單亦併無款僅據原管修理軍械現任左司協領景秀會同印房協領哈布爾札布將當日自存册底交代清單一併呈出僅實用七百七十四兩零一分八厘零五絲二忽詳詢屬實該二員并矢口不移而所餘欵項竟無著落當以辦事尙有數員必須詳查方能　奏遂於去臘行查以正月初六日爲限本擬開印出奏因各員聲覆未齊復行咨札分催間有覆文仍涉影響查二十六年辦理軍需係現任塔爾巴哈台領隊大臣榮昌　協領任時爲總辦而現任歸化城副都統文哲琿以防禦而委帮辦以其才力心計有餘一切悉聽指揮餘皆奉令承敎此欵實用七百兩有奇此外聞該副都統以四千三百兩爲擬補協領之酬所有報銷帳自及原用圖記均行銷滅餘則在前二三員分潤而正管修理軍械之員毫未沾染人人皆知但文哲琿以綏遠城人膺現任歸化副都統率多因親族勢力不敢明言當奴才行查之時惟該副都統張皇殊甚到處託人向奴才求不出奏并有親筆函來求另設法融化爲證而行查各員此推彼諉致此案無從辦起該副都統復於開印日期接見景　哈布爾札布二員大加申斥聲色俱厲謂此實帳如何呈得將軍致將綏城用款底蘊洩出蓋綏遠城用欵已往多如是也夫欵無論内銷外銷總以公存公用爲一定不易之則今實帳具在實款毫無非澈底根究無從開報况綏庫前存雜欵尙多皆以二十六年託詞用盡致令庫儲如洗此欵卽爲侵吞之確證案卷俱在時日可考因榮昌文哲琿均係大　應請欽派查辦理合恭摺具陳伏乞皇太后皇上聖鑒訓示謹奏 
分類新聞政界 
[戒烟局併人警察局四川]  
　　護川督趙爾豐片奏略云川省自奉旨禁烟經前任督臣錫良設立戒烟總局在案查自開局以來漸著成效惟查籍給牌勒限减癮各事該局勢難專任非藉助警察不爲功而警察與戒烟各自立局事權旣無專歸即情形終多隔閡再四思雜惟有將戒烟局併入警察局所有戒烟一應事宜悉歸該局總管如此變通辦理事無旁諉責成尤專實效可覩虚糜尤節除將該局歸併一面通飭各屬一體遵辦以歸簡易外謹附片具陳（政） 
[蘇撫定期考試官員蘇州]  
　　蘇省前奉憲政編查館發考驗外省官員新章旋經蘇藩瑞方伯酌擬辦法先將光緒三十四年以前到省各員内酌擇在省未充要差者六十三員又三十四年正月以後到省各員内酌擇十四員分别開造清册俻具試卷詳請蘇撫定期考試兹奉陳伯帥示諭定期本月十八日在本署考試各該員至期携帶筆硯來署母得自誤（眞） 
[海塘捐輸又請展限杭州]  
　　試用巡檢張坃封按司獄張秉亮等日前具禀藩轅謂海塘捐輸奉經展限一年現届期滿查是項捐輸全藉絲捐暢旺惟上年天氣寒暖不時收成歉薄而近來海塘坍卸危險異常全恃此項輸欵接濟輾轉虧挪爲數甚鉅體察情形一時勢難停止惟有仍懇詳明奏咨展限並請酌定限期一俟塘工用欵有餘再行停辦（而） 
[撥欵興造罪犯習藝所蘇州]  
　　蘇撫分札蘇府及長元和三縣略謂罪犯習藝所與現頒新定刑律相輔而行節經飭據該府督同三縣分 
 
 

Page 11

 
 
别勘估擬以吳縣倉房改建嗣因經費難籌迄未建造查蘇粮道庫籌俻米價項下現有存欵應准酌撥銀二萬兩飭令該府督同三縣承領勘明地址應否以吳縣倉房改建是否府縣合建一所赶緊督匠勘估建造限三個月竣工報銷其酌定各縣應解經費即催令赶緊批解（眞） 
[派員分赴各屬調查戒烟湖北]  
　　湖北禁烟一事由前督趙次帥責成巡警道馮少竹觀察辦理兹馮觀察特遴委知縣翟宗藩爲省城調查戒烟專員知縣伍璣張成輔劉承緒周奭爲漢口調查戒烟專員通判郭在璜知縣朱慶琪長存李銘節李宗翽五員分赴沙市宜昌岳口仙桃鎭武穴各鎭市調查戒烟並設戒烟征禁局以經理其事（胡） 
交涉 
[南海爭地交涉廣東]  
　　日本領事上野君函致粤督據該國籍民吳廷桂吳廷棟禀稱該民有祖遺塘澳在荷溪地方向租與船艇灣泊藉此收租近被甄金在此屯積糞草垃圾阻碍船艇以致租息全無甄金時將垃圾私賣毎月可得數百金迭經該民禀控經警局驗明契據仍不將甄金驅逐等情張安帥據此札行巡警局查明辦理警局奉札後已轉飭南海縣會同西關巡視官查照覆勘情形由縣傳吳廷桂等調取契據詳細核定迅將該塘澳地何處爲稅業何處爲官地劃清界址分别秉公核斷結報（於） 
[電告拒俄索開蒙旗礦權北京]  
　　外部前接科布多辦事大臣電稱近有俄人踏驗士伯特蒙旗銀礦並要求出資開採業已婉詞拒絶如向大部要索請卽據情駁斥以免與蒙民衝突致生交涉（有） 
軍界 
[鳳軍帥閱操紀略山東]  
　　陸軍部奏派鳳禹亭軍帥赴東閱操曾紀前報現聞軍帥已經到東分駐濟濰兩處之五鎭預備供張較上次閱操時更爲華美聞軍帥閱操後須將第五鎭陸軍調回京師而東省則須自編一鎭現撫帥已妥籌辦法以便迅速成軍矣（於） 
[議定建設陸軍砲廠北京]  
　　陸軍部各堂官議准在京西門頭溝一帶建設砲廠一處昨日已派科員郭松軒緪鴻補前往查勘地處不日當可興工矣（無） 
[飭查是否操塲基址南京]  
　　頴上縣宋令毓衡近將查明南門外校塲並非營地等情禀復江督察核奉批謂此案前據壽春鎭呈以頴上汛南門外校場係屬營地當經飭行該縣查明禀復在案兹據復稱此項校地係從前武童騎射之所向不歸營管理其營汛操塲在城内西南隅與城外兩不相涉因武科停止營兵乃乘間私墾該縣前擬開辦桑園業經商明該營允飭退地等情所禀如果確實是該鎭前次來呈自係據營汛一面之詞應即飭由頴州府就近委員查勘倘該營自有操塲即將營地歸營其南門外校塲仍歸地方官管理以備開辦桑園之用不得任意紛爭致碍新政除行壽春鎭查照曁行頴州府遵照外仰安藩司轉飭一體遵照（諟） 
學務 
[江督鄭重小學敎員南京]  
　　寗垣四十區小學辦有成效今年學生已增至二百六十餘人之多惟該所敎員當日多未有受過敎育者現由江督札飭陳提學司親將各敎員從嚴甄别如有不合格者即行分别辭退一面選取寗籍師範畢業優等各生派往各堂敎授以期用一敎員得一敎員之益（商） 
[奏奬捐欵興學紳士南京]  
　　江督蘇撫日前前同片奏略謂據署江寗提學使陳伯陶詳稱鹽成縣寄籍紳士五品頂戴候選訓導薛銘恩與花翎同知銜國子監典簿張祜合捐洋五千元創設師範傳習所於北閘甘棠精舍薛銘恩躬爲監督嗣以積勞病故張祜亦力任校務查張祜捐助洋三千元合銀一千九百八十兩請由花翎同知銜國子監典簿奬給運同職銜薛銘恩捐洋二千元合銀一千三百二十兩請移奬該員之子薛寶存由高等小學畢業生奬給監生同知職銜并請給伊父母五品封典等情前來合無仰懇天恩俯准將張祜及薛銘恩之子薛寶存分别奬勵并給薛之父母五品封典以昭激勸云云（商） 
[責成地方官紳推廣敎育廣東]  
　　粤省提學司以近年本省學務無甚起色而各屬偏僻之區頑陋相安更難望其普及全賴各屬勸學員顧名思義隨時週歷學區盡心勸諭開導敎育前途方有起色因通飭各屬地方官督同勸學所員分定區域廣派職員遵照勸學所定章推廣學務第一節認眞勸諭務令家喻戸曉俾興學思想灌人人人腦在以爲敎育普及地步（有） 
實業 
[奏陳籌擬京師自來水辦法北京]  
　　農工商部籌辦京師自來水曁紡紗廠奏調周學熙爲總理均誌前報兹已先將　設自來水公司事宜籌擬辦法具摺入奏略謂此事係招商集股應作爲官督商辦邓定名爲京師自來水有限公司一切按照公司商律辦理擬專招華　暫以洋銀三百萬圓爲額分爲三十萬股毎股十元其交股在先者應稍示優異由天津銀號擔任招股事宜股本未齊以前並由該銀號塾欵開辦惟查公司成本太重且事屬創舉二三年内股息恐難應付應請飭下直隸總督毎年籌撥官欵銀十五萬兩預存銀號以爲保息之用將來公司餘利增多再將官款分期繳還至於開辦工程則以籌足水源爲第一要務查安定門外沙子營迤下孫河水源尙旺足可敷用並擬寛爲籌備就河榮大圩一區儲水足供兩三個月之用以備旱時之需水源籌足即由臣部移查奉宸苑民政部步軍統領衙門　所有溝渠河道以及街面道路繪圖一分轉交公司考察綜計此項工程若次第辦理勢非二三年不克觀成兹擬分儲水池瀝沙池水樓進水大管及内外城總分水管各爲一叚 
 
 

Page 12

 
 
同時並舉以期迅速公司所需一切材料機器請免厘稅以輕成本等語奉旨依議（政） 
[絲商欠繳公欵息銀杭州]  
　　日前紹屬會稽縣開源永絲廠職商袁文緯等聨名具禀省台謂奉催舊借公欵本洋一萬五千元及三十二年秋冬兩季三十三年全年息洋一千六百廿元勒限如數提解等因經職商等邀集股東再四籌措實因財力維艱一時無從籌措然公欵待用孔亟何敢久延現擬赴滬招募接辦惟近年絲業銷路壅滯萬一招募無應惟有仰乞委員督盤廠本再予展限云云喻庶三方伯以該廠承領公欵欠繳年半利息僅僅一千六七百元爲數不多何致爲難故延不繳若如所禀委員督盤廠本則是因商虧本希圖卸責可置公家之欵於不問自謀何巧斷難照准仰紹府飭縣作速催解母任藉延致干委提（而） 
[禀請開墾荒山鎭江]  
　　丹陽縣屬之九里荒山現有富商成某擬集股開闢以興種植當經禀奉當道批准飭即調查該地有無業主以憑酌辦（射） 
雜記 
[派員查究官紳衝突案蘇州]  
　　蘇屬各處舉辦清鄉事宜所需經費皆由本地官紳籌立常熟縣鄭令鍾祥以舉辦是政無欵可籌竟苛派商民勒令捐欵以致商民不服幾釀禍端該處紳士即將縣官苛派勒捐等詞禀請上憲核辦而鄭令亦以紳商抗違新政等語詳請示懲現府尊何太守派委知縣李葆鈞撫憲陳中丞遴委北路巡官顔緝斯星夜馳往詳細查辦（魚） 
[庫大使騙洋管押揚州]  
　　廣盈庫大使彭長慶日前詭言爲潘某同寅在運署謀得優差骗取潘銀二千兩事爲趙都轉訪悉令潘粘據呈控初六日即將彭潘二員一齊傳到並督同揚府江甘二縣令淮南局陳總辦研訊確實即發江都縣收押再行復訊（日） 
[飭查船會勒捐情形安慶]  
　　皖撫批大通商船分分朱巡檢禀云查閱繁昌縣具詳船會章程懸掛旗牌有何好處未據抄移備案讀之駭異又稱大船毎隻月捐本洋兩元小船一元及勒派船捐等情該分會前往密查毫無其事即入會船隻小號毎年費僅龍洋二元中號四元大號六元自去夏至今開辦已近一載其入會領旗牌者不下數百隻而繳費不過十分之三該會應取之費而不取而轉巧立中目不守守章大船毎隻月捐本洋兩元小船一元商人能甘受乎能不紛紛上控乎究竟捐自何船勒自何人有無憑證旣有人面禀諒必確有見聞此事實關該會名譽應請據實指明從嚴詳辦以爲剥削商民者戒仰商務局轉飭繁昌縣確切查復核辦（美） 
[通飭改良嫁娶惡俗紹興]  
　　前次會稽縣李瑞年大令通禀省台以紹屬嫁娶奢靡無度請通飭全屬明白示諭務使黜華崇實等情現經馮中丞特札嚴諭嫁女厚贈奩資即使家道眞正殷富亦足傷女德而長驕矜致生輕視夫家之心甚非愛女之道况如該令所云中落之戸因顧顔面至有變産貸債糾會種種窘狀何以堪此此該屬溺女之風所由起也此種陋俗其弊害所極不止如該令所陳亟宜及時改革應准通飭各屬一體出示曉諭並着各該守令就近與明白紳士商學會董等詳論利害以身作則爲鄉晨模範母使吳隠輩專美於前俾期反樸還淳也（木） 
[飭查禀控隠糧不報案杭州]  
　　署理紹興府孫太守濬具詳浙撫略謂會稽縣民婦陳氏前控沙棍景五四久吞牧租賄通勒結將氏夫陳得勝在押勒縊身死雖由楊委員審訊語多廻護現由府查得陳得勝前控景五四霸佔牧地供明在於十四都一圖向係糧地之外確有牧地六百三十餘畝已於同治四年間冲坍現復接漲之地爲景五四霸佔甚多並無報明升課是以指控質之景五四則稱現管地畝俱向各戸買受其繳呈已稅各契據有塘角圑十四都一圖之地有屠家埠十四都二圖之地核計尙未齊全難保無影射朦混情弊且查案内尙有金建侯金子垣金寶慶金愼港等未據解訊無憑質証旋因陳得勝在押病故景五四仍發縣管押應俟傳齊要証再行詳辦等語當奉馮中丞批仰布政司速飭會稽縣提集金建侯等解府調核契據訊明斷結詳報察奪（而） 
清談 
[徵兵]  
　　徵兵釀禍之事旣迭出矣。而爲軍界之爪牙者。往往出而我方爲之辯護。今不幸而又出打毁捕房之案。則辯護人不免又費一翻手筆矣。 
[軍火]  
　　京師破獲軍。火之案且鬨然矣。問革命黨何人。則開第一客棧馬快張日陛之子也。其軍火如何。則銹壞不堪舉用之器也。其軍火何來則其父拐人妾女而得之者也。然則破獲軍火案乎。曰破一拐逃案耳。 
紀事 
[女盜俠（酉陽）]  
　　朱某江蘇人。以諸生捐納知縣。需次山東。奉撫軍委解餉入都。過臨清道。宿野店中。琢下車。有土妓五六輩。來獻曲。蓋北道風俗。妓寮多逐尖站。客至。唱小曲數齣。客給以津錢數百。客欲留某妓宿。則令賫被褥來。辨色而行。給津錢數吊。津錢一百者。實五枚。當南錢十枚。津錢一吊者。實五十枚。當南錢一百枚。其價廉如此。然若輩多與响馬賊連合偵探客囊而報告之。妓而盜者也。朱老行旅。心知之。又臨清爲响馬淵藪。益戒嚴。當時見五六輩。皆塗脂抹粉。手持胡琴或月琴。泥身畔喁喁作絮語。内有一妓。周身黑衣。結束偪仄。年二十許。不御脂粉。不携胡琴。雜諸妓中。喚客一聲。即退立門簾下。諸妓妖嬈萬態。或起或立。或進或退。輙回顧黑衣妓黑衣妓。若以目指揮之。朱固　警。知黑衣妓必諸妓之領袖。而舉止之態度。眉目之神彩。皆不類妓。其爲响馬之倀無疑。顧荒村野店。暮色凄其。無術以脫其危險。心房震動。如觸電氣。身爲之顫。猛然省曰。此妓非常人。以情哀之。或可免。乃退諸妓而獨留黑衣妓。妓亦欣然留。朱乃喚酒。與妓對飲。各詢生平。妓目言家貧不能自活。忍辱爲此朱。具述古名妓歷史。如紅拂梁紅玉事。爲之歡慰。又故意推波助瀾。以激發其豪氣。妓亦悲歌慷慨。泣下數行。朱自道生平遭際。險阻艱難之狀。歷歷如繪。妓問此行何爲。所帶何物。朱具述梗概。爲言餉銀幾萬幾千兩。一無隠諱。談次。開窗外颯颯聲。揭紙簾睨視窗櫺外。則大雪迷漫。與微朋光線相映一白無際。顧妓僅御薄棉衣。殊寒甚。朱即從篋中。檢羊皮短帔。爲妓披之。時則　燈將。盡爐火不温。朱出燭續膏。仍復業坐談心。終不及亂。[  （未完）]  
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（十二）] [  西泠悟癡生譯]  
　　正在焦思。忽童子以手牽其臂。低語之曰。鐵屋不在此處。速隨予行。福猶頻取暗燈照察一似此門爲極秘要之關鍵者 
　　福隨童子剛轉出短衖。忽見側門已扃。用手微微撼之。則已外加鐍鍵。福知事洩。彼黨必已驚覺。一轉瞬間。見天。井中有花壇一所。上植桂樹。雙株。雖不。甚高。然尙可接足。福急呼曰。勞勃汝速效予所爲。因手攀樹枝。奮身一躍。已登屋頂。俯視其外。不禁狂喜。蓋即。貼墻之草舍也。童子見福躍上墻屋。亦奮不顧身。急用足踏樹株。兩手抱定。方欲向上再躍。而側門驟啓覺有人力持其足踝。曳之仆地。 
　　福見童子不出。知爲彼黨擒獲。不暇救援。即飛身一躍而下。急取警呌吹響。時雷斯屈來花潑根。正濳伏弄口。一聞警信。迅步奔　。李師德聞聲。亦率巡捕等跟蹤而。至福急呼曰。煩諸君分一半人。由其前門入。餘則隨余由此進。母令彼黨逃逸。言畢躍上草舍。山草舍復躍登墻屋。俯身下視。已見勞勃爲一人掀倒於地。頷下所帶之假髯。業經脫落。福即。取出七門手槍。向彼衆中連放數響。頃刻受傷者顚仆不起。忽覺電光兩道。直射福之眼簾。則老婦人手舞槍頭刀。已飛。滾至福前。身輕於燕。體捷如猱。福身雖矯健。而爲其刀鋒所逼。節節幾至退後。雷斯屈來恐福受傷。與花潑根率領數巡捕。奮勇直前。左右護衛。無奈彼黨。人居多數。個個兇悍若野番。勞勃已死於亂兵之下。正在竭力抵拒。勢幾不敵之際。忽聞前門人聲鼎沸大震。一聲。有如山峯。崩倒。霎時間警察長。李師德。率同警軍數十名。蜂擁而進。槍隊當頭。彈飛如雨。格鬥約十數分鐘。老婦人見腹背受敵。知事不諧。口中唿哨一聲。就地一滾直滾。至天井側門内。瞥然不見。而彼黨之乘勢滾入者。捨命互爭。福知此側門内。必係地穴。爲事敗逃匿之所。赶即飛身一躍。搶到門口。堵塞去路。其有不能逸去。或受傷甚重者。無不立時擒縛。 
本埠新聞要事 
[美國創議禁止鴉片貿易]  
　　十一日文匯報載栢林電云美政府擬與各國會議禁止上海鴉片貿易業經各國贊成 
[江督調查勦梟員弁履歷]  
　　江督端午帥以各屬梟匪業已解散所有出防各軍出力員弁人等自應查明奏請奬勵以昭激勸爰分行寗軍三十五六兩標曁蘇防飛划鹽捕等營各統領查開履歷送候核辦 
[電請各埠開會集股]  
　　甬屬集股處十一開會後卽電致北京天津福州廣東奉天漢口杭州寗波各埠云今日開會衆情踴躍當塲繳股紛紛不絶當收現欵十四萬九千一百零四元乞尊處從速開會赶集股欵幸甚盼覆 
[訂購槍械疑案]  
　　德商克魯森洋行曾於三十二年九月間由浙江安吉縣鍾大令飭人來行持該縣印文訂購後膛鎗二百四十支並藥彈等件當由該行轉向德國廠家配就即行運滬後該縣來人謂因式樣不符尙未取去今春適有濮院鎭圑練董事朱靄桐需用槍彈向該行購辦該行即將安吉縣原定鎗項下配給二十四支交與該董運回其餘仍無售主該行函請滬道轉札安吉縣催令出貨去後現經鍾大令查覆謂三十二年九月間並未派人赴滬訂購鎗械子彈亦無給過印文之案實爲駭異想此項印文定係匪徒僞造除飭差四出密查拿辦外一面分移江浙各廳縣一體密訪查究 
[公廨襄讞奉委下鄉]  
　　公共公廨襄讞王肇之明府奉蘇藩瑞方伯札委下鄉查辦要事已於前日午後乘招商小輪前往 
[札飭保護游歷敎士]  
　　敎士許某薛某近擬赴江蘇浙江等省游歷禀請該國駐使咨由外務部轉咨江督札飭滬道通飭各府州縣於該敎士等到境一體照章保護 
[南市推廣馬路]  
　　總工程局路政處以王家嘴角以南至外倉橋街道不平議改馬路以便與外郎家橋以南之馬路接通昨已派人丈勘估工矣 
[又是梟黨]  
　　盜匪何子祥被同黨朱開眞戳傷斃命已誌昨報昨由捕房將何之同黨施掊其解廨訊究施供與何實不相識何友張小祥子於今正初二日在叉袋角被吳尙田砍斃是實旋又由探將見証李小弟解案質訊李供在叉袋角開酒店與施並不相識中西官以施係著名梟黨判押送上海縣飭承抄錄原供將施犯解蘇請瑞藩司核辦 
瑣事城内 
[祗顧私産]  
　　滬道批杜緝庭禀去前據銅鐵　器各帮商人李餘筠等以杜緝庭盜賣公産得價潛逃等情來道具禀業經一再札行公廨查提訊究一成函商英領事轉飭租主將原列英册三千五百七十號道契地畝准由銅鉄各帮商人照原價五千四百兩外略加利息取贖在案來禀所稱得價還欠各 
 
 

Page 19

 
 
節如果屬守何以事前並不邀衆集議事後又復遠颺置身事外直至私産被封始行禀訴顯有不實不盡仰會審公廨速即提案訊明究報母違粘抄並發 
[妓女敲詐]  
　　袁裕成近被三馬路南平安妓女陸四寶敲詐洋一百數十元約至城内取洋前日該妓帶同傭婦王陸氏至袁處取洋袁先湊付五十元該妓不允互相口角遂扭至北五區轉送一區警局審訊袁供在小東門内開設玉器作曾至該妓處住宿被勒借銀洋一百數十元當時確已允許現因無力先付洋五十元該妓不允以致扭局喊揑求鑒訊之陸妓供詞支吾判陸四寶發堂擇配王陸氏斥釋袁裕成嚴加申斥仍准將原洋領回 
[姦估傭婦]  
　　浦東后岡鎭鄉民王寶寶之妻阿妹向在杜家行奚悅生家爲傭近被奚誘姦霸佔王往領不放反遭敺辱昨由王具禀到縣諭飭靜候批示 
[備儲垃圾]  
　　滬城清道局近日雇匠造成方木桶一百餘隻昨飭巡長督令夫役將各桶分置各街巷口以便居民舖戸傾倒垃圾 
[官事]  
　　民政部外城巡警總廳六品警官倪欽巡警畢業生顧言雅候補縣丞沈蔭榕昨均到道禀見縣丞謝守寅禀謝奉委寶善路監工彈壓差新委虹鎭巡防局委員黄祖恩禀知到差第一路巡警巡弁郭柏泉許試等十人到道禀見 
南市 
[學徒不端]  
　　徐壽臣在蚨來山東號内學業今正因賭私取莊摺冐領洋一千三百元後被該號查知著令荐保交還洋三百元餘限將房産變賣抵償迄未理楚昨又由號夥榮惕甫將徐扭至工程局判限半月檢呈産據再核 
[誘拐婦女]  
　　薛照園前在揚州誘拐王魯玉之妻杭氏來滬匿居西門外羊尾橋兹被王尋見扭至西區解送工程局訊明屬實判薛戒責四百下發押改過局一年杭氏戒責一百下交夫領回 
[給還贓物]  
　　公共公廨將竊賊張阿順連同贓物送至工程局傳到失主何林生訊明被竊情形判張戒責一百下拍照逐出贓給何具領 
[控追衣料] 　　 
　　立豐錢莊夥何永祥扭控成衣匠邵如榮私將托做衣料付質經工程局孫明府訊明屬實判何派人協探至各典查贓候再復訊 
[預防疫癘]  
　　總工程局因小東門至老北門城外堆積垃圾久未清除擬起至岸邊雇船運出以免穢氣薰蒸釀成疫癘 
[更正]  
　　昨報載竹行弄張姓家烟囱内火星冐出等情張姓係金姓之誤比鄰陶某急吹警笛亦無不合迨烟消火滅後巡士仍發電話召集洋龍是以由救火會告知工程局請將該巡士查明究罰與陶某無涉也 
閘北 
[查獲槍彈三誌]  
　　巡警消防隊前在火車站查獲黄月水王小金身藏槍彈解局訊究兩誌前報昨又提訊據供槍彈係持往吳淞口拍賣等語判還押候移請寶山縣查明該二人有無搶案再核 
[盜犯誌供]  
　　盜犯朱開眞曹勝友昨由巡警局復訊供認行刦揚州仙女廟滬南兩小船等贓不諱裁判員著各蓋指模押候詳請上憲核辦 
[鄉婦胡閙]  
　　鄉婦祝戴氏控沈寶榮等串匿伊媳阿香由巡警局判限尋交在案詎祝戴氏時領鄉人到局吵閙昨由孫裁判傳氏到案諭飭靜候核辦不准胡閙 
英租界 
[凌虐買女]  
　　山西路錦綉齋女鞋店主婦王氏凌虐買女吳桂寶周阿林由濟良所解請公堂訊究吳供蘇州人年十六歲因主母逼令與伊姘識之店夥潘時明爲妾女子不愿被責逃出求宥周供與吳相同並供王氏專以販賣婦女自女子賣入伊家後見已販賣去玉妹紅妹春蘭等三女現家中尙有一女未賣請察訊之王氏及潘時明均供詞支離判氏與潘交保開釋兩女發濟良所留養仍飭探查明有無販賣婦女情事禀候核癖 
[蕩婦宜懲]  
　　吳阿狗控妻徐氏與姘夫楊念通楊銀甫等將男孩串賣於竊山縣境昨由公堂提訊判分别押候備文至寶山縣移提該孩到案再訊 
[婦人吵閙]  
　　成衣匠余萬林之妻王氏與十四號電車收票人吵閙由捕拘送公堂判押候傳到伊未再訊 
[集訊火案]  
　　新閘牯嶺路某書坊失火一案昨又由廨集訊鄰人周陳氏陳信培顧有仁楊小春李永成等投供該書坊用火油縱火鄰居往救不肯開門求辦被告延開達律師上堂辯護稱係學徒殷寶山尹福生潑翻洋油燈所致判被告存捕房銀四千兩保出限一月内尋交殷尹二學徒到案再核 
[串竊白米]  
　　新閘恒德豐米行主顧洪生等控致和米店主許戍香許吉兆及夥忻武生串騙白米五十担昨由包探將許等解廨判押候查明再訊 
[寓客病斃]  
　　上林街同福棧寓客大塲人衞桂金前日患病送往仁濟醫院身死捕房即飭地保報縣請驗 
[公堂瑣案]  
　　沈符孫控薛瑞和騙洋六百元由　將薛傳案諭飭過堂候訊王富竊洋人鈔票現洋押捕房三月馬夫杜金生竊洋東馬鞍等物押一月贓還原主東洋車夫王路齋撞壞龍飛馬車賠洋五元開釋粤人羅舟甫混用銅洋昨晨提案歸晚堂訊理 
美租界 
[醉徒行兇]  
　　前晚有三日人在西華德路恃醉行兇將人力車夫某甲毆傷旋由印捕拘獲一人押候酒醒訊核 
[難以理喻]  
　　新記浜路應阿洪將姘婦陳王氏毆打鄰婦聞聲往勸反被辱罵因報知捕房飭探查辦 
[深夜售烟]  
　　天潼路三百九十一號門牌小烟館深夜開燈由捕查知飭探止公堂請單傳訊 
[誘拐女子]  
　　王戴氏之女阿巧被蕩婦阿寶誘出不歸報請捕房飭探查辦 
[洋貨店失竊]  
　　百老滙路源泰洋貨店被賊竊去支單鈔票現洋等共約千餘元開單報知捕房派探查緝 
法租界 
[盜案牽累]  
　　鼎吉里女伶自蘭花家被刦案内之朱阿三前日由蘇回申被包探訪知前往拘拿詎又逃逸即將朱母王氏妻母李丁氏及洋傘坐墊裙帶等物並形跡可疑之王洪其陳有亭一併解廨王氏稱兒子並不爲盜現因胃懼逃避弔案之物係昔年在迎春坊開妓院所用丁氏稱女兒與朱阿三相處未久現不知何往阿三所作何事亦不知情求鑒王李同供前往向王阿姊索欠致被誤拘包探稱陳有亭前與陸鴻飛之包車夫串竊主人金飾曾由公堂押辦有案中西官判一併還押候核 
[挑唆烟妓]  
　　烟妓王巧林聽錢和尙唆使不愿接客由鴇婦馬張氏報捕解廨判巧林發堂擇配錢具安分結開釋 
[家下不法]  
　　某署家丁李昌華姦拐徐李氏之養女七寶兹由氏訪悉匿居菜市街寶裕里内因即投報捕房一併拘獲解廨請究聶司馬查得原告本住英界借法界門牌具控飭令一併移送英公堂訊辦 
[拐匪何往]  
　　女子朱阿金在途哭泣由捕送至公堂據供在蘇州山塘銀匠店帮工爲紗廠小工王福寶拐至上海在英大馬路客棧借住數天現王逃去無可棲止求恩核辦判暫留捕房候示 
國外新聞 
[展期舉行追念禮]  
　　十一日東京電云日人在旅順建碑追念俄國陣亡軍士已定日舉行落成禮現因俄皇諭令俄國海陸軍部各派代表臨塲贍禮故又展期五月十二日舉行 
[俄國勘界專使抵日]  
　　十一日東京電云俄國樺太島勘界專員 
 
 

Page 20

 
 
今日已抵東京此行與日本後籐男爵奉使聖彼德堡蓋有同意云 
[美海軍大將辭職]  
　　十一日東京電云美國海軍大將愛文斯業已告退繼任者爲海軍少將散姆士泰唔士報同日紐約電云昨日美國聨合艦隊在舊金山大操海軍大將愛文斯因病體加劇不能往閱當委史潑利將軍代任今夜已偕其子海軍大尉回至華盛頓 
[回部亂黨失利]  
　　十一日倫敦電云回部亂黨在茄干失利英國維爾考克將軍已奉命率兵二隊速往進攻 
[英國女子可畏]  
　　十一日倫敦電云英國商務大臣屈其爾在空塲演說之際又爲謀選舉權之女子摇鈴擾亂並有男子隨後擁護屈君遂諭旁聽之各工人不得因喧擾解散並謂以後如再有此種惡舉則當以强制之力時時開會云 
[查閱艦隊]  
　　初十日倫敦電云美國艦隊已抵舊金山即經海軍大臣曼脫茄夫查閱共大小戰艦四十二艘 
[親王求請保釋]  
　　初十日倫敦電云德國尤倫堡親王被獲後擬以馬克五十萬保釋未經法庭允准 
[洩漏政秘事]  
　　十一日倫敦電云倫敦泰晤士報討論大法官勞利本公爵反對洩漏政界秘事之議案云現已發見有人衣前后制服將美爾太防衛詳情售諸外國政府其人被獲時方以其勃内脫軍防内情出售此外尙有英國全境海防策在某貴官室中忽然不見又有某大臣遺失極重要之秘密文件一束云 
[法運珍品賽會]  
　　初五日倫敦電云兹由巴黎運來美術及寶石珍品約值英金五六百萬磅以供英法博覽會陳列品此間現已預備供張歡迎法總統費利歐司以上譯字林報 
[日員募債無成]  
　　十一日紐約電云日本財政員坂谷男爵業已抵美數日擬向華爾街股票市塲召募新債竟無受者蓋美國各銀行以爲日本再舉戰債必其信用有所不固是以全無顧問之人譯泰晤士報 
[派員測量路綫]  
　　十二日倫敦電云宇凡克密屈老維鐵路現已派員測量不日起築有土爾其騎三隊隨從彈壓 
[摩使抵德]  
　　初十日柏林電云摩皇海連幕飛所派各使已抵栢靈數日之内將簡舉其一充當外務部顧問官惟外務部僅以私人資格視之 
[葡兵被攻]  
　　初十日柏林電云葡萄牙遠征隊在其利地方爲土人所攻 
[泰晤士報被罰]  
　　初十日柏林電云英國泰晤士報因毁壞美利印刷公司之名譽罰英金七千五百磅歸該公司 
[頒賞有功大臣]  
　十一日柏林電云德政府以頭等勳章頒賞日殖民地大臣竇榖因其於殖民地鐵路議案有功之故竇君刻已治任赴英會商殖民問題以上譯文滙報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯論 
[英倫股票交換塲志乘（續）]  
　　交易股票之法。譬如甲欲買某鐵路股票英金千磅。乙有此票此賣。經紀當向司市問價。司市答曰。自九八至九八二五。即謂以九八購入。以九八二五售出也。甲即付清九八二五之款。另給經紀中費。乙照九八出售。於中扣出經紀中費。司市分潤二五。此交易之略規也。 
　　彼時業股票者。有謂司市歲人酬金甚豐。實爲壟斷之罪魁。間亦有譽之者。則謂司市胸有成竹不論何時。俱能定有市價。以對付經紀。似於尋常時間。甚爲簡捷。第當市面吃緊之秋。亟資臂助之項。司市往往掩其簿籍。不肯成交蓋因市價懸絶。無法持平。勢使然也。惟塲内所稱爲市面者。亦不過數羣司市。散布各處爲之耳。各項股票市塲。尤以國債票。英國鐵路股票。外國股票等爲要著。則因交易便利之故也。 
塲中每日進出甚鉅。司市與經紀周旋。概不立據簽約。惟以口說爲憑。若此辦法。似未完善。然毎句鐘中雖數百兆出入。亦罕聞有誤登册籍。及推却不認之事。足徵辦理之簡括。經紀司市。計有二三千人之多。摩肩疊背。擁擠異常。毎日數句鐘中。調停帳目之時間。費其大半。 
所有交易。以兩星期爲結束。其短期交易。則前。兩三星期。由塲内董事。預先酌定。所謂兩星期結束者。計自立約之日爲始。迄結帳之日爲止。常例原按兩星期結帳一次。如彼此所交易。係爲博塞之類。則可展限至第二之兩星期結帳。英倫股。票市之澎漲力。達於極點。如博塞之類不爲非理。則銀任公司富商鉅賈。信用股票爲押欵。於股票界之前途。不無勉勵之助。 
　　倫敦之外。各大市塲。胥設立交換所。尤以華拉斯哥利物浦曼尺斯德爲著名。三處之本地股票。藉以流通而獲善價。英國商務。所以先聲奪人者賴其機關之活潑。故脈絡通靈首尾相應也。其機關總分三部。股票交換塲。實居其一云。 
[德法股票交換塲]  
　　法之巴黎。德之柏林。推爲歐洲股票市之第一中心點。巴黎業此。已閱五百載。至一七二六年。方經法律上認爲正業。爾時法王特派六十員。辦理交換事務。塲内官商。判爲兩黨官黨。即政府所派之六十員。惟此員得入内塲。商黨爲外塲之交易經紀。塲内人員。皆殷　商家銀行。及主持股票之商號充之。非若倫敦交換塲之會友漫無限制也。其帳目辦法。雖有兩星期清理之規。然大半以毎月秒爲結束。結帳以三年爲期。方能清理。法之交換塲。與英特異者。乃在未結帳期内。隨時可迫令賣主交出股票也。柏林之交換塲。不歸政府管轄。其經紀人數。在政府所頒之執照内。雖有定額。然不論何人。俱可充爲經紀。如在塲中交易。有人積欠。照法律上視此項欠債。與尋常商　無異。例當繳還。 
[美國股票交換塲]  
　　美國股票交易。雖盛行於今。視歐洲發軔較晚。溯其權輿。在一八零二年。首於紐約創行。其辦法與英國及歐洲各國稍異。如交易以今日爲定。明日即當全數繳清。司市在英國爲要員。在紐約殊無足輕重。蓋市面全由經紀直接。轉視司市爲贅疣也。英塲之交易。母論本國外國。以及各項票券一律輸通。紐約所注重者。在鐵路股票借券一途。僅此票劵之交易市。出入之數。已極浩大。蓋美洲路線縱横遼闊。不特資本家樂置母金於此。而日逐利市塲日臻蓬勃。操縱殊有自如之致也。 
 
 
 

Page 27

 
 
   
 
 

Page 28

 
 
   
 
