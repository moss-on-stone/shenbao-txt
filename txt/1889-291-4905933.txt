# 1889 - 291 - 4905933

 

Page 1

 
 
[附送浙湖募賑册]  
　　浙湖自入秋後猝患水災民不聊生頗多餓殍苟非亟爲賑濟則饑寒交迫何以爲卒歲之謀是以苕溪憫哉氏特刊印第一功德册一萬餘　託本舘於今日隨報分送務望遠近仁人速解囊金交入絲業會舘由施少欽封翁彙解散放古人謂救人一命勝造七級浮屠吾願諸君子結善緣也 
[本舘經辦江浙賑捐啓] [  申報舘謹啓]  
　　霪霖匝月江浙兩省紛紛報災困苦情形不堪言狀而浙省爲尤甚本舘現擬經收捐欵先其所急一俟集有成數擇要往賑四方仁人君子顧念江浙兩省歴年辦賑之勤勞捐助之踴躍而此時灾近剥膚當必有惻然動念者請卽將捐欵送交本舘掣牽收條隨時登報以昭信實一而彙解災區妥爲散放早辦一日多活數命不勝盼禱之至 
[已丑江南闈墨告或] [  申報館啓]  
　　大江南北名士如雲炳炳麟麟才華蓋代盖地大物博故文風亦冠絶當時焉本科慶榜特開李曹兩主司銜命而來衡以玉尺其所　拔　　名儒宿學根柢閎深故其爲文要皆奄有衆長光堅響切骨力詞藻兼擅勝塲本舘於榜發後亟倩手民將闈墨照排問世雖昕宵　作迅疾如飛而校對裝潢略不有所簡率至首列題名全錄後附五言八韻詩則定例恪遵亦無更易刻已告蕆每本碼洋七分世有如景星慶雲先覩爲怏者請向本埠申報舘帳房申昌書室及外埠各申昌各售報處購取均無不可 
[爲治當務其本論] [  橘隱山人來稿]  
　　甚矣圖治之難也不難於承平之世而難於多故之秋大聖人生當叔季以悲憫爲懷昌明正學百世下猶有聞風興起者故自天子以至於庶人壹是皆以修身爲本本者何聖經首列明德次及新民止於至善而已蓋謂吾人受天地　畀之身雖品類不齊而生也皆直家之本在身國之本在家一家之仁能推一國士君子爲四民之首兼善本乎獨善以一身治天下宜如何端本好善推己及人則出而致君澤民行其道義以上溯伊呂之風徽不特無愧於大學兩字且名實克踐矣今也不然海宇多事之秋正宵小倖進之時車輪軍火耗於外水旱蛟荒侵於內國家大勢無補偏之法庶民生計無樂土可求而猶欲設厘卡興大工竭中原之膏沃搜埀盡之資財以有用之需供諸無用一旦有事邊陲餉源告匱將伯誰呼嘗見民間不知作家之子先時不知撙節迨正事當前鮮不竭蹶難支矣然所壞止在一身一家而已不若弊之自上而下及於一國也試思中國爲聲名文物之邦代有偉人居官秉止者歴稽史册可以舉其姓名卽本朝如湯文正陸清獻林文忠曾文正諸賢類皆公忠體國出類拔萃之才凡妨賢病國者必深惡而痛絶之不務財用以義爲利所謂仁人得好惡之正無一毫人欲之私也又何慚俎豆馨香上而紹聖賢治平經濟而或時處末流江河日下雖朝廷不　高爵厚祿而責任大吏者固皆學優則仕之流叩其生平學　則從權知戀守經知常非不裕如于方寸及一闞其往事諫之已無及而來者可追猶不力於奉行彼亦知屯田之善不傷民力驅鱷之文誠　格物古大臣盡己謀國關心民瘼能如是耳而竟以條陳爲梯榮之路應求爲登進之階逢　將順暴戾恣睢甚至天災　異尙不自省內疚而欲祈天道挽回雨暘時若雷火無災民安國治正如緣木求魚無補於事者也當此之時處此之勢首要在聖人民信一語民不信服國何治焉欲使民信先知民瘼試問民病若何如吾吳地務農者詢其有餘粟餘布乎則曰久雨成災收成歉絀何有積蓄經商者叩其有餘資獲利乎則曰關稅厘捐資本虧折何有生息爲百工者問其能餬口度日乎則曰巿景清寥事物維艱何能温飽而一觀夫花天酒地之塲若方興而未艾其實外則文繡其貌內則空乏其身世富人貧伊於何底誠如剛中丞所諭黜華崇實一語足以勵人心而感彼蒼爲上者得以休休有容保我黎民爲下者亦當觀感遷善務本修身百姓足君孰與不足則衆志成城禮義爲干櫓忠信爲甲胄不求富强而富强自致何難民安國泰乎嗟乎中原幅員之大物產絶勝外邦何至民困莫蘇到處荒蕪目擊心傷猶甚於堯災九載湯厄八年誠以治國者不揣本而齊末但求强國家務財用不察時勢不求民隱卒至飢不得食寒不得衣驅良爲盜者實繁有徒我朝天庾之供首重江浙方今秋雨連綿天將使吳越全荒天下不堪設想矣倘使朝無倖位國無游民上行下效量入爲出何難轉歉爲豐轉弱爲强吾聞剛中丞誠正廉明操守非常未莅此邦早已聲名傑出今何幸而奉詔撫蘇凡吳中黎庶必將咸被其澤草茅下士伏處海濵何敢謬譚政事特率土之濵莫非王臣大吏優絀關乎世道人心欲緘默而不安寤寐也吾願聖朝視民如傷賢臣忠誠述職則天心可挽民心可固矣否則遺民而言國徒有治法而無治人滔滔者天下皆是也其將奈之何哉 
[電述臺北軍械所失火細情]  
　　臺北軍械所失火一事已于九月二十八日報上據臺灣來電譯登昨晚七下鐘時復接是處訪事人電音累數百言旣詳且盡因復删飾以列諸報牘曰臺北軍械所在府城內機器製造局旁藥彈洋槍充牣具內九月二十五日之晚　更二十居民忽見有若大星者墜於所內隨卽炎炎上熾紅燄漫天時則風勢飛揚火更易於支蔓霎時間摧枯拉朽勢若燎原典守者見事不諧立　鳴鑼告警時總辦張太守方在滬尾未回劉省帥急會同沈吉田方伯徒步登城向天籲禱閱數刻風頓息火亦告衰計焚去庫房十間及各軍繳存廢壞軍器猶幸機器製造局未經延及救火者亦不受傷然已險矣按是日省帥新從外洋購封口徑十二寸之大砲安設滬尾砲臺卽派軍械所總辦張太守撫轅中軍周恊戎率同洋人畢第蘭前仕騐放申刻砲丁實以開花藥彈觸機一發聲聞數十里之遙波浪掀天海水壁立遠近觀者幾若堵牆曾未移時而城中遽兆大禍嘻星豈果能發火科夫亦聞所未聞已 
[都門雜志]  
　　甲乙二孝廉因就試春官僑寓前門外櫻桃斜街貴州會館甲有僕從四人皆四川人乙只一僕乃其同鄉九月十六日上燈時甲乙均他出諸僕忽大啓釁端甲僕各持利刃將乙僕砍傷多處地面官廳差役聞信而至立將中僕拘拿解交北城司署至次日乙僕因傷殞命報請司官　來相騐塡明屍格詳報城憲城憲以案關人命卽飭差役押解刑部訊供云○九月十七日日暮時有某甲者獨行前門外糧食店地方驀有一人從身後舉刀猛砍旣倒地復連砍數刀好事者見之潜告知地面官廳差役諸役四面圍住兇手乃得就拿當卽解交中正司署究辦次晨司官蘇君親來相騐則甲已於夜間殞命矣當經蘇君塡具屍格詳報城憲城憲急飭移解刑部嗣聞兇手爲某宅里夫與甲 
 
 

Page 2

 
 
同狎一妓因醋成仇致有此舉云○山東自添設泰安輪船巡閱海面以來仿照閩省章程每届一年將船中委員薪水水手工食一切經費開列清單專摺奏報九月中旬山東巡撫張良齋中丞將光緒十四年該船經費開　銀三萬七千二百餘兩在東海關洋稅欵項支消逐一開單人　奉旨交户部核　欽此○九月旬有某甲者尙校於户部門前每遇堂司各官車馬出入則必跪迎於道旁聞獲罪之由因假冐某司差役詐騙某司官衣帽被獲解交北署究辦之綹手也○福箴亭協揆率同司員書吏人等查估天壇祈年殿工程兹聞九月十九日辰時協揆復　天壇查估傳者謂此次工程浩大一時不克赶修欲照太和門支搭席棚是以帶領匠人丈量式樣也○廂藍旗滿洲都統於九月十八日　刻在內大臣値班處堂丐應行引見包衣叅領一缺東陵驍騎校一缺吉林驍骑校一缺雲騎尉一人黑龍江雲騎尉一人預由該摺房傳知正陪人等穿開氣袍備帶弓張於是晨進內考騐○阜成門內大街英宅長隨某甲日前隨主婦出門偶焉落後意欲追赶策馬向東飛馳有少年在前行走被馬撞倒當經地方將甲攔回攙扶少年至甬路旁傷重而殞地方將甲解北署訊辦移付西城司騐屍甲託人向屍親調處情願從豐棺殮並給百金爲屍親養贍資聞屍親已允諾矣○正黃旗滿洲都統衙門爲咨取事本旗現懸公中佐領一缺應行咨取文武衙門三四五品人員　本旗應放之員一同揀選相應咨取各衙門中保送一二員開明履歴以備彚齊揀選 
[船主逞兇]  
　　日本報云上月杪有英國輪船自日本之箱舘車駛至橫濵忽一水手飛奔登岸投中國理事署鳴冤羅少耕太守訊之據稱面上被船主用手鎗擊傷手上亦有傷痕問緣何被擊則稱船中水手多人船主待之甚虐祗以老東家爲人極忠厚每見船主恣橫卽向勸止小的欲停歇老東家亦婉言勸留是以不忍舍之他去不料前日船在大洋船主又將水手亂毆旁人出勸亦遭毒手衆人忿甚議得俟其毆畢然後向老東家理說及　主人房艙衆水手卽找尋老東家驀被船主所見大聲喝住問何故入內衆人直告以故頓觸其怒突出手鎗向衆　發老東家聞聲而出已被擊斃二我小的辛得老東家扼其手腕僅被小鐵丸穿入鼻樑及手背擊斃之人已被抛入洋中如此覆盆之寃務求大老爺超豁太守騐待該水手面上確已受傷　此事本當辦理但二人死在洋中有誰肯爲証見且與西人涉訟必須延請狀師欲請狀師非費多金才可爾暫出外從長計較再行禀究可也水手不得已出向鄉人告帮有勇于爲義者代向大衆捐貲共得洋銀七八百元始一面延請狀師二人一面請太守照會英領事目下已經開訊一次太守飭提船上老東家研問據供水手所控情形屬實船主實屬恣意橫行屢勸不聽是日所斃二人我出艙略遲已不及見惟聞鎗聲連發二三次英領事謂此事定須照例究辦太守然之然歴觀西人爲全命涉訟往往以孔方兄爲和事老此次衆人咸抱不平議定必索其償命而後已不識將如何讞定也 
[己丑恩科江南鄉試官板題名全錄]  
　　方爾咸江都附邱景章全椒廪汪福生崑山附金念祖嘉定增孫傳鳳吳縣增章鈺蘇府增章士荃松府增程壽保黟縣附刘廷鳳濳山副劉啓征吳縣附吳會昌歙縣增許長林江寗廪姚彭年如皋廪王恩沆儀徵附吳鴻森江都廪方顯允桐城廪徐錫林長洲附周潤章上元附鍾寳書江都監孔昭晋吳縣廪曹寳書長洲廪萬英華合肥官查秉鈞涇縣附張鶴林陽湖廪呂德忱東臺副傅良弼廣德廪張嘉桐吳江附吳鳴琪上元廪李銘勳靜海附劉毓林常府拔龍爾泉桐城附桂邦吉甘泉廪朱柱清旌德　王景沂江都廪薛聰彝無錫官翟守一泰興官鮑國楨歙縣附澕承賢合肥附石秉壬宿松廪錢鎏新陽廪方鳳池太平增陸廷楨吳江監李元鼎青浦附桂森京口旗尙忠丹徒廪張澂常熟附宋學賢泰州附丁鑑清無爲副談承恩武進監趙臣傑鎭江廪裴景綬霍邱廪黃宗澤上元廪孫寳書通州廪逹哈佈江寗旗陳鳳藻新陽增陳其嘉如皋廪宋子聨高郵廪戴邦楨旌德附趙之奇涇縣廪金文翰嘉定附張映奎桐城貢鈕躍龍定遠廪潘化西桃源貢楊殿魁海州增秦匯生江寗廪孫錫華吳縣附于桂森揚府附周震甘泉恩李經番合肥官馮如衡太倉廪張文運合肥增胡林書英山副查文淵寗國附汪廷弼上海增陸紹雲無錫廪茅錫恩丹徒貢根煜江寗旗馬志舉上元副汝夢庚震澤附莊興陽湖廪朱若琮泰興廪孫福保吳縣附王緰懷寗監華秉鈞金匱廪金永發上元附陳謹增定遠廪夏仁溥上元附陸士奎無錫增黃修礽宿松廪艾承禧上海增陶世鳳金匱廪張寳書合肥附王源瀚池州廪劉蕙生興化附郭慶培松府附汪文綬全椒廪秦紹益吳縣附許湘甲泗州廪吳步績溪廪周應昌東臺附呂祖翼旌德附張家驥上元附王福生如皐附張啓審泗州廪蔡敦益江寍廪陶鎔舒城附邵喧鹽城附田毓璠山陽附張鴻藻丹陽廪陸維炘江甯廪閔彤章吳縣廪章爕理銅陵貢洪桂芬涇縣附方昭謨太平廪王兆芳通州附許鳴皋丹徒廪林介侯懷遠附袁國興江寗廪周銓山陽貢單文煜泰州附章鍾祜江陰廪鮑鈞歙縣附顔文炳泰州附舒廷沅黟縣廪丁福生山陽廪厲衡青儀徵貢吳嗣箴休寍廪孫多玢壽州附張國楨泰興廪汪春榜徽州附澐太平貢顧廷貢長洲附葉光祖歙縣附慶昌麒含山廪汪光琳儀徵附喬毓渠丹徒附汪鳳翔黟縣廪王棟涇縣副朱德澍旌德附李寳箴武進附姚霽無錫附吳兆樞合肥附徐汝翼常州附薛紹元武進貢馬金恩丹徒附葉夢熊吳縣增童駿昌歙縣廪朱慶成涇縣廪吳崑奇儀徵拔鄭斗南甘泉廪姜爕甘泉附周則公安慶增金文樑元和附盧自濵無爲副吳元芝上元附姜林書陽湖附程文延合肥附程肇班徽州廪阮爕臣無爲增朱湛恩武進附楊誥甘泉貢黃福元蘇府廪楊振錄上海附石可宗儀徵貢宣錫恩天長拔胡洪章黟縣附楊振祚武進廪朱紹文宿松附柳汝鳳陽廪范國良懷遠廪查兆桂太湖附叚大錦英山增潘騮孫歙縣貢嚴振勳甘泉附錢麟書金匱附 
[副榜]  
　　李巽宿松廪顧祖彭江寗附施受康吳縣附潘受華康臺增陳苑芬山陽附王希梅蘇附增祁祖鎏上海附朱普樑涇縣附范大楷和州附劉貴曾儀徵副吳紹澄太湖附崔受先安慶增王祿孫溧陽監丁佑申山陽增尤桐金匱副陳祖亮上元附程恩浚歙縣副周爾萃定遠廪李廷楨婁縣優丁士玉常熟副楊鑾坡懷寗副孫家謨鳳陽廪 
[蟹舍叢談]  
　　近日祈晴禁止屠宰示諭煌煌詎意西門外某酒館依然陽奉陰違私宰柔毛二次某甲偵知巓末牽羊而去訴諸縣署張邑尊立提酒保某乙笞責五百枷示通衢○某甲在西門外三三徑茶園弄內開設烟寮每當魚鼓三敲烟客　往來不絶數枝短笛對榻橫吹甚或竟夜勾留沈迷於雲霧之鄉吁何玩法之甚也○松郡自九月二十日禁止屠宰以來惟廿二日晴光大放洎乎夜漏下三商仍復陰雲密布簷溜丁冬恩太守率同邑侯每日兩次躬詣郡廟曁西門外天后宮東嶽廟等處䖍誠祈禱爲民請命未識蒼蒼者其亦鑒此忱否 
[遭風類誌]  
　　有瓜洲划船載客多人翦江南渡將近六濠口狂風忽起舟子措手不及船卽翻復人皆落水爲救生巡船所見揚帆馳救得將衆人救起免與波臣爲伍然所帶物件已盡付東流矣又有某船路經京口亦被狂風吹翻落水諸人大聲呼救經救生船及小划船帮同施救衆人方得脫離水厄亦云幸矣少頃又有大釣鈎船載貨千餘石由鎭江開往十二圩行至中途忽遇狂風將桅折斷其船順流而下經救生船 
 
 

Page 3

 
 
竭力維持得免於厄 
[南匯災况]  
　　昨有人自石筍灘邊致書本館云天災流行國家代有然旱乾尙能挹注以補救已潦則浸淫漫溢無可挽回况禾棉最忌雨傷收成時候非比黃梅天氣南邑在四五月間雨尙應時至大暑節雨水過多木棉則枝長葉茂花蕊少生俗謂之雄花七月杪風狂雨驟天氣陰寒花鈴搖落棉又暗傷然得兩月暢晴花收禾刈猶不失爲中稔乃自八月廿四夜起陰雨至今匝月晝夜不休初三六七日十九二十日大雨如注河水陡漲三四尺低田盡淹房屋水浸禾棉之在田者出芽霉爛而早稻堆塲上被雨零下遭水没荳亦腐壞雨前早花每畆止收一二十斤晚花不過四五斤竟有全未收穫者重陽左右各處衿董先赴縣報荒旣復陸續往郡省向各大憲前禀訴嗣是復大雨傾盆晝夜不息　廿二晴一日隨又下雨邑尊乃出示安民諭令聽候申詳上憲然而水不能退天不能晴舟行阻橋陸行阻水米價每石驟漲六七百文柴亦異常昻貴農民借貲典物苦耕力穡專望秋收乃災出非常種作餬口之貲盡歸烏有而卒歲臾何賴也目下小民愁苦萬分蠢蠢思動徧貼匿名帖約日閙荒自二十日至廿五日北一二三四五六灶鄉民紏衆累千至殷富人家紛紛索米打毁門窓物件拖扭業主不得少講價給錢少者每人四五十文多至百文年內已如此恐來歲青黃不接之時當更不堪設想矣至東南各灶及迤西閘港一帶早由地方董事向農民善言撫慰預飭各地保喩以官府早經申詳請勘核實蠲免故雖有揭貼不致效尤又聞東護塘海潮驟至海濵庶民禀請開洞放入若然則塘西低窪之處以水濟水勢必民歏其魚然不開則塘東之水亦無洩瀉將奈之何爲今之計惟期爲民上者速速解散災民免其滋擾一面勘詳蠲賦以甦民困否則憂患之來正未有艾也 
[法界火災]  
　　前夜十二點鐘逾十七分時本埠法租界同春樓茗肆北首恒豐里口忽然失火轟轟烈烈勢若燎原隨經英法兩捕房鳴鐘告警法工部局救火會各人赶取皮帶馳吸自來水盡力灌澆須臾英法美各水龍　保險　藥水龍亦皆電掣星馳而至爭相撲救勇不可當珠沫狂奔無異鐵河倒瀉法捕頭備德祿督率中西巡捕彈壓匪徒更命王李郁三包探帶同通班探　來往梭巡當時拘獲搶火匪徒紹興阿毛還俗和尙等四人送入捕房管押會捕局總辦葛同轉一聞火警隨帶綫勇數名疾馳而至盖同轉有讞獄之責故办急急如斯也至一點半鐘火始　息各水龍乃相率馳回事後查點房屋業已焚燬十幢計九十八九十九兩號蕩然無存餘惟燒去慺面跡其起火之由係不法匪徒先在第九十九號空房內種火並恐捕房伊邇聞信卽來預將左邊德律風綫割斷俾得消息不靈計亦　矣是處里內均係住家火勢盛時人聲鼎沸呼號奔走歴亂蒼黃殊可憫也據聞此屋係陳順興牛肉庄之產曾經保險恐將來不免索賠也 
[發落宿案]  
　　昨日葛同轉在捕房發落各案畢令將洋涇浜賭徒梁金豪帶案諭令當　具不再犯賭切結從寬釋出又將高阿榮所控混用銅洋之王帶郡申斥數語釋令回家并將銅洋劈毁又將　阿榮所控行竊蔴布之施阿夫笞責二百板勒令具結開釋旣復提成泰烟館拆梢之流氓劉福壽至案諭令尋覓的實保人來案具保如下期未得保人定當嚴辦 
[溺愛不明]  
　　利和靛青行主黃華棟卽黃少齋赴法公堂控潘松溪陳凌閣吞用帳銀已登本報昨日葛同轉臨捕房潘父秋亭卽潘福投案籥求　轉問爾子之事爾知之否答稱兒子於去年五月至利和靛青行爲夥七月因病歸家本年四月仍至行中五月出外銷貨黃雖囑小的爲子作保然小的　未應允蓋因兒子先在春生　號頗近荒唐約同號主盛姓嫖妓小的曾經賠累是以不敢作保黃稱夫年六月　　　奠二姓作保至今年則實係秋亭自保且松溪於八月十六日尙有洋銀寄至家中明係父子串通求恩明察秋亭供稱八月十六日兒子寄回洋銀十元囑媳婦購物媳婦曾向小的言及黃稱松溪回滬後衣箱行李悉數搬往家中其間定有情弊秋亭供稱兒子在蘇時行主屢次來詢小的因於八月初二日前往靖江尋覓旋遇諸江陰關上誘令回家同轉問爾子自何時起如此荒唐答稱荒唐以來已經二載小的不能管束叩求大老爺重懲可也同轉飭將松溪帶案令秋亭自　掌頰秋亭領命責至二十餘下輕若撲塵同轉知其䑛犢情深仍令紅班刑責一百下問此事爾思作何料理答稱求大老爺恩准交保出外邀請親友調停惟陳欵須求另外追償同轉着再掌四十下見秋亭之妻勇陳榮蒲伏案下問爾外甥之事爾能爲之清理否答稱小的向在崇明跟官此間之事實難料理同轉向秋亭再三開導秋亭仍堅執前供又帶陳至案問爾是否與松溪嫖賭答稱小的並無此事松溪供稱陳與沈子君吳際泉等串同局賭屢往葉雲　妓寮搖寳八月初九日第一次輸去洋銀二十元十三日第二次輸去一百元十五日第三次輸云三十五元尙有飲酒看戲嫖妓等事俱由陳同去共用洋銀二百餘元同轉向陳曰松溪之言爾聞之否答已聞然實寃誣旋有葛友樵投案遞禀聲稱被陳欠銀四百餘兩求賜比追同轉令暫退去秋亭與陳榮商量片刻後訴稱兒子之事定不清理　求大老爺杖斃可也同轉謂天下無此辦法爾旣不能教訓於前以致釀成此事及本分府令爾自責爾　輕輕責至二十餘下隨卽放手豈非溺愛不明乎遂叱令一併退去旋諭將松溪凌閣押俟交保旣復有某甲者上堂求保凌閣同轉謂須二人同保因將保狀擲還喝令退下 
[再訊中西互控案]  
　　前報疉記蔡二源太守會同西官提訊意國人未得控仇金水一案原係未得請追仇所欠之銀未得實爲原告太守斷令仇認償洋銀三百十元尙有未得應償仇墊欠各欵　仇赴意領事衙門控訴前日意國計領事傳集原被告人請太守前任會訊仇開呈清帳計應向未得追償各欵共洋銀一千三百二十一元四角二分領事令未得逐一查閱未得雖皆承認然願償者僅仇應提之二厘用錢及月傣並墊付各夥花紅故友盤費等七欵約計五百元此外經收前手未了之舊帳及零墊等項七八欵則或稱並未允許提扣或謂數有不符仇稱未得原許提扣用錢三厘計收過二千餘元應提六百餘元未得稱並未許過中西官皆以爲新帳旣有二厘之用未必舊帳反致不提可見三厘之說未必無因况前手湯姓曾被控認賠原非易收之欵前次會訊之鄧繙譯帮收之印度人王阿生等皆知收舊帳之不易應請陪審諸商董核明情節再行復訊定斷 
[英界公堂瑣案]  
　　鎖店主陸成三訴稱店夥朱寳春竊取洋鎖四具售與鮑家惠經小的查悉報捕拘獲有贓今持送案請懲并乞將贓給領唐恭惠訴稱小的係金陵人也在陸處爲夥朱之竊鎖小的並不知情朱供稱小的家在浦東不合竊鎖售錢尙求寬恕鮑供稱朱持洋鎖求售小的祗知其爲本作自造不防是竊贓蔡太守判將朱管押二十八天鮑旣不知情從寬開釋洋鎖交陸領去○嫁妝鋪主顧源茂訴稱小的鋪中有一烟榻値洋銀十五元賃與妓女沈素卿今沈負債逃避卽有張章氏者乘機將烟榻竊去經尤顧氏所見向之阻止隨卽知照小的報捕拘張章氏送案張章氏供稱小婦人前曾代沈保欠房租火食計共賠墊洋銀三十餘元今往索償不料沈已避匿不得已而取此烟榻並不知是租來尤顧氏供稱小婦人見張章氏來取烟榻告以向顧租來該氏不依是以向顧知照蔡太守謂張章氏不應擅取人家物件交官媒管押二十八天烟榻交顧領去○包探江阿三禀稱管渭章因竊公和祥碼頭之鐵經小的解請訊供嗣以管稱鐵爲楊四楊五二人所竊奉大老爺飭提二楊質訊現在管已管押二十餘天二楊查無實據實係妄供希圖脫累因復將管解案請賜發落管供稱事已訊明惟求恩宥蔡太守判再押七天期滿開釋贓交失主領去 
[法界捕房瑣案]  
　　土才寳行竊法醫生馬鞍一案已紀報章昨日法醫偕馬夫梁巧記投案訴稱馬鞍於禮拜六忽然不見現蒙拘獲 
 
 

Page 4

 
 
騐明的係原贓求賜給領王供詞游移葛同轉着笞責一百板從寛開釋贓交法醫生領去○包探見積竊張阿狗行竊被窩拘送案下葛同轉細加盤詰張一再求恩同轉判令掌頰一百下勒令出境不准逗遛○新寳順洋行收租人管兀良控野荸薺茶食店主姚美生積欠房租一案疉記報章昨日管偕拍賣人劉松記投案訴稱刻已將野荸薺生財物件拍去共得洋銀二十八元半姚　半身不遂由其子攙扶到案同轉見而惻然諭令除去拍費給管租洋二十元尙有六元五角給姚收領赶緊回家 
[浙湖告災說]  
　　水之爲災大矣屢年來層見迭出而最甚者莫如河南山東直𨽻三省皆由黃河　决所致今我浙之被水患獨在七八月之間七月廿七八兩晝夜大雨傾盆河水驟漲六尺有餘兼以各處起蛟泛黃滔滔滾滾水勢奔赴莫可阻禦致農田盡被浸没猶可冀者最高之田尙未浸水赶緊施救或可挽回不意八月廿四以後陰雨匝月猶未放晴河水較七月更添數尺向之透出水者今皆没在水中矣高低田畝變成澤國穀已結者盡屬霉爛鄉間粒米難收解之者曰湖以絲爲大宗魚次之田又次之今雖田無出息而絲魚之出息可補不足不知今歲蠶收共稱豐熟然十家之中總有二三家歉收蠶罷東掇西借惟期秋收稍豐得以彌縫其缺遭此水患其何以堪卽就蠶熟之家言之買絲之後除完條銀外必爲之多購豆餅灌漑田中又賣小魚養蕩日餌小麥螺絲等物所費不小以冀來年利獲數倍兹一旦蕩被冲壞魚盡數而逃稻在水內侵了數日非出芽卽腐爛何能望其收成前此買絲之洋已耗費殆甚蠶熟者如是薄收者可知矣是以中等之家已預賣青桑葉寅吃夘糧於此可見一交冬令飢寒交迫其貧困之民更有不堪設想者我湖曁各鎭積穀之欵十數年備而不用存在典中息上生息其去年米賤時不知囤米若干値此歲荒先宜平糴或放米或施粥全賴此欵以爲補救貧民之計然此欵究易告罄惟望富家善士或在外經營或就近居住大發慈悲慨施多金放給貧民俾得存活此功德莫大也于家寒素有心無力祗爲十數萬荒黎代乞憐焉諸君子其共鑒之 
[正誤]  
　　非報登餘上紳民乞振書內道光已酉歲江浙水荒句下應接禾郡姚訪梅觀察之尊甫荻秋封翁家僅中人之資首先倡捐二萬金云云以下方接於是羣情感動等語排時顚倒以致文氣不貫合亟正之 
[申報舘恊賑所經收江浙賑濟第一次清單]  
　　九月廿五日夏史青爲孫允　求病愈洋十元普仁堂廣東丸藥鋪洋二十元廿六日吳少圃洋十元葉澄衷洋三百元又壽儀洋十元隱名士銅洋四元鄭業臣洋二元廿七日求利人洋十五元成章氏洋八元稚松氏洋十五元七齡童子錢二千合洋一元九角二分廿八日章存德堂洋二十元樂嗣連求病愈洋二元包平和衆友洋一元又銅洋一元廿九日李佐飛代求父身體康安洋二元還愿氏洋二元空空子洋十元 
[江督轅門抄]  
　　九月十六日貢士吳丙湘由揚來○十七日知府胡汝霖服闋引見到省○十八日同知何慶澂奉委辦下關保甲差○十九日藩轅牌示海門同知照磨員缺前以黃貴咨補奉准部覆自應飭赴新任○二十日通判李宗似辭赴通州花布捐並銷下關保甲差○二十一日阜寗草揠司姚丙林謝委赴任○二十二日理問許庭森奉糧道委赴江北催提漕項從九曹戴鰲起服回省○二十三日知縣曹明志奉司委鹽城公幹沈韻鏘安徽來叩謝皖岸差遣○廿四日沈韻鏘辭○二十五日內閣典籍許廷普辭赴都 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局內恊賑公所經收山東奉天賑捐七月上旬清單]  
　　初一日○湖南永州府廖鶴齡韓慶元兩善士捐原平銀二十兩○本埠盧公興號小洋一百角湖南盧公興號小洋一百角○公平洋行來武陵昌記善士二十元○本埠蘇新泰號覺非子兩户各十元金陵蘇新泰號蕪湖蘇新號兩户各十元○揚州電局盛我船翁各募兩淮新興塲具又新興金區公捐兩户各二十元順記鮑藹人許杏吳松林張保生四户各一元致大信局來太倉善士募金寶仁堂無名氏味青室淑來居士小及古閣補過主人摩兜堅室弼清士翔翁九户各一元浮槎客天然子兩户各虛對開一個集腋者錢三百十二文不知名銅洋一元○杭州袁二房來袁廋薌三元金匱楊根翁來顧守愚翁募顧錦芳七元倪有氏一元華純臣王枚鄉華元標許信培四户各五角温州招商局來葉我士公募葉章五元裕大行裕春吉記兩户各一元壽康莊翁蓮記資康莊鼎記四户各五角鄭蔚卿四角鹿古山舘鄭壽椿兩户各三角嘉興恆潤園來沈實廉沈清遠沈子清三君爲求父病速愈共洋六元無名氏爲小兒求病速愈二十元惜陰主人一元之罘積厚堂二元朱全生病愈完顧一元昔陰主人一元寶記求身子平安五元○○本日共收原平銀二十兩英洋一百七十二元小洋二百角虛對開二個銅洋一元錢三百十二文合併聲明 
[上海四馬路文報局內恊賑公所經收山東奉天賑捐七月上旬清單]  
　　初三日本埠椿元莊來無錫鴻興棧經交王次濟大善士洋五十元○常熟凝善堂賑所來第十七批募婉記十二元蘇城恆孚銀樓募交六月下旬桶捐徐沁伯十元温經書王念五元扶風氏病痊五元何寶春三元花洲居士紫藤書屋求病痊兩户各二元求家安親健人上來丁琴顧曾留耕平安仙湘雲舘主四户各一元點見散數銅洋一元錢四百六十九文程藝翁來嘉定隱名嗣人洋二十元本埠莊源大號來耶松船厰具桂泉公錢一千五百文又募積善堂王五元傳邦富陳慶明兩户各三元寶善堂周叶卜盛王趙慶陳捷三四户各二元林元晋李家卓宣文彩鐘璧堂樂陽力棉子沈成非謝阿九康定才八户各一元張祥華銅洋一元徐才寶五角張毛毛四角朱氏李家植兩户各三角李雄　李家昭梁啓旺朱阿喜四户各二角林云坡錢九百文烏盈香林于高具翰芬顧錦堂張祥華陳世網六户各六百文譚全寬追遠堂河王香泉馬調良四户各三百文程福厚一百五十文以上實收英洋三十五元小洋十四角銅洋一元○臨　鎭章景堂募羅存仁孔酉生退思氏陳云樵四户各一元湯午莊寶凝兩户各五角又來衢州府高家稿逹泉爲文郎入泮完　五元寗波陳季生募各友一元五角知非子五角安雅堂兪氏求保平安一元抱綺生求毋平安筵壽二元海陽不書名一元沈品華兄二元○○本日共收英洋一百八十六元銅洋二元小洋十四角錢四六十九文合并聲明 
[上海四馬路文報局內恊賑公所經收山東奉天賑捐六月下旬清單]  
　　廿六日寶應通源莊來同善堂經募第二批賑欵英洋八十七元又來第三批英洋一百三十四元第四批英洋一百九十一元原平銀三十兩申合規三十一兩六錢七分三厘銅洋一元第五批英洋一百元第六批英洋一百六十八元以上細户業已按批另登矣○本埠和記號捐助規元二百兩又張禮記號來福州普安堂募世述堂息餘移賑番洋廿八元八角九登堂馮番十元撫右恊長佑子番洋五元菓大彬番洋三元浙紹梁安平氏番洋二元述古堂彰番洋一元二角世術堂番洋一元東野清河氏錢四千王仁爲錢一千以上實收英洋五十元蕪湖招商局李來貴池縣正堂募捐英洋二百元福州電報局來休寗吳善士募張惟周番洋十五元錢三百六十張慕記十三元錢三伯六十文張余氏十二元錢一千五百六十張丙中八元錢三百六十張丙文七元錢三十六十張修氏四元錢一千五百六十文張洪氏三元錢三百六十文張明善一元錢一千五百六十張徐氏張康氏張云慶張云瑞張云芳張雲彩張雲青七户各二元錢三百六十張餘慶張種德張兪氏三户各一元張丙餘錢三百六十以上均重番洋計實收爐丕洋八十九元原銀六錢三分鎭江招商局吳來劉未青翁募劉桐軒英洋念六元問經堂二十元積德堂十元無名氏兩户各二元閩省連城縣募府樓韋甫翁募何退補齋林梅月齋潘敬修堂師竹齋四户各番洋二元鄉和尙徐樹村長勝右營楊月評舊盧許延陵堂吳徐東史長勝中營吳七户各番洋一元何笑山英洋一元江夏少甫氏番銀二兩一錢五分神藝堂銀一兩九思堂知非子兩户各銀四錢江南無名氏錢四百樓盧氏錢二百以上實收魯丕洋十七元日本洋三元南匯楊萬泰號來楊張氏五元九江聽焦書屋吳松亭公募賴江居士因女病轉危爲安二十元務本堂余彭世忠兩户各四元問禮堂林三元龍西氏一千文德餘堂五百補心堂湊六百廿文以上實收英洋三十二元爛板洋一元南巿葆大參號來蒙張王兩善人送天命壽禮移賑洋八元杭州慶餘堂來浙紹無名氏十元陽湖縣署來張錦山公爲求女病速愈二元虹口義昌成號來盛澤黃慕庭翁募藍成氏一元○本日共收規元二百三十一雨六錢七分三厘英洋一千另四十八元魯丕洋一百另七元日本洋三元銅洋一元原平銀六錢三分合併聲明 
 
 
