# 1910 - 2 - 4913261

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章十一月二十日内閣奉]  
上諭陸潤庠著授爲大學士戴鴻慈著以尚書恊辦大學士欽此軍機大臣署名奕劻假世續鹿傳霖那桐戴鴻慈 
交旨 
[十一月初十日經内閣奏]  
　　派王大臣驗放分發直隸試用同知李汝鞠江蘇試用同知李維楨直隸補用直隸州知州葆春江蘇試由直隸州知州程學懌直隸改選補用知州趙廷梁廣東試用知州施嬉元山東補用通判梅兆震江蘇試用通判鄧昶豫河試用通判夏承廣甘肅試用通判彭毓純廣東試用通判周維屏貴州試用通判周棠直隸補用知縣侯士奇孫建長李良謨江蘇補用知縣孟桂廷山東補馬知縣王國昌山東改選補用知縣孟廣澄甘肅補用知縣李繼文福建補用知縣陳應辰雲南補用知縣伍毓崧直隸試用知縣李鎭湘柴文煜施警鶴王肇洛王鴻年張寳誠陶祖光山東試用知縣汪善達山西試用知縣文杰楊詠紀龍官河南試用知縣李福蔭陜西試用知縣劉錫祺王運熙浙江試用知縣帥安世江西試用知縣尹世熙陳毓康湖北試用知縣杜焯綸李祖聃魯餘慶蔡保第丁體文湖南試用知縣龔錦福四川試用知縣周學夔廣西試用知縣陶宗浚雲南試用知縣梁紹韓貴州試用知縣張泳霖王遇熙梁永澤長蘆試用鹽大使劉治勳浙江試用鹽大使金棟兩浙試用鹽大使葉在翰保送分發直隸補用直隸州知州輔勳均堪以照例發往保舉奉天補用知縣何展采直隸補用知縣甘聯超均堪以照例用卓異前安徽太縣知縣和王樹中堪以准其卓異加一級仍註册候升卓異安徽盱眙縣知縣林煒焜堪以准其卓異加一級仍註册回任候升卓異俸滿陜西涇陽縣知縣雷天裕堪以回任准其卓異加一級仍註册候升調部起居注漢主事龍學泰堪以准其調部奏留吏部學習主事王道元堪以准其留命揀選一等揀選舉人張嗚歧張昭芹班廷獻王恩浩均堪以知縣用揀選二等截取揀選舉人劉東瑚陳履至杜唐鑑梁亦鴻土翰魏廷鑑李希白周斯依曹逸仙張壽宇容啓蕃余師銘康愼徽喬柏蔭張欽典劉士端均堪以直隸州州同鹽庫各大使掣用十一日覆奏奉 
旨依議欽此 
論說 
[讀十九日整頓鹽務上諭]  
治。鹽自古無善法。由秦漢而唐而宋以迄於。今經多數計學家悉心研究而。終未得一裕國便商便民三者兼全之良策惟唐以前與唐以後辦。法大異唐以前官家不過督察之而行銷聽民自便唐以後始禁民煮售而其權悉操於官。由是鹽政乃愈趨而愈壞。官家但顧裕國。而病商病民有所不恤。商以血本所在而舞弊民以。價昻之故而積怨。於是風潮屢起。商民交困私梟因此遍產鹽省分。而鹽法益糾紛錯雜疲。敝衰玩而不可收拾。夫鹽政本大利之所在。今旣至於不可收拾而商民交困。則國家己獲大利矣乎。而未也。今日之獲鹽利者上不在國下不在商民。惟在中部之官吏而己。管理鹽務者上自運司分司監掣鹽棧及督銷分銷各局所。下至緝私巡查無一非官。卽無一非獲利之人故今日勿論其無良策也。即有理鹽之良策。而欲與官吏謀之吾知其必鹽柄而不。入善乎顧氏之言曰。今日鹽利之不可興正以鹽吏之不可罷通州張氏之變鹽法議亦曰我爲憂國忘家深明公理之政府及度支部大臣言之也。若爲運分司以下官吏言直是與孤謀皮與兎謀脯耳。斯眞知本之論也。今幸而度支部悟矣。澤尚書乃有奏派晏安瀾等調查淮浙鹽務之舉。今幸而政府悟矣朝。旨乃有派澤尚書爲督辦鹽政大臣。之舉 
雖。然澤尚書旣己當其責矣將用何法以整理之乎。自表面觀之朝廷斯舉。則以淮浙鹽務敗壞己極久言整頓而未得其效。故欲統其權於度支部。以提挈大綱。而徐徐整理之且藉以集財權於中央。而冀合統一財政之本旨在政府之用意誠。不出乎此然所謂提挈大綱者。非徒遥擁虚名而己也必籌一改良之辦法。以宣示於下而使之實行則亦一甚難之事矣。記者試借箸籌之 
自来言鹽政之書汗牛充。棟而卒未有一有利無弊之策。不得己而思其次。則惟有仿劉晏就塲徵稅之法（本報曾詳論其利力駁陶文毅摺今故略言之）苟。能實行則於國於商於民。均獲其利所不利者仍官吏而己。何以故則以除收稅之官吏外如運司分司督銷分銷及一切巡緝等員。皆可裁撤故主張是說者。明季有李氏雯顧氏炎武。本朝有顧氏成天包氏世臣鄭氏祖琛等。其說理由甚長非徒空言學理。反對者則前有李氏衞。後有王氏守基馮氏桂芬潘氏祖蔭等。其言則皆局於偏見。均不足破主張諸人之說者也（近日通州張氏主張就塲徵稅甚力曾詳言之）然。其所以至今不能實行者則以官吏爲自私利益起見。揚反對者之波。以摧主張者之說。在上者往往動於浮說。而不敢遽爾實行。此就塲徵稅之策。所以至今未定也。今度支部既己派員調查則其於淮浙鹽務之弊害必已洞悉底藴。且又大權在握責無旁貸自應竭力主張亟行斯策勿爲官吏所惑勿爲他說所淆詳訂章程切實舉辦則鹽務自有起色之日此則草茅下士所殷殷屬望者也。否則徒持治標之策斤斤於緝私仍無補於國課若專爲足上之計而專歸官賣則又恐無補於商民夫豈策之盡善者哉 
專電 
[電一（北京）]  
樞臣前奉攝政王面諭速訂内閣草案後定今 
 
 

Page 4

 
 
日（二十一日）集政務處會議旋因慶邸請假改期二十四日 
[電二（北京）]  
法律學堂畢業生奏明由學部會考 
[電三（北京）]  
直督奏直省巡警學堂畢業四千餘人 
[電四（北京）]  
翰林院又擬奏改官制 
[電五（天津）]  
新直督陳制軍二十日接印 
[公電（漢口）]  
各報館鑒公益彩票本訂十一月開彩現近票未售淸奉護院諭仍應改期先此電達漢口商會哿 
緊要新聞一 
[國會請願代表在滬會議續紀]  
　　十一月十六日各代表假西門外江蘇教育總會開談話會議决到京日期以三十日爲限到京後設立公所公所未定暫假某報館爲各代表到京報名之所並决定此次圑體非至國會成立之日不得解散合簽名之人無論代表非代表議員非議員皆爲速開國會同志會會員皆有鼓吹輿論游說各社會之責設通信總機關於上海每省置幹事四人以上與總機關及各省聯絡並任通告各該省會員之事又議各省諮議局聯絡之法擬每年六月内各省推員到上海聚會就各省利害共通之議案互相研究以謀一致但此議不屬於請願國會之事應由各代表緘告各該省諮議局决之十八晚復開會議决修正之呈稿改二年召集及明年臨時會之議爲一年並請速定議院法選舉法議畢主席報告上海會議竢事翌日首塗 
[軍諮處籌畫新軍經費北京]  
　　軍諮處王大臣會議各省編練陸軍前經奏定期限分别成立惟各該省督撫来電多稱欵項支絀實難按照期限編練成鎭等情查練兵事宜關係重要各省督撫旣稱欵項支絀自應由本處設法籌畫以重軍政擬將各省駐防旗兵一律裁撤即將該兵等常年軍餉撥歸陸軍部作爲編練新軍經費並於旗兵中擇其尤者改編陸軍其年耄氣衰之兵均着各回原旗另籌生計現己轉咨變通旗制處酌核辦理 
[會商海軍常年經費辦法北京]  
　　軍諮處查海軍開辦經費已由各省認解惟常年費尚在無着昨與政務處會商各省攤解海軍常年經費辦法如非沿江海省分及財力不富地方所解常年經費應准照成酌减至沿江海及富饒省分則宜多攤經費若干以昭公允此事已經决議俟海軍大臣考查事竣再行會訂辦法 
[郵部維持贛路股東會北京]  
　　贛路股東會前因股東衝突解散詳紀前報現經勸業道和解定本月廿三日續開大會郵部誠恐再生枝節初十日特電贛撫云南昌馮中丞鑒初六日准贛路公司電稱本公司前經呈報股東會解散情形蒙電示與勸業道接洽妥速辦理等因現己漸次就緒擇十一月二十三日續開股東會以竟前議等因到部查八月二十五日該公司開第一次股東會因有二三人别有意見以致解散此次續行開議希轉飭勸業道與該公司總協理妥籌辦法勿令再生枝節以維路政除電復外特聞郵傳部蒸印 
[郵部將派專員調查航業北京]  
　　郵傳部近據鄂川兩省航業公司禀請開辦内地營運己由宜昌達到重慶其他鎭江湘江等處亦己陸續進行昨日又據粤督咨報該省商人擬請開辦由粤東至安南河口之航業等情徐尚書以華商營運發達最爲可嘉自應由部奬勵擬派本部船政司人員赴粤調查如果營運發達即當推廣領海外海各航業聞此項人員一經派定年内即須出發并須順道至各省調查 
[學部咨查編輯亡國史原因北京]  
　　學部昨咨直隸提學使文稱現據京師各報紙載保定優級師範學堂發起編輯亡國史等語查本部豈章學堂爲研究教育之地除講授課程外研究學業進步乃其職守各學生豈得騖外妄爲應速飭該堂監督詳查有無其事如果屬實當詢編輯此書宗旨是何意見速復到部以憑核辦 
[新蘇撫召見述聞北京]  
　　新簡蘇撫寳中丞初十日到京十一日進内請安當蒙召見垂詢頗久中丞亦將在晋省辦理各事詳晰陳奏（一）晉省禁種罌粟一律盡淨（一）改練新軍已成一協器械亦已改良（一）諮議局開辦時議員尚能聯絡（一）該省人民素講商業惟票莊推爲鉅商現在滙兌事宜已經改良頗爲利便其他商業官爲勵奬 
 
 

Page 5

 
 
收効必速云云攝政王甚嘉納之 
[學部變通教員奬勵章程北京]  
　　學部奏自臣部設立以来内地學堂雖多己次第成立其偏逺地方如新疆雲南貴州廣西以及附近蒙古西藏等處皆以僻在極邊風氣初開師資缺乏不得不借材異地此外如東南洋各島華僑子弟生齒日繁其中紳富商民時有捐欵興學之舉特恐見聞囿於異域教法未盡合宜亦應酌派妥員前往爲之釐訂章程悉心教授惟以上數處或地臨邊徼或逺隔重洋將欲於内地延師而萬里之行士多裹足查臣部歷届辦理湖北河南等省各學堂教員奬案均以在堂五年届滿照異常勞績核奬三年届滿照尋常勞績核奬又光緒三十三年二月臣部奏訂師範生奬勵義務章程内載師範生畢業後應　教育義務五年俟義務年滿准照教員五年届滿之條請奬以應升之階遇缺即補及儘先補用等語第念邊陲海外與内地情形不同現在興學伊始擇師爲難可否仰懇天恩俯准變通成案凡京師及内地各省人員由臣部派往新疆雲南貴州廣西四省以及附近蒙藏各處或海外華僑學堂充當教員者三年届滿如果成績優著卽照異常勞績請奬如由内地師範畢業生派往各該處充當義務者在堂三年准作爲義務年滿如果成績優著並照五年届滿之條給奬如蒙兪允即由臣部欽遵辦理奉旨依議 
[翰林院變通讀講各官辦事章程北京]  
　　翰林院奏伏查雍正元年五月初十日奉上諭各部院衙門俱設有司官專管定稿說堂翰林院亦有錢糧出納爾掌院當於俸淺編檢内擇才守優長者滿漢各二員充作司官專管定稿說堂所委司事之編檢如果實心任事辦事公敏者爾掌院當據實奏聞加以殊恩等因欽此欽遵歷經奏充在案惟查辦事翰林官充補後升至讀講例可兼充至侍講學士始行開差今於本年九月二十五日經會議政務處奏請將臣衙門讀講升爲從四品揆之舊例似應開去辦事差使惟臣衙門現在滿蒙編檢無人現充辦事各員均係讀講等宫邇来撰擬文章頗多繙譯校對在在儒人未便拘於成案以致貽誤要公擬請嗣後滿漢辦事各官讀講以下人員仍准兼充升至侍講學士再行開去差使似此於舊章稍事變通於公事不無裨益十一月初六日奉旨依議 
資政院與各省往来要電 
[晋撫致資政院電]  
　　資政院鈞鑒山西諮議局應選資政院議員業就當選人中如額覆加選定渠本翹李華炳解榮輅劉綿訓劉志詹五員榜示周知除給照並造册咨呈外貴院召集定於何時該員等是否常駐乞核示以便飭遵棻敬 
[資政院覆電]  
　　太原撫台鑒敬電悉資政院議員應於明年九月初一日以前齊集院章並無常駐議員該員等除開院期内無庸常川駐京希飭遵照資政院沁 
[署粤督致資政院電]  
　　資政院鈞鑒碩學通儒選舉議員照章程第二條保送辦法是否不以本省人爲限候裁示樹勛有 
[資政院覆電]  
　　廣州制台鑒有電悉保送碩學通儒不以本省人爲限資政院卅 
[陜撫致資政院電]  
　　資政院鈞鑒查納稅多額議員章程第九條内開五選人名册應載明納稅類别及年額等語是互選人資格以納稅類額爲重惟陜省情形富户貲產半屬經商不重田產以地稅論其納稅不過中產若論商稅多寡而資本雄厚者營業俱散布外省其類别及年額無憑查悉至地方公益各捐又係臨時覔集絲帛年捐無多亦無年額可言選格是否總括資產而言若專就納稅多額論陜省合格人員無多應如何辦理伏候示遵壽感 
[資政院覆電]  
　　西安撫台鑒感電悉納稅多額係指所納稅捐在本省内占額較多者而言應就所可查考者擇其較多數之人作爲互選人此覆資政院冬 
[滇督致資政院電]  
　　資政院鈞鑒沁電敬悉議員執照格式係何日由京頒行是否郵寄抑係驛遞乞核示經羲叩艷 
[資政院覆電]  
　　雲南制台鑒艷電悉諮議局互選資政院議員執照格式即日通咨由京郵寄資政院支 
[東三省近事]  
　　京奉鐵路展築至藩陽城根一事載明中日條約郵傳部徐尚書昨派日本法政畢業生張鴻藻爲會議員美國鐵路工程畢業生孫多鈺爲專門技師會同来奉與日本領事開議展線辦法 
　　前吉林交涉司庶務科僉事李道鳳年奉東督飭赴帽兒山（即臨江縣在鴨緑江上游長白山西麓）調查設治事宜李道業將該山風土民情調查明晰先後呈覆並條陳急應籌辦之政策八條一移民開墾二便利交通三置鎭防邊四就地興學五籌欵行政六移徙公司七約束韓僑八加派工巡督撫兩帥以所陳政策頗中肯要已將原呈札發民政司速行逐條議覆以憑次第舉辦 
 
 

Page 6

 
 
　　蒙古巨匪陶什陶今春大吏派兵剿拿遁迹索倫山中數月来極爲平靜乃上月忽又出山在江西一帶搶掠無忌經周少樸中丞先派省兵數千人前往攻剿不能取勝現擬復商吉撫增兵添餉再行進剿務期斷絶根株 
[京師近事]  
　　度支部澤公昨日電飭各省淸理財政官汛速會同各藩司將庫存之欵盤查淸楚詳細造册報部聞澤公不日將奏請欽派大員赴各省復查以淸財政權限 
　　留學日本陸軍法政學堂監督李士銳前因虧欠該堂欵項經陸軍部解交軍法司出繳兹聞此欵係學生借用並非該員私飽刻由軍界𤍽心人員合力集資代墊此欵以贖李君之罪聞陸軍部共五十四員己集日幣三萬四千餘元 
　　新簡𤍽河都統溥良日前咨行軍諮處内稱前任都統廷杰己將該處八旗兵丁編成新軍一恊自應遵照定章由貴處遴選叅謀官一員以資助理聞軍諮處擬派科長吳紹璘前往充當 
　　出洋考查郵電財政事宜之連方伯前因感患時症未克成行兹聞方伯經西醫調治病勢日減惟出洋之期須明春方可啟程 
前津浦督辦吕海寰開復處分已經吏部出奏現又經某邸奏保聞將補授要差非資政院總裁卽派充粤漢路督辦大臣 
　　蒙藏教育關係緊要兹聞學部已議定四事一責成四川提學使兼攝西藏學務權二咨查蒙藏人民之習憤三調取蒙藏各地現行學堂章程四廣植蒙藏人才以備派充教員擔任蒙藏教育 
攝政王交諭吏部陸尚書應將京外四品以上文職官員出身履歷及曾經歷任何處於各該員名下註淸造具表式呈送政務處存案備用　　貴胄法政學堂將次開辦朗貝勒擬於明春添設王公聽講班以資王公大臣研究法政 
時評 
[鐵路股東之衝突]  
中國自辦鐵路不及全國之半而内部之衝突數數見 
如粤如湘如皖如鄂最近則如贛如浙幾乎令聞者齒冷 
嗚。呼我不解津浦鐵路及川粤漢借欵。何以合數國之人恊力圖成。而未聞彼有一語之衝突也 
[諮議局員之運動]  
中國選舉議員此爲開幕之第一次而運動之方法己奇幻不可測 
如常駐員如通常議員如書記大者如諮議局議長資政院議員幾幾乎以運動爲正當之 
嗚。呼我不解各國政黨之運動代議士美國政黨之運動大總統。何以不爲聞者所訾謷。而反爲識者所歡迎也 
[三等大人]  
京。師有三等大人之稱 
大。抵交接第一等大人者升官最快必爲最紅之京官。交接第二等大人者次之交接第三等大人者又次之 
留。學生之爲京官者每交接第一等大人。其交接之塲所。則在六國飯店。故由司員而參議而丞堂。升官最快 
所。謂三等大人者。爲何等樣三種。閱報諸。　君試猜之 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂諮議局書記長亦將辭差湖北]  
　　漢口某報云湖北諮議局書記長酆君瑞松日本法政畢業生也近聞已請假辭差探其原因係吳侍御因存古學堂陳請書一事致吳議長之密秘信函爲阮議員所攜去議長頗滋不悅日肆無禮之偪迫使不能自容以便任用其私人劉德樹云 
按直隸諮議局書記長聞已辭職矣今鄂書記長又將辭職何見解之與人相左若此耶 
[浙省商界國民捐組織大會續紀杭州]  
　　杭州總商會前接天津商會籌還國債電文後未將原電宣布嗣經衆商集議會職員傅禹臣君慨出担任擇期開會等情已紀前報兹聞同會各業贊成者共有三十餘行即日遍登廣告定期本月念一日假座府學明倫堂特開大會公籌辦法惟自刋登廣告以来各屬響應者如嘉興公債會紹興國債會等異常踴躍傅禹臣君以念一日會塲人數必多特預先組織臨時職員以維秩序并聞寗紹金衢嘉湖六府現准通函届期均特派代表赴會俾資聯絡 
[紀英叅贊與閩督談判天安寺案福州]  
　　閩省天安寺被英領事混爭一案曾由駐京英使特派使館叅贊麻穆勒君及上海工部局員紏閩省會同閩督派員履查界址麻君等已於日前搭樂生船蒞閩寓南台泛船浦英商義和洋行次日上午十一時由駐閩英領事自行邀往天安寺前後細勘並無正式會勘照會是日下午二時麻君同隨員謁松督會商此案辦法聞麻君對松督云救火會應從速搬離松督答以天安寺乃閩人之公產證據昭彰與貴領事署租地毫不關涉救火會係地方公益貴叅贊所請搬離碍難照辦且查貴領事署書役曹定豐齊伯祺張泉泉等佔寺爲家殊屬違理應請諭令尅日遷徙至於圍墻之内所開小門曾經租約載明應行堵塞以及近日新闢之溝道與該寺大有妨碍統請一併堵塞以淸界限麻君語塞相對良久答稱貴督應備公文叙明救火會與該署書役曹齊張三家住寺等情以便回明公使本叅贊此種問題碍難解决仍候本國駐京公使核辦云云是晚十一時即搭新豐輪船赴申 
東京通信 
[滿韓史蹟陳列所]  
　　日本白烏博士等本年夏令旅行滿洲一帶搜得我國及朝鮮之占物甚夥現在東京陳列於滿鐵會社之東京文社樓上招集朝野諸名士公開觀覽據博士言彼研究滿韓歷史上之古蹟已逾數年然在史蹟鬼羅上最感困難者惟朝鮮今夏於無意中忽得五千册之史料殊出意外又云余在滿洲所得之碑文有一百二三十種其中大半爲世人所未知者又在金朝上京之曰城亦掘出碑石數種然此物已爲淸國官吏所押收現託川上總領事交涉尚未取還今日不及陳設未免遺憾又云滿洲有川上總領事哈爾濱三井支店長河合松之助及彼所得之古錢古鏡古銅器等無數按寗古塔之南七里即渤海之上京原爲金朝之東京今於東京城掘得古瓦古銅器類及在寗古塔所得金朝時代之印銅與淸朝發祥時代之甲胄等皆爲罕見之物此外如陳列中之韓國古書類尤稱稀世之寳其中數種最爲歷史家所愛玩者如下 
一人物考八十册一東文選八十册一集古眞拓十六册一簡牘眞蹟六册一爛餘（李朝政權爭奪史）五十册一弘齋全書百册（正宗王御製）（一朝野僉載）（自太祖至肅宗）十册（一朝野會通） 
自太祖至景宗）五十册一燃黎記述（自太祖至文宗）四十二册一高麗史韓本全部其餘石拓碑文中如我太祖在撫順之東方大敗明大軍之戰勝記念碑及金代文字之進士及　碑文與古銅人古瓦古錢皆足供學者之參考爲他人不易得之寳物 
[大阪華商選舉參議員]  
　　大阪華商商會係於今秋成立兹奉農工商部咨飭照長崎例選舉諮議局叅議員分别申報等因當於十月初二日投票公舉由張領事親臨監督計山東人數最多共舉五人其人數較少之直隸舉三人浙江舉三人江蘇舉二人奉天舉一人山西安徽人數至寡不敷選舉當時公議山西省安徽省各舉一人業已繕造淸册分别申報兹將名氏彚列於後山東省賀英偉寗海縣人叢良弼蓬萊縣人單用霖黄縣人茹沛瀚蓬萊縣人宋世昌寗海縣人直隸省王文淇天津縣人陳百川天津縣人劉恩培天津縣人浙江省翁毓麟慈谿縣人劉成鈺鎭海縣人姚嵩華慈谿縣人江蘇省蔡鍾麟吳縣人朱作仁吳縣人奉天省王順文蓋平縣人山西省牛映逺太原縣人安徽省張益三歙縣人 
[韓首相李完用軼事]  
　　朝鮮内閣總理大臣李完用被刺詳情迭記前報兹聞被刺之前數日李曾被人控訴由京城控訴院傳去詢問約二時 
 
 

Page 11

 
 
之久聞其訴訟事件係由韓人尹敬重起訴八年前尹敬重以在金州郡外有三郡之水田七千畝爲嚴妃所没收旋因請願退還當時有尹益炳者與李完用之心腹孫錫基共謀將值價十萬九之此項田地以二萬元售於李完用以圖漁利此次尹敬重又向尹益炳索還田地於是控訴院長日本人鳴村即傳李完用到堂嚴審二小時之久堂堂相國亦可憐矣分類新聞 
政界 
[自治員紳組織大圑體武昌]  
　　湖北自治研究所畢業學員楊宗正叚自愼等聯合法政學堂自治班學員公民養成所畢業員組織一大圑體定名湖北全省自治總會以研究自治及籌辦進行方法爲要義互通聲氣爲宗旨刻己將所訂章程禀准各該管監督於十四日在自治研究所開成立會籌畫一切 
[藩署辦理報告之忙碌江西]  
　　贛藩劉方伯春霖前奉部飭調查近三年收支各數勒限送部以爲豫算决算地步方伯未經遵辦兹以甘肅藩司毛慶蕃被參革職頗自危懼特諭各科寫生趕緊將三十三四兩年報告各册造齊送部免干部議聞現在各科寫生均異常忙碌云 
[部咨淸查户籍辦法蘇州]  
　　蘇藩司前奉撫憲札准民政部咨開此次淸查户籍所有公私營業工塲鹽務礦產茶絲等項及土木碍石一切工作等類處所或設於城廂或設於山野人類繁雜良莠不齊若漫無稽查善良固無由樂業宵小亦易於潜蹤殊非所以維秩序而保治安本部業將奏定調查户口章程頒行各省其施行細則仍令各監督因地制宜斟酌妥訂至於本章程中未盡事宜如以上各項工塲該監督等亦當酌量地方情形載入細則一併調查以期完密等因昨經藩憲通飭各屬一律核實塡表送司彚轉母得稍延 
[業户禀請核減洋價不准蘇州]  
　　蘇城大小業户不下百餘家其間良善之家固屬不少而祗知利己不顧公益者亦居多數並有田畝無多特設棧包收田租圖利者現因開征在即聞業户等擬就公呈由范義莊領銜禀請藩司通飭各縣核減漕糧洋價聞樊方伯以本年蘇屬田租虫傷歉收分等減折長邑較重元吳次之糧從租出不得不酌量蠲減以恤業佃應候縣委會禀核示至櫃征洋價遵章比照當牌核收尚未故爲抑短亦猶該業一百餘家同一收租而租價不同或以洋計或以錢計各業户自爲風氣總之但顧身家其於縣令之休戚佃户之肥瘠漠不關懷收租則涓滴無遺完賦則錙銖必較吳中陋習大率如此實未敢代爲深諱昨己嚴行批斥母再率凟一面批飭府縣遵照前批核明察辦 
[定期考試學習司法人員蘇州]  
　　蘇臬署審判廳籌辦處内附設之司法研究所及檢驗吏學習所經左廉訪出示招考己紀前報兹定十一月二十七日在試院内扃試其報明旁聽各員均免與考 
交涉 
[災民滋事案將成交涉漢口]  
　　漢口後湖棚户於被火後遷怒於商董劉人祥聚衆搗毁其門窓什物並波及兩旁店户各情己詳昨報現聞英界第五十八號華捕是日因阻攔該災民等致遍身均受重傷恐有性命之虞刻己舁往天主堂所設醫院内診治至被捕獲之滋事災民三口當日己爲捕頭索去鎖押于捕房内現英領尚向道廳各官要索首犯從重懲辦而捕房連日派人調查各店舖有無損失或者謂英領必有向華官索償損失撫恤費之舉 
軍界 
[撥兵嚴防南贛邊匪江西]  
　　江西南贛邊境與粤境毗連山嶺叢雜會匪最易嘯聚去里之禍雖經大軍撲滅辦理淸鄉究難絶跡現當冬令尤覺在在堪虞兹地方紳士李天明等聯名電懇馮撫轉飭贛南道兪觀察明頤派撥巡防一隊以爲粤贛交界邊境游緝之師刻己邀准電諭轉飭照辦矣 
[陸軍游學生咨回本省安慶]  
　　本届陸軍游學畢業生胡萬泰李德瑚現經陸軍部考試授以官階由部咨飭回皖儘先差委其墊給該生等川資銀四十兩並咨請朱撫查照歸墊 
學務 
[要求撤退勸學所總董杭州]  
　　寗波教育會員范賢方等前以勸學所總董章崇藩運動當選濫竽失職等情聯名上控浙撫增中丞以總董一職爲合邑學務關鍵非曾經出洋或習過師範者不得混充嚴飭查辦嗣該總董又開大會藉圖抵制合邑因之大憤電禀各憲要求澈究日前諮議局議員陳時夏等又兩次呈請撫學憲請予撤換以維學務現提學司袁文宗己電飭甬府查明妥辦矣 
[自治研究所之笑柄杭州]  
　　全浙自治研究所講授現行法制大意一科係由仁和柴君擔任日前演講時突有學員黄永藻起言謂柴先生所講情形學員聽之甚覺無味所有無關緊要之處請勿多講柴君謂教員講授科學卽監督所長均不能面言其是非豈學員所可刁難一時互相爭論聲色俱厲復經某學員力爲調停方始寢事 
實業 
[移請查禁綢業仿冒商標蘇州]  
　　蘇垣長洲趙大令前准杭省商務總會移稱杭城綢業悅昌文記王文顯因蘇商周鉄卿在古市巷開設綢莊冒用牌號一字不易且所造之貨同在京漢長江一帶銷售實於該業大有關碍前托友人赴蘇理說並移請蘇商會一再勸諭該商周鉄卿輒以省界不同仿冒無妨爲詞悍然不理實屬蓄意朦混有違商律且杭商悅昌文記於三十三年禀准商部注册嚴禁冒牌有案如果蘇商公正 
 
 

Page 12

 
 
營業何必以僞亂眞現在堅執恃蠻勢難寛貸爲此移請飭傳蘇商周鉄卿到案嚴切曉諭將悅昌文記四字牌號速卽更換以全商業等情未知趙大令如何裁判 
[旅贛湖北鐵路協會開第二次會江西]  
　　旅贛湖北鐵路協會於初七日成立已紀本報兹又訂期于十四日開會業已遍布公啟其文云本月初七日開第一次同鄉會旅贛湖北鐵路恊會成立已舉定正副會長及職員兹定十四日准一句鐘開第二次會歡迎會長籌議辦法及同鄉認股各事宜凡同鄉軍商警學政界諸君務祈届時蒞會爲幸旅贛湖北鐵路協會公啟 
[鐵道學堂禀准專辦長沙]  
　　湘省毓東學堂原以師範鐵道兩班合辦現因湘省鐵路已經開工需才孔亟昨由該校監督禀請湖南鐵路總公司擬於明年專辦鐵道一科其師範班另行賃屋開辦已奉批准 
雜記 
[施鶴道由京回鄂武昌]  
　　湖北施鶴兵備道曾廣鎔去歳由川粤漢路督辦大臣張文襄奏調入京商議借欵事宜兹文襄逝世兩路己歸郵傳部接辦曾觀察業將一切文卷檢交該部接收淸楚日昨由京回鄂聞須俟新督瑞制軍抵鄂後再行回任至現署施鶴道本任勸業道鄒觀察履和當時因人地不宜調署外道將来不知若何位置也 
[孝廉方正被控者何多武昌]  
　　鄂省本届選舉孝廉方正據各州縣所送名數甚多而士紳上控被選人無完全資格者亦時有所聞如興國州選送之陳世昌大冶縣已選未送之葉肇唐均被本籍士紳来省攻訐近又有天門縣選送之黄樹棠亦被人在學署呈控署學司齊照岩文宗以選舉孝廉方正何等鄭重似此控案迭出實屬不成事體因飭各該州縣確切查明如實有可議之處即將原案取銷倘果控情子虚即科原控人等以應得之罪以重名器而儆刁風 
[孝豐縣令卸任時之怪劇湖州]  
　　湖屬孝豐縣知縣李瑞年大令署理期滿於本月初十日起程回省沿途有人身穿麻衣手持冥錠聲稱祭奠瘟神求其永不再来免與吾儕小民爲難云云大令囘省後同寅中有知其事者酬酢之際不無微諷大令知難隱匿遂自誇其約束書役之如何嚴厲其意蓋謂因此致怨云 
[飢民四散滋閙蘇州]  
　　吳江縣同里鎭到有徐海飢民與鄉民滋閙各情己紀前報兹由吳江縣派差雇船二十四號押令上船送至元知縣接遞前進各飢民到蘇後元和吳大令即派差勇送往無錫乃各飢民于途中將差勇圍住亂毆各差勇相率逃散飢民亦分路四竄仍往各鄉鎭强索滋閙或謂因差勇疏忽以致逃散其實並無圍毆之事云 
[貧民就食之慘狀鎭江]  
　　鎭郡城外萬家巷南首冬賑局於十六日開廠放粥徐海飢民及本地貧民来廠就食者約萬餘人地狹人多殊形擁擠致將小孩三名老婦四名踏傷勢將垂斃亦可慘矣 
[上控縣令庇護蠧書杭州]  
　　浙省稅契本年奉到部飭酌改九分六分並經增中丞附片奏准一律改收大洋札行藩司通飭各府廳州縣限十月初一起遵章實行在案兹有衢州江山縣學界王笏封等以該縣蠧書周揚庚朦官虐民苛勒契稅等情禀請澈究奉增中丞批云投完契稅自應遵照定章並按契價核算該縣書何得從中舞弊額外多征况該縣責司民牧控關書吏舞弊虚實均應澈究如果查有確切証據斷不致輕縱殃民惟旣稱控司控府批縣核案查明禀復迄今延未訊辦仰布政司即飭衢州府轉飭江山縣查照禀叙各節究竟該縣書周揚庚等有無弊混情事尅速傳集質訊究辦 
[學使回任兼署藩篆蘇州]  
　　署蘇提學夏劍臣觀察丁艱已紀昨報兹悉護撫陸中丞己商准江督張制軍即飭正任提學使現署蘇藩司樊稼軒方伯回任仍兼署藩篆日内即當接印 
淸談 
[告業户]  
糧櫃抑短洋價獘政也業户禀請核。减正當之要求也而樊方伯不允甚非可以體恤民艱也。然樊方伯之言。曰吳中陋。習大抵收租則涓滴不。遺完賦則錙銖必較。所謂以子之矛。陷子之盾也我是以願各業户能稍恤農民。則官塲亦將無所藉口也 
[告商家]  
同。營一業而有優劣之分我何以劣。人何以優。必自求其劣點之所在而改良之。使較優者爲更優。則庶合於商業競爭之公理也。若僅僅冐用他人之商。標即使優劣相等不過稍分他人之餘利而。止况乎冐用商標者大。都以劣貨混充。是自安於劣敗將来終不能免天然之淘汰也我是以願經商者。速奮起其獨立心。而勿怙此倚賴性 
瀛談 
[西人之於字紙]  
我國向重文字至以爲有神呵護。不特聖經賢傳。不敢殘褻。即淫書邪說一萹半頁亦敬惜無遺。且有沿街收拾或設社搜羅焚。化以爲功德無量者至如餅餌之印。鞋襪之印熱心此道。者至欲以他項印記易之。論者每謂各國無此現。象世界開明中西文字紙可任便抛棄。其實不然各國地方。亦多留意殘紙一。事惟用意不同而己法京巴黎。几通衢大道。兩旁樹隂。多設小鐵箱箱。面貼有告白請来往行人。如殘棄字紙檢投入内。英京倫敦。同一辦法。有人見其一字紙箱。中空無别物。惟澍葉一。塊淸水數滴可見國人並不投紙於。此惟巡警　有抛棄殘紙於蹈上者。則問明其名姓。錄記事部内惟此等事亦不多見。美國巡警奉法最嚴。如見有人棄紙於路立。即向前干涉。置之於公共堆積棄紙之處無。論犯者爲何等人物巡。警待之若梗頑不率之兒。童焉記此事者爲法國報紙之撰。述員謂須研。究善法以免殘紙之。污損地方（西國之不許亂。抛字紙不過慮污損地方而已）。我國向有還魂紙之製化。無用爲有用最可推行也 
[新出之迷藥]  
布加里。斯之醫學士某氏近發明一種迷。藥係用馬前霜及他種藥料之溶。液相合而成以之射人。體中即加以剖割毫無痛苦所奇者被割之人心。上仍能明白一。切較之未被迷藥時。絶無少異歷經試驗多次施諸各種病人皆無危險 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
来稿 
[變通行刑舊制議（再）（）續（沈家本稿）]  
乾隆三十五年。江蘇按察使吳壇條。奏請改例内誣指良民爲。盜作誣指良民爲。竊再於本條之末添入若誣指良民爲强盜雖無拷打嚇詐情。事亦發邊逺充軍如有拷詐等情即發極邊烟瘴數語經部議。准原奏内聲明誣指送官者即照誣告。例按其所誣之輕。重加罪三。等部議亦有若僅誣指送官以誣告治罪之語三十七年恐嚇取財。門修例按。語有除誣指良民爲强。盜並無誣詐情節者應以誣告到官。坐罪纂入誣告門類外云云。誣告門續纂誣告良民爲强盜者發邊逺充軍一條其按。語云查誣指良民爲。盜例内誣指二字係指未經到官者而。言罪在嚇詐財物是以列入恐嚇取財例。内若旣無拷詐别情僅此誣指爲。盜則誣盜尚在未。成自應以誣告到官爲。斷兩處按語。最爲明晰蓋此條例意。原重在拷詐等情若誣指未到官。而無前項重情者即不得科以重罪。故三十五年部覆吳壇條奏及三十七年修例按語均有誣指送官之。文而誣指未經到官。者均未議及非疎也。空言無據事恐非眞。誣旣未成情猶可恕。律例無可比議。故不明定科條。五十三年以此例與誣告良民爲强盜一條。事同語類遂修併爲一移改入誣告門已非原定此例之本旨。且例注有誣告送官以誣。告論二語則。例文誣指二字竟是專指誣指而未到官者言而誣指爲竊。又無明文何也竊謂誣指之故此例内所列各。項實爲訛詐之。尤情節苟。眞自難寛貸若係素挾嫌仇。而假揑贜私以圖陷。害論情固爲可惡第並未到官呈訴。不過虚詞恫嚇非有實據之可憑一入公庭。孰肯承認更有聲張欲控僅屬一時氣忿之談。旣無隻字到官詎能科以誣。告卽使毁言流播情至難堪亦但亦名譽有傷尚未至身受訟累今例内揑造姦贓欵蹟寫揭字。帖及編造歌謡挾讐污衊者治。罪自有明文。按之東西各國刑法。皆屬毁損名譽之事。自當酌量情節。别立科條。未便附屬於誣告律内。葢誣雖有迹。而告究無形也。至於因事懷疑空言。查問或器物偶然相似。或其人素行不端。此則鄉里之常。情并不能以誣指。論矣昔漢文帝詔誹謗勿。治史册紀其盛德。孝武有腹非之比。君子譏之。故止謗。自修聞過則喜。古聖賢多持此義。豈肯以毁損名譽之。故加罪於人。自唐以来刑律中無誹毁之科。誠忠恕之道也雖此等意。解係就道德上著想未可概語常人。然舍道德而言刑名其刑名。必不得其中立法者可忽之乎第今日各國刑法並設此科英國更有誹謗外國高位人之罪。德國更有毁損一國君主榮譽之罪關繫外交。尤爲當務之急又未可拘泥古法。致臨事無所適從。此固律之當議增者。 
明律獄囚誣指平人條。凡囚在禁誣指平人。者以誣告人。論瑣言。曰見禁囚不得告舉他事。若有誣指平人。者隨取誣指之。罪以誣告加擔論之按此即唐律之囚引人爲徒侣條所稱諸囚在禁妄引人爲徒侣也明改妄爲誣改引爲指改徒侣爲平人。而律意遂大相徑庭矣引者引爲同黨。有意供扳。非素挾嫌仇。即聽人教唆。指者指言他人之事。未必有干於已。其不誣者本在不得告舉之列。其誣者必多搆架之詞。唐明二律其情事初不同也第二律情事雖異而其爲在禁之囚則同。在禁則己在官無論其爲妄引或爲誣指。皆係向官告言故皆以誣告人論乾隆年間按語誣指以到官爲斷。與此律之意。本相吻合律文中稱誣指者此一條。外尚有鹽法律内鹽徒誣指平人一。條均係指在官者言則未經到官自未便與到官者同。論律内别無誣指之文。例文之誣指又係專指各項情重者說然則無重情者。自不在應科之列。可互證也 
各省開辦諮議局 
議决案 
[江西諮議局呈報劃一紙幣制度議案]  
十月初二日接奉撫部院照會發交巡警道提出劃一銀錢紙幣制度議案本局當經提議據議案内稱立憲國金銀紙幣便用制度由中央行政官所定訂劃一價格便商便民其法良善贛省向以九五制錢源流街市買賣通行後因奸商巧計營利欺騙客人謊言貨售十足遂成慣例必須通籌劃一使用制度等語本局查商用制錢不但有九五十足之别且有九六者有九七者有九八者紋銀則有平色之殊銀圓則有龍洋英洋光洋之别訂定價格實非易事正本清源似宜從中央政府劃一幣制入手查光緒三十一年十月二十三日奉上諭明定國幣鑄造重庫平一兩銀幣定爲本位是時户部酌擬章程第三條銅幣與銀幣兌換及限制用數自應俟各省查明銅元現在行用情形報部核定等因光緒三十四年九月十一日復奉上諭大銀幣一枚計重庫平一兩則將来新幣鑄成法價旣定不但奸商無所售欺即一切稅法亦不至上下其手官困民困實可交蘇惟此係國家行政非本局所得議决旣承諮詢應請撫部院奏請速行劃一幣制並查明江西銅元現在行用情形請部核定法價價格早見施行以期商民兩便本局旣於會期内公同議决理合備文呈請撫部院察核施行 
 
 

Page 19

 
 
[又呈報鄉鎭警察議案]  
十月初二日接奉撫部院照會發交巡警道提出鄉鎭警察議案本局當經提議據議案内稱擬自宣統二年起大縣須有警察三百人中縣二百人小縣一百人兹值預備推廣之際當先醵集經費等語並列舉籌欵方法八條本局謹按鄉鎭巡警宣統五年鄉鎭巡警限年内粗具規模至宣統七年始一律完備現在提前辦理固以籌集欵項爲要端惟籌辦之先必劃定區域將劃區域必調查該區户口且必調查其道里逺近土地面積物產食用出入支配以及能協同辦事之人若干而後術有所施如此進行則與他項要政連雞雙飛之理甚多似宜仍以遵照定限爲是本局旣經於會期内公同决議理合備文呈報撫部院察核施行 
本埠新聞 
[北京輪船失事紀]  
　　太古北京輪船十六日禮拜二自寗波開行来滬越日未抵上海太古洋行恐己失事特派甘肅輪船前往搜尋兩日未見蹤影嗣由該船難民在失事處逃回寗波向太古分行報信始知在大戢洋面洋山遇霧失事即托招商局江天輪船前往接應查見船底撞穿一洞擱淺山後不能行駛全船搭客約八百餘人三日内僅食粥兩次當經江天船將四百餘人帶回上海尚有二百餘人在船其餘有跳至岸上逃散者有經小船救出者聞此次被難者約有二十餘人惟有瑞昌順五金號某執事家眷與馬立師洋行某帳房家眷合居一艙内有一人自上跳下跌斃該屍亦由江天船帶来惟不知究屬何人方江天抵埠時帶来各客因連餓數日己皆面無人色且有跌破頭額者多大駡北京船不止至其詳細情形探明續登 
[中國醫學會成立]  
　　老閘北京路新建中國醫學會現己告竣十七日下午二時特開大會到者約二百餘人首由總理蔡小香報告創辦醫學堂醫院及改良醫報籌辦藥品陳列所之宗旨並聲明捐欵提倡先置儀器一時在座會員認欵贊成異常踴躍次紹興何廉臣平望洞天僧丹徒張筱村紹興醫學會代表駱保海寗波醫學會代表王藎臣新安汪惕予無錫丁福保等相繼演說旋舉定蔡小香爲正會長王問樵丁福保爲副會長張筱村洞天僧王藎臣何廉臣任養和濮鳳笙李幹卿李鶴訪蔣雨塘藍月恒兪伯銘林先耕劉鑑三唐乃安黎天佑嚴富春等爲參議員至五時半散會當晚即開職員會决議進行方法 
[三誌緝私勇丁之騷擾]  
　　緝私營勇丁誣指裝私勇誣指裝私開鎗肇禍己兩誌本報昨日黄同發船主在頭艙内尋獲緝私勇丁所遺之洋鎗一支呈送到縣經田大令查明此事係由羅姓勇丁告知鄔姓艙長謂黄船上裝儎私鹽鄔竟不察細情擅自開鎗以致肇衅遂卽函致緝私營管帶請將鄔羅二人解送到案聽候訊究 
[豫備審訊京控案]  
　　浦東鄉民朱子琴龔硯耕日前赴京上控鄉董誣指拆房業經都察院准詞派差將朱龔二人押解来申諭飭滬道查明訊斷刻經蔡觀察查得此案列名之原告住上海縣界者二十餘人住南滙縣界者十餘人昨特諭飭上南兩縣令速即派差將各人一律傳案聽候訊理 
[覆審招摇撞騙案]  
　　蘇德卿前至法公堂控告梅金行曾在九江地方串同李廷棟等以包築鐵路爲由騙去洋一千二百元逃避来滬在菜市街開設通商客棧判梅押候飭查該棧是否獨開等情經紀前報前日由廨復審蘇供小的訪詢明白該棧實由梅一人開設並無蔡姓等人合股况洋交於梅手由梅出立收條爲憑業己呈案務求究追訊之梅供該棧實係浦東人蔡楊徐三人合股開張每股一百元小的在棧司帳至蘇謀攬九江鐵路工程之洋實己轉交於李廷棟朱耀南收去嗣因事不成就由小的扭控德化縣奉判分别解回南京湖北等原籍叩求明察聶司馬以收據鑿鑿未便刁賴判梅還押限三天繳洋一面查明該棧是否股開再行核奪 
城内 
[其存其殁]  
　　畢汪氏贓控董金喜王克良謀斃伊夫畢增榮一案由縣補提該氏供出之董福亭到案經襄讞德明府研訊汪氏供丈夫被王克良由湖北紏同来滬謀生久未歸家婦人找尋到此曾聞董福亭將弟金喜申斥謂旣己將人謀死尸首何不安置婦人因知死者定係丈夫是以控告訊之董福亭董金喜均不認有此言語王克良供現知畢增榮在四川爲玉器生意並未身死明府斥其何從知悉喝責五百板判與董金喜還押福亭交保汪氏退去候再訊究 
[今非昔比]  
　　柯新林控陳炳林違背行規昨日由縣提訊柯供在登雲橋開設薙髮店今有同業陳炳林遷移店面有違行規請究陳供小的之店向離柯店七家門面今距九家反被控告不知是何意見旋據公所司事蕭福生陳竹亭供陳係老店今旣遷移須照公所定章相距十三家明府諭候順道查勘再核 
[笞責地保]  
　　前充二十七保南十二圖地保之吳阿桃即雨甫吞没欵項挺押不理並運動洋人出爲干預一案昨日由縣復訊判責九百板還押赶將吞欵繳楚 
[圖竊未成]  
　　王阿二至福佑路徽寗里後弄挖洞圖竊未成復至梧桐弄鑿壁掘門亦未得入被東圖巡士拘住解至一路巡局請究游巡官訊知該賊下身患瘡不能用刑判送普育堂醫治再行發落 
[追獲竊賊]  
　　陳阿生竊取王張氏家皮衣一件被東區巡士追獲解送一路巡局訊究判責三百板押改過局兩月 
[積竊收押]  
　　積竊曹全生棟連生昨經一路巡局游巡官復訊屬寳判曹送改過局收押五月陳押三月 
[孕婦受責]  
　　女傭王阿寳兩次偷竊錢寳裕家衣服銀洋經一路巡局訊明判交官媒收押限日追贓在案昨據官媒禀稱該女傭懷孕足月將次分娩求請交保當經游巡官提案驗明屬實判掌頰五十下交保回家俟分娩後再行追贓 
[官事]  
　　松海防同知查燕緒昨至道署禀知由大羊山洋面　哨回滬並禀知奉糧道委充海運滬局會辦差撫署文案候補知縣周慶瑩禀知奉委淞口鈞船局差候補主簿麥燊徽禀知仍回小南門稽查差補用縣丞虞朝宗禀銷一路四區副巡官差 
南市 
[何時脫累]  
　　陸生記花衣行主陸晴卿前將陸生記牌號租於吳兆麟在公義碼頭股開復昌花行並代吳担保莊欵嗣吳負欠往来銀一千六百餘兩又向各廠家抛賣空盤花衣延不解貨閉店逃避陸恐牽累遂將伊叔吳粹卿扭至南區解送工程局訊明限令交人在案乃吳延不投質復由原告一再禀催准將案卷移送上海縣趕緊訊理 
 
 

Page 20

 
 
[追繳票價]  
　　大得利彩票店主虧欠安徽鐵路公司票價洋一百九十四元有奇由該公司禀奉滬道照會總工程局飭傳店主抗不到案昨將店夥顧阿金拘局訊據供稱店主出外未返並非有意抗傳判顧交保限五天將欠洋繳清 
[船户欠洋]  
　　永新毛巾店主鄧維新扭控恊源信局脚划船户潘阿順欠我自来火價洋四十八元推稱盜刦延不清理昨經工程局訊明判於年内先還一半餘限明春歸楚 
[疑圑莫釋]  
　　竹行弄丁紫垣家失竊金珠首飾及鈔票衣服各物值價一萬餘金迭經工程局裁判員將傭婦吳沈氏王朱氏帶案研訊供不知情兹經查得吳沈氏之夫鳳山来滬後即報夫竊並悉該氏送禮往北私至馬律師路周姓家探望伊母沈顧氏實屬可疑判將吳沈氏戒責五十下留候查明再訊 
[監視開彩]  
　　江南籌捐公益彩票昨日第一期開彩滬上文武各官及商會各董均先後到塲監視開彩 
閘北 
[服禮了事]  
　　三路三區境内談家木橋鄉民張寳生之妻前被同宅向業成衣之張榮榮拐往浦東當至警局報案請緝並由本夫遣人四出找尋昨始尋回經族人出爲排解令榮榮在祠堂向内衆服禮始克無事 
[拐匿送縣]  
　　曹楊氏控拐匪賴玉照及其姘婦趙三姑娘吳氏等串拐小孩一案昨經警局孫裁判覆訊屬實判將賴及二姘婦一併移送上海縣嚴行究辦 
[有無確証]  
　　江北人袁兆維控王阿四拐匿小孩一案昨經警局德裁判提訊因袁所控並無實據判王交保候袁交到確實証人再行核奪 
[司閽不愼]  
　　巡警總辦汪觀察公館司閽人吳伯圭前因服務不力以致失竊狐皮外套衣服等贓計千餘元之多奉飭將吳送交警法科收押昨經德裁判提訊判吳交保限兩月隨同偵探隊緝獲正犯再行核辦 
[局批三則]  
　　巡警總局批幼童陳杏蓮禀云據稱葉再信等吞没彩洋各節是否屬實仰三路分局正巡官傳案訊明秉公核斷又批華盛公司禀云據禀己悉莫觴清是否强租覇踞仰四路分局飭傳兩造訊明核辦又批萬家春等禀云查此案前據職商陸梅村具禀到局當經予限飭將鄭湘藻交案以憑訊究現計逾限日久鄭湘藻迄未到案據禀前情仰警務科遵照前批尅日點驗封存什物核實拍賣得價後飭傳該商等到案分别給領以免訟延著即知照 
英租界 
[西國新年]  
　　昨爲西歷一千九百十年正月一號英公廨寳讞員本擬往賀嗣因公務忙碌即飭值役分赴駐滬各國領事署投刺致賀 
[巡捕升降]  
　　英美捕房九百十二號等華捕九人均因辦公不力昨由張正巡官禀奉卜總巡各降一等又西虹口捕房九百零九號華捕因獲賊有功昨由卜總巡諭將下級升期提前四個月以資奬勵 
[稍有頭緒]  
　　天津路三十四號興恆綢號被賊撬門入内竊去值洋一千元之熟羅四十六疋曾由該號執事潘俊甫報請福州路總巡捕房查緝在案昨經探目李星福包探周志仁查悉該竊庽居北京路福興客棧内曾持熟羅六疋至南京路裕祥當質洋經櫃夥察知向之盤詰該竊即棄贓逃逸昨該探等當將贓綢六疋一併帶入捕房存想核奪 
[西婦失物]  
　　某西婦前日至法界南市等處閑游遺失元孤皮圍巾一條當報總巡捕房請爲查緝昨卜總巡諭飭包探殷玉鼎何正喜同往南市工程局及城内各警局聲稱原主愿給酬洋請爲飭探一體協緝 
[誘姦漁利]  
　　嘉善女子張小妹與住居北京路四百四十號之蕩婦王阿金串誘同鄉婦人華陸氏與人犯姦王阿金從中漁利洋三十元前日又向該氏圖詐不遂致相吵閙被氏投控老閘捕房飭探孫岳庭查明事實當將阿金小妹二人一併拘入捕房轉送公廨收押候訊 
[得馬非福]  
　　楊阿小胡阿春串竊謝正英白馬兩匹賣於平湖北門外武生蕭雙壽及于福卿處楊胡二人由廨訊實判各押西牢半年在案前日復由包探孫岳庭前往該處將兩馬一併吊回禀知捕頭留候核辦 
[小孩迷路]  
　　女孩王妙英男孩陸和尚昨均在虹口迷路由捕先後查見帶入捕房轉送公廨留候訊核 
[私收帳洋]  
　　河南路包平和鞋店主包茂生昨至總巡捕房報稱被夥吕壽生私收帳洋一百六十餘元逃匿捕頭允爲查緝 
[烟妓逃逸]  
　　西棋盤街八十八號花烟間妓女王三寳昨晨逃逸即由鴇婦金陳氏投報總巡捕房捕頭允飭包探查緝 
[竊案彚誌]  
　　廣東路一百零三號沈益齋家失竊綢皮衣服昨報捕房派探李阿三查緝金隆街六十一號裕興祥鞋店失竊皮鞋二十四雙昨由店夥劉阿卿報捕請緝河南路日商書上洋行失竊值銀五十兩之青灰花緞一疋昨報捕房請緝 
美租界 
[失火即熄]  
　　昨日黎明時密　路九百七十六號馮阿四家突然起火幸經鄰衆幇同救熄未致成災嗣由捕房聞知特飭中西探查明起火情形禀復核奪 
[凌虐學徒]  
　　某成衣店學徒陸和尚昨被師責打逃出啼哭由捕帶入捕房送廨請核 
[跳出火坑]  
　　鴨緑路七十八號門牌廣東妓院妓女彭有根昨因被鴇凌虐投訴捕房求爲拯拔捕頭飭送濟艮所留養候再查核 
[鴉片害人]  
　　薛阿海素有烟癖昨因烟資告之私取併妻衣服出外典錢被妻岳氏覺察追呼捉賊由行人王阿三帮同拘獲薛即將王毆傷由探拘入捕房押候核辦 
[姘婦捲逃]  
　　住百老匯路之陳阿連昨至捕房報稱前晚被姘婦許氏捲取衣飾而逃請爲查緝捕頭准之 
[西孩被拘]  
　　前日下午有西孩五六人在靶子路空地上玩嬉將姚姓洗衣作所晾之絲巾數條收取而去旋由該作主追獲二孩送人捕房捕頭飭傳孩父領回管束 
[逐出復来]  
　　張阿虎彭孟記二人前因犯案驅誣出境昨又潜来被探拘入捕房押究法租界 
[領署賀年]  
　　昨爲西歷元旦滬道以下各官均於清晨至法領事署道賀殊爲熱閙 
[各執一詞]  
　　張仰漁控朱頌庭圖賴盈餘欵項前日由廨集訊張供今年四月間憑倪子元爲見議與朱訂立合同包售某洋人處綫襪由商人在公共租界三馬路租房開設新利公司詎朱經手所賣之貨並不交帳其時商人因事赴九江迨回至上海查詢己被吞没二千餘打以致公司閉歇所有合同憑據呈請察閱訊之朱供運年生意不好向張追取欠洋九十元不還反誣商人吞没合做線襪生意盈餘洋一千四百元其實所賣之貨均有帳可查張於公司内安插親戚多人費用較多以致虧本今年八月間己將帳料理清楚况商人與張交情素深不應誣控聶司馬以兩造各執一詞判一併退去着張邀同見議人到案再訊 
[追繳身價]  
　　張德仁控妻莊氏與周某私識並將女兒託陳沈氏史田氏等價賣一案昨日由廨提訊張供妻子因有外心賣女圖逃兹女兒己奉提案發堂叩求給領訊之氏供前因丈夫便欲婦人借洋一百元不允伊即控告惟女兒確係由婦人售賣現在愿還身價叩求寛限聶司馬以史陳二氏無于判即開釋張與妻父保限一禮拜照繳身價再行核奪 
通俗談（東）（吳） 
　　上海招摇撞騙之人最多幸而成則高車大馬娶妾挾妓大人總辦總董協理之聲不絶於耳不幸而敗則皆梅金行類耳 
此其有幸有不幸豈亦迷信家所謂有命運者耶不然何梅金行獨不幸也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[江寗將軍清銳兩江總督張人駿江寗副都統雙祿京口副都統奎芳奏萬頃湖屯墾事宜請改歸皖南道督辦摺]  
奏爲萬項湖屯墾事宜擬請改歸皖南道督　以收　效而前糜費恭摺具陳仰祈聖鑒事竊查萬頃湖　叚坐落安徽太平府屬分隸當塗蕪湖兩縣本江京駐防旗營牧塲自咸豐軍興馬羣旣空早成廢壤光緒二十九年前署督臣張之洞會同前將軍臣信恪等奏准改爲屯田以濟旗營興學習藝之資爰派道員督辦招民開墾每畆飭繳押租銀三元發給印照准其永租仍每年認繳麥租錢百文租榖一斗先在江寗藩庫豫借馬乾銀五萬一千餘兩作爲開辦經費統計湖旁之地除撥給湖民墾荒成熟田二萬畆祇收歳租不取押費外尚闢荒　八萬一千餘畝由公司合股承領雖經放給殆盡而己領未墾者尚多所收押租銀二十餘萬元除撥還借欵外餘爲築堤開溝彈壓勇糧等項之費業己悉數咨銷復定每年每畝攤繳築堤費錢一百文歳修費錢三十文三十二年大水决堤責令監工委員賠修並向江蘇　庫借撥京防馬乾銀二萬兩以濟工需厥後分次解還銀一萬兩仍欠一萬兩本年五月又因堤工搶險借撥江蘇来釐局銀二千兩均未歸墊查全湖田地約十萬餘畆卽使春秋租息全完錢榖併計不過二萬餘串况須剔荒征熟歳收未及半租其築堤歳修之錢尤多延欠計自開辦起迄今將及七年或因年歳荒欠或因佃户滋事直至上年始行繳租而專委道員辦理設立總分局廠所有員司薪工巡勇口粮以及春工夏防等項之費年約九千餘兩以入抵出歳歳尚不敷用並無餘欵足供旗營新政之需且借項仍未清還若不設法變通終爲公家之累臣等再三商酌擬請將局廠員司弁勇一律裁撤所有該處屯墾事務改歸皖南道就近督辦每歳官租責成當塗蕪湖兩縣代收繳道存儲除撥還借欠江蘇藩庫及米釐局銀一萬二千兩外餘解臣清銳衙門爲興辦旗營學堂工藝之用其築堤歳修之欵亦飭照舊帶收繳存道庫留辦堤工俾歸實際而免虚糜庶於屯務旗務兩有裨益謹合詞恭摺具陳伏乞皇上聖鑒訓示謹奏宣統元年十一月初八日奉硃批著照所請該部知道欽此 
[江西巡撫馮汝騤奏法政學堂辦理情形摺]  
奏爲江西法政學堂遵照通行釐定章制以資造就謹將辦理情形恭摺仰祈聖鑒事竊前承准憲政編查館咨會同吏部具奏切實考驗外官章程一摺條欵内開捐納保舉兩項之道府同通州縣佐雜各員除正途及高等以上學堂畢業學生外無論月選分發到省一律俱入法政學堂在省候補人　除正途高等學堂畢業及歷任理要差使各員外餘均嚴行考試一次考列三四等者令入法政學堂均分長期速成兩班肄習限三年及一年半畢業又學部咨議覆北洋法政學堂立案一摺内開他省法政學堂章程未經咨報者尚多擬將奏定京師法政學堂章程通行遵辦各等因查京師法政學堂係分預科正科别科講習科四等預科正科造就完全法政通才五年畢業别科專爲候補候選及舉貢生監之年長者在堂肄習俾可速成三年畢業講習科以備吏部新分及裁缺人員肄業一年半畢業其中國文學根柢太淺者應令專力補習一年再行升入雖與憲政編查館辦　稍有不同而造就人才則宗旨不殊江西原設課吏館於光緒三十二年經前撫　胡廷幹改爲法政學堂惟規模尚未完備適學部有法政學堂責成提學司專管之議因即札委該司爲監督飭令會同藩臬兩司叅酌兩項章程妥籌辦理旋據詳稱法政學堂正科係高等專門性質按照通章須以中學堂畢業生升入現在合格者尚鮮暫從緩議别科講習科畢業年限適與長期速成兩班年限相符請先設此兩科各分官紳兩班官班暫不定額凡捐納保舉新到省及舊班之考列三四等者均令照章入堂有國文根柢太淺者先令補習一年再升本科免致程度不齊其正途等員及考列一二等者如情殷向學亦准報名投考一體收錄藉廣造就紳班每科各定六十名由各府廳州縣遴選送司考取肄業别科每一學年招考一次講習科俟三學期畢業再行開班此外則設附學班繳納學膳各費以收官紳子弟之限於定章定額者又設校外生月領講義並准隨到堂聽講以收候補供差人員及因他事教之有志未逮者俾各得擴充智識以示曲城不遺所需經費現值庫欵支絀異常自應力求撙節每年約共銀二萬餘兩擬就章程呈經核明批准於宣統元年閏二月初七日開學迄今歷時九月察看在堂學員均能確守規則精勤不怠由藩學臬三司詳請員奏立案前来臣伏念預備憲政舉全國臣民皆當受治於法律範圍之内不特司法獨立需才衆多即行政自治各員紳亦必諳悉典章通達事理而後足以勝任愉快非養　有素何以範我馳驅臣自當督率各司諄飭教員認眞課授仍俟畢業時嚴行考試酌定等第分别勸懲庶於策勵人才澄清吏治之道並行不悖除鈔錄章程分咨憲政編查館曁吏部學部度支部立案外謹會同兩江督臣張人駿恭摺具陳伏乞皇上聖鑒謹奏宣統元年十一月初八日奉硃批該衙門知道欽此 
專件 
[密查董事金菼等劣迹禀稿]  
敬禀者宣統元年閏二月初八日奉督辦粤漢鐵路大臣張遇電開劣董金菼侯景星盧季槐三名經粤省紳董商會公電禀請查辦己電請安帥飭縣先行傳案看管即希將該三人劣迹切實密查電告以憑核辦並祈李軍門密速加派幹員邏守勿任逃匿港澳或他省切要等因奉此當奉兩廣督憲諭飭兩縣將該金菼等三名傳齊看管並由職鎭加派幹員邏守各在案職鎭等遵即會同遴派委員廣東候補直隸州知州周瑞霖候補知縣王思章前往詢明善堂商會所禀該劣董等兇悍狡詐盤踞把持各節開出逐一密查去後兹據該委員等禀稱查該紳董等原禀劣董金菼等祗稱其兇悍狡詐盤踞把持未經實指其用項自應詳細考查以昭覈實遵即會同向原禀商董江孔殷等詳詢嗣據江紳孔殷陳紳家蘭張 
 
 

Page 27

 
 
京堂振勳區紳贊森等列摺具復並將該劣董金菼等駁覆江海秋指攻鄺工程司種種情弊布告並繳前来查核所指該董等劣迹多端除牽涉其家庭瑣事係案外枝節應母庸置議外當即按照所指關於路事者逐一確查如摺稱金菼運動入選董事塗改選票股數不符一節查金菼先充總商會報總司理兼主筆第二届舉董事始被選舉爲董事正主席詢據總公司中人聲稱第二届選舉票遍查無存有無塗改不得而知第三届留董則無塗改情事調騐選票屬實至股數不敷一節查三十四年七月留董金菼被選共得股票一十八萬八千三百零四股己繳驗者一十六萬二千四百四十五股未繳驗者二萬五千八百五十九股所稱股數不符或即指此又立四大股東一節查公司章程並無所謂大小股東者惟當時倡議有占二千及五千一萬二萬股者得舉爲議員董事總協理之條今金菼又巧立四大股東名目揣其用意大約欲結黨營私故藉此影射得以施其箝制欺壓手叚又招投工程物料告白攬登總商會報别報不登一節查金菼爲該報主筆凡有招股告白故先登此報别報甚少登載以致招股各事少有知者物議沸騰實由於此又投第八叚工程舍低用昻一節查公司於上年十一月開投此工程當時有聯生公司投價三十餘萬定限十二個月完工協安公司投價較之聯生公司少三萬餘元而定限十四個月完工該董事等以其完工限期較速故舍少取多協安公司不服謂聯生公司工程雖速兩月而得車利不能抵塡因此嘖有煩言合同未立嗣於十二月復行開投遂爲建良公司投去其價較之聯生公司少十一萬餘元設當時無人攻擊則此叚工程必歸聯生承辦故各報登載指斥所稱舍低用昻殆卽指此又投大廟峽下山邊挖泥工程路僅四咪價竟二十六萬八千元爲金黨資本一節查此叚工程係英合公司葉察微出名投承調查合同有正副兩件正合同係光緒三十四年四月二十五日立限七個月完工泥沙碎石每碼價銀一毫三仙三文限期己逾尚未開工其副合同係宣統元年二月初三日立限本年八月完工沙石每碼復議一毫四仙七文零並依公司測算加多泥基挖山三十六萬零碼同一工程而訂價完工日期前後互異旣有正約何以又立副約殊不可解現在尚未工竣且訪查輿論此叚工程雖屬葉察微出名而公司查帳員許善詒確有股分所稱爲金黨資本不爲無因去年江海秋等指攻鄺工程司三十八欵該董事概爲之洗刷一節查核所繳布告駁復各條皆曲爲偏護殊失公理無怪爲人藉口（未完） 
小說 
[短篇小說新情史（皥）（二）]  
柏洛斯得。書知麗亞己一易其自矜氣而爲多情人不覺悄然。色喜擊節而吟其書不。己忽其父至呼問之曰汝書何来柏洛斯。曰是乃佛倫丁自米倫寄我者。其父曰授我一觀我亦甚願知其近况也柏洛斯中心惶恐復飾言曰此中無多言彼僅告我以彼之於米倫公爵知遇甚。佳且欲勸我往以與之作伴耳其父。曰然則汝意云何柏曰。人子之。主權在於其父寗。在於友耶其父曰。既如是吾意甚韙佛君之說。汝可即於明日行。言至此。見其子面有難。色乃又謂之。曰汝勿訝余定計之。速余己籌之有素矣亦勿以余言爲。戲明日準爲汝行。期汝當早自爲計也原来柏洛斯之。父適與一友論及其。子友之意謂少年英。俊宜使之逺出問。世且歷述某家子慷慨臨陣某家子𤍽忱赴。學與夫經商異域。者入海探險。者要之皆志在四。方不拳拳於鄉。里今柏洛斯既有其友佛倫丁在米。倫爲筱都公爵所寵。遇則亦正可及時而出云云柏洛斯之。父聆友一席。話心甚然。之及聞其子述佛倫丁欲邀往爲伴之語故即慨然命之行。而初未料其子之心坎。中實有大不可行之處。也柏洛斯知父命己出無可復。違始深悔己之不當以假語蔽其父。而自取此無限之離恨。麗亞尋亦知柏將有逺。行中心爲之。不樂然知其出自父命不可違。只得相與言。别各脫約指爲贈誓。不相負焉 
且說佛倫丁旣至米。倫即受公爵之知。遇得時親晤。談惟向所自誇爲潔己者。則己一變而爲多情。郎其所屬意。者乃公爵之女雪微亞雪亦愛佛甚。兩人交極密不使公爵聞蓋公爵雖心喜佛而實欲嫁其女於廷臣梭羅梭才貌去佛。甚雪微亞故矢志不。從一日梭羅與佛倫。丁偕謁於雪微亞之。門佛方諷刺梭之一言。一語以求歡於雪微亞前忽見公爵自外入述及佛友柏洛斯投誠。事若欲俟佛之一。言以定柏之去留。者佛遂極口稱頌其友之善。良捨之可惜 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
