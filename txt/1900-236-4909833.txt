# 1900 - 236 - 4909833

 

Page 1

 
 
[闡微説]  
　　客之自京南下者嘗語執筆人曰自五月初旬義和拳匪萃於輦轂之下裝束詭異百十成羣横行巿廛跳刀拍張良民之被其戕害者日必數起舉火焚房屋則紅光燭天晝夜不絶蓋禁城之内幾幾乎變爲盜藪矣及六月中亂事益亟不得已棄其輜重隻身出都回首京畿無處非拳匪嘯聚之所天荆地棘奇險萬分惟一入山東界則匪蹤杳然四境寍謐蓋因山東巡撫袁慰庭中丞方遍帖示言嚴行拘辦也執筆人曰嗟乎哉國家之治亂存亡豈不重繫乎疆吏之賢否哉夫去歲義和拳匪倡亂之初正毓賢巡撫山左之日當其時匪徒借白蓮邪術煽惑愚民其意不過藉此斂取貲財以肥囊槖未必果有黄巾赤眉之志也苟得賢明大吏嚴檄地方官有犯必懲無稍寛宥則涓流星火絶之非難不意毓賢逞其昏庸謬戾之性以拳匪爲果有神術不惜庇之縱之任令四出蔓延不之禁阻迨至匪燄愈熾釀成攻城戕官之案則又自文前非多方掩飾其入都陛見時意必以拳匪果懷忠勇之志果有神異之技鋪張揚厲熒惑聖聰朝廷爲其所蒙遂亦不加譴責而滿洲諸王公大臣更聲應氣求引爲同志匪人窺知其隠益率衆北趨恃都門爲窟宅羽黨四佈殺人劫物視爲尋堂以致激怒外人釀成中外交鬨之禍今者都城失陷乘輿播遷一局殘棋將至不可收拾而當事者猶如醉如夢始終以拳匪爲可恃而並未稍萌悔心今山東巡撫中丞袁公心知拳匪爲禍亂之尤非痛加剿洗不足以遏亂源而弭敵釁而又無術以開陳聖聽明白見諸施行於是故詭其詞謂義和拳旣般義民爲國宣力則當兹國家多難必已迅赴前敵以紓朝廷宵旰之憂其逗留山左者顯係無業莠民冐名僞托如有犯者嚴飭所屬殺之無赦云云以是匪人雖恨之刺骨而終不敢於東魯舊壤肆其鴟張嗚呼明達如中丞豈眞以拳匪爲義民而能爲羃宣力哉蓋明知當事者昏庸謬戾之見固結胸中斷非語言所能解釋使或明斥拳匪之非必至意見互歧而於事終無所補不若姑順其説令匪徒無可遁詞而轉得獨行其志是蓋仿戰國時西門豹投巫之意而變通用之者也語所謂譎而不失其正者其中丞之謂哉嗚呼自拳匪肇亂以來甫逾一載時事糜爛竟至無可挽回默數袞袞諸公惟東南各大吏能不惑邪謀力顧大局此外在北方者文惟袁慰庭中丞武惟聶功亭軍門軍門統領重兵素以剿匪爲已任自五月中旬京津鐵路被毁之後知拳匪目無王法實係亂魁於是指揮部下健兒嚴加剿滅薄海人民方以爲軍門建此大功必能懋賞躬膺光昭典册矣不意庸臣專柄竟以不善辦理等語蒙蔽深宮後軍門雖赴難捐軀疆塲效命而綸音下賁終少褎美之詞凡在士民均深悼惜今袁中丞當舉世昏瞀之日而卒能從容坐鎭爲所欲爲是非胸有成竹曷克臻此僕故表而出之知俾今日爲大吏者必有過人之才能尤貴有過人之權術也 
[詳記聨軍入京事]  
　　東西各國聨軍由津入京前已迭登報牘惜輾轉傳述未免語焉不詳耳兹閲日本東京某日報云當東歴八月十四日卽華華七月二十日日本師團旣抵京外卽開砲猛攻自清晨八九下鐘時攻至午前十下鐘時東直朝陽二門同時攻破兵士遂蜂擁而入占據城之東北隅是役也陸軍大佐渡邊氏大尉道家氏皆負傷少尉矢崎氏殞命其餘將校士卒死傷百餘人敵軍死傷三四百人至於各國聨軍則另由東例崇文二門入直抵内城旋查得日本使署中人皆安然無恙翌日敵人據宮殿以抗日軍頗極猛勇日軍搜括各處得玄米五六千石尚有日本師團在安定門外擇地安營司令官則就使署寄宿 
[德帥行程]  
　　德廷以京津事變尚未敉平特遣伯爵華爾德西氏爲聨軍主帥此已紀諸報章者也兹者西字報云刻得外洋電信悉華歴七月初四日華爾德西氏已行抵蘇彝士河途中接政府公文令熟籌用兵機要惟事關秘密未知其宗旨若何耳 
[美使東來]  
　　日本大阪某日報云美利堅朝廷特簡外交官洛之苦黑以路氏航海赴中華公幹東　八月二十四日卽華歴七月三十日挈其夫人乘美利加丸道經神户午正抵埠赴居留地第十八番啞利賢痕他路客邸中小憩至夜間八下鐘時卽乘舟出口望上海進發詢之舟中人謂洛之苦黑以路氏於東歴八月三日卽華歴七月初九日由舊金山啓行二十日抵横濱乘火車詣東京訪問伊藤春畝侯叩以中國近事有見者謂其人年約三十四五歲濃髭繞頰沈默寡言其裝飾與商人無異并聞數年前曾任京師使署一等書記官久客中華精通政務當陛辭之際伯里壐天德麥金利氏特降綸音大旨謂此次中國拳匪變起我美駐使若已慘罹禍患則爾可駐紥使署代理使臣一切事宜窺其意大約日後可望擢升使臣之職也 
[德艦赴膠]  
　　昨日香港來電云頃有德國運兵巨艦五艘中載陸軍五六千名護以鐵甲戰艦二號鼓浪至香港口外以例折赴膠州灣 
[俄船被阻]  
　　香港循環日報云俄國澳爹沙埠傳説土耳其國政府不允俄國運船公司派巡船公司派巡船載運兵士出黑海經波士科刺士及打丹尼士海口以往中華想此事有違兩國約章故也按土俄戰後曾立有和約俄船載兵出黑海訂有一定之數不得任意往來 
[意旗東指]  
　　前日香港來電云意大利國政府聞中國北方拳匪滋亂特調陸軍三千名分乘運兵巨艦三艘護以巡洋艦一號鼓浪東來本日已行抵香港大約卽須開往津沽聞之主帥云是役也意政府已先後調出陸軍五千餘名戰艦八號 
[德人奮勇]  
　　香港循環日報云邇有旅居太平洋畔火奴魯魯島國之德國人二百五十名自願身充士卒前赴中國會合聨軍聽候調遣經駐島德領事轉禀兵部大臣如蒙允許則擬公舉忌魯架氏爲統帥按忌魯架氏前曾在德國陸軍中總統師干者 
[英人奮勇]  
　　西字報云目下英軍之征搭浪施華列者惢欠第凱旋一聞有事於京津遂紛紛向統帥告奮勇政府以兵力已足不必再添祗准就其中遴選三千六百五十一名於西歴八月二十六號卽華歴八月初二日由好望角來華助戰 
[俄增貨税]  
　　西字報云黑龍江一帶中俄兵釁已開俄人籌餉運兵所費浩大計臣再三籌畫擬將進口貨物 
 
 

Page 2

 
 
添抽關税以補之觀此亦足見俄國帑項之不足矣 
[呂宋設電]  
　　華盛頓來信云美國電務局近曾下令飛獵邊各港口創設無綫電報以便有事時水陸電音略無扦隔此亦防邊之要務也 
[地中鐵路]  
　　西字報云倫敦於一千八百五十年以前創築地中鐵路其法於地下挖一大洞布設鐵軌火車來往絡繹其間距今已五十年矣惟洞中煤烟甚多火行客如墮十重雲霧中頗以爲苦執事者爰精心研究改用電力行車俾無烟煤縈繞復於沿途布置電燈入其中者如遊空明世界現已工竣其路長約六十英里有半自地上至洞中深六十五英尺至七十英尺設有升降機器噫西人之技可謂無巧不臻矣中國苟事事仿而行之安得不日臻富强之境哉 
[駐兵防匪]  
　　烟臺訪事友人云四圍山口爲東省扼要之處大憲派有勇丁駐守近忽傳聞有拳匪多人自西東竄當道遂又酌調防勇二營在山前擇要駐紥以遏其衝似此認眞辦理想跳刀拍張之輩當無從肆其伎倆矣 
[拳匪潰散]  
　　烟臺訪事友人云山東登州府屬招遠縣齒口鎭前有無知鄉民練習義和拳術地方官出示解散若輩皆陽奉陰違近復委員前往諄勸依舊抗違并殺害隨從之人四出騷擾迨至黄縣界被防勇擊斃四人拿獲一人餘黨始散 
[並未助匪]  
　　邇來各西報每謂直總督裕壽帥信任拳匪戕害西人當聨軍攻破天津城時有人在督轅搜獲壽帥與拳匪往來信函及接濟拳匪糧食册籍云云　從友人處覓得本年三月杪壽帥奏參棗强縣知縣凌大令道增悞信家丁庇縱匪首夾片然後知壽帥固以緝匪安民爲宗旨西報之説悉皆蜃樓海巿不足信以爲眞也其奏片曰再查上年夏秋以來山東邊界時有拳匪滋事之案直隸河間深冀等屬與東省毗連之處亦漸被匪徒誘惑愚民習拳滋事全賴地方官妥爲諭禁解散被惑愚民查拿滋事首要方足以資綏靖疉經奴才嚴飭各牧令認眞辦理乃訪聞正任棗强縣知縣凌道增上年冬間於飭緝該縣匪首王慶一一犯並不認眞緝拿且有任聽該匪首出入衙署致令聞拿逃逸情事卽經飭令藩臬兩司派員密查兹據該司等委員查覆該員凌道增因該縣有拳匪馬玉堂滋事之案聽信家丁吳浚川之言以王慶一係拳民教師令出爲處和遂任聽王慶一出入衙署迨兵役由景州往緝該匪首業已遠颺各情訪查均係屬實至王慶一脱逃是否吳浚川暗與送信採訪輿論僉稱事涉私密不能確指若以情形而論不無可疑現吳浚川於凌道增撤任後卽不在縣應查緝到案訊明究辦等情由藩司廷杰臬司覺羅廷雍會詳請將正任棗强縣知縣凌道增奏叅前來奴才查該員凌道增於滋事之案並不妥爲查辦輙聽信家丁吳浚川之言令拳匪王慶一山爲處和已屬辦事乖謬迨經景州兵役赴該縣查緝王慶一又致聞風脱逃更難保無該員家丁吳浚川暗通消息該員有縱匪不拿情事除飭嚴拿匪首王慶一曁該員家丁吳浚川務獲訊明究辦外相應據實奏叅請旨將棗强縣知縣凌道增卽行革職仍俟拿獲匪首王慶一該員空丁吳浚川到案訊明有無廻護縱匪情弊再行照例擬辦謹附片具陳伏乞皇太后皇上聖鑒訓示謹奏奉硃批凌道增著卽行革職餘依議欽此 
[示定民心]  
　　厦門訪事友人云本月初一日午後日本某兵艦統帥忽派兵登岸一時人心皇皇爭先遷徙興泉永道憲延觀察恐滋事故立卽出示安民略謂本道訪聞現有日本兵登岸當卽確切密查始知係爲保護三井洋行並非與地方百姓爲難但恐居民未悉情形必致驚惶滋事除函請日本領事立卽撤兵回船以安民心而免滋事外合行示諭仰闔厦軍民諸色人等知悉爾等務各照常營生母得稍生驚疑倘敢造謡藉端滋事定卽嚴拿究辦各宜凛遵特示 
[草木皆兵]  
　　烟臺訪事友人云日前寄碇口外之某國兵艦以天時陰晦將砲試放此亦尋常之事未足奇也不意濱海居民聞聲譁亂紛紛逃竄驚駭異常幸有解事者曉諭再三人心始定 
[請復鄉科]  
　　香港循環日報云今歲庚子正科鄉試因皇上三旬萬壽改作恩科嗣以北省用兵軍書旁午各疆臣運兵籌餉昕夕不遑爰會同入奏請緩試期旋奉旨本年鄉試緩至明春三月舉行等因欽此業已宣佈中外士庶咸知乃廣東闈姓商宏豐公司韋崧等人以餉項攸關具禀善後總局請申詳上憲將廣東本科鄉試仍於今歲舉行俾餉源有著局憲批示曰展緩試期曾奉特旨該商所請萬難准行 
[鱷溪教案]  
　　香港循環日報云潮州人某甲基督教徒也向在北方謀生計梅妻鶴子皆相隨焉邇因拳匪肇釁殺戮教民遂挈眷返故里方謂復我邦族可期高枕無憂詎料鄉鄰無賴見甲行裝頗富頓起貪心某日煽聚多人直入内室恣行搜掠篋笥頓空甲與之抗稀致觸衆怒復持械毁其居并將甲與妻子毆傷迨地方文武各官馳詣彈壓已無及矣事後大憲以知縣張明府先事未能防範實屬咎無可辭遂卽撤回省垣聽候查辦 
[汀州教案]  
　　日本東京某日報云東歴八月十八日卽華歴七月二十四日厦門電達外務省内開福建汀州府屬及龍巖州屬所建耶穌教堂若干處皆被暴徒所毁刻下若輩已蔓延至漳州至各國教師咸避居他處其在内地宣教者只有一人 
[統領得人]  
　　杭州訪事友人云浙江新左軍統領張觀察現由撫憲劉景韓中丞札調回省所遺統領一差委署理杭州協李副戎鳳來庖代副戎前曾委統新右軍尚未到防現因調統左軍故右軍仍委陶總戎應科代統至浙省新招之護軍左右兩營經防軍局提調劉太守點騐後中丞委伍蘭蓀太守元芝管帶 
[武員更迭]  
　　杭州訪事友人云衢州土匪肇亂狼奔豕突蔓延至四縣之廣地方文武各官先事未能覺察事後又不能設法敉平職守有辜咎無可諉浙江撫憲劉景韓中丞除將道府以下撤任分别叅處外所有武職各員亦難曲爲寛貸爰電商閩浙督憲許筠帥一并檄令撤回所遺衢標遊擊委杭協城守張都戎忠信升署江山千總委候補守備高守戎德先署理衢右營都司委撫標候補都司朱都戎英署理常山千總委候補守備陳守戎慶生署理外委委趙把戎祖榮署理已于上月二十八日飭知赴任矣 
[厦門火警]  
　　厦門訪事友人云上月二十九日之晚一點鐘時山仔頂左近日本布教所不戒於火霎時火光上燭霄漢通紅幸地方文武各員督率兵丁舁水龍往救得以立時撲滅僅焚去正廳三椽 
[五羊雜錄]  
　　廣州訪事友人云月前城西凉亭左近余羅二姓家被盜行劫報案後由線人偵悉匪黨團聚黄聖堂村爰卽通知營勇於上月十九日密往兠拿詎料事機漏洩致被脱逃僅獲三匪帶回營中研訊想卽須明正典刑也○沙頭康公廟例於新秋建醮并搭臺演戲以答神庥自某年被匪人縱火此事遂不復舉行今年好事者忽又重張旗鼓采烈興高不意上月十八晚廟中所懸長明燈無端火發無正演劇男女觀者環若堵墻一時東奔西竄狼狽異常司事恐有匪徒縱火事情卽令練勇查緝旋見一人形蹤詭秘搜其身畔藏有火藥一包乃解交公局究治○省垣劣紳向以收受賭規爲衣食計今因大憲征取賭捐充海防經費若輩遂無所施其伎倆上月某日十八鋪慶雲烟館改收小闈姓有劣紳勒索不遂借修整水龍爲詞將街石堀去行人艱於步履咸詈之爲衣冠敗類 
 
 

Page 3

 
 
[武林近事]  
　　杭州訪事友人云入秋以來雨師絶跡火傘高撑四野田禾大半枯槁農民從事桔槔幾苦無水可戽上月二十五日仁和錢塘兩縣主特禁止屠宰設壇求雨是日略沾微潤旋卽放晴三十日復細雨廉纎迨本月初二日之晚更魚三躍時忽大雨傾盆至黎明始止河中水深尺許田疇沾足三農莫不欣然色喜○本月初三日爲崇文敷文紫陽三書院官課之期崇文由撫憲劉景韓中丞主試生題睨而視之至忠恕遠道不遠賦得秋風一曲入琴彈得彈字童題溥博淵泉而時出之詩同敷文由藩憲惲方伯主試生題大匠不爲拙工改廢絶墨一節賦得三畫連中得中字童題孔子進以禮退以義賦得六學皆大得舒字紫陽由運憲世都轉主試生題魯一變至於道賦得止戈爲武得戈字童題有安社稷臣者詩題同 
[清溪秋泛]  
　　金陵訪事友人云江蘇候補道某觀察於今春入都引見迨事畢出京適值拳匪肇事沿途屢受驚恐回省後遂成癲癇之疾口中常喃喃作乞命語現雖延醫調治迄未告痊○當五六月間亢晴不雨米價漸昻迨至六月中旬甘霖迭沛金秔玉粒聲價遂低洎乎北方匪警頻間省垣風鶴驚心大有不可終日之勢四鄉屯米之户恐爲亂民所掠紛紛運入城中米價遂因之大貶七月中天工忽又靳澤田禾欲槁商販亦裹足不前以致上白米每石售至龍銀五元有奇黑稻四元七角熟米四元二三角若每石四元者則已粗爄不堪矣彼數米而炊者欲求不愁眉雙鎖其可得乎 
[傅相行轅紀事]  
　　昨晨蘇松太兵備道江海關監督俞晉珊觀察英商勒克氏法總領事白藻太君繙譯官陸功德君文報局總辦江蘇候補道黄芝生觀察督辦鐵路大臣盛杏蓀京卿先後詣行轅謁見○午前九點鐘時接金陵電報一封十點鐘時接保定府電報一封午後二點鐘時接德州電報一封三點二刻時發濟南電報一封四點鐘時發武昌電報一封 
[法員謁相]  
　　昨日午前十點鐘時法總領事白藻泰君乘馬車至李傅相行轅拜謁商議要公繙譯官費亨祿君例須隨侍因飭丁禀明讞員朱森庭明府暫停訊案一期 
[觀西兵會操記]  
　　前日禮拜三爲各國駐滬防兵會操之期午後四點鐘越二刻許先由西商團練兵聚集英界勞合路然後排隊入賽馬塲旣而印度孟買兵一大隊哥爾甲兵一大隊各帶大砲一尊又鋤拔兵一大隊偕法商團練馬隊三十名及法人所調之法兵一小隊安南兵三十名魚貴而至導以小黄旗一面就迤南寛廣草地上北向站齊忽聞口令一聲卽分爲四十餘小隊向西進發旋又繞至北方復折而東各舉洋槍作對壘之勢其軍容之壯盛步伐之整齊大有撼山易撼岳率軍難之槪凡泰西士女之憑軾而觀者鼓掌聲幾疑雷動操畢仍魚貫而返由大馬路東至浦灘當行經石路口時統帶官發一口令驀見印兵讓至一旁團練兵疾趨而前變化離奇眞有得心應手之妙省至浦灘而散時已鐘鳴六下萬家燈光滿目輝煌矣 
[法兵抵滬]  
　　駐滬法總領事白藻泰君前曾電請西貢總督調撥陸軍八百名乘運船來　藉以保護商民前日傍晚船抵虹口公和祥馬頭昨日清晨擎槍登岸有見者謂此項陸軍皆法國土著衣帽一律藍色與法租界巡街捕相似當登岸時美租界藍副捕頭派出探捕若干名前往照料迨至法界公館馬路各統領及武弁二十員暫駐新北門外法文書館樓上樓下則屯軍士二百名其餘分駐八仙橋四首新闢租界及城濠畔工部局棧房俟營壘築成然後同駐一處至法文書館肄業生自六月中散歸後原定本月初十日開館兹則因此改遲至四　　初八日已先期由掌教分别佈知矣 
[擒獲梟匪]  
　　會拿梟匪已紀報端前日午後上海縣汪瑶庭大令會同晉安兩字營統領顔梓琴鎭軍馳抵南鄉　行　拜會鹽捕營統帶吳遊戎適遊戎因公他往大令遂與鎭軍督隊至北橋傅問居民僉稱清晨尚有梟船聚泊巿河開塲誘賭後聞有官兵來緝之信遂各遁去乃傅地保訊詰則稱並無其事大令怒飭帶回究辦隨至顓橋查知有私梟四十餘人在某廟内聚賭因密諭居民閉門靜坐飭勇四面兠拿詎料私梟瞻敢開槍抗拒軍隊奮勇猛進得以擒獲莊得勝李長生趙桂卿周金有李阿五許洪章夏少華吳桂增莊順金九匪焚燬梟船一艘其餘均鳬水逸去大令飭勇將九匪帶回昨日午前命駕回署將九匪分别收押旋詣道轅禀知余晉珊觀察觀察諭令嚴行訊辦至北新涇一帶想再當定期前往禽拿矣 
[司鐸量栘]  
　　本邑南巿董家渡天主堂焦司鐸近奉主教之命往川沙南匯奉賢一帶稽察教堂所遺董家渡天主堂一切事宜由徐家匯天主堂顔司鐸主宰 
[非妻非妾]  
　　前有王丁氏者投上海縣署控兒子玉樹聲不顧養顧縣主汪瑶庭大令質訊之下謂爾家旣有存銀摺三扣儘足以給饔飱兩造辯論齗齗皆欲將銀據爲已有大令飭差至協豐米行源記錢莊吊查存銀簿俾知此項銀兩究係何人所存兹者原差將簿吊齊大令遂於前日提案查核簿據確係王樹聲所存覆加詰訊王樹聲供母親故後父親娶丁氏爲繼室未及一年卽病故今到案之丁氏係繼母之胞妹以父親老病已又貧苦無資自願侍奉湯藥旋復私相姘識迨父親逝世未及旬日丁氏卽生一女此係親族所共覩故開弔時訃聞上並無次子之名事隔一年忽赴案下誣控今訃聞已存在卷内惟求察斷丁氏供稱務須分給銀錢藉資度日大令提筆書堂斷曰丁氏非妻非妾此孩旣係以女易男祗能爲丁氏義子不能作王姓所生遂諭令將丁氏發堂留養丁氏嘵嘵置辯抗不遵斷大令飭親長妥議禀核奪 
[誣控被押]  
　　揚州烟妓沈王氏卽小四夫病家貧難以度日本年三月由寄母紀顧氏領之來滬託水販王關寳賣入英租界鷄鴨弄鴇婦嚴吳氏龜奴嚴阿宜所開花烟館内爲倡所得身價洋銀俵分使用旋有歹人孫鑫山者因勒索不遂串令陳吳氏僞稱沈王氏係東臺縣人陳惠坪之婦被拐來滬具呈英美租界公廨讞員翁笠漁直剌准詞飭差役協同包探提集一干人前晚倩襄讞委員張柄樞司馬訊究差役趙泉稟稱小的查得原告早經回籍故未提到嚴吳氏王關寳等同供沈王氏係揚州府城内人並非東臺縣籍實被孫鑫山揑詞朦控求鑒司馬勃然大怒謂原告臨審畏避該差擅　代禀顯係得賄舞弊藐法已極本應斥革嚴懲姑念一再苦求從寛免究著將孫鑫山提案管押候交出陳吳氏覆訊嚴吳氏等一併斥釋 
[馬路工程局瑣案]  
　　流氓蔡阿榮黄田元前向小灣航船户訛詐洋銀控經馬路工程局總辦程雨村大令訊責移送改過所覊禁三月近已期滿由管所委員陳二尹送回大令發交捕頭押候覓人保釋詎料二犯竟敢向同押犯人索詐不遂肆行滋閙捕頭王經年因卽禀請大令提案研訊蔡黄一味求恩大令惡其怙惡不悛命仍還押諭以如再無人願保當送改過所永遠覊禁以儆兇頑○前者張四福徐秋廷因在馬路中犯夜由捕拘解工程局總辦程大令訊明判令枷號在案前日忽有親屬某某等具禀求免大令准之著卽疏枷交的實人保出○前日無賴張元冒充公役至同椿木行索取陋規被行夥扭交二十八號巡街捕帶入捕房捕頭令解送工程局總辦程大令研訊之下張供小的向操屠業今賦閑無事自行作事不端求恩寛宥大令判責三十板驅逐出境不准逗留○前日竊犯張紹永在馬路中兩目灼灼然張皇四顧十六鋪汛捕見其形迹可疑拘解工程局禀請總辦程大令研訊張供小的竊苦無聊冀一試胠篋探囊手叚不幸贓　未得身已成擒誓當從此改過自新求恩寛宥大令諭令捕役驅逐出境不准逗留 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示禁陋俗]  
　　寗波訪事人云此間每逢天時亢旱卽有衆鄉民結伴入城請官求雨喧囂騷擾官吏皆無可如何兹者府尊高嶼卿太守見而惡之特於日前出示諭禁其文曰照得寗屬每逢天旱卽有各鄉村民紛紛進城肩旗鳴鑼扛擡魚蝦等水族至各衙門堅請官長出堂行禮史曰求雨實則爲將來交租折　之謀并爲目前宕完錢糧之計此起方在彼起又來每起多至數百人至千餘人自恃人衆任意囉擾實爲相沿惡習業經本府於五月間剴切勸導刻有木板告示通發各縣曉諭在案近因天旱日久雖早稻業已刈穫而晚禾望雨甚殷本府念切民瘼特於上月十七日飭禁屠宰一面設壇城隍廟請提道憲率同鄞縣等虔誠祈禱是地方需雨不特官早曉得且已爲百姓代求何勞各村民來城瀆請試思如此熱天由鄉至城奔波道路豈無患暑受病之人是百姓自吃苦也到城之後飯食茶水均需出錢購買是百姓自破費也來城則吃苦費錢不來城則身安財省孰得孰失尤應趁早思量且卽甘雨遲降而所種之田離河不遠可以盤運或有塘池尚堪車戽更須竭力救護使田禾不致枯槁至於收成豐歉不能掩人耳目屆時自有公評斷非迎神請雨可以短交租賦不迎神請雨便向咯田多收何所希冀遠道來城况一來城卽有游手好閒之人隨同觀看喧譁滋擾閙成事端又但知爲某鄉某禁人來起釁查辦根究必不免於帶累則又何苦自尋禍害查近日已有鄉民來城請官求雨是前次本府所發告示尚未徧貼故不能衆喻户曉并訪聞此間求雨陋俗相沿已久欲阻其來固在地保尤在宗房族長應由縣諭保責成村内衆姓房長約束子弟但在各莊社廟祈禱自可不致相率來城除再將前示刷印多張札縣徧發各鄉村實貼并飭地保傳諭宗房族長約束外合再出示曉諭爲此示仰各鄉民曁保正人等知悉本府苦口煩言勸爾等不必來城無非體恤爾等徒來無益官長如此愛惜爾等應卽仰體倘如前邀約多人進城冐瀆是爾等冥頑不靈一俟得雨時定必將何人倡議糾衆及不攔阻之地保保正一併杳明提案責以抗違之咎决不寛貸本府言出法隨愼勿輕玩特示 
[西員觀審]  
　　昨日午後三點鐘時停泊浦濱之美兵艦中水師統領某君命駕詣英美租界公廨請一觀發落各犯襄讞委員張柄樞司馬允之延入内堂並坐公案迨事畢始辭回 
[火厄未成]  
　　前日之晚十一點鐘時法租界公館馬路新街口日升昌洋廣貨店中人偶不經心潑翻火油燈以致延及地板霎時火勢上炎幾致冒穿屋頂幸經某號巡街華捕所見呼集鄰人帮同救熄不致成災旋將店夥甲乙二人拘入捕房捕頭詰知事出無心申斥一番從寛釋出 
[比捕緝賊]  
　　前者本邑南巿萬裕醬園主沈鐮鍔宅内被賊穴壁而入竊取報時鐘等物事後沈投二十三七鋪巡防局報請查緝迄今尚無端倪局員盛雨村二尹以汛捕地甲玩視公事咎無可辭命提案研讯判責汛捕陸福二百板地甲一百板勒限嚴緝務獲重懲如敢玩延定于血此 
[英美租界公堂瑣案]  
　　包探米順禀稱龔杏甫竊取蔡明甫家木質報時鐘一架報捕後經小的緝獲人贓送案請究龔認竊不諱俯首求恩讞員翁笠漁直剌商之白繙譯判令笞責五十板贓給失主具領○包探張阿五禀稱粤人李阿林在某雜貨店爲庖丁某日竊取店内桂圓一簍故由小的拘案請究李供認行竊一味求恩直刺判令管押五日○包探顧福其禀稱張福仁竊取西人培納司之洋傘二頂今由小的解案請辦直剌判令管押一禮拜○九十八號印捕禀稱有劉得勝者手携洋槍二枝游行租界中爲特拘案請究劉供小的在周太僕廟護卡哨弁劉紹基老爺所帶砲艇上當勇丁此槍已壞故持往南巿三泰馬頭營中調換路經租界悞犯章程求鑒直剌令押候函詢營官再核○前日湖州人陳仁芝陳子仁在四馬路西薈芳里妓女朱新寳處開筵宴客語言不合突將酒席掀翻盆盎尊罍抛殘滿地龜奴忿甚投報捕房捕頭令包探趙銀河將二陳拘案請訊傭婦沈王氏投案供稱是晚陳大少來院設讌爲時已晚肆中送菜略遲陳大少遽將樹臬掀翻所毁碗盞等物約值洋銀十五元求恩追給兩陳俯首無詞直刺判令各罰洋銀五元另賠毁物十元然後斥釋○四百十八號華捕禀稱陸銀寳專竊人家門上所釘保險牌現經小的拘獲送案請辦直剌判令笞責二百板○包探秦少卿稟稱賭棍朱阿六專在租界各處擺設賭攤昨日攫取湖南人某甲所携皮夾袋内洋銀遞與同黨適經小的所見是以拘案請懲直刺判令枷號一月 
 
 
