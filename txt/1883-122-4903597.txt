# 1883 - 122 - 4903597

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[論禁花煙館]  
　　嘗謂上海弊俗更僕難數然其要則亦止數端擇其尤者而先禁之則其餘自可不禁而自絕矣所謂尤者安在其一曰花烟間鴉片之流毒中外人莫不知之第以馳禁旣久吸食者視爲固然且以國家收其稅故官府施禁殊多窒碍若烟而又加之以花則其害彌甚矣向者滬上有所謂女堂倌凡大烟館中皆以青年婦女供奔走之役遞茶開燈無不以婦女當之而眉目傳情手足勾引恬不爲怪或吸烟錢计而小帳多至數倍日間借吸烟爲由而與堂倌相約至晚而野鴛鴦不難作合風氣因之大壞官府起而禁之照會西官一同驅逐西官亦無間言厥後此等女堂倌潜蹤匿跡不知銷歸何處王今人猶稱道弗衰若花烟館則以花爲煙之引以烟爲花之梯腰間畧有一二百文便一榻橫陳吞雲吐霧樂而忘返得番佛一尊卽可入温柔鄉而無難此其壞風俗害人心較之女堂倌而尤有甚焉乃大堂倌則可禁而花烟館則不可禁豈有此理然目下之花烟間則且明目張膽毫無顧忌有時見鄉愚經過强拖碩捉設或不允所請則反逞其狡獪誣爲吸煙不付資鳴捕拘押送公堂訊究近夾公堂會審各員頗有洞悉其情不予准理或轉斥該烟間之非立予責懲然彼鄉愚之受其誣者則已在捕房禁押一宵大吃眼前之虧矣而况流氓拆梢等匪黨往往與若輩聯手互爲狼狽流毒益熾然以上流弊猶其小焉者也近年以來各處拐匪其風愈盛其所拐誘而來者每以上海花烟間爲銷路之大宗或遭水旱之災或遇顛沛之苦夫鬻其妻母鬻其女則又以花烟間爲出售之捷徑凡有拐匪誘騙而來者莫不售諸花烟間然後再由花煙間挑選以分別轉售於么二長三書寓而當其初至花烟間也或該婦女不願墮溷落茵堅執不從則鴇婦必從面詈之鞭之必使其從而後己無論良家婦女一入其中决不能免於污辱迨轉輾售賣終身不能自拔則其苦何可言喻婦女何辜遭此墮落豈皆其本意也哉實以有此等藏垢納污之所幾於泰山不擇土壤河海不爭納流來者輒受之以故拐匪之阻愈大拐匪之惡愈甚此其縱好匪壞名節其所害爲尤巨者已此而不亟思有以禁之則其所害乎人心較女堂倌爲更烈倘以爲地在租界四人收其烟燈之捐華官無能爲役遂任其恣所欲爲絕不顧問是豈有心世道者所肯出此且西人之收其捐者止以有此一項生意則自當有此一項捐欵其事之有害於中國與否西人無從知之如開誠見心語以花烟舘之設其害至於此極則西官亦必有同深痛惡者試觀於女堂倌之禁西人並不作梗而花鼓等淫戲一概禁絕則可見西官亦力持大體並不曾有意爲難今於彼則雷厲風行迄今匿跡銷聲而於此則日蔓月滋依然明目張胆不亦政令之兩歧者乎或者謂花烟館之宜禁固屬正理度商之西官亦不至於有所阻撓但此輩英界尙少法界新街小東門正不知有凡幾倘均一律禁止則此中鶯燕盡失枝棲在⿔鴇等固無足深惜而弱息堪憐又將何以位置此中實有難乎安頓之處以故忍而不發然竊以爲果欲發慈悲心當爲大局起見不可以小不忍者亂大謀也此等娼妓大半拐誘居多卽其由親屬鬻出者亦必因不得巳而爲之如將花烟間概從禁絕而籍諸烟妓限以年月令有家屬者得以認領具不再爲娼切結使之妥爲擇配其無家屬認領者則限滿之後一概發交善堂擇配如此則拔本塞源可使根株盡絕如必先籌安插之方然後再施禁令則試思前者嚴禁女堂倌時又豈先爲失業諸女堂倌妥籌安插而後禁乎蘇郡之驅逐妓寮又豈先爲各妓籌安插之處而後逐乎此眼前之成局近取卽是固有不難借鑒者也令聞左侯相札飭道憲欲將花煙館一概禁絕快哉此舉實護我心矣 
[諭旨恭録]  
　　○三月初六日奉　旨內廉監試着安祥鄧承修去內塲監試着舒恩隆恩崇興鈺昌陳錦賀爾昌黃兆檉李璲去欽此同日奉　旨這收掌試卷等所官著王嘉善陶銳曹榕楊國璋陳宗嬀李慶雲朱秉謙李光斗陳鏞孫賦謙陳昌言艾廷選郭翊謝配鵬閻錫齡王者馨易炳奎汪文銜程懋祺馬步元袁寶彝李光宇文明去欽此同日奉　旨這塲內督理𥡴查着左翼副都統明魁右翼副都統德克吉訥去欽此同日奉　旨洪鈞補授詹事府詹事欽此同日奉　旨着於二十日換戴凉帽 
[本舘自己接到電音]  
　　○本館於昨日接到在津友人專發電音到本館有三月初九日　上諭一道敬謹譯登○三月初九日奉　上諭劉秉璋奏請調員差委等語江西南昌府同知崔國榜着潘霨飭令該員迅赴浙江交劉秉璋差遣委用欽此 
[補覆題目]  
　　○　二月二十三日　殿廷補覆各直省後至舉人文題　惟仁者爲能以大事小　詩題　臺笠滿東菑 
[部訊要證]  
　　○雲南報銷案內之潘英章巳於上月念八日到部逐夜刑訊尙未定案至口供外間概不得聞也 
[馬尾風信]  
　　○福州西字報言上月二十八九兩日馬尾地方有風颶爲災二十九日尤甚幸未傷壞多物惟有兩沙船因風沈溺船中請人多遭傷斃也 
[觀察出洋]  
　　○昨日法國輪船加祿根開往外洋仃唐景星觀察附輪出洋聞因欲推廣招商局生意故特親往履勘各處可設碼頭之處往返約須八月爲期並請袁翔甫大令偕行云 
[德使啓行]  
　　○今日法國公司輪船啓輪有德國使臣白君附輪而去云 
[考試認眞]  
　　○皖垣徐大宗師曰衣歲試安慶府驅先則諄諄示諭及開考則塲規極嚴查出甲乙兩生均係槍冒當卽發交提調重責枷號龍門示衆云 
[皖垣官報]  
　　○藩司廬牌示霍邱縣典史缺委補用從九曾象時署理○潛山縣知縣缺委候補縣王萬生署理 
 
 

Page 2

 
 
○程文炳鎭軍於三月初一日到皖小住數日卽赴湖北新任 
[河魨害命]  
　　○皖垣某甲年四十餘擔水爲生一日在河沿見有河魨數尾携歸煮食適其子自外來遂共飽啖之俄而甲興子毒發鄰人赶往施救用吐藥使之嘔出詎甲未嘔而先死其子雖大吐然逾時仍斃有雞來食吐餘亦隨死更有西門外大新橋傍某姓夫婦與女亦因誤食河魨立時腹脹口流碧水徧體麻木作紫色而死然則貪口腹者其遠之哉 
[古潞近聞]  
　　○新放直𨽻通永道薛觀察本擬年前赴任因善岐黃須在內廷供奉故遲至二月二十四日始行接印任事云 
[剝船待騐　　○北通州官剝船均已修艌齊整在武清縣屬楊村以下排列惟待楊村通判騐後卽開往津局候裝江浙兩省漕糧連檣北上也 
[道憲履新]  
　　○常鎭道沈觀察刻已卸篆新任黃幼農觀察於初八日已時接印云 
[和尙見鬼]  
　　○呂少階旌德人生長揚州二月中旬因其母百歲冥壽延西門外隆慶寺僧禮懴三日以薦冥福及至第三日功德已滿將放焰口而經堂中忽少一僧遍尋不見主僧急令香工回寺尋覔亦無所見寺僧驚出尋之遙見叢塚中一楊樹顚搖不已疑而趨視則見此僧裸伏一小塚上足抵一小楊樹作交媾狀衣服皆棄於旁急呼衆挾歸寺內始則昏昏不作一語繼忽瞋目大罵口操廬鳳女音衆知遇魅一面遣他僧往代焰口一面延醫診視醫未至鬼卽罵云彼庸醫何能爲且何敢破我輩婚姻耶其狂愈甚正不知主僧回寺作何辦理也夫此僧以絕大法力拯一類孤魂固當別開生面大展神通然則所謂來受甘露味者固在此而不在彼也靈運學佛在人後成佛當在人先吾於此僧亦云 
[失物可疑]  
　　○揚州風俗凡有婚姻之事新娘綵輿後皆有二箱箱中所藏不啻淮南王之鴻寶也前月杪有甲乙兩姓男婚女嫁男固名塲之巧宦女亦富販之嬌娃不但門戶相當抑且富貴兩得乃台𣲯次日新娘啓箱不禁大驚盖己之形蓄母之私贈皆爲烏有然鎖鑰則依然也捧箱之人固心腹也置箱之地乃套房也兩家錯愕旣不能報縣亦不能追究惟有父母慰女翁姑慰媳而巳是豈世俗所謂鐵算盤者固能憑空攝物耶抑如顧長康之妙晝通神耶外人固不得而知之已 
[白門近信]  
　　○某巨室以杏花春雨獨倚闌干思集二三同志以作四君子之戲意謂可以消遣春宵也上燈時候賭者陸續且至繼有同鄉數人高談而入末後一少年衣服都麗携一蠢僕綴同鄉之尾亦跨門而入門者以無分徑渭也畧不詰問時座上客十數輩皆俯仰歡呶主賓己寒暄不暇矣甫入局少年已負遣其僕回寓取資少頃至携貲頗巨局中人始傾慕之主人亦温和起敬未幾主人亦負遂入內取朱提五笏以决雌雄久之雞聲已唱從者寂然少年忽喚其僕僕附耳數語少年亟叱之日如此夤夜去將何之僕卽逡巡去未幾少年亦去時賭者豪興十分初不縈情啊于少年之去留也乃次日忽聞主人盡失所藏之鏹而賊無來去蹤跡衆共研究始悟少年主僕實係飛行絕跡者流其來也以途中談賭者極誇主人之富而啓其貪心其遣僕回寓也實探出入之門徑迨主人入內則其僕己偵知所藏之處矣附耳而語係報其得利當去耳故未幾而少年亦去也聞其去時其僕先拔關而叫門者驚問則少年持燈在後門者並未見該僕有所持也噫若輩伎倆可調神矣巨室以案由賭起未便經官遂付之一笑而已○毛公傳摽梅詩有三十之男二十之女禮未備則不待禮會而行之說鄭氏復箋之曰明年仲夏禮雖不備相奔不禁于是變本加厲至後世而有搶親之事矣距城南六十里之板橋地方有某甲幼失怙恃依其叔嬸以居遂習手藝以餬口甲父母未歿時曾聘某氏之女爲甲妻雖非指脰爲婚亦世俗所謂搖籃裏之小夫妻也近因男大當婚女大當嫁女父母見甲一貧如洗隱有悔意未敢發也甲每遣冰上人來則多方以難之由是荏苒者已數年幸女性婉淑頗不直其父母之所爲又伺其有鵲巢鳩占之密謀急浼素所親信之隣嫗走告甲嬸俾早爲計且云某日其父母當詣某處燒香可蹈其隙倘過此以往則蕭郎便是路人矣甲得信亟商諸里之昆季與素相熟識者尅期趨赴女果獨在室中甲攘臂負而反走一路聞爆竹聲俾憐里周知爲某姓之搶親並非強暴旣至家加筓於首交拜於堂合𣲯於室迨女父母聞信赶至巳共牢而罷食矣更擇族老之能事者伴女父母於別室分處而軟扃之使不得出次日始導女父母升堂受禮則其婿巳泥首於門外女已屈膝於壻不其父母顧之不覺轉怒爲笑遂極秦晉之歡而散是眞可謂逆取而順守者矣○來鳳街一帶偏於城西南隅兵燹以後人烟稀少所謂九苞遺跡者悉變爲榛荆瓦礫塲卽父老亦莫能指其處蓋滄侮桑田久難辨矣上月二十四夜有某公館被賊撬開後戶盜一皮箱而出箱大且重兩人扛以行適遇散焰口回寺之僧兩人遂口稱如此夤夜令人抬此褦襶物又無燈火從未見怎般好主人也因婉求僧燈僧便舉一白魚泡給之兩人復扛以行又遇巡夜之勇丁問其何往則以某公館對於是持燈迤邐向水西門一路而去次早鬨傳某公舘失竊各述所見始悟爲點賊所給諺曰賊有賊智信然○內橋爲賃驢馬之所前日有某甲性粗率在此跨長耳公揚鞭直行正在自鳴得意不知何故忽蹶前蹄而掀某甲於地恍惚中似有𠮟其不當凌虐同類者甲目不識丁不解何謂舉以語人人亦以不解解之甲怏怏而去○石壩街迤南如東花園一帶最爲低窪居民資其灌溉藉種蔬菜春初早韭秋末晚菘一望幾數十頃該處向有閘一座卽輿圖所謂金陸閘也該閘距東關水洞僅數百步前因東關旣閉閘以無關重輕而廢惟兩旁𥕢柱僅存近則東關復開水㶁㶁然東入而西出秦淮清漪巳非曩昔轉瞬通齊門石閘告成秦淮自必日盛一日水性就下該閘似亟宜復舊現聞督辦劉觀察已會議添修閘板矣觀察在江南垂二十年有萬家生佛之譽近又總理洋務日前德國商人在洋務局門首指點言笑見者莫解經通事人代述其意葢謂北門鎖鑰非準不可也○三坊巷有合肥袁封君者性豪邁有座上客常滿樽中酒不空之概以故談江左風雅者遂謂當今不得不以此事推袁前因百花生日曾在愚園執酒地花天之牛耳陳元龍豪氣未除也乃近日忽聞騎箕天上令人疑信參半諺語云七十不過宿然封翁並不以古稀之年現龍鍾老態胡速於翻手作雲覆手雨耶封翁以畏公子需次迎養於金陵寓邸蘭蕬繞膝極人間福壽之榮諸葛公眞名士尙未足以盡封翁之生平云爾 
[鼠子猖獗]  
　　○關東一帶每有狐鼠爲祟人皆奉爲神明不敢稍有觸犯茍成犯之則災殃立至矣營口西街永成棧今已攺爲大德豐棧有夥陳姓值宿其中時則星橫斗轉漏盡燈殘一縷夢魂已深入華胥氏之國忽聞大呼曰痛殺我也傍人聞之而驚急往視之見其以兩手按左目血漬淋漓問有以如此則云夢中覺目痛而醒以手摸之知爲尺許長之大鼠所咬次晨細視則眼皮巳咬成一洞浹旬日尙未愈也葢州某典夥好符咒能捕鼠乃召之來捕鼠而殺之次日某典夥熟睡亦被鼠咬去面皮一片遂憤極復書符捕鼠數千盡殺之迨次夜則某典架上各貨之票簽悉爲鼠咬去卽衣中之小票亦靡有孑遺於是東夥天驚共詫爲咄咄怪事不得巳請羽士禳鼠并許秋寺致祭鼠患乃息何物鼠子猖獗如此安得小吏張湯一勘其罪狀也耶 
[整頓書院]  
　　○上洋格致書院開設巳閱九年近來久無舉動月之初八日該書院集衆議事唐景星茂之昆季皆與於會議得書院所最要者必須請人講解格致諸書俾人人皆知格致之學漸致精進唐景星觀察因方現在上海開礦公司頗多宜令各公司酌撥銀兩歸入書院開 
 
 
] 

Page 3

 
 
設學堂講求開礦藥水究心礦學各處所出礦子亦可交該學堂化騐如此議可行此番僕前赴外洋當請有名礦師來此教卽卹各股友之子弟有欲習知礦務者亦可來書院舉習最爲便益如其議不可行則當另爲設法力圖整頓也 
[招演西戲]  
　　○夏思美戲士戲法新奇觀者莫不欣喜巳屢列前報兹悉有人請夏君於中國戲園內搬演并另有一人傳話如此則戲價旣得稍廉言語復可通解華人往觀諸多便益想夏君必得竭盡所長益加奇巧以博衆人之喝采也 
[新屋落成]  
　　○虹口同仁醫舘後面由李君秋坪倡首捐資建造西式房屋曾列于報兹悉此屋業已落成頗稱華美刻下又於西偏翻造樓房兩幢從此漸推漸廣養病之人自當領德於無旣矣 
[細故忿爭]  
　　○翁太守昨晨臨法捕房時據嘉善縣人姚明山偕弟媳姚張氏投案訴稱在英租界老總會謀生＋餘年矣安分守法不敢多車現住法租界彩視街春和里內昨日十二點鐘時回家有隣人挾我至三和軒吃講茶約有二十餘人詢其何事則稱我家尿布一塊落在伊家內而謂我家誣伊倫去因此起釁但尿布小事我已允伊賠禮伊等初則要香燭服罪繼則要酒席了事將我馬甲一件剝去又將我掌頰三下另有隣人見此情形已代出洋一元交與堂倌作茶鈔正在講論而伊等婦女赶入我家將我弟媳拖出痛打弄中尙育作稱婆者兇橫無比爲之領袖及我回則弟媳云布衫己被扯破家中又毀盌數隻今將破衣碎盌呈騐當被打之時我祇得鳴捕將兩人拘押不意伊等女人候在復興里口我回時伊等竟蜂擁向前復被掌頰無算幸該處有西人見而不平將婦女三人拘押晚間保出等情姚張氏供與相同稱被三女一男將我拖出痛打幸寶姊到來勸散不然性命不保矣翁太守詰被押之兩人據徐阿林稱在太古行之漢口船上當水手據徐裕春稱在招商局之江寛船上餬口不曾吃講茶餘無所事太守謂然則彼等布衫何以扯碎徐阿林仍稱不知太守以其狡賴喝先掌頰二十下責畢令將馬甲洋元先往取還明日再解公堂核斷不然當將婦女一併提來并着法包探於今日傳三和軒茶舘主到案候示 
[草率盛殮]  
　　○前日上海縣署據二十三保引翔港周家牌樓地古鄉民周梅生喊報人命經黎邑尊詁問據稱寄父周南男被奚攀桂推跌斃命是以請騐邑尊謂凡報案必須協同地保今該地保何以不到究竟因何起釁奚攀桂供稱年七十三歲長孫死後孫媳係周梅生之外甥女卽被其私自賣去因此向伊索人伊反出言無狀隣衆不服將周梅生捆縛令其說山賣在何處而其艾周南男聞信來勸絆趺而斃並非推跌今請追還孫媳云云旋據周梅生之親生母投案稱周南男年己耄老今被趺斃不忍再令檢屍求請免騐自行成殮邑尊謂今來報案而地保不與偕來碍難准理旣願自行成殮着卽自往收殮可也至請追婦女一節着邀同証見明白補詞再行核辦 
[從寛保釋]  
　　○語云夤夜入人家非姦卽盜豈有非親非眷而深夜入門者乎居法租界新橋相近之老婦莫岳氏同少女莫秀珠投法捕房訴稱兒子習漆匠生意賃屋－椽住於該處母女兩人㷀㷀度日本係清白良民昨晚八點餘鐘時我等己閉門高臥忽聞叩門聲因復啓扉則見三男子入門言欲同秀珠出外吃茶吃酒我答以日間尙不至酒肆茶坊何况夜間天晴尙不出門何况遇雨而伊等胡言亂語且言爲做媒而來者因此鳴捕請訊翁太守詰及三男子據陳谷生稱紹興人在法馬路公和煤炭店爲夥前與莫姓爲隣承伊家老太太好意相見之時每言盍來我家坐坐是以常與來往昨晚實因醉後路經該處我故敲門入內畧坐楊蓮生稱本習米業現因賦閒躭擱在公和店內徐開增稱亦是煤炭店夥現亦賦閒住公和店對面之寶泉樓茶肆我等三人同在吃酒因見陳谷生入門恐其肇事故亦隨入並無他事翁太守謂酗酒鬧事本應懲辦姑念生意中人從寛免究此後不得再往着法包探傳該店圭保去又謂莫岳氏曰三人中不論何人倘再來肇事當卽扭送捕房以憑重辦 
[解犯赴省]  
　　○三年前法租界吉祥街福興樓老虎灶樓上有鐵匠等前往吃茶誣竊起見周富金懷刃於袖將其同伴某砍傷奔赴縣署投監某逾時因傷斃命一案當時巳將詳細情形列於本報現屇秋審之期上海縣黎邑尊飭將該犯提出照例間供畢批差於前日解犯赴省云 
[斷案通融]  
　　○英商司爾亭同西洋人羅生控趙慶莊托王公記價賣法租界地方之房屋王托羅生羅托可爾亭已有主顧言明價銀四萬五千兩詎趙竟將房屋價賣與譚同興應請追償用銀三百五十餘兩一案由陳太守傳訊各情已列前報昨由太守會同司副領事覆訊可爾亭羅生趙慶莊王公記譚瑞記卽同興等各執前詞太守謂親慶莊托王公記轉托羅生又托可爾亭言明價四萬五千兩今被譚瑞記買去計出銀四萬五干五百兩擇善價而從之理無不合且據王公記云早己回絕羅生及可爾亭矣無可斷追用銀之理今姑酌斷趙優莊譚瑞記各給可爾亭銀五十兩以示通融司副領事允之譚瑞記又稱購趙之產殊覺吃虧不願再付用銀且我價買時巳言明連用銀在內者王公記復勸趙認繳銀百兩趙始允繳 
[兇器呈案]  
　　○無賴橫行一節昨晨據惠捕頭至英公堂稱鄉人來滬賣布途遇匪人劫布鄉人受傷現在仁濟醫院至匪人之無柄短刀及元縀小帽天津式縀鞋一雙并未被攫去之布一併呈閱陳太守飭將各件存堂並飭值日差與捕役張福前往醫院查問該鄉人居於何處如何遇刼如何受傷覆候核奪旋據捕役張福禀稱查得居寶山縣境大塲鎭北鄉五十一圖之鄉入殷阿增同姪殷阿奎各負白布八疋來滬銷售途遇二鄉人亦是賣布者卽與同行過彭王廟離新閘五里之遙周家弄地方麥田內突出七人均持刀槍其衣服有似號褂反穿狀如遊勇口操北路音先砍殷阿奎之面阿奎與敵以致頭面肩手腰膀受傷十餘處布則未失反奪得匪人之無柄短刀尙拾匪人所遺之鞋帽殷阿增則左頸右手及肩共受刀傷三處布被攫去其時已黎明尙有二鄉人見殷等遇刼卽落荒而逃至周家弄亦寶山縣境九圖地方及天漸明該處鄉人四出匪人始散殷姓二人現在醫院據醫生云一禮拜之內不得受風太守隨飭捕役諭令殷阿增等知照家屬投寶山縣控究本分府再行備文將呈案之布刀鞋帽送歸寶山縣核辦并聞殷之家屬巳投本縣喊控矣 
[英界公堂瑣案]  
　　○李陳氏稱憑中方阿裕馬三娘價買楊與珍之女爲已女計付價洋二百二十元立有賣契詎楊糾衆前來拔女故訴捕拘案賣契呈閱楊華祥供係把總女乃寄與李陳氏者並未價賣陳太守謂賣契列名者楊與珍而領女饒舌者乃楊華祥何小該民答稱楊與珍卽楊華祥太守飭將楊暫押諭該氏邀同証人投候覆訊賣契存堂○寍人周佩卿控妻包氏私逃在滬意欲爲娼包民亦投案訴稱曾爲周妾後經周之叔周惠新判離離據呈閱前日晚堂由陳太守庭訊周與該民各執前因太守鑒閱離據隨飭該氏先具不得爲娼結着再邀同周惠新投案再行核辦離據存堂○張玉良控媳阿囡被人誘至四馬路爲娼攺名秀英陳太守准詞旋由朱某氏挈朱秀卿投案聲訴等情已列前報前日晚堂由太守庭訊張玉良申訴前因并稱上月二十六日曾到伊家領媳伊不肯放現在投質之朱秀卿卽係我媳阿囡朱秀卿供我隨親生母住四馬路從未爲他人之媳二十六日又無人來認我張玉良亦未與之識面太守隨向張玉良曰爾之所控殊屬不情不實本當嚴究姑着具嗣後不得再向饒舌結存案 
 
 

Page 4

 
 
[春日寄懷瘦鶴詞人卽希　指政]  
　　○草色芳三月詩人別一年吟桃思舊句拂柳又春天離緒停雲處相思落日邊何時同把酒慰此兩情牽 
　　顧梅生初定草浦左 
[有懷梁溪瘦鶴詞人]  
　　○風雪殘冬記覿君天溽容易手重分孤燈永夜愁紅豆落日遙天望碧雲可有鶯花吟秀句誰從風雨慰離羣春申江上春如海兀坐何堪萬緒紛○題友人照　投簪欣遠遯小隱掩柴關竹杖看雲去芒鞋采藥還畫長花韵淡境僻鳥聲閒對此增予媿塵容未盡删 
　　申左夢畹生稿 
[赠姚桂卿词史]  
　　○几回擡眼又低頭　韓偓　傾國傾城勝莫愁　武元衡　臉似芙蓉胸似玉　白居易　何曾得見此風流　王昌齡○瓜字初分碧玉年　李羣玉　寶釵長欲墜杳肩　孫光憲　清絃脆管繊繊手　白居易　始信人間有謫仙　羅虬○玉肌香膩透紅紗　韋莊　何檻嬌羞醉眼斜　劉兼　唯有美人多意緒　徐鉉　桃源僊子不須誇　司空圖○楚腰繊細掌中輕　杜牧　指滑音柔萬種情　殷堯藩　此日相逢魂合斷　黃滔　重重寄語我憐卿　失名 
　　夢花舘主筆君氏草 
[浙省撫轅抄]  
　　○二月初五日運副趙連鈺禀見銷紹郡鹽局差吳蔭慶禀知臬委發審差　○初六日縣丞李榕禀知本日到雲居山保甲差從九品陳松辭赴蟹浦厘局差 
[蘇省撫轅抄]  
　　○三月初七日江安督糧道張辭行赴清江押運北上　○初八日候補通判楊培服闋禀到候補縣朱江禀知是日到南路总巡差候补理问吳恩植銷齊門旱關盤查差　縣丞彭邦猷禀知本日到齊門旱關差　○初九日藩轅牌示照得丹徒縣主簿黃士芬病故遺缺查有捐輸補用主簿陳裕堪以請署　候補縣李慶誥銷南路總巡差並禀知接辦中路總巡到差　咨補陽湖縣典史丁壽祺禀辭赴任　分發江蘇分缺先用巡檢雷凌漢湖北人禀到　○初十日福建候補通判李鳳翎廣東人上海來　通判秦瀛山禀銷江北就醫假並禀細辭奉臬憲委赴江北緝捕差　前蘇州府照磨馬繼曾禀辭回籍守制　○十一日候補縣劉步瀛銷黃渡查洋划船隻差 
[江督轅門抄]  
　　○三月初一日委署常鎭道黃祖洛到謝委　張應銘服闋回省由蘇來　藩轅牌示江防同知遺缺查有補用同知倪文英署理　○初二日準補豐縣胡爾銘辭赴任　○初三日府經歴李肇顏奉委水和局差遣　○初四日吳炳勳奉水利局委勘沿江各圩埂　○初五日直隸州沈振溶奉委姜泰釐捐並赴局　知縣張華書蘇州回又奉委解京餉赴都　藩轅牌示宿遷縣典史張子鏞期滿遺缺查有巡檢黃海明　又銅山縣四界司巡檢饒世德期滿遺缺查有從九周殿魁均署理　○初六日候選運同潘露辭　候選同知閔釗上海觧水雷來　藩轅牌示江浦縣盧思誠因病請假遺缺查有知縣朱之幹　又清河縣教諭崔徵彥請咨會試遺缺查有訓導伍允寬均署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第三百八十七號]  
[光緒九年三月初三日京報全録]  
　　宮門抄○上諭兩道錄前○發抄　旨五道○江督左　奏鄂湘另招新商發給引票碌由摺○直督張　奏叅革知縣並另委查䘏緣由片○東撫任　奏查明懇　恩給獎摺○又　奏請仍照原保給獎片○又　奏遵駁另擬請獎片○浙撫德　奏撫䘏遭風難民片○三月初三日理藩　鑾儀衛光祿寺八旗兩翼值日無引　見○醇王由　西陵回京請　安○克王惠王各假滿請　安○署馬蘭鎭總兵英廉請　訓○泰公續假二十日○神機營奏兵丁十三日駐紮南苑○召見軍機　英廉　醇王○發抄　曾國荃奉彚襲世職奉　旨兵部議奏單併發欽此○又潮橋鹽課奏銷展緩奉　旨着照所請戶部知道欽此○又准補新會營守備尹林安請免查缺對調奉　旨兵部議奏欽此○又請以陳元杰補吳川營都司奉　旨兵部議奏欽此○又請仍以李春華補廣西梧州協中軍都司奉　旨兵部議奏欽此　○○太予太保大學士兩江總督管理兩淮鹽政恪靖侯臣左宗棠跪　奏爲淮南鄂湘前加新票叧招殷商照繳票價給發循環三萬引以符部議而順商情恭摺仰祈　聖鑒事竊淮南引鹽前准臣奏加鄂湘新票十五萬引原以𥡴諸舊額短缺前十數年來未經規復而新商踴躍爭先捐輸巨欵又於國計不無裨益是以一面奏請加額一面咨商川楚兩省將欠假本歸之引地一律歸還川楚督臣如果不分畛域復淮引地助淮緝私前次准加之十五萬引暢銷於荆宜五府一州淮課由此充盈商灶由此煩富乾隆嘉慶之盛規未始不可復覩於今日及四川督臣丁寶楨僅充每月减讓一二百引尙屬空言並非實事湖廣督臣涂宗瀛一意袒護川鹽爭斷不致少之餉項忘必不可廢之成規以致引地絲毫未復新鹽無路拓銷商情畏阻上煩　宸厪具咎固不在增引之驟而在復岸之難也明矣接准部咨以引地未能全復遽加三百票恐不能按輪銷竣不若由漸而來新商已繳銀六十萬兩應准加票六十張倘新商不願承領應令舊商認繳銀六十萬兩發還新商等語是臣辦理掣肘情形部臣亦已洞悉兹據兩淮運司孫翼謀署淮揚海道徐文達具詳新商賀全福等三十四商以十五萬引减爲三萬引每票繳票費一萬兩衆商意見參差無力承運禀請退票由司另招殷商和致祥等接辦飭令局員傳同面詢一退一認皆出情願由和致祥等繳銀六十萬兩歸還賀全福另給和致祥等循環三萬引以二萬引歸部以一萬引歸湘分別綱分挨次給運是舊引旣不至占碍新票可按輪售銷商情帖服衆論翕然核與部臣收銀六十萬加票六十張之議適相符合而賀全福之票旣經退出從前之謠議紛紜亦己不煩辨論而自解矣惟賀全福等前大繳捐後經臣奏明一面收銀一面辦運且恐引地　復到此需鹽長江路遠不能不先行起運此次接到部文臣比飭運司於奉文日截數據報運出鹽七十九票合三萬九千五百引已運之鹽有到岸銷訖者早經開江者均祗准一次爲止此後歸和致祥循環縛運听有鄂湘另招新商發給循環三萬引緣由理合恭摺覆陳伏乞　皇太后　皇上聖鑒勅部查核謹　奏軍機大臣奉　旨戶部知道欽此　○○張樹聲片　再去冬安平縣地震村莊經臣飭司委員覆查計有原續震塌民房五＋間該署縣楊秉德僅以原塌二十間一禀了事並未續往詳勘直待由省委員查報始據會禀且訪有浮報撫恤捐欵及因報災責打地保前提早催徵春賦情事復經乏與藩司崧駿各派妥員密往確查一面將該署縣撤任旋據各員覆稱除己塌民房外尙有將倒未倒或斜裂殘破之房不少該署縣共僅捐撫京錢三十餘千原報捐銀百數餘兩並無其事取有地方人等甘結該署縣因委員查出續塌民房遂遷怒角王莊等村地保劉成良等謂其任聽村民混報希冀冒領撫恤將劉成良責打其東疃等村皆經地震該署縣已於正月二十一日催納春賦等情臣查地震非尋常之災迭飭印委認眞查報及時禀請分別撫恤該署縣亟應遵辦乃如則草率含糊不將原續震塌房間迅速據實查禀反藉節省庫欵爲名混稱捐撫揑報捐數迨委員查出續塌民房多間又遷怒地保任意責打內劉成良周春遠劉平華三名各責五十板趙成發一名竟至三百七十板可見酷虐至地震村莊固有輕重之分不能全緩春賦亦何得于開篆時提早籠統　徵實屬不恤民艱玩視功令雖現將被水及地震村莊禀請撫恤並稱先行擇要捐發米五石但因探知臣與藩司正在查叅妄冀藉此掩飾殊甚巧詐未便姑容擬請　旨將前署安平縣知縣候補知縣楊秉德卽行革職以示懲儆其所捐錢米內多揑報卽由司查明確數發還　有該縣被水及地震村莊己另行派員前往確查撫恤應否蠲緩春賦並由司查明分別詳辦理合附片具陳伏乞　聖鑒訓示謹　奏軍機大臣奉　旨着照所請該部知道欽此　　○○頭品頂戴革職留任前調任浙江巡撫山東巡撫臣任道鎔跪　奏爲查明堵築桃園合龍壩工出力文武員弁懇恩給獎恭摺具奏仰祈　聖鑒事竊臣於上年十一月十二日堵築桃園决口合龍先將在工異常出力各員隨摺保獎聲明其餘出力人員俟全工告竣對尤請獎奉　旨兪允欽遵在案伏查該處决口分全何十之六七被災至八九州縣之多經臣勘議赴籌堵築八月初間派員搶做裹頭於汪祥巨浸之中圈築護埝安設廠座兩月後始得就緒十月初間臣親赴工次卽上緊盤築埧基催集各料擇日進占並於凌汛時搶辦合龍再續辨加廂壓土所有各項工程至十一月杪始得蕆事計自進占以到合龍雖祇十餘日而自經始以迄成功實計已閱四戶之久一切應辦事宜頭緒分煩所委各員分任廠務壩工晝夜辛勤用人較少任事愈勞經費毫不虛糜工程亦臻穩固所有在事文武員弁自未便沒其徵勞臣復加删减除應行咨獎各員照例咨部給獎並由臣發給獎札功牌外其尤爲出力者謹酌核勞績分別等次繕　清單恭呈　御覽合無仰懇　天恩俯准給獎以昭激勸而勵將來爲此恭摺具奏伏乞　皇太后　皇上聖鑒訓示謹奏軍機大臣奉　旨該部議奏單一件片二件併發欽此　○○任道鎔片　再臣前奏堵築桃園大工合龍摺內請將尤爲出力各員分別獎勵欽奉　諭旨允准其文員亦經吏部議覆准照軍營異常勞績核獎惟武職各員接兵部咨稱核與定章不符將守備馬崇阿等三員攺爲俟補本班後再按所保升階班次序補又守備安國楨等四員令另核請獎黃金得等三員攺爲議叙加一級等因具奏奉　旨依議欽此自應欽遵辦理惟查堵築黃河决口在事各員搶辦合龍從前俟林賈莊均照軍營異常績勞保獎　此次文職各員吏部亦係照章核准伏思臣辦理此工正值八月初間秋汎盛漲之際迨復進占築壩又值嚴寒該將弁等蹈險履危岡惜身命其勞苦迥異尋常現在接辦護壩埽工並以後防汛事宜仍飭令該將弁督同勇丁分刖籌辦合應從優獎叙才勵將來可否仰懇　天恩俯准仍照原保將總乓銜補用副將黃金得景大榜總兵用題補臨清協副將萬年清着以總兵遇峽　簡放並　提督銜都司銜豫河營下南守備安國楨都司銜懷河營陽封協守備朱承和　擊銜豫河營守備高尙均　賞加二品頂戴都司用候補守備陳雍剛候補守備馬崇阿李聯功均以都司儘先補用都司銜儘先千總楊文煥以守備儘先補用以昭激勸之處山自　逾格鴻慈謹附片具陳伏乞　聖鑒謹　奏軍機大臣奉　旨覽欽此　○○任道鎔片　再吏部核覆堵築桃園决口出力人員內同知銜補用同知侯補知縣倉爾英請俟補缺後免升同知以知府用並戴花翎藍翎同知直𨽻州侯補知縣趙光斗請俟補缺後免升同知直𨽻州以知府用並換花翎均與定章不符至趙光斗請換花翎並未聲叙有五品以上升銜頂戴應一併另核奏明請獎等因臣查趙先斗於同治十一年堵築　家林河工案內經前撫臣丁寶楨保准　賞加同知銜前摺漏未聲叙該二貝此次辦理堵口始終其事實屬異常出力惟原保官階旣與定章不符自應遵照部議另行請獎可否仰懇　天恩俯准候補知縣倉爾英　賞戴花翎藍翎候補知縣趙光斗賞換花翎並各加隨帶三級比自逾格鴻慈謹附片具陳伏乞　聖鑒訓示謹　奏軍機大臣奉　旨覽欽此　○○德馨片　再查據署永嘉縣知縣石祖芬禀稱光緒八年十一月初二日長沙奥洋面有遭風船一隻漂流不定當卽救護進港親詣查騐共有難人一十八名詢詰言語不通授以紙肇書稱監良仁等十八名均係琉球國人八年三月間漂到福州荷蒙給資遣發于九月二十八日開行因福州洋而遭風撞破船隻　梢蓬索均巳全失不能行駛乞求修整並賜衣粮候風回國等語卽經加意撫恤給發薪粮並將原船修整備齊篷素摃具帆纜等項移撥兵役于十一月十二日護送放洋等情由臣在藩司任內具　請奏在案前撫臣陳士杰未及核辦移交到臣覆核無異除咨部查照外理合附片陳明伏乞　聖鑒謹　奏軍機大臣奉　旨知道了欽此　日昨天津船來帶到京報數本其初二日之京報聞由別船帶來途中或有阻滯兹故先將初三日之報錄出一俟初二日之報寄到當卽補登 
　　本館附識 
 
