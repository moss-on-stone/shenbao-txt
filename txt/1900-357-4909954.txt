# 1900 - 357 - 4909954

 

Page 1

 
 
[勸募濟急局捐欵] [  申報館協振所謹啓]  
　　拳匪作亂兵燹慘遭凡我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人慨發兹悲傾嚢以佽者不拘多寡同是善緣請及早擲交本館協振所隨時彚解俾孑遺黎庶荏席同登翹企仁施迫切以待肅此謹白惟冀垂靑 
[書鄂撫謙光後]  
　　督撫之於州縣與夫佐貳雜職其名分至懸殊也然職位雖不同而爲效力於國家則同故古之爲大吏者其性情必和易其禮貌必謙恭凡屬員之有一長可取者誘掖獎借不啻若自其口出非自貶也蓋必有上下一體之情始得獲休戚相關之益不然者大吏則驕蹇任性屬員則謟諛成風上下不以情相浹而欲人才之奮興吏治之蒸蒸日上也不亦戞戞乎難哉本朝雍正年間天下乂安政治最爲淸肅蓋因世宗憲徨帝深惡官塲晉接上驕下謟相習成風故不惜屢沛綸音諄諄告誡嘗讀雍正二年六月諭吏部云直省督撫統轄屬員必中正和平推誠體察屬員有一善則獎勵誘掖以成之其微瑕小疵則多方訓導使之省攺必至怙惡不悛方據實題叅如此方能激濁揚淸於地方有益若妄自尊大暴戾恣睢甚至一言不當卽加叱辱如四川巡撫蔡珽謾駡屬官以致重慶府知府蔣興仁憤激而死似此褊急任性不惟有乖大臣之體且恐屬吏相率顧畏阿順取容喪其氣節尚欲建立功名安可得乎爾部行文各督撫仰體朕意正已率屬虚懷待下卽檄行申飭亦無謾駡之理至尊插相見有一定典儀毋得倨傲致長謟諛之風其部院堂官亦當和衷翕受待屬以禮始不負朕委任之意至四年四月又諭内閣督撫提鎭俱係朝廷簡用之大臣其因公晉接自有一定之禮儀不應過卑過亢以違制度乃間有督撫倨傲妄行而提鎭等遂卑躬屈節以爲謟媚者如年羹堯當日視提鎭等如同奴隸每令其披執進見常鼐在江南時令兩司侍立於旁此皆妄誕不法之甚嗣後督撫提鎭相見務遵會典所載一定儀注儻有違例披執者一經發覺定將倨傲謟媚之人一同治罪又屬員謁見上司遇應穿公服之日止用補服不許擅用朝服向日屢申明禁近來仍有違背不遵者今曉諭後若再有此等情事察出必重處大哉王言於澄叙官方之中寓維持名分之意宜乎當日之策名仕版者無不大法小廉風俗日臻純茂迄今時移勢易各省督撫大吏固無有如年羹堯之驕縱不法者卽如蔡珽之褊急用事常鼐之傲慢自尊亦已寥寥罕覩惟大府蒞任之初司道大員之晉謁者固以僾禮相待實缺州縣以公事禀白亦得命坐賜茶其餘聽鼓閒曹雖有三八衙叅之名而遣材官道謝者居多欲一瞻大吏威儀尚不易得更無論虚衷晉接藉聨寮寀之情哉乃兹者簡授湖北巡撫景月汀中丞下車伊始卽力矯時習凡接見大小各官皆虚懷延訪卽巡捕官入禀公事亦必命坐賜茶文職自州縣以上來轅禀見者皆於明日親往答拜屬僚仰望丰采無不以中丞紆尊降貴益矢協恭故說者謂中丞處崇高之位乃能謙尊而光不自滿假誠今日疆吏中不可多得之員而愚竊猶遽進者夫隆情厚禮固足感動人心然苟不將之以旌别淑慝之懷則人亦徒感其殷勤而未必遽生其激勵中丞倘能於羣僚進見之餘詢以某也才具若休某也識見若何一一諮訪周詳了然於心目之際則凡有委任無不適當其才而斷不虞其業脞如是則下僚必爭自濯厲以仰求一日之知而人才安得不奮興吏治安得不蒸蒸日早哉愚以中丞居高能下頗有古大臣風度故敢以此說進中丞聞之其亦不以爲狂愚否耶 
[擬攺路章]  
　　俄國官報云目下中國匪人揭竿作亂勢不能不將中俄合築之滿洲鐵路重訂新章蓋欲保護此項鐵路工程自須厚集兵力然窒碍難行之處有二焉一則無事時養兵過多深恐激怒土人致成事變一則兵費過鉅無從籌出如令中國政府保護彼必唯唯允從但萬一變起非常政府亦無能爲力也 
[英員答問]  
　　英京倫敦來電云某日議員華頓氏在議院中問英國何以於牛莊之事置諸弗卹且不向中朝請懲獲咎諸臣索償所失各項外部侍郎吉連文氏起而答曰我國於牛莊之事朝廷實未嘗置諸不論不議之列至中朝獲咎諸員及所失各項則各國皆可向之理論不獨我英爲然也 
[陵寢震驚]  
　　西字報云當各國聨軍拔隊至易州時東西兩陵均小有捐壞所有守陵官吏早已聞風鼠竄不知所之矣 
[俄人修路]  
　　牛莊來電云由海城至遼陽之鐵路自被拳匪摧毁後刻已由俄人修　一新每日自旅順口運器物赴盛京供所駐俄軍禦寒之用 
[奏報惠匪剿平摺]  
　　廣東巡撫兼兩廣總督臣德壽跪奏爲廣東惠州會匪被外匪勾結起事派營剿辦獲勝並仍飭搜捕餘匪情形恭摺具陳仰祈聖鑒事竊照惠州會匪肆擾欽左電旨垂詢奴才將康孫各逆勾結土匪起事及咨飭水陸各軍剿辦情形於閏八月十八日先行電奏二十三日欽奉電旨此起土匪仍著督飭何長淸等各營合力痛剿迅速撲滅毋任蔓延欽此欽遵嚴督　辦嗣據該文武先後禀報屢次接　獲勝大股匪類業已撲滅等情續經奴才於九月初七日電奏十一日欽奉電旨惠州土匪辦理尚爲迅速仍著嚴飭搜捕毋留餘孽欽此又經恭錄轉行並嚴催各營欽遵辦理在案兹將該土匪勾結起事及副營剿辦詳細情形謹縷晣陳之查廣東惠州府屬民情强悍聚衆拜會械鬥搶擄習爲故常近海之歸善海豐等縣尤多洋盜鹽梟以故嘯聚甚易動輒滋事卽歸善一屬十餘年來稔山會匪黄亞春烟墩會匪黄狂成拒敵官軍搶劫墟市屢經派營剿散迄未凈絶根株本年閏八月初間奴才訪聞歸善縣屬三洲田地方有孫康逆黨勾結土匪起事並在外洋私運軍火至隱僻海　轉入内地當以逆黨主謀意圖大舉實非尋常土匪可比且查三洲田地方山深林密路徑紆迴南抵新安緊偪九龍租界西北與東莞縣接壤北通府縣二城均可竄出東洋直達省會東與海豐毗連亦係會匪出沒之處非多派營勇面面顧到難期迅速撲滅爰咨水師提督何長淸抽撥新舊靖勇及各臺砲勇共足一千五百餘人先由新安之深圳墟向北兠截直搗三洲田老巢防擾租界復派大小兵輪在洋面遊弋斷賊接濟西北一路派介勇一營駐紥歸善東莞交界要隘又派總兵黄金福所統信勇一營提督刁經明所帶廣安水軍一營分扼東江水陸防竄江面東路爲海豐陸豐二縣原派都司吳祥達帶哲勇 
 
 

Page 2

 
 
左營駐紥卽飭回顧歸善並移潮州信勇一營塡紥海豐三面兠截而以惠州府歸善縣二城爲進兵之路陸路提督鄧萬林原統哲字中左右三營練兵正副兩營廣毅軍一營分赴惠州十屬辦理緝捕在歸善者僅哲勇練兵數哨一聞匪警各屬震動不能抽回奴才先派補用副將莫善積管帶喜勇一營由省馳往會剿一面咨會鄧萬林添募一營名曰立捷軍又派北海鎭總兵劉邦盛另募一營名曰靜字營均由府城直攻巢穴莫善積喜勇於閏八月初十日馳抵歸善維時匪黨未齊猝聞兵到遂定於十三日竪旗起事先以數百人猛撲新安沙灣墟欲擾租界幸何長淸靖勇已抵深圳乃回攻横岡進踞龍岡喜哲各勇連次接戰互有勝負兇𦦨益張警報日至奴才以總兵黄鑫福所統信勇已撥兩營分駐東西兩路因令再帶一營由府城進剿並令記名總兵陳維熊帶熊勇兩營繼進以壯聲援此奴才添調營勇分投防剰之情形也逆首孫汶伏處香港時施詭計而三洲田匪巢則以鄭士良劉運榮等充僞軍師蔡景幅陳亞怡等充弃僞先鋒何崇飄黄育幅黄耀廷等充僞元帥黄揚充僞副元帥旗幟僞書大秦國及日月等悖逆字樣各匪頭纒紅巾身穿白布鑲紅號掛甫于閏八月初八九日聚集旣踞龍岡四出焚搶附脅日衆總兵劉邦盛新募靜勇成軍惠州府知府沈傳義募土勇二百名委歸善縣縣丞杜鳳梧管帶二十二日會同喜哲各軍齊赴前敵行至距城十餘里之平潭地方　隊𢋵至莫善積奮勇當先陣斬僞先鋒蔡亞生陳亞福等斃匪數十名正期得手詎附近匪鄉糾約千餘人各帶快槍牌刀齊來助匪分路包抄我軍被困陣亡勇丁數十人縣丞杜鳳梧被擄府縣兩城同時戒嚴幸是日都司吳祥達帶哲安左營由海豐來鄧萬林所招立捷新軍亦同時抵惠之横𤁋森柏洞團練適又誘獲僞副元帥黄揚訊明正法兵氣稍振連日匪竄附城之梁化雷公嶺意圖直出東江各軍力扼其前不得上竄此閏八月二十六日以前歸善匪勢猖獗之情形也此摺未畢明日續登 
[擬聞運道]  
　　陜西省垣訪事友人致書本館云自兩宫西幸各省疆臣之進呈方物者絡繹不絶於途惟南漕爲天庾正供挽運至龍駒寨地方卽因山路崎嶇艱于前進陜西巡撫岑大中丞現已札委劉太守樹德馳赴彼處相度地勢擬開通車道以利轉輸蓋非此不足以裕倉儲而紓民力也 
[蕪餉抵秦]  
　　蕪湖訪事友人云蕪關夏季京餉前經監督吳季卿觀察詳委吳少泉少尉齎解起程因道路節節阻滯至八月某日始抵山東濟寗州敬知乘輿已西幸太原遂由電禀請攺解行在觀察准之少尉繞道數千里比至距山西二站又値皇上恭奉皇太后移蹕西安少尉驅車入秦至九月甫馳抵行在日前事畢回蕪述及由晉至秦鷹輅所經皆康莊大道是以未及旬日卽安抵秦中刻下瞻望觚稜雖係草創規模而殿宇垣墉結搆亦頗美備惟隨扈各部院堂官關防均未携帶餉鞘上兌後守候數日始蒙借用陜藩印信鈐蓋回批得以由湖北襄陽樊城攺易水道逕達漢皋附乘輪船遄返抵埠之初形容憔悴幾失廬山眞面休息三日始得趨轅禀見銷差觀察接見之下慰勞有加擬照尋常勞績儘先調濟云 
[去逆效順]  
　　自康有爲梁啓超諸逆事敗而逃匿蹟瀛西不自知悔過待罪猶復恣其謲說創設保皇逆會煽誘愚民致事起漢皋幾釀燎原之禍兹者康梁雖尚稽天討而唐鄧諸犯已次第伏誅被惑之人始恍然于謬說之不足信從每有幡然覺悟者昨閱新加坡叻報登有南洋泗水埠友人來信爰節錄之曰啓者昨閱九月三十日貴報登憂心人來札所論保皇會非係保皇實乃自保其說甚爲通達此事我泗水之人近來已看出破綻故前者信從逆說者現皆怒甚謂彼輩借皇帝之名以謀利益在僕絀想彼立此保皇之會憂心人謂其言大而誇實無足怪蓋不如是不足以煽惑愚民也又其所云勤王保皇等語誠有如憂心人所云虚冐功勞震驚天下者此等伎倆僕欲求會中人以後愼勿再爲以致欲欺他人反被他人所笑豈不鄙哉豈不鄙哉敬求將敝函錄登報内爲衆人告但僕筆墨荒蕪如有未妥之處祈代攺正不勝拜託之至此請文安來信所言如此雖詞名不甚修飾而其去逆效順之意已躍然于字裏行間薄海人民尚其三復斯言以冀迷途自返哉 
[秦中喜雪]  
　　陜西省垣訪事友人來函云十月初三四等日省垣得雪五寸有厪高下麥苗頗有發榮滋長之意其未及種麥者亦得栽種豌豆藉補桑榆至初八日各憲徵召梨園在龍王廟演劇兩天以娛神聽初九日委陳大令澤霖往太白山送水日内民情已漸安謐市中紋銀每兩可換錢一千四百餘文小麥每斗一千七百文有厪小米每斗二千文白麫每斤九十二文梗米每斗一千八百文有奇小民當不致有餓莩之慮矣 
[甬試四志]  
　　寍波采訪友人云本月某日爲鄞縣縣試終覆之期内塲四書文題則諸父昆弟不怨至齊明作講下二比皆薛居州也至薛居州作渡下雖使五尺之童至五榖多作釣下暴虎馮河至雖執鞭这士作小講不作破承内塲糼童四書文題而道生孝弟也者作起講不作破承子歸而求之作中二比欲速成者也作後二比外塲四書文題富歲子弟多賴至其地同作小講不作破承敬事而信至子曰弟子入月星辰繫焉至黿鼂蛟龍作渡下子未學禮乎至往送之門作後二比 
[漢皋火警]  
　　漢口訪事友人云本月初一日九點鐘時漢鎭半邊街紫竹𤲅左近楊姓妓院中因狎客忿爭擊翻燈内火油致兆焚如之禍維時北風正勁祝融氏飛揚跋扈銳不可當一刹那間毗連某姓房屋三椽悉付楚人一炬其餘附近　屋亦均蕩然無存幸水龍四面環攻餘燼得漸衰熄否則夏口廳獄近在咫尺益覺岌岌可危矣 
[命案敗露]  
　　蕪湖訪事友人云某甲向在南岸江口浦開設小烟館入其門者大率負販食力者流本月初旬某日有某乙者前往領略烟霞風味甲以前欠烟貲尚未淸償拒而不納乙再三商懇甲怒其無恥順手取烟槍擊之悞傷要害而斃旁觀忿甚欲扭甲報官適爲縣差謝洪所聞勒索洋銀四十元地保某内亦得番餅十枚遂得草草殮瘞閱數十日忽爲縣宰陳大令訪知將差保逮案拘甲質對甲不待刑求隱情畢露大令飭在供單上畫招以便照例懲辦 
[蕪邑官塲紀事]  
　　蕪湖訪事友人云自翠華西幸沿江各省均奉採辦米糧接濟行在之旨湖廣總督張香濤制軍首先委兪子儒刺史來蕪設局採辦原議購米五十萬石陸續西運入秦兹者刺史以原辦湖北牙釐總局文案要差未便因他務久曠爰於月前禀准銷差返鄂其辦米一差想須另委他員庖代矣○自去夏蕪湖縣吳吉士大令調署徽州黟縣後歴經上憲委張大令振鋆陳直刺先覲先後署理篆務迨本年九月吳大令在黟縣任所病故蕪湖爲衝繁要缺亟需遴員請裲以重職守刻由上憲以海防儘先知縣李次階大令文斛題補是缺直刺適奉題補六安直隸州日前省鈔傳至同寅僚友咸赴縣署道賀車水馬龍備極一時之盛○今夏大通自立會匪揭竿倡亂蕪湖各匪徒聞風　應亦在白馬山一帶糾衆起事市井無賴從而和之斬木揭竿躍躍欲試幸徽寍池太廢兵備道吳季卿觀察調度有方督同保甲總辦陳直刺及精捷城安精健各營星馳剿捕得慶敉平事後接辦保甲之許紹靑别駕辦理善後事宜亦復始終不懈並照冬防章程開辦夏防督同各叚保甲分局員晝夜梭巡地方賴以安謐邇者撫憲王芍棠大中丞以各員不無微勞足錄飭觀察分别記功超委併咨部塡給五六品功牌頒給各營並保甲各員以示鼓勵 
[粤海珠光]  
　　廣州訪事友人云前者商人鄧海棠陳崇德赴善後局禀請承辦廣東全省基鋪票小票待項願歲繳餉需洋銀三十萬元 
 
 

Page 3

 
 
並先報効十萬元未知难邀憲恩允准否○近日省垣每有匪徒向票館滋擾聲言私售僞票向索規費初不過銀三五兩後乃愈索愈多倘不允從卽肆行搶劫上月某日有匪徒十餘人闌入黄河柳波橋堍泰來票館將銀錢恣情搶掠呼嘯而去小東門外海旁街某票館亦被匪人持槍而入搶劫一空票館主受累不堪先後向公司聲訴請卽設法缉捕俾安生業日前公司經理人派勇至各處查拿嗣在新城小市街某票館拿獲匪徒三人卽解交南海縣研訊 
[鑑湖蟾魄]  
　　紹興訪事友人云郡城自創設中西學堂倐經三載事由官紳合辦經費每慮不敷故於肄業各生槪行收取修金以資津貼兹由諸紳會議擬於明歲開塾時添聘品學兼優之教習以期化雨宏施如憂經費浩繁則設法籌集常捐以免半途中輟○餘姚諸曁上虞三縣應解杭省學堂經費尚未掃數解淸現奉護理藩司榮百衡方伯札委汝大令夢庚來紹拜會府尊能再靑太守分赴各縣嚴催刻聞各縣已遵札兌解矣 
[漢陽雲樹]  
　　漢口訪事人云漢鎭文武各員因時届隆冬宵小易於竊發且富有貴爲諸票匪根株未絶難免死灰復燃爰委護軍漢防各營勇丁分往巷尾街頭徹夜巡綽官團民團亦不敢稍存疏忽烟館茶寮酒肆限二鼓後一律閉門各小客棧須有連環保結方准開設至於妓館私窩尼𤲅空屋稽查尤嚴密異常連日保甲各局員司昕宵忙碌漢陽府趙曲江太守夏口同知陳少石司馬都司陳慶門都戎亦按期督同屬下員弁分叚巡緝以故閭閻皆得高枕無憂○上月某日武昌府通判馮少竹别駕飭捕役詣黄陂縣境長興嶺附近拘獲行刼上海縣境浦東某花廠之正盜陳得勝熊得福二名及匪黨諸人現已訊鞫明確得將派撥差役解往上海歸案訊懲矣 
[監司將返]  
　　日前蘇松太兵備道余晉珊觀察因公赴金陵禀見兩江督憲劉峴帥昨日署中人接到電音知已乘怡和洋行源和輪船回滬大約本月初九日抵埠遂預備赴租界中恭迎 
　　 
[傳諭地保]  
　　本届江蘇各州縣冬漕由署理藩司陸春江方伯酌定每米一石作錢三千八百零二文連積榖捐在内月前札行各屬一體遵照辦理在案上海縣汪瑤庭大令奉札後定於本月十三日傳齊知圖地保發給由單轉發各花户預先整備一俟開徵之日赶緊完納毋稍遲延 
[雉經遇捄]  
　　前晚有浙江靑田縣人余月芝者自縊於本邑小東門外十六鋪橋南堍某木作門外適上海縣署差役薛貴帶同夥役巡夜過此向之詢問余稱現年二十九歲本年九月某日由牛莊來滬訪親不遇落魄無聊迫於飢寒不得已而出此下策薛聞而憫之令十六鋪地甲裘鎭妥爲安置 
[北鄉火警]  
　　前晚三點鐘時本邑虹口舊江橋左近金姓所開牛奶棚内潑翻火油燈致兆焚如之禍霎時光𦦨熊熊上燭霄漢瞭望臺上西人見之立卽鳴鐘告警救火會各西人急驅皮帶車出嗣查得是處已在租界之外並無馬路通行遂各中道折回計焚去茅屋十餘間焚斃乳牛二頭 
[上海巡局紀事]  
　　前晚三鼓時有賊猱升南市久大馬頭大甡祥水烟店之屋緣繩入室竊去銀對時表二枚衣服數件次晨店主戎炳祥察知開單投十六鋪巡防中局禀請緝查局員黄衡堂二尹立飭汛捕朱錫協協地甲前往勘明形跡從嚴跴緝務獲究懲○前日南市二十三七鋪巡防局勇丁巡至陸家浜橋見有某絲線作所遺絲料約十餘斤因卽帶回局中禀知局員邱友林二尹二尹飭地甲查明失主喚令來局具領 
[馬路工程局瑣案]  
　　上月某日駁船户林阿華承裝南市萃豐馬頭順昌煤油行内煤油二百餘箱駛至集水馬頭浦中忽與龔阿毛所駕運煤船互撞致煤油一百五十箱漂沒無存事後具禀投馬路工程局呈控迭經前總辦程雨村大令研訊將龔船扣留斷令林龔各賠洋銀三十元順昌行夥堅不遵斷大令著赴上海縣署控追旣而十六鋪地甲出爲調處令龔賠洋銀六十元順昌行夥允之遂於前日投局禀請新委總辦葉孟紀司馬將船給還銷案○前日南市洪昇馬頭常昭公所被賊竊去器物甚多事後由董事某君開單投馬路工程局禀請緝查昨日總辦葉司馬諭令捕役赶緊跴緝 
[英美租界公堂瑣案]  
　　馬阿二竊取龎松年家馬一匹售與沈和尚得洋銀四十元旣而沈轉售與馬公館得洋銀八十元當龎失馬時卽投訴捕房昨日捕頭遣包探趙銀河將馬沈拘獲解案讞員張柄樞司馬商之任繙譯官諭令押候訊懲一面飭原告先備價往馬公館贖馬○周松林駕車不愼將老嫗朱劉氏撞仆碾傷足髁五百零六號巡街捕巡見之拘案請究司馬判罰洋銀十元另追養傷費四元○沈永林竊取永發連升等棧衣服烟槍經包探李四春拘解公堂司馬判責三百板贓給還失主○王龍生王根根狙伏新記路旁見方金法貿貿然來突伸手攫取其帽經一百十號巡街捕拘解公堂司馬判各責二百板枷號一月○吳錦堂竊取包生茂家布衣兩件經包探張阿五拘解公堂司馬判責三百板管押捕房二月贓給還失主○董阿三陶金華吳吉甫徐雲奎在其茶肆互毆經包探金立生拘解公堂司馬判各罰洋銀五角○侯阿土不知在何處竊得布衣四件持往某押鋪銷贓經包探陳金標拘案請究司馬判責二百板衣存捕房候失主往領○王寳生竊取徐雲隆家玻璃兩片經包探徐榮珊拘解公堂司馬判令管押三天○乞丐沈坤生向洋人乞錢經二百零一號巡街捕拘解公堂司馬判令遞解回籍○左泉山向柯雲山訛詐洋銀五元經包探邊槐洲拘解公堂司馬判令管押捕房半月○張金福竊取葉順林家衣服一件錢八千一百文經包探石錦榮拘解公堂司馬判責二百板贓給失主具領 
[陜電照登]  
　　敬啓者奉岑中丞電開楊子萱梁鈺堂兄鑒電悉極感仁施陜被災五十餘處草根樹皮亦盡聞乾州長武之間已人相食今年麥荳未能播種來年益不了兩兄若能代辦招商販運米糧來陜較集款尤好擬定招商價大米每斗一千六百文重二十五斤小米每斗一千七百文重二十五斤黄鞘每斗一千三百文重二十二斤豌荳每斗一千三百文重二十五斤包榖每斗一千三百文重二十二斤蕎麥每斗九百文重十五斤番薯每斗一千文重十八斤以萬石爲率商到時有贏無絀如能招運電示再當奏免沿途釐稅等因合乞登報伏祈公鑒倘蒙貴紳商願集鉅欵能承辦者請速至永泰源茶棧或敝振所商運旣可救生又能獲利斯爲一舉兩得善莫大焉急切不勝待命之至上海陳家木橋電報總局内籌賑公所謹啓 
[陸純伯部郎由津局呈李中堂稿]  
　　爲呈報事竊照卑局奉飭援救東南各省被難官商業將辦理情形禀陳在案核計前後運滬約計五千餘人兹以時届封河未便南渡司官擬於本月二十日率帶司事工役人等暫回滬局以期撙卽嗣後火神廟津局亦擬遷至浙江海運局内緣該局房屋較多棲止難民極稱穩便輪船停止後凡散在四鄉來局投奔不及赴運者均暫留住津局守候開河再行接運所有津局平糶施衣放米等事在在均關緊要亟應派人經理兹查有候選鹽經歴施仕彬堪以留津坐辦再天津流落各省人士甚多其間以籍隷江皖候補人員爲最兵燹之餘艱苦萬狀旣不願還鄉又無從生活祗得酌量情形各給衣米稍紓窮困合鉼聲明除轉　外合將起程回申日期曁遷局緣由具文呈報仰祈中堂鑒核爲此呈乞照騐施行須呈者[  救濟善會錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示徵酒稅]  
　　福州訪事友人云日前福州府徐太守會同福防同知吕司馬閩縣王大令侯官縣葉大令發出告示曰爲出示曉諭事照得土酒一項近來銷路甚旺光緖二十一年間經奉上諭各省烟酒兩項稅餉核議舉行現在閩省餉需孔急柴紙各稅均已次第抽捐土酒亦生理一大宗七八月間據陳同愼魏開貞等先後禀請包辦年繳捐欵二三萬金不等由局札府移會廳縣查議詳辦本府廳縣查原禀每土酒七八大罎爲一缸　抽四角是一缸須抽錢三千文似屬太重恐礙商情且由外商包辦恐有苛勒騷擾情弊不若諭令本商承辦之爲妥兹據該酒商陳祥春等禀請承領閩侯　城鄉等處土酒大　每罎收捐臺伏銀二角中罆一角小罎三占於造酒時按罎計缸照捐集繳全年共繳捧番一萬三千兩按月匀繳等情奉局憲批准札府移行廳縣當經飭據該商等先繳押櫃臺新番銀一千兩取具甘結各結呈送前來自應准予照辦除詳督憲外札局查照并由府給發諭戳遵辦外合亟出示曉諭爲此示仰閩侯轄城鄉等處釀酒人等知悉須知此項捐輸各大憲係爲海防要需而設爾等食毛踐土各宜踴躍輸將分别大中小各罎照數完繳以便該商等隨時集繳充餉毋得觀望抗捐致于查究各宜凛遵毋違特示　　附開辦章程一城鄉内外大小酒庫各色新舊老酒太桂花生紅賽紹興萬合信燒刀等名目每大罎二百四十提收捐臺伏二角中罎一百二十提收捐臺伏一角小罎三十提收捐臺伏三占應計缸按提報捐由酒捐局查明核實秉公推捐匀收集繳藉裕餉需如有匿報抗查抗捐應准卽指名禀請拘究一城鄉内外有往外縣盤運土酒發售者須按罎到局照章報捐如漏匿抗報除補捐外另再議罰一城鄉家釀凡有盤運售市者均須按　到局報捐違者以抗捐論一城鄉内外以後凡有新開大庫及單炊自釀盤運發售者均須到局報明照章認捐違者准指名禀請拘究 
[上海縣署瑣案]  
　　盧德金控胞弟毛毛私押田產前晚縣主汪瑤庭大令升堂研訊盧供小的有祖遺田一畝五分被毛毛向人私抵洋銀一千元意猶未足又將房屋押借洋銀二百四十元任情花費致母親氣憤而死叩求究辦毛毛供德金雖是小的胞兄然亡父在時已因伊不務正業　逐出門迨父母相繼去世伊並不回家親視含殮所有宅基九分房屋一所確由小的抵得洋銀一千二百四十元爲父親葬費厥後母親喪費亦取資於此此項產業叔父應得一半且沿須與叔祖公分求鑒大令謂爾等誼屬同胞所押之銀除開銷喪葬各費外逢應按股平分兩人遵斷具結而退○前者錢順發控姪大毛小毛違忤行兇經汪大令騐明傷痕飭差拘獲大毛前晚升堂研訊二十八保九圖地保洪亮卿投案禀稱錢順發之父病故後伊母卽與夫弟德土同居後德土年老由順發奉養本年閏八月某日德士病故遺有客堂半間及由大毛之父售與德土之廂房兩間地七分今大毛欲向順發贖取廂房順發因已翻造不允所求致相爭閙小的曾勸令將客堂半間劃歸大毛兩造皆不依允致肇訟端叩求明斷順發供詞大略相同大毛供叔祖德土身故後應由小的嗣立爲孫今順發爭繼奪產誣控小的兄弟行兇廂房兩間本由故父抵與德土今應回贖回大令援筆判曰錢德土無後應由順發繼立錢大毛廂房兩間姑念同族准予贖回除償還原價之外再酌加修費隨將兩造交洪保帶去諭令妥爲理處明白禀覆 
[英美租界晚堂瑣案]  
　　本作頭饒恊泰與賈雲溪范益二人合股包造新關房屋虧欠王珏山银一千八百兩被王控諸英美租界公廨旣而瑞泰磚瓦行主黄竹琴控請附追往來帳欵前晚讞員張柄樞司馬升堂集訊王珏山訴稱前者饒賈范三人承造新關房屋因資本不敷將合同向監生抵銀三千兩由黄擔保加浼谷小園爲中嗣後收得銀一千二百兩將合同交黄携去云向洋人收到銀兩卽將餘欠付淸詎料遷延至今置之不理叩乞究追賈范同供前與饒合股包造房屋計每股資本銀一千兩由黄擔保向王抵借後饒虧空脫逃以致此欵無著求鑒黄供當時曾由小的介紹將合同向王抵借銀兩但小的亦被饒等欠銀應请追給司馬限黄於十日丙將饒交到復訊核辦○葛雲生控管棧人李阿華私售樹柴一百擔前晚經張司馬研訊葛投案訴請究追李供棧中樹柴被柴姓賣與徐永泰小的並不知情徐供此柴由李來售計每擔小银錢六角小的只買四十三擔其價交李收取餘柴售與何人實不知悉司馬著將李掌煩二百下笞臀五百板押候繳出洋銀五十元并著徐賠洋銀十元 
[法租界公堂瑣案]  
　　上期蘇廷翰遞禀公堂控林三和烟店主林培熙欠銀一千一百兩昨日讞員杜枝園大令升堂研訊林培熙供所欠之銀實因市面淸寥一時難以籌措請俟貿易稍稍生色然後設法淸償店夥林汀蘭供店中銀錢出入均由居停自已主持大令謂培熙曰爾旣認欠銀不能藉詞推　著連汀蘭押候交人保出限十日内理楚如延押追○踏飛脚踏車行某西人以永泰銅器店主金榮汀賒欠各貨計洋銀六百零五元延宕不還投控本管領事署移文公廨請卽提追昨日金投案聲訴情由大令查得原告不到無從質訊飭交的實人保出下期來案候質○魏阿香訴稱小的在元泰西轲成衣店爲夥店主家住吉安里十四號門牌連次被賊行竊衣物昨晨五點鐘時竊賊張琴生又掩入内室圖竊當塲拘獲送案請究張供小的係浦束陸家行人向在常熟某錢莊執業因虧欠銀八百餘兩被主人彭永福送至昭文縣署迭次責比嗣聞向識之某氏婦賃居上海吉安里左近特於日前來訪遽被某姓誣指爲竊扭入捕房捕頭騐得兩腿板花纍纍以爲决非善類然小的實係安分良民現有同鄉人在小東門外某店爲夥可浼其來案具保大令著押候再核○包探禀稱王錫生在本城某處竊得墨三百餘錠寄存郁良川處經小的拘獲請訊懲大令著笞責三百板○本城巡防東局差役某甲禀稱陳妙元因案禁押乘間逸出匿迹租界中長興小客棧由小的報知捕頭協同包探拘案請示大令著卽帶回歸案訊辦○包探禀稱李阿鶴至洋涇浜所泊某船上竊取衣服一件被失主拘獲扭送捕房捕頭令小的解案請辦大令判責三百板 
[美租界捕房紀事]  
　　前晚偷兒顧榮生闖入吳淞路第六百三十號門牌祥盛南貨店中竊取小银錢數十枚適爲店主某甲所見扭交四百六十一號巡街捕解入捕房捕頭令押候解送公堂禀請讞員張柄樞司馬訊辦○昨晨阿毛海生二髹工至乍浦路瞿品生所開漆店强借洋銀不遂所欲攫取小銀錢一百餘枚而逸瞿竭力追逐反被兇毆致傷面部忿不能平奔赴捕房聲訴捕頭允派包探查緝以便解送公堂禀請究辦 
[加福增壽]  
　　隆冬已届風雪交加無衣無褐者流瑟縮如蝟殊可憐也南陽隱名氏大善士目擊心傷特出資添製棉衣三百件棉褲　百十二條交敝堂分送一時樂善諸君如與時堂主人製送棉衣六十件復興昌號主人製送棉衣五十件簇簇生新多多益善太上覺世經云加福增壽添子益孫請移此二語爲諸大君子頌乞附報章藉希公鑒滬北天后宫前廣益善堂司董嚴信厚施則敬朱佩珍唐榮俊葉貽鑑等謹誌 
[金陵官報]  
　　十月二十九日吳淞開埠程工候補道何福海總理江南營務處候補道曾廣西副府李春誥見隨辦南洋交涉事宜候補道陶傳見巡憸陳際泰巡道委長江庫餉差　三十日留黔補用副將張正南到湖南來請補桃源縣武麟到禀知交缷署金山縣回縣丞朱承基禀知奉司委解經費部飯銀赴陜十一月初一日通花布厘捐知府江雲龍通港厘捐通判朱瑞均到通判胡維藩奉示甄别又崔貞奉委解餉赴陜卽辭州同陳方鏞到由蘇回知縣黄樹臣禀知奉委兼辦籌餉局收支卽到差水雷輪船馬超羣辭送雲南軍裝赴湖北世職王文藻奉示騐看初二日新授雨淮鹽運使程儀洛辭皖南茶厘候補道趙有偷到廣東知縣陳翼鍾到鎭江來世職王文藻奉示騐看欽賜翰林院檢討張兆龍到親拜由滬來隨辦南洋交涉事宜候補道陶禀謝辭赴行在知縣張貴諕由江西接撫臺回又姚德鈞禀知候補道郜雲鵠病故又施之瀚禀知奉委辦籌餉局差江西知縣丁芳榖到由解京米餉銀來交淸卽辭江西解餉長龍周春臺辭回江西初三日文正書院山長張謇曾知府吳増僅傳見安徽候補道陳善見三品銜候選道總理衙門章京錫恩到由京　假回籍儀徵鹽棧候補道龔盛際辭直隸州彭○河銷界厘捐差回皖南池寗緝私知縣李芳辭 
[蘇州官報]  
　　十月二十七日候補道黄通知交缷蘇關監督印丙戌科狀元趙以炯辭行赴滬知府揭傳淇出巡各厘卡回昭文縣張禀到同知葉兆綱禀知奉蘇松太道憲委滬南馬路工程局差卽辭知縣徐淸鎭禀辭赴上海公幹金敏生禀知奉委赴浦領解餉銀赴陜西五品銜福建補用鹽大使胡祖蔭禀知奉福建鹽道憲委駐蘇勸辦賬捐差太湖恊鎭歐陽成松到遊擊劉榮盛禀知本日到管帶中營水師事二十八日同知李念典禀知奉委赴常屬知縣盤查積榖差王秉璋禀謝奉委婁齊葑門外總巡差直隸州陳錫純禀辭回武進沙洲差次知州吳式晸禀辭赴上海知縣恩厚禀謝奉委調辦中路總巡差錢浦禀謝奉委調辦西路總巡差周相輔禀知奉委赴松屬公幹張晸禀知奉委赴鎭屬知縣盤查積穀差許涵怡禀知由順直一帶公幹回盧懋善禀知奉督辦江甯籌餉勸捐總局憲札委勸辦餉捐差縣丞沈恩湛禀謝奉委虎邱厘卡差府照磨舒家騄禀謝奉委胥門旱關盤查差同知銜直隸補用知縣張繩祖浙江人由　來 
[維掦官報]  
　　十月二十五日范鹺尹槤委　　鎭卡王鹺尹　榮由省回二十六日張分轉鎭淸從通屬公幹回陳鹺尹鈞銷南京餉差二十七日劉大令壽嵩辭赴仙女鎭公幹劉鹺尹益銷四浦差户部主事王主政鳳文由京南旋抵揚二十八日孫鹺尹錫坤辭赴六漫閘袁鹺尹鎭湘委解蘇州餉范鹺尹槤辭赴差 
[上海虹口經收閏八月九十月分月捐一文愿常捐淸單]  
　　唐傑臣翁月捐洋十五元陳可良翁翁醉樓翁二户各六元黄薰南翁義成號二户各三元錦章號七八閏八月分三元同春祥又六角唐藴輝堂又三元吳敬堂翁一元五角陳雁初翁九十朋二元錦章號又二元永增祥萬順豐鉅昌隆三户各一元李珊記興昌祥燧泰號長　號元昌號五户各六角聚昌號寳昌號寳興號源泰號生昌號順興源恆昌號利亨號同春祥成昶利恆裕昌十一户各四角梁日三翁惜字捐六元共收月捐洋六十一圓五角○梁日三翁每月廿五愿禮和帳房廿愿華榮和怡珍居戚益齋翁巢翰齋翁巢金氏潤德堂六户各十愿致寳長七愿至義居六愿華榮昌五愿守拙子湧幢氏靜慮居姚峯顧菊生童長海翁六户各二愿樂善居士胡志明陳三元翁三户各三愿共計一百四十四愿閏八月共收錢四千三百二十文鍾聖輝翁六愿何麗初王禮堂鄭梅庭翁三 
 
 

Page 10

 
 
户各五愿黎連勝王　勳洗烴珊　三户各三愿譚始端翁二愿恭壽堂徐宗潢昭敏氏三户各一愿共計三十五愿七八閏八月共收錢三千一百五十文○陳雁記　月五十愿王岐記三十願梁日三翁廿五願禮和帳房廿願華榮和怡珍居戚益齋翁潤德堂巢翰齋翁巢金氏六户各十愿致寳長七願至義居六願華榮昌五願守拙予　幢氏張季園姚子峰顧菊生童長海翁六户各二願筆喇帳房四願禮發押胡志明熊記陳三元翁四户各三愿李芹香翁一愿共計二百三十二願九十月共收錢十三千九百廿文熊記三願八月又八月錢百八十九章號不計願一員八角湯鴻賓翁九角老升和一員五角洽盛恆二角麥羲民翁恤嫠錢一千八百文余明三翁恤嫠錢千二百文通共收錢二十四千五百七十文洋四元四角 
 
 
