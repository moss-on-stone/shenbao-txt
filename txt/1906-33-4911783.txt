# 1906 - 33 - 4911783

 

Page 1

 
 
   
 
 

Page 2

 
 
[論蘇省徵兵]  
　　徵兵之制創自北洋自去年大操後練軍成效爲各國觀操者所稱於是南洋仿行之軍國民之義漸爲社會所注意是可爲中國前途賀者也當南京練兵處新章甫出之時或謂蘇省民風柔脆不耐爲兵其制爲必不可行或謂正以南人柔弱之故欲矯其弊徵兵之制不可不行是二說者皆有其理然我默觀徵兵之制實行以後竊謂徵兵之行於蘇省若就其人略論之未嘗不可行特成軍之後所得之効果與募兵仍無以異耳何則今之辦法名爲徵兵而實則失徵兵之本旨故也蘇撫告示謂效漢代調兵唐代府兵盛軌酌用各國徵兵大旨云云不知漢代調兵之所以能行也以復其身家之故今南省徭役己盡攤征於田賦之中無所謂丁賦其情形不同者一也唐代府兵之所以能行也以盡蠲其租調而敎之以農隙之故今則有田者願納賦而不願爲兵且入伍之後不能兼農事此其情形不同者二也至各國徵兵之制惟德法日本皆用民兵就年歳及格之國民中抽之英美則用招募之法矣彼其徵兵之法所以能行者一由於民風之剛勁尚武習於戰爭一由於政體不同其民富於愛國心而人人以當兵爲應盡之天職此其情形不同者三也要之兵者至勞苦之業也非利足以償其勞苦則雖勸之而不應漢唐之復其身家蠲其租調者産業上之利也各國之以軍人爲榮者名譽上之利也今日我國徵兵之制果有此三者之利乎不過曰有事可比生監遣抱退任回籍則董保鼓吹歡迎而己此皆屬於未來之事斷不能破數千年輕視軍人之習慣况中國民俗稍能温飽卽無他求其有思及軍人爲國家之一分子而不可不以擔任國防自命者不過一部分少數之士人耳安能盡得此等之人聯翩入伍以組成一軍乎然則其應命而來者仍惟是市井游手之徒與夫失職之閒民耳若實責以極嚴之格式極重之保結我恐蘇松太屬之應徵者寥寥可數也江以南惟常鎭甯三屬民風較强江以北則地瘠民貧俗亦强悍良民易於應徵我謂蘇省徵兵之制未嘗不可行者此也然揚州徵兵之第一次送至省中者己有與兵官衝突之事及絡續退回者（見本報）此其資格之不合於軍國民而仍與舊日招募烏合之衆相若固不問可知矣所特别者特其格式與保結耳官塲一帋之空文豈盡可恃卽可恃而其人亦斷無資格足以符練兵處就地徵兵之本旨與其所以期望之盛心我謂其成軍之後所得之効果與募兵無異者此也夫義務與權利相對待而始有者也擔任國防爲國民之義務此無可謝者也然東西各國國民所享有之權利我國民已同享之乎彼不知其權利之可貴而責以義務者固茫然不知爲何物卽已知權利之可貴而未經享有與各國民同等之權利者責以當兵之義務恐亦未肯受也是今日之所謂徵兵者既非有强廹之令則名徵而實募也襲募兵之法而欲收徵兵之利不可得也我國而誠欲改良軍制也必自實行徵兵之法使國民皆負爲兵之義務始誠誠欲實行徵兵而望民之踴躍以赴也必自改變政體與民以當有之權利始 
[本舘接到英願交還威海衛之意見要電十四日戍刻到]  
　　東京電云中國政府與英國將次開議威海衛問題探聞英國之意亦肯交還惟須另訂約欵云（謂） 
[續誌西人槍斃西捕頭事長沙]  
　　前報紀長沙關督捕英人愷利君被法人馬杜利德人巴爾發拒捕槍斃一節兹探悉鄂督來電係在去臘二十日以前十六局警察員係於二十六日查報二十七日曾由洋務局遣人密探向兩西人買出洋槍一桿槍子一盒又探得兩西人傍晚出城至稅務司投到遂飭七城同時關閉再令長沙協謝總戎至惠來棧搜查除時表二十餘枚及零星器具外並未查出他件（或云尚有一箱未曾開視）惟傳聞另有槍枝子藥尚在中途寄存他處之說搜查後復將小西門照常開放故兩西人得以入城二十八日仍復訪查無異惟探得時表係由本城吳大茂買來二十九日由長沙關監督朱觀察赴稅務司酌商辦法據稅務司云該兩人前日來此求見初未允許迨再三固請始令將護照呈騐而照内載爲希臘良民尤屬不歸管理遂出外略與詢問揮之使去今亦别無他法惟有帶出城外暫押捕房再議辦理朱觀察因令督捕愷利君前往該客棧照此辦理愷利君未及提防僅携前日由該兩人處買出之洋槍槍子以作證據迨至客棧卽詢兩人 
　　湯蟄仙先生鑒定春風舘國文五年敎科書出版第一學期識字敎科書 
　　是爲初等小學第一學期之用俾識一千二百字先實後虚凡家庭日用之字皆臻完備計二册大洋二角敎授法計二册洋三角第二三四學期便讀敎科書是爲第二三四學期之用取羣經之明瞭者及科學之簡單易於解剖者纂成似韵非韵之文藉博興趣圖畫尤爲奪目計三册每册大洋一角五分分敎授法計三册每册洋二角第五六七八學期新撰敎科文是爲第五六七八學期之用粗示小段文法物理事理皆具注重德育針對時務兼列通用函條俾人人可執筆應用計四册每册洋一角五分敎授法計四册每册洋二角第九十學期選輯敎科古文是爲第九十學期之用選國策及近時名人鉅製共百二十　詞取新雋譬喻居多趣味淵永俾擴國民智識計二册每册洋一角五分總發行上海棋盤街南洋官書局 
 
 

Page 3

 
 
來此何爲答以貿易時表又問以此項時表查係本城吳大茂買來該雨人卽出西式賭具一件謂實欲在此賭博所買時表卽爲賭博之用又責以此係何地容爾等在此開賭因出洋槍槍子置之案頭謂此等禁物爾等何敢携來發賣似此形跡可疑赶緊隨我出城不得在此寄寓該兩人色然不理轉身入内愷利君以手扭住馬杜利衣襟意欲强之使出不料馬杜利卽出手鎗轟然作嚮巴爾發又從帝一鎗將愷利君擊倒在地兩人遂持鎗飛奔出門而去外間勇役一聞鎗聲倉皇入視見愷利君倒地欲絕而兩人又已脫逃遂隨後跟追直出南城十餘里至三义路不見蹤跡而返其時己禀由龐撫派兵追拿并電致九江道及上下各府州縣水陸防營沿途攔截並由善化縣懸賞購拿現在尚無下落而愷利君受鎗後氣猶未絕比延東西各國醫士調治騐明爲両連槍子共受四子一由口舌入喉一中肩膀一穿小腹一入腿脅旋用機器取出三子惟小腹一子則痛不能取自此一息如縷夜深而絕旋卽棺殮如禮初三日出殯葬於南城外之太乙寺送者自臬憲以下文武各員及東西各國官商敎士等各營勇亦列隊護送道路爲之梗塞云（旦） 
　　附湘撫龐中丞致九江道電九江玉道臺有自稱法人馬杜利希臘人巴爾司華來湘欲往常德府由陸路至益陽縣又雇船回省沿途騷擾有手槍彈子出售二十九日長沙關所雇西捕頭英國人凱利往促離湘該兩洋人遂出手槍擊凱利重傷飛奔逃逸除夕凱利因傷身故漢口法總領事復電請代拿巴爾司華押送究辦馬杜利查無名字據英領事云漢口英總領事復稱馬杜利係土耳其人巴爾司華係希臘人各等語又據緝勇報稱該兩匪在善化湘潭醴陵交界之跳馬㵎地方復有槍斃華人情事並改裝易服希圖遠颺英領事云似此兇暴如再拒捕儘可格殺恐該兩匪潜逃入贛懇飛飭與湘連界州廳水陸營汛一體協拿並飭九江關道飭查防其潛行出口事關英人命案務乞嚴行飭緝俾得就獲以顧國際惟勿擾動其他洋人爲叩等因望卽飛飭所屬會督防綠各營水師警察一體查拿該兩洋匪務獲解湘但不可誤拿其他洋人並飭關嚴查勿任潛行出口至要 
[美國改訂工約]  
　　十三日倫敦路透電云美國禁工之例現已大加删改俾華人自由入境譯文匯報 
[俄國提出之條欵]  
　　十三日北京電云俄公使提出條款若干反對中反政府提出各欵作爲恊商之資料其欵列下 
（一）中國須允許俄國築一自小庫倫以達庫倫之鐵路與中國東清鐵路相聯（二）俄國當在滿洲與日本佔同等之利益（三）黑龍江鐵路當由中俄合資開築（四）吉林黑龍江兩省之礦産及他項利權俄國須有先得之權（五）中國若於吉林黑龍兩省政務上聘用外國顧問官須聘俄人（六）黑龍江省之森林業須由中俄合辦（七）俄國須有築設自庫倫至恰克圖鐵路之全權譯字林報 
[粤人集議招股築路情形]  
　　十四日香港電云廣州昨有粵商一萬人集會聚議自辦粤漢鐵路問題後經衆商決議先由該商等合捐墨銀二千萬元分爲四百萬股每股銀五元俾此路得稍充資本而事建築又另由商民設一貯蓄銀行爲此路項下進出各欵之機關並不請官員爲經理譯文匯報 
[粤省預擬路政問題廣東]  
　　粤東行商善堂定初十日在商會集議籌欵辦路初八日擬就問題云粤漢鐵路自前年我全粤紳商士民首先倡議爭回自辦當時疊經議定本省紳商及外省外埠粤商分任集股各辦法去年公舉梁黎二紳赴鄂力爭商辦當時合省紳商亦經商定籌欵辦法今鐵路急當興築自應力踐前議均實担任其担任之法應由省城七十二行爲主動會同各善堂分電外省外埠及函致各府州縣量力認股再有不足隨時舉行路票債劵務底於成云（寒） 
[調查鎭江鐵路工程用費鎭江]  
　　頃有某君將寗滬鐵路經過鎭江需用之地及購地價目雇工薪資運料使費以及各種零星用度一一調查清楚以備爲挽回路政者之一助（工） 
[謀任兩湖總督之秘密運動北京]  
　　鄂省銅元項下每年籌解練兵處奉天銀兩爲數甚鉅近因銅元改章總督張香帥以難籌爲辭屢向磋商詎有某大員在京運動云以某任之只要稍减各處糜費卽可籌解三倍之多並不爲難（亦） 
[會議常德新開商埠事宜湖南]  
　　常德府開闢商埠設立子關已經奏咨立案去臘十二日岳常灃道韓古農觀察慶雲由岳蒞常布置開闢事宜擬在對河修築通商口岸因請郡中各紳及八省三堂董事在城隍廟會議所有應乖开埠界内房屋基址擬令各業主呈繳契據由公家備價贖回以便興工修築（佐） 
[新道擬整頓揚由關弊竇鎭江]  
　　歷任常鎭道之於揚由關皆信用家丁不用委員其中弊竇滋多今該關旣明奉定爲十萬五千金之比較并准開支一成經費則固己化私爲公無所庸其避諱矣新道陶觀察己定議將各家丁撤退另委幹員接辦以資整頓（工） 
[催解皖省欠解賠欵安慶]  
　　皖省積欠應解滬道新案賠欵磅虧及旗兵等項共有二十餘萬之多去臘皖藩接到江海關道咨催移文略云查安省應解新案賠欵内漕折一欵本年尚欠銀十萬兩又旗兵加餉一欵每年解銀四萬兩自二十八年起至三十一年分止共計四年積欠十六萬兩現在賠欵議定還金前三年補磅不敷銀両奉部息借匯豐英金一百萬磅仍由各省解部加復奉餉等改解滬關抵還賠欵内每年提銀八十萬兩歸還磅虧借款分飭各省將賠款按年如數解滬在案現在臘月所欠前項漕折及旗兵加餉共銀二十六萬兩未准解到合就備文咨催爲此合咨請煩查照務祈速日解清並請將歷年積欠補水銀兩一併找解勿再短欠遲延云云聞藩憲接到咨催後已卽設法匯滬矣（士） 
 
 

Page 4

 
 
[含山縣學界之惡感情安徽]  
　　含山縣小學堂去臘杪英文敎習汪某與王生有隙忽藉某事遽將王生拷打收禁現由該縣學界中人公函馳告省中各學堂略云英文敎習汪大榮含山縣令之胞弟也本細崽出身學生王愷鑾問難屢爲所窘由是仇視王生嚴冬寒冷衆學生常川圍爐上月二十二日大榮竟藉此誣王生放火嗾其兄差拿王生掌責二百釘鐐收禁并罪其父兄一律嚴刑拷責鎖押在獄嗚乎此不特一人之辱抑亦全體之憂弟等目睹心傷已開特别會擬公禀督撫憲申理諸君一視同仁當亦有不平之憾因此飛函馳告力求補救之方同人幸甚學界幸甚等語聞各民立學堂接函後擬不日會議云（多） 
[蘇垣高等學堂豫科畢業生案揭曉蘇州]  
　　陸撫於去歳臘月考試預科己紀前報刻下案已揭曉凡各科學平均計算在八十分以上者爲最優等六十分以上者爲優等四十分以上者爲中等俟分别給憑舉行畢業禮並照章奬勵出身最優等十名朱運臨錢煥綺吳應機程文棪朱文鑫蔣琪郭祖元朱笏雲沈文傑吳應權優等十四名吳鳳樓姚榮王藴章瞿宗照王藴曾林文鈞吳傳球邵福平蔣奎郎國俊吳康元張占泰薛詠秋吳毓麒中等十一名陳毓庠周鳳岐陳恩普李楙勛王定益夏昌熾張爲章薛汝璜錢文蓉吳瑞霖王瑞麒（助） 
[六紀粤東官紳因籌路政衝突事廣東]  
　　京官聯奏梁國廉案摺情形廣東同鄉京官去臘二十四日於會館集議謀對待岑督之策公推唐侍郎紹儀領銜封奏洋洋二千餘言其大致言鐵路乃公益之事岑督不論理由任情淩虐如捕盜賊實我朝定鼎以來無此虐待紳士之法况黎梁所持之理係出自人心之同並非求勝等語係陳侍御慶桂梁太史士詒二人主稿聞當時有一二恐結怨岑督不肯列名者咸唾罵爲凉血動物云 
　　岑督與商部往來電文粤督岑電咨商部計七百餘字摘其大要謂辦理粤漢鐵路如不以就地籌欵爲然請另派大員管理路政致外部及唐小川侍郎之電大略相同商部覆云電悉鐵路爲今日必辦之政在地方籌欵係一定之理公藎籌可佩務請與公正紳商持平定議和衷共濟勿激於意氣以興要政盼甚 
　　梁鼎芬代鄂督致各紳商電許制臺曁同鄉諸公鑒屢電駭悉頃奉廣雅函云屢接粤紳來電不勝驚訝歎惋懸系萬分梁黎諸君甫自鄂歸遽遭無妄鄙人尤爲愧疚惟諸君所責望於鄙人者無論權限職分各有所止斷非區區衛力之所能及卽來電所叙决裂情形但言委員辱罵驟受暴拿而於官之籌欵所以民不信從之故未經詳述至嘉州來電則言擬籌各欵仍作路股七十二行商並無異議祗因股票或歸地方收執或歸行商收執一時未能定局迨紳出會議始盡翻前說並有謗國辱官之語各執一詞遠道無從深悉竊思粤官籌欵專爲路工而設正以助紳商之力之不逮並非派民捐供官用卽使有不能遵辦者儘可從容陳說何至抵抗大鬨此中情形實非局外所能懸揣但事已决裂至此若彼此徒爭意氣則愈激愈甚何所不至不惟路事正文延誤貽笑外人且題外波瀾意外變故 
之機方爲有益鄙人懸念憂焦至廢眠食籌思累日竊謂惟有籌商速了免致節外生枝乃是長策鄙人不忍坐視竊願稍効綿薄特未知粤中諸紳是否願意望速轉電諸紳從長計議有無可以彼此通融之處迅速電知敝處以便設法排解等語廣雅代籌之意極爲懸切特此轉達吾師與諸公高見若何祈速公商電覆切盼念季公在禁除夕元旦無歡懸邵文薑兄同念芬江（按廣雅卽張香帥） 
　　闔省紳士致軍機外商二部電軍機外務部王爺中堂列位大人鈞鑒闔省馬電想達鐵路代表員黎道國廉因會議籌欵力陳民困被粤督暴拿凌辱全省公憤勢甚洶洶現在粤東賊盜充斥且多亂黨潛伏深恐乘機暴發禍亂立見不獨廣東徬徨且慮牽動大局請據情轉奏請旨辦理以安全局闔省銜名詳函商部貝子尚書侍郎大人鈞鑒馬電想達前因岑督勒捐代表人黎紳國廉被拿經七十二行商民聯蓋圖章電禀鈞聽復聯禀將軍都統藩臬學憲係爲闔省公憤同維大局起見二十六日岑督復牌示有七十二行商再行會議不特累及身家定必執法嚴繩等語何異偶語者誅平日凌虐紳民卽此可見讀示後人心更憤恐亂機猝發危在目前岑督不去粤難未已廹再聯同電懇求迅卽據情具奏 
　　許應騤等致軍機商部政務處同鄉京官袁督周督等電王爺中堂各位尚書侍郎大人鈞鑒粤漢鐵路三省商民爭回自辦實賴朝德威德克底厥成九月三省會議奉到鄂督張宫保電催後奉粵督岑宫保批示敦促旋由衆公推梁慶桂黎國廉赴鄂代表當由慶桂國廉擬呈三省條欵廣東籌辦章程業蒙張宫保核定在案月初返粤粤督岑宫保頗有指駁另議台砲捐船捐酒捐鹽捐諸名目粤省財力困匱百物騰貴民窮爲盜四處刦掠若再加捐奚止竭澤十八日廣濟醫院官紳商集議各行求免抽捐切嘱代表代爲轉達下情正在討論之際朱委祖蔭陳守望曾忽拍案謾罵喝令拿人紳商辯論遂至譁然而散是夜四鼓突有番禺縣柴令會同警局巡勇竟將黎國廉暴拿沿途凌辱國廉曾署興泉永道身列縉紳並無絲毫犯法且未奉旨褫革何得遽行辱拿紳商百姓大爲髮指恐至激生他變岑督虐政剥民强横任性不止一事不止一人此事尤萬分無理爲百年來所未有紳商等廹得電禀哀懇上聞乞據情具奏（寒） 
[英國黨派情形]  
　　十三日倫敦路透電云倫敦各報已因聯合黨領袖之故各自分立斯丹達報晨報及地球報皆贊助張伯倫餘助白爾佛太晤士報則謂張白二人無須分黨且亦不必互執一定之政策而力主反對又電云聞張伯倫與白爾佛之交情頗爲深密實堪稱頌又倫敦電云聯合黨定下禮拜開會共謀自保其位置郎君已宣告其主意謂彼頗欲歸罪於聯合黨而顯其忠義於白爾佛譯字林報 
[敎士論黄禍]  
　　十四日倫敦路透電云有路透訪員之代表人某往見牧師化蘭君時牧師云黄禍之說未能深信惟黄種人侵吞奥大利亞洲及加拿大之事則誠不難實有其事盖現在之中國實較團匪閙事以前之中國爲可驚也譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[稅務司招待商人厦門]  
　　厦關自去歳鬧事後稅司亟欲與各商聯絡新正初五日開關之期由包羅稅司預備茶點發柬邀請十途衆商會晤惟到者人數寥寥云（望） 
[洋商互控厦門]  
　　英商鴻議洋行前購房屋與日商啓瑞洋行毗連彼此爭執界務互禀各該國領事聞英日両領事訂於本月十三日在鼓浪嶼公堂會訊（望） 
[委勘海屬濱海灶地海州]  
　　海州贛榆各州縣境内及濱海之區灶地極廣民灶雜處從未清查兹新任運司趙都轉以海州現己奉旨設關開埠難保無刁狡灶户暗將灶地私相出售因特禀陳江督請檄飭新任署海州分司鄭分轉迅卽赴任親往各該處逐一詳勘分别灶地民地劃分界限以除弊混而免糾葛並令詳繪海屬全圖貼說呈覽以憑詳請核辦江督准詞卽檄飭鄭分轉速往該處履任聞鄭分轉先從青口臨洪口猪篷口唐生口及燕尾港雞子港入手蓋此數處皆爲著名港口而民地灶地如犬牙之相錯也（答） 
[樊城請設官錢分局湖北]  
　　襄陽府樊城爲襄河上游陝豫交通商務素盛官錢票及銅元用行甚暢刻有紳士數人與官長商妥由襄陽府具禀省憲請在彼處分設官錢局以資周轉聞業己批令官錢局酌度情形飭辦矣（功） 
[官錢局印票滯銷揚州]  
　　揚州官錢局開設五城巷内與各錢儈勾串漲落錢價漁利朋分又向持票兌錢者每票勒扣水脚錢十二文如票面無揚州小戳字樣則詐索尤甚以致不能暢行（步） 
[鎭江徵兵限期二月徵足鎭江]  
　　鎭江徵兵局提調陶君賓南及襄辦徵兵事宜周恊戎德票於正月初十日發出告示云鎭江府屬創辦徵兵以一標三營爲定額去年業己徵足兩營先後開送南京入伍蒙督練公所考騐均極合格編入第一第二兩標並將文理通順者提上特别講堂加授功課以宏造就具見木地士民知盡國民義務尚武之風不難漸次發達所有缺額一營限期二月徵足凡屬青年有志之士願各振奮精神踴躍偕來表忠愛之熱忱全地方之盛舉不待期限卽便成軍木提調本襄辦實有厚望焉（想） 
[京口八旗興辦警察鎭江]  
　　京口駐防副都統奎仲元統制仿照江寗駐防現辦防現辦警察章程挑選旗兵多人學習規則（拜） 
[鎭郡學會舉定職員鎭江]  
　　鎭江於初十日議立學會十一日舉定會員計正會長馬相伯副會長趙森甫書記邱樹森任小漁義務書記韓渭華會計陳子均張金門庶務吳南賓李秋園（巧） 
[蘇垣官事蘇州]  
　　日前蘇州府許太守赴撫藩臬各轅禀知正月初十日發審局開局讞案統領南洋新軍全鎭兼總辦兩江督練公所参謀處新授蘇松總鎭徐紹楨總戎會辦兩江營務處候補道翟衡璣觀察候補道李觀察徵均由甯來蘇謁見蘇撫（吉） 
[揚州官事揚州]  
　　揚府榮太守初四日起程赴省正任通州汪直判交卸淮安府篆初五日由揚赴省○撤任甘泉縣白大令初七日起程回寗○正任鹽捕營彭都司初四日接印視事○管帶新勝虎安營徐都戎寳山於初八日抵揚（詳） 
[分委督練處各差蘇州]  
　　蘇撫陸春帥以蘇省督練公所現當編練新軍整頓營務公事甚煩文案一差自應照章分兵備叅謀敎練三處各派委員專司其事因委知縣傅鑫爲總文案委知州張紹爲兵備處文案委知縣賴家祥爲參謀處文案委縣丞李宗灝爲敎練處文案現己分别札委矣（永） 
[藥業議增八折蘇州]  
　　蘇垣各藥鋪出人銀錢及夥友薪資向例照碼七折兹以百物昻貴因議改增八折自去冬開議迄今惟良利資一等數家未經允洽刻經該業董事周張二君邀集沐泰山雷允上等老鋪二十四家遍發傳單於正月十三日下午設席於藥王廟集衆會議一俟大衆允洽卽當照辦（康） 
[習藝所開工造屋鎭江]  
　　丹徒縣擬設之習藝所頃已擇定考棚間壁空屋十五間興工改造約二月中旬可以竣工開辦（工） 
[滬城官事]  
　　雷瓊道張子貽觀察瑞本前嘉定縣劉謙三大令有光出口局委員莊舜卿明府復恩昨均因公到縣拜會（君） 
[總工程局減收裏街巡捕捐示諭照錄]  
　　滬南總工程局總董定於今正起收裏街巡捕捐己紀前報兹經總董訪悉境内小户居民甚多且各店鋪生意清淡因議格外减收於昨日繕發示諭照錄如下上海城廂内外總工程局爲佈告事本局奉道憲照會接辦總工程局舉行地方自治所有十六鋪地段推廣警察歸併清道修理街路添設電燈一切事宜需欵浩繁自應就地籌捐藉以濟用兹定於本年正月份起凡屬店鋪行棧概照房租酌收五釐其各街居户照五釐核減如係貧苦小户概予免捐以示體恤須知此項捐資無非以地方之財辦地方之事務各遵章繳捐勿存觀望恐未週知預行佈告（是） 
[管帶督率開操]  
　　滬南續備滬軍營管帶龍葆珊總戎昨日爲始諭令各弁兵開操午前將出防各兵均行吊齊親自督操新章各陣式及一切鎗法至午後始散（寳） 
[禀設客棧公所]  
　　客棧商董楊隆清陳蘭亭等聯名投公共公廨禀稱滬上各客棧向無公所亦無條規以致旅客失物每多轇轕近經公議設立公所辦理善舉擬定規條呈求批准出示等情讞員關司馬以整頓客棧實於行旅大有裨益故於昨日出示曉諭其公所現擇大馬路泥城橋外房屋不日卽當開辦矣（當） 
[帶差赴松質訊]  
　　昨報紀邑尊汪大令赴松一節兹悉大令此次至松除叩賀府憲年禧外因施錫堂被劉金松謀斃一案牽涉縣差丁照榮前者解府訊供交差發回兹由大令仍將該差帶至松郡以便將情禀請府憲戚太守質訊實情核辦（事） 
[上海縣禀詳嚴懲米客]  
　　上海源益米棧王春洲彚興米棧殳蕉汀等扭控奸商張靜臣到縣經上海縣汪大令以張靜臣係米業掮客曾私運米糧出口提省審辦有案本年秋收豐稔米價本不過昻前當米糧弛禁若輩卽暗中把持將行市抬價居奇各州縣恐届辦漕米價難免增漲十一月間預向各米行議價定購事已相安該奸商因未涉手心有不甘明知開兌期廹竟敢遍發信函故跌價 
 
 

Page 10

 
 
值希圖各州縣向米行悔交擠軋同行設竟虧倒不惟大碍商務掣動全局而臨兌無米貽誤天庾正供敗壞漕政居心險惡實堪髮指若不嚴加懲創若輩視爲得計此後漕務大政何堪設想除將張靜臣收押俟各州縣新漕交兌無誤再行從寛發落設各米行被擠虧倒米難應兌貽誤漕運卽將該奸商詳請嚴懲外理合通詳各憲立案並請分行江浙辦漕各州縣遵照（永） 
[酌收邑廟貨攤捐]  
　　本城邑廟内各貨攤向不收捐兹經各紳董查得各攤日盛一日故擬給照酌抽捐費藉充地方要需（資） 
[包探姑免革究]  
　　滬南總工程局總锤查得本局包探蔣生福擅入賭塲不先來局呈報疎忽己極本應斥革姑念平日辦公尚無錯誤從寛留局當差以觀後效（尺） 
[革懲華捕索詐]  
　　五百九十一號華捕葛福生五百四十七號邵錦山三百十五號顧春生至小花園杭庽索取賭規任意敲詐經杭報捕拿獲一面投控捕房捕頭派探查明屬實將該三捕斥革解訊杭庽投訴被詐情形司馬以各捕知法犯法商諸英副領事判各押西牢一年以爲華捕訛詐者戒（當） 
[令節停公]  
　　公共公廨讞員關司馬因今日爲元宵佳節故於昨日照會美安副領事照例停訊一天（當） 
[烟客猝斃]  
　　寗波人阿芬不知其姓昨早至望平街祥園東廳開燈購食蟹粉饅首六枚午後不知如何僵臥不動堂倌疑爲癲病於四點鐘時背送仁濟醫館求治醫生見己氣絕不收事爲捕房知悉特派包探徐榮珊往查旋經堂館將屍背回該烟舘後門弄内於下當由徐探將祥園夥帶入捕房禀明捕頭核奪該屍年約三十餘歳身穿元布棉袍灰色呢背心藍洋布套褲白襪棉鞋（當） 
[命案免騐]  
　　滬南製造局附近二十五保十四圖地保張金奎前日投縣報稱圖内某甲之妻將翁攤倒跌傷致斃請騐等情適汪大令赴松當奉内諭靜候核辦旋又求免蒞驗奉諭准之（資） 
[元宵禁賭]  
　　今日爲元宵佳節總工程局總董諭飭所丁巡士人等嚴禁賭博如在馬路查有賭攤一律驅逐（尺） 
[局員拿賭]  
　　二十三七鋪局員楊聘侯二尹查得境内賭風甚盛前晚帶同地甲團丁在十二圖悅來軒茶舘内查獲抹牌之沈金堂潘錫其等三人及店主傅阿三餘俱被逸又查至江蘇海運局對門張瑞寳家有人聚賭諭令將張帶局一併押候訊辦（寳） 
[賭徒幸釋]  
　　前日有著名賭棍阿玉在滬城如奎街糾衆抽頭漁利爲差捕查知前往拘獲多人經人介紹得釋（資） 
[積竊禁押西牢二十年]  
　　積竊張阿生綽號灰茭白與王東子於去冬撬竊何元通徐公館周連生馬壽民信記土行等十家鋪户綢皮衣服金表金飾等物約值洋五千餘元窩贓在烟妓王李氏王徐氏家經包探拿獲分别查吊並在該賊處搜出金戒指十二只金鐲二只金鈕扣金練條金表各物昨日傳同失主請究失主徐公舘何元通等投案伸訴被竊情形質之張王俯首無詞讞員關司馬商之英副領事以張阿生法無可貸判押西牢二十年王押西牢六年收贓代銷之陳根桃押西牢一年王李氏王徐氏押官媒兩月各贓分給失主具領其未領之金戒指十二只留存捕房一月後無人認領准給各失主分攤（力） 
[會訊購船糾葛案]  
　　英商匯利洋人延律師侯魯公控保愼公司股東郭鏞生等購船不付定買價銀等情前午由讞員關司馬與英副領事提訊侯律師代原告譯稱保愼公司托掮各某洋人向原告在香港定購輪船一艘言定價銀三萬三千両又開駛來滬費用銀五百兩保險銀二千八百兩煤一百兩火食等五百兩去年六月訂立合同由郭簽字至今未付定銀價亦分文無著現在香港電催匯付郭又别無股東交出應請嚴追傳訊某洋人供與原告相同郭等延博律師投案代辯良久中西官判一併退去候再復訊（力） 
[牽涉妓院事被拘]  
　　前日有金華甫者因公陽里妓女金鴻仙嫁人事牽涉爲濟良所女董報知英界捕房於昨午派探將金㧦入押候解送公堂訊辦（力） 
[上海縣案]  
　　張阿五前日扭崔常常到縣禀控誘姦攫物等情當晚奉汪大令提訊張供娶妻某氏曾于未嫁小的之前與崔有姦今日崔來誘妻續姦不遂强搶衣服圖逸小的歸家撞見扭請究辦質之崔供詞含糊大令判崔重責二百板交保嗣後不准再往滋擾了案○犯案被懲之倪全發與陳壽康因强攫賭洋被滬軍營勇丁獲送廿三七鋪轉解到縣前晚亦奉大令提訊倪供前日因王同興染坊糾同賭客及胞弟在坊衆賭抽頭故與陳壽康前往喚弟該坊疑爲捉賭致被挾仇誣令營勇拘解案訊之陳供詞相同大令因判將二人交差帶往南市查明實情再核（事） 
[總工程局紀案]  
　　晉元錢莊夥莊可人控恊泰水菓行欠銀七百餘兩由孩明府訊明限繳在案昨日店主陸四榮投局先繳洋五百元並將行夥徐芹坡扭局禀稱用虧客帳請究等情明府判呈帳簿核追○去臘益大綢莊夥錢子才控帽店主張春生拖欠貨銀查悉李介福代銷兜套爲此扭局請究奉判取保交張在案至今張未交到兹查李母張氏在大碼頭帽子店内昨日提案請訊孫明府判限七天交張候究○某燒酒行出店羅長生在老白渡淘米與煤炭船户陳土生口角互毆由巡士拘局孫明府訊得各有不合判各責手心五十下逐出○業洋貨之王阿福前日掩入泉漳會館内室被人瞥見拘住將身上皮袍剥去私行吊打經一百十號巡士查知解局孫明府訊問之下飭所丁至會館内傳看會館之沈維昭到局將衣服銀洋交出因察得王前在租界犯案查有板花判責手心一百下給還衣洋開釋○巡士顧春寳徐蓮生去臘因誘姦迷路婦女奉判斥革發押改過局在案年終顧在局内患病保釋今徐因生父病故由母投總工程局求請保釋奉總董諭候核示（尺） 
[英美公廨早堂案]  
　　通濟公客棧殷善文等縱火圖賠保險銀二千兩焚斃五命一案已詳本報昨由包探趙銀河等拿獲殷善文解廨請究旋有博律師投案代辯質之見証黄鶴仙供去年十二月初五早九點鐘與殷同行至新北門殷說棧中虧本己與陳竹臣商妥成火如有人查不可直說常送洋五十元云云求察李文學供與殷認識初五午後在恭園烟館内殷言虧本放火亦囑有人來查不可洩漏許送洋三十元是實三井保險行洋東投請訊辦關司馬以案情重大商諸英副領事判殷押候照會日本領事核奪○汪阿五將病重傭婦擡送薦頭家中不收在途斃命經薦頭朱榮喜恊同王阿二報探獲案訊明判押三月再罰洋一百元結案已詳本報昨日穆律師投廨聲稱此案上海縣騐過汪經捕房送請縣訊明無罪後解公堂定斷頗與縣斷不符應請將汪交保候訊司馬判汪還押訂禮拜五九點鐘復訊○陳新友竊匯山碼頭信昌隆報關行内洋紗一包值洋一百三十元報由水探獲究判押本廨半年○張高山竊張振餘西衣萬春山在某洋人處吵閙判各押捕房兩禮拜（當） 
[法租界公堂案]  
　　支产年楊順發邱毛富控包張氏拐賣楊女並邱之養媳求追一案陳大令訊飭押候查明復核旋據包張氏之養媳即楊順發之女投案　稱 
 
 

Page 11

 
 
被姑將邱之養媳賣與大塲恐小女子洩漏又將小女子賣與吳淞沈家巷議價洋一百八十元尚未立據姑又贖出擬賣香港爲此乘間逃出投求伸雪等情大令以年關在即著將包張氏姑媳一併押候補提人証復核在案昨日傳同原告將提到之沈阿寳解訊沈供去年十一月初七日由蟻媒楊再廷偕包張氏領女來家稱係寡媳願再嫁與小的長子爲室議定身價一百八十元當付洋一百廿元約定臘月十二立契成交後忽馥悔歸還原洋仍將伊媳領去是實質之包張氏矢口不承邱毛富堅求嚴究養媳下落大令判將該氏姑媳一併還押沈阿寳開釋下期傳案候訊一面飭差至大塲查明邱媳禀復核奪○流氓張阿蘭偕同黨朱裕生曹培生殷永生等持刀攫物窩頓女子張愛林家爲包探偵悉前日拿獲搜出刺刀一柄昨與女子張愛林一併解訊大令判張押捕房一年朱等各押二月張愛　還押著其母來案保領○傭婦陳董氏禀兒子四根不務正業在某姓司閽私竊主人各物扭案請究大令判押捕房二月○吳阿三因鄰居失火將皮箱搬入自己家内由失主報　查獲吊贓解訊大令判罰洋五元○朱阿二阮阿正竊太古棧白蠟數十斤賣與收舊貨之王廷香爲巡丁緝獲送辦判二竊各押一禮拜王罰洋四元○流氓郭金標洪義昌陳慶君各懷利　手鎗蹲伏僻處圖刦由探緝獲解辦失主劉耀堂任順庸投求領贓大令判郭等各押二年吊○到　物分給失主（臨） 
[美租界捕房事]  
　　七百六十四號捕巡以塘山路七百七十四號門牌王公館違章施放紙炮馳報捕頭查得公館中因有喜事從寛免罰○四百四十三號捕昨晨巡至青雲里慮姓家見門掩未閂當即呼喚盧姓以捕多事致相口角由捕將盧拘究捕頭查得盧未行兇斥釋○金玉桂乘車至兆豐路突被流氓搶去緞帽一頂報請查緝捕頭准之○包青彩在西華德路向王寳生索欠兇毆由捕一併帶入捕房捕頭以事屬錢債飭控公廨出票提究○提藍橋捕頭行至華特路二號洋房後見有孩屍一具飭傳地保掩埋○胡阿二在西華德路向小販唐阿連購物口角互扭至捕房聲訴捕頭以事屬細微一併斥出（似） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
仿蕪鎭成案凡米麥報運出口除關稅外分别帶繳義捐寗蘇各半畱充地方公用等語查該省督撫二十九年分會奏内原有蕪湖運米出口於應完關稅外江皖兩省每石各另抽米釐銀一錢四分四釐米商遵繳無異行已七年之言卽該署督本年二月請弛江北米　摺内亦有米麥均准販運除關稅外並一律帶繳義捐之說此次電奏復稱仿照蕪鎭成案帶繳義捐寗蘇各半等語以江皖各另抽一錢四分四釐言之則是每石合捐銀二錢八分八釐也以寗蘇每歳運米出口數百萬石計之則是兩省各得捐銀數十萬　百餘萬兩也邇來地方大吏文報欠實往往託名外銷難免不歸中飽此爲每年數十百萬鉅欵若任令畱充公用未免太涉虚糜若全數提歸部中或有爲難之處臣等公同商酌擬請旨飭下兩江督撫年内米麥暫准出口其關稅外所帶繳各該省義捐嗣後以銀一錢提解部庫四分四釐留充該省公用垂爲定章並不准另設名目格外加收其出口入口米數並請旨飭令沿江沿海督撫互相稽核按月册報仍於年終彚總奏明以便臣部列表稽查此外未盡事宜應查照臣部外務部會議各條章程辦理所有臣等遵議緣由理合恭摺具陳伏乞皇太后皇上聖鑒訓示遵行謹奏光緒三十一年十月二十三日奉旨依議欽此 
　　宫門抄十一月初九日理藩院光祿寺八旗兩翼值日無引見洵貝勒由西陵回京請安福建總兵孫道仁請訓雲南叅將游萬崑謝恩江西叅將胡喣謝恩倫貝子請假五日壽耆請假十日内閣呈進勾到本召見軍機孫道仁 
[户部等奏爲岑春煊電請准廣東銅元運銷出口以一年爲限等語著户部議奏摺]  
　　户部謹奏爲遵旨議奏恭摺仰祈聖鑒事九月初五日奉旨岑春煊電奏請准廣東銅元運銷出口以一年爲限等語著户部議奏欽此十五日奉旨崇善電奏請將銅元暫准運銷等語著户部議奏欽此欽遵由軍機處先後抄交到部據岑春煊原奏内稱准兩江總督電開財政處咨會同户部議奏整頓圜法章程内開各省銅幣先儘本省發行不得大宗販運出省致他省有充斥之患並承准外務部電業札總稅司飭禁出口章程自九月初一日起各關一律照辦竊維銅元創自粤省而粤市向用小銀元不過以銅元找零故行銷不多粤省司局各庫積虧甚鉅當西匪猖獗徵兵購械需费更煩不得已增鑄銅元運滬轉運各省所獲餘利供濟西徵餉需幸西匪肅清而各軍新糧挪欠甚鉅卽歷次籌還洋欵亦多就銅元價項借墊挪移以致積欠粤滬各洋商銅價銀合計不下二百萬兩今猝然禁運出口不啻制其死命懇恩俯念粤東爲銅元創始之局積欠鉅款全恃運銷餘利與他省情形不同特恩允准廣東銅元運銷出口免其禁止以一年爲限等語崇善原奏内稱部議銅元先儘本省發行禁運出省竊查閩省勢處窘廹稅釐逐年短徵鹺綱疲敝外銷之欵不敷本鉅新舊償欵各捐凑解數猶不足許前督以銀元局兼鑄銅元獲有盈餘藉資挹注繼以派撥南河黄浦各要工京師學堂練兵各經費羅掘殆盡本省拓充文武學堂選派學生出洋改練常備新軍是以魏前督於製造局内附設銅元新廠推廣鑄造曾於奏報籌辦地方要政摺内聲明所有餘利分作二十成七成撥充兵費三成撥充學費其除十成爲舉行新政之用至船政自杜業爾擅自購造船料洋廠索債奏明商借洋欵三十萬一面凑購機器另設閩關銅幣局聲明盈餘協濟船政三廠均有賒欠銅價專賴運銷以資周轉一旦禁運出口則撥欵莫從籌解借欵無可指還用欵亦騰挪乏術大局所繫焦急萬分因思舊廠銅元就本省行銷尚可勉遵部議新廠及閩關銅幣局機器成本借貸洋欵無所取償仰懇天恩俯念此両廠銅元聲明撥還借欵並指定用欵在先特准暫行出口運銷各等語臣等查兩處所陳大率因成本無着專恃運銷餘利爲騰挪歸墊之計以該兩省近來財力當係實在情形惟於財政處與臣部維持幣制之意究屬誤會竊查此項銅元原爲補助之貨必有一定價值方足以流通無礙東西各國爲維持價值之故於此項補助貨幣有隨時限制鑄造之例各省以鼓鑄爲籌欵旣失造幣本意至設廠添機日有所聞據先後奏報合計己不下二十餘處横流無歸勢將潰决當經財政處會同臣部奏定章程令各省所鑄銅幣先儘本省發行不得大宗販運出口誠以急則治標藉此畧示限制究於補救之法己慮稍晚若仍聽各省任便販運勢必至到處充斥凡計學公例供過於求則價自然跌落以國寳定制因不加限制之故聽其與百物價值自爲消長利不可恃而害且隨之實屬無此辦法竊查新訂商約載明畫一幣制以便彼此人民遵用近日中外輿論亦以銅幣充斥市面將大有擾亂爲辭倘不及早維持將流弊所滋必至於官民交困關係寔爲不小至廣東稱粤市向用小銀元不過以銅元找零行銷不多福建稱本省只行銷舊廠銅元其新廠及閩關銅幣局專待販運出口可見本省並未能實力發行只顧運銷他處爲目前餘利之計似非所以整頓圜法特廣東因西省用兵挪移虧累福建又船廠轇轕借欠洋欵財力窘絀情見乎辭在該將軍該督苦心經營似亦萬不得已之舉自非利害所關亦何妨稍示變通暫如原奏所請無如此項銅元各處寔形充斥世等再四籌思非急與限制寔無可爲挽回之計所有廣東福建兩省銅元請仍行運銷出口之處寔屬碍難核准應請旨飭下福州將軍兩廣總督仍遵照奏定章程辦理並乞飭下鼓鑄銅元各省體查情形如本省所鑄銅元足敷本省之用卽著酌量停鑄以示限制而維圜法所有臣等遵旨併案議奏各緣由理合恭摺具陳伏乞皇太后皇上聖鑒謹奏光緒三十一年十月二十三日奉旨依議欽此 
　　宫門抄十一月初十日外務部欽天監侍衛處值日無引見成章假滿請安禮王續假五日崧蕃續假十日英信請假十日召見軍機成章 
[吏部等奏爲遵旨會議具奏事據御史高潤生片奏請整頓官鹽積弊並釐剔各缺進欵酌提歸公摺]  
　　吏部謹奏爲遵旨會議具奏事據御史高潤生片奏請整頓鹽官積弊並釐剔各缺進欵酌提歸公等因光緒三十一年七月十四日奉旨吏部户部會議具奏欽此由軍機處抄交到部查原片内稱各省運同運副監掣同知提舉共有十餘缺缺優事簡每於俸滿必賄托求免題升夤緣求免改任雖有應升之階而無一照例升轉者以致年老衰庸尚不離任查鹽官各缺俸滿例得京升外補互爲出入且運同一班定有咨選留補章程則運副以下自應一律辦理擬請嗣後此項人員一經俸滿必須照例題升統　 
 
