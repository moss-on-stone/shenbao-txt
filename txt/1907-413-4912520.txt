# 1907 - 413 - 4912520

 

Page 1

 
 
   
 
 

Page 2

 
 
上諭[十月二十八日奉]  
　　旨翰林院侍講着鄭沅補授欽此 
宫門抄 
[十月二十八日召見軍機德嵩]  
論說 
[論上海商會之進步]  
　　上海之有商會。自光緒二十七年創設商業會議公所始也。至三十年而改名商會。三十三年而再改會章。當其始不過數商人維持公共利益。粗植形模。及其繼則各商人合羣並力。次第擴張規模於焉漸備。經驗旣久。組織日完。不可謂非年來商業之一大進步焉矣。記者曾於討論商法一事。樂道其善。今又舉其犖犖者如左。 
　　其一關於道德者自商部奏定商會章程以來。各處商人。聞風興起。多有設總會與分會者。聞總協理之資格。不選舉而鑽營倖獲者有之。即選舉而運動得來者亦有之。事屬創始商智未開其不能有正當之。選舉亦無所庸其諱飾者也。而上海則八月杪投筒舉。董初行按費分權之新制。（會費三百兩者一權二百二權以下一權）於權。限之中。　寓鼓舞激揚之意。其立法已視他埠爲優。而舉定周總理以後。協理謝綸輝李雲書兩君。同得六票。兩相退讓。久而未决。後雖有拈鬮之法。然謝以錢業避嫌辭。李以出洋游歷辭。可見謙以持已。和以接物。卽後來聨絡商業之表徴矣。此其善者一。 
　　其一關於學識者中國舊時習慣賤視商人。雖其原因極複。要以無學爲一大前提也而上海則異是路事發現官紳商學各界函電紛馳數以千計。究其詞旨。未有如總商會虞電之懇切者。先晰函約之異同。中釋抵欵之利害。終言營業之恐慌。爭路之電。以此爲最。固爲識者所同認也。金幣議起。京師各部院會議說帖。以十數計。究其詞旨。亦未有如總商會上 
 
 
 

Page 3

 
 
書度支部之深切著明。者一言主權之挽。救二言圜法之獨。立三言鄂。鑄銀幣之窒礙。彼自謂操業商埠。於金融消息。得之實驗。誠哉其實驗也。夫以官紳商學各電所不能言。而彼能言之以京師各部院說帖所未敢言。而彼敢言之綜此兩事觀之。苟非商智日濬。學識日裕。能如是之動人聽聞乎。此其善者二。 
　　其一關於智慮者中國商人心志不齊。情勢素渙。或傾軋市或情。嫉妒同業。以致利操縱權。盡折而入于洋商之手。過去之失敗。論者無不痛之。顧目商會改章以後。衆商集合。雖無羣策羣力之團結。而已有相親相愛之情誼。所缺者。眼光所注。囿于一會區域。未得集思廣益。設置交通之郵耳。今則討論商法大會時。遠道來者多至八十餘埠。而各商倡議組織華商聨合會。經多數之認可。挾實力以推行。始也商與商聨合而效。繼也會與會聨合而大效。種種設施。將不第斤斤於一會之事業。即通國之事業。亦且在所經營焉。斯非智者所有事歟。吾聞英國革拉斯哥商會。交通英印鼓勵商人于印度孟買高爾革逹等埠商會亦均聨爲臂指。設爲機關。華商聨合會之組織。其用意殆與英之革拉斯哥相類。斯固海内有識之士。無不拭目以俟其成也此其善者三。 
　　凡兹三者皆近來商業進步之見端當事者苟善用此道德而轉移商家風氣以勵商品。善用此學識。而提倡商業教育以瀹商智。善用此智慮。而革除商人阻礙以通商情則會中左右全國商務之勢力均將於今日卜之。勿沾沾目前而自畫焉斯可矣 
來稿 
[上海商務總會上度支部論鑄錢幣書（再續）]  
　　（乙）對於全國平色之不便。百物價值其供日用者。旣多因制錢銀圓而定之矣。卽大宗貨物。定以銀兩。然各省各有平色。數之不下數十種。官中所用大約出以漕平入以庫平雖國家尚有兩歧之功令且漕與漕不同。庫與庫又不同。今以計兩用銀之故。即儘天下本計銀兩之貨值。尚無一不應改其價目。或臨時折算以就新幣是不計銀兩之貨值。固爲新幣所擾。即計銀兩者其被擾亦等。吾民何爲而必受幣擾乎。此鑄一兩銀幣之不可通行者二也。 
　　（丙）對於財政機關之不便。通商以來外國銀行。闌入内國。甲午庚子兩役之後。國家以鉅欵餌敵滙出之欵更多。各國不甘以匯兌之利專畀英。商於是無國不有銀。行設我商。埠墨銀乃各國所視爲塊銀而轉輸以供貿易者。浸灌旣久信用滋深。故各國銀行紙幣多以墨銀爲用不合全國之支放。以統一國幣之能力。又不能以新幣盡收墨銀而禁不再來。民蓄墨銀。有時而用納租稅。將嚴懲痛斥之乎。抑以爲其情可原。其實用已具備而姑受之乎在官中尚不能絶墨銀之跡。况民間有外國銀行爲尾閭。承用無所不便急鑄相等之幣民猶且以未習而軒輊之。乃復以前甲乙丙項之不便加乎其際孰肯舍其日用之便利。以仰體官府任意之指揮乎。此鑄一兩銀幣之不可通行者三也 
　　以上數條。皆切於民生日用而言。人情趨便。如水就下。國家所當加意者。自理其財政機關而已。今日之事。便民卽所以行法。冗瀆爲罪。有不能已。伏乞賜鑒。祗請崇安（已完） 
專電 
[電一（北京）]  
　　巡視南洋大臣楊士琦電奏河内西貢北圻等處宜速設領事 
[電二（北京）]  
　　直藩增韞奏推廣旗丁生計一摺經王大臣議覆飭令新疆川藏内外蒙古熱河東三省等處將所屬閑荒地畝分别調查核辦 
[電三（杭州）]  
　　浙撫馮中丞不允信藩司請假兩月稍有衝突 
[電四（杭州）]  
　　杭州耶蘇教民因見紳商學界拒欵擬聨合西士開會研究 
路欵要聞 
[澤公奏請起用盛宣懷]  
　　前日召見澤公垂詢陸軍部請撥巡船經費一事奏對頗久繼澤公面奏蘇杭甬鐵路大失輿情宜設法變通又云盛宣懷熟悉路事可否電召來京令與英使磋磨或可就範且鐵路電報招商各事急應整頓請加恩將盛宣懷起用予以郵傳部尚書一席必可有效云 
 
 

Page 4

 
 
[陳督陛辭時之奏對]  
　　朱福銑等奏請變通借欵後皇太后屢諭樞臣再與英使極力磋商設法變通無奈某樞臣總以外交棘手及信實二字萬不可失等語覆奏兩宫遂未甚究詰日前教察院曾將接到各處電報彚呈御覽陳夔龍陛辭時又力陳江浙紳商對於此事實具愛國熱忱保鐵路即以保江浙保江浙即以保國家民情萬不可失且抵制美約一事華工大受影響民情可畏中外相同臣意不如利用江浙紳民一往直前之勇氣聽其與英人抵制朝廷暫不與聞或可收效總之民情反對亦非英人所願自易就範云云兩宫頗嘉納之 
[蘇浙路公司致江督電]  
　　南京督帥鈞鑒徑電承示會奏電稿具佩藎籌惟請飭部驗明股欵不虚執此爲辭婉復英使等語竊所未解查蘇浙兩省認股至四千餘萬元之多股東會分決招股新章五年分繳以便分年造路本屬相輔而行上次咨呈即聲明浙路期以十年蘇路期以五年是四千餘萬元當認股之時非卽交股之時卽如蘇浙兩公司上年開辦亦係按期收股蓋路工非一日所需物力以分年乃足大部但當督責以路成之期限而不當苛望其欵集於崇朝况英商備欵亦係發賣小票並無實欵之可驗何獨厚信彼族而輕棄吾民滬寗借欵並非全數預儲中國在小票未賣以前本無虧損之可言是酌予賠償亦非奉旨商辦之公司所敢承認前聞汪侍郎有欲使蘇浙公司存欵一百五十萬磅在度支部銀行爲收回小票之用輿論大譁旣非事實故發難題陽爲援手實則紾臂英商何幸華商何辜總之限期造路即限期集欵蘇浙公司行之有效已次第開車固未嘗失信於朝廷朝廷亦應少移信用外人之心以畧信其子民乞迅電奏將騐欵之說取消再奉沁電轉外務部電催代表正擬成行尊處忽會奏驗欵是代表到京亦可以驗欵難之應否行止請示定勿咎公司自誤蘇浙路公司勘 
[江督電催代表到京]  
　　蘇路公司浙路公司總協理諸君鑒准外部電稱效電稱蘇路代表許道鼎霖等擬會同浙路代表於月底月初到京此間極　速來該員等曾否起程如未動身希即轉催等語究竟蘇浙代表定於何日北上瞬届月杪務祈切催九香兄等即日起程並將行期電告至盼方沁 
[江督復江浙協會電]  
　　江浙協會電悉聨銜電奏已發電稿已照轉蘇浙公司接洽日内並未接有北京消息至借欵已定事未聞此說諒係訛傳督院沁　 
[同蒲鐵路公司致外部電]  
　　外務部王爺中堂大人鈞鑒聞蘇杭甬鐵路因借外債衝突極烈該路旣係商民自辦萬無借資外人之理似難强迫使從同蒲路亦自辦民情惶恐敝公司未便緘默祈大部從速挽回幸甚山西同蒲公司何福堃叩 
[旅京江浙人開會集股彚誌]  
　　京師江蘇學界自奉學生不應干預政事之旨全體爲之大譁現擬再行上摺抵死力爭以期收回成命并擬於二十一日趁江蘇團拜在湖廣會館散發公啟集議招股章程十九日京内各學堂之蘇籍學生公舉代表數人至高等小學堂會議當以開會目的注重集股由英文教習李福生君首認三百股聞蘇聽差亦認十股是日到者凡一百餘人而集股計千餘份云全浙政學籍商界十九日在浙江會館集議具摺三請收回成命并勸人股事宜到者共二百餘人當塲承認股欵十餘萬元并公同簽名贊成具摺奏請之有效 
[寗垣第三次開會記事]  
　　寗垣拒欵會於本月二十五日二句鐘開第三次大會紳學軍各界到者二百餘人首由程一　君報告前兩次開會情形及今日勸股辦法次陳仲緩顧花岩張曾辟諸君相繼演說一時簽名認股者甚爲踴躍計自認經招共得一萬五千三百餘股嗣由宋雨棠陳仲紱二君起言商界股數俟廿八日再行開會勸集後報告兹將當場擔任總經招及分經招諸君姓氏列後 
　　（總經招）寳善源宋雨棠 
　　（分經招）仇繡之　宗子戴　龔銘三　邱覲宗　夏藹如　陳坪孫　梁公約　凌搏友　　宗受于　陳瀛生　盧益卿　程善之　陶席山　賈夑堂　陳榮之　羅布陶　張曾辟　　顧花岩　歐陽丕承　王少嶔　張質夫　陳仲皮　魯翔麟　龍麗伯　王介卿　沈少　　雲　談補庵　方并東　劉贊勛　林秋谷　汪小樓　陶雨春　汪彝伯　季金伯　陳　　子仁　貢子賓　陳仲逹　夏文之　孫紹筠　方叔逹　吳應房　葉伯庚　廣茀亭　　　程激青　竇田來　章厚之　梁德揚　杜佑之　濮友松　濮鳳笙　程一夔 
[餘姚姚江女學校開會集股]  
　　本月廿一廿二兩日姚江女學教員王琪齡宋淑貞俞振邦胡仁霖旋濟民諸女士演說拒欵問題到者百數十人認股極踴躍計教員學生等共籌六千五百餘元　擬再發傳單訂期邀集全邑女界力籌拒欵云 
[乍浦鎭開會集股]  
　　乍浦拒欵會於二十日開會到者三百餘人先由發起人徐耀庭汪鏡人楊文侯宣佈開會宗旨并推蔡伯華爲臨時議長嗣由紀紹林演說拒欵緣由蔡伯華報告認股方法聽者感動隨投票公舉王千青爲正會長汪鏡人爲副會長是日共認一千二百股定廿四日再行開會續議辦法云 
[浙路認股第五次報告]  
　　惠興女學一百二十股工藝女 
 
 

Page 5

 
 
學九百五十六股杭女學校二千股紹興女學一百二十股蠶桑女學五十六股保姆蒙養院四百九十六股女國民會會員二千六百四十股（以上股欵已有交銀行暫存者）陶堰學堂一百股（已交存銀行洋五百元）八旗各學校四千股路校畢業生五百八股勞働界集認二百十股寗波旅杭同鄉四萬股紹興旅杭同鄉四萬四十股嘉興旅杭同鄉二千六百六十股湖州旅杭同鄉二千股諸曁旅杭同鄉二千股嵊縣旅杭同鄉二千三百二十股龍游學界八千股金華中學堂二千股嘉秀平善桐五縣十三萬股杭省綢業十萬股寗帮綢業四千六百十八股杭州巡警局全體五百七十四股蘇省拒欵會代收三百股旅滬糖業集益堂一千股人鏡學社二百四十八股澄衷學堂職員學生四百五十股吳江袁肖山君二十股旅滬荳米業四千股 
[蘇路公司接各處認股函電（江蘇鐵路協會函）]  
　　江陰教育會函稱已集二千零五十六股囑代逹（青浦競新公學函　續認陸百股連前合成一千股（烟台海軍學生電）勉認七百餘股（濟南第一公立學堂電）減膳助股已集五百元分入蘇浙公司（江南口業學校電）敝校力棉勉集二千股（南京高等學堂電）勉認四千餘股 
緊要新聞 
[日本吉林監督之權限北京]  
　　日本欲在吉林添設監督一節曾誌前報現聞日人所定監督權限凡華俄交涉事宜均須先由該監督認可後中國始能與俄訂議否則即爲違約前次日本駐京公使照會外部請准添設當經外部駁斥不准乃駐京日使仍一再向外部交涉傳聞日昨又有照會到部畧謂日政府於吉林添設監督一事已有成命無論中政府行與不行日政府勢在必設云云不知外務部於此問題又將若何對付也（自） 
[中俄森林條約之内容奉天]  
　　中俄兩委員前在哈爾濱議訂森林公司合同所開條欵（一）資本兩國均攤所有職員亦須同數（二）採伐境域包有松花江嫩江兩岸（三）須培植樹木以爲保護該公司之地步（四）所採樹木須聽東清鐵路公司購用（酉） 
[桂撫爲西江緝捕事覆商會電廣州]  
　　商務總會鑒七十二行商號電悉此事昨據廣西留穗學生及梧州商民來電當以本署毫無案據電詢督帥是何實情准督帥復電開現堅持自辦不使外人干預等因督帥早經堅拒商民似可靜聽即有所見亦可就近呈候督帥核示敝處不悉原委碍難代奏請貴商會轉逹各行商知照 
[高州士紳電爭路權廣東]  
　　二十三日高州士紳因法人要索路權飛電來省警告電文如左 
　　粤漢鐵路諸公鑒法索高廉路權已電政府督憲力拒望助力挽救同籌辦法高州紳學商界叩養 
[鹿尚書反對政治官報北京]  
　　政治官報開辦時曾商允軍機處除外交秘密外其餘一概宣布近日鹿尚君忽然反對謂樞垣向守秘密宗旨不便漏洩以後不問事項但論其秘密與否尋常廷寄儘可發抄若交片電報之緊要者亦不應漏洩云云故近來較前嚴謹緊要者概不發抄矣（山） 
[陳曹兩御醫留京當差北京]  
　　軍機大臣前日面奉諭旨陳秉鈞曹元垣着留京輪班當差以兩月爲一班當差之日每　賞給津貼二百兩由内務府發給（操） 
[覆試軍機章京北京]  
　　　此次所考章京因張中堂定欲再試爰於廿三日仍在憲政館覆試慶土世中堂之意擬取四十餘員云（山） 
[紹興匪亂彚誌]  
　　嵊匪起事之布置十九日南山土兵獲到嵊匪頭目裘阿標等九人業經送縣就地正法二十日晨又獲該匪四名送縣據供同黨嵊縣南鄉蒼巖鎭俞某及石道地張某等多人自六月起即製造鎗砲相助拉濟又供匪類大半棲息蔡山灣地方張卓家内該地族長已將其人綑送到縣民心較前略爲安靜　 
　　新昌又起匪謠新昌與東陽天台相近白王殿地方官兵與士兵曾鎗斃匪類二三十八士兵亦傷十餘人乃近日忽起謠傳十日以内匪黨必破新昌城云云致新昌人民紛紛逃避其恐慌情形與嵊縣無異 
　　補誌劉管帶鎗斃情形劉管帶爲台匪鎗斃一事已誌前報兹悉管帶是日行至全家坑地方在恒祥希棧午飯不料匪黨竊得長樂團防號衣十餘件卽行詭裝團勇向劉管帶乞取彈藥劉與之該匪卽裝就彈藥向劉統管開放管帶卒不及防以致絶命該匪乃取煤油將恆祥茶棧全行焚燬其餘房屋被匪焚去亦復不少云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
史畫國會 
章程 
[松屬華婁保路集股會簡章]  
　　一本會聨合華婁紳商士庶以力保路權集足認派之五十萬元爲宗旨一本會以應得之紅股爲經費目前暫由會員分墊俟得有紅股照數償還 
　　一設事務所於商會暫定常川駐所幹事書記各一人專理會務酌送酬勞 
　　一公舉保股員一人担任收股指定莊號爲收股處隨收隨給收條彚報府會其欵暫存殷實莊號俟外欵拒絶後彚解公司由保股員担任 
　　一擔任招股爲本會會員領取招摺承招塡寫股東姓氏股數每月第四星期報告本會所收股本交收股處立取收條轉交股曾收執以備日後換取公司收條俟股本交足再將收條換取股票 
　　一每月第四星期爲會期凡本會各員領取招摺者無論招股有無多少須到會報告本月内招股情形協商隨時辦法倘不願承招須將招摺繳還本會 
　　一此次華婁城鄉市鎭及華婁人在他州縣新認之股即不由本會經招亦須報告本會以歸總數倘日後有意外交涉本會有可以効勞之處必當代爲設法惟股本願交何處聽人自便但將交股處報明以備存查 
　　一招股主義重在普及四鄉各鎭當請人分勸代招使人人有股則人人與路有休戚之關所以結團體而爲立憲之預備 
　　一第一次交股期限至本年十二月初十爲止以後照公司定期前十日爲限 
　　一如有交股一二期後到期不交者過十日後准他人接交股票歸接交人領取前人所交之欵五年之後照數還本 
　　一現定簡章如有妨碍及不完備處或公司有變動章程准隨時修改添補另行宣佈 
[商辦浙路甫屬集股簡章]  
　　一現集路股確遵光緒三十一年商辦浙江鐵路有限公司奏定章程辦理一現集路股無零整之分每股統計洋銀伍元其權利已由浙公司股東會决議與優先股一律 
　　一股銀五期分繳每股每期各繳壹元規定繳期如下以光緒三十三年十一月起至三十四年四月底爲第一期以三十四年五月起至三十五年四月底爲第二期以三十五年五月起至三十六年四月底爲第三期以三十六年五月起至三十七年四月底爲第四期以三十七年五月起至三十八年四月底爲第五期 
　　一本處爲甬屬集股總機關處所出收據有浙路公司委託甬屬集股處之圖章爲憑 
　　一本處給與分期繳款者之收據分爲五種一股收據五股收據十股收據五十股收據一百股收據 
　　一認定股款願先期全繳者另給全繳收據 
　　一分期繳者繳第一期股銀給第一期收據以後逐期繳銀隨帶前期所給之收據由集股處查對調換至第五期畢繳回收據換給股票 
　　一現集股銀由集股處愼選會計董事指定本埠殷實各商號分存生息 
　　一集股處經收股銀倘有意外虧倒等事由集股處擔其責任并擔保子息週年七釐 
　　一股息週年七釐閏月不計 
　　一所集股款每一月由集股處匯造清册注明繳款者之姓名股數圓數登報聲明並報告浙路公司 
　　一此項路股遇有轉買者抵押者應將原股東之收據帶繳本處報明姓名籍貫經本處查無浙路公司違背章程知照原股東限一個月方准注册過户換給收據 
　　一此項收據凡有遺失者應由遺失人將號數股數先登上海各報須三份以上詳細聲明滿一個月邀同妥保向本處聲請方准換給 
　　一外埠各界凡籍隷寗波者所認浙路股款一律匯繳上海甬屬集股處 
　　一甬江所設集股處其辦法其責任與上海甬屬集股處同惟收據由上海轉發其各廳　分設集股處以便在籍之同鄉就近認股就近繳款按月由各分處經理人造具清册匯繳甬江或上海集股處 
 
 

Page 11

 
 
　　一凡非浙江　非寗波籍而願向甬屬集股處認浙路股款者本處一律辦理 
　　一本處經費暫由發起人擔任日後再行妥商始終不涉各股東絲毫 
　　一此係初擬簡章如有　盡事宜隨時酌議 
分類新聞 
政界 
[派員分查各省駐防之計畫杭州]  
　　杭州將軍瑞爵帥前奉廷寄爲旂丁裁糧歸農一事特遴派杭乍文彬兩佐領會同地方官調查原有馬廠牧地爲將來實行之預備近聞各省駐防對於此事大半反對而民間輿論窒碍尤甚究因如何舉行政府業已確實宣布特會商德栢兩都護選派袁薛兩佐領順金兩孝廉發給咨文分赴廣東山東湖北江寗鎭江五處詳細調查以便聨合辦理免致參差云（元） 
[新浙撫到任紀聞杭州]  
　　新撫馮中丞於二十四日五鼓時到嘉興官紳士民之歡迎者仍異常踴躍中丞並未登陸二十五日旁晚抵拱宸橋碼頭杭府兩首縣登舟傳見畧詢數語即登陸至城堙官廳目署院信中丞將軍瑞爵帥以次叩請聖安茗談片刻即登輿入城由大街直至撫署已鐘鳴八勾矣卽日已刻信中丞飭文武巡捕用鼓樂齎送關防敕印王命旂牌至轅新中丞照例設闕謝恩升堂任事云（斤） 
[稽核新到官員烟癮之辦廣東]  
　　粤省大憲以官塲之有烟癮者業經一體勒限戒斷在案惟初次到省人員有無烟癮尤須詳查以免朦混現特飭行司道詳爲稽核凡新到省人員一律飭令取具切結呈繳由司註册然後委用云（白） 
[飭查分别米禁之界限蘇州]  
　　清江淮揚海道俊卿觀察近奉蘇撫電諭略謂頃接清邑紳商公電稱奉示禁止米榖下河甘泉高寳州縣復派差攔禁惟清河向不產米專恃高寳汜界轉輸以資接濟若一經禁運則數萬家口立嗟乏食擬懇電飭高寳汜界等鎭凡清邑米船有關戳可憑者即驗結放行母許阻攔以示區别大局幸甚等語查前據揚州學商界電姜泰仙郵有奸商私運米粮出口情事當經電飭揚州府飭屬查禁原爲力杜偷運出口起見至内地流通本不在應禁之列是否州縣誤會望卽一體飭知各屬查明分别辦理如果係内地互運並非出口務須隨時放行不得攔阻並由貴道轉致紳商等知照等語楊觀察接電當即分飭各屬一體遵照辦理矣（魚） 
[詳請公費减平發給武昌]  
　　鄂藩李少東方伯昨具詳督轅文略云竊照漕糧兌費項下有應支各道府丞倅荆州旗營等巡漕公費銀三萬兩前於糧道裁缺案内奏提歸公原擬在土樂經費欵内提撥抵補詎土藥旋卽改章經費無收以致各官無出當經開具說帖呈奉前憲台張批准仍於兌費欵内支用並經梁前署司詳請免解歸公銀兩已奉憲台奏明在案兹查前項各官公費銀兩向係支發庫平惟新章支放官俸兵餉等項均每兩扣除减平銀六分各官公費事同一律擬請嗣後各處請領前項公費均照章扣除减平發給現在漕糧項下京餉盤費洋欵滙費及一切公支之欵時形支絀此項扣存减平請卽作爲各項公支之費是否有當理合將支發各官巡漕公費一律扣除减平以資公用具詳仰祈批示祗遵（音） 
交涉 
[請結美人鎗斃蠻民之交涉南京]  
　　江督端午帥近接護理川督咨開案查光緒三十三年四月二十四日據巴塘防營程管帶鳳翔電稱美國人德門内行至雲南阿墩地方因嫌供應不愜致開鎗擊斃喇嘛補更弄一名據護勇回報已派弁馳往安撫等情當即電飭該管帶迅赴該處會同雲南地方官將德門内暫行拘束聽候查辦並電知駐渝美領事在案查德門内此次游歴所領護照僅有直隷山西陜西四川四省並無雲南在内前駐渝美領事電請阻止曾飭令前途文武阻令折回不料德門内抗不遵照復敢在途滋事鎗斃蠻民實屬兇横不法自應照約拘送該管領事懲辦旋准美領事覆電請速拘送德門内赴渝並將証矢兩人送渝質訊復經電飭去後嗣准雲貴督部堂錫電開據麗江府電禀德門内乘間　逃弁兵攔阻復逞兇拒傷五人已截回拘束派員連同卷宗解赴重慶請轉飭遵照等由准此旋據川東道禀稱七月十八日據麗江府委員廖建森將德門内解到護兵李玉山陳香亭旋即到案飭委巴縣耿葆煃爲會審員連日會同美領事審訊德門内供係試鎗誤斃耿令擬令護兵對質美領則稱領事無權裁判不能使証人與犯人質審並照稱人命案件應由上海按察司審判德犯之罪係違背領事命令擅人無護照之省並誤斃人命現已將罪狀電逹上海並請將証矢兩人送往乃能定罪等語本護督部堂查美領事無權裁判自應送交上海美按察司裁判証兵亦應同往質對以成信讞當飭川東道照覆美領事在案惟查德門内起衅之初實因嫌供應不愜有心致斃有程管帶原禀並德門内在阿墩自具結狀可憑按之外人故殺之例萬難末减乃在渝堅執試鎗之說明係恃無面質希圖减罪故爲狡飾在美按察司公平讞獄自必依律擬罪惟恐德門内始終狡辯則比附一輕即難得情罪之當將無以雪蠻民之寃自應咨請貴大臣請轉滬道派員會審就近維持倘擬不副罪即應據理與爭庶足以重人命而昭公理除咨明外務部外爲此合咨貴大臣請煩查照施行（盲） 
[坎拿大華僑近事]  
　　二十七日倫敦電云坎拿大屬奴佛斯攷西省之哈立法克埠來電謂該處高等法院已將前因不繳五百元人頭稅被拘之華人十七名盡行釋放此判狀與抵制華人法律之効用仍無所碍但不繳稅項尚非例可控告之罪此稅祇可與取債等視法廷謂議院中不得以不付稅爲可罪蓋原定法律尚無此意在内也譯字林報 
軍界 
 
 

Page 12

 
 
[批獎辦理船塢之認眞南京]  
　　江督端午帥批上海船塢　道禀云該塢從前息借上海製造局規銀三萬兩及義昌成商號銀一萬五千兩現均本利一律還清其見該道辦事認眞顧全公益處處爲該塢减輕積索殊屬難得深堪嘉許候札飭上海製造局兌收完案仰仍隨埘督飭經營務須日有進步是所厚望（商） 
[擬設行軍電報廣東]  
　　粤省官軍自敗欽靈匪後該處文武即會同籌議搜捕之法現聞龔道之意以欽廉層巒疊嶂路徑紛歧若遇匪股非有多營圍搜必被東奔西竄惟各營分紥四處一旦遇警斷難立赴圍剿因特咨商郭道擬即廣設行軍電報一遇匪警即行發電通知各營俾得立刻赴敵庶合力圍殲易絶根株擬俟陸屋電報修竣後即派温委員率同電工分赴欽西緑柳欽東那良欽靈那隆等各處分投安設行軍電報以通消息云（紅） 
[飭撥步兵編成馬隊江西]  
　　贛省馬營尚未編練成軍現由兵備處札飭在陸軍步隊揀撥兩隊迅速編成以資操練（天） 
學務 
[庚壬師範全體停課武昌]  
　　鄂省支郡庚壬師範學堂學生王肇基爲監學薄待因病驅逐出堂病斃中途同學咸抱不平公禀鄂督奉批提學司會同按察司確切查明禀覆已紀本報兹聞該堂堂長等奉到提學司飭查爲首具禀之人即將素惡之學生童序箎牌示開除全堂學生因是大憤即于是日停課現尚不知若何了結（音） 
[提學注意調查學務廣東]  
　　粤省于提學以粤省近來學務毫無進步且查悉各屬禀陳所屬之學堂每有未經成立亦併行列表以爲塞責者不知凡幾似此粉飾因循不特難於考核抑且難期振興故特將各屬學務從新調查并分清等級種類而尤注意於已否成立及人數多寡以爲考察整頓之地步當經備列表式札發塡報矣（白） 
[贛省設立學務總匯處江西]  
　　江西省城内外共設區學十三處現經林提學使照會雷見吾太史爲總董擇定明學學堂爲總匯處以資辦公云（因） 
實業 
[電催胡子春回粤辦礦廣東]  
　　南洋富商胡子春回粤後親赴瓊崖各屬查勘礦產并擬定開辦章程禀准各憲在案現農工商局特電致南洋略謂前赴瓊崖查勘墾礦事宜擬定一綱九目章程美備　心公益督憲立盻回粤及早舉辦以闢利源云云（隱） 
[禀請銷鹽加價不准杭州]  
　　日前杭嘉松三所鹽商蔣恒昌等具禀上台畧謂近來鹽商虧蝕血本賠累已窮籲懇准將銷鹽再加售價以保商本而維危局兹奉信鹽署院批示云原擬酌增售價上顧公益下全商本卷查各地售價業已一再加增而於派引一事尚復此刁彼難相率因循兹又請加售價將何以自副急公之初志現在引未派定引本亦未繳足本署部院正在另札嚴催如再抗延定卽將已加之價勒令减復先示薄懲所請再加售價斷不准行派引之數一日不定卽一日不准加價希布政司會同鹽運司轉飭遵照並將已加之價應如何勒减尅日議詳復奏云云（白） 
[禀請飭令各屬通融食米杭州]  
　　自春夏以來浙省米糧大缺價值昻貴以致饑民聚衆滋事層見迭出現在新積登場價值未見平减每石又將近六元之數必係奸商囤積所致聞湖州府屬長興縣近已禁運出口其餘各處恐不免仿行一經絶運米價必益形昻貴故仁和縣方佩蘭錢塘縣蘇運卿兩大令會禀本府畧謂長興米已禁運請轉禀上憲飭令開禁並飭各屬一概不得禁遏杭州府卓芝楠太守現已據情通禀各憲分飭遵辦（白） 
雜記 
[贛撫訪聞匪蹤江西]  
　　贛撫瑞中丞訪聞湖北人劉楚材四五月間曾在九江放票近因巡緝綦嚴已往他處又黄定順爲青紅兩帮副元帥前在九江開爆竹店現已歇業不知所之又安定鎭匪徒龍炳又名龍定時在安慶九江南昌一帶勾結黨類往來無常又七月初四川石姓土客至九江隨帶雇工周某寓租界長發棧有劉青雲者尾之而來亦寓該棧劉夜深持刀入石房周某驚起呼救劉砍斃之棧内主客聞聲並起將劉擒獲送縣懲治惟未據詳報爰特札行臬司轉飭德化縣將劉青雲一案訊供情形明白禀復一面會同兵備軍務處分移沿江文武將其餘各匪協力嚴緝務獲究辦云（因） 
[霍邱盜匪拒捕安慶]  
　　霍邱縣某鄉前有盜匪多名夥刦某富户家卽由該處團練前往捕拿該匪竟敢開鎗拒捕傷斃練丁胡連升携贓逃逸當經該邑李大令移會鄰封協同緝捕並禀報省憲查核云（孔） 
[華邑决犯松江]  
　　華亭縣於二十五日奉到省憲釘封文件將案犯洪阿發俞泉文沈福生三名綁赴西門外嶽廟内絞决（生） 
[妓女熱心助賑漢口]  
　　漢上商界現籌賑雲南旱災頗具熱心近聞有妓女沈寳玉等亦熱心贊助特于廿六日邀集姊妹中人至怡園戱園客串一日以其所得之資全數助賑（戈） 
[分派冬防安慶]  
　　皖北民風强悍毗連鄰界又爲帮會各匪出没之區現值冬防伊邇經皖北卓勝巡警各軍統領壽春鎭陶鎭軍飭將馬隊步勇分派各州縣擇要駐紥以壯聲威（女） 
[議定修築文廟欵項安慶]  
　　安慶省城内修築文廟約需銀六七千兩現由懷寗縣方大令會集紳商議定在現丈洲地　脚租價項下籌撥興修業已禀詳皖撫請派員來省覆勘督修以昭核實（孔） 
[窩賭被押安慶]  
　　皖省巡警自改良後所委正副巡官各員辦理尚屬認眞日前有孫春和家窩賭抽頭經某區巡官偵悉卽將孫某拿獲送縣究辦以儆其餘（政） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（四十八）]  
　　那班女學生聽他說了半句英國話半句支那話雖然懂得他的意思却覺得十分好笑有一個尖利嘴的女學生竟對著弗倫笑道費司脫先生方才說的這句話兒實在可以當得一部華英字典弗倫猛然受了他這一下子的譏誚不學連耳根帶脖子漲得滿面通紅低頭不語白惠文聽了還不懂他的意思只眼睜睜的看著他待要問時蘇菲亞凑在他耳朶邊說了幾句不知什麽白惠文不覺大笑起來那一班客人也附和着都笑個不住弗倫只得勉强說道咱方才不過說錯了一句話兒你們衆位爲什麽就要笑到這步田地衆人聽了弗倫這般說法方才一個個都住了笑弗倫又道况且咱剛才的那句話兒是有心和你們閙個頑笑的難道你們認著咱眞個的說不出麽說得衆人笑又不好不笑又不好有幾個轉頭去暗暗的笑又有一個二十多歲的女學生問着那弗倫道弗倫君你的支那話兒是跟什麽人學的弗倫聽了便高高興興的說道咱跟着咱的朋友斐德力君學的那女學生聽了嗤的一笑道原來弗倫君不是跟支那人學的這就怪不得我倒有句話兒相勸弗倫君這因支那話兒以後還是不說的爲是弗倫聽了曉得他有心譏誚不覺憤然作色道咱方才明明和你們說過是有心鬥個頑笑的怎麽竟認起眞來姑娘若是不信咱的話兒請只顧用支那話和咱問答看咱可說錯不說錯那女學生聽了望著他笑了一笑果然和他問答了幾句弗倫也勉强着回報了幾句雖然支支格格的說不上來幸而倒還没有說錯那女學生便又問他道請問弗倫君英倫還有幾位弟兄弗倫聽了並不遲疑一口就說出來道六隻六隻那女學生聽了呆上一呆不懂他說的什麽便又問他道我問的是你通共有幾位弟兄弗倫昻然道咱曉得你問的是咱有幾位兄弟咱已經和你說了難道你還没有聽見麽那女學生聽了始終還是不懂便又問道我聽得你剛才說的什麽六隻六隻這六隻究竟是個什麽東西呢弗倫聽了得意非常哈哈的笑道虧你還是個支那人連咱說的支那話都不懂你問咱有幾位兄弟咱就和你說咱通共有六隻兄弟這有什麽不明白的呢 
[國外新聞]  
韓國多亂 
　　二十七日東京電云高麗各省仍不平靖故議增添日本駐兵以備攻勦 
[巴拿馬公債劵逾額]  
　　二十七日紐約電云美國國會議員咸謂經濟界所定法律急遽施行殊屬非是巴拿馬運河公債劵業已發行所收之欵逾原數甚夥 
[德皇敬愛英國學生]  
　　廿七日倫敦電云德皇在英國海克利夫地方某校邀小學生一百七十人赴茶會德皇親自執刀剖糕分給諸生 
[派兵拘拿酋長]  
　　二十七日倫敦電云南斐洲蘇魯蘭酋長狄尼因魯率領黨徒五百人執持軍械欲圖起事此間軍隊定明日馳往拘拿 
[英兵艦操演擊射]  
　　二十七日倫敦電云倫海峽艦隊一等戰艦獨米寗海百利屈來恩峰及凡痕其恩斯數艘在開痕的墟海濱裝備舊戰艦一艘儼如臨陣齊於六千碼至八千碼之外環攻以演習擊射據云中靶者一百三十炮中有二十八炮此艦被擊後歷時數秒即沉以上譯字林報 
[比利時王之恫嚇]  
　　二十七日栢林電云比利時國王李亞坡爲孔戈國問題恫言於衆將自辭位云 
[西班牙議建海軍]  
　　二十七日栢林電云西班牙議院業已議定重建海軍 
[軍用氣艇被風攝去]  
　　二十七日栢林電云法國軍用空中氣艇在佛杜地方修理發動機時忽爲狂風捲去當時有兵二百名攀笛不得卒被攝入雲霄中聞英國地方曾有人望見幸艇中無人故無遭難者而該艇則已不知去向矣 
[誌法軍與摩人之閧戰]  
　　二十七日巴黎電云斐洲摩洛哥瑪林那地方又有摩人來攻卽被擊退摩人死傷頗衆法將遼夫擬貝尼那森族圍住絶其糧食以待降服又電謂上次瑪林那之役法軍祇死二人傷四人摩民遣棄屍身有三百具之多聞傷者約有五百人云以上譯文匯報 
本埠新聞 
[移請裁撤天通庵巡局]  
　　天通庵巡防局向由滬道委員辦理兹悉巡警總局汪觀察以該處現旣設立巡警權限不清恐有推諉爰特移請滬道即將該局裁撤云（琴） 
[比領爲鎭江自來水事復滬道函]  
　　（前略）所指各節本總領事殊爲不解查有本國商人曾與德人好吻孟訂立合同此人業將各種契據交給本總領事閲看查得鎭江自來水公司早經准辦確有可證悉照中國商律辦理所有重要資本爲設立該公司一切工程所用曁開辦經費已繳存中國極有聲望之銀行俾免傳訛之處并省彼此函牘周折現 
 
 

Page 19

 
 
本總領事擬請貴道接晤該商人之買辦名趙瑞琛該買辦當可向貴道指陳一切并將准辦文契原件呈請閲看一俟貴道酌定日期以便接謁倘會晤後貴道頗爲洽愜并覺得均屬妥當好吻孟君擬請貴道即將尊意所在電逹南洋大臣可也（琴） 
[轉口米石礙難給照]  
　　日前英領函致滬道畧謂福綸公司在嘉興杭州採辦白米一萬石至滬運赴廣州汕頭烟台厦門天津等處請塡給護照等語梁觀察以嘉興杭州均隷浙江該處之米能否販運出口無從知悉即係轉口之米亦無給照之案昨已函復英領查照矣（企） 
[美按察司歸國]  
　　二十八日字林報云美國按察司威佛蘭君於今日乘太平洋郵船公司滿洲號郵船遄回華盛頓聞抵美後將爲上海美國按察司廷預備定一刑法云 
[滬道函詢德領判斷案情]  
　　船商匡楚卿控亨寳洋行塘沽輪船撞沉貨船一案現經滬道照會德領畧謂華洋互控案件兩國官員均有逐細辯論之權此案先經瑞升道照會貴總領事秉公判斷因未准訂期知照致未派員觀審今貴總領事因審訊時無華官觀審不將堂諭抄示揆諸中德兩國條約内載中國有受德人之寃訴諸領事官不能勸息者卽移請中國官會同核明秉公完結之意義似有未符實屬無憑飭遵云云（琴） 
[新道閲城]  
　　新任關道梁孟亭觀察昨晨率同上海縣及三廳等員從大南門登城至新北門沿城查閲一週（衣） 
[牌示絞犯案由]  
　　唐春泉曹洪寳二犯絞决已記昨報昨本縣李大令發出牌示云照得唐春泉又名唐國祥曹洪寳又名曹五寳係聽從朱阿順起意糾搶總麻服堂弟婦朱張氏嫁賣未成之犯業經擬議絞監侯秋候處决現部咨欽奉諭旨欽遵行咨卜縣等因除將該二犯綁赴市曹處决外合行牌示爲此示仰諸色人等一體知悉嗣後再犯搶孀情事即照該二犯辦理以昭炯戒切切特示（泳） 
[藉屍圖詐之批詞]  
　　上海縣李大令批劉徐氏禀云氏子劉燦郎經楊和尚供指同竊木器被鄉民綑毆經縣提驗只有手足繩捆痕跡别無傷痕事在六月之初當經發堂醫調迨經傳証質訊輾轉數月始行到案訊明黄子香等並非在場之人當以其爲圖董平日不知約束圖衆罰令繳洋三十元以爲氏子撫卹應卽結領回籍該氏猶以受傷爲言復經騐明係濕毒成瘡毫無傷處可指誠以當時即被綑毆事閲四個月之久早經平復亦久在例定保辜物外未便容其妄執兹忽據稱該氏之子燦卽被差抬匿業已身死等語究竟何人所抬死于何處該氏必聽人唆弄藉圖訛索實屬愚謬已極果已身死着即自行查明禀復出具切結控關訊結之案又牽涉差役聽候禀請鄰封騐明實究虚坐以爲藉端圖詐者戒不能爲該氏寛也（泳） 
[請免拆讓民房]  
　　西門外萬生橋西首房屋十餘間總工程局以現須推擴馬路着令拆讓經業户張順金等公禀滬道自願出資將屋收進求免拆毁昨梁觀察已函致該局詢問一切矣（企） 
[賭棍就獲]  
　　著名賭棍趙仲箎曾經滬道札飭公共公廨拘拿究辦刻已拿獲解請核辦梁觀察命卽押送縣署收押嚴訊（永） 
[嚴辦淫伶李春來]  
　　淫伶李春來姦佔黄宦之妾經人控告收押在案兹滬道梁觀察以滬上伶人良莠不齊特札行公廨從嚴懲辦須照前辦之高彩雲霍春祥等之罪加等懲治以戒其餘云（哲） 
[相驗棧客自盡]  
　　昨紀棧客斃命一則兹悉死者名陳元逹係湖州人年約三十歲昨晨十句鐘上海縣李大令帶同刑仵書吏至英租界定安里屍塲相騐委係服毒自盡隨即飭堂收殮（戎） 
[車夫碾斃]  
　　小車夫江茂榮年約五十餘歲明在义袋角太陽廟左近被鐵路火車碾傷斃命當即傳到屍子備報收殮（戎） 
[火警]  
　　昨晨七句鐘新閘路同盛帽子店失愼延燒左右鄰居樓房八幢（戎） 
[官事]  
　　保民兵輪管帶李田候選知府羅恩俊閩浙督轅武巡捕王永清候選知州王佶寳山縣主簿洪恩波黄橋司巡檢羅錫章松滬局提調羅道沅安徽鐵路公司坐辦竇炎昨均到道拜謁（車） 
訟案 
[會訊英商控告鄉人案]  
　　英商老沙遜洋人控鄉人黄掌造房佔地昨由寳讞員與英巴副領事會訊原告洋人供被黄佔地七分黄供並不佔地有道契爲憑中西官以供詞各執判黄交原保候函詢會丈局再核（業） 
[總工程局紀事]  
　　高望春前控許川川即小亭誘匿伊女彩珍一案迭經提比責押勒限未交昨由高投摧判移縣訊究○陳叅軍昨日查獲違禁烟户林桂山廖梅柏周俞氏曁烟客陸景堂許銀泉連同烟具帶回訊判交保限三天遷出一併斥退○寗波謙信分行經辦洋靛之周忠良來滬扭控伊夥白煥章白斐成私收客帳陳叅軍以事在租界判帶出自理○宏德莊車夫王阿四與木匠張金生張聚林互撞口角扭局判王賠張毁壞衣服洋一元罰洋五角○薙髮匠袁長清董明卿與二十二號巡士挾仇前日乘其落差軋至萬和茶棧理論被十一號巡目報局拘案判董戒責二百下袁責一百下押辦（夏） 
[巡警局紀事]  
　　總局新招巡士宣俊逹竊取金巡長警笛銅噐等物昨經查悉由巡官飭令管押候禀明總辦核示○叉袋角協和南貨店失竊銅元疑係工人李阿三所爲扭控到局訊無証據交保開釋○騎巡隊楊課長拘獲之傳阿三曁女子江珠鳳昨已訊明確係誘拐判將該女交伊外祖母領回管束傳責二百板押候重懲○協義豐升和恆義等各米行控王琴仙吞没協昌店業昨日集訊判令地保查明核辦 
　　浦東第二路陳洪奎鄭金成聚賭各責五十板枷示三天○朱合余竊某姓家白糖數觔責二百板枷五天○朱召郎竊某廠舊銅責二百板枷七天○楊歸山控楊明卿欠房租判令遷出 
　　城内第一路三區王阿三張四子在途口角拘入押究○巡士李金貴屢次悞差記大過一次（戎） 
[公共公廨早堂案]  
　　劉孟卿前日不知何故將謝立齋田正清二人拘送南市工程局經謝妻陳氏報捕將劉拿獲於昨解究劉延律師聖文到案分辯並請交保候訊　　王明府商　美白副領事判劉押候明日英領事堂期訊奪○王祥福鄭逸齋周炳生孫炳奎等以宏源莊票向東隆日華勝家公司等騙取貨銀控奉將周孫交保王鄭押限七天清理在案昨已逾期由捕解訊王鄭同供外帳甚多小的等押在捕房不能收取求恩交保判一併還押展限七天清理如違擬罪○天意昌新衣店保險失愼曾經訊供送縣開釋昨捕房將曹文華詹炳照等解訊合衆公司延哈律師投稱曹詹至公司内吵閙强索險銀查該两人曾奉送縣訊實判押五年不知如何釋出請堂上核辦曹詹延禮明律師聲辯此案並未判押五年原告律師有何憑據應請堂上盼示明府判曹等還押候下禮拜二復訊○小東門花烟間惡鴇張女卿即綽號强盜文卿蓄有烟妓張紅林張紅玉張三保等前日該鴇因事赴蘇各烟妓乘隙 
 
 

Page 20

 
 
逃入濟良所於昨送究判一併發所候提該鴇到案再訊○喬龍喜子行竊丁劉氏家銀洋窩寄製造局前邵白氏家昨解請究邵白氏堅不承認判喬押六月氏交保開釋○張連子攫取楊竺氏金押髮判押西牢兩年○贊竹齋吞没馬裕亭帳銀二百餘两判令還洋二百四十元限七天繳洋在案昨已逾期由捕解究明府以實係無力判押四個月完案○陳詩章向田邊等各洋人定貨欠銀控奉提案判交保訂訊○趙阿毛顧和尚陳金五陳瑞田等串竊費秋生等家綢衣各物判趙顧各押西牢六月两陳各押三月一併逐出租界○孫洪朝私將曹顧氏家綢衣當洋控奉判限七天繳洋在案昨解請究明府以實係無力判押滿两月完案（衣） 
[法租界公堂案]  
　　陳孔齡等前控裕興富號股東李新軒陳愓齋林葆欽三人積欠貨銀三千餘兩一案昨傳李新軒陳愓齋二人到案審訊李陳同供是該號股東號事均由林葆欽一人經理林旣未到商等難於承理聶司馬判均取保候補傳林到案再訊○車夫張來子與張阿富王阿大串拐小孩一案前日由捕拘獲解究阿富供向來子取欠洋三元伊允將孩賣抵王阿大供來子將孩托賣與王阿二是實判一併押交小孩再究○巨誠昶保有火險銀二萬六千两前因起火傳到該號執事汪見青及夥友學生等奉訊交保候查在案昨復　到學生朱佩　供係潑翻洋燈釀成大禍是實判令罰銀二千两充公○源潤公麗　两號前因失火由捕房將两號執事及夥友學生店司等解案本訊交保候查昨復傳訊經理周孫二姓同供二號共保險銀一萬五千两因尚未核帳未曾往領判仍交保候再核辦○吳胡氏被同居成衣匠胡雲森竊去衣件值銀二百餘兩逃匿不見控奉將胡妻袁氏押交在案昨又復訊袁氏供事由夫作主實不得知並據胡氏禀稱雲森將當票由蘇寄來呈驗求察判袁氏仍還押限交伊夫到案訊究（莊） 
[美租界捕房事]  
　　王金桂扭控高阿咸董阿才誘逃侄媳某氏捕頭着覔保出外候查○前晚有一俄國水手在百老　路擊毁周恆泰成衣店之包車由捕拘入押候解究○婦人陳翠娥與某葡人在北四川路互毆受傷陳投控捕房飭赴領事署控告○順興飯店控某俄人租借餘屋欠租向索行兇飭候泒探查核（西） 
來件 
[中國政府爲蘇浙鐵路訂借洋欵與立憲之關繫]  
　　美國博士李佳白先生在尚賢堂演講此題蘇浙鐵路公司代表皆到堂聽講惟英公司中人無到者李先生之言曰鄙人旣非中政府之官吏亦非英公司或中國鐵路公司之經理人揆諸不在其位不謀其政之義自應默爾無言然鄙人旣爲局外人則講論此事無所用其偏徇敢貢一得之愚諸君子幸有以教之 
蘇浙鐵路公司及英公司皆與尚賢堂有交接鄙人今日演說此問題仍期守本堂之宗旨當鄙人創辦此堂時即立意爲中國及中國人民效涓埃之助業蒙中國批准故鄙人不欲反對政府中國政府爲難之時當共謀有以匡助之此鄙人之志也至英公司各總辦之在倫敦者皆係爲本堂董事故鄙人亦不欲反對英公司鄙人願有以助之但期彼此皆不受損耳若浙江鐵路公司爲紳商所創辦其領袖諸公皆係本堂之會友故鄙人亦不欲反對浙公司倘彼此不互相抵制則鄙人當竭一已之力以助之蓋凡事和衷商確互相扶持無不濟者鄙人深望當事者息心靜氣之爲愈也 
　　今日鄙人於公司應否借用洋欵一節置之不議但取憲政之原理以研究之即可知此事之结果矣 
　　中國今日擬立憲法事之至難者也其難較之建路或借欵爲尤甚中國人民當仰體政府爲難之處此事非得有大財者期以時日不易告成必也息心靜氣取各國憲法之可　取者　詳加研究非費數十年之心力不爲功當憲法尚未訂定以前則政府行政之舊法自應視爲國家尊崇之法律 
　　考各國憲法之關乎建造鐵路一事者國各不同今試即我美言之美國鐵路公司之成立乃在各邦法律之下而不在合衆國法律之下其公司祗能在一邦境内築路開車不得越界合衆國之法律及商務大臣得以監察各邦之商業及由此邦至彼邦之鐵路使略政歸乎一致美國家所有也 
　　中國現行之國法與美國之憲法不同故鐵路與國政之關係亦因之不能與美相提而論中國分省美國分邦中國僅有一政府即皇上及樞臣部臣各　皆各屬乎政府之下美國政府有二一爲合衆國之政府一爲各邦之政府權限分明以前中國路政皆　北京政府裁决不歸各省主政自商部頒行公司律後民間亦得設立公司與各國一律淅路公司奉旨辦理並非由省中大吏批准想必按照商部所頒之公司律故該公司旣已如是組織成立政府自應保護雖然其大權固仍操中央政府而不屬於該省也 
　　攷之英國民間興辦公司必先禀呈上下議院派員查察然後由英皇批准國會核定始得成立英國所行之法與中國現行之法頗相似英國鐵路公司皆係民立公司然必須遵照政府之章程其章程之嚴密較之美國各邦所通行者皆過之 
　　歐州各國若奥若俄若瑞典若　威其鐵路皆爲國家所有中國鐵路亦有數處爲國有者德國鐵路其屬於國家者已有數路將浙統歸國家管轄矣 
　　由是觀之無論中國以後採用何等憲法及其憲法與鐵路問題有何等之關係而現有之國政章程（是即憲法）即目前北京中央政府所　之權凡華人之愛國者當服從其政府直　新政府成立而後已也 
　　今日中央政府用其固有之權以　議立憲並爲蘇浙鐵路訂借洋欵事事爲難當一千八百九十八年中國政府准英公司在蘇浙两省建造鐵路此議是否因遲延作廢或仍有效當俟法律家研究之今英公司意欲將欵借給中國建造鐵路歸華人自辦計息五厘業由中政府批准今歐美各國銀行利息已增至八厘中國以如此輕利借得巨欵方將引以爲幸也 
　　然江淅民人奉旨建路設立公司路工業已開辦後两歧政府放此不免爲難矣 
　　江淅鐵路公司之權其經政府允給者究有幾許且此路曾否由政府截留若干自辦此亦應解决之問題中政府訂借洋欵一舉無可辨論惟飭令江淅鐵路公司承受此項借欵拂其所願則又一問題也 
　　要而言之中國民人當效忠於政府曲體執政大員之爲難願將此事可議之處從容商議庶得面面圓到中國太平邦交輯睦豈不懿哉 
振務 
[保安堂經募雲南旱災八月十一日起至十月二十日止清單]  
　　老閘衆姓火　餘欵大洋十三元小洋三十角求平安子羅先生各十元蔣福元皮毛匠罰工無名氏張醒石姚子安林根發各五元同餘莊羅雲記各二元無名氏一元無名氏錢一千文正隆肉莊銅大洋七元倪先生不留名各銅大洋一元共大洋六十八元小洋三十角錢一千文銅大洋九元又經募桶捐八月十一日起至十月二十日止清單一號本當門首大洋一元小洋九角銅大洋九元銅小洋十九角錢五百四十一文二號紅廟大洋一元小洋八角銅大洋九元銅小洋二十五角錢三千三百三十二文三號同安小洋三角銅大洋一元錢三十八文四號丹桂錢五十七文六號大王廟小洋一角銅大洋二元錢一百零八文七號城隍廟小洋六角銅大洋八元銅小洋二十一角錢五百七十九文九號天后宫錢三十文共大洋二元小洋二十七角銅大洋二十九元銅小洋六十五角錢四千六百八十五文 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
