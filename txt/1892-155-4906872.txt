# 1892 - 155 - 4906872

 

Page 1

 
 
[新書减價] [  申報館主人啓]  
　　本年本舘所印小五義續小五義二書海内風行不脛而走未及一稔篋笥已空兹又續印成書成本較前稍减是以格外從簡出售以饜閲者之心計小五義碼洋三角五分續小五義碼洋四角諸君子盍惠臨購取乎 
[三百零一號畫報告曰] [  黠石齋啓]  
　　金陵有二老人鶴髮鷄皮龍鍾可掬日前不知因何事故大肆鬥毆扭結不解卒致因傷殞命殊可憫已至若駕長之解危女丐之無敵銀獅别　　於糖擔游客則獲譴於山靈官紳忽動干戈幼尼羣工針凿假鬼　眞鬼而被斃小騙遇大騙而成禽及所附山水人物各　頁等准於十六　　　此佈 
[論流氓]  
　　滬上之所謂流氓與他處所謂青皮地棍混星名異而實同然他處雖有流氓究不若滬上一隅之盛盖滬上雖係彈丸黑子而自互巿以後園闠雲連貨物山積歌臺舞榭高聳雲霄過客游人爭趨逆旅古所稱臨淄七萬户車轂擊人肩摩亦未必有此繁盛也旣　成爲熱閙埠頭五方之人輻輳麕集良莠旣不能一律品類自未免混淆流氓之得以混跡於其中亦固其所當其呼儔命侶掉臂游行徜徉於茶酒之塲翶翔乎烟花之藪如蟻附羶如蠅逐臭此黨甫去彼黨又來攘攘熙熙幾無底止有川流不息之象焉及其藉端生事鼓浪興波魚肉鄉愚無所不至或以碰撞爲名攫其腰纒剝其衣服或以索久爲名軋至茶寮烟館號召黨羽百般恐嚇聲勢洶洶始則加以威勢當局者不爲所動則又另生一計使其黨佯爲解勸做好做歹必至罄其腰槖而後已該流氓等旣飽慾壑一鬨而散茶酒之費烟賭之資皆有著落今日已過明日復然但使一日之中有此等事數起便不愁無噉飯處卽使犯案到官南面者大聲喝問亦不過笞責數百管押數日期限已滿卽可逍遥出外依舊胡作妄爲沈溺其中不復有回頭之日蓋有流連忘返之意焉夫人生天地之中旣有食味别聲被色之性卽當安常處順蹈矩循規以無負高厚之生成君相之教養營運貨物懋遷有無或設肆而經營或依人而作嫁權什一之利謀升斗之資雖所入之多少不同苟能勤儉自持皆足以自餬其口自養其家歲時伏臘斗酒爲歡此商之足以自給者也一藝之長皆可恃以謀生梓匠輪輿塗茨丹漆凡其有用於人世者苟能自精其業向不可出而賺錢上焉者以一技名家高曾規矩歴千百年而弗替下焉者逐隊尋曹依人碌碌終身亦可免凍餒之虞此工之足以自贍者也國以民爲本民以食爲天貴粟重農古有明訓雖以天子之貴猶必祈榖親耕示天下以崇尚農務農之獲利雖微然苟能終歲勤劬從事耕耨雖不必千倉萬箱作一鄉富家翁而毋荒於嬉卽不難自食其力安耕鑿之常忘催呼之擾此農之足以自樂者也至若讀書談道彈琴咏風位置自高操待自勵固當世所尊而敬之者也卽不必抗心希古而吚唔佔畢日從事於且夫嘗謂之文苟其命運亨通不難弋取科名以誇示鄉里縱使文章憎命康了依然設帳授徒束脩羊疲亦可以仰事俯畜悠然自得不失爲鄉黨自好之人此士之足以自立者也若乃不學營運則商之中無此人不習藝業則工之中無此人不勤耕種則農之中無此人不事詩書則士之中無此人四民旣無位置則惟有目之爲流氓而已矣三代以上教民以法生其間者不敢偭規越矩致于亂紀之誅自風化凌夷而恣睢暴戾者不以妄作爲恥不以犯法爲羞甚有朝甫出乎囹圄夕已罹乎刑網者則在上者雖有嚴威不能怵之　懼雖有德政不　感之使興此盖時會所趨有莫之致而致者矣夫以成人而犯法已不可爲訓而近來風氣日媮竟有年未成丁之孩子每當夕陽西墮暮烟横路時結隊成羣競在街頭巷口擾攘喧譁或污行客之衣裳或攫婦女之簪珥種種作惡令人忿怒其尤甚者則胠篋穿窬乘人不備探囊取物混厠人叢幸而發覺拘送到案高坐堂皇者必曰犯竊情眞本當究辦姑念年歲尚幼戒責釋放凡遇此等案牘幾於千篇一律依樣葫蘆豈不以爲敬老憐幼恪遵古訓哉然竊謂幼孩而不犯法則宜憐憫之愛護之使得以生以養幼孩而犯法則當與成人一體懲辦而不當以幼孩視之盖彼旣能犯法則已全乎其爲成人苟以成人之法治之亦不爲過若必曲子矜全是怙惡而養奸也爲虺弗摧爲蛇奈何日甚一日竊恐莠民愈衆惰民愈多風俗人心益不可問必有承其敝者安得深明大體之君子整頓紀綢毅　奮發以收懲一儆百之效哉 
[本館接奉電音]  
　　昨由京及電傳上諭一道敬謹譯登○五月十四日奉上諭新科一甲進士三名劉福姚吳士鑑陳伯陶業經侵職外惲　嘉張鶴齡李雲慶周學銘趙啓霖周景濤寳熙汪詥書田智枚屠寄湯壽潛伍銓萃黄炳元杜彤范德權汪洵土良和賴鶴年徐中銓盧維慶張元濟張瀛胡繼瑗饒士端陳希賢譚啓瑞林國賢李哲明蔡元培夏孫桐吳家俊翟化鵬范家祚朱家寳葉爾愷郎承謨尹昌齡劉可毅劉潤珩李豫趙國泰丁昌燕趙熙衡瑞裕紱王得庚方家澍武延緒周鈞沈文翰吳士斌趙士琛土銘琯藍鈺江皋煒王中俊延燮傅增育高寳鑾邵曾準姚晉圻吳良棻　兆豐顧煊王慶垣孫伊　龔心銘周頌聲周雲連欣李書翰哈鋭杜賓耆高胡鼎彝陳璪屏貽榖趙鼎中杜作杭俞鴻慶高錫華曾述　王殿甲伍文琯洪汝源萬雲路宋書昇陶福履長紹將士星田寳蓉安秉介楊介康郝增祐戴錫元俱著改爲翰林院庶吉士李希聖陳錫瓚黄爾濟劉恩黻何藻翔章士荃宼宗儁程利川伏衍羲呂孔德謝甘盤吳方廣曾習經周　鈞劉顯曾江逢辰察鎭藩袁寳璜葉德輝王汝漢張祖厚饒軫唐文治陳毓鑫貴誠桂森存德文彦沈寳琛趙蘭田陳昌辰楊洪勳丁福申慶豐李振申周鳳翔慶齡黄允中李宗膺饒寳書馮舜生趙鴻萃孫樂嘉錢錫爵汪宗杰陳鳳藻陳鉅前張炳文鍾爲楨汪時琛鄧廷佐李愼俟吳思讓陳乃賡張聨馨孫培元左崇典張鎭芳高逢源陳棣堂葉濤李時敏牛瑗李心地祿德裘鴻勳葛文謨和庚吉楊敬遠孫尚中黄士俊俱著分部學習史悠咸李慶芬藩葆良常棣華汪文綬管世駿高增爵劉鐸洪文楠伍元芝黄鴻逵康詠籍執宣李祥麟湯原銑王麟榮楊士成俱著以内閣中書用傅國英林頤山牟育張瑞芬王常贊章文綬孫友著李兆春齊紳甲馮詒泉胡從簡王家驥文緝熙陳瑜何慶輔張綯春王寳瑜顧仲安芳鎭譚子俊汝世楨宗錦晨喬國楨張延齡陳登元李藴華張維城陳祖綬温錫純吳寳鎔羅迪本王慶壽趙傳琴張心鏡黄士惠關天眷程永圖莫鎭疆雷寳荃陳存志王光棣施啓宇甘作庚宋企适許克家許文森李宗森盧維雍嵩瑞黄大定朱本李翰屏盧秉綸劉依藻于相德劉鍾瓊翁立德劉歐教謝德昭李華芬陳偉勳鄭炳章蹇念 
 
 

Page 2

 
 
典郭兆春王懋昭宓昌墀王克鼎王室藩孔昭倫龔心鑑李培元傅作濤劉積義蘇慶蘭劉瑞璘沈樹人陽顗岳齡陸廷楨劉熊李作楷趙鴻秦士麟王雲清劉中徐聰李祖壽朱雲從張明允洪兆麟劉珊璸郝兆雷壽春丁錫奎王樹鼎姚鍾璜俱著交吏部籖　分發各省以知縣卽用户部候補郎中汪棣昌著以郎中卽用内閣中書周學海國子監助教趙鑾揚均著以原班用户部學習郎中丁麟年吏部學習員外郎熙彦工部學習主事賀欣均著俟報滿作爲候補後以該部原官卽補不論雙單月遇缺儘先選用知府許貞幹候選知府尚其亨均著以原班選用指分湖南道員劉選青指分直候補知州呂懋光著仍分發原省各以原班補用指分廣東試用知縣承化著仍發原省以原班用餘著歸部銓選欽此 
[紅綾佳話]  
　　壬辰科新進士於五月朔傳臚初二日賜宴於禮部名曰恩榮宴讀卷執事各官曁諸進士咸與焉前期疏請命大臣都　公果勒敏主宴屆日望闕設香案樂部和聲署陳樂光祿寺具饌禮部精膳司官朝服視布席主席人臣讀卷大臣鑾儀衛使席當後楣西向禮部尚書侍郎席當前楣東向皆專席左右楹外席各三行左一行爲受卷官席二行爲收掌官席三行爲書榜官席右一行爲彌封官席二行爲監試官護軍叅領席三行爲印卷官席供給官席露臺左鳴贊官席露臺右均相向二人共席一甲進士席於供給官之左宗室進士席於一甲之左二甲一名三甲一名進士席於宗室之左均專席北向露臺下二甲席於左三甲席於右均共席左右相向平明　進士吉服先會禮部各官朝服會於金水橋辰刻禮部官屬入請赴宴主席曁各官由東長安門詣部禮部尚書侍郎出迎於堂檐下廼率諸進士重行北面聽贊行三跪九叩禮畢升堂旅揖和聲署樂作主席爲一甲進士簪花吏人分俵金花於堂上下席間序班引一甲進士詣堂檐下東面立諸進士序立露臺上見主席官四拜主席官答二揖次見讀卷官禮部尚書侍郎鑾儀使如前儀次見執事官再拜執事官均答揖畢主席出詣堂檐下西面立光祿寺官酌酒授爵主席受爵揖酬酒三光祿寺官以次授一甲進士酒皆奉爵立飲卒三爵三揖主席答揖各官就位諸進士咸就位坐和聲署升歌棫樸之章光祿寺官行酒供饌如儀宴畢各官出席率諸進士詣香案前行一跪三叩禮席撤衆官退送如初迎禮諸進士皆隨出此通禮也先是禮部於堂檐下露臺上抵儀門内甬路上滿搭蓆棚懸燈結彩儀門上以紅紙糊匾大書恩榮二字禮部備桌張光祿寺其飲饌每席上陳大魚一羊前腿二大饅首西上揷尺許紙荷花一枝中陳二十有四盤上設肉饅　青杏黄橘花生杏乾海蟄肉皮　糖瓜條等物此爲堂檐内之席露臺上則减魚羊甬路上僅具饅百迨是日部署各懸彩護宴護軍統領克嗣侯率官兵入部彈壓五城司坊步營兵役分於大門二門禁喝閒人入觀露臺北面設宮闕圍屏案上爐一上燃炷香燈二燃以紅燭兩旁有太常寺官二員朝服贊禮行禮時主宴首行讀卷次行禮部堂官又次行執事等官再次行一甲進士率諸進士在其後入席僅坐片刻典禮依次行畢各官遂散值宴之人卽紛紛攫取各物雖官兵口言拘促然若輩全無畏懼之形眞惡習也 
[京師走水]  
　　五月初二夜鼉更再報京師崇文門内東單牌樓北齊鳳樓胡同羅圈鋪後棧房失愼陡兆焚如頃刻間烈焰騰空勢甚兇猛幸各官憲及水會汲桶先後馳至竭力救援並將火道拆斷迨魚更四躍火勢始衰計焚去後屋五楹所有貨物大半付之一炬本管地方官立將鋪中掌櫃者解送提署究懲當火起時比鄰各鋪莫不驚駭異常紛紛將積貨搬出至如何失火據謂因吸烟遺燼吹落貨堆中云 
[安慶官塲紀事]  
　　新授鳳潁六泗兵備道雙錫五觀察福月前陛辭南下馳抵皖垣謁竟沈仲復中丞卽奉飭知赴任觀蔡隨發紅諭示期五月初　日履新遂於上月二十六日赴各處辭行○春間沈中丞札飭候補　彭受臣觀　祿赴皖北督員查放春賑兹已事竣於上月二十七日回抵省垣趨轅謁見銷差仍回營務處○藩垣牌示試用訓導朱宗邦委署剿縣訓導准補懷寗縣典史蔣世勳飭赴新任候補縣丞祝思　委署廣德州州判○懷寍縣西鄉蝗　爲　齕及禾苗月前經地保投縣禀陳包伯琴明府惄焉憂之立向上游面禀親臨查勘想必能設法掩捕以免遺害農田也○前　紀　藩憲　書農方伯者果憲松秀峰亷訪擇吉五月初八日接篆任事等因兹聞方伯諏吉初十日午時接篆在省文武印委各官次第詣轅叩賀卄授晉撫憲阿嘯山中丞交卸篆務後尚未擇吉起程○月前候補府邊早存太守保桱奉沈仲帥札飭赴廬江查辦要案太守趨轅　委　卽宋裝就道事畢於本月初九日旋省銷差○本月十二日江蘇候補府沈太守祖棠乘小火輪船抵皖奉劉峴帥札飭提案小住數　卽返白門 
[閩省官報]  
　　四月二十一日署清流縣高楓卸事回省禀到官運台倉局員鹽塲樊清璐禀明調辦永德官運局辦理通濟門土藥局委員縣丞邵堯文專丁來省禀謝留辦飭知典史沈和禀明接辦善後局文案事恒春營叅將　維興由籍來閩　到二十二日鹽塲鄧駒禀明委水口　騐關　辭二十三日知縣范　鎔卸辦安溪厘局鹽塲許衍棟卸署下里塲事二十四日鹽塲金振聲解餉晉京二十五日大挑知縣周駿由台回閩二十七日總兵朱興榮禀辭回藉二十九日巡檢周光達委碌頭厘卡巡檢陳錫委洲頭厘卡五月初一日　任建寍府景春禀謝委捐輸兩局提調差縣丞郭員升禀明在省丁父憂藩　牌示建安縣房村巡檢章其　飭令赴任又本任武平縣唐志燮另有差委遺缺以候補通判吳保鎬酌委箸理者海澄縣樊逵另有差委遺缺以拔員知縣章光國代理將藥縣萬安暴巡檢陳大鏞病故遺缺以鄭工試用巡檢朱兆淮請補建安縣典史陳鎬病故遺缺以新海防分缺間補用典更胡祖　請補沙縣知縣張道亨病故遺缺以通　沈壽昌酌委署理 
[江西官報]  
　　卽用縣楊廣欽委辦高郵卡從九翟秉鈞接查永内保中縣丞胡瑞星起服　江南安府周浩禀辭進京引見通判吳鳳來委辦大　卡　義金坑可張遠　禀辭赴任指分典史姜兆賓　到係安徽人委辦罷泉北鄉司劉綬　留　餘干保甲以候補縣丞胡國英署理徐景琦禀謝咨補贛州府照　知從九張同璐禀任分宜辦保甲准補湖口典史劉榮茂飭赴新任候補府王鳳池銷辦軍裝所往辦三湖卡准補新城同　司樹傑飭赴新任州判盧來源禀謝准其起服行知江蘇通判恩力守提江西鹽法志圖説 
[袁江雜錄]  
　　　江訪事人云今年新繭上巿價較去歲略貴每斤售錢二百文○衆興集創設春森泰官土行爲客買賣土藥現在西土價略高每兩約值二百六十文○清河縣翁邑尊添設育嬰堂令各行各店每日認捐錢若干文按月提存爲一切經費○不雨者已匝月田疇龜圻新秧憔悴可憐而蝗　遍布田塍且已生翅何天之不弔下民如此耶○本任淮安府張太守由徐州遄回涓吉上月二十七日接印視事○鎭憲憫各營兵之　苦諭令大閲時一切用度槪不攤捐營兵感之製送德政旂牌以志頌禱 
[湖山梅雨]  
　　　州風俗每逢端陽中秋歲暮各者差役必向民間强索節規隳突　囂不堪其擾地方官循例示禁然耳目所不到之處若輩益肆鴟張此次錢塘縣朱大令於端節前飭地甲肩荷曰牌鳴鑼傳諭如　差役需索立卽送縣嚴懲然恐仍屬具文也○前報紀仁和錢塘兩縣宰會銜示禁呂宋票及私印之小票以五月十五日爲期邇日各售票店前粘貼有遵諭閉歇四大字者不知果不出售否至於玩法之輩則明目張瞻　舊開張噫其果利之所在不惜以身家性命殉之歟然而官法之不行亦可槪見已○某日有年約十三四之童子手持鷹銀六十枚何下珠寳巷口福昌錢店估看店主檢出一枚謂此係夾銅童子　旣曰贋鼎尚值青蚨若干店主詣汝豈不聞看洋不估水之諺乎向問爲童子遂　之而去歴數刻復來口稱某先生所言夾铜之鷹銀諒係寳號中估看時易換未免欺我年幼無知矣言畢號咷大哭店主再三申辯童子不應後有人拽之而去不知所終 
 
 

Page 3

 
 
[補述劉中丞發引事]  
　　原任廣東巡撫劉芝田中丞靈柩抵申及由申　江而上本館俱已詳列報章兹璕粤中訪事人　函歴述在發引之事爰再補錄之曰四月二十八日已時中丞之諸公子扶靈柩啓行前導有銜牌數十對彩亭十餘座内筵席及猪羊等祭物並誥命黄亭一座賜卹諭旨恭列其中眞容亭一座亭前有親兵數十名身穿　素繼以魂　一肩巡捕又什哈爲之簇擁由是而伶工沿塗奏樂其聲哀厲比之古時薤露之歌孝子在帷中哭泣盡哀麻衣如雪各員之相送者冠裳濟楚一律步行蓋曾受中丞嘘植之恩故至此皆致敬盡禮也路祭共十餘處每至必暫停受禮孝子在帷内稽顙以謝　制軍繼留守興統制成方伯額廉訪英都轉韓儲憲及在城又武各員弁皆先赴天字碼頭近日亭鵠候靈柩旣到相與送至河干迨登舟安奉復拜送而返其時沿途觀者蜂喧蝶閙圍繞成團人海人山　難揷足無不咨嗟涕泣惋惜良深説者謂中丞以縣令起家洊升今職中間備兵海上秉節歐洲碩德豐功昭昭在人耳目一旦山頽木壞宜乎　　路人也 
[銀行忽閉]  
　　昨日清晨本埠麗如銀行已啓門矣忽又關閉詢之知其事者　　中接得外洋電信令卽停止貿易故也其中詳細情形且俟訪明再錄 
[滬諺]  
　　本邑南巿馬路橋左近某藥店主某甲被隣人某乙咬去左耳已見報章事後甲不肯干休偕地保向乙理論地保一再解勸令乙備香　鞭　服禮事遂得了○寍波人某丙僑居滬城天官牌樓邇者病累愁魔　　排遣前日欲向親友稱貸行至小東門月城内忽然倒地氣絶身亡某藥店夥見而憫之知照屍妻給以洋銀四元始得備棺收殮○某丁家在南巿小橋左近旣不知其姓氏亦未識爲何業中人其妻某氏生性輕浮逐水桃花東漂西泊近與鑷工某戊有染花間露水締就因緣不復念畫眉　被緑頭巾壓殺矣丁微有所聞突於前晚糾同二三友人破扉直人野鴛雙宿濃睡方酣繫以麻繩如縛犬豕言欲送官究辦旋有好事者出爲排解不知能免雀鼠之災否 
[會匪送縣]  
　　本月初五日法包探查知湘鄉人陳錦山卽陳立金與岢老會匪同黨因卽拿獲送押　房初六日解送公堂葛同轉一再訊究陳供稱小的來申後借住某客寓携有行李可訪可查同轉立飭包探王榮培前往　到竹箱兩品皮箱一口旋在陳被窩中搜出哥老會中木板所印殺害天主耶穌各教之歌詞十一紙一併解入　房嗣有自稱高姓名典緑者屢至捕房聲稱與陳錦山同居客棧所携行李亦被悞提到案箱中尚有緊要洋銀等物務須給還捕頭以箱籠未經解案未便允准諭令自投公堂具　初八日堂期捕房將陳錦山及行李送案同轉訊究之下陳供稱小的實姓高名學文與高典緑同姓不宗行李均係典緑之物與小的無相干涉同轉飭包探翟銅匠將箱鎖掭開當在高學文竹箱内搜出高典緑保舉遊擊之札子一扣並藍頂大帽又在皮箱　搜得岢老會中所刊殺西教文九捲每捲上貼梅紅籖條書狀元及第四字同轉隨將捲封拆開細視每惓内有紙十二張大小不等其中篇大套一律用細字抄謄有一紙用紅色印成長刀一柄刀面書新到殺耶穌天主教寳刀又一紙文曰敬勸世人快除猪鬼小國不幸大受猪害又一紙係四洋各國公使咨覆總理衙門稿及上諭又一紙曰死丁鬼又一紙曰猪呌親供又一紙曰此猪孫子爲其祖鳴寃刊布天下更見猪呌之惡又一紙曰鴇猪救人檍策又一紙曰四海齊心滅其餘爲羊官告示新聞報等大抵詞意粗鄙不成文理同轉閲畢商諸祁　譯官謂案關緊要况高典緑今日不來認領顯見情虚因飭包探不動聲色將典緑獲案質訊詎料高典緑自知罪惡彌天早已潛蹤遁逃昨晨捕房又將高學文解案禀請讞定同轉以　關重大略詰數語高仍執定前詞供稱小的與高典緑實是同姓不宗前者遇諸江陰結爲朋友不知其爲匪類是以偕往叔父家又同附德興輪船來此同住寓中同轉詣高典緑之頂帽及奬札等物均在爾箱内搜出何用推諉當卽備文飭護勇移送上海縣署辦 
[重罰烟寮]  
　　前日有婦女六人相携至法租界義泰烟館吸烟包探獲送捕房已登報簡兹悉六人中一爲孫王氏卽阿林向在長仙堂賈娼名曰俞文林一爲本地婦徐王氏卽卿卽著名蕩婦培培也一爲南匯婦張徐氏卽阿秀又卽秀英一爲松江婦陸朱氏卽阿銀又卽桂英一爲蘇州婦王李氏卽三寳一爲徐張氏卽阿銀昨晨一併解送法公堂義泰夥陶伯琴役　供稱是日小的因事他出及回時據堂倌言及有六婦經捕房拘去詢以何事據云向來不許婦女開燈之六婦者皆有丈夫同來且有冋人索欠者曷同轉謂通衢大道告示煌煌難道爾一字不識乎陶俯首不答遂判令罰洋銀六十元旋謂張徐氏等曰婦女入烟館吸烟本應重　今姑格外從寛各罰　銀十元若不願罰定當重責 
[研訊拐犯]  
　　昨晨法捕房將會捕局訪拿之著名蟻棍祭三卽又仙烟娼王桂紅卽蘇徐氏又卽成女載送蟻棍之舟子趙仁寳卽邵甲送公堂葛同轉正在訊供忽有平和里鴇婦姚林氏　案聲　桂紅由其翁姑作主蔡三爲中售與小婦人計身價洋銀一百五十元立有賣身　同轉諭令邵蔡退下姚林氏與桂紅跑在一處教供同轉見之喝令姚林氏退下將桂紅一再研訊供稱小　人於今年三月初四日嫁與鹽　瞽子蘇子貴爲妻蘇家景况維艱翁蘇長懷已於去年逝世四月間由姑帶來治下托察三經售與烟鴇姚林氏處賣娼同轉曰爾出自良家且係有夫之婦今遭蟻媒販賣作此皮肉生涯尚不思脱離苦海乎兹經本分府查明的　將蟻媒龜鴇拿案爾　如何桂　供爾小婦人情願爲娼不　回去同轉謂此種言語必有人唆使令帶姚林氏到案問　家娼妓是否均係蔡三經買姚林氏供稱又大長生卽姚二失業無聊向蔡三買得桂紅以爲錢樹子小婦人夫婦均賴以養活同轉問爾知祭三經賣婦女若干口供稱小婦人之姑前亦開設娼寮各娼均由蔡三經買同轉取閲　女身契謂契上載明本年六月十一日買定女孩蘇月林　人是誰爲何倒塡月日答稱買時此女不解彈唱不得賺錢須延烏師教導數月上所寫六月係扣　教導之時此女亦由蔡經手目下已退還母家矣同轉謂另有一女名薛鳳者是誰供稱此女已於去年由各娶去矣問　有十五歲之女子何在供稱亦已嫁人問有薛子卿者是否在爾家　包帳供　此女亦已領回家去同轉又將蔡三邵仁寳嚴訊均不肯供遂著押候比究 
[人銀並保]  
　　虧欠糧米案内之沈金虎由上海縣訊供斷令措繳洋銀五十五元已詳前報歴時已久沈堅心挺押不繳分文前日袁大令倩帮審委員宋二尹升堂訊比問所欠如何料理答稱求老爺開恩交　俾得貸諸戚友家二尹准之諭令人銀並保 
[局賭案結]  
　　老閘民人陸玉如被賭裩何開良許子卿等誘賭輸銀由英包探獲解公堂蔡太守訊悉情由飭送上海縣署此已詳登前報者也前晚帮審委員宋二尹升堂　訊陸仲華供稱生員家在本邑頭圖會充圖董前月之杪因堂姪玉如被何開良等誘賭輸　生　事後　知正在查究卽有凌伯祥者稱是詹少蘭托伊關説並饋洋銀四十元生員以堂姓所負數尚懸殊未經允許不料竟被　房拘送現在已蒙蔡公祖將追出之洋銀一百元給還堂姪堂姪不欲多事故未來案凌伯祥供稱職員家在治下頭圖同在某洋行爲夥前月之杪比隣詹少蘭家聚　旣而圖董　仲華因伊堂姪玉如賭輸前來查　詹卽托職員代爲商懇並送還洋銀四十元仲華因數尚不得言欲約日面晤不料已被包探　押職員與陸均未同賭叩求鑒察黄子林卽王子明供稱職員原籍揚州承襲世職此次賭博實係許子卿爲百所得洋銀前已如數交出何開　供稱小的之舊主人流落滬江乏　回里故與許子卿説合聚賭抽頭現在已知改悔乞卽開恩詹土氏供丈夫詹少蘭現不在滬日前許子卿等來家言欲門牌不知如何局賭小婦人實遭拖累叩乞開恩二尹訊得陸仲華爲姪追取洋銀凌伯祥受托關説分别開釋黄子明何開良及詹少闌之妻王氏認賭屬實本應究辦姑念已知改悔且繳出洋銀格外從寛交人保釋而局賭之案遂畢 
 
 

Page 4

 
 
[英界公堂瑣案]  
　　包探顧阿六黄四福同禀稱華春生投捕房報稱有經售之珍珠二百顆交與許少亭許忽逸去旋得尋見交與捕房詰之言偕華至某質鋪將珠付質及押往質鋪吊贓質鋪夥指定許一人來質並不見華　來許又稱其時華在質鋪門外是以未被質鋪中人所見殊見前後言語不符至原報珍珠值洋銀一百元自今尚未吊齊先將二人解案請訊華訴稱小的係常州金匱縣人向在治下代人兠銷珠寳許云欲買珠因至某珠寳鋪取珠二百顆送至鼎豐里某娼家交許許言成交與否晚間回覆不料竟爾脱逃此四月廿七日事也連尋二日蹤跡全無始投捕房聲訴旋逢端陽節無奈央人貸得洋銀一百元存在珠寳鋪再往各處找尋現始遇諸三馬路某娼家交與包探然原贓尚未吊齊安有同往　質之事許供稱小的係浙江嘉興人與華相識甫及十餘日華卽糾同賭博五次偕小的將珍珠二百賴同往各質鋪質錢往質時伊在門外站　是以質店夥不能見伊現在質票都已交還尚有未吊之珠質在豫昌德和兩質鋪實係同賭輸去並無誑騙事情華又稱小的從未與伊賭博竟一味胡言蔡太守飭將許及已吊之贓均交顧探帶回捕房再行查吊餘贓俟下禮拜二解候覆訊核辦○一百六十一號華捕禀稱小的巡至某處見錢阿照等一于人沿途打架屢向喝散置若罔聞是以拘案請訊錢供稱小的係江蘇無錫人與王全福同在治下當鐵匠事因在路小遺被王蹴小的之足與論不服以致互毆王供稱小的係上海人向以笵銅爲業無心悞碰伊旣兇毆及巡捕喝令散開伊尚不服蔡隆春供稱小的係江北人現在治下當車夫是日有人雇車至打架處致被悞拘事與小的無于求恩開釋蔡太守判令將錢管押十日王管押一禮拜蔡無辜省釋○三百零一號巡捕稱昨日小的巡行靜安寺畔馬路見傳　生高駕馬車加鞭飛駛有意與他車爭先顯違工部局禁令是以抱請罰鍰傅供稱小的係寍波人以後不敢如是矣蔡太守判令罰洋銀五元撥充某處西醫院經費○四百零七　華捕禀稱昨日小的邏察某處巿廛　周毛毛駕馬車　在路旁蜷伏車中磕睡干違定例拘案請懲周供稱小的係寍波人其時困倦不堪以致打盹蔡太守判令罰洋銀兩元充某處西醫院經費○包探徐雲香禀稱積竊黄金廟近又竊取江裕輪船胡茂成馬褂絨毯并不知姓名人衣服刻纒小的緝獲贓已吊齊惟胡不在申江由劉升吉代爲具領劉訴稱小的在某客棧執役胡向住棧中現已附江裕輪船他往所失馬褂絨毯旣由包探查獲請准領回黄供稱小的係廣東大埔縣人連作不端之事已難掩人耳目尚求大老爺格外施恩蔡太守判令笞貴二百板送交汕頭輪頭資遣回籍贓准劉代領交還其餘無主之贓暫存捕房如半月内無失主到來則依舊發還質鋪○包探陳阿九禀稱昨日小的親見張阿元持皮靴至某典質錢形跡可疑拘拿盤詰據云竊自錢順記家今特解送案下錢供稱主人夏阿生作塲中失竊皮鞭今知由包探查明張與廚子説明然後取去然終不應付質請卽訊懲張供稱小的係寍波人一時過有急需因告知庖人取靴付質蔡太守判令管押一禮拜皮鞭給錢領去 
[法界公堂瑣案]  
　　杜增芳訴稱小的有事回江北及再來妻子陳氏已與郝少山姘識向論不　且更通同一氣將小的及母肆毆葛同轉詰問之餘邡及陳氏同供稱杜不顧家用是以姘識迄今已歴四年矣同轉怒謂爾等均不知廉恥之物遂判令將陳氏掌頰八十下交杜領回郝笞臀八十板具做過切結○朱阿茂訴稱積竊李東梅竊取家中水烟袋一枝送案請究葛同轉判令押候笞責一百板○沙遜洋行收租人李夢林偕洋人某甲投案訴稱房客王陸氏捐付房金反敢行兇毆擊王隆氏供稱此屋由徐寳大賃租後轉租與小婦人是日徐不在家小婦人代爲應門適李來索欠小婦人不知其故設詞却之李竟不由分説將小婦人批頰以致擊斷耳環供至此其夫王仁山投案聲稱小的向業手藝前日不在　中妻子不知因何與李打架查兩下俱有不合事後己將妻屢次訊斥務求大老爺格外施恩小的懼肇禍端願而李賠罪同轉令將氏管押捕房至晚七點鐘時開　○丹鳳　女茶博士楊唐氏訴稱余金榮竊去水烟袋一枝徐供稱小的借用水烟袋不敢行竊不料竟被小流氓所誣葛同轉著押候查辦○包探王榮培禀稱積竊單阿發在寗波竊得洋銀潛來滬上前日經小的拿獲在身畔搜出僞洋銀七枚送案請究單供稱小　向在寍波操舟專門走漏税餉目下來滬在某帆船上作工葛同轉著押候查明再核○通事稱小乞兄李章泉年甫十四歲竊得小東門外松板一方經某號巡捕拘解來案李供稱小的有哥哥錫林在太古碼頭當扛夫葛同轉判令責手心四十下押候其兄來領○包探孫錦榮禀稱王阿狗　取小東門外書攤上畫　兩本葛同轉判令押候笞責四十板○女　棍楊周氏拐賣女子韓小女子一案屢列報章昨日捕頭以拐犯許奶奶未到又將楊周氏解案曷同轉覆訊之下楊周氏所供仍若前詞遂判令掌頰二百下　號兩月○包飯作孩子畢金桂訴稱小的行經比鄰陳玉階卽著名牌九旬務綽號爛冬瓜之門首有一惡犬自内出將小的左腿咬傷頃刻間鮮血淋漓倒臥在地陳竟置諸不睬揚長而去幸鄰人將狗　去腿上已有牙痕四處向陳理説一味蠻言是以交捕送案目下小的已購藥敷治約需洋銀兩元陳供稱小的願將狗送交捕房處死葛同轉謂此乃爾管教不嚴之咎判令押候畢傷痊再判償藥資洋銀四元○　仁寳訴稱小的因有急需持綢衣九領往長順押店欲押洋七元長順　允五元小的遂持至榮興質鋪鋪夥悞認小的爲竊賊將衣攤散滿計出洋銀五元小的檢點之餘已缺去拷綢短衫一領欲向櫃内找　突遭　辱是以　鋪夥黨鶴溪扭送來案黨供稱來衣本是八件實係有新詎葛同轉著候查明再核○五十五號華捕禀稱王壽宇王陳氏夫妻開設牛肉湯店門前布帘　地有碍行人小的見之令其將帘懸掛略高王竟不問情由將小的痛擊幸看落差西捕帮同拘獲送案請懲葛同轉判令將王掌頰四十下王陳氏管押一日○錦春園烟館祁兆祥訴稱許成力等兩人串　水烟袋一枝值洋銀一元今特將許扭送來案葛同轉問之訊鞫許供稱友人徐尺來言爲小的推薦生意是以同往彼處開燈不料徐竊物而逃致害小的被押小的有妹夫傳阿福在英租界公一馬　行爲夥可向借洋銀一元賠補同轉准之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年五月初八日京報全錄]  
　　宮門抄○諭旨一道錄前○發抄硃批五道○尚書麟等奏查明具奏摺○川督劉奏黔省磺斤運川行銷遵復舊章以杜流弊而遏亂萌摺○東撫福奏保留武職大員差遣補用片○又奏江浙漕船過境出口放洋日期片○漕督松奏江北江蘇河運漕船挽上清江各閘日期摺○大臣惪等奏廢員臨解脱逃請旨查拿並請將疎防官察議摺○五月初八日吏部翰林院正紅旗值日無引見○裕德假滿請安○大額駙請假十日○召見軍機○發抄劉樹堂奏候補守　鼎勳等接統楚軍右營奉硃批兵部知道欽此○又請將虧欵之衛守備王成美革追奉硃批著照所請兵部知道欽此○又解内務府經費奉硃批該衙門知道欽此○又解邊防經費奉硃批該衙門知道欽此○剛毅奏匯解山東濟賑錢兩奉硃批户部知道欽此○○吏部尚書臣宗室麟書等謹奏爲查明具奏事准總理各國事務衙門咨稱光緒十八年三月初六日本衙門具奏照案保奬一摺原奏内聲叙酌保章京供事武弁各繕清單恭呈御覽並請飭下吏兵等部查照歴届奏奬成案照准註册等因本日奉硃批依議單四件併發欽此抄錄原奏清單咨行到部除武職人員應由兵部辦理外單開袁　　五十六員所請奬叙臣等謹查照章程歴屆成案分别繕具清單恭呈御覽伏乞皇上聖鑒訓示遵行謹奏奉旨已錄○○頭品頂戴四川總督臣劉秉璋跪奏爲黔省磺斤運川行銷遵復舊章以杜流弊而遏亂萌恭摺縷陳仰祈聖鑒事光緒十八年三月十六日准軍機大臣字寄二月二十七日奉上諭有人奏銷售硝磺斤數增多利小害大一摺據稱貴州委員赴川滇等處設局銷售硝磺川省州縣發給印票一人一票准購百斤恐奸民販運貽害地方請飭仍照舊章辦理硝磺每票准購百斤有無流弊著劉秉璋王文韶譚鈞培體察情形奏明辦理原摺著鈔給閲看將此各諭令知之欽此遵旨寄信前來伏查光緒十二年六月准户部咨貴州撫臣潘霨奏採辦銅鉛煤鐵硝磺各礦章程一摺奉旨准其開辦運往各省售賣等因臣以硝磺例禁綦嚴咨黔請其停止硝磺入川旋准黔省咨覆熏磺係民間薰物之用未便併禁由前升司等議准薰磺一物運赴彭山縣城報官設店銷售商人購磺須由地方宵查明出給印票若無印票者不准私相買賣近因黔省志在多銷冀擴利源臣與司道籌議萬不得已通融辦理每商祗准領一票每票不得過百斤乃年來頗有私磺入月如樂山縣彭山縣資州等處迭經查獲磺斤每起一二千斤三四千斤不等該委員輒藉官磺爲詞出頭找護臣與黔撫反覆商論從寛免罰原冀寛旣往以儆將來刁員奸商恃官磺局爲護符運川動輙鉅萬月前瀘州知州李玉宜查獲私磺三萬二千餘斤禀報前來以一票百斤計之已合三百票爲一票矣實難保無濟匪情事當經批飭充公究辦在案查黔員豈必　售於匪徒然所販之商輾轉分售勢不至濟匪不止黔員藉口薰磺爲川民所必需如果屬實則川省商人自可領票赴黔購買何勞黔員運送來川黔省松漑一局界連永川擬請嗣後黔磺只准囤積於黔省適中之地川商如有採買董磺者由官給與印票註明十斤之限聽赴黔局採買其彭山一局深入腹地五方雜處稽察難周應卽撤局以昭愼重伏思硫磺薰磺本無區别皆可以資火器川省人心浮動伏莽堪虞去年萬縣崔英河之謀逆茂州何三木匠之聚衆謀叛皆用火器轟人幸皆登時殄滅此後流弊防不勝防川省歲協黔餉數十萬黔省所收之磺利計亦甚微黔磺害川亦非黔省之利兹奉前因若不趁此規復舊章流毒伊於何底臣於此次奉旨後卽檄兩司通飭各屬恪守舊例仍以十斤爲限除咨明貴州撫臣查照外所有黔省磺斤運川行銷遵復舊章以杜流弊而遏亂萌緣由理合恭摺縷陳伏乞皇上聖鑒訓示遵行再查照通融現章每票亦止百斤此次一票至三萬餘斤之多如係官磺應請旨飭下貴州撫臣查取官磺局委員銜名照私售硝磺例嚴加議處如係私磺除磺斤充公外卽由川省將該私販照例治罪合併陳明謹奏奉硃批著照所請該部知道欽此○○福潤片再近年軍功武職未經保有省分人員凡經各省督撫臣奏請留省差遺補用無不仰邀俞允兹查有頭品頂戴提督銜記名總兵李福雲係浙江山陰縣人投効河南嵩武軍勦匪出力歴保至守備留豫儘先補用嗣隨前撫臣張曜帶隊西征在甘肅新疆疉克堅壘擒斬首逆積功累保至花翎記名總兵固勇巴圖魯名號並加提督銜頭品頂戴光緒十二年隨張曜振旅來東仍辦理嵩武軍營務處兼帶驤武前營該員年力富强才具穏練從戎三十餘年身經百數十戰無不所向有功迨抵東後扼紥海濱督率勇丁修築台壘尤能盡心規畫精益求精去夏移駐曹縣講求捕務隨時親督所部搜穴尋巢有犯必獲實爲將領中不可多得之員而於東省地方情形尤爲熟悉合無仰懇天恩俯准提督銜記名總兵李福雲留於東省差遣補用出自鴻慈除飭取履歴咨部外理合附片具奏伏乞聖鑒訓示謹奏奉硃批著照所請兵部知道欽此○○福潤片再本年江浙兩省起運光緒十七年分漕糧仍分裝招商局輪船並沙衛各船由海運津前准該省督撫臣咨會當經奴才曁前護撫臣蕩聘珍先後檄飭登榮水師營帶領師船出洋巡護一面咨行登州鎭總兵曁該管道府轉飭沿海各州縣營汛在於緊要口岸巡查彈壓在累兹准登州鎭臣章高元咨並據署登營水師營副將李楹及該管道府等禀報本年二月二十三日起至三月十四日止浙江錢塘縣漕船金源寳秀水縣漕船金元發平湖縣漕船祝昇平臨安長興兩縣漕船林瑞乾吉興昌化兩縣漕船金駿昌桐鄉縣漕船金駿祜長興石門兩縣漕船金惠濟於濳武康兩縣漕船新順源江蘇震澤縣漕船金源來荆溪縣漕船沈洪康宜興縣漕船孫萬福丹陽縣漕船孫萬泰南匯縣漕船彭萬利溧陽縣漕船沈裕盛崑山縣漕船金壽泰常熟縣漕船沈協發計十六隻先後駛入東境收口旋卽陸續出口放洋由水師護送北上等情除仍飭查探續到船隻隨時迎護催䟎外所有江浙兩省海運漕船在東收口放洋日期船數理合附片具陳伏乞聖鑒謹奏奉硃批知道了欽此○○頭品頂戴漕運總督奴才松椿跪奏爲江北江蘇河運漕船挽上清江各閘日期恭摺由驛馳陳仰祈聖鑒事竊照本屆江北江蘇循辦河運經奴才督飭各糧道嚴催漕船受兌開行於三月中旬先後陸續行抵清江共計江北十起船四百五十一隻裝運正耗米十一萬五千八百餘石江蘇八起船三百七十六隻裝運正餘米十萬五千七百餘石奴才騐明米色尚屬乾潔隨卽飭令各帮銜尾上駛四月十二日挽過清江福興通濟惠濟四閘連檣北上徐州運河廳屬各閘先已築壩束水各支河水口照案堵蓄閘河二埽擇要挑浚不使稍有淺阻奴才仍當督飭沿途文武各員催䟎漕船前進並隨處設法將各閘下板扣水俾　浮送並飛咨東河督臣山東撫臣飭啓湖口壩按照定章尺寸鋪水接濟務期早抵東境乘汛渡黄以兾仰慰　　所有江北江蘇漕船挽上清江各閘日期理合繕摺由驛馳陳伏乞皇上聖鑒訓示謹奏奉硃批户部知道欽此○○奴才恩銘吉陞阿跪奏爲改擬杖徒廢員臨解脱逃請旨查拿並請將疎防管站候補主事凱音布交部察議恭摺仰祈聖鑒事竊奴才等前因在台効力期滿無力完繳台費廢員常陞阿寳山等照例請旨改擬杖徒完結本年三月二十三日接到原摺奉硃批著照所請該部知道欽此奴才等遵卽札飭張家口管站候補主事凱音布迅將該廢員等起解旋據該管站凱音布詳報常陞阿陡患瘋病當經飭提查騐如病勢不重一併遞解去後復據報該廢員因瘋走失不知去向奴才等查常陞阿臨解報病飭提卽無其人顧係揑病潜逃情節可疑當傳凱音布切實詰問據稱前憑常陞阿家人呈報患病是以據情轉報迨奉飭提查傳卽無其人遍找無蹤委無知情賄縱情弊等語除將寳山先行解送刑部辦理奴才等復查常陞阿係吉林廂黄旗海明佐領下人前因防禦因案革職發往軍台効力贖罪今旣期滿改擬杖徒自應聽後解辦輙敢臨解揑報患病提騐濳逃相應請旨飭下吉林將軍嚴行查拿一面由臣等開具該廢員常陞阿年貌旗籍飛咨直總督山西巡撫熱河都統並飭奴才所屬旗廳一體嚴拿務獲究辦曁咨報兵部刑部備查至該管站候補主事凱音布於已奉諭旨改擬杖徒廢員並不加謹防範而任令揑報患病繼因飭提方知脱逃雖據稱並無賄縱情弊究非　常疎忽可比並請旨將管站理藩院候補主事凱音布交部察議理合恭摺具陳伏乞皇上聖鑒訓示謹奏奉硃批批另有旨欽此 
 
