# 1898 - 293 - 4909169

 

Page 1

 
 
[勸募徐海賑捐] [  申報館協賑所謹啓]  
　　上年淮徐海一帶洪水爲災小民蕩析離居慘難言狀經各省大善士解囊佽助以救窮黎中澤哀鴻始得苟延殘喘不謂瘡痍未復而霪霖又復或災計自四月下旬至七月初瞎雨盲風無時或已麥雖熟而不及搶割禾已殖而盡受漂流下民果有何辜而迭遭此上天之厄耶惟是大創之後生計更艱待哺嗷嗷朝不保暮若不設法籌欵解往災區則數百萬子民勢將盡塡諸溝壑兩江督憲劉峴帥江寍藩憲胡方伯痌瘝在抱軫念災黎函致本恊賑所命爲籌集鉅資匯往施放伏望海内仁人君子同襄善舉再發慈悲節宴會之豪資省日用之浮費或多或少任意樂喻蓋賑欵能多得一錢卽災民可多活一命生死肉骨胥賴同人不獨本協赈所馨香以禱者也肅此佈陳伏惟德鑒 
[重印二十四史出售] [  圖書集成局啓]  
　　二十四史一書上下五千年縱横九萬里其中治亂興哀之故盈虚消長之機洞澈源流昭如日月洵當世考鏡得失之林也方今風會大開振興實學士人柔日誦讀尤須兼備三長是以本局特將原板重加校印共訂三百九十二本分裝本箱因邇來紙價過鉅略爲加增每部售實洋五十六元箱不外加卽日在申報館及申昌書畫室發售此佈 
[書英習華文後]  
　　五洲萬國羣居錯處軺車之聘問商賈之懋遷士人之遊歴彼來此往紛若梭織今日情形固開闢以來一大變局也夫吾旣不能閉關絶市則中外之情不能不通欲通中外之情必須熟其語言習其文字然後有事可以互商而不致有隔閡之慮中國目通商迄今京師立同文館上海設廣方言館其各處學堂家塾亦多聞風興起招集聰頴子弟習各國語言文字萬里之外可以不假舌人譯學之盛於此可見惟其中所習英法二國爲最多若俄文德文日文則習者寥寥推原其故凡官塲大半須用法文西國公牘往來皆以法文爲准若英文則天下贸易塲中無不暢行蓋由英國商務最盛五洲中名區大埠無不有英人蹤跡故其語言文字能行之愈遠推之愈廣據西人議論謂英語時多不合理之字句其拼法亦未盡善惟人習用旣多故易長進觀歐西雜誌所載在十九世時習英語者祗有二千二百萬人現已有一百兆人加增之速已可槪見故論者有英文將通行地毬之說夫英文旣推行如此之廣宜其心滿意足俾人來就我範圍而斷不肯效法他人乃兹閱上月二十八日本報所紀英習華文一則云英國朝廷現擬設大書院一所專習中國語言文字蓋因見法京巴黎前此創有中國學堂二所現在法人又欲再建二所一在拉晏爲產絲之區一在摩瑙爲產酒之地俱係專習華文以故英廷思欲步其後塵擬聘華士前往教以官音云云接法京巴黎所設東方語言學堂已歴多年近又議在上海籌欵建堂先習中國官音再習中國土語俾他日學成凡有商務與人交涉可不必假手於人其得益良非淺鮮孟子所謂置之莊獄之間者法人殆已見及於此英人一聞其議卽接踵而起效法不爲不速嘗攷西人凡欲開拓其地之商務必須先習其語言文字以便考察俗尙周知性情中國地大物博素爲各國所垂涎去歲德國在勃立門地方新創一報專言中國商務其報由國家印書局刊印主筆者爲柏靈掌教東方語言文字之教習以德文譯作華文俾人易於通曉其留意中國情形勤勤若此至俄人於乾隆時曾請遣學生至京都國子監讀書嗣中國於天津創立俄文館　於機器局内去歳俄藩來華曾詣俄文館查閱學生功課餽遺膏火洋銀一千元旋晤北洋大臣王夔帥勸令專設一堂以拓規模並由俄商薩隆寳實行主以梁家園營門外基地捐建學堂又得開平煤礦漠河金礦兩處所延俄國礦帥等捐集五千金以助其成夫建造學堂爲中國應爲之事乃俄國重費精神代籌欵項幾欲爲越俎之謀豈不以中國建堂旣成成材必衆苟得借才以爲教習則其取逕易而收效捷無踰於此俄人之深長遠慮誠不可及哉嗟乎德俄用心旣已如此英國更不肯甘居人　竭力經營藉保在華之利權而我中國猶不思克自振拔泄泄然以敷衍爲得計不亦爲外人竊笑於旁耶夫商務爲今日交涉之一端猶須先習語言文字庶可免於受虧况使臣銜命游士采風苟非習之有素則事事須授權繙譯不亦不便之甚哉吾觀於英人之用心而不禁重爲中國慨焉 
[本館接奉電音]  
　　昨日午後京師飛電傳來硃筆一道上諭三道敬謹譯登○九月初七日奉硃筆慶常著補授鴻臚寺卿欽此同日奉上諭前因廣西匪徒滋事擾及梧州鬱林各屬迭經諭令譚鍾麟黃槐森蘇元春等督兵剿辦先後將被陷之容縣陸川北流等處次第收復黃槐森卽出省親赴梧州扼要調度將匪首余大壽課三妹戴大王四等各股節節蕩平擒渠斬惡撲滅殆盡連日據譚鍾麟蘇元春黃槐森先後電奏梧鬱各屬現已一律肅清　練保甲辦理就緒前調各營分别撤回酌留等情覽奏深慰厪系著譚鍾麟蘇元春黃槐森督飭營官將漏網首匪李立亭封錫光上緊搜捕務獲懲治以清餘孽所有各屬撫循事宜務當愼選牧令認眞經理勿稍疎忽其一切詳細情形並著由驛馳奏餘依議欽此同日奉上諭陳寳箴奏總兵在營積勞病故懇恩賜卹一摺已故總兵劉逢亮於咸豐同治年間隨同大軍轉戰江西浙江福建廣東陜西甘肅新疆等省迭克名城戰功卓著劉逢亮著照軍營立功後積勞病故例從優議卹並將事蹟宣付國史館立傳以彰忠藎該衙門知道欽此同日奉上諭鎭國將軍載瀛之第四子著命名溥佩欽此 
[詳紀余匪逆蹟]  
　　蜀中大足縣匪首余蠻予紏黨滋事前已迭紀報端昨得重慶采訪友　　書云目下余匪復紏衆出巢在壁山銅梁永川合州等縣騷擾偪勒富户輸納銀錢榖米日夜赶造軍器以致全屬震動人心皇皇其黨分爲三支第一余匪自行統率第二由匪黨蔣燦臣統率第三支由匪黨唐翠平統率渝城各商家咸傳電至申江漢皋等處停辦貨物大小河以上商家亦罕有至重慶營運者日來重慶城中生意十分寥落八月初六日吳觀察由大足縣回省因余匪多方要挾反覆無常雖允給恤欵多金仍復藉端推卸是以知難而退據情禀覆上游初十日余匪由大足縣境龍水鎭紏黨出掠其尤爲兇悍者約有二千人所過地方商民皆懼而閉户十一日辰刻群擁至萬古塲將官塲探差某甲扭至川主廟余匪踞上座華司鐸坐其旁又有一麻面道人側坐隨身帶有小手槍及鐡鐧等物探差詭　路過之人乃得釋出十二日余匪闌入銅梁縣境將距城十餘里各教民房屋拆毁無遺教民有不及逃避者俱遭殺斃聲稱此來專與洋人及都民爲難其餘秋毫不犯如有攔阻者卽與教民一律看待各鄉民畏其勢焰莫敢誰何是日送一信函至銅梁縣請范大令將城内黃司鐸並教民　某等交出聽彼懲辦否則卽須攻城至夕黃司鐸宿於縣署與大令晤 
 
 

Page 2

 
 
談驀由二堂邊擁出數人將司鐸及某醫生毆仆於地用繩緊縳懸掛城墻招余匪收領旋聞醫生登時被殺司鐸則與華司鐸禁錮一處未幾余匪率黨退屯距城十餘里之王家溝此事係司鐸之跟丁逃脫來渝口述者自此以後匪黨盤踞附城各廟宇日以搜殺教民爲事每出必拉華司鐸同行 
[英得葡利]  
　　新加坡叻報云葡萄牙國貸用外欵計有六千萬磅以上無計償還政府十分焦灼英國遂籌墊鉅欵代爲清償葡政府感戴殊深以帖剌個阿灣並阿非利加東海岸屬地割讓與英管轄又以馬迭刺及阿作魯羣島爲英國戰時貯煤之所藉申酬報英國在葡得此大利德國袖手其旁宜有　言乃德人竟爾默然是何故歟或謂英德兩國早有成約在先如德人去年在中國要挾各欵而英人亦緘默無言卽此證之當可恍然悟矣 
[痛定思痛]  
　　南洋新嘉坡叻報云普法之戰兩國將士殁於陣上者楚觀難封是向來惡戰之所僅見者也事隔二十餘年未有紀其死傷之數者近始見諸西報云外人默計法人之死於是役者共一十三萬六千人内有陣亡者三萬人受傷而斃者三萬六千人爲德所俘被囚而死者二萬人餘則或死於意外或因病而亡惟法人自計則陣亡者十三萬八千人傷於意外而愈者一萬一千四百二十一人行軍受傷醫愈者三十二萬八千人之譜合死者傷者而計則共四十七萬七千四百二十一人誠慘矣哉德人陣亡者四萬零八百七十七人其因傷重而死者不在其内合計共死七萬九千一百五十五人傷而醫愈者一萬三千五百四十三人彼此相計可知其勝負之數矣至其苦戰之時則德國之砲兵發大砲轟擊共三十萬響步兵鳴槍以擊者共二十萬響德於戰勝後奪得法國砲臺上快砲五千五百二十六尊在戰塲上奪得快砲一千九百一十五尊奪獲旗幟及寳星共一百零七件奪獲快槍八十五萬五千桿尙有事後在戰塲上檢得者不計一將功成萬骨枯古人之言誠不欺我 
[恭迎玉牒]  
　　北通州訪事友來函云邇經玉牒告成欽派王大臣恭送至盛京敬謹封貯九月初一日路經通州闔城文武帶同兵役至城西定夫莊恭迎并沿途跟隨護送前導有侍衛數員列隊偕行後卽黃亭十八座供置册寳玉牒黃檔紅檔用馱槓舁之而行順御路至燕郊鎭彩栅供奉附近居民咸至御路兩勞瞻仰上儀車馬紛紜頗形熱閙 
[聖教昌明]  
　　南洋新嘉坡叻報云日本横濵埠本通商總匯之區我中國人之旅居者素稱繁盛近日倡爲崇祀孔子之議公舉董事四十五人設立章程十數條永垂爲例祗以開辦之始未能建立聖廟先在中華會館設像供奉以昭肅敬其大致每年八月二十七日恭逢聖誕闔埠鋪户一律升旗張燈致賀男女老少分上下午齊赴會館恭祝不論工商停工一日如有要事不停者聽行禮畢卽在會館宴飲凡與祀事者每人捐洋七角半與宴飲者捐二元多捐者聽 
[漢皋火警]  
　　漢口采訪友人云本月初二之夜九點鐘時鎭上仁里巷堤後某貧户不識因何失愼霎時火起四處蔓延封家姨更乘興而來肆其跋扈迨至水龍畢集而蓬屋五十餘户已化爲瓦礫之塲有某校書蓮步跚跚艱於行動以致葬身其内有情人聞此當亦歎息痛恨於吳回氏之斫柳摧花矣 
[蔡甸火警]  
　　漢口采訪友人云蔡甸鎭爲漢陽府所屬一熱閙市厘也本月某日之夕更魚二躍某姓雜貨店忽肇火災四面延燒燬去一百數十户 
[西泠秋色]  
　　杭州訪事人云杭垣每届炎夏大家富户往往高搭凉棚以蔽烈日沿街攤塲亦多支蓋竹簟現在天氣漸凉各處草棚未能盡拆保甲周憲因近來風乾物燥蘆片竹竿最易引火是以傳諭各叚分巡轉飭地保逐里查察統限上月底一律拆缷如敢抗違定當重究不貸并出示曉諭俾得周知○寗人王某在杭傭工略有積蓄去年同鄉某乙代爲作伐聘定東街潮鳴寺巷張姓之女爲室張夫婦祗此小嬌生不願遠離願不收茶禮欲令入贅王亦欣然允從今春張患病甚劇其妻因家中乏人照料商之冰上人命王先來走動卽俗所謂毛脚新郎是也王過門後極致殷勤藥餌所需輒代籌措張病旣痊仍復往來薪米不敷亦時相接濟王意以爲此後當不費半絲可諧伉儷乃於上月初旬託媒妁轉請泰山選擇吉期當備洋蚨二十爲聘金張以帳被褥衣飾一切均須照辦非百元不可王云如此則前者藥餌及柴米之類由我代付者不下六十餘千如必需百元請將此項先爲歸楚以便湊數奉呈張聞之大怒命至太平橋茶館中評論彼此唇槍舌劍各逞詞鋒經旁人再三解勸令王先赴岳家點燭賠禮然後再議婚費○小營巷胡某有一女名順寳年方八齡於上月十九日在門前遊戲不知所往胡夫婦遍訪無踨想已入匪徒之手矣 
[古董述聞]  
　　寗波訪事友人云郡城通判一缺前擬裁撤兹聞撫憲廖榖帥以此缺關係闔郡水利斷不能裁札委代理鎭海縣梅司馬署理而以前任蕭司馬接辦北門厘局事務刻已下札飭知矣○慈谿紳士周虞臣家被盜搶刧報縣勘緝後迄今贜盜未獲周遂具禀赴府署上控程稻村太守批示云此案前據縣詳當經　批飭追迄今又越數旬贜盜一無破獲捕務實屬廢弛仰慈谿縣速再移會營汛加派幹練兵役懸立重賞廣購眼線勒限嚴緝務將眞贜正盜尅期拿獲究報毋稍縱延致干嚴叅切切此繳 
[烟雨樓題壁]  
　　嘉興訪事友人云許竹篔星使由外洋回華後請假旋星近已期滿擇吉起程連日與各親友酬酢往還頗形忙碌本月初五日始由府第乘輿而出至西門官碼頭登舟親友之設筵祖餞者幾於應接不暇官舫用小火輪船拖帶經過麗橋河至蘇塘口杉靑閘先有水陸各兵鵠立江干燃放槍砲聲若連珠本郡官紳及各親友亦在是處送别刻下憲節業已抵滬小駐行旌不日卽當北上矣○嘉興縣金邑尊因案撤任後經上憲檄委葉邑尊昭瞪前來署理刻下葉邑尊業已接印某日循例閱城點卯考代書行香放告所有詞訟面諭書差每逢三八期收受又聞桐鄉縣李大令因事自請交卸亦已委員接署矣○自中秋節後連日雨絲風片悶熱異常至下浣始霽而氣候仍未清凉本月初五日清晨又降大雨入晚暑氣仍未全消似此天時不正居民偶一不愼最易染疾攝生者尙其愼之 
[榷使回轅]  
　　昨日傍晚時蘇松太兵備道江海關監督蔡和甫觀察由金陵公畢回滬新署上海縣王欣甫大令聞之卽命駕往碼頭恭迓禮也 
[邑尊接篆]  
　　新署上海縣王欣甫大令定於昨日接篆已誌報章届時正任黃愛棠大令委典史蔡季清少尉　印送至敬業書院王大令降階恭迎卽命排齊全副執事至縣署先行拜門禮然後將印綬恭置大堂上更換朝服虔行拜闕禮再行拜印禮禮畢入内更換公服復出升坐大堂循例排衙本署書差人等呈上手版以次叩賀松海防同知劉乙笙司馬亦鳴騶戾止拜賀任禧王大令因諸事怱怱飭丁擋駕事畢仍回敬業書院至傍晚卽乘舟赴蘇垣 
[籌辦振捐]  
　　淮徐海各屬今歲被災甚重經督憲劉峴帥委員籌捐振濟淮徐海振捐總局特委候補縣丞樊二尹炳煦携帶實收分往蘇滬等處廣爲勸辦推奬銜封貢監翎枝等項並由督憲劉峴帥札飭蘇松太道蔡觀察轉飭上海縣會同樊二尹勸辦俾得多多益善蔡觀察奉到峴帥札文卽己出示曉諭矣 
 
 

Page 3

 
 
[購緝兇犯]  
　　欽加鹽運使銜在任候選道松江府上海縣正堂黃爲懸賞緝拿事案於本年七月初十日准英美租界會審分府函開頃據新巡捕房包探趙銀河報稱英租界北香粉弄七十號門牌屋内有居住之李三及妻許氏子桂林昨晚適李三不在家内被傭婦高奶奶同姘夫劉大薦頭徐二卽瞿二並不知姓名之麻子入内將李許氏用手叉死竊去現　一千餘元鈔票洋六百元珠飾等件并帶去婢女小扣子一口逃逸當有李有金卽李三之子桂林亦被用繩索縳目覩說出請速詣騐核辦等因並據該屍夫李有金卽李三與地保陳文榮報同前情各到縣當查核犯婦高奶奶等均係揚州人氏誠恐逃回原籍隨卽備移江甘兩縣并選派幹役星夜乘輪前往分請派差協同查拿一面移會營汛前詣騐明李許氏委係被鼍氣閉身死當飭將屍棺殮交屍夫李三領埋在案查此案圖財謀命情節較重迄逾旬日未據獲到兇犯除遵章通禀並分移鄰封營縣協緝外合行懸賞緝拿爲此格仰軍民諸色人等知悉爾等如能將此案逃兇高奶奶等全數拿獲者賞洋三百元拿獲一名者賞洋一百元知風報信因而拿獲者每名賞洋五十元此係本縣捐廉儲庫以待一經犯到訊實卽予照格給賞决不食言須　賞格者光緒二十四年九月日 
[公廨停訊]  
　　昨爲法界公廨訊案之期讞員朱森庭明府因赴上海縣署賀新任王欣甫大令接印之禧是以飭丁咨照捕房所有各案暫行停訊 
[跡近招摇]  
　　本埠爲華洋互市之區痞棍匪徒到處充斥爲害閭里防不勝防城守營張　雲千戎稔知其弊遴派公役李榮多雇夥役分查南市新馬路一帶事爲十六鋪地甲夥所聞向李盤詰要稱有城汛諭單爲憑甲夥疑其假冒卽將諭單呈請馬路工程局委員朱森庭明府查核明府察得所諭各項係整頓地方互相保衛起見惟未經赴局知照贸然在馬路上設立茶會雇用夥役未免跡近招摇爰將諭單呈請江海關道蔡和甫觀察檢核是晚事爲張干戎得悉立卽策馬至工程局拜會朱明府面陳一切明府告以俟道憲將諭單發出後卽行給還千戎遂唯唯興辭而出 
[控案候提]  
　　英界協記土棧陳永泉前投法界公堂控宏昌錢莊主莊錫壽與其戚韓鑄卿串呑掛紅銀數十兩求提訊究讞員朱明府准予出票提案訊理 
[小工失手]  
　　本地人陳善星年未弱冠在虹口桃源坊某書局習業前晚正在工作偶不經心被機器軋傷左手血肉模糊痛極倒地局中司事見而慘然倩人舁送同仁醫院求治醫生騐得手已糜爛若不截去恐難保全性命陳無奈從之醫生如法奏刀用藥封回雖不久卽可告痊然已不免殘廢矣 
[法界捕房紀事]  
　　某號巡街捕見一病人衣衫藍縷倒臥街頭問之不語因卽雇車舁至捕房捕頭派包探送至仁濟醫館求療時已一息奄奄延至晚間十點鐘氣絶身死遂報知捕房捕頭查無親族因報請同仁輔元堂備棺收殮發壇標誌以便屍屬前來認領○某號巡捕巡至小東門左近見一年約十齡之男孩在途啼哭知係失路因卽帶回捕房捕頭卽派包探將孩帶至附近一帶按户查問無人認領仍帶回捕房俟解請讞員朱森庭明府妥爲安插 
[美界捕房紀事]  
　　楊樹浦著名惡棍綽號小張桂卿與同黨金壽狼狽爲奸横行無忌事爲捕頭訪知前日派出包探竇如海吳瑞龍率同夥役多名將二人拘獲解入捕房押候轉送公堂請究○前日騙子於若川至周浦路一百零八號門牌肇文書局内冒取書籍數百部逃匿無蹤昨日包探劉阿炳將於緝獲弔出原贜送入捕房押候解送公堂究辦○昨晨小竊陸成春在頭壩路八十號門牌甬人羅蓮生家竊取布衣爲包探劉阿炳所見拘入捕房押候解送公堂究辦○前日長江積竊周其龍在某輪船上竊得搭客某甲所携水烟袋數枝由劉包探查獲拘入捕房押候究辦 
[德前相俾士麥王傳]  
　　天生人才以翼世運方其盛也東西濟美中外競爽焜　史乘彪炳丹靑中古以還未之能逮人事代謝歲序遞更迄乎今年英前相格蘭斯公壽終故里中國軍機大臣恭忠親王遽騎箕尾以繼公後僕等兩撰傳略墨瀋未乾而德前相俾士麥王又赴告矣嗚呼豈世運有盛衰人才卽因之而消長耶不然當五洲和會之秋光氣大開賢智接踵中英德三國各有魯靈光殿巍然然具存越重赢而會耆英冠後學而端模楷靜言思之詎不甚善乃不憗遺一老必使之聨翩入地而後已是果何說歟謹按王姓俾士麥氏歐羅巴洲日耳曼部普魯士國之布藍田波葛省人也生於西歴一千八百十五年四月一號當中國嘉慶二十年二月二十四日是年英合各國水師與法國拿坡倫第一皇之師大戰於華忒路英勝而法蹶歐洲君若民始脫法之覊絆時王堕地甫二月耳旣而出就外傳歴入格丁根柏靈格賴富士華爾德等各大學校學業日富同齊皆莫敢抗顏讀書旣成先充右職治軍嚴肅漸著能聲四十六年當中國道光二十六年應薩克生省議員之舉四十七年轉普魯士議員五十　年當中國咸豐元年升授奇佛蘭克福俄特議院大紳王在議院四年恒以力保君權爲主諸議員有非之者王抗辯不少屈是年充出使奥斯馬加國大臣奥之與普同處日耳曼境而奥獨尊爲皇帝普之受制已非一日王欲躕普於日耳曼羣國之上沈幾觀變念非敗奥不爲功旣使於奥陰詗其隙遂定蹶奥之計普政府恐王之過於激烈也改充俄羅斯國欽差大臣任滿調使巴黎充駐忥法蘭西國大臣法普之世仇也王於奉使之餘周訪法事更定復仇之策回國補外部尙書兼内閣大臣王旣受任遇事自專大拂議院之意王以爲此風不可長遽令諸議員散值遂說奥出師同攻丹墨國役甫畢卽以普魯士全力大敗奥師普遂爲日耳曼全部盟主六十六年當中國同治五年奥人行成六十七年王聨日耳曼北部諸邦爲合衆國諸邦君長咸禀承普魯士號令國勢驟强初日耳曼諸小邦散而無紀威權凌替受制於人者垂數十年奥國崛起自稱皇帝又恒以勢力相脅制卽有執事與辯者奥弗恤也至是王合諸小邦以屬於普優加禮遇衆皆畏而愛之七十年西班牙王卒無嗣請日耳曼王子入承大統王念非此不是以挑法釁大喜而遽許之法國拿坡倹第三皇聞之馳書普廷力阻其議且逼普自矢永不使日耳曼人纘西統此其心目中豈尙知有普國哉王得法書興高采烈奏請普王威廉第一以未來事不敢先許爲答法皇震怒興師伐普而不知王之備法者久且恢恢乎游刃有餘矣戰書甫下通國皆兵如洪水之滔滔狂衝入法未及數月法軍大敗法皇成禽於是歡洲有法蘭西民主國七十一年正月王在法皇宮中合日耳曼諸君羣奉普士爲日耳曼皇帝改易國號於是歐洲有德意志合衆國德皇卽日下詔晉封宰相俾士麥爲親王七十八年當中國光緒四年俄師大敗突厥歐洲列國各命其宰相會於德國栢靈都城公定和議以遏俄燄王實總司會政執牛耳焉九十年威廉第一皇薨皇子繼侠甫數月而又卒皇孫威廉第二卽位雖年甫弱冠而卓具大志忌王之專權也有詔予告王乃歸邸然仍直抒其意見時時刊入各新報新皇心殊不平九十三年王染沈疴新皇追念前勳親往問視旣而病瘳君臣之間芥蒂悉融矣九十八年夏王重有疾七月三十號當中國光緒二十四年六月十二日卒亨壽八十有三歲論曰自法國拿坡倫第一皇殘破日耳曼以來諸小國分崩離析類皆不能自立世無大才人豈而抉而起之天特生王爲當世一大偉人凡所設施無不盡善盡美且能緯武者又能經文及躋相位不但德人奉若天人已也英國縱號多才道及王事亦無有不嘖嘖歎賞者鳴呼可不謂寡二而少雙乎而或乃以鐵相短之豈足以爲定論哉[  英李提摩太譯華蔡爾康芝紱撰]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[穗垣雜錄]  
　　廣東訪事友來函云正任藩司張方伯離任之際各行紳董製就牌傘匾額衣冠鼓吹恭送至署以誌去思　四博白縣商董製有牌傘送入藩轅○新任藩憲岑方伯前曾密奏請嚴禁米糧出口已奉有上諭著沿江海各直省督撫申明約章嚴行查察禁止其有運往内地須由海關出入者仍發給聨　密爲稽覈倘官吏查禁不實卽予嚴叅懲處云云兹聞有穗豐公司職商謝國安具禀督憲聲稱已由領事給文覆准照販方伯查閱之下當卽批駁不准○近有舉人姚宗弼遞禀南海番禺兩縣聲稱今年疫癘流行由各街穢氣鬱蒸所致爰集同人捐有欵項設立清潔街道局招人打掃各街不准稍有污　縣尊已俯如所請出示曉諭矣○省垣各書院自番禺禺山書院改爲番禺中西學堂羊城書院亦改爲廣府中西學堂粤華粤秀並各書院亦均改作惟西湖書院陳山長不肯隨聲附和祗改稱南海學堂嘻其亦自命爲鐵中錚錚者歟○近日省垣各紳士倡建學堂以城西寳慶新街時致學堂爲始當開辦之初欲入人肄業者須捐銀一百兩一時聞風興起來者雲萃集有欵項萬餘金嗣因時事變遷考試仍崇尙制藝以是報名入學者甚屬寥寥堂中紳董深虞欵不敷用擬將此舉作爲罷論所收之欵除開銷各項外尙存若干卽爲均匀分派○省垣人烟稠密盜賊繁多上月二十四日晚逢源東街李宅被匪多人賺門而入傾箱倒毉搜索一空十五鋪　味店夥某甲與是宅有親因此店新遭回祿無處藏身暫在李宅借宿當被刦時某甲身上所穿之紗褲亦被褫奪甲心甚不甘匪去後潛出户尾隨至多寳街棉花毡廠匪徒多人齊入廠中遂赴多寳街安勇大營報知請爲查緝勇丁立卽紏集多人持械前往破門而入贜物纍纍均在棉絮中内有賊匪數名見勢不佳卽從店後逃逸只拿獲五人帶回營中審訊懲辦 
[鄉農受責]  
　　前日午後本邑浦東人周福金挑蠶豆一擔至南市南馬頭奚元興米店對門停歇卽往附近小茶肆中憇　元興夥某甲查見周之豆袋上有元興　字因卽告知店主以店中失袋殊多向周詰問周稱此袋借自友人處其人現已他適店主疑其誑言卽將所挑之豆扣住其時有邱松華者與周相識爲之代抱不平令周將豆挑去周聞言卽擬挑之而行店中人不肯甘休將邱與周一併扭住請二十七鋪董事奚元良征送二十三七鋪巡防局請懲先由盛雨村二尹劯訊以其情節頗多無能推鞫繼邵子怡二尹升堂命將人証帶開先詰周福金據供在鄉間耕田度日裝豆之袋借自友人不知友人從何處得來小的係一農民斷不敢爲非分之事叩求明鑒邱供小的係周家渡人與周有葭莩親頃因事至南馬頭見周不能脫身因從中解勸令周將荳挑去以免紛爭元興店中人將小的扭住肆意攢毆致遍身痛難轉側叩乞鑒　　尹謂周祗供與爾同村爾何忽冒稱周之親戚其不安本分已可槪見爰飭取竹梢鞭背二百下詰其究與周有無親戚邱仍矢口不移復命鞭責二百下掌頰五十下重笞一百下周福金亦　竹梢一百下掌頰二百下命將荳袋交元興店主具領邱交伊兄邱桂華保去各具切結呈案 
[上海縣署瑣案]  
　　寡婦郁李氏前投縣控夫族姪郁怡生欠銀經蔣壽林剌史斷令折償除收過外尙欠銀二百四十兩　晚投案禀催李葆初二尹飭提郁怡生到案訊追李氏供被怡生所欠之銀前蒙斷令分限三期繳清去年十二月初五第一期應繳銀二百兩僅收一百五十兩尙少五十兩今年二月十五四月十五兩期應繳銀一百九十兩分文不付兩共欠銀二百四十兩聞此項銀兩早由怡生措交原保王海挑處囑伊料理王心存不良措不交付求卽究追郁怡生供落魄滬江久無就緒近始蒙人薦到新裕輪船收籌月得俸洋四元家用尙在不數實在無力措繳求恩寛限願將祖產住屋數間作抵李氏稱上屋係公產且已抵於吳姓堅不肯受務請追取現銀二尹察得怡生實係無力遂判將房屋暫行作抵以半年爲限至期由怡生繳清欠欵收回房屋著令兩造具結○前充新閘地保周文邦卽周維新與寡婦王錢氏因爭房屋地基在縣互控黃大令准詞移請會文局員帶同地保徐子良前往丈勘前晚倩襄讞委員李葆初二尹提案先傳地保徐子良訊問供稱王錢氏房屋與周姓毘連曾經局員大老爺丈明王錢氏之地基核與執業方單多四厘故升科局總辦許大人以所多不滿一分免予充公惟周姓指稱此屋係伊祖產所以兩造情節不符叩求明察王錢氏供周地保佔住之屋係小婦人祖產前者抵於周處得錢七十千文立有憑據現在備價向贖周意存呑没僞稱向係已產然經局中丈勘此屋并在小婦人處統共祗多四厘可知此屋實係小婦人之產無疑求斷准贖局維新供此屋本是祖產開設槽坊局中丈量小的之地少至一分有　求明斷二尹以兩造仍各執諭候再爲查明核斷○朱友爲控黃華棟將田單抵押銀六千兩本利全無經李二尹提訊朱供抵押至今已十有八月分文不還求究黃供雖抵洋六千元後已還過二千元且所抵之地舉銀一萬除兩求緩料理朱供還銀二千兩是另欵與此項無涉二尹查得黃華棟所抵者是浦東楊家渡充公之地黃雖承買因遷費未繳現尙押追在案爰謂朱曰黃因未繳遷費以致收押限繳爾如願將遷費代繳其地卽歸爾收朱唯唯遵諭遂飭將黃還押俟朱繳到遷費再核 
[英界公堂瑣案]  
　　寍波人陳紹齊與其妻史氏濳李陳金元家誘領女孩售與近鄰方周氏得價洋五元卽由陳子保榮及張阿才爲中後經陳金元查知投報捕房捕頭派包探石金榮將陳夫婦緝獲送案請辦陳與史氏同供此孩由兒子保榮與張拐來賣與方周氏因方周氏與陳相稔已將女孩送回鄭大令商之福繼譯著將陳夫婦暫爲管押候隄陳子保榮及張到案復訊核奪○包探胡瑞龍禀稱江北小車夫繆阿生方柏甫假造捐照由陸芝賢目擊其事今特一并拘案請辦繆方同供此照由友人送來並非揘造陸供小的見其照會與人有異因此起疑至其如何冒造不知其細大令諭將陸卽予開釋方繆押候查明復訊○禮和洋行控陳阿義撬門圖竊由包探張阿四拘案請懲陳供在路旁小便並非圖竊大令著將陳重責二百板發回捕房管押三月○包探倪順泉　邵仁生竊取永達仁絲棧内湖絲一包抵押洋銀一千二百元由小的查知拘案請訊邵供偶因急需暫借抵用叩求寛限卽當贖還大令限邵三天内繳案○二百七十九號華捕禀稱李桂卿手携鐵鍋一口彳─街頭小的見其形跡可疑向之盤詰據稱竊自　雲里趙文山家是以拘案請究大令判責二百板發回捕房管押一月○蔣月齋控兪若川將吏林存稿八百部向人抵押洋三十元由包探劉阿炳拘獲送案請究大令判罰兪洋十元著卽出外向原告自行料理○陳豐賢控稱昨日包探米順之夥　　　　　家内勒索洋銀一元當卽投報捕房今由包探趙銀河解案務求重辦梁星供小的在包探米順處爲夥此洋由米囑令索取非　　意大令惡其訛詐判責二百板枷號一月○包探李星福禀稱前日蘇州賊陳阿根在大芳瑞亨二客棧内　取衣物事後失主投報　　　　　　　　　送案請究大令判責二百板發回捕房管押一月期滿遞解回籍○董阿蓮控　福泉　　　　　　　　　株由包探顧阿六拘案請究　顧同供並未行竊大令謂原贜具在豈能狡賴著各責二百板枷號一禮拜案二百八十三號華捕禀稱嘉定人顧阿大屢因犯賭送懲今仍怙惡不悛前日改名張二寳又在天后宮前招人聚博故由小的拘○請究大令判責二百板枷號一禮拜 
 
 

Page 10

 
 
[]  
　　八月二十八日調署上海縣王辭赴蘇見撫憲巡檢連岱英典史沈榮馥奉示騐看祥雲輪船耿朝泰由漉裝銀圓局　條回○二十九日文正書院山長　　　　　　　　　河隄　局候補道丁候補道蒯光典五河鹽厘知府柯逢時辭江西知府鄧在岷辭均　　　　　候補道阿　知本日考試添復三班新招學生知府喻　覺禀知　　　　捐　卽辭運判龍澤鈞由揚來安徽卽用縣陳守光由皖來選補興國都司黄步焱叩謝辭指分江蘇試用未人唐舒英　　　見來到省○九　　　　　　　　　　政使湯　銘到由雲南來　補道魏嘉齡奉委鄂湘兩岸公幹委署江陰營遊擊徐靑雲叩謝牌示又鍾靈奉府委院考武童外塲　壓差代理江寗布倉大使楊　勳禀知任事布倉大使　殿魁禀知交缷縣　傅延齡主簿沈國鈞奉示寫履歴借補瓜洲守備黃德興叩謝奉硃批祥　輪船耿朝泰辭赴上海裝　條水　學堂候補道柯陸　學　候補道錢均嘉知會考陸　學堂秋季季考完畢○初二日楊屬運河隄丁局候補道丁葆　叩謝咨文卽辭赴都經理沙廠事宜同知崔鼎辭赴滬運判丁苪祐　由揚來安徽卽用縣陳守先代理船劉德輝禀知拖督捕營杉板巡江回○初三日新授四川總督奎到會調補安徽布政使　壽銘見糧道吳禀到北運回委署江　營遊擊徐靑雲叩謝知縣蔣德修奉府委赴上元縣東北　　災又徐葆華禀知候補道趙夑丁本生父降服憂督左營　府武禀知七縣武童　箭考罪藩轅牌示通州直隸州州柯林　啓因病請假查無下落奉計開缺遺缺查有　　　隸州州同謝正春堪以請補○初四日安徽知府王詠霓到由皖來督左營遊府武禀知武童　畢指分江蘇試用知縣萬　華到由京來登　洲兵船何心川保民兵　　　上海接奎制憲來卽辭赴漢口虎威蚊船鄭偷到送李軍門來首縣肅戴均禀知本日設壇求雨藩轅牌示　合縣楊覲圭因母病請假遺缺查有候補知縣趙　　堪以署理 
[江西官報]  
　　署鹽道繆德　會辦報銷捐輸各賑捐事務州判丁毓瑾禀謝拔委本班一次行知陳善垣代　建　　　幹澍在江蘇賑捐局奬給花翎倪　委解九江開餉進京鄧祥桂　辦吉安督銷分局回勞　候補縣鄭紹康由京引見繳照卽用縣　由試用通判李士膠俱禀到内閣　　　佩　由　回南城　臨川指分廣西縣丞周文獻指分從九王之恩新喻俸滿訓導蔡鎭堃餘干俸滿訓導聶摸寛俱騐看南昌縣丞子慶雲禀謝勸辦商捐保舉行知萬載縣黃培榮辭事清理交代回又禀知丁本生母憂章乃正騐收西江保障牌坊李　權代新建下鄉公幹劉昌言由大庾公幹回又禀知委查臨江府　牙帖州判金沛田委辦二套日厘卡兼辦探甲指分通判蕭渭縣丞胡會昌府　　祖年俱繳照未入　汝愚聞訃丁母憂知縣蔡瑩往贛州府措資庵陵縣孫馮蘭森缺事清理交代回指分知縣丁方榖李德利俱繳照府維馮晉昌南糧倉彈壓准補臨江樟樹鎭照　　其昌飭赴新任 
 
 
 

Page 11

 
 
   
 
 

Page 12

 
 
   
 
