# 1888 - 298 - 4905582

 

Page 1

 
 
[新印浙江闈墨岀售] [  申報館主人啓]  
　　浙闈揭曉本舘亟覔聚奎堂原刋闈墨用新鑄鉛字赶緊印成計文五十餘篇冠以主司同考官銜名及題名全錄後附試帖詩刻已裝釘成書每本售洋七分諸君子以先覩爲快者本埠請向南北申昌及各書坊購取外埠則槪歸各處申昌發售其餘各省一俟購得卽當陸續刋印此佈 
[新印江南闈墨岀售] [  申報舘主人啓]  
　　大江南北實爲人文淵藪每逢賓興之歳遠近必爭購闈墨幾如景星慶雲先覩爲快本舘于放榜後急託友人覔得衡鑒堂原刻昕宵赶印刻已告成計文五十餘篇而以監臨主司同考官姓名爵里冠諸卷首後則附以試帖詩數十首卽日岀售每本定價洋七分本埠歸申昌書畫室及各書坊外埠則皆由申昌岀售諸君子欲揣摩風氣者尚有家置一編乎 
[催取圖書集成告白] [  圖書集成局主人啓]  
　　本局開印古今圖書集成其頭二批業已岀書頭批四百零八本二批六百本凡有已繳三次銀兩者請速至申報舘取書取書時并祈當面檢點幸勿自悮其尚有未繳二次銀兩者數十户請卽付繳勿遲其三批之書亦將次可以裝訂齊全特此佈啓 
[石印增廣四書小題題鏡岀售] [  點石齋代啓]  
　　講義主疏解行文之法不詳制藝主行文疏解之功殊略操筆爲文胸無明鏡難矣是書論題理則簡而明論文法則賅而備凡小試疑難等題一覽是編靈機立闢洵舉業家之益智糉非獨爲饋貧糧已也第原版久患模糊嗣是排印者舛誤旣多脫漏亦夥識者憾焉卷石山房文社購覓善本再四校刋其原本之固陋者竄易之簡略者潤色之並加圈點以醒眉目計縮印八本外加錦套價洋二元四角現已岀書　賜顧者請至上海法馬路南申昌購取可也此佈 
[順輿情乃所以弭亂說]  
　　伊古以來長治久安之策不在利而在義此亦老生之常談耳顧天下之言利者則往往托名於義至於義無可托而其義斯不能取矣然猶有取之者此人情之所以不順禍亂之所以屢萌也近者各處萑苻不靖時有所聞而臺灣之彰化土番尤爲猖獗至於劉省三爵撫咨請福建及南北洋各派精兵數營以助剿辦則土番之勢必有足以驚人者已而該土番之所以不靖者則藉口於釐捐之故揚言若去釐金自當順軌夫釐金一事岀自官憲所奏朝廷所允豈亂民所可挾制而乃不揣螳臂竟敢當車且藉辭釐捐以爲要挾之計蠢乎哉適成其爲亂民之見識而已吾知各營精銳一經調集此輩跳梁小醜必將指日蕩平曾何足以措意特是端居深念彼亂民何故而有此藉口之資則誠非朝廷之意而各處疆臣之咎也釐金名目向爲國家所無第因髮逆擾亂縱横十餘省糜爛二十年竟有駸駸乎不可復制之勢於是統兵大員無可措手不得已而岀此下策以裕餉需暫作目前之計其後收捐豐足餉旣足而兵亦精髮匪敉定端賴乎此迨軍務肅清本當立卽停止矣乃各處大憲咸以地方旣遭蹂躪恢復之後招撫兼施瘡痍待復空空妙手無法以辦善後諸事因而奏請暫留不撤前案鑿鑿具可稽核非無稽之談也乃屈指賊平之後近三十年而厘捐一舉大有有其舉之莫敢廢焉之意豈善後各事至今日而猶有未盡辦者乎若至今而猶未辦則亦可以無須乎辦矣或者又以爲國家近來各處旣有水旱偏災一經奏報截漕發格刻不待緩府庫之藏未免稍竭而又創辦海軍也需費增設練軍也需費邊防一切所費不貲　國家安得此進欵故不得不暫留厘捐以資挹注顧此項厘金苟果涓滴歸公皆充　國家之餉需用以造兵輪築砲臺辦練兵助海軍則　國家收極大之利益下民不過抽此區區亦何足取怨於人獨無如厘捐所入約略計算　國家所得殊屬無幾而所失者大則亦何取乎此哉各大憲之不肯裁撤厘捐藉口於辦理善後其實則不過留此以爲調劑聽鼓轅門等衆之地一府之中有總局有分局一局之中委員幾人有一局而有兩人者而委員不能事事親釐也於是又用司事巡丁近年以來候補諸君久置閒散者欲求一差而不可得情願屈尊以就各局卡司事之職藉此以博十餘千一月之薪水似此情形厘捐之不能終止亦可槪見然似此情形厘捐之將爲大患亦可逆料一局有一局之開銷一卡有一卡之支應所收之數約計外邊開支多於報解之數且將倍之此猶就辦清公事而無私弊者言之也其中弊端防不勝防書不勝書委員之中亦有優劣劣者竟有浮收勒罰諸弊商人裹足則又多方分路以要之上以是爲考成下以是爲報效是正所謂上下交征利者矣外國收捐與中國異但在一處總口收捐旣經報捐則無論運往何處銷售均不再捐從未有如中國之繁碎者商人固不無奸猾之輩偷漏繞越亦所恒有而逸於西者更要於東漏諸南者復截於北必使一無所遺而後已則不啻與民爭利自來無此政體不但中國自來所無卽外洋各國亦未之前聞而爲此天羅地網祗以供局用開銷薪水支放而入之公者其數寥寥反致大小商人怨聲載道是果何所取義也乎從來國家之盛衰視乎人心之向背因民之所利而利之乃爲不費之惠取之亦不傷廉若無所利於民而祗自利其國君子且不欲爲之奈何以不利於民之事而爲之仍無所利於國徒以飽經辦諸人之私槖此則所得者小所失者大設賈長沙聞此又必有爲之痛哭爲之流涕爲之長太息者矣此事余之論之者屢矣而言者諄諄聽者殊爲藐藐兹以彰化之亂土番以此藉口故再取而論之蓋至以此事岀諸亂民之口則亦可知此事之久逆於其心也夫此舉本非朝廷之意民間亦深知之而各省疆史乃猶執而不悟不知幡然變計力請裁撤彼之意以爲一經裁撤則聽鼓閒曹曷從位置也嗚呼一家哭一路哭其中輕重當自有辨謂余不信請以彰化之事爲左証 
[燕郊秋話]  
　　杭州副都統恭壽奉旨准其來京陛見恭副都統遵旨由浙入都卽於本月中旬進城循例暫假禪院歇宿俟請聖安畢再回私宅敬繕安摺二分膳脚一隻於十九日五鼓賷往西苑奏事軍機兩處呈遞恭副都統赴西苑門預備召見旋由奏事處口傳著於第四起人見上詢以浙省情事恭副都統逐一奏對○十九日晨由刑部提岀逆倫重犯一名當堂騐明裝入囚車由該旗叅佐領領催人等押往崇文門外菜巿口三角地凌遲處死傳首犯事地方示衆聞該犯係正藍旂甲兵住居東便門外小郊亭地方夙有瘋疾時發時愈伊父愛子心切不忍報官詎六月間瘋疾復發逢人揪打其父向前阻攔致被悮撃旋卽身死隣人報官拿交刑部治罪部中屢訉口供語無倫次月初始取認毆死親父之供按律定罪監斬者爲該管叅佐領行刑者爲該佐領下之掌擋領催献首爲佐領下莫吉格○皖撫陳六舟中丞奏稱皖北被災之區甚廣秋收極形歉薄災民待食甚殷本處糧米價昂卽宜分往隣近江浙 
 
 

Page 2

 
 
等省購米來皖以資濟賑擬請沿途經過關卡一律免稅放行俾廣來源而裨賑務當奉　硃批着照所請户部知道欽此　旨下户部卽咨該各省關查照一律免收釐稅○九月十七日張燈時候四牌樓迤北恒泰爐房之學徒某甲送銀二百兩至該牌樓迤東德恒錢鋪該錢鋪距爐房約二里之遥地近曠野每至昏黑時往來人跡頗爲稀少甲行至三官廟前身後忽來三人勢甚兇惡各持利刃向甲恫喝甲大窘將欲高聲喊救旋被三人踢倒在地連砍兩刀遂將甲手中銀包奪去飛奔而逸良久始有行人見甲臥地乃向爐房報信幸甲受傷不甚重當經爐房派人扶掖而歸聞爐房已將被刼情形禀報步軍統領衙門未悉能將匪人弋獲否○現任安慶府成太守善於九月中旬遣家人赴内務府遞呈聲稱光緒十二年署理蕪湖關任内曾有短收稅課除經户部减成外尚須著賠銀一千九百四十兩零兹遵南苑父一免三章程措得銀四百八十五兩零呈請兌收内務府當卽咨查户部旋准户部覆稱該員交銀欠數皆與章程相符内務府遂於次日將銀兌收○前門外打磨廠普善粥廠於九月初一日開放早粥已登前報刻經諸善士公同商酌以今年窮民較往年更多目下天氣亦較往年爲冷遂定於九月十五日添放晚粥是眞樂着好施者也 
[金陵火患]  
　　水西門外縱横皆大道而尤以通上新河之康莊人馬最稱輻輳街頭曠野處一望皆草屋大半藉一技一藝以自食其力者月之十七日下午忽失愼延燒至數十家幸在白憲經衆人爲之撲滅然已焦頭爛額徒抱憾於曲突徙薪之不早云 
[金陵氣候]  
　　金陵城内有秦淮河映帶左右故雖彌月不雨而抱甕者來一擔去一擔不愁手胼而足胝卽挈缾者朝一瓻暮一瓻亦不愁井枯而泉竭就使潮不通乎子午而長江繞郭不乏入網之銀刀岸不接乎東西而夾澗依湖不藉鳴琴之竹筧故處重垣之内者但知天如是其垂青不識地胡爲而遍赤毋怪飽人那識餓人飢一語喻其理者不過十之二三而莫喻其理者不止十之八九也重陽前後忽得小雨二陣皆作暴勢故皆有雷鳴初次僅如雨師灑道風伯清塵而止二次則簷溜已點點滴滴到天明蔬菜一望含生意據園丁云約入土有三寸許惜久亢待澤者未能如南山之豹可藉以潤其皮毛耳然而挾岐黄之術者則又云秋將暮時令猶石皆岀火水不藏金以致瘟疫盛行幾乎應接不暇詎旣雨度相距纔一宿乃清晨入人家則病者已前後若兩人診者亦前後若兩事天公挽回之速未有奇於此者然是時陽鳥猶驕陰螢未歇入巿非携方麵障面便覺一頂小瓜皮反不如頂上圓光之爲快不料旣望之夕素月在天忽北風其凉攪庭柯老葉窸窣作打門聲寒氣薄一重窓紙透幾眼疎櫺徑襲人枕簟不待襄王夢醒而短衾已不啻氷壼濯魄矣侵曉果曳重綿賣菜人過門稱瓦上已見微霜長塘曲處結冰花如細纈風刮面雖非刀割然肉屏風當門而立則不覺涕岀于鼻粟生於肌令人不可耐此本月十七日之曉色也屈計十日之間而氣候不齊如此刻下輕寒輕煗止是小陽春光景誦歐陽永叔秋聲賦已昨是而今非矣 
[校正湖北鄉試題名錄]  
　毛蔭桐黄安拔　李哲明漢陽增　鄧祚蘭漢陽增　黄大華武昌附　龔瑞琛鍾祥增　張壽頤黄陂附　劉漢清漢陽附　張紹旭咸寗附　李榮第漢陽附　張用賓江夏廪　陳惠愷黄陂附　王松齡漢陽廪　胡大盛江夏附　梁炳年沔陽增　黎國琛通城廪　江瑞鉁漢陽廪　余晉芳麻城附　丁　楨漢陽廪　郭集琛黄陂廪　王錫三大冶增　王秀丹武昌優　祿　德荆州附　李藻煥黄梅增　袁超烓沔陽附　劉元弼榖城優　畢承綬江陵廪　陳祖英京山附　黄道澍應城廪　黄傳憲江陵增　郭開榜麻城廪　曾慶龢京山廪　周　祺羅田拔　張保元江夏附　吳傳榮漢陽貢　胡體晉孝感附　劉兆熊武昌附　陳宗器麻城增　周家坦雲夢增　王萬芳襄陽優　劉　焜黄安附　慶　福荆州增　湯藝林武昌廪　周銘恩羅田增　劉懋功崇陽廪　張炳珩黄陂廪　迎　喜荆州附　范懋遷東湖廪　郭集芬黄陂拔　王廼槃黄陂附　陳伊言應城附　程欽典黄安附　閻璲聨羅田附　黄羡欽建始附　魏濟川黄州附　童立綱黄陂廪　劉蔭棻江夏廪　劉　霖崇陽廪　張漢緯孝感附　柳驥材崇陽附　桑正位嘉魚廪 
　　　副榜 
　邵　容黄岡附　朱方孺漢陽附　朱寳森江夏廪　鄭製錦黄岡附　陳鳳恩興國廪　朱時雍大冶增　陳國瓚蘄州增　朱孔逹天門廪　陳鑫鏞黄陂附 
[觀察乞假]  
　　前紀吳柏莊觀察請開去儀棧及運河堤工差乞假回籍省墓云云兹悉上游檄委馮觀察邦棅接管儀棧堤工一差仍令吳觀察督辦蓋以運河東西兩堤北自寳應南迄大閘綿亘數百里修築防守在在胥關緊要觀察督辦以來措置悉臻妥善故不欲遽易生手也嗣觀察復具禀懇求上憲仍未允准祗准給假三月檄飭丁蘭生觀察暫爲會辦俾觀察得以起程聞日内觀察將赴清江公幹事畢卽須料理行裝先至金陵謁見曾爵帥然後溯江上駛回江西珂里屈計臘鼓聲中當可遄回差次矣 
[白晝攫票]  
　　福州城内學院前泰源布店資本充盈陳設華麗固布業中之巨擘也本月二十一日十點鐘時有某甲向櫃上買布時有某乙追蹤其後店中人以爲甲之友朋也不之疑交易旣成店中人皆入内早膳惟某掌櫃高踞賑桌檢點護書内所有錢票乙僞爲遺落物件也者反身入内驀搶護書而逸掌櫃惶急喚諸夥追之乙行步如飛追至閩縣前忽然不見一時附近各店驚傳有盜至相約閉門閩縣楊大令侯官李大令聞信之下飛輿詣該店查明閱半點鐘時好事者羣聚而觀人山人海楊大令恐釀成事故慰以好言傳諭各店一律開張贸易一面飭捕嚴緝匪徒 
[襄垣談屑]  
　　前任宣城縣李平齋明府應泰係湖北荆門州人由名進士現宰官身歴任繁缺循聲卓著今夏交缷宣城篆隨遵鄭工事例報捐道員指分江蘇在蕪權住數月前日將瀛春送回漢口再行來蕪料理行裝赴部引　見○十八日傍晚有兵差多人押三犯至蕪湖縣署旋由錢明府在内堂訉明口供釘鐐收禁聞此犯係在鎭江拿獲用杉板解送來蕪皆哥老會中人也 
[湓浦秋濤]  
　　九江府曹朗川太守往瑞昌德安等處履勘災區已列前報兹於十八日回署十九日又往湖彭一帶查勘旱各災德化縣金明府以及印委各員迎送如禮○獵户某甲至小池口街後官湖獵取野鴨偶不經心將鎗向地一碰激動機關轟然一聲彈珠在甲耳邊穿過血湧倒地旋經同伴舁回醫治奄奄一息不知能保性命否○九華門有陶某者以撑駕划船爲生日前裝載壽材兩具往湖口縣行至中途遭風傾覆陶某幸經漁船救起得慶更生惟壽材與划船則已隨波逐流而去矣野渡風高秋江浪急寄語長年勿以輕心掉之也 
[西節停訊]  
　　今日禮拜四適逢天主教中大瞻禮之期是以祁繙譯官遣人持片知照王司馬停訉一日 
[薄懲虐婦]  
　　昨報列醫生虐婦一節兹悉某甲卽張松林婦陳氏前晚經縣署帮審委員陳伯葵明府庭訉張稱該氏係小的之妾因不守閨箴故將鐵釘貫其足踝明府飭仵作騐得陳氏兩足已被鐵釘洞穿釘頭復貫以銛鉧呻吟痛苦慘不堪言明府以張下此毒手實屬兇狠已極飭笞責五十板交差看管陳氏送仁濟醫館醫治 
[屍親上控]  
　　蘇松太道札委華亭縣騐屍一事已見報端昨最華亭縣凌明府帶同刑仵人等赴浦東該圖地保張阿木已預備屍塲明 
 
 

Page 3

 
 
府旣升座張卽禀訉前情屍母徐周氏屍妻陳氏同稱阿棣實被梅柏松踢傷斃命遺下妻兒不能存活叩求昭雪屍弟徐阿興稱梅已懼罪脫逃務求飭緝徐咸泉稱小的向開茶肆本月十五日阿棣與梅在小的茶肆内打牌不知因何爭鬥以致阿棣因傷斃命明府飭仵作如法檢騐仵作騐明喝報屍身並無致命傷生前雖曾毆鬥委係急痧身死明府離座親騐無訛飭屍親具結棺殮屍親稱明明因傷斃命何得指爲急痧叩求復騐明府再三開導謂雖非傷斃究曾鬥毆本縣當請上海縣裴大老爺嚴辦可也屍親嘵嘵置辯堅不具結明府怒其梗頑莫化卽升輿返縣署屍親遂於午後赴道轅上控 
[小孩說謊]  
　　通州小孩曹如新卽曹如士乳名春孩由其父之友胡某挈之來滬學習製屨輪船抵埠同行至小東門外在人叢中失胡所在中途彳亍有人指往陳竹坪善士處問明其父姓名住址備函知照來領此皆已詳前報者也該孩日在善士處飽食安居夜則送入客店止宿如是者約一禮拜至二十四日孩忽不至善士派人往客店查問則言早已岀外遲至當晚不歸善士恐入歹人之手憶及該孩由通州初到滬上聽其語言半雜滬音又言父曾給錢數十文而身畔却帶錢二百文問其何來據言在路拾得八開洋二枚通州不能行用故至滬上易錢總總支離頗滋疑竇延至昨日有某書坊夥持孩父曹景福信至善士處探問孩之情形司事人王殿楚以前情告并問其父如何不來書坊夥取岀來信内言兒子春孩在外遊蕩多年並不知胡是何等人何由撃至滬上請爲代領送歸川資照給云云并言其父係羽士家住通州西門外端平橋南首曹家巷與金瑞昌酒店比鄰益信該孩年不過十四五歳所說懇留之緣由均屬謊謬遂將原信留存囑書坊夥照情函覆孩父 
[英界公堂瑣案]  
　　質鋪夥周義卿訴稱揚州人江正林持銀釧一對夾質估得銀質甚低因不收受俄江偕李小亭舁病婦來聲言釧係婦物因急需來質被爾鋪掉換低銀現在定欲質洋否則决不肯罷無奈報捕拘江李送案原釧呈騐江供小的向在原籍讀書因家寒來滬從李習傷科李妻患病囑小的將銀釧往質不敢胡閙圖訛李供小的係傷科醫生家况窮苦妻又患病故將手釧質錢不敢縱令學徒滋擾蔡太守謂李顯見有意圖訛姑念妻病可憐格外從寛飭交人保岀手釧給還江開釋○包探陳阿九禀稱延春閣烟館堂倌王小毛報失布馬掛一件經小的拘得竊賊王巧林年甫十三歳言是十歳幼孩陸小弟所竊續獲陸小弟起到原贓王供此孩時來玩耍乘間行竊王供江北人家有父母馬褂由陸行竊陸供蘇州人家有父母岀外買水被馬車撞碎瓦瓘不敢回家途遇巧林同至烟館竊衣交與小的致被誣指行竊該包探又禀巧林前曾犯竊送案懲辦今又偕陸至烟館將馬褂拽下囑陸穿在身上蔡太守判巧林戒責百下陸免責交其父母領回管束馬褂交王領去○錢氏卽阿秀訴稱昨夜七點一刻時持銅釣岀外買水路遇張仁芝等驀被一推與論被毆攫去銀釧報捕後由包探江阿三獲張及其同黨胡桃其楊和尚等解案請追該包探禀稱張不承認并言曾與該氏爭閙胡楊二人亦不認攫釧查問該處之人惟言該氏與張等爭閙並不知有攫釧事情張供江北人年十五歳在老船塢當小工家與該氏相近六月間曾因洗澡被該氏辱駡嗣後一見卽罵昨偕胡楊等工畢而返又遇該氏被駡是以爭閙决不敢攫伊之釧胡供亦江北人年十七歳與張同在一處作工餘供與同楊供年十六歳與張胡同鄉同處作工並無攫釧事該氏稱所存手釧一枚呈請騐視蔡太守謂張等年幼輕浮在路肇事卽非攫釧亦有不合判各罰洋一元酌償該氏張等遵斷繳洋而去○包探王阿二偕六號西包探禀稱查得信興押鋪有銀表一枚值洋二十五元上有西文係西婦送與細崽之物鋪主翁阿二言由和興修理鐘表鋪主朱禮忠交下計押洋二元照租界章程凡押下之物應立時登帳以例捕房隨時查究今此贓尚未登帳應請罰鍰且朱已承認細崽將表交伊修理暫向信興質洋二元交修之表如何可擅自質洋因將伊等解案表呈閱至是否細崽交修尚容查訪翁供潮州人開信興押鋪租界章程原已知道惟朱係相識以故暫時付質言明設或不敷所用再須加質若干質票俟晚間寫定不料越三點鐘卽有西包探查及此表惟求大老爺明覽苦衷朱執定前詞蔡太守以信興押鋪有意違竟罰洋十元表存俟查明再核○三百十五號華捕禀稱昨夜見女傭王阿金拉拽客人拘案請罰該女傭在祥春里第一家妓院内王供年十五歳松江人現在浦東張姓家爲童養媳來滬探望姊姊姊姊現在大興里爲傭並不在祥春里妓院該捕又禀時見王拉客屢經知照不依况身穿綢縐衣服明係野鷄之流蔡太守問王何人教供爾當直訴否則掌頰王堅執如面前太守以其狡猾發堂擇記 
[法界捕房瑣案]  
　　昨報列復成土行吳子香朱福山向王家码頭花衣掮客曹少巖索欠洋八十六元有奇曹謂數目不符偕吳朱往北看帳行至捕房前忽稱被搶洋四十元及王司馬庭訊之下曹稱洋實奇交南巿某襪店司馬着包探王榮培帶曹前往取至洋十元昨晨包探時情禀訴并呈取到之洋司馬着提曹至案問爾有洋四十元何得祗有十元供稱已用去八元司馬謂尚少洋二十二元何在答稱在邢杏蔣身畔說今日取來不知爲何不到司馬謂彼等向爾索欠爾有洋不還反稱被搶實爲刁猾異常曹稱祗欠洋十二元數角今言八十餘元是以不付司馬着將曹掌頰二十下諭令赶緊交洋曹稱繳不岀司馬着再掌頰二十下還押候比○前報列陳某僑居吉星公客棧失去法帖一册昨日王司馬提陳之家丁李子榮并吉星公棧主之親戚鄭玉堂研詰二人仍照前供司馬謂李曰爾跟隨陳大老爺家主失物該向爾問又謂鄭曰棧中人不一何以惟爾牽涉喝令包探取拶指來將兩人拶起兩人仍無實語句探土榮培禀稱日前聞有賊在沿路房間内圖竊棧客見而呼喊賊從洋臺跳下被棧客拉斷辫線一叚今陳房在第三進内當棧客追賊時棧中茶房並不帮同追赶恐難保其必不通同司馬謂李鄭曰法帖一日查不到爾等一日不得岀捕房旋着鬆刑還押下期再比○破案甚速一事已紀報章兹悉包探王榮培偕失主潘聚梅帶該竊王阿金進城先至廣大當鋪將零碎銀物贖岀後又至寳成銀樓說明來意將洋贖簪昨晨包探據情禀明司馬司馬着提王研訉王供去年七月來滬住客寓中與人作替工做過幾處亦曾爲小東門外長興館挑水司馬謂旣能做替工爲何竊物供稱實因欲回無盤川以故爲此司馬間現在贓可齊否潘稱尚少銀押髮及翠簪二事司馬問失物值若干潘稱買時計洋五十餘元若連衣服則值洋百餘元矣司馬着將王笞責二百板包探李雲發禀稱在押積竊李義泰稱成衣匠桌上衣服與王合竊付質後李祇分得四百文司馬着將李責一百板與王荷以雙連枷又謂潘曰爾今失物經包探立刻查到可謂速矣理當酬勞潘稱本應酬謝今己帶來卽在身畔取岀紅紙封裏洋十元請爲給領司馬着王包探領去○法蘭西書信舘寫字房銀箱中失去票洋一百元將細崽張小希送押解案質訉前已兩記報端昨晨王司馬復加研問冩字房岀店徐邦甫投案候質司馬問張曰銀箱邊兩次有紙煤灰徐曾向爾說過爲何不告知洋東張仍執前供司馬着取拶子用刑陳通事問張拘進時身畔可曾搜過答稱帶有金表一枚現在捕頭寫字房内捕頭云此表外國買時值洋七十元司馬着將表取到問張前在何處答稱在密采里四年每月工洋十元問表從何來答稱未進行時在東洋買來計洋十五元東家亦曾見過陳通事謂爾昨在捕頭前云從英界買來張稱有友在英界表刷友在東洋買來司馬謂曾遺包探至爾家内見爾家中一無所有何得有金表佩帶在身着卽鬆刑還押○前有萬隆泰烟館涉訟一案曾登報章昨日店主沈渭之沈仰山遞禀稱陳少琴仍不來算帳伊開同德順烟館有錢可還王司馬謂同德順前已吊過帳簿並不是伊開設着卽退去下期着保人傳案二沈退岀後少頃卽據保人陳順三吳鳳祥方永齋投案稱十六日將陳保岀之後沈等不肯算帳因於十九日到案禀明後又約定二十四日去時沈丁氏與董朗卿吵閙旋又走散司罵將沈等所遞之禀批示交方着照此禀理明再來禀覆 
[上海陳家木橋電報總局豫唍賑處會同高易絲業與昌文報四公所起解第十七批豫晥鎭揚賑欵公啓]  
　　公啓者本年八月十七日 
 
 

Page 4

 
 
起解第十六批皖北賑庫平銀一萬六千兩後疉接河南皖北災區來信豫之中牟尉民自秋汛水至城内外四面水圍房屋業已沖盡村庄均在水中衣食資糧大半飄去轉瞬秋末冬初謀生無路乞食無門想彼哀鴻倍形慘切皖北水勢旣大災區倍廣潁郡之潁太阜台四邑爲最重現因民食已盡秋冬難繼事勢緊急囑連籌濟近又益以鎭揚旱災兩屬山鄉夏秋缺雨顆粒無收赤地數百里居民食水俱涸災民待賑孔殷兼以地近隣界尤難膜視各處水旱洊至滬上捐欵日絀肆應爲難兹經同人彚商不得不勉爲湊解以副散賑諸君之望爰於九月二十五日解豫省庫平銀一萬兩由經佩翁帶往匯票赴汴又解皖北現庫平銀一萬兩分裝十箱由江裕輪船帶交安慶振撫局錢觀蔡經收又解鎭揚兩屬庫平銀四千兩由本埠協源莊匯交揚州復茂恒轉交揚州振撫局散放以上共計合規元二萬六千三百零四兩連前共解規元五十萬零二千五百十二兩七錢五分内計敝所收解者第十七批止計規元廿一萬八千九百八十九兩二錢二分又解鎭揚旱振規銀一千三百八十四兩由絲業會館籌賑公所收解者十二批止九萬四千兩又解鎭揚旱鎭規銀一千兩由陳與昌棧恊振公所收解者十四批止計規銀六萬六千兩又解鎭揚旱災規銀一千兩由高易公舘籌賑公所收解者十九批止計規銀九萬三千一百三十九兩五錢三分又解鎭揚旱振規銀一千兩由文報局恊賑公所收解者十五批止計規銀二萬六千兩計歸豫振者廿四萬九千六百四十七兩八錢歸皖振者計廿四萬六千五百六十兩零九錢五分又歸鎭揚旱賑者計規銀四千三百八十四兩特比布聞伏乞公鑒　九月廿五日盛宣懐陳昫元施善昌陳德薰葛繩孝王松森經元善楊廷杲同拜啓 
[報解賑捐並乞惠助啓]  
　　敬啓者河南皖北順直奉天山左等處先後告災敝所承流布惠疉次撥解振捐均經登報奉聞兹因蘇省揚鎭兩屬旱災於月之廿三日撥解規元一千兩廿四日又解第十九批豫皖賑規元三千兩共合規平銀四千兩會同各公所分解赴振諸公兌收散放目下災區五六處需欵較前更繁務乞四海官紳義士俯念數省災黎饑寒交迫性命垂危或慷慨解囊或轉相勸募俾應冬振急需是所至禱[  上海四馬路高易籌振公所陳德熏等拜啓九月廿五日]  
[蘇省撫轅抄]  
　　十九日候補縣劉照青禀辭回籍守制○二十日藩轅牌示照得新選鎭江府理事同知毓壽現據票報至省應卽飭令赴任供職以專責成金鍾彦松江緝捕回正任嘉定縣縣丞張名世禀知奉委黄埠墩釐卡差新任蘇糧道韓定於九月二十二日卯時接印在包衙前公舘二十一日縣丞方沛如禀知奉委葑門水關盤查差○二十二日候補直隷州委彦禀辭赴松江巡檢廖思涌禀知奉委赴江北緝捕差○廿三日卽用縣王齊海湖北人禀到前蘇糧道成老太太擇於十月初三日領帖在督糧道署初六日發引 
[江督轅門抄]  
　　九月初四日潛轅牌示沛縣訓導陶汝鼎期滿遺缺以試用敎諭王詡署理○初五日縣丞喻榮琛到邦辦後湖差○初六日同知徐炳倬銷監臨照料差○初七日俞鳳琴奉司委收繳武闈盧州士子軍械○初八日前淮揚道桂辭進京引見知縣龔長恩卸代理句容縣事回○九月十五日直隷州判宋韻初由蘇解銀來○十六日通判李宗似山東解餉回十七日縣丞鄭城辭奉委隨辦三汶河典牛局十九日運判梁佩年起服回淮知縣吕鳴謙銷會勘上元沙洲差○二十日知縣左斌辭回籍守制又萬中培採辦京木回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　七品小京官祝維培親拜撫州府顔鍾驥禀銷假補用縣徐寳　禀謝提前酌委本班一次行知謝文彬禀謝拔委本班一次行知陳鼎昌委解鄭工銀往河南候補府鮑孝光調辦湖口分局縣丞黄廷珍過新班遇缺先署德化通遠驛丞俞利熙病故以朱煒署理鍾體志卸署德化縣事清理交代回指發府經胡綺元繳照順天人高安灰埠司汪日賓與德化小池司陳占春對調署理凌宣驛委解協餉往廿肅 
[助賑摭要]  
　　河患頻仍歴有年所近復愈推愈遠自順天以迄皖北無不波及居民之慘罹其厄者何止恒河沙數災區益廣籌賑益難所賴各處善長以菩蕯心腸作無量功德隨綠樂助源源而來拯彼窮黎同登袵席善莫大正今蒙存心主人助直隷求合家大小平安身體康健洋一百五十元憇廬主人五十壽辰又得一孫蒙戚友賜儀並節省筵費移助爲諸君種福由安孚莊來規元一百兩江西補用府李苹三善士助奉天由孫詞臣翁託朱煦亭兄來規元四十三兩鄞邑美哉氏在申積貨求財並求生意興隆洋五十元銅洋一元夏心香善士平安續助五十元江西建昌南城縣邱斌善士求病速愈五十元九江同源和陳夢熊善士求病速愈五十元杭州西興錫麟堂徐炳煃善士求早得孫五十元保盈祈泰善士平順完愿續助奉天中蔣同泰陳少梧兄來五十元隠名氏病愈還愿由昇茂載號來五十元又孫氏病愈還愿三十元徐門潘氏因夫病咯血求速愈助奉天由蔣同泰陳少梧兄來一百元萬仁燮善士因病已愈求速健由泰亨源來五十元譚遴升善士爲同緣姚氏求肝氣病卽愈一百元現署甘肅甘州府余二田善士續募秦安縣彭頌臣明府由天成亨票號匯寄源豐潤來甘平銀五十一兩三錢合規元五十三兩七錢五分李智泉助豫直由王文鏞兄來五十元内銅洋一元盛澤王夢仙善士爲室顧氏求病速愈由永義承號來洋五十元貽厚軒由許朗翁來一百元晉昌承志堂還愿一百元桂慶餘募鄞縣趙仁才求病速愈五十元振德堂助豫直由孫玉城兄來規元一百兩黎里孫凝子洋六十元常州汪募不書名五十五元誠敬堂規元一百兩退省山房規元一百兩以上二户由趙子芳兄來存性堂助棉衣由協源莊來五十元崇明沈偉人善士由倪用時兄來規元二百兩隠名氏保兒永壽五十元硤石謙吉蔡福山善士求病愈由延康莊來一百元屢深居士助奉天五十元江蘇春草閑房第三次完愿助奉天一百元眉君氏五十元以上二户由源恒隆來盛澤王夢仙善士續助爲妻顧氏病危求速轉機斯瘳由永義承號來五十元錢張氏病愈完愿祈保平安由周魯峯翁來五十元着彩人五十元古潤抱經子善士還愿保佑合家平安由費鑑翁來四百元誠悟子求内眷病速愈由恆興洋貨號來五十元容解災區瞻恤患之多方實傾心於無旣子桑子有云救災恤隣行道有福不禁爲諸善長馨香禱祝焉爰列報章以揚美舉伏祈衆鑒共播仁施[  上海北巿絲業會館壽賑公所少欽施善昌藏誌]  
[陳瑞蘭詞史居公陽里以鏡影索題率成一律卽呈聽濤居士郢政]  
　　劇憐生小謫紅塵縹緲蓬山夢未眞氷雪容顔花態度風流格調月精神綢繆心事誰知已旖旎風光最可人誤入桃源知有主平添滬瀆十分春[  大一山人漫草]  
[上海陳家木橋電報總局豫皖賑處九月中旬收解清單]  
　　凝册常昭凝善堂經募第六十三批華均安嘉四户洋兩元錢五伯十五木記募十户一元銅一元錢一千元泰號募四户四百周敬堂等募十户一千另四十馬景行募十户四元彭叔才募十九人十五元九伯三十平孚募潜孔照十元義盛募大正陽銅一元無民七百二十大吉祥募無民四百又無名六百永春公興募嚴國楝四元劉雨募朱榮增求願母親沈氏身體康健二元木記人字桶書心記兩洋以上實收洋四十五元五角銅二元川册蘆州電局王募第十九批敬修堂四兩德昌裕集成恊集義生同順合世興榮魁盛興永昌公永福公崇修公復泰永義發益三益公天　玉永合義同興福十五人各元六錢以上共計渝平銀十三兩申合規銀十三六錢五分又重慶電局來湯王氏捐銀二兩六銀洪湯氏一兩二錢淮册陳芝彬募袁浦無名規銀十四兩八錢蘇册蘇電局募廿三批洋七百四十二元五角捐户另登報　蘇省金先生募金心遠堂馮禮安兩户各一元陸華輝堂太湖濯足生兩人各三角忠宣後人青溪居士兩户各二角周急局募第二批曹趙氏病金十元唐少琴等十一洋貺效泉子盛瑞節敬六元蔣錫保洋二元弋小洲乙元以上共合洋三十元平湖沈吾逋梅潤資助賑一二角又一元二角又三角蘇省自省齋主人二元姚貧士捐賑一洋嘉册鴛湖善士求家庭平安十元太册太倉繆衡甫廣文募二十批鄭學善鄭仲華兩人各一元繆吾季豐募十三批無民氏以諷經資助一元桶捐散錢八十二文杭册杭電局募餲九批吳何氏求始身安八洋吳動訓求母病全潘姓求故父早卜佳城東廬書屋三户各二洋救册太湖求生局募三十七批俞衡卿爲子病全捐五洋蝶竊奴兩百劉長壽四印堂匡麗孫三户各一百申册陳王氏爲求病愈還愿助三十洋葛鴻鈞送姚則夫修金因渠未曾到舘將此移賑八洋前席吕箸客募第五批與畏室同人八洋知足子祈身子平安二洋本旬共收規銀廿八用四錢五分原平銀三兩　錢申合規銀三兩八錢四分七厘洋九百另五元七角銅三洋合規銀六百六十一兩一錢六分錢五百八十二合規銀四錢一分五項共合規銀六伯九十三兩八錢六分八厘連前共收規銀四十八萬四千五百六十一兩四錢三分三釐連交共解至十六批止計規銀四十七萬六千二伯另八兩七錢五力○本旬又撥解山東賑欵洋一千元合計規銀七百三十兩交山東瑞麟祥等五號經手彚解又撥解順天賑欵規銀五百三十兩交絲業賑所彚解連前共撥解順直粤東奉天山東等處急賑規銀四千七百九十一兩五錢○實存規銀三千五百六十一兩八錢八分三厘卽日會同各賑所湊解第十七批豫皖兩省秋賑急需之望合併聲明 
[上海北巿絲業會籌賑公所施少欽經收河南皖北賑捐七月十二三日第一千八百十六七次清單]  
　　蘇州顧門張氏由豐泰莊二七寳銀一千兩合規元一千零七十五兩五錢張愼德堂由鎭江謙和祥號來二七寳銀一百五十兩合規元一百六十兩零九錢四分森記求行事順遂平安五十元張記十元歙縣西鄉汪氏不書名求保子易長無病無灾由恆豫莊來十元六合潘諫草堂十元楓涇姚瀚求病速愈十元杭州徐光烈求目明胃强身健十元有志未逮人助永定五元春水綠波居十求平安助永定十元太倉求症收功七元次保卿母平安由張季園兄來六元潮州海邑張世鎔求合宅平安四啓昌糖號來四元陳氏四元溪姚寄齋求子智慧四元内銅洋一元汪笏卿由公平經租帳房來洋三元寳墨齋徐二元浦城南堂爲姐母百歳冥誕經資移助二元無名氏二元樂琴書屋二元杭州勉力學好人節省一元王門花女文熙節省助賑求福消灾一元○朱怡豐來養心氏十洋十元粤東氏德正堂不書名善繼堂高升堂五户各二元德後堂啓後堂不書名恭嚴氏愛施氏安善堂規省居無名氏德助堂九户各一元委懷氏英洋二元不書名錢九百八十文荆山氏無名氏福壽堂方春朱金栻無名氏六户各七百文無名氏楊棠氏各四百廿文朱恆興四百文竹氏續記各三百五十文連子堂王廣發各二百八十文無名氏二百三十文芝麓氏二百三十五文無名氏二户各二百十文朱兩官一百六十八文興旺堂志如氏献記何記惱官不書名楊柱氏和記柳脩氏張魏氏十户各一百四十文無名氏四户各一百四户各一百四十文共四十九户合英洋四十六元三角五分○浙甯望雲生爲得子蒙親友惠賵銀物變價助賑六元談城王竹生五元陳君節洪炳若求病速愈各四元陳雨卿三元爛板一元胡獻章吳祥摺侯速登三户各洋二元元順號仁成號各一元共十户合洋三十元爛板一元以上十二日○蘇州愼持堂鄭爲妻病愈完愿由惠泰莊來洋拾元杭州州治善草堂由恆釐慶來廿元揚州杜思齋吳求病速愈廿元煤炭公所以中元節省僧道醮懺資移助廿元蘇垣醬業公所潘仲溪翁募第一百六十六次成德福壽長四大莊來餘十元又吳觀瀾募王吳氏求病愈廿元隠名氏爲鄰居失愼獲平安醮資移助十元華婁公堂怡軒主人平安完愿十元嘉定隠名氏求平安十元俞良佐求腹病愈五元古姚山人求身平安五元持暴客爲堂病重求速愈五元一粟道人由鴻豎棧來五元胡策卿求病速愈四元張姓求合宅平安四元滸關鹽公堂程清軒募名氏求保合宅平安三元程於氏求保病痊一元彭陳氏求保人口平安二元蘇城孫學徴病愈完愿二元鎭江許洪源王渭泉募盧景周求平安王梓記求合宅平安各二元揚州亁昌局榮記二元夾石徐姓二元内銅洋一元平湖張海文求疫癘不侵洋一元五角陶姓求病愈四角七齡童子袁祥鑫節省移助求母病速愈五角萬記銅洋一元○懋川鎭劉玉其募壬堂氏求名利洋四元心齋氏求名利嗣三元樹南氏求病愈消却順遂無名氏求平安各一元無名氏錢三百文又二百文莫錦齋存仁堂各二百文共九户合洋十元不留名求福壽祿壽銅洋二元隠名士求福祿壽嗣銅洋二元○宿遷天順信局劉小林募孫頴川錢二百文孫鏡川楊雲亭蔡幹清樂山繩武盛域尹東秀冬違元鳴盛顧清臣徐猷廷卓澤源朱廣化心如廿雲和恂臧魯寅灾　山王昭義廿户各一百共共廿一户合洋二元以上十三日 
[上海三馬路與昌恊賑所陳竹坪經收河南皖北賑捐巧月初一日第一千另八十八次清單]  
　　萬順豐號交來退隠松樵洋五十元○不惑氏洋二十元松江吳氏心助洋十元又爲諸公作福洋六元施錦山祈病全愈五元錢俊臣因小孩患病求保速痊洋四元○湊數主人金爲求保平安洋四元又助二元又飛去童子金善慶今值設位之期助洋四元又童子遺下脚桶一只變價助賑錢三百文○杭州同镒寳　託本埠振亨寳莊交來樂善氏銅洋一百廿二元○李恭三房洋一元隠名氏洋一元張廿棠四角論元書彩票移賑洋三角又師竹室銅洋一元○○本日本收英洋一百另七元小洋七角銅洋一百廿三元錢三百合併聲明　　　　　　　　　　　　　　　　　　二 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年九月二十日京報全錄]  
　　宫門抄○諭旨五道錄前○發抄硃批五道○江督曾奏爲已故總兵懇恩准予捐建專祠摺○疆撫劉奏爲哈密吐魯番等年班擬懇援案情形摺○直督李奏爲北洋創練水師購置鐵甲船等及經費情形片○大臣載等奏爲請旨飭撥欠發銀兩以濟要需摺○九月二十日内務府國子監侍衞處值日吏部引見十八名詹事府一名廂白滿五名○慶正等塲差完竣覆命○松溎等塲内專摺請安○禮部奏改派稽察中左門派岀芬車○又奏派稽察中左門派岀德隆○又奏請繙譯覆試日期旨着於本月二十九日○内閣呈進浙江等省勾到本○召見軍機錫珍謨貝子文璧希朗阿○發抄張曜奏泰安輸船用欵報銷奉硃批户部議奏單併發欽此○又挑挖姚家口以下淤灘動用經費奉硃批該部議奏欽此○慶裕等奏徴信册依限造送奉硃批户部知道欽此○又續造徴信册動用各欵完竣按數支領奉硃批户部知道欽此○又收支貨厘銀兩數目奉硃批户部知道欽此○○太子少保兩江總督臣曾國荃江蘇巡撫臣崧駿跪奏爲已故總兵疉著勤勞輿情感戴懇恩准予捐建專祠以彰藎績恭摺仰祈聖鑒事竊據高郵州紳士前任四川學政翰林院編修夏子鐊等呈稱已故儘先提督原任江西九江鎭總兵黄開榜於咸豐十年奉檄帥師移駐高郵其時揚城甫復賊踞六合天長分股奔突勢甚猖獗郵境當東北之衝凡裏下河完善之區又皆唇齒相依守禦或疎所關匪細該總兵以舟師登陸節節進剿直搗中堅擒馘無算逆衆望風披靡自是殱薛成良之叛黨捍方張之捻逆莫不露宿星馳連戰大捷平揚之役賊爲奪氣逆蹤從不敢窺伺地方化險爲夷厥功甚偉且於軍務倥偬之際躬率部伍堵築河隄畫夜守禦伺治元年郵境大旱該總兵虔誠步禱獲沛甘霖復不惜重資倡修珠湖書院嘉惠士林民安耕鑿士獲觀摩寔屬功德在民誠心愛戴聨名呈請在高郵州捐建專祠以伸報饗等情由該府州詳經江寗藩司許振褘詳請具奏前來臣等覆查原任江西九江鎭總兵黄開榜於同治十年十一月在任病故經前江西撫臣奏奉上諭九江鎭總兵黄開榜積勞病故前在安徽河南湖北廣西江蘇山東直隷轉戰數省疉擒巨宼屢克城池戰功卓著着交部從優議卹並加恩予諡等因欽此兹據該紳士等以該故總兵在高郵地方統師戰賊立功甚偉聲請建祠報饗係屬岀於至誠合無仰懇天恩俯准於高郵州捐建黄開榜專祠由地方官春秋致祭以彰藎績而慰輿情除册結咨部查照外謹會同漕運總督臣盧士杰恭摺具陳伏乞皇太后皇上聖鑒訓示謹奏奉硃批着照所請該部知道欽此○○尚書銜甘肅新疆巡撫二等男臣劉錦棠跪奏爲哈密吐魯番庫車回子王等年班擬懇援案分年分班赴京朝覩以示懷柔而加體恤恭摺仰祈聖鑒事竊臣准理藩皖咨奏回子王等應行來京年班班次一片於光緒十四年五月二十三日具奏本日奉旨依議欽此欽遵咨行前來查原奏内稱回子王等年班例載本未明晣應另定班次將哈密吐魯番庫車回子王等三人定爲三班均令其間二年來京該班一次總期每年有回子王一人來京其三年年班應令其次之吐魯番回子王玛木特來京該班等因當經欽遵轉行去後旋據玛木特呈稱世爵自承襲以來未得瞻仰天顔稍抒忱悃自應赴京該班以崇盛典惟兵燹之後拮据異常前蒙借支歴年廉俸早經修理衙署墳墓動用無存目下負債纍纍新疆距京甚遥往返旅費無從籌措懇請再行展限三年以紓困苦等情臣查嘉慶十六年奉上諭鐵保等奏阿奇木伯克入覲年班懇恩展限一摺等因欽此又道光十年正月二十六日内閣奉上諭向來回子伯克每年朝覲分班輪流惟念萬里馳驅載途雨雪等因欽此現在新疆改設行省阿奇木伯克業已裁撤僅存哈密吐魯番庫車囘子王等三人内哈密回子親王所部回衆尚多差堪自立魯番庫車回子郡王自前遭兵燹家産蕩盡雖承襲世爵無阿奇木伯克可兼而廉俸無幾卯粮寅支負債旣深拮据萬狀兹玛木特呈稱旅費無從籌措懇請展限三年亦係寔在情形合無仰懇天恩飭下理藩院核議准援照道光十年間二年朝覲成案將該回子王等仍分三班哈密札蕯克回子親王沙木胡索特已於光緒十二年進京該班一次應卽作爲第一班吐魯番札蕯克回子郡王玛木特請作爲第二班於十五年進京該班一次庫車回子王郡阿密特請作爲第三班於十八年進京該班一次以後照此遞推辦理爲期旣不過迫其力自可稍紓該回子王等自當各效悃忱不敢再有違誤實足以存體制而示優恤所有哈密吐魯番庫車回子王等年班擬請援案分年分班朝覲緣由是否有當謹會同陜甘總督臣譚鍾麟恭摺具陳伏乞皇太后皇上聖鑒訓示謹奏奉硃批該衙門議奏欽此○○李鴻章片再北洋創練水師購置鐵甲鋼甲快船身大力重吃水較深不能駛進河口因擇定旅順口内西澳山圍沙互形勢天然堪爲師船停泊之處惟口狹底淤非大加開濬不能展輪下椗前已購造挖海接泥各船勤加蔬治其挖岀於泥必須小輪船拖帶岀海遠卸方免口内阻塞原僅利順小輪船一隻不敷往返拖駛接泥船亦復短少軍用緊要不得不及時添備當飭大沽船隝製造暗輪鋼拖船一隻名曰遇順身長一百二十尺竟二十尺吃水八尺五寸船身用鋼板艙面用柚木板造成氣缸三具康邦汔機至付馬力三百五十四每點鐘行十二海里極爲堅利靈捷且艙面平厚有事時卽可撥兵設砲爲安置水雷之用實於工程有裨計連杉板二隻桅索裝修及一切應用器具物料俱全並隨帶小火輪杉板一隻除工價由船隝月支經費内開支外實用料價庫平銀三萬四千一百六兩有奇又另造大小鐵駁接泥船六隻亦均一律堅固用料價庫平銀三萬九千四百二十七兩有奇均在北洋經費項下設撥應俟彚案報銷至該輪船常年用欵除煤炭油修一切活支之項難以預定外計配設管駕人等二十六員名月支薪糧銀四百十四兩並以該船輪機均係新式暫雇洋管輪馬庚一名指授理法議明當差三個月期滿卽行辭退未經訂立合同月給薪水銀一百八十兩均自光緒十三年十月分起在北洋經費項下關支除洋員現已遣撤並將管駕人數開單分咨海軍衙門户兵二部外所有開濬旅順澳工製造遇順鋼拖輪並鐵駁等船緣由理合附片具陳伏乞　聖鑒勅下各衙門查照謹奏奉　硃批該衙門知道欽此　○○奴才載遷榮頤英廉跪　奏爲請　旨飭撥欠發銀兩以濟要需恭摺仰祈　聖鑒事案查光緒十年六月内因永濟庫欵項支絀經前任守護大臣固山貝子毓橚等奏請由直隷藩庫旗租項下籌撥銀一萬兩奉　旨允准在案卽經委員赴司請領旋准直隷總督咨會片奏　東陵守護大臣奏撥旗租銀一萬兩奉　旨籌撥給領等因當經行司遵照兹據詳稱藩庫羅掘殆盡寔屬支絀異常兹於旗租項下設法匀撥銀五千兩交與委員領回其餘銀五千兩綏俟庫儲稍充再行移撥等因復於光緒十三年五月間經奴才等附片奏請　飭撥欽奉　諭旨載遷等另片奏前撥直隷旗租項下銀一萬兩尚欠銀五千兩請旨飭催等語着李鴻章飭司籌撥等因欽此欽遵各在案嗣准直隷藩司咨稱其欠發光緒十年銀兩現在實屬無欵可籌應俟庫儲稍充再爲籌措等因移咨前來奴才等伏查永濟庫欵入不敷岀應放各項已屬異常拮据兹於本年八月十八日接准嚮導大臣咨開准内務府文稱本年九月十九日　慶妃金棺由　田村暫安處奉移　東陵順水峪饗殿西次間暫安凡有應行應辦之處作速備辦庶免臨期貽誤等因准此奴才等恭查　慶妃金棺奉移　順水峪暫安所有奴才等所管地方應修橋梁道路及一切典禮需用各項均關緊要現在永濟庫實係無欵可籌奴才等再四熟商惟有仰懇　天恩飭下直隷督臣轉飭藩司迅將光緒十年欠發銀五千兩無論由何欵項下如數籌撥以濟要需恭候　命下奴才等遵卽委員赴司請領所有請　飭撥欠發銀兩綠由理合恭摺具　奏伏乞　皇上后　皇上聖鑒訓示遵行謹　奏奉　硃批着載遷等咨行直隷總督迅速籌撥餘依議欽此 
 
