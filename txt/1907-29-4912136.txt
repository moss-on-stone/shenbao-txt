# 1907 - 29 - 4912136

 

Page 1

 
 
　　告白刊例 
論前一百字起碼多則以十字遞加每日每字暫取洋銀一分後幅長行二百字起碼短行五十字起碼多則均以十字遞加第一日每字五厘第二日至第七日每字三厘第八日以後每字二厘半 
　　西歷一千九百七年正月廿九號禮拜二 
[電傅上諭]  
　　十二月十五奉上諭吳重熹奏恭貪劣不職各員一摺江西仰署臨江府知府候補知縣任航震不顧名譽與讑囂然新昌縣知縣馬駱修玩視要案耤病延宕南康縣知縣　祖彤縱容丁役嚴飭不遵署上猶縣知縣候補知縣佘登雲輿情不洽聲名平常擘南廳訓遵邱煥然干預詞訟不守本分臨川縣東館司巡檢李士齡不惜聲名屢被訐控試用庫大使稽承榕需索差費加倍要求均著卽行革職餘著所議辦理欽此 
[宮門抄]  
　　十二月十五日召見軍機 
吐魯番回子郡王業明和卓 
[淮北賑務善後事宜議（共）]  
　　近日以來。淮北飢民。其居淸江浦諸地者。經大吏委員辦賑。遺　故里。成效昭著。左傅所謂飢而不害者。不圖見之于今日。然賑務以外。有與賑務互相表裏者。亦官與賑災之務並行。故善後之策。復有數端。試陳之干左。 
 
 
 

Page 2

 
 
一宜禁烟草以除民害。查淮北之田舍。種麥及種高粱外。多植瞿 
粟。以致產穀愈稀。故一遇凶年。赤地千里。今人民顚沛流離。身罹巨。苦。况戒烟之今。近已實行。若由地方官曉以利害。使之除烟草而種。五穀。小民應易干遵從。此亦去害興利之一端也。 
一官緩升科以紓農力。今歲淮北之灾。爲歴年所罕見。大災之後。民業未易復元。若再行催科之政。小民之財力不足以應其征求則必輕去其鄉。而不樂歸農。則田之小耕者愈衆矣宜由大吏專摺上。陳。於淮北被灾之地。明歲上忙。一律免征。庶小民不至輕潦其業。且以隠消其梗化之心。 
一宜出囤穀以賑災區。查揚州東境裏下河一帶。素稱產米之鄉。糧穀充足。特恐囤户居奇。往往逢荒閉糶。宜由大吏轉飭該境地方。官剴切示諭。曉以利害。官爲定價。以便之運往災區。稍賞補助否則籌採賣之法。囤户旣不失其利。而飢民得以延其生。誡一舉兩得之計。也。 
一宜淸庶獄以平民氣。民間爭訟。久苦拖延。而歉歲之爲累尤甚。現今淮北州縣。稽查荒政。已屬日不暇給。渃再責以聽訟則力　難問。宜由寗省布政司分委候補巾廉幹之員。驰在各縣。將現審易結。之案。刻日訉結。從寛發落。兼干境内嚴巡盜賊。則貧窝均可安業。而民氣亦平矣。 
一宜禁槽坊以延民命。槽坊之耗穀。在豐歲已非藏富之道。而歉歲耗穀。則爲害尤甚。宜訪該業中曉事之人。官爲勸諭。轉飭同業各將所囤米麥。一律糶賣俾食户有所接濟。其抗不遵諭者。許隣里告。發。令繳罰欵助賑。凡槽坊多係殷户。無妨暫令歇業。所損者小。而所。。 
全者大。 
一官借麥種以裕民食。現淮北水患已消。災區水退之後。流民漸可復業應。由各州縣籌墊借欵一宗。購買大小麥種。查明災區之田。除有佃户承業。可發麥種。者其餘災民自耕之田。許其墥報局具領。由鄉董按畆給發麥種。按册發票。俟明春麥熟後繳價歸欵亦由鄉董。按户。徴收。不取利息。則民力紓矣。 
以上六條均與賑災之務相輔然有治人無治法並在司其事者實 
心實力。不復視爲具文庶被災之民。可以有甦生之望乎。 
[專電一北京]  
　　史御史奏裁局所及各署幕友御史史履晉奏裁各省局所公費歸併各府州縣添設佐理各員裁藩臬道府州縣刑錢幕友派候補人員分理以原有局所公費幕友薪資酌分津貼奉旨著政治館行知官制大臣欽遵辦理（氣） 
[專電二北京]  
　　農工商部改定四司農工商部奏改四司以平均改農務通藝改工務保惠改商務會計改庶務歸併都水虞衡營繕三司每司添郎員缺二主事缺四奉旨依議（友） 
[專電三北京]  
　　庫偷先辦商鑛庫偷辦事大臣奏緩辦庫屬墾荒先辦路礦以拓利權奉旨農工商部議奏同 
[電諭江南大吏截匪安民南京]  
　　前江督蘇撫江北提督會銜電奏曹匪蠢動曹徐接壤地方經兩省會商各派兵隊注重邊界一面督飭地方官撫馭饑民嚴防勾焬等情已見十四日本報現奉旨著卽嚴飭該軍扼要堵截曹匪合力拿捕仍加意安撫饑民隨時防範毋任煽脅欽此已由軍機處電知督撫遵照矣 
[日本簡派領事駐北滿州商埠]  
　　文雁報云日本已在哈爾濱設立領事署其飮北滿洲開放商埠之領事亦已派　定於西二月間設署辦事 
[俄國宣布选撤滿洲軍隊]  
　　十三日柏林電云俄國政府宣言俄現撤退滿洲軍隊不久即可撤盡譯字林報按此電可與十四日本報譯　之路透電參看 
[中國派武員赴美参觀盛典]  
　　西正月十九號北京函　美國斐眞尼亞省傑孟恩城自建立迄今已一百年特於西一千九百零七年四月開愽覽會以紀其事中國决定不遺艦隊開往顴禮僅簡派陸軍武員四人前往代表節譯文匯報 
[派振徐兩大臣整頓東三省事宜]  
　　兩宫自振徐兩大臣奏陳東三省各節後已明降諭旨著各將軍整頓一切仍恐未能實力奉行特面諭軍機大臣著派載振徐世昌按照查勘情形詳細體察隨時電商東三省將軍會同整顿（和） 
[工部事伤分併各署之大要北京]  
　　前工部自奉旨裁撤後一切事宜仍舊照常辦理借用農工商關防俟振貝子回京再議歸併事宜茲振貝子回京後迭經會議辦法以工部所管各事與工藝之工迥不相同非酌量歸併不足以昭嚴實現擬將内廷壇廟宫殿承辦各事歸内務府經理（如内廷竹簾天棚門聊等類向歸製造庫之類）五壇八廟皇城海墻及察祀儀器等項歸禮部經理（如大婚典禮陵寢喪葬等儀式皆是）核銷軍械槍砲船廠軍需等項歸陸軍度支兩部經理修繕城垣宫殿河渠街道工程歸民政部經理僅將製造工藝事項由農工商部專設工務司管理聞已定稿不日即將入奏其工部舊日司員則須定期考試以資甄别而定去　云（臣） 
[陸軍部近事]  
　　電商設立馬軍學堂陸軍部鐵尚書因北洋馬軍出入進退稍 
 
 

Page 3

 
 
　　欠精熟電商直督擬在保定府設立馬軍學堂飭令挑選各軍隊官及武備舉堂學生入堂肄習 
鐵尚書復議設立恭謀本部。陸軍部鐵尚書擬仿照練兵處原章奏請設立恭謀本部能派絫謀總長所有防堵教練等事一律聽其指揮（上） 
通咨各省更新器械。陸軍部近又通咨各直省將軍督撫略謂查各省營台關隘等處所設砲位間有前膛舊式銹損成爲廢物者匪特無裨軍用而且有損觀贍爲外人所竊笑應即查明更換至舊式前膛鎗砲不合用者准其一律報廢作爲舊料送交各製造廠回爐提煉另鑄新式軍械如估算有爲難之處卽將銅鐵鋼各料招商變賣所得價値另欵存儲專備添置軍械之用各贵省軍裝庫積存舊械爲數當亦不少應請一併查明先將數目咨報備核云云（瑟） 
[學部近事]  
　　留學生再習國文二年。日前營尚書與各堂會議畧謂考試留學生時於歐美文學科學頗爲完善惟於國文未達精奥現擬設立專館延聘優於中學之人充當教習嗣後卽將考取各生派入肄習二年畢業然後廷試再給出身請旨錄用云云 
　　擬頒荒廢修學法律。榮尚書現擬頒發荒廢修學法律實行强迫教育嚴範孫侍郎則謂須詳愼審定然後頒行（上） 
[政治舘議准哈爾濱添設同知北京]  
　　吉林 
將軍達桂前奏請援照奉天營口廳章程干哈爾濱地方添設江防同知巡檢由政治館議覆具奏已見初九日專電兹悉政治館以哈爾濱華洋雜處訟獄繁興議設同知巡檢司獄係爲因時制宜愼重地文起見擬請照准俟奉旨允准後行知禮部鑄發關防井准由該將軍等派員試署俟缺分酌定後仍應按照吏部補缺定例分别核辦云云按政務處業經歸併考察政治館故此事卽由政治館議覆（方） 
[華人紛紛遷居海參威]  
　　西正月十號海參威 
訪函云華人遷居該埠者甚多烟台每來一船必載有華人數百人每交冬令卽售其所有滿載歸家一至春間三四月又復重來率以爲常目前苦力傭工每月可獲盧布（俄幣名）二十五元至三十元僕役每月所得樬不在二十五元以下如係一良工則月獲盧布三四十元甚易易也海參威商埠日見興盛而傭値增長故工人皆願居此惟無聊之歐洲人日本人華人來此者甚多故每至晚間體面之人皆不往街衢行走譯字林報 
[赣臬札屬會營嚴拿首匪文]  
　　十一月二十五日奉撫皣憲吳札開據義寗州金牧沛田禀拿獲劉陽逃匪毛錦賢一名訊供擬辦緣由請察核批示祇遵等情到本部院據此除批據禀已悉獲匪毛錦賢一名據供認由平江被官軍撃敗逃竄並受有炮傷應准就地正法仰即遵照辦理並會營嚴拿匪首姜守旦（湖南洪江會頭目瀏陽人年約五十餘歲身長無髮臉上 
微有白麻）能六廷（湖南洪江會目江西盧陵縣人年三十 
六歲）賴炳臣（在瀏陽縣屬大漢源開設藥店）李義毛寳成（萍 
鄉文家巿頭目）劉大禾萬春台（卽　春台萍鄉上栗巿頭目）劉 
大南（萬載株潭頭目）毛松丙黎郭軒會集陳世祿李重山李重寳等務獲究辦並候分行司處通飭各屬一體嚴拿併候督部堂批示繳印發並分行外合就札司卽便通飭各界一體嚴拿首匪姜守旦等按名務獲究報切切此札等因奉此合就通飭爲此札仰該府卽便分飭所屬一體會營嚴拿首匪姜守旦等按名務獲究報云（勿） 
[會營搜山江西]  
　　粤贛兩省交界之處山多叢雜易藏匪類每年秋冬之交由南雄仁化二州會同大庾縣各邀營哨約期親赴搜巡一次以絕匪踨現届冬防吃緊兼之匪亂初定而大庾縣禀病交卸未克前往查辦現經南安府會同管帶巡防隊後軍後營申玉衡親赴粤屬中站地方與南雄州秦牧會哨並至大庾縣上鄉一帶邊境認眞搜巡以靖地方昨已禀報贛省大吏矣（何）附粤督覆　撫電鹽電悉贛南道辦匪恐竄和平連平南雄一帶已電飭南韶等處文武嚴防如遇贛軍人境應協同辦理馥 
[贛省患饑]  
　　法報云江西省有饑象米粮已禁止出境譯文匯報 
[郵傅部對於鐵路之計畫北京]  
　　郵傳部司員人皆視爲利藪緣新調各員有覬覦路權者創議謂各省鐵路除由本省遴派候補道員或在籍紳士爲總辦外應仿照度支部派員會辦各省銅圓局之例由部分派司員前赴各省會辦鐵路以爲監察地步並可與本部聯絡聲氣云云此議一出賛成者甚多皆有垂涎之意故外人不得其門而入者不免饞極生妬運動言官紛紛奏叅平心論之嫉妬者固損人而不利已而該部司員尙未建一謀畫一� 
策爲國家爭回尺寸利權只知惟利是圖招摇過巿奏旨嚴加甄别亦屬咎由自取矣○又另一訪函云近日各堂會商變通鐵路辦法擬淸除票房積弊酌改行李車辦法及整頓脚行核減票費裁汰冗員並籌備津貼預爲延攬人才等事俾日後商民不致受害於路政不無裨益（太） 
[郵傅部致粤督電]  
　　周制軍鑒頃據陳賡虞等電禀股欵緩交緣由并請示辨法正　轉電尊處辦理復准農工商部轉到儉電知准令該商等入股具見藎籌週密無任佩慰至該股款據來電現均存匯豐銀行應如何存放請遵處督率各股商公議酌核辦理并請轉飭該港商陳賡虞等知照郵傅部虞（采） 
[南滿洲鐵道近聞]  
　　日本國民新開社載天津函云南滿洲鐵路公司在大連灣租賃民政署辦事該公司總辦二人由瀋陽省城起程赴長春察看南滿洲鐵道本係窄狹西歴今春即動工改寛大約一年之内當可告竣譯文匯報 
[拒絕要求閩漢鐵路北京]  
　　日前有　商向外部 
 
 

Page 4

 
 
　　要求承修閩漢鐵路並謂欵項不敷願自行招股云云各堂官當卽嚴詞拒絕（上） 
[改鑄一文有孔銅元武昌]  
　　鄂督前飭銅元局鼓 
鑄一文銅元因無孔不便成串被部議駁咨令仿照廣東一文銅元式改鑄昨鄂督已遵部議令銅元局總辦於來年正月開爐鼓鑄有孔一文銅錢流通巿面（衣） 
[議駁開採西洞村煤礦京師]  
　　日前職商回某 
又向農工商部禀請開採臨城縣西洞村煤礦並改訂章程請卽核准開辦各堂官因前經北洋大臣查覆以該村產煤之處甚微且恐與現辦官窑不無瓜葛因卽批駁不准（下） 
[鄂督發封硝磺公司漢口]  
　　日前鄂督札飭夏口 
廳漢口都司反及警察總局以湖南桂薪公司在四官殿設局售賣硝磺未奉公文大干例禁飭將該公司現存硝磺逐一淸點發交鋼　廠存儲并將局屋發封（荒） 
[巨商倒欠奏革功名北京]  
　　粤督周馥片奏廣東 
普寗商人陳見田即武進士陳慶龍在漢口開設和興發號倒欠升泰昌等錢莊銀二十一萬餘兩飭傅究追匿不到案實屬恃符藐玩應請旨將廣東武進士陳慶龍斥革以便飭縣勒緝到案訊追究辦等語奉硃批著照所請陸軍部知道（露） 
[預算粤省教育費用廣東]  
　　提學司以前籌教育 
費用計短開辦經費銀五十五萬餘兩短常年經費銀四十七萬三千餘兩奉前督岑飭將廣雅書院等五欵一併撥充如有不敷另行籌措現聞提學司查此五款如廣雅書院經費本係撥充高等學堂支銷現仍照舊辦理並無餘利可計廣雅書局一欵除原有支欵外實每年盈餘銀一萬三千餘兩潮汕厘金甫經開辦成效尙未可期如能解足可得銀十萬兩至紙廠刷印局等如能將山票當票所用紙張辦理有成每年約盈餘銀十萬兩土廠則正値創辦需欵方殷非目前所能獲利統計尚短甚鉅昨分移各司局迅速籌撥矣（出） 
[部覆江蘇教育總會自刋鈐記]  
　　聞張季 
直殿撰以江蘇學會改設江蘇教育總會照章應請學部頒發鈐記業經呈請督撫兩院咨部頒發以昭信守現聞此事已由學部咨復所有江蘇教育總會鈐記應准自刋備用一俟刋定應卽由該會呈報學司詳請督撫咨部備核云（明） 
[軍士與報舘之衝突漢口]  
　　漢口公讑新報前因 
紀載某標統與朱子龍通氣初八日某標統即嘱該館更正當於初九日將其事辯正並登告白痛斥訪事不料該標統書記官某心不甘服料合營勇百餘人麕至該館毆人適其時江漢關稅務司文案宦誨之與某錢莊管事在該館會友出爲調處某書記復將宦痛毆並打傷錢莊管事直拖至夏口廳署馮司馬先將宦用輿送歸關上一面詳請卾督及陸軍第八鎭張統制核辦現該館經理人朱藝甫約合漢口報界中人具禀鄂督請派員查辦云（乃） 
[張黃二人竟解至江寗耶]  
　　湖南人張寳慶及黃易卽黃孝臣因被已正法之李福齋供出革命黨及天津炸彈案飭拿到案各情迭紀前報昨由英界捕房解案律師穆安素稱聞北京來電有文明辦法等語此案與前數年蘇報案相似請堂上查案傅訊張供向在正豐街楊欣謀所開新長發客棧内管房間後到招待所照料留東學生因之各學生類多認識與袁有升無仇而袁與黃有仇因公堂訊押銀票事黃不肯相助故也小的家眷住在眉福里在上海八年並無犯法情事黃易在中和棧内相識因彼此均係湖南湘潭縣人求察訊之黃易供與張同鄉在上海讀書已有七年去年二月到湖南於七月間返滬與張雖屬認識並未親密惟與劉正黎少梅李福齋等人均不相識袁有升因訟事挾恨並未犯法求恩關讞員與英巴副領事會商又與穆律師辯論良久判將黃張押廨送至江寗歸案訊辦（力） 
[德國建造大電車路]  
　　十三日柏林電云德國將自爱爭拖那至基爾建一電氣革 
[喀斯敦地震餘事]  
　　十四日偷敦電云略斯敦地震業已停止其地之情狀亦較前爲勝十三日電云據確實可靠消息知哲美戞總督史維敦漢孟業允辭職 
[德國議會之選舉]  
　　十三日倫敦電云德國全國之選舉業已揭曉社會黨失敗尤甚計失去名位十八份惟在德京仍據有名位五份又電云德京今日夜尙始知五十三縣選舉之結局其第二次投票總教須有十九縣社會黨攻撃德皇黨業已尖敗無望第二次投票時急進黨可望再被選舉十三日柏林電云德國議院之選舉殖民黨與自由黨員數皆增中央黨會具皆已分開社會黨之被舉者較少計尖去名位十八席德京百姓聞此報告羣向德相蒲盧親王德皇太子踴躣懼呼及德相將二月二十七縣第一次投票所舉之代表議具總數布告象人計守舊黨得選三十八員自由守舊黨十二員自由黨二十八員以上七十八員皆贊助政府者又中央黨八十九員社會黨三十員波蘭黨十九員以上一百三十八員皆係反對政府者有一百四十六縣須行第二次之投票尙有十四縣之選舉未會揭曉德皇以此次議院選舉國家未會失敗因向德相蒲盧親王聲謝德國聚敦報諭及德人反對社會黨謂社會黨所得不可抵禦之利益業已毀敗普魯士各城前爲社會黨所奪取現已爲國家收回故選舉之功效甚大第二次之投票總數當可證明德人將壓服各黨之抵制進步者而不復令國勢之稍弱矣譯字林報 
[日英聯盟之睦誼]  
　　十五日倫敦電云日本天皇致電英皇慰問哲美戞地震之災英皇亦盡禮電復 
[西班牙内閣辭職]  
　　法報云西班牙内閣辭職大員馬法已奉命組織新内閣矣譯文匯報 
[謝劵]  
　　梵王渡約翰書院定於本月十九日年假是日二點鐘各學生軍式體操三句鐘請名人演説并給正館備館中西學畢業証書昨承監院小舫濟君以請劵見贈書此以志謝忱（顚） 
[謝書]  
　　競化師範女學校贈心理學講義一册篇分七章抉出兒童心理上七大病源（恐嚇懈怠浮囂失忘虚　　忌貪慾）各窮究其來因結果而下適當之針砭不獨爲教師者所當研求凡一般改良社會之士亦均宜引爲準繩者也（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[傅察親貴才能北京]  
　　日前軍機大臣召見時兩宫諭謂皇 
族子弟養尊處優不知專心嚮學以致缺乏眞才嗣後著於召見大臣後輪流帶見近支王公貝子貝勒垂詢一切以便考察才能分别擢用如有不通文武學問者飭令入學肄習（上） 
[吏部議保獎謄錄北京]  
　　吏部鹿尙書面諭司員謂本部膽錄自入署以來辦公尙無貽誤應照原訂章程請獎務獎各該員履歴開明詳核（上） 
[諭飭留心考察司員京師]  
　　初五日議政大臣會議時慶邸謂迭奉兩宮面諭飭令考求人才務望各部院堂官將各司員留心考察密爲存記每届六個月造册送交本處奏請錄用（受） 
[電飭劃淸地畞北京]  
　　日前政府電致盛京將軍略云前因虎莊屯長岡子洋河口等處屢有互爭地畞之案會經寄諭飭查務將毗連地畞派員劃淸界限以息訟端等因迄今日久未據聲覆現擬整頓該省事務均應次第淸理務請將勘劃情形暨地界圖説一併送交詳查以憑核辦（上） 
[奉省人員壅滯奉天]  
　　奉天將軍前經奏明截止投効人員而近來到奉者仍絡繹不絕皆以奉省用人不拘資格無論革職丁艱候選虛銜無不可用故又壅滯不堪矣（丙） 
[奏陳嚴懲通匪警官京師]  
　　黑龍江將軍程德全前日片奏略謂海倫廳警察總巡王翰卿于天滅洋等夥匪竄擾時不能認眞防禦反敢暗嗾匪首直入代理海倫聽同知黃鈺内室强請收降並逼黃鉦手書印函請官軍緩勦似此欺官黨匪　堪痛恨業經中軍統領吉祥將王翰卿拿獲已飭就地正法以昭炯戒合行附片陳明云云奉批法部知道（露） 
[部飭酌委陸軍人員江西]  
　　赣撫前日接到陸軍部咨文略謂嗣後陸軍軍隊統帶等職及陸軍各學堂總辦應就其學問才具酌量委派不必拘定官階以期於軍事有裨裨云（勿） 
[札飭常備軍歸併操練武昌]  
　　北滿州常備軍統領吴兀愷前日接奉鄂督札文略謂現在常備各軍均須改練新操前經電商練兵處將該鎭駐通一軍調回歸併操練刻已全數回卾未便自爲風氣自應查照原議撥歸新軍隨同操練著卽查明弁兵實數撥歸常備軍第八鎭及第二十一混成恊作爲備補兵所有月餉仍照舊領之數發給　云（户） 
[湖北派員運軍火武昌]  
　　鄂中前接江北提督咨請漢陽槍砲廠訂購小口徑毛瑟快鎗若干枝早經遵照製造日前特委妥員前來領解想日内即當起運矣（荒） 
[催繳營房工程賬籍武昌]  
　　鄂省新軍房屋工程係由已故道員寳豐經毛收付賬目尙未造銷現鄂督以欵項極鉅未便久事延搁因傅飭寳豐家屬將是項工程賬籍交由張統制於年内澈查明晰造册報銷聽候委員驗收云（户） 
[提學接印武昌]  
　　湖北黃提學前派劉少潤大令進京請領印信業於初六日領回卽於初八日午時在織布局行轅接印（户） 
[提學使定期出省視學蘇州]  
　　江蘇周提學前得學部來文令赴省屬各處查閱學堂造册具報周提學以年内爲日無多不克遍閱因擬先赴江陰常州二處俟明年正月再閱他處現定期十五日啓節云（且） 
[師範傅習所畢業大考蘇州]  
　　蘇省師範傅營所現届第二次畢業已由總理章式之主政禀請周提學派委王司馬到堂考試現已告竣一俟揭曉即當請提學示期分給文憑云（且） 
[派員查察暹羅商情廣東]  
　　前日商務局禀誚粤督請爲保護暹羅華商旋奉批示云詳悉此事尙須考查明確再行咨部核辦已委李道壽田選帶隨員商董前往暹越等處查察商情所稱余守乾耀前會出洋熟悉情形應否偕李道前往查詢候行李道知照可也（出） 
[派員確查北江森林廣東]  
　　粤省農工商局現以粤省山多田少樹木成林特委潘令培蘭前往北江一帶會縣確查該處山塲若干坐落係何地所産樹木大小種類若干何木可作何用一一取樣繳驗並以前有無商人採辦水陸運道遠近難易詳晰查覆以憑核辦云（出） 
[經營瓊州森林廣東]  
　　瓊南各屬山深林密多産柟梓之材惟風氣夫開是以未經採伐現有商人料集資本具禀當道欲開崖州及陵水縣兩屬森林以收天然之利經善後局會同農工商局札委通判邱仁洵前往該處查明禀覆以憑核辦（來） 
[行商歡迎豁免掛銷號廣東]  
　　粤省掛銷號餉久爲民患岑前督去任時會奏請谿免由商人担任籌抵近聞稅務處業已議准并將籌抵之八萬兩一概谿免各商入因於日内召集七十二行併函達遠近粤人開會慶賀併有某商力勸各人竭力担任國民義捐以爲酬報云（出） 
[督銷局請免船捐鎭江]  
　　准南各岸鹽多船少所有運鹽江船因船捐太重沿途節節逗留難以刻期回圩現由儀徴督銷局陳觀察條陳江督請免九江關船稅至輪船拖帶一節費巨工艱非倉猝所能集事奉批候飭淮運司諭商籌議禀辦至九江關征收船稅本有定章究竟現在重載船　每船收稅若干回空船　收稅若干近來鹽船日少皆謂關稅過重船户沿途攬貨爲之彌補應如何明定章程俾卸空鹽船一律免捐放行候札飭九江關道　明禀復察奪（稽） 
[盤獲假官長沙]  
　　常德府東門外四美棧日前有寳慶人陳春生來棧寄寓自稱係某省都司現奉某帥之命來常招募新軍駐常中路巡防隊鄧管帶知爲假冒即函告武陵縣廖大令帶差前往該棧將陳拘獲帶縣訊供不諱身邊復搜出牙骰一付知爲誘暏起見飭站囚籠以示懲儆（車）今日尙有本埠及各省新聞均列入第三 
　　張閱咨注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　等罪犯多爲常赦所不原今限以十五日後不追悔是犯者益犯寃者長寃流弊伊於胡底王律師陪審員原被告各証人盟誓諸條不惟無當人情且恐有傷政體苟無禮義忠信誠慤之心雖誓奚益以上各條相應請旨敇下法律大臣再行悉心核議俾臻美善所有刑事民事訴訟法邊地驟難試辦並分析报格各條緣由理合據實覆陳伏乞皇太后皇上聖鋻訓示謹奏奉硃批該衙門知道欽此宮門抄十月初五日農工商部郵傅部正藍旗値日厢白滿引見十四名火器營二十名兩翼二名莊王假滿請安棍貝子由籍回京請安崇壽等謝調授缺恩廣州副都統孚琦謝恩張繩祖謝襲一等男爵恩貴州副將傅軒衢謝恩陜甘叅將吴飛鳳江蘇叅將會毓衢雲南叅將江翰淸謝恩岐公續假十五日陳璧續假十日順天府奏京師得雪一寸有餘 
召見軍機唐文治顧肇新順天府 
　　奏爲現立豫審所一處片順天府片再順屬民情好訟詐僞百出上控之案幾於無日無之有原告　呈批提後傅不到案者有原告任便遺拘詢以案情茫然不知者若未經審察遽予批提大爲小民之累臣衙門現立豫審所一處派委安員每於原告來署　呈之時由委員詢問情節如與呈内相符方行接收若情節支離必須考求實在情形以定准駁數月以來作僞妄　之徒漸知歛迹藉以求民隠而杜刁風所有委員書記等項薪飯每月以七十兩爲率由户部銀行存放順天備荒經貸成本生息銀两項下開支按年奏銷援案　開淸單免其告册除咨戶刑二部立案外謹附片具陳伏乞聖鑒謹奏奉旨知道了欽此法律大臣等 
　　奏爲法律學堂工程完竣招考學員定期開學摺法律大臣等謹奏爲法律學堂工程完竣招考學員定期開學恭摺仰祈 
議覆修訂法律大臣奏請專設法律學堂一摺奉旨依議欽此欽遵在案竊思創設學堂所有講堂齋舍宜於建造規式力求合法方能適用臣等訪問日本建築工師給具圖樣悉心考校凡布置之格局容積之尺寸光綫之明暗務合學堂法式俾稽查管理及衛生等事易於施行計自本年二月間開工共閱八月現已一律工竣當卽咨取各署人員並出示招考分塲考試擇其文理較優於法律粗知門徑者酌量選錄計取二百四十名並經練兵處彙送軍官十五員附入速成班肄業一面派員在日本延訂法學專門素著名譽之教習議立合同來京講授並羅致留學畢業學生分日教務中律教習卽在　部司員中精選酌派仍由臣等詳加指示總期學員按課講授易於進功庶於教學相長之　得獲中外兼通之益所需常年經費各督撫關懷公益多樂贊成大半遵照奏案先後認解未覆各省仍隨時咨催籍資接濟惟數乃不敷尙須設法籌足已於本月十二日開學臣等當督同教授管理各員認眞經理以收實效再臣伍廷芳現在假期是以未經列銜合併聲明除將酌擬章程咨送學部查核外所有工程完竣招考開學緣由謹繕摺具陳伏乞皇太后皇上聖鑒謹奏奉旨知道了欽此宮門抄十月初六日理藩部厢藍旗値日無引見那中堂等謝在西苑門内騎馬恩戴鴻慈等謝在紫禁城内騎馬恩姜桂題謝賞尙書銜恩崑中堂等謝賞綢緞恩趙國賢謝以提督記名恩江西鹽法道慶寛謝恩道府史菡等謝恩福建知府朱錫恩謝恩在任補用道湖南知府德泰謝恩荣公假滿請安铭公續假十五日壽勳請假十日召見軍機德泰慶寛朱錫恩熱河都統廷 
　　奏爲籌辦熱河防務擬添防營因鑲項不足先將現有衛隊添練成營以資調遺摺奴才廷杰跪奏爲籌辦熱河防務擬添防營因倉餉項不足先將現有衛隊添練成營以資調遺恭摺具陳仰祈聖鑒事竊查前任都統錫良於二十九年奏明添練馬步三營衛隊百名嗣因建昌股匪起事又添練步隊一營奏派游撃尹德盛統帶分駐赤　圍塲豐寗一帶以防西北未及招募衛隊卸事復經接任都統松壽查照前案招足百名駐紥承德府街奴才接交以來查看地方情形其東南一路頼有總兵楊玉書統帶直隷練軍八營分駐朝陽府及所屬阜新建平建昌各縣雖屬客隊兵力尙不甚單惟西北路僅有馬步隊四營實形單薄非再練三四營得力之軍不足以備緩急非預籌十餘萬有著之餉不敢遽練多營是以本年先後奏請開放敖漢旗蒙荒及海留圖牧廠閒地卽爲預籌添兵餉項起見惟該二處荒價課額究屬有限祇得暫爲目前補苴之策先就原有衛隊百名添募成營練以新操務求合格無事之日以之挽防有事之時以爲策應庶足以輔各防祭兵力之所不及惟此項衛隊原議本定爲馬步各五十名嗣改募馬兵四十名步兵六十名稍有未符此次添募馬兵八十名步兵二十名按邊防八成隊之營制合之原有之兵額以足馬隊三哨步隊一哨之數編成一營名曰熱河都標練軍營所有該營官弁勇丁新公餉亁按熱河練軍四營章程核定俾歸劃一每月營應支湘平銀一千八百四十六兩四錢每年共需銀二萬二千一百五十六兩八錢仍由求治局稅捐項下照常支放外所有常年應添銀一萬二千六百五十二两八錢應定爲該荒地未升科以前由荒　動支既升科以後由課銀動支課銀不敷仍由稅捐項下彌補遇閏加增分别担建其置辦軍裝建造營房及一切開辦經費餉需銀一千六七百兩暫干墾務押荒項下提用應用槍枝查軍械所現存有七密里槍二百餘桿均一律按兵　給惟子毋不敷應用已由天津洋行訂購十萬顆年内可　運到所有購價運費約需銀四千四五百兩亦請於荒價項下動支報銷　於本年八月初六日編練成營經奴才督同營務處各員逐加點騐勇丁均極精壮營制尙屬整齊但能認眞訓練將來可成勁旅奴才極知口外防兵單薄本擬大加擴充惟目前餉項支絀異常祇得干無米爲炊之中姑爲集腋成裘之　一俟巴林各旗荒務開辦餉項有著再行續募三四營以仰副朝廷厪念邊防經武整軍之主意除分咨户部兵部立案外所有熱河衛隊添練成營緣由理合恭摺具陳伏乞皇太后皇上聖鑒訓示謹奏奉硃批該衙門知道片併發欽此 
 
 

Page 17

 
 
[梁鼎芬回鄂武昌]  
　　鄂臬梁鼎芬陛見出都趁京漢快車南下准於十二日十點鐘在劉家廟下車（爲） 
[派提學使兼辦摺奏文案奉天]  
　　奉天將軍趙次帥因幕府中頗乏辦理摺奏之才日前特札委學使張鶴齡齡兼辦軍督署摺奏主稿事宜月薪四百兩張以學務殷繁力辭不就未識次帥能允准否（丙） 
[學使啓行奔喪江西]  
　　江西提學司汪頌年到任後卽派丁由湘迎養太夫人來贛不料於初六日行至漢臬起病卽於初七日逝世學使接得警電即於初八日晨刻啓行奔喪（勿） 
[鎭道巡視江面鎭江]  
　　鎭道榮星莊觀察近以時事多艱沿江一帶臬盜充斥非親歷其境無以定緝捕之方因於十二日親率駐鎭巡防隊第三營管帶周錦堂馳赴下游一帶巡視（再） 
[鎭郡警察整頓路政鎭江]  
　　鎭江城内外興辦警察已届兩年而路政迄未修理茲警察會辦周副將及提調饒司馬於日昨會銜出有整頓路政告示一道並附章程三十餘條重在整潔道路及一切衛生事宜自示之後如有碍道路之淸潔頓齊等情立由守衛巡士禀周究辦不貸云（再） 
[蘇省官事]  
　　蘇藩牌示云照得青浦縣知縣田寳榮垷奉督憲電調赴寗遺缺查有現署吴縣昭文縣知縣張灜堪以代理所遺吴縣員缺查有候補直隸州知州張堪以代理○候補道楊士晟於十四日詣撫院禀知過道員班仍指原省（且） 
[諭領鐵路地價蘇州]  
　　長元兩縣令前日接鐵路總局來文請諭圈入鐵路之各地主呈驗契據照章給價蘇竇兩大令遂假元妙觀方丈殿爲購地局諭令各地主卽日呈據領價（且） 
[要犯成擒長沙]  
　　湘潭縣十六都富室尹明四家被匪搶劫並殺斃事主一案已誌前報茲經縣令任大令勒限簽差四處跴緝昨已拿獲三名解縣訊辦（車） 
[匪徒勒斃地甲蘇州]  
　　蘇鄉西跨塘地甲朱某於十二日　洋數十元來城納粮行甫里許突出一匪自後用巨索套其頸　之而奔旋卽勒斃所有洋銀衣服悉被剥去業已由屍屬報官請緝矣（悅） 
[上海官事]  
　　湖南候補知縣張達啓蘇州高等小學總稽查知縣方時褧奉直賑捐委員俞世球昨日均至道轅禀見（曰） 
[札委視學]  
　　澄哀學堂已於昨日年假崇正官塾定於今日年假均請瑞道台駕臨因事不暇札委海防秦錦泉司馬往代（曰） 
[撥銀助學]  
　　羣學會附屬義務小學添置學舍將次完工需欵甚急由會長王納善等禀請滬道撥欵資助瑞觀察准撥洋四百元（曰） 
[循例護月]  
　　昨晚爲月食之期滬道瑞觀察札委發審委員謝崇聲明府循例行救護禮（曰） 
[禀覆小包綿纱完稅之原因]  
　　長沙裕泰棉紗公司禀請湘撫略謂棉紗向以四十小包爲一大包其小包係零星之貨不完關稅今因逢關仍須徵稅爲此禀請轉致滬關不滿大包者請爲免稅當經湘撫轉咨滬道瑞觀察以向章零貨不完關稅嗣因有某等公司取巧故擬定不論零蠆均須照章完稅當飭備文禀復湘撫轉飭該公司知照（曰） 
[調查小輪船價]  
　　長江水師緝私捕匪向用快船嗣以行駛甚遲擬改用小輪較爲得力現由水師提督特派委員來滬向各船廠調查小輪價目以便禀覆核奪再行商訂造價云（曰） 
[申詳犯供]  
　　土棍潘其祥杜阿毛前由蘇撫飭緝拿獲收所刻已由上海縣叙錄供詞申詳滬道觀察接閱之下立卽轉詳蘇撫請核）曰（ 
[拘獲兇手]  
　　漢璧禮路翁如友被人謀斃一則已紀前報昨由包探倪順泉朱子藩在浦東拘獲兇手王大金一名帶入捕房候訊（似） 
[西人開槍自盡]  
　　新崑山路十號門牌西飯店内某西人前晚不知何故遽開手槍自盡由該店主報知該管領事署飭西醫生驗明棺殮（似） 
[火警傷人]  
　　昨晨英界閘路同芳里鴻昌綢莊失愼同居者爲劉錫記馬頣之馬子帆等四家子帆之母及一婢女不及逃出焚斃在内共焚去樓房三幢間壁之吉陞棧延燒樓面一角捕頭即飭探劉光震往查被災各家是否保有火險禀覆核辦（力） 
[移解槍斃探夥之盜犯]  
　　盜犯胡義林槍斃英租界探夥陳雙喜昨復由法捕房解案中西官判將胡犯並抄出之贓洋手槍藥彈一併送往英租界捕房辦理（臨） 
[請緝竊逃之夥]  
　　祥記馬頭林掌生所開猪作前由沈仲甫荐李山東冗弟二人爲夥近因竊取銀洋一百元逃避林報請總工程局飭緝（寳） 
[提究劣保]  
　　本縣王大令前奉松江府戚太守札飭將索借不遂掯覇糧串之念六保念三圖地保王月豐提縣訊究大令遵即飭差前往立提該保到案昨已解縣訊辦矣（曰） 
[失孩者注意]  
　　周鼎新等三小孩被匪由寗波拐至滬土後因彼此失散周在路啼哭由巡士拘至總工程局判發堂留養（尺） 
[大令驗屍]  
　　江西人張子林投宿王家码頭東來昌客棧前晚兩鼓時無端斃命昨晨棧主陳來秋報請上海縣相驗午後四點鐘王大令帶同刑仵蒞驗棧主供訴前情并稱查知死者並無家屬大令飭仵驗得張子林委係氣閉身死飭塡屍格報堂棺殮發壇浮厝一面將棧主帶回候詳細研訊（尺） 
[改期會訊]  
　　英商喬昔登延律師控華人陸道生等售地不交一案滬道因另有要公故改期於本月十七日午後兩點半鐘會訊（力） 
[總工程局案]  
　　常州人孫鳳祥之女鄧孫氏背夫私逃經鄧在籍控追前日來滬尋見扭至南區解案孫明府飭地押同回籍○吉昌泰花衣行執事杭文堯扭控秤手洪子英盜賣花衣十五担半值銀二百七十两明府姑念生意中人着押候覓保限七天繳還價銀○野鷄妓女　香逃厝西門外剃髪匠王富　處被揭王陸氏 
 
 

Page 18

 
 
　　卽阿二姐偵悉扭控西區解家明府訊知妓本有夫發堂留養○南匯恆豐鼎順馬益隆等布號控旭記布號主顧春圃經售布定不交貨價計共欠洋八百七十餘元判交保理明如果原貨未售著卽交　○　昇公柴行夏致土代保夏壽章借洋一百元俞由夏化全保出勸還四十元昨日復訊知已償還十元著夏化全代繳洋三十元其餘自向夏壽章追償（寸） 
[公共公廨早堂案]  
　　前王阿芳王阿泉集長根王阿虎等報捕稱或被剥农或攫金飾甚有拐　女孩等情後由包探米順陳洪德等緝拿綽號小老鎗即吴長生到案訊據供出同黨抛球和尙因備文至縣將抛球和尙即王阿慶提回昨日解案經關讞員與英巴副領事會訊判抛球和尙發押西牢五年小老鎗發押西牢三年○湖北路餘興洋廣貨店之鮑否賢縱火奉捕頭將鮑解案訊供在案昨日覆訊關讞員以案關放火未便憑各供定案商之英巴副領事判還押捕房候十七日午後與巴君往勘縱火情形再行復訊○新登豐客棧司帳褚書生前竊取洋一百六十元逃逸經店主婦曹陳氏報捕解究以供不承認且有賬日紏葛判押候過堂訊奪○王李氏將領女林妹凌盧送醫翌晨斃命報上海縣相驗函請公共公廨關讞員飭承將傷單等據移送縣署在案昨新閘捕房包探李星福將王李氏解訊讞員判送上海縣歸案訊辦○過犯姜阿全卽章阿連爲包探李星福拿獲判押候吊贓再辦往案昨解請示讞員判押西牢三年滿期逐出租界○高鶴生違章在新閘路擅打竹笆由工部局傅獲解究讞員以供明與張姓有紏葛判釋出着明白禀覆○流氓李寳寳將阿四在延昌弄内持刀剝取張子濤皮衣案昨解復訊讞員以各供不諱判各押西牢六月○朱同觀竊取同鄉陳步才之布衣褲襪各物報捕解究關讞員判押捕房三月期滿遞解鎭江吊贓再訊○江北人何二瞎子李文賓嚴三秃子等串同王大金在美界翁恆春烟間内出刀戵斃翁如由攫取烟鎗烟膏鈔票洋元而逸報捕查緝並由上海縣相驗各情已屢詳本報昨包探倪順泉供拿獲王大金請究讞員判押候備文簽差赴蘇查緝正兇到案再訊○蘇州人華永康混用正金銀行假鈔票案發經包探米順拿獲解訊供是徐小峰所爲判押候提徐妻姚氏到崇押交各情已詳前報昨日解案復訊並稱徐緝獲無期請爲擬結讞員判華押捕房三月徐姚氏既抗不交夫發押官媒半年分别示儆完案（力） 
[法租界公堂案]  
　　杭州人錢義川控金裕亭拐賣妻兒提訊之下供有周某同去分得洋十一元判押候備文移提郭蘭州交保開釋○粤婦王月英控中人吳阿三短交地畝昨賣主李雲記投稱照道契交地並不短少陳讞員閱契無訛令王管業不得多事○唐貫三控陸安松陸安卿悔議租地判两陸償還造屋費洋六百元因陸不允昨又傅訊改償四百元兩陸仍不遵斷陳讞員判令再核○金儀仁竊煻逃避經失主控將荐保人金云卿拘案判限七天將金交案訊辦○紀兆求出售攙水牛乳判罸洋十元○興盛街口揚祥記玻璃店某刻字店两主婦禀稱被同和恊東洋莊縱　　　 
火被害損失甚巨求提嚴究判下期候提訊辦○朱菊泉在靜安寺路被王寕寶紏黨持刀捆縛剝去馬褂内有奚湘州託抵借洋之方單一紙逃避法界爲探拘住解訊朱 
投訴前情判覔保領單王押捕房三年（臨） 
[美租界捕房事]  
　　　寕路吳阿桃家前晚失火由捕房飭探查明並未保險當即禀明捕頭查核○周渭林前因被竊投報捕房飭拿未獲昨由包探沈阿岳向某質查獲原贓當即起入捕房候拿獲該竊送辦○前晚有馬夫顧阿六在苗浦路在某西婦調笑飭押一天以儆○林阿二手持綢衣遇探盤詰支吾拘人候辫（　）來函 
[暹羅傭工楊錫候等五十一人致曾少卿函] 　 
　　近閱南洋匯報知江北有灾勉約同人凑集英洋一百三十五元交由匯豐銀行匯奉至請收發（助賑 
銜名詳載二十八次淸單） 
[商會經收徐淮海等水灾賑款第十一次淸單]  
　　洪承義堂助洋一百二十元高喬嶽保母親高門李氏平安助洋五十元恆和泰緖棕行高喬嶽手助洋五十元高門何氏保子平安助萍二十元俞廷標助洋三元俞廷柱助洋十二元俞燕章助洋十元高喬記助洋九元六角元豐恆助洋三元兆豐錢莊張鴻甫先生來義泰號同順成成泰義雙合成后順號廣源盛各助洋二十元仁和順德興盛同聚源洪生福萬順棧順泰祥吕順玉無名氏永發福源來德東發隆各洋十元以上十七家共助洋二百三十元除分　收照外共收洋五百零七元六角正合行登報以揚仁風 
[上海絲業會館壽賑公所施子英經收各處水災賑捐七月初二至廿八日第一百八十次淸單]  
　　初二日顧蔣氏求病速俞洋五十元○初四日金承烈爲先父五周忌懺資移助由徐石士先來來洋十元○初六日安吉縣鐘由源豐潤來洋十元塘濟三和典求保同人平安輿洋八十四元○初七日沈王氏病愈還願洋三十元○初九日怡慶掌章求合家平安洋十元已得天佑人十元曹承業五元○初十日朱友安洋廿元誠求子祈合家平安消災免禍二元○十一日王寶齡爲室沈氏還枢資移助洋十元○源豊潤來長興縣陳允豫洋五十元南潯通判孫籛八元又募葭洲書屋承檏堂各四十元懿德堂三十元拜石山房成志堂德淸縣傅師悶三户各廿元承德堂六元○十二日陽湖縣洋廿元威坪厘局潘靜章祈病速痊十元無名氏十元鍾鴻軒二元○十三日金公館洋廿元○十五日隠名氏求千平安由李宏興紗緞莊來英洋廿三元龍洋七元萬茂木號龍洋三元銅洋二元大豐錢莊銅洋一元○十六日杭州西湖恊德善堂洋一百十八元爛板洋一元銅洋三元源豐潤節燄費移助洋十元李德甫十元○二十日張致和堂求子病速愈洋十五元周仕沅子懋德懋功懋昭英洋六元龍洋四元○廿一日聶管城洋一百元○廿三日管口三江公所因慶和祥有彰仁和豐盁渭記四家案討陸成亨欠款既立允約復又悔議且雇外人拉陸看押違背商情罰助小洋三百角○廿四日杭省隠名士求合家病愈長幼平安洋五十元祥記銅洋八元○廿五日南陵惲秀孫爲長子福誠週歲筵資移助洋十元○廿六日大圑平　局銅洋二元四角○廿八日王義昂因五十生辰筵費移助由純泰莊來洋五元○七月份共收英洋七百九十三元扯七四零五合規銀五百八十七兩二錢一分六厘龍洋十四元爛板洋一元扯七三四合規銀十一兩零一分小洋三百角扯六六二五合規銀十九兩八錢七分五厘以上共收規銀六百十八兩一錢零一厘銅洋一百元零零四角連前共收規銀五十五萬八千零七十六兩九錢六分六厘　金押　　一枝珠　二個小珠一粒生銀板一元銅洋三百七十一元四角 
 
 
