# 1886 - 33 - 4904603

 

Page 1

 
 
   
 
 

Page 2

 
 
[恭賀新年小啓] [  申報館主人拜手]  
　　雞檳鳥欖辛盤荐五未之香竹蔟桃符甲舘啓三朝之瑞製出廚中粉荔佳名永錫以合歡琢成勝裏金花巧樣爭誇夫如願况值祥呈肇慶恰當帖換宜春有不白獸樽開競獻吉祥之字青鸞錦織羣披富貴之圖者乎恭維閱報諸君子或豸繡行春鹿毂占陞官之兆或　旌耀日狐戈宣專閫之威或　錦繡之文才同潘陸或逐錐刀之利業嫓陶猗當兹六律之初回定卜千祺之並集本館才慚拆襪學類測蠡謬承宇内垂青鴻箴時錫愧未夢中吐白鳳思新攄惟當罄竹搜奇聊當蒭蕘之特獻還望披榛俯采不以葑菲而相遺 
[分送中西月分牌] [  本館主人啓] 　 
　　春盤荐罷鳳琯新更本館循例印成中西月分牌定於本月初八日隨報分送無論本埠外埠一律不取分文倘或漏未送來請向賣報人索補可也肅此預布祇頌新禧諸維雅照不備 
[六十六號畫報出售] [  申報館主人啓]  
顏君永京出其遊歴海外各國名勝畫片爲影戲以助賑觀者趾錯於門而未經寓目者不知凡幾本齋特倩吳君友如一手繪成十六幅俾留此雪泥鴻爪與海内君子同觀焉又敬送着色一家春圖一幅係田君子琳所繪妍麗異常可裱立軸附訂畫報之首畫　暫爲停送後附淞隱漫錄圖說一則准於新正初六日出售此佈 
[元旦立春說]  
　　光緒龍集十有二年太歲雄在丙雌在戌春王正月元旦寅初一刻立春上距道光甲申元旦立春之歲閱六十有三矣諺云百年難遇歲朝春此但言節氣之恰好人牛百歲偶一遇之以爲奇而于朝野上下士農工商之適逢其會嘉瑞休徵未能一一數也今試推演成說以供諸閱者之一笑皇帝沖齡踐阼典學有成孝治之隆超軼千禩深體呈太后萬樂厪毖迺于今歲臨軒親政維新之化天下喁喁則夫布始和而滂 
闓澤者初非因元旦立春而致而立春之適于元旦未始非天機之預兆天貺之駢臻况乎詩首關睢書先釐降大婚典禮將次舉行尤薄海人民所同聲而慶抃者安得不歸　于元春哉内外臣工幸際昇平渥承德惠垂紳委佩文則　接增榮緩帶輕裘武則風威耀采大者固鼎鐘名勒乘時表建竪之功小者亦升斗恩叨　日報循良之最似與立春無涉且與元旦立春亦無涉而不知南金北毳梯航輸萬國之忱西鰈水鶼聲敎訖九州之外皇風韙暢景運宏開幸值無事之秋惟是宣　上德意與我民休養牛息以開千百年有道之長則雖歸美於元旦立春亦無不可且夫春爲歲首農人歌于耜焉比年以來雖無大水大旱而自河南告荒而後各省偏災連綿未絶經各善士盡心設法賑銀賑米賑衣不下數百萬金卽全數百萬命施者不求報而陰功厚德上感蒼穹必應默佑國以農爲本農以食爲天二十年前無論已近今於各行省亦不計及就浙西蘇松常等處非所穫不多卽所糶太賤新米登場不過二石持以入市不過每石二千餘文迨納賦完租已餘無幾至青黄不接之時自欲糴米而炊則又價逾於糶一出一入其值懸殊若借債米利息更昻以致户鮮盖藏家無儲蓄或因元旦立春隱邀天顧錫以豐年應瑞雪於客冬騰歡聲於函夏庶幾含哺鼓腹於此爲左劵之操爾至若行商坐賈視區區節候渺不相關然去歲之春中法未和人心恇　願藏於　者靡不隱受其虧非徒滬上一隅也然向之僑居滬上者他鄉作客豈不懷歸祗以安土重遷欲行復止一旦警傳風鶴相率言　已去者未易重來市道因而减色兹旣烽烟永靖中外一家則利市三倍之占雖難預决而安心　運專意經營陶朱公不必三遷千金屢致亦朕兆于元旦立春之歲誰曰不然蓋善言无者必有騐於人古來如董仲舒劉向諸君其推究陰陽否泰之機朗同　蔡然過於穿鑿似流讖　家言且必拘旣住者以爲徵亦隣於刻舟膠柱孰若决之以理證之以時不必稱引詩書動援古音諭似迂而寔正言有大而非夸試質諸精習天官書者得無較京房甘忠可輩爲稍勝耶或謂子以元旦立春屬詞比事固屬新奇特草率成篇不衫不履猶之作字者忽整忽行似于爲文體製稍有不合則行文一道如流水如行雲意到筆隨本無定法况以平易之理測未來　天樸實說來轉有意味觀者會其意而略其詞可也書旣竟卽弁之曰元旦立春說 
[本館接奉電音] 　 
　　昨日上午十下鐘時本館在京訪事人由電飛傳上年十二月二十六七日上諭六道本年正月初三日上諭一道敬謹譯登○十二月二十六七日奉上諭都察院代奏貴州貴陽府遺缺知府趙爾巽敬竭愚忱一摺内檯寫錯誤殊屬疏忽趙爾巽着部議處欽此同日奉上諭吏部奏遵議處分一摺前内黄體芳陳奏事件妄議更張跡近亂政欽奉懿旨將該侍郎交部議處兹據奏稱照妄行條奏議以降一級　用係公罪例准抵銷等語所議過輕殊未允治兵部左侍郎黄體芳着降二級調用該部堂官着傳旨嚴行申飭欽此同日奉上諭甘肅凉州鎭總兵員缺着蔣捷才補授欽此同日欽奉慈禧端佑康頤昭豫莊誠皇太后懿旨神機營王大臣奏前步軍統領榮祿曾孫同管營務創練槍隊之員照章旣日報捐槍價銀兩懇請賞給奬叙等語頭品頂戴降二級調用前步軍統領榮祿情殷報効洵屬急公准開復降二級調用處分該部知道欽同日奉上諭兵部左侍郎着曾紀澤轉補未到任以前仍着徐用儀者理兵部右恃郎着廖壽恒補授欽同日奉上諭吳元炳奏保薦循良用備採擢等語安徽鳳陽府知府顧樹屏泗州直隸州知州方瑞蘭霍邱縣知縣屈承福均着交軍機處在記欽此○正月初三日奉上諭福建泉州府知府員缺緊要着該督撫於通者知府内揀員調補所遺員缺着李耀奎補授欽此 
[法使將來] 　 
　　法國前派駐華欽差寳海君有復任中國之說兹閱西字報知此說已確曾襲侯使節言旋時寳　差亦當偕行履任云 
[法國邊] 　 
　　外洋新聞紙云法國南境與日斯巴尼亞交界之處刻下法人在彼增築砲臺極意設防正不知其何故豈慮日國有侵法之意耶 
[法將行蹤] 　 
　　香港西字報言近來時有人詆法國在河内海防等處之兵言其有殺掠情事孤爾西將軍聞之密加查察並無實據又向各將營中查閱據覆亦無其事孤爾西將軍知係民之訛言因出示曉諭大略謂倘以後再有此等謗言如係其伍中人卽以軍法從事如係商民則當驅逐出境不准逗　東京云又悉孤爾西將軍現已交缺帥印法國派員接篆孤將軍卽行回國近已附輪　潜矣 
[勘界述聞] 　 
　　東京法字報言中法兩國欽差商議劃界之事現已開議有　處地方業已議定法國派兵守之矣而香港西字報則言該報所云恐非確信聞法帥已將東京之法兵五千名　動前且諒山一路而去然則此事恐未易成議也 
[三船俱廢] 　 
　　法人之擾中國也其鐵甲船兵船之受傷者共計三艘一係德利用芳一係拉加拉桑尼亞爾一係雙不令旋駛至香港修補刻已駛回法國送入船塢修理工人勘得受傷太重可復用由此觀之法國此　所喪實多而中砲火之得用亦於此可見一班焉 
[英滅缅甸] 　 
　　仰光英巡撫接到英印孟加臘總督傳電知英廷業將緬甸國地列入新疆境中須一律升用英旗仰光巡撫接到電文乃擇於英一千八百八十六年正月一號卽中國光緒十一年十一月二十七日遵諭升旗聨合疆土防軍砲臺卽升砲一百零一門誌慶則是此日爲英得緬甸之始期卽緬甸亡國之末日也合應標明中英年月時日以詳紀之又聞英正副元戎卜司二公新下一令凡緬甸舊都遺氏有欲 
 
 

Page 3

 
 
自緬之舊京往仰光者須禀明英官領有執照方許前往若無照私行沿途皆有營卡阻截蓋因緬境亂民四出搶劫恐其南下行虐是以特設斯禁而爲先事之防也 
[緬事輯聞] 　 
　　緬甸國王底母被英放居於印度之馬利牙埠王頗安之上月十五日下午緬王在印乘車出遊該處公家園囿王便服端坐穌妃姊妹華裝同乘馬利牙英官知府某公因有看管之責故　侍王車與御者列坐後車則載王之子女另有護衛兵卒隨行一路見者皆知其爲緬之舊君莫不敬禮有加嗚呼外示優異内實覊幽座上客典堦下囚又何異哉○緬之親王戴拿被英拿解全家皆逮卽其夫人並其子曾授兵官者　魯格里及魯格里之妻戴拿之女一男孫二女孫二並姪女一計共十名由商船名班南者載送至仰光並未令其登岸當過格來戰船載以展輪向孟如臘進發作何安置至印方能定准聞戴拿當英緬交綏之時曾假王命派官刼殺英國木商四名是以見釋於前被拘於後耳○仰光巡撫親至緬京接　善後諸務大元戎卜蘭臘甲士乃親統诸軍進紥於滿摩城旣至並無與英爲敵者乃近得一信謂卜元戎忽失所在此係風傳尙未知確否○西歴元日有英兵四名在京北二十里　穩地方與亂黨鏖戰四點鐘之久被賊匪殺斃三名擒去一名越日土人回報被擒者亦被殺却又電傳正月四號巴馬商船鼓輪由緬京下馳至色改地方有土人亂黨二百餘名在岸上開炮載擊船上還炮擊之幸得出險又冥臘電信云駐守坤院之英國兵練出與土匪交戰身受九傷刻已附搭怒文火船載送就醫又東屋電信云有暹羅國境中西邊部酋名瑣丸者現遣使東屋求救云有東屋近處冐威土賊將往攻擊其部英官業許　將在援又電距仰光二日之程東瑞地方土　革音部落之衆亦同起倡　東瑞英營千總官乃率英兵四十名印兵六十名大砲四門於五號出隊在勦遍尋近村杳無所見蓋山徑崎　賊蹤出没無常欲聚而殲之誠非易　觀此情形英之併有緬甸一時未能坐收其利也得毋有類法越之事乎○仰光屬埠　淡棉近處米嶺地方被　所焚該處通往宰洞埠之電線已被土賊割斷米官民逃往宰峒暫避飛　告急求救　　淡棉笞埠府憲與兵官聞警卽率領巡差兵三十名商民圑練軍數十名隨帶大炮三門駛往救援而　埠民心甚奚驚　深恐賊匪掩至肆虐商民乃同起戒嚴以守越日有英印馬利牙步兵一隊抵　衆始釋然聞賊　乃暹部和尙有衆五六百人十分猖獗以代緬王復仇爲名每　賊僧一馬當先手舞孔雀旗卽甸國旗也腰圍紅布一幅爲記至上月十五英兵與賊接戰於米嶺過港之孤惹地方亂首之僧被砲擊斃十六日英兵再進賊衆無首大潰被災軍斬殺　數並十擒其黨二十名餘者現逃入内山去矣刻下有第五隊之馬利亞兵駐守於德洞以防餘燼復燃蓋處乃最古之商埠現雖冷淡然古跡甚多英國設有知府等官領　其事焉而在東屋一帶及緬甸内地部民多　揭竿而　者兵來遁入内山密草深林追勦非易兵退彼來加以内山水土天氣皆非外人所宜人受其毒病作一二時卽死所以刻下英商多裹足不前云 
[軍門抵粵] 　 
　　劉淵亭軍門將率所部駐節五羊等事去臘早已登列報端刻有友人自香雪海中遺我雙鯉云十二月二十及二十一等日先有軍門麾下貔貅由三水縣乘舟而至禪俱穿督標福字營號褂一時戈矛山立旌旆雲屯如火如荼不足喻其氣概軍門隨於二十二日駛抵省垣在天字碼頭乘輿登岸兵船二十餘號亦移往是處暫停經軍門傳令陸續往東較場燕塘等處下營其時觀者如雲幾至滿坑滿谷而各兵整齊嚴肅略不滋擾譁騷人咸謂軍門軍令森然頗有古名將之風云 
[番民歸化] 　 
　　　臘曾登臺灣嘉義鄉社牛番滋事一則兹復悉諸番經　鼎臣軍門剿撫兼施恩威並濟補裹社一帶卽傾忱歸化薙髮者已有三十五六社之多軍門於每社頭目給子功牌以示寵異而廣招徠中路蘇澳各社番人　之亦有二十餘社願隸宇下刻軍門仍任嘉義一帶設法招撫闢版宇而化狉獉直指顧間事軍門眞功冠一朝哉 
[商訂行期] 　 
　　劉省　爵撫擬返閩垣與楊石泉制軍會商要務並擬來厦巡行制軍得信卽函　爵帥定于何日起程蓋制軍已定期正月初八日節抵鷺江然後渡臺巡閱故須問明撫帥行期以免兩不相值也 
[褫衣贜] 　 
　　江永輪船由漢口來滬行至大通蕪湖之間者搭客自檢其衣箱忽見箱底已脫衣服銀兩悉不翼而飛心知竊賊必將至蕪湖登岸因不勳聲色留心伺察及抵蕪湖果有男女二人肩箱下駁船而去客乃大呼捉賊將男女拘獲告之船主而該男女則以所携之箱並非客物狡展不承客欲搜之女挺身而前憑客搜檢觀其身體已極膨　客乃褫其外衣果見襲皮衣其中的係贜物於是逐層剝去而銀洋則仍未之見也客恨極并褫其裩　錚錚鏦鏦之聲不絶原洋皆自褲中飛落滿艙因一一拾取并衣服等件皆獲珠還若該女者可謂利令智昏廉恥道喪者矣　謬訏憐香惜玉者聞之正不知作何語 
[戯園被焚] 　 
　　香港有某戲園極爲廣大去冬二十九日該園正在陳設一切預備元旦開演忽然失火焚燒園係三層樓門面兩旁柤作店鋪園之左近則有禮拜堂及東華醫院火起之後羣集奔救幸卽撲滅且並未殃及鄰居而戲園則悉成灰燼蓋　門前店鋪儲有燒酒一經延及火勢猛烈以致有男女兩孩偶至該園閒遊同遭焚斃禮拜堂之庖廚亦被波及該園並未保險無可索償其門前店鋪則保險二萬員尚可取償於保險公司也 
[撞沈夾板] 　 
　　去臘十九日有英國輪船由横濱開往新加坡駛至厦門口外適有一枝半桅夾板由厦出洋卽被撞沈船中八十餘人皆慶更生雖所失甚多亦未始非不幸中之大幸也 
[保赤爲懷] 　 
　　甯波關道憲薛叔耘觀察自蒞政以來慈惠清勤百廢具舉凡有關於民生利益者尤爲加意振興以故紳民愛戴輿論翕然所轄紹興府屬各邑每遇温亢時行嬰兒多厄於痘觀察惄然於懷爰特　分鶴俸並飭地方官紳資助先於餘上兩縣倡辦設局施種牛痘聞在正月開局從此海隅赤子壽域咸有觀察洵一路之福星萬家之生佛也本館有聞不禁爲居宇下者額手頌之 
[懸賞尋孩] 　 
　　無錫人談士元在上海大馬路興讓街設春餅攤利逐　頭聊資餬口妻已故遺有兒子阿順年纔八歲除日下午閒坐對門大昌燭店階上曝日至四點鐘時忽然不見談昆季四五人祗此一子一旦入匪人之手竟至痛不欲生終日喃喃如痴如醉陳君竹坪好善士也聞而憫之懸賞十元託人尋訪如已被人買去亦願將身價如數給償聞阿順面圓身矮頭上劉海頂缺一門牙紅布帽青布衫棉馬甲青布小脚褲青布襪倘有四方好善士聞風報信或送至陳君處俾談姓骨肉重逢得延嗣續則結草啣環莫名感佩矣 
[工局清帳] 　 
　　本　英工部局去歲一千八百八十五年之用帳業已繕成清册分送閱看計去年所收之銀共三十四萬八千二百四十八兩八錢六分用銀共計三十五萬二千四百六十四兩六錢三分透用銀四千二百十五兩七錢七分蓋緣法兵信急華人多有搬移地去者以致無從收捐核計所少甚多幸而碼頭捐前擬收銀二萬五千兩後收有三萬六千五百九十四兩又加以小車烟館典舖馬車行等處皆收數溢額至五千餘兩故裒多益寡止透用此數其用帳之最多者係巡捕頭及中西巡捕并泥城外之巡捕共計用銀八萬零四百八十一兩五錢九分自來火及電燈兩项用銀二萬四千六百七十三兩八錢九分修理樹路橋梁溝渠用銀三萬五千四百五十兩零八錢三分局中各人工資用銀 
 
 

Page 4

 
 
二萬五千七百三十九兩三錢五分其餘小用不及備列因去年修治道路等費尚少至今年則不同矣今年所收約計銀三十四萬四千五百兩派用則修路一事約日需銀七萬四千兩巡捕約需用銀七萬五千兩此外小事不計想今年太平無事去者皆回　捐當可生色各董事必能斟酌盡善俟總議事時再當譯錄抑猶有一說租界近用電燈地火燈計一年所費不貲而地火燈近來亦時有忽明忽暗之弊想係煤氣不足之故各處時有此病卽本館所用亦常有如此者想議事之時必须妥爲酌奪也 
[滬上官塲紀事] 　 
　　元旦黎明道營廳縣及諸印員齊集西門内　萬壽宮朝贺新正嵩呼晉祝禮也事畢海關道邵小村觀察命家丁分赴駐滬各國領事署及英刑司署拜謝賀年蓋西歴元旦華官均至西官署賀年華歴元旦西官亦須道賀而觀察已奉兩江總督曾制軍檄委閱視吳淞海塘工程並須赴姑蘇金陵兩處面陳公事順賀新禧卽於當晚起程故先期辭却也英公廨會審委員羅少耕太守則於初二晚乘坐民船用小火船帶赴蘇垣約於今明回滬云 
[迎春大典] 　 
　　今歲元旦適值立春歲除日上海縣莫邑尊會同學師及三廳恭行迎春大典元日午刻在大堂祭春牛盖役爭相奪取以符吉讖其牛頭例由捕班奪得以卜年内緝捕要案之易本歲春牛身黄頭紅臀黑尾足俱青太歲神科頭跣足說者謂爲豐年之兆云 
[研訊黨羽] 　 
　　去冬十二月二十三日晚法巡捕被戮受傷旋經嚴孫二包探偕會捕局勇曹錦堂等在城内虹橋左近拘獲山東人田友福訊出兇手任鄭芝翁太守因卽飭提任歸案訊供小除日經任交伯華將任送案诘訊之下任供原籍南京年十八歲二十三日雖曾出外並未啜茶亦無行兇之事田卽對任言事已至此切勿驚慌司卽供明無須隱諱任俯首不言太守着將田帶出　詰任曰爾未到案田已供明况本分府亦訪悉肇事之時確有爾在内用爾年尙幼終　從寛任稱　有牛肉庄麻子是伊一黨太守謂穿紅邊號褂者係何人任稱不知孫包探禀稱聞有木匠作阿狗牛肉店麻子等肇事後同至西門老虎灶啜茗然後散去嚴包探禀稱清晨任父送任來時曾令田認過據云不是同黨同黨者面上有麻年紀較輕寗波人在一枝春茶肆前拘住打架之事則在黄發茂酒店前太守謂任曰不知二字豈能了事旣不肯認可交捕帶回抑候覆訊又　穿紅邊號褂之人褂上有長洲縣字樣斯時有來滬緝捕之長元吳三縣巡勇刺舟河内太守因　至縣署請莫邑尊轉飭該勇等至捕房與田相認初到三人據田稱均不相識後有山東人李建洪據稱當時確亦在塲邑尊遂將李暫爲看管諒當移文蘇省詰究情由也 
[中途跌斃] 　 
　　前日有一年約三十左右之人行至小東門内大街奚家木橋堍適值潮來挑水夫絡繹不絶地滑泥濘遽然傾跌旁人撫之早已僵斃該鋪地甲遂報請善堂收殮 
[賊非外至] 　 
　　亨逹利洋行庖人鄭立交投英捕房報稱失竊箱内洋銀十元套褲一雙捕頭卽派包探秦少卿前往察得該賊用刀割開皮箱然後行竊然並無外賊入内情形正在查勘之時有細患陳阿林亦言失去洋銀十元包探細視情形不似失竊查其行李見鄭所失套褲確在其中且内藏銀洋七元交鄭辨認均是原贜問其尚有三元何在陳尚支吾鄭猛憶與陳賭博赢洋三元的係已物合而計之與所失之數適符當由秦包探將人贜帶至捕房諒須解案發落也 
[本城走水] 　 
　　去臘二十八日晚八點一刻時本城馬姚弄西首天主堂左近某店突然失愼該處三鋪地中立卽鳴金報警邑廟洋龍近在咫尺首先馳救隨後東局委員帶同勇丁前往火塲彈壓旣而總巡委員馮蓮士刺史及各委員亦均親臨照料俄頃沉香閣保安會衆妥會松滬厘捐局錢業公所各洋龍共十餘架俱風馳電棬而來竭力灌救無如火勢甚狂一時不能撲滅延及對面啓茂布店秀芳齋骨董店某姓剃頭店紅木作轉北沿燒而南之某姓酒店烏木作及水烟袋店三四家天吉昌帽鋪迤東焚至徐三泰烟袋店迤西焚至安善堂共燬樓房三十餘幢亦巨灾也當火發時巡防局勇獲到行刼匪徒兩名立卽解送總局馮刺史判各笞臀五百板至其起火之由聞耳人至該店購買冥資學徒舉　上樓擕取偶不小心然及紙鏹以致猝兆焚如云 
[賭徒受責] 　 
　　新年無事各舖司務及手蓻中人往往作牧豬奴戲以遣旅懷本年總巡委員馮蓮士刺史傳諭各鋪地甲限新正三日外不准聚賭至初四日城中仍有數十家呼盧喝雉刺史惡其違諭立飭局勇恊同各該鋪地甲拘解局中訊明爲首者各責五百板與賭者各責二百下似此風行雷厲庶賭風可以禁絶矣 
[法界公堂瑣案] 　 
　　抛棺遠遁案内之徐桂榮將女許與戴永生爲妻復經圖賴戴之母舅許釗控告後翁太守傳到徐桂榮反妻楊氏保人郃朝福曾留徐女之朱周氏定安里妓女戴二寳作伐之馬仁進集訊邰供自將徐姓母女在金裕泰客棧保出後卽留住彩視街家中臘月二十四日晚經流氓將徐女搶去云被其父桂榮賣脫桂榮供認賣得洋二百五十元早經分用現祗存七十元在棧内並未　字　戴女有收受財禮之事太守將許研訊許言確鑿　據並呈庚帖馬不認作伐許稱現在人無着落　事願作爲罷論惟求將人追到發堂所出財禮亦請追出以充堂中善舉太守着將馬管押徐及楊氏朱周氏戴二寳分别交保俟交到徐女再爲核辦○去年鴻泰洋行主人根亞四控買辦陳英之卽陳應如司帳蔣安倍卽蔣寳初定買怡和洋行青鉛一案小除日提案覆訊陳蔣均稱無銀出貨洋人亦不願交易惟請將陳蔣嚴懲翁太守斷　陳蔣合交房租銀二十兩洋人亦不願領請將前呈之西字單給還太守商諸祁繙譯將單給還至方單兩紙係由蔣之及人毛姓交彼可暫留公堂俟毛到案核給○包探夥在浦灘拘到拐匪鄭景棠并被拐之高麗小孩金雲岱查得該孩父母俱亡經華人陳自福初在高撫爲義子帶返申江借住長發客棧陳君係中國駐高繙譯官歲暮　先已赴高捕房將孩詰問言語不通幸興聖街京江棧内寓有高人蔣龔等姓翁太守因着嚴包探傳到分廨令其詰問始知底細隨送棲流公所收養以侯陳君到來給領 
[高易籌賑所撮要] 　 
　　客臘杪得奉浙江藩憲許方伯惠賜賑　洋三千元有奇拜領之餘良殷欣忭合先登報以誌謝忱其各捐户再錄清單用昭徵　兹我兩粵自告災以來曡　諸大善人慷慨捐輸無分畛域遂使　男子婦共慶重生蔀　茅簷咸欣得所　篆之私曷其有極惟現在災區雖幸平頓而西省着後事官尙須籌辦又奉粵督批示能　籌辦山東賑務之　並爲兩粵籌畫　萬金以三兩萬助東省　堤以一兩萬助西省河路工等因盖兩粵以工代賑尚　籌欵解濟也山東沙洲名處自解冬賑之後而春賑又復孔急伏望諸善士入發兹　解囊樂助俾資接濟其功德豈有量哉謹此奉告伏惟公鑒[  李朝覲秋坪氏謹誌]  
[附送勸賑啓] 　 
　　陳君竹坪刊有勸募賑捐啓並加名柬馳賀諸善長新禧均託本舘於今日隨報分送尚所賜鑒曷勝代禱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
