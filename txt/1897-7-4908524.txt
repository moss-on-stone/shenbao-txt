# 1934 - 7 - 4908524

 

Page 1

 
 
[醫林指月出售] [  圖書集成局代啓] 　 
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園肊早存案曰敖氏傷寒金鏡錄曰痎瘧論疏曰達生編曰扁鵲心書曰本原崇原曰侶山堂類辨曰學古診則集前明及國朝諸名醫著述彚輯成編誠醫學之準繩後人所宜奉爲圭臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[校宋本黄帝内經靈樞王氷註告成] [  圖書集成局代啓]  
　　内經素問爲醫家之祖卽秦越難經亦發明是書之旨皇甫謐甲乙經惟撮是書之精要邇來岐黄家所讀馬元臺注素問厭其繁雜汪氏素靈類纂惜又太略　且漫漶誤字亦多吳門汪氏藏有宋刻王氷注内經廿四卷後附遺篤一卷靈樞十二卷爲當時林億孫奇等奉敕校正全部倩本局新字非且用以潔白連泗裝訂六本碼洋一元存上海棋盤街文瑞樓蘇州閶門綠蔭堂書坊出售 
[論中國宜倣西法以重工藝]  
　　余前論農爲工商之本是農爲體而工商爲用若以工商而論則工又爲商之體而商僅爲工之用耳泰西商務之興皆導源於工其工技愈習而愈精則商自日增而日盛然則工藝之學烏可廢哉天地生人無所偏倚官皆有五焉支皆有四焉是非西人之心思固靈於華人西人之精力固强於華人可知何以西人製造日出不窮而華人非但一無表見且不能葫蘆依樣分其利權西人每出一物好奇者爭相購買迂拙者置之不問若以西人之巧不可階斷非華人之所能步武者不知巧拙之故非生之使然在習與不習耳中國素以工技爲末藝故從無有多能博學之人孜孜焉專精一藝卽或有之如陸子剛之治玉呂愛山之治金朱碧山之治銀鮑天成之治犀趙良璧之治錫王小溪之治瑪瑙蔣抱雲之治銅濮仲謙之雕竹姜千里之嵌螺甸楊塤倭之雕漆王鳳岡張鳴岐之治罏當世非不貴之重之然皆爲玩好之物而且絶少傳人敬以此種人之心思才力而從事於汽學光學化學電學以操御水御火御風御電之權衡安見不能奪造化之功鑿混沌之竅哉且現在安見不有陸子剛呂愛山等聰頴之人哉惜乎中國視工技爲末藝未有人提倡之耳西人之工技日異月新雖無止境亦可謂登峯造極然皆非生而能之也事必由粗以及精學必由淺而及深當時美國將士弗蘭克令著成格致二書呈於美國家欲創設格致學堂教習國中子弟并開公會每期聚集通人各抒所見相與講論因而美國化學日有進境可與歐人並駕齊驅致製造貨物之價值倍於土產近來日本商務蒸蒸日上國亦日漸富强其故亦專精於工藝西人每出一物日人必倣而造之初則僅銷本國以塞漏巵繼則漸漸推廣非特中國競銷東洋貨物卽西人亦有轉運之他國者可知日人之用心無微不至攷日本技藝書院創設至今不過二十年設立大學院不過十餘年而目前由學塾以陞入學院者彬彬濟濟於工藝之道無不各造精微此皆廣設書院教育得宜之效也堂堂華夏地大物博人才衆多而反遠遜之是誠中國之恥也如恥之莫如師泰西之所長而奪其所恃倣設工藝學堂并開藝術大會便民專力於工藝工藝一精非但機器槍砲布帛以及日用之物無須購自外洋利源不至外溢安知西人不轉喜中國之物而轉運出洋則中國并可收外洋之利惟開創辦理亦非易易亦須倣照西例英國當時特開藝術大會無論巨商小賈薄技片長苟有出乎其類者會主給以文憑其能造靈妙機器有益於人則卽奏之朝廷奬其才藝并准創者獨享其利若干年另籌巨欵爲藝術奬賞度支之用或有家貧未能卒業者則資以經費助其成功夫設有學堂則工藝有師承設有大會則優劣可考試許其獨享其利則人才易於鼓舞資以經費助其成功則事不致敗於垂成立法之善蔑以加矣按西報紀一千八百四十六年至七十六年此三十年中各國出有新法工藝各相比較以見各國工藝之盛衰各國發出獨造執照有數千者有數百數十者極多至一萬數千者亦可見工藝之盛矣中國能倣而行之富强之基卽在於此雖開創之時經費不易然收效於將來者亦奚止倍蓰哉則烏可以工藝而輕視之書此以冀當途之一採焉 
[上諭恭錄]  
　　十一月十七日奉上諭本日道旁叩閽之民人徐綸如著交刑部嚴行審訊欽此○十八日奉上諭吏部奏遵議處分一摺管理寍壽宮事務總管内務府大臣懷塔布立山原擬革職著加恩攺爲革職留任總管内務府大臣啓秀崇光文琳世續原擬降三級調用著加恩攺爲降三級留任欽此 
[本館接奉電音]  
　　昨日淸晨京師飛電傳來硃筆一道敬謹譯登○十二月初三日奉硃筆恩順轉補翰林院侍讀學士瑞洵補授翰林院侍講學士欽此 
[維持杭稅]  
　　杭州訪事人云嘉興一帶爲小輪船必由之地每當過境不服稽查兼之支港甚多難免有夾帶稅貨繞越偷漏之弊前由嘉局總辦禀請撫憲設法杜絶當委洋務提調准補乍浦海防同知余司馬乾耀會同李稅務司前往察看情形刻已回省銷差聞余李兩君赴禾後與嘉興府及厘局總辦酌議妥當擬增設分關派洋人二名常川駐彼以便巡察惟設關之處尙須擇地刻下先在北門外雇坐船一艘在要處停泊以杜走漏并由撫憲札行嘉郡地方官出示曉俾令咸知 
[津沽火警]  
　　　天津采訪友人云十一月十六日積雪未化北風怒號更鼓敲殘風力逾勁下園土地廟河之畔貧民某氏婦携其一子一女爇蘆葦以禦嚴寒狂飇暗吹燃及壁間秫稭登時火烈具舉遂成意外之災水會中人見之火速鳴鑼救護及水龍馳至而婦家已化爲灰燼且延及附近某鐵鋪亦燬去房屋兩椽婦及女孩同歸於盡其子雖不喪命然已爛額焦頭事後好善者雇人將婦及女屍刨出并得津錢十六千文蓋婦素以縫紉浣濯爲生銖積而成埋諸土内者也隨經火會中人卽以其資醫治其子並將屍骸葬之 
[漢皋火警]  
　　漢口采訪友人云十一月二十六日黄昏八點鐘後鎭上石碼頭河街余姓柴廠究應匪徒種火正當亦帝揚威之際巽二又來自東方以致火燄狂飛無從抑遏比鄰一百餘户立付咸陽一炬無復有如魯靈光殿之巋然獨存者嗣由水龍奮力狂澆始得熄滅前街未經波及亦云幸矣 
[東甌火警紀餘]  
　　温州火警前已紀諸報諯兹又得采訪友人來書云當火起時有某甲者高踞城頭瞭望不料城石摇動立足不牢偶一欹傾人隨石墜壓在城下過客某乙臂上致乙鮮血横流甲亦腰膝左足等處受傷不能起立旋由人舁回醫治聞甲已平復乙尙未痊○回祿之後滿目荒凉每有敗壁頽垣兀立於瓦礫塲上某日某髹漆鋪之 
 
 

Page 2

 
 
牆驀然倒下尙幸舉家無恙不致受傷然亦險矣 
[監守自盜]  
　　沙市訪事人云鎭上某巨室豪於貲畜臧獲數十輩頤指氣使大有多多益善韓信將兵之才然門下三千不免有狗盜雞鳴者溷跡其中爲孟嘗之食客室内有時辰表一枚價值百六十金一日忽不脛而走主人立遣其紀綱之僕飭捕查拿大海撈鍼渺無蹤影捕詳審形跡似所謂梁上君子者不由外入而由内出乃覆以詞云胠篋一流有鼻祖傳授衣鉢或斵輪老手或率爾操觚卽使若輩萍跡無常從來已遠而何人的派一望可知若靑衣行酒之中兩竟有崑崙奴後裔則此事有類於監守自盜非役隸之所能爲力也敢謝不敏主人覽詞知其微旨乃列羣僕而窮詰之不得其實無可奈何祗得如梁武帝之連呼荷荷而已乃有策士以李斯逐客之說進者主人思亡羊補牢計　良是爰集新進諸厮養一併摽諸大門之外事隔月餘有被逐出之張僕倐然而至聲稱失物爲何姓僕人所竊鬻於滿城中某大老爺獲六十金現人贓俱在遲恐高飛遐舉矣主人聞其言以爲質証移交巡司懇李和齊少尹遣弓兵四名往擒何獲之械至署一見張卽瞋目曰走漏消息者我固疑是老奴然不利於我又何利於汝汝將以投案自首者爲汝功吾竊以起意行竊者爲汝罪二人辯駁不休先是有俊童某爲主人跟隨捧湯侍水出入不禁見主人嘗於盒内取表用洋鑰扭開撫摩而玩弄之細膩精工巧莫與倫心竊艷羡一日乘主人出如法取焉會主人歸對時刻空洞無物大驚思臥榻之側莫有誰何嚴詰童童大懼潛出諸懷置廳事密靜處力白無他且翻檢其行囊衣物以實主人信適張僕自内出瞥見之食指欲動示意於何曰天與不取必受其咎此正造物者厚我兩人也何亦怦然心動卽乘擾攘之時陰懷而出仍如内辦事如常毫不動色及報捕署訪查捕役亦無法緝獲乃將各奴斥逐張與何均在其内被𢷤後何思獨吞詭言失落張以物本自我得之　不爲鮑叔之分金而效公孫之飾詐憾其有心欺已陽諾之而陰偵之探聽的確急報主人何亦恨其爲攘羊之證指張爲首而已爲從反覆辯論始將隱情一一烘雲　月而出當晚少尹升堂訊問兩人供如前言少尹以張雖自行投首究屬起意笞二百釋出何則勒限追贓仍復支吾推諉乃笞六百具結限三日内繳出卞和之璧大約可終返趙廷矣 
[京師談屑]  
　　京都訪事人云京師地廣人稠良莠不一現在北城侍御出示張貼凡女巫圓光以及一切邪術之人槪行逐出境外不准逗留如違定行嚴拿重懲不貸○東四牌樓廣教寺内某甲所開鞍轡鋪歴有年所今歲春間甲擬回籍省親託同夥某乙料理店事甲去後有官木廠某丙薦來一徒年十五丰姿韶秀乙涎之不無輕薄之事徒告知某丙某丙卽帶同本廠匠人多名到鋪將乙羣毆經街鄰勸散詎料乙舊性不改又將同寺油簍鋪學徒調戲被其師某丁查知正欲興師問罪乙聞風後竊取鋪中存銀逃遁無賴輩知鋪中無人卽糾集同類將鋪中鞍轡等物搶掠一空此上月初旬事也日前某甲回京至鋪見四壁空空查詢鄰居始知其事然乙已鴻飛冥冥無從緝訪而在鋪修飾鞍轡之人日日踵門索取甲則形同木雞不知如何了結也○西單牌樓茶葉店夥某甲者年二十餘情性輕浮見鄰居之某孀婦而悅之一日手携松江標布一匹求其做襪一雙婦問以襪裏亦用此布抑用粗布甲又買本色粗布兩丈予之婦問欲作若于雙甲以一雙對後婦竟將所買之布儘數裁成大襪一雙於初十日做就送至櫃上甲見之目瞪口呆問其手工若于婦云一百二十吊甲言工資太大婦云襪大手工大不能少减同夥出爲理論婦言皆中理甲無可回駁後竟如數付給○前門外打磨廠靈官廟後之銅局夥某甲與同夥口角購阿芙蓉吞入須臾毒發五内焚燒復懸梁自縊翌日人始知覺屍身業已冰冷解救無從因卽禀報經南成憲添派仵作五城會騐委係仰藥後自縊身死塡格錄供當將掌櫃某乙帶司先行收禁以便解送刑部按律究辦 
[烟海冰痕]  
　　烟臺訪事人云旅順口雖非商賈輻輳之區而小本經營者駕一葉扁舟載運貨物往來絡繹以博蠅頭亦頗有肩相摩趾相錯之勢惟是秋冬天氣風雪不常往往視爲險途望洋而歎今秋經大憲派委鎭海輪船於官運之外帶載渡客取給船資一充修船經費一歸廣仁堂善舉際此氷天雪浪民多病涉者得此眞不啻慈航普渡矣○粥廠業已開放領取之人日漸增多間有女流置物於懷膨脝碩大冐作幼孩希圖多領雙弓米半分或有謂其濫竽者其實亦爲貧之故若使差堪自給必不肯爲此故執事者寗濫無嗇寗寛無刻君子可欺以其方有亦不失爲忠厚之道○邇來天氣較煖貧民輩領得棉衣間有潛自售賣者近由道憲出示嚴禁如敢私自出售一經查出定行懲辦○大車小車而外近復有一種單輪車業此者以西府人爲多一夫之力倍勝於騾馬而各鋪户皆欲雇以運貨貪其脚價之賤也惟街道過窄難容數軌而車行横佔半街不免時生事故是當設法以維持之也○自種牛痘之法行而嬰兒輩始得免痘症之刦乃近日無論長幼間有重染天花者亦由種痘之時漿力不足餘毒未凈乘時感發耳然此之未經種痘者其症較輕故亦無意外之虞○更夫某爲西人擊柝守夜近以天寒雨雪焫薪向火誤爲烟氣薰蒸遂致迷悶不醒同事人見其踰時未起入内探視兩足已被火焚焦矣慘哉○上月十七日爲冬到令節適值大雪紛霏民問俗諺以冬至雨雪謂之攔冬雪當主三冬無雪果爾則滕六君行將滅跡潛蹤矣有騎驢逸興者當少幾許詩思未免辜負錦囊耳 
[上海官塲紀事]  
　　昨日淸晨江蘇巡撫趙展如中丞之太夫人由江寗乘招商局江裕輪船安抵滬江換坐官舫暫泊吳淞江北岸天后宮前上海縣黄大令松海防同知劉司馬及文武印委各員咸趨詣舟次禀安聞太夫人勾留二三日卽當前赴蘇垣○昨日出使美日秘國大臣伍秩庸星使之隨員五品銜候選布理問徐君小懷乘輿入城至道憲行轅謁見適呂觀察因公赴省由家丁擋駕○前日蘇垣發審局委員卽用知縣董瑞生大令觀瀛因事來申昨日赴敬業書院行轅拜謁由呂觀察家丁擋駕○前晚五品頂戴花翎方略館騰錄楊一靑司馬宗瀛由京抵滬昨日午刻乘輿至道憲行轅投刺 
[札拿羽黨]  
　　法界讞員鄭景溪大令接到上海縣移文内開蘇松太兵備道呂札飭訪拿匿跡租界之張桂卿餘黨二十餘名務必一并拿獲解縣訊辦 
[試船記]  
　　怡和輪船公司新製瑞和輪船行駛長江一帶落成之後本擬初一日試行適因寒雨連綿遂改期初四日下午一點鐘時由虹口順泰碼頭駛往吳淞口鐘鳴兩下緩緩折回四點一刻時仍抵順泰碼頭下椗船上買辦翁君醉樓邀集華客一百餘人西客二十人陳列酒饌以欵嘉賓諸客咸舉巵稱賀當起輪時碼頭上然放邊爆折回時亦如之途中遇有相識之船各鳴氣筒致敬所過之處各輪船上西人有揚旂致視者有脫帽高呼者瑞和船上遍懸各國旌旗淡烟疎柳之間映以五色繽紛殊足悅人心目聞此船於西歴一千八百九十四年在英京某名廠定造至一千八百九十六年十月工竣遂於十二月二號駛抵滬上船身長三百零五英尺闊五十四英尺艙深一百四十英尺入水六十四英尺貨艙兩間官艙十一間房艙三十間分懸電氣燈三百盞容積一千九百三十墩馬力一千四百匹每一點鐘能行十三買路每日需煤十六墩半船面上有高檣一枝大小烟囱二枚鋼板厚約一寸價值英金三千磅現已擇定禮拜六開赴長江平時常泊虹口順泰碼頭 
[虹口雜聞]  
　　前日傍晚楊樹浦某紡紗廠放工後有甲乙二小工同至某酒肆沽飲飲罷出門已東倒西歪途過某氏婦卽攔住去路氏恐被辱大聲呼救有識之者謂此婦係巡防局門丁俞某之妻遂往告知俞聞信立卽領局勇而來甲乙知事不妙乘間遁去迨俞等赶至甲乙之蹤已杳適華順紡紗廠放出之機器匠辛雨村在彼卽被扭獲帶回巡局鞭背百餘下并須禁押使交出甲乙二人方准置身事外後經近處某烟問主投局具保始得釋出辛某亦可謂无妄之災矣○前　午後有崇明北沙船一艘載客十八人由浦江揚帆往南飛駛行近下海浦新碼頭猝 
 
 

Page 3

 
 
　疾風舵工未及預備遂致傾覆附近各杉板船户遙見往救僅撈獲十五人尙有三人蹤影杳然至今尙未撈獲○寗波人金浩生在華順紡紗　充司理機器之役昨晨正在工作偶不經心致被軋傷左臂頗重經人送至同仁醫院求療 
[上海縣署瑣案]  
　　前者爛泥渡巡防局員飭送袁和尙控唐橋流氓陸掌華將妻誘賣一案至縣旣而袁妻張氏偕韓生堂投縣控訴前　蔣壽林刺史飭提質訪張氏訴稱小婦人年二十有五當十六歲時嫁袁爲妻不幸翁姑相繼殂謝丈夫不務正業欲將小婦人賣入花烟館内爲倡姊夫聞知遂令小婦人再嫁與韓丈夫行受身價洋銀四十圓旋又借去三十圓兩共七十圓迄今已歴八年生有二子本年七月韓因事出外丈夫忽糾合多人將小婦人强搶至陸所開之花烟館内臧匿十餘日陸又誘令小婦人至盛姓花烟館内售得洋銀一百二十圓今旣在案伏求明鑒袁訴稱張氏於十一歲時許字小的旣而小的父母相繼去世伊家忽欲賴婚小的不依故嫁後時與小的吵閙後由岳母領去云是薦出傭工小的偵尋無蹤旋在陸家訪知已被賣去小的窮苦不堪故勉强收受洋銀二十九圓姊夫並不爲媒叩求明察韓供稱小的係本邑人年四十有一向操米業正室已故續娶張氏爲室已歴八年當時由袁之姊夫楊永春作伐曾出洋銀四十圓未幾小的因事出外至本年九月十八日回家張氏已不知去向傳說被朱姓搶去現又聞被伊再賣與盛姓得洋銀一百二十圓朱姓係小的同業叩求恩斷陸供稱張氏住小的家有十　日後嫁與盛姓計身價洋銀一百二十圓袁分用二十九圓尙有九十一圓歸小的執管刺史判令將陸笞責三百板袁暫交差役看管靜候核辦○鄕人韓慶良前曾投松江府署控馬金金硬贖田畝等情陳太守發交上海縣訊辦蔣刺史限日繳呈契據前晚升堂覆訊韓訴稱小的有田二畝二分實是祖傅並非向馮空活買卽使活買而已事隔三四十年照例不能取贖矣韓俊卿供稱此田原是祖傳現將田單抵押陸桂生處照日下地價每畝約值洋銀二三百圓馮供稱此地二畝二分數厘實由小的家活賣與韓且有小的之祖墳在内去年小的先付過洋銀一百圓田根是趙發茂之業馮炳銓供稱小的與金金爲從昆季行當日將田活賣與韓由父親介紹有祖墳在田内趙供稱馮田實係活賣與韓去年韓倩監生飲酒目見有活契兩紙一爲四十千文一爲六十四千文註明回贖字樣馮曾交出洋銀一百圓又借得周子淸處洋銀一百圓由監生介紹將生全户名之田單作抵現在地價日貴是以韓有意狡賴刺史謂此田賣去已久未便斷令贖回令韓給馮洋銀八百圓限年　數淸馮將墳墓遷移著各具遵斷完案切結 
[上海巡局瑣案]  
　　沈芳容在滬南洪昇碼頭開設烟館平日雇用女堂倌阿金寳珠二人應酬烟客昨日爲十六鋪中辰李蘭史二尹所訪悉立飭甲勇將烟館主傳至局中申斥一番以後不准再用女堂倌交保了案○滬南大東門外成泰藥材行前被葉邵元同萬里春堂倌俞阿才偷去沈香一百餘斤買與寅泰行得洋八百餘元前日爲十六鋪汛捕陳金訪獲解至十六鋪北局請辦局員審訊得確將二人交汛捕看管俟傳成泰寅泰二行主到局核奪 
[英廨晚堂瑣案]  
　　費玉麟卽阿五在法界小東門外開設豐裕北貨號娶妻應氏與店夥陳鶴卿卽岳亭私識往來年餘費雖隱忍不言然終不甘爲緑頭巾壓倒遂將陳托故辭歇氏戀姦情熱另租屋於美界藉作陽臺不料爲費偵知前晚糾友數人潛往捉姦當將陳之髮辮剪下　捕送入捕房而應氏已乘間逃逸捕頭飭捕轉送公廨屠别駕命押候前日晚堂提訊費投案訴稱小的係寗波府屬鄞縣人今年四十有五本在法界小東門開設豐裕雜貨行央媒娶同鄕婦人應氏爲妻今年三十三歲並未生育氏淫蕩性成日前忽然捲逃與歇夥陳鶴卿戀姦住居美界雙宿雙飛儼如夫婦由小的之母舅前來通信因於前夜往捉陳卽時逃逸僅將髮辮剪下以作姦証應氏亦卽逸去報捕後將陳拘送至廨復找應氏扭交包探看管大老爺今午提訊不及通知交案現在情愿將妻休退惟妻弟向爲藥材生業不願將姊領回求恩斷離捲去金飾衣物約值洋數百元均被贈陳叩求追給别駕問犯姦幾時答已年餘今本月間始將陳停歇别駕謂費曰爾亦可謂胡塗之極矣陳供無錫人今年二十八歲前年由友人推薦至費店中爲夥勤儉守業今年八月間忽將小的斥退前晚與費處之出店偶然說話費不問情由驀將小的髮辮翦下誣指與伊妻有姦深爲駭異大約因小的另自開行心懷嫉妬故此污衊别駕謂爾與應氏有姦情跡已顯好好供明尙可恩施格外再敢胡言重責不貸陳仍堅執不認别駕命重責至一百下始供認犯姦屬實求賜恩典費堅請提氏到案訊辦斷離别駕以費旣願離異姦夫陳鶴卿未便具改過甘結開釋判仍還押俟費將應氏交到再行復訊察斷○鄔友川扭寡媳錢氏至公廨屠别駕升堂提訊鄔供寗波奉化縣人向業外國成衣髮妻故後遺有三子長子載陽行醫餬口次三兩子亦以成衣爲業今年上月十三日載陽病故錢氏係載陽續娶之妻撫領前媳兩女尙好今見兒子身故遂將兩孫女並故夫衣物搬往母家小的喝阻不服扭案求究訊之錢氏供寗波人年廿八歲丈夫載陽八月間染病金飾衣物均爲病中用罄迨十一月十三日病故衣衾棺槨均無所有翁一概不管經氏向寗波會館中措辦成殮嗣有姑丈洪九勝在翁前搖唇鼓舌欲令與第三夫弟成親小婦人聞之魂飛天外乘隙携帶兩女逃回母家度日叩求大老爺開恩保全名節别駕謂氏曰爾爲夫守節甚屬可嘉惟兩女乃鄔姓之人挈之而去殊屬非是復謂鄔曰爾早出暮歸令靑年寡媳與未經娶妻之幼子同處亦屬不合所控搬取衣飾應毋庸置議復勸錢氏好好回家兩夫弟不准與寡嫂滋擾取具遵斷結了案詎錢氏甫出署復偕其父錢萬春母田氏携同桂英桂琴兩女投案喊稱被鄔友川之次三兩子將兩女價賣洋八十元業已成交兹來搶索求究别駕因復將錢夫婦略訊數語察核情眞遂改判錢氏撫領女孩歸甯守節惟鄔友川年已老邁應隨同寡媳度日次三兩子本擬提案究懲姑念圖賣未成惟不准至錢姓處鄔錢兩人各具遵斷結備查○陳雲卿控李桂堂卽周桂生姦佔髮妻時氏經屠别駕訊供屬實將李押交時氏到案復訊究斷前日晚堂李將時氏交案由别駕升堂提訊陳聲訴前情求請斷領質之氏供年二十一歲蘇鄕人十七歲時氏母親亡故卽由婆婆作主與丈夫雲卿完婚後不務正業將氏騙至上海押入棋盤街野鷄妓院作皮肉生涯狎客李桂堂與氏情好借洋六十九元贖身回蘇夫與婆婆又將氏帶申價賣氏不得已找尋李桂堂求其援救在玉樓春茶館由丈夫寫好筆據打好手印由桂堂付交洋六十四元又在南誠信烟間付洋一百十六元兩共一百八十元付淸隨去不料陳又扭李控告現小婦人不願隨夫回去恐又價賣求大老爺超生質之陳堅稱實未收洋别駕謂是否收洋殊難憑信惟不應打手印與李混帳已極喝令重責三百板時氏著掌頰一百下始稱情願回蘇不敢再逃李桂堂本擬究辦姑取具嗣後不得再與有夫之婦姦配切結一併斥釋○著名巨棍張桂卿經關道憲呂觀察懸賞拿獲訊供通詳究辦各情迭詳本報邇來公廨差捕奉道憲飭拿張棍羽黨前日廨差至某處緝訪有徐桂生者妄言阻遏廨差曉以利害徐仍洶洶不服遂拘解公堂别駕訊供之下　稱在升昌茶棧擡轎不敢兇阻叩求恩施免予送縣别駕察核非張棍之黨惟不應多事喝令重笞二百板押具改過甘結斥逐出外 
[法界捕房瑣案]  
　　昨禮拜三鄭大令蒞捕房命提小車夫許玉恩訊究供稱某客雇車有銀落在籃内小的由江北初到上海不知租界規矩求恩明察大令謂爾不應將銀押錢姑念初犯從寛覓保開釋○陳吉慶在江孚輪船圖竊爲包探拘入捕房解經大令訊供著照原斷笞責一百板還押再核○扒竊陳阿金與阿和串竊烟壺爲包探拘獲解經鄭大令訊供著押候拘到同黨一并究辦昨日命提到案供稱上月廿五日二點鐘與阿和面晤於新開河但知其人係台州產求恩飭探帶出拘拿到案究辦大令准之○錢瑞賓控朱竹君吞没田單一案迭經大令押追　朱保出避不到案因將其子朱文彬并其妻朱周氏拘押捕房嚴追昨日原告投案禀稱此田共有九畝值洋四千五百元當時進價每畝二百 
 
 

Page 4

 
 
七十元大令命提朱周氏朱文彬研詰朱周氏嘵嘵瀆訴大令以其狡展著拖下掌頰朱文彬供此單由鄭姓押來與錢無干請提朱一山到案質証大令謂爾終不應將此單出賣朱周氏依舊狡展大令著將文彬拖下掌頰周氏聲稱兒子曾讀書與考大令著改責手心朱求恩寛免大令謂此案已懸三月屢次交保延不淸理實屬刁玩復謂朱周氏曰爾在公堂吵鬧例當責懲朱周氏稱與錢同是教中人求交保出外熟商此單先押西門潘姓後贖出轉押據稱爲原主管姓贖去大令謂此單旣非管姓押來何能贖去究屬不合今日格外從寛免責著還押限二日内赶緊將田單交案逾限定當重責錢叩謝而退○同昌泰煤炭店主徐松堂因出賣火油收銀之後不將棧單交出涉訟公庭迭經大令訊供嚴比屢紀前報昨日命提到案著先掌頰二十下徐依舊狡展著再責四十下陳仰軒余邦賢遞禀求追徐仍求交保出外理處大令謂前次交保出外何以不理　鴻利公司非陳余獨開何能糾纏如再遲延不理有意吞银本委定當行文本籍將爾家產備抵永豐錢莊本委已派人查明實係爾去領銀尙欲狡展圖賴著還押候追○嘉興航船主婦唐陸氏控源泰豐麻袋店夥姚琪香串同船夥袁老狗吞没存洋七百五十元經大令訊供飭吊帳簿到案復核昨日飭傳原被復訊姚琪香偕馮瑞卿投案大令問此店是否爾開馮供堂叔故後遣小的理帳本年六月初八接手查帳並無唐姓存　大令謂十七年分往來以後爾何以知其並無存項况徧查爾店帳簿實屬糊塗唐陸氏呈送帳目大令問曾否對過姚供只少洋八十六元大令著各邀公正人將帳算明再核馮瑞卿交保 
[美界捕房紀事]  
　　西華德路第十一號洋房細崽楊虎卿前晚串同庖司金福全竊取洋銀若干由東洋車夫唐子林將贓運出後被洋人察知投告捕房捕頭於昨晨派包探洪阿寳將楊金唐三人一併拿送捕房押候送廨訊究○蘇州人沈大福由姑蘇附木輪船來滬於昨午抵十途次被同艙之田阿蘆張虎英二人竊去棉被一條旣登岸卽將田張扭赴捕房控千田等堅稱被誣捕頭因並無實據令暫爲看管飭包探石金榮查明核辦○昨午有西人某甲往公和祥碼頭喚渡杉板船户某乙因論價不合操西語將甲辱駡甲怒上前取其櫓送至捕房請爲查辦○前晚甲乙二江北人至漢璧禮路外國坑厠小遺忽與工部局小工爭毆爲一百十八號三道華捕拘送捕房禁押至十二點鐘釋放 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探黄四福禀稱流氓董三福蔣　　向以　　　　　　前　懲辦前日又向華榮甫家拐騙金戒等物約值洋銀數十元　投報捕房後正在查緝昨又向張三寳藉端索詐業由小的拘獲請爲究辦華榮甫投案供日前小的因事出外突有董三福蔣四郎　名至家　去金約指綢衣等件今由探拘獲求追原贓張三寳供與　等略有一面之識昨日將小的軋信强欲拆梢洋銀否則不能于休無奈報捕今旣到案求爲訊辦董三福供寗波府屬之　縣人與華張等均屬交好近有急需因向借貸衣物錢洋並非行騙拆梢沿求大老爺察核蔣四郎供與董同鄕時在一處以上事情均與小的無干聞華之衣物已被質錢使用求鑒屠别駕據情商諸薩副領事以董三福蔣四郎本是過犯尙敢如此行爲　殊可惡判令各責一百板交捕房管押六個月後遞籍○包探趙銀河禀稱烟館主席寳仁投報捕房言有買女金胡氏於日前被金阿明誘拐捲物潛逃經小的拘獲送究席寳仁投案供小的在新橋地方開設烟館金胡氏本是買女忽被烟客金阿明拐逃被取去衣飾等件約值洋三十元之譜求爲給領金阿明供與胡氏素來熟識小的時在席花烟館内過瘾胡氏願隨小的爲妻故與同逃不敢誘拐尚求明察金胡氏供無錫人因在席之花　館内終非了局故隨金同逃所有衣飾均是隨身之物求鑒别駕得供以其不實不盡著將原被一併留候過堂○過犯張隆福前晚一點餘鐘　在英界後馬路華順堂家穴牆入内意圖行竊被包探黄四福拘入捕房送案請究别駕訊之張隆福供紹興府上　縣人實因落魂無關以致出此下策求恩别　判責一百板管押一月後遞籍○包探黄四福禀稱流氓陳伍金王善甫二人專慣拆梢迭經懲　昨又向侯長林籍端拆梢洋十元報捕後經小的拘獲送究侯長林投案供寗波人在滬安分營生忽有素不相識之陳王二人强向小的拆梢是以投報捕房拘送案下求辦質之陳伍金王善甫供蘇州人不敢柝梢叩求恩典别駕以其怙惡不悛判令各責四百板管押四個月後遞回原籍○包探顧阿六禀稱積　　文遠專竊洋人所豢之雞昨又竊取瑪禮司洋行之雞二只經小的緝獲送究瑪禮司洋人投案請辦質之張文遠供詞支吾别駕判責五十板　解回蘇州○裁縫朱阿桂吞没丁李氏託做之綢衣料兩件報捕後經包探孔阿才拘獲送究丁李氏投案聲訴請由質　朱阿桂供因丁李氏　欠小的洋銀故將伊之衣料勒信並非吞没尙求明察别駕以兩造供詞各執著留候過堂復訊○包探石金榮　　崇明　泰三郎竊　湯正大之小車一輛報捕後經小的緝獲送究湯正大投案請領所失小車質之案三郎供認行竊自知該死惟求恩典超豁别一判責五十板遞解回籍○包探倪順泉禀稱小竊陳阿媛竊取陳阿兆家布衣兩件經小的緝獲起到原　送請訊究陳阿兆投案請領失贓質　陳阿媛俯首無詞别駕以物甚細微判责五十板聊示薄懲贓給失主領去○项商龍飛馬房主殺門芝控式老夫楊永泉侵用帳洋本百餘元　别駕與西員會訊　楊永泉之叔楊正華認賠洋一百元外將永泉判押六月將洋繳淸方准釋放昨日早堂殺門芝投案聲稱楊永泉欠繳之欵現已有人出爲理勸先繳現洋一百元餘洋分立期票按期拔　商人業已允許可否請將在押之楊永泉釋放别駕准之○工部局管理牛羊洋人控　人張子亘所　牛硼内豢養病牛恐疫氣傳染請飭將病牛移養他處張子良供稱雖有一牛患病業已醫治痊可又據牛醫某西人　張子良　　牛雖經醫過但未痊愈張卽來取去張堅　咎已如常别駕曰此事爲鄭重起見卽爾之牛棚内亦不止一牛倘一旦被傳染殊爲　美　○束將病牛移置他處以免不　張唯唯而退 
 
 
 

Page 10

 
 
[光緒二十二年十一月十六日京報全錄]  
　　宮門抄○　旨二道錄前○都統壽奏以　　項濤兵　　○扛撫　奏冬漕　　折欲摺○將軍　　查閱駐防精兵操練　由片○署　都統祥奏校閱秋　完竣摺○皖　福　　俯　　請旨簡　　经又奏　知府　任片○十一月十六日内務府國子　　　　　日　引見○　良　　請安○　　等　調投缺恩○良壤請假五日○大　　續假十日○者見軍機皇上明　　　　内上祭禮成後　海辦事召見大臣○○奴才宗室壽發　奏爲請旨敕部籌撥欵項以濟兵　恭摺具奏仰祈聖　事　　　　統慶裕因　灌　曠兵單欲求地方安　必須添　兵丁奏請由閩省厘局船政經　銀内各　　銀一萬兩又由六　　稅　　　　銀四萬兩共六萬兩作爲熱河餉　尙未奉部議覆卽因淘防　　熱河與奉省毗　民心　　　賊驟起各業旗頻行告警當經前任都統崇禮奏由八　馬甲内挑選年力精壯五百名責令專事操防每名月給津貼銀一兩五錢　　閒散内挑壯丁二百五十名該閒散向無錢糧每名月給口糧銀二兩八錢並在於圍塲添暮步兵二百名按照練軍定章給發口糧責成各　佐領並該管帶督率訓練分撥扼要駐紥保衛地方常川核巡　論何處有警以便隨時徵調惟因餉需無出奏准由户部先行借撥銀五萬兩應用復經前福州將軍慶裕奏准此項墊欵由閩省争年壽還各在案計自成軍以來熱河所屬地方頗稱平凊圍塲地方從前時有股匪潛匿乘間肆出搶據自添練馬隊之後疉獲盜首並將餘匪搜斬殆盡平建朝赤四州縣前因游勇土匪勾結爲害經奴才分撥各隊往剿未及旬日搜獲多名坉方賴以平靜惟間省應解本年協餉銀六萬兩疉經移催始於本年夏間准兼署　州將軍督臣邊寳泉匯解銀二萬兩其欠解銀四萬兩屢經奴才備文致電催解兹准福州將軍裕祿電稱現在籌還洋缺並整頓船政萬難兼顧熱河兵餉由然河另行籌畫等語奴才接准電復不勝焦約伏思前都統慶裕所奏統籌熱河全局摺内添練兵丁籌給道府州縣津貼兩項除津貼一項因欵項尙未全數解到是以未經奏請核定現值車欵充裕再行奏辦惟挑練馬甲五百名於去歳八月間經前都統崇禮奏請由馬甲抽練馬隊一百名其原練馬曰仍補足五百名歸春秋兩季照例操演迨奴才到任後因查馬匹未買足額當就已買到馬五十匹於十一月十五日起改練馬隊兵五十名以節餉需原練馬甲五百名亦於本年八月初一日起遵照新章常川訓練以備緩急至圍塲原募步兵二百名經前都統崇禮奏請改爲馬隊一百名亦於本年正月初一日成軍合舊有馬隊一百名共計馬隊二百名月支餉乾仍照圍塲馬隊支放並不加餉均經奏明奉旨允准在案並原練散放壯丁二百五十名應需餉乾按照奏定數目統計每月需銀二千九百兩有奇核計每年共約需銀三萬五千兩遇閏加增自上年二月開練迄今計領到户部銀五萬兩閩省銀二萬兩内除開支外現　存銀一萬四千餘兩僅敷放至明年二月底目此後則餉無所指兵需攸關不得不預爲籌備此項兵餉銀三萬五千兩熱河本屬瘠苦之區實在無從籌畫地南又賴此練兵彈壓未便議减議裁奴才再四思維惟有仰懇天恩俯念熱河地方緊要兵力單薄可否暫由户部照數籌撥一俟閩省餉源充裕仍由該省協濟抑或由部另行指撥之處奴才未敢禀便理合恭摺具奏伏乞皇上聖鑒訓示遵行謹奏奉硃批户部議奏欽此○○頭品頂戴江西巡撫臣德壽跪奏爲江西省本年冬漕體察情形仍難起運本色擬請循舊折徵以紓民力恭摺仰祈聖鑒事竊查現准户部咨奏催江西等習欠解漕折銀兩並新漕能否起運本色一摺光緒二十二年八月二十五日具奏奉旨依議欽此鈔錄原奏移咨到臣當經轉行欽遵辦理去後兹據布政使翁曾桂會同督糧道劉汝翼詳稱查漕糧爲天庚正供攺折乃暫時權宜之計若能起運本色何敢視爲緩　　如江西漕糧自咸豐三年奉文改折已經四十餘年之久原定折價較輕民間習以爲常且江西水路程途中有鄱湖長江之險風汛靡定較之河南江蘇等省爲最遠如改徵收本色必須加增運費名雖規復舊章實則事同創始兼之漕倉久燬糧艘無子建造之資雇募尤難種種窒擬情形迭經詳　具奏久邀聖明洞鑒復查江西自遭兵燹後頻年水旱民氣未蘇本年旱稻雖稱中稔不料夏秋之交兼旬亢陽山鄕田畝缺雨滋培高阜晚禾頗形黄萎加以長江秋汛盛漲倒灌鄱湖以致低洼之區均被淹漫秋收歉薄糧　夫平所有本年應徵漕糧體察民情驟難起運本色該司道等公同商酌擬請循舊折徵至各屬應徵新漕折價銀兩現已嚴飭認眞催科設法整頓曉諭花户全數完納並飭　二十二年以及歴年未完舊漕一律嚴催力籌足額俟徵有成數卽常赶緊解赴部庫以供支放俸甲米折之需不敢稍事遲誤等情會詳　　奏前來臣覆加查核委係實在情形合無仰懇天恩俯准將本年冬漕仍循舊折徵以紓民力臣賞督飭司道等嚴催各屬儘數徵收並將民欠舊漕一律催徵完解以供部庫放欵勿任稍有延欠所有江西省二十二年分冬漕擬請循舊折徵緣由理合恭摺具奏伏乞皇上聖鑒訓示謹奏奉硃批著照所請户部知道欽此○○恭壽片再成都滿營原有精銳營一項保經前任四川總督吳棠會同前任成都將軍崇實仿照直隸等省抽練營兵之法在於八旗閒散内揀精壯者五百名作爲精銳之兵並揀派幹練之員充作正副操官籌給月餉俾資操練以備緩急每年春秋兩季將查閱情形附片具奏歴經遵辦在案又於光緒二十一年九月經奴才等將此項練兵奏請改練洋槍演習行陣亦奉旨允准在案現值本年秋練之際奴才薛壽將精銳營操練洋槍細加查閱先看連環陣式步伐尙屬整齊聲響亦皆聨貫並另選精壯兵二百名演練長矛分布洋槍隊内合演行陣擊刺進退亦甚純熟次閱洋槍準頭較之烏槍尤爲便利其抬槍曁洋梒準頭中靶成分均在七成以上當將操練純熟者分别奬賞以示鼓勵稍有生疎著嚴飭該管各員勤加訓練實力講求仍由奴才隨時抽閱總期精益求精緩急得收實效不致日久生懈餉精虚糜以仰副　聖主整飭戎行控馭邊疆之至意所有奴才查問駐防精兵操練洋槍緣由謹附片具奏伏乞聖鑒謹　奏奉硃批知道了欽引○○暫署山海關副都統印務協領奴才祥瑞跪奏爲恭報校閱山海關等五處駐防官兵秋操完竣並回關日期恭摺具奏仰祈聖鑒事竊奴才前將山河關八旗官兵馬步騎射認眞考騐畢循例前往所屬永平府冾口喜峯口羅文峪等處駐防校閱秋操由關起程日期恭摺奏報奉硃批知道了欽此欽遵在案奴才卽於九月十九日帶印起程前往各處認眞校閱已於十月初七日事竣回關復將山海關八旗官兵槍砲陣式刀矛雲梯分日校閱現已一律竣事綜檄八旗官兵馬步箭中靶均在八成以上原設新添抬槍烏槍权子槍子母砲分發各隊排演陣式演打連環過堂均屬聲勢聨絡步伐整齊奴才認眞校閱演放鉛丸中脾均在七成以上刀矛雲梯便捷可觀其馬隊演放三槍三箭技藝亦屬嫻熟技藝優長者當斱奬賞生疎者分别責革勒限學習每至一處奴才嚴諭讠防守尉防禦等務將兵丁馬步槍箭以及各項技藝認眞訓練務期精益求精咸成勁旅並面諭守口官兵等認眞盤察嚴寗巡防不准稍涉疎懈以期仰副聖主整飭戎行修明武備之至意所有恭報校閱山海關等　處駐防秋操完竣並回關日期各繕由理合恭摺具奏伏乞皇上聖鑒謹奏奉硃批知道了欽此○○尙書銜安徽巡撫臣福潤跪奏爲知府患病禀請開缺請旨簡放恭摺仰祈聖鑒事竊督頴州府知府鳳林前經臣奏明調省遴委候補知府邊保桱署理在案兹據藩臬兩司會詳據該府鳳林禀稱本年六月奉調卸事隨卽交代淸楚起程回省在途感受暑　誤服寒凉之劑以致兩骽軟痛旋經醫調時發時愈八月以後舉發尤重據醫　云必須　心調治方可就痊禀祈開缺回旗調理等情由兩司具詳前來臣查該府曾經保荐卓異年力尙可有爲今據禀陳患病情形應卽准其開缺除另行恭疏題報並飭委騐取結咨移部科查照外所遺潁州府知府繁疲難要缺相應請旨簡放以重職守謹會同兩江總督臣劉坤一恭摺具陳伏乞皇上聖鑒訓示謹奏奉硃批另有旨欽此○○福潤片再新任安廬滁和道李廷蕭現已到皖應飭赴任　事以重職守除分飭遵照外謹會同兩江總督臣劉坤一附片具陳伏乞聖鑒謹奏奉硃批知道了欽此 
 
 

Page 11

 
 
[光緒二十二年十一月十七日京報全錄]  
　　宮門抄○諭旨二道錄前○新撫饒奏揀補首府要缺摺○大臣延　奏查覆案件請　旨懲儆片○署新撫饒　奏保奬各員分　更正改奬片○皖撫福奏揀員對調知縣摺○署陜督陶奏開復革員並免繳捐復銀兩片○閩督邊奏副將開缺另補片○十一月十七日理藩院鑾儀衛光祿寺正監旗值日無引見○召見軍機　○○署理甘肅新疆巡撫布政使臣饒應　跪奏爲揀　請補首府要缺以裨飭方恭摺仰祈聖鑒軍　　護理新　布政使丁振鐸曾同署鎭迪道兼　察　　英林詳稱　化府知府潘　蘇經升任撫臣　模奏　　　以　員歸甘肅新疆補用委辦行營營務處事宜光緒二十一年十二月十七日奉　硃批著照所請　部知道欽此應以奉旨後第五日由部行文按新疆程限減半計算以二十二年三月初三　作爲開缺日期所遺迪化府知府係衝繁難三項要缺應卽揀員請補以重職守查新疆添改各缺經前撫臣劉錦棠奏准由外揀補一次以後所由之缺緩照變　章程請　又變通章程内開道府丞倅州縣各要缺將現任各員按照應升階任内無論有無升案並是否到任實後以及歴俸　經期滿　員准擇其人地相宜者一律升調等語今迪化府知府係省會首府要缺管軳五　有表率之責且時有發　　件非老成　練之員難期　任於通省知府直隸州同知各實缺人員内逐加揀選非現居要缺卽人地不宜惟查有儘先補用知府　補吐魯番直隸廳同知朱　榮現年五十二　湖南長沙縣人由禀生考選同治癸酉科拔貢甲戌朝考一等奉旨以七品小京官分部用欽此光緒四年前陜甘總督　左宗棠　營差遇七年於新疆五次　平防　案内奏保以同知分省歸候補班前遇缺儘先補用　戴花翎是　十二月委署哈寗廳通判　准部咨以原官留於甘肅歸原班補用九年二月交缷回營復於新疆六載邊防案内彚保十月初四日奉上諭著以知府仍留原　儘先補用欽此十七年十月借補吐魯番直隸　同知十八年四月委署庫車直隸　　　十九年四月缷事九月　赴吐魯番　　任十月初一日　印任事查該員朱　榮學問優長有爲有守　任各缺辦理一切悉臻妥恊在新疆年久邊　尤爲　悉該員正　各　内並無叅　　件以之請補迪化府員缺實堪勝任人地亦極相宜等情具奏前來臣查讠員朱冕榮誠愼穚練爲守兼優合無仰懇天恩俯念　曾要缺需員准以儘先補用知府借補吐魯番直隸廳同知朱冤榮補授迪化府知府洵於地方有　如蒙俞允俟泰部覆併案給咨送部引見以符定制至所遺吐魯番直隸廳同知係衝繁難三項要缺應請由外揀補所有　　　補省會知府要缺　由謹會同署陜甘總督臣陶模恭摺具陳伏乞皇上聖鑒訓示謹奏奉硃批吏部議奏欽此○○無　　再查原奏内稱聞　祥署琿春　都統時以重賄求保寳授恩澤公然收用蒙混奏請恩祥自得　授因恃恩澤爲　符任意　　防營勇空額　營至數十之多各節據知府謝汝欽督飭委員吳鈞林介棫馳往琿春查明禀稱琿春副　統恩祥於各路步隊每營　　佔二十四名馬隊提十餘名該員等自省至　沿路訪詢靖　前中右三路各營勇丁均屬一口同辭至恩澤有無家混奏保應請　　詳查等語奴才伏思恩澤　　密保恩祥自難述　明洞鑒惟徧查並無案據詢之各旗恊領曁各局員所稱不一殊難引爲　關至其有無賄　　節更屬無從訪悉復查該副都統恩祥人尙機警應對敏捷前充　邊左路統領時於營規尙能守舊迨調委靖邊值路統領所部各軍空額未免較多至今省垣人歴歴猶能道之及至升任副都統　辦邉防本有親軍兩哨爲數已覺大多而猶復於中前兩路七營中每營提佔十餘名至二十餘名不等則原叅所謂任將營勇空額誠非虚語惟該副都統係二品大員應如何懲儆之處出自聖裁非臣下所敢檀　　合附片具陳伏乞聖鑒訓示遵行謹奏請旨奉原批另有旨欽此○○饒應祺片再新　城署各工案内藍翎留陜　　先補用都司鍾海瀾請加遊　銜儘先拔補千總戴彤雲請俟補缺後以守備拔補廪生安思敬請以訓導不論雙單月儘先選用均經部議奏奉諭旨允准欽遵分行在案兹查鍾海瀾本各海蘭彚案時誤作海瀾戴彤雲本名彤榮誤作彤雲安思敬先已由籍考准光緒十六年恩貢十八年赴部呈請就職教諭經部核准領有執照此次所保訓導係屬重複擬　　賞加六品銜並請照例給予封典據各該員禀請前來臣覆核無異合無仰懇天恩俯准飭部分别更正改奬俾免歧異而示　　出自鴻施　會同署陜甘督臣陶模附片具陳伏乞聖鑒衷示謹奏奉硃批該部議奏欽此○○尙書銜安徽巡撫臣　　跪奏爲知縣循例廻避揀員對調恭摺仰祈聖鑒事竊據署布政使于蔭霖按察使趙爾巽會詳稱據旌德縣知縣劉傳梁詳　現年六十歲江蘇上元縣人由俊秀投効軍營當差歴保五品　翎以縣主漙不論雙單月卽選同治六年加捐府經歴指發安徽　　旋於宿遷郯城連次擊追大股檢逆案内出力保免補本班以知縣仍留原省補用九年領照到省嗣丁父憂服滿起復光緒十二年回省十四年遞捐鄭工本班儘先補用二十年題補今職經部覆淮二十一年八月初一日到任遵查原籍江蘇上元縣相距旌德縣任所在五百里以内係屬通衢大路且爲商旅往來之區理合遵例於三個月限内據實呈明廻避詳請核辦等情到司卽經由可詳請咨查原籍程途里數屬實並無揑師規避情事自應照例廻避指缺對調以符定制現於中缺知縣實缺人員内逐加遴選查有東流縣知縣俸朝仁堪以互相對調等情前來臣查例載題補得缺之員當時未及周知到任後查明始知該縣原籍與任所在五百里以内者准卽詳明該督撫酌量改調廻避等語今旌德縣頟縣劉傳梁旣據限内呈明與原籍江蘇上元縣在五百里以内應卽照例廻避揀員調補查東流縣知縣俸朝仁現年六十四歲四川金堂縣人由監生報捐從九品銜指發安徽試用咸豐七年到省八年調赴湘營辦理文案兼發審事件於克復潛山太湖案内出力保以府經歴縣丞藍翎仍歸原班補用肅淸江面案内保加鹽提舉銜東南軍務肅淸案内保免補本班以知縣仍留原省補用同治九年領照到省旋丁父憂回籍服滿回省晉賑捐輪案内奬換花翎光緒三年請補銅陵縣知縣四年三月到任十二年丁母憂開缺嗣因交代欠解銀兩奏叅暫行革職卽經設措繳淸奏請開復服滿後遵例請咨赴引十五年四月十八日引見奉旨　准其開復原官照例用欽此呈請分發原省歸候補班補用五月十五日引見奉旨著照例發往欽此是年領照回省題鋪東流縣知縣經部覆准二十一年十月二十五日到任該員俸朝仁辦事穩平謹守繩尺堪以調補旌德縣知縣所遺東流縣知縣一缺查旌德縣知縣劉傳梁心地明白悃幅無華應請卽以該員對調均堪勝任與例亦符合無仰懇天恩俯准將東流縣知縣俸朝仁與旌德縣知縣劉傳梁對缺調補如榮俞允該員等均係中缺知　互相對調銜缺相當母庸送部引見再該員劉傳梁俸朝仁各任内並無展叅有關降調及盜　已起四叅之案該員劉傳梁於光緒二十一年十月二十五日具詳係在三月　限之内因往返咨查現始查明是以請調稍稽合併陳明所有揀員對調知縣員缺綠由謹會同兩江督　　　一恭摺具陳伏乞　上聖鑒訓示謹　奏奉硃批吏部議奏欽此○○　模等片再已革同知銜西川重慶府梁縣知縣王樹枬於光緒二十一年十月奉署兩江督臣張之洞委解軍火到甘當經前陜甘督伍楊昌濬發往西寍前敵効力業經臣模咨部在案該革員疉隨湘軍掃蕩兩寍北川西川各處回堡營務處甘肅新疆補用道潘效蘇以該革員於西寍一帶地形諳熟洞曉戎機就近調往北大通營籌商進攻之策該革員馳驅險阻隨同潘效蘇督隊打仗攻克堅巢實屬異常出力據　效蘇禀報前來臣查該革員被議原案並無貪酷字樣此次隨營効力卓著戰功實爲始終奮勉合無仰懇天恩准將已革同知銜四川重慶府銅梁縣知縣王樹　　復原官原銜並免繳捐復銀兩留於甘省補用出自逾格鴻施臣等爲鼓勵有功甄拔人才起見謹附片具奏伏乞聖鑒訓示施行謹奏奉旨已錄○○邊寳泉片再福建興化城守恊副將張春和經羊督臣譚鍾麟因案徹任委員接署咨部在案臣查興化民情蠻悍鬥擄成風彈壓巡防大非易易該副將前在本任於營務未能整頓人地寳屬不宜相應　　旨將福建興化城守恊副將張春和開缺另補以肅營政而重地方所遣員缺容臣照章遴員請補謹附片具陳伏乞　聖鑒訓示謹奏奉硃批著照所請兵部知道欽此 
 
 

Page 12

 
 
[光緒二十二年十一月十八日京報全錄]  
　　宮門抄○諭旨三道錄前○黔撫嵩奏靑谿鐵路委員在滬病故請嚴追家屬繳還公欵摺○又奏收到八月分解黔軍餉片○愼撫黄奏委員勘撫被災廳州片○閩督邊奏暫留通商局員片○　奏撥解京餉片○又奏鼓鑄銀元改歸官製片○川督鹿奏代理道缺改作署理片○皖撫福奏副將入籍無爲州片○十一月十八日吏部翰林院鑲監旗值日吏部引　五十四名禮部六名值年旗二名兩翼二十名○那王謝賞壽物恩○信侯假滿請安○馮文蔚謝署左副都御史恩○謨貝子請假十日○橚　子續假五日○召見軍機陳學棻張英麟○○頭品頂戴貴州巡撫奴才嵩崑跪奏爲據報靑谿鐵廠委員已革知府虧欠公帑在滬病故亟應嚴追該故員家屬繳還以重公欵恭摺仰祈聖鑒事竊查光緒二十一年十一月間奴才以該廠委員候補知府曾彥銓接辦靑谿　務承領公欵四萬兩餘繳過一萬五千兩外尙欠銀二萬五千兩連以前認過前撫臣潘霨歴年公本公息銀兩迭次嚴催均未解繳會同督臣崧蕃將曾彥銓奏叅奉上諭曾彥銓著卽行革職勒限嚴追以重庫欵欽此欽遵在案當卽檄行司局飭追去後旋據該革員禀稱分赴各省招商集股屢催回省延不到案尋於光緒二十二年六月十四日據讠廠帮辦礦務委員候選通判祁祖彝禀報該革員在上海寓次病故隨卽分咨江蘇江西撫臣查明咨覆奴才查靑谿鐵廠創自已故撫臣潘霨奏　　胞弟潘露總辦彼時該革員爲之集股開辦先後動挪庫欵十九萬二千兩迨光緒十六年八月經潘霨奏借洋欵三十萬抵還庫欵所餘爲該廠充用旋因伊弟潘露　故奏請暫停鐵廠大工退還洋欵有以廠底　機　　房屋抵還公欵有盈無絀等語並聲明曾彥銓經手招集商股紧多置辦一切　令始終其事請旨敕部轉飭曾彥銓迅速回黔接辦復以該廠停工不便遣散工匠又向道庫借二萬兩先後共動用庘欵銀二十一萬三千兩嗣曾彥銓接辦以經費不敷周轉復飭善後局司道籌發銀四萬兩係經曾彥銓承認其結限二年淸還楚光緒十七年督臣前在黔撫任内准部咨催又經該革員將前動用庫欵銀二十一萬二千兩按照借洋欵議息六厘分十三年本息撥還並由礦務局司道具詳入奏又查有前撫臣潘霨曾因黔省庫帑支絀無可挪移經前藩司史念祖將善舉公項銀八萬八千四百餘兩撥給該廠生息通計動用庫欵及善舉銀三十四萬餘兩均係曾彥銓具結認還奏明在案其限一年淸還之四萬兩經督臣嚴催抵繳還銀一萬五千兩尙欠銀二萬五千兩合前議息借　欵及善舉生息公項除利息未計外實共欠本銀三十二萬五千四百餘兩奴才伏思庫　重欵絲毫不容虧空旣係該革員曾彥銓認還自應將欵淸繳乃屢催屢延數年以來礦務迄無起色　以招商集股爲詞在外延宕現該革員病故自當追其家屬繳還以重庫儲而顧善舉所有辦理廠務革員病故嚴追公帑緣由理合　同雲貴總督臣崧審合詞恭摺具奏伏乞皇上聖鑒訓示謹奏櫸硃批該諿知道欽此○○嵩崑片再光緒二十二年七月分收到各省解黔軍餉銀數業經奴才奏報在案兹查八月分收到四川鹽釐稅協餉抵捐等銀二萬八千兩又協餉銀一萬二千兩共收銀四萬兩據布政使邵積誠申報前來除咨部查照外謹附片具陳伏乞聖鑒謹奏奉硃批户部知道欽此○○黄槐　片再據魯甸廳禀報該廳七月二十日後暴雨連宵山水漸發將米家　等處田禾盡被淹没又據續報七月二十四日暴雨如注山水陡漲並桃源等處河埂冲斷田禾淹没又據永北廳禀報該廳八月初六日夜大雨淋漓蛟水驟發沿河西邉河堤並魁星閣上下河堤冲壞田禾被淹房屋倒塌冲斃二人又據鶴慶州禀報該州八月二十四日雷雨交作被雹打傷吉慶等村田禾各請委員勘撫等情臣據報後當經行司會局分别籌欵委員馳往責成該管道府督飭印委各員逐一履勘妥爲賑撫毋使一夫失所並督飭農民赶將冲斷河埂被壓被淹各田設法堵築挑修疏消積水補種雜糧以資接濟被災處所分别村莊區圖成災輕重造册詳候核辦據布政使裕祥會同糧儲道英奎善後局司道詳請具奏前來臣覆查無異除咨户部查照外所有魯甸永北鶴慶等廳州被水被雹成災委員勘撫大槪情形謹會同雲貴總督臣崧蕃附片具陳伏乞聖鑒謹奏奉原批户部知道欽此○○邊寳泉片再補用道福建候補知府聶元龍在福建新海防捐局報捐免補本班以道員仍歸福建候補班補用例應請咨引見查該員辦理通商局務現有經手事件擬請恩准暫留數月俟完竣後再令起程北上除將該員履歴先行咨部註册按班序補外理合附片具陳伏乞聖鑒訓示謹奏奉硃批該部知道欽此○○頭品頂戴閩浙總督臣邊寳泉跪奏爲委員起解鹽課京餉恭摺仰祈聖鑒事竊准部咨奏撥光緒二十二年分福建鹽課京餉銀一十五萬兩恭錄諭旨行令遵照定限解部交納等因遵經飭據前署福建鹽法道唐寳鑑曁該道余聨沅先後籌銀一十萬兩作爲二十三年第二批京餉委令試用知縣彭大川候補鹽大使丁丹桂督同號商兌解赴部投納業經奏報在案兹據該兹詳稱再行設法籌銀五萬兩作爲第三批京餉委令候補鹽大使周鏗翰督同號商匯解赴部投納所有本年奉撥銀兩業經三次全數解淸詳請奏咨前來除分咨外謹繕摺具陳伏乞皇上聖鑒謹奏奉硃批户部知道欽此○○邊寳泉片比再光緒二十二年分福建省部撥各欸京餉業經委員郭承桂李　劉輝元督商匯解十五萬兩具奏在案兹再籌解内務府茶稅一萬兩户部茶稅一萬兩籌備餉需一萬兩固本京餉二萬兩順天府　荒經費三千兩查照閩海關批解京餉成案飭令號商照章籌墊進京投納定於十月初十日起程據稅厘善後兩局司道具詳前來除分咨外謹附片具陳伏乞聖鑒謹奏奉硃批該衙門知道欽此○○邊寳泉片再閩省前因制錢短缺籌欵匯交廣康善後局代鑄小銀圓相輔而行嗣據商人孫利用禀請在閩自備工本購機設廠仿照廣東開鑄交官發鋪行用卽經批准試辦正在具奏間接准部咨無論金銀銅何項錢幣統由官辦不准商人附搭股本及自行鑄造行閩遵照當飭該商停鑄改歸官製以收利權惟閩省璨任候補各員於鑄造銀元事宜多未領會且購機設廠　費不貲難以籌此鉅欵若仍由廣東代鑄運閩未免往返周折兹查有浙江候補知府孫葆瑨籍隸閩省於製造銀元及地方行用事宜頗稱熟悉擬先向商人租用機器廠屋攺爲福建官鑄銀元局由善後局飭委該賆認眞試鑄仍責成該局提調督同辦理一切分兩成色悉照廣東章程不准輕减並由局鑄銀三四萬兩飭發鎔鑄發鋪行用收回成本轆轤周轉所有員紳司事匠役辛工等項卽在所得盈餘項下撙節開銷不動正欵數年後如委員熟諳機宜庫欵稍能充裕再行籌購機器推廣辦理據福建善後局司道詳請奏咨前來臣覆核無異除咨户部查照外謹附片具陳伏乞聖鑒謹奏奉硃批户部知道欽此○○鹿傳霖片再川東道張華奎病故　缺前經臣奏明暫委留川試用道賴鶴年先行代理俟開復道員夏峕由京引見回川接署在案現在夏峕業已回川繳照本應遵照前案辦理惟川東道員缺已奉旨著任錫汾補授查任錫汾由浙來川不久可到重慶現有煤油等項洋務交涉事件代理道賴鶴年正與法領事會議辦理未便遽易生手且賴鶴年經臣奏請留川補用已蒙俞允應請改作署理以專責成俟任錫汾到川再行交替夏峕卽可勿庸接署以省更替之煩至該道員夏峕從前辦理滇黔鹽務官運局有年歴綱暢銷頗著成效自應仍委後辦以　熟手現辦官運局准補建昌道王季寅應卽飭赴新任以重職守除分别檄飭遵照並咨部外謹附片具陳伏乞聖鑒謹奏奉硃批知道了欽此○○福潤　再前准直隸督臣李鴻章咨據統領銘軍河南河北鎭總兵盛休禀據總兵銜儘先副將朱鳴妥禀稱原籍安徽懐遠縣　遭粤匪之亂隨父母流離轉徙寄居廬州府屬無爲州父母故後卽葬州境同治年間置買房產遵例投稅完糧迄今二十餘年禀請奏咨入籍寄居等情咨經前撫臣沈秉成行司轉飭查辦去後兹據懷遠縣知縣黄樹棻查明該員原籍並無產業宗族實在無可依歸出具印結並據寄籍無爲州查取供結由司轉詳前來奴才伏查官民人等在寄居地方置買產業例以納稅之日爲始扣足二十年准其入籍出仕應考今該副將朱鳴安寄居無爲州地方業經置有房產納稅已歴二十餘年飭查原籍並無產業宗族無可依歸核與入籍之例相符相應請旨俯准該副將朱鳴安入籍無爲州仍一面行頟原籍懷遠縣查照立案不准復回跨考致滋　　　供結　部外謹附片奏請伏乞聖鑒訓示謹奏奉硃批該部知道欽此 
 
