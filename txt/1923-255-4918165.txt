# 1923 - 255 - 4918165

 

Page 1

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *   
 
 

Page 2

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *   
 
 

Page 3

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *時評 
[反對乃愛惜] [  冷]  
　　近人於政局上台之時除名義不可許者外有人反對之者實愛惜之也至其人而不足愛惜則亦無人反對之矣何也試觀近時以來上台之人能有得較好之結果以去者乎除私利外能有得行其千百分一之計畫者乎能不同流合污以成就若干害國之事乎能稍留地歩以爲他日置身社會之機乎由此以思則反對之者猶之見人之自蹈水火而爲勸阻也故曰愛惜之也 
　　北京攝政内閣之顧顔今後將不免漸露痕跡矣當時固有人反對上台者也他如財張當時無人反對其上台也而狼狽之情形亦已相逼而至矣然則彼急急以求進不願人之反對者其心果何爲者耶 
國内專電 
　　北京電整理外債案某要人屬草化無擔保爲有擔保化零爲整化舊債爲新債化短期爲長期化重利爲輕利化舊擔保爲新基金按此即歷任内閣欲行未遂之大借欵計畫（二十日下午二鐘） 
　　北京電同成路借欵因倫敦資本家不允絲毫用於政費已停商吳景濂派已到否認時機（二十日下午二鐘） 
　　北京電前在京接洽同成借欵之英資本代表欲投資五千萬整理中國烟酒税正與當事者接洽（二十日下午二鐘） 
　　北京電青島碼頭抵三百萬房產抵二百餘萬餘係地產共押九百萬合同北京辦送往青島簽字朱有濟經手另有三大旅館售二百五十萬（二十下午二鐘） 
　　北京電銅元票官定八折市跌五折據查市上共有五千萬吊非百萬現洋不能兑非二百五十萬現洋不能盡收回（二十日下午二鐘） 
 
 

Page 4

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *　　北京電張弧二十一壽本擬赴西山軍警長官恐張就此卸責挽張留京過節皓（十九）夕已商妥但張仍自草辭呈（二十日下午二鐘） 
　　北京電滇唐與保曹由張瑞萱由宗龍介紹携手近聞吴景濓將與滇唐締親（二十日下午二鐘） 
　　北京電唐繼堯謀副座已有人在京佈置（二十日下午二鐘） 
　　北京電社會日報記者林萬里及陳林三人被捕報界擬爲之援助昨林託陳向元詢吳景濓吳謂高主持嗣詢高高曰吳主持本人不知林尚在偵緝隊中該報停版（二十日下午二鐘） 
　　北京電號（二十）訪使圑悉關税加一成） 
賑日與備災用葡使無成見請政府指定確實辦法俾得提交使圑會議又訪某使某使謂孫寳琦熱心此事各國非無商量餘地意在外人組監管會方可辦理（二十日下午二鐘） 
　　北京電號（二十）憲法會議到四百七十六人流會（二十日下午九鐘） 
　　北京電號（二十）八校緊急會議决大規模索薪費（二十日下午九鐘） 
　　北京電院咨復衆議院津英租界條約上並無九十九年期限規定無從查復（二十日下午九鐘） 
　　北京電駐元山俄難民二千朝鮮總督將派員連往吉林該俄民無職業多白黨爲吾國國境重要問題（二十日下午二鐘） 
　　北京電齊燮元電交部滬寗滬杭甬有設護路警察二千名説是否屬實即電覆（二十日下午九鐘） 
　　北京電陳籙由日内瓦電政府國際對吾烟禁廢弛頗不满意國際地位大動摇（二十日下午二鐘） 
　　北京電法使函外部黎前總統在滬法租界居住當負保護責任（二十日下午二鐘） 
　　北京電英使函外部上海塘工局侵越濬浦局權限請制止（二十日下午二鐘） 
　　北京電孫傅芳篠（十七）日抵福州一電報吿回任一電催恊餉（二十日下午二鐘） 
　　北京電號日（二十）閣議簡張同禮爲興和道尹魏紹周爲濱江關督王懋官爲張虎多關監民國十三年二月起正金銀行存欵提撥十五萬作八校經費（二十日下午九鐘） 
　　北京電美使二十赴漢（二十日下午九鐘） 
　　北京電張弧已預備呈文請假軍警當局力阻但節關財政尙無辦法各機關亦極恐慌（二十日下午四鐘） 
　　北京電京銅元票風潮復起保曹電請財部速將官錢局作弊情形澈底嚴究（二十日下午四鐘） 
　　北京電洛吳令鄂豫財政廳限一星期内各籌出軍費二十萬以便胡景翼靳雲鶚開拔援軍（二十日下午四鐘） 
　　北京電奉訊·奉省庫秋收後可增二千萬可供二月軍事之用現組織東三省銀行（二十日下午四鐘） 
　　天津電在京議員除票價外説不進話二十四日大選有希望（十九日下午五鐘） 
　　天津電巧（十八）午比領約英日美法各領在比署會議至五時始散（十九日下午十一鐘） 
　　天津電日外相致電徐世昌感謝捐欵（十九日下午十一鐘） 
　　天津電巧（十八）日黃郛來津旋訪訪張紹曾（十九日下午十一鐘） 
　　天津電天津教育局長擬定華澤沅不日發表（十九日下午十一鐘） 
　　天津電天津改特别市已經攝閣照准不日指令實行（十九日下午十一鐘） 
　　天津電范煕壬效（十九）復王家襄巧（十八）電請同人回京謂爲一言喪邦萬年遺臭（十九日下午十鐘） 
　　天津電社會日報效（十九）突被封並逮捕林萬里（十九日下午十鐘） 
　　吉林電俄黨擾邊朱慶瀾向俄代表質問堅不承認並聲言嗣後俄人如有此種動作無論新舊黨儘可由中俄分别嚴剿（十九日下午二鐘） 
　　吉林電滿站東北發現俄黨三百餘並蒙韓匪等侵掠邊境經扎站趙朢擊退（十九日下午二鐘） 
　　吉林電奉派許藻章王子仁代表赴津弔張勳（十九日下午二鐘） 
　　吉林電蘇俄今年農作豐收（十九日下午二鐘） 
　　吉林電吉長道榮厚頃來省避壽有調長財廳説（十九日下午二鐘） 
　　哈爾濱電京訊中俄會議元（十三）起預備兩旬議竣加拉罕請會期中准予京哈赤塔莫斯科之專用電線（十九日下午十鐘） 
　　哈爾濱電俄報載俄擬讓東鐵股與某國聞奉電某向使圑聲明東鐵股專屬中俄（十九日下午十鐘） 
　　濟南電田因匪亂擬添設鎭守副使四員（二十日下午四鐘） 
　　濟南電商聯會派員携欵赴大連賑濟僑日魯籍回國商民（二十日下午四鐘） 
　　漢口電譚趙軍在湘東激戰甚烈互傳勝負長沙岳州均甚混亂可信趙軍形勢不佳趙派軍械處長姜矞聲來鄂請領子彈蕭電洛請示姜皓（十九）晚回湘趙又派員解機槍四架送漢廠修理武長路皓（十九）晚通軍事車客貨車仍僅開岳州（二十日下午七鐘） 
　　漢口電外訊周西成軍仍包圍重慶衆約萬人城内守軍有九千人勢頗危殆周軍又新由新瑞通輪運到軍火七十二箱準備再圍十日使城内坐困另訊川一軍内閧何光烈在順慶被熊克武所殺顔德基在大足被楊森部下所擒（二十日下午七鐘） 
　　漢口電聞蕭勸王承斌愼重大選進行（二十日下午七鐘） 
　　漢口電孫傳芳派王恩漙過漢赴保請曹代催欠餉（二十日下午七鐘） 
　　漢口電宜陽丸擄兩日人現均平安放回聞該輪前代援川軍運彈百萬發及洋十萬元入川係該輪自願保險現因在涪州被刧本省當局已與交涉（二十日下午七鐘） 
　　漢口電漢口香烟業大同行五家小同行八十餘家因反對吸户特捐皓（十九）已停市暗中聞另有人主持現有數紙烟店夥被拘風潮頗烈（二十日下午七鐘） 
　　漢口電陜卾禁烟行署撤銷改組湖北禁烟總處委胡龍驤爲處長（二十日下午七鐘） 
　　香港電效（十九）早粤路由源潭來省第五次客貨車在軍田附近被匪四十洗刦掠去現金數千元擄乘客十餘名（二十日下午七鐘） 
　　香港電粤軍自平山失利後戰略稍變加厚右路兵力由正果逼增城分攻惠聯軍兵力銑（十六）篠（十七）該路戰甚劇聯軍兵單粤軍頗佔優勢孫令滇軍朱澤民部及游擊隧往援現戰仍劇至平山博羅聯軍迄未進取因各軍要求發餉之故孫前回省已籌得若干携回東江預料不日即有大戰（二十日下午七鐘） 
　　香港電盛傳唐陸携手桂局將有大變化唐已遣滇軍會同盧燾黔軍入駐柳州將會師入粤藤梧聯軍已撥大隊向大河上游防禦（二十日下午七鐘） 
　　香港電廣州酒樓茶室因反對筵席捐效（十九）罷市（二十日下午七鐘） 
　　香港電孫令任黃隆生爲大本營會計司長原任黃棠改爲商運局長（二十日下午七鐘） 
　　香港電佛山鎭内有砲樓十一座係商民集資建築官產處指爲官產批商承拆該處四十七鄕團數萬大憤擬將承拆者施以劇烈手段該處鄕團總理已函蔣光亮取消拆砲樓案以息風潮（二十日下午七鐘） 
　　香港電劉震寰運動回桂甚亟勢將成熟（二十日下午七鐘） 
特約路透電 
[中國時事記]  
　　二十日北京電財政整理會昨在公府灜台開成立會高凌霨代表政府與會此外與會者尙有顧問及專家多人前月内銅元紙幣落至每二千枚值銀元一枚昨日落至二千六百枚今日復落至三千枚貧苦小民大受其累聞實因政府濫印發行藉以籌欵之故北京軍警今皆以此紙幣付餉如再跌價則恐將發生重大事變政府之財政視前節更窘政府雖由宣傳家傳布消息謂不難籌欵度節匯豐銀行已允借一百二十萬元以鹽税爲抵押品分八個月償清云云此説並不確實而各方面迫政府發現者紛至沓來吳佩孚請財政部撥付軍餉二十五萬元此外請付餉者尙有多人張弧允將九六借欵併入整理公債後今日有令贊成此議命財政部通報總税務司現衆信安格聯爵士必不允可 
　　十九日淡維資電中國足球隊今日與新倫足球隊比賽中國全勝九球 
[日災善後及餘聞]  
　　十九日東京電聞政府擬募集震災善後借欵十萬萬元 
　　十九日倫敦電市尹所發起之日災振金現已募得英金十八萬五千鎊利物浦棉業聯合會捐一千零五十鎊台灣銀行日人職員捐八十鎊日本協會續募得一千零二十鎊 
　　十九日馬賽電商會票决捐日災振金一萬佛郎 
　　十九日温哥武電加拿大日僑共一萬五千人内有勞動家七千人現已捐出美金十萬零二千鎊以助日本地震災尙可續捐一萬元 
　　二十日大阪電朝日新聞發行號外記東京憲兵行私案謂有某隊長現將受軍法裁判又稱陸軍大臣已廹令東京憲兵司令大島大佐憲兵總司令小出中將引退代以災區司令福田將軍至該隊長犯罪之性質未經宣露 
　　十九日倫敦電英國實業聯合會之機關報極言英國工廠如欲得復興東京橫濱所需材料機械之定單急當大登廣告該會現擬籌巨欵在日本各報代會員大事宣傳並建議聯合會應組織不競爭製造家之團體俾派專門代表赴日照料彼等之利益及箴告一切 
[英法兩總揆晤會]  
　　十九日巴黎電英相包爾温今晨在旅館於駐法英使克魯侯爵來會時閉户密談在座者有首相之秘書二三人克魯去後英相即偕秘書一人悄然步出旅館之側門乘車出游午後一時法總理普恩賫赴英使署午餐與英相晤面同席者除英使克魯及英相之秘書外尙有法人譯員康納林克氏康係從日内瓦電召來此足見午餐後之談話當與賠償問題有關午後三時五十五分包爾温先出使署逾五分鐘普恩賫亦出談話内容甚機密参與僅譯員一人而已此後公報發表略謂英法總揆乘晤面之機會互換對於一般政局之意見一度晤談英法總揆固未能即議定若何切實之解决但謀意見之一致而查明在任何問題上並無何種碍及兩國合作之作用此乃兩國總揆所樂見者蓋世界之和平及各問題之解决甚繫於兩國之合作也云云包爾温復偕克魯同赴總統府茶會英相將在巴黎過宿法内閣定明日集議 
　　二十日倫敦電倫敦負責方面稱英法總揆之晤會不得視爲會議蓋英相路過巴黎當然欲與法總理晤面若謂包爾温返國後英内閣將有何種集會則未免言之過早　兩國總揆之晤會當能有益於時局此固爲人共認也云 
　　二十日倫敦電昨日兩國總揆之晤會路透巴黎訪員指爲最關重要之外交事件自關於兩總揆晤會之公報發表後法人對英之態度倐然一變法官塲頗抱自佔領魯爾以來所未有之樂觀且以協約之恢復已成事實爲言又聞英相包爾温甚以此度晤會之結果爲满意惟倫敦人士則持愼重之語調雖喜談判之復開然未忘原則雖已議定手續問題終至决裂之前事今所望者續有發展以證實巴黎之樂顴耳 
[德國搜查外幣]  
　　十九日柏林電德警奉外幣管理員及商部之訓令昨夜搜查各大咖啡館没收客人所有之外幣此次檢查由外幣管理員親自督行輔以許多便衣警察前後門皆有人把守客無論屬何國籍皆須搜查凡客能證明其有權收儲外幣者則可免没收聞搜查結果共得美金三千一百二十元英金二十六鎊又其他外幣若干今晨許多外人在警署要求給還所搜去之幣凡游歷德國或在德國經商者一經證明幣可給還惟久住德國之外人則視同德人一律辦理 
[西班牙統一命令]  
　　十九日瑪德里電西班牙王所發之命令内有一道取締分立主義聲明不利於國家統一者由軍法科審判之並禁懸國旗以外之旗幟惟外人房屋及船隻不在此列有提倡分立主義者予以嚴峻處分又實行以西班牙語爲國語之規定 
[意希問題之結果]  
　　十九日雅典電遇難意員之追悼會今日在聖台尼斯天主堂舉行希政府全體人員及外交團皆與會同時協約國艦隊駛入費勒龍灣意艦在前英法巡艦繼其後希艦隊放禮砲二十一門致敬並以舉行追悼會事告之協約國艦隊乃退出回放禮砲至此大使會議來牒中所提出之主要絛件現已實行 
[各國近事記]  
　　十九日德里電國民大會中之印度教回教關係股員會一致决議組織兩教隊阻遏暴動昨日大會表决抵制英貸案贊成者六百四十票反對者二百二十一票 
　　十九日華盛頓電前因九月份入境額數已满　留西雅圖温哥武之俄難民二百名將許其列入十月份名額内入美境因日本地震後狀况不佳之故 
　　十九日巴黎電在桀尼那遇害者之遺骸現已在勃萊夫柴運上軍艦希臘以步兵兩隊及砲艦一艘行送殯禮 
　　十九日紐約電報館印刷工罷業尙無解决之象今晨各報館共同發行一報僅八頁 
　　十九日紐約電新聞記者公會會長提議由印人舉出五人爲委員向各報館主商榷以期解决爭端此議現已爲印刷人所採納 
　　十九日倫敦電中法實業銀行之債權人今日在倫敦集議贊成修改辦法之計畫 
　　二十日莫斯科電駐俄國使署否認德國實業界要人史汀萊氏已抵莫斯科之説 
　　二十日巴黎電今日各報載稱布國北部前有農民起事消息今悉共產黨已與農民携手當局已派兵前往攻擊且於數鎭宣布戒嚴令 
　　十九日華盛頓電美國戰艦亞康薩斯號與驅逐艦美克法倫號於昨夜夜操時互撞驅逐艦大受損現由他艦護送至抱斯盾 
　　十九日亞拉哈巴特電據米希特消息距印度柯拉桑省亞希加巴特西南西七十哩之布魯特地方十七日有劇烈之地震詳情未悉 
公電 
　　長沙唐義彬等通電各報館均鑒民國肇造已逾十年變亂相尋訖無寗歲湖南襟带川粤控扼江湖本軍事所必爭蒙兵燹爲最酷譚畏公昔主湘政實首倡制憲自治禡電具在海内共知林趙繼之遂成省憲無非本保境息民之旨謀撥亂反正之基大法告成全湘稱度納省政於軌道以民意爲從違人民有直接選舉之權政府由代議機關產出凡本西洋之成憲先進國之法規類皆擷取菁英借爲殷鑒憲典具在章目燦然非可漫誣不容假借豈意實施未半釁亂旋生昔者倡起制憲之人不惜躬爲毀憲之事當日郵書馳使促憲法之觀成今茲躣馬橫戈利憲法之速壞出爾反爾疑前後爲兩人成之毀之徇利害於一己衅端猝起民生何辜夫新邦肇造經緯萬端大法創行難易互見如以爲法意未善則人民依法有修正之權如以爲人謀不臧則議會依法有糾彈之責推原立法之意本爲弭患之圖欲使事政爭者不出以兵戎握全柄者難肆其暴亂今以武力爲可恃法治爲無憑則典重兵者人人可以萌取代之心專閫寄者日日可以作非分之想將何以安輯黎庶綏靖疆圻且政柄所存賞罰必信人道不廢信義爲先則裂壞紀綱助長反側誘强潘而抗命勾叛將以反戈兵則驕悍之習日深將則方鎭之勢坐大恩信不足以固結威力不足以指揮目前縱可得黨援將來豈能行政令甚乃濫假名義號召萑苻黑山剽掠之衆各領梯團綠林刦奪之徒皆稱支隊聚殺人越貨之匪奪練團衛兵之械豈果能撓我師徒適足以害其閭里况中國舍裁兵無以爲治舍守法無安紛歛甲兵多樹名號此日部伍繁衆各挾勳勞他時兵匪雜蹂何從收拾湖南本自治之局而必欲自亂畏公本制憲之人而必欲毀憲此義等之愚所爲大惑不解者也義等忝綰兵符同尊法治以爲湖南惟遵循省憲乃可以止亂惟恪定自治乃可以固疆炎公本屬依法而來義等矢以護憲爲職目睹斯民水深火熱之候益觸吾輩傷時念亂之懷明知從兵間者悉舊日弟昆居敵方者皆當時袍澤何用湖南子弟同室操戈患難囗囗鬩牆構雖實以人格存於大信不忍開反覆之端國政立於綱維不可長叛變之漸憲法爲湘人所公認亦政敵所揭樂命令爲軍人所應服從關政統之存廢法而可毁誰與共存今敢聯合宣言昭告海内曰湖南憲法魏闕昭懸以自治爲主旨故能收回岳陽之省防以民權爲依歸實已脗合中山之主義徒以少數失意之輩醉心政權嗾使軍人破壞省憲餌偏裨以名位擾省會之安寗給匪盗以貲糧亂後方之秩序義等爰用會合諸道集中長沙以江日收復省城維持湘局失黄叛將先夜退走部隊蒞止閭閻遂安此後軍旅之方針矢以憲法爲歸宿但求不抵觸於憲典無不可犠牲之主張差幸井里依然七鬯無擾足以慰遠道之念釋父老之懷敢掬悃忱用質公論知我罪我知鄕國自有定評繫鈴解鈴願敵軍各存反省倘辱明教洗耳俟之唐義彬葉開鑫賀耀祖唐生智夏斗寅劉重　蔣鋤歐鄒鵬敎張謀輿鄭鴻海劉興何鍵李品仙謝煜燾同叩銑印 
　　重慶楊森通電各報館均鑒我友邦因前臨城刼車有害及外僑情事乃提出鐵路共管計劃以我國之鐵路歸外人之管轄其有害於我國權彰彰明甚各友邦　悍然出此其理由則以臨城之刼車混同視爲庚子拳匪之事變我馮憸閲使通電指駁以謂義和拳匪係由清庭主動而臨城刼車則殺人越貨於國門外者之所爲歳　民貧豪暴嘯聚山林以擄掠人於道即在我各友邦何時蔑有馮檢閲使所謂牽牛　田而奪之牛罪罰兩皆不得其平當爲我各友邦之所能諒解且當列國被刦外人遭險之報一經到達我國朝野上下莫不竭力設法以先拯救僑民爲急足徴我對於友邦人士之熱軍度亦我各友邦之所共見共聞凡被難之外僑今幸旣皆脱險顧輙藉此欲行鐵路共管計畫以爲侵犯削弱絶滅我國家之導線天下興亡匹夫有責執干戈以衛社稷尤我軍人之天職所懇我政府嚴詞拒絶於上我國民協力反對於下我誠有不可亡之意力彼雖堅甲利兵固亦無如我何迫切陳詞敬祈昭鑒陸軍第十六師師長兼川軍軍第二軍長楊森叩篠印 
　　泰州市聯合會來電申報轉省長省議會縣聯會均鑒自治早經省令恢復各縣雷厲風行獨泰縣鄭知事任意玩延近復稽口民三臨時參會違法併區案呈省核示冀圖惹起全縣紛擾恢復無期省令不能行於省長父母之邦感不平者豈獨泰民迫乞批斥縣呈促令恢復井乞貴會等據法維持泰人治蘇蘇人似不能忘情於泰也泰縣市鄕聯會號 
 
 

Page 5

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *   
 
 

Page 6

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *國外要聞 
[日本大杉榮刃斃風潮]  
　　戒嚴司令官以下皆免職無政府主義活動　　二十日電通社東京電云東京憲兵分隊長甘柏大尉因於十六日執行職務中有不法行爲被付軍法會議又東京憲兵隊長小山大佐小原司令官亦停職關東戒嚴司令官陸軍大將福田雅太郎亦已連带免職對於此事憲兵司令部憲兵隊皆極激昂小泉少將亦已謝絶一切面會小山隊長須受何懲罰現尙未知容色蒼白不肯告人以受罰之故 
　　此次關東戒嚴司令官以下憲兵司令官憲兵隊長皆被突然免職聳動世人耳目内容秘而不宣茲已探知係丙憲兵分隊長甘柏大尉於十六日捕到著名無政府主義者大杉榮即於赤坂憲兵隊留置塲獨斷將大杉榮剌死之故大杉榮遭難事已如前報兇手爲甘柏憲兵大尉及其部下森曹長二人於十七日夜十時將大杉榮及其夫人伊藤野枝及子二人捕至初加惡駡繼以毒毆至十八日午前二時先將大杉榮剌死次剌死夫人野枝及子二人復用報紙將屍體包裹投於後門之彈藥庫傍古井至二十日午後三時一家四人屍體始從井中撈起檢屍轉送軍法會議聞甘柏素爲大杉榮知己之友此次以大杉榮唱無政府主義大　忌厭故此行兇日政府已准戒嚴司令官福田辭職新任陸軍大將山梨半造爲戒嚴司令已於二十日午后一時在永田町首相官邸行補任式又步兵一旅團長陸軍少將補憲兵隊司令官憲兵大佐三宅篤夫補東京憲兵隊長 
[日本大地震損害紀（十九）]  
　　虐殺韓人官報二十日電通社東京電曩傳震災時一部日人有虐殺韓人事今由日官廳發表其眞相如下一部分韓人於震災時曾用煤油及爆彈等欲以擴大火災并投毒藥於井又有搶刦强奸等事實又有謀爆破避難路上橋梁船橋無線電局等形跡現正繼續調查證據已發見有韓人縱火暗號及炸藥等當震災火災並發時民衆興奮已逹其極適傳聞韓人有此舉動因之雜踏民衆問惹起爭毆一般災民負傷者不少韓人有被殺者自韓人縱火等風説傳後震災地及附近人心大爲激昂風説愈播愈廣因一部分日人素信居住在東京等韓人與上海西伯利亞方面韓人及日人不穏分子暗通氣脈有機即將舉事除此一部分不逞之徒外一般韓人槪皆安分震災過後即由日官盡力救護由軍隊警察團體個人加以保護收容於規定地點給以衣食人數現約有五千人其中數百人已經照舊復業又震災地外官廳社會亦皆加以保護使如常服業華人中亦有被傷害者數人因在混亂渦中被誤爲韓人故日人亦有數人遭難此係混亂中無可奈何事也 
　　施公使之談話十九日東方社東京電施公使於今日語往訪之東方通信社記者曰此次貴國震災敝國官民對之齊表深厚之同情政府立時將對日防榖令撤廢且急派余充慰問之任又令財政部捐欵二十萬元更通令各省長官向一般國民募捐如此於物質的援助或比他國尙有遺憾之點亦不可知至就精神的言碓信决不下於其他列國此不獨政府之决心在野各界意向亦同即如各報不問從來之對日感情如何舉主張救鄰之急又如排日運動今亦可稍潛影中日國民的感情當可舉同文同種本來之實因此中日兩國國交於茲信可得一轉機洵爲不幸中之至堪同聲慶幸者也云云 
　　江庸氏抵東京十二日東方社東京電中國震災慰問使江庸氏已於今日入京 
　　召集臨時議會二十日電通社東京電臨時議會有决於來月十日召集之説詢之後藤内相則云期日並未决定但照議院法之規定召集須於四十日前發表惟臨時議會之召集則不在此限此則前例具在可爲引證如逢此次大災似可不必照議院法之規定惟來月十日或籌備不及月半前後必能召集至議院建築雖有一部分受害然開會尙無妨碍所最困難者厥爲議員之住所問題聞鐵道省决定以一等寢台車爲議員臨時宿舍停於品川每日用車頭送至東京站刻下此項凖備業已完成 
　　振災亟需現欵二十日電通社東京電震災捐欵十九日上午止已逹二千九百八十三萬五千八百三十元以物品計算者爲一千八百二十二萬元並包含外國捐欵約三百萬元但内務省收到之現金僅二百四十二萬五千九百八十四元其餘二千萬元不過一張目録而已三井岩崎之各五百萬元及其他各富豪之一百萬五十萬等皆一時不能繳納現金外國捐欵大抵先以電報通知亦未匯現但刻下急務須以現金分配災民使得自由購買故現正竭力向富豪請求提供現欵 
　　委員會將開會二十日電通社東京電帝都復興委員會之初次會議將於二十一日午前十時會討論大體其細目則由各機關分别審議聞關於日皇下賜金處分方法亦已决定仍照從來慣例以現金予各災民　　二次恤金下令十八日東方社東京電政府之第二次救恤金一千六百六十萬元今日以勑令許可支出矣該金額中含有一百萬元對於販賣生活必需品之小賣商爲無擔保之借與資金 
　　火災保險問題二十日電通社東京電據田農長談謂此次震災應率先表明態度使一般人安心者厥爲火災保險公司乃一向寂焉無聞僅公司内部開評議會數次並未定善後具體方案亦不要求當局援助以致被保險者焦灼萬狀哭訴無門本總長有鑑於此特於十八日召集各火災保險會長勸其務必超越法律及約欵範圍而爲道德的應急措置並關於災地復舊用材料及其他生活必要品之輸入與其輸送之特别會計將發佈復舊供給令已於十八日通過閣議不日即可發布 
　　銀行協議援助十八日東方社東京電井上藏相十七日招集東京大阪名古屋之銀行團及日本銀行勸業銀行拓殖銀行等二十五行代表關於金融之圓滿資金之供給求協力援助於是由到會者協議之後决議於日銀援助之下東西銀行均協力以從事帝都之復興　　銀行開業計數十八日東方社東京電計至十七日止其後陸續開業之銀行合本支店計共有二百三十五家再加繼續營業之特殊銀行及前次開業者計約逹三百家又東京手形交換所關係之組合銀行及代理公換銀行之本支店總數爲三百七十六行皆已開業其餘銀行亦急待開業故全部之開業當已不遠 
　　銀行議决開業十八日東方社東京電橫濱交換所組合銀行開臨時總會决定於二十五日一齊開業 
　　印刷局之修理二十日電通社東京電印刷局復舊爲政府緊急事業之一但完全修理須二千萬元現擬先支出九十萬元爲應急的建設先印行官報重要文書及其他印刷品 
　　公有財產調查十八日東方社東京電據政府調查此次罹災被焚之内務·大藏·陸海軍·文部·農商務·遞信·司法等各省所管公有財產之損害總數逹七千八百七十七萬元但此額爲工作當時之價格今欲復舊恐須有幾十倍之經費 
　　電氣局之損失十八日東方社東京電此次震災東京市電氣局被焚電車八百三十台加以此外發電所與變電所車庫等之被焚損害總額逹三千二百萬元之鉅 
　　海運艦之工作十二日東方社東京電海軍省公表今日軍艦香取·鹿島·薩摩·安藝·生駒·鞍馬·伊吹·三笠·肥前九隻巳除去日本軍艦籍此等軍艦因海軍軍備制限條約之規定將解體或廢籍此次震災之結果横須賀海軍工廠受大損害預定在同軍港實施作業之薩摩安藝不日將移於吳軍港圖作業之進行以期確實履行條約 
　　横須賀市近况十二日東方社東京電今日戒嚴司令部發表横須賀市雖陷於全滅之悲運然比較的人心不動摇而書能維持秩序今已着着向復興之機運進行横須賀浦賀方面之海岸今尙有京濱方面罹災者之死體浮來故正忙碌於埋葬 
　　千葉縣之災情二十日電通社東京電據千葉縣知事報告内務省千葉縣災害狀况家屋全壞一萬四千八百四十七户半壞七千五百五十五户全燒四百三十一户流失九户死亡一千三百五十四人負傷二千七百五十人 
　　收容難民日少十八日東方社東京電當震災時因死傷行踪不明避難等而一家四散者所有迷途之男女老幼爲警所及各警署所收容保護者合計有一千一百四十三人其中計男孩四百四十七人女孩二百八十一人大人男二百十四女一百四十七繼由新聞及其他廣告之結果計至十四日爲止爲父兄親戚領去者合計有四百零八人罹災者之大部皆有安頓或已返京故計現在警所及其他各處收容所所餘無家可歸之難民祇有五十三萬四千餘人矣 
　　購買食糧經費十八日東方社東京電食糧品之買入决定即以捐欵買入之今善後事務局計至十七日止所有收下之捐欵有二千八百萬元現閣議决即由其中買食糧衣服等現品分給及用以補助日用品食糧市塲及其他一切經營 
　　生絲市塲情况十八日東方社東京電重開之横濱生絲市塲之氣勢較震災前約高二三百元故情形頗形緊張 
　　太子結婚延期十九日東方社東京電攝政太子與良子女王之婚期已再延期内定於明年一月下旬至二月上旬間舉行業由宮内省發表矣今聞先是由攝政太子特召宮内大臣面諭云余就此次震災親自視察現地傷心益深故本定今秋舉行之結婚式今已不忍舉行當延期云云宮相退出即至日光御邸　聞之後即行發表 
　　使館借用豪邸二十日電通社東京電各國大公使館自燒失之後大都離去東京近爲除去此不便起見有開放豪富邸宅暫充使館之説現美國大使館已借用竹田宮邸其他亦在交涉中東京外交團將仍羣集於東京 
　　日人對俄感謝十八日東方社東京電俄國民對日本震災之甚大同情頗動日本朝野此次勞農政府對於由歐急欲回日之日本人團體又特與以通過俄國之使利故對於俄國方面之友誼咸感謝甚深 
[美報論大災後之日本]  
　　復興問題與中國關係 
　　密勒評論報社論云日本大災創鉅痛深而對於中國尤有重要之影響蓋日本在此三十年中其發展之勢力大都集於中國境内也茲欲研究日本對於中國未來之影響當先明瞭日本現在之狀况此次災區之廣據當地英美商人聲稱幾佔二萬方英里重建價值有估計自十萬萬日金至五十萬萬美金者重建時限有估計自二十年至三十年者第據談蘭氏報稱則東京一區當費時三十年之久至棉業界所受損失則全國錠子已去其四分之一欲恢復其災前狀况當俟諸十二年以後費日金一萬萬元云 
　　又據談蘭氏云日人於災區重建方針現有二説一説爲急進的主張募外債而速辦建設事宜一説爲緩進的主舉内債而逐漸進行然無論其何去何從而日本他日必能告厥成功仍不失爲强國則可斷言者然此終未能掩没其對於中國經營之影響也其影響重要之點莫如財政若朝鮮若滿洲及中國各部其投資之鉅固無論矣姑就中國計當在五萬萬至十萬萬之譜投資之種類則有政府借欵官商實業借欵紗廠路礦借欵即以上海而論近年來沿江地產幾爲日人收買無遺而各處商埠亦有同類之舉動此次在災之首先影響一説謂當收回其在華投資之資本而一説則謂日本仍將保守其在華財政地位而國内之建設則取給於外債 
　　日本募集外債之可能已於英美財政界之態度中證明之惟國民之負擔行將更重夫日本以一島國而勉與列强爭峙其人民之負擔本已不勝其重加以物價工價遠在東亞諸國之上此次又復舉行外債殊非易事惟有一法可解决此問題則滅削其海陸軍是也然證諸日本在華盛頓會議時之態度則上項政策斷不能見諸事實且日本恐將先恢復其軍港砲臺而後從事於整頓實業果爾則政治改革問題恐將隨之而起矣自日本難民及通信員論調觀之其對於政府之行動並不表示十分同情際此重興舊都之時難免不乘機發生改造舊政府之要求然則此次大災或將爲催促解决日本政治大問題之媒介亦未可知也 
　　此次有一事最可注意者則首先抵日之賑災船爲中國上海總商會所派往之招商局輪船新銘是也上海商界此番舉動可使全國覺悟其爲千載一時之時機在中國雖無幸災樂禍之念然當利用此時機以恢復其被貪官污吏所押借之產業而英美等國在華各商界亦可藉此時機以鞏固其地位俾使華盛頓會議一種合作調停之精神得於遠東商業上見諸事實也 
國内要聞 
[北京通信] [  隨波]  
　　十七晚大選派之兩個會議 
　　十七日晚大典派人物同時舉行兩種會議一爲政團協商會在衆院小議塲行之一爲津保要人會議在袁家花園行之如火如荼極盡一時之狂熱茲以愚所聞分述其情形如下 
　　小議塲之政團協商會於九時開會到三十八團體列席代表約八十人（每政團以二人出席）其間如民憲同志會之馬驤民治社之牟琳研究系之藍公武大孫派之葉夏聲均親自出馬以表示是晚協商之鄭重首由發起人馬　牟琳發言謂前次甘石橋會議同仁有先憲後選之建議按制成憲法選舉總統同爲國會之責任制定憲法所以爲國家樹百年根本之大計然急則治標以時局言則選舉總統亦爲刻不容緩之事何先何後不能不請同人從速决定於是贊成先憲與反對先憲兩派遂開始辯論贊成先憲者謂國會成立十餘年憲法猶未公佈一旦解職何以見江東父老且憲議人數只須五百二十餘人選舉會人數則須五百八十餘人設憲議人數已足今爲先選後憲之議所限定亦不能開會豈非因噎廢食故吾人爲人數易凑起見亦認先憲後選爲一定之程序贊成先選者謂國家無總統已三月於茲政局因之紛擾不寗雖有攝政内閣其不成體統無可諱言若必待制成憲法然後選舉則在今日政局之下恐不容吾人好整以暇且大選成而後制憲於事固無礙也兩派各有其一面之理由後經第三者折中調停决定以下三辦法（一）人數不夠五百八十人以前即專門制憲何時到三分二人數即何時開選舉會如此大選旣不致延期而憲會亦不受大選不成之影響（二）即日拍促成憲法通電由研究系藍公武起草（三）派人分途勸議員出席憲會此三辦法一致通過散會時已十一點鐘矣 
　　袁家花園之會議乃專爲王承斌而設列席者王承斌王毓芝熊炳琦高凌爵吳景濓袁乃寛等十餘人首由王承斌發言謂本人爲大選而來非得有一具體辦法决不回津據前次憲法會議之人數而言只差十一人諒在京議員决不止此數故人數似無問題惟商酌如何使其出席耳吳景濓認爲有欵即可出席空言疏通决不生效當時大衆决定由津保攝閣三方面各推一人負經費責任津方由王承斌担任保方由王毓芝担任攝閣由吳毓麟担任議員可以直接向三人索欵至先交三成現金及付七成支票之辦法並未議及僅决定備三十萬元分送議員節敬且無論如何必先成一次憲法會議否則花錢太無根據吳景濓當塲拍胸担當人數認爲在京議員已夠大選人數至疏通出席辦法仍分省區入手除以同鄕議員勸導外再對各團體作具體之接洽預定以三日調查兩日疏通一日開協商會則一星期内可以著手大選而三五月圓之時當即爲大選之良辰吉日津保籌辦大選諸人只須儲欵以待而已議至此得馬驤之報告政團協商會結果甚佳吳景濓等益爲之眉飛色舞時已深夜衆人約定次夕再爲一度之接洽在大選派心目中殆已認爲水到渠成四布樂觀之空氣特不知實際上一般議員果皆入彀否（十八日） 
[北京通信] [  樵夫]  
　　趙恒惕到洛結果 
　　湘局行將糜爛 
　　湘省此次政變報載趙恒惕未離湘省且有在醴陵一带督戰之説似非眞相頃有洛陽某諮議來京據其談話云趙恒惕曾於十一號晚微服抵洛陽與吳佩孚商量收拾湘亂辦法大意謂湘省此次之變實出譚延闓之急遽圖湘倘宋鶴庚魯滌平兩氏能恊力防禦未嘗不可銷滅於無形無如宋魯堅守中立不肯開罪何方以致譚黨放心前進軍心因之大亂長沙兵變亦係受人指使而動者現在已至極紊亂之時所謂何黨何系皆靠不住斷無能久忠於一人之人師長有實力即不服從總司令旅長有實力即不服從師長所謂羽毛豐滿即行高飛無所謂人情面子非有一種大實力足以籠罩一切不能收拾此項渙散之人心惕在湘省僅有三旅可以受我指揮自度無補於湘局必得有一軍由湘西下手由惕先行恢復長沙再行進繫寳慶衡陽不難一鼓蕩平云云吳氏本未嘗忘情於湘省且深信趙氏忠厚必爲己用故亦樂於助趙但以現值川東緊急之時正謀以全力對川故對於趙之請求除酌量加以援助外仍聽趙氏自主現吳已預備以胡念先之一旅交趙恒惕指揮作爲入湘時緩急之用並飭鄂籌選精兵一師開赴湘鄂邊界以防湘亂蔓延他省但於必要時亦可聽趙調度並速籌餉銀十萬交趙带回湘省以應急用至湘西方面仍飭蕭督在鄂西方面酌調一旅由石首公安進窺常灃暫勿越入湘境須俟趙到長沙後再聽趙氏指揮此趙氏到洛陽之結果也聞趙在洛陽僅住一夜即行反鄂與鄂蕭密商洛吳計畫如何實行預料趙氏此行有兵有餉大可重張旗鼓不過湘省一班有實力者如蔡魯宋吳謝唐葉諸人表面雖稱趙家其實各有心事互相利用與自己有利益者當然盡力與己無益者則盡觀望趙氏自言尙有三旅可以指揮恐亦靠不住也况乘此亂事崛然興起者如張輝瓚方鼎英等各有衆數千雖無多大實力然以之蹂躪地方則固有餘矣總之湘省此次之變决非湘入所能收拾此後必有一塲混戰你奪我爭同歸於盡而後已報載趙恒惕已到長沙未免太早不過趙氏旣有洛陽實力之助不難回到長沙惟將來能在長立足與否則未敢斷定蓋在趙氏借客軍勢力回湘固屬不得已之辦法惟此種辦法不獨使反對者有所藉口且反足長反對者之鋭氣所謂引狼入室湘人早以爲慮而深切痛恨者也 
[憲選問題均無成功希望]  
　　先憲面目已揭穿 
　　先選議價亦未妥 
　　自大選問題愈趨愈遠途窮日暮於是奔走其事者乃漸有改轅易轍之思惟所改易者係如何逹到大選目的之途徑並非眞肯暫時抛棄大選而致力於較重要之問題也所云先憲後選即欲假道於憲以冀其選之成功故憲者其名而選者其實制憲派本多書獃子得此消息以爲平日主張庶幾可以實現連日内部之討論對外之接洽大有頓呈活氣之觀乃迄今數日不特其希望之整個憲法不能得對方之贊成即對方所自提出之一部公布之説亦在於若有若無之間蓋自王承斌入京以後大選派又頓加一生力軍前晚在袁家花園（昨傳在甘石橋者誤也）會議津派要人及各政團均列席所討論者即純屬價格及過付方法各問題據大選經紀人報告全部經費均已籌足惟議員所注意者却不在欵之有無而在欵之能否實付照經紀人之意擬分兩種辦法㈠向團體接洽㈠向個人接洽但無論其爲個人爲團體凡願出席大選者其應得之若干元皆先期存諸銀行由籌備員與之同向銀行查騐並由銀行出一存欵憑單如此庶可證明其欵之有着而大家亦儘可安心矣然在議員方面則深慮銀行與經紀人交相欺騙萬一届時银行忽然翻腔將無從與之交涉故於上述辦法終不認爲圓滿而問其更有何比此更周密之方法亦嘿然無以應此事現時尙作懸案大約日内更須續開幾次會議其能否得一雙方滿足之辦法雖不敢知而進行大選之人殆已傾全副之腦力以研究討論則可想見總之所謂先行公布一部分之憲法大選派已不視爲促成大選之惟一方法如制憲派肯以是爲滿足與之一致行動彼固無所不可萬一不能則彼亦自有其所以成功之道第一仍是借重金錢如金錢不能奏效尙更求其他方法以資補助至制憲派所要求之全部公布恐彼輩腦中却不曾有此一回事也至若昨晚（十七）衆議院小議塲之各政團協商會雖云討論憲選孰先問題其實今日所謂政團者大抵皆屬大選派彼等早已執定 
 
 

Page 7

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *成見最大讓步只能至公布一部爲止聞前日有制憲派議員往見吳景濂詢以有無主張將已經過二讀之憲法先行三讀公布吳謂我亦非反對地方制或有意犠牲地方制但因事實關係若不能同時議决公布亦不妨略分先後吾國總統選舉法原爲憲法之一部久經公布施行今後分段公布憲法自無不可且在不成文憲法之國尤多此等先例縱一時暫予保留非决犠牲可比也云云其言外之意亦極明瞭所謂完全憲法殆已無實現之可能吾儕且拭目以看大選之進行可耳 
　　另一消息云前晚王承斌邊守靖高凌霨王毓芝吳毓麟熊炳琦劉夢庚袁乃寛程克等在甘石橋大典籌備處召集各政團領袖緊急會議如吳景濓張伯烈錢崇愷裴廷藩王謝家宋汝梅黃明新及民治社直系之某代表與各俱樂部之代表彭漢遺湯松年等爲數計有七十餘人專爲討論大選票價支付方法與選舉後應得優先權條件席間意見龐雜莫衷一是而主持大選者遂先决定分途局部接洽爲上策於是王承斌邊守靖則向吳景濓一派協商而王毓芝袁乃寛仍向其昔日所接洽各政團磋議熊炳琦劉夢庚則對直隸系各省俱樂部接洽吳毓麟高凌霨程克等分向反對派疏通兼負接洽拉攏在滬各議員之任務其内幕中各政黨之首領所提條件無不競爭佔據閣員之要席次則要求省長次長各路局長關監督及榷運局鹽運使等亦有請求京内外各部屬廳長道尹甚至要求保障終身議員或予實缺縣知事無奇不有究其最重要競爭即大吳派要奪閣揆與小孫派之擁孫組閣爲相對峙尙有要求擴充黨費等項因此不易解决惟聞五承斌當衆表示籌備大選現欵已有把握其實亦不過虚張聲勢以餌豬仔議員而已 
[張弧將於節後下臺]  
　　據接近張弧者宣傳云張弧上臺時曾有維持到秋節即行不幹之説現距秋節止有數日張爲言行一致起見不能不有所表示故已非正式向保派發言請預先物色替人免得有青黃不接之現象在此要緊關頭保派自然不能放走對張之辭絶未理會然張自爲計則不得不走張對財政上曾預擬有治標治本辦法治標者係以鹽餘押欵爲八月節費茲因鹽餘不敷分配已辦不到復以運糧護照費有一百五十萬元（即每石一元）可以先用顧注目者極多恐亦不能作節關之分配治本辦法可分三層亦均未能實行㈠以整理之各公債與九六公債同一待遇以值百抽五之關税作爲抵押但整理之公債佔有關税優先權以此電商於安格聯不以爲可以爲本人絶對不管九六債且整理債基金决無羡餘以及九六㈡補抽各項公債按期之先後施行逾期之時日加付利息但基金依然無着等於空言㈢將减輕整理之餘欵撥充九六基金但此欵爲七年長期之基金竭此盈彼安格聯不以爲可張以所行之事無一而不製肘在事實上亦有不能幹之勢故極願擺脱至以何人繼張之任則尙談不到也 
　　據財政界消息八月份鹽餘明日（十九）即可撥付將來如何支配方法當局會議數次不敷甚鉅因之張弧建議節關財政目下尙無切實辦法將來籌畫至如何程度尙難確定主張此項鹽餘暫由財部保存俟過節之欵到手再合併分配聞此議日内即提出閣議 
[離京議員之兩通電]  
　　㈠各省區軍民長官省議會商會敎育會各公團各報館均鑒昨由保定負責機關抄來蒸日北京僞國務院致曹錕電一件文曰本日兩院人數實則四百零九人由吳連伯就兩院書記編成三十人列席凑成預備會半數之法定人數惟大選須三分二以上出席四分三以上當選實在人數尙差百餘名吳請先發百萬方能辦到此事萬一人數不足此百萬鉅欵擲於虚牝不得不愼重請轉令王孝伯直接與蓮伯商景辦法秋舫來電四帥對於蓮伯等頗不放心决定非俟議員足憲法會議人數不能將欵放手如何之處仍盼卓裁等語查十日大選預備會冒名浮報種種舞弊實情迭經在塲秘書孫矅及被冒簽代到之議員張瑾雯等先後通電指證鐵案如山諒邀鑒察惟其頂替浮冒之人數係由兩院書記編成匪夷所思非個中人不能道破連日吳景濓等極力進行憲法會議以先憲後選或憲選並行爲號召意在必成孰知此中黑幕以要求百萬鉅欵格於曹鋭非俟憲會足數不能聽其誆取故以制憲名號愚弄我同人遂其發財局騙之私而王孝伯亦適於寒夜入京實行蒸電直接商量辦法蛛絲馬跡更歷歷可尋該電内容業已完全證實似此行賄作弊白晝公行情眞罪確此而可忍不　廉恥道喪實人心全死國何以立敢據實披露唯國人實圖利之國會離京議員褚輔成湯漪等四百八十三人叩删 
　　㈡各報館均鑒頃見北京順天　報登載參議院岳雲韜啓事一則不勝駭異查岳君雲韜於七月初六日在津支領赴滬旅費並蓋印簽名於對内對外兩項宣言迭經宣告中外並經天津籌備處備案送滬何得託詞冒領希圖卸責至於此次移滬集會基於同人自由意志純爲公開行動旣無所謂利誘更無所施其强迫在今日國民監視社會裁制之下自無一人甘冒反覆無恥之嫌以自絶於人類者近據報載某日某日有議員若干名北歸云云數見不鮮何嘗盡誣惟其北歸之任務或爲留京家屬之省視或爲有關職權之接洽雖其步伐未歸一致而其舉動不越常軌若乃降志從賊利見金夫參加僞選甘受賄買觸犯刑律助長内亂則同人等所以自處之道惟有實布其附逆之罪狀與衆共棄之苟涉依違不幾於與不討賊者同科耶所幸懷刑之義無問於君子則履霜之戒正深於此時國會前途庶其有豸謹此布意聊當息壤離京國會議員褚輔成等四百八十三人叩寒 
[甘聯璈催撥欠餉]  
　　杜錫珪辭職業已兩月所持理由固以海餉無着爲言乃迄今兩月六七兩月份之海餉只發一半海軍内部之浮動已非實行發足欠餉不足以言維持日前國務院得武昌甘聯璈電力言海餉不發足數杜司令難望復職高凌霨雖已據轉財部但不知張弧如何應付也茲照錄函電如下㈠甘聯璈電國務院鈞鑒統密海軍艦餉以鹽餘爲的欵固已認爲定案乃甫經履行一月財部竟欲推翻致杜總司令有離職之舉幾經鈞院曁當局諸公極力慰留並聲明保障在案全軍所以久忍飢渴而無意外之虞者正賴此九鼎之言藉爲勸慰現杜總司令離職已逹兩月全軍領袖豈容久虚新任財長視事亦已半月負責有人自難再行諉卸迺何以六七月鹽餘八十萬之數僅發一半而其餘欵及以下按月尙無確實表示是直陷海軍於不可收拾地位同是國家干城何忍蔑視至此現全軍望餉急於星火空言相慰莫挽人心聯璈責任攸關久支危局如再延宕實難維持務懇鈞院憫同舟之顚危策萬全之補救迅予設法主持俾定案早一日履行則杜總司令早一日復職以慰衆望而釋羣疑無任迫切待命之至甘聯璈暨所屬各艦長叩㈡國務院函准武昌甘聯璈等電據稱海軍艦餉以鹽餘爲的欵固已認爲定案何以六七鹽餘八十萬之數僅發一半而其餘欵項以下尙無確實表示現杜總司令離職已逹兩月而新財長視事亦已半月全軍望餉急於星火務懇迅予設法主持俾維定案等因到院相應抄錄原電函逹貴部查核辦理 
[中俄交涉將開預備會議]  
　　奉天代表已來京 
　　自俄國新代表加拉罕抵京而後中俄交涉不久當即開始昨聞顧維鈞王正廷兩人與加拉罕迭次非公式協議之結果已决定於日内開始預備會議 
　　張作霖以中俄會議不日行將開會特派奉天省議會副議長呂維東·警務處長沈成章·外交顧問祁彦述楊倬等爲代表來京參與會議該代表等已於昨日（十七）上午十時十分快車抵京赴東車站歡迎者有王正廷及政界要人多人據該代表等談話云張總司令因中俄議案與東三省關係者最多故派彼等來京參與會議以備我國代表諮詢一切至日前外間報紙所傳中俄會議關於東三省自行解决之説純屬揣測之辭東三省現雖爲自治區域惟對外事件自當仍由北京直接交涉以歸一致且張總司令對於王督辦理中俄會議深表滿意故此後中俄會議中一切事件槪由京中主持云 
[滿站俄匪黨案之交涉]  
　　華東通訊社消息前駐滿俄代表曾函請呼倫貝爾交涉員公署查拿俄白黨郭爾結也夫業經該署據情呈報黑龍江省長公署該省公署即令該署偵查證據嚴重交涉詎該署復接駐滿俄代表函竟謂白黨郭爾給也夫組織黨匪於八月一日偵知該黨下落當即面告將其逮捕卒因逾時稍久該匪遠颺未能拿獲此後該黨所組隊伍即開往蒙地並將赴蒙貿易之本埠俄商拉畢諾維赤一名擄去車馬貨物亦被搶掠一空該隊現已越入俄境向窩嫩河一带進發查中國官府對於白黨在華境組織隊伍事前旣不加以取締事後又不設法將其首領逮捕所有該黨一切舉動華官不能辭其咎責本代表以職責所關已函逹駐華特派代表等語並親赴該署面稱郭爾結也夫隊伍共約百餘人自搶刦蒙卡及俄商拉畢諾維赤後即開入俄境窩嫩河一带當與俄軍衝突擊斃白黨二名馬二匹勢已不支不久即將潰散惟滿商拉畢諾維赤自被擄之後曾將該匪同黨納結亮也夫及布爾金斯克二人前來滿站曾向拉畢諾維赤之妻要索大洋五千元允將拉畢諾維赤放還尙未商妥聞納結亮也夫因無中國執照已被警察逮捕前日又有别衣納洛維赤者住滿埠二道街亦與郭爾結也夫一黨并向拉畢諾維赤之妻亦要求出欵担任前往郭爾結也夫隊内將拉畢諾維赤贖出聞不久即前往茲將納結亮也夫布爾金斯克及别衣納洛維赤等三人之像片送請轉飭查緝等語該署當令特别區第五警察總署查復據稱郭爾結也夫並未在該署領過各項居留執照且布爾金斯克曾因竊馬案獲送法庭納結亮也夫現未在滿别衣納洛維赤現已拿獲到案訊據供稱拉畢諾維赤之妻因夫被擄曾請前往蒙地偵查下落并有拉畢諾維赤之妻致伊夫之書信爲證等語復據拉畢諾維赤之妻撒勒供稱屬實并謂確曾給予川資大洋七十五元前往出事地點調查迄無蹤跡至納結亮也夫及布爾金斯克二人向未到過其家亦無索欵贖人情事至氏夫被何人所搶刦則一槪不知等語該署除將原案送交法庭訊辦並飭所屬嚴緝郭爾結也夫等務獲解辦呼倫貝爾交涉員公署復令該總署仍將刦殺蒙卡及搶掠俄商拉畢諾維赤各案確係何黨所爲務須究查證據以憑交涉并函俄代表對於華官庇護白黨一節嚴詞駁復并聲明該代表前後所述全屬子虚不能依爲根據辦理并將詳情呈報黑龍江省長公署該署除咨行督軍署查照并合交涉署鐵路總局警察管理處特區警察總管理處知照矣 
[魯省最近之要聞（濟南通信）]  
　　魯省近數月中之空氣不外鬧匪易督三礦威海振日等等共其他消息可謂沈悶已極記者爲調換空氣起見於各方面採取新聞若干拉雜記之如左 
　　關於軍政者督軍田中玉近爲改進軍事上之設備起見特訂辦法數項㈠分配邊區防軍㈠擴充憲兵額數以整飭軍紀風紀㈠組織無線電隊以便消息靈通㈠擴充探照燈隊以利行軍夜戰㈠省垣附近鄕鎭建築軍營以清匪患㈠軍署設置密電機以便收發軍事要電昨已分令各師旅團營一體知照矣至防範津浦免爲臨案之續尤爲田氏所注意者刻已令濟南段長選派精壯護路隊若干改作便衣偵探分布車内巡視各站並於夜行車内加添班次以昭愼重此皆最近軍事之布置也 
　　關於議會者宋傳典之爲議長所費不少刻以來日苦少爲撈本計乃潛行至津與熊省長協商議會延長任期問題聞所議結果即以制定省憲爲名將爲無期之延長刻議員屢請許代省長電促熊氏返斾謂待議之事太多非召集臨時會議不可此爲熊宋計畫之第一表現近省會又電促大選原文云北京參衆兩院均鑒竊維大位虚懸兩月餘矣國家地位之險無有過於此時者也人民望治之殷亦無有過於此時者約法規定國務院攝行職務同時國會議員於三個月内選舉繼任大總統現在時期已迫伏願兩院諸公依照約法即日大選更望海内賢豪大聲呼籲一致進行措國家於磐石之安即以慰蒼生雲霓之望安危所繫間不容髮敢布區區維希鑒察云云此爲熊宋交歡之第二表現 
　　關於財政者魯省財政拮据近爲熊氏携去三十萬辦選尤形不足現秋節臨邇軍警行政敎育等費預計非四十萬不辦刻下入欵止有十分之一王財長除催各縣預征下忙趕解外又以各税局收入减色添派征取督察員四人各向指定之局稽查守提將來能否渡此難關殊不敢必 
　　關於敎育者敎應長王訥到任之始即爲各派所包圍故近來各項事務皆須經强有力者指揮如最近各中學校長之撤換各縣敎育局長之任用無非惟議員之馬首是瞻但每一問題之發生至少必有兩派爭執得之此者必失之後故交結者固爲不少而銜恨者亦屬甚多現聞反對派議員預　彈劾案將於開臨時會或常會時提出討論現在加入此項運動者已有八十餘人而熊氏又有調王氏爲儲材館長之計畫皆與王氏以不樂之資　　者謂王敎廳長之命運將於中秋後告盡不得謂爲無因也 
　　關於實業者實業廳長田步蟾近查得本省高唐夏津臨清等縣産棉最富此項貨品爲紡織之原料人生之要需用途甚廣銷路不少惟因每歲出口太多以致内地缺乏棉價飛漲近日日本大災所需此物尤夥將來東渡必更加甚昨特派員赴該縣調查各處共能出産若干除自用外尙有若干赢餘以便酌定辦法 
　　關於各界者曹氏辦選將青島碼頭地皮官産等抵押於日本東拓會社共價千餘萬特派財部司員朱我農往青島簽字各界聞悉此耗特於昨日（十七）午後開聯合大會討論對待辦法當經大衆議决公推代表多人分赴京津青島等處誓死力爭明早（十九）副議長陳鸞書偕同議員劉永壽等即起赴青島聯絡青島各界以爲抵制後援並一面在各處張貼布告購緝朱我農其對待可謂激烈矣至威海交涉一時難以解决各界人士擬聯合各團體組織威海外交後援會以爲民意後盾現正在分頭接洽中（九月十八日） 
[杭州快信]  
　　傳聞崑山平望等處現又增兵駐紮紳商高雲麟金百順等十餘人今日（二十）午前在商會會議午刻齊謁盧督辦陳商一切聞擬推代表赴滬就商蘇紳共維江浙和平 
　　駐嘉三十七團陳團長以毘連嘉湖一带之平望八又各地發現蘇省軍隊昨特晉省面陳防務並已派關某駐邊境坐探 
　　本届全國敎聯會在雲南舉行浙敎育會推出代表俱嫌路途窵遠推諉不就届時恐無人出席 
　　全浙敎聯會杭代表許漢章今晨赴甬带有王卓夫等提出改革星期各議案 
　　一中校理科主任張乃燕辭職何校長現擬改聘王文祺充任師範主任亦有改聘郭某説 
　　定海邵舒氏因姦謀斃本夫案經大理院駁回上告部飭執行死刑今日（二十）午前在獄絞斃 
 
 

Page 8

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *自由談 
[一知半解] [  耀隆]  
人身之血液流行以一分鐘計算每分鐘有十六磅血經過心門 
[滇越旅行見聞錄（上）] [  慶汝廉]  
　　余受雲南省敎育會之託來申招待第九届全國敎育會聯合會赴滇開會代表泛海乘槎日永無事因就滇� 
越道中見聞所及拉雜陳述或可爲談資或能助游興文字之工拙則弗計也 
　　余此次之赴滬也因會期在邇倉卒首途孟秋中旬黎明乘車南下自朝至夕始逹阿迷縣寓大安旅館稍憩息即往縣公署接洽招待事頗得贊助附近車站一带首途整潔嘉木青葱食品有米粉線配以雞片湯則鮮美可口爲他處所不及敎育因交通之便已辦有縣立中學女子入小學肄習者亦尙踴躍倦極思寐翌晨起床乘車晚而抵河口須經護照簽字及騐關手續沿途益南下而氣候益熱車抵斯地越險巇逾峻嶺不知凡幾而經山洞約一百四十餘波渡箐附近之鐵橋兩端均峭壁復下臨深阱車出山洞即行飛越構造精奇允推絕技聞橋之甫建也法國工程師固極慘澹經營而旋立旋塌雖死亡相屬前仆後繼然亦無術建立乃攝影測圖登報懸賞則由一女子按圖索跡利用力學支點創作圖形司工程者按圖建造竟告成功此固科學之價值然亦女子心思精密之所致統觀全路咸鑿山開道沿途車行盤旋越山嶺層巒疊嶂奇峯怪石湍流激波瀑布垂練古木蒼翠野葩競艷有如山陰道上應接不暇更點綴以精巧之建築倍增美麗若摩詰石谷置身間觸動情感必多佳構惜余不文未能描寫盡致斯爲憾事耳 
　　河口法譯名爲牢該中置鐡橋北屬雲南稱之曰河口滇省政府設有督辦統兵鎭此山巓有砲臺扼險據要橋南爲法屬安南境地則牢該也河端有栅門夜十時則閉抵牢該時適届中元節安南人之接祀祖宗與中國略同余所寓天然旅社前爲安南土著居宅徹夜諷經僅和以鼓無他音樂老嫗作法喃喃不休隆隆不已擾人清夢夜不成眠安南人生計艱窘可謂至極而祀祖祭品則又備極豐腆誦經諷咒焚燒冥鏹惟恐不多置金錢於無用之鄕雖遭亡國之痛亦在所不惜迷信之害未始非亡國之一因也 
[世界大地震補錄] [  煜生]  
　　十八日本報綺石山房君作世界大地震調查錄搜述至詳而獨遺吾國豈以吾國地震已盡人胥知故不贅筆耶茲篇殆聊以補白非所求疵矧文中境况爲予親歷特揭出之用留鴻爪而資考證耳 
　　己未元旦之三日予適旅客汕頭參競存戎幕新歲假期因閑作市游午二時餘過至安街忽有聲自東來霎時屋瓦振響市人乃大亂斯時予猶疑爲兵變尙未辨爲地震也急東趨一書局之樓牆崩下復迅退而交通倐斷祇覺大地旋轉靡定始知爲地震遠近之聲態錯雜至不可名狀予心房震駭幾碎恐大戰當前亦無斯懼懾也歷十五分鐘乃漸定予從瓦礫灰泥中躍越而過輾轉逹馬路廻顧街市崇閎皆塌然小震尙續續不已市民奔集予之左右者彌望胥是蓋同謂其地曠陲也五時許予返碕碌（司令部駐地）途中傷亡壘壘輿舁往來絡繹不絶是夜予宿行帳中同人畏倉卒復爲牆壓特備以預防而電炬火管已完全停斷誠浩變也十日後調查損失綜計全埠亡者五百餘傷者二千餘毀屋九百餘間此尙就汕頭而諭若潮嘉二州猶非數内聞當時地震之發源實起自南奥縣該邑户口二萬餘罹災之民幾過半數足徴斯役死亡必在一萬以上能不謂爲大刦耶 
[秋訊（下）] [  涼蟾]  
　　雙雙蝴蝶韓憑夫婦之魂對對鴛鴦焦仲綢繆之什干卿何事爲春水而生愁匪我所思撫霜袍而盡濕况復天情閑逸雅思温和妙解文章尤耽筆墨爲髯翁滌硯只有朝雩伴官奴揮毫惟聞桃葉每自臨池而忘倦忽看舞劍而通神屬在文人亦當金荃之選况茲歌者何慚玉茗之才其佳麗也如彼其才華也如此於是梨園子弟爭奉傳頭菊部班行尊居上座紅牙顧曲客有誤於周郎髽髻傳謳豈必同夫杞婦此則唐朝天子亦應愧此纒頭歐史伶官允當别爲專傳者矣月届仲秋時多暇日吳淞半翦忽遞魚書陽城萬家如聞露布名同燕驥早空冀北之羣夢想秋鱸正動江南之憶旣膺遠聘將事嚴裝海濱詞人爭迎王稼寗南藍部喜迓蘇生滄海桑新見麻姑之再過華鬘花散訝天女之重來不同落魄龜年彈詞破廟應有傷心家令伏案當筵僕潦倒西堂喜談曲調烟花南部尙憶遊蹤白頭愧附夫詩家青眼惟加於樂籍自非夢得聽何戡蕉曲而牽情欲仿下賢爲小葉盈篇而作記 
 
[招財進寶] [  易銓]  
[懸槌室嚼墨] [  松懔]  
　　没睡傑克説道叔叔你病好點嗎從你病起我何等的擔心啊我已經三夜没睡了他叔叔答道我曉得的你賭了三夜的錢 
　　惡劇約翰寫信給他在法國的一個朋友郵票也不貼就寄出去他的朋友在法國接到他的信給郵政局罰了三角錢拆開來看看只有一句「我身體很好」過了二個禮拜約翰接到一個很重很重的包裹没貼足郵票給郵政局罰了五塊錢去解開來看看原來是塊大石頭他法國的朋友寄來的信上説道「我聽見説你身體很好我心上一塊石頭落下來咧」 
　　智計强盜拿著手槍對一個人大喝道把錢拿來那個人哀求道錢是可以給你的不過我這點錢是拿去還債的倘使我告訴他們説錢給强盜搶去了他們一定不肯相信請你在我衣服上用手槍打幾洞讓他們看見了可以没話説强盜果真拿他的衣服打了三個洞那人又拿帽子拿下來呌他也打一個洞强盜説道我槍子没有了都放完咧那人逈過身子説道那麽我的錢也没有了再會罷 
[用電話之常識] [  舍予]  
　　近來電話常有會話三數句即中斷囑其再接又謂另有人打苟有要事語意未逹豈不愈覺急人乎我以爲凡使用電話者開始談話即將所事擇要先説不可作無味之　旋倘必週旋一番不妨置於要事之後也 
社會小説 
[人間地獄（一七三）] [  娑婆生]  
　　第五十五回將軍起義先試屠龍手膩友痴情偷翻歷象編 
　　柯蓮孫姚嘯秋見他們倆含笑密語問道你們有什麽話高點説讓大家聽聽白蓮花道嘸啥閒話姚嘯秋道嘸啥閒話爲什麽這般秘密呢白蓮花正要回答房門一推門外走進了一人衆人一看却是白蓮花跟局的阿妹阿妹向來是做老鴇嘉興老大的耳目他一走進來白蓮花心中一怔老大的有些不願意白蓮花問阿妹道來做啥阿妹笑了一笑道嘸啥衆人談笑了一會阿妹輕輕的附著白蓮花的耳朶説了一聲道姆媽叫我來喊你就回去白蓮花道有什麽人在家裏嗎阿妹道没有什麽人姆媽喊你回去説一句話説完了你再來白蓮花心中雖老大不願意去但是鴇命神聖不可侵犯只得安屈順從略遲了片刻便和藕舲説明原委藕舲曉得阿妹一來定是喚他回去也不多留却和他説明如果停歇有令再來我不再寫局票叫你了白蓮花點了一點頭隨着阿妹回到新清和剛上樓只聽得戚三老爺一陣呵呵大笑的聲音白蓮花吃了一驚生怕戚志勇也來了忙停住了脚問娘姨道裏向啥人娘姨道是戚三老爺白蓮花道還有啥人娘姨搖搖頭道嘸不哉房間裏只有三老爺和姆媽兩個人等得你長遠了白蓮花安心一半走了進去只見嘉興老大和三老爺對躺在匟上抽烟戚三老爺一見白蓮花來了笑着道昨天怎様白蓮花扭過臉去不響嘉興老大揷嘴道三老爺還是少説點他到底怕難爲情呢戚三老爺忙正色道這件事只有我們三四個人可以説説可以曉得外邊一槪不提起你放心罷了嘉興老大道對呀不然要害得他生意不好做了住在法蘭西的小衛轉他的念頭也長遠了幾次三番來和我説我總因爲他太小不捨得没答應他這一次戚大人也是前世有緣剛剛戚大人要出門去我再不答應便不免得罪了戚大人並且也對不起你三老爺倘若不是這様我也不肯的我現在因此十分擔心戚大人這件事要給小衞曉得了他一定又要來和我纒弗清爽了三老爺謝謝你外頭一槪千萬不要提起戚三老爺道曉得這一點門檻我還不懂嗎白蓮花在旁聽他們説些話聽得狠有些不耐煩忙問嘉興老大道姆媽你喊我回來阿有啥事體嘉興老大道自然有事體你不要急嘘候三老爺吃好這筒烟三老爺要上輪船上去送戚大人你同我去女人多了不便當你同三老爺去不要緊的送一送戚大人也是應該的戚大人眞歡喜你呢他此番打着勝仗一定可以得着許多好東西好寳貝他一定寄得來給你呢你不要還是從前小囡脾氣横不對竪不對你想戚大人要不歡喜你他昨日怎麽肯... 
三言兩語[  鵑]  
　　張老總眞是好胃口上次上了台喫了好多苦狼狽而去大家以爲從此總可死心了誰知他意興勃勃還想上台來多喫些苦運動復職的話我們已聽得過好幾次咧某要人説他太無聊賴我説這簡直是無聊無賴兼而有之啊 
 
 

Page 9

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *   
 
 

Page 10

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *國内要聞二 
[私抵膠澳公産之反響]  
　　山東各界聯合會致各方電文㈠致院部電頃據山東報載青島太平路大飯店寓有財政庫藏司長朱我農與東洋拓殖株式會社議妥抵押碼頭二百萬元地皮二百萬元房産五百萬元日内即行簽字成交移充大選經費等語魯人不侫無待詞贅對此誓死不能承認事機迫促特電聲明山東各界聯合會叩嘯㈡致青島督辦公署電報載財部庫藏司長朱我農在青抵押碼頭地皮房産於東洋拓殖株式會社價目議妥即將簽字成交各等語貴公署對此問題應負完全責任幸勿附同徇私甘居公敵是荷山東各界聯合會嘯㈢致保曹電報載北京政府派出財政部庫藏司長朱我農前赴青島抵押碼頭房産地皮於東洋拓殖株式會社作價九百萬將即簽字成交移充鈞座大選經費查青島碼頭等爲該埠養命之源係屬中華民國之公物絶非鈞座一家之私産攝閣諸公熱心大選烏得擅行押借用備鈞座運動之需究竟報載各節是否屬實懇即致電政府明白宣示以明責任而免意外勿謂人民易欺爲禱山東各界聯合會叩嘯㈣致洛吳電頃致曹巡閲使一電文曰（同上）勿謂人民易欺各等語現在我東各界對此異常憤激懇即轉電曹使迅電政府俾明責任是荷山東各界聯合會叩嘯㈤致山東旅京同鄕會電頃致曹使一電文曰（同上）現在我東各界對此異常憤激本會依緊急會議議决除派員赴青島調查并標出賞格截獲朱我農冀明眞相外伏乞就近向政府聲明取消該項陰謀是荷山東各界聯合會叩嘯 
[魯境運河水練之新波折]  
　　税欵移作濟寗開埠費問題 
　　運河爲中國人造巨工水道經過數省沿河居民捕魚蝦灌田園及其他一切出品獲利至溥魯屬濟寗爲運河經過之區且有南陽微山獨山諸湖與運河貫穿故其附近居民得利尤厚民五以後土匪猖獗所有操水中生業之大小船隻多數被其蹂躪以致各户均視爲畏途即附近各縣如鄒滕嶧魚台等亦被波及嗣由各縣紳民共同集議令各船户仍理舊業按船隻大小抽捐税若干以備購火藥抬槍發給各船另請管带一人專司訓練指揮暇時擊射水鳥取利謀生緊急時用以防禦匪患保護治安庽兵於此取餉於此辦理至今七載成績頗著雖曹屬土匪屢次破城毀壘而運東各縣未被殃及者實賴此水練之功至此項船隻大小共二百餘艘每年入欵約在四萬元以上所有收支及管理欵項等事向歸濟寗道署辦理毎年除去餉項火藥等費外尙餘一萬餘元近濟寗派熊炳琦許鍾璐等意欲將此税欵移作開闢濟寗商埠經費撤銷水練運東各縣反對昨鄒滕嶧魚台濟寗等五縣旅省同鄕特在雅園開會討論良善辦法除濟寗派堅持移作開埠外其餘各縣同鄕咸主張不可撤消水練如熊炳琦許鍾璐持官廳威勢貫澈其開埠主張則不啻撤運東各縣屏瀋陷數百萬人民於匪患之中雙方各不相下幾至决裂後由滕縣議員渠仲德提議謂此宗税欵即不爲開埠經費亦須提歸各縣共同管理水練管带尤宜易人窺其意旨似贊成將此欵移作開埠經費者後探其内幕有謂渠某已與濟寗派聯絡在濟寗購地皮若干將來商埠開成地皮自可漲價數倍至更易水練管带純係對人問題因此管带爲濟寗道尹王鴻遇所委王爲田中玉至戚渠爲倒田派民治社份子淵源如此用意可知討論良久毫無結果爲時過晩遂散會（九月十七日） 
[湘趙反攻中之株萍路]  
　　安源通信趙恒惕在醴陵集合軍隊已有四團之衆遂將姚家壩一带路軌修復即於是晚（十一）開專車兩次昨早又開車兩次運送軍隊至株並向贛西蕭鎭守使商假子彈五萬發此項子彈已由蕭派車運往醴陵交付矣至開往株州之趙軍已於昨日四時在離株州三十里之易家灣向省垣朱耀華部開始反攻趙恒惕已親往前方督戰是以今日（十三）株萍鐵路客車僅開至老關爲止 
[川戰調和説未已] 　　　　　　 
　　成都通信川戰已半年餘雙方相持均已筋疲力盡最近中立派陳何兩劉四師長乃出漾電從事調停各軍疲極多表贊同信使往還又有旬日聞會議地點已商定在自流井陳劉爲此地盟主將先趕到熊氏方面有余際唐劉成勳特派藍鉦世楊森亦有代表决定日内在井集合各方醖釀第一條件即遣送客軍出境現在情形直黔兩軍退到川東即擬出境不遣自遣自遺惟化除意見係屬内部問題會議公開殊難提出却又不能不提因此調人大費周張焉熊克武現在成都决將出省犒師收束一軍相機進行和議告成熊將頓兵潼川順慶等地藉資休養如果和議破裂將進兵綏定重慶等地先固根據徐　發展在川將中熊比較的活動究竟如何須覘將來現在則和平空氣雖濃仍在積極備戰省城各機關籌備接濟前敵日夜奔忙如兵工廠如造幤廠如官銀號如兵站部加班趕製槍彈銅幤錢票紙幤雜件每日所解均在萬元以上徴發夫役購置旗傘各忙所忙東北兩路如簡州資州漢州綿州道上皆爲軍人往來大站即使和議勉强告成而戰機仍一觸即發也 
[皖聞紀要]  
　　大通皖岸榷運局長李仲驤與安徽菸酒事務局長王學曾對調業經高凌爵頒布命令王學曾先赴大通李仲驤交卸後隨即來省任事李仲驤係皖北鎭守使第二旅長李傳業之子年紀極輕履歷上稱係十九歲據聞昨日安慶道謝道尹請李赴宴坐席一切皆須指點毫無知識年紀至多不過十五六歲噫如此孩提居然委任簡任待遇之局長皖省眞與無人乎 
　　敎育廳長江暐復職詳情曾誌報端據聞江氏復職原因係感呂調元挽留之誠意不得不勉爲其難以報知遇殊料復職以後其原有聲譽已一落千丈辦事益受困難各學校之索欵咸以廳長復職條件第一即係敎育經費每月十二萬元已經省長承認不得短少分文江氏執條件向呂調元交涉無如時值税收正在清淡月分萬難如期發放江氏甚悔受人之紿又復向呂調元請假呂未准江乃避赴同仁醫院頃聞呂調元因江暐决計不願再幹已電馬聯甲徴求同意保薦鄂人胡朝宗繼任敎廳消息甫經傳出反對之聲浪即起敎育界日内當有攻擊文電胡朝宗與呂氏交誼甚厚民八呂氏長皖曾任安慶道尹政績平常皖人知之甚深當此自治時代呂氏一再引用外省人恐因此惹起政潮亦未可知也 
　　許世英長皖時本有拆城築路辦理市政之計畫祗以皖省貧瘠籌欵維艱雖有計畫不易見諸實行現在呂調元忽然委任潘怡然籌辦安慶市政事宜各界聞之頗爲詫異咸以市政頭緖萬端非才具智能超越羣倫者不克勝任且事前毫無計畫居然着手辦理究竟從何辦起實屬莫名其妙潘爲懷寗人曾隨呂氏在陜西兩任縣知事係一舊式之官僚昨日奉委當向各方探詢辦法旋知事務繁重需欸太鉅以皖省現時財力無法着手隨即屬委狀繳還并謁見呂調元面陳難辦情形現在委狀尙存省署有説呂調元對於安慶市政并不因潘氏不幹打消此議聞日内尙須另選幹員委任辦理 
[徐屬匪勢漸衰]  
　　纓槍會繳械房村纓槍會被官軍擊敗後四散分飛會中爲首老師佟智貫等仍要挾鄕愚以圖反抗經警備營唐管带到處勸諭擔保不罪脅從因此會衆多願繳槍械邪符具結了事楊家塲一村皆已繳械具結趙圩圩董趙文元亦親見唐管带請罪甘願令該圩會衆各自繳械自新唐管带據情禀知崔縣長已得允許惟密令將該會首敎師佟智貫等四名務獲究辦以絶妖孽喧天大波已告結束惟銅山各團體以釀成此次風潮該市團總亦有勒捐嫌疑已於前日開會討論擬聯名禀請查辦矣 
　　張鏡軒就擒兗州巨匪張鏡軒張步雲及其妻十六日在津浦車站文明旅館被東平縣警備營隊長亞某擒獲據亞言張等男女三匪在兗爲巨匪久經懸賞通緝之犯此次便衣跟蹤前來幸而擒獲當時又聞張匪私出票洋一萬元求亞賣放亞以爲民除害爲詞不肯見利忘義遂到銅山縣聲請派警隊四人保護起解矣 
　　趙連城獲案蕭縣孤山寨居民張某昨日來徐在二府街小飯館午餐見曾架伊之桿首趙連城亦在鄰座記憶甚清絶非錯認遂借買菜出門報告警察將趙拿獲送縣聞趙匪刻已供認曾架張某 
[浙省將開統捐會議]  
　　浙財政廳長張壽鏞爲整頓本省捐務召集所屬各統捐局長定於九月二十一日在廳會議其提議事項如下㈠從前絲捐比較短絀務於三個月内將從前短數補足查絲捐收數向屬大宗運絲用絲兩項比較全省統計共爲一百餘萬元本照中稔之年核計定額正復從寛本年蠶事豐收捐數當可起色即謂洋莊滞銷出運稀少收數見絀或亦有因然積費旣多價格漸高市面業已活動運銷自必暢旺以現在之有盈補從前之不足期以三月跂及非難願諸君共勉之㈠近銷貨捐往往不給捐票應如何整頓查近銷貨物本有折半征取之規定然近銷之貨並不經過他局有票無票無從稽考不肖司巡乃得勾串商人折減分肥損失捐收爲數匪細如何剔除積弊核實稽征諸君經騐有素如有良法幸抒所見以備采參㈠各局認捐如何設法取銷查到地及近銷大宗貨物有私自包於商人認辦大捐之外又有小捐習以爲常恬不知怪甚至往來航船月認規費裝運貨物並不過問爲整頓計務須遵照捐章見貨征收取銷認捐是爲本計挽回積弊其道何由願與諸君一商榷焉㈠減折招徠惡習務宜杜絶查各局減折之風浙西爲甚良由港汊紛歧易於繞越其始爲顧比起見爭攬他局收捐之貨或由本局收捐之貨恐被他局爭攬遂彼此破壞捐率減折征收但減折起捐經過下局辦理認眞者仍須加補否則任聽不肖員役恣取私費旣虧公帑亦病商情果能共守定章則船戶同一完捐無可用其趨避在公家旣免捐失於比較自不至有虧舉利除弊是在賢者如有良策幸熟籌之㈠分運貨物易滋朦混如何設法補救查貨物分運本爲便商起見然亦有從中取巧者或本非原貨而借票頂運或原貨已盡而無貨空分是宜查照定章騐明原票貨色貨數是否相符再予分運稍不注意朦運必多應有何法補救以杜弊混 
[南京快信]  
　　昨日津浦車有國會議員十數人來寗即轉車赴滬 
　　駐揚第二混成旅長黄振奎昨來寗商調防回寗事件 
　　下關江陰崑太等各税所長均已滿期聞嚴財廳長由滬回後即將大批更動 
　　蘇省捲烟特税刻已籌備就緖劃分十四區定本月二十三日上午在財廳招商投標下午開　十月一日實行 
　　杜锡珪前派參謀許鳳藻赴京索餉昨許來電報告尙無端倪 
　　兩長昨電蘇常鎮守使道尹囑飭屬嚴截難民入境以維當地治安 
　　浦口产埠經費　　　請添設海關以税欵撥充前擬由中法銀行借欵内動支辦法已咨財部取消 
　　省署聞各縣委任户籍員每不按規定資格辦理令各道尹轉行各縣嗣後照章遴委隨時開具詳細履歷由道送候考核 
　　財廳委王乃康赴溧水秋勘池漢明赴蕭縣秋勘 
　　蘇州水警廳長趙會鵬昨將召集各區長决議聯防遏亂弭匪規則十條呈請兩長核奪 
　　齊督昨晨八時偕駐京英使館柏參贊赴小營閲操並參觀敎育團 
　　丹陽分民徐垣等控丹陽縣知事胡惟和貪婪横暴違法殃民省令金陵道尹查復核奪 
　　阜寗縣市鄕董孫午橋等昨電兩長請飭縣將捕獲積匪王利重迅予正法以寒匪胆 
　　青年會昨開日災協濟會後發表宣言 
地方通信 
[松江]  
　　請免水警調防之趙廳長電松江紳商前以駐松水警沈區長有調防消息一時函電紛馳籲請當局免調而縣署亦於銑日據情電請省長水警廳長免予調遣茲於十九日接奉江蘇全省水上警察廳長巧電内開銑電敬悉此案前據第一區沈區長呈報匪刦鹽捕營槍械希圖結帮搶刦等語當經敝廳指令就該區範圍以内調船防勦在案此係水警平時防匪常有之事至謂該巡船奉令調蘇全屬子虚請轉各紳免生誤解等因當由縣公署錄電分函縣商會·敎育會·縣農會·欵産處·市議會·及各士紳查照 
　　錢河鄕選舉鄕董錢河鄕鄕董朱棠出缺已久照章由議會呈請補選本月十六日爲該區補選鄕董之期縣署委西三區區員尹鴻飛監視投票結果朱楓得五票當選爲鄕董惟該鄕公民陸濟等以是日選舉會有遷居辭職之議員陸鴻壽加入凑數依法不能有效已於十九日具呈省公署請求撤消矣 
　　市議會今日開會松江市議會定於今日（二十一）下午二時開談話會集議進行事宜現已通函各議員請於届時蒞會矣 
　　資辦招搖撞騙案上星期有浙江嘉興人沈言（譜琴）·殷一（再爲）到松寓居振鑫旅館先由沈言手持殷一名片謁見縣警察所承遠軒警佐自稱中華全國道路協會職員要求推銷道路月刊承警佐乃介紹於各分區所於是殷一乃自向各機關及市立第四·第五·十六·十七·各校兜銷月刊各校因其定報收據未蓋道路會圖章早有懷疑而殷沈二人則仍日向城内外各處銷報收欵身服西裝出入以轎行止頗爲闊綽詎十九日有上海基督敎安息日會西敎士鄂漢生偕同華敎士繆某追蹤到松至振鑫旅館將沈言即沈譜琴一名扭送警察所指控其假借時兆月報名義冒收報資承警佐一見即問沈何以前日來所時冒充殷一是何内幕沈謂殷一確有其人現在振鑫旅館前日係承殷命來代見的承警佐乃派人至振鑫邀殷來所詳詢來歷殷始將道路會講演員委證呈閲承君以其雖係道路會之演講員但兜銷月刊是否係該會所委託一時不能證明乃命其暫回振鑫派警監視一面代電道路協會詳詢情形再核至沈言即沈譜琴一名則有中西敎士指控其假名時兆月報招搖撞騙乃解送縣公署訊辦 
　　公共衛生會常會紀松江市公共衛生會於二十日下午開第八次常會到會職員十二人先由總務股長朱萃報告南門外王雲翹來函以該處各粗紙廠任意抛棄腐草馬糞於市河中有妨飲料請予取締等情經衆討論結果决函縣署警所轉飭該區區員勸導各廠不再將腐草馬糞抛棄近市河中次議嶽廟小菜場仍在戲臺外面設攤妨碍交通請督促遷進案議决由會函請縣商會縣警所籌商辦法並示以規定日期務須依限一體遷入再次討論籌設清潔公司案因所推籌備員祇侯紹裘一人出席無從磋商故由到者改開談話會各示意見以爲辦理此事之參考縣警佐承遠軒主由地方人民合作侯紹裘等主投資辦理並有面請警佐擔任此事者嗣經承君答復以俟一星期之考慮再行報告而散 
[蘇州]  
　　南洋同學追念舊師蘇州南洋同學會於本月十九日開幹事會由會員陳劍剛報告已故母校敎員許指嚴先生子女成行身後蕭條擬請在蘇諸同學溯念師生之誼聊盡援助之責等語當經幹事會議决通知各同學酌送賻儀並由同學會備具輓聯以誌哀悼 
　　趙廳長呈復免調水警江蘇水警趙廳長昨奉督軍省長會銜訓令略謂水警二區沈葆義專署長調防一案現准松滬護軍使電稱依據民意代請免調以資鎭懾而免警惶究竟應否更調仰即查明情形詳細聲復以憑核奪等因聞趙廳長以近來時局不靖匪徒又欲乘機蠢動誠恐一經調防疑慮滋生有呈復免調之請 
　　省令指撥二女師校校舍省立二女師校校舍本借用三邑義倉房屋曾經倉董潘濟老會同各法團集議多次以期逹兼籌並顧之目的昨日楊校長潘濟老等同奉省令以省立第二工塲原有廠屋之寳蘇局全部房屋及基地撥歸該校作爲交換三縣積榖倉之用另有財政廳於十二年度省敎育預算費項下撥銀二萬元解省撥給第二工塲備抵寳蘇局變賣價值等因現該校等已三面交割清楚矣 
[無錫]  
　　會報邑境被淹田畝無錫今夏水災奇重四鄕公所總董孫鶴卿將情具呈省署旋奉電復由財政廳派員會同縣署查勘嗣委龍某到錫會查近已竣事龍省委勘得災情以萬安青城天上三市爲最重富安天下開原三市次之共計被災田畝有二十八萬九千餘畝龍省委於昨日（二十日）會同馮知事呈報省署請核矣 
　　熱心興學又弱一個邑紳陳導源（梅軒）君獨力出資五萬元於清末創辦陳氏國民學校一所培植寒家兒童及族中貧苦子弟歷蒙敎育部及黎大總統獎給「爲國儲才」匾額一方及奬章等項年來擬再將校務擴充不料夏曆六月中忽舊病復發醫治無效延至昨晨（二十日）六時餘逝世存年六十歲並無子女各界聞者莫不悼惜 
[常州]  
　　縣參事會開會紀武邑縣參事曾於十九日下午五時開會到劉佩衡·戴笠耕·張定謨·周仁洛·金鑑明等五人姚知事主席討論各案如下㈠警察所提出抽收地方紙菸捐以裕經費案議决准抽百分之二以充敎育警察經費㈡契税項下带征國省税選舉經費案議决照交議案於契税項下带征方法事屬可行照案辦理㈢縣地方經費不敷於忙漕項下带征抵補案議决現時民力艱難未便重加負担惟縣地方經費不敷應設法籌補須俟縣議會通盤籌劃决定辦法㈣敎育局提出抽收各項雜捐以裕經費案議决經懴錫箔事涉迷信自可抽捐至四業捐從前已經辦過亦可酌量抽收惟南北雜貨係日用必需之品不能成立㈤敎育局提出抽收繭捐煤捐以裕經費案議决繭捐煤捐均取諸富商自可照辦㈥带征畝捐辦理義務敎育案議决義務敎育未便停辦即以敎育局增加經費之一千五百元抵補至七時許散會 
　　　委調查警所控案武邑警察第三分所長劉松如先後被薛麗生馮澗安等控告於省廳縣各署歷指包庇娼賭擅離職守濫用私人侵越職權擅主苛罰等劣跡警察第七分所長王幼竹亦被戚墅堰商店上海銀行等呈控其不洽輿情劣跡昭著多欵於警務處警務處因特委視察員王禹堂來常密查該兩案王君於十八日晚蒞常寓大成旅館四十五號十九日上午在城内及西門一带調查一切下午即乘車赴戚鎭調查云 
[鎭江]  
　　市議會常會閉會丹徒市議事會常曾日昨（十九）下午二時開會首議審檢兩股修正董事會十二年四個月預算修正各捐租應欠一千零六十九元餘修正各捐租收數應收四千二百三十八元餘又審定董會員司月支應二百餘元又修正市立男女七學校經費議决照修正之點通過嗣照六號議事日程開議㈠嚴鹿山請議恢復崗警以資策應（議咨警局核辦）㈡顔德身請議取締曲師臨時規則（議决限制灰布衣服並掛等級符號與妓勾結除名出境）㈢清理江丹句六官産事務所請議招商局侵佔街北基地（議决函復市會報買並索該地丈尺一面指派方嚴顔三議員與官産處接洽）㈣劉沅芳請議文廟殘敗亟宜整治修葺（議咨縣署辦理）㈤鄭有渠請議取締官廳包庇私燈烟土㈥董會交議厲行烟禁實行勸戒（兩案並議候籌經費設局辦理）㈦議决保墓義葬局咨縣收回交董會整飭辦理㈧議句容縣市議會長嚴恭函請抄丹徒市會規約及籌辦情形議决案件規劃經費各點請抄全份俾作模範議决咨復照辦時已七時宣告常會閉會並報監督乃行散會 
[揚州]  
　　縣議會已閉會江都縣會於八月十日開會延長會期十日至本日（十九）閉會每會議員出席恒在三十人以上綜計議决案約四十餘件均咨參會提交縣署分别執行矣 
　　縣商會開會紀江都縣商會爲關税事於昨日（十八）開會業董商號出席人數衆多結果致函揚由關統轄之揚關主任陸興甫請照舊章收税以利商務 
　　永安鎭之連刦案永安鎭爲東鄉眞武廟警察分所轄地富紳孔憲式·孔憲齋等七家櫛比而居夏曆八月初七日薄暮突遭盜匪三十餘人持械衝門而入由着軍服之人指揮行搶烤烙婦女詐財携贓鳴槍示威而逸刻事主已來縣報案矣 
　　瓜洲組通俗敎育館瓜洲鎭雖爲通江之門户然社會敎育非常缺乏現鎭人沈廷銘等自籌經費組設通俗敎育館以期啓發民智内部設施分閲報·本市通信·講演·常識圖書四類推定蕪湖師範生劉文萃爲主任昨（十八）呈縣署立案並請給示保護 
[清江]  
　　縣議會遷入洪濟祠淮陰縣議會於民國元二年時本在淮陰縣署之東花廳茲縣署東花廳因有他項用途而議會中人復嫌其地窄狹不敷應用遂公議遷縣議會至大街中市洪濟祠前自治籌備處地方除於前日將祠内各處由會粉飾一新外月之十四日並將磗刻之淮陰縣議會數字嵌砌祠門額上並將舊砌門額洪濟祠三字鏟去矣 
　　利淮電燈擴充營業淮陰利淮電燈公司茲擬合資將該公司燈綫接至淮安城内計程三十里長以擴充利淮營業聞已託定淮安縣商會調查該縣城内需要燈頭數目積極進行矣 
[沭陽]  
　　督委檢閲軍隊齊督現委鄭少卿檢閲海屬軍隊十三日由東海閲過到沭當在學宮檢閲第一師第一團軍隊 
　　撤換校長風潮沭陽縣立第四高等小學校長張培桐辦學成績頗著現被敎育局撤職另委趙懋文接辦趙兩次前往接收皆被拒絕頃市敎育會長夏紹吉區佐張志澄等聯名電請敎育廳飭縣挽留張校長並控敎育局長施應生植黨營私摧殘學校恐風潮將愈釀愈大矣 
[南京]  
　　關於解釋自治省令二則省公署昨令嘉定縣知事云案准省議員周凱電開查江蘇暫行市鄉制第十六條規定市鄕公民之資格略有疑義請解釋如下㈠該條第三項云居本市鄕接續至三年以上者例如其人向在本市鄕居住而因辦理敎育或經營商業客居在外（省立一工校長陳有豐之類）應否仍認爲本市鄕之公民應請解釋者一㈡該條第四項云納直接税二元以上者例如本市鄕之公民而在鄰縣開設花米行每年納牙税二十元左右此項税銀是否可以抵充應請解釋者二等因查向在本市鄕居住而因事客居在外如未取得客居地之公民資格應仍認爲本市鄕公民又市鄕制第十六條第四項之納税額係以個人納税額爲標準不以本區納税額爲限合行令仰該知事即便轉致知照又電崇明縣知事云艷代電悉查暫行市鄕制第四十二條所規定係半數以上並非過半數以上又同制選舉章程第六十六條所謂議員總數者係指議員全體而言凡正副議長因事出缺之議員均應包括在内該縣新河鄕議員連正副議長總數共十六名現在辦理補選鄕董鄕佐如有八名以上到會六名以上投同意票者應認爲合法當選至選舉鄕董佐之會議雖與尋當會議較爲重大然法文旣無特别限制其開議人數仍應適用該制第四十二條之規定辦理仰即遵照 
[嘉興]  
　　王店鎭迭出竊案前晚該鎭中市徐姓家竟被宵小挖門而入竊去俞敎師衣服物件甚夥同日該鎭汪姓家亦被竊去飾物衣服等損失不貲現悉該失主已開單報緝並以警務廢弛函請整頓俾居民得以安枕云 
　　逮捕敎士案近訊嘉善倫敦會福音堂敎師沈主心被牛知事飭警逮捕判處徒刑一年七月在案茲悉沈敎師已向高檢廳上告奉批候調卷核奪而交涉使因該堂電呈故於前昨派員許允迪（字仲簡廣西人）蒞善調查現該委已返杭呈覆核奪矣 
[寗波]  
　　海盜刦財擄人定海縣屬桃花莊槴樹灣民人施光遠具禀該縣署文云竊家二十日夜五更時分突來盜匪七八人口操台音明火持槍劈門而入（中略）將民十一歲子名榮堂擄去遠看盜船往南駛去事後檢查被擄物件大洋二十元綢布棉夾單衣百餘件棉被二條帳子一頂首飾等件及民家請館私塾敎員鄭志堅所有單褌四套亦被擄去並被　毁門堂四處用槍刺傷民足（下略）茲聞該縣張知事當經轉咨水陸營警一體恊緝矣 
[南昌]  
　　大同敎蔓延贛垣自六一眞道會傳入贛垣後社會人士加入該會者甚多查該會來自武漢今春有丁某在其本宅設立該會一面着手收入敎徒一面呈准官廳立案人民初未嘗注意及北京世界宗敎大同會發行大刼臨頭通告後愚民咸相驚以伯有均如法泡製以故近來糯米價格大漲社會頓呈不安現象警務處有維持治安之責特佈告通衢云照得近有具名北京世界宗敎大同會者發行通告内稱（措詞屢見從略）無知愚民頓起恐慌而好事之徒又復乘機將是項印刷品輾轉翻印任意傳播以致謡言四起實於安寗秩序大有妨碍本處職司保衛亟應剴切曉諭以杜紛擾而靖人心爲此佈告仰爾居民人等一體知悉須知接近火山傍臨海濱之地或因火山爆裂而致震動海潮澎湃浸淹堪虞至贛省則地居平原旣無火山又不近海情形自然逈異通告所述種種不經之説實爲造謡無疑爾等幸勿爲其所惑至相驚擾自此次佈告之後倘有仍敢將是項荒誕不經之印刷品印刷分送及揑造謡言意圖煽惑者定即拘案嚴懲决不寛貸其各凛遵無違此佈 
[濟南]  
　　九中學潮之内幕新委省立第九中學校長李浩光已於日前到校接事敎廳方面并接有該校學生歡迎李氏之電報於是一般人皆以爲該校長風潮已告結束 
詎意今昨兩日該校學生連翩來省者已逹百餘人聲明非要求敎廳撤回李氏不可記者以該校學生旣經歡迎於前斷不能拒絕於後此其中必大有内幕遂詳細向學生探詢始得略明其中眞象蓋李氏前長該校時聲名甚劣被人呈控而撤差徒以與省議員闞式訓實業廳科長林茂泉係莫逆交遂趁前任校長孫遵善撤任之際挽求闞林二氏爲之運動復職當時敎育廳長王訥曾以李氏先前被人控告迄今尙有案可稽實不便令其再長該校觸動風潮辭之而闞林二氏則謂彼一時此一時現在該校學生已推舉代表來省歡迎李氏請廳長速行發表萬無意外云云王氏遂又傳見該代表等闞式訓乃用錢僱流氓四十餘人假充學生使三五眞學生率領往見王氏王氏覩此情形認以爲眞遂逕即發表李氏爲該校校長李氏校長心切貿然赴任孫派學生當然出而反對李又指使掖縣學生若干人（李係掖縣人）將非掖縣學生之書籍器物盡行抛擲校外萊屬人士憤激異常（掖縣除外）遂將非掖縣學生悉數招至省垣赴敎廳請願敎廳現正設法疏通中將來尙不知如何了結也 
 
 

Page 11

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *   
 
 

Page 12

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *   
 
 

Page 13

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *本埠新聞 
[聯席和平會議之昨聞]  
　　何東氏對於延請公使陪席之意見　　前日聯席和平會議發起者何東氏致全國國民函中有延請列國公使贊助良謨陪席與議一端恐有外人干與吾國内政之嫌本報記者昨特訪何東氏詢其對於此層之意見茲以其談話詳述如下 
　　何氏曰余以居間人之資格本純潔之愛國熱忱發起是會至其組織與進行方法余個人毫無成見一任大衆公决惟須知余蓄意發起是會已有三年前以時機未至難期各方諒解故不敢冒昧從事迨臨城變起共管鐡路之聲甚囂塵上而瞻顧祖國干戈滿地民敝已極若不急圖補救恐禍至之無日乃發起是會惟國是之解决與外交有關者甚多此會之第一主旨爲息爭而息爭之根本辦法爲裁兵裁兵之前提爲籌欵蓋遣散與爲之别謀永久之生計在在需資今國帑空虚民生凋敝若欲籌資至少有一部份當仰給於外國集會時吾人以誠意互相討論息爭裁兵等諸大計凡有决議非但當得國人充份之了解與援助期以必行且願列國之人目覩我民意正誼終能得最後之勝利自决功能未必有弱於列强則善後事宜之須假助於友邦者自可得其充份友誼的及精神的援助矣尤進者有凡舉行一會議其進行之順利大都不能盡副吾人最初之期望故聯席和平會議除得全國健全之民意裁制監視外苟能隨時受世界純正與論之督促庶可事半功倍而定永久和平之基礎此余倡列國使者陪席與議之主旨也惟「與議」兩字恐易惹起誤會惟余可鄭重聲明者會議進行時如須徴求列强意見或有爭端難以排解須請其以友誼之精神居中調解以利進行彼等雖可自由發表意見而表决之權則完全操之於吾國正式與會者換言之彼等祇處於旁聽或受諮詢者之地位而無表决權也惟余已聲明此乃余之私見余不能亦不願强制實行如衆議以爲不可即可作罷也然私見以爲可者甚願國人予以諒解幸甚若曰余創此議受人利用則未免誤會予老年人一片救國救民之苦心矣復有一事願爲閣下告者拳亂方平余適在紐約聞列强要索鉅額賠欵爲之駭然嗣念事已至此亦無可如何惟念忘羊補牢猶未爲晚乃草一文載於紐約時報主張由應得賠欵諸國與中政府另訂一約以全部賠欵建築全國鐡路而以鐡路盈餘逐年償還賠欵本利至本利清償則所有鐡道盡歸中國完全自有當時頗受美國一般人士之贊同惟終未能見諸實行深爲遺憾否則時至今日中國可無貧弱之患矣余以此相告蓋願國人知余數十年來對於祖國關懷極切未嘗一日漠然視之也余年老不能劇談然顷所述者區區大公無私之心已盡於此深望國人諒解之也云云談話旣畢記者遂興辭而出先是記者亦嘗訪唐少川氏叩其對於何東氏和平運動之意見唐氏謂何氏爲人極熱心向爲粤中人士所欽佩彼所發起之和平會議余極表贊同余去年亦有發起此項會議之意思惟規模較彼者爲小蓋祇想集黄陂中山等於一處而討論解决時局之方法今何氏擬集各省當軸蓋欲定永久和平之計也記者問何氏之計劃可成功否唐氏答吾人終希望其成功惟須知凡人做一事願心爲首要成敗則另一問題余信何氏實有此願心而頗爲純潔者記者又問先生對於其請各國公使陪席一層有異議否唐氏答此無妨蓋儘可請其旁聽而有时可徴集其意見以資參考惟延請公使可不必蓋中央政府及各省皆僱有顧問可請出而陪席若請各公使出席則與會者須費寳貴之時間及精神與之相週旋殊不適宜也記者嗣以唐氏之意見告何氏何氏亦深以爲然謂余無成見一任衆意公决可也聞何氏前日訪許交涉員及何護軍使洽商和平會事何許二人皆表示贊同何使定於明日午刻宴何東於軍署云 
　　大晚報云何東爵士提議之聚集各派要人開一聯席和平會議計劃外傳曹錕齊爕元段祺琪均已表示贊成昨據爵士言此項計劃雖向諸人提及但尙無確切之表示云 
[林大魁致何東爵士函]  
　　廣東瓊州海口總商會代表林大魁昨致何東爵士函曰曉生先生惠鑒閲報得聆偉論愛國熱忱曷勝欽佩吾國自政爭以來萬方流血迄無寗日日本災患舉國同情而國内兵禍之慘日不勝書未聞爲消弭之呼號者眞不解也先生本胞與之懷創和平之議人心天意屬望正殷但會議非難弭禍爲難國中主權在民之言日見發逹故民意法制範圍似不能不兼籌並顧前弟發表解决時局意見即注重於此底稿寄粤陳廉伯先生處想不日轉付以備採擇弟托業在瓊歷年痛苦損失感受備至對於時局每存念頭用布區區尙望俯及專此即頌大祺鄕弟林大魁上 
[新銘輪昨日由日回滬]  
　　載來難民七百四十一人 
　　招商局之新號輪自九月八號由滬載賑品等赴日救濟現已完畢即在日本載僑居日本之中國災民七百四十一人於昨日下午六時抵　泊招商局碼頭協濟會代表乘該船回國者有葉愼齋管懋玠朱芑臣三人茲將載回難民籍貫姓名錄左 
　　浙江難民共二百九十三人内男二百二十五女四十一人兒童二十七人由寗波同鄕會招待較貧者二百五十五人另温州藉者二百八十五人不在上計之内茲分别紀姓名如下鄭文賚顧立成沈阿品史燮林包衛氏及小孩一人鄔惠興劉鴻章呂克君王阿坤林令來周何苟沈吳氏何桂人徐阿堂林昌明卓先清鍾益信鍾鴻標張徐氏徐氏陳何才周金香朱陳氏陳氏鄔叔全呂忠青李雲如黃張氏張賢芳邵禮寳及孩一人張徐氏及小孩三人張順德曹錦康邵梅湖王齊榮曹張氏及小孩一人顧孝思沈氏丁正洪周秀欽張董氏陳程氏張郭氏陳煥文周李氏及小孩一人周讓傑及小孩一人陳品山周忠信謝氏及小孩一人鍾世昌劉忠孝裘尤氏及小孩三人裘春林王財根孫朱氏及小孩一人潘仲廉丁慶章茅及芳周盛嘉石登川李林氏李安甫董阿標呂芝元黄昌林呂振德劉連堂李祥浩王有才錢阿寳徐全寳李友榮傅富才蔣阿毛陳東甫朱東才王嘉寳周阿根陳爲生邱友生王姚九徐祖元孫元清龐氏陳安文丁記生鍾河江鄭吳氏曹餘水姚表法張嘉庚樂嘉品林志香毛根法邵蘭寳龐善維張信表孫氏張氏及小孩一人邵厚泉蔡永棠呂將興方中善顧品生鄭阿炳張河花張仁姊及小孩一人賀順才何富貴吳如根周信華郁河通嚴阿堂唐開明劉允根何雲才陸親岳朱興昌周根芳吳根興王紀羣張高順舒文炳唐益正王承昌方耀成湯保廷魯春華張啓春陳阿玉樓阿林李趙氏劉咸岳洪姚分陳慶祥胡小良俞和生何如生金孝臣孫祥華王爲九蔡有才陳務初王珠根竇安甫王阿興樂瑞華唐賢林馮氏任小才賀文炳賀秀姐及小孩一人李九金及小孩一人戴氏及小孩一人車振泰顧雲來孫河友吳金標嚴能傑童阿洪柴根法周令香朱鉅高俞增培陳慶章鄭芳九鄭陳氏及小孩二人顧雲卿林雲忠葉星泰葉呂氏及小孩三人葉杏花周炳章施交根丁榮根李如根陳貴勳胡國仁胡桂洪孫楊氏及小孩二人孫木生鍾木根鄔寳友張阿康朱復性胡來法徐丁昇顧賀連周董氏鄭信昌應彩章鍾阿大孫亨洞陳增祚傅珊洪顧承昌張鄔氏何林書錢聖玉金阿賢鍾陳氏郎祥瑞賀阿才吳長根丁方之鄭信得張宏章葉杏卿林金法李吉昌鍾元興何生成沈祥富周阿昌裘杜法張明德金正大劉阿康周壽山傅如棠徐鴻華金永卿陳有章陳張氏包阿隆林雲章陳雲章張富銀周阿才胡章雲周阿大馬阿青周銀生陳安初唐復生丁慶根劉貴餘陳安全金笙初董信昌王有華陳福壽周盛岡張敦寳吳善庭周生揚童林森及小孩一人童壽英及小孩一人童徐氏童張氏王玉堂俞阿定洪永奎王交生陳根才郭順初周鏡觀顧岐富郭胡氏及小孩二人劉興章孫氏陸親根顧松定 
　　（温州）周廣源陳林浩周漢明吳日池葉岩溪陳上道吴崇珍吳欽抑陳森法周岩啓張岩連吳培生張慶堯應元明張進法周岩田張洪銀梅進啓林逢池梅新伍王作漢吳金保王士選傅岩魁陳鍚庚吳安乾吳培高張德順吳亞林厲文清應岩朋陳良弟趙袁第梅洪桃林逢漢黄東昌吳進順林亞啓林田法金樹玉吳德振張岩崇周寳善黄新興吳永興徐國豐張加有吳啓更張正楷林應崎黄葉桃周岩元吳岩殿周亞連吳沛銀鄭順登周漱璋周岩瑞林一水吳元星吳有光張煥生張成姜潘嘉良張卓槐周紀品陳定高張福進黄逢善吳國巢張銀浩張高華趙王齋吳岳定陳定高梅文堯林明弟趙德修陳惟豐葉景波吳永忠林松朝潘鋭喜楊楚清周足明王金永周同盛鄭寳昌林昌元陳加水張大浦朱保仁陳岩崇張錫楷林阿水陳亞華陳定濤陳岩浩周錢失吳福寳吳成傳吳岩祿張岩淦陳得良金貴生金進興葉溪妹陳成岳周新芹林友升鄭加芹周銀昌應成銀吳崇定林岩昌陳鏘鑾周新五吳葉升龍成連張寶其林連岩黄洪楷林立芳胡進高林槐葉鄭星典鄭獻堯陳桂仙鄭挺忠梅進元林岩炳王洪昌周岩興陳金　周敬根周錦榮陳榮記蘇岩李杜青福林中田王榮大陳賢淼黃銀連張岩寳張正興周银寳林山東周嘉良吳銀元張仕傳徐洪林項百卿王倉典張法靜周德梅林大夫吳德興吳岩洪張銀鐵梅阿連梅進福吳再岩葉合昌金仕立張海水王雲軒周長及裘克軒周宗梅張玉傅陳崇釗吳新楷趙岩海陳福法吳泉楷王鶴明林厚鈿鄭獻學梅亞良張祝仁周連朱張琴度林中銀魏倫木劉寳軒徐洪青黃逢喜林岩淦吳安其　星品卓克信吳世德林進元阮文元梅金楷林賢順張加標林順高馬仁洪周友福陳章巧潘洪銀潘岳順金鵬進陳惟明馮有堯夏竹青陳壽更張高良王唐遷鄭德更王忠禮馬欽巧吳讓周黃亞小林葉麥張芹豐梅金庚陳文欽林金良林葉法林玉三陳順德張木林胡進楷潘岩松葉宋楷夏玉兆黃本銀張正標吳讓三吳祥雲吳岩星陳岩梅周梓鈕潘廷龍周中連葉阿鶴陳學俊張加祝張金柳鄭士岩周岩池潘崇鐸吳亞岩張法興潘德釧周岩根林洪三張寶弟張加德周開良周三梅陳岩芹林三梅林聖隆張日本周中芹林丙旺張培六張正伍林銀淦金應興周培楷葉保仁印仁三陳金岩林克尙胡正良黃定雲林寶弟周柏齡鄭岩之張加善吳啓德張家斌陳岩得金亭三項永源吳金齋林乾庚彭廷奎二人無姓名 
　　上海籍難民計六十二人成人者姓名如下龍進泉賀源法姜吳氏李胡氏徐廟福龍雲山吳許氏王卿良顧梅林吳劉氏李秀龍陳金寳黃金坤龍桂珍顧陶氏季少卿許維康金銀貴劉姚來賀三圓許福康丁聖培李金福莊阿善陶炳存齊蓀姜雪生諸福寳諸同福吳秀葵楊寳順陸友炳俞正堂龍北見葛氏劉茟彬章生官黃唐氏黃金雲章氏龍洪氏小孩二十名（名略） 
　　閩籍難民由該船到者計三十二人姓名如下林秀明魏倫木林怡進林相平林厚鈿陳彦石楊小川春林怡寳楊和斯林聖滔林修善林忠生林金宋林愛珠林正順林聖隆林聖順林管野林長各川林中田陳親常林功榜與小孩八個以上均由福建同鄕會安置於吉星客棧并擬於本月二十三日由新濟輪船運送回閩云 
　　江蘇除上列上海藉以外尙有鎭江四十七人未詳縣藉者十四人姓名如下（鎭江）方錢喜王有祿鍾長貴方元清顧金文陳義寛陳恒念徐金寳周富林陳大三孫裕財裘期福朱山虎楊敬福裘明全包阿洪李華貴楊敬全毛仁保魏甫衣童少甫趙鳳堂小孩一人徐思福楊丁氏小孩一人陳秀良楊敬海朱田氏朱氏小孩二人何朱氏小孩一人吳財福小孩一人姚金海楊紅棟吳德義楊昌順謝昌忠王信禮（江蘇）陳善芝丁　寳　德祥王廣壽陳樹生吳桂榮吳桂寳吳陶氏趙云卿劉華標吳桂林湯伯賢沈炳榮范啓景 
　　　籍難民大小共計十六人姓名如下林利黃應中小孩一人曾玉蘭小孩一人黃庶根黃金貴黃金蓮黃才梁倫唐彩雲林　氏小孩一人羅李礎余優中羅敏子 
[由日載運災民來滬之各輪]  
　　四輪今日到埠㈠花旗公司之惠爾遜總統號此回由美赴滬經過日本時因救護本國僑民起見在日多留五日本日上午八時可以到申船中在神户載有中國難民三百數十人今日抵埠時聞在虹口招商局北棧登岸㈡日本郵船公司之千歲丸由東洋芝浦埠載得中國災民六百十八名免費送至上海本日下午船可抵埠聞在匯三碼頭登岸該輪尙須再載一批中國災民到滬㈢青年會全國協會前日接得留日該會幹事來電云筑前丸載受災之僑日華人學生工商等約六百數十人將於明日到滬業誌昨報昨日下午青年協會又續得筑前丸發來電報該船將於本日進口所載受災華僑囑妥爲籌備安揷方法青年協會當函至中華協濟日災義賑會請爲招待㈣昌興輪船公司之俄國皇后號昨日已發來電報告於本日之夜中十時船可以抵吳淞共滬港兩埠有旅客四百餘名其中亦有從日本載來之避難西人頗多云 
　　尙有兩船未來大阪輪船公司之倫敦丸今次由東洋來華亦載有大批華僑昨得消息該輪於二十三日方克至滬昨日該公司又得神户電報謂該社之中美班郵船亞純乃丸决定二十七號到上海此來該輪有免費送歸上海之中國災民五百名至上海是日各災民係在楊樹浦大阪碼頭上岸云 
[救濟日災消息彙誌]  
　　函請調查吳心甫踪跡總商會昨接寗波東門正隆行章遠壽來函請調查其婿吳心甫在日情形原函云逕啓者小婿吳心甫浙江鄞縣人現年三十三歲曾在日本横濱市山下町百四十五番地永大裕號内爲業自地震後未得音信閩家惶恐寢食不安而電局又不收個人電信今悉貴會特派徐可陞先生赴日調查災情故特函請電知徐君詳查小婿吳心甫踪跡迅賜示知不勝迫切待命之至 
　　東莊洋貨公所助賑數總商會昨接東莊貨公所函云上海總商會大鑒敬啓者前接讀勸募日災振欵大函當以事關救濟本人類互助之義向同業各號竭力勸募現已籌集成數計共二十五户共捐助賑災洋一千四百六十五元除支付大阪電費洋十二元外（找入洋三角）凈共大洋一千四百五十三元小洋三角茲將捐户開列清單一紙並所有捐欵一併送請察收轉解義振會登報證明以昭實在專肅敬頌善安附捐助日災賑欵各户清單（從略） 
　　徐可陞報告難民回國總商會寗波同鄕會兩會代表徐可陞電云中國上海總商會方椒伯先生鑒千歲丸十八日由神户出帆載中國難民六百三十五人亞利梭逹丸十九日由神户出帆載中國難民五百人特報告徐可陞由日本三之宮電局寄 
　　旅日寗紹同鄕會來函總商會接中華旅日寗紹同鄕會函云此次日災爲勢甚烈一切情形已詳各報可無贅言敝會特派冒險家吳占康黃宸芳二君馳赴災區設法調查繪圖報告諒邀洞悉旅日華團體中橫濱市三江公所及同鄕會等均已禍滅而令人最爲觸目傷心則我華人火骸浮屍目下尙無安頓之所即幸而生全者孑然一身呼飢號寒聞之悽然善後之法惟吾人責無旁貸敝會心餘力薄爲特籲懇貴會於拯急之外速圖善後是爲至盼云云 
　　各地青年會募振災青年會全國協會自得悉日本地震火災後除派遣幹事立赴日本調查外即發通電於各地青年會請各會一致發起籌振會募捐滙日現已接得鄭州南京厦門各地青年會來信均已聯絡各當地團體組織籌賑日災會進行捐欵一俟捐有成數當即滙滬轉滙至日云 
　　日僑慰問中國難民日僑震災委員會昨日下午一時在俱樂部開會議决捐助慰問袋三千件致送於此次被災回滬之中國留日學生及工人等又日婦女會等各團體昨日下午五時亦經開會議决於今日千歲丸抵滬時推派代表前往匯山碼頭慰勸中日被災難民并致送衣食等前已推定基督敎青年會前田等八人爲代表云 
　　日佛敎團慨助振欵上海日僑佛敎團各寺僧人等近向各處信徒募到義捐金三千三百五十一元金洋一百八十八元五角衣物一千九百餘件現已解交委員會尙擬繼續捐募云 
　　災民在長崎候船駐長崎中國領事館及救濟委員會電滬云中國災民七百五十人在長崎等候救生船昨特電請江蘇特派交涉公署轉知賑濟日災諸團體迅爲特别支配船隻立即開往俾資運載聞已由許交涉員轉知查照辦理矣 
　　華商紗布交易所之賑捐本埠華商紗布交易所昨日函致日災賑濟會認捐一萬元計該所捐洋五千元職員八百元經紀人四千二百元聲明以五千元賑濟日本災黎其餘五千元請彙交神户中華會館專賑華僑該會准函業已照辦云 
　　交涉署之函牘江蘇交涉署昨奉中國駐長崎領事館電告難民回國致日災賑濟會原電云上海交涉使轉日災賑濟會本日有難民一百五十六人乘俄皇后船啓行中國駐長崎領事館聞該會接交涉署函轉後業已通知各團體凖備招待矣 
　　美總領事將回滬大晚報云赴日救濟災民之美總領事克銀漢氏業自神户乘俄后輪回滬大約於星期五或星期六抵埠至同往之航務副領事藍德及總領事銜强生氏仍留橫濱辦事又地震前在神户結婚之美駐滬按察使署典獄官卜德氏已挈新婦於昨日乘麥金雷船到滬 
[上海橫濱間電報尙未暢通]  
　　上海大北公司電交通部云近日寄往橫濱及東京等處之報須發至大阪再由該處以最速之法轉遞又太平洋公司電稱寄往古巴Cuba各報須受檢查茲聞交部已函北京各電局查照 
 
 

Page 14

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *[日本災地陸續通電]  
　　上海電信局昨又發出佈告通知各發電人自即日起日本被災各地如神田下谷淺草深川赤阪九段神奈川等各地已可照常發電通行無阻云 
[三井洋行否認代招華工]  
　　本埠連日盛傳有人招募華工赴日作工已由日總領事矢田正式否認昨日三井洋行亦專函聲明云護啓者近日本埠盛傳敝行因日本被災各地缺乏工人因而在滬招募華工一千人赴日工作月薪三十元等云云查敝行並無上述情事實緣謠言特此聲明請勿誤會云云 
[最近運歐之華絲]  
　　此次法郵船安德來朋號赴歐運去湖絲計裝往里昂者八百七十九件野絲三十件裝往馬賽者湖絲一百三十件選絲一百十五件裝往波賽者湖絲二十六件其他各埠則湖絲四十三件野絲六件又絲頭八百四十九件均運至馬賽者 
[定期拍賣發生問題]  
　　元芳·公平·怡和·三洋行定期拍賣至本星期二（十八號）幾至停拍本館聞此消息當往詢問據云係爲複拍問題其原委係因一部份人對於泰西緞一項在拍賣之時壟斷拍進藉口善舉重複在外拍賣穏取其利此項不公道之待遇已有數載三洋行因而一致决定暫行停拍以冀把持之人了解公衆拍賣之原理去此壟斷行爲後經多人及洋貨領袖顧君等之排解仍得照拍不至停頓按不限價公衆拍賣係一種公道之營業可以使貨物得有確實市價俾作標準於買者賣者雙方皆有裨益故斷不能任少數人之壟斷至於市價之上落當從其自然之趨向故對於複拍問題斷不能任其再有存在非但與公衆拍賣原則違反且侵犯買者之自由至於公道營業當互相推重云云復詢現下情形如何據云尙未商妥 
[大宗現欵運津]  
　　近日上海有大宗現欵運赴天津在此兩天内已先運去一百十箱計五十五萬元尙有五十萬元不日亦可裝往聞此欵中有若干萬係作大選費者刻下爲急需應用因之電滬匯裝到津提用云 
[黎黃陂與西報記者之談話]  
　　上海泰晤士報云泰晤士報訪員日者曾謁見黎元洪蓋前數日中事勢之轉移使黎氏所言頗見重要以黎氏之地位吾人多以爲不復可保而其所取之途徑爲上海有勢力之非政界份子所反對諒亦未必能收效也黎氏語訪員曰直接反對余之聲浪由某團體所發出該團體乃爲鼓吹此種聲浪取媚其主而組織者也此輩皆公論之惡狗不憚狂噬公衆惟余則不爲之遲慮余知中國全體開通之人皆贊助余蓋余之企圖乃和平統一整飭紀綱及維持憲法的政府也中國必須有法律當北方武人組織政府時不復注意於憲法之準則致全國擾亂不寗使全世界之尊敬日益喪失余日來經營之進步已鼓起堅持勿餒之心孫中山於某種程度下確不認余總統地位而不允贊助惟孫苟欲求總統與余地位相抵觸則余爲法律上之總統較具優勢倘孫願與余合作則余願引以相助而孫氏亦决不能獨立無援但孫或不允合作則亦不足以阻余蓋余實際已得反直各派之贊助也泰晤士報按今之時局繫於曹錕在京之行動當黎總統未來滬時曹錕所集得之議員已满法定人數豫備舉曹爲總統而可得五百票之多數迨衆聞黎已由津至滬消息局勢頓變當日豫選會視法定人數約少百人且擾攘而散此亦可覩黎來滬之關係矣黎嘗聲明其阻撓政策即利用其政府與曹氏爲抵是彼之來滬即欲與政治領袖協力進行此事也黎之言曰余誓擬定另組政府之計畫但實行與否全視曹氏行動爲轉移如曹氏堅欲攘奪總統位則余即將組織政府如曹放棄其計畫則余之計畫亦將作罷黎又言張作霖段祺瑞陳炯明趙恒惕劉顯世唐繼堯熊克武皆願爲之援惟諸事皆視北京之行動而定至於江浙人民無庸鰓鰓過慮彼之來滬乃因滬上地方適宜及盧永祥何豐林皆能予以保護之故黎又否認離津之前誤察滬地局勢及爲左右所紿諸説彼之來滬乃出自動蓋知滬地爲誠正輿論之中心點及義不能不作此行也訪員詢以與孫中山之關係黎謂國民黨全體除十四人外均贊助之此十四人徘徊於孫黎之間猶豫不决云黎末又聲明目下决不離滬 
[黎黃陂之週遊馬路]  
　　黎元洪氏來滬已有旬日除抵滬之日出外拜訪唐紹儀章太炎等外終日在寓周旋來往賓客從未出外遊覽前日（十九號）下午七點許黎氏偕同金永炎乘六百十號汽車並带護衛四名分乘汽車兩輛黎氏之車居中由杜美路二十六號寓所出發至霞飛路過愷自邇路公館馬路直逹黃浦灘過外洋涇橋入英租界黃浦灘至南京路西行入靜安寺路極司斐而路過曹家渡折而南經　定盤路梅格里路直至徐家匯乃由姚主敎路入霞飛路回杜美路遊覽一週回寓時已九點二十五分矣 
[齊韓復縣聯會電]  
　　江蘇縣議會聯合會前爲黃陂到滬對於時局有所表示昨日接到江蘇齊督軍韓省長復電云江蘇縣議會聯合會鑒咸代電悉和平公約兩省一致擁護始終不渝希勿爲謠諑所惑齊燮元韓國鈞巧印 
[齊韓再致何豐林電]  
　　據水警廳長電復駐松水警並無調蘇情事 
　　松滬何護軍使昨又接南京軍民兩長來電云龍華何護軍使鑒篠電計逹頃據趙廳長巧日復電稱篠電敬悉查此案前據第一區長沈葆義呈稱匪首吳長義等在松搶刦鹽捕營槍械後向西竄逸希圖結帮搶刦等情當經職廳指令就該區管轄範圍以内調船跟蹤追剿在案惟並無將駐松水警調蘇情事奉電前因合肅電陳等情特再電聞齊燮元韓國鈞皓印 
[閔行團體請免抽調水警]  
　　閔行各團體爲水警調防事致水警廳長電云蘇州趙廳長鈞鑒閔行沈區長近在水警駐紮地點抽調師船塡防他處人心惶恐輿論譁然查浦江流域港汉紛歧鎭壓匪徒全賴水警一經抽調顧此失彼不特江浙和約墨瀋未乾致生誤會且恐伏莽濳滋乘機竊發杯弓市虎時受虛驚地方秩序頗有關係除函致沈區長請求留防外用特聯銜電請廳長迅賜轉飭沈區長維持原狀免予抽調以定人心而寒匪膽并乞見覆藉明眞相地方幸甚大局幸甚上海閔行鄕經董顧文郁商會會長喬世德敎育會會長楊晴皓叩又致沈區長函云敬啓者近聞貴區將駐紮各處水警抽調師船塡防他處聞悉之下殊深惶恐查浦江一带伏莽甚多平時七鬯不驚者全賴水警駐防之力一經抽調防地空虚小醜跳梁難保其必無蠢動杯弓蛇影秩序騷然况江浙和約墨潘未乾萬一發生誤會其影響於大局者更大除聯銜電請廳長外用特專函奉懇台端收回成命免予抽調俾得維持原狀地方幸甚大局幸甚（具名同上） 
[省長聲明不弛米禁之三電]  
　　省長公署致本埠團體之三電聲明不弛米禁文錄如下（其一）上海總商會覽蒸代電悉查蘇米爲出洋絕對禁品昨准國務院電以日本芳澤公使請求購運到署業經電令江海關監督詳細核議並飭在未經妥籌辦法令遵以前仍隨時勸阻以重禁令在案並無弛禁之事仰即知照省長韓删印（其二）上海縣敎育會覽佳代電悉蘇米爲出洋絕對禁品業經電令江海關監督隨時勸阻購運斷無弛禁之事仰即知照省長韓删印（其三）上海江蘇縣議會聯合會覽眞代電悉查米穀爲出洋絕對禁品且現在日領旣已聲稱積穀尙敷毌庸運米救濟等語如有奸商藉端請運自應隨時嚴禁以維民食斷不致有弛禁情事仰即知照省長韓政務廳長傅疆代巧印 
[議員通訊處昨開談話會]  
　　國會議員通信處昨日下午二時開談話會由李建民報告關於本身問題接洽經過大致均甚滿意大壽第機關擬暫保存次討論發表宣言問題經凌鉞等相繼發言至五時散會 
[全國敎聯會消息]  
　　雲南省敎育會駐滬代表慶汝廉·何作輯·及上海富滇銀行經理袁公硯三君於昨日七時在功德林公宴各省敎育會聯合會代表及滬上人士到者有甘肅代表王訓庭·張文蔚河南代表文緝熙江蘇代表黃任之·袁觀瀾·莊百俞吉林代表王希禹山東代表范予遂及沈信卿·章伯寅·馬崇淦·黃警頑·朱慰元·嚴獨鶴·顧旭侯·杜嘉瑜·等三十餘人觥籌交錯至九時始散甘肅代表張文蔚（甘肅甲種農業學校學監兼數學敎員及敎育會評議員）王遵先（甘肅第一師範敎員省敎育會評議員及基金監）於八月二十八日起程昨日始抵申長途䟦涉計費二十四日擬在大會提出以下三案㈠西北大學應設在甘肅㈡蒙回應急設中等敎育㈢敦促官廳實行所得税以補義務敎育吉林代表王希禹亦有提案大意爲㈠請敎育部編定國語範本㈡學校應設法注重道德敎育㈢小學敎科書如理科地理等宜適合地方情形 
　　各代表第一批於二十五日先起程赴滇第二批至遲在本月底以前法領事已允護照可直接辦理一二日即能告竣河南代表爲文緝煕張金鎬文君早已來滬張君因家人有病不克赴會矣 
[航政局章程之修改]  
　　航政局自設籌備處以來滬上各團體紛紛反對迭誌本報該局近來特將章程修改業已呈請省署核准對於原定之第一第四第五第八各條詳加删改第五條内列舉八項謂航商中申訴此八項者如查有確據當隨時分别革懲如敢故遠由該局呈請省長嚴予究辦又第三條内增加通商大埠及船隻繁盛之區得呈請該局酌量籌設保航警察以資保護云 
[設立航政局仍在相持中]  
　　蘇省設立航政局一案官商相持迄未解决昨日總商會接全國商會聯合會江蘇省事務所函云　啓者案准貴會函開本月十四日接寳應縣商會函稱航政局徒擾航商人咸詬病江北各縣紛紛表示反對函電交馳不稍　懈乃八月三十一日滬報載有寳應紳董施登弟聯合淮陰等六縣紳董呈請省長設立航政分局閲之不勝駭異遍詢各董曁各團體絕無其人顯係肆慾者揑名無疑當即專電省長請予查究一面以郵代電滬報囑其轉致貴總會不意事隔旬日未見刊登今將原稿錄陳寄送貴總會對於航政局始終認定有害商無益商以期逹到取銷之目的等語到會查省令設立航政局一案敝會曾據本埠各航商之請求於七月二十五日八月十七日八月二十二日八月二十八日四電省公署請予撤銷遷延月餘僅得其一次批復仍以保護航商四字囫圇置答至於如何而能盡保護之實以後對於迭電駁詰各端均未能爲相當之答復是主張設局者之並無堅確理由可以自圓其説已屬不難言喻故一味延宕敷衍以冀商人之日久氣餒而一面復於章程第十一條内設有就地招人承辦分所·可以坐享三成旗照費之規定使一般謀充分所經理者紛紛自請設立以冀眩惑觀聽減少航商抵抗之力自謂智取術馭勝算可操而不復計政體之有虧舉措如是言之可慨茲接寳應縣商會函稱各節所謂施登第者旣係遍詢而並無其人則首先請願設立之楊長津恐亦同係空中樓閣上海縣商會於呈省署文内固亦微露其旨矣此事相持不决業有數月是以敝會昨又據商船會館等十餘團體之請求函致省議會請勿追認而貴所聞亦有因此事公呈省長請予撤銷之舉事屬全省公共利害以全省商人名義付之陳述斟酌至當惟省當局爲護持其二十萬之收入計恐未必能從諌如轉　耳不幸而事果至此則全省商人非有最後之努力最大之决心不可否則此後無名之負担俱可假借名義藉請願之塗徑而成立矣來日方長敝會竊爲此懼幸與各商會先事圖之等因准此查此案前准蘇州總商會寳應縣商會先後來函以省令籌設航政局病國蠢民呈請收回成命一案並聲請本所一致力爭等因前來迭經敝所據情呈請在案茲准前因除分函各商會一致力爭外相應函復即請查照爲荷 
[華洋絲商推代表會議百多事]  
　　本埠洋商絲公會對於絲繭總公所與百多洋行絲欵交涉一案業已邀集僑滬各國絲商開會議决力任調解函復總公所在案昨日午後洋商絲公會接絲繭總公所函舉定沈聯芳黃搢臣丁汝霖馬岩青吳登灜等五君爲全權會議代表等情故各國絲商亦擬公推逹昌沙角君·中和立德爾君·泰和開能君·信孚麥地君等爲專議此事之代表訂於二十一日（今日）起與絲繭總公所之代表互相討論以便和平解决昨已函致總公所查照矣 
[裕豐航業公司消息]  
　　交部向裕豐航業公司索還華大華利並令津浦路港務處吳處長撥還該公司欠欵一事已誌昨報茲悉吳處長尙未來滬而華大一輪前被極東丸撞損曾與之交涉極東丸船主已承認代爲修復尙未竣事惟有俟吳到時再與協商妥善辦法該公司已將此意電復交通部矣又裕豐航業公司之華丁華已兩輪前經售與烟台張本政開設之政記公司將華丁改名嘉利華已改名茂利迭電交部交涉請電上海江海關監督發給船牌以便行駛等情現已得部覆准予過户並電監督將改名嘉利茂利兩輪先給暫行船牌云 
[格里尼佛輪途中被火訊]  
　　文滙報云本埠接有消息八月十四日由滬啓椗之格里尼佛號Ｇｌｅｎｉｆｆｅｒ輪船在途中發生大火搭客均在巴爾瑪平安登岸聞内有滬西人二三名云 
[英領署訊問美利輪失事案]  
　　文滙報云賚賜洋行美利輪失事一案今晨在英領事署航務法庭訊問裁判官爲英艦勞倫西少佐航務副領事懷德司密斯氏及海軍界航業界要人三人首由該船西崽林某上堂作證稱船中機器於失事前半小時内全部停止又未見放下救生船救生艇等嗣傳該輪總經理莫納氏及前在美利服務之辛伯森氏諸人質證一切遂宣告退庭 
[瑞中熒昌商標爭執之部批]  
　　本埠瑞中熒昌兩火柴公司因商標問題發生爭執昨已奉到部批錄之如下代電已悉當經本部令行商標登錄籌備處上海分處查復去後茲據復稱准江海關函稱奉農商部令飭查瑞商瑞中洋行在關註册原案請將鳳凰商標掛號原案抄錄一份見示等因當經函查去後茲准賴税務司將該項鳳凰商標原案抄錄四紙并商標式樣大小各一種函送前來相應抄案并檢同商標式樣函請查照等因前來理合具文檢同江海關送來之抄件四紙商標兩種呈請鑒核等情復經令行商標局核辦茲據復稱遵將抄送原案暨商標式樣詳加審核該鳳凰商標係於民國八年七月在滬關掛號嗣於民國十一年一月移轉於瑞中公司並經滬關核准備案理合將掛號原文抄錄一份具文呈請鈞部批示上海總商會知照再瑞中公司旣與熒昌公司有涉訟情事自係關於商標專用權之爭執現時商標法及施行細則業已先後公布該商等如欲專用其商標自顯先行依法呈請註册此節擬請一併批示分别轉知運遵照是否有當伏乞鑒核等情到部合行抄錄瑞中洋行鳳凰牌商標掛號原案一份批示知照並仰轉飭依法呈請商標局正式註册此批 
[徐鋭等呈控猪業公會之部批]  
　　本埠敦仁堂公所代表徐鋭等具呈農商部請將陳筱　等組織之猪業公會取銷農部以未接省署咨轉無從核辦茲錄其原批云據呈已悉正核辦間並據王鶴林等電同前情查此案是否由江蘇省長批准備案尙未准轉咨到部仰即逕向省公署呈候核示可也此批 
[財部清理過福雲押産]  
　　電催總商會估價 
　　本埠大清銀行清理處接收押産甚多大半以各鄕田地爲多此項田地當抵押時本不甚値錢現因地價日增處分尙易財政部窮到十分亟思處分前次查得有過福雲户所押浦東楊思鄕地畝特函請總商會派員估價該會事務紛繁無睱顧及此事昨財政部又電催該會查復茲將原電錄下上海總商會鑒查滬清理處過福雲户押産上海縣浦東楊思鄕地畝迭經函請貴會派員估價在案現在本部亟待查核應請迅即查照前函辦理並盼復財政部 
[美國柯脱博士來滬]  
　　今日五時在上海商科大學演講 
　　美國柯脱博士Ｄｒ·ＪｏｈｎＣｏｎｔｅｒ係研究植物學專家曾任印第安那省立大學及林湖大學校長多年復曾被舉爲美國科學社社長現任芝加哥大學生物系主任敎授生平極多關於科學之著作茲以應中華敎育改進社之請特來華在上海南京北京天津等處演講科學各問題三個月已於昨日偕東南大學校長郭秉文東南大學敎授程其保同乘麥金雷總統號由美來滬並已訂於本日午後五時在本埠霞飛路上海商科大學爲第一次之演講其講題爲「科學與近今文化之關係」云 
[美商印行中國最近名人傳]  
　　年來英美人之欲考查中國各界名人事略者日見增加現聞紐約支加哥名傳印刷公司欲印行中國最近名人傳一巨册係中英合璧除傳記外尙有各名人之肖像該傳盡係中國名人並無外人附入裝訂華美在遠東爲得未曾有者印就後即分寄各國及中國各學校各大藏書樓各商會以及其他團體不取分文現已得各界名人贊助且有五十餘名人已允加入該公司旣受中外歡迎業經在滬註册定資本爲十萬美金其總裁皆係在滬著名美商事務所在上海洋涇浜三十九號云 
[美按察使批駁凱雷之辯訴]  
　　大晚報云凱雷私運軍火案被告於星期一提出辯訴後業於昨日由駐華按察使羅平吉氏批示稱中美間一八四四年一八五八年及一九○三年締結諸約均仍完全有效被告凱雷氏應於原定開審日期九月二十五日到庭受審批中歷引成案謂罪名即係法律所禁之行爲應由公家起訴而施以懲罰規定刑事案之法律毌須定屬成文而條約之效能至少於犯罪地點在國境以外所犯又屬陰謀罪時應可視作現行律之一部份而援以定罪又稱新約非經完全包含舊約之條文則不能將舊約作廢並指被告所引美領事聲明美政府僅欲維持總統通令之函不能有效至辯訴内所稱假使諸約有效亦不自具施行能效一層羅使亦有批駁云 
[謀夫犯婦呈請上訴]  
　　本邑西鄕馬橋婦人沈楊氏與夫兄沈根山犯姦將親夫沈永山謀斃報請法庭派員二次開棺剖騐明確果係叉斷喉骨致斃曾經審訊屬實判處沈楊氏死刑在逃沈根山等俟獲案後另行訊判在案惟本案沈楊氏自到案以來雖經法官在審檢兩廳法庭審理有六七庭之多該氏始終諉稱不知丈夫如何斃命臨終時我在田中工作我翁沈金堂等則在夫之床前等語此次奉判死刑該氏極口呼冤不服判决昨日在押該氏央人提出理由具詞向地檢廳聲請上訴奉諭靜候辦理 
[俄艦呈請留滬之不准]  
　　淞口外此次所到之俄艦三艘經中國官廳嚴禁不准入口并不准俄難民偷渡登陸迭誌前報茲探得俄首領潘立保夫（譯音）將軍近呈許特派交涉員文略稱吾等自高麗分坐三船到淞在船各人均我所屬均被雇之工人因停工離高麗恐有誤會特稟呈鑒㈠在三船内非俄難民船掛俄旗内有八四二人係前俄陸兵守分之人㈡船上無婦女及小孩㈢食糧足供四月但無肉食有錢敷用無論何人非允准不得上岸茲特擬定辦法如下（甲）照萬國公正辦法必准我等覓一謀生之地（乙）我因不得已而來申因須修孟吉賅（譯音）船之汽鍋并略修他船否則不能離淞最多僅住一月再手下各人曾經四年大戰又在革命後經過勞苦工作六年今須略爲休息并爲各人略製衣物均以在申爲合宜用敢將困苦情形呈祈准予通融贊助允准在申辦理不勝感謝云云許特派交涉員察核之餘以骸艦等未便久留淞口仍令迅速開駛出境所請萬難准行云 
[救濟俄難民之近訊]  
　　大陸報云救濟俄難民顧問委員會昨稱俄難民資遰之欵已募集若干一俟手續辦竣即將由海道遣送六十餘人至滿洲里此後則因經濟不充將專注力於施食事務待來春再設法遣送惟施食一層至少尙需六閲月欵將告罄亟盼各方接濟目下日給難民一餐耗洋八分强日前承上海電車公司允發食劵十萬張然此外尙未有着落也 
[吳淞敎育救火兩會基地有着]  
　　吳淞救火敎育兩會以埠局築造泰興路將該會等地基圈入因請求埠局另撥地點並經袁希濤而請張督辦早爲指撥俾慰衆望茲悉埠局已指定局前馬路以南照牆以西之地三畝有奇劃交鄕公所由鄕公所轉撥兩會所用矣 
[吳淞試演救生船]  
　　吳淞救生局向求新廠訂造之救生汽船一艘業已工竣昨日鄕公所邀集各機關人員於十二時許齊集該公所即在日本郵船會社前碼頭登輪駛赴三夾水至三時後始回公所云 
[吳淞口外海盜之猖獗]  
　　吳淞口外之洞沙洋面近來海盜猖獗前日有某涵　船一艘小切篷釣船兩艘駛經該處當被海盜船數艘追趕約三小時之久三舟幸未被追獲得以脱險於昨日進淞又有浙省船户吳源德由泗礁裝載蟄皮運淞前日夜間行經該處突遇盜船八艘齊集窮追船抵柴沙舟人盡行　登舢板到岸避匿該匪常疑船夥在岸或有埋伏中止追趕未曾灃刼安抵淞埠聞各船擬請各經報行具稟水上警區懇求廳長撥派砲艇出洋巡緝以安商業而息盜風云 
[北河南路之白晝搶刦錢莊案]  
　　美租界北河南路三十一號門牌裕通錢莊於十八號上午十一句二十分鐘突來盜匪四人擊燬櫃前鐵栅兩匪在門首把風兩盜入店堂各執手槍各店夥學徒嚇禁聲張用强暴手段勒逼店夥啓用鐵箱將現洋鈔票四百十六元及金表金練並鑛灰公司值價洋二百元之股票搜刦一空携贓向隔壁洪福里弄内逃逸事後經該莊經理余榖芳開單投報閔行路捕房請爲查緝捕頭立飭包探范德孚車學曾與一百另九號西探長康仇前往查勘一週當向該莊夥學徒詳詢盜黨面貎服式歸稟捕頭轉稟麥警務長用電話通飭各捕房中西探捕一體協緝贓盜務獲解究 
[護軍使署槍斃殺人盜犯三名]  
　　松滬護軍使署於昨午後槍决傷斃法租界華捕劉四福案盜犯三名茲錄布告於下爲布告事案據法租界會審公廨呈解拿獲結夥圖刦槍傷華捕劉四福要害身死案内之盜犯侯天友潘德喜·奚佐春·呂阿福·等四名并沙供一册請按律訊辦等情到署當經發交軍法課傳集原辨是案探捕人等詳加研訊除呂阿福一名訊係臨時被約勉從情節尙輕應發還法公廨另行擬辦外茲訊據該犯侯天友·潘德喜·奚佐春等三名同供伊等於上年四月二十六日即舊曆三月三十日夥同在逃同黨圖刦法租界貝勒路協和押店事先以華盛路月新客棧樓上爲聚會之所適有侯天友素識之呂阿福在棧住宿遂亦糾約人夥至夜間一時許分携手槍尖刀鐵尺麻繩石灰包等物前往實行搶刦呂則勉從隨同在後走至貝勒路口押店地方爲巡街華捕劉四福遇見上前搜查侯天友乃喝令拒捕潘德喜遂開槍擊傷該捕要害身死各等情不諱查該犯侯天友·潘德喜·奚佐春三名夥衆圖刦押店中途遇捕搜查膽敢開槍拒殺該捕劉四福身死均已構成刑律第三百七十六條之罪似此兇惡昭著實屬罪不容誅應即按照懲治盜匪法第三條第二欵之規定和處死刑以昭炯戒除飭提該犯侯天友·潘德喜·奚佐春等三名騐明正身押赴刑塲依照軍法執行槍斃外爲此布告軍民人等一體知悉此布 
[潁州同鄕會請剿范匪]  
　　昨下午三時穎州同鄕爲范匪竄入皖境焚掠慘酷特開會於英界孟納拉路程宅共壽抵禦方法議决電請馬呂及李高史各旅派隊痛剿另電阜陽縣知事會同紳商嚴防内奸免蹈去秋老洋人陷穎之覆轍茲錄電文如下㈠蚌埠馬督理並轉呂省李鎭守使史司令高旅長均鑒范匪竄皖燒殺淫掠靡所不至聞該匪彈樂缺乏已成窮寇乃欲竄擾穎州以延殘喘穎人浩刧餘生何以堪此萬懇立派勁旅分投堵剿勿任蔓延重禍遣黎並免外兵借口侵入不勝迫切待命之至旅滬穎州七縣同鄕會丁象謙等叩效㈡穎州阜陽縣知事鑒確聞范匪將竄穎州請即刻商同駐在軍隊嚴密防範並知照四城董事李募藩程傳厚王瑞昇寗斗南等隨時訪查務清内奸以免再蹈去秋之覆轍近情如何鵠候電覆（名同上） 
[省敎育會今日開幹事常會]  
　　江蘇省敎育會將於今日下五時開幹事員常會其秩序如下（甲）待議事件（一）本會附設體育研究會函告本届大會情形其議决之催設體育指導員案及優待體育師案請轉敎育廳通令各縣酌辦（一）理科研究會來函請商省廳撥常年補助費一千元又定十一月三四兩日舉行第二届理科實騐競賽會請函敎育廳通函各省校及各敎育局查照（一）中華敎育改進社函請選舉董事（一）南洋高級商業學校來函吳校長醒濂擬赴全國敎育會聯合會旁聴請爲介紹（一）無錫亞賓蠶種培育塲來函主任賀康無辜被累請主持公道（乙）報告事件（一）報告江蘇督軍公署復函本會提議在同濟大學規設商船一科尙無不可但要塞附近如有軍用必要時仍得隨時收回（一）報告江蘇省長公署批本會建議各經敎育局在參事會回復以前聘任之董事應交　事會追認如確係資格不符者仍應改選案殊有理由候令行敎育廳通令遵照又敎育廳復函同前由一俟奉到省令再行函選（一）報告江蘇敎育廳復函本會轉送通俗敎育研究會議决案除設立社會敎育講習會案遇有相當機會由廳籌辦外其餘各案已通令各縣分别稟酌辦理又本會本届大會修改會章改選職員案已轉部備案（一）報告陳筱莊君復函四庫全書抵欵説並非事實（一）報告各省敎育會函告推定出席全國敎育聯合會代表山西李尙仁李貴德二君廣西黃尙欽君山東寄到提議案三件（一）報告安徽福建山東敎育廳吉林省敎育會均復知籌議救濟留日學生情形（一）報告江蘇財政廳函送十二年第二期三個月省欵公開報告一份（一）報告吉林省議會蒸代電表示對於臨城案交涉之意見 
　　尙有本埠新聞等轉入後頁 
 
 

Page 15

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *本埠新聞二 
[陳嘉會等阻止客軍入湘]  
　　希望戰事早日結束 
　　國會議員陳嘉會等昨致長沙軍入一電云長沙方代軍長鑒請轉畏公總司令宋魯謝吳蔡陳各軍長均鑒頃致曹吳兩使及蕭督一電文曰頃者湘省内訌風鶴頻驚報載失敗軍人到處乞援意在煽動各方引起大戰慨念湘鄂人民數罹浩刼回思往事心膽俱碎諸公方以綏靖國家爲急務此次湘事旣純係内爭儘可聽其早自了結以免橫生誤會國勢飄颻多一事不如少一事設或徇一二人之私意輕啓南北戰爭犧牲民命實非大局之福夙仰慈祥當不出此敬懇明白宣示和平主旨以釋羣疑而息謡諑除電請湘當局謹守保境息民之旨外特此奉聞佇候明敎等語此次公等爲民請命改絃更張勢非得已今炎午旣退其餘部隊皆屬湘人務須多方開導迅速招撫庶免糜爛地方當此凋敝之餘全湘一線生機端頼新猷斡旋尤宜早日收束戰爭保境息民以免傾危之徒肆其煽惑引入外兵重演慘劇深念賢勞無任企禱陳嘉會陳九韶羅永紹彭邦棟劉彦禹灜李式璠魏肇文周澤苞盛時易宗夔席業方表席綬黃贊元袁炳煜李錡等叩文 
[友華銀行滙市報告]  
　　昨日友華銀行匯市報告云十九日倫敦大條銀價近遠期各長一二五紐約銀價漲至六角四分六二五倫敦紐約間滙價爲四元五角四分一二五今日此間滙價掛牌僅佛郎縮至一二○○枚羅比縮至二二八枚二五餘均照昨日弗動晨間市况堅定後乃微平開盤時投機家售出十二月份英鎊長至三先令一便士半美金亦至七十一元二角五分其後僅購價照此至收盤時英鎊最長售價九月份三先令一便士五六二五十月份三先令一便士四三七五十一十二月份三先令一便士三七五美金售價近期七十一元一角二分半遠期七十一元日金售價近期六十八兩一錢二分半遠期六十八兩銀行匯票定價英鎊三先令二便士二五美金七十二元七角五分佛郎一二四五枚昨日倫敦銀市印度購進市况收盤穏定紐約銀市亦穏定惟問訊者不若前數日之多 
[上海商業市况彙錄]  
　　金融 
　　昨日銀幣早市之價爲七錢二分三釐一二五較上日大二毫半交通銀行由杭州運來洋四萬元中國銀行由南京來洋二十三萬元又由杭州來洋十二萬元各錢莊裝往天津洋二十萬元又裝往漢口洋十五萬元又裝往無錫洋十萬元交通裝往鎭江洋五萬元 
　　銀拆早午兩市皆爲二錢較上日小一分中國銀行裝去南京現銀八萬兩 
　　昨晚止各銀行錢莊查倉庫存現銀二千三百八十三萬兩現洋三千七百二十九萬元 
　　公債票 
　　昨日各種公債市况平平各商需給之數無所軒輕故票價並無劇烈增減結果比前日跌多漲少金融公債現貨千元票全市祇做開兩盤價由七十元零八角縮至七十元零七角較前日疲去二角九月期初時成交價常在七十元零七八角之間四點鐘時曾跌至七十元零五角半收盤始回高一角半比前日只跌落五分十月期除息結果較前日小二角五分收盤價爲六十七元五角五分十一月期交易極少收盤價爲六十七元四角計小三角整六現貨開盤五十一元四角較前日縮去三角其後受主異常清淡故價無改動九月期全市成交價常在五十一元三五角左右收盤五十一元三角五分計跌二角五分十月期進出之數相等價極和平收盤五十一元九角計漲一角十一月期收盤五十二元四角比前日提高五分七年長期價計四十六元三角與前日市價相同五年小票計五十四元六角其後毫無受主故無繼續做開目下華商方面大致因陰曆秋節將届是以胃口極少預料公債市况非待節後交易難望暢旺也 
　　國内滙兑 
　　昨日（二十日）内滙市價據華商銀行公會報告各埠滙貼水除川省跌勢稍巨外其餘變化甚少京津銀匯較前日又漲高五錢洋滙則回縮二角五分北京公硔價掛一千另五十四兩半銀元計一千另九元天津行化價爲一千另六十二兩半銀元爲一千另八元漢口洋例回跌五錢掛牌價爲一千另三十二兩二錢五分銀元價爲一千另八元較前日提高五錢重慶九七平銀續跌五兩價爲一千另五兩銀元同降五元爲一千另五元萬縣九七平銀暴跌十五兩價計一千另二十兩銀元爲一千另二十元比前日疲落十五元蓋該埠桐油用途幾將落令此外毫無大宗需要滙欵旣稀故價格難以立定也濟青各無電來故價未開出此外匯價各與前日相同云 
　　上海商業儲蓄銀行國内滙兑二十日行市報告云頃據漢訊上週洋厘由七錢逐步增高（觀今日來電價已漲至七錢零四厘）因各處雜糧交易均已發動中加以日災之救濟採辦者更形踴躍因此需現孔多湘省每日亦有少數運去厘價所以日見其漲也今市銀匯小五錢爲一千零三十二兩二錢五分洋滙仍爲一千○○六元宜昌洋匯漲一元爲一千○十六元沙市漲二元爲一千○十八元津電銀匯又高五錢計行化每千兩合規元一千○六十二兩五錢洋滙爲一千○○六元京滙情形略同計銀爲一千○五十四兩五錢洋爲一千○○七元濟南洋滙未動銀滙跌落二錢五分爲一千○四十三兩五錢烟台銀滙一向倒貼者今已變爲順貼之行市矣今電烟估每千兩合規元一千○四十三兩五錢順貼票價爲五錢後去仍有逐步提升之勢國幣匯價跌一元爲一千○○七元此外渝萬再跌餘市平平 
　　外幣 
　　昨（二十日）各種外幣現貨市况又呈暗淡氣象其中如美日坡三票因受主較少致票價多趨回落美票成交買價爲一元九角二分半坡票計一元另一分半比前日各跌五釐日票縮小三厘價計九角二分七厘英票買價爲八元九角荷票計七角一分港票計一元另一分半馬克買價爲一元四角半法票爲一角二分一厘各票因需給兩稀故價格互無升降羅卜一千元新票計二兩二百五十元票爲一兩二錢五元至二十五元票爲七兩五百元老票價計三兩五錢市價雖有開出買户非常清靜 
　　金市與匯價 
　　昨日星期四大條銀來電近遠期均長一二五十一月份標金開盤三百二十七兩五錢後高至三百二十八兩至將開先令時又略小至三百二十七兩七錢先令揭曉弗動有印滙小一羅比二五法滙小二十法郎餘無更動斯時標金爲三百二十七兩九錢旋即回高至三百二十八兩四錢各滙市况較上日爲硬銀行賣出十二月份先令價三先令一辦士三七五買進三先令一辦士四三七五又賣出十二月份美滙價七十一元一二五買進七十一元二五又賣出十二月份東滙價六錢八分一二五買進六錢七分八七五標金賣者頗多故最小跌至三百二十七兩二錢旋因人心向上買者轉甚致標金又回漲至三百二十八兩二錢移時市况尤硬銀行賣出十二月份先令價三先令一辦士四三七五買進三先令一辦士半又賣出十二月份東匯價六錢八分買進六錢七分七五美滙仍爲前價所以標金又跌至三百二十七兩六錢至收盤時滙市較前略平仍與開盤價相同惟美匯較開盤爲緊計賣出十二月份美匯價七十一元買進七十一元一二五故標金乃漲至三百二十八兩三錢後無甚上落價爲三百二十八兩三錢收盤午後標金開盤三百二十八兩四錢未開先令爲三百二十八兩二錢先令弗動價爲三百二十八兩一錢初時市况與上午相等標金爲三百二十七兩九錢嗣後市况仍與前相仿標金買者頗多價高至三百二十兩五錢旋因東滙稍緊先令美匯並未更動其十二月份東滙銀行賣出價六錢八分一八七五買進六錢七分九三七五標金是時爲三百二十八兩後爲三百二十八兩七錢收盤 
　　絲市 
　　昨日星期四洋莊絲市仍靜綠歐美等處皆以橫濱日絲售價甚廉於是對於華絲交易需胃鋭减滬埠各絲商雖願按照市價續抛少數期貨詎於前日由各洋行發往歐美之電報均無電轉致絲經行市又復呆滞昨市廠白黃灰各經交易均寂然無聞市况續趨停頓云 
　　茶市 
　　昨日洋莊茶市長江杭州等路進口箱茶共二千餘箱市上交易仍以貢煕爲最旺貢煕成交六百零三箱係由富林謙義兩行購進售盤自二十三兩五錢至二十八兩五錢貨價平均比較照前日仍無漲縮珍眉市面略形活動保昌天裕等行均已開辦但昨市正式成交之茶不過六十餘箱婺源高莊之貨售盤五十七兩中莊貨售盤四十二兩市價較前仍未能見高湖州路莊兩路之大帮美莊去路依然呆滞一般茶商均有零沽拆賣之思想針眉成交八十六箱價自三十兩零五錢至四十二兩鳳眉成交四十四箱價三十三兩市盤均頗不惡惟祁門寗州等路之紅茶昨市均未見成交但近來源不繼市况已届蕭條之境云 
　　呌莊 
　　昨日星期四又輪值英商元芳洋行不限價拍賣之期計列泰西緞尺六元絨元羽綢洋紅布細斜紋市原布竹布漂細布漂布等貨共六百三十九件統計二萬七千一百六十疋較之上期共多拍二百五十九件計一萬一千四百十一疋本街暨各客帮之往購者尙多其價比前互有升降大致仍居平穏 
[江灣鄕敎育會常年大會紀]  
　　江灣鄕敎育會於前日下午一時舉行常年大會首主席吳孟覃報告經過情形次即討論提議案件㈠嚴經董交議里志歸本會校刊案議决推定吳孟覃·陸潤蓀·刁浩春·蔣劍侯·爲校勘員一俟校勘完藝即行付刊㈡提撥江灣新報社經費案議决暫定本年補助十二元以後如經費寛裕再當酌加議畢選舉職員吳孟覃刁浩春仍當選爲正副會長陸潤蓀蔣劍侯汪味腴李壽彭嚴誦棠蔣議如李器成俞雲程等當選爲評議員議畢攝影而散 
[滬西商聯會開會紀]  
　　致函麥總巡請辦流氓 
　　滬西九路商聯會於前日下午七時開職員會到二十餘人顔芹香主席報告可濟當葛品生函稱本月十四日有流氓自稱小雙子者來典强當硬贖其勢洶洶百端恫嚇卒復糞穢亂擲如此蠻橫目無法紀使人忍無可忍貴會爲商界保障懇求代籌良策以善其後務使流氓歛跡商業得安云云後經各會員等相繼討論皆以馬立司一带流氓日多不但可濟一家受其害即各商號亦時被騒擾應函請麥總巡速派探捕嚴行驅逐以免爲害他方衆贊成遂推黃蔭甫起草函云麥總巡釣鑒謹啓者滬西大沽路重慶城都等路流氓如織商店時被騒擾極感痛苦如開新店則任意敲詐遇大當之開市聚衆三十餘人聲言非給洋十五元不令交易後經再三調解方以六元息事餘店開市大畧相同其兇辣形狀使商民無法應付每年七月則假名設醮挨户强募如逢三節又向各店征收陋規不令遲延一切無理取求笨難盡述甚而持斧尋仇結隊橫行更有挾槍鬥毆實彈連放（在九月五號捕房有案可稽刼案　出命案亦竟有之如四月　） 
號城都路垃圾筒發現刀斃孩屍張壽生一案至今兇手未聞破獲是竟胆大如天日益加厲近於十五號據可濟當到會報告十四日有流氓小雙子硬當强贖稍不遂意百端恫嚇又將糞穢污物抛擲滿店數月之間竟逹三次雖未傷人如此　橫何堪營業屢經報告管轄捕房均令自捉到案按此等兇徒何能抵禦想貴總巡明逹燭照體卹商艱仰懇密派幹事西探到地澈查盡法拿辦不使城狐社鼠任意刁猾則暴除良安商民感德不暨矣云云 
[絲綢聯合會綢業董今日開會]  
　　本埠九畝地江浙絲綢機織聯合會以邇來絲價飛漲於綢業前途關係至巨特於昨日發出通告邀集各帮旅滬綢業會董開會討論其通告云茲因連日絲價奇漲内地絲經價亦飛昇不已我綢貨秋節後究應如何定價亟宜公同研究務祈貴會董於陽曆本月二十一號午后三時駕臨本會發舒偉論公同集議事關全體公益千乞台從准時拂冗蒞臨實深盼切 
[賬員公會開會紀]  
　　本埠賬員公會於昨日開董事職員聯席會議下午六時開會由董事長陶呂海主席會長提出各項議案逐項付議至十時許始散議决案如下㈠會長楊吉士提議擴充會員案（議决）通過凡本埠同志入會者可先來會報告㈡添設英文義務夜校案（議决）推定主任敎員外並决擇本月二十四日開課以養成賬員應有學識爲宗旨㈢會員徽章案（議决）交庶務趕製以便應用因入會會員服務時不掛徽章有許多洋行不能乘坐電梯也㈣振作會務案（議决）現在加入本會爲會員者雖甚踴躍惟以上海全埠收賬人員計算則未入會者亦頗不少同人等應振作精神努力會務庶使未入會同業亦以加入爲荣决定先由擴充介紹部爲入會辦法云 
[北蔡鎭商業聯合會成立]  
　　浦東北蔡鎭商民嚴章甫等發起組織商業聯合會於昨日開會到會商店五十餘家推嚴章甫爲臨時主席宣佈宗旨略謂本會發起爲聯絡感情固結團體提創商業發逹爲目的次選舉職員結果嚴章甫當選爲會長閔之孝高德甫黃梅溪衛誠甫楊福基徐韻笙等六人爲評議員秦倜夫王厚餘陳渭卿吳蘭生等四人爲幹事員又選郭應濤爲會計員閔祥麟爲文牌員定本月十六日再職員會討論一切進行事宜云 
[秋節滬南之防範]  
　　高昌廟淞滬警察分所巡官許鎭荃以南車站沈家花園陳家橋及沿浦灘之江邊碼頭並西棚口一带人烟稀少轉瞬舊曆中秋商人收賬往來皆有現洋携带防有匪徒潛伏其間乘隙搶刦故於今日起除親督長警隨時分段巡邏外並令各該處崗警加意防範一面會同憲兵第九連連長耿茂三於上燈以後各率兵警在沿鐡路認眞查緝以保治安 
[掃毒會與查烟土]  
　　江蘇淮陰人張樾在閘北寳山路源泰里設立中華民國掃毒會距今一月前將會所移至义袋角漢中路鴻安坊二弄四十號屋内雇用會員數十名據云專辦禁烟事項曾在省長公署立案該會自遷入鴻安坊後該管四區二分所倪哲丞警佐曾注意及此當詳報淞滬警廳長核示前晚有該會會員李萬林朱永標賀金山等在北新涇查獲私查烟土之陳貴芳卜學米等五人由駐紮該處水警廳三區十二隊偵探王興根及北新涇警所巡警兩名帮同將陳等五人解回鴻安坊掃毒會内在途中不知何故逃去三人僅陳卜二人拘禁於掃毒會中當爲四區二分所崗警查悉馳報倪警佐率同巡官長警往將掃毒會員李朱賀三人及私查烟土之陳卜兩人一併解案陳貴芳稱在日暉港淞滬查禁私運違禁物品局第三號巡船上充當巡丁卜學米稱向在駁船上爲夥役現在賦閑無事等情倪君命分别管押候稟報徐廳長請示核辦 
[游藝院花樣翻新]  
　　江灣新市路游藝院演唱花鼓業經官廳禁阻乃於前夜改唱無錫化裝灘簧雙奪郎等戲其誨淫誨盜可見一斑昨由該院附近之倪無齋與江灣公民瞿愛棠聯名請禁矣 
[救濟婦孺會新近收養之被拐小孩]  
　　三男兩女 
　　男童陳桂笙上海人九歲父名陳炳官賣小菜爲業母亦賣小菜由虹口捕房送救濟婦孺會女童毛頭江北人年九歲由新閘捕房送該會男童姚小子上海人九歲由匯山捕房送該會女童陳小琴六歲上海人由滙山捕房送該會男童吳子束八歲常州人由靜安寺捕房送該會以上男女各童均不能説明其住處及家屬切實名氏現昀留養在該會候屬認領 
[私賣燈吃之科罰]  
　　施阿根現在法租界陳永祥家私設燕子窠容人吃烟事爲探目沈德福查知稟明西探同至該處抄出烟具带入捕房諭令交保昨日傳至法公堂請究先由西探上堂稟明前情詰之施供認私賣燈吃不諱中西官判施罚洋四十五元陳罰洋三十五元充公烟具没收 
[中西區清潔捐易商承辦]  
　　滬南工巡捐局昨發牌示云爲牌示事案查本月十五日中西區清潔捐開標照章得標人應自得標日起限三日内出具認保切結加具殷實商號保結并繳三個月常存捐欵逾限即將保証金充公改歸次多數承辦今距開標已逾三日未見該商前來除將保證金照章充公外爲此牌示仰次多數商人宋鏡沁於三日内將認保切結並常存三個月捐欵一併繳局聽候給諭承辦此示 
[海寗路械鬭案之訊判]  
　　昔之　海寗路基影戲園左貢發生械鬭顧慶寳受傷送院醫治拿獲蔣阿六鄭德賢趙阿四阮祥甫夏雲亭解由公共公廨　令押候訊究已誌本報茲顧之傷已經治愈昨晨捕房將等解廨由中西包探將在蔣身畔搜出之利刀呈案普由顧上堂訴明是夜係被在逃之興根糾衆將伊毆傷云云質之蔣否認行兇而鄭趙阮等分延甘維露等律師辯護謂原告所訴並不能確切証明要求將案註銷云云中西官磋商之下以蔣阿六身藏兇器實非善類判押西牢一個月餘人一併開釋 
[手槍恐嚇之根究]  
　　汽車夫周小毛虧欠車價洋一千二百元爲債權林某途遇向索反出手槍希圖轟擊經人奪下抄出子彈七粒押送地方檢察廳訊押一案已紀昨報昨日又奉檢察官提案詰問槍彈何來作何用途周供詞狹展堅稱爲友人所寄带等語奉判還押再究但此案昨據警廳偵緝隊有人報告謂周小毛身带槍彈糾合同黨定於是日上燈往滬北華租交界潘姓家搶刦幸被林等撞破故而同黨四散未成等語當以周身懷槍彈與地方治安有關因稟明徐廳長擬備文函致法庭將該犯周小毛解送警廳着研訊云 
[高鵬雲請求解除婚約]  
　　昨晨公共公廨審理一請求解除婚約案聲請人係高鳳池之子高鵬雲委任律師海恩克氏請求狀所列理由計有五欵大致以高鳳池爲其子聘華桂英爲妻於去年十二月一日結婚高鵬雲因不同意故舉行婚禮時並未在塲嗣後亦未與華桂英同房故請求准予解除婚約該律師欲命雲鵬上堂証明一切俞襄　以案關夫婦離合應格外鄭重不能據單方面請求驟予核定因商之英麥副領事諭候飭傳高鳳池華桂英並將請求狀抄送限二十日答辯定期訊明核辦 
[販土賣烟分别懲儆]  
　　寗波人林阿仁夥同高興山等在虹口源昌路九十三號半門牌組織販土機關並兼代土販搬運大宗鴉片烟土林等因土旣需向外面購求故又設立燕子窠於該屋内前日爲該管捕房包探劉幹泉車學曾偵悉協同西探康仇密往將林高兩人及李通雲並烟民顧阿四徐長春陳節氏王金生張興龍拘獲抄出烟土三十餘磅暨烟膏烟具带回捕房收押昨解公共公廨請究林高李三人同延羅傑律師辯護否認販賣烟土顧阿四等均承認往吸鴉片不諱經張襄讞商之美雅副領事以李訊無關係着即開釋林科罰金二百元或改押西牢三個月高罰五十元或押一個月其餘顧阿四等各罰五元充公分别示儆烟土烟膏烟具均着銷燬 
[火柴梗片廠女工加薪解决]  
浦東塘橋東泥牆圈南首瑞和火柴梗片廠女工集議加薪不遂相率罷工已誌前報茲悉該廠主連日派人向各女工再三勸導略予增加並查得女工頭阿才與情不洽恐生枝節將阿才斥革業 
巴完全解决昨晨起照常上工矣 
[包探查獲拐孩匪徒]  
　　孫松林在閘北華界串同在逃之人誘拐某姓家三歲男孩　領至虹口圖賣被包探何慶恩查見向詰支吾當將孫拘獲連同孩子一併带入捕房押候解廨訊究 
[其父行竊而子證之]  
　　住居法新租界之謝先德家於前日被傭人俞生崇撬開箱子竊取價値頗巨之衣飾現爲原告偵悉報告捕房飭探李連生前往將俞拘入捕房昨解法公堂請究先由原告投稱商人前因有事離滬故托俞生崇看守門户不料被其撬箱行竊今有被告之子在案可證請求訊究繼由被告之子上堂證明父親串同外人行竊等語詰之被告俞生崇供實係在逃之實生所竊現今實生匿居何處不得而知餘供支吾中西官判俞押西牢二個月以儆 
[廣東路火案註銷]  
　　廣東路五百八十三號門牌悦昌洋雜貨號因保險起火可疑由捕將該號夥胡松州宣光燦學徙宣光煒水文祥等拘解公共公廨迭經訊供終詰判胡等分别交保候會商堂諭宣佈在案昨届宣佈堂諭之期由捕將被告各人傳案該被告等所延之代表律師與捕房代表梅脱蘭律師均到堂候示迨至九句半鐘經原審官關讞員會同陪審西官美阿副領事升座即奉宣判云查核本案証據被告等並未搆成放火罪應即註銷此判 
[兩牛奶棚主一再違章之科罰]  
　　滬西小沙渡路五十二號門牌牛奶棚主徐阿林因出售　水牛乳又戈登路八百十五號門牌牛奶棚主蔡阿夫出售括去奶油之牛奶被衛生處西人瓊司查悉以此種牛奶食之均有碍衛生知照捕房請廨出單於昨由捕將徐蔡二人併傳至公共公堂經中西官逐一訊明以被告等前曾違犯訊罰不應再犯因判徐罰洋七十元蔡罰洋三十元一併充公示儆 
[積竊王阿林禁押六月]  
　　王阿林先行竊塘山路一千六百九十號門牌王三·又一千六百九十五號王啓安·梧州路一百四十號宋金生·北福建路三號王如生·麥根路丁錦文等各户衣服什物質洋化用前日被包探陳連奎將王緝獲吊出原贓昨解公共公堂經中西官訊實判王押西牢六月期滿逐出租界贓交原主領去 
[汽車傷人兩則]  
　　昨日下午四時許有八百四十一號汽車駛經楊浦橋撞倒十五歲少女韓彩霞腿足受傷由楊樹沛捕房七百卅一號華捕將汽車扣留押令載送受傷少女往同仁醫院醫治一面拘汽車夫入捕房請究又有江北人謝阿二昨日下午六時行經法租界霞飛路被汽車撞倒頭部受傷經嵩山路捕房三百六十八號華捕抄錄汽車號碼另雇車送受傷人往仁濟醫院醫治一面歸報捕頭候示 
[汽車碾斃范小裕之驗判]  
　　浦東人范小裕前日經過南京路被汽車夫陳阿桂所駕之三千五百六十八號汽車撞倒碾傷醫治無效身死等情已誌昨報昨午公共公廨張襄讞會同美雅副領事蒞虹口　倫路騐尸所騐明尸體塡就尸格升座公位捕房傳同尸子范阿林將陳阿桂带案請訊據阿林供稱其父現年五十一歲被撞時伊未目覩請求伸雪等語質之陳阿桂供係死者穿過馬路以致避讓不及實非我之疏忽云云並由一百八十號印捕證明當時汽車由東往西死者由南向北故被車撞云云中西官核供磋商之下宣判曰騐得范小裕委係生前被汽車撞倒碾傷身死着尸子領尸棺殮汽車夫訊無過失應即開釋商令車主從優撫　 
[公共公廨訊案彙錄]  
　　昨日公共廨訊理民事訟案彙誌如下㈠公泰煤號訴顧順　欠煤價洋案結果着顧順金償還原告洋一百六十三元四角利息免追堂費照繳㈡李慶鍔延高露玲律師訴張再衡不理夏布押欵案現已在外和解原告請求銷案結果准予註銷㈢婦人毛氏延佑尼干帮辦施乃德律師訴顧廷英欠借洋案結果限被告於七天内履行堂諭如遠着保代償㈣俞悦亭等訴李觀森不付塡泥工價銀案萬國汽車公司延甘維露律師到堂聲明因原告欠公司欵項請求參加本案結果甘維露律師請求應予照准㈤嚴炳生等訴嚴金祥吞没方單案結果改期仍歸俞會審官核奪㈥張慶賀訴徐森和欠洋案結果被告臨訊不到原告呈出証據証明屬實應照所訴之數缺席判决利息按月一分計算并償堂費㈦鴻康電器行訴張和生欠電料銀案結果被告臨訊不到原告呈出證據證明屬實應照所訴之數缺席判决㈧梁慶記訴孫毓選欠木料價銀案結果原告臨訊不到應即將案註銷㈨歸文鋐訴童中運欠貨銀案結果改期再訊 
[誌謝]  
　　昨承商務印書館惠贈第十三卷第八號「少年雜誌」及第三卷第十號「小説世界」各一册又世界書局贈第二卷第七期「紅雜誌」一册誌此併謝 
中華職業敎育社通訊 
社址上海西門外方斜路 
[雜誌最後一次再版]  
　　本社所輯行之敎育與職業雜誌猥承各地紛紛訂購雖經陸續添印猶嫌不敷分配茲正將第四十一期至四十七期均付最後一次之再版訂閲諸君所接雜誌中間有缺期者一俟印好即行補寄各地同志欲窺全豹務請從速訂閲此次再版後不復添印定價每年仍連郵費一元（郵票亦可作代）奉贈專號並照向例印有要目見索即寄 
 
 

Page 16

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *   
 
 

Page 17

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *本埠新聞三 
[大豐祥造就新屋]  
　　小東門内長生橋大豐祥皮貨局開設有年茲因自置局址翻造新式洋房該局主任親赴著名産地精選上等皮貨刻已到齊本月二十日先行交易舉行特别廉價云 
[廣昇祥暢售呢帽]  
　　三馬路廣昇祥向歐美名廠運到大批呢帽哈德門帽每頂六元七角五分義興帽每頂二元七角連日購者甚爲擁擠云 
[化妝品之廉售]  
　　福州路植權女子物産公司廉價期内陳列化妝品數十種一律廉價出售如下 
　　巴黎檀香皀每塊二角八分二號白玉霜每瓶三角九分大號白玉霜每瓶七角九分德國順利牌黑桂花皀每塊三角法國檀香香水每瓶一元各種雙姝牌花露水·雪花膏·生髮油·生髮膏·牙粉·香水等照價九折云 
[易安居廣製月餅]  
　　南京路石路口易安居現因中秋節已到添聘名技師十餘名精製特别月餅表面與普通月餅彷彿而内饀各各不同所用棗仁·五仁·百菜·南腿·細沙等等均精細調合種類名目亦增至數十種云 
[捷算器等之發行]  
　　加減乘除捷算器運用甚爲便利勞合路南京路口聯益貿易公司現有該貨并廉售各項貨品如下 
　　加減乘除捷算器每具十七元六角大菜刀大小三把全付一元二角美麗全銅洋刀每把一元五角剪髮刀每把一元六角無匙鎖每把一元四角四分廳堂掛鐘每只十二元綢衣洋囝囝每個一元汽車節省　司淋去垢無質粉每聽五角云 
[中德又到大批新貨]  
　　南京中德商店在遷移以前曾向德國預定應用器具都數千種現已絡續到滬其最先運到之各色皮夾·銅器具·留聲機·及唱片等售去者已屬不少現又運到玻璃器具多種如白脱盆·糖缸·糖瓶·年奶壺·及金邊五彩玻璃盤等形式精美頗合家庭之用售價自九角至二十四元不等此外又德國名廠所製熱水杯質料細潔即以極沸之熱水注入亦不破裂每打紙售一元鐘表已到者計有兩種甲種係足形金色台鐘乙種係半圓金色台鐘形式優美並裝有鳴鐘購置書案或陳諸會客室及臥室中當生色不少定價甲種九元乙種八元五角云 
[「青友旬刊」發行特刊]  
　　追悼裴君國雄 
　　青友旬刊社在小東門内花草弄十四號其第六期旬刊係追悼裴君國雄專號昨已出版内有裴君之遺像及遺墨與各親友哀挽之文字及裴君之軼事函索者附郵票一分即可又該社將出雙十增刊隨第八期附贈云 
[卓别麟之「從軍夢」行將停映]  
　　三洋涇橋法國影戲院所映之「從軍夢」因觀客頗示歡迎故今日仍日夜開映至星期日止而十五十六集之奇光鏡稽片以外之片仍繼續加映云 
[曼麗畢克福幼年軼事之自述十六]  
　　與余（曼麗自稱）等同行者有一法蘭西人扮飾醫生經導演者之許可不必穿與余等同樣之衣准在該處博物館中任擇一服不知此人運敗所選之衣爲該處妖巫所穿者又一短衣上有鈴一入塲即作種種怪舞印人見之乃狂怒蓋印人視此衣甚重今此法蘭西人衣之而作怪舞以爲有意嬉戲彼等也乃勒令去此衣否則非逐出城不可 
　　當時余之假髮極類眞者有時且有人疑余爲印人有血統上之關係葛雷菲斯一見此種情形即余作强笑使印人信余爲彼等之同族也或可敷衍了事此片或不致中輟雖然印人不爲余所動堅欲葛氏至彼等之議事廳議事廳在村中有一極長之石階拾級而登祇有一門葛氏不得已乃隨之去爲彼等拘留者竟半日余等惡其所爲葛氏其後曾爲余等述及當時之情形謂當審判之際葛氏曾屢次怒髮衝冠審判廳中僅一印人能操英語作通譯葛氏不知其所譯者是否即葛氏所欲云之語又不能以其面目辨之因彼等之顔而絶不能表示也最後葛氏顧出二千金爲價然印人態度堅决不欲受其錢仍以連離爲前提其理由則因余等蔑視彼族葛氏知不可言喻乃秘密示余謂速將應攝諸幕趕速　就則彼等雖不許余等所爲然余等已完全攝就矣 
　　余得此訊駭甚然又不敢逹其言要知當日之導演者儼然電影界中之皇上也一言既出言即是法無敢違之者乃如其所云行於大道之中但覺四方有人注目中心忐忑莫可言喻難乎其爲當日之演員矣最後始漸分散然尙有四分一之人仍踪余等至阿爾白鈎格城會長之女仍在其列爲通譯員後聞人云其後彼亦離此城蓋其父怪其與余等周旋可謂嚴矣閲者諸君試閉目以思苟攝影之時十分侷促爲人所迫一至於此其攝出之片能否令人滿意則此片之惡劣是在意中事耳（伯長）（待續） 
 
[裴爾君與羅克合攝之小影] 現爲夏令配克戲院經理之裴爾Ｒ·Ｂｅｌｌ君在華已二十載擅長攝影術於攝演影片一事上所擲之光陰幾十稔後爲戲院職務者又二十七年前歲因假日無事乃赴美參觀霍萊華（地名）之影戲事業費時可八閲月因得與諸明星時常聚首著名電影男女演員與其同攝影者都三十人而參觀時偕行言笑時所攝之活動片尙不在其内聞此種活動影片不日將在本埠各影戲院開映記者與裴爾頗相契因索得其與諸名伶同攝之小影數幀茲當逐一刊登報端以餉愛閲電影新聞諸君又聞裴爾君定下月起將辭去夏令配克戲院經理之職而欲自辦一電影公司云 
[麗琳之電影扮演經騐談]  
　　麗琳甘煕（ＬillianＧish）電影界中之著名女伶也善飾悲旦情動乎中發之於外莫不細膩入微加以妍蒨婉孌姿色端麗自「賴婚」一劇在中華開映後麗琳聲譽驟高百倍我華人士之欽仰之者實繁有徒茲得麗琳自著業於電影扮演之經騐一篇爰摘譯如下 
　　麗琳自在舞台上及電影界中扮演以來幾百餘次所飾之人物亦如是苟欲詳述其中情形恐非數十卷不可觀劇諸君或能記憶余入伶界時尙在襁褓在演劇班中者數年白渥葛雷夫電影公司者又數年此數年者所扮演者每星期中或且數易至攝「重見光明」時余除飾其中之愛麗絲外同年份中且扮演於六七附屬片中是則以上推測之數目或不致不符前者且不論單就自「重見光明」起則有六劇爲余生平所最得意者 
　　余在「重見光明」"ＢｉｒｔｈｏｆＡＮａｔｉｏｎ"之中可稱爲天眞爛漫時代此劇之表示爲孝順與愛情之競爭最後之勝利卒爲愛情所克勝余飾史東門之女愛麗絲在醫院充看護婦與一南方少年相識减去少年之悲慘深得觀衆之同情其後許嫁於此少年爲全劇中之最動人情處説者皆謂此乃余表演之最好機緣至其後與賴屈奮鬭則較爲易演矣 
　　其後一葛雷菲斯之名「難忍」"Ｉntolerance"者余亦在内飾一少母片中大意專爲述及世人爲母者之慈悲至「世界之心」ＨeartoftheWorld一劇余又飾一美利堅人之女僑居法蘭西境適值歐戰風雲日耳曼人蹂躏法境此片極能表演悲痛之象及愛情之初步雖亦能使余友滿足而余則以爲對於藝術方面毫無進步之可言 
　　其後在「殘花淚」ＢrokenBlossoms一片中余又飾一嬌兒特此女又非「世界之心」中之女可比矣如花如鳥之女孩雖在殘悍污穢之倫敦社會中而卒不爲所染此劇以湯姆斯之ＴbeChinkandtheChild一書爲蓋本略述有一少女其父對之殘暴不仁許嫁一以武力角勝之徒經許　曲折卒爲一中國少年所救乃居之於山麓奉之若仙女其後遭人殺害爲全劇之最悲痛處對於一質直天眞之女子力事描寫極可貴之悲情佳作也而余所飾者即此貞潔悲傷之女子眞千載難逢其良機也觀衆對於此劇之評論讚美之詞乃益多「賴婚」ＷayDownEast中愛娜之表演與「殘花涙」中之表演其天眞爛漫之處又相反「賴婚」中所描寫者爲一鄕村小姑如何用情因戀愛而幾遭自殺又如何而使復生葛雷菲斯已將此劇之劇情與在舞台上所演者大加修飾矣余之對於常人本性之表演似更覺得稱且由葛氏之導演而此片之名乃大噪 
　　以上所述蓋已五劇矣茲更請述其末一片名「患難之孤兒」ＯrphansoftheStorm者余在此劇中飾姞蘭表演部份非「重見光明」中之愛麗絲「世界之心」中之美利堅少女亦非「賴婚」中之愛娜其中之感人愛情絕望及狂樂等表作大凡以上所有者此片中且兼而有之余對於葛氏之搜索以供余自銘心感恩即觀衆之對於歡迎余亦當表示同樣之感謝余與胞妹陶樂賽同飾此劇中之三孤兒致此中之表演等等能感動人情者實爲余生平以來在其他片中罕有所見者即滑稽之處能使人娱樂者亦較以前片中爲多餘如對於戀愛上之表演昏迷時之狀况較余早年時所攝者皆有過之無不及加以葛氏之循循善誘余意此片之開映時季雖至五年亦不能爲多也（伯長） 
[美國電影界雜訊]  
　　美國電影界女名伶葉潑特ＰearlShepard女士風姿美艷嬌容欲滴所演之影片大半爲百代公司之出品素爲該國人士所歡迎近已與埃及皇子埃勃蘭格氏ＭohagmmedAlilbrakim結婚渠等彼此發生戀愛之始於一年前其時皇子埃氏與其書記麥克洛斯蓋氏ＭcCloskey同旅行至美國麥氏於歐美頗負盛名蓋爲競武塲中之拳術健將也渠等既至美國即居於紐約城中其時紐約人士胥知埃及皇子來此旅行未幾外間忽謡言四起謂埃氏已與一玉容美艷富有家財之美國女子發生狂熱戀愛但其時未有皇子之允承且無確切之證據故聞者成疑信參半莫能堅决詎知隔不多時第二謡言又起謂皇子確已與某女子訂婚且將實行結婚矣此時聞者仍屬半信半疑直至某日見埃及皇子與一美女香車鬢影度其快樂之密月聞者始悉以前外間之謡傳並非子虚至於皇子與葉女士之初次會面乃於中央公園中之徐胱俱樂部中時爲夏季初彼此未嘗或識但皇子一見女士之芳容即覺傾心一顆純潔之心已爲伊所克勝不久得一機會即與女士相識自此二人往來日密早夕相聚詎知好事多磨二人正在愛情濃密之時皇子忽接得其父之電報命速返國但渠一時爲熱烈之情愛所牢絆且不願與其心愛者分離故置其父之電報於为顧未幾第二次電報又至皇子因責任所關不得不與女士暫時告别然皇子雖與女士各守一方而情書慰電未嘗或斷故其時二人戀愛之精神仍牢牢相繫也一月之前紐約城中又見埃及皇子之踪跡身穿美國式之衣服與女士相聚勿離　　近則女士將同其母與皇子同返埃及矣　 
　　電伶賈克哥根不特爲一世界無二之富孩且爲一慷慨之小慈善家凡有向其求助或通函告貸者祇須理由純正必不拒絕云 
　　著名女明星否搿生女伶ＥlsieFerguson已與其夫克蘭克氏ＴhomasBClarke（爲一經濟家銀行家）實行離婚此消息一出頗使美國全國人士驚奇不止蓋該伶與其夫克氏結婚以來七年於茲從未發生　　其愛情之彌篤已可想見甚至暫時之離别亦示不願約四年前該伶爲拉司蓋影片公司至加立福尼攝一影片該伶謂其同行者曰吾儕須速畢此片得早日歸家因余不願離别余夫而余夫亦然吾儕終日相聚快樂莫名今該伶與其夫驟然離異焉得不使全國人士驚奇但渠等之離婚理由尙未發表故外問鮮有知之者預料此理由對於二方面必大有不可告人處否財必無離異之必要也　 
　　素稱西方英雄之别兒哈脱氏已離美國電影界數年近欲重復舊業惟隸於何影片分司則尙未决定美國人士聞者咸額手相慶云（炤華） 
 
 

Page 18

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *[新愛倫開映混世魔王]  
　　海寗路新愛倫影戲院昨晚爲開演混世魔王之影片第一夜傍晚雖有微雨但觀者擁擠異常此片演歐戰時俄國軍閥虐待人民之情景中有一美貎女郎人民畏之如虎咸稱之曰「混世魔王」故此片即以此名之聞該开院映至星期日晚爲止云 
[葛雷菲斯新片將到滬]  
　　十四英畝之攝影塲...二十六噸之優伶戲衣 
　　三十萬尺之木料...不日將在卡爾登開映 
　　近年以來美利堅之電影事業日趨發逹每出一片動輒百萬金資本之洪鉅不計也費時之長久不惜也近且百萬金之一片亦不得謂之新奇競爭之烈至此已極而其中又以葛雷菲斯所出之片爲又甚葛雷菲斯一資本家而兼導演家也『世界之心』『重見光明』『賴婚』等劇即葛氏之出品而已在我國開映者也自以上數劇開演以後葛雷菲斯之名遂盤旋於我中華人之腦海中雖其片之出版期遠在七八年之前而其中之取景表演等等仍高出儕輩其能使人滿意則一也茲悉本埠卡爾登影戲院新由美洲運到葛氏一九二二年出版之ＯrphansoftheStorm（華文譯名該院尙未定奪）一片此中之精彩又爲他片所不能望其項背者單就其地面而論共占地十四英畝（每一英畝合華六畝）有餘堪稱爲美國最大之攝影場因此片之述及法蘭西革命時代之狀况也於是優伶之戲衣全由法國購來其重量約有二十六噸之多至其建築上所用之木材則有三十萬尺舖路之石料約三百噸油漆約九十桶祇沿街窗上所用之玻璃已四千餘片又有古屋三所及百年前之斷頭台悉仿造其原來之建築物至内部佈置宮殿則屋之大小與法皇所居者如一凡爾塞之大廳又與眞者無異攝片之前經葛氏十八個月之考慮攝片之時亦越九閲月之久始成此空前之巨片演員則有甘煕氏姊妹等十餘名伶聞卡爾登戲院不日將開映此片預料開演之夕又將哄動一時矣（伯長） 
[「誡奢」影片之内容]  
　　前在夏令配克影戲院開映之「誡奢」影片情節甚爲曲折紀之如下 
　　紐約少年文克來舉止闊綽其女友克但芬信其爲巨富因與之訂婚及文返紐約克但芬以訂婚事告其母請於父以母女同辦妝奩爲辭將同往紐約一行以擴眼界父許其請從此但芬舉止奢華視其未婚夫爲外府而文則終日疲於奔命以供其未婚妻之揮霍但有弟爲伊父之獨子營業歐洲娶法女里娜爲室棄在歐營業不顧而與之返美 
　　但芬至伊寓所探看適其弟與其新娶弟媳因銀錢事大起衝突里娜故意嬌啼聲稱非將其要求條件一一履行不可其夫亦無法治之乃不得不依樣執行而實則其所求者殊大出文弟供應能力之外也但芬因此有感私忖婦人終日居家養尊處優無所事事徒因其美麗可人之故男子乃不惜以汗血之資供其揮霍而况在未訂婚前已習慣奢華費盡其父所賺得之金錢以至今日思之愈覺不安時但已知文雖舉止豪奢實則爲外强中乾之流加以頻月經但揮霍文已囊空如洗至是但乃大悟决意少緩婚事且誓不能與文並肩有生財能力則終身不嫁 
　　但在紐約識少年名鄧多馬者與各舞台多往來但欲藉其介紹之力在戲劇界謀一優美位置而鄧則以爲有機可乘初挑以遊辭冀但或有交换條件及但以正色拒之鄧乃允以朋友地位相待但時已藉鄧之力在某戲社總經理處供職惟就職未久但自知力不勝任不得不怏怏告退而第一次之奮舉至此乃告完全失敗時文已至西部思重整旗鼓有以振興其已失敗之營業但則自伊母返里後在紐約依契維夫人同居契維夫人已中年持身儉樸而勤穏多能但知其可與共事乃相約共開一女衣舖時但之弟媳因其夫終日辦公不返燕居無聊復與里巷惡少名惠德者發生曖昧情事某日但芬往伊弟媳處適惠德約其弟媳同乘汽車出外兜風但芬亦不得不勉强應酬同車外出是日惠酒醉駛車過速以至出事結果惠德死但芬與弟媳皆受傷事畢但芬爲保全其弟媳名譽起見在其弟前詭稱與惠乘車出外事悉係伊之主張時鄧猶時遣人送花至但芬等處殷勤存問惟但則仍戀戀不捨於文及文自西部返因營業獲勝致富欲即娶但但仍堅執前　非有充分之生財力不嫁及嫁後所有用度各人均認一半即其結婚之戒指亦係二人所共買云（罪田） 
[郵信截止時間表]  
　　來往地點火車或輪船平信掛號信香港廣州麥金雷總統今晨（二十一）七時六時半馬尼亞澳洲紐絲綸麥金雷總統晨七時七時（取道香港）　　製　（取道浦口哈爾濱）火車上午十一時十一時俄國歐洲（駐明由浦口西伯利亞墨斯科往者）火車上午十一時十一時西伯利亞（取道浦口赤塔）火車上午十一時十一時日本加拿大美國歐洲麥迪生總統晚九時九時牛莊和生晚九時九時長江各埠火車與輪船晚九時九時香港廣州（包裹）森林明晨（二十二）七時半七時青島新疆晨七時半七時安東大連　江晨七時半七時青島大連　丸晨八時半八時日本（取道長　）日光丸上午十一時十時半香港廣州俄羅斯皇后午十二時半十二時福州靜洋丸晚八時七時半馬尼亞澳洲紐絲綸取道香港威爾瓋總統晚八時七時半香港廣州威爾　總統晚八時七時半香港廣州（包裹）泰生晚九時九時油頭泰生晚九時九時威海衛烟台天津順天晚九時九時威海衛烟台天津定生晚九時九時 
中法學校於前日下午四時半在敏體尼蔭路一百七十九號舉行新校舍落成典禮到者有法總領事韋禮德交涉員許秋帆與其秘書楊小堂中西來賓與學生等共七百餘人許交涉員等演説詳情已誌本報左爲散會後之攝影 
[滬江大學昨開演講會]  
　　李錦綸碩士演講「中國在國際間的地位」 
　　滬江大學好學會為該校討論政治及社會諸問題之唯一機關該會鑒於目前中國中國時勢之緊迫及爲引起同學中非會員國事與趣起見特於昨晚敦請該校政治學敎授李錦綸碩士演講「中國在國際間的地位」李君前曾任廣東交涉使及粤海關監督演講時對於鐡路共管問題及中俄交涉於我國前途的影響允爲發揮盡致聽者二百餘人云 
[商科大學開辦夜校]  
　　計有課目八種 
　　上海商科大學夜校開辦已二載就學者逹六百餘人先後所開學程有九種今歲復注重實際應用之科學以補助商店執業人員學識之不足並增進其個人之地位日來報名者絡繹不絕並闻该校可以開班之學程有八種擔任各科之敎授均係商學專家其課目如下㈠經濟㈡銀行㈢英文㈣商用英文㈤銀行簿記㈥商業簿記㈦速記打字㈧會計學云 
[女青年會平民敎育班續誌]  
　　共設十處每日授課一小時半 
　　上海女青年會現續組織平民敎育班十處已誌昨報茲聞其定於陰曆八月二六日開課每日授課一小時半凡附近該地有失學之婦女年在十二歲以上者均可入學不取分文年長者尤爲歡迎各班之地點及時間如下 
　　女青年會靶子路六十一號二時至三時半女青年會靶子路六十一號二時至三時半女青年會靶子路六十一號（廣東班）十時半至十二時女青年會靶子路六十一號二時至三時半浸會堂老北門四時至五時半中華聖公會愛文義路四時一刻天通菴路恊隆里一○八號一時半至三時北山西路六百四十六號二時至三時半北山西路六百四十六號（官話班）二時至三時半滬北浸會堂虬江路 
[昨日之菜市]  
　　昨日南北市小菜塲各菜價目如下北市　　　　　　　南市　　　　　　北市　　　　　　　南市蝦每斤四角　　　　六百四十文　　　甲魚每兩三十文　　四十文青魚每洋三斤　　　三斤　　　　　　小黃魚每兩四十文　三十文　蟹每兩四十文　　三十文　　　　　鯽魚每兩六十文　　四十文海　每兩四十文　　四十文　　　　　羊肉每斤三角　　　三角鴨蛋每只四十文　　三十五文　　　　雄雞每斤二角五分　三角五分　蛋每只三十文　　三十文　　　　　鴨每只八角　　　　七角蛤蜊每斤二百文　　百四十文　　　　白魚每兩二十五成立文　十六文辣茄每兩十文　　　　　　　　　　　青菜每斤八十文　　八十文豇荳每斤一百文　　八十文　　　　　冬瓜每斤三十文　　四十文青蟹每兩五十文　　四十文　　　　　雞毛菜每斤六十文　六十文芉荔每斤一百文　　一百文　　　　　　菜每斤六十文　　八十文　白每斤二百文　　二百文　　　　　白菜每斤六十文　　七十文鯧魚每兩四十文　　三十文　　　　　鴿子每只三角　　　二角半牛肉每斤三角　　　二角半　　　　　　魚每兩三十文　　二十五文蛙肉每兩二十文　　二十文　　　　　毛荳每斤一百文　　八十文南瓜每斤八十文　　五十文　　　　　黃荳芽每斤百四十文百五十文　　　　　 
猪肉每洋三斤半　　三斤半　　　　　菠菜每兩十二文　草頭每斤四百八十文四百八十文 
[機器工會將表演幻術]  
　　本埠中國機器工會成立以來迄經一載專研工業學識此次爲發展會務特開徴求大會同業加入者尙見踴躍茲聞其定於本月二十二日下午八時開幻術大會試演催眠術與演者爲王美森張覺術潘雲龍等預期分發入塲劵一千張云 
[青年會觀潮團出發在邇]  
　　青年會交際部組織觀潮團赴海觀潮已誌前報聞該會决定陰曆八月十七日由滬杭北站乘車出發額定會員五十名非會員二十名來往車費膳資會員三元半非會員四元半往簽名付費者甚爲踴躍是以該會定十四日會員截止報名額滿不應云 
[集會表]  
　　本月陽歷時間地點　　　　召集者　　　　事由 
廿一日　　　　九江路河南路口　　　富滇銀行　　遷移體廿一日　　　　愛多亞路大世界對門　亨生生西荣糖　開幕　廿一日下午一時　各路商總聯會　各路商總聯會　審查會廿一日下午二時　四川路　　　　日災救濟同志會　演講會廿一日下午五時　四門林蔭路　　江蘇省敎育會　幹事常會廿二日　　　　　天后宮總商會　商品諌列所　　　時　會廿二日　　　　　斜橋湖北　　　　衆兩議院　　　第三期常會廿二日晚八時　　陸家浜職工敎育部　戲劇恊社　　表演新劇廿二日晚八時　　北四川路十五號　上海中國機器工會幻術大會廿三日上午九時半西門省敎育會　中華敎育團救濟日災會各國體代表會廿三日下午三時陸家浜職工敎　　戲劇恊社　　　　表演新劇廿九日　　　　　抛球塲　　　　大慶祥皮貨局　　開幕　 
[今日天陰有雨]  
　　徐家匯天文台昨日下午四時三十分氣象預報云天陰有雨中國北部微有北風南部風勢不定甘姆颶風將向西北進行本埠温度在下午三時前之二十四小時内最高七六三最低七一二去年同日最高七八三最低五八八 
 
 

Page 19

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *常識 
常談 
[人才與政治] [  箴]  
　　一日偶談人才之缺乏某君謂此由政治不清明致任勞任怨之人易爲小人所排斥不能安於其位也某君謂此正由熱心政治者無一人才致政治無清明之望耳 
　　余以爲此二説者皆是也余却絕對不承認今日無人才但覺今日之人才位置均未得其當苟稍稍變更其位置則無不適宜如今日之官僚議員一旦改爲商人則此等人熟於買賣之行爲必能爲國家增進富力無疑今日之國務員一旦改爲軍人之烏式哈則奉令承敎各盡其長亦决不至造成許多之國恥今日之軍人一旦改爲國庫之守藏吏則非特財源不匮且可保其有進無出必能使中國成爲世界第一等富國然則今日正未可謂人才缺乏也特缺乏使用此人才之人才以致政治永不清明也 
經濟 
[移裝奩費以求學之女學生] [  良]  
　　予戚李國英女士幼失怙恃伶仃孤苦依寡嬸爲活其父臨危時遺銀五百元存儲銀行託嬸嫁女時作爲裝奩之費旣死嬸即取其子息用作女之學費而於母金未敢妄動蓋嬸亦貧寒深恐化用凈盡將來嫁女一無裝奩而負死者託孤之重也今年署假女畢業於某中學意將負笈金陵轉學師範乃請命於嬸嬸以學費巨阻令輟學女哭訴曰吾以貧故非有學問不足以自立區區五百金盡置裝奩烏能用一世且裝奩有時盡學問則無窮我有學問隨處可得錢奚用裝奩也請移裝奩費爲我學費幸甚嬸曰不然將來汝出閣一無裝奩又欲怨我矣矧汝父遺言固用此置裝奩者我不敢擅專而負汝父之所囑女曰嬸使嫁我於富室區區裝奩亦不爲益使嫁我於貧家則夫妻坐食享用易盡曷與我以求學使能自立脱遇人不淑亦不致凍餒死也且爲山九刃功虧一簣此時輟學殊爲可惜請三思焉嬸感其言卒許之嗚呼方今女子莫不爭眩裝奩以示豪富欲似李女士之移資求學詳明利害者能有幾人予紀此深願女子見之咸以爲法勿斤斤較量裝奩而不求自立之學以貽後侮也（乙種酬） 
[願商店省秋節筵資辦商餘補習所或俱樂部] [  田先庚] 　 
　　日月不居時節如流中秋佳節忽焉將至我國商店狃於舊俗每至中秋必設美酒盛筵欵待夥友酬其半載之勞事固宜也然不過供夥友一時之口慾而店東徒耗金錢兩無裨益故予以爲儘可革除之將這種有用的錢撙節下來舉辦幾件有益的事作長久之紀念茲特將改良計畫略擬如下㈠創辦商餘補習所俾各商店的夥友學生補習補習把商業上的新學識新道德灌輸到他們腦筋裹去使其陶成致用幹才於商業前途裨益實非淺鮮 
　　㈠集合各商店組織一個商業俱樂部（或取名商餘俱樂部）設製種種娱樂器及書報閲覺室備製有益的圖書雜誌報紙使其知道國家大事世界潮流夥友没事的時候儘可到這個俱樂部裹去休息休息玩弄樂器看看書報此種設備不特涵養性情並可免除不正當之消遣（如賭博狎娼等）較之設宴饗友誠天淵之别也 
　　以上兩端都普通而易舉行吾深願各商店速起實行鄙見如此不知閲者以爲如何尙祈進而敎之（乙種酬） 
衛生 
[脚汗之治療兩則] [  孝仁]  
　　余素多脚汗足趾潰爛其癢不堪十餘年矣若日間行走過多其夜脚汗變爲惡臭非惟自覺不快并不敢與人接近致招厭惡在個人地位交際上不免大受影響月前偶與德醫馮君談及脚汗之原因據稱足部多汗之症與體上各部之汗同質因其停滞於鞋襪蹠趾間致與空氣隔絕遂聯合足上脱皮塵垢等廢物變化分解而成腐臭其治療法有二㈠常穿毛織襪及淺　鞋逐日更换之如行走過多須换二次用過之鞋襪常置風日之地其臭可去鞋内須襯吸收汗濕之物或吸墨水紙等類亦可㈡每晚常用冷水洗脚或橡樹皮煎水冷後洗脚此兩種亦可减少汗液之分泌余聞馮君之言如法泡製實行將兩旬覺得脚部不若夔時之奇癢惡臭矣故不敢秘爲當世同病者告之（乙種酬） 
道德 
[我之交友譚] [  康衢]  
　　人之一身幼則賴父母之撫育長則依友朋之帮助此乃無論何人不能有異者也吾以爲賴父母撫育之時尙少而依友朋帮助之時則多故交友一道實爲人生不可少之事也但處此人心鬼蜮之際時事多險之秋稍有不愼則傷財損名受害無底茲就管見所及將交友之要端詳列於後俾世之交友者愼焉 
　　㈠其人之品行端正否 
　　㈡有誠篤之態度否 
　　㈢有不正當之嗜好否 
　　㈣有險詐之存心否 
　　㈤可是酒食之徒否 
　　㈥能長我之學問否 
　　㈦能增我之閲歷否 
　　㈧曾爲他人指摘否 
　　㈨其所交之友可是正式之人否 
　　㈩有不端正之行爲否（乙種酬） 
法制 
[傷害子女之法律譚] [  嘯埃]  
　　我國社會舊家庭父母對於子女輩含有專制性質如「天下無不是父母」「父要子亡子不敢不亡」等諺語習慣相沿一若子女生殺之權操於父母者不知子女在家庭中雖立於卑幼地位而在國家則同爲國民同受有法律之保障雖父母傷害親生子女亦應受刑律上之處分惟在刑律補充條例有尊親屬傷害卑幼僅致輕微傷害者得因其情節免除其刑之律然此指輕微傷害者而言且須視其情節而定若情節重大傷害致死或廢疾者法律亦不能曲爲之恕也余嘗見家庭種種黑暗之事有爲法律所不容者如某孀婦撫其子希望至殷後因子爲學徒逃歸竟憑一時之怒而縊斃之又某醫生平素疾其長子長子病不爲之醫藥迨其病綿延既久幼子代求爲其診治該醫生乃乘其久病虚弱之軀施以攻尅之劑竟速其死如此等事倘爲人告發該孀婦與該醫生皆不能逃法律之制裁他若後母虐待前妻子女翁姑虐待養媳其間凌虐過甚釀成慘劇者時有所聞雖後母之賢德及翁姑善遇養媳者固不乏人然不顧法律慘無人道以尊長之威權施暴戾之手段者亦所在多有查刑律殺傷罪殺人者處死刑無期徒刑或一等有期徒刑傷害人者㈠致死或篤疾者無期徒刑或二等以上有期徒刑㈡致廢疾者一等至三等有期徒刑㈢致輕微傷害者三等至五等有期徒刑法綱森嚴不容輕蹈余以社會不明法律者多故爲此篇以警告之（乙種酬） 
科學 
[月球中有無生物之研究] [  耿光]  
　　節届中秋月盈三五望皓魄之當空動高人之逸致此其時矣中國古時相傳謂月中有兎有蟾蜍有仙人桂樹又謂廣寒宮殿嫦娥棲止其中而西人古時繪月圖者常作一人面亦有作一人身或作一兎形者蓋月中各部有明有暗吾人恒就其暗黑之處擬議爲何種人物固非眞有人物在其中也 
　　然則月中黑暗之部分究爲何物乎一六○九年意人噶利黎Ｇalileo製望遠鏡始斷定月中黑處皆爲深谷平原明處皆爲崇山峻嶺蓋以望遠鏡窺月面其明暗之界常成鋸齒狀光明之部分中時見暗黑之陰影暗黑之部分中隨處可認光輝之斑點是爲月面不平滑之證光明部分中之陰影即爲高山所遮不能受日光之谿谷地黑暗部分中之光點即爲易受日光之山頂其比較白色顯著之部分即山岳重疊之部分也至月面有大小無數之環則爲月中火山之噴火口其火口之大有較地球上之火山噴口大至數十倍者一六四七年黑佛遼Hevelius始製月圖自後天文家顴測精益求精所繪之圖亦詳確無遺某山某海某原某邱皆附以一定之名稱焉 
　　月中果有生物乎此亦吾人所當研究之問題也地球上生物必需之條件爲空氣爲水爲光爲熱月則似無空氣蓋凡有空氣之體必於明暗相隔之處呈半明半暗之象今吾人仰觀新月其明暗分隔之線甚覺清澈並非遇明漸暗者又毎逢月掩恒星之時其遮掩之時間由觀測所得與推算所得者恒合倘月有空氣恒星之光必受屈折觀測所得遮掩之時間當稍異於推算所得者可知月之四周即有空氣其稀薄之度殆甚於抽氣筒中所餘之空氣也月面又似無水蓋有水則必受太陽之熱而發生水蒸氣因而月面必有時雲霧被覆模糊不清而以吾人觀測月體常見其景象不變且甚清晰從未呈雲霧遮掩之觀是亦可爲無水之證矣月既無空氣與水故所受太陽光熱之影響亦大異受陽光照臨之處光力甚大熱度亦非常之高不受陽光之處因無散光幾成黑暗世界寒亦特甚由是言之月中狀况殆不適於生物之發展也 
　　雖然所謂月面空氣稀薄者僅據月之四周言之耳月之四周外層大都爲高山之頂空氣宜其稀薄不能以月之四周無空氣即謂深谷平原亦無空氣也據英人尼生Ｎeison測算月中空氣或有三十二粁之厚在月之平原當温度爲零度時其空氣密率或爲地面空氣密率萬分之二十三云至最近畢克陵敎授ＰrofPickering則謂月球除有稀薄之空氣外並且有雪有植物有河道畢氏就月中各火山口研究如列尼Ｌinne火山口在一八四三年天文家測定爲直徑七哩一八八六年竟全不見現雖復見而直徑僅得一哩之四分之三又柏拉圖Ｐlato火山口其上遍佈小圓錐形之物數約三十餘此等小圓錐形亦時呈變遷隠現無定畢氏以爲此等火山口之縮小非眞縮小也實因口上有物蔽之人自地球遠望乃似火山口縮小耳此蔽於火山口之物當爲植物植物之茂盛凋零與時俱變故柏拉圖火山口之圓錐形物時隠時現隠時爲植物繁盛之時現時爲植物凋落時也月球既有植物當然不能無水但温度至低或凝爲雪又月中之伊拉脱賽奈Ｅratosthenes火山口内得見河道數條云由此言之月中或者尙有少數動物亦未可知假使月球有動物或竟有人類則其生活必與地球上之人類全不相同且月面吸力甚小設以一千爲地面吸力之定數則月面吸力僅及一百六十五物在地面重量設爲一千公斤置之月面僅爲一百六十五公斤人身之平均重量爲七十公斤若遷居月球當减爲十一公斤有半可見月球如有動物或人類必能舉石如羽行走如飛越山渡海僅須一跳躍而已以吾人觀之豈非至可駭異之事而以理言之則實有可能此亦研究月球最有趣味之問題也（甲種酬） 
禮俗 
[早婚之殷鑑] [  清華]  
　　早婚之弊害盡人皆知乃一般頑固者仍然我行我素不改舊家庭制度之惡習久之子女必受無窮之累茲特將近時鄭姓一家之事表而出之爲早婚者鑑 
　　鄭姓係余之表親其子去歲年祇十八纔由高等小學卒業家况平常其父爲乃母早世家内無人管理遂於客秋署假後爲之完婚彼時天倫樂事固不待言未數月父即病殁於是童年之人因妻累纒身家政繁瑣身體逐漸瘦弱勉爲支持詎知今夏其妻生子即得産後之症醫藥無效一句之内妻與子相繼俱亡一身無所繫憂鬱不已前日亦赴泉下噫鄭姓一歲之間一家結果竟似南柯一夢實不知害於童年發育未完成之身體贸然成婚以致喪妻喪子喪身也 
　　願我青年同胞未婚者注意成婚之條件如左 
　　㈠男子從二十五歲至三十歲之間女子從十九歲至二十三四歲之間 
　　㈡身體發育而健全者 
　　㈢經濟能獨立者 
　　㈣能有相當之儲蓄者（乙種酬） 
 
 

Page 20

 
 
第一萬八千一百六十五號;中華民國十二年 西曆一千九百二十三年九月二十一號
星期五 * *   
 
