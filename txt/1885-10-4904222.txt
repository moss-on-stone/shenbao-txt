# 1885 - 10 - 4904222

 

Page 1

 
 
[寄售環游地球錄] [  申報舘告白]  
　　環　地球錄倚金陵李小　先生圭解著初由海關用活字版排印早經爵罄今夏李君在甬上重鐫原刻中間有　誤者均懸心訂正茲交本舘每部代售用白紙刷印仍　四本價洋八角欲悉海外情形者祈來購閱此佈 
[第二十五號畫報出售] [  申報館主人啓]  
　　吳清帥每日　晨　嚴營中箭道燃放手鎗數十　無不一一中靶文武通才爲近今所罕覯劉淵亭一武夫耳因其有志自新力禦外侮Ａ朝廷特　提督銜以示激勸而劉淵亭亦感激涕零誓與諸將奮勉殺賊亦血性男子也兩圖俱編入此二十五號畵報准於十六日　售淞隠漫錄一書除卷一之十圖十誰外由十六號畵報附送至此次二十五號曁報止又得十圖十說是爲卷二之終仍附畵報　未按號分送閱者鑒之此布 
[再論曷事]  
　　朝鮮之亂前者未悉　事之由無從論斷今據所接信息或詳或略無不以爲日本與聞其　且不特倉卒肇禍日人盡隣國之誼以保衛王宮爲名因乘間而侵中國撫　之權實則朝之黨人平日早有深相結納外華人而附日本之意卽朝之君若大臣亦不免爲日人所　然則朝亂之由於日本殆無可疑第謂日人陰爲法人所嗾使欲其啓釁於朝　中國頓增東顧之憂而沿海各省防堵可以稍懈援救臺灣議亦中止而東京受　滇粤兩小軍情銳氣正盛法人兵疲且病深以節節進取到處恢復爲憂者又可藉此稍覺安穏以待過此殘冬再圖大舉則固宋必遂爲確論也盖欲緩中國之兵不必若是遠宕圍趙救韓情勢不合况　國現在之挫法人者在由滇粤進兵直搗東京全收越土其他海口法旣不能處處内犯則守口之兵决不出海而尋法船以搦單也卽如臺灣法已將往來之路禁阻不通法　旣至基隆淡水時復登岸築營與華軍相持其勢亦誠岌岌而中國方以劉爵撫智周慮密孫　諸將勇敢善戰親兵土團操練精熟縱兵力單薄而地險人和兩有可恃援臺之師不卽速發亦未必果至糜爛此等意見法人應窺其詳是華軍原無可牽制之處而乃以舉動於朝鮮者使之不敢乘法軍之衰其用意何太深抝耶吾則以爲日人之於朝鮮卽非與法結聯受法指使亦未嘗無眈眈虎視之心也本月初旬朝鮮華人飛電報亂聞者相顧錯愕不知所爲鄙人思之卽謂其事由於駐朝之華軍勢甚單弱問使吳筱帥不卽捐館斷無此事今紀東甫别駕條陳事宜亦云攸帥奉調金州之後僅留三營於朝鮮筱　旣卒朝之君臣又爲日本所惑頗有厭惡華軍之意竊謂鄙人前言幸中但止上事勢可危高國君民旦夕不能安枕中國保全藩屬之權安知不自此而微日兵雖無多人而現在退駐仁川又經續調兵船前往而中日之交尙未决絶節使中國派捕輪大軍登岸亦不便遽與之戰則惟有婉商善策自盡其保藩救隣定亂扶危之道暫時休息徐待將來第日本於此事旣已着着占先中國兵力　薄統帥威望不及前人當日奸謀事先又寂無知覺以致商務使臣被其託詞宴客欵留席上必待步行回館始得告警於防營以視日人固已瞠乎在後日人得無藉口具此善後一切皆從日人所定而後快意耶夫日人本有竊伺之心樂隙蹈瑕非伊朝夕朝君后族漸被淆惑而諸臣又各分其黨　事猝然而起黨於華者勢誠不敵黨日之人是其妄欲更章挾制中國不待　蔡而知矣前日中朝特派吳肖帥馳赴日本商辦各事而日本外務大臣井上卿則又於此數日内前往朝鮮清帥抵東不知若何進言且與何人商榷然日本政府豈曰無人或者旣到日本之後不難據理以爭而折衝於樽俎之地亦未可知倘兩國皆肯轉圜不至以兵戎相見朝京危而復安豈非大幸但中國日來似宜派撥大軍東渡仁川以與日兵相待俾日人不以法事之故輕我中國不敢分兵則日人之欲或尙易　而保藩之權不至胥失前者曾聞北洋發兵赴朝初議援臺之兵船電召回津以備撥道乃者並不聞大兵東渡意俟吳清帥到東商辦如無成議再行發兵然日内朝鮮諸事皆聽日人爲政試觀是日暣戮大臣之缺已擬補金土均欔泳孝徐光範劉鴻基諸人並聞以劉爲相之數人者固皆與日人一氣而國王王妃爲日兵所制苟日人欲之其勢不敢不從倘諸臣定位舉朝政事必且紛張此後華人將欲攬其保藩之權必且事事掣肘今則幸而華兵辦理尙爲迅速故尙不至全墮日人計中耳然則化甲胃而爲冠裳固邦交而安藩服不於吳清帥乎是赖也哉 
[增兵續信]  
　　日前倫敦電音曾言法人增兵六千名前赴東京業經列報兹於昨日又接倫敦電報稱法人現議定須增兵一萬二千名往援東京云法人之意所謂有衆如此雖以無道行之誰敢不畏抑知佳兵不祥雖衆無所用之耶 
[法艦抵越]  
　　聞得昨日有西人接到東京電報云法國有裝兵船二艘業已載兵駛抵海防矣 
[津電照錄]  
　　天津西友昨早十點半鐘發來電音云聞有傳言吳清帥電達中朝請速卽調兵前赴高麗云然不言清帥此電從何處發來想清帥使節現已赴日其作何置議尙未有聞而遽請發兵誠急索解人不得矣 
[欽憲行程]  
　　孫文起漕帥奉Ａ旨至蘇滬查辦事件使節所臨疉經登錄兹接金閶友人專發來電言孫文帥　節昨晚可到蘇　至其查辦之事則極爲秘密無從尋消問息也 
[使節崎群述]  
　　徐孫麒星使到長崎前已述及兹聞初四日晨使節抵崎陽中國理事官與同署各員卽坐龍旗三板往輪船迎接星使出見後卽率隨員　名與理事官登岸諸　商董事皆備衣冠在官碼頭　接星使到署次　延見午刻長崎總督日本海軍提督及俄美各國領事均來拜見星使以英語對答情詞欵洽是　午東西各官陪同宴飲莫不歡悅至晚四點半鐘宴畢各官送之登舟三菱公司輪船本定四點鐘開行因宴會未畢理署派譯官知會三菱公司總辦請寛留一點鐘故改至五點鐘開行也 
[覆述高亂]  
　　高麗之亂前後均經列報兹復接到寓高友人郵尙言之尤爲詳悉爰再錄之想閱百亦不嫌其煩也朝鮮年景今秋歉收大都綠夏時雨多冬來寒早雖高原之稼穡亦不過穫十之三野有嗷鴻客　黄鳥猶其小焉者也十月十有七夕朝鮮總辦郵政局洪英植宴各國之使臣席散夜深乘間盜剌朝鮮禁衛大將軍閔泳翊是時英植與金玉均朴泳孝徐光範徐載弼五人以無鈐寳之王詔于夜之四更矯召日本公使竹添進一郎入而夜之二更時分日本兵丁已排闕門而入早環布於景祐宮矣洎乎竹添進一郎以兵入闕環列於王前及左右兼以兵守　宮門而英 
 
 

Page 2

 
 
植玉均等五人亦復於宮門置守衛并阻攔出入之人脅制國王移景祐宮曾不轉瞬復脅王移於判書李載元之宅又　王詔宣趙寗夏閔台鎬閔泳穆等入宮而戕害之并戕李祖淵尹泰駿韓圭稷等或曰祖淵圭稷握有兵權原屬同謀不軌之類乃於臨時而其偏裨兵卒　君王之恩德不爲響　皆衛列於王後以防不虞故逆族怒而戕之是亂也日兵守諸宮門日官濟蹌於外而不得入五逆爲亂於内而宮官不得出王宮内外信息弗通羣黎憤激共懷勤王敵愾之忱爰聚萬有餘人環繞宮外將逐日兵以靖　難而内署外署　失友誼於鄰邦乃請　華慶軍駐防營吳袁張三旅之師往爲鎭壓乃三營於十九日致　於進一郎抵暮未見回覆又以義民洶洶勢非可遏遂率師入闕　進宮門而日兵之槍丸如雨地雷炮轟一時延燒屋宇撃傷慶軍四十餘人於是慶軍奮勇以進迎護國土一任日使率兵歸館二十日王回宮洪英植伏誅民火全玉均之宅玉均等剪髮改日裝逃往他方未獲日使竹添進一郎率日兵自西門出自焚其舘役仁川之濟物浦小住沿途之　聲草影皆疑　兵爰放連　之槍以爲自衛之計街市居民爲槍丸傷害者四十三人其日本之商民男女流落於漢陽城欲歸不得者慶軍遣派勇丁護送至濟物浦以安業二十三日朝鮮政府延各國使臣偕協辦商務穆麟德同抵濟物浦與竹添進一郎商議二十八日國王命禮曹叅到徐相雨爲全權大臣陞兵曹叅判以穆麟德副之前赴日本國議經變事宜月杪日本新遣之使臣抵濟物浦復偕徐穆二使於月初晉王京所議至今未定而竹添進一郎則以奉詔非先放槍爲詞亦其理曲辭窮而作此牽强之語耳此時日本軍艦日運兵至雖曰無妨通商之事而商賈之生涯都由此而　淡漢城内之各國西人亦出居於濟物浦矣德國公使曾赫德已赴上海兹則以領事卜德樂署公使之事於朝鮮而美國福公使亦將離去朝鮮不日　程然尙未見其確然也惟十九日之事朝鮮通商衙門致各國使之　則曰五賊爲亂日使以兵脅王居民憤激將與日使爲難乃請慶　鎭壓百姓以護日使與王日兵首發槍砲云云慶軍致日使之書辭義略同而進一郎覆書則曰奉書未拆封鎗聲鎗丸已入王　不街已而　以小槍　軍復以書駁之曰辰刻接善日夕未拆弟等所不解又曰不圖甫入宮門鎗如雨下地雷火炮齊發延燒屋宇傷我兵四十餘人初不知先發鎗砲者卽貫公使爲之也云云據此叅觀兼撥以理夫慶軍以　護日使與王而往兵在宮外王在宮内　不致昧事理首先發鎗而日兵在内且有五逆亦在於内日兵見有軍至或不及奉日使之調遣或不知宮外之慶軍爲何而至遂先以鎗撃敵固或有之事也此事自有定　原不庸贅述第恐傳聞失實愈遠愈訛特舉其大略以聞 
[糈局崇銜]  
　　左侯相前過金陵與曾九帥籌書援閩之策以爲援閩專恃各省協餉接濟方克有成而協餉之匯自東南者實以金陵爲舟車之最便遂奏請於金陵專設後路粮臺卽以江𡩋布政使總理其事本月十七日已開局矣局設在江甯藩署内總辦爲藩憲梁檀圃方伯提調二品銜物用　現署江寍府正堂羅太尊文案委員兼銀錢支應所知縣甘和卿調鼎知縣謝湘　隨員通判甘心如恕巡檢何鴈臣鴻舉縣丞何子衡士詮聞額設隨員十二名現在尙未給札不知何人容俟續報查轉運路程金陵由輪船裝載至江西湖口交卸由湖口糧臺用民天起解出廣信度仙霞嶺過浦城直達延平府再由延平換船下水直達　垣 
[京口火警]  
　　鎭江入冬以來火災壘見十九日夜五鼓時西城外薛家巷底某姓草屋又遭回祿燒去三十餘間有某姓婦當火盛時從夢中驚起衝火而出遍體受傷亦危矣哉被焚之户都係貧民各善堂董按户給洋五元以示撫恤誠仁人之用心也 
[鴛水近聞]  
　　嘉與北門外王老大客　於十六日清晨因煮茶遺火延燒披屋幸人手衆多卽時樸滅云○王江涇中市於十七晚失火燒去二十餘家值至麝香弄爲止聞係酒店中西火云十九日午前三里橋鄉間亦焚去草屋數間何祝融氏之不憚煩也○張涇匯盜案詳紀前報兹問該盜並搶厘卡對岸之屠姓傷科家失物約值五千金盜黨共有五十人當晚有一學生張姓見盜驚絶延至前口斃命眞无妄之灾也○十九日午後北門外中街凌萬順竹器店後樓失火卽時撲滅祗燒去露臺後僂屋面待水龍馳到火已救熄宗太守及嘉秀兩邑尊城守等　報出衙赶往彈壓行至半路地保專稟報火熄隨各回署○嘉善縣胡邑尊因張涇匯盜案奉上憲札飭離任緝捕隨赴郡謁　宗太守不日　省○前日有難民百數十名進北門其頭目五人向杉靑閫施王廟索食勢漸凶惡廟中人卽喊保甲局勇獲住兩名局員喝責數十板據稱海州籍迩荒過此餘無别供局員遂飭送縣究辦 
[旅防鞏固]  
　　客有自芝罘來者言旅順一口爲東省金州府所轄形勢突兀天險難逾實爲北洋門户上足以拱衛盛京下足以控扼津沽固宋可掉以輕心而不亟規重鎭也數年來陸設營伍水率師船山頂屹業於俯攻爲便則築炮台以壯建　之勢海濵半衍於逸守爲宜則伏魚雷以爲扼吭之謀兵將赳桓雖貔虎如雲不足形其威武輪帆薈萃雖魚龍跋浪不足喻其夭矯羌兹荒檄無垠頓使宏規大啓現旅順一隅陸營則有四月提督宋軍門慶總統毅軍十三營全軍均用新式毛瑟鎗訓練之精軍容之盛實可冠南北而軼泰西此爲旅防正兵復有黄軍瘦士休所統北洋慶軍六營駐金州全　均用毛瑟鎗此爲旅防後應又有護軍炮隊兩營全軍均用後膛克虜伯鋼炮王軍門永勝統之駐守旅順口門是爲並敵沿海一帶共築西式新炮臺丑座臺各有機器大炮四尊每炮重二十五墩陵路炮臺四座每府設可容四十磅彈子之克虜伯大砲六尊各臺皆倩德國教習相度　勢監工督造堅固異常不易撥毁海口復設水炮臺兩座機捩靈活確位精良最使轟撃口門内外除超勇揚威兩快碰船奉飭援臺業曰開赴南洋外現存鐵甲兵艦四艘木壳鋼砲臺大號兵船四艘魚雷船四艘蚊子船二艘旨歸天津鎭臺丁禹廷軍門汝昌總統水路要口密布水雷大小不一方位不同皆用電線燃轟應手而發陸路遍設旱電隨處理伏設遇敵人登岸伏發樂炸必致立　　粉靡有孑遺砲　營壘傳遞消息以及散佈口號均用電報遞傳無稍隔閡日前屢次謡傳有法船北犯之說李傳相疉奉密諭飭令旅防水陸各統帥嚴整以待必使敵人隻輪不返各將士亦奮勇爭先咸思及鋒以試滅以朝食軍威蓬勃如釜上氣寔爲師行佳朕有英人之曾隷軍籍　游歴至旅遍觀各營詳細討論莫不　　稱善退而私謂法人若欲攻取旅　非用陸兵六千人佐以大　水師不可試問現在來華之水　法兵能有幾何而忽作圍臺之舉忽興北犯之謀直是自不量力徒取覆亡而已矣 
[運械備用]  
　　有一輪船　外洋抵滬帶來手槍藥揮甚多以備巡捕之用云 
[循例跑紙]  
　　昨日又爲四人跑紙之期自新閘跑起仍自新閘爲止欲擴眼界者盍在觀乎 
[船事彙錄]  
　　　海洋電緑之愛利輪船在虹口耶松船塢修理工竣於前日出塢○旗昌洋行之日新輪船並拖埠船昨日進塢修理○前日午後三菱公司之納格約麥魯　輪出口徐孫麒星使之瀛眷乘之赴任又有在虹口開設舊貨店之意大利西人因收買薙刀案經該管領事判令冋籍前日將舊貨拍　亦搭該船赴東 
[不認置毒]  
　　粤婦黄來　毒斃鄰孩一節經莫邑尊相騐訊供各情詳登前報前晚復訊先問黄來富爾夫黄阿招究往何處婢女美玉 
 
 

Page 3

 
 
現居何地答稱稅夫日前往廣東　玉由伊母領囘現　出嫁邑　謂嫁于何處係何人爲媒答稱由在母家出嫁我不知細底又間是爾　女何以被伊母領去顯見刁狡遂飭掌頰五下又問美玉究在何處答稱確在母家美玉之母住五馬路向來傭工度日又問旣在五馬路係幾號四牌是何名字答稱名勝有但聞住一馬路我常住虹口從未去過邑尊謂不用刑焉肯實招遂令桚指又問美玉究在何處答稱實係在母家小婦人不敢說慌又令將桚指收緊始供在五馬路某洋行對門又間洋行是何招牌答稱皆外國字實難記認邑尊又傳黄錫上堂謂爾知美玉之母住處否答稱聞在五馬路同芳居後面又聞廣肇公所之董事曾知美玉之母住處邑尊卽者原差持片到該公所問明禀　旋據原差禀稱黄來富家中於今日上午十點鐘時將物件搬空邑尊隨問黄　富爾家中物件究係何人所搬答稱我未知悉又問爾店中係何人經管答稱有一先生管理問爾先生是何名字答稱我係女身未便詢　故未知悉卽傳黄錫之妻黄汪氏謂爾與黄來富有何冤　致遭毒害答稱日前來畐欲撫我女作螟蛉我未經應允以後結寃又問所給爾之食物究係幾人分食答稱子女六人同　惟稍長之阿鳳阿和兩孩食之最多是以先斃阿彩食之少故　至前日始行殞命其餘阿鵝天寳阿虞阿七等四人現皆滿身潰爛終日嘔吐黄水雖保無性命憂又問爾子女當食時覺有異味否答稱據說稍有苦味卽着黄汪氏退出又問黄來富爾饋送之食物中究竟暗藏何初答稱小婦人並未置毒我於九月問忽患　喘之症有人傳說以猪肺服之可愈故十前月十六日買一　頭和入紅棗杏仁花椒豆　皮生姜等物並無别物又間爾將猪肺饋送係何家之椀答稱係黄錫家之椀我美玉到彼廚房取來後經我盛肺頭着美玉拿去並未置毒物求　察訪邑尊謂黄錫子女七人大半已經斃　爾早供實情尙可從寛發落如不實說尙有受毒之四孩倘有疏虞爾定當拖死悔之無及嚴詰再三仍執如前邑尊又令跪夾棍復加研詰堅不止實又傳官媒到案謂黄來富押在爾處曾有人來　望否答稱無有邑尊錄供畢令原差在署内收拾空屋一間將黄來富暫押論黄錫夫婦隨堂聽候覆訊 
[乞兒倒斃]  
　　昨晚老北門穿心街倒斃男丐一名經該處十二鋪地甲查係因跌身死頭面尙有而跡隨卽報堂旋由堂董赴縣禀請相騐後再行收殮 
[蹤跡詭秘]  
　　前晚七八點鐘時有流氓十餘人結隊而行由英租界至法界巡街捕見而疑之因共在路並不擾事未便詰問旋派人灒尾其後以硯動靜及至甯波會館西首褚家橋相近處遥見二三人在前行走衆人徜徉於後倐忽間前行者以物分給衆人各藏衣袖中於時夜色矇朧不辨其爲何物亦不敢近前逼視俄而衆人忽回身似由原路回來轉瞬之間已不知何往愈以爲疑俄頃法捕房據後新街十七號花烟舘報稱有流氓多人到門尋衅將烟妓金寳用鐵尺打傷紛紛散去並未拉住一人法捕頭得報卽派中西各捕及包探等分路兠拿天空海闊令人無可捉摸流氓之多如此豈非地方之憂哉 
[不究别情]  
　　昨報難爲坦腹一節據老閘浜北地保秦子雨投案稱前日傳聞倪長春招婿顧阿虎到家意將謀害急往查看固見顧阿虎在妻父家口角因卽帶顧出外顧　領妻而妻母不允故令顧邀同親屬媒訨向論不料倪竟阻止顧遂報捕房由捕往拘倪長春其妻女已不在家守至夜深時見母女回家又報捕往拘另有郭長壽者據顧稱妻母欲將妻另嫁郭長壽致起釁端因將郭一併交捕業已解案爲北據　禀明顧阿虎申訴前因并稱妻於去夏遁逃向不見面現由妻父倪長春關照我前去見妻亦在家囑我同住偵知其有惡念急欲領妻詎妻父母皆不允因之爭執倪長春與妻倪某氏同供因婿顧阿虎無力餋女故招女歸家逐日揀鷄毛得些工資貼還飯食然思女與夫不可久離故亦招婿到家而婿卽欲領女致有口角别無他念其女顧倪氏供與同郭長壽供與倪相識並無别故惟倪與婿口角我解確勸黄太守得供之下謂倪女旣嫁顧阿虎未便久留在家隨令顧領妻歸家餘不深究概子開釋 
[協差提人]  
　　吳蟾清在縣控劉　忠欠銀由前縣黎邑尊移請英會審員黄太守協提據劉稱並未欠吳銀兩且在旗昌洋行輪船爲買辦未便投案該差據情禀覆在案昨由莫邑尊責比原差限令提劉該差隨協同會審署差及地保前往提劉矣 
[英界公堂瑣案]  
　　金保大稱逐日挑賣湯圓餬口由鄰婦王張氏荐周陳氏到我處帮同磨粉言明月給工資詎周陳氏竊我衣物逃遁及由王張氏尋交周陳氏不認捲竊故交捕送案周陳氏供與三阿姐卽華梅氏相　轉托莫陳氏又托王張氏荐在金處做工因金無力用我自行停歇至工資係金質衣交付者並未捲竊衣物黄太守以所供不實飭差立傳華梅氏莫陳氏王張氏等到案究問華梅氏供莫陳氏托我薦周陳氏時言與周陳氏素不相識另有王張氏托伊舉薦惟知當時金先付洋三元並不知捲竊事莫陳氏王張氏供與同太守謂據金洪王張氏薦周陳氏帮工現據華梅氏等供係王張氏托莫陳氏又托該氏舉薦周陳氏且金係小本營生何能先付工洋三元情節支離碍難　究然周陳氏旣已供認收取工資着還前收之洋三元給金完案○顧心齋稱開鞋鋪昨有陸阿金來購鞋一雙令我遣人　往取錢旋派學徒金掌生朱阿生同往俄而學徒回報稱至中途陸卽行兇將伊等毆打希圖脫逃幸有巡捕來已將陸拘押捕房今蒙解案投質金朱二學徒供與周陸阿金俯首無詞黄太守隨判陸阿金枷號一月發頭門示衆鞋交顧心齋領去 
[法界公堂瑣案]  
　　有賣板刷之某甲在馬路喚賣有小竊某乙在後伸手欲攫甲覺之回頭一顧乙驚而奔甲追之致將某姓小兒撞倒頭破血流巡街捕見之將甲乙拘入捕勇管押候訊○昨晨翁太守臨捕房據董天錫投案稱昨日由甯波到滬知弟茂恒管押捕房不知　事投案請示翁太守謂爾弟之事爾豈不知隨將董茂　被控各情一一諭知語畢飭將茂怛提出問今日洋票可收到否答稱今日午刻定可付洋太守謂董天錫爾弟所作之事大率類此所有洋人阿三四百九十兩一欵除洋票外尙少銀四百餘兩着於禮拜六繳案如違押比○昨報英公堂移提張稼山一案兹聞黔捐局先將案移送英公堂黄太守飭差拘張稼山管押後經上海縣官醫生土鳳山將張保去及後訊案時張竟不到黄太守大怒欲將原差嚴比該差查得王鳳山住法租界禀明本自持片至法公堂請傳翁太守將王鳳山傳到後暫押捕　擬於下期移解又經吉如里金德興客棧具保及堂期亦不到故着傳到金德興棧主管押交人再錄之以補昨報之未詳 
[助賑愈病立見效騐]  
　　本月望日有不留名大善士來函爲次子得病甚重諸藥無效召險異常委善昌在敝會館關聖神前代具疏文立願助山東賑捐足錢一千千文接信之日當卽備疏文焚化神前代求保病速痊另備覆信并竈神文疏一併寄去今早蒙　善士光臨敝會館關聖前拈香行九卽禮跪課據述奉到回信之日卽將竈君蔬文叩求焚化竈前次子之病逐日見鬆刻下醫家云可服補藥今交到山東賑捐錢一千千文特來叩謝完願足見鉅欵救灾竟能挽回造化一念至誠感格神明效騐之速捷於影響伏望重病之症無藥可救只要誠心救灾捐助鉅欵竟能轉禍爲福巨富之家　此當口大好機會一可救危病能速痊二可救灾黎之性命兩有俾益今託登貴報謹請公鑒上海北市三省籌賑公所愚弟施善昌謹啓十一月二十日 
[梅生遺稿]  
　　送傅用霖遇昌還松江分手河梁恨不禁臨歧彼此各沾襟扁舟竟逐鴟尼去中夜遥聽鹤唳音惜别情懷花濺涙倦飛 
 
 

Page 4

 
 
心事鳥投林吳淞江水深千尺此去魚書莫浪沈○寄懷魏伯颺賡元淮上斯人不見已三秋每到相思涙暗流淮甸雲山縈别恨吳宮花草惹春愁年來蹤跡同飛絮如此情懷易白頭只隔一條衣帶水不容風雨儘勾留○出門男兒不得志書劍欲何之滄海無家日千戈未定時恐傷慈母意先自訂歸期一事差堪幸添吟記里詩○歸舟口號江南何處不消魂姹紫嫣紅鬥好春千樹桃花萬楊柳天教一路送歸人吳宮幾處好樓臺照眼花枝的的開笑煞江南遊蕩子春光如此不歸來○和用霖見寄原韵每因飄泊怨王孫獨立蒼茫易斷魂燕子不來春又去可能消　幾黄昏故鄉風景最相思刻翠吟紅憶往時爲問白門楊柳樹幾年不入冶春詩[  句曲政修敬可民著]  
[蘇省撫轅抄]  
　　二十一日刑部政黄士樹山東人由籍來赴閩劉誥辭回江陰釐局候補布庫大使章有慶禀知奉首府委代理太湖聽甪頭司巡檢事卽辭赴任○二十二日同知銜保留原省前任江寗縣陸元鼎服闋禀到未人祝内南禀知奉委臬監印差○二十三日候補縣褚成憲禀知解奉委赴太屬公幹朱鏡清禀知辭奉藩憲委赴蘇屬提海塘工費差候補州吏目周梓材禀知派蘇差委從九薄公輔銷長洲騐放孤貧口極差暴式昭由京騐看回　補道庫大使唐億年禀知奉委調辦中路分巡差 
浙省撫轅抄十一月十七日補用道王知府舒大章葛利賓西防廳黄錢塘縣程上虞縣唐俱禀知奉到憲札同鄉烈婦程王氏蒙恩彙題請旌差人禀謝○十八日縣丞顧錫恩禀知藩司委催前署嘉興施短欠月耗米石差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吳淞防務策要接續前稿]  
　　一明浮水砲台以撃下路也考泰西砲台之下又置水砲台水砲台之後再伏以小鉄甲彼船之巨者砲有兩層皆憑高而撃其撃法預先以量天尺測路之遠近範好妥當專注砲台必使無虚放其陣法魚貫而來雁行而撃否則妥船直扼砲台之前使我不能爲力獨水砲台之砲彈尚可撃其下半截洵屬海防有用之物砲台左右多置幾座俾其不易分展亦困敵之法也水砲台之前埋以巨樁石子兼伏魚雷水雷等物如此則上下四方皆有扼制彼雖堅利亦何能逞哉再備四槳舢板養敢死水軍以五人居一船四人把槳一人把舵舵者爲長約計四五百人募海邊能入水者充之船内各執刀牌火把乘間分隊而進直逼敵船彼雖有巨砲不能俯撃雖有鎗彈以牌禦之亦不畏懼近船時名發火攻或則預備橈鈎以資上船短接此以短攻長之法也一暗伏巨砲於各沙脚以備襲撃也江東沙銅沙石頭沙崇寳沙孤峙海中沙脚交錯擇其要隘險逼之處林木叢雜之區鑿窟安砲上蓋土艸使敵不能辨識或一尊或一二尊間築碉堡泒兵戍守預備火食藥樿暗伏其内聲息不動覷其船近陡然轟撃俾其猝不及防并我百不一失彼船雖堅着之亦無不損此以少勝多之法也一講求水雷不使虚設也水雷實海防利器若不講求善法亦未見有利考水雷原創於南北花旗搆戰之時守土者初以佈之海口因水雷泊近水面浪形略異爲敵窺破遂繞道而進後又於水底横佈木架實以破石使以大堤更以絶大之木作交加之形以鈇連環貫之沉於要道與水雷更迭相間用虚虚實實之法而水雷卒不得其功因埋水過深反夫其力而堤與木又爲水底壓力冲刷隨流而去敵船竟得安然而過於是下令善製旬日之間數式出焉有以鐵爲者有以火藥者然悉以在水之故反減其力後水雷新製有爲長狹之船能行水底其形兩旁皆削略似欖核又如魚背遇彈子能使斜溜而去名之曰魚雷其水雷則以長竿繋於船首以機激空氣使之自能前冲敵船而發後因波浪冲激令船之向不能必準乃改用輪船汽機以一人把椗焉於是敵船兩旁護以鐵網入夜則加以木栅設電鐘其上觸氣自鳴卽以各色砲撃之而此等雷又不能專施其巧爲今之計有三法一照第四條内備舢板養水軍俟入銅沙之後運掉不甚靈動方可佈置此撃之於中央之勢一查明海線就敵船之來路多備口船沉於要道令其必由我所佈之路而來喑伏水雷兼助以水央之魚雷然必須近口狹窄之區方可盡能收效此撃之於近口之時一先令幾號大輪船泊於銅沙外傍沙多備木排貫以鐵練置諸深水處使水能拖動見敵施砲徐徐退下預伏自響水雷排前引其直進俾其自觸與沙脚之伏砲相應而攻此撃之於銅沙之口也一建瞭台以察敵情也法人貪暴性成好行詭譎知我不可犯彼且聲東撃西計出多方以誤我卽如今日何莫不然若建造瞭台務使大七佘山之外顯然在目則敵禾至口我已知而有備并可察其動靜窺其虚實辨其眞僞知其有伏不有伏或可襲撃或不可襲撃或可追聖使敵之計窮而我之勝算如操左劵其利實非淺尠建台之法用大木數根堅實合抱連接而上併成三四十丈樹於土内下樁固本頂上頭作木房一間可容四五人房外作鐵欄一圍房内備號旗燈籠明火測遠鏡等物各色齊備房角立竹竿一枝以備扯旗扯燈之用房下層層有櫺如輪船檣子式四面用鉛線爲繩釘樁牽絆雖遇風雨亦不摇動再用軟梯一乘使軍士習熟必如猱之捷而後可用若照常法將臺式恐多着砲此僅支一木敵砲不能逞勢又可作將台旣備各色號旗各色燈籠各色明火以旱砲臺及水砲臺爲正兵分蚊子船各輪船爲策應之兵爲奇兵以後路防營爲接濟之兵爲伏兵以散　暗伏之兵爲游兵編明號令着各營員弁考据熟悉以靑黄赤白黑定東西南北中何旂何處晝則觀旂夜則觀燈遇有晦雨則觀明火各營俱備測遠鏡一個以觀號令如此則水陸一家將弁一氣方能血脉貫注骨節靈通則敵人無可施其技矣一設電氣燈以防夜戰也中外兵帛各有所長如刀弩矛盾爲中國之所長而西人之所短砲火汽機爲中國之所短而西人之所長必沾沾焉收購西物爲自强之計豈計之上哉然能以西人之長技卽爲中國之長技又豈非强之又强哉現電線不雷輪船火砲一一講求收效耐電燈獨無聞焉攷電燈一物實爲海防夜戰要器其光專注一面可射十餘里照處如同白晝且或暗或亮展勳甚易夫自海禁開後海中要隘西人反群於我則利害亦失所恃矣况畫則旣有瞭臺以察其出没而夜則反無電燈以防其襲撃倘或敵人乘夜而來彼用電燈遠遠瞭望窥我動靜而我反暗中捉摸不知虚實不知多寡卽把燈球流星噴筒等物處處炤看其光散漫不能燭遠反使敵人醒其眉目豈非資敵之一間乎 
余友爛柯子吳淞下士也性豪俠積年貧苦處之泰然不以介意早博弟子員以家計硯食於外好飲不善量期飲輙滿面春風持論雄偉座友爲之傾倒談及時事更覺慷慨激昻足以馳聘乎一世其性與余相似而其境又與余相同是以余樂與之友而日相叙焉一日手出吳淞口圖一幅淞防策要一條蓋其於甲申五月間法人在諒山起釁時發憤而作也其圖之佈置周密與其條陳之深切著明有目者共鑒不待余贅惜其無路請纓致等終軍之弱冠有懷投筆徒慕宗慤之乘風其志可嘉而其遇抑亦可憫余不忍没其梗概而爲之記其大略如此淞陽聽碁樵子謹識 
[狎妓受罰]  
　　狎妓飲酒久干例禁儀邑新茂才某駁船局工人子館於局之後進家素豐專嗜狎邪遊歲得館榖悉充買笑資一日晚間與同局諸君曁市儈某某狎數妓排讌於金三烟館中杯盤羅列笙管鏗鏘正歡宴間適有本汛武弁某過閂絲竹之音洋洋入耳弁亦個中人不覺心傾情不能遏遂入室闖席殆欲博其歡初無它意奈座中皆惡少年無解事者見弁來竟滅其燈不使得窺一面武夫赳赳勃然生怒大踏步去次早徑備文移縣茂才知事不諧使人赶赴縣中晤門政許以重謝擱文不投又使人向弁求情且潤澤之茂才始告無罪保甲局憲知驆有所獲致起貪心旋傳坊保命其據實禀聞親批某某等係在官服役之人狎妓滋事尤爲知法犯法卽以詳請棧尊核辦局憲此舉是恫喝之技非兾　 
博若輩貲以飽私槖詎意棧尊覽禀傳見局之夘首某痛加申斥并諭罰足帛錢一百二十千文充公局憲大失所望噫嘻孰使之　耶 
[窑户遭刼]  
　　厲惠陽者農而陶者也年近六旬一日自六合紅山窑運磚瓦鬻於儀之某店得番餅廿三尊置腰間將作歸計行至古鹽塘地方忽逢甲乙兩人貿貿然來似與厲熟邀厲入酒肆飲數巡周旋備至甲出貲會帳復邀入烟館欵洽尤殷厲於烟酒本有嗜痂之癖兩人若素知之者投其所好相得甚歡寒暄中間詰厲之由來厲酒酣耳熱不覺盡情以告甲又出貲會帳拱手作别詎意甲乙兩人濳伏於厲之歸路延頸以待厲正踉蹌間甲忽撲厲肩推厲於地取其腰金而犇厲皇急呼救乙恐人知摇手向人曰此老素有羊顚瘋不干爾等事路人遂不復問而乙亦卽時遁矣迨厲强起則已無從追趕擬赴州鳴寃不惟恐不准又恐胥役索費遂垂頭喪氣而歸噫白日昭昭竟容若輩刦騙如此安得賢有司起而驅懲耶 
[賭風大熾]  
　　嘉興當兵燹以前風俗醇樸二十年來日趨浮靡雖未能與蘇堤楊柳海上烟花相提而並論然如南湖之有網船也茶館之有賣瓜子也狹巷蓬門之有密室也墜鞭俊侣挾彈少年入其中者每至樂而忘返近則蓊樣翻新更有所謂麻雀賭同棋賭者花月半廬烟霞一榻靑蚨萬貫紅袖兩行因此而傾家蕩産者不知幾何人矣朱邑尊下車以來明察暗訪前日在北門外中街蒲鞋弄内搜出賭徒一起拘押待訊鳴呼安得盡如朱邑尊者爲地方除害歟抑更有說者近日禾中人士酷好同棋賭廢時失業似更博奕之不若地方官亦宜會同學官出示嚴禁庶士習端而人心亦可丕變矣因紀捉賭而連類及之 
[秦淮雜詠]  
　　水閣家家愛晚晴曲闌人倚鬢雲輕蘭橈打槳匆匆過何處吹來玉笛聲瓜皮　子載花枝一曲清　酒一　等是琵琶江上抱訴將心事向誰知燭龍萬道射波紅渾似樓臺在水中珠海銀燈黄浦月舊遊回首惜怱怱管絃清脆起中流鍾阜何如虎阜遊醉聽吳歈音嫋嫋依稀人似在蘇州九曲靑溪畫槳摇歌衫舞扇亦魂消游人别有滄桑感間對湖山憶六朝酒醒茶催石鼎温娟娟凉月美人魂秦淮烟水溟濛裏認取飛鴻踏雪痕○答李芋仙先生臥遊寄懷二首次首用原韻紛紛蠻觸戰征頻難得清閒寄此身庾信江關賦蕭瑟杜陵同谷句酸辛漫勞遠道瓊瑶贈願結東湖水月因何日百花洲冉至與君把酒話風塵悲歌斫地學王郎忽枉新詩喜欲狂元亭風流棄軒冕東坡笑駡卽文章能操選政評花譜合署侯封號醉鄉悱惻芬芳詩一卷似搴蘭芷涉沅湘○王二别駕招飲秦淮水榭卽席索和靑溪一曲繞回廊良夜清遊遞舉觴雙槳人來挑棄渡四圍花在水雲鄉流霞艶奪冰甌淺急雨聲催玉笛凉最是雛　情脉脉莫教天壤笑王郎味馨室主稿 
[近狀書示太疾]  
　　天荆地棘復何之自寫骚懷自賦詩禁雨菊還留骨傲離柯絮總受風欺略修慧業原非福未斷情緣肯諱癡湖海胸襟兒女態祗應與子證心期 
 
 

Page 10

 
 
[光緒十年十一月初七日京報全錄]  
　　宮門抄○諭旨四道錄前○發抄旨四道○御史文等奏請奬勵摺○又奏爲請旨嚴懲摺○大臣色等奏爲陳明片○陜督譚奏請旌表摺○直督李奏請查抄俻抵片○晉撫奎奏調補知府摺子○十一月初七日内務府國子監王黄旗值日無引見○道府廣蔭裕彬各謝恩○本謙續假十五日○湍多布續假十日○掌儀司奏十三日祭奉先殿慶郡王行禮○幼官學奏派管學之大臣派出松溎德薄○召見軍機醇王廣蔭裕彬○發抄善慶奏郎中椿枝充全營翼長刊給木質關防奉 
旨知道了欽此○慶裕等奏卽用令黄毓森補通化令奉旨吏部議奏欽此○又驛巡道興陞飭令赴任奉旨知道了欽此○又本年秋季分派員與朝鮮會哨情形奉旨知道了欽此○○巡視北城山東道監察御史臣文海吏科給事中臣萬培因跪奏爲司坊官員緝捕出力請旨飭部查照定章成案仍准核給升銜俾資鼓勵恭摺仰祈聖鑒事竊臣城司坊各員督率練勇緝獲隣境搶刼盜犯車到起等八名經刑部訊明不分首從皆擬斬立决並聲明緝捕勤奮員弁由該衙門自行辦理等因奏隹在案嗣經臣等遵將尤爲也力各員弁擬請奬勵光緒十年九月初四日具奏奉旨着該部議奏等因欽此現准吏部抄錄議覆原奏移會前來查原奏内稱該員等所獲盜犯車到起等八名均係伙犯並未拿獲起意首盜核與拿獲首夥盜犯三名以上准保徣銜章程不符所請應毋庸議仍令查明何員拿獲何犯咨部給予議叙等因於九月二十七日具奏奉旨依議欽此臣查吏部奏定章程内開五城司坊拿獲隣境一案内斬梟斬决首伙盜犯三名以上之案惟其核實保舉或保奏應升官階或酌予升銜等語此案經刑部訊明所獲盜犯車到起秦三胡三子禾信與在逃之程三徐老耗子遇道貧難桂三談及通州東門外永昇錢鋪資本殷實起意搶刦車到起轉邀石泳年入伙季五劉俊得石泳年張雲南在外把風秦三于禾吉等用石撞開鋪門車到起胡三點燃火摺一齊進鋪捆毆事主搜搶銀兩物件多贓不得謂均係伙犯再查光緒九年三月吏部議准臣城遵保拿獲隣境斬决盜犯楊三等三名一案出力之司坊各員均照所請准給升階在案此次拿獲隣境斬决盜犯八名案情相似而獲犯較多該司坊官督率練勇晝夜勤勞洵屬尤爲出力若不量予優奬殊不足以資鼓勵相應請旨飭下吏部查照定章成案仍准給十正指揮何振綵加四品銜揀發副指揮升用知縣李金章加五品銜揀發吏目蕭復森加六品銜俾奬勤勞之處出自恩施逾格是否有當伏乞皇太后皇上聖鑒謹奏奉旨已錄○○巡視北城山東道監察御史臣文海吏科給事中臣萬培因跪奏爲職官紏夥搶刦匪徒拒捕兇毆請旨嚴懲恭摺仰祈聖鑒事竊臣城迭據候選道呂煇遣抱呈報九月二十八日晚忽有光棍李續午李續祖丁莊賈四回回率領陳姓卽陳秃子侯姓蕭五小韓袁七及不知姓名數十人手拿刀棍蜂擁至歸德會舘寓所聲言舘内存伊銀兩將衣物等件任意搜刦十月初一日又復率領多人來館大肆搶刦開具夾單懇請緝辦等情當飭該坊查緝僅獲到丁莊蕭五二名其餘各犯散匿城廂訪緝未獲復經揀派練勇協同坊役上緊嚴緝迨本月十六日跟追賈四囘囘等至蔡家胡同孫二孫三所開烟舘兼設賭局突有多人各持鐵木兇器拒捕叢毆旂總社玉海勇丁潘玉章王憲林焦殿魁四名均受重傷賈四回回等乘間脫逃當經哨官王耀明等聞信前往彈壓登時拿獲兇犯陳一子小田李二郭三王三閻大楊二等七名並經中城飭坊傳獲喝令逞兇之孫三即孫常浩宗室恩光二名先後解送到城發司看管訊認不諱竊維京城地面五方雜處烟舘賭局寔爲藏垢穢之區棍徒嘯聚藐法横行滋事雖屢經嚴禁重懲刁風迄未斂戢查李續午係候選主事素行不法交結匪徒本年三月經伊父江西袁州府知府李洊呈送忤逆查傳未獲猶敢枯惡不悛藉端横索糾黨四掠並聞有擄禁奴僕侯姓風示其父俻銀取贖之事適以哠煇控案查傳因恐前事敗露遂於本月十二日將所禁奴僕侯姓交出到案訊據該僕侯升供稱自八月十八日被擄禁錮至五十五日始行送案等語似此刁頑不法結黨兇横亟宜懲治除將現獲到案夥搶之丁莊蕭五及拒傷捕勇之陳一子小田李二郭三王三閻大楊二孫三卽常浩宗室恩光等九名先行解送刑部嚴行訊辦外相應情旨將候選主事李續午暫行革職連被擄禁錮之侯升及李洊呈告忤逆各案併交弄部歸案審辦並請旨飭下步軍統領衙門順天府五城一體嚴拿逸犯賈四回回陳秃子侯姓小韓袁七等並查拿拒捕帮毆各犯務獲送部從重懲辦並將内外城地面烟館賭局一律嚴行查禁以懲兇暴而靖地方是否有當伏乞皇上聖鍳謹奏奉旨已錄○○色楞額等片再據練江達拉里須多察木多台了江卡各訊官兵按年校閱一次前經奴才色楞額附片奏明在案兹據該管遊撃等先後造册呈報或派員校閱或就近調考其技藝均尙可觀由奴才等分别優劣記名升降並捐廉犒賞以示勸懲仍嚴飭嗣後實力操演不准奉行故事以副朝廷有備無患之至意理合附片陳明伏乞皇上聖鑒謹奏軍機大臣奉旨知道了欽此○○頭品頂戴　甘總督臣譚鍾麟跪奏爲節婦李王氏守節全貞懇請旌表以勵風化恭摺仰祈聖鍳事竊據藩司魏光壽詳據籍隷河南皋蘭縣知縣李裕澤揀發知縣張祥會等禀稱竊查甘肅候補知縣李清濟之母節婦王氏道光十一年歸李可舉事姑至孝人無間言二十二年李可舉身故該氏上奉旨甘下撫子女皆紡績所出姑母老多病氏調羹湯侍醫藥嘗夜不就枕其子稱長　師課讀婚嫁悉如禮閭里嘖嘖稱賢同治間軍事未靖使清濟從戎勉圖報稱其深明大義迥非尋常婦女所能企及該氏現年七十一歲守節四十三年與請旌之例相符職等誼屬同鄉見聞較確理合造具事實册結呈請轉詳核辦由司核明具詳前來臣查節婦李王氏靑年矢節皓首全貞旣年例之相符宜恩榮以下逮相應龥懇天恩俯准給予旌表以彰節孝而敦風化除册結分送部科外謹會同甘肅學政臣陸廷黻合詞恭摺具陳伏乞皇上聖鑒訓示謹奏軍機大臣奉旨李王氏着准其旌表禮部知道欽此○○李鴻章片再已故知縣何庚生前在清苑縣任内未清内結正雜各欵銀一萬二千七百四十一兩七錢九分九厘制錢三千四百二十八串四百十八文又已故同知汪世金前在張理廳任内未清内結雜欵銀一千五百三兩九分一厘又已革知縣劉垂蔭前在安平縣任内未清内結正雜各欵銀七百八十六兩一錢六分四厘制錢二百九十五串四百四十五文前因延不完解當經奏叅革職勒限催追迄今逾限僅據汪世金家屬完繳銀五百五十四兩一分尚短銀九百四十八兩九分一厘何庚生劉垂蔭二員分厘未繳應一律查抄俻抵以重庫欵據藩司崧駿具詳前來查何庚生係河南武陟縣人汪世金係浙江蕭山縣人劉垂蔭係江西南豐縣人除飭查該革員等歴過任所寓所有無資財寄頓分别查封提訊嚴追並先咨行各原籍辦理外仃應請 
旨飭下河南浙江江西撫臣轉飭武陟蕭山南豐等縣迅速查抄各本員家産俻抵理合附片具奏伏乞聖鑒訓示施行謹奏軍機大臣奉旨卽着咨行河南等省迅速查抄該革員等家産俻抵餘　議該部知道欽此○○暫署山西巡撫布政使臣奎斌跪奏爲揀員調補省會要缺知府以資治理仰祈聖鑒事竊臣接准吏部咨開内閣抄出光緒十年八月初八日奉上諭山西太原府知府員缺緊要着該撫於通省知府内揀員調補所遺員缺着杜嵩年補授等因欽此查太原府知储係省會首郡管轄十一州縣責重事煩表率稽查均關緊要且時有發審案件兼理局務非精明練達之員弗克勝任查現任知府正途各員内非現居要缺卽人地未宜隨於各項出身現任知储内詳加遴選查有澤州府知府蔣宗啓現年四十七歲係鑲藍旗漢軍魯濟山佐領下監生由雲騎尉世職移奬同知分發山西試用同治二年十二月初八日到省因解餉隨同歴解甯夏等處城圍出力案内保奏九年十一月初一日奉上諭着賞戴花翎欽此因歸綏防河堵剿竄匪出力案内保奏是年十二月十四日奉上諭着以知府用欽此十年十一月初十日引見奉旨着仍留山西以知府歸候補班補用欽此因籌餉出力案内保奏光緒三年六月二十四日奉旨着賞加三品銜欽此是年十月間委署太原府知储四年五月交卸因辦賑尤爲出力案内保奏四年十二月初九日奉旨着俟補缺後以道員用欽此六年七月 
奏補今職奉准部覆毋庸試俸是年十一月十七日到任光緒九年舉行大計保洊卓異該員才明守潔事理精詳前曾委署太原府篆務一切措理裕如以之調補太原府知府實堪勝任可收駕輕就熟之效該員任内並無督緝盜案督徵錢粮已起降調之案且係調補省會首府要缺一切因公處分例免核計合無仰懇天恩俯念員缺緊要准以澤州府知府蔣宗啓調補太原府知储實於地方有裨如蒙俞允該員係現任知府遵旨請調知府銜缺相當毋庸送部引見所遺澤州府知府員缺應請卽以杜崧年調補據署布政使高崇基署按察使黄照臨會詳前來理合繕摺具陳伏乞皇太后皇上聖鑒謹奏軍機大臣奉旨吏部議奏欽此 
 
