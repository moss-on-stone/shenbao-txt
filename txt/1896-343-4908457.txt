# 1896 - 343 - 4908457

 

Page 1

 
 
[重校皇朝經世文編出售] [  圖書集成局代啓]  
　　善化賀長齡先生所輯皇朝經世文編一書分門别類分吏户禮兵刑工爲六門首列學術治體舉凡經世之學可謂賅括無遺其中登選諸公非名儒卽循吏閱是書者能得是書之益則亦無不可謂名儒無不可爲循吏可以爲當今士大夫指南之車渡津之筏有志之士皆宜各置一編而一行作吏者更當翻閱始知體國經野之模安上全下之道須於是求也今掃葉山房主人倩本局用新鑄鉛字以連泗紙排印字旣鬚眉畢現無魯魚亥豕之訛紙尤白淨如綿如玉潔晶瑩之美裝訂每部計二十四本碼洋四元欲閱是書者請移玉至三馬路申報舘申昌書畫室蘇申掃葉山房購取可也 
[四百六十四號畫報出售] [  點石齋啓]  
　　英國近製一水中砲彈能攻人所不及防爲海軍中未有之利器當試演時觀者甚衆莫不嘖嘖稱奇他如俠客之見欺於人阿杳之忽滅夫竃賣黑驢者被騙貢白象者輸忱或撒豆而成形或謀財而害岳演劇則瘋狀忽發聞謡則笑柄喧傳後附趙中丞查復瑞方伯叅欵摺卽日出售此佈　 
[論工]  
　　余嘗讀論語矣有曰工欲善其事必先利其器又曰百工居肆以成其事皆以工譬成德爲學之道是工固甚足重也執射執御孔子嘗自明其爲工游於藝孔子嘗教人以爲工工爲先聖所不廢而後世顧薄之以爲不足齒數豈聖人之意哉推所以薄之之意大抵以今之爲工者皆粗鄙之人耳愚賤之人耳夫以粗鄙愚賤之人爲工誠哉其可薄然亦知以粗鄙愚賤之人爲工蓋早已失工之意乎上古未有講道之聖先有興工之聖伏羲神農黄帝皆是也自有此數聖者興備物致用創造制作而人始得有居處之安飲食之樂衣服之宜且非特居處飲食衣服爲人生不可已之事也刳木爲舟剡木爲楫聖人何取於濟天下乎而創之惟恐不力弦木爲弧剡木爲矢聖人何取於威天下乎而行之惟恐其後降至三代道義爲重工藝爲輕然創興之事未嘗衰息觀周禮攷工記一篇論之綦詳言之極切固未嘗以工爲不屑措意者後世儒者究心文字之學而藝事遂不專精顧以張華之文章爾雅而所製儀器何其精以諸葛孔明之儒修純粹而所製木牛流馬又何其巧是則藝成而下之說雖爲古昔聖賢之精言而要亦豈近世流欲人所得援爲口實乎夫士農工商四民同列有並重之意無偏廢之端而自古迄今朝廷之所以録而用之者則惟在於士於是人之視士也甚重士之自視也亦愈高而於一切工人皆目之爲賤品一若非甚庸愚斷有不至於爲工者曾亦思自古在昔先民固有作之者乎且近世之所謂士則又以時文詩賦謂已盡士之所能甚且守其迂腐之性固執之言以爲器不足用全恃乎人徒尙新奇亦復何益噫此特士之欲自高其身價也顧自此論出而工之良藝之精者乃終無一人雖製造之局設之數年然未嘗自闢一新法自創一異器而層出不窮之妙製仍專屬之西人豈西人之心思材力果什百於華人歟蓋華人不以工爲崇尙故無神而明之之人西人惟以工爲藝能故有精益求精之勢每有思一法創一器殫精竭慮極之數十年而後成者且有父不能就其子繼之子不能就孫又繼之竭數世之精神興亘古之絶藝故精能之器愈出愈奇神妙之思直通造化國家尊而敬之士夫愛而慕之以爲是得新法能創造某某之器者也或則錫之以爵使得効用於朝或則予之以憑使得獨享其利如是則工之在國也但見爲重不見爲輕而人生絶大之名又可以立如砲之有克虜伯槍之有林明敦毛瑟諸類皆當時創造之人名而後日卽命爲槍砲之器名以傳諸後世播諸遐方宜乎家自爲教人自爲學日闢其嘔心之想以成此制作之奇中國則貴士賤工成爲風俗凡子弟之稍俊秀者皆不屑爲工而必令其讀書學作詩賦時文以自厠於士類幸則博取一第以爲學有成功不幸則無所著聞老死牖下而爲工者率皆愚魯頑蠢之人不能運其心思之靈巧獨創一造作之新奇故雖步武泰西而不能離規爲巧此無他皆不重工之爲害也誠使中國能洗除舊習盡驅今之所謂文人學士者皆孜孜焉講求於工藝有一物之新得者賜之以厚禄有一器之勝人者畀之以高爵若是則人人知工之大可貴重而激厲焉奮往焉以發其匪夷之想直闡制器之精微安見四百兆人民無精巧絶倫能成一奇器者乎昔周公作指南車以遺遠人今泰西之學或卽本我中國之法唐李皋能作兩輪戰艦則今外洋之鐡甲火輪殆亦我中國舊有之制特外洋以工爲重故其制日出遂駕我而上之中國惟不以工爲重故併舊有之制遂亦廢而不知原其弊皆以視士太貴也袁隨園曰士少則天下治士多則天下亂余則曰工多則天下强工少則天下弱 
[諭旨恭録]  
　　九月十六日奉上諭步軍統領衙門奏拿獲槍斃事主案内逸犯復迭次搶刼拒傷官兵之鄰境巨盜請交部審辦一摺所有拿獲之金五金二康二羣仔管六七兒康二瘸仔白憎兒金馬仔楊愊頭丁喜頭等九名著交刑部嚴行審訊按律懲辦未獲之康小八兒等犯仍飭嚴緝務獲究辦原拿此案之出力員弁俟刑部定案時聲明請旨欽此同日奉上諭步軍統領衙門奏酌保獲盜尤爲出力員弁懇恩獎勵一摺著兵部議奏欽此同日太常寺題十月初一日孟冬時享太廟奉旨朕親詣行禮後殿遣溥靜行禮東廡遣英俊西廡遣黄永安各分獻欽此同日又題十月初十日萬壽聖節致祭太廟後殿奉旨遣凱泰行禮欽此○十八日奉上諭步軍統領著煕敬署理欽此同日奉上諭步軍統領衙門奏拿獲結夥搶擄盜犯請交部審辦等語所有拿獲之小李卽李廷奎林五兒卽林佳小延卽延得存全印卽荃印等四名著交刑部審明懲辦未獲之小溥小杜榮十等犯仍飭嚴緝務獲究辦該衙門知道欽此同日奉上諭步軍統領衙門奏拿獲結夥持械迭次搶刼盜犯請交部審辦一摺所有拿獲之馬六卽馬祥小李卽煥章王二卽二八大滿卽滿老口周二卽周生徐玉太卽玉子李鐡兒徐蘇氏艾楊氏等九名口著交刑部嚴行審訊按律懲辦未獲之楊四小麻夏艾子小馬二等犯嚴飭緝獲究辦至拿獲此案之出力員弁著俟刑部定案時聲明請旨餘著照所議辦理該衙門知道欽此 
[本館接奉電音]  
　　昨日午前京師飛電傳來上諭二道敬謹譯登○九月二十四日奉上諭吏部奏遵議處分一摺大學士李鴻章擅入圓明園遊覽應得革職處分著加恩改爲罰俸一年欽此同日奉上諭任道鎔著補授河東河道總督欽此 
[振興俄學]  
　　天津采訪友人云華人之熟悉俄國語言文字者向屬寥寥目下俄國西卑利亞鐡路將次告成迤邐以接黑龍江將來交涉事宜勢必益形繁瑣俄政府因禮聘我國文人學士充當各學校教習教子弟以書史文章而華人尙於彼國情事瞢然何以收知彼知己之效當道爰招募聰頴子弟一百五十人分作三班專訓俄羅斯文字近 
 
 

Page 2

 
 
聞報名入塾者已多至五日餘人定於九月二十日起就機器東局分期考試以定從違 
[冡宰被傷]  
　　九月十五日吏部左侍郎徐筱雲少冡宰用儀乘肩輿入前門經行棋盤街迤邐東突被已革馬甲林光施放火槍將轎上玻璃轟碎以致少冡宰面有微傷已見本月十八日電傳上諭本報敬謹列諸報章矣昨日京師采訪友人來函悉是日少冡宰適遇槍子飛來頰際劃破一道輿夫一擁而上急將林綑縛送交附近官廳轉送步軍統領衙門嚴訊傳聞林係旗籍因與某甲銜怨意欲報仇其時誤認冡宰爲仇人以意肇此巨禍連日嚴刑訊鞫只供放槍打鳥誤中轎窓迄今尙無確實供招不知如何定讞也 
[中美新約]  
　　叻報云美國前有禁止華人到埠之事近已酌定條例有數等人許其任意游行一官員二客商三遊歴人四士人凡此數輩不在禁例之内並聞現在中美兩國誼重邦交委有大員在廣東省城發給執照但領照往美者務須殷實保人認保清楚確非手作工藝者方准領給此係按照中美條約辦理云 
[日員遊歴]  
　　循環日報譯神户西字報言日本武員川上氏偕隨員往臺灣遊歴擬在臺逗遛三禮拜之久卽赴澎湖備覽形勢然後附船到厦門取道香港俟有便船折往越南新嘉坡等處查辦公事據言此行係講求開港及武備之事并聞擬於南洋順道到飛獵邊諸島一行計其往返程期約須半載 
[鹽梟拒捕]  
　　蘇州訪事人函云本月十七日江蘇撫標新中飛划營槍船查哨至震澤縣境突見前面有私鹽船十餘艘蜂擁而來董宋劉三哨官駐立船頭互商捕獲之策忽聞𥒐然數聲槍彈飛至幾如雨點一般蓋梟黨有意與之爲難也時巡船上僅有兵二十七名三哨官遂令各持軍械登岸抵敵匪黨亦率衆二百餘人登岸拒捕一時槍林砲雨烟彈横飛匪黨兇猛異常自九下鐘至午後二下鐘相持不下匪黨受傷者十餘人兵勇錢金標亦足爲彈中受傷倒地幸營官胡豐齋都戎昌寳在平望得信立卽率兵往救匪黨見勢不敵始敗陣而逃都戎乃率衆追赶至二十餘里獲得匪船二艘搜出擡槍花槍大刀洋砲以及火藥彈丸龍彈等無算又查得匪信一封私鹽六十餘包卽於翌日解回省中禀知撫憲趙中丞聞此股匪徒係近在浙江就戮之孔廣明孔槍林羽黨也 
[花叢獲盜]  
　　中西報云廣東佛山鎭鷹沙少年行樂地也其中有名三渡頭者有名半路截者烟花麗品悉隸其中紅粉獄開賣笑樹勾魂之幟緑林客至評香萃亡命之徒本月初八之夜有匪徒數輩在某娼院盡情痛飲作氣驩呼懷裏藏刀筵間賭酒不料早爲關禮堂都戎所購眼線密報三十八街勇廠勇目卽偕勇丁數人入院掩捕方圖一網打盡而匪已先覺歡筵驚散臥室潛藏有勇丁香九枝者膽勇素優不避艱險搴簾入室徑前捉拿匪發槍轟之中香要害負痛而仆甲勇繼上還槍猛擊中匪肩背乙勇揮之以刀匪始就獲餘三四匪猶拚死力鬥河旁爬船水勇聞警悉來助捕匪懼而奔惜被漏網只獲一匪已受重傷是役也實香不惜身命盜始成禽雖以身殉之而毅魄英魂死且不朽矣聞香旣死於事陳屍娼院中請騐停棺數日暫借迷香洞作殯宫洎訃知屍親方領歸安葬所獲之匪解官究辦傷重口噤恐尙未能取供也 
[粤東火警]  
　　香港中外新報云西樵麥村於本月十二日爲競渡奪標之會並召廣豐年梨園演劇至十四日之夜蓮漏四下忽然吳回氏稅駕由攤棚延燒酒廠並及戱塲勢成燎原不可撲滅時也火花燭天人聲動地絃管止而不作男女奔而若狂有破頭者有傷足者有仆而卽起者有起而復仆者其餘墮簪喪履衣棄物遺者不可枚舉亦慘矣哉已而烟消火滅查詢情形各人咸謂有扒手一名鎖於柱上一時扭鍊不斷至效有齒之象慘召焚身並有戲箱三口水龍一架被祝融君攝去又有少女數人由棚逃下至廟中仆而不起翌日尙不能言語戲棚醮廠最易惹災往年金利鄉傷人實多奈何好事者不作前車之鑒乎 
[松江科試塲期單]  
　　松江采訪友人云江蘇提督學政龍大宗師於本月二十三日按臨松郡至晚七點鐘時聞已排定塲期單兹特探明照録以慰應試諸君先覩爲快之心計二十四日行香放告二十五日考生員經古二十六日考生童經古二十七日考府華奉婁四學生員二十八日考金上南青四學生員二十九日覆試生經古兼補歲考十月初一日考奉賢上海童生初二日覆試童經古初三日考金山南匯童生初四日提覆奉上童生初五日考青浦童生初六日提覆金南童生初七日考華亭婁縣童生初八日提覆青浦童生初九日考優生第一塲初十日提覆華婁童生十一日考優生第二塲十二日覆試闔屬新進生員十三日考拔貢第一塲十四日貢監録科十五日考拔貢第二塲十六日闔屬新生總覆十七日獎賞十八日起馬 
[湖北武備學堂招考章程示]  
　　湖廣總督張香濤制軍議就鄂省創設武備學堂前已詳登於報兹者鄂王城畔采訪友人函寄香帥所頒告示及招考一切詳細章程爰卽照録於左其告示云爲招考事照得本部堂前督兩廣曾奏設水陸師學堂去年權篆兩江又奏設陸軍學堂今湖廣爲長江上游南北樞紐又將來鐡路所發端尤爲用武之國而土風之雄冠絶諸省當此時事多艱亟宜開設武備學堂以儲將材而作士氣查近時外洋各國於兵事講求日精器械旣殊營壘亦異地圖陣法軍裝醫藥無一不窮極精微籌備周密以故軍謀戰具因時制宜各究專門斷難株守成法惟向來學堂所教多係俊秀幼童及各營兵勇文理旣昧氣質亦粗斷難領會精要且資地寒微出身尚遠數年之中斷不能遽膺文武官職安望其輾轉倡率廣開風氣今鄂省學堂所教者乃儲爲將領之才專選文武舉貢生員及文監生文武候補候選員弁以及官紳世家子弟之有志向學者緣上項諸人皆科名仕宦中人將來効用國家引伸會通輾轉傳授裨益較多收效亦速蓋兵事爲國之要政古者學校中人無不先習御射與我朝八旗文童兼習騎射之意相同故卿士大夫皆在行間伍兩卒旅悉入鄉校從無不知書之材官亦斷無不知兵之儒士春秋傳云雖有文事必有武備經義昭然唐宋以後文武分途殊失古人教士良法美意泰西諸國民皆爲兵將皆入學頗於古義有合查學堂功課分講堂操塲兩事講堂以明其理操塲以盡其用講堂功課軍械學測算學繪圖學砲機簧理法槍砲諸件用法子彈引信藥力理法子强引信各件用法槍隊砲隊馬隊營陣之要營壘橋道製造之法山川險易攻守進退之機故學生非已經文理明通者斷不能指授領悟操塲功程如操槍隊操砲隊操馬隊操營壘工程隊操行軍隊打槍靶操行軍砲隊臺操行軍測量演習體操等事諸生入學以後講堂操塲必須兼習始有實用故學生非旣通文理而又身體堅壯者斷不能耐此勤勞本部堂現已於武昌省内購地一塊建造武備學堂布置諸生講舍住房及操塲打靶處所設學生一百二十名常住特電請出使德國大臣許向德國兵部商聘精通武學之二洋員前來專司教習又選派津粤學堂出身克充教習者數華員爲領班學生照以上各種課程禀承洋教習講說各條譯成華文華語輾轉指授其學堂未經造成之先暫以保安門大街大公館爲學生棲住之所以鐡政局爲講授肄習之所合行招考爲此出示曉諭凡在鄂文武舉貢生員文監生及文武員弁官紳俊秀子弟如有文理通暢而又身體堅壯願入學堂者迅赴營務處報名候考俟報名者約有成數卽行示期派員考試再由本部堂親自核定並察看其身體志趣聽候禄取挑選入堂肄業者每月給贍銀四兩火食另由學堂供給月課季課年終大課並按名次高下酌給獎賞惟在堂肄業者不論何等功名統爲學生視同一律均順恪遵總辦提調稽查約束所定課程認眞肄習其有妄言妄爲不遵學規者立卽屏除如果三年學有成效者本部堂必援照廣東江南奏定學堂章程請獎並擇委差缺破格鼓勵此學乃爲造就人才而設並非以膏火獎賞津貼貧員寒士諸學生有志在勵學致用虚心受教者卽來應選若意存濫竽僅圖膏獎者斷斷不必投考以免徒干甄别另摘録招考章程五條於後所期人材蔚起共作國家十城有厚望焉特 
 
 

Page 3

 
 
示○附録武備學堂招考學生章程一章生以一百二十名爲額凡文武舉貢生員文監生曁文武候補候選員弁以及官紳世家子弟無論本省外省皆准其報名與考姓名籍貫必須確實若隨意揑報雖已收録一經查出仍卽斥退一學生必須有華文根柢則講堂功課方能領會此次挑取學生其文員文生俊秀子弟必須文理通暢之人其武弁武生亦必文理精通方堪與選招考之時文員文生俊秀子弟試論一道武弁武生試說帖一道一律糊名考試並由本部堂派員嚴密閱卷其舉貢另爲一日考試作策問一道不必糊名一挑取學生除華文外仍須體質堅壯志氣樸誠方足與武備之選第一次考試華文照定額倍取如挑一百二十名額取二百四十名挑取以後再行面試並相其堅壯樸誠而素行謹飭者録取入堂其有文字不符身體柔脆氣質浮囂者概行剔去一學生録取入堂仍照額多取三四十名俟入堂三月以後再甄别一次將不堪造就者剔去不願學習者亦准其於此三月内請假乃照定額留堂學習除火食另行由堂備給外每月給贍銀四兩蓋望其成材之切不得不爲擇取之嚴一凡教西學學堂定章最忌陸續增收學生新舊攙雜不能成班致令教者窮於指授現武備學堂旣經挑定以後應卽截止收録其有留堂學生或因事撤退者亦任令虚額不得陸續收補卽使來堂來學者衆亦祗能俟下屆招考新生之日另作新班教授不得中道收補攙入舊班 
[潯上官塲紀事]  
　　九江采訪友人云尹西庚太守示期本月十九日取齊各屬童生舉行府試旋牌示二十三日考試德安瑞昌湖口三縣先期札委黄藻濵叅軍蔡次眉二尹當内巡捕熊雲峯林筱蘭兩少尉當外巡捕林輔臣朱明齋兩少尹充搜檢之職王紫綬少尹彈壓閒人方茂齋少尉司龍門啓閉馮萃如少尹巡查街道○九江關道誠果泉觀察檄令城内保甲局委員易子英叅軍赴鹽局差遣所遺保甲一差以巡查江面委員胡開生叅軍承乏遞遺巡查江面一差委樂才光二尹庖代○前署江西按察使候補道繆芷汀觀察來潯查案事畢卽於本月十八日旋省○本月二十日爲江防同知曾葆農司馬六旬弧誕寅屬紛紛餽送禮儀清晨司馬卽赴廬山游玩蓋以避囂也○新授彭澤縣黄叔希明府嘉爾擇吉本月十六日已時接印任事 
[鳩江中外官塲紀事]  
　　蕪湖采訪友人云安徽臬司趙次珊廉訪奉委赴金陵訊鞫撤任鹽巡道胡觀察家楨及原告曹秉權被告已革元和縣葉懷善等人前已屢詳報簡本月十一日廉訪乘吉安輪船由皖垣下駛道出鳩江地方印委各員咸至鷁首占利見大人之爻輿馬衣冠掩映於衰柳斜陽之外江干好景無異畫圖○委署蕪湖縣萬文甫明府下車後卽於本月初五日由湖南會館喬遷入署循例行行香謁廟巡城閱獄諸事宜次日查點本衙差役胥吏卯名考充代書初八日懸牌放告是日收受民詞及提訊接管舊案多至數起亦勞矣哉○前者隨赴日本議和之李伯行觀察曾隨侍李傅相遊歴各邦刻下相節已入都觀察遂榮旋珂里本月初八日行抵蕪湖小駐洋樓鴻泥重印旋於十一日渡江回合肥原籍○代理蕪湖縣事朱明府卸篆後於初六日乘某輪船赴省禀到十二日仍返蕪湖聞之宦海中人謂此次大約仍赴鈔關綜理稅務云○署蕪湖英領事麥迪莫君近奉上游量移之命遺缺以前任烟臺領事金嶂君接辦某日金嶂君乘舟蒞任麥迪莫君遂挈眷榮行中西人士之送别河梁者亦頗不少○新任蕪湖縣典史張小雲少尉出示通衢略謂無論何人有能拿獲賊贓指明窩主者每起捐廉賞給鷹銀二十圓若本衙捕役有暗中包庇坐地分贓者查出加等治罪○金柱關稅員傅犀亭少尹瓜代及期關道袁觀察詳請以候補巡檢嵇月泉少尹接辦新河關稅員吳芹浦少尹差滿遺席以河南保甲局員陸秋丞叅軍接辦統俟撫院批回然後到差視事○新關稅務司班君病愈回蕪銷假經總稅務司委往九江代理榷政兹已返斾仍赴蕪關供職 
[接篆再傳]  
　　昨據官塲中人述及新任關道吕觀察大約十月初一日接篆本月廿七八日到申故上海縣署辦差丁役日來極形忙碌敬業書院中已掃除乾淨糊裱一新結綵懸燈陳設美備蓋鵠候憲旌蒞止俾於是處暫駐襜帷也 
[定期訃告]  
　　蘇松大道黄幼農觀察之太夫人駕返瑶池文武寅僚陸續赴轅致祭觀察定期五七開弔先期遍訃各處俟至六七扶太夫人靈櫬回籍擇期安葬兹者黄大令已飭差辦齊一應供張屆期素車白馬想又必絡繹而來也 
[梁棟觀成]  
　　道署大堂年久失修每有棟拆榱崩之慮兹榷憲黄觀察籌欵飭匠估修特因工程不能迅速至今尙未竣工現在新任吕觀察將次蒞申必須按日完工方能履任因嚴限於十月初十日一律蕆事不准貽悞云 
[示興水利]  
　　淡水溼河道坐落閔行鎭爲西南一大支河河長一千八百餘丈農田商檝咸利賴焉松江府陳太尊下車以來以振興水利爲已任札飭開浚上海縣黄大令遂照會閔行局紳夏秋田孝廉其釗顧丹泉廣文言李子蓮明經祖錫吳虞臣主政良謨蔣靜園參軍慶和等籌議興辦各紳等妥議章程六條繪圖具禀請爲詳明大憲照章估工編夫挑浚所有車壩局費應令旁河之四十四五圖派田出費二成以濟工用大令遂通詳各憲一面札飭閔行鎭黄浦司巡檢陳星伯少尹寳濂就近彈壓催挑並出示曉諭各鄉農一體知悉 
[上控風傳]  
　　舉人童迥卽生生員童汝福控宣教諭一案節經黄大令飭將附和之汪裕清姜承烈兩茂才看管候訊兹風聞汪裕清之族人汪誾如孝廉廷弼曁童迥等以宣教諭挾嫌阻考嗾門斗誘騙交差拘押等情赴學轅禀控未識龍宗師作何辦理也 
[南市述新]  
　　某沙船夥張連順前在牛莊不知曾患何疾倩走方醫生劉長明王阿堂診之並無效騐刻下船已回南劉王亦取道來滬訪知張疾已由他醫治愈遂借端需索邀集多人將張擁至老白渡開泰隆烟館恣情索詐張不依允致被毆傷心不能甘奔赴十六鋪巡防中局控訴李蘭史二尹飭甲提劉王訊究判令將劉笞臂一百板王責手心一百下○南市沿灘開築馬路所需泥土由工程局雇船載運昨日局員朱森庭明府諭令浦東二十三圖地保楊顯華傅諭圖内草泥頭朱錦春著從速赶辦草泥載至浦濵應用 
[虹口瑣聞]  
　　寍波人謝某居虹口漢壁禮路鴻江樓茶肆之後邇因不務正業漸與流氓爲伍經其母屢加訓責不能悔悟前非前晚又被母略加譴責謝不能如倫俞之忍受突取金戒指一枚吞下以圖畢命母大駭急倩人舁送同仁醫院求治經曹醫生灌以下劑得將原物瀉出可使無虞矣○瞿姓鄉人居虹口二十三保十三圖薛家浜地方昆季二人前昆以無嗣撫領徐姓子爲螟蛉取名晉寳後季得一子名子賢未幾昆季先後逝世二子各得所遺産業但子賢虎視眈眈每懷吞併之意晉寳以養子情虚因將所遺田畝暗售於人得洋數千元事爲子賢訪悉以其不應擅自將祖産出賣遂於昨晨控諸圓通寺巡防局中尙未知局員如何辦理也 
[上海縣案彚登]  
　　前者徐海海投上海縣控被沈榮榮糾人蜂擁攢毆經黄大令騐明飭提行兇人等兹已拘解到案前晚蔣刺史升堂提訊沈榮榮供業木匠年二十二歲本邑人徐海海係挾嫌訛人小的並未肆毆求請恩釋刺史以其狡詐不認判著先行收押再候嚴訊○前有蘇州人楊金山控被龔阿隆誘匿妻子尋見之下指交地甲沈裕旋被兎脫黄大令著將龔押入自新所限沈尋訪兹沈赴蘇州找尋未獲回縣禀覆前晚由蔣刺史帶此據楊金山供是蘇州人因妻被誘到滬尋追計已半年有餘求恩限交龔阿隆供稱氏定在蘇州母家小的實不藏匿現在押所患病求請交保沈裕供是八鋪地甲前次奉諭到蘇訪尋無獲費去盤川洋不少求恩著龔交出以免株累刺史得供謂此案必須將該氏尋交方能脫累卽著將龔交沈保出立將楊妻交案楊出外候示再訊○虹口薙髮匠吕寳生因賭被沈蓮坤金林弟等毆斃在逃兇手沈蓮坤病斃金匱縣衣莊公所中疊誌本報前晚又經黄大令訊問屍兄吕浩生供稱沈蓮坤實已病死己前往認明尙有金林弟應求重辦抱呈劉錫榮供與 
 
 

Page 4

 
 
相同訊之金林弟供稱小的並未帮毆實是勸解叩求超釋旋提同賭之張海海唐毛毛訊詰同供小的等惟曾與吕沈同作小賭打架之事並不干涉大令判責五百板枷二月發犯事地方示衆沈樹廷供兒子蓮坤已死小的被累多時况例無子罪父頂求開恩省擇大令准之著具出外安分營生切結存途屍兄等連稱求將金林弟擬抵大令謂爾等亦殊欠分曉此案僉供係沈毆斃今據爾等供沈實已病斃則可無庸置議金林弟據供不過在塲照例亦祗杖一百何能强子以祗罪之名著再還押候核爾等以爲何如吕劉連連稱是叩謝而退 
[會訊繭案]  
　　意大利國商人新延昌洋行主控高耀華欠交蠶繭等情領事計細君據情函致英界公堂屠别駕飭役將高提案昨日午後二點鐘時升堂會訊新延昌買辦楊新之朱念慈同訴稱新延昌由職員等人經理曾向高定購乾繭二百擔現僅交到一百六十擔向催不付計虧欠銀二千七百餘兩請卽訊追高供稱原籍常州府屬無錫縣曾代新延昌楊朱二人收買乾繭二百擔立有合同刻尙欠交四十擔實因市價騰貴乏貨可交至從前所交者皆係最上之貨計四百五六十斤卽可繅絲一擔應照紹興繭加價屢次催楊等眼同繅絲楊等延宕至今忽言貨物不佳殊不可解况職員所交之繭一百六十擔包上均有鈐口圖書如係原包一切儘可遵照原議倘有盈餘須請照數加價供畢遞上他户加價之帳單楊稱此言實屬荒謬當時所交之繭不甚乾透時逢霪雨深恐霉爛故已開包烘焙矣高何得以此推諉問官著原被告眼同繅絲再核高交人保出 
[美界捕房紀事]  
　　蘇州婦李陳氏在西華德路某弄内沈姓家爲傭沈姓時常失物疑氏所竊因之辭歇氏以妄被見疑不能默默因向主人理論一言不合互相扭毆經四百五十九號華捕一併拘入捕房捕頭詰問之餘飭令送往英公廨訊核○昨日上午有西人某甲行經崑山路遺落雪茄烟一枝甲未之知揚長竟去爲東頭車夫乙内所見上前爭奪互相扭毆經一百十一號三道華捕一併拘解捕房請辦捕頭詰問之下謂吵閙租界本應究辦今姑從寛免究卽行開釋○前晚一點餘鐘有甲乙丙三寗波人未知由某處訪麹秀才回一路東倒西歪盡情胡閙行至蜜勒路巡捕房門首爲值班三道西捕所聞令二百零四號華捕一併拘至捕房禁押至昨晨釋放 
[推解情殷]  
　　謹啓者頃承不書名王勤紹堂兩大善士各助順直棉衣捐洋三十元王田裕堂洋十元陳玉記求合家平安助賑洋一百元際此凉秋九月塞北寒多災黎飢不得食寒不得衣其一種悽慘情形尤屬可悲可憫務懇各大善士宏慈善願拯彼孑遺上以體天地好生之德下以綿子孫勿壞之基時不可失曷勝盻切禱切待命之至[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[英界公堂瑣案]  
　　副巡捕頭禀稱日前廣東包探韋阿尤緝獲竊取張阿榮家衣物之賊犯奚榮堂卽奚夏土解案時有二十人呈遞公禀保奚决不犯竊捕頭派包探秦少卿往查實係韋探所雇夥役馮阿三向奚拆梢不遂以致被誣卽失主亦馮之親戚如此抛贓誣害實爲可惡之尤是以將馮解請重懲韋探禀稱此事小的實受馮愚弄當馮將奚拘獲時有贓有証卽失主亦歴歴供陳以致小的悞中其計殊不料伊有拆梢情事求大老爺將馮重懲可也馮東牽西扯一味支吾屠别駕飭押候過堂與奚質訊核辦○包探沈金隆禀稱萬和染坊主陸岳山有安徽某處匯票一紙計洋銀九百圓此次乘江天輪船由寗波回紹興抵甬時查知失去考籃一具匯票及洋銀數十圓零星器物俱在籃中因函致萬和囑爲留意昨日有胡貴金者持票收取洋銀當卽扣住向之究問據稱信客周祥生托周桂卿代收周復轉託等語因卽將胡扭交小的旋拘獲二周向詢考籃堅不承認今特解案請究陸投案聲訴前情祥生供稱此紙匯票係附坐江天輪船時拾得越數日託桂卿代收並未見有考籃叩求明鑒桂卿供稱小的在某錢莊爲夥昨日祥生托小的代收匯票洋銀九百圓實不知其從何處得來胡供稱小的係安徽省某邑人在某錢莊習業桂卿命往收匯票洋銀並不知其來歴别駕判令將二周各管押三日所失考籃無憑不追○包探張阿五石金榮禀稱昨晚小的等拘獲女諸犯趙阿海陳阿玉王阿大陳阿梅李阿好王阿嬌六口賭徒張阿生李阿江梁阿英王阿洪陳阿開羅阿東高阿三七名旣入捕房卽各以洋銀所質得以暫釋歸家今惟羅高投案餘均未到請卽訊懲别駕判罰羅高各洋銀十圓未到者所質洋銀一概充作公欵○包探石金榮禀稱騙子二阿三冒他人之名向王開宗香蠟店内支取燭數十斤計值洋銀五圓數角售與左元生報捕後捕頭令小的將王緝獲往吊原贓云已售去若干今特解案請訊開宗投案領贓阿三供認求恩左供稱小的不知物係騙來故敢收受别駕判令將阿三笞責二百板左罰賠洋銀二圓再罰三圓○包探倪順泉解劉阿清至案禀稱此係賊犯昨在某處碼頭竊取釘數磅鎖一具兹經小的緝獲請卽究懲别駕判令管押兩日○包探孔阿才禀稱賊犯王阿寳竊取邱克貴家停歇路隅之東洋車一輛報捕後小的奉捕頭之命查獲原贓解請究辦邱投案領贓王供稱小的素當東洋車夫是日停車其處後因辨認不清以致悞取别駕著具結開釋○包探趙銀河禀稱昨夜余進金家適有喜事命人在門外放砲小的以其有違租界章程是以拘解來案余供稱小的家適有喜事因不知租界章程以致悞犯今已知過叩乞從寛别駕判罰洋銀三圓○包探黄四福禀稱昨日王梅生乘坐東洋車至三馬路左近被陸再生所駕馬車撞壞經車夫扭陸至捕房今特解案請究别駕判罰陸洋銀一圓爲慘整東洋車費王求准充公别駕曰諾 
[法界捕房雜紀]  
　　昨爲公堂會訊之期繙譯官蘭萌君照會鄭景溪大令並飭知捕頭暫停讞政所有應訊各案統歸下期訊理○克捕頭赴領事署請假一月一切捕房中應辦公事俱由謝副捕頭代理○賊犯某甲手持衣二件鞋一雙行經公館馬路東張西望賊態畢呈某號巡街華捕見之盤詰不諱因之帶回捕房捕頭令押候解送公堂禀請鄭大令訊究○前晚有某乙者蒙袂輯履髮長寸許貿貿然至興聖街某小烟館吸烟吸畢覷值堂人不在側卽携取烟槍而逸旋經烟館中人知覺追獲人贓指交某號巡捕帶入捕房捕頭令將乙管押示懲至昨日天明卽行開釋 
 
 
 

Page 11

 
 
[光緒二十二年九月十五日京報全録]  
　　宫門抄○諭旨一道録前○將軍延奏爲機器局弊異據實其恭摺○又奏爲委員接著州縣片○道　王奏請撥部欵以濟　定河要工摺○九月十五日工部鴻臚寺八旗兩翼值日無引見○李中堂　東請安○張中堂謝步大學士致仕賞貪至俸思○福建臬司張曾敡到京請安○補用道府蔡乃賡等謝恩○盤宣懷課四品京堂恩○貴州　　　　　　謝恩○　光　備召見○内閣　　稽察本章　派出清銳○召見軍機李中堂張曾敡　麟光日本日皇上　　　華殿德國使臣海　　國使臣費葛覲見　皇上明日辦事後至頤和園皇上后前請安後駐　○○署理吉林將軍奴才世茂跪奏爲吉林揀　　弊混顯然非澈底清查不足以資整頓謹據實糾叅恭摺仰祈聖鑒事竊查吉林機器局之設創始於光緒七年迄今十有六年而　局任事最久者爲現在督辦三姓礦務之道員宋春鰲奴才前任奉天學政時差次按請吉林卽聞該局侈口鋪張虚糜特甚叅以事無實據未便作出位之思方今時事艱難正臣子痛心疾首之日廼過蒙　天恩權守斯土凡有利之可興弊之可去皆分内應辦之　　不敢存五日京兆之心該局自創設以來衣鉢相傳牢不可破動輙藉口於欵項之不足賠累之太甚工匠之跋扈轉運之艱難局員方挾以爲重長官竟無可如何此等壞習原不始於吉林而近日吉林之風氣以駸駸乎有城中高髻四方一尺之勢奴才自本年六月初八日接任先後接准前將軍長順咨開吉林機器局收支各欵每歴交接時向歸截日報銷以清欵目本將軍於六月初三日阿明光緒二十二年五月底止以前所有該局收支欵項歸長順造册報銷自六月初一日起以後支需欵目由延茂造報並飭該局將五月底以前不敷經費銀兩及庫儲各項料件各數目開具清單咨部前來奴才查該局清摺内開不敷庫平銀四萬四千餘兩又庫儲料件合内有紫銅十萬零六千餘斤伏恩此項不敷銀兩及所儲料件旣經前將軍長順奏明將來由奴才造册報銷則銀欵之因何不敷料件之是否符合自應逐欵查明以符奏案且奴才與前將軍長順訂交數十年素知其天性仁慈待人未免過厚而該局又巧詐跋扈無人不受其欺是以將該局之總辦達桂等暫行撤差另委此次奏調之内閣中書容賢接辦並檄分巡道聯阪親歴該局逐欵清查云後查前將軍長順轉據該局開列交代各項料件清摺内有各色紫銅一項十萬六千餘斤迨經盤查過稱庫存實有三萬六千餘斤而該局卽趁此清查亦報爲三萬六千餘斤反謂初報長順之十萬六千餘斤爲差誤後經查庫房收發流水各簿截至將軍截　交代之日止應存紫銅四萬三千餘斤迨經盤查并取具管庫司事甘結經分巡道聯𨸚中書容賢申報前來奴才復查該局歴年以來弊混欺蒙已成錮習卽紫銅一項三面考證全不相符然則前次所報十萬六千之數謂非欺蒙長順而何且據該局聲稱並未備文申報是以未經存案夫歴任交代全以案牘爲憑今該局於申報交代要件並不立案是其矇混情弊已屬顯然相應請旨將撤差之機器局前總辦記名副都統花翎協領達桂五品藍翎分省補用州同魏春寅先行交部議處交吉林分巡道聯𨸚逐欵清查分别研訊如另有别項情弊再行從嚴叅辦以儆將來而重公欵所有查出機器局料件前後不符先行糾叅各緣由理合恭摺具陳伏乞皇上聖鑒訓示遵行謹奏請旨奉硃批著照所請該部知道欽此○○延茂片再查有署伊通州知州准補農安縣杜學瀛前請補授農安縣知縣現奉部覆准應卽飭赴本任遞遺伊通州知州一缺查有調省察看實任是缺之知州書瑞業經前將軍長順奏明銷去察看字樣應令仍回本任各重職守至現署農安縣知縣吳瞻箐應令回省另候差委又署敦化縣知縣廉瑞調省差委所遺敦化縣知縣一缺查有試用知縣張渭明幹有爲堪以委令前往接署據吉林分巡道聯𨸚詳請具奏前來除分檄飭遵外理合附片陳明伏乞聖鑒謹奏奉硃批吏部知道欽此○○降三級留任直隸總督臣王文韶跪奏爲堵築永定河上游漫口並疏濬下口淤墊及籌善後各工請撥部欵以應急需恭摺仰祈聖鑒事竊查本年六月間永定河水勢奇漲二十四日北中汛漫口奪溜北六工相繼漫溢漸成旱口經臣專摺奏叅並奏派降調大順廣道吳廷斌會同該河道陳慶滋等切實勘估妥速籌辦旋據陳慶滋等以河水有長無消北中口門冲刷益寛吳廷斌等以水口兩壩裹頭盤築完竣上游兩岸工程亦防護平穏等情先後電禀復經臣兩次電奏在案兹據吳廷斌會同陳慶滋及河防局道員竇延馨張蓮芬禀稱吳廷斌於七月十一日馳抵工次察看水旱各口大概情形與陳慶滋等將購料派員諸事先爲布置一面將兩岸上下游工程詳細履勘督同廳汛各員籌商辦法查北中汛七號口寛三百九十丈水深四五尺至一丈數尺不等溜勢湍急堤埝靡定兩壩占埽必須節節穏進又因口門外葦塘阻溜跌塘必深合龍不易正河河面太寛合龍時擡高水勢逼入引河亦恐大壩喫重應審度挑壩引河形勢以期合龍順手此擬辦水口工程之情形也北六工八號旱口寛九十丈自漫决後河槽拙深兩面坎高一丈數尺如夾壁竪立數百丈來勢直射口門極爲險要現擬將口門堵築堅修邊掃外滿添邁掃邁掃外加抛磚壩邊邁各掃多簽出號大樁加高堤身幫築後戧引河仍循舊河挑挖引溜東下庶幾工有把握此擬辦旱口工程之情形也歴屆漫口後正河斷流淤墊較淺本年北中漫决後河流迭次異漲口門宣洩不及正河分行大溜以致河身淤墊高仰幾與堤平測量地勢其漫口下引河應由中洪挑挖寛二十四丈深至一丈七尺不等期有吸川利導之勢此擬辦引河工程之情形也兩岸各廳汛冲塌堤身掃工彌望皆然計應修堤培掃者共十七汛金門閘减河淤塞應行挑挖工長二千三百三十丈此擬辦兩岸禦水工程及挑挖金門閘減河之情形也又試放清水間叚挑挖溝應歸臨時搶辦以上各工撙節估計除將本年道庫河防局節存銀一萬四千兩提用外實需銀二十三萬四千一百九兩五錢七分二厘查歴辦堵口工程必俟新料登塲方能撒手搶辦卽口門較小亦須九月底十月初始能蕆事同治十年蘆溝橋石堤五號漫口寛三百丈卽遲至次年春季合龍本屆水口寛三百九十丈工程浩大赶辦爲難惟念漫口一日不合民田一日不涸不得不竭力赶辦已於八月初二日興工現在激勵員弁兵夫晝夜經營期以兩月搶堵合龍至該河下口承歴年漫口而後積淤日甚尾閭不暢胸膈皆病必須疏濬深通溜勢方臻順利惟工叚過長吳廷斌等勢難兼顧經臣檄飭水利局道員晏振恪王仁寳核實勘估督辦旋據該道等勘得韓家墅以上二十餘里河身淤成平陸擬原有兩洪下口由韓家墅起自接上游兩入引河將被淤之故道步步規復一律裁灣取直開寛濬深以取吸溜建瓴之勢並須修築土格及防風掃又下游自二十二號以下堤埝加高培厚三河頭隄叚有旱口門二道均須堵築完固共估需銀五萬五千二百六十兩七錢七分九厘四毫該工須於上游合龍以前赶辦竣事庶幾水有出路先後禀詳請欵前來臣查永定河本屆伏汛水勢奇漲高過堤巔北中漫口奪溜水曰寛至三百九十丈實爲從來所未有溯查光緒十六十九兩年北上南上漫口寛僅二百餘丈用欵均至三十餘萬兩本屆工程較大而銀價又低吳廷斌等估欵二十三萬餘兩委係力求撙節無可再减晏振恪等籌辦下口工程挑挖河身二十餘里加以修培堤埝堵築旱口各工估銀五萬餘兩亦屬核實無浮該道所擬辦法悉合機宜應如所請辦理查該河積年淤墊受病已深河身高於平地數丈昔人譬之築垣行水岌岌可危若論治法必須設法改道或可保數十年無事祗因民情不順鉅欵難籌僅能就工補救惟兩岸四百餘里堤身土性純沙盛漲時水勢猛悍異常易致潰決全賴壩掃工程以資抵禦吳廷斌陳慶滋來津面禀情形合龍以後須將險工堤叚添築壩掃等工以善其後臣覆加確核委係必不可少之工約計亦需銀六萬餘兩合以堵築漫口挑挖下口兩欵通共需銀三十五萬兩惟有請撥部欵以濟要工查光緒十六年順直水災經部議准截撥各省海防捐三個月解充賑欵在案工賑事同一律合無仰懇天恩俯准將此項工需銀三十五萬兩卽在直隸本年所收新海防捐輸項下就近撥用以免懸工待欵臣當分飭各該道尅期赶辦早挽狂瀾俾附近災區尙可及時種麥其善後工程當俟合龍後飭令吳廷斌等一併查酌妥辦總期工歸實備以仰副聖主愼重河防保衛民生之至意所有籌辦永定河上下游及善後各工請撥部欵緣由理合恭摺由驛馳陳伏乞皇上聖鑒訓示謹奏奉硃批該部議奏欽此 
 
 

Page 12

 
 
[光緒二十二年九月十六日京報全録]  
　　宫門抄○諭旨六道録前○湘撫陳奏揀員請補要缺知縣摺○又奏甄别知縣片○又奏臬司飭赴新任片○浙撫廖奏知府告病請旨簡放摺○蘇撫趙奏報銷松滬釐金摺○直督王奏監生捐設義塾懇恩旌獎片○浙撫廖奏委署知府片○九月十六日内務府國子監侍衛處值日無引見○端王演放砲位覆命○博公恩燾各假滿請安○剛毅謝充會典館正總裁恩○吳廷芬中○西陵回京請安○克王續假五日○車王澤公各請假十日○立瑞續假十日○提督衙門奏拿獲盜犯金五等九名請交刑部○召見軍機皇上明日辦事召見大臣後由頤和園還宫○○頭品頂戴湖南巡撫臣陳寳箴跪奏爲省會首邑知縣要缺需員請仍以原揀之員調補以資治理恭摺仰祈聖鑒事竊照長沙府屬善化縣知縣趙宜琛請開缺以知府用於光緒二十一年十一月十七日奉旨遺缺按第五日行文之例照湖南省程限减半計算扣至十二月二十七日接到作爲開缺日期歸十二月分截缺咨部在案前經臣請以安化縣知縣顧玉成調補兹於光緒二十三年五月二十二日奉准吏部咨以該員請調補省會首邑善化縣知縣該撫等摺内聲稱題補人員内雖有正途人員非現不合例卽於是缺不甚相宜亦非正途出身合例堪調之員詳細聲叙遽請以安化縣知縣顧玉成調補善化縣知縣之處應毋庸議等因光緒二十二年四月二十六日具奏奉旨依議欽此咨行到湘臣查善化縣知縣係衝繁難兼三項要缺例應在外揀選題補定例應題缺出先儘候補正途人員題補無人准以應升人員題升如實無合例堪以題升之員始准於現任人員内揀選調補又有必須更調者查係由三項要缺更調四項要缺及最要之缺或由四項要缺及最要之缺更調附省首邑該員委非另有不合例事故卽行議准又首府首縣缺出應令於通省正途人員内揀選調補如實無合例堪調或人地不宜始准於摺内詳細聲明以各項出身人員遴員調補州縣以上官員必於本任内歴俸已滿三年方准揀選調補各等因今善化縣知縣爲省會首邑政務殷繁且時有發審案件必須精明幹練之員方能經理妥協查應行題補人員内雖有正途人員非現不合例卽與是缺不甚相宜亦無合例堪以調升之員卽通省正途實缺人員内實無合例堪調且均於是缺人地不宜自應於各項出身人員内逐加遴選臣與藩臬兩司覆加楂核查有安化縣知縣顧玉成年五十三歲四川華陽縣人由監生報捐從九品遞捐縣丞選用奉調入黔克復麻哈州城出力同治十年九月初十日奉旨著免選本班以知縣不論雙單月遇缺儘先選用並賞戴藍翎欽此又因下游一律肅清案内保奏十一年七月十三日奉旨著仍以知縣分省歸候補班前先補用並賞加同知銜欽此又因疏通上游騶路案内十二年保換花翎遵例報捐指省湖南仍歸候補班前先補用全黔肅清案内保奏光緒元年正月十六日奉旨著俟補缺後以直隸州知州補用欽此是年五月初十日欽派王大臣騐放領照起程七月十九日到省六年加捐本班儘先補用復遵鄭工例加捐分缺先補用免試用並免保舉十六年准補安化縣知縣十七年三月二十四日到任試俸期滿業經銷去試俸奉准部覆在案該員月識明通辦事深穏前經臣奏請調補善化縣知縣奉部議駁未詳細聲叙兹遵例詳細聲叙查該員此外别無不合例事故人地實在相需據布政使何樞按察使俞廉三會詳前來相應籲懇天恩俯念省會首邑員缺緊要人地實在相需仍以安化縣知縣顧玉成調補善化縣知縣實於治理有裨如蒙俞允該員係現任知縣請調知州銜缺相當毋庸送部引見再該員係初次請調照例勿庸覈計叅罰所遺安化縣知縣係簡缺湘省現有應補人員應請扣留外補俟奉准部覆照例截缺揀員請補合併陳明謹會同湖廣總督臣張之洞恭摺具奏伏乞皇上聖鑒訓示謹奏奉硃批吏部議奏欽此○○陳寳箴片再查定例道府州縣保歸候補班人員予限一年察看甄别等因歴經遵辦在案兹查有同知銜候補知縣苑熙春年三十二歲係直隸滄州人於光緒二十一年間五月初二日到省連閏扣至二十二年五月初二日一年期滿例應甄别據藩司何樞臬司俞廉三會議前來臣覆加查看該員苑熙春才具開敏辦事勤愼擬留省照例補用除將詳細履歴咨送吏部查照外謹會同湖廣總督臣張之洞附片具陳伏乞聖鑒謹奏奉硃批吏部知道欽此○○陳寳箴片再准吏部咨光緒二十二年六月初三日奉上諭直隸布政使著員鳳林調補山西布政使著俞廉三補授桂中行著調補湖南按察使廣西按察使著秦希邠補授欽此當卽恭録轉行在案兹查升授山西布政使俞廉三業經具摺請覲適調補湖南按察使桂中行因馳赴廣西任所行抵湖南省城自應先行飭赴新任以便俞廉三交卸迎摺北上如桂中行奉到諭旨准其陛見再行交卸起程另行委員署理除分别檄飭遵照外謹會同湖廣總督臣張之洞附片具奏伏乞聖鑒謹奏奉硃批知道了欽此○○頭品頂戴浙江巡撫臣廖壽豐跪奏爲知府告病開缺請旨簡放恭摺仰祈聖鑒事竊照正任湖州府知府謙貴前經臣調署處州府缺嗣因處州府知府趙亮熙飭回本任復將謙貴調署衢州府缺先後會同督臣具奏在案兹據布政使龍錫慶詳據該府謙貴禀稱向有咯血之證上年冬間舊病復發醫治少痊本年自　月間起病勢較前更甚咯血尤多精神委頓醫者云元氣虧損溼熱藴結非安心醫調難期見效禀祈委員接署衢州府篆並請開湖州府本缺給咨回旗調理等情前來除循例恭疏具題外所遺湖州府知府係繁疲難要缺相應請旨簡放以重職守至湖州府缺謙貴尙未赴任現署斯缺之劉宗標到任未久辦事無悞毋庸更委接署所有知府告病開缺緣由謹會同閩浙總督臣邊寳泉恭摺具奏伏乞皇上聖鑒訓示謹奏奉硃批另有旨欽此○○江蘇巡撫臣趙舒翹跪奏爲江蘇省蘇州松滬兩厘局光緒二十一年下半年收支厘金數目分繕清單恭摺具陳仰祈聖鑒事竊各省抽收釐金欽奉上諭飭令查照兩淮鹽釐章程按半年奏報一次等因業將蘇州松滬兩釐局同治八年上半年起至光緒二十一年上半年止出入各欵先後開單奏報在案兹據督辦報銷蘇州布政使鄧華熙等將蘇州松滬兩厘局光緒二十一年下半年收支釐金欵目逐卡開列細數同各卡委員銜名分别造具清册詳請具奏並據聲明本屆蘇州松滬兩釐局並未收有土藥捐欵其茶葉糖斤兩項奉文加抽二成捐欵銀錢及加抽烟酒捐錢收入另欵存儲聽候撥用等情前來臣覆核無異除飭將二十二年上半年出入數目依限截清造報并將所造清册咨送户部外理合會同兩江總督臣劉坤一分繕收支清單恭摺具陳伏乞皇上聖鑒謹奏奉硃批户部知道單二件併發欽此○○王文韶片再青縣人同知銜監生沈德璞遵其故父五品封職沈義忠故母五品命婦沈周氏遺命在興濟鎭設立義塾兩處將舊置本鎭市房兩所共計四十二間捐入義塾歲得房租作爲常年經費并捐銀三百兩置辦器具又因范橋義塾向係租賃廟宇規模狹隘將所蓋磚房十六間捐作該塾訓蒙會課之所復捐銀五百兩發商生息爲歲修道路義渡之需以上統共合銀三千一百兩又撫寗縣人廪生張鐡山遵其故父候選訓導歲貢生張萬春遺命在於居室之左購地區建祖祠一所計房二十六間捐置祭田二頃一畝又創設義塾一處凡族中子弟概許入塾讀書并准異姓子弟附讀以惠寒酸祖祠四時祭享同族子弟概許從祀頒胙祭肉租項每歲約進銀一百餘兩作爲祖塋家祠歲修祭祀并義塾經費之需以上建立家祠捐置祭田創設義塾統共合銀三千一百兩該生等或嘉惠士林或篤念宗支均屬善承先志所捐銀數核與建坊定例相符據各該縣詳由前任藩司王廉轉詳請奏前來合無仰懇天恩俯准沈德璞爲其故父五品封職沈義忠故母五品命婦沈周氏張鐡山爲其故父候選訓導張萬春各在原籍自行建坊給予樂善好施字樣以示旌獎險飭取册結咨部外理合附片具陳伏乞聖鑒訓示謹奏奉硃批著照所請禮部知道欽此○○廖壽豐片再嚴州府知府鶴山於光緒二十二年四月初三日欽奉上諭開缺送部引見業准吏部行文知照在案所遺員缺應卽遴員接署兹查有候補知府賀良樾篤誠穏練堪以委署據藩臬兩司會詳前來除檄飭遵照外理合會同閩浙總督臣邊寳泉附片具奏伏乞聖鑒謹奏奉硃批吏部知道欽此 
 
 

Page 13

 
 
[光緒二十二年九月十七日京報全録]  
　　宫門抄○諭旨一道録前○東撫李奏報銷練軍收支銀兩摺○又奏撥欵建造火藥庫摺○湖督張奏揀員請補要缺知縣摺○總兵任奏接印任事摺○陜撫魏奏浙辦情重匪犯片○九月十七日理藩院鑾儀術光禄寺鑲黄旗值日無引見○永隆假滿請安○德公續假十日○阿克丹請假十日○召見軍機○○降二級留任又降二級留任山東巡撫臣李秉衡跪奏爲報銷山東馬隊練軍第四十七次收支各欵銀兩繕具清單恭摺仰祈聖鑒事竊照山東省前因辦理防務抽調緑營馬兵五百名分立兩營訓練馬隊核議章程奏明經部覆准照辦除底餉馬乾仍由藩司照章給發歸兵馬奏銷案内造報外所有厘金項下動支各欵由善後局按半年報銷一次已將收支銀兩截至光緒二十一年六月底止作四十六次造册奏銷在案兹自光緒二十一年七月初一日起至十二月底止又屆半年應辦報銷之期惟因二十年秋間抽調練軍馬隊左營中哨由曹州鎭總兵王連三統帶北上應照海防章程分别加餉加夫剔歸海防案内另行造報截至二十一年八月初一日調回内地長夫全行裁汰所有左營中哨回東以後並其餘四哨一營原支薪糧公費津貼等項均照定章按湘平支發仍應依次專案報銷每兩扣平四分又扣一分平餘除俟提解報銷飯銀外解同四分扣平一併列收作正開銷製造六年軍火器械按照例價請銷加五幫價自光緖十九年七月起幫給二成由扣存攤廉銀内支餉另册報部减平銀兩入正作收核計統共支用銀一萬五千一百一十二兩五錢二分五厘二毫四絲查收欵項下共收銀一萬七千一百一十九兩一錢七分四厘二毫七絲計有剩錫二千六兩六錢四分九厘三絲歸入海防案内馬隊左營收欵項下造報據善後局司道開造總細各册詳請奏咨前來臣覆核無異除清册咨部查照外謹將收支各欵銀檄繕具簡明清單祇呈　御覽爲此恭摺具奏伏乞皇上聖鑒勅部核銷施行謹奏奉硃批該部議奏單併發欽此○○降二級留任又降二級留任山東巡撫臣李秉衡跪奏爲遵旨相度地勢撥欵建造火藥庫以昭愼重恭摺仰祈聖鑒事竊查東省前准部咨光緒十九年十一月二十四日奉上諭薛福成奏各省建造火藥庫宜空曠寥廓之區以昭愼重等語火藥爲操防要需儲藏宜格外愼密在各該督撫酌核情形相度地勢擇空曠僻靜之處妥爲存儲等因欽此當經前撫臣福澗轉飭該道勘辦前因海防需用火藥浩繁未及擇地存儲現在軍務己平經臣飭催相度地基勘估建庫去後兹據總理機器局務按察使松補候補道潘延祖等會禀稱勘得距局西南六里許有無影山高而不峻頂上土燥東西約寛六十丈南北約寛四十丈以之建造火藥庫四面村莊皆據相去省城八里取藥存藥均尙便捷惟山頂己高再加庫房未免顯露擬就平頂砂鬆之處下挖六尺周圍砌石爲墻出地後接砌懸磚發旋爲頂上加三合土築實不用木料瓦片安座相離尺許内寛八尺深一丈五尺中間留路出入兩旁及後面俱鋪地板安置藥箱共建二十座藏藥四十萬磅以局造火藥計之足敷存儲環築土圩二百丈高八尺頂寛三尺底寛一丈五尺圩門一座外蓋者守員弁住房三間勇丁住房四間圩外淘井一日統計磚灰石瓦木料匠工地價土方等項共實估工需銀六千五百餘兩禀請奏咨撥欵興工前來臣惟火藥爲操防要需其製愈精其性愈烈儲藏不密輒釀巨患咸豐九年山東火藥局失愼曾罹此厄前車可鑒未便戒備稍疏堃應渾地建庫妥爲存儲今無影山地僻空廓辦法悉合機宜所估工需銀兩請在於藩庫如數撥發興工將來建造完竣核實騐收歸機器局光緒二十二年報銷案内一併造報以清界限除分咨户兵工三部查照外所有相度地勢撥欵建火藥庫以昭愼守緣由理合恭摺具陳伏乞皇上聖鑒訓示謹奏奉硃批該部知道欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲繁缺知縣揀員請補恭摺具陳仰祈聖鑒事竊照黄陂縣知縣唐步雲在任病故當經題以開缺聲明所遣要缺　另陳具請補在案查截缺章程内載丁憂病故之缺有本日可計者卽以本日作爲開缺日期今黄陂縣知縣唐步雲僞於光緒二十二年六月十九日病故歸六月分截缺係要缺應照例揀員調補查例載知縣應調缺出於現任人員内揀選候補如果實無合例堪調人員准以掌旨命往及曾任實缺候補並進士卽用人員酌量補用等語黄陂縣知縣係衝繁難要缺界連豫省地關賦繁撫字催科均關緊要非精用練達之員難期勝任臣等在於通省實缺知縣内逐加遴選非現居要地卽人地不宜實無合例堪調之員惟查有卽用知縣張延鴻年五十歲河南商城縣人由廪生遵籌餉例報捐主事籖分户部山東司兼山西司行走同治十二年十月到部應光緒元年乙亥恩科順天鄉試挑取謄録五年己卯科應本省鄉試中式第六十一名舉人七年十月於削平廣西鬱林縣大竹根匪巢案内保奏以直隸州知州分發省分補用經吏部議改俟得缺後以直隸州知州分省歸試用班補用八年五月覆奏奉旨依議欽此十六年庚寅恩科會試中式第五十名貢士殿試三甲第四十八名進士朝考二等第一百十五名引見奉旨以知縣卽用欽此欽遵新海防例捐指湖北歸卽用班補用十一月初七日到省是月十二日聞訃丁繼祖母承重慶回籍服滿起復十九年六月初二日回省十月接到部文准其起復查該員張延鴻才明識敏辦事奮勤以之請補黄陂縣知縣要缺洵堪勝任惟調缺請補與例稍有未符但人地實任相需例得專摺奏請合無仰懇天恩俯念黄陂縣知縣員缺緊要准以卽用知縣張延鴻補授寳於地方吏治均有裨益再該員係卽用知縣請補知縣銜缺相當毋庸送部引見據湖北布政使王之春按察使惲祖鄰會祥前來謹合詞恭摺具陳伏乞皇上聖鑒勅部核覆施行謹奏奉硃批吏部議奏欽此○○調補廣東南韶連鎭總兵兼龔雲論尉世職奴才任祖文跪奏爲恭摺叩謝天恩仰祈聖鑒事竊奴才於安徽壽春鎭總兵調署皖南鎭總兵任内接奉兩江總督臣張之洞行知准兵部咨開光緒二十一年七月二十一日奉上諭廣東南韶連鎭總兵著任祖文調補欽此當經呈請兩江督臣張之洞據情代奏恭謝天恩籲懇陛見硃批著毋庸來見欽此轉行欽遵隨卽交卸皖南鎭篆領咨來粤奉兩廣督臣譚鏢麟飭赴南韶連鎭總兵本任於本年七月初四日馳抵韶城准前署總兵莫善喜派員將總兵關防曁王命旗牌火牌文卷齎送前來當卽恭設香案望關叩頭陳恩祗領任事伏念奴才湘省庸愚戎行効力濫膺寵命巨任頻叨愧難圖報於涓埃懍切貽聯于隕越兹復量杪專間該優尤澤北江爲入粤衝要之區總兵有表率各營之責界連江楚俗雜民猺控馭巡防均關緊要自雜擣昧懼弗克勝惟當矢喝血誠恪勤供職隨時隨事禀商督撫提臣妥協辦理並督飭轄屬將備員弁將營伍地方緝練操防諸務切實講求留心整頓以冀仰答高厚生成於萬一除將到任日期恭疏題報外所有奴才感激下忱理合繕摺恭謝天恩伏乞皇上聖鑒謹奏奉硃批知道了欽此○○魏光燾片再陜省前因盗風日熾經各前撫臣會同督臣奏請於部議會匪土匪馬賊游勇等項之外將情罪重大各犯就地正法彚案奏報奉旨允准欽遵咨行遵辦在案兹查接管卷内光緒二十二年夏季分據興安府審辦白河縣翕獲會匪藍玉卽藍老二又名藍洛五同夥犯但紹興李洸玉劉必法四犯訊據供認該犯藍玉先前聽從在逃之黄瑞廷等入會插血焚表盟管結拜派爲第五給自總布傳有口號復迭邀逸犯姜全沅等攔江搶奪錢布並拒傷事主劉遠迎光緒二十一年五月初二日該犯因挾單洛六索分贓錢之嫌糾邀但繕銀李洸玉劉必法謀殺單洛六身死逃後投入陳松林會内派爲老二傳給口號飄布經差拿獲又復中途主便匪黨拒傷船舵工張柏林等情由縣禀經前護撫臣張汝梅批司飭行該管興安府知府童兆容督同該縣尹昌齡提犯覆鞫供情相符照章議擬禀請核辦前來前護撫臣以該犯藍玉卽藍洛二又名藍洛五聽糾入會迭次夥搶得贓挾嫌糾夥謀殺單洛六身死被獲後復敢主便匪黨繼捕實屬罪惡昭著法難寛宥當與督臣照章批飭就地正法梟首沿江地面示衆以昭炯戒但紹銀等犯聽從藍玉欲傷單洛六斃命歸入正案辦理逸犯黄瑞庭等飭緝獲日另結所皆光緒二十二年夏季分情重匪犯照章懲辦緣由謹會同署陜甘督臣陶模附片具陳伏乞聖鑒謹奏奉硃批刑部知道欽此 
 
 

Page 14

 
 
[光緒二十二年九月十八日京報全録]  
　　宫門抄○諭旨六道録前○鄂撫譚奏審明罪犯按律定擬摺○鎭撫黄奏報到任日期摺○雲督崧奏留員辦理洋務片○東撫李奏揀員綢補知縣摺○湘泉桂奏報到印日期摺○九月十八日吏部翰林院正黄旗值日無引見○莊王　　　安○國王榮中堂前往更陵請訓○杭州將軍濟禄請訓○興前致祭明陵回東請安○懷塔布等謝賞綢縀恩○良培謝充清文總校恩○徐用儀請假十日○内閣呈進勾到本提督衙門奏拿獲盗犯馬六等九名口又拿獲匪犯小李等六名均請交調鄰○召見軍機慶王榮中堂濟禄○○頭品頂戴湖北巡撫臣譚繼洵跪奏爲審明謀殺胞兄並毆斃胞姪罪犯按律定擬恭陳仰祈聖鍳事竊據宜城縣知縣黄佑麟詳報民人張子立謀殺胞兄張子得並毆傷胞姪張和尙身死一案當經批飭緝究按限開　該縣旋獲犯審擬由府解司提訊犯供翻異報委武昌府審辦兹據該府李方豫審明議擬解由湖北按察使惲祖翼勘轉到臣隨提犯親訊緣張子立籍隸宜城縣係張子得之胞弟張和尙係張子得之子張子立之胞姪張子得與張子立先因不睦早各分居其母張　氏向隨張子宜度日光緒十九年三月十七日張子立因聞張子得欲將分受房屋變賣往向阻止致相爭閙張和尙執持鐡禾又趙　張子立奪又過手毆傷張和尙右額角接連右太陽穴張和尙撲向奪又張子立用叉嚇戳適傷張和尙咽喉左穿透項頸右倒地張子立攜又跑走張子得追赶不及聲言日後必將張子立殺害詎張和尙傷重旋卽殞命張子立慮恐張子得報復起意將子得致死　　次早携帶鐡斧前往張子得門首探望適張子得之妻張何氏赴屋後山上砍柴其媳張劉氏先回母家僅張子得一人在牀睡熟張子立卽潛入内走至牀邉用斧砍傷張子得左腮頰張子得聲喊張子立又用斧背狼毆致傷張子得頂心接連偏右登時殞命張何氏聞聲赶回張子立正由屋内携斧跑出張何氏向追不及轉身進屋查看張子得業已氣絶往向其姑張任氏告知欲行報騐張任氏泣稱伊現僅張子立一子如果報官必須抵償伊無人養贍定行碰死張何氏同媳張劉氏畏懼隠忍張任氏隨令張子立與族人張鳴盛將張子得張和尙屍身掩埋各散該縣黄佑麟訪聞差查張子立逃逸張何氏卽瀆族人張子富報縣騐詳差緝按限開叅旋獲犯訊供通詳批飭審解該縣黄佑麟提犯審擬由襄陽府知府王貽清覆審解經前署臬司瞿廷韶提訊犯供翻異報委武昌府知府李方豫審擬招解屢審供認不諱究無同謀加功之人翻供係圖輕罪亦無别故案無遁飾查律載謀殺期親尊長已殺者淩遲處死又叔毆殺姪柲一百徒三年各等語此案張子立先因口角爭毆戳傷張和尙身死復慮其父張子得報復起意謀殺張子得斃命查張子得係張子立期服胞兄張和尙係張子立期服胞姪按以叔毆姪至死罪止杖徒自應從重照謀殺胞兄本律問擬張子立除毆斃期親胞姪並聽從母命私埋各輕罪不議外合以謀期親尊長已殺者凌遲處死律擬凌遲處死照例先行刺字該犯恭逢光緒二十年八月十六日恩詔雖事犯在正月初一日以前惟係謀殺胞兄罪干寸磔應毋庸查辦張鳴盛聽從理死不失罪有應得已在家病故應與迫於姑命　忍匿報之張何氏張劉氏及例得容隠現亦病故之犯母張任氏均毋庸議無干省釋各屍棺飭屬領埋凶器鐡斧鐡禾叉供棄免起此案於三叅限内獲犯所有原叅限緝立案應請查銷除供招送部外理合會同湖廣總督臣張之洞恭摺具陳伏乞皇上聖鑒敕部核覆施行謹奏奉硃批刑部速議具奏欽此○○新授雲南巡撫臣黄槐森跪奏爲恭報微臣抵滇接印任事日期叩謝天恩仰祈聖鑒事竊臣欽銜恩命補授雲南巡撫當卽具摺籲懇陛見仰蒙召見兩次垂詢備至訓示周詳感佩之餘倍增　悚陛辭後束裝起程於光緒二十二年六月十八日行抵滇省土十日准兼巡撫督臣崧蕃委署雲南府知府林紹年署撫標中軍叅將張鳳鳴將欽頒雲南巡撫關防一顆曁王命旗牌文卷等項齎送前來當卽恭設香案望闕叩頭謝恩卽於是日祗領任事伏念臣嶺南下士識淺才微久經疊荷寵榮涓埃未報兹復謬膺疆寄兢惕逾深查雲南爲邊徼要區巡撫乃封圻重任撫綏控馭在在均關緊要自維檮昧深灈弗勝惟有振刷精神力圖報稱舉凡固圉籌邊一切應辦事宜隨時隨事與督臣和衷商辦實力整頓以期仰副高厚鴻慈於萬一除循例恭疏題報外所有微臣接印任事日期並感激下忱理合繕摺叩謝天恩再臣沿途所經兩廣貴州及雲南迤東等處地方均雨暘應時田苗暢茂民情安謐堪以上慰宸厪合併附陳伏乞皇上聖鑒謹奏奉硃批知道了欽此○○崧蕃片再總辦雲貴電報自雲南下游候補道李必昌前經臣崧蕃奏明飭令該員於回籍守制百日後卽行來滇接辦洋務善後各局嗣因李必昌起程後所遺各局事務接替無人復經臣崧蕃奏留雲南迤東道興禄在省暫行代辦去後奉旨允准在案兹查李必昌業已回滇自應照案飭委該員接辦洋務善後各局並總辦電報局務至興禄代辦洋務迄已半年一切俱臻妥協且該員尙有經手鹽務礦務必須在省居中策畫是以臣等併委該員會同辦理洋務事件以資臂助除咨吏部總理衙門曁北洋大臣查照外謹合詞附片陳明伏乞聖鑒謹奏奉硃批該衙門知道欽此○○降二級留任又降二級留任山東巡撫臣李秉衡跪奏爲遴員調補沿河要缺知縣以裨地方恭摺仰祈聖鑒事竊照正任陽榖縣知縣劉承寛於光緒二十二年三月初十日在省寓病故經臣具題開缺在案所遺陽榖縣知縣員缺係衝繁疲難兼四沿河要缺例應在外揀選調補該縣地方遼闊兼管河運漕糧政務　繁非精明幹練之員弗克勝任臣督同藩臬兩司於通省現任簡缺知縣内逐加遴選均與此缺人地未宜惟查有商河縣知縣胡建樞現年四十七歲安徽鳳陽縣人由廪生中式同治癸酉科江南鄉試舉人光緒三年考取正藍旗覺羅官學教習八年十一月三年期滿引見奉旨以知縣用欽此九年十一月在京聞訃丁母憂回籍守制十二年二月服滿赴部投供候選十三年二月遵海防新例在福建捐局報捐新班卽選用是年九月分選授東阿縣知縣蒙欽派王大臣騐看十月初四日由吏部帶領引見奉旨依議欽此二十一年領憑十一月到省十年正月十八日到任十七年代理鄆城縣知縣因連年河工搶險案内出力奏保請以直隸州知州在任候補是年九月初七日奉旨依議欽此業已請銷試俸經部覆准十八年仍回東阿縣本任是年恭逢大計保薦卓異十九年復代理鄆城縣知縣因十七八兩年搶險案内出力奏保請免補直隸州以知府在任候補是年三月初十日奉旨依議欽此二十年十月調取引見奉旨著准其卓異加一級仍註册回任候升欽此十一月初八日回東調補商河縣知縣二十年十二月二十四日到任二十一年恭逢大計二次保薦卓異該員廉明勤幹吏治有聲接連前俸已滿三年以之調補陽榖縣知縣實堪勝任惟以繁調繁與例稍有未符但陽榖縣係四字最要之缺較商河縣三字之缺更爲繁劇且人地實在相需例得專摺奏請據藩臬兩司會詳前來合無仰懇天恩俯准以商河縣知縣胡建樞調補陽榖縣知縣期於要缺有裨如蒙俞允該員係現任知縣調補知縣銜缺相當照例毋庸送部引見又係再調之員歴過各任查無罰俸銀兩交代均已清結並無積案及欠解錢糧承緝未獲各案已起降調革職叅限亦無未完商課漕倉等項其餘一切因公處分例免核計所遺商河縣知縣係繁缺容俟接准部覆另行揀員請補謹會同署河東河道總督臣任道鎔恭摺具陳伏乞皇上聖鑒訓示謹奏奉硃批吏部議奏欽此○○二品頂戴湖南按察使臣桂中行跪奏爲恭報微臣接印日期叩謝天恩仰祈聖鑒事竊臣欽奉恩命調補湖南按察使當卽具摺謝恩奏請陛見旋於七月初三日奉撫臣陳寳箴檄行以升任臬司俞廉三業經具摺請覲臣適馳赴廣西任所取道湖南行抵省城應飭先行赴任以便俞廉三迎摺北上如臣仰蒙恩准陛見再行交卸起程等因卽於初七日准升任臬司俞廉三將臬司印信文卷移交前來當卽恭設香案望闕叩頭謝○恩祗領任事伏念臣猥以庸愚驟叨陳臬方戒途於西粤旋受事於南湖尺法未諳寸衷彌惕非明刑無能弼教必鋤暴始獲安良舉凡儆貪懲蠧戢盗詰奸及整頓驛傳一切應辦事宜在在胥關緊要如臣檮昧深懼弗勝惟有勉竭駑駘力矢勤愼遇事禀商督撫臣實心辦理以期仰答高厚鴻慈於萬一再臣籲懇陛見容俟奉到諭自如蒙俞允卽當尅日起程俾得重詣闕廷跪聆聖訓所有微臣感激下忱並接印日期理合繕摺叩謝天恩伏乞皇上聖鑒謹奏奉硃批知道欽此 
 
