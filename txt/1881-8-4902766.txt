# 1881 - 8 - 4902766

 

Page 1

 
 
[任伯年繪山水總神圖出售] [  點石齊啓]  
　　值殘隱鼓歲將更新萬家朝寶奠不以祀神爲第一事本齊曾以重潤請任伯年先生用小李將軍山水神軸之式繪成一幅計長六尺由本齋石印而成山水着以靑綠秀色可覺山水之間流雲四布長松揰天松下四神並立一城臨一土地一灶君一招財橋井神則盤膝而坐松旁有白石橋一橋上爲符神位快馬飛馳神采發越又左有杏花臺右有石藏盡欄環繞曲徑通幽山之嶺則有天臺一座奇峜並峙日月合璧則帥位也甚畫筆迭不　人懸諸堂中間堪奪目現在本舘申昌書畫室發售計墨色者價洋五角着色者一元巳裱者另加裱工洋六角正此佈 
[論市禁不行]  
　　古者市肆之政設有專官民間交易皆遵守禁令而不違周禮地官有載師肆長之職繼鄉老鄉大夫而設凡夫民間百貨出入有收積居奇與夫以奇技淫巧之物入市售利皆禁止之嘗讀周禮與王制司徒司空所掌而證諸今日市井之俗竊謂古人何以不憚煩若是至於民間交易細故亦事事爲之理治也繼而思之古者通功易事以有易無雖有泉布爾民間實易全不賴此流通一物之值準之此物而貴賤適相將者衡之彼物而多寡又不因以故價值不齊賴有官吏以爲之權衡而鬪囂暴亂之事乃時時有之不得不設官以爲治也漢代風氣近古猶有市吏以約束百買自後世錢法大行民間貿易以錢不以貨於是每貨之值悉以錢銖兩爲準市道旣變而市官亦遂不設蓋以錢則價值有定貴賤雖有時而分而要可以物之多寡爲準民間能自操　縮之權不待官理也然雖無專官而市肆之間地方官可以過而問焉百貨交易旣藉銀錢爲流通而或奸商黯儈逆知此物之必昻而先期囤積以待散出時可獲重利貪夫之心有加無已而民間實受其累此則官之所必禁者錢旣富有民間爭藏什一之利人所共逐而宵小玩法見利忘義則有私鑄小錢以攙用於貫中而獲利者上千國紀下害民生又官之所必懲也至於藉端罷市挾制官長立誓齊行勒索店主凡此風氣又在禁令之內而尤爲緊要者則矣如現在洋錢與銀兩通用之弊夫有明以前無所謂洋錢也泰西通商中國漸見眞錢而惟交易埠頭可以行用若內地則不行也嗣經議准內海口交易而後洋錢日多準銀價以通用於市乃數十年來竟爲奸商牟利之大宗雖官憲亦無能禁止殊足異也蓋洋錢之價依銀價以爲漲落而來自外洋時多時少多則驟貴少則遽賤以存底之盈虛爲低昻銀之漲落無幾而洋之多少不定以故洋價之起跌不盡由於銀價也而商人大腹者於其中操勝算爲若存洋太多價不能起則大收洋錢使市面少兒驟貴存者苟少市價必昻乃載銀往各處收買而放之市面一旦盡間無此用處而價乃忽平一年之中翻來復去不知幾次而本小者皆大受其累此等龍斷市面者官所必禁也而推其原則由於有買空賣空者是以富買得售其奸耳故官又立空盤之禁以防於未然也惟現在市面以銀洋為根柢故其害極大惟除去銀洋而市面無弊賣故其禁獨嚴上海市面以絲茶爲第一宗近年兩項皆不起色洋價疲敝而各業之往來則反有不貼重息之喜　價不高則息不昻也乃前月忽有囤積洋錢者洋拆加至每千四五角二銀拆僅數分市面用洋者苦之後爲邑尊所知傳到囤洋諸戶諭以銀洋拆息務得其平不得過二錢二角若違禁龍斷定于究懲憲諭煌煌市上爲之讋慄無有敢於收洋錢以居奇者月餘以來市上稍覺寬舒乃今日又有復萌故智之人乃行廣收以作洋拆竟至銀息六分而洋拆七角較之邑尊未諭之時尤爲加厲昨有不平子告白續爲勸止蓋此時已近年檻如此重息在收洋者已獲十倍之利而市上用洋之戶其何以堪雖滬地百業與錢莊往來槪歸銀盤然所用實爲洋錢以洋作銀而洋拆亦并入銀拆之中有不至於二三分息者幾希何况洋拆一大而貼新貼現又先於洋錢內除扣耶夫商雖巨富不敢敵官體之尊彼居奇者豈眞視禁令如弁髦者夫亦有人焉爲之維持而已歲聿云莫百業之需用孔殷若再相持不下吾恐虧逃倒閉者將踵趾相接矣危乎不危何期今之市肆中有此禁令不行之一端哉 
[電信照登] ○本月初五日英京傳來電音云俄國奉命兼錄國家大事之新聞紙云中俄和約刻已議定云如果此信屬實誠兩國如天之福特恐俄人故作此言以懈中國之軍心亦未可知防務之講求鳥可緩哉 
[俄員返國] ○俄人名巴担乃者奉命往臺蒙古西南各地去冬在蒙古之北一克司俄城度歲近日將回俄京蓋爲中俄之囂將開故急欲返旆也 
[試放巨礮] ○英國新造一百墩之炮刻聞業經試放甚爲得法其炮可裝塊頭火藥四百四十一磅彈子二千磅打入沙泥靶子深至四十五英尺一杪時遠及一千五百五十六英尺該炮如許之巨而又靈快如此英國火器可不畏哉 
[運茶日盛] ○去年西歷一千八百八十年內東洋裝茶至美國者其數有八千三百萬磅查前數年不過六千五百萬磅竟多至一千八百萬磅以前中國之載茶往美者較多於日今則日本較多於中故上海綠茶之價日見其跌而茶商所由虧折頁 
[長崎近信] ○晉源報云接得長崎來信言俄國水師提督沙司鸽現在長崎舍舟登陸足疾因亦漸　緣在 
 
 

Page 2

 
 
[岸居住較之在船易于奏效也又聞日廷欲向俄國索還舊地俄員却之因此處地居要隘設與中國啓衅尤屬吃緊之處不肯棄此重地云按日本之蝦奚島久爲俄人所據近來日廷正在勵精圖治意欲規復舊疆故有此說然則日之蝦奚島正與中之伊犁遙遙相對亦可謂之同病相憐矣 
[戕官報讐] ○橫濱報稱日本副按察司某在東京某街途遇一人名羅科魯者直前扭住口稱爾係殺我父之仇人今故特來報復卽於身邊拔取八寸長至匕首突然刺去該員卽倒地斃命因手隨取其元往捕房投首并呈親供該緣十三年之前日本內亂時該員曾殺凶手之父故有此報然其父苟死于非法則子之復讐亦宜如其父之死實係情眞罪當則其報讐業不啻父子濤惡矣 
[遠客西歸] ○昨有西人名夫開者從西陲初歸盖在左營已一年餘矣據云左侯相于西歷去年十二月初十日自哈密起節晋京至西口外一切情形此西人俱詳細編錄不日送交本舘當刊錄以供衆覽也 
[體卹屬員] ○亂後各處衙署被毀者多均由工程局營建其歷年修葺亦由工程局經理今春奉部咨行直省議裁公局節省經費　省工程局亦裁撤各署修理事宜應歸首縣辦差裕中丞體卹屬員與司道定嗣後此項工程由各署發價雇工辦理無須縣中承當是則邑令免供應之煩工人獲稍食之利一舉而惠浹吏民矣 
[修橋停工] ○前報蘇郡胥關萬年橋由省憲委工程局員庀材鳩匠開工修葺河干另設渡船以濟行人俾無病涉惟該處地係要津刻下又時近歲闌城鄉居民往來出入不惟絡繹不絕幾於擁擠不開前數日間以渡船舟小人多兼風急水溜駭遭不測幸河傍船隻分排見勢不利互相救援不致傾覆故現在暫行停止仍於橋面鋪設浮板撤去渡船將俟明正天暖再行修造云 
[湖北收解藥輪直賑捐公所請到憲示] ○欽加三品銜補用府調補鐘祥縣署江夏縣正堂熊爲出示曉諭事據廩生汪慕韓陳萃禮監生汪心存職員任祖蔭禀稱生等近閱申報直隸地方連年水旱受灾旣久待眼彌殷並聞上游奉文籌捐助賑仍准官民並醫生等忝列膠庠非敢遽云勸賑特恐有願助賑之人相距賑局較遠無從交投因思藩憲衙關東首義生恒錢店地當孔道該店主卽係衡善堂首士家道殷實樂善不倦擬卽在於該店代收直賑樂輪凡有好善助賑之人無論銀錢多寡卽交該店收存當時裁給收票按月榜示一次積有成數立卽匯交蘇省桃花塢籌賑公所轉解災區助賑由蘇隨時寄刊申報第恐經手銀錢雖經立誓盟心究難見信於人更恐或有浮議特將告白式樣粘呈俯賜鑒核存案給予印示懸掛店門以昭大信等情據此除稟批示外合行出示曉諭爲此示仰　省紳商軍民人等知悉爾等須知直隸省連年水旱受災已久如有好善樂施願捐助賑者卽交義生恒錢店收存隨時領取收票以便按月榜示　解各宜懔遵毋違特示 
[船覆傷人] ○本月初七日下午江海關扦船由吳淞開回上海在船共有四十餘人行至將近楊樹浦地方頓被狂風吹覆人皆落水幸遇飛雲小輪船立時施救得再生者十七人當爲換去濕衣送入火房烤火昨已陸續回申餘人均無下落昨早救生局船聞信前往打撈已在失事處撈起屍身十餘口夫如此寒天遇此奇禍宜其逃生業難矣 
[打架未成] ○前夜十二點鐘某戲園中之天津小伶人約二十餘名均持械突至義源成煙館尋人開煙館之婦人某氏見來勢不佳大爲驚駭旋又退在門外等候是時觀者頗衆地保錢錦盒目覩情形從人叢中挨進查問旁有看客見是地保便曰來了來了而伶人不知悞以爲卽所尋之人幾致用武幸又有看客說明而該園及領班亦聞信前來喝散事隨寢息後經衆人查問烟舘主起衅缘由據稱有一天津人同一浦東人前來開燈吃烟浦東人云汝同我友人之妻借庽今被我撞見當知照友人來與論理兩人因遂爭執毆扭出門而去刻下所來之諸伶大約欲尋覓此浦東人也隨後捕房之包探華捕人等亦來查悉當兩人在煙館爭閙時有一年輕之伶人趕至戲園說班中某人被拆梢黨軋住在小煙館是以諸幼伶皆持械來助此誠誤聽傳言所致然殷尋得浦東人勢必打羣架不將釀成大事乎爲園主者尚宜於平時善爲開導也 
[堪地候斷] ○前洋人亨特先生在英公堂控稱曾於虹口地方價賣張富泉基地嗣富泉身故尚有地二分餘未拆房屋其房屋係富泉族人張行南者請令拆屋讓地或斷給租地價銀等情已列前報此案懸未斷結今亨特生將此地轉賣與開祥生洋行之洋人麥根復經麥根控由英領事照會陳太守飭差傅張行南到案昨日午前庭訊麥根申訴前因張仍執如前太守商職買嗣領事前往履堪情形再行核斷云 
[控追押租案斷結] ○前述鮑萬盛漆店赴英公堂控追張槐山租洋十四元張稱屋內尚有灶頭門窗等件故留此押租陳太守斷張給鮑洋七元因長利管房洋人不復聲請全行追還昨午前兩造又皆投案各訴前因太守仍照前斷令張繳七元給鮑收領完案 
[兩造互控] ○禮拜二有顧德坤者投法公堂稱是浦東川沙人因母舅杜松濤在本城邑廟豫園開玉泉軒茶館前來探望閒至租界遇徐老五領我到周大阿姐處爲我做媒與周之姪女阿銀珠成識詎伊等實圖串詐脅我至茶館需索致用去洋五十元周往西馬路雙鳳樓近側求賜提究朱明府准嗣於禮拜四傳訊原告顧德坤申訴前因官訊周氏據供徐老五作媒是實後顧德坤伺我姪女不在家時竟將首飾細軟捲去曾經來署呈控蒙孫大老爺堂諭准於路遇時扭送在案而顧一向避匿今反投控案下是圖先發制人等語明府飭查有案與否法包探稟稱確經備案况顧德坤時在租界滋事實是拆梢並非初來滬地明府見兩造俱非安分之人一併叱退詎諸人出至公館門首輒相口角　府飭一併拘押昨早明府赴捕房發落各案時痛加呵斥着一併赶出據外間傳說此事經人調處顧出洋十餘元了結云 
[爭租案續聞] ○爭租肇衅一節前經朱明府訊斷在案燈店着令遷出所剩門面三間令祝萬隆皮箱店居嘴角春源錢庄租朝南門面　豐泰洋廣貨舖租嘴角之北貼壁朝東門面諭收租人陳本飛在外調停而散租戶出外仍是各執一說皮箱店訓素住角嘴况其貨物最 
 
 
] 

Page 3

 
 
佔地步一間門面實不敷用春源錢庄與洋貨舖謂先付定洋况奉堂斷俱不能讓昨日三家復借陳本飛投捕房請斷明府又理勸一番謂在彼處開店有何好處何必如此執定而各人皆不肯另遷皮箱店已佔兩間門面明府將收租人申斥至再着候覆理云 
[休妻具結] ○前有婦人楊李氏扭媳楊王氏至英會審公廨喊冤由陳太守庭訊楊李氏供我子楊阿大於去年五月間娶王氏名稱心爲室當曾由其父收去洋百元豈知初則相安繼卽不守婦道動輒恃蠻辱駡現在我子亦不願與之偕老請大老爺發官媒另配云云楊阿大所供亦同楊王氏則供嫁楊時所得財禮洋百元是實豈知楊不顧家用竟將我衣飾典押盡絕然我仍願相隨今旣有離心請斷給用資當回江北原籍陳太守聞供職下勸諭楊阿大領妻管束楊又堅執休妻太守又問王氏有無親屬答稱祇有一胞弟在太守隨令楊具休妻結王氏交官媒收管候示隨有夏鴻釣具禀上堂謂稱心前在妓舘爲娼借我洋百元得還帶擋脫籍從此不知下落現始被楊扭控在案是以檢呈借據請諭太守閱禀擲還不准 
[蘇州桃塢賑寓獎所來函] ○預啓者敝寓所因房主喬遷同人亦先後赴津議定於本年歲底爲止寓所一律停撤所有晉直核獎兌銀領照等事卽併入上海核辦均極妥便至敝寓分出捐册未經收回者祈領募諸善士儘於年內交齊如果來歲續捐則請移交浙滬楊三處經收彙解萬一因郵寄未便應請函致桃花塢張君亮甫收下轉寄上海公所接收彙解至於直隸大淸河工費尚需十餘萬金所承各邑官紳勸收茶米捐欵查照原案本請彙解縣憲達諸藩庫應請照案逕解如已禀明逕交敝寓者亦乞轉託張君匯至上海代爲起解是所切禱所有九月以前直隸賑徵信錄及補造山東留嬰徵有錄均須明正刊竣屆時亦託張君留存如有善士欲閱者請卽向取可也同人公啓 
[曇花影] ○姬人朱氏吾浙之平湖人父鳴山母陳氏無子僅一女生有異稟父以其女也厭棄之特爲母氏所鍾愛家世業買設米肆於平邑南門外其父以耽於六博且有阿芙蓉癖業漸衰庚申之亂女方七齡姿態明艷不似貧家女是秋平邑陷其父挈妻女避亂海上僑庽於城北之百香里賴同業者貲助復整舊業惟時東南鼎沸滬城恃會防議成得以安堵江浙兩省之避寇者咸萃於是遂彈丸小邑繁華特甚歌樓舞榭酒淮肉坻富侈幾甲天下鳴山蕩佚性成第以生長下邑見聞卑隘尚不至過放浪比至滬見此奢淫世界神奪意移幾忘爲避亂來者引類呼朋日以烟博爲事不數年集資盡喪棄業依人債負累累動無隔宿儲往往日餐一粥而烟癖不可減窘益甚女年甫十周賴母氏以針黹度日同治甲子秋鳴山窮困愈甚索逋者日數至卒無以應有匪友艷女之巴啖以金諷使鬻女父初不從因誘以開設煙肆俾妻女操貿易藉博溫飽其父本沉湎於此聞之不以爲詫且暫見滬上風俗往往以婦女爲餌冀可獲利歸逋復業計亦良得心頷之歸而謀　婦遭婦痛詆怫然去比曉不歸而是夕炊烟闃然矣其母自夫出後憤恨欲死以女故不能決因持之泣女因說母曰吾父素無恒心近又爲匪類慫恿幾何事不可爲茲雖爲法語所折能保其永絕是念乎設竟不從祻且不測聞松江已復舅氏某由洙涇覓庽雲間曷不勉力告貸附航達彼蹔依舅氏以余兩人日攻針指當不致爲舅家累不勝於困愁城投陷阱耶母聞頓悟因收淚出門謀貸於同業之在滬者得資如千卽挈女赴松翌日其父歸覓妻女不見詢諸隣以附航赴松對父本賈人子非甚無賴者特爲境遇所迫又苦家累復爲匪友煽惑遂思作茍且計經婦痛詆心亦悔之旣見妻女自出謀生脫然無內顧憂則又快意遂置不問因朝夕與匪徒伍嗣竟爲傭於烟肆而沈湎益甚矣其妻挈女附航一晝夜抵雲間訪問舅氏蹤跡知爲蘇人之庽松者操租稅務遂相依焉比隣吳氏平之巨室也與余有葭莩親家世豪貴占籍當湖城陷後吳君奉祖母朱太夫人曁眷屬輾轉航海僦庽海陵甲子夏間禾郡克復卽携眷南旋覓居松郡伺故里肅淸可就近爲取拾餘燼計時太夫人年已七旬餘矣蓋太夫人以少出淸門長歸巨族教子成名起居八座平時席豐履厚頤指氣使爲浙西巨宅冠經亂遷移間關險阻恒鬱鬱不自適此至松郡異地棲身庽居岑寂益無聊賴思得一桑梓人爲閨闥伴藉以話鄉園破愁悶忽聞隣居有自滬來者詢爲平邑南門外人喜極使婢媼往探見止母女二人因招使同庽相待甚殷不以僕輩相視使其母爲諸女教習女紅暇詢避亂顚未知其爲買人妻且見女媚楚婉慧志識芳遠舉家咸敬愛之吳君之庶母蔣尤鍾愛女與同眠食視如己出明年以平邑復吳君往視故居已爲賊燬且滿城瓦礫驟難規畫因筮仕吳中藉謀甘旨於丙寅春挈眷來吳陳氏母女亦以郊居遭毀無可託足遂與吳氏偕來時余已由嶺南返櫂需次吳門屢因探戚至吳處陳母女時一遇罵一見驚其韶秀若有夙契意殊惓惓然初無小星念也丁卯女年十四吳氏之親串諸女伴探　吳母來者每見女艷麗咸嘖歎賞因有謀作女謄者女聞而大恚終日飲泣其母以女芳齒日增珠光久炫依人爲活恐無以杜他人念適女之姊氏適高陽氏者世居乍川亂定返里姊婿藉岐黃術家以小康因請於吳母以三月莫挈女赴乍使依姊氏已仍返蘇依吳氏焉不二年姊婿歿僅一幼子煢煢孤寡生計日蹙又爲族人所凌家頓落女爲之操縫紉佐炊　始終無怨言居年餘議婚者塵至姊以探妹意輒飲泣不顧亦弗之强也會值浙西亢旱薪　米珠姊家益困其母恐女之累姊也欲庚午冬親往逆歸時舅氏之在松者先二年亦隨居停止蘇仍司租稅因謀共居遂家於蘇辛未夏余方喪偶兒女六七人皆幼弱遽失內助家事紛如亂絲吳君之庶母蔣與余室爲閨中莫逆友因慮余兒女之失所也謀以朱女作余　憯招母來與議母以女年甫十八恐不諳家務且以無子故思招一贅婿爲依老計雅不願也事遂止母歸以女前此之恨爲人妾也故述蔣言以覩其意女聞面赤俯視不答一語母竊訝之會女舅之僚壻有平陽生者亦居平湖亂後家業蕩然因爲釐局可會計其居停爲新安某本富賈以貲得官善結　當事　鄉人之顯要者得久占釐局稱雄於貲年四十無子以妻妬不敢置妾壬申秋妻病歿因思納寵爲娛老計屢經無色均以貌陋不當煮冀得一絕艷爲快平陽生方居某幕雅善逢迎主賓甚得見某之欲置妾也稔知女美藉以估利且可得主歡因亟訪女舅告以故陽爲轉商 
 
 

Page 4

 
 
　　設幸成千金酬不吝也舅歸述其語於妹女時在坐聞而啼曰儂雖貧豈有肯爲俗奴作小星耶且舅戚特利其財耳豈眞爲儂作終身計設再言當以死拒之舅聞而惕然越日平陽生來探耗舅告以故生聞大恚蓋生意以爲女事諧則得主大歡可以固寵且以女生長貧門爲富室姬必不梗議於某前預作美滿語似可操券得也自聞此語不特射利無從且恐爲某訕笑憤不能置繼思盈盈弱質僑居異地家鄉又無親串可恃且偵知女父之潦倒滬中也思以數十金誘其父謀劫制之强委禽焉微示其意於舅冀其懼而相從舅聞奔告於妹相顧愕然計無所出母謀他徙以避舅婉勸其勉從以某富且貴且又無正室爲其簉亦頗相得女聞之嘅然曰事急矣貪人毒計防不勝防設竟以數餅金啖吾父署一券如不從則迫父命從則骯髒死耳儂豈爲人挾制哉因白母曰前歲母氏不曾有彭城氏之說乎女恐拂母意不敢言彭城淸門第族且知其人誠實端方名重儕輩焉有溫厚如彭城子而不堪偕老乎家累嗣多亦命定耳雖抱衾裯所願也倘從某氏有死而已去將何之日知其意决且迫於平陽生之傾陷也卽日造吳第與將謀告以曲折使通媒妁於余因卽於是冬禮聘作簉以癸酉二月十日來歸於余平陽生時至滬　蹤跡其父不得繼知已於前年附伴返平爲賈人傭因卽返櫂過蘇時知姬已歸余議亦遂寢姬來歸後繡餘情話細訴始末余感其知己相待同伉儷姬沈靜賢淑無恃寵意視嫡之子女如己出御下以和無疾言遽色以故不特戚　稱賢卽臧獲輩亦無不羣相推重入主母逾年舉一子甲戌冬其父歿於鄉女聞耗痛哭卽脫簪珥乞其母返平治槥具視含殮焉居恒恩其父中年流蕩晚歲迍邅竟事困頓以死輒飲泣不休一若素爲父所憐愛者其天性純篤如此姬以作簉故不敢爲父持服余命其屏鉛華去絲節終歲憫其志嘉其孝也姬感極而泣事余益謹乙亥夏所生子放周歲患腹疾歷三晝夜勢甚殆幸遇精岐黃者投以一藥餌愈姬視　子之病亟也惟朝夕撫視冀其速痊絕無張皇態并不繼作巫禱事及其愈也亦安之而已三女鳳珍年甫十三以瘵疾卒方病革時姬撫視之親子病爲無甚歿後屢哭之慟廢食者數日余多方慰之方始就餐丙子春又舉一女旋殤產未逾月遽以寒疾卒時三月十六日也年僅二十有三殮時面色較生時尤艷鼻中玉柱垂五寸餘香氣襲人送殮者咸驚相歎息以爲生有自來也姬小字寶金歸余後以其嬌怯過人字之曰柔卿副其實也憶姬自幼及長議婚者以十數迄無當意而於余獨眷眷非數由前定乎迹其屢遭困阨鬱鬱深閨幾無有一日展顏者其遇可謂苦矣迨歸余以賦質荏　不忍勞以操作事惟合閨中莊坐課諸女鍼黹方冀其體日强健得俟余進取以酬其志孰意罡風肆虐寭折蘭摧僅作曇花一現何天之厄才若是耶余不幸實姬之不幸耳余自辛年喪偶心志久灰嗣得姬先意承志婉變靜好蘭閨相對愁懷爲之稍遣不意又賦悼亡益增悲憤半年來形神凋喪痴若木雞萬一與草木同腐則姬之苦行淑德懼將湮沒不彰爰抆淚濡墨次其歷狀如左據事直書毫無溢美差堪自信覽斯傳者當共憫姬之遇而重慨余之德薄也噫嘻光緒二年丙子冬日悔　道人識於吳門寓齋 
　　悔　氏曰姬之生平行事可爲賢且智矣具此麗質而又能應變　侮履險如夷其機警敏慧非尋常閨閣所能及者何意生長蓬門半生偃蹇幸而棲身得所旋復　志以歿於以知天之忌才不特畸人傑士爲然卽小女子亦復不少假借可勝歎哉余不揣　陋詳叙其一生事蹟冀永其傳而獨於病歿時事有畧焉者非故畧也書至此悲憤填膺淚墮如綆幾至擲筆勉强終篇不暇至詳不忍紀亦不能紀也嗟乎余本庸材當爲彼蒼所不屑計乃有姬如此而竟不能永其天年以享閨房之福余之遇亦可謂窮矣傷哉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
