# 1919 - 341 - 4916800

 

Page 1

 
 
   
 
 

Page 2

 
 
   
 
 

Page 3

 
 
時評 
[時局之感想（冷）]  
　　今日最大之害在國内之不能一心所謂不能一心者非爲全國之人是否一致也并亦不能全國之人其用心同趨一的 
　　全國之人其用心同趨一的用心之後或是或否雖有不同而其所謂是否之本體必爲一物或一事也今則不然人民方急急於國權民命之是爭而政界乃皇皇於位置權力之分派故其用心之結果無論不能一致且永不能出於一途焉然則日後安有成功之事哉 
[專電]  
　　北京電閣員同意案提到衆院財政改李思浩餘照原單擬二十七投票由之内務尚有問題（二十三日下午三鐘） 
　　北京電案系預聲明對内農敎無問題昨日在太平湖幹部協商結果决卽投票今晚聞尚有大會預决又李思浩間接託人向靳表示嗣後與安系不發生財政上關係又財次預定潘復又張壽齡辭烟酒督辦徐恩元謀升任（二十三日下午三鐘） 
　　北京電安系再提四部次長爲通過閣員條件靳云次長應聽總長自擇昨晚止惟交次姚國楨陸次丁錦已内定（二十三日下午三鐘） 
　　北京電閣員昨提出惟内田農張尚須與安系一度協商方妥洽衆投票期不出本星期内（二十三日下午三鐘） 
　　北京電財次有徐恩元說（二十三日下午三鐘） 
　　北京電周自齊財長無分憤怒出京徐擬報以幣制總裁仍屬爲李帮忙（二十三日下午三鐘） 
　　北京電旅京閩生爲日僑逞凶殺人案開會决議一派林莊二人出席北京學生聨合會要求速懇當局向日本嚴重交涉二派王鄭林三人赴福建同鄕會接洽速開大會討論進行三定期在福州新館再開各校代表會議（二十三日下午五鐘） 
　　北京電李厚基電淸鄕業派員接收未盡事俟接收後再報 
　　北京電皖倪病篤徐派徐邦傑赴蚌慰問（二十三日下午三鐘） 
　　北京電某巨公爲裁兵後消納計聨合各省督軍省長及統兵大員國内外資本家組織一極大實業公司定名富强股額一百萬萬其計畫先從開闢葫蘆島入手現列發起者已有九十七人各出開辦費十萬元惟奉張督尚未加入正派員前往接洽（二十三日下午四鐘） 
　　北京電關餘二百五十萬外團允撥（二十三日下午五鐘） 
　　北京電張敬堯電湘省旣無戰事自當遵裁兵計劃首裁二成（二十二日下午三鐘） 
　　北京電張敬堯電據報廖湘雲將周則范等槍斃所有軍隊開往溆浦阻斷交通（二十三日下午三鐘）　　北京電張敬堯電廖湘雲藉口靖國軍名義槍殺我團長楊玉生復率衆駐溆浦在馬轡市搭造浮橋擾害新北寳慶常德各屬並向各縣知事勒索軍糧除飭楊旅長愼防外俟查明續陳（二十三日下午五鐘） 
　　北京電外交委員會對山東問題勿主直接交涉提出辦法徵詢各省（二十二日上午十二鐘） 
　　北京電外蒙擬設特别區歲出需百七十萬（二十二日下午三鐘） 
　　北京電劉存厚電鍾體道解職餘均安堵惟紥靑石關之工輜二營逃亡（二十三日下午三鐘） 
　　北京電劉存厚電二十二師經厚兼攝後卽派兵撫慰兵士均尚相安惟駐防靑石關等處之工輺兩營全體潰逃厚所派撫慰員楊家惠中途被潰兵戕害失於防維請治厚以應得之罪（二十三日下午五鐘） 
　　北京電外蒙呈文電上仍不認籌邊使地位並主蒙人治蒙蒙兵自轄甚力徐樹錚携歸呈文僅照抄一通原呈原遞陳毅轉送（二十二日下午三鐘） 
　　北京電許世英等組織華義銀行已成立（二十二日下午三鐘） 
　　北京電馬良對靳自稱無彼則山東學潮難平功宜督魯（二十二日下午三鐘） 
　　北京電滿站消息俄狄尼根軍前線頗不利戞慈哥那等處軍隊均向後方撤退彼得堡形勢不穩狄氏現向芬蘭要求出兵援助（二十二日下午一鐘） 
　　北京電徐樹錚電現由各王公挽留稍待數日回京（二十二日下午一鐘） 
　　北京電鍾體道被劉存厚捕至西安遺缺由劉自兼（二十三日下午三鐘） 
　　北京電崴電雙崴電線鐵路交通斷絶崴埠發生亂事秩序漸紊有俄兵千餘譁變持槍他竄篠日捷克軍司令蓋逹佔據車站旋卽被擒秩序始漸復原狀（二十二日下午三鐘） 
　　北京電滿站特派員電沃政府因霍（爾瓦特）謝（米諾夫）羅（扎諾夫）意見不合迭生衝突特派伊利次得將軍爲遠東總督全權節制一切謝霍羅均歸其統轄辦公機關設赤塔（二十二日下午三鐘） 
　　香港電聞岑春煊已赴桂直至武鳴面陸（二十三日下午十一鐘） 
[各通信社電]  
　　北京電顧維鈞電國際聨盟委員將開預備會議山東交涉是否提出望電復 
　　北京電岑西林電願如北方希望先由廣東局部妥洽請速定進行辦法（以上二十三日） 
　　以上中華通信社電 
　　北京電閣事完全停頓劉李昨又謁段段無表示囑向靳商决（二十二日到） 
　　北京電議員已陸續出京閣員案提出能否開會表决尚屬問題 
　　北京電顧維鈞來電詢山東案是否擬提出於聨盟會議請示昨外報所傳顧使主張直接交涉說不確　　北京電福州事件政府已向日使提出抗議日使亦向外部提出抗議雙方均未答復現聞有人主張由地方解决 
　　北京電閩紳公函外部對閩交涉案嚴重談判以平民氣伸公理 
　　北京電徐昨派人勸吳炳湘銷假吳仍以病辭惟聲言在職一日必完全負責 
　　北京電徐段昨談和事段謂南北已不成問題現惟黨派之爭果能將梗阻和局之各黨推倒或疏通就緖則大局不難收拾徐頗韙其議 
　　北京電農部電陝當局陝實業廳陳幹月内赴任　　北京電將派大員查辦鍾體道控案 
　　北京電參陸處電劉存厚囑對於二十一師善爲處理不可貽誤防務 
　　北京電財部以銀荒影響於商業民生淮滬商請令造幣廠趕鑄銀元救濟 
　　北京電政府預集熟悉外蒙情形及通曉蒙古語言文字人員備蒙代表到京時接洽條件（以上二十三日到） 
　　福州電日人殺傷學生案現待政府交涉解决連日經當道維持現象尚屬安靜（二十二日到） 
　　以上中孚通訊社電 
[公電]  
　　蔡璜爲崑山荒歉苛徵致齊省長電南京齊省長鈞鑒蘇屬賦額之重爲全國最以賦額與人口平均比例崑邑每人任稅三元有餘負擔之重尤爲蘇屬最遞嬗代更社會經濟日就枯涸斯小民生計益形凋敝平時固已十室九空今歲突被沈災低窪淹没無遺稍高者入秋繼以烈風棉稻悉遭鉅損災情之重迭經派委勘查首列入告請帑急賑涸轍待蘇饑荒慘狀早在洞照縣令親民之官詎不切痌瘝今聞率會廳委任情朦報十分荒區並未釐剔蠲除擬定徵收成數七成至九成不等將忍死災黎壓以鉅重擔負是激之挺險地方糜爛堪虞公家豈眞有利抑姑與掊取賑恤幾爲多事殊背在上惠澤有加盛意母焉天只曷極椎心切乞迅令財廳派員覆勘詳報實情分别蠲免殺減以定民心而弭劇變無任迫切蔡璜叩禡 
[太平洋路透電]  
　　二十二日東京電國際新聞社發表福州閙事之新聞謂騷擾之發生起於仇日之抵制近有排日運動家到閩鼓吹是以抵制近更加重危及日商營業致有日領事向中國抗議之舉十一月十六日有花邊若干由苦力運送入鎭臺灣人五名各隨行護送靑年會中國學生出毆苦力臺灣人乃反攻學生後衝入靑年會與大隊學生相遇彼此混毆雙方皆用手槍日領署警員馳救臺灣人爲衆轟擊不得已避入附近餐館此事刻在調查中 
　　二十二日伊爾庫次克電司令部公報云前敵情勢未有更變 
　　二十二日伊爾庫次克電政府决計將蓋逹將軍逐出西比利亞因其與聞海參崴之變也政府念其昔日軍功故不拘審 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[各國之議院與選舉]  
　　十八日華盛頓電威爾遜總統通告參議員希區柯克氏謂洛志氏之保留案不啻打銷和約如列入和約則彼將卷而藏之云現望參院否决含有洛志氏保留案之批准和約提議案另行提出無保留批准和約之動議案如果發生頓挫則將設法調停 
　　十九日華盛頓電參議院以五十五票對三十九票否决洛志氏主張保留批准和約之提議案因未得三分之二之多數故里特氏提議參院應重行考慮之經六十六票對三十票贊成參議院之决議可以淸除障礙而從事考慮民主黨大多數及共和黨中之和緩保留團所可贊成之調停辦法展緩辯論之動議經衆打銷於是參議員希區柯克氏乃提議不保留批准和約大遭反對議長屢次令守秩序衆不置意民主黨議員乃怒斥不應蹂躪參議院條例議員藍魯特氏代表共和黨議員起而與辯謂少數方面今仍可次第提出折衷之保留案希區柯克氏動議將和約重交參院全部委員會核議經衆否决波姆林氏動議派調和委員會擱而未决 
　　二十日華盛頓電洛志氏之動議又被參議院以五十一票對四十一票否决此後有不附條件批准和約之動議以五十三票對三十八票否决洛志氏乃稱和約已不復爲參院所討論遂提出對德戰爭業已終止之動議此議旋交外交委員會審查參議院後即休會共和黨以爲參議院將於十二月開會時再行討論和約附以修正文若干而通過之修正處以序言最多　　十九日華盛頓電參院昨以五十五票對三十三票通過保留案聲明若國際聨盟之任何一會員與該會員之領土所投之票不止一權則聨盟之議决事件美國不受其約束再聨盟議决事件關係美國與聨盟一會員間之爭端者苟該會員之領土曾經投票則美國亦不受其約束此外尚有他種保留案美國應爲國際聨盟唯一諮詢會員之案及美國宜仍遵守不干預外事政策之案皆被否决 
　　十九日倫敦電今日下院質問時工部之秘書華德爾氏稱鐵業鑄模者四萬五千人現仍罷工因此被累輟業者約七萬五千人今聞調停之談判即將開始　　十八日柏林電興登堡氏與魯登杜夫氏今日第一次出臨於戰爭澈查委員會前當道嚴加戒備以防有人示威致敬該二將國會前曾置警衛隊載送二將之摩托車護以兵士羣衆衝破警衛隊哨線向二將就呼興登堡作證謂德國無人願戰故陸軍責任在於儘速告終戰爭陸軍戰鬬甚力獨惜内閣不能協办輔助遂致不能獲勝主席屢上興登堡勿發表佃人意見興登堡續謂彼與魯登杜夫常和衷進行一切興登堡答委員會之第一質問謂無限制潛艇戰爭實萬不能已之舉繼由魯登杜夫作證陳述一切並謂彼不願於一九一六年媾和之說實屬不名譽之謊言旣而委員會遂宣告延會 
　　十八日倫敦電比國選舉安然而過社會黨最獲勝利豫料新國會將有天主敎黨七十九人自由黨三十八人社會黨六十五人意國之選舉衆殊冷淡大約因當道以嚴峻方法防杜騷亂之故其結果未悉豫料社會黨將得二十席 
　　二十日比京電新國會將有天主敎黨七十三人社會黨六十六人自由黨三十四人無黨系者九人所有閣員皆重被選出 
　　十九日羅馬電意國選舉之結果如下憲政黨三百五十人（内有自由黨與民主黨二百六十人）公民黨八十人左集中黨三十人社會黨一百二十人有名政治家被選者有歐蘭杜氏尼蒂氏等諸人 
　　十八日瑞典京城電希爾新福電稱芬蘭灣之英艦隊已退至不凍海面各報載稱英艦隊之大部分不日將由波羅的海開回英軍艦在冬季僅入南波羅的港任巡邏事務 
　　十九日丹京電社會黨於復選得三十席天主敎黨失二十六席自由黨失十一席預料不日將組織混合政府 
[世界過激潮流]  
　　十八日米蘭電意國社會革命黨結隊遊行慶祝第一次於選舉中獲勝黨隊伍過敎堂十字路口時有炸彈爆裂重傷示威者三人全隊於是乃赴退伍兵士會社事務所軍隊開槍擊衆傷二十五人勞工會幹事部議决實行大罷工要求解散亞比蒂大隊蓋指其抛擲炸彈也 
　　十八日丹京電據柯夫諾傳來立陶宛消息德兵三萬人携武裝摩托車及摩托載重車四百輛攻入立陶宛向夏夫里進發伏比克斯將軍之東斐兵亦在内　　十九日倫敦電過激黨無線電稱過激軍已佔據距莫斯科南三百哩之庫斯克鎭 
　　十九日倫敦電過激軍現殊注意中亞細亞太希干爲彼等活動之中心點現正派問牒至印度及阿富汗從事運動勞兵會現於土耳其斯坦及阿富汗運動甚烈而尤注生阿富汗並設立亞洲運動科聞有勞農委員一人已責書送交孫逸仙氏促其在華舉行勞農革命 
　　十八日柏林電柏林謡傳波羅的軍開始向柏林進發贊助反對革新黨 
[各國近事記]  
　　十九日匈京電匈内閣考慮克勒克爵士所希望協約國不能承認現匈政府之宣言後議决總理菲里特里博士告退由公共工程總長郝柴氏代之並委其組織混合政府 
　　十八日丹京電德國擬赴華盛頓參與勞工大會之代表團因閉會在即不復成行 
　　十九日倫敦電泰晤士報載華盛頓訪員電稱衆皆承認多處煤礦工人仍將罷　須候僱主與工人大會在華盛頓開會已得滿意之效果後再行上工 
　　十九日倫敦電每日新聞載稱英國檢事長等已由巴黎回此現信英國力主在倫敦審訊前德皇惟協約國對於該問題意見紛歧 
　　十九日倫敦電華盛頓勞工大會委員會已將東西代表所議定關於勞動程度之草合同送交大會規定無論何種實業皆不得收用年十四歲以下之幼童日本附有修正三條㈠幼童年在十二歲以上曾畢業於初等學校者不在此例㈡幼童在十二歲與十四歲之間業已執役者可照過渡條例辦理㈢廢止准十二歲以下幼童擔任輕易工作之法律印度因新敎育制或將實施故决定先須詳述此問題俟下次大會再行報告 
　　十九日倫敦電埃及内閣反對米勒委員團之至埃及上書辭職業經照准 
國内要聞 
[外蒙取消自治已實現]  
　　外蒙取消自治問題庫倫陳毅及徐樹錚均於巧日有正式報告到京（該兩電署錄昨報從略）聞政府於陳徐兩人電告外蒙官府請願取消自治呈文外昨並接陳氏一電内容係述外蒙王公先日會議取消自治問題各王公一致表决希望政府下列各事㈠外蒙優待條件之條正㈡外蒙原有蒙兵應由外蒙政府設官統轄㈢中央不干涉外蒙内政㈣以蒙人治蒙所有行政軍政各項職務先儘蒙人委用電中並謂此次外蒙以無條件取消自治實屬難能但原訂外蒙待遇條例仍多限制之處　請分别修正俾一視大同藉安蒙民内向之心云云聞政府方面頗以爲然當即批交主管各部署核議具復昨又特派國務院秘書黄某齎重要文件七通外蒙優待章程六十三條計分三本一本係陳毅原案一本係院部修正者一本係前淸成案令卽起程赴蒙一面電致庫倫陳毅於黄秘書到庫時妥爲接洽惟據外人方面消息俄使以我國取消外蒙自治已成事實日昨竟提出抗議依據中俄蒙條約要求我政府酌量變通外交部以事關我國統治權萬難遽行更變已咨行國務院請求正當辦法又聞外蒙前此所借俄債曾由陳毅向財政部領撥十萬元交與外蒙官府將某項債務淸償完了其餘未償之欵現在羅克兩幣日見低落俄國又每藉債權關係多所干涉致我國對於西北政務殊多窒礙昨國務院已有密電致庫倫陳使飭其詳細調查究有若干以便籌措歸還云 
[福州事件之政府態度]  
　　日人在福州暴行一案各方面來電都已證實彼等旣慘殺學生又復槍斃巡警且據李閩督報告肇事日人竟有日本領事館之巡警在内事件之重大毋俟贅述乃當局迄今未聞有何辦法僅與磋商緩派軍艦固已失自己地位日本方面方以當局易與反提出種種抗議派艦示威一節日使雖托辭未奉本國訓令而東京來電業已證明據云日政府依福州總領事之請已趕派嵯峨軍艦及驅逐驅櫻橘兩號赴閩相機行事該艦駐在吳淞朝發夕至更無疑義政府對於日人暴行根本問題尚不提出抗議遷延時日令人不解昨公府外交委員會雖已擬出辦法六條按照最近二道溝交涉先例擬向日本提出（聞六條内容甲對於福州森領事必須更換乙該領事所管之警察長江口須加以嚴懲丙處罰犯罪之日人丁日本政府正式向我謝罪戊保證今後日本商人不得携帶武器已死傷者之慰藉金）但此項辦法閣議能否如擬通過正式向日本提出現時尚不可知祗敎育部以有傷害學生關係昨致李厚基一電稱此次日人無故聚衆持械毆傷吾國學生多人實屬無理已極現經切商外部與日使嚴重交涉特先電逹云云亦不過空言慰藉而已 
[煙酒借欵與懋業銀行]  
　　徐恩元赴美之成績 
　　徐恩元　次赴美實爲籌商烟酒借欵及組織懋業銀行此中詳情外間尚鮮有知者茲特分列於左 
　　㈠懋業銀行之眞相懋業銀行之組織大體業已决定該行係由中美合辦徐之赴美係負有代表中國股東之資格與美國資本團接洽其偕同來京之美資本家韋根士氏司東氏白路斯氏邁益爾氏亦係具有代表美國愼昌洋行及波士頓銀行與紐約國民銀行　資本團之任務徐氏之赴美與美資本家之來華乃係一種往來接洽實行　近之表示現雙方尚在籌議之際惟其進行計畫猶未披露據聞該銀行之組織與匯業銀行相仿惟其作用較巨至資金一節原曾規定一千萬美金現尚有擴充之議政界中與聞此事者頗衆而以舊交通系爲其中堅徐氏乃發起中之一人云 
　　㈡烟酒借欵之内幕烟酒借欵旣由徐恩元在美簽定草約政府初以財政困難爲維持現狀計亟盼此欵成功故對於西南之質問曾本此意答覆比徐恩元由美偕嘗本家歸京此項借欵頗生變化因鹽稅抵押之異議及數目嫌少之故有停頓之象徐氏回京後所呈之草約原文内容共分五條㈠欵額美金三千萬元㈡回扣九一交欵㈢抵押全國烟酒稅及鹽餘㈣還期二十年㈤仿鹽稅借欵辦法設稽核總分所以阿卜脫爲總辦此項借欵之由來係在民國五年陳錦濤長財政時卽與大陸銀行商訂當交欵五百萬元至六年陳去職徐恩元尚任中國銀行總裁其時阿卜脫來華又經續議適李經義組閣復辟事起事遂中止今年阿卜脫又來華提議未成而去嗣龔心湛代理内閣遂派徐赴美就商徐乃借中美銀行「卽懋業銀行」招股名與阿卜脫氏續　磋商訂此草約云 
[華意銀行組織之經過]  
　　何中外合辦銀行之多耶 
　　僑居天津之意國商人馬焯禮自今春以來極力運動組織華意合辦銀行與前交通總長許世英等密商數個月之久後來許又直接迭與意國公使面議進行辦法於今夏雙方秘密簽訂草合同約於一年内組織成立開始營業該合同名爲『華意銀行創辦草合同』中國資本家方面許世英爲代表意國資本家方面馬焯禮爲代表馬氏即於今夏將該草合同携帶回國招募股份及籌備開業辦法而許世英又電託駐意公使王廣圻就近代爲接洽締結正合同事宜聞日前已得王氏報告謂於十月十九日正式簽訂正合同矣本月中旬意國資本家即由意首途來華着手開辦其合同内容大要如左（一）總行設於天津意國租界俟營業發逹時再行設立分行於各省（二）中國方面出資四百萬元分爲四萬股意國方面出資二千萬利拉亦分爲四萬股募集股份逹十分之三時即行開始營業（三）營業期限以三十年爲限依股東會議之决議得延長之（四）以每年紅利十分之一爲公積金（五）本行得享受華意兩國所賦與其他銀行之　利利益及　會（六）經營兩國普通銀行之業務（七）經董事會之决議得發行紙幣又受政府之委任得代理國庫事務（八）中國人方面選舉總裁一名副總裁一名總董事一名董事一名監事一名意國人方面選舉總裁一名副總裁一名董事三名總監事一名監事一名 
[敎育部修正敎育會規程]  
　　敎育部日昨以部令公布修正敎育會規程十九條全文如下第一章「通則」（第一條）敎育會以研究敎育事項發展地方敎育爲目的（第二條）敎育會之名稱各以其設立區域定之（甲）省敎育會（乙）特别區域敎育會（丙）縣敎育會（丁）區敎育會（第三條）各敎育會不相統轄但遇必要時得互相聨絡組織聨合會議（第四條）敎育會爲講求學術促進文化得設各項研究會及講演講習等會（第五條）敎育會得以會員决議事項建議於敎育官廳（第六條）敎育會得處理敎育官廳委任事務（第七條）敎育會不得干涉敎育行政及敎育以外之事第二章「會員」（第八條）敎育會會員資格如左（甲）現任學校敎職員（乙）曾任學校敎職員二年以上者（丙）現任敎育行政人員（丁）曾任敎育行政人員三年以上者（戊）專門以上學校畢業擔任敎育職務一年以上者（第九條）凡研究敎育學術著有聲望及協助敎育經費者得由敎育會公推爲名譽會員（第十條）敎育會會員應納入會金及會金但名譽會員不在此限第三章「職員」（第十一條）敎育會得設會長副會長及其他職員（第十二條）職員由會員互選其任期爲一年或二年（第十三條）敎育會於每届選舉前兩個月應組織會員資格審查會前項審查會在省由省敎育會通知中等以上學校校長及省視學組織之在縣區由縣區敎育會通知高等小學以上學校校長及縣視學組織之（第十四條）審查會應將會員履歷名册於選舉一個月前審查完畢並正式宣布之（第十五條）互選職員時其投票人應以列入上條所載名册者爲限（第十六條）互選細則由敎育會定之第四章「經費」（第十七條）敎育會經費以左列各欵充之（甲）入會金（乙）常年會金（丙）特别捐助會金（丁）官廳補助費第五章「附則」（第十八條）組織敎育會應按照本規程擬具會章在省及特别區域敎育會呈請該管敎育行政長官核准立案轉報敎育部在縣及區敎育會呈請縣行政長官核准立案轉報該管敎育行政官廳（第十九條）本規程自公布日施行 
[北京社會生活費概况（市隱）]  
　　昔人有言『長安居大不易』可見歷代以來凡是一國首都之地人民生活程度無不較高居之者均不免有不易之歎幾乎成爲一種定例北京爲我國國都歷元明淸以至於民國八百餘載矣官吏萃於斯商賈聚於斯游談之士以及醫卜者流亦無不輻輳於斯居民因之日增即百物因之日貴益以海通以還舶來之品充塞市場富厚之家競相裝飾舉凡宮室車馬衣服之所需率以炫異競奇爲可貴增高繼長迄無已時以故最近數十年間物價增加之速率較之閉關時代其相去有未可以道里計者 
　　夫人類維持生活要素有三曰衣食住今取中流社會以爲標準所謂衣者不必盡文繡而絲綿兩織物以及普通羊裘則所必備也所謂食者不必盡珍肴而米麵肉菜以及水果則所必需也所謂住者不必盡爲高屋大厦而主僕長幼四人至八人之家房屋十間則不容再少也此外若親友之餽遺疾病之治療相當之娛樂亦爲人生所不能免者試就北京社會一觀察之凡屬中流以上之人或居官場或在學界或務商業以上所定生活之要件可能有一不備者乎然即此欲維持到『應有儘有』之程度亦大不容易矣茲就最近二十年間北京各種物價列一比較表如次以見生活程度變遷之一斑『表中分民國八年爲三級元年則國體初更四年則歐戰旣起故特爲之劃分至於十九年以前勢難爲明瞭之界域祇可渾稱之爲光緖年間民國八年間物價之變動記者身歷其境故言之較詳至光緖年間則多得之於故兄傳聞大致雖不過差究恐未能完全吻合表中價目以文稱者係以制錢計即每十文合銅元一枚稱元者係以通行國幣計 
　　　　　　　　　　（單位）　　　（光緖年間）　　　（民國元年）　　　（民國　年）　　　（民國八年）　 
綿織物（布）　粗布　　一尺　　　　　　四五文　　　　　　　七○文　　　　一二○文　　　　一四○文　　　　　　　愛國布　一尺　　　　　　　　　　　　　　　一二○文　　　　一四○文　　　　二○○文洋布　粗洋布　　　　　一尺　　　　　　五○文　　　　　　一一○文　　　　一三○文　　　　一四○文　　　　　　　竹布　　一尺　　　　　　七○文　　　　　　一四○文　　　　一六○文　　　　二○○文米　　　　　　　　　　一斤　　　　　　四○文　　　　　　　八○文　　　　　九○文　　　　一○○文麥麵粉　　　　　　　　一斤　　　　　　三五文　　　　　　　五○文　　　　　七○文　　　　　八○文猪肉　　　　　　　　　一斤　　　　　　七○文　　　　　　二○○文　　　　二二○文　　　　二三○文牛肉　　　　　　　　　一斤　　　　　　六○文　　　　　　一八○文　　　　二○○文　　　　二○○文羊肉　　　　　　　　　一斤　　　　　　六○文　　　　　　一八○文　　　　一九○文　　　　一九○文魚（種類甚多計其平均數）一斤　　　　（未詳）　　　　　　三○○文　　　　三五○文　　　　四○○文雜和麫（玉蜀黍麫）　　一斤　　　　　　一○文　　　　　　　三五文　　　　　三五文　　　　　四○文白菜　　　　　　　　　一斤　　　　　　　二文　　　　　　　　五文　　　　　　六文　　　　　　七文煤（紅煤）　　　　　　一噸　　　　　（未詳）　　　　　　　　八元　　　　　一二元　　　　　一三元煤球　　　　　　　　　百斤　　　　　二○○文　　　　　　四○○文　　　　五五○文　　　　　七○文木炭　　　　　　　　　百斤　　　　　四五○文　　　　　二八○○文　　　三○○○文　　三五○○○文木柴　　　　　　　　　百斤　　　　　三○○文　　　　　　九○○文　　　一二○○文　　　一四○○文房租（每間）　　　　　每月　　　　　　　五角　　　　　　　　一元　　　　一元五角　　　　二元五角雇工資　男工（給食）　一月　　　　　　　八角　　　　　　　　二元　　　　　　三元　　　　三元五角　　　　女工（給食）　一月　　　　　　　五角　　　　　　一元五角　　　　　　二元　　　　　　二元苦力（不給食）　　　　一日　　　　　一○○文　　　　　　四○○文　　　　四五○文　　　　五○○文　　觀右表所列可以知二十年來物價變動之概况矣至變動何以如是之速就管見所及約有原因數種㈠人口增多北京近年以來人口日增較之光緖年間何止數倍而一切用品不産於本地多數來自外鄕用者多供者少貨價一經抬高即無再跌落之望此其一㈡外貨競入其初猶爲服飾及化妝之品未幾食物一類亦復紛紛侵入現在北京較大飯館所有通行食用之海參魚翅燕窩等大都爲日本之輸出品漏巵外溢言之殊可痛心不僅此也鐵床鐵椅以及其他傢具所號稱爲洋式者中人以上之居室鮮有不購置一二以裝塲面洋貨之價高於土貨自不待言此其二㈢貨幣增多此一原因素爲常人所不重視不知自民國以來屢次借入外債總數不下八萬萬其銷費於北京一隅者至少亦當在二萬萬以上以致暴發之富豪新進之貴族觸目皆是一切車馬衣服無不極力講求雖糜多金而不惜而在社會商業一方面自當應其需要貨品之種類旣日增斯奢華之程度亦日進即以車輛一項而論在民國元年間汽車之數極少而膠皮輪之人力車數尤寥寥今則汽車嗚嗚之聲終日不絶聞其總數已逹千外鐵輪人力車業經洶汰殆盡而膠輪之總數已有二萬此皆貨幣增多有以使之然也此其三㈣官俸增加京官俸給雖屬無多然較之淸代則已加及一倍或二倍况且官吏人數較昔特增額外之員浮於實缺俸給總額逐年增多因此之故寓公日衆一切用物亦日多於是不知不覺間物價遂增漲而不已房屋賃金一項即其明證此其四㈤紙幣停止兌現中交兩行紙幣從前流通於市面者最初之總數約及一萬萬元一朝停兌商業社會受一大打擊勢不能不另謀彌補之方蓋普通以紙幣爲收入之人購買力旣不免因之銳减而在賣物者自不得不高其物價以資取償此其五此外尚有一種原因爲新權度之實行以尺論新尺較舊尺差及百分之四而布價並未少減也以上所述各種原因雖不敢謂十分正確但大致當不甚相遠 
　　物價旣如此增高於是中流社會以下之人均不能不感其苦痛蓋就一家之生活費以言在民國元年每月用六十元者今則不能不用八十元矣用七十元者今則不能不用百元矣茲試擬一中人之家房屋約十間一夫一妻子女各一女僕一車夫兼打雜一其每月用費分八年及元年兩項列表如次以資比較（表内所列以元爲單位） 
　　八年元年比較增加數　房租　　　　一八·○　　　八○　　　一○·○　米（一包）　一二·○　　七·○　　　五·○　麵（二袋）　五·○　　　四·○　　　一·○　菜（肉蔬等）　一四·○　一○·○　　　四·○　脂油醬油等　　五·○　　　三·○　　　　二·○　煤飲料水煤油肥皂等　一○○　　七·○　　三○　土車出糞路燈打更等　二·○　　一·五　　○·五　兒童學費　　　五·○　　　四·○　　　　一·○　車夫費　　　　一六○　　　一四·○　　　　二·○　工資　　　　　二·○　　　一·五　　　　○·五　衛生費　　　　二·○　　　一·五　　　　○·五　添衣服費　　一○·○　　　八·○　　　　二·○　酬應費　　　一○·○　　　八·○　　　　二·○　計　　　　一一一·○　　七七·五　　　三三·五　　如前表所列即在元年每月所費爲七十七元五角至八年則增爲一百一十一元兩相比較即增加三十三元五角此猶就　等社會言之耳苟能收入至百元以上當可維持其生活若收入少於是數而人口多於前表所擬之人則生活維持當然不易至若下流勞働社會如車夫等則收入未必增多而有吃無穿兩饑一飽其苦更不堪言矣唐人詩云『朱門酒肉臭道傍多死人』每誦斯言輙爲流涕嗚呼今日囊滿金錢手握軍兵之新富豪新貴族其亦知之否乎 
[濱江通訊（鴻）]  
　　生活之困難决議鼓鑄銅元以維市面 
　　俄帖之毒害濱江迭紀本報前次鐵路公司停收太帖幾釀成極大風波當由當局與公司嚴重交涉照舊行使各機關空文佈告街巷爲滿何如俄人終有必欲曲逹目的之意觀於虚金本位以十元老帖五十元大帖百元黄條子換金盧布一元之事其用心亦可見矣今試問大帖黄條子初發行時之價格較老帖本何如即三月前之價格較老帖又何如今日相差竟至一與五一與十之比例益復苛於挑選非新鮮者不特折價且有不能行使之實執是以推將來虚金本位亦必無良好之結果也其實我國商人最爲善良苟俄人不自失信俄帖决不至於如是即前此三十元四十元票而不取消我知商人當至今視爲好帖故此次風潮之起俄人自啓之耳日者總商會有俄帖百元定價大洋一元之佈告而商店對於羗票咸如仇敵加以錢棹鬼從中播武昨市須二百餘元換現一元視商會之佈告倍且過这矣哈埠市面素所缺少者爲輔幣商會與農業銀行曾出十元五元三元一元票數種爲兌換千元二百五十元之用其價格即隨大帖爲轉移勞働家工資大多數爲此種輔幣近旣低落至於不可收拾之地遂致百物飛漲民不聊生生活之困難以記者二十年飄游所及未之見且未之聞也米珠薪貴四字不啻爲今日之濱江寫照窮苦之人實將凍餒以死即富有之家亦現愁慘之象則知羗票之毒殊無替代之物奉天會議結果推廣東三省官銀號之計畫可謂遠水救不着近火而中交兩行國幣劵又有中止發行之說其原由於張使不贊同恐將來不免有奉行往事勒令兌現之舉然照現在行市二百餘元而言商家咸以挑選爲拒絶之决心使無一種救急辦法以維持之則前途之危險實有不堪設想者所謂救急辦法者何即輔幣問題是當局數數召集本埠巨商及銀行家開會討論善後方針除空文佈告外迄無何等辦法之表示蓋將俟上峯之有所主張也今上峯旣不以此爲急務而形勢日益險惡遂産生昨日（十八）之决議擬以濱江縣與商會出名商由中交兩行借欵三十萬元於天津南京等處造幣廠鼓鑄銅元另行印行銅元票若干以救市面輔幣之急需其發行機關將由商會與地方共同組設官錢局云此次决議果能見諸實事羗毒必能稍殺而勞働家尚可有一線生機特不知能邀張使允准否耳 
[莫永新赴桂之關係]  
　　粤局將有變化 
 
 

Page 7

 
 
　　上海和會停頓和議破裂國人皆以爲此後必出於繼矣且主戰曾决於西南重要會議是事實上勢在必戰而兩星期來或戰或和迄無聲息外間傳言現時西南政治中心已移至梧州莫督軍已偕參謀長郭松年前往岑西林與章行嚴聞亦於大前日前去伍秩庸氏父子適於同時離省是否確游鼎湖不敢斷定或者梧州日内將有重要會議俾時局上有新發展此際政治消息之沉寂殆所謂萬木無聲待兩來歟 
　　據港報消息本月八號約下午五點鐘時廣東督軍莫榮新乘海通砲艦行經梧州直溯上游行動甚秘並無知者過後一兩點鐘梧州鎭守使始得接消息卽乘廣西第一號巡船上前護送莫督抵邕時係在十四號早督軍譚浩明省長李靜誠及文武各官均至西門外河干迎接即晚在軍署下榻翌早乘輿出署直過高峯坳（此爲大山位在南甯武鳴之中心點）改乘摩托車往武鳴而陸使適由龍州回來遂在寗武莊與陸使會晤并於該莊下榻聞莫督久未旋鄕擬於日間返桂平原籍一行并省先人墳墓方能返粤 
[李烈鈞與魏邦平]  
　　廣東消息李烈鈞蔣尊簋彭程萬三人於昨十六日假座大沙頭以太花園邀請滇粤桂各軍官要人政客宴會對於大局有所商榷特未能悉其詳情也又聞魏警廳長因何子奇前有電文登報曾將報文裁下并抄附學生檢查日貨情形請李部長察閱并祈賜指導李部長因函復云麗堂學兄台鑒奉書備悉始末兄處事素愼重對於民氣鼓吹愛護之不暇地方人辦地方事更焉有摧殘之者但弗論學生行動如何而貴部下則太鹵莽也扶植民權粤人素屬望於兄諸同學亦素屬望於兄統馭訓誡務望確守共和軌道稍一蹉跌則陷粤省於萬重地獄矣直戇之言我兄亦以爲然乎順頌時祉烈鈞手啓十二日 
　　李烈鈞覆報界公會電云元代電敬悉廻環展誦不禁慨然官廳行使職權應循共和軌道操之過促自非所宜然麗堂廳長素稱愼重摧殘輿論詎出本心或由部屬奉行之過鄙人曾請軍府維持法紀並復魏廳長函以扶植民權爲望甚盼其能受善言也專復順頌公祺李烈鈞啓 
　　國會議員鄧天一等通電云本月八日廣東學生因列隊巡行之故與警察衝突以致純粹愛國行爲演成流血之慘劇而警廳長措施乖方致成公怒同人實深悲憤以爲馬良楊以德之暴行竟發現於護法首都所在之地是可忍也孰不可忍頃閱李部長曁何司令函電仗義執言洞中肯綮當局昏謬如見肺肝足見大義所在公論難泯敬表贊同當路有靈尚希察納國會議員鄧天一羅永慶董慶餘陳宏棟于恩波岑述彭李文治于均生馬小進裘章途王學錦蔡炎靈張秋白徐緖和王法勤王宗堯劉治洲訥謨圖景定成 
[廣東開議憲法之先聲]  
　　憲法會議不日開會因法定人逾數無多故兩院議員於昨日午後二時在東園開談話會籌商維持人數辦法先由楊銘源提出修正憲法會議規則第四十八條四十九條及五十條不外對於原案規定限制請假缺席辦法再加嚴重衆均認爲適當惟對於第四十八條因親喪及重病請假者討論甚多湯漪主張絶對不准請假吕復則主張由同鄕議員證明凡因親喪或重病請假者有同鄕議員十人以上之證明即可請假褚輔成宼遐等均有討論時過四時由林議長聲明今日開會不過對於維持人數辦法交換意見此時未便表决須俟開兩院聨合會再行正式决定蓋憲法會議規則係由兩院聨合會制定非經正當程序不能改正也 
　　憲法會議昨發出議事日程第一百一十一號云中華民國八年十一月十八日（星期二）下午二時開議（一）中華民國憲法案（審議報告）第三十二條第七十五條第九十三條後增加一條（二讀）第一百七條第一百八條（二讀）陳炯明電賀憲法會議云參衆兩院諸公鑒聞本月十八日貴會開憲法會議下風逖聽欣忭難名溯民國肇基於茲八稔徒以根本大法未立愛國無所率循敵我者易於藉口今幸毅然肩任尅日期成永固國基大慰衆望將視斯舉除令行所屬一體懸旗慶祝外謹電馳賀炯明寒 
　　十六日參衆兩院議員海陸軍警學農商各界假座長堤東園國會議員俱樂部舉行促成制憲成立大會公推鄂籍黄平君爲會長是日到會者計海陸軍警各界均蒞會督軍亦派代表出席東園門前滿佈軍警保護遠望之與十五日現狀髣髴相似其實性質相反也據會内人傳說以廣東爲護法首區自國會南來廣東人民當盡東道之誼是以東園門前懸一匾額内書『廣東國民促成制憲成立大會』特以廣東二字冠國民促成制憲會之上以尊崇粤人制憲之熱心至廣東人到會者則有二十九人查促成制憲先以舉出幹事辦事爲前提草案擬定大省舉幹事九名中省六名小省四名廣東屬大省之一應舉幹事九名又聞選舉正式大總統一事即由該會爲胚胎云是日議員到者甚少茲錄國民促成制憲會宣言如下吾人日處於水深火熱之中而解脫無法國家日頻於天荆地棘之域而挽救無術洪水猛獸浩刼當頭感情作用與昧於事理者動輒爲歸咎國會之言嗚乎國會果獨任其咎乎以數百文弱書生僅憑口舌之力與萬惡政府及手執重兵之不法武人抗曾無一人盾其後螳臂當車寗有幸理夫舉四萬萬人民之衆若能鼓其河嶽鍾靈之氣爲正義人道之結合本護法之决心爲嚴格的監督間有不良分子亦將革面洗心而齷齪政府又何敢摧殘至再俾吾人托命之神聖立法機關流離播遷坐聽賣國者之任意横行耶興言及此無涙可揮大錯已鑄夫復何尤然往事已矣來軫方遒吾國一線之命脈即在此次制憲之能否成功吾人一線之希望亦然須知與僞不並立邪正不兩存苟能於此時制定憲法爲八年來犧牲之代價則觀瞻所繫耳目一新輿論旣不虞其狂瞽而人心趨向自若决江河所謂賣國政府所訂之各種秘約非由吾眞正民意所組織之立法機關所承認者舉不足當吾四萬萬羣衆凝結之正氣所迅掃矣否則奴隸犬馬噬臍何及今兩院人數已足制憲期屆倘能於最短時間完成根本大法豈非吾人所素願無如報緍喧傳人言嘖嘖有謂已受僞職來此騙錢到手即逃者有謂受安福金錢運動來此搗亂使制憲不成者同人等不願以不肖之心待人甚希望其傳言不眞然前事爲後事之師實不敢斷定遂無其人且藉故缺席請假遲到逃席諸惡習在在皆足爲制憲之障碍不能爲議員諸公諱而亦無庸諱者也同人等爲希望憲法速成預防流弊起見爰集合各省同人組織斯會盡國民之天職爲制憲之臂助對於缺席逃席議員諸以雖烈風疾雨忍飢受凍必以最文明最誠懇之態度爲再四登門之籲請若國會諸公憫同人等之愚忱鑒亡國之慘痛蠲棄小節一德同心共立此億萬斯年之大業則同人等於開會散會之時馨香禱祝高呼民國萬歲國會萬歲議員諸公萬歲否則受人民之委托　放棄議員之職務兒戲國事不辨重輕則同人等爲四萬萬同胞請命對於登門籲請呼號無靈之議員惟有實行國民監督職權破除情面不稍顧瞻以貽誤國家而滋罪戾俾炎黄帝胄永淪於萬刼不復之境也謹此宣言 
[粤人歡迎美參議員紀]  
　　美國參議院議員波頓君於十四日抵省往謁參衆兩院議員及軍政府外交部長適伍總裁及伍次長均往遊鼎湖山由外交部司長盧興原接見波君道逹來意後用茶點而散翌日下午參衆兩院假座新財政廳開會歡迎賓主均有演說晚間七時靑年會亦請波君演說大意略云自歐戰後世界眼光爲之一新以德皇威廉第二一世之雄無好結果可知强權斷不能勝公理中國地廣人衆惟積弱不振救國之道全在本國人民應早破除成見無分南北共謀國是若將軍餉興辦敎育受益更多美國之加入國際聨盟無非欲主持公道及帮忙中國使將來國際免有戰爭之事發現云云同日八時靑年會及中美協會公讌波頓君由司法部司長伍藉盤主席在座者爲美國領事嶺南校長參議員朱念祖外交部司長盧興原及中美人士數十人席間盧興原演說歡迎大意云今因伍總裁及伍次長均不在省鄙人代表靑年會及中美協會歡迎波頓君何幸如之查波頓君曾任美國參議員二十餘年深悉美國民意當其游歷吾國北方曾在北京上海各處演說均中要肯及至本省亦有忠告現在時機已至我輩定當樂從數月以來美國名人到省游歷者大不乏人如中美通訊社加路君及美國水師提督羅傑君均受中美協會歡迎此次波頓君到省可謂喜事重逢美國對華政策向不取侵略主義是以此間中美人士非常親愛若能彼此盡情接洽無難在本國發展事業兩方均受其益且示人以國際平等我輩深望波頓君轉致美國人十敝國盡力歡迎實因美國主持公道保障和平甚得世界敬重云云隨由波頓君答謝并言及美國之禁止華工入口因該國工黨問題實出於不得已此外華人美國均極歡迎深望中國人民發奮圖强使中國立於相當地位則諸事均可就緖云云演畢盡歡而散 
[川省會臨時會之第一幕]  
　　議員加薪問題 
　　四川省議會於五號舉行臨時會開會式各官長均到李議長演說謂今日爲本會第五次臨時會開會之第一日各行政官皆到會實爲本會之光榮依暫行法須有特别重要事件乃開臨時會今雖常年會僅數日而有不能不開者因常年會所收之案頗多未能悉數議决如預算案團練案交通案等皆屬重要而未議决者不宜延擱以待來年故特於此時開臨時會云云楊省長演說謂今日貴會開會庶堪得來參觀欣幸之至願以一言爲貴會告議會當整作不當閙意見固不待言貴會此次常年會所發偉言宏論及所提議案載諸報紙庶堪實深欽佩惟聞貴會議員中有對於庶堪擬提彈劾案者此尚望諸君知之近年以來政府辦理一切政務實無一定之法律一定之條例足爲依據設施偶然不愼則有之遂以爲違法則不敢承今日爲官吏者異日亦當爲議員今日爲議員者異日未必不爲官吏細小之事總望原諒使政務一切進行無阻吾儕革命黨非如北京之官僚派遇質問則不愜於心悻悻見於詞色庶堪若果違法諸君即提彈劾亦屬當然之事此次常年會偶有與貴會齟齬之處亦非庶堪之故意爲難以後政治進行尚望議會輔助否則妨碍殊多必致一事難辦常年會成績之優旣爲庶堪所極欽佩今日得此機會與諸君一見欣幸之餘希望尤多云云演畢休息二十分鐘開茶話會討論他案後議長謂議員加薪報紙反對頗甚果加與否尚望討論任瀛謂月加五十元半年乃僅二百餘元因此而受各方面攻擊殊爲不值劉在方謂報紙認加薪爲小部份議員之意應更正曾吉芝謂可改爲開會時之津貼不名曰加薪黄文裳贊成之郭湘謂本月欵領到否李議長謂本月領到萬二千元係預付證金庫中有欵時卽可開支至預算一讀會不過表决大綱不能認爲數目已定可就雜支所減之一萬二千元作爲開會時之津貼月或二十元或三十元不至加人民重擔諸君以爲何如馮正揚謂本會加薪何能因報紙反對而遂取銷應堅持到底俟加一月後再取銷亦可卽以後純盡義務亦無不可要不宜於此時中止云云場中議論紛紛未能表决而散 
[江西金融界之險狀]  
　　江西市面月息暗盤漲至六分之多爲從來未有之現象各錢商處此危急之時目前之痛苦尚可稍忍而後顧罔知所屆雖老於此業者亦不能測其遷流之所極且明日即爲比期一切進出均於本比交割下半月之拆息行情亦須於是日斟酌以便届時同行交易各有把握若不先行妥籌維持辦法則不特下比拆息仍舊且恐由六分而至於七分八分則必至演出不可思議之險狀故特趁今日滙劃公所常會日齊赴該所討論一救濟方法惟因正所長盧馥窗因事赴灣副所長侯勛臣亦不在省龔梅生又未到曾待至下午五時尚無主席當由張繼周等計議僉以市面閙成如此現象皆由金庫證劵短期公債逐月積累未能兌現錢商之欵被公家吸收殆盡所存都係債劵而外行存欵見此風勢紛紛提取旣不能如官廳之不顧信用推延日期則勢不得不迫於重息借欵之一途蓋商店最重信用有人提欵不能延遲片刻故祇有忍痛以顧顔面若官廳不速設法定當牽動一般商業而陷於無市面之境一家不穩全市面連帶受其影響彼時誰尸其責今日雖不能作正式開會然旣詢謀僉同即可請文牘譚墨山根據此意函致商會請轉財政廳所有已經到期之短期公債金庫證劵趕速設法兌現一面請龔梅生面與楊廳長將事機緊急朝不保夕之情形懇切陳明萬不可如前視爲無關緊要如可於此時兌現則雖不要息金亦所甘願云云當囑由駐所人員俟龔君回轉逹此意始各散去又聞日間因龔梅生未到匯劃公所遂不果開會傍晚復由錢商請龔君到所開會討論維持方法聞有人不顧大局主張破除從前匯劃公所公决拆息行情至多不得做過三分以外之定例　改爲不限制如果此例一破前途愈不堪設想龔梅生恐因此發生意外轉受同業貧難遂亦謂無論如何須維持三分之定例下比暗盤亦須取銷保持現狀云云然亦卒未有救濟之方法也 
[蕪湖快信]  
　　安徽警務處長劉道章財政廳長陶鎔榷運局長關建藩蕪湖警察廳邱鳳五均因倪督之病同由省乘江新輪於二十一日過蕪下駛赴蚌 
　　蕪湖政界云頃得皖南鎭守馬聨甲來電謂帥座漸愈請轉告同人勿念 
　　有自蚌埠來蕪者云倪督之第二妾前日在津病　并云倪督近來日必昏迷數小時伊姪鳳陽關監督倪道烺爲寗資愚追悼會本擬來省嗣因倪病未離蚌 
　　此次財政廳召集各縣知事財政會議聞係整頓各縣田畝附加及稅契加徵等事 
　　省垣安武軍第八路第一營全部刻奉倪督軍命悉令繳械送往蚌埠遣散 
　　蕪湖江蘇米捐局創設於淸季乙未年張文襄督兩江時因是年鎭江米市遷移蕪湖出口一處鎭江封禁皖米不能下行江蘇釐金必致短收是以設米捐局於蕪湖補收下游大勝關新河口泗源溝三道釐金聞該局專收輪運出口之米每一百五十斤爲一石計納銀七分内除地方功德一釐客冬趙局長到差交提一釐歸蕪湖育嬰堂及安慶貧兒院蘇省實得六分八釐刻皖省議會已提議撤消該　但事實上恐難辦到 
[南京學術講演會之第一次]  
　　十一月八日南京學術講演會假城北大石橋高等師範學校内大講堂開第一次大會特請黄任之君及美或盧貝士博士演講城内各學校職敎員及男女學生赴會聽講者千數百人側足重立堂内幾無隙地來賓如敎育廳長胡玉孫曁法美各國人士均先後來會以次入席晚五時開會先由陶知行君報告開會宗旨略謂昔人講學專限於少數人而本會講學在普及於一般人無貴賤貧富男女之别凡爲人便須學今日本會設立宗旨即在改舊時私授學術的方法爲公開的變少數人專有的學術爲多數的云云次由王伯秋君致詞於衆介紹黄任之君演說其詞甚長大旨可歸納於次之數點㈠對於學術講演會之希望㈡比較南洋各島今昔情形㈢論五四學潮以後之趨向㈣學生須了解自動主義之眞諦又次涂羽卿君奏西樂又次由高師講演會鄒秉文君介紹美國盧貝士博士演說中美法三國共和制度由劉伯明君繙譯分民主爲四種（甲）政治的民主（乙）社會的民主（丙）工業的民主（丁）人心的民主博士謂後二種尤當特别注重博士精力瀰滿聲大而宏與黄任之君之淸談娓娓曲折入微論者稱爲雙絶又次山陶知行請黄君演說組織籌建講演廳委員會辦法最後由王伯秋君動議推舉黄君及江甯鎭守使敎育廳長省議會議長商會會長高師校長曁南校長法政校長第四師範校長等爲籌欵員衆鼓掌贊成以諸公之熱心毅力登高一呼當不難翹首跂踵拭目以俟此巍峨壯麗之講演廳先全國而出現於吾江蘇之南京矣 
[杭州快信]  
　　浙江靑年團董事長黄元秀（督署軍務課長）呈請省署將舊提學使署撥充該團基址當局以與部章牴觸（非官立機關不得撥用官産）駁覆不准 
　　城北商會以米市需用現洋呈請省長設法接濟每日撥現金三萬元已令財政實業兩廳邀集各銀行主任尅速妥議覆奪 
　　餘姚素爲産棉之區現届花汛查舊有各花店代客買賣性質與牙行無異應令照牙行例一律納帖已由財廳令行該縣曁統捐局從速調查最繁盛之泗門周巷等埠花店察酌情形辦理 
　　杭州殖邊銀行准今日（二十三）下午兌現收回紙幣後即淸理賬目聞該行開設五載虧耗約四萬餘金 
　　第十師校校長王鎭雄第十中校校長孫如怡等以敎育伍廳長任事以來熱心整頓茲聞因磅餘事遽萌退志聲請辭職昨特電省挽留 
　　總統府秘書胡晴初今日回京已乘午車離杭 
地方通信 
[松江]  
　　鈕永建自認借用公欵公欵總董雷續興於易簀之際交出之欵産賬籍有前松軍司令鈕永建借支五萬二千五百八十一元零一項經淸查公欵處董事葉桐叔吳伯庚函詢鈕君鈕已覆函自承略云此欵係民國四年爲推翻袁氏稱帝之用弟奉軍務院命爲駐滬坐辦所需用欵均向各處籌借所借不止一處但覺爲數甚鉅嗣經開單向政府索還將存根細數送交陸軍部乃輾轉遷移大變忽作該欵遂至今無着至其細賬數目已不能記憶大約與尊詢之數相去當不遠也一俟大局定後再向政府交涉當按照存根撥還弟不敢負繼興尤不敢負桑梓請諸君子轉告同鄕父老云云 
　　鄕校房屋糾葛案結束五庫第六校向借楞巷爲校舍自前校長徐正光被控撤換後始則尼僧不允借作校舍繼復藉帮時往滋擾半年之間連換校長兩人皆因不能相安而去今校長錢宗瑜於本學期任職後復因拆毁腰牆改設操場之故大起衝突幾致涉訟現因某户紳調停將菴屋第一第二兩埭畫歸校用第三埭山菴收管俾淸界限而免糾紛并經錢校長繪圖貼說呈縣備案矣 
[南滙]  
　　經董刷印報告册南滙縣敎育會會長陸秉遠兼任西聨鄕經董歷年經管公欵年印收支報告一册除將前數年業印三册外聞近年報册亦已陸續付印矣 
　　賦稅議决减徵江蘇省財兩署根據南滙縣農會長張景陶陳佐漢初次請求減賦公呈委派江慕洵蒞南履勘災區會縣於十一月十八日邀集農會國聨合會圖聨合會各職員商議減徵辦法議决忙漕普减二成蘆課草息以一二三團被災較四五六七團爲尤重按照災情分别辦理平均總數約減四成已由江委員朱知事會銜電請照辦矣 
[蘇州]  
　　鄕董請禁茶館聚賭吳縣角直唯亭郭　等鄕董於前日赴縣面稟温知事以各鄕村各茶館主聚賭抽頭誘引農民賭博際茲新榖登塲若被誘引將完租欵項輸去勢必發生賴租情事請求從速禁止温知事據禀後昨日立派署警胡春許太下鄕傳諭各茶館主不准再設賭檯取具改過切結帶縣備案　　憇橋巷命盜案近聞憇橋巷陳冠卿家前被兇徒殺害母女二命一案迄今兩月正凶尚未緝獲昨日偵緝隊潘隊長親至縣署請求將拘押之傭婦張袁氏准予帶隊詳細研訊當奉温知事核准照辦旋又悉該隊昨晚接隊士龔某電信已在河間府地方緝獲凶犯名小惠者一名即日解蘇歸案訊辦矣 
[鎭江]  
　　最近疋頭市况鎭市洋布疋頭白貨如粗布斜紋市原布等均每疋增漲五六錢不等統扯增加一分現值絨布上市之際市間暢銷之美國鐵路牌絨布每疋二四扣門約十兩餘核之前月已漲五錢然各種洋布雖開價甚昻而消路甚暢亦可見冬貨需要之繁矣 
　　九師運動會省立第九師範學校於二十一日開秋季單獨運動大會共計節目三十一各生成績均佳參觀來賓均稱贊不絶 
　　令飭協緝逃官丹徒縣張知事昨奉高等廳令開奉司法部訓令通令協緝河南固始縣知事陸守仁匿報命案虧欵潛逃務獲究辦等因張知事奉令後已飭所屬照辦矣 
[南京]  
　　全國高師校聨合會議全國高等師範學校於去年由敎育部召集第一次聨合會議後議决第二次在南京開議本年經南京高師校長郭秉文君就議定地點籌備會場電商各高師校長定十一月十六日取齊屆時各高師代表陸續到寗於十八日在南京高師之梅園開預備會十九日開正式會公推郭秉文爲主席二十日繼續會議將所有議案逐一議决所决議案如『高等師範學校課程應採用選科制案』爲學制革新之預備『高等師範學校宜斟酌需要及地方情形附設專班收錄女生案』爲推廣女子敎育之基礎『國語進行計畫案』爲言文一致之先聲『派敎職員出洋研究考察案』及『派遣畢業生留學案』爲養成需要人材之根本計畫此次會議全國高師均有代表出席北京女子高師亦派女代表與會尤足爲此後男女敎育家均負全國敎育責任之佳象茲將其到會代表之姓氏列下敎育部代表李廉方北京高等師範校長陳筱莊瀋陽高等師範代表吳勵丞成都高等師範校長楊伯欽武昌高等師範代表薛良叔廣東高等師範校長金湘帆北京女子高等師範代表伍崇敏南京高等師範校長郭秉文代表張子高俞子夷會議畢後南高於二十日晚開歡迎各代表大會演說詞長從略歡迎會畢各代表以二十五日即須放洋赴美考察敎育於當晚十一時即乘火車赴申並聞下屆高師會議地點定在武昌會議期定明年九十月間赴美返國時或先在奉天省城開一高師會議臨時會云 
[杭州]  
　　杭垣金融界恐　續聞杭垣近以商用浩緊銀根奇緊存欠拆息已至二分左右湖鑒米船現有三百餘號均待現銀開斛　業在金融枯　停開本票收縮營業範圍聞各錢莊經理爲維持市面起見已分赴上江下路裝運現洋以維大局拱宸橋商會因現洋缺乏市面恐慌具呈省署請按日撥現洋三萬元以資周轉等情齊省長察閱之下查現植花米上市現洋異常缺乏官廳自當力予維持前據杭線商會具呈即經函行財政廳會同實業廳召集各銀行妥速籌議具復在案據呈各情昨已批示候令行財政廳一併會商妥速籌議具復再行察奪又杭州錢市陰曆九月底至明年三月底六對月長期利息業經議定每千元十二元紹興錢市六對月長期利息每千元十元五角現已紛紛開放矣 
　　杭州殖邊銀行設立多年前年紙幣停兌風潮該行行長謝虎臣設法維持杭州殖邊紙幣卒能照常行使近因銀根奇緊現金大缺自二十一日上午起至下午止持有該行紙幣者紛紛往兌現金兌換處擁擠不開該行趕壽現金竭力應付至下午約收紙幣三萬餘元常晚該行尚四出籌掉現金無如現金奇絀不敷周轉翌晨祇得暫行停兌宣告下午照常開兌及至下午又謂準於二十三日上午兌換不知能維持到底不蹈滬奉兩行之覆轍否 
[甯波]  
　　王太史厝柩被盜案已破定海王太史修植厝棺二次被盜由當地士紳曁旅滬同鄕等禀電交馳請速破案浙省長官亦令限期破獲馮知事正在焦灼之際竟於無意中將全案破獲其詳情如下當陰曆九月二十日夜縣署禁烟調查員黄岳松因公外出未將公事室下鎖遂有偷兒潛入將其衣箱偷竊一空而桌上物件絲毫未動知係内賊次晨指派法警密查探悉前充收發處公役張阿甫（本地人）平日不甚安分乃不動聲色即往阿甫家中搜檢果獲贓物夾衫一件當時阿甫因事外出適不在家有史阿金者在伊家借宿史係著名積竊甫於兩月前釋放者於此案不無可疑即將阿甫妻某氏並史阿金連同贓物帶至警所經王警佐傳訊據史阿金供稱此物係任阿金所有等語警任乃給與阿金洋一元囑其偕同警察將任拿獲另有重賞史阿金遂率警往任阿金寄居之所果然將任拿獲一面搜檢衣箱又有翡翠朝珠一粒從箱中滾出復一併帶所轉解縣署經馮知事再三研訊供稱此珠係王太史厝棺中盜出阿金亦供認同夥並有竊徒賀阿木黄阿葉兩人在場帮竊不諱馮知事遂派巡長楊大年購線又將賀黄兩犯拿獲年皆十七八歲黄阿葉在被獲前兩小時尚在縣署門首徘徊探問史阿金下落農膽可謂人矣 
[嘉興]  
　　襪廠賬欵有着襪廠被滬商倒欠一事經載前報茲悉滬商爲華錩號共外欠洋一千二百餘元未平廠家七户均受微損現經各該廠代表赴滬將華錩號東范文榮扭控地方審廳於日前判决勒令二十日如數淸還云 
　　講演改良家庭敎育嘉善縣敎育會前日開會由某會員提議以女學昌明端賴改良家庭敎育爲之基礎决議請杭垣女子職業學校謝玉農胡佩芬二女士及嘉善女高小校張驥瑛女士爲義務講演改良家庭敎育事三女士毅然擔任已於本月二十二日出發先至干洪區繼至西塘丁栅俞姚大雲楊廟天凝陶莊等區然後回至城區講演聞此次巡廻預計約需半月際此朔風獵獵寒氣逼人女士等不辭勞苦有裨於將來女學當不淺也 
雜評一 
[辦理閩事之推諉（默）]  
　　今日之福州事件在中央政府則希望歸地方辦理謂可不致影響大局在地方官吏則希望移中央辦理謂權專而不受牽制嗚呼是誠何說哉夫今日之事第一在得公平之解决方法固不論中央與地方亦不問辦理之何人也苟無公平之方法則地方不能解决中央亦不能解决蓋國人今日之所爭寗以易地而稍異乎 
　　然則爲是說者不過互相推諉之意耳中央欲諉其責於地方乃以地方辦理爲利地方欲諉其責於中央乃以中央辦理爲便殊不知今日之事各負責任應各互盡其力以對外而非可互相推諉以自安且即欲互相推諉而不得也試觀各地之民憤如此尚得容辦理者之推諉哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[閩警中上海各界大會紀事]  
　　昨日下午二時各界聨合會等因福州日人傷斃我國學生軍警一事特開各界大會於西門外公共體育場討論對付方法至西門斜橋電車均極擁擠會場門首交叉國旗絶無特别之裝飾入場時有各界招待員數十人及分送傳單者計四十三種大致警告日人在福州之舉動及勸堅持抵制日貨者場中更有横張白布一幅上書大字報告海味行各洋貨號私進日貨之數目到會者各界團體個人不下萬餘人尚有男女西人二十餘人亦來參觀會場中有童子軍及淞滬警察廳游巡隊二十人該廳督察長張竹蓀司法科長劉春夫等維持秩序會塲中央高設演壇邊竪一桿上懸『各界大會』之旗其後方復以竹竿横張白布上書開會秩序㈠振鈴開會㈡主席報告開會宗旨㈢請福建代表毛一豐報告日僑擊斃學生軍警情形㈣研究後列辦法（甲）電北京外交部責令嚴重交涉并於外交委 
[各界大會攝影（一）]  
　　員僵提出六條件一更換駐閩日領二由日本政府謝罪三慰卹死傷者四懲辦犯罪日人五保證此後日商不得携帶武器六懲辦駐閩日領署官長（外附加二條）一撤銷在福州日領事裁判權二限日本軍艦軍隊離閩（乙）各團體大隊演講厲行抵制（丙）發警告全國父老書㈤自由發表意見（限一小時）㈥散會羣衆即立於四周各團體（另詳）均揚國旗及團體名旗高聳於萬頭鑽聚之上當時公推馬少奎主席報告開會宗旨畢即請毛一豐報告閩事毛君略謂此次日本人對於吾閩人士之行動實出於無理取閙吾閩人士對於日本人始終無非法之行爲也大概情形與各報所載相似其間層次略分三段以報告日人圖閩情形爲一段五四運動時日人僑閩之狀况爲一段此次發生禍事爲一段語語沉痛涙隨聲墮最末并爲日人欺辱吾閩不啻欺辱吾國且福州一旦亡去而中國之局亦將不堪希望國人速籌對付方法此不僅救閩實是救國云云復由主席宣布辦法并謂如贊成附加二條者舉手比時全場人士一律舉手次由全國學生會理事馮復光演說略謂今日大會是日本人槍斃福建學生的問題一切情形毛君一峯報告狠詳鄙人不必 
　　說現在惟對付他的方法是應該研究的試問日人何以能在我們國裏槍斃我們同胞因爲保護人民的政府不盡保護義務所以我們欲想對外先須治内好在國民的良心未死所以我們應該督促政府嚴重交涉因爲我們這種精神上的團結於國際上不能說的故不得不藉日名義去作事而其實力要在我們全國人民的身上云云次鄭貞文演說略謂此次閩事非但關係閩省實關係全國非僅關係全國亦關係世界大局彼以山東問題恐難得手欲借福州實行其武略政策藉引可以派海軍入閩若是吾前途至慘至險今從外交上交涉應該不僅要求取消在閩日領事裁判權應要求其在中國全部之裁判權撤銷云云次唐山代表張敬之演說略謂今日之會爲救國欲救國應先救閩欲故閩應先各盡心力實行斷絶高業上交往爲上策對　揚女士演說係代表全國各界聨合會與大衆商議辦法大略分别二種㈠籌商國民大會斷絶國民與他人之　易不買他貨并不給他各種原料同心堅决終始不懈并謂如再有喪良違犯者全國人士視爲公敵㈡說明拍電外交部嚴重交涉事因認是外交上一種手續非謂北京政府也最後并謂以後大家究竟是否願作亡國奴如有覺悟者其於抵制事應須堅持不懈云次黄宗潢女士演說請衆兄弟不要怕死我亦不怕死之一人又謂不要怕死之理由即是抵制堅持不懈乃是我無形之武器實較他有形之武器爲更利若不能者即是怕死然死終不能怕而不死也此鄙人所以勸大衆不要怕死也再次如李果女士工界代表林穎超章瑶上海學生聨合會代表潘卓吾洋布公會代表吳涇熊滬北商界代表史觀濤救國十人團代表汪奇笑邱稼禾又陳鵬唐華軒等相繼演說大略與前者同迨各人演說後對東研究社亦有公函致各界大會并推定高一某易韻樵易忍齋三人爲代表發表該社對東之主張共計五項與秩序單所定之辦法大略相同主席至此即將各項辦法逐一宣讀一致表决惟撤銷福州日本領事裁判權將福州易爲全國耳每舉一項徵詢衆意時鼓掌聲如雷震耳旋提議請到會各團體各舉代表三人分赴東莊海味洋貸布疋各業會所請其厲行國民外交停止貿易之舉以求自救救國各團體代表當場簽名者上海學生聨合會潘卓吾北城商業陳天生張志鵬對東研究社高一某易釗易韻樵中華模範自治講習所郭瑞商工業協會張佩卿張漢農陳璋李載民少年救國宣講團劉樵仙中城商業聨合會鄭鑑英李泉林汪存厚中華美術學校林鍾麒法租界商界聨合會汪醒齋錢士湧葉貺辰民治學會周天爵閘北商業公會俞元爵愛克界三路工商聨合會張慕曾北福建路工商聨合會馬耀岩愛克界三路義務夜校張璉約翰大學校學生分會鄭學海滬北五區商業聨合會史觀濤漢口路商界聨合會呂靜齋西書同業永志會周生發救國志成團沈詠靑徐明臣旅滬兩湖聨合會董成章靑年義務團張文弼三江聨合會臧熾堂工業專門學校學生分會陸元上海各界聨合會宋誠彰第一商校汪大銘電器工界聨合會李恒林承天英華學校學生分會謝景升市北公學賀志勤海寗路商界虞兆芳七浦路商界申受世中　體操學校何壽康和平維持會臧善建福建路商界王宗藩北區公學蔡超救國十人團聨合會薰天爵邱稼禾中國公學張範五馬路商界張炳臣葉爕臣留日學生泣懇救國團范祚介女靑年會體育師範學校燕景緹閘北七路商界唐華軒滬江大學張仕章漆商聨合會吳蔚堂勵志愛國官講團徐惠施救國恒心團王震芝和平請願會易忍齋滬東救國十人團葉松彪廣東旅滬金銀首飾工業會嚴春生任需軍歐陽福田崇明路商界俞銘巽兩江公學陸望若邑廟商界李文洪育才公學學生分會李麒麟浦東同人會陶雪生女子生計義務學校方右津吳淞路商界林大松各路代表簽名畢聚集該場大廳中會議許久乃分途勸告散會時已鐘鳴六下矣 
　　到會各團體之名錄左滬西商業聨合會中華全國工界協進會中國體操學校惠中中學校北區北學中國公學中華美術專門學校滬江大學南洋醫學專校惠光學校少年救國演講團第二師範學校中華工業專門學校中華模範地方自治講習所女靑年會體育師範學生分會聖瑪利亞女學國畫美術學校中城商業聨合會若羣女校愛國女校十人團聨合會旅滬廣帮華洋什貨商會商業救國恒心團同德醫學專門學校職工公會安徽協會全國公民和平協助會順直會館浦東中學聶中丞公學中國公學第一商校同志團上海學生會義務學校志成團志成夜校五馬路商界聨合會靑年益實會慕爾堂基督敎佈道團海寗路商界聨合會上海女界聨合會福建路商界聨合會中華工業協會文監師路商業會中法義務國民學校市北公學愛克界三路工商聨合會靑年普益社滬北五區商業聨合會民國路商業聨合會中華工業協會上海麵粉公所西畫永志會北城工商聨合會廣東旅滬全國工業協會自由黨總部敏求小學校靑年義務團神州醫藥專校博文女子靑年會商業夜校靑年會國民義務學校唐家弄商業聨合會紹興旅滬公學女界愛國協進會復旦大學中華一進會上海救國十人團聨合會總會七浦路商業聨合會法租界商業聨合會上海留法勤工儉學會靑年會中學南洋路礦學校上海商業救國恒心團浦東大團鎭救國團友誼學校愛克 
[各界大會攝影（二）]  
　　義務夜校派克路百合里勵志愛國宣講團西武昌路　賢學校中華振興期成團旅滬處州同鄕會上海競育童子部東北城商業聨合會少年宣講團邑廟豫園商業聨合會育材公學城内老縣西街廣濟義務學校閘北商業公會約翰靑年會民立中學華僑聨合會閘北七路商界聨合會東吳第二中學吳淞路商界聨合曾全國各界聨合會上海各界聨合會福建商界上海公學大同學校吳淞路學商徵查會北福建路工商聨合會北福建路工商聨合會義務夜校漢口路商界聨合會梧州路嘉興路商界聨合會上海臨時和平維持會兩湖聨合會三江聨合會江蘇省立第一商業學校上海民立地方自治講習所中華工會總會涵德學校義務班全國報界聨合會慕爾堂益賽會滬濱英文學校旅滬陝西學生十人團小沙渡志成第一義務學校曹家渡中醫學校中華婦女生計會 
　　昨日閉會後當卽拍發致北京電其文如左北京外交部鑑福州日僑擊斃我國學生並傷商民軍警彼國政府反派兵艦前往此間各辊異常憤激特於本日在公共體育場開大會到者三萬餘人公决應向日政府要求八條㈠更換駐閩日領㈡由日本政府謝罪㈢慰恤死傷者㈣懲辦犯罪日人㈤保證此後日商不得携帶武器㈥懲罰駐閩日領署警察長㈦撤銷日本領事裁判權㈧限日本軍艦軍隊離閩即乞尊重民意迅卽提出交涉始終堅持誓逹自的愼勿故示弱點以辱國召禍也上海各界大會叩漾 
[潘祖臣等爲閩事致北京電]  
　　江蘇旅滬公民潘祖臣陳滄等前因閩事致電閩督軍會誌本報昨日潘等又電北京云北京國務院外交部　鑒閩事發生舉國同憤數日以來未聞大部有何提議殊屬不解似此辱國之舉非等尋常應請嚴重交涉國人無分何省當全國一致爲政府後盾以維國體不勝迫切待命之至江蘇旅滬公民潘祖臣陳滄王昌詒等公叩漾 
[南京路商界聨合會提議案]  
　　昨日各路商界總聨合會在會所爲閩省日人傷斃平民曁租界發行印花稅二事特開緊急會議南京路分會亦先行於前日下午四時開會公决辦法提議於總聨合會茲將其願書錄下（其一）爲提議事報載日人擾亂閩省治安並毆傷學生及槍斃人命等情此等强暴行爲不但目無中國且有意擾亂東亞和平各國輿論僉謂此項問題關係不僅中日兩國可見公論在人各國均視爲非常重要應由本會一面根據公意正式宣言通告各國請其援助一面電致李厚基請其堅持勿稍退讓並復該省學生聨合會願爲後盾一面再由入會各路商店一律出具永不賣買某貨願書堅持到底事機急迫亟盼議决施行（其二）爲提議事報載北方政府對於本埠界内各商店有行使印花稅之提議並與租界當局正在交涉中查印花稅爲國家一種正當稅則商民雖托外人字下亦知以愛國爲職志不願依外界爲護符立於反抗之地位惟現在南北尚未統一國民對於財政用途多未明瞭目前自未便承認轉資糾葛再此項印花稅將來如須實行時須要求政府將各種苛稅取消方可照辦本日已開會公决爲此提出理由書請求總會公决 
[學生慰勞請願代表紀]  
　　昨日全國學生聨合會及上海學生聨合會共同慰勞赴京請願工表馮復光張靜廬顧唐如三君首由學生總會理事長狄侃報告開會宗旨上海學生聨合會副會長岑德彰致慰勞詞次由請願代表馮張二君先後報告在京拘捕情形畢復由劉君祖楫可世楨相繼演說並佐以徐雲岳少林拳穩健活潑旋用茶點而散是日到會男女各職員約計二百餘人茲將馮復光君報告詞錄下前天接到本會的公函對於鄙人等有慰勞的表示在鄙人實在是不敢當但是就此機會向大家報告報告請願的情形是應當的然而大家此次意思又不能不感謝鄙人自九月六號代表本會北上往返京津將及匝月而請願團始組織成功最有力者爲天津代表黄君正品等三十號在北京南柳巷武宅開一代表會議當時推定指揮人及預備發言人表决次日早九點齊集中央公園十點進新華門一號如約進總統府外門先說知傳逹處次到接待室候信無奈公府内各人故意遲滯同人無法直去新華門求見而守門衛兵百計攔阻終不得入候至下午三點有所謂曾參議者出見代表代表發言者即向伊陳述意見伊云政府以前所作的事並不是不認錯不過是已往的事俟後必要一步一步的挽回再也不能發生此種事實了尚望人民原諒政府云云嗣因曾某不能代表總統諸代表當即拒絶接見復去新華門有某警署署長來此敷衍多次大致是遣散大家的意思諸代表置之不理此時諸代表自早至晚飲食未進精神毫無怠意外間送來各種食物頗多盡被衛兵阻檔待到晚九點某署長又來說明天總統出來祀孔要須凈街你們在此狠不便諸代表亦不與之理論此後忽來巡警衛兵約六七百名抓獲諸代表往京師總警廳裏去當卽開廳提審復搜索身邊驅入拘留所内該廳雖供給食物但時早時晚或冷或熱均由彼等的意思幾次要求閱報均不允雖平常小說亦不准看外間送來的物品雖片紙隻字亦必檢察天津代表巴君文俊因言語之問與承審員衝突單獨拘留二十五日十一月七號午後三點將諸代表又提審承審員說你們這次來廳月餘　我們的心裏並不是拘留不過敎大家在此候總統的信現在你們所要求的條件萬難辦到所以總統亦就不見你們今天就請大家出去後要務本業不要輕舉妄動說到此黄君正品卽正色說我們這次請願是出於萬不得已何得謂輕舉妄動該審員又敷衍謂你們作的事是不錯但是時機不成熟諸代表謂條件無辦到我等是不去的該審員又說你們不去便是與警廳爲難諸代表又謂旣然如此我們三十二人須得同時走彼云你們三十二人雖分拘四處而釋放是約定同時的現在彼等已經出去你們到外邊自然明白同人無奈只得垂頭出來到各處詢問外邊的情形凡與代表有關係之人盡被搜查諸代表由北京復回天津兩地各界慰勞會的情形鄙人均未與會故未得其詳又因偶受感冒在津小作勾留即於陰曆二十五號來上海但是鄙人所報告者純係警廳内的情形其餘二處請張君靜廬說明可也此次請願經過後北政府是不能依賴的而廣州軍政府又無可望北庭違法已昭然若揭軍政府號稱護法就實際上觀察亦不可靠所護者不過軍政府諸要人之私法非中華民國之國法如此南北均無希望只好人民自籌救國的方法始而學生會繼而各界聨合會諸種籌備前途大有可爲此時但求鞏固我們的團體增進我們的學識鞏固團體的方法各人必須先去意氣心虚榮心增進學識的方法必須觀察世界的潮流用主觀的判斷是鄙人所最希望於諸同志者也云云 
[寰球學生會歡送會紀]  
　　寰球中國學生會於昨日下午二時開會歡送考察歐美敎育團諸君到者爲中國赴美考察敎育團長袁觀瀾（前敎育次長）副團長陳寳泉（北京高師校長）譚 
[寰球學生會歡送赴美攷察敎育團攝影]  
自右至左『前排坐者』爲陳紱卿楊若堃任誠陳筱莊袁觀瀾曹菊如夫人譚錫恩劉文輅『第二排』爲吳抉雲金曾澄許德珩邊廷淦曹菊如馬開衍鄒楫『第三排』爲朱少屏龔質彬李嵩生莊百俞關漢光『第四排』爲王培蓀許兆豐周緝菴謝宏『第五排』爲黄任之吳葆之朱少章戈公振 
　　錫恩（武昌高師校長）楊若堃（成都高師校長）陳紱卿（北京高師職員）考察團會計任孟閑（江蘇第五師範校長）劉文輅（江蘇省議員）木楚琴（甘肅省立第一中學校長）王任之（甘肅省署第三科科長）同船赴美留學之邊廷淦馬開衍曹菊如及曹君夫人將赴法國留學之許德珩君等先進茶點攝影繼由主席莊百俞君演說謂此次赴歐美考察敎育諸君皆爲國内辦學最有經騐之人其考察之眼光必然與衆不同此行必得有新知識新文明帶歸中國以供參考也吾國　來派赴東西洋留學者日增一日然外人視之則猶未見多蓋吾國留學界與當地人士尚少交際能在國外社會上活動者絶無僅有故也諸君今日赴歐美各國交際一端務當注意况又届戰事告終百事待理之候其經濟狀况亦必大有轉動似亦宜稍爲留意觀察者也諸君此行當然各抱極好之宗旨極好之目的抵埠後須分道考察則所得定能較多也願諸君海天萬里一路康健云云次考察敎育團長袁觀瀾君（前敎育次長）演說謂吾國值此新潮澎湃之時返觀國内敎育狀况頗生悲觀益以頻年多故百事俱廢所幸近來中等以上各學校之學生其思想變遷大有一日千里之勢若山西等省之敎育實可作爲全國之模範此則稍可慰情者也又從前之學生多不願學習工商業現亦爭相研習此則由於外界刺激而改變也同人此行當然要調查最新之敎育方法而歸更下以研究之功夫而後以之實施以免與舊敎育有所衝突也次朱少屏君演說謂本會所辦事業與諸君最有關係者職業介紹部及留學招待部是也諸君所管之學校畢業生將來出洋留學者必多即如不出洋而欲在社會上任事者本會均願盡力介紹云云末由考察敎育會團員劉文輅演說（辭長從略）至三時後散會 
[上海學生聨合會消息]  
　　各校宣講團長會議上海學生聨合會敎育科欲組織各分會宣講團永遠機關以冀對於宣講事宜易收統一與進行之效特大發通告於昨日（二十三號）上午十時在貝勒路事務所召集各學校宣講團長會議到者有愛羣女學務本女學南洋路礦民立中學第二師範女靑年會體育師範學校滬江大學南洋醫學承天中學中國公學中華工黹南洋公學東吳二中約翰大學女子體操學校浦東中學澄衷中學中國體操學校中華美術東亞體育約翰靑年會學校育才公學聖瑪利亞民立女子中學愛國女學等二十七校宣講團長由敎育科主任馬崇淦主席嚴蔚然記錄議事程序㈠宣講機關統一問題㈡組織問題㈢宣講地點問題㈣宣講次數與時問問題首由主席馬君說明宣講之急要及近來之冷淡與統一之必須繼將議事程序逐條討論各團長均專誠研究討論結果如下㈠上海各學校之宣講機關須名稱有統一名義與統一精神㈡各分會宣講機關須一律改爲宣講團名稱㈢在總會聚會則稱宣講總團㈣每團可分若干組組數由該團自定㈤每團設團長一人每組設組長一人㈥各宣講團宣講地點由該團自定不必限定㈦各團於每月一星期内須全隊宣講一次其餘三星期可派若干組出外宣講㈧第七項議案對於女校可變通辦法因不便出校之故㈨宣講時間與日期由各隊自定㈩每月二星期開宣講團長會議一次待至散會時已十二點矣 
　　評議部常會昨日上海學生聨合會評議部開常會何世楨主席程叟齡女士記錄議决各案略記如下一警告總務科科長愼重行事二馬愼餘報告審查營業科細則表决通過三報告抵制日貨委員會細則結果覆查四陳詠聲女士提議各分會每月報告一月内經過成績五顧燧提議由本會通告各分會設法鼓勵民氣蔣國珍修改爲各分會演講注重福建外交問題六劉亮提議出版科須印本會各項職員及評議名單表决通過七交際科因事務繁頤要求增加人數結果議决職員數爲三十人正副主任各一人選舉下次常會舉行 
[中華女界協進會歡迎會紀]  
　　昨日（二十三）上午九時中華女界協進會借座法界民國女子工藝學校開歡迎劉淸揚熊藴華黄宗漢三女士會到會會員六十餘人來賓十餘人首由主席方之琴女士演說開會歡迎之意旨略謂我國女界素稱黑暗并乏國家思想今劉熊二先生爲國奔波備嘗辛苦我女界同胞受此警夢晨鐘從此可以努力進取庶不負二先生之盛意黄先生更爲女界山部尤請有以指敎云云繼由全體唱歡迎歌次由劉淸揚女士演說 
 
 

Page 11

 
 
女子自覺力之發展及女子解放之主義并謂女子救國勝於男子尤期望於小學生云云再由熊藴華女士演說以前山西女界之窳敗及近來女權之發展并務望全國女同胞造成將來之新女界再次黄宗漢女士演說團體之集合貴有毅力貴能永久并希望愛國協進會之能發展能堅固庶爲全國女界立一大團體終由來賓施述之等相繼演說極沉痛感人約歷三小時之久主席乃宣告散會 
[縣敎育行政人員會議紀]  
　　昨日西門外公共體育場上海縣勸學所樓上舉行縣敎育行政人員會議與會者勸學所長李宗鄴縣署第三科主任錢允中縣視學朱贇省立第二師範附屬主事楊嘉椿代表三林鄕經董喬强法華鄕經董李鴻翥學務委員陳昌鳳陸培榮朱文杰何煥其胡健等十一人十時許縣知事沈寳昌蒞止依次入席㈠振鈴開會㈡地方長官及全體議員入席㈢向國旗行三鞠躬禮㈣議長報告開會情形略謂「敎育爲立國之基礎證諸世界各國罔不以敎育發逹而興以敎育墮落而衰方今施行義務敎育在山西奉天等省已辦有成效本省亦已有明令催促實行施行程序曁辦法均已訂定本會議自當以本問題爲最重要到會諸君辦學極有經騐務請各抒所見議定完美之辦法將來尤望協力進行俾得圓滿之結果本縣自沈縣長蒞任以來熱心贊助敎育前途漸有起色此後全賴我辦敎育者毅力進行耳」㈤地方長官訓辭沈知事略謂「國家辦事對於經費必編有預算以利進行辦敎育亦然今日之會議即辦本邑敎育之預算也鄙人所希望者在諸君所提問題不在敷衍門面而在就本地現在情形爲實在可行之計畫逐步進行自有成效也」㈥議長代表各議員答辭㈦全體攝影㈧休息時已正午遂退席 
　　午後一時復開會議續到者有顓橋鄕施其光北橋鄕戴元貞兩經董名譽董事沈步瀛入坐後由李所長主席報告開會宗旨及議員提議案件經衆議决兩案如下一件舉辦義務敎育案（勸學所交議舉辦義務敎育案及縣視學朱贊提議各區宜定期舉辦義務敎育案縣署敎育科主任錢允中提議帶征牙稅附稅案合併討論）議决舉辦義務敎育經費最爲重要應詳細討論照原案所列各項如雜捐一宗各市鄕情形不同祇能由市鄕經董酌量本地情形辦理宅捐一宗在鄕鎭一時恐難辦到上海閘北二市已有工巡捐局征收地方公益稅每年酌撥市敎育經費惟現在户口繁盛收數大增所撥敎育費應照成增加當即推定上海閘北市經董與工巡捐局接洽調查地方公益稅逐年收入確數請其增撥敎育經費原案宅捐一項應取銷其餘照原案通過一件推廣租界敎育案（縣知事公署敎育科主任錢允中提議推廣租界敎育案及縣視學朱贊提議推廣租界敎育案合併討論）議决請沈步瀛朱伯華錢紳齋胡少元審查議至此時已傍晚遂宣告散會由李所長欵留各議員在所晚膳而散定於今日上午續開會議 
[烟酒業會議力爭烟酒借欵]  
　　中國烟酒聨合會昨開星期常會首由主席陳良玉報告近接各分會來函對於烟酒借欵均絶對否認不逹到取消草約不止并有云我國商人對於美國感情素篤借欵一成則我商人當然有一種之戟刺深印於腦　而對於徐因元直認爲第二章曹賣國行爲云云報告畢首由俞葆康起言借欵如成則稅權受於外人華烟華酒獨負偏苛之稅則更受種種之節制勢必束縛而死國内少一種營業即金融多一層困難是全國人民同受其害亟應喚起國人共同抵制洪少楚言現聞借欵又推廣爲五千萬金當此鎊價低落不圖趁此籌還外債反圖抵借外欵異日還欵時金鎊日高則吃虧更屬非細徐恩元但圖烟酒督辦之位置回扣之利益不惜置我兩業商民於死地演成經濟亡國之慘禍我人民爲國家計爲自身及子孫計自當抵死力爭雖有犧牲亦所不惜旋經公决通告各省埠分會即日開會公决對付方法次崇明酒業公會會長張子剛到會報告該處各同業對於借欵一事萬分憤激一俟定有辦法自當一致行動并經帶到公函一件詳叙該處支棧經理施儀生種種營私苛勒衆商不服將釀成停業風潮請轉呈公賣局切實查辦公决應照來函摘叙轉送二區公賣分局秉公辦理議畢時已五鐘乃散會 
[解放德奥僑民辦法之變更]  
　　解放德奥僑民辦法前由政府决定通咨茲經外交部將原定辦法略加變更重復通告各省遵照辦理江蘇交涉公署業已奉到該辦法如下㈠前因戰爭規定德奥人民必須指定所在一節茲解除之㈡禁止旅行須解除之㈢原禁止德奥人入口改爲經内務部許可得以入境㈣拘留之德奥人解放之㈤書報之禁止解放但依出版法之規定爲限㈥接濟德奥人之章程廢止㈦各地方報到之手續停止㈧凡章程屬於其他過去之事實者一律解除 
[西報紀日人殺妻孥自戕事]  
　　大陸報云日人茂木洋行出産部主任山本氏於上星期日刺死其女重傷其妻後復自戕一案爲上海歷史中罕有之慘劇其中情形秘未發表直至昨日午後始知其詳此案發生地點在閘北厚德里七號但閘北警署直至昨夜猶未知之也該日人自殺後首先見之者爲一女僕亦日人此僕即通知茂木洋行轉報日領署派領署警員辦理此案並未商諸中國官吏亦未報告租界捕房衆信該日人因投機營業失敗故情急自殺此案所以未傳布於外者殆恐股票市面受其影響也大陸報記者欲訪悉此案詳情然尚未能完全成功昨日午後聞諸日領署人員據云山本氏年三十歲素患神經病數星期前曾赴日本養病其妻二十二歲亦患心疾皆欲覓死了此殘生並欲與其三歲小孩同歸於盡此乃日領署人員之言也聞山本氏經營股票交易損失不資至少欠債十五萬兩惟領署人員則謂不知此事云茲將聞諸日領署關於此案情形紀錄於後星期日午後山本家中所用之日人女僕赴最近市場購買蔬菜華人男僕亦不在家山本即於此時以刀刺其幼女深入心窩復刺其妻後即自殺十二時後女僕回家見山本夫婦尚有氣息但女孩已死茂木洋行得信後即報告日領署迨領署警員往視時山本夫婦尚未死遂送入醫院山本卒不及救星期一或星期二畢命其妻傷勢亦重現雖未死但恐無生望刻在北四川路八十二號距厚德里不遠處之私人醫院中爲之醫治者乃一日醫山本住宅四百碼内有淞滬警察五區一分所大陸報記者往詢之據稱不知日員旣未報告亦未請求協助即寳山路總署亦不知之記者又以電話詢諸租界捕房亦無所聞北四川路捕房雖有日人偵探然竟未得報告昨西探已着手調查矣日人報紙亦未載此新聞記者詢諸茂木洋行亦未獲有消息該行職員有謂不知山本其人者據日總領事言此爲山本一家之事無宣布之必要並謂租界捕房當已知之云 
[緝私營官毆斃民命之呼籲]  
　　昨日紹興旅滬同鄕會因王店緝私營營官馬世忠私刑毆斃鄕民王阿法一案特開董事會議决分電浙江省長高等審檢廳長嘉興縣知事其文如下（上略）據會員報告有向在嘉興王店種田之上虞蔣家山人王阿法於本年陰曆九月初四日在王店火車站附近地方與駐紥該處緝私營伙兵誤撞被該營拖去營官馬世忠不問緣由擅用非刑將王阿法立時毆斃抛屍營外如此草菅人命暗無天日不特客居嘉湖一帶數十萬紹民莫不慄慄自危異常惶駭即敝會聞報亦同深憤激現在屍屬控縣案尚懸宕馬世忠係本案正兇僅予撤差不足蔽辜應請（迅令嘉興縣知事）立拘馬世忠到案一併嚴訊律辦以伸冤抑而平衆憤無任呼籲云云 
[軍隊調防併紀]  
　　步兵三十七團團部及所轄三營各官兵業經開差往浙惟該團部下之機關槍連尚未出發昨日該連長王金聲督領士兵三十餘名步槍二十桿曁行李等件由滬就北車站乘坐杭班火車前往閘口換輪轉赴海門駐防 
　　原駐兵工廠之步兵三十八團　部三營亦經奉令調浙惟因無運送兵輪刻尚留駐在滬昨日代理松滬何護軍使以兵工廠爲製造軍械重地自應駐兵保護將來三十八團三營開差後應以現駐龍華之步兵三十九團三營移調兵工廠駐防另以由浙調滬之步兵十六團三營塡駐龍華業已分配定妥飭該二團長遵照預備調防矣 
[南市警察之最近防務]  
　　保護送銀南市第一區警察署長趙墨林以現屆冬防之際境内各大錢莊每晚派出店人送銀往返道途易起匪人垂涎不得不爲預防是以規定在業盛里棉陽里敦仁里吉祥衖等處每日下午五時起撥派便衣長警每衖各駐一名專司巡邏爲莊司送銀進出實力保護並巡察匪徒見有形迹可疑者立卽拘解到署嚴行究治 
　　驅逐革警南市第一區警察署趙署長近奉徐廳長訓令以現屆開辦冬防之際對於巡緝匪類保護商民一切職務宜銳意進行不得稍事玩忽所有因事裁革之長警如久不回籍逗留境内不免流爲匪類嗣後宜注意查拘不准徇情等因昨日趙署長會同羅史兩巡官召集本署甲乙丙三班長警點名後即傳令一體知悉以後在崗巡察如有查見已革長警之托足境内者宜即拘帶來署以便申送警廳請爲遞解回籍倘敢徇隱故縱一經察覺定即記過不貸云 
　　禁止聚賭南市一區一分駐所王琴軒署員昨日發出六言告示云照得冬防將屆亟須加班巡邏原爲保衛商務須防盜賊竊發恐有失業無賴通夜聚賭明散不准擾亂治安且易匿跡流匪爲特佈告禁賭望各安分營業倘敢故違不遵定即轉解懲辦 
[當業受金賤之影響]  
　　滬上自金賤銀貴以來首受影響者厥維典當上海當業金飾居資本十之五六而當價與市價相差無幾近數月來金價驟跌大有江河日下之勢三個月以前所當之貨姑且不計即以三個月内當進之貨當在二十元以外較目下市價爲大再加利率各當户斷無取贖之理且當例須俟十八個月以後方可出賣而現市之洋釐常在七錢六分以外利率又重當户方面每月祇取一分八釐暗中虧耗數已不貲以故恃客欵爲生活者更有岌岌不能終日之勢因之陰曆九月分公共租界内之當舖受金賤之影響先後關閉者有四至於質當押當更難枚舉據該業中人云恐年内尚有繼續關閉者按照現市金飾當價雖規定每兩十五元照近日大條市價已在二十元以内遥計前途殊爲危險云 
[捕房懸賞通緝逸犯]  
　　公共總巡捕房刑事稽查處前日發出通緝逸犯之賞格照錄如下爲懸賞緝拿事照得裴臣漢又名傅少望即二先生一名江北桃源縣人年三十七歲身高約英尺五尺二寸身重約一百二十磅面瘦眼圓髮剪短身材瘦小面容帶黑住揚州路一百八十八號門牌因於西曆一千九百十九年十月二十八號持刀砍斃王樹卿一案業經會審公堂出票拘拿在案因此合行通緝仰諸色人等一體知悉如能將該犯拿獲者當給予賞洋五十元報信者請至總巡捕房報告總巡可也 
[王阿福預備起解]  
　　盜匪王阿福因與在逃同黨某某等五人於本月十四號夜持械搶刦公共租界愛我亞路一千零零六號門牌沈陳氏家值洋五十餘元之金飾銀器具等物當經老閘捕房中西探捕將王追獲解送公共公廨訊實判王押候詳解軍署按例懲辦在案茲悉此案已由原審官張襄讞飭承抄錄全案卷宗發交該管捕房捕頭轉知經辦是案之華探沈阿五管宗餘與九十五號西探鼐鐵着預備一切即日起解 
[贛帮小木匠加價尚未滿意]  
　　此次南北市紅白木作各帮集議几各店主要求加價經郭順卿董事與雙方磋議接洽始於日前（十九號）午後在梓業公所宣布情形徵求公衆同意表决已紀前報乃昨日南市江西帮木作做手集議謂前日作主簽字承諾加數未徵伊等同意須向作主要求加價三成經該帮作主疏通無效故該帮做工於昨日始一律罷工各該作主因無可理喻遂分别走告外帮同業如遇伊等前來請求萬勿容納云 
[縣商會副會長作古]  
　　上海縣商會副會長總商會會董蘇筠尚（名本炎）日前起患寒熱當請中西各醫士診治病勢轉劇昨晨在本城舊縣署街寓所逝世定於今日（二十四）午後大殮蘇君年僅四十有八生前對於社會敎育及一切公益事宜無不極力提倡與蘇君有交誼者陡聞噩耗無不深爲惋惜云 
[奉賢國民校組織校警局]  
　　浦東奉賢城市第一國民校校長朱醒華近爲養成兒童自治能力起見特在校中組織校警局每日派巡查員四人分任照料更派巡長一人巡視全校助巡查員之不逮小事即由巡長巡查員解决大事則由警局（校長擔任）判斷 
[改訂官契紙之廳令]  
　　上海縣知事公署近奉財政廳訓令云案查本廳前以契紙繳騐存根兩聨未盡合式以致各縣塡寫往往任意缺漏即經更訂契式分呈請示在案茲於十一月三日奉財政部第五九四六號指令開呈悉所送賣典官契紙式樣二紙尚屬可行應准照辦仰即通令所屬遵照此令式樣存又先於十月十六日奉省長第一七六九五號指令呈悉改訂官契紙式尚屬妥洽應即存查仍候財政部令遵錄報此令各等因奉此除呈報並嗣後按照新式印頒行外合行抄式令仰該知事知照其縣署用有之契紙暫准接續塡用以免廢棄此令 
[蘆柴捐稅一律免收之廳令]  
　　本埠各徵收機關昨接財政廳第三五三○號訓令云案據江都柴商紀春波莫堯夫等先後呈控三江營等卡違例勒收柴捐粘票叩究等情到廳據此查長江柴捐早經寛免其三江營等卡屬在内河曾據荷花池莊前局長呈明與瓜洲情勢相同當經令准照舊徵收在案尚非違令勒捐惟江北釐金業經改辦貨稅凡百貨物一稅照通與從前逢卡完釐情形有别若仍一捐一免殊非劃一之道嗣後蘆柴捐稅無分長江内河姑寛一律免收以示體恤如遇織成蘆簾裝載銷售者仍當照章徵收俾有區别除批示外合亟通令該所長轉各分所一體遵照辦理毋違此令 
[東陸銀行籌備進行]  
　　北京東陸銀行分設上海延聘方椒伯爲經理擇定在英租界大馬路抛球塲建造三層洋房並先設立事務所於南京路鴻仁里五百零九號正在布置一切俟房屋工竣即可開幕約在明年正月中 
[富利林鑛公司消息]  
　　南京路三百九十三號富利林鑛公司主任徐卓堯籌辦該鑛不遺餘力日前有某國大資本家往訪徐君詢問東蒙全鑛辦法章程謂渠有鉅資情願出借並可將條件從寛以期早日開採當經徐君拒絶嗣又託徐君之友間接說項亦經婉却徐君以該公司原發起人關君等不辭勞瘁探獲此種佳鑛計共六鑛海鑛可日出赤金八十兩於是購鑛界領鑛照所費旣鉅心力俱盡因抱救國宗旨故原呈聲明以盈利五成作爲報効代償國債並恐外族覬覦故曾與山主訂明簽字無論何人不得攫奪此鑛關君等前功具在棄之可惜故不辭勞怨勉恩賡續進行而此次某國代表來詢所以拒絶也現正派人四出招集鉅股該鑛由錦州車站前往計八百里非築鐵路不可故貲本須二千萬現所認定可靠者僅什之一不數之額尚鉅正望大資本家努力擔任俟集有半數先行設立銀行以資周轉此項章程蒐集即當付印一切零星小股並不先收云 
[兩艇長委員署理]  
　　海軍司令公署近查海軍第一艦隊所轄之海鴻艇長鄭源海鵠艇長王定中二員現均兼代六個月期滿故於前日令委海軍上尉馬賓興署理海鴻砲艇艇長海軍中尉雷曰楠署理海鵠砲艇艇長職務所有鄭源王定中二員飭令各回原職馬雷二員奉令後業已馳往馬江接事並將視事日期呈報海軍總司令公署備核 
[閘港斷水開挑]  
　　浦東奉南兩邑紳士議浚關港等情已誌前報茲悉該項河工業於二十四號（即今日）斷水開挑裕大公司小輪定二十六號行駛行旅往來交通毫無阻碍 
[梟匪重來搶掠之預防]  
　　蘇　緝私第四營營長薛萬有查得刦掠各鄕富紳財物及　搶阮巷醫區槍械之梟匪賈老窩子等匪黨三百餘人前由本營曁水警第一區各派師船追緝窳匿蘇浙毘連河港四散逃逸現據偵查員報各賈老窩子等近又聚集巢湖帮匪黨百餘人希圖再往金山衛搶掠請爲嚴防等情當以所報無論是否確實須先防堵除咨請水警第一區沈區長迅速調隊防緝外昨日分令所部五隊各隊長趕緊督帶師船分往本管防汛之松江金山奉賢等屬各河港加意嚴防 
[崇明火案第二審判决]  
　　住在崇明縣界之婦人顧王氏前因失愼焚燬房屋經房主劉旭控經崇明縣署判决劉旭敗訴在案劉奉判不服投上海地方審檢廳上訴經該廳核准將該氏傳到前日下午該廳周刑庭長會同堵陳熊推檢各官開第一庭審理之下以顧王氏雖無心失火難辭失察之咎判令罰洋五十元至劉旭私訴部份移付審判廳民庭辦理諭畢命該氏交保候訊 
[逆子行兇案辯論終結]  
　　王毛毛控伊子王掌福違忤逞兇等情曾經上海地方檢察廳將掌福提案預審明確起訴審判廳前日下午周許推檢兩官開庭辯論據毛毛供浦東人家住周浦鎭附近今年七十四歲向來務農度日掌福是我兒子不思習上甘入下流向訓不改此次將家中田産變賣經民向阻遭用板橙亂擊致傷足骨並左腿等處爲此來案禀請究辦質之掌福供稱父親實係聽信旁人播弄來案朦控求鑒旋經許檢察官起稱王毛毛之傷痕已經本廳騐明則掌福已犯刑律三百十四條第三欵傷害尊親屬之罪應請審判長公判而掌福所邀之律師出庭辯護略謂王毛毛年逾古稀設或掌福執行刑期平日其父子家庭各事不免窒碍可否請求堂上移付王氏以家法處治許檢察官亦表同情其時掌福下跪向乃父叩頭服罪毛毛拒却不受問官遂諭本案今日爲辯論終結判掌福還押聽候宣判毛毛退去候示 
[塌車碾斃男孩之訊判]  
　　木匠郭嘉謨之七歲子文通前日上午七時許在新閘大通路被新閘路一千四百六十四號門牌煤炭店内之塌車夫俞阿喬所拖之塌車撞倒碾傷要害經巡街捕查見車往醫院施救無效即時殞命由院通知新閘捕房飭探將尸舁入虹口斐倫路騐尸所報請公共公廨俞襄讞與義副領事羅斯會往騐尸塲騐明郭文通生前委係被塌車碾傷要害身死飭承塡明尸格升座公案由捕房傳齊一干人證請訊先據尸父郭嘉謨訴明伊子死於非命要求伸雪次據俞阿喬供稱是日拖車經過大通路死者即來拉車之前面繩索斥之而退詎又往後面拉繩故我不能照顧不知其如何跌倒碾傷此事實非我不小心等語又據該煤店經理人奚德榮供稱俞雖係伊店雇用至於如何肇禍伊不知情等語又由見證朱有富刁伯幹分别證明當時死者被撞情狀中西官核供磋商之下判令尸父郭嘉謨具結領尸棺殮着該煤炭店主從優撫卹 
[各被告交保候訊]  
　　英商隆茂洋行在公共公廨呈控蔣濟川短交定貨猪油請追損失並借欵共銀三千餘兩又嘉泰洋行控姚連生不還貨洋三百十七元又婦人沈嚴氏（即嚴根媛）控夫沈伯羣挾妓宿娼並將其虐待請求離婚及追償化用衣飾洋一千二百元又徐鼎生控吳南甫不理抵欵並請追損失銀四萬一千兩又將濟川探解金星定貨損失及借欵銀二千八百六十一兩又莘和莊控鍾錩霖不理欠銀二百十二兩又黄連甫控唐東生不還牛皮價洋五百零八元又莊濟川控葛展六黄仲和不理代辦貨物請追損失銀二千八百餘兩等案於上星期六由廨准飭捕房將該被告等先後傳至公堂禀經中西官諭令分别交保過堂候訊 
[誌謝]  
　　上海學生聨合會出版科新著抵制聲中日貨進口一覽表已於昨日（二十二日）出版全書有表十六圖三自七月七日起至十一月一日止上海各種日貨輸入悉載入内此書係非賣品函索者附郵票一分逕寄至該會營業科即可得也咋承該會送來一册誌此道謝 
來函 
[鄂災募捐函]  
　　謹啓者本年鄂省襄河潰决汎濫成災綿亘千餘里淹没二十餘縣沿襄河一帶凡水流奔放所至村廬田墓悉付洪濤災區之廣災象之慘較昔年津直水災尤重百倍誠數十年來未有之浩刼也查鄂省地處上游襄河更有高屋建瓴之勢今夏霪雨旣久各處山洪暴發湍急無從歸宿襄河漫溢到處成災且被災各縣地處低窪圩堤又破即使冬令水退而平地之水無從宣洩哀我災黎仍日處於洪流巨浸之中鄙人游鄂多年沿襄各地形勢均曾親歷其境今秋又躬赴災區調查災况知該處罹此水災其慘象非他省可比蓋地勢使然非飾詞聳聽也本年七月間鄙人奉鄂督軍王省長何電委駐滬籌振旋復追隨沈君仲禮朱君葆三勞君敬修之後組織湖北義振會並由鄙人赴鄂面請鄂省軍民兩長轉呈中央特准凡有獨捐巨欵或勸募出力者一經呈報立即分别奬給勳章以昭激勸惟此市面凋零應較昔年助振津直奬案尤須優渥上月南洋兄弟烟草公司簡君照南特捐鄂振巨欵即行電請從優給奬已奉大總統令特頒二等大綬嘉禾章在案鄙人痪輕識淺不足以孚物望本不應嘵嘵於仁人君子之前惟念現屆冬令天氣日寒鄂省災民一種無食無衣之慘狀雖鐵石人見之亦當下涙人之欲善誰不如我所望海内兹善君子軫恤同胞施當其厄或慨解囊金或惠施衣米彚解災區妥爲散放俾百萬哀鴻得延殘喘是則代鄂省奄奄待斃之民韾香頂禮者耳如蒙特頒巨欵即日電稟鄂當道轉呈中央立予給奬旣優且速諸君子旣活鄂省之災黎又得國家之榮典令名千古一舉兩善必有聞簡君照南之風而繼起者矣急切陳詞統希公鑑湖北義振會徐顯曾謹啓 
雜評二 
[烟酒業反對借欵之觀察（庸）]  
　　此次烟酒借欵發生反對之烈當推烟酒兩業蓋公賣制度最爲烟酒業所疾首無日不望其取消一旦借欵告成外交上多一束縛卽彼等運動取消公賣之願望多一打擊故國民之反對借欵不問其爲何種（如新成立之飛機潛艇等類）而烟酒聨合會則獨以劇烈抗爭烟酒借欵聞也 
　　其實烟酒公賣即無借欵關係以國家歲出不敷之鉅長財政者於未闢之稅源尚百方羅掘已辦之稅又安能冀其取消故謂烟酒借欵成而烟酒公賣將無取消之望其觀察似近倒因爲果吾人於此項借欵所引爲遺憾者際此南北和議完全陷於破裂而野心國又方欲得一口實以逞其單獨投資之願前途之可慮不在此借欵之本身而在此借欵所生之影響若夫擔保品爲何物猶爲第二問題耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　斐然題 
　　自由談三字皆用當代名人字跡每星期調換一次今日係斐然先生手書 
常談 
[衛生芻言（一）] [  谷僧譯述]  
　　（一）空氣空氣包含多種氣類化學家常用各種方法氣析此各種氣類而從事於審愼詳密之研究然對於衛生常職而言吾人所最宜注意者蓋爲其中所包含之養氣與炭養氣欲試騐此二種氣類之作用可投一鼠於貯藏多量養氣之瓶中則見其活潑振奮之象踰越尋常設投他鼠於貯藏炭養氣之瓶中則苟非速行取出俄頃致命於此可見養氣爲吾人之友而炭養氣實爲吾人之敵所幸者在户外新鮮空氣中養氣之量甚多而炭養氣之量無幾也 
　　顧於室中其情形復相懸殊當吾人居住室中時每一吸入淸潔空氣肺臟即立刻消耗此中養氣之一部分當吾人由肺臟呼出此空氣時易養氣而爲炭養氣焉此種變遷全爲肺臟之作用於此可知吾人呼吸之結果不外將空氣中之養氣吸入肺臟而呼出之時以炭養氣代之也故苟使吾人久處空氣不甚流通之室中其養氣之量減少而養炭之量增多其有害於衛生雖覺甚漸非一朝一夕所能逆睹而日積月累結果亦殊可驚怖苟室中緊閉而毫無流通之機會則旦夕危亡亦意中事一七五六年英與印度交戰印兵虜獲一百四十六英人使同處於二十方尺之小窄室中室中竟有小窗二所入空氣中之養氣不足應此百餘人之需要翌晨斃命者一百二十三人其餘苟延殘喘者亦奄奄一息而已當美國南北戰爭之時軍中醫官嘗有報告謂因各種原因不得起居於新鮮空氣中之兵士其服務軍中成績遠不逮常得起居於新鮮空氣中者新鮮空氣與身體精神之密切關係蓋可想見矣 
　　吾人肺臟每小時吸入及呼出空氣之總量須需八百立方尺之空氣吸入之新鮮空氣爲使血液淸潔之用淸潔血液爲康健身體最大要件此所以接續供給新鮮空氣爲不可緩也 
　　空氣乃天然有利於人之供給品其供給乃極無限而且普遍其功用能醫治各病較醫藥與醫士尤有價值者也然而吾人大多數中往往將此極可寳貴極爲易得之空氣閉之户外即或容其入室亦不思使其暢行之方法豈不惜哉苟使深吸新鮮空氣一次須費五仙或十仙之銀如購飲葆蘭水然吾知大多數人將必每日願購數次而不敢吝嗇今以易得而遂忽之亦何不思之甚也俗諺曰呼吸最佳之空氣者其身體亦最佳誠哉是言講究衛生者宜致意焉有益身體之新鮮空氣尤宜雜以日光蓋日光能使吾人體上組織細胞振奮且同時能使空氣免除有礙衛生之種種微生物也 
　　生活新鮮空氣中之美善結果最足令人驚異者莫若德國英國及美國之無蓋空氣（即Open　Aiv）學校選擇應此試騐兒童其身體皆在尋常中等身體之下其中且有多數患結核病者生活於此無蓋空氣之結果竟能使兒童而現桃紅目有光彩重景增加思慮敏捷蓋體力與智力俱增焉此固的確事實而世人所嘗聞見者也無蓋空氣之有益於兒童衛生如此其有益於成人衛生也亦然故凡人之職業或習慣使彼難有接近新鮮空氣者最常籌劃適常方法戰勝此困難焉 
　　若夫合於衛生之道每日宜留意下述三事（一）盡其所能爲作户外之生活愈多愈妙（二）於工作或閱讀之室中務使空氣新鮮盡其所能爲而後止（三）寢呼於新鮮空氣之中 
　　每日最少須生活於户外新鮮空氣中二小時之久能得較長時間自然更佳於此時間中能作奮强運動尤妙此種運動尤以能使胸部發逹者爲上蓋欲多吸新鮮空氣肺臟心臟皆須增加其容量也如往返家中與辦公室或學校之途中有新鮮空氣則擇此時間爲生活於户外新鮮空氣中之時間亦因利就便之一法也 
　　室中之冷空氣其無害與户外之冷空氣無異惡劣過熱之空氣反足使人易患感冒不如新鮮之冷空氣選甚也故當户外冷度不至太烈時宜將室中窗户完全常開即當寒季窗牖亦宜有一部分之常開且每日中須有數次使各門窗全開一次庶幾室中空氣得完全改換一次然後再作一部分窗牖之常開 
　　晚間寢睡於新鮮空氣之中近時衛生家多實行寢睡於無蓋空氣中能實行此事固佳否則於晚間室中窗户全開俾空氣得暢行如常則亦可得新鮮空氣之益惟榻前須用屏風或他物障蔽使冷風不至直衝呼體之上則可免感受寒冷之虞庶較穩妥耳 
 
[新大陸美景四十八　綠陰門巷（四時名勝之二）] 美國華盛頓京西小市鎭有名落未村Rockville者間有上流社會人士就其地置别宅綠陰門巷淸曠處頗似北京西山特美國各界人士大多數以紐約爲首要名區故偏近華盛頓市之村落生活反致湮没而不彰云（丁巳暑中）[  一之]  
游談 
[加拿大度歲記（上）] [  蔣夢芸]  
　　（W.R.Uhambet著） 
　　有一地焉寒威凛烈積雪常深至二十英尺冰雪所錮四時不 
融若此地者諸君其樂生活於斯中乎 
　　吾人生長温帶驟聞此靡有不咋舌者再且吾人腦海中必具一種感想意謂人類處此其何能生活實則以地理上言之凡地近寒帶者此種景象所在皆有初不足怪也即英屬北亞美利加Briusb　Korih　An　erca加拿大DorbinjonofCanada已有此種景象矣加拿大爲英屬北亞美利加洲一最大聨邦東臨大西洋西有太平洋北至北冰洋去吾英可二千英里一極北之地而亦一極寒之地也國内東西多高原中部爲平野西部山僧重疉北部則盡爲冰雪所錮氣候嚴寒氷期累年四時不融江灣河渠僅夏季數月可通舟楫冬季積雪常深至二十尺曾讀世界地理者當早稔之矣余好遊歷會一度作加拿大游且久居其地而不忍遽　盤但至數月故知之特詳茲爲諸君一述其概况 
　　余啓程之時離聖誔節不及兩月時則秋殘冬來嚴寒將臨矣加拿大惟冬日風景爲最佳居其地者亦惟冬日最足樂故游歴家每於此時來此冰雪世界度歲余蓋亦倣俗例也此則余意欲爲諸君告者三百年前加拿大盡爲紅色土人所盤踞今則白人漸衆數千萬住民中白人占十分之七八黑人次之而土人漸形减少不及五十萬人矣居民十分之七從事耕稼故豐産極盛惟耕作期至短僅盛夏數月一挨秋　飄飄省花實足以使植物主畏一若吾故鄕嚴冬時之景况然當我抵其地時已無一片黄葉入吾設簾彼芸夫亦皆停止工作度其優游之歲月 
醫學談 
[梅毒最近之問題] [  上海愛仁醫院醫學博士周森友]  
　　一梅毒最初發現於歐洲係一種新流行病 
　　二歐洲初發現梅毒時尚無梅毒之名稱即能療治此病之醫家亦莫能指定其名此亦可見歐洲古時實無梅毒病也 
　　三查禮之兵自意回法後梅毒遂大發而以歐洲西部爲尤甚是此病之從南歐洲等處發源殆無疑義然則歐洲各國首先染有梅毒病者即爲意大昨矣然時人又曰梅毒病自西班牙始又曰查禮之西班牙兵實爲傳染梅毒之禍首綜之按諸考證廣佈此梅毒病者查禮之西班牙兵終不能缷其責也 
　　四梅毒初發生於歐洲時病勢極爲劇烈因第一次沾染危險必較甚也 
　　歐洲古人無梅毒之鐵證歐洲之有梅毒病在哥崙布尋獲美洲返國後已得充分之證明今復得一確切不移之鐵證據骨學上之論定凡人之以疾病死者其骨若未毁滅騐之當能辨别其疾病倘哥崙布前即已有梅毒博物院中頗多上古中古時代之人骨何以騐之絶無梅毒之遺跡若謂代遠年湮或已散失然據骨學所論雖在上古黑暗世界及羅馬淫風極盛之時若有梅毒均不難騐骨知之今旣無之可知必無梅毒病矣歐洲各大博物醫院更取哥崙布時代之人骨騐之亦無一骨含有梅毒者惟在哥崙布後之人骨則頗有之此均足證歐洲古時本無梅毒病也世界第一大骨學家兼病理學家斐周氏（Vircbow）亦嘗如此云云此足徵上述確可信矣 
　　美洲古人已有梅毒之證歐洲之有梅毒病旣云由美洲傳佈而至則對於美洲方面亦當切實考查證明此說是否屬實而考查之法自莫過於檢騐人骨精確足信於是取哥崙布未至美洲前之美洲人骨騐之果已有梅毒病且美洲南北中三部之人骨亦莫不含有此毒由此觀之美洲在哥崙布以前實已有梅毒病毋庸少諱且亦不容少諱者惟更有一疑問美洲土人本爲印度人而此輩印度人究於何時代至美洲者猶莫能斷定也 
劇談 
[東籬軒雜綴] [  柳遺]  
　　富連成科班成立幾及二十年角色産生最爲完備其先爲喜連成頭科出師者武生有康喜壽花且兼武旦有元元旦架子花臉有侯喜瑞銅錘花臉有小穆子靑衫有律喜雲武旦兼小生有雲中鳳武丑有小德子鬚生有金絲紅丑角有小百歲做派鬚生有雷喜福花旦有海棠花人材濟濟稱盛一時尤以康喜壽爲出類拔萃之材能戲之多可謂伶界第一凡楊小樓俞振亭尚和玉高福安蓋呌天輩之拿手戲無論扎靠短打靡所不能外此尚有爲他伶所罕演之劇如連瑕陣紅門寺濮陽城戰渭南等偶或飾落馬湖之秃子能使該劇别開生而余於壬子年曾有後起武生一束之作（載北京亞細亞報）以喜壽爲冠軍論其造詣之深實有不可一世之概出科後應濟南某舞臺之邀者三個月園主獲資甚豐其得魯人士之歡迎也可知旋受營口某舞臺延聘而喜壽稍稍爲挾邪之游嗓旣日以墑枝復日以退加之揮霍無度幾爲債辜所壓而不得歸去年冬始於都門落面藝固不惡而嗓音已逝矣 
詩錄 
[不言無樓詩話（一）] [  莊蔚心]  
　　曾湘鄕言七律當讀山谷五律當讀子美山谷七律固見　恣然有時頗露粗淺且全首不能俱工此不得爲之諱者學杜處亦無可喜漁洋選七律至以全章抝者入古詩然子美夙有此體則又奈何宜其有涪翁掉臂自淸新之謬論也 
　　后山詩自近山谷深刻見骨凡氛盡滌雖淺淫老杜未免生吞活剥或直襲一語初不增損然工整凝鍊則有一字不苟之妙苦吟刻意誠魯直所謂閉門覓句陳無已也 
　　海藏五古散原七律近人中殆無其匹海藏學四雲五言占則出入大謝柳州之室非四靈眞面目且四靈亦决不能爲也散原七律學山谷奇而有則瑣而不碎苦呻殊吟一唱三嘆平等閣主人謂其得力於巢經巢一詩七絶則又似定庵大　名家决不專工一體變化萬殊莫可捉搦其佳處非人能及也 
小說 
[謎語猜中（二）] [  鳳生譯]  
　　一日下午滿沙璧璧（亞雪滿丁之母）方於其園中採折蔬菓即奔赴畢冰巴布求見其子不知也滿沙璧璧呈爲慈母之狀而言曰吾子『阿拉』（回敎上帝之稱）賜福於汝勿毁亞雪····此非汝所應爲者爲汝之故我罰之許其爲汝當扶助之人許其爲汝不成器之幼弟汝家財如是之富又何苦吝此些微而靳以不與耶此老婦本不識其所以而私自推定其事言之喋喋畢冰惱甚顧猶謙以接之曰吾之善婦汝何得而聞之歟如有所示遣汝子來滿沙璧璧自知不明所以此已第二次因歸家以裙掩面而泣猶心心默禱『阿拉』不止 
　　此訟案已拖累多日自刑事犯而至民事犯上逹高等審判廳亞雪滿沙卒獲一部分之勝利十八閱月已如是而逝亞氏亦因之而毁其家債務叢身債主乘機索取不稍假借家中所餘什物無論一石一棍皆定於某日拍賣一日爲星期一傍小河之旁率皆村市麕集之處今以雨久皆高漲貿易悉在河岸或船中嘈雜之聲聒耳時爲『亞沙』之月波蘿密頗暢銷市中又多『黑耳沙』魚其時天色昏沉浮雲四蔽設攤者知將有大雨多以竹竿撐布篷遮之以防雨至亞雪滿丁亦至顧囊中一錢不名肆主又不許欠賬故亞氏携有鋼『塔里』（即盤碟之類）一又『刀』（即刀與我國同音奇甚）有此作押品則可隨意購物矣天暮畢冰巴布出外散步從者二三人俱肩以『納非斯』（即棍）遠聞喧閙之聲即信步而往旣抵市場止步於『華利』攤之前攤主係販油爲業者者畢冰即詢其業務狀况一霎間亞雪滿丁瞥覩畢冰即拔其刀狂奔至其前如虎之咆哮者衆人於半途中擒住解其兇器即交付警察監守之是時雖秩序不免小亂而商務仍照常進行此事發生畢冰之胸懷愉快吾人亦不能知惟此倔强之夫竟得當場拿獲不使之有所逞此則吾人之願也畢冰咯咯作聲曰此『百毒馬西』吾終得之矣畢冰巴布家之女眷聞此消息震駭莫名曰哦此兇匪哉！能得當場拿匪眞幸矣後聞此兇手已受懲罰皆相與慰藉此畢冰家之情事也至同村之中同一之晚孀婦茅舍之内饔飱不繼兒子奪去則其景况之悲猶有甚於死者人家方胸中了無罣碍同坐而餐人夜而寢獨此孤苦之孀又復現其兒子殺人之事覺此事之重要舉世界一切無有過於此者旣懼且悲中得乃至不寐傷哉 
[自由談之自由談] [  不冷]  
　　禍福無門福人人所願也禍人人所惡也然而今日之中國不能因禍而得福反致因福而受禍禍天下者旣爲安福而禍生民者又有福州事件 
 
 

Page 15

 
 
   
 
 

Page 16

 
 
   
 
