# 1885 - 333 - 4904545

 

Page 1

 
 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排卽校對無訛紙張潔白頗爲士林珍賞定價順天闈墨洋七分江南八分浙江江西均七分售處仍照曩例揣摩風氣者所宜先睹爲快也 
[五十九號畫報出售] [  申報舘主人啓]  
　　蘇城閶門外有古刹曰西院勅建之大叢林也殿内供奉羅漢五百尊奇形古貌無一相同法身約長四五尺下砌磚臺爲佛座臺則迴環繚繞愈磚愈深咸豐季年燬於刧火今無復興之者吳君友如爲熟游地事隔二十餘年猶能記憶其彷彿兹因南京妙相庵事借題攄寫聊存勝蹟俾後之覽者而地遊其焉報首畫譜兩圖爲沙君山春所繪孩子嬉戲圖後附淞隱漫錄圖說一則准於二十六日出售此佈 
[書英京商會聚議要聞後]  
甚矣英人之於商務其用心也至矣十月二十五日本報附張登　英京商會聚議要聞一則其說採諸華洋新報披閱一過不禁怦怦欲動有不能已於言者也英國商務本爲天下之冠但就其在中國通商者而言十成中英人實居其八而此外泰西各國則不過合共二成是其商務之丕振已足以雄視四洲而猶不敢自安特派博士高路雲并副　哈勃使之自印度孟加臘陸行由緬甸取道直入中國雲南界復歴湘楚豫秦而逹北京再由津沽南行之申之閩之香港入粤東粤西以至越南暹羅然後浮海歸國歸國之後卽將所歴一切情形倡言於議院中凡於英國商務所關係者靡不詳究而暢言俾主持商務之人得以有所因依而實力整頓由是而英國商務較前更將益盛此其識力之遠而且大爲何如者而其大綱要領則　乎創辦鐵路於亞洲境中其言曰輪路發軔之地當在英屬仰光　境合逹綿而始查仰光爲缅甸之地殆係英國在缅甸之租界而峇逹綿西北卽可通至仰光其東則可通入暹界再東行直逹中國雲南邊界彼盖早已通　籌算以爲由缅京開至緬北拔摩城以至中國雲南騰越邊界一路大山十餘里高者五十餘尺卑者亦三四千凡難於建築　　峇逹綿一路雖多曲折而途中僅隔小山兩重高不過千尺易於爲力卽此以觀英人之　以留　商務極意經營者誠有不遺餘力者矣夫鐵路之設所以通運道資轉輸利懋遷便連貫商務中最爲要事亦卽軍務中最爲要件英人在仰光峇逹棉欲創鐵路火車此　意固在於興旺商務然有此一帶鐵追　將來設有變故調兵運餉亦自便利是又一舉兩得之道也以英人留意商務而專心於鐵路如此其汲汲奈何以中國於鐵路一事向有所躊　乎以形勢而論英人有鐵路由緬邊以逹滇南此時固無憂乎戰事然中英之好雖固安能保數十年數百年一無齟齬倘成稍　意見未洽之處偶爾違方則英兵可以立刻而發直坆滇邊中國滇邊之兵力單薄　能抵禦若俟他處調至則有稽時日呼應不靈是非大可危之事乎卽曰滇邊厚集兵力預爲聊固吾圉之　而防戍之兵豈　久駐又豈能多備不　餉　過費抑且日久懈生圖非持久之計卽使如天之福　英永遠和睦毫無間言邊塵　動國家又安而滇邊與緬邊相去甚近見英國鐵路遄　無阻而中國反寂然無聞是不亦可恥乎且不特可恥而已矣英國之所以創此鐵　者本爲商　起見一有鐵路則商務從此必更大旺外洋之貨運至滇邊者甚便英商獲利益爲無窮而獨中國之貨運至滇邊水脚盤費殊爲不貲載任載負安能敵載馳載驅之便捷輕利則是將來滇邊之地必且人口貨多出口貨少銀錢之流出外洋者多而且易流入中國者少而且難是不更可惜乎中國鐵路之興早已有人建議而迄今仍未通行說者謂此事工程浩大經費繁多中國此時兵事方平善後事宜諸多周折安得有此等巨欵以爲斯舉而不知鐵路一事實爲中國商務之大關鍵有鐵路則商務可興無鐵路則　務日壞徒見銀錢之逐年流出外洋而已前者上海創造鐵路火車由江灣以逹吳淞附以往來者頗不乏人西人之業此者頗獲厚利可知此事難在始基如基旣　农　壙充本非甚難之事若因始基不易立而遂遲疑不决自誤因循是則尤可惜也上海鐵路之廢乃最可惜之事僕　一再論及無如事已成局不克挽回徒深浩歎其後鐵路物料運在臺灣年久而悉成朽蠧是中國於買回鐵路□事不啻擲金錢於無用之地此則辦理者似不得辭其咎也然兹事往矣旣往不咎亦無庸贅言刻下都中盛傳開辦鐵路之說由某處由某行承攬如何定議年限幾何何時歸還言者鑿鑿可據雖據其所傳聞似乎利在西人而中國將來僅得歸還之虛名或不免反承其弊然苟能立此始基則日後自不難有擴充之望有舉無廢天下事大都如此此則所深望於中國者勿讓西人以獨擅利權也謂予不信請觀英商會議之舉 
[緬王被放]  
　　緬甸國王求和於英一節早登前報兹悉倫敦電音謂英國已將緬王放諸英屬之加而加答地方矣貳而執之服則舍焉世有申公其人者乎蹊田奪牛之喻安得復聞於今日耶 
[時屆封河]  
　　時屆隆冬北河將沍天津往來輪船自前月廿五日開行之後卽行停輪止放並定於本月初二日開行旱班所有信件均須馬遞矣 
[俄人遠謀]  
　　海　崴俄報論俄國太平洋水師艦隊過形單薄卽俄國現在西比利亞艦隊常駐有只有兵船兩艘運糧船四隻砲船隻共編成一隊　每年由本　派　者鐵甲一艘巡船二三艘照目下情形不獨不敷調遣且皆係老様舊船何以壯聲勢　資防禦今　俄　行將多派兵船至東南洋面以海參崴爲老營尤以編成西比利一大艦隊爲目下緊要軍務觀　則知俄將有事于東南洋可不防哉 
[關外傳言]  
　　自中朝收回伊犂後中俄交界之區重立界碑載之盟府普天率土誰不知之乃近日道路紛傳俄人又有潛移界碑之事諒當道必早有以覺察矣 
[軺車載筆]  
　　寓京友人手書云張椎野星使隨帶人員業已具摺出奏計延齡伍廷芳許鈺梁廷賛莫鎭潘何飛鸞又書啓錢姓供事張李二姓其餘尚未詳知○又云張星使所派隨員已向各親友處辭行可見星軺啓行在　顧間矣 
[使節遥臨]  
　　錫席卿星使自閩垣啓程卽有便道赴浙之信撫藩兩憲遂派員至常玉山一路遠迎一聞星軺 
 
 

Page 2

 
 
馳抵斯界卽派巡捕官前往當差憲節旋於十月二十五日下午安抵杭垣劉中丞以病假未克出門自方伯以下文武員弁紛往上碼頭呈遞手版　使皆未接見定於翌日辰刻准城仁錢兩縣早在三元坊巷入旂會館内預備行轅門外高搭彩牌樓吹鼓亭及東西轅門懸掛燈彩鋪設齋整並各派有幹僕督率承値蓋　送中之一巨差也 
[武試入簾]  
　　浙江藩憲許星臺方伯於十月二十六日黎明入闈所有武闈職事文武各官一律到齊俟各武生齊集後卽點名給卷默寫武經至二十七日縣榜揭曉 
[紀鷹揚宴]  
　　十月二十六日江南武闇報竣舉行鷹揚宴典禮是日黎明時江甯府上江兩縣貨到時則至公堂鋪陳尚未完備供給所陸續將應用器具送來肅靜無聲儀容甚盛少頃頂冠束帶結駟連鑣二五成羣揚揚得意而來者則新舉人之赴宴也隨後馬糧道田巡道及劉馬鄧朱四觀察先後偕至中協城守營亦至於時東西轅門車馬喧闐兵勇夫役以及遊玩閑人肩摩踵接無異選佛場中忽喧縳　爵帥至果　輿旄導前騎卒擁後呵殿而來直進貢院督標營兵自轅門排隊直至明遠樓下左右排列幾如鴈翅之密爵帥稍憇片刻隨卽整肅衣冠到至公堂望闕謝　恩各大憲隨班拜跪禮畢新舉人又向制軍行謁見禮贊禮生口唱三跪九叩首禮畢然後入席曾制　居中兩勞各四席女排如八字式東首一席應梁方伯坐時以請假未到西首一席應張都轉坐亦因查看河工未到其餘各席自馬儲憲以下咸以次入座丹墀綵棚卜　面直排三十二席簾官上面對坐新舉人二十餘名亦名就席坐甫定而筵間餚饌早被人撤去幾如風捲殘雲雖奏樂行酒而各官及新舉人惟有安然靜坐虛應故事而已如此大典竟以草率了之殆與文舉人之鹿鳴宴相同習俗相沿眞不可解 
[吳回猖獗]  
　　白下友人來翰云十月二十七日晚五鼓時小百花巷忽遭火患延燒三十餘家時則飛廉助虐括地風號止如火牛入燕觸處皆著以至前後街居民咸戰競兢從鴛鴦衾中披衣急起有一老媪已從火中逃出忽憶臥床上有洋蚨三元轉身回取乃竟見其人而不見其出慘哉同日三更時安品街某姓火起焚去瓦屋三間下午南門外亦遭火患又接武林友人手簡云十月十八夜陡起南風飛沙走石嚴寒砭肌不料封姨兢籥之時適炎帝亦驅輪而至一時風助火威火乘風勢紅光上燭烈燄高騰城中高處瞭望如霞起赤城照映空際眡以城闉阻隔魚鑰扄嚴各水龍皆偃旂不出約及點餘鐘火始自熄嗣探知被燒者係西湖茅家埠地方瓦屋草房共燬二十餘間按是處立有船埠爲火　雲林各寺之要道往來者終日不絶蓬門茅舍村店約二十餘家若酒店茶棚飯攤烟室之類無不略備但不知一炬　餘尚有幾許餘燼也越日　山門外石弄又遭回祿幸災在傍晚撲救尚易僅焚去小屋四間未致殃及池魚也二十之夕望仙橋左近祝融又降各水龍鳴金臥出嗣見火光卽淡遂各捲旂息鼓最險者莫如卄二夜聨橋之事盖聨橋直街七寳寺巷口有某茶園其後進小屋内設有烟館出租於人館主係夫婦二人每夜必將館門下鑰收拾歸家是夕館主煮食泡粥後卽忽忽鎖門而去不料灶門外賸有柴草竹頭木屑等烘逼多時遂爲餘燼引着延燒滿地惟聞腷膊之聲時已三更無人知覺幸其貼璧爲王姓烟室王星夕赴宴歸挑燈汲烟遲遲未睡初聞爆烈之聲以爲其熬膏也亦不介意繼而其聲愈厲呼問之則無人答應王乃穴壁而窺則見其滿室通紅板壁　着勢已上炎椽木王一驚非小急往叩其後門堅不得入遂飛奔茶店前門　撞極聲大呼衆隣店聞聲驚起然不知其爲火也未卽開門迨聞茶店亦大聲呼救衆隣始爭先奔出竭力撲救賴茶店夥挑水出力方得澆息然其椽木七根已俆焦桐入聽設略遲半刻則勢成燎原不可嚮邇禍有不堪想者已卄三晚三鼓甫交楚妃巷中某姓錫箔作坊内又報祝融氏稅駕紅光照耀竟　白晝無殊斯時火方從柴房中燒起若得多人灌救尚可爲力最可恨者該叚更夫不知去向無人開鑼報警以致隣近無人知覺迨各家從睡夢中驚起則火已延入帳旁勢竟不可嚮邇矣作坊中三十餘人皆僅逃得性命一物不能携出且都有從梯上跌下者迨作坊　着而前面之乾箔鋪及同居之兩三小戶均如拉朽摧枯一捲而盡其隔壁爲彩結行朱阿二住宅朱家僅一寡婦只留後進三間居住前面平廳廂居書室後軒街皆出典與朱傳叔茂才爲業朱之夫人素患瘋癱轉側需人比及火勢撲入衆人急先將病人搶出後再取物件不意一出之後不能復入家中所有盡付灰燼朱有女公子嫁期在卽一切衣飾妝奩甫經辦齊竟被祖龍一律收去聞一皮箱皆係嫁女之皮衣約値二百餘洋後於瓦礫塲中檢出衣角數十塊是時火勢甚熾延及後進産主僅一女流只得襆被從後門逃出其舊時夥件及各親友之來救者不下百餘人皆不得入其門爲恨盖前門燒斷後門則無人認得也火息後聞失去首飾拜匣一只其價甚　不知爲何人攫去當燎原時各集水龍及各署洋龍營兵水具均各到齊擺列兩頭竭力灌救林恊戎唐叅戎徐都閫皆窄袖短衣親身督救水路旣近人力尤奮各龍如萬道飛泉半空直下而祝融氏頓覺威風盡減是夕幸　伯未臨無人助虐兼以所燒者係兩石庫門四圍皆係墻垣火勢不能撲出云正在綴　報牘　蘇友又以手簡　投讀悉本月廿八日上午十點鐘時閶門内東大街錢業公所比隣皮箱店後進尚太昌顧繡莊及某姓住宅不戒於火一時烟燄沸騰已成燎　之勢該屋毗連宋仙洲巷糧道署幸在日間水龍十餘架頃刻而集當經王魯鄉觀察邀去十餘架護衛道署迨燒去民房十餘間火始熄滅惟時　城文武官員均臨彈壓是已適王觀察接得陞授廣東運憲電音寅屬均來叩賀道署門外人山人海至此更擁擠異常同日二點鐘時包衙前東首王姓兠套作午炊遺火延及柴房各水龍聞警赴救噴沫成珠計焚去柴房一間而熄廿七夜十一點鐘言橋地方紫竹菴失愼焚去大殿三椽該處左右均係空地不致波及隣居亦大幸也際此風乾物燥火警頻仍居家店鋪尚其愼之又愼哉 
[並未京控]  
　　日前譚護院傳提織造衙門書辦嚴某訊共其承差係張安出京匿滬經世尚衣專員赴申密拿以便解案訊究業已就獲本館早接蘇友信及滬地獲犯情形先後照錄在報據稱此案並非由張在京控告係言官風聞入奏故撫署十分嚴密莫測端倪前報誤稱承差趙姓係傳者之誤也 
[東甌剩語]  
　　府署外恒漋甌綢坊主陳某兄弟二人爲爭家産涉訟公庭其兄家號小康弟則一貧如洗周邑尊斷令兄給錢十餘千並收胞侄在坊習業兄卽一一遵斷弟尚嫌給錢過少嘵嘵爭辯邑尊大發雷霆將其弟發翼房管押吁家門不幸禍起鬩墻君子誦然萁煮豆之詩不禁泫然流涕已○日前永嘉捕署自新所所押之賊賄通看役脫逃一事其詳已列報端聞捕役阿八已于上月十四日將白眼宸阿蘭獲案陸捕廉研訊之不飭將白眼宸鞭背五百釘以鐐銬仍押自新所阿蘭已管押四年本不欲逃實被白眼宸等逼迫所致捕廉飭從輕笞責三百板亦押原所並令舉保看役之兩總頭限數日内將看役交案嚴懲○各鄉晚禾收割將完春花亦已逐漸下種前數日天氣異常温暖各處嬰粟花均已茁芽數寸矣邇年鶯粟豐收獲利復厚上下河鄉各處幾至遍地皆然噫烟禍流行何日可弭哉 
[使節將臨]  
　　出使美日秘三國大臣張樵野京卿陛見出都將次蒞滬本埠官塲接有消息卽飭辦差人等在天后宫預備行轅並在招商局金利源碼頭照料一切 
[肄業書院]  
　　自倡建格致書院以來原欲華人務求中西寔學以格致爲之基今書院開設書塾凡有肄業之童準於十一月朔到院所有書籍筆墨紙張皆院中爲之備辦所延教讀之師吳君其藻精通西學於語言文字深明其閫奥想見將來學業有成人才蔚起必有可觀者焉 
 
 

Page 3

 
 
[火災彚紀]  
　　本月二十七日晚二鼓後新北門内沉香閣西首某姓匣子作柴房失愼雲時烟焰迷漫不可響邇家人驚惶呼救旋經比隣澆熄僅拆毁披屋半椽不致盡成灰燼然附近居民早已受驚不淺矣昆晚三鼓時浦左陸家巷張姓家不戒於火焚去平房五椽並斃木十一頭猪兩口四圍皆係空地不致延及居隣亦幸矣哉至十一點鐘時本城西倉橋左近某姓家突然烈焰冲霄不可嚮邇隣人瞥見急帮同汲水灌澆祝融氏旋卽避舍僅焚去門楣竹籬等物人咸疑匪人種火未知確否 
[批頰輕生]  
　　前月二十四日晚高橋鎭某姓茶食店失去衣服首飾約値洋數十元事後店主某甲邀捕往騐捕役謂並無被竊情形或被家人所算店主問言大怒謂店中不不雇用外人何得妄報賊由内出顯係有心推諉不肯緝贓遂將該捕批頰捕不敢與較羞忿而　是晚遂購取阿芙蓉膏吞服旋卽毒發殞命次日屍妻邀同親族向甲饒舌並欲報官經該處地保竭力調停着甲出洋百元爲棺殮之費事遂寢息此事捕之懈惰甲之性急其中各有不是然人命關天而竟以百洋了事錢力眞可通神哉人皆呼其名曰孔方兄我則錫其號曰和事老 
[索價被毆]  
　　日前曹華涇人吳瑞生投縣訴稱周秀海糾衆攢毆並將門窗毁壞叩請提究以儆兇頑莫邑尊准詞提周晚堂集訊周供上月中旬吳偕金旭山來贖棉花二包價洋六元五角當收四元倩人估看中有一元全係銅質因卽邀金掉換並同索找二元五角吳不認銅洋且欲短去找價四角有奇向之理論以致口角紛爭並無毆擊毁物情事吳稱向伊購買棉花確曾欠洋兩元五角但周前曾欠找米洋四角五分欲向除扣周竟不允且又紏衆攢毆所毁物件約値錢十餘千文邑尊飭傳地保吳松濤詰問吳禀周因向吳索取花價爭毆毁壞窗榻事後小的調停未妥以至涉訟公庭邑尊謂事屬細微何致釀成獄訟顯見兩造均非安分之徒本應一體懲究今姑從寛將周交地保帶回速將所毁物件修償至吳所欠周姓花價亦着地保帮同理楚 
[大老官結局]  
　　昨報所紀空心大老官朱某前已拘押捕房昨經解案原告同順衣莊夥遞禀訴稱前月初長林堂妓陸寳玉遣傭婦到店購去珠皮馬褂府綢棉袍各一件計洋十五元先是陸已賒去珠皮襖棉馬甲棉褲欠洋十八元約十四日准付至期向索改約二十日後見匿不見面二十七日晚見朱陸兩人在南誠信吸烟當卽鳴捕將朱拘送陸經一眼阿九擔承由本家保去昨日無人調處今亦未到來翁太守問朱是何名字作何生涯笞稱名心翹現無就緒太守問素習何業朱不答惟稱我與衣店夥初不相識並未賒衣衣莊夥稱朱現穿之府綢袍卽從店中賒得珠皮褂聞在陸處　守謂以爾年齒正堪上進爲何　此不端朱稱棉袍由妓買來該店要洋向伊索取可也太守謂爾所看之衣要妓與汝還欠　問爾尚知廉恥乎可卽交保出外限三日内還洋朱稱此間無可借貸三日内安得錢洋我之銀洋均在陸處叩請斷陸歸償太守怒具無恥着仍管押如有保人准卽保　還洋并着原告往陸處屬令到案否當提案辦理嘻如朱者不特空其心抑且空其身而竟欲自命風流縱　花柳宜其身敗名裂匍匐公堂也世有執迷不悟請于公庭驚簿之時一觀大老官結局 
[法界公堂瑣案]  
　　前報列英界水巡捕見拉圾船將垃圾傾棄浦中有礙水利因將船戶倪瑞芳李蘭寳送案二人堅稱船被碎石觸碎故將垃圾傾去太守着垃圾工頭金餘慶包探嚴頌眉前往察看船底有洞與否昨據回禀稱船中有水並無石洞故將轉包之陸桂榮邀到太守詰問之餘陸供法租界之垃圾由小的包下中鄉間便船來申裝去壅田太守謂船無碎孔顯係有心傾棄本該懲責今姑從寛罰洋三元下次不可再犯人卽交金帶去隨將判斷情由告知祁繙譯　捕房解送楊阿華楊阿明兩船戶請判旋有朱全順訴稱家住菱湖裝連青魚到扈售完後擬欲開回拔去跳板誤賤水花於伊船上伊等遽行辱駡并將篙子戮我船邊致成一洞船夥與之評理卽被伊等四五人拉住毆傷因此報捕將兩人拘押船夥已送仁濟醫館療治兩楊同稱伊將艙中青魚水洒滿伐船故與角口並未毆擊且我亦被擊受傷翁太守謂爾　在何處阿華亂指手腕其實並無傷痕太守問受傷人在醫院朱知傷勢如何包探禀稱據云並無大碍現在已由伊等自已領回太守判罰二楊洋一元給朱　養傷修船之費○昨晨七點鐘時小東門捕房巡街捕見一人單衣跣足携一袱包疑而搜其身畔有洋九元銀絞絲半釧一雙元縐紅綢各一方元縀綉花小袋一隻包中係破碎衣服當卽拘送公堂翁太守詰問之下其人自稱　國祥素習成衣家住川沙廳横沔鎭東北因與母舅口角取物出門章圖開店太守問錢袋何來答稱出錢賣得洋係收來會項太守謂似此極應重責鞋襪尚不完全反去買綉花錢袋爾稱洋元是會項究竟會有幾股收足若干答稱七股收齊十三千太守問每股出錢若干答稱每出錢一千四百文太守謂爾自去合算數日可符此物究徒何處竊來從實供明尚可從輕釋放顧堅稱物由鄉間取來太守着帶回比究包探隨將顧帶出盤詰據稱實在小南南外倉橋某姓家竊得尚有衣服止待取時失主　覺狂追因僅携是物逃出○瑪禮遜洋行收租人馬樹堂控眠雲閣欠租一案前期該烟館夥繳到洋一百元當將看管巡捕撤回昨日烟能主婦孫蔡氏又繳洋廿九元訢稱舊欠已清所有新租結至十一月十五止催欠一月計洋四十五元五角因前有頂首房租先住後交所以未經付去馬稱自九月十六起至十月十五計一日業已過期向例先交後住此刻亦應付下計所欠已共兩月合洋九十一元太守將孫蔡氏繳到之廿九元先給馬領尚有一百元存在捕房再爲給領其中有算錯之處着呈帳再理房票着馬照給馬卽取五六七八四月票呈案太守着孫蔡氏領去旋據該煙館夥又呈洋三十七元七角五分稱尚少洋七元有奇容十午送交捕房今已付到十一月十五日矣太守看將洋暫存捕房俟算帳後再核○純泰洪源卜文記悅生昌德興瑞允孚六戶控益裕竹布店鄭傳禮應付匯票銀合共四千九百元鄭不肯認承並稱匯票係僞爲益裕並不付過票銀各戶同稱早經收過七八次十一二次不等並非初次來收兩下各執情僞難分翁太守因飭包探嚴頌眉會同各戶帶鄭至各往來莊查看帳簿可有收益裕票錢字様　已紀錄報端昨日捕房將鄭解案鄭呈遞禀　各原告亦均投案候示嚴包禀稱昨已偕各店夥帶鄭至往來各莊看帳均註有益裕字様翁太守見禀詞載從未旨匯票進出亦未與廣隆往來實係各戶揑情誣控其公和祥所付匯票應向公和祥理論太守謂昨已帶往各莊看過帳簿伊等均生意中人爲何誣爾且伊等往來各莊與爾如風馬牛之不相及豈亦要誣爾乎爾速將原中說出尚　從寛况欠銀應由公和祥承理爾若不說明顯係見公利祥主人已死有意逞刁圖吞匯欵鄭堅稱不知太守見其戴有頂帽問爾是何功名答稱監生已信致潮州家内着將監照寄來矣太守飭捕帶回謂如此有意逞刁明日當先施責 
[照錄會稽王孝廉來書]  
　　桂笙先生世丈大人閣下前月頒到手書并賜大箸時適在瞑眩中未之知也近日病間伏而誦之知蒙史筆發潛闡幽洋洋千餘言幾若韓潮蘇海而命意之卓犖用筆之奇矯則又合歐曾爲一手文至此嘆觀止矣惟因亡弟之孝而推論　於鄙人此則鄙人所萬不敢承聞之而流汗卻走者也蓋繼香於親在之年旣不能竭力以侍奉親没之後又不獲盡禮以紓哀不孝之　共聞共見在先生誼切桑垶善善從長而受之者其何以堪此且人垠因繼香之謬盗虛聲而轉疑亡弟之苦志奇蹤或有詭節此又繼香感愧之餘追爲恐懼者也伏祈蕉窗　暇芟節數語俾他日彚梓入愍孝錄中借重鴻篇以信今而傳後則受賜爲尤宏矣否則轉貽標榜之譏人將掩口卽司編刻之役我亦胡顔慺慺之私尚希曲諒[  世晚繼香頓首古重陽日]  
　　僕前題髮塜圖雖文不雅馴然皆言道其實止軒孝廉來書嘉奬太過愧不敢當而謙悒之衷懷尤足令人欽佩古云實至者名自歸孝廉亦何多讓焉兹特將原書附錄於報并綴數語以當函覆藉請爐安[  桂笙附識]  
 
 

Page 4

 
 
[更正]  
　　前報甬江大火則兹悉起火實係萃利土行非乾美油行也台亟更止 
[江督轅門抄]  
　　十月二十日新選寳應縣杜法孟謝委署安東縣同知許錫霖景知派寗差遣直隸州謝陶票辝赴湖北採辦木植藩轅牌示安東縣張紹榘在任病故遺缺查有新選寳應縣杜法孟堪以署理○廿一日同知錢錫麟辭赴荷花池厘捐差○廿二日恪靖行營支應委員留甘知州潘力謀福建來○廿三日從九曹夢齡交卸安　司事回○廿四日長江提臺李會新受江西南贑鎭姚廣武辭通判許承俊奉示察看戶部主事戴輔衜湖南來知縣李又燿票辭解餉銀赴揚及蘇内閣中書許萃海州籍來分省知縣張樹功由京來教練各輪船砲準都司何心川辭赴江隂鹽大使趙經綸奉示考試從九游歸程禀知奉委長江水師銀庫收支差補昨日湖南試用道蕭允文見登瀛洲兵船葉伯鋆見由海口起太平　李軍門來藩轅牌示新選句蓉縣丞　榘禀繳文憑到省應卽飲赴新日句容縣訓導季榮恩病故遺缺查有試用訓導葉珂署理○廿五日候補道韋禀知今日補考十月吏治戶部郎中何殿侯辭行進京於培澍禀知赴句容縣查該案件回○廿六日湖南試用道蕭允文叩謝見辭赴楚同知李開諒由楚黔採辦京木回同知孫鳳鈞由蘇解銀來禀到委署安東縣杜法孟禀辭赴任知縣於培澍禀知奉府委赴溧水會勘圩丁詹聯芳禀知泰府委赴高湻會勘圩工糧道庫大使丁年禀知奉前東閣大學士飭知保加五品銜 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十一年十月廿二日京報全錄]  
　　宫門抄○上諭一道錄前○發抄旨五道○浙撫劉奏病請委閱武闈摺○又奏籌撥京餉片○護蘇撫譚奏報回抵蘇省日期片○尚書彭奏主事銷差回京供職片○直督李奏請留員暫署藩篆片○又奏請免同知查抄片○滇撫張奏審明定擬摺子○大臣崇奏爲留子任所帮辦家務摺子○十月二十二日内務府國子監正黃旗値日侍衛處引見二十八名○値年旗代奏八旂兵丁謝賞一日錢粮恩○景運門奏派更換紫禁城内値年之大臣派出巴克坦布○掌儀司奏二十五日祭奉先殿絪贝勒行禮○召見軍機醇王○皇上明日辰初至南海自在觀等處拈香畢至春耦齋辦事用膳召見大臣畢至黃幄看侍衛箭○發抄孫鳳翔奏祥河工程緊要撥解司庫銀兩奉旨該部知道欽此○又滎陽令李樹藩盧氏令呂炎律對調奉旨吏部議奏欽此○又温縣令雷冲霄署林縣令奉旨吏部知道欽此○又鹿邑令宋岱齡病痊加任奉旨知道了欽此○文緒等奏遵議呼蘭北圑林子設官建治事宜奉旨該部議奏單併發欽此○○頭品頂戴浙江巡撫臣劉秉璋跪奏爲微臣偶感時疾日久未愈精力不支檄委藩司代閱武闈恭摺仰祈聖鑒事竊臣於八月二十二日出闈業經奏報在案先於十五十八九等日偶患寒熱初不爲意乃回署後日漸加重每日午後先寒後熱至次日黎明熱勢稍退卽將日行事件及緊要公牘力疾辦理已午間依然發熱汗透不解如是者三十餘日服藥調治疾雖減而胃氣甚微日飲米湯一小甌精神因而委頓醫云年已六旬氣血就衰此症最慮復感切宜避風臣起家寒素自問能耐勞苦不意此次偶患微疾纒綿日仢未能霍愈似係年歳使然耳現在文闈事竣接辦武闈　例應監臨主試惟自揣病情縱使仰叨　福庇日就痊愈而距開考之期不過十餘日病後體弱萬不能於教塲曠地危坐竟日且恐精神不濟看靶錯誤致屈大村不得已擬委藩司許應鑅代爲校閱會同武闈提調鹽運使覺羅成允監試候補道馬駟良同考官前署湖州恊副將張培基認眞辦理以昭愼重除署中公事仍由臣力疾辦理不致曠誤併檄飭遵照外所有微臣因病檄委代辦武闈緣由理合恭摺具奏伏乞 
皇太后皇上聖鑒謹奏軍機大臣奉旨知道了欽此○○劉秉璋片再戶部奏撥光緒十一年京餉案内指撥兩浙鹽課鹽厘銀二十二萬兩又内務府經費撥兩浙鹽課銀五萬兩務於開印後分批起解限五六月前解到一半十二月初間全數解清等因恭錄諭旨行文到浙卽經轉飭欽遵業已解過戶部京餉銀十四萬兩内務府經費銀四萬兩在案兹據浙江鹽運使覺羅成允詳稱在於縣塲灶課曁綱票課厘項下撥解戶部京餉銀四萬兩内務府全完經費銀一萬兩委候稱運副儲鴻勲管解仍照放案飭令該委員由浙至滬搭坐輪船運至天津由陸赴都妥速　解等情前來臣覆查異除分咨查照並咨行沿途文武各衙門一體撥護前進以昭愼重仍飭將起程日期速行詳咨外理合附片陳明伏乞聖鑒謹奏軍機大臣奉旨該衙門知道欽此○○譚鈞培片再臣因本署公事緊要擬出闈後先行回蘇業經附片具奏在案隨於九月初三日自江甯起程道經鎭江常州二府屬所有丹徒丹陽江隂等縣前被風潮各洲民業經該府縣會督員董確查被災戶口將撥給銀兩核實賑撫均可不至失所其未經被水之處早稻結實垂黃晚禾木棉陸續吐穗結鈴地方安靜堪以仰慰宸厪臣遂於初五日行抵蘇省所有回省日期謹附片具陳伏乞聖鑒謹奏軍機大臣奉旨知道了欽此○○彭玉　等片再兵部主事陳彝謙前奉上諭發往廣東交臣玉麟臣之洞等差遣委用並飭臣等察看該員才具量材器使嗣該員回粤當卽飭令前赴瓊州將圑練事宜會同地方官及原辦各紳認眞籌辦在案兹據該主事禀稱抵瓊後准雷瓊道移知先回澄邁舉辦圑練自二月後會同署澄邁縣知縣聶緝慶將城鄉各處圑練督率總局分局各紳招募教怕購辦鎗械次第將安仁多峯福山各鄉圑練一律辦理目下海氛已靖所有縣城中圑練一切統交帮辦紳士照章葦辦請銷差給咨回京供職等情前來臣等伏查主事陳彝謙自回粤後先赴瓊州府屬之澄邁縣勸辦民圑尚屬盡心查其爲人質性謹樸在籍辦事均能安詳不擾現在防務解嚴並無經手未完事件應卽准其銷差回说供職除咨部外謹合詞附片陳明伏乞聖鑒謹奏軍機大臣奉旨吏部知道欽此○○李鴻章片再直隸臬司現署藩司松椿已奉旨升授湖南藩司其調補直隸藩司奎斌到任尚需時日查直藩政務煩重又値秋禾被水籌辦災賑後清理各屬交代之際該司松椿勤明練逹辦事實心在直有年情形諳悉應請暫留直隸藩司署任以資熟手俟奎斌到任再行交卸理合附片具陳伏乞聖鑒訓示謹奏軍機大臣奉旨松椿着侯奎斌到任後再行來京陛見欽此○○李鴻章片再前因已革同知任慶三虧欠完縣内結各欵銀二百二十三兩二錢屢催未解奏明由原籍山西壽陽縣查抄家産備抵兹准山西撫臣咨該叅員已將虧欠銀兩如數交壽陽縣兌收等因自應免其查抄除咨晉將完繳銀兩迅速撥解來直歸欵外理合附片陳明伏乞聖鑒勅部知照謹奏軍機大臣奉旨戶部知道欽此○○雲南巡撫臣張凱嵩跪奏爲審明疏脫重犯越獄之禁吏人等分别按律定擬恭摺仰祈聖鑒事竊前據署霑益州知州韓寳琛禀報監犯侯小四牛雲春一名越獄同逃一案當經臣恭摺奏叅光緒十年十一月十三日奉旨這所叅疏防監犯越獄之管獄官雲南霑益州吏目覃東昇着卽行革職事問交張凱嵩提同刑禁人等嚴訊有無鬆刑賄縱情獘按例徽辦有獄官署露益州知州韓寳琛着交部議處據稱先期公出是否屬實查明辦理仍勒限將逸犯侯小四牛雲春嚴緝務獲究報倘限滿無獲卽行嚴叅該部知道欽此欽遵行司勒緝提省並飭府覆查去後嗣據曲靖府知府施之博禀該州韓寳琛前係由府委赴尋甸州相騐監斃要犯覺志一案於八月十八日出境委無揑飾並據　州派差協同覃吏目家丁於十二月初九日拿獲牛雲春一名交由委員併同禁卒柏正東王安定更夫田有金解省聲　刑警　吾有並未任監住宿俟病痊另解等情委審去後兹據委員雲南府知府鄧華熙審明議擬解由署藩司史念祖署臬司熊昭鏡覆審報解前來臣親提研鞫緣柏正東王安定向充禁卒田有金向充内監更夫均籍隸該州侯小四係毆傷葉春榮身死案内正兇因供詞狡殿提証未到定案時罪應擬絞之犯牛春雲係舒張氏被毆身死案内該犯訊問幫同下手别無質証罪難懸定之犯均收入内監同籠住宿派撥禁卒柏正東王安定看客光緒十年九月十八日該州韓寳琛由府委赴尋甸州相騐監斃人犯二址日晚該吏目覃東昇帶同刑言何吾有進監收封騐明各犯刑具完固收入木籠諭令禁卒更夫小心巡更看守仍帶刑書封鎖監門回著是夜四更後風雨大作田　金進屋避雨與禁卒柏正東等均各困倦睡熟監外圍墻傾圯候小四起意越獄逃走商允牛雲春各將鐐銬扭斷扳折竈栅從内墻挖洞走出踰越圍墻分路逃逸旋經柏正東等驚覺喊同更夫報經臣會摺奏叅提解旋據該州將牛雲春一名拿獲併同解省飭發委審據供前情不諱研詰禁卒人等實係依法看守並無鬆刑賄縱名情案無遁飾查律載獄卒不覺失囚减囚罪二等以囚罪之最重者爲定文例載監犯越獄如獄卒果係依法看守一時疎忽偶致脫逃並無賄縱情獘審有確據者依律減囚罪二等各等語此案禁卒柏正東王安定看守監犯是其專實乃並不小心防範致同時脫逃二名雖訊係一時疏忽並無鬆刑賄縱且已於百日限内拿獲一犯惟重罪之俟小四仍尚在逃自應按律問擬柏正東王安定合依監犯越獄如獄卒果係依法看守一時疏忽偶致脫逃並無賄縱情獘審有確據者依律减囚罪二等例於最重之侯小四絞罪上减二等各擬杖一百徒三年更大田有金雖無看守之責失於巡邏亦屬不合應照不應重律杖八十事犯到官係在光緒十一年正月初四日恩詔以前柏正等等不在不准减等之列應各减爲杖一百照例折責田有金應請援免均仍革役刑書何吾有並未在監住宿與專光提牢有間應免置議案已擬結並免提解已革吏目覃東昇失防監犯二名越獄同逃旣經訊明禁卒人等並無鬆刑賄縱且已於四個月限内拿獲一犯惟尚有一犯未獲前已叅革拿問應仍留於地方恊緝俟五年限滿分别有無弋獲再行照例辦理有獄官署霑益州知州韓寳琛先期因公出境查明並無揑飾初叅例得免議前已由部援引恩旨議准寛免在案仍督飭按限查叅已獲逃犯牛雲春發回該州查傳確証歸案審明加等擬辦侯小四緝獲另結除供招咨部外所有審明定擬緣由謹會同雲貴總督臣岑毓英恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此○○奴才宗室崇善跪奏爲奴才之子榮秀請留任所帮辦家務恭摺仰祈聖鑒事竊奴才之子閑散宗室榮秀係廂紅旗第一族於光緒十一年五月間曾在本族具呈轉詳宗人府告假送眷來任現在假期將滿而奴才任所整飭管伍馬政紛煩家務需人經理惟有仰懇聖恩准令奴才之子閑散宗室榮秀在任所帮辦家務俾奴才得以專心辦公是否有當理合恭摺具陳伏乞皇上聖鑒訓示遵行謹奏軍機大臣奉旨着照所請欽此 
 
 

Page 11

 
 
[英界公堂瑣案]  
　　于長壽稱開洋貨鋪去年遣孫竹亭往俄國交界之琿春地方收帳回來時已付酬勞洋百元完結詎孫义來索加酬洋與論爭執不得已而報捕拘拿旋有友人調處了結今蒙解案爲請免究孫竹亭供于雇我至琿春收帳費用甚多所償酬洋不敷所用致向加找口角業有人調處明白王司馬以旣已調處明白可毋庸議斥釋○巡捕頭稱德國公館之醫生乘坐馬車出外被東洋車撞壞當由巡捕拘東洋車夫至捕房騐明馬車修理需銀十二兩該車夫無力賠修不問可知惟東洋車捐照時必令央人作保須照工部局定章拖駛决無碰撞之虞如違章滋事應向保人是問查此次碰撞實緣該車夫爭奪生理起見爲將車夫釋放傳保人陳子山送案請令賠修陳子山供與車主作保領照是實至此次碰壞馬車實未見過如此碰法我惟將車夫扭送捕房豈知捕頭不要車夫反把我解案如今情願賠修王司馬商之連繙譯着陳子山交保自行代修馬車完結○捕房訪拿虹口聚賭之張金富解案押候懲辦已列前報昨由捕頭解請發落王司馬命將張金富帶案據供開茶舘安分營生不敢犯賭捕頭禀前經拿獲賭犯送案懲辦後有人在捕房門口粘揭帖言張亦係著名賭徒何勿拿辦等語爲命包探拘張查明張固犯賭者司馬判笞張金富四十板并着具結嗣後不再犯賭○長利洋行西人格蘭忒稱沈阿昭租住我行房屋每月租洋三元已被積欠三月有餘照算應追洋十元向索無着反將門窗打毁須修理洋四元爲此報捕拘案沈阿昭供因無生理致積欠房租現在無力歸清且已被逐　釘門我未打毁伊門窓王司馬飭將沈阿昭押令繳租　華阿多稱開粥店有天津人家喚我送粥一椀去嫌我太遲卽被毆打左臂等處受傷爲特報捕拘案桂環九供我妻唤伊送粥來伊竟與妻調笑適我回家看見告知伊父將伊毆打詎伊至捕房揑稱被我毆打華阿多又稱並未調笑亦未被父毆打王司馬騐得華阿多祇受微傷飭將桂環九暫押諭華知照伊父投案再行覆訊核辦○巡捕稱靜遠街仍有人開水椀　臺反往拘則四散奔逃當場阻獲張金三王小林又追獲唐桂生一人并起賭具一併解案張金三等同供不敢犯賭王司馬謂當場獲賭豈容抵賴判張金三王小林各笞百板唐桂生减笞四十板并着覓保具嗣後安分謀食不得再犯賭博切結存查 
[文報局内籌賑叢譚四十三]  
　　昨承周通政電匯册東二次賑欵二千金當卽湊足庫平八千兩并陳與昌來庫平二千兩作爲第七批於二十六日匯交揚州仲配之等四君携赴山東會同潘振翁查放○又承周通政電匯各沙沙第二次賑欵一千兩囑爲均匀撥派查上海各公所于九月止共解揚鎭三縣六千三百兩江靖三縣四千七百兩江甯四縣二千三百兩非找解江靖一千六百兩江甯六千一百兩不得其平擬卽照數補解○淅省課徽浙三所木業來函云于少彝太尊辦理江于厘局寛猛相濟創城銷以裕課設木卡以安商同業仰威感德議獻匾額牌傘奈公堅辭不受爰將此洋四十元助賑云同人籌賑以來蒙于公疊次募款爲數甚鉅仁德旁敷不遺在遠故樂得而記之○敝處總收票上盖者桃塢賑所道光十八年所刻之愛蓮說圖章一方光緒四年上海所刻之上海籌賑公所篆文圖章一方分戶收柰則僅有篆文圖章一方請輸捐善士　明爲禱 
[上海四馬路浦灘文報局内協賑公所十一月分捐欵分解山東及江南各沙洲并催捐公啓]  
　　啓者嚴佑之先生廣西來電以此次赴賑在逾日久所解賑欵尚未用竣山東沙洲灾况旣重暫緩解粤儘數分撥因卽會商李維之毛聲和邵天祿陳煦春陳竹坪李秋萍諸君公請揚州仲配之江隂唐樂　先生移帶賑銀萬兩同事三四人前赴山東會同潘施二君查放後此爲日方長非有十萬八萬金難期接濟至於各屬沙洲如丹徒丹陽江都已有任寅谷子百川張廉泉諸君發放集欵約三萬金聞尚不敷泰興武進常熟均有本地紳士經辦聞亦竭蹶江隂靖江等四邑已有張雪堂諸君查放得款數千亦尚向隅江甯上元等五邑現經甯總經辦除承施陳孚君及敝所解欵數千外尚缺二萬餘金川沙工賑尚缺四千金此山東沙洲實在情形也同人公識十一月分捐欵暫以七成解山東三成解　洲之偏枯者以期周淶平均是否有當伏候天下善士訓示再敝所分募單册統計六萬四千分僅收回百分之一務求善士早日募欵擲還爲禱王松森等拜啓 
[上海四馬路浦灘文報局内協賑公所統收賑捐十月下旬清單]  
　　廿五日催單虹口華晶號交來漢口唐朗山翁募陳元華林尊記無名氏三戶各一千文秦殿賜陳士耀二戶各五百文合收英洋二元錢一千七百六十文安第義士募兆泰福柳正有二戶各二元春泉福辛心垣兆吉福篤行草堂張三才兆生茂六戶各一元汪益修翁交來安晵無名氏五十元草貌橋來浙江山隂勉力子又棉力人二戶各一元延生堂二元蔚泰厚號交來沙市着報無力子募慶昌厚隆昌生無名氏裕順源四戶各沙平銀一兩無名氏四兩無名氏三戶各二兩共計沙平銀十四兩合申規元十四兩八錢恊同慶號交來盧鏡泉翁募賴蓮舫三兩盧鏡泉七兩王雨臬史滌存二戶各二兩共計湘平銀十四兩合申規元十四兩七錢八分蕪湖吉利洋行草何梓山華記俞逹其三戶各一元吉利洋行三元素位高氏二元傳鳳來程榮卿胡友棠方律三四戶各五角○滬册蘇州潘仲翁交來吳叙倫翁募無力子一元毛振聲謝綠孫汪昇　江傳藻王泰源五戶各五角銳册太倉繆紉蘭翁交來梁縣尊募李樹潘沈嘉鳳張鵬飛唐寳麟滑桂芳五戶各一元又交來雙鳳鎭毛子雲翁募無名氏二戶各二元無名氏五戶各一元○李仰之翁交來安慶無名氏銅洋十五元又交來李仁和翁二元無名氏一元豐順輪船及衆搭客進大沽口天佑尘安規元十兩浙省課徽浙三所木業商董公頒江干厘局總辦于太尊匾額牌傘資移賑四十元江干厘局總辦于太尊病愈還愿一百元蘇州潘仲翁募第二十八次張繼祖求自已病卽愈二元無名氏吳嘉榖吳壽記戈定邦四戶各一元平安氏五角薛逸記求安記二戶各本洋一元○本日共收英洋二百三十七元銅洋十五元本洋二元爐坯洋六元規元三十九兩五錢八分錢一千七百六十文 
[上海四馬路浦灘文報局内恊賑公所經收賑捐十月下旬清單]  
　　廿六日銳册太倉繆細蘭翁交來璜涇陳逹夫先生募王偉臣一千施永泰黃德孚二戶各五百馬德順許彦卿金玉如三戶各二百合收洋二元錢四百又交來瀏河王笠夫先生募梅忠顯堂二元陳老福五百五十金子卿六百梅爕齋梅昌言錢欽三戶各四百梅信忠梅照雲梅昌忠周載先陸楚玉梅照光毛容卿梅昌信周士林梅昌禮十戶各三百洪巨卿二百梅錦堂震豐裕二戶各五角王正基許春山二戶各一百補過氏三元合收洋十一元小洋二角錢三十滬册銳册江隂仁泰昌號趙愼齋翁募沈唐榮十元周歧山三元三槐堂五元李標勝郭黃氏二戶各一元趙愚生一百電册無錫知仁莊晏華孚記華麟記二戶各十元華經畬華啓秀二戶各一元華懷德二元○催單蘇州曁公堂來山隂韻香書屋募施棺移賑六元韻香書屋求病速痊隱名氏無名氏合棧平安三戶各二元溧陽德源莊來紫陽子悟氏募吕義隆信裕祥周子鏞程錦文張靜波五戶各一元子　書屋量力子二戶各二角無名氏五角少量生一角厚孚莊來京都候選知縣裕溥京平銀三十兩合申規元三十兩零九錢二分○寗波樹德堂庫平肚銀四兩同里金小甦翁募十月分捐無名氏一千八百曹子蕃一千五百同裕典祥泰典金紹卿三戶各五百四十同福典雲旅居士戴十二愿人福記屠福釗黃氏六戶各三百六十金士芳金惟墳二戶各二百四十張賜麟松玉記香雪廬倪友蘭公泰隆周吳王金小臣宋劍泉幼琴姚沈記九戶各一百八十螺雲石室樊杏生思補軒無名氏金不謨乾和和清和冬記七戶各一百二十張百忍一百五十共三十戶合收洋九元錢二百七十蘇州文報局募第二十七批惜分隂齋書塾以夏季節宸西瓜資移賑臻福壽催二千五百廿一號錢訪剡又何鼎鳳四戶各一元夏晋卿嚴耀山易記七齡童子求佑父親康健平安四戶各二元易記鄭嘉銓求病速愈二戶各三元求病速愈女士五元東田書氏二百孫春齡孫春源合助六合無名氏五戶一千零五十三催五千一百五十一號二戶辛夷舘主人四百吳英祥二百存心子募催四千七百八十五號七戶培本居十蔭遠堂各四百敬吉堂主百忍堂主雙裔主敦仁堂陳各五百易安堂鄭六百催五千一百五十九號勉力子三百實收洋六十元銅洋二元錢八百八十七松江席孟則翁募平安氏六元○本日共收洋一百五十元銅洋二元庫平肚銀四兩規元三十兩零九錢二分小洋二角錢一千六百八十七文 
[上海絲業會舘籌賑公所施少欽經收兩廣水災賑捐十月十二三五六八九日第一百卅三四五六七八次清單]  
　　恊同慶票號來三十六峯主人規銀一千七十三兩吳興子求妻身安健洋十元○乍浦從雲社募昌字一百七十號册運布商船以重九公敬天后聖母節省戲資折助棉衣三十元許大隆節省中秋席費三元又節省重陽席費二元省藥資二元鼎記捐用二元臧桐卿一元兩不認銅洋一元以上七戶合來洋四十一元銅洋一元由許泰盛布號曹建章兄交來以上十二日○錢江祝六九先生求子許愿先助十二元由杭州恆豐順來○東海求安居士指助江寧洋世元由蘇州張竹舟託謙愼安來劉貫記指助沙洲原典棉衣一百七十七件南帀如意街侯仁源號交來侯一卿指助江寗棉衣一百件以上十三日○福建懷德堂二七番平銀十兩估見九八規元十兩二錢四分韋麟祥求病卽愈兩元陳常齡十歳省麫資移助一元○項琴舫指助江寗洋五角江寳雲又錢二百陸雲清又銅洋一元武陵氏爲小兒週歳諸君寵賜隆儀護將此錢購助沙州原典棉衣十件以上十四日○程亮輝爲母病危求愈三十元亷石山房陸一元雪廬居士求保妻何氏産後無恙身體安寧一元○江右乾德奎號指助沙洲棉衣洋十元以上十五日○松江顧九思以追荐孟平先兄懺資移助十四元客滬子求病速痊二元鄭氏二元以上十六日○巴陵彭氏指助廣西渝平九七足銀一千兩令見九八規元一千五十二兩由天順祥號號麥葑溪堂廿元以上十七日○劉乙生司馬集募七十五元由蘇州撫洋務局同人寄來吳門戈曰清二元由老正大局來求痊得痊客千月分第七次月捐一元馮善士銅洋二元以上十八日○京都同人指助廣西京平銀五百兩合九八元五百十兩山源豐潤號來無錫吳興氏病洋三元由通裕局來○毘陵大北門外　大源號慶記棉襖褲絮一百件嘉定江林照航船來○常熟未冠建侯氏二元又經募存性堂王何舜卿五常方三戶各一元崇禮堂張金桂芳皖懷隱名氏三戶各半元龔子儀錢五百五十五文袁志剛四百山文樹德堂荆元善堂施各三百文董韓臣楊竹林許梅坡周慶發合助洋五元趙芝亭張雲山德星堂陳合助錢七百文温維馨周文英合助錢五百文以上十九戶共來洋十四元均指江寗由永義昶局來以上十九日 
[上海三馬路與昌絲横陳竹坪經募兩廣山東江寗沙州賑捐棉衣十月念四日第一百三十九次清單]  
　　保太衣莊因隣居失愼承諸君救熄將酬謝筵席移賑答高誼洋十三元○之罘徐次泉大善士奉母命續助新棉衣五十件○雙林義泰典經募昌字三百八十八册敬修堂程易安書屋曹紹泰莊曹宏盛誠心氏勉生氏厚載堂未出名八戶名洋一元無名氏隱名氏固本堂怡德堂四戶各洋半元不留名二戶各銅洋三元無名氏三戶各銅洋二元無名氏徐幼堂二戶各銅洋一元以上十九戶共來洋十元銅洋十四元失青藜先生畫潠移助洋二角又洋二角又洋二角○張綠幼先生書潤移助沙洲洋六角○菊圃善士交來不留名保母平安壽資移賑洋五元○不留名助山東洋二元不留名徽州古黟子求脚癬卽愈指助棉衣二戶各洋一元萬有全北號助山東銅洋四元○文報局移來浙乍元爕氏助新大棉褲十條朱家角豐泰莊經募昌字二千二百七十七册豐泰莊洋一元梁琴堂錢五百六十文凌雅懷徐輪香二戶合錢七百八十四文萬興莊隆順莊二戶合錢五百六十文乾大莊錢三百三十六文以上七戶共來洋三元○本日共收英洋五十二元銅洋十八元小洋十二角新棉衣五十件新棉褲十條合并聲明 
 
 

Page 12

 
 
   
 
