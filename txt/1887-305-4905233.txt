# 1887 - 305 - 4905233

 

Page 1

 
 
[新印淞花影出售] [  申報館帳房啓]  
　　上海爲名花薈萃之區來濤者如入　玉山頭衆香　　往往以未　憲題爲憾　影樓主人　　花　中選得解請花首入索取小照延名手　　成圖五　花容炯炯欲活每一　後　以贅　用石印照成分釘上下二册外用錦套囊瀆極　　我無部馮洋一元二角滬上南北申昌各經　申報人西　幭房俱可購取各外埠均由申昌書畫室及寳申報人經售倘欲躉買則　□移　至本舘帳房面議可也 
[經藝文準告白] [  點石齋主人啓]  
　　經蓺之選視制　爲尤難流傳旣鮮專作盖寡求精且備甚非易矣本齋上科印有經蓺淵海五千部已窮售無餘而問文之宏括亦並行於世然篇日無多巳爲舉業家所珍如此兹本齋特請龍門職　汪逸如先生主選政共得文二萬首請諸名宿新作者近萬首名家窗槁五千首家議　本五千首其篇牘之多旣巳過淵海南超宏括詞經月旦文無翁同縣之五都之市必貴洛陽之紙丹鉛於今秋潮落之日汗靑在明春花信之辰海内多士翹盼以侯存書無多來購宜蚤 
[論遊歴人員之責重]  
　　泰西各國之開疆拓土日致富强大都其先皆得益於遊歴駕一船抵一埠窺其地方險夷人情强弱道里遠近出入難易一一熟諸於胸中隨地隨時筆而紀之以呈諸政府有志開闢者乃按圖而索發一旅之師長驅直入不啻爲輕車以就熟路甚使易也而數日之間闢地若干數年之内開埠若干因是而漸底於廣大益見其富强蓋遊歴之功用如此其大也中國向無遵歴之人亦初不欲馳域外之觀於此一事悠忽視之初不以爲鄭重及與泰西各國開埠通商而後始知西人有遊歴之舉至於今不廢而中國則仍不能仿而行之何則蓋中國人之不畏風濤不憚修阻而遠出重洋者多係無業之人拚此一身以期餬口于四洲自爲計初不爲大局計若知大局讀書明理之人則又不肯輕出近年以來簡放欽使挈帶隨員叅贊等人遠駐外洋各國於是文士之中亦有動四方之志相從而去者比其反也則必著有記載以記其足跡所到之地侈張海外奇談然其所著述者或不勉道聽塗說可以欺未到外洋之人而不足以示識者此又可惜之事也今者朝廷深知此舉之有裨因命京中各衙門舉薦遊歴之員旣舉之後又一再考試計得一十二員皆由正途出身使之遊歴外洋以資識見刻下遊歴各員將次出洋已陸續行抵上海余所知者有數人焉把晤之下談及一切行程與夫外洋風物殷殷垂詢余愧無以應雖然亦不忍默爾而息竟無一言以相贈思之又久正容而告之曰所貴乎游歴者要在乎持其原而已中國之於西法自通商以後竭力仿行然但得其皮毛而卒不得其神髓者蓋有故也先時中國曾派幼童出洋令人送之以往未幾而各幼童就其質性學漸有成一旦而召之回國夷考其所學則不過性情脾氣大有似乎西人語言則操西音文字則從西法而問以山川道里風土人情則茫然不知所知者不過打彈子按洋琴或能跳舞歌詠含雪茄之烟飲香餅之酒如是而已吾嘗詣派幼童中洋不過使中國多一西人初無濟於中國也若由欽使衙門派人遊歴則無論一欽使出洋所帶本無多人卽有叅贊隨員等官亦皆各有所事隨員則又當分派各處以爲理事官各有所事卽各有責成苟於所駐地方山川風物稍有領悟已屬留心時事之員又豈能恣情遊歴且先時欽使所帶之員往往皆非正途出身或其耳目所及胸有成竹而不能借書於手是亦一缺憾事今日所派則悉屬正途各人隱有四大洲於胸中故此次派出遊歴而所以期望之者亦甚厚將來中國悉知外洋各國之山川　土人情物理而纎悉靡遺胥由於此矣聞游歴各員總署定有章程每員月支薪水若干金其所定薪水之數頗不甚豐以是遊歴各員不無意有所歉此非出於貪縱奢侈之念實亦爲大局起見夫以中國正途淸貴之官而身至外洋或至旅費　敷致成笑柄此則大傷中國之體統中外相交雖不必如隋焬帝之纒帛於樹以示奢要亦不可如梁武帝之以麵代牲以示儉奢儉適中乃爲得體遊歴各員固無不深知此義而總署尢當爲之曲諒　夫□朝廷之所以派員　歴不惜費用者何爲也哉中國旣不欲馳域外之觀作開疆拓土之計則亦安用此遊歴人員爲第以外洋各國皆與中國　商泰西諸人至中國遊歴者皆得窺見中國之情形而去而中國之人乃於外洋之山川風土物理人情懵然不知亦一大可恥之事故有此舉然則遊歴諸員當恣其所用不過苛刻使之暢所欲爲庶幾採風問俗日廣見聞沿途耳目所及無不筆之於書一山一水之微一物一名之細其山川若何形狀與何處通與何處斷其風俗如何情形何國與何國同何處與何處異無論大綱細目毫髮無遺正不但探聽某國砲船如何堅固某國鐵甲若何堅强某處砲臺得何形勢某處險隘據何要津何處工廠厥工最佳何處船塢厥價最廉以是爲將來廷獻之具已也中國之於洋務大要有二病一則視之也太輕以爲漢家自有制度不屑斤斤於此此則猶高麗之守舊黨立說雖正而不得其中者也一則視之也太重步亦步而趨亦趨一似惟恐不及也者此則如高麗之維新黨雖勇於爲治而不得其中者也大抵略得西法之皮毛者卽津津焉談西法不去口而人且竊竊焉笑之此中國洋務之所以不能善其後也全賴遊歴諸君廣咨博訪詳識約記力破從前之積習以爲國家著洋務之效嗚呼其責非不重哉 
[東報記朝鮮事]  
　　西歴十有十八號夜半時朝鮮京内政府所建官屋租於商家徴稅者有大商鋪二家忽兆火災延燒民居數十家其二大鋪建造費須洋六萬元付之一炬惜哉○朝鮮改鑄通用錢籌畫已久今始議定命卞奉植經理事宜其鑄造局設在慶尙道昌原府以便鼓鑄常用之一文錢及當五錢云 
[東報記英俄事]  
　　日本報云英國政府將巨砲運至所屬加奈陀之　也勘毛路托地方俾得整備戎事俄羅　　斯聞之立刻戒嚴命東部西伯利亞總督衣苦那欺子夫將軍馳赴海參崴整頓堡壘並將舊西伯利亞海岸小艦隊廢去另用砲艦水雷火船編成艦隊以示强大又調大軍駐紥海參威港近處目下正在　畫不識英果有意與俄搆釁否 
[高麗郵信]  
　　敦賀丸在黑水洋中突見一帆船浮沈水面有多人哀號救命遂停輪放舢板往救隨救起八人　　據云一船共十九人自被風覆舟當時沈溺者六人其十三人攀登而上船面已十四日矣陸續又斃五人十四　之中米漿不曾入口共殺一犬飲其血而食其肉旣告罄則有魚繞舟而躍掬獲百十餘尾生啖之以延殘喘誠不幸中之幸也○袁憲由仁川返賀仍有復行之說人心惶惑爲之不定○仁川洪領事有撤退之信以才力不及辦事糊塗中外之 
 
 

Page 2

 
 
人心多不服耳○釜山李領事有調回仁川之說此人已二次爲仁川領事駕輕就熟庶能游刃有餘○敦賀丸所救之難民八人送於仁川領事府中領事打電漢城總署因覆電未至不敢擅專使八人露宿院中以致又死一人噫有官如此較諸拯救之洋人不亦大相逕庭哉○海關之人見難民之可憫也施舍衣履以禦風寒領事聞之尙以爲多事○華商湊洋數十元分與難民作衣褲鞋襪因海關所施者皆洋人制度不合時宜也○敦賀丸此次由仁返烟將此七人載至烟臺不索水力此七人感恩戴德永矢弗諼其中有船主一人家頗饒裕擬製牌匾送於敦賀丸以誌不忘○三里寨地皮定於此月初聞拍賣地狹而窪一雨卽成澤國恐無問津者○月前所押解犯人數十名現由旅順雇一民船到某口下　計三十多人分散四方仍爲故業恐袁憲知之必又遣差往事難再倖逃法網也○帆船由仁川駛放漢江衙中規費久有定章今又格外苛求十分勒索商則具禀未見允准後聞船將不入漢江卽行内渡恐招物議始含混了之○漢城桑局中一古樹内空洞如穴有物藏焉每夜見一物出入大如犬蓋狐也一洋人執燭照之忽火燄陡發勢若燎原因在曠地任其燃燒至凌晨始熄而樹已焦枯矣析視之中惟枯骨一堆 
[營口市情]  
　　封河在卽各號所定火輪船尙有四十餘艘進口亦足見市面之佳也○市上喧傳日内淡水輪船由滬裝運現銀一二十　　萬來營銀價因之日賤然營市空虛己久得此大宗銀兩操貿易者無不欣然以喜云○邇來山繭絲頗形暢旺九月初旬新絲已經上市其價每兩値錢六百五十文而山東帮中不論數之多少若何悉數探買以致價値日昻云○新棉花未到以前花客咸爭先收買及貨旣到價止十兩五六錢上海本錢需銀十二兩二錢加之水脚約每担耗去二三錢云○東興玉油坊向推營市巨擘前月之杪忽爾閉門聞生意虧折　二十萬金而衆夥虧支多至五十餘萬以致連外欠約八九十萬金現大會及各票號願代爲調停按期拔欠令其照舊開張云 
[察核殷電]  
　　天津西友來信云查中國擬於恰克圖地方展設電線輕督辦盛觀察於本年六月間與英國電線行丹國大北公司所擬　　合同總理衙門未經核准緣總署統轄通商事務而各國章程電報向係工部管理今中國工部亦以英俄日本三國與該電線行及大北公司　有合同是否屬實究竟如何辦理應將此項合同向各該使臣借閱比較英俄兩使臣須俟工部先行核准後再將合同借給閱看工部又查西歴一千八百八十二年十二月二十八日日本國工部與丹國大北公司所立合同第四欵第十一欵第十三欵與現在盛觀察所議合同内第八欵事理不符仍俟查閱英俄合同後再行核辦總理衙門又因咸豐八年與法國初議和約十四欵俄國十二欵英國四十九欵美國三十欵亦恐於電報一事不相符合碍難照准云云具見總署工部兩衙門愼重公事悉心比較如慶邸福恊揆曾襲侯及各大臣近日無不實事求是深心謀國自强爲有道矣 
[廣東汪學憲十五日考廣府各生員經古題]  
　　賦題陳車馬印綬大會諸生賦以今日所蒙稽古之力爲韻擬張于湖椰子酒榼五古不拘韵或用原韵駱越銅鼓歌用韓昌黎石鼓歌韵○蒲澗茘園藥洲菊坡七律不拘韵○賦得喜見雲章第壹篇得章字八韵○經解釋卦彖爻象釋球琳琅玕釋秬秠糜芑釋噦噫嚏咳釋鞮靷鞅靽○海防南北洋水性各異論闢荒島以廣地利論○兵策書墨子備攻篇後魚雷原始○文選題治文選者六臣之外見於隋唐以後史志及目錄諸書共有若干試詳舉之○說文李登聲類以五音分部攷歸藏遺義猶存說文跋廣寫本說文木部○小學釋鉢○翻切題古無類隔說反切始于孫炎釋文所引有鄭康成諸經音盍辨其眞僞○史論兩儒師頌補後漢徴士董正傳○兩漢史論兩漢經師流派論○駢體題越問仿柳子厚晉問體廣雅書院上梁文○時務論河防論錢法論○遁甲兵機題隋書經籍志遁甲不列兵家說○數學題數之法出于圜方論○醫學題書俞理初持素脉篇後○金石題欽州隋碑寗氏世系攷廉州越鐘昌符紀年攷○孝經題導之以禮樂而民和睦說文引孝經異字說○性理題志入則才大事業大論性命古訓補○十六日考廣府屬文童經古題○古學題石碑三體賦以以相參檢樹之學門爲韵○經解題洊雷解中星解愬風解膏露解提月解○孝經題宗祀文王於明堂以配上帝論孝經引詩書爲後人所增辨○性理題易何止五經之源論因律以生尺說○駢體題三君祠絃典幷序白雲山秋褉序○史學題甘延壽陳湯功過論鄭康成王肅異同論○小學題汗簡所引七十一家考○說文題以許書所引賈侍中說證經傳賈義○海防題海防用師始於何時攷西人製造格致之學日益求精試言其略○礦學題釋廾用機器當因地制宜說○天文星學題地球小於日輪說地形本爲圓體說歲星超辰辨○算學題今有錢三百四十六貫八百文買絲二百九十八斤價幾何今有方箭一束外周四十四隻問積幾何四率比例說三角測量說○水經注題溱洧二水辨○兵法題問槍砲窺準俯擊仰攻孰爲便利○西漢官制題上林十池監考○時務題臺灣撫番議新疆屯田議○公羊題三科九旨發微○醫學題本在銳骨之端標在背腧說○輿地題朔方備乘書後洪北江三國疆域志補正○鼎彝文字題散盤盂鼎釋文○刑名律例題輯漢律逸文跋唐律疏議○詩題賦得科斗長收古鼎鐘得長字五言八韻○雜禮詩題題端石摹刻郭有道碑五古不拘韻乾和鐵柱歌七古不拘韻○詠香四律不拘五七言鶴頂龍涎雞蹢馬眼○十七日考廣府南番東順五學並番禺客籍各生員題府學首題顔淵季路侍一章南海首題孟武伯問子路仁乎一章番禺　題季康子問仲由一章東莞首題子謂衞公子荆一章順德首題子曰禹吾無間然矣一章○通塲策題問西漢微言大義與東漢名物訓詁流别奚若○詩題賦得三策已應思賈讓得思字五言六韻○恭默聖諭廣訓務令以孝弟爲本至如斯可以爲士○通塲默經題子曰書不盡言至而易立乎其中矣 
[赭山秋旭]  
　　督辦江西督銷淮鹽總局江蘇卽補道馬牖雲觀察先松因公至蕪湖舟泊湖南會館碼頭連日拜會文武官員及同鄕戚　　友酒盞詩箋往來無虛日至二十侵曉啓行○雙錫五觀察出示通衢大略謂際兹天乾風燥各宜小心火患查向來救火水龍人等俱各踴躍惟近火之家往往不肯拆屋以斷火路火勢蔓延爲禍最烈與其任聽延燒何如及早拆斷火路尙可保全其餘除札行蕪湖縣曁保甲局外合　出示曉諭軍民人等知悉並諭飭水龍會人等添置長鈎凡遇火警臨塲相度形勢拆斷火路以杜其蔓延之勢並嚴禁無賴棍徒臨塲强拆不相干之屋倚勢欺壓貧民如違定卽照例懲辦○蕪湖縣錢孟超明府接奉憲札出示通衢嚴禁各洋貨店出售火藥銅帽等物並飭差搜查各店鋪私售洋鎗緣懷逺縣彭大令廷弼見各處盜案類皆持鎗拒捕所用軍火大都購自市廛故特禀請督撫各大憲通飭嚴行查禁也○蕪湖某姓婦不知因何將大鐵針揷入面部深二寸有奇鮮血淋漓腫如五石瓠醫家皆無能爲力延之日久惟有坐以待斃而已一日忽有客過其門狀甚藍縷楚産也見其哀號狀問悉情由曰是無妨吾有法治之包管汝立時可愈也婦曰客技果神然吾無値酬客奈何客笑曰所謂醫者原以濟世也若動輙索酬則亦如上海所謂時髦郎中矣先存牟利之心能得心而應手乎語畢向婦面上口講指畫針忽脫頴而出毫無痛苦皮肉亦完好如常急呼客致　則已飄然而去矣一時隣里之聞其事者皆稱曰神仙神仙或曰客係湖南辰州人專以祝由科治疾其術例不得取錢取錢則不騐然耶否耶請以質之深知其事者○皖北和州烏江等處吉貝花極豐稔各處商販均捆載而歸蕪市之作此項生涯者亦無不興高采烈矣 
[袁江官報]  
　　漕轅廿四日牌示贛州所帮千總繁缺以九江前帮千總彭永齡調補戶部主事續承於初三日由都來浦旋赴省垣署理 
 
 

Page 3

 
 
葦蕩左營守備程德鈺於初四日接印候補巡檢張嘉淦奉漕憲委漕轅代收呈詞 
[邗江官報]  
　　九月十九日分發大使童守誠禀到二十日郭分轉攀桂委辦淮北總巡局務二十一日彭分轉世榮禀辭赴省任分轉文　　瀾由省回揚 
[打把勢]  
　　古某鄭某邗上著名痞棍也積惡如山歴任地方官訪拿地棍告示皆以二人列諸榜首從前曾被保甲局員訪獲嚴辦並出　　示招告受其害者以其聲勢赫奕神通廣大恐日後或受報復之害相與箝口結舌不敢訴乃未幾而二人依然釋出遨游里巷勢益凶橫前數日又紏黨左某妓寮滋事又爲保甲局訪聞趙觀察佯示優容暗地密派親信人選帶幹役於各處跴緝某日二鼓古鄭　棍於大醉後至某浴堂洗澡甫進門爲該役等偵悉乘其不備上前掩捕遂將二人拘獲隨卽押解到局局員立時研訊各責籐條數百下商聲激楚血肉橫飛而鄭毫無乞憐之狀蓋揚俗向有打把勢能熬刑忍痛受責次數愈多則聲名愈著故忍痛而不肯乞憐也此其凶悍性成豈得復以人類視之哉現聞二人已發縣覊禁矣 
[朐山傳語]  
　　聞八月二十八日之晚雷雨交作海州監獄墻垣坍塌監犯王台安等九人乘間逃脫闖出監門司獄官見之督率禁卒拘　　拿各監犯詈持棍械拒捕以致禁卒受傷猶幸未經逃脫否則司獄有獄官又多周折矣 
[姑蘇雜志]  
　　蘇城盤門内中軍弄守備衙門隔壁草篷内有蘇姓一女郎小字包子其母因事赴崑山祗包子及弱妹在二十三晚五點　　鐘時忽有一不識姓名人頗類家丁模樣闖入篷内先以甘言誘包子出門包子拒之其人卽强行拉拽包子拒益力其人復以言恐嚇包子高聲呼救守府中人聞之赶向查詢包子直告情由守府中人卽扭其人交保看管聞欲邀同四隣具禀送縣究辦云○引見世職候補守備侯守戎林奉委葑門内巡查差一日爲干將坊　姓烟膏店代遞禀詞現輕蘇州府訊明以其不知自愛有玷官箴詳請中丞奏叅革職云 
[上海縣署瑣案]  
　　月初二十三圖寡婦楊張氏具詞控稱兒子坤和不顧養贍求提訊究裴大令簽票飭提已隨沙船往牛庄去矣前晚原差偕該圖地保張兆林據情禀覆大令問坤和因何不顧其母張訴稱楊張氏乃坤和之繼母其中情由小的並不知悉坤和刻往牛庄約十月中可回大令謂坤和雖非該氏所出然旣爲繼母自應孝順何得視同陌路據該氏所控如果屬實則坤和有礙倫常自須究辦今着爾於坤和回來時將本縣所諭詳細開導如伊不遵所諭爾當禀明提究諭畢復將聖諭廣訓内事親之道解釋一番張叩首而退○前報列朱兆坤控鄰人周世璧强佔餘地經裴浩亭大令勘明訊究將周子義勤幷地保周錫坤之子悅來押令各追其父到來質訊前晚世璧錫坤相偕投案大令升堂訊鞫朱伸訴前情叩求飭讓餘地世璧供稱小的並不佔地惟出路向與朱姓共之現在小的搭盖披屋朱竟朦控佔地錫坤供稱此路向來公同出入今被世璧搭蓋披壓以致朱不能行走大令謂本縣業已勘明着世璧讓還出路如違嚴究錫坤旣充地保此事極應早爲調處何致纒訟不休乃飭將悅來釋出錫坤暫押義勳還押候世璧還地後再行開釋○前日傍晚裴浩亭大令升坐二堂收閱呈詞有王鑑蓉者投禀控沈　洲覇阻賣地大令以禀中情節支離謂此禀甚好係何人所繕現在署中尙少代書大可令其充當是職王供含糊大令飭暫行管押候追繕禀人究辦 
[英界公堂瑣案]  
　　四海昇平樓茶博士陳子良訴稱昨日周喜順待押洋票找錢論價不合去而復來復索找錢則已造成假票因此交　　捕送請究懲周供寧波人向爲木匠洋票由周順鶴交來因發雕花匠工錢是以持往索找蔡太守飭押令將順鶴交來再訊○謝水月訴稱向在某洋行爲夥與庖人沈見山相識昨日沈向借錢小的不允沈忽言小的曾欠伊洋銀持蠻圖詐沈供七八年前曾爲謝代賒牛羊肉二元昨得相逢向索圖賴反被父捕拘來蔡太守謂沈索欠無憑殊難准理飭交人保出不得再向謝饒舌○施義永訴稱昨有韶年女子莊阿定徘徊門首狀甚窮迫且患病堪憐旋懇我妻留養詢得係川沙人父母皆亡又無弟兄來滬尋同鄕人不晤流落無依因送至捕房請爲安揷阿定供與相同蔡太守察得阿定貧病堪憐問施願再爲留養否答稱願惟恐生枝節耳太守謂旣經到案准爾留養治病可也○周春甫訴稱李阿雲撬門圖　幸卽知覺扭送捕房李自稱圖竊俯　籲　麥捕頭稱李係積竊蔡太守判發捕房管押一月○新關水巡麥根禀稱浦中糞船向章午後不許行駛昨日下午四點鐘時見曹秀堂陳光桂賀糞船渡浦有違定章拘案請罰曹陳同供小的等皆歸糞船埠潘阿永名下昨逢潮漲放船不知干違禁令蔡太守謂潘旣未知照爾等當押候傳潘到案再訊 
[法界捕房瑣案]  
　　席徐氏遞禀聲稱憑媒撫郭姓女爲童養媳被王福卿等紏人刼去現始偵知尋到送案王供小的在南碼爲柴行　　夥該氏央人囑爲探聽知女在浦東祝家橋端茂榮家實係端之弟婦王司馬着將王交保限三日内交該女到案○潘四發卽吳金標偕馮鳴臯在蘭芳里酒店與梁景春打架王司馬研訊之下判令荷枷旋有劉幹臣與之互語因又獲住請懲前後情由均登本報昨晨司馬提劉到案謂爾前已供明潘卽吳金標爲何昨在公堂忽又不認劉稱此事不說明恐大老爺笞責若竟說明彼等必與小的爲難司馬謂照直供明當先開釋劉稱昨日解案時中途遇馮囑小的不認司馬謂潘事與馮何干劉初尙告糊繼稱馮實王桂潘是吳金標司馬問究竟彼等作何事答稱不知司馬謂旣與伊作伴豈有不知之理喝卽笞責後飭提潘馮梁三人與劉對質潘馮不認司馬著劉荷枷餘一倂還押○前報列朱鏡淸挈子吉堂訴稱路過小東門外見店夥梅春山被人毆擊向之勸阻被攫洋一百六十七元其中牽涉朱標劉三陳鳴高等人王司馬將劉陳兩人訊過連梅春山交朱帶出吉堂及王桂卿分别管押昨日朱標投案訴稱小的原籍江北來滬爲小工是日見湖南北人六名打一鄕人因之相勸後至茶肆調停至於洋銀莫說一百六十七元卽一元六角七也未見過司馬問吉堂曰洋元之事據鏡淸云實係打失究竟是否隨問包探曰尙有烟館　阿松及婦人到否王榮培禀稱昨日到過公堂因朱王兩人未解故卽回去今日未到司馬着將三人於本禮拜四卽二十五日解案幷着再傳阿松男婦兩人○馬王氏控張阿金將東洋車四輛拉去一案昨日捕房傳到車夫四人王司馬向之詰訊據朱阿二馬五觀洪阿弟王元元同供有泥水匠喚車至鐵路旣到卽有多人將車拉去說因車主欠錢當喚車時四車分四起前往張仍照昨供司馬着先責一百板諭包探帶往吊車再核○王司馬因在押人犯日多一日昨令一倂帶案復加詰問隨將爲失東洋車照會之唐蓮春圖竊之陳生裕送信騙土之梅介寳江天輪船上竊物之陳應南形跡可疑之朱福春宜昌輪船上竊天成藥店鞋籃之陳榮生分别掌頰笞臂釋之使出惟洋藥局已革巡丁文高僞造腰牌冐緝私土着送縣管押○包探在江寛輪船上見中乙丙三人以空箱空籃等物乘間掉換客人行李因之拘入捕房押候解案○包探緝獲日前興聖街失愼時搶火之兩人連贓物送入捕房想須俟堂期解請訊責也 
[上海陳家木橋電報總局豫賑處事略]  
　　頃接雲南電局李蘭生太守電由天順祥匯賑捐滇平一百二十二兩○牛莊仁裕號翁曉山　　姚懋謙陳敬亭諸公來規元二百兩潘鏡如觀察來規元一百兩及泰興何君月樵厦門泛徒子太湖救生局第一批無錫知仁莊第二批金陵善隆莊第一批各欵均到先此陳報 
[散布彩洋仁孚遐邇]  
　　接誦眞州存心堂徐少卿仁丈函欣悉諸同人得呂宋票彩洋六百元除遷葬浸水枯柩用去三百元外以修十　　二圩財神廟資洋三百元移助河南賑項羡財源之日盛枯骨銘恩旋眷念於河流仁心普被德孚遐邇事出堂臯和平上達乎神聽定邀福庇權 
 
 

Page 4

 
 
變胥由夫衆志共戴恩施緩急分明衷懷佩服賑捐收條幷覆函卽託買季良仁兄附寄矣神鑒昭彰鄭州災戶當亦喜出望外焉上海北市絲業會館籌賑公所愚弟少欽施善昌謹誌 
[思無邪詩集序]  
　　立德古矣近今多事功寖盛焉言則尤甚然而不朽之業言固其一不容廢也人聲之精者爲言文辭又其精者古人　　文辭以道性情數千百年讀其書想見其爲人其爲人伉爽也詞必勁以厲其爲人淵雅也詞必温以和其爲人沈毅而宏深也詞必雄傑以樸茂匪特古也今也亦然馮君菊農今之古人也所箸思無邪詩一卷篇什　多而悉得性情之正其有合也前序言之詳矣余獨怪君能詩而絶不類今之詩人何也今之詩人之詩多激烈君無之今之詩人之詩多凄楚君無之今之詩人之詩多淫靡縱肆君又無之何以然也思無邪故故出必以正殆深得風人之旨吾故曰今之古人也然君甞槖筆入幕仗策從軍綜貫百家馳驅萬里舉凡政刑沿革山川險要與夫上下安危轉移之機中外和戰紛更之局靡不卽顯知微因端竟委余初識君於王伸符同年席上杯酒坐言動中窾要假使事權有屬天下事當無不可力任者而今乃遠銓一官而淹留閩嶠也閒曹淸况蕭槭異常人將不堪君仍自得其所作詩用獨能出以温柔敦厚以上幾於古人使讀之者想像見之今人所難能也當世需材立功可冀吾甚願君之不徒以言見也然而君又豈欲終以言見者哉雖然有德者必有言文辭雖末務性情則本也發乎性情以維持乎風化是文辭不僅文辭矣顧可以詩小之哉君其由是遠矣安定潘嶽森譔 
[挹翠菴金縷曲]  
　　申江感舊諳盡相思苦冷淸淸靑衫一領途窮日暮舊恨新愁紛萬種隻影悽惶自語　怕是黃昏細雨作宦未成　　歸去晚嘆英雄短氣緣兒女志不遂心空許紅樓十二春無主儘消磨驚嬌燕姹花　柳娬驀地離腸撩亂煞祗爲幾聲啼宇又滿眼游絲落絮殘酒欲銷滋味惡鎭年來倦矣江關旅餐飯减甚情緒○帕子燈前擲逗犀心深藏細裹没人知得鄂被潘車情忒好輸與温存秘密算眞个惺惺相惜刻意傷春春也苦况梨花瘦盡人無力空掩着冰紈泣驚才絶艷眞靈匹告天公生當不負蘭儀蕙質白王爲床香作褥抬舉纎腰獨立認纒月弓鞋舊迹靑粉墻高遮望眼念謝家妝閣經年隔魚鴈杳無消息○華燭明粧坐細端詳分瓜二八　年可可携手潛通花氣息生怕鸚岢道破總一樣憐卿憐我怪底因緣奇絶處是銷魂邂逅成眞個只無福藍橋過今生已分眉長鎖更何堪鴆媒鴉婢幾番摧挫玉瘦珠寒沈　壑總爲薄情狐負這命也教人無那辛苦憐花成底事不分明雲散琉琉破嗟恨海波瀾大○又把傾城悞悔從前靑樓薄倖黃金鑄錯月不長圓天不老暗換悽凉刼數賺多少痴兒怨女最是奇才兼絶色惹人天世世生生妒這幽恨誰能補碧城仙境淸寒處大都因琴心易證鈿盟難負曾繫東風鈴十萬枉把司香自許總斷送零風驟雨一副千秋名士淚爲紅顔和血濺黃土花落盡余心苦[  太痴生高侶琴塡]  
[滿江紅]  
　　秃筆謀生笑酸澀生涯至此還自嘆朱顔換了黃金盡矣四海浮雲交誼薄滿江寒雨心腸碎憶十年困苦讀奇書翻成悔　　也不受妻孥累也不作功名計儘蕭條琴劍一貧如洗艷福已除吾輩分窮愁莫破才人例最無聊寂寞掩柴關昏昏睡玉琴仙侶太痴生稿於挹翠菴 
[聞黃河决口波及轄境馳往查看途中口占卽呈郢政]  
　　聞道黃河决上游巡行邊境動心憂千村都作浮邱客百里長驅陸地舟如見　　雞棲添觳觫罕聽人語起歌謳重陽風雨時將屆無食無衣孰代籌[  旣和且平軒未是草]  
[小樓主人見惠吟飲圖詩集此誌謝]  
　　聞望流傳觴詠中詩情畫意况兼通詞裁白雪和非寡酒酌黃華興不窮憑眺樓登高百尺知　　音琴奏曲三終沈吟半晌按圖玩翰墨因緣樂與同[  潭西漁隱陳月川未定草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[收生遇鬼]  
　　蘇城　鄕有劉姓嫗以收生爲業作老娘三十年不致倒綳孩兒以故延之者恒踵接於門前日　更時忽　一人叩門其　　聲甚急嫗啓門納之其人言毛公館喚汝去收生可速往嫗近處無所謂毛公館者頗以爲疑躊躇未發而其人催促甚急嫗乃挈一婦爲伴喚　　兩乘怱怱竟去其人在前引導曰東則東曰西則西越嶺度阡奔馳良久旋　一處棟宇巍然燈光燦爛其人曰至矣嫗卽下轎入　堂院宇徧歴數重始見主人告以相延之意煮茗欵待頗覺殷勤少頃入房則主母已呻吟床褥間嫗略　展布聞呱然一聲兒已墮地視之女也整束旣畢出以語主人主人喜甚賞以重金嫗見其養尊處優當是巨富再三求益又賞洋蚨十餘翼嫗始叩謝而出其時鷄聲四唱天色將曙嫗與同伴寧婦默坐輿中忽覺眩暈及抵家已不省人事俄而均斃視所得銀洋則冥鏹耳轎夫尙幸無恙回憶所行之路尙可辨認試蹤跡之乃顧家墳世噫嘻運至則遠近延譽時衰則路鬼揄揶古往今來大抵然矣若劉嫗者又何疑焉 
[鄂垣官報]  
　　九月十一日候補縣丞周鴻鈞赴羅田松子關緝私禀辭十二日新選興國州龍港巡檢王開太來省禀到候補巡檢陳森　　奉藩憲委赴沔陽州帮辦發賑禀知候補未入江國屛赴黃州府屬候補典史高應垣赴興國等州縣俱奉鹽憲委催江漢書院經費禀辭十三日試用同知李濟川奉善後局委赴江西公幹候補縣丞顧培祖奉藩憲委赴沔陽州放賑候　從九余永淸奉藩憲委解沔陽　欵俱禀知前　湖北原簽直隷卽用縣楊澄鑒自安徽來省禀到候補縣鍾期濬奉武昌府委咸甯縣提案禀見廖恩樹奉武昌府委赴蒲圻縣會勘墳地禀知辭委辦漢陽南岸嘴厘局候補巡檢崔世縉禀見謝候補典史胡銘宗禀見謝超委一次十四日新選蒲圻縣劉翰翔缷署圻水縣事回省禀到見謝委十五日候補州俞寳暎禀知進局候補縣丞楊詩奉委赴沔陽州勷辦賑欵禀見知候補巡檢張暻奉藩憲飭知由晉賑捐局加　藍翎六品頂戴准其註册候補從九徐麟奉藩憲給予大功三次俱禀知謝 
[助賑獲騐]  
　　東賑未鬆豫災又告籌賑者幾致舌敝唇焦而樂善者尙不乏繼起之人前者懋泰莊滕晉卿兄交來李耀榮助賑洋五元　　求母病速愈事閱兼旬病已漸痊昨又續助來洋五元因母病愈還願　見一念之誠感格神靈默佑也用特錄出以冀疾病醫藥罔效者聞風興慕步厥後塵焉再敝所前派送之萬病皆除催生安胎符方助賑獲騐之家皆稱靈應合倂附誌蕪湖恊賑公所項繼春少輔氏謹識 
[潤筆助賑]  
　　余友峨眉山人蜀之名士也慷慨好施　同寓都門有年文苑中共推三絶而書法直追晉唐求者幾於紙貴洛陽後余奉　　使旋京聞山人歸隱久矣今秋余道經滬上忽逢山人喜出望外領譚之頃偶及汴省水災需賑甚急山人慨然傾囊意猶不足更以作書潤筆助之匾額每字洋半元對聨每尺一角中堂與對同屛每條每尺三角扇每件二角册頁同閨扇不書件交四馬路文宜書局十日取件楚南琴鶴山房主人啓 
[窪罇逸叟兩閱報登胞姪初平留於京邸以醫應手喜賦五律一首錄呈霧裏看花客教正]  
　　小道傳家學奇逢喜竹林敢云醫國手同　　是濟人心素願惟推赤丹成尙鍊金近天沾雨露三字懍官箴[  申北寓公凌蘇生初脫草]  
[上海四馬路高易公舘内籌賑所李秋坪經收直順山東八月十六至十八等日賑欵淸單]  
　　十六日葉張氏葉鄭氏各一元○無石　途中遇險幸賴平安洋七角○靈字　　册春茂洋四元焦禹氏汪竹齋胡俊庭程春生陳翌輈周月亭各洋一元無名氏隱名氏各二角共洋十元四角○救灾免灾單黄義興洋二元顔紀園一元不留名六角方輝記二角共洋三元八角○慈航普濟册吳永豐洋一元○全盛局來康字册姑蘇五知堂祈保平安洋一元無名氏錢四百文○致大局來康册常熟闔鎭文運亨通洋三元○政大局交來救灾免灾單不求知氏洋十元○又交來衆興鎭裕太莊募救灾免灾單裕泰莊源　庄建心氏退省氏各錢三百世德堂蘇南蓉育生氏煜堂生守拙子各錢二百海曙安一百共錢二千三百合銀一兩五錢伸規元一兩五錢六分二厘○又交來康字五千二百九十八號册隱記無名氏錢八十千文換來洋七十七元内有銅　一元○○十七日徐少衡翁募康册靈册兩扣劉少和本洋一元馮淸芬堂銅洋一元李鏡湖錢一千蘇小坡羅正之方誠心堂徐蜀丞徐亦輿各錢五百文徐武伯陳小雲各四百文馬舜生趙松齡各三百徐鵬騫二百共捐本洋一元加水一角錢五千一百除帶力錢一百外伸洋四元八角銅洋一元○康册徐見農洋四元崇德堂二元右虞山樵碧山人衫齋燿生木齋枕靑室主各洋一元楊寳善　京錢一千徐春　注時山各五百共洋十二元津錢二千伸洋一元○正大昌局來康册虹西小圃許不留名修竹鄕人各一百○老正大局來康册瀏河有心力薄人銅洋六元○寳順局來康册　沙求合署平安錢四百鄭姓錢　百三十吳慶餘戚明揚各二百合來洋一元○全盛局來康册宜興周仁甫募張樹記洋二元吳趙榮吳壽寳張海門吳佩書張四房各洋一元共洋七元○曾煦堂翁交來使君受福册嘉善張雲亭等共捐錢四千三百六十○作善降祥册徐陸氏等錢一千八百○靈册孫松岩等一千六百○必發票行交來趙心存募靜修子洋三元○恊和信局來康册山右蘭言氏求病速愈合家平安子康氏求父長壽寳汾氏子頤氏靜亭氏蘭亭氏無名氏四川立三氏各銀一一兩星垣氏五錢共捐規元八五錢○全泰盛局交來康册湖南湘陰縣正堂韓募韓崇禧堂洋二元述古堂一元林蘭徴堂一元醒痴子張耕心堂杜仰東堂師竹山房楊忠愛堂各洋半元共洋六元五角○恊　局來康册松江王德符堂吳輝吉堂張養和堂徐賜書堂蔡古松堂各一百無名氏五十合洋一元○○十八日余鏞江洋四角○恊大局來康册平湖隱名氏洋一元○老恊興局來安字三百四十二號册江南通州港厘避王劍雲翁順康利和昌各洋十元共洋三十元○康册無名氏洋三角○康册石金保洋一元石子瀛爲先嚴慈早先福地石寗氏求合家平安各半元○浙東無名氏求妻兒病愈洋一元○善發來募徐廣成錢一百○以上三日統共收規元十兩零零六分二厘英洋一百七十九元一角銅洋八元錢八千五百七十 
[上海三馬路與昌恊賑公所陳竹坪經收山東直隷河南賑捐九月初八日第七百九十九次淸單]  
　　慈航普濟册雩麓山人洋二元琴鶴居士洋一元以上二戶共洋三元　　○又册金陵屈臣氏大藥房寄來蕭愼齋求母病速愈洋一元○又册鎭江聚茂福號來田雨氏募田雨茂錢二千文田興富葉春芳各錢一千牲義巽復昌坊蔣小福蘇在明朱秀文羅德廣六戶各錢五百　源泰謝茂香叚錦堂劉裕德左玉文無名氏與義通七戶各錢三百胡善卿張興隆凌九臯柯國本石友氏無名氏補拙書屋七戶各錢二百以上廿三戶共洋十元○又册不書名氏洋一元○又册嘉興趙宅寄來鴛湖四樂居主人錢五百六十積善堂陸戚子曼顧知三朱書臣四戶各錢二百駱午臯玉樹堂沈金夢周史愷君張斐章戴子封鴛水鈎徙七戶各錢一百以上十二戶共洋二元○又册蕪湖馥和行經募鮑隱名王隱名曹隱名王隱名無名氏王隱名六戶各洋一元曹明雲王隱名陳隱名畢登奎無名氏章隱名六戶各洋五角王耀德堂錢一千翟隱名謝隱名謝維占三戶各錢三百孫桂維唐采藻胡進池田度瑞夏向陽徐克昌彭耀坤八戶各錢二百李倍庚唐昭立楊柳春李煥彩吳占鰲龔方順李奏榮李昭明八戶各錢一百以上三十二戶共洋十三元由本埠汪靜山先生交來○又册常熟司馬秉之先生交來無　氏洋三角又康字册鄭是中因室人産病埀危許愿立愈洋二十元有求氏洋十元補過人洋一元無名氏勉力子各洋三角楊子瑜二角以上二册共洋三十二元一角○靈册字册功字第六百七十七號柯橋聿茂號陳封梧因母病向灶前許愿榮獲奇驗並祈慈親福壽康寧吉慶洋十元存誠子因慈親携第妹就道榕垣望空默禱祈途中平安許願敬送善書後接閩信果獲安慶特此將書資移助戴菊香爲弟患時疫默禱果安完愿楊聯輝阮社章椿堂求保雙親康寗家門吉慶四戶各洋一元以上五戶共洋十四元○和橋分巡署夏少昌氏善士洋三元倪翰經募殷姓　募蔣姓各洋二元宜興朱福壽洋二元和橋周仲橋周仲卿旌德倪翰章宜荆城守分府胡善丹三戶各洋一元以上七戶共洋十二元○常熟元興號寄來心容居六旬生辰承諸親友賜隆儀移賑洋十元求寡過齋洋二元以上二戶共洋十二元湖南　和號托本埠同源亨綢莊交來宜嘉記洋十元淸江胡爾頤錢五百○彭城錢求小女病速愈洋三元無名氏銅洋二元楊彩章洋一元○另收河南賑○靑浦縣正堂寄來錢　聲洋五十元又署内各席酒筵移賑洋十元以上共洋六十元○銘恩册　昌周洋二元礦局無名　錩記徐各洋一元力不足者洋二角以上四戶共洋四元二角○振德花行交來鄭縉孫求病速愈洋五元晋甡莊交來陳少村洋五角亦梅洋二角石記洋三角以上三戶共洋一元○安慶　北熊公舘寄來游募江浙善士助石印兩漢書一部以上共收河南英洋七十元二角漢書一部○○本日共收英洋一百八十四元銅洋二元小洋三角錢五百兩漢書一部合併聲明 
[上海四馬路文報局内恊賑公所經收賑捐九月上旬淸單]  
　　初十日總辦營口電報局委員朱叔梧明府經募賑捐找欵英洋五十元又規元十六兩三錢六分細戶淸單　　另登報章○○附收河南捐○戊子主人壽筵移賑二十元古潤隱名六元由南市元生糖行内庽天昌寳號交到○大通愼六生齋十元○鎭江曾應庚善士爲妻黃氏分冕許願求平安十元○南市同康莊交來徽州瀠溪氏項十元無名氏二元○翁洪中表善士十元○蘇城山塘永興和號張景峰先生募凌潤記五元張源遠堂五元張景峰張愼記二戶各一元○漂陽縣署宋觀三先生募書房六元鶴寄生陳國銘芹香居士桂芬書屋存誠齋五戶各一元唐子瑜萬子怡二戶各五角○蘇城南倉橋吳大善士募七戶十元○聞灾傷心人一元又募各善士十元○大　鎭盛賡伯先生交來新塲方滄洲先生募陳嶺記一元胡石茶五角唐夢祥五百滄記三十文實收洋二元又交來四團倉葉晷初先生　交一簣山莊募沈簣山沈漁汀沈百淸衞沈氏四戶各一元又交來南匯王嘉甫先生募九戶一元一角七百六十八文○本埠大春綢莊募各友一元九百六十文○浙寗長順提莊募十七戶四元○南市安大莊募廿四戶二元三百四十文○北市震游莊募無名氏十戶一元○杭省裕泰永號二元張靜之一元○不貪意外財人二元○武穴無名氏　四元○蕪湖因利局交來仁義堂一元○有心無力人五角○積厚軒許四元○成泰號二元○漢口張善均二千文無事聞人一千六百文鄭記張善坊二戶各一千文偕中四百實收銀三兩七錢○力不足一元○揚州復茂恆號募十六月五元○漢口廣陵　問搔首氏一元○無錫漕總房許竹軒先生募胡懷遠二元知足子一元○本埠裕通祥號無名氏規元七兩五錢二分九厘○　經旅居求安人募無名氏四元○蘇城同昌當内楊子英先生募同昌典補過子頴川氏三戶各一元○硤石同康莊募孫朗亭等五元○嘉興新篁鎭隱名氏募陳源昌等三元○杭省申昌號交來汪鳳生項繼垣共二百文○本埠務本堂二元羡善堂二元○美最時洋行交來曾立庭五角○本埠復茂莊募聚仁堂等二元杭墅河劉玉言先生募秦華伯等五元○石門善長典募無名氏總五元○嘉興天孫錦號募　有壽一元吳少圃沈仁軒二戶各五角金雲龍二角○屠甸寺鎭隱名寳號内各友節筍酒資四元○杭城鴻發藥房募潘有銘等十戶三元○本日共收河南捐英洋一百九十五元三角規元七兩五錢二分九厘原平銀三兩七錢錢二千二百六十八文○○本旬共收規元二千零九十七　九錢九分六厘九八五平它銀一百零一兩三錢三分五厘批申規元一百零一兩八錢零六厘英洋一千一百七十五元計規元八百六十一兩八錢六分二厘爐坯洋念七元計規元十八兩三錢六分銅洋十八元二見規元二兩六錢四分一厘英金　一個法金　三個共售見洋二十元三角計規元十四兩八　九分小洋十四角五分計規元一兩零六分四厘虛對開一個計規元二錢九分三厘破碎洋一錢八分折入規元一錢四分四厘錢十五千一百五十九文計規元十兩零四錢五分四厘○十項共合規元三千一百零九兩五錢一分○連前共收規元三十八萬八千七百六十六兩七錢二分○連前共解過規元三十九萬四千七百九十六兩一錢九分六厘○實墊解規元六千零念九兩四錢七分六厘○○附收河南　○本旬共收規元八十七兩六錢八分九厘洋二千七百三十五元内有亞老板等凈計規元二千零零三兩三錢八分曹平銀一百兩計規元一百零七兩三錢五分九八五沙平銀十六兩四錢六分批申規元十六兩六錢六分九厘銅洋五十七元烊見規元八兩三錢六分小洋七十六角五分　規元五兩六錢一分日本洋五元八規三兩四錢八分三厘爐坯二元計規元一兩二錢六分虛對開二個計規元五錢八分七厘錢四十一千三百三十七文計規元念八兩五錢零八厘○十項共合規元二千二百六十二兩九錢九分六厘以上如數共令規元第二批解繳電報總局河南賑所彙解合併聲明 
 
 

Page 12

 
 
   
 
