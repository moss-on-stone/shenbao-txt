# 1921 - 203 - 4917398

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
本所已於今日由江西路三和里遷至法界外灘美最時洋行二層樓上辦公恐未週知特此通告 
[華商中外貨幣交易所開幕日期預告]  
本所市塲現經擇定法界外灘美最時洋行二層樓上屈計一切裝修及各種籌備中秋節前當可一律完竣昨由理事會議決准於陽曆九月十八日夏正八月十七日正式開始營業特此預爲通告 
[上海繭交易所股份有限公司籌備處通告第四號]  
英文名稱ＴＨＥＳＨＡＮＧＨＡＩＳＩＬＫＡＮＤＣＯＣＯＯＮＥＸＣＨＡＮＧＥＬＴＤ 
本公司應收第一期股本銀元一百二十五萬元作九八規元七錢二分二厘合銀九十萬零二千五百兩業已如數收齊兹將分存各銀行錢莊數目列後 
一存上海銀行元十二萬四千六百三十五兩二錢五分　一存永豐錢莊元七萬九千一百零四兩一錢二分五 
一存新華銀行十萬零四千五百五十四兩六錢二分五　一存承裕錢莊七萬三千六百四十四兩 
一存濟東銀行三萬七千七百六十九兩六錢二分五　一存安裕錢莊七萬八千八百七十八兩五錢 
一存聚興誠銀行三萬二千八百零五兩八錢七分五　一存德興錢莊六萬一千四百十五兩一錢二分五 
一存國寶銀行二萬八千八百八十兩　一存瑞昶錢莊五萬八千四百三十六兩八錢七分五 
一存慶祥錢莊五萬八千九百七十八兩三錢七分五　一存慶成錢莊三萬七千四百九十八兩八錢七分五 
一存衡九錢莊四萬四千七百十八兩八錢七分五　一存兆豐錢莊二萬三千八百七十一兩一錢二分五 
一存寶興錢莊二萬八千六百零九兩二錢五分　一存渭源錢莊二萬八千六百九十九兩五錢 
籌備正主任王正廷副主任楊奎候籌備員 
徐貫雲梅仲泩莫觴清鄭良卿憑懋堂倪欽璋蔡止穆郭楫臣吳松巖趙聘三黃吉文程炳若徐樂三繆少卿范春谷艾戞鳴沈季璜劉石蓀華立侯楊譜笙龔叔平徐曉霞梅志方杜鳳標邱偉士凌芝芳錢少菊徐瑞林葛稚梁沈懋坤邱毓庭何敬安徐凌雲邱韻箎邱墨韜朱節香莫梅卿楊公炎施仲箎馮同君王曉籟張茂森高曉東楊季良吳芸台張舒卿陳秉鈞王子佩錢韻堂陳灝泉 
檢查顧問楊信之法律顧問威金生帮辦梅吉言張家鎭袁仲符 
籌備處盆湯弄絲業會館内一九七號●電報掛號四九三七●電話總務科中央五○五九收發處中央五○六○ 
[華洋証劵物品交易所籌備處通告]  
TheSinoForeignStock＆ProduceExchangeLtd 
本公司遵照股份有限公司條例組織華洋互市商塲招集中外經紀人專營中外各種證劵物品等賣買經發起人會决議擴充股本爲一百萬元計五萬股每股二十元第一期先收十元一俟籌備就緒即行開始營業特此通告 
籌備主任華吳洗戈洋Ｃburoh籌備副主任華張鼎臣華顧祥麐洋ＲＳＢoyd 
常駐籌備員柯筱庭顧範九黃山農朱善魁顧肖巖胡鑑人金世安陸申麟陳景秀朱叔忠 
籌備員 
張廷芳金通尹何弼臣沈景麟施伯衡吳豹軍洪中興張更新陸翼庵金錫章黃肯堂張炳魁丁西藩施宿雲林陸珊曹斗南王潤生孫良驥朱薪之謝德基沈式之施丹甫 
籌備處法界大自鳴鐘西首中華里三號 
[滬商棉紗交易所籌備處公告]  
本所召集創立會日期業經登報公告在前兹將開會地點時間曁順序登錄如後（１）地點總商會（２）時間隂曆七月十八日午後一時起（３）開會順序甲議决章程乙選舉理事監察人 
會計主任李瑞九籌備主任諸文綺謹啓 
法律顧問穆安素大律師籌備處設南京路日新里電話二一四三 
[中法合辦萬國物劵金幣交易所股分有限公司籌備處通告]  
本所由中法兩國商人合組呈准法政府註册資本總額計上海通用銀圓一百六十萬圓分作十六萬股業由中法兩國發起人認足先收半額計八萬股每股銀圓十圓一次收足其餘八萬股俟本公司認爲必要時由董事會議决支配與各股東兹定陽曆七月二十六日起至七月三十一日止爲徵收股欵期間凡持有本所繳股証者請於定期内向後開代收股欵處繳納恐未周知謹此通告 
代收股款處通商銀行中南銀行蘇州銀行恒祥莊承裕莊四明銀行中華銀行恒隆莊德興莊怡大莊東陸銀行華大銀行泰康莊渭源莊振泰莊 
發起人 
麥田（信孚洋行大班）姚慕蓮李錦章徐懋棠盛醒潮魏廷華高蒂藹（立興洋行大班）沈聯芳嚴蘭生馮炳南黃搢臣蔡廷南郤爾樂（永興洋行大班）吳麟書李祖恩邊瑞馨沈田莘董世一盤籐（萬國儲蓄會大班）鄭松亭杜梅叔胡筠庵戚少齋俞哲甫梅納（法蘭西輪船公司大班）顧馨一邢頌聲陳子秀張雩春陳潤水法糯（三發洋行大班）嚴康橋徐曉霞陳伯剛林孟垂謝蘅牕唐納（立興洋行）陳子塤傅品圭洪雁賓彭美田逖百克律師匡仲謀孫衡甫圓冞唐黃藝圃 
籌備員麥田郤爾樂梅納唐納姚慕蓮吳麟書傅品圭高蒂藹盤籐法糯逖百克沈聯芳鄭松亭徐懋棠 
籌備主任謝蘅牕籌備處會計主任嚴康楙 
英文名稱TheInternationalProduceStock＆GoldExchangeLimited 
籌備處在法界愛多亞路十一號電話中央三五五二 
[上海内地証劵交易所籌備處公告第二號]  
本所資本早經如數認足現已分送認股証書開收股欵除經紀人應派股份另行定期繳欵外凡認股諸君務希於七月三十一號前分向指定銀行錢莊繳欵領取本籌備處收股據是荷再股東股份即以七月三十一號爲收股截止期逾期不繳認股書作爲無效特告 
收股處華大銀正利銀行蘇州銀行分行源昇莊益愼莊源裕莊義昌莊晉德莊乾元莊均昌莊 
籌備主任李平書會計主任李詠裳啓籌備處法界公館馬路三十號 
[合衆晚市物劵交易所收股截止日期通告]  
本交易所額定股本銀一百萬元分爲十萬股早經各發起人如數認足現經全體議决第一期先收四分之一已於陽曆七月廿一日起開收至八月五日截止爲第一届繳股之期凡領有認股証書諸君務希於上列收般期間携帶股欵赴下開各經收股欵處繳股領據切勿自誤爲幸 
收股處懋業銀行勸業銀行民新銀行華義銀行江蘇銀行華豐銀行益愼錢莊慶康錢莊 
籌備主任廉南湖向瑞琨楊筱川鈕毅德劉梯青 
[上海砂石泥灰交易所股份有限公司籌備處廣告]  
籌備處在百老滙路百祿坊八號 
[中華國産物劵交易所股份有限公司籌備處通告第二號]  
本所遵照現行公司條例由各業同志組織而成於本埠相當地點設置市塲惟國産範圍較廣現定先營雜糧麵粉及各種証劵期現賣買資本總額一百萬元分爲四萬股每股二十五元先收十二元五角股額已由發起人如數認足一俟籌備就緒即行開始營業特此通告籌備處暫設法界東新橋街餘順里七號 
[上海煤業交易所股份有限公司籌備處通告]  
兹定七月二十七號起至七月三十一號止發給繳股證書凡我南北市同業及各礦商請於限内持前此派去之認股書至英租界勞合路甯波里四百○六號門牌本所辦事處調換繳股證書逾限止發幸勿遲誤特此通告 
籌備主任謝蘅牕籌備員王清夫魏衡甫鮑哲泰杜松陽顧松壽鄭友軒俞哲夫夏靜安謝葆牕李馥堂戚仁友錢達三何元增蔣泉茂羅德佑張戌廬蔣伯張潤富汪舜山杜鳳標陳玉書嚴仰山 
 
 

Page 6

 
 
   
 
 

Page 7

 
 
時評 
[自治軍（冷）]  
　　民國之初有革命軍其後有獨立軍有護法軍有靖國軍而今於湘鄂之間有自治軍 
　　自治軍者由進行自治而所組之軍也或則由宣布自治各省所組而成之軍也其範圍雖異而以自治爲目的則同今後之中國其將入於自治戰爭之時期乎 
　　革命戰爭政權由一人移之多人護法戰爭政權由一方而移之各方若自治戰爭則政權戕由各方之軍閥政閥而移之於平民故王氏乞援之電有不僅占元一人之地盤北洋全體前途關係之語其情意之惶急亦可見矣 
　　雖然自治云者非僅有軍隊之力所能成也故一方旣奮鬭以破自治之阻碍一方又當速行自治以立基礎不然僅號召自治以爲名即使能破舊有之軍閥政閥而所謂自治軍者安知他日不又爲軍閥政閥而適爲自治之阻碍也耶 
[命令]  
　　七月二十七日大總統令財政次長代理部務兼鹽務署署長潘復呈請任命蔡國器爲晋北榷運局局長應照准此令 
[專電一]  
　　北京電王占元沁電湘軍集中岳州候川軍向時由渝下侵西南决議以岳州爲聯省自治根據地滇黔川粤代表均已决議組自治軍此乃吾北洋系生死問題絶非占元一人地盤關係請電曹張兩使田趙各督全力援鄂否則鄂局有變中樞必不能獨安（二十八日上午十二鐘） 
　　北京電洛陽電湘鄂民軍軍吳佩孚謂王若云鄂吾等解甲純粹驅王運動絶非南北問題 
　　北京電靳旅蕭師先後到漢沁（二十七）儉（二十八）渡江曹錕請先滙三十萬到漢備用（二十八日下午二鐘） 
　　北京電鄂王宥（二十六）電駐湘鄂軍夏斗寅敬日（二十四）通電就鄂軍總司令職有風馳長岳直下武昌語是兩軍接觸卽在目前趙恒惕來電尚佯諉不知已飭前線各軍迎擊又電岳州扣留湖北小商輪三十餘隻湘軍沿鐵路進有兩師兩混旅公安石首方面有兩混旅我軍兵單懇催援軍速發 
　　北京電曹錕宥電二十五師業已開拔不日抵鄂錕已允其到鄂後發餉請迅撥（二十八鐘下午七日） 
　　北京電聞吳部張福來亦將率全部出發援鄂（二十八日下午八鐘） 
　　北京電報載武昌兵變王已出走但今日王尚來電索飛機四架備探敵情則王確未離省 
　　北京電直曹催餉甚急部允撥四十萬（二十八日下午八鐘） 
　　北京電甘陸電自陜事吃緊已在陜甘交界要地相機戒嚴奉令調回援陜甘軍據孔鎭使電稱業與直軍統兵長官商妥暫助平亂惟查陳軍西退被直軍追逐倘有大批竄入甘境應如何設防乞示祗遵（二十八日下午八鐘） 
　　北京電孔繁錦天水電奉令實行撤兵乃郭堅乘我不備在後猛襲死傷十餘當卽列陣將其擊退斃敵百餘郭爲閻督收撫何出此舉請詢閻督（二十九日下午一鐘） 
　　北京電部覆張作霖優林到奉談判時希將交還庫恰問題劈開商約辦理免滋牽扯（二十九日下午一鐘） 
　　北京電優林昨五點見靳靳主張由優與張作霖辦對手交涉交還蒙古優言甚好且我過奉時亦與張說過不日到奉可信優日内必赴奉（二十八日下午二鐘） 
　　北京電奉訊張使中止征蒙非僅受湘鄂影響實因内部暗潮復起奉局將有變化（二十九日上午十鐘） 
　　北京電院令警廳禁各報私載軍事消息但外報是否除外未詳 
 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電奉訊征蒙軍正在開拔忽受鄂桂影響下令停進張作霖至必要時將應召來京蒙事暫交黑吳代任作戰計劃仍照籌備 
　　北京電有日人送化裝具交曾毓雋等因之交民巷外加緊偵查中將劉錦標赴日兵營晤段芝貴願爲辦特赦（二十九日下午一鐘） 
　　北京電津電話財部發給東三省清丈地畝執照二十萬張爲津海關扣留（二十八日上午十二鐘） 
　　北京電張謇咨部商埠交通事業與敝局密切相關嗣後凡讛開辦交通事業者須敝局攷核免妨商埠進行（二十八日上午十二鐘） 
　　北京電參部薪費無着總次長已多日不到部無人負責部員有擬全體解職說（二十八日下午九鐘） 
　　北京電參謀部員决議索薪辦法一俟總次到部請願二如總次不納候其汽車進署時大衆齊跪呼救三全體罷工蔣次聞報不敢到部（二十八日下午一鐘） 
　　北京電陳遐齡電藏番滇匪在丹巴附近集合謀取康城圍擊職軍紥地幸經蔡營覺察卽會同鑪霍王團長嚴行擊退遐齡得報後卽親率各隊分頭進援行至巴底時該營已佔領老龍山由該山進抵三沙壩將番匪完全擊退計斃匪數百名生擒十餘名奪獲槍械無算我軍傷亡三十餘名現仍督隊襲勦戰情續聞（二十八日下午八鐘） 
　　北京電張文生電皖省迭受蘇豫各邊土匪騷擾防軍以餉彈兩缺民不聊生迭據皖南各軍官來署催索欠餉均無相當辦法如再遲緩軍心卽難維持（二十八日下午七鐘） 
　　北京電熱姜電滂江吃緊熱境震動處此無險可守區域餉械兩缺商民惶恐秩序動摇又因各軍欠餉過鉅軍心難定防禦爲難除經棚多倫已派隊前往並加派游弋馬隊四名出偵探防範外懇速將欠餉暫撥半數以維軍心 
　　北京電儉日（二十八）閣議一交部提擬由郵政餘欵項下撥充十年八釐公債基金二擬訂直轄各路購料條例均通過（二十八日下午六鐘） 
　　北京電鄂王感（二十七）電湘軍北犯業已準備迎擊請迅撥飛機四架來鄂助戰（二十八日下午九鐘） 
　　北京電日來倒閣運動不僅屬舊交系卽新交系亦有一部分分途進行但徐意極盼朱啓鈐回組一致内閣朱來電自謂經濟可得多助試騐益有把握（二十九日上午十鐘） 
　　天津電省署接鄂王徑（二十五）電派武殿奎等來直募兵千五百人 
　　天津電陸榮廷感（二十七）下午携四馬弁抵津比卽晋京行蹤極秘 
　　天津電李思浩報効五十萬特赦派陳某來津密商進行 
　　（以上二十八日下午十鐘） 
　　漢口電王督電京辭職院覆着無庸議府顧問周駿奉命沁日（二十七）到鄂指授對湘方略 
　　漢口電孫傳芳儉日（二十八）曉返省報告前防周密湘軍亦未前進豫軍閻日仁部五營防隨棗沁抵境李治雲部四營防襄鄖已出發蕭師頭站沁晚到漢約三日可運完　　漢口電漢各團聯會沁（二十七）開緊急會議决電請湘鄂勿開戰 
　　（以上二十八日下午九鐘） 
　　香港電黄培桂派代表謁陳稱桂軍在龍正事收束請飭部勿攻 
　　香港電孫令馬君武長桂謝持補府秘長（以上二十九日下午八鐘） 
[公電]  
　　北京國立八校長通電申報館各團體公鑒北京國立八校已於二十八日恢復原狀校務照常進行提前九月一日開課并即將招生知念特聞北京國立八校校長蔣夢麟鄧萃英熊崇煦王家駒吳宗拭兪同奎張黼卿鄧錦 
　二一　　 
世界路透電 
[英國之上西萊西亞問題]  
　　二十八日倫敦電内閣今日開會討討上西萊西亞最近之發展聞高等會議或尚須延緩開會路透電社探悉德國外交總長已以牒文送駐柏林法國大使謂聞高等會議不日將開會討論法國假道德境運兵一師赴上西萊西亞問題德國願接受該會之决議倫敦有責任者聲稱按照凡爾賽和約德國理當拒絶法國假道運兵之申請惟德國政府覆文表明德國對於所視爲違背和約之舉今願聽英法意三國之公斷 
　　二十八日倫敦電昨日内閣會議殖民地代表均與會擬定致法政府之牒文聞文内切言英法於上西萊西亞須取共同行動之必要而不宜單獨有所作爲該文措詞極爲和緩衆望能因此消除障礙惟八月四日召集高等會議一節因法政府近今之行動恐未必能實行 
[英屬首相會議之尾聲]  
　　二十八日倫敦電帝國大會之討論行將終結聞一九一七年所定政策各殖民地自置海軍自衛其根據地一節今復作一度之聲明大會以充燃料之油與海軍至有關係現議在各重要海軍根據地貯存油料大會鑒於將來開戰時商船必大遭襲擊故促各殖民地應籌備自行控制交通事務並以輕巡洋艦與潛艇保護沿海商務輕巡洋艦與潛艇所需之人員均由殖民地訓練之現信大會且將注重帝國互助之運兵制殖民地將鼓勵建造商船而可於戰時裝置武器改爲護送艦據現勢觀之大會雖贊成各置海軍之原則然仍將竭力互助俾於戰時維持海上交通並將建設海軍使力能抗拒敵人 
　　二十八日倫敦電太平洋問題固占去帝國會議之時間不少其他問題如憲政與海防等亦復進步迅速豫料本星期杪各懸案皆可解决帝國會議現討論航空交通事宜航空特别委員會之報告業已發表但聞目前所討論者爲依據從速設立永遠航空事業直逹埃及一議而提出之數種計畫並擬在印度澳洲南斐方面先試辦飛行然後改爲永遠之航空事業據報紙稱各殖民地皆開辦飛行則航空隊經費將增英金一千萬鎊但以路透社所知有六百萬鎊即可敷用 
[美日間太平洋會議公文]  
　　二十八日華盛頓電政界對於日本因太平洋會議事致美政府之覆文極爲滿意據謂一切障礙今已清除而可預先商談開會之日期地點及種種手續且信代表團集議以前必可貫澈考慮議事日程美曾視日本關於不提出討論之各問題所持意見並非爲日本接受參與會議請柬條件之一不過爲議事日程談判開始時日本將取何態度之預示 
[在法之中法實業銀行會]  
　　二十六日巴黎電昨日中法實業銀行開股東會議由參議員裴爾台洛氏主席中政府與福公司之代表均贊助之各報評論此事視目下情勢極有希望謂該銀行不日可度過難關重事營業一節罕有疑義並以中政府今次所持態度機警而有遠見極加讚美 
[洛文大學新圖書館]  
　　二十八日洛文電洛文大學圖書館一九一四年爲德人焚燬今於原址興造新屋其第一石已由哥倫比亞大學校長白特勒博士在比皇比后前安置白特勒博士爲建造此屋美國委員會之主任 
[英國之戰事終止日]  
　　二十八日倫敦電今日下院開會時某議員質問今能否宣布戰事正式終止之日約在何時首相喬治氏答稱將爲九月一日惟土耳其在外 
[各國近事記]  
　　二十八日瑙威京城電聞勞農政府已許大北電報公司經營俄國與丹麥日本中國間之電報事務條件中規定該公司須在彼得格勒與莫斯科間設立電局 
　　二十七日紐約電白洛克林眼科醫士邦德氏發明一種藥水聞已治愈瞽目者九人不久將在醫學院及美國醫學會試驗 
　　二十八日巴黎電巴黎銀行之貼現率已減至百分之五分半 
太平洋路透電 
[朱使行將抵日]  
　　二十八日東京電朱啓鈐將於八月一日乘俄羅斯皇后號抵日中國使署定八月二日宴待之此外宴會日本外相定八月三日首相定八月四日中日商業聯合會定八月五日唐在章携徐總統致日皇書來日明日可抵 
[熊克武之行蹤]  
　　二十三日宜昌通訊熊克武游武昌長沙後今晨啓程赴重慶某外人曾謁見之熊於政務不發一言電報今仍不通故路透訪員僅能以郵代電 
[吳佩孚與鄂湘]  
　　二十八日漢口電路透訪員由消息靈通方面探悉吳佩孚之兵到鄂者已有四萬人一俟兵力充足吳將起而代王如不能逹目的則湘軍攻鄂時彼將取中立態度衆意此乃抵制張作霖之計畫此間迄今未接有任何戰報人民未露驚惶之象兵隊運往上游者仍絡繹不絶此間現已嚴厲檢查電報 
[粤桂戰事記]  
　　二十五日廣州電聞桂省戰事現已終止陳炯明現設司令部於南寗桂省民政官員須俟桂民同意後再行委任故目下尚無重要之委任發表 
　　二十九日香港電賀縣發生大戰粤軍現正攻擊該處沈鴻英之軍聞龍州現集有桂軍甚衆 
[日本之罷工風潮]  
　　二十九日神户電川崎三菱船廠之罷工人今晨結隊至某處祭壇祈禱冀邀神佑當道昨日禁止某隊伍游行羣衆遂與警察衝突傷警察若干人警察乃拔刃揮擊傷平民五十人内有十人傷勢甚重須入醫院每日新聞訪員亦在其列有二人已一息奄奄於是衆乃散走人心愈形游昻 
[日本之西比利亞使]  
　　二十八日東京電時事新報及國民新聞皆注重松島氏出使西比利亞一舉聞氏將勸海參崴政府與赤塔政府彼此言歸於好並將與赤塔政府談判日兵退出西比利亞事現信高柳將軍之赴西比利亞實與此項使命有關兩報深信當談判進行之際駐西比利亞之日兵不致瓜代蓋如與赤塔政府訂定條約則無遣派第八師之必要也 
[東俄近事記]  
　　二十九日海參崴電罷工風潮現正在蔓延中鐵路用人罷工者已由加浦爾氏部下之人代之 
　　二十九日海參崴電黨人於星期三日毁郝代土伏之鐵路橋一座車務爲之停頓 
國外要聞 
[巴黎之五月（法國通信）（昭實）]  
　　定聖弓揚紀念日爲國慶乃五百年來所未聞 
　　於拿坡崙紀念日大瞻禮更一百年中所難遇在一年十二個月之中代表北美洲美利堅之精神者爲二月代表歐羅巴大陸法蘭西之精神者實爲五月美利堅華盛頓林肯兩偉人均於二月中誕生而二月十四之情聖節尚爲尊女子崇自由之國點綴風景故美國報誌羣以紅藍兩種色彩爲二月號封面畫必不可必之資料法蘭西之大復有五月中之兩奇傑一爲聖弓揚ＪeannedArc女士一爲拿坡崙大帝加以鈴蘭紫陽玫瑰之花又足草成『巴黎五月』之篇與彼美利堅誌東西相輝映矣 
　　法國語稱『鈴蘭』曰『謀吉』Muguet每年均於四月末五月初開花花小而白味頗清香葉似萬年青而較短較小及春盛開法人士於五月一日購贈親友用佩襟角價極昻貴每束於是日得之約須數十法郎過此則較廉法俗相傳五月一號多佩謀吉花足爲有福之兆猶之我國五月五日之艾旗與蒲劍也 
　　五月一號爲勞工紀念節往歲巴黎巿各處均停工工人結隊成羣游行示威風靡雷動旁觀震駭甚至殺傷人命釀成事變通衢大道盡成工人勢力範圍手掌紅旗隨地歡呼者皆工人是日除工人外大抵匿而不出恐無故遭殃也今年五月一號適值星期日各處除照常星期給假外毫無特别舉動工人多往鄉鎭郊外游覧或於林陰樂叙或在咖啡店及酒館飲酒進咖啡以自遣慰並無持紅旗喧鬧之舉電車及地底電車均照常開駛惟街巿間不見有汽車往來行人如織而異常安靜無數女郎手持筠筐滿裝『謀吉』之花引人購買晚間工人散歸時多往戲園觀劇是日有數戲園停止演劇凡先付定欵者臨時戕欵退還原主 
　　五月五日爲拿坡崙百年紀念又巧值耶蘇升天節益形熱鬧早間在聖母堂舉行紀念盛典聖母堂ＮotreDame爲法國最大最著之禮拜堂一千八百零四年羅馬教主曾來巴黎於聖母党爲拿坡崙大帝加冕此爲聖母堂成立以來第一種歷史紀念後此無有如一千八百零四年法帝拿坡崙加冕之盛者百餘年人事滄桑不可復問至一千九百二十一年之五月五日聖母堂復大開花球璀璨中又將成爲歷史紀念法國大總統彌隆氏代表及各大人物各國駐法公使均聯袂而來瞻禮之場甚爲擁擠到者凡數千人僧正ＬabbeHenoeque爲法國外省勞働界主教其演說大旨略謂『今日舉行此典禮非僅屬政治上之禮節蓋民心有所感觸而紀念拿坡崙之偉大事業也拿坡崙爲法國最偉大最尊榮之人物其人最愛法國在拿坡崙時代以前法國殊弱小每受他國侵侮積憤於下而不能發拿氏興師問罪使法國成爲强盛之邦法蘭西能如今日之强大者皆出拿翁之賜吾人愛之敬之出於至誠永矢不忘非僅在形式也』云云（未完） 
國内要聞 
[張作霖中止征蒙]  
　　張作霖之經略蒙疆拜命數月逗撓不進及聞庫倫被赤軍攻陷蒙匪逃竄始有定期二十六日出巡之說今因鄂事影響併此出巡之儀式亦中止舉行據日人消息云張於二十三日夜接到中央急電後即在使署召集軍事會議討論一切二十四日午後二時又復開會繼續計論内容皆異常秘密但聞結果張之征蒙已决定延期二十四日已電令駐京津之征蒙軍中止開拔並致電黑吉熱察綏各處征蒙司令訓示征蒙戰略之變更囑暫候令再定行止據聞其中之原因有二（一）係湘軍犯鄂中央自接到王占元告急電報後頗形焦灼當經召集重要會議討論辦法結果咸主張應分電曹張兩使火速救援議决後即各致電張氏接到此項急電遂權衡輕重以此際如出兵長江方面頗可扶植個人之威望因是變更征蒙之計畫而對付南方也（二）因優林對張氏之妥協成立日前優林於入京之途過奉與張會晤談及恩琴現狀並外蒙情形均於張有莫大之利益其中俄通商問題亦一併提出磋商大體業已就緒惟須向中央交涉方能確定微聞兩者之間係以開始通商與引渡庫倫爲交換之條件協定旣收效果張氏遂將征蒙之計畫毅然中止一面並電京請示略謂征蒙軍隊已先後出發作霖定於二十六日啓程均經電陳在案兹據東俄外長來署聲稱赤軍因驅逐恩琴故將庫倫佔領但赤塔政府爲與中國修好起見願將庫倫交還中國希望派員接受俾謀雙方之利益等語當經以非權限所及請向中央交涉等情答覆惟該氏旣有若是聲述於征蒙之前定策略不無牽涉除暫緩首途外所有此後對於征蒙事項應如何進行之處希即迅示祗遵云云此外尚有一事則東三省一帶治安警備問題亦頗可慮張氏此行期限又難預定倘深入不毛之境遽難凱旋實非萬全之道今竟遇此良機殊爲可慶然今後之征蒙計畫是否仍赴庫倫尚屬疑問據聞刻有令吳俊陞或張作相代赴庫之說目下向北京輸送之二十八二十九兩師及奉軍第一師均已命中止前進若張氏改向長江方面出兵一聲令下亦極易易又聞二十六日來奉之孫吳兩督及應行來奉之汲金純等行將開奉天會議俟告畢後張作霖或將赴京一行亦未可料也 
　　另據奉天消息云張使調兵遣將躬親征蒙之說喧傳月餘觀其軍需上種種之籌備與軍隊之出發誠不能謂其虚張聲勢惟識者早料其一再改期必致一塲熱鬧不免有風吹雲散之一日兹據軍界方面消息謂赤塔政府外交總長優林氏前日來奉與張使接洽已願將庫倫無條件交還中國商議業經妥洽故張使明日（二十六）之出發因而作罷即以前北上之軍隊亦將飭令旋返且聞兩湖信息緊急中央昨亦有電到奉阻止張使緩行故在車站露宿之各軍隊現已一律撤回而所謂征蒙街發之張經略復得安居不動矣另一消息張經略躬親征蒙諸般齊全已定二十六日出發乃於前日忽接中央萬急電令將征蒙之役暫時中止張使接令即諭知已發未發各部屬暫聽後命聞中央來電之原因緣向來對於時局上之政策南靠陸榮廷以制粤中依王占元北賴曹張二使徐圖統一詎意陸榮廷與粤軍開戰後一蹶不振並陸之去向亦不詳同時湖南又擬乘機進兵湖北王占元迭電告急請示機宜中央以東南屏障已失長江之鎖鑰又危大爲驚惶是以急電張使將征蒙中止觀察形勢如鄂王果形勢危險或即調奉軍南下援王也 
[湘軍援鄂之要訊（漢口通信）]  
　　鄂省備戰情形各省援軍紛集 
　　湘省出兵援鄂初時似極猛厲最近數日則前線各軍各守各界均不願釁自我開靜以待命趙恒惕且有聲明誤會之來電略謂敝部受人煽惑局部發動未及制止比日即飭令撤退並派唐參謀長一斌爲代表來鄂進謁共商繼續聯防王督比即覆趙謂執事如能約束所部占元决不爲已甚昨趙又有宥電來鄂謂旅湘鄂籍黨人已盡監視請照常通車王督覆電照准但須俟路軌修復纔可通行然據前方探報湘軍尚於臨湘增防是湘趙態度仍未可恃也說者謂趙恒惕向來圓滑此次出兵援鄂雖爲旅湘鄂人所慫成然亦爲粤政府所逼迫又恐實力難以勝鄂入於湘軍發動時已則佯爲不知故其來電一含轉圜之意一爲緩兵之計王督知之故亦一面虚與委蛇一面積極備戰近據諜報湘軍計畫擬分三路進攻以臨湘爲正面攻鄂蒲圻一帶以華容爲左翼攻鄂嘉魚監利以平江爲右翼攻鄂崇陽二通故鄂亦分三路抵禦蒲圻正面原駐有近畿第十八師步兵第三十五旅全部現增派該師步兵第三十六旅（該旅新由馬金榮旅長從荆州調回省垣轉趙前線）同騎砲輜工全部·及鄂軍第二旅步兵第四團全部以羊樓司趙李橋至蒲圻縣爲第一防線咸寗縣汀泗橋爲第二防線山坡土地堂爲第三防線崇通左翼原駐有近畿第二混成旅全部現增派近畿第二師騎砲團全部·及鄂軍第一旅步兵第一團全部以通城爲第一防線崇陽爲第二防線通山爲第三防線嘉監右翼原駐爲近畿二十一混成旅全部現增派近畿第二師步兵第四旅全部以新堤螺山爲第一防線嘉魚縣龍口寶塔洲爲第二防線簰洲金口爲第三防線惟事權不一統 
 
 
 

Page 11

 
 
馭無人故特任孫傳芳爲前敵總司令兼中路司令劉躍龍爲左路司令王都慶爲右路司令劉王兩司令已在前敵孫總司令二十五晚帶山砲野砲各數尊機關槍數架並工程電信救護各隊乘車赴羊樓司指揮一切王督又以戰端一開餉械均關重要昨特傳魏財廳長楊兵工廠長入署趕即籌集餉械以備應用並設立臨時軍需處及兵站糧台多處蒲崇通一帶均敷設軍用電話觀其動作頗有反守爲攻之意至各省援鄂軍隊其已全部抵鄂者爲靳雲鶚第八混成旅其第二團程鵬九所部暫駐漢陽餘均開往前方直軍本派張福來二十三師援鄂現因某事改派蕭耀南二十五師來援張福來二十五日偕靳旅長同車蒞鄂即係說明改派蕭師之故現靳旅運完蕭師頭站今晚即可開抵鄂境蕭師長亦定明晨到漢王督特派副官周耀寰前往廣水歡迎豫軍趙傑率一混成旅已於今晨十時全部開抵廣水以待後命其閻日仁所部宏威軍先擬開來武漢現因鄂北發現自治軍勢頗猖獗又改擬開往卾北協防隨棗一說王督恐蕭師來鄂於已不利特商請趙督令閻軍暫駐信陽以待後用趙督因是派督署諮議朱光祖來鄂謁見王督即爲協商閻軍駐地問題此說確否則不能必也此外魯省所派援卾軍隊第一第二兩混成旅亦於二十五日開始發動約一星期左右即可抵鄂綜計直魯豫三省援鄂軍隊共一師四個混成旅俟援軍齊集鄂境後吳子玉副使即親自來鄂與王督商榷戰守方針王督今日已電洛陽表示歡迎並將署内西花廳修葺設備以作吳使來鄂行轅至贛省原已派陳光逵率第一混成旅駐屯修水爲鄂聲援現因李烈鈞意圖侵贛贛西亦有不穩謡傳自顧不遑决難助鄂奉天張巡閱使亦有沁電致王詢問鄂省援軍是否足敷分配如尚嫌單薄即調奉軍來鄂協助是卾省軍力充實湘軍或因此中止進行亦未可知至外間喧傳川軍出一師兩旅進襲鄂西川省劉湘代表戈昌明熊克武代表冉鎭今日特晋謁王督聲明無聯湘圖鄂之事（七月二十七日） 
[湘鄂間風雲之外訊]  
　　大陸報二十八日北京電云吳佩孚將遵星期二日保定軍事會議之决議前往湘鄂衝突之地點在名義上代表北方代武裝的調查保定會議係曹錕主席直系軍人皆有代表與會因張作霖聲稱如直隷不出兵援鄂則張將移其征蒙之軍赴卾助王張之態度旣如是咄咄逼人乃有派吳佩孚率第三師赴鄂之决議保定會議又决定羅致王士珍姜桂題參與陜西問題直系將共派兵二師一混成旅分赴戰地此外尚有三旅擬駐卾界防湘軍等之攻入第一第二兩旅來自山東其他一旅係河南調出歸靳雲鶚統帶至艦隊方面則王占元已令第二艦隊駐於新堤武漢業已戒嚴北京政府允以彈藥接濟赴鄂援兵並囑吳佩孚勿輕信趙恒惕所稱不攻鄂境之言湘軍擬以二師四混成旅侵鄂其兵力與直魯豫三省所派者不相上下以兵州爲根據地主動者爲蔣作賓與孔庚二人皆國民黨健將也蜀中劉司令奉孫中山之命現擬出兵宜昌分湖北當道之力孫中山現擬集合蜀滇黔粤桂爲西南聯邦已請唐繼堯出而相助江蘇齊爕元與前總理熊希齡皆願擔任調處湘鄂爭端以爲所爭者可以就地解决無須訴諸武力 
　　字林報云上海昨有消息發表謂長沙發生搶刦情事但此說迄未證實凡消息靈通之方面皆未得此報告實則長沙兵士俱已撤去長沙傳來消息僅謂兵士過境前往湖北邊界而已漢口傳來消息謂吳佩孚部下一旅已抵漢口附近約八月初或有戰事又謂湘軍聞將退走云 
[京教潮妥洽後之歡宴會]  
　　校長教職員公謝調人 
　　北京教育風潮自經調停妥洽後八校長已先行取消辭職昨日（二十七）校長方面由蔣夢麟等七人（工專校長同籍未到）職教員方面王兆榮等二十六人以私人資格公宴范源濓·張一麐·張國淦·傅增湘·汪大燮五人藉以答謝其奔走之勞汪氏因事未到其餘四人均到十二時半入席席間首由校長團代表王家駒氏發言申謝調人此次奔走之勞略謂此次教育風潮擾攘數月校長等無法收拾幸得調人竭力奔走始得有今日之結束用特以私人資格請各調人到此藉表感謝之意當此國家多事之秋教育界動輒易受影響此後難免必無事變惟有希望調人始終維護則同人無任感紉云云次由教職員代理主席王兆榮發言云同人今日以私人資格請各調人到此一以表示感謝之忱次則希望調人維護到底尚有一層同人對於清華學校風潮曾屢次表示意見希望調人極力設法今八校風潮略告結束而清華事件尚無辦法同人實在抱歉尚望調人本維護教育之精神極力設法調處務令清華學生不致受過當之處罰則同人無任感激若此事不能結束同人本身問題雖了亦必竭力援助則將來難免别生枝節想亦非調人愛護教育之本意次由副主席譚熙鴻發言略謂今日之會誠不易得諸位調人想亦異常愉快同人希望諸位調人一以教育爲重一以國家爲重嗣後事事仍希指導並希藉此機會發表高見云云調人方面由張一麐氏致答詞略謂當教育風潮發生之初鄙人即欲出而調停六三以後亦曾挺身出作調人惟均以種種關係未竟初志嗣有范靜生先生邀汪傅張（國淦）及鄙人同出居間調停遂有今日之結果不特調人等以爲甚愉快之事即國家教育之前途亦蒙惠不淺今復蒙諸位校長教職員寵邀饗以盛饌調人等實愧不克當惟有心感而已云云觥籌交错互祝健康至二時半賓主盡歡而散 
[粤軍佔領南寗後之消息]  
　　粤軍援桂時僅一月遂克南寗奠定桂局昨二十二夕各機關得此捷報紛紛慶祝即夜總统府總司令部省長公署曁各局署所俱一體懸旗鳴砲致賀總部更即時設筵暢飲省署某職員特取大白紙一張大書克復南寗四字飭役張貼於署前照壁隨即燃串砲十數萬其餘財廳公安局巿廳曁各避機關亦均紛紛懸旗鳴砲澈夜不絶省署並發通告云現奉廳長面諭今日廣西南寗攻下本日應停辦公事一天慶祝特此通傳 
　　二十日潯州粤軍總司令秆營接南寗團體公電稱陸譚輩已於十八日相率先逃并派代表歡迎大軍赴寗主持一切陳總司令遂於二十一日由潯啓節徑赴邕垣隨行軍隊爲梁鴻林賀瑞廷魏覿明熊略諸部又聞南寗商會昨電致梧州總司令謂榮字軍悉數逃潰請即移節南寗俾資輯攝又聞二十二日粤軍行抵鎭龍山得知南寗桂軍已全數退出粤軍魏熊兩部即乘勢直進現已入駐邕城沿途無恙黄培桂亦已退出城外 
　　陸榮廷譚浩朝退出南寧後迭經商會各界電請總部行營火速派隊赴省維持秩序二十一日陳總司令特派劉震寰爲第一路魏邦平爲第二路黄志桓爲第三路由貴縣欽州分路赴南寧維持秩序一面電復該商會等轉告桂軍司令黄培桂令飭所部知照切勿誤會并勿稍加掯阻否則當予剿辦陸榮廷退出南寧時通電云榮廷銑日通電諒荷鑒察現於巧日偕譚督軍退出南寧所有省中秩序及軍民兩署事務已飭黄鎭守使培桂暫代維持除分别布告外謹此電聞陸榮廷巧印譚浩明宣布解職電略云比者省中人士及沈總司令等以自治進行迫不及待環請息兵以免戰禍陸督辦俯順輿情已宜布解職浩明本自治之同心謀桑梓之福利何能以個人之進退遺軍閥盤據之嫌兹於即日宣布解職旣爲退伍軍人不復與聞政治省垣治安山省會公推主持之人以維桑梓惟我邦人士實圖利之黄培桂權理軍民職務通電略云培桂承省議會各界公推權理軍民兩署職務業經通電在案當此時局多故維持地方秩序保存公家欵項實爲各官吏職責所在自應照常辦公不敢放棄責任 
　　陸榮廷於十八日潛逃離省後南寧地面土匪蜂起大肆刦掠復有一股竄入武鳴搜刦陸氏財產縱火焚燒寧武莊直至二十日午火熖猶未息滅查查該莊建於民國四年用欵二十餘萬其結構華麗冠絶全省此此竟遭阿房一炬實爲陸夢想不到云 
[蘇教育行政會議開會紀（八）]  
　　昨日（二十七）爲第五次省教育行政會議之第八日議員到一百四十三人上午八點三十分開會朱代議長主席宣布續議第四次審查報告關於廣植師資案内之（丁）項省立中學師範學校添設師範第二部議决請廳長察核各師範學區内地方需要情形令行該區師範學校酌量辦理（戊）各縣應占師範學額之支配方法議决投考縣分較多之學校其本學區之取額至少占五分之三每縣至少二人（乙）派師範生往小學練習任務議决請廳令行各縣勸學所於編定支配師範畢業生服務細則時加入此項（庚）免除各縣送考手續議决仍應查照規程辦理（辛）各縣甲種師範講習所應行改進議决由廳令行各縣酌核辦理㈤關於請添設女子師範學校者三案合併討論議决認爲切要應請廳長彚呈省長核准迅予施行㈥關於實業教育者六案㈦關於社會教育者八案㈧關於體育者四案無甚討論均照審查報告通過主席宣布休息十分鐘復開議接議第五次審查報告（一）關於參觀團（甲）國外參觀議决請廳長於下届委派國外參觀人員時酌量加派縣教育行政人員及小學教員同往（乙）國内參觀議决應由各縣聯合組織教育參觀團其組織方法由各縣自行訂定（二）關於停止補助中等以上學校畢業生參觀旅行等費二案議决槪行停止（三）關於中等學校招考文題應言文並重者議决請通令酌量辦理（四）關於各校聯絡方法者請通令勸學所察酌辦理（五）關於每學年改爲兩學期者議决請廳長轉呈省長通飭全省學校一律遵照辦理一面轉咨教育部備案（六）關於整頓學風者二案討論因原案未列辦法緩議（七）關於促進國語者四案議决一律舉辦（八）關於設立公共理科實業室者議决通令各縣勸學所體察地方財力酌量辦理（九）關於考核學務委員成績者二案議决請廳長另定勸學員及學務委員考核辦法從嚴考核（十）關於縣知事學務考成者議决由廳呈請省長分别奬懲（十一）關於縣視學交換視察者議决照第三次審查報告第十案乙項辦理（十二）關於行政人員不得兼任教育會會長者議决依照教育部修正教育會規程辦理（十三）關於酌定縣教育行政會議每年開會次數者議决應遵照勸學所規程施行細則第二條辦理（十四）關於規定縣教育會補助金者議决由各縣體察本地情形按照修正縣教育會規程第十條之規定酌量補助（十五）關於請予會員以請願議决案實行權者議决請廳長重申前令限期實行以求實效議至此各案均已告畢時已十二時主席宣布散會定次日（二十八）上午八點三十分行閉會式 
[杭州快信]  
　　省憲會議二十七日正式開會選出正會長昨（二十八）開審查會今日（二十九）上午開大會 
　　省憲與省選勢不並行沈省長承北京政府意旨堅持辦選誠爲省憲前途之障礙現浙省覆選期届形勢已七零八落沈之態度頗消極 
　　各法團聯合合昨開選舉會大鬧意見今日續會恐亦無甚結果 
　　前浙江地方實業銀行行長何敬安忽患傷寒於今日子刻身故浙金融界要人又弱一個 
　　昨晚七時此間大雷雨望江門外一帶降雹錢江船有傾覆傷人者 
　　省會救火聯合會續選副會長嚴少山又辭不就職今日開會另舉 
　　浙江體育專校今日開校友交誼會來賓甚夥 
　　杭州緯成公司於嘉興設立分廠下月即可成立 
地方通信 
[蘇州]  
　　菸酒附稅不允帶征吳縣公署頃奉江蘇教育應訓令案查前據上海等縣呈報會議增籌義務教育經費均列有菸酒稅帶徵教育特捐一項呈奉省令咨部轉請全國菸酒事務署核議復奪並經轉令各縣知照在案兹奉省署令開准全國菸酒事務署咨覆本省擬帶徵菸酒附稅以充義務教育經費一案内開查蘇省近年來稅收歉薄商業停滯菸酒費稅正項收入商民往往藉口營業維艱負擔過重催收極爲困難苦再加徵特捐不特貽商民以口實且恐正稅前途殊多窒礙本署詳加查核實屬礙難照辦除咨覆財政部曁訓令江蘇菸酒事務局外相應咨請查照等因查本案迭據呈請均經指令應俟覆到再行令知在案准咨前因合行令知等因奉此合即令仰該知事即便轉飭勸學所一體知照 
[南通]  
　　交易所票價之漲落本縣紳商前　織棉紗雜糧證劵物品交易所自舉行創立會後各界以通邑棉紗爲出產大宗將來獲利定操左劵票價因之陡漲二倍以上近又有布商高安九顧伯言章維善等組織布業交易所資本定爲四十萬元暫假城西某錢莊爲籌備處而各商向來信任棉紗業者近皆趨向布業故棉紗交易所票價每股驟跌八元聞日來紗巿仍復不佳 
　　通紳購米平糶通紳張退庵以近日米價飛漲貧民生計艱難擬以私資購米平糶昨已函請瞿縣長分給示諭俾通邑貧民周知速向購買其平糶辦法（一）價格每升售銅元一百十文（一）售米地點擇定城内郡廟（一）糶售時期以八月一日起一月爲限每人不得過三升（一）由大逹公委託司事售票（一）此項平糶爲接濟貧民起見其他不得影射 
[鎭江]  
　　小麥價格又漲邇來麵粉銷路日大是以小麥之需要益旺且本届江南北各屬因雨水太多新麥收成大爲减色河下及江干到貨均不見旺巿價步步見俏連日貽成麵粉廠收進小麥計有萬餘石價計明光小麥三兩五錢徐州小麥三兩三錢此後麥巿尚有續漲之勢 
[無錫]  
　　茶食業工人罷工無錫全邑茶食店共計二十餘家各店工人百餘人工資自前年起改用洋碼其中北門一帶較南門稍大並於做月餅巿期加給雙倍工價此次由南門五六家工人發起要求加給工資無論大小每位加一元北門等一帶工人隨聲附和於夏曆六月十五日由各工人發起邀集各店主在城内七尺塲茶食業公所集議各店主允略爲增加各工人不允無結果而散嗣又定於二十四日重行會議至工兩方面均到各工人仍主前議店東至此始稍讓步允大工加一成小工加二成工人仍不滿意故是日仍未解决各工人當塲在公所簽字定翌日（二十五日）起一律罷工以爲對付今晨起已一律實行北門外笆斗弄口徐嘉和號有一部分未曾停工被其他各工人得悉蠢擁而至將不停工之工人扭往公所理論目下風潮甚烈 
[嘉興]  
　　選民大會紀事嘉興選民會因省會初選事宜於二十八日召集選民大會公决午前先由講演員田毓夫陳知禮等四人在南湖一帶熱鬧之區宣講以促社會注意午後二時在講演廳開會由褚輔成主席報告開會宗旨繼即由選民發表意見當經公决（一）推定褚輔成沈鈞儒屠伯欽顧企先等六人爲代表赴縣請求汪初選監督對於初選重行調查後再辦（二）公推褚輔成沈鈞儒等四人爲代表赴省請求沈總監督展緩覆選日期决議役各代表遂分投出發請求矣 
[清江]  
　　警察與警備隊之衝突淮陰清江地方年來黄包車業頗爲發逹組織公司者計有數家之多而利浦公司則爲警備隊長王振鵬所組織日前淮陰警察局發給捐照有利浦車輛因雨阻住淮安數日致未領照來浦（清江）時被警局巡士查見帶局擬予處罰車夫某甲見勢不妙旋請人報告公司公司不服謂伊車旣未經警局保護車路又非警局修理當然不納車捐正在彼此相持之際有人出而調停結果仍將車輛放回了事惟雙方自此種下惡因某日警察送案到縣（即清江河北侯姓被抬案内人犯王振清）警備隊已與衝突一次二十五下午警備隊孫排長率領兵士四名在城外河北明泉浴堂後王姓家捉賭當塲拿獲鄭培華一名帶至該處洋橋南岸震泉茶社鞫訊鄭抗不服適有憲兵密查王國楝上前干涉警備隊不理王遂鳴由就近警察二區第三分駐所派警將兩造帶至慈雲寺局中警備兵士以警察與伊不睦今反受其管束心不甘服即就該處將鄭毆打警察喝阻亦多負傷該局劉署員急用電話報告城内憲兵營部而密查王國棟則已由城内營部帶領憲兵多人趕至當將肇事警備兵士四名拘回已營無何警備兵士又來多人索取被拘兵士憲兵一槪武裝拒絶時已下午七時憲兵營長范禹卿遂命令兵士多人將警備隊兵士四名綁送鎭守署行時並由縣署門前經過幸未衝突惟警備隊孫排長已在縣署騐有刀傷三處迨至今晨（二十日六）上午五時許鄭培華亦由其妻某氏僱人抬赴縣署請騐顧中途又被警備兵士多人毆打地方人士致起公憤遂由李鐸等四十人電省報告至鎭署方面今晨特邀朱玉峯縣長到署會同軍法科審訊聞鎭守使對於是案異常認眞除將該犯四名仍押陸軍監獄候究外並派方副官到警察二區第三分所撫慰受傷警察結果如何現今尚難逆料也 
[南京]  
　　東南大學暑期學校近况今夏東南太學舉辯暑期學校學員多至餘人籍貫佔十九省女學員約佔十分之一功課之外並時有名人講演最近有熊希齡及其人演講自已在湖南辦學之經騐及將來改良教育之方法前教育次長袁希濤報告考察歐美教育之槪要聽者極多幾無隙地學員方面組織自治會秩序甚佳其童子軍組學員尤多籍貫佔十四省爲各班之冠近聞有全國童子軍研究會之組織於童子軍事業之前途頗有希望也 
來函 
[河南河務局來函]  
　　逕啓者頃讀本年七月二十四日貴報國内要聞欄内載開封通信黄河横决之急訊蘭封縣河口横决漂没人畜廬舍不計其數北岸亦已决口曲折淹至豫省相近之直隷黑江口地計災區不下千餘里等語閱之勝詫異查河南陰雨連綿兼之上游山洪暴發黄河水長危險固屬實情惟境内兩岸各工均幸平穩間有數處因急流衝刷蟄塌埽垻均經隨時督飭工員修築堅穩蘭封地方南北兩岸並無漫决情事河工關係人民生命財產社會最爲注意務希貴報迅賜更正以昭核實是所至荷河南河務局啓七月二十六日 
雜評一 
[張作霖中止親征默]  
　　張作霖如因庫倫局勢已變此次與優林接洽後知無親征必要而中止親征猶可言也若藉口湘鄂問題而中止親征不可說也 
　　張作霖爲征蒙之故而索鉅餉索軍火廣招新兵猶可言也若旣中止對蒙出兵而復索餉索械招練新兵於近畿則其用意何在不可說也 
　　以我人觀之今日之湘鄂問題不過王占元個人問題耳湘之鄂軍應鄂人之請而出兵是爲開戰之原因王果知幾自退則湘鄂即可無事政府能從鄂人之請迅速去王則湘鄂亦即無事何煩張作霖之重視如此如欲保一王占元而不惜挑起各方之内爭則張作霖之居心何在欲保一王元占之地位而竟移其經營征蒙之全力以應付湘鄂問題不啻視個人黨派之爭重於負全責之蒙事則張作霖之居心又何在自來爭權勢最力者必先喪失其權勢實例昭昭即如王占元前月在京尚以所得地盤不能與曹張並言之猶悻悻不樂孰料至於今日幾欲託庇於奉天勢力之下而不可得然則今之赫赫然欲挾其勢力以庇護一千夫所指之王占元者安知不轉瞬間亦將如王占元之求庇於人而不可得也張作霖烏合之兵對蒙既中懦犬之戢伏而不敢動對内亦未必能值腐鼠之一嚇而尚挾征蒙之兵以自雄可哂孰甚 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[杭州大風雨之滬聞]  
　　前日（二十八日）下午六時杭州錢塘江狂風雷雨大作江中大小民船被風傾覆者約有四十餘隻溺斃三十餘人當時號救之聲不絶於耳城中電燈黑暗一時之久鐵路電燈桿亦被風吹倒貨棧房屋頂被風吹去十餘間尚有城内外損壞之處不計其數損失頗巨 
　　滬杭甬鐵路杭段南星橋車站軌道旁所種柳樹被風吹折數株横截軌道致一百零八號車與一百二十九號車在站交會時不得通過迨將樹木飭令站工人等趕即搬移軌旁各車始得開駛然已逾規定時間矣 
[財部爲十年公債覆總商會電]  
　　上海總商會爲政府將發行十年公債曾於漾日電請停止進行兹於昨日接財政部覆電云上海總商會鑒漾電悉卓論極佩但公債之發行東西各國莫不視巿場之需要以爲供給本部此次發行八釐公債有鑒於從前辦理之不善竭其全力注重於用途與基金兩項凡貴會疑慮之點幾經商榷均有確切之規定兹將辦法略述大槪㈠鞏固基金凡購售大宗公債之銀行·公司·商號均可推代表監理基金並加入與基金有關係之主管員司共同組織公債基金處該處未完全成立以前先設基金籌備處將應撥之欵按數撥定以昭信實㈡愼重用途本公債旣標明清理短債補充國庫凡從前應還之短債如京師稅務·與津浦貨捐擔保之特種庫劵即以此次募集之公債儘先償還如此債欵旣清基金確定至於各項積欠餉費均不得以本公債爲各種借欵抵押品此外用途除補充實業基金·及維持治安必要費用外餘擬酌量缓急償還各銀行號短期内債以資活動金融以上兩端業於昨日會塲當衆宣布總之民國以來發行内債爲數雖鉅然政府以歲入之四千餘萬元指撥公債本息始終未失信用且本年抽籖償還各項公債數目約在三千萬元左右此次所募之欵適敷周轉並未增加人民擔負貴會熱誠愛國素以顧全大局爲前提尚祈勉爲贊襄並希將此電宣布以袪疑慮至爲禱盼財政部沁 
[省教育會再致清華學校電]  
　　江蘇省教育會昨致北京清華學校電云北京外交部轉清華學校董事會校長鑒青代電迄未奉復貴校對於學生家長意見是否加以諒察至爲惶惑頃復接在京清華學生監護人公函請主持公道予以援助并附薩君陸等公電稿内述可痛惜者三可疑慮者五不得不力爭者六所述理由頗爲切當想貴校早經鑒及查美國退欵辦學事關兩國感情不宜拘執一時成見今貴董事會貴校長以學生不願改入大學利用罷課機會强之留校且未有大學之實徒標大學之名旣非與論所贊同似宜及早妥籌辦法勿以一校之故使業經結束之學潮復起波瀾致辜友邦十年以來之盛意佇盼電復江蘇省教育會豔 
[航業消息零拾]  
　　招商局之海晏號昨由温州裝來中行之現洋八箱計四萬元另有鈔票兩箱而怡和洋行之德和號本日出口裝赴漢口有本埠鹽業銀行之現洋十箱計五萬元尚有太古公司之綏陽號亦於本日出口裝赴香港有大德昌銀號裝往永德莊之銀條一百條計十萬兩裝往瑞吉莊之大條二十五條計二萬五千兩又裝至廣東有大條九十三條計九萬三千兩又裝赴汕頭有現洋銀子十七箱 
　　招商局之海晏輪船此次由温州還滬後因船身損壞現已停駛修理大約須經一月之久始可竣工開班 
　　寶隆洋行自今年添航亨堡及荷蘭兩處之航路後現又加增新摩托機輪一艘名曰曼勒益號Ｍalaya此船戕於九月内從丹麥開來上海 
　　訓查昨日停泊浦江之商輪共有五十二艘總計爲九萬一千三百八十三噸 
[昨日車運進出之現洋與寶銀]  
　　昨日（二十九日）滬寧路大通運銀公司由南京運來現洋八箱計四萬元又常州運來三千元均於昨晨到滬又承運本埠中國銀行寶銀三箱計重九千兩又交通二箱計重六千兩裝至南京又現洋三萬元至鎭江一千元至無錫又同和公司承運現洋三萬元至杭州又五千元至嘉興 
[黄租兩界電話接線之近訊]  
　　本埠内地電話議與租界接線屢經磋商迄未接通兹聞内地各號商探聞租界德律風公司大班英人柯耳特君前此因事回國現已返滬爰商請電話局總理迅與柯君重行提議並聞已將次議妥將來内地與租界所接之電線由該公司在内地電話局安設線台兩只專派華員駐局接線所需線台業已運滬不日亦可裝置但收取貼費刻尚在商議云 
[生絲檢騐機器將抵滬]  
　　上海生絲檢查所之檢驗機器已由紐約總所代表陶迪君代爲辦齊由美裝輪運出下星期一可以運抵滬埠是以沈聯芳總理連日親至前已租定預備安放機件之黄浦灘七號洋房督飭員役清除一切並預向江海關接洽免稅手續俾機件運滬即可運入裝配 
[瑞士領事訂期謁會交涉員]  
　　駐滬新任瑞士國總領事愛斯拉昨函致江蘇特派交涉公署略謂奉令簡任今已到滬就職擬面聆教益希示知時日以便届時恭往云云聞許交涉員已函復定於七月三十日（星期六）上午十時在署候叙云 
[楊先芬昨赴莫干山]  
　　滬杭甬鐵路車務代總管楊先芬因八月一日爲浙屬莫干山新建旅館開幕之期須親往照料一切特於昨晨（二十九）七時三十分由上海北站乘坐花車赴杭轉由拱宸橋換乘汽輪至三橋埠上山大約八月三日隨同該路局長任小山相偕返滬云 
[昨日之氣候報告]  
　　上海觀象臺報告云二十九日午後四時以前二十四小時内上海温度最高爲九八·四度最低爲七七·五度去年同日温度最高九六·四最低七六·六 
[釣船多載米石出口之罰儆]  
　　寗波釣船裝載砂泥來淞卸完由淞購得食米十石已僱舢板駁至船上於昨日下午揚帆駛出淞口後被海關洋巡員瞥見登船查看驗得船中食米十石係逾海關定章准帶五石之外當將五石搬至海關充公該船尚有關簿一本未在舟中係寄存經報行家旋被查明亦須酌罰云 
[沈勉後等致浙江省憲會電]  
　　浙江省憲會議諸公均鑒閱報悉王褚二公被舉爲正副議長謹爲本省得人慶製憲前途實利賴之引領遥矚曲踊三百聊布惓惓以罄賀忱浙江旅滬公民沈勉後程仲逹李靜溪王純伯姚志虞錢康哉高價人張芷薌吳眉軒沈佐堯等有 
[華人網球比賽會消息]  
　　四川路青年會本届上海華人網球比賽會定於八月二號爲報名截止之期八月三號下午三時舉行單獨比賽十號成對正式比賽觀歷年來比賽之成績進步甚速且報名入會者亦頗踴躍大半皆係上海網球之健將比賽奬品之優美猶其餘事凡善於網球者請速至青年會報名以便奪得錦標也簡章列後（一）宗旨爲提倡上海華人網球起見特組織斯會以比賽謀進步　　（二）定名上海華人網球比賽會（三）會費單獨比賽收取二元成對比賽每對收取三元均於報名時繳付（四）報名與賽期報名處在四川路一百二十號青年會報名日期自七月二十號至八月二號上午十二時止比賽日期自八月三號下午三時起至八月二十八號止每日午後三時起賽（五）比賽員比賽時期槪由本會辦事人通知雙方無論可方倘有要事届時不能到者或遲到者須於比賽之日十二點鐘以前通告本會否則照約定之時而過二十分鐘尚未到者即作失敗論（六）此賽項目（一）單獨比賽（二）成對比賽（三）單獨退讓比賽（四）成對退讓比賽（五）女子成對退讓比赛（七）比賽地點預賽時得由雙方比賽員之同意可以他球塲舉行請先通知本會幹事惟决賽一舉須在青年會球場（八）奬品每項第一第二兩名均有奬品惟第一項第一名除得小銀杯外另於大銀杯上鐫刊姓名若得三次第一則奬贈大銀杯一隻（注意）八月一號起先行單獨比賽其餘種類俟後再爲通告如有問事信件請寄四川路青年會交郝伯陽姚繼唐收當即答覆 
[國内輪船運貨進出口之調查]  
　　進口貨（福州）招商局之新濟輪船昨由福州裝來茶葉二千四百二十四箱小茶一百二十三箱笋乾一百八十二件洋茶六百箱上紙八百六十件此外爲竹篾牛皮荔枝佛手香菇桔餅雙連布木器及雜貨（温州）招商局之海晏輪船昨由温州來申裝來箱板四百零七件菜子二百九十六包木煤一百五十件絲頭五件黄絲二件毛茶二百七十三箱茶梗二十九箱茶片十三箱此外爲皮蛋藥材箱傘猪油毛棕香烟棕繩木柴草席松香木頭烟絲皮紙木料錫器炭等貨（烟津）太古公司之顧天輪船昨由烟津裝來鹽二千二百四十六包茶葉三十箱府綢六十七件及土酒水果猪鬃杏仁紅棗洋布草帽邊香烟石棉顏料鐵皮冬菇蔴袋羊皮與雜貨 
　　出口貨（烟津）太古公司之顧天輪船昨日由申裝往烟津之貨有麵粉二萬零九百五十包白米一千一百六十七袋洋布四百三十八件白糖一千七百五十一包冰糖一百二十四包桐油七百桶外國轉口貨五百八十七件汽水一百零七箱茶葉八十二箱茶末八十九箱及桂花皮蛋顏料機油鐵青蔴與雜貨（港粤）太古公司之綏陽輪船昨日由申裝往汕頭之貨有大荳餅一萬五千二百零一塊小荳餅七千九百塊黄荳四千二在九十八包麵粉七千五百五十包白米一千三百二十九袋洋紗一百零六件青蔴一百十八件雜貨一百四十七件又裝往香港之貨有麫粉五百包生油三百桶水菓一百零七件烟葉一百件猪油二百桶雜貨三百二十六件又裝往廣東之貨有土布二百三十五件青蔴八百件洋紗二百十四件棉花一百四十五包鐵九十一件雜貨三百五十件（寗波）寗紹公司之新寗紹輪船昨日由申裝往寧波之貨有麵粉一千包荳餅二百塊洋布九十七件水菓六十桶白糖五十包洋松三百件雜貨一百五十三件（厦汕）招商局之嘉禾輪船昨日裝往厦門汕頭之貨有荳餅二萬三千塊麵粉一萬一千五百包 
[友華銀行銀巿報告]  
　　中美新聞社譯友華銀行二十九日報告云昨日倫敦銀價近期高半便士遠期高一便士之八分之一紐約銀價與倫敦紐約間滙價俱不動今日此間開盤金鎊金洋價亦不動交易價金鎊現資爲三先令九便士四分之一八月份爲三先令九便士金洋七月份爲六七半八月份爲六七又四分之一巿况終日穩固 
[本星期成交之紗數]  
　　本星期中紗巿仍然活動印紗因兩星期前有大批到貨故本週中開出極多共計二千一百包價格見漲大都係天津牛莊及内河各帮辦去計天津帮辦去十支各牌紗六百包價一百二十七兩至一百三十四兩不等又十二支紗二百五十包價一百四十兩至一百四十二兩牛莊帮辦去十支紗五十包價一百三十四兩内河各帮辦去十支紗三百五十包價一百二十五兩至一百三十六兩又十二支五百包價一百三十七兩至一百四十兩江西帮辦去十二支紗三百五十包價一百三十五兩至一百四十兩英日商紗廠如老公茂南匯等廠開出五千五百包均係七月至十月期貨價亦已漲共計十支一百包價一百三十兩十二支二百五十包價一百三十四五兩十四支二百包價一百四十兩十六支八百包價一百五十兩二十支四千二百包價一百六十八兩至一百七十兩本紗開出八千餘包小包紗成交五千五百包云 
[本得期進口之印日紗]  
　　本得期中進口印紗計三千五百八十二擔日紗計二千一百二十七擔自元月迄今進口總數計印紗七萬零八百五十九擔日紗九萬二千八百二十七擔本週中已出者計印紗一萬一千一百八十九擔日紗一千八百六十一擔計有運往寗波日紗二十九擔南京印紗一千五百九十三擔蕪湖印紗十五擔日紗一百二十六擔九江印紗一千一百零七擔漢口印紗二百二十五擔日紗一百三十八擔宜昌重慶印紗三百包高州印紗一百八十擔日紗十五擔烟臺印紗一百六十二擔天津印紗三千三百七十一擔日紗四百擔牛莊印紗三千六百四十三擔日紗八十擔·香港印紗三十八擔日紗和百二十三擔本地印紗四百五十擔日紗一百五十擔其餘别處印紗一百零五擔云 
[取銷滬江油餅雜糧交易所之部咨]  
　　農商部咨江蘇王省長文云爲咨行事准咨稱據實業廳呈稱據上海雜糧油餅全體同業公所萃秀堂仁轂堂董事等電稱上海法界黄浦灘十二號突然發見滬江油餅雜糧交易所哄動招股同業大駭與已奉核准上海雜糧油餅交易所成爲兩所公然違法懇咨行禁止勒令取消以保同業而維法律等情查顧履桂等創辦上海雜糧油餅交易所業奉核准有案兹據電稱上海法界發見滬江油餅雜糧交易所等情如果屬實殊與條例不符惟該交易所設上海法界並未據經呈報到廳究竟該交易所可否設立及應否查禁之處請鑒核轉咨農商部查核示復等情據此相應咨請察核辦理等因查上海區域以内曾有顧履桂等依法組織雜糧油餅交易所經本部核准給照有案依照現在情形自無再設此項同種類交易所之必要滬江油餅雜糧交易所未經呈部核准遽行設立殊屬有違法令應即取消相應咨請貴省長查照轉飭遵照辦理可也此咨 
[南洋物劵交易所籌備消息]  
　　南洋物劵交易所自設籌備處於法大馬路東永興里十號以來對於籌備各事積極進行聞該所本名晚巿爲現充主住者改定今名其營業時間則仍以晚巿爲目的大約每日下午五時至七時爲前巿八時至十一時爲後巿先營證劵花紗麵粉四種設經紀人一百名近日紛紛掛號者絡繹不絶其地點則在英界四五馬路一帶擇相宜之處爲巿塲云 
[警廳重定垃圾處罰專則]  
　　淞滬警察廳布告云照得垃圾瓜皮以及一切穢物不准任意傾棄以重衛生歷經布告曉諭並責令各警區實力奉行在案現值天氣炎熱爲疫癘發生之時關於清潔事宜尤應力加整頓乃查各街巷清潔者固多而垃圾堆積道路穢物傾倒門前者亦時有所覩推原其故皆由人民不知注重衛生玩視禁令所致本廳長爲維護公共衛生起見除嚴令各警區督飭員役認眞掃除隨時清理外爲再重申禁令開列垃圾處罰專則布告周知仰地方居民人等一體遵守勿得認爲具文倘仍有隨處傾棄垃圾瓜果皮壳及一切穢物者一經查出定即照章嚴予處罰决不姑寛其各懍遵勿違特此布告計開垃圾處罰專則一早晨十時以後不准將垃圾傾倒於路違者處罰一雖在早晨十時以前若左近有垃圾箱仍應傾倒箱内違者處罰一自已門前見有他人傾倒垃圾應立時阻止或代爲掃除或報告崗警違者處罰一不准將瓜皮菜葉果核瓦礫穢水等類抛棄於路違者處罰一菜果攤擔應自備筐籮以便裝置菜果皮核不准隨意抛棄違者處罰一門前有不潔凈之處經警察令其清除應立時照辦違者處罰一不准隨處任意便溺違者處罰一往來行人口食瓜果不准將核皮隨路抛棄違者處罰 
[調查縣自治經費之縣令]  
　　上海縣公署昨令各巿鄉經董文云案奉省長公署第七一○○號訓令内開案准内務部咨開查縣自治法施行細則曁縣議會議員選舉規則業於六月十八日奉令公布在案查地方自治爲民治初基自縣自治法公布以後本部迭將應行籌備事宜通盤籌畫積極進行現在此項規則旣經公布所有施行區域自應迅速指定以便實施惟各地方之施行自治本以發展公益事業爲主而欲求公益事業之發展必各該地該原有之自治事業具有基礎現有之自治經費足數設施庶克推行盡利各省區地方遼闊所屬各縣自治事染業曁自治經費之狀况未必盡同而施行區域之認定即以此爲標準應由各省區行政長官切實調查迅將可以施行自治各縣分别臚舉自治事業曁自治經費狀况造册報部即由本部依照縣自治法第六十九條之規定呈請教令公布施行相應咨請查照辦理等因准此查自治爲地方根本問題亟應籌畫進行以立民治基礎前據各該縣呈報清理自治欵產情形即經分别指令速籌恢復自治經費在案嗣縣自治法施行細則及縣議會議員選舉規則奉令公布復以縣議員選舉須根據縣自治法而縣自治法施行日期及施行區域未奉教令規定正擬電商中央妥籌辦法兹准前因自應詳切調查以爲施行標準除將縣自治各項法則印刷成册另行令發行合亟擬定調查册式令發該知事仰即查照將關於縣之自治事業及自治經費各狀况調查明確詳細　載尅日具報核辦事關部咨調查務須迅速查報毋得延緩等因到縣除將册式令公欵公產處並勸學所查塡外合戕册式合發仰該經董即便遵照詳查塡送以　彚呈毋延切切此令 
[扛夫毆斃印度更夫之下罪]  
　　監禁五年 
　　江北人袁五在楊樹浦路黄浦碼頭將印度更夫毆傷斃命被捕解由公共公廨押候訊究等情兩誌本報昨晨經李襄讞會同英包副領事升座第一刑庭飭捕傳集人證將袁提審首由匯山捕房捕頭上堂聲稱被告袁五已在捕房供明此案直衅緣由據稱本月十三號下午伊在該碼頭三十號寫問門口之椅上瞌睡時三號印度更夫從該寫字間内走出並未呼喚舉足就踢接連兩下致伊之左脚背被傷因起與爭論該印人又以皮籐條連擊五下伊之右臂後背均有傷痕伊爲該碼頭之扛夫故當時同事五六人覩伊被毆情狀咸抱不平羣起而攻伊亦持扛向該印人胸胸膛猛搠受傷倒地等語捕房錄有供單呈請察核稟畢退下次由三百十九號司閽巡捕華振到堂稟明當時目擊被告與五六人將三號印度更夫毆打被告手中執扛情形又上印度更夫阿逹生與二百五十三號印捕相繼上堂證明被告行兇情狀末由捕頭將袁在捕房之供單令繙繹蔡榮華當堂誦讀一過詢袁是否袁答所供是實中西官磋商之下判决袁五禁錮西牢五年 
[源豐衣莊刦案八誌]  
　　滬南十六舖泉漳會館老馬路源豐衣莊被盜搶刦洋銀鈔票一案經該莊主呈報淞滬警察廳請緝以來迄未破案現該管第一區警察署王金山署長對於是案非常注意除購線緝拿外並密派便衣警在外訪查以期速破並於每晚自下午五時爲始至天明五時止加派巡邏警四名荷槍實彈分爲兩班由裡外馬路周圍巡察以保公安云 
[汽車撞斃幼童之騐判]  
　　住居蘭路之江北人熊正魁家九歲男孩小考子前晚在楊樹浦蘭路口沿途飛奔被汽車夫趙坤林司機不愼將孩撞倒碾傷當由七百五十六號華捕查見抄錄汽車執照號碼及車主車夫人等姓名並將傷孩車送醫院醫治無效旋即因傷身死遂由該捕將屍轉送騐屍所昨晨傳同一干人證稟請李襄讞與英領包君蒞所檢騐明白塡寫屍格升座公位先由七百五十六號華捕稟稱昨日出差至該處見鐑者山南飛奔至北汽車則由西往東開駛並不甚快且曾鳴放汽笛數聲云云繼據屍父熊正魁屍母張氏投稱死者係伊等之子慘遭碾斃要求伸雪等語質之被告汽車夫趙坤林供稱昨日係由客人乘往兜風我見鐑者已離車祇有數尺急即將車關閉詎左首車輪已將死者碰倒並非有意又據車主郭士良投稱被告趙坤林係行中所雇已有一年云云中西官核供會判曰騐得死者小考子係奔馬路汽車不及避讓致撞傷身死除由家屬具給領屍棺殮外並着車主撫恤洋八十元完案 
[續獲私鑄國幣之同黨]  
　　浙人管伯生等私設傷鑄國幣機關經匯司捕房中西包探破獲將管等男婦六人拘解公共公廨押候訊究在案兹悉管等已在捕房供出皖人趙生波亦係同黨以故承辦此案之包探孔慶平西探勞勃生昨晨將趙續獲到廨經中西官畧訊情形以此案係日領陪審諭趙帶回捕房於日領堂期連同管等併案解究 
[百老滙路商界聯合會開會紀]  
　　七月二十九日午後二時百老滙路商界聯合會特開常會到會職員三十餘人公推許廷佐爲主席陳忠恕紀錄首由主席報告遷移百祿坊二號新屋經過情形次經公衆計論内部從新布置事宜當推許廷佐爲籌備主任鄭兆熊陳元章李澤源徐瑞昌劉仲英爲籌備員所議籌備之點内分商育德育體育智育互助等部已分别積極進行待布置妥貼後再開正式大會議畢各散 
[日本旅行團游覧寧蘇各地]  
　　日本學生商界旅行團九十人於前日乘滬寗路車赴寗蘇各地游覧一切昨日乘車返滬 
[證劵物品交易所消息]  
　　上海證劵物品交易所於昨兩日停巿辦理七月期交割兹將各種交割件數及扯價分誌如下（一）本所股一萬五千六百股每股扯價一百三十三元（一）麵粉交易所股三千八百股每股扯價八十元（一）漢冾萍股二十股每股扯價二十九元（一）南洋兄弟烟草公司股一萬零十股每股扯價三十七元（一）老公茂紡織股二十股每股扯價三十一兩（一）勸業銀行股二十股每股扯價五十一元（一）民新銀行股二千零十股每股扯價十三元（一）七年長期公債二萬五千元每百元扯價四十一元（一）棉紗十六支　鶴標準六百五十包每包扯價一百五十七兩（一）通州棉花一萬三千七百擔每擔扯價二十八兩 
[德國藥廠之夏令藥品]  
　　時當酷暑疫疾易作德國怡默克藥廠所製之「護腸血炭片」及「止泄定痛片」皆係專治種種痧症之藥本埠由江西路恰豐公司經售如有患痧者盍試購之 
[軍署令飭保護避暑西人]  
　　旅滬西人日來前往浙省莫干山避暑者頗多松滬何護軍使除令行江蘇水警廳轉令内河水警師船照章妥爲護送外並於昨日令由京師憲兵營轉飭隨車憲兵沿途加意保護以敦睦誼云 
[江華輪入塢修理]  
　　招商局之江華輪鉛因須修理業於前日停班昨日駛入江南船塢飭匠動工興修矣 
[檢廳移傳拐案人証]  
　　上海地方檢察廳以住居公共租界開封路三百六十號門牌之江北婦人劉卞氏與所受理之拐案有關備文派法警投該管匯司捕房聲請協傳歸案訊究捕頭飭探王桂亭於昨將該氏傳至公共公廨經中西官質訊之下諭將劉卞氏交來警帶去質證 
[關讞員避暑請假]  
　　公共租界會審公廨正會審官關炯之君於八月一日起請假十四天赴浙江普陀山避暑其職務託由會審官兪應望君代理 
[妓女函送救濟會遣回原籍]  
　　妓女貞愛前年因案由廨訊發濟良所留養前因不守所規由所解奉公堂諭令暫留公廨候核在案兹由公廨函商湖南會館代遣回籍未就昨晨復由看守婦將貞愛解案請示奉中西判候函送婦孺救濟會遣回湖南原籍 
[棕欖香皂猜荳競爭]  
　　茂生洋行棕欖香皂猜荳競爭戕近開奬聞該行現請中國廣告公會會員謝介子君及先施公司高應權君等爲公證人員數法係用木版一塊上有小洞一百每次戕荳放置洞中然後傾出如此即可知每板有荳一百粒現定在半淞園開奬云 
[暑期講習會附設玩具製造]  
　　尚文門内省立第二師範學校本月十八號起舉行暑期講習會請名人擔任演講近代教育趨勢及各種最新教授方法時期二週業將告竣該會又爲補助小學工藝教材及提倡教育玩具製造起見特聘玩具專家葉公夐倪祝華二君每日午後擔任教授各種玩具製造方法并預備材料供給聽講員親自試騐以期實地製造不尚空談計所授各種方法如人造石人造黏土等皆廢物利用材料經濟葉倪二君對於工具製作及工藝教育研究有素而對於各種玩具製造尤爲特長故各聽講員實習以後非常滿意他日歸以製造於小學工藝前途及玩具製造界裨益非淺也 
[清潔新認商批准接辦]  
　　滬南工巡捐局姚局長昨發批示云據商人張才錗呈爲遵章出其認保切結並繳常存捐欵山呈悉此次東南區清潔捐招商投標最多數得標人黄鑫記逾限不到照章以次多數之該商接充業經牌示傳知在案兹據該商依限備具切結保結並繳三個月常存捐欵前來除呈報江蘇省長·松滬護軍使·並咨淞滬警察廳·查照保護曁布告諭飭接辦外合行批示仰即知照此批 
[肇浜路推放電車軌道之籌備]  
　　華商電車公司議定由大東門内至西門一帶之肇浜路添設軌道推放電車一事現由該公司派員詳細測繪測得路面實有四丈寛濶堪以安設雙軌兩車往來暢行無阻除趕備進行外聞已在外洋訂購鋼軌車底車輪電桿等一切材料一俟運滬即可佈置云 
[圖騙保險費之訊判]  
　　福安壽險公司指控寗波分公司經理王茂坤謊報保户病故圖騙險費等情業經捕房將王移提至公共公廨奉飭押候英領堂期訊究各情已誌昨報昨晨由李襄讞會同英包副領事升座第一刑庭研訊即據原告代表高易律師上堂詰據該公事華經理鄧文泰供稱在福安公司爲經理已有五年被告王茂坤係寗波分公司經理去年八月間被告來信言有孫啓明者欲保壽險二十年因與公司定章不符當即退還至十月間被告又來信投保壽險洋一千元允即情西醫前往騐看保户身體被告喑囑徐仁林（即徐長海）冒充孫啓明騐看後拍一小照帶回公司即給保險單迨至本年三月二十五號接被告來電云保户孫啓明業已病故要索賠欵但公司定章保户未滿一年身故者每千元祗賠洋四百四十元事後派人前往查得孫啓明其人向在聚源錢莊爲夥於三年前身死本年該處村莊並未病故之人始悉當時徐長海冐充孫啓明騐看現徐亦邀案言至此將所攝徐之小影呈案請 
 
 
 

Page 15

 
 
　　察並據徐長海到堂供稱在甬開設小烟紙店與王茂坤相識十餘年去年十月間王言保户孫啓明因事赴滬適總公司派西醫來此騐看　我往代騐後並攝小影雖爲代替未得分毫利益云云又據西醫林金華投訴去冬往甬騐看之保户即到堂之徐長海是實又據見證翁國樑供稱本年三月間公司派我至寗波調查已故保户孫啓明據該處人言孫啓明未保壽險之前已經病故當時騐看係徐長海冐頂遂回滬報告至捕房起訴等語訊之王茂坤供年六十五歲保户孫啓明去年保險騐看時因事赴滬我恐此項生意不成故令徐長海代替騐看不意孫於今年三月二十五號病故已賠出洋二百元求鑒並延律師到堂代辯經中西官核供姑念圖　未成且已年邁遂判王茂坤押西牢一月或罰洋一百元充公以儆 
[昨日公共公廨訊案紀]  
　　昨晨公共公廨民四庭由張襄讞會同美約副領事訊理民事訟案兩宗（一）已故陳財生之繼室陳陸氏聲請給諭執管故夫遺產案前經諭令陳蘭庭不得將此項遺產移動兹有陳陳氏到案反對陸氏請求謂伊係陳財生之妻育有子女而陸氏則堅稱陳陳氏係伊夫之姘婦陸氏之律師並稱按中國法律同姓不得爲婚陳陳氏顯非死者之妻云云「結果」諭陳陳氏監督陳蘭庭經理之兩店生意本案未審結以前每月由陳蘭庭付給陳陸氏洋三十元贍養該氏應移出店外候訊前諭註銷（一）褚永源訴姚祥堂抵單不贖案「結果」准原告將抵押方單自行拍賣備抵如有餘欵　存公堂不敷仍判補償 
　　又午後民四庭由兪襄讞會同美奥副領事訊理（一）正和莊等訴已閉萬豐永久記金舖股東孫楚卿戚鳳樓姚聯芳等不理票洋案（二）孫楚卿訴該金舖經理夏秉潮舞弊賬目案兩案係併訊「結果」均改期續訊 
[公廨訊理車輛違章案併紀]  
　　星期四午後公共公廨張襄讞會同美奥副領事升座第一公堂訊理車輛肇事違章案二十九起併誌如下（一）汽車夫趙小毛在滬西憶定盤路開車不愼幾肇禍端訊判罰洋四十元（二）陳侯發（三）陳阿桃（四）邱阿五等三汽車夫因在北四川路靜安寺路黄浦灘開車不愼並無執照夜間不點尾燈判各罰洋二十五元（五）吳阿根在浙江路開駛汽車不聽巡捕指揮判罰洋十六元（六）劉福祥（七）王根全因在靜安寺路黄浦灘開駛汽車不愼且無執照訊各罰洋十五元（八）馬夫邵銀來在河南路駕車疾馳撞壞陸叙開所拉之黄包車判押滿七天並賠修費洋十五元（九）吳阿三因在河南路開駛汽車夜不點燈判罰洋十一元（十）德國人某甲（十一）婁金川（十二）楊慶泉（十三）陳惠葉（十四）仇元子（十五）羅季梅等因在北京路靜安寺路江西路百老滙路等處開駛汽車並無執照入夜不點燈火判各罰洋十元（十六）秦嵩濤在黄浦灘夜間開駛汽車不點尾燈判罰洋八元（十七）徐五生（十八）王阿甫（十九）朱榮仁（二十）顏明培（二十一）宋榮林等因在南京路北四川路西藏路等處夜間開駛汽車不點尾燈並未帶執照停車碍路判各罰洋五元（二十二）陳阿昌（二十三）薛陶龍在雲南路極司斐爾路夜間開駛汽車不點燈火判各罰洋三元（二十四）馬夫高五子（二十五）董士廷（二十六）居阿三在北四川路北蘇州路駕車不愼幾致肇事並不聽巡捕指揮判各罰洋二元（二十七）馬阿三駕駛馬車晚間經過花園橋不點燈火判罰洋一元（二十八）馬夫馮金龍（二十九）汽車夫江洪子因在閔行路愛爾考克路均駛車不愼因訊供推諉且無證據判均註銷 
[鄉民悞觸電氣殞命]  
　　住居滬西义袋角附近之鄉民朱知香於前日午後闖入勞勃生路工部局電汽間觸電身死由捕查見將屍舁入斐倫路騐屍所報請公共公廨李襄讞會同英包副領事於昨日午刻蒞所騐明死者委係生前觸電身死塡明屍格即升座公案據工部局電汽工程處西人投訴得悉後前往調查見死者已氣絶察其並非電汽處用人等語又據死者之母朱蔡氏投訴死者是伊兒子現年二十二歲不意悞傷生命云云經中西官核供遂於中西騐訊單上下諭云騐得已死朱如香係在電汽間悞觸電氣致死着屍屬具結領屍棺殮此諭 
[火車乘客墮車受傷]  
　　昨日（二十九日）滬寗路由滬開寗之三號快車駛至戚墅堰車站相近有一乘客因天氣酷熱在東門外納凉忽一放手從車跌下當由路工報告情形將受傷人裝在由寗開滬之車上送蘇州醫院醫治 
[電燈匠觸電身死]  
　　電燈匠甬人倪阿品前日在虹口西華德路西海得意樓茶館後面盆湯間内裝置電燈偶一不愼竟致觸電身死迨經該茶樓堂倌張阿毛聞警急將總門關閉並即雇車將倪送請醫院救治業已不及張即據情報告該管滙山捕房派探將屍舁入斐倫路騐屍所昨晨傳同屍母倪陳氏稟請公廨李襄讞於午後二時會同英領包君蒞所檢騐屬實塡明屍格升座公位先由見證張阿毛投訴當時情形並據屍母倪陳氏投訴倪阿品係伊兒子年祇二十二歲等語中西官得供諭曰騐得已死倪阿品係裝置電燈線斷下不察誤觸電汽致死因着屍屬具結領屍棺殮此判 
[具領蠶桑改良會經費]  
　　本埠合衆蠶又改良總會常年經費前曾呈奉農商部核准按月由江海關撥給關平銀四千兩以資補助在案兹悉江浙皖絲繭總公所總理沈聯芳君前日接江海關姚監督公函並附來合衆蠶桑改良總會七月份經費票銀計關平四千兩各規元銀四千四百五十六兩一紙除具正式印領外並於日昨派人將票銀如數送交合衆蠶桑改良總會之部派監理官鄧詩庵查收矣 
[三誌渭源茶館之兇劇]  
　　南巿竹行碼頭老馬路渭源（前報誤作匯源）樓茶肆因被革警訛詐不遂與茶肆主王福生雙方各糾武力多人在萬裕碼頭老虎灶茶肆内大械鬭兩造均各受夷傷詳情已兩紀前報兹聞該管一區一分駐所牛署員連日派警拿械鬭之首從各兇證詎均已聞訊避匿現已由地方士紳朱開甲·周文易·顧鏡洲·胡文鵠·鍾舜哲·張淵若·鮑蓮溪·楊儀夫·沈振綵等聯名具呈上海縣公署請嚴懲該舖地甲並按名拘究各兇徒其原呈如下陽曆七月二十七日下午治下二十三舖（實係十六舖）滬南渭源茶館與現做烟子窠之革警山東人杜長生住居該處山東流氓辛老三即馬老三糾合北帮山東流氓于子成等數十人排隊持械互相惡鬭各受重傷殊屬目無法紀當時二十三舖地甲姚鴻及該處著名流氓現充副甲李勝坤在場目睹不特不加喝阻且陰使唆謀串插遂演成擾亂地方秩序若不予查辦國家之法紀何存閭閻之安寗艱維且杜長生辛老三等本在該處遇事生風敲詐爲業殊爲地方害羣之馬環求迅賜着令坐圖地甲將若輩驅逐出境不准逗留徇庇並求將二十三舖地甲姚鴻等嚴懲以爲溺職者戒俾肅風紀而安商業云云 
[販土售烟之抄獲]  
　　潮州人林伯堦因在西藏路南泥城橋文元里四百九十九號屋内組織販土機關兼售烟膏前日被老閘捕房捕頭偵悉派令中西包探協往將林拘獲搜出各種烟土數十磅烟膏數缸烟其四副連同林之夥友李金堂一併帶入捕房昨晨解送公共公堂據十五號西探目依克·華探顧阿根居阿巧姚錫卿相繼上堂稟明前情並將烟土烟膏烟具等呈案請察訊之林延甘維露律師到堂代辯要求准被告等交保候訊經中西官核供判林李兩被告各存洋三百元保出候展期七天再訊 
[浦東違犯煙禁案兩起]  
　　浦東三區警署巡官李鶴鳴前晚督同長警在爛泥渡新街後而王正許家内抄獲烟具並烟土烟灰等連同吃客范橋貴拘解至署昨經曾署長略詰之下以事關烟禁未便擅專飭將王范二人連同烟具併解上海地方檢察廳訊辦又昨有鄉民王景華手携衣包一個行經浦東爛泥渡地方形色慌張致被巡警見疑攔路搜查抄出烟槍一桿人證併解三區警署當以事關身藏違禁物品判解警廳司法科訊辦 
[婦人容留過犯吸烟之懲罰]  
　　住居虹口華特路八百四十五號門牌之婦人高楊氏私設燕子窠容留過犯沈林生開燈吃烟過瘾前日爲二房東兪周氏告發由捕房飭探將該氏及沈拘獲抄出烟具昨解公共公廨經中西官訊實判高楊氏罰洋三十元充公沈押西牢三月期滿逐出租界烟具銷燬 
[汽車撞電車之罰賠]  
　　汽車夫顧龍泉前晚駕車至法租界八仙橋地方不聽巡捕指揮致與電車相撞當由一百七十二號越捕抄錄號碼回稟捕頭於昨日將顧傳至法公堂請究先由一百七十二號越捕上堂稟稱是晚見有電車由西朝東我即據紅燈並舉手詎有顧車自北朝南不聽指揮向前疾馳致與電車碰撞幸未傷人等語繼由電車公司大班投案请求追償損失費詰之顧供是晚民人實未見越捕舉手餘供支吾中西官判顧罰洋五元外再賠償電車公司損失五元完案 
[押店夥竊物潛逃之押儆]  
　　某押店夥五宗寶日前竊取店内值一千餘元之金飾衣服等物而逸當由該店主王竹啓查悉報告捕房飭探將王拘獲吊出原贓祗少五兩重之另星金飾帶入捕房昨解法公堂請究先由該店主稟明被竊情形詰之王供認行竊尚少金飾五兩已經兌去得洋一百八十元化用求宥中西官以王不應監守自盜着押西牢六個月贓物交原告領去 
[請領投浦女子之根究]  
　　少女戴小土前日午劉奔至浦灘投江自盡當經水巡捕查見救起送入水巡捕房正擬安揷間忽有高阿妹者投該捕房聲稱無錫人現經新部醬園弄成衣店主祥寶荐我往沈姓家做工本日伊家使女忽然失踪查悉該女投浦已送在捕房爲此前來具領梅捕頭察得言語不符即命扣留於昨午備文將男女并送上海地方檢察廳訊辦 
[學徒竊洋之獲案]  
　　萃豐碼頭周源盛船櫓店本年端午節賬箱内急失去現洋九百元當時報警查緝無蹤兹已查明爲本店學徒周和尚所竊逃匿原籍常熟縣東鄉經該店主周士榮等協警前往將和尚拘獲於昨到申詰其失洋則供認不諱惟稱竊洋後初在小東門花烟間尋歡繼往蘇杭一帶遊玩因此早經用盡等語遂押往警局連同當時竊取已損洋箱一只一併解送地方廳請辦奉檢察官訊供之下判和尚收押壤箱暫存候再核奪 
[婦人騙取飾洋之押繳]  
　　婦人沈金工前將王眷山家養媳之金鐲鈔票騙去質洋化用旋經包探將氏拘解法公堂奉訊屬實判着金氏賠還原告洋二百二十二元在案迄今氏分文不繳昨又提訊詰之金氏供稱婦人實情貧苦無力措置求宥原告仍求訊追中西官判以被告旣無力繳洋著改押八個月以儆如能繳洋准予酌減刑期 
[拐犯監禁一年二個月]  
　　女子奚德海遭王極元誘拐爲救濟會探員余長林在鄱陽輪鉛上追獲解送地方廳訊辦昨午奉推檢各官訊供明確除將奚德海交給伊母領回團叙外王阿元略誘罪成立判令監禁一年二個月 
來件 
[江蘇省立第一商業學校全體職教員宣言書]  
　　教廳此次無故更換本校校長同人等已於昨日開會一致主張電省挽留深恐局外不明眞相誤認同人等爲私人交誼及本身地位起見是以同人等對於此事所持三大理由宣言如左 
　　（一）主張公道黄校長辦理商校任職五年成績昭著對於歷届畢業生苦心孤詣寛籌出路遠至南洋北京哈爾濱近則滬上各公司銀行各大商店均有本校學生在彼服務使所學悉歸實用非紙上空談職業學理者可比况本省中等以上畢業生每苦謀事之難而本校每届畢業幸得社會贊助不至賦閒差可告慰學生家庭即前數年學潮迭起而本校學生雖追隨各校爲愛國運動但其間并無越軌行爲亦足見黄校長維持秩序之能力矣今教育廳突於七月十九號命令解職事前并未有保等表示謂爲辦理不善耶則以往之事歷歷可數謂爲另有他種理由耶則堂堂行政官廳儘可明白宣布蓋是非自有公論何必出此倉猝之手段以乘人不備乎同人等在省校服務認定對於江蘇全省人負責黄校長不過爲一校領袖今日此舉實爲維持公道計非因一人一姓之私也此不得不爭之理由也 
　　（二）維持人格吾江蘇教育界最壞之習慣用人不以人才爲準輒喜且一種手段教廳更換省校校長亦往往如是（如第一中校·第六中校·第十一中校·等均有事實可稽）此後官廳對於辦事人員毫無保障恐任事者將皇皇然不安於位蓋以不肖之心度人深恐早日淺露或有不利學校之舉其視人亦未免太無價值矣或謂官廳進退校長不必盡如上述尚有其他原因吾亦不忍明言要之無統系無手腕必不能立足於教育界務必使辦教育者全無人格事事仰人鼻息欲求教育之進步也得乎吾輩以學問能力謀生活如爲一般狡點者操縱其間以愛層爲進退并蹂躪吾人人格使掃地以盡此而可忍孰不可忍宇宙甚大何處不可遨翔今日之期期不已者爲人格計耳度任職省校諸君當同有此感想也同人等本良心主張不畏强禦吾舌尚存斷難緘默此不得不爭之理由二也 
　　（三）打破學閥吾校任事教職員除本省人外有皖籍·有浙籍·有贛籍·有粤籍·而教職員出身有西洋畢業者有日本畢業者有本國大學及高等學校畢業者悉以人才爲集中陶鑄一鑪不問省界亦無派别系統之可言也今者江蘇教育界隱然有一不可思議之潛勢力散播其間初掀東海之波繼煽西方之燄挾投機之聖手恣壟斷之陰謀順我者汲引以進逆我者排斥而去使神聖高尚之事業爲一二人操縱之資而省校風波軒然以起者（如第一農校是）果誰之咎歟同人等深悉在教育界任職之人儘有學問能力高出人上因孤掌難鳴受人壓抑隱忍而不敢發而同人等則本戆直之懷冒大不韙以暢然一吐爲快實願效前驅拚死力爭以脫離學閥之專制爲自助之謀非有好惡存於其間也此所以不得不爭之理由三也謹此宣告佇候明教商校教職員蔣肇梁孫文濱朱德軒黄誕文葉玉甫范澤培王丕嘉黄韶九高慕韓届荆材陳定評杜錦江朱玉如章禹君沈珊若陳震江何樂清　箴四樊柳江李迪華葛能奇盧效　談叔琴徐牧閥兪希稷章仰之徐養渠陸暢庵同啓 
來函 
[皖省旅滬商界聯合會爲皖省災民呼籲]  
　　據吾皖各災區會員報告大雨十數日不止水勢瀰漫加以黄河潰决稍窪之區盡成澤國淹没人口牲畜田廬不計其數呼號之聲慘不忍聞被災有數縣之多阜壽尤重據此籲懇旅滬慈善大家及華洋義振會紅十字會各大善士大發慈悲速施拯救俾將死之身得復生命恩同再造敝會及吾皖三千萬同胞同深感德於德涯耳皖省旅滬商界聯合會謹啓 
雜評二 
[吾爲鄂人計（訥）]  
　　旅滬桂人至今日而始爲停戰運動則已無及蓋今日廣西地方之糜爛已不少也若夫鄂人懼地方糜爛而欲起爲停戰之運動者則今其時矣 
　　鄂人之驅王自治早有鮮明之表示然驅王之後究竟爲有督之自治抑爲無督之自治如爲無督之自治則應推舉何人以收束軍隊如爲有督之自治則將擇賢而督之抑擇鄂人而督之此亦應有一定之主張明白宣布者旣有一定之主張而後乃可解决今日之爭局某方面有違背鄂人之主張而輕開戰釁者則應課某方面以開戰之責舉以宣布其罪狀人自無異言若鄂人不先表明其態度則人轉得而利用之或假名援鄂以肆個人權利之爭或假名自治以圖擴張黨派之實不得則雖糜爛全鄂而不惜故雖名爲助鄂而實際以鄂爲犧牲爲其俎上肉一旦地方爲彼輩破壞而猶曰我爲汝鄂人掃除野心家我爲汝鄂人張自治旗幟詎不大可痛耶是故鄂人而欲求免載禍者宜速有以表明其態度態度明而後可免於人之利用 
公布欄 
[江蘇高等審判廳]  
　　民庭判决陳震對於當熟縣知事受理選舉訴訟黄福妙少華等各案聲請指定管轄一案（判决主文）本件聲請駁回黄志青與　岐山爲佃租涉訟上告一案（判决主文）本件上告駁回本審訟置歸上告人負擔以上七月二十九日 
　　民庭判决鄒務生與汪逸菴等爲股票涉訟控訴一案（判决主文）原判除駁回鄒務生　回二千元股票之請求部分外變更汪逸菴應退向鄒務生息股三百一十五元一角六分其奇零之數不能以股票給還者照以現洋補充鄒務生其他之控訴駁回本審及原審訟費鄒務生負擔十分之七汪逸菴負擔十分之三沈萬元等與王贊清爲田畝涉訟上告一案（判决主文）本件上告駁回上告審訟費歸上告人負擔吳成瑶與金寶善爲賠償損害控訴一案（决定主文）本件控訴管轄錯誤懸移送江寗地方審判廳受理張友林與朱寛成爲油欵涉訟上告一案（判决主文）本案上告駁回上告審訟費歸上告人負擔鄒務生爲股票涉訟聲請重開辯論一案（决定主文）本件聲請駁回以上七月二十九日 
[江蘇高等檢察廳]  
　　批示談松耘兩狀均悉所訴是否廳實仰候查明核　此批謝惠與　劉相辯護等情吾遞一狀徐姚氏聲明事實錯誤請求徹回控訴等情呈遞一狀季妙生委宋銘動辯護等情呈遞一狀張欣生補具控訴理由呈遞一狀朱健臣委張尚辯獲等情呈遞一狀以上五狀業經本廳查閱函送同級審判廳核辦仰即知照此示以上七月二十九日 
[上海地方審判廳]  
　　公示　逾（全文在本廳揭示塲公布）第九九號（民二庭）件盛林泉與朱順堂等因執行異議糾葛一案兹本廳定於八月四日上午九時爲公開審理日期仰該被傳人與鳳江遵照佐期來廳候訊毋違特示右仰收受送違人與鳳江准此第九八號（民一庭）一件沈自　與章安炳因賬欵糾葛一案兹本廳定於八月六日上午九時爲公開　　日期仰該被傳人韋實炳遵照依期來　候訊毋違特示右仰受送違人章安炳遵照 
　　判决主文（民一庭）伯件判决哈利哈與范如林因擔保債務涉訟一案主文范如林應代沈福增償遠哈利哈借欵本洋十元又利息小洋二十四角正訴訟費用歸范如林負擔一件决定方費氏與湯欲祺等欵項糾葛聲請假處分一案主文本件聲請駁回一件决定厲朱氏等與朱留留匿襄涉訟聲請中止一案主文本件聲請駁回聲請費用歸聲請人負擔一件判决趙善昌與楊柳汀街道涉訟再審一案主文本件再審之訴駁回再審訟費歸楊柳汀負擔一件判决倪玉成與吳運翔保證債務控訴一案主文本件　訴駁回本審訟費歸控訴人負欣一件判决兪廷宰等與楊誦清等因經界糾葛控訴一案主文本件控訴駁回本審訟費歸控訴人負擔（民二庭）一件决定楊洲勝聲請重審一案主文本件聲請駁回一件判决諸顯周訴陳芹生爲贖田涉訟回復一案主文本案原即時判决廢　之原告請求駁回訴訟費用歸原告負擔一件决定張永年聲請假如押一案主文本件聲請駁回一件决定朱小松訴倪資生因房租糾葛一案主文本件訴狀准予註銷訟費歸原告人負擔一件判决費克記訴沈永清因賬欵糾葛一案主文沈氷清廳償還費克記洋一百九十四元二角一分訟費歸沈氷清負擔一件决定馮揆卿聲請撤銷假扣押一案主文本件聲請駁回 
　　批示一件毛德誠等狀交欵洋由准交此批一件史錦華狀請給領由狀悉着即來案具領此批一件裳嘉蓀等狀領不動產由准領此批一件周子香狀交欵洋由准交此批一件孔萬興狀請執行由狀悉候傳案勒追此批一件周德標狀請執行由狀悉廳俟該私訴被告人等刑期滿時再予照判執行此批一件劉介眉狀請銷案由狀悉此批一件張順卿狀路出外理處由狀悉着即將方單交出毋得藉詞狡賴致滋訟累此批一件張鼎奎狀保蔡金狂准保此批一件李占元狀交欵洋由准交此批一件周祝氏狀請鑒核由狀悉着即來案候踰此批以上七月二十七日 
　　判决主文（民一庭）一件判决朱留與厲朱氏等匿女涉訟一案主文厲朱氏厲永才應將厲毛郎送交朱留留完家本　訴訟費用歸厲朱氏厲永才負擔一件判决顧竹軒與曾雲鵬債務涉訟一案主文曾雲鵬應償還顧竹軒本洋二十元利洋二元四角本案訴訟費用歸曾雲鵬負擔一件判决龐趙氏與龐星槎等田畝糾葛回復一案主文本案民國十年六月十七日之　席判决予維持聲明窪礙後之訟費歸被告等負擔一件决定邢福根與虞有發貨欵糾葛聲請撤銷實施假扣押决定一案主文本廳民國十年七月二十一日之假扣押决定准予撤銷一件决定奚阿彌與侯嘉普因房租糾葛聲明抗告一案主文原决定撤銷本案應發還本廳初級庭另行依法調查哉判（民二庭）一件决定胡受之訴張根生因詐財私訴一案主文本件訴訟視爲撤回　即註銷一件判决王瑞嘉與張大郎因抛工糾葛一案主文被告人應償還原告人洋五十五元五角七分訟費歸被告人負擔一件判决葉芬與張錫章爲票欵涉訟控訴一案主文本件控訴駁回本審訟費歸控訴人負擔 
　　批示一件吳鑅泰狀請執行由狀悉准予飭吏依法執行此批一件莊永錫狀領證據由准領此批一件夏少堂狀請展期由狀悉准予暫　執行此批一件朱順業狀請傳案由狀悉着即來廳候諭此批一件葉領兩狀請執行由狀悉著即來廳候諭此批以上七月二十八日 
[上海地方檢察廳]  
　　批示黄桂山狀悉據訴各節顯係婚姻曁田產等糾葛本廳未　受理此批胡振清狀悉候偵查核辦此批嚴學責狀悉候傳訊核奪此批陳沈氏狀悉案已起訴候送同級審判廳核辦此批楊伯瀋狀悉騐單均悉候核辦此批鄔邦慶狀悉旣據訴稱該案尚在民事訴訟繫廳中如果被告人等發生刑事嫌疑審廳自能移送過廳核辦所請應毋庸議此批李祥生狀悉所請易科於法不合應毋庸議此批杜徐氏狀悉候傳爾夫訊明　辦此批蔣有田狀悉陸阿大業經諭令覓保出外找尋姚根之妹及小女蘭珍仰即知照此批以上七月二十七日 
　　批示劉松泉狀悉限七日内補具上訴理由書以憑核送此批郭張氏等案經起訴爾等可得揷訟特斥此批李鳴鍹案經起訴候再　拘共犯到案核辦此批王仁燾狀悉候再催傳此批顧林生察閱訴狀多係揣測之詞爾妻旣自行走出着自尋獲送案後再行核辦未便即予拘究此批陳金生等據訴爾與陳　違等因互爭家浜被搗毁水堰瓦簡等情究竟該浜係何人所有應先由民事解决着先向同級國具訴礙難率予提究此批周養餘狀悉案已起訴候送同級審廳核辦此批王三狀悉此批周永福狀悉應候偵查所請交保之處未便照准此批顧少祥狀悉查此案已送江蘇高等檢察尚核辦所請　毋庸議此批張史氏狀悉案應起訴所請不准此批陳王氏狀悉查爾子在監病重不成易科理由不　　　　治與否本廳無從應揣仰向該監謂求可也此批朱長泰狀悉　　　此批李包氏狀悉此案早應起訴來狀候予轉送同級兩判廳察　此批都三姑狀悉仰來廳候訊此批以上七月二十八日 
　　批示蔣盤生等狀悉候偵查此批王　　　　候核辯此批李芹香狀悉候送高檢廳核轉此批陳海　狀　　　　儲此批錢長生狀悉候依法訊辦此批李以標狀悉候傳案　　　　　嚴泰山狀悉仰即來廳騐明核辦此批周伯堯抑自來廳訊明核　　　陸仰侯狀悉易科之制限甚嚴所請理由於法不合未使照准　　　　　江等狀悉本件聲明再議廉由高等廳核辦候予轉送可也此批　　　　　月二十九日 
[上海縣公署]  
　　批示浦東薙髮業姚聚本　爲　　行　請求抑閉由批呈悉據稱該同業徐金生違背規章殊　　　　該公所成立伊姑對於同業宜以和平爲主仰仍劉切勸導令其道　　　人行以安生業而免訟索此批姚聚本等　爲陳送印就規章請　　　　由批呈悉送到刋印規章存查此批華畀菜　司　朱福生呈爲　　　　有碍商業請移會變通由　呈悉警區布　係爲免除危險起見　　　　遵照辦理如果或　凝亦應逕呈核示所請未便准行仰即知逕　　 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[還鄉日記（七）] [  禹鐘]  
　　是晚覺殊丈招飲於其居第之安素堂地在西園之隔岸其間故有渡船濟行人余等於五時後自西圜出至渡口喚渡榜人爲一老嫗業此垂數十年矣余等旣下船緩緩而渡於時斜陽照水作金碧色似媚此酒侣渡口有某氏之美婢徙倚於水閣之决紅繩青辮雲鬢蓬然風姿頗楚楚抱一幼兒玉臂露於窄袖之外目睨渡船嫣然流盼余等亦回眸矚之余謂此事若作圖以紀之者當署曰「渡口流波圖」矣未幾抵岸遂造陳氏余大呼曰俊侣至矣韶聲微撻余肩曰不畏人誚奈誕乎余曰戲耳未幾明燈上矣開樽轟飲肴酒均精潔無匹主人飲量旣豪客亦自逞旋又行捉曹操令以助雅興余得先主者一趙雲者二夏侯惇者一曹操未及也故飲酒尚不多飲稍欠息存語余曰今夕不可以無詩子其任之余諾而起走筆成七律一首曰「驪歌欲賦屢夷猶喜上元龍舊日樓世亂看山情未忍酒餘投轄客欣留花光倚醉初成賞燈影含顰解照愁誰似丈人頭鬢白獨耽豪氣領詞流」書竟上之覺丈覺丈莞爾曰明日當答和也余此時避席至中庭流覧夜色見葡萄之架絡籐已滿綠葉密掩如幕其下置一水缸盛清水幾滿更蓄荇藻於水面似備以餉金魚之用者西隅亦置一缸植荷其中葉仰張如蓋而未花似女兒妙齡未届也兩堦夾置盆卉輕風戰葉如作疊舞是時月色下被隨處皆呈幽澹之色余露立花前酒面亦若失矣已而席終賓主盡歡而散與此會者主人喬梓而外爲臯師佐梅小補息存韶聲十眉及余凡十人美具難并嘆爲盛事 
筆記 
[孽緣記] [  紓庵]  
　　醫生乃救命之神其業高尚而嚴要爲何如耶醫經案方浩如烟海晨夕鑽研猶虞不給而乃略諳皮毛便爾懸壺歷年以來名利俱集則此醫生理宜如何束身自好苦讀醫籍俾不自誤而誤人不圖有反是者則其人寗足齒數近據傳者其事良趣故不憚揮汗而誌之滬城内有龐某者名醫也藉醫道而獵艷由獵艷而致富矣其子之名吾姑諱之今以小龐二字代之小龐襲父業父技淺膚小龐並父而不如顧有遺傳質神雖萎頓而勇於用情然爲閫威制服慴然不敢恣肆其同居陳姓有艷婢曰阿彩妖冶動人每遇小龐色授魂與已而遂相繾綣一日阿彩主人携家人游劇塲遺彩留守小龐乘隙入彩室其婦初疑二人有噯昧内頗酸恚苦無左證忍而不發此時掩至見狀大怒忿然反扃其户冀婢主歸敗其事小龐悚惶莫可名言幸室有窗踰之逸跪婦前求赦罪婦細詰之盡得其情憐而隱之未幾小龐與婦反目陳姓過而勸解婦怒曰非爲汝家賤婢何至使我夫婦成水火耶陳大驚叩其由來婦曰我家良人嫟阿彩阿彩枕上嗚咽曰薄命人萍飄絮落了無歸宿今旣失身於君何術處我苟蒙始終　感不忘矣小龐勸勿戚戚謂業已有婦卿勢難正名惟來日于歸後若不爲夫所眷逃而歸我我當另築金屋藏卿永期白首言未已陳大憤揪小龐而約之曰盜婢汚之罪不能恕今有二事一須施棺二十具消汝惡孽一則阿彩後日果遁向汝問罪二者允諾可以解訟不則如此辱我安能甘休小龐赧然如言其事始寢 
劇談 
[老伶工列傳] [  老琴]  
　　伶界至今可謂凋落已極後起者固大有其人但能以繩墨自規者亦如鳳毛麟角言念及此愴懷無窮故作老伶工傳杜文寶原籍姑蘇小生杜蜨雲之姪孫武生杜錦芳之第四子也其祖杜阿五幼習崑腔花旦爲某邸所賞事在咸同年間彼時京中亦尚崑曲放阿五並不出外搭班在京十餘年黄白充牣收藏書畫尤富光緒初返里在觀東開玉樓春茶館琳瑯滿室冠冕江南嗣以開罪鉅紳由縣發封狼狽到滬不得已令諸孫習戲仍理故業戊戍春適其姪壻夏月珊開鶴鳴文寶時年十四聲容並茂所唱奎派如（取榮陽）（鳳鳴關）等滬人皆以小秃三比之尤以（四郎探母）一劇最爲拿手自宫以及回令精神畢注始終不懈他伶萬不能及是年秋阿五即帶之赴都意必蜚聲輦下詎到京年餘適 
[異途同歸]  
義和團亂作乃避難南歸阿五已年餘七十文寶旋亦倒嗓其兄小勝奎唱花臉小三勝唱掃邊皆有聲望於時 
瑣錄 
[小智囊（譯自美國新成功雜誌）] [  曹西崖]  
　　現今世界之人口總數凡十六億五千萬人據美國某學者之推算謂百八十年後世界人口將增加至六十億萬云 
　　日本東京某新聞紙近有一趣味之記載題爲婦人對於其情人之願望下即其記載云 
　　願其情人爲之製新衣服者千人中占九百八十人 
　　願與其情人至戲園觀劇及其他娱樂塲所者占七百二十人 
　　願與其情人共享良好之食事者占百五十人 
　　原與其情人得有快樂之家庭者占百人 
　　願與其情人作良好之旅行者占五十人 
　　美國自大戰之後人民儲蓄之風較前益盛最近調查全國儲蓄銀儲存之總額數凡六十五億元美金 
　　一格蘭姆之銑（Ｒadium）值美金十萬元 
　　天體有星曰皮太兒克斯者（Betelgugse）星體直徑之長逹三億英里 
小說 
[社社小說衆醉獨醒（三九五）] [  瞻廬]  
　　第五十九回救紅妝秋水溯伊人繪黑版課堂留肖像 
　　在這當兒那個聾子船家早把藤轎喚到翠娥才想到金弟弟坐在船裏怎麽不則一聲問他可曾受嚇他只點點頭問他可覺飢餓他也點點頭圓睜着兩隻小眼睛恰和嚇呆的松鼠一船當下翠娥攙着金兒同入藤轎虧得城門還没有閉無多躭擱便返劉公館翠娥和金兒雙璧歸來之日恰是伍老夫子萬金飛去之時（绾合）這萬金本是意外之財撲翅飛去倒也罷了偏是這幾天來結交匪黨供應日用紅紙包裏的東西犧牲了不少本想抛磚引玉誰料玉旣没有引得徒然損了一塊磚本想撒米偷雞誰料雞旣没有偷得徒然蝕了一把米他的得意文章說甚麽「剝人之皮人亦剝其皮」明明是夫子自道當堂畫下的親供從此冬烘腦袋裏面裝滿了許多苦痛比着綁票的苦痛要加十倍自作自受和木匠戴枷一般誰去憐念他這一番播弄倒便宜了兩個船家來朝到公館裏領賞邦平只賞了一塊錢他娘子和翠娥暗地裏各送船家十塊錢船家千恩萬謝得意揚揚的回去不在話下再說王麻子上鎭買東西一口氣跑了四五里跑到横塘鎭約莫上燈時分鄉鎭巿面上燈時便要收拾好容易東鑽西覓才覓到了幾個蔴餅一匣紙烟一匣洋火又向小酒店裏滿滿的沽了一筒酒酒家常例沽酒自帶傢伙没奈何取出一角錢做抵押才借得這個洋鐵酒筒取道回上方山去但是回去時百般的走不快一來天色黑暗二來手裏端着滿滿的一筒酒全仗着輕移慢步才不把酒潑翻要是步履稍有高低那洋鐵筩裏的酒受這震撼便似浪頭般的打落在地王麻子本來嗜酒若命惜酒如金平日喝酒時偶有涓滴外溢他便伸出半個舌頭在桌上亂舔何况滿滿的一筩酒準備携回破屋子當做消夜歷料怎肯潑翻一滴半滴减少自已的飲料他要保全這筩酒便不免麻煩了兩隻脚人家走一步他要分做三步這四五里路程頓化做了十多里比及摸摸索索走到破屋子左近早熬出了一身臭汗嘴裏打着唿哨便是招呼同黨的暗號卻不見小江北前來接應他心裏着了忙脚下一絆撲的便倒卻倒在小江北身上滿滿的一筩酒都給地皮喝了去他自知不妙扒將起來取出洋火劃着照時早伸出半個舌頭半晌縮不進去：：：後來王麻子把小江北手脚解放扯去塞嘴的東西問悉情由頓把這兩個少年恨得咬牙切齒但在黑夜裏没有認明面貌無法報復惱恨也是徒然破屋裏胡亂度了一夜到了來朝却去尋伍老青計議這時的老青腦筋錯亂怎能定出甚麽計較只落得一塲抱怨啞叭吃着黄連没說處的苦 
餘瀋[  吳秉恬]  
　　炎夏天氣稱曰盛暑又曰酷熱盛乃美滿之詞而酷則義主乎殘毒可知得勢之人威燄恣張炙手可熱未嘗不轟轟烈烈快意於一時然究其居心充其流弊則固不仁之甚終亦必亡是其酷也可畏其盛也亦可危矣 
 
 
 

Page 19

 
 
   
 
 

Page 20

 
 
常識 
常評 
[說面（續前）] [  老圃]  
　　面須有邱壑其平坦光滑無凹凸形者庸夫也世說新語謂鼻者面之山目者面之淵山不高則不靈淵不深則不清此古相書之說孔叢子曰仲尼有聖人之表河目而隆顙黄帝之形貎也河目即所謂清而深隆顙即所謂高而靈劉勰新論曰相者見肌骨賢愚貴賤修短吉凶皆有表診故五岳崔巍有峻極之勢四瀆皎潔有川流之形唐袁天綱謂侍御史張行成曰公五嶽四瀆成就終居宰輔之地此皆中國舊說而歐西骨相之學亦與此同歐相書眉骨高而深眶者主機敏果斷長於算學能發明科學精鑒重積色臭如額之上部更豐滿即爲額之上品頂部豐滿面眉骨低削則富於幻想而寡於决斷眉骨突出而頂部低陷則敏於見事而短於推理吳越春秋伍子胥相專諸之貎碓顙而深目知其勇士乃陰結之碓顙深目即高眉骨則舊說主勇果也又歐相書鼻爲貴魏書崔浩見王惠龍曰信王家兒也王氏世齇鼻江東謂之齇王惠龍鼻大浩曰眞貴種矣歐相以骨鼻爲上品主權力向讀王充論衡蘇秦骨鼻爲六國相不審骨鼻何謂及見西人相書所圖骨鼻乃恍然也 
衛生 
[青年與性慾] [  敬伯]  
　　人生自十六歲至二十歲之間（生理學家稱爲春情期）最爲危險蓋當此之時身體各部發育極其旺盛强烈之性欲亦於此時發現而理性薄弱不能克制是以天眞活潑志趣超卓之青年每因貪一時之快感致罹精神不振生殖不能耳聾目聵諸病症其由此頓成消極而趨自殺者數見不鮮是此春情期爲青年之生死關頭此關打不破他事無論矣今謹書數語幸任重之青年平心察之 
　　從前種種譬如昨日死今後種種譬如今日生此有志之士懺悔之痛詞故已成病症者當就名醫悉心診視病源精製方藥安心調服則病可漸愈（切不可迷信報章藥名之效而誤服之因其名不符實也）惟根本之救治端賴清心寡慾刻苦自勵少食興奮之食品勿讀淫穢之書籍以使慾念潛熄更須知滴精足抵八十滴血人生全恃血液血足則生機暢精多則血足精虧則血枯血枯則人死青年諸君國難方殷諸端待舉切勿以有用之身罹不醫之症所願有則速治無則加勉則家國已身受益多矣（不受酬） 
[帳布之原料及織法] [  金星臨]  
　　今人多以荷蘭布洋紗布爲製帳之原料因其顏色潔白光耀可愛固爲得之然其織法過於稠密夜間人臥其中與外間空氣不能流通則帳内盡屬炭酸全無　氣於呼吸器之作用大有妨碍故據愚見所及帳布之原料宜用苧蔴之粗者而其織法之孔隙又宜稀大以蚊蝱不能鑽入爲度如此則夏秋可以避蚊蟲（人被蚊蟲咬傷多致瘧疾）冬春可以避風寒（人體衰北者鼾睡之時如無障護之物多致傷風傷寒等疾此帳之所以爲四時常用品）而於呼吸機關亦無妨碍又其原料之所以用粗苧蔴者以其性質堅硬耐久不壞非如他種細紗一經浣洗即有疏密不匀之處不特缺乏美觀并不足以避風寒與蚊蟲也（乙種酬） 
經濟 
[不要打醮] [  招本令]  
　　諸君中元節又將到了我昨天在街上看見好幾家的紙紥店鬼頭牛面都掛了出來做些招攬打醮製作的廣告了什麽盂蘭勝會什麽太平公醮快要發作了這種會的弊害去年在本欄裏有好些人說過的現在是用不着說了但是今天下午竟有募捐的事情發現了跑出去調查調查原來是廣東人的本埠年年都是他開會最早這會可算是每年盂蘭會的先鋒了現在發現的只有這一起後來的還多哩 
　　諸君習慣的善惡風俗的改良是要我們自已去實行的打醮的惡俗是缺乏教育緣的故我很希望各界聯合會馬路聯合會能夠極力的除去他一方面拒絶募捐一方面曉同業以大義這宗捐也可以年年募集移去社會上提倡教育作一廢除惡習的紀念豈不是一舉兩得嗎 
　　去年本欄裏發表提倡廢止打醮的時候正是打醮得意的時候所以收效很少現在正是他們將發生的時候我很希望各界盡力的鼓吹盡和的實行警廳是一向禁止的假使我們有這種覺悟那是自然可以廢去的諸君以爲怎様（乙種酬） 
法制 
[說明四級三審之制度] [  瞽丐]  
　　我國法院之編制採四級三審主義何謂四級即初級廳地方廳高等廳大理院是何謂三審即輕微案件屬於初級範圍者初審爲初級廳再審爲地方廳終審爲高等廳重大案件屬於地方範圍者初審爲地方廳再審爲高等廳終審爲大理院是我國共和初年四級之籌備業已完全制度井井瞭如指掌無如行之無餘因經費支絀廢撤初級廳而盡去之裁併地方廳每省僅存其一二當時之章程凡有地方廳之縣分以地方廳爲本位兼理初級廳事務無地方廳之縣分以縣知事爲初級廳本位兼理地方廳事務以是屬於地方範圍之案件其三審制度尚無大異不過無地方廳之縣分初審歸於縣知事而已至若案件之屬於初級範圍者其三審制度與前大不相同在有地方廳之縣分初審爲地方廳再審亦爲地方廳終審爲高等廳其無地方廳之縣分初審爲縣知事再審爲地方廳終審爲高等廳四級不完三審之所以雜亂無章也（乙種酬） 
教育常識 
[你知道童子罼是什麽] [  潘光迥]  
　　有個小孩趙珍生他父母祇生他一個愛他如「掌上明珠一珍生上高小念書經了一年半載他在學堂裏常見許多同學手裡拿着林棍腿上穿着長襪身上短衣短褲好不活潑他心裏不免愛慕起來那天回家他請求父母說「我要加入學堂裏的童子軍」他父親聽了大怒說「豈有此理我要你念書没有呌你當兵現在的學堂正是吃飽了飯没有 
[迷信福氣] 有福之人人服侍無福之人服侍人南可 
事做明天換學堂我抵生了你一個盼望你讀書有成將來爲我們增些光榮你念書念在那兒你記得士農工商兵這句語嗎你不做那高尚的士反去做這卑下的兵嗎」駭得珍生大哭起來他母親亦是涙汪汪的看着珍生珍生對他父親說「你不知道什麽是童子軍」他父親接着說「童子軍簡說起來就是小兵難道這軍字不懂嗎以前第二次革命許多學生軍都是一個個槍斃哩你亦是學生啊」珍生無從辯明還是嗚嗚的哭過了幾天這件事亦就忘了 
　　遠東運動會第五天正是童子軍會操珍生同他父母去看操回來大受感動珍生的父母立刻允許他當童子軍他笑嘻嘻對他父親說「您現在知道了什麽是童子軍了 
　　童子軍是BoyScout的譯名譯得極不妥當當初翻這名詞的人根據什麽能把「Scout」譯成「軍」呢中國童子軍所以發逹不快的原因我敢說是爲這「童子軍」的譯名失了「ＢoyＳcout」的眞義 
　　假使這名詞不失眞義珍生父母自然能不致大怒阻當珍生加入童子軍的請求假使珍生父母早已明瞭童子軍眞相自然早允珍生的請求 
　　希望全國熱心童子軍事業的諸公能常把童子軍的眞義對於國人時常講解并在這BoyScout的名稱上討論個切實的譯法（不受酬） 
雜錄 
[商人之資格] [  怡如]  
　　吾國恒言士農工商是商之位置居四民之末一般人之眼光俱視商爲賤業在商人自視亦以爲不如他業之可貴故商場中之商人鮮知商人之資格即我國商業不發逹之極大原因也今舉商人之資格十有二項述之如下質之商界諸君子曁全國人士以資商榷焉 
　　（一）康健吾人無無居何種職業非有健康之身體不能辦事經商亦然 
　　（二）學識旣具有健康之身體非有專門學問及各種常識亦不能立足於商場 
　　（三）誠實個人道德當以誠實爲主然商人尤爲重要　　（四）信用不能守信我國人之通病商人而不能守信無論經營何業决無發展之希望 
　　（五）敏捷經營商業須具遠大眼光遇有時機宜奮勇前進不可稍涉游移致將良機錯過但敏捷與鹵莽有别不可不辨 
　　（六）外國語今世商業不僅限於國内倘不諳外國語言即不能直接與外人交易故外國語不可不學 
　　（七）交際我國商人於交際一端素不講求對於顧客不思設法吸引專以詐欺相尚（如以次貨售高價之願）種種辭色拒人於千里之外徒令頋客生憎惡之念故交際之道不可不詳加研究 
　　（八）忍耐凡事偶遭挫折即心灰意懶我國商人大抵皆然然不能忍耐於一時决不能成功於將來 
　　（九）堅忍旣能忍耐於一時非具有百折不回通往直前臨持到底之毅力亦難成偉大之事業 
　　（十）决斷猶豫不决進退多疑良好機會往往錯過故臨事宜有决斷 
　　（十一）好勝心吾國商人類多自足與人相等即覺心滿意足决不思如何可以超過他人故好勝之心不可不具 
　　（十二）樂觀事之成敗半由於心理作用故存快樂之觀念凡事易於成功（乙種酬） 
[筆記一則] [  濬畊]  
　　已未冬予侍父由滬乘夜車回杭車中有甲乙二人者默然對坐蓋不相識者也旣而二人者初互作幾句客套話聆其口音甲則北方人乙則南方人也繼而乙詢甲曰君自何處來甲等曰北京乙又詢之曰君南來幹何事乎則曰余來買麩皮乙疑問之曰麩皮爲北方產君反南來購買何耶甲曰余來買狐皮乙以狐皮非南方產又疑問之曰君南來買狐皮抑賣狐皮耶甲曰余來買虎皮乙曰然則虎皮每張須價幾何甲始瞠目不解旣而作手勢謂乙曰余來買寫字之湖筆也於是乙始恍然而座傍俱爲之譁然蓋甲之所謂麩皮狐皮虎皮者初非麩皮狐皮虎皮不過以音與湖筆二字近似而乙誤之耳南北語音不同之弊於此可見一斑統一國音實爲當今之票圖矣（乙種酬） 
 
 
