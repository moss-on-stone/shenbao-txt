# 1884 - 356 - 4904209

 

Page 1

 
 
[石印申江勝景圖出售] [  點石齋主人啓]  
　　上海一隅爲各埠通商之冠極人巧之所詣足以上奪天工有雄而奇者有幽而秀者有醉心迷目極著華而仍極超逸者難屢經其地而對客塵談不可以更僕終尊聞閣主人曰是不可以不傳爰情吳君友如繪圖六十二幅又延諸名士分圖紀事或哦詩數　或塡詞數闋字則篆隸行楷無不備巨觀哉分訂兩本錘箋裝畵定價七角准於十二日在三馬路紅禮拜堂南首申昌書畫室發兑外埠仍從舊處諸君子家置一編不但臥遊且資談助此布 
[第二十四號畫報出售] [  申報舘主人啓]  
　　今歲皇上新建二宫曰翌坤曰永和爲皇太后頤養之所九月間始告成京友繪圖郵寄南來凡一切上用物件均屬目所未覩洵巨觀也再高麗一國通商最後其國俗政令罕有見聞兹因其國有犯錢案者捕治之日概以白帋糊犯者面目未知是何政敎兩圖俱編入此二十四號畫報准於初六日出售自乙至此期凡十二卷頁凡九十有六裝成一本可與甲集兼存是爲乙字之終另繕目錄一張隨畫報分送不加分文仍附淞隠漫錄加圖說一則閱者鑒之此佈 
[縮印大題文彚出售預曰] [  點石齋主人啓]  
　　本齋現請南匯朱紫佐主政號贊虞精選四書大題文約一萬二千篇用石印照相法印成縮本擬釘十二册分作兩帙明年三月問當可出書其文從各省府書院課蓻或名人窓稿内選出凡坊間刻本已見者槪不攙入務取典麗矞皇及時花樣以便習舉業者晨夕揣墓斯眞極文苑之大觀也俟　印告竣當再定價登列告白兹特預布 
[守口芻言] [  簰用牌代]  
　　竊聞馬江之戰中國兵輪多被法人轟沉原其故非船砲之全不適用悮於管駕弁兵平時習練不精猝然接仗識短忙　膽怯潰逃法人乃得肆其荼毒其中非無一二勇戰敢死之士究以寡不敵衆徒隕其軀誠堪痛惜然此一戰足爲殷鑒亟圖變訃猶未晚也以大局論若必籌添兵輪戰於海上名則正大實則無能卽勝之理無論兵輪一艘至少費帑一二十萬現申局外之例外洋無可向購自造須時又復不精卽能速集多艘而仍强使本經久練耐戰之弁兵識膽俱絀駕馭臨陣鮮有不蹈馬江之覆轍也兵法云知已知彼百戰百勝今彼所長者輪舟堅利炮火猛烈中國雖亦有如其船有如其炮而實不能有如其駕船發炮之人此所以難與海上爭　也不得已惟以守口爲上策封口爲中策各省議　口者悉用船載石先自鑿沉堵塞法非不善未見盡善如待敵至而鑿沉則恐以措手不及臨時致悮不待敵至而卽鑿沉則敵至與否究不可知而先自多不便將來船沉日久潮汐往夾停沙淤没再欲開通縻費必鉅况若獲勝凡我口内兵船亦不能馳也追勦豈非轉以自累上策者何製牌以代兵艦不用石船以守爲堵卽以守爲戰且於此戰守兼備之中隱寓出奇設伏襲鑿聚殲之謀焉牌制若何每長四五丈寛二三丈高視水之深淺約多至一丈爲率平面圓底或全木或全竹或竹木相間層層夾草首尾鑿眼横貫鐵條中用繩纜逐層固紫每二牌兩頭用鐵練維縶名曰小横寨三牌連　曰中横寨四牌五牌連貫曰大横寨每二牌兩旁用鐵維縶名曰小直寨三牌連貫曰中直寨四牌五牌連貫曰大直寨横寨用以攔禦名曰牌城直寨用以馳擊名曰牌隊横寨每牌之上前積濕草薄坯紫實高六尺合與入齊厚丈餘中夾濕絮一二層備受砲干寛與牌齊草後用土靠築砲臺三座積草時豫留砲洞四圍嵌木並留施放火葥噴筒小洞各六貫以如洞竹管兼資窺伺洞口用蓆掩盖臨時揭去不令敵人豫知草上斜紫竹盖下襯濕絮炮子打至可以滚落牌後配積石塊百尾稱平免有欹側或積土磚瓦礫均可就便惟若散碎則須有物裝載直寨每牌上之前積濕草高六尺厚五尺寛與牌齊隔以濕絮再積乾草高五尺上盖濕草一尺厚八寸周圍用土塗附暗藏棉絮引火諸物於上噴同火箭於中百磅旱雷於下草上亦照横寨斜紫竹盖並於牌後積石稱平横寨每牌用兵十八人專司燃放砲箭嘖筒直寨每牌用兵四人專司縱火馳擊臨陣應將旁繫鐵練尾連解去以便圍焚敵船每兵製給包竹尖籐盔尖籐牌各一以避砲彈此項牌兵必須羅致善泅者充之臨時尚可兼令入水施計否則搭用廣艇舢板諸船本有之兵毋庸另募盖敵船行於海上者大號鐵甲船次號兵船長且寛不能内馭若必入口則須改用小火船長不滿十丈寛則丈餘亦用機器其力大遜却非廣艇舢板諸船能與抗衡中國兵輪無多惟水師砲船最夥旣不足恃以迎敵　令屯集牌後以牌爲城分兵駐牌牌宜擇紫水口灣曲外深且寛内淺且窄之處前層横寨宜密勿疎盖横寨牌上全積濕草旣不患敵人縱火加以草性棉軟牌又圓底以柔抵剛亦不患砲彈轟擊儘可密布恃爲屏障查直寨牌上所以積藏乾草雷箭諸物原備乘勢縱火轟焚敵船之用但亦最患敵得上風縱火焚我或炮子打落先自轟焚故雖紫在横寨之　有所倚蔽尤宜疎而忽密以便移動以上横直兩項大牌之外再須另製變層小竹牌愈多愈妙密布大牌之前以爲疑兵每長二丈寛三四尺例順互紫五牌相連曰小連環十牌相連曰大連環牌之兩旁每間二尺掛繩一條尾繫木浮一個以備纒絞敵船輪葉此牌制也製牌之費大率大牌宜竹木並用每約需銀七八百兩其小號竹牌每約二三十兩夫以兵輪一艘防守吳淞内口咸知不足今若以造一兵輪至少十萬之價製牌守口計可得大牌百隻小牌千隻無不足用若守内河各口窄而且淺用牌無多費亦大減至於牌之爲用可大可小可守可戰或明或暗或散或整江海口門寛有數百丈内河口寛數十丈大辦則多製以守江海少辦則少製以守内河因地而施此大小皆可也敵以船來我以牌阻敵船數少我牌數多敵船進有先後我牌攔無空隙敵船有炮我牌亦有砲或謂彼之船堅炮利恐非牌能抵禦詎知敵若進口勢必改換小船船亦木質非如口外鐵甲大船難於轟壞我今全河皆牌層層密布能横能直能合能分　入則横禦馳出則直冲設伏則分布入阱則合攻牌身入水旣深上叉績有堅厚濕草足禦炮子敵船雖堅不能陸行水止水下皆有瀾阻斷乎不能飛越而過卽謂牌易轟壞牌非船比船經轟壞而沈牌經轟壞而浮設守大口大小牌有千百敵砲雖利難盡轟壞卽有轟壞而全牌竹木與草雜亂上浮並有繩纜牽挂敵船何以行馭又有牌後積石等物翻沈水下亦足爲梗斯時也卽我兵將皆潰而全河已爲竹木草石蔽塞難通雖不守而可守也曷言乎可戰敵未至明將連環小牌密布在前次 
 
 

Page 2

 
 
列横寨大牌再次列直寨大牌中留口門便船出入臨時封閉更於連環小牌之前　寨大牌之後暗布矮牌兩層設機使沈水底水而不露又於連環小牌及横寨大牌後各當中泓暗伏水雷雨層統計自外口起第一層暗牌第二層連環小牌第三層水畜第四層横寨大牌第五層水雷第六層直寨大牌第七層暗牌第八層水師砲船凡有支河汊港均各散布横直寨牌以爲出奇襲後之用此未戰而列陣明暗散整須全備也敵至則先有第一　暗牌在前敵如不覺無　駛至一經閣淺進退維谷或俟敵船駛過其上發機將牌浮起力大可以撞壞船身力小亦可撞傷　底卽措手不及亦可隨後將牌浮起梗其歸路設第一層暗牌竟不得力敵船進見第二層連環小牌勢必停頓斯時第四層横寨牌砲卽可先發轟擊俟其果能越過二層則卽出其不意燃放第三層水雷敵船定受大創不然第四層横寨砲箭噴筒一齊蔽河燃放敵船亦必退避再不然横寨牌將見敵法潰砲箭不能得力牌則終阻於河又有第五層暗伏水電敵　卽能飛　横　我軍再出不應水下雷發定燬其船又不然第六層直寨牌上積有乾草棉絮藏有旱雷噴筒可以縱火轟擊若得上風順流必將其船掃數焚燬况尚有第七八層暗牌水師砲船殿後接應何患不守又何不可戰也然上之言戰猶是悉爲敵勝設想若敵初至而敗則可縱牌追剿若敵深入而敗則可聚牌圍焚此外兩岸築壘屯兵拙坑藏兵理伏並於上風各處　燒　烟之物蔽其眼目水陸第應互相牽制又在隨地制宜向機行事大抵用牌守口陸兵策應之功亦當十居其四應俟酌守某口細勘形勞再行詳議總之能有治法貴有治人言之非艱行之維艱得其人則自收牌之實用不得其人則卽多沉石船將口固塞敵人得手之後亦可捞取長驅直入查敵船進口必乘潮勢斯時我居下游抵禦不易或亦多備石船臨時鑿沉與牌相輔而行庶益完備暫窺之見如此昨在友人書案上見有守口芻言一篇洋洋灑灑極得守禦之法價廉而功倍自非有心人斷不能道隻字後詢悉爲潘芸孫太守所著聞太守平日巧思濬發善製機器凡算學重學化學靡不精究現值海疆多事在在設防方以戰守兩難備極籌畫如各統兵大帥能採太守之言見諸 
[實事豈非當今之要務哉] [  本館附識]  
[本館接奉電音]  
　　昨京師訪事人發來電報内有諭旨六道敬謹譯登○十一月初七日奉旨特爾慶阿現在出差所管正白旗蒙古副都統着桂全署理其兼署鑲曰旗漢軍副都統着伊崇阿署理欽此同日奉上諭御史汪鑑等奏籌餉捐輸請飭麗加廣丁額等語看禮部歸入該　史前奏請議福建廣東鄉試丁額章程摺内一併議奏欽此同日奉上諭御史汪鑑等奏本年冬至大祀睿親王魁斌轎夫擅　外壇出入諠譁據實紏叅一摺睿親王魁斌失于覺察着交宗人府議處欽此同日奉旨慶福現在丁憂正白旗漢軍　都統着承綬署　欽此○初八日奉旨汪鳴鑾着補授詹事府詹事欽此○初九日奉上諭刑部奏已革廣西巡撫徐延旭押解到部請派大員會同審汲一摺着軍機大臣大學士會同刑部審訊按律定擬具奏欽此同日奉上諭御史翟伯恒奏江南科場功令漸弛請飭及時整頓一摺着禮部議奏欽此 
[津電譯要]  
　　昨晨十點鐘越四十分天津采訪新聞人專發電音至本館云刻聞中朝已添兵五百名并餉銀百萬運抵臺灣似此兵精糧足戰守○餘彼蠢兹法人　難一掃而盡哉露布之書請操管以待 
[道述高亂細情]  
　　高麗之變本館歴將各處訪事人所報列入報章亦已詳哉言之歴歴如繪矣兹又得友人函示情形其中一二軼聞有足補前報之未及者爰再　之據稱本月初五日利運輪船由高至烟船上人傳言高臣洪英植金玉均勾結日人趂紛亂之際刃傷閔泳翊削去右耳身受數刀尚不至死是夜乘華人不知潜率日兵據住王宫要挾國王戕殺李祖潤閔台鎬趙甯夏韓圭稷尹泰駿閔深穆中使柳在賢等七人柳卽前番肇亂時保護國王者軍民不服結衆數萬中朝駐高之吳嘯亭袁慰庭二君函告日使竹添進一並各國公使聲明此事由華人保護詎待至向晚日人並無回音進宫我軍未悉日兵在内遂督隊直入日兵槍礮齊發并於宫門理伏地雷致傷斃我軍三十餘名我車卽放小槍互有殺傷國王乘機逸出我軍隨收隊而回聞國王信致吳嘯亭軍門軍門得信急聖國王入營二十日日兵百餘名自將洋房焚燬結隊往仁川遺下子女數十人軍門與各公使商議派兵二十名將日人送往仁川各公使均言日人無禮願出爲調停目下漢城安閟如常並無他變云 
[東京消息]  
　　香港西字報載有東京消息云近日華軍與法兵各守所據之地按兵不動法人所調新兵尙未到越而華軍之由邊界調往者源源不絶頗有霧集雲屯之勢然亦未與法兵接仗也又云法將拍里也前請法廷將造鐵路之車運赴東京建造鐵路以便運載食物兹聞法廷已將車交谷木愣輪船運往東京應雨矣 
[法人猜忌]  
　　外洋郵來新聞紙云埃及國人將克虜伯炮一百尊售與德國人已有成議法人聞之恐德人之轉售砲於中國也遂禁埃及人不得將所售之炮交出噫法人之精忌亦已甚矣 
[以人名船]  
　　昔法兵攻桑台時有兵官二人一名麥伊一名哥尼受傷而死法人悼之近日製造水雷船二艘工旣竣議錫以名水師部大臣卽以二兵官之名名其鉛示不忘也澤西字報 
[宫保行旌]  
　　楊厚庵宫保奉召出山帮辦福建軍務旌節所指人咸引領以望兹接江甯來信知宫保行旌於本月初六日抵金陵與南洋大臣曾沅圃宫保會商事件小住數日便當前赴八閩宏遠謨而禦外侮不禁拭目俟之 
[要缺得人]  
　　前報列正任通州李春棠直剌病假遺缺上憲委何性泉司馬署理日前直剌以沉疴莫挽遽赴玉樓是缺地處海濵民風刁悍且兼轄如皋泰興兩縣輻員較廣非精明幹練之員不能勝任故上遊已請以上元縣楊丹山明府升補約明年春水生時卽可雙旌赴任矣 
[失愼彚誌]  
　　秣陵自十月以來天朗氣清頗快人意惟暢晴旣久風物乾燥時有意外之虞十月二十五日淮清橋下致和街焚去草屋一緣該處有空地畆許江北流民多半搭葢蘆棚悽眷屬焉是日因午炊失愼致兆焚如幸四無隣舍不至殃及池魚各處水罷因未見火光亦未赴救惟聽其自焚自滅而已○二十八日傍晚忽見西南角上火光熊熊幸未及食頃卽行撲滅事後查訪始知在府城隍廟後焚去草房三間尙無傷人之事亦云幸矣○本月初一日午飯初罷緩步街頭忽見水龍數架向西北一帶星馳電掣而去嗣訪悉水西門外舊接宫廳前焚去草屋七間並燒死婦女一口該處下首逼近柴棚幸任日間尚未延及否則楚人一炬何堪設想哉 
[搶火宜懲]  
　　秣陵城南剪子巷丁回子家失愼一切情形日已列登本報丁姓係省城鉅富當日被焚之時有本地流氓假以救火爲由搶去縀疋許多嗣因分贓不匀互相毆打以致釀成人命幸有同類出爲調處得以將就了結查秣陵向無搶火之事今竟小試其端若不嚴加懲辦勢必轉相效尤流毒豈有底止哉 
[募勇戒營]  
　　皖省頴鳳各邑地磽而俗悍其民皆有勇力故募勇者多取材於此福建建甯鎭總兵張凱臣鎭軍前派奠熊爵都戎由金陸至頴鳳一帶募兵二千名先後到皖近已調往閩軍以資防堵云 
[盜案類志]  
　　嘉興南堰鎭王永順羊毛行夥於五月抄雇船赴杭賣貨回來時帶洋一百七八十元行至石門相近之運浦夕陽西墜夜 
 
 

Page 3

 
 
色迷離不復辨路因在砲船後繫纜焉夜旣深客皆睡去被盗黨在水中將纜斬斷緩緩移船至無人處船中人不知也盜卽呼嘯而上搜活所有以去船中人驚定出視則一葉扁舟已在蘆花深處遂艤舟冋原泊處開明失單請砲船上哨官　盜哨官唯唯而已又有某委員乘舟赴禾過王江涇時天已晚因泊焉夜半時亦被盜黨移舟僻處劫掠一空委員疑舟子與盜通同送秀水縣署監禁之未識能水落石出否 
[假狐仙]  
　　濟南周生性不慧而癡於情年逾弱冠始青一衿父某服賈牽車一大腹賈也見郲下頭角崢嵘芹香已掇老犁牛心滿志足遂不復以鞭撻施之生由是屏棄舉子業危坐卜室中日以小説遣岑寂讀至聊齋阿瑣青鳳諸小傳輙魂輸色授情不自持嘗自言若得　佳狐締良緣雖被作糟豝肉噉亦所弗辭同學生屢揶揄之不計也一夕月上窓紗花影微顫生爇鴨鼎中蘇合香喃喃祝美人遥降忽問獸環丁丁聲啓之一雛婢掩入鴉髻雙垂愍態可掬見生笑不可抑生詰其來歴婢曰癡郎君福運至矣速從我行管教汝得一佳遇生雖心中忐忑然身不自主不覺尾之而前拂柳穿花折入幽徑遥見樹梢頭微露紅樓一角婽鬚半捲一美人衣淡碧綃憑闌凝望年可十八九峨眉偃月蛇髻孟雲畫中人不啻也婢微笑招以手曰來矣來矣玉姑姑急死矣女飛眼眈眈紅暈微潮益形妍媚生彳示不敢進婢引生拾級而登樓中陳設精雅纎潔無塵彝鼎圖書位置楚楚婢逡巡下樓去美人回眸一笑低語生曰感君軫轖何日忘之今夜月色如銀不減李三郎游廣寒宫之夕故特遣侍婢儷鴛邀請惠臨一攀清話不知郎君肯不以葑菲見遺否生羞澀不能措一詞惟連呼唯唯而已俄美人出碧醖斟以荷葉琖奉生曰如此可璘宵默默虚度殊合牛女笑人請對飲花間以誌佳會可乎生略一沾唇味甘而冽知美人無惡意喁喁問氏族女曰君平日心醉聊齋妾亦聊齋中人也但求如願足矣何必絮叨叨詢家世爲飲間女以貯靈閣繡倦偶吟草請政生素於此道未涉藩籬勉强繙擷搖首朗吟中有春風蛺蝶花間夢流水桃花世外天一聯生悮心間爲閑世爲世女　以鼻曰君固科名中人無怪未嫺吟詠幾見金馬玉堂之客不稱宋之白樂天唐之王漁洋者乎生驀滋奚落呆若木雞然以愛其美不敢忤以言婢忽坌息至曰殆矣殆矣主人歸矣速自爲計女色頓變生忙迫之際急蛇行入牀下以虎子蔽其鶻俄吉莫聲閣閣然循梯而上一偉丈夫修幹豐領年可二十許搴帷步入生在牀下渾身抖戰偉丈夫聞而詫異搜索得之曳以出盛氣曰何物風狂兒檀入人家閨闥將毋效漢室中赤鳳飛來耶不值汸乃公刃然不可不示以薄懲隨取淨桶覆其頭驅之使出生糞穢遍體歸跚而歸驚魂不定者數日後有知其事者謂生每夕禱狐仙下臨同學友見其獃也因以金賄名妓紅鶯使喬裝訴之婢係妓奴吉兒丈夫則三慶班中某優也然生默想美人芳澤猶時思冒險一探云 
[掘塔記]  
　　游東南山水者每道虞山之勝梵宫花木星簇雲連煙雨樓臺若近若遠彷彿南朝四百八十寺有方塔焉下臨絶巘上薄層霄突兀崢嵘勢如湧出春秋佳日郡人拾級而登開窗四望可以瞰飛鳥而捫星辰赭宼之亂毁於火過其地者但見頺垣斷瓦滿目蒼凉鴿影無存鵑啼訴怨而已瞽者某年三十餘矣來游虞山陜相　術出入某紳之門自言九歲時陷賊中賊首王老虎收爲義子王老虎者悍賊也貝黨以數千計連破蘇常二郡所得金銀不下巨萬毒焰黑灼羣賊憚之故稱之以虎其踞常州也借寺爲宫美人羅綺榖俊僕曳朱履頣指氣使儼然王者未幾官軍大集賊勢不支王賊欲去而慮命銀之不能盡携也乘夜藏之方塔下計議甚密推王賊之妻及親信諸人與其事而我以年幼不爲賊所忌當時目未瞽亦得隨往觀焉初見八賊抬三槥來置塔下槥中纍纍皆黄白物王賊指揮八賊掘地爲坎深八尺餘置槥其中而覆以土如平地然事畢王賊呼我取茶我卽趨出前殿忽見一少婦淡妝窄袖當階立顫聲喚我盖卽王賊之妻也爾時賊中稱婦女爲與人我卽應聲曰真人喚我耶賊妻遽曰汝不速去將何爲語未畢見王賊從内殿走出血淋淋溢襟袖努目向人我駭絶而奔蓋王賊爲滅口計已將藏金之八人盡殺之矣若非賊妻指視我不幾爲刀下鬼哉至今思之猶覺心悸瞽者語稍稍傳播人始知方塔下有金然無敢議發掘者此稿未完 
[觀察閲操]  
　　總理兩江海防各軍營務處朱式雲觀察昨七點鐘來滬統領督轅親兵仁義忠信等營陳宇山軍門督率所部仁營暘雨生義營李逹三忠營王湘臣信營陳梅村四軍門列陣以待衣　相迎自八點鐘排陣至四點鐘收隊號令嚴明將士肅靜以接官陣變長蛇變對敵變連環變　花變城墻變八卦變雙龍陣法精巧覲者如堵朱觀察慰勞將士犒賞多金以此禦敵貌兹小醜豈不聞而瞻落耶 
[調勇防冬]  
　　日前會訊公廨接到道憲札飭内開川沙廳地近海濵現届冬防緊要之際着於所募護　四十名内調撥念名以資保衞黄太守遵卽飭該勇頭日挑選年富力强者二十名於昨晨拔隊赴川沙聽候調遣云 
[解訊水手肇事案]  
　　南瑞南琛兩兵輪勇丁肇事一則當由該兵船勇丁六名將十八號西捕道阿非林扭進小東門至道署邵觀察略訊情形卽發上海縣署兵勇遂復將西捕扭至縣堂看守莫邑尊因公晉省尙未回署由值日差金松禀明帮審委員王鴈臣司馬飭傳法通事到署并傳今仵作先行相騐當騐得該捕戳傷腦後并削去鼻尖及訊其因何起釁答稱伊等在租界肇事捕頭令我往拘詎伊等不服隨卽鬥毆又被戳傷明府訊供後卽令退下又騐兵勇王成發係砍傷頭頂王永發戳傷左眼并上下身尚有木器傷多處其餘干成發朱　林鍾金萬任華林等四人均受微傷司馬騐畢卽訊王成發等爾等因何起釁致肇此禍王等同稱我等登岸至小東門外麗園吸烟又至湘園啜茗忽有中西各捕上樓拘拿我等詰問緣由有一華捕口稱爾等在花烟館滋事但我等素來安分是以不服與之扭毆致受傷痕求恩伸雪司馬又傳十鋪地甲訊問供稱前日有南瑞兵輪勇丁至小東門外鳳凰臺隔壁某花烟館滋事當由法捕拘入捕房昨由公堂訊明斥釋今日午前又至老北門外新街東五弄某花烟館肇事并毁壞物件當由法捕拘押兩人捕頭又傳諭中西各捕如見此等兵勇一律拘拿適南琛兵輪之王成發等登岸至小東門麗園吸烟西捕見其裝束略同上前拘拿伊等謂並未滋事何故拘我遂致鬥毆司馬正在研訊時南琛船管帶袁鶴亭總戎至署舞會司馬遂飭將王等六人交原差金松看守隨至花廳與總戎晤談是時南琛兵船頭目張肇鶴亦至碧禀稱王等俱已受傷可否請卽釋回以便醫治總戎謂兵勇肇事理當重游現已肇此大禍豈容輕易釋放卽將張掌頰一下揮令驅仕司馬又與袁君叙談片刻擬將該西捕送至法捕房隨託勇目李得勝帶領護勇數名護衞至捕房總戎押後送至法領事公館與翁太守商諸領事調勇丁肇事理宜歸案得辦可否請爲交出領事允之隨致信大巡捕房備捕頭將在押各勇交李得勝帶同護舅一併帶回縣署時已向晚司馬未經提訊遂飭原差將先後解至之十二人一併看守候訊昨日下午四點鐘王司馬提訊各勇謂爾等因何起衅以致肇比大禍據徐茂昌俞阿春等六人同供我等係在南琛兵船爲勇該船業已開往别埠前日管帶官袁總戎令我等上岸置賣零物我等在老北門外經過誤被拘至捕房並無别過求恩察訪嚴詰至再各執如前明府錄供畢將徐茂昌等六人仍交差看管候詳明道憲再行覆訊又打架之際有小東門内某皮箱店學徒往城頭觀望一時失足跌斷左腿當請傷科鄭金標施治未識可保無恙否 
[派員勘監]  
　　上海縣内監逸去囚犯應光德一名經前任上海縣黎壺山明府詳請上憲委員勘騐在案作日下午由上憲札泒南匯縣 
 
 

Page 4

 
 
祁邑尊帶同書役人等至上海縣内監履勘並傳訊同號之監犯亦不知逸犯蹤跡云 
[跑紙略紀]  
　　昨日下午西商循例跑紙仍在泥城外靜安寺相近一帶至徐家匯後面爲止撒紙西人卽上禮拜六得勝之新担文訟師獲彩者爲意師頓西人共有馬四十餘匹覓影尋蹤風馳電掣因跳浜而跌入污泥中者殊不乏人而西人顧不以爲疲也 
[棲流公所捐欵清單]  
　　滬北棲流公所剏建以來各善士捐助銀洋源源不絶昨該公所司事薛君將各善士樂捐及會審公廨判罰各欵函請登報因卽照錄後方○廣帮各善士捐數悦生十元全亨八元華彰申源廣惠和廣祥合同發各五元麥業卿四元焜沾記三元邇遐齋廣興祥安和祥同興聯和廣發源怡昌號方英昌以上各二元致寳長萬寳來廣和記廣昌隆寳昇鹿芝舘廣福和接元堂日升號愷悌堂廣豐新號廣萬盛海利同益奇珍樓萬福來三益祥廣衡隆合記合益大來安昌廣豐木號匯安廣利隆茂泰昇利利昇益和堂廣隆號隆棧瑞泰榮記利亨莊以上各一元鄭俊臣六角潤寳齋萬豐熙記晉昌號義香居合利廣益萬和凌昌隆興合信記長隆順源萬利永和以上各半元興隆發二角會審公廨撥來石仁孝朱維翰案内遵繳捐銀三百兩又蔡忠義施瑞仁案内金牙杖變價洋三十二元姜忠堂善士十二元無名氏五元新閘巡防局查明府友白撥來洋四元茶業會館經收各茶號先繳洋一百念八元三角 
[彩票案送縣]  
　　圖吞彩票一案疉登前報昨日捕房將所押之謝福清張阿咸解案并將阿咸之父張志誠傳到翁太守先諭謝張兩人曰前日在捕房時向汝開導言猶在耳現在究竟如何若將所得之錢繳出若干其餘尚可作後半世用度惟以後不准再買彩票可以從寛發落謝福清供我實不知此事底藴張阿咸教我如此説翁太守謂張阿咸旣不買票得彩蔣以何錢許爾乃憑空教爾撒謊耶隨商張志誠爾有幾許家財爾子乃能許人錢文若謂事屬子虚何以在堂供詞確鑿且爾遞禀有願將此欵充公之語斷不能食言若照禀繳出若干尚可否則送縣因飭法包探將三人帶出商酌同覆及訊案畢復行帶進三人仍執定未曾買票太守卽著一併送縣辦理 
[非種必鋤]  
　　高郵人某甲向在法租界爲小工頭稍有積黄家住虹口近被安清道友程某劉某等數人誘至三馬路局賭喝雉呼盧屢戰皆北輸去洋一百元事已寢矣而程劉等因分贓不匀前日在法租界中八仙橋　寳生豐酒店内打架有名王桂者受傷旋經同道諸友邀至生園茶舘吃茶評理令程劉等給王桂洋兩元了結聞安清道友中打架雖死不得涉訟聽憑教頭　論故前日雖有多人打架並不投訴捕房然安清道友之在揚州清江命陵鎭江等處者屢屢肇事早經官憲嚴禁而彼等乃以滬上爲逋逃藪地方官豈得漠然置之 
[滬濱瑣語]  
　　前日有兩枝半桅英國兵船進口駛至怡和碼頭前下椗○停泊浦江之兩枝半桅美國兵船一艘聞欲開回本國又有前在浦江施放電氣之三枝桅兵船名川丁者聞日内卽欲冋滬○虹口大橋下打椿塡泥一事節經錄報現悉該處已將泥塡築堅固其平如砥繞以竹籬將建造德國公館云 
[德員不到]  
　　昨一拜六係德繙譯施君會訊之期嗣施因公未到故各案由太守一人判斷云 
[英界公堂瑣案]  
　　包探陳阿九稟稱禮拜三柴阿生被蔡阿朋等拆稍一案奉諭將蔡等責懲發押詎昨日柴等在外被蔡黨不知姓名之啞子等多人向之恐嚇意圖報復柴復報捕將該啞子拘獲送究二柴同訴前因啞子作手勢似乎係也所爲不干伊事黄太守判將該啞子送往棲流所安置○捕送在途吵閙之沈阿旺請究沈供在船上營生昨與同事索欠口角遽遭拘案問宫判責四十板○二百三十九號華捕禀稱昨有崔王氏之小孩在馬路頑嬰該處係馬車往來要道囑合避閔該氏遽肆詈罵與論被毆致失去號衣上銅　三粒爲將該氏及孩一併拘押送究崔王氏供我兒祇七歲昨在門前該捕忽上前拖扭致將衣　拉破氏並未逞蠻黄太守訊得毆捕屬實着從寛罰洋一元償捕○包深秦少卿禀稱昨見劉金標手持地毯一條詰得從天主堂内竊來爲此拘押並傳失主張金福送案請究張供在天主堂内辦事昨失地毯無從追獲後經包探知照投案請領劉供行竊是實惟求恩典間官判押十天毯給陸領 
[法界公堂瑣案]  
　　前由捕勇拿獲賭徒五人未曾發落昨經翁太守判將擺紅黑竹籌之王阿二陳金全兩人各枷號一月擺地攤之陳寳林王春發馮河寳三人各責一百板免枷○金秀林控稱在新閘相近租外國人地轉租與顧蓮邦造屋按月租洋十二元八角已有十四个月半僅收過洋四十七元結欠洋一百三十八元六角請爲傳追翁太守准詞飭傳去後於昨日集訊金供訴前情顧稱做木匠現願將房屋作抵太守問金秀林願否秀稱寫定九年爲期現祗兩年不願收管房屋所立摺契呈騐太守飭將顧蓮邦交保出外限五日清理○初十日午後有馬車一辆載客四人從小東門至三茅閣橋堍坐客忽與車夫相毆至英租界被英捕所精經英捕頭詢明事在法界當飭英包探將人送歸法捕房於昨日解案據馬車主潘阿順帶同馬車夫周阿發到案聲稱坐客因嫌車行太慢將周阿發拖到老北門近處痛打受傷三人已逸去祗獲一人翁太守詰解案之張阿大據供做箍桶生意坐車時已有三人在車均不相識行至橋邊車夫收錢我將錢二十文給之三人囑停車將兑洋付車資車夫不允致起爭端與我不干太守着將張阿大暫押飭法包探帶受傷人至仁濟醫館看傷勢如何再行核辦○婦人張馬氏同女馬葉氏稱住後新街四號弄中丈夫在外營生昨日有打米粉之徐阿桂乘醉在門前肇事途人觀者頗衆致失去脚爐一个鳴捕將徐管押其舅李三出場願賠失物故請將徐開釋法包探將戲劇中所用假刀一柄短棍一根呈案稱是徐手中所執翁太守飭傳李三到案訴稱徐尚有叔在求恩釋放願帶回自行管束詰之徐阿桂據供假刀係戲班訐修短棍乃家中洗衣所用翁太守准將徐交伊舅領回諭以下次肇事定千重究 
　　旗昌太古兩洋行輪船裝解山東江西安徽三省棉衣水脚一槪免收啓○謹啓者敝公所代籌募三省賑捐外兼募棉衣並白置棉衣又叩募各省各埠典商提助滿當原舊棉衣散給災黎以補新棉衣之不足分解三省均由輪船裝運山東由烟台轉解江西景德鎭安徽祁門均由九江轉解善昌一人經手代裝上年招商局船商懇總辦水脚一槪捐免今年招商局船歸旗昌經管特懇旗昌洋東仍照招商局　章棉衣裝輪船分解三省一槪免收水脚昨敝公所又赶成連代募新舊棉衣捆成三十大包計新舊二千五百五十件旗昌烟台輪船未有定期開行善昌想嚴寒在卽倘因循坐悮山東災户無衣禦寒旣類鴻哀胥嗟鶉結可若　躊躇至再見報章太古汕頭輪船今日開往烟台善昌親到太古洋行面　洋東卽將灾區待衣孔亟商懇洋東可否大發仁慈有棉衣三十包水脚叨情免收拜託帶運　台卽可轉　山東早到灾壤一日窮黎得免凍一日水脚能免收節省一分多救一分災黎　太古洋東見義勇爲慨然允諾善與人同感孚中外善昌銘泐靡涯現旗昌太古兩洋行輪船裝運放賑來往棉衣均可一例免收水脚益徵旗昌太古洋行東翁澤及單寒愛符冬日感佩弗諼各省善士如有棉衣寄裝輪船交敝公所當代爲併解今特登報舉聞祗呈公鑒上海北市三省籌賑公所施善昌少欽氏謹告十一月初八日 
[輪船來滬電音]  
　　三菱公司成開麥魯今日由長崎開行來滬 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[秋感請霧裏看花客髙昌寒食生同政]  
　　夜深涼露濕窗紗竹影蕭疎月影斜酒入愁腸悲作客風侵病骨苦思家樓頭隣女彈瓊瑟江上何人吹暮笳聽到凄音眠不穩和衣睡起剔燈花兀坐虚齋百感生秋聲秋色總無情蕭蕭窗外梧桐落唧唧階前蟋蟀鴨游子心同歸燕切美人壽比落花輕含毫無限傷心感咄咄書空恨未平○中秋中庭地白桂花天風景依稀似去年悟井蟲吟秋已半蕉窗人靜月初圓雲横銀漢星無色露冷珠樓夜未眠尋到闌干私倚處追思往事恨緜綿○早行吹面西風緊征人行路難亂山荒草徑淺水野蘆灘凍鳥啼殘月晨維報曉寒束裝何太早魂夢不能安○春閨怨家住錢塘口年年傷暮春落花隨流水明月待歸人累我兩行涙思君萬里身樓頭閒眺望芳草緑成茵[  海昌愛花痴史太憨生綬紫氏錄舊作]  
　　送梁明府幼嵐仁兄隨使赴日本勉成三絶錄呈高昌寒食生太痴生司花使者同政○男兒有志覔封侯高唱陽關動客愁今日送君千里别雲帆渺渺指蛉洲一片旌旗指海東青山緑水妙無窮果然别有空濛景付與詩情畫意中異邦風俗更繁華遊子襟懷四海家寄語諸君須記着莫食艶色戀殘花[  世愚弟錢葆青鋆拜稿]  
　　上海絲業會舘籌賑公所施少欽經收山東賑捐十月廿八九日第四百九十七八次清單○恆升典衆友棉衣欵十二元孫維棣求次孫起煇病愈十元曹頌壎求陔嗽痰多氣急病愈十元曹門易氏求肚病痊愈十元秀水十齡童子屠胡粟病愈續助搜括歴年拜節錢酬願陸元俞承培求子病愈五元常熟力不足人求父病全愈二元梁溪戴升吉保幼酬願二元聽香書屋來有心無力子節糕桃費一元對開一元○源來典募葉榭大德典五元上海源來典五元上海郎裕成原舊棉衣廿件亭林鼎豐典十件○南迪州侯君一卿募存仁堂一百元餘慶堂一百元念慈氏一百元侯一卿一百元積慶堂一百元侯一卿棉衣二百件存厚堂一百件三省堂一百件均原善由吳赤翁茅築翁來○粤東浣雲書屋主人募萬善同登昌字七百七十六號册崔寳芬十元崔愼餘堂十元餘慶堂五元繼德堂五元尚德堂二元尚志堂二元萃德堂一元循理堂循齋崇雨颿崇榮舫崇和圃五户各半元錦昌銀一錢八分瑶記一錢二分抱璞堂王懷一堂太原堂維昌堂渤海人婪尾人六户各銀一錢惠記九分不留名九分又募七百七十七淲册愛梅居士陸元紅棉居士陸元保與堂全成室懷德堂三户各四元西芸草堂海濱散吏篤愼堂有恆堂治樂堂順濟堂煥興堂安吉堂裕興堂寳善堂十户各二元以上三十七户共合九八規元五十九兩一錢陸分○常州隱名氏募昌字二千五十六號册隱名博陵女四元又四元隱名氏四元隱名氏恆隱名博陵女隱名氏不書名不寫名五户各三元隧名氏瑞隱名氏德隱名博陵女隱名氏不書名秋不書名公隱名氏撞八户各二元邵炳生隱名氏邦不書名公不書名合不書名公盛不書名彚不書名陳殿記隱名延陵氏宗記耀記甫記不書名張吳記魏記隱名吳不書名錦十七户各一元隱名氏撞錢二千文又不書名周募昌字二千五十七號册吳朗甫二元潘宗英一元五角費念椿高藹山馬小香虞梅圃胡麗峯周鴻記六户各一元許瑶森五角不書名蔣周　賓不書名蔣三户各錢一千文不書名范不書名汪不書名蔣不書名李蔣慶珍戴君瀾失子文孫介眉八户各五百文不書名程不書名蕭不書名蔣三户各陸百不書名顧不書名劉不書名談不書名陳不書名張不書名冷不書名蔡七户各四百文不書名曹不書名費不書名鮑不書名華不書名查不書名唐不書名吳不書名金不書名周不書名韓不書名吳不書名屠十二户三百文不書名朱不書名梁不書名吳不書名施不書名鐘不書名龔不書名葉不書名朱不書名步不書名裴不書名武不書名孫不書名姜不書名徐不書名袁不書名陸不書名孟不書名許不書名韓不書名笪不書名劉不書名楊不書名蔣不書名朱廿四户各二百以上二册共計一百户合洋九十元由全盛局來○張君守素募昌字九百三十二號册許仲華七元義聚鏢局二元劉竹溪張茂林長裕鏢局王裕麒胡旭震徐源興染坊成章泰正記邱培記泰正昌染坊永昌順乾泰和染坊迎仙軒復菴玉成鏢局許子琴聚成鏢局楊秀峰楊秀林賈文輝德盛永恆豐厚杭莊陳德豐同盛昌棧慶泰昶榮學昌安業堂李求病速痊廿七户各一元潘利豐二元沈吉甫豐正記餘慶堂義順成鏢局柴虎臣孟惠吉永泰印花店沈常泰胡元成坊茂昌順坊高登盛十一户各半元曹君門銀五錢雲記五錢璫隆縐莊一兩端木子鏘五錢端木恆裕五錢楊恆裕四錢朱隆昌錢四百以上四十八户合关四十八元五角○劉君竹溪募昌字九百三十三號册張行善錦全昌恆昇泰德成李彩霞蔚義順永久聚魁公益長東大觀聚興成天慶順十一户客一元裕曁信合曁義益　　恊公德慶永恊成仁三聚永永利義永裕昌裕記號元隆裕玉泰號十二户各錢陸百以上廿三户合洋十七元五角○武林菊航氏募昌字一千二百八十四號册信裕泰四元錢公記二元　和堂任二元廣大任樹德堂雪蕉吟舘忠怒堂孫去病蔬青氏任樹德堂七户各一元又募一千二百八十五號册陳耕餘堂吳蔭田吳薩田馬謙益堂祝陵村五户各一元○桐城裕泰莊募昌字二千二百三十二號册葉知止軒二元程慶貽堂二元馬雙梧軒方存忠堂葉留餘堂張行素堂葉日生裕泰陳書七户各一元葉佑之本洋一元葉亮臣本洋一元盧詒桂堂本洋三元張惜隂軒本洋一元馬愼菴本洋一元○本日出售彩票一張計洋二元○雉水寄漁求母水腫疾愈並自身患病求痊鑲金滕　一只金鈎重七錢金剔才仗一副上鉉翡翠以上廿八日○無名氏同子求延壽逐日平安九百元應詩型爲弟時增在家患病求速痊二十元萬順莊許元愷求父母康　福壽綿長九元李　寅五元常州無名氏助棉衣欵由浙寗福潤局來四元程乾甫二元崑山胡書雲陸元浙紹王金氏求肝疾速愈除患延年助棉衣欵由乍浦公昇朱君來安來四元嘉定朱菊波求病速愈二元○力不縱心人　胚洋十元○錢君仲瑜託莊鳳翁募昌字二千二百七十九號册毘陵張信順一百元栢蔭堂朱二十元○金匱學署募杜添泰二元愼茂仁茂亨源三户各一元寳昌半元慶長年半元以上六户合陸元○海昌王藥塘五旬稱慶在申戚友祝敬藕不入已又益以謝客席費移助小棉衣工花寳五十元順記助花葉布陸十疋估價銀陸十兩以上二户合做成小棉衣褲一百八十套○電報局代發鎭江賑務報費計五元陸分以上廿九日 
 
 
