# 1920 - 235 - 4917072

 

Page 1

 
 
   
 
 

Page 2

 
 
   
 
 

Page 3

 
 
[時評]  
　　和與統一（冷） 
　　國内議和原以謀統一也故和成而統一成和不成而統一不成然而今則不然自北方戰事後和較易成惟和成而統一仍不能成耳何也蓋所與和者僅粤桂而滇黔尚在外也所謂一部分之和而仍不統一也自粤中戰事後而一部分之和者又僅屬一部分中之一部分何也桂固可和而粤之一部分又不能在粤桂中也其去統一更遠也是故以前之和爲即統一而今日之和爲一事統一又爲一事矣 
　　然則統一之成功究由何道以成之哉抑任其東分西裂而空言統一以塞責耶 
[專電]  
　　北京電瀛台會議一時半散王克敏報告在寗與蘇李所商文羣谷鍾秀述西南意見内容屬法律（一）方均極接近但俟蘇李允任總代和局卽可成靳未列席由張志潭代（二十七日下午七鐘） 
　　北京電文羣力言和議非李莫屬不容任令北來靳因去電切留勸其在蘇療養仍應居中接洽（二十日下午十鐘） 
　　北京電某代表言兩三日内粤桂先通電取消自主中央卽將該省官吏重加任命（二十七日下午十鐘） 
　　北京電電李轉唐繼堯李烈鈞勸阻在渝組軍政進商統一辦法（二十七日下午十鐘） 
　　北京電財周預訂小借欵均無成本月薪祗稅處鹽署已發餘未籌措范敎長自向商行借到十五萬補發五月分經費（二十七日下午八鐘） 
　　北京電府宴芮前美使談及借欵芮謂中國未統一前美人不肯投資極盼和局早成（二十七日下午十鐘） 
　　北京電曹錕通電各省區以後用人行政均須秉承中央辦理（二十八日下午九鐘） 
　　北京電國際聨盟中我國提案已由外部草就大略以對日爲最多如青島問題二十一條密約中東路權廟街事件及滿韓交界之駐兵警權次爲對各國共同要求者如停止庚子賠欵撤廢領事裁判至對英西藏懸案應否列入尚在研究（二十七日下午十鐘） 
　　北京電吳佩孚今日又來京聞應曹錕之招（二十八日下午八鐘） 
　　北京電海薩因次長難解决昨提辭呈徐靳均慰留（二十九日上午十鐘） 
　　北京電閣議通過唐在復簡充國際聨合會全權代表何珮瑢調京鄂省長特任孫振家江蘇警務處全年經費五萬二千五百餘元照准國會第三期常會陷（三十）日閉會閣員仍前往（二十八日下午七鐘） 
　　北京電饒孟任前支出席財政會議經費閣議饒旣免職此欵着卽日繳還（二十八日下午九鐘） 
　　北京電晋北榷運局長將更動以黄藻奇最有望（二十八日下午九鐘） 
　　北京電莫榮新電陳炯明反戈特先褫奪官階率師申討（二十八日下午七鐘） 
　　北京電豫趙托詞省親辭職復電慰留（二十七日下午十鐘） 
　　北京電王正廷將任丹麥公使（二十七日下午十鐘） 
　　北京電陸鴻儀任法律館副裁（二十八日下午七鐘） 
　　北京電赤塔被新黨佔領謝米諾夫由大烏里他遁不知去向（二十七日下午八鐘） 
　　北京電哈電日本撤兵須延至九月初旬方能撤盡駐哈日軍福原少將巳調回另委千田少將勘（二十八）日繼任又電俄軍遠東總司令羅維次克中將宥（二十六）日抵哈前往崴埠聞此行與前駐哈俄司令及崴政府會議擴充遠東軍勢力（二十八日下午十一鐘） 
　　北京電滿站電謝氏改裝來滿行蹤極秘密（二十八日下午十一鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電靳昨見外報訪員宣佈行政方針兩綱（一）促成統一（二）刷新政治對國民大會謂政府負法律責任不能對法外機關加以可否對和議謂已有接洽極短期内可宣佈對國會主依舊法另召新會（二十八日下午七鐘） 
　　天津電公府顧問前美公使芮恩施近被選爲美國上院議員特向總統辭職於今日下午來津聞不日仍須返京（二十九日下午十一鐘） 
[世界路透電]  
[俄軍包圍華沙之大失敗]  
　　二十六日倫敦電歐陸訪員數人預料過激黨將重組大國以攻華沙今晚知英法軍事當道均不以此見爲然當知波蘭軍俘敵之數已逾七萬尚有六萬人在德境卸除武裝波蘭軍所獲之戰品内有砲三百尊星期戰報謂波蘭軍之反攻勢已完全勝利紅軍紛亂由普魯士邊界退至布格河上遊波蘭西北軍已抵末拉力·泊里斯尼資·哇斯特羅倫加·洛姆柴陣線完全截斷華沙與桑恩間第四過激軍之退路該軍之參謀人員及兵三師業已投降尚有兵二師及騎兵一軍圑被圍於維斯土拉河之東波蘭軍且已進抵斯特拉斯堡與索爾杜堵塞紅軍右翼最後之逃路譬爾蘇特斯基上將所統之波蘭軍其主要打擊現突施於伊凡哥洛與恰爾姆間該處波蘭軍在廣一百二十里哩之陣線於四日内前進七十五哩自八月二十日起進步更速計於八日之内深入一百二十餘哩南面過激軍攻擊萊姆堡者現已被敗向北而退勞農政府投入波蘭西部之軍共有二十一師其中六師業已覆亡八師失戰門力百分之五十餘七師大受損失無一完全 
　　二十六日華沙電今日波蘭公報稱東加里西亞之波蘭軍在尼斯特河南面追擊敵軍者已圍進抵該河右岸之過激軍且已俘獲其一部分波蘭軍曾在化羅登加境俘敵一全旅計四千人 
　　二十七日華沙電過激軍之砲爲波蘭軍所獲者占全數三分之二此可想見其敗北之程度維干將軍語客謂俄國幅員廣大其力固厚但彼望敵人不致再有足用之軍可攻波蘭又謂大局漸有轉機蓋勞農政府此次乃集其所有兵力以圖攻陷華沙也波蘭軍已佔據哇索維克砲臺此足證北陣線之紅軍已無戰志德軍前　屢次攻擊該砲臺卒未陷之其鞏固可知 
　　二十六日倫敦電路透電社得悉聞中國軍官多人隨俄軍至波蘭者業巳自盡 
[英相之對於俄波]  
　　二十五日倫敦電八月二十四日英外相貝爾福氏致牒俄政府詢問是否將遵守前欲加諸波蘭之媾和條件並聲明英政府將來政策視勞農政府如何答覆而定現勞農政府覆稱要求波蘭全用勞工組織民兵一　可以撤除覆牒原文甚長含有文字鼓吹性質以爲英意兩總揆在魯塞恩致俄之牒乃鼓吹反對過激黨制度之文且爲干涉俄事之舉動故勞農政府將以鼓吹文字報之覆文略謂波蘭僅可養兵五萬人而勞工所組織之民軍則不在内故勞農政府所提出全川勞工組織民軍之議尚係俄國對波蘭之一種讓步英政府似以爲勞工必爲過激主義所興奮遂有此態度勞農政府對於此項條件雖解釋極有理由但因雙方所不能同意者僅在此條故願撤除之庶關於對波議和條件得有完全之了解焉勞農政府從未視其條件爲哀的美敦書俄國現僅對波蘭一國籌商和局甚願與波蘭直接談判之是以關於和局條件之任何了解俄國僅可給予波蘭一國惟俄人亟願得因英俄和好而發生之重要結果以增世界之和平與幸福故勞農政府願告知英政府曰俄政府對於此條决計讓步不堅持波蘭以工人組織民軍之要求俾與英國完全同意云云覆文餘語係自辯之詞闢斥勞農政府卽寡頭政府之說謂凡各政府其政體異於勞農政府者無一而非寡頭政府也 
[英工人之對於俄波]  
　　二十五日倫敦電勞工辦事會反對英意兩總揆二十三日之牒謂此牒無異爲趨向戰事之行爲且係頑固政策藉口於民軍之提議又謂英相認俄國行動不合情理時即以武斷之方法對付之試問波蘭拒絶俄國條件時英相亦以此同樣方法對待之乎辦事會以爲今宜立卽開始英俄間和局之談判停止對波之扶助並撤回俄國海面之英艦 
[美國之對波牒文]  
　　二十六日華盛頓電國務院承認曾於八月二十一日致牒波蘭勸波蘭聲明不侵略俄境不越出和約指定疆界東陲問題俟後解决之意今波蘭已有非正式之擔保戰事當不致變自衞而爲侵略 
[波蘭之對美覆文]  
　　二十七日華盛頓電波蘭覆美國之文因美國尚須通牒波蘭暫不發表據官場云波蘭覆文尚不令人失望今所討論者爲波蘭應否仍駐於高等議會所决定界線抑或繼續追逐過激軍至全勝後再行退駐原線之問題 
[俄舊黨之戰勝]  
　　二十七日書士坦丁電藍格爾之南軍在托里達省大獲勝利俘敵並獲戰利品甚多藍格爾將軍報稱已佔據諾伏羅西斯克云愛加特里諾達二鎭 
[愛爾蘭之擾亂]  
　　二十六日倫敦電賀華德氏請英皇施恩於忍餓埀斃之愛爾蘭柯克市尹等人聞英皇因此事重大特商諸閣員不欲遽自執行特權今晚據官場宣稱政府政策不變蓋以柯克市尹罪情頗重不便僅因其拒食而遽釋放之也路透社紐約訪員電稱昨有許多婦女圍住英領事署表示對於英國監禁柯克市尹之抗議 
　　二十六日倫敦電今日愛爾蘭貝爾法斯有騷亂房屋被焚十六所毁者十所被搶者二十所平民死二人被拘者四十八人警察受傷者頗多 
　　二十七日倫敦電貝爾法斯惡鬭不已亂範圍較上月尤廣 
[各國近事記]  
　　二十七日柏林電德國國民黨多人昨日攻擊白萊斯河地方法國與波蘭之領事署毁其陳設並文書德外交部正式代表今日謁見法國大使與波蘭代使表示德政府對於此事之歉忱 
　　二十七日華盛頓電正式宣佈批准關於女子參政權憲法修正文之示文巳由國務卿柯爾貝　簽定此爲美國憲法　十九修正文 
[太平洋路透電]  
　　二十八日東京電薩哈連島哇杜瑪里地主主今日有大潮毁損房屋二百七十所死二百人各屋家用器具均爲飄失無家可歸者五百人不能得食 
　　二十八日神户電美議員圑已於今晚抵此 
　　二十九日西京電美議員圑今日抵此市長及商會會長均在車站迎迓 
　　二十九日東京電前由東京載郵件至大阪之第一飛行家由縣氏今晨在某處駕機昇空自距地一千邁當處墮落登時殞命 
　　二十九日北京電吳佩孚昨日抵此報告長江上游之時局吳曾在武昌晤王占元聞赴奉圖害張作霖之犯姚步瀛等六人巳於二十七日押回南苑槍斃政府致電粤政府催南方議和代表圑餘員儘速赴滬或寗會温宗堯俾議和談判得早開始 
　　二十九日北京電順天時報載稱隴海鐵路借欵爲五十兆佛郎於後三年内分三批交付發行價九十一淨息七釐十年償清 
　　二十九日北京電葉恭綽令組織委員會辦理國際交通巳告成立其主要職務在調查提交國際聨盟之國際交通問題會長非葉卽次長徐世章會員交通部五外交三内務司法農商部與稅務處各二 
[國内要聞]  
　　北京電通信（市隱） 
　　周自齊到任後之財政談 
　　此次署閣成立中樞有主周自齊重長席支就職以來連日所陳述於總統發表於國務會議宣示於本部僚屬者關於整理財政計畫甚多然皆敷衍之空言而已並無切實具體的方法也試綜核其大意如左 
　　（甲）關於收入方面者我國財政紛若亂絲周氏之理財方針雖尚未完全發表然嘗言中國財政欲一時從根本整理殊不易易祗有頭痛醫頭脚痛醫脚之一法醫頭醫脚之道仍不外借債而已周氏對於借債有兩種主張（一）不借金幣（二）不借小欵借金還金吃虧甚大現在金價較低借欵用罄之後金價日騰仍須以重價還債是無異借一而還三四損失至鉅故主張嗣後不再借金幣以免此項損失與其借小欵不如借大欵因小欵到手分散即盡旣於事業無裨且徒增事實困難而積少成多結果仍與大宗借欵無異是不獲大宗借欵之益反受小宗借欵之害勞精疲神鎭日奔走果何爲者故主張嗣後不再借小欵以免當局受無謂痛苦總宜决定方針借得一宗大欵可以興辦一奧樁大事是以周氏擬於部務整理就緒後即行束裝赴美列席財政會議趁便與銀行家接洽期達到大宗借欵之目的也（乙）關於支出方面者支出方面約分積極消極兩種消極爲維持政局俾各方面不至偏枯有感向隅之痛積極爲振興事業以期將來之發展約計有四（一）不偏重軍費在李思浩長部時對於軍費極力維持羅掘所得悉以獻諸武夫而於各部院之應發經費乃漠不在意以故各窮部往往欠薪至五六個月者如參謀部且積欠至九個月之久現周氏主張務使軍費政費雙方並重（二）酌補欠薪如窮部欠薪太多殊不成話不惟部員難維生活亦於國家體面有關周氏擬俟籌欵有着即將積薪分别補給（三）勵行減政裁減機關與人員且禁兼差其議原爲靳總理所創復經東海明令執行周氏對此舉亦極贊成前日在部通令各部員開呈履歷註明有無兼職兼差並註明願專任何職周氏之意以爲此次實行裁員後不應再行減薪擬將所有從前搭發國庫證券之議暫行取消（四）注重敎育與農商兩部經費前列三端僅在維持而此則有積極之意就敎育言年來各學校經費之艱已達極點不惟設備難期完備即敎員薪水亦復積欠殊多無食無依仍責其登壇講學天下寗有斯理是以范靜笙就職敎長之始卽以斯爲要求總總統理之重要條件東海與靳氏旣允其請而周氏亦復允爲贊助謂無論如何總認敎育爲國家根本大計關於經費一端財政部當負其責未知將來能否不食言也就農商言本非窮部值此經濟勢力日漸澎漲之時果能由行政一方加以整理則收效之宏不難預期惟因一錢不名百事皆歸停滯周氏昔年曾一度爲農商總長時承張季直去任之後舊規猶存尚易賡續興辦頗抱有一種希望此次重長財政規畫之下尚不忘情乎此認爲救國根本要圖目前所表示者一允籌墊欵俾農商有奬債券如期開彩蓋農商部發售有奬債券與興辦銀行原爲周氏在農商任内之計畫所有章程亦即公布於斯時現巳與農部接洽妥善决定九月開彩届時售券之欵萬一不能收齊可由財部設法代墊此事早已决定在周氏之意以爲不僅贊助農部並可將所有一切公債證劵皆可價格提高使人民益堅其信任二允由財部發行有利國庫證券一百萬補助農商銀行查發售有奬債券原爲創辦銀行現在該銀行業已着手籌備惟資本有限效用微弱周氏乃許將來發行有利國庫證劵一百萬元添入農商銀行藉以厚其資力如此則農部兩種事業皆可不虞中輟周氏理財之計劃大槪如是而巳（八月二十五日） 
[北京通信（吹萬）]  
　　京學界歡迎芮恩思 
　　舊駐華美公使芮恩思氏解職後政府聘爲政治高等顧問芮氏對於我國政治改革意見頗多八月二十六日北京學界聨合會假座北大法科歡迎芮氏并請芮氏發表其對於我國羣衆運動之意見以爲他山之攻是日下午三時一刻芮氏由熊宅乘汽車至北大學界代表到者三百餘女學校代表十四人由魯士毅君主席先介紹芮氏於大衆并報告請苪氏演說之原由次由芮恩思氏演說蔣夢麐君爲繙譯 
　　芮氏云鄙人今日獲與北大學生諸君羣聚一堂實爲不勝榮幸之事（蔣君譯畢并告芮氏謂今日到會者爲北京各學校代表不限於北大北大亦止代表數十人列席芮頷之）今中國學生甚注意政治故今日欲與諸君一商榷政治問題并願中國之學生各竭其力以贊助解决政治問題今中國非特高等學生注意政治而已且與中學聨絡非特學界自劃爲一區而已且聨絡商界工界而對於政治有所表示斯實佳現象也中國之大弊在其地方之見太深閩不善粤粤不善桂甚至同爲一省而江南則與江北不相能此種地方主義實中國最不好之現象今學界集各省男女學生於一堂但知有國不知有地方此學界最佳之一事也（記者按我國學生界似尚未能盡免地方之見聞博士言可以猛醒矣）欲明了國家之觀念不可少對於國家之知識知中國經濟社會商業外交實業之眞相實爲解决中國重要問題之基礎此實學生所當研究者也觀中國歷史及美術建築勝利可想見其爲有偉大能力之辑家此歷史上之勝利與夫美術建築皆最可紀念事也往歲五四運動而後學生甚欲與商界聨絡斯實佳事數办民技藝精美經商之能力頗偉而農産復豐富學生與之聨絡使學生能研究中國全體之生活代表中國全體之生活以求其進步斯爲青年之責不當放棄 
　　中國所最要者爲國民代表之政治今中國社會有舉眞正國民代表以解决政治上一切難題之運動此代表之良否實與中國前途有絶大關係斯代表而佳也則中國政治前途有刷新之望否則將長此腐敗至於不可收拾青年學生當注意是當設法使代表爲有品有學而非鄙污不足道者此爲試騐之時期究能使中國得眞正民治否即在此一舉中國人能母愼乎代表以金錢取得者萬不能期其刷新政治必其人有品有學由人民延之出任巨艱者方足以當代表之任譬諸商會代表必求公正商人爲之倘有以金錢運動者必其人謀以代表名義射利而不能爲全商界謀幸福不可令爲代表政治代表何獨不然故政治代表必求眞正代表百姓之代表如何斯可得眞正國民代表乎應之曰是在青年學生使羣衆明國家爲自己之國家政治爲自己之政治簡言以明之使之知（欲眞正之代表） 
　　有眞領袖爲政治方面最要之原素旣如上述次當述經濟方面發達己國之實業商誠及其他一切事業使國中所需無事外求斯固要事而尤要者實爲交通問題使全國交通聨合無西無東無南無北悉可通行則全國可通有無此當注意者也 
　　羣衆運對於政治及提倡國貨固已有所盡力更當加其力於交通使各處人民知築路之重要各用其力以經營之人或疑鐵路需費浩大非人民之力所能爲其實鐵路之昂在築路不在鐵軌路旣築成則求鐵軌易事也使各地人民皆以其餘力從事築路則中國交通便利指顧間事惟恐人莫肯於此努力耳提倡築路中國統一自易 
　　研究實際問題中之最要者莫如敎育問題無知識則百事難舉國無敎育莫與立也敎育當求普及固矣然以現時之中國而欲云普及敎育固憂憂乎其難但諸君當自爲謀各求專門技能如礦學工程學電學等不必求政府之助以發達種種物質方面之幸福現時中國敎育經費至少政府但知浪用金錢於他處敎育至危國無眞正民意代表之國會以監督政府之用欵此等事固在所難免當有一種羣衆運動使人民願多出金錢以辦理敎育并求眞正代表人民之國會以監督政府使不移作他用 
　　以上爲羣衆運動中一部分當行之事使果實施其利必甚大也吾人所最要之一事厥惟責任心以爲當爲者即努力爲之當自求健全然後能任事有責任心肯爲社會服務實最高尚能使國家進步社會改良此亦當注意者也 
　　吾今日爲諸君言是吾固自認爲諸君友也美人皆華人友美人深望中國國家社會發達以其甚愛中國故余企望中國光明偉大而有好現象對於諸君對於各界皆切望能有所貢獻以求中國之進步諸君倘有欲赴美者有欲知之事可函詢余當負指導責 
　　芮君演說旣竟魯士毅君代表大衆致謝然後散出攝影以留紀念攝影前散者大半及散時鐘已鳴六下而雨時做美迺竟爲吾儕灑道矣（八月二十六日下午七時） 
[芮恩施對於中國時局建議]  
　　呈國務總理原文 
　　（一）當今中國政治之病根中國政治至此又度一危險之難關而新内閣方告成立本其執政者之品行經驗將來大足以激發國内外信任之心况以改造重任引爲己責是舉也不特爲政府所必須亦且爲全國所渴望但旣云改造則吾人必反躬自省試問目前政府全體已有强固之基礎與否言念及此余實不禁心有所危無論當今執政者之人格如何崇高在全國人民之心目中必不能認定此時之解决爲健全爲永久是誠事之不幸然亦勢所難逃蓋不從根本着想將政府之基本性質置之於磐石之安不授人以發生疑問之隙則無論其改造之計畫如何亦不過徒託空言而已近年以來政客之私爭督軍之自利官吏之貪婪據公共之財源不以改良國事而以發展野心爲中國人民者受害亦已深矣中國人民非不知偉大之財源絶好之機遇懸於祖國之前亟當發展但彼輩目覩一班政客及手握大權者對於此等大發展之計畫不但不能有所增進有所輔益而且以國家公共之物供個人無益之爭他人能以此致富强者而中國反以此成破産每一念及孰不痛心嗟夫中國人民之受害深矣 
　　事實昭然前塵俱在時至今日爲中國人民者對於一切計畫如其不能使中國政府恢復代議制度以爲人民保障者則將不容再有信任之餘地亦屬事理所當然夫近代各國政府之所以能内握統治之全權而外受鄰邦之重視者以其能代表國家全體也此種資格不能以武力得之不能以舞弊得之不能以陰謀得之其所以得之者乃由於社會自由之付託而政府能以合於法律之組織以行使其應守之職權而無或問斷踰越之事出故亦曾偶有以軍備自恃者矣以財源自恃者矣但欲以此爲搆成國家統治權之强健根基則未有不失敗者屢試屢驗無可倖逃苟存此心以謀國則徒使國家每遇一次之危機更增一度之孱弱推其所終必至於全局土崩舉國破産將所有國家之權一齊喪失而後已苟欲脫此大厄則其惟一之途厥惟忠誠正直完全歸諸法律手續與代議政治近代國家統治權之最後根源在乎尊重表現民意之法律若此而不顧徒以個人之勢力一己之野心金錢之陰謀武力之專制認爲統治權之所在則不但國内永無和平之望而且國事將愈見敗壞而不可收拾故吾輩苟欲免此現象則自當公正無私嚴守法律一面屏除個人之野心利益一面保存法制之長存久安是乃事實上之所不得不如此者也當今中國政府致命之缺陷在於無代表人民之國會代表人民之機關缺乏則名實不符之政府發生百孔千瘡東支西絀遇事盡敷衍之計謀國無根本之圖蓋由無法律上强固之根基而國民向無一致之贊助也此種現象不利之點可分以下三項簡略述之（一）在一國苟無全國公認爲代表民意之國會存在則所有各國與之接洽者亦不過認爲事實上有此一物乃臨時的而非正式的苟一旦國内之統治權有所變動則一切承認協商之點隨時均可取消此等政府當然處於生命無常仰人鼻息之地位亦當然不能享獨立安全之樂如代表各大國之眞正政府者然（二）當此等情形延長之時則政府之財政基礎必難强健爲本國政府者　苟欲實行正當之稅則而得全國經濟上之輔助固非有代表人民之機關不可卽爲他國政府者苟欲將欵項借給基本不完之政府亦不敢認爲正當而加以擴充因此等未經負債國人民代表參與之舉動將來無論何時該國人民皆有正當否認之餘地也（三）國際關係當今已極其複雜一國政府苟有何種舉動如不能見信於本國則萬難取信於他國雖其解决方法實係良善然信用不備當亦無可如何况偶有對於他國發生讓步之時而不能得全國信任之代議機關加以圓滿之解釋則國民之對於政府也不但永無諒解之日且將愈加疑慮之心乃並其生存之權亦慮有盜賣之患夫一國人心至於如此而欲　國與他國之國際關係能有重要之發展能得圓滿之解决是誠萬不可能之事矣如欲使其可能則惟有使主權所託健全有力之國會能不斷存在行使職權耳對於以上之主張更可進爲以上坦白簡明之解釋蓋中國政府歷年致病之所在實由於徒負共和國家之虛名而反無不斷相連以代表全體人民之國會因人民公意必有正式表現之機關此義也無論何時均爲近代政治之原素此而不備其爲致命之弱點無疑矣即以外交關係而言則各國對於一種缺少憲法原質之政府所承認者亦不過以爲事實上有此一物此種承認非正式的也非永久的也不過遇國際事務有必須與人接洽之時不得已而出此是亦不過爲便利之計而已旣不含若何之保障復不含若何之贊助無論何時欲撤回卽可撤回其權固操於各國之手也（未完） 
[中國敎育史中之創舉]  
　　大陸報二十八北京電云北京大學今日以名譽學位授與四外人此爲中國敎育史中之創舉法國班樂衞授科學博士美國芮恩施授法學博士法國里昂大學校長卓平文學博士美國二威哲學博士 
[統一時局之難關]  
　　政府對於李秀山堅辭總代表已經設法挽留惟李總代表迭次請辭意極堅决似非虛僞謙遜者比則挽留亦非易事當李總代未發表以前派梁士詒爲總代表之說曾喧傳一時梁氏南下均謂帶有重要使命雖爲其公子完姻而於岑陸方面必多有接洽現已事畢北上不日返都於總代問題必非絶無何等之關係梁氏與某使等向爲接近前曾擬派梁氏爲總代即出自某使等之主張此次直皖戰爭之結果舊交通系更形活動如 
 
 
 

Page 7

 
 
　　果李總代堅辭不就頗多有主張以梁氏繼其後者惟刻下和議形勢岑陸方面似願與中央直接謀和而孫唐主面正大唱高調别有所圖統一之進行實覺困難梁氏頗悉西南之内幕恐亦未必肯冒昧出而擔任又據公府消息李總代經束海慰留後此事當暫擱置而和議接洽則仍在進行並不因之中止 
　　二十五日中央接軍政府來電略云新國會爲安福系之生産决無存在之必要務請迅速頒令取消又李純亦來密電謂中央果能毅然解散新國會及撤換閩陜二督和議庶有進行之望公府對於此項電陳業已研究决定事在必行昨日特與曹張兩使協商已得同意惟責成李純擔保俟解散新國會後舊國會亦須實行解散俾免發生種種枝節 
[禍首問題近訊]  
　　前日午前十時一刻日本公使小幡酉吉參贊西田耕一至外交部訪顔總長稱日船武陵丸在長沙被湘軍搶擊一案前提八條辦法務望即日履行以資結束顔氏當告以外交陸軍部派員赴湖南一節譚延闓以和議未成請中止前往並謂此事先由湖南地方與口領事談判云云復談及禍首問題小幡言本國政府對於徐樹錚等九人請求保護已發表宣言在案將來無論如何决不能因中政府之希望便變更前次之宣言云云故引渡禍首問題事實上頗難辦到耳又聞政府近接吉林省議會漾日來電請向日本方面要求引渡禍首其原文照錄於下段系搆亂貽禍京畿凡屬友邦同深切齒乃日使公然庇匿禍首直言不諱其藐視我政府欺凌我主權至斯已極查曾徐諸人此次稱兵倡亂爲私人之權利不惜顚覆國家糜爛生民居心殘忍不問可知况復有侵挪公欵凟喪職權勾結匪徒圖謀内亂各行爲按諸法理自與政治犯逈乎不同日人與我國交誼素稱親密今竟爲他國之所不忍爲其有意助亂昭然若燭應請嚴重交涉責令引渡以肅法紀至要吉林省議會漾印 
[光雲錦被捕之兩說]  
　　第二批禍首光雲錦於命令未頒布時即託病藏匿於德國醫院嗣經其友人陳幹介紹到日人所設之扶桑館居住事爲軍警偵悉光大惶恐復商由陳幹轉向他處藏匿前日出館後甫至東單一條巷口即遭擒獲蓋緝捕者早已有備也外傳光氏被捕後暫拘於步軍統領衙門係屬傳聞之誤光被捕後卽拘留於東四牌樓六條偵緝隊公所現光仍在彼處據個中人云公所中待遇光氏甚優光初入該所見有刑具陳列極爲不安後由所中告以刑具非爲伊用光始釋然又一說光實在館被捕當時跣一足一足着襪係於光氏晝寢時陡然被捕故有此種現象云云又據日人方面消息光雲錦刻更姓林氏匿居東單牌樓扶桑館不意爲偵探知悉遂於二十四日午後四時闖入該旅館逮捕以去茲據日使館某當局云此事並未得當地日本當局之許可且擅入日人住所實爲前所未有此後恐將留此惡例然確信日本爲局定將向中國當局嚴重交涉云云按光氏是否在扶桑館中被捕尚未證實假使光氏確在該館被捕然該館旣在中國領土内當然受中國法律支配無疑義也 
[北通縣駐兵譁變紀詳]  
　　北通縣兵變消息外問所傳頗不一致茲據確切調查肇事時在二十四日夜間十二時許先有西北軍數十名出營擄掠經該軍派出一連兵丁彈壓不幸連長排長等均被擊斃該連兵丁遂卽加入擄掠旋渦中聲勢愈形擴大俟後復有某軍槍聲響起以至肇亂者彈壓者保護者雜亂叢聚槍彈卽指高空放而南北東三街遂慘遭於火約四十餘家損失價值約計百五十餘萬矣遭難商民中受輕傷者計有二百餘人死者三人在公理會醫院者九人其中四人生命不保查該處原有軍隊除毅軍兩營外尚有改編奉軍之西北軍一殘旅前日開去奉軍約近萬餘人該軍開到時除在南門進入時與守門毅軍略有衝突外（毅軍死兩人）至下午四點鐘已將城南演武廳西倉各門等要塞陸續把守又將西北殘旅完全卸武裝並搜查軍人中有商民貨品者以軍法從事並聞擬將其他城内軍隊同一處置善後問題幸有京師婦孺救濟會人員協同警察所邀出商會長方波杉君等聨合各糧食商號會議先由救濟會出墊欵三百元令各號速爲開市以輸民食到會者共十九家而能允許即日開市者約十一家其他或因損失太鉅或緣房室燒毁不得應允又聞京兆尹王瑚亦親臨視察王芝祥氏亦奔走設法並由地方服務圑王洞陳隋少伯等留通一面專與各界聨合進行一面顧及公理會三百婦孺食粟又得郭已雲等送去鉅欵惟政府對於變兵如何處理尚無表示據外人消息兩星期前西北軍一部分曾與毅軍發生衝突事爲吳子玉將軍聞知即派兵二連前往鎭攝漸次就平始行撤退不意其又突然譁變也事變之前各兵士曾至宋子揚司令部要求給予槍彈宋氏當然加以拒絶該變兵等立時開槍四出焚掠傳聞一部份搶掠之兵士仍各歸本隊當局聞此消息極爲震怒已派奉直勁旅前往鎭壓並派專員馳赴該地調查眞相以憑核辦聞師長張作相吳俊陞已馳往該地會同軍警督察長施從濱及縣知事李杜辦理一切善後事宜至東直朝陽兩門緊閉係衞戍司令部之臨時命令藉防潰軍入城大約經一度之討議後必能决定最後辦法聞居住通州之王芝祥氏尚閒居於東城羊肉胡同之京宅昨晨接得此項消息卽於二十五上午八時倉皇回通該地紛擾情形可以想見矣 
[京津皖人致馮玉祥電]  
　　張敬堯潰兵蹂躪英霍 
　　萬急漢口探交馮玉祥旅長鑒張敬堯潰兵由蘄羅竄入英霍六安一帶沿途姦擄焚殺兇殘甚於白狼倪軍暗通聲氣按兵不動甚且接濟潰兵子彈英霍城鎭刦掠一空倪氏上則蒙蔽中央聽聞下則禁止人民書電寃沉海底無處呼嗚我公皖人斷無坐視父老兄弟姊妹遭此奇刦而不肯奔救之理萬望我公應三千萬同鄉之要求卽日率師由湖北兼程入皖事定之後功罪付諸公論同人等當率三千萬同胞爲公請罪臨電皖切血涙交陳旅京金邦直洪鑄旅津周學衡石秉銓四十三人公叩 
[國民大會消息]  
　　據某要人云政府對於國民大會近已决定核准内務部所定之草案並即以之宣佈全國聞草案内容之大要國民大會由各省公民圑體自行組織政府毫不干涉至於此項草案一俟代表會議組成時即行討論他如時期地點及應議之各案均由代表會籌備政府决不參與 
　　北大發起臨時國民大會共發起人等以日來收集校内贊成書函已有六百餘起之多（該校全體二千餘人現因署假回籍者居多留京者僅七八百人）爰於前日晨九時復在該校第一院開一會議到者約七八十人討論結果决定將上次公函内所擬徵求校内同意後再用全體贊成人個人名義通告京内外各學校及各界圑體辦法改爲先在該校全體贊成人個人名義通告京内各學校俟得同意再通告京内各界徵求同意然後通告外各學校及各界圑體其通告京内各學校書不日即可發出 
　　當局對於國民大會之組織異常愼重蓋恐各政客慫恿利用再起絶大政潮聞已限定以下各項官吏不准加入（甲）凡在職之司法官吏不得加入圑體（乙）軍界自目兵以至高中下各級軍官警界自警士以至警監均不得加入他如各官署供職人員亦在禁例聞此會將純由公民圑體組織惟各省之議會不在限制之内又據最近曾謁見東海者所談謂國民大會問題乃一種自然之潮流旣爲民意所歸當局自無反對之理在各方面意見未盡一致以前東海尚不欲具體表示其態度惟謂今後之政治中央集權勢所難行不如順其潮流扶植民權共負國家之責故頗認地方分權之制爲較合時宜云云此言是否可靠則不得而知矣 
[桂粤軍戰紀（平）]  
　　粤軍在潮州獲勝原因 
　　陳炯明反戈討桂五日之間而潮汕竟下其戰勝之速大出吾人意料之外此次戰勝之故固由於人心與戰略然其最要者尤關於人物也粤軍入汕之時粤人怨恨桂系而粤軍之懐憤尤甚當時白旗飄飄皆大書廣東人勿打廣東人而所發之白話體傳單尤多故軍隊中人心已無形爲之吸收汕頭之失實在並無戰事桂國先自己譁潰繼之以搶掠搶掠之後遂各自逃散此其情狀與前年莫擎宇爲潮梅鎭守使時竟同一式莫擎宇之軍自散而後莫擎宇逃劉志陸之軍自散而後劉志陸亦逃可謂後先輝映此固人心爲之非勢力所能逼也惟桂軍於據分水關時曾有一次劇戰粤軍當進攻時地勢不如桂軍之優惟粤軍頗有戰略編列敢死隊數百人持駁壳者居前雜之以持刀者隊中人均嫻於拳脚似從拳術中挑選者此輩一往無前專打衝鋒先之以槍槍聲止而刀即繼之桂軍大驚紛紛退後迨退至後方而粤軍之砲又能瞄準命中擊斃甚衆故自此一役而後遂得黄岡桂軍大爲震懾遂迎刃而解矣粤軍司令到處出示皆招人投降有能持槍來歸者每枝與銀三十元如願留營當兵者仍編入兵籍於是復紛紛來歸故粤軍得手極易所至如入無人之境亦其始料所不及者也至言人物則桂軍中完全可謂無人才茲特就當局中委任之人而言之 
　　劉志陸固委任爲征閩軍總指揮者也劉爲莫榮新之乾兒向爲莫所信任者然劉當民國元二年時曾隷陳炯明部下充當營長與陳亦有私交此次閩邊事發生陳曾屢派人勸劉離莫獨立然劉不允而亦未有何法足以防閑但以圓滑手段應付之故張錦芳之姪張駐雲當游擊隊統領於槍斃帮統車渭英後憤然回省曾徧告人謂劉志陸通陳其實劉乃一少年絶無計畫之人故事變一起倉皇無策其勢不得不出於逃之一法也 
卓貴廷爲征閩軍第一路總司令藉以打鋒者也卓爲桂軍中之老防營人物資格甚老似甚可恃不知此人烟癖甚深絶無調皮且敗軍之將不足言勇前時龍家將馬存發鎭守潮梅時卓卽在其部下嗜好甚深及莫擎宇獨立卓貴廷狼狽私逃遁回桂省此次由沈鴻英招致復行到潮公爲彼於潮州情形熟悉不料又爲第二次之失敗其無用亦可知矣 
　　關澄芳征閩軍第一路之副司令也關爲順德人人甚文弱不過與劉志陸同學遂委以重任此次守澄海全無戰鬭力部下多廣東人故降者尤多 
　　劉志海乃劉志陸之弟也沈酣酒色不知軍紀爲何物其所領有二營駐紥大埔大博已彼猶夢夢在汕頭娶七奶意興方濃而汕頭事急又相率而逃矣 
　　蘇理中本李烈鈞部下援贛軍之支隊長人極柔滑善於媚人春間滇軍風潮發生蘇部下軍械最爲充足人數亦多當時道先投降得劉志陸歡心任爲統領此次帶軍守鳳凰山聞粤軍入澄海卽預備投降迨到汕頭蘇即爲第二次之投降矣 
　　桂軍人物如此於軍事學識全不足言粤軍則所搜維陸軍學校人才甚多蓋粤省敎練新軍自前清以來培植人才甚多宣統年間將已成鎭及辛亥革命陸軍人物多在軍中惟民國二年龍濟光入粤而後解散陸軍凡曾受軍事敎育者皆投閒置散桂軍討龍而後其握權亦是如此故陸軍人才欲求一飽而不得陳炯明盡將此輩吸收故其所編列之各統領多曾受軍事敎育者其戰略必比較爲優可無待言此粤軍獲勝之原因也現在戰事集於惠州鄒魯一軍由汕頭會同統領梁鴻楷丘耀西督率所部徐雁軍彭凱勳陳秀華及砲隊長黄昭榮等十餘營分逼揭陽惠來兩屬第七支隊長鄧本殷則督帶全部由海陽循惠潮鐵路進攻海豐陸豐統領鍾景棠並在普寗策應熊略一軍已由嘉應州進發直逼龍川河源統領謝文炳率部衆李可簡鍾毓靈葉紹棠三營聞於二十二日日已進佔藍關刻下河源方面桂軍駐守兵力有劉達慶所轄陸軍第二圑長吕定祥全部陸軍游擊第三營長黄華第二營長劉宗堯統領刁其昌全部第一軍馬濟所轄部隊唐紹憲等五營陸軍旅長沈榮光所轄沈寳廷等共計不下三十營惠陽方面已由卓貴廷等由潮安移回之殘部嚴密駐守粤桂兩軍將於日内有一劇烈戰爭也 
[杭州快信]  
　　新簡浙財廳長陳昌榖抵杭後初寓城站旅館次日卽遷住城頭巷許宅接奉省令調署杭關監督當由關署科員馮仰山偕某庶務員賫送印信於昨（二十八日）午後正式接篆任事另據杭報所載則謂沈省長以兼代財政廳長杜純到任以來整理捐務籌畫軍餉不遺餘力似難遽易生手已令特任陳廳長暫署杭關監督於昨日下午二時接印視事携來隨員祇朱陳等四人調署杭關監中督陳昌榖沈省長擬仿沈爾昌案委令兼充省署秘書長盧督亦委充高等顧問不日將成事實兼代財政廳長杜純已奉令改代爲署現因三十日爲其母七句生辰在滬住宅上壽昨乘早車赴滬訂下月一日回署此間文武各官咸有餽遺 
　　運使趙征蕃電已　沁日卸津海關篆東日南下 
　　浙江學生聨合會以吳子玉師長發起國民大會解决時局各省多已應響本省尚無確切表示昨特分函各法圑從速籌備共策進行 
　　新選杭總商會會長湘泉經各會董勸駕後今日（二十九）本允到會視事詎事復中變上午八時忽又遣人送達三次辭職書 
　　浙江省農會今日在吳山阮公祠開會選舉正副會長省敎育會亦開評議會 
　　壽安坊巷昨夜火警延燒市屋九間焚斃某篾篷店幼孩三口 
[南京快信]  
李督委諮議周予覺專任與唐繼堯接洽和議 
　　李維源昨乘江輪赴安慶謁聶憲藩陳報一切 
　　派往各縣息借冬漕委員因各縣地方公圑否認進行困難近已紛紛返省銷差 
　　財廳委馬祖光調查造幣廠鼓鑄銀幣數目 
　　部委申士魁充津浦路警備統領浦口已設辦事處 
　　報傳吳慶桐在南陽宣布獨立據軍署云尚無電徵實馬玉仁電軍署報告泗陽匪已肅清二十五日率隊返浦即日赴盬阜一帶查防 
　　揚州大達公司小輪前晚在葛港被匪行刦軍署電令張仁奎黄振魁爲玉仁嚴緝 
　　齊帮辦之封翁明（三十）日壽辰各界送禮璧謝 
　　南京雷電練習所昨日上午九時敎習學生正在研究詎因天氣炎燥試驗藥品忽然爆發致在場員生數人均受傷當即舁送醫院療治聞尚不致有性命之虞 
[地方通信]  
[蘇州]  
　　借漕委員之焦灼息借冬漕一案吳縣各業棧因省議員通電主張拒絶故刻下仍多觀望徵糧員薛允敏焦灼異常前日特致函各業棧云前奉省省令息借冬漕業於四日函達想邀鑒及刻下雖有陸續借付比諸往年所短尚鉅限期將屆未承貴棧賜下一此事雖奉省中調令實係重在縣中交情歴屆旣蒙推情有素旣用敢再行奉懇務祈查照前年數目限内借給感紉雲誼實無極云云恐仍無效也 
[奉賢]  
　　敎會附設國語夜校阮巷鎭耻穌敎堂附設義務國語夜校學額二十名不收學費僅收油火費四角課程分拚音發音會話三種適合農工商普通應酬之實川主任敎員凌綬成牧師帮敎吳苑卿先生凌牧師發音準確會話純熟五音清　吳亦熱心敎授故該鎭工商志願入學者甚多現該鎭商會要求凌牧師廣額十名以宏告就想凌牧師必能允許要求也 
[無錫]  
　　鞋業退認印花紀無錫各帽鞋號因事不願包認印花向商會退認一事二十八日由該業董事江耀山及領袖馮丁湯四君於下午四時赴商會請求退認商會方面山顧君接洽言語異常和靄謂是否以全數或一部退認抑或減認均可惟須正式來函報告最好轉商各號有何辦法商會無不認可江以當時不能擅自主張擬再召集各店主重至公所開會後再定方法現聞江以辦事棘手决於夏暦九月十三日公所開常會時當衆辭職云 
[揚州]  
　　盜刦輪船詳情揚通班大達公司飛雪小輪拖帶拖船一艘在揚滿載商旅銀錢開回通州二十六日上午一時（即二十五日夜（經過泰州葛港地方突被盜刦聞匪盜共十一人在泰州北門購票登輪者五人在塘灣購票登輪者亦五人迨船駛五葛港船上之匪鳴笛放槍爲號港内預伏之一匪聞聲後亦放槍響應旋駕小舟登輪先以槍擊司機人逼令泅水逃命機輪遂停羣至賬房内任意搜索計刦去現銀一萬一千五百元（或云二萬元）揚州怡大寄姜堰成記五千元益源寄姜堰寳興五千元泰州某莊寄姜堰一千五百元均被刦去即以船中郵袋爲裹銀物携　乘舟而逸乘客幸無損失事後經鄰鎭水陸軍警四出兜拿旋在黄村地方緝獲盜匪五人贓銀二千五百元内有一五十餘歲之老嫗押交泰縣茹知事訊究矣 
[鎭江]  
　　鄉民呈報旱荒徒邑各鄉山田地勢高峻禾苗恃雨　潤入秋以來天氣炎熱雨澤尤稀　土燥裂禾苗焦枯前日有辛豐鄉八區地方里運朱龍保等十六人來城當詣縣署呈報旱災並懇求張知事下鄉查勘云 
[湖州]  
　　縣商會選舉會長二十六日爲吳興縣商會選舉會長之期兵到會董二十三人投票後顔督舟得十二票當選爲正會長休息後繼續投票陸培之得二十一票當選爲副會長現已呈報縣署由縣給予委任并飭知即日到會履事矣 
[南昌]  
　　烟業罷工風潮未已南昌烟業向分三帮一建帮待遇工人比較爲優二京帮三本帮皆甚嚴刻刨工向例按件取值頭等烟每包約十兩工資南昌票錢（每一千值鉛元五十六枚）二十六文二等每包二十四文三等每包二十二文作十時之工尚不足赡一家之川故刨工即要示每包加資六文各帮業主爰齊集福建會館力謀抵制結果否認加價工人聞訊大憤遂至全體罷工至數日之久業主始允每包增加三文工人尚未滿意現尚在爭持中 
[雜評一]  
　　浙財廳長（默） 
　　蘇議會之反對齊省長以齊未奉中央命令違法擅調俞紀琦爲財政廳長也今旣准俞辭職另提替人則此掀動汀蘇全省之財廳潮可小小告一結束矣 
　　浙財政廳長之陳昌榖甫田中央任命而到浙者也今沈省長忽以前廳長杜純理財熟手不便更易特調陳爲杭關監督其已預得中央同意歟抑未得中央同意而先以省令易之歟如果以省令易中央任命之廳長各方能無異言歟情形得母與江蘇同歟此亦令人懐疑之一問題也 
或曰今日之中央命令早已不行於國門以外區區廳　又何必問哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[中華武術會開會紀紀念會懇親會]  
　　小南門中華武術會於昨日下午二時開一周紀念會并歡迎新會長來賓七百餘人正會長王一亭因事缺席由副會長葉惠鈞出席先奏樂次由會員代表賚呈證書次由會長代表致頌詞次會員與會長行相見禮次會長偕會員向會旗行禮末由葉副會長宣言並代正會長讀宣言都勉勵語歡迎會長禮節於此告終後乃舉行紀念會由葉君主席報告開偮宗旨大致謂本會之創在力矯重文輕武之積弊以提倡武術保存國粹爲宗旨本會創辦甫及一載而會員已達二百餘人足見社會心理漸趨於尚武之一途可力去從前委靡之狀是當爲武術前途賀亦當爲我中華民國賀也次爲敎員會員之武術表演節目哪彈腿·查拳·六合拳·小紅拳·楊家將·埋伏拳·查拳二十四式·心義拳·五虎窘羊棍·春秋大刀·黑虎鎚·中平槍·虎頭鈎·查刀·宣花斧·六合刀·雙頭槍破槍·抹面刀破槍·三把腰月·解腕刀·月牙鏟破槍·空手奪刀·對打棍·黑虎鎚破槍·大刀破槍·啓合拳·大箒子破槍·蛾眉刺破單刀·雙手代破槍·雙刀三星·雙手代三星·各會員演來均精神抖擻而又以八十老翁何玉山之六合拳等尤爲精腞七齡童方和元之六合刀八齡童樓文元之啓合拳亦受來賓歡迎繼由朱少沂·畢雲程·黄奠華等相繼演說大意謂强身强國衞身衞國均需乎武術次給奬得奬者爲羅叔青·張祥甫·程鵬·王明坤·黄正德·劉祝三·顧炳乾·朱啓明·公人章·詹芝軒·傅玉峯·張增祥等十三人六時一刻散會晚七時一刻開懇親會到會賓亦踴躍先由孤兒院軍樂隊奏樂次主席報告次少年宣講圑之國樂次由江亢虎李恒春相繼演說（詞從略）次潤鴻社之崑曲次武術節目共三十次與前次所演者略異内有猛虎擒羊·燕青拳·滑拳·三義刀·大刀·梭·鈎鎌槍·查刀·純陽劍·金龍爪·滑拳·廿四槍·槍夾棍·板打栲子·三節棍破槍·鋼义破槍·虎頭鈎破槍·拐子刀破槍等爲前次所未有次影戲次奏樂次餘興散會 
[縣敎育會聨合會定期開會]  
　　南滙縣敎育會等發起之江蘇縣敎育會聨合會各方接洽業已妥洽現定陰曆本月十九二十兩日假南市馬家廠浦東公所開會集議進行事宜 
[星洲學校註册條例决實行]  
　　南洋星洲府議政局擬設學校註冊條例前經摘要登載茲得可靠消息該地政府已分布通告加以說明决意實行茲將通告附錄如後爲通告事政府近擬設立學校註冊法律已將草案提交議局惟外間謡諑繁興理合將政府之眞意示悉以釋羣疑政府對於此法律决意實行斷不取消（一）政府非欲利用豁免之權令此法律單獨支配華人學校今擬將此豁免權完全取銷（二）政府非欲考騐敎員之程度（三）無論用何國文字敎授正當歷史政府俱不欲干涉（四）政府不欲干涉華人文公及敎授華文（五）依尋常辦法敎員註冊只須將正工之攻式紙塡寫送入并母庸面見註冊官（六）政府擬將學校二字之釋義再行修改令凡有十五名以下無論年齡老少之人常在一處受敎之學校得免註冊七）政府擬則一敎育部并簡派華人部員二名 
[大昌烟公司舉行羣嬰大會紀]  
　　羣嬰大會（Baby　Show）在歐美各國時常舉行其作用不外引起社會人士之注意嬰孩保育且一堂歡聚爛漫天眞亦人間之趣事也去歲本埠青年會曾舉行該會一次頗受社會贊許昨日下午一時大昌烟公司因現製售囝牌香烟銷路甚爲發達特假大世界開羣嬰大會以資提倡且作紀念到會男女人士及其嬰孩達四千餘人報界如史量才·張竹平·潘公弼·程松聲君等亦均蒞會由黄楚九·曾煥堂·王子康·劉同嘉·天台山農·孫玉聲·朱硯臣君等招待來賓之携嬰孩往者咸不購票並由該公司徧贈嬰孩牌香烟每人兩盒又嬰孩牌木樣每小孩一件來賓等先入共和廳茶點休息廳前紥綵並有羣嬰大會匾額三時齊入大劇場開會由該公司總經理黄楚九君請史量才·張竹平·潘公弼君等爲評判人將數百嬰孩一一加以評判其蘋果之面蓮藕之臂莫不歡欣鼓舞活潑潑地計選得最優等四名優等八名年齡限二歲至五歲者（姓名等見後表）最優等者贈給金練條金鎖片優等者贈給絲帶金鎖片以示奬勵散會時由英商愛蘭漢百利公司請男女招待員多人在塲分贈各嬰孩以該公司自製之代乳粉·雪花粉·麥精餅·嬰孩香皂等多種又贈育兒寳鑑三千本俾廣保育之效聞再歷數月後該大昌烟公司仍擬舉行此會届時無論本埠何界人士均可携其嬰孩赴會因此種集會極有裨益且饒興趣毫無貧富等階級羣嬰大會攝影 
　　之可言也茲將中選嬰孩之姓名年齡住址　　列表如左　　（甲）最優等四名 
姓名年齡住址 
戴敦福二歲南成都路新樂里 
魏恒羲五歲金星保險公司 
任炎民二歲卡德路五百六十九號 
童春二歲老北門大街公萬興鷄鴨店内 
　　（乙）優等八名 
姓名年齡住址 
榮寳峯四歲北浙江路晋康里七百十九號 
梁萬章二歲愛而近路春輝里五百三十八號 
楊兆祺二歲崴海衞路二百十號 
鄧任先五歲北山西路德安里 
全振華五歲牯嶺路八十六號 
何揚仁二歲城内九畝地合康里六十三號 
徐世綱二歲白克路三家園仁和里皮字十五號 
胡鑫寳三歲雲南路育仁里五百七十六號 
[尼羅船尚有艙位]  
　　寰球中國學生會留學招待部消息云本届（八月三十一日）赴美之尼羅船尚有一艙位可以轉讓祗須備有費用一切出發手續該會皆可帮同辦理欲乘此船赴美者可向該會留學招待部接洽云 
[國民大會策進會幹事會紀]  
　　推定各股幹事主任五人 
　　國民大會策進會昨日下午二時在事務所（即廣肇公所内）開各股幹事會到者如馮少山·沈仲華·陳良玉·沈警己等數十人公推馮少山主席先由總務·文書·會計·交際·調查各股幹事分别推定各股幹事主任如下（一）總務股霍守華（二）文書股金拜仁（三）會計股唐寳書（四）交際股鄭鷓鴣（五）調查股陳家寳繼將幹事部辦事規則逐條討論稍有修正通過孫道勝提議本會應另撰白話宣言書分送本埠表明策進會之宗與國民與策進會之關係及策進會與國民大會之關係霍守華附議并謂除白話文外應另撰文言通告分發各埠以促起國人之覺悟衆皆贊成通過鄭鷓鴣提議本會經費及會費兩項急須解决應請正式提出於評議會陳良玉附議通過繼經决定今日（即星一）爲幹事常會之期嗣後應由各股各幹事照章准時列席不復分發通告議畢已六時遂散會 
　　又該會交際股爲各專責任起見特開談話會主任鄭鷓鴣主席（一）舉書記二人孫道勝·姚菊生（二）孫道勝提議本股當經從速議定辦事細則以利進行通過并舉定孫道勝·姚菊生·張炳榮三人爲起草員（三）議定星期日二時爲該股常會時期（四）議决通函未列席本股各股員報告今日開會情形并催其出席 
　　又該會昨接餘杭國民大會策進會來電云上海國民大會策進會鑒國事紛擾不已吳將軍倡說國民會議深合國民心理現北方雖已暫靖南方又啓爭端平定時局政府無此能力非由全國國民公共解决不足以謀統一而救危亡吳將軍旣有此國民大會之主張凡我國人亟應急起進行本會業於八月二十四日聨合農商學三會組織餘杭國民大會策進會徵求全縣民意預備貢諸大會庶幾可得眞正民意合特電聞並祈轉促各省各縣一律發動以期於成國民幸甚餘杭國民大會策進會徑 
[吳佩孚覆上海學生聨合會書]  
　　敬復者接讀筆札敬悉一切辱承勉勗敢不自奮惟一木之力大厦難支建設萬端責在羣衆今國家之病在元氣不充並非外邪所能爲害若純恃攻伐而不加内養恐一病甫愈一病乂發雖有和緩亦難奏效國家元氣寄於國民民氣不振民識不增而求政治之改進不亦難乎諸公愛國心切素所欽仰尚望合力振作乘機倡導解一時之糾紛謀永久之統一安危所關責無旁貸佩無一己成見惟民意與公理是從敢佈腹心諸希亮察吳佩孚啓八月二十日 
[李蘇督請假已准]  
　　江蘇李督軍前因政躬不豫電請中央請假一月通令各屬俟奉准再行飭遵在案茲聞滬官廳昨奉令知已奉准給假所有公務暫由齊帮辦爕元·周秘書長嵩堯暫行代理其有重要事務仍隨時禀承辦理云 
[齊耀琳最近致京電]  
　　請囑蔡鈞樞宣布運米人證 
　　蘇省長齊耀琳昨致北京電云北京大總統鈞鑒國務院内務部鑒前因報載省議員蔡鈞樞等　電斥私運蘇米經於寒日懇予併案嚴查並經電蔡議員等提出確證茲准復稱議員與官廳交涉較之訴訟不同非至必要時雅不願宣布人證致多牽涉究竟貴省長與安福李思浩等有無接洽請自　良知等語查蘇米一案與李思浩毫無接洽蔡議員等不願宣布人證固屬意存忠厚但值茲米荒徧地實爲必要之時不能再慮牽涉旣准聲稱議員與官廳交涉非同訴訟耀琳轉不便再行函詢應請電飭查辦員直接囑其宣布以便嚴懲齊耀琳沁印 
[軍警仍禁開會集議]  
　　淞滬警察廳長徐國樑近接松滬護軍署來文略謂目下正當戒嚴期内如有境内發生聚衆開會無論何種圑體一律禁止等因徐廳長即轉飭所屬各區所隊一體遵照 
[粤省戰訊中之旅滬粤人]  
　　電請嚴戒騷擾旅滬粤商潮惠各屬同鄉因陳炯明率師回粤驅逐桂軍已得潮梅現正進攻惠州誠恐軍行所至或有擾亂鄉里情事昨特由各該會館公電粤軍陳總司令請以桑梓爲念切實誥誡所部各軍嚴戒騷擾地方以安閭閻 
　　會議籌措軍餉孫唐伍三總裁因陳總司令此次率師返粤預算餉項至少須五百萬節據來電請爲設法籌措故三總裁特向廣肇公所籌商以資維持該公所董事連日會議作何辦法聞有准借五十萬元消息云 
[新鐵路局長昨已到滬]  
　　新任滬寗滬杭二路局長趙晵華於昨日（二十九日）乘滬寗路十四號特别快車到滬寓滄州旅館定於今日（三十日）乘滬杭路特别快車赴杭謁見浙盧督商議一切將於三十一日回滬 
[鍾文耀昨日北上]  
　　上海造幣廠籌備主任鍾文耀因奉葉總長令召進京於昨日（二十九日）乘滬寗路夜車赴寗轉乘津浦車北上 
[法前總理緩期回國]  
　　江蘇特派交涉公署昨准駐滬法總領事雷務來函略謂法前總理班樂衞前定本月底到滬九月四號乘法國郵船放洋現因該法郵船須遲至十號左右始能放洋故班前總理回國之期亦展緩數日云 
[電工聨合會職員會紀]  
　　昨晚八時電器工界聨合會開職員常會到者理事部評議部執行部及各科主任共三十餘人當由執行長主席報告各部提出之議案第一案理事部提議本會俟年會開過後當根據前次職員會表决之事徵求會從速進行及建築基本金辦法如何着手首有趙金木理事發言主張先開一游藝會或借舞臺或借影戲院請各部各科長擔任售劵各職員略有討論結果表示暫擱候下次再議第二案係執行部李恒林君提議本會書記一席是否要津貼若干本會會員中可有此相當義務人才否請衆討論表决按照本會經濟力每月可津貼洋八元須每日至會辦公兼收會費此席須介紹人負完全責任後由李恒林浦惠卿兩君介紹慕爾堂信徒王志海充任雙方贊同通過次有執行長報告國民大會策進會經過情形本會曾派出席代表何德顯俞銘巽兩君因時機侷促一時不能召集開會今日請衆討論是否合格胡裕起言何君係本會理事兼技術科長恐不克分身出席另舉他人後有張榮棠君舉出邢金生君充任雙方同意全體通過又執行長代學術科長報告本會義務夜校定於九月十號開學每晚七時開課至九時散課學校簡章大旨（一）年齡在十四歲以上至三十五歲爲合格（二）學級中西兩科均以初等敎授之（三）課目國文國技珠算修身英文讀本會話筆算字音習字電學（四）時間每晚七時至九時（五）學費不收須保證金洋五角至放假期發還（六）所有書籍均歸學生自備校址在白克路福源里口開學期定於陽曆九月十號即夏曆七月二十八日又公决一週年紀念大會定於陽曆九月四號（即夏曆七月二十二日）禮拜六下午三時起集於漢口路雲南路轉角慕爾堂特發通告及入場劵於全體各會員及各電器洋號廠號店東務請准時列席議畢散會 
附電工聨合會國民大會宣言安福禍槶全部瓦解舉凡一切誤國殃民之秕政我國人當同聲亟起振刷一新國民大會自吳子玉提倡後遂爲輿論所公認同人等竊謂茲事體大旣不便放棄天職更不宜掉以輕心致滋流弊夫民國成立九年於茲前此所謂議法選舉各權皆操縱於少數官僚武人政客奸紳之手不獨我工界人士聲氣無聞卽一般卓識純良之士俱屏斥於外此所以民治主義之精神不能實現於民國而武力干涉與金錢運動之歷史長演不替者也茲國民大會策進會已告成立吾人於着手進行種種辦法自宜詳加審愼庶免築室道謀而坐失時機同人等僅就所知舉數端以爲我國人商之（一）採用普通選舉制召集臨時國民大會否認前次之階級選舉及複選制（二）由農工商學界已成立之圑體共同組織不使政府監視或他種勢力所播弄（三）四項各圑體各舉代表一人列席國民大會（四）被選者以農工商學各圑體爲限不許官僚直接間接之參與以上數端當否尚難自信謹貢愚見所及祈吾四萬萬同胞共决之上海中華電器工界聨合會勘 
[券物品交易所股東會紀]  
　　日昨（二十九日）下午二時證劵物品交易所假上海總商會開第一次定期股東總會股東到者二百三十五户計七萬八千六百五十九權各理事及監察人全體俱到二時三十分鐘議長虞洽卿君宣布開會宗旨（一）議長指定馮芝汀朱子謙爲糾儀員（二）理事聞蘭亭報告開幕以來營業狀况（甲）本所註冊呈批各件略謂本所現在各種營業係遵省令本所現在所定名稱係奉部令本所之基礎至今日可謂確定（乙）宣佈養成所開辦情形略謂本所爲新創事業一切人才非預先養成不可費時六閱月耗財八千餘始克有今日之成績（丙）本所房屋現已自行購置計費銀二十萬零（丁）營業種類現在先做證券·棉紗·棉花·糧食·四種（戊）經紀人總額共計九十五人（己）理事鄒靜齋於本年五月二十五日出缺互選周佩箴爲常務理事（三）理事郭外峰報告開業後交易狀况略謂本所於七月一日開幕二日開始交易交易種類先分證劵棉紗·棉花·三部至八月二日雜糧部開始營業計自開業至八月二十七日止實在交易共四十六天而各種成交數巳頗可觀經手費共收八萬二千元左右平均每日可收一千七百餘元本所有此成績足爲各股東賀至股票交易本所股票八月期交割者實有一萬一千六百餘股之多足見本所信用之一斑而經紀人能得顧客之信用亦於此可見（四）理事盛丕華增告本所開業前之收支賬目（已有印就之决算冊分給各股東）（五）議長報告議决事項二件（一）展緩股東定期總會日期請予追認案（二）變更進止股票過户日期請予追認案經全體股東通過（六）舉行補缺選舉由議長指定馬乙棠陳文甫爲投票管理員賈玉田金雪塍爲開票管理員結果鄭培之得六萬二千二百八十七權最多數當選爲理事報告畢散會時巳四句餘鐘矣 
[一週間米市之調查]  
　　自浦東周浦馬橋一帶新粳到滬以來屈指旬日惟始兩日每日祗數石上星期日起始稍見多至昨日至此一星期中南市方面共到新糧二千二三百石南帮陳米機粳破礱秈米等船七十餘號常錫北帮米船四十餘號北市方面所到新粳較少於南市南北帮河下米船數亦相若各碾米廠裝滬寗火車運來者有七十餘車故此一週間新粳價每石跌去一元七七角破礱跌去七八角市上新客秈已有買賣價亦漸鬆江西秈米到貨稀少銷路浩大故價反見漲云 
[平糶局暫不撤消]  
　　本埠自米價奇貴以來曾經上海縣沈知事與慈善圑及各市鄉經董公欵公産處總恊理商會會長等籌議設立平價局開辦平糶迄今已届三月稽核虧耗總數約有十餘萬元之鉅雖經各業紳商曁各圑體捐助欵項然虧數尚巨現各處平價局貧民購糴其數未滅蓋因新米雖已上市但皆係秈米其大米須待晚稻收成方可濟事故市間米價每石仍須十餘元一時不能跌價茲經沈知事與食米平價局主任商議以外間近日謡傳平價局將次裁撤一般貧民頓起恐慌地方熱心志士紛紛函詢事實要知平價局之設原爲接濟民食今若新米尚未收穫一旦撤糶恐於大局有關各米舖亦不免高抬價值任意把持爰决定暫不裁撤須俟將來米價平復後陸續察看情勢再行抽撤云 
[旬日來之熔銀調查]  
　　此旬日來國外大條銀來滬稍稀於是滙豐麥加利共旗道勝等銀行將所存大條銀二千零三十九條一併囑泰亨源方記等銀爐熔見寳銀四萬零七十九只核規銀二百零四萬兩之譜表面雖較前週爲多但各外國銀行因銀價昂貴來源略少以是各銀行現已電致各該國趕緊裝滬以應市面云 
[賄縱監犯案懲戒檢察長]  
　　上海地方檢察廳已革書記官程冠吾前於服務期間收受運動費迭次賄縱送監執行禁錮之劉刁根趙阿甯陳瑞和等各犯迨案發後程棄職私逃屢拿未獲詳情迭紀本報以上各案自發覺後即由前上海地方檢廳梅伯孫檢察長據情詳報蘇州高等審來廳轉詳北京司法部請示辦理茲經司法總長董康查得上海地檢廳賄縱各案半發生於前任檢察長卽現任九江地審廳長林仲立任内半發生於後任梅伯孫檢察長任内迭次發生賄縱判决送監執行重要案犯實屬不成事體該兩檢察長林仲立梅伯孫應各移付懲戒當於本月二十七號電飭江蘇高等廳查照辦理高廳卽令飭上海地方檢察廳速將梅伯孫先先拘留一面又電飭江西高等廳將林仲立拘留候示懲戒代理上海地方廳江忠章檢察長奉諭後立飭法警往查昨據去警禀復略謂前檢察長梅伯孫於本月二十六號交卸篆務後並不逗遛即日乘坐火車回籍所以無從傳喚等語江檢察長已據情電復高等廳核示辦理矣 
[寳山知事請修塘工]  
　　寳山縣歐知事呈省道及水利局文云案據縣農會會長王樹基復稱查寳邑爲沿海之區所有支幹各河受海潮之充斥每遇大雨河流洋溢賴出海尚便免致成災惟護塘之保障尤爲重要現塘身殘破已多西塘等段剥削更甚岌岌可危雖有歲修局之設法防堵終恐無濟前月大雨如注量在三尺以上且有颶風居民驚惶萬狀幸風勢隔宿即息否則民命田廬不堪設想現在秋汛已屆農熟將收之際爲預防計應請分别轉呈趕修塘工俾彌隱患一面由本會勸導農民多浚支河以資宣洩等情前來知事當即會同水利局委員逐段查勘核與所報情形符合理合具文呈請令局趕修迅速僱工辦理以保田廬而維水利云 
[普益社發起因利會]  
　　南市基督敎普益社社員滕克勤等十人近以貧民生計日益艱難承基督服役於人之訓盡力救濟爰特發起一借錢與小本營生之會即以我國向有之因利二字名之今巳將開辦緣起章程等披露（見來件欄）徵求各界意見各界如有主張可函致該會該會於九月十一號經過該社董事會後訂日舉行 
[昨日縣商會常會未足法數]  
　　上海縣商會援照商會法之規定每月第二第四星期日開常會一次昨日適屆第四星期例開常會旋因天時過熱會董會員到者未足法定人數不能開會故於五時後僅開談話會籌商一切所有會中進行事件均併入下届常會期（下月第二星期日）提議以待當衆表决 
 
 
 

Page 11

 
 
[公共租界重定地價表（東段）（三續）]  
地籍號數每畝地價地籍號敬每畝地價一一○○七·○○一一○四七·一○○一一○八六·○○○一一一○六·七○○一一一七六·七○○一一一八五·七○○一一二○六·二○○一一二四四·二○○一一二六六·二○○一一三二五·三○○一一三七五·○○○一一三八四·○○○一一三九四·四○○一一四三六·○○○一一四五四·○○○一一四七四·○○○一一四八二·五○○一一五○三·五○○一一五七五·三○○一一五八五·○○○一一六四六·○○○一一六五五·五○○一一六七六·五○○一一六八七·五○○一一六七五·三○○一一七六七·五○○一一七七六·五○○一一八○三·五○○一一八一三·五○○一一八二三·五○○一一八三三·五○○一一八四三·五○○一一八五三·五○○一一八六三·五○○一一八七三·五○○一一九○七·五○○一一九三七·五○○一一九四六·○○○一一九八三·五○○一一九七五·○○○一一九八五·五○○一一九九四·五○○一二一二三·八○○一二一三四·○○○一二一四三·八○○一二一五二·八○○一二一六三·五○○一二二○二·○○○一二二三二·○○○一二二七一·八○○一二三五三·二○○一二三八一·五○○一二四二三·五○○一二四四三·七○○一二四五二·一○○一二四六二·三○○一二四九一·○○○一二五九一·六○○一二六○一·○○○一二六一六○○一二七○二·八○○一二七五二·八○○一三一七九○○一三一八一·一○○一三一八A六○○一三一九六○○一三二○六○○一三二九六○○一三三○六○○一三三二六○○一三三四六○○一三四○六○○一三四一六○○一三四四四五○一三四八五○○一三四九四五○一三五○四○○一三六五五○○一三八一四○○一三八七四五○一四○○六○○（未完） 
[抵制劣貨聨合會開會紀]  
　　上海抵制劣貨聨合會昨開全體代表常會張志鵬主席徐運新紀錄（一）主席報告本期各地往來函件（二）繆稽陰報告審查永元機廠出品上經機打桄機確係該廠自造表决准予函致煙台證明並爲提倡（三）章晴孫報告餘記牌號洋傘係民生廠之副號出品今據來函證明並非劣貨（四）愛國恒心圑來函改派丁訓錄爲出席本會職員（五）劉仲文君追悼會議决贈輓聨（六）張志鵬提議日使庇護我國禍首徐樹錚等九名不顧公法本會應對於抵制劣貨加嚴執行外並電函該公使表决通過遂散會 
[閻瑞生等軍署尚未開訊]  
　　謀斃妓女蓮英案内凶犯閻瑞生吳春芳自解護軍傷署後經何代使諭飭鄧國法課長隔别收押候審等情已誌本報茲悉鄧課長對於此案業已開始審要惟關於閻瑞生吳春芳二人口供須詳加研詢始能定讞昨聞尚須傳集本案有關係之朱稚嘉及題紅館等人證到庭研訊此外關於合夥謀財害命之方某現在在逃聞現在安徽原籍業由軍署電請安徽當道密爲提捕解滬歸案訊辦云 
[台屬放賑員之報告]  
　　中國濟生會昨接台屬放賑員馮仰山報告云初八日偕顧吳諸君赴甬次晨見黄道尹備述種種災狀十一日由甬添同魯指南君連設五人乘平陽輪於次晨到海門承各界紛紛迎接就印山學堂開茶話會由各縣代表報告災情大致臨海災區一百四十餘里寛或十里三五里不等北岸極重海門次之（災比别處較重因損失均在富户大商耳）葭泪三江口又次之淹斃人口二百餘災民一萬三千有奇待賑者七千餘口温嶺災區在東南兩鄉長四十餘里寛或及半或過半不等淹斃人口約近千數災民約三萬左右待賑者有九千八百餘口黄岩災區亦在東南鄉長三十餘里淹斃人口九百八十餘災民一萬八千有奇待賑者七千餘口寗海災區東南鄉極重北鄉次之三方均有百餘里據王知事寳謙查報比前宋知事查報情形頗詳稱淹斃人口九百餘待賑災民六千以上至各縣廬舍塘堤之倒坍牲畜衣物漁船之飄流田土禾稻雜糧之冲剷受災區分大都掃蕩無存此臨温黄寗四縣被災之大槪情形各代表互相要求前往爭先恐後查省委官賑籌辦員省君與各縣紳商代表等商定呈請督軍省長撥欵四萬八千元如無全數折半亦可此欵按四縣均分以爲修作塘堤以工代賑之用另給每縣洋二千元作爲平糶之基本金輪流轉運期内不准　毫取用照此救濟辦法不知省中能否俯准仰等寓同和旅館定明日出發自臨海北岸沿海一帶循至寗海縣親查大約定兩種辦法一凡流離失所者託地方官紳帮同切實調查災民户口助以蓋搭茅舍其居處有着日間可向海水邊圖謀生活一凡鰥寡孤獨老幼殘廢無能自謀生活者給以錢鈔雖存此意尚須到後着手行事也惟沿海北岸爲海陸兩盜出産之地殊不易辦承浙屬第四區警備統領黄義順令所屬各哨節節加意護送諒無他虞惟轉瞬秋冬一般片瓦無存之災黎勢必饑寒交迫本會將來如欲施送寒衣則請早爲籌備也 
[學校消息併紀]  
　　北區公學海寗路北區公學昨日（二十九日）行開學禮新舊學生到者百餘人秩序如下（一）振鈴就座（二）奏琴（三）行禮（四）國歌（五）校歌（六）校長主守仁總幹事唐永樂致訓詞（七）教職員施勉勵語（八）始業式歌（九）奏琴（十）振鈴閉幕准於九月二日正式上課男女兩部高初兩等曁夜學部英文專修商業補習兩科均有餘額可補 
　　培本小學閘北寳山路頤福里虬江路鼎元里培本小學第一二兩校學生等均於昨日（陰曆七月十六日）上午十時齊集於頤福里第一校舉行第十二屆秋季始業式摇鈴人席後由校長朱企民報告本届進行方針次敎員包鑫榮奏琴全體學生唱始業歌次國文敎員戴秉鈞英文算術敎員吳藴薌等相繼致訓辭舊部學生唱愛國歌來賓戴渭清演說皆勉勵學生之詞唱校歌曁幼稚生英文教師歌全體教職員學生來賓等向國旗行三鞠躬禮全體學生對敎職員來賓等行一鞠躬禮分給學生書籍用品並補給上學期積分單畢散席今日即正式上課云 
　　惠靈英文專修學校西門方浜橋惠靈英文專修學校校長惠靈留美多年故課程悉取美制每日授課六小時四小時爲英文一小時爲國文一小時爲算術本學期定於陽曆九月六號開學即於同日舉行入學試騐各科除正科四年級外均有餘額有志專修英文者可向該校報名索取詳章云 
　　坤範女學新閘梅白格路坤範女子中學前日（二十八日）下午二時舉行秋季始業禮日夜科及婦女半日補習科學生到者二百八十餘人秩序如后（一）鳴鐘開會（二）主席報告（三）向國旗行禮（四）國歌（五）演說首由敎務長沈甫霖致訓辭繼由梅頌先演說大致謂新閘一帶學校林立然欲求一完美女校竟寥若晨星而類如營業性質者實居多數至於婦女義務學校及夜校則更爲闕如俞校長組織坤範原本斯旨目下坤校已漸臻完善惟婦女義務夜科亟應另外擴充以應時勢需要而期敎育普及查滬上女子敎育尚稱發達但其結果祗造成一般階級敎育貧苦婦女不得享受敎育之利益實爲清貧婦女之大不幸前經職員會議决本學期除原有學額外再行續招義務夜科生五十名學費及書籍費一槪不收上課時間每晚七時至九時云（六）校歌（七）開學歌（八）鳴鐘散會聞該校於今日即正式上課云　　養性女校派克路養性女學校組織英文專修夜課現已開始招生一陰曆七月二十四日晚七時正式開課 
　　美術學校西門上海美術學校附設圖畫函授部前因四方學子以天氣酷暑不能作畫要求暫行停發課卷以度炎夏該部因見人數過多始允特放暑假三星期迄今期滿聞定本日開學照常發課并聞該部職員藉此暑假將部務詳細改善增加範本忙碌易常最近報名人數甚爲踴躍云 
[大埔旅滬學生會開會紀]  
　　前日（二十八）下午二時大埔旅滬學生會假座五馬路商界聨合會開第三屆職員選舉會藍兆煒主席饒可闢記錄開會情形如次（一）主席報告西會經過情形（二）文牘庶務交際各部主任將各部經過情形次第詳述（三）選舉職員結果會長藍兆煒當選中文牘錢可闢當選西文牘藍琢如當選庶務劉秀南當選交際楊毓山當選調查黄兆升當選（四）新會長演說並提議劉秀南係前任庶務主任對於本會會務非常熱心並願將其人在前任中代本會預貼之經費作爲特别捐慷慨輸捐實堪欽佩應照章給予奬章以示鼓勵（五）茶點至五點鐘閉會 
[均益决志會星期演講紀]  
　　文監師路均益决志會演講科昨日第六次出發上午九時至法華鎭東西一帶演講題爲（普及敎育的根本）國民應盡的義務）（抵制的恒心）（衞生淺說）等是日天氣頗熱各講員汗流如珠而仍精神奮發可見熱心比返時已下午二時矣聞下期出發至浦東東溝演講云 
[寰球學生會介紹部消息]  
　　寰球中國學生會介紹部消息云湖南某工校託該會聘請機械工程敎員一人月薪二百四十元河南某農校託聘農科主敎一人月薪百六十元以上二處均以西洋留學生爲合格現尚未有相當之人如有願應聘者可往該會介紹部接洽 
[新世界股東開會紀]  
　　聨合通信社云新業公司股東昨因新世界經理陸錫侯排斥股東事開股東緊急會議到會股東六千六百權除股東而外尚有　門律師海思克律師在場四時振鈴開會公推經汪國貞主席張冥飛楊塵因記錄鄭崧生瞿宏聲臨時監察首由主席報告開會宗旨及新世界近來營業經過之情形又謂當陸錫侯就職之初始山陳啓夫任監察陳故則由國貞濫竿但開會三次即衝突三次其時陸曾二次來信要錢均係張石川送來者國貞因責任所在不能不調查眞相陸謂調查不可若不與錢辭職可耳國貞遂辭去監察之職後陸欲買國貞股票國貞聞其與花旗公司定有合同因往詢問陸欲收買國貞之股國貞因多數股東權利所在未允故通告各股東登報聲明願開會討論次由杜福報告代表新業公司與花旗交涉事項初次交涉花旗並不承認復請牛門律師交涉亦不可得嗣携股單方略與接洽據云所有新世界一切雜物都已押盡但陸訂合同期限未滿乃不能議及他事又銷烟合同訂以十年爲期據云陸開會由股東通過又謂招集新股已逾六月其内容則無人知曉並新董事亦未舉過現在各股東之意見是否仍以陸爲經理抑推翻之但推翻之手續不能顧及此項合同最好先舉股東代表一面對外交涉一面對内清理如難辦到再以法律解决多數通過當由股東及股東代表等簽字贊成推翻陸爲經理者占六千三百九十二權大多數通過杜福又提議此次交涉辦事之代表公舉全權辦事正代表爲經汪國貞副代表爲英商大羅士瞿宏聲二君後杜福宣布凡今日持股票來者可於一星期後持股據索取原件諸事議畢遂宣佈散會 
[警廳長派定人員點名發餉]  
　　淞滬警察廳長徐國樑昨日訓令所屬各區署所隊文云照得每屆長警發餉之期派員分往各處點名歷辦在案現届八月份發餉之期亟應派員點名茲派本廳内外部薦任官員定於本月三十·三十一兩日早八鐘分往各區點騐以昭鄭重所有集合地點着由點名各員會同該區妥爲擇定以便點騐至保安隊·水巡隊·遊巡一二兩隊由本廳長於卅一日早八鐘在廳親自點騐其餘各處合亟開單通令該員仰即一體遵照切切此令計開廳長於本月卅一日點保安隊·水巡隊·游巡一二兩隊一區趙署長卅一日點三區曁一二三分駐所騎巡隊·游巡第四隊二區杜署長卅日點四區曁一二分駐所·閘北游巡保安各隊三區曾署長三十日點五區曁一二三分駐所·四區顔署長卅一日點六區曁一分駐所五區王署長三十一日點六區二分駐所陸主任三十一日點二區曁一二分駐所沈科長三十一日點二區三分駐所劉科長三十日點一區曁一二三分駐所黄科長三十一日點五區四分駐所張運昌督察長三十一日點四區三分駐所張桂榮督察長三十一日點四區四分駐所 
[高昌廟巡官定期敎練巡警]  
　　高昌廟警區近來所補巡警大半均未受過敎練操法亦未精熟該區張巡官現擬分班敎練操演並設立宣講室以便隨時講解規則定於九月一日起按日分班敎練 
[藍煙囱碼頭擬添建棧房]  
　　浦東洋涇港口太古藍烟囱碼頭近來輪船抵埠者絡繹不絶棧房儲貨堆積甚多故該棧規畫擬將西首餉地添建棧房擴充地位云 
[禁止渡船偷運私鹽之布告]  
　　蘇屬緝私第二營余營長近以浦江渡船迭有代運私鹽偷渡過浦情事故於昨日出示查禁文云照得販賣私鹽大干禁令裝船運送罪應同科本年自入秋以來銷數未見暢旺揆厥原因無非爲私鹽走漏所致若不嚴加取締何以暢達官銷而盡職守况時值醬銷正需之秋更應加緊梭巡除已督飭各隊無分晝夜嚴密巡緝外查各處渡船名爲擺渡實則暗通私販圖利夾帶甚於夜深人靜時大批輸送即如日暉港一地而論來自浦東之步擔勢必由渡過浦積少成多爲數非細亟應飭屬嚴拿以杜偷漏爲此布告仰各處渡船户一體知悉要知裝運私鹽向干法紀勿再貪圖漁利甘犯刑章自今以後倘敢不遵誥誡再爲裝渡一經查獲除私鹽繳功外船則鋸毁示衆人解法庭懲辦本營長職責所在决不寛貸其各凛遵切切特此佈告 
[不禁建醮中謬舉之質問]  
　　滬城公民林超等五人聨名致函淞滬警廳徐廳長略請本邑城隍神每逢上中下三元三節出巡施賑載在縣志此次中元奉諭飭該會首限定宸=刻馬未刻回廟蓋因戒嚴期内不准延長時刻足見廳長保護地方安寗起見但近來連日夜每見大街小巷並各行同業舉行蘭盆勝會聚衆迎神出賽踵事增華采烈興高甚至不堪入目之遊戲並穢褻之抬擱附入其中明目張胆招摇過市入夜後又舉一切燈彩通宵遊行獨未聞警廳有干涉之事最可異者有一二起打醮出遊各警局有飭派長警爲之沿途保護公民等難以索解爲此不揣冒昧來函詰問請明白答復云 
[夜間勿臥鐵路軌道之勸諭]  
　　近自天時炎熱以來滬杭鐵路軌道後有鄉民及鐵路工人深夜納凉睡臥其上夜間火事經過時有碾斃人命之慘劇邇在半月之中已碾斃人口三命故路局昨日通令沿路線大小各站迅即傳知各地保轉勸附近鄉民及小工人等以後切勿再在軌道乘凉睡臥以免身遭慘死 
[無錫男孩迷路]  
　　新閘捕房三百五十一號華捕前日在新閘路查見一孩迷失歸途當將其帶入捕房經捕頭詰據該孩聲稱年十六歲無錫人偕親戚來滬在途失散等語當飭留候禀請公共公廨函送上海縣知事署遣回原籍 
[南滙縣屬之擱屍不殮案]  
　　浦東洋涇鎭南首南滙縣屬二十九圖鄉民杜裕泉之媳丁氏因患臌漲病延醫施割無效於陰曆本月十一日身死其母屬以杜家虐待致斃糾集流氓數十人前往質問堅稱婦死有傷阻止收殮不問情由張將杜家箱籠物件付諸一炬内有籮卜票八千元亦遭焚燬棺木亦被流氓用斧斫破揚言尚欲放火焚杜之房屋其初尚有人排解繼見若輩無可理喻置不之理杜姓已於前日投南滙縣公署報請相騐迄今屍擱六日尚未收殮聞朱知事已准予派員蒞騐並飭拿肇事棍徒從嚴懲辦 
[汽車傷人兩則]  
　　昨日下午有通州人王榆材行經公共租界浙江路遇有某號汽車駛來不及避讓遭撞倒地受傷由老閘捕房九百零四號華捕到來僱車送受傷人往仁濟醫院醫治一面抄錄汽車號碼呈報捕頭候示又有江北人金雲生於昨暮行經江西路被某號汽車撞傷跌倒於地當經老巡捕房二百八十號華捕瞥見前來抄錄汽車號碼另僱車送金雲生投仁濟醫院醫治即持傷單呈報捕頭請究 
[茶食店失火即熄]  
　　前晚九時許虹口北浙江路一百十二四號門牌甡泰茶食店内忽然火起幸天時炎熱人均未睡且隔壁怡大染坊人手衆多取水尤便即行帮同撲滅迨救火會中西隊員驅車到來業已熄滅事後該管捕房捕頭派探詳查起火情形以憑核奪 
[汽車夫違背定章]  
　　汽車夫蔡朝陽前日在北京路開駛五千零零四號汽車不照工部局定章經三百二十六號印捕查見向阻不聽當被抄明該車號碼回訴捕頭禀請公共公廨出單傳訊 
[汽車違章疾馳]  
　　汽車夫趙長生陳要金兩人前晚開車至法新租界疾馳而行爲捕查見以趙等違背定章抄錄號碼回禀捕頭昨日飭探將趙陳兩人傳至法捕房詰據周等供認因有要事故開快車諭令交保出外聽候傳解法公堂訊核 
[法租界賣煙案兩起]  
　　法租界大自鳴鐘捕房捕頭偵悉寳興里内某號門牌王阿福家有私設烟榻容人私賣燈吃情事故於前晚帶同包探前往該屋抄出烟槍六支連同烟客十二人一併帶入捕房諭令烟客薄罰斥嫁王交保候究又陸阿五陸阿四兩人在寳建路私設烟榻現爲該管捕房捕頭偵悉帶探前往抄出烟具等物帶入捕房着令交保聽候傳究 
[身帶煙膏之抄獲]  
　　法捕房包探任水揚前晚三點餘時巡緝至法新租界吕班路山東會館面前見不潮洲人區草何四兩人形甚慌張當即上前盤問區等飛奔圖逃經該探將區何兩人追獲當在區等身畔抄出銅盒烟二十餘盒烟膏數百盒帶入捕房經捕頭詰據區稱此項烟膏係朋友陳某令我等送至某處詰其陳其現在何處區語塞諭令管押聽候解送公堂訊辦 
[私賣鴉片之查獲]  
　　老閘捕房包探顧阿根偵悉廣東路四百八十三號門牌某電燈店樓上有人私設烟間前日禀明捕頭協同西探搿勃脫前往查明當將主人張生祥烟客陸金寳·謝生財·張雲康·席福生·連同烟具一併帶入捕房分别押候解送公共公堂訊核 
[各被告交保候訊]  
　　英商源和洋行在公共公廨呈控戚菊三不理貨銀一千七百五十兩又美商利達洋行控陸鳳竹不理發痳洋二千八百八十六元又美順行控蔡秉生不理貨價銀一萬三千五百兩又沈定章張根全同控石林生抵借洋一千元又許能餘控洪錦奎不還欠洋一千零三十四元又婦人陳吳氏控王廣禹不理欠銀一千九百兩洋一千六百元又趙胡氏控趙龍泉不交房價洋一千八百元又陸陳氏（名月英）控其夫陳紹麟虐待請求斷離並追赡養費洋四千元又樂吳氏控其夫樂全蘭抛妻寵姜請着給每月赡養費洋五十元各案均山駐廨中西包探於前昨等日將各被告傳案諭令照章各交舖保聽候訊核 
[小酒店夜不收市]  
　　北河南路五百六十七號門牌虞桂榮愛爾近路五百二十號門牌王榮來七浦路七百六十二號蔡錫金唐家弄一千零十五號金文標等各小酒店均因時逾夜半尚未收市被該管滙司捕房副捕頭與一百零二號西捕查見以虞等均屬違章抄錄門牌請廨出單傳究 
[江海關稅務司之批示]  
　　江海關稅務司昨發通商各口轉運公所代表尤楨禀批云據禀巳悉查本關内地房承辦公事均係按照歷來辦法商人每日投遞報單應在正午十二點鐘以前送關定稅號收應在下午二點三十分以前送關如此則内地房應發之單件即可於該貨定稅之日發出此項辦法曾經本關繕具通告懸掛在内地房衆人易見之處俾便週知倘商人報單遲至下午二點鐘後投遞所有本關應辦之事如核算稅餉發給騐單放行單及内地房子口單等件即須趕辦難免不有差誤本關爲重視公務起見不得不力求妥愼至騐貨人員每日均係上午八點鐘開始辦公如果商人報單在上午十一點鐘以前送交騐貨人員則該單在十二點鐘前必能送至内地房核辦似此辦理商人亦何致有爲難之處所報貨物自可早騐早放於關商兩方面均有裨益也此批 
[道署批示三則]  
　　南滙縣民王景沂等呈爲革董劣跡昭彰毫無人格不堪復任經董環求先予撤銷並嚴令南滙縣查案訊辦由呈悉查此案前據朱聨章等來道呈訴迭令南滙縣知事確切查明秉公處理具報在案迄今日久未據呈復據呈該董趙承明劣跡多端旣經因事被革在先自不能再復經董原職仰南滙縣迅即查照先今各令秉公處理具報一面另選公正士紳接充以免藉口面資整理母延切切此批 
　　南滙縣民高鍾義等呈爲經董營私武斷舉止非法據實臚陳環請澈究解職以保公欵由據呈該鄉經董潘光澤種種劣跡是否屬實仰南滙縣知事澈查明確秉公核辦具報此批粘存 
　　寳山縣民婦胡鍾氏呈爲寳由市鄉董聨合會會長錢潤經董俞維珪抗令强爭妄證要求懇恩嚴申禁令斷絶地方紳士干涉給示永保祠産由呈及碑文均悉查此案業據寳山縣知事以據市鄉經董聨合會另擬保管胡公祭田簡章分呈到道當經指令聽候省長核示祗遵在案據呈前情仰即知照此批碑文存 
[誌謝]  
　　（勞動界）係一種新週刊載有陳獨秀·陳望道尹等文件由法租界大自鳴鐘對面新青年社經售昨承惠贈一二三三册書此誌謝 
[來件]  
[市市基督敎普益社因利會緣起]  
　　社會生活問題之在今日其關係之重大各國皆然其調劑及救濟方法吾國似較遜同人守基督服役社會之訓敢不黽勉從事於南市一方謀幸福惟應辦之事甚夥同人志宏力薄茲先擇其易行者辦之查吾國向有囚利局確非消極的救濟事業有助人動業之功無養成惰性之弊茲擬試辦章程數條其間未善之處尚希諸君不吝珠玉有以正之不勝欣感 
　　附因利會章程如右 
　　宗旨以專爲南市小本營生者無利借貸而設 
　　貸欵凡有舖號擔保者均可借貸 
　　還期每日拔還百分之一計百天還清 
　　貸額暫定銅元百枚二百枚三百枚四百枚五百枚五種 
　　儲蓄貸欵者每日須存儲貸額百分之一還欵時一回交付俟貸欵還清後憑據領取 
　　放欵日期每禮拜六上午九時至十一時下午三時至五時凡欲借欵者先五日將姓名·住址·營業·及保舖名字·地點來會掛號俟本會通知允貸後方可按時前來領取　届時本會遊請通人講勤業·修德·衞生愛國等通信敎育以期都能身心得益還欵手續本會印有還欵及儲蓄收據二種每紙上繪梅花十朶每朶五瓣凡貸百枚者紅色二百枚者黄色三百枚者藍色四百枚者青色五百枚者黑色在放欵時每户給二紙貸户於還欵時及儲蓄時帶米繳欵一次則本會蓋印一顆於梅花瓣中俟四紙蓋滿即將貸户註銷儲欵發還 
　　限止凡有嗜好者如吸鴉片烟捲烟飲酒賭博及其他不正當之消耗者均不借貸 
　　地址上海大東門基督敎普益社内 
　　說明書 
　　上海地方可以稱天堂亦可名地獄有錢的衣食充餘快快活活日日好像在天堂裏做人一樣那没錢的衣食旣然缺乏家庭中自然子啼女哭再加住的地方一定是不能衞生的難免不是母病定是妻病日日眼涙洶飯吃眞呌活受地獄了不但如此這等人爲餬口起見不得不向人借點小資本經營小本生意諸位都曉得社會上有一等人專放（印子錢）爲業那些窮人向他們借了錢（一元爲本位）每月要付息洋四角就是負擔按月四十的重利外加寄宿費每天七分（照一人計算）假定借到了一塊錢每日能賺二百錢除了利息同寄宿費外只剩了一角一分錢一天試問上海的生活程度那裏可以敷衍過日子呢若有了家眷更不曉得怎樣辦呢俗語說飢寒起盜心這等人爲飢寒所迫不得不流落作没廉恥的事若我們不替他們打算眞是永無超生的日子了所以地方多一個這等生涯無聊的人社會裏就多一件暗昧無恥的事居民就少一天和平安樂的日子這種危險可想而知了同人等雖抱救渡衆生的宏願謀社會的幸福起見謹議補救方法數件還祈諸大善士熱心指導輔助進行眞眞功德無量了發起人滕克勤謝克明嚴子漁吳志青朱介孫顧筠生楊家堃麻錫男鄭留隱王大章 
[來函]  
[第二師範勸學圑致各工廠函]  
　　各工廠鑒自歐戰告終各國莫不竭力提倡工業以謀實業之振興而提倡工藝首以敎育爲要此歐美各國之工業所以振興者以其工人皆曾受敎育故也返觀我國工人未受敎育者居多故工業之發達遂遠不如他國推原其故良緣無求學之機會今有南市尚文路第二師範附屬小學校第一部創辦一職業補習科在晚間不收學費專收工商界失學之人授以必需之智識茲暑假後繼續招生如貴廠有失學之工人即祈選送來校肄業俾我國之實業得早日振興想亦諸大執事所贊許也專此順頌公安二師附屬職業補習科勸學圑謹啓 
[陳國樑致法租界商業聨合會函]  
　　頃悉貴會關心民食對於籌欵平糶亟謀進行無非加惠貧民維持工人之生計懐樂善好施之厚德不辭奔走之勞瘁敝會同人實深敬仰前學生會開游藝大會籌辦平糶茲以手續告竣已凑集洋三千餘元本擬與商會代辦及因商會規定章程太苛貧民未獲平價之實惠徒忝善舉之虛名一是故敝會前致函學生會請將所籌欵項悉交貴會接續舉行已載諸報章諒邀台鑑矣茲又就商學生會代表韓守恒君已允除前送米五十石外即再送米五十石并洋三千餘元用特先函預告貴會速派妥員前往接洽至盼至盼此請分安中國工會上海總部理事長陳國樑謹啓 
[雜評二]  
[因利會（訥）]  
　　欲保全地方治安與維持貧民生計則因利會之無利借貸亦一良法也蓋中國無論何地苦力勞動經紀小民必占一重要部分除以力謀食者外其藉小資本爲小營業以糊口者亦必占其半數此半數之爲小營業因無小資本以資周轉面致輟業坐食者試問其結果將成何景象地方之人苟留心一考貧民社會之眞相未有不怦然心動者也地方辦平糶不過一時且僅稍減輕其食之負擔而無利借貸則可藉以運用發展其小營業能維持一家之生活較有名無實之平糶爲利多也是故各地方能倣傚面推廣之其爲益甯僅在貧民也哉　　　　　　　　　　　　　　　　　　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記　　 
[南溟息羽記] [  中一] 　　 
　　又（余日）一首云 
　　紫薯青橙色色新秋風張翰動鱸蓴空傳冀北生良馬誰遣天南賸顇民斜日傷心同一瞑海波冋媚想微顰籬花向晚寒逾甚苦對豐姿念舊人（參看附圖五） 
麗河因山多落日之景倍佳再向海水中點染益覺回媚生姿秋四月林陰晚步恒於籬落間見有極大之牽牛花臨風欵欵狀若明眸張豁之縞衣人亦爲我華所不經見者此外（包大弧沽Botatogo）爲麗河住宅名區之一記者亦有七律一首詠之云 
　　海上看山山欲浮風帆雲樹豁吟眸懸車絶讞臨千仞馳道華鐙傲十洲夢寐狂花春中酒婆娑凉月夜如秋憐渠包大弧沽水未得坡翁策杖遊（參看附圖三及附圖六） 
筆剳 
[剖心記（三）] [  張舍我]  
　　前日晨彼持湯飲我予不飲曰願君先答我一問小可曰何問予鼓勇問曰君待吾若是愛吾若是願爲吾同命人耶言次心坎問有物如鹿撞女顔色斗變幾墮握中杯予受湯視其面久之女始顫聲曰不能吾不足偶君予問曰何以女支吾曰吾巳字人矣曰予能聞其姓氏乎小可曰吾不知予不及再問女已疾走出一小時後小可回室兩目紅腫尚有涙影且容色嚴肅不笑亦不言予不悔恨念不應鹵莽求婚致遭女郎蔑視繼思彼之於我不可謂薄安能無一點愛情或者彼芳心中别具隱衷未能以之示人乎旋予向女求恕小可但云後此勿復言之可矣吾兩人之友誼遂如常日第予心殊不能無阦阦後老母來予具告之老人殊勿樂力欲自問究竟予力阻而罷今者予疾將瘳予與女勞燕分飛有日矣興念及此安能無悲吾未言而醫生入曰楊君病體新痊客宜少談吾遂隨醫生出此時心得一思乃問曰君能引吾晤姜女士乎醫生曰奚不可者請待坐彼處客室中姜女士最近之北京觀圖 
　　少間可至未幾吾與女談話矣吾首述吾與君瑾之友誼今日二人所談除君瑾外當不令第四人知之女士拒婚之故不妨直言令其心死不然彼愛君無巳時君憂亦無時已也女沈思有頃乃曰吾非木石豈不審情愛然勢有不得不拒君瑾之愛吾者彼刃傷君瑾之惡漢其父曾與吾父爲比鄰吾父嘗戲言吾長後當以吾偶其子 
藝評 
[說書閒話] [  天亶]  
　　王效松之水滸人因其老故處處曲諒得利於人口試以嚴格論之遠不及其徒王季臣之高尚季臣本士人子如伶界中之頑票下海　其腹笥之健自非科班子弟所能企及即以嗓音論效松說至閙江州時李逵魯智深秦明劉唐李俊五大面相逢渾亂不分季臣則可分出黑紫花白紅五種聲音也 
新聞拾遺 
[奇婚] [  民]  
　　美國伊哇槐州特司麻音地方有强生者日前忽將其結婚三年之妻休去而與妻母結愛妻父壳甫門聞之大怒亦將老妻休去於是强與妻母訂期同至某禮拜堂行婚禮禮畢壳甫門忽自人叢中躍出以手槍擊其休妻强生卽以手槍還擊壳亦還擊台於是三人皆傷舁往醫院調治 
[孽債] [  紫巖]  
　　蘇州多貴橋巷蔣某之女破瓜年華風姿綽約羅敷尚無夫日與近鄰姊妹遊惠蔭花園結識某說書固英俊少年也遂訂婚約及請命於父伊父大不爲善痛斥之該女頓生短見即夜暗吞火柴及燐毒發急延西醫已診治無效一縷芳魂巳向狂死城中去矣 
[腹中效鳥鳴] [  諤]  
　　浦東法華橋有農人趙某之養媳名彩珍者年僅十二歲於本年陰曆四月間在田間工作偶爾跌地遽成奇病平日起居動作毫無奇異惟腹中哇哇有聲能效百鳥之鳴請醫診治亦無效騐家屬非常憂慮無資醫治現由親族籌商將病者陳列法華橋東市本鄉辦事處任人參觀略收看資以供醫藥費云 
[鞋兒作蝶舞] [  影]  
　　昨晚某游戲場有一二八女郎彳亍跑冰塲上有流氓二人隨於其後時以穢言相加女郎憤甚轉身餉以耳光未能命中遂欲舉足蹴之忽繡鞋飛去已在空中作蝶舞旣落又被人擲上游客無不譁笑女郎面泛桃花大駡殺千刀二流氓已不知去向矣 
小說 
[社會小說衆醉獨醒（一三七）] [  瞻廬] 　 
　　第二十三回遞條子黽暗關節送軸頭飽受風霜 
　　勉齋酒後口渴要茶要湯娘子没口子的答應脚不停地的在廚下扭出扭進遮莫走了十多次夫婦倆的談話也比向日格外親熱一宵易過不煩細表來朝勉齋出門娘子要香粉要肥皂要洋襪要洋鈕扣勉齋屈指計算價值不滿一元惠而不費落得滿口應允小狗子又嚷着要買金錢砲娘子駡道小寃家又要弄這頑意兒前天放了一個受那行路没相干的一頓排楦（回顧十六回）倒累老娘大大的嘔氣小狗子見娘這般說便哇的哭起來其時勉齋早已出門娘子見小狗子哭個不休便說别哭别哭我今天要出去打牌你陪我同去路上有好東西我便買給你吃小狗子才住了哭躭擱没多時娘子打扮齊整換着新製的假嗶嘰皮襖小狗子戴上新帽兒娘兒倆携手出門這所空屋子渦人看管自有鐵將軍代爲把守娘子扭頭扭頸小狗子一跳一躍路上行來自有好一會功夫　　郤說平江女校裏的半費生林姓姊妹境况窘迫星期六回家便帮着老娘做活計這一雙姊妹姊姊喚做林善珍妹妹喚做林善寳一個十七歲一個十六歲論他們程度郤也不劣都列人中學第二年級裏讀書老子在日是個經紀中人只爲膝下無　把兩個女孩子當做男兒看待汴血博來的金錢巴巴的培植這兩顆掌珠研究些普通學識後來老子因商業失　鬱鬱而死家中境况一落千丈姊妹倆新從高小學校裏畢業姊姊考列第一妹妹考列第二讀書的興致蓬蓬勃勃怎肯半塗輟業盡棄前功倘然繼續讀書這般家况他娘又無力負擔講到高小畢業的生徒倘能考入女師範學校便可一輕擔負一來免繳學膳等費二來師範畢業充當個二三十元薪水的小敎員也可津貼家用 
自由談之自由談[  鵑]  
　　人生於世因環境之觸撥遂不能無閒愁閒恨竊謂人之一生正不可少此種點綴猶之善畫者畫山水勝景必須畫一二烟巒在縹緲迷離之中始覺有致若一味明山朗日則與攝影何異而畫之逸趣失矣故人生不妨有閒愁閒恨 
[大愛國]  
大愛國主義之眞精神一心愛國 
　是生人耳言行敢務希齊家兼愛國天職属男兒華夏神明胄何嘗遜四夷利源防外溢國貨應提携煙草誠微物無如日用需楚弓宜楚得當局莫迷離 
AGAIKUONY愛國CHINANANYANGBROSTOBACCOCO 
IOCIGARETTES 
請吸國貨大愛國香煙中國南洋弟煙草公司 
[罪影]  
是書爲美國沙路頓小說家第一儏作　抑亦紐約城中無獨有偶之一極有研究極有價值之大奇案　中以屈頓氏謀財逼婚　搆造而成故似有似無極凶險狠惡之罪影　籠罩於有才識　有胆量　一少艾美貎女子之身　演出無限哀情能令石人落淚　然其間尹夫人登保奔波之俠義　亞町　夏葛移屍之冐險泃屬意想天開　情文並茂作爲哀情　小說讀之也可　即作爲俠義冐險小說讀之亦無不可男子讀之可伸氣節女子讀之足凛貞操實爲現世界有關名敎之書　書分上下兩册　凡四十章定價七角　特價祇售四角 
[探中探]  
一盜屢傷某氏女　兼盜某氏新發明之文件　其至也先作野貌聲以驚人　因僱名探駐宅偵察　久無所獲　某報訪事聞而疑之　願任緝訪　始得該盜姓　名并仇女之由來　情節離奇　爲自來小說所未有　文筆亦處處蓄勢　前不突　後不竭　的是佳搆　定價三角　特價二角　外埠函購　郵費加一　上海大東書局文明書局 
[詩文讀本評註]  
姚氏古文辭類纂評註　十六册　價洋三元戰國策詳註　六册　價洋八角國語詳註　四册　價洋六角秦漢三國文評註讀本　二册　價洋四角南北朝文評註讀本　二册　價洋五角唐文評註讀本　二册　價洋四角宋元明文評註讀本　二册　價洋五角淸文評註讀本　四册　價洋八角淸代駢文評註讀本　四册　價洋一元古詩評註讀本　二册　價洋四角唐詩評註讀本　二册　價洋四角 
宋元明詩評讀本　二册　價洋四角淸詩評註讀本　三册　價洋六角錢牧齋何義門評註唐詩鼓吹　五册　價洋一元二角 
上海棋盤街文明書局發行各省中華書局代售 
[美人多情記]  
男女結合要在情愫情不限於男女而以男女之情最爲密切本書所記各篇如温柔心性　奈何夫婿　嗚呼别矣　生死鴛鴦　以死殉情　姻綠緣一線牽　何忍獨生　靈魂相愛　一縷幽情　口脂香　愛之魂　夢魂嘗依　未能忘情　琵琶幽怨　美滿姻綠　精皮膚一頓打　花下玉人來　我心匪石　艷事話當年　細骨輕軀種種均情緻纒纒綿文辭香艷愛讀小說諸君不可不購一讀也全書一百餘篇計十餘萬言售洋四角二分如與美人艷影圖合購祇收在洋一元 
[美人艷影圖]  
丁雲先繪時裝美人十二幅均係五彩精印明眉皓齒玉骨冰肌有畫裏眞眞呼之欲出之妙裝成全套極爲美觀並可作爲閨房裝飾品用售洋八角四分如與美人多情記合購祇收大洋一元 
[神仙世界]  
是書所記皆仙家法術罕見罕聞之事如養生秘訣　老少易形　入壁不阻遁甲隱形　神兵治盜化身奇術　戲術迷人召龍致雨　織女飛來死人復活　絕食不飢飲酒不醉　術召仙女水上浮槎　預知未來丹砂辟榖　仙藥駐顔飛行奇術　仙女姻綠借水隱遁　仙女歌舞種種均爲不可思議之奇術全書二册所記一百六十餘則售價八角四分 
[钗光鬢影錄]  
是書搜集古今奇女子百人之事跡可欽可羨可泣可歌實家庭之模範閨中之良友每册四角八分 
[文官考試備覽]  
普通文官考試將次舉行其資格不但法政學生可以應試卽前淸之附生増生廪生亦俱可應試本局特聘專家按照此次考試科目分類編輯極爲完備應試者購此一書已足供臨時研究之用且訂成袖珍本隨處可以携帶尤爲便利全書八册附贈布套定價大洋一元 
[游泳術]  
是書爲武進孫掞先生校訂凡游泳之種種敎授法鍊習法救護法無不完備凡敎師學生及體育家不可不備一册定價六角　以上各書外埠函購寄費加一郵票代資作九五折上海三馬路畫锦里西面西鼎新里浙江編譯局謹啓 
[上海中國三北烟所艸股份有限公司擴充營業添招股本廣告]  
本公司去夏由潤身景岐二人合資創辦一年以來所出龍山虎由大福等各牌香烟頗受社會歡迎現在行銷各省蒸蒸日上實有供不應求之勢故特邀集起諸君依照公司悮條例改組爲股份有限公司添招股份二十萬元連前股本五萬元共計爲二十五萬元分作二千五百整股每整股洋一百元分一整股爲十零股每零股計洋十元認股之日先繳五成以兩個月爲招股期間如蒙海内資本家樂附股份請至勞合路本公司取閱章程卽當照奉特此佈告諸希　公鑒　發起人　虞洽卿周寳山楊潤身楊漢汀張讓三袁履登黄玉書黄景岐　收股處寗波路上海商業銀行　中國銀行　永享銀行　江西路通惠銀號 
[上海中國電氣股分有限公司廣吿]  
謹啓者本公司由美國西方電氣公司總廠運到各種小電燈機此項電機大小不一可燃十六支光燈自五十盞至五百盞配有蓄電池可以隨時應用最合公館住宅衙署局所學校工廠醫院營房之用一經裝置便利非常價亦合宜現將此機裝置游船周歷松江嘉善嘉興湖州平湖菱湖石門南潯德清杭州嘉定太倉常熟　　吳江崑山宜興無錫蘇州江陰等處凡各該埠紳商學界諸公届時務乞　賁臨敝舟參觀不勝榮幸之至敝公司隨船售品員當妥爲招待如荷訂購尤所歡迎　上海福州路四百四十五號營業部謹啓 
[會審公堂佈告]  
本廨於本年一月一號改訂徵收各項堂費辦法業將改訂各條在公廨門口及收資處懸示所有各項繳納欵項均有檢察處發給正式收條爲據倘有人於定例外另索費項該當事人應報告檢察處轉呈公堂核辦並聞律師之掮客經理以及介紹人等每有唆使訴訟人另延他人借圖漁利情事嗣後凡訴訟人延任律師應與律師直接不得經過掮客人等以免受愚而杜弊端此佈　中華民國八年三月　日　西歷一千九百十九年三月 
[上海中國三北烟草公司遷移廣告]  
本公司纔發行所向在英租界勞合路億鑫里現因擴充營業擇定定勞合路寗波同郷會新建築寛大房屋爲本公司總發行事務所近綠該處尚未工竣暫在河南路寗波同郷會老屋内交易各寳號如有信件往來請纛該處接洽可也 
[太平洋大批手表又到]  
此種手表式樣新奇機件堅固物美價亷每只八元保用十年表帶奉贈更屬便宜上海南京路原路西首 
 
 

Page 15

 
 
   
 
 

Page 16

 
 
常識 
[常識]  
[物産與人工] [  覺]  
　　孔子大同主義關於經濟方面者有扼要語二曰貨惡其棄於地也不必藏於已力惡其不出於身也不必爲已 
　　質言之貨即今所謂物産也力即今所謂人工也貨與物産力與人工其義或稍有廣狹之出入其大旨則從同 
　　今物産之富莫富於中國人工之廉莫廉於中國而國家之貧弱又莫貧弱於中國是亦可謂世界之奇聞矣推其原因則我國之政治家實業家均不能利用人工以支配物産而貨之棄於地者遂不可數計力之不出於身者遂亦不可以數計是無異於白痴之富人懐金而枵腹也 
　　不特此也自中外互市以來我國之物産日輸出於他國他國施以人工又轉而輸入於我國此即數十年來洋行買辦惟一之事業也而我國之金錢乃滔滔流入於外國而我國之洋行買辦亦居然稍稍分外國人之餘潤以自豪於市場而我國物産之棄於地者卒不能以我國之人工發其藏而他國已無不利用其人工施之我國之物産而吸收我國之金錢 
　　然則我國之資本家何不卽利用我國之人工施之我國之物産使我國之洋行買辦即以所分外國人之餘潤輸出我國人工所製成之物産稍稍吸收外國人之金錢以保出入平均之勢然而釐金困之關稅困之非國民羣起而革新國政吾决其雖有至富之物産至廉之人工而其貧弱仍如今日之中國也且長此不變恐欲其仍如今日貧弱之中國而尚不可得也 
衞生 
[打醮不如打掃] [  鳳賓]  
　　數日前余在公共租界定製招牌見其店中湫隘萬狀雜物亂堆無秩序幾無立足之地且見其後天井蠅類飛集腥穢之物積於階下其亦製造疾病之地歟 
　　余方立談有五六人結羣而來年長者手持黄紙簿年幼者執燈籠籠上有公醮二字其中一人曰公醮保爾太平今年寫捐若干隔壁鄰居均已慷慨輸將矣又一人曰捐銀一元可乎店主漫應之於是黄紙簿上登其店號授以一燈而去俄頃店主之婦忽詢其夫曰去年吾家非捐二元乎何以今歲僅給其半言已頗懊喪一若甌簍之祝神且勿佑 
　　噫迷信與衞生殆不兩立也使道士而可驅瘟疫公醮而可保太平則天下事易如反掌矣凡污穢不整潔之家瘟疫卽在階前病菌貯於廊下宜乎打掃之不暇而何取乎打醮之糜費勞形 
　　若將燈籠之費購置（滅臭藥水）日動其掃除之勞注意於清潔之事則不打醮而自然健康今以金錢投諸社會之蠧未獲絲毫利益而謂可保太平何常識之幼稚一至於此耶 
商業叢話 
[舊式簿記之缺點] [  秉陶]  
　　我國沿用之記賬法係屬一種不完全的單記式簿記賬簿格式又簡陋不周其記錄方法雖甚簡便而營私舞弊亦甚容易卽偶有無心失誤一時亦難檢查故在小商店用之尚屬不妨在規模宏大會計複雜之商店則殊不適用也茲摘其重要缺點如下俾我商界有以自省而改進之焉 
　　（一）流水簿記法除少數人用經摺式法外（卽收付各項犬牙相錯者）其餘槪用上收下付法至末後收付相抵結一總碼但收付項數未必平均設使收項少於付項卽上段留有空白此空白處並不如複式簿記之畫以紅線結以差額故每遇不道德之記賬員卽容易有虛收誑賬之弊（此須與總清簿參照）　　（二）總清簿之舊式記法實無簿記之價值蓋不過將流水賬分别門類依項收付謄入另一賬簿而已流水收清賬亦收流水付清賬亦付因此之故在出入頻繁各店舖常有失德商人將清賬中自己名下欠欵上虛收一筆混充歸償與流水簿上私收之賬若合符節殊非細結流水誰能知其弊哉此由於流水過清賬時非收付平衡之缺點也 
　　（三）帳簿分項無一定之規模以致隨意記錄詳略懸殊譬如清帳某户户名則記明姓名住址借貸原由等而他一户則僅寫某記二字隨即收付欵項此某記二字俗稱曰秃頭記往往爲經手人私立假借之化名以遂其存放盤剥之私圖店中暗受損失不可勝數脫令帳簿項目齊備則約略影戤等弊自易窺其破綻矣 
　　（四）進貨銷貨帳簿亦無規定之印格故記帳時大槪僅記時日貨名總量總價諸項而未必將貨物單位價值進出店號及交易之或現或欠等項逐一載明即載明矣寫法亦參差不齊斷不能如複式簿記之條分縷晰一目瞭然也設經手進出貨物之人上下其手自易蒙蔽 
　　右述四端已可槪見缺點之一斑設無忠實廉潔之司帳經手以司其事定難收美滿之結果預防之法則惟有改用複式簿記而已至於複式簿記坊間刻行已多購書閱之自可得其便槪現今滬上之大廠行號公司少數已經採用複式簿記矣（乙種酬） 
法律 
[四級三審制度] [  竹賢]  
　　四級者何初等審檢廳地主審檢廳高等審檢廳大理院總檢察廳是也三審者何起訴爲第一審不服第一審判决提起控告爲第二審不服第二審判决提起上告爲第三審是也 
　　三審四級級級獨立無論何級不受高級之拘束干涉例如初級廳管轄之案件經其判决除刑事引律錯誤得山最高級檢察長提起非常上告外其餘民刑事件未經當事人被告人及原檢察官依法提出上訴者第二審槪不得以决定命令變更其原判决之效力如經合法上訴經上訴審撤銷其原判則原審衙門又不能絲毫變更第二審所判决之主張蓋審判之制級級獨立之精神所使然也茲再將初級地方大理院之管轄各節略舉於左 
　　初級管轄 
　　（甲）民事（一）千元以下之金額及價額糾葛（二）經界訴訟（三）占有權涉訟者（四）業主租户之糾葛（五）旅客與旅館等因寄放行李欵項物品涉訟者（六）雇主與雇人因雇傭契約涉訟其期限在一年以下者（七）旅客與旅館等因房飯費運送費涉訟者 
　　（乙）刑事（一）四等以下有期徒刑（二）三百元以下罰金（三）三六七條竊盜罪（四）二七七條贓物罪（五）治安警察法 
　　（按）現設之各地方廳均未配置初級廳故屬初級管轄案件另設簡易庭審理之地方管轄 
　　（甲）民事（一）千元以上之金額及價額糾葛（二）繼承承（三）婚姻（四）人事 
　　（乙）刑事（一）三等徒刑及三等以上之徒刑（二）三百元以上之罰金 
　　（按）屬於大理院爲第一審及終審者 
　　（一）内亂罪 
　　（二）關於國交及外患罪係三等有期徒刑以上者（乙種酬）中國人的通病頭腦冷靜鵬 
中國人之頭腦 
果然冷　 
在永度以下 
家庭常識 
[食鍋之選擇法及使用之注意（上）] [  邵驥才] 　　 
　　食鍋一物爲家庭日用所必需有銅製鐵製洋磁製三種銅製者價昂而易銹洋滋製者係舶來品旣不堅牢而價更昂故普通多用鐵鍋昔時鐵鍋以蘇州所産者爲最佳馳名海内銷行甚多今則供不應求且各處膺冐惡劣者疊出欺人購買者常有因選擇之不精及使用之不得其法以致不久破裂蒙受損失者甚多茲列舉以告各家庭 
　　甲選擇法 
　　（一）買鍋須擇愈薄愈輕爲愈佳若沉重而厚則用時必多耗薪炭貪厚貪重可謂至愚 
　　（二）鍋内有龜版紋者佳其色青面質脆者必易破裂 
　　（三）以手托鍋底（鍋臍）用物敲之其聲秃而非破瞎而非板者佳若聲音宏大如鑼如鐘者必係劣貨 
　　（四）以手托鍋底用物敲之若四邊受影響起同一之波動者佳反是必係劣貨惟荷葉式鍋不在此例 
　　（五）新鍋亦有因冶鑄不良隱有斷紋者是宜謹防 
　　（六）荷葉式鍋（大灶上用之）尤須擇其極薄而極匀者 
　　（七）平底式鍋（燻烤及油炸食物用之）須如水平一線 
　　（八）兩耳式鍋（菜館用之）繫耳處須較各處稍厚兩耳恰相對稱 
　　乙使用之注意 
　　（一）買得新鍋先用砂石摩之砂紙擦之鍋内遍塗猪油放紙一張下加大火俟鍋内所放之紙燻焦而自焚再以熱水洗滌内外然後始可烹飪 
　　（二）鍋底所受之火力須各處均等平底鍋尤宜注意 
道德叢話 
[西方格言（二九）] [  謝介子選譯]  
　　英雄所流之血極高貴身後之名亦芳馨（安德生）（Hans 
Anderson） 
　　貞操者女子最美麗之裝飾品也（德意志諺） 
不重性理者便不重名譽（英吉利諺） 
　　泛泛爲衆人友恒易爲人所蔑視（荷蘭與德意志丹麥諺） 
健康而貧不啻半病（意大利諺） 
　　一切名言至理出諸愚人之口便絶無價值（德意志諺） 
病者尚能安眠負債者則否（西班牙諺） 
時不可購（德意志諺） 
　　野人不知有令名（法蘭西諺） 
　　無論何書必有可取之點（普靈）（Pling） 
識字捷法 
[應用字] [  濟滄]  
卒隷人給事者（猶今言聽差）衣爲卒卒衣有題識者（猶今之肩章）篆文作　从前　共題識也又百人爲卒又兵士也又盡也終也又急也匆遽之貌音猝 
小說 
[模範商人（六八）] [  瘦鵑] 　　 
　　葛來德道好好我索性給你們說個明白罷嘉和揷嘴道大主筆先生你可曾打好腹稿可不要說得牛頭不對馬嘴露出馬脚來葛來德瞅了嘉和一眼便向大衆說道他放槍的時候我並不在場所以没有瞧見但我明明瞧見那頂血污的帽兒和帽上那個穿過槍彈的窟窿這一頂帽兒就是沙伊士的我又見那柄手槍明明是嘉德的東西我所得的證據能見到這件謀殺案醖釀已久這孩子多分已籌畫了好幾個月咧嘉德道再說下去你須得證實這件事纔是葛來德道這是人人知道的嘉德和沙伊士未到紅馬鎭來時早已結下了深仇宿恨在沙伊士未來之先嘉德已動了殺心一天我恰恰到他報館中去無意中就聽得他和警察長山爾格說的幾句話那時他似乎十分激動臉色漲得緋紅眼光霍霍地放着兇光兩手緊握着拳兒像要打人我剛踏進門口猛聽得嘉德正嘶聲說道山爾格我常常夢想着要把沙伊干打死在我脚下用二十多種的法兒殺死他但我却並不害怕只覺得快樂其實這也不能算殺害實是替上帝下一個公平的裁判所以這厮倘到紅馬鎭來他的性命就狠危險我的靈魂也狠危險葛來德說這番話時句句都很着實說完便伸出手來直指着嘉德引德幾十人的眼睛全都注在嘉德身上嘉德退下一步臉色泛得很白全身微微發抖呼吸也急也葛來德很得意的說道你們快瞧不見他已軟化下去麽我這裏正有很多的證據使他脫下了罪名的簡直也不用上法堂審問了此刻　他可能否認說這一番話山爾格警察長也可能否認嘉德說過這一番話任他們臉子怎樣厚可也不能否認的如今我這麽一說好算得已經定讞又何用法堂上審問呢那時嘉德和山爾格果然不說甚麽並不否認葛來德分外得意又把那幾句話複說了一遍好像背書一般 
 
 
