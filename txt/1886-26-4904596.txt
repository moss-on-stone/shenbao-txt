# 1886 - 26 - 4904596

 

Page 1

 
 
[古今圖書集成出告白] [  申報舘點石齋主人啓]  
　　本齋開印古今圖書集成工程迅速擬分六期出會其第一期本可早出兹因石印事氣圖書不能速印故遲至丙成年四月内始可出包六月終用　二期倘有因他故而第二次應繳之銀今年内未能　到以致限滿罰去應歸本齋者無論若干部均湏出　自丙戊年正月分起至六日底止　　　銀二百兩其銀交足者卽付六期出書之張單如過六月則湏加至每部三百五十兩先付定　一百兩尚餘二百五十兩俟　成之後　　取書此　 
[六十四號畫報出售] [  申報舘主人啓]  
　　法事敉平之後中國籌辦海防不遺餘力近從英國阿姆斯脫郎厰購到四十墩重之大炮八尊行將分置吳淞江隂等口以備外侮本齋特　盡工前往閱視按其大小短長尺雨　繪以供泉覽報首遺譜走獸兩圖爲任君阜長所　後附淞隱錄圖說一則准於十六日出　此　 
[勸勿放爆竹說]  
　　爆竹之爲物也其初不過燃竹於庭使之爆裂作響訓厲鬼　其聲則遠遁後人踵事增華易之以火藥捲紙爲之其聲則亦與竹裂相將故仍名之曰爆竹顧名而思訓其物之爲用正以避山魈驅鬼崇睢非所以示敬之具也後人不察乃用驅鬼之物以敬神抑亦謬矣說者謂官憲之大者其出入　放砲以示尊嚴神之於官憲則有同尊于奉祀之時烏可以不用炮其用爆竹而不用地炮者酒是簡便之法也顧吾　官憲出入放炮以示尊　使百姓　憚神聲　赫濯久已夫人而敬之又何示威之有且祀神者之用爆竹不過於祀畢之後始放何以始祭時可以不放是亦　事官憲之禮兩歧矣况不用地砲而用爆竹是直以驅鬼之法施之於神而逐之使去　爲不敬也大矣聞江西等處凡於責客之瀕行必放鞭爆以相送其數有多至萬計者彼其意以爲待之興事神等所以致敬盡禮也而不知地方官長之不治與情與夫爲署中並胥等所惡者於其去任也則焚紙錠於其後盖以　鬼之道施之也今于其所　敬之上客祗事之神明而亦以驅鬼者德之其謂之何或曰爆竹鬼之　畏也故用以驅鬼則騐神則不畏爆竹祇以明吾之敬不得以驅鬼之說例之顧假如有武勇　偷之人　出入於白刃之中而無所懼苟於其來而露刃以示之其有不變色而起者　希敬之而適以輕之猶欲其入而閉之門也送客之用鞭炮江西爲最盛祀神之用爆竹廣東　最多日來歲聿云暮　　各　胥在此時自二十三祀灶之日起各察次第祀神名曰謝年上海一隅五方雜處其謝年之日不同要之不外乎此數日者近是各處風氣亦不同要之不外乎香燭牲醴放爆者近是夫是以年終七八日之内無一處無爆竹聲故開正則又有利市路頭等祭時聞嗶剥之聲且祀神之典往往卜夜而不卜晝年内數日尚各家有先後不同除二十三除夕兩日外爆聲尚覺　落若年外元旦利市初五路顧以及元宵燈夜則直有遲宵達旦爆　不絶於耳者竊以爲此事有損而無益不如其已也祀神旣在晚間火災最難防範屋　之火可以燎原况上海地方地狹人稠居戸櫛比一有　虞　往蔓延不可救藥歴年爲放爆竹而致災者臘底年初總有數家則是欲以此敬神者神偏不之佑也此其有　無益者一也上海爲租界地方　人之例不准施放爆竹有犯者拘入捕房暫押一宵解送公堂照章罰洋兩角半知　得釋每年此數日内被　而罰鍰者輒有數十人無歲不然最爲可笑夫利市路頭皆所以邀福也而爆竹聲中巡捕　門而至立卽拉入捕房管押一宵或此數日内官府有事停解公事則竟有押三五日者迨解送公堂必遭申飭判罰　洋止　角半而所謂利市者何有哉此有損無益者二也上　爆竹素無作坊其鞭爆尋物營販自他自故其價較他處爲昂小康以上之戸此區區放爆之費尚不足爲慮皆在小戸　　卒歲之際量入爲出方且支絀而獨於敬神之　竹　必不肯從省雖曰此費不多而究爲浮費於爆竹費幾錢則必於正用缺幾錢是亦不可以已乎此有損無往者三也或云　房於新年五日内暫弛放炮之禁以順輿情故此數日中不妨任所欲爲然此說也曾未見工部局示有明　且卽此數日内因放爆而被拘者仍有所見則彼爲此說者要亦自欺以欺人焉耳總之凡事損少益多自所應　損益相當尚可爲之至於明明是爲有損無益而　泥於積習　沿之例不肯幡然攺圖此何故耶婦捕之拘時有所聞非無稽之談也前有某店素稱殷寳四元旦放開門炮火星注射　面柴棚以至成災店鋪付之一炬隣居多被殃及一蹶遂以不振此皆眼前之事夫人而知然則必以放爆敬神者其亦可知　鑒之不遠矣抑又有進焉者每當新正佳日又有放　炮之舉流星烟火藉以悅目而羣孩因亦競相仿效有竊父兄錢買花炮而私放者此其爲禍尤爲易易盖流星凡炮等物本易失傎而彼童稚無知偷偷摸摸得錢卽買買得卽放不知何處宜避一或失手輒成蔓延之勢此則亦當並爲禁止者也質之有心人以爲何如 
[諭旨恭錄]  
　　十二月初七日奉上諭順天府奏請加賞資善堂米石一摺西城資善堂煖厰本年八月間業經賞給粟米三百石收養貧民人數較多不敷支放若再加恩賞給粟米三百石以資接濟餘依議欽此 
[本館接奉電音]  
　　　日下午六點鋪時本館在京訪事人由電飛傳本月十九日諭旨三道敬謹譯　○十二月十九日奉旨着國順齡俊又瑞霖辱　稽察一年旗務欽此同日　上諭劉秉璋奏考核　才據　保薦一指杭州府知府吳世梓　台州府知府陳璚候補知府槫斯擇試用知府時慶來候補知府杜冠英候補知縣也桂生均着　軍機處存記欽此同日奉上諭詹事府少詹　　端棻　史熊景釗奏貴州地瘠民貧餉糈不足擬請改隷　　兼轄並　將雲貴總督　爲雲南總督裁撤巡撫一摺國家設立行省均係　地制宜詎可輕議更張至所稱　　歲餉由四　撥給實以丁寳　籍隷貴州故能竭力圖維一節黔餉係戸詳　明指撥下寳損遽旨辦理並非專顧　梓　情該少詹事等　謂丁寳　遷調他省餉需必至延宕識見殊塵淺陋　奏　　庸　欽此 
[亡國之臣]  
　　西字報言緬何舊習派駐英國之使臣邇因緬爲英据宗社邱墟該使臣在英不知爲誰所事其從者約有二十餘人日用之質亦不知於何取給緬　聞之其將何以爲情也 
[英官履歴]  
　　英國新派之駐　欽使華爾勝君國承　命香港西報因逑其履歴云華君　地連尼地書院考取舉人出身卽在戸部當差至西歴一千八百五十四年在外務衙門行走五十七年十二月隨使墨西哥國五十九年 
 
 

Page 2

 
 
六月署理領事篆務六十年陞爲二等隨員六十一年三月陞爲頭等隨員六十二年陞爲參賛六十三年正月署理使篆六十六年調任西班牙爲參贊六十七年署理使篆六十八年春扎查辦馬勿帆船被兆打砲臺　沉一案七十年飭往俄國後國事不往復在外務衙門行　是年往荷蘭國一行七十三年十月飭往中國爲參賛後因事不往七十四年解組辭職是時已承襲第六等爵矣七十五年又往西班牙爲參贊九　署理使篆七十八年駐德國伯　京鄰爲參賛七十九年署理使篆八十二年往法國爲　贊今派爲駐華大臣錄華洋新報 
[太妃東旋]  
　　華洋新報云頃接在緬館友來函方知緬王妃蘇比阿那之母卽前王冥弩冥之妃嬪也則是底母與　妃乃同父異母之兄未也考之緬　兄弟姊妹皆　配耦君與　無所　　此誠　鄙　風兹悉　妃之母　太妃　緬王底母至印之後刻由大英公家派用安達布　司戰　　　太妃並長　主卽蘇妃大姊各蘇氏阿逸　同回仰屬土瓦地方安置按土瓦乃　　　宗　跡之所有　寺院及　　之　　仰光東南　行一日程至　淡棉由　淡棉水程一夜即至土瓦其處濱　海口山環水繞天時晴和最爲宜人之區其處土民聞太妃將到先數日　修　　梁　治道　　備邈　及至戰船因水淺不得直入内　停泊于數十里外其處英叅　副堂丢约同紳商數人乘坐屋　小人　親至戰船相　太妃及王長女並宫牌多人一同過船至埠時岸上觀者人山人海　爲之塞公家差　及土人練吳　出彈壓開路始免探　之患見之者　謂太妃貌甚和平天長女姿容甚都而眉鎖春山似不勝其愁也者所隨宫婢裝束與平人等旣登岸由公家代爲　舘於革　土人之禮　堂内因彼究然其來一時備　不及故耳太妃所携貴重金寳之件共約值鎭二百萬盾之多中該處英官代　庫内俟住　後再行　給以供兩度　自印解送來　日　里君交代明白後卽附乘原船回印報命而太妃與人言及失國之事則深恨其女之不賢並云此次挑英之怒即吾次女及戴拿兩人所及以成滅國之禍云云言出其生母之口亦可見蘇妃之惡矣 
[戴拿起解]  
　　緬甸王親戴拿自被俘之後英帥卜元戎見其乞命可憫乃令其權入有　官署辦事藉以安撫緬民之心及其假土之命拘害英人木商之事發英　始憎其惡乃派令戰船水手將戴拿押解就船於上月二十二日自緬京起行南下廿五日舟抵英境的眼渺城此本舘訪禀和發回之信至於解往何處安置則當俟諸續聞　見　洋新報 
[鳳城話]  
　　前鑲　旗蒙古都統穆統制隆阿因病奏請開缺旋於本月初二日戍刻騎箕仙浙聞統制　任旂務頗著政聲潔包奉公弁兵感戴此　竟跨鶴　歸　者咸　悼惜云○十二月初一日所有大高殿等供粥應遣員拈香大高殿遣輔國　載濓拈香闡福寺 
大西天極樂世界永安寺等處均遣貝勒載漪拈香○初三日清晨巡捕五營三成隊練軍在德勝門外教塲操演各陣及子母炮　　○戸部咨行八旗各營所有應領次年正月份餉銀馬乾等項務於本月初十日以前將滿漢册檔核對清楚咨送本部　便核辦札庫提　傳領查　放各旂營次年正月餉銀馬乾等欵例於本年十二月二十日後分日開放　體貼官兵意也○伯邸壽辰雇優演劇王大臣等之祝嘏者車馬輿僕　繁有徒○禮部咨行八旗以八旂官學候補滿教習將次補竣應行各旗將舉貢生監曁繘譯舉人生員以及正途出身之候補候選者年屆三十以上通曉清文堪任司鐸情願考試滿移習者造具年貌三代履歴印　並註明願考何　教習務於卽日咨送本部以便　齊奏請欽派閱卷大臣考試云云查定例教習一途不滿三十歲者不准考取向分内三外三兩項内三者景山　學咸安宫官學國子監八旗官學是也三外者健銳營官學外滿洲火器營官學圓明園八旂官學是也願考外三者較内三爲多緣該處例有教習官房數楹每月薪水　銀三兩年滿均子議叙非若漢教習之期滿以知縣銓選也○戸部銀庫咨傳新軍營火器營前鋒護軍營内務府三旗護軍營本年應領官兵皮　奬賞銀兩於十二月某日辰刻派官持具印領赴庫支領其前鋒　軍營官員本年應支養廉銀兩亦於是日開放應由各營差官侍領赴庫領收○初四日係克王福晋　帨之期邸中護徫官員俱穿補褂排班行禮王大臣等亦次第前往祝碬○隷役陳某家在琉璃厰甬子胡同上月二十五日突來惡棍多人手執刀矛將九歲女　劍負而去載入内城輦穀之下匪類竟若　横行其眞目無王法者耶○上月二十八日有某部書吏在前門外耶燈胡同同興堂肆筵設席寡會同人時已張燈有一布店客貿貿然至入席暢飲卒客咸疑爲主人之親不之怪也旣而詰間主人視之則素未識廬山　而叩以從何來客卽負荆謝罪舍箸出席飛奔好事者追之不及乃哄堂大笑入席復飲 
[節旄將至]  
　　嶺南訪事友郵告云聞日内劉淵亭軍門永福節旄已至梧州不日可以到省矣 
[花田香]  
　　粤東各大憲擬在省垣三元里設一兵房日前已委南海縣張明府親往履勘不日卽可興工矣將來板築告成或謂住宿兵丁　　收存軍械刻尚未得確音云○新任廣東學憲胡大宗師於本月初九日抵省已錄前報兹聞是日由天字碼頭登岸文武各官齊赴近日亭恭請聖安宗師略叙寒喧　卽挑道至學轅駐節按宗師前次視學粤東士風丕振今兹握節重來棫樸菁莪佇卜人材　奮矣○倪豹臣中丞派轅下差弁陶君振起李君定祥齎送武　鄉榜進京於初九日起程○初九日廣勝練軍在東較場　演各欵陣式鎗聲聯絡如貫珠然誠不愧節制之師○番禺某鄉落陳黄兩姓在小東門外合開賭館偶因小釁各率百數人在東郊臭崗互門鎗炮齊施如臨大敵事爲地方官訪聞派勇　厭始各解散裘邑尊旋簽　拘拿各兇手到案想當按律嚴懲也○前月中旬三水縣舉行縣試○日前有數人向南門某布店騙去貨物約　銀百餘兩報營請緝後經營舅訪知下落緝獲拐犯四名起回贓物當卽解縣審訊○日前某甲乎携衣物一包往長生庫質銀十兩回到洄瀾橋竟被妙手空空兒竊去四處找尋渺無蹤跡甲㗳焉若喪終日呆立形同木雞見者爲之三嘆○長庚里某家火油燈爆炸霎時烈焰上冲幸爲時尚早人去就寢登卽樸滅僅燬一椽○初九日有要犯三名由虎門解省交讞局審訊聞係海洋劫盜○繼軍憲定於本月十二日進閱城基先期通飭各旗領一體遵照 
[蘇垣瑞雪]  
　　入冬以來省城雪澤未霑致米價異常翔貴風火之症應候而發宫民交相爲病月之十七日同雲四合朔風射人大有釀雪之意宵分以後滕六君瀘爾稅駕扯綿搓絮至次日未停作黑甜鄉游者夢醒後但覺竹屋紙窓晶并四射排闥一望見屋面約積四寸光景是日雖稍稍融化晚來復下仍有二三寸至十九日辰刻始止四鄉農民旣霑旣足婦子歡嬉實預爲來歲豐年兆也按本埠十八日得雪已見報章今接蘇友箇大致相同惟融化稍遲耳 
[楊州官場紀要]  
　　初一日吳栢莊觀察率帶工員曁河營兵役前往邵伯高郵一帶勘估東西堤工以便來春興辦○攔江璧虎等壩業經先後堵閉而揚河水勢仍未見長刻間程都轉又派員將金灣　東西灣壩勘估堵築日内興工○初三日許鹺戸善登委起淮北估挑　河○分發巡撿陸聽尹增到淮浙江人○汪鹺尹樹穀委六漫閘差○初四日武鹺尹家驤楊鹺尹纘昌均起復回淮○初五日湖北李守戎廷芳解餉銀到揚隨卽兌交運庫 
[窮佃可憐]  
　　金山某乙饒於資待佃戸甚虐佃戸畏之無敢虧升斗米今春有田數畝售與佃戸某甲甲首爲之有惟言定先付洋蚨七元餘待今歲秋成金數歸缴顧佃戸犁雲鋤雨安能囊有餘　日前妙手空空苦無以應央人據情告張願將所付七元作今年租息售田之說且 
 
 

Page 3

 
 
爲後圖甲乙謂前收者係買田之中保費田價本不曾收租則分文難欠卽偕悍僕數輩上門斛米搜索得米四石尋至牀下甕中尚存餘粒斗許亦喚　肩之以歸甲叩頭如搗蒜乞留甕中米苟延殘喘秘不聽拂衣而去甲情極往乙家服毒而斃乙自知逼人太甚以鷹蚨作和事老田亦折契與佃家爲撫恤事經五茸訪事人郵聞爰卽濡毫綜紀亦曰新聞之例宜然非敢决其爲事所必有也 
[京江瑣述]  
　　本月十三晚怡和行元和上水輪船抵埠有一客擠墜江心輪船上人見之急放洋划無從撈救少選有一小划船自東上溯欲至埠頭兜攬生涯遥見水面一黑影載沉載浮偶撥以稿黑影卽緣稿　上舉火燭之赫然一人斯時洋划亦聞聲而至認明卽墮江之人蓋其人身衣重棉故尚能浮游水面也因　扛夫四名舁至救生會所會董詢悉係粤人姓湯名澤三現年五十九歲寄居揚州近赴滬上辯貨而回與有源洋行買辨何某相識因令將濕衣褫下給換棉袍以禦寒氣隨喚龍保送　某公所好爲安頓湯在衰年受驚受凍次日卽溘　長逝有鄉人之同船者順道至揚州報信湯家趨日湯妻馳至而湯已物故矣不覺撫屍大慟隨備棺收殮載回說者謂洋划係西人所雇而能不分畛域與划船上人竭力救援誠足多矣至會董之推　解衣善爲安置救人救　尤覺高誼可風湯之死湯之命也何必怨天尤人哉○本月十二日有偷兒乘風雾連天行人絶跡之時至西門橋附近某甲磨坊鑿坯而入竊去小麥六石次晨坊中人循雪跡追尋約行二里之遥至偷兒家搜之原麥尚在因鳴保將麥取回偷兒則送官究治諺云偷風不偷月偷雨不偷雪該偷兒竟以雪夜穿窬其亦門外漢歟 
[水手逞凶]  
　　上禮拜日有德國兵船水手與别輪船水手在虹口滋閙德兵船水手將輪船水手戳傷在後受傷者又至酒店適又有德船水手數人及小兵官均在座受傷者乃將行凶之人面貌服色告知小兵官由兵官將行凶者查獲帶至泊船處受傷者經醫生驗明尚無大礙聞德兵官現欲將行凶者究辦也 
[憑空索詐]  
　　包探秦少卿至英公堂稱並日陳與昌絲號主陳竹坪遣人到捕房報有人圖詐捕頭派我往查見有粤人黄寳堃在彼問伊何事據言有人要害陳善士因我報信得免於難爲此向索酬儀等語卽將伊帶至捕房問得伊住泰安棧捕頭命我同伊　棧察看臥房有新白皮箱兩只係在法界同興皮箱鋪買來箱内有破舊衣褲一套西銀號鈔票十五張問伊銀數羅何則稱在中建禎呂宋票號買票一張得洋白元用存之數不知幾何及檢查西歴十二月分對號單相符所存票洋尚有八十八元查得一月前伊住虹口恊興小客寓中箱内破舊衣嚴卽係曩時所穿者現在所穿呢金色縐紗皮袍海虎袖頭白灰甯綢馬甲鞋襪套褲一律簇新連日乘輿至陳處應給轎夫二名洋四元刻尚奉給陳處經收房租人王殿楚申訴前因并稱十五日由信局交來一信具名黄寳堃言有人謀害我東人特來報知等語十六日伊乘輿而來答以東人他出而去十七日又來一信言甲乙兩人商量謀害字條被伊拾得送來閱看并言寫伊姓名貼門口可保無害十八日又有名片寫足下死期在卽何不速來請我救命遲則不及今幸被我說破緣由諒不敢行事當如何謝我救命之恩十八日下午二點鐘時乘輿而來要目東人索　洋千元直至晚七點鐘不去無奈報捕拘案今將書信名片問答之語一併呈閱黄供廣東南海縣人今年三十一歲向在香港今來滬尋父躭　泰安棧聞隣房有同鄉口音之甲乙二人因窮極不能度歲商量剌死陳竹坪卽可劫掠財物我好意報知陳姓羅太守問爾父在滬爲何業欲圖　陳者何人答稱父在滬未遇不知爲何業亦不知甲乙姓名太守又問旣有人害陳如何寫爾姓名貼之便可無碍答稱並非囑伊寫姓名祇令其書出有人謀害知所准備等字則甲乙諒不敢下手太守察得所呈各件均出黄一人手筆謂其造言圖詐可惡已極押候懲辦皮箱銀票暫存 
[雨夜失火]  
　　前晚十二點鐘時朔風凛冽隂雨溟濛忽聞蒲牢亂吼探係英租界二馬路清芬當烟館東間壁之某姓　桶鋪因祀神焚化冥　延燒木片致成燎原之勢左隣延及荳腐鋪又折而北延燒米鋪絲線店等共焚去門面八幢内進四幢幸英法美水火龍及絲業會舘捕房之藥水龍趕到用力灌熄其時搶火之人實繁有徒經包探巡捕解送公堂類紀於下據包探顧兩六稱陳阿二持自鳴鐘銅盆衣服等件雇車裝載問其來歴則自稱是烟舘堂倌察知其僞拘至捕房又有沈阿二席惠標亦㩦烟舘銅盆烟燈水烟筒等件一倂拘拿烟館夥謝立亭認　無錯投案請領幷稱火作時伊等蜂擁入門肆意取物將我小帽搶去今由包探拘獲㩦犯此外缺物尚多羅太守隨判陳阿二笞責二百板沈阿二席惠標各責百板再各管押一月贓交課領又有蔡阿揚稱失物不少由捕阻獲㩦衣包之金順興今特投案領贓羅太守判責金順興百板贓交蔡領 
[滬北瑣談]  
　　鄉人載米柴至滬北消售均泊八仙橋周涇浜内售罄後卽載熼回去爲壅植田畝之用日前有西鄉人顧子山載柴米到滬擺舊貨攤之張省莊見其柔弱可欺爲向兜法馬路某飯館八仙橋西王姓處代銷米各二石每石價洋二元八角顧與張素昧生平因張自稱與陳福今同居顧曾到其家中欵留烟茶遂信之及開船時向買主收洋則稱張已取去詢之陳福全家則稱與張非親非眷伊祗住過三天現不知往何處顧始知受騙卽赴巡防局控訴由鄧委員傳到陳福全着將張送案研訊之下張不承認掌頰四十下准予交保着將朱洋金數交出顧又稱尚有柴錢九百數十文被王錦堂欠去亦傳到王姓追出錢文給顧領去體恤鄉人可謂無徵不至矣○法巡捕於前晚見一女郎踯躅街頭嚶嚶啜泣意必失路者卽送歸捕房捕頭詰之女方原籍廣東今年十一歲被叔賣至滬地爲人給役昨日主人令我泡茶打碎茶壺一把及晚間泡茶又碎茶壺一把恐遭笞責不敢回去法捕頭得詞着暫管押飭包探查明再核○前晚小東門外某花烟舘中有多人打架致毁物件龜奴鴇婦報於捕房及巡捕去見彼等尚在爭扭當卽拘獲一人身穿號褂餘均散去捕頭着將拘到之人管押候解聞此項人係某兵船水手曾在花烟藪澤中浪擲多金此次不知何故忽被烟妓以曰眼相待個中人心不能甘遂致各施手叚大逞凶鋒也 
[累及無辜]  
　　鄉人閙卞一事本舘前已疉記情形前日復由該處二十圖四十八圖地保張大林等拘解唐阿桂到縣禀稱唐卽係爲首閙卡之人邑尊　升堂研訊唐供向爲船匠安分營生閙卡等情並不干涉况肇事之日小的適在船上做工至前日始行告竣邑尊問爾與地保有無嫌隙答稱無細加詰訊矢口不承隨謂該保曰爾已逾限不能交出爲首之人反敢張冠李戴累及無辜本應將爾嚴比姑再寛限三日速將實在爲首肇事之人交案如再違延定干咎戾唐着具並未閙事切結押候交該圖梱保帶回 
[發堂待娩]  
　　日前有閔行人沈阿炳扭控顧茂園誘媳戴氏脫逃王司馬提訊之下沈稱小的生有一子娶戴氏爲媳上年兒子物故今年三月驀被同村顧茂園誘拐遠颺至近日始訪悉潜遷滬地並知被誘後顧又敢揑造媒人前來備案叩請究懲顧供小的耕種爲生娶再醮婦戴氏爲妻實有媒証現已一年懷孕九月沈因索借不遂以致揑情朦控叩求電鑒司馬問媒証何名姓現在何處顧語塞莫對司馬謂爾旣誘拐孀婦又敢揑造媒人前來備案實屬不法已極遂飭笞三百板復詰該氏據供小婦人夫故無依再醮于顧並非誘拐司馬謂該氏曰寡婦再醮鄉間時或有之然爾堂上尚有老翁何忍不别而行現旣在案尚敢逞刁乎該氏俯首無言司馬復問沈曰現爾有何意見答稱請將媳婦給領顧則從嚴究辦司馬問現在該氏懷孕作何處置答稱待生時任顧領去可也又問現將爾媳發堂待分娩後將孩交顧一面將該氏提案交爾具領可否沈曰可司馬遂諭將該氏發交善堂顧押候究辦 
 
 

Page 4

 
 
[禀請速訊]  
　　昨報號主被毆一則昨有金某頭戴金頂至英公堂稱職員向譚同興號主譚幹臣索取保險公司之欵無着日前路遇向論持蠻我所雇搬物小工三名上前解勸詎被指父巡捕帶至捕房管押反　爲拆梢毋論拆梢訛詐總係職員之事與工人無干職員不能入覊滬上况年關在邇彼旣將我工人交押捕房今日何不解案譚亦何不投質請爲提案羅太守問捕頭何不將三人解案捕頭稱譚因被殿傷尚在醫治不能投質故未將三人解案太守隨諭金暫退俟譚到案再行候質 
[英界公堂瑣案]  
　　華捕稱王陳氏與吳阿得在路爭扭該氏言吳同幾人到伊之老虎灶爭論不付茶錢吳則言該氏糾人訛詐及帶至捕房在吳身畔搜出小錢十六千今特解案該氏供稱不知伊身畔有小錢吳供向開錢莊今已閉　所存小錢二十餘千因該氏要用先交去人千合洋四元後又送去十六千不料核氏以我販用私錢詐索洋三十元致與爭執羅太守飭將該氏及吳一倂押候過堂覆訊○包探秦少卿稱寳山縣境彭王廟地方專鑄小錢之人甚多均盤在身上帶到滬上銷售昨見張阿士又帶小錢拘至捕房搜出十五千今特解案張阿士供有人囑我代帶及被包探拘拿其人已不知去向羅太守以張前曾犯案豈容抵賴商之麥繙譯判管押半年○鴻桂戲園管門華捕稱昨夜有津人邵雲海來看白戯阻止爭論又來津人張二將我扭打另有管門捕帮同拘獲尚被拉破鈕扣今特送案又有華捕請騐鈕扣邵供在新關辦公西人處爲侍者　往看戲將戲錢放在茶几上華捕要我先買票我謂有錢可以代交彼此爭論友人張二來勸遭毆並非看白戲張二供與同幷稱我當華捕昨夜落差時適在戲園勸阻不服反被拉破衣服戲園華捕又稱邵實看白戯新關西人到堂稱邵繫安分並不滋事捕頭禀華捕張二實有不合已不留用羅太守謂看白戲原屬非是然營門捕動輒持蠻亦有不合今姑一倂斥退○包探顧阿六稱據應忠元到捕房稱有沈姓友人在烟館内將虎骨託代銷售忽被人竊去沈索賠洋二十元嗣查得沈之友人劉永華所竊現將人戲拘獲送案應申訴前因劉認竊求恩羅太守判劉永華管押七天賦交應領○二十九號四捕稱昨夜見二人爭扭向之喝阻一人卽去一人將我扭住不放拘案請辦士阿狗供向爲縫工因病失業昨夜見人家送羹飯我先向索後有人來奪取致與爭扭西捕不問情由將我毆打致使其人遁去羅太守謂人家羹飯送興鬼食爾尚未死何可奪鬼食又敢毆捕押候掌頰二十下○王小旺哄騙招商局輪船二副西人洋二元報捕拘案由羅太守判責百板再枷一月已列前報過堂時王一再求恩太守加責二百板免其枷號王出外後卽至捕房尋人捕頭見之又復拘送請辦太守判王管押半月 
[更正]  
　　昨報津郡瑣聞内有桐達錢舖於上月杪雇鑣車裝銀在東堤頭相近處遇盜並斃鑣丁兩名等語卽據上海桐達分號友見報傳電至津號詳詢顚末乃回電稱實無其事大都本舘在津訪事人誤聽傳言合卽更正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年十二月初六日京報全錄]  
　　宫門抄○發抄旨五道○大臣紹奏查明請旨整頓以歸舊制摺○湘撫卞奏委署潘篆片○將軍慶奏請交部察議片○大臣海奏請飭部准銷緣由片○滇撫張奏彚報就地正法各案摺○將軍慶等奏請變通揀補邊要缺章程摺○十二月初六日戸部通政司詹事府廂白旗值日無引見○岳林假滿請安○治麟專摺謝准其開缺恩○嵩申請假五日○值年旗奏派稽查火藥局之大臣派出長順召見軍機○皇上明日辰初至西廠子看跳歩札○發抄李鴻章奏牛莊關續徵第九十八九結稅數奉旨該衙門知道單倂發欽此○又東海關第一百結收支稅數奉旨該衙門知道單倂發欽此○又西甯縣斬犯徐中越獄旋卽弋獲審明定擬　旨刑部　奏欽此○又請將交代遲延之獻縣令王福廉暫革限追奉旨着照所請該部知道欽此○又北河主簿章樹勳等攺奬奉旨吏部知道欽此○○奴才紹祺永德跪奏爲查明車台實在情形詳請縷陳請旨嚴懲及時整頓以歸舊制恭摺具奏仰祈聖鑒事竊奴才紹祺非因奉旨馳往庫倫查辦事件曾經隨摺聲明便道詳查各台情形再行奏辦在案查奴才衙門所轄阿勒泰軍台共四十四站向分四叚首叚由察罕拖羅海起至阿拉哈逹止共十二站二叚由布魯圖起至圖古里克止共十一站三叚由穆霍爾嚘順起至哈畢爾戞止共十一站四段兩窄爾瑪克台起至哈達圖止共十站此次奴才赴庫道經阿勒泰軍台三十二站中寨爾烏蘇又道向東北卽屬庫倫所轄台站故阿勒泰軍台之第四段成才並未身臨其境惟目覩前三段各站草萊密茂牲畜肥腯雨澤霑足爲近年所未有諮訪第四段曁附近各札薩克旗命稱游牧水草一律暢實足以上慰宸厪此今年口外蒙古地方年景豐足之實在情形也第汉十體察各台蒙古上計仍未見饒裕推原其故寔中帮台官兵十數年之久並未到台之所致也奴才挨台細查中首叚之末台阿拉哈達起直至第三叚之畢里克庫共十五台皆無帮台官兵案查舊制各台向以二人今成遇有差徭帮台各旂應出烏拉駝馬八成本台出烏拉駝馬二成自設立台站以來歴有年所皆如是辦理此台站之定章也自同治年間四子王旂首先托故藉詞西北軍興差役繁重潛自回旗厥後圖什業圖罕部落各旂亦皆效尤各逃回旂經前歴任都統等奏咨頻催雖有嚴降之旨揑以被災爲詞抗不到台以致本台官兵獨力難支若非撥發帑項格外恩施台站幾乎間斷伏思蒙古部落世受國恩當西北多事之秋正臣下効力之候即成偶有偏災一時力有不逮何至十數年來盡是災荒其中不實不盡籍詞推諉情形顯而易見且奴才此次經過各台奏明雇覓駝馬以舒台力惟四子王旗地面駝馬雇覓不出據本地蒙古人等僉云四子王久有傳諭本地驼馬不准雇給台站應差其所爲是何居心實不可解溯查蒙古部落向來禁止私墾列聖屢降嚴諭實因蒙古地方人心渾樸不識不知自安游牧倘有不肖漢民雜處知識日開變故自起所以嚴禁者深意不盡在地畝間　乃四子王旗所屬部落傳聞私墾者十已八九蒙漢雞處幾難辨認　所以首先逃台至今十餘年之久屢催罔應若論蒙古臣僕樸誠性生未必敢若是之抗違也現今西北大定各城驛路已通一切差摇均歸舊制正整頓台站之時也所有各旗帮台官兵屢催仍不到台若不嚴爲懲處向以肅郵政乎相應請旨閣爲曉諭統限以明春正月俱按舊制依限到臺如有正月内仍敢藉詞推諉不到者着管站各衙門指名叅奏立予嚴　絶不寛貸庶幾臺站可以及時整頓以復舊制而免廢弛也奴才等職句其事不敢不將實在情形詳細樓陳請旨辦理是否有當理合恭摺具奏伏乞皇太后皇上聖鑒訓示遵行謹奏奉旨已錄○○卞寳第片再臣准吏部咨稱湖南布政使龔易國因案革職又准咨稱本年九月初四日奉上諭湖南布政使着松椿補授欽此查松椿到任尚需時日所有藩司篆務自應先行委員著理查現鹽法長寳道本任岳常灃道崔穆之老成端謹堪以署理藩篆所遺鹽法長寳道篆務查有試用道劉鎭樸實耐勞堪以委令接署又新授衡永郴桂道吉慶已於十月初十日到湘亦經臣飭赴新任以重職守除分行遵照外理合會同署湖廣督臣裕祿附片具陳伏乞聖鑒謹奏軍機大臣奉旨吏部知道欽此○○慶裕片再杳文淵閣恭存物件被竊奴才慶裕啓秀曁内務府佐領聯善等末能先事預防均有應得之咎惟聯善等於被竊之時卽時查出密派催長聯奎等帶領值班兵丁嚴行查　一面禀知飭隊密拿旋據長勝營弁兵恊同該催長等將贓賊一併緝獲查騐被竊之四庫全書目錄曁铜鈴銅筩包袱綫帶等件均未損壞是該左領聯書等雖屬疏忽於前尚能愧奮於後自應量予寬减擬請加恩將内務府　圖　佐領聯善副軍護叅領銜佐領嵩恩佐領義秀食俸催長聯奎四員交部察議以示薄懲至奴才慶裕啓秀未能先事預防實屬疏忽應請將奴才等交部議處謹附片具陳伏乞聖鑒訓示謹奏軍機大臣奉旨聯善等着交部察議慶裕啓秀着交部議處欽此○○海緒片再粤海關於同治十年在新女香山兩縣屬設廠稽徵洋藥課稅當時原定每月支銷一萬兩而總理各國　務衙門原奏内稱但期正稅有裨不妨量爲加增以免掣肘等因前監督崇禮文銛兩任内開支經費均按原擬一萬兩之數略有加增俱呈請戸部核明事屬有因准則報銷在案奴才涖任以來查前兼署監督劉坤一前監督俊啓任内又添置輪船六號拖船一號各項經費不能不增是以仍照歷任舊章給發嗣准戸部將劉坤一俊啓任内支銷斥駁經奴才詳細推求委無浮冒將寔在情形呈覆仍請准銷隨准戸部議定減五賠五新章飭令遵辦而置應增經費於不議在部臣謹愼度支原非有意苛駁而揆諸現在情形有可以酌量减少有必不可以再减者緣各廠孤懸海外密邇風濤開辦之始人皆視爲畏途所有委員書役勇丁人等薪水上食稍予從優以資鼓勵今則庫欵支絀不能不錙銖計較通盤籌畫現擬極力撙即每用约可節减銀二千十八兩其餘實用實銷及前因籌繳京員津貼已經裁减者此時萬難再減統計每年尚應支經費銀十五萬六千餘兩應請自本年七月起卽照此數按月攤匀作爲定額如有　支歸監督認賠其未經减少以前支過之款並請免具追繳倘必照原　每月一萬兩則實屬不敷與其勉强將續添各船全行裁撤始足支銷何如仍留巡緝俾杜走漏而裕餉庫至支銷各欵向係照照數實發並無核減二成經費扣存六分京平等項倂請免其提解相應籲懇天恩勅部照准庶辦理不致掣肘而欵項亦免虛糜抑更有請者將來輪拖各船機器砲械日久損壞或遇風灾廠房倒塌應行修换工程不在常年支銷之内者田奴才隨時請旨動支以昭核實是否有　謹附片陳明伏乞聖鑒謹奏軍機大臣奉旨戸部知道欽此○○雲南巡撫臣張凱嵩跪奏爲彚報滇省十一年秋季分審結强盜土匪就地正法各案恭摺仰祈聖鑒事竊查滇省强劫案件前經奏准仍照舊章審訊明確就地正法所有光緒十一年夏季各案業經臣會摺彚奏在案兹據署按察使熊昭鏡詳稱查得光緒十一年秋季分據順甯等廳州縣詳報盜劫共九案首夥各盜除在監病故及捕格斃外計罪應擬斬盜犯字小詳字㳣三字石保韓定保張二李老十王添明李奎王四權吳八黄經甫楊紹新苟洪撥羅四代趙幅淋卽隴四詹庚嘻李老么何長懼何卯沅等十九名攄各該廳州縣禀經委員前往會審並由該管追府覆審明確開摺禀擬飭照章就地正法在案兹屆年底開造案由清册詳請具奏前來臣覆核無翼除清册送命外謹會同雲貴總督臣岑毓英恭摺具奏伏乞皇太后皇上聖鑒勦部查照施行謹奏軍機大臣奉旨刑部知道欽此○○奴才慶裕裕長跪奏爲請將揀補邊要縣缺章程酌量　通以　吏治恭摺仰祈聖鑒事竊查奉天邊外新設之安東寛甸通化懷仁懷德奉化六縣俱係邊要千調之缺當初增設縣治原以邊地緊要恐初任人員未能諳悉故由内地揀員升調立意未嘗不善惟内地簡缺州縣僅止四缺遇有邉要缺望每因歴俸未滿或人地未宜揀選不得其人奉省雖有候補委用兩班曾經歴署邊要煩缺之員又因格於成例不准擬補僅有卽用一班可以無論煩簡一體補用惟卽用人員本來無多且皆到奉未久於邊務情形不甚熟悉然往往　於人數不敷遴選遷就補用致使邊疆煩要不能盡得其人而熟悉情形之員轉以限於定章無從展布殊非因地擇人之道伏查熱河補缺章程内載平泉建昌赤峯朝陽四　縣缺出如欒平豐寗二縣内寔無堪調之員淮於現任理事撫民同知通判内曾經署理州縣之員　補或於揀發州縣内曾經委署地方並無貽悞者題署俟一年後果能辦理裕如再請實授各等語奉天邊外情形與熱河相同應援照熱河定章童爲變通嗣後遇有邊要缺出如無可調之員於候補委用人員内有曾經委署地方者與卽用一班一體　補仍試署一年再行題請實授如此辦理則要缺兩收得人之効而於邊方使治大有裨益矣奴才等爲愼重地方起見是否有當伏乞皇太后皇上聖鑒訓示勅部核議施行謹奏軍機大臣奉旨吏部議奏欽此 
 
 

Page 10

 
 
[遊中西書院記]  
　　余往歲聞美國進士林樂知于滬濱擬設中西書院每事必與吾友沈壽康别駕斟酌而行因先建兩分院於租界之迤北禮聘中西宿儒教授西字西語曁六經四子書試律制藝遐邇之子弟從游者甚衆余心焉敬之癸酉冬又聞闢地於第二分院之右搆大書院一區孟秋經始卽於季冬落成甲申春孟遂合分院之士而肄業焉余心尤敬之蓋吾中土自泰西諸域互市以來人事隨世運爲遷移故居今日而不通泰西語言文字一似上無以應樽俎折衝之選下無以握懋遷有無之權誠西學一道爲當務之亟矣然專力於西學而不本吾中國三代之經列朝之史諸子百家之書以敦倫理以窮事變以發爲詩古文辭俾不致言之無文行之不遠則其所用乃彼之所爲用而非我之所爲用猶未善也顧當事之人無以此爲務者卽有之立法亦未必同然而林君以覊旅之身創千古未有之舉合中西而一之一爲朝廷培肆應之才一爲閭閭廣衣食之計古所云惟非常之人能成非常之事林君殆其人耶然其所謂大書院余固未嘗一至也邇者閒步吳淞江之陽有告余者曰林君所營之書院距此不越數十歩武遂迀道往謁沈君新雲適合舊雨載逢煮茗清談籍伸契濶情話竟日樂而忘歸沈君引余周歴廊廡則見堂宇穹窿齋舍軒爽院中隙地十餘畝雜蒔花木雨後均有欣欣向榮意諸生誦讀者吟聲琅琅時出戸牖肅之揖客咸彬雅可觀叩其中藏隨小大而各有所得於以歎林君取我子弟而教誨之其厚愛中國至爲周摯而諸教習因材樂育相與有成用心亦不可及也獨是院中肄業生以二百爲限不免令人向隅則以經費未能充裕故余謂此事中人所當爲中人不爲而西人爲之西人爲之中人詎可無以助之古有恥　伯玉獨爲君子者今安知無其人也行有代籌巨欵俾得添建房塾多延名師以宏其造就人才之願余將爲林君操劵矣因泚筆記之以爲留心世道者告云乙酉冬十二月旣望山左介眉民福 
[憶舊]  
　　蹉跎歲月此覊身題到新詩感夙因蝴蝶夢中春似海鷓鴰聲裏雨如塵萍花蹤跡空憐爾柳絮生涯最誤人因首前情如隔世玉敲斷暗傷神緑窗人去景凄清彈碎銀箏調不成鸚鵡意癡猶喚我鴛鴦命薄可憐卿花開廢苑春無主潮落空江夜有聲千種相思何處寫曲中紅豆記分明舊約空思問鏡鸞鮫綃香泠鳳衾寒蓮心有恨常合苦梅子無情總帶酸好夢隨雲魂已斷殘花泣雨涙難乾錦箋尺幅憑誰寄只恐離人不忍看 
[上海四馬路浦灘文報局内恊賑公所經收賑捐十二月中旬清單]  
　　十六日嘉定縣正堂龍續募英洋八十四元虛對開一个錢一千七百三十二○十七日銳𠦜江西牙厘總局帳房募第二批英洋二百五十七元爛印洋一百零九元本洋四十二元銅洋十一元錢一百九十千零二百十五文合收規元三百廿二兩二錢三分四厘通州張新翁募積善氏一元方滋甫錢六百四十無名氏永泰昌桑沐林吳實之四戸各四百無名氏戴源記兩戸各二百合收英洋三元錢四百○催單湖北無名氏募方虞臣現銀一兩五錢楊堯卿祈父母康寧不求報人無名氏三戸各一兩　頇道人巍雨亭兩戸各五錢康樹田何桂卿李良枝三戸各一千洪應樸六百雷禹門求病痊林鳳池馮金玉求保父母平安周振廷李玉階羅貴德求子六戸各五百羅氏謝徽五王清泉車一元四戸各四百閩汀堂三百豫章敦倫堂洪超先求壽兩戸各二百合收現銀十兩零九錢　生壯交來杭省里捐總局林募英洋五十元○申單九江永昌仁棧交來暵子先生募九元○寗波新關李交來周金箴善士募建寗洋藥衆商一百元○金閨福幼册寗波新關李募飾　八兩零一分兌見　洋八元錢一百小洋五角又英洋二元○同里金小　翁募無名氏一千八百曹子蕃一千五百同衸典祥泰興金紹卿三戸各五百四十同福典雲旅居士戴十二愿八福記屠福釗黄氏大戸各三百六十金士芳金維坎兩戸各三百四十張賜麐松玉記香雪廬公泰隆周吳王金小臣宋劍　幼琴姚沈記八戸各一百八十螺雲石室樊杏生思補　無名氏金丕謨乾和仁清冬季七戸各一百廿張百忍一百五十長泰號二元合收十一元四百廿五秦聯元善士三元甬江同豐號二元○兩天共英洋二百七十二元虛對開一个小洋五角規元三百廿二兩二錢三分四厘現銀十兩零九錢錢二千六百五十七○附收江寗賑英洋十九元銅洋三元 
[鎭江電局代收洲振十一月十六日起至三十日止單]  
　　常鎭道憲陳發通州楊棉衣八百件如臯縣楊棉衣二百件○淮南總局解運憲程並官商公捐棉衣八千件○江都縣謝甘泉縣朱解揚州府憲宜泰州許棉衣二千六百件又寳應縣何棉衣捐揚平二四寳四十八兩○江都縣謝解積穀撥助足錢五千千文勸揚城各紳商一千　○凡徒縣馮募丹徒鑒俴一百四十千文姚家橋鹽　一百千文懿德堂六十千文○佛山電局薛募七百二十五號册黄尊顯一元四角三分和記利新安順堂三戸各一元各記保裕號各一中元不留名六角再無名四角無名氏二角九分此册連前册共來洋十二元○晉源來申源募二百四十七號册申源庄豫恆庄益泰　和盛庄長豐裕五戸各一元又九　號　盛手無名氏十二元○方子厚募一千五百八十二號册無名氏羅十千文陳根雨三千文此册共來十一元四百五文○袁手無名氏十元○共收二四寳四十八　折兌二七寳四十七兩八錢八分四厘八毫英洋一千四十七元铜洋三元足錢五千三百千四百文棉衣一萬一千六百件○除還粤振二七寳三十兩五錢八分五厘四毫並將铜洋寄滬鎔化助振外大其收見二七寳三萬七千五百六十六兩八錢五分一厘一本洋四十二元英洋一萬四十四元七角一分五厘足錢八千九百四十五千五十六文棉衣一萬二千八百件 
 
 

Page 11

 
 
   
 
 

Page 12

 
 
[光緒十一年十二月初七日京報全錄]  
　　宫門抄○上諭一道錄前○發抄旨四道○尚書鳥等奏爲遵旨議察議摺○都察院奎等奏爲請旨摺○愼學政楊奏爲謝恩摺子○直督李奏請調補海疆知縣摺○又奏爲審明定擬摺子○浙撫劉奏請調署知縣片○又奏請調署知縣夾片○十二月初十日禮部宗人府欽天監廂紅旗值日無引見○慶王清安周家楣各假滿請安○吳大澂由天津回京請安○祥麟由哈密回京請安○長順謝稽查火藥局恩○知府桂鍈等各謝恩○熊景釗預備召見○誠侯請假二十日○沈源深請假十日○召見軍機吳大澂祥麟熊景釗桂鍈張斯桂○皇上明日卯正一刻至大高殿拈香○撥抄楊昌濬奏前大學士左宗棠在福州省擇地建祠奉旨知道了欽此○又前大學士左宗棠一等輕車都尉請飭分襲奉旨兵部議奏欽此○又題奏道易孔昭委辦恪靖軍營務奉旨吏部知道欽此○又調營丁憂杭州通判潘紀恩仍回浙江候補奉旨吏部議奏欽此○○經筵講官兵部尚書臣烏拉喜崇阿等跪奏爲遵旨嚴議察議具奏事内閣抄出光緒十一年十月十一日奉上諭前據御史馮應壽奏庫倫辦事大臣桂祥辦事乖謬藉端勒捐等情當派紹祺馳往確查兹據查明具奏此案桂祥被叅上年令甲首捐銀七八千兩查無其事所提商戸罰欵係爲發放各員口分薪水等項之用尚無朦弊惟派令差官書都那瑪等赴後地勸捐磚茶因商民欠交捐欵該大臣信用劣員任令刑逼勤捐毫無覺察且捐已有成數並未具奏種種辦理不善殊難辭咎桂祥著交部嚴加議處蒙古辦事大臣那遜綽克圖隨同畫稿恊領音得泰筆帖式松蔭稿面畫押均有不合着一倂交部察議等因欽此欽遵到部臣查定例官員溺職者革職又例載官員犯不應重律杖八十公罪降二級留任又例載派往出兵及新疆等處屯種駐紥大臣遇有議處之案應行革職者于議處本内將該員應否開缺准留軍營効力支食尘俸或作爲兵丁効力之處聲明請旨各等語此案庫倫辦事大臣桂祥因信任劣員勤捐商　磚茶已有成數並未具奏種種辦理不善經弨祺查明具奏欽奉譓旨交部嚴議應將庘倫辦事大臣桂祥照官員溺職革職例議以革職至奉旨嚴議人員應行加等臣部例止革職無可再加該員係駐札大臣應否開缺准留軍營効力支食半俸或作爲兵丁効力之處恭候欽定至蒙古庫倫辦事大臣那遜绰克圖因隨同畫稿恊領音得泰筆帖式松蔭稿面書押均有不合交部察議應請將蒙古庫倫辦事大臣那遜绰克圖照不應重律杖八十公罪降二級留任蒙古官員無級可降應折罰札薩克俸四年酌减一年罰札薩克俸三年蒙例議以折罰札薩克俸三年係屬公罪例准抵銷惟那遜綽克圖係駐札大臣可否准其抵銷之處恭候欽定恊領音得泰律帖式松蔭均照不應重律杖八十降二級留任例各議以降二級留任俱係公罪例准抵銷可否准其抵銷之處恭候欽定再也摺係兵部主稿會同吏部理藩院辦理所有嚴議察議緣由是否有當伏乞聖鑒訓示遵行謹奏奉旨已錄○○都察院左都御史臣宗室奎潤等跪奏爲奏聞請旨事據山東生員戴慕騫等遣抱王兆齡以兇决河防朦上殃民等詞赴臣衙門呈訴臣等公同訊問據王兆齡供年三十一歲濟甯州金鄉縣人戴慕騫寫呈遣遞求閱便悉查原呈内稱金鄉縣城北有柳河一道自道光年間北岸隋家林被南岸人决口爲患光緒三年文生王恩洽京控奉旨交本省查辦雖蒙撫憲斷令堵口奏明在案至八九兩年始經州主籌定章程給發津貼堵口銀兩尅期修築詎南岸監生李殿珠等因汎官瘙壽椿串同委員竟留口門四丈未塞夏間水漲李殿珠復率多人挖開十餘口淹没數百村生等迭控各憲呈請堵築均蒙批州委員勘辦不息李殿珠又使手眼今夏委員來勘率以不准堵塞朦詳撫憲是以遣抱來京伸訴等語臣等查該生員戴慕騫等遣抱王兆齡控稱李殿珠等串同汎官委員將决口留門不塞復率衆挖開十餘口淹没成灾迨伊等呈請勘辦復被勾串委員率以不准堵塞朦詳上憲等情控關私决河堤朦上殃民虛寔均宜根究謹抄錄原呈恭呈御覽伏乞聖鑒訓示再據該抱告結稱載慕騫等在何衙門控告伊不知情合倂聲明謹奏奉旨已錄○○貴州學政臣楊文瑩跪奏爲叩謝天恩仰祈聖鑒事竊臣接准吏部劄知八月初一日内閣奉上諭貴州學政楊文瑩毋庸更換欽此伏念臣浙西下士學識迂淺供職詞垣涓塵未報九年八月内蒙恩簡放貴州學政受事以來兢兢夙夜振興樸學則愧乏師承掄拔英材則懼淆品鑑兹復仰邀綸旨留任黔中聞命自天益增悚疚臣惟有殫心衡校加意裁成永守先人四知之箴勤求愚者一得之效庶幾愼終如始稍答鴻慈所有微臣感激下忱理合繕　恭謝天恩伏乞皇太后皇上聖鑒謹奏車機大臣奉旨知道了欽此○○大學士直隸總督一等伯臣李鴻章跪奏爲揀員調補四項兼全沿河海疆要缺知縣恭摺仰祈聖鑒事竊查天津縣知縣陳以培陞補遵化州知州經部覆准應歸光緒十一年八月分截缺所遺人津縣知縣水陸交衝五方雜處政務甚爲煩重並有運道隄工及華洋交涉事件係冲煩疲難四項兼全沿河每疆最要之缺例應在外揀選　　查定例現任要缺之員有必須更調者查係屯四項要缺並内地要缺更調海疆要缺卽行議准等語臣督同署藩司松椿臬司劉樹堂在於現任選缺知縣内逐加遴選非歴俸未滿匪人地未宜一時實乏合例堪　之員惟查有靜海縣知縣姚長齡年四十三歲安徽桐城縣監生由北河巡檢保升縣丞遞保知縣題補東光縣知縣光緒六年到任九年大計保荐卓異調補靜安縣知縣該員精細明幹勤愼安詳於吏治河工及中外交涉事件均能實力講求調補天津縣知縣要缺人地實屬相宜靜　係衝煩疲難内地沿河要缺天津係四項兼全沿河海疆最要之缺較靜海尤爲難治核與四項要缺及内地要缺更調海疆要缺之例相符應請准具調補期於地方有禆銜缺相當毋庸送部引見該員任内並無承審積案承緝盜案徵解錢粮已起降調革職叅限之案向例題調要缺一切因公處分准免核　所有叅罰案件應完俸銀係在光緒十年十月十一日欽奉恩旨寬免以前應免完繳所遺靜海縣知縣要缺俟姚長齡准調天津後容再揀員請補理合恭摺具陳伏乞皇太后皇上聖鑒勅部核覆至此缺應以光緒十一年九月初一日起限合併陳明謹奏軍機大臣奉旨吏部議奏欽此○○大學士直隷總督一等伯臣李鴻章跪奏爲審明挾嫌謀殺胞嫂並故殺期親姪女兇犯按例定擬恭摺仰祈聖鑒事竊據前署滄州知州陳復恩報州民么老謀殺胞嫂么李氏並故殺　親姪女么鳳姐一案當經批飭認眞審辦旋據該州審明擬議由天津府知府汪守正署臬司劉樹堂勘　值臣駐津飭委署藩司松椿代審無異臣覆加確核緣么老先與胞兄么尢順同居其嫂么李氏相待刻薄謂其好吃懶做唆令么大順將其分出各度不復並管光緒十年三月么老因貧出外謀食將分出地内所種穀子囑外甥李三元照料代收么大順旋將穀子收割九月間么老回家向么大順索取么大順不給彼此爭吵經李三元央允么大順分給穀子　斗么李氏反以么老硬分現成莊稼不要臉面屢次指名嚷罵么老愈思愈忿起意將么李氏致死十一月十六日早么大順出門么老手携菜刀至么李氏房内其時么李氏與年十歲長女么貴姐年甫三歲之幼女么鳳姐尙未睡起么老卽　刀向么李氏亂砍么貴姐驚醒逃出么李氏在炕滾駡么老又用刀連砍致先　傷其咽喉項頸右䏩膊右手腕右臂膊有膂等處身死時么鳳姐驚醒啼哭么老起意一倂殺死洩忿用刀迭砍傷么鳳姐頂心左右肋脥右耳咽喉左䏩膊胸膛腦後項頸左臂膞並將其食氣嗓砍斷殞命么貴姐喊同隣右鄉長人等趨至將么老拉住起獲兇刀並將么大順找回報縣騐訊據供前情不諱覆誥不移案無遁飾查律載弟毆兄之妻至砍者依凡人論又諒殺人造意者斬監候　例載期親尊長故殺兼姪年在十歲以下幼小無知尊長挾嫌慘殺者依凡人謀故殺律擬斬監候又殺一家非死罪二人者斬立决梟示酌斷財産一半給付被殺二命家此案么老因挾胞嫂么李氏唆令胞兄將其分居並屢被指罵之嫌輙敢故意將么李氏謀殺身死又遷怒年甫三歲之期親姪女么鳳姐一併慘殺殊屬不法應同凡人謀故殺以一家二命科斷么老合依殺死一家非死罪二人　擬斬立决梟示左面先剌兇犯二字酌斷財産一半么大順聽從其　唆使將么老分居隨復收　么老地内穀子致　釁端應照不應重律杖八十事犯在本年正月初四日恩旨以前應予免無干省釋除備錄供招咨部外理合恭摺具陳伏乞皇太后皇上聖鑒勅部迅速核覆施行謹奏軍機大臣奉旨刑部速謹具奏欽此○　劉秉璋片再黄巖縣知縣歐陽烜丁憂遺缺係海疆要缺應行酌量委署兹查有諸曁縣知縣倪望重堪以調署據藩臬兩司會　前　除檄飭遵照外謹會同閩浙總督臣楊昌濬附片具陳伏乞聖鑒謹奏軍機大臣奉旨吏部知道欽此○○劉秉璋片再　長興縣知縣胡文淵調省差委所遺員缺現有應辦要務應行酌量委署兹柦有正任昌化縣知縣胡永焯堪以調署據藩臬兩司會詳前來除檄遵照外謹會同閩浙督臣楊昌濬附片具奏伏乞聖鑒謹奏軍機大臣奉旨吏部知道欽此 
 
