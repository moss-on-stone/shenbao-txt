# 1921 - 312 - 4917507

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[惟恐不窮（冷）]  
　　以前中國惟恐借外債今日則惟恐借外債而不得以前中國政府惟恐人知其窮今日則惟恐人不知其窮不知其窮則人有索欵知其窮則可不索不知其窮則尚不能不維持名分知其窮則凡一切窮形極相之舉動無不可以盡演 
　　且不特名義上惟恐不窮也即以實際言借債愈難而浪費愈甚兵餉愈欠而招兵愈多政費愈窘而私囊愈富非惟恐不窮者斷不忍出此也彼華府會議何爲召集乎爲限制軍備也彼英美日之軍備何爲而自願限制乎亦惟恐其窮也世界强國現皆惟恐其窮而我中國之政府與武人乃惟恐其不窮我聞高氏之對於法部人員諸語而深有感焉 
命令 
　　十一月十四日大總統令　據司法部呈擬刑事訴訟條例及施行條例請先就東省特别法院區域施行並據請將前次公布之民事訴訟法草案改稱民事訴訟條例等語應准將刑事訴訟條例及施行條例自民國十一年一月一日起先就東省特别法院區域施行其前次公布之民事訴訟法草案並著改稱民事訴訟條例該草條所有本法字樣均改爲本條例其施行條例中本法字樣均改爲民事訴訟條例仍於國會成立時提交議决以重法典此令 
　　又令　兹制定刑事訴訟條例公布之此令 
　　又令　兹制定刑事訴訟條例施行條例公布之此令 
　　又令　任命王殿佑爲暫編奉天陸軍第一師步兵第一團團長此令 
　　又令　任命崔寳山爲暫編奉天陸軍第三混成旅步兵第二團團長此令 
　　又令　陸軍總長蔡成勳呈請任命石敬亭爲陜西督軍公署軍務課課長應照准此令 
　　又令　陸軍總長蔡成勳呈請任命于汝華爲暫編奉天陸軍第一師步兵第一團第二營營長應照准此令 
　　又令　陸軍總長蔡成勳呈請任命熊克裕爲陸軍第二十四師步兵第九十五團團附孟範敬爲陸軍第二十四師步兵第九十四團第三營營長均照准此令 
　　十一月十三日大總統令　國務院存記陳德增著分發陜西交該省長酌量任用此令 
　　又令　陸軍總長蔡成勳呈請授吳泰來爲陸軍步兵中校董書勛爲陸軍步兵少校並加中校銜均照准此令 
　　又令　參謀總長張懷芝呈請任命林斯賢爲陸軍第十九混成旅參謀長應照准此令 
國内專電 
　　北京電　昨午後太平洋會議討論會代表赴外交部詢問太會數事當局聲明一願將外交事件完全公開惟有礙難公布者不在此例二外傳我國代表未携證書不能出席會議絶非事實三魯案决定提出太會惟手續尙須研究已電令協商方法（十五日上午十二鐘） 
　　北京電　美京電法意比荷葡一致贊成美國限制海軍提案英日爲領海故對美尙有爭議卽以海軍限制問題原定一星期議畢萬辦不到（十五日下午二鐘） 
　　北京電　昨（十四）午後五時北巖見顔談極久英人對華種種誤會之處必將於北巖身上更正之北巖并謂倫敦太晤士詆諆中國言論予在東京時已電英自行更正聞駐華某英人記者好爲感情之論如歷次電稱中國不統一時局日非之語不知横亘於英倫眼前者正有物在北巖氏則甚明瞭 
　　北京電　航署洋員何爾德爲建築飛機棚廠問題大鬧而出謂政府無誠意辦航空昨卽電費克斯公司從此不再撥欵并告艾斯頓向政府索本利英使已允航署派員挽何爾德回職何要求撤換兩廳長（十五日上午十二鐘） 
　　北京電　航空署與何爾德鬧翻今日電致奉天速潘署長回京又何爾德呈請國務院每月撥十萬並謂維克斯可以借欵院駁該洋員應禀承署長何得侵權（十五日下午三鐘） 
　　北京電　高凌霨籌到百十五萬人問之則曰未籌到恐索者不易應付昨有人以法官罷工告高高曰法官罷工正好表示中央無錢予對疆吏有詞可掬矣法曹聞之遂緩罷（十五日下午三鐘） 
　　北京電　據庫司人云前兩三月尙能借得十萬二十萬就數分配甲乙丙等欵如有較多借欵并可廣爲支配今則有甲項欠發欵數萬尙七拼八凑某行一萬某行五千往往凑兩日而不能齊簡直不能支持（十五日上午十二鐘） 
　　北京電　交部電廣九路局提欵並謂本届應還中英公司本息已商妥展期該局長温德章覆本路積存英金二萬二千鎊除奉撥萬鎊外尙存萬二千鎊兹掃數解部但請勿誤還債期限（十五日下午一鐘） 
　　北京電　安格聯昨六時見顔商關税加二成問題今明向使團疏通　　北京電　錢能訓擬集股五百萬元創設華盛實業股分有限公司開採内蒙各礦籌辦察區墾牧東海并擔任股欵二成昨已擬章以錢達三具呈農部立案（十五日上午十二鐘） 
　　北京電　上海寗波旅滬同鄉會朱佩珍等昨電農部有英人美勒在甬創設金洋交易所是否合於國際條例合於部頒交易所法請詳解釋電覆（十五日上午十二鐘） 
　　北京電　魯田以曹匪非大軍不易肅清電請勿再抽調（十五日下午二鐘） 
　　北京電　吳佩孚到保態度比去年稍異性情較躁或謂事忙激刺所致（十五日下午二鐘） 
　　北京電　吳佩孚撤鄂電政監督兼漢口電局長何炳庠又撤漢口電報材料處長俞兆桐以親信葉桂森兼以上各差（十四日下午五鐘） 
　　北京電　税務處報　鴨綠江全江航業幾爲日本所佔請注意政府電令安東關督詳查具覆 
　　北京電　曹錕駐京委員劉富貴昨夜在東四六條拘去陸軍部員王炳麟解往保定謂王係孫文密探　　北京電　日駐津司令鈴木晨赴漢美武官寳格今日被召回國 
　　北京電　鄂高師生今午回漢 
　　天津電　海關查獲日船大陸丸某日人運津藥材中夾帶嗎啡百餘罐聞值十數萬金 
　　天津電　天津鎭守使趙玉珂寒（十四）午赴保與曹錕會議蘇魯皖贛聯防事（以上十五日上午九鐘） 
 
 

Page 8

 
 
　　漢口電　盛傳元（十三）夜北京大栅欄兵變交行被搶漢口分行删（十五）擠兑銀根驟緊 
　　漢口電　武漢男女各校因太會删日開議删午前十時至午後四時聯合游行各街市沿途分散簡明傳單以喚起一般人注意另推模範高小學生午後至漢口第一中學至漢陽聯合游行軍警隨行保護秩序嚴肅商店亦皆懸旗表示一致 
　　漢口電　蕭派副官傳國楨携帶壽禮於删晨八時赴保代表鄂軍界壽曹又令傳代表弔奠吳夫人 
　　漢口電　張聯陞删乘車赴廣水由隨棗巡視返襄 
　　漢口電　府秘書劉遠駒院諮議黄書霖審計院協審歐陽葆楨中央税欵經理處長鄭焯先後來鄂調查鄂省財政情形寒（十四）在軍署會餐（以上十五日下午五鐘） 
　　香港電　許崇智昨已赴梧魏部留防潯梧黄明堂昨奉調回欽 
　　香港電　報載英德城火災焚店計三百餘間住房數十間損逾百萬災情至慘　 
　　香港電　福軍前後赴韶候命約三十營（以上十五日下午九鐘） 
國外專電 
　　華盛頓電　美海軍提案較他國所擬提者規模尤廣輿情悦服與議國縱有腹誹者亦不得不陽示贊同英日密商承認大綱修訂細則今晨五强集議非公開十年停造一條或有討論軍備空氣似可樂觀惟其關鍵在遠東法意相約提携（十四日） 
公電 
　　陜西國民外交會來電　各報館均鑒華府會議今辰開幕遠東問題關係甚鉅爰於前月二十日成立陜西各團體國民外交聯合會以爲政府後援除宣言書及簡章另寄外特先電聞陜西各團體國民外交聯合會眞印 
　　張孝若電　南京省議會諸君鑒孝若年少入世爲省會事重陷迷罔積痗之餘　然大覺處此社會魔障所纒輿論督過無非敎誨上無以告七旬之老父下無以對忠告之良友一再陳詞决然捨去而我却人前甫晴又雨糾纒不已痛苦益滋猶幸諸君知却曲傷足迷陽傷　幡然易轍於省會大局不難即日解决孝若受晨夕庭訓之嚴自當閉門思過讀書養氣與省會脱離關係此後諸君若何行動若何主張孝若概不負責其金陵俱樂部行爲素未與聞無俟聲明矣張孝若元 
　　陶保晋電　上海申報館轉各報館頃致南通一電文曰南通張孝若先生鑒議會存亡祗有半月我公四日之函如言果由衷義無返顧請勸葆初勿執成見力維大局晋養疾湯山本欲無言然一調良心爲江蘇　爲南通計不忍不言敬布區區即希垂察陶保晋叩元　　鄂高師請願團來電　申報館轉各學校各省敎育會省議會學生聯合會各團體各名流鑒同人此次來京爲校請迭蒙援助感頌莫名現敝校經費鄂政府允自明年一月起在烟酒税項下劃撥其本年七月後經費曁九年度積欠由中央湖北共同籌給至兇警行毆警察總監已派代表道歉一切問題粗告解决同人感國步之艱難懼光陰之久廢即日南旋謹此鳴謝國立武昌高等師範校欵請願團叩寒 
　　厦門太會國民後援會來電　申報轉海内外各機關鑒本會陽日成立太會關係我國存亡厦島僻處南方見聞未周務乞時錫南針俾得一致進行厦門太會國民後援會寒 
　　壽縣來電　各報館均鑒壽縣夏秋之間風雨爲災地廣時久近交冬合災民數十萬飢寒交迫爲狀奇慘不忍聞睹夙仰先生飢溺爲懷謹爲國邑災民請命乞廣爲籌募賑欵寄壽縣城内義賑恊會以資拯救不勝盼禱安徽壽縣知事程鑑叩元印 
特約路透太議專電 
　　十四日華盛頓電　顧維鈞博士聲稱中國代表團將依據下列之原則提出解决遠東問題之建議遠東和平繫於中國恢復舊時之地位聽令中國藉國家利源之發展經營其經濟挽救事業中國之土地完全須加擔保不得再藉外國讓與權繼續侵入中國須有絶對之政治獨立與自由外國不得加以干涉顧博士宣稱具體之提案今尙未擬就顧博士曰世界非一夕所造成中國時局亦非一時驟能改變顧繼言阻碍中國發展之情形謂中國應自管理其鐵路而外人關税之限制僅許中國征取值百取五之貨税者亦宜修改税率宜每隔十年修改一次今之税則尙係二十年前之舊制外人讓與權一時似難望取銷但望太會之結果可使此後無復有讓與權致碍及中國之主權中國願會商列强施行收回權利之計畫凡從發展自已偉大利源而得之物質上利益中國不欲留爲已有但願外人資本家依據美滿而不涉及經濟侵略之條件投資參與之 
世界路透電 
[休士提案與各國返響]  
　　十四日倫敦電　英相雖尙未正式接到休士氏之建議惟路透電社得悉政界對於華府會議之開幕深爲感動親此足以完全表示美國之誠意 
　　十四日倫敦電　路透電社探悉倫敦日人各界甚贊成休士氏之建議深信此項建議雖須經專家精加研究然當證明其全可接受又稱日本確擬依從英國所取之方針 
　　十四日墨邦電　澳相許士氏宣稱美國提出實際的縮减軍備計畫殊可賀也 
　　十四日威靈頓電　紐絲綸首相麥謝氏對於華府會議表示滿意復謂持久之和平當藉英美日三國友好之協定博取之 
[休士提案之進行]  
　　十四日華盛頓電　政界聲稱明日大會集議時英代表貝爾福氏將在原則上接受美國縮短軍備之建議各國總代表今日討論公布問題美國主張張議公開而秘密會議亦不妨常開秘密會議之結果須向公開會議報告 
　　十四日華盛頓電　休士氏白里安氏山塞爾氏加藤氏今晨各率專家集議討論縮减軍備大會會議之手續九代表團主任今日午後集議討論遠東大會進行之程序　　十四日華盛頓電　聞英國願接受美國縮减軍備建議而以某種切實修改爲根據海軍總長鄧璧氏宣稱美國造艦計畫非經國會議决作罷或訂定國際切實條約决不停止進行 
　　十四日華盛頓電　聞英代表貝爾福氏將建議隨造船廠機器之遞减逐年限制軍艦之補造以代全停建造十年之議蓋若停造十年則須費大宗欵項以維持十年内擱置不用之機器俾可用之十年後也英國又認潛艇之限定噸位未免太大英國將提議廢除潛艇或限制潛艇之大小與武器 
　　十四日華盛頓電　五大國總代表今日集議議决限制軍備問題應由委員會討論之而此委員會應由各正代表組成之不僅以總代表爲限至於遠東問題之委員會亦將照此組織但參加者則有九國 
　　十五日華盛頓電　大會重要問題移交特别委員會討論其影響不過使共據一席之討論得閉門爲之而不公開耳法白里安氏與意山塞爾氏已約定法意兩國對於大會各問題一致行動 
[休士提案之磋議點]  
　　十五日倫敦電　華盛頓消息靈通方面以爲法意之約定可助大會目的之實現據華盛頓消息英日兩國代表前昨兩日開秘密會昨决定接受休士氏計畫爲討論之基礎聞日本將不提出東京前所擬定之計畫英國則擬於委員會中提出英海軍大將裴蒂氏所擬之計畫以資比較英日兩方面皆公然認遠東問題重於限制軍備問題日本提議英美日在此十年停造軍艦期内不得在太平洋設立海軍根據地此議如何對待或將成大會初級中之大障碍蓋依日本之建議美國須廢除阿魯申島口荷蘭軍港之設備工程也 
　　十四日巴黎電　巴黎廻聲報華盛頓特别訪員深信英日聯盟將受排斥華盛頓已視此爲必有之舉英國已接受休士氏計畫之原則惟因英國海上交通線甚長故擬要求修改某項詳則並將請解釋巡洋艦與輕巡洋艦之分别小巴黎人報特别訪員電稱日本擬承認休士之建議惟要求美國須停止太平洋之防禦工程其第二條件爲美國須輔助滿蒙之協定不得要求日本立即撤退俄國數地如此薩哈連等處之日兵時報探息休士氏曾向參院海軍股員會發表明白誠懇之宣言自該會共和黨參議員米爾斯氏至該會民主黨參議員維廉金氏皆加贊成美國輿情大受鼓動今已全國一致毅報質問曰美國之建議不圖自利舍贊成外安有其他對待方法乎法國海軍專家對於休士氏之建議已擬就報告英日意三國海軍專家亦大爲活動星期二晨之全體會議大約將聆星期六日推舉之兩委員會提出討論縮减軍備問題與太平洋問題應取手續之報告 
[華府會議之各方觀]  
　　十四日巴黎電　美總統哈定氏在白宫接見白里安氏讚其在開會時演詞之爽直星期日晚間白里安氏與休士氏晤談頗久休士氏提議案遠大赡詳出人意外巴黎晨報訪電稱此案影響直同晴天霹靂休士氏提案之宗旨與此案及於大會趨勢之影響皆爲衆所共認自今日起大會趨勢確已注於英日盟約就美國對内對外政策之觀察點言之休士氏議論可稱名言蓋休士氏與哈定總統已使共和黨與民主黨共怵於戰爭之禍矣 
　　十四日巴黎電　法國各報皆引載日本加藤海軍大將及駐英日本大使林權助男爵之宣言林於星期六日言曰余意美國之計畫列强應加接受此爲理論上所當然余未見其不能適合實際也貝爾福氏星期六日出大會時語里台爾貴族謂聞休士之建議精神一振覺年輕十歲里台爾貴族電致英相喬治曰大會燦爛開幕全世界希望其成功泰晤士報表示大不列顚作必要犧牲以達目的之决心晨郵報對於美國之政策作友好和緩之評駁威斯明斯特報宣稱大不列顚對於美國之計畫即就關於停造軍艦十年一端而論若不無保留接受之實無理由可云休士氏之計畫所予英國者確已較英國所請求者爲多每日新聞曰各黨及各級英人皆希望星期二日大會復開會時英代表宣布無保留接受休士氏之計畫匪特接受其原則且接受其各項詳則有以休士氏之計畫詢諸史高德海軍大將史答曰就今日海軍天空戰爭情况而言建造巡洋艦實爲笨舉法國各報對於休士氏之建議皆大表同情惟稱該問題無直接影響及於法國 
[各國近事記]  
　　十四日倫敦電　據商部常年報告上年英國商行之清算者共有三千一百五十八家其中一百十九家乃出於强迫皆因受商業疲滯之影響 
　　十四日巴黎電　國會財政與外交委員會昨日開聯合會議聆財政總長杜美爾氏演説中法實業銀行復興事目下所計議之計畫内有移中政府所欠法國庚子賠欵之巨欵以充此用一條此事須待總理白里安氏由美回國後决之 
　　十四日巴黎電　高等海軍會議今日午後集議由總統主席 
　　十四日巴黎電　巴黎出版之紐約導報載稱十一月五日俄國勞農政府與蒙古政府簽定條約切實擴張俄國在遠東之勢力範圍 
　　十四日巴黎電　上西萊西亞畫界委員會已開始辦公　　十四日華盛頓電　哈定總統今日批准對德和約 
太平洋路透電 
[日相之華府會議談]  
　　十五日東京電　日相高橋告路透訪員曰軍備之擔負與破壞事業之濫費精力已爲今日之怨毒日本財政以軍備擔負爲虚其迫切情形無異他國苟各國以根據平等與公允之相互了解减輕此種擔負則事可歡迎者無過於此國防經費應减至不碍國家安寗之最低限度各國經濟上相互關係之原則想爲各文明國所承認而視爲長保世界和平之政策之基礎日本亦如是也疑忌之原因大會縱不有袪除之然苟能减少之則大會可爲和平與好意實現之新紀元而召集此會之哈定總統定爲世界永遠感謝矣 
[日報之休士提案觀]  
　　十四日東京電　統察東京有責任各方面意見休士提案已造成一種感想第一爲對於議案積極性質之驚異第二爲對於美國勇敢表率之欽佩第三爲欣幸蓋信日本大多數平民所拒减輕賦税擔負之希望將因此而實現也日本激烈派向持美國海軍最大之説爲其呌號之具今見美國自願限制海軍低至國防基礎之明證當可無言今晨日日新聞載一不具名之投函内述海軍某員之言反對休士氏之提議指爲不公但此種意見不爲衆所贊同也各報多刋社説論調皆佳朝日新聞謂休士氏之提議與共同了解之地位相距不遠他報亦謂日本或他國無不允贊成休士氏提議之理由 
　　十五日大阪電　大阪每日新聞與大阪朝日新聞皆勸日本接受休士氏建議廢除海軍擴張案移所省之經費以圖敎育等和平事業之大發展 
[華府會議與船廠工人]  
　　十五日神户電　川崎船廠今日有大批工人空閒無事衆料美國務卿休士氏限制軍備之提議將使廠務大减而使日本至少有十萬工人賦閒 
[香港近事記]  
　　十五日香港電　滙豐銀行總經理史蒂芬氏今日乘西比利亞號郵船赴滬 
　　十五日香港電　昨夜西角有携械之匪一隊登電車一輛迫令司機者停車搜去乘客之欵爲數甚巨警察現正從事緝捕尙未獲一人 
　　十五日香港電　立法議會非政界議員力促政府禁阻香港設立證劵物品交易所因此項交易所跡近賭博上海英商會聯合會近今開會時抨擊此舉甚力云云港督答稱政府對於已開辦及議開辦諸交易所之進行自當嚴密注視如有如上海所見鼓勵賭博之行動擬請議會予政府以必要之權而封閉之不顧發起者之資本受何損失 
[北京借債記]  
　　十五日北京電　外交部宣稱中政府現正與中國銀行商訂借欵用以償還商務太平洋發展公司及芝加哥大陸商業銀行之債欵本利計美金一千一百六十萬元國外要聞 
[勞農政府宣布大赦]  
　　華俄社十一月十一日莫思科電云全俄中央執行委員會會長加里寗氏於本月七日俄國無産階級革命四週紀念日頒佈大赦令大赦爲工人農民仇敵所欺騙之兵士其全文云蘇維埃俄羅斯於其初立國之三年中曾忍受無窮困苦犧牲莫大損失從事於與工人農民之敵人相摶戰今已完全獲勝矣當此種絶大奮鬥中蘇維埃俄羅斯得悉敵人軍隊中有數千俄國工人係被農民工人政府之仇敵所欺騙强迫而加入者其所以爲皇室地主資本家而戰者實有不得已之苦衷或亦由於不自知其地位之所致蓋彼等皆係流落國外之僑民每日所感受者爲異鄉凄凉之風味及受他人凌辱之痛苦甚至凍餒終日無從獲食一旦疾病臨身即遽作他鄉之鬼加以受俄國及外國白黨之愚弄而往往陷身於苦役之中種種情形皆其所以易爲工人農民之仇敵所欺騙也彼等現多拘於軍營或正從事於强迫之工作尙存一部分執迷不悟者仍被傭於白黨助其反抗工人農民之政府謀推翻之而使地主與資本家重掌政權蘇維埃政府本旣往不咎之心對於悔過自新願集其全力於建設人民經濟生活之工農雖其前曾加入反抗工人農民政府之運動者亦概免追究一切待遇皆與其他平民毫無區别今日乃俄國無産階級大革命四週年紀念日全俄中央執行委員會特决議如下（一）凡以前加入高爾恰·台尼金·蘭格爾·莎文哥夫·彼得留拉·佈拉賀維基·柏列米金·于丹尼其·諸人之軍隊中·而僅充當兵士現在波蘭·羅馬尼亞·伊索尼亞·里桑尼亞·拉維巴諸國者無論其加入反抗蘇維埃俄羅斯運動之動權是否被强迫或欺騙概與特赦（二）上項歸國人民之待遇與回國載事俘虜等（三）由執行委員會聯絡外交委員會内務委員會組織特别機關從事辦理關於大赦人民安置等手續及給與允許之權利 
 
 

Page 9

 
 
   
 
 

Page 10

 
 
國外要聞二 
[維也納通信（續）（中一）]  
　　中歐貿賽紀 
　　草場中大圓屋南口外曠塲極大高樹紅白相間之長旛按維也納市徽本爲上紅下白與捷克國徽之上白下紅者極相似而適相反今此長旛紅白兩色平列則在對旂正面立者視之盡屬左紅右白此雖小節在彼歐美慣習實萬不容隨意倒置也方觀禮衆賓入塲時即由招待員切囑使立成一大弧線環抱會場南面之出入日弧線中段爲各國駐使總領事各館員駐足之所遥與會塲南口相對鐘鳴十下奥大總統及萬國貿賽總理等相率出立會塲南口外之台階萬國貿賽總理「煥謨」爾恒氏Kommerzialrat　Ernst　Hochmuth先對奥大總統敬謹致詞首呼「敬愛之大總統嗣述創立萬國會賽之經過情形略謂「奥國創鉅痛深四分五裂非旦夕所能恢復物力艱窘民情頽喪在此大會賽創辦伊始舉國皇皇疑議百出或恐物力之未逮或恐各商家觀望不前或以遍地缺乏住所來者將無容納之地爲慮幸賴地方各長官之掖導與言論界諸公之逐漸鼓吹乃能排除萬難而勉力進行查此萬國會賽原爲股份公司資本額奥幣六十兆古侖折合目前幣價本不爲多同人等於本年七月四日開始辦事以逮今兹前後祗六十八日初意第一次秋賽僅屬勉行試辦不欲驟事鋪張故會塲地位僅窝容一千八百家與賽嗣以報賽者怱形踴躍除最先議定就前朝馬廠改建爲賽會塲之貿賽宫外復加增草場中絡通臺一所城中心商業校舍一所及城西義捐營房之一部爲會賽地合之共得四處但報賽者共數七千五百家而可容受者竭力設法僅至四千七百家爲止如此盛况實足以徵此短期中專門家營業家辦事諸君交通各機關通力合作之功而維也納全市人民之聞風興起尤堪佩慰吾人今日當知此維也納城不獨尙存在且尙有極大之未來希望謹此致謝於各界人士之前請大總統主此第一次萬國會賽開幕禮」奥大總統翰因禮博士Bundesprasident
Dr　Hai * 
nisch長髯偉度免冠扼腕以極和緩之聲浪從容致答云「鄙人所當致慶之事爲若干年蘊而未發之思想竟於戰後奥地利經濟大破解危局中一朝而見諸實行吾奥經濟地位一敗至此多根據戰後條約隨政治之地位而殊此種地位本非戰前尋常舊思想所能起而國挽救而我一切利源盡遭掠奪之奥地利經濟生活上最可恐懼事尤莫甚於貿易交通之恐慌與製作能力之並見消沉至若處此大不幸之危局而後必如何能恢復元氣必如何能假樂觀之新希望以袪除世俗疑慮怯懦之心必如何能使「遍天下之國與民不能捨此而自存立」之社會風紀復從根本上謀建樹自非有經年累月之功不能悉見明效今日萬國貿賽首告成立乃我國民本體與經濟實力漸見恢復之始機也此實鄙人所敢深自忭慰者誠如貿賽總理之言在此貿賽舉辦時曾經多大之勞力於彼困阻未經化除思想未經傳布以先又需多大之毅力與實力凡在有功會務諸君具先見之明知貿賽爲當務之急復能公爾忘私引爲已任得寸進尺孳孳不息其精誠與魄力祖國實感幸之不獨鄙人私衷紉佩而已抑鄙人尤有進者我全國人民歡欣鼓舞通力合作大功告成實更與有力焉全國人民之爲力即可就此届會賽擁擠之情狀見之會賽辦事處以報賽者踴躍爭先原定規畫至以不能容納而急事擴張而我國民之有定見有全力能具「審察外人所需求進謀相當供給」之商業知識均可由此得其左證以吾奥今日經濟現狀之至窮極絀自惟營充量之出口業乃足以言補救而昻價之貴重品占容積重量甚小需運費甚小一次得價可甚多者尤當盡力出口求銷路吾人今日欲於經濟界謀自立惟有仗智力上體力上工作之能輸出優美之製造品以易得我所獨缺之食物　原料物爲今之計與輸出業相輔而行相依爲用者惟貿賽足爲捭益民生之重要機體亦惟貿賽奥　聯邦政府及其他一切公共團體對貿賽事異常注意且提倡之不遺餘力一則見其功能之多再則知其可爲吾奥新民國造福之永久機關非爲「僅此一回不易再得」之投機生活而鄙人今日至爲滿意處尤當致謝我到會諸外賓因會場國貨環列中更有無數至可尊貴之外國輸入品可爲各國國民間自今而後相砥礪通有無復歸於好之佳朕各方面貿易關係自此重新永久基礎亦自此成立則由此一番貿賽各國人民并將互相尊重其交換而得之商品通力合作相密接相友愛焉謹以此旨宣告維也納萬國貿賽第一期之開幕」大總統詞畢大圓屋西口外之鐘樓鏗然爲禮與賽來賓均佩紙製襟章爲號由各進口魚貫入場大總統國務總理兼外長商部交通司法各總長貿賽總理隨員等由佩銅質圓形會徽之辦事員若干人隨侍巡行圓屋一週蜂擁前進之大隊來賓遇大總統經過時即向左右避立爲禮嗣大總統率諸員察看塲外機工廠出入塲西口兩過鐘樓下樓前駐守員均以鳴鐘致敬禮此當日典儀之大略也（未完） 
國内要聞 
[我國華會代表之證書問題]  
　　大凡國際間之交際若爲兩國使節往來或係駐使赴任則有呈遞國書之手續若爲各國公開會議之專使赴會則有互示證書之手續此通例也我國此次赴華府會議專使本應携帶證書呈示華會但以施顧王三使均係由歐洲前往當我國各專門委員赴美之際顔外長尙有赴美之議故此項證書遂未帶去及顔氏中止赴美而證書問題亦即無人憶及昨日京中忽傳華府會議開幕我國代表以無證書可交手續不備未能及時簽定席次施專使等已有電致外部報告此事外部當即將證書内容電知駐美使署轉示美外部證明一切蓋向例國際交涉均由使署傳達一切證書不過手續問題一經由外部電明與出席問題當無妨礙不過電文往返稍須時日或者中國代表席次之簽定須遲延數日亦在意中耳惟此事於外交上自不能謂無關係聞國民外交聯合會已定十五日開緊急會議討論此事又昨日某方面因接華盛頓電稱我國代表以外部未早寄證書不能出席大爲駭異當即專函外交當局詢問眞情旋得外部復函極爲含混於代表已否出席不置一詞於是我國代表究竟已否出席仍是一大疑問亟望外交當局將此事眞實情形明白宣布以袪國人之惑也外部覆函如下敬復者頃奉總長交下尊函一件内開華盛頓專電稱我國代表以外部未早寄證書不能出席等語查我國預會代表證書根據命令轉請由駐京美使電達美京在案華盛頓來電所稱各節恐屬誤會至於大總統親筆證書業經交由周總長帶美合併奉聞外交部條約司啓十一月十三日 
[靳内閣將爲窮逼倒各部紛紛官變]  
　　北京財政困難早爲國人所共曉但其困難之程度實未有如最近之甚者因之各部均現不安之象敎育部部員因薪水欠到半年生活都感困難於是有相率罷工之議上星期六（十一日）馬鄰翼見部員眞要罷工不得已乃商之於高凌霨請爲設法高允於兩星期内發給一個月薪水馬即以此語告知該部任高兩司長囑爲轉達各部員各部員於是日午後三時會議結果對此答覆仍不滿足以政府前旣未能表示維持之意及彼等决計罷工仍不承認發薪三月之請馬鄰翼身爲敎部長官復無誠意爲部員請命是罷工之舉乃由在上者迫而爲之雖欲避而不能也故决照原議自今日十四起即不到部辦公並於今日午後三時齊集部内開會討論進行方法至司法界方面地高檢審四廳因法長董康之轉圓將實行罷工之期展限一星期前日十二日）七時始由財部發給支票五萬元尙須今日星期一始能支取而該銀行是否如數發給尙有問題詎司法部與大理院人員均欲利益均沾主張不能盡數發給四廳四廳人員以該部院實屬不近人情旣不肯索逋于先何得分利於後是不啻分贓有份犯法無名也且儘此五萬元掃數發給四廳不敷尙鉅何能任人從中瓜分故由某人提議先暫行拒絶此項支票一面行知警廳凡有應辦案件免予送廳又海軍部因各艦隊以及海軍學校均有朝不保夕之趨勢索欵電文日必數十起電報處異常忙碌據該部秘書廳人云若再不發薪只好請假回籍陸軍部前因經費無着蔡成勳已表示辭職刻下蔡雖到部仍無辦法在部候差及差遣人員已散之四方别圖生計然此等苦况以參謀部爲最該部自去年直皖戰後至今已有二十多月未發薪水每於窮急之時又凑借數千元分借各員度日現在該部以冬寒已届再難凍餒已向總次長請求設法聞張懷芝以無法對付已擬具呈公府請即以明令解散以便各員另謀生活且可撙節經費以爲减政之先聲至財部罷工日前亦有醞釀嗣經于駿年對衆宣言請展限至星期六（十二日）當籌的欵發放如不能辦到某當自請辭職决不食言各員以其所言懇切一塲風潮暫告平息但截至前日限期已届薪水仍無消息各職員已定於今日到部後再向該司長嚴重理論則其前途亦未可樂觀也當此困難已極之時以理而論自當恃財政部設法惟高凌霨雖於前日具呈公府條陳目前財政救急辦法主張先謀增加關税二成並繼續發行十年公債但此事之能否實行尙不可知且即實行之後恐亦緩不濟急因之勇於負責之靳雲鵬到此地步其官興亦非常冷淡故擬再提辭呈事爲東海所聞以當此内紛外逼之時萬不能再使國家無人負責當即派員赴靳宅婉勸並言當此太平洋會議之時各國均注意於我望於太平洋會議終了以前勿作退位之想以維持政局現象至各方面之掣肘允代爲疏通一切但靳氏態度究竟若何現尙無明白表示 
[田中玉回任後之魯局（曼）]  
　　魯督田中玉此次因辦理選舉遭各方面之劇烈反對特於本月一日親自來京向府院兩方運動日前又借祝壽爲名親赴保定乞援於曹仲珊聞此次運動之結果成績頗佳已定今日出京回任除府院及曹使方面均已俯允維持外并由張懷芝田文烈等向魯籍要人代爲疏通并擬定（一）讓出省長位置（二）將省議會會長畀之王鴻一（三）前膠東道道尹吳永仍令回任以爲緩和反對派之條年聞反對派以趙次珊旣不肯出山若易他人又恐旁生枝節故對於驅田之計劃亦不十分堅持對於以上條件已默示認可田督從此可望高枕無憂矣至於省長一席潘馨航初本有意於此當次長未下台時其家中曾對人言現在次長幹不下了祗得回魯作省長味其言似有十分把握者然今則因各方面之反對公府方面亦未表示贊同已不能成爲事實適汪士元不能就財次任田爲結歡曹使起見特向當局保汪爲省長當局本欲維持汪氏面子頗表同情惟今日忽又有以王鴻陸長魯之説聞王氏在魯任鹽使多年如果政府予以省長則目下於經濟方面或不無小補其言確否雖未敢必然汪氏之説則又有幾分靠不住矣 
[鄂高師請願團出京]  
　　武昌高師學生因運動校欵留京月餘刻已將告結束該學生等以經費問題旣有相當把握爲重視學業寳貴光陰起見已决定於今日（十四日）上午出京回鄂由敎育部商同交通部撥給免費專車一輛以資乘坐僅留代表數人結束未完事項至警察兇毆一層殷總監曾於昨日（十三日）下午六時派代表張鳳書正式赴敎育部向該生等道歉該校學生當推李浚蘇家祥二人至次長室接待彼此鞠躬行禮畢即由敎衣部秘書陳文虎起立致詞略謂今日張君代表殷總監來部道歉（一）可徵警界尊重敎育之誠意（二）可保持武高學生之人格（三）可减少本部保護不力之愆尤云云次由張代表致詞略謂此次警察毆傷貴同學之事實緣警察知識過於幼稚致生出絶大誤會　總監所抱不安特派兄弟前來道歉深冀貴代表轉達同學曲爲原諒最後蘇李兩人相繼發言略謂貴總監此種誠意定即轉達敝同學諒解深望自此次問題解决後全國任何學校不再有校欵請願團發生縱有不得已情形亦望警界本尊重敎育之素志不再發生誤會以補從前之缺憾張先生不辭勞瘁解除難點至深欽感語畢盡歡而散現該學生已於昨日分函北京新聞界辭行兼表謝意一面並電上海報界報告出京矣 
[旅京蘇人續開大會（一士）]  
　　新幹事完全産生 
　　江蘇旅京同鄉會照章應每年開大會改選幹事一次前次（十月二十三日）假湖廣會館開會不幸因言語爭執發生誤會致有摔凳飛盃一塲殺風景之事但當塲將幹事選舉票寫定者已有九屬（通未舉鎭未完全）因秩序稍亂未獲當塲報告後遂改成談話會草草了事今日（十三日）該省人士復在江蘇省館開第二次大會用以結束前次未完事件下午二時開會公推徐國俊主席由臨時速記孫幾伊報告前次在湖廣會館開會情形意將報告前次各屬選舉已有結果之名單語未終即有人以手勢止之者王玉樹登壇發言謂同鄉會純爲聯絡鄉誼增進感情而設今日開會請諸同鄉公决究竟上次選舉是否有效至於簡章如有認爲不合亦可修正錢某謂修改章程我極贊成但照第十條規定須有二十人之提議君今一人似不合法以章程論當然要修改因同鄉會很複雜寥寥十條如何夠用陳紹五孫幾伊相繼發言均言章程不過形式辦事全在精神孫並引美國憲法以爲證謂美國憲法就是很簡單因爲簡單運用時乃可有伸縮餘地丁錦亦謂此項簡章係去年大會所議决通過並非今日新提出者今日仍宜將幹事選出有了新幹事然後再辦改正章程事斯時王玉樹自請取銷提議修正章程之主張但主張修改者仍有其人乃由主席以主張改章不主張改章兩説付表决結果不主改章者佔大多數此層遂告結束繼復議前次選舉有效與否問題一時辯論雜作有主無效者有主有效者有主以無效有效付表决者有主不付表决者當議論未决之際忽有何健登壇作演説式之發言首述江蘇人團體之不堅結次叙前次湖廣館衝突之不合末言同鄉以感情聯絡不可互尙意氣但於解决選舉仍無辦法斯時又有主張分屬表决者數人爭議許多卒用分屬詢問之一法由主席委託一人在黑板上寫了某屬二字詢以對於前次選舉有無異義結果寗淮蘇松徐太海七屬均認爲有效揚則尹某認爲無效常則錢某認爲無效於是兩屬之人相率出塲預備另選主席並同時宣告鎭通兩屬應取票另選但揚屬之人經退出商量之結果由尹某自行取銷前議入塲向大會報告情願犧牲意見之理由聲言維持前次選舉有效常鎭通則在另一室寫票選舉未幾三屬票選均有結果由主席委託會員謝某當衆一一報告於是十一屬之各選五人至是乃完全選出仍有幹事十五人照去年舊例應由大會公推不由各屬選舉至是乃繼續提出當塲推定計有十六人有一人議定作候補惟當公推之際□不知因何忽生誤會致發出一種惡聲雖屬二三人之爭執幾至全體秩序受其影響所幸僅歷數分鐘經人調解旋即平息迨全體新幹事完全舉出天已昏暗斯時有聲明當選辭職者數人丁錦謂辭職之事今日可不必提出改日再説並言綜觀今日同鄉開會情形結果可算美滿這是吾們江蘇可慶幸的事同人應大呼江蘇萬歲三聲於是全塲同聲大呼江蘇萬歲者三遂散會時已六鐘矣（十三日夜） 
[東三省通信（隠）]  
　　長春軍法會審俄舊黨詳記 
　　俄舊黨謝米諾夫部下蘇克來夫·率領部衆携帶軍械在奉省洮南縣境自由行動經奉吉軍隊協力勦辦除當塲擊斃者外餘衆悉數被獲於十月下旬解送長春南嶺覊押俘虜所内暫行看押一面向張巡使請示處分辦法張氏以此項俄黨關係國際問題非軍法會審不足以昭愼重决由奉吉兩督署及吉長鎭守使署派員會審即以該俘虜所爲會審塲所訂於四日開堂審訊奉天派顔軍法課長文海·楊諮議卓·張諮議裕恒·潘諮議澤吉林派單軍法課長春淵吉長誠德堂鎭守使躬與外復派翟參謀長伯軍·錢軍法官壽彭·參預其事各該員均已先期蒞長佈置妥協即於四日上午八時携帶俄文翻譯數名齊集會審塲所將俄犯提出會訊據俄人供稱彼等之首領爲蘇克來夫蘇爲俄舊黨謝米諾夫之健將且富有資財儲蓄軍械尤巨因俄境糧食缺乏兼之新黨勢力澎漲因種種關係俄舊黨已無立足地不得不避難蒙疆謀生本年夏間由蘇克來夫號召供給糧食發予槍彈冀免入新舊兩黨交綏之漩渦以覓食於異境倘僥倖與謝米諾夫結合亦可徐圖發展再作捲土重來之計當時應募入伍者共百六七十人除各給槍馬外並有過山砲一尊機關槍四架大槍百枝在烏里雅蘇台駐紥又被新黨所逐乃由蘇克來夫帶領逃至中國境内欲向長春通過哈爾濱回海參崴途遇中國官兵勒令繳械因從首領命令先開槍射擊惟以中國兵多卒被捕獲死亡者約及百人首領蘇克來夫當已陣亡其他小首領知大勢已去無能爲力亦多自戕所剩者僅巴黎索夫一人所有槍馬銀錢駝隻均被中國官兵擊落余等現被拘禁者男子六十七名婦女小孩八名職業不一或農或商·或兵此次同罹法網但不願常久覊押懇求格外施恩給予自新之路與中國工作度日亦可如能遣回海參崴更屬萬幸云云雖經按名提訊要之大概不供述不過如是會審旣畢各該會審員即會議辦法僉以此股俄黨實係被新黨强迫窮蹙無奈及至我境又被防軍阻止於是情急思逞意圖先發制人嗣經我國軍隊擊敗均即逮捕且首領蘇克來夫及隨從軍官多自戕就獲餘衆狀甚慘苦且無政治上關係情尙可原留之恐生後患不如遣歸遂議决會銜據情電請張使優予開釋道歸本國併撫恤川資二千元由吉長鎭守使派兵押送哈爾濱護路軍總司令部轉送海參崴解除國境一俟核准即當實行再前此虜獲之武裝馬匹等已經奉員顔文海點驗没收不再發還吉員單春淵亦將經過情形先行報告吉督至各該員則尙須俟得張使覆電允准後始能各返本任惟其進行手續仍不中止聞有預備二十四五日遣送之説現則仍押該處優厚待遇云 
[南昌雜訊]  
　　張紹曾偕劉王葉三隨員並衛兵十餘人於十日傍晚抵贛下榻新大方棧陳督聞信即派員歡迎入署（其隨員仍住大方）聞張係秉承吳佩孚意旨而來對於南軍北伐有所商榷并仍欲實行廬山會議解决國是按此事雖曲高和寡贊成者少然贛人則因現處恐慌之境固甚希望其成功以求避免戰事之危險也十一日申刻陳督在署設筵請張及葉隨員等各機關首領均爲陪客各公團亦間有到者賓主讌譚甚歡聞席間言論仍爲廬山會議問題説者謂廬山在贛張氏此來殆爲拜地主之意也張因鄂事吃緊不能久留定十二日晨回鄂 
　　沈鴻英軍由衡州茶陵退入贛省蓮花該縣地瘠民貧供給甚難又退永新亦未進城陳已電調駐吉安之四十五團二營長馬克常撥兵一連備辦糧儲赴永照料有謂陳將借沈軍禦湘者有謂沈部潰散僅有數團自願解散歸農者未知孰是又日來外間謡風甚大僉謂粤軍來攻信豐已有戰事大庾亦開仗然皆未證實現省城仍安謐如常云 
　　新選兩昌商會長吳季卿二次提出辭職南帮挽留甚力十一日舊會長龔士材偕諸會董勸吳就任吳辭意堅决不得要領聞吳因吉建帮組織商帮協會成立已於十 
 
 

Page 11

 
 
第三張第十一版 
日選出會董金融勢力遠不能及將來遇事掣肘應付爲難且觀現在形勢風雲變幻無從捉摸各省商會長皆辦兵差疲於奔命有義務而無權利不如及早引退惟據商界言吳如不就將來會長問題愈形糾紛恐將陷於無首領地位也 
[吳佩孚赴保過豫]  
　　開封通信云數日前軍民兩長即接有各方面報告吳佩孚由漢赴保九日過鄭之説當時趙督即派員駐鄭探詢確期旋得電稱吳使在鄂先派使署參謀李倬章赴保面謁曹使報告經過情形吳之北上改爲十一日是日下午趙得駐鄭專員報告吳准今晚（十一日）赴鄭趙　偕同乃弟趙傑及參謀長胡大同於夜十二點五十分搭車赴鄭與直軍王旅長（王嘯五）同在車站迎候至一點三十五分吳乘花車抵站大旗招展頗覺威武車停後趙督等即到吳車晤談良久聞對於南征之出發時日各路准備之軍力皆一一談及趙又詢吳南還之期吳答擬過本月二十一日曹使壽辰後至洛陽一行再行返鄂同時隨趙謁吳者有直軍王旅長鄭州鐵路總稽查馬鴻恩張鳳台之代表王幼僑張仙台等至兩點四十分吳即乘車北上趙等亦即回汴 
[新廣東之一斑旅行配者抱一]  
　　廣州市政　委員制　馬路　公園 
　　模範村等等　黄花岡 
　　余遊廣東最注意市政訪其人物觀其組織搜其報告究其設施無窮之希望生焉前此二年間廣州已設市政公所財政廳長楊永泰警察廳長魏邦平實主其事拆城垣築馬路告成者八英里去歲陳炯明回粤一下車即辦二事（一）禁賭犧牲一千三百萬元之歲入（二）草市政條例今年三月市政廳成立市長爲中山之子孫科畢業於美國加利福尼大學及古侖比亞大學專研經濟及市政以苦學聞於留學界者下設六局曰公安掌警務曰敎育曰財政曰公用掌電汽交通電話等曰衞生曰工務各局局長及重要人員皆專門家也以市長及上設六局合組行政委員會以省長委任十人市民選舉十人各公團選舉十人合組爲參事會而另設獨立之審計處審核財用焉 
　　當數十專家興高采烈之際省議會起而與之筆戰認該條例爲違反民治咨省長緩行陳省長不慌不忙草成一千五百七十言之咨文答覆省議會結以不容變更四大字省議會廢然而罷此煌煌大文吾不能不節録以供讀報諸君快覽也 
　　查市政機關專以經理市事業純爲一種事務機關其組織之良否全視乎事務上能否獲最良之效果爲準各國市制雖互有異同大概可别爲市會制委員制及市經理制其中以市會制施行較早仍本立法行政分權之義將議决權與委行權分掌於兩機關二十世紀以前歐美都市大抵不出此制之支配世界繁盛都會如美國之紐約城亦曾採用斯制然其結果則全市事業爲無賴政客所包攬以致市政日趨腐敗公欵濫用市債積欠幾絶改良之希望紐約市所謂「但蒙尼」黨與「四十强盜」之名至今言市政者猶爲之談虎色變降及晚年則漸趨於委員制近年紐約市政史上最少年之米查爾市長就任更從根本改革於紐約市政始漸脱離惡勢力之操縱市事業亦日見改善其餘各都市之向採市會制者於是相繼易以委員制可見官治民治不在形式而在實際市會制徒有形式上之市民代議機關似趨重於民治乃事實上適得其反此制無採用之價值已可概見廣州市暫行條例旣採用委員制關於市政之議决權與執行權一併屬於市行政委員會此爲市制上當然之統系貴議會認爲違反民治本旨並謂偏於官治似於市制統系與市政性質有所未喻祗持市會制之眼光爲委員制之批評根本上發生誤會近年市政進步一日千里美國都市猶以委員制爲事權不專更有進而採用市經理制者將全市事業委一市經理爲之專管誠以市政純屬事務性質非統一事權難得最良之效果準此以談市會制爲過去不良之制旣絶無採用之餘地市經理制則事權更專於一人惟委員制實折衷於兩者之間是以幾經考慮始行决定採用我國自改革以來無論中央行省凡選舉事務均受惡勢力之操縱選舉機關亦鮮不爲勢力派所利用事實昭著無可爲諱兹内審本國情形外參歐美經騐於市政軔始時期爲圖多數市民眞正福利計殊不能不暫循保育主義市長局長暫由本省長委任原有前例可援實非創舉美國格爾威斯頓城爲委員制之生産地當施行此制之初凡委員五人由省長委任者三此不過十年前專耳以美國十年前之人民程度比諸我國今日之人民程度爲何如而彼於開始時期尙由長官委任則我於試行期内更有不得不然者矣且現定條例於市行政委員會之外更增設市參事會爲行政之輔助其參事員之一部分由本省長委任者誠以市長局長旣屬委任對省長負責而省長則對市民負責所以不能不委派一部分之參事以代表省長爲市行政之監督其餘參事員仍由各界及市民選舉且每年選舉一次一則實行職業代表制一則令全體市民養成選舉之習慣務期五年以後實行市長民選不致有紊亂之虞實爲促進民治之深意用意至審他如預算决算與市債募集特專設審計處爲之審核市參事會更從而監督之督責綦嚴非漫 
[第七次全國敎育會聯合會各省區代表公祭黄花岡撮影]  
無限制可比關於處理公欵一□亦可不必過慮（中略）至謂廣州市條例爲單行法之一應由貴議會議决等語此條例止適用於廣州市市行政區域内不能比於單行法此項暫行條例除由本省長頒行外已經軍政府政務會議議决令准在案於法理事實均不容變更准咨前由相應咨復貴會希爲查照 
　　市政旣得此有力之保障放手做去半年以來就余所親見親聞者（一）築路規畫全市應築七十餘里長之馬路除前公所築二十四里外現又築成二十七里餘二十里在建築中其關自八十尺至百五十尺不等（二）清潔溝渠已修理改造或浚治之溝計一百二十六道共五萬餘尺（三）建公園第一公園已成立共八十萬方尺第二公園一百五十萬方尺在建築中附設公共體育塲第三公園四萬四千方尺已指定未建築（四）籌建行政中樞就第一公園隙地將省公署·交涉署·財政廳·市政廳·高等及地方審檢廳·縣公署·圖書館·大會堂合建於一地仿外國Civic　Center之制在計劃中（五）建模範村指定東山叢墓限期遷去建新式住屋務求樸素而合於衛生不日動工（六）勵行烟禁凡私吸私售鴉片者重罰不貸有省議員六人以吸鴉片被拘受罰不得已自向省議會辭職（七）醫生註册無論中醫西醫以及外國人均須註册方准開業其始反對者蜂起當局堅持不動現查五六兩月西醫註册者二百餘人外國人占其一部分中醫註册者計一千三百餘人此外若收生若看護皆須檢查註册不合格者不准開業（八）交通器註册計摩托車一百六十一號人力車三千一百九十九號自動車一百九十二號運貨車二百號汽船六十號民船九千五百四十五號（九）生死婚嫁註册（十）屠塲市塲公共浴塲之建築（十一）茶肆酒館牛乳房劇塲妓院以及藥品食品之檢查取締凡此皆犖犖大端之可紀者 
　　今各地人民日望良政治　獨廣州居民欣欣然有樂生之心雖初創不無疑駭今頌聲漸作矣吾遊東山黄花岡觀七十二烈士墓巍巍紀功之坊黯黯共和之血讀其碑文七十二人留姓氏者僅五十六而粤人多至三十有三同胞乎勿謂自由幸福可以倖邀其毋忘昔日相當之代價也 
[蘇議會紀事]  
　　蘇議會今日（十四）又開選舉大會簽到者仍祗四十餘人到而不簽者亦十餘人延至三時不足法數照例由臨時主席諮詢衆意對於議長問題應如何設法某議員曰總要大家來纔好不來有何辦法不如再休會數日以觀後效於是又决定休會二日俟十七再開大會一面由臨時主席函催各議員來省一面請在省者勿再他去聞某俱樂部議員對人言某公子現仍以退爲進陳某等將於明日由通回寗必有最後辦法不知將又生若何變化也「附臨時主席通告」逕啓者本日大會簽到仍不足法數現到會同人擬再休會兩天以便接洽疏通預定十七日（星期四）續開大會務祈回籍同仁顧全大局即日蒞會協同調解俾首席問題趕速解决現會期已過四分之三本省要政待决甚多地方責望函電旁午若長此擱淺一事無成同人等非特無以對江蘇實無以對自已亡羊補牢非異人任瀝血陳詞佇候明敎臨時主席張肇炘啓十一月十四日 
　　議員劉昌威昨發布再警千本會同人書云議員與議長孰重曰議長重議長對外爲代表對内爲首領賢否有關議會之得失今因選舉議長南北兩派不惜犧牲感情而爲激烈之競爭謂爲議會之進步可議長與議會孰重曰議長重選舉議長竟逾四十日未能竣事莊嚴機關被人指責弗問也會期荒廢要政擱淺弗顧也南北兩派各走極端拘執成見是以議長爲重而以議會爲輕如此因噎廢食謂之曰議會自殺誰曰不宜鄙爲一種急切之談曰議會之生命只有本届常會未盡之十餘日苟於此十餘日以内將議長選出則議會之生命可以繼續否則無復活之理請爲我同人一道及之常會終了議長不出有二種主張以爲救濟一曰請求召集臨時會二曰延長會期二十天此二種主張如果實行則議會未免厚顔太自減少價值何則曰按照本會暫行法第二十二條之規定所謂請求召集臨時會之條件在因特别緊要事件之發生會内選舉議長普通事也何得謂之特别緊要事件故無議長而請求召集臨時會無此理也又按照同法第二十三條之規定得延長會期之條件在因必須連續開議議長一次未舉又未議一事則連續開議之説無所根據且玩本條之意味或出自議長之命令或出自多數之表决無議長即無表决故延長會期無此理也或曰臨時主席可代議長民國以來議會史上未有此例且臨時主席非法所定焉有代議長之理綜觀上述故曰議會之生命其喪失延長與否即在此未了十餘日之會期·議長選出與否定之凡我同人其凛之乎敬請諸位同人以議會爲重同舟共濟相約出席南北兩派化除成見讓步調停俾於此十餘日内使選舉迅竣免我蘇省陷於無立法機關之地位愼勿再荒廢此殘餘之會期特請求召集臨時會及延長會期二十天以爲救濟之後盾以厚議會之顔面而貶議會之價值則幸甚矣言出躁急是否有當敬乞敎正 
[南京快信]  
　　省議員馬甲東以江北災重昨函軍民兩長請轉咨交通部將蘇省代辦北五省郵航路電振欵繼續徵收留辦蘇振 
　　齊督出巡檢閲軍隊定十一月六日由省起節先至鎭江或由鎭赴蘇錫常或由鎭赴淮揚海尙未確定 
　　振務處以冬振期近需欵孔殷昨函催各縣知事曁各局所長迅將派募捐欵尅日清解以資振撫 
　　第二次物品展覽會審查手續業已完畢張實業廳長昨通飭各縣知事各商會從速派員來省將存會物品領回以清手續 
　　省署第一科長郭則璜奉財廳委充上新河木釐局長所遺科長差委本署諮議孫秉鈞接充 
　　省君昨令各縣知事示諭鄉民勸組水利公會 
　　嚴財廳長昨日晚車赴滬 
　　海軍總司令蔣拯練習司令楊敬修昨由京來即轉車赴滬松江運副楊慶徵昨由寗赴滬 
地方通信 
[蘇州]  
　　會議規復鄉警　吳縣各鄉警察前因十年度預算不敷支配由郭知事通令裁减後經地方士紳電省反對當奉省長令縣將裁减情形詳細具報一面責令從速規復原有鄉警以保治安郭知事奉令後即於昨日召集各鄉警察分所長會議規復手續討論結果聞分何處應裁何處不應裁兩項令各分所長體察地方情形通盤籌畫擬具説明書呈縣再行召集地方士紳公决 
　　光福請兵駐防　光福鄉董事馮澤衍近以冬防將届該鄉地濱太湖素爲匪類出没之區呈請朱鎭守使遴派陸軍駐鎭鎭壓當經朱使核准飭令第五團第三營一連唐連長前往駐紮業於昨日抵鎭山馮董設筵宴請并邀本鎭水陸警察作陪以資聯絡 
　　司法次長來蘇　司法次長余紹宋近由原籍龍遊起身於昨日來蘇調查各監獄之設施曁司法狀况一俟事畢即行北上 
[無錫]  
　　青暘反對警所暗潮　青暘鎭警察第二分所長史佐才蒞任以來對於地方感情尙稱不惡惟其左右時有敲詐情事史亦不加約束因此觸動地方人士之怒前日下午在南沿河城隍廟内開會集議對付方法由汪藕琳爲臨時主席報告史佐才縱屬殃民情形一致議决請求本鄉助理員沈步聲代爲呈縣撤換以安商業但沈未應允各商以不達目的即以停付警捐爲對付不知如何了結也 
[鎭江]  
　　兩校比賽籃球　鎭江第九師範及第六中學學生十三日下午十時在六中操塲比賽籃球二次）每次十五分鐘結果六中得十一分九師零午後移往九師操塲比賽結果六中得十五分九師得二分兩共爲二十六與二之比九師球員爲嵇德培·陳錦安·吳成揚·許英·王雨權·王輝斌·六中球員爲南登嵩·朱九皐·蔣行化·孫家傑·張振松·楊慶文 
　　鎭地銀根日緊　鎭郡金融界因受他處影響銀根日形緊迫錢業對於放欵一層異常謹愼本月銀拆已提至五錢（即每千兩每日一兩五錢） 
　　縣署定期焚土　丹徒縣公署審理烟土各案數月以來没收烟具爲數不少亟應焚燬現由張知事呈奉省令定期本月二十日在署當衆焚燬 
　　大港籌辦冬防　東鄉大港鎭各紳董以時局不靖冬防吃緊昨（十三）特開會籌議保衛地方辦法公决實行擴張保衛團以弭隠患 
[揚州]  
　　食商改運場鹽　淮南各食岸經銷南鹽（即通泰場鹽）由來已久現各食商怱主張一律推翻舊制改運濟南淮北鹽（即大粒鹽）按南鹽獲利較豐該商等舍獲利豐富之南鹽而營利益微末之北鹽不識是何原因也 
　　小雙巷之火警　城東小雙巷陳姓家十四日午間不知因何失愼致毘連四週之瓦屋草蓬都被殃及嗣經各段救火會員　集施救得以撲熄計焚去十七家亦鉅災也 
[嘉興]  
　　組織交易所與銀行　蔣萊仙高仲繭等發起於禾地組織雜糧花紗交易所日昨下午在城内椿樹弄蔣宅開談話會討論進行方法到會者吳劍寒等三十餘人經衆决　均認爲發起人並議定招股四十五萬元分三萬股先收四份之二次又議組織商業銀行招股五十萬元分一千股即在蔣宅設立　備處一面　具簡章呈請農商部立案 
　　核定縣議員名額　嘉興縣選調查業已竣事刻正造具名册送縣計全縣選民共七十八萬餘人依照縣選舉法嘉邑應得議員三十人現由縣呈報到省咨部備案並經省署核准令縣佈告周知至於各區議員名額支配將於日内由縣召集各區辦理選舉人員依照各該區選民人數分别核定 
雜評一 
[太會與弱國（默）]  
　　弱國之權利爲强國之俎上肉此黷武時代必有之現象也强國與强國爭弱國之權利而引起世界之大戰此又黷武時代必有之結果也故今日欲救世界和平必强國先有放棄弱國權利之决心處國際以公道待弱國以平等而後和平乃能實現若欲求和平因無法以調停强國與强國間之意見遂不惜犧牲弱國之權利爲交換物爲贈送品以苟全和平之體面則雖暫時和平而必不能永久何則以理論言犧牲弱國權利即非主張公道之初旨以事實言强國不忘弱國權利即爲他日競爭之朕兆故屈公理以求和平非眞和平防勥或决裂而餌以權利爲調停則是以調停敷衍和平非出於和平之本心而和平必無希望吾甚願今日之太議不致有此結果也 
人之眼疾肝火 
 
 

Page 12

 
 
   
 
 

Page 13

 
 
   
 
 

Page 14

 
 
第四張第十四版 
本埠新聞 
[蘇省會爭長問題之調停訊]  
　　江蘇省議會爲爭議長問題紛擾一月有半訖未解决前此有人主張希望蘇省名紳段少滄·黄伯雨·王丹揆·韓紫石諸氏出爲調停諸紳以此事關係重大雙方爭持本難由第三者解决惟長此不决亦屬不成體統且蘇省待議之事正多旣有人爲此主張不妨姑起爲之因此段黄王諸氏日前先後來滬希望兩方到滬開誠相商言歸於好惟昨聞張孝若氏此次不能來滬曾向王丹揆氏聲明已已辭退金陵俱樂部事亦不問云云而張仲仁氏早經宣言只做議員不做議長近因國民外交大會代表到滬對於議長事絶不願爲個人而牽累大局苟金陵俱樂部方面顧念大局不事堅執則此問題即可從此解决説者謂蘇省紳民向來和衷共濟爲各省所羡慕此次因爭議長而分成兩派省議會之命運至長祗有三年不足慮所惜者完全之江蘇破碎而爲兩截耳聞韓紫石氏本擬來滬因聞此中意見尙未浹洽故遂不來段少滄亦已離滬云 
[上海商港水利委員會紀]  
　　濬浦問題關係商業及地面水利至大工程師等開會集議及調查各情形迭紀本報前地方各機關團體如南北商會各水利局及浦東塘工局等曾擬組織委員會以爲討論關於此事之機關昨在總商會開會到會者有十數機關當即議决定名爲上海商港水利委員會宗旨在對於此次改良商港事宜往往涉及地方水利者本地方團體之大職而加以詳細之討論以期有裨進行無碍事實並議定簡章五條由各團體各推一人爲委員内設委員長一人副委員長一人經費由各團體分任聞不日須再續開會議云 
[提倡建設道路之公文]  
　　北京内務部咨行各省長文中華全國道路建設協會會長王正廷前將組織章程呈請内務部註册並行各省一律予以提倡兹悉内務部近已咨行江蘇省長公署其文云爲咨行事據中華全國道路建設協會呈稱道路建設爲今日唯一救亡之策爰集中外士紳曁專門學者有中華民國全國道路建設會之成立今已組織就緒於本年五月五日假青年會開成立大會正式通過會章選舉職員成立董事部設事務所於上海公共租界勞合路謹依法律手續備具章程呈請注册並行知各省等情查道路建設本爲經國要圖歐戰以還汽車運輸日形發達各國經營道路不遺餘力近年美國每州所募道路公債輙達數千萬元之多本部有鑒於斯已於部中組集全國道路委員會籌擬進行方針並經迭次派員分赴各地履勘測量爲工程之預備顧以欵絀尙未實行興工兹該協會約集中外士紳共同研究提倡進行自係爲便利交通起見至所擬化兵爲工各節與本部原擬計畫亦尙符合尤爲救時切要之圖惟查修治道路條例關於國道·省道·縣道·之規畫應由行政官酌擬送部核定該會第二條第二項實地測繪一層雖可爲行政機關之輔助但仍應先行呈報該管官廳核准辦理又依本章程代爲籌募資本時應先呈報本部核准仍將開會情形隨時詳細報部查核經批示該協會遵照在案除分别咨行外相應鈔録原呈及宣言書各件咨請貴省長查照此咨 
　　粤省内務部指令文　中華全國道路建設協會會長王正廷請將中華全國道路建設協會准予註册並行知各省一律予以提倡由呈曁章程均悉查道路之於國家猶人身之有血脈修通與否關係綦鉅該會長發起中華全國道路建設協會以期便捷交通勃興實業熱心卓識深堪嘉許所請註册並行知各省一律予以提倡等情應如呈照准仰即知照此令呈章並存 
　　摘録粤省長訓令各知事文　廣東省長訓令各縣知事文略云現准内務部咨開案接中華全國道路建設協會呈請註册等因到部查道路之於國家猶人身之有血脈修通與否關係綦鉅該會發起中華全國道路建設協會以期便捷交通勃興實業深堪嘉許除此示外相應咨請所屬一律予以提倡爲荷等因准此查該協會之設係爲便捷交通振興實業起見現在本省路政正在積極進行自應予以提倡以期觀感奮興藉此收效獲益准咨前因合亟令仰該縣即便轉飭所屬一律提倡可也此令 
[全國國民外交大會消息]  
　　各省區代表改謀進步之意見 
　　本星期六借定總商會會塲開大會 
　　全國國民外交大會之南京代表徐瀛等於昨晚曾赴該事務所與駐所代表等談話徐君謂現在各省區代表來滬者已甚多皆抱有熱誠希望共謀於吾國外交有補萬一難收效果殊無辦法故今日（即昨日）午後愛文義路之談話會（詳情附後）即本此意共同研究以期消盡誤會及意氣之爭一德一心共謀正當之進行方法所幸到會各代表均表示贊同並極思開誠布公與本埠之素能負重大責任之團體再爲切實接洽以期得有佳果云云在座者莫不謂然 
　　該會各省區代表於昨日（十五）下午三時在愛文義路聖彼得堂開談話會以資交換意見到者有福建魏作雲山東蕭吉人朱心芳湖南何斗魁陜西張季鸞湖北熊本旭江西饒寳書四川蕭劍秋吉林王會安浙江嚴愼予李傑沈衡山江蘇葛銘勳徐瀛鍾可託等二十餘人推徐瀛爲主席嚴愼予爲書記先由徐瀛報告開會宗旨略謂我等抱希望而來當冀此希望之早日實現現在稍有誤解進行上不免困難現在我等當求所以解釋誤會以利進行云云　劍秋·王會安·張季鸞·嚴愼予·朱心芳·李傑等對於組織方法均有發表結果一致主張積極進行以冀圓滿達到對外之目的沈衡山並略報告浙江對於外交大會之態度至五時半始散 
　　該會昨日下午又開籌備會議决兩項（一）定星期六（九號）開第一次大會（二）大會地點借定總商會因地點一層已由事務所函商上海總商會並得有復函云「接誦尊函以本月十九日擬借敝會議事廳開會囑爲訂定見復等因查是日敝會議事廳尙無他處預先商借旣承函示自可遵囑預爲留定兹附上借地簡章一份即希察閲爲荷」事務所接到復函後以地點旣經確定手續應當籌備定於今日（十六日）下午四時在事務所開籌會議洽商一切 
　　昨日該會事務所接杭州總商會來函推舉全國商界聯合會代表沈次裳江湘浦兩君兼代表杭縣總商會出席又接各處來電四通如下（一）全國國民外交大會籌備處鑒卅支兩電均悉華府會議關係我國存亡在滬組織全國國民外交大會以堅决一致之精神爭外交最後之勝利敝會極端贊同現舉李君傑爲代表特此電聞即希查照浙江省敎育會（二）太平洋會議關係中國非常重要貴處組織斯會爲外交後盾敝會極表贊同業已推定沈君鈞儒爲敝會出席代表即希接洽嘉興縣敎育會全體職員叩元（三）華府會議瞬即開幕遠東問題將並提出吾國存亡在此一舉今不圖救後悔無及所可慮者我國外交屢經失敗推原其故咎在内訌近覘大局南北水火更甚於前用鄂風雲迷離撲朔國内精神旣不團結對外交涉安望同心意見稍歧人將藉口周旋壇玷枝節環生危及前途何堪設想本會撫今追昔惕凛冰淵憂抱杞人綢繆未雨特於魚日開會議决電南北政府各早醒悟犧牲成見羣策羣力共救危亡並祈轉令赴美各代表本國民輿論一筆一舌據理力爭凡我主權寸步勿讓用披肝膽敬告邦人務懇一致主張堅持到底神州國脈庶有豸乎望雲請命無任神馳太平洋會議河南後援會庚印（四）卅筱電均悉華盛頓會議關係我國存亡在滬設立全國國民外交大會藉示我全國民意一致以爲外交聲援敝會極表同情現推舉范君高平·莊君景仲·陳君應沅·樓君鴻書爲代表赴滬列席與議即希查照特電奉聞浙江省農會叩元 
　　又昨日續行報到之代表如下沈鈞儒（嘉興縣敎育會）楊春若（平民政治研究會）李敏齋（人文學會）王化民（中華印刷工界聯合會）毛西峯（浙江旅滬學會）陳曾亮（福建省敎育會）武桓（京兆敎育會） 
　　該會事務所昨接南京各界聯合會代表徐瀛提出意見書云天禍吾民外患頻仍荏苒十年國幾不國雖云外交之不良實由吾民向無眞正民意之結合而爲對外直接之表示使各友邦常戴藍眼鏡以觀吾國不得個中眞相深爲浩歎今全國國民團體鑒於前此外交之失敗羣集海上交換意見組織全國國民外交大會此正吾國眞正民意結合之一絶好機遇凡吾國民均當以誠摯懇切之精神共扶持而貫澈之不作何方機械作用以自污而污我全國國民庶愛我者不致失望而仇我者不至竊笑於旁也本會應根據斯旨草作宣言普告中外以釋羣疑云云 
[鎭江苦兒院之熱心國事]  
　　節食集資捐充國民代表費 
　　鎭江苦兒院於華府大會開幕日起節食三日省大洋十一元作爲我國國民代表余蔣兩博士在美宣傳費匯由本館總理史量才君轉交苦兒能熱心國事殊可欽也 
[官民一片反對加租聲]  
　　上海南北市房租增漲漫無限制引起一般房客之反對並官廳之取締迭紀本報現在此事已成爲上海市内之一大問題雖少數房主仍見利忘義堅不退讓而官廳之設法取締房客之再接再厲其勢已不可遏抑兹將昨日之所聞分别録之如左 
　　（一）官廳主定持平取締法　江蘇特派交涉公署爲取締公共租界房屋租事致領袖總領事函云逕啓者近年本埠住民生活程度日益增高衣食住等費已苦擔負維艱近更發生房屋加租問題房客以力有未逮再四懇求各房東免予增加以維生計輙被各房東勒令遷移查公共租界内人口日繁房屋已有供不應求之勢亦復無屋可遷迭據各界人士紛紛來署籲懇設法維持本特派員查各房客種種困難情形諒爲貴領袖總領事所深悉近聞法總領事鑒於法租界加租風潮特於本月二日頒布取締加租諭單七條各房客極爲稱頌素仰貴領袖總領事體恤住民衆情翕服相應函請貴領袖總領事查照即希妥籌取締加租辦法公布實行以輕租界市民之負擔而弭加租風潮之紛擾并望見復爲荷 
公共公廨關正會審官與法公堂聶讞員以近年來上海各房主瀘加租金不但居民受害且碍市面大局擬設法取締惟須雙方兼顧業已會銜函致滬領事團磋商持平辦法矣 
　　（二）居民請變發封章　公共租界内有等房主及經租人或暗受人謀挖房屋或因加租不遂故意不收房租即以租户欠租等詞控請公共公堂給諭發封房屋此風年來更盛實爲居民之大害兹由租界居民七千餘户聯合同延佑尼干律師具禀公共公廨以房主每占優先之權動輒請求發封房屋殊欠公道要求變通發封章程以惠居民聞關讞員閲禀後以此事關係重大須與各國領事磋商妥善辦法云 
　　（三）新康里房客主張堅决　國聞通訊社云新閘新康里房客聯合會昨日報告與新康洋行最近交涉情形發出通告云我們新康里要求免加房租的事情前經假定寗波同鄉會開房客大會議决三條向房主要求（一）從明年正月加起（二）只能加兩元（三）兩年以内不能再加到十月十五那一天代表就根據這議决的三條到新康洋行請求常面晤見大班大班説從明年正月加起和兩年以内不能再加都可做到但是五元的數目無論怎樣是不能减少的代表情商再三始終不能允許没有法子約定十八日再給回信但是五元不能減少我們房客實在擔負不起所以十八日的回信恐怕是没有結果的而且我們知道新康洋行託哈華托律師代表分發勒遷通告就要發出不過這種通告是一點不怕的因爲反對加租的事情已經成为上海極大問題房客聯合總會已經到各官廳請願過了各官廳多允維持法領事又有取締加租的條諭我們房客不妨靜聽解决總要大家齊心不害怕不暴動用我們肫誠懇摯的心思做我們百折不撓的事情如果世界上還有公理還有人道我們舉動總可以得到最後的勝利我們最要緊的兩句説話就是全體一致不付新加的房租云云 
　　（四）英法界請革除小租　聯合通訊社云法租界商業聯合會衆會員因法領事取締加租問題感激之餘特由該會發起邀集各路房額擬醵資恭送德政匾一方以誌弗忘其申謝法總領事韋君函末謂惟尙有請者租户除每月繳付房租外尙有經租人一種小租擔負其徵收視房租之大小每月照加百分之一無如租界房租極貴核計此項小租爲數亦頗不貲然在房主固屬將本求利而經租者已得房主月薪如再收小租在房客不啻又多一額外房主今值生活極高時代奚堪受此重累爲請貴總領事於此項小租務乞亦加取締如能永遠革除更爲銘感倘或不能亦請照每月房租改收百分之零五以抑浮收而輕重累云云 
　　國聞通訊社云南京路香粉弄八十四號房屋由靜記經租賬房租與胡某居住已十餘年今年八月間胡並未接到正式通告僅由賬房口頭傳説請其遷移出屋後經胡再四與賬房情商賬房始云必須繳納小租三百元方可了事奈該號房屋月租僅十六元三百元之數守屬無力負擔不得已請求房客聯合總會維持聞總會已允爲設法矣 
[唐露園君靈柩定期安葬]  
　　唐露園君因病作古各機關正在籌備開會追悼迭紀本報慈悉唐君靈柩出殯日期已由宅定於本月二十日下午二時半由範園出發至虹橋路萬國墳山行安葬禮云 
[商聯會力爭印花税電]  
　　全國商會聯合會因印花税事爭執已久其文電迭誌各報兹悉該會又致北京財政部一電云北京財政部鈞鑒庚電敬悉大部爲顧全財政之信用宜先尊重約法信用使人民依法律盡納税之義務今元年印花税法未經正式國會修改未便以命令變更增加人民擔負况發行十年公債與增加印花税本是截然兩事一未得銀行團之承認一爲各省商民所反對根本不立何以推行本届臨時大會合十六省區之主張對於印花加貼一致否認亦可見全國民意不願受法外之苛税除録案呈請外合再電請大部俯順輿情收回成命勿以威逼致生反動商民幸甚中華全國商會聯合會總事務所咸 
[劉湘致全或商敎聯合會電]  
　　出兵旨在要求自治 
　　前由全國商敎聯合會致四川總司令劉湘一電勸告息爭兹該會得劉湘總司令復電云全國商會聯合會全國敎育聯合會均鑒銑電悉民國成立十稔於兹禍變相尋迄無寗歲農輟耕於野士廢學於黌工舍業而嬉商閉廛於市四民失職羣趨於消費不生利之一途其弊也傾軋排擠搆煽縱横至求一日之安寗而不可得推源禍始實倡中央集權廢除地方自治爲之厲階川省爲根本解决起見乃保境息民宣布自治裁兵剿匪招納人才旣經有裨地方輒欲晋謀國是聯合鄰省提挈偕行北廷不諒苦衷猥欲以力征經營天下軍旅有衆迫於義憤乃執鞭韁以相周旋所謂不得已而用兵實爲有主義之奮鬭屢經通電在案想入洞鑒之中貴會酷愛和平關懷大局欲以第三者資格出任調停用以弭戰爭而謀善後藎籌偉畫無任心儀惟川省此次出兵旨在要求自治但須主張貫澈湘人踴躍用兵冀北廷翻然改圖予我以廻旋之餘地定當止戈歸馬惟命是從敢布腹心伏維视察劉湘叩尠 
[四誌邢家木橋之大火]  
　　災民結隊呼籲　邢家木橋此次火災被難災民達三千餘户露宿忍饑殊爲可憫聞昨日該地災民吳萬和宋連發柏萬源秦錦亮朱榮發張保國顧忠志劉慶業王錦富郭永居朱在鰲從才善曹金橋顧朝昇左文亮顧朝陽王恒月劉步鰲等結隊繕文向上海各公團呼籲嗣經工商友誼會童理间等接見允爲援助云 
　　代乞准搭草棚　工商友誼會同人聞官廳方面有不准邢家木橋被災各户再搭草蓬居住之説而日本人報紙所載亦有已由官廳設收容所不准再在該處重蓋茅屋之新聞昨特備函代該難民哀求徐輔洲廳長懇體卹難民隠痛仍准照前再搭草棚勿加干涉並設法救濟云云又該會另撰有白話文勸告各慈善家共同救濟云　　聯益善會散賑　梧州路上海聯益善會自閘北邢家木橋大火後即行散賑以濟難民主任陸文中君昨日親率辦事司員前往災塲發給錢鈔糧食一般勞工苦力悉皆形色悽惶萬分可慘當該會散賑時有彭祖恩君慨助洋五元又有廣東女士三人助洋十元詢渠姓氏堅不肯言可謂熱心善舉矣 
[錢業常會之决議案]  
　　昨日蓬路錢業公會開十八期常會經各董議决之件如下（一）華商對於中法實業銀行組織債權團中法實業銀行停止營業迄將半載旅滬法商已自組債權人會我華商爲保護利益計現由上海銀行公會與本公會發起組織中國債權團延聘律師辦理一切事務特此報告各同業中有債權者請先向哈華託謝永森筆師處接洽可也（二）隆慶里新建公會屋宇東首鄰居請免開牆窗新建公會屋宇其東首與徐姓僅隔一牆現徐姓以彼此謹愼起見商請本公會不開牆窗能否允許應請公議議决照辦 
[大宗絲經出口與金價關係]  
　　先令尙須放長　金價勢須回落 
　　此次秋賽之後英美等洋行逐日訂購七里乾經·大經·及各絲廠粗條份之廠經·併八繭灰經不下二千五六百包以故市價較上週又漲銀十兩至二十兩又四川黄廠經三百數十擔價亦漲銀十兩據云限於本月内一律裝輪出洋約值銀二百數十萬兩旣有大宗絲經出口而國外匯兑（先令）勢必放長於是昨日大條近期雖長一二五遠期及掛牌之各國匯兑除美滙大半元荷滙小半盾印滙小一羅比之外餘均無變動蓋各銀行已預留解付絲欵之地步故十二月份先令賣出有三先令九辦士可結買進有三九二五之價較上日大八七五東匯出六四七五進六四二五鬆一七五美匯出七十四元美金進七十四元二角五分亦鬆八角七分半所以期貨標金上下午之漲跌價每條相去十一兩之外觀此情勢日内之先令尙須放長金價則須回落云 
[航務消息彚紀]  
　　美仁新輪明日舉行下水太子商輪改行歐洲航路本埠太平洋郵船公司　於宜昌重慶漢口間附設之美順商輪今年八月内在宜昌下游擱沙沉没全船皆損失該公司（即美順上江輪船公司）遂於本埠瑞鎔廠定建最新式之揚子江快輪一般因急於開班令瑞鎔廠加工趕建昨日船廠中知照太平洋公司聲明該船十七日可舉行下水禮當由該公司議定名稱爲美仁號其船身有七百噸凈貨量貨艙與客位均爲最新式之構置其速率每小時可行十八里大約均布置艙位等等須至明年二月内完全竣工其實行開班期當在三月初旬其航綫仍爲宜渝云 
　　英商太子輪船公司本年夏間就上海特設分行經營中美航業近來以上海至紐約間之進出口貨缺乏營業亦日見清淡故已變易主張將所行遠東船舶稍稍减少而以原駛上海之蒙古太子號（九六七○噸）東方太子號（一○七三○噸）西比利亞號太子號（九四七八噸）及卡杜白斯號El　Cardobes（八九五○噸）四輪另闢北太平洋至歐羅巴航路以後該數船則兼駛倫敦此事即將實行矣 
　　昨日本埠東升和·裕和泰·錦經綸等托太古之蘇州號由港裝來廣東銀毫一百十九箱合大洋四十七萬六千元當據東升和等各銀號聲稱此項小洋均係老角現在廣東之新毫洋業已不能運滬即有裝來者無非私運果如所言則市面上或可减少損害之影響也 
[紗花最近之市况]  
　　棉紗市面自上星期五六牛莊營口等帮購買大批本日紗一二千包預備過年貨（該帮歷年舊例所買尙多）又三井洋行去電日本大阪買進二十支十六支東紗六千包市面聞此消息曾起一度之風頭各交易所標凖亦回漲二三兩現紗亦稍見漲詎星期以來客帮中川帮已無交易而北帮長江帮等胃口亦均有限每日共買各紗僅四五百包是以昨日標準紗價又逐軟小至一百四十兩左右據該業中人謂各紗廠每日統計可出紗四五千包且三十兩之花價紡成大包紗合成本一百二十餘兩銷路僅及一成則紗價勢無好面可看三品紗價雖好而銷路不起銀根外鬆裏緊亦爲紗價之最要關鍵云 
　　又據通州來滬紗業友人述稱該埠大生紗廠於陰曆本月初十開出十二支魁星小包紗現期價二百零七元二角又十二月份價二百零九元二角共計有五千包之譜翌日交易所市面即跌去三四元連日又續跌數元本日現貨已在二百元進關云 
[銀洋市况之報告]  
　　金融通訊社十五日報告云今日洋價早主帽見疲價爲七錢二分三釐五較昨跌半釐華商銀行略有售出午市買户又旺價又漲至二分三釐一毛二五聞此項係税務處需要共有三百萬元之譜連日方陸續收買但南京杭州來源日厚洋價恐未易過漲或者二分二三釐之價可以暫趨立定也 
　　銀拆略高早市四錢五分午市小一分廣帮略有用欵市面尙平收欵四十萬兩大條昨日進口九百三十二條熔規銀八十五萬兩云 
[友華銀行銀市報告]  
　　中美新聞社譯友華銀行十五日報告昨日倫敦銀價近期高一便士之八分之一遠期不動紐約銀價高至六角七分倫敦紐約間匯價高至三九七今日此間開盤與昨日同惟金洋高至七四半盧比跌至二七六市况終日堅固投機者仍多售出交易價金鎊十一月爲三先令九便士四分之一至二分之一十二月份爲三先令八便士又四分之三至三先令九便士金洋十一月份爲七五半十二月份爲七四半紐約倫敦銀市仍穏中國與印度昨在倫敦購銀 
[昨日滬杭車運來之現洋]  
　　滬杭甬鐵路上海南站昨日（十五）由杭開滬之早快車在杭州造幣廠裝來新幣八萬元分裝十六箱係上海日夜銀行五萬元中國銀行二萬元鹽業銀行一萬元又嘉善怡和運交上海衡九現洋三千元又嘉善同和運交上海隆泰現洋三千元又松江信餘運交上海五豐現洋二千元又松江開泰運交上海渭源現銀一千兩以上共計運到現洋八萬八千元銀一千兩均運抵上海南站卸車 
[滬寗車到滬誤時]  
　　前日（十四日）滬寗路由寗開滬之夜班快車駛至常州車站時有一二等客車上之車輪忽然發熱不能行駛當由站長調換一車故快車到滬已七點四十分鐘計逾時四十五分鐘昨日（十五日）滬寗路由寗開滬之十 
 
 

Page 15

 
 
號快車駛至安亭車站時車頭上之冷汽管忽然損壞故該車到滬已七點五十五分鐘計逾時五十分鐘矣 
[本星期洋布運往各埠之調查]  
　　本星期中運往各埠之棉布計共十五萬二千零九十八疋計運往寗波五千五百八十疋鎭江三千九百三十五疋南京二千一百六十疋蕪湖三千三百六十八疋九江五千四百七十九疋漢口二萬六千一百四十六疋宜昌重慶五千九百四十六疋高州一萬零七百四十八疋烟台五千七百二十六疋天津一萬九千一百二十五疋牛莊五千五百二十九疋温州五千四百九十九疋大連六千三百四十五疋福州三千六百五十八疋香港六千八百疋蘇州三千一百八十五疋本地二萬六千四百九十疋其餘别處六千三百七十九疋云 
[商品陳列所之昨聞]  
　　昨日中華國民製糖公司假總商會議事廳開創立會該公司各股東大半實業家散會後連翩入陳列所參觀以資研究又有福建實業廳第三科科長張季高君至所參考並查詢該所建築費及一切經費計是日來賓共有二千三百餘人外人約占百分之一云 
[僑法華工與工商友誼會]  
　　僑法華工總代表王英豪氏迭次郵電本埠上海工商友誼會陳述在法華工情狀並歐戰時之功勞且願全體加入該會昨日又接該代表擬定意見六條由郵寄到兹略述如下（一）雙方召集會議議决案件互相提携（二）設上海爲總會各埠設分會以擴充爲要義（三）直電中外政府及各重要機關宣言華工在歐戰時之慘狀令世界同胞咸知俾有主張公理之實現並頌前總理段祺瑞生張參戰之正義必須命令公布奬勵服務歐戰各國男女工人（四）電致太平洋會議諸大國專使主張公道勿蹈巴黎和會之覆轍我十五萬華工願作後盾（五）華工在法參戰死傷者甚多應電法政府開誠追悼工人優恤工人家族請轉電駐華公使團及我國官紳一致募捐（六）募捐仿照北五省籌振辦法以上六條請工商友誼會互相斟酌俾代表轉告全體華工加入該會等語該會得此條件以華工在法情形未明瞭必俟代表來滬面商進行云 
[理髮工增資運動]  
　　本埠城廂内外理髮工人不下五千餘人因近來百物昻貴薪桂米珠加之銅元充斥洋價飛漲該業生計頗受影響昨日下午三時由理髮業小行（即夥友）趙啓蓮楊春山等召集同業八十餘人在法租界某茶居集議大致以本埠各理髮大行（即店主）章程不能一致逐日分給工資亦有不能一律平等之處小行方面當此生活日高之際擬提出一種合法辦理向各店主要求增加一成將以大團結力蘄達自的云 
[滬南冬防之布置再添臨時崗位]  
　　南市第一區警察署王金山署長以現值冬防之際對於地方防護事宜自應注意前已規定加添臨時崗位十二崗以資巡察兹恐尙難周布是以再行添設六崗已與李申兩巡官按段察勘地點實行布置除將原有崗位移駐於緊要地點外規定毛家衖益昌當吉祥衖與棉陽里西口裏鹹瓜街南段盈豐錢莊十六舖三津池浴堂後門附近以及十六舖第八九崗之間各增添一崗均於昨日下午爲始自六時半至十一時半共兩差其臨時崗位警察俱由各棚警察中抽調落差者派撥云 
[汪長生弑母案再誌]  
　　賣呌貨之汪長生持刀殺母汪程氏由警拘獲抄出凶刀解送地檢廳訊辦一案已紀昨報前日下午奉該廳檢察官提案研訊據該氏訴稱我子違忤全聽逆媳唆使時將氏虐待昨日逆媳將廚房中之菜刀一柄交給我子殺我幸四隣不服報警拘案逆媳已逃逸無踪請究質之汪長生俯首無詞一味求恩問官得供判令收押凶刀存案候提該媳婦到案訊辦 
[華洋義振會消息今日開成立會]  
　　華洋義振會邀集各省華洋義振會代表將於本日午前十時假總商會開聯席會議各省代表姓名已誌昨報兹有續到者爲安徽省長特派代表王傳炯共計各省代表二十人專事討論中國全部災荒最良之救濟及預防將來再有此等奇災之發現等計畫午後七時半仍在總商會開華洋義振會成立大會其開會秩序如下（一）護軍使何茂如君致開會詞（二）簡短演説（甲）江蘇督軍省長代表嚴君（乙）安徽督軍代表張君（丙）安徽省長代表馬君（丁）浙江督軍省長代表張君（三）總書記報告新組織華洋義振會情形（四）史體脱君演説（五）孫仲英君演説（六）蘇育脱君演説（七）主席致謝來賓散會 
[蘇省水災義振會常會紀]  
　　蘇省水災義振會於前日（十三日）開第二次常會議案如下（一）時届冬令各縣災重之區必須趕放冬振現已延請各義紳分縣調查一經着手即須散放而會中除官允滙十萬元外收欵甚屬寥寥前荷各界善士認募之欵多未交到應用何種手續催取請公議公决函催（二）部辦義振奬劵上次議决電内務部全數撥歸蘇省充振其電已於陽日拍發迄今尙未得復應否再行電催請公議公决再數日不得復即電催（三）本年蘇災承北五省荒振之後勸募困難達於極點有無特别壽欵方法請公議公决協力勸募（四）各縣災荒縣知事及地方團體陳報到會者所述苦况須由會中延請妥紳前往確查方昭核實現赴江南北各縣調查及已經延定主持振務各義紳銜名列後請公閲延定調查各縣災情義紳吳縣崑山睢寗請喬孟乾常熟請成翊清青浦奉賢南滙川沙請焦樂山趙玉亭太倉嘉定寳山興化請陳伯容丹徒丹陽金壇溧陽江都請劉鶴莊揚中王一亭丁甘人合認籌辦高郵實應請劉璩生淮安請田魯瑛淮陰泗陽鹽城阜寗東海灌雲請王叔相南通泰興請陳式周延定各縣冬振主任興化請陳伯容揚中丹徒江都請劉鶴莊高郵寳應請劉璩生淮安請田魯瑛淮陰陰泗陽請王叔相唯寗請喬孟乾鹽城請趙雨生·徐萬亭·朱容貞（五）陳伯容調查嘉定太倉寳山三縣報告寳山現已由地方籌欵修築海塘以工代振不過稍須補助其嘉定之錢門塘斜涇雙涇郁家角薛家灘等處均屬低窪災重共災户四百餘家災民約二千口太倉之毛市鄉宋家浜湖川鄉新豐鄉蓬萊鄉等處被災亦重災户共三千餘家災民約一萬餘口應如何辦理請公議公决俟募欵集有成數酌量補肋 
[中華國民製糖公司創立會紀]  
　　籌備主任馬玉山嚴直方報告經過情形及預算 
　　全體股東選舉董事監察人姓名今日發表 
　　昨日下午一時中華國民製糖公司在總商會開創立會到會者極爲踴躍其人數權數皆在過半數以上由籌備主任馬玉山嚴直方兩君·與發起人嚴少陵·張雲樵·楊小川·王一亭·王紹賢·朱進之·勞敬修·與招待員諸君招待塲中並有書記長王蔭喬·會計長彭介福·庶務長梁鎭廷·收支主任嚴威夷諸君列席其開會情形如下（一）振鈴開會（二）公推李伯行君爲臨時主席（三）臨時主席致詞謂今日中華國民製糖股份有限公司開創立會鄙人承股東推舉主席愧不敢當惟旣蒙不棄義何容辭今日到會股東及權數已過半數照章可以開會兹請書記王蔭喬君宣讀開會順序願諸君注意（書記讀畢）主席復言其他關於會塲所張貼之各種規則并願諸君注意我國人口衆多地大物博對於日用必需之糖尙仰給於外人竟未設廠製造可恥孰甚現在國家强弱胥視其國民經濟强弱以爲衡吾國國民經濟之衰落緣於實業之不興實業之不興緣於無偉大公司之組織外人譏我無組織股份公司之能力可恥又孰甚今幸本公司招股異常踴躍資本千萬未匝月而招足第一期股銀又未逾月而收足且本公司蒙政府提倡批准免税原呈係用馬玉山名義今馬君慨徇衆意定名爲中華國民製糖股份有限公司其不以個人名義自私實屬難得今日選舉手續甚繁約計開票時間或須開至夜深方可竣事時間寳貴不敢無謂費詞仍請諸公亮察云云（四）主席請籌備主任馬嚴兩君宣布下列事項（甲）政府公文之有關重要者（乙）籌備經過情形一發起人經招股份若干公募股份若干二經收股欵銀行代收股銀數目三開辦費之概算遂由籌備主任馬玉山君致詞謂兄弟係華僑一份子浮海從事工商業二十餘年於兹矣雖遠適異國而心未嘗忘祖國也兄弟創辦馬玉山公司經營糖菓餅乾對於糖業關係最切故極注意恒以吾國無一糖廠爲恥嘗於南洋羣島菲律濱美國各産糖之地悉心考察回國後辦馬玉山公司得國人之贊助日臻發達屢欲創辦糖業以無人匡助遲遲至今去去去年遇嚴君直方於海上相與共同計畫旣荷各界之提挈玉成得邀政府批免税復承各股東之投資踴躍已得招足股額收足第一次股銀殊深榮幸嗣後尙希羣策羣力扶掖匡助日臻發達敢請嚴君報告一切云云次由籌備主任嚴直方君報告籌備經過情形謂本公司計畫糖廠起於去年九月間幾經討論以興辦糖廠非免税不足以自存玉山直方即於本年正月赴京請求政府免税蒙財農兩部提出閣議即行通過免税十年先奉葉專使農商部批准嗣由財政農部税務處會呈元首批准復奉財政部批示均奉到公文（至此請書記宣讀公文）嗣於五月二十三日開發起人會着手進行資本額原定一千萬元以事屬創辦恐難募集故先定爲五百萬元當時發起人在塲簽名認股者占五分之四其餘公募之舉八人爲審查員審查章程嗣於六月二十三日開發起人全體大會公决通過章程並定名爲中華國民製糖股份有限公司因製糖事業與國民經濟有關定名决取廣義以示公諸國民之意隨即刊布章程七月二十五日起登報招股由六家銀行經收證據金未旬日已超過總額五百萬元八月四日經發起人大會議决擴充資本爲一千萬元（至此請書記宣讀公告）未匝月而已滿額現在第一期股欵均已收足計洋二百五十萬元（即一千萬元四分之一）分存六家銀行照公司條例即可成立所有發起人經招股份若干公募股份若干及經收股欵銀行代收股銀數目並開辦費之概算均請股務及會計兩科分别宣讀讀畢嚴君復言所報告各件均有簿據可查開辦費前由發起人公决定爲五萬元今計算之尙未超過因辦事同人均係熱誠相助薪水菲薄半當義務而兄弟與馬君玉山王君萬年均當義務但公司成立目的已達個人雖奔走經年亦覺不負初願（衆鼓掌）至建設事宜係公司成立後應辦之職務權歸於董事會然調查各種材料以供參考則亦籌備處所有事也例如原料之採集機器之種類建築之計畫銷塲之多寡運輸之情形金融之運用工廠之管理等非一日所能調查然非調查不足以資參考兄弟等自去年至今無日不競競於此故自奉准免税後一面列表託各處糖商及馬玉山公司調查各地産銷情形一面托歐美日本友人調查各國製造概况今年春間函邀農商部廖科長綬長嚴技正竹軒（均糖業專家）來滬編製預算商議進行方法八月復請嚴技正偕同機器師吳鼎瑞赴爪哇實地調查又派某某兩君往日本實地視察即糖業專家及製造專廠已去函接洽月前適留美糖科專門學生陳何曹三君畢業回國本公司復聘其專任工程計畫現方編譯草擬各國計畫書將來提交董事會討論至於廠地已在上海附近購地兩段何段合宜擬取决於工程師此籌備經過之大略情形也報告畢並宣讀預算（五）臨時主席起言馬嚴二君所報告籌備經過情形諒諸君均甚滿意本公司章程諸君均各手一本想甚明了現尙有無討論衆股東表示無討論（六）主席發言現在資本已收足四分之一即二百五十萬元早一日開辦即早一日爲股東謀利益時光寳貴請推舉監視投票員開票匭員查票員以備開始投票選舉董事與監察人俾選出擔負責任之人衆贊成當經衆股東公推王一亭·桑鐵珊·楊小川·勞敬修四君爲監視投票員劉襄孫·毛子堅·蔣冠英·陸規亮四君爲開票匭員沙子愼·王萬年·嚴少陵·曹讓之四君爲查票員（七）投票選舉董事與監察人投票總數爲二千五百二十二張除去廢票投董事者九張及投監察人者三十三張外凈餘董事票一千二百五十八張監察人票一千二百二十二張（八）開票因票數極多一切唱名及計算股權等手續繁重直至深夜始能告竣惟因時已甚晏所有當選人姓名俟今日發表 
[俄國盲詩人演講三紀]  
　　中國人不知自救之方 
　　中國之憂患余能知之昔中國古時人民以北方蠻夷爲患曾築長城以禦之然則今日諸君將築何種藩離以禦彼由四方進逼之文明民族耶諸君中國之文人將以何種識見轉之於貴國之青年耶彼青年如有問詢諸君者諸君將何以答之而指示之耶然余此意並非欲彼文人之但誦讀美國或日本雜誌者將其所得告知青年耳余所謂文人蓋彼尙未將其筆墨售諸外人及未將其靈魂出售諸鬼怪仍愛其國者耳余欲問此輩果何以答彼青年之問題即吾人將何自往吾人將何爲耳此種問題日本青年曾以之詢余余頗覺難以置答但余今則覺此種發問未免謬誤在託爾斯泰時代已然因不獨在現在而已此等問題决不能有圓滿之答覆面吾人今日正當之問題則第一爲吾人挾此政治的社會的種種意識果向何處而行第二吾人當捨何者而不爲若如此發問則任何一人均可知解决此問題之方換言之即大戰者是爲第一問題之一種結果而矯正以前之過失是爲第二問題之答案矯正前失然後可以得造成新的事務夫苟欲於各種罪惡之基礎而造成一新世界則其行必敗而自身亦將葬送於此罪惡之中非以涕涙血液爲代價非以各身被壓迫之民族之痛苦如高麗印度安南愛爾繭等人民等不能造成世界的革命在此次歐洲大戰及各地革命之中凡人均可得極大之敎訓然余以爲中國之政治家及軍人其所得者則甚少即未知協力主義之可貴亦未知共産黨聯合工人農人以組織蘇維埃之情形其所習者僅共産黨及反共産黨自革命以來互相殺戮之舉動耳對於外人之侵略但知嫉視不知何以對待對於人民則但知何以壓迫而不知如何而能援之於困難對於同類但知事奪而不知何以同禦外侮噫實可悲也已云云 
[開放手槍之提審]  
　　粤人梁榮於上月一號至虹口崇明路青雲里四十號屋内向余少村開放手槍幸未命中經探目劉森堂與日本巡捕將梁獲解公共公廨諭被告取押原告交保候訊在案昨經李襄讞會同英赫副領呈升座提審首由捕房代表費斯福律師陳述案情畢即向二十一號日本巡捕詰據聲稱一號下午我在崇明路站崗突見被告飛奔後又兩華人追趕我即將被告攔住詎其尙出手槍開放經我奪下槍彈帶往捕房次由佘少村代表甘維露律師命佘站入證欄詰據供稱與被告素識三年之前曾向我借貸上月一號午後一句半鐘被告又來我家硬借洋二十元我不允許被告遂袖出手槍向我轟擊彈穿長袍墮地時有友人黎福王阿榮聞槍聲趕來被告即向外奔跑嗣爲日警拘獲被告前時在我處打牌等語旋由證人鄭浩雷地等上堂證明當時情狀又據黎福供稱伊在廣東路廣源興皮箱店爲夥出事時適送貨往北四川路便至原告所設之和平小説會内被告梁榮亦在雙方伊皆相識見梁與佘距離不遠忽聞槍聲一響而梁即向外跑因即口呼打死人並與王阿榮同出追捕其時二十一號日本巡捕趕到始得將梁攔獲梁即將手槍抛棄路上爲小孩拾得經向該孩取回交與印捕一同至北四川路捕房是實被告代表高露玲穆安素兩律師亦向以上人證逐一駁詰一過結果展期續訊 
[學商公會職員會記預備開大會手續]  
　　滬南學商公會於昨晚開職員常會到者副會長朱爕臣陸介孫總幹事顧翕周評議員王竹亭王維申等十餘人正會長沈潤挹因事未到由朱爕臣主席提議本年大會開會日期開會地點及預備各種手續議决於陽曆十一月二十日下午一時起假座南市半淞園舉行届時並請名人演説及少年宣講團國樂部奏樂以助興趣現正刊印入團證及該會會務報告册以便分送各會員並聞該會爲推廣會務起見業已請定王一亭姚慕蓮嚴味蓮張笙香諸君爲名譽會董協助進行云 
[復旦大學與哈根艦隊之球聲]  
　　滬上西人球隊以哈根艦隊爲最著曾戰勝約翰南洋兹因本星期四即將離滬定於今日（星期三）下午三時與復旦球隊一决勝負以留紀念地址在復旦操場滬人士其速往觀之 
[青年會今晚演説]  
　　今晚（十六）八時青年會智育演講會敦請廣肇公所董事馮少山君演説「大戰後歐美狀况之調查」馮君熱心國是近自歐美調查回華飽飫新空氣届時當有一番精切言論欲知歐戰後情狀者盍往聽之男女一律招待云 
[漕河涇鄉第三國民學校建築新校舍]  
　　漕河涇鄉第三國民學校開辦已十有餘年學生達百人惟校舍向借民房旣不合式且多掣肘現由該鄉經董張景福協同公民陳醉六張安如等籌欵建築新校舍業已動工大約本月底可以完工將來該校遷至新舍可以布置自如矣 
[縣二高小十五週紀念會]  
　　上海縣立第二高小校本年爲十五週年定於本月十九二十二十一三日開紀念會現將布置齊全其十五週年紀念會順序第一日上午成績展覽會下午新劇（學生之部（夜電光影戲第二日上午紀念式新校舍落成禮第九次校友會下午新劇（校友之部夜聚餐第三日上午菊花大會下午運動會夜提燈燈（寄宿生之部）新奇燄火 
[寗波同鄉會消息]  
　　寗波同鄉會於昨日下午五時開理事會其議决事件如下（一）徵求會員大會所定之數相距尙遠准延期一月以期足數（二）華洋義賑會開幕推定袁履登等六人爲該會代表又聞該會今晚演講會敦請姚傳法碩士主講講題爲提倡森林與建設中國有什麽關係云 
[救濟婦孺會菊花會中之奬品]  
　　中國救濟婦孺會開菊花會曾誌本報其贈奬拈　展期二天其頭奬金臂釧一雙係廣東黎集雲君所得二奬銀鼎一隻係楊蘭士君所得三奬銀杯一隻係余君所得四奬銀盃一雙係吕耀庭君所得聞此次拈國者較上年更多云 
[印花税又將檢查]  
　　冬季印花税大檢查又將舉行已由上海縣沈知事頒發布告兹淞滬警察廳徐廳長以檢查印花税向章由縣會警協助現在仍照前案進行現將開始檢查已經駐滬印花税分處郭坐辦函知推銷印花税之各機關令即轉知各業商迅行依法購貼凡有未貼之賬簿摺子等類趕緊貼足以免查出漏貼受罰一面又派員在市認眞勸銷云 
[郵局將招考郵務員之通告]  
　　上海郵務管理局昨發通告云本局現將招考郵務員欲應考者即親繕英文函寄至本局副郵務長處報名函内須開明年齡籍貫讀過中西文若干年並叙明最近在何校畢業或應某種考試之期合格者即函告考期否則不覆考用後月給薪水銀六十元再來函内應黏印花税票一角此布 
[太平洋交易所已准註册]  
　　太平洋物産證券交易所業已在公共租界湖北路三百二十七號門牌市場正式開幕該所理事長陳蘭勳以營業地點旣屬公共租界特延律師於昨投公共會審公廨請求註册給諭當經俞襄讞商之英包副領事准將該交易所原禀及章程在本廨備案並給諭知照章程附卷所給諭單加蓋鈐記畢即發由該律師轉給該所收領矣 
[行駛長江船隻注意]  
　　各口巡工司額昨出曉示云本巡工司查鎭江關税務司所屬界内長江自姚江嘴至通州海關之姚江嘴水道設立警船浮標係爲指示深水船隻行駛該水道之用合將其情形度勢開列於左計開兹爲指明姚江嘴水道其首尾即係由姚江嘴至通州海關中間一帶爲姚江嘴水道查海關地點即在通州沙之北現於該水道設立警船浮標如下一通州沙與江岸左邊之中内有暗沙即於暗沙下尾水深四十英尺之處設立紅黑　線相間警船浮一個上置三角形籃帽作爲白晝引導之用浮名姚江嘴沙尾浮自浮視通州海關爲北四十三度四十五分西相距英海里五里又百分之七十一姚江嘴水道北邊及暗沙之西南邊水深三十一英尺之處設立紅色警船浮一個上置長圓營式籃帽作爲白晝引導之用浮名姚江嘴中浮自浮視通州海關爲北四十度十五分西相距英海里三里又百分之四十一姚江嘴水道水深三十二英尺之處設立黑色警船浮一個上置上寛下窄圓形籃帽作爲白晝引導之用係指明水道南邊及水道上口浮名姚江嘴上浮自浮視通州海關爲北三十一度四十五分西相距英海里二里又百分之三十　查姚江嘴水道係成一圓形其上尾水深最淺有二十英尺 
[老北門内之小火]  
　　前晚八時許滬城老北門内白衣菴豐昌典當後面某姓家擱樓上不戒於火頓時冒穿屋頂即經左近救火會到塲救熄祗焚去房屋二間昨晨二區一分署警局飭警往傳起火之家來局訊罰 
[尙有本埠新聞等轉入後頁]  
雜評二 
[讓步不讓步（旡用）]  
　　吾嘗觀乎下流社會之衝突其始也無非起於微末細故眞不值半文者卒因負氣抗爭而口角而鬧毆而殺傷至是雖欲悔之已無及矣 
　　不但此也中流社會亦然其事初無名利存在旣有相對方面之爭吾曷不姑置而讓步之使相對方面爲之而得其道焉吾又何惜如其不洽俟彼敗謝然后吾起爲之其事雖有名的關係而直接並無利的關係果有相對方面之爭吾又不妨姑置而讓步之以待其好自爲之成則吾樂之不成則吾更爲之或者其讓步於　不讓步於終讓步於暫而不讓步於久非不讓步天將懲不讓步者終歸讓步而讓步者之終不必讓必也且兩相爭者識高者恒讓步於識淺者量宏者恒讓步於量狹者苟利於公讓步之不足爲辱榮辱之分不在讓步與不讓步之間甚或因讓步而其志轉高其名益顯記者觀乎現時代種種爭點深恐各不讓步將以大局爲犧牲爰舉讓步不讓步之説進焉 
 
 

Page 16

 
 
本埠新聞二 
[火車乘客跌傷]  
　　昨日（十五日）滬寗路由滬開寗之四等車駛至周涇港車站時有鄉人無票乘車忽然跳下跌傷頭部當由車長派警送蘇州醫院内醫治 
[下電車被汽車撞斃]  
　　周洪生之子周生光前晚行經法新租界金神父路被陳阿品所駕之汽車駛來不及退讓致被撞倒跌傷腦部立即身死當由五十五號巡捕上堂禀稱是日目見死者與其師傳同在電車上下車死者飛奔過街致被汽車撞斃汽車並未疾駛實係死者之過周洪生供稱死者實係民人之子撞斃之日民人並不在塲故未目見請求伸雪顧寳春供周生光係民人學徒是日同在徐家匯搭電車至金神父路下車陳阿品之汽車由東朝西死者急欲過街是以肇禍等語詰之陳阿品供詞相同聶讞員商之法正領事德君判以死者自不經心與人無尤將案註銷 
[究竟誰砍此頭顱高貴祥之受傷問題]  
　　高貴祥揚州人住閘北益愼里前日扭李桂卿孫席氏蔡永和三人至四區控稱因李妻孫氏日前被人拐失已由其妻母孫席氏將疑拐之王徐氏劉福田等扭控到案移送地檢廳訊辦在案今又欵民與蔡永和有串拐行爲向論被李用刀砍傷頭顱等情李邀同居李昌元作證指高自將頭面劃傷圖詐經顔署長訊明判解司法科核辦 
[邵友堂縊死問題]  
　　長兄説一種話　次兄又説一種話 
　　昨日上午據婦人邵袁氏偕夫兄邵福堂投地檢廳具禀訴稱丈夫邵友堂遭董仁香等毆辱氣忿回家縊斃請求騐究等情黄檢察長據禀後於下午委派鍾檢察官率同陳書記官沈檢騐員並法警等詣斜橋西首新橋南面該氏家中屍所相騐鍾君升坐公案據該氏訴稱鹽城人今年二十三歲丈夫邵友堂今年三十二歲弟兄共有三人長者名慶堂次者名福堂第三即氏夫友堂弟兄三人均在南陽橋匯芳公司拉黄包車度日無如丈夫虧欠車租洋二十餘元除付過十元外尙欠十餘元不料大頭目董仁香及小頭目唐漢臣等不肯通融昨日氏夫在公司中竟遭董喝令唐將夫扭毆以致氏夫被毆受辱歸家一時氣忿縊斃求究邵福堂供亦在該公司拉車苦度昨日目覩唐漢臣將我胞弟友堂扭住初則掌頰二下繼則拉入暗室私刑是實又據慶堂偕母邵孫氏投稱友堂是我胞弟同在一處拉車營生此次友堂並無有人毆辱昨日旁晚回家不知如何自縊而死求察鍾君得供以弟兄二人所供各執大爲詫異乃詰問福堂曰頃據慶堂所陳各節爾可聽明否福堂訴稱查唐漢臣是慶堂之妻父因此有所偏袒况董等今晨知事不妙還遣邵小虎子前來和解爲我拒却而去邵小虎子亦投案供稱今年三十一歲與慶堂等爲堂弟兄今日堂兄身故我往送喪有之並無爲伊和解之事鍾君察得屍體早經放下乃命沈檢騐員如法相騐當騐明周身並無别故委係用蔴繩懸樑自縊而死判令屍妻等自行棺殮聽候核辦 
[廣肇路火災後之賑恤廣東慈善家可敬]  
　　閘北义袋角廣肇路客民吉登雲家草屋起火焚斃某姓之女孩一口已誌昨報兹悉前日被災之後有慈善家粤人某君經過該處見各災民露宿風餐惻然憐之因慨解仁囊託閘北一段救火會按户賑卹計開災民洪露君大小四口給洋八元唐羅方大小五口給洋五元高氏大二口給洋五元朱永來大小四口給十元戴惠炳大小六口給十元周同克大二口給五元陳正和大小三口給五元陳正夫大小四口給五元王阿明大小四口給十元吉登甫大小六口給十元當被灼傷者有婦人唐吉氏戴王氏某氏及唐周二孩亦由救火曾送蕚銜普善醫院該院主任張定安醫士見若彼貧苦堪憐一律免收號金盡心療治大約可保無虞云 
[源泰當水災餘聞]  
　　西嘉興路源泰當自中秋日失愼後所有已焚未焚當貨已於舊曆九月初一日起開賠放贖限期一月繼又寛放十天業於十月初十日截止十一日起又將未滿未焚之貨寄存泩泰當代爲放贖限至本年年終爲止兹聞該典遭此浩刼損失不資將來復開將另行組織所有夥友照初十日爲止贖賸架本發給使用又貼損失費若于暫時解散俟復開時分别蟬聯與否再行發表惟新典開張時如有舊夥友不得蟬聯或已另有他就不願賡續者均由舊股東再給善後優待費若干云 
[江北男孩待領]  
　　江北男孩劉喜成身穿花布棉襖·藍布棉袴·和尙頭·無帽·藍布襪·蒲鞋頭鞋子·在法租界小東門地方迷路啼哭爲捕查見帶入捕房昨送法公堂請究詰其年歲籍貫父母住址均不能答判送堂留養聽候家屬到案認領 
[拐賣張素貞之發覺]  
　　徐桂榮范孔氏盛老姑娘男婦三人串拐虹口百頓路五百六十號門牌張陳氏家十六歲女兒素貞價賣案發先後被捕解由公共公廨押候并究在案昨經李襄讞會同美約副領事提審得被拐女子張素貞係賣在奉天地方因判徐交舖保兩氏還押候函致婦孺救濟會轉函奉天分會請設法查取被拐賣女子張素貞俟復到再核 
[拐賣女子分别懲罰]  
　　興化女子徐小三子今年三月間被人拐出賣與王周氏轉售與法租界小東門周阿根所開之花烟間内現爲女母徐陸氏得悉來申投報法捕房飭探將以上各人及中人宋源其一併帶入捕房昨解法公堂請究先由原告徐陸氏上堂投訴被拐情形詰之王周氏供女子徐小三子由婦人在揚州地方買來今因貧苦轉售與周阿根得洋一百七十五元由宋源其爲中是實質之周阿根宋源其供詞與王周氏相同中西讞員判王周氏押女牢一年周阿根罰洋二百元宋罰洋二十元充公以儆女孩交伊母領去 
[此亦因房租而衝突]  
　　泰縣人馬春才住閘北藥水廠因有餘屋轉租與同鄉王勝才前日因房租糾葛口角衝突互毆之下王頭部受傷由警一併拘入四區轉解司法科核辦 
[冒名賣娼之科罰]  
　　廣西路六十四號門牌妓院大姐吳雙寳又浙江路八百零八號門牌妓院内之趙老三均未領執照冒用妓女徐第之名賣娼前日被專查妓院之西捕摩西與八百二十五號華捕查悉以徐第已於去年中秋節從良遂禀廨出單昨將吳趙兩婦傳至公共公堂經中西官訊明違章屬實判各罰洋十五元充公示儆 
[自縊遇救]  
　　浙江人汪士峨前日在法新租界僻靜之處解帶自縊圖盡適爲巡街捕查見帶入捕房昨解法公堂請訊先由捕頭上堂禀明前情詰之汪士峨供稱實情貧苦無奈作此下策中西官判送浙江會館遺送回籍 
[請辦搶洋案中之俄國人]  
　　虹口捕房包探耿德標西探目斯密司昨晨協解俄國人嚴太基奥可立至公共公廨據聞該俄人向住密勒路二十號因於本月九號往吳淞路一百二十二號門牌大豐米店聲言購米五斗隨出鈔票洋一百元令找還九十四元餘店夥周錦培即從鐵箱内取出鈔票一束置於櫃檯上點數備找該俄人遂搶去一百九十元而遁該店經理趙金松當據上述情形報告捕房請緝前日始經查獲故於昨晨解送公堂請示當由李囊讞商之美約副領事諭被告押候展期七天查明再訊 
[捉賊誣指司閽捕]  
　　江北人劉惟德前日下午潛至東楊樹浦路愼昌洋行營造處竊取小工張小桂之棉被一條爲工頭蔣德功撞見蔣指六百五十五號司關華捕王阿四與劉串竊即約同玉興隆許德隆用繩將該捕綑住私刑吊打該捕大號由一百八十四號華捕與包探張玉嶺聞警趕到將一干人連同贓物拘入捕房昨解公共公廨經中西官訊實以蔣德功誣指串竊毆辱他人殊屬蠻横判押西牢一月王許二人不應帮兇着各押七天劉惟德私取物件拘禁三天分别示儆贓交張小桂領去 
[竊賊斷臂]  
　　浦東人王阿六家居胡家　橋賣馬奶爲生邇來時常失竊因此恨之刺骨前晚拘獲湖州竊賊程銀福王即召集四鄰將程私刑吊打並用火燙傷鼻門並將程之左手臂擊斷事爲該管警區查悉派警前往將程救出連同王阿六於昨轉送地檢廳訊究 
[公共公廨審案彚録]  
　　昨晨公共公廨民三庭由陸襄讞會同俄員訊理俄僑訟案（一）光明烟草公司與華美烟草公司因賣買香烟糾葛互控損失案「結果」展期兩禮拜再核（二）斐立浦門特生訴裘石浦其辣不理墊欵案「結果」兩造聲請展期七天試行和解應予照准（三）上海俄國公共俱樂部訴勒搭爾不理欠欵案「結果」聽候傳訊（四）郭立丁畢爾個訴錫米切夫不理欠欵案「結果」同上民四庭由俞襄讞會同英包副領事訊（一）婦人許吳氏訴其夫許玉波虐待請求離婚案「結果」准被告許玉波自行具結出外候訊（二）沈昶記訴鄧振羣婚姻糾葛案「結果」改期續訊 
　　又午後民二庭由俞襄讞會同美丁副領事訊理美商森昆洋行延許理律師訴王協興不理貨欵美金洋六千五百六十五元三角五分·銀二百四十六兩七錢零四釐案被告延禮明帮辦台維司律師代辯「結果」候會商堂諭宣佈民四庭由俞襄讞會同日副領事田中氏訊理（一）龔芳蘭代表朱斯芾律師聲請復審案龔前被張子衡訴追不付油漆工料洋判决敗訴故請求復審「結果」准予復審改期七天再訊（一）姚鳳池訴陳繩夫不付票洋案「結果」陳繩夫請求開釋着於十四天内向原告商量履行辦法再核（三）徐仁明訴錢桂卿不還貨洋案「結果」着被告償還原告洋三十六元五角四分並繳堂費（四）施善豪訴陳朝法不還貨洋案「結果」陳朝法現因犯刑事判决禁錮兩月應俟執行期滿再將本案訊核（五）洽和公司訴陳福泉不付房租案「結果」被告旣已遷讓所有存案之洋一百十三元應准原告洽和公司代表王志英具領完案（六）婦人韓氏訴張德臣不付房租案「結果」着被告償還原告洋三十元完案民三庭由關讞員會同美約副領事訊理（一）婦人程時敏訴與其夫許嘉鑄離婚案被告延許理律師代辯「結果」被告於七天内正式辯訴如再逾限照原告所請缺席判决（二）王敬臣訴沈聖銓張根生地單糾葛案「結果」查知字圩九十七號沈四福户名地三分已據證明確係沈聖銓管業應限該被於十四天内繳洋一千零五十元並八釐利息逾限即將該地産上房屋發封變價繳存公堂備抵以清該被之責任張根生還押參加人沈子堂任意妄供着交一百元保候禮拜二早九鐘歸刑事公堂訊理判畢退庭已近六點鐘矣 
[十一期民快覽出版]  
　　上海書業公所按年印行之國民快覽每期銷數輒在十五萬以上今十一期仍請畢公天君主任並倩畫家精繪五彩走狗圖之封面卷首冠以彩色銅版風景畫六幅並外交顔總長及敎育范總長之著作又蔡元培與吳稚暉等之論説殿以英日續盟談一篇約十餘萬言令華英二國人民閲之自悟其利害是爲本期之特色其餘内容如言論法令敎育實業交通人事及揷畫等類旣換新鮮材料又增加篇幅擴充國語一關並譯刊英國大哲學家羅素先生未經披露之名著一篇洋洋灑灑足供吾人之研究現已出版每册仍定四角且聞上海新閘文友社新出國民畫報一册内刊圖畫百數十種頗爲精美售價兩角現在准代嘗膽録隨十一期國民快覽繼續分送云 
[誌]  
　　昨承錢業公會惠贈第一卷第十號「錢業月報」一册又銀行週報社惠贈第二百二十四號「銀行週報」一册以上兩項雜誌所載均有佳著足以裨益於商業者商界中人不可不閲又大和婦人會發刊之「上海婦人」第三卷第十一號業經出版旨在改進婦女社會觀其首刊和文社説「家庭改造之第二爲日常食事之改良」可以概見漢和並採以少許勝人多許亦女界之良本也昨承贈一册誌此併謝 
中華職業敎育社通訊 
　　地址上海西門外方斜路三四八號 
[斐列賓職業敎育]  
　　斐列賓敎育師法美利堅小學校即注意工藝製作且列爲主要科目男校設園藝之編織木工金工等科女校設花邊刺繡縫紉烹飪等科學校出品年見增多聞去歲全年小學校出品值斐金一百三十一萬二千三百零七元二角八分而園藝農産品尙未計入云 
　　金木工　各郡有工藝學校以金木工爲主科校設工塲學生實習雖不以營業爲主而去年營業在三十八萬斐金以上其他營造王值亦近十八萬斐金 
　　編籃　編籃工爲小學校二三年級普通工科製成品多運銷外國去歲收入共計十二萬一千一百三十六元四角四分 
　　織帽　菱島産名草製帽極佳居民業此者甚衆斐島小學校四五年級有織帽工科産額年值十五萬斐金 
　　籐竹工　斐島産　竹甚富學校爲提倡小工藝增進居民生計起見於小學六七年級增設籐竹工科近年社會中對於此項工藝漸見注重學校中設此科雖未久然去歲出品亦在三萬斐金以上 
　　刺繡花邊縫紉　斐列賓女子職業敎育注重刺繡花邊缝紉小學校中自幼級至高級依程度敎授其有補於平民生計者不少計去歲全國女生手製衣服值四十八萬三千元刺繡十一萬八千九百四十三元二角二分花邊四萬零一百五十四元五角五分此外更注重家政學如烹飪治家等項 
　　農業　斐列賓職業敎育對於農科非常重視全島現有農校二百五十一所計儂業專校十五所農村學校十四所墾植學校二百二十二所此外普通學校中設園藝科者不計其數近者議會中更通過推廣農業敎育案擬按地方農産情形設農業分科專校如植蔴農校植菸農校植椰植蔗等農校云 
　　高業　斐列賓商業實力本操諸外人且居民亦鮮有注意及此者近幾年來工業農業蒸蒸日上對外貿易日見增高因之大學中設商科此外私立公立商業學校甚多敎科依美制故所造就者均有歐美商業學識 
公布欄 
[江蘇高等審判廳]  
　　民庭判决　孫進卿與沈松泉因田面涉訟上告一案（判决主文）原判除駁回沈松泉對於沈金虎在第一審之請求及其控訴之部分外撤銷發還上海地方審判廳迅予更爲審判沈金虎之上告駁回季耀卿與張其恒爲婚烟涉訟控訴一案（判决主文）原判撤銷認定金蘭爲張福貞之養女張福貞將金蘭許配季耀卿之次子季求安爲妻其婚約爲有效張其恒附帶控訴駁回訟費由張其恒負擔王翊周等與王顧氏爲修諸糾葛控訴一案（判决主文）原判變更王顧氏擇立世勤爲傳森嗣子並兼祧傳恒爲後應認爲有效王氏親族會誠所爲立嗣之議單及新修宗譜關於世常傳森嗣子之部分均無效王翊周王月樵之控訴駁回控訴壽訟費歸王翊周王月樵負擔以上十一月十五號 
[上海地方審判廳]  
　　公示送達（全文在本廳揭示塲公布）第一五七號（民二庭）一件嚴品梅與張禮耕因貨欵涉訟一案兹本廳定於本月二十一日上午十時半爲公開審理且期仰該被傳人張禮耕依期來廳候訊毋違特示右仰被傳人張　耕遵照以上十一月十五日 
[上海地方檢察廳]  
　　批示　黄基祥狀悉候偵查核辦此批謝阿弟狀悉准即派　拘辦此批馬協　等　悉　即來廳具領此批張炳森狀悉候查明核奪此批王耀先狀悉　傳訊核奪此批魏慶祥狀悉候傳訊核奪此批史玉彬　悉　傳案訊完此批陳潘氏狀悉業子票傳仰即遵期來廳候訊此批以上十一月十五日 
 
 

Page 17

 
 
   
 
 

Page 18

 
 
自由談 
閑話 
[美情識小録] [  李茘]  
　　予之介紹西方美術品非謂吾人皆須耗資力於搜羅古董等無謂之消費也蓋歐美各國在大戰期中常利用庽意精深光彩奪目之小印紙（西名璽兒Ｓeal）小襟章（西名帖扣Tag）小紀念章等物於隠微中引起人民之愛國心而此等與愛國心有關係之物品又不能離乎美情二字而其令人表現美情之方法又皆脱胎於紀念章古泉幣等若干事小印紙似郵票可隨處粘貼小襟章似紀念章而爲貫有細繩之紙片可取以懸佩襟扣間我國若有時欲仿其製方圓輪廓不難學步所難者爲其圖案布局之美與用意之精深耳故予之好此與古董家之所好尙不敢强同也 
　　小印紙小襟章等在戰時與戰後歐美各國嘗分印若干種定價出售即以所售得之欵項移充某種義舉此亦利用人民好美之情而人民之富美情者能得一物爲紀念其捐輸自更踴躍予謂此等辦法可免我國昔時濫冒之弊蓋濫冒者必求遮掩欺人若由某機關印出小印紙幾萬枚或幾十萬枚定充某種善舉則如郵券鈔票分配代售有數可稽雖欲濫冒不可得矣 
　　以上云云彷彿予亦祗知崇拜歐美而過自菲薄者實則不然我中國古文明與特有之美術大可並稱無愧如我國木刻版五彩套印之件當爲他國所不能及惜乎北京清秘閣之凸版角花箋在庚子兵燹後每况愈下其餘少數木版詩箋如惲派花草吳昌碩花草等又可謂碩果僅存予意此事我國正不容遽自放棄東歐之德國奥國亦甚擅木刻版彩色套印術其中著名人物如最近謝家樓S　Sioccard　Readl女士即春一也不知比之我國其功力爲何如 
筆記 
[名花墮溷記] [  劉豁公]  
　　距今十一年前予客五羊城庽雅荷塘榮貴里比鄰俞氏富孀也有女曰彩虹年可十五六明眸皓齒娟媚絶倫見生客絶無羞縮態然或者稍涉輕佻則冷語疊出令人難堪大有艷如桃李凛若氷霜之概時予尙未娶客有以撮合山自居者伯氏婉言却之予意雅不謂然今乃知伯氏遠識爲不可及蓋彩虹者實一美而無行之女子方予蒞粤時彼夾袋中之人才已不下十餘輩旋有黄姓美少年獲中雀屏之選而一般垂涎彩虹之色者至是遂無餘望是年仲夏予奉嚴親命旋里日於故紙堆中覔生活亦不復憶此芳鄰矣閲七年予客杭垣偶游西子湖艤舟西泠橋下方將登岸憑弔蘇小之墳瞥見一麗人盈盈自柳陰出一美少年隨其後予心怦然動念此麗人之舉止何酷似俞彩虹也繼察其聲容笑貌然爲彩虹無疑而彼亦尙能識我廻眸一笑偕少年登小舟去越兩日杭人喧傳有形似夫婦之少年田妇寄寓城站某旅館已數日矣昨日之夕男女相將出逾時男者獨歸匆匆取行李登車遽去夜深女者返聞男者已將行李去則大　狀如狂易詢之又不答不知此女何也予細詢其容貌疑即彩虹與少年急往尋之已無若人踪跡爲之不歡者累日後此年餘之一日予隨友人至拱埠（即拱辰橋杭垣妓館悉在此）飲於勾欄座中有妓十數而其一則彩虹也時予駴極幾砍失聲而呼彩虹以目示意令予勿言少選興辭去潛命龜奴招予予急隨往詢以隨溷始末彩虹咽嗚而言曰曩與儂偕游湖上者初非黄郎實一不知姓名之惡少彼羡吾多金百計誘吾偕遁吾爲情絲所束信之不疑比來杭寄庽城站某旅館數日忽一夕偕往第一台觀劇甫數齣彼即託辭他往劇終不至吾尙不疑其有他至旅館始知彼已席捲吾所有佯長而去爾時吾身衣飾爲值尙數百金果即歸去何至淪入平康恨當時計不及此竟將衣飾代價揮霍罄盡以致兩袖清風進退惟谷遂爲鴇母所羅致從此墮入犁泥無復生人樂趣矣言已泣不能仰予亦泣然欲爲之脱籍而鴇母索價奇昻自度不能滿其慾遂暫置之他日更往則已爲鴇母挾往津沂人面桃花徒增惆悵而已 
劇談 
 
[金錢萬排啚（一）財政]  
[記情天鑑（二）] [  蔣夢華]  
　　（三）好事多磨　情海掀波愛河起浪康華與南仙之情由愛而疎倐忽變遷因南仙表姊之一語即爲二人之情障其謂南仙曰汝已與康華訂婚乎南仙曰然彼又曰予與康華相識五六年於兹尙不願與以訂婚計其一年之所入不足償汝一襲之衣價南仙因之灰心抑抑不樂但應康華之約又不能不勉强一行旣抵其家則竹籬茅舍陳設蕭條大失所望惟康華見南仙之　戒知伊早與人婚頗懷　意送之返寓可見婦女大半以金錢爲標凖所謂美滿之姻緣恐亦多以貧富爲轉移觀是劇因貧富之關係南仙已三易其情人矣 
　　（四）患難重逢　南仙與子爵威廉之婚期已近故不得不離加拿大而返英倫康華聞此消息亦出售其所有挾資返英倫惟南仙乘頭等艙康華則乘三等艙康華本知南仙同舟而南仙固不知康華之行蹤也豈意有情之康華與無情之南仙復將由疎而合而愛而盟而離正當舟中乘客興高采烈之際忽觸魚雷艙底被轟全舟傾覆艦長亟令婦孺先駕小艇逃奈客衆擁擠艇亦覆没南仙方徬徨失措乃又得不忘情之康華救護生命時當午夜見後艙尚浮於水康華即負女登破船又覔食飼女囑伊獨臥已則爲伊守望雖經暴風烈雨之相撲一無所餒其待南仙之重對已之輕情義皆至則無情之南仙感康華之救良心難泯且在此破船中生望俱絶始對天立誓願訂婚約蓋由患難而促成之者也 
雜錄 
[月明華屋聯話] [  長風]  
　　西湖公園年以自植菊花數千盆陳列供覽老圃秋容助人逸興縣聯亦清新可喜聯云處處秋容漫把西湖比西子年年花信且分東壁代東籬又云吐豔值霜降草枯晚翠伴喬松爛漫春風讓桃李冒雨開重陽節候寒堆碎錦芬芳秋色傲湖山又云冷豔競孤山晚節彌香奪疎影横斜一席餐英留老圃秋容比瘦儘滿城風雨重陽又云傲骨採東籬錦集文瀾助孟參軍登高雅興淡妝襯西子地疑彭澤供陶處士載酒吟詩 
小説 
[劇賊胠篋記（五一）] [  一圭]  
　　（八）金杯 
　　不列巓博物院的金屋委實是個很聲名的所在大凡從美國旅行來的人没一個不要去瞻仰一番都是贊不絶口誇上幾聲好其實在我們久住倫敦的人看這所金屋也不過如此並没甚麽奇奇出色有一次辣弗里司向我説道我的年紀一天老是一次我的眼界也就一一碻是一天我看看市面上所稱爲寳物的足有一大半不在我的眼裏譬如亞達瑪腦不是個個人都裳色麽然而據我看來也不足爲奇至於買羅司夫人的項圈人家幾乎稱做無價之寳其實還及不上亞達瑪腦還有甚麽金剛鎖人家都當做寳貝一般但我曾經發過誓我的手倘若碰着金剛鑽時我就得被槍打死照我這樣説來世界上那裏還有寳貝呢我道是呀我不信世界之大竟没有一件眞寳貝而且不是我有心駁詰你你説這三件東西並不希罕難道你的那金銀庫房倒比這三件東西值錢麽辣弗里司笑道和你説説笑笑你就得來反駁我駁得我悶口無言時我想你也未必有趣而且我旣然發出這一篇議論自然有我的道你縱然要駁我也得等我説完我道就算我性急你請説下去便了辣弗里司道現在有只金杯子眞算得希奇之寳這金杯的主人自然很爲寳貴他輕易不肯拿出來但是無論如何我們必得前去賞鑒一番纔是道理不然未免辜負這張眼睛了 
餘瀋[  小仙女士]  
　　讀書如行路然志在百里行至五十里而力疲者非力疲也實其志不欲百里也倘一往直前無游移無蹉跎南山之路雖迢匹夫之志不改則未有不至者凡吾少年宜立有恒不拔之志 
　　誌謝　昨承中央印刷公司惠贈小説新潮第二期一册材料豐富特此誌謝 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
常識 
常評 
[説愚] [  老圃]  
　　世人不知愚字本義往往以木訥者當之此大誤也木訥者不必愚而有時爲大智所謂愚者正指利口捷給之徒而言今俗語所謂「猾頭」所謂「油猢猻」者乃愚之眞解也説文愚从心禺禺猴屬獸之愚者知人心如猴乃謂之愚禺一名曰爲一名曰夔皆同物也禺之爲物鬼頭而禽足爲之爲物有爪而善營緣夔之爲物頭手足俱全似人而非人爲者僞也夔者擾也禺者愚也動物之愚者甚多而獨以禺爲愚者正以其作僞以其擾亂以其善營緣以其愚而好自用以其非人而自以爲人凡人類羣集之處沐猴必冠而登塲演諸醜態此其所以爲愚也 
　　以上所言乃漢文試更徵之英文英人名愚者曰夫兒Ｆool 
其形容辭曰夫立希Foolish今亦以木訥者當之然英國文學書中往往言夫兒尋夫兒之原義亦利口捷給之人也古者英國貴族皆畜俳優謂之夫兒蓋取君卿之舌淳于之笑以供娱樂夫兒服五綵之衣冠沐猴之冠手摇蒂鐘或執玩物兩襪一黑一白蓋猶吾國「小花臉」英文以「小花臉」爲愚猶漢文以「油猢猻」爲愚耳又考晋令儈賣者皆當著巾白帖額言所儈賣及姓名一足白履一足黑履此即晋之經紀人而其服乃如英國之夫兒亦一奇也 
經濟 
[賣者市與買者市] [  吳東初]  
　　賣者市者（Seller 's　Market）賣物人之市面也市面爲其把持價格經其抬高不達其目的不輕出售簡直是「要買就買」「不買作罷」之腔調也買者市者（Buyer 's　Market）購物人之市面也購物人亦能把持市面唯反面的之把持耳賣者以有貨稱强買者以不買而抵抗之或用他物代替之賣者市者賣者爲主動買者市者買者爲主動一俟任何方面出而爲主動即所謂其市面也 
　　商業史上向只有單獨的市面即賣者市是也買者市唯近一二年來之時勢所造成者也歐戰時期中及歐戰後一年物價之高無有過之矣此時期中賣者市極盛只愁無貨不怕賣不出買者只慮買不着遑論價目高不高 
　　物價旣高人工亦貴人工貴則進項大美人因歐戰而致大富者甚多不過人遇貧窮固不知如何是好而人頓然富貴料不知如何是好如是彼一般勞働家工價倍增或數十倍增高所獲餘資不知如何使用心之所好窮其樂極其奢所謂來得容易用得容易物價陡增此實一大原因然平民受累匪淺矣猶憶哥倫比亞大學經濟科某敎授之言曰「今日（一九二○年下學期）之勞工吾當敎授不及者遠矣」何以見得卒謂「吾家僱有木工頭一名從事裝修伊來往所乘汽車比吾之Ford車優勝多矣尤奇者伊今日辭謝不做因擬携眷往Florida（美南）避寒故也」戰後勞工之闊綽有如此者 
　　似此情形自不能持久物價高極購者尤屬少數美國人民雖富但賣者市如此狂盛不得不設法抵制如是大家不一而羣而謀拒絶不買所謂不買者並非絶對的不買不過買者少不買者多少數買者亦非至不得已不輕上店門於是半載之内遂演成買者市矣彼一般製造家與商店見大勢已變勢難挽回因是趕緊停止製造與發貨手中存貨設法脱銷故減價之聲浪忽起以應時流然着手太遲信用失去購者仍少資本流轉不靈破産立見以故今者美國廠家閉歇者很多而吾人於此二市面之變遷亦可知其梗概矣今日之商况仍未見脱買者市也據歐美經濟家與大商家云一時恐難恢復賣者市以顧客言之還是買者市比較的來得穏妥迨至經濟狀况完全恢復時二市間本混合而難分者一以貨換錢一以錢買貨只要價格平允貨物爲人所需要豈得不購耶 
道德 
[西方格言（二一五）] [  謝介子選譯]  
　　敬愛其業儉省其資將隨地以樂之（德意志諺） 
　　立身高潔者最佳（英吉利諺） 
　　一次即永有也（德意志諺） 
　　有一樂而千苦者（英吉利諺） 
　　蠅逃於網而常溺於甘美（蓋）（Ｇay） 
　　多言必罕思（波魄）（Pope） 
　　言行之間猶有修路（西·丹諺） 
　　不當之緘默是爲愚（英吉利諺） 
　　荒歉之際仍當種植（丹麥諺） 
　　迂滯也少獲（英吉利諺） 
衛生 
[消化器之衛生] [  少逸]  
　　消化器乃合口腔咽頭食道胃大腸小腸諸消化管及附屬之唾腺膵臓肝臓腸腺諸消化器而成專司消化食物變固體爲液體以營養人體各部之官能者也是以消化器之强健與否直接影響於吾人身體之健康與否欲消化器之强健無病不可不知其衛生之法兹分述如下 
（一）清潔齒牙　吾人食物入口時必須嚼之極細而嚥下然後胃腸之消化始易欲食物嚼至極細則吾人之齒牙宜保其健全也明矣夫齒爲石灰質所成如遇酸類即易腐蝕故欲保齒於不敝當清潔口腔取柔軟之牙刷與上等之牙粉刷之毋使殘餘之食物存留於齒縫而發酸至洗刷之次數最好每日餐後一次即不能亦須於晚間將睡或每晨起身後洗刷一次 
　　（二）食易消化之食物　蓋易消化之食物咀嚼易細下入於胃則消化與吸收至易不易消化食物則咀嚼旣難至極細即入胃後亦不易完全消化且反足惹起消化器種種疾病也 
　　（三）食有定時定量　人體勞動後則覺疲乏必繼以休息胃腸亦然消化食物後須休息幾時以恢復其疲勞故一日食物宜有定時有定量勿未及時而先食或食已飽而仍饕餮不已否則與腸胃之工作過多將力有不勝勢不能消化完全矣 
　　（四）戒烟酒　烟酒之爲物雖亦可助精神之奮發增血液之循環然爲一時的而非永久的且吸之過度則有害於内臓諸器官而爲疾病之源故宜深戒之也 
游民之社會鏡鎔 
　　（五）腹部勿使受寒　腹部爲胃腸之所在故以温煖爲宜蓋腸胃受寒則易惹起不消化及腹痛腹瀉諸症也 
　　上述五端不過消化器衛生之大概而已然苟能遵而行之則消化器未有不强健吾人之身體未有不康健者矣（乙種酬） 
法制 
[赦] [  瞽丐]  
　　赦之猶言恕也恕其旣往而勉其將來也赦之權不操於司法機關而操於元首者正以元首之寛濟司法之猛焉耳故赦宜鄭重而不宜輕濫濫則刑褻褻則民玩玩則作姦犯科無所不至矣赦有大赦特赦之别大赦者舉全國人犯以赦之特赦者指一二人犯以赦之我國自共和來大赦僅見一次即元年四月十日之赦是也是赦也眞正人命盜犯猶不在此例亦可謂鄭重之至矣至若特赦之舉十年中指不勝屈賣國者赦之竊國者赦之擾亂地方顚覆政府者亦赦之一年常數赦一赦常數人以視元年之大赦何彼之鄭重而此之輕濫也惟彼重而此輕所以今日之司法小民視之若陷阱大官視之若弁髦歟（乙種酬） 
雜録 
[揚子醫院計畫書（續）] [  柯白德原著鄭希陶節驛]  
　　（三）管理 
　　股東大會召集時應舉董事五人一任三年一任二年其餘三人則任一年由董事部選聘院長並發用股本掌建築時一切經濟權董事長任期至少一年在董事會有主席之資格制定大綱醫務長須爲董事部之特别董事其權力與其他董事同院長亦須以富有醫學經騐者充之董事會每三月召集一次臨時會則由會長特别召集之董事部於每年股東大會時造成報告書以報告一年中經過事宜有五人以上之股東請求得由董事部酌議召集臨時大會董事部宜選臨時或永久書記一人並會計一人（以董事充之）股東大會之主席臨時由股東選舉院長有管理院中一切收支之權惟欵項過五百元者應交會計收存 
　　（四）職員及預算 
　　院長一人代表董事部之經濟權或爲各醫員之長月薪六百元看護長一人助理院長月薪二百元看護婦主任一人月薪二百元看護十五人（其中二人在電機間二人在割症間）月薪各一百五址元職員三人（洋員一月薪二百五十元華人二各五十元）電機員二人各六十元助手二人各四十元園丁一人十五元助手一人十元門房一人十二元助手一人八元院役長一人二十元院役九人各十二元膳室侍役十五人各十元廚長一人五十元廚役四人各十元洒掃園丁五人各八元 
　　以上共計每月開支三千八百四十三元 
　　藥料費每月三百元其餘洗衣饅包等房亦須用人雜項如紙筆油燃料廣告等種種約一千四百元故第一月開支至少一萬元以後每月减少五百元直至每月約需經常費八千元 
　　所有一百五十間病房其中二十間爲慈善性質由董事支配其餘一百三十間以八十間每月各收費一百五十兩五十間各二百十兩則每月約有二萬二千五百兩之收入 
　　購地及小汽船約需二萬三千元 
　　初辦數月定無進欵故宜準備一萬二千兩若然則資本總額約需二十萬兩開辦費至少四萬元（完） 
問答 
[問題五] [  矢]  
　　（一）電子Electroh　與微子Corpuscle何别 
　　（二）亂交是否有礙於生理是否爲梅毒之産母 
　　（三）鬼可攝影之説在科學上是否成立 
　　（四）新詩（無韻詩）和短篇文有何區别 
　　（五）詩與歌之區别何在 
　　以上數題求國内大學術家不吝賜敎是幸 
 
 

Page 23

 
 
   
 
 

Page 24

 
 
   
 
