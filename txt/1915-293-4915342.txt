# 1915 - 293 - 4915342

 

Page 1

 
 
 
 
 
普通敎科書出版預告 
 
 

Page 2

 
 
時評 
[中國時局之預測（五）（冷）]  
　　我之於中國時局種種預測之言非以中國之擾亂爲幸也蓋證以中國人之知識中國人之手段中國人之心理中國人之才能中國人之習慣中國人近今之歷史而其結果非如是不能也 
　　嗚呼如是如是豈中國人之福我亦中國人之一又豈我之福然而我必如是以言者言之而或冀挽回於一二也獨奈何所謂大勢所趨豈我區區之力所能挽回哉我唯日禱我言之不中而已 
[命令]  
　　十月二十五日大總統策令葉舜琴陳鑑持晉給三等嘉禾章此令 
　　又令梁佩唐鄺拔民胡頌棠命德周劉友豪陳勉畲黃璧如楊璧山均給予四等嘉禾章此令 
　　又令鐃涵昌晋給四等文虎章此令 
　　又令徐樂堯胡維棟均給予四等文虎章此令 
　　又令駐美利堅合衆國全權公使兼充駐古巴國全權公使夏偕復着開缺調京另候任用此令 
　　又令任命顧維鈞爲爲駐美利堅合衆國特命全權公使兼充駐古巴國特命全權公使此令 
　　又令據湖北巡按使段書雲呈稱署荆南道尹凌紹彭人地不宜擬請免去署職等語凌紹彭着即免職此令 
　　又令任命張履春署湖北荆南道道尹此令 
　　又令納木加旺登著封爲輔國公此令 
　　又令國務卿呈據銓叙局詳稱遵核審計院曁籌備立法院事務局并籌辦模範隊事務處協審官評議秘書科長各員資格請予分别叙官等語班吉本年家樞蒲蕃昌王新銘均授爲中大夫羅文莊周先登朱海裳唐運漢均授爲少大夫江玉年張世經吕靄生均授爲上士此令 
　　又令陸軍部呈請揀派團附員缺應准以劉晝樞充任浙江陸軍步兵第四十九旅第九十七團團附此令 
　　又令陸軍部呈請揀派營長員缺應准以楊家彬充任陸軍第二十師步兵第七十九團第一營營長此令 
　　又令蒙藏院呈准哲里木盟長齊莫特散帔勒等咨請以呼爾察莫爾根補放科爾沁左翼中旗協理台吉應照准此令 
　　十月二十五日大總統申令山東巡按使蔡儒楷呈舉劾屬吏請予分别奬懲等語滕縣知事劉榮綬勇於任事膽識俱優利津縣知事黃立猷惠政及民羣情愛戴萊蕪縣知事凌念京學富才長通達治體濟寗縣知事徐德源學識優長志趣正大均給予五等嘉禾章章邱縣知事陳以豐才猷敏練器識閎通長山縣知事蔡允仁辦事勤能克盡厥職新泰縣知事濮賢恰老成練達爲守兼優平隂縣知事張寅燮盡心民事懋著勤勞膠縣知事易揚遠内政外交俱饒經驗均給予七等嘉禾章鄒縣知事鄭慶蕃實心爲政輿論翕然魚臺縣知事安永昌恩信及民循良之選恩縣知事朱是任事勇往力果心精東阿縣知事邢之襄年富力長精求吏治棲霞縣知事馬憲章職修事舉成績燦然掖縣知事寗賡韶奮發有爲概膺繁劇益都縣知事華藺籌辦稅款頗著成效均著傳令嘉奬曹縣知事王寶生縱丁需索幾釀巨變荷澤縣知事嚴瀚才具竭蹶措置乖方平度縣知事章壽彭縱容丁役魚肉鄕民均著付文官高等懲戒委員會懲戒交内務部查照並交政事堂飭銓叙局查照此令 
[專電]  
　　北京電　袁總統親擬臨時政綱擬俟國體確定同時發表 
　　北京電　張廣建屢請辭職聞以前阿爾太辦事長官帕爾幹接替 
　　北京電　倪嗣冲電請限制黨人自首防有反復 
　　北京電　陸徵祥擬保王孝絪王宰善戴復周培炳李成林等充外交員 
　　北京電　平政院院長錢能訓今日履新 
　　北京電　金邦平昨由朝鮮囘京 
　　北京電　丁恩氐擬南下巡視鹽務 
　　北京電　督辦華新紡織公司周學煇辭職未允 
　　北京電　華僑電留許世英平政院均甚駭異 
　　北京電　據路透電陜省盜匪佔據鄜州臨潼尚平靖其他不免摇動 
[特約路透電]  
　　廣州電　廣州報界於近數星期中懾於帝制派之威力及政府不法之壓制爲勢所迫遂曲從警廳之命凡反對帝制之文件雖極合情理亦停止登載星期六日報界聯合會通過若干保全顔面之决議覺魂報主筆因反對帝制遂被拘送法庭審判軍事當局防備甚嚴他日帝制恢復時不致有亂預料下星期三日選舉之結果必完全贊成帝制因被選者皆政府所擇定而選舉進行處處利於政府故也（二十六日） 
　　長沙電　今日巡按使監督選舉省代表七十五人定於二十八日投票公决帝制問題衆人對於選舉之進行甚爲注意但各事皆安靖（二十六日） 
[戰電]  
　　其一（英人路透電） 
　　倫敦電　塞公報承認烏斯庫白已陷落（二十五日） 
　　巴黎電　公報謂德軍占據斯特魯姆尼柴南九英里之拉白洛伏村乃在星期四日非星期五日損失甚微據薩洛尼加電稱庫泊魯魯之塞軍已奪回該鎭之半餘一半則處塞軍砲火之下奥德軍在塞邊進攻者所占塞境未出七英里（二十四日） 
　　里虚電　公報謂塞軍回攻奥軍者已獲全勝塞軍獲砲兩尊機關槍四枝馬騾等戰利品甚多東部陣地克里伏拉克庫泊魯里烏斯庫白之戰事今正在進行中（二十五日） 
　　倫敦電　雅典宣布轟擊第第加志之詳情謂是役乃於星期四日下午開始歷四小時之久與戰者共二十艦且有飛機一架飛於該鎭空際抛擲炸彈岸上兵士死者千名内有兩中隊壓斃於兵房之下火車站焚爲平地另有八艦轟擊拉哥斯（二十五日） 
　　倫敦電　據羅馬消息昨日聯軍開始在第第加志登岸截斷薩洛尼加至亞特里亞洛泊爾之鐵路（二十五日） 
　　巴黎電　巴黎時報雅典訪員電稱據外交方面可恃消息協約國已决定援塞之新計畫英國尤能立遣大軍軍裝糧食皆甚豐足云二十三日雅典塞使署聲稱布軍方面之鐵路交通現頗危急因克里伏拉克與斯特魯姆尼柴有法軍故也塞使署否認塞政府已離里虚之說（二十五日） 
　　亞姆斯特丹電據君士坦丁電稱德國駐土大使萬干漢伯爵患病未久溘然長逝戈朋號與白萊斯洛號二艦之至土與夫此後之種種事端皆出該使一人之手（二十五日） 
　　倫敦電羅京消息戈朋號軍艦已駛抵黑海伐拉港（二十五日） 
　　巴黎電　今日下午公報謂法軍復於香巴業獲重要之勝利法軍奪獲德軍所守之凸隅一處内有重要之防禦工程又於廣一千二百碼深二百五十碼之陣線奪獲固防之戰壕四道德軍大受損失其被俘之兵乃屬於三聯隊者德軍所守之凸隅内有美斯尼爾萊胡爾魯斯北面二基洛邁當之一九六小山北坡一部分及名古爾蒂勒之砲台一座該砲台乃經激戰後奪得凸隅全部分之防務可稱鞏固而德軍守禦亦殊勇敢然經法軍猛轟力攻後卒於日終時據有其地（二十五日） 
　　倫敦電　俄大本營泰晤士訪員經俄員許可電稱德軍自五月至十月攻打長七百英里之陣地未嘗間斷以致俄國軍械缺乏今幸此種危局業已過去俄軍精力未疲刻屯集於俄國中部養精蓄銳以待總攻擊並盼望聯軍之勝利（二十五日） 
　　羅馬電　今日意公報謂星期日意軍在加爾達湖與受狄巨之間從阿爾狄細洛山下衝下冒敵軍兩砲台夾擊之砲火攻陷敵軍兩處地位力守里伐至摩里之大大路從敵軍壕中奪獲軍械頗夥奥軍乘夜三次攻擊里安士林皆被擊退敵衆紛紛奔回戰壕奥軍在瑪士立進攻兩次衝入意軍壕線但意軍亞爾泊兵復奪回戰壕俘奥兵數十人埋死屍三百具意軍在泊拉伐陣地奪獲强固戰壕一道（二十五日） 
　　倫敦電　柏林公報承認德軍爲優勢之俄軍所迫退出伊魯克斯特又謂俄軍於他處陣線奮力進攻伹均爲德軍擊退（二十五日） 
　　亞姆斯特丹電　柏林公報謂大巡艦亞達爾伯特親王號（八八五一噸將士五九一人）在里巴外爲一濳艇發魚雷二枚擊沉艦中將士遇救者僅數人（二十五日） 
　　倫敦電　國民自由黨俱樂部議决請英皇指定一日以便全國開會追悼加夫爾女士主席俄康諾謂荷蘭法美三國人民皆大憤德國殺死加夫爾女士之無道（二十五日） 
　　倫敦電　英皇已抵法國閱看英軍且擬閱看聯軍（二十五日） 
　　倫敦電　首相愛士葵君於星期四日回下議院（二十五日） 
　　瑞典京城電　開往德國之輪船現因波羅的海有水雷濳艇之危險故兵險保費業已加倍（二十五日） 
　　華盛頓電商務總長賴德菲爾德君宣稱美國將照荷蘭海外特喇斯辦法組織一美國特喇斯公司專管美國出口品不使運抵交戰國（二十四日） 
　　倫敦電　奥皇賜爵號與前任駐美奥國大使登姆巴（二十五日） 
　　白林第西電　據無線電稱意艦一分隊現正協助封鎖並轟擊布國海濱（二十四日） 
　　東京電　石井男爵自就外相職以來連日考察遠東大局及日本之責任屢與大隈伯等閣員及外務省官員集議目下石井男尚未準備發表正式之宣言但國人咸信任其洞悉中國事件石井男於銀行家讌會時演說謂德英俄三國心志堅决必欲得優惠條件以爲戰爭最後之結局云云駐海牙公使幣原定於二十七日抵東京將任外務省副大臣聞松井將赴巴黎商務局理事阪田赴海牙前奉天總領事落合赴羅馬惟尚未見官場宣佈（二十六日） 
　　倫敦電公報局宣稱英人一名圖以軍隊工廠子彈情形密告敵國發覺被告今日已判定終身苦役之罪（二十五日） 
　　倫敦電由東斐開出之輪船伊拉羅號（二七九九噸）星期六夜在英倫登巨萊斯外失愼翌日擱淺於第爾之外當拖近岸濱之際火熖高與桅平各拖船射水施救誠爲罕見之景狀當時適有狂風致火勢益熾終夜不熄燒至星期一日始爲巨浪所滅正午時船中忽發巨大之炸聲後段崩裂碎片飛入空際復紛紛落下現恐該船將完全損失總機師不知下落水夫數名已入醫院（二十六日） 
　　其二（德人德文報專電） 
　　柏林電（由塞維爾轉）十月二十四日德軍大本營公報云敵軍在沙歇東北進攻者爲德軍擊退英雙葉飛機一架在聖康丹附近空中戰鬭時被毁德飛行家轟擊亞倍維爾及凡爾登附近之英軍營壘（西境戰况）俄軍在杜美斯拉斯附近登岸者於德軍抵時皆退至艦上德軍擊走防守杜拉堡西北諸陣地之俄軍且乘勝占據伊魯克斯特俘軍官十八員兵二千九百四十人獲機器槍十枝炸彈砲一尊（東境戰况）林辛干將軍之軍在維哥洛夫斯柯桀湖南面擊退進攻之俄軍且奪獲恰土里斯克西面柯瑪洛伏夫附近俄軍諸陣地俘軍官五員兵七百五十八人（東南境戰况）柯凡士將軍之軍已將魯加維加東面之塞軍逐令南退加爾維資將軍之軍占據巴蘭加附近桀斯尼加河南岸雖受猛烈之抗拒仍東進達拉譬萊克北彼特洛伐克拉洛伐克陣線德軍埋葬塞兵死屍甚多足徵敵軍損失絶大德軍已在哇索伐附近渡過多瑙河占據哇拉伐河及波齊雅河之高地（麥剛森軍團）波茄第愛夫將軍之軍已奪獲里哥汀東北多瑙河泊拉化伐附近俄軍子彈營一所且占據柴伊柴與克拉齊伐克中間之鐵摩克河西岸（波茄第愛夫軍團）（以上巴爾幹戰况）（二十四日） 
　　柏林電（由塞維爾轉）十月二十五日德軍大本營公報云法軍砲隊猛轟之後在太胡爾與美斯尼爾附近進攻爲德軍擊退大受損失（西境戰况）俄軍在里加東南進攻者及圖奪回十月二十三日德軍所占杜拉堡西北之陣地者均爲興登堡元帥之軍擊退德軍共俘軍官二十二員兵三千七百零五人獲機關槍一枝炸彈炮一尊（東境戰况）林辛干軍團之奥軍已於柯瑪洛夫西面廣 
 
 
 

Page 3

 
 
四基洛邁當半之陣線攻入俄軍陣地（東南境戰况）德軍已占據烏白北面之太姆拉伐山隘柯凡士將軍之軍已抵拉柴伐克里白洛伐克陣線加爾維資將軍之軍已占據巴尼細亞拉東面之主要高地且破特爾維第加與柴巴里向東進抵彼特洛代克南面米爾伊柯西面之泊里塞特拉高地左翼在哇索伐附近渡多腦河後已抵錫浦波茄第愛夫將軍之軍之軍已占據譬勞特北二十基洛邁當特里洛伐與米爾柯伐克中間之山隘（巴爾幹戰况）（二十五日） 
　　華盛頓電駐美奥國大使署宣布十月二十三日維也納公報云十月二十二日拂曉意軍復竭力猛攻戰事幾延及全陣線所受損失至爲滲烈但毫未得有效果故聖米吉爾山仍在奥軍掌握其他陣地防守亦固意軍有時攻入奥軍陣地即爲奥軍回攻逐走（奥意戰况）奥軍在斯蒂爾河境占據恰土里斯克附近俄軍死守之柯爾基村（奥俄戰况）奥德布軍均向前進塞軍現正退走且於數處受擊潰逃（巴爾幹戰况）（二十五日） 
[東方通信社電（日本人組織）]  
　　東京電　日本赤羽地方火藥庫二十四日之夜有賊二人濳入將炸藥庫之鍵毁壞正欲入内行竊之際適爲衛兵所覺賊遂逃匿未卽捕獲當局者疑係中國革命黨員所爲目下正在搜索之中（二十三日） 
　　東京電　日本陸軍在東北之野舉行大演習日皇親臨統監已於今日午後四時還幸東京（二十六日） 
　　北京電　華新紡織公司之設立中國政府予以種種特權違反列國通商條約致成爲公使團之問題不日將聯合提出抗議云（二十六日） 
要聞一 
[巴爾幹迷離之戰局]  
　　大陸報云近兩日電訊不足解明巴爾幹之迷局且使人對於近東時勢反覺捉摸不定希腦因聯軍登岸假道援塞曾提出抗議電信言之屢矣協約國獻居比路島及他種權利以爲希臘加入戰團之報酬而希臘拒絶不受吾人又熟聞之矣然據路透傳來之電聯軍在薩洛尼加登岸固繼續如故也聯軍穿越希境進援塞國又繼續如故也而德電則謂聯軍五車開赴塞境中途忽由總司令召回薩洛尼加迨閱其他戰訊則英法軍隊刻已與塞軍提携作戰矣此說尤令人恍惚不知其究竟聯軍五車撤回薩洛尼加殆因如德電所云聯軍入塞之鐵路已被截斷歟今日吾人所注視者即希臘召集陸軍已數星期兵士方養精蓄銳以待政府最後之解决一事當此風雲擾攘之秋塞國四面受敵情勢日見危急之際而希臘按兵不動觀望多日迄未决定從違之態度殆有深意存乎其間耶至於羅國則消息沉寂竟未有所聞焉 
[里加之戰爭談]  
　　德文新報曰德軍之在東方取攻勢也六閱月之久先於本年四月間長驅而入俄國波羅的海之庫爾蘭省嗣轉戰於加里西亞波蘭等地卒至於遠道繞攻俄國明斯克城暫爲一結束今則沿俄國戰線專事於陣地之戰爭昔之攻勢可謂已全停不知德軍之用意者議論紛紛莫衷一是然不久德軍必得大勝可斷言也惟有暫須忍耐以待時至耳然巴爾幹戰事勝負未决定以前若期德軍在東方再從新取攻勢未免太早且亦勢有難能蓋今主要眼光旣注重在塞爾維亞則須由與俄交綏之前敵抽調大軍遣赴巴爾幹也然在東方所遺之罅隙亦不能任其空虚先須由德國後備軍出任戰壕中之職務再用國防軍遞補後備軍之遺缺保安後路之交通至前馭野戰軍除調赴巴爾幹者外其餘則盡使之北上至杜拉堡以備杜拉河凍時即有大軍踏氷渡河而破杜拉堡要塞然凡此種種改組皆需光隂斷非一日所能畢事時將冬令俄人深信興登堡元帥必停干戈以待來春距知興帥决意於冬季斬草除根不欲養虎爲患也里加周圍嘗有數星期安然無戰事近來又忽然日有劇戰據確實之消息稱近日德軍派有重兵出米陶而北上並分兵赴東北再驅俄軍遁越米斯河米斯河者庫爾蘭省Ａ＆河之一枝流也河道雖狹而深且多水沿岸多湖灘渡越甚難惟德軍何以不直攻里加而必舍近取遠尚難斷言但如由西或南進兵路皆狹隘且沿途所經盡屬池沼湖灘實不便行軍如由東南進則須於開通杜拉流域之大路前先取巴爾多恩高崗不然則該高崗上敵人之溝壘亦爲行軍之梗也據俄報傳稱德皇嘗飭令德軍保全里加城故德國飛行家雖屢至該城而未曾放一砲抛一炸彈此說確否本無從證明即確亦無害於俄今姑且不論惟現在里加居民困苦難堪因俄國官吏坐視不救甚形憤恨然俄官場爲勢所迫亦無能爲力蓋由里加至普利斯考惟有鐵路一道僅敷軍用不便接濟居民也職是之故里加居民與德軍統率處皆視德軍早佔里加爲要惟其心理不同其地居民欲德軍早佔者在嗣後不至於坐以待斃而德軍統率處則欲得之爲進攻聖彼得堡之重要根據地也爾後德軍如得在倫尼哇得一帶渡過杜拉河則更爲有利緣其地在普利斯考鐵路之北相距僅八十啓羅密達且有大路可通然後俄軍退出里加益將困難矣 
[中國海關開考日員]  
　　字林報十月二十日北京訪函云中國海關總理文案博拉氏今日出京前往日本此行與海關歷史上可玩味之新事實及遠東政治上可紀載之表徵皆有關係近來中日兩國關於青島之協議曾訂明中國海關當添聘日員十人讀者當能憶之此今日博拉氏所以有東京之行也抵日後即舉行考試以擇適當之人材北京同時亦有同一之試驗庶旅華日人得以就近投考以免返國跋涉之勞將來閱卷時併取兩地之考卷而評閱之以定優劣不問考試之地點只求程度之優美遴選　優者十人予以稅員職員之席聞試題之辦法與在倫敦等處試驗他國人員者略同蓋選擇學問優長品格高尚之少年爲總稅務司歷年之政策今考試日員亦必以同一資格相繩也在東京投考者泰半當爲大學校學生但與在北京投考未受大學敎育而有辦事之經驗及熟諳華語之便利者相况爭正不知孰佔優勢至於考取之後其在海關中所得之機會與他國職員毫無歧異此固無待言者今海關職員中已有日員數人因黽勉從公而臻於顯要地位矣此次海關添用日員十人者乃日本在華貿易大有加增之天然結果中國海關所用之職員不限於一國大約依據各國在華利益之範甲而定其國職員之人數其利益愈大者則其國人所佔海關之位置亦愈多今日本在華之關係頗大而日人執役於海關者不多就情理言之日本此項之要求誠宜承認但中國海關之入欵悉已抵償外債則外人之有以稅欵爲抵押品之債權者尤應在此負責任收集稅欵之機關中多占位置方合情理日本從未借債於中國除拳匪賠欵外日本對於中國稅欵並無索抵之權故海關日員人數究有限制此吾人所不可不言者也惟日本所執以要求者亦有他種理由日本佔據青島後建議欲以日本官吏羼入海關而據其要職此乃由於日本不深知中國海關現行之制度及其職務之公共需要所致嗣後日本自知不合遂願依照總稅務司已定之制度於是日員之新入海關服役者須由下級推升不能驟膺要職俾與他國職員同一辦法此節乃記者所樂爲紀載者也 
[南京快信]  
　　政事堂電飭齊使設置政務評議會以促一省政事之進行 
　　昨日丁道津來寗聞係嚴查蘇省金庫 
　　内務部咨齊使仿照直隸設立政治研究所專令候補人員入所誰習 
　　馮將軍夫人周女士昨乘專車晋京 
　　東台阜寗兩縣鹽灶忽被海潮衝毁方運使特咨請齊使會詳中失 
　　昨日直魯蘇浙皖印花烟酒稅督查員鄒日煃來寗 
　　寗紳金鼎電調赴奉業經叚將軍委任爲奉天清理官産處處長 
雜評一 
[或問（無名）]  
　　或問世界人心何時定乎中國人心何日安乎曰世界人心之不定爲歐戰也歐戰如病外症割之　之病去即已歐戰停而人心之定即隨之若中國病在骨髓時時可發無日能安焉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於國體問題之京訊]  
　　日本絶好之機會日本之對我方針雖 
未明白發表即以前閣議亦未嘗確實有所決定然其遲回審愼之用意實已不難推知兹復見日本英文泰晤士報載稱日本對於中國變更國體之態度外間皆知其於星期三日閣議尚未大定大約帝國政府（日本自稱）必首先承認中國新政體以爲與中國有關係之各國倡其所用政策正如中國共和政體開幕時相同也外間皆知帝國政府已决定鞏固我國（日本）在遠東領袖之地位而以中國變更國體爲絶好之機會又必設法與各國協議以期其贊助承認中國新政府之舉動大約英俄法三國必能贊成日本之提議但恐美政府或持異議大約欲得其贊同未免有幾分困難也顧以爲美政府雖未必質同但該國旣知各國與我國政府一致行動大約亦未必堅持到底然即使美國不願與各國一致行動贊成我國之議則與其他之各國一致承認中國新政府亦無妨碍至袁總統大約必深願能確知各國將來之承認然後再從事變更日本現在確能於承認問題與袁總統以最好最可靠之消息大約袁總統或可因此而實行其計畫也職此之故大約袁總統必能首先收回關於間島之抗議若中國能收回間島之抗議即可認爲表示默認日本之盛意有人以爲間島交涉中國不久將收回抗議也凡日人之關心於中國最近政局者甚注意此事云云 
　　憲法委員之改組憲法起草委員會中國體變更問題發生以來起草之事亦暫爲停頓　政府以目下憲法起草委員會之狀况終不可見憲法之完成决意於將來國體問題完全解决之日即爲憲法起草委員會之改組關於改組事宜已略議及並預定辦法之大要如下一現經呈請辭職並未經到會各委員一律免職二現在憲法起草委員額僅十人擬擴充其額定爲二十人三將來二十人之憲法起草委員由參政院推舉半額由元首選任半額並另行選任委員長四改組之後所有憲法草案限期完成以便國民會議之召集 
　　各地治安之責任統率辦事處呈總統文大竊自國體問題發生以來各省軍民長官衰輯輿論同聲籲請均以國體不定易釀禍端爲言並稱如迅速解决願各力擔防制宵小維持治安之任各等語士珍等以爲國體問體現奉明令待諸國民公決仰見廓然大公博徵輿情之至意凡有血氣罔不欽服惟各省之擔任維持是否實有把握地方之現狀究竟若何亟應先事調查以便隨時籌畫當於本月三日迪電各省切實咨詢兹據先後電覆前來所稱現狀之安寗長官之負責不謀而合異口同聲相應彚錄轉呈伏乞大總統容鑒訓示施行當奉批令傳知各將軍等隨時戒備力維治安云 
　　將來憲法之内容自國體問題發生以來全國人民已有多處驚疑惶惑頻現風鶴時聞之狀况而各長官則電報安謐如故也箇中人之自信其事成後之如何設施如何振作者且復躊躇滿志儼若君憲已早宣佈手續已大完全惟俟其徐徐而起以應故事而不知不覺又自流露其後半齣之敷衍搪塞之實况如憲政協進會會員自言其研究憲法之内幕即其一端也其言曰我國若欲立憲自非改君主不可但憲法第一要義須要實際適用使守憲者都能按照法定行得去方爲完全若必取歐美各國成例務爲高華不從自國程度及情勢上着想則不獨異日變動甚大且有許多危險云云不知其所謂實際所謂程度所謂情勢究竟以何爲標凖意者其殆以二千年之成規以張皇其新憲法之門面乎姑誌其言於此以卜異日之新憲法 
　　優待條件之商議保存清室優待條件一事前由張勲電詢總統亦復電表示意旨此事已自成一叚落而都中一般奔走帝制之人物對此之主張却自分爲兩說一說主張優待條件載在盟府當然無變更之理惟與國體牴觸者應酌爲修改此說與張巡閱使之意思大致相同一說主張此項優待條件並無變更之必要其中即有待以外國君主之禮等語乃指儀文而言與國體並無牴觸起而修正反招紛議現在絶無變動之必要近聞清慶親王已因此事特由津到京意什與政府商議辦法其結果現尚未有所聞 
[津浦路案之裁决書]  
　　平政院裁决津浦路案各情已詳前報兹得該院呈復原文及裁决書爲錄如次呈文云本年六月十八日承准政事堂交片内開本日國務卿面奉大總統諭前據肅政史莊藴寛等呈稱鐵路爲營業性質如津浦一路全係借款倘我不刷新整頓有債權者必有異言等語當經特交王瑚蔡寶善將種種情弊切實訪明呈請核辦兹據該肅政史等調查事畢呈具報告書前來羅列十欵俱係重大弊端除飭交通部將該路局長趙慶華立予撤差傳解就質外應交平政院依法審理並將案内重要人證分别傳提母得瞻徇報告書鈔給閱看此交等因到院當經本院分由第二庭開庭審理依法裁决糾彈法第十二條大總統特交審理事件有應付懲戒或屬司法審判者由平政院呈明大總統分别交由主管官署行之等語本案據第二庭裁决書所具事實理由係屬懲戒範圍自應呈請將趙慶華交主管官署辦理其餘案内關係人員亦經分别情節輕重酌定處分其交通次長葉恭綽一員前經本院呈請暫行停職現在本案業經辦理完結免其置議所請停職之處應請取銷 
　　附平政院裁决書 
　　主文本糾彈事件應付懲戒 
　　事實民國四年六月十八日准政事堂交片内開本日國務卿面奉大總統諭前據肅政史莊藴寛等呈稱鐵路爲營業性質如津浦一路全係借欵倘我不刷新整頓有債權者必有異言等語當經特交王瑚蔡寶善將種種情弊切實訪明呈請核辦兹據該肅政史等調查事畢呈具報告書前來羅列十款俱係重大弊端除飭交通部將該路局長趙慶華立予撤差傳解就質外應交平政院　　審　並將　内重要人證分别傳提每得　徇報告書鈔給閱看此交等因到院分由第二庭審理書卽按照原報告書所列各欵傳集案内人證分别審訊並先後咨行交通部晨商部及直隸山東江蘇浙江各巡按使調集案卷查明一切情形兹將本案事實分舉如左第一逢迎權要位置私人一款内分五節（甲）饋送葉恭綽禮物奔走其門一節據趙慶華供稱從前在郵傳部與葉恭綽相識民國元年調充津浦南叚會辦時葉爲路政司長二年十二月升全路局長時葉爲交通次長兼路政局長平素於葉毫無饋遣惟葉恭綽父生日曾送屏幛等語又據葉恭綽供稱因趙慶華辦九廣鐵路時能對抗胡漢民故調充津浦南叚會辦浦口亂後路上警察脚夫皆柏文蔚等所派難於駕馭故升爲全路局長一則利其熟悉南段情形一則因其洋文甚好便與外人交涉伊到京常在衙門相見並未至私宅亦無饋贈等語經派警會同區警至葉宅門房搜尋門簿門役堅稱向無此種簿册故饋遺奔走各節均查無實據（乙）派葉道繩爲南叚處長一節原報告書稱葉於路政旣無經驗又無知識並聞嗜好甚深等語訊據趙慶華供稱葉道繩係葉恭綽胞兄前充南段秘書因浦口之亂尚能維持路事故南叚改爲辦事處即詳由交通部升爲處長又據葉道繩供稱從前曾充南灣鐵路彈壓於路事稍有知識並無嗜好各等語當以葉道繩有無烟癮飭送京師警察廳嚴密調驗經外城官醫院查驗一星期實無烟癖出有證明書在案（丙）路員加多開支加巨一節查津浦路局職員表二年分計一千二百四十三員三年分計一千四百九十八員四年分計一千五百九十員三年較二年增加二百五十餘員四年較三年增加九十餘員又查該局開送逐月薪公總數單二年分南北兩段總數計一百四十一萬九千一百二十四元有奇三年分計一百六十三萬六千一百四十四元有奇比較二年分增加二十一萬七千元有奇據趙慶華供稱鐵路營業日漸發達故用人不得不多且到任時曾經裁去華洋工程司及繙譯數員每年可省二萬餘元即以此款添用科長科員又從前在車上收票時多儈漏現改爲在站收票故添剪票司事一百餘人等語卷查剪票司事本年二三月間始行考取尚未載入職員錄至所裁華洋工程司等雖節省二萬餘元而總計薪公之增加較所省者已逾十倍之數（丁）辦事處各設數科與總務處名目相複一節查四年分津浦路局職員錄内載濟南辦事處設有總務營業考工編查會計警務庶務七科各有科長科員浦口辦事處組織亦同均與總務處名目重複（戊）設津浦路事務所於上海電政局以其戚袁長坤兼任一節查袁長坤爲趙慶華之妹壻據供稱駐滬辦事處由宣統元年設立向由電局總理兼任由路局月給二百五十元薪水火食雜費均包在内等語是駐滬事務所由來已久非由趙慶華創設第二虚糜公款自便私圖一欵内分另支房租挪欵購屋私置田産三項訊據趙慶華供稱津浦路局過仄故另租住房房價每月一百五十元由局支付各路局長及洋員均有此例又上年曾以五千元在租界典押房屋一所内容甚破壞久未回籍并未在原籍購買田産等語當經咨行直隸浙江各巡按使就近密查旋准直隸巡按使咨稱趙慶華曾在天津法界自購洋房一所價洋一萬二千兩惟聞該房係託永年人壽保險公司英人體伯出名是否動用公欵磚難調查又准浙江巡按使咨稱趙慶華在外日久向不回蘭谿本籍不聞購買田産産因（未完） 
[滙通公司傳戰案之結果]  
　　匯通公司傳單關涉部員抗捐亦爲津浦路案中一大眼目今全案旣結平政院對於此節特予專案呈明其原文云爲遵諭查明匯通公司傳戰關涉部員抗捐情形恭呈仰祈訓鑒事本年六月二十六日准政事堂主計局鈔送財政部呈爲查明匯通公司傳單關涉部員抗捐情形擬請查辦以重捐務一案奉大總統批令交平政院查照附件並發此批等因奉此當分由第二庭審查兹查得原呈内稱據津浦鐵路商貨統捐局總辦劉鶴慶等詳報開辦日期文内稱查得該局開辦之前匯通公司竟有散布傳單希圖反抗情事檢閱滙通公司傳單内稱曾與部中當道談及此事請爲維持僉云若非各省商家電文力爭恐事在必成一經派員重行設立殊難挽回各等語顯係有人從中主使非呈請交平政院嚴行查辦不疋以儆刁風而懲效尤等語訊據洪少圃供稱統捐局係六月五日成立此項通函係於五月初旬對各分公司内部執事人而發並非聯合外人且當時我並未到會不過將困難情形報告於商會因爲商人不能徑禀政事堂所以要請商會轉禀後來究竟轉禀與否並不知道函内所稱曾與部中當道談及此事請爲維持數語係四月二十五日儲蓄票開籤後於新華儲蓄銀行宴會時與在座諸客閑談曾託該銀行協理鮑宗漢向部中一說訊據鮑宗漢供稱新華銀行請客時並未與洪少圃說路捐事經傳集二人對質鮑宗漢供實不記得有此語再四推究堅不承認洪少圃亦未堅執前說本院查洪少圃所發通函雖係公然印刷而結尾乃對於本公司而發與普通傳單不同其用意在請求商會電達政府亦與逕行反抗者有别祇以商人不知輕重擅以宴會恆泛之談藉聳貨客商家之聽迹近虚憍情尚可原除當庭訓飭並飭令該公司照章繳捐外所有查明滙通公司並無關涉部員抗捐各緣由理合另呈聲明伏乞大總統訓鑒備案飭部查照云云 
[紀朝鮮物産共進會]  
　　歡迎視察團朝鮮物産共進會在京城舉行我國北京奉天吉林均派人員前往參觀僑住京城及仁川之華商非常歡迎十六日早參觀團到京城時華商會議員齊來招待十六晚富總領事招宴各商又在座聚談在韓商業狀况及詢問故鄕情形十九日下午三時又由華商總會假座總領事署開茶話會參觀團中之各地長官亦乘此茶話會時叙談一切 
　　物産會概要日本合併朝鮮經營以來迄已五年故由日本政府開共進會以促進其在鮮經營之成績全會布置頗爲周密内中出品分爲三種（甲）日人在韓經營者（乙）韓人自經營者（丙）日人在本國經營者而此次出品中以甲種最有進步將來必佔大勢力凡日韓人民入會參觀者不可數計而韓人之紅男綠女大都觀其形式驚異其美麗而已至其物品之如何改良如何進步殆無及之者間有一二學生執筆抄錄然亦絶無僅有不及日人之多也 
　　其中細目分爲農業拓殖林業鑛業水産工業臨時恩賜事業敎育土木交通經濟衛生及慈惠救濟美術考古資料參考品等光怪陸離不可謂非出全力以爲之矣 
　　十七日行給奬禮寺内總督到場給奬來賓及出品人等均到會寺内氏致開會詞來賓致祝詞出品人致答辭實爲朝鮮從來所未有也 
　會中娱樂事件極多如模擬店日韓戲船妓等傍山依水布置極雅模擬店中招待者俱係日本女人可見日人殖民直將無用之婦女移諸本境以外而爲用矣 
[國貨展覽會之收束談]  
　　農商部此次爲發達全國實業起見創辦國貨展覽會開幕詳情　見前報昨聞該會此次開會用費合此在萬元左右而票資所得則有五千上下足敷開支二分之一當開辦之初有此結果此後繼續進行能收絶好效果所敢斷言故該部最近計畫擬每年最少須舉行一次以冀達到發達實業之圓滿目的而後已總統曁政界各要人將會中陳列物品多爲收買以資鼓勵物産品評會着手進行亦已數日告竣期約十日左右其内　係分類審查共有主任十人其審查主義務取寛大不尚嚴苛因萌芽時代當然取引誘奬勸主義大概遠邇赴會者必皆得實在之利益全廠物品以雕刻漆器爲尤佳閩人沈紹安之漆器有獲最優奬勵之希望餘如顧女士之剌繡老天利之景泰藍商務中華兩書館之陳列種種與廣益紡紗廠之紗品皆該廠中之甚出色者其奬牌分一二三四各等另設特等以待會中物品曾受一等奬牌於萬國博覽會者云 
[續誌日本憲兵與長白軍警之衝突]  
　　奉省長白縣軍警與韓岸日憲兵大起衝突日兵先行開鎗傷斃警署于股員一案已誌報端兹悉此事發生後日憲兵司令部徵集沿岸駐守日軍隊擬過江擊襲縣城先派日兵數名渡江在縣署後面土山下探看我軍警動靜民心因此愈形恐慌該縣知事馬鴻亮先行部勒軍警不得妄動即親赴韓岸擬見該營長面告詳情詎韓岸業已下戒嚴命令不得通過派人投書部辯又不能達嗣經該署譯員奮勇渡江見日兵列陣而行爰向日兵申明來意於是得見該營長呈出馬知事函件先用日語譯述並請派員會同過江查勘詳情略謂于股員與警兵等係在江畔守候消息並非刦兵而來于股員身穿便服又無軍械可爲並非刦兵之鐵證至於韓兵之被鎗斃因我警見于股員已斃係爲自衛之計總之日兵由一時誤會而先行開槍情事顯然今馬知事欲爲和平丁結起見擬過江面談否則派員前往會勘明了後再行協商至各軍隊可暫駐韓岸請不必到縣城以安民心云云日營長聞其言論已知此事原委不欲大啓釁端遂允軍隊暫不過江委派兩員授以機宜與該譯員同赴縣署當經馬知事邀令赴滋事地點查勘一週回署談判可望和平解決昨已將詳情電禀省公署交涉特派員署查核矣 
[湖北政聞錄]  
　　鎭守使移駐作罷宜昌爲湖北第二大商埠扼滇黔蜀交通門户防務最關重要前叚香岸將軍在鄂曾擬將漢口鎭守使移駐宜昌並將所部巡緝隊一併調往蓋以武漢僅隔一江有將軍足資鎭攝該鎭守使實等贅疣也兹聞此事經統率處參陸部核議未能贊成特咨行王子春將軍以宜昌防務旣關重要應即加厚兵力所請移設漢口鎭守使礙難照准刻王將軍已提出軍事會議以宜昌原駐有鄂軍一混成團現在本省主客各軍均已分派出防無　加駐宜昌特咨請長江上游警備隊司令官曹將軍琨調撥北洋第三師步兵一營駐宜防範 
　　兵工廠革員開復漢陽兵工廠所造鎗械時多炸裂前曾經中央統率處查知將該廠代行總辦職務之會辦敖廷銓記大過二次罰減薪三成半年留差觀效而同負責任之鋼藥廠總辦沈鳳銘則褫奪砲兵上校留差効力又兵工廠領工鄧定誥鎗械廠領工繆芝祥檢驗員張步瀛檢驗處正匠目徐霖鋼藥廠化驗處正長蔡雄副處長兼製造處正長程翼等則分别撤革並各處以禁錮三十日以示儆戒即交由薩督辦執行兹聞薩督辦以兵工人才難得格外從寛將應革各匠目均降等仍留原職以觀後效惟處惟處禁錮期間不准出廠並具呈大元帥以敖廷銓沈鳳銘等自奉懲戒之命尚知愧奮力圖振作請將處分悉予開復業已奉令照准惟兵工廠總辦劉慶恩已由歐辦機返廠會辦一職在今實無多事薩督辦特飭裁去另委敖廷銓以他項職務矣 
　　孫寶琦復查廠礦審計院長孫寶琦今夏經上海漢冶萍總公司舉爲督辦以後曾來漢查閱鐵廠並往大冶萍鄕履勘煤鐵礦以便實行職務兹聞孫氏又因漢治萍有改革計畫日内須復來漢二次詳查廠礦漢陽鐵廠現已預備其行台聞孫氏近有辭官專辦實業之意此來或將久住於此云 
　　高松如不願去鄂湖北官錢局兼礦務督辦高松如時人推爲理財名手前月因接叚香岸將軍電調往奉磋商整理東三省幣制及開闢富源振興實業辦法現聞已磋商就緒業經由奉返京與農商財政二部籌議湖北礦務督辦處組織法及開採金屬各礦辦事章程一俟商妥即行返鄂聞叚將軍本留高在奉擬畀以東三省新官制中之實業司長兼督辦官銀錢局高以鄂省爲久宦之地情熟悉故所有計畫皆能應手奏效奉省人地生疏紙幣充斥過於湖北誠恐難以獲效故婉辭之云 
[南京近事紀南京特約員]  
　　南京户口調查已行數次最近在民國元年調查得共計九十七萬人本届奉令編查户口責成江寗縣及省會警察廳辦理業已月餘尚未着手一因時局不定人心易於摇惑施行恐有窒碍一則經費問題警廳所查僅限於城廂内外警權所及之處若四鄕則劃歸江寗縣編查故經費不得不兩處開支前議在舖房捐欵項下酌量提用詳經巡按使批飭在自治經費内騰挪撥用蓋以編治户口條例係爲試行自治之基礎性質固不相悖而自治經費枯竭萬分其中大半爲學欵次爲善舉何得復有餘欵以充他用江寗縣知事奉批後業將半月撥用欵數及欵項出處均無把握等情向警廳催促尚無覆文故户口編查目前難於 
 
 
 

Page 7

 
 
實現也 
　　江寗縣初選舉已揭曉當選人中如魏家驊金鼎等均不應選現已組織選舉本縣國民代表巡按使署奉局電凖備解决國體應用投票紙當即飭行省立印刷廠擬具式樣詳送驗核其大小厚薄俟中央擇定通行各省照辦印刷廠初用洋紙石印使署令改用三捶宣紙中書君主立憲四字精楷石印約七八十張至顔色尚須請示以便一律嘗憶辛亥革命十七省代表選舉臨時大總統及推薦袁大總統之票紙均係南京省立印刷廠所製今復當更變國體之際票紙又由該廠製造共和成立與廠滅之决定票出於一家之手滋可追歎唯今之提倡君主者亦何非昔之贊成共和者然則與彼印刷機器正復相類巡按使署實業科長高繼宗與金壇縣知事曹元鼎對調發表已有多日高氏尚無赴任之期據聞高對於縣知事之任免雖不熱心而亦不能漫然引去蓋知壇缺漕糧甚多爲蘇省著名大缺也詎近年來手數料規定其少只百分之三四實際殊不見肥美高復心焉悔之現已暫緩赴任以蝗案未也爲辭實業科所掌政事今年來只有搜捕蝗蝻一事文電委員絡繹不絶他事機等於無治蝗與實業之關係抑何重大乃爾耶 
[滇省宣昭兩縣之風潮]  
　　雲南宣威縣商會有電致省云九月十二號據炭商劉臻和報稱由東川到宣運炭經東宣交界二道箐被胡隊官領兵數人聲言搜烟遍體檢查搜出做藥川鹽八錢即將商拴鎖罰銀二十六元復有路普昌住人王定一携鹽六錢亦被罰銀二十七元均憑戴師爺作證不敷之銀以衣物作押甫至宣城於二十三日胡隊官又領兵將商拴鎖至伊家重行敲磕等語復經商會具保亦不釋放查宣威北界威寗西連東川均食川鹽至委員緝私以來并無多數川鹽敢入自唐哨長文坤到宣縱兵敲磕不止一次又吳大發至威寗帶川鹽一兩醃猪刑杖二百板罰銀二十元陶開運帶八錢川鹽醃猪鎖押數日餓死小猪三日種種敲索難以枚舉紳商等目擊心傷難安織默除具詳外理合禀請查核施行宣威商務總會鍾傑等叩 
　　昭通釐金徐委員因抽釐過苛向與商界有惡感兹又演成停貨閧局之事特將其致省電文錄后昭通釐局電財政廳云昭商鈞泰運貨藏有紅布抗不納釐且敢聚衆閧局請飭縣署提訊嚴究以儆將來昭通商會電云省總商會鑒請轉各商號昭釐局員遇事留難商困已達極點畏勢不敢與較只有停運上下貨物除　滇川政府外特懇貴會維持昭通商會曁各帮全體叩 
地方通信 
[蘇州]  
　　迭出鉅竊案彚紀西區剪金橋巷十二號陸炳秋家於舊曆九月初九日夜被賊從後河掘開門窗進内逕行上樓將皮箱四隻全行打開所有金銀飾物衣服等均被竊去約值洋一千數百元其時陸在滬未回家中僅有婦女樓上並不住人次早得悉開單報警區及偵探隊勘明飭緝又東區臨頓路一百零三號王姓家於九月十五日晚被賊竊去衣飾珠寶等件約值洋一千數百元次早王姓開單報請東區警署及偵探隊勘明飭緝常熟東門内塔前街龐宅内於九月十三日夜被賊二人入室將女事主用棉被朦住頭面竊去手飾匣内金珠飾物及現洋三百元共計失贓約值三千數百元次早報縣派警追緝經常熟警察隊長吕文標飭探岳嘉林顧小村等將事主家傭工殷賓賓傳案盤詰據殷供認此案係素識之任鶴鶴高定定二人起意約同所爲贓物均在任高二人處等語昨經趙知事派探四出查緝任高二犯務獲訊究 
　　調查私塾之着手蘇城學董學務委員接吳縣公署照會奉道尹轉奉巡按使飭發調查私塾辦法五條及規程一件飭即遵照辦理等因當以是項調查係爲查取資格成績備將來給予許可狀起見蘇州巿幅員較廣私塾繁多調查期限乂甚迫促誠恐調查未能周遍爲特組織調查事務所兩處一在喬司空巷學款處一在舊元和署内公益事務所凡在本巿區域内各私塾敎師無論設館授徒或受人延聘務於十月三十一號以前各至就近事務所閱看規程依式塡表以便調查明確如期彚報業已刋印通告數百張分别散發矣 
[奉賢]  
　　國民代表舉定奉賢國民會議初選當選人姓氏票數已見前報二十二號即舉行互選國民代表孫熾昌以九票當選已由該縣知事呈報到省矣 
[鎭江]  
　　舉出國民代表丹徒國民會議初選被選人姓名已誌前報嗣於二十四號在丹徒縣公署召集該被選人舉行選舉國民代表一人赴京參議國體問題初由于立三等擬舉張文璧章縣長以其非徒籍不可後舉柳保和經衆贊成而散 
　　委員來察警政江蘇齊巡按使以冬防在即整頓警務爲必需要政現在選派委員分赴各屬認眞檢查聞一二日間即有省委蒞鎭視察警務云 
[杭州]  
　　國民代表産生地選舉國民代表業經將軍巡按出示通告定於本月三十日在將軍行署舉行即以署内會客廳作爲投票場所并於行署門首以柳杉紥成匾額題曰國民代表選舉場其行韓左右亦紥有柳杉牌樓標題出口入口字樣特委參謀厲爾康等爲管理員一百咨請巡按使届時委派委員來署會同管理开聞開票日期定於十一月一日田朱將軍會同屈巡按使在將軍行署當場開票即日公布 
　　秋雨秋風滿浙垣近日秋霖滂沛錢塘江上水勢大漲航行路線較平時幾濶兩倍船渡頗覺停滯及昨日（二十五）早晨大風四起波浪掀騰錢江義渡局爲維持水面治安懸旗暫行封江禁止船隻往來以免危險至午前九時半風定浪靜始照常濟渡杭紹往來客貨至於四鄕及城垣各低窪之地亦均積水甚深鄕農　收均有妨碍省垣各營業亦受莫大損失城站新巿場等幾致遊人絶跡茶店酒肆無不虧本戲園每日售票甚少不敷開支即小本營業及人力車夫亦受絶大影響又聞杭紹鐵路曹娥江橋梁原定隂歷九月底完全告竣兹因秋雨連綿江水驟漲所有鋪設鋼軌竪立電桿各項工程未能尅日進行已由德工程司商請鍾局長再展限一個月方可全橋落成云 
雜評二 
[嗚呼此其所以爲機器也（步陶）]  
　　此次蘇省承印君憲投票紙者爲南京省立印刷廠而此廠在共和創造時又曾印十七省選舉臨時總統之票紙是中國之共和與君憲其先决之製造者咸持其柄於此廠之機器矣機器而有知得母自笑其前後之自相矛盾而視國事之等於舉棋不定乎然而機器非能自動也在辛亥革命時機器之心不必果知共和之爲何解而共和模版之發電機旣動斯一片一片之共和票紙自不能不出於此廠之機器今日時易勢遷又不必果有君憲若何良美之感想充溢於機器之靈魂而君憲模版之排鑄旣竣工君憲格式之紙張旣在手斯電發機開隆隆震動之中自不能不産生片片之君憲票紙然則共和也君憲也機器外固自有其原動之製造者機器特其間之媒介耳萬一今後更歷若干時共和君憲外更有其他模版復由手民以達印室寗能保此機器之必不如前動作耶嗟嗟吾國國運之蹉跎與否吾人人心之存在與否以及此後國家種族之消沈與否此區區票紙之數小字良有莫大之關係惟是機器之印刷乃自印刷基印刷以紛更之罪名責之彼不受也以守一之常德期之彼亦不應也由所印刷之數小字而生有若何影響常人或執此票紙以論功罪漫然致其紀念於某某廠之機器而千秋萬歲後知人論世固無一不溯源於致此機器動作之原則若夫受人支配以時動靜而來蹤去跡且莫能自辨其究竟云何者寗足有供人評判之價值哉嗚呼此其所以爲機器也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三誌約期起事之謡言]  
　　上海鎭守使鄭汝成君因據偵探報告謂有黨人定於昨晚（二十六）搶刦各區警署所備之軍械又定次日（二十七）晚間起事等語鄭君马此種謡言雖不足信防範不嫌周密是以飭知淞滬警察廳長轉飭所屬各區署所及水巡隊等實力防護所有各署所之軍裝除發給在勤防守外其餘均嚴密收藏並知照地方居户於晚間提早閉門如有人搗門切勿輕啓免致擾害等因各區署奉飭後已預爲佈置通宵巡察防務甚爲嚴密 
　　又聞前昨兩日城内外各警區及各分駐所均派長警人等向各商家知照於晚間提早收巿以免匪徒乘機搶刦所以九畝地商場各商家均提早一刻至遲至十一點鐘收巿及至十二點鐘以後來往行人如有形跡可疑者軍警必盤詰搜查故在北巿營業之商人日來亦均提早歸家免爲所疑 
[三誌謡諑聲中之兇劇]  
　　淞滬警察二區一分駐所轄境本城西馬橋即福田庵路口第十八崗位崗警張萬福等被人用刀戳傷送院醫治一面由徐警廳長通飭所屬嚴緝兇徒詳情已兩誌前報兹悉徐廳長以巡警張萬福古衛生兩人均身受重傷已入刑事範圍故已函請上海地方檢察廳檢察長林仲立君派員至上海醫院檢驗傷勢並請林君加派法警協緝兇犯冀免漏網至由該所拘獲之朱少春（疑即昨報所載警廳報告中之褚小村）自解送警廳經司法科訊供之後已於前日上燈時由徐廳長諭飭備文加派長警人等先送鎭守使署訊辦而張古兩警自進該院醫治後迭經醫生診察據云該二警雖受刀傷多處幸非要害不致有性命之憂並聞張古兩警在院醫治關防甚嚴除警界中人前往察視外餘則一概禁止入内 
　　又據另一訪員從偵探一方面探得消息警廳長徐君因獲犯朱少春業經司法科提案研訊供認圖奪警察軍械不諱並在身畔搜獲江蘇光復軍徽章標布等件案關擾亂治安亟應解歸軍法懲辦故於昨日午後特派警探將朱少春押解鎭守使署請爲收訊至受傷之巡士古衛生張萬福自舁送上海醫院後即經醫生驗得兩人所受之傷均係槍上剌刀所戳現經設法療治古衛生傷勢已可無礙張萬福則受傷甚劇前兩天竟水米不沾昨日徐廳長親往慰問時訽據醫生云張已略進粥湯惟須於數日内不發寒熱方可保其無礙云云 
[打掃夫拾獲炸彈]  
　　法租界工部局小工某甲昨在方浜橋打掃道路見垃圾堆畔遺有炸彈一枚當即將彈持至捕房禀明請察捕頭諭令退去將彈浸於水中候禀請公廨中西官查究核奪 
[木板内夾帶手鎗七誌]  
　　哈爾濱捕房包探薛正昌破獲大宗手鎗子彈並拘獲私藏是項軍火之甬人董贄塘吳士品吳文興及受雇推運之小車夫薛良甫徐土寶詳情已迭紀前報昨日午後公共公廨俞襄讞又與英副領事卓君在樓上公堂復訊捕房刑事科代表牛門律師曁代表被告董贄塘之穆安素代表吳士品吳文興叔姪之好卜魯恩德理三律師均各到堂江海關亦因有偷漏稅餉關係特延沃沛邦辦馬思德律師到堂聽審先由哈爾濱捕房捕頭密特（譯音）上堂由牛門律師詰據聲稱此案經包探破獲後在捕房檢查起獲之手鎗子彈共有手鎗一百二十九支子彈二萬零八百三十粒並述明各種手槍之名稱由一百二十六號西捕美鄧（譯音）上堂禀明在捕房寫字間内從被告董贄塘身畔搜出皮夾銀行存簿以及各種華洋文函件等物（即將各物呈案）又由總巡捕房二十一號西探目濮羅斯脫（譯音）上堂由牛門律師詰據聲稱自此案破獲後即奉總巡之命前往闕查先至武昌路八百零四號董贄塘家搜出華洋文各種函件傳單繼至塘山路二十三號吳文興家查出夾底寫字檯（即將各種函件呈案）繼復禀明任捕房與總巡等同向被告董贄塘吳文興詰問口供錄取供單並稱問供時董之英語頗爲純熟故以英語問答而吳文興係由繙譯傳話當因有人向老閘捕房西探行賄據說董身畔之西文字條大有關係故向董詰問詎已轉交於吳文興且已遺失當即帶同吳文興至家搜尋無着據吳聲稱董曾譯成華文大約尚能記憶故復詢據董稱確曾繙譯華文惟起首一行已記憶不清因將記憶所及者默記錄出呈案請察又據哈爾濱捕房繕譯馬宗文上堂禀明中西包探在捕房詰問吳文興口供時由伊在場傳話以及錄取供單後復向吳文興逐句解釋由吳在供單簽字各情又據被告吳士品之妻吳李氏上堂供明寫字檯及木板均係伊姪吳文興取來板内有無物件並不知情丈夫吳士品常住東有恒路米店内每月僅回家三回次寫字檯雖曾看見木板則並未見過供至此卽由被告代表穆安素等律師略加詰問旋據被告吳文興供稱木板内之洋鐵匣據董贄塘云是顔料託我帶至廓爾喀德（譯音）迨至破獲之前一日因見匣内係是手鎗等物向董退還不允代運故於是日雇車送還不料至中途破獲等語訊至此因已鐘鳴六下中西官會判吳士品仍交原保董與吳文興及薛徐二車夫一併還押候再復訊 
[協緝安徽著名匪魁]  
　　淞滬警察廳長奉江蘇巡按使公署能飭云案准安武將軍督理安徽軍務倪咨開案據馬六巡緝營營長王傳祿詳稱案查王學純即王道修混名王小七孜爲廬合舒六等縣著名匪魁前清入青紅帮收徒二三百人到處搶刧經方田兩前任懸賞購拿未獲光復時投入淮上軍充當軍官率兵至霍山六安一帶地方大受縻爛民國元年各取消回歸復在六安東南鄕及與舒合接攘之雙河施家橋等處大開香堂收徒至數千人之多姦掠焚殺到處横行行人相戒於途幾幾乎有燎原之勢迭經營長率隊捕拿兵至則散兵去則聚後經營長破其巢穴懲其黨徒該匪始行遠竄民國二年六月復敢糾黨魏華宣即魏四濳回六安圖謀獨立以爲安慶淮北後援營長聞風往拿該匪又復脫網逃逸是時將軍過六營長曾密摺呈報奉飭嚴緝現查該匪常出没於長江上下遊一帶黨羽衆多圖謀不軌夏間職營拿獲著名帮匪高宗孝一名送交六安縣署據供與王學純同爲亂黨並授有僞職長江一帶伊等均有勾結聲勢極大現在高匪宗孝已由縣署詳准法辦惟該匪至今未獲迭經職營派探密拿均無着落若再任其逍遥法外何以伸國法而快人心擬請通緝並轉咨湖北江西江蘇曁上海鎭守使長江巡閱使一體協拿等情並該犯姓名年貌清單到署據此除分咨并通飭外相應抄錄清單備文咨請查照轉飭所屬一體協緝務獲解辦以除巨患等因並抄單到署准此除分行外合亟飭仰該廳長一體協緝務獲解辦此飭計開王學純即王道修混名王小七孜六合人回敎年約三十餘歲光頭無鬚面白如棗核式尖高鼻身胖約長四尺二寸俊巧裝束 
[慈善公産不能强作敎育公産]  
　　上海慈善團董郭廷鉁凌紀椿等昨復縣公署函云接奉函開奉江蘇滬海道道尹公署飭開奉江蘇巡按使公署飭開據本届敎育行政會議議决各縣籌設公共體育場提倡社會敎育案旣據詢謀儉同全體可决自應立予施行合將簡章及說明書飭發各該道尹迅即轉飭各該縣知事遵照務於文到三個月内報明設備之場所一面着手規畫期於一律實行本巡按便將以覘各該縣奉行之勤惰焉等因並附簡章及說明書到署奉此除分行外合飭該知事仰即遵限設備通詳察核等因並附簡章及說明書到署查公共體育場係社會敎育之必要奉飭前因自應積極進行庶不誤三個月詳報之期限兹查二十五保十三圖斜橋地方有荒地一處共約二十餘畝係貴團公産堪以使用除按照籌設公共體育場簡章第一條之規定指定爲上海縣公共體育場所外合行函達並抄附簡章說明書即希察照等因查二十五保十三圖斜橋地方敝團有地一區現正有人承租按照巿價將次定議良以團中經費支絀負擔甚重全賴各項公産籌畫支配以輔慈善之進行至省敎育會簡章其第一條文内各縣地方應設公共體育場得指定公有土地使用之云云此項公有土地似指明全縣範圍所公有之土地非向隸慈善範甲之公産也雖體育場爲倍植人才起見亦屬地方公益似母庸過於分析惟是界限所在設以敎育公産强之作慈善公産恐亦有難以負責者奉函前因應請貴知事另籌地點庶幾敎育慈善兼籌並顧惟希察照是荷 
[再紀新舊道尹之交替]  
　　建立銅像滬海道尹楊君奉令交卸已紀本報昨日（二十六）午後二時滬上各商帮會館公所四十團體代表張樂君王文典張籋雲廖燮生黃少岩林煒南陳翊周梁綸卿王介安趙鏡清蘇鳳笙徐春榮沈九成趙廉臣席嘉蓀等二百餘人在後馬路旅滬華商維持會開會公推張樂君爲主席由張君登台宣言云滬海道尹楊小川先生蒞任以來體恤商艱提倡實業破除官商隔閡融洽華洋商情成效昭著有口皆碑凡我商帮同深感戴其　舉一動無事不可爲長官模範無事不體卹工商以最近之政績而論上月風災楊君不避風雨親赴浦江兩岸訪問被難人民均得捐廉施賑農商部設立國貨展覽會楊君任徵品承啓之職一月之間不辭勞瘁無日不與出品人接洽卒以上海出品爲全國佔十分之六如此德政實爲滬上自有長官以來之第一人今去任在即凡我商民不得不爲楊公留紀念以表去思（在座鼓掌如雷）繼由黃少岩王文典相繼演說楊君之政績公决爲楊君建立銅像於滬濱以留永遠之紀念當推曾少坡徐枝春席嘉蓀吳善卿徐菊如王介安黃少岩郭建侯王鳳儀梁綸卿周清泉許奏雲王拔如張樂君王文典李卓民等十六人爲籌備員即日進行至五時始散 
　　商民公電昨晨（二十六）十時滬上各公所會館拍發公電云北京大總統政事堂鈞鑒滬海道尹楊晟蒞任以來綏外安内通商惠工當滬濱多事之秋歐戰影響之際維持巿面商業藉賴安全融洽華洋商情破除官商隔閡爲歷來所未有成效昭昭在人耳目矧丁兹時局調排鎭定尤具苦心各省商帮極深頂戴今聞去任迫切旁皇明知用人行政大總統自有權衡而商等眷戀之情實有難已謹披瀝電陳山東會館王修五原文山錢江會館席嘉蓀典當公所米業公所張樂君顧仁甫志成公所秦炳如陳壽生旅滬商帮協會陳少舟鄒靜齋馬乙常中華國貨維持會王介安王文典雲錦公所鄭紫峰緒綸公所泉漳會館會少坡蔣逸波油蔴公所姚伯棠南北報關行公所徐菊如通商轉運公所尤森庭絲綢業公所内地麵粉公會廣肇公所陳可良譚幹臣梁綸卿潮州會館郭竹樵陳星帆鄭佐之潮州糖雜貨聯合會郭若雨黃少岩廣生行萬昌當鼎泰景華新布廠趙鏡清崑寧盛記瑞生和協記馬興和義豐和裕昌順謙益祥泰豐公事王拔如汪星一等千二百十三人叩宥 
　　官紳歡宴上海鎭守使鄭汝成君於昨日下午六時請新舊任滬海道尹周金箴楊小川兩君並新舉商會總協理朱葆三沈聯芳諸君會宴其餘如上海縣沈知事淞滬警廳徐廳長亦均在座直至更闌始各盡歡而散又聞敎育聯合會諸君亦以楊道尹即須交卸克日晉京定於今日（二十七號）上午十時假城内也是園開會歡餞並擬公送匾額及紀念物品云 
　　催促赴任前商會總理新任滬海道尹周金箴君昨奉江蘇巡按使電開准内務部敬電開承准政事堂交諭奉大總統諭周晋鑣着即速赴新任並准免予來京覲見等因轉電遵照 
[李英石辭退國民代表]  
　　本邑國民代表經國民會議議員初選當選人沈寶寅等在縣公署投票選舉以李英石君顯謨得票多數當選已誌昨日報端兹悉李君當選後即由沈知事備函通知李君因其父子廉先生患病勢頗危篤無心應選業已覆函辭却矣 
[工巡捐局長喪母]  
　　工巡捐局長朱壽丞君之母程氏向由朱君迎養於法租界嵩山路寓所日前朱君因有要事赴寗謁見齊巡按使面禀請示不料程氏於前晚（二十五）患時疾醫治罔效於是晚十二時病故聞享年六十有一當由家人發電至寗朱君聞耗即於昨晚乘滬甯夜車返滬定於明日大殮 
[誑騙押櫃之結果]  
　　騙子楊子明前向洪元福洪元品袁松卿德興等二十七人誑稱已接做隆和輪船買辦如欲充當該輪賬房茶房等缺須各出押櫃洋若干元洪等信以爲眞共被騙去洋一千六百元嗣因守候多時毫無音信控經法公堂在楊家中吊出洋三百元尚少一千三百元押追不理判押兩年並限繳洋在案昨日又傳各原告到廨提楊詰訊楊供無力措繳求宥聶讞員判再加押半年完案 
[研究收條之虚實]  
　　周錦堂控鄧陸氏借單不還一案前日午後由公共公廨傳訊原告偕代表律師及見證朱福卿上堂訴明前情請追訊之被告延愛倫律師上堂辯稱研究見證收條均係不實應請澈究見證等所呈之筆據是否實在判候星期三訊明核斷 
[買地悔議案之爭辯]  
　　英商勃夫士因華人鄭其廷買地悔議延請代表律師至公共公廨起訴請追損失銀兩業經一再會訊諭候核奪在案前日午後由關讞員會同英領康君升座復訊兩造仍各由代表律師到堂互辯良久各執一詞判被告仍交原保候再訂期會訊 
[因賭糾葛案又訊一堂]  
　　直隸人陶新福及四川人陳鴻猷劉範卿等與四川政界中人陳原玉董雲招因賭糾葛在公共公廨涉訟詳情已屢紀前報前日午後由聶襄讞會同美領畢君升座復訊捕房刑事科代表牛門律師及原被兩方面代表律師均各到堂先由捕房中西探上堂禀明至寗波調查被告所供源興綢莊情形繼由被告代表穆安素律師向被告陳鴻猷詰據供稱四川重慶人名貴榮號鴻猷向在漢口做烟土生意於辛亥光復後來申原告陳原玉當時同寓一棧因是同鄕遂得認識並陳述去年正月間與陳原玉之友唐少峰等各出股本銀五千兩由陳原玉經理合做囤絲生意以及去年三月及十月兩次由陳原玉邀同賭博並今年正月底由某律師及劉範卿二人作中證在律師事務所彼此結算囤絲生意之賬目由陳原玉出立收清據各情（所供與前數次供詞略同故從略）研詰至此時已薄暮捕房代表牛門律師曁原告代表禮明律師均不及盤詰中西官會商之下宣佈退庭候再復訊核奪 
[再誌彌補賭債之卑劣手段]  
　　華盛路理髮店夥邵連奎因賭輸負債將同居張正才之棉被當去彌補經閘北檢察分庭李檢察官訊實於前日提起公訴經審庭陳推事判决處邵拘役十天罰洋五元並償還原告損失洋六元以儆 
[私設花會之懲罰]  
　　賭徒毛阿榮在虹口梧州路一千四百二十九號屋内私設花會雇人四出誘賭兹被捕房查悉昨派探捕將毛拘解公共公堂經中西官訊實判罰洋十元充公無洋改押押十天以儆 
[娶妓爲妾後之家庭]  
　　前爲妓女之樓氏前日自投滙四捕房禀稱去年九月間由五連生出洋二千六百元娶我爲妾兹因時被老太太凌虐是以來求超豁捕頭准將該氏送至公花公廨暫留昨傳王連生解廨請訊先由樓氏投訴前情訊據王連生供稱因樓氏辱駡我母由母略加訓責有之並不虐待俞代襄讞商之美副領事郭君判樓氏交王領回以後不准虐待 
[養媳被虐之痛苦]  
　　清江女子巧林年十七歲向在浦東新港附近某姓家爲養媳每日渡浦至北巿公共租界某絲廠爲工邇被伊姑凌虐不堪其苦前晚不願歸家在南巿油車碼頭露宿當被巡邏隊士吳文忠巡見詢知來歷帶入一分駐所詰其姓氏不肯說出惟云父母早故等語奉飭留候示召家屬認領 
[女孩被責濳逃]  
　　女孩綿子年十一歲崇明人家住盛家宅向在义袋角寶康絲廠做工前日因不願上工被其父母責打該女遂私逃出外由四區二分所崗警查見解送閘北司法科候訊 
[藝徒墮地受傷]  
　　瓦匠學徒陸林生昨在沈家灣新建水龍聞屋上工作不愼從高墜地頭面手足均受重傷由工頭抬送同仁醫院請爲醫治 
[塌車夫流血]  
　　塌車夫韓掌茂昨日拉車至華記路失足仆地被車輪碾傷頭部血流不止當由車頭舁送同仁醫院求治 
[婦人氣忿發狂]  
　　糞車夫賀江春被沈阿五兇毆後推跌氣閉身死報經地方檢察廳派員驗明因沈阿五逃逸無蹤乃將沈母陳氏拘案收押候示在案慈悉該氏自奉諭收押後情極氣忿似有神經病在押所中吵閙不休當奉諭送新普育堂醫治詎該氏瘋病大發在堂内自將頭顱亂撞以　受傷昨日午後由褚檢察官沈檢驗員等蒞堂驗明屬實仍令在堂醫治俟瘋病傷痕醫愈再行發落 
[毆打電車賣票人]  
　　英美電車公司控徐正興將三十九號電車上賣票人張文彬拖至百老滙路馬路中毆打等情昨由捕房將徐拘解公共公堂經中西官訊明判徐罰洋十元充公 
[姦案不服判斷]  
　　成衣匠姚掌榮前曾勾引寗波女子竺阿娥成姦已生一孩現爲女父竺守君查悉控由閘北審檢分庭將姚拘案姚復串出唐紀生僞作媒證業經分庭訊明判决姚監禁二年二個月阿娥收押一個月詎姚不服遣人至地方檢察廳上訴昨午分庭已將姚唐二人並阿娥押送到廳分别押候訊究 
[債案缺席判决]  
　　陳德凱前投法公堂控被郭錫侯虧欠貨洋一百五十三元向索延約求請提追迨經中西官准詞飭傳郭已聞風逃逸昨日陳又到廨禀請核示辦法中西官准予缺席判决候郭出面後即行扭案如數追還 
[當事人扯毁飭知書]  
　　寡婦賈蔡氏前在地方審判廳控住在本城虹橋南首小白栅中之族姪賈銀春等契約失信請求追究等情當經該廳訊明判决着賈銀春繳洋數十元給該氏具領在案昨午該廳飭派承發吏丁維德持飭知書向銀春知照限於三日内將洋繳案以便給予原告具領詎銀春遽將飭知書扯毁復與該吏爲難該吏即回廳報告移請檢察廳加派法警協同前往將銀春拘獲解案請究 
[緝獲男女積竊]  
　　閘北偵緝隊士蘇升張金海等前日在义袋角緝獲大帮積竊趙三焦三小沈三賁阿大崔林五王阿六鄔桂生張阿寶趙東生陳顧氏等男婦十人經姜警正訊明一併解送淞滬警廳請辦 
[父子重叙]  
　　柳炳生前投法公堂控稱男孩福寶被人拐去後在碼頭上見袁王氏袁姚志母子携福寶登輪往粤報捕拘獲求究袁供小孩由母親出洋購下囑民人伴送登輪王氏供憑蔣葉氏爲中出洋四十八元爲胸姊購買爲子葉氏供孩由王阿四領來言係親生之子故敢介紹判袁母子交保葉氏押限十四天交王阿四到案訊辦在案今已届限不交因又提訊王氏母子仍執前供葉氏供阿四於婦人被拘之日聞風逃逸匿在何處實出不知難以交案求宥判葉氏押一月袁王氏罰洋一百元充公袁姚志斥退孩交伊父領去 
[雉妓院容留幼女]  
　　北香粉弄四十號門牌雉妓院鴇婦朱胡氏因容留九歲幼女朱杏寶徐四寶三歲幼女王桂桂經人函訴濟良所知照捕房派探將朱鴇與三女孩一併查獲昨晨解送公共公廨請究先由濟良所西女董上堂譯訴前情繼由中西包探投訴將朱鴇與三女查獲情形訊之朱鴇供稱將餘屋租人開設雉妓院呇寶是伊親生四寶係說書人錢幼卿之親戚現其母在堂至王桂桂由其外祖母帶來游玩現亦在堂等語並據徐四寶供稱由其母得價賣於朱鴇其父現在盛澤地方唱書惟朱杏寶供不清楚王襄讞商之美領畢君判三女孩暫留濟良所朱鴇交一百元人洋並保候查明復訊核奪 
[婦人聚賭受罰]  
　　牯嶺路八十一號門牌婦人沈趙氏因聚賭違章被捕房查悉禀廨出單昨將該氏傳至公共公堂經中西官訊明判罰洋五元充公示儆 
[洗衣作受罰]  
　　嵗海衛路洗衣作主俞仁金吳仁記陳渭記均令夥友睡於洗衣板上被衛生處西人查見以其違章請廨出單昨將該三人傳至公共公堂經中西官訊明判各罰洋十五元充公 
[炒麵店深夜賣酒]  
　　浙江路二百四十五號門牌炒麵店主朱阿根因深夜賣酒違章被老閘捕房一百四十八號華捕查見禀明捕頭昨將朱傳公至 
 
 
 

Page 11

 
 
共公堂經中西官訊實判罰洋三元充公以儆 
[調查平日行爲]  
　　昨有甲乙二人在美租界海寗路互相毆打經八百二十四號華捕查見一併拘入捕房捕頭派探王金茂查明二人平日行爲再行核辦 
[小孩串竊銅欄杆]  
　　劣孩陳阿大王阿五前日串竊南京路二百三十日號門牌某店銅欄杆被捕查獲昨解公共公堂經中西官會訊明晰判陳孩押改良所一年王孩押半年分别示儆 
[過犯又來偷竊]  
　　九江路一百五十六號門牌居户湯鳳谷控周阿三竊取銅水烟袋昨晨由探將周拘解公共公堂經中西官訊知周係五次過犯判押西牢半年期滿轉遞湖州原籍 
[閘北之烟禁]  
　　閘北檢察分庭前日將訊實烟案起訴同級審庭經陳推事判决徐金壽帶無印花土三兩罰洋六十元姚松生帶烟膏三兩半罰一百元尚有帶無印花土二兩半之沈小和尚因未提起公訴故仍在押 
　　五區探警前日又在滬寗車站查獲私帶膏土之王彬卿嚴阿連二名抄出無印花土及烟膏五兩零移送檢庭預訊屬實押候起訴公判 
[繳捐換照之限期]  
　　工巡捐局昨日出示云照得商人經秤蔬菜地貨須開明地址報告本總局稅務處聽候勘明分給執照倘有無照私秤情事查出議罰係爲整頓道路起見歷經辦理有案是項執照以每年九月底爲限過期即屬無效現查上年發出之照限期均已届滿照章應換新照乃來局繳換者尚屬寥寥難保無影射私秤情弊亟應澈查嚴催以重路政而肅定章除派員隨時稽查外合行出示曉諭爲此示仰商民人等即便遵照於十日内携拏舊照來局照章繳捐聽候換給新照母得違延自誤 
[工巡捐局批示二則]  
　　商人李成明禀請給發菜攤執照由批據禀已悉該商所請添設露天過秤地點派員勘明尚無妨碍仰即照章補具隣近同業三家保結並繳納捐款聽候核明給照可也此批 
　　朱洪生禀請發給菜攤執照由批禀及保結均悉該商指定地點派員勘明尚無妨碍旣據隣近同業三家具結認可應准添設着即照章來局繳捐領照可也此批結存 
[氣候報告]  
　　（上海徐家滙天文臺天氣測候報告） 
　　十月二十五日陸地反旋風向東南進逼甚速其勢亦甚猛二十四日江西及浙江之氣壓低度今在東海經過晨間有驟雨及狂風午後及晚天氣頗佳菲律濱之颶風現向巴拉率爾進發 
　　二十六日氣壓甚高天甚晴日出時略有烟霧 
　　二十六日下午四時三十分預測天晴海濱一帶信風頗大中國海之颶風抵安南時似已充滿 
　　二十六日下午四時前二十四小時内上海氣候温度至高七五四至低五九二去年同日至高七○一低五八一 
來函 
[吳淞鎭董來函]  
　　報界諸大執事偉鑒敬啓者前因敝鎮大火爲災前蒙貴報宣登當奉巡按使委倪君携款來淞業於二十三日會同廳縣分等散給計焚毁每户二十元拆毁每户十元拆損每户五元共計災户一百五十餘户均已如數發放並由楊道尹委員董君附發麵包賑品均經弟等先後函電申謝　有受災　舖七家情願將自已應領賑欵指充公家辦理路政等善後用途具見熱心公益不無足錄爲敢抄錄謝電及以賑助公之各商家分别陳請台端登載以表揚上官惠及災黎商民急公好義之意印嘗畦朱治謹啓致巡按便電南京巡按使鈞鑒奉發淞鎮火災賑款於本日奉鈞委會同丁縣長分等散給各災户受領之下感激涕零慈恩普被造福無量除將辦理善後惰形禀懇鈞委轉陳外請代全體災民肅電申謝伏維垂鑒吳淞鎭紳董印書畦朱治叩漾 
　　致滬海道尹函敬禀者越昨鈞委董君到淞時述尊諭仰蒙憲台慨捐廉俸散給賑品災黎並惠感不能忘書畦等敬代表闔鎭商民泥首叩謝 
　　移賑助充公益之商家　和盛　延生　萬順　恊隆　東萬盛　西同升　梁順信 
雜評三 
[銅像（宇）]  
　　從前地方紳商士庶對於官長之去任無論其平日政績若何必有萬民傘德政牌之餽贈其果有功德在民者或於萬民傘德政牌之外加以大玻璃鏡（取明鏡高懸之意）細瓷水缸（取政清如水之意）等種種贈品或爲之懸匾焉或爲之勒碑焉凡此種種皆所以朂來者也今上海各商帮因楊道尹蒞任後破除官商隔閡融治華洋商情將爲之建立銅像於春申江上夫此特别改良之紀念品豈易得哉然其後任周君則固由官而商又由商而官者此後官商之隔閡更可無慮而此嶄然新穎之紀念品恐亦非楊君所能專美於前矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[北京車夫傲上海車夫書] [  劍秋]  
　　小六子老王老二諸位老兄閣下嘗聞北京車夫相聚而談曰生不願做大少爺但願往上海一拉黃包車何上海東夫之令人敬摹一至於此意者其有香烟頭可拾外國火腿可吃而爲他處所莫及者耶及今觀之正未必然公等雖日馳逐於洋場十里之間不如我輩遠甚謂予不信請得而述之公等所踐者大英勃蘭西地界也而我輩則日日可以逍遥京都縱觀皇帝宫殿此不如者一公等吃官司對外國老爺叩頭而已我輩則自有警察老爺相請堂堂中華男子此膝豈肯爲外人屈此不如者二公等所拉之人物妓女有之流氓有之滑頭及空心大老有之我輩則官界居多大而總次長（如某次長被參後即改汽車爲黃包車）小而科長科員至小亦有一候補縣知事資格至女界之太太奶奶小姐更數見不鮮此不如者三此非我輩之濫吹牛皮也公等試一問上海諸位遺老之汽車夫即可知其確實不虚矣且更有一事爲公等所望塵不及者前年二次革命公等因銅升水四個（二次革命時上海黨人所招之兵車夫居多每人祗給銅元四枚驅之臨陣當時傳爲笑話）送去老命者不少我輩今日亦銅升水四個也所得雖同而榮辱逈異公等雖死博一辭黨之頭銜以去我輩則煌然隨諸位大人先生之後附於請願轉之列將來復有種種不可思議之好處此則公等所萬萬不如者也總之今日之我輩已非前日之我輩今日之北京車夫異日且將與諸位大人先生並駕而齊驅彼嘖嘖焉仰慕上海車夫者特未知我輩今日之聲價耳公等聞之吾知必雙脚亂跳曰阿咦噲乖乖你們運氣好你們福氣大北京黃包車夫大喜子等同頓首 
[新世界開篇] [  復菊]  
　　海上繁華年復年誰知滄海倐桑田茫茫塵世原如寄混得一天是一天且開懷莫愴然應知那及時行樂是告人言今日附鳳攀龍輩不在我心頭眼角間信陵君醇酒婦人死且樂而今幾個得眞傳冶游子未必皆俗客由來名士風流都一般章台走馬雖多趣還不如惹草黏花意外緣妙不過的是泥城橋外新世界六層總高聳在雲邊一到那夕陽西下黃昏候車水馬龍啣尾連多少紅男并綠女　　　　　銀錢影戲場動物園　場内國貨任人觀三層樓上是聽書場此中不少美嬋娟有的是娉娉婷婷顔如玉有的量嬛嬛娜娜貌若仙有的是艶抺濃粧衣飾美　的　薄施淡掃玉容妍有幾個名門閨秀千金體有幾個　　　　值錢更有一班徐娘風韻年華老猶將媚眼博　　　　此情脉脉有些意綿綿浪蝶游蜂盡若顚拆白黨　多似　　玻璃窗外滴纔涎滿心想吊一個豪門女倒貼洋鋼幾萬千豈知空作黃金夢歸家仍抱枕頭眠還有些鄕老村夫曲辮子霧裏看花朶朶鮮把野鷄當作良家婦可憐枉費臭銅錢百怪千奇皆目睹信口蘭來信手編編與羣公帶笑看 
詩選 
[和施琴南先生自訟詩次韻二首] [  筠甫]  
　　頑石而今總點頭輸君酒睹又花籌養生不屑談莊子問死何妨效仲由（謂琴南有生輓詩）鸞鳳文章誰與敵鴛鴦福祿幾曾修十松留得恒春樹經篋琴囊了不愁 
　　讀書慨慕沈攸之宦海浮沉恨已遲小住姑蘇憐燕子高遷喬木讓鶯兒情牽楊柳黃金縷心醉梨花白玉巵聞說東園今好事紅蟫夢又譜傳奇（謂東園將先生歷史譜入紅蟫夢傳奇） 
詞選 
[行香子集成詞] [  詩團]  
　　裙　金絲恨滿金徽暗傷懷不似芳時淡烟微雨流水斜暉纔伴春來留春住送春歸蹙損雙眉瘦損香股怕匆匆已是遲遲十年幽夢一夜相思有涙如傾愁如織事如飛 
[八聲甘州集成句]  
　　怕飛紅拍絮入書樓看看到茶蘼正錦温瓊膩香凝翠煖酒戀歌迷誰念文園倦客愁病送春歸春向天涯住無計憐伊一夜海堂如夢點春風如雪春雨如絲又翻成輕别和涙立斜暉縱寫得離懷萬種待殷勤留此寄相思空悽暗昔携手處花誤幽期 
[念奴嬌集成句]  
　　乍塞簾模詈春紅愁溼海棠經雨三十六陂芳草地冷落踏青心緒小閣凝香單衣試酒夢到消魂處子規聲裏匆匆春又歸去遥見翠檻紅樓朱欄碧瓷忘郤來時路一晌沈吟誰會得密寫斷腸新句曲曲屏山温温沈水唱徹黃金縷繡牀倚徧愁連滿眼烟樹 
[前調重九用詩圃韻] [  東園]  
　　又逢重九是題糕時節滿城風雨叢菊暗含離别涙多少客中愁緒紅袖徵詩白衣送酒舊日登高處落霞天半竟隨孤鶔飛去猶記燈火瓜州烟塵蒜嶺黃葉江南路還算催租今歲少乘興續成潘句蒓菜鑪魚楊枝駱馬情繫絲千縷小園嶺寂子山聊賦枯樹 
小說 
[家庭小說嫣紅刦] [  常覺小蝶合譯天虚我生潤文]  
　　第六十九章（續） 
　　一日安西來語亨利曰亨利汝視威廉之夜館將來能發達乎亨利曰今亦旣發達矣何必將來所惜者威廉之家非裕經濟不足乃不能推其事業而廣之不然則天下行且共被其澤豈獨一海兒斯東已哉是日之夕威廉方在意司得家爲衆人言禮拜日娱樂之法語未半忽然遽止廻面以視窗外衆人之目乃均不期隨威廉而移則見窗外正有一人獨立慈祥之目靄靄有光蓋安西來也於是威廉大頳辭亦不讀安西來則已含笑而進告衆人曰吾亦來效程門立雪耳若輩能日聚於此吾殊深以爲慶衆聞語爲咸起謝頃之安西來遂携威廉而出時月光已上照屋頂如雪而燈光數點時從人家窗隙射出時復明滅如星安西來以一手扶威廉之肩背微傴然精神殊爨爍且行且贊威廉不置威廉見安西來贊已則大樂笑幾出聲已而安西來忽歎曰吾誠不解亨利何故憔悴至此日來雖已漸愈然亦不得謂爲痊可安得令其日從意司得諸人耹治身之道則於孺子亦不爲無神盛　曰亨利近來亦頗喜至此間觀衆人讀書以吾思之其中心憂忠殆將盡矣安西來忽緊握威廉臂曰威應汝今日宜告我亨利所憂果爲何事威廉聞語乃大窘且自悔失言則囁嘯曰此爲亨利之秘密吾實未能拳白安西來不悅曰此何必諱汝當知亨利之憂患亦即我之憂患汝告我亦猶告亨利耳且我能爲汝詈汝告我我必不再告他人威廉默然頃之始悟已之職分所在此事固不得瞞安西來也乃低聲曰主人亨利實愛安娜也 
[滑稽小說孟嘉買帽] [  東埜戲續]  
　　且說孟嘉别了揚州相好跳上黃包車喊一聲金利源碼頭那車夫得令放開兩條飛毛腿屁股一歪一扯的直奔黃浦灘孟嘉靠在車中摇摇擺擺心裏越想越得意只眼前有些黑暗你道爲何原來孟嘉那厮非特膽大於天并且眼高於頂以前黃　官雷祖眼睛生在額角上算得高了孟嘉的眼睛却比他們還要高他慣鑽狗洞頭尖如橄欖買的那頂紗帽又是最新式做馬敦和尖頂瓜皮小帽做的此時戴在頭上服貼果然服貼只把他兩只胡椒眼一齊套没了幸虧那帽子是紗做的從衡格眼中望出來還不覺得十分暗無天日須臾金昨源碼頭已到孟嘉給車夫一角洋錢下得車來正要踏上輪船跳板不料人叢中踅出一個扒毳舉手向孟嘉頭上狠命一搶帽子已經到手向後飛奔孟嘉這一驚非同小可回身拼命的追趕那裏趕得上到小東門口扒毳就不見了孟嘉哭喪着面孔連說晦氣晦氣向衣袋裏摸摸幸得銀洋鈔票還在自已肚裏尋思紗帽已經搶掉難道好光着頭回去見大將軍大成他且勿論須吃　超那厮笑話罷罷警如野雞堂子裏多裝了幾擋乾濕化掉幾塊錢再去買一頂也好主意已定就進了小東門彳亍向城隍廟行去到原店裏一問不免大大的失望原來　超昨夜打的那張密碼電報不知如何洩漏風聲被各報館裏曉得今天一早在報紙第一張專電欄内登子個不亦樂乎政界中人在上海做寓公的多於渡江之　一聽得這個消息曉得紗帽一件東西將來朝覲時一定用得着大家紛紛擾擾一時三刻之内向各店裏搜買一個精光連脚靴手版也不留存一件據店主人說買紅袍紗帽的人已經集合同志在張園裏開起大會來了孟嘉聽得心裏又好氣又好笑暗想對了對了方綫搶我紗帽的那個扒毳一定是付過懲誡的文官他們慣伸三隻手搶着我帽子又是省錢又是得官眞便宜了那厮他壽思轆轆别了店主人再向各處神袍戲服店裏問問紗帽果然賣空連未做成的也定去了孟嘉無奈待要回船心總還不死摸出　來一看見時候尚早躡手躡脚的穿過幾條撤尿衖堂向城隍廟中來他的命意紗帽如果實在買不到就不惜重價同廟祝商量向城隍老爺頭上借一頂倒也使得那曉得踏進正殿一看城隍老爺和着城隍奶奶兩口兒赤條條的坐着頭也科了足也跣了挺胸凸肚形狀好不難看迨間廟祝纔知那班熱心富貴的人竭澤而漁弄出來的把戲孟嘉詫異道他們向城隍老爺借當頭事所應有却要夫人太太的何用害得他女人家赤身露體羞人答答的太嫌惡作劇了（未完） 
 
 
 

Page 15

 
 
   
 
 

Page 16

 
 
   
 
