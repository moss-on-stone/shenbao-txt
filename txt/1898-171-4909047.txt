# 1898 - 171 - 4909047

 

Page 1

 
 
[招延訪事友人] [  申報館主人啓]  
　　本館所延美租界訪事人李寳痒妄報吳淞之事壞人聲名是以照章停歇如有熟於虹口一帶事務公正勤愼文理清通者請書新聞數則親交本館以便擇尤延訂此布 
[蘇州當日派報并赶遞蘇屬各大埠] [  申報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚廣購者如雲兹特格外加工赶早刷印星夜飛遞前往風雨無阻俾當日卽連派送以饜先覩爲快者之心至蘇州隣近百里之遥就近購取亦　前早到一日想諸君子酒後荼餘當必爭先披閱也現在請友人在蘇經理批發　報　　吸欲承辦代售者祈移玉蘇城包衙前鳳凰衖申昌分店購取不悮謹此布陳諸維鑒及 
[新印誥釋大字本十子全書告成] [  圖書集成局代啓]  
　　諸家子書類多雜霸之術學人濡染漸開縱横捭闔之風明東林所選諸子中之極純正者老子莊子荀子列子管子韓川子淮南子文中子　子鶡冠子十　刋爲十子全書以敎後學法至善也今二林齋主人覓得初印註釋善本倩本局用大號新字排印成書裝訂十六本每部　洋二　蘇州緣蔭堂上海文瑞樓蕪湖汴梁文苑房出售 
[論近來盜賊之多宜設法以防内患]  
　　中國自五大洲通商以後人皆以爲今日之患在外侮而不在内憂在兵戎而不在盜賊於是設海軍　　舶置器械不料中東一役皆歸烏有且因償費之大撙節餉項非但不能重振海軍置外侮於不問并將内地陸師大加　汰　所裁之兵誠不足用以禦敵惟裁　不補則不免兵力愈薄兵威愈弱非但不足以懾盜賊而各兵流散各處不肯歸農結黨成羣致各處更多盜賊之患兼之近來米糧昻貴小民無以謀生亦有流爲盜賊者更何論遊勇耶閱連日本報所　盜賊横行之事幾於書不勝書廣東則廉詶府屬靈山縣土匪作亂糾衆以千餘計揭竿斬本　甚猖狂欽防營統領　植生觀察派勇往剿深恐兵力不足禀請督憲添兵又惠州府連平州亦有土匪滋擾地方官禀報到省大憲委方都戎　所部潮普勇前往剿撫粤西則懷集縣境接連粤東之廣寗亦有匪徒嘯聚其間滋擾閭閻刼掠行旅以致城鄉市　一律戒嚴雖經本省大吏派勇剿辦而廣東大憲深恐豕突狼奔波及東省特飭駐防之安勇赴廣寗擇要防堵可見近日兩廣盜賊之多而大吏遣兵調將已有席不暇暖之勢大兩粤盜賊出没向較他省爲甚尚不足　所慮者若輩易於　合若不治之務盡則萌蘖潛滋不難如銅山西崩洛鐘東應一或蔓延遂致不可收拾不觀江西信豐縣之事乎本報又紀日前江西贛州府屬信豐縣楊溪司巡檢余少尹緝獲哥老會匪四名解縣訊供保釋者二正法者二其黨卽糾合廣東會匪二百　人於四月某日口稱報復攻破司衙直入内署將弓兵及家丁一律驅逐刼去各物約值數千金復縱火焚燒將官眷刼至山中肆行侮辱鈐記則棄諸溪澗中匪黨如此横行目無法紀苟是處設有防營想終不敢如此之肆行無忌也卽無防營而苟設有鄉團亦可稍資防禦本報又紀上月某日哥老會匪麕聚於夔州府屬雲陽縣境漁橋地方恣意剽掠是處本有鄉團防禦團首見事急立卽禀知雲陽縣縣尊卽出格穀弗論之示若輩猶不知戒懼紛擾吏甚團首因遵示鳴金集衆擊斃五六人匪始散去以此觀之防禦之事其可或懈乎哉然非增兵又何以資防禦哉乆防　固不可少然當此庫欵支絀之時需用浩繁之際卽裁兵節餉尚不足以資彌補若欲增兵爲防禦之計是不啻語夏　以氷况各處盜賊之多其原皆由於米貴米貴之由皆因奸商販運出口現在滬上米價每石漲至洋七元左右不特窮苦小民無以爲計卽依人作嫁者亦無不愁眉雙鎖若再有增無减恐滋擾之事卽在目前雖有精兵其能向飢餓之民加以白刃乎蒙意與其增兵不如平糶欲望來源須絕去路昨據金陵訪事友人來函云江安兩省素爲産米之區本年收成尚稱中稔本不至有缺米之患詎意邇來翼常匱乏詢之行鋪或謂今春爲某官　去一百萬石言備江蘇等處放賑之用近忽市井謡傳某大員訪悉其米實裝運出洋遂向督撫兩憲前禀訴究竟某官爲何人由何處出洋則言人人殊莫衷一是而數米而炊者聞之無不欲食其肉而寢其皮與其設法增兵防盜賊於既發何如設法平米之價弭患於無形各省大吏尤宜澈底清查如有販米出口乾無論爲官爲商不徇情面立子正法如此則民食雖未必　舒而民情亦可稍靖然後再查居奇囤積之家一律飭令平價出售以待秋收接濟此爲目前弭盜之良法增兵何益哉因書此弁諸報端以冀當軸之一採也 
[本館接奉電音]  
　　昨日午後京師飛電傳來上諭九道敬謹譯登○五月初一日奉上諭徐會澄著充國史館副總裁欽此同日奉上諭徐郙著管理國子監事務欽此同日奉上諭孫家鼐著充會典館正總裁許應騤　充會典館副總裁欽此同奉上諭依克唐阿等奏馬賊焚刼集鎭並燬衙署請將疏防各官分别懲處一摺本年四月間有馬賊二百餘名闌入朝陽鎭沿途燒搶該總管等旣未能先事預防又未能探明賊蹤立時搜捕　屬長　無能咎無可諉海龍城總管依桓阿著革職留營効力以觀後效左翼翼長侯禮協領璽格著卽行革職海城縣知縣署海　廳通　楊澍著交部議處依克唐阿等嚴飭派出各營隊實力搜拿將此股賊匪悉數撲滅毋任蔓延爲患餘著照所　辦理該部知道欽此○初二日奉上諭御史曾宗彦奏農工二務亟宜振興一摺另片奏南北洋宜設立　學學堂　語著總理各國務衙門一律議奏欽同日奉上諭恭壽奏請飭催藩司迅速赴任等語調任四川布政使王之春 
著張之洞譚繼洵飭今該藩司卽行赴任毋稍延緩欽此同日奉上諭御史宋伯魯楊深秀奏禮臣守舊迂謬阻撓新政一摺著許應騤按照所叅各卽查明回奏欽此同日奉上諭張汝梅奏特叅玩視盜案致釀人命之知縣請曾革　一摺山東費縣知縣葛鴻恩於民人賀茂占呈報搶案並不上緊緝拿贓賊輒將事主笞責以致自戕實屬荒謬糊喻費縣知縣葛鴻恩著卽行革職以示懲儆餘著照所議辦理欽此○初三日奉上諭宋慶奏營官虚誇謬妄行同無賴請旨革職等語河南候補都司車維勤候補游擊崔凌雲於撤差後逗留天津互相招摇希圖撞騙實屬軍營敗類均著卽行革職交地方官嚴加管束以肅營規欽此 
[分修鐵路]  
　　牛莊訪事友來函云關外自中後所至營口鐵路由中國邀英丹兩國商人承修總工程司英人珠君航海來營寓　林洋行旋　明由河北葦塘修起至田莊臺出雙臺子杜家臺大凌河經杏山松山高橋寗遠州至中後　接通日前已揷旗爲誌此西路鐵道也其自營口起至海城縣感士莊計長九十里接通瀋旅大道則由俄人　修尅日興　年内一能竣事傳聞鐵軌機器不日可到並有火車三輛同來以便隨修隨行并轉運軌料等事 
 
 

Page 2

 
 
[奉天亂耗]  
　　牛莊訪事友來函云奉大省北海龍城廳所轄境一片平原地方頗爲遼闊光緒初奏設總管一員兩翼佐領二員率成兵二百名駐防其地又設撫民通判一員專理詞訟布置甚屬周詳距廳城三十里有李龍飛者本奉軍哨官中日之役從軍高麗迨左軍門陣亡後各營星散李率其所部三十餘人盤踞深山時出剽掠大爲鄉村之害鎭民王秧子其父昔日亦充奉軍哨官家資饒裕素與李相識李以是常止宿其家地方營縣因李屢犯巨案嚴捕未獲悉王秧子與之莫逆遂捕士入獄勒令捕李自贖李以禍由已起勒令朝陽鎭商民公具保狀請官釋王鎭民恐有千係躊躇未果李遽率羣賊三百人入鎭焚掠計毁大鋪六家餘鋪十數家居民六十餘家越數日復至龍城刼獄適本任海城縣署通判楊逸山明府公出眷口被傷駐防朝陽鎭之左翼長某佐領得信先已逸出其家眷亦被殘傷事後聞省憲已調管搜　一切細情俟訪明後再行續報 
[委勘輪船]  
　　金陵訪事人云前者内閣中書潘中翰祖謙遞禀兩江總督南洋大臣劉峴帥憲轅稱近來蘇滬内河行駛之小輪船每多窳敗致有失事害人之虞請將慣用壞船之某廪生從重治罪奉批候飭蘇滬杭三關道查辦並飭將現在行駛之小輪船一一查看有無損壞此後凡有新添小輪船亦需派員騐明方准行駛兹有某殷商購辦小火輪船二十艘擬在鎭江常州淮揚等處裝載客商禀請批准峴帥查有候補同知崔司馬鼎夙諳船政委令查勘並順道往蘇滬一帶細查現在行駛之各小輪船是否一律堅固禀候核准施行 
[護軍赴餘]  
　　紹興訪事友來函云前署紹興府傅少卿太守奉委查勘餘姚聚衆毁局一案已於四月二十三日由郡起程隨帶來紹之護軍營勇一隊計二百五十名分紥郡城龍山書院及開元寺兩處現以一半仍舊駐紥府城以壯聲威其餘由沈守戎平和管帶赴餘二十四日黎明拔隊啓行分坐大船十艘出泗水門往東進發 
[弭亂文告]  
　　紹興訪事友來函云浙省各屬因米貴肇事温詶毁署傷官情形較爲重大而越中兩次聚衆挾制地方官亦屬目無法紀省憲因札發告示多張大旨以温州米貴頑民煽亂已批飭拿獲首要各犯從嚴懲辦紹興亦有搗毁米店之事要知米價昻貴各處皆然現已籌欵往運源源接濟嗣後如再藉詞米貴聚衆至百人以上定從斬决嚴例以軍法從事並許地方官及營汛於頑民聚衆滋事時當塲拿獲倘敢拒捕格殺勿論等因山陰會稽兩縣主奉到後卽刷印多張飭地保赴城鄉各處實貼使小民觸目警心皆悚然以保全身家性命爲重從此當不復一唱百和動輒聚衆横行矣 
[統領易人]  
　　牛莊訪事友來函云統領奉字左軍五營張良臣協戎先駐營口後改紥海城縣虎官屯月前因事撤差由軍憲檄委胡總戎志喜接統某日接到電札令該軍整頓行裝聽候調往海龍剿捕馬賊 
[人惟求舊]  
　　天津訪事人云吳調卿觀察前爲鐵路總辦被言官叅劾撤差現仍由上游札委觀察爲總辦駕輕就熟觀察其能勝任　快乎 
[嚴禁匪人采生折割示]  
　　署理安徽安慶府懷寗縣正堂袁爲出示曉諭事案奉臬憲札准山東兗沂曹濟道咨據莒州文童莊慶鎔喊控伊弟幼童莊西被匪迷拐用銀針刺戳揉筋做成怪狀耍玩戲法拿獲究辦咨請飭屬訪查遇有携帶殘廢幼童耍玩戲法一體查拿重辦等因飭卽出示曉諭到縣當經前縣飭差查拿在案惟此等匪徒行蹤無定亟應拿辦以靖地方除飭差查拿外合亟出示曉諭爲此示仰闔邑軍民人等知悉遇有帶領殘廢幼童玩耍戲法者卽向該廢童盤問確情將匪徒扭獲送縣以憑訊明從嚴懲辦决不姑寛爾等亦不得私刑凌虐致千　究其各凛遵毋違特示 
[緝獲盜匪]  
　　蘇州訪事人云上月二十九日飛划營某槍船駛至婁門外跨塘一帶巡緝遇一形跡可疑之客船飛駛而來上前盤問稱係客商由松江開往浙省語言似甚壯直遂釋之使行旋察得舟中人衣服雖皆麗都而狀貌舉動似非良善因復赶上詳細搜查見衣箱内有女尼衣二三十件盤詰之下稱係販售者回　前月某夜蘇鄉木瀆附近某尼菴刼案迄今未破因之將船扣住舟中人至此始露張惶之　紛紛躍入河中鳬水而遁祗獲住甲乙二人連船解回省垣押赴臬署吳廉訪飭發蘇州府訊辦桐太守倩發審委員宗明府升堂研訊二盜初猶狡賴加以三木始供認行刼尼菴等案明府飭釘上脚鐐發吳縣收禁候復訊核辦 
[啓閉以時]  
　　揚州訪事人云邦上自查獲揭帖後地方文武防維嚴密非常城門則添派兵役定限啓閉城内則調撥防營弁勇擇要駐紥捘巡兩邑宰更不時親出巡夜訪拿痞棍青皮一切保衛之方可謂無微不至矣兹者郡守沈太尊以府試在卽驟添八屬考童與送考曁赶考市者不下數千人難保無匪徒溷跡其間乘間滋事不可不未雨綢繆因特會商保甲總辦將各處通衢巷口原有棚欄派員查勘破者脩缺者補嚴諭地保更夫以時下鑰一面又約同保甲叅府會銜示諭云揚郡現屆考試匪徒最易溷跡各處損壞栅欄務宜脩整添設　成地保更夫總眞看守盤詰每晚定限二更一律落鎖閉歇非有緊急要公不得擅起鎖鑰諭到一體凛遵如違定干究責其餘烟間客寓亦派員弁輪流搜查咸曰似此部署較之冬防尤加嚴密吾儕小民咸可高枕而臥矣 
[白門官塲紀事]  
　　金陵訪事友人云安徽壽春鎭郭善臣鎭軍寳昌前丁内艱禀請兩江總督代奏奉旨著穿孝百日服闋後仍補是缺迄今服制已滿督憲奏請起復奉旨准其仍補壽春鎭總兵鎭軍接奉飭知卽於四月二十九日蒞省詣督轅拜謁○上元縣縣丞王二尹澤存捐升知縣禀請開缺經藩憲另委試用從九魯少尹厚堃前往署理少尹奉札後卽詣憲轅叩謝○鎭江關稅務司法來格君於四月二十八日抵省趨赴督轅請謁　帥延入花廳茗談良久始握手言别 
[蘇州宫塲紀事]  
　　蘇州訪事人云江南提督李壽亭軍門出轅巡閱於上月二十九日抵蘇地方文武官員咸集胥門外官碼頭迎接翌日軍門排導入城先詣撫轅拜謁奎中丞中丞延入花廳茗談良久後又詣藩臬織造各憲轅拜會旋復飭丁至各地方官及各當道紳董處投刺軍麾暫駐兩日至本月初一日卽啓節赴江陰○蘇松太兵備道蔡和甫觀察因公來省上月三十日舟抵胥門外官碼頭午後登岸入城詣撫轅謁見奎中丞禀商公事良久始出旋詣各大憲衙門禀見本月初一日清晨卽起程回滬 
[珠江夏景]  
　　廣東訪事人云城西曾巷馮某以賭爲生頗有蓄積匪久垂涎上月十五晚初更時有匪多人在門首等候俟其　門時一擁而入將馮擁至荷溪觀音橋所泊艇内勒索銀三百兩乃肯釋歸馮之家人得悉奔赴西營禀報營官急派勇馳往及至此處匪已聞風而遁僅後三人并馮解回西關審訊聞三人乃係廠勇不悉作何辦理也○省垣疫氣未盡保留守於夜分率領旗隊出巡施放火槍以驅疫氣聞旗人擬舁　像出巡挨户簽助最小以半元爲率○四月十三夜初更時小東門外之角瑞和雜貨店被匪賺門而入將人禁嚇不許出聲櫃内銀錢盡行掠去及匪出門店夥始敢呌喊追拿然已去如黄鶴矣 
[金焦夏黛]  
　　鎭江訪事人云中國自與西人通商之後各省州縣均有西國教士建堂傳教原其意不過勸人爲善而已而地方愚民往往造言生事致釀禍端前南洋大臣電飭常鎭通海道長久山觀察將所屬地方教堂一體保護以防匪人乘機滋事觀察以時事多艱卽行文通飭道屬各府廳州縣凡有教堂之處協同營汛竭力保護不得稍有疏虞○鎭江米價之昻爲從來所未有常鎭通海道長久山觀察軫念民艱 
 
 

Page 3

 
 
嚴禁米麥各糧出口以重民食無如日來米價仍未稍减觀察遂出示通衢曰照得本道訪聞鎭城米價連日逐漸騰漲竟有每石加至鷹銀五元有餘之事民食維艱何能堪此雖因米石來源缺少實由奸牙勾串市儈居奇壟斷牟利痌民致窮苦小民謀升斗者大爲受害合卽出示嚴禁爲此示仰米業人等知悉自示之後不得任意高擡務各酌定平價並將連日增漲之價一律平减以昭公允而裕民食其各凛遵特示○委署丹徒縣董大令觀瀛於四月二十四日上午由蘇州乘官舫駛抵京口繫纜呈華亭碼頭保甲總局劉大令主簿張少尹及各紳董咸詣碼頭迎迓大令登岸乘輿入署翌晨頒發紅諭擇於二十六日接印任事○四月二十四日午後四點鐘時某輪船泝江上駛下椗江心有一小划船載客七人攀援而上船忽欹側客與舟子俱墜入洪濤巨浸中幸他船竭力救援始得誕登彼岸 
[嚴禁販米示]  
　　欽加鹽運使銜在任候選道江蘇松江府上海縣正堂黄爲出示嚴禁事照得滬上爲通商口岸五方雜處人烟稠密不下百數十萬之衆食指浩繁日需米糧五千餘石食爲民本豈可一日缺乏近查南北市各米行存米僅有數萬石其無鍚常熟産米之鄉運米來滬亦稀價值奇漲居民購食艱難實有難以支持之勢推原其故實因内地各處來滬販運出境日見其多來源旣絀而去路漸廣以致存積無多價值昻貴若不嚴行禁止將何以維市面而安民心現據米業司年奚元良等具禀前來除禀請道憲一併示禁札飭厘卡隨時查止外合行出示嚴禁爲此示仰各行米商販人等知悉自示之後爾等所有現存米石准其在滬零賣不許販運出境亦不得任意居奇高擡價值致妨民食倘敢陰蓮仍有販米出境以及擡價居奇情事一經查出定卽提案嚴辦决不姑寛其各凛遵毋違特示 
[改用巡捕]  
　　八仙橋巡防局奉江海關道蔡和甫觀察諭自五月初一日爲始將局勇裁撤改用巡捕二十名身穿號衣在途巡綽其章程與租界捕房相同 
[嚴懲痞棍]  
　　江海關道蔡和甫觀察訪悉近來滬上流氓較前益衆動輙手持兇器恫喝取財此種亡命之徒幾不可以理喻因面諭上海縣黄愛棠大令嚴拿重辦以安閭閻大令奉諭後立飭全班捕役留心訪緝遇有流棍地痞一律拘解到案以便盡法嚴懲昨日已拘獲大頭泉泉一名大令飭小心看管從此匪類潛蹤居民安者何莫非觀察及大令之造福我民哉 
[解犯過站]  
　　南匯縣民人張阿虎入贅邱姓家爲壻當時言明奉養岳父母至老近來張不能踐言携妻逃至鎭江另謀别業岳父邱某訪尋到鎭控　丹徒縣署縣主訊係南匯縣人因將張阿虎及伊婦張芹姐一併遞解至南匯訊辦昨日由申過站上海縣黄大令飭將張暫行收所女交官媒俟備過站公文轉解南匯 
[龍舟競渡]  
　　節屆天中南市浦江中駕舟爲業者選擇渡船數艘彩繪龍身高揷五色旗幟隨風飄颺波翻浪湧鑼鼓喧　恐後爭先錦標競奪　男緑女白叟黄童咸往聚觀人海人山幾如山陰道上有應接不暇之勢 
[及時行樂]  
　　今日爲重五芳辰英國術士加勒里福司特於日間四下鐘時登塲獻技俾金閨麗質竹馬孩童聯袂而來賞心悅目至夜間則開演如常想寳馬香車必極一時之盛也 
[火未成災]  
　　昨日正午十二點鐘時英界大馬路虹廟弄桂林所開舊貨店後屋不知如何火起轟轟烈烈勢若燎原幸隣人麕集救之得卽告熄事後某號巡街捕察知其事欲拘桂林入捕房桂林諉諸大馬路怡和昌布店捕入内查察火跡全無乃將桂林帶去○本地人張利標住虹口穿虹洪第一百十二號房屋昨日黎明四下　時蝶夢方濃廚房中忽然火起霎時毒燄飛騰幾至難以收拾急喚鄉人帮同澆灌得以應手而息然門窗已盡焦灼矣 
[跌傷二志]  
　　紹興人王茂興在滬北楊樹浦瑞記紡織新局爲機器小工前日工作之際失足跌下頭破血流同事者立卽擡送仁濟醫院求治然傷勢頗重氣息如絲不知可免性命之虞否○紹興人羅某住虹口西華德路某號屋内向爲煤炭生理邇者店已關閉抑鬱成癲其妻時加防範得免意外之虞昨日妻因事出外羅卽從樓窓跳下渾身受傷鮮血淋漓暈絕於地其妻聞信回來將羅扶至家中延醫調治不知能無礙否 
[會訊案略]  
　　盛稷生在滬開設恊和昶洋貨號曾向天祥豐裕茂生等洋行定購洋布久不提出由各洋商控告稷生以旣經虧空自應清理惟家産均被從兄梧岡執掌因投英界公廨控請關提悟岡斷令分産理債前經讞員張賡三直刺移文原籍關提梧岡卽鍾彬至案昨日午後三二刻時代理讞員鄭瀚生大令會同美總領事署繙譯官衛理君升座研訊兩造各延律師到堂先由稷生所延律師哈華托聲　將盛肯堂遺産照股均分梧岡稱旨堂公遺下産業作四股瓜分尚餘股留作祭田分據係炳聰公所立此外有帳可查鍾彭卽萼聯供稱此係家庭之事不願涉訟是以曾提銀三萬兩作爲公産此欵由祖父炳澄公遺下梧岡處尚有餘産稷生供稱是炳聦公長孫約有家資七十萬每股應派銀十七萬有奇此言係庶母所說目今庶母尚在可向稽查前由曾祖設立成仁公記後歸炳澄公接管改爲恒記迨炳澄公逝世又改爲惇記公記立有資本簿恆記惇記俱無鍾彬稱現在祗有惇記總清餘俱遺失矣稷生稱請飭將公記恒記各簿據呈案方能明白大令與西官互商之下諭令下次將各簿一併繳案並令邀同族長候訊 
[上海縣署瑣案]  
　　程永林混名湯水圓前在租界中開設小錢莊有心倒閉挾資逃往姑蘇寡婦王陸氏被欠洋銀七百五十元不勝情急尋至蘇州扭赴元和縣訊悉事在上海因將程移解來申前　李二尹提案訊問王陸氏供丈夫已去世遺　微資藉以度日上年被湯水圓貼票誘去洋銀七百五十元倒閉逃逸今幸解案務求嚴追程供稱小的僅欠三百五十元二尹曰現有貼票爲憑何得圖賴答稱票上多冩數目故謂之空票人家貪此重利自願以現洋收取二尹限十日内先將供認之三百五十元繳案再行訊核○龜奴陸阿根扭控趙小弟　賴借洋李二尹訊問之下陸供在妓院帮傭被趙借去洋銀一百元日久不還求恩追究趙供現在失業無力措繳叩求寛限二尹限五日内繳三十元再核○周積卿前控吳敏甫欠銀一案前日李二尹提訊時周因患病遣店夥俞慶生到案代求迅追吳供周積卿與葉蘭生同爲福裕錢莊經理人倒欠監生銀八千餘兩周反誣控監生欠銀今又諉病不到顯係情虚二尹判令將吳暫發所中看管諭令俞慶生著周於三日内自行投案對質以便澈底根究○鄉民賈丫頭控族人賈金發霸贖田單李二尹集訊之下丫頭供祖父日升遺下方單兩紙計田畝昔時抵與金發處内有三百十一號一單金發因地近浦難現欲盜賣故卽備價向贖伊祗許贖二百九十九號一單並賄串賈華華來案朦禀求究賈金發供賈丫頭祗抵二百九十九號一單其三百十一號由賈華華賣與小的管業與丫頭無涉賈華華供三百十一號係小的祖遺之地絕賣與金發是實二尹飭傳該處二十三保十四圖地保傅達生訊問供三百十一號之地向由金發耕種是否係賈丫頭所抵歷時已久無從查悉求察二尹判二百九十九號准賈丫頭具贖其三百十一號以無抵據呈案不能取贖金發卽遵諭具結丫頭堅執前詞不願具結二尹察其情眞諭將家中契據盡行檢齊呈案再核 
[美界捕房紀事]  
　　前日積竊王星發楊正順同至虹口西華德路某姓家撬門而入竊取衣服首飾携之而逸至漢璧禮路某押鋪典質包探吳至剛費阿銀瞥見一併拘入捕房押候解送英界公廨請代理讞員鄭瀚生大令核辦○江北人王心朗車夫也前日不知何故與　居崇 
 
 

Page 4

 
 
明長郎口角旋復互扭至捕房控告捕頭以兩造事起細微申斥數語一併揮之門外 
[更正]  
　　本月初三日報載金陵人夏少巖一事兹悉夏少巖係安徽太平府人世居吳淞開設祥茂南貨鋪福順米行并爲人經售田地實是正經貿易之　　禾被人控告合亟更正以保聲名 
[客寓須]  
　　敝堂在法租界老北門外西城河浜設有分堂辦理各善舉歷在租界及西門外八仙橋一帶收殮路斃及小客寓病斃之人如有傷痕由堂報官相騐塲費照章由堂給發於該寓毫無拖累嗣訪悉小客寓中仍舊畏累往往將軍病之人抛棄路旁因此慘斃者甚多敝堂於同治七年卽在分堂添設出外施診章程法租界内小客寓中如有病人不能走至施醫各局者由寓主午前赴分堂掛號午後由堂中請醫分投赴診卽由寓主持方赴號領藥醫金藥資分文不取當時曾經呈請法署飭捕隨時知照各寓如違重究歷來遵辦在案現在訪聞各小客寓竟有仍蹈前轍將病人舁棄租界外者本應呈請究辦惟念敝堂出診章程已歷二十餘年新開客寓人等或者未及週知爲特將該項章程再行聲明送懇貴館將此函登報俾衆咸知庶幾開寓者少一分造孽患病者免幾人慘斃救人一命勝造浮屠敬爲貴館頌焉[  同仁輔元堂敬啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[掣騐委員]  
　　金陵采訪友人云掣騐鹽厘劉達泉觀察式通奉督憲劉峴帥委令接辦皖岸督銷差務以便新簡蕪湖　　晉齋觀察得以早日銷差進京陛見其掣騐差務則調揚州保甲總辦朱子涵觀察辦理所遺揚州保甲一差檄委候補道王季　觀察接辦朱觀察接奉憲檄於上月二十七日至省趨詣督轅禀銷保甲局差想接辦掣騐之期當在朱明節後也 
[天津得雨]  
　　天津訪事人來函云官塲三次設壇求雨迄未渥沛甘霖上月二十五日起王夔帥復率屬詣關帝廟叩求二十六日午後商飇徐來披襟當之神氣爲之一爽傍晚油然作雲至九點餘鐘沛然下雨簷溜淙淙不絕約十二點時雨點始停雖未雨足一犁然土脉不無膏潤二十七日天色濃陰饒有雨意莫不謂制憲之至誠格天也 
[茶商虧折]  
　　九江訪事人云邇年潯地之業茶者無不虧折今歳開盤時價值尚高以爲可以獲　　料過磅之後多半退回良由穀雨節前後陰雨連緜茶多　濕誠意外之事也浮梁賈客皆爲之雙眉愁鎖焉 
[二茶不旺]  
　　漢口訪事人云本年湘鄂等處頭茶均不獲利折本者多因此接辦二茶者不復如前之踴躍按漢口歷年茶務愈趨愈下勢成强弩之末挽回積習殊不易也 
[觀劇肇禍]  
　　鎭江訪事人云東碼頭奶奶廟每屆夏間必演戲數日以答神庥本屆定於四月二十五日雇同福名班登　演劇金鼓喧天笙歌沸地遊人來往絡繹如梭兩面看樓上人山人海忽聞轟然一聲如天崩地裂則東看樓已倒塌矣婦女受重傷者數人用板舁去微傷者十餘人語云戲無益誠哉是言也 
[南屏梵唄]  
　　杭州訪事人云嘉防統領馮軍門兆金嘉興府宗太守均於四月二十四日因公赴省進謁撫轅聞因禾郡米糧昻貴恐有匪徒煽惑窮民乘機竊發等情禀請分撥防營駐紥以備不虞○省中民更改歸官辦後地方官責成地保雇用夫役　司擊柝以防竊盜上月二十七日之夜上城紅廟前更夫王貴高臥棚中適分巡某二尹查見惡　怠惰重責一百板並將地保大加申斥○杭省自四月望後連日陰雨近日正值考試之時學院頭門外水深尺許應試諸人無不拖泥　水眞有行不得也哥哥之歎至二十五日始放晴水亦漸退二十六日童生進塲已不至艱於步履矣 
[上海巡局瑣案]  
　　南市十六鋪巡防中局向設大東門外小武當殿卽紫霞殿内前晚局員潘仲泉二尹正在研鞫流氓訛詐案有一人匿昭天侯偶像之後廟祝見而盤詰言語含糊因卽扭交巡勇　請二尹研訊其人供稱小的姓曹名阿林本邑人在某姓鹹貨行爲夥偶因酒醉躱避於此並無别故二尹以形跡可疑命管押候示○前日舟子周和尚頭戴外國帽行經洞庭山馬頭忽有不相識之陸朝華語之曰此帽爲無賴輩所戴今由官憲嚴禁爾鳥得犯此倘被查見提懲爾悔之無及矣周不知其詐向之懇情願給小洋七角陸聲稱非洋銀四元不可適有周之友人在彼經過見之遂奔告其母及舅父王大甫將陸拘獲扭解十六鋪巡防中局控請究辦局員　仲泉二尹立卽升堂研訊陸供本邑人向在狄毛毛駁船上爲夥近已辭歇無事不敢拆梢尚乞恩宥二尹命責五百板復掌頰五十下押候交保○王吐鶯在滬北某紡紗廠爲女工差堪温飽去歳冬間囑浦東人張靜義包製綢紗羊皮坎肩一襲議定價洋十二元當塲付楚張約期往取及期竟不知去向前日放工出外遇諸大德榨油公司門首扭赴巡防局控告局員姚殿卿二尹立卽升座研訊令張償還原價十二元 
[馬路工程局瑣案]  
　　前晚十點鐘時有停泊新太平馬頭之烏山船户艾寳生與同業人張文因爭取紙扇在新馬路滋　旋有多人擁入中華茶樓擊毁器物四號巡街捕勇見之立將艾張一併拘入馬路工程局管押昨日解請會辦委員朱森庭明府訊問殷梅書供浙江寗波府屬慈谿縣人在新馬路十六鋪中華茶樓執事昨晚更深時有船户多人擁進意欲聚飲購茶小的恐　事端令茶博士揮之他去詎意若輩不分皂白竟將茶碗十餘口水烟袋三枝長凳二條銅茶盤二枚一併擊毁由捕拘局請卽斷賠艾供亦慈谿縣人年二十有九向以駕舟度日與張素不相識是晚在途遇見忽向小的爭取扇子因而口角旋被糾人軋人茶肆中互相鬥毆致毁各物叩求恩宥張供泰州人年二十有一與艾同同業餘供亦與艾同明府謂爾等既有生業自宜各安本分烏得於深夜在外滋閙今姑從寛不子深究判令各賠洋銀二元給殷具領○浙江紹興府屬山陰縣人朱順昌前日黎明時潛入寳泰碼頭鼎昌源采行竊取錫燭臺一副銅香爐一架銅洋燈一盞竹布長衫三件白洋布短衫二件白棉綢短衫一件哆呢背心一件携之而逸行至新馬頭爲十六鋪汛捕夥所見以其形跡可疑尾隨至新馬路公義馬頭由四十一號巡街捕勇帮同拘住解至工程局昨午朱森庭明府提訊鼎昌源執事人戴仲祺供嘉定縣人被竊衣服燭臺等物背心袋内有嘉定縣二址三保二十二圖地契一弡求追朱供稱小的向以收買紙錠灰爲業年二十有九兹因無本營生漸致流落不得已學作穿窬技俩尚求恩宥明府詰其犯竊幾次供稱前次行竊某姓糖果店内物件持至英界典押得錢爲探夥查見將質劵洋銀一併取去嗣又在某姓麻袋店犯竊兩次叩求超　明府判責一百板交捕驅逐出境不准逗留起案之贓給戴具領 
[英界公堂瑣案]  
　　昨日輪應英副領事薩君會訊適薩君另有要公經代理讞員鄭瀚生大令獨判○蘇恒泰主人蘇某　稱司帳人許渭卿私取某錢莊摺支取銀三千兩兌換條金八條意圖避匿報捕後捕頭令包探緝獲解案容函追保人來申請爲核斷大令著將許押候保人到案再行訊奪○綸華繅絲廠執事人張六生控車仁卿張心益方金林陳福潘維三諸夥私匿絲斤大令著押候過堂復訊○包探秦少卿解竊取廣海泉洋銀之賊犯蔣捷生蔡煥章請究大令以蔡監守自盜判令笞責二百板管押一年蔣笞責一百板管押半年○洋婦某氏控細崽許雲亭逞兇大令判令笞責二百板○袁永法控孩子王阿義竊取布衣大令判責手心一百下 
[法界捕房瑣案]  
　　昨禮拜三鄭大令蒞捕房命提持假照會騙裝行李之小車夫繆長林竊取長衫之沈木全至案著各責一百板從寛斥釋○積竊陳阿金屢次犯案被包探拘獲解經鄭大令訊供判令枷號二月期滿責釋○朱濟雲前因　保俞　生　領西人柏　才銀八百兩牽涉到案供認得洋二十元迭經大令研訊押追昨日其兄朱寳泰投案呈繳洋銀二十元求准交保出外大令命將洋存案保單發還不准交保○揚州人戴王氏投案遞禀聲稱小婦人生有一女憑蟻媒薦入小東門外龜子包廣根花　館内爲娼得洋一百六十元言明包帳六年今年期已滿意欲領回擇配包龜僞造絕據掯阻從良求恩超豁大令謂爾將女押入花烟館内亦非善　　提包　與爾女到案再核○周曹氏求追逃媳胡氏大令斥退候補提胡家宅　妓院之　子黄逸亭到案再　○興聖　慶昌質　因　上不冩賈物人姓名住址被包探察出禀知大令傳到鋪夥陳麗生罰洋三十元並　婷五日不准交易　主卽遵繳罰洋三十元昨日司帳人席玉堂投案遞　求免罰停五日之諭大令不准將原禀擲還 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年四月二十三日京報全錄]  
　　宫門抄○諭旨二道錄前○楚督張奏爲查明湖北煉鐵建廠各項用欵擅○又奏爲查明漢陽鎗砲廠各項用欵摺○又奏爲遴員請補遊擊摺○四月二十三日户部通政司詹事府廂黄旗值日無引見○榮中堂謝授大學士並管理户部事務恩○剛毅　　兵部尚書恊辦大學士恩○補用道府沈翊清等謝恩○伯都訥副都統柏英到京請安○荆州協領尼英聶理　恩○杭州協領哲爾精額謝恩○熱河協領雙祿謝恩○手會預備召見○召見軍機柏英孚會榮中堂○○頭品頂戴　廣總督臣張之涸跪奏爲查明湖北煉鐵廠購機建廠采鑛煉鐵開煤各項用欵自開辦之日起截至改歸商辦之日止分欵開具清單咨部立案恭摺具陳仰祈聖鑒事　照湖北煉鐵廠原估續估及開煉以後續增各項用欵均經隨時奏咨迨至光緒二十二年改歸商辦復將歷年各項用欵前後綜計約共五百數十萬兩截數奏明各在案迭准户兵工三部咨催開列細數清單咨部立案户部並行令將鐵廠情形詳細查勘繪圖貼說奏咨存案等因前來均經轉行遵辦兹據湖北鐵政局司道詳稱查湖北創設煉鐵廠大工精事　費鉅工程之艱苦機器之笨重名目之繁多起運之煩難築基之勞費鑿鑛修路開煤煉鋼之紛歧隨地置宜隨時增補中國官吏工匠見所未見實非可以常例相繩而且機器鑪軌陸續增添補購一物不備停工以待耗費殊多鎊價抵昻前後不一機件均係電致出使大臣訂購使署於付價時不特將織布槍砲各局機器　總牽入卽鐵廠每批機器亦復叅差撦算良以欵本不數挪墊在所不免而運保各費亦因之時有混淆加以建造工程遞有遷改煤礦試辦時有廢興拖運輪剥則視緩急以爲增損堤工險要盛漲而有停待及至歸商以後點交旣費時日外局尤多淹滯條分　析清查非易此疆彼界區别尤難此皆歷年未能驟爲清釐之實在情形也現經督飭局員次第勾稽截清用數計奉准部撥銀二百萬兩　撥鹽厘銀三十萬兩借撥鹽糧道庫四十萬兩咨准截佈勘鑛費本省新海防捐尾數庫平銀二萬八千五百五十一兩零奏明撥用槍砲經費銀一百五址六萬四千六百二十二兩又前經奏明撥用織布局股本銀三十四萬兩現結算清楚除鐵廠歷年代布局墊付運保及代付外洋機價欵扣除外實用銀二十七萬八千七百六十二兩收鐵廠自練出鋼鐵價銀二萬四千八百二十五兩零借撥江南籌防局五十萬兩兩淮商捐銀五十萬兩統共實收庫平銀五百五十八萬六千四百十五兩零實用庫平銀五百六十八萬七千六百十四兩零除收付兩抵外實不敷銀十萬一千一百九址九兩零皆係分欠華廠洋廠各商號之欵其與原估續估前案未能符合者以前係約略之詞原奏業經聲明不免疏漏及工程浩大隨時增　補救非意料所及等情在案此係統計造廠以至廠成前廠成開煉以後各項實用之全數歷年咨報案牘可稽並非前後叅　總計該　開辦以來所有經費除部撥二百萬兩奏請撥用數十萬兩外其餘三百餘萬兩皆是外間多方湊借始得成此規模無一時不慮停工無一事不求節省時時察防處處稽核不容稍有含混且現已歸商承辦用欵至五百數十萬之多議定皆爲陸續收回若使稍有浮糜商人　　承接商局豈背歸還查各省創造船政製造各周所用經費從未收回涓滴至故大學士左宗棠前在甘肅開設織呢局費銀百餘萬兩旋經後人　藥鉅欵盡付東流今商人接辦鍊鐵廠已有蒸蒸日上之勢是此欵雖鉅將來皆可收回實係支而未銷與他項局廠支用過卽歸無著者實有不同且未歸商辦以前重建槍礮廠鐵梁鐵柱六百餘墩皆是鐵廠所出所造之餘現在蘆保鐵路卽用鄂廠鋼軌似已有利民窓漏之明效兹　具收支分欵數目清單咨部立案並分請部示何項應歸何衙門核銷之處再造具清册送部核銷等情詳請奏咨前來臣覆核無異除咨户兵工三部核銷外理合恭摺具陳伏乞皇上聖鑒謹奏奉硃批該部知道欽此○○頭品頂戴湖廣總督臣張之洞跪奏爲查明湖北漢陽鎗砲廠各項用欵開具每單咨部立案恭摺仰祈聖鑒事准照湖北漢陽鎗砲局廠前經臣在廣東購定機器湖北安設改換添購機器增建廠屋及開機製造各情形均經隨時奏報各在案所有該局收支欵目前請截至光緒二十一年底止將用欵劃清咨報因外洋購辦機器物料各件多有墊欠牽搭且多與鐵廠所購之件所計之工諸多交涉猝難劃分現經督飭委員悉心句稽將購機建廠開工試造一切用欵截至二十三年底止開單報部分清界限以後得以按年造報有條不紊溯自光緒十六年開辦以來歷年收過奏定該廠常年經費之宜昌土藥稅川淮鹽江防加價兩次專欵及陸續籌捐籌借墊撥等項共實收庫平銀三百六十七萬三千六百七十八兩四錢零均經隨時奏報在案除遵照奏案撥　鐵政局庳平銀一百五十六萬四千六百二十二兩六錢零應俟商局歸還官本收　時再行核計外鎗砲扃實收庫平銀二百一十萬九千五十五兩有奇所有建造廠局屋購買機器各件價值曁運保費購買物料價值曁運保費委員司事華洋工匠藝徒薪工等費雜項經費造甎廠經費及造甎物料價各項除廣東付還機器價共凈價德金一百五十六萬八千四百五十八馬克零二分俟咨查廣東當日折合馬克時價銀數再行補報外共實用庫平銀二百一十萬九百三十四兩七錢零餘存庫平銀八千一百二十一兩三分八厘已湊匯使署代購　銅板機及十二生快砲全機價不敷尚鉅其訂購之無烟藥罐子鋼等項機器用欵均已商明洋商墊借應付分年給息還清應歸於二十四年以後分案辦理所有光緒十六年開辦起至光緒二十三年底止收支數目開具清單據總督湖北鎗砲局漢黄德道江漢關監督瞿廷韶詳請奏咨立案前來臣攫核無異除將清單咨疗立案外理合恭摺具陳伏乞皇上聖鑒謹奏奉硃批該部知道欽此○○頭品頂戴湖廣總督臣張之洞跪奏爲苗疆遊擊員缺緊要揀員請補以重邊防恭摺仰祈聖鑒事竊准兵部咨湖南鎭筸鎭標中軍遊擊李廣信病故遺缺係陸路題補第三輪第四缺應用儘先人員迅卽照章揀員請補等因查斯缺駐紥鳳凰廳城地處苗疆爲鎭筸各營領袖控馭巡防均關緊要非精明幹練熟悉情形之員難期勝任臣當卽在於湖南儘先遊擊班内詳加遴選查有藍翎儘先補用遊擊張慶元年五十一歳湖南麻陽縣人由武童投効陝西軍營克復倉頭等處回匪出力歷蒙保以遊擊儘先補用同治四年三月初七日奉旨允准在案嗣因凱撤回湘飭發鎭筸鎭標中軍差遣光緒十四年二月十九日到標該員才具勤能緝匪得力以之擬補斯缺洵堪勝任飭查前在本省及他省均無叅革朦保情弊查部行章程請補儘先班次如係聲叙人地不宜至多不得過二十員兹按部册儘先名次在張慶元之前者除賓太山一員另摺請補遊擊外尚有柳煥增盧榮陞蘇文揚彭福星黄顯榮張清厚解星德龎國駿張輔臣何光瑞張定保十一員或人他未宜或邊情不熟未便遷就擬補致滋貽誤今張慶元雖儘先名次稍後而在營歷練有年熟悉苗疆情形例得專摺請補合無仰懇天恩俯念苗疆員缺緊要准以張慶元補授湖南鎭筸鎭標中軍遊擊員缺實於邊防營伍均有神益如蒙俞允俟部覆到日繪咨送部引見再該員係麻陽縣人距籍在五百里以内應俟補准後再行揀員對調以符定制除飭取履歷咨部外謹會同湖南巡撫臣陳寳箴湖南提督臣婁雲慶恭摺具奏伏乞皇上聖鑒敕部核覆施行謹奏奉硃批兵部議奏欽此 
 
