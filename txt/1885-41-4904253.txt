# 1885 - 41 - 4904253

 

Page 1

 
 
[二十九號畵報出售] [  申報舘主人啓]  
　　各省入京貨物至京師崇文門必向稅課司處投稅近因吏胥舞弊商旅受困遂將納稅則例刋鷹懸示門前用以恤商情而袪弊竇再西人有跑紙之戲帋散則錦繡撗飛馬奔則驊騮交錯亦屬不常見之事兩圖俱編入此次二十九號畫報准於二十七日出售後仍附淞隠漫錄圖說一則閱者鑒之 
[三十號畵報預啓] [  申報舘主人謹]  
　　履端伊始氣象更新故本齋所繪三十號畫報皆選古時吉利事實始於十二月二十七日按切逐日故事各繪一圖至明年正月初五日止　凡有九出吳友如先生一人手筆並附送硃搨横屏一幅係張子祥先生所繪歲朝清供圖筆法蒼勁顔色燦爛用潔白料半帋印成懸之壁間足供雖賞先此布聞祗頌年禧 
[分送月份牌啓] [  申報舘主人謹曰]  
　　臘鼓將闌履端伊始本館例有月份牌分送閱報諸君兹已託點石齋石印中西月份牌用潔白洋紙印成中間中西合歴俱用紅字光艶奪目外圈緑色印就戲劇十二各按地支生肖命意新奇藻繪精絶皆係名人手筆閱之令人愛不鄉手一俟明年開正工竣即當隨報奉送先此佈聞敬頌年禧不具 
[辨西報及東京信息]  
　　前日接得基隆捷音並岑制軍奏報官軍收復越南州縣多處所奉奬勵出力員弁上諭是東京與臺灣軍務正爲得手法人計窮力蹙援兵不來餉源告匱雖復虚聲恫喝欺人適以自欺惟有以兵船游弈閩洋與商船爲難焚掠殺戮以鳴得意黔驢無技跡已顯然普天薄海方翹首企足以待越南關外諸軍之節節進發掃蕩虜氛使全越屏藩仍爲一片乾淨土而臺島之孤懸海南者亦幸閩省有左楊諸公　兵設救接應劉軍而江南開去之五船安然抵臺併力援救區區四散之法兵從此不敢妄覬中國一口俯首請盟庶足以快人心而彰天討約計春二三月之間諸軍儘可大奏膚功同膺懋賞雖法人屢次議添兵船未必竟無其事然自其國都而來須歴四五十日之程船卽極堅不過增數艘鐵甲人卽極猛無非俘千百黑番而且臺疆現在旣有左侯調遣之恪靖營勇與淮軍二千由厦渡澎與劉爵撫所統之軍同心協力驟獲大勝則此時臺灣之勢固非秋間馳書求救時可比而况法人聲言堵口擄掠商船而如左侯調遣之兵由厦渡臺則固安然無恙可見臺地海口浪湧千尋風狂無定法人如欲堵口或密排水雷等物以資轟擊成以空船盛報沙石鑿沉水底以礙來船之行路二者亦實有不可施功之處故止以各船游奕洋面掠商船以示威而已信如斯也　雖續至多船亦不能絶我援臺之路目下江南泒去之船尙未渡臺大抵聽左侯之指揮我知亦將安抵臺境也故目前之勢法人之窮蹙不言可噞更有言法人之勝者是直法人爲法言矣心乎中國者所不忍出也乃閱文匯報載有法國官塲發來電報謂本月初十日法兵在基隆東南奪取華軍砲臺營帳戰至數點鐘華軍死傷數百名而法人止死九人傷二十一人十六夜半華兵來攻法人擊之華軍却退遺屍二百其中有一西人並華官數員同時殞命而法僅一人死一小傷噫此信在前日基隆大捷之後也前旣有此捷音則此兩日之戰華軍何以不禁交綏而死傷若是其多歟嘗據中國官報凡言交仗之事兩邊傷亡之數不甚懸絶誠以兵凶戰危鋒鏑之慘在所不免而况現在火器當時一砲之轟狼藉血肉不知凡幾卽使全勝亦烏能免於死傷乃法人自誇勝仗必謂華軍死數百法兵止死幾人傷幾人竊謂華軍鎗砲縱不能如法人之精利而戰陳之際華兵之數必數倍於法兵以十當一安見華兵之死傷必十倍於法兵者以　知其言之離經者甚轉不足以取信也文匯報中之信息往往得自法人其張揚固無足論第不知者以爲法人有此勝耗則我軍近日必且挫其銳氣而前此之大捷爲無益於臺灣之大局謀救諸軍或亦聞而色沮且本報前錄諭旨知關外官軍克復東京多城酬勳頒賞方慰征人乃文匯報又於前日午後刊發傳單謂華念三日河内來電言法軍又奪得頭灣地方自十八晚戰至十九日法兵無一傷亡因距頭灣一日之程有地名唐松法欲得之不得不取頭灣至二十日十二下鐘果得頭灣遂向唐松進發於二十二日二下鐘亦攻開其城法兵死者無我華軍均向官道退去據前次岑制軍奏報官軍收復越南州縣情形則現在關外軍聲頗爲大振豈猶若宣泰北寗之戍卒一聞法兵砲響卽後解甲而逃乎一則曰無一傷亾再則曰死者無多殆官軍不戰而潰竊恐現在岑制軍督師必非黄桂蘭趙沃等可比抑華軍故意讓之歟此信語氣與基隆之信實相符合其爲一人所造言固無疑義本舘有聞必錄原不以爲確音而此二信之後續登基隆又勝一條爲目擊戰事者所貽本館之書然則近日臺地情形正有起色雖所云或不免於鋪張然大致自不舛錯至謂法人添兵已至十一月二十五日有法兵五六十人黑兵六七百名來撲我軍者則正法人本國無可添調之兵而徒販買黑奴以當頭陣之實錄也然而法人之勢愈蹙矣 
[本館接奉電音]  
　　昨接北京友來電有十二月廿二廿三日上諭三道敬謹譯登○十二月廿二日奉上諭沈源深現已補授大理寺卿着仍在軍機章京上行走欽此○廿三日奉上諭劉秉璋奏特叅交代案内短欠銀米延不清解各員請分利懲處勒追一摺浙江已革知縣吕懋滎吳鑾知縣嚴耆孫已故知縣劉澍知縣周銳　炎鄧履中降補教職黄兆槐前在本任署任及代理各任内虧交銀米爲數甚鉏迭經該撫嚴催延不清繳亟應從嚴懲辦已革歸安縣知縣吕懋榮着拿問監追查備抵已革候補知縣吳鑾着查抄備抵候補知縣嚴耆孫着華職拿地問查抄監追吕懋榮吳鑾嚴耆孫歴過任所庽所有無資財寄頓着分别查封究追已故知縣劉澍着卽行革職勒令該家屬如數清繳另補知縣問銳候補知縣　炎鄧履中降補教職黄兆槐均着暫行革職勒限將所欠銀米一律清繳如再逾延或交不足　另行從嚴叅追餘着照所議辦理欽此同日奉上諭李鴻章奏甄劾庸劣各員請分别甄辦一摺直隷永平府理事同知唐津操守不謹聲名狼籍南樂縣知縣張連瑞措置乖方幾釀巨案均着卽行革職大同海防同知魏箴言才識庸闇難勝煩劇景州知州江貢琛始勤終怠案多積壓均着開缺另補遵化直隷州知州王啓俊疲玩不振阜城縣知縣丁燦年力就衰試用知州是嘉兩耳重顯均着勒令休致成縣知縣項寶善縱容書差才識無能着以縣丞選用以肅官 
 
 

Page 2

 
 
常欽此 
[長門續電]  
　　昨報長門來電一則内言南平塘海面到有法船七艘兹滬上官塲又得電信言法人在該處擄得一領港人令其指引七船望北而去噫法之行蹤詭秘至斯極矣然亦知我中國未雨綢繆固早已防閑嚴密乎狼奔豕突其不致速亡也幾希 
[基隆消息]  
　　香港報言　阿刺云輪船由基隆至港述及基隆地方水陸均有法兵近日法兵之守基隆岸上者均漸移入内地大約欲往攻淡水聞已開過數仗中國砲臺三座爲法人所有法兵亦被華軍擊敗但皆未甚的確惟基隆岸上之法營現俱調水師上岸守之該船方開輪時正見法兵由船上岸搬運軍資食物亦屬不少云總之法官塲則傳言法勝而華敗華官塲則傳言華勝而法敗究竟實在情形迄無所聞昨接到本館淡水訪事人來　亦多係傳聞之詞其所傳聞者與本館前報所登無甚區别故不復贅俟得有的確消息再行登錄可也 
[德弁至粤]  
　　香港西字報稱德國武弁之爲中國軍營教習者有四人已赴廣東於本月十六日大操在洪姓爲通事該德貞所衣皆係藍色絨而鑲以金線文彩可觀聞該德員旋至輪船飲皮酒船上管事索洋五角德員嫌價貴不允付給欲晤船主適船主他出乃簽字而去當俟見過船主再行付給云 
 
[詳述嘉郡火災]  
　　昨報列嘉興塘灣街火警一事兹得其詳蓋是晚七點鐘時高恒源顔料店第三進屋内忽報火災時東北風甚急風助火勢頃刻燎原延燒左鄰寶源南北貨茶食店右隣吳源潤茶葉店内屋幸各處洋龍水龍聞警齊集設法灌澆人手衆多立即撲滅不致支蔓難圖至十點鐘時已火滅烟銷無復餘燼矣事後查悉燒去住屋約二十間店面未遭殃及翌日仍然照常開市其起火之由則竟莫明其故云 
[停倉有日]  
　　聞嘉秀倉務年内分爲八限嘉興於廿六日停倉秀水於廿七日停倉明年正月初八九日再行開倉云 
[維楊官報]  
　　孫文起星便於二十日午前抵揚城中文武均至河干地迓午後登岸拜客與程尙齋都轉唔譚良久然後回船翌晨卽起椗北上聞須在袁浦度歲也○江西候補遊擊邱慶華於十七日解江西餉銀到揚卽日兌交運庫○前淮揚海道桂觀察嵩慶於十八日抵揚○十八日揚州府宜太守率同江甘兩大令曁揚州衛循例至瓊花觀迎春 
[竹西瑣事]  
　　歲云暮矣通衢閙市宵小繁多揚城保甲局毎夜皆親出稽查前夜吳柏莊觀察巡至東嶽廟前見賭攤上圍聚多人卽所謂紅黑寶者正在興高采烈喝雉呼盧不意爲觀察所見立飭將賭首王小四子帶局重責枷號示衆得此嚴懲庶作牧豬奴戯者稍知儆懼矣○邵伯鎭鐵牛灣水勢急溜舟行至彼咸有戒心前日自重載米船與一划子船相撞划子上人措手不及船卽傾覆搭客盡付波臣幸有兩漁船堨力拯救伊淹斃四人内有小孩二口十六日甘邑尊朱明府據報往騐翌日回轅並將米船東夥一併帶回不識如何訊斷也○某甲在馬市口擺設牛肉攤一夕忽來一糾糾者向之市脯甲瞰其來意不善竭力承迎奈屢易屢不洽意雖有陳平之割難饜老饕之心口角間遽奪取屠刀向甲迎面砍去血流不止見者咸抱不平將扭赴保甲局行至半路糾糾者氣餒央人說和願出青蚨三百翼了事似此兇横奈何竟不懲以官法而僅以孔方兄爲和事老人哉 
[宜事零拾]  
　　新委宜昌操防營管帶董君山東人前署遠安營守府近日已由大憲檄調來宜矣○前報所登帮電總局兹悉實係掣騐局並非帮電其局員姓贄聞曾任某處監司云○數日前操防營在城外打靶其原營則在教廠打靶技藝純熟均大有可觀云○近日内河水勢泛漲致江水加高一尺有奇 
[將差就錯]  
　　宜昌南門外後街某甲與婦口角負氣出門婦有一子小名和尙飯後至鄰舍間談至夜分婦立門前呼其歸睡黑暗中亦不辨誰何洎婦上床床内已有一人以爲本夫也初不在意鼍臾將盡蝶夢方闌忽有叩關而入者燭之確係本夫駭極未敢聲張旋夫入見卧榻側有人鼾睡疑係奸夫拿住追問姓名自云姓朱名和尙聞爾婦喚和尙睡我故應聲而至甲意欲投明地保送官究治幸保甲熟悉此人平日素有瘋疾諒非踰墻鑽穴之流遂請甲原情釋放甲亦不欲糾纏當卽釋去朱始得脫身而歸 
[首事銜名]  
　　金陵候補人員之無差者年終由上憲發給津貼以爲度歲之資其一切情形前已列諸本報兹又將首事銜名備登如左候補知縣張華書直隷候補知縣唐錫麟山東候補同知陳廣烈湖北候補知縣閻曾烈湖南候補知府余魁梅江西候補知府王廷訓浙江候補縣丞何士銓廣東候補知縣甘調鼎雲貴候補知縣謝王恩安徽 
[讕言姑誌]  
　　皖垣某生年纔逾冠半賈半儒室人某氏于去秋因産而亡長簟塵封悽凉特甚今夏遂續聘縣門口正街某學博之女　期本月初三日迎娶過門新婦入門下轎卽稱見一幼婦素裝淡飾站立轎前笑容滿面時衆客疑其羞眸餳澀不之怪也趙二日晨起新婦忽拍案怒詈讒語不經旁人聆之確係生亡妻之言正在怪異之時新人驀取剪刀亂刺合家男婦力阻始免然對影喃喃書空咄咄狂言囈語頗駭聽聞生無奈延僧誦經懴悔以冀降福消災特未知木鐘撞破果有靈騐否 
[皖垣米賤]  
　　皖垣洋價毎元一千一百八九十文上色米毎石洋一元六角次者一元三四五角金秔玉粒充蹇道途爛賤如泥無人購買然物極必反天道之常開正倘雨水過多勢必陡然昂貴也 
[押追賭洋]  
　　甯波江北岸邵姓命案已節次登報兹問此案已歸罪于嫗之親生子邑尊復將死者之叔陳某發學押追私受賄和之洋外人或以爲枉 
[死灰復然]  
　　寗波小溪平水潭邵姓聚族而居約有百餘家當粤匪踞甯時邵被金山地棍潘某環村地棍嚴某詐去二三于金迨恢復後屢次控追官未准理　亦身故延宕至上月杪有牛員邵某聽從族人之言邀同地保前往金山將潘妻扭至平水潭勒還詐項以爲質潘之家屬同嚴某卽挽某甲出爲理處謂事隔多年潘旣身故家亦中落斷難照償議還五百金邵已允從面將山地推與邵姓管業外又寫立欠票百餘金交付清楚以爲事已了矣不料潘妻回家後翻悔前議反以邵某等關禁勒寫等詞赴縣控告未知朱邑尊作何發落也 
[鄂省官報]  
　　十一月三十日新選利川縣徐嘉禾赴兩院見辭赴任並銷江夏縣帮審案件差候補縣陳豪奉委帮查竹木關稅禀見謝巡檢倪濤奉委調帮辦鸚鵡洲厘局禀謝十二月初二日卽用縣譚爲霖奉營務處委往雲南公幹赴兩院禀辭委解長江經費銀兩湖南候補縣劉元益來省藩憲牌示通山縣典史缺以分缺先用從九王光立署理初三日候補縣陳豪奉委往上海公幹見辭帮辦仙桃厘局候補縣丞唐川利往兩院禀辭赴局初四日湖南督審局委員候補府任國均奉委催鹽船來省禀到候補巡檢楊聯奎奉委武昌官渡局赴兩院禀知初五日候補道沈赴兩院進見謝總辦保甲局差藩憲牌示蒲圻縣縣丞缺以本班儘先前補甲縣丞江　榮咨署初七日湖南候補府李惟丙自京回湖南 
 
 

Page 3

 
 
來省禀　赴兩院禀到初八日前江陵縣柳正笏奉委往廣西偵探往兩院禀辭初九日新選襄陽縣典史范汝誠來省往兩院禀到候補縣徐士彦自江蘇公幹回省禀到藩憲牌示漢陽縣新灘口巡檢准補之陸宫杏赴任初十日候補縣張炳奉善後局委官書處校對赴兩院禀知候補縣方瀚自京引見回省禀到叚承霖自雲南偵探回梁家鈺送楊宫保出境自江西回省各禀到十一日候補府吳廷華奉委專辦荆沙厘局十四日禀辭赴局候補同知膺貞吉奉香辦崇陽厘局俱見謝樊城督銷分鹽局候補縣宗繼增往兩院禀辭同日藩憲牌示黄安縣缺委候補班前儘先補用縣江峯署理十二日試用通判方詠沂自京騐放夾省十三日候補府史　青專辦蔣斯崧會辦俱春委羊樓峒茶厘局候補同知傅屺孫奉委會辦通山茶厘局通判華聘三委辦沙坪茶厘局俱赴兩院禀謝候補州判鄒鍾瀛奉委辦　口巡檢祝慈望奉委辦柏墩候補典史蕭翌虞奉委辦羊樓司各茶厘分卡往兩院禀謝候補典史戴慶霖奉委解高錫進京禀知候補府經歴奉委帮辦少洋厘局禀謝十四日候補通判潘錫瑋奉委辦仙桃鎭厘務試用縣李毅奉委學律館提調差十五日候補同知陳慶煌奉委調辦江漢關文案差禀見候補直隷州楊壽昌奉委辨通志局催修差俱往兩院禀知前京山縣沈星標奉請開復原叅革職處分赴兩院禀見謝行知 
[嚇煞新娘]  
　　漢陽郡城内有府經禮房陳姓者家計殷實同業中皆艶之上月爲其次子聘城外某姓女爲媳粧奩脂盒錦簇花圑眼小如豆者　爲得未曾有楚儀彌月之期新郎新娘雙雙赴岳家經宿乃返謂之雙回門不料梁上君子瞰洞房中闃其無人乘隙而入開箱倒篋將貴重之物盡行竊去次早陳姓見　門大開箱簏縱横始知被竊急遣人報知新娘大驚失色幸金珠綢縀等物隨身携帶未遭胠篋之手嗣經報官飭緝尙未得其蹤跡語云慢藏　盜可不戒歟 
[信船被刼]  
　　珠街角全盛協和順成三信局共收得洋信一千九百六十餘元于本月念三夜雇脚划船裝載來滬正在開行之際突有操外路口音之二人搭舟來滬駛至青浦地方又有上海城内福音教堂之陳永錦亦趁舟赴　共計搭客三人舟子一人于四鼓時　至譚家渡二客忽欲登岸舟子卽將船傍岸二客突放手槍適中陳客手背陳即呼救復將石灰包撲陳之面陳乘閒越水而遁舟子胡阿福見勢不佳亦即逃遁二客將船中之洋一千九百六十餘元搶掠一空胡阿福即知照十二圖地保于前日投上海禀報莫邑尊當飭捕役赶至該處驗勘并着赶緊緝盜云 
[淞江魚素]  
　　昨日十二點鐘時有美國二枝半桅兵船一艘鼓輪至淞寄泊三夾水俟潮漲時駛進浦江○刻聞寶山縣吳子佩明府欲嚴禁烟館以靖匪徒故淞鎭以紫霞膏覓蠅頭利者惴惴然均有戒心毎夜二更後有不敢公然開燈矣○江孚輪船前日進口運到雲南礦點錫二百担 
[蘇藩告示]  
　　欽命江南蘇州等處承宣布政使司布政使譚爲剴切曉諭事照得各屬應徵冬漕粮米攸關天庾正供例應年内全完不容觀望蒂欠現屆徵收光緒十年分新漕仍由海運赴通逕交凡各屬被毁倉厫尙未一律建復自應查照成案分别有倉無倉或本折兼收或全徵折收各就地方情形妥爲辦理所有本年漕米徵收折價因目下米粮市價　較上年稍爲平减業經本司督飭海運省局委員查核各縣旬報確訪市價體察情形秉公核議酌定完本色者照案除交米一石外另交公費錢一千文其完折收者毎石收制錢二千二百文亦收公費錢一千文遲至年外無分本折毎石一律加收錢五百文其例定隨漕費脚毎石錢五十二文仍應照章無分年内外一併隨徵交納除會同詳請各憲具奏並聲明如有粮戸抗欠以及僅完米折不交公費任意取巧勢必有誤漕運仍應比照抗粮例從嚴懲辦外查蘇省漕粮自家恩旨永減賦額已輕復又請裁津貼革除浮收體卹民艱已屬優渥各業戸素明大義者當此亦倉支絀需米孔殷之際自必踴躍輸將及早清完斷不致稍有抗欠致誤兌運特恐疲頑之戸或因禁止包漕名目無所取盈或因裁革陋規無從需索因之慫恿把持相率錮抗甚至擁擠倉塲掗交醜米或短欠公費尙衆滋事並有刁生劣監恃符阻撓藉端揑控種種惡習均難保具必無除委員密查暗訪一經得寔即行嚴懲究辦外合亟剴切曉諭爲此示仰闔邑紳民粮戸人等知悉爾等務將本名下應完光緒十年分漕米遵照定價數目無分大小業尸赴緊輸將依限清完不准包攬把持任意抗欠其徵收地方官尤須嚴禁察除積弊倘敢于定價之外私自浮收分文以及不肖生監從中唆揑掗交醜米等情一經訪聞或被告發定即指名提解來省從嚴懲治本司言出必行斷不寛恕各宜凛遵切切特示[  光緒十年十一月日發上海縣寔貼]  
[舟行遇盜]  
　　字林西字報言近來蘇州河久無盜刼等事乃禮拜五即本月廿二日有船載銀二千兩由上海行至新閘相近忽然遇盜均持有刀械洋鎗船上人見之不敢與抗均紛逃上岸船上之銀遂被刼去未識曾報官跴緝否年近歲逼宵小生心有地方之責者曷不講求捕務以妥行旅也哉 
[會商要公]  
　　本埠海關道邵觀察於前日午後至英會審公廨命黄太守請奥國正領事夏士到來會商要公叙談良久始各返駕至所商何事外人不得而知也 
[丈量地基]  
　　年關在邇所有洋商永遠承租華民之地基已經掛號而尙未發給道契者業由海關道邵觀察委水利局員汪君按户丈量以便轉契汪君已請上海縣莫邑尊傳集耆董及各圖地保到局伺候以便同往指視丈量禀覆道憲云 
[墮水類誌]  
　　本月廿三夜七點半鐘時有粤婦某氏背負小孩手携衣包至虹口公和祥碼頭喚渡赴輪船附之回籍偶不謹愼失足落河舟子赶緊打撈幸獲無恙隨即送上輪船該船買辦亦係粤籍見之頗生憫惻給以衣服令其更換俾得安抵嶺南云○前日八點鐘時有某店學徒至裏虹口某木行前河内木排上洗物失足落水幸經旁人撈救得慶更生然亦險矣 
[省釋押犯]  
　　昨日有多人紛紛至英公堂呈遞禀詞將押犯開釋黄太守查得捕房所押人犯實繁有徒歲事將闌宜予寛有乃傳諭捕頭着將押期將滿及犯事較輕之犯查明解案聽候分别開釋想各犯於臘鼓聲中圍爐笑語當無不刻骨懷恩　頌萬家生佛也 
[奸夫反目]  
　　江北婦人張陸氏僑居裏虹口向與同鄉人鄭姓有桑中之約該氏有一女孩嬌小年華恰符筝柱鄭得隴望蜀竟娶以爲妻該氏不允反向鄭索取膳資爭毆之下誤將該氏打傷該氏控諸英公廨黄太守准卽簽差提鄭到案集訊之下兩造均供業已和好無嫌情願具結完案太守不予深究一併逐出其案遂結 
[鹽案翻供]  
　　盜冒捕鹽一案疉次刑訊情形早已錄登本報前日下午草邑尊又提李文明徐金標兩人研訊先問李四爾等上船時究有幾人進艙何人戳斃馮姓答稱小的唯竚在船頭並未帶有兇器馮姓係何人戳斃小的實不知情邑尊謂爾前已供認站在船頭持刀恐嚇何以今又翻供爾肯從實供上本縣當格外施恩若竟一味游供日後定將拖死研詰至再堅執如前邑尊大怒飭令跪練并上天　梁復加研詰至二點鐘之久仍矢口不移因命鬆刑又提徐金標上堂謂爾上船時所執器械是否由李文明分給答稱小的實未帶有兇器問爾既未帶兇器馮 
 
 

Page 4

 
 
究屬何人戳斃答稱小仁寶令我摇船前往緝鹽至伊等數人小的素不相識邑尊大怒謂爾前堂已經供認與伊等同黨何今又翻供飭亦上天平復加研詰依舊矢口不移又飭蹈扛子仍堅不吐實隨命鬆刑仍帶回監禁再候核訊 
[飭查命案]  
　　閔行厘卡巡丁踢斃恊泰信局夥汪金泉一節早已詳登前報前日莫邑尊派差協同地保朱炳坤至該卡查明禀覆再行核辦想奏鏡高懸定必水落石出斷不使死者寃戴覆盆也 
[關提拐匪]  
　　日前曹茂生控沈文寶煽惑其子曹春生將妹盜賣莫邑尊研訊之下得悉曹女實被賣在蘇州由陸阿雙爲媒因飭將曹沈二人嚴行管押一面備文飭差赴長洲縣關提阿雙歸案訊辦長邑尊得文旋即派差協提昨日已將阿雙解至縣中矣 
[判給辛資]  
　　前期有王鳴皋投法公堂控如泰祥煙館主蕭梅生等用爲該店經手不給工資自二月起至七月應得工洋四十二元請追等情翁太守准詞傳到蕭梅生偕股東陳定靜詰問據稱該店立有議單如有贏餘　帳分潤所以不算工資自二月初開店至七月分結帳店中虧本並無贏餘是以不給翁太守詰伊現在店仍開設否王鳴皋何時分手答稱店尙開設七月後不與王干涉况伊不管店事翁太守謂既用爲夥半年之間豈能不給辛工今姑减半計算着蕭梅生出三个月辛工計錢十八千文免致涉訟蕭尙嘵嘵置辯並稱若要給錢請伊將五个月帳簿結清太守謂前稱伊不管帳現又要伊結帳可見以前果在店中辦事本該照給辛工現旣斷定卽着遵諭 
[嚴拿賭犯]  
　　近聞英會審員黄芝生太守以毎逢歲杪鄉人報率來滬購買年貨爲租界賭徒設局騙人必至傾囊倒篋而後已鄉愚墮其彀中致有不能歸去者情殊可怕因之簽差出票無論茶肆窩塲及地灘等賭一經眼見卽行押解該差奉諭後各處搜拿而各賭檯已移至法租界鄭家木橋西首沿浜照常聚賭該差擬向捕　訴明緣由再行拘押云 
[譙挿幟]  
　　本埠各城門譙樓上於前日各竪五色月華旗及帶勇哨官名字尖角等旗迎風飄颭頗覺可觀蓋以時近歲闌冬防尤宜加緊故有此舉也 
[英界公堂瑣案]  
　　余阿生余瑞生王渭雲等仝稱在老閘地方關設菜攤有吳小卿唐永三等前來索費與論持蠻爭扭之間王被咬傷手指報捕拘案并請騐傷吳小卿唐永三同供與余等相識向借錢文不遂已作罷論不敢持蠻捕頭禀吳唐等向不安分實係拆梢黄大守商之翟副領事判吳唐等各枷號三月○一百九十九號華捕稱陸保生陳阿順在家門前擺物碍路喝移不遵反敢毆我因告禀捕頭將陸陳拘案請辦陸陳二人同供捕言擺物礙路我卽欲搬開不料伊竟算我違章黄太守商之翟副領事判陸保生陳阿順各笞五十板○郁叔益稱曾托航船戸朱元祥寄信一封附洋十四元來滬後接催寄銀洋之信大爲駭異爲特赶到滬上向朱理論則稱洋已掉用故將伊交捕拘案請洎朱祥元供郁托我寄洋信是實適我父病亡不得已將伊洋用去本思即行措還然又無可設法求恩從寛容再措洋還伊黄太守隨飭將朱祥元管押着交洋十四元給還郁叔益始准開釋○羅阿生稱在牛羊肉鋪爲夥被顧阿榮竊去羊肉由捕阻獲人贓關照前來爲此投案認領黄太守判顧阿榮管押七天牛羊肉交羅阿生領去○鮑家桂稱任郁氏常到我處糾纏說我母親向伊丈夫借過洋三百元故來索取等語然我與該氏並不相識及問母親則言　該氏之前夫有親誼該氏旣已轉嫁他人久與隔絶且無借洋三百元之事爲此訴捕拘案請究該氏供實被伊母借洋三百元因關親誼並未立據今向伊索取無着有陸姓　爲調停折還洋六十元我不允伊亦翻悔現有陸姓可証陸亦投案稱該氏向鮑借洋毫無憑據因知該氏窮苦我曾勤鮑給該氏洋三十元然均未允黄太守謂該氏向鮑索欠無憑原不准理旣有陸姓爲之調停該氏何敢堅執不依隨斥退着仍央陸姓調停不得報迷干咎○謝兆榮稱開烟館不徐桂生朱渭生嚴六賢等來吃烟不惠鈔與論持蠻並毁壞物件拘案請辦黄太守判徐朱嚴等各責三十板○一百十號華捕稱昨夜在路見方養亭與一婦人抱腰調笑我卽厲聲喝　彼以我不應擅管閒事竟敢辱駡爲此拘案請辦方養亭供此婦卽是我妻偶因談笑被捕拘案以後不敢黄太守隨判方笞責三十板○捕頭稱有人到捕房控被徐阿狗訛詐洋二十元是以派捕拘徐今特解案而原告不到徐阿狗供因被欠洋銀向索爭執人敢有訛詐之事黄太　以原告旣未到案質訊卽蔣徐阿狗開釋○華捕稱王世恒羅行甫二人在路爭毆爲此拘案請訊王供被羅欠洋十二元向索無着以致爭毆羅供欠王銀洋是實然我有衣服時辰表被伊扣留故不付洋王又稱雖有衣表然不甚值錢卽可交還黄太守隨着羅還王之洋卽行收還衣表惟不應在路擾毆合罰洋一元撥充醫院經費 
[寄呈許竹篔星使]  
　　持節星馳出紫垣道經滬瀆得攀轅廿年默契欣謀面一刺輕投足感恩才嫓班超能定遠文如賈　詎空言此行願播威兼惠異域從知天使尊[  南湖楊潤稿]  
[論喉間發白症]  
　　喉間發白之症子經歴十餘俱已收功此症屬少隂一經熱邪伏其閬盜其肺金之母氣故喉間起白緣少隂之脉循喉嚨繫舌本治法必以紫正地黄湯爲主方除紫荆皮茜草二味此二藥開結破肝血之燥熱今　間之白因邪伏於少隂腎經蓄久　發肝失水養非喉本症風熱結於血分可比故此二藥最不相宜用之復傷其隂而白　彌漫不解只用紫正湯微加細辛清解少隂之邪初服一二劑其白不增不减略轉微黄色十有九治若服藥後白反漫延嗆喉是邪伏腎經腎隂已傷元氣無從送邪卽不治矣此症服藥大便解出結兾地道通而肺氣行邪從大便出其白卽轉黄色七日後愈矣可知邪　少隂盜其母氣非臆度也○又論喉間發白治法及所忌諸藥喉間起白如腐一症其害甚速乾隆四十年前無是症卽有亦少自廿年來患此症者甚多惟小兒尤甚且多傳染一經悞治遂至不救雖屬後氣爲患究醫者之過也按白腐一證卽所謂白纏喉是也諸書皆未論及惟醫學心　言之至於論治之法亦未詳備緣此症發於肺腎凡本質不足者或湡燥氣流行或多食辛熱之物感觸而發初起者發熱或不發熱鼻乾脣燥或咳或不咳　通者輕鼻塞者重音聲清亮氣息調勻易治若音　氣急卽屬　治近有好奇之輩一逕此症卽用象牙片動手於喉中妄刮其白益傷其喉更速其死豈不哀哉余與旣均三弟療治以來未嘗誤及一人生者甚衆經治之法不外肺腎總要養隂清肺兼辛凉而　爲主○養隂清肺湯大生地二錢麥冬一錢二　生　草五分丹皮八分元參一錢　分　　八分去心薄荷五分炒白芍八分不用引質虚加大熟地成生熟地並用熱甚加連翹去白芍燥甚加天冬茯苓如有内熱及發熱不必投表藥照方服去其熱自除○吹藥方青果炭二錢黄柏一錢川貝母一錢冰片五分兒茶一錢薄荷葉一錢鳳凰衣五分各研細末再八乳鉢内和勻加冰片乳細○喉閥起白所切忌藥味麻黄誤用咽哑不可救桑白皮加已虚不宜瀉紫荆皮破血不可用防風不可用杏仁苦　更不宜牛蒡子能通十二經不可用山　根不可用黄苓過清凉射干妄休卽啞花粉不可用羌活過發表切不可用桔梗肺虚不宜升荆芥不可用○咽喉諸症禁忌凡咽喉諸症切不可發表虚症不宜破血○暫受風寒喉痛治法清解湯防風八分桔梗六分牛蒡子八分甘草五分秦芄一錢川芎五分薄荷五分枳壳八分當歸一錢引加葱白二寸宜停葷腥 
錄梅澗醫語此係常州寄來囑刊入報但本舘不諳醫理仍請高明酌之[  本舘附識]  
 
 

Page 5

 
 
[還陽述]  
　　儒者不談因果勉人循理去欲然作善降祥作不善降殃之旨垂于聖訓即因果之謂也天堂地獄即理欲之分也世人盡信之亦安得盡無之兹友人從如皋來云該縣西南鄉葛家市有朱錦雲者年四十自今九月初九日病故至初十日忽然還賜詔其子曰我昨在隂曹第二殿見其面貎森嚴莫敢仰視蒙閻君將簿示我註定卄八歲某月日該死因我病重時曾於神前立愿不食牛犬敬惜字榖病旋愈特延壽一紀至四十歲嘔四　而亡年來鄉鄰宴會遺忘前戒今春忽得一咯血症醫藥無效皆由於立志未堅返已不勝悔恨對天立誓願戒殺茹素無如大數已終年限修短隂律絲毫不爽罪無可逃紀無可逭我再三苦訢謂回生後必遍告衆人永遵前戒閻君未及開言忽有一牛突出跪閻君並作人語指其身曰此一塊肉即爾所食也若再稍貸吾寃固不能伸且如隂律何閻君聽畢呼我至前日照例當還此報念　偶食又戒且勸人敬惜字榖可免慘罰放爾還陽三日爾其將戒殺語遍告諸人即速具結下殿又解至五殿閻君前指素宰耕牛近隣金有來猶識得否其人於本年八月廿二死毎逢三六九日下油鍋一次皮焦肉爛痛苦萬狀爾還陽後喚伊嗣子卽速勸其改業免受天譴錦雲遵命告戒四方來觀動心駭目無不驚懼懊悔並將與人來往帳目有徐姓者亦以宰牛爲業該錢六千餘文錦雲竟不欲其償還惟以勸伊改業爲主自後别作生涯永願戒殺至十二日晚果如其言吐血盈椀而亡其果報應騐如此嗚呼可畏哉自此葛家市等業宰牛者共六庄數十餘家向時官紳禁勸堅執不聽現在均已回心改過毁盡宰器對神立誓永不宰殺非蒙神佑曷克臻此福善禍淫于此可見用敢請登報章以期共戒焉[  來稿]  
[接錄上海北市絲業會舘籌賑公所施少欽經收山東賑捐十二月十一日第五百三十九次清單]  
　　周丙南嘉昌字一千四百七十六號册周燮記十元隠名氏二元要李晴波一千文睦幼庚不留名二戸各五百文吳濟霖三百文吳祥興四百文又託楊州友人代募昌字一千四百七十七號册石源昌六百文章開泰無名氏二戸各四百文萬恆源祥茂源胡同源德聖祥無名氏乾亨泰裕興源張玉亭八戸各二百文榮昌正益高德興德順祥安德昌丁同泰義昌元順昌鉅昌無名氏十戸各一百文以上兩册共合　洋十八元○周德泰託陳半翁募昌字一千一百六十九號册景倫堂洋一元錢二百八十四文同善緣一元沈小波二元以上三戸共來洋四元錢二百八十四文○金澤陳少山募昌字二千三百三十六號册行素堂賴樹寶堂虞二戸各十元漱芳吟舘鋤畦野叟樹萱堂三戸各一元德生堂鮑大生仁茂園三戸各五角春和堂樹開一元徐松　梅寶泰張正泰三戸各二百文梅萬育范洪源馬恆春三戸各一百文以上十五戸合來洋二十五元四開一元錢三百五十文○運昌號募昌字一萬一千七百五十二號册運昌同人三十四元同德二元○舊住平江人募昌字一千一百五十一號册公善移二千五百文公善移三千文公善移十戸各一千文公善移一千二百文公善移二戸各二百文公善移七百文公善移六百文公善移五戸各五百文公善移二戸各四百文公善移三戸各三百文公善移二百文以上二十八戸合來本洋二十元○朱芸村翁由孫筠記募昌字四百十五號册余萃豐祥記三元同福泰一元章樂山永昌二戸各六角朱少廉王杏蓀人和周述濂兩隠居五戸各五角金緝君四角張駕山周子懷二戸各三角潘子驎范詠薰王竹莊徐春山胡蓉甫雙慶氏六戸各二角李秋蒓魏少塘謝子芬不留名隠名氏不留名六戸各一角王履中二角不留名一角范仁甫二角以上二十七戸合來洋十一元○朱錫麒託章文江募昌字二千二百三十六號册報本節經懺資伯仲季病愈後樂助二戸各十元沈程卿屠漱芳二戸各一元○劉君雨蘋經手售出彩票二十張計洋四十元○滃君已蘭書潤助賑洋七元足對開一元○十二月初五日報登山東第五百二十四次清單太食不具名爲母病愈還願一元查原文係屬三元又爲妻病愈還願一元報上脫去三元又爲妻病愈還願九字合急補登○本日尙有蘇州王眉壽棧寄來捐洋二十八元係友人代募昌字一千九百零二號册據云原册仍由盛川寄徼不知共有幾戸容再補給收條可也以上十一日 
　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十二月初十日京報全錄]  
　　宫門抄○上諭一道錄前○發抄旨五道○湘撫龎奏爲遵旨訊明京控摺○晉撫奎奏爲陳明片○甘學政陸奏歲科兩試一律完竣摺○皖撫盧奏調署知縣片○直督李奏查明請仍照原保給奬片○將軍希奏爲請補協領摺子○十二月初十日理藩院鑾儀衛光祿寺廂曰旗值日理藩院引見六名○四女副都統溥偀到京請安○内閣奏派騐放之王大臣泒出怡王崑岡許應騤周家楣○值年旗奏派查城之大臣派出德溥○又奏派稽查火藥局之大臣派出敬信○召見軍機溥偀○發抄丁寶楨奏壽幾安遣軍流徒犯奉旨刑部知道欽此○又川鹽仿照兩淮行票窒碍難行仍照川章辦理奉旨戸部知道欽此○又補用同知直隷州傅廉補越嶲同知奉旨吏部議奏欽此○又新選長定令白方泉等署江安等令奉旨吏部知道欽此○又匯解雲南餉奉旨戸部知道欽此○○署理湖南巡撫而政使臣龎際雲跪奏爲遵旨訊明京控情詞恭摺覆奏仰祈聖鑒事 
竊照光緒八年九月十九日奉上諭有人奏湖南澧州在籍道員覃遠璡與生員龔萬玖夥同貿易因挾嫌誣以白晝搶刦承審官徇情曲斷又湘鄉縣人彭蕚從軍得保叅遊結訟棍謝藻鑑爲黨羽武斷鄉曲前與彭聲菴搆訟糾衆將其父子捉入　堂抄掠家産此二案均經京控咨囘審辦數年未結請飭提訊等語着卞寶第委員迅速提集人証委公研究以成信讞等因欽此當經本任撫臣卞寶第欽遵行　分别傕提訊辦除澧州在籍道員覃遠璡與龔萬玖爭訟各情前已訊明擬斷由前署撫臣潘鼎新奏結外所有彭聲菴京控一案先於光緒七年十月准步軍統領衙門咨交隨經行司委　人卷來省審辦嗣欽奉前因復經卞寶第遴委候補知府周麟圖赴司會審兹據署臬司夏獻雲督同委員提集人証審明議擬具詳前來臣卽親提研訊緣彭晴川卽彭萼與彭聲菴彭圡衡等曁謝藻鑑均籍隷湘鄉縣彭晴川保職同知加運同銜彭聲菴報捐雙月同知光緒六年彭聲菴因與堂兄彭小蓮在陜甘夥貿帳項邀彭晴川等與族衆清算口角赴縣具控並牽控戸族彭晴川等受賄袒護嗣帳項經其伯父彭海宗清理完結將案息銷戸長等稱彭聲菴不應誣禀賄扛欲令赴官具悔入祠服禮彭聲菴不允七年正月初四日合族入祠祭祖公議往喚彭聲菴理論不至當由彭瑞緩之父彭耀煇拜年之便至彭聲菴家向其理說彭聲菴匿不見面適彭耀煇自行先失足側跌在門環上碰傷額顱族中多人誤聽彭耀煇係彼彭聲菴刃傷倒地皆至彭聲菴家探視因同往人多致將彭聲菴家門窻擠壞並將彭聲菴及其弟彭晉臣拉入祖祠評論彭聲菴家屬赴縣具控彭晴川等亦卽呈告經縣集訊以兩造誼屬同堂諭令彭晴川等之戚謝藻鑑調處免傷族誼彭聲菴不服謝藻鑑據實稟覆彭聲菴起意京控可以提省速結遂以前情並鋪叙抄擄刑禁等詞復挾謝藻鑑禀覆之嫌指爲賄扛包蔽遣抱赴步軍統領衙門呈控咨解回湘行司提省審辦旋經言官以風聞彭萼結黨羽武斷等情秦奉諭旨飭審又經恭錄轉行並委員赴司會審兹據該司提集人証訊悉各情並查明彭晴川卽彭萼實無結謝藻鑑爲黨羽武斷鄉曲糾衆捉抄謝藻鑑委非訟棍亦無賄扛包蔽情事質之彭聲菴亦稱京控各情實係隨意鋪叙至被　門窗所值無幾情願包賠當時擁擠之人無從指守並請免其查究由司錄供詳解到臣經臣親提覆訊無異應卽擬結此案彭聲菴因彭耀煇在其家白行失足碰傷致族中多人往視將其門窻擠壞擁入祖祠遂以前情赴京呈控查所控彭晴川等抄擄刑禁及謝藻鑑賄扛包蔽各情或係事出有因或係無據空言無憑反坐應請寛免置議彭晴川卽彭蕚訊無結黨武斷情事其於族人擠壞彭聲菴家門　之時尙在祠内委非統衆抄毁應與並非訟棍亦無賄扛包蔽之謝藻鑑及無干之彭玉　等均毋庸議彭聲菴被壞門窻所值無幾情願包賠當時擁擠之人無憑指實並免查傳以省拖累除將詳細並俻錄報册咨部核覆外所有遵旨查訊綠由是合會同署湖廣督臣卞寶第恭摺覆奏伏乞皇太后皇上聖鑒謹奏軍機大臣奉旨刑部議奏欽此○○奎斌片再山西太原城守尉統轄滿營責任綦重而廉俸較少辦公不敷前經升任撫臣張之洞檄飭藩司於太原滿營生息項下毎年籌給津貼銀二百兩以備辦公之需計自光緒九年起支又太原滿營抬槍需用藥鉛於咸豐八年起添給銀一百七十五兩各在公用生息項下動支現因公用生息毎年動用無餘亦擬改於太原滿營生息項下支給自光緒十一年起動支以上兩項共支銀三百七十五兩均請作爲年例應支之欵查大原滿營生息一欵係息榖變價並本欵積息共銀二萬八千兩先後發商生息毎年應徵息銀三千三百六十兩除迭次奏明支給太原滿官員馬乾津貼官學教習薪水曁各營兵丁練習馬上排鎗加添餧養等項共銀二千九百六十兩外尙餘銀四百兩作爲此兩項動甲專欵仍歸入太原滿營生鳥案内一併報部核銷據清源局司道具詳請奏前來臣查太原滿營牛息一項係晉省白籌息本發商牛息以備該營一切公用之需今支給該營城守尉辦公津貼曁抬砲抬槍藥鉛經費皆係本營因公用欵請動本營息銀核與原案相符數目亦尚敷用理合附片陳明伏乞聖鑒謹奏軍機大臣奉旨該部知道欽此○○甘肅學政翰林院編修臣陸廷黻跪奏爲甘省各屬歲科兩試一律完竣謹將科試情形恭報具陳仰祈聖鑒事竊臣於九年十一月業將考過歲試情形報明在案嗣於本年二日開考蘭州科試三日下旬出棚四月抵階州循例歲科連考五月考秦州鞏昌閏五月初回省六月考甘州澴考凉州西寍七月杪回省八月考涇州循例調慶陽合棚九月考平凉循例調固原附棚旋由寍夏考畢於十月中旬回省各屬歲科試業已一律完竣其關外鎭迪兩屬亦將歲科試卷閱定封發約計覆試卷亦可解到矣查各屬應科試人數生員較歲試爲少童生亦有較歲試爲少者如甯夏甯朔兩縣人少於額計扣留學額慶陽府學扣六名安化縣學扣三名正寗縣學扣二名環縣學扣一名華亭縣學扣三名固原州學扣二名甯夏府學扣三名甯夏縣學扣十一名寗朔縣學扣九名寗靈廳學扣二名餘皆如額至本届乙酉科選拔臣奉准部劄後卽行文各屬隨棚考取惟安肅兩屬去年歲科連考時爲期尙遠未便舉行兹於按臨甘州援照上届癸酉科成案調至廿州附考並由臣捐給川資以示體恤各學間有缺額者容俟届期會考後再行題報臣按臨所至嚴密關防整肅摥規不敢稍涉疎懈各屬教官廪生咸知感奮稽查極爲認眞階州棚内查獲頂替童生一名慶陽平凉棚内查獲頂替生員各一名均由廩生教官禀揭當卽發交提調官杳辦各屬文風牛員似漸有進境臣益當加意栽培以期仰副聖朝樂育人材之至意所有微臣考試各屬歲科兩試一律完竣情形理合繕摺具陳再臣經過地方民情安謐雖夏秋間雨水過多田禾收成尙及中稔合併陳明伏乞皇太后皇上聖鑒謹奏軍機大臣奉旨知道了欽此○○盧士杰片再調署太和縣事天長縣知縣肅元鏑現經飭赴天長縣本任其所遺太和縣一缺查有含山縣知縣唐建祺年壯才明奉公勤愼堪以調委署理該員任内承緝已起四叅案件據藩臬兩司會詳前來除檄飭遵照外謹會同兩江督臣曾國荃附片具陳伏乞聖鑒謹奏軍機大臣奉旨吏部知道欽此○○李鴻章片再本年辦理海運出力之候補直隷州知州徐慶銓請俟補缺後以知府用旋准吏部覆稱徐慶銓於光緒三年奏調出洋應查明該員於何年月日赴直隷派委海運差使並於何年月日差竣回省覆奏核辦等因兹據天津道季邦　詳稱徐慶銓係由補用同知直隷州知州湖北候補知縣於光緒二年經臣奏帶赴烟台隨辦滇案事竣保以直隷州知州改留直隷補用是年十月初七日奉旨著照所請奬勵欽此十一月經出使日本國道員許鈐身奏調該員徐慶銓隨同出洋嗣因許鈐身奉旨發往福建船政局未往日本是以該員未經出洋並經吏部核覆准其先行請咨到省俟補缺後再行送部引見該員遵在湖北請咨於光緒三年八月二十五日到直候補業將到直日期咨部在案本年三月經天津道委辦江浙海運出力等情具詳前來臣覆核無異應請勅部仍照原保給奬以示鼓勵理合附片具陳伏乞聖鑒謹奏軍機大臣奉旨吏部議奏欽此○○奴才希元恩澤跪奏爲揀員請補管理三姓赫哲恊領員缺恭摺具陳伏乞聖鑒事竊據三姓副都統恆元咨報管理赫哲富克錦恊領薩爾賁病故所遺員缺自應照章揀補奴才等於通省記名儘先恊領内逐加遴選查有三姓廂白旗記名恊領佐領兼雲騎尉順霖當差勤愼熟悉赫哲地方情形該員於光緒六年因在吉林所屬各處剿捕賊匪案内出力經前吉林將軍銘安等保奏奉旨着以恊領記名升補先換頂戴欽此八年四月二十日送部引見二十一日奉旨照例用欽此欽遵在案兹三姓所屬赫哲富克錦恊領薩爾賁病故一缺奴才等擬請卽以記名恊領佐領兼雲騎尉順霖坐補以資撫綏實於地方有裨如蒙俞允該員係已經引見人員毋庸再行送部理合恭摺具奏伏乞皇太后皇上聖鑒謹奏軍機大臣奉旨兵部議奏欽此 
 
