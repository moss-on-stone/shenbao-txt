# 1894 - 104 - 4907539

 

Page 1

 
 
[代印萬壽盛典點景工程圖說告成] [  圖書集成局代啓]  
　　是書於萬壽盛典點景工程地叚做法分門别類井然秩然閱之無巽掌上螺總本局爲大代印今甚告成每本　件一角半由　葉由房及　　坊發售賜顧者請卽移玉爲盼 
[硃印合肥相國七十賜壽圖壽言全集告成每部實價洋一元單購賜壽圖二角] [  圖書集成局代啓]  
　　合肥李傅相七旬壽辰皇太后皇上宸翰頻頒珍物陳庭實爲非常之隆遇王公督撫以次陳言祝嘏序文聯額詩詞歌賦各體具備京都同德堂藥局主人由都門覔得原稿照式繪圖付之硃印爲數十種冠於簡端復廣搜王侯公卿府道州縣撰述不下千餘首由本局用鉛字代印駢四驪六宋艷斑香色色俱足不特蔚爲大觀兼可增長學問無論士農工商皆當各置一編茲用潔白連史釘爲四本外加錦套裝潢精妙大堪悅目賞心每部收回工本洋一元不折不扣欲先覩爲快者請至上海五福衖口京都同德堂藥局三馬路申昌書畫室購取此佈○是　初印二千部遠近爭購所存無多現擬重印誠恐輾轉傅鈔難免魚魯之訛倘有函示卽當更正可也 
[論保薦人才]  
　　人之用人也如文士之用筆武將之用刀美人之用鏡庖人之用刀匕琴師之用琴笛師之用笛必也深知其性情詳　其才具而後用之乃得其當而無往不宜如必强之以如椽之筆獻雕蟲之技以昆吾之刀試斫劈之用以菱花之鏡而照其全身以刀匕而效窪尊抔飲之風彈無絃之琴吹無孔之笛其有不貽笑者幾希矣竊怪今天下各直省督撫之用人也往往於派差分委之時患其人少而於轅門投謁之際又患其人多夫一省有一省之候補人員卽一省有一省聽差之人員非謂候補中竟無一二可以聽我差委者然而督撫到省往往奏調人員或卽在其服官之省或且以隔省奏調前此以有奏調翰林編檢等員曾經明降諭旨大爲訓斥然而雖從此不敢奏調詞林之員而隔省之員則奏調如故也顧奏調則或者因親爲試用實見其人之得力正如身之使臂臂之使指得之則運動靈便不得之則肢體麻木是以不得不然朝廷以用人之柄授之督撫原欲其得人而用之故亦不爲之制止蓋寳劍贈於烈士紅粉送與佳人物猶如此而况人乎至於保薦人才則所以供朝廷之用而非僅差遣委用之比矣而近年以來亦有如奏調人員之例者以本省之人才爲不足用而所保乃在隔省且有候選人員在内是何故哉宜聖天子之嚴爲禁止也本年三月初五日奉上諭御史王綽奏保薦人才宜示限制一摺各督撫保舉人才如果有眞知灼見堪備錄用者原不必限以方隅若如該御史所奏近來督撫每有保薦他省候補候選人員送部引見相沿日久捷徑爭趨且各省間有奏停分發可見人浮於事無待旁招自應予以限制各直省候補人員如果有才具出衆者本省督撫自能各舉所知亦有至没其所長至候選人員未經到省旣無事蹟可徵何由知其賢否嗣後此項人員槪不准保請送部引見其本省屬員中亦須才猷政績確有可指者方可據實保薦不得摭拾空談率行濫保以勵眞才而杜倖進欽此伏讀之下不禁爲天下慶得人焉夫倖進旣杜而後眞才出此一定之理也今之濫膺保薦者豈果有眞才哉大半皆鑽營謀幹而得之或以尺一之書或以暮夜之賄或附葭莩之誼或推縞紵之歡其有因一飯而酬恩者猶其出之以公者也試思候選人員尙未一展　足何由知其賢否煌煌天語直揭隱衷當此盛世多才之際用人者可以悉心遴選試而後用不必用而後試督撫一到任之後合省候補人員排日進見雖曰一談之間未足以知其底藴然具知人之明者則亦可以略知梗槪較之隔省之人未嘗一見者則迥不同矣人浮於事到處皆然雖以邊省烟瘴之區聽鼓轅門者其數亦以千計此其中豈全係旅進旅退者乎試以言試以事如錐處囊中其末立見彼候補諸君惟恐不得處囊中耳如以爲本省之才皆不足以處囊而必遠取他省候補候選之人加以嘘植何爲也哉况他省有才他省督撫自能知而舉之若他省有才而督撫竟茫然不知是溺職也其可醜孰甚焉我欲保舉其人而使其該管督撫大員取溺職之誚此心何安卽彼受其保薦者亦將何以對上憲且保請送部引見則是爲國家得人設如王侍御所奏則所保人才殊有濫竽充數者是直以此而欺君誤國也夫保薦人才美名也欺君誤國大惡也因貪美名而蒙大惡其損益爲何如然而今之保薦人才則不僅貪此美名而已竊觀朝廷用人之權操之自己從無旁落其有各省督撫之保薦無論爲明保爲密保而終不爲所惑而帝心簡在者决不爲浮議所搖此聖世之所以慶得人而太阿不至倒持也惟是皇上以用人之柄授之督撫督撫自宜以得人之效奉之皇上皇上所用者不過督撫數人而督撫所用者則千百其數焉偶有一二不肖與乎其間卽足以誤國家之事而保薦之人當亦有惄焉不安者矣此次明降諭旨嚴定限制不准濫保人或謂於取才之途隘吾則以爲得才之途寛也得人之慶能不爲朝廷　舞深之 
[電傳會試二塲題]  
　　易形乃謂之器制而用之謂之法書四曰星辰詩以御賓客且以酌醴春秋取邳田自漷水季孫宿如晉襄公十有九年禮命相布德和令行慶施惠下及兆民慶賜遂行 
[玉珂淸韵]  
　　兵部馬館漢監督兵部主事陳鴻奉旨致仕所遺馬館漢監督應卽揀員奏充經兵部各堂憲揀得曾經擬陪引見之職方司主事陳鴻綬擬正武庫司郎中童德璋擬陪二月二十九日帶領引見本日奉硃筆圈出這兵部馬館監督著兵部主事陳鴻綬去欽此○富新倉滿監督成慶調任遺缺經祥許兩倉帥遴得倉塲委用監督吏部員外郎覺羅普達堪以充補遂檄飭該員遵照並分咨吏户二部查照○吏部爲知照事所有揀補内閣滿中書一缺本部現定於三月初三日帶領引見相應知照内閣傳令前經揀定之擬正内閣貼寫中書慶瑞擬陪内閣貼寫中書惠先等二員於是日五鼓穿天靑褂備帶補褂並佩帶對子荷包手巾赴左翼門外茶房書到聽候排班帶領引見再傳於初一日午刻衣冠赴部演習口奏履歴勿悞因用印不及徑行白片○二月二十八日之晚初更後有一男子步入東大栅欄内維時東華門已闔閉多時矣値班官兵叱令退出致相口角旋得禽住縶以巨絙迨東華門開放門扇値班章京趨入景運門謁見値班秀統領以有人闖門等情上禀統領親往訊供男子稱山東人姓孔名慶肅統領遂據情具奏所奉諭旨已見邸抄聞孔爲山東聖裔曾中舉人會試入都失去原卷結文不克應試一時情急以致發瘋云○裕壽田總憲升任後所有稽察右翼覺羅學應卽另行奏請派充吏部開列三四品科甲出身京堂名單入奏二月二十九日奉硃筆圈出詹事府詹事宗室壽耆欽此○本年宗室八旗文會試並繙譯會試馬步箭欽派容都統 
 
 

Page 2

 
 
等訂期二月二十七日辰刻考試届時欽派大臣及監試御史先後抵校塲入座共分六排考校八旂宗室一排廂黃正白滿蒙漢内務府一排廂白正藍滿蒙漢包衣一排正黃正紅滿蒙漢内務府包衣一排廂紅廂藍滿蒙包衣一排八旗宗室滿蒙漢内務府包衣繙譯共爲一排每排試以步射一騎射一中靶者擊鼓旗籍舉人於挽强命中夙有淵源統計步射中靶在四成以上騎射中勒在六成以上並欽派乾淸瘦侍衛二員於馬道口監察下馬俾防槍冐代替等弊是日入試者計宗室三十三名八旗滿洲二百二十六名蒙古四十七名漢軍一百九名内務府包衣仍劃入滿蒙漢本固山内共七十三名○浙江巡撫崧振靑中丞之靈柩經公子由浙扶運回旗二月二十九日到京暫厝阜成門外下關慈慧寺西院俟擇期唪經開弔然後送入佳城○吏部爲知照事所有揀補内閣蒙古侍讀一缺本部現定於三月初三日帶領引見相應知照貴衙門傳知前經揀定内閣蒙古中書繼榮擬正内閣蒙古中書興惠擬陪二員於是日五鼓穿天靑褂備帶補褂並佩帶對子荷包手巾赴左翼門外茶房書到聽侯帶領引見萬勿遲悞因用印不及徑行白片○兵部爲移咨事武選司案呈所有六品廕生興順一員本部於二月二十九日帶領引　見本日奉旨六品廕生興順著發回原處以驍騎校補用欽此欽遵到部相應附抄原奏移咨正白滿都統查照○侍衛處爲知照事三月初一日奉旨朕於明日辦事用膳召見大臣後乘轎出順貞門神武門走西隨墻門三座門西安門出阜成門紫竹院稍坐走蘇州街六郎莊進頤和園東宮門至樂壽堂皇太后前請安畢玉瀾堂稍坐出東宮門走六郎莊蘇州街紫竹院稱坐進阜成門西安門三座門西隨墻門進神武門順貞門還宮欽此○江寍布政使瑞茀俟方伯璋任滿入都陛見於二月二十八日晚間戾止循例僑寓梵宇三十夜子刻繕具安摺緑頭膳牌由内廷蘇拉齎交奏事官遞進初一日寅刻方伯趨入内廷九卿房小憇聽旨旋由軍機處發出傳單瑞璋於第二起入見上御乾淸宮西煖閣垂詢江南地方要務方伯據實上奏宸聽畢卽退出乾淸門乘輿回兵部窪高碑胡同府第午後往諸鉅公處禀安○張家口監督内務府郎中莊榷使健差滿交替於二月二十九日回京循例僑宿梵刹三十夜繕具請安及齎交銀兩摺並膳牌自行齎進報明景運門親呈奏事官遞入在内務府茶房聽旨迨樞垣發出傳單莊健第一起入見榷使得旨遵卽步入上御乾淸宮西煖閣詢以稅課徵收情形榷使碰頭歴奏稅課來源不旺竭力設法整飭無如客歲雨水大災商販歇業等情上頷之榷使退出乾淸門仍在茶房聽旨迨綸音頒發所得盈餘銀五千六百二十兩零著交廣儲司其惁請減成賠繳著户部核議具奏欽此榷使遵將所齎盈餘銀赴廣儲司銀庫投納 
[日高交涉記]  
　　高麗駐日本代理公使俞君箕煥接奉高廷電旨著卽回國遂於本月五號首途臨去致書日本外務大臣陸奥君軿繕就密函二一呈大臣一致林次官不知高廷因朴李二逆之事故欲另簡他員耶抑尙有别故耶不得而知已○由朝鮮京城至仁川陸路祗五十餘里中間隔以漢江頗有風波之險去年政府擬就江上建一鐵橋知日本素有以技術鳴者外務省督辦因懇駐高日本公使大鳥君圭介代延一技師以便鳩工興築所需聘金旅費訂明銀一千三百圓大鳥君允之卽照會本國外務省請派一技師前往 
[勘地築臺]  
　　厦門在憲勘定厦港口湖裏白石頭地方添築砲臺以資防衛業於三月初八日破土提道憲均親往拈香 
[觀察回任]  
　　正任津海關道盛杏蓀觀察去冬奉傅相札飭赴滬規復機器織布局月初事竣回津擇吉仍回津海關道本任 
[錢價飛漲]  
　　天津錢價年來行平化寳每銀一兩約易津錢三千文鷹洋作銀七錢左右每元約易津錢二千一百文就鷹洋論今歲開河以後僅換二千零五十文孔方兄聲價頓增然尙不至大相懸絶至二月下旬層累而上竟至一千九百八十文一時市肆譁然謂爲十數年來所僅見操奇計贏者爭由滬上運錢來津以爲已有來源剝極必復價値當爲之少緩乃交三月仍然飛漲初五日錢盤報到僅易九七六錢一千八百八十文九六錢一千九百一十文銀價照伸據錢業中人謂來源不敵去路似此情形尙無止境蓋永定河工次需錢日者委員兩次向部領銀三十萬兩多半就津易錢解工次開發而現辦海運瞬届麥秋無一不用錢文故赤仄靑銅價當繼長增高勢難驟貶也惟錢價旣長而百物之價復形昻貴民間銷耗實多嗟彼窮黎何以堪此 
[永嘉命案兩志]  
　　温州府屬永嘉縣離城二十五里之中嶼地方於上月二十九日有命案死者名阿魁當三五年華時玉貌花容艷絶一世曾隷某班爲戲旦紅氍乍上胡帝胡天旣而年矢催人春華早謝千金駿骨市之者稀不得已謝却舞衣以星命餬其口近忽患瘋癲之症見村婦而逐之村婦情急狂呼旁人悞以爲强姦攅毆致斃沈大令旣聞報卽於初六日命駕往果見身上傷痕歴歴特宋知能緝獲兇徒否閱三日柟溪山僻中又出命案想又須勞沈大令騐視也 
[三山春雨]  
　　閩垣東街某襪店開張有年現又改開鞋鋪業主翁姓不允令其遷移出言不遜兩相齟齬翁具禀保甲總局請勒令移讓提調王大令卽派叚員帶同地保勇丁前往查明分别辦理○閩督譚制軍蒙皇上頒賜匾額現於初八日懸掛大堂文武各官詣轅叩賀頗形熱閙○閩中洪山鼓山三夾湯嶺丹洋井樓茶亭南門各茶卡均於本月初一日開局商運茶葉已陸續而來但不多耳大約旺市總在四月間也○著名地棍蔡桂二等在柏姬廟演戲經臬署差役以拜靶結會等詞上禀旋由閩邑陳大令將蔡棍拿辦現又續獲數人笞責管押 
[臺省官塲記事]  
　　臺灣訪事人云光緖十一年南路率芒董底兩番社與七家山番械鬥副將潘高陞縱勇袒助七家山番致兩番社聚衆滋事經前撫憲劉省三爵呼保奏請將潘懲辦奉旨以潘辦理乘方實屬罪有應得着卽革職發往軍臺効力以示懲儆等因欽此當經部飭將潘解往轉發旣而爵宮保奏稱該官犯畏罪脫逃揑報病故奏懇飭緝旋奉諭旨通飭各省查拿事隔數年未經報獲兹卲中丞接兵部火票以該官犯係湖北通城縣人迄今尙未到案相應再行由驛咨催臺灣湖北各巡撫卽行飭屬查拿解部轉發勿再遲延遂通行全臺各屬一體查拿○前署臺北府事雷頴生觀察其達因與前護撫沈吉田中丞爲兒女烟親例應廻避奉旨與漳州府吉雲舫太守昌對調未幾陞授興泉永道將蒞任奉諱讀禮遄返江西原籍本月初二日由閩省航海至臺赴撫藩兩院禀到初五日卽赴各轅禀辭仍航海返閩○臺灣孤懸海外良莠不齊各省犯案之人多藉以爲逋逃淵藪東逃西竄弋獲良難兹臺南安平縣謝樹泉大令壽昌以地與鳳山嘉義兩縣毗連特申請上游轉飭鳳嘉兩邑尊會印空白差單二十紙存儲遇有搶竊之案用以緝拿俾協力同心易於爲力並請通飭全臺各州縣一律遵行上游准之○三月初六日藩轅牌示宜蘭縣沈繼曾開缺以汪應泰請補恒春縣高晉瀚病故以陳文偉請補淡水縣縣丞符兆紳病故以縣丞徐家幹請補 
[甌郡官塲雜紀]  
　　温州訪事人云温州鎭張奎垣鎭軍於上月二十九日出洋會哨循曩例也○本月初二日温州府徐乃秋太守親詣育嬰堂散給口糧見有人擅開後門飭卽照常扃閉○永嘉縣沈子榖大令示期本月初三日觀風限初五日交卷○大令又示期初四日考試東嘉書院肄業生童限五日交卷○西關厘局委員胡東淸大令以比較短絀經彭仁環太守派唐贊鄉榷使在卡監收 
[緑楊城郭]  
　　邗上去冬雪澤稀少近來久晴不雨四野農人咸切雲霓之望所幸天公解事白本月朔起連日陰霾有時細雨廉纎沾衣欲濕或更跳珠濺玉詹溜聲喧樓頭靜聽莫不曰好雨知時有來自田間者云下隰高原現已一律沾足麥隴靑苗蓬蓬勃勃日見滋長眞如諺所云一寸桃花一寸金也蓋鄉農以此時雨爲桃花雨於穡事最有關繫云○邗上近數年來每屇二三月間甘蔗船到埠時失孩之事時有所聞上月杪舊城　門街七歲女孩在門前嬉戲倐忽不見本月初新城李官人巷六歲子名小牛亦不知去向其家黏帖尋訪尙無下落至初六日下午又聞缺口城外朱姓船上一男孩隨父入城送物與人行至人叢中一轉瞬孩忽不見豈已入拐匪之手耶 
 
 

Page 3

 
 
[吳市讕言]  
　　姑蘇訪事人云道前街人某甲年方而立丰致翩翩本月初八日午後至元妙觀閒游行經山門巷前覺人叢中有人　近腰際急撩衣檢視則所佩銀表翡翠鼻烟壺及二十元莊票一紙洋銀六元皆已不翼而飛乃飭人喚地甲至告以前情令出外查緝○本月初五日有一鄉人牽羊求售行經婁門外某磨坊坊主某甲與之議定靑蚨三百翼適有友人邀至某茶肆啜茗遂高聲謂其子曰羊錢三百汝可付之又向鄉人曰汝入内領取可也言已卽偕友怱怱而去甲子誤羊爲洋乃給以番佛三百尊鄉人將差就錯從容携之而去迨甲回詢悉情由仰天太息曰我自應失財彼自應得財尙何言哉遂不復追究 
[婚議未諧]  
　　湖北人蕭煥章在籍時曾憑氤氲使聘定某姓女爲室荏苒數年結褵未賦蕭以摽梅迨吉將爲百兩之迎某姓女自來滬後椿萱見背倚嫂氏以度日嫂以撫養小姑多歴年所蕭欲迎娶須略出茶禮洋銀以資津貼蕭等以湖北風俗向無茶禮名目商議多日意見參商謂其意在賴婚　言如不應允當作搶親之舉女嫂聞之遂將蕭扭赴巡防局由局員略詰數語著一併送縣辦理 
[無力賠償]  
　　去歲浦東陳長春所開貨棧失火焚去南市丁昌源丁大昌等花行寄存棉花約値銀二萬兩旋由各花行主投縣具控後因陳長春患病身死遂將其子陳香丹管押前晚葉司馬提訊陳供稱父親陳長春在日曾在浦東開設棧房以便各行存堆貨物收取棧租去年忽遭回祿以致丁昌源等呼花行所存棉花亦被焚燬小的住宅與棧房毘連同時遭焚家無别業惟賴收取棧粗以資餬口自遭焚後家業蕩然實在無力賠此巨欵况所存各貨俱係故父經手小的一槪不知再三研詰堅執前供司馬著還押聽候再核 
[諭令理處] 　　 
　　英商哈味行控德泰榮洋貨號托往外洋購辦各貸運到後藉口經手人逝世閉歇各股東延不淸理一案節經宋通刺傳股東訊問旋據哈味行東聲明自行料理通刺著將在押之江連在釋放判結疉經列報前日復據經控律師同哈味行東到案聲明德泰榮股東共有七人今蔡某等四股允貼補折耗料理惟尙有江連三則稱此時須陳姓一人應允餘可盡行過割並據陳姓之夥王杏齋聲稱陳姓於德泰榮經手人未故之先早經拆出與别股後來分拆者不同况已憑江連三勸償銀二百兩及至允許忽稱不敷是以未經了結再訊江連三則稱先時外洋先令便宜祗須二百兩今先令大漲所以不敷通刺諭飭責成江連三赶緊帮同理處不得延遲 
[根究失物]  
　　上月南市大碼頭大火延燒房屋甚多當火焚至鄭洽記土行時行中人咸將物件搬運中有一人亦姓鄭曾與搬物之役迨火息後洽記主檢點物件缺少首飾箱一口其中物件約値四五百金憶及當時係是人經手搬運向之詰問是人支吾以對遂扭至十六鋪巡防中局請訊局員李蘭史二尹略詰數語於前日送往總巡局請辦 
[各繳當本]  
　　法界紫來街眠雲閣烟館係沈蔡氏所開後將生財出租與方少堂接開祇以生涯寥落虧耗殊多無可彌補遂私將生財付諸長生庫事爲沈蔡氏所知遂將方扭赴法公堂控告轉送縣署迭次訊供前晚復由帮審委員葉司馬集訊沈蔡氏供稱故夫遺下眠雲閣烟館一所因無人經理遂將生財租與方少堂接開不料方私將生財押入當鋪小婦人赴法公堂控告轉送案下蒙將方管押飭追因方挺押不理求爲嚴比方少堂供小的租開沈蔡氏之眠雲閣因生意不佳將生財付質現已由論交樓烟館主備洋贖出共計本利洋三百六十元目下小的實在無力取贖司馬得供著减繳一半洋一百八十元尙有一半著沈蔡氏自備往論交樓贖回沈蔡氏初尙不允後經司馬一再開導始遵諭而退 
[物歸故主]  
　　滬城沈香閣前金淵齋住宅被焚屢登前報當火熾時被人搬取各物莫得主名後知沈香閣水龍夫頭目阿大等曾取衣箱兩口因分派不匀互相攻訐事爲金鼎齋主莊靜峯所知遂向阿大等言爾等所搬衣箱如已質押可將押票檢還我自取贖阿大等非但不認反以惡言相向莊遂喚地甲至令阿大將各物交出卽付質之物亦須備本贖還否則送往巡防局究辦阿大等聞言始懼而應允珠還合浦劍合延平莊之喜可知也 
[幾乎枉死] 　　 
　　某甲者在滬南南倉街開設小烟館其妻某氏雖非姹女頗善數錢浪蝶游蜂紛紛圍繞每視爲茶寮之幌酒肆之帘一日有某甲者短榻橫陳呑雲吐霧氏忽問曰可有阿堵否甲不答氏遽以纎手作摸索狀甲作色而起奮步而出被比鄰某乙所知將情告甲甲恐授人口實責以峻詞氏亦自覺羞慚無地乘人不備取阿芙蓉膏呑服僵臥在牀效寒蟬之噤聲及晚膳時呼之不應入室視之面色如土兩目灼灼直視明知有異再三根問始以呑烟對甲驚慌無措卽倩醫生灌以藥水將烟毒吐盡始得轉危爲安然花枝已憔悴矣 
[英廨晚堂瑣案]  
　　陳伯寅扭楊德福至公堂控告前晚宋通刺升堂訊鞫陳訴稱職員前在治下棋盤街巧仙堂么二倡院作狎邪遊與倡婦王氏卽金玉香相識後王倡移至寳善街桂馨里某龜子家光緒十七年其母主婚嫁與職員爲室今楊忽自稱前夫來家騷擾是以扭案請懲楊供稱小的係蘇州人向習銀工妻子王氏不守婦道於光緖五年在陳大老爺案下涉訟蒙陳大老爺給小的領回管束不料王氏不改前非無奈立據休回母族後改名玉香在治下賣倡日前小的有事來申昨日本欲遄回不料中途被陳扭赴案下致失去友人囑帶之家信一封洋銀一元叩求追究通刺著具以後不得再往陳家騷擾之結交人保出赶緊回籍陳叩謝而退○杜張氏控寡媳高氏不能奉養以致凍餓難　宋通刺研訊之下杜張氏訴稱小婦人家在江北年七十六歲生有三子長次均已物故現依幼子長右度日長子死時遺有二子三女小婦人欲其略貼膳資高氏堅不應允長孫桂如完烟時小婦人曾將貼補洋銀三十元現在年已衰頽意欲料理身後事爲此控請老爺判繼長右供稱小的並無子嗣長兄在日曾將次姪女寄名與小的今正初浣次姪女僞稱回家賀歲一去不來姪子桂如完烟時曾向小的借去洋銀二十元至今無著高氏供稱婆婆向由小婦人奉養後忽欲與三叔同居然或米或錢至今按月貼補此次三叔欲將次女賣去唆使婆婆來案探陳桂如供稱小的年二十八歲向當小工完姻時均賴父親遺資實無向三叔父借洋銀二十元之事桂生供稱小的年二十二歲應繼二叔父爲後至三叔父則已撫有螟蛉子約五歲矣二叔父在日積有洋銀百餘元爲小的聘娶之費向由祖母收藏現被三叔父呑没以致小的尙未成婚宋通刺繼令桂如桂生按月各貼洋銀一元至身後一切費用應三股均派不得彼此推諉著各具遵繼切結 
[英界公堂瑣案]  
　　包探何瑞福查獲竊取珠子洋紗手巾金簪眼鏡等物之賊犯蔣長生錢阿林宋通刺飭押候分别吊贓再訊此已列入報章昨日何探禀稱洋紗手巾售與鮑生言贓已無著眼鏡藍布售與陶桂生贓已吊到珠子一粒售與楊天祥計洋銀十五元尙有洋紗手巾數條售與王阿法陳阿三陶王氏金簪二枚售與某銀樓已鎔化矣葉少山王中二許王福柏芳州四失主均投案領贓蔣錢皆泥首求恩陶供稱小的收買藍布眼鏡實不知是竊贓鮑供稱小的收買洋紗手巾爲數無多均已賣去阿法阿三陶王氏同供稱小的及小婦人收買洋紗手巾並不知爲贓物阿林供稱蔣倩小的持珠至楊處求售小的惟略得用錢而已楊供稱阿林向操舊貨業日前確曾經手售珠現請追還洋銀十五元何探將吊到各贓及贓之無著者開單呈電禀稱鮑所收洋紗手巾値洋銀三十元通刺判令將蔣笞責二百板發捕房管押四月期滿再笞二百板錢笞責一百板管押三月期滿再笞一百板陶罰洋銀十元鮑著賠洋銀三十元再罰十元阿法阿三及陶王氏卽行開釋阿林罰洋銀五元管押二月贓給四失主分别認領楊酌償十元○包探唐淸山查知招商局堆裝小工毛和尙等竊取自來火草帽辮等物解請宋通刺訊供懲辦已見報章旣而招商局總辦函致通刺略謂所獲諸人有並未與聞此事者請卽覆訊明確通刺因於昨日飭唐探將毛等解案唐探禀稱當日小的 
 
 

Page 4

 
 
拘獲毛等查知皆有贓物匿存毛供稱小的係甯波人在工頭處帮忙當時沈鳳林陳瑞祥李小章鄭增泉潘阿康卽潘信友海阿棠等人曾取過自來火麻袋小的取過草帽辫一紥餘人實未取過沈等同供稱小的等實祇取過零星自來火等物徐阿祥周東狗于增益王連仁余江友同供稱小的等並無行竊之事通刺判令將毛等各押二月徐周張王余從寛開釋○包探顧阿六禀稱昨夜小的見車夫王正恩等中途打架查知事由沈進全起因卽喝散閱時糾人又毆是以一併拘案王及姜六全姜江扣同供稱小的等皆江北人在治下當車夫沈供稱小的係本地人偶在某處小茶肆啜茗王無端尋釁金四全供稱小的亦江北人在治下開茶肆王沈確曾打架夏富裕等均是茶客悞被拘拿夏及樂阿四王福生唐小生馬仁餘同供稱小的等皆在彼啜茗打架之事實不與聞宋通刺判令將王及二姜各笞責二百板管押半月沈管押十日金交人保釋夏等五人無干開檡○包探黃四福禀稱小的緝獲積竊陳成法詰知疉次竊取葛如信等家衣物今將各贓吊出尙有衣物並無失主承認葛及陳大信陳雲卿魏雲甫王阿平孔銀生朱陳氏蕭元生徐正昌張孫氏金茂三李正卿章長生林金珠孔德中江銀河曹道道孔萬信王友三王阿三王小妹男女各失主均投案領贓陳供稱小的係紹興人落魄他鄉冐死犯竊宋通刺判令笞責二百板發捕房管押二年期滿遞解回籍已吊之各贓如質在當鋪者由失主照償原本質鋪半之無主衣物暫存捕房十日如無人認領發還當鋪○沈氏訴稱小婦人小名仁寳昨日途遇吳金倍無端被毆傷及頭顱洎報捕拘獲妄稱小婦人曾與伊妻同坐馬車然小婦人並無此事卽曰有之亦同是女身有何妨碍吳供稱小的係徽州人妻子脫沈後曾在縣署涉訟後見妻子與仁寳同坐馬車故向追問宋通刺飭將仁寳及吳留候覆訊核辦○某西人訴稱昨日商人乘東洋車至某處有甲乙地馬夫駕車飛駛爭著先鞭致將商人之車碰翻雖未損壞然已違章是以交捕送案甲卽任春發供稱小的以後不敢如此矣宋通刺判罰洋銀五元如數充某西醫院經費○晉隆洋行某西人訴稱林永順假冐行中紙烟牌號現已查出七匣恐此外尙有存留是以交捕送案林供稱小的係寍波入從前曾自立紙烟牌號現已不作此項生涯矣西人查出之空匣七枚實係從前存下宋通刺飭差帶林至家查明有無存匿禀候覆訊核辦○前日捕頭聞龜奴王長松曾虐斃一幼娼今又將某娼送入沈麻子花烟館中凌虐不堪奄奄一息因命包探往查王龜稱此娼因病而逝刻已殮埋爰將王沈二龜拘拿管押昨日解送公堂宋通刺飭送縣核辦 
[硯田種福]  
　　筆耕主人投書本館協振所云屢閱報章知順直春振尙須查放今籌奉鷹銀十元祈彚解災區以硯田之餘潤拯涸轍之餘生積善餘慶可操左劵矣謹書厓略以表謝忱 
　　上海積善堂大藥房發兌鋪設鐵馬路天后宫東首總桃源坊口坐朝南門面便是 
[仙傳乾坤廣嗣丸]  
上海積善堂大藥房發兌鋪設鐵馬路天后宫東首總桃源坊口坐朝南門面便是 
天地絪緼萬物化醇男婦媾精萬物化生此造化自然之理亦無思無爲之道也故有陰陽卽有夫婦卽有子嗣無不生育之理人之不育或男子精滑精淸精冷及臨事不固或流而不射或夢遺便濁或過於强固勝敗不洽婦人之不孕則經之前後或一月兩至或兩月一至有枯絶不通或精血不通而作白帶白濁子宮寒冷獨不成血中伏熱孤陽不生血瘕氣痞子藏不收月經不通等症或男婦交媾則陰陽前後不能受孕本堂主人存心濟世看世間乏嗣甚廣不能坐視將太祖在道光年得異人傳授奇方不惜重資親自督製成丸將此丸男婦各服一丸先能避却百病後男則壯陽助精女則補命門煖子宮能調十二經血脉使藥性到男婦交媾陰陽平和必能受孕實有百發百中之述此丸與朋友親戚無嗣常试靈騐如神眞種子之仙丹也每合二丸價洋二元○凡婦人懷妊後或氣血虧損或勞動房事以致滑胎小產惟有一月之墮胎則人皆不知有胎但知不受妊不知受而墮也此名暗產本堂秘製保孕丸靈騐無比凡婦人成孕後常服此丸立能調補氣血胎元常固永無漏胎之患而且生子有壽其功甚大眞婦人至寳丹也每料價洋二元倘若虚言誘人罪我惟天來往信資貴客自給 
[存濟堂自運西洋猴棗]  
猴棗係猴丹也其形若蛋腰圓式者大小不一紋似縲旋層層疊疊性寒氣香能通十二經血脉實熱痰中之聖藥也出自西洋𡁃叻於廿年前始行於粤東由粤而滬近南諸省識此者亦頗有人因此棗神效萬分故刻下醫生中用者亦甚多專治瘰𤻤痰核只須以醋磨搽幾分可以立消此外如痰厥風痰火痰一切驚癎小兒急驚等症冲服數分其應如響外科如無名腫毒以及橫痃等症未曾破頭者敷之立消患於無形較之珠黃八寳解毒散不奮功勝百倍不可輕視也惟猴性敏捷治痰極速此一定不易之理惜價值頗昂貧者難以爲力故富者往往購備爲濟人計也大藥鋪　或備之每分價値非一元不可本堂因𡁃叻有莊在彼專運道地猴棗如購一兩價照批發格外克巳惟零售每分價銀五錢劃一不二另有眞正靈芝草出售此草治婦人肝氣痛立刻見效每錢四元本堂在法馬路東首遠處寄購信力自給此啓 
[百花祠包醫男女毒門楊梅下疳白濁白帶魚口横痃限日包好如有不效原洋奉趙]  
醫藥精良神效出衆寳和里南首胡家宅 
本主人醫理深明得有奇方專治風勞臌腸兒科驚風男女毒門一切大症皆藥列病除包醫者例給保單醫不好原洋奉趙藎並非誇口醫無不痊歴年醫痊甚衆藥用王道且保依舊種子添丁凡群醫束手之症請來試之製兌毒門八寳丹每服兩元珠珀白濁白帶藥一元 
[上洋英大馬路虹廟東首京都同德堂虔制得失攸關謹防假冐]  
百補人參陳烟膏○本堂式烟妙品素效有等人因病上癮欲戒慮病發欲吸無工夫以此參官者有之失業者有之此膏癮一錢三分過癮極大不過一錢○五分起碼每兩三元三日五淋白濁丸○淋濁之症酒濕花柳傳染均是小便不通尿管剌痛始而淋濁不凈色分五種稍一救遲變成各種毒門有傷本質惟服此丸頃刻見功○大瓶二元小瓶一元立止紅崩白帶丸○調經種子消黄腫去頭昏治骨痹化老痰舒鬱結補眞隂煖子宫赤白帶下十廿年老症一二服卽愈且易于懷孕旣孕尤能安胎保産○大瓶二元小瓶一元小便腫爛萬靈丹○提萬毒去腐生肌治花柳傳染毒入骨髓破皮流血玉莖腫爛串頂下墜四肢起泡滿面生瘡險惡潰爛遠年結毒男女用之卽日見功○中瓶二元小瓶一元第一家流注他丹○流注色白腫痛毒發隂分因痰寒清道氣血虚寒凝結有寒痰有氣痰此丸消其未成濃之毒氣使其己成濃者至不痛而潰旬日收功○每粒一角每匣四元楊梅結毒回生丸○花柳毒因循不治卽成下疳涙漢横痃玉莖腫痛一切毒門上面串頂四肢流毒雖陽物全脫不能飲食極惡極險楊梅結毒此丸包效○中瓶二元小瓶一元極品花柳搜毒丸○花柳症層見迭出毒發爲害不淺泛毒上刑者鼻爲之潰目爲之瞽伏腎經者妻爲之染子爲之殤此丸味具珍奇功行骨髓將毒搜盡○大瓶二元小瓶一元眞虎骨熊油膏藥○培元固本延年却症通廿四道血脈鎖　六道骨節貼之精髓充盈善治左癱右痪週身疼痛世六種風七十二般氣功用多詳錦人圖○大貼一元小貼半元賜顧者認明門懸天憲匾額上海縣告示及五色仿單套板回信鉛印藥書陰隲文詩箋石印林和靖梅鶴圖發票以杜僞冐 
[緒綸公所聲明]  
近有射利之輩以僞亂眞將寗波鎭江寗綢冒充正號杭寗綢每尺四角四分居然上報貼招遠商過客受其朦洞實非鮮淺特此聲明 
 
 

Page 5

 
 
[天下苐一最靈内痔丸]  
存濟堂開張上海法大馬路東首新永興里口認明門前懸上海縣告示者爲的眞各埠並無分店餘者假冐 
天下内痔藥亦甚多如欲一兩服完卽可除根再服一兩永不復發者惟本堂之藥能如此絶非誇口因其蓋世神效故名日萬金不换乃獨得之秘也所患不論惡待腸紅可以立愈 
每瓶兩元○又一元信力自給主人啓 
[不平則鳴當日在公所親到同鄉同業公啓]  
爲據寔聲明以供衆覽事切唐宸亮卽惠東控長發棧股東梁應南梁錦如唐戀隆串呑墊銀濳揑僞帳袁杏苑結帳弊濕等情奉英公廨批邀集同鄉同業熟悉帳情之人赴廣肇公所聽候照會董事秉公理算訂于本月初三日邀同齊赴公所會見董事兩造呈出結單宸亮指明十八九年餘利四千八百餘兩内除夥客借欠濫　二千一百餘兩餘派紅利相符查應南懋隆等簿上支四千八百餘兩扣除紅利外各股東仍空宸亮墊銀甚鉅照議單認息塡補若無銀歸償以股推抵豈料人心叵測應南令袁結帳重收公司回用三千餘兩混收應南僞帳千零廿六元故反噬宸亮盜吞數千兩余等核帳甚爲詫異盖賺進不滿五千兩支出己足七千照帳宸亮墊　二千餘兩不辯自明何吞之有余等指詢董事梁倫卿等知難偏護辭以頭暈不理應南等自知奸謀畢露面求各董帶簿箱回棧改正因宸亮察出梁弟管總帳多有改换恐致效尤滅跡無証故不允再查應南千零廿六元據稍十七年之欵而袁在十九年總簿混收其歴年流水各簿均無此欵如此眞僞己顯若董事果無私偏本不難决斷理息詎反令宸亮承認三分之一公道休在切思生意同逕　獨異長發耶應南等思蜮伎倆己可概見且余等始詢董事梁倫卿棄道廣江云甫等旣係屢邀理算究竟　是孰非諒己洞悉請卽指示俾衆秉公評論詎料梁董等一見同鄉反眼若不相識反問爾等到此何爲余等聞之不勝駭異答以因公而至何故祥爲不知因此互相辯駁致激衆忿顯見梁董等偏理不公輿情不洽不爲息訟反而唆縱帮訟查梁倫卿葉道廣二人以董事具名恃勢朦蔽禀覆胆敢詔指行號同鄉爲無賴之徒闖入公所搶去帳箱等謊况箱内帳簿七十三本經各同鄉檢點封鎖交宸亮呈案要憑此係衆目共睹何得謂糾黨搶奪不知是何居心况旣稱公所爲同鄉表式之地豈不容同鄉入内而公論乎似此架訟裁誣是此情理之外又禀宸亮岐訟逞刁然上年十二月宸亮投縣控唐懋隆爲洋貨欵項不涉長發棧事何爲岐訟而公董從未决斷何謂逞刁今應南之弟紹章司理總帳朦濕抹改袁杏苑結單欺詐均有憑証宸亮代應南墊遠三公司舊債有回單莊摺正泰匯票可憑何能抵賴今聞袁峻應南等投縣誣控宸亮混呑莊銀五千餘兩試問有何憑據獨不思呑騙罪重反誣有律不料董事情勢架禍肆行欺罔至於此極唐宸亮含寃負屈勢難於較但衆等親身目睹不得不將當日會議情形據寔剖白也 
[中外馳名百餘年老鋪京都同德堂秘製]  
八寳珠黃解毒丸 
品極珍貴眞有起死回生之功專治花柳傳染酒濕熱毒楊梅毒瘡橫痃懸癰魚口便毒下疳燭笑週身瘡疥男女一切毒門久醫不愈十年廿年老症一服此丸卽好每兩八元 
立瘉疝氣丸 
男女疝氣艱苦萬狀起居不便瘀痛異常此丸靈效甚速雖多年老症均能全好大匣三元小匣元半 
瘰𤻤惡核斷根丸 
瘰𤻤初起係一小塊在皮裏膜外漸大如桃大名惡核小名痰核此丸消其未成濃之毒其已成濃者能不痛而潰無論多年老症一服卽能見效旬日收功大瓶二元小瓶一元 
小腸氣膏藥 
此膏馳名中外神效妥速包能全好凡購别家藥不能見效請來本堂一試每張一元送銅人圖一幅 
秃髮重生雲母散 
男女血氣一衰營衞不和及病後失調勢必秃髮且不能隨生如不早治日久必盡秃矣此藥培植血餘搽之包能速生新髮色黑美麗可觀神效無匹大瓶二元小瓶一元 
經騐安眠丸 
治男女氣血虧損心腎不交神昏好睡四肢無力諸虛百損脾胃兩弱病後失調等大匣一元小半元 
大孩小兒遺尿藥 
遺尿雖小兒常事有至十餘歲仍患夜遺者實因先天不足體質虛弱症在膀胱用開水吞此丸二三兩全愈常服筋骨壯健氣血充盈精心開胃益智寗神大匣八角小匣四角 
汗斑除根藥 
凡人污入汗孔卽成汗斑現於頸項胸昔肘臂間有數年不愈者此藥擅治汗斑大匣一元小匣半元 
立止咳嗽哮喘藥 
男女氣急咳嗽哮喘痰涎壅塞胸膈滿悶或多食油膩辛熱積滯生冷傷脾五更咳喘坐臥不安噯氣吞酸勢成勞瘵惟此藥無論新久肺經各症一服卽愈大瓶一元小瓶半元 
潤膚嫩面粉 
此粉內宮傳出香芬細膩較氷麝尤爲幽雅能去皮廬蒼色斑點搽之光華動人大匣二角小匣一角 
心肝胃氣痛靈藥 
心肝胃家極易致病或生冷傷中或勞心碍胃或氣鬱傷肝始則欠納繼則脹悶再則嗝吐疼痛終則膈壹因循不治爲患不淺此藥療心肝胃腑諸疾神效大瓶一元小瓶半元 
引見香肥皂 
芬芳可愛性質濡細能潤膚補血善去垢污使週身肌膚暢快眞引見必需之物大匣二角小匣一角 
第一靈化痔仙丹 
大腸濕熱結毒下墜發于肛門而成痔瘡或脫肛便血或結核腫疼歴久穿破生管成漏濃血交流污壞衣服盛發之疼徹心脾本堂憫之此藥救好多有大瓶二元小瓶一元 
狐騷臭靈藥 
男女狐騷臭係由毛孔深入血分變成血中敗質　此臭爲人厭惡此藥能包好大匣二元小匣一元君 
仕商賜購請認上海英大馬路虹廟東首五福衖口京都同德堂藥局門首懸各大憲匾額上海縣告示爲記遠埠由信局寄購須認明五色仿單套板回信附送文昌帝書陰騭文詩及銅板藥書以杜假冐 
[錢江會舘辨明真僞]  
兹我業杭寗綢向來頂眞置造貨眞價實近有射利之輩將寗波鎭江等貨冒充杭寗綢居然上報頭號寗綢四角八分四角半其中顯見與僞去冬向理論各號唯唯伏禮不意故智復萌竊恐不識者受其朦漍更關吾業大局實非淺鮮故特聲明 
[慈谿董氏查譜]  
本宗自同治甲子刋譜後歴年己久今年重修凡東宅舊宅堰頭東莊城中五支有爲宋提舉公的派後裔遊宦經商徙居他處者望將祖父名諱子女幾生娶卒葬里居功名詳細開示託信局寄甬江義生錢莊轉寄董氏義莊不悞回信以八月底爲限此知光緒二十年三月日慈谿西鄉三七市董純德堂啓 
[福仙茶園]  
三月十四日演 
燒竹林斬五著　武登基羅芝蓮觀形圖紅綾　 
三月十四夜演 
高平關杭州案羅芝蓮斷家私侯蠅記羅芝蓮開金鎖准演朝音局小卦 
[天儀茶園]  
三月十四日演 
沙陀國空城計打面缸招賢鎭三進士蓋山陜准演黑風洞忠義節楊家將 
三月十四夜演 
夜戲减價正廳二角正 
戰界牌關盖山陜賣荳腐金蓮戲敊馮志奎太平莊金儴玉三上轎徨丹花秦淮河小金豆柳林池大閙上塘 
[天仙茶園]  
三月十四日演 
鍘包勉京遇緣忠孝圖戰盤河瓊林晏白水灘下河南二度梅全本文武戲薛家窩全班名角演 
三月十四夜演 
金光大陣戰鐵龍山軼蛟除害張任嫖院内城府客串鳳處穆柯寨三麻子三月五月仙疑馬勝榮計燈彩戲全本大遊香十山殿 
[丹桂茶園]  
三月十四日演 
沙陀進寳百壽全圖壽山大會齊慶蟠桃會八仙上壽失印救火琴挑偷詩祭雷峰塔新排新戲前後本萬壽宫全班合演 
三月十四夜演 
伐子都失街亭空城計斬馬謖雙鎖山小上墳雙跑馬重軿全本新戲剛强列女傳全班角色合演 
[天福茶園]  
三月十四日演 
紅逼宫桑園會演火棍白良關紅桃山太原府清官册辰洲播 
三月十四夜演 
徐逹掛師攻取榮陽花園匯迭婆媳討飯戰青面虎汪桂芬李長勝收姜維二美爭風大香山 
[拍賣車糖]  
本行准於每逢禮拜一四早十點鐘在本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞老太古帳房啓 
 
 

Page 6

 
 
   
 
 

Page 7

 
 
   
 
 

Page 8

 
 
[華四月初三開彩]  
頭彩拾萬丸 
英五月票雙張洋十三元票張四開分條照算兼收紅票兌己如蒙函購指明各號牌記上洋棋盤街吕商同福來同福利同大有天源恊記同發仝啓 
[大孩遺尿藥紅白痢疾散]  
有八九歲及十四五歲夜仍遺尿者一服必止每瓶六角○紅白痢疾散每瓶一角半南晝錦南口管可壽製 
[耳聾靈藥]  
久聞上洋鐵馬路廣東益三堂大寳號精製神效耳聾一藥利物利人存濟世之心如雷貫耳僕患耳聾鳴響有年日前道出滬上親到寳號購藥一盒服之甚有效騐再由信局寄購二盒服下多年宿疾一日痊好功德欽佩無量乞登報伸謝靖江縣署正堂中書陳師爺書 
[繡像三俠記新編]  
三俠記原書爲三俠劍本齋購得舊時抄本復乞九能山人潤色一過增添繡像併付石印以供衆覽全書四卷外加錦套每部價洋四角寄存棋盤街文瑞樓及各書坊發售補拙齋主告白 
[黄條皂躉售]  
今有新到條皂每箱廿條批發克己并有廣東香竹團扇細緻輕巧深合雅人之用又有妙製粉紙潔白膩滑閨閣飾容所必須諸君光顧到本號而諸抛球塲吉昌隆啓 
[妙物出售]  
本行新到軋花機器出售該機器乃日本有名巧匠所造軋花用易而取白亮出貨甚速與他種機器不同如貴客欲辦者請至本帳房而議此佈上海四川路井洋行告白 
[上海藥善堂老藥房]  
通節膏 
此膏逐瘀化滯追風除濕通關節舒筋絡專治諸般風濕氣血凝滯筋骨痠痛四肢麻木等症俱照患處大小遍貼此膏卽能毒邪消散其痛立止百試百騐應效如神價錢二十文 
[大東惠通銀行]  
啓者本銀行集足本銀英金二百萬磅收足本銀英金二十五萬一千零八十三磅總行設在倫敦其董事一係怡和行之開錫惠先生一係恩德利行之恩德利先生一係公平行之愛未生先生一係匯豐銀行之麥格林先生一係情老沙遜行之沙遜先生一係司都阿行之司都阿先生其存銀處係英國大銀行所設分行在香港孟買格拉吉打新加坡檳榔長崎神戸横濱厦門福州天津等處本銀行代客收存銀洋三個月者付息三匣存六個月者付息四厘存十二個月者付息五厘要存本行之銀每日結帳者付息二厘並辦理銀行一切應辦各事此佈光緒十九年九月廿五日經理本行事務白倫納啓 
[悔過表揚]  
余友皖桐人汪州司馬鑫池俗呼神仙生來慧眼觀水算命兼查隂陽風水罔不神騐故前兩江督帥曾奏請旌獎誠孝貫宗又前織造廣英給匾智水靈珠等因早爲公卿所欽佩前二年余姪少南年方三九身壯異常伊見云此子要得勞病早爲求神當可解厄余以爲妄談當不甚信去秋果得咳嗽經春益劇支床不起適值汪君至陵哀求診視據云今救遲矣無能爲力恐難過三月三也孰意初二夜果卒是由不聽其言以致此泣悔無及矣現此人來申住寳善街老椿記棧凡當道者可請一視藉以指途勿令交臂而失之金陵徐駿拭涙拜啓 
[特此聲名]  
今有本行趙海珊於前月初句往湖買竹帶去銀洋不意海珊私自回申並不到家耳聞在北市爲女免所迷未免浪費洋蚄深恐向各親友掇借銀洋預先佈知恊記竹行 
[謝贈匾額]  
鏡湖仁兄大人雅鑒美其濟世周福昌 
[京都同德堂藥局謹誌]  
督辦廣東潮州官運局周績甫觀察連年購敝堂八寳墨時症藥等品用之神效惠贈此額去臘由全泰成信局寄來拜登之下感篆奚如特刊報端以誌不忘 
[石印繪圖各種新奇閒書]  
萬年清二集洋六角○萬年清初集六角○海上靑樓樂景圖說二角○詳夢秘書三角○奇中奇傳六角○草木春秋六角○金如意二角○八夢錄二角○風月傳六角○富翁傳四角○聽月樓二角○平長毛書三角○馬如飛珍珠塔五角○寄在上海四馬路文宜書局○香港文裕堂○京都連昌書局○漢口○沙市○宜昌○三處江左漢記○鎭江文萃書局○蘇州來靑閣代售 
[廣東普太和]  
温腎湧泉膏 
粵東昔有一富翁年踰半百妻妾數十人此翁常用此膏貼兩足心底房勞不倦下元無損氣貫泥宮子嗣爲艱者男婦可貼眞養生之上藥種子之靈膏也每大張洋二角五中一角小五分○上海棋盤街開張 
[藏本書籍出售]  
王昶春融堂全集風行海内兵燹後苦無購覔而原板久己殘缺今靑浦錢邑尊重爲補刋完全現己印竣白紙洋六元竹紙四元五角○甘泉鄉人稿白紙三元竹紙二元托上海文宜書局售 
[上海樂善堂老藥房]  
自甑薄荷油 
本草綱目曰薄荷辛温無毒主治傷寒中暑霍亂轉筋宿食不消心腹脹滿及小兒風涎之要藥又能闢邪毒除風熱清頭目利烟喉并療口齒諸病治蜂螫蛇傷薄荷之功用不亦大哉今本堂精製薄荷油專治中暑霍亂急痧吐瀉腹痛轉筋食積脹悶傷風頭痛四時感冐及遠方不服水土山嵐瘴氣酒醉昏迷等症俱用此油二三滴清水冲服立卽奏效外用則頭疼齒痛手脚麻木筋骨痠痛一切風熱濕毒諸患并惡蟲咬傷等症均用此油摩擦患處其效如神價洋一角二分上海英界河南路樂善堂老藥房及天津紫竹林樂善堂漢口徽州會館新街樂善堂福州南台中洲樂善堂等處發售 
[上海中西大藥房]  
風濕外搽藥 
風濕有筋骨四肢疼痛治之不愈此藥搽之風濕從毛孔拔出初起遠年皆効價二角 
[英五月份票出售]  
是月呂宋票來價昂貴因呂宋匯單漲之故現售雙張十三元單張四開照算分條七角華四月初三開彩專收紅格外公道凡蒙函購房班回件此佈老廣豐新廣豐萬福來鴻寳來同啓 
[定價劃一]  
本齋自辦花旗老牌各式木鐘時色金銀表新到捫表開面表每隻四元七角每打價公道零售保用三年修理不取分文上海法大馬路燮理齋 
[Howard　Bullougb　dL]  
　　AccringtonENQLAND 
英國鴨克林登地方霍早孛老有限公司專造各式紡紗織布等機器又精造接紗時所用停機電器此器係該公司獨有之秘今惟耶松洋行在中國代該公司出售若貴客欲購者請至耶松面議可也上海外虹口耶松洋行告白 
[愼安堂批發大票]  
本堂五家現售英五月吕宋大票零躉批拆並收兌本堂紅票價皆大市兼匯兌吕宋香港粤東銀兩惟本堂等之票各號均另有騎縫圖記若非本堂之紅票概不收見誠恐魚目混珠之弊倘蒙貴客惠顧請認明本堂中西文圖章庶可無悞此佈廣揚興廣惠和普仁堂廣泰祥恊安仝啓 
[新到厚硍光鏡片]  
本號專運厚硍光發售己歴有年近來硍光銷路日廣各國到貨高低不一惟本號專向英國名廠定造頂高硍光今復精益求精新到大小各片比前更厚更凈身骨堅潔歴久不壞零躉批發價目克己惟廣招徠又新到洋畫鏡油畫片懸之座右恍如親睹　外洋境界批售花邊金木大小洋釘擺錫鏡片花素玻璃色片亮瓦無不格外公道如蒙賜顧請至法界三洋涇橋南首吉祥街本號便是泰源永玻璃號謹啓 
[新出尺牘新裏新]  
專啓行號往來親戚家書起首結尾活套欵式無不備載並附繪圖看慶洋要訣一見能知生意中必備之書每部四角寄棋盤街醉六堂二馬路千頃堂書莊 
[三月十三日錢洋並匯銀票行情列左]  
新匯劃收市七錢五分零五銀拆二分洋找頭七錢五分一錢找頭九百七十文市錢一百三十二千文卡錢一百三十一千文衣牌一千零二十文足赤三百四十四兩標金三百三十九兩銀行電匯銀票二先令十辨士半銀行現銀票二先令十辨士五八銀行三十天期票二先令十辨士五八銀行四個月期票二先令十一辨士 
[三月十三日進口輪船禮拜三]  
北京輪船由寗波太古公司蘇州又由汕頭太古公司連陞又由天津怡和行大沽又由牛莊怡和行重慶又由天津太古公司 
[三月十四日出口輪船禮拜四]  
公和又晚往長江怡和行牛莊又晚往厦門太古公司海琛又晚往福州招商局江天又下午往寗波招商局江孚又晚往長江招商局吳淞又晚往牛莊太古公司連陞輪船晚往天津怡和行大沽又晚往牛莊怡和行 
[三月十五日出口船禮拜五]  
萃利輪船開往長江麥邊行鄱陽又晚往長江太古公司普濟又晚往寗波温州招商局北京又下午往寗波太古公司温州又晚往汕頭太古公司牛莊又晚往烟台天津太古公司新濟輪船晚往天津招商局 
[三月十六日出口船禮拜六]  
賽局麥魯輪船上午十一點鐘開往東洋高麗琿春等埠日本公司鯉門又晚往香港粤省禪臣行福和輪船晚往長江怡和行江永又晚往長江招商局高陞又晚往長崎釜怡和洋行代理　山元山琿春國東海輪船公司益利輪船晚往長江鴻安公司 
[三月十八日出口船禮拜一]  
寳華輪船晚往長江鴻安公司 
 
 

Page 9

 
 
[烟窟閒談]  
　　英國官紳前者議禁鴉片烟爲世除害當經英廷委員至印度等處查究烟土一物是否有損民生嗣據印度商人所報則謂鴉片不獨無損而且有益然此不過狃於偏見究非出自平心兹孟買埠沙宣行西人金丹稱自居此埠以來曾細心查究印度及馬咸蔑丹人恒有鴉片之癖然多係生呑細嚼至於用槍吸食者則寥寥無幾又曾在中國各口岸業鴉片十有五年曩者北方口岸年中銷售小土多　數千箱今則僅銷數百箱惟囊資稍裕者喜其味濃氣厚非此不足解饒至於貧民則多嗜本地所產土漿且以其餘運至牛莊烟臺等處販　查鴉片雖有害於人亦有功於人蓋有數項疾病非鴉片不能醫治卽年老人食之亦要以提神袪疾故印度人視鴉片爲補固精神之藥倘　禁止則此等人當改嗜烈酒以禦病厄英國若特施例禁祇准鴉片作藥物而不准販賣吾知土人多有大不滿意者此鴉片損益之實在情形也又是處有西人名急卑者據言曾在甯波四載上海三載稔知華人賦甡勤敏卽嗜鴉片亦與未嗜者同並無傷於身心曾有某人　英國查烟委員稱凡人一經嗜染鴉片卽操作不能如常人且不可信托等語但以愚所見嗜烟之華人則有大不然者是則鴉片固無害於人倘能從小吸食且可添助智慧辦事能幹惟多食則足以爲害每較之火酒爲害尙輕何以言之試觀嗜烟之人行爲謹飭舉止肅靜不若泍徒之無德也又據孟買某行夥薛刺言前旅香港十八年曾赴中國各口岸遊覽上海香港華商與之交遊者計亦不少其中多係販烟嗜烟之人且當在港充太平紳士時屢奉官命查察域多理監房見凡印度人及華人之嗜鴉片者皆舉止靈活筋絡舒暢其鴉片烟商誠實可信與茶絲各商無異並非不堪信托且烟性下降故能使人馴謹酒氣上升故能亂人德性兩相比較似不若酒之爲害更烈也鴊片以產自印度者爲最佳華人視爲無上上品多有攙雜吸食矧鴉片爲印度餉項大宗若禁之則餉源頓塞各處土　及承餉之人定多不能滿意然則禁烟之說固不可行也西人所言如比錄之爲烟　窟中人解嘲何如 
[蜘蛛吐絲]  
　　近接歐洲來信云馬達加斯加國向產蜘蛛大越尋常所吐之絲士人多用作護花罩以避鳥雀傷殘其絲作金光色晶瑩奪目性最堅靱蛛分雌雄二種雌蛛之大約有六寸尤善吐絲若當生育之候吐絲愈多廿七日内計其所吐之絲可及六七里之遙惟雄蛛則僅長寸餘吐絲亦無多也 
[法界捕房瑣案]  
　　寡婦徐陳氏以兒子不務正業解送公堂葛同轉飭押候責懲並令徐陳氏邀永和銀樓主候示此已縷紀報章昨日同轉命傳徐陳氏到案將其子違忤情形再三究詰徐陳氏訴稱去年曾將兒子送請大老爺戒責以後稱知改悔越時未久故態復明不得已送案請辦同轉命提逆子徐元亨研詰供稱小的年二十三歲兄弟三人小的居長某日令妻子浣衣妻子不允小的忿甚母親拉小的之辮曳下樓梯旋經母舅帮同拘入捕房别無違忤之處同轉謂爾　己長成不應掘强本分府再三開導無非欲爾芧塞漸開耳徐供稱小的惟求大老爺恩斷現在小的不願操本行生意意欲當車夫以餬其口同轉著掌頰一百下仍還押所命徐陳氏於十日内邀同母舅店主至捕房勸化待伊醒悟然後保釋○海州謝直刺遣家丁姚桂枝來滬購物僑寓佛照樓客棧某日命棧中輿夫周百順雇陳渭恩之車裝運皮箱至大通輪船忽然失去因將車夫及輿夫拘押捕房昨日棧中執事人榮利明司帳人李一初投案繳呈洋銀三十元請葛同轉給姚俾先行回去待追到皮箱再行給領姚繕呈領狀同轉命提周陳到案交榮保出著將竊取皮箱之人限日交到○張信發控董東生等誘匿其妻張竺氏抵與小東門外鴇兒林美人花烟館葛同轉研訊之下著提林美人到案訊明分别懲責此已記諸報章昨日同轉命提董並張竺氏至案照原斷各掌頰一百下押令具以後不准往來切結張本應笞責今姑從寛令將張竺氏帶回莊阿東旣許償給川資從寛免責張竺氏隨其夫回寍後不准再來袁董氏無干省釋呈案之筆據當堂塗銷○小船户瞿桂干竊取楊九和之蛋當塲拘獲致被持刀斫傷葛同轉飭將瞿押候枷責前已列入報章昨日同轉命提瞿到案照原斷先枷號兩月期滿笞責二百板埠頭夫吳金泉偕楊投案禀稱小的在豐裕碼頭管帮瞿膽敢行兇應不准在碼頭撑駕楊已由小的延傷科醫治同轉諭令楊投仁濟醫館療治○前者天寳棧接客夥高銀州王仲銀在江寛輪船滋事擊碎艙門致被送案昨日葛同轉著照原斷各掌頰八十下押候具結並傳棧中執事人到案具保○積竊李金榮經包探拘獲葛同轉著掌頰四十下飭探送至南市仲海源客棧交棧主湯德慶送回崇明原籍○王阿生扭去領事公館之鎖入内圖竊經司閽人拘送到案昨日葛同轉飭探送至江天輪船載回寍波故里○剪綹賊胡小偷積竊王成富均於日前獲案昨日葛同轉著各笞責一百板卽行釋出另有剪綹賊陳阿元照笞責一百板小竊金子亭枷號一禮拜發碼頭示衆 
[善緣種福]  
　　石藴輝交來本埠大東門外大馬頭南江海關建醮餘欵移助火賑洋銀十八元二角四分六厘程孫氏祈外症速愈助施醫藥一文願洋銀十元又順直賑捐三十元補過子助施棺洋銀二十元仁川電局王君募二十户一文願共洋銀五十八元五角吉人獲佑仁壽同登祗領之餘莫名叩佩矣 
[上海六馬路仁濟善堂董事施善昌等謹誌]  
[蘇省官報]  
　　二月二十七日　帶撫標正後營候補道韓慶雲通知徒陽河工回崑山縣葛禀辭新陽縣萬禀到知縣王椿蔭禀知奉憲諭代辦待質公所差王元常銷松滬緝捕差縣丞汪喜澡典史王增亷均銷海運滬局差從九黃晸陰華亭保甲差次來○二十八日前署浙江臬憲盛康江海回知府馬玉田由滬來知州王顯鉁謝奉咨部引見卽辭請補丹陽縣趙以煥　奉飭知准補知縣寳鎭山謝前辦釣船局差三届比較又盈三成以上照章再給予酌委署事一次又沈翰辭解淮餉赴揚州縣丞張毓華禀知奉委常熟縣保甲差卽辭從九汪詒尊卸署華亭縣縣丞事回藩轅牌示照得現署武　縣典史徐淸履撤省遺缺查有實缺典史吳祖蔭堪以暫行飭令回任○二十九日管帶撫標正前營候補逾　慶雲通知辭行赴徒陽河工壬辰進士户部主事陳鳳藻由新陽籍來赴都同知吳其昌銷海運滬局差並　知奉委發審局卽到差知縣程南金同里厘局來卽辭五品銜試用府經歴黃應鼎湖南人由寗來○三十日新陽縣萬禀辭○三月初一日候補道汪福安通知在院上銷假辦理留防太湖水師營務處管　中營道銜安徽卽補府李松榮辭赴宜興看操通判成希顔辭赴寗知縣趙鴻禀知奉委履勘靖江田畝差又王國振謝飭知南路總巡差内蒙給奬班酌署事一次記功一次又胡廷琛由寗來五品頂戴候補知縣黃裳治福建人到省縣丞趙啓封辭赴寗見制憲分發江蘇試用巡檢劉夑堯浙江人到省從九晁貽澤銷婁齊封分卡差並謝飭上年水巡記功三次又吳祥泰禀知首府委代理吳縣光　司巡檢事委署無錫縣典史何樹勳辭赴任並銷鎭江上游司員差○初二日知縣翁傳照銷上海領運硝斤差並奉電飭帶解銅火回藩轅牌示照得江陰縣縣丞陳彝法病故遺缺查有遇缺先縣丞孫應昭堪以請補又示卽傳試用縣丞陳昌先巡檢徐文煥初三日來轅新章甄　考試○初三日候補道范德培南京來管帶撫標　前營前福建汀州鎭總兵朱德明潢渡來知縣汪瑞曾禀知隨撫憲赴崇明卽辭又趙鴻辭赴靖江履勘田畝差又蔣子蕃謝甄别加考留省以繁缺補用又王元常辭赴寗撫轅文淄捕李筠禀知　撫憲出巡卽辭府經黃應鼎辭回寗縣丞俞軾銷海運滬局差又楊廷弼禀知今日到官醫局差又陳昌先從九徐文煥奉傳甄别新章考試又汪雋良謝飭知請補太湖角頭司巡檢缺 
[申報舘恊賑所經收順直賑捐三月初一日至三月初十日止第七次淸單]  
　　三月初一日陳樑德洋五元沈樹庭洋一元○初二日廖秀氏求病愈洋五元無名氏求保兒子平安洋一元○初四日王純德堂規元六十兩合洋八十元○初五日樂善堂規元七兩一錢二分耘谷主人規元四兩朱𡕸仲規元三兩五錢無名氏兩户各規元三元菊彤祠人朱壽生募　齋無史氏計四户各規元二兩郭維城耕心氏各規元一兩樂善氏規元五兩○初六日笠澤漁者病愈許助洋十元寄梅軒洋四元延陵氏洋廿元○初七日吳榮泰洋五元周錩記銅洋一元○初八日無名氏洋一元厦門全泰成來歸淸陳氏花洋一元張汝頑二名山舘張敬日堂蔣杜銓留厦順成號張汝懷耀裕興號勝淸丁氏愼德堂張厦順發號莊助良張國威計十二户各花洋五角○初九日丁卯堂洋一元無心洋一角隱名氏求孫壽洋十二另五角江陰老恊興來勉災　　十元以上總共收洋一百五十三元六角規元三十一兩一錢二分花洋七元銅洋一元 
[上海北市絲業會舘賑公所施少欽經收山東賑捐二月十四至廿三日第三千八百五十至五十九次淸單]  
　　十四日古潭州張氏　十元褚募無名氏廿元京口無名氏　名氏無名氏三户各一元安宜留蔭氏一元○十五日楊州同心堂借字會洋十元濮院徒門釐卡知過氏求病速愈十元嘉定永泰朱志詫十元松江安記六元王安雅記四元四明心印氏由蕭恰和來六元王金奎五元無名氏二元常熟同福義募淞記二元又金記一元松江廣大募隱名氏求保母康健二元嚴春泉一元○十六日無名氏太原氏由臯埠鎭一大寄來洋十元無名氏二元湘潭厘金局沈徽求病速愈花洋十元○十七日瞿邵氏由淮安鼎源號　源同莊來九元大錢一百八十千文合洋一百七十七元三角二旬母難人求保平安洋一百元汪彩卿十元汝南氏七元○奉賢朱桃生募系陽郡東海女求病速痊洋一元奉賢朱品生不留名允記玉海士居記靑林不留名　記古華紫　氏力記生財有大道六户各二角共七户合洋二元二角○十八寗城趙閏臣爲侍姬保胎產平安洋廿元泰記由盤記來常平寳銀十兩規元十兩　七錢一分二厘常熟胡　　爲内人嚴氏祈保身軀强健人口平安洋十元張堰高近齋續助六元木瀆俞益松五元蘇城知足爲爲室人汪氏　氣求愈三元○十九日朱婉蓉求消災延者洋廿元嘉定無名氏求外　速愈二元楊鴻鈞求消災延壽一元無名氏銅洋三元○二十日樂善堂由新泰厚來洋一百元吳佑昌善士由　昌隊來九三八平銀一百兩合規元一百零五　一　五分又南豐胡絢臣重洋番八元合規元五兩九錢二分安心氏求病速愈由立大莊來洋一百元仁各存厚堂許求火燭平安由東台寄來十元又十一齡童子求除病　　二元蟾芙女史節香燭費移助二元○廿一日包小邨洋五十元吟香書屋各一元○廿宏度子爲孫求去邪由阮承蔭先生羽洋三百元隱名氏規銀四十四兩永吉棧代　各各　元十九兩零六分一厘新安吳世鋆求病速愈洋廿元求壽齋十元一粟道人求病速愈十元查保時堂四元無名氏三元王梅氏一元○福和莊來楚水謙　　募竺陸張家莊洋二元錢四千九百七十二文林潭莊六千文陸承恩五千文沈溝莊四千八百文楊家莊二千四百文中保莊二千文西朱莊七百文共七户合洋廿七元五角○廿三日烟台王久敬堂京平銀十四兩九錢二分揚州葉元超元弼求母病速愈洋十元葉元超求消災延壽三元無名氏十元宿　釐捐局隱名女子求老太太病速愈近元屈　氏求病速愈由常　昌　寄來洋五元陳士傑求病速愈洋二元陸至善求甬家大小安　洋一元泰記合行平安銅洋十一元黃少琴由嘉定永泰寄來銅洋六元無名氏朱大老　各錢二千文　　號一千八百文 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年三月初六日京報全錄]  
　　宮門抄○諭旨十二道錄前○粤督李等奏遵照部咨另揀補知縣摺○又奏遵照部咨另　　　縣摺○東撫福奏首領佐等官停止分發　○閩督譚奏匯解各欵京餉摺○三月初六日兵部太常寺太僕寺正白旗値　兵部引見三十名侍衛處十二名厢黃漢二名○樊恭煦假滿請安○黃思永張百熙各預備召見○召見軍機瀅　　　　黃思永張百熙○○頭品頂戴兩廣總督臣李瀚章頭品頂戴廣東巡撫臣剛毅跪奏爲遵照部咨另行揀員請補知縣恭摺仰祈聖鑒事竊照花縣知縣李其寯勒休所遺選缺先經扣留以候補知縣何壽慶請署嗣准部駁以前出興寗縣知縣一缺以初　防分缺間知縣常世琯補授例不准補續出之石城花縣兩缺應按班遞推請補所請以候補知縣何壽慶之處應毋庸議行令按限更補等因臣等伏查定例知縣告病病故休致三項缺出係應歸月選者將一缺題補各項候補並進士卽用之員以一缺題補本班大挑舉人如各項候補並進士卽用無人仍尃用大挑舉人又布政司經歴理問庫大使三項缺出先用本項各班一人冉用大挑借補一人借後如遇大挑原班到班准其調還選缺知縣又准部咨行鄭工新例銓補章程内開知縣告病病故休致無論何項所出留補選缺除坐補原缺裁缺卽用廻避卽用新選新補留省另補人員不計外無論何項到班仍以五缺計算以五缺爲一週又准部咨行新海防例銓補章程内開所有遵照新海防例報捐人員自應仍照鄭工事例跟接次數卯數分别掣簽按班銓補各等因前出石城縣知縣缺已用候補知縣向東森更補今花　知縣缺輪用鄭工及新海防遇缺先海防先海防卽舊例銀捐遇缺均無人過班接用各項係大挑到班應先用大挑本班儘先人員又大挑本班儘先一項前出增城縣缺已用新海防大挑儘先知縣杜森寳署此次輪用海防例大挑儘先無人應仍用新海防例大挑　先人員請補兹會選有借補粤海關粤盈庫大使新海防例大挑本班儘先補用知縣祝掄望現年三十九歲係河南光州固始縣人由附生應光緒元年乙亥恩科本省鄉試中式第三十五名舉人十五年乙丑科會試後經欽派王大臣大挑一等四月初九日吏部帶領引見奉旨以知縣用欽此簽分廣東領照起程於十一月十一日到省案經聲明　庸飭耾道幕印結在案嗣遵新海　　　捐本班儘先補用免試用吏部遇班知照係十六年月二十日行文按限减半計至八月初五日接到照例毋庸甄别十七年借補粤海關粤盈庫大使十八年經部覆准現查新海防例大挑儘先一班係該員名次在先應卽照例調還補用該員年富才優辦事穩純以之署理花縣知縣缺洵堪勝任與例亦屬相符據藩臬兩司會詳前來相應請旨准以借補粤海關粤盈庫大使新海防例大挑本班儘先補用知縣祝掄望署理花縣知縣缺仍俟試署期滿如果稱職另請實授如蒙俞允該員係大挑本班儘先補用知縣請署知縣銜缺相當毋庸送部引見臣等謹合詞恭摺具奏伏祈皇上聖鑒訓示再所遺粤海關粤盈庫大使缺粤省現有應補人員請扣留在外俟接准部覆選員請補又粤束省補缺例限九十日此缺准部咨駁係坐光緒十九年十月二十三日行文接照限减半計至十二月初七日接到應以是日赴限辦理今在限内另選請補並無遲逾合併陳明謹奏奉硃批吏部議奏欽此○○頭品頂戴兩廣總督臣李瀚章廣東巡撫臣剛毅跪奏爲遵照部咨另行揀員請補知縣恭摺仰祈聖鑒事竊照石城縣知縣蔣廷桂病故所遺選缺先經扣留以新海防候補本班儘先補用知縣蔡光岱請補嗣准部駁以前興寗縣知縣一缺新海防分缺間用知縣常世琯例不准補應令按班更補今石城縣知縣一缺自應按班遞推請補所請以新海防候補先知縣蔡光岱補石城縣知縣之處應毋庸議得令按限更補等因自應遵照辦理臣等伏查定例知縣告病病故休致三項缺出係應歸月選者將一缺題補各項候補並進士卽用之員以一缺題補本班大挑舉人如各項候補並進士卽用無人仍專用大挑舉人又各省病病故休致選缺知縣遇倫用候補正班到班時於本班中先用正途出身及曾任實缺知縣曾任京外實缺應升知縣署二人再用本班中各項出身者一人又道府至未入流候補班前候補正班凡係應行試看甄别方准補缺人員其具奏者應俟奉旨後下月所出之缺方按原到省日期照例請補又准部咨行鄭工新例銓補章程内開知縣告病病故休致無論何項所出留補選缺除坐補原缺截缺卽用迥避卽用新選新補留省另補人員不計外無論何項到班仍以五缺計算以五缺爲一週又准部咨行新海防例銓補章程内開所有遵照新海防例報捐人員自應仍照鄭工事例跟接次數卯數分别掣簽按班銓補各等因前出興寗縣知縣缺已用新海防候補本班儘先補用知縣蔡光岱更補今石城縣知縣缺按班輪用鄭工新海防遇缺先海防先海防先海防卽銀捐遇缺先銀捐遇缺均無人過班接用名項係候補正班到班查前山永安縣知縣缺已用第二正途及曾任實缺候補正班知縣敬輔今此缺應輪用各項出身人員其名次在先之何壽慶因甄别補用之案係於光緒十八年十月三十日奉硃批已在出缺之後不合補用應以其次之員請補兹會選有軍功候補知縣向東森現年六十六歲係湖南黔揚縣人由文童於咸豐十年投効精捷楚軍克復湖北來鳳貴州天柱廣西蓮塘各處城𪧲出力保准以從九品遇缺卽選同治二年援剿江南肅淸都湖固守彭澤縣城案内出力保准免選本班以府經歴縣丞留於江西補用又援剿安徽立解靑陽域圍案内出力保准免補本班以知縣仍留江西補用並賞戴藍翎又克復新城弋陽案内保准補缺後以知州補用並賞換花翎又收復崇江宜黃東鄉南豐雲都各縣城池案内出力保加運同銜光緒元年四月十三日到江西省二年二月在湖南協黔捐局遵籌餉例捐離原省　指廣東補用由江西領咨赴粤於二年十一月二十五日到省查捐離原省攺指廣東歸原班補用吏部過班知照係二年十一月二十日行文計三年正月初五日接到序補四年五月初一日聞訃丁母憂回籍守制六年八月初一日服滿由籍領咨於九年六月初二日回省十年甄别堪膺民社並未在粤遊幕業經繳結詳咨在案該員老成穩練辦事細心以之署理石城縣知縣洵堪勝任與例亦屬相符據藩臬兩司會詳前來相應請旨准以軍功候補知縣向東森署理石城縣知縣缺仍俟試署期滿如果稱職另請實授如蒙俞允該員係候補知縣請署知縣銜缺相當毋庸送部引見臣等謹合詞恭摺具奏伏乞皇上聖鑒訓示再粤東省補缺例限九十日此缺准部咨駁係坐光緒十九年十月二十三日行文按照限减半計至十二月初七日接到應以是日起限辦理今在限内另選請補並無遲逾合併陳明謹奏奉硃批吏部議奏欽此○○尙書銜山東巡撫奴才福潤跪奏爲續停分發期滿候補人員仍形擁擠擬請將首領佐貳等項再停分發以資疏通恭摺仰祈聖鑒事竊奴才前因山東候補人員擁擠過甚奏請准將道府以至未入流並鹽務等官暫停分發一年嗣因限滿仍未疏通又奏請自光緒十八年十月二十七日限滿之日起展停一年經部議准咨行遵照在案計自展停之日起扣至十九年十月二十七日一年限滿察看各班候補人員仍未减省其中首領佐貳等項人數尤多自去冬迄今未及四月而繳照到省者已有數十員若再接踵而至實有人滿之患該員等補署固屬無期卽差委亦難徧及賦閒日久苦累日深奔競夤緣勢所不免於吏治官方關繫殊非淺鮮奴才與藩司湯聘珍等再四籌商如將道府以至未入流仍請停止分發又恐有碍捐輸計惟擇要變通俾仕途不至過於擁擠而捐務仍無碍於招徠查首領佐貳等項報捐銀數無多擬請暫停分發以資疏通其道府同知直隷州知州通判知州等官指捐尙少知縣曁雜職缺分較直隸州州同州判須由正途出身均仍照常辦理據藩臬兩司會詳前來合無仰懇天恩俯准敕部將布經歴按經歴布庫大使州同州判府經歴縣丞等八項停止分發二年限滿再照舊分發實於澄叙官友不　裨益謹恭摺具陳伏乞皇上聖鑒訓示謹奏奉硃批吏部議奏欽此○○太子少保頭品頂戴閩浙總督臣譚鍾麟跪　爲匯解各欵京餉委員起程日期恭摺仰祈聖鑒事竊照光緒十九年分福建省部撥京餉業經分批委解先後具奏在案兹再籌解加放俸餉一萬兩洋藥厘金一萬兩添撥稅厘一萬兩東北防費一萬兩委令試用通判郎慶祥督同號商進京投納定於二月十五日起程俟報到上庫日期再行由閩發還據稅厘局司道具詳前來除分咨外謹繕摺具陳伏乞皇上聖鑒謹奏奉硃批户部知道欽此 
 
 

Page 13

 
 
[光緒二十年三月初七日京報全錄]  
　　宮門抄○諭旨三道錄前○大學士福奏遵旨核議摺○又奏遵旨核議摺○大臣依奏遵旨减保勦辦都匪出力員弁摺○豫撫裕○奏揀補沿河知州摺○粤督李等奏遵照部咨揀補知縣摺○直督李奏借補都司片○三月初七日刑部都察院大理寺正紅旗値日無引見○徐中堂等各謝署缺恩○齡公裕德張仁黼各假滿請安○李端棻假滿請安○阿克丹陳學棻前往東西陵請訓○雲南正副考官吳嘉瑞陳伯陶到京請安○張星炳丁立鈞預備召見○熙貝勒請假五日○本端遇續假十日○禮部奏改派行從耕禮派出松溎○又奏改派稽察接談換卷派出裕德○都察院奏改派專司稽察派出沈恩嘉○召見軍機徐中堂吳嘉瑞陳伯陶張星炳丁立鈞皇上明日用膳辦事後至頤和園皇太后前請安畢還宮○○降二級留任又降一級留任大學士管理户部事務臣宗室福　　謹奏爲遵旨核議具奏事前任左翼監督宗室敬信奏光緒十九年分短收盈餘銀兩一摺光緒十九年十二月二十五日内　奉上諭敬信奏左翼關稅一年期滿正額無虧盈餘未能足額一摺著户部核議具奏欽此欽遵由内閣鈔出到部據原奏内稱自光緖十八年十二月十三日起至十九年十二月十二日止計任一年期滿共收過牲稅銀二萬零八百三十九兩四錢九分五厘房地稅銀三千零十三兩零六分五厘除正額銀一萬零八兩又房地稅銀三千零十三兩六分五厘下徵盈餘銀一萬零八百三十一兩四錢九分五厘内遵照向例動發過犧牲所草豆等項共用盈餘銀六千一百四十五兩二錢四分均係查照向例給發下存盈餘銀四千六百八十六兩二錢五分五厘查左翼定額盈餘銀一萬八千雨按現存盈餘銀兩數目少徵盈餘銀一萬三千三百十三兩七錢四分五厘奴才體察左翼徵收稅課情形原因近年豬羊來路較減又兼今歲入夏以來大雨時行近畿一帶河水漫溢道路阻滯商販牲畜來京沿途多被水阻必須繞道行走路費較多迨入京後又因旂民生計維艱一時銷售不易多須出資餧養而京中糧價昻貴銀價又與京外懸殊商販層層虧折資本遂多裹足不前且各省馬稅本屬無多復經兵部奏准馬匹不准京城購買以致馬稅更形减少此盈餘未能足額之實在情形今奴才一年期滿短徵盈餘銀一萬三千三百十三兩七錢四分五釐自當赶緊設措再奴才一任接准各部院衙門知照辦買各處祭祀牲畜並戰馬免稅等項共用銀一萬四千六百四十四兩五錢零五厘除將正額銀一萬零八兩曁房地稅銀三千兩零十三兩零六分五厘全行動行並用盈餘銀一千六百二十三兩四錢四分下存盈餘銀三千零六十二兩八錢一分五厘或照向例交納廣儲司抑或應交何處等語臣等伏查左翼原定正額銀一萬零八兩盈餘銀一萬八千兩又隨徵經費銀六千一百四十五兩二錢四分三共應徵銀三萬四千一百五十三兩二錢四分今該翼自光緖十八年十二月十三日起至十九年十二月十二日止一年期滿共收過牲稅銀二萬八百三十九兩四錢九分五厘房地稅銀三千十三兩六分五厘内除房地稅銀係儘徵儘解不入比較所發犧牲所草豆曁本翼經費等銀係屬照例支銷所有正額及經費一項應作爲徵足無虧外計少徵盈餘銀萬三千三百十三兩七錢四分五厘據稱近年豬羊來路較减又兼今歲入夏以來大雨時行道路阻滯商販牲畜來京必須繞道行走路費較多迨入京後又因旗民生計維艱一時銷售不易而京中糧價昻貴銀價又與京外懸殊商商販層層虧折資本遂多裹足不前此盈餘未能足額詳核所奏各節與歴届情形大致相同溯查左翼光緒十六析分短收銀一萬三千四百四十一兩零奏請减免五成四厘六毫賠繳四成五厘四毫十七年分短收銀五千六百六十三兩零因較上届多收奏請從寛免其著賠十八年分短收銀一萬三千三非四十二兩零又較上届短徵奏請减免五成五厘賠繳四厘五厘均經臣部奏准行各遵照各在案今該翼本届所收盈餘銀兩較之上届僅多徵銀二十八兩零自應仍照上届减免成數辦理臣等公同商酌所有左翼本届短收銀一萬三千三百十三兩七錢四分五厘擬請减免五成五厘銀七千三百二十二兩五錢五分九厘七毫五絲其餘减賸四成五厘銀五千九右九十一兩一錢八分五釐二毫五絲係額外盈餘例無處分應著落任滿監督宗室敬信照數賠繳遵照定例五千兩以上至二萬兩者予限三年應令自奉旨之日起按限完繳以符定例並請飭下左翼監督嗣後務宜實力稽徵以期規復原額不得恃有减免成案稱形疏懈再所稱准各部院知照辦買祭祀牲畜並戰馬免稅等項共用銀一萬四千六百四十四兩五錢五釐除將正額一萬零八兩曁房地稅銀三千十三兩六分五釐全行動用並用盈餘銀一千六百二十三兩四錢四分應令該翼卽將辦買祭祀牲畜等項另造細數淸册送部覈銷其下存盈餘銀三千六十二兩八錢一分五厘查前任監督巴克坦布徵存盈餘銀兩經臣部奏奉諭旨著交廣儲司欽此此次該監督奏交現存盈餘銀兩應否仍交廣儲司之處恭候命下知照該翼遵照辦理所有臣等覈議緣由理合恭摺具陳伏乞皇上聖鑒訓示遵行謹奏請旨○○降二級留任又降一級留任大學士管理户部事務臣宗室福錕謹一奏爲遵旨核議具奏事前任右翼監督庚音布奏光緖十九年分短收盈餘銀兩一摺光緒十九年十二月二十五日内閣奉上諭賡音布奏右翼關稅一年期滿正額無虧盈餘未能足額一摺著户部核議具奏欽此欽遵由内閣抄出到部據原奏内稱自光緒十八年十二月十三日接管起至十九年十二月十二日止一年期滿遵照户部奏定章程銀錢並徵牲畜稅銀一萬七千六十四兩六錢八分西山牲稅增銀四十兩房地稅銀七百五十七兩五錢三共收銀一萬七千八百六十二兩一錢八分例交户部正額銀一萬五兩一錢二分内除免委直隷等省戰馬稅銀一百七十五兩六錢八分外應交户部正額銀九千八百二十九兩四錢四分西山牲畜增銀四十兩房地稅銀七百五十七兩五錢本年准各部院來文採買祭祀猪羊牛隻等價除照例將正額及西山牲畜增銀並房地稅銀全數動用不敷外動用盈餘銀六兩五錢八分下存羡餘銀七千二百二十八兩六錢六分循例發過犧牲所草豆等項共用羡餘銀六千二百十六兩九錢一分均係核减搭錢給發除交部庫及動用經費外下存盈餘銀一千十一兩七錢五分查右翼定額盈餘銀七千三百二十一兩四錢除辦差動用及現存盈餘銀外計短征盈餘銀六千三百三兩三分奴才體查情形實緣本年六月間大雨道路梗塞猪羊所來無多又兼順直一帶水災頻仍小民生計艱難牲畜滯銷尤甚且京中銀價與京外大相懸殊商販層層虧折資本是以均各裹足不前以致盈餘未能足額所有現存盈餘銀一千十一兩七錢五分可否例交廣儲司抑或應交何處等語臣等覆查右翼原定正額銀一萬王兩一錢二分盈餘銀七千三百二十一兩四錢又隨徵經費銀六千二百十六兩九錢一分西山牲畜稅銀四十兩共應徵銀二萬三千五百八十三兩四錢三分今該翼自光緒十八年十二月十三日起至十九年十二月十二日止一年期滿共收牲畜稅一萬七千六十四兩六錢八分西山牲稅銀四十兩房地稅銀七百七十五兩五錢三共收銀一萬七千八百六十二兩一錢八分又各省採買戰馬免稅銀一百七十五兩六錢八分應准作正開銷除房地稅銀係儘徵儘解不入比較外計正額及西山增稅均係徵足無虧所徵盈餘銀兩内應除去循例發過犧牲所草豆等項銀六千二百十六兩九錢一分外下存盈餘銀一千十一兩七錢五分爲所徵之數覈與額定盈餘銀數計短收銀六千三百三兩七分據稱本年六月大雨道路梗塞猪羊所來無多又兼順直一帶水災頻仍牲畜滯銷商販虧折資本是以均各裹足不前以致盈餘未能足額等情查右翼光緒十六年分短收銀六千四百九十六兩奏請减免三成賠繳七成十七年分短收銀五千三百十六兩因比上届收數較多是以奏請减免三成六厘六毫賠繳六成三釐四毫十八年短收銀五千二百六十六兩零又較上届收數稱多奏請减免三成七厘賠繳六成三厘均經臣部奏准行知遵照各在案今該翼本届短收銀六千三百三兩七分與光緖十六年分徵收之數雖屬稱多然較之上兩届實少收銀一千餘兩自應援照十六年分减免成案量爲著賠以示區别臣等公同商酌所有右翼本届短收銀六千三百三兩七分擬請減免在成一厘銀一千九百五十三兩九錢五分一厘七毫其餘减剩陸成九厘銀四千三百四十九兩一錢一分八厘三毫内有短收額内盈餘銀一千四百一十兩五錢五分八厘三毫核計在三分以上例應降一級留任惟查該翼歴届關稅期滿間有短收額内盈餘銀兩其應得處分均經奏旨寛免今該翼短收額内盈餘稅 
 
 

Page 14

 
 
銀係屬有因可否仍照歴屆成案寛免處分之處出自天恩至减剩陸成九厘銀四千三百四十九兩一錢一分八厘三毫應者落任滿監督賡音布照數賠繳遵照定例一千兩以上至五千兩者予限二年應令自奉旨之日起按限完繳以符定例並請飭下右翼監督嗣後務宜實力稽徵以期規復原額不得恃有减免成案稍形疏懈致干叅處再所稱本年採買祭札牲畜等項照例將正額及西山牲畜增銀並房地稅銀全行動用不敷外動用盈餘銀六兩伍錢八分應令該翼另行造具細數淸册送部以憑核銷其現存盈餘銀一千十一兩七錢五分查臣立山前任右翼監督征存盈餘銀經臣部奏奉諭旨著交廣儲司欽此此次該監督奏交賸存盈餘銀兩是否仍交廣儲司　處恭候王命下由臣部知照該翼遵照辦理所有臣等核議緣由理合恭摺具陳伏乞皇上聖鑒訓示遵行謹奏請旨○○奴才依克唐阿跪奏爲遵旨减保剿辦教匪出力員弁恭摺具陳仰祈聖鑒事竊照光緒十九年十二月二十九日接准兵部咨照以前次奴才所奏官軍勦潔徐家圍之教匪生擒首逆何廣大懇將在事出力員弁援案請奬一摺光緒十九年四月二十六日奉硃批者准其酌保數員毋許冒濫欽此欽遵行知在案兹據單開保奬武職共計二十二員核與前奉諭旨准其酌保數員不符碍難核議請旨飭下奴才欽遵前奉諭旨核實删减不得逾十員之數俾免冐濫等因議奏光緒十九年十月二十日奉旨依議欽此欽遵咨行前來仰見朝廷奬賞武功務求切實之至意奴才遵將前單所開保奬武職核實删减十二員惟其實在出力者十員謹繕淸單恭呈御寛合無籲懇天恩垂念該員等剿滅叛逆犬馬微勞俯准奬勵出自逾格鴻慈所有遵旨减保剿匪出力員弁緣由理合恭摺具陳伏乞十皇上聖鑒訓示再該各員履歴已經咨部在案此次毋庸再　合併聲明謹奏奉硃批兵部議奏單併發欽此○○頭品頂戴河南巡撫奴才裕寛跪奏爲揀員請補沿河知州以裨地方而重河防恭摺具奏仰祈聖鑒事竊照鄭州知州吳榮棨於光緒十九年十二月十七日在調署鄧州任内丁父憂經奴才具題開缺應以該員丁憂作爲開缺日期業歸十二月分截缺報部在案查定例沿河河南之鄭州缺出令於本省現任人員内揀選調補如無合例堪調之員准以候補人員題補又知州遇用候補時先儘科甲出身人員如不合例或人地未宜必詳細聲明方准以别項出身候補人員請補今鄭州係沿河衝疲難兼三要缺地當七省通衢差使絡繹政務殷繁兼有協防之責必須精明幹練熟諳河務之員方克勝任奴才督同兩司在於現任應調及候補科甲出身人員内逐加遴選非現居要缺卽人地未宜惟查有軍功候補班前補用知州邵承裕現年五十歲順天大興縣人由附貢生報捐通判指分東河試用並加鹽提舉銜同治十一年五月初十日經欽派王大臣騐放領照到工十三年捐離原省改指河南光緒元年九月初七日繳咨到省咨調新疆軍營隨同攻克烏魯木齊各城出力保奏四年二月初四日奉旨著以知州仍留原省歸候補班前儘先卽補並賞戴花翎欽此攻克吐魯番城出力保奏奉旨賞加四品銜並給四品封典欽此新疆南北兩路蕩平出力保俟補缺後以知府遇缺卽補請咨回省銷差期滿甄别留省補用在部庫補交捐免保舉銀兩委署延津汝陽等縣知縣各任交代均已淸楚由後任結報據布政使長祿署按察使桂霖會詳呈請奏補前來奴才查卲承裕才具精明辦事能幹以之補授鄭州知州實於要缺有裨惟調請補與例稍有未符但人地實在相需例得專摺陳明如蒙俞允俟部覆到日給咨該員赴部引見該員係軍功候補班前補用人員毋庸查開叅罰爲此恭摺具陳伏乞皇上聖鑒訓示再河東河道總督現係奴才兼署毋庸會銜合併陳明謹奏奉硃批吏部議奏欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲遵照部咨另行揀員請補知縣恭摺仰祈聖鑒事竊照興寍縣　縣沈春輝病故所遺選缺先經扣留以新海防分缺間用知縣常世琯請補嗣准部駁以常世琯報捐分缺間核計接到部文已在大挑正班之後不得作爲見過正班照例不准請補所請以新海防分缺間知縣常世琯補授興寗縣知縣之處應毋庸議行令接限更補等因臣等伏查定例知縣告病病故休致三項缺出係歸月選者將一缺題補各項候補並進士卽用之員以一缺題補本班在挑舉人如各項候補並停士卽用無人仍專有舌挑舉人又准部咨行鄭工新例銓補章程内開知縣告病病故休致無論何項所出留補選缺除坐補原缺裁缺卽用廻避卽用新選新補留省另補人員不計外無論何項到班仍以五缺計算以　缺爲一週又新例報捐各項本班儘先補用人員各本班輪補到班時於各本班中先用正途出力及曾任知縣曾任實缺應升知縣者二人再用各本班中各項出力者一人又准部咨行新海防例銓補章程内開所有遵照新海防例報捐人員自應仍照鄭工事例跟接次數卯數分别掣簽按班銓補各等因查廣東病故休選知縣一項上次用至第二輪大挑正途已將大挑知縣馮瑩淸署合浦縣知縣缺與上次興寍縣知縣缺按班輪用鄭工及新海防遇缺先海防先海防卽舊例銀捐遇缺先銀捐遇缺均無人過班接用各項照輪可揷之新海防分缺間人員如常世琯吳志道朱懷新均不合例此外鄭工及舊海防例分缺間無舊例分缺間前均無人應再過班用候補班前人員查前出鶴山縣知縣缺輪用鄭工例正途及曾任實缺無人已用各項出力之鄭工例候補班儘先補用知縣蔣定權補今此一缺輪用海防例候補本班儘先無人應用新海防例候補本班儘先正途曾任實缺人員請補兹會選有新海防候補本班儘先補用知縣蔡光岱現年三十八歲係江西新建縣人由監生遵籌餉例報捐縣丞指發廣東試用光緒六年投効廣西邊防札委隨營發審局差十年二月威遠軍出關札調管理糧餉軍械兼前敵轉運差是年全軍遣散札委帮辦龍州轉運局差十一年因在事出力保奏八月二十一日奉上諭蔡光岱著以本班仍留原省歸候補班前補用並俟補缺後以知縣用欽此十二年給咨離營赴部騐看十月二十八日經欽派大臣騐看十一月在台防捐局加捐本班儘先補用領照出京十二月二十一日到省十五年委查廣西引地差旋隨營帶隊於越南鳳威社剿捕匪首李亞生會合生擒該逆出力保奏請免補縣丞以知縣仍留廣東歸候補班前補用並加同知銜經部議改爲俟補缺後以知縣仍留廣東補用所請加銜應毋庸議於十五年五月二十三日具奏奉旨依議欽此十六年因前已保有補缺後以知縣用兹復攺爲補缺後以知縣仍留廣東補用係屬重複攺請歸知縣班後加同知銜經部議准於十六年三月十九日具奏奉旨依議欽此由廣東查引地回省銷差咨補瓊山縣縣丞於十一月初六日到任十七年五月十八日在廣東海防捐局報捐歴俸離任開缺隨卽請咨進京引見領照於光緒十七年廿一月十三日到省嗣遵新海防例捐歸知縣候補班本班儘先補用吏部過班執照係光緖十八年四月二十日行文按照限减半計至六月初四日接到序補並在粤遊幕業經繳結詳咨在案查該員年力强壯才具穩綿以之補授興寍縣知縣洵堪勝任與例亦屬相符據藩臬兩司會詳前來相應請旨准以新海防候補本班儘先補用知縣蔡光岱補授興寍縣知縣缺如蒙俞允該員係新海防候補本班儘先補用知縣請補知縣銜缺相當毋庸送部引見臣謹合詞恭摺具奏伏乞皇上聖鑒訓示再粤東省補缺例限九十日此缺准部咨駁係坐光緒十九年十月二十三日行文按照限　　計至十二月初七日接到應以是日起限辦理今在限内另選請補並無遲逾合併陳明謹奏奉硃批吏部議奏欽此○○要鴻章片再通永鎭標右營都司吳視桂在任病故應請開缺所遺都司操防緊要非精明幹練之員弗克勝任查有花翎儘先遊擊倪芳年三十六歲直隷人由行伍歴拔督標後營千總嗣因海運漕糧及歴年辦理海軍剿辦熱河教匪肅淸出力薦保以遊擊儘先補用該員樸實耐勞熟諳紀律以之借補通永鎭標右營都司員缺實堪勝任亦與例章限制相符應請准其借補以裨營伍除飭取吳視　病故委騐各節並倪芳出身履歴咨部外理合會同直隷提督臣葉志超附片具陳伏乞聖鑒飭部覈覆謹奏奉硃批兵部議奏欽此 
 
