# 1907 - 350 - 4912457

 

Page 1

 
 
   
 
 

Page 2

 
 
上諭 
[八月二十四日奉]  
　　上諭保護傳敎載在約章凡在内地之外國敎士身命財産地方官均有保護之責近年來各省焚毁敎堂戕害敎士仍復在所不免朝廷深爲惋惜推究其故敎民之不和多由官吏處置之未善從前歷經訂約載明安分傳敎習敎之人不得刻待禁阻又如係中國律令之事仍由地方官照例辦理是其界限本極分明著各省督撫迅將中國與各國所定約章内傳敎各條摘要輯刊成册分發所屬各官責令認眞講習遇有外國敎士交接事件遵照約章切實辦理至平民敎民同爲朝廷赤子同受國家法律一切違犯科條及訴訟案件不分民敎悉按定律持平判斷毋稍歧視假借俾各輸誠悅服並隨時剴切曉諭使民敎各安本分勿相侵凌官吏能主持公道民敎自化除忿嫉其有痞棍匪徒造謠播弄滋生事端者平時宜嚴加防範臨時須迅與消弭儻地方官吏不諳約章而　頇偏執或畏怠因循以至釀生重案定予查究分别懲戒將此通諭知之欽此 
宮門抄 
　　八月二十四日召見軍機朱有基徐世昌 
論說 
[念三日上諭謹注（其一）（還）]  
　　有敎育普及地方自治而後有議院乎有議院而後有敎育普及地方自治乎八月廿三日上諭宣布憲政著學部通籌普及善法編輯課本通行並著民政部妥擬自治章程擇地依次試辦庶議院。早日成立立憲可期實行恭繹旨意殷殷以盼望憲政謀設議院爲念。又重慮議院之不能遽行也殷殷以敎育普及地方自治爲念。循途漸進。階級森然亦仰見聖慮之周詳矣。夫以今日社會之現狀言之。學校萌。芽民權潛伏。一旦。積極。行動。欲舉其無敎育身受無自治經練之人民。與之謀舉議員。開設議。院其勢將至於叫囂驩突。互相競爭必處乎解散之局面。故以敎育普及地方自治兩。方面。同時進和。使造成議員之資格。然後爲議。院之建設。此年來談憲政者人民程度說之所主張。至八月念二日而始發表亦不可謂非預備立憲之所有事也。雖然。就理論上言之。似乎有敎育有自治而始開議院。不失爲循循次序之道。而以事實上言之。人民無議院。卽無參政權。人民旣無叅政權。而徒恃目前無責任之政府。無智識之官吏。果能謀普及而廣設學校乎。謀自治而組織機關乎。請下一斷語。以貢罪言。各國敎育所以普及。者政府强迫制。度有調查學齡兒童。與檢定敎制認 
 
 
 

Page 3

 
 
許敎員等。事凡此。敎育行。政統于政府賴有立法之議院以監督。之地方公共團體之學校。又有議院。議决之地方稅以籌撥之。此普及之所以能行也。今中國緩設議院。靳予人民以參政之權。無論其經費難籌。學校不多也。卽使地方具有自。治形。模能以收稅。建校。共圖敎。育而地。方官吏不足調查戶口人數年齡等事。中央政府。又無强迫命令統一制度。之施行。則此後敎育。界但有摧折之憂。而無發逹之望。此則可以斷言者。蓋普及之。權操於地方團體。亦操於行政官府。荀無監督行政之機關。盾乎其後。是欲以不設議。院之惡因。結成敎育永不普及之惡果也。此其可議者一也。欲開議院當先謀地方自治。斯言也。大抵監於英國地方制之逐漸發逹。演成國會。以理論上觀察之。何可厚非。顧除英國外各。國開設國會。均不以地方自治爲基礎。其故由於國家競爭。趨勢日迫。人民亟於自謀。各有其叅與政權之能力。夫是以國會之開。不必待自治之發逹圓滿也。今中國如必待地方自治始開議院然則數年之内。全國之中能徧行地方自治否耶。藉曰能之亦僅足以代此專制之政府。分擔一部行政之義務。其於立憲之精神。仍渺無關係也。而况乎議院未開。先謀自治。但有官吏監督人民。人民不能監督官吏自治之組織。終將爲官治所敗壞故惟有議院始能促成地方自。治而地方自。治决不。能在此專制政府之下。而漸演漸進者也。今乃以地方自治問題。解决議院問題。此其可議者又一也。吾爲此論並非對於敎育普及地方自治絶對的排斥也。但以今日之事勢言之。列國協。謀時機逼迫。惟有亟設議院。俾人民叅與政權。上與下。同負責任。或者猶可以救其亡。而不然者。吾恐議院不開。卽敎育不能普及。地方不能自治。吾國人將淪胥以舖焉已矣。嗚呼吾亦何忍言其後患哉。電電 
[電一（二十四日午後四點）]  
　　南贛匪巢在大窩裏鎭兵力保贛城俟援兵進勦吉南贛道請李占椿籌辦團防以靖匪蹤 
[電二北京（同日午後八點）]  
　　内廷消息政府擬裁東三省總督留巡撫 
[電三北京（同日午後九點十分）]  
　　東督徐菊帥到京擬内用調趙爾巽回奉按此係另一訪員所發與前電相出入 
[電四北京（同日午後十一點）]  
　　駐京日使照會外部稱運米赴關東州事仍請弛禁 
[電五北京（同上）]  
　　儲材館學員學習期滿留部當差定二十六日入奏 
[電六北京（同）]  
　　上俄人在漠河沿江私挖金砂北洋請外部照會俄使璞科第禁止緊要新聞 
[請設上議院之大會議北京]  
　　御史史履晋奏請親貴出洋以便早日回國充當上議院議員否則當重用留學生總之上議院之設不可再緩云云奉旨着軍機大臣各部尙書會議具奏十八日由軍機處片交各衙署欽遵矣（忠）按袁軍機奏請建設政府已遭政務處駁覆此次史侍御請設上議院想亦爲諸大老所不樂聞准乎否乎請觀其後 
[四大軍機電慰岑雲帥北京]  
　　近聞世陸袁張四大軍機公電岑雲帥力勸扶病出山電内並有兩宮想公甚殷等語（木） 
[鄂督趙爾巽致梁藩司電] （定期赴任） 
　　武昌藩臺梁鑒現正磋商鐡路事宜出京之期定於本月二十八日軍學商界之歡迎請代爲力辭（音）按此事已略紀二十三日本報專電 
[西報紀贛省匪亂情形]  
　　二十一日九江訪函云贛州亂事發源已久當七月二十一日曾得寗都來函謂有拳匪聚會謀於八月中秋節殺盡各洋人及敎士並有揭帖一紙聲言攻擊某會云云當時地方官卽查究其事而其親兵竟爲人民所毆有二人幾致被殺匪徒皆揚言奉神佛命將殺盡崇拜大白菩薩及不拜神佛者是以贛州一帶附和拳匪者爲數極夥英領事訪知其情曾極力設法保護英人昨日得一電謂鬧敎之亂勢益危急此地英領事得信卽電北京并電南昌請贛撫擔任保護英民之責今日午後又得電則知亂事已甚蔓延惟有西女士二人及西人數名均得無恙節譯文匯報 
[廷寄新粤督解散欽匪廣東]  
　　粤督張安帥近有電奏到京陳報赴任日期並欽州匪勢漸平情形奉旨仍着張人駿竭力解散現已廷寄張督欽遵矣（山） 
 
 

Page 4

 
 
[淳安民變四誌杭州]  
　　淳安　革生方晋鬨堂毁學縣令逃避各節己三誌本報茲又得嚴州府啓太守禀陳浙撫兩電照錄如左 
[第一電]  
　　霰電敬悉淳事初起經卑府訪聞因恐遲誤失機卽請卞丞宗彬會營馳在彈壓解散一面電禀大略其時屠令兩子遁逃到郡卑府接見均赤足短衣狼狽不堪言詞慌張自云其父不知下落且云沿途有人盤查不容縣署走漏一人隔絶消息旋據屠令間道購鄉民到府禀求交卸續又接淳幕密　稱民衆與官爲難屠令避出地方未靖不可無主迅請派委代理至屠令下落函中　能指實道路又多謠傳卑府未　確耗不敢率禀故一面飭查一面電請憲示委代及發電後又據卞丞急報言於十四午到淳民衆已解散可無他慮查勘各學堂毁擄僅存椽瓦縣署被閙搶失錢物餘尙無恙屠令幸避未遭荼毒並妥囑鄉民探聽礙難出面附來屠令親筆函禀言圍署時由師範生挾之暫避農家現回署至起釁原由風聞多端民情未洽刁徒乘隙煽弄激動衆怒直欲侮辱官長以伸積憤不僅爲學務一事卽屠令函中亦稱原因複雜現旣滋事是否屠令辦理不善固當確查而聚衆毁鬧刁風亦不可長一俟事定自應嚴行拿辦但閱來函詞意擾事鄉民尙有密探在縣城察訪致屠令未能出面恐民怨太深難任地方而此案之善後似亦非屠令原手所能辦理應否委代尙乞迅示祇遵卑府原擬親詣查辦現因嚴恊赴閩考驗軍政守備晋省領餉首縣初任文武均無可恃兵力更單值此屬邑多事之際郡民震懼諸紳以府城不可無鎭守之員至再阻留是以先派分府委員商請卞丞會督弁兵往援現雖暫解散後患不可不愼事關重大除由卑府督飭辦理外迅請遵委幹員星馳赴淳察酌會辦不勝盼禱續叩效 
[第一電]  
　　昨具效電當邀憲覽今日屠令到郡據禀民衆己解散諄求暫委卞丞就近兼代縣篆伊擬晉省面禀詳細卑府未敢擅便請迅電示祗遵續叩卑職寄附叩號（藴） 
[嘉湖梟匪與官軍開仗詳誌杭州]  
　　浙江署撫信懐民中丞於十九日接湖防統領張立德遊戎急電謂本日太湖口陸家灣地方突來大帮梟匪約計二百餘人與駐紥防軍開仗惡戰三四點鐘兵匪互有傷斃至旁午時始各乘鎗船退去我軍以船械未備不便尾追電飭泗安輪船星馳接應云云中丞以該輪出差未回立發急電致嘉防陳政詩觀察及嘉縣楊太守張統領嚴飭合師痛勦勿爲所乘茲附錄原電如左 
[致嘉防陳統領電]  
　　頃接張遊擊皓電據禀太湖邊陸家灣來梟匪二百餘名與防軍接仗互有傷斃應迅飭泗　輪速來等語現在該匪黨雖退難保不復來請督飭嚴防痛勦勿爲所乘泗安輪差竣卽來署院號印復湖防張統領電皓電悉梟匪雖經擊退難保不復來應督飭嚴防痛勦勿爲所乘並將詳細情形隨時馳報泗安輪差竣卽來署院號印 
[嘉府禀復署院電]  
　　號電敬悉昨聞此報卽夜飛各營合力嚴防痛勦並聞泗安輪卽日可到餘容查探續禀卑府政叩箇印（交） 
按此事略見二十一日本館專電 
[改訂限制軍火進口新章北京]  
　　稅務處前定軍火進口章程十條己載本報茲悉收取照費一條因德義兩國駁詰不允已將此條删去惟件數仍不能不爲之限制己將章程重行改訂咨行外務部轉送各使查照矣（夏） 
[荷蘭專設駐漢領事漢口]  
　　荷蘭國人在漢口之商業向來不甚發逹駐漢領事即由和昌洋行大班兼埋茲荷政府以邇來荷蘭至漢口一帶貿易者日漸增多特另派漢德君爲駐漢領事來漢專管一切交涉云（今） 
[𡩋都州林牧爲拳匪滋擾事上贛撫禀江西]  
　　竊照贛南寗匪徒設堂傳習神拳迭奉憲札認眞查拿卑州因示禁較早境内尙稱安謐惟卑屬瑞金縣之丁陂瑞林寨一帶前聞設有神壇亦經卑職諭紳派兵前往開導分别將堂撤去並經瑞金縣孫令嚴切示禁各在案七月十三日卑職會營馳赴田頭查辦温黃鬭案風聞田頭附近之丁陂李田瑞林寨一帶各堂又已設回並聞該拳匪等造謠有人圖燒雩屬黃屋乾眞君廟因而糾衆駐廟名爲保護實圖滋事並有捉人關禁重情卑職當因田頭彈壓吃緊未便擅離隨卽分派兵差兩起一赴丁陂一赴黃屋乾分别先往密查去後本月十九傳聞兵差有被人毁殺情事正在派差查訪間卽據親兵劉鎭標屈得勝營兵魏慶麟彭爲霖差役　儀等五名帶傷馳回請騐各前來隨卽提驗傷痕分别填單飭醫並訊親兵劉標營兵彭爲霖差役供伊等奉差往丁陂密探行至尙離該處三四里之李田村地方查有雩都人肖漳州矮老在該處設壇來學神拳之人不論老少名爲童子秉燭請神之時童子似顚非顚登壇亂說持械亂舞名爲發童童子所說之話鄰人皆信爲眞查畢當將地名匪名開單私儲袋内又至小地名上　子村陳善祥家門首查看屋内亦設有神壇壇内　鑼秉燭正在發童伊等與多人均立門首觀看有敎書的陳喜明故意詢問發童的能知伊等三人姓名否是做什麽的人聽邢發童的高聲說道不是姓毆便是姓陽那多人問伊等三人是否此姓伊等答是來此採買樟樹並無姓毆姓陽之人所說不靈那發童的就說伊等三人係屬妖道與他鬭法卽有陳姓多人走進壇内鳴鑼將三人捉住船詰當時江儀身上帶　匪名單恐被搜出隨　單放口内濺濕呑下衆人更加船問對 
 
 

Page 5

 
 
第五版 
答含糊遂將三人用繩綑縛各用刀棍鐡尺任意亂打並將三人送至黃屋乾殺祭眞君行至丁陂墟又被陳姓多人趕來重打一頓甫到墟外田旁邊見這屈得勝魏慶麟亦被多人綑縛田内彼此不敢相認聽憑送至黃屋乾眞君廟正要殺害經該處賽曾肖黃譚劉各姓首事斥罵如敢平空殺人定要送官陳姓人等始將伊等帶回丁陂經地保領至家中雇轎送回田頭又據屈得勝魏慶麟同供伊等奉諭赴黃屋乾密探甫至丁陂墟外卽被多人前來盤詰說係來燒廟之人將繩綑縳用刀棍鐡尺亂打餘與劉鎭標同供傳訊地保供亦無異卑職伏思丁陂一帶神拳匪徒平空造謠鼓衆殺傷兵差實屬不法已極正在會營拿辦間適奉巡憲札委毛令宗澄雷弁逹成馳赴寗瑞一帶查辦神拳匪徒自應會合兵力從嚴拿辦卑職現在會同徐守備並中營左哨由田頭馳往丁陂瑞林寨一帶查拿究辦一面函請毗令雷弁並移雩都縣黃令曁行瑞金縣孫令分赴丁陂李田黃屋乾一帶分别查拿敎拳首要解散附和脅從並查拘逞兇各犯務獲（下略）（模）按贛省拳禍發現已久地方官每以一禀了事宜其有十九日之南康巨案也 
[郵傳部派定交通館總辦北京]  
　　郵傳部擬設之交通館久己擱議昨日陳尙書又與丞參會議總辦一差甚費籌躇經各司員公舉那丞堂晉爲總辦各堂己認可諭令那丞卽行籌擬章程（黃） 
[裕通官銀號賠欵之爭執杭州]  
　　温州裕通官銀號倒閉後虧欠道府縣及各局卡欵目甚鉅曾由道府電禀省台請示現號東丁君業己來省具禀撫轅頣將家産備抵被欠各戶聞有家産可抵運動省台均欲爭先收還欠欵而温處道　觀察以該銀號欠稅欵至十八萬餘爲數尤鉅欲將關欵先行賠還再歸其餘各欵以致府縣與各局卡决意將丁姓家産自行封閉抵償伊欵此事若非信中丞獨力主持秉公核辦則温州官場必致大起爭執矣（靑） 
淞滬聞 
[法人越界設軌最近之交涉]  
　　西門外建築電車一事日前滬道與道領事會議法領口述辦法四條曾　滬道函致總丄程局開特别會議議得草案五條呈由瑞觀察轉覆法館其文如左（　）方浜橋至斜橋之電車軌道由中國地方紳商集資自造（二）方浜橋至斜橋之軌道爲中國産業允准法租界電車在該軌道經過不納租金（三）方浜橋至斜橋之馬路上一切工程目後槪由中國自行辦理與法公董局無涉（四）如法公董局承認第三條辦法則中國地方紳商禀官招股設立上海南市電車公車（五）南市電車公司成立後與法租界電車公司一切交通章程由兩公司各舉代表詳細訂定詎法領事對於第三四條馬路工程仍堅執不允復開出洋文合同九條譯錄如左（一）查明中外公益上海道准紳董在上海城外　市設立華滬電車公司（二）華滬公司須自東門迤南繞過城廂至方浜橋築成電氣軌道以兩年爲限（三）法公司與華滬公司商定電車彼此通軌（四）方浜橋　斜橋一段軌道華滬公司自行築造作爲華滬公司産業（五）方浜橋至斜橋一段軌道法公司永遠可以在此軌道通行有上海道法總領事擔保（六）華滬公司軌道將來如何修理如何行走應與法公司商妥辦理（七）方浜橋至斜橋軌道爲華滬公司産業係上海道與法總領事擔保是實（八）華滬公司軌道須與法公司軌道一式修理整齊俾電車行駛平穩免致危險等事法公司軌道保與華滬公司軌道一律（九）方浜橋至斜橋一段電車軌道議定華滬公司卽於西歷十月初一日動工至全路軌道限定兩年完工諒華滬公司不能如期動工可由法公司代爲安設軌道此次合同尙可商酌以上各條法領一面之詞牽涉太多侵我主權尤甚是以官紳均不允可而華界自築電車之說遂因此未能决議云（流） 
[靑陽江賽船三誌]  
　　靑陽江西商賽船一事兩紀本報茲崑新兩　會禀到道經瑞觀察批云此事先據新陽縣單禀己函請英總領事飭禁一面函復　令轉致崑邑一體設法妥　旋准英代總領事德晤談　此並又函商前來因念事甚細微蘇州河疉次舉行從未滋事去歲改移靑陽江賽駛亦無意外之虞　經通融照允茲將來往函稿抄發仰卽查照届時多派差役會同認眞彈壓（懐） 
洋米出口電文 
[曾道鑄上撫憲電]  
　　洋米尙存四萬餘石各縣無人承領米價日落應否依市出售電乞示遵職道鑄叩 
[蘇撫陳復瑞道曾道電]  
　　少卿養電悉洋米應即依市出售不必觀望龍印 
謝贈 
昨日蒙新小說社惠贈徐錫麟一册（共二百四十餘頁）並附傳單一紙臚列四大特色洵不謬也照錄如左以作紹介一編輯之精詳一搜羅之宏富一圖像之淸爽一裝潢之雅潔 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
[太會議] （盲從）要件 
[郵傳部會議行用金瞥說帖]  
　　謹按各國行用金幣相繼仿辦一以抵制外人一以流通市面誠富强之基礎也我國改良幣制議用金幣迭經駐俄胡使及湖廣總督先後奏請開辦茲又由駐英汪使縷陳用金之利經度支部叅考各國辦法擬議甲乙丙丁四條奏請飭下廷臣會議以昭愼重本部自應盡知無不言言無不盡之義特述所見以備采擇竊查原擬章程所有各項辦法井井有條但似宜先將圜法公　宣布以定趨向茲將向國整頓圜法一定不行之要旨開具於左一貨幣之成色分量劃一無二二市面之幣須適敷市面應用（此欵詳下文所述供求相應節内）三政府發行之價與收用之價必須一律四各幣彼此兌換須有一定不移之價五國家定律止准通用新幣如用他貨相代司法處槪不承認以上各節無論用金用銀用銅爲本位或金銀並用爲本位似均應切實舉行又查原訂章程甲法一條係仿印度經騐成法辦理茲按照計學公理并參考印度情形竊以爲印度成法似有未能仿行者先以計學論大凡各物所求之數過於所供之數其物價必昻所供之數過於所求之數其物價卽低即如鑄用制錢所求過於所供鑄用銅元所供又過於所求此兩項低昻之數盡人皆知印度初改幣制卽用供求相準之法政府將市面貨幣逐漸吸收存儲國庫不再發出是以市面貨幣日見其少銀根日緊貨幣日漲直漲至政府所定之價然後停止吸收貨幣但此項辦法與市面極不合宜蓋銀粮日緊全國商務震動受累將不可數計爲我國所萬不可仿行者其故分列於下一印度止用本國貨幣而我國所用者並非全係本國貨幣如墨西哥之鷹洋英之站人日之洋圓遍地皆有俄之盧布僅用於東三省香港鷹洋又復行於兩粤且各處兼用生銀代幣任便行便此與印度情形大不相同假如我國政府亦有印度整頓幣制之實在權力然在與各國商攺條約之先已不免外國銀幣曁生銀進口抵制市面不足之慮二印度辦法計期十年方收效果我國現在情形外患内憂日甚一日所有銀行商務諸權悉在外人之手早辦一年卽早收一年之益萬不能再受十年銀根加緊之累三外洋匯兌作價其權在於倫敦印度更改幣制全恃倫敦官銀行之協助方能抵制各銀行之阻力一在英國經營年費巨欵統由英匯印一在英軍註印人數繁多其每年匯英儲蓄之欵亦復不少有此二項匯劃巨欵印度政府卽能壓制商家銀行設有抵抗之事亦可借英國官銀行全力援助我國并無此項權力且各通商口岸外國銀　林立將何所恃以箝制之以上情形是印度辦法卽爲我國極難仿辦原擬章程之乙法尙爲合官查乙法係荷蘭舊法奉行五十年著有成效且並無多金飛獵濱仿而行之亦收效果丙丁兩法卽是乙法其叅用帋幣與鑄新銀幣吸收舊銀　廣帋幣均是乙法内所應行次第興辦之事茲就乙丙丁三法條日内所有管見分别臚列於後（未完）分類新聞 
政界 
 
 

Page 11

 
 
[電咨各省酌送法律學生北京]  
　　法部侍郎沈家本通咨各省督撫電　京師法律學堂定於十月内添設新班除在京招考外請貴省酌送已有實官之員來京欵業堂舍不敷咨送人敷每省定在十名以内望由提學使詳加考驗不論官紳以年輕質敏中文素優者爲合格本堂經費異常支絀擬照學部定章量收學膳費請將咨送員數或不送員先行電復（一） 
[批飭提訊假捐案江西]  
　　贛省假捐案自今正發覺後贛撫按擬奏辦前經司道迭訊擬結因未洽明晰簽駁覆訊現奏革戶部郎中丁繼瑜剖陳全案貫跡具禀贛撫奉批謂盛宮保前次委辦東捐係該革員一人獨承其任而蔡濟良得以經手捐事實爲該革員所委派茲蔡濟良等僞造照收弊混多端被控案牘紛至沓來該革員爲案中領袖豈能諉爲不知轉欲置身事外有是埋乎惟此案前據該司道訊擬其詳經本部院案核案情未洽明晰簽復悉心鞫訊妥擬詳辦在案據禀前情亟應提集蔡濟良等嚴鞫如何串同僞造照收弊混行用究有若干處得過假照銀若干數必須逐一究明切實擬辦方足以昭折服而杜藉口　布按兩司會同賑捐局陶朱兩道遵照批指及前次簽商各節赶緊復訊確情妥擬詳辦云（千） 
[取定法政學員名單江西]  
　　贛撫瑞中丞前日取定法政府學堂學員正佐兩班各二十員名單錄下（州縣）汪時謨王念萱盧來源劉秉樞鮑誠炎舒龍夔涂燡坤王珍黃志義王蔭棠錢撫辰趙文元惲祝三文芳戴鴻逵蔡澤樁鄭式岐徐龯葉錦春金維藩（左雜）錢應選余志纓賀方斌史文俊凌祖蔭劉家琳李炳楠程運千鄭振霆潘晋榮譚琮熊宗幹吳祖年劉家濤陶仕傑吳祖昌丁炳義孔慶鑅邢國賓王緯和（習） 
[皖撫分科面試候補人員安慶]  
　　皖撫馮中丞前日出示云查安徽候補官册府廳以下一千數百餘員不爲少矣而恒有乏才之歎故定於本月二十一日始除現充要差各員外知府以至佐雜每日傳見十員或二十員分科命題當面考試甄别優劣（言） 
[論催投稅契紙長沙]  
　　湘省稅契新章凡民間置賈及典當田房産業攺用三聯契紙按照五分征收稅銀通行遵辦在案乃各屬民人領買契紙者甚多而投稅者無幾昨由長沙令出諭嚴催各業戶趕緊照章投稅其未稅白契准其附粘三聯契紙之尾仍照錄於三聯契紙之上均按五分收銀一槪免罰倘再匿不投稅定卽帶案照例科罪云云（敏） 
[漢關道改房書爲十科漢口]  
　　江漢關道桑鐡珊觀察前奉鄂督札飭將本署房書倣京部辦法改爲十科昨特傳集本署房書卯首諭飭另劃權限以便改設十科並擬每科委員一人管理其事俾免胥吏舞弊云（舊） 
交涉 
[駐華日使回任]  
　　字林報載東京電云駐華日使林權助於二十四日乘下關戰艦并順道至滿洲游歷一週云 
[英使照請拘究搶犯漢口]  
　　漢口英商勝昌洋行夥友張樹森日前手持一元鈔票四百張行經華界小董家巷陡被地痞耿楷臣等多人將鈔票搶去勝昌行禀由英正領事法磊斯君照會江漢關道轉飭夏口廳拘究該搶犯押追懲辦聞其事係在晚間十一句鐘以後該地與督察局近在咫尺亦可怪也（今） 
[調員辦理間島交涉繙譯奉天]  
　　奉天中學堂東文敎員范漢生現爲督練公所敎練處吳總辦邀赴吉林延吉廳辦間島交涉繙譯事務不日卽當首途其中學堂東文功課擬屬其弟暫行代授（靑） 
[日領事力爭日民居留及私售軍械事黑省]  
　　近聞駐哈日領事前爲本國商民要求程中丞准其仕便居住及不認該商人私買鎗械之事經中丞按約力爭堅持不允現擬親目赴江與中丞面商此事聞於前日照會交涉局云不日到江當由該局覔定住處在第一樓及該局内以便届時接待云（靑） 
[日本將開水産共進會]  
　　日本長崎縣關西九州府聯合水産共進會定於本年十月二十一日起至十二月初九日止特函致各處預邀到會參觀以期水産發逹云（白） 
軍界 
[劉提台實行整頓鹽捕條陳松江]  
　　江南提督劉華軒軍門自兼統浙江鹽捕各軍後曾擬就整頓條陳二十則面商蘇撫次第實行聞鹽捕向分海巡江巡内巡三軍現軍門以海巡營曾由前統領調赴岱山大洋山小洋山等處以致川沙寳山嘉定太倉鎭洋常昭各海口空虚浙淮私鹽由海而入官引不能暢銷爰將海巡營調回吳淞分駐各海口並飭會仝江巡營屈管帶就金山街暢窩沙等處巡緝以冀私鹽不入官鹽暢銷又以産鹽塲灶地方貧苦廢疾之人手携背負在四十斤以内不在禁例若年力强壯結隊成羣是與土販無異大帮亦應查拿並有私秤私厫窩頓隱匿亦需嚴緝以淸其源復以近來皖梟勢熾羽黨衆多拒捕擄搶戕殺弁勇之案層見疉出因札知水陸各營互爲聲援自後鹽捕營管帶哨官如遇大帮梟匪事在緊急無論何軍何營何隊皆准就近商請一體協拿如有不爲協助者查明嚴辦云（此） 
[江寗創設號兵學堂鎭江]  
　　南洋創練新軍凡關於陸軍之學堂業己次第建設惟號兵一項尙未立學現經徐固卿統制詳准江督卽在第九鎭附設號兵學堂一所輪調各標營號兵入堂肄業委全鎭司號官徐進爲總敎習現駐鎭南洋三十六標第一營管帶俞紹瀛已奉札挑選號兵八名送省學習矣（應） 
[淮浙緝私聯絡一氣安慶]  
　　揚鎭一水之隔不足百里乃揚爲淮鹽引地鎭爲浙鹽引地緝私人員遂亦互分畛域從不聯絡救應茲江督端午帥以梟匪披猖已極非合淮浙全力一體痛勦難期得力爰通飭各緝私營凡遇大宗私梟船隻不論界限皆須協力勦辦以壯聲勢而肅鹺綱（子） 
[陸軍部擬定購馬銀兩北京]  
　　陸軍部鐡寳帥以陸軍馬隊每購馬百匹必撥銀五六百兩當此庫欵支絀之際須擬一定章以節糜費現 
 
 

Page 12

 
 
已商定兩侍郎購馬定章每匹按銀二十六兩撥給云（靑） 
學務 
[中學敎員不認荒嬉鎭江]  
　　縣視學趙酉彝明經具禀江督瀝陳鎭江中學堂内容腐敗敎員學子日見荒嬉等語乃敎員丁李郭諸君大抱不平致函趙明經嚴厲責備并囑令指出荒嬉證據否則須各持講義與明經至督轅面質虚實云（子） 
[中國學務統計之需欵]  
　　學部統計自三十一年開辦至今業已二年所有各學堂及咨遣各國留學游歷諸生並購買各項書籍儀器標本等項經費共用銀二百五十餘萬兩近已統計開單具禀矣（白） 
[援案改辦存古學堂江西]  
　　南康府舊有白鹿洞書院一所年久頽敗王太守有意籌修擬援湖北存古學堂辦法以保國粹禀奉贛撫批示云查白鹿洞書院向爲士子肄習經古之地自停科舉以後僅留月課考試策論諸生並不住院屋宇已漸失修其歲費亦爲他處興學所需挪撥殆半該守擬籌欵修復照湖北存古學堂辦法改設學堂藉先賢講學之區爲國粹保　之計陳義正大事屬可行惟本省已設之專門普通各學堂比因財政困難未能完全組織籌欵不易可見一斑今鹿洞旣設學堂規制必閎需欵更鉅恐歲費四千金未必敷用若因陋就簡轉失昌明正學造就多上之初心至听稱隣省協助奏撥内帑兩層辦法究竟有無把握亦難預料所擬援照湖北存古學堂辦理之處仰提學司派員赴鄂詳細考察辦法章程由司通盤籌畫詳候核奪並轉飭知照（庚） 
[提學司官制之内容奉天]  
　　提學司新定官制分設六科（一總科務）（一普通科（一專門科）（一實業科）（一圖書科）（一會計科）每科設僉事及一二三等科員而外派設一二等編校譯官二員聞此章程不日卽當發表云（甲） 
[幼雅園第二次招生武昌]  
　　湖北幼雅園第一班學生現已升入尋常小學并另聘日本女敎員添招第二班學生以六歲至八歲爲合格每學期繳衣履書籍費三元外省人每月一元（新） 
[詳請購辦器其銀兩安慶]  
　　安省督練公所附設講武堂高等與尋常及補習各科所須繪圖儀器印字機器等件前經敎育科提調陳某購辦計共值價京平紋三百二十餘兩現由該所具詳院台請由該堂活支滾存經費項下動支給還並請批飭核銷云（若） 
實業 
[妥籌路礦米捐安慶]  
　　皖撫奉郵傳部咨據安徽蕪湖縣礱坊公所職商邵振邦等禀稱皖省路礦米捐請將該坊購自外來之米照行商一律認捐其剝壳之米准予豁免等情前來查該商所禀各節是否可行本部無從懸揣咨行轉飭地方官查明情形會同皖路公司妥籌辦法報部備核可也（周） 
[下關將開造磚廠南京]  
　　南京下關惠民橋堍有空地數十畝現爲官場購定撥在是處建設機器造磚廠前日上元縣已委人往該處丈量聞不久卽須開工云（克） 
[潯陽茶業繁盛九江]  
　　九江阜昌洋行於本月初十日開火十二日開壓茶磚聞此次初壓茶磚四千二百五十箱其粗細工人合共四百餘人潯陽商務從此日見繁盛矣（丙） 
[農報經費無著江西]  
　　江西試驗廠專設農報每月二期已奉部准立案所有經費全賴燈膏捐欵撥充現因此捐停收經費無著該廠委員龍君擬將該報分派外屬學堂以爲講求實業而期補助經費不日即須禀請農工商礦總局核示立案云（因） 
[發給礦照准予開辦安慶]  
　　農工商部咨准職商焦壽林前請開貴池煤山壕柴礦旣據商礦兩局查明與礦章相符地方亦無違碍情事亟應發給該商開礦執照隨文咨送請轉發開辦以興地利而重商務刻皖撫己遵照發給矣（盛） 
雜記 
[白蓮敎匪滋擾傳聞安慶]  
　　安慶濳山縣境西南與英霍豫鄂毗連山深林密易藏匪類聞該縣東北鄉現有白蓮敎爲患夜間憑空縱火燒屋乘機刦搶並飛放紙人剪人髮辫地方民人競競恐懼皆不安寢食云（仕） 
[蘆塲坍塌傷人安慶]  
　　安省上游黃鱔磯内地淤積新洲皆産荻蘆每年江水退落之時各業主先行僱工開塲搭棚一俟灌乾即行開工斫伐茲聞十八日晚間該洲忽然傾塌二十餘丈沈没蘆栅兩座淹斃工人十餘名各該家屬現正與業主爲難云（仕） 
[赧臬飛飭委員彈壓械鬭江西]  
　　江西寗都州地方温黃兩姓向有嫌隙近竟因事糾衆械鬭地方文武馳往彈壓黃姓竟敢將劉千總關禁房内毆傷勇丁並殺斃温姓多命現經贛臬慶小山廉訪飛移贛南道就近委員馳往會同印委相機彈壓一面勒交兩造兇犯查檢屍身傳証質訊赶卽錄供詳辦（因） 
[工商上控公所欠欵安慶]  
　　皖省協制標營前經督練公所遵奉前部院繳飭辦理自去秋購基興起造現聞工程初辦之時皆由該公所選定工匠承包估計京平銀五萬五千餘兩後又折成四萬餘其欵式包單淸摺皆由公所寫就飭該匠畫押爲憑嗣又改造添造樓房在原估之外由該匠扯墊共欠錢莊及木瓦行戶賬欵五六千金之譜均已開摺呈明在案及工程告竣該匠頭屢次呈請騐收並該木瓦行商禀懇給發欠墊各欵乃槪置不理前昨又聞該匠頭及各錢莊木瓦行商已擬各自上禀院台懇飭該所卽行淸理發給各項銀兩以恤商情而免累匠又聞已公禀商務公會轉申撫轅矣 
[監學自行告退武昌]  
　　湖北兩湖師範學堂禮字齋監學傅鋆因與某氏有私學界開會集議擬即公禀藩學二司傅某自知淸議難容己具禀提學司自行告退惟仁字齋監學周某亦被此事牽涉周力辯其誣恐將來與傳尙有糾葛也（讀） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄] （美國企格林原著）二十七第十章 
　　尼卡忒旣起。皇然向洞口奔馳時利敦亦覺。未明日光透入之故遂亦接踵而前。三人並立於洞口平石之上。俯視之。則所立之下。爲一山岙。約離一里許。有高大之室。危然列峙焉。遙數之。室共二十六幢。每幢之上。皆有圓頂。如高塔然。均作深黃色。得旭日之輝映。益覺燦然光明。不惟室之形式奇異。甚且居民絶迹。并鷄犬之屬而無之。三人始以爲時早使然。旣而俟之久。日上三竿。靜寂如故。不禁疑竇大作。止欵異間。利富賴忽握尼卡忒之腕。而復以手指示之。欣然有喜色。尼卡忒乃隨其所指。架瞭遠鏡以視之。則見有一容顔方少之白人。佇立於塔側長袍曳地。遍繡花紋。遞書之鷹。戢翼而集其臂。尼旣視畢。正以鏡遞授利富賴時。鳥忽奮飛而來。大鳴一聲。集於巨石之上。石距三人所立。不過五十尺之遙鳥旣集翹足延頸。囀聲嚦嚦。儼若與利富賴相對語者。少焉。又復長鳴一聲。翩然遽起。三人急視之。則鳥仍循原路回。重集於白人之臂。時其人恍若已覩三人。趨步樣前。遙作手勢。三人不謀而合。自下疾奔。幸山岙之路不甚巉。故疾趨而前。尙不損力。旣抵其人所立之塔下。見其手舞足蹈。且喃喃不知作何語。細聆之。則始而英繼復譯以挪威。後乃作西班牙語曰。諸君之來。上帝實默佑之。尼卡忒急欲得門而入。默不置答。顧周視之。室止一門。扃之甚固。自思囊中猶有繩拽在。室祗二層。授而上之。當自易易。乃出而散之。以一端擲於欄之側。其人會意。卽取而縳諸欄尼乃謂人曰。我今先上。君其隨之。言訖。以手援繩而升。方逾欄。其人卽大呼曰。尼卡忒君。尼卡忒君尼諦視移時。奇異曰。君其挪爾喬克乎。我以爲爾死久。爾墓之木拱矣。初不料君之猶留於世也。喬克聞。之悽然淚下曰。吾雖未登鬼籙然被錮於此其苦有甚於死者。尼卡忒曰。頃於穴旁望之久。曾不見隻人之影。是何以故。喬克曰。此間迷信成風。每届三年。必空其室以往太陽山。爲邀福之計君今此來。適逢其會耳。 
國外新聞 
[高麗火車失事]  
　　二十三日東京電云高麗釜山開往漢城之火車昨晚駛至中途有一車脫軌以致全車牽連傾覆日人二十五名受傷内有日兵二十一名高麗人傷九人死五人或謂此次失事蓋中人之隂謀云 
[美國火車失事]  
　　二十三日倫敦電云美國芝加哥急行列車駛至亞海浴省之貝萊地方與一運貨車互撞傷客二十人死十五人尙有數名均有性命之虞云 
[摩國大雨毁營]  
　　二十三日倫敦電云摩洛哥之克薩孛朗卡地方近忽傾仇大雨致將法西兩國軍營化爲沼澤因是恐將有熟病發作云 
[美艦修葺未竟]  
　　二十三日倫敦電云據華盛頓地方傳言美國大西洋艦隊赴太平洋之行期現將暫緩二月因有諸種緊要修理尙未完備云 
[英倫新選市尹]  
　　二十三日倫敦電云英國苛爾孟區市叅事會員約翰貝　現已被舉爲倫敦市尹 
[美相善鄰之詞]  
　　二十三日倫敦電云有往謁美國兵部大臣搭孚脫者據稱日美兩國將永爲友好之國此次赴日祇爲赴呂宋島故順道顧從以敬禮於舊好友邦無他意也塔氏又謂出賣菲立濱一事美國實無其意云 
[德國對於英俄協約之觀念]  
　　二十三日倫敦電云德國某報照半官報例宣稱當英俄協約商議之際兩方確信凡諸關涉德國利益之問題當爲尊重今此約于德在波斯財政之利益並無所不利云該報又謂德國於此事并無政治上之關係以上譯字林報 
[美國又將擴張海軍]  
　　二十三日栢林電云美京華盛頓海軍議會擬加造快捷巡洋艦五艘戰鬥艦四艘大總統盧斯福甚以是議爲然 
[波斯立憲近聞]  
　　二十三日栢林電云波斯國皇業已承認新定之憲法 
[貝籐新公爵之誓言]  
　　二十三日栢林電云德國新立貝籐大公爵佛綠特立第二已發出宣告誓忠心於德皇與德國云 
[德皇器重盡臣]  
　　二十三日栢林電云德國貝籐大公爵於卡爾斯魯舉行葬禮時德皇將偕首相蒲氏一同毄駕臨 
[西班牙水災實報]  
　　二十三日栢林電云西班牙麥拉茄大水之式役損失二十四兆貝塞太斯（西班牙銀幣名約合華銀四角） 
[衛生學會已停]  
　　二十三日栢林電云栢林衛生學家大會業已閉止以卜譯文匯報 
本埠新聞 
[拘獲假造鈔票西人]  
　　西捕頭某某二人前日偕冋華探乘輪赴鎭會同鎭江巡捕房西捕頭鮑恩在太古洋碼頭邏獲僞造某銀行鈔票之美國人二名卽於二十日午後押登立興輪船回滬候訊（應） 
[輪步碼頭將次開工]  
　　大逹輪步公司前擬在十六鋪以南至關橋止沿浦填築實地已將章程圖式咨由商部核准昨該公司經理會同 
 
 

Page 19

 
 
浚浦局奈總營造司及總工程局董籌商擬將沿浦舊立各碼頭拆去俟輪步碼頭築成後再行議建聞日内即須將所議填地立卽會同勘明以便興工云（夏） 
[電請催回游歷日人]  
　　滬道電致鎭江關道略天據武進　禀東洋人入城賣藥内祗小藪彌一郎有滬給護照其餘五名曁雇工二人均無照可騐等語業已函准日領允飭回滬究罰茲又據該縣續報該日人等已於七月抄赴鎭江江隂游歷云云請飭查該日人等行抵何處催令回滬無任逗遛以免生事（企） 
[滬道致總工程局函（爲華界修造房屋事）]  
　　查城内及北市一帶街道馬路旣由巡警總局派巡所有淸道事宜固有責成卽興建新屋翻造舊房亦應繪圖報候勘定誠恐商民人等未知定章或有違背情事巡警總局前請出示曉諭前來卽經由弟畫行飭繕張貼繼思城廂内外工程尙有應行分别之處弟因公務繁冗會議時旣未詳細告知巡警總局亦未悉向來辦法情形以致告示内未將事權劃淸弟於畫行時復未留心核改皆鄙人一時疏誤現擬以後如有修理建造房屋送到圖樣查係坐落城廂内外者由巡警總局知照敝處函請貴局董會同局員勘明呈請核定若係修路仍由貴局董妥籌辦理其在北市浦東一帶無論修路造屋統歸巡　總局酌辦除函告巡警總局外用特專函布明尙祈諒之總工程局復函前略）伏查翻建房屋讓寛道路一事城内自開放警察於光緖三十一年秋由汪前令出示曉論責成各警局員會同暗巡員辦理城外之老馬路則由前馬路工程善後局於五月間起給照限收是年十月十五日董局開辦後遵奉詳准章程參照舊時辦法先於十六鋪地方勸諭收讓嗣復呈由汪前令於三十二年三月十二日出有示諭城外西南兩區及城内各區地方始由董局給照城内各區辦法凡翻建房屋者由業主或匠頭先赴本區警局呈報由巡官派人丈明應由尺寸填註知會單復由暗巡員加蓋圖記將知會單移送董局再由中政處復丈無異始給發執照其修理房屋者董局亦必憑警局知會單填給執照是城内修理改建等事本係由各區巡官會同暗巡員及董局路政處辦理並不全由董局主政此自上年至今經辦城内路政之實在情形也茲奉函示後鍾玨復面奉鈞諭商　變通辦法免使業主遠赴閘北總局呈報此誠憲台體恤閭閻無微不至之意董等擬請嗣後城内攺建修理房屋仍由業主呈報各區巡官由巡官報知總局一面知會董局會同勘明呈請憲台核發執照仍由巡官轉給業主似此變通辦法是否有當仍候察核示遵再給呈圖樣一節奉憲台面諭城内暫行緩辦以昭方便等因應請一併明白示諭俾衆週知（川） 
[法領宴客]  
　　代理法領事喇伯弟君昨偕夫人邀請首董栢爾德君監派克而司兵艦兵官等在署飲宴（舟） 
[拐案破獲]  
　　江北人楊書東在原藉誘拐蕭開泰之妹來滬住虹鎭附近前日由蕭尋獲鳴保送入該鎭巡局研詰屬實判送縣訊辦（西） 
[江安輪船來滬修理]  
　　南洋鈞和兵輪管帶馬廷樹到道禀知奉江南財政局憲諭飭拖帶江安輪船來申赴江南船塢修理 
[帮帶拔補把總]  
　　撫標滬軍營邦帶一差現奉道憲瑞觀察札委拔補把總魏吉元接辦昨日到道禀知到差（車） 
[調委北市一區巡官]  
　　上海第三路北市巡警分局一區巡官呂輝嶽近因辦理不善被人到道禀揭己奉瑞觀察查明屬實諭令撤差札委第四路巡警分局一區正巡官黃國華兼辦昨日到道禀知到差（哲） 
[斥革巡士]  
　　總工程局四十四號巡士唐史因屢誤警差由警務長查知卽行斥革並商請裁判員押追學費（　） 
[輕罰與婦人扭打之店夥]  
　　本城三牌樓大街祥泰隆新衣店昨日有一中年婦人至該店剪售鞋料因論價口角互相爭毆衣服均各撕碎由站街巡士見其勢難勸解帶至中區經程明府以店夥不應與婦人扭打姑念商人從寛判罰洋三元（　） 
[德文醫學堂行開學禮]  
　　德國寳隆醫士於昔年創設同濟醫院茲爲擴充起見於新閘白格路設立德文醫學堂一所敎授中國靑年子弟昨日上午十時行開學禮華董朱葆三君特宣讀頌詞謂醫院能救人於一時學堂能救人於後世云（川） 
[自悔誣控地保勒索]  
　　龍華鎭米商楊三益計源和等前被鄉民在婁邑牛橋港地方搶失船米一案曾經控奉松江府憲札縣提訊復經楊三益等以地保沈哲成不肯賠償失米串出吳國樑陳渭濱等控縣被沈哲成勒索洋元由蔣董過付等情李大令閱禀後當飭補傳質訊昨經吳陳兩姓挽出族長吳友三陳海棠投案禀稱地保沈哲成並無勒索蔣董亦無過付情事實以國樑謂濱聽信楊三益所致今己知悔出　悔呈切結以免誣累（軌） 
[上海官事]  
　　江蘇候補府照磨陶文瀾辦理江西慶信府慶濟戒烟局委員裘鏞留學日本警務畢業生江寗縣附生繆翰補用千總馬立勳等因公抵滬昨至道轅禀見馬千戎又呈直隷馬軍門公文一角提右營守備杜鶴峯守戎飭弁到道續請病假五天新廨收發委員現經關太守禀請道憲攺委（尾） 
訟案 
[第一次會訊克魯森洋行控案]  
　　德商克魯森洋行控三泰祥茂協順興劉桂箴等四家定貨不出昨由公廨喪讞王大令會同德師副領事集訊原差禀稱只有祥茂一家到案其餘三家尙在請律師代表因先訊祥茂據原告律師穆安素譯稱被告祥向原告所定之麵粉四千包乃紅狗牌另有六千包亦是紅狗牌貨色略高貨到後屢催出貨輙以貨色不符爲辭茲將樣子二種及做成之麵包三個呈驗因原告當初曾與被告說明紅牌乃美國梢次之貨請堂上飭令將貨出淸中西官互商後判明日午後著其餘三家到案一併復訊（業） 
[第三次會訊冒牌紙烟案]  
　　英美紙烟公司控三星紙烟公司冐牌一案昨晨公廨關讞員與英巴副領事覆訊被告所延之費烈律師請傳見証洋人勃司譯供在華英紙烟公司經理香烟生理已有多年所有被告之少年牌與原告之强盜牌確有分别顔色亦異復有地球及打仗之分又有太陽及中西文字可認且背後與本公司内龍牌相仿原告哈律師駁斥數語又傳見證汪鳳山供在同和字號執事客人購買紙烟不解拿錯費律師又稱原告現無註册憑據查英國律法須有憑據及冒牌見證方能控告今原告見證所供都不近情且電車牌是在浦東製造未 
 
 

Page 20

 
 
第二十版 
有倫敦字樣此案毫無憑據應請將案註銷哈律師復行伸辨數語太守與巴君會商判一併退去俟商議堂斷飭遵（衣） 
[會訊翻售書籍案]  
　　英商别發書館洋人控美生翻售書籍前日午後由公廨關讞員與英巴副領事會訊原告洋人譯供所有出售繙譯書藉均有版權茲被美生翻印請堂上查察訊之美生供並非翻印確有區别請察太守商之巴君判美生具以後不准翻印出售結送查（衣） 
[訂期會訊違背合同案]  
　　日東商人森禎隆控汪耀記違背合同前日午後經公廨帮讞王明府與日領事提訊原告因事不到明府商之日領事判一併退去候再訂訊（衣） 
[上海縣案]  
　　常州武進縣人蔣廷楨　冒湘鄉襲侯曾紀竣到道轅拜會爲瑞觀察窺破發縣交捕廳看管茲據春申福棧主遞禀云蔣於臘借寓該棧至三月十四日不别而行迨後回棧索賠端硯及鄭板橋書畫等物被欠房飯洋二十餘元未給分文縣尊李大令提蔣研侒猶自稱曾紀瓊蔣姓係外祖之姓大令曰爾持曾廣鋆信函到道轅求見廣鋆是爾何人供係侄輩大令斥其一泒胡言判改發待質所押候詳辦○閘北巡局前解張阿東帶領婦女陳屠氏雇船他往疑拐送縣分别管押在案茲據屠王氏遞禀求將伊女陳屠氏給領奉大令提質陳屠氏供前年在無錫家内嫁銅匠陳祥生往蘇開店未幾閉歇賣於水販石姓帶來上海欲賣入妓院爲娼婦人不願逃至表姊丈張阿東家央令雇船送囘無錫被巡局疑拐拘案屠王氏張阿東供大畧相同判陳屠氏遞囘無錫屠王氏自往禀領張本交保開釋忽請究追巡局在船般去衣箱大令察有隱情著仍收押查奪○沈阿康私售洋烟與鍾梅生吸食一案昨復訊屬實姑念逃有病容判枷號一月發二十鋪示衆鍾責手心一百下具悔過　開釋○皖人許炳南流落在蘇被吳縣捕役查獲搜出當票多紙解滬請究稱　在上海開張茶棧當票均係自己衣飾因妻亡典質判覔保省釋（車） 
[總工程局紀事]  
　　禪臣洋行在英廨呈控南市恆豐木行主楊子罄定買洋貨延期不出一案昨由關讞員派差至總工程局恊探傳令投案質訊○洪生馬頭永順昌烟館未領執照擅自挑膏由孫明府訊判限三天遷出如違發封○東洋車夫張楊在法租界拉車至南市兜客由六十四號巡士向阻反被紏人拔去旋經他巡士追囘解訊判戒責二百下鎖示犯事地方三天○南匯送悮公掃夫傳二判戒責交地甲帶出約束○朱阿毛張阿四在董家渡某押店摸竊趙書侯之洋夾由南區獲解判各戒責二百下發押改過局二月○陳禾生犯竊判押改過局两月○沈邦潮攫取朱桂卿牙扇銀表判發押改過局六月（夏） 
[北市巡警局記事]  
　　新閘橋北長興里張琴士家保有火險銀五百两忽於　晚失愼事後經第四路巡警分局往查係用洋油澆在地板以致失愼拘局押究○十一圖地甲宋芝亭報稱又袋角顧姓起造房屋私佔官地由局飭丁將匠頭陳繼昌拘局候究○竊賊王有貴行竊陸姓家衣物由浦東二路巡警分局巡士拘送警局飭令枷示七天○賭徒張少泉馮開五等在家聚賭分别責押（迭） 
[公共公廨晚堂案]  
　　馬姚氏控郭寳珠呑没金飾前晚奉帮讞寳明府提訊馬供郭是同居前因急需借去金飾押洋許久不還求究郭供張娘娘與南京會館濮進卿並不作保遭他妄控判押候繳到金飾再奪○邵厚村　干炳齋舞弊呑銀干供詞内爍判押候查明再奪（夜） 
[公共公廨早堂案]  
　　東洋包探前次私至華界捉賭爲賭棍王阿應陳芝小周阿四周阿定閔德林等兇毆報捕將王等拿獲昨日解究閔供此外另有甲乙等人行兇帮讞王明府商之美白副領事判一併還押候提齊人証再訊○陳錦豐即陳信逹積欠工部局捐洋昨日傳究陳當堂照繳捐洋七元判給原告洋人領去○龜奴趙阿大硬將已經從良之妓女姜陳氏逼娼經氏翁姜仁福報捕解究張老三供爲媒得洋六元是實趙供身價並未收到判張押十四天姜繳洋四十元充濟良所經費氏釋回○方棋生周四早串竊朱連卿茶葉四件售於汪東升陳佩榮等人得洋分用報捕解究方周同供所得價洋已用完求察汪陳同供不知竊取求宥判周各押一月再共繳洋一百七十二元充公汪　五十元陳罰三十元完案○流氓王阿如傅阿朝王榮福等以僞金戒向婦人董何氏調挨金戒由氏報探解究判各押一月○張阿六違章快馬判枷示三天再　　天○王關生陳榮慶串竊綢衣各物各押二月○孫瑞祥竊取　薛氏家衣物判押三月○曹周氏竊孫子榮家衣服烟袋判押官媒一月○王阿泉竊梁天信家衣服判押二月（肇） 
[法租界公堂案]  
　　張聖鑒謹咸控陳文朝轉押方單一案昨又提訊張稱去年八月間小的將方單一帋託陳文朝向嚴桂記抵押洋五百元後由太平洋行代轉道契由嚴與余德榮串同復抵與高易公館計銀一千五百二十五两今余避匿不見故此控追嚴供祗收回借銀餘銀應向陳余追究質之陳供因方單押與高易六個月將滿期故由小的墊銀一千餘元取出現轉押與永發洋行洪某處彼時原告亦在場目覩求鑒官以此案頗有不盡不實且查張先在英公堂具控不准復至本廨控究不應不先聲明判各交保候函詢英公堂再核○積竊沈阿三偷馬鞍等物判枷一月押改過所三月○舟子徐寳明張雲泉王阿寳串竊張富全駁船迭經聶司馬研鞫判令押追迄己數月　洋用罄無賬歸債昨又提訊判徐再押改過局四月張王各押一月了案○馬陸氏朱陸氏拐林王氏養媳由胡桂寳父子藏匿一案昨日集訊判桂寳管押其父榮亭交保著交王氏養媳到案再將伊子開釋○徐阿七竊沈元香油行花瓶衣物判枷一月押改過局四月○王德標偷陳阿生舊貨店香爐洋傘押五天○王阿大竊馬月亭銅吊押十四天○楊阿五設攤誘賭押七天○李阿二竊衣押两天（舟） 
[美界租捕房事]  
　　靑浦路二十二號某學堂昨右頑董十餘輩擲石入室幸未傷人由該學堂飭人投訴捕房泒捕巡緝○昨有甲乙二西人在　老匯路毆傷人力車江掌羣由捕拘入斷給養傷洋一元○張阿梅出售腐爛水菓拘押候究（西） 
來件 
[上海醫學研究所重訂簡章]  
　　一緣起醫學關係民命醫而良生民之福醫而不良生民之害故古聖人以此爲政敎之輔佐養育之根本權輿體育關健衛生爰於光緖三十年創設醫學研究所三十二年成立醫會以期研究之推廣三十三年造成房屋以便研究之實行　　二宗旨習中醫者研究中國醫學習東西醫醫者研究東西各國醫學期在互相叅考貫澈中外醫學　流得失以全民命而迪後生　　三定名另設醫會爲聚集講演之處本所爲公共辦事之處故不曰研究會而曰研究所　　四辦法 
甲研究每遇星期四下午七時開談話會一次將平日所治之症互相討論其臨診有經驗及看書有心得者錄出登有特别事另行柬請開臨時會乙成績以醫報醫案研究簿方簿辦事簿爲所中之成績丙送診每日九時起　時止輪流到所送診症有疑難互相商酌病人有力者酌取號資無力者不取分文貧病給藥 
丁衛生凡地方衛生事宜由本所照租界章程隨時佈告其布關碍衛生者呈請官長或會商總工程工設法攺良 
戊敎育設立普通两等小學堂爲醫學堂之豫備寒素子弟不收學費其辦法按照欽定章程另刊簡章 
己評判醫家藥家病家遇有交涉可到本所集議由衆醫員公議評判其有關係重大者由本所送官究辦 
庚調查本所參地方自治性質爲行政輔助機關几地方上有關於醫與藥者一切利弊切實調查　　五地址現在新北門内舊敎場西首沉香閣公地新造洋式樓房五幢俟有餘欵再行添造病房收養病民 
　　六資格醫員入所研究先論品後論學學淺可以求深品卑難　爲伍其有鹵莽立方或敲詐病家者槪予屏紀所中送診尤以學有根柢臨診多年者爲目的由醫會公同選舉　　七經濟所中一切經費由醫藥西界各出月捐紳商爲之補助　　八職位總董一人創始經董一人校董一人會董七人名譽董事五人輪月辦事經董十二人賛助董事賛助員幹事員隨時推舉不限人數 
　　九責任董事幹事員所輪月内逢談話曾或臨時會須撥冗到所各醫員送診期内亦須準到一切經費如有虧缺由各董担任籌辦 
總董李平書創始經董顧賓秋會董陳蓮舫黃春甫蔡小香余伯陶周　樵經董黃雨田韓誦先丁甘仁費訪壺金百川汪啓綬夏應堂沈履之陳竹村薛逸山巢松亭徐　蓀 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
