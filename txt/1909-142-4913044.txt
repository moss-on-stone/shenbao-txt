# 1909 - 142 - 4913044

 

Page 1

 
 
   
 
 

Page 2

 
 
上諭 
[監國攝政王鈐章四月初十日奉]  
　　上諭兩淮鹽運使著增厚補授欽此 
　　上諭雲南糧儲道員缺著曾廣銓補授欽此軍機大臣署名奕劻世續張之洞鹿傳霖那桐假 
交旨 
[四月初五日軍機大臣欽奉]  
　　諭旨左翼監督烏珍奏關稅一年期滿正額無虧盈餘未能足額開單呈覽請飭部核議並盈餘銀兩應交何處一摺著度支部議奏盈餘銀兩交廣儲司欽此又奉 
　　諭旨都察院代奏舉人賈容熙條陳小學重要亟宜多方籌畫呈一件著學部知道欽此 
諭說 
[書商法調查案理由書後]  
　　我聞西儒馬可黎之言曰。政法之。於國民。猶衣服之於人身。國民進於文明。政法亦隨之而進。猶人身長成。不能不更製衣服。嗚呼。其我中國今日之謂矣。我國數千年來。國家之所以爲治者。祗恃有刑法之一部分。其於人民間相維相繫之秩序。缺焉不講。而一切經商規則。尤爲士大夫所不屑談。以此處交通之世。值商戰之秋。是猶以全無紀律之兵而忽臨大敵。欲不敗得乎。乃者朝廷銳意立憲。照九年籌備清單。次第進行。今年適在民商等法編訂中。修律大臣鑒於新刑律草案之被駁也。又以民商等法非若刑律之猶有依据而更浩博無涯涘也。特派朱編修汝珍至東南各省以及南洋各埠先行考察商習慣。以爲修訂商律之預備。尚恐不足濟事。又有。續派數人分投考察之說。而預備立憲公會及商務總會商學公會所編輯之公司律調查案理由書。及其淺說適於是時告成。聞將上之政府。以備採擇。記者亟讀之。而竊歎其有裨於商業之前途者大也。試略舉之。 
 
 
 

Page 3

 
 
一曰法人主義之善。在東西各國。有以條文明定公司爲法人者。有不以條文明定而學說及判决例概認之爲法人者。例雖不同。而其認爲法人則同。蓋法人者雖非實有其人。而法律上旣看作爲一人。則其所有之權利義務。即與自然人無異。若有借貸。可以訂結契約。若有訴訟。可以爲原告及被告。其爲便利。抑又可知。我國向無法人之制。即現行公司律。於公司爲法人與否。亦無明文。故股東與債權債務間之關係。往往界畫不清動生糾葛。而此調查案乃取各國立法例而規定之。使公司另爲一人。而不與股東之財產相混。亦足矯正舊時之習慣矣其善一也。 
　　一曰適用範圍之廣。我觀各國商法。其於各種公司之目的。若英國。若瑞士。一律不限於商業。若法蘭西。若德意志。若匈牙利。猶有一二種公司不限於商業者。至若荷蘭比利時奥地利意大利西班牙葡萄牙等國。則一律限於商業。一律限於商業。則範圍過狹。一切農工漁礦等實業概不適用。故識者謂荷比等國之商法。不如法德與匈牙利。法德諸國之商法。尚不如英與瑞士。此調查案乃取最廣。最善主義於經商之外。凡别種營利事業。亦皆包含於其中。凡有公司殆無不適用之患矣。其善二也。 
　　三曰審判廳注册之便。我國向來開設店舖。凡請領牙帖者。必須報部注册。即現行公司律之規定。凡設立公司者。亦須呈報商部注册。方准開辦。夫以中國之大。幅員之遼闊。人事之繁賾。而必用全國集中主義。使之赴部注册。將來或有變更添設等事。必吏赴部呈明。是率天下而路也。此調查案改用各地分立主義。使之即在各該地方官廳注册。而又不委之於行政官。而委之於司法官。有種種相因之便利。現在外省審判廳。雖尚未徧設。而將次推廣設立。凡注册者。即可就近呈報。手續較便。其善三也。 
　　以上三者。僅就其總綱所揭者言之。若關係於各公司之規定。或取英國主義。或取德國主義。或取日本及其他各國主義。準以學理。叅以向來習慣。逐條詮釋。蔚爲巨篇。實爲中國從來未有之草案。斷非倉卒間所能窺其底藴。近頃政府所頒法令。如諮議局及城鎭鄉地方自治章程等。大都疏舛牽就。疑義滋多。惟刑律分則草案。叅酌中外。頗合時宜。而偏爲當世老刑名家所忌。致遭駁斥。嗟乎。法之善者未必。行而行者又未必盡善。亦我人民所無如何也。若此案者。爲海上各團體所發起。而又得多數人之贊成。自下而上。非自上而下。以視日本現行商法之修正意見書。由東京商業會議所提出。其例正同。夫朝廷之所以編訂法律者。爲我人民也。已得人民多數之贊成。而政府猶不之採用。譬猶我人之於飮食。酸鹹之間。亦既適我之口。而庖人必更爲調製。之天下有是理乎。惟其間處分之則。不免偏於嚴重。然商法者。所以保護良善商人。非保護奸商也。其又奚疑。 
[專電]  
　　電一（北京） 
　　憲政編查館通電各督撫各省諮議局須赶於九月初一日開局前建造工竣不得遲誤 
　　電二（北京） 
　　桂撫張鳴岐密陳近日匪勢情形並一切防堵之策 
　　電三（北京） 
　　粤漢等路借欵有定十四日奏請畫押信 
　　電四（北京） 
　　蘇撫陳啓泰確有調任消息 
　　電五（北京） 
　　澤尚書以江蘇丁忙改徵旣已奏駁惟州縣賠累不可不從速補救議商由江蘇監理官到省查察該省財政情形速與督撫商定公費 
　　電六（開封） 
　　河南省城初九午刻大火焚燬三十九家係火政不修故　　電七（杭州） 
　　道員陳明遠藉礦歛錢致釀交涉江督電告浙撫協力查拿 
緊要新聞 
[攝政王嘉勉錫督北京]  
　　新東督錫清帥奏報到東接任奉攝政王硃批嘉勉已錄前報專電兹得其原奏略謂臣於三月二十六日行抵奉天省城謁陵禮畢於四月初一日（中略）任事伏念東三省爲我朝發祥重地幅𢄙遼闊物產豐饒總督節制三省巡撫各司本境國家曩簡重臣改設行省意在振興庶政舉凡官制財政等事外交邊防實業蒙旗交通各大端在在均關重要奴才惟有竭盡愚誠廣招賢俊損益必準諸時勢勞怨不恤夫人言節用費以資騰挪開利源以規久大云云四月初五日奉硃批知　了卿謹愼公正辦事認眞朕夙嘉悅嗣後尤當善體朕倚畀之意舉凡一切應辦事宜分别緩急輕重妥愼籌畫次第施行以副朕訓勉期望之心也勉之欽此 
[錢能訓將來之位置北京]  
　　此次錫清帥到京時以未悉東省情形爲慮當經奏奉電旨飭錢能訓迅速來京迨錢到京後錫督面詢各事均能一一詳對大邀錫督信任聞錫督請訓出京時曾面保錢能訓堪膺疆寄但爲臣處不可少之人如蒙恩擢用遇有三省巡撫缺出時懇請加恩升補 
[榮銓有釋回之望北京]  
　　川督趙次帥奏榮銓到配已經七年並非十惡大罪浙江敎案亦早議結該革員到川後諸事安分才亦可用前經護督臣奏請釋回奉硃批外務部知道現值恩詔按諸法部 
 
 

Page 4

 
 
所定恩赦章程該革員已在應赦之列可否懇恩准其釋回奉批外務部議奏 
[桂省籌辦地方自治之手續北京]  
　　廣西巡撫張鳴岐奏稱地方自治成立之遲速固視官吏提倡之是否認眞尤視人民責任心之有無多寡人民果能明於時局之大勢知一已與國家之關係事事引爲已責自不難計日程功若人民本無希望自治之𤍽心則議事董事不免仍舊害公附捐特捐或且疑爲厲已民智之不開利弊之所以相乘也廣西僻處　陲風氣素稱錮蔽人民責任心之薄弱地方生產力之凋敝遠在内地各省之下臣深知廣西辦理自治之難而又知爲憲政始基辦理不容稍緩是以於光緒三十三年九月奏明設立全省自治局以爲籌辦總匯之區並於局内附設自治研究所先考選桂林府所屬紳士入所研究以爲着身進化之本旋因臣出省督師稍有停滯該局於光緒三十四年三月開辦研究所於四月開辦截至上年年底綜計入所研究畢業者共一百九十人一切章程名册已於上年十月咨送民政部有案此在未奉分年籌備清單以前廣西即已籌　自治之情形也迨奉清單本年應籌辦城鎭鄉地方自治設立自治研究所桂省幅員寥闊交通不便若僅省城設立一所旣苦於山川阻隔之爲難令各屬自行設所又苦於經費人才之無着經臣督同局員詳加體察議將全省劃作三區以桂柳慶思爲第一區設所於桂林以平梧潯鬱爲第二區設所於梧州以南太泗鎭歸百上爲第三區設所於南寗按屬分配名額飭令闔省各廳州縣考選品學素優之士紳入所研究於閏二月一律開學敎以自治制度及與自治有關係之法政學科以十個月畢業畢業後即令回籍傳習研究以期普及此廣西遵照清單切實籌辦自治之情形也城鎭鄉地方自治粗具規模清單本定在宣統四年城鎭鄉地方自治一律成立清單本定在宣統五年推原立法之意或因事屬創舉端緒紛繁若凌節而施欲速轉虞不逹故特寛其期限俾得從容籌備而不遽責以定成臣愚謂凡事百聞不如一見以今日人民之不識負擔義務官吏之未能悉解提倡若不先行試辦一二處示以模型轉瞬即屬一律成立之期倉卒恐多敷衍是以臣復飭局選派上年優等畢業學員分任臨桂縣屬調杳宣講之事期將臨桂縣城鎭鄉地方自治於年内粗具規模一以樹外屬之風聲一以驗推行之利弊此廣西遵照清單提前籌辦自治情形也以上辦法於養成人才標示模範固可稍提綱領然不爲各屬定一推行之準仍難植積小高大之　現飭各廳州縣於城治各設一地方自治籌辦公所遴派正紳主辦爲一邑籌辦總匯之區經費就該屬原有之地方公欵撥用該公所辦事約分兩期第一期召集闔屬士紳調查户口總數爲劃分城鎭鄉區域之預備第二期禀派幹員設立城鎭籌辦事務所爲地方自治之實行廳州縣自治　官俟奉到　定章程亦即責成該公所繼續籌辦以資熟手事務所俟城鎭鄉議事會成立後裁撤籌辦公所俟廳州縣議事會成立後裁撤除臨桂縣籌辦公所定於四月初一日開辦外其桂林府所屬各廳州縣及梧州潯州南寗龍州各屬均限以本年九月初一日爲籌辦公所成立之期此外各屬均分别後先以次飭令設立此又廣西遵照清單及奏定章程引申籌辦自治之情形也至憲政編查館原奏有令各省諮議局籌辦兼理地方自治事宜之語查廣西奏設全省自治局在開辦諮議局籌辦處以前與原奏令籌辦處兼理俾資提挈用意正同該局籌辦各事略有端倪循序圖功當可漸期就理可否免其改併俟諮議局成立時即將諮議局籌辦處裁撤擬請飭下憲政編查館核覆施行四月初五日奉硃批該衙門知道 
[京師近事]  
　　軍機處奏查軍機章京海桂前經丁憂尚未服滿應即遵照新章開缺所遺章京額缺擬請以額外行走之法部候補員外郎伊密揚阿銷去本衙門字樣仍以候補員外郎充本處章京再候補主事章京鴻恩補　已滿三年擬請遵照奏定新章作爲實缺主事又奏軍機處章京鍾佩前經丁憂尚未服滿應即照章開缺現查新章如有經手要差或專門差務俟百日孝滿後准該管堂官奏留仍回原署當差等語鍾佩在本處行走已逾十年於公事甚屬熟悉當差頗稱得力臣等公同商酌擬將鍾佩留於本處當差 
　　近日進講諸臣日形忙碌聞最稱上意者實爲勞京卿乃宣所講之憲法并聞勞京卿對於進講一事多所叅考其平日相與琢磨者率皆諳習法政人員憲政館科員恩某出力尤多帮同編纂講義深爲京卿倚賴云　　前湖南巡撫陳寶箴以戊戍案牽涉免官近聞兩湖同鄉京官以陳富於世界知識而又學有本原實爲近世督撫中所罕覯爰擬聨名呈請都察院代奏援許景澄袁昶等五臣之例懇請開復原官加恩予諡不日即將呈遞 
　　前東督徐菊帥已於初五日午前九時半抵京民政郵傳兩部司員均至車站迎迓暫寓關帝廟聞初七日即須叩謁孝欽顯皇后梓宫及請安預備召見 
　　此次振貝子出使日本政府給以公費四萬兩帶隨員八人内有副都統一人外部官一人戴尚書使俄給以公費三萬兩帶隨員五人内有外部人二法部人一 
　　湖北候補道金鼎日前　京上一條陳係請借洋債一千萬先往印度調查鹽務辦法歸國後將此欵作爲整頓鹽務之用政府已將該條陳交度支部核議聞丙午年某督在粤時曾上一摺請借洋債一千萬並派員赴印度調查鹽務等事當時被駁不行今金鼎之條陳與前摺人略相同 
 
 

Page 5

 
 
蓋金本某督實識之人故云 
　　陸軍部昨咨學部文云本部陸軍軍醫各學堂往往有調取八旗學堂學生及各項事宜原無成案可稽嗣後凡有兩部所屬學堂遇有交涉事件擬即由各該堂禀呈到部由部與部直接行文辦理以免互相查詢 
　　汪大燮侍郎政府擬位置以資政院協理大臣俟有相當外交缺出再行另簡倉塲侍郎俞廉三有轉廾法部消息唐使叅賛　將軍擬派充某部丞叅法律大臣沈家本則有調署法部之信 
　　昨日英文北京日報主筆往見銅官山案内英商凱約翰相與談安徽銅官山礦事凱約翰謂　報議論太偏袒安徽人殊非公道又謂現在銅官山礦價值八百萬元如安徽人能出四百萬元與我便可讓其贖回又謂此次銅官山礦一案汝國外務部所辦不合汝中國人應與我洋人聨合以抵制外務部安徽人亦不應與我洋人抗議等語殊堪令人發噱至於凱約翰自已背約之處則絶口一字不談英文報主筆云我報連日所論係祇將兩邊實情照公道而評論之並無所謂偏袒云 
　　法部日昨通飭各省即於各級審判廳内一律添設醫官並已分飭京師各審判廳即行遵辦 
　　日前樞臣商擬有屬轄商埠各省均擬先行奏添交涉使司一缺仍由洋務道員協辦外交聞須商諸外部方能定稿 
 
 
 

Page 6

 
 
   
 
 

Page 7

 
 
 [G 
[請看人壽醫藥室　沈製鏡面散鐵㨿]  
賜顧諸君認明上海只此一家注意注意各省分號毋貪亷價勿售僞藥名利兩全 
本醫藥室主人始創沈製羊脂珠粉鏡面散一藥專治男女面上烟容酒刺雀班粉刺瘰癧暗晦油光黃黑等類有神驗驚人移山拔鼎之能力業蒙　　恭親王府内嘉奬屢承官界學界軍界紳商女界歡迎賜額贈　無不稱奇讚異又蒙頒惠謝函每日錄登各報原信有郵政局蓋印民局圖章者彚集裝訂放存案頭　賜顧諸君儘可取看以昭靈驗之鐵據又荷各省各大藥房以及英京倫敦南洋各島爭設分售已將布滿全球此係本人主怵心惕力一人秘製始克靈效顯著名震中外不意嗜利之徒私將劣藥改頭換面希圖朦混且有無恥奸商仿造影射沿門求售欺騙客商貽害衛生本主人不忍緘默無言爲此將沈製鏡面散及生髮膠等藥呈請　上海公共租界會審理事府寳大令查驗存案並請出示嚴禁假冒等情茲特於三月望日起藥内加銅印告示仿單上由本主人簽字發票上有暗記　賜顧諸君認明本醫藥室内懸有嚴禁假冒告示上海只此一家外埠郵政局妥而無弊　各省分號毋貪價亷勿售僞藥當有特别酬謝　外埠加己購有僞藥退至本醫室指明作僞之人一經查實立將作弊之人送廨究辦本醫室儲欵待酬通信之人决不食言注意注意鏡面散雙料重用洋脂珠粉每瓶洋半元每當料六瓶洋二元五角最久之症一料包愈單料每瓶洋二角五分每洋五瓶　上海盆湯弄新橋南北新街即北無錫路石庫門内人壽醫藥室主人餘年氏告白 
[闗東烟草公司分銷處廣告]  
本處由關東總廠運到自製塔牌金龍牌錦鷄牌雙蝶牌各種紙烟　氣味馥性質純和可與東西各國所造紙烟並駕齊驅無論零躉批發槪行格外克已如蒙　光顧請至　上海三馬路太平坊　本分銷處帳房面議可也此啓 
[愼德昌洋廣貨號遷移廣告擇四月十三日開張]  
本號向在大馬路小菜塲對面有蒙　紳商女士惠顧者嫌稱道路不便房屋狹窄是以遷移英大馬路望平街口新造全金宮式洋檯門面特向各國精選泰西花緞緞紗絲紗新花洋紗時式蓆法呢絨布疋名廠香水香皂異樣燈鏡鐘琴花色紛繁不及細載定價劃一無不格外克已以廣招徠請認明本號牌號庶不致誤 
[剏造文明大舞臺戲園預告]  
本舞臺現已擇定三馬路地址開工建造　俟工竣開張再行佈告 
[丹鳳春記茶園]  
十一夜特煩超等名角拿手好戲 
月月仙　母女相會 
白玉梅芝蘭花李奎官　唐寅三疑 
白蘭花　賣身投靠 
小奎官恩暁峰賽春奎洪秀奎　失街亭　空城計　斬馬謖　 
筱　翠筱富貴　绅商煩演烏龍院 
白玉梅恩暁峰白蘭花筱富貴賽春奎賽飛珠　改良好戲窮花富葉 
[羣仙茶園]  
十一日戲正廰每位大洋一角正 
小寳仙　黄鶴樓 
小詠仙　鴻　禧 
吴新寳　南天門 
金翠英金鳳山　煩演日月圖 
賽月樵郭鳳仙賽勝喜崇臺　四國進寳 
徐桂芬小春穆　准演黄金台 
红菊花小蓉仙　煩演鳳凰山 
筱菊仙　連陞店 
十一夜特煩名角准演拿手好戲 
小霓仙　進蠻詩 
白文奎　李陵碑 
小春穆　鍘美案 
沈翠芬　忠孝牌 
郭鳳仙金　處賽勝奎　濮陽城曺操中計 
五月仙小蓉仙　煩演烈火旗 
郭少娥王鴻仙　煩演硃砂痣 
花四寳筱菊　　准演小放牛 
[商辦新舞臺]  
四月十一日 
日戲每逢禮拜三禮拜六禮拜日劇中隨加巧彩新　及五色電光 
張順來 
馮志奎 
李祥麟 
賽魁冠 
小子和 
七盏燈 
小連生 
夏月潤 
月月珊 
小保成 
小連生 
李吉才 
小雙鳳 
特煩全班超等文武藝員合串隨劇加彩異樣樹木山林　圖新戲 
全部連檯楊家将 
四月十一夜 
特别官廰精美寛潔可全包請客 
小保成　閙小磨坊 
李吉才　火駒千里 
馮志奎劉培山薛瑶卿　功臣大晏 
夏月潤賽魁冠張順來　大挑華車 
七盞燈小連生李吉才　汴梁殺宮 
孫菊仙小子和　特别景　三娘敎子 
夏月潤夏月珊小連生　新排奇聞新戲　和尙打野鷄 
[丹桂茶園]  
十一夜特煩全班文武名角合演 
王寳奎　大戰盤河 
水仙花　閙烏龍院 
張斌奎　當鐧賣馬 
小魁仙　桑園寄子 
玻璃翠　煩十萬金 
周福全董月山張云亭　全武行　惡虎村　三雄絶義 
四盞燈　宿新安驛 
李德奎盖呌天崔雪琴周福全　全武行　大長板坡 
何家聲　查潘鬭勝 
[春桂茶園]  
十一夜正廳三角文武名角合演 
郭仙丹　八義全圖 
小桂枝　說親回話 
常子云常子仙靈芝花　三疑巧計 
高福安馬長德瑞云福慶　收關勝 
夜來香林步靑邱鳳翔　賣身投靠 
高福安畢永霞　福珍福慶　鴛鴦樓 
劉廷玉三麻子李慶棠福祥德全福來　火燒赤壁 
[同慶戲園]  
開設虹口吳淞路鴨綠路朝東 
十一日戲正本　仁宗皇失壐 
壽　如 
鬼馬興 
公脚潤 
大口佳 
英雄業 
奸雄壽 
英雄九 
張飛廷 
總生壽 
蛇仔橙 
金山流 
桂花棠 
桂花端 
新權仔 
匙羹仔 
無瑕玉 
新　桂 
花　仁 
新　亮 
全班文武名角合演 
夜演兩出頭　紅拂女私奔 
桂花端首本 
新　亮 
蛇仔橙 
桂花棠 
公脚潤 
仝演首本 
金枝配玉葉 
金山流匙羹仔首本 
鬼馬興 
新　桂 
花　仁 
新權仔 
畫眉光 
婆姆松 
合演拿手好戲 
[春桂茶園]  
特請京都回申超等名角 
孫　處　十二夜九更天　十三夜打棍出箱　十四夜烏龍院 
雙　處　十二夜四郎探母　十三夜硃砂痣　十四夜搜孤救孤 
馬長德　十二夜白水灘　十三夜白馬坡　十四天通天墀 
[丹鳳茶園]  
特請京都新到超等文武名角 
恩曉峯　十一夜空城巧計代演窮花富葉 
筱　翠　十一夜紳商煩烏龍院坐樓殺媳 
[羣仙茶園]  
特請京都超等花旦 
花四寶　十一夜小放牛　十二夜雙釘記　十三夜明月珠 
[哈姆斯登大馬戲兼演各種動物在上海坭城外張家花園内每晚開演]  
啓者哈姆斯登乃天下最馳名之馬戲班前曾遊列各國屢蒙各大紳商奬賞大有出神入化之妙今因道經滬上本園再三挽留情不可却允演日期不多即要回國倘蒙　諸君欲廣眼界清賞試之准演各種野獸戲並跳舞戲種種奇希光怪申地素未見過内分虎豹獅象猿猴野人並請優等西國男女技師及音樂名家備足跳舞等戲若領一見無不呌美極素爲滬上諸士紳所罕覩特于西歷五月十一號即華三月念二日起每逢禮拜三禮拜六下午三點鐘開門四點鐘起演夜間八點鐘開門九點鐘開演禮拜日在内望祈諸君早定坐位是荷○本園特備電車專爲貴紳商赴園觀便而設○購票處大馬路十一號羅辦臣琴行 
價目 
包廂全包客六人座　每間洋十五元 
頭等包廂　每位洋三元 
二等包廂　每位洋二元 
邊　　廂　每位洋一元 
起　　碼　每位洋半元 
小　　孩　每位减　半 
[謀得利戲館]  
在英大馬路本公司後進洋房（今日起外加頭等電光影戲） 
本戲館　新造成　自西式　眞鮮艶　極雅緻　西四月　十二號　演頭天　到今日　一月餘　看的人　西人多　華人少　演戲者　美國人　男和女　幾十人　做戲好　大姐姐　十五六　年幾輕　加洋琴　甚合音　無禮拜　雨不阻　逐日有　禮拜六　換新戲　八點鐘　開大門　來買票　定號椅　九點鐘　准開演　戲目價　洋二元　一元半　洋一元　洋八角　洋六角　看包廂　坐五人　洋十元　十二點　止停演 
[禮拜六拍賣　魯意師摩洋行始創自同治十三年即英一千八百七十四年]  
准於十一日十點鐘在北京路第六號拍賣書樓大菜間房間廚房一應木器洋琴什物不計此佈　魯意師摩洋行啓 
[禮拜六拍賣　木器傢私　亨得利洋行]  
准於十一日十點鐘在本行拍賣紅木大廚擱機圓檯單人椅譌架着衣鏡屏風油木房間色書樓色洋琴書廚古董架油畫鏡梳法大椅大菜檯寫字椅寫字檯摇椅籘檯琴書架三扒酒架火爐鏡鐵床磁料器並一應上等木器擺式等貨不計此佈　亨得利洋行啓 
[禮拜六拍賣　瑞和洋行]  
准於十一日十點鐘在虹口老把子路六十九號住宅内拍賣書樓大菜間臥房廚房洋琴古銅器畫鏡全銅床以及另物不計此佈 
[禮拜六拍賣　瑞和洋行]  
准於十一日點鐘在愛文尼路十路住宅内拍賣書樓大菜間臥房廚房以及另物不計此佈 
[禮拜六拍賣　上等傢私　寶和洋行]  
准於月之十一日上午十點鐘在本行内拍賣柚木房間式書樓間式大菜間山扒檯椅酒架火爐鏡面湯檯大菜檯椅緞面椅子式抽木氷箱花架自鳴鐘表全銅鐵床縫衣車電氣風扇來路銀箱洋琴色子麥茶色花并雷姆登打字機器呂宋雪加煙洋畫鏡另物不計此佈 
[禮拜六拍賣　溢記洋行]  
准於十一日二點鐘在法界四明公所南方板橋西首南洋橋無萬森昌南貨糟坊店生財裝修油缸銀箱掛鐘另物等不計拍就即日出清此佈溢記洋行啓 
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[學部奏定變通中學分文實兩科清單（七）]  
　　中學堂實科一類應習之學科程度授課時刻表 
第一年 
學科程度每星期鐘點 
外國語讀法會話交法習字十 
算學算術六 
博物植物動物動植物實驗六 
以上主課 
修身摘講五種遺規讀有益風化之古詩歌一 
讀經講經春秋左氏傳節本每日約二百字三 
中國文學習字讀文作文三 
歷史中國歷史一 
地理中國地理一 
圖畫自在畫用噐畫二 
手工應用木工一 
體操柔軟體操兵式體操二 
以上通習 
　　合計　三十六 
第二年 
學科程度每星期鐘點 
外國語同前學年十 
算學代數幾何六 
博物礦物生理衛生學礦物實　六 
以上主課 
修身同前學年一 
讀經講經同前學年三 
中國文學同前學年三 
歷史同前學年一 
地理同前學年一 
圖畵同前學年二 
手工同前學年一 
體操同前學年二 
　　以上通習 
　　合計　　三十六 
　第三年 
學科程度每星期鐘點 
外國語同前學年八 
算學同前學年六 
物理物理學物理實驗八 
以上主課 
修身同前學年一 
讀經講經同前學年三 
中國文學同前學年三 
歷史同前學年一 
地理同前學年一 
圖畫同前學年二 
手工同前學年一 
體操同前學年二 
　　以上通習 
　　合計　　三十六（未完） 
[皖商學界爭銅官山要電]  
　　蕪湖商會上外部電北京外務部王爺中堂大人鈞鑒頃接京代表電稱凱到京後經大部駁詰已理屈詞窮務乞堅持廢約以慰皖民之望麥奎踞山强椣羣情益憤並請速飭離山免釀事端全皖幸甚蕪湖商務總會李榘陸如衍等叩陽 
　　蕪湖路礦會上外部電北京外務部王爺中堂大人鈞鑒接赴京代表電稱銅官山案疊經鈞部向凱駁斥彼已自知理曲深紉毅力皖力主廢約全省一致務懇堅持到底竟此一簣勿稍鬆勁麥奎踞山兇横恐釀巨禍請速飭離山以紓衆憤而保治安蕪湖路礦會吕祖翼潘祖光等叩　　旅寧皖學界致外部電北京外部王爺中堂列憲鈞鑒銅官礦約逾限必廢久成鐵案代表據約面駁凱商理屈詞窮務乞大部直與决絶勿稍遷就以保國權而重民命安徽八府五州旅寗學界汪樹德盛璞凌毅等二百九十三人迫叩 
分類新聞　政界 
[巡警敎育普及之計畫江寧]  
　　江南高等巡警學堂需用經費計每年支銀一萬六千餘兩奉江督札飭財政局隨時照撥在案惟前奉憲諭飭令敎練所巡警仍由各區抽　入所練習以期敎育普及現因城中裁減中路一路巡警三百名復加添崗位八十處地叚寛廣布置難周若仍由各區抽調實在不敷調用已由劉參事景沂禀招新生一百名爲將來預備之用况四班敎練巡警業經畢業加之裁去一路之巡警曾受敎育者過半倘或少數未受敎育一俟新生畢業後再爲輪流更换入所敎練似此權爲變通之計敎育仍有普及之時督帥亦頗爲許可云 
[審判講習所之難成江寗]  
　　江南籌辦地方自治局善叅事溥現擬設立江南審判講習所專以養成審判人才爲宗旨遵　部章年半學 
 
 

Page 11

 
 
業至敎員則延請同學擔任義務經費則先行籌墊酌收學費以資補助將來遇有公欵再行指撥畢業時呈請督帥委員監試給發文愚但午帥以審判有裁制人民維持秩叙之性質自應官爲辦理該叅事所請礙難准行 
[征漕折扣之滋閙江西]  
　　江西臨江府清江縣劉大令釆年現因櫃書征漕九八扣收銅元以及勒收龍洋以致鄉民公憤在署滋閙幸經紳耆力爲勸解未釀事端現已禀懇大吏嚴飭該府李太守迅出告示照章征收以免病民而安人心 
交涉 
[禀報外人私行測繪地勢湖州]  
　　孝豐縣李大令日前禀報省台略謂三月十四日有日人安滿星一名携帶上海道蔡所給遊歷護照一紙知縣查騐無訛當即派差護送至於潜縣界交替並派巡警偵察嗣據禀復該日人身帶羅盤及測量器具沿途打千里鏡察看形勢繪畫地圖不知作何用處聞尚須由於潜赴桐廬嚴州一帶測量等語查孝邑係由皖入浙要隘山巒重疊實占優勝該日人托名遊歷私行測繪居心叵測應請憲台轉飭各該地方官沿途詰阻以嚴限制而免他虞嗣後如遇此等遊歷洋人宜如何與之交涉並請指示辦法俾有遵循而重權力 
[俄人驅逐華商之原因黑龍江]  
　　黑龍江境四家子地方向係中國商場俄人近日越界貧購民房行商者甚多日前忽將該地華商逐出境外經商人等具呈公署請與俄領交涉當批示云此事原因於華人承領地址賣與俄人託詞租賃以致俄人越界營業似此情形不惟有礙華商生計亦與約章不符候照會黑龍江副都統查覆到日再行核辦 
[福公司交涉之近况河南]  
　　汴省官紳以楊守敬宸嚴令良炳擅與福公司立約准其在内地販賣煤炭紳商學界兹復開會籌法抵制要求上峯廢約責成楊守與公司代表質証惟嚴令現任修武刻特札調來局以便面質 
軍界 
[議覆輸送粮餉辦法江西]  
　　贛撫馮中丞准陸軍部咨開南省轉運軍需小車駝馬運船各項何者利便等情當經札飭兵備處酌議刻已具復略云查江省道路窄狹東西南三面山嶺叢雜大車運載誠屬窒碍難行前撫憲瑞奏請改用人力小車自係因地制宜且爲定章所有本應遵辦惟輜重隊有輸運之任務爲行軍最要關鍵小車需用人夫甚衆平日旣未便預爲招募致滋縻費且此項夫役大都下流社會若臨時雇用或運物遺失或中途逃亡甚有匪徒朦混應募一時不能覺察寔於軍事大有妨碍又江省春夏之際每多陰雨山僻小徑泥潦難行隻輪小車往往陷泥淖中載重力微不能移動其流弊有不可勝言者本處前因馬隊營馬匹陸續倒斃籌議改良辦法詳請憲台咨商陸軍部改用本省土駒如部議准行則輜重輸送擬一律改爲駝馬採贖土駒備用其水道可通處所擬於本省水師三軍酌調砲船運載設不敷用應隨時照會商船公會撥給船隻裝運予以價值似尚利便可行奉札前因理合具文詳請憲台俯賜察核 
[奏報購置軍火銀兩廣東]  
　　粤督張人駿片奏略云東省辦理邊防海防需用外洋槍枝藥彈等項價銀截至光緒三十二年底止業經造册奏准在案現在盜風尚未斂戢水陸各營巡防緝捕在在均需軍火應用兹查光緒三十三年分訂購各起外洋槍砲軍火藥彈價值共銀二萬六千四百餘兩據廣東海防兼善後局司道造册前來附片俱奏伏乞聖鑒四月初五日奉硃批該部知道 
學務 
[匯解留日學費問題南京]  
　　江督端午帥札寗學司寗藩司敎練處財政局文云現准學部咨開據駐日大臣咨送監督處呈稱本處總管各省學費每年支出約一百一二十萬元左右向有預算决算兩種辦法每届學期之末必將下學期先行預算分爲額支活支兩項乃各省於預算之意尚有未能相信者或自據派遣學生名數成案匯解學費或見預算之數與所懸揣之數不能相符輙來詰問或本當補給之費而故靳之不肯匯解又有以所解各生學費其中有畢業開除情事者即欲以之扣抵或欲指名繳回種種紛歧不易核計不知今日學生名數較之初派之時變更已多一據成案自與本處實發之費動多紏葛又應行開去之名額凡上學期中已經核明者自應按名開除其尚待考查者即不能遽行開除以致别生窒礙各省非親理其事懸揣自多不符詰問亦徒費事至若應行補給之費而自執一說不允照解本處對於學生無詞支展自應按月照支因此又致歧異至扣抵繳回徒多紛擾自不如按收支各數通盤核算之爲簡明此關於額支預算糾葛不清之情形也又活支一項間有省分自定一最少之數每年分期匯解一學期終必有欠解巨數彼此爭執終不能明不知所謂活支者凡畢業川資學生醫藥以及官報電費凡非額支之欵均取給於此若照該省所定數目不敷之數將何所出又或以活支一項須俟一學期終照按所支實數匯解此雖别無窒礙而每月支付皆出挪墊亦屬難於周轉此關於活支預算糾葛不清之情形也本處按月支發學費皆出於挪借付出利息爲數甚巨業將上兩學期各省經費盈絀詳細核計列爲計息清單呈請咨送各省在案各省如按照該表逐一詳稽必能深悉實際乃各省屢次來文詰問駁復因此延解欵項幾於無可通挪應付俱探請據情咨明學部轉咨各省務照本處預算數目先行匯解俟一學期終報銷總册送到後按册核計等情到部本部查各省留東學費開除補扣頭緒紛繁自非預算額支活支無從預備應用而各省未親其事痱有疑義詢問詰駁亦所難免惟因往返鈎稽延解欵項致窮於應付仍蹈息借漏巵則於實事轉形窒礙除咨復駐日大臣轉飭監督處仍照向例辦理外相應咨明貴督請煩查照嗣後匯解留日學費務照該處預算各數先行匯解俟報銷册到切實核計等因本部堂准此合行札飭札到即便遵照 
[陋規撥充小學經費寗波]  
　　石浦宣德初等小學校開辦以來經費支絀經校董周君峻等集議擬以東門地方私牙費小綱費客船開艙費等禀懇一律撥充該校常年經費并請諭飭該地各行客船到此銷售 
 
 

Page 12

 
 
各貨者每元抽錢十文以充學費等情當由葉司馬批云查向章應繳之私牙小網開艙等規費爲數甚微准即撥充經費以成集腋之舉至請抽收船貨一節案關捐欵候備文牒請總局核明移復飭遵 
實業 
[銀行催解官商股欵浙江]  
　　泊江銀行自二月初八日開巿至今已逾兩月官股僅由藩運釐餉局三處解過洋合銀二十九萬七千二百二十五兩八錢九分一釐商股僅由發起人先後繳到庫平銀十萬三千五百兩共合官商已經籌定股本尚不足五十萬惟本行係按照商業性質辦理所有官股一半資本銀五十萬兩除由官錢局移交存欵外尚應交銀二十萬二千七百七十四兩一錢九釐請飭藩運糧衙門　撥尅日彚解足額俾資周轉惟以洋合銀數目均參錯畸零易滋流弊並請察核飭下司局按照兩數籌解俾免參差等情詳奉撫憲札司合籌補解 
[禀復奉邑種棉情形寧波]  
　　甬府委張經歷汝鏞調查象邑種棉情形一節已紀前報兹據該委禀復略謂象山地處沿海種植棉花向以東鄉之海墪鹽廠下南鄉之大泥塘湖家崎浮礁三叉岱洞等處爲最旺其餘各鄉村間有插種爲數無多花分黄白兩種白色爲良立夏前下子八月收穫性喜乾旱最忌風潮因幹易折而鈴易脫故也惟近年米糧昻貴就地民食不敷故從前種花之地多有改種禾稻查售銷之數除本地外運甌運甬者每年約洋一萬數千元以每元約賈花衣五六斤計之約銷花衣七八萬斤其未銷之花皆由女工紡織土布面闊二尺祗供本地婚嫁及平日成衣之用並無出運他處亦無特别製品設立公司其專書亦無從徵取云 
[通益公紗廠議結情形浙江]  
　　浙江撫憲上農工商部電云洽電悉當轉飭董道遵辦去後兹據禀稱謹遵鈞部保商宗旨約集新老股東和平調停互相磋商老股遵舉董事二查賬一彼此極允洽兩造並具和息結願即銷案等情請轉電前來知關厪係合先電聞增韞印第二電云據董道禀十九詣通益公督同新老股董事查賬員查核賬目均極融洽堪慰厪念餘候四月望後舉定總協理再行詳禀等情請轉電前來特電聞並諭董道日内先行赴粤調查沙地約念餘日可回增韞印 
[勸業談話會中之詳情松江]  
　　本月初九下午二時勸業委員郁君就雲間師範學堂開談話會府尊戚太守華婁張劉兩大令以及紳商學界到者甚衆戚太守郁委員張大令及邑紳謝宰平雷繼興張少枚諸君相繼演說勸業會宗旨及入手辦法推定協贊會辦事各員設總機關於商會而以敎育會勸學所輔之另設分類調查各員分任調查推定各員如左總機關調查員五人（商會）鄭子崧（勸學所）陳菊生（敎育會）謝宰平（紳商二界）黄淵甫林錫田分類調查員十三人（顧繡）盛小舟（五穀）張若水（園蔬）吳爕齋（藥品）吳起章（布品）胡蓉初朱竹亭（海濱水產）盛生初顧臣廬（蠶桑）程子美葉志善（沈執青）（藥材）楊蓉羲（美術水墨畫）沈子華 
雜記 
[學界預備歡迎開車松江]  
　　蘇路公司滬嘉鐵路至楓涇而止過此以西即爲浙線目下全工告成該公司現定本月十二十三十四等日請紳商學界到站參觀即於十二日行正式開車禮松郎府中學堂華婁高等懷新高等城西高等三小學届時擬編聨合隊前往歡迎以誌盛典 
[集議重建西定橋辦法無錫]  
　　無錫西門外西定橋自兵燹時被髮逆毁壞後迄未重建行人輒嗟不便今由薛紳翼運等創議重建該處河面遼闊估計工程約須一萬五千元左右某君雖允籌墊二千元所虧尚鉅即於本月初三日邀集城鄉士紳在恒善堂集議籌欵辦法各紳以事關慈善均顧輸助聞已集有成數不日即可興工 
[文不對題之試卷福建]  
　　尚方伯　攷佐貳人員命題禁械門以安民生論聞某少尉携帶藍本中有禁械鬥告示稿一道遽行鈔冩虽遞係屬文不對題大約應列末等 
[祁門焚斃茶工慘聞安徽]  
　　祁門縣監生汪偲志在該邑開設福順昌紅茶號關訂歙休等縣工人三十餘名烘茶詎前晚工人睡熟致將茶葉烘燒房屋貨物均付一炬並燒斃工人九名受傷數人經該邑令前往勘騐由該號主捐錢撫卹燒斃及受傷各工人准予完案 
[秋審改期舉辦蘇州]  
　　蘇撫陳中丞定期初八日提勘秋審人犯已記前報兹悉現已改期本月十五日午刻督同藩學臬三司提集本年秋審各犯會勘已牌示遵照 
[時評]  
　　淫惡印奴之榜樣 
　　印奴强奸劉阿妹。天人其憤之事也。今英按察曁陪審五員。能公平判斷。定以監禁四年罰作苦工之罪。似可稍紓我華人之公憤矣。雖然。此等窮凶極惡之印奴。愍不畏法懲其。一尚未足以儆甚餘也。近日印奴雞奸幼孩。調戲婦女。種種不法之事。迭見於報紙。我恐華人。將視租界爲畏途。不敢插足。願英美工部局。設法以善其後。多派暗差。嚴加約束。一旦查出。則立處以重罰。斯亦保術治安之一道也。 
[潘傑小史]  
（四）抉術 
　　契來驚異曰。豈非一老者乎。 
　　契傑曰。彼之年歲。尚不得謂老。福大凡女兒之心願。每歡迎青年者流。彼雖未至於老。巳難冀女界之注意。惟彼戀戀於　傑。若蛆虫之附羶。人非木石。靡不可轉。且有一事爲被之所特長。而我之所無者。彼即人老於我。色陋。於我。亦難畀之抗爭。 
　　南禪間曰。彼特長安在。 
劉來曰。彼財力厚。居處適。宫室壯。服御麗。國囿廣。我無一焉。安得而不爲所爭勝。且弗　痕與潘傑。已有約矣。若其母。若其姊。若潘傑。明晨　盡室皆行。 
　　南禪曰。彼將奚適。 
契來曰。其地名北非蘭者。弗侖痕之所居也彼等亦將　焉。契來語此。南禪色稍變。 
　　契來曰。汝母愁慮。 
　　南禪曰。汝則何以爲情。余固無憾。顧我兄惟。汝汝旣爲人所賣。致抑鬱若此。余亦能無煩慮耶。 
　　契來曰。汝眞我妹也。 
　　南禪曰。待我思之。汝且莫憤。南禪以手承　。默坐稍頃。忽然　首顧其兄契來曰。余閱古人書多矣。書中類於此者亦復不少。惟揆其所以破壞之原因。大抵由於無勇敢。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[行初選舉開票]  
　　奉天（興京懷仁） 
　　懷仁縣當選　辛酉山百零九票楊占春百三十八票李國華九十四票王錦堂九十票候補二名王廷勳八十一票鄭夢蘭八十一票 
　　又（奉天復州） 
　　復州當選者孫以楣六十九粟宋聨琦六十八票馬泮春六十四票王德昇五十五票孫盛傳五十二票紀鳳䎗五十一票王植銓四十四票曲占元四十三票孫以芾四十三票孟傳文四十二票 
　　安徽（安慶懷寗） 
　　懷寗縣初選舉已於初五日假明倫堂開票兹將當選者姓名錄下一區丁仁燦五十一票朱孔陽四十七票二區嚴寳長六十七票王渭濱六十八票王初四十三票詹亮疇五十票朱鼎元四十二票三區無當選四區姜冕五十八票劉方熾六十七票五區王九榕五十票丁庚先四十四票程傳易九十一票丁仁履六十一票汪孔傳七十三票凌炳南四十八票劉宜鳳四十九票六區彥紹泗五十二票劉瀛濱四十八票七區韓鳳藻七十一票次多數姓氏錄下鄭瀛三十九票何煐二十九票王籌三十八票鄧蓻孫三十二票葛天民二十三票夏進鞀三十三票郝秀枚三十九票韓鳳祥三十一票郝啓駷三十二票定於初八日重選 
[初選舉重開票]  
　　奉天（新民彰武） 
　　陳冠英白九十四孔德立百二十六高著德百十九票連前適符定額另有白義百零九票鄭僑生百零五范景春九十周世德七十七作爲候補　　又（新民鎭安） 
　　惠爲霖百五十柳筠堂百十五王振亭百十三連前已足額另有劉錦雲百四十蔣文衡七十一李銘章七十劉鳴山六十八孟廣田六十四作爲候補 
[預備初選舉投票]  
　　江西（贛州興國） 
　　贛省諮議局籌辦處復興國縣司選員函云興國縣治分劃十區調查已占最多之數據稱一區之中其狹長每有至百餘里者積而計之興邑地面將及千里以外恐未足信至投票日期規定五月初一日限本日竣事通省一律豈容任意延長擅自更改希即查照 
　　吉林 
　　吉省籌辦處前日接濱江廳呈送勘定投票開票各所地址圖文云前奉憲局札發選舉期限表内開閏二月分各府廳州縣應將勘定投票區及投票所開票所地址呈報各複選監督查核等因奉此查廳属轄域東西六里餘南北五里餘按依全域劃分兩區勘定投票所地址二處第一處在商務分會第二處在講報處其開票所仍勘定商務分會院内辦理當照勘定處所詳繪圖說分别註明除分報複選監督備查外理合檢同圖說具文呈送查核 
[分配全省議員額數]  
　　廣西 
　　梧州府日昨榜示文云案奉撫憲張電開分配議員額數照章由本部院核定電飭本以閏月二十日爲限嗣因鎭歸百色三屬不敷議員一名之額經籌辦處電飭覆查并展緩至本月初十日爲限兹已届限除百色電覆略有增補外鎭安未據查添歸順稱無遺漏仍按原禀人數分配據該處列表呈核前來查表開桂林府屬六千零五十七名平樂府屬六千九百四十七名梧州府屬七千七百六十一名柳州府屬二千九百七十名慶遠府屬一千三百一十名思恩府屬一千八百五十五名潯州府屬三千五百二十八名南寗府屬三千四百一十三名百色廳屬四千三百九十名鬱林州屬三千零八十名泗城府屬六百五十七名鎭安府屬三百一十七名太平府屬一千四百五十七名歸順州屬四百三十九名合共四萬零二百八十四名以議員五十七名除算每七百零六名零選出議員一名桂林府屬應選出議員八名平樂府屬應選出議員九名梧州府屬應選出議員十名柳州府屬應選出議員四名慶遠府屬應選出議員一名思恩府屬應選出議員二名潯州府屬應選出議員四名南寗府屬應選出議員四名鬱林州屬應選出議員四名太平府属應選出議員二名共選出議員四十八名尚餘九名以零數比較多寡潯州應得議員一名共五名梧州應得議員一名共十一名泗城應得議員一名平樂應得議員一名共十名慶遠應得議員一名共二名南寗應得議員一名共五名思恩應得議員一名共三名歸順應得議員一名百色應得議員一名連桂林八名柳州四名鬱林四名太平二名合足五十七名定額鎭安以零數比較仍居少數未能分配仰各府直廳州按照議員額分配初選當選人額數轉行所属遵照等因奉此查初選當選人數按照議員定額加多十倍本複選區共占議員十一名以十一乘之應選出初選當選之一百一十名以一百一十名除本複選區選舉人七千七百六十一之數每七十名零選出初選當選之一名蒼梧縣選舉人千六百八十名應選出初選當選人二十四名藤縣選舉人二千一百零九名應選出初選當選人三十名容縣選舉人一千五百五十七名應選出初選當選人二十二名岑溪選舉人一千一百七十名應選出初選當選人十六名懷集選舉人一千二百四十四名應選出初選當選人十七名合共選出初選當選人一百零九十名尚餘一名零數比較多寡應歸懷集選出計懷集共應選出初選當選人一十八名連蒼梧二十八名藤縣三十名容縣二十二名岑溪一十六名合足一百一十名定額除分行外所有全省議員分配額數及本複選區初選當選人分配額數合行榜示 
本埠新聞 
 
 

Page 19

 
 
[總工程局擬改自治公所]  
　　總工程局紳董前在西區特開談話會邀集各議董曾議整頓局章事宜以現值奉諭推廣地方自治制度上海一隅首先設立城廂内外總工程局即爲開辦自治之萌芽惟揣度總工程局名稱與近時制度不符爰議將局名改稱城廂内外自治公所並於十一日下午星期六常會再行提議行政警政分别各事宜 
[印人强姦鄉女案定讞]  
　　英按察班君前日第四次提訊印人輪姦鄉女案陪審西董原被律師等均到堂列坐先堤印犯蒲及項生馬拉生到案研鞫原被律師爭辨良久馬拉生忽邀到身穿洋務局一號號衣之印人矮特生到堂妄証極意爲馬開脫並有西人三名亦代馬上堂作証經原告律師嚴詞駁詰該西人等供詞支吾訊至此已鐘鳴五點半班君復命退堂昨日上午十時開第五次集訊先提蒲馬二犯到案被告律師德雷司爲馬辨護求請省釋原告律師費烈堅持不允以爲証之案情質之輿論馬實與蒲同科難逃法網辨難良久班按察遂宣布二印犯罪案宣布畢班按察暫行退堂與陪審西董入議事廳會議一時之久始復升坐遂判定蒲及項生發往香港西牢禁錮四年罰充勞役馬拉生判暫發西牢定期覆訊 
[緝私巡船派委管帶]  
　　租界浙鹽事務所總辦朱觀察以該所巡船旣經設立並無管帶殊難督率查有李都戎光鑑周哨弁裕昌二員熟悉鹽務堪以派委該巡船之正副巡官因特移請滬道加札委辦 
[紳商公餞美領回國]  
　　前駐滬美總領田夏禮君任滿將次回國滬上中西紳商定於今晚在禮查旅店設讌恭餞 
[英員赴東游歷]  
　　英按察文生梯君昨乘日本郵船赴東瀛游歷 
[議駁界外敎堂請設德律風]  
　　大南門外美國清心敎堂擬裝德律風一事兹聞電政局前准滬道來文轉飭電話科員核議現已議復略謂清心敎堂坐落華界應由中國電話公司裝設惟中國電話公司擬與公共租界德律風公司接線一節迭次磋商尚未議定辦法今清心堂如須裝設應請帮同商接俾得接通較爲便捷惟現在該敎堂裝接租界德律風因與地方主權所關碍難允照電政局據情後當即復請滬道轉致美領飭知該敎堂遵照 
[通飭遵辦實業學堂]  
　　本縣李司馬接奉提學使司樊札開奉學部札現在實業待興甚急着令照奏定章程增設實業學堂每府應設中等實業學堂一所每州縣應設初等實業學堂一所兹奉前因合併抄單札飭札到該縣即便遵照部文已辦者應即查照黏單轉飭該學堂及時修改切實辦理具報未辦者立即遵辦並將遵辦情形以及課程辦法隨時報司察奪 
[妬姦戮斃人命]  
　　淞鎭西鄉月浦鎭近因東王廟及西邱莊廟演戲酬神頗爲𤍽閙詎有開設弟頭店之朱阿弟與豆腐店内唐阿元於初八日下午皆往觀劇途中相遇唐向朱索取舊欵朱謂唐妬姦尋釁取刀向唐猛戮致被肚腹戮穿腸亦迸出倒地朱即　去未知如何了結 
[三校聨合運勳]  
　　四月十一日午後一時半中國青年會附屬中學堂約翰大學堂高等實業學堂全體學生在梵王渡操塲聨合運動所定一切規則頗爲嚴肅聞男女學界均可往察無須人塲劵云 
[保護洋商赴浙購繭]  
　　英商公茂等各洋行現赴浙屬嵊縣等處採購蠶繭因恐該處鄉民及棍徒等藉端滋擾特禀由英領照會道憲移文寗紹台道飭令該地方妥爲保護 
[輪船撞沉砲船之修費]  
　　美大輪船撞沉三砲船一案兹由美大船主與該三營　帶商議賠給該三砲艇修費銀二千八百兩各管帶因未能擅允聞已禀商督憲請示遵行　 
城内 
[大令將求雨矣]  
　　本埠天久不雨待澤孔殷前日本縣李司馬諭飭在城隍廟設壇祈禱求沛甘霖倘不下雨再擬出示斷屠虔叩 
[駁船己賣去乎]  
　　浦東總巡局函解李志仁控追孫龍發欠洋一案到縣升訊李志仁供孫以自置駁船向小的抵借洋二百元船仍將伊謀利另以計地四分之田單交執今悉船已私賣小的處抵欵不理求追孫供船雖變賣洋願歸償判孫交保限半月還洋贖回田單 
[田地]  
　　吳揚發投縣喊冤訊稱前日向叔父回贖典押田地被叔覇掯並將小的妻子兇毆受傷求究判候查明察奪 
[皮夾]  
　　劉濟清控莊溪水吞没皮夾鈔票一案昨午代理本縣李司馬偕同總工程局孫裁判會訊莊溪水不認搶拾皮夾對天設誓司馬見莊堅不供認遂退堂禀知道憲奉蔡觀察諭仍將莊溪水交於原保候查明親自復訊 
[道批]  
　　潘世發　批旣經控准訊斷仰代理上海縣李丞迅予傳訊秉公斷結具報莊紹甲禀批張姓經收存棧黄連因何竟至短少有無欺吞情弊　函致稅務司查明復奪屠用章禀批前攎顧憶椿以同興協虧欠各欵伊名下已有透付足抵所佔股分請令張薪桂屠桂香按股追繳等情業已批廨質明斷繳在案兹據控顧憶桂串吞貽害　予澈究前來究竟孰虚孰實仰公共租界會審官查明迅予秉公究斷具報抄黏併發丁其昌禀批此案現奉撫憲批道飭縣提証訊斷已轉行矣仰代理上海縣李丞遵照另札辦照黏抄並發郭仲山禀批美册一千五百九十九號契地係田業户張秋　祖於美商新瑞和於上年三月間印契給執果有遺失應由新瑞和禀明美總領事核辦與爾無干即據稱翁通海曾向萬羅洋東言明絶價每畝一千元以該地四畝零計之應共需四千餘元即以每畝五百元結算亦須二千餘元今僅付銀六百兩洋五十元何能過户作爲萬羅之產來　情節支離殊難索解未便　准惟所稱此項道契去年由公堂著領一節究係如何情形仰會審官查明　案詳核 
[官事]  
　　海運滬錫局候補知府程良馭昨日到道禀知撤銷滬局候補府經歷賀慶　禀謝奉委貨捐局稽查差 
南巿 
[巡士夜入人家]  
　　前日總工程局一百六十八號巡士王錦章落差後深夜潛至生義衖干姓内室被車夫某甲撞見扭住並在内室搜出該巡士所懸之長衫一件送至工程局又在王之臥處覓得干姓家婢婦二人照片即經警務長將卯名斥革送裁判所訊辦 
[小子白畫迷路]  
　　男子主喜子迷路經巡士查見送局詰悉年十一歲江北人家住新閘父名阿奎推車爲業飾留候認領 
[房客凶]  
　　干貽穀堂函致工程　控稱所置謝姓房產坐落王家碼頭今被舊房客胡吉泰茶葉店楊源順鐵店主楊桂生　不肯 
 
 

Page 20

 
 
掉换租摺欠租霸房判自向房主妥換接租 
[司事狠]  
　　嚴州人郎茂鴻前被草紙公所司事吳利已吞没代售紙貨價及代帶家信洋共計六百六十三元訊供刁狡判著移送上海縣訊辦 
[自鳴鐘]  
　　法捕房送竊南巿施衖王瑞林家自鳴鐘之竊賊李洪至局訊供不諱判戒責一百五十下拍照逐出 
[木作料]  
　　法公堂移送竊取西門外打鐵木作内料物之張夢生陳關生徐福楚等川名至局訊供不諱判各戒責一百下拍照一併逐出 
閘北 
[唐文亭手心]  
　　湖北學生唐文亭誘拐徐增常之妾謝氏押候訊辦在案昨日提訊判該氏掌頰一百下送棲流所留養唐責手心二百下遞解回籍傭婦張吳氏掌頰一百下拘押二月芿滿遞籍 
[沈德成圖竊]  
　　常州人沈德成前晚至屈家橋某酒店内　竊被拘送局提訊據供本月初三日曾與同黨沈銀泉至江灣鎭搶刦某姓布莊小的未曾分得贜物旋又提到沈銀泉訊供不認判押候查明再行核辦 
英租界 
[田瑞年]  
　　陳元潮控田瑞年圖賴股本銀兩一案前晚提訊陳元潮投稱前與田股開恒元洋紗號共銀五千兩計十股　人得一股當付永豐票銀詎田合同延不訂立至去年正月囑田拆股據稱盈餘一味游約向查各賬匿不交出顯係圖賴田供股東胡春岩因去冬金磅虧折其股拆出是以虧折求鑑判田交保着將該號簿據呈堂候移送商會算明俟復到再核 
[李兆蓉]  
　　朱文淵控李兆蓉不還存欵前晚由廨將保人傳渭川提訊據供李在甬患病不能到堂判傳押候移提人証再訊 
[方慶奎]  
　　方慶奎控族弟方關榮方東　賣地延不交單前晚由廨提訊中証王德松供當時有東生在場並地保蓋戮是實判方關榮交原保方東生押候傳地保曹祥山到案再訊 
[徐秋江]  
　　南匯鄉人徐錫元與子徐月亭控木匠徐秋江串拐伊女坤寳一案昨日會訊徐供徐女坤寶於二月二十三日被同業之徐洪生拐出小的並不串拐判徐押候於下禮拜三補提人証再訊 
[陳阿三]  
　　陳阿三因坐脚踏車疾馳在重慶路將唐鮑氏撞倒適氏手携熱水桶以致燙傷拘陳解究判押候察明原告傷痕再訊 
[費金生]  
　　費金生因搶梁張氏金挖耳判費押西牢半年 
[王阿四]  
　　流氓王阿四搶取王劉氏小孩阿香之銀鐲判贓交原主領回王阿四押候查明另案再訊 
[小九子]  
　　孩子姜金囡奚毛毛控流氓應小九子童小林子串搶金環一案昨復訊屬實判應童各押西牢半年贜交原主認領 
[杜新姑]  
　　女孩杜新迷途由捕查見帶入捕房送廨請訊據供年十二歲父母已去世家居天通庵相近因　婆婆責打走出判留廨候懸牌招領 
[金和姐]  
　　拐匪吳金林陳周氏與宓明海宓李氏孫予華串拐察閔氏之女孩價賣於蘇州鳳林堂妓院鴇婦金和姐即姚朱氏一併查　昨日復訊以宓明海宓李氏孫予華無干開釋鴇婦金和姐著繳洋五十元陳周氏繳洋五元一併還押於下禮拜三再核孩交蔡閔氏領回吳金林交　帶往指提同黨之癩頭到案訊核 
[王仁卿]  
　　婦人張王氏等環控王仁卿騙洋逃逸一案昨日復訊王供仍支吾判王押候下禮拜三訊追 
[楊寳昌]  
　　顧紀氏控楊寳昌楊陳氏陳瑞興李阿三串拐併之男孩永泉販賣於厦門一案兹楊備資赴厦門將氏孩贖回昨日復訊判陳李各押捕房四月楊與陳氏姑寛省釋孩交其母領回完案 
[任咸臣]  
　　唐吳氏控任咸臣毆傷一案昨日會訊以氏傷尚輕從寛判任押半月 
[沈徐氏]  
　　夏庭壽控被婦人沈徐氏陳沈氏行凶攫取金戒等情昨日復訊以夏將氏毆傷不應先發制人揑控姑寛判夏押二天 
[張仁和]  
　　前夜九時半成都路金家宅西鴻祥里張仁和木作忽然火起廷燒左右隣居何生記石作煤炭棧房等共燬去房屋十餘幢由救火會駛往救熄 
美租界 
[汽車撞]  
　　徐阿四東洋車昨在斐倫路被一百念九號汽車撞壞徐投捕房請究 
[屋火]  
　　密勒路八百十四號金　福家昨午失火幸由　衆幫同撲滅 
[衣服匿]  
　　王陳氏在某西人家爲傭昨　捕房控出店王洪生竊匿衣服捕頭以情甚支離斥退不理 
[小孩傷]  
　　住北四川路之林葉氏昨投捕房稱被某日人包車　跌其孩向論反被　打捕頭命氏投日暑控告 
法租界 
[刦店盜]  
　　劉桂和即吕德標與顧黄普在上月夥刦江灣鎭某布店匿跡注界爲寳山縣差許貴偵悉禀由寳山縣備文協同法　將劉　拘獲判交許貴帶去歸案訊辦 
[捲逃妻]  
　　法捕房八號華捕姚金福前娶煙妓朱湘寳爲室嗣因屢次捲逃昨日扭控情願離異中西官准予所請命姚具離異切結存查 
[溜韁馬]  
　　馬夫陳阿林前晚駕車在浦灘由南巿往北任意飛馳致將車中人一併跌出險遭不測拘捕解究陳供車是王公舘之物實因溜韁所致並非有意快跑判陳罰洋五十元 
[欠租客]  
　　某公司収租人扭房客李安　至廨控　李欠房金四月不付請究李供已住該屋多年所欠房金十二元八角係歷年結下一時無力措償判交保限兩禮拜理償 
[魚船夥]  
　　舟子陳阿五前因私盜船主販魚洋一百五十元訊押在案昨日復訊以原告未到判押滿兩個月再核 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[興業建築有限公司簡章]  
　　一緣起本公司因江南公園及南洋勸業會均將次第成立特此集合同志發起組織此項公司先劃會場左近衝要區處傾購地畆建築房屋以便招商承租營業故定名曰興業建築有限公司 
　　二宗旨本公司建立宗旨務注重於聨合羣力振興巿面開拓商業三者與勸業相爲依輔所有現在建築以及將來營業一切均當次第興辦 
　　三資本本公司謹遵商部奏定商律照有限公司辦法先招股本三十萬元分作六萬股每股計龍洋五元以一萬股爲優先股限七月初一截止由發起人先認二萬股每集白股應加給紅股二股官商紳庶以及各界人等均可自向本公司或承招處所認購惟不收洋股以重主權而示限制以後巿面繁興推廣股本亦先儘原有股東入股 
　　四購地應擇公園及勸業會附近之地即行購定擬先造旅館戲館茶飯館各一所住房數十間其他房屋以次擴充 
　　五繳股期優先股由發起人認集分二期繳足二月應繳一半六月應繳全外招之股亦分二期繳足六月底爲第一期明年正月底爲第二期 
　　六股息本公司遵照各處商辦公司成例凡認購本公司股票者於股欵交到之次日即行起息週年以八釐計算 
　　七預算决算本公司純爲商辦性質收支一切務求核實自成立後所有建築營業各宗應支欵項應隨時由公司開列預算表交由股東董事會議准然後執行嗣後每届一年除將一年建築營業情形另行報告外所有出入各欵亦由公司核造决算表布告股東以昭信用 
　　八餘利本公司援照各商辦公司定例每届一年决算後如獲盈餘按照十五成分派以二成提充公積（報効公園經費即在公積内提付）以一成歸優先股紅利以二成爲公司辦事人花紅以十成攤歸各股東 
　　九公司職員及職務本公司純爲商辦性質毫無官塲習氣設經理一人主持本公司執行一切事務須由各股東公舉公司聘任其餘各員計分建築營業會計三部均歸經理督率節制該員亦須先由股東公舉再由經理擇任兹將公司所需各職員及職務一切列表如左 
　　總經理　（主持本公司執行事務指揮各部職員）一員 
　建築幹事　（管理本公司建築一切事宜）　　二員 
　營業幹事　（管理本公司營業一切事宜）　　一員 
　會計幹事　（管理本公司會計一切事宜）　　一員 
　　十股東會與董事會本公司謹遵奏定股分公司商律一俟股欵收足一半之後即訂期徵集各股東開會一次凡股東皆有選舉權認招百股以外之股東有提議權千股以外有被舉權除先報告集股情形及查核股欵實數外并由股東公舉董事五人或七人組織董事會以議决本公司經營各事至董事會與股東會開會集議一切規則亦照各公司成例分爲臨時會與常會兩種具述如左 
　　（甲）董事會 
　　常會　每届一月集議一次 
　　臨時會　凡關於公司建築營業一切重要問題發生時臨時由股東十人以上或公司職員三人以上之同意召集之 
　　（乙）股東會 
　　常會　自本公司成立每届一年集議一次 
　　臨時會 
　　十一查帳員本公司於股東會成立後除組織董事會外并由股東公舉查帳二員以監查本公司一年内一切收支出入各欵 
　　十二所招股本應繳存寶善源莊生息先由該莊發給收條再由公司換給股票 
　　十三附則以上各條係由發起人斟酌定議其餘一切未盡事宜須俟實行後再行公議增損改布 
　　本公司經收股分處公園辦事處寳善源錢號厚生裕錢號裕寗官錢局 
　　發起人孫少江陳蘭薰仇徠之劉卓東鄭瀚生孫壽元顧花岩楊樸三陶樸青向淑予袁子青顧衢莊 
[日本自治行政一斑之緒言（留日攷察員崇明王樹聲稿）]  
　　國家行政之組織有二一官治一自治官治之外何以有自治曰使官民共負責任而已國家爲全國國民謀生存發逹於是設宫以保護之制限之千端萬緒皆直接於自已之行政機關又慮行政之範圍太廣其精神有能到處有不能到處於是委任其事務之一部於地方公共團體間接行政而自立於監督之一方是故由根本上解釋自治之意義非僅使人民有叅與國政之權利實使人民有輔佐官治之義務者也有權利有義務斯有責任矣自治行政之最完全者歐西爲先進國日本其後起者也維新之初沿幕府之舊制有年寄莊屋名主等職役其後編制郡區町村更定名目郡置郡長純然爲官吏區置區長町村置户長皆公吏也同時又許可區町村之會議俄又定區町村會法爲民選之合議體使答行政官廳之諮問自治萌芽基此矣嗣是派遣歐洲研究自治制度者絡繹相望又聘普魯士之學者講述地方行政遂定三階級之自治制府縣爲上級郡爲中級巿町村爲下級府縣郡者一方爲官治一方爲自治巿町村者純然自治組織也而巿町村制編纂最先經元老院之審議以明治廿一年四月發布翌年四月一日起斟酌地方之情况漸次施行迄今二十年耳而經營發展斐然可觀邦人士恒謂巿之自治雖不如歐西面町村之自治較無遜色然則視我國坊廂都圖之董保其相去奚啻什伯倍蓰耶我國比閭族黨昉自周官軌里聨鄉行之管子秦漢以來嗇夫三老游徼諸名保甲保馬十家牌諸法因仍不絶今見於功令者有董事有地保有莊首牌長皆所謂自治職也徒以不由民選不經公議積習相沿馴至 
 
 

Page 27

 
 
爲豪暴所占與奸胥猾吏相勾結而萬事遂隳壞於黑暗之中揆厥原因固由於不得其人實亦治之無其法耳迺者朝廷銳意立憲海内喁喁渴望自治今宣統元年正月頒布城鎭鄉自治章程聖謨洋溢基於分權之原則而舉國家行政之一部委任於我國民此章程實施之日即我國民首負責任之時急起直追豫備詎容少緩竊謂自治之要點第一在使自治職必由公衆所選舉第二在使自治事務必取决於公衆之意思循此則不能不有選舉會議之方式夫選舉也會議也章程中亦旣規定其綱領矣一般國民亦旣耳熟能詳矣所欠缺者以公衆之意思付託於公衆所選舉之人使之完全處理其間有一定之範圍種種之手續與夫施行之方法非章程所能備載則非一般國民所能知即知之亦未能詳盡耳今試問自治公所其設備當如何各種事務其經營當如何各項經費其籌集當如何不有爲之模範恐他日實行必將茫無依據論國民程度旣不能遠法歐西則且近規日本謹本斯旨綜調查時所聞見得機關事業財政三端分析述之以供豫備自治者之採擇焉 
小說 
[俠情小說縵卿小傳（一名像片案）㷳著（八）]  
　　第五章　中秋之讌會 
　　於是主客就座。燕特坐與漫近。而間以縵卿。便其兩相勸酬也。縵以初事漫眞。雖由燕山公之介紹。而過示親暱。恐燕滋不悅。故其遇漫也。殊落落。而稠密之情愫。時流露於不自知。皖人陳氏覺之。當燕之以縵卿託漫眞也。陳殊嫉之。以爲何弗及我。然以憚燕之氣慨。不敢發。至是乃莊色謂漫曰。今夕漫公得佳麗。謹以十巨觥爲賀。即顧所召之妓曰。速往捧觴。不如數無復我也。妓應而起。手一定磁酒鍾。大逾小盋。滿斟詣漫前。漫笑謂陳曰。飮非我所憚。第如此巨鍾。而又限以金谷之數。恐非我所能勝也。且爾我交涉。直接甚善。固無需令君所歡。居間作難人也。陳曰。公飮量素宏。我所傾倒。十鍾非公所難能。公徑飮之。捧觴人正易復我。何難爲。縵卿整衣而起曰。公等無嘵嘵。今日之事。因妾而起。妾請盡此十觴。爲公等解事。語已。即索酒。燕漫齊謂曰。卿母事乃爾。陳笑曰。卿如欲飮。我另以十觴壽。　予漫公事也。縵曰君言大錯。君之所以賀漫觴者。正以妾耳。妾何得不予。於是黄氏及地主陳氏。均起解免。燕即索巨鍾謂陳曰。老夫久不能酒。今日之事。老夫與有故焉。請先此觴爲準。座中人各如例。釁由君起。亦當如約。不能獨免也。陳屈燕命。無已。亦隨衆各進一觴而罷。然嫉漫之心。因而旁及縵卿者轉切。燭跋更闌。羣妓紛散。縵乘間密語漫曰。暇必過我。有言上訴。漫諾之。遂去當語時爲燕所見。即問漫何語。漫曰。渠約我過其所居。殆亦妓家常態耳。燕亦爲之一笑。讌會旣散。三日後燕即行。 
國外新聞 
[駐華美使之繼任者]  
　　初九日紐約電云據傳美國駐華公使之任將派克洛姆維爾君補充按克君爲著名法政家在姜國商界頗有聲譽 
[三菱船廠被火]  
　　初九日東京電云　菱船廠電氣廠於昨晨被火損失之數約值日洋七十萬圓當時英德兵艦水兵亦助同日本救火員竭力撲救 
[美艦開往横濱]  
　　初九日東京電云美國巡洋艦虹號及滅魚雷艇四艘昨晨由長崎啓椗開往横濱 
[英議院討論波斯問題]  
　　初九日倫敦電云英國外務部次官胡特在下議院答某議員問波斯問題謂俄國前曾宣言願早撤退或减少台勃里戍軍惟須俟合格之總督蒞任始可實行並决議俟波王從事恢復憲政之際輸金五萬磅或十萬磅借與波斯興辦新政又謂英政府默窺情勢因英人之利益改革之政務並未損害故頗滿意 
[英預算案通過]  
　　初九日倫敦電云英國預算表議案業已通過財政議案現已呈入下議院 
[美國地震肇災]  
　　初九日鈕約電云美國芝加哥及西區中央一帶近遭地震因而失火者頗多 
[美國鐵路罷工]  
　　初九日鈕約電云美國喬治省中央鐵路公司職役同盟罷工情形頗危全省火車交通全被霸阻各路線皆停止輸運以致該省已有多處民食不敷岌岌可虞 
[日親王行抵栢靈]  
　　初十日倫敦電云日本閉院宫親王夫婦及鍋島親王夫婦業已行抵栢靈 
[羅斯佛遊獵近聞]  
　　初十日倫敦電云羅斯佛君自出獵至今已獲大獸六十八頭小獸八百頭 
[英下議院近事]  
　　初十日倫敦電云英國下議院討論聖節休議問題時外務部葛雷聲言歐洲政界並無危象各國似不致有失和之事即英國與他國亦無衝突之虞云 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
