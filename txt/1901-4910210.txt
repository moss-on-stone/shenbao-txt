# 1901 - 188 - 4910210

 

Page 1

 
 
[開售九通股票] [  上海圖書集成局啓]  
自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸昔明廢八股鄉會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以達外淺深本未次序秩然士人懐用世才非通知時事固不足以裕經世之猷而欲通知時事非博考昭武典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木反卷帙浩繁價值昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書己可告成股票所印無多售罄亦不再印有志經世者請從速購取愼毋貽他日交臂之悔也至是畫之帋墨精良校讎完密本局另有樣本可以隨時取閱售票處上海在申報館申昌書局此外各處如鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處棆發非特省轉寄之煩亦藉以慰先覩爲快之心也肅此佈陳伏維雅鑒 
[論京城預弭疫癘之法]  
自去夏北方拳匪倡亂邦畿千里遍染妖氛輦轂之下尤匪勢縱横無一片乾凈土迨聨軍入都乘輿西幸荆榛瓦礫滿目凄凉迄今時閱年餘和約旣成民心寍謐翠華東返業已定期薄海内外遙望京華戴有衆星拱北之想於是仕宦之接取眷屬者商賈之載運貨物者聨鑣接軫爭赴都門都中官署民房之被毁於兵火者相率鳩工庀材重謀營建行見不轉瞬而崇閎廣厦煥然一新甚或踵事增華富麗較甚於曩昔昇平快覩寍非劫餘黎庶之所歡欣雖然愚竊有不能不過慮者自來兵燹之後疫癘必多蓋當驚恐疲乏之餘觸汚穢鬱積之氣乘虚而入最易受病故也京師自去歲以來始則拳匪以仇敎爲名無論莠良肆行戕害繼而土匪乘之禁城之内白刃交加殺人如刈草有時以槍砲轟擊藥雲彈雨傷亡尤多迄乎洋兵入京凡凶悍匪徒竭力剿除所殺尤不知凡幾聞之友人之自北來者咸謂所經之處通衢大市骸骨縱横一出都門積屍蔽河水爲之赤夫積此若干穢腐之氣彌漫空際鬱而不宣偶一觸之焉有不因而致疾者然則爲之奈何曰惟有清道途速埋葬而已京師道路之汚穢本甚於他處輕風乍過塵埃漲天小雨初經積潦没踝兼之民間率無厠所牆隅屋角隨處溲溺行路往來曾不爲怪以致穢氣四塞過者掩鼻不欲聞當外兵初入時各處暫管界内曾特申厲禁不准居民任意便旋民間懾於禁令無不俯首帖耳就其範圍邇者地旣交還兵又盡撤居民習於便易故態復萌是宜由五城御史嚴飭各處街道廳分叚置厠所以時盪滌有溲溺不於厠所者罰以示懲各處溝渠尤宜設法疏通不使稍有淤積如此則道路旣清而疫癘之可减輕者一也至於停棺不葬本爲西人所深惡蓋恐屍氣外洩有妨居民故也京城自經亂後積棺之多不問可知况當倉卒之中大都以薄槥盛殮縫開罅裂臭穢難堪甚有被戕之屍無家屬爲之殮葬棄諸郊野聽其自然斷骼零胔滿目皆是臭腐之氣上薄雲霄棘鼻刺心何堪暫耐是宜地方官督同本地紳士四處詳查有停柩未葬者促令即日掩埋不准延緩其或並無戚屬者則集貲代爲瘞埋務使禁城内外一律清除不使稍有積穢此埋葬旣凈而疫癘之可以减輕者又一也夫此二事在承平之際本亦政令所宜行况當兹鋒鏑殘區尤宜竭力經營俾得奠民生而消疫癘京城切要之圖似無踰於此若夫剿亂民捕盜賊嚴賭博以安民業禁許擾以保商情此皆地方有司之責而無待鄙人之贅述者倘能由此行之則災害消除疾病不作太和翔洽民安厥居四方聞之益將航海梯山會有極而歸有極豈非郅治之鴻猷而善後之良策乎庶民永康皇居大奠涉筆之餘竊不禁翹企深之矣 
[本館接奉電音]  
　　昨日午後西安行在飛電傳來上諭二道敬謹譯登○八月初六日行在内閣抄奉上諭山西大同鎮總兵著王丕雄補授欽此同日奉上諭張之洞奏出洋華人表明心蹟請准銷案免緝並子褒獎一摺據稱福建舉人内閣中書銜邱煒萲向在南洋新加坡一帶經商素爲華商之望上年唐才常在漢口破案供有邱煒萲資助謀逆之語經該督通緝查拿在案兹據該舉人禀稱初與康梁二逆往還嗣聞其藉會歛錢聚黨謀逆立卽痛恨絶交實被株連懇予自瓣奏明銷案免累並報効振捐銀一萬兩等語康梁二逆逋逃海國煽惑人心藉會斂財出洋華商不免被其誘惑旣據該舉人投誠悔悟具見天良未泯邱煒萲著加恩賞給主事並加四品銜准其銷案以爲去逆效順者勸欽此 
[記那琴軒星使覲見日皇事]  
　　日本某日報云東歴九月十三日卽華歴八月初一日午前十下鐘越三十分時中國欽命專使日本大臣那星使桐親捧國書覲見日本胆治天皇奏稱使臣奉我國大皇帝簡赴貴邦恭維貴邦大皇帝治功丕著德化維新使臣敬仰光儀益深慶幸伏念中日兩國同在亞洲唇齒　依至爲親密客歲之夏變生倉猝禍及貴邦書記生杉山彬死於非命我國大皇帝實深惋惜是以特簡使臣來此捧呈國書謹將歉忱面達並往杉山彬墓所親自致祭齎送瑁贈之禮以表優榮惟冀貴邦大皇帝眷念同洲之誼繼自今交際益加親睦維持大局使東亞得以振興庶兩國共受其福兹使臣敬祝貴邦大皇帝萬壽無疆國祚隆盛不勝頌禱之至日皇頷之以首披覽國書大略謂大清國大皇帝敬致大日本大皇帝書朕維中國與貴邦同處亞洲海程伊邇自兩國互遣使臣駐紥以來诚信相孚情誼彌摯不料客歲拳匪猝起京師塗炭兵民交訌致貴邦使館書記生杉山彬被禍殞命該書記旣隨使臣來駐中國應受保護之益豈意變生倉猝遽爾捐軀朕自維德薄先事不能豫防致使館人員慘遭不測因之睦誼有傷朕心深爲負疚前已派令大臣致祭并頒發帑金優卹兹復特簡頭品頂戴兵部右侍郎那桐爲欽差專使大臣親捧國書遠赴貴邦呈遞該大臣忠誠素著朕所深信特令敬謹將命表明惋惜之情曲示優榮之典此次貴邦大皇帝特遣師旅遠涉重洋及赴京師卽首以安民爲要又於議和大事盡力維持特申公論東方大局賴以保全義聞仁聲布昭遐邇朕心尤爲忻慰并飭該大臣代達謝忱惟望貴邦大皇帝悉棄前嫌益敦交誼輔車唇齒歴久愈堅俾海宇乂安同享昇平之福惟大皇帝實鑒察之光緒二十七年六月二十日日皇覽畢答以客歲之變本國 
 
 

Page 2

 
 
使館書記生杉山彬遭貴國亂兵殺害實運會使然乃貴國大皇帝惋惜良深使卿呈遞國書備陳謝悃朕已領受嗣後兩國交誼益加敦厚所冀貴國大皇帝維新郅治丕振鴻圖東亞邦交歴久不敝并禱大皇帝福祉無窮卿其爲朕代奏焉是日先由式部官恩他轍氏駕馬車至帝國花鐵而奉迎隨偕星使入宫門旣戾止卽由西鄉松井福羽三式部官導晤外務省大臣曾禰氏式部長三宫氏然後恭捧國書步上丹墀隨使者爲頭等叅贊刑部郎中外務部總辦章京顧肇新二等叅贊戶部領辦郎中蔡源深三等叅贊兼英文繙譯官張德彝三等叅贊官東文繙譯官候選知府陶大均内務府員外郎誠璋禮畢日皇命就竹之間賜以茶果亦異數也 
[教皇揮淚]  
　　羅馬來電云天主教教皇良第十三一聞美總統麥荆利噩音卽老涙汍瀾傷悼不已蓋教皇素以天下平安爲志不忍見此悖逆情形也 
[兇手狡供]  
　　華盛頓來電云行刺美總統麥荆利之兇手當塲禽獲研訊之下初稱平時喜觀叛逆之書不覺心志昏迷欲將國中一切事宜悉行敗壞是以下此毒手云云及推鞫再三堅不肯供出何人指使是以目下尙未讞成也 
[幸弭教禍]  
　　漢口訪事人云月前硝北黄陂縣天主教民與耶穌教民因事齟龉幾至釀成巨福幸縣主聶福田明府曲意調停兩造始俯首遵斷刻已瓦解冰消矣 
[撫轅通電]  
　　南昌訪事友人云江西撫憲李勉林中丞以邇來電信紛傳大抵皆由電局將稿譯成然後呈覽未免稽延時刻且多漏洩之虞因飭南昌電局委員惲厚存明府添設一線直接撫轅以昭愼重近已從事工作冀矣 
[鼓勵人才]  
　　南昌訪事友人云江西萍鄉縣顧勴堂明府前舉各書院肄業生童之學有成效者請兩江總督劉峴帥酌予奬勵兹蒙峴帥批示曰據稱該縣書院自更定課章以來士子均聞風興起爭自濯磨廪貢生劉存一附貢生賀國章廪生喩照曦蕭作梅生員張德洸彭希亮童生謝亨等尤爲出色深堪欣慰仰即傳諭嘉奬仍飭各生童等砥礪濳修益加奮勉以期均成有用之才是爲至望至該縣安樂鄉距城窵遠生童課試不便卽由該紳董柳傑等創設栗江書院俾有志之士得以就近肄業尤屬可嘉並飭知照仍將條規刻日詳送查核曁候撫學部院批示繳 
[擒獲海盜]  
　　厦門訪事友云上月二十三日福建水師提標後營遊擊李協戎在同安港面緝獲盜匪三名搜出利刃洋槍及贓物甚多當即解送提轅提憲楊西園軍門飭交厦防同知嚴訊核辦 
[漢皋火警]  
　　漢口訪事人云八月初一日之夜觀音閣左近某姓草舍中不戒於火霎時紅光燭天警鑼震地各水龍飛馳而往四圍噴激得即火滅烟消然已燬去茅屋二十餘間矣 
[浙省官塲紀事]  
　　杭州訪事友人云簡任衢州府知府世伯先太守由陜西行在領憑來浙上月十五日行抵杭垣暫寓金釵袋巷隨趨赴撫轅投繳文憑呈遞履歴少選又詣司道衙門禀見○前常山縣知縣劉金山大令因上年江山匪亂常山失守經大憲奏叅革職嗣隨同官兵克復城池奉道憲郭榖齋觀察委辦善後事宜得以詳請入奏九重開復原官仍留本省候補○任筱沅中丞蒞任後示期七月十九日盤查糧庫糧儲道陸吾山觀察方因公赴滬先將庫欵造册呈報是日黎明中丞命駕遙臨由府縣官迎入小憩隨命將庫門洞開備具牲牢致祭然後升座按册盤查自七點鐘起至八點半鐘始竣事○上月十六日英國領事偉晉頌君偕繙譯賈凝禧君詣撫轅拜會任筱沅中丞中丞迎入花廳曲盡主賓之禮迨告别後中丞旋即排道前往謝步○正任富陽縣調補錢塘縣汪大令於上月十八日抵省禀見任大中丞旋又遍謁司道各官次日卽禀辭回任○署嘉乍協胡副戎紹興協萬副戎均於上月十八日因公赴省禀見任大中丞旋卽禀辭回署○寗紹台道兼浙海關監督春會東觀察於上月二十七日由甬至省禀見任大中丞至三十日禀辭回署○任大中丞以現在停止武科通飭各學教官挑選武生之年力精壯資質聰明者出具切實考語送入武備學堂肄習○台防新左軍統領王副戎鎭防新前營統領吳總戎於上月初九十一等日先後抵杭禀見任大中丞茗談良久始告退 
[鄂省官塲紀事]  
　　漢口訪事人云已革湖北歸川縣龔介初侵吞公欵經人控諸撫轅撫憲端午橋中丞怒甚立飭江厦縣陳介菴大令將龔看管一面委員馳往澈底根究以儆官邪○夏口同知署襄讞委員劉蔭如司馬忽於月前辭退旋經漢黄德道岑馥莊觀察札委總辦輪渡事宜所遺襄讞一差刻尙未知委何人接辦也 
[贛省官塲紀事]  
　　南昌訪事友人云江西撫憲李勉林中丞前因各屬教案不能尅期清理特著勸懲之今凡能懲前毖後妥速了結者分别記功玩延不理者糾列入彈章藉以儆柔懦而策勤能前署鄱陽縣應莘臣明府曾被中丞糾叅褫職近因教案已結奏請開復亦可見黜踄之一秉至公也○藩憲張筱船方伯凡遇輪委員缺必逐月細核官册開單呈請撫憲李勉林中丞核定隨即牌示官廳七月分州縣委單第一張肇基第二邵作賓第三張元義第四輪委實缺同通第五孫嵩年第六武光樽第七張綬黄第八王重藩第九馮由第十許金策○日前城内保甲局總辦謝區兩太守會銜出示曰省垣修濬溝道現已履丈工程尅日次第疏濬務在水利暢行憲飭先行曉示諭爾鋪戶居民毋得藉端撓阻如違立拿究懲 
[潯郡官塲紀事]  
　　九江訪事友人來函云江西九江關道明華亭觀察之伯氏印凌慶者於上月二十八日附瑞和輪船赴皖觏察親送至江干握手而别○駐潯稽查輪船委員兼保甲總巡黄麗生明府奉藩憲張筱船方伯檄飭代理德化縣篆擇吉上月初四日履新時已二豎爲災延至二十五日卽謝世寅僚惜之○明華亭觀察委育嬰堂委員許仲碩叅軍赴饒州景德鎭一帶查勘水災事畢回潯禀稱饒州府屬水勢較道光二十八年更高三尺較二十九年少七寸景德鎮水勢較光緒二年少七尺五寸○連日九江府孫景裴太守委許仲碩叅軍宋吟樵二尹提訊馬司王三盜犯現在尙未定讞○月初某日九江府孫景裴太守委唐小寅司馬赴吳蟑嶺騐屍○代理德化縣黄麗生明府病故遺缺經藩憲張筱船方伯飭實任是缺之吕恪符明府迅速赴任未到任以前委湖口縣倪樸齋明府暫行兼理○稽查輪船兼保甲總巡諸差經道憲明華亭觀察札委捐輸委員黄季菴明府接辦已於本月初一日捧檄到差矣○後營游擊徐翰卿游戎於月初某日奉督撫憲行知升補吉安營叅將富道各官咸往道賀 
[邗郡官塲紀事]  
　　揚州訪事人云今夏淫雨兼旬雉堞諸多損壞西北門一帶坍塌尤甚殊不足壯觀瞻地方官因禀請兩淮運司程雨亭都轉撥欵興修都轉准之現已札委某分轉曁夏鹺尹逐處勘估擇吉興工矣○通屬角斜塲大使前經兩淮運司程雨亭都轉札委劉鹺尹前往署理鹺尹正擬禀辭赴任不知因何都轉忽又攺委正任庫經廳調署知事廳許鹺尹署理所遺知事廳缺即檄飭准補斯缺之梁鹺尹赴任又准補掘港塲大使婁俊臣鹺尹甫奉准補飭知適通屬吕四塲大使某鹺尹期滿經都轉檄令前往庖代月前詳奉督鹽憲劉峴帥批准遂於本月初一日牌示轅門 
[南海秋濤]  
　　廣州訪事人云粤省房捐城内早經舉辦旗街則由撫憲德靜山中丞咨請將軍都統辦理軍憲接准咨文即札委協領松 
 
 

Page 3

 
 
王二君綜理其事並擬定章程二十條已於八月初一日賃屋開局矣○上月十八日南海縣獄提出劉亞彬陳亞爲梁亞允鄧亞林李亞德柳亞煌六犯當堂綑縛押至城西龍津首約二度橋旁裝入站籠處死聞陳劉係上月十五日攫取姚姓婢女紗褲之匪梁係日前在三元坊行劫楊梁氏珠玉之匪其餘則均拐匪也○鄉婦黄氏之夫某甲出洋貿易音耗杳然家有邁姑貧難度日乃傭於省垣某姓家久之與番禺人陳燊私識賃屋小南門縣思街生有寍馨兒方在牙牙學語不知因何又背陳逃逸陳入宫不見四出偵尋某日遇諸三株樹某媪家一併扭解番禺縣署縣主錢大令研訊之下飭押候核辦未幾忽黄茂才寶善等聨名赴縣呈稱黄氏係有夫之婦素以節孝著懇恩察釋回家大令批示云黄氏旣係有夫之婦乃失身陳燊爲之生子何節可言離姑數載絶不念及何孝可言况又私行逃逸反覆無常詳核迭次供詞及街坊公禀其通同行騙情弊顯然似此不祥之婦實爲宗族貽羞所禀尙言之津津一何可鄙現已飭傳陳燊質訊應俟到案分别酌斷所請保釋未便率准該生等旣來省應試當專心致志以圖上進何得不守臥碑干預訟事倘再曉瀆定行詳請扣考以爲不安本分者戒○上月某日英領事將竊匪吳欽函送南海縣署縣主裴大令研訊之下知吳犯曾在署中西人利慈處服役行竊已非一次邇又竊取對時表以致被獲云云遂著押候先將對時表贖回再行核辦 
[四明瑣紀]  
　　寗波訪事人云上月二十三日郡治西南鄉同橋頭王姓家突來男婦老少數百人自稱難民向之求食王姓稍一踟蹰若輩卽擁入大門將食物器用銀洋衣服搶奪一空王忿甚鳴　召集村人當塲拿獲七名協同地保解送入城報案鄞縣主徐蓉齋大令聞報立卽行文某營統帶徐君請督率巡勇會同縣役十六名馳往彈壓○賭棍張某前經府尊飭拿未獲現爲府經歴鄒君訪悉行蹤飭差拘案重責若干板送交鄞縣收押○衞安勇本名常勝軍前由定海胡殿香太守督帶駐劄甯波規制肅然望而知爲勁旅當髮逆擾亂時甯波克復此軍之功居多迨平靖後將老弱者陸續遣散僅留三百名歴四十餘年近又更名甯防營營規已不復如前之整肅矣噫○江東百丈街黄梔花弄樓姓婦與族人樓甲有姦月初某日被夫觑破將甲刃斃事後屍親赴鄞縣署控告旋由合族出爲求息縣主徐大令准之飭兩造具結呈案○象山人某甲僑居寍郡南門外周家渡蓋灌園叟也日前所種菜秧被偷兒某乙竊去向之理論乙恃强不服將甲兇毆甲妻欲奔赴縣署控訴乙畏罪求和願出養傷費若干事始得寢 
[鶴樓秋笛]  
　　武昌訪事友人云上月二十七日清晨湖北護軍營勇丁某甲乘馬出文昌門行至太平街適某少年策騎而至悞相碰撞以致揮鞭互擊旋復下馬揮拳少年力不能支奔赴保甲局聲訴局員以柳營中人非所管轄婉言却之少年悻悻百骈言須赴營官處控告未知究竟如何○札珠街張某向以訓蒙餬口硯田所入頗難供養烟霞其子在某釐局當司事歲獲甚豐雅不善其父所爲甘旨之需時靳而不予張雖心恶之而無如何也上月某日阮囊告匱不得已向其子索取靑蚨數竿其子掉頭不顧索之急則口出惡聲張抑鬱難平至晚吞服烟灰臥牀不起迨家人察悉設法救治已無及矣維彼梟狡其亦有愧於心否然亦足見烟之毒人實深矣○粤人吳某旅鄂有年近欲攺造房屋雇匠將舊牆拆去不料此牆閱時已久磚土甚鬆正當工作時突然倒下匠不及奔避壓斃其中家屬聞之向吳理論嗣有人出爲排解令吳從豐棺殮并給以朱提若干事始得寢○邇來鄂省拐風甚熾人家咸惴惴焉有戒心上月二十七日有李姓家年甫十二齡之女孩入市購物一去無蹤家中人急鳴鉦訪尋竟無下落未知明珠一顆尙能合浦重還否也 
[雲間望月]  
　　松江訪事友人云某甲素操木業前情比鄰成衣匠胡子山之婦某氏向馬姓家租取珍珠首飾後竟私自付質以致日久不還馬索之急氏浼華亭縣署民壯阿喜尋甲理論甲允先償洋銀三十元其餘繕立筆據約期措償事已了矣甲忽以阿喜私行鎖錮兩日夜並掠去房中器物爲詞禀陳華亭縣署縣主林霨生大令閱詞震怒立提阿喜訊供從重笞責荷以巨枷鎖繫二堂階下限三閱月後開釋胡聞之以事由已肇浼某紳繕一八行書求釋大令怒謂紳士干預公事實屬不知自愛之尤將書撕成粉碎提胡至案笞臀四百板亦可謂咎由自取矣○日前有鹽捕營散勇在西門外秀野橋北曠野中開塲聚賭事爲婁縣屈吉士大令訪聞立飭地保協差前往驅逐旋復派親信家丁嚴密偵察以靖地方 
[暫緩解銅]  
　　雲南藩憲某方伯派委李少憶刺史督解京銅五十萬斤赴西安行在交納刺史抵滬後探聞回鑾在卽因於昨日命駕詣道轅謁見蘇松太兵備道袁海觀觀察擬暫勾留再定行止 
[飭提劣保]  
　　本邑二十五保二圖地保黄士泉遇事勒索鄉民以肥私槖事爲縣主汪瑤庭大令查悉正在飭差往提黄保竟敢揑冐紳董之名投縣朦禀大令察出大爲震怒立飭差役薛貴提黄到案訊懲 
[公廨停訊]  
　　昨晨英美租界公堂案件輪應美總領事署繙譯官白保羅君會訊適白君另有要公且在居喪期内爰照會讞員張柄樞司馬停訊一期 
[鳴砲誌哀]  
　　昨日爲美國故總統麥荆利舉殯之期所有寓滬美人咸往美總領事署吊唁浦江各兵艦均鳴砲若干門以誌哀悼各署亦均下半旗 
[上海巡局紀事]  
　　本邑南市南馬頭平安街人顧阿囡承製附近隆盛山東衣作内新衣前晚未及製成遽被梁上君子竊去作主某甲報知二十三七鋪巡防局局員邱友林二尹勒捕跴緝閱日捕役拘乙丙二成衣匠請究二尹研訊之下並無　證因命覓人保出帮同緝查○日前保甲總巡朱森庭明府訪知南市各街道時有人挑擔賣磁器暗用竹簽誘人賭博因飭差拘獲五人訊明責釋邇來若輩故態復萌爰於前日傳十六鋪及二十三鋪兩地甲到局諭令隨時嚴密稽查一律驅逐如違拘案嚴懲 
[美租界捕房紀事]  
　　前晚九點鐘時鄉民陳裕昆陶阿大金小弟至南潯路四十五號門牌日本人某甲所開鮮蛋行索取蛋價未獲如願致起爭端甲怒喚令六十號西捕一併拘入捕房捕頭令押候解送公堂禀請讞員張柄樞司馬訊辦○昨晨小竊張桂福混入閔行路十七號門牌某西人家行竊銀質對時表及衣服若干件携之而出適爲包探劉光震所見連贓帶入捕房捕頭命押候解送公堂禀請懲辦○小工吳馬小至英商克門低亞輪船運貨誤觸船上毒質藥水以致受傷斃命後經屍屬商請工頭姚阿二酌給棺殮洋銀數十元事後姚恐别生枝節投捕房報知捕頭令包探查明再核 
[申報館協振所經收順直陜西振捐七月廿一日至三十日止第二十一次清單]  
七月廿二日湖南澧陽孫璹湯餅資移助花洋十元謝耀昌花洋二元銅洋一元梁艶章求身子痊愈洋五元蘇州隠名氏助長江順直洋四十元○廿三日徐坤玉祈求親母楊　病恙速愈洋二元錢銘銓以庶批范恭人二十週年忌節省經懺賣洋廿元求合家平安洋十元願瑋兒病速愈洋廿元錢王氏願保母親延年益壽步覆康健洋五十元映雪軒銅洋二元○廿四日寅記洋五元無名氏銅小洋六十二角○廿五日隠名氏洋廿元彚康交來聽琴客同胞十人求父病痊愈洋一百元○廿六日吳鐄陳洋二元清江政大源來適吳興郡臨年大小平安洋十元○廿九日南陽氏求大小平安洋二元勉力子緣家嚴五旬壽祉囑聲勿揚洋十元吳淞全盛來詹信州洋二元蘇州恊源來筆耕主人龍洋三十元○三十日偸雙鳳堂洋一元五角馬元宜洋一元李振梁洋一圓悔過生洋二圓公項洋六角鄭錦順洋一圓以上總共收洋三百三十五圓一角花洋十二圓銅洋九圓二角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[失物請查]  
　　昨有三畫金線之駐滬法弁乘東洋車至英界大馬路遺失夾袋中鈔票五紙每紙勿郎克一百枚及照相一紙因卽投報法界捕房請派包探查緝捕頭允之 
[上海縣署瑣案]  
　　已革某圖地保顧掌生因盜賣各戶田畝被控到案前晚縣主汪瑤庭大令升堂訊究王郭氏稱前年被顧誑去田單一紙私抵洋銀四百元屢索不理小婦人無奈自備本利贖回叩求追給姚毛郎稱小的被顧將田一畝盜賣務乞究追朱毛毛禀稱小的於光緒二十五年充當地保有地一畝七分八釐正欲赴局報請升科已被顧私換道契抵與洋商得價甚巨叩乞究追大令弔閱案卷顧被控之案多至十餘起不禁拍案大怒曰爾身充地保專騙田單盜賣尙敢囑託洋人庇護可惡巳極遂喝令笞責一千二百板釘鐐收押限一月内理楚如違監追○蔡殷氏控丈夫蔡文卿寵妾欺妻不顧日用曾經大令訊明前晚提案覆訊文卿之叔蔡福山供姪子納妾後夫婦時時反目殷氏生有子女四人由伊翁命另住著姪子月貼洋銀文卿之母舅曹安鄉稱小的曾勸外甥另選房屋給殷氏居住月給洋銀十七元立摺支取殷氏不願遷居故外甥亦不肯照付殷氏供丈夫納　時擅用彩輿冠佩小婦人並不與較今竟將小婦人另居不給日用之需且祖遺家産房屋甚多僅給破屋一所是以不願遵從大令謂文卿曰爾納妾擅用冠佩已屬不合况復將妻驅逐不顧日用實屬無禮已極文卿俯首無詞大令將所立之摺著曹安卿蔡福山晝押爲殷氏選一合宜之屋俾得安居日用之資憑摺按月支取如文卿日後不依再行控請提究 
[馬路工程局新政]  
　　馬路工程局總辦翁子文太守以邇來浦濱一帶浮沙愈積愈深路旁木駁亦逐漸朽爛爰飭工人在彼標揷樣旗以便設法疏濬所泊各船先期飭船埠傳諭速卽遷移昨日又諭令水巡捕頭嚴行驅逐隨有划船戶二十餘名紛紛赴局籲求寬限太守謂馬路開工在卽萬難姑予通融限三天内一律遷去如違提案比究不貸○翁太守前因推廣車捐曾示諭居民凡自置之車亦須一律捐領執照釘於車上以憑查核邇者查得馬路中各項車輛往往將捐照深藏遇有巡捕稽查不肯交出深恐有假冐情弊爰命捕頭告知各捕如查有不將捐照釘於車後者一律拘案罰鍰俾得知所儆戒 
[英美租界晚堂瑣案]  
　　有陳瑞生者自稱某省候補巡檢偕歐陽文向富王小发借住法界名利棧月前曾向祥泰衣莊選購衣服若干件計洋銀四百餘元旣而祥泰夥王瑞生屢索延約心疑被騙一併扭送法界公堂讞員杜枝園大令以祥泰開在英界備文移送英美租界公廨前晚讞員張柄樞司馬升堂研訊王供訴前情陳供職員所購衣服約計洋銀一百餘元早已付清並無積欠詎料王竟來棧搜查叩求訊究歐陽及向王同供與陳素不相識司馬著一併移送上海縣署諭令原告自行投質○甬人陳振聲控陳愼安吞没押櫃洋銀司馬研訊之下陳振聲供前者陳愼安在蘇州河畔開設小輪船局囑小的爲夥曾付押櫃洋銀二百元嗣因虧本閉歇所有洋銀除收尙少一百十七元叩求追給陳愼安供小的僅欠洋銀八十元現實無力措還惟求寛限司馬諭令交人保出限年底折還洋銀八十元違干未便 
[英租界捕房紀事]  
　　錢和尙竊得雲南路吳徐氏家水烟袋一枝報經包探胡瑞龍查獲拘入捕房捕頭令押候解送公堂禀請讞員張柄樞司馬訊明嚴辦○徐阿二以受傷之驢駕車行駛被某號西捕拘入捕房捕頭著押候解送公堂禀請訊奪○流　王三寶劉阿三偕傭婦陸張氏鄔張氏在福州路一帶强拉過客經五百零二號巡捕拘入捕房捕頭著押候解送公堂禀請訊判 
[法租界公堂瑣案]  
　　上期王慶安遞禀公廨控稱陳勝三陳瑞三以湖絲抵押銀一千七百餘兩過期拍賣尙短五百四十餘兩求提追給等情讞員杜枝園大令准詞飭提二陳候訊昨禮拜四堂期王偕中人馬少園投案伸訴前情陳瑞三供絲由勝三抵押小的不知其細勝三現在漢口近接來信知月底可以抵滬大令謂爾不得以勝三推諉著押候交的實人保出限十日内理楚○有女郎名洪秀者於十四歲時由梁陳氏領自某善堂撫爲義女近被陳劉氏引誘爲娼避匿法租界東新橋左近前日梁陳氏尋獲扭送捕房昨禮拜四堂期捕頭令包探解案大令略加研詰命分别押候覆訊嚴辦○車夫周小順串同三十六個黨流氓朱福林狙伏小東門外行刼鄉婦陸邱氏所携洋銀六十四元控經大令迭次研訊一味遊移昨日氏投案求追大令命提周朱復訊依舊不肯實供遂著押候嚴比○南匯横沔鎮人莊金榮携幼孩來滬被流氓張坤桃施阿四串同小烟館主李旭初賣與粤東人吳映軒領回原籍控奉大令迭次訊供著將孩交案昨日命提復訊李求交人保出大令著覔的實人具保狀限十日内交孩○賭棍林植三偕同黨順卿誘令益康莊夥林謹軒入局賭博騙去洋銀六百四十元浼其友張佩卿控諸公堂大令迭次訊供押候嚴比昨日張佩卿偕林謹軒投案求追大令著林植三將所騙洋銀六百元照八折歸償准覓妥人人銀並保限十日内繳案○某鐘表店學徒邵雲春訴稱前日小的購得羽綢一疋行經小東門外陸家石橋突遇王小山吳小舫二人聲稱拾得金約指一枚給小的閱視乘間搶去當卽追獲送案請辦包探禀稱小的查得此輩慣作騙子務請嚴懲大令著各責一百板○張才發李小樓竊取某姓家鈔票洋銀二百二十元兌換金約指六枚銀表二枚避匿英界包探查獲告禀知英捕頭帶回解案大令正欲訊供忽有某號英探偕華探趙銀河持讞員張柄樞司馬名片禀請帶回張李供稱小的等所竊洋銀除兌換金表金戒指外尙賸數十元被同黨張阿全分去三十元其餘小的等二人瓜分現已用罄大令判各枷號一個月責五百板期滿送歸英美租界公堂訊究贓存捕房待失主認領○大羅洋行某小火輪船舵工董阿香司機器人董阿林因駕駛不愼損壞機器經行主送案請究大令研訊之下以二董互相推諉押候再核昨日命提至案下覆訊阿香供小的在船上當舵工機器並非小的所司阿林供小的早已辭歇機器如何損壞例應責成新雇之司機人大令謂爾等二人均不能推諉著押候交人保出限五日内將機器修整如延嚴比○車夫侯桂卿訴稱小的主人黄少齋積欠工資洋銀七十元叩求追給大令提黄質訊以兩造各執一詞未便核斷著出外自行理算 
[蘇州官報]  
　　七月二十四日署武進縣實禀辭正任武進縣施沛霖禀知武進交代於初叅限内算結府經歴楊元溥禀知由勸捐餉案内過班知縣到省二十五日遇缺先補用巡檢劉桐由寗來禀知奉飭分蘇差委花翎副將銜兩江補用遊擊署理福山鎭標右營都司李泰由寗來都司銜補用守備蘇省塘務委員秦羅松禀知轉奉督憲札飭核叙勞績存記提前委署二十六日署鎮江府許禀到攺指江蘇大挑試用知縣張學鴻順天人由京領照來省禀到花翎叅將銜儘先推補遊擊謝德鳳湖南人由鎭江來二十七日金陵厘捐長江各卡總巡候補知府李盛鍾由甯來卽辭縣丞韓繼龢禀辭赴同里釐局司員差花翎遊擊銜儘先補用都司吳紹英禀到並謝委帶蘇防後營差二十八日遇缺先補用布理問姚永福安徽人由甯來禀知奉飭派蘇差委寳山縣縣丞蔡鏡瑩專丁來省禀謝奉委寳山塘工彈壓差 
[維揚官報]  
　　七月二十一日陳鹺尹杰李鹺尉鑫黄鹺尉壽仁均銷北鹽二十二日吕鹺尉桂芬委赴大通公幹卽辭二十三日泰　黎分轉禀辭赴任二十三日任分轉文瀾委赴通泰公幹李公轉以牧辭回高寳差次邊鹺尹承榮委巡岸差 
[上海北市絲業會館籌賑公所施子英經收順直陜西皖浙賑捐六月十二至廿二日第九十九次清單]  
　　十二日寓蘇悔過子陳求女病愈平安洋五十元杭州張同泰藥號各友三十二元朱望僊因父七十壽辰蒙諸友賜賀將筵資移助爲諸君造福廿元無名氏五元海上靑氏五元求晉齋主一全元○十三日兪復初大令皮衣售價移助洋三百五十元合規元二百五十五兩五錢又洋三十元吳汪氏求病速愈廿元隠名氏十五元常熟李靑求症速痊英洋八元日 
 
 

Page 10

 
 
本洋二元浙鄉萬瑞　祈　外安順英洋四元謝保平安子五元求兒病愈二元○十四日胡恆遠堂洋一百元益順籐棧求合店平安廿元古黟桃源氏求合家平安十元養性居主人爲母親肝氣病求速愈十元河南隠名氏求次女病愈十元余長生一元○十五日宏度子求病全愈洋一百元杭州李煥章命兒嘉厡奏助爲次媳腹泄求愈廿元老甡元絲莊周仕沅率子懋得懋功懋昭英洋一元龍洋九元浙西漁隠英洋五元龍洋五元韓子潤求兒瘡芥速愈洋五元無名氏二元義記銅洋廿三元○十六日松江張厦氏爲女文仙姑求病速愈洋一百元旋程氏五十生辰求平安洋一百元又承諸親友賜儀湊助一百元補過子廿元無錫裏黄坭橋鄧爲子病减完願求諸病除根龍洋廿元隠名氏英洋十元洙涇朱維鏞祈合宅平安十元○福建羅溪分縣朱德輝求母延齡合家平安重番十元又募黄廂十五元朱于氏求已病愈十元黄貞黄眞等二十名共四元三角黄婆等四元無名氏經募二戶各二元無名氏一元二角施繼元楊夢齡黄孟生黄富升四戶各一元無名氏黄烏德林登齋王慶藩四戶各五角共十六戶計重番五十四元角兌見英洋五十三元二角○十七日新聞報館恊振所經募第十批英洋一百九十三元龍洋三十八元安徽龍洋一元對開一元小洋十一角銅大洋廿元銅小洋四十四角河南補過子求妻並次女病速愈洋三十元致本堂李求保平安廿元沈雲亭求子病愈十元松江施仲蓉十元○十八日建昌徐子靄二尹洋十元池湯陶寄漁爲兒季然求病愈酬願二元無錫丁壽康求身體平安一元○十九日昇記求上下貨水陸平安諸事順利規元一百五十兩義記求上下貨水陸平安諸事順遂規元一百兩安記還竈願洋十元○廿一日杭州恊德善堂經募第十二批由鉅元莊來洋一千元鎖雲閣還心願廿元河南補過子次女病痊還願廿元會稽東江塲署嘉瑞雙蓮生節省紙筆又令堂節省早點費移助十元蔣門朱氏病痊完願十元補過無力子五元仁和王有宗小洋五十角○廿二日吳竹樓太史洋六十元吳媛記三十元董亷夫因姬人産一女大小均健五十元蘇州隠名氏廿元奚煥文求病速愈十元補過子五元兪錦山兪王氏合一元○鍾伯千募温培本堂代募洋一百元○又募太眞子求母病愈洋十元錢大金三元王開軒朱大勳各二元戴承泗王湇清朱品之寗峰淩騐卿五戶各一元陳友天陳福昌调天賜陳牛王壽守汪金斗陳秋珊陳海雲邢葆初盧廷楨王臨成徐家源德聲泰大成昌徐成昌湧昌劉三元興茂昌張長壽閔錦堂陳里廿一戶各五角共三十戶合洋三十坥元五角 
 
 
 

Page 11

 
 
   
 
 

Page 12

 
 
[奏疏彚錄]  
欽差大臣大學士直隸總督一等伯臣李鴻章跪奏爲揀員請補要缺知州恭摺仰祈聖鑒事竊查蔚州知州陳鴻保於光緒二十六年十月二十七日病故業經咨部開缺應以本員病故之日作爲開缺日期歸十月分截缺所遺蔚州知州一缺政務紛紜振撫催科均關緊要係繁疲難三字要缺例應在外揀選臣前已請將洋兵未撤以前道府州縣遇有缺出以截取發往及正途出身與軍功勞績捐班五項人員酌量請補奏奉硃批允准行司欽遵在案兹據藩臬兩司查有正途出身勞績候補知州黄祖戴堪以請補會詳前來臣查黄祖戴年四十三歲浙江錢塘縣舉人光緒已丑科大挑二等以教職候選考取内閣中書二十二年遵新海防例報捐直隸州州同指分直隸是年十二月到省因辦江浙海運漕糧出力保俟補缺後以知州用二十四年遵新海防例報捐過班知州是年十一月到省試看一年期滿業經甄别在案該員實心辦事兹惠愛民以之請補蔚州知州要缺實堪勝任與例相符合無仰懇天恩俯念員缺緊要准以候補知州黄祖戴補授蔚州知州實於地方有裨如蒙兪允該員係正途出身勞績候補知州請補要缺知州銜缺相當毋庸送部引見理合恭摺具陳伏乞皇太后皇上聖鑒訓示謹奏六月初九日奉硃批著照所請吏部知道欽此 
出使大臣戶部右侍郎臣吕海寰跪奏爲隨使各員三年期滿照案請奬恭摺仰祈聖鑒事竊查總理衙門奏定章程出洋人員以三年期滿奏奬又吏部奏定出洋保奬章程准照異常勞績奬叙各等因歴經遵辦在案兹查有三等叅贊官分省試用縣丞陸長葆辦理叅贊事隨員分省試用同知張抵委辦參贊事隨員護軍贊領銜補缺後以郎中儘先題升上馴院在任候補員外郎筆帖式廣厚隨員分省試用同知朱興沂同知銜分省候補知縣吕斆豐指分直隸試用縣丞繆欽臣指分直隸試用縣丞孫肇熉分省試用府經歴徐際平分省試用同知馮祥光指分江蘇試用縣丞吕賢萃分省試用縣丞李培厚醫官雙月選用縣丞顧雲珮四等繙譯官六品銜大理寺七品筆帖式德林六品銜總理衙門八品官翟靑松學生監生鄧煦分省試用縣丞姜震南指分江蘇試用布政使理問孫超花翎指分江西試用同知樂連仁供事五品銜補用州判候選巡檢翟樹珊供事楊文彬均於光緒二十三年十二月十四日隨臣到洋連閏扣至二十六年十月十三日三年期滿又武弁衛千總職銜韓殿甲于光緒二十四年二月十四日到差連閏扣至二十六年十二月十三日三年期滿該員弁等遠涉風濤隨辦交涉事件始終無悞實屬異常出力核與歴屆保奬之案相符自應援案請奬謹繕清單恭皇御覽合無仰懇天恩俯准照擬給奬以示鼓勵出自高厚鴻慈除將該員弁等出身履歴備冊咨呈總理衙門轉送吏兵二部曁内務府查核外所有出洋人員年滿請奬緣由理合薛摺具陳伏乞皇太后皇上聖鑒訓示謹奏六月初九日奉硃批著照所請該衙門知道單併發欽此 
歸化城副都統世襲二等男奴才文瑞跪奏爲到任接印日期恭摺具奏仰祈聖鑒事竊奴才於本年三月十二日欽此諭旨歸化城副都統著文瑞補授欽此奴才聞命自天感激無地當即趨謁行在叩謝天恩仰蒙召見訓悔周詳益深欽感請訓後遵卽束裝就道沿途河水阻隔復又偶感風寒未敢過事耽延力疾馳抵歸化城卽於五月二十七日經奴才奎成派委叅領蘇克精額署歸化城同知程世榮當將副都統印信及應交一切事件齎　前來奴才當卽恭設香案望闕叩謝天恩祇領訖伏思奴才一介庸愚滿洲世僕　荷殊恩涓埃未報正深兢惕兹復仰邀恩命補授歸化城副都統受恩逾　圖報逾難查歸化城係屬口外重鎮有撫綏蒙衆兼管滿營官兵之責况值邊疆多事之秋兩城操防均關緊要奴才惟有竭盡血誠隨時隨事與綏遠城將軍和衷商辦以期仰酬高厚鴻慈於萬一再奴才赴任沿途經過地方雨澤調勻禾苗暢茂可卜有秋各處民情亦皆安謐尙堪仰慰宸厪所有奴才到任接印日期感激下忱理合恭摺具奏伏乞皇太后皇上聖鑒謹奏六月初九日奉硃批知道了欽此 
吕海寰片再指分直隸試用縣丞方嘉頴係前任福建福州府知府方態祥之子家傳忠孝學有淵源人亦深厚精細前經臣放洋時咨明總理衙門調取來德充當學生該學生自到洋以來學習德國語言文字等一習英文肄業三年頗得奥竅帮同辦理交涉事務向無遺誤正資臂助將來可爲有用之材惜其平日　意研求用心太過以致積勞成疾外洋水土又不相宜遂准其差滿回華藉資調理乃行至康洛泊中途舟次遽爾身故殊出意料之外該學生上有老母下有弱妻伶仃無依實堪憫惻查該學生係年滿人員例在列保之内核其官階保以知縣仍分發直隸候補班儘先前補用並加同知銜今旣殞身苏域情尤可憐查歴屆在洋病故人員均由出使大臣奏請從優議卹卽臣駐德使隨員分省試用同知吳廷華在洋病故由臣奏請聖恩飭部從優議卹當由吏部核准追贈道銜廕一子入監讀書六月期滿以知縣註册候銓各在案今方嘉穎事同一律可否仰懇天恩俯准將方喜穎按照同知應升宫階交部從優議卹之處出自鴻慈逾格至方嘉頴有無子嗣俟臣查明後再行咨報總理衙門轉咨吏部核辦所有方嘉穎在洋病故照案請卹緣由謹附片陳明伏乞聖鑒訓示謹奏六月初九日奉硃批著照所請該衙門知道欽此 
吕海寰片再臣駐德使館三等叅贊官鹽運使銜候選知府陸恩長隨員辦理叅贊事務分省試用同知張抵隨員分省試用同知朱興沂指分直隸試用縣丞繆欽臣指分直隸試用縣丞孫肇熉法文三等繙譯官鹽運使銜分省候補知府黄致堯均於去年先後差滿回華自應揀員充補以資辦公查有隨員辦理叅贊事務分省試用縣丞擬保同知銜分省候補知縣陸長葆辦事精細勞瘁不辭自派充辦理叅贊事務以來遇事商榷頗能認眞堪勝叅贊之任所遺三等參贊官一缺卽以隨員升補德文三等繙譯官候選知府李德順熟悉洋情當差勤奮在洋已十餘年之久深資得力人亦明白曉暢堪以二等繙譯官升補又學生分省試用府經歴徐際平分省試用同知馮祥光指分江蘇試用縣丞吕賢萃分省試用縣丞李培厚等均能當差勤愼各盡所長堪以派充隨員六品銜總理衙門八品官翟靑松熟諳法文辦事心細堪以派充法文四等繙譯官又查有分省試用知縣喬毓渠學問優長講求時務堪備隨員之選當此使事　繁需才孔亟臣巳札調來德藉資臂助除先後資報總理各國事務衙門並分别檄飭各員遵照外所有各員銷差回華派充各差緣由理合附片陳明伏乞聖鑒謹奏六月初九日奉硃批該衙門知道欽此 
李興銳片再案准事锐咨欽奉上諭嗣後各省州縣無論奏調委署代理著每屇三月彚奏一次等因欽此欽遵在案兹據布政使張紹華詳稱光緒二十六年冬季分奏調委署代理知縣印務所有南康縣知縣孔昭珍委署新建縣知縣試用知縣劉昌言委署南城縣知縣試用知縣周衍祐委代雩都縣知縣試用知縣王萬育委代高安縣知縣試用知縣應衷署鄰陽縣知縣大挑知縣周景祁委代豐城縣知縣試用知縣劉芳委代龍泉縣知縣候補知縣何文光委署雩都縣知縣試用知縣樊恭慈委署石城縣知縣共九員造册具詳前來臣覆核無異除清册咨部外理合附片具陳伏乞聖鑒謹奏六月初九日奉硃批吏部知道欽此 
 
