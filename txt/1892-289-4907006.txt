# 1892 - 289 - 4907006

 

Page 1

 
 
[御纂醫宗金鑑預啓] [  圖書集成局代白]  
　　醫宗金鑑一書操是業者莫不奉爲指南近緣坊本字多漫漶貽誤實甚今文記主人將家藏殿本付本局排印另請良工重新繪圖校正以公同　欲預定者每部洋二元祈至申報館購取書票准本年十月成　持票仍向甲報舘帳房取書可也 
[重印五經體注○全號畫報○岑宮保介福圖出售] [  點石齋啓]  
　　五經體注一書久　風行海内而善本則殊太縮小而未清不獨閱者有費目力而且場屋中題解有失貽誤非經本齋有鑒於此曾將是書悉心校印迄今銷售久罄頗蒙士林稱賞今復重印成書紙張潔白字跡清疎行欵悉遵鑒本仍裝三套碼洋兩元六角　　　購另　全號畫報自元號　三百號止裝訂廿五本分作四套實洋十五元所附畫譜等各種亦分訂成七本附在套内岑宮保坐鎭滇黔　　戰績在人耳目間士民翕服今將平生事跡繪圖置說名曰介福圖亦已印成每部實洋八角如蒙賜顧上海向本分局三馬路北申昌京都廣東爾湖福建汴梁西安四川等省各分蔣購取 
[書廣東試事後]  
　　廣東試事本報屢記之矣徐花農文宗任怨任勞整頓士習力挽頽風可謂無微不至矣而於辦槍手一節尤爲扼要夫近來各處槍替之風最爲士習之壞國家放欽差設學政爲選拔人才以備異日于城之寄股肱之任腹心之選胥於是乎基之而槍替之風一行入手先不免一欺字以之欺戚黨以之欺試官卽所以欺朝廷清夜問心其亦有恧然不自安者乎竊以爲辦槍手當先辦本童盖彼爲槍手者大都爲飢寒所迫雖曰不知自愛然賣文爲活而走入旁門其罪固不可赦其情猶可原也而雇槍手者則是何居心倘由本童自主因返已以思功夫不足以掇一芹而功名之心則又甚切故訪延槍手爲之捉刀不惜重値以求徼倖於萬一此其人之立品已可槪見若由其父兄爲之主則必饒於資財而身無雅骨其子弟稍知識字便望其蜚黄騰達但有可以倖致功名之事無一不謀無孔不鑽買關節購瓣頭通傳遞趁渡船甚而至於冒名頂替無所不至初不知人生之所以重功名者全賴何事一若惟錢神之力可以直達文昌也者而槍手之雇猶其小焉者也凡若此者各省皆有之固不獨廣東一處爲然而廣東之所爲雇請槍手者則更出乎人之意外或竟有其起意並非由於本童其資用並非出自父兄而居然有人爲之出資爲之雇槍爲之納卷甚且爲之買人頂替俾本人安坐家中忽聽鸞旂之報者則以廣東有闈姓之賭其風甚熾前因法人之擾奏准開辦召人承充每年交納巨資以助軍餉而若輩遂明目張瞻奉旨開賭彼買闈姓者以必得爲期於是故買冾姓訪得有某姓最冾中則厥彩最厚乃千方百計訪求某姓之人其人而果能讀書作文自已可以入塲則必爲之買關節走脚路若其人而目不識丁則百計爲之營謀不惜資本爲之雇槍手辦頂冐蓋其人獲雋則所中之彩除去所耗用之外尙有贏餘以故此風盛行不獨小試爲然卽鄉試會試亦有似此辦法不獨文試爲然卽武試亦有諸弊叢生者此其咎則又不在乎本人亦不在其父兄師長而出乎人意計之外自有此而塲中之弊更防不勝防矣夫闈姓之開害多而利少前此以法人之擾需餉孔亟不得已而暫濟目前原不可援以爲例而近年以來軍事旣定海波不驚猶復藉口於助軍餉年復一年永無止期亦與各處之釐捐相彷彿厘捐以善後爲名以調劑屬員爲實害在民而利在官猶可說也若闈姓之賭則本屬無可措辭軍事旣枚卽可截止而乃因循未果流毒人間將來必至廣東一省之人才亦皆爲若董所顚倒播弄而不自知其害之中於國家者甚大而絶無有人焉揭而出之滔滔者不亦大可慨哉雖然廣東以有闈姓故而槍替之風熾錢可通神在若輩以爲無不可以如志矣而孰意徐花農文宗乃獨於此事加意認眞細心查祭獲則立子嚴辦夫槍手而悉子拿禁則若輩雖有狡獪之伎倆至此亦一無所施彼本童之欲以自欺欺人與夫父兄之欲以銅臭易書香者更至此而爽然自失矣而文宗則初未嘗於闈姓之事越俎代謀祗以自盡其玉尺量才金箆刮目之道而持原握要邪魔外道自不能相犯故不禁爲之心折焉觀其試東莞時有禀生二人當堂指出槍手文宗以劣生槍冐每於點名或封門後察出數人而廪保指發者甚少今該禀生張華勳祁峻於衆人波靡之中獨能振作洵堪嘉尙著提入優行并各賞給書籍一部由學交領以示獎勵卽此一舉而槍替之風可以不禁而自絶而况其他縣查獲槍從嚴懲辦者又不止一二人吾知自有此舉而廣東之士習從此可以挽回卽彼闈姓譸張爲幻者至此亦將無所措其手足此風果能凈絶則若輦亦無所貪圖而　弊或將漸去乎聞浙江陳六舟大宗師亦深惡槍替之風按臨各屬之時遇有所獲槍手無不嚴加懲辦不稍寛貸兩浙文風爲之一振士論翕然倘使各省學政皆以此爲首圖則所以端士習卽所以育人才其所裨於國家者豈淺鮮哉 
[日下紀聞]  
　　原任工部尙書祁子和大司空世長特旨子謚已登前報兹悉内閣接到禮部移會循例酌覈謚法撰擬字樣繕單们八月二十日具奏請旨鈐定奉硃筆鈐出文恪二字欽此○稽察太平倉御史劉給諫恩普升任侍讀學士所有稽察太平倉自應另行奏派接充經都察院開列清單於八月十七日具奏奉硃筆這接察太平倉著刑科掌印給事中張元普夫欽此○新授詹事府少詹事朱小唐少宮詹琛諏吉於八月二十七日午時履新經主簿廳示仰闔署官員書吏匠皂人役知悉至期一體謁見各宜懍遵毋違特示○兵部爲知照事武選司案呈所有六品難廕生阮達直一員本部於八月十八日帶領引見奉旨六品難廕生阮達直著以通判用欽此欽遵到部相應知照吏部查照辦理○浙江巡撫委員管解鹽課地丁等欵京餉銀八萬餘兩分裝木鞘於八月二十一日運解至京赴當月司掛號遂雇人夫扛鞘入部在後庫院内堆存鎖繫由原解丁役看守以待銀庫示期騐收○吏部示傳所有擬補廣西布政使司廣盈庫大使王嘉樾一員本部於八月二十五日帶領引見相應示傳該員於二十四日晚在内城左近歇宿二十五日丑刻穿天青褂備帶補褂元青褂並佩帶對子荷包手巾赴西苑門六項公所吏部公所内書到聽候排班帶領引見再先於二十三日午刻赴部演習口奏履歴毋違特示○吏部爲曉諭事所有光緒十八年八月分選同知陳景墀胡耀斗等二員知縣劉崇照王斆成葛振元陳啓緒等西員布政司經歴孫金鎔一員並補議七月分知府　增一員共八員相應出叙傳令各該員於二十四日赴部過堂二十五日在天安門外朝房預備掣簽如　　不到　 
 
 

Page 2

 
 
行指名題叅毋違特示○禮部示頭傳景山官學候補教習熊鴻逵知悉限三日内親身赴部騐到並携帶筆墨以備塡寫親供當堂覈對筆跡毋違特示○侍衛處爲知照事八月二十二日奉旨朕於明日辦事後由勤政殿乘轎出德昌門西苑門走北長街進景山西門由西山路至壽皇殿拈香行禮内廷行走王等隨同行禮畢仍由西山路出景山西門走北長街進西苑門德昌門還灜臺更衣用膳召見大臣卯正預備欽此○各省新中武舉例應覆試經兵部於八月二十二日請派大臣覆試奉旨派出和碩怡親王溥靜協辦大學士徐桐禮部尙書崑岡吏部左侍郎徐用儀戶部左侍郎張蔭醒禮部右侍郎景善刑部右侍郎阿克丹工部左侍郎裕德欽此得旨後怡邸等卽赴德勝門外假廟歇宿卽於是晨分升辰宿列張四圍覆試各武舉馬騎射次晨覆試弓刀石計應試者一千二百餘人云○吏部示傳所有擬補兩浙西路塲鹽大使馬晋恩兩浙雙穗塲鹽大使趙慰曾二員本部於八月二十五日帶領引見相應示傳該二員於是日黎明赴西苑門本部公所内書到聽候點名帶領引 
見是日穿天青褂備帶補褂元青褂並佩帶對子荷包手巾再該二員是否原任現任一二品大員子孫抑或現任一二品大員兄弟卽行赴部呈明毋悞特示 
[大帥抵鎭]  
　　兩江制軍劉峴帥前擬赴南徐巡視合山砲臺因事中阻迄今江右匪徒業經解散峴帥遂定於八月廿九日八點鐘起節乘坐水雷輪船下駛是日清晨文武各官及督標親兵營城外各防營均鵠立下關恭送行旌鎗聲絡繹如貫珠兵輪又燃巨砲十餘門大聲發於水上幾令騐浪驚濤轟然壁立迨管駕官馬超羣請示開行各營兵始收隊而回時已鐘鳴十點矣按合山形勢與象山毗連爲長江險要之區築造砲臺關繫甚重是以峴帥須親覽形勢再定機宜也此係金陵訪事人所述又接鎭江信云峴帥於廿九日午刻乘坐兵輪至鎭江閱視砲臺鎭江文武各官及旗營外營兵弁一聞此信俱集江干恭迓五點鐘後忽聞砲聲隆隆憲舟已抵瓜洲當晚卽在瓜洲停泊三十日早過江抵招商碼頭各官次第謁見脚靴手版一時極爲擁擠聞峴帥須與奎中丞商同閱看中丞於日内須至鎭江一行云 
[蘇撫行期]  
　　聞官塲傳言江蘇巡撫奎大中丞因有緊要公事准於九月初二日起馬偕龍覲宸軍門等往金陵拜會劉制軍面商壹是聞中丞預先詣黄渡閱兵然後由上海而至吳淞閱看砲臺再向金陵進發 
[先愼卽熄]  
　　八月廿七日傍晚揚城磚街岔路口某香店後進住房不戒於火是時細雨如絲霑衣欲濕視融氏尙不十分肆虐加以水龍相距較近爭先馳至應手撲滅僅燬平屋一間餘皆無恙該店於香料外兼售食米忙亂中抛散踐踏折耗甚多亦可憫已 
[白下瑣言]  
　　江寍舉行府試定於八月二十七日開考此已登諸前報兹聞二十六日午後李小軒太守乘藍呢大轎用全副儀仗出府署迤邐而東入下江考棚住宿後隨肩輿五六乘皆閱卷幕賓也内有江蘇候補州同胡君名瀛者亦在其列蓋胡君品高學粹久爲太守所敬佩故延請校閱以孚衆望晚間高懸牌示二十七日考高湻江浦句容溧水六合五縣童生頭塲三十日考五縣童生性理論二十九日考駐防上元江寍三屬童生頭塲九月初一日考三屬童生性理論考正塲定於子初放頭礮子正二砲丑初三砲卽行開門聽候點入諸童務須魚貫而行毋許擁擠是日有冐籍童生三名經該學教官當堂禀明太守立將卷册　銷不准與考所有各塲題目容後續錄○徐州道沈退庵觀察來省謁見制軍面商要公旋往司道衙者及候補同寅公館投刺拜會未幾行臺門首車馬紛紜蓋皆各官之答拜者也觀察一一接見如入山陰道上爲之應接不暇○金陵八袱潭地僻人稽行人相戒於夜靜更深時卽不敢出於其途前日有侉子三人臨流顧盼巡視一週至水淺處一人解衣而下漸入漸深水没腰股猶兩手掬泥沙一似有所求而不得者一轉瞬間渺無所覩但見波影參差天空岸闊而已初疑其泅入深處探龍窟得頷珠而後出久之仍寂然侉大疑自以爲深諳水性必當親歴其境以覘蹤迹遂相繼入水初猶上下浮沈如遊魚之洋洋焉約及二三刻力漸不支呼人以竹篙曳之仍不能起方譁　間竟腹大如甕不復能轉動矣岸邊侉子且呼且泣人詢以天氣甚寒爾等何以貿然下水則對曰我輩爲中表弟兄聞人言及此處有茂鏹若干係見復省城時粤賊　埋日久示經人掘去始猶未敢遽信前夜蝟伏岸側見曰光如練起於水上三躍三止竊疑寳氣上騰故奮然欲窮其異今旣連斃二命渠之家屬必歸咎于我有何面目相見言畢疾趨向水經人竭力拖挽不致同歸於盡有哀之者雇人覓其屍施薄棺二品令其自行收殮舁而葬諸荒野此二人者苟無貪財之心何致視死如歸棄妻子如敝屣然則天下之自戕其生者孰非貪之一念害之哉 
[吳山秋爽]  
　　杭垣癸已年各　院監院差業經撫憲崧振帥委定其留辦者四人敷又拐振鎬崇文許承綬紫陽沈壽慈孝廉高保康其調辦者二仍紫陽孫樹禮調詁經詁經許郊調孝廉其新委者四人敷文候選訓導許祥身崇文教諭張景雲紫陽試用訓導盤起詁經舉人吳福受卽日詣撫院禀謝各至掌教處　　　　禀安天氣漸寒崧振師定於八月二十日換戴暖帽前三日懸牌於撫院東轅門外曉諭闔屬文武各官一體遵照駐防旗營吉軍憲亦於是日換戴暖帽○署杭州府陳六笙太守接到部覆準其補授杭州府缺屬員紳十俱詣府詈叩賀輿馬如雲極一時　盛 
[蘇臺雜誌]  
　　蘇州道前街萬年樓首飾鋪被拐匪某甲偕一少婦串騙金臂釧金環等物當令鋪夥某乙同至剪金橋巷洗心局對戶某姓家付以鼎昌錢莊廿六期洋票三紙及乙持往估看知係僞票赶卽持回原處甲已去如脫兔惟一老嫗在焉詢之則稱並無其人乙卽回告鋪主禀明魁太守飭差查緝此已詳列前報兹悉該差協同地保至嫗家查詢知甲所偕之婦係嫗之房客究其夫冋在吳江某公館當長隨是晚已雇一葉扁舟將於黎明時往吳江差役等偵知卽至閶門外各碼頭分路跴緝當於翌日傍午將婦拘獲解回府者太守飭發吳縣訊辦凌大令升堂提訊婦一味推諉大令怒飭令掌頰四百下發官媒看管限三日内將甲交案違十比究○常州府桐太守因公晉省泊舟滸墅關被偷兒撬進官艙將洋銀朝珠袍褂等物席捲而去翌日長元吳三　縣及總而府會同履勘飭捕緝拿並移文各州縣協同查緝均已詳登前報兹悉撫標水師統領兼緝私等營龍覲宸軍門以是案關係　大廣購眼綫留心　緝有謂是案首犯匿跡江陰熊某所開雜貨鋪内軍門卽飭緝私營某哨官帶砲船一艘與眼線同至江陰先將雜貨鋪前後門守住然後一擁而入將熊某及旨犯戴姓一併拘獲解至江陰縣大令升堂訊問二犯供認不諱遂飭加上刑具派差押解赴蘇及抵滸墅關時已深夜戴以小溲爲名至船頭上聳身一躍墮落河中旁有一勇緊握戴之髮辫亦被拖下幸素諳水性得以誕登彼岸砲船上人赶緊撈救因戴手足皆有鐐銬易於沈没閱一時許始得撈起然氣息已不續矣遂將熊解至軍門公館訊問熊供稱素不犯法與戴爲友此案實係戴所爲聞其贓物悉質在無錫某當鋪問質票何在供稱亦係戴藏匿問當鋪何號則含糊不能對問能指認否答曰能軍門遂飭差押往無錫吊贓及至彼處該當鋪以無票不肯取出軍門卽著持片將熊送至長洲縣署請辦聞王大令業已訊過一堂備文飭差至無錫縣請派差協同吊贓聞是案共有四犯其二犯亦在江陰附近　仍由車門派勇前往緝拿想不難指日擒獲也○紹興人某甲年逾二十向染　霞痼疾近日浪跡蘇垣寓於西貫橋堍某客棧將匝月矣旅邸棲遲囊資告罄遂立志戒烟上月廿七日清晨高臥不起棧夥喚之不譍破扉而入見其僵臥牀中毫不展動近前撫視已魂歸泉壤矣人生如夢洵不誣也 
[臺澎剩語]  
　　其隆海防同知兼管金沙局務黎伯萼司馬前因地方要公乘坐火車晉郡禀見撫藩兩憲面陳壹是暫駐天后宮内旋於 
 
 

Page 3

 
 
八月二十日赴各轅禀辭回署○前署澎湖廳俞大令鴻期滿交卸適斯美輪船由澎湖裝勇來臺大令遂乘之而至謁見各大憲禀陳一切事宜 
[管領湖山]  
　　九江德化縣羅少垣明府廣煦重修烟水亭前報已記之矣兹聞落成之日明府與有二三賓從遊宴於此興諧觴詠美盡東南住持僧求請頒示勒石以垂久遠明府允之並將告示一通照錄左方賞換花領升用直隸州正任彭澤縣調署德化縣正堂羅爲給示嚴禁以垂久遠事照得古蹟流傳端賴經營之繼起新模丕煥尤當防護之維虔若夫郡城之西南山繞其外水浸其址名曰革棠湖卽古所謂景星湖也中有崇樓宏閣聳出水中獨占全湖之勝顔曰烟水亭卽古所謂浸月亭也恰宜濃粧淡抺比西子之眞容奇雨好晴仿東坡之舊製一層更上迎眸則湓浦廻流六角偶登對面則匡廬入畫浸到孤亭映月買不須錢撑來小艇衝烟遊應有客波浪鏡座草色侵階卽著壯麗之雄觀亦多題詠之勝事本縣因遨東道曾到南湖一見棟圮榱崩輒思塡新補缺用是溯厥由來其烟水亭自宋周敦頤建或曰敦頤子壽建後廢明萬歴間關督黄騰春遊此湖夜夢呂純陽指授爲其母目翳復明乃卽舊址建亭祀之崇禎二年關督劉漢復建鐃波樓迨國朝順治十七年巡道崔掄奇復修并建五賢閣於亭後乾隆十四年巡道唐英重修十五年巡道李根雲復於亭右建衆玅樓翠照軒嘉慶十六年巡撫金光梯捐金與知府方體修更廓然咸豐三年燬於賊迨僧古懷募造正殿適大閱之年巡撫劉峴帥巡閱到此面諭前縣陳令鼒撥公欵復建兩邊廳堂樓閣惜陳公未畢乃事而去旣無卷案可查又乏移交可核付諸僧人聽其殘毁觸目有感爰捐鶴俸以重修盡力而爲快覩鳩成之不日兹復煥然一新缺少者創造之傾圮者修飾之污染者潤色之與此地登臨之樂續前人未竟之功會値清秋偷來暇日憶湖山而發興偕賓從以言遊略費杖頭嘉肴式食毋勞屐齒柔櫓輕扶聽欵乃之一聲探幽奇於數武於是調絲品竹雅歌投壺開筵坐花飛觴醉月香温茶熟不用安排山色波光儘堪點綴灑落個中境界羡諸僧轉得高閒掃除世外囂塵恨在我未能位置飮罷僧人以示禁請用特給示　示一函爲此示仰闔邑諸色人等一體知照所有應禁各條開列於左一斯亭祇准遊玩不得掠美巿恩借人居信或借人堆貨違者拘僧懲治一斯亭祇准飮酒流連惟不得挾帶妓女進内有褻神明違者拘案懲治一斯亭爲郡城古蹟自不能禁人遊玩惟不得假名乘凉成羣賭博違者准僧人指禀拘案重懲一斯亭并非棲流之所凡外來難民以及乞丐閒譍人等不得在亭内逗留違者准僧人指禀拘案重懲本縣法嚴三尺期免頽廢之虞爾等望炯兩眸庶知應禁之義毋忘提耳致悔噬臍特示浸月亭自此番修理後明府布罫書畫井然有條並撰楹聯云纔識廬山眞面目且將湖水洗心頭自註云光緒十六年冬調權斯邑履任後清釐積案竟有高擱六七年未辦者誠棘手也予洗心滌慮一掃陳牘幸免愆尤兹因捐廉補葺浸月亭坐此指畫遙望廬山有感口占一聯藉以自警云爾論者謂王子安名標滕閣白香山跡寄江州羅明府經濟文章後先輝映此邦之人何幸而得此賢令尹歟 
[鷺江紀要]  
　　厦門訪事人云天益官銀號陸姓病故虧空官款無力承開遂與源豐潤號商合辦源豐潤號與陸姓議以厦門天益官銀號全歸源豐潤經理福放矃銀號以三成歸陸姓經理七成歸源豐潤經辦已於八月二十日訂立合同二十七日接管號務惟號中執事諸人悉仍舊貫以資熟手○稅釐局支應委員侯海邨明府丁艱藩憲札委朱韞山巡檢接辦又厦門石蟳巡檢劉奉之二尹前經調省現奉藩憲牌示飭回本任○厦門開辦砲臺捐擬就泉漳兩府紳富勸募十萬金現奉道憲遴委稅厘提調丁漱卿别駕　蘋澄二尹張文川司馬賴灼山别駕會同地方紳商分赴各鄉竭力勸募其公所設在崎頭宮擇於九月初一日開局○漳州道劉璞堂觀察因公晉省於八月廿三日坐靖遠兵輪抵厦　換五篷船乘潮開往漳郡緣章城前被水災貧民擬求賑撫觀察卽須回轅籌辦云○淡水至厦門電綫中斷旬餘不通消息至八月廿三日始經臺北電報局派船將海中水綫修接完好照常通報○自夏秋以來時有颱颶爲災海面舟棹失事者不少厦門寳記洋行愛而　　船由午莊烟臺載運豆子豆餅來厦自六月揚帆迄今未見接到　之他船言曾在臺灣洋面遇見何以目下渺無蹤影諒已遭風覆溺保險公司已照保險價値如數賠償船中所雇水手九人應領辛工經寳記洋商　呈領事署轉給各人家屬具領○太古洋行某輪船由滬裝載棉花等貨來厦途中忽遇颱風將艙面棉花吹入海中下層堆疉花包亦多損失厦門各字號以喫虧太甚擬　保險家補賠不肯起員和記洋行祇得將損濕棉花提存棧房再行調處○淡水所出之茶以秋茶爲最　本年臺北疉罹風災茶芽零落佳種甚少夏茶價因此稍有起色業茶者當不至十分虧耗矣○厦門北郊　糖貨爲大宗頻年虧折皆因匯借票號銀項限期就津沽兌還届時不得不折本求售遂致無利可獲去歲因票局將銀勒收不肯　易借放北郊各號亦因票商動以官勢壓人遇有事故輙請地方有司簽差拘人毫無情分遂不敢向票號匯借銀項但就所有資本販連適値漳州山水爲災糖貨冲失甚巨糖價爲之驟漲津沽亦然是以北郊晉松等號今年大獲贏餘建安一號素推巨擘今年忽因週轉不靈遽爾停歇良爲可惜否則數萬金之利不難　劵而得失之東隅者豈不能收之　榆哉○海澄四鄉農民大都往和蘭屬地南洋各島貿易苟其時運亨通便可居奇改富囊　旣滿萬里歸來爲宗族交游光寵故海澄新安下楊各鄉社之富中於漳泉兩府如回華以後复往和國屬地必須在駐厦和國領事署簽名將在外洋所領憑照加蓋關防始能搭船前往否則旣到彼處卽照新客例另納例銀若干如在外洋置有產業錢財本人或病故或回華須向領事署禀明掛號或有分托子女妻妾經管者亦須在領事署立約但外貿易之人所娶妻妾大半出逢青樓方其買笑徵欹皆情役意愜雖費千金不惜及乎金屋營成鴛鴦厮守倘得白頭偕老固屬如天之福苟或鸞凰分翼霜露催人其妻若妾淫賤性成每有坏土未乾而琵琶别抱者　託親串名目在領事署改換字據似此類者往往而有嗟乎海外崎嶇謀生不易黄金入手白髮盈頭夜臺有飮恨之人楚館無守貞之女興言及此亦可大澈大悟矣 
[邗江官報]  
　　八月二十五日通分司項分轉到揚南掣楊司馬禀知回署杜分轉際辰回孔涵差次廿六日陳鹺尹壯猷由富安灘來廿七日陳分轉維翰由淮北公幹到揚 
[火警續誌]  
　　前報紀火災誌略一則兹悉係北泥城橋西首地火公司斜對而蘇州河北首楊姓小船廠因碰碎火油燈火燄上騰延燒木　遂致一發不可復遏延及左鄰小船廠及某猪作共焚去平屋三所約有二十間之譜英廨讞員蔡太守及帮辦總巡朱明府均往彈壓捕頭督同中西巡捕　探分投照料英法美洋龍聞警馳出或至新閘或至垃圾橋以失火之處路甚曲折洋龍不能到救火會西人無計可施只得將及請　去　取水甚便源源澆灌倚西小船廠得保無虞皆皮帶取水灌救之力也 
[]  
　　本邑東北鄉廿三保十三圖有某氏者早喪所天遺下一子尙在襁褓中因餬口維艱日至該處洋布局作工藉圖微利近有竊人　　欲令該氏醮與伊姪某甲爲室該氏雖生長小家頗知大義峻詞拒之陸因此銜恨復生一計商通頭圖地保作搶醮之舉前晚糾集多人　伏要路迨該氏經過突起乘之呼喝一聲已搶入轎中如飛而去似此凶横不幾慘無天日耶○本邑人某甲向來出外營生近則賦閒在家卜居　巿大東門外異常拮据遂將衣服付諸長生庫中其妻某氏一再諫阻甲置若罔聞前日甲又欲取衣與妻反目聲達戶外旋經鄰人解勸始各無言該氏自念遇人不淑偷息人間亦無趣味遂私購洋烟呑服迨甲自外歸來見妻面色改變細察之知爲呑烟急覓良方灌救將洋烟吐盡得保無虞亦幸矣哉○船戶某甲於前晚載薪來滬停泊大東門護城河旋因潮水大漲甲將船排開偶爾失足墮入波心夜靜更深行人稀少急呼將伯苦無援手之人幸素諳水性扳住船尾始得掙札而起然徧體淋漓已不異各　雞矣 
 
 

Page 4

 
 
[縣案彚錄]  
　　龍華鎭相近小本橋張姓家工人張某卽張貴申遭地棍攫取銀洋旋卽拿獲四人於次晨送縣請辦已列前報前晚上海縣黄大令升堂提訊張貴申之督張慶榮投案訴稱係本邑人今年五十六歲家住廿七保一圖地方貴申係小的之侄傭於張家前晚送洋回家共計五十七元行至法華鎭東首忽有諸翟鎭地棍劉桂生劉瑞生王洪生張子雲等見財起意將貴申繫倒在地搶奪洋銀貴申大聲喊救張子雲凶橫異常踢傷貴申腎囊以致不能行走迨别人行至始將四人拘獲送案請訊並請騐傷該地保陸大順投案候示蘇培仁供稱張貴申被劉桂生等逞凶攫洋係小的在旁目覩是以來案作証張貴申倩人扶掖上堂供詞與張慶榮略同劉桂生王洪生同供係本邑人向以耕田餬口是夜有事回家路經此處與貴申碰撞爭論之餘互相揪打並未攫洋叩求明察劉瑞生張子雲同供亦係本地人務農爲業是夜伊等打架離小的家不遠小的等聞聲出視當卽上前解勸忽被誣拘求恩明鑒大令得供卽飭仵作騐傷良外喝報張貴申身上並無傷痕大令離座親騐無悞復升座謂慶榮曰貴申現由本縣騐無傷痕所控失洋毫無証據著斥退不准張子雲劉瑞生訊無干涉應無庸議劉桂生王洪生雖無行兇實據究屬不安本分著各笞責四百板蘇培仁揷身多事亦有不合著笞一百板開釋○南巿丁順生蔴繩店失愼延燒店鋪多家經上海縣黄大令飭提該店主丁錦生至案判令枷號三日發火塲示衆已列前報前日丁枷期已届晚堂由原差帶案大令訊問之下丁供稱日前失火實出無心小的現患疾病叩求開恩大令得供卽著開枷釋放丁叩謝而退 
[英界公堂瑣案]  
　　包探陳阿九禀稱丁杏記雇周一坤之小車載洋傘等件因半路遁逃在後查獲周已將洋傘等件寄在打包店中今特吊贓送案丁杏記申訴前情請領贓物周一坤供丁雇車裝貨小的不識路徑推至别處不敢圖呑蔡太守判周管押十日贓給丁領○包探沈金隆禀稱葉紹寳行竊裘阿小水烟袋等件查獲人贓送案裘阿小投案請領葉紹寳供認行竊蔡太守判葉發捕房管押一月贓給裘領○周寳恒訴稱在泰安棧接客有王杏生時來索錢貪得無厭此次又來索詐報捕拘案姜維春投案同稱皆在客棧以接客爲事王杏生向來不安本分屢向同業索詐今又向周寳恒逞兇强索務請重辦王杏生供在元昌棧爲接客周寳恒前接客人十三位得洋八元四角小的時亦在塲得利理應均分周當時應允在後忽思呑没故與理論不敢索詐蔡太守謂兩造各執一詞碍難定斷飭將王杏生押候過堂覆訊○包探秦少卿禀稱前日有廣婦許氏報稱有人種火後又有薛鳳山報稱前夜三點鐘時有陳炳榮種火詳細盤詰原告不能指實查薛鳳山所開剃頭店門上月火油痕卽與薛鳳山向炳榮查問據言天明出外詢問同店之人則言陳炳榮約於是夜九十點鐘時回店酣睡並未出門情節不符今特解案請訊薛鳳山供開剃頭店陳炳榮係舊夥因算工帳口角疑伊挾怨種火報捕拘案陳炳榮供在薛鳳山店中爲夥現已辭歇在别處帮移當夜九十點鐘回店安睡次晨出外營生小的與薛因算工帳口角固有其事斷不敢種火求恩明察蔡太守謂薛鳳山控陳炳榮種火關繫甚重訊無証據未便懸斷飭將陳炳榮交保○包探黄四福張九意禀稱唐蓮生行竊寳華輪船皮箱布定對時表等件查獲人贓因船已開行失主並未投質今將人贓送案唐蓮生供係揚州人表在輪船竊來蔡太守飭該包探將人贓帶回捕房俟失主到案再行訊辦○業廣公司控虹口裕順地貨行主姚子淵積欠房租洋銀五十四元蔡太守飭差傳姚於昨晨到案姚供確曾虧欠房租我行亦被人欠洋百餘元容俟收下歸還房租太守者姚交保歸帳付租又姚控股東黄君謀呑没洋銀黄君謀控姚呑没股本兩造各執一詞太守著兩造算明帳目再行核辦又姚控夥顧木先竊錢六千文訊無証據不予准理顧同姊丈金福基控代裕順行擔保積欠錢莊錢六十餘千姚有意圖賴反誣行竊太守著俟姚黄算明帳目再追錢莊欠欵 
[法捕房瑣事]  
　　小竊某甲在江天輪船行竊搭客鞋籃一隻止欲逃逸適有西捕站立在此甲心懷疑懼卽將鞋監放在左近東洋車上飛步遁去俄而車夫四顧無人以爲此儻來之物可以據爲已有拖車轆轆行來又爲巡捕所見知其來歴不明將人拘押捕房候訊○某　虧欠房租洋八元避匿不出經收租人尋見扭送捕房管押○銅匠某内積欠某店鴉片烟錢一千六百文屢索不還致相爭閙被店主出送　房○　髮匠某丁與小流氓兩人口角屢次打架前晚復扭入捕房捕頭令各押一宵以示懲儆 
[筵資移振]  
　　恒昇號東盛號同順成仁和順廣源盛永恒安東盛隆四海盛協增號盛記號洪順成聚源棧等因新太平武於八月二十六夜東鄰失愼蒙程裕和協大昌黄源泰等寳號襄同運貨得免罹災本擬設席以酬高誼惟恐忙迫之中不能遍及因以席費洋銀二十元移交敝館協振所充人賑捐爲諸君子造福且申謝悃除掣奉收條外理合節錄來函以資觀感 
[善於平情]  
　　接誦鳩江平事善長函聆悉閣下於細故啓釁處力爲排解囑好事者助賑英洋四十元以平其忿洵以理之善平者平其不平之氣也理足氣者自舒紬繹箴言凡喜抱不平者可步善長之後塵不必以不平而鳴大吏化小事小事化無事諺語可三復思之蒙穹蒼鑒斯忱悃從此海宇敉平安瀾共慶亦指顧間事惟有心人自能體會焉除備覆函收條外特請列報章爲尙氣者昭其規勸在平事　積德良不淺矣爲人謀務盡其忠善夫 
[申報舘恊賑所經收順直山東河南賑捐八月廿六日至三十日止第一百七十五次清單]  
　　廿六日退省廬主人方玉甫瑞隆棧三戶各洋一元王耀庭洋五元無錫棉力氏洋二元義源泰錢三千文來洋二元八角錢六十文福州李海安吳明士二戶各日本洋二元水頭厘卞日本洋一元耕心堂洋二角○廿七日甬江壽芝仙舘主人爲荆室　辰諸兒擬爲觥祝特將此欵　賑洋五十元烟台無名氏求平安洋五元無名氏求平安衆夥友求平安二戶各洋十元積厚堂裘鶴峰虞慶璉沅壽昌殷小雲陳錫芝無名氏張善士無錫蓉陽九戶各洋一元○廿八日棉薄子洋二元守璞洋一元○廿九日徐州軍硝局　壽錢十二千八百廿七文來洋十二元二角錢十七文江西顧輔卿經募彊恕軒洋廿元自修軒洋四元思無邪堂裕昆堂蕩惡軒修德堂孫敬德堂劉春暉堂羅隆泰樂助堂福成保安堂聯芳居士十一戶各洋一元○三十日元增湖州樂野主人二戶各洋廿元常州青芙舘主人洋十元蘇州筆耕主人洋四元胡席玉占課經募李餘慶洋十二元朱琴翁田雲軒衣谷生田善之敬義堂楊步卿無名氏仁和漢口公裕行九戶各洋一元以上總共收英洋二百廿二元二角日本洋五元錢七十七文○廿七日無名氏洋一元來函書明次洋敝所估看實係好洋再八月廿一至廿五清單總結誤書九百九十二元九角實祇九百四十三元四角合並聲明 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
   
 
