# 1894 - 48 - 4907483

 

Page 1

 
 
[附送捐册] [  申報館主啓]  
　　本埠仁濟善堂勸募施醫給藥捐册往年於歳首託本館隨報分送以兾廣結善緣兹仍遵曩例於今日附呈尚祈慷慨輸將俾無數　釁同登夀域是亦本館之所深望也伏乞鈞鑒 
[三百六十四號畫報告白] [  點石齋主人啓]  
　　薊州獨樂寺每届元旦相傳有神燈出現曾有某客聯騎夜行遇之於路圉人令踢屣以待燈卽隨踢而滅拾之得一棺釘盖卽俗所謂燐火也他若仙也嗜酒蠶也獲王和尚之過年紳耆之卜繭蟹則具人面目猴則竊人衣裳上元節約伴登高小財神相逢得利及所附叢抄册頁等圖諭准於十六日出售再初六期畫報附送着色麻姑進酒立軸一幅現已補印請早購取爲盼 
[蒐求大清一統志] [  圖書集成局啓]  
　　大清一統志一書囊括古今搜羅宏富本局擬蒐求原本重付手民諸君子藏有四百廿卷或五百卷者如蒙割愛當不惜善價以沽或俟印成後璧返原書酌量酬答或與本局合股同印以廣流傳本局一聽尊裁不膠成見世有具鄴架曹倉之富者幸毋金玉爾音也手此佈陳惟祈　雅鑒 
[論甘肅輿圖大關緊要]  
　　中國地輿全圖多藏於會典館聞諸父老凡遇何處或有軍務特旨簡放經略大臣則頒給該處地圖一册事畢卽須繳進臣下不得收藏至於各處刊印售賣之地圖則不過粗具大略未若内府所藏之詳細周密也惟是此等輿圖多係國初時所繪時移勢易山谷亦有變遷昔日之所謂詳細周密者至於今日未免有不符之處則易於僨事此最關緊要之事而甘肅則尤爲關要何則以甘肅新疆與强俄相鄰不可不預爲之備也前者洪文卿少司馬出使俄法深知俄地與中國毗連大有關係乃悉心訪求測繪俄國地輿全圖付之石印而於中國交界之地尤爲詳盡此眞能亟先務者然中國之人能知俄國之地勢而轉不能明中國之地勢則貽笑者多矣此中國近年以來所以各省皆有輿圖局之設至今逐漸告成惟甘肅僻在西陲官紳兩途向少講求測算之人照會典館計里開方按以天度辦法必須實測實量方無舛錯於是陜甘總督楊石泉制軍飭下藩司張方伯會同臬司裕廉訪蘭州道黄觀察擬議辦法並函招精習地輿之候選中書陸内翰桂星由浙赴甘遴派階州直隸州朱直牧索祥與陸内翰商定詳細章程設局開辦又以通省幅遼闊非一二人所能爲力復在官幕中擇其姿質頴倍於算學稍能領會者十數人授以測量法門試可而用一面製造方向羅盤購備儀矩始於光緖十七年三月至十九年三月方將黄河上下游及東西大路各府廳州縣通行大路並邊界地方周履測量完竣廣招工於繪事及善書者責成朱直刺嚴立課程認真儧辦其測量之法則每路各派正副二人一人從正路實量一人從小路繞折實量仍復會合一處必以各路方位鬥合爲準鄰封交界亦必測量過境以故犬牙相錯毫無舛誤查甘肅東起西經八度西曁二十六度南起北緯三十二度北曁四十一度會典奏頒圖幅限於方圍因分嘉峪關内八府五直隸州一直隸廳爲一總圖嘉峪關外安西州並青海爲一總圖均按章以一百鳥里爲一方又八府六直隸州各繪一圖則以五十鳥里爲一方惟北平直隸廳幅員過小乃以十鳥里爲一方仍附於省府各總圖後爲一册至於經緯度分方位界址距里冬夏至日出日入時刻及山向河流源委無不一一詳列於說其各直隸州自治之地及府州屬地共六十七廳州縣此外又有經徵錢糧分防佐貳十三處亦各爲一圖另有篇幅所不能容者則定爲横直剖分十鳥里爲一方别爲一册另依地球渾圓體推算經度中侈北斂總數繪成全省總圖一幅以爲稽考省城曁各府州縣以及邊關要隘蒙古部落土司番回駐紥處所天度之用聞已於去年九月底一律告竣是亦可謂詳盡而且迅速者矣地圖之有時必須重行測繪者正聖人因時制宜之妙用然其中雖普天之下一律並舉而所注意之處則必有格外認眞者前者余友陳少伯中翰膺皖撫沈仲帥之聘往辦安省輿圖置酒送行少伯自謂此事不過因邊省如廣西雲南甘肅以及東三省等處地接强鄰故須加意認眞安徽固非邊境之比當較他處爲略省力余謂之曰邊省固爲尤要然内地亦不可不加意也沈仲帥凡事認眞豈肯落人之後吾子其勉之兹聞皖省輿圖亦多詳絀周密蓋少伯固亦精於測算並擅畫工書以此任適足以展其驥足初不以内地而遂疎忽之也甘省地圖之成則較内地各圖更爲當務之急合以洪少司馬所測繪之俄國全圖與中國交界各處一一印証吾知必有鈎心鬥角所謂閉户造車出門合轍者則於邊防形勢瞭然如指諸掌矣夫論地圖於今日固較前此爲尤精蓋上按緯度下合方里鉤鉅之間誠有絲毫不走者甘肅之地輿特其一處也爾 
[本館接奉電音]  
　　昨由京友電傳上諭三道敬謹譯登○正月十六日奉上諭浙江學政著徐致祥去欽此同日奉上諭陳彝現已補授順天府府尹未到任以前著顧璜署理欽此同日奉上諭本年恭逢慈禧端佑康頤昭豫莊誠夀恭欽獻皇太后六旬萬夀寰宇臚歡薄海臣民咸深慶欣外省將軍督撫都統提鎭藩臬等官自必情殷瞻覲籲懇　嘏因念各省文武大吏職掌綦重若同時並赴恐地方營伍事務管理乏人或有貽誤轉非敬事抒忱之意朕欽奉　懿旨於各省將軍副都統提鎭藩臬内每省各酌派二三員均於十月初一日以前到京並各酌帶道府丞倅將備二三人隨同班列其未派令來京者毋庸紛紛籲請庶各省文武官員於本任職司要務不虞糜費欽此將此通諭知之欽此 
[榮錫寳星]  
　　上海西報云駐京俄國公使荷中朝眷顧之隆榮賜頭等寳星爲歴來西人所未有赫總稅司馬中國運籌已歴年所錫僅二等雙龍寳星今俄使特沛綸恩查其故有三焉一以上年各國使臣入覲以在承光殿晉接龍光爲褻瀆蓋承光殿係外藩召見所也此事俄使不肯預聞中國乃嘉其深明　體也二中俄新立接續電報之約可賣俄境實俄使與有洵焉三更有要者高麗深恐俄人侵疆併土時有戒心今俄使從中辦理使嗣後無蠶食朝鮮之慮此節尤關緊要故錫此雙龍頭等寳星以酬乃勳也且聞中朝於巴馬分界一事俄俄爲之不甚注意英人聞此心滋不悅而咨怨云 
[巴馬電音]  
　　倫敦本月十五日來電云中俄兩國方商議巴馬之事稍有轇轕恐不能和衷共濟云 
[美報彚譯]  
　　舊金山西報云自美廷立例禁華工之後凡華商之由美回華者各立憑照一紙内粘小影再求 
 
 

Page 2

 
 
熟識洋人籖名作証異日携照回華卽可登岸今本埠新稅務司疑華商携照回華有換貼别人小影瞞關登岸情事故自履任以來屢設苛法以杜此弊近又新設一法自西本年一號起凡華商由本口回華欲復到美者無論男女每人一律立照二張各粘原人小影一交稅關存據一交原人收執如女子已出嫁者並粘其夫小影於内他日回美方准登岸其苛待華人可謂愈出愈奇矣報内又言本埠内地稅司接到山積哥埠函詢華人前經遵照杞利新例領有册照者卽可准行抑須再領懇爲示覆等語稅司答云依杞利前例可以不用小影今擬新例須取原人小影及另用証人前後略有不同我亦未敢妄爲遽斷必俟户部批回方能定實至註册一事據杞利來電云户部已於是日發札飭各處内地稅司照行似此約俟三日後可能開辦惟稅司委布云華人之久居美地者斷不遵註因伊久有回華之志奈乏川資今得美國行此新例遞解回籍一槪費用由美支給適足償其私願又誰肯遵領哉又云紐喜運埠稅司曾出示遍告華工卽須遵例註册風聞華人不甘遵照實因有體面人勸伊勿領至爲何人指使無從訪查因各華人秘不肯言蓋以前日舉行杞利之例華入不領未有罪名今若不允註册將來亦必無犯法之條也又聞山典租汝度埠現拘有偷進美境之華人六十五名擬解到大埠然後附船載運回籍起解之時另派洋差二十名長隨看守火輪車公司亦經應允每華人一名由美給回載費三十五元 
[偃武修文]  
　　英國前以時事多艱特爲思患預防之計定議每年增添戰船若干以資防堵并另行添造巨艦八艘及巡船多艘爲固守海防之需當下議院闢門聚會時有某員論及英國海防一事指陳利弊洞中機宜且謂英國與其籌巨欵以裝戰船徒糜國餉莫若竭力勸令歐洲各國仿古者鑄劍戟爲農器之意盡將水陸各營軍裝繳還使兵氣銷爲日月光如是則各國承平之局可享永無干戈之虞矣 
[康瓠爲寳]  
　　廣東南海縣汀溪鄉老農李某年逾花甲兒孫繞膝雖非席豐履厚而腴田十數畝女織男耕差堪温飽顧素性慳吝錙銖必較客歳小春在屋後曠地伐木於樹根下獲一瓦器形如缾高僅盈尺滌去泥滓古色斑然鄉人誑之曰此寳器也價值不貲須珍藏之幸毋賤售李拂拭摩挲信以爲然轉念已非好古者今欲善價而沽非求者中好古之家或富商巨賈不可遂以棉絮裹置箱中携至省垣族昆之店炫玉求售言非千金不易也有竊非之者僞以巨值戲之李更狂喜好事者邀同三人託者顯宦一看訝曰此千年物也如肯相讓雖千金弗吝族人復從旁聳勿賤沽李索價五千元無少减顯宦止還三千元謂如不稍貶其價則須歸而轉商非敢自言懇俟數天毋遽别售臨别再四叮囑李以爲數千金指日可待也族昆恐稍一失愼不易抵償謂李曰吾翌晨旋里此寳刻已呈露宜移置他處免爲盜算李亦以爲然惟無别店可寄寓旋買棹携回殷盼顯宦不至自悔索價過昻失之交臂遂成狂疾廢寢忘餐其子年逾弱冠作藝省中知父受人所誑屢諫弗聽至去冬驟獲吕宋票彩千餘金乃繩其事謂顯宦業已升遷今有財翁願出千金請售之以置田産李喜從之其子卽將彩銀易其瓦罐狂疾乃漸愈焉嘻如李者瓦釜雷　康瓠爲寳何怪爲人所齒冷哉 
[嘉興火警]  
　　正月十四晨八點鐘時嘉興北門内楊柳巷譚寳元衣莊堂樓旁柴房火起待莊主知覺勢已燎原男女老幼諸人皆從樓窗躍下迨鳴鑼報警水龍雜沓而來吸水以噴衆皆出力文武官得報亦卽飛駛臨塲指示龍夫分投救護幸四面圍墻鞏固得免延燒計燬去堂樓並廂屋兩間餘皆無恙 
[揚州火警]  
　　本月十一日夜子刻揚州灣子街馬市口興隆菴北某姓鞋店樓上不戒於火登時赤熛怒煽黑燄漫空一片鑼聲飛馳告警届民咸從睡中驚醒見火勢逼近俱紛紛搬物而逃婦泣兒啼非常忙亂各水龍一聞警信均風馳電掣而來吸水噴澆無異匡廬飛瀑無如火勢太猛陽侯力難抵禦祝融氏遂愈覺披猖俄頃延及街西店鋪火鴉成陣飛舞半空隣近鋪户居家莫不慄慄危懼嗣經本街　事飭將燭店危牆鈎倒火被壓住始得漸衰其時報時鐘已鳴二下矣事後往觀計街東焚燬鞋店銀飾店布店街西焚燬燭炭店肉鋪等五家比鄰飯店油坊雖免池魚之殃然椽柱鋪門亦均成焦炭矣當火熾時街南街北均有地方官曁保甲巡員駐防弁兵竭力指揮彈壓尚無乘火攫搶踐踏傷人之事至起火之由聞鞋店主有事外出二學徒在樓上作投瓊戲不知因何口角揪扭成團將桌上洋油燈碰翻致肇此禍云 
[嚴鞫海盜]  
　　去冬超武兵輪船巡至定海廳及象山縣交界之洋面擒獲海盜陳金發押解至寍波寄禁鄞縣獄中旋經事主控稱所獲者實係盜首葛升昌僞充陳金發等情上憲特飭定海廳曹司馬會同象山縣劉大令到郡就鄞縣署提訊初猶狡展不承及褫其衣將施嚴刑始供出眞名姓當堂業已畫供想日内卽須申詳上憲也 
[四明文告]  
　　鄞縣正堂楊示照得寍地風俗每届新正多有不法棍徒開塲聚賭致滋事端聞之殊堪痛恨合亟出示嚴禁嗣後爾等務各安分守業毋蹈前轍倘敢陽奉隂違一經訪聞提究不貸又示查民間點放洋燈易滋火燭亟應嚴行查禁爲此示仰地保居民人等知悉嗣後如再有點放洋燈情事定提點放之人及縱容之家長一併提案究懲爾等毋貪一時觀看自求受累 
[偷兒還劵]  
　　孀婦林某氏廣東新會人居縣城詩書里去臘廿八日縣主迎春於東郊青旂載道彩　排雲婦虚掩其門出而閒看竊匪推門入内將室中衣物竊取一空婦歸入室更衣見衣篋盡啓服飾皆已不翼而飛不禁失聲而哭曰無衣無褐其何以卒歳乎及至翌晨起而啓門見有紙一束置於門内婦不識字拾起倩人視之則皆日昨付典女衣之劵也統計質銀數兩疑爲被竊之物備價往贖果然乃知竊匪憐其貧而還其劵也 
[濹江錦浪]  
　　本月六號午前十點鐘時日本陸奥外務大臣從内閣趨赴内廷奏事至十一點後始退值同日午後二點鐘時芳川司法大臣至宫内省面會宫内大臣土方子爵久元請轉奏公事○正月二十九號上命從四位勳四等貴族院書記官長金子爵堅太郎任農商務省次官叙高等官　等又命貴族院議員從三位勳二等松岡康毅任内務省次官叙高等官二等本任内務次官渡邊千秋准其免官著充貴族院議員○本年秋季係第五六兩師團之大演習之期其制如特别大演習刻下雖未見明文然熊本市民紛紛議論謂陛下必翠華臨幸方足慰九州人民多年願望宜預爲準備以迓乘輿日來已往各縣奔馳并擬上書請九州鐵道會社長高橋君爲首事云○三月九號爲日皇成婚迄今二十五年之期上自宫内省下至各府縣皆預備舉行銀婚儀蓋西國例以成婚至二十五歳爲銀婚也邇者土方宫内大臣與三宫式部各官調查行禮次第五六日後可定奪聞銀婚之日陛下臨練兵塲觀兵此係陸軍部内未曾行過之巨典二月七號宫内省咨文陸軍省是日用去年新募之兵臨塲校武東京市會於是日應呈賀表八號議員特爲協議西京西陣有志冢與殷實富厚家謀具重要物産七大件并具賀表禀請宫内大臣上呈官民復在西京大開祝宴以伸賀悃目下正在紛紛辦理想届時各處皆有一番熱閙也 
[譯東報記高麗事]  
　　去冬朝鮮松都人民作亂鎭定後新任留守李耕植將爲首肇禍之金燻等數人捉拿未幾松都府所屬各郡人民三萬餘名連名具狀哀求開釋留守心虞其再亂特遣使入京禀請政府指示此本月四號午後電音也旋又接京城來電言朝鮮松都府留守李耕植將亂民首領金燻以下悉皆免罪云○朝鮮人徐某家在登山性情倜儻才名聞於遠近曩年曾與金玉均朴泳孝等交誼親密迨金朴叛亂事發出走他邦仍與二人通音信當道聞之曾下逮捕之命徐聞信投奔旅韓日本人家以避去歳捕之益急遂斷要文身改爲洋服携十三歳之幼子乘機赴日本郵船元海丸於上月十八號由釜山逃赴日本 
 
 

Page 3

 
 
[不允折償]  
　　厦門訪事人云西商各票號在閩開設大都匯寄京餉及海關稅銀如被錢莊倒帳卽藉官欵爲名禀請軍憲札飭地方官追償前年源通錢莊倒欠各票號之欵作爲官項提省押追後以六成變折産業抵償事始了結去冬建茂錢莊又倒欠各票號銀八萬餘兩而源豐潤蔚泰厚又以官欵爲名牌仰地方官押道已比數次建茂各股東挽親友至各票號緩頰求請折償了事合厦各債主及各票號均已依允惟蔚泰厚一家尚未首肯也 
[茶市日疲]  
　　淡水茶去臘未經售出者甚多厦門各茶商甚以爲虞至新正以來西商會議仍將茶價貶抑較去臘每担更少二三元惟廣福泰仍照去冬價售數千箱餘皆貶價出售有名牛肉條者虧折更巨數以萬計此外大都耗折厦門安溪等處尤覺虧折難支茶葉一業眞有江河日下之勢矣 
[鷺島雜聞]  
　　楊西園軍門升授福建水師提督自去春蒞厦以來威惠兼施紳商愛戴近奉　恩綸特加尚書銜出自異數吉電遙頒闔厦官商同深歡抃咸赴提轅道賀猩紅羽翠輝映一時西國領事亦多修函道賀誠一時盛事也○局口街古董鋪僅一兩家大都以僞物售與西國兵船者可獲厚利近有在臺包攬茶厘金沙各局之林某倩人在古董鋪購買絲英古石等件值銀二三百元以備臺北大憲新年陳設之用雖曰不惜重價然較之售與西人以僞亂眞者不可同日語矣○正月初九日俗謂之天公生日又名玉皇誕大街小巷各居民皆集資斧開設天宫堂擺設古玩花木供獻牲禮以敬天公大街閙市華麗尤甚日夜演戲惟居家有服者不設牲禮否則賤如乞丐亦必募化青蚨數百陳設五牲昔年外街天宫堂異常熱閙今年至初七八日始勉强陳設而演官音班者尤覺寥寥市面衰頽卽此可見○李笠安少尹紹先去秋由省回厦奉委猪牙公所差嗣又調辦育嬰善堂因家資不甚寛裕時時望得優差幾致成疾新正接到省中電報已奉藩憲牌示委署興化典史初七日喜信傳來而少尹已於初九日一病嗚呼纔到榮華夀已終世間缺陷事抑何多耶○厦門自去秋迄今久無雨澤天氣和暖常如三春貧苦小民可無號寒之聲而盼望甘霖則無異嬰兒之望乳同安各鄉種植鶯粟花者大半枯萎倘月内見雨或尚有三分收成否則幾無噍類矣○得忌利士公司輪船往來福建臺灣厦門汕頭香港等處久已獨獲其利由厦駛赴福州府城每人船貲洋七元嗣有臺北斯美駕時兩船出與爭利有時核减每人僅收洋數角今瑞記洋行又有北京小輪船往來温州順道福州每人僅收四元由是得忌利士公司輪船不能獨享其利如遇與各家同日開行只得隨之减價而往來福州等處無不同聲稱便鷸蚌相爭漁翁得利殆謂是乎 
[寳石無價]  
　　珍奇之物恒不世出而况碹石萃天地之精英爲人間之珍品哉前此碹石之極大者以俄皇嵌劍英皇鑲冠之石爲巨擘價值數百萬元自是以來遂不復覯然天地之精華鬱而必發聞阿非利加洲近出一碹碩大無朋尤足駕乎前碹之上是眞希世之寳也某西報言西歴去歳六月間有西人左覲臣在阿非利加洲極南汲哥倫尼地面渣加士寛天礦中覓出碹石一枚爲從來所罕有其名曰益些路梳繹之卽極貴之意言此石貴重莫與比倫也左卽該礦之總巡據言此石水頭極清約值英金一百萬磅以時價折之可值銀八百餘萬元此石初出土時礦主人歡喜無限繼念此地究非藏珍之所而匹夫懷璧又不可以越鄉乃使人帶往汲當埠沿途用兵護衛以備不虞旋由汲當埠下晏地立砲船然後載至倫敦寄交銀行收貯度其大小計高英度三寸闊亦如之其重約七安士其色則潔白之中微帶青光晶瑩奪目詢之識者僉謂世無其匹所惜者内有黑色一小點爲美中不足然據巧匠言白圭之玷尚可磨而去之正無慮瑕瑜互見也現聞英廷欲購此石願出英金五十萬磅惟石主人心猶未滿未肯遽售蓋欲藉此居奇必求善價而始沽也聞美國芝加高賽會時董事人欲借此石賽擺爲會中生色曾願代購保險七十五萬磅其貴重可知蓋以此石置諸天下奇珍之列雖未能首屈一指實足名列第八云或謂似此價重連城豈尋常人所能夢見惟身居萬民之上者始堪有此希世之珍將來若非歸於英國皇家而能購此寳物者意者其惟德皇乎 
[琴堂開讌]  
　　昨日午刻上海縣黄愛棠大令請松滬厘捐局督辦朱竹石廉訪赴讌倍坐者爲松海防同知劉乙笙保甲總巡葉臨恭兩司馬水陸紛陳歡談竟日直至夕陽西下始各散歸 
[英工部局清單譯略]  
　　英工部局去年一千八百九十三年所辦各項公事及收付各欵今已印成清單略謂去年一年之内共收銀五十一萬七千七百九十一兩一錢一分用出五十萬零四千五百三十三兩六錢餘存一萬三千二百五十七兩五錢一分滾入今年帳内回憶前年派定去年共收四十八萬零九百五十兩後竟多收三萬六千八百四十一兩一錢一分派定用出之數與所收同後竟多用二萬三千五百八十五兩六錢其多收者係東洋車小車烟館當鋪等捐及去年五十年開埠慶賀時售出信票之費說者謂工部局雖由西人主持而捐項多半由華人輸納所望局董時加整頓多方保護華人并嚴飭捕頭約束中西探捕勿怠忽從事勿恃勢凌人實力巡查俾得閭閻安枕則歌功頌德豈有涯哉 
[迎喜盛儀]  
　　昨爲營中迎喜神之期江南提標右營叅將廖叅戎守備程守戎城守營李千戎及提標右營水師管駕袁陳高劉四武員齊集西門内右營署鐘鳴十點二刻迎喜神畫像出大南門前導有右營勇丁手執五色大方旗三十餘竿次爲大刀隊次爲鋼义隊次爲籐胛隊殿以袁陳高劉四君擐甲頂盔高騎駿馬後則勅印馬二匹喜神亭一座伶工沿途奏樂聲韵悠揚又後則李千戎戎服乘馬徐行繼之者爲程守戎導以盔甲亭軍健之類然後肅靜廻避牌江南提右營副府癸酉舉人中戌進士内子補行　殿試衛守備諸銜牌飛虎旗數對兩武員乘馬執旗列隊前進至叅戎則排列全副儀仗除肅靜廻避牌之外有上海叅鎭府　欽加總鎭銜江南南匯營遊府諸銜牌又有德政牌數對其文曰績比飛波功高聚米恩流南服澤被東瀛後爲萬民傘兩頂盔甲亭一座護勇十餘名迤邐至陸家浜向東入營門進大校塲其時演武廳中早已排設公案廳外高揭帥字旗校塲中搭大布篷爲祀喜神之所旣至小憇片時旋出演武廳入布篷行三跪九叩首禮禮畢升砲三聲角聲齊奏洋槍隊放排槍數次然後施放邊爆焚去紙錠送神廖叅戎守戎皆換坐大轎向東經陸家浜至南碼頭折而北過　碼頭進大東門分道回署其時報時鐘已鳴一下矣 
[大風捲水]  
　　前日傍晚時狂風大作浦江中狂浪滔天豐記碼頭所泊糧船被風吹動舵工支持不住祇得聽其所之有某號二沙船及剝糧船二三十號漂至白蓮涇附近一時間浦中互相號呌幾如萬馬奔騰幸閱時風勢漸徹旋各駛回原處 
[滬城火警]  
　　有洞庭山媽媽者未詳其姓氏惟悉生長七十二峯間亦不知其何時携膝下小嬌生寄居滬瀆前晚因作夜膳遺火薪中初未知也至昨日黎明霎時火發洎從睡夢中驚醒早已不可收拾急大聲呼救鄰人聞而畢集取水灌之是處距道署非遙署中所備洋龍立時駛出狂噴亂激火始漸衰計焚去樓屋一進約三四間并延及南首魏大明成衣店之半北則燬去書賈李福生家 
[南市火警]  
　　昨日十二下鐘時本邑南市小南門外大街水神閣對面恒利煤炭店柴棧中忽地烟迷霧鎻鄰家和是失火大聲疾呼旋有復善堂洋龍風馳而至從比鄰吉祥樓茶肆屋頂上吸水以澆祝融神遂敗北而回祗焚去樹柴數梱據云有人燃放爆竹火星墮於柴上致肇此災云 
[界外火警]  
　　前晚老八仙橋之西仁茂酒肆中諸夥相約擲骰　　至二點鐘時潑翻洋油燈延及花爆一時春雷怒發萬砲齊鳴火勢 
 
 

Page 4

 
 
上炎冐穿屋頂法捕房卽鐘鳴四下徵召水龍繼知火在租界之外遂各折回惟法捕頭知此處與租界毗連立請管駕水龍之某西人率同在事諸人以皮帶套上自來水管接至火塲竭力澆灌至四點鐘時火始息滅事後查知焚燬樓屋五幢當火熾時法界中西各捕及郁孫朱三包探帶同探夥在八仙橋沿河彈壓河西則有巡防局員趙叅軍督令地保局勇攔截搶火匪徒故雖一炬可憐失物者尚不多見云 
[失衣有著]  
　　法界同春樓後有某甲者開設呌化客寓投宿其内者類皆卑田院中人三日前鄰家失去衣服若干開單報請捕房查緝捕頭准之前日其家見客寓中將所失縐紗手巾向陽光中晾晒遂向寓主詰問寓主云是某乙之物乙知事已敗露驀地脫逃其家遂報知捕房立傳寓主至押候堂期解請葛同轉究懲 
[局夥毆人]  
　　前日賣報人某甲向大東門外裏鹺瓜街正和信局收取報資局夥某乙以尚少三天報紙扣錢若干文甲力辯其非乙出言無狀甲怒甚向之理論乙遂棄文用武毆擊不休甲心有不甘投十六鋪巡防南局喊控鍾偉臣二尹以正和局係北局所轄立傳地保帶甲赴北局禀請示下祝翼雲二尹飭地保查明禀覆核辦 
[美界瑣聞]  
　　虹口下海廟每遇新正十七八日必舁神出游先三日會中人飭人鳴鑼開道以告迎賽之期昨晨鳴至裏虹口老街被巡街華捕拘去旋經會首協同地保赴捕房具保副捕頭告以地居租界如欲賽會須派巡捕沿途彈壓免肇禍端會首唯唯而退○前日下午四點鐘時有一馬車駛經外虹口通運馬頭馬忽驚躍以致跅弛難覊飛步狂奔觸於人家墻上迫視之馬已傷及其首一息奄奄矣遂雇人舁去○北河南路之北錢業公所登塲演劇以慶元宵一曲霓裳絲清竹脆紅男緑女結隊來觀突有常山率然之流長約數尺由上墮下在人叢中昻首蜿蜒觀者駭極狂奔勢如潮湧當擾擾紛紛之際有某氏婦被衆流氓困在垓心兩頰緋紅大呼救命洎經人擁護而出頭上銀飾已被衆流氓攫取一空矣 
[上海六馬路仁濟善堂勸募施醫給藥咸有一德一文願捐册啓]  
　　謹啓者敝堂歴年經辦各項善舉經費浩繁早邀共見共聞卽如常年施醫給藥一端客歳全年給出藥七萬餘帖計藥本洋六千元有奇加施靈符外合送純陽正氣丸萬應靈丹臥龍丹雷公散虎睛丸等藥計　本洋一千五百餘元兼之醫生轎金八百餘元此項經費合計洋八千五百餘元之多逐年加增愈推愈廣敝堂毫無恒産所恃咸有一德一文願捐册隨報分送蒙遠近善士互解仁囊陸續接濟今歳仍照舊章懇申報館隨報分送捐册再請發棠萬望各埠大善士俯憐貧病苦况敝堂經費支絀勿責無厭之求隨緣樂助庶幾春臺共躋其間功德毋待贅言心香一瓣禱祝靡涯除隨報分送捐册並附小柬叩賀新　　請登報章恭呈德鑒[  經理董事施善昌葛繩孝經元善將毓棻何芸思謹叩]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[惡猴被]  
　　星架波報云鐵吊橋頭和合甘蜜店主黄某向有鋪屋多椽坐落甘　　　　　　來由　户逸去一猴轉瞬年餘竟不　　深山時向人家竊食久而茁壯如三歳兒每見美婦嬌娃卽兀坐　　相向雙目閃閃若忍使不禁　外居人患之婦孺尤甚黄欲捕之而未有　也近日此猴更頑　異常每在屋上胡行蹂躪瓦面以是瓦爲所毁不堪風雨飄　稅居者日告於黄覓匠修理旋修旋毁一若與人爲仇黄遂怒不可遏思得一計扃十雉於空房内誘之使下乃從而捕之去冬臘月初五日如計而行猴見室中有雞聲揭瓦偷窺旋卽飄然而下方欲擇肥而噬而黄已知之遣人拔關入捉猴忿與人鬭人爲所傷黄無如之何姑命將門復扃再行設法初七日訪得同籍某甲頗以拳勇稱乃延往捕猴猴始就縛黄紫之返店任人往觀見者謂猴高三尺餘有欲購者須補買修屋之資然後任其携去吁嗟猴兮汝旣脫牢籠自應重返荒山逍遙自得胡乃祗貪食色之故再投鏖禍呵斥由人迄今擺脫未能豈非咎由自取乎猴如有識當必點首而謂我知言也 
[賭徒揮刃]  
　　湖北人舒遇春於去年起在滬城縣西街開設薙髮店用干西雲及姪舒夙山爲夥前晚糾合四馬路同業朱德勝北河南路姚茂生等二三十人聚賭抽頭或牌九或搖寳興高采烈幾忘夜之已央賭畢同至新北門内五峯樓啜茗算帳未幾姚忽與朱口角爭毆朱不問情由取得菜刀向姚頭上亂斫以致髮辮斷去傷重血流朱見勢不佳正欲逃脫遇春見已肇禍卽喚同干及鳳山將朱拘住搜出兇器連斷辮交北三鋪地甲瞿愼送縣請究昨日上午十點鐘時黄愛棠大令升坐二堂提訊遇春供稱小的係湖北人在憲者之西開設薙髮鋪昨晚伊等來鋪賭錢小的並不與聞嗣在茶館中結帳不知朱如何將姚砍傷其時　將髮辮盤頭上俯身洗面朱出其不意將刀砍去適中辮上辮卽斷去額上亦被帶傷若無髮辮阻隔則傷之重不問可知矣大令問姚朱在何處貿易答稱均在北市問伊等聚賭時爾在塲否答稱小的並未與賭大令曰爾坐收頭錢乎遇春俯首不言大令曰本縣與總巡大老爺迭次出示禁賭爾竟敢違犯可知罪否答稱小的知罪鳳山及于同供稱小的等皆湖北人在遇春店中爲夥昨晚未知朱因何行凶大令提朱研詰供稱小的與諸人皆同鄉現在四馬路當鑷工昨晚友人糾往賭錢小的卽帶洋銀三元而往贏得三元是以身畔共有六元不料姚向借三元于及馬曹亦各向借一元小的不允伊等遂行兇强搶以致六元均被搶去小的心不能甘故持刀向砍大令曰本縣訪聞此事並非如此究因何事行兇朱堅執如前大令親至廊下向姚詰問姚躺臥板上供稱小的年二十六歳亦湖北人現在鐵路舊基執役昨晚朱糾同往賭共輸洋五元其時已身無半文送向朱索借一元朱不依小的向之理說竟被持刃砍傷大令問爾所供可是確情答稱小的家有母親姊弟不敢說謊大令復升座飭仵騐視報稱頭額受傷大令遂判令將遇春笞責二百板朱于及鳳山各笞責四百板并著朱具保　結收入自新所中兩舒及于一併枷號三月發南北三鋪二處示衆遇春所開之店亦命發封姚受傷甚重立飭差役持名片送往仁濟醫院醫治俟傷痊再核噫賭之爲害如斯本館雖人微言輕亦已苦心誖誖勸當道者從嚴禁止乃已獲者並不懲儆遽爾釋歸未獲者更顧忌全無明目張膽卒至釀成血案致勞賢長官之苦心賭徒之肉其足食乎然而有緝捕及讞案之責者其咎更不得辭矣噫 
[賭棍罰鍰]  
　　寍波舟山人王小妹卽王李氏在本邑英租界三馬路福康里聚賭由某包探訪拿將各賭徒暫行管押小妹則先送英公堂宋通刺飭發官媒看管此已列入報章昨日包探何瑞福顧阿六黄四福孔阿才同禀稱小的等查明小妹家賭錢因告知好副捕頭督同中西捕往拿獲住二十一人及賭具若干賭檯上洋銀一元小洋銀七角又在蔡小狗身上搜出洋銀七十餘元其餘各人有一元者有二元者並有金約指計共洋銀八十餘元小狗及張瑞林周瑞蘭三人均曾犯賭餘則初犯小妹設局抽頭小妹卽王李氏供稱小婦人以時在新年故邀集諸同鄉飲酒偶然小賭並不抽頭且無閒人入局蔡供稱小的係寍波人向操米業昨至小妹家飲酒醉後小賭自知不合惟求老爺恩典張周同供稱小的等亦皆寍波人丁友根顧小生張德生同供稱小的等落魄此間思在賭塲分惠些些尚求曲諒張阿方陸阿林伍寳友王阿寳翁秀寳朱瑞明周阿生李昌仁施阿仁陸天生雷鶴亭施登甫同供稱小的等或當馬夫或爲魚販戚庭玉供稱小的係上海人累代書香並非賭棍惟袖手閒觀而已伍和尚供稱小的係江北人現在治下當車夫與小妹相識故往觀看通刺判令小妹罰洋銀一百元蔡罰五十元張周各罰二十五元其餘十七人各罰十元無力措繳則改爲管押四禮拜賭具暫存候再銷毁起案之大小洋銀約指暫存俟繳齊罰欵再行撥充某堂善舉 
[英界公堂瑣案]  
　　朱蔡氏訴稱親戚徐林富在家說笑忽地反顔擊傷小婦人之姪女因之報捕拘案侄女稍有微傷並無緊要求免究可也徐供稱小的偶爾碰傷只求恩宥宋通刺著具改過切結卽行開釋○渡船夫錢阿仁訴稱昨夜李榮紀來喚渡言明小洋銀二角後竟靳而不付向索逞兇由捕拘案李供稱小的係廣東人現願照付渡資叩求恩典宋通刺判令管押五日并給錢阿仁洋銀二角○某處繅絲廠夥　再春訴稱昨日將晚時諸女郎工畢而出有王鎭才者故意向之調笑喝阻不服是以報捕拘案开供稱小的不敢調笑宋通刺判令枷號五日發犯事地方示衆○某號華捕禀稱阮泉章與妻鍾氏兇毆孕婦王張氏致傷王張氏之胎現已送詣西醫院醫治先將阮夫婦解案阮及鍾氏同供稱雖曾口角不敢行兇宋通刺飭分别管押俟王張氏投案訊供核辦○包探施富寳禀稱張阿富周金福王寳福等人至某烟館吸烟旣過癮卽約同賭博值堂人胡阿二向之禁止以致口角爭毆事後胡投報捕房稱失去烟槍二枝毁壞物件若干小的前往拘拿張竟敢逞蠻互扭旋有華捕到來帮同拘案胡申訴前情張言語支吾筆不能述周王同供稱小的等不敢毆包探宋通刺判令將張枷號兩禮拜周王管押兩禮拜○梁　土傭於鎭江某西人處某日竊取洋銀五十元逃來滬上西人卽　致捕房由包探唐寳榮拿獲詰之祗存三十四元此已列諸前報昨日包探禀稱有人保梁出外願賠足洋銀五十元是以送請老爺發落通刺允之 
[鄂省官報]  
　　新正月初八日總辦宜昌土藥稅局候補道趙濱彦來省禀到見帮辦蠹桑總局同知銜在任候補漢陽縣縣丞黄新鍔禀知設局黄鶴樓數點採辦浙江接桑並散發各州縣 
[金陵官報]  
　　新正月十二日頭品頂戴直隸津海關道盛宣懷到○十三日鹽城縣劉崇照禀知在江寗東省賑捐分局報捐花翎甘泉縣汪懋　宿遷縣葛祥態均辭赴任縣丞高開基銷解漕淮軍餉差並謝委開署文案差三品銜前江蘇補用道候補府松麟由京來禀謝蘇浙賑捐案内蒙保俟歸道員後加二品頂戴署藩臺胡署巡道吳於十六日接篆 
[蘇省官報]  
　　新正月十一日吳熙吳淞貨捐局來○十二日知州楊鳳儀銷江北查鋪遞差馬霪到又訪之祜辭均吳淞沙釣船捐又蒯光華赴上海布捐局准調無錫縣丞慶多淮補宜興縣丞李湘又金匱縣典史胡長慶均謝飭知赴任○十三日　轅牌示照得請補華亭縣縣丞蕪態釗現已奉部覆准應卽飭赴新任督辦牙釐局候補道福盛通知奉撫憲札委兼辦蘇防太湖等營營務處崇明縣典史劉培清交缷回省 
[邗江官報]  
　　新正月初十日揚分轉葆鈞赴高溧句差次江鹺尹寳年辭赴寳坊寺卡○十一日餘西場唐鹺尹如峒公幹抵揚 
[上海北市絲業會館施子英經收順直賑捐十二月初二至三十日第廿八次清單]  
　　初二日張雪堂先生續募同仁堂規元一百零五兩六錢零三厘浙糧署築隱故人求病速愈并續募吳唐殷三君洋五元○初五日　　愛暉書屋爲三兒病全完願續助洋十元○季家市朝號經募有名氏無名氏翼經堂無名氏三户各洋二元錢竹如無名氏不留名三户各一元不留名八角張奶奶錢二百文共八户合洋十元○初六日朱眞遠堂由蔚長厚來洋六元又徐永言堂徐巽丞蔣鴻禧堂三户各一元維揚楊生大無名氏六元○初八日北洋海軍採辦所葉茂蕃募雍隆堂方大人還願洋廿元○初九日桐城裕泰募　敦厚堂桐葉軒張宗經堂三户各洋二元吟香館張惜餘軒各一元○　潯李守恆募紳德貞洋十元馬要棉花客二元不書名有心無力人各一元五角蔣義記秦姚記周麟記曹根甫力拙子濟陽氏心綿力拙子七户各一元李辰記錢四百文○初十日如臯孫堯欽募保安堂洋廿元又宅心堂十元又詒翼堂四元墨稼居士十元文十一日通州豫豐莊募姚劉氏求産後平安洋二十元揚州金廉封因妻産病危求速愈十元虎林逋客因長媳産後病求速愈由揚州府經廳署寄來十元江南水師學堂沈仲禮病愈完願五元　城裕泰募葉敦厚堂三元葉留餘堂二房本洋二元秦安蔬堂秦廉讓堂四房各本洋一元○十五日不書名由張雪堂先生來規銀二百廿七兩零七分又隱名氏洋廿五元如臯馨手家宅平安八元○十八日蔡善士洋九元楊居士一元○二十日知非氏病愈還願洋五元昨非民病愈還願五元○廿一日古巴總領事余易齋太守經募周連　金銀十六元趙奇彩白銀十元宋伯純三元劉連中劉福蒼趙富榮鍾火鍾炎蘇錦葉天靈葉　馮達容觀梁奕安董光張恩張美十四户各二元劉勝梁耀各一元五毫詹水秀黄南吳勝陳合羅善芳劉勝李晚萬亨李三陳在李三李云生梁忠馮球黄潤基榮利李福朱滔賴九馮炎馮杏坤鄒合朱堯國廿三户各一元葉喜六毫蘇保廖志光陳啓賢　昌四户各五毫黄亦良陳豐各四毫又轉託秘拿尼寮許貴明白銀十二元又募聯福堂白銀廿元梁英山蔡德各十元高悅仁楊託各二元李發馮四宋發張賜利齊李棟成桃李輝張與李八吳謙關恩陳海張石妹黄海陳嬌十六户各一元李和裔劉先揚善王朋黄有許潮鄧三張淇湯政諒九户各半元陳連福劉林周如孫余秋四户各四毫施拉磨連拿廖奇才白銀十二元又募簡金四元保勝堂謝祥興各三元張生黄士榮黄英貴關榮何成陳勝謝義周來决養陳進十户各二元蘇祥一元五毫羅愛李火鳳薛四沈再張樹勝駱輝光廖三秀李順梁閏黄子榮梁鳳謝吉甘義蘇勝王端吳蘭黎生李安黄銀秀温羅何東譚華許信　黄丁沈新桂廿五户各一元李伍葉貴廖三鍾利　福黄三六户各五毫劉鳳三毫何義二毫共一百三十二户計美國金銀一百八十三元五角六分合規元二百三十三兩三錢五分五厘○李清華先生募楚遊未吏錢四千文周洪順十千文昧經草堂西園主人不書名三户各二千文求體健人求合家平安人各一千文求病全人四百文共八户合洋廿一元○廿三日江西臨城厘卡馬威伯募力不足子爲母求益福並弟歸省來往水陸平安還願洋十元○廿四日安徽祺太守官印厚錢刺史官印文驥募助由夀康莊來洋六百元○十八如臯孫堯欽募葭埭氏洋十元元太通徐少雲方四箴本洋三元徐吳氏徐絡遠各二元程福光盛夀富陳有能裕泰義永泰陸五户各一元李俊卿盛曉山一元阮渭川程景田一元洪岩松賈堯廷一元周永清徐生一元共十三户合本洋十六元○三十日皖省卽補府祺子麟太守署理夀州知州錢孟超刺史續募由彚康莊來洋一百元○再十一月初二日新加坡總領事黄公度觀察募第二批洋五百元合規元三百六十五兩又三十日檳榔嶼中國領軍張弼士太守規元三千兩當日函囑轉解連聰肅同年列收散放故未出具收據現　來函仍囑刊列清單謹附登於此○十二月份並補登共收大洋一千零二十一元規元三千九百三十兩零零二分八厘本洋二十元錢四百文 
 
 

Page 10

 
 
   
 
 

Page 11

 
 
   
 
 

Page 12

 
 
   
 
