# 1913 - 149 - 4914467

 

Page 1

 
 
   
 
 

Page 2

 
 
時評 
[忠告推波助瀾者（無名）]  
　　北方七都督今日之通電實與南方四都督日前之通電同爲踰越職守激生事端 
　　各地商會近日之紛電反對擾亂實與各地公民會等日前之紛電反對中央同爲摇動人心敗壞商業 
　　何則七都督旣言宋案借欵自有法庭議院作主然復與反對者激論是非消滅爭端之道也 
　　商民之訴苦自屬分内然政府旣有保護之文流言巳有漸息之勢今復刺刺不休如追窮寇是亦非所以息紛爭而復生自擾也 
　　古語有云扶得東來西又倒今則反其意以爲之所謂平得南來北又起矣 
　　北方都督其垂聽商界其垂聽苟欲我中華民國之真和平者勿更作無益之談 
命令 
　　五月十五日臨時大總統命令兹制定警察服制公布之此令 
　　王高端陳榥劉錫鈞陳金勝授爲陸軍少將此令 
　　財政總長兼稅務處督辦周學熙等呈請以吉林東南路觀察使兼管琿春關稅務廣西鎮南觀察使兼管龍州關稅務南雲滇西觀察使兼管騰越關稅務等語應照准此令 
　　代理國務總理段祺瑞呈稱據奉天都督兼署民政長張錫鑾呈請任命趙恭寅爲承德縣知事陳藝爲鐵嶺縣知事史紀常爲洮南縣知事王濟輝爲臨江縣知事潘德荃爲通化縣知事王懋官爲綏中縣知事趙孚爲輯安縣知事林國楨爲柳河縣知事方大英爲新民縣知事葛龍三爲甯遠縣知事申鍾嶽爲復縣知事應照准此令 
　　代理國務總理段祺瑞據新疆都督兼署民政長楊增新呈請任命王　濬署和闐縣知事應照准此命 
專電 
[北京電]  
　　近日兩黨協商國民黨願襄進步黨組織内閣進步黨以新合併基礎未固尚有顧慮惟中民主黨派人宣言决不與新内閣之列 
[北京電]  
　　十五日趙秉鈞呈請續假云前因患病請辭職仰承給假調理乃多方調治病勢忽輕忽重迄未瘥减醫生謂身體素虧隂虚火旺非靜養多日難以平復現在病體依然欲再申前請恐有負裁成請准予續假十五日云云卽日批准方其續假之先趙頗力辭袁總统堅留不許 
[北京電]  
　　參議院劉星楠質問書稱李伯爲全省行政長官近竟跋扈恣睢屢抗中央據報載該督以勦匪爲名發佈動員令並有向商民勒捐軍餉及外人商借巨債事亟宜執行約法三二條及三四條任免之權云云 
[北京電]  
　　黄興電張勳追問前此派人運動張軍事有何確據張覆本月七號確有張姓帶同吳作霖宋家幹二人來兗稱係尊處所派告述南方怨憤借欵及宋案二事請抗議力爭經切實拒駁並電中央此乃軍人天職云云 
[北京電]  
　　外部陸總長電咨駐紥英法德日俄五國代表速查五國政府對於中華民國近况態度 
[北京電]  
　　美使照會外部謂接該國政府函中華南省亂耗頻傳將增遣軍艦駐華防亂陸外部婉辭却之 
[北京電]  
　　美政府承認中華特别專員將次來華 
[北京電]  
　　西藏議員巳發表參議院前藏頡柱羅布王賡札希土噶孫毓筠厦札噶布倫後藏江贊桑布傳諧龔煥宸厦仲阿旺益喜陳克衆議院前藏一喜託美王式康土鐸薛大可羅桑珪爵後藏方貞江天鐸阿旺根敦恩華蘇麻的 
[北京電]  
　　蒙藏事務局貢桑諾爾有欲辭職之說 
[北京電]  
　　政府决議設立駐紥巴西代表公署 
[南京電]  
　　都督府改組問題確俟國會成立後再實行 
[南京電]  
　　應省長現飭司法籌備處機關刻日移寕 
[南京電]  
　　蘇皖兩省毗連之靈璧睢寗兩烟民拒剷烟苗昨皖督電請程督派兵協同勦辦電請程督派兵協同勦辦 
[南京電]  
　　程都督飭第十七團開往徐州駐紥 
[南京電]  
　　九龍匪首巳由程督開單懸賞緝拿昨偵探隊將該匪首常兆欽一名由六合拿獲解寗 
[南京電]  
　　憲兵練習所巳奉都督令俟下月畢業即行取銷 
[揚州電]  
　　十二圩輪運風潮曾經徐軍長派兵彈壓并親往調和傳令各商店安業咨請儀棧長停止輪運近自方代理棧長澤山蒞任又提倡輪運今日（十六）該圩十八帮船户罷巿巿中商店懼有暴動亦一律罷巿 
特約路透電 
[北京電]  
　　周學熙請准展長假期一月現由梁士詒署理財政總長 
[北京電]  
　　趙秉鈞請准展假期十四日 
[北京電]  
　　内務部秘書程經世上海審檢廳曾傳其到案作證現告病假 
[廣州電]  
　　廣東總商會及七十二行商會皆贊成從速解决借欵問題並願舉袁世凱爲正式總統 
[廣州電]  
　　廣東省議會要求須由各省議會選舉總統 
[武昌電]  
　　北軍抵後漢口居民頗爲震恐武昌則安靜如常黎都督巳出示安民聲明北軍抵鄂理由大漢報亦於各街貼報以安民心 
[北京電]  
　　巴斯將軍現患紅痧頗危按中國海陸軍兩部辦理政務借重將軍巳有多年尚有華醫某氏亦患此症前兩星期染此者巳有十二人且有可疑之症多起某西醫院請内務部創設離隔醫院以防傳染 
[北京電]  
　　巴斯將軍於今日下午病卒 
譯電 
[北京電]  
　　唐紹儀不日可抵北京聞將爲候補國務總理 
[北京電]  
　　周學熙巳請准休假一月梁士詒現署理財政總長周自齊巳辭受此任 
[北京電]  
　　據英文北京日報載稱贛督李烈鈞之先鋒隊巳入湘省境内近由保定開至湘贛邊界之陸軍第六師團巳奉命移紥荆州府蓋從黎都督之請 
[倫敦電]  
　　英皇英后定於星期一日赴柏林參與德皇公主婚禮原擬留寓四日今巳改爲九日雖謂此行全出戚誼然兩國報章皆稱英皇展長寓德日期與英國樞密院長穆萊貴爵之抵柏林必有密切關係豫料英德邦交或將有所發展穆萊貴爵屢語謁者謂其此行僅屬休息並未謁見政界人物云云惟德國各報皆引前哈爾丹貴爵游德一舉爲證當時亦經切實聲明並無尟治性質者也近來外間傳說英土條約行將簽押土耳其承認英國有保護柯維特之權並許英國由該地築造鐵路以達巴斯拉而爲貝達特鐵路之盡端德國各報有謂貝達特鐵路談判德國亦曾參與辦理極形和平德國利益毫未礙動非官報則辭調殊欠鎮靜謂英國此次與先援之土耳其交涉復暗越德國而攫得該路波斯灣一段之管理權某報並謂穆萊貴族之抵柏林不特因解决貝達特鐵路及其他近東問題且將商辦殖民問題而尤注重東斐事務云 
[美京電]  
　　美總統巳决定與日本談判開列福利亞州議案之際海陸兩軍行動概不越出尋常程序以免起有悮會外間近有政府擬舉行海陸軍大操之說此舉實不在數月前所定計畫之内故美總統巳宣布决議至此項消息所由來則因政府嘗從陸軍總長之條陳命海濱炮兵兩隊開往夏威夷羣島長駐之故 
[美京電]  
　　本届美國國會開議時應議之事件甚多女子選舉權法制殊少提出之望 
[哇太樺電]  
　　坎拿大下議院巳將海軍議案三讀通過自由黨各報巳不若前之堅信該案必由上議院否認 
[倫敦電]  
　　法國飛行家某氏因由白里曼飛抵英倫時並未照會當道今日覊押巴街警署 
[倫敦電]  
　　特納芒特夫人及女子社會政治協會各員前於四月三十日被拘被告同謀犯法兹巳定期開審並准存押巨欵保釋達開兹公園之小禮拜堂内發見炸彈一枚該堂乃白克納公爵之産伊斯特巴敎堂之聖畫一幅爲人於其上大書選舉權數字其風琴室内之木雕細工亦爲人燒着幸發覺尚早登時撲滅全國美術品陳列室内發見彈藥筒一包紥於巨石裹以女子參政報一份係由鐵欄外擲入希圖彈藥筒受震炸裂白倫特胡特某旅館之外發見炸彈一枚海軍大臣邱吉爾之子女及保姆等出外散步時輒有偵探保護蓋要求女子參政權之黨人揚言欲拐騙之故 
[俄京電]  
　　俄國外務部大臣薩薩洛夫君巳在國會提出議案請撥英金九萬磅濟助芒國人民 
[奥京電]  
　　奥政府因列强軍隊巳接收斯克太里故巳取銷巴斯維亞及赫齊戈維拉二州之戒嚴令 
[倫敦電]  
　　英國外務部大臣葛雷君昨（十五日）巳接見土耳其媾和代表三員布國代表達萊夫博士等均於昨晚抵此媾和代表定於星期一日在聖乾母斯宫會議 
公電 
　　大總統國務院參衆兩議院財政部司法部陸軍部黎副總統各省都督民政長議會各法團各政黨國事維持會北京各報舘上海各報舘均鑒我國光復鐵血所成險阻艱難以有今日乃黄李胡等不惜名譽不愛國家讒說殄行甘爲戎首始以宋案牽誣政府繼以借欵冀逞亂謀以致廣東議會竟有組織新政府之電上海又有組織全國公民大會及拒債救亡會之怪誕名詞一人作俑羣犬聚吠民心驚駭立見危亡鳳翽等外觀大勢内審國情繞屋徬徨至忘寢饋竊謂害分輕重事有經權此理甚明古今不易目前列强環伺邊事孔殷譬之兄弟鬩牆外禦其侮卽有仇怨猶將忍痛斯須而况宋案證據旣經國務總理宣布真相巳明借欵條件早經臨時議院通過當然有效不此之察但逞私嘈推助波瀾妄肆　鼓極其用心所至非藉此淆惑觀聽演出亡國惡劇以淪陷我四萬萬同胞不足以達其破壞之目的言念及此憤恨填膺夙仰諸公愛國熱誠用敢披瀝直陳共矢信約自今以始倘有不逞之徒敢以謡言發難端以奸謀破大局者則當戳力同心布告天下願與國民共棄之鳳　等鋒鏑餘生纓冠急難惟知救國弗恤其他時局阽危憂心如擣沉思默運端賴維持無任迫切待命之至陜西都督張鳳翽山西都督閻錫山直隷都督馮國璋奉天都督張錫鑾山東都督周自齊河南都督張振芳甘肅護都督張著華甘肅提督馬安良甘肅護軍使張行志元 
　　南昌劉師長杭州吕師長廣州第二師李參謀長蕪湖龔旅長南京第八師馬團劉團長陜西張師長諸同學均鑒並北京時報轉陸軍學會本部國事維持會本部及各報館鑒竊自宋案借欵兩問題發生以來海内謡言紛起四民驚慌南北生心是非淆亂查宋案純屬法律問題借欵應待國會解决勿論吾國機關完備不容任人侵攘破壞治安就使庶政應採於民間亦當求其至大至公屏棄私妄在事者宜公忠誠切以國利民福爲前提監察者當取重就輕主政黨無偏之定見則國基以立正式易成大局又安共和鞏固矣今乃交征私利顛倒是非甘冒不韙之名破壞統一大局幸忠達名流多所警告利害所在無待重言顧安危之機繫之軍界我軍人本以服從爲天職保全爲義務當此紛亂之際惟有力保治安維持大局任其風浪撼動流言萬千只以安心鎮定終無妨於事實也若受一方之詐行偏袒之私則破壞之罪實我軍人尸之責大望隆諸乞珍重臨頴不勝惶悚之至吳振王若周黄强章鋆張國威周雄等七十八人公叩珊 
　　北京國務院參議院衆議院國民共和統一民主各黨本部進步黨籌備事務所國事維持會各省都督民政長省議會熱河熊都統上海孫中山黄克强伍秩庸張季直岑雲階李仲仙諸先生公鑒時局艱危同深憂懼兩月以來各處發來通電連篇累牘堆案盈尺德金從無一字之答復曷勝歉悚惟德全忝膺軍寄撫軍綏民是其天職惟日孜孜猶恐不及對於權責以外之事本不必言亦不暇言想亦諸君子所共諒者也溯自宋案發生德全於所轄地方不能盡保衛之責至深痛疚迨兇犯緝獲又商議法庭搜查證據均係奉大總統命令遵照辦理德全在責任上雖屬無可旁貸在法律上巳自慙越俎之嫌嗣此案交付法庭德全卽不復過問不謂雜言棼起意見叢生彼以電來我以電往甲嗤乙短乙抵丙隙不足聽之謡言而亦聽之不足辯之詭論而亦辯之在安言者或激於憤忿之難遏或本於愛國之至誠德全非不知之無如爭論激烈人心恐惶影響所及人民巳有枕席不安之狀夫革命而建共和將以求人民幸福乃今日人民現狀若此返躬自問安乎不安黎副總統元電至誠惻怛持論公平至謂起釁之因悉由一疑字斯言最爲確當德全以爲非去疑不足以弭爭敢借爲申其詞曰政府固無謀叛之心民黨亦無造反之意二者若有其一德全願受斧鑕以謝天下願我同人以國家爲重以人民爲民各自審其權限各自盡其職守毋聽讕言毋逞臆說毋爲逆億之術母作忿激之爭宋案當聽法庭解决借欵當聽國會主持卽或富有政見懷意欲伸亦祇可爲平實之討論不必作爭詈之　言民國生機尚猶有豸德全久欲無言惟旣承各處通電垂詢敢不掬誠以告至若法律事業代議機關德全非惟不敢干預亦且無暇多 
 
 
 

Page 3

 
 
言惟旣受江蘇人民付託之重祇知保衛地方維持秩序凡有煽惑兵隊擾亂治安之舉無不以軍法從事現在地方尚屬靜謐合併附聞程德全銑 
　　各省商會聯合會事務所商務總會均鑒國事危急内外紛爭我商界自經革命損失甚鉅元氣大傷豈能再遭浩刧方冀正式政府成立得享共和之福乃刺宋借欵二案發現異議横生交訌日甚徒爲意見之爭國將不國我商界怵於危亡在卽速請各商會迅舉代表於五月廿號前齊抵津卽與重要人物磋商維持辦法堅請承認調停盡釋前嫌或國家可保倘偏執巳見不問國是不恤商民則我商界亟籌對待之方斷不能以商民生命財産任彼宰割事出萬急迫不及待如表同情務請卽日電復無任翹企再所舉代表均請宣告脫黨免致疑阻全國商會聯合會直隷事務所卞蔭昌李鎮桐楊木森冉凌雲楊萬選鄭炳奎張興漢卜繼彬李秉熙等元印 
　　各報舘鑒廣西補考本省學生出洋留學給予官費東洋十名西洋三名定於本年七月十日在桂考試東以中學畢業及有相當程度者西以高等學校畢業及有相當程度者均得與考乞登貴報廣西敎育司寒印 
要聞一 
國務院近事紀 
[法制局提出修正法制案]  
　　國務院日前忽於午後開會想必有重要問題緣午前總統府電召各國務員齊赴總統府會議故於午後開會當有法制局提出修正法制案數件因關緊要當卽隨同各案一併會議兹將其大綱探誌於下 
　　㈠第三修正外官領事官等官制草案三件㈡修正行政官執行法第七條之草案㈢第二次修正治安警察法及預戒法草案以上各件均由臨時參議院撤回修正經法制局提出請議者 
[分設三處海軍區]  
　　聞海軍部爲警備沿海起見將全國沿岸分爲北叚中叚南叚之海軍區各軍區設一鎮守府其警備區域及鎮守府之設立地點如左北叚海軍區鎮守府設於秦皇島其警備區域由鴨綠江至烟台白河河口等處中段海軍區鎮守府設於崇明島其警備區域由煙台至三都澳之揚子江河口南段海軍區鎮守府設於瓊州島其警備區域由三都澳至冠頭岬珠江等處 
[國務院封呈要案]  
　　日昨國務院封呈總統府要案一封探其内容係大總統日前交議各案因關緊要卽開特别會議討論一切當卽决定故此呈請總統察核云兹將各案探誌於下 
　　㈠伊新阿電請速撥軍隊布置防務案 
　　㈠滇督蔡鍔請籌滇邊餉案 
　　㈠參謀部提出西北邊防大計案 
[陸總長謁各公使]  
　　現自大借欵告成之後而南北問題又復横生枝節於是外交上之情形爲之一變各國對於中國之態度亦復較前稍異大總統以此事至關重要昨日特飭外交總長陸子興君歷訪各國公使半係探詢意見半係陳說要事聞當日陸總長與各國公使所商議者共分二種問題 
　　㈠要求照約交欵 
　　㈠要求各國不得在東方各口岸增調兵艦 
[羅斯福氏之顧問說]  
　　袁總統昨日召集各國務員開一會議袁總統略以國會成立外人專視我政治之如何進行以爲承認之準備然建設伊始經緯萬端非有學識宏富之人爲之輔益不足以改良政治查有美國前任大總統羅斯福氏學問閱歷爲世界第一且該國業巳承認民國羅君素持親睦中華主義若聘爲顧問隆以禮遇於共和前途實多裨益等語巳於日前電請駐美張代表往商聞羅有允意紛擾聲中之新交涉 
[廣州灣之交涉]  
　　昨接駐京法使照會一件稱廣州灣地方當一千八百九十八年（卽光緒二十五年）中法條約巳屬法國領土有統治權限嗣後無論關於何項交涉當按照條約中政府不得干預云云當由陸總長將此項條約提出計有五端探錄於下㈠廣州灣陸地自麻草芝滿墟通明港至吳川爲法國租借地㈡廣州灣海地自廣州至調神島爲法國租借地㈢租借期限係九十九年爲滿㈣期内屬法國管轄期滿屬中國收領惟在法國期内不得妨害中國主權㈤往來船舶須照各通商口岸同一待遇現聞法使對於第四條絶不承認且欲持强硬主意乘吾國之黨爭實行佔據云 
[膠濟路交涉作罷]  
　　自津浦路告成膠濟路往來運貨日形跌落膠濟路爲競爭商業起見减價售票以期利權發達津浦路總理擬欲與德人交涉雙方定立條約酌定兩路價值不得任意增减一面致函交通部請示辦法聞交通總長朱啓鈐甚不謂然㈠因膠濟路爲壟斷商務起見定立條約未必發生效力㈠膠濟路延長不過千里津浦路遥遥二千餘里若雙方協約恐不免損失過重不如聽其自由交涉之議巳作罷云 
[策楞村之交涉案]  
　　新省于闐之策楞村纒回錯處密邇俄疆交涉最爲困難日前有纒回數人被害斃命莫知主名俄人謂該纒民係屬俄籍屢次責言未能解决現聞此案經王觀察使提訊二十餘次訊明被害諸人純係華籍纒回並未隷屬他國巳呈請楊都督指示辦法矣 
粤省之外交問題 
[粤借美欵近信]  
　　粤省息借美金經國稅廳長廖仲愷復行進京向財政部磋議經與美商雙方議妥由粤派員賡續接收此項金幣併允直匯香港由港花旗銀行經理藉免匯滬轉駁之繁原約合同由周總長畫押後寄滬交粤特派員廖鳳書賫至美京向美商接收此項借欵 
[答覆承認條　　日前胡都督聞各國欲藉承認民國問題附加奢望之條件特電外交部請力却此種請求昨得該部覆電謂本部前與各國磋議承認問題均推以正式政府成立爲期兹鑒於正式國會成立尚無何種激烈之舉動咸度正式政府亦成立在卽確信我國能有立國之資格統治之權力爲聯絡國際感情起見故爭先承認以固日後之邦交并無何種奢望條件之附帶本部職堂外交斷不任以外交而貽國患云云 
[重提二辰丸案]  
　　前二辰丸一案經清政府嚴責粤督張人駿賠償了結惟華商同孚泰於案内損失尚無着落當由　神户華僑商務總會呈請袁總統核辦昨工商部以此事咨詢粤督略謂現准國務院函開奉大總統發下神户商務總會總理吳作鏌等呈稱華商同孚泰前因二辰丸一案損失貨欵受虧實甚懇飭核議歸欵等情除分交外交部抄錄原呈送交核辦等因正核間復准外交部函稱此案關於商人所受損失曾於前清光緒三十四年外務部致日本公使節略内第五欵聲明應由粤督酌核情形與駐粤日本領事商定後因排斥日貨民情憤激日領抄送損失調查書巳由粤督照請撤銷在案是此案國際上關係早經了結該商等所請核議歸欵一節應否核准函請查照等因前來此項華商損失當日粤督與駐粤日領事究竟如何磋商並此案如何了結本部無案可稽相應咨行貴都督查照體察情形酌量核辦可也 
張倪軍隊調查錄 
　　一張勳現駐兗州府其官職爲武衛前軍軍統督辦直隷山東河南三省防營 
　　一張勳現下共有二十三營分駐兗州府　縣兩處並未到徐州蚱埠宿州浦口等處 
　　一倪嗣冲現駐潁州手下有十營名亦爲防營但不受張節制其官職爲督辦蘇豫魯皖清鄉事宜 
　　一倪兵現駐潁州五營駐宿州一帶五營 
　　一自天津沿津浦路至浦口楊青來南高大亦駐有兵馬廠北洋第四鎮濟南兗州滕縣韓莊爲張兵北洋第五鎮現分駐泰安府韓莊兩處利國驛至徐州府爲第三師南宿州至任橋新橋一帶爲倪兵第四師駐臨淮沿津浦鐵路一帶全數共有六七萬人以兗州張兵爲多 
雜評一（無名） 
[不必有之團體]  
　　上海之省會聯合會我人以爲不必有之團體也天津之全國商業聯合會我人亦以爲不必有之團體也今乃遥遥對峙以爲此範圍外之競爭此中國之所以多事也嗚呼去省會商業之界說遠矣 
[程都督之担保]  
　　程都督之通電謂政府不謀叛民黨不造反願　斧鋮以担保此實消滅紛擾之言非僅中立兩面見好之語也但其担保之責任蓋非輕易耳 
 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
在十五萬元以上說者謂若能確實調查恐尚不止此數　　臨時政府於閉城後商店未復元時借商人每月十元以上之房租以濟軍餉尚能立時借得十萬元可知南京商舖之多房　之巨今只由舖捐局每年認繳一萬元則舖捐局之差優　釐捐自不待言果使將一元房租捐一角五分之捐率　　核實徵收痛除中飽則公欵商情兩得其利現　　長巳經視事聞擬將痛去積弊以裕公欵云 
地方通信 
蘇州 
[佐激動公債]  
　　蘇鄉黄　鎮鄉佐毛幼崗平日與鄉董楊則廷狼狽爲奸不　衆口近因毛造屋私僭官河覇佔公地經衆質問毛工作如故以及正副議長故議員談　善錢文鏕毛貞清馬　　朱福增顧青如等昨特繕具理由書聯名向縣知事處辭職然毛楊兩人實有密切關係今又受毛之籠絡故楊亦向縣知事辭職云 
[司法籌備處之近事]  
　　蘇省司法籌備處蔡處長自正式就職　卽將廳内各項職員編制停妥以總務科爲第一科民刑監獄今併爲第二科設科長二人科員十人以陶際虞爲第一科總務科長周　芹爲第二科民刑監獄長聞周尚不願就職經蔡處長再三勸請始允就職云 
松江 
[法界小風潮近聞]  
　　華亭地方廳張達徵推事口碑之劣由於聯絡律師用强權判决各案甚且指前清縣官印契爲無效以快奸徒爭奪財産之心故各界深惡之所賃之屋四圍皆妓寮又不知嫌疑張自奉文撤換松人相顧稱慶王紹裘屠振彀兩君奉高　楊廳長委任爲松地正預推事以代張錢張初不肯交卸並拒王屠宿署且馳赴滬瀆擬聯絡法界與楊廳長激戰預備推事錢葆田係舉人法部主事高等警校畢業上官謂其資格不合錢君卽預備交卸張阻之復向袁廳長多方要求袁憤而辭職地方各公團曁商會聞信紛紛電高級廳留袁當袁赴省爲張斡旋時曾詢楊廳長謂張某行爲省中何以盡知楊稱由有名譽極公正之松江人面告云云王屠兩君被拒回省目下則行裝雜物均巳運至張初見拒之不成擬另闢一室俾王屠食宿而不令與聞公事後知此策亦辦不到始决計他去張嘗對人云湖北黎副總統輩均其門人惟張年齡甚輕恐係吹牛之常技耳 
杭州 
[檢廳大捉九花娘]  
　　司法籌備處長范賢方自視事迄今毫無建樹置籌備處事宜於度外專事狂嫖浪賭以九花娘家爲俱樂部自日前科長律師處長聚賭破獲一事發現後高等檢察廳以是案關於行政司法官吏及律師等重要人物雖據姚偉雲供稱各節尚未盡情吐露一面令調該派出所卷宗核辦一面仍密派法警拘拿九花娘到案訊問日昨曾派法警四出據姚偉雲所指之親戚家如王福樓包姓及羊巿街某姓均往詢問而九花娘巳去如黄鶴無從拿獲並聞巳令飭警廳協緝務獲究辦云 
[金華匪蹤死灰復燃]  
　　金衢嚴各屬清鄉告竣營局撤銷後匪氛復熾迭據各縣委先後電禀在案東邑委員陳君昨又呈報都督謂本月三日據鄉佐馬麟書等馳告上後周莊突來土匪七十餘名口操縉雲仙居土音挾前後膛鎗械數十桿捱户焚刦馬鳳　等二十餘家傷害事主馬鳳華等三名擄去若干人該委得　　　阞兵星夜馳救直追至千祥鎮上迎山等處該匪黨胆敢埋伏山嶺開鎗拒捕致被彈傷營兵三名該委督同方哨官拚命抵敵劇戰數小時奪回被擒之馬鳳華等數人一面派急足至永康黄哨官處乞援當夜兩路夾攻追至縉雲溥公莊接仗六十餘里斃匪十餘名並擒匪首楊老銀陳胡德二名立予鎗斃以防攔刦除電呈外復將訊供情形備文請示 
雜評二 
[不可過於挑剔]  
　　凡事苟不大背夫法律公理不可過於挑剔者也挑剔則世界將無完人天下將無成事南北互相挑剔而大局遂摇摇不定議員互相挑剔而開會遂杳杳無期其他若敎育界挑剔則起敎育風潮司法界挑剔則起司法風潮小挑剔則起小風潮大挑剔則起大風潮無心之挑剔則易於解釋而風潮易定有意之挑剔則雖欲解散而無可解釋而風潮遂無巳時矣是故欲求事之有結果莫如先去挑剔之心始 
[真真爲民之事業]  
　　近來耳所聞目所見無非土匪災荒宋案借欵議院搗亂南北惡感種種悲觀之事而於一切真真爲民之根本事業久巳停滯而不進矣真真爲民之事業誰乎曰開民知識濬民財源而巳今者鄂有派遣留學之動議并有整興實業之規畫粤有廢止讀經之研究贛有開辦礦産之布置稍稍於根本上留意矣此亦一近來可喜之事也（默） 
[鄂人專制思潮]  
　　鄂省號爲起義之邦至今日而且有恢復皇業亂黨出現於沙巿夫豈醜直而惡正歟何人情荒誕之一至於此也 
　　不寗惟是彼隨縣之忠清會漢商之裘治平獨非鄂省之食毛踐土者歟夫亦可謂江漢增羞雲夢蒙恥者矣 
　　吾於以見鄂省一般普通人士之思潮吾於以歎國民普及　育之不可緩 
[粤省之紙幣政策]  
　　自光復以來各省皆以維持現狀爲急務從未有濫發紙幣如粤省之今日者 
　　夫以嶺海饒富之區收入豐饒甲於他省而光復一年日以紙幣發行爲救濟金融之政策其行政之艱窘且若較他省爲尤甚者是亦不可以巳乎何嘉惠粤民之若是其甚耶（萍0） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宋案要犯移解入城]  
　　宋案要犯應桂馨朱蔭榛兩名移禁第一區押所以來曾經前地方檢察廳長陳松生君蒞南巿巿政廳一區内豫審一次嗣因應朱二犯收押之後淞滬警察廳長穆杼齋卽將巿政廳大門關閉致起風潮故由代理地方審判廳長張清樾君電呈省長及蘇省高等廳長核准將兩犯移送進城免滋口實兹經張代廳長核定此案　再由推事預審然後公開辯論故於昨晨九時派令梅巡長率帶司法警察八名至一區與臨時看守所長龔颺生接洽旋於樓上區長所居之特别室内佈　法庭穆警長亦蒞區督同預備一切張君即於十時偕檢察官危君及錄事携帶案卷乘汽車到區開庭預審令梅巡長持單至龔所長處騐明請提罪犯先將應桂馨帶案秘密預審卽由推事將前次由陳廳長審過口供逐節詰問應犯一一順供時巳過午暫行退庭將應犯帶下還入押所一面由穆君令將巿政廳鐵門兩扇開鎖啟門先將應犯移送入城穆君令看守員湯潮海與應犯聯臂鎖銬同登馬車從大南門進城解至地方廳交檢察官收管嗣又由推事續開法庭命提朱蔭榛到案仍將前次預審口供逐一研詰核對畢穆君卽派長警偵探騎巡隊等押上人力車護解進城交地方廳收管至應朱二犯隨帶之行李衣物及由公共捕房移送到區之皮包皮夾及所藏大小洋銀鈔票莊票金表衣服雜物亦卽一併開單移送地方廳歸案存儲 
　　另一訪員報告云昨日上午十時地方審判廳代理廳長張清樾君與起訴檢察官危道濟審判廳推事董永昌錄事沈韻笙司法巡長梅南枝王桂生並司法警察八名庭丁四名帶同裝儲宋案証據之小皮箱由廳署先後出發蒞臨巿政廳内淞滬巡警一區稍憇先由張廳長會同穆警長在廳内三層樓上（卽前華洋裁判所舊址）敷設預審法庭畢先行同廳危檢察官等同在一區午膳後鐘鳴一下危董兩君升座首提應犯到庭訊至四時飭令起解是時穆警長卽飭巡警開放沿浦灘之大門將馬車駛入庭内由湯潮海區長陪同應犯登車並坐前後護衛者有司法巡長一名巡警四名並由騎巡隊長督同騎巡十二名沿途則由警備隊扼要駐巡照料胡擬由大東門入城嗣因該城門口現正修路故改從大南門進城直至縣公署旁模範監獄交卸收禁應犯起解後危董兩君續提朱犯訊供一過飭令起解遂卽退庭帶同錄事庭丁等先行返署時巳五點半鐘矣聞朱犯係用人力車由小東門入城送交模範監獄收入護送者有司法巡長一人法警四名並由穆警長加派偵探四名至預審兩犯供詞如何以預審例無旁聽未經探悉又聞應犯起解身穿藍縐纱夾衫青灰花緞夾馬褂頭帶龍鬚草帽鼻架玳瑁邊眼鏡足穿黄皮鞋朱犯則着黑呢夾袍子黑呢馬褂頭戴灰呢洋式帽足着元色絲襪元色雙梁緞鞋總觀該兩犯之穿着與自六十一團解交巡警一區時相較朱則猶是也而應巳更換一新矣 
　　又一訪函云宋案要犯應桂馨及嫌疑犯朱蔭榛前經地方檢察廳預審起訴同級審判廳該二犯則寄押於第一警區兹奉法部電飭着將應朱二犯解歸地方廳訊辦昨日地方審判廳照章先令推事預審由代理審判長委推事董永昌會同起訴檢察官危道濟君帶同司法巡長梅南枝君並法警八名於上午九時詣一區巿政廳樓上將應朱兩犯預審一過卽由問官商准警廳長轉飭一區區長龔颺生將應桂馨一犯先行押送進城前導有騎巡隊警備隊等爲之保護應犯由龔君陪坐馬車出巿政廳由新馬路往南進大南門往北至地方檢察廳當由代理檢察長葛君諭將該犯收入模範監獄飭令典獄吳確生妥爲防護監門以外則派守衛隊巡警並警備隊等輪流保護嗣又由董推事將朱犯提案預審亦卽飭警押解到廳分别收入模範監獄聞此案經此次推事預審後卽須照章提起公訴由審判廳定期公開辯論云 
九誌巿政廳與巡警長之激戰 
[穆杼齋之面子]  
　　穆警廳長以應朱兩犯禁押一區本係奉程都督及應省長命令此次旣因閉門交涉移送進城交地方檢察廳看守自應由電報告業於昨日傍晚時發電至省 
呈報都督省長查核矣 
[莫議長之道歉]  
　　昨日午後縣議會議長莫子經君至巿政廳與穆警長晤談片刻旋至董事會與陸總董接洽卽將穆君寄禁罪犯錮閉廳門及本日啓門理由明白宣告並代爲道歉以釋嫌疑卽請陸君將以上理由代達議事會南商會並各團體代致歉忱 
[議董兩會之落場]  
　　上海縣吳知事昨接縣議事會函云接奉台函囑將上海巿政廳門禁一事妥爲調停等因當經會晤警廳長巿總董董事會均承認調停因復邀請公商爲根本解决之法警廳長卽使履行兹悉巳定於今日午後三時將覊押罪犯移送審判廳接收一切當可解釋惟巿政廳議董兩會均以業經辭職爲詞應請尊處迅發通告尅日召集議董兩會照常任事繼續開會以促進行而慰衆望 
改組上海地方審判廳十誌 
[調查張汝霖]  
　　上海縣議事會莫議長致議員趙履信玉煥功周樹藩函云本議事會對於張汝霖問題巳提出議案經初讀會議决先行調查公推趙議員履信王議員煥功周議員樹藩會同前赴上海地方審廳調查省公報六十一期都督通令所載之張汝霖與上海地方審判廳通告所載之張汝霖是否一人倘是一人並須調查前案是否消釋用將省公報六十一期及上海地方審判廳通告印刷品一紙送請察收敬祈查照初讀會議决事理會同調查速復實紉公誼 
[議員之質問]  
　　張汝霖朦任法官一事前日經縣議事會緊急動議公决推定議員趙履信王煥功周樹藩赴地方審廳調查真相兹悉趙王周三君即於昨日上午九時到廳面謁張代理廳長質問高等審判總廳所派之張汝霖與六十一期省公報所載都督通緝之如臯律師張汝霖是一是二張君答稱確係一人但此案巳於江寧地方檢察廳移轉管轄權聲訴業於上年隂曆十二月初了結云云各議員復以駐滬督促進行一事依據何項法律盤詰良久始返 
[葛益甫可以卸責]  
　　上海地方檢察廳長陳松生君因鑒於審判廳之改組自行辭職後由葛檢察官暫行兼理一面禀請高等廳迅速派員來滬接辦在案兹悉高等廳巳委前華亭縣並吳縣等處檢察長蔡君爲上海地方檢察廳長昨日蔡君與高等廳檢察長陳福民君來申詣檢廳參觀一切聞卽日卽可蒞廳接任云 
[丁義華贊助禁煙之毅力]  
　　萬國改良會長丁義華君昨致北京外交部陸總長電云十六號開禁烟大會英美僑商深表同意查上海租界開設零賣煙土店號近日益見增開違悖海牙萬國禁烟會條約毁損上海各國僑民名譽今日各報巳登載違法情形業與美領事商酌决計不能坐視務必認真辦理請轉致北京各國公使電令上海各領事應守海牙萬國禁煙會條約第十八條中國各地零買鴉片舖號業巳禁絶則租界亦應一律禁售上海禁煙局長嚴庸深願中英兩國公燬煙土明日再開大會討論進步盼速實行毋任翹企 
　　又聞丁君近晤滬上土業各洋商詢悉上海現存煙土頗多在彼等以爲此項營業將來大可獲利但現在中國政府及人民均巳厭禍且鴉片問題正在要求廢約將來結果不惟無利可圖勢必大受損失故丁君巳於昨日分函各土商請其改營别業矣 
[淞滬警察廳之組織]  
　　淞滬警察廳昨日佈告云照得本年四月四日奉江蘇省行政公署訓令内開奉臨時大總統令國務總理内務總長趙秉鈞呈稱據江蘇民政長應德閎呈請任命穆湘瑶爲淞滬警察廳長應照准此令等因奉此除令行各縣外爲此訓　該廳長遵照此令等因奉此遵卽規畫一切分别緩急次第進行於本月一號在前閘北巡警局開辦淞滬警察事宜其組織方法悉依本年一月分二百四十三號政府公報載臨時大總統公布之畫一現行地方警察官廳組織令各節之規定因地制宜設署凡六設分署廿二處水巡分設二隊藉以保衛治安增進幸福雖連鄉軌里可守管子之規而游徼嗇夫略師漢官之制各公民相友相助其讀孟子之言本廳長維警維恭願效鎮周之術爲此布告地方人民如有一切關於警務範圍事件卽查照後列各署各分署隊就近報告當爲處理改組伊始恐未週知特此佈告第一區警察署即前商埠第一區第二區警察署卽前商埠第三區第三區警察署卽前閘北第四區第四區警察署卽前閘北第一區第五區警察署即前商埠第九區第六區警察署卽前吳淞巡警局第一區第一二三分署卽前商埠第二四六區第二區第一二三分署卽前商埠第五七八區第三區第一二三四分署卽前閘北第五三六區及引翔港巡防局第四區第一二三四分署卽前閘北第二八九十區第五區第一二三四分署卽前商埠第十區十一十二十三十四區第六區第一分署卽前閘北第七區第二分署設於高橋徐家滙分署卽前商埠第十五區曹家渡分署即前巡防局浦江水巡隊卽前商埠水巡區閘北水巡隊卽前閘北水巡區 
[青年會春季運動記]  
　　昨日爲中國青年會學堂聯合本埠著名各校生如梵王渡約翰南洋路礦等校在北四川路東北青年會體操場開春季運動大會各校生來會運動者計一百十四人各學校之到會參觀者及中西男女來賓約有三千餘人午後一點半鐘開會七時閉會兹將運動情形撮錄如下急行遠跳第一名一百零二號撑高跳第一名一百十三號擲十二磅鐵球第一名一百號擲鐵盆第一名一百十三號半英里替換跑第一名約翰書院賽跑第一名九十一號二百二十碼賽跑第一名九十號四百四十碼賽跑第一名九十四號半英里賽跑第一名九十一號一英里賽跑第一名九十五號一百二十碼跳高欄第一名五十二號二百二十碼跳低欄第一名九十號（以上爲普通運動）急行高跳第一名九十一號撑高跳第一名七十七號四分之一英里替換跑第一名約翰書院一百碼賽跑第一名九十一號半英里賽跑第一名九十一號高跳第一名十三號擲八磅鐵球第一名五十五號（以上爲中學運動）運動旣畢由伍廷芳夫人發給獎勵品第一名獎以銀牌其次則獎以鍍金牌其得獎較多者則又加獎銀杯而散 
[天然除癮社之成績]  
　　裏虹口寳華里第六弄底天然除癮社自開幕至今戒除男女煙客巳達一百餘人經戒諸人無不深感超拔每逢開戒多有到壇帮同照料者蘇州人解春山君以積年老病得隨癮去妻女子媳同離黑籍特製就以道拯弱四字匾額一方於前日恭送到壇藉伸感謝並聞該社隂曆四月初三初八兩期計報戒者爲蘇州孫可儀嘉定瞿蘭生寳山張貞勳寧波謝炳泉莘莊馮國梁等業巳先後斷癮出社矣 
[查獲煙具煙犯]  
　　閘北禁煙調查員在二區境内查得畢興記木作夥王阿龐私藏烟具又在五區境内查護吸煙犯蔣阿囝張夏郎二名搜出煙具併解司法科訊問據王阿龐供此項烟具係木作主之物因回寧波將煙具留存作内判一併移送禁烟局調驗核辦 
[省議會聯合會議事日表]  
　　民國二年五月十七日議事日表午後一鐘開議 
　　一報告各省來電六件 
　　一廣東代表容君伯挺提議三件（一）忠告兩院（二）致書各省議會都督民政長（三）上書大總統 
　　一討論大借欵案 
　　一報告各省電請參與憲法案 
　　一規定辦事處職員公費 
城内 
[地方檢察廳批]  
　　（顧姚氏爲夫弟顧阿唐逼醮謀産請求迅予提懲批）前經票傳乞未到案殊屬玩延兹據前情着同被告刻日投廳候訊仰卽遵照（孫韋氏請求迅予判斷給領原贓批）狀悉案經起訴應候同級審廳按律辦理至高樹桂係犯受贓之嫌疑應候丹陽地方檢廳移解過廳再行集訊察奪（卜朱氏爲卜林春等砍斃卜小毛一案請求提起公訴批）此案業經起訴着候同級審廳公判可也（謝陸氏辯訴李福生訴謝留根誘拐一案批）狀悉着卽偕同爾女及謝留根來廳聽候訊奪（張煥瑔等請開釋陳榮堂批）案經送致第二初級檢廳辦理着卽自赴該廳呈訴可也（陸周氏爲伊子陸錫生在押請暫釋批）狀悉此案業巳起訴仰卽逕赴同級審判廳呈訴可也 
[人贓並獲]  
　　竊賊張其培竊邑廟前胡松茂火腿店内火腿七只由巡警人贓並獲昨解檢察廳飭傳失主到案先將火腿七只給伊具領張竊收押候辦 
[以僞亂真]  
　　戴子亭控林愛愛行使僞銀小洋一案業巳由商埠警廳將原被並抄出之僞小洋十四角銀小洋十二角銅元四枚并送地方檢察廳請爲訊辦 
[違犯烟禁]  
　　第一初級廳昨解私販煙土之莊三徐掌並烟土二包大洋十三元小洋四角銅元四枚又私販烟土之陸阿四馬長興張同芳李秀林並煙土三大包大洋十五元小洋三十角至地方檢察廳一併留候訊辦 
南巿 
[碾傷車夫]  
　　昨日午後有江北小車夫某甲承推恒豐鷄鴨行之活鴨兩籠由十六舖往南經過信泰碼頭附近突來洒水馬車一乘從後趕前悮將甲車碰倒車貨盡行翻覆甲亦被洒水車撞跌車輪從左臂碾過血流不止卽由崗巡查見車送一區送往上海醫院醫治 
[物腐蟲生]  
　　如臯人徐阿掌昨在北巿某土行購得大土兩包行經南巿大達碼頭突遇同鄉人蔣四訛詐不遂强行搜索徐急呼救命被崗巡所聞上前追獲詎徐亦情虚急賄洋兩元求免捕送該巡士不允遂卽一并解至一區轉送淞滬警察廳移至第一初級廳預審判移地方廳訊究 
閘北 
[是否圖詐]  
　　住居北公益里三弄第二家之陸謙前日遣家丁朱子蘭扭車夫江廷春至二區控告圖詐滋閙等情當解司法科據江供因陸欠伊工資四千四百文川資無着前往索取判移審判廳訊辦 
公共租界 
[定貨糾葛]  
　　英商錦和洋行因元通洋貨號主石浦生不出定貨控奉該管領事照請公廨傳案交保前日午後由廨會訊先由原告西人上堂請追虧損銀二百餘兩質之石延律師到堂代辯良久關讞員與英領康君判石交原保候再訂訊 
[不理存欵]  
　　巳故前清鄂督瑞澂之子國潤章因志成信票號經理張漢卿不理存款銀一萬零七百餘兩控經公堂於前晚傳訊因張有另案判仍還押候查明該票號股東姓氏再核 
[　　新閘温州路吳長順竹行主吳光照控朱坤泉圖賴伊故父朱杏卿抵單借洋八百元及歷年利息私將所抵單地朦轉道契得價盜賣等情業經公堂傳訊候函會丈局查復再核在案嗣經會丈局復稱函詢所轉道契註册號數雖同然户名與數目均不相符故於前晚由廨復訊兩造均延律師到堂互辯孫襄讞判朱交原保候補傳南十二圖地保潘瑞庭到案再由公堂派探督同兩造前往會丈局查明該地究竟如何糾葛禀復再核 
[照數分攤]  
　　己閉福州路大興隆酒店主馬銀泉經理丁蘭生因結欠金鳳祥老裕泰等十五户貨洋五百餘元不理被控業經公廨判將該店生財等件拍賣公攤在案前晚由孫襄讞復訊之下以原告共有十五户祇到八户尚有七户未到未便卽行分攤因判馬丁均交原保着原告金鳳祥邀齊未到之七户到堂証明再行照數公攤分别給領 
[婦人投浦]  
　　婦人夏奚氏昨晨至新關碼頭僞稱渡浦雇乘五十號舢板船詎至江心氏卽縱身躍入浦中圖盡當經舟子錢如意撈起鳴捕帶入捕房轉送公廨請示據氏供漢口人因丈夫夏昌蓮棄家不顧是以投浦圖盡中西官當即諭勸一番判氏留候傳到其夫再核 
[火警類誌]  
　　前晚十一點餘鐘四川路一百三十二號門牌起火當經捕房皮帶車馳往澆息燬屋一間又昨日午後一時老垃圾橋南首高福里某姓家亦不戒於火焚燬樓屋三間事後捕房恐有别情飭探分往調查起火情形禀候核奪 
[兩案並發]  
　　盜匪周掌生曹金寳俞德勝等因於陽曆五月九號在浦東楊家鎮糾黨夥刧仁元雜貨店值洋八百元之衣飾分贓逃至滬上匿居虹口元芳路二百六十六號屋内經美捕房探目石金榮偵悉將該三盜並盜婦夏張氏一併拘解公堂分别管押在案昨日復經中西官訊得尚有夥刧松江某當舖口贓一案遂判分别還押聽候查明於下禮拜六再行訊核 
[禁錮拐匪]  
　　拐匪羅阿六何錦堂近在無錫拐得十二歲男孩吳竹生並不能言語之幼孩一口來滬希圖價賣被救濟會偵探查見向之盤詰羅等卽賄洋三元求釋當被鳴捕一併拘入捕房昨解公堂經中西官研訊明晰判羅押西牢半年何押三月兩孩併送救濟會留候移傳家屬認領賄洋撥充救濟會經費 
[收買小孩]  
　　趙輝漢前晚與妻李氏帶有十三歲男孩陳木之李主子至虹口公和祥碼頭擬乘輪船往汕頭被探查見以其形跡可疑當將各人一併帶入捕房分别拘留昨解公堂請究訊據趙供木之係是義子李度子係代胞兄買爲螟蛉子並非販賣中西官以買賣人口久干例禁判趙押兩禮拜李氏省釋兩孩併送救濟會妥爲安插 
[相率逃遁]  
　　鄉人周桂山近憑金江氏李江氏爲媒娶婦人王氏爲妻詎成婚未幾王氏忽於前日將周之胞妹小美頭誘令一同逃逸經周報請捕房昨派包探將金李兩婦一併拘解公堂經中西官訊供推諉判均交妥保限一月將王氏交案再核 
[謊騙衣服]  
　　粤人馮卿因冒稱掮客騙取北四川路麥拿里六號黄姓家值洋三百餘元之前清禮服等物被控昨經包探張子卿拘解公堂經中西官會訊屬實判馮押西牢三月以儆 
[姘夫不情]  
　　住居虹口塘山路七十一號之徐周氏被姘夫金春山毆傷頭面控由捕房昨派包探將金拘解公堂訊明判金罰洋三元充公並周氏貼醫費洋兩元無洋改押一禮拜以儆 
[私開烟館]  
　　戴法年因在二馬路德康烟紙店樓上私售洋煙被老閘捕房捕頭偵悉前日特飭探目張寳榮包探石仁信前往將戴與煙客吳少榮胡伯年楊安甫裘根榮連同烟具一并帶入捕房昨晨解至公堂經中西官訊供屬實判戴罰洋十元餘人各罰洋五元一併充公烟具銷燬 
[婦人遇暴]  
　　婦人王孫氏住居北四川路仁智里二十六號門牌前晚自外雇坐東洋車歸家至該里口下車時忽來匪徒三四人將該氏扭住攫取手上金釧一對飛奔逃逸追趕不及當赴捕房報告捕頭允飭中西探查明跴緝務獲解辦 
法租界 
[注重衛生]  
　　法工部局總辦辣斐理君昨日刋印中法文合壁諭單發給各居民云照得本局清潔定章租界内以及界外各居户應備輕便有蓋垃圾桶一只本局現備有大小式樣大桶每只價洋二元三角小桶每只價洋兩元每晨本局垃圾車經過時將垃圾桶放在街沿之上由工部局小工倒清今將垃圾車經過時刻定章列下西四月一號至九月三號每晨六點至八點由十月一號至三月三十號每晨七點至九點倘一月後如違定章者罰洋一元至五元以儆此諭 
[合同無憑]  
　　陳裕昌延請福履理律師控告楊价人租開歌舞臺戲園虧欠租金一案兹又由福律師到廨聲稱楊租房屋時雖交押租洋一千今巳半途中止須將押租罰去訊之楊供照數核算祇欠洋七百餘元中西官以合同旣巳載明不能不認判限一月照原告控數繳洋 
[父愛其子]  
　　陳養愚前控王咸林虧欠借洋二百三十元押追不交傳到丁陸兩保人判令交保着七天照據賠洋在案今王之父王仁山投廨禀稱巳向原告商允先還現洋三十元餘立期票歸還求恩開釋判洋交原告領去王開完釋案 
[限期交洋]  
　　馬車行主張炳如控朱伯杭租乘馬車虧欠租洋三百五十元屢索不還昨經公堂傳訊朱供月底付洋張巳允從不知如何又來具控判交保限兩禮拜交洋 
雜評三（訥） 
[告改良私塾者]  
　　廣東敎育司長自布告小學私塾一律廢止讀經後敎育會會員起而質問將成一敎育界有味之風潮矣夫小學生讀經徒費腦力無補實際實背敎育上之原理故粤司長之布告無可反對者也 
　　上海爲開明之地各小學校之讀經者固類多廢止而各私塾則仍多抱持不廢豈果硜硜然有抱殘守缺之意歟抑亦爲館榖餬口計與目今私塾尚不能廢則有改良之責者宜留意於此也 
[禁烟前途之希望]  
　　内地煙土店一律禁閉後而上海開設反盛此輿論之所以不滿意也今者丁義華君巳與美領事商定不坐視巳電外交部轉請各駐使電令各領事照約辦理人之好善誰不如我吾知各駐使必贊助丁君之意吾知各領事必與美領事表同情此可預决者也 
　　廢約上之阻碍以土商爲最大土商爲牟利計自以禁運爲不願然而中國旣巳禁吸則無地銷售勢亦將無利可圖吾尤願各土商速聽丁君之言而從速改業也 
　　我國人乎丁君熱心如此美領事英議員熱心如此倘不於此時奮起精神痛除烟毒將何顔以對之乎 
[巿政廳大門案之解决法]  
　　自議董會辭職後自治機關停滯百事不舉我人亟盼議員董事之復職 
　　然欲議員董事復職必先開巿政廳門今巿政廳門開矣宜若可以復職矣 
　　然巿政廳門不開於爭議時而開於押犯移解之後或謂就此復職董事議員之氣必不平 
　　然董事議員素以顧全自治大局爲重前次之爭實爲警長違法决非爭一時意氣者今旣開門吾知其决不毅然而不返顧也 
　　然董事議員雖不堅持成見而國家之法則不能不伸公理不能不平故吾望董事議員復職吾尤望長官能懲戒此違法專擅之人 
 
 
 
] 

Page 11

 
 
惠書誌謝 
　　中華中學英文敎科書美國耶魯大學文學士李登輝本薛文義大學碩士楊錫森合編 
　　中華書局發行四册出全 
　　中華書局所輯中學英文敎科書敎材高深體裁淺顯昨由局中惠贈書此誌謝 
專件 
中華民國世界語會消息 
　　紀元二年五月十八第二五號中央事務所在上海西門林蔭路 
[會員題名（八）]  
　　姓　　名　　號數　　姓　　名　　號數 
　　錫　余君　　九○　　聲　白君　　　九一 
　　資　謀君　　九二　　毅　行君　　　九三 
　　誠　亮君　　九四　　余伯毅君　　　九五 
　　賴鏡羞君　　九六　　馮南屏君　　　九七 
　　范博儒君　　九八　　許論博君　　　九九 
　　道　實君　　一○○　譚君石君　　　一○一 
　　彼　岸君　　一○二　周博德君　　　一○三 
　　禪　俠君　　一○四　蔡鑑超君　　　一○五 
　　通訊處均廣州東堤二馬路本會廣州事務所 
[本會紀事]  
[四月二十九日]  
　　鎮江　韋卿君本埠顧友嵩君許育成君均入函授部溧陽羅軍枚君續繳本年會費及函授費 
　　西安朱叙五君等續交函授費 
　　沭陽楊蘭谷君等交函授考卷並答練習題共十一件 
　　本埠王炎庭君等來質疑書三件 
　　汜水芮筆雲君等素閱章程函計三十件 
　　杭州王似竹君等函取世界語彩券 
　　蘇州周劍虎君函請介紹國外同志用世界語通信 
　　松江洪鏡清君函請組織本會松江事務所 
　　美國漢聲（譯音）君函詢本會發達情形 
　　瑞士寰球世界語會寄贈第一百四十一號機關報一份 
　　廣州刧之君函詢本會會員購函授講義有無特别折扣 
　　答）函授不收學費祗收郵資講義費故未便折扣且此項講義並非賣品云 
[本會通告二十八]  
[同志注意]  
[非同志亦注意]  
　　各地方事務所曁諸同志均鑒吾會得同志諸君之協贊進步之速殊出同人意料之外本事務所總理會務日形繁劇深媿未能與諸君時常通函領敎除將本會消息逐日登載上海民立報外近又添載上海申報及大共和日報並紹興公報越鐸日報天聲報禹鼎報等亦登載本會紹興事務所消息同志諸君自當以歡迎世界語者歡迎各報倘蒙賜稿其材料屬普通者逕寄各報專屬本會者請直接本事務所編譯部可也特告 
　　中央事務所啓二年五月十七日 
來函 
[中國銀行政日報公會函（爲公債票事）]  
　　日報公會台鑒頃閱今日本埠各報均載有售賣公債票草合同其第二條丁字一節有由中國銀行蓋章担任按期付息一語查此項公債票敝行盖章並排担任付息其圖章文曰和衷共濟四字乃係證明該票之真確非僞至給付利息敝行必須奉到財政部命令將號碼數目列表飭由敝行查照付息敝行隨將表開號碼數目登載日報方可付息前經敝行於本年三月十三日將上項情由登過各報聲明兹閱今日報載語涉含混誠恐或有誤會特再具函奉布敬乞貴公會代轉各報舘將此函登入來函門俾得周知而免誤會事關信用務乞照辦至紉公誼上海中國銀行謹啓 
[嚴家熾等函]  
　　主筆先生大鑒前昨二日閱報載有太倉人朱仲甫拐帶幼女乘德公司往香港等語不勝駭然朱君仲甫名咸翼爲前清廣東道員與家熾等相識有年光復後僑庽香港此次回里掃墓道經上海前日乘德公司返港適有至好託其攜帶家人使女同行乃洋人誤認朱君拐帶致被嫌疑當時未容分說嗣在地方檢察廳將理由聲明早巳明白無事乃各報館仍復登載移訊等情殊屬不確同人等以事關朱君名譽特將實在情形函達希即登入來函一門不勝至禱嚴家熾胡銘盤虞洽卿王湘丞虞和甫莊莘稼朱仲星陸眉五陸孟甫錢樸如顧耕生史閨甫莫初僧同啓 
 [GP惠書誌謝 
中華中學英文敎科書　美國　魯大學文學士李　登輝本薛文義大學碩士楊　森合編 
中華書局發行　四冊出全 
中華書局所輯中學英文敎科書敎材高深體裁淺顯昨由局中惠贈書此誌謝 
[專件]  
中華民國世界語會消息 
紀元二年五月十八第二五號中央事務所在上海西門林蔭路 
會員題名　（八） 
姓名　號數　姓名　號數 
錫余君　九〇　聲白君　九一 
資謀君　九二　毅行君　九三 
誠亮君　九四　余伯毅君　九五 
賴鏡羞君　九六　馮南屏君　九七 
范博儒君　九八　許論博君　九九 
道實君　一〇〇　譚君石君　一〇一 
彼岸君　一〇二　周博德君　一〇三 
禪俠君　一〇四　蔡鑑超君　一〇五 
通訊處　均廣州東堤二馬路本會廣州事務所 
本會紀事 
四月二十九日 
鎭江袁韋卿君本埠顧友嵩君許育成君均入函授部漂陽羅軍枚君續繳本年會　及函授費 
本安朱叙五君等續交函授費 
沐陽楊蘭谷君等交函授考卷並答練習題共十一件 
本埠王炎庭君等來質疑書三件 
氾水黃筆雲君等索閱章程函計三十件 
杭州王似竹君等函取世界語彩券 
蘇州周劍虎君函請介紹國外同志用世界語通信 
松江洪鏡淸君函請組織本會松江事務所 
美國　聲（譯音）君函詢本會發達情形 
瑞士寰球世界語會寄贈第一百四十一號機關報一份 
廣州劫之君函詢本會會員購函授講義有無特別折扣 
答　函授不收學費祗收郵資講義費故未便折扣且此項講義並非賣品云 
本會通告二十八 
同志注意 
非同志亦注意 
各地方事務所暨諸同志均鋻　吾會得同志諸君之協　進步之速殊出同人意料之外本事務所總理會務日形繁劇深媿未能與諸君時常通函領敎除將本會消息逐日登載上海民立報外近又添載上海申報及大共和日報並紹興公報越鐸日報天聲報禹鼎報等亦登載本會紹興事務所消息同志諸君自當以歡迎世界語者歡迎各報倘蒙賜稿其材料屬普通者逕寄各報專屬本會者請直接本事務所編譯部可也特告 
中央呈務所啓二年五月十七日 
[來函]  
中國銀行　日報公會函（為公債票事） 
日報公會台鋻頃閱今日本埠各報均載有售賣公債票草合同其第二條丁字一節有由中國銀行蓋章担任按期付息一語查此項公債票敝行盖章並担任付息其圖章文曰和衷共濟四字乃係證明該票之眞確非偽至給付利息敝行必須奉到財政部命令將號碼數目列表飭由敝行查照付息敝行隨將表開號碼數目登載日報方可付息前經敝行於本年三月址三日將上項情由登過各報聲明茲閱今日報載語涉含混誠恐或有誤會特再具函奉布敬乞貴公會代轉各報舘將此函登入來函門俾得周知而免誤會事關信用務乞照辦至級公誼上海中國銀行謹啓 
嚴家熾等函 
主筆先生大鋻前昨二日閱報載有太倉人朱仲甫拐帶幼女乘德人司往香港等語不勝駭然朱君仲甫名咸翼為前淸廣東道員與家熾等相識有年光復後僑庽香港此次回里掃墓道經上海前日乘德公司返港適有至好託其攜帶家人使女同行乃洋人誤認朱君拐帶致被嫌疑當時未容分說嗣在地方檢察　將理由聲明早已明的無事乃各報館仍復登載移訊等情殊屬不確同人等以事關朱君名譽特將實在情形函達希即登入來函一門不勝至禱　嚴家熾胡銘盤虞洽卿王湘丞虞和甫莊莘稼朱仲星陸眉五陸孟甫錢樸如顧耕生史閏甫莫初僧同啓惠書誌謝 
中華中學英文敎科書　美國　魯大學文學士李　登輝本薛文義大學碩士楊　森合編 
中華書局發行　四冊出全 
中華書局所輯中學英文敎科書敎材高深體裁淺顯昨由局中惠贈書此誌謝 
[專件]  
中華民國世界語會消息 
紀元二年五月十八第二五號中央事務所在上海西門林蔭路 
會員題名　（八） 
姓名　號數　姓名　號數 
錫余君　九〇　聲白君　九一 
資謀君　九二　毅行君　九三 
誠亮君　九四　余伯毅君　九五 
賴鏡羞君　九六　馮南屏君　九七 
范博儒君　九八　許論博君　九九 
道實君　一〇〇　譚君石君　一〇一 
彼岸君　一〇二　周博德君　一〇三 
禪俠君　一〇四　蔡鑑超君　一〇五 
通訊處　均廣州東堤二馬路本會廣州事務所 
本會紀事 
四月二十九日 
鎭江袁韋卿君本埠顧友嵩君許育成君均入函授部漂陽羅軍枚君續繳本年會　及函授費 
本安朱叙五君等續交函授費 
沐陽楊蘭谷君等交函授考卷並答練習題共十一件 
本埠王炎庭君等來質疑書三件 
氾水黃筆雲君等索閱章程函計三十件 
杭州王似竹君等函取世界語彩券 
蘇州周劍虎君函請介紹國外同志用世界語通信 
松江洪鏡淸君函請組織本會松江事務所 
美國　聲（譯音）君函詢本會發達情形 
瑞士寰球世界語會寄贈第一百四十一號機關報一份 
廣州劫之君函詢本會會員購函授講義有無特別折扣 
答　函授不收學費祗收郵資講義費故未便折扣且此項講義並非賣品云 
本會通告二十八 
同志注意 
非同志亦注意 
各地方事務所暨諸同志均鋻　吾會得同志諸君之協　進步之速殊出同人意料之外本事務所總理會務日形繁劇深媿未能與諸君時常通函領敎除將本會消息逐日登載上海民立報外近又添載上海申報及大共和日報並紹興公報越鐸日報天聲報禹鼎報等亦登載本會紹興事務所消息同志諸君自當以歡迎世界語者歡迎各報倘蒙賜稿其材料屬普通者逕寄各報專屬本會者請直接本事務所編譯部可也特告 
中央呈務所啓二年五月十七日 
[來函]  
中國銀行　日報公會函（為公債票事） 
日報公會台鋻頃閱今日本埠各報均載有售賣公債票草合同其第二條丁字一節有由中國銀行蓋章担任按期付息一語查此項公債票敝行盖章並担任付息其圖章文曰和衷共濟四字乃係證明該票之眞確非偽至給付利息敝行必須奉到財政部命令將號碼數目列表飭由敝行查照付息敝行隨將表開號碼數目登載日報方可付息前經敝行於本年三月址三日將上項情由登過各報聲明茲閱今日報載語涉含混誠恐或有誤會特再具函奉布敬乞貴公會代轉各報舘將此函登入來函門俾得周知而免誤會事關信用務乞照辦至級公誼上海中國銀行謹啓 
嚴家熾等函 
主筆先生大鋻前昨二日閱報載有太倉人朱仲甫拐帶幼女乘德人司往香港等語不勝駭然朱君仲甫名咸翼為前淸廣東道員與家熾等相識有年光復後僑庽香港此次回里掃墓道經上海前日乘德公司返港適有至好託其攜帶家人使女同行乃洋人誤認朱君拐帶致被嫌疑當時未容分說嗣在地方檢察　將理由聲明早已明的無事乃各報館仍復登載移訊等情殊屬不確同人等以事關朱君名譽特將實在情形函達希即登入來函一門不勝至禱　嚴家熾胡銘盤虞洽卿王湘丞虞和甫莊莘稼朱仲星陸眉五陸孟甫錢樸如顧耕生史閏甫莫初僧同啓 
[上海程裕和茶漆老店翻造房屋暫移對巷廣告]  
本號向在泉漳會館南首自置房產開設二百餘年發兌各省名茶徵嚴生漆名馳已入今將店屋翻造新式石庫門面所有門庄零躉批發擇於四月初一日暫遷對巷合興里內第九號坐北朝南石庫門內照常交易一俟翻造裝修完全仍卽遷回原處擇吉開張各埠往來信件請寄合興里內本號接收乃禱恐未週知特佈 
[強種補腎要藥]  
外埠由民局購買須由郵局來償關照免舞弊〇如無靈駖包可退藥還銀〇批發另有定章〇本廬分設南京花牌樓中市德生堂隔壁 
當此種族競爭世界者不強種何由競爭若不競爭何由　富強　之道先補腎本草載海狗腎不懂扶陽補　　治諸處百損大凡人之患種勞症者必由先天不足後天戕伐始則腎虧　則夢遣終則無夢亦洩甚且精從便　而出從此氣血消耗表力疲體頭昏目眩耳鳴腰　四肢酸痛陽痿不舉或舉而不堅或洩而不射要知種子之法全顧夫婦同房　擦之電力電力不足則交不歡暢種何能強子何能是可不惜哉本主人創製人身鹿茸虎筋野术狗腎汁壯陽廣嗣金丹專以壯陽補腎生精益氣爲宗皆務使元氣充足則精力強壯非惟百病自消電力亦自然增長此藥因係腎通治天下腎虧之症故性　和平並無　熱偏寒之弊凡人身五臟六腑二十四骨節三百六十五盧血脈無不處處聲顧在周到服後聚白必黑耳　必聰衣物聞聞目若有　光精爲人身至　精血旣充則五官百骸無不強　雖善天下補腎之藥不敢自誇　　君一試便知優劣每盒大洋二元每料一斤收　本洋二十八元若老年血粘及宮界中人另慶慶料廣嗣金丹一名丈夫再造天以海狗腎鹿茸野术虎筋等提及精液汰去渣深滓功能以少勝多只要服後三點鐘便　見功功之大　效之遠誠強種之聖　也每盒五元不靈包取附近假冒認明五開間鬥驥雲氏像爲語切記 
上海盆湯弄過絲業會館寗波路口五開間鬥面崔氏瓣香廬雲氏總發行所啓 
[俞惠民大司法部證書一〇三事務所]  
上海香港路六號電話四零六六電碼九九八九并甯波南社壇橋 
[謹告烟界]  
彭壽堂藥局惠鑒僕宦遊四方備曆艱辛退食餘閒恒藉那時快芙蓉為消遣於是吞雲吐霧嗜煙成癖欲罷不能邇來上峰嚴禁洋煙欲保斗升微祿不得不一揮慧劍斬斷根株惟杭城苦無靈藥上月託郵局遞上番　七冀購得貴堂戒煙長生丹半打照單試服果然宿癮頓消飲食　進毫無痛苦難過之狀至匝月依法減盡不吞一丸而精力異常強健神氣異常充足向患胃痛迄未一發足見　藥實有大功於天下故能如此神速尚餘二盒待贈同　黃君今亦脫離黑藉心甚感焉口占二絕以誌謝　其詞曰苦瀿沉淪暗自悲　　　雙眉使君不有靈丹賜醒我煙魔倩阿誰由來真　不相同藥製長生奪化工寄語宦遊同病者回頭盡在此丹中杭垣大井巷孫蘭亭頓首　上海河南路廿號彭壽堂錄 
[敬謝普明眼科醫院]  
僕雙目失光患有六年如鳥雲蔽日苦不勝言自問終身爲黑暗中人不能復入光明世界矣今正來滬各醫院診治均難效果復托友人周炳臣君訪聞普明醫院○傅文山先生五世秘傳科濟世卽支求醫視診面議包醫限期三星期見效六星期全愈當賜保單爲信於今未滿六星期宿疾全愈重見日月欣知先生果有如神之妙耳中稱中外無二明醫眼科醫目復明感德殊深特此登報敬謝傅君醫院設上海四馬路昇平樓對過尚仁里內天津楊瑞廷啓 
[江蘇銀行廣告]  
本行資本客定一百萬元已集足現在推廣營業已於蘇州無錫常州鎭江揚州等處設立分行及分理處專辦銀行一切應辦之初事如存欵貸欵以及匯兌押匯等項均可承辦特此佈告惟希　公鑒　江西路五十一號電話二四五二 
[英商安昌珍珠行]  
專收來用園珍珠價目從豐兼售各爭瓣光格外便宜三馬路中平江旅館安昌分行主人告白 
[請看廣大祥收回蝙蝠牌舊橡皮底鞋諸君注癔]  
啓者小號自去年出現新發明橡皮底鞋隨時加意研究巳蒙各界深信小號因出品未久為推廣起見誠圖名而不圖利為特登諸報端如有購小號蝙蝠商標橡皮底鞋者其鞋俟面底穿舊之後尤可將舊鞋向小號回取小洋一角以報諸君高誼之不移小號自去年八月出品時甫半載計有售出二萬餘雙之多收回舊底憂不過數十雙而巳想各界　諸君品重見廣諒為微細小數往返未便所致小號愼重　貴客　玉趾除本櫃接收外另派夥友數名帶洋前來收取如有棄存蝙蝠商標舊橡皮底鞋者注意之勿使糟塌可見小號誠信無欺 
上海四馬路口麥家圈廣大祥靴鞋總發行所啓 
[扶陽種子奏效快速]  
欲添子女○　廣嗣　○　購衍慶丸酒○確是種子良藥 
孟子云不孝有三無後爲大故伯道無兒爲人生恨事然亦當盡人事以回天不宜全諉於天命也僕素心操勞年將半百膝下尙虛因而選購種子良藥以冀獲衍後嗣及閱見上海二馬路天寳齋參茸海狗腎扶陽種子衍慶丸仿單其言論方藥極爲周妥實事求是洞中竅要遂卽郵信托購一料按方信服又購婦科降生丹二料囑室人調飲於此二年之中妻妾各舉一男從此桑榆暮景足可自娛良藥之功不可不表明而公之於世夫種子之原全在精血充足欲精血充足非裕其生化之源不可今貴藥房扶陽種子衍慶丸果能化衰弱爲強健繞指柔爲百鍊鋼固精種子健體旺血開胃進食服之立見奇效若非裕其生化之源曷克臻此奇功神驗聊誌數語謹謝主人製藥之婆心幷告世之無子者速購一試知僕之信而有徵也 
秣陵潘爾疆啓 
[介紹良醫章來峰]  
東甌章先生來峰素精岐黃名聞當世雖危症夙疾一經診治罔不奏效茲因事過滬經同人再三挽留請其懸壺本埠先生忻然允諾特為代擬醫例如左現庽畫錦里維新旅館上午六初診一元覆診六角過午不候午後出診英界二元美法界三元路遠再加掛號幷車力照例加一成貧病不計友誼不在例 
虞洽卿　朱葆三　呂文起　葛吉卿　錢達三　方叔道　兪惠民　仝啓　電話三五三五 
[請看黃包車]  
今夫商業爭戰無論何項營業必須研究精良方可得其良果本公司總經理之德國名廠康灑汀甯脫爾馬牌空氣橡皮鋼絲車輪特聘素有經騐名司精製黃包車三灣包車　等材料花樣新裁貨身堅固靈便與衆不同價目尤極便宜並可包用倘在期內損壞立即修理遇有出口關稅一律可免並可代爲裝運本公司因推廣起見格外廉價以待貨身不合包退包換幷備修補橡皮機器修理亦極便捷設有貴客委　其價無不克已此項車輪優勝別異可謂環球獨一無二請惠願諸君購試方知言之不廖也　開設上海英大馬路浙江路口樓對面便是匯康汽橡皮車輪公司廣告 
[婦科至寶]  
本號參茸烏鷄白鳳丸是乃家傳良方參製得宜不寒不燥俱係中正和平之品能調和氣血培補天眞凡胎前產後無所忌避婦科之聖藥玉液之金丹也凡婦人孚育之事操於身體若不調補則子嗣艱難情景不人生之大不幸乎故本號精製此丸以調經為主義如勞弱婦女日服一丸則卻病延年受孕強種矣　茲將治法列下　調經種子　赤帶白帶　月事先期　月事後期　經來不止經蔞忽止　腰骨疼痛　子宮虛冷　血崩黑塊　氣　肚脹　漏胎黑血　動腹痛　懷胎發冷　懷胎下漏　產後腹痛　產後暈迷　以上各症不過略舉大端凡婦人無法訛沾染何疾均能效騐如神立沉疴矣　一品海丸一元　上品每丸五角　雙料每丸二角半　單料每丸一角　上海英租界棋盤街中廣東朱普太和臘丸號披露　分舖　南京　濟南　開封　徐州 
[良效證]  
橫濱總領事館 
道衡先生承　賜五洲大藥房人造自來血兩瓶感謝之至第四服　藥經已數年強人身體益人智慧久為全球士夫所黃患茲承　脫益見　先生摯愛之情暨　五洲大藥房濟世之妙也專沏申謝敬頌撰祉　宗第李家駿鞠躬二月二十四日 
李家駿先生字仲彭現任橫濱領亭觀其道謝李道衡君之函足見人造自來血有駿人身體益人智慧之功用凡男子腎虧血虛筋骨　痛婦女痛經冷經白帶白濕服之尤有特效 
價目　大瓶二元每打二十元小瓶一元二角每打十二元 
總發行所上海四馬路五洲大藥房 
[全昌新製改良軟樑眼鏡]  
本廠發明眼鏡十有餘年終日研究完全種種舒服新造軟樑眼鏡能免損鼻壓妝往往近視眼鏡終日不離余悉心改良完備可稱寰球獨一誠信無欺兼煩高明光學醫士監造各色格致晶片托力克片均要對光概不能將不對光之鏡片出售損人目力受害匪淺敝行配光有黑間電光驗目普有光線表校正月力精鑲各種金銀裝式品類鑲嵌鑽石珠寶金銀首飾均合男女各界裝式之品無色不有自來珠翠均可定鑲出貨迅速劃一不二洋鏤金銀首飾眼鏡均用本金足赤煉就如有不合仍可兌換非徒牟利實欲推廣土貨想熱心同胞必樂顧焉上海跑馬廳二馬路西口電話一七零四分設蘇州閶門外馬路 
[大學眼藥]  
註冊商標 
中外諸士久已經驗本劑嘖保明其靈妙 
大學限藥耑治時行目疾移黏種痛火熱路癥白　青盲赤筋餐肉之疲難開羞明長光視物不明等諸癥百用百騐其効如神真希世良藥也 
日信大藥房中法大藥房 
[三級鞋帽莊本廠自造真橡皮鞋底與眾不同]  
本號製造各界新式特別改良天足中外靴鞋聘請名師早已研究改良新法仿制外洋皮鞋戰靴中外便帽格外玲瓏荷蒙　各界主顧無不歡迎稱美今增本廠新出國品橡皮底各式靴鞋研究做法與興不同可保耐久堅固以昭信識小號批發交易格外克已外埠貴客函購變可隨局寄回可也開設上海英大馬路五雲日升樓東首香粉弄口第二百五十三號門牌　諸君請認明雙獅奪球商標為記庶不致誤各省均有分銷處　本店主人謹啓 
[不死藥]  
爛喉痧為喉症最兇險之病本館喉症回生散提病出外一貼平安每年救人無算每瓶五角又痢疾亦危症也無論似痢非痢或紅或白一服立止每痢丸一服洋二角又時疫及一切兇險急痧以神功濟衆水救之每年救活數萬每瓶一角又諸虧百損不足之症亦能死人以每功濟衆補丸治之立刻强健神瓶七十二丸價洋一元二角欲賜顧者請至南京路及跑馬廳耀華購取 
[曾受臣針科來申]  
僕由蘇州東善長巷十六號移居上海法界八仙橋西長浜嵩山路口坐南向北二百六十三號門牌特此通告 
[美最時洋行專家經理亨堡畜耳米廠機器廣告]  
全部禨器自行運動每點鍾可做六百六十磅多至二千二百磅先篩清稻穀剔去泥草再礱穀分清糙米及糠又分出糙米內稻穀然後將淨糙米碾成頭二等白米並將整米碎米米屑分開每樣機器可隨意零售或全廠專裝碾成糙米機器或半厰裝做穀成白米機器其餘半廠機器可碾客家糙米成白米之用 
全廠可隨便用火油或煤氣或蒸汽或電氣引擎運動可並燒糠代煤誠最機器大有益於資木家者也 
諸君　光顧請惠牙口觀覧極所歡迎 
上海　廣東　香港　天津　漢口　美最時洋行 
 
 

Page 12

 
 
   
 
 

Page 13

 
 
自由談 
游戲文章 
[瞽者同盟會宣布馬文治罪狀] [  鈍根]  
　　天津瞽者同盟會宣布馬文治罪狀文曰劣瞽馬文治者胸中毫無見地目的祇在孔方自組織曲詞改良會以來自居會長目空一切强迫同業納捐名爲担任保護實則供其瞎用人非無目烏肯盲從因於五月十日下午四時聚集同志二百餘人於三角地董家店共討逆賊見馬文治正在房中看其寵妾梳妝民人上前詰問馬見勢不佳情急嗚警警察誤以同人等爲瞎鬧竟捕數人以去同人等不忍坐視爰擬於十五日召集大會共謀對付方法凡我同業見傳單後希卽届時來會庶馬賊罪狀衆目昭彰聯請警廳速捕馬賊處以重罰爲目無法紀者戒夫十目所指古人巳稱其嚴今同人等以四百餘目之怒視而馬猶傲睨自若逞其瞎說欺矇警廳可知其膽大妄爲巳達極點不加懲創吾等將永受其欺暗無天日生今之世當具世界的眼光世界各國無論工商皆能聯合同業除暴安良馬賊不去同人等將閉目待斃不得巳爲此合衆聲討之舉苦心孤詣諸君皆明眼人當能鑒之臨書眥裂曷勝拭涙盻切之至會長左邱明啓 
[議員俸給說] [  東埜]  
　　議員應受俸給與否歐美政治家持論不一有取積極的主義者有取消極的主義者取積極的主義者謂議員旣負責任應受國家之酬金載諸憲法如美日瑞士等國是也取消極主義者謂財産爲人才之所由生議員大抵有財産者正不藉區區之酬金取給以傷廉故議員受酬爲憲法所嚴禁如英德意諸國是也二說皆持之有故言之成理要在覘國勢之趨向社會之習尚以定取舍非可一例論也吾國憲法尚待編製議員應取俸給與否尚爲吾國政治家研究之一問題然平心而論吾國議員都由輦金運動苞苴暮夜中得來平時　田宅獻妻子以事運動挖肉醫瘡誰無篝車之望乃一朝得志而仍妙手空空虚無所獲將何以驕妻妾營田宅爲宗族交遊光寵乎我爲此言豈輕量天下士哉今世旣無子文卜式其人而不顧社會之心理取消極主義勉强行之吾敢信自今以後舉吾國四萬萬人將無一人而肯爲議員者也故議員之受俸給在我國巳無討論之餘地所急待研究者數目之多少而巳就參衆兩院論前日預備討論會中某黨議員提議謂議員月俸應得二百元某黨則主張一千元後有調停派出謂議員月俸應得六百元持論頗爲折衷在主張二百元者聞之固喜出望外而主張一千者未免欲壑難填鄙意不如將六百之數再加百分之一定議員月俸爲六百零六或問理由安在則應之曰北京八大胡同近多議員足跡旣爲狹邪之遊應受風流之報有楊梅都督以開其先寧無花柳議員以繼其後此時此際六百零六非其所必需者乎㈣㈢ 
[省議員營業細帳] [  劍秋]  
　　本届省議員議决旅費公費月給六十元人有疑其太鉅者獨某以爲不然間嘗細考其營業狀况而知匪但無利可獲并且虧本甚鉅因代擬細帳一通以告世之涎羡議員者唯以局外之人不悉局中之事罣漏在所不免閱者諒之 
　　收入項下 
　　一本黨津貼　　　　　　　　　　　五百元 
　　一出售衆議員票一張　　　　　　　三百元　 
　　一出售參議員票一張　　　　　　　四百元 
　　一省議會俸給　　　　　　　　　　七百二十元 
　　總計收入洋一千九百二十元正 
　　支出項下 
　　一初選舉運動費　　　　　　　　　二百元 
　　一初選舉酒席費（共十桌）　　　　五十元 
　　一初選舉舟車費　　　　　　　　　二十元 
　　一複選舉買票費　　　　　　　　　二千五百元 
　　一複選舉應酬費　　　　　　　　　五百元 
　　一複選舉膳宿舟車費　　　　　　　二百元 
　　一南京開會期内膳宿費（妻妾在内）三百元 
　　一花酒四十檯　　　　　　　　　　四百八十元 
　　一麻雀四十場統扯輸去　　　　　　一百元 
　　一妻妾看戲坐車等費　　　　　　　一百元 
　　一置辦衣服等費　　　　　　　　　三百元 
　　一娘姨跟隨等薪工膳宿　　　　　　五十元 
　　總計支出洋四千八百元正 
　　出入相抵虧洋二千八百八十元正㈢ 
自由談話會 
　　上海商界視外國鈔票爲奇珍本國鈔票爲敝徙異哉夫外人不信用猶可說吾國人不信用自巳鈔票豈全無心肝耶嗚呼吾國金錢外溢行將涸矣商人不知維持尚以外國鈔票爲恩物棄本國鈔票於不顧真是亡國奴脾氣 
　　電車之司機者見外國人立道左則必停車以待及外人徐徐而上始復開行一若待客甚有禮者然使本國人招之則雖聲嘶力竭彼昻然不顧駛且加速可怪[  休笑]  
　　洋傘一物當春夏之交無論天氣晴雨均須用之趨時者雖當大雨時行亦樂用洋傘而中國自製之雨傘滯銷矣吾欲買中國仿造之洋傘而不可得欲與人開一小小公司而仿造之又無人贊成徒喚奈何此等人人必需之物盡用舶來品漏巵甚大我願維持國貨之諸君子以及熱心工業家速起仿造之 
　　剪髮之長鋒剪刀亦人所必需之物此物尚易仿造而吾國之鐵工界以及剪業中未聞有仿造者卽有之亦未能如舶來品漂亮我願鐵工界剪業中結一團體而仿造之並選靈敏子弟至製造局求新廠等處研究製剪罩鋼之法如能製造尤須刻中國自製字樣庶熱心買物者一望而知爲國貨也 
　　吸紙烟之漏巵比鴉片更大人所共知而嗜吸者殊不顧蓋游手好前手中不可無消閒之物也故今日補救之法不得巳而求其次莫如改吸國貨查四川各縣所出捲烟與吕宋煙相同而香味純厚且過之至其煙葉之出産旣多且嘉者首推金堂縣以及漢州之獨橋河爲最我願聯絡有心人招集股本販運之在上海設一發賣之所如此或於維持國貨之旨不無小補倘能按照紙煙形式製一種細而且長者或以此煙葉配製紙烟更妙惟初製之烟宜以蜜水茶水浸成稍淡之味否則純厚之烟力乍吸難洽人意[  海帆]  
　　（鈍根按捲煙一物屢經中西醫士勸戒之亦甚易非若飲食之不可巳也惟有人謂行經臭穢之區或登厠遺失似宜啣捲煙以辟臭然則上海一隅巳有廣新泰之蘭花紙烟與球牌雪茄煙購而燃之辟臭亦巳足） 
　　凡人一舉一動必須審慎出之庶免追悔莫及之歎苟一疏忽小則貽笑大方大則萬人吐駡謂予不信試觀某君當光復時聲名如何轟烈物望如何優隆而今一落千丈與從前不啻有天淵之隔是皆鹵莽滅裂所致然事巳至此悔亦無益語云人誰無過過而能改善莫大焉又曰過而不改是謂過矣吾願某君三復斯言人莫不有嗜好然嗜好各有不同余所好者惟看申報自由談尤好看自由談話會因其筆墨之嬉笑怒駡非其他諧文所能及者捧誦迥環愛不釋手愛之切而慕之深不覺心花怒放也想胡縐幾句郵筒寄往惟恐鈍根怪我說得瞎三話四東址西拉將稿投入字紙簍竟不登揭不但空費郵貲且急得我如老童生望榜寢食不安然而共和時代人人可以言論自由自由談話豈非貴會的宗旨麽鈍根鈍根幸勿侵奪我的自由權利[  樸漢]  
劇談 
[劇本考實]  
[關公戲] [  便便]  
　　滬上自王鴻壽善唱關公戲而踵起者如孟春帆夏月潤趙如泉等亦頗不弱關公戲除斬貂蟬外類多真事雖陳壽三國未能備載而他書著之甚詳試爲一一考證 
[桃園結義]  
　　蜀志關公本傳公亡命奔涿郡適先主於鄉里合徒衆公遂與張翼德爲之禦侮先主與二人寢則同牀恩若兄弟而稠人廣坐侍立終日後人因之遂有桃園結義之說事雖不見於史然本傳載公謂張遼之言曰吾受劉將軍厚恩誓以共死不可背之又史載劉子揚與魏羣臣論昭烈報吳之役云公死不能爲興軍報敵於終始之分不足觀此二說則劉關張結義事誠有之此齣滬上不見排演蓋劇情無緊要處也㈡ 
小說 
政治小說 
[鐵血男兒（一百二十七）] [  常覺　獨鹤]  
　　至亭午時又得蘇利卡電信略云（土軍今日死傷甚衆殘兵亦退我軍巳奪得野戰砲四尊軍威大振烏王方乘勝追逐尚未回營先此報捷餘容續布）此電一經傳播滿城人士俱驩騰雀躍敎堂中亦鳴鐘誌慶詎鐘聲甫歇軍報復至頓令百姓歡忭之餘忽增憂懼蓋土軍退敗後驟得援兵數且十倍西軍烏王率部卒深入重地竟爲所困幾難脫險幸烏王機警勝人士卒亦皆驍勇得突圍而出退保蘇利卡未受傷損然土軍雖遭挫折旣得援軍其勢復盛綜計土兵壓境者爲數巳近十萬聲威洶湧大有破釜沈舟之慨固無怪西人之惴惴焉 
　　午後三時許車站之側歡呼鼓掌一片聲喧火車方自蘇利卡來輪影停時烏突戎裝佩劍一躍而下即上馬行顔色憔悴血染征衣點點作猩紅色一望而知其方出自陣雲中也見人民夾道歡迎頻舉其手以示親愛惟眉峰緊鎖一似重有憂者入宫後卽遣使召集諸大臣開御前臨時會議　范黛在醫院中料理一切正苦忙迫院役忽手一箋進云烏王相召乃疾行入宫見烏方立待卽輕囀鶯聲語烏曰儂頗栗碌鮮暇君有何事見召語次瞥覩烏形神困憊驚問曰君無恙乎戰事無甚不利乎烏曰謝卿注念僕幸未受傷戰亦獲勝我軍冒死爭先一以當十其勇殊不可及黛頷首曰西軍忠勇絶倫誠令人起敬每見傷兵之進醫院者卽身被重創猶色舞眉飛談論戰陣間事足見其氣之壯惟今日午後得戰地傳言頗非好消息深以爲慮願道其詳㈡ 
言情小說 
[麗綃記（十五）] [  栩]  
　　翟君書來甚喜卿之慧眼識人薄福如我深悔自誤然不可以自誤者誤卿故寗甘居於薄倖之名而不忍蹈薄倖之實今日者不得不以一語告卿則鸞膠續斷蟲夢同酣僕固有其人矣謂予不信試觀另紙所印鶼鶼之影其一我也卿固識之而彼一人者即卿之替身是觀其容色頗自婉好惟性情乃如獅子居常且日飲醋酪一瓶昔楊太真喜以指爪搯牡丹美其名曰一捻紅不謂六郎之面不似蓮花而似牡丹矣此中苦况直與樂趣相半我巳不堪而况乎卿若使尹邢相見各以武裝則我左右爲人其危難自可想見卿愛我者何忍苦我我愛卿者亦不忍以我所苦者苦卿天下事苟一秉其大公之心自不必沾沾爲巳翟愛旣承卿愛則愛翟愛即無殊乎愛我惟翟愛之不敢卿卿愛卿者以愛我故耳我愛翟愛實因之而愈深卿誠愛我願體我之所以愛翟愛之心以愛翟愛愛翟愛即愛我也且足以彌我愛卿所未能盡之愛之缺憾謹以鑽石寳釧一雙綴以黄金小印深刻愛字於中聊資贈嫁願體我心翟愛去滬其居處當在孟克蘭路八十一號并以附聞 
　　麗綃方與藹蔭企伊爲撲球之戲負者駢二指擊腕以爲罰時靄蔭巳欠負多多終於不勝則棄球而逸麗綃疾起往追企伊抱持弗及轉爲麗綃所踣呱然哭矣麗綃且弗顧猶捷足迅追雪晴方持函而進幾爲衝仆而墮書於地鏗然有聲麗綃見爲雪晴則不得不笑而止步從企伊之稱而呼之曰阿姆勿憤何物可憎而擲之耶雪晴笑曰汝兄之書翰耳趣拾之麗綃聞爲喜尤之函因俯而取之笑曰吾以爲渠死久矣去乃一月始來此一紙書彼沈沈者何物歟乃剖而觀則粲然一雙條脫嵌鑽石各八粒大如豆光熠熠然雪晴接而翫之則鉗口之處各綴金鍊墜以心式之章鐫一篆紋曰愛因亟稱之而麗綃方手一影片從而觀之則其兄與一美人携手之象其人亦頗嬌好靄蔭與企伊趨之遂奪而圍觀於闌干之側此時麗綃乃展書就讀則翟愛之書也讀之不禁吃吃自笑旣復讀喜尤之書不及數行不禁大憤隨手裂爲數片摔之於地及旣摔之忽念此事弗可爲雪晴知急復拾取則企伊與靄蔭巳先搶拾而去追之勿及則羞忿交迸不復能自禁泣而俯於欄干之上雪晴則猶未知也數慰問之而麗綃憤然曰我猶未終讀其書乃此小寇刧之而去雪晴顧靄蔭巳趣東院乃亟追踵向取而忘以條脫付麗綃則不得巳持之而趨若霞之室則見若霞巳將碎紙品聚與靄蔭企伊合圍而觀雪晴至若霞笑曰我固疑麗綃與喜尤非兄妹也雪晴乃就案而觀不禁亦笑乃出手中條脫與若霞觀若霞曰此可憐之伶仃兒翟君亦矯情過甚旣喜尤願以麗綃委之我必當爲之玉成此條脫姑付我我以我之條脫與彼爲定情之交換品可矣趣往見此伶仃兒母令憔悴死言巳遂先雪晴而行㈡ 
愛情小說 
[自由花彈詞（六十四）] [  天虚我生]  
第十九回轉賺 
　　看官大凡天下的女子論到愛情面上任你怎樣賢德的人再也不肯自巳退讓一步何况是琴瑟方諧伉儷正篤如何容得在兩个中間平白地添上一个人來分了這愛情去呢所以當日儷簫的心裏只指望愛蘭悔了前盟願嫁男子那便他有話說了怎奈愛蘭並不翻悔他想莫是愛蘭早先知道他是个真的男子伹只如今他還對我這樣說來也落得要他一要到那結褵之夕竟敎戀春去充做了萬書看他如何主意巳定因便回到房來萬書己先迎着道姊姊那件事兒如何了儷簫笑道你們有約在先那有不成之理只是我有幾个條件取締於你你若依了我時我便替你禀過我父親成其好事萬書笑道但憑姊姊吩咐我是没有不依的請敎姊姊是那幾个條件儷簫道且慢待你姊姊互來再聽我說因叫玉梅去把戀春請來此時萬書心裏好像爬上許多螞蟻只是搔不着癢處央求儷簫先說一件儷簫却只不理萬書正是忍耐不得却好那...... 
　　戀春含笑入簾來後面跟隨个小玉梅喜得萬書忙讓座說......正有許多啞謎好難猜如今煩你將伊問好把我一個疑團早打開 
　　儷簫因道說也好笑那个愛蘭竟似有些痴的他却一心情願嫁个女子如今我想索性耍他一耍到那結褵之夕請煩姊姊充做了萬書看他悔也不悔戀春聽了這話不禁對着萬書一笑因道妹妹假如是你可也悔與不悔萬書見他語帶雙關忍不住笑了起來儷簫道我在當初原只認他是个女子不比愛蘭他只認他是个男子所以纔有訂婚之意後來他自巳說是女子那愛蘭兀自不信到得今兒他還半信半疑所以我只騙他說他是个真的女子他說便是女子也是情願嫁的在他的心裏還說我是謊他因此我想索性謊他一个到底倒也有趣兒戀春笑道果然有趣兒但是必先和我母親講明白了方纔使得儷簫道這个暗中掉換的事不過暫時拿他開个頑笑如何好對姑母說明因對萬書道我取締三件事兒第一件呵你和愛蘭結婚之夕和你姊姊悄悄地對換一身衣服讓你姊姊和他睡去第二件呵你須反常州的一番影事細細告訴與你姊姊接洽第三件我不敎你講破時你不許露了馬脚戀春聽着這話暗想這三件事都是我們擺弄你的你却自巳睡在鼓裏還敎我們擺弄人去不禁笑了起來㈡ 
[妖怪小說温柔苦] [  丁悚]  
余素不信世界上有妖魔鬼怪裨官所載亦視爲荒誕不經以爲列子寓言之類耳今乃有一事實出科意料百思而不得其解願世之談鬼神學者研究之 
　　某甲者川沙人也業衣年二十餘猶未娶偶於途間邂逅少艾心焉慕之角枕錦衾頗涉遐想積想成疾乃於前年得遺精症初不爲異一夕朦朧間忽有二女翩然入室丰姿絶艶衣香撲人甲欲展問何氏二女巳登榻夾持而臥軟玉温香生平所未經心滋忐忑二女代甲解衣更迭與交初魯甚樂及醒女巳不見但渾身作酸痛明夕二女復來綢繆備至甲心知其妖然弗能拒任其輕薄而巳如是者月餘甲瘦骨柴立家人異而詢之則秘弗肯宣二女侍甲頗殷勤甲或思食何物雖未發吻二女巳持至食之殊甘而形骸益羸瘠終日僵臥自慮不起乃以情告家人家人掖之來滬就西醫求治且避妖魔而入夜二女亦至自言與君情好不忍舍棄故相隨至此侍疾云 
　　甲爲人誠實未嘗作誑語前月來滬余往晤甲親爲余言之其疾至今未愈 
 
 
 

Page 14

 
 
   
 
