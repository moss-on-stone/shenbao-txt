# 1919 - 133 - 4916613

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[讀字林報來函有感（冷）]  
　　參觀第三張本埠新聞 
以前中國之弱中國政府之弱也何也中國人民之於國事向不顧問任政府爲之政府重私利而輕公事故毎示弱於人而凡事多致失敗也今此次青島之事人民出而顧問國事矣我人民之究竟弱否與政府之弱等否胥於是焉决之 
以我思之我中國之人民乃强毅而和平之人民也以和平之方法示强毅之决心今已兆其端矣若能一致而切實耐久而文明是今日所爭者不但國權不但人民之强弱而所謂優勝劣敗皆將於此表示也嗚呼政府無望矣惟此人民 
專電 
　　北京電對德和約草案關於中國全文由陸使電達如下第一百二十條德國將所有因一九零一年九月七日在北京畫押之專約及屬於該約之一切附件照會文牘而發生之利益特權槪行讓予中國又自一九一口年三月十四日以後所有德國依據該約應得之權利亦由德國讓予中國第一百二十九條自本約實行時起締約國於彼此有關係之範圍内適用下列各則（一）一九零二年八月二十九日所訂關於中國新稅則之協議（二）一九零五年九月二十七日所訂關於各案之協議及一九一二年四月四日續訂之臨時協議但中國不須再以此項協議中所許之利益特權給予德國第一百三十條凡德國政府在天津通商各口岸德國租界或中國境内他處之一切房屋碼頭浮橋營房壘塹軍火各種船隻爲各國所共認之建設以及他種公産槪由德國讓予中國但聲明外交官及政治官居住或辦公所用房屋不在割讓之列德國公私財産坐落在所謂北京使館界内者中國政府非得一九零一年九月七日條約内之各國外交代表同意不能有所處置上指各國外交代表係本約實行時仍未脫離該本約關係之國第一百三十一條德國政府於本約實行後十二箇月内將一千九百至一九零一年間携去之天文儀器槪行歸還之先並支付歸還時一切費用如拆缷函裝運送保險及在北京建設之費用均在内第一百三十二條德國願廢止現租漢口天津德國租界之租約中國政府宣言願於收回各該地面此事主權中國開放任國際公共居住經商中國並宣言凡聨盟國及共事國贊成人民在各該租界内執有地産者不因現租各該租界之租約廢止而改變其産業權第一百三十三條德國對於中國政府及聨盟共事各國政府放棄一切權利德國人民在中國拘禁及遣送回國而發生之要求又一九一七年八月十四日以後因在中國之德國船隻經敵國收没或因在中國之德國財産權利利益經變賣押收或管理而發生之一切要求亦均由德國产棄但有關係各方面對於變賣所得欵項之權利業由本約第十章經濟條欵規定不因本欵而有變更第一百三十四條德國將其在廣州沙面英國租界内之國有財産讓予英國政府又德國將其在上海法國租界内德國私有之財産讓予中法兩國政府公司承受餘續達（十九日下午十一鐘） 
　　北京電魯案昨晚提國會 
　　北京電各督紛請電陸保留山東提案（二十日下午五鐘） 
　　北京電日艦入混同江外部已交涉（二十日下午四鐘） 
　　北京電有日艦開入混同江藉口防俄欲登岸吉督阻止外請向日使嚴重交涉（二十日下午三鐘） 
　　北京電朱擬卽日北上院電阻（二十日下午四鐘） 
　　北京電滬和平聨合會三電請留代表法律問題由會維持 
　　北京電錢電七總裁滬會中輟中外集目轉旋之望迫於倒懸或另派代表促開會議或共商辦法逕圖解决諸公熱忱愛國必有良籌敢布腹心佇候明敎 
（二十日上午十鐘） 
　　北京電某鉅公因和局破裂防南軍襲擊密令前敵將領作速準備（二十日上午十鐘） 
　　北京電留蔡代表自滬來電蔡允回京維持（二十日上午十鐘） 
　　北京電蔡元培來電允出維持地址不詳政府復電嘉勉（二十日下午四鐘） 
　　北京電四使决議對徐錢任維持（二十日下午五鐘） 
　　北京電外訊東京被禁留日生已由檢事局發拘引票現東京郵電檢查極嚴過奉天再查到京代表三日未得信（十九日下午七鐘） 
　　北京電陳毅電後營子俄謝軍向稅關銀行勒索盧布數十萬該處調防日軍已到原駐者據云卽開㧞（二十日下午三鐘） 
　　北京電外圑要求償内亂損失先飭湘鄂等省調查 
　　北京電鄂西停戰約成王占元送京備案（二十日下午四鐘） 
　　北京電皖督電擬將安武軍改編爲五旅以一軍制 
　　北京電外蒙改派郡王希爾寧達木定吉爲陸軍大臣久居京素内向反對謝米諾夫運動 
（二十日下午四鐘） 
　　北京電陳樹藩電據白統領報告乾城敵軍内訌自行射擊有出城分股逃竄等情除飭詳探外特聞（二十日上午十鐘） 
　　香港電昨日政務會議决定不撤回代表令其留待後命 
　　香港電陳炯明與方聲濤意見不睦均提出辭呈軍政府派員疏通慰留（二十日下午二鐘） 
　　香港電旅粤閩人向軍政府呈訴南軍在閩騷擾不堪請立予解决（二十日下午二鐘） 
 
 
 

Page 5

 
 
   
 
 

Page 6

 
 
   
 
 

Page 7

 
 
公電 
[永州公民會通電]  
　　各報館鑒湖南以護法之故人民重罹兵燹特發起公民會輔助政府期拯災黎一秉至公毫無黨見詎報載有人用公民會名義列舉曾廣鈞等多名通電各處短誹要人恣情挑撥其意何居無非欲擁護獻忠以滿其樹黨營私之計此少解决湘省問題法律事實具在和會自有主張非少數别有用意之人所能左右曾廣鈞等不識大體出此狂言原不足辨特恐遠道傳聞淆亂破壞大局益陷湘民於水深火熱之中謹電直陳惟垂察焉湖南公民會叩皓 
各通信社電 
[北京電]  
錢閣議和方計一二日可定大約未派代表以前先欲直接與南方磋商候成熟時始派員會議徐錢有仍任朱啓鈐爲總代表說 
[北京電]  
　　據某使館員云深望中央不再壓制學生以免風湖擴大匯文學校現亦罷課 
[北京電]  
　　章宗祥將得瘋疾 
[北京電]  
　　擬發不兌換紙幣二萬萬元卽日提交參議院議决 
[北京電]  
　　紛傳有日（即二十五日）某上將將集某某省代表在馬廠會議惟政府方面否認是說 
[北京電]  
　　財政部各三井洋行商小借欵二百萬元（以上十九日）以上平和通信社電 
[北京電]  
　　郭宗熙電延吉地方日人除崗警外又添探員並令警負槍游行乞交涉 
[北京電]  
　　張敬堯電南軍本已增兵昨黔軍又到兩營已均防備 
[北京電]  
　　鄂督保吴光新王汝賢分鎭宜荊 
[北京電]  
　　外交圑近日迭開會議對南北和局停頓將有最後之忠告 
[北京電]  
　　政府擬定維持和會方法保存會場結束議案再開最後讓步 
[北京電]  
　　張瑞璣篠日（十七日）由西安啓行來京 
[北京電]  
　　政府將宣佈對青島已提抗議决不簽字（以上二十日）以上中華通信社電 
[北京電]  
　　政府以各省議會商會紛電請維和局擬通電聲明决不主戰 
[北京電]  
　　某名流清請政府慰留代表徐以旣准辭職無法挽回擬准李蘇督請令代表留寗再圖補救 
[北京電]  
　　各學校學生罷課政府將嚴令訓誡 
[北京電]  
　　錢能訓因和議决裂又有辭意託靳雲鵬勸段出由段未允（以上十九日） 
[北京電]  
　　隴海借欵二千萬聲明用途以實業爲限日内將簽字 
[北京電]  
　　交部電令津浦路局飭備專車於馬（二十一）日到浦迎北代表旋京 
[北京電]  
　　江庸莊景珂再電辭職仍主慰留 
[北京電]  
　　朱桂莘私函某公和會縱可續開此種無能力之代表絶不再幹 
[北京電]  
　　政府電唐繼堯請商熊准滇軍離陜駐川 
[北京電]  
　　蒙訊日惡參戰軍將有一部續赴張家口前已開往者由察區向北進發 
[北京電]  
　　中日近事益繁章宗祥不能回任莊景珂勢難久代政府下簡繼任人物（以上二十日） 
[濟南電]  
　　工商各界集會抵制日貨某君演說有熱心尤須毅力不可事過輒忘祇求堅忍毋事嚣張（二十日）以上中孚通信社電 
[北京電]  
　　錢總理今日致電南方七總裁略謂貴議和代表所提出之八條今爲和平統一起見不願以此决裂上海和平會議極願以愛國之心共同講求補救之道云云 
[北京電]  
　　上海和平會議决裂將於二三日内以總統令公布大要如左際此國家多事之秋當以國民爲重此次南方代表所提出之八條雖持論極端而本總統仍以和平統一爲心與各方面疏通意見以謀繼續會議斷不至再見兵戎國民宜各鎭靜勿相驚擾 
[北京電]  
　　聞徐總統於十八日央某氏致電陸榮廷大要如次和議不幸中途决裂不勝遺憾唐總代表提出八條非余之所能堪我公渴望和平將以何法而善其後顧和議開始以來已經三月委曲求全心血已盡乃得如此結果殊非始料所及尙望顧念大局講求補救之策冀挽千鈞一髮之危局國家幸甚 
[北京電]  
　　八年公債條例業經公布因有銀行圑之抗議復變更其内容公債總額二萬萬元分四期發行以全國田賦爲擔保此案俟明日閣議通過之後可以公布（以上十九日） 
[北京電]  
　　中央前因南北和議决裂通電各省軍民長官徵求意見現在已接到各省覆電分爲左列三派（一）絶對主張和議者爲長江三督軍河南趙倜察哈爾田中玉吉林孟恩遠郭宗熙山東張樹元沈銘昌浙江楊善德齊耀珊湖南張敬堯（二）或和或戰請政府决定一定之主針者倪嗣冲曹錕（三）絶對主張討伐者張作霖姜桂題（二十日） 
[北京電]  
　　政府將於下星期開特别委員會計論收回上海會審衙門問題參與該委員會者計由内務部派二名外交部派二名司法部派二名財政部派一名上海交涉員派一名（二十日） 
[北京電]  
　　據總統府方面之消息云政府關於時局問題將於近日内用何等之程式爲如左之表示（一）維持錢内閣（二）段内閣不出現（三）對南方針仍主和平解决南方提出之八條件不能承認亦不以此條件爲重開和議之根據（二十日） 
[廣東電]  
　　軍政府决定慰留唐少川昨日開政務會議參衆兩院議長出席協議和議停頓善後之策 
[廣東電]  
　　綜觀各政黨對於唐少川辭職之意見大致如左益友社政學會及新新俱樂部以唐辭職係以表示南方意思之强硬如加挽留不啻示北方讓步之意須納少川意見不若准其辭職且南方提出之八條中第八條之承認徐世昌爲臨時大總統一項斷然反對云云（以上十八日） 
[東京電]  
　　巴黎組織對華新借欵圑會議一事此間時事新報觀測論曰此會議將來猶有曲折使新借欵圑獨占經濟借欵之美國案經日英兩國恐極力反對則該案通過恐甚困難云云（十九日） 
[廣東電]  
　　前日開政務會議協議南方代表提出之八條件某委員對於第六條所載由和平會議組織國内政務會議監督議和條件之實施同時依其同意組織統一内閣云云表示反對意見曰議和代表者依據國會所制定之軍政府組織大綱第三條受政務會議之委任照議和大綱以當與北方相接洽之任者也如欲將國會權限中之政府之同意權屬之於和平會議所組織之國内政務會議是違背約法第三十四條之規定者也又第八條有由和平會議認徐世昌爲臨時大總統云云按總統不問正式與臨時其選舉權屬於國會在臨時約法第二十九條參議院法第五十四條均有明文唐紹儀雖已付與議和全權亦不應提出如此無視法律之條件云云冷遹謂南方自已不承認其全權代表所提出之條件亦可謂自相矛盾之甚矣且今日再更迭代表直與截斷國内統一之希望無異云云結果主張冷遹說者占多數遂决議承認代表之提出案（十九日） 
[漢口電]  
　　熊希齡將在武昌組織國民外交後援會其所派專員已抵漢口（二十日） 
[漢口電]  
　　現由王占元發起聨合長江三督軍及吴佩孚着手斡旋以期挽回南北和平會議其所主張謂當此内治外交危急之際南北亟宜互讓以期從速解决内國問題而後講求一致對外之策中央政府定割愛新國會以示妥協之眞意云云（二十日） 
以上東方通信社電 
美國無線電 
[巴黎電]  
　　德代表宣言彼等願簽一和約但不願付賠款云 
[巴黎電]  
　　意大利曾要求代管東非德屬地但三國會議未准因此意人大不爲然 
[巴黎電]  
　　柏林德人二千人聨各呈請威爾遜總統保護前德皇又荷蘭政府有不願交出德皇之意因威廉第二入荷蘭時係一平民故 
[巴黎電]  
　　克勒滿沙氏勞合佐治氏今晨會議决定英法美所訂之副約註明額外擔保法國安全及維持和約之辦法 
[紐約電]  
　　傳聞日代表西園寺正與克勤滿沙商訂日法同盟一如日英同盟辦法 
[紐約電]  
　　國際同盟已設臨時辦事處於巴黎美代表所在地公舉法外總長畢勛爲會長又秘書長英人德來門已就職又所擬章程皆屬臨時性質俟國際同盟案與和約通過後始得正式行云 
[華盛頓電]  
　　陸軍總長佩扣氏通告駐法美軍至八月一號時將全數撤回政府規定毎月中撤回三十萬人今大半美軍業已離法再將來在德境内之佔防軍供給品槪由盎凡爾與鹿特丹運入惟調回之軍隊仍取道法國口岸云 
[華盛頓電]  
　　美國政府已正式承認芬蘭政府 
[倫敦電]  
　　俄前皇太后馬利氏本星期行抵英國同行人中有尼古拉大公爵及其夫人及彼德大公爵與其夫人又貴族男妇共三百人 
[倫敦電]  
　　一八九九年六月一日日本與希臘所訂通商條約已於本月十號後停止發生效力一年云 
路透電 
[歐洲和議最近記]  
　　十二日倫敦電蘇里克今日電稱施特滿氏在國會宣稱和約如目下之式斷難承認各黨領袖皆表示同意社會民治黨後稱和約條欵雖屬苛刻崦該黨反對絶對拒絶簽字並主張開會磋商 
　　十二日柏林電新自由報載藍超談片謂德奥併合乃其政策目的之一彼必竭力成之 
　　十二日巴黎電藍超氏於二十四小時内四次致牒和會議長 
　　十三日巴黎電德代表現正草擬關於薩爾流域之答案並重提開討論會問題縱不能會晤協約國代表亦須與各委員會專家一晤云 
　　十二日巴黎電奥國和約脫稿在即關於戰爭責任一欵與德約同惟闕審判德皇一節關於疆界一欵下鐵羅爾省雖居民皆操日耳曼語仍將加入意國版圖以使意國無被攻之虞往日由奥國扼守抵制之高地今將屬意 
　　十二日巴黎電奥國代表要求所予德代表直接通電報電話之便利和會無餘線可以供之故頗爲難奥國代表今日離維也納十四日可抵聖哲滿計五十三人内有女子六人 
　　十三日巴黎電德代表藍資堡等若干人已啓程回德與政府接商 
　　十二日巴黎電今日十代表會考議考慮奥國之疆界問題及外交長會議關於此事之建議德代表提出國際同盟完全獨立之計畫内加設立國際勞動機關之一欵其主要異點爲德國建議召集列國大會及國際國會斐洲東北阿比西尼亞國代表圑頃已抵此發表宣言否認阿比西尼亞願處於法國保護權下之說 
　　十二日巴黎電高麗代表圑上書和會請解除束縳而使高麗重成獨立國 
　　十二日巴黎電英法已商定互分喀麥隆與土哥倫辦法受託代管制並不施於該二地 
　　十二日巴黎電克勒滿沙氏無條件拒絶討論和約條件和會各界以爲德政府必樂聞之蓋藉此可以示其國人事已無可挽回不必驚擾也 
　　十三日巴黎電美籍愛爾蘭人回至巴黎時英相喬治决計不見之哈何斯氏本允爲介紹人今因彼等在愛爾蘭奔走頗力亦决計作罷 
　　十二日倫敦電波拉勞氏今日在下院宣稱彼不能宣布何時始可討論媾和條件此顯須隨時勢而定不能豫决 
　　十三日倫敦電西萊將軍今日在下院答稱政府甚願取銷商務電報之取締條例但須視媾和談判順利與否爲决 
[歐洲之過激戰]  
　　十二日柏林電政府軍佔據萊浦齊拘獲斯巴達圑領袖多人國民報紅旗報被禁出版並命選舉新勞動議會該地恐起罷工風潮 
　　十二日倫敦電將士一千五百人爲北俄援軍之一部分已由紐開塞爾啓程赴亞昌格爾 
　　十二日倫敦電陸軍部接亞昌格爾電報謂陣線各處數砲隊甚爲活動但爲我軍回　後乃寂然無聲特維拉江已解凍由供航行白海尙未解凍惟海口處已可航行 
　　十三日倫敦電路透電社探悉協約國軍艦之出現於希爾新福港乃應芬蘭之請因波羅的海曾發見過激黨之船艦深恐或將攻擊無防之芬蘭海濱也 
[阿富汗戰事記]  
　　十五日西姆拉電據報告云十一日一役阿王衛兵二大隊曾與戰達加陷落時被俘之敵兵聲稱阿軍總司令曾受傷阿軍死傷甚衆 
　　十五日西姆拉電阿軍司令致書開白政務委員申請停戰書中無侮禍之意且責英員之無端挑釁其實此次釁端乃由阿王侵佔英國土地煽亂印人而啓與英人無尤開白政務委員奉命覆書謂彼無權作决如阿王眞有求和之意可命其督戰長官向印督呈請　　十六日西姆拉電阿軍雖請休戰但仍不遺餘力派員及以文字煸動各部落 
　　十七日西姆拉電貝夏瓦之路透特别訪員來電極讚飛機助攻阿軍之得力阿軍委棄達加多係飛機四架襲擊之結果阿兵日間伏匿山隅不敢輕露 
　　十七日西姆拉電開白官電謂達加偵察隊向巴薩瓦爾進發稍受抗拒乃折回達加營中阿兵尾隨於後遂相交綏敵軍罷戰後聞已向察特沙比山隘砲臺南進該山隘聨接阿富汗平原及巴柴山谷敵兵現圖阻擾開白山隘我軍運輸隊並時在亞里末斯吉特附近狙擊他處陣線情勢未有變動 
　　十七日西姆拉電貝夏瓦之路透特别訪員電稱回敎徒與印人顯皆一致仇對阿富汗現戌印度之英兵聨隊以回國之前復有作戰之機會殊爲興奮我軍前進極爲神速近今戰役阿富汗砲兵甚爲勇敢其砲位安置頗佳諸兵頭戴鋼盔以防炸彈惟步兵之勇不若砲兵軍裝亦劣馬兵則聾行阿刺伯習慣儘力前逼以開槍繼乃馳回安寗地點 
國外要聞 
[紀漢志國之成立]  
　　打破德國神聖戰爭之陰謀法國無缐電社巴黎通訊云世界事局因大戰而變遷者不知凡幾山河改觀地圖變色昔之强大國家今多衰徵昔之受治民族今多獨立歐亞新邦崛然奮起如亞洲之漢志國即其一也漢志國卽阿剌伯國以其君主爲漢志王故名其疆界今尙未切實劃定第以現象觀之約有九省自紅海而至阿剌伯海幅員頗廣漢志王旣破壞前德皇煽惑億兆回敎徒從事宗敎戰爭之謀復遣其子率阿剌伯軍助協約國作戰協約軍之能獲勝於美索波太米亞與巴力斯坦實賴其力此阿剌� 
伯新邦之成立所以得列强贊助也威廉第三初擬於世界戰爭危急之際運動突厥發表神聖戰爭之通諭此項通諭如果發表則世界回敎徒勢必起極重大之騷動第有宣佈神聖戰爭之權者僅麥加大敎長一人若土耳其皇則無此權力蓋大敎主爲穆罕穆德之後裔冋敎之領袖而其領土則爲穆罕穆德誕生地之麥加與加巴河之區域此兩處乃全球二萬萬回敎徒逐日向之朝拜之地也大敎長苟宣佈神聖戰爭則各處回敎徒將爲其宗敎而戰協約國斐亞屬地將無寗日矣一九一六年土國陸軍大臣安福爾氏奉柏林之命赴麥加擬運動大敎長展其綠旗號召敎徒自信此行必告成功詎知大敎長不爲所動匪特不允佈告神聖戰爭且宣佈漢志獨立而自立爲王焉土國受此打擊至爲重大蓋土國聨合印度與北斐回敎徒其結大圑體同抗歐洲之謀遂因此銷滅而突厥之盲然從戎者知其所爭之目的不爲其大敎長所贊同亦爲之氣餧漢志王此舉　益於協約國者實非細微今得成立阿剌伯新邦非無因也 
國内要聞 
[北京通信（霜羽）]  
　　撤回代表後之北京空氣北京准朱啓鈐等辭職卽不啻撤回代表宣告决裂然又不言决裂而發出之通電猶曰此係代表齟齬並非和局破裂錢系之某次長京語人曰此代表間之衝突也夫撤回代表嚴拒八欵此安福派爭吵最甚者准朱辭職之内幕亦可作此觀以愚所聞最初發動係段祺瑞之意囑王揖唐轉達錢能訓告誡飭朱啓鈐對於南方所提條欵愼重取决不可孟浪應允王以此語先告徐樹錚徐樹錚曰不必如此說卽令錢幹臣撤朱桂莘罷了王秉此意即特訪錢氏謂合肥之意朱旣辭職可即准之此其第一因數月以來外間紛傳朱啓鈐議和有成將爲統一後之總理實逼處此大招錢能訓之反感錢氏亦久不快於朱故一聞此語力即應允此其第二因東海方面最不慊於臨時大總統之說已駡唐少川不講交情而錢氏述王揖唐之語又謂某氏如何不滿於朱桂莘安福派如何憤慨非先准朱辭職不可而東海於此大有自慚失敗不能不曲徇彼等意見之見解此其第三因而於是准朱辭職之電發出矣 
府要人某君與人談及此事者三次十四日午後之言曰東海决不任和議决裂目前以冷靜之態度看西南政府如何表示再定辦法蓋其時撤代表之電及駁八條件之電尙未發也十六日語人曰東海近兩日亦無辦法安福氣燄太高竟不得不准朱桂莘辭職尙不知將來如何了結此在撤代表電已發之後也十八日語人曰准朱辭職非東海本意余亦極不贊成頃東海已甚悔之此聞西南慰留唐少川以後之談也然而東海五日來之態度可由此三次談話以窺見之矣以愚所聞東海確已有輪台之悔且曾有此表示因致密電於朱桂莘囑勿北歸證之外間所傳電令暫駐南京候命可以槪見然而准其辭職之電已發於政府則亦無可如何之事矣 
近來在野各要人如梁士詒王家襄熊希齡之流與人私談無不謂北京之撤代表未免孟浪及今日聞西南覆唐少川之電加以慰留令其全權解决亦無不謂西南政府之所爲步調不錯此種說法殆已爲一般之評論然評論雖如此而以後辦法如何則鮮能預决者以北京近勢觀之則對於續和之主張殆爲三角式形狀一直接議和說此錢派之所主張謂今後所急欲商量者爲議和之方式擬由北京國務院與廣州軍政府直接磋商定一方式或即以議和條件兩方政府往返電商俟得其結果然後兩方遣派代表爲形式之簽字然西南旣慰留唐少川以全權付之論者謂此種辦法恐西南未必理會 
一局部媾和說此段派及徐派中之一部作如是談安福某議員前日語人和議仍然可成且不必會議目下已有線索云云即指局部媾和而發彼等以爲政府與陸幹卿已非常浹洽唐繼堯亦久通電現又擬令張瑞璣接洽熊克武而武人不干涉政治之說西南發之北方應之亦以爲武人間聨絡之媒介只須武人軟化卽可無事然此種效果據知其内幕之某要人所談亦殊渺茫且行之者已兩年並無確實之成績現亦不敢爲信也 
一續派代表說安福以爲如仍須派遣代表對等議和則非由握於該派手中不可現在已有動機前日及昨日午前確已有人向東海推薦以王揖唐繼朱桂莘之任昨日下午以後則又變爲吴鼎昌謂恐南方反對王氏則不如吴氏之駕輕就熟現東海尙未表示然彼等之運動尙未中止 
故今之現狀已成一築室道謀之勢將來如何進行須俟諸數日以後某要人云逆料西南不日將有一電責備政府撤回代表之非且對於政府駁斥八欵之通電必再加以駁斥政府又必有以應之而議和之如何决定必在此項筆戰電戰以後云云但有一可以確信者則戰端再開决無其事參陸處旣未有準備戰事之處置安福又發表主張不欲再戰雖有一二武人倡增兵兩師之議而庫空如洗恐亦無法處此比聞前敵軍官又有請政府賡續和議之電矣究竟如何吾人拭目俟之可也 
[顧專使在和會之宣言]  
上月二十八日巴黎和會席上我代表顧維鈞氏對青島問題曾有極長之宣言其内容前報曾撮紀大槪茲覓得陸使三十日來電報告顧氏宣言原文如次二十八日電計達是日顧專使在會宣言要旨如下頃諸君討論太平洋屬島問題不過數兆人民之關係彼此辯護甚力至青島問題本全權爲四百兆人民表示意願責任益形重要僅就大綱原則而言所有德國膠州租借地膠濟鐵路及其他權利即應直接歸還中國該地爲中國領土完全之關係不可稍有虧損人民三千六百萬自有歷史以來爲中國種族操中國語言奉中國宗敎該地租與德國之原委早爲人所盡知當時因敎案問題德人用武力要挾中國不得已徇其所請以形勢言膠州爲中國北部門户爲自海至京最捷徑路之關係且膠濟鐵路與津浦相接可以直達首都即僅爲國防問題中國全權斷不能聽任何他國於此重要地點有所爭持以文化言山東爲孔孟降生之地即中國人民所視爲神聖之地中國進化該省力量居多故該省爲中國全國人民目光之所集以經濟言該省地狹而民庶而積不過二萬五千方英里人口多至三十六兆人烟稠密競存不易設有他國侵入其間不過魚肉土著而已亦不能爲殖民地也故以今日會議所承認之民族及領土之完全各原則言之則該地歸還中國實爲應得之權利中國全權視此一舉爲公正和平中條件之一若議會另有看法則中國全權不能不認爲一誤再誤惟日本軍隊爲中國驅除德人勢力於山東中國至爲感荷英國於歐戰危迫時仍能出力相助亦中國所深佩其他聨盟諸國與德國相持使不能分兵東援亦中國所不能忘但感荷之忱雖至殷切若竟割讓中國人民天賦之權利以爲酬報由引再播將來紛爭之種子中國全權儻不力爭不特無以對中國亦無以對世界中國全權深信議會於斟酌德國在山東租借地及他項權利之處置時必能重視其中國之根本及無上之權利卽政治獨立及領土完全之權利且勿忘我中國於世界和局有贊助之誠意也等語日本代表發言辯論詞意支吾謂關於膠州租借地及膠濟鐵路中日兩國政府已有成議故德國應將以上各項權利交與日本惟中國方面應由日本收回後再與接洽等情美總統英首相均有詢問顧專使乃云中國對於膠濟鐵路事與牧野男爵看法不盡相同本全權陳說中國當時並未謂日本從德國取得山東租借地及他項權利後不肯歸還中國日四曾向中國及世界剴切聲明不欲據爲已有我中國已深信不疑今復聞牧野男爵在議席上重言聲明本全權尤爲欣悅但歸還手續我中國願取直接辦法蓋此爲一步所能達自較分作二步爲直捷日本代表所提之約定辦法想係指一九一五年二十一條要求所發生之條約及換文而言當時情形無須贅述當初商訂情形諒諸君尙能記憶中國所處地位極爲困難此項條約換文經日本送達最後通牒中國始不得已而允之卽舍當時成立之情形而言此項約章旣爲戰事所發生之問題在中國視之至多亦不過爲臨時暫行之辦法仍須由平和議會爲最後之審查解决縱令此項條約換文全屬有效而中國旣向德國宣戰則情形旣大不同根據(rEB 
USSIUSTAUTTBUS）之法理言之亦爲今日所不能執行當時中國雖被迫而允將來日本與德所定處置德國在山東各項權利之辦法一槪加以承認然此項條件并不能使中國不得加入戰局亦不能使中國不以交戰資格加入平和會更不能阻中國向德國要求中國固有之權利直接交還中國也且中國對德宣戰之文業已顯然聲明中德間所有一切約章全數因戰爭地位而消滅約章旣如是而消滅則中國本爲領土之主德國在山東所享膠州租借地暨他項權利於法律上已經早歸中國矣借曰租借之約不因中國對德宣戰而廢止然該約内旣有不准轉交他國之明文（理由極足）則德國本無轉交他國之權也等語特電奉聞祥三十日晚 
[山東問題近聞]  
國際通信社得七日巴黎特電云中國講和委員陸徵祥氏對於青島處分問題已提出正式抗議謂如此决定實無視中國之領土保全設以再議此題爲不可能者余（陸氏自稱）代表中國要求若干條件之保留否則唯有拒絶簽字又中央通信社得巴黎方而消息 
 
 
 

Page 8

 
 
九日三大國會議討論膠州灣問題並無結果是日中國委員提議云中國允賠日本之青島戰費日本應先宣誓交還青島暫爲管理一年日本委員謂若日本能保有青島及山東境内德國所有礦路與中國共同經營等權利卽當認交還膠州中國委員則以日本之提議爲有害中國主權如此種提議竟邀採納實使日本强迫中國所訂秘約發生效力云云又昨日（星期日）法文北京政聞報載得巴黎可靠消息中國全權委員陸徵祥氏爲山東及膠州問題在本月六日協商大會内宣言中國代表圑對於三國處置山東及膠州問題之决議至爲失望和會不能主持公道中國全國人民深爲遺憾萬難承認茲特正式抗議如現時不得將該决議加以修正務必聲明對於山東問題中國得有保留之地步等語陸氏此項宣言業由會長允准列入會議錄將來中國得可修正該問題於國際聨盟會云政府昨接駐法各專使來電謂日本專使現用間接形式對我聲明巴黎會議總約如不簽字卽應取消參預會議資格如另提别項案件日本當首先反對作爲無效現已與日專使提出抗議盡力相爭山東問題全案政府未便負獨裁之責决定交新國會以憑取决該案已於前日上午由外交部送至公府交付國務院定於今日（十八）送交衆議院内容係根據陸專使所報告之經過及五十九號抗議至政府對於收回青島有無把握則未能定該案能否得新國會之同意尙不可知微聞中有五條措商之點頗費考慮至議員方面亦有主張連青島一併簽字者昨日已開始運動對内主戰之某系已成一致 
[外人觀察和會破裂之眞相]  
字林報載署名巴克斯特者投函一通略謂南北和會今因國會事停止進行此係一種預定計畫雙方總代表各自辭職請另任賢能而不方和會决裂明知必被挽留故作此熊不久即將續議而發作一種早已擬就關於國會問題之宣言矣國民所關心之事件千百其端若國會問題則非其所注重民所欲者爲解散南北軍隊改革政府財政罷斥國賊諸事凡此問題和會不願嚴重辦理之國民已知之深切故和會乃藉國會爭點暫行停議以息人言今日在權操於南北軍人之手和會已協定軍人間調和辦法但爲表示顧念民意起見不得不側重國會問題庶可告國民曰爲國民爭求國會政府乃和會天職也此種國會政府者不爭而得又未免覺得太易故爲作血脈債張之勢以見其戰勝困難之吃力此乃中國官場之腔勢雖與西方接觸數十年終未改變也和會决議早已佈置妥洽不久即將公佈故今日之患不在和會之無决議而在和會之已有决議蓋其所已决議者乃調停軍人而將使之永遠盤據要津也北京廣州皆爲軍人政府南北代表旣爲軍人之代表則其結果可知苟非軍人得勝安有解决可言凡熟知中國政象者早已不望有罷斥軍人之和約矣是以和會不過供軍人之利和若重視之是味於中國眞相也 
安福部近頗寗靜反對錢内閣之聲浪今已無聞此爲北京各政黨問一種秘密了解各允擁護徐世昌爲名義上領袖之結果其所以聨合之目的則爲排斥歐美在華之勢力中國政界第一着想之點無非升官發財之道英美勢力則足破壞其經營此排斥之所由來也試觀中國擁千百萬資財者必非商人但必屬政客而生意發達者除通商口岸之洋商久必爲官辦之營業若尋常商人不能得官場之保護故與其投資於市無寗埋銀於地除非願以血汗之資供官場之需索耳英美在華勢力利於商人而不利於官場此其所以爲北京排斥也頃聞銀行圑將集議於歐洲討論中國財政北京政客引以爲慮爰集合各政黨共謀抵制銀行圑將來善後大偕欵之條件換言之即北京官僚今覺盼望已外之大借欵或將與已不利故不得不預先設法以謀抵制也北京政黨地盤不一如鐵路財政商業實業以及河工稅局等皆爲政黨活動之範圑彼等以資供給軍人而軍人則保其地盤以爲交換焉此種圑體將使英美感受困難蓋銀行圑將來必要求改革財政與鐵路並監視其要求之果否實行也今之北京財政較前愈爲腐敗銀行圑依據其從前之經騐今更不能無所要求然則北京政府能承認銀行圑所必提出之條件否乎銀行圑得列强之後援必使善後借欵用於下述二途一爲遣散軍隊二爲改良財政整頓鐵路中政府旣不能信託執行此事則外人監視勢必厲行夫鐵路之統一財政之改良陸軍之改組皆足破壞北京各政黨發財之機會故列强方露願助中國從事於此之意北京政府即惶恐不已斥爲干涉然對於某國則慨然斷送鐵礦森林與軍警權絶未稍動其愛國心使英美人空負監視之名遇事遵奉北京官僚之志願則英美借欵自必備受歡迎但英美人不能如是英美人必施行公正誠實之監視而公正與誠實則非北京政府所願有也 
善後借欵凡非北京政府所能隨意支配者槪行拒絶此爲北京各政黨聨合之本旨然則銀行圑果能依此而借欵乎苟不之允北京政府肯從銀行圑之條件否乎抑不乞助於銀行圑乎觀各政黨之心思似不願借重銀行圑但屬意於日本商人之資助聞章宗祥回京後曾有政府如拒絶銀行圑日人極願効力之說列强意見以爲强令中國改革惟在不允條件則不借欵一法但中國可得日商之資以抵制之雖日政府有所拘束不願單獨投資第吾人不能望日政府阻止其國人使之不從事於其所謂合法貿易上之工商業借欵甚至日本或將謂英美無權以干預其友邦之内政焉爲今之計列强宜爲中國規定改良財政統一鐵路遣散軍隊之辦法無論北京政府允否當勒令其承認之北京政府乃專門欺民謀利者之集合體並非政府若視爲眞正政府向之提議而遭其拒絶則未免愚矣 
北京政府利用上海和會以濟其私故和會所議决者將使政府種種腐敗依然存在北京各政黨因將恢復和平統一南北但其恢復和平之方法實爲後患之根原蓋和會除爲南此軍人調和外無權以舉辦福國利民之事業故其調和之結果不過使腐敗官僚分握大權暫時圑結而已將來必因互爭權利破壞圑體干戈疊起革命循環也其所以必須暫時圑結恢復平和者爲外人大借欵計耳一旦鉅資到手則故態復萌又放燄火於世人之前矣所可打銷此種事態者惟國民反對國賊之行動深望中國人民對於和會與政府施以壓力使之感覺庶誤國者罪有攸得若國民舉動力不足壓倒之則將來禍患正未有艾也 
[田應璜提出後之學界危潮]  
政府徇安福部之要求提出田應璜爲敎育總長後該部議定於本星期二在衆議院投票乃政府又聽各方面之言以田氏資格不足爲敎育總長果見任命學界風潮有不可設想者且國家歷年辛苦經營之敎育斷不宜爲一派之私利而犠牲故日昨當局對於此事大起遲疑之念然案已提出無可轉圜不得已遂以修正爲由經向衆議院撤回原案安福部力持不肯其結果聞關於次長問題兩方恐須經一番之磋商安福部一派所擬之次長爲黃雲鵬黃氏對人則言已必不就並推薦吴文瀚充選然已未俱樂部則對黃均不同意謂須以已未派之陳某黃某代之此條件如不成立則撤回之說恐仍不能打消總之自敎育總長易人問題發生之後敎育界（指行政及學校學生方面而言）陡呈杌隉不安之現象昨日外間且盛傳安福部已内定以胡鈞爲大學校長及某某爲某校某校校長者皮說果確敎育界眞從茲多事矣 
北京學生界自五四運動以後外面雖似沉靜而内部運動日益擴大最近政府對於學生界之正當請求毫無採納之意旨而對於敎育根本反有任意搖動之主張於是大衆忍無可忍於十八日開緊急會議由專門等十八校公决十九日一致罷課積極進行務求貫澈初衷而後已聞其宣言書有三大失望之理由（一）政府未表示山東問題不簽字之明决態度且勤於對内無對外之决心（二）政府對於曹陸極力稱許對於傳蔡則相反近且有更換之主張危及敎育界之基本（三）政府對於留東學生之褵被捕而不問北京學生之呼號而不顧以下令禁止発學生集會言論及發行印刷品之自由如臨大敵是以學生無可再忍取罷課之手段作最後之要求及運動且望全國一致贊助云云並聞其罷課後急須實行之事有三（一）組織學生護魯義勇隊研究方略爲政府後援以貫澈其愛國初心（二）四出演說以促醒國民對外之覺悟（三）組織十人圑旣以維持内部秩序又以提倡國貨作持久之計畫云 
[北京學生圑最近之行動]  
北京大學消費公社及清華學校所有日貨前已盡在校内焚燒北京大學同時有國貨維持股之成立其宗旨即在提倡國貨使能代替日貨成立以來屢有國貨調百單及日貨調查單刊布學生及商界中願盡力者頗形踴躍學生中舊日所購日貨皆欲付之一炬乃定於十八日下午四時各校齊集先農壇焚燬並請各界參觀數日前學生捐送日貨者絡繹不絶故是日北京大學特用大車數輛送往并有日貨製成之偶人二行至前門即有國貨維持股員步行散布傳單巡警上前干涉不准發布經學生與之分解將傳單並名片交彼始得放行不意行致珠寳市又被外中一區巡警數人上前圍住不准前行經學生再三解說彼等終不放行並要將學生與偶行一同帶至區中學生不得已同巡警至外中一區及至區串只準學生一人進見該區區員即言並無他事蓋彼等誤會區長電話也此外聞他校沿途亦多受巡警干涉帶見區長然後放行學生至先農擅後即由北京大學講演圑員說明焚燬日貨之理由及以後不買之决心此時天雖下雨觀者仍頗踴躍有數百餘人之多當焚燒時除北京大學講演圑高聲演說激勵觀者外又有北京師範附屬小學第二部童子軍張寗全（十四歲）龔渤（十二歲）盧榮祥（十五歲）三人及公立第二小學學生盧榮福相繼演說言辭均極動人綜計此次焚燒日貨學校有北京大學匯文大學第四中學工業專門等數校至法政專門等校則因天雨改在該校校門前舉 
昨日北京學界假座北河沿法科大學大禮堂開郭欽光追悼大會會場正面供郭君遺像旁有力爭青島死重泰山八字四壁懸京内外各界輓聨約三千餘付赴會者都五千人北京女子師範及匯文協和等女校亦皆派有代表來會全場氣象異常嚴肅人人面上咸現愁慘之色十二時開會記其秩序如下（一）奏樂（二）宣布開會理由（三）宣讀烈士事略（四）奏樂（五）宣讀祭文（六）演說首由許德珩演說今日追悼郭君實無異追悼我們自已因郭君未了之事業全憑我們繼行其志做到他現在的地位方肯罷休（鼓掌）繼有段錫朋演說謂郭君之死由爭青島而死由討賣國而死故我們皆尊敬他信仰他才到此追悼他但現在一般人每有一點誤會須舍求學外不能救國不知時有緩急事有輕重今日何時尙有我們伏讀寒窗的工夫我們若是只管念書終無爭回青島的一天若是羣起力爭或有達到目的之一日且吾人作事旣經認定目標就當拚命做去望同人本此犧牲堅持到底（鼓掌）次有留日學生總會代表王次甫長辛店十人圑代表盛成中及申祖香王國華等演說均極痛切某女士登台演說之際放聲大哭全場皆爲泣下叩其姓名不答最後有成憲孟將其所戴之最新式東洋草帽當衆扯碎以示决心於是紛紛擲帽壇前者約數百人羣衆大呼中華民國萬歲向靈位行三鞠躬禮而散 
北京各校講演圑連日將爭回青島及抵制辦法各問題對衆講演甚爲聽者所歡迎雖屢受警察干涉而嚴守秩序警察亦無如之何北京大學講演圑第三五組在東城一帶講演聽者不下數百人有老人聽講至沈痛時輒爲淚下其初加干涉之警察旣聞演說亦受感動不復禁止其至崇文門講演之第四組被警察二涉帶去代表二人又將傳單收去其所留二人講演時有西人經過點頭稱歎不置又有一組講演時爲内左一區輪流帶去十八日清華學校學生講演圑二十圑冒雨來城講演不意行至西直門竟爲警察攔阻收去旗幟傳單並不準學生進城又今日赴先農壇之講演圑途中遇高等師範附屬小學童子軍第一第二兩圑冒雨步行手持印刷物一捲隨大學講演圑至先農壇講演其演說亦極動聽 
[美銀行家瀕行時之談話]  
兩月前代有美國銀行圑來華調查經濟狀况之阿卜脫氏因接該圑領袖莫爾根氏來電囑其速行回國以便報告在中國之現狀並參與討論如何援助中國之方法程度及性質庶可使中國形勢爲之一變因電報轉遞遲延至星期五日始收到該電阿氏卽於昨日（十七日）起程出京取道高麗由橫濱乘船回美聞阿氏瀕行時語某記者云僕此次由北方至長江流域一帶考察之結果可以證明兩事一内地應興之事業甚多斷非一兩國之資財所可支配二中國人之勤儉耐苦爲世界之優點惜歷來政府不注意於工廠事業致令人有餘力是非人民之自甘暴棄乃政府之過也現在美國已加入新銀圑决定將歐戰準備金六萬萬鎊提出十分之一以投資於中國辦理實業但總須俟内亂平息時方可辦理甚盼中國於短小之時期南北實行統一則予將第二次游華云 
[湘學界游行後之所聞]  
湘學生之游街大會情形已誌前報現聞各校學生以此等重大問題必須聨合各界一致進行爰公推代表與各界士紳聨絡决定組織一公民大會並定五月十二日下午假座省敎育會開會討論進行方法先期以公民大會名義發出通啓請各界届期到會事爲張督所聞恐因此鼓動風潮危及地方秩序遂令警察廳派人致會婉言勸止因之公民大會未及開會而散省敎育會各幹事以公民大會雖經停止然對於此等重大問題不可不詳商協爭辦法爰擬日内邀集公私立各校校長開聨合會議各校學生亦决定組織一學生聨合會以便遇事籌商至所須經費即由學生分任昨已以學生聨合會名義發出公電數通（一）電巴黎中日秘密條約未經取消青島中國主權不能保存萬乞諸公維持中國顧全人道勿簽和約爲禱（二）電北京日本横佔膠青歐會徇强削弱生等誓死爭回懇諸公速電專使抗議無效即令脫會最後對付誓爲後盾至甘心賣國者當與國人共去之外交失敗内爭所致萬望速成和議共禦外侮又北京警廳逮捕學生令立釋解衆怒（三）電各省青島問題失敗生等悲憤莫名除國恥日開游街會並電各處協爭望貴省各界一致進行 
湘省各界雖以戒嚴時問不能有他種動作然憤懣已達極點不能遏止議定進行如下（一）刷印簡明之白話傳單到處散布俾人民曉然於此事之始末（二）以白紙大書日人奪我青島吾人當捨死力爭等字張貼通衢（三）發布告誡之公啓勸一般人民毋爲野蠻舉動以免授人口實（四）聨絡各界商酌一至當之辦法尅日分途進行張督以湘城學生之對於此次交涉舉動雖甚文明然恐有不逞之徒藉端煽惑或致别生枝節另起波澜因特發出布告略云最近中日間發生青島問題實爲全國人民所注目輿論激切傳說紛紜在我國政府極力堅持或有爲國人所不及知者本兼省長昨經召集士紳詳爲宣示大抵國人之所希望政府定當設法力爭卽國務院近致巴黎專使各電亦以由德直接交還中國爲惟一之主張列邦能否容納我國之要求抑或以五國暫收限期交還我國爲調停辦法一經協議自有適當之主持我國與日本同屬友邦届時當各服從國際之公意若如近傳之和約草案内列專條將膠州灣由德交日處置之說陸使受政府及國人付託當然不致孟浪簽字度必有以饜民望而保國權凡我湘人務當聽候政府據理爭持企圖公决勿生誤會勿越範圍 
[皖學界愛國熱之續聞]  
今日皖省各學校學生游行示威並露天講演記者已專電報告矣是日午後一時各學校相繼出發會合於後營操場如第一中學第七中學六邑中學法政學校聖保羅學校第一第二模範高等小學童子軍師範學校及附屬高等國民學校均至該場會齊二時按先後秩序出發游行城内外各街各生均手持白旗一面上書各種文字並有繪畫各種諷譏畫其文字類多還我青島誓死抵抗喚醒同胞堅持到底種種字樣中學生凡至洋貨舖藥房暨各街道均立講演語詞激昂並有痛哭流淚者是日天氣炎熱諸生沿途講演汗流浹背毫無倦容直至五時許始游畢歸校今日商民亦有警告傳單分佈各處大致不外不購日貨不乘日船不用日幣等語省議會則通電各省力爭青島其文如下各圑體各報館均鑒頃致國務院銑電文曰青島問題關係我國主權前經專使提交和會久未解决舉國惶惶不可終日現積時愈久事機愈迫非持以毅力難竟全功務求我政府諸公堅持到底俾得還我疆宇皖民雖弱不惜以身家性命爲政府後援臨電無任迫切待命之至等語敬祈一致堅持共爲政府後盾謹此奉聞安徽省議會副議長趙繼春議員李德星鮑中丁雲驤高星拱周堃丁炳煌王運超崔翔青彭顯廷李國楷郭緝熙馬仲五楊貢璠王日輝晁元良楊祚延丁德余炳成歐陽寅石韞渠篠 
[南京快信]  
政府准代表辭職後李督以功敗垂成昨特電京請設法維持俾將絶之和會得以賡續進行以救國難 
李督日前電粤軍政府商轉電唐總代表撤回所提八條俾和會得以賡續進行聞軍政府復電謂北政府無誠意議和卽使南方讓步繼續開議仍不過遷延時日與事無益云云 
聞北代表擬梗日（二十三）全體來寗卽轉車回甯李督已諭令副官處預備招待事宜 
學生聨合會組織之講演圑不日卽出發赴市鎭鄉村講演以喚起國人之愛國心 
此間救國十人圑連日報名者已有四十餘組省議會在省議員九十餘人亦擬聨爲十組 
省警廳長王桂林爲防患未燃起見昨諭各警區所轄界内日本商店門首加派崗警一名守望以資保護 
日艦四艘停泊下關江中曹交涉員昨函日領事請通知各艦官長禁阻水兵登岸以免别生事端 
海軍第二艦隊司令杜錫珪昨由寗乘艦赴上游巡弋上海交涉員楊小川昨因公來省晋謁軍民兩長 
[杭州快信]  
京師總商會通函云青島案敝會公衆籌議以維持國貨爲至要已於十五日成立國貨維持會並徵求貴省國貨品類及各項國貨牌號請速查明示知 
省議員加費案今日（二十）正在審查中省敎育會經會長總商會顧會長上午在商會召集商學各界開緊急會議籌最後表示方法午後卽偕謁省長暨政務廳商榷一切 
省議員陳若瑟以各縣向有宗祠賢産仍循舊例爲前代科舉中人佔有現擬分成辦法每年由各宗族會算一次酌提五成補助學費由縣敎育會調查立案分配各校已付大會公决 
朱啓鈐等改期今日（二十）夜間乘專車返滬已向各署辭行 
地方通信 
[蘇州]  
　　常熟縣商會通電常熟縣商會通電云青島問題日形險惡商民惶惶今日開會議决非爭回青島誓不再進日貨謹聞 
[無錫]  
　　紀繭業公所會議日昨繭業公所召集各繭商協議繭市辦法首由主席報告接國民大會來函謂現因青島交涉各處抵制日貨倘有日商到錫收繭應請公所注意調查預籌抵制方法等語經董事共同討論并謂日商到錫收繭難保不有隱名冒牌之事在公所查不勝查現值民情激昂之時該商等倘因此遭有意外損失公所實難保護爲此預戒各繭商務自注意繼議聞秤日期及繭價由繭商陳同甫動議今年　時遲早不一現時雖有上由但祇十成之一須至本月二十三四日方能一律上山開秤日期宜在二十五六日方爲妥當董事即將二十五六兩日付表决二十五日得多數遂定陰歷四月二十五日開秤至繭價一層考察今年收成比較上年爲佳預計出數必多惟桑葉價格甚昂倘議價太低鄉民不敷成本必有不甘脫售另生枝節情事然乾繭市面甚壞去年繭商均因乾繭成本過重大受其累今年定價過高恐踏覆轍事應兩面兼顧請公衆議一酌中價目當由公决春繭高貨每擔以四十元爲限不得私自放盤議畢已五時隨宣告散會 
　　國民大會成立後之各業自國民大會成立設立事務所後各業抵制已爲有統系的進行近如洋紗業洋廣貨業綢布業轉運業旅棧業等均紛紛開會議决辦法立有規條互相　勉並報告國民大會事務所備查昨並發現救國十人圑多起均爲各業中人所組織云 
[浦口]  
　　浦鎭國民大會紀事浦鎭江浦縣立第二高等小學第一學區第四第五國民學校及基督學校聖公會鑄英學校怵於外交失敗國本穎危特聨合本鎭各界人士假座吴武壯公祠開國民大會於本日上午八時整隊由吴公祠出發從後街至魚市口後從魚市口繞城内經中敵台出金湯門踰津浦鐵路至廣場休息須臾復入城繞道至東門大街經　水橋復由後街返吴公祠前有巨鼓一而周圑大書（振聵發聾）四字各校隊伍之前除國旗校旗外有大白布旗二面各學生皆手執小旗一面上書鐵血代價同胞快醒等等沿途唱歌並高呼爭回青島等語下午二句鐘吴公祠門前聞會除軍紳警商工學各界均到外尚有女界計到者一千餘人首由主席夏意白報告開會宗旨次第二高等小學第四國民學校合唱忍辱歌次聖公會鑄英小學唱國恥紀念歌歌已由俞　侯王紹漢王大釗馬瑞庭冷木欣邢慧民相繼演說慷慨激昂演至痛切慮全　鼓掌後由基督學校學生陶有安　英小學女生朱麗卿等演說均委婉動人至五句鐘散會 
[杭州]  
　　省會通過加費案十九日上午九時半省議會開會出席議員九十四人議長報告日程畢陳益軒動議請變更日程先議第二十七案本會公費旅費之支給案（提案人徐成周是日未出席）任鳳岡秦炳漢阮性存許祖許謙姜恂如等反對之謂預算重要前昨兩日審議會未將全部預算議决本案一經付議同人必起爭執一有爭執則預算案即無結果陳鍾祺謂動議得二人以上即可成立現在贊成動議者達十餘人當然先行討論動議案現在生程度日高加費亦正式問題請付表决於是議長將贊成動議成立者付表决在席九十四人起立者七十一人多數動議成立祝紹箕云本案付表决本席知必成立但雖由成立而達審查通過無如欵須人民支出或省長以人民反對加費之種種理由咨行到會聲請重議豈不於議會名譽有關還請設法將原案打消王爰斯謂提案加費爲法律所許况本會確有議决之權未便以有人反對就此打消任鳳岡云動議旣成立姑不必言但提案人應出席說明旨趣許祖謙秦炳漢等與任同一主張要求議長請提案人出席議長謂案已由大會表决開議似無提案者出席之必要由秘書長讀本案議題畢阮性存登台發言謂本席不贊成加費陳鍾祺謂議員祇中等程度力量較之官廳長官權力不啻天壤以世界生活程度而論原案不妨成立許祖謙登台發言謂加費案主張實行者每月所增利益無非八十元本席以爲加費問題與生活程度無甚關係試問本會自第二届召窠以來有何成績可對父老本席對於此案請諸君各放天良私慾一層當然消滅云云秦炳漢何紹韓先後發言大致謂輿論反對民財竭蹶本案萬不能成立王爰斯發言謂要錢不怕駡天下大小事均如是豈獨議員加費爲然但審查結果成立與不成立常然有極詳理由報告大會再行决議即使打消亦屬有形議長遂將贊成本案成立者起立付表决在席九十三人起立者六十七人多數宣告成立付財政審查遂散會 
[寧波]  
　　總商會開會結果寗波總商會十七日開會討論提倡國貨各業商人共到二百餘人費會長未出席由王叔雲爲臨時主席報告宗旨略謂外交失敗禍患日迫亟宜提倡國貨藉謀抵制請諸公從詳討論云云鄭松館起言此事各界已一致進行本會似可不必舉動且此種事行之無甚效果何必多此一舉旋由馮梓美極力辨駁其說卒以馮君議付表决通過次由余子權代表糖業謂某國貨除洋布及各種洋貨外唯洋糖爲進口大宗之一現查糖業中向某洋行預定之貨尙未運到者約計十餘萬元正擬設法解約嗣後不再定貨以示决心洋布業石運皐謂本業關係甚鉅已經同業决議准明日在洋貨公所集商妥善辦法再行報告嗣經到會同人議决此事旣由本會提倡更應由各業自行設示勸勉期逹實行抵制之目的而後已衆皆贊成散會時已五句鐘矣 
雜評一 
[錢電（默）]  
自和會破裂而後推測之說紛起或謂不滿於唐朱或謂將改局部媾和或謂將由直接解决或謂此乃暗幕中預定之程序種種傳說不一而足我人初疑其未必然今觀錢電而始知推測之非盡無因也此次和會之破裂非因南方提出八條之故耶夫旣爲此八條而破裂則欲謀所以挽回之者必仍從此八條着手與改派代表何涉更與局部磋商直接磋商何涉乎旣不能解决於和會中而欲推翻之以謀解决於和會之外又有何等方法乎然而錢致七總裁電並不於根本上之八條有所辨難而斤斤商進行之手續似欲舍現和會而别覔途徑者是非如人所疑之别有作用卽爲人所挾持其進退已近於失據矣 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[各和平圑體竭力斡旋和議]  
　　平和通信社消息此間各和平圑體因聞北代表有即日專車過寗返京消息恐代表一去則和局愈難維持因之異常焦急本日各和平圑及商界各推代表約有百餘人齊赴滬杭滬甯兩車站以便迎面攀留候至正午杭車抵埠未見朱總代表蒞臨適有北分代表方樞李國珍江紹杰三君赴站欲即日往甯各圑代表當即趨前苦勸留滬而方君等行囊已上車不及運下因衆意堅留不獲已遂各折回本寓俟朱總代表返滬時再爲懇商此可見民心希望和平之切也朱總代表本定今日由杭過滬赴甯因蘇季督派專員赴杭挽留勿遽北上今午雖未見到晚間九時聞朱總代表仍將來滬各和平圑擬届時再赴滬杭車站懇切挽留云 
　　聨合通信社消息二十日南代表雖經軍政府慰留而北代表已决心北上滬上各圑體探知朱桂莘江漢珊李碩遠方立之諸君定於昨日過滬轉車赴甯特由各圑派出代表數十人分途前往南北車站及朱李諸人住所守候預備切陳各圑體意思阻止北上以便早日繼續開議倘不能挽留則跟車赴甯不達挽留目的不止届十二時李碩遠先到車站爲各圑代表所見即上前陳述各圑挽留意見請顧念國家暫行留滬徐謀和議進行李君答稱諸君愛國實所欽偑但某（李君自稱）爲政府所派當惟政府之命是從且個人行動實無關於大局俟到甯後如和議仍可續開即當再來云云而各圑代表仍堅不放行未幾江漢珊到站各代表亦上前攀挽方立之是否同來未爲各代表所見汪有齡亦獨乘汽車先行中與各代表相遇各代表更與李江二君鄭重相約俟朱桂莘君晚車到申議其行止後方可起程然後握手而别當時全國和平聨合會及平和期成聨合會各代表即在車内草擬電文致北京政府請迅令北代表即日續開和議并致電南京李督軍請阻止代表北上并請電致政府促開和議此外各圑代表各回本會開會一致去電云自和議再停後凡以國事爲念者皆困心衡慮力謀所以互讓之道就各南代表所提八條亦非無磋商之餘地在負責方面並無明確表示而識明時事者大都可以測知乃廣東方面竟有某派數人大唱高調惟恐和議不歸破裂者自可靠方面得有確息知廣東舊國會接到滬上和議停頓之報卽開兩院聨合會到會者三百餘人對於代表解職决定挽留對於所提八條亦大體同意並促軍政府通知各代表完全負責無容瞻顧决定後各人相率欲去會場中留存者不過九十人某派乃利用此種機會重提動議主張懲辦賣國賊須加入黎元洪馮國璋徐世昌三人對於代表辭職應即照准一體撤回對於軍政府岑西林张裁尙須提出彈劾案此種動議提付表决贊同者四十餘人得在場議員之多數遂用此種動議對外發表在滬各方先後接到粤電皆認此種主張確與和局有礙正在設法消弭吾人以公正之眼光不能不盼望此曹之反省也 
[朱總代表之行蹤]  
北代表朱啓鈐氏於前日（十七）夜間十一時半由滬杭甬鐵路北站特開專車送往杭州已誌前報茲悉朱總代表准於昨日由杭返滬昨由滬杭甬路管理局長任小山諭知車務處特備花車並行李車各一輛於昨晚（二十日）九時半專車由杭開滬並聞在滬北京和會各代表以及各機關圑體人員已預在上海北站等候預備阻其入京云 
[和平聨會維持和局來往電]  
　　去電北京大總統國務院鈞鑒朱總代表及各代表等全體辭職迭電請留計達聰聽現軍府已表示謀和誠意堅留南代表并聲明予以解决全權共同負責等語如中央不即轉　何以慰四億人民渴望本日北代表起程離滬已由本會及其他各圑體分途阻止全國心理認代表之去留爲吾國存亡之樞紐千鈞一髮關係匪輕萬懇俯順輿情立頒明令切留各代表在滬並催賡續開議以定人心而挽危局哀痛上陳佇候覆諭全國和平聨合會公叩 
　　來電（其一南京電）全國和平聨合會公鑒篠電敬悉力求維繫甚佩熱心溯自和議續開雙方愼密有如閉門造車莫窺眞相純前此患病甚劇淹纒數月對於時局亦復研究舞從茲者忽聽驚雷如墮五里霧中悵惘實難言喻情形旣多未悉亦何敢輕於發論轉貽大局之累惟是初志所存未容稍懈但使力所能盡仍當不惜効勞耿耿徴誠竊願共循斯義而已重承勗勉謹布衷懷李純皓（其二湖北電）全國和平聨合會鑒篠電奉悉已商同李督軍聨電中央及廣州軍政府互相讓步冀圖轉圜貴會人望所歸尙望竭力呼𥸤共維和局無任殷癃王占元皓（其三福建電）朱唐兩總代表暨各代表全國和平聨合會平和期成會聨合會鈞鑒和議决裂危及國家人心惶惶奔走呼𥸤務懇本平和宗旨以互讓精神其襄國是萬勿以辭職卸責辜國民仰望和平至意並懇以國家爲前提早日解决俾免瓜分中國幸甚福建和平期成會會長吴徴鼇福州總商會會長黃秉榮敎育會會長王修叩效 
[和局破裂之三和平會通電]  
三和平會昨發通電云各省省議會敎育會農工商會暨各圑體各報館均鑒前者和議停頓南代表所提出之先决問題北方迄未實行徒以人民希望和平呼𥸤迫切南代表不惜委曲求全賡續前議乃和會復開以來荏苒多日仍無效果最後南代表乃有八條之提出以吾人之觀察揆諸護法討逆之旨已非根本之解决不能盡滿人意今退一步言之不欲爲之批評而北代表處此對於莫大犧牲仁至義盡之條件宜如何表示贊同乃計不出此深閉固拒不稍容納則北庭毫無言和之誠意槪可想見惟以表面議和塗飾天下之耳目以致南代表不得已全體辭職北代表繼之日來軍政府對於南代表加以慰留並予以全權而不意北政府悍然不顧竟準北代表辭職離滬矣是此次破壞和議之罪實在北廷無能爲諱嗟我人民將見水益深火益熱重陷於萬刧不復之地諸公渴望和平志切拯救宜速促北方當局者之反省務激發其天良苟能猛然悔悟俾和議得以重開庶國家有一線之生機否則無可挽救是謂自殺當此外交失敗之秋國内紛爭如益加劇欲國不亡豈可得乎迫切陳詞佇候明敎世界和平共進會中華國民策進永久和平會廣東策進永久和平會叩皓 
[華僑平和會緊急會議]  
昨日上午九時華僑平和期成會因北代表决於是日離滬特開緊急會議推舉代表李登輝洪孟揆朱遐九崔通約等分往南北車站挽留朱總代表暨諸代表等勿遽離滬聞各代表已允暫留當由該會拍發急電至京電文如下北京大總統總理鈞鑒和局破裂全國震動當此外患正亟一致對外猶恐不及豈可再延戰禍懇速電各代表勿得辭職和議仍當繼續進行並請嚴今禁止無論何人均不得干涉和議華僑平和期成會叩 
[商界請留和會代表之院覆]  
上海商業公圑接盧護軍使函云逕啓者承准國務院電開據滬商圑聨合會等電陳和會全體辭職請維持慰留等情查滬會開議以來深冀早日觀成以慰喁望此次南代表故爲苛難意圖由此决裂殊非彼此開誠之意當茲外交日亟自應早息内爭政府渴望和平固不渝初願也希轉知查照等因承准此相應函達卽希貴會查照可也此致商業公圑聨合會盧永祥啓五月十九日 
[各界一致提倡國貨]  
　　杭商會之公函上海總商會昨接浙江杭州總商會公函云逕啓者竊維振興工商爲國家富强之基礎東西洋各國對於土貨之輸出經營不遺餘力而於外貨之輸入重稅以示限制凡有他國適用之品悉心仿造以謀銷場之發達其能雄視於海外者無不以工商爲立國之本我國自通商互市以來一則苦於政府之出口重稅再則限於工商之製造未精卽如絲茶兩項本爲出口之大宗貨品近年以來銷路日漸减少其他更可想見而外洋輸入之貨日新月盛投我所好獲利奚啻倍蓰無論城鄉村鎭日用所需竟無一能免於洋貨日久因循國貨將完全消滅利源外溢如湧狂瀾是以國弱　窮致起鄰邦輕視如德人侵我之青島及其一切權利此次歐洲和會仍未能直接歸我收回誰實爲之能無痛心雖係外交辦理失敗亦由國勢衰弱有以致之山東之殷鑒如斯各省之後患莫測人之愛國誰不如我外交政事固非吾民之能力所可挽回提倡國貨當然人各有志相應函請貴會通告各業共體斯意如能提倡一分國貨卽可補救一分國脈羣策羣力一致進行無任禱叩 
　　國貨維持會中華國貨維持會致各大商店函云逕啓者邦家多難憂心未已愛國之士莫不乘時崛起以提倡國貨爲務本之計在各工廠固宜加工製造增添出品而商舖亦宜廣爲搜羅以便顧客素諗寳號營業發達主顧爭集應請毅力主持樹之風聲苟有國産商品可以代用則成本雖稍高明達者流當亦樂於購買也又致函商務書館云國家多難殷憂未已治標之方雖已風靡一時而治本之道亦須兼籌并顧聞有善於銷貨者每將日用品玩具品等放給小販設攤銷賣并不先取現欵祇須從寛覔保銷後繳價其法甚善竊思貴館自製之兒童玩物正可仿辦誰無心肝不知愛國生計有着愚民向義云 
　　煤業同行之定議南北市煤業同行於昨日下午三時邀集全體同業在城内福佑路總公所開特别大會徵求採辦國貨煤炭方法蒞會者達五百餘人公推該會長謝　牕爲臨時主席報告開會宗旨次來賓戈朋雲俞宗周徐春榮同業袁履登嚴味生等相幾演說次提議事件經衆討論後分别决定如下（一）各行號所定日貨及現存各貨作如何辦法决議各行號所有定貨存貨各若干於二十五日以前由各行號據實開單送會以便二十五日開職員會討論辦法一致進行（二）研究何種國貨煤樣可以頂替日貨着手實行該會搜集中興等礦所出國煤十四種樣貨經衆當場試騐質地尙佳可資抵銷（三）公推代表向國貨各煤礦公司請願衆議各礦出品價格過昂抵銷頗難合算推定杜家坤爲代表與井陘公司經理尹寳銘中興公司經理尤某等磋商平減煤價以維營業（四）組織監視圑調查同業中人有無續辦日貨之行爲（五）提倡國貨爲今之要圖宜聨合同業公推代表向各區調查礦産俾資採辦以垂久遠以上兩端决俟二十五日職員會公議進行議畢散會時已五句餘鐘矣 
　　轉運公會本埠南火車站轉運各公司開會議决同業不運日本貨物等情已誌前報茲因公益均益通達等三轉運公司破壞議案代客裝運日本貨物已交火車起運被同業查出以該三公司不應違背公議報告滬杭甬轉運公會昨經該會邀集同業會議公决着令公益均益通達等三公司各罰洋若干元如再私運從重議罰又河南路四達轉運公司近因該公會快議不裝日貨實力進行適有某客託裝大宗日貨運赴杭州該公司嚴詞謝絶幾於相爭云 
　　洋廣貨同業定期開會洋貨公會九業同人連日迭開會議商量中日交涉聲中營業之方針茲聞洋布及料品燈鏡等同業定於本月二十六七日開會討論前項問題業由劉少筠等公頭邀集同人矣 
　　鐘表業之籌議鐘表業定於今日邀集同行開會籌議勿進日貨一面趕將存貨設法售罄將於明日發布云 
　　華僑聨合會前日（十九號）下午三時華僑聨合會開幹事常會除議决各項進行事件外並推舉謝復初洪孟揆傳溪水陸肇强鄒　豁劉燕卿六人爲國貨調查部調查員 
　　南洋華僑南洋新加坡雪蘭莪等處之華僑傷心國事探悉如皐林梓鎭經緯布廠所倣織之各種洋式布疋不亞於舶來品特向該廠購去四箱於日昨由大達輪船運申轉裝海輪運往南洋矣 
　　少年宣講圑少年宣講圑游行宣講隊第一二隊陳子和顧雲翔吴桐初王維民唐增福顧九如等於昨日（十八日）分往引翔港楊樹浦宣講愛國方針亡國慘史勸用國貨講求衛生等項每一處宣講圍而聽者必百數十人並游行市街挨户勸導分發印品頗爱當地人士之歡迎該隊回圑已晚間矣 
　　女子救國圑粤僑私立培德學校發起女子救國圑其所定簡章如下宗旨本乎個人之天良實行提倡國貨以激發救國之决心故名曰女子救國圑組織（甲）圑員凡本校女學生自初等四年級以上者皆得爲本圑圑員（乙）職員公推幹事長一人總理圑内事務幹事員二人協理圑内事務文牘一人專司記錄及文件會議遇有關於本圑宗旨應進行之事項由幹事長臨時召集辦法（甲圑員應守規則）（一）互相監督不用日貨（一）住屋禁止日人張貼廣告（一）不用日本貨幣（一）所用書物須書有救國雪恥等意義之文字於其上（一）勸導他人勿用日貨（一）舊有之日貨須向圑内聲明始得使用（乙罰則）（一）圑員如有購用日貨者其他圑員得向圑内告發即將該物當衆燬滅並照物價處罰（一）如有用日人貨幣者充公（一）如有違反本圑規律之行爲隋時公議處罰（丙）附則（一）本規律有未盡善者得公議修改之（一）本規律以（五月十八日）本圑成立日起發生效力 
　　國貨偵查會（全國國貨偵查會簡章）（一）宗旨本會以提倡國貨偵查影射爲唯一宗旨特集合同志組織斯會（二）定名本會定名爲全國國貨偵查會設總部於上海並於外埠及各省各縣組織支部（三）偵查本會偵查方法分列四項於左（甲）偵查國内出品分類詳誌之（乙）偵查日人輸入品分類詳誌之（丙）偵查影射國貨有兩種之區别一直接影射日貨假冒國貨者二間接影射日人出資營業用國人出名者（丁）偵查國人出資經營之事業用日人出名保護者（四）區别本會通告國人區别國貨日貨方法如左（甲）關於完全國貨彙類登報通告國人購用之（乙）關於日人貨物彙類登報通告國人勿購用之（丙）關於影射國貨者隨時登報通告國人勿購用之（丁）關於國人託日人出名經營之事業隨時函勸取消之（五）會員無論圑體個人皆得入會本會認爲會員隨時登報宣佈以表熱忱（六）職員本會設正副主任各一人理事各業推定一人調查員十人文牘會計各一人（七）權利會員用報告偵查建議及選舉被選舉爲本會職員之權利（八）義務會員有互相勸勉勿用日貨之義務（九）會期每星期開會一次每逢月終開全體會議報告一月之成績及經過之情形（十）本會以日人直接交還青島爲本會天職終了之期總部設上海南市十六舖舊新舞臺對過合興里浦岸公所内 
　　滬北各校滬北各校學生共同救國會昨致蘇州河以北各學校函云敬啓者月之二十一號下午新鐘五時本會特開第三次籌備會共决成立日期及地址至乞貴校所選三代表準時蒞會爲要並附鄰近來與會之各校通函口封煩即分投聨絡届時邀同與會共襄要舉無任盼切並附簡章亦便聨絡他校之用其校名煩在蒞會時開示以便成立會前通訊 
圖畫美術學校上海圖畫美術學校學生組織之勸告圑以刊印國恥畫喚醒同胞共圖挽救爲宗旨其辦事細則（一）本圑國恥畫每日刊發一次以一千五百張爲限（一）凡本圑圑員均得撰繪畫稿惟刊布與否由主任定之（一）本圑刊布之畫由圑員輪流分送　　宣德學校虹口宣德學校張世有葛瑞亭等近因抵制日貨特組民意永外圑擬定簡章一致勸人改用國貨昨在校開成立大會到者商學兩界頗衆當經議决簡章十七條一致進行 
　　體操學校演講圑九畝地商民諸海泉等爲抵制日貨分發傳單並有鶴聲西樂社社員奏樂爲前導且邀集中國體操學校演講圑圑員十六人於今日（二十日）上午八時齊集九畝地出發道經西門肇浜路大東門十六舖小東門城隍廟等處隨講隨發至下午四時而散計發去傳單萬餘張 
　　和安小學生之愛國和安學校近爲抵制日貨印刷傳單由各學生傳布分發内有國民科二年級生沈立德年僅九齡心羨所爲前日放學回家即舉平日積存果餌銀一元禀明其父至附近刷印所仿印抵制日貨傳單一千張（純用本國紙）携至校中分給同學代爲散布一時該校長敎師同聲贊美謂小學生之愛國堪以風世云 
　　復旦校役之聨絡復旦大學校役自該校學生組織夜校後每晚餘暇輪流授以中西適用知識技能該役等程度日見增進近自外交失敗消息傳來該役等見學生有聨合會之組織自謂亦國民分子宜同負救國之責任爰於昨午二時商請夜校校長開全體大會到會者共四十餘人由該役中推舉一人爲主席並請大學學生等演說該會定名爲中華工界聨合會復旦分會推定會長一人文牘一人交際員四人當即草定章程並議决各項如下（一）抵制日貨（二）不受日人雇用（三）不用日幣（四）不趁日本船並議决印刷傳單每日由會長指定會員二人分往各鄉鎭傳散及演說當時捐得四十餘元爲會中經費並擬分往各校聨絡校役成一大圑體云 
　　慈善圑門前之掛品昨日起閘北各商號將所存日本貨物如洋傘草帽及糼童玩具等品懸掛於慈善圑門前俾婦女鄉民見之知所辩别 
[蕪湖毆傷日人之消息]  
文匯報云今日接蕪湖來電謂昨夜十時左右該處因抵制日貨而發生暴動性質之示威舉動示威之華人攻擊日本船行與商店重傷日人數名當道後調兵保護日人日僑已致電南京日領事請加保護 
[和平會所接力爭青島電函]  
　　保定來電和平聨合會公鑒青島外交勢將失敗此間學商等界憤激異常請電巴黎專使堅持力爭萬勿簽字以期挽回保定總商會叩嘯 
　　奉天來函逕啓者敝會等頃爲青島問題致電北京政府文曰北京大總統鈞鑒國務院外交部鑒此次巴黎會議日本恃强蔑理要求將青島由德交彼處理此耗傳來舉國惶駭比聞院電專使堅不承認如果無可挽回卽拒絶簽字以爲最後之抵制主張極是惟查日本蓄志吞併爲時已久設非政府及全國人民具有决心一致抵禦莫克促其反省現在各省民氣極爲激昂足爲政府後盾應請政府俯察輿情再行電令專使堅持到底勿稍餒却以保領土而維主權是所企盼奉天省議會農工商敎育會叩蒸等語用特函請貴會協電主張以壯聲勢是爲至盼此致全國和平聨合會奉天省議會敎育會工務總會總商會農務總會同啓 
[外人對於山東事之不平鳴]  
字林報載有外埠西人來函兩通論山東事皆爲華人作不平之鳴一爲北京梅殿華之函略謂人有過失輒措詞以掩護其短故巴黎和會之解决山東問題當然不能俯拾法律上之理由以辯護和會之無誤第在旁觀者視之山東之於中國較肺葉之於人身尤爲重要今和會之處置山東全出於恐怕心而無絲毫之公道國際同盟尙未開始活動然其基礎已爲此所撼動矣此事固非吾人力量所可及故非吾人之責任但吾人與聞其事將來應分受其惡果作孽者常自食其孽是以山東之犧牲終將使吾人受其殃也云云其他一函爲天津西人署名杜白里克斯者所投略謂十三日字林報所載倫敦英報駐京訪員佛萊塞氏一函對於山東事爲協約國辯護甚力其言頗長綜其大旨無非日本强中國弱英國等爲自已利益起見迫於情勢不得不贊助日本之要求且有中國存亡與英無關英國不對中國負責所謂保全領士完全者係對日本負責苟有錯處則錯在中國之太弱英國若不承認日本之山東要求則戰局大勢難保不生變動等語華人之解英文者必指此相告曰讀之識之並推解之英國政策之作用已詳於此篇矣夫英國之對德作戰固自稱挾有高尙主義今戰事終結勝利已獲前之所謂保護弱國尊重條約者今皆置諸腦後因今已無所用之也中國官場之斷送許多利權凡明白之華人固自承認之今且有誅國賊之呼聲要知斷送中國之山東者不僅爲其國賊且亦爲英國因英國首重其自已利益也某華員曾言要錢而不要臉者誠爲惡漢但旣要錢而又要臉者則其人直屬不可救藥矣英國在此戰局中利益與顔面咸獲保全天乎吾對於凡各强國以兩種臉面對待弱國如中國者祝其壽而康云云字林報加以短評略謂强權即公理之說非吾人所主張但優勝劣敗適者生存之公例則固吾人所承認也云云 
[注意學生回國鼓動之官電]  
本埠軍警各官廳昨接齊省長電開接國務院電開准日本莊代使電留日學生聚衆佔館致被干涉該學生等復舉代表梁方欽凌炳等若干人乘車回國鼓動學界等因希查照轉飭主管人員嚴密注意務期弭患無形是爲至要等因仰即嚴密偵防設法消弭隨時具報 
[六誌浙人反對浙議員加費]  
浙省旅滬公民致杭州電云各報轉商會敎育會農會省議會不列席不起立議員諸公各圑體各城鎭鄉商會敎育會農會各圑體上届各選民鑒本省議員提出增加公旅各費一案報載經連署之六十七人已於昨日是午通過味盡天良致於此極置外交失敗國亡在即於不顧乘火打擊擄掠民膏凡我浙人應一致抗議務請合全省選民一致停稅一面否認彼等人民代表之資格要求省長通令改選是爲切要之圖謹待後命以連聲援毋任悚惶均希採納浙江旅滬公民張一鳴陳浩波黃奠華方從矩陳潛武王振聲劉介玉吴文熙褚溥春周斌姚式訓梁念周朱王林沈菊存俞寳善王福齡邵俊等五百六十七人公叩哿 
[遺送敵僑之餘聞]  
　　待遇免遺敵僑之會議松滬盧護軍使接内務部電略謂各省區敵僑遣送時其中有特别情形免予遣送大都散居各省其待遇方法頗不一致因卽召集十一省會議令各省派遣要員來京接洽取决一致辦法除電各省外特電希即派員來京與議云云聞盧使已令淞滬警察廳派員赴京云 
　　請獎辦事人員之預備遣送敵僑督辦盧子嘉以此次辦理遣送敵僑南北二事務所各職員用照料駐宿押送上船等差之各委員目兵均極勤奮從事毫無貽悞殊堪嘉尙自應獎勵爰於昨日令飭原辦敵僑事務之南北二所長迅將各該所之在事出力人員一併查明員各造具履歷清册送候咨請獎勵 
[沈寳昌兼長敵僑財産分局]  
管理敵僑財産事務分局長一職本係滬海道尹王賡廷所兼任自王道尹呈報丁艱所遺滬海道尹缺已經明令派上海縣沈知事兼護惟分局長一席未奉明文日昨該局始奉北京曾局長皓電以沈護道尹兼長蘇局故沈護道尹已預備擇吉到局接事矣 
[禁革各稅所騐票索費]  
南市縣商會昨接全國商會聨合會江蘇省事務所公函云敬啓者案准江蘇財政廳函開案准貴會來函楊衆車泗源溝荷花池等稅所騐票索費等因查各稅所需索騐費由廳疊令禁革乃竟置若罔聞殊堪痛恨現已布告通令嚴禁並抄登公報在案茲准前因除再分令外合抄布告函復查照等因並抄布告稿一件准此查敝事務所依照本届蘇省商會聨合會大會議决泗楊商會代表賈漢章君提議土貨金針菜等旣有華洋三聨單進口當然免税請函知楊衆車稅所禁止索費一案應由聨合會事務所錄案函請財廳查核飭禁即經由所照案函廳去後茲准前因除通告外合亟抄同布告函達貴會查照可也附抄件江蘇財政廳布告二十六號照得蘇省釐金業已次第改辦貨稅全省稅率亦已改歸一律遵奉部令寗蘇兩屬暫仍各收一稅餘不重徵凡由起運處所已稅之貨沿途經過各機關查騐單貨相符應即照章換單放行乃聞各稅所每遇騐放之貨無論貨船竹簰均須繳納騐票費每票少則索費數角多則數元至十數元不等上下分肥幾成通病本廳疊令嚴禁置若罔聞甚至華洋各商赴關請領三聨單採買土貨以及掛旗船裝運報關貨物亦復婪索騐票費致貽外人口實似此任意妄爲深堪痛恨應即通令各稅所嚴行禁革但須令該所長以身作則諄切誥誡庶可鏟除此弊嗣後經過已稅貨物復騐相符不准稍有留難需索以恤商艱敢再陽奉陰違一經查出或被告發定將索費之員役從嚴懲辦並惟該所長是問除通令外合亟布告商民船户人等一體知悉特此布告 
[整頓商業之部令]  
上海總商會接北京農商部訓令文云案據駐朝鮮總領事富士英擬陳戰後商業簡易辦法兩條請鑒核施行等情前來查閱所陳各節尙屬簡要易行除分行外合亟令仰該商會卽便遵照鈔發原文事理查取各工廠所造貨物樣本詳列說明或附加圖式分别呈寄本部與該省實業廳及海外華僑各商會以資交換而便通籌一面仍由該商會設法勸導就該地易製易銷之貨品集資多立各項小工廠並提倡家庭工業期收實 
 
 
 

Page 12

 
 
效事關整頓商業至計該商會務須切實遵辦隨時具報爲要此令 
[薄子明案之宣判]  
前魯軍總司令薄子明與周良臣藍湘臣田守平邱萬福屈已和趙輝臣李獻堂蘇榮康宋玉合因被盜匪紀少樓持械夥刦公共租界梅白克路五百十八號門牌趙增范及淡水路三十一號門牌王雪華兩家金珠飾物現洋並拒捕開槍擊斃新閘捕房六百二十五號華捕案内牽涉經老閘捕房特别機關中西探目將薄等各人先後獲解公共公廨迭經訊供終結判均押候商明堂諭宣佈等情屢紀前報昨屆宣判堂諭之期上午九時由捕將全案人證押解公廨薄子明等所延之代表律師相繼到堂候示迨至十一時由王襄讞會同美副領事丁君升座第一刑庭命將薄等十一人帶案復將薄等供單察閱一過判紀少樓薄子明藍湘臣邱萬福田守平屈已和等六人押候備文詳解護軍使署訊奪惟軍署開審此案應由本廨檢察處派員前往旁聽着趙輝臣押西牢五年期滿逐出租界周良臣旣據捕房不欲起訴應即開釋李獻獻蘇榮康宋玉合三人訊無關係將案註銷查該被告等並無執業在滬應候函送山東會館代遣冋籍昨日午後已由公共捕房特别探等將薄等六人押乘汽車解赴北車站轉解護軍使署矣 
[車運大宗印土之查獲]  
崇明人張阿六昨日上午八時雇令朱明山之黃包車在新閘路某號屋内將值洋六千八百元之印士十七隻車至法租界天主堂街行經公共租界愛多亞路河南路附近被總巡捕房九百零三號六百七十八號兩華捕查見向之詰問張言語支吾當被搜出前項印土連張一併帶入捕房旋解公共公廨請究即由兩華捕與包探邵仁初上堂禀明前情並將印土呈案請察關讞員核供商之美丁副領事判張押候查明該土來歷於下禮拜二再訊 
[亞細亞皇后號預定行程]  
昌興輪船公司之亞細亞皇后號定於六月十四日開赴温哥武埠 
[滬杭路又定添開夜車期]  
滬杭鐵路添開夜班貨客各車曾經迭次開議展緩行駛現由路局長任篏珊决定准於七月一號起實行添開夜班貨車貨車之後附掛各等客車以便商人往返押送迨至八月一號一准加開夜班客車不再改期已由任局長於前日分飭滬杭各站長查照矣 
[定購廢鐵案改訂今日續訊]  
武進人汪坤瑜及總商會會員謝　牕邱渭卿並李炳生陳章敏被江蘇軍民兩長延律師穆安素在公共公廨控其違背買鐵合同請追損失一案本訂於前日午後繼續審訊旋因本案被告李炳生之律師英人海思氏病逝故各被告及原告律師均到堂請求改期謂須前往追悼經王崧生襄讞與美副領事丁瑞門諭將本案改爲禮拜三（今日）下午研訊 
[皮箱工匠上工後之會議]  
南北市皮箱同業前因爭執分欵停工雙方損失不資後經司年徐香蘭陳寳泉張榮華徐阿金調解出各店拼凑欵項交給工人始行開工已紀前報茲悉小行各司年特於昨午假西門關帝廟酬神邀集全體工匠二百餘人開會商議善後事宜首由司年報告解决情形畢向衆宣稱吾小行創自同治三年購有公地後被人盜賣追回地價保存今大行旣經交出自應由司年存放以維公欵云云繼而將提議各條請衆討論後遂决定（一）同行公議仍照前訂規章辦理（二）此次應删及改塡字句附入行單後須重行刊印於卽日（四月二十日）起分發同業一律遵守（三）所存朱合盛公欵三百元現已取回决歸司年存放取息所訂合同（大小行合訂）刻公欵收回即當衆取銷（四）善舉仍行繼續每夥按月捐小洋二角以備同業夥友身故無論在店不在店有業無業乏資成殮者一律賻貼棺木費洋十六元外送長錠二十球如有同業不繳捐者將入行規費充公其餘均照前訂公議遵行議畢散出已六鐘矣 
[天主敎徒續赴佘山瞻禮]  
本埠徐家匯天主堂敎士敎徒於十八十九兩日曾往佘山敎堂瞻禮向滬杭甬鐵路商開專車兩次已於十八日掛客車十四輛載敎士敎徒一千五百人前往松江等情已誌本報茲悉原定十九日之專車已改爲二十日上午四時半由上海南站出發計掛客車五輛載敎士等五百餘人於是日晚仍由專車返滬 
[萬國賽槍大會揭曉]  
上海賽槍會本年大會業於十號十一號十七號十八號在靶子場舉行共分十種比賽第一種甲乙丙丁四班分賽每班第一至第四名赠獎第二種至第九種四班混合比賽每種第一至第五名赠奬又甲乙二班第一種至第九種總分數比賽丙丁二班第一種至第七種總分數比賽每班赠奬五名茲悉比賽員共一百零五人内英國四十九人美國二十一人日本十六人葡萄牙六人腦咸四人中國二人丹麥國三人意大利國二人瑞士國一人茲將每種最優等十名分數錄下第一種二百碼五百碼六百碼共二十一響（甲）（一）英人愛而白脫九十八分（二）美人桑埃九十七分（三）美人漢格司九十五分（四）葡人愛夫田内士九十四分（乙）（一）英人達白流史蜜司九十一分（二）葡人捷克田内士九十一分（三）英人高達發雷八十七分（四）英人愛處頼因八十七分（丙）（一）英人葛雷飛而九十一分（二）英人李扶司八十七分（三）美人白雷達雷八十七分（四）英人潑雷司脫雷八十三分（丁）（一）日人伊藤一郎九十七分（二）美人愛夫史蜜司九十二分（三）美人柯而史蜜司九十分（四）瑞士人馬秋八十四分第二種四百碼五百碼共十四響（一）英人愛而白脫六十八分（二）日人伊藤一郎六十六分（三）英人葛雷飛而六十四分（四腦威人發司丁六十四分（五）葡人高拉沙六十三分（六）美人韋而納六十三分（七）華人陳景塘六十三分（八）美人愛雪雷六十一分（九）英人脫雷而六十一分（十）英人麥葛而未六十一分第三種二百碼六百碼共十四響（一）美人愛夫史蜜司六十六分（二）華人陳景塘六十六分（三）英人達白流史蜜司六十五分（四）英人愛處賴因六十五分（五）美人白雷逹雷六十四分（六）英人李扶司六十四分（七）英人脫雷而六十三分（八）英人商達發雷六十三分（九）美人白理登六十二分（十）美人藍姆生六十二分第四種三百碼五百碼共十四響（一）華人陳景塘六十四分（二）英人愛而白雷六十三分（三）美人愛達姆生六十三分（四）英人葛雷飛而六十三分（五）英人好治司六十二分（六）美人白理登六十二分（七）美人愛雪雷六十二分（八）丹麥人强生六十二分（九）丹麥人達而六十一分（十）葡人高拉沙六十分第五種二百碼五百碼共十四響（一）日人伊藤一郎六十七分（二）英人史納舖六十五分（三）英人葛雷飛而六十五分（四）美人桑埃六十四分（五）英人愛處賴因六十三分（六）美人愛夫史蜜司六十三分（七）美人愛達姆生六十三分（八）瑞人馬秋六十三分（九）美人藍姆生六十二分（十）華人方液仙六十二分第六種三百碼六百碼共十四響（一）丹人達而六十八分（二）日人伊藤一郎六十六分（三）美人白理登六十三分（四）英人史納舖六十三分（五）英人麥克愛而司脫六十三分（六）英人史糯六十二分（七）英人坦脫六十二分（八）英人葛雷飛而六十二分（九）葡人高拉沙六十一分（十）英人林克司脫六十一分第七種三百碼六百碼共十四響（一）日人伊藤一郎六十九分（二）英人李扶司六十七分（三）瑞人馬秋六十六分（四）英人史納舖六十四分（五）美人愛夫司蜜司六十四分（六）美人藍姆生六十三分（七）英人林克司脫六十二分（八）日人康大郎六十二分（九）美人愛達姆生六十二分（十）腦人發司丁六十二分第八種七百碼九百碼共二十響（一）美人愛夫史蜜司一百○二分（二）美人白理登九十五分（三）英人潑雷司脫雷九十四分（四）美人桑埃九十三分（五）美人韋而納九十三分（六）美人白雷達雷九十三分（七）美人藍姆生九十二分（八）英人史納舖九十一分（九）英人林克司脫九十一分（十）意人蒲内處九十一分第九種八百碼一各碼共二十響（一）美人白雷達雷九十四分（二）日人伊藤一郎九十一分（三）美人白理登八十九分（四）美人藍姆生八十八分（五）腦人發司丁八十七分（六）英人達白流史蜜司八十五分（七）美人漢痕八十四分甲班總分數第一至第九種合算（一）藍姆生六百三十八分（二）桑埃六百三十七分（三）白理登六百三十四分（四）愛雪雷六百二十七分（五）史納舖六百二十七分（六）林克司脫六百二十五分（七）高拉沙六百十六分（八）史糯六百十一分（九）愛而白脫六百零五分（十）好華五百九十五分乙班總分數第一至第九種合算（一）達白流史蜜司五百九十八分（二）韋而納五百八十四分（三）賴因五百七十九分（四）雷姆白脫五百七十二分（五）高達發雷五百六十八分（六）蒲内處五百六十一分（七）麥克愛而司脫五百五十四分（八）强生五百四十四分（九）坦脫五百四十四分（十）華脫内勃五百四十分丙班總分數第一第七種合算（一）葛雷飛而四百四十三分（二）李扶司四百二十六分（三）達而四百二十五分（四）白雷達雷四百十七分（五）桑立文三百九十七分（六）霍蘭三百九十七分（七）湯姆生三百九十分（八）蓬痕三百八十五分（九）白雷司脫雷三百八十五分（十）伊茄買三百八十四分丁班總分數第一至第七種合算（一）伊藤一郎四百四十分（二）馬秋四百十二分（三）愛夫史蜜司四百十一分（四）陳景塘四百零三分（五）發司丁四百零一分（六）方液仙三百九十分（七）柯而史蜜司三百八十三分（八）軋林脫三百八十一分（九）拿雪漢敢三百六十七分（十）柯違辦三百五十八分 
[青年會今晚之表演]  
時交夏令疫易流行講求衛生者不得不預爲防範四川路青年會有鑒於此於今晚八時半舉行會員交誼會特由童子部幹事編成短劇表演該部防疫事蹟及提倡公衆衛生種種之手續有志衛生者均可與會云 
[豆市街多一雜糧行]  
南市豆市街現又新設轉口雜糧行一家經理係壽味梅陳蓮生等已定二十六日聞幕前昨等日已先上市交易矣 
[散放湘賑之近電]  
仁濟善堂接湘賑聨合處由漢口拍來電云上海仁濟善堂公鑒窮創敬悉湘賑續解三千元已由朱芭翁交到去歲湘鄉水災二次淹没田畝九萬餘畝冲毁民屋一千二百數十間蔓延四十都坊災民十萬八千餘口五月以後繼以兵燹偏罹匪害奸淫刦殺痛苦尤深目前非工振無以濟其急非善後無以蘇其困樞因振欵不敷籌辦無術承蒙接濟仔肩稍輕感激之私銘同篆竹耑此電復用展謝悰餘續函詳湘振聨合處英效 
[迷路女孩待領]  
無錫女孩吴貞寳年十二歲前日在閘北迷路由四區崗普查見帶回區署經張警正訊據該女供稱伊父現在某絲廠營業等語遂論送交慈善圑暫行留養聽候出示招領 
[浦貴森驀地逢仇]  
昨晚九時許有寓居城内登雲橋塊之無錫人浦貴森在附近天福烟紙店門前閒立忽有混名大兒麻皮者偕同某甲前來與之尋仇突將刀猛戳浦之腰背血流如注仆倒於地行兇者即棄之遁去比經浦貴森家人聞耗趕來已失行兇者踪跡祇得車送受傷人往醫院醫治一面投該管警署報告請求緝捕兇手懲究聞浦貴森受傷甚重深屬可虞云 
[搭凉棚工匠跌斃]  
寗波人楊　富在法界菜市街徐售昌搭蓋凉棚店爲工匠前日下午六時許於南京路河南路口大綸綢緞莊搭蓋凉棚偶一不愼失足自高墜下跌傷甚重當由老巡捕房二百二十七號印捕到來雇車送往醫院醫治因所傷過重於昨夜斃命由院用電話報知捕房派捕將屍車入斐倫路騐屍所候報請公廨核辦死者之兄楊某聞耗即於昨晚偕徐信昌店主投捕房請求免騐願自備棺殮 
[徵收屠宰稅之通告]  
滬寗蘇三帮肉業通告同業云本屆屠宰稅已奉上海縣公署核准前認商顧聚霖現已撤銷准歸三帮公認公攤減成收稅同業自應激發天良准定於二十三日起收取缴案務祈趕速交付清楚以免經理人爲難特此預爲通告並定名爲滬寗蘇三帮經理屠宰稅云 
[方新全監禁四月]  
老北門内穿心街口鳳寳銀樓前被方新全以購選嵌寳戒爲由乘間私取鈔票洋四十元當經崗警將方追獲抄出原贓拘入二區一分所申送警察廳發科訊供後除將原贓交給該銀樓主王松山先行具領外將方轉解地檢廳預審收押候究等情已紀前報茲悉此案業經檢察官预審明確起訴審判廳昨日午後刑庭長端木棻會同夏檢察官開庭辯論命提方新全至案訊據供稱年三十二歲寗波人前爲珠寳生理此次並非前去攫取實因民人往兌嵌寳戒時該銀樓主將此項鈔票遺忘在櫃檯上適爲民人所見一時貪小乘間竊取是實問官得供以前庭原告供詞亦稱係被竊取尙屬相符但方竊盜罪業已成立姑寛判監禁四個月以儆　 
[小孩被毆斃命之辯論]  
萬航渡聖約翰學校中爲各學生拾取皮球之十二歲小孩徐樓高被同在該校拾球之十一歲小孩劉小二十九歲徐炳根二人兇毆旋即斃命經尸父協協該圖地保投報地檢廳派員騐明論飭尸父自行棺殮一面由該管警區將劉小二徐炳根等押解至廳已經熊檢察官研訊明晰起訴同級審判廳昨日屠推事官會同熊檢察官開庭辯論飭提劉小二徐炳根等至案向詰當時起衅及毆打情形劉等供詞互相推諉熊檢察官當庭陳述一切官諭將劉小二等分别還押聽候復審擬辦 
[被指踏破划草之受罰]  
蔣金林羅秋林控粤人柳某鄭某於前日下午在虹口北四川路武昌路附近將伊頭戴之草帽踏破等情昨由公共公當審訊先由三百八十一號四百十號兩印捕上堂禀明前情繼由蔣羅兩原告上堂供稱我等所戴之草帽並非日貨亦被踏毁要求着令賠償詰據柳鄭二人同稱當時行經該處見有多人圍觀原告所戴之草帽故亦隨衆將其帽辨認確係日本所製原告見被我等識破遂指爲踏毁草帽之人請爲明察俞奠孫襄讞核供商之美副領事思拜愛克君判蔣柳二人各罰洋三元充公再賠償兩原告草帽價洋各一元 
[船户尋獲逃妻]  
船户顧子卿之妻馬氏年三十歲舊曆本月初八日背夫私逃顧找尋無着直至前日始在滬南新碼頭尋見囑其同歸不允在途爭吵由警查見將兩造一併拘入一區警署昨日轉送地方廳下午經檢察官預審之下判顧馬氏收押顧退去候示 
[已判决案不能受理]  
陳達子前延逹商律師爲代表至法公堂控稱原告前向金克卿購買鋼鐵若干擔詎金交出之物與貨樣不符請求傳案訊追等情經中西讞員准詞於昨日傅訊被告延逖百克律師代表投稱此案原告曾在英公廨起訴奉判證據不足將案註銷嗣因原告不服判决請求復訊經英公廨委人將此鐵化騐得委係鋼質並無不符之處故又註銷嗣於判决後被告始行遷居法租界詎原告又延律師在案下具控此種取巧之事請求堂上訊懲以儆效尤並請追償損失達商律師稱前次有鄭洽記搶土一案亦由英廨訊理後復至法公廨訊判此案亦請堂上訊理繼由原被律師互辯良久中西讞員會商之下判此案已由或公廨判决本公廨不能受理將案註銷堂費五元着原告負擔 
[買賣鴉片之科罰]  
寗波人朱重山前日身藏鴉片烟膏經過虹口華記路被一千三百十七號華捕查獲將人證拘入捕房經捕頭詰悉其烟係住居華記路二百十四號門牌之潮州人李春所售因飭華探蔣阿林與九十八號西探前往將李拘獲抄出烟膏若干帶入捕房收押昨解公共公堂經中西官訊悉前情以李私售烟膏故違禁令判罰洋二十元朱罰洋五元一併充公烟膏送江海關焚燬 
[烟犯改押一月]  
陳寳星前在法租界私賣燈吸爲捕房捕頭偵悉前往抄出烟具解經法公堂判罰洋三十元充公示儆嗣陳無洋管押昨又提訊陳供民人實情無力繳洋求宥中西官以旣無力繳洋判改押西牢一月完案 
[私賣鴉片烟膏]  
潮州人陳阿玉在茂海路一百二十五號門牌屋内私賣鴉片烟膏經人函告該管捕房捕頭立飭西探目柏生率同包探張林泰陳金楊往查屬實將陳連同煮烟器具鴉片烟膏及挑烟婦人劉陳氏一併帶回捕房分别拘留候解公共公堂訊辦 
[烟犯復訊之結果]  
周維奎在福州路五百六十一號門牌開設私烟間由捕將周獲解公共公廨訊實判押西牢半年周不服延代表律師禀請公堂要求復訊在案昨晨由捕將周帶堂請示即據周之代表朱斯芾律師上堂譯稱被告向在松泰雜糧號爲夥因其友屠文軒患病在法租界季吾氏烟膏店内購得烟膏一盒至被告處喫食致被拘獲並非供人私吃要求核减刑期並由松泰號内之包文甫上堂證明被告在伊處爲夥素無烟癖等語中西官核供判周减輕刑期三個月仍着帶回收押 
[糾黨行兇之判押]  
滬西麥根路五十五號門牌鴻裕紗廠夥郭子梀在戈登路捕房指控已歇工頭秦鴻生糾同伊弟秦蘭生李子發行兇等情昨由捕房將被告三人一併拘解公共公廨請究原告偕證郭顯臣上堂證明被告等行兇情形訊之被告三人均不認行兇中西官核供以秦鴻生不應糾黨行兇判押西牢一月秦蘭生李子發各押兩禮拜分别示儆 
[輪船上破獲拐案兩起]  
救濟婦孺會偵探王緯文余長林高金林等昨晨查至某輪船房艙内見拐婦曹姚氏）前曾犯案押辦有案）又拐帶一崇明婦人陳劉氏擬往他埠價賣當由該探等上前詰問言語支吾該探等明知拐帶遂知照水巡捕房協同探目何阿春將曹姚氏陳劉氏兩人一併拘入捕房轉送地方檢察廳經檢察官提案預審一過判將兩氏分别收押候究又該會偵探虞占順昨在開赴香港等處之德安輪船上查獲拐婦夏李民拐得十八歲蘇州女子張世坤當向盤詰言語不符亦一併拘送地方檢察廳分别收押候示 
[盜犯病斃]  
盜犯吴大林前因案發由警拘解地方審檢廳訊明判决監禁在案　來該犯在　患病發送新普育堂醫治無效延至昨晨斃命即由堂中以電話報告到廳委派熊檢察官沈檢騐員等蒞堂騐明吴大林委係病死因無家屬令由善堂棺殮 
[搶洋發押十四天]  
鎭江人王三琴前日至芝罘路一百四十號門牌烟紙店内購特乘間搶取賬台上現洋三元圖逃經學徒楊立喜瞥見喚捕將王追獲當將人贓帶入捕房昨解公共公堂經中西官訊明姑念五年輕從寛發押西牢兩禮拜示儆贓洋交原告領回 
[搶項圈禁押兩月]  
無賴胡長元日前在法租界西新橋街搶取俞連生家男孩頸項内銀圈圖逃當由該孩大電喊捕適有包探王榮生巡緝到來將胡追獲連同原贓一併帶入捕房後查得胡　在某處搶得此項銀圈後持至震和銀　兌換得洋二元三角故又將此圈吊出昨日解送法公堂請究先據原告俞連生投訴被搶情形詰之胡供認搶取銀圈不諱　和銀樓夥供稱　人不知搶贓係照市價收下中西官判胡押二月贓給原告領去 
[誌謝]  
上海蒔花會春季賽會定於二十一二十二兩日在公共租界南京路市政廳開會昨承惠赠入覽劵兩紙書此謹謝 
中華職業敎育社通訊 
（衬址上海西門外方斜路） 
[徵求實業家對於雇用學校畢業生必要之條件]  
謹啓者敝社鑒於年來學校畢業生之入職業界者於服務上應有之德性知能猶多缺憾此其關係不獨學生有誤一已之前程即營業上亦且受其無形之虧損救濟之道非由學校注意職業敎育施以適當之訓練不爲功惟學校敎師平時與職業界素鮮聨絡於實際情形不無隔膜敝社爲溝通學校與職業界計擬懇實業大家將關於雇用學生服務上必要之條件詳爲指示以便彙印專册分發各學校俾設施敎育者有所參照庶直接可增進學生之利益間接可裨補營業之發達諒爲先生所樂於贊許者也附奉問題數則便乞賜復無任感幸專此凟懇敬頌籌綏 
　　附徵求問題意見（一）學徒用務上必須備具之性情（二）學徒服務上必須備具之知識（三）學徒服務上必須備具之才能（四）學徒服務上必須備具之體力（五）現在雇用之學徒服務上種種缺點 
來件 
[改革上海總商會組織議]  
　　鄒靜齋黃伯平陸維鏞公擬上海總商會之不滿人意不自今日始平時商界中人絶少視商會爲有用機關者故對於商會組織之良否亦從無人注意及之每一重要問題發生總商會當局行動大拂人意時始有出而反對糾正之者事後又付諸不聞不問矣因人遇事不求根本爲一般通性商界尤然無足怪也此次總商會正副會長對於外交問題之佳電糊塗昏妄至於其極不惟正副會長自失其人格而已實損及全體商人之人格舉世攻擊之當也正副會長所以發此佳電報之原因言人人殊此中黑幕終有水落石出之日吾人可不必爲死兒數年齡應對於工商界及總商會前途切實着想上海總商所所以往往有極悖謬之行爲者其責任固在正副會長及會董而根本原因實由組織法不良有以致之故欲總商會成爲一有益之公共機關不再發生悖謬舉動非根本改組不可不但僅改選正副會長爲無益即將現在會董全部改選總商會亦不能遂有進步蓋吾人所以有組織商會之必要者非欲總商會不爲惡而已實欲得良好之公共機關爲上海工商業界謀幸福爲國民經濟求發表苟僅圖總商會不爲惡而已足不如不改組之爲愈且歐戰旣終各國皆合其全力注意於中國經濟市場以謀中優勝地位工商業之投資者及經營者必皆塵集於上海吾人欲順應此大勢使中國在世界經濟圈中古一位置必不能不孳孳努力爲切實之準備而金融商品貨幣關稅投資交易勞動處分等重要問題之詗查研究進行實我工商業界一絶大任務長江爲中國經濟之中心上海爲長江之頭腦故上海總商會以職責言具有經濟的中央政府之性質一舉一動關係全國興廢存亡至鉅蓋中國今日已入工商業之全國總動員時代絶不可任此不死不活之總商會存留於中國之中心點市塲以貽禍於全國电試舉鄙見所認爲上海總商會組織上之缺點及改革方策列舉於下以供我工商業界之參考（未完） 
來函 
[京津學生代表圑啟事]  
（一）商學報三界及各圑體分鑒同人等此次南下荷蒙衆公歡迎高誼深情感激之至茲已離滬北上未能走辭於心滋愧用特登報聲明聊申謝悃尙希原恕是幸 
（二）逕啓者同人等來去怱怱各界各圑體諸多奉候未週實深抱歉之至千祈諒恕是幸京津學生代表圑謹啓五月二十 
雜詳二 
[遮留北代表（庸）]  
自北代表撤國各和平圑體懼和議之自此破裂紛紛電京請留又恐緩不濟急乃有遮留代表阻其北上之舉國民望和之近切固可於此表現雖然吾有感焉 
北京政府之撤回代表也非因有再戰之能力而表示决心也又非因有局部媾和之把握而斷然棄置和會也殆逆知國民望和之切見政府之撤回代表鮮有不駭於和議之破裂而皇然思所以挽回而政府乃乘此時機與國民相要約苟國民而能使南方取消其元日提案者則北方代表固可以不撤以國民望和之切惴惴焉恐北代表之竟不獲留自必轉其視線於南方而一致以撤銷提案爲請而政府乃得安然度此難關故同一代表辭職南方挽留而北方毅然照准非必北方應付時局之實力較强於南方也彼亦自其作用耳此國民所當知者也 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百六）] [  一之]  
記者嘗以世界潮流每屬循環連行周而復始殆無底止海通以來羣知一切風氣由西東漸者其勢勃不可遏而不知中華文明亦復隨之自東徂西也我國失學青年方遷怒於祖國文字而競言廢漢學毁漢文不知彼西大陸之美利堅近數年來研究中國文字者方日增迻譯漢籍者方日盛也美國中央大圖書館去歲特派史芬閣博士L(Dr.Swingle)來華搜購) 
漢籍影響及於内地一時書商利市三倍美國農部且以精究漢籍之（海格頽君）Nr.MicharlJ.Hagerty常川駐金山譯述中國各古籍云 
聞海格頽君在距今數年前固未嘗識中國字其奮起研究治漢學乃應目前事實上之需求耳當記者在東美時西友中曾肄漢籍者紛事請益頗不乏人以諸西友中國文字之程度較似均超出海格頽氏之上者也乃不意去冬十二月記者西行遇海君彼已能以數小時間盡數葉舍文句間略求他人改削外一切均可獨力行之而無阻矣是彼邦人士毅力之堅與進步之銳敏大足愧末學以勵頽風也世界之大無論何事不以其爲難者便不覺其甚難故如難之一字亦人民問一種之成見耳 
若更舍思想學術而專就物質言則如東方之美術品最爲美國人士所歡迎我華人工廉而貨品堅實耐久與日本在美國商場之僅能以小巧玲瓏勝者大不相同而美利堅方面所最歡迎之物尤莫過於地毯繡貨絲織品三要項記者每訪上等社會之各住户談及中國地毯之美幾乎垂涎欲滴每遇令節若以中國繡貨爲贈品得之者恒挾所有而誇耀儕輩而記者旅美時一病幾死復藉中國之Sillc以出險也我中國富有如許之天産美質旣不能自向美國推廣又不能禁其不日趨於西大陸之大商場乃不得不假手於長袖善舞之日本商人以爲日本商賣出張所之一種附屬品矣此又畏難一念之爲害也故拿坡崙有言曰難之一字惟愚人之字典中有之 
老申報 
[打印妖術（見光緒二年七月初五日）]  
初三日報錄人身打印一事雖蘇友言之確　而愚則未敢深信也乃昨接揚友來函所言僉同並囑速即登報俾可立破奸謀則或非盡無稽歟據稱匪黨在人身上不拘何處連打三筆管圈自能透入皮膚作紫黑色如火烙印然其人越三日即無疾而死六月二十四日揚州東關大街同益典舖門口印一十三歲賣蒲包之小孩二十五日左衛大街三竹巷口印一十四五歲張大使公館之小僕印皆三圈果三日皆死於是合城驚惶互相備戒有一賣水烟攤之老嫗笑曰此專要童男女耳若我老朽彼方吐棄而畏避矣乃是夕解衣欲睡時其孫女忽驚指曰祖母腰有圈耶訝視之果然傳呼鄰衆鮮不大駭醫　無效及三日竟死合城東駭甘泉有九十餘歲之進士某君曰嘉慶季年白蓮教齊二寡婦作亂川楚其黨有此妖術爲害吳起時有女將龍囊仙破其術令民間遇此以婦女穢物或陰津或月布拭之其印即滅而妖人打印者亦越三日死由是術遂敗二十七日黃昏西門外米行挑夫石某遇印三圈即奔回照某君言試之果減衆因恃以稍安並將其法刊貼通衢以濟衆焉 
新拾遺 
[徐柏林襲擊英倫記（四）] [  俊時]  
次日余遇一銀行理事員爲余述其家被轟情形甚詳頗足以資談助其言曰余家居高門村（HighGate）離城可四五英里於夜九時忽來一彈擊穿屋頂吾女適在其窗口觀望幸及時逃避否則殆矣彈自屋頂穿入直經三級樓板而至下層余適在室用膳膳處在最下層故迨彈之人膳室其力已微細不致炸裂而余因得以免焉此類子彈並非爲徐柏林所擲而乃是吾英射擊隊所發此則殊可令人猛省者也憶當徐柏林擲彈之末一次也西北一方火光四射半而天空盡映紅色情狀之悲慘非目擊不能想見之所幸城中救火會辦理良美雖以精壯之會員多投効軍營然新練者之才能亦不遜於前是夕預先一律戒備故於火起之五分鐘後即聞路上救火機車之馳騁於道上向被火之處進發十分鐘後火即漸息惟一製松香之廠及一煤氣廠則以其原料之易燃未能撲滅焚至終夜不滅至天明始已其餘被火之家皆以先事預備於救火會未到之先或用水用沙自行救滅余等於此痛恨德人轟擊無辜之人民不得不稍爲感謝其先一日之警告不然吾英損失之在較此當甚十百倍也 
越數日余出外探訪受害情形王后路某醫院病房均遭轟毁死傷各半再在第三路處彈之下降炸裂適值一汽車馳過全車均成粉碎坐客血肉糢糊在印度會館庭中地土被炸成一巨洞二英方尺面積三英尺深類此者尙不可勝數 
是次徐柏林攻擊倫敦人民受害最甚生命之傷死大多皆在屋外而鮮在屋内在屋内致傷者更以在高樓者爲夥房屋之毁壞者共有三四十處之多估計當值二千萬元左右生命之損失更不在内不可謂非浩刧矣（完） 
 
[杭州靜寺（古蹟圖九十五）]  
常識 
[藥用動物之功用（中）] [  張而于森]  
十八腽肭獸（哺乳類）日本北海道附近出産最多其肉可作滋養强壯劑我國以之治生殖器虚弱症頗有效膽囊作健胃劑 
十九　　（鳥類）棲息各地湖沼水禽之一種也其肉或煎用或燒用治痔疾及遺尿等症有特效 
二十牡蠣（斧足類）燒其介殻可作健胃劑醫學博士謂食其肉可作滋養强壯劑虚弱貧血等病服之有特效法意各國盛食之我國以之治小兒之疳疾 
二一河鳥（鳥類）栖息山間之溪流全身黑褐色有白色之斑紋其肉可治小兒之疳疾燒食或煮食 
二二翡翠（鳥類）棲息湖沼河川等之水邊附近肉可治疳疾燒食或煮食 
二三蠶（昆蟲類）燒焦治瘡有奇效 
二四蟷螂（昆蟲類）燒焦服之治脚氣 
二五烏（鳥類）其肉或燒食或煮食治眼疾 
二六蚌（斧足類）蔓延於　地之湖沼即普通之貝治腦膜炎甚有效 
二七狐（哺乳類）乾燥狐舌煎食可治喘息 
二八熊（哺乳類）乾其膽囊可作健胃劑又能治腹痛 
二九鯉（魚類）婦人食之乳善分泌 
三十猿（哺乳類）婦人食其肉可調血 
三一鮫（魚類）或謂之鱶種類甚多其肝　製肝油可爲虚弱症及貧血症之　養强壯劑 
三二蜊蛅（甲殻類）古來稱蜊蛅石者即其胃内所存石灰質之　供藥用 
三三犀（哺乳類）棲息熱帶地方之濕地研其角爲粉末作解熱劑大有特效故一本之角價數十元 
三四山椒魚（兩棲類）棲息山間之溪水中我國大山脈中出産亦多肉味頗美古來供食用治小兒之疳疾有特效 
三五蜆（斧足類）食之可治黃疸症 
小說 
[醫士婚史英國科南達利原著] [  君玉譯]  
村中村言報上且登有出讓醫院之廣告雖不署名然十字莊中醫院舍雷諾博士一所外初無價值可方故一般輿論僉謂雷諾博士必有負心之事不可以告人者不然何至如此奥德尤怒共妹之被謊以爲大辱誓非重創雷諾博士不可雷諾博士似亦知之故每出行寗願繞道不復經桐樹别墅而於星期日且不赴禮拜堂禮拜也及至六月二十一日事乃大變蓋初不過村中閒談之一至是竟一變而爲通國皆知之慘劇矣其事若何著者於此不得不一叙雷諾博士家中之狀况以爲此事之前提雷諾博士無妻讀者固已知之　而其家中僅一管家婦曰蔓莎並一女侍曰梅梨此外惟一圉人及一專使通謁之幼童蔓莎與梅梨居其家中圉人及幼童則早至暮歸雷諾博士每當夜間必於書室中獨坐良外始就寢習以爲常此室適與診室相連去蔓莎梅梨寢室亦最遠診室之一隅有一小門可通街道每夜深客至輒從此門出入可以不必驚動侍者是夜九句半鐘時蔓莎猶見其主人伏案作書遂與道晚安而出約略料理家事并令女侍歸寢然後歸其私室時已十一句鐘矣小坐片刻怱聞有銳呼之聲顧瞬息即寂不复再作蔓莎因以爲駭慮有宵人夜至乃立奔雷諾博士之室則燈火猶明門已内扃但聞室中問曰誰也蔓莎曰主人予也曰趣退此間無需汝其聲抗急蔓莎曰主人吾因聞汝呼聲故來一視雷諾博士曰毋須汝歸寢可也蔓莎乃重返其私室則已十一句三十分矣當十一句鐘之後嘗有老嫗曰馬丁夫人者以其夫病重往叩雷諾博士之門時室中燈火尙明醫生似未入睡顧叩外寂無應者馬丁夫人度醫生殆已他出乃即返身而行未及數武忽見有人踽踽而來念此深夜安有行人或者醫生返耳因竚立以待 
[自由談之自由談] [  不冷]  
　　上海流氓徐樹錚之電朱代表也曰勿與上海流氓爲伍是豈以上海盡爲流氓歟抑與朱爲伍者爲流氓歟不知上海之不盡是流氓猶之流氓之不盡在上海徐欲朱不伍上海流氓殆欲朱北返而伍北京流氓耳 
 
 
 

Page 16

 
 
   
 
