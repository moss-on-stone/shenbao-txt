# 1889 - 278 - 4905920

 

Page 1

 
 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元　註　屬　體文一元六角王船山全集十八元歸靈川集五元四角　說文二元養雲試帖二角四小學韻語一角五杭寸六才一元如　買者　　三馬路申昌書畫室　本帳房均可此佈 
[圖書集成局告白]  
　　啓者本局所印古今圖書集成早已裝釘齊全由預股　者持票來領尙有未經提取者亦望及時取去以屬先報爲　之心現在局中尙有若干部留存每部定價銀二百五十兩如有合意者請移玉申報館帳房購取可也此布 
[發廿四史預啓] [  圖書集成局主人啓]  
　　本局開印古今圖書集成一書早已排印齊全祗以卷帙繁重加以去年訂匠忙迫異常致第三批出書之期稍遲　至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔白適史　印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以　部隨印隨出約於本年終全書可以告竣諸君子有欲先覩爲快者幸卽早日至申報舘掛號可也如至全書印成　辦者不照預定之例須再行定價今印有樣張欲觀向申報館領看此布 
[惜福以弭災說]  
　　天災流行國家代有後世執此說爲口實而半山遂以爲天災不足恤而堅僻自是肆無忌憚化宋由是遂亡不知所謂代有云者非　天災之不足恤也王者握符闡珍其所以南面垂裳無爲而治者固自有在彼寒暑風雨之不時水旱凶荒之不戒自有有司爲之哀矜而賑卹之出諸水火登諸袵席一反手間晏然無事世運之盛衰君心之敬肆初不係乎此也漢內吉見道左飢民流離困苦而不一問獨於區區之牛喘而殷殷問之盖有深意存焉夫宰相者論道經邦燮理陰陽者也流離困苦之飢民不過推食解衣善爲區處毋使一夫不獲具所此有司者之事耳於宰相何與焉若夫牛喘則時令之偶乖天心之顯示也陰陽之理雖屬無憑燮理之功必有未善將來發而爲天災有尤甚於道左飢民流離困苦者矣况乎飢民爲已成之天災流離者安輯之困苦者振救之此非宰相之所得爲者而有司能爲之牛喘爲未成之天災使有司爲之且茫然無所措手足而宰相於是乎未雨而綢繆先事而防維焉故丙吉之斟酌於問不問之間者審矣陳平兵刑不知錢穀不知而以燮理陰陽爲已任亦此意也是故弭災之道當舍其細而求諸大舍其顯而求諸微固不可執符讖之說以妄言亦不可憑步算之書以臆斷也已今天下之災象可謂深矣災區可謂廣矣災民可謂衆矣東南諸善士之開局籌賑設法勸捐有加無已各直省之若水若旱若凶荒亦有加無已告災之書目不暇接救災之說耳不勝聽天心無悔禍之期人事乏補苴之策吾不知斯民何辜而遭此振古所希聞天下所未見之天災乎或謂　國新聞紙通行未久百十年前各省相離窵遠不相往來雖有偏災不聞不見自有新聞紙而十八省之水旱凶荒彚　載諸報章故覺其層見疉出時有所聞其實亦尋常事耳竊謂此非通論　試問　豫之荒赤地千里餓莩枕野易子析骸所仕多有此豈尋常事乎鄭州之水漫决河隄一千餘丈蔓延數州縣冲沒淹斃不可勝數此豈尋常事乎瀘州之火焚燒一晝夜城中房屋十去其六死者數千人此豈尋常事乎若夫太和門及祈年殿其爽塏可知其崇高可知雖遺火種何　上炎雖已上炎何難撲滅而竟爾遭焚不及施救此豈尋常事乎客歲以來東賑孔亟人所共知雖欲謂之尋常事而不得也至於今年各省偏災尤不可以更僕數七月廿七八兩日大雨傾盆如銀河倒瀉勢不可遏旣而知爲浙東發蛟被災者不止一縣八月下旬霪雨連綿歴二十日常惴惴然恐外省之或罹水災也不意江水漫漶隄岸倒壞漢口湖堤水深三尺其爲災也已可槪見夫浙東漢陽絲米之鄉衣食所出而被災如此此得謂之尋常事乎嫠婦之憂周杞人之憂大固有所不能免者矣從前二三知已促膝談心往往以助賑勸人曰被災之情形景况見諸圖說慘不忍言吾輩居財賦之區享豐年之樂曷不損有餘以補不足是亦救災卹隣之道也至今日而助賑之說絶口不談矣每當二三知己促膝談心則必勸人以惜福其言曰彼被災者人無論貴賤家無論貧富悉舉而委諸洪流付諸烈炬矣廻視滬上藍縷乞丐猶逍遙　腹於巿廛間是行乞於滬人者其厚福已不可限量而吾輩猶朝歡暮樂日事晏游食必膏粱衣必文繡此福員何可當耶吾懼無以當此福也至於賑捐之當助不當助能助不能助願助不願助則請淸夜獨居撫躬自問可矣吾何勸焉吾知聞斯言者當有吐哺輟飯食格格而不下咽矣史束所載皆以修省爲在位者弭災之道吾輩一介書生力不足以博　德不足以濟衆卽聿脩　德自省其愆於弭災乎何有吾故以惜福爲弭災之道云 
[帝京雜紀]  
　　已丑○恩科順天武鄉試例於十月初五日開　考試外塲照章應由兵部司員奏派提調辦理武闈一切事宜近由大司馬各堂憲於本部旗漢司員遴派正提調各一人帮辦提調各一人擬將武庫司郞中誠瑞職方司郞中戴恩溥委充正提調職方司員外郞啓祥武選司郞中張庭祉委充帮辦提調已於日前帶領引見矣○廂藍滿印務參領以本固山應領九月季弁兵甲米經戶部劄由興平倉支領稟明本管都統訂期往領以便咨覆經恩露圃相國諭於本月初九日領米因本閣現在武闈監射應中恩副都統佑至期前赴該倉支米等語除由印務叅領據情禀明恩副都統外自行備又知照興平倉監督屆期開倉以備支米○吏部示傳所有籖掣　國史館漢謄錄呂壽銘沈炳章畢肇霦畢肇霖簽掣方略館漢謄錄曹掄侯維申簽掣會典館漢謄錄梁樹藩江國鈞　限五日內取具六品以上同鄉京官印結塡寫履歴親供親身赴部騐到有執照者呈騐執照以便咨送各館毋得自悞○本年朝審欽派各銜名及原擬日期前已據聞錄登茲復見有明文經額筱珊相國等十堂商訂改於九月十一日在朝房會同九卿看冊十二日晨帶犯在朝房覆核過堂等因已由刑部知會步軍統領飭屬於秋審各犯經走地方妥爲照料並知會九卿各堂於十一日進內在朝房看冊○宣武門內後京畿道胡同護軍叅領富某一夜三更後有盜越牆而入竊得銅錫燭臺袍褂等物搬於大房之上正欲分携而逸爲巡夜技勇兵瞥見分圍待捕潛令看街兵喚呌富某家人開門以便入內搜緝富之家人玉大不肯開門告以後墻甚矮官兵可越而入詎盜衆聞知　贓由後墻逸去技勇兵奮力尾追至二龍坑地 
 
 

Page 2

 
 
方擒獲二盜餘皆逃逸無蹤解至下處訊問據供一係回民馬某住守備胡同一係雙某住牛肉灣地方同夥五人云云次晨經原拿兵將焉雙二犯解送右翼翼尉公所廣厚田翼尉立賞該兵每名京錢十千以爲奮力緝捕者勸富某被竊各物由房上悉數找獲一無所少誠幸矣哉○宗人府爲知照事准太常寺文稱本寺具題九月二十四日遣官致祭歴代帝王廟一本于初二日題奏本日奉旨遣莊親王載勛　禮兩廡遣戶部左侍郞續昌禮部左侍郞文興內閣學士豐烈愛廉各分献欽此恭錄諭旨知照前來相應知照莊親王門上查照循例先期齋宿至日恭往恪恭將事○初七日午後有步營官兵由提署領出盜犯劉明皃等五人悉以大三件鎖禁錮用車解送刑部弁兵二十餘人持械防護經刑部當月司照摺內口供質　數語飭交南監先行收禁當堂掣簽分歸福建司訊辦○新授奉天錦州府希傑臣太守賢係現任福州將軍希贊臣爵帥之介弟現尙在京本月初二日爲傑臣太守壽辰雇三慶菊部並外串名角於安定門內炒豆胡同本宅演劇一晝夜而慶克鄭諸邸那貝勒信啓立侯成文諸公曁各部郞前往祝嘏者甚夥車馬塡滿里巷異常熱閙太守出都赴任約在梅開嶺上時也○順天學政周生霖大宗師牌示仰八旗滿蒙漢巡捕五營順直各屬應試武生知悉爾等親身赴院呈明年貌三代姓名履歴核對相符者於九月二十一日黎明携帶筆墨齊進本部院衙門各依憲綱聽候點名入塲考試均毋自悞○烏里雅蘇臺祥仁趾軍憲揀得貢馬八匹雖毛色未克純一而質性悉屬良馴足備上騎委員管解於初六日抵都當由該委員進內赴上駟院投遞咨文聽候試騐當由該院稟明經御前大臣於次晨在西苑門看騐飭阿敦逐　試騎均屬合度卽飭交上駟院先行喂養以便翌晨奏聞賞收 
[鄂中大小詳述]  
　　漢口水災前已據道路傳言及西報所載錄登本館報章矣茲接是處訪事友人於本月十三日來信曰楚北素稱澤國農民所恃以無患者惟各處隄防耳往年雖有水災多在夏令今則不然夏秋之交水勢始盛上月二十三日起雨師稅駕勢若傾盆無夜無明淙淙不息至本月初一日晴光始放初二又陰入晚依然檐溜琤琮江水因而大漲由初九以迄十三日共漲三尺有奇洋街一片汪洋水深二尺許低窪之處水與簷齊初十晚上河堤忽坍人聲水聲終宵不息據云淹斃男女老幼共二三十人亦可憫已自此之後花樓以上正街後街後巷老隄淹灌待遍雞犬牲畜無不汛乎中流更有洋街上之河街水亦淹沒湯湯方割涯涘全無各洋行基址　高屋內尙無水入若民房則堂階軒室無不荇藻交縈矣先是八月二十七日之晚天氣寒凉雨風交作凡有路燈之處忽來白色飛虫一至燈邊遽卽墮地而死積若高阜吳不可聞接駕嘴等處更多有人用柳箕滿裝向燈前細看身長翅　形若燈蛾雪白如銀質甚柔脆意者巨災將至天故微示之兆歟近日探聞漢中蛟水爲害孝感亦復出蛟哀此下民何以堪此 
[生番復叛]  
　　臺灣撫標鎭海中軍前營曁南字臺勇等營俱歸劉立齋副戎所統帶向駐宜蘭城外以防生番肇事邇來副戎　附近各番雖皆歸化然羊腸鳥道人不堪行一當有事之秋番民恃險負嵎殊不便於剿洗意欲就防次鑿山通道直達內山本月初一日隨帶弁勇三四百名前赴離營六十里之老狗社察看形勢時將薄暮大軍万在度　紥營突有生番干餘人遍野漫山跳舞而至揭竿操梃將行營圍繞　重副戎見其勢兇頑下令整隊禦敵一面親出營門鎭撫慰以好言無如番民皆恃衆逞蠻不可諭之以理隨卽揮兵接戰終以勢單力弱且後應亦末到來而生番則愈聚愈多無不跳刀拍張以致副戎身中數彈血液淋漓力持一晝夜時卒以勢不能支遂及於難全軍盡覆無一生還南字營管帶曾都戎友成曁哨官數員差弁十數人亦先後遇害倖免者不及十人有逃出弁兵於初四日馳抵郡城面謁劉省三官保契訴情由宮保立飭撫轅親兵營哨官劉治臣都戎督帶弁勇白名星夜馳往宜蘭確查此釁起於何社幷察看地勢應由何路進兵以便飛調各營分投剿辦須以軍中不可一日無將檄委撫署隨員滕清臣鎭軍國春前往接統鎭軍奉檄後卽於初五日赴憲轅謝委辭行率帶親隨數人馳驛赴宜辦理云 
[限期訊結]  
　　內閣供事徐譜笙京控江海關書史姚蘭洲一案前經大憲發委蘇州府　理徐以死者被姚毆斃自愿具結開棺檢騐以雪沉寃兩司允之詳請前護撫院黃大中丞轉咨直選派仵作解蘇開檢以昭愼重近日剛中丞抵任後徐復以司中壓擱不理等詞赴院學控中丞批司督府限五日內提訊結案遲則卽予親提想劉廉訪精明幹練决獄如神必能依限訊結也 
[鹿苑秋痕]  
　　蘇州各屬苦雨經旬禾稻木棉百無一穫長元吳三邑宰痌瘝在抱念切民依爰於日前　沐設壇虔祈雨止倘再不放晴光卽須示禁屠宰云○江蘇粮道景月汀觀察前因押運赴通禀辭北上嗣以公事已畢卽附輪舶回蘇日前上院謁見剛中丞幷徧拜同寅故舊○剛中丞以改過局虛糜經費擬卽　撤所有覊押各犯輕則釋放重則改發首縣管押日前委臬憲劉廉訪親自莅局稽查 
[包頭雨雹]  
　　　地名包頭者距津門四百里之遙初三日李左　忽然莅止冰雹雜下小者如豆大者如桃周圍數十里中禾稻多被　楨鄉民無從得食遂紛紛赴縣報災 
[觀察舉襄]  
　　直候補道總理海防營務處袁子久觀察因病逝世筮期本月初四日舉襄扶柩回籍喪儀並不煊赫除平常執事外計銜牌數對有奉旨入城奉旨照軍營立功後賜卹等字樣靈船停泊茶店口火神廟前護以礮船兩艘云 
[畏罪自刎]  
　　京口西城外七里店田長祿之婦年近而立貌僅中人慣以販賣人口爲生前日婦從金壇回又約同里婦女六人偕往他處啗以重利餌以甘言務使墮其術中而後已適某姓女郞偶因細事爲母斥責婦乘間進以離間之語使女懐恨而後相約同去遊玩暫避其母之怒女惑之婦先借洋一元爲女零用費至期欲行女忽自思此去吉凶莫卜不如將洋退還不與同去婦大憤謂女不應失信遂與女爭事爲隣人所知告知衆人將婦帶到祠堂拷問婦見事敗露只得供認同夥何人拐本坊某姓一婦其餘所拐均是隣境婦女衆人聞而駭甚立卽告知地保交伊看管擬於次早聨名禀官地保乃鼓刀而屠者也是夜未將屠刀藏好婦自料到官不能免罪遂於夜半取刀自刎鮮血直流痛極踣地延至次早斃命地保以事關人命止在躊躇而田長祿已以威逼人命等詞赴縣請騐幸經族長出爲理處願以洋蚨若干給田俾得另娶一婦幷爲死者從豐棺殮延僧超度田長祿首肯當卽攔輿求免相騐王邑尊俯如所請聽其自行收殮其事遂寢 
[瓊花觀登高記]  
　　風風雨雨釀就秋寒揚州府甘泉江都兩邑尊深恐晚稻有傷虔詣郡廟設壇祈開晴霽心香一瓣誠格上穹節屆重陽果爾晴光大放銅鉦高掛煖日微烘居民皆喜上眉梢挈榼提壺羣踐登高之約蕃釐觀三層樓上紅裙白祫如水如雲四面雕牕儘人憑眺賞心樂事無過于斯焳是皓　江湖萍蹤久斷誦王摩詰遍插茱萸之句則又不免黯然魂消矣 
[空盤又見]  
　　甬江各錢庄買空賣空情同賭博早經前任宗太守嚴辦在案無如日久玩生復萌故態近聞各錢庄以及各行號等大賭輸贏每日匯劃有數十萬元上落　此現洋缺乏拆息漲至六角半聞某號所輸過鉅幾被逼倒現已控告於縣未知徐邑尊作何究辦也 
[尙衣北旋]  
　　前任杭州織造英尙衣交卸後卽於八旗會館暫駐行旌擇於初七日北上崧振帥曁文武各員均在武林門越城寄請 
聖安其瀛眷亦同日起程 
[織署失竊]  
　　上月廿六日新任杭州織造文尙衣進署接篆當晚鼉更三下其瀛眷住宅西南隅有賊穴墻而進竊去大自鳴鐘一座玉如意一柄次日卽着地保查緝限五日內務將人贓拿獲逾限未獲笞一千板交縣從重究治 
 
 

Page 3

 
 
[驛至司徒北上]  
　　經筵講官太子少保戶部尙書翁叔平大司徒請假　常熟珂卿省墓現在假期已滿亟欲趨赴朝端深恐遵旨馳古京路上不無需滯因乘舟來滬　駐隨於昨同乘坐海晏輪船駛赴天津以便入都供職地方官欲備供張大司徒一槪婉辦亮節淸風大有名臣之風範焉 
[重懲騙子]  
　　顧如春至英公堂　稱朱吉卿言及其友汪治卿充當織布局工頭目下欲雇工人小的及何少山等二十人皆托伊引荐朱言每人須給汪洋銀四元小的等當卽措洋付朱由朱交下收據上蓋圖　後屢次催促上工朱一再延約旋知被騙因同何等扭朱汪　案叩請訊懲收條圖章一併　騐何曁郭林甫顧培玉朱寳順陳一濤張寳卿崔秀根許月卿韓根雲戴柏雲陸少亭王寳倌吳進生王連芳徐桂山姚慶祥韓錦甫張順堂唐雪生所供與顧相同朱供稱小的係嘉定縣人年四十歲日前汪向小的言充當織布局工頭顧聞之卽托小的推薦至汪之藉端誑騙小的實不知　汪供稱小的家在南翔年二十二歲有人言及織布局今已告成可薦小的當工頭之役朱卽出外招搖撞騙誑取洋銀顧等竟入彀中自願將洋銀付給顧等又稱此事已經小的訪明實係朱汪串同誑騙汪供稱　蒙大老爺訉明小的何敢置辯惟求恩恕稍予從寛巡捕頭稱汪素不安分前經犯事送案訊懲蔡太守　汪旣經懲辦猶敢藉故騙洋判枷號二十一天朱枷號十四天均發交織布局門前示衆幷着地保爲之　管期滿送案再行追繳贓洋收條圖書存候銷毀 
[爲民請命]  
　　上海縣裴邑尊設壇於城隍廟幷延羽流僧人誦經禮懴邑尊早晚虔詣壇前默禱求放晴曦按本埠昨日密雨暫停晴光微放已非前數日氣象倘從此暢晴庶不負賢令尹爲民請命之忱也 
[賭風甚熾]  
　　本埠正南鄉十八保十八圖占橋北橋等處有賭檯兩隻鄉民之罄其囊槖者頗不乏人又南門外廿七鋪及十二圖等處有小樓茶館聚賭抽頭雖經巡防局拘獲懲責無如若輩舍賭博無以飽其慾壑遂致陽奉陰違呼朋引類毫無顧忌當此歉歲民問生計已絀何堪復受賭博之害想賢有司關心民瘼必　實力整頓以蘇民困也 
[縣案彚錄]  
　　黃小發控孫明齋欠洋一案迭紀前報前晚裴邑尊升堂黃呈上禀詞邑尊閱畢發還候再集訊核辦○前報紀鼎豫興記行執事王金相扭控司帳徐雅三卽成章匿帳吞洋一案前日經帮審委員詹明府升堂訊比徐一再求請交保出外料理明府謂爾前供有朱正卿等經勸已有頭緒爾可邀朱來案具保淸理○翁阿毛控紀韓氏誘賣童養媳陸阿金一案經裴邑尊移文無錫縣關提到案訊押茲又提到媒人唐阿五袁阿六幷娶陸氏之榮阿大於前晚集訊翁求領陸氏回去榮稱小的無錫人由唐袁等爲媒出洋七十元娶陸氏爲妻陸氏旣有本夫叩求追給身價唐袁同稱小的等實不知陸氏尙有本夫且原媒尙在無錫邑尊以一干人均隸無錫着押候移歸無錫縣訊辦 
[英界公堂瑣案]  
　　源昌烟店主陳子雲訴稱有蔣覺先者素來相識時至店中不料其竟乘間竊去水烟棧單提取四箱出售後經查悉報捕拘蔣起到三箱尙少一箱請卽追比蔣供稱小的係靑浦縣人一日在途行走無意中拾得棧單一紙提出水烟四箱旋將一箱出售計得洋銀二十五元現祗用剩七元已連未賣之一箱起案矣尙有一箱前經寄往松江求售容卽追回蔡太守飭押候繳到一箱再行核辦起到之贓先給陳領洋銀暫存公廨○鄧阿貴訴稱小的與某中同居尹仁彩梁阿扁等來家尋甲小的適在開箱尹等眼見箱中貯有洋銀鈔票後經檢點已失去鈔票五紙計洋銀五十元幷現洋二元五角是以投報捕房拘二人送案乞賜究追尹梁同稱日前同去探友並不行竊洋銀今被見誣乞恩昭雪蔡太守以鄧疑竊無憑不能准理姑飭將尹梁交人保出俟查有實據再行核辦○長利洋行某西人訴稱租戶周世賢積欠房租洋銀四十四元向索不還反敢與之口角是以指交巡捕送案請追周供稱原籍紹興現居治卜欠租是實本思措辦洋銀豈知西人催逼再三刻不容緩且被指交巡捕拘押捕房如今叩求回容　料理蔡太守飭交捕房帶去待其措資照付方　釋回○包探何瑞福禀稱姑蘇人朱金隆前在租界中向人拆梢奉大老爺判令遞回原籍又潛來滬上經小的所見是以拘案請懲朱供稱小的前因犯事押解回籍今來治下意欲尋覓生涯並不爲非尙求恩恕蔡太守謂爾旣因犯事遞籍豈容任爾再來判笞一百板再行備文遞解姑蘇請地方官嚴加管束如敢再來此地定干重懲 
[法界公堂瑣案]  
　　包探稟稱寗波人蔣榮堂前因行竊烟槍拘送案下判令管押七天昨日又在金利源八號棧房竊取小衫一件由管碼頭巡丁送押捕房今特解案請訊蔣供認行竊叩首求恩曷同轉着笞責四十板以示薄懲○包探禀稱積竊胡阿二混入某茶葉鋪中適有西人購茶胡卽捱近身旁意欲試探囊技適値小的巡邏至此見而拘入捕房今特解送案下憶前者有某甲行過護城河畔被賊竊去洋銀七元諒亦胡之所爲求幷向之研詰胡供詞含混不肯直承葛同轉着押候嚴加比責○包探禀稱住客毛福生躭擱八仙橋天元羊行被賊竊去布疋窮追之下賊卽將布拋棄道旁公和羊行客人周永福見而抬取毛卽指周行竊扭入捕房茲特送案請訊公和羊行主趙廷桂天元羊行主顧雨華偕毛投案訴稱此事刻已理明求恩銷案同轉允之○包探禀稱昨日小的路經洋涇浜見有博徒群聚搖寳因之拘住王振豪一人幷桌上大錢一百文止欲押入捕房驀有黃大祿者將錢搶去當卽追獲人贓一併送案葛同轉向之詰究王供稱小的設舊實攤度日有人賒碗因往索錢並不犯賭黃供稱小的係淸江人本月十一日由原籍來滬寓居城內姚家弄張長福扇骨作中並未攫取錢文尙求電鑒葛同轉判將王笞責三西板荷枷二月黃則押候傳扇骨作士再行核辦○通事禀稱昨有一婦形似人家女傭扭袁春泉於捕房訴稱去年經人作伐嫁袁爲妻尙未成婚驀被袁糾合無賴多人在新閘地方攫去金約指五枚茉莉簪二文金押髮一支當向英公堂控訴袁不敢到案逃避他方今得遇諸途中扭交巡捕四特送至案下惟　告尙未到來葛同轉着押候原告到案再行訊辦○羅長生之妾王氏捲逃等情前已疉登本報矣昨日捕房將一干人解送案下葛同轉詰訊情由王氏供稱八月初一日沈三着人約小婦人於十六日在同春樓茗談及到沈卽囑小婦人雇東洋車脫逃行至天后宮前換坐馬車馳往吳淞鎭沈供稱王氏所說蹤影毫無焉能誣指潘二供稱小的藉喚賣餅餌爲生時往車行招攬王氏家在車行隔壁因此相識曾囑小的覓人繕信小的卽帶往徐二處餘不知情徐供稱該氏托小的繕信第一次爲時較晚未曾繕給第二次又來卽被伊夫尋獲羅供稱是日徐糾聚車夫五六人欲扭小的入城葛同轉判將沈笞責五百板荷枷三月王氏掌頰二百下徐掌頰八十下李三之子長生及潘二各責四十下王氏於責後送交普育堂收管俟其自知悔過方可給羅領回○二十七號華捕王寳玉禀稱前次小的押解各犯至公堂時有劉阿方站在梯上小的推之使下伊懐恨在心屢次將小的辱駡今特送案請訊劉供稱小的在法公司當庖人前因公司中馬車被人撞壞送請大老爺訊斷小的在外閒觀被該捕揮拳毆擊致小的由祶墜下身受重傷後見該捕不穿號衣是以駡伊幾句昨忽被其拘案實係無辜葛同轉謂該捕恃勢行兇未便寛恕該捕禀稱小的與劉並無仇隙劉稱是日小的被毆有公司中小細崽張長庚目覩同轉着劉交人保山下期邀見證人到堂與該捕質訊○雷江氏訴稱徐阿江向小婦人租去棉被一條向索不還詰問冉三始言已質取洋銀一元使用殆　今特扭案請賜究追徐供稱小的爲人刈草藉博數文錢前因有急需暫將棉被抵押葛同轉着押候交保理償○浦東人張勝全之媳陸氏私行逃逸旋由會捕局線勇在南巿董家渡拘獲送案訊供早已疉登於報昨日捕房復將全案人証解送案下葛同轉先問陳阿寳曰爾何以偕陸氏來滬租房陳供稱陸氏言欲開店託小的租房暫住韓金生供稱當租住時　陳及陸父女三人問尙有何人答稱小的並未　見陸榮　供稱小的並不將女私藏陸瑞良供詞含 
 
 

Page 4

 
 
混陸錢氏張陸氏堅　吐實葛同轉判將榮華笞責二百板瑞良笞責一百板陸錢氏張陸氏掌頰二百下張陸氏於責後發往善堂留養俟其知悔再　發落阿寳不應爲陸租房笞責八十板金生不應收留來歴不明之人掌頰四十下張唐二人叱之使　○日前包探途遇積竊　寳初拘送案下葛同轉訊悉情由着笞責四百板昨日捕房將王解案同轉着備文遞回寗波慈溪縣原籍 
[上海文報局助賑摭要]  
　　江北通州周蟾岩翁捐東賑一百元○寳應通源莊內同善局募第九批東賑一百四十四元○安東縣署婁權甫翁募四十六元○蘇城醬業公所潘仲溪翁募五十五元○都門全芸軒翁募京平銀三十四兩○蘇城恒孚銀樓募八月中旬桶捐四十八元銅洋一元錢三百五十二文又來泰源麗記二十元又八月下旬桶捐四十元有零又九月上旬桶捐英洋十四元銅洋三元錢四百十一文○天津佘澂甫翁交來劉薌林觀察募湘平銀八百九十兩合申規元九百三十三兩三錢九分○福建厦門陳君道翁經交泉州陳欽堯孝廉募規元七十八兩三錢八分○江陰輪船主應局陳木吾翁　隱名氏五十元○蘇省甘露鎭惜穀局募第四批一百元○常孰凝善堂募第三十批三百七十四元又三十一批三十四元八角○杭城同善堂募八月份捐洋三百四九元銅洋四元錢二百文○南昌電局何梅閣翁募第六批銀三百兩○廣西全州署徐炳翁募規元七十兩○元豐玖票號交來汴梁楊樂庭翁募　補樓主人汴平銀二百九十六兩七錢○揚州電局盛我磻翁募原平銀廿五兩八錢洋三十四元○輪船招商總局交來臺灣善後局庫平銀七千兩○九江電局盛菊蓀翁募三十三元○安慶振撫局彭受臣觀察經交塔捐欵移助東賑庫平銀一千兩○常山庸字鹽棧主人募代贖欵四十元○金陵機器局嵩慶翁寄來代贖捐册六本計二百七十二戶募捐洋二百元○常熟凝善堂另募代贖欵洋六十九元五角○以上來欵統已拜收當卽彚解矣諸君子心存惻怛普濟慈航感佩之忱非言可喩惟東賑目下正屬吃緊而浙省忽又罹此巨災坐視於心不忍兼顧　欵何來同人繞室徬徨莫知所措惟有仰求諸大善十廣爲設法互相扶持此籌賑同人所拜手以銘者也登報代謝並希均鑒[  同人謹誌]  
[毘陵姚蓉第先生精醫琨近遷鼎新里詩以賀之]  
　　妙擅岐黃術頻年客裏過活人應不數清興近如何檻外移花好階前種藥多新居增爽塏相與㭈高歌[  霧裏看花客稿]  
[屢以詩寄嵩岳大令迄未見答疉前韻再寄幷請蜀樵太守代速之]  
　　鸞箋遲未至雁序過深秋海角勞懸望天涯竟浪遊桂宮新約爽菊徑故人愁請爲催歸悼休或不繫舟[  高昌寒食生]  
　　送桂舲女士還淛桂舲姓王一字鏡秋鴛湖人習篆書遒潤有法重陽前生蕉庵退軒老人招之來吳湖樓一見相待甚厚十三日解維 
[返浙余隣其情詩以送之於戲萍蹤小聚遽唱驪歌寒士品評未能爲桂增聲價抑又慨然矣]  
　　方恨天涯識而遲如何又賦別離詩生涯我是愁中度歲月卿從病裏知　識此行難再住但將後會一相期仙家倘有司香吏願訴情天兒女私[  悅庵主人]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[憶少年謝高昌寒食生贈詞並送太憨生赴杭謹呈兩大吟壇拍政]  
　　學成歌舞三年乍喜相逢詞客贈詩感知已幾令人心折最是無情江水言送登舟長亭小別重陽昐歸旆賞黃花秋色[  姑蘇女子林桂寳筠學塡]  
[鎭江電局代收山東賑捐八月十一日至九月初十日清單]  
　　靳春陽募春暉草堂求病愈規元五百三十七兩八錢五分映雪書屋二百元求病愈規元一百另七兩五錢八分如臯隱名氏一元　無名氏庫二七一百七十六兩六錢五分　港司陳建之少尹交來順江洲徐蓉浦募求合家平安五戶共一百八十元戴少每戴子開募劉湘係胡季湘華均如方修　楊小齋姚粟馨蔡蓉如朱時凡龔雲沈張鏡軒謝韶卿程仲之蕭勉夫潘曉蘭十四戶各二元費起雲熊季英汪竹泉任金舫張選樓李稚沈陳福中馮吉　陳綠山邵楚白張厚庵劉壽卿汪符沈張小園周俊卿春錦堂龍鶴友侯小蓮戎樹屏孫小臣韓子衡劉文綠張子厚王幼笙秦中言張振聲陳少平沈備五蘇樹人蔣紫輝張雨人董輔婁葉詠霓歐陽作氏席　吾强春亭陳月汀黃恭甫吳馥芝秦星泉胡少憔汪屬之張佑人邢壽子湯叔英王定甫格笑山四十七戶各一元尹五元○蕪湖縣王宇春明府募李鼎臣姚桂山於岩沈三戶各二元樹德堂沈沈薪蛇劉中夾擬軒挹翠軒靜觀齋閱炎凉沈同泰莊計成名九戶各一元愼餘堂二元六角敬勝堂周懐德堂江世慶堂汪明經堂汪永和堂羅世德堂葉松慶堂丁七戶各三百靜樂堂程二百福壽堂汪二百無名氏一百丹徒司程華甫少尹募錫餘堂一百元無名氏七戶共二十五元不留名二戶共三元不書名三元隨緣子十七元棣華堂二元廬山氏一元恆益典六元恆大坊四元恊泰和慶豐行同泰行祥記公萬通坊恆源坊六戶各一元信源恆豐共一元無名氏一元姚家橋泰昌典同人十　位共六元謙和祥酒席移五元二角淸江保安堂原銀十五兩七錢五分鎭江　署祈合署平　十元吳照堂一元無名氏二角○大共役規元六百四十五兩四錢三分洋六百七十元銀一百九十五兩九錢九分三厘錢二千六百四共合曹平二七一千二百五十二兩二錢四分二厘前墊解二七二百六十五兩三錢五分九厘二毫○九月初一日解滬文報局第十批庫平五百兩九月十一日解滬文報局第十一批庫平五百兩○兩共合曹平二七一千另二十兩○除收欵外實塗解二七五十三兩另一錢一分七厘二毫合併聲明 
 
 
 

Page 10

 
 
   
 
 

Page 11

 
 
[光緒十五年九月初八日京報全錄]  
　　宮門抄○發抄硃批三道○直督李等奏道員邊俸期滿循例揀員對調摺○大臣奎等奏請留司員供職摺○浙撫崧等奏會同籌議整頓緝私章程摺○江督曾奏留員補用片○九月初八日刑部都察院大理寺正紅旂値日無引見○徐中堂等塲內專摺請安並呈進試卷○召見軍機麟書桂全貴恒○發抄劉銘傳奏請將失去關防之署鹿港遊擊周南義革職奉硃批着照所請兵部知道欽此○李鴻章奏請將東明營都司吉玉成嗜好頗　革職奉硃批着照所請兵部知道欽此○又請將合龍出力之同知鄭煥等仍照原保註册奉硃批着照所請吏部知道欽此○○大學士直總督一等伯臣李鴻章工部尙書兼管順天府府尹臣潘祖蔭頭品頂戴熱河都統臣宗室謙禧跪奏爲道員邊俸期滿循例揀員對調恭摺會奏仰祈聖鑒事竊查熱河道一缺前經奏准定爲三年俸滿揀選內地旂員對調等因遵照在案茲查熱河道德克精額年五十三歲正紅旗滿洲松格佐領下人由監生考取繕本筆帖式咸豐四年籖分吏部五年奏留八年補授實缺筆帖式在考功司稽勳司漢檔房行走同治三年京察一等六年 
京察一等九年京察一等記名以理事同知通判用是年題升主事十一年題升員外郞光緒二年派考功司帮掌印上行走三年派管理漢檔房事務飯銀處事務五年題升郞中充考功司帮掌印七年四月派掌考功司印充則例館提調八年京察一等十年三月覆帶引見奉旨記名以道府用四月簡放殺虎口監督十一年京察一等五月差竣回京六月補行引見奉旨記名以道府用十二年二月二十四日奉旨補授熱河道二十六日謝恩蒙召見一次於六月二十二日接印任事嗣於十四年因督率緝獲盜匪案內經臣謙禧保奏奉旨賞加二品頂戴欽此自光緒十二年六月二十六日到任之日起連閏扣至十五年五月二十六日三年邊俸期滿臣謙禧復查該道統轄一府一廳六州縣幅員遼闊政務殷繁所有刑錢等案均須該道一手經理非精明幹練之員難期勝任該道德克精額才具練達辦事細心現屆邊俸期滿例應撤回內地揀員對調當經咨會臣李鴻章於內地道員內逐加遴選查有覇昌道恩良年四十七歲廂紅旗滿洲文熙佐領下人由廕生捐輸移奬筆帖式籖分工部咸豐七年到部八年捐免期滿並儘先補用九年七月補授筆帖式同治四年定陵永遠奉安禮成奉旨賞加六品銜六年京察一等七年閏四月題升都水司主事十一年十月大婚禮成奉旨賞加四品銜光緒元年九月題升節愼庫員外郞十月經承修普祥峪萬年吉地工程王大臣保奏奉旨賞戴花翎四年正月題卄營繕司郞中七月派掌料估所印九月調掌都水司印五年京察一等奉旨記名以道府用三月惠陵永遠奉安禮成奉旨專以道員用十月普祥峪萬年吉地全工告成奉旨俟簡放道員後賞加二品頂戴十一月十五日奉上諭直覇昌道員缺着恩良補授欽此於六年二月初三日到任該道恩良局度安詳辦事勤愼以之調補熱河道洵堪勝任與例相符至覇昌道員缺卽以德克精額對調亦屬人地相宜該員等任內均無違碍處分所有恩良任內罰俸案件係在光緒十五年三月十六日恭逢恩詔以前應予豁免臣等往返札商意見相同合無仰懇天恩俯念員缺緊要准以恩良調補熱河道其所遺覇昌道卽以德克精額調補以重地方如蒙兪允該員等銜缺相當毋庸送部引見除專咨報部外謹合詞恭摺具奏伏乞皇上聖鑒訓示遵行再此摺係臣謙禧主稿合併陳明謹奏奉硃批吏部議奏片併發欽此○○奴才宗室奎瑛意溥志元跪奏爲司員辦事得力擬請勅部另行調取留任供職仰祈聖鑒事竊奴才等接准吏部咨稱今孝陵禮部掌關防郞中博昌調京一缺查有俸次最深之泰陵禮部郞中恒志一員應行調取相應行文西陵承辦事務衙門查明該員現在有無事故出具考語給咨赴部以便帶領引見請旨簡用等因奴才等恭查泰陵禮部爲西陵奉祀禮部衙署首領郞中有兼理各處事宜責任綦重非精明幹練難期勝任茲查得禮部郞中恒志到任以來三年之久辦理六陵禮部一切事務毫無貽誤悉臻妥善深資得力實係西陵禮部司員中不可多得之員今准吏部咨稱調取該員赴部引見孝陵禮部掌關防郞中之缺前來查該員恒志現有經手各處事件一時未能完竣碍難遽易生手合無仰懇天恩俯念禮儀緊要該員恒志辦事熟習准其仍留本任供職以資熟手毋庸給咨赴部之處出自聖主鴻慈並請旨飭下吏部將孝陵禮部掌關防郞中一缺另行揀員調取引見如蒙兪允應由奴才等移咨吏部遵照辦理所有司員辦事得力留任供職並請勅部另行調取各緣由謹恭摺具陳伏乞皇上聖鑒謹奏請旨奉硃批着照所請吏部知道欽此○○浙江巡撫臣崧駿護理江蘇巡撫布政使臣黃彭年跪奏爲會同籌議整頓緝私章程恭摺具陳仰祈聖鑒事竊臣彭年奏緝私營勇搶鹽激忿致被鄉民燒斃多命謹將訊供大槪情形先行陳明一摺於四月十六日奉上諭黃彭年奏營勇搶鹽被燒斃命請將知縣及統帶等官分別懲處各摺片此案江蘇鹽捕營哨弁王永昌恃與哨官吳家正姻親胆敢率勇至奉賢縣江廟地方搶刦竈民張兆銓家門外鹽斤致鄉民激怒燒斃多命該弁勇等行同梟匪固屬咎由自取而該鄉民等旣將弁勇捕獲並不送官究治輒行致斃十四命之多實屬凶殘藐法此風斷不可長着該署撫嚴飭地方文武將滋事要犯勒限緝拿訊明懲辦奉賢縣知縣陳熊才着　行摘云頂戴統帶緝私營候補道丁兆基着摘去翎頂總領哨官候補遊擊吳家正着卽行革職以示懲儆至所稱明定緝私章程各節着會商崧駿妥籌辦理欽此當經恭錄移行籌商整頓之䇿旋據統帶緝私營候補道丁兆基就現辦情形酌擬章程札飭藩臬兩司覆核臣崧駿又飭運司叅以商情推求不厭期衷一是查蘇省四府一州額銷浙引三十餘萬自頻年以來商人認引尙不及三安之一緝私偶　得力卽此課引亦慮難銷足數臣崧駿撫蘇兩年深知其獘梟徒私運向有大小之別其小販强半濵海而處每藉煎曬爲業浦東各縣多捆載出運不過數百十斤嘗據弁勇緝拿指爲土梟者也其大帮動以數十百艘出沒於蘇松太三屬督緝從嚴則帮散稍懈則帮集其種類曰糧帮曰光蛋曰巢湖最悍糧帮光蛋時附麗以行衆指爲梟匪者也臣等函牘往返擬令緝私一營力扼黃浦江使梟船不得渡浦而西設遇偷渡並飭留防經制各水師協同剿捕但能懲創一二次則梟黨自摧凡鹽在塲地稽察官私責之於鹽大使鹽籌相離跟蹤跴捕責之於緝私營使之各顧考成自能奉法惟謹要之營民不相仇怨則地方賴以安靖地方安靜則引銷之舊額可謀漸復矣該司等會議章程八條經臣等覆加確核尙屬妥洽經此次定章以後緝私員弁能否愧奮遵立營規臣彭年仍當隨時察看不稍姑容至奉賢縣滋事案犯先後拿獲十一名除飭臬司督同局員赶緊研訊按例懲辦俾不法鄉民稍知儆畏外理合將籌議緣由並將章程八條恭繕清單會同兩江總督臣曾國荃恭摺具陳伏乞皇上聖鑒訓示再此摺係臣彭年主稿合併陳明謹奏奉硃批戶部知道單併發欽此○○曾國荃片再投標學習人員迭經前督臣等奏請留省補用奉旨允准在案茲查有記名總兵李華清儘先推補叅將李振標叅將銜安徽撫標遊擊潘志誠儘先遊擊余炳文趙其祥崔承剛儘先都司王高明徐秉籌譚正魁儘先守備谷祖龍王衍疇張金貴王琳瑞趙寳春施茂林舒觀來殷得勝陳祖世何雲勝等歴在江蘇安徽等省隨剿出力迭著戰功嗣經先後投標分別差遣於營伍地方均稱熟悉該員等或未經留省或保留他省現在兩江整頓營伍正値需材之際合無仰懇天恩俯准將該總兵李華清叅將李振標遊擊余炳文趙其祥崔承剛都司王高明徐秉壽譚正魁守備谷祖龍王衍疇張金貴王琳瑞趙寳春施茂林舒觀來殷得勝陳祖世何雲勝等各以原官留於兩江酌量補用及安徽撫標儘先補用遊擊潘志誠改留兩江照章序補俾收人地相宜之效除飭取履歴咨部查核外謹附片陳請伏乞聖鑒訓示再潘志誠前保叅將銜遊擊一案係由花翎儘先都司加保底銜誤叙安徽撫標補用都司徐秉壽前保都司一案係由守備銜儘先千總徑保並未保過守備應請一併勅部查照更正合併聲明謹奏奉硃批着照所請兵部知道欽此 
 
 

Page 12

 
 
[光緒十五年九月初九日京報全錄]  
　　宮門抄○發抄硃批四道○尙書奎等奏爲奏聞請旨摺○御史托等奏遵保官紳摺○蘇撫黃奏瀝陳緝私積獘特叅玩公溺職道員摺○閩督卞奏審明定擬摺○將軍定等奏敬舉人材擬留奉省補用摺○九月初九日工部鴻臚寺廂白旗値日無引見○那貝勒續假十日○工部奏派勘估太和殿庫房工程派出福中堂潘祖蔭○又奏派勘估天壇祈年殿工程 
派出福中堂許庚身○又奏派承修天壇祈年殿工程派出麟書潘祖蔭○召見軍機淸安徐樹銘張仁黼○發抄王文韶奏常寗縣劉朝焜請與麻陽縣呂懋恒調署奉硃批吏部知道欽此○又主事劉式衡呈請入籍湖南奉硃批該部知道欽此○又開復守備　錦榮攺留湖南効力奉硃批着照所請兵部知道欽此○又湘潭縣越獄脫逃案審擬奉硃批刑部議奏片併發欽此○○禮部尙書管理太常寺事務臣宗室奎潤等跪奏爲奏聞請旨事本月二十四日據天壇奉祀劉世印呈報是日申刻雷雨交作瞥見祈年殿扁額被雷擊落陡然火起刻卽傳知營汎五城水局去後等情前來臣等卽率同司員馳赴天壇會同營汎水局紳董竭力救護火已燎原無從措手祈年殿後爲皇乾殿係向來供奉神牌之所惟時火已逼近深恐延及臣等當卽督飭司員率領奉祀等官並營汎水局極力保護幸神牌龕座及陳設一切均皆安善並搶護祈年殿寳座八座祭器多件隨卽撲滅 
祈年殿餘燼並未延及他處訊據値班壇戶起火情由僉稱雷雨之際忽見祈年殿前檐烟燄烘騰卽時火起並無別故再四研詰堅執不移核與該奉祀呈報無異自係確實情形然該奉祀劉世印職司典守究屬疏於防範咎實難辭除將該値班壇戶孫榮德魏連升王德海等由臣等咨交順天府自行辦理外相應請旨將該奉祀劉世印交部議處臣等亦有應得之咎請交部察議至延燒祈年殿一座應由臣寺咨行工部辦理再是日火勢甚急全賴五城水會紳董等前往竭力救護實屬異常出力所有五城水會十五處及紳董等可否由各該城自行請奬以示鼓勵理合恭摺具奏伏乞聖鑒謹奏奉旨已錄○○巡視東城福建道監察御史臣托佛歡等跪奏爲遵保拿獲疉次搶刼盜犯出力之官紳恭摺具陳仰祈聖鑒事竊於七月二十七日准步軍統領衙門移稱南營將弁會同司坊紳董拿獲夤夜結夥持槍施放洋槍傷斃事主盜犯王振東韓得舜張延苓等三名奏送刑部審辦嗣准刑部訊明歸入南城拿獲盜犯曹山淋等案內將各犯定擬罪名王振東韓得舜張延苓均擬斬决梟示抄錄原奏知照前來並聲明獲盜官紳由各該衙門自行請奬開列銜名移送到城臣等悉心查核該官紳等均能不分畛域協力同心弋獲搶刼巨盜多名緝捕尙屬得力不無微勞足錄謹將會同獲盜之司坊紳董遵照定章句司坊開列三員紳董開列五員繕具淸單恭呈御覽除將該紳董等履歴造册部外仰懇 
勅部核覆施行再此　係東城主稿會同中西北三城辦理合併聲明伏乞皇上聖鑒謹奏奉旨已錄○○護理江蘇巡撫布政使臣黃　年跪奏爲瀝陳緝私積獘特叅玩公溺職道員以遏梟風而振捕務恭摺仰祈聖鑒事竊查浙商醵資募勇於蘇松一帶巡緝私鹽原爲捕梟衛引而設而巢湖梟黨最稱强悍緝私各員力不能制乃倡以梟捕梟之說招誘一二桀黠者摧爲將領倚以巡防卽如該營總領哨遊擊吳家正卽梟魁受撫者也營員與梟匪昔則同夥爲盜今仍比戶而居平日補苴彌縫僅拿一二零星小販藉以塞責其大帮梟黨不惟聽其出投抑　隂與鈎連緝私道員丁兆基信任匪徒本屬開門揖盜虛聲捕逐又爲掩耳盜鈴故名爲以梟制梟實則自爲羣梟所制其營外之梟旣因巡防不力玩視官軍其營內之梟更藉緝私爲名擾及行旅道途側目商販寒心從前犯案纍纍屢經　行中飭而營規旣壞不可復振七月初七日據吳江縣及厘局禀稱該局巡船在吳江縣瓜墩地方被梟船數十隻所困船爲梟擄去司巡等鳬水而逸經臣訪查得實知係梟匪王均恩等所爲卽勒限半月檄飭丁兆基嚴督營弁按名緝拿而限期已逾獲匪無望是營弁通梟道員溺職已可槪見若不撤挽梟風伊於胡底惟該營將惰兵驕久成不振之勢若接統者無章拳徒制於人此時接替之員非手握重兵者不足以資彈壓所統之兵非號稱忠勇者不足以絶私通苟得其人則我能制梟皆爲我用或激勵其心而擒治有效或解散其黨而消患無形全在任使得人捕務始有起色應由臣函商浙江撫臣崧駿酌委統兵大員兼統緝私一營以重捕務至候補道丁兆基身爲統帶捕梟是其專責乃當巡船被擄之日並無一字禀報及嚴檄飭拿之後迄今限期已過亦無一字禀覆是其玩公縱匪始　不知愧奮實出情理之外相應請旨將江蘇候補道丁兆基卽行革職以儆效尤署吳江縣知縣蔣一桂亦有緝捕之責雖云大帮梟匪非縣役所能擒治究屬防範不密應卽撤任以示薄懲所有梟匪擄船及特叅溺職道員各緣由謹會同兩江總督臣曾國荃浙江巡撫臣崧駿恭摺具陳伏乞皇上聖鑒訓示謹奏奉硃批另有旨欽此○○頭品頂戴閩浙總督臣卞寳第跪奏爲審明因姦謀殺本夫之重犯按律定擬恭摺仰祈聖鑒事竊據署福安縣知縣王士駿以民婦雷鍾氏與總麻夫姪雷興發通姦同謀殺死親夫雷發　一案獲犯騐訊通詳批飭審解茲據該縣覆訊議擬將犯解經福寗府知府嚴良勳轉由署福建按察使聨興復審招解前來臣親提研鞫緣雷興發與已死總麻服叔雷發郞分居無嫌雷鍾氏係雷發郞之妻光緒十三年十二月不記日期雷鍾氏在山砍柴被雷興發調戲成姦後非一次未給錢物十四年十一月間雷興發在雷鍾氏房內談笑經雷發郞撞遇向雷鍾氏盤出姦情從此時常責打並禁絶雷興發往來雷鍾氏戀姦情熱又責打難堪起意將雷發郞致死密與雷興發商允乘便下手十二月二十七日雷鍾氏往山砍柴遇雷興發一同坐談復被雷發郞撞見斥罵雷鍾氏四顧無人起身閃到雷發郞背後連手拘住雷發郞興跌倒地雷鍾氏抽取身帶柴刀砍傷其右顒頰雷發郞用手搪抵致劃傷左手心雷興掙赶攏接刀過手砍傷雲發郞　際連左耳根並砍傷咽喉項頸雷發郞在地喊滾雷鍾氏見雷發郞手軟無力復接刀砍傷雷發郞項頸立時殞命時雷發郞之胞弟雷春明聞喊赶救不及雷鍾氏棄刀與雷興發分路跑逃雷春明告知胞兄雷春柏投保獲犯報縣騐訊由府司解審供認不諱詰無起釁別故及另有同謀加功之人嚴究不移應卽擬結此案雷鍾氏與緦麻夫姪雷興發通姦起意同謀殺死親夫雷鍾氏合　妻因姦同謀殺死親夫者凌遲處死擬律凌遲處死雷興發合依親屬相姦將本夫商通同謀殺死者姦夫斬立决例擬斬立决係因姦謀殺緦麻尊長應酌加梟示先於左面刺兇犯二字雖事犯在光緒十五年三月十六日欽奉恩詔以前情罪較重不准援免無干省釋除錄供招咨部外臣謹繕摺具陳伏乞 
皇上聖鑒勅部核覆施行謹奏奉硃批刑部速議具奏欽此○○奴才定安裕長跪奏爲敬舉人材擬留奉省補用以資治理恭摺具陳仰祈聖鑒事竊維奉省自變通章程以來吏治力求整頓其要尤在得人第人材必歴試乃眞知而人地以相宜爲可貴是以前將軍慶裕停止分發以杜糅雜之端而亦間有保留以廣登進之路誠以地方待人而理不敢不審愼於其間也茲查有練軍行營文案翼長花翎知府銜陞用知府候選同知余濬謹愼和平老成諳練深明例案卓然吏才凷前將軍慶裕推薦入營復經前大臣穆圖善奏准留營差委奴才定安接辦之始見該員舉止安詳辦公穩練惟聞該員前在吉林有被叅之案心竊異之値來吉省留意諮訪衆口交贊並無間言且被叅各欵業經前將軍崇綺查明均無其事祗以名掛彈章遽議攺歸部選未免向隅嗣復派以各差悉心經理深知其人可靠是以拔充文案翼長而其被叅之悞律身之謹治事之多才尤爲奴才裕長所深知每於考核人才竊謂該員充差三省荏苒四年於奉省風土人情頗爲熟悉若得畀以親民之官必能舉稱其職近日吉林將軍長順奏調同知趙宗幹通判姚嶽崧等多員於吉林補用均經　旨照准仰見聖朝立賢無方不拘一格現値奉省需材之際而該員確爲奴才等眞知灼見之人未便沒而不舉合無仰懇天恩准將升用知府候選同知余濬留於奉天補用以收得人之效如邀兪允仍飭遵照部章補交分發銀兩以符例案除造具履歴清册咨送吏部外謹合詞恭摺具陳伏乞皇上聖鑒訓示謹奏奉硃批吏部議奏欽此 
 
