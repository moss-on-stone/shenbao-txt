# 1881 - 285 - 4903043

 

Page 1

 
 
[重印康熙字典出售] [  默石齋主啓]  
　　康熙字典書本齋已兩次用石印照相法印成縮本出售業經售完現又加工重印與前次不差累黍卽日發賣其用綢面訂成一本者每本價洋爲二元正分訂爲四本者每部價洋仍二元三角正伏維賜顧爲盼出售處悉照舊例 
[療拐]  
　　近年以來拐逃之案層見疉出見於本報者幾於書不勝書而上海一隅實爲尤甚推原其故殊不可解如以爲奸徒衆多詭計百出以至無知婦女隱受其害然奸徒雖有狡謀斷不能入無間之隙語云物必自腐也而後蟲生之其被拐婦女要亦自忘廉恥故奸人易於抵隙顧婦女卽曰無恥而苟無人爲以誘之則亦未必遽生匪僻之心也然則奸徒之罪固有不勝指數者矣或者曰此種奸徒其先亦未遂專務爲此由於貧人無業暫爲媒合男女之好切稍獲衣食之資積而久爲遂以爲業而男女之有私而莫能遂者亦與若輩謀之百計千方爲之畫䇿必欲遂其私而後已又久之而獲利愈厚貪心益熾設或無可媒合無所方計則勢必爲計誘局騙之謀日復一日至於用强用術蓋奸人之爲奸非一朝一夕之故其所由來者漸也婦女之輩本無知識其有欲遂其私因而　計於奸徒至入其局中而不能自脫若此者咎由自取無足深惜更有本係無瑕之璧或偶然出外或暫爾從遊卽遭誘拐以去轉轉販鬻墮溷沾泥至於流落而死者不知凡幾其有稍知貞爵者或墮其術中不能解脫則亦惟有一死以自完其名節而己性命可拚而家鄕必不可返言念及此髪指而眦裂矣又有拐騙幼孩者或男孩或女孩領者一或不愼卽遭拐去有言拐匪之所以取童男女者蓋爲殺之以合藥物之用此說尚未深信然一經拐去卽不害其生功必轉售於他鄕異域男爲人僕女爲人婢或男則爲優女則爲娼並有凌虐鞭撻以至於死者以良爲賤猶其罪之小焉者也稗史中有言匪徒拐得幼孩用藥去其耳目手足便威殘廢而令其乞錢物以供奸人之用又有術人以榼盛小孩僅尺許教之歌舞演戯以斂財後爲某邑令取以人署窮究小孩則知自幼被拐匪人以藥縮其身而箱是以博戯資邑令捕術人而杖殺之欲以藥醫小孩而未得也由是言之拐匪之罪擢髪難數矣乃近來官府之治拐匪不過枷仗遊街而止匪徒有恃不恐益復肆無忌憚吾則謂姑息之愛其害有不可勝言者奈何不之察也夫家有幼孩無論爲男爲女孰不珍重愛護其有貧苦無養而鬻爲婢僕者分離之際猶復寸心如割忍淚不禁然鬻於某家賣於某地猶自知之至於被拐而去則古人所謂其存其沒家莫聞知人或有言將信將疑其慘有不堪設想者誰非父母誰無子女而顧令匪徒肆毒如此嗚呼尚復成何世界乎上每地方商旅輻輳倡療妓館不可以更僕數鴇婦購一雛名曰討人其價頗昂故蟻媒之流百計設法引誘他處婦女同來上海以求售大者或已及笄小者或僅垂髫拐來之後無不立獲厚貲卽不幸而破案被獲到官輕則不過責數十板數百板枷號一月兩月而止重者亦不過責至數千枷至數月或遞解回籍如是而已匪徒安得不肆拐案安得不多故原拐匪衆多之故其咎實在於官此非一人之私見也若輩不畏枷仗而畏刀鋸殺一卽可以警白辟以止辟亦仁者之事也租界中參用西法初無重刑然如此等拐徒以華人而爲害於華人實與西人無涉我自治其民西人亦可不與知也卽曰事慮窒碍則亦可移送縣署核辦或立子杖斃或置於站籠而尸諸洋場以示烱戒似此重懲一二人嚴辦一二案庶幾奸徒知　國法之不可顯于官刑之不容倖免或者知所畏忌而稍知僉迹是殺一二人卽以造福於百十人其功其過当有能辨之者矣北省飢荒之時有匪徒掠誘婦女者嗣經查獲斬决數人此風漸息是誠能以法濟仁之窮也夫 
[阿亂近聞]  
　　○本月二十三日倫敦發來電音云阿爾蘭滋亂一節刻下英國已捉獲阿黨爲首者四名而阿人則益肆披猖云 
[槍斃華人案續述]  
　　○昨報所載兩西人在鎭江相近之處槍斃華人一節兹悉西人墨根不日將送至上海由英領事訉問察究未識作何辦理容俟續探 
[保定試士]  
　　○保定府爲省會之區而居民殊爲稀少刻以舉行科試文宗按臨士子之赴省應試者計有三千餘人故近日省城頗形𤍠鬧市面亦稍生色也D撫院巡城 
　　○月之初九日江撫李捷峯中丞致祭社壇回輿由德勝門入城時方天明因順道命駕上城查閱三營將官皆從行中丞逐段詳詢具間駐紥弁兵有未在差次者皆倉卒不及赶上中丞隨向各該管將官訓諭令自後務須嚴飭屬下弁兵不得以故事奉行致十咎戾故近來城上及城門保中各差次文武俱較往常整肅云 
[謠傳駭聽]  
　　○月初南昌謠傳贛郡有警言人人殊嗣悉該處四鄕於上月尾間哄傳有陰兵過境孩子未過十六歲者卽能眼見於是愚氓不察虛實相率搬家入城城門因之啓閉略愼遂有此謠然不數日亦旋自息云 
[江右官報]  
　　○撫憲牌示照得署永豐營都司周亮因病禀准交卸來省就醫所遺事務查有九江鎭標候補都司何啓最堪以接署又藩憲牌示署定南廳同知馬樑署清江縣董沛俱調省差委署分宜縣程樸生撤叅降補委署瑞昌縣典史蘇景詢並未在潯撤委所遺各該印務定南以調署德興縣王澤遞遺德興以調署安仁縣戴良葵俱回任遞遇安仁以新選斯缺之鄭成章清江以准補斯缺之馮蘭森俱飭赴新任分宜酌調琥寍縣朱竟成瑞昌典史以試用道庫向世清均署理 
[靈柩過境]  
　　○前任淛潘盧午峯方伯自告歸後卽在維揚小住權作寓公緣方伯之婿爲廣陵巨富臺榭園林甲於一郡借比爲養疴別墅也近以方伯病故其眷屬等凛首邱之義深故土之思遂卽雇舟扶柩回籍方伯原籍豫章浙省爲歸途必經之路且爲方伯生前莅任之區兹於八月十八日舟抵杭垣卽行停泊城中得報後文武各員皆於次日出城弔奠紛紜不絕二十日辰刻靈柩由下碼頭登岸由武林門入城經大街穿城而過出鳳山門外至船 
 
 

Page 2

 
 
局碼頭另換上江船隻扶櫬登舟一路抵豫方伯官浙兩年爱民息訟遺患在人故靈輿過境時杭人咸悲惋不置云 
[查閱海塘]  
　　○本年八月以來錢江潮汎倍於往年江中失事船隻屢有所聞瀕江之茅篷艸閣亦節有遭冲蕩者聞近日南龍頭等處新修之塘工坍榻至十餘丈譚撫憲得報後遂帶同嘉湖道於十七日午刻啓行親臨海塘查視十八日爲潮神誕期例有祭典憲駕卽折回翁家埠地方祭潮後順道查勘塘工畢始行回署其上八府查閱營伍之期前已傳示二十五日啓程云 
[秋霖妨稼]  
　　○蘇郡本年各處禾稼大熟日來刈穫在邇倉千箱萬左劵可操惟於十八日起連日雨勢淋漓斷續不絕田中積水者都恐稻根浸港易滋霉爛故農夫之占晴較雇耕時課雨爲尤切云 
[秋疫妨孩]  
　　○蘇郡自交八月以來各處病症滋多死亡相繼尤甚者十齡左右小孩或以風痧或以傷寒一時發覺多半救治不及故日來醫者巫者匠者僧者道者至於應接不暇疫氣如此保赤者尤宜益加留意也 
[冒雨穿月]  
　　○蘇胥門外之石湖載之郡志有楞伽之勝蹟爲參政之故居郡人每於八月十八日爲穿月之舉一時遊人士女絡繹聨翩能使十里烟波頓作六朝金粉果其雲凈風清一輪皎潔則美景良辰水天一色俯瞰龍宮仰攀蟾窟益以蘭槳桂棹如登天上之船雪竹氷絲非復人間之曲誠堪以永今夕樂此不疲今年乃滿城風雨中秋乍過已類重陽而爲此房者不減往常興致是日該處遊船數百號冐雨衝風淋漓盡致中有一船盪入河心偶經風撼同舟共濟者不見嫦娥乃見河伯矣幸舟船彚聚卭須一呼援者畢集因得無恙由是遊人鑒彼前車具有戒心相將轉棹不敢留連云 
[查獲盜魁]  
　　○湖北浦圻縣屬時有竊盜等案而緝捕匪易後查得係車埠鎭某姓更夫頭爲窩贓總所前任邑尊曾傳提審問以無賍証略加訓飭釋云現在廖邑尊履新首將該更夫頭傳到訉以匿盜得規云云着責二千板收禁嗣遇民間報竊卽提該更夫嚴鞫待其供明籍貫行正照供在捕無不立獲到案因是諸盜心寒皆謀遠𨓜而境內漸無　吠之驚云 
[購燭爭毆]  
　　○楚北武漢三鎭舖戶雲連各物皆有專門造作惟蠟燭作坊甚少多係雜貨舖帶售其燭至細者葷燭每枝三文此卽所謂條爛者是油暈而色白消塲最繁售看以此燭爲揚名之貨料高利薄各店皆不約而禁毋許一人購百拾枝蓋恐取巧以增具煩劇也茲於本月十一日薄暮龍王廟河街風雨順雜貨店忽來一玉腋春茶室夥某甲携錢到店專購條燭該店夥不允以致兩下口角旣而揮拳甲卽踣地希圖詐賴當有人報知荼室該室卽偕多人擁至該店隨擒拿該店夥一人如飛而去聲言欲扭禀漢陽縣署夫以細故而必欲見官亦足見民風之健訟矣 
[墜井獲生]  
　　○禮拜日早晨旗昌洋行有兩西人結伴䇿欵段至郊原行樂歸途至靜安寺井邊一西人之馬踶趹堅不肯前西人極力鞭䇿馬忽驚跳遂將西人拋入井中倒擲於水同行者趕卽下馬俯視則惟見兩足躑躅無可方計急取長竿縛以馬之踏鐙意欲援之以起而終屬無濟少頃落水者儘力挣起轉身直立井上人知可救援乃向鄕民借一梯放入井內落水者始拾紱而上幸一身尚無傷損於是化驚爲喜相視而笑䇿蹇同歸亦幸矣哉 
[公使回國]  
　　○今日法公司輪船鼓輪出洋探得美國駐紥北京之公使安君及其官眷均附該船回國云 
[德員拜客]  
　　○駐滬德國領事署之繙譯官繼德禮於咋午前陪同該國之侯爵徐巴赫副公使芬則德爲則乘坐雙馬四輪車赴英會審署拜會陳寶渠太守據聞侯爵與公使皆由北京來滬暫住該國公館云 
[馬車傷人]  
　　○昨午前英租界大馬路福祥質舖門前有沿庭山口音之老嫗手持竹籃行走籃內儲鴨蛋三枚適有洋人冐立師乘坐馬車由西而東撞倒老嫗碾傷頭額頸項該洋人卽便停車喚華捕雇東洋車舁老嫗至捕房並給字條蓋卽洋人之姓名及住址在泥城外也該捕舁老嫗到捕房後捕頭令送醫院醫傷再行核辦云 
[小錢案移縣]  
　　○廿四日報列根究小錢一案昨日法捕房復將買主陶介松及貽德錢莊夥王鈺解訉小錢亦爲呈堂陶介松供語如前翁太守詰王鈺究係何人賣與爾店可將其人交出王鈺供稱實係陸續盤剔下者無從交人太守飭將王鈺陶介松兩人并起到小錢一併移送縣署辦理云 
[吊打兩案斷結]  
　　○前報所列吊打兩案法包控帶同嚴阿二到駁船拘人則動手呆打之阿桂早已聞風𨓜去祗將船主人李福良拘到昨解公堂訉理供稱實不知情翁太守謂現今釋汝出去當將阿桂交案嚴阿二已送交仁濟醫館看過雖屬受傷並無大碍前供係寍波籍官着李福良罰洋兩元給嚴阿二作養傷費以及川資令其速回不得逗遛李福良富堂繳洋法包探遞給嚴阿二叩謝而去又凌雲閣烟館內吊打之陳阿四據法包探過永發禀稱當往仁濟醫館時問知陳腫勢亦已稍退可以望痊行兇之秦如山亦爲解訉翁太守卽將秦如山傳到案前究詰秦仍供係衆鄰一齊動手太守謂汝稱隣人又不交出且吊打在爾店中自已供認斷將秦如山重責八十板枷號半個月示衆 
[求領不准]  
　　○情疑串訴一案法公堂又據胡小園陳慶生兩人具禀伸訴胡稱巳往善堂與姊胡金寶見面今不忍拋棄異鄕求賜領歸自當妥爲安置翁太守謂汝禀中所陳果屬不錯但來遲矣此案起於二月間汝姊與許仁彩投案時並不和盤托出將情實訴惟認許爲表兄供稱家內並無親人祗有姊氏故斷將胡金寶暫發善堂待其姊氏來領又因許仁彩無錢曾由公堂給予川資俾往報信乃許返申將信呈案而信中語亦靠不住故爲發堂擇配此是許仁彩所誤今事隔半載而堂中又謹愼小心不敢作主禀由邑尊莫大老爺飭爲擇配現已配定汝欲領回可赴縣中遞呈候示陳慶生復曉曉署辯胡小園連連叩首同稱此案前由爲堂初訊時發堂還求恩斷太守謂此是何言初雖涉訟本公堂後已由董事禀縣有案豈有縣署所斷不遵而可由本公堂傳辦乎着令退去胡小園匍匐案下不肯起身太守飭差驅出云 
[揑摺支銀案斷結]  
　　○揑摺支銀一案玆悉由陳太守核斷令周笙舲再繳銀六百兩周巳措繳四百兩禀求恩减前日晚堂經太守復訊發落原告周貴達申訴前情魏儀廷及出店人李立貴仍執如前陳太守隨今周笙舲交保着再措繳銀二百兩李立貴限令五日繳洋一百五十元又嚴加訓斥魏儀廷與李一併管押查此案原告控追銀三千兩周笙舲前後繳銀一千二百兩今再令措繳二百兩王汝揚已將金條三條繳案約銀六百兩又諭限李立貴繳洋一百五十元合銀一百十兩光景總核已有二千一百餘兩祗少銀八百餘兩應向魏追據聞原告已着魏之保人理追是此案已算完結至周笙舲名下己將魏之金條五條兌銀千兩光景魏尚有存乾亨股分銀六百兩兩共核銀一千六百兩光景今令繳銀一千四百兩亦不爲吃虧總之此案曲折太多情節離奇外人不得詳知其細也 
 
 

Page 3

 
 
[吳誠齋世長由象山調署臨海縣事率成十絕誌賀]  
　　○鵲報遙傳到四明　羅　　　　　　　　　臺上鳴琴日又聽風吹別調清彭姥忻沾化雨時慈雲一片忽遷移神明政治民攸賴載道謳歌　口砷　長才銷補　　　　　　　　　　起日海濵須借宼半年山澤更思劉關心化育賦菁莪政洽民心豈在多去不勝思來恨暮迎君歌接送君　　　　　　轉飛鳬孟嘗操守原高潔浦水應回舊日珠孔李通家有舊盟桂花風裏看遷鶯攀車父老方留戀筒竹見　　　　　　　　　　　蒼生貴雨潤隨車明年春到河陽境開遍新裁一縣花盤根錯節幾曾經又看壺漿迓福星料得旌麾新到日擂蒼山　　　　　　　　　　　總開心萬戶絃歌雅教深最好半江樓上月清輝相對靜鳴琴從來好惡與民同六部銅符兩袖風到處循聲聞遠邇苷繁　　　　　　　　　中世愚姪徐鍚光拜稿時客甬東 
[步龍湫舊隱前七夕集飲華陽仙館原韻]  
　　○爭傳瀛海敞華筵翡翠明珠滿月　　　　　　　　　籟帽輸豓句入吟箋　伊誰乞巧上針樓月樣眉兒畫半鈎料得星娥春意好頓時凉雨不成秋　漫說雙星事渺浩蕩　　　　　　　　　　易習風至又帶新凉入芰裳幾度撚髭倚石屏騷壇侯我酌仙醽遙知今夜銀河畔牛女無言擾客星 
　　　　　魯　氏傳喜佑未定草 
[潤筆助賑]  
　　○通隱𨓜書堂匾半元齊額三角四五六八尺中堂三四五六角條幅半琴條一　　　　　　　　　　　　　○　　　潮居士書扇以五百件爲率每件百錢以上兩共交拋球塲德泰皮箱店代收俟有成數交電報局彚寄灾區○又五之堂鐵筆石章每啍洋五　　　　　　　　　　　　　　實　　取件在三馬路西福康里口蔡如山醫室內牧 
[光緒七年八月十五日京報全錄]  
　　宮門抄○旨一道錄前○發抄　旨五道○粵督張等　奏審明定擬摺○廣西撫　　　　　　　　　夾片○○監督文等奏稅務期滿徵收虧短情形摺○又　奏爲奏　聞片○又　奏爲據實奏　聞摺○八月十五日兵部太　　　　　　　　　旗値日無引見○錢桂森謝授司經局洗馬　恩○內閣奏派騐放之大臣　派出穆隆阿麟書錢寶廉許應驥○內務府　　　　　　　　　　　派出俊啓○召見軍機　○發抄衛榮光奏遊擊王大剛等請免騎射奉　旨着照所請兵部知道欽此○又陸續廉　　　　　　　　　　旨該部議奏欽此○又孫毓琛等原保獎叙請核准奉　旨該部議奏欽此○又東陽營守備池發育渾陽營守備　德　　　　　　　　　着照所請該部知道欽此○李瀚章奏請將劣紳王子芳革職奉　旨着照所請兵都知道欽此　○○兩廣總督臣張樹　　　　　　　　　　　　奏爲審明叅革知縣控案分別定擬恭摺仰祈　聖鑒事竊照勒休知縣卓誠前在新興縣任內被控縱差遣　　　　　　　　　　　　　督臣劉坤一恭摺奏叅光緒六年正月二十三日奉　上諭劉坤一等奏查明勒休知縣押斃人命請革職訉辦三　等因　　　　　　　　　提　誠及人証馮典馮利亨馮亞葵杜養縣差彭亞潰陳有生員梁志清陳作燧增貢生張超岸武生馮元瑛蓮卷解省節發　　　　　　　　　馮典馮利亨馮亞葵杜養於未經集訊之前以控詞失實赴府具結禀首玆據代理廣州府知府饒世貞　集訊明議摺由藩　　　　　　　　　總局司道覆審解勘聲明馮典已病故等情前來臣等當卽親提研訊緣馮典等籍隸新興歸善等縣彭亞潰陳有　　　作　　　　　　　　　係縣學附生卓誠籍隸廣西籐縣由進士分發廣東題補新興縣知縣查派梁志清陳作燧在局經理久無或致將局　　　　　　　　　　　梁志清陳作燧因與白鳩洞馮杜等姓積有嫵隙慫恿早誠給諭赴白鳩洞清丈田畝卓誠又添派增貢生張超　武生　　　　　　　　　　　不服阻丈梁志清陳作燧遂揑馮典等踞田執丈禀請拘究希圖洩忿張超岸等並未與聞列名卓誠悞信一面之詞於　　　　　　　　　三十二日票差彭亚溃陆城梁登往传馮典等查訊彭亞潰等到村向馮典等需索夫價銀十兩馮典等許俟集　商義出行　　　　　　　　　兇殺相爭閙彭亞潰嚇稱明日定多帶夥伴鎖拿材民疑爲梁志清等假差嚇詐聚衆鼓噪陸誠梁登走避馮典將彭亞潰　　　　　　　　　　劃去彭亞漬髮辮一截馮亞二馮隆得各用小刀劃傷彭亞潰左右臂膊馮利亨馮亞葵杜養亦各用手足毆傷彭亞潰左　　　　　　　　　典馮令馮隆得馮亞二將彭亞潰綑縛覊留祖祠內時値炊爨村人聞閙出看廚火無人照料火星吹落草堆燃燒　房　　間　　　　　　　　　報來目特泒家丁帶同差勇前住押放向未到村馮典等已囑馮隆得馮亞二將彭亞潰押解送縣丁役行至中途見人已解　　　　　　　　　　村滋擾卓誠騐明彭亞潰傷痕彭亞潰指稱馮隆得等逞兇傷人提訊馮隆得等堅不承認留押署內土地祠覆　派差　　　　　　　　　　　馮亞二先後在押患病身故經卓誠提訉看役並無凌虐情獘騐明棺殮飭屬領理並將案情通禀馮典因綑毆　役懲辦　　　　　　　　　利亨馮亞葵杜養等以卓誠縱差索詐濫押斃命並添揑丁役燒屋搶掠情節具控經將卓誠奏叅欽奉　諭旨革究當卽行　　　　　　　　　飭委廣州府審辦隨據將梁志清陳作燧衣頂詳革馮典等卽以控情失實赴府呈首據報馮典在保重病病故經　海　　　　　　　　　　隆集訉明招解提審據各供認前情不諱嚴詰不移案無遁飾查例載蠧役恐嚇索詐計贓十兩杖一百　　　平又律載手足　　　　　　　　　　　力寸以上笞五十各等語此案新興縣差役彭亞潰奉票往傳馮典等藉端索取夫價並用言怨嚇詐贓雖　入手已　　　　　　　　　閶隨應照蠧役恐嚇索詐訐贓十兩杖一百徒三徒例擬仗一百徒三年生員梁志清陳作燧挾嫌聳官給　丈　　　　　　　　　　　　　縣　圖洩忿致釀事端應照不應重律擬杖八十係生員不守學規好訟多事應卽斥革照律發落不准納續馮典馮利亨馮　　　　　　　　　嚇詐將差役彭亞潰毆綑應以凡鬥論罪其誣控丁差焚搶各情已于末經集訊之先據實首明律得免罪惟各自毆傷彭亞　　　　　　　　　問　馮利亨馮亞葵杜養應照手足傷人笞三十律各笞三十折責發落馮典割彭亞潰髪辮應照拔髪方寸以上擬笞五十　　　　　　　　　議憶革新興縣知縣卓誠雖訉無縱差騷擾情弊惟論派與馮杜姓有嫌之梁志清等丈田已屬不合復信梁志清等三面之　　　　　　　　　差役詐贓滋事馮隆得等到案延不審結患病並未交保聽其押斃實屬辦事乖謬玩視民命業已革職應請永不統一並　　　　　　　　　　得馮亞一刃傷彭亞潰平復罪應仗徒業已病故應與訊無凌虐之看役陳有均毋庸議局紳張超岸馮元瑛於梁志清等　　　　　　　　　　　請先置議該處客出現據該縣會同委員具禀馮梁各姓均有隱佔究間各佔若干飭縣勘丈澈查明確乎契核騐照例辦理　　　　　　　　　　目另結臣等現飭藩𣳻兩司議定請派章程通飭各廳州縣認眞舉辦力除痼習仍當隨時查察如有積壓現延等弊一定卽　　　　　　　　　飭除供該咨部外所有審明定擬緣由臣等謹會同恭摺具陳伏乞　皇太后　皇上聖鑒勅部核覆施行謹　奏軍機大臣欽此　○○慶裕片　再前准部咨 
 
 

Page 4

 
 
嗣後道府州縣毋論何項勞績保舉歸入候補班人員令該督撫卽以此項人員到省之日起予限一年詳加察看奏明分別煩簡補用等因在案玆查有勞績遇缺前先補用知府曾毓璠業已到省一年期滿據藩𣳻兩司出具考語詳請留省補用前來臣查補用知府曾毓璠年力强壯辦事認眞堪以煩缺補用應讀留於廣西遇有缺出照例請補除將該員履歴送部外謹會同兩廣總督臣張樹聲附片陳明伏乞　聖鑒謹　奏軍機大臣奉　旨吏部知道欽此　○○奴才文煜穆騰阿跪　奏爲蒙　恩管理崇文門稅務一年期滿徵收稅課正額無虧盈餘未能足額謹將虧短情形據實具陳仰祈　聖鑒事光緒六年七月二十五日奉　旨崇文門正監督着文煙去副監督着穆騰阿去欽此奴坤等遵八月初三日接任徵收商稅起當卽督飭委員等認眞𥡳查竭力整頓以期關稅充裕無如本年入春以來適逢國服期內南來綢緞貨物不能暢銷商賈販運折本仍多裹足不前以致各項貨物頓形减少泰源旣匱難期國課充裕更　閏七月例加定額銀八千五百餘兩况適此月正當大雨時行道路泥潭阻隔加以外國貨物來京例不應徵是以錢糧更形短絀之實在情乎也查前任監督德木楚克札布等將短徵盈餘銀兩奏懇　聖恩儘收儘解奉　旨允准在案嗣因戶部奏關稅情形照常徵收不得援案辦理奉　旨各　均宜設法整頓仍遵額定稅數照常徵收不准以儘徵儘解違例奏請如將來虧短實屬有因着俟一年期滿奏報時由戶部酌量情形分別奏明請旨核辦欽此欽遵各在案奴才等自光緒六年八月初三日起至七年八月初二日止連閏計十三個月一任期滿共徵收正額銀十一萬七百二十四兩四錢九分二厘收盈餘銀七萬二百七十二兩六錢統計正額盈餘共實收銀十八萬一千九十七兩九分二厘比無歴年有閏足額年分正額無虧計少收盈餘銀十四萬二千四百四兩三錢一分所收銀兩除一切官用均照歴年核减章程開銷外照例儘數解交戶部再徵收海淀藥材燒酒錢糧除交正稅外餘銀七十一兩五錢罰項存公銀二十九兩七錢一分一併解交戶部以上各欵除咨部核議外謹另繕清單恭呈　御覽所有奴才等徵收盈餘銀兩雖儘數解交較之去歲稍增惟因國服期內南來綢緞不能暢銷商販阻運物鮮銷售兼之　閏加增銀八千五百餘兩適値此月大雨時行道路泥淖阻隔加以外國貨稅例不重徵以致徵收盈餘未能足額謹據實陳明伏乞　皇上聖鑒謹奏軍機大臣奉　旨文煜等奏崇文門徵收稅課盈餘未能足額着戶部議奏餘依議摺二件片一件單三件併發欽此　○○文煜等片　再查崇文門每年應交同樂園節省銀八千兩於光道二十九年八月初六日奉　旨崇文門每年應交同樂園銀八千兩着自本年爲始於此項內分交侍衛處二千兩仍以六千兩解交內殿查收每年均照此辦理欽此欽遵在案今屈奴才等任滿照例如數備齊遵例解交內殿銀六千兩其餘二千兩知照侍衛處查收謹此附片奏　　聞　○○奴才文煜穆騰阿跪　奏爲關稅期滿徵收洋藥稅銀數目並辦理情形據實奏　聞仰祈　聖鑒事竊查祟文門徵收洋藥稅銀向係專欵解交部庫奴才等於接任後督率委員竭力整頓並嚴飭書束認眞𥡳查遇有奸商私運卽照新章從嚴罰懲所獲各案間有延不交納者訉係實在無力完交飭將私運洋藥變價入官歸於罰欵項下交部計自光緒六年八月初三日起至七年八月初二日止運閩計十三個月共徵收洋藥稅銀八千八百十一兩五錢一分正稅外例有隨解飯銀曁加平銀二百六十六兩三錢六分至罰項以及變價之雜色碎銀除照例充賞外共存公銀五十三兩七錢七分遵照奏定章程專欵解交部庫再崇文門徵收商稅例有加平銀兩惟洋藥稅課係專欵徵收且走私居多必須添派書役嚴密巡查所徵此項加平銀兩除交部隨解飯銀曁加平銀其餘作爲一切工食等項之用仍遵照咸豐九年奏定章程無庸開　報部謹將徵收洋藥錢糧數目並辦理此項稅課緣由理合恭臣具奏伏乞　聖鑒爲此謹奏 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
