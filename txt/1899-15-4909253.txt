# 1899 - 15 - 4909253

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印各書籍發售] [  圖書集成局]  
欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公　疏碼洋四元○繪　三國演義碼洋一元五角○駁案彙編碼洋二元○明季南北略碼洋一元二角○欽辷六部處分則例碼洋一元二角○補註洗　錄碼洋六角○康煕字典碼洋二元五角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○白紙玉堂字彙洋三角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戳　本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○　學彙編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[疆臣不宜兼總署之權私議]  
　　尙書稱唐虞稽古建官惟百内有百揆四岳外有州牧侯伯庶政惟和萬國咸寍嗚呼此固三代之官制垂萬出而　　範圍者也本朝承歴代之舊而變通之内則自宰相而外有六部尙書凡刑名錢榖悉歸綜理循名核實　然　　　則有將軍督撫用人行政調兵練餉皆受成焉内外分任各專其職旣無權臣專恣之慮又無　鎭跋扈之嫌　　今官制之善未有如本朝者也惟是世變愈殷時局屢變泰西各國航海遠來　中朝大官於波中情形未能熟悉　理交涉往往因應失宜朝廷於是特設總理衙門藉以講信修睦通好聨交各省遇有通商傳教諸事督撫大吏咸不敢自專電請總署准情酌奪事之重大者更須由總署堂官專摺奏聞斷自　宸衷藉資遵守以是數十年來辦理外交　能中外協和邦交鞏固是則總署所辦之事督撫旣不能侵其權部院亦不宜兼其事　責有專歸斯事無旁貸揆諸　朝廷設官分職之意固宜如此也乃近讀上月二十二日及二十四日兩次　上諭而歎皇上之用意更有兼　並　者焉謹按二十二日上諭云向來沿海沿江通商省分交涉事務本繁卽内地各省亦時有教案應行　　　直　將軍督撫往往因事隷總理衙門不免意存諉　　理衙門亦以事難懸　未便　行以致往　　　不　　　　　　　省將軍督撫均著兼總理各國事務　門仍　時與總理衙門王大臣和衷高辦以期中外一氣相生　　　　妥　　此二十四日上諭云御史徐士佳奏要差不宜兼任請變通舊制將軍機總署大臣改爲額缺一摺　　自　　　　設立軍機處凡充軍機大臣之員皆由閣部大臣特簡二百年來垂爲定制從未聞以兼差致形窒礙至於總理各　　務衙門專辦中外交涉事件亦不得不取才於部院豈不能辦理部務者轉得以交涉擅長耶至謂兼差之所以多多　善由於百物翔貴各大臣念私計之難是以無一或辭並擬變通舊制優給津帖試思大臣受國厚恩何至竟以　　　重所奏語多失體姑念該御史本有言事之責上以不予懲究嗣後　官論事務須切實可行毋得摭拾浮詞徒　　　欽此蟣蝨小臣謹讀之下竊歎皇上睿慮周詳固非淺見者所能窺測惟觀徐侍御之意以軍機總署爲中外之　　而總署辦理外交職尤緊要兹在署各員均係部院兼攝心志旁鶩未免叢脞貽譏不知總署諸員雖係兼　　　　　以迄章京於本部事務大半可無兼顧蓋部中辦事者旣有尙書又有侍郎其下更有郎中員外可以贊襄庶事　　　濟委任已不患無人卽少此數員諒部務亦斷不至隕越故軍機總署實可無須另設額缺聖謀高遠钦　莫名亟　省將軍均兼總理衙門一節已由内閣學士準良奏請收回　成命而其中窒礙之處尙未陳明愚竊以爲外省　　之有兼銜有時萬不可少者如督撫兼御史銜可以參劾屬員兼兵部銜可以調集兵將凡遇大事庶無掣　之　　　　衙門則專理外交從前凡遇交涉之事或有要　大吏猶可諉以　不相屬須與總署商酌爲辭以冀略　歲月　　　以轉圜今大吏旣明兼總署則凡事無可推　萬一　率允許悔何可追且不論將軍督　皆可與聞　　之　　　　議論雜出意見紛歧更所難免是兼銜一　弊多利少不言可知　乎學士未能以此言上聞徒以　　　　　　　悞等空詞敷衍以致不能上動　天　得收補救之益草莽下士雖偶有所見然以朝廷典輩未敢　　　　　　　私議聊備一說藉爲芻蕘之獻云　 
[本館接奉電音]  
　　昨日午前京師飛電　來上諭三道敬謹譯登○十二月初二日奉上諭本日　　　名提督程允和著開復原官賞還頂翎交宋慶差遣委用欽此同日奉上諭近來京城錢鋪倒閉之案層　　出　　日落糧價日長按之街市情形並今歲秋收分數不應至此推原其故必有奸商市儈暗中把持以　軍民生計　　　常數日之需不足餬一日之口倘不嚴申禁令勢將無所底止著步軍統領衙門順天府五　並行曉　　　　　　　開設錢鋪糧店商人均應按照市價公平貿易　仍藉口現在短絀有意居奇再有　　　　　　　　　　　　　　不貸地方居民人等如有藉此聚衆鬨閙錢鋪致令匪徒乘機肆搶者卽著一體嚴拿從重究辦以安市面而　　　　此同日奉上諭禮部左侍郎著榮惠調補漙　著調補兵部左侍郎欽此 
[照錄日本商務學校章程]  
　　日前本報曾登滬漢創設商務局一切章程及札文照會可見中國振興　　　日孜孜兹閱天津國聞報譯英文日報中所登日本商務學校章程頗有足資采擇者爰照錄之曰日本掁西歴一千八百六十七年以逮於今竭力整頓商務近復設立商務學校其章程共分四等一先卽最低之等肆習兩年然後升至三等二在三等學校中復肆習二年務期明澈商務諸理三二等學校須由三等學校考取者補入仍須　習未竟之功四頭等學校專習教習商務學校之事亦以兩年爲期計四等課程行善之理讀法書法作　論算學字類地理史　　　化學格致研究本性之理英語武備操練三等本國商務書信商務算法記帳程式商務地理志商務史　國家節　之理律例英語市情武備操練二等課程記帳深理貿易之理及商務條規節儉學律例英語揀選各國語法德西班牙朝鮮中國等武備操練一等課程行善之理讀寫譔商務算法記帳程式貿易之理及商務條規英語懇求人之書信武備 
 
 

Page 2

 
 
操練右各等學校至新至益之法咸備凡由學校卒業者其智慮正直謹慤實足令人稱頌設立本意欲顯呈一切商務事宜使人聞而　動學校中權衡專使人習各種商務之理曁本國外國至要之事並普地毬最新之法其分别等差以次遞升欲人均奮志勖勵也復有備取學生亦教以數事戒華服行止端正寫信之法寫公牘之法打包量大小權輕重凡關貨物出入者以上各等學業於代人經理郵政大小經紀拍賣銀行水師鐵路保險關稅製造局等事均甚相宜尤熟諳英語師生講授假說交易問答儼如置身英國也凡學生備習以上各事在外人見之莫不頌爲　通商務矣然其教法尙不止此又於室中三面假設各國最要海口列兩櫃於末一面設日本海口列教習之案卽於其中嫻習闤圚事宜爲設　銀幣貨物輪船火車之類兼備各種書籍如寫公牘寫信示諭告報合同收付轉交買賣及市情一切由教習設難辯論以期純熟其條規之　　洵足俾國人咸臻進境凡入學校者無半途而廢無遺失單件無不錄之帳册無不覆之函件抄錄公牘以備攷核習練電碼以備應用卒業後教習諄諄誡勉令毋自滿其肄習之時令諸生習經理司帳書記銀行保險各公司事務務令輪流列換惟教習之命是聽教習更須誥誡彼此誠篤毋啓猜疑更須知銀行匯劃市情關稅等情英文爲商務要旨四等學校中均有之英人昔日尙不如之此外更有日有所欲顯者二事一欲於本國見其靈敏一欲於五洲顯其商務爲第一等國蓋彼見英人商務甲於地毜故不甘居其後耳 
[示安民教]  
　　松江采訪友人云邇者名直省愚民閙教之案層疉如山上貽宵旰之憂下召身家禍一朝之忿悔莫能追某日松江府署接奉南洋大臣劉制軍轉奉大部恭錄懿引嗣後辦理教案須一視同仁秉公判斷不准稍有偏 
尊張太守因卽札飭華亭縣劉大令照錄札文出示通衢俾衆咸悉其文曰華亭縣正堂劉爲出示曉諭事光緒二十四年十一月十八日奉府憲札奉南洋商憲劉札准兵部火票遞到軍機大臣字寄各直省將軍督撫光緒二十四年十月二十七日欽奉慈禧端佑康頤昭務莊誠壽恭欽獻崇煕皇太后懿旨近來各省民教起釁之案屢見迭出總由畛域之見未化致嫌隙之端易開不知泰西諸國傳教章程載在𥓃約中朝邦交是� 
篤無不一視同仁况各處習教之民屬在編氓皆吾赤子本不容於膜視至各國司鐸傳教遠來其書具在雖傳授各有源流而大旨無非勸善一切恃符武斷作奸犯科之事非惟中法所不宥實亦西教所不容卽如此次江西楊恭宸謀逆一事舉發者卽出自教堂可見秉正疾邪人同此心心同此理朝廷卽將教士劉在鐸破格加恩以示大公無私此後惟願中外一家詐虞悉泯用特詳加申諭嗣後各直省地方官吏務當仰體此意隨時勸導預杜爭端凡事總宜持平辦理不得因教民而有歧視之心爲教民者亦不可自爲立異尤當尊敬官長和睦鄉鄰常以力行善事爲務庶不負國家教養之澤與各教士勸人爲善之本心深宫胞與爲懷不惜開誠宣示該督撫等卽恭錄此旨通飭所屬遍行曉諭務使紳耆士庶成明斯義教民無倚勢作威之心平民無此疆彼界之見庶幾民教可以永遠相安海内共享安全之樂當亦爾士民等所深願也將此由四百里各諭令知之欽此欽遵懿旨寄信前來等因承准此查教民雖屬奉教亦係中國赤子凡與民間交涉之事務當循理安分不得倚勢妄爲該軍　人等亦不得因係教民稍有歧視卽偶因細故涉訟各該地方官吏更當衡情秉公判斷務使兩無偏護共臻悅服庶民教可期永安足副朝廷愼重民教交涉之至意該員等具有天良尤宜時艱共體倘再漫不經心辦理不善定卽從嚴懲辦决不寛貸欽奉前因除咨行外合行恭錄札飭等因到府奉此合就恭錄轉飭札縣立卽一體欽遵辦理赶緊分貼曉諭遇知等因奉此合行出示曉諭爲此示仰闔邑紳耆士庶軍民人等一體欽遵毋違切切特示 
[鎭海設防]  
　　寗波訪事友人投函本館云浙江提督陳雲卿軍門以近日鎭海口外金塘洋面時有法兵船往來游弋又接南洋大臣劉峴帥通飭沿江各防軍加意嚴防之檄遂於上月二十八日調集駐防大教塲之廣勇四百名親自點騐挑留二百名歸中營萬叅戎管帶次晨七點鐘時軍門卽督率廣勇及親軍若干名乘威靖兵輪船赴鎭海與吳吉人鎭軍分守金鷄招寳兩山各砲臺以免外人窺伺蓋亦備豫不虞之道也 
[礦師被窘]  
　　西字報云有人在寍波附近創設開礦公司名曰寳華禮延西國礦師雷禮生主持其事禀請華官派勇護之而往查勘　山假某寺爲止宿之所所有開礦器物及糗糒之類皆留存寺中約値洋銀一萬圓之譜布置旣定華官所派之勇卽一律澈回經理人朱子屏亦舍而他適只留雷禮生及康姓繙譯僕從某甲在寺華歴十一月二十七日將晚雷禮生方進晚餐甲忽奔至大聲曰我等速逃命乎門外已有鄉民二三千人將擁入矣雷禮生急率康姓及甲自後門出避入荒山未幾衆鄉民蜂擁而進肆行毁物旋復將器用糗糒攫取無遺雷禮生無可奈何偕康姓及甲回至寍波禀明英領事領事據情照會寍紹台道吳觀察刻尙未知如何辦理夫開礦爲富國之要圖國富則兵日以强而外侮自不虞洊至中朝旣准開挖各礦實已兆富强之先幾奈何蚩蚩者氓不知仰體宸衷時或滋生事故在愚民固無足責乃官吏旣受朝廷委任竟不思先事綢繆其責尙可諉卸耶譯竟不禁喟然一歎 
[開礦閙事]  
　　寗波訪事友人云鄞奉交界之銀山岡有一礦地前有人籌議開挖近處松岙鄉民出爲阻止聚衆滋閙幾肇禍端近以　採有期鄉民惑於風水之說堅不允许一倡百和勢甚洶洶以至哨弁某君身被毆傷奉化縣郭大令聞之飛報提道二憲立撥提標副中營練軍全哨前往彈壓未知能懾於威力帖然而範闈否 
[關心民瘼]  
　　福州訪事友人云閩浙總督許筠痷制軍蒞任以來連日接見屬下文武各員諮詢地方利弊民間疾苦孜孜焉有　精　治之思上月某日某司馬禀見時制軍告以省中錢貴米荒亟宜思挽救之策且花會貽害閭閻宜早禁止司馬答稱此項賭局大都在鄉僻之處若城内則尙不多見制軍謂據爾所言豈鄉間非地方官所轄乎司馬忸怩曰花會輸贏尙小制軍謂我粤闈姓之賭最大然其禍祗在有力之家若花會則受累者皆係貧民其害似乎更重尤應設法禁除乃近聞此風較前益熾此何故哉一時在座者咸默然旣而制軍又慮省垣米價奇昻籌欵派員四出採辦以濟民食並飭司道柬訂巨紳陳玉倉侍御葉恂子山長陳弢庵閣學至東街盍簪堂籌辦團練所需經費及一切章程俟議定後禀請核奪 
[閩垣火警]  
　　福州訪事友人云三兠尾林孝廉上有祖母年逾八十臥病已久舉動需人上月某日之晚侍者偶離左右忽圍爐遺火延及帷帳幾兆焚如經家中人奔集撲救得卽熄滅不致成災然孝廉之祖母已身被重創逾時竟歸地府見者傷之旣而錢塘巷永安境某氏婦亦被熏籠餘燼燃及衣服竟至葬身火窟居家者可不愼哉 
[閩省官塲紀事]  
　　福州訪事友人云候官縣易小雲司馬現已由藩憲飭赴仙遊新任所遺篆務飭本任斯缺之劉特丹大令玉璋回任擇於上月二十八日接印○黄司馬國瑞經上憲委辦水亭厘局柴蘭　司馬委辦水口厘局已先後前往視事矣○北洋海容海籌海琛三快船統帶李琴軒李承梅劉資頴三協戎先後至省聞將招募水手多人練習駕駛之事 
[珠江冷汛]  
　　廣州訪事友人云天久不雨居民癘疫繁興岌岌焉皆有朝不保暮之勢府尊周太守率同南番二邑尊於上月初三日在　　廟設壇祈雨至初八日跳珠濺玉急雨狂飛翌日一輪紅旭依然大放光明於是司道各員定於十一日詣粤秀山龍王廟竭誠叩禱　知能 
 
 

Page 3

 
 
感格天心甘霖大沛否○安勇自剿平粤西土匪後次第撤回共計一千二百餘名大憲爲撙節餉項起見令裁去五百名分派城内外團防各局俾資巡緝所需薪糧由各街鋪户集欵發給城南團練局擬再招二百名分爲五隊日夜輪班防守俾居民皆得高枕無憂○團練爲巡防盜賊之要圖所需火藥皆宜預爲採辦目下此項生涯大爲利市上年每磅値銀二角五分至三角今已漲至四角五分蓋禦宼之資惟此最爲利用故若輩遂視爲奇貨可居也○黎茂才控劉姓父子姦其婢女倩紅經南海縣某人令訊騐之後以倩紅雖由穩婆禀稱業已失身而未能指實被姦之事未便率爾定斷禀由府尊親自提訊各供大爲翻異詰之黎茂才仍一味狡展隨命發交番禺縣暫行看管越日又提原被覆訊且以騐婢之穩婆得賄妄報飭差鎖拿到案責令直供果一一吐實惟黎茂才堅執前詞不肯具結太守大怒謂此案本當將爾功名詳革罰銀二千兩以示炯戒如卽其結尙可從寛開導再三黎茂才略無悔意遂飭還押候核城西四廟紳士聞之大不謂然上月十五日邀集百數士人至府學明倫堂會議申救之策想此中是非虚實將來必有水落石出之時也 
[榕陰凍緑]  
　　福州訪事友人云每届冬令宵小繁興本年市面艱難竊案尤層見疉出臬司余靜珊廉訪惄焉憂之嚴飭府縣各官傳諭城鄉鋪户居民每十家點一路燈輪流支更嚴密巡邏立法已極周詳矣猶恐各叚保甲局委員未能認眞從事每日傍晚必命駕出轅周歴城　内外稽察勤惰時更輕車微服至各街巷訪緝匪蹤各局員聞此風聲来敢稍耽安逸無論風雨皆督勇出巡無如此輩本領甚高每竊一家由屋躍下輕如落葉矯捷異常前者候補道何觀察福州府金太守被竊各贓甚巨而何觀察尤多至數千金業將劇賊綽號大腹老者緝獲吊出贓物無數由閩縣吕大令訊明監禁候辦旣而此賊乘人不備越獄濳逃太令大怒卽頒賞格購線嚴拿事已經旬絶無影響而竊案自此更多嗣經大令查悉此賊家居長樂縣境因卽移文拘其兄弟著卽尋交以憑究辦日久無獲於是賊瞻愈大賊燄愈張疇昔之晚又至城畔曹公館施其故智經家人知覺大聲呼捕賊飛步欲遁時適福靖營某哨弁督率楚勇數名巡緝至此立卽飭勇協拿賊手持利刃奮勇拒捕格鬥良我二勇被傷略一鬆手幾被兎脫幸弁與他勇竭力持之乃得綑解縣署經馬快騐視果係逸賊大腹老業山身受重傷旣而吕大令提案略訊數語仍飭還禁候從重懲辦○邇來米價異常昻貴上白米每石竟需洋銀六元左右火柴亦較去年加至三倍小民生計維艱其將何以卒歲鰲峯書院山長陳　� 
庵閣學聞而憫之禀商上憲請籌欵數萬金派員分赴蕪湖等處廣爲採辦以資接濟業已批准施行一面札飭黄大仅逢年赴長門一帶禁米出口以塞漏巵而保民食洵救時之善政也 
[海運開局]  
　　昨日爲江蘇海運滬局開辦之期局中懸燈結綵陳設一新午前總辦張子虞太守偕襄理漕務之孫太守命駕赴局上海縣王欣甫大令松海防同知劉乙笙司馬均排導至局叩賀太守延入内廳暢　良久始各興辭 
[示期騐船]  
　　光緒二十四年應辦冬漕仍選沙衛各船承運現經江海關道蔡和甫觀察照章出示曉諭定期本月初五日封關騐船如有船身堅固堪以承運者方可赴關具報 
[局員捉賭]  
　　前日傍晚時裹虹口圓通寺巡防局委員劉穆庭二尹督率局勇及二圖地保徐士義至胡家木橋沈灣一帶捉賭各賭徒神通廣大早已逃避一空二尹大怒命將聚賭之草棚盡行拆毁然後回局說者謂二尹爲民除害不稍懈怠雖迭次未獲一犯而其心固亦可 
嘉矣 
[押追賠欵]  
　　陳雍寗投英界公廨控慶樂戲園主武春山及黄瑞生吞没戲館生財前日下午署理讞員鄭瀚生大令非堂提訊陳供向在天福戲園當茶房園中一切生財均係小的所置共値洋銀六百餘元武倩伶人沈韻秋王喜壽介紹向小的租用訂立合同每月租價十五元迨天福閉歇由武集股重開攺名慶樂仍將生財租去價亦照舊不意武心存叵側與黄瑞生串通濳將諸　遷連一空意圖吞没叩求究辦武供所租各物早已交還當時由沈秀林目擊願作證人黄　在慶樂園與陳同事餘語與武相同沈供武將生財還陳之際小的確曾親見惟尙未還淸致陳來案呈控大令著武償陳洋銀一百元押候追繳黄交保開釋 
[水手肇事]  
　　前日上燈時有某國兵船水手二人行經英界大馬路醉態瞢騰沿途胡閙某號巡街捕見之恐共肇事因卽拘拿水手不� 
服與捕爲難捕力不能敵致傷鼻準急吹號呌招印度巡　前來亦遭毆擊正在扭結不解之際適三道頭英捕馳至遂將水手帶入捕房捕頭問明情由卽派捕押送至兵船將情告知兵頭想必略予懲處也 
[覆舟遇救]  
　　前日午後北風怒號潮水湍急招招舟子咸有戒心南市有某水菓行裝貨船突被風浪所激把舵者力一能支以致全船傾覆幸由鄰船户援救人未受傷然亦險矣 
[上海縣署瑣案]  
　　陳竹卿吳錦林兩人扭至縣署互控前晚縣主王欣甫大令倩帮審委員馬明府提訊陳供上月二十六日吳串合其妻將小的之妻子某氏誘出一去無蹤小的連日尋訪幾於踏破鐵鞵迨二十八日陳又來家中問其何事據稱向妻索錢是以扭控案下求追妻之下落吳供上年妻子顧氏爲陳妻介紹向計姓婦人借洋五十元計氏因不付利錢於二十六日邀同妻子往索陳妻匿不見面陳反將小的之妻毆辱妻子回家訴知後次日小的前往理論被陳扭至大老爺案下妄稱小的領伊之妻實則圖賴欠欵耳求恩明鑒明府以兩人所供均不近情諭令吳帶妻到案復訊察奪○崇明人陸榮郎向沈朗福婪索錢文邢叙華代抱不平將陸毆傷喉際由爛泥渡巡防局員函送縣署王大令飭仵役察騐將陸送仁濟醫館診治沈邢收押候訊兹者陸傷已痊由地甲領回前晚明府單提沈邢兩人到案訊問沈供在滬北某烟館供値堂之役月前有事往浦東被陸訛詐小的雖欲將渠扭案並未毆擊陸身上之傷實被旁人所毆邢供並不在塲未悉伊等因何起釁明府惡其刁狡判令各責二百板還押再核○法界公堂讞員朱森庭明府函送胡光理鄭元君到縣經馬明府提訊鄭供監生安徽人由漢口榮昌油行派在上海坐莊前接行内來信稱祥順昌號買去桐油一百桶末付價銀今已倒閉其貨運來上海云云監生卽到太古棧查問則桐油具在因央人擔保另覓主顧賣去惟棧單尙在祥順昌押貨來滬之胡光理處恐伊在外抵押銀兩向索不交扭至捕房由朱老公祖轉送案下求追胡供湖北黄陂縣人向漢口祥順昌價買桐油一百桶裝運來申寄存太古棧某日鄭元君來稱此油係祥順昌誑騙榮昌之貨須小的到漢僟祥順昌號主羅姓來申對明方可售去小的祗得往漢一行及返滬油已被鄭賣去向之理論反被扭至捕房轉送案下明府謂爾旣向祥順昌買油可有實據答稱有淸單及棧單在明府著將淸單棧單一併檢呈靜候訊明核奪 
[南市捕房紀事]  
　　前日傍晚時有洪姓老嫗挈其子家春由浦東高橋乘舟來滬其子素崽癎行至十六鋪橋南中華樓門首突然仆地爲三十號巡街捕所見舁入捕房捕頭王榮培禀知工程局總辦朱森庭明府旋奉諭飭發普育善堂醫養　前日南市大東門外大馬頭同源順洋貨店遣出店人某甲將布二件挑送浦江顧姓所駕葉榭航船時適昏夜甲無從辨　以致悞送他船日前葉榭某號來函催索始悉其情卽報知捕房捕頭王榮培傳船埠到來倩其查緝○前日下午某姓船户向南市某土行購得大小土數包携回船上轉瞬卽被偷兒竊去船户訴知郭源茂土行由行夥代報捕房王捕頭傳語汛捕赶緊查緝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[越試四志]  
　　紹興采訪友人云十一月二十一日山陰陰稽兩縣考試文童經古山陰題二八升賦以知人則哲能官人爲韻賦得開門雪滿山得開字會稽題聚星堂詠雪賦以題爲韵蠙珠曁魚解三傑論賦得不知雖是謫仙才得才字二十三日舉行四覆山陰題則喜禹聞善言賦得圖匱於豐得豐字會稽題而盡力乎溝洫賦得山意衝寒欲放梅得寒字 
[鄞試尾聲]  
　　寗波訪事人云鄞縣畢大令奉文考試於前月二十四日考畢二十五日發出正案所有前列五十名錄下王壽頤勵紹祖張原煒王景墀盧棻何錫冕徐士琨戴彥朱棠徐鳴球胡璠梁錫瓚馮哲仁李翊鵬鮑綏旋陳景唐董　忠王鍾昶施彬煃馬裕葏趙大川忻文煥范世璇林光裕張有恒林紹樑李漢庶戴覲黼張美璋張陞恩程逹焯吳士洲張芝蓀王鎰張書勳吳廷耀陳王彬洪樹藩明鴻韓紹章周承裕鄭志鼎馬孟瞻謝晉涵趙時模 
[姦夫揮刃]  
　　廣州訪事友人云十一月中旬某日由某輪船上人送一受傷人至油欄門外仁濟大街博濟醫院求治云被姦夫刃傷緩推墮海中幸得見而救起醫生騐得其人年逾弱冠傷勢甚重向詢巓末其人自稱劉姓家居東莞縣河南龍田鄉上有老父向以織　爲生前年娶同鄉人區氏爲定與對門王某有染情好甚篤近忽托言省親　船回里甫至埠頭與王相遇欲與偕行予不知其計念係素識貿然許之不料船至海中彼卽拔刀猛砍連傷數處抛擲中流幸遇拯救未知尙能苟延　喘否言畢涕泗漣如醫生聞而惻然急爲調治一面函告河南南洲公局局紳卽飭勇丁立將王與區氏拿獲解請番禺縣署嚴訊旣而劉竟因傷斃命由其父投縣禀報縣主某大令卽帶同刑　前往相騐想一經訊實姦夫淫婦斷不能法網倖逃也 
[書吏獲賊]  
　　上海縣署刑科中前已屢次被賊扭去門上之鎖潛身進内竊取物件近日典守者加意防範而賊仍時時垂涎其側前晚二點鐘時又上樓撬門正在摸索間書辦某甲聞聲知覺當塲捉獲詰知張其姓桂元其名搜出賊具立交捕役看管一面禀請　尊王大令從嚴懲辦 
[薄懲花會]  
　　　　昨報紀美界仁智里犯賭之諸粤婦被拘一事兹悉此項賭局實由粤東人蕭阿慶陳阿四侯阿四何阿五四人爲首李陸氏徐氏梁張氏吳氏梁田氏李氏譚王氏李劉氏梁王氏洪氏王陳氏周王氏陸大姐皆趨之若鶩共計男婦十七名口被獲後由五十一號印度巡捕協同包探洪阿寳連賭具解送英界公堂禀請訊究蕭等合詞供稱粤人性喜花會是日偶爾遊戲且座中均係親戚故舊此外並無他人叩乞恩宥署理讞員鄭瀚生大令商之福繙譯官姑念無知悞犯判令各罰洋銀十五圓從寛開釋 
[英界公堂瑣案]  
　　包探趙銀河解馬夫童成才至案禀稱上月二十六日童乘馬疾馳沿途撞傷多人老嫗楊朱氏之夫被傷尤重經氏投報捕房捕頭令小的恊同西包探往查屬實因卽拘案請究楊朱氏投案訴稱丈夫被童所　之馬撞傷延醫調治日見沈重已於昨日倩人送往蘇州原籍妥爲醫治性命尙不可保叩求將童究辦童供事出無心求恩寛宥讞員鄭大令謂氏夫旣受重傷並不舁案請騐殊屬不合姑著將童管押兩禮拜以示薄懲○匪棍盛茂生王鑑林前因聚黨訛詐經捕頭解案懲辦釋出後依然怙惡不悛前日又持利刃至老閘吳淞江北掉臂横行包探顧阿六見而獲住昨晨送案請究盛王同供小的等均以售水果爲生備有削甘蔗之小刀不敢肇事大令判令各押三月○包探沈翠濤禀稱流氓王仁才係惡丐鄭子明之黨昨日向李阿榮藉端索詐多方恐嚇適被小的所見拘案請辦王供本邑人不敢訛詐大令判責二百板管押六月○包探顧阿　解凌虐婢女金四　之惡婦李金氏請訊金四寳供年十一歲被人鬻入李家主婦兇悍異常時遭毒棒以致遍體鱗傷不堪其苦求大老爺拔出火坑以全蟻命李金氏供四寳頑鋪性成不聽指使故加訓責並非凌虐大令判罰洋銀三十圓四寳送棲流女所留養○賭犯沈淸蘭設攤誘賭被包探張天林拘獲送案請辦沈供不敢聚賭實被悞拘人令判責二百板 
[法界公堂瑣案]  
　　上期乾大昌布店王須祥遞禀公堂　野荸薺茶食店陳春林朱百安結欠往來銀三百二十七兩圖賴不還讞員朱森庭　府准詞出票飭提到案昨禮拜六與何繙譯會訊王順祥以往來摺一扣呈電陳春林供此銀由前店主盛姓所欠盛現已避　無從尋獲王稱此係陳之誑言陳卽係店主朱係執事明府飭交的保限五日内理明朱無干省釋○磚瓦公司買辦邵榮春前控張阿和欠洋四百五十元經前讞員鄭大令交保出外理處迄今案懸日久延不淸理原告投案求追明府著保人將張阿和交出昨日堂期傳訊張阿和稱投案者非原告實係曾經理勸之張准之請傳原告到案質訊明府飭交的保限三日内傳同邵榮春到案復核○永安街陳阿三老虎灶雇用王占鰲爲夥本年三月某日阿三去世其妻朱氏獨　空房前晚王撬門入内圖姦朱氏大聲疾呼經挑水夫楊阿保宋榮郎獲住王自將髮辮剪去反投捕房控楊宋藉端訛詐捕頭飭探查明將一干人解案請訊朱明府訊得王占鰲圖奸屬實著枷號一月發老虎灶門首示衆期滿笞責二百板宋楊無干與朱氏一併斥退○小東門外大有建茂鼎泰等各水果行控易文波積欠貨洋一千餘元經朱明府訊供勒限追繳迄今分文不付原告以仁義興銅店會擔保並出有票據請提店主到案究追昨日明府飭探傳到店主王少山逐加詰問飭將易文波交王保出赶緊帮同理處王抗不遵斷明府著與易文波一併押候嚴追○洋涇浜外國酒肆細崽李文揚至愼泰小錢莊兌換藥水鎔壞之小洋銀混用與人事爲肆主察出送案請辦明府判罰愼泰洋銀二十元李文揚笞責四十板○本月初一日鄉婦陸朱氏渡浦來申登岸時跌入浦中經旁人援起重衣濕透投報捕房稱渡夫李張勝漫不心經致有此失且落水時尙失去皮夾一枚内有洋銀六元四角捕頭飭提渡夫及原告解案請訊明府以李張勝疏忽已極著笞責四十板以儆○許寳榮控方梅生結欠貨洋一百二十三元明府准詞飭提包探因主出外將其婦王氏拘案請訊明府飭交保出外限五日内理明○張阿安稱周徐氏代收票洋被吞没六十元扭案請追明府飭交保出外限二日内理處○馮彬遣抱告陳紀章控宋雙榮欠洋三百元經明府訊供交保出外候傳原告到案質訊昨日包探傳同原被告解案宋供此洋由馮連生親手交與鍾仝貴倩小的從中介紹貼換空票今鍾在逃未獲馮卽將小的扭案求恩明鑒明府飭交原保赶緊理明○韓國恒前控大興茶食店主馬廷柱等欠洋五百七十元迭經明府訊供未結韓一再赴道轅上控昨日堂期明府飭將牽涉馬姓欠欵之袁濟堂送縣著韓馬兩人自行投縣備質○包探禀稱偷兒朱林生在浦灘行竊拿獲請辦明府以朱屢次犯案著重責三百板○包探禀稱積竊王連生在英界犯案遞籍兹又潛來行竊經探夥拘獲搜出賊具拘案請辦明府判責四百板 
[美界捕房紀事]  
　　昨午某號裝貨車滿載貨物行至百老匯路轉角處適甬人王某迎面而來不及避讓致被撞倒傷及右手爲巡街華捕所見卽將車夫拘送捕房捕頭騐得王傷勢尙輕令車夫出洋銀三角給王養傷揮之使出○昨晨小竊楊阿發混至北河南路某作行竊木　數方肩荷而逸巡街捕見之因卽拘獲送入捕房押候解送公堂禀請訊辦 
 
 

Page 10

 
 
[蘇省官報]  
　　十一月十九日直隸州謝謙禀知卸辦吳淞江厘局差回省知縣何榮烈禀謝奉委北路總巡差又楊魯曾禀知奉藩憲札委赴滬公幹卽辭王慶　禀請孟河就醫假縣丞陳鍾頴禀銷葑門旱關差指分江蘇試用巡檢秦鑑明浙江人由京騐看來省禀到○二十日知府張預禀　交卸署松江府任事回省江都縣求江禀辭知縣許溎祥禀知奉論押運土火藥移儲新庫完竣續運洋火藥赴十里亭本日出城典史汪懷禀謝奉准勞績併奬蒙詳請改爲酌委署事一次餘功仍註册存記並謝廿二年分冬防　辦無悞蒙記功一次正任陽湖縣高承惠禀謝飭　本任○二十一日藩轅牌示照得震澤縣知縣劉　珩因病請假所遺員缺查有候補知縣楊家騵堪以代理知府舒元禀謝奉委海運滬局總辦差蘇管糧劉朝鑾禀謝奉委海運滬局差正任上海縣黄承暄禀辭赴寗知縣王國振禀知由江西運米赴金陵回縣丞李楙禀知奉委閶胥門二叚冬防巡查差又湯慶洹禀謝奉委中路二叚冬防巡查差又孫鼎釗禀謝奉飭廿二年分冬防案内蒙給勞績班前先委署一次記功三次管帶太湖水師正前營遊擊許和生由閔行會哨回辭赴各處巡哨○二十二日三品銜補用道福建候補知府翁秉鈞由浙江來戌戌科貢士黄傳鼎由杭州籍來通判陳鴻材陳澍棠知縣吳其芳許涵怡州判高士彬從九徐銘勳均禀謝奉委海運滬局差通判鍾壽康知縣徐淸鎭劉家傑縣丞何銀驥　檢聶師賢均禀謝奉委海運　局差知縣夏輔咸由上海提案回又齊堯年禀知由寗見制憲回府經歴徐可範禀謝飭知奉部覆核准巡檢陳時　禀知交　署鞾亭縣典史任事回又白福元禀銷松滬貨捐北綢捐分局差管帶撫標新中水師飛划營儘先補用副將歐陽成松禀知由閔行會　回帮帶撫標中營水師儘先都司夏大明禀知由閔行查哨回候補道丁葆元由寗來統領浙西鹽捕水陸　營候補道杜兪由寗　藩轅牌示照得署陽湖縣知縣蔡匯滄調省另有差委所遺員缺查有正任斯缺之高承惠堪以飭回本任○二十三日知府孫葆珪由上海來禀謝奉委海運滬局總辦差簽分户部主事胡大崇湖北人由籍來赴浙江通判陳鴻材禀辭赴海運滬局差辦理上海籌防捐局候補知縣王元常由上海來知縣江錫珪禀知閶門弔橋修理工竣又　光祖禀謝奉委海　　通局差又陳景韶吳樹橒均禀謝奉飭分蘇差委同知銜分發江蘇候補知縣顧元亨廣東人由京領照來省禀到○二十四日候補道丁葆元辭行　寗知府張預禀謝奉委調辦海運　局差戊戌科翰林院庶吉士秦曾潞由嘉定藉來陽湖縣高承惠禀辭赴任知縣夏輔咸禀謝奉委海運滬局差又許溎祥禀知押運土洋火藥移儲新庫一律完竣回又張峻基禀謝飭知解餉案内奉部議叙給予加一級紀錄二次又錢國選吳善埴均禀謝奉委海運津局差又吳煕禀知由南匯縣公幹回縣丞沈丁文禀謝奉委盤門旱關差又許恩榮從九湯維淵陳盛鈞巡檢蔡濟慶吳敬師禀謝海運津局差又陳步靑禀謝飭知本年秋審案内蒙記大功一次又鄭興貴禀謝飭知廿二年分夏防水巡案内蒙記功三次廿三年分夏防蒙給勞績班前先委署一次記功一次狼山總鎭曹德慶到卽辭行○二十五日藩轅牌示照得蘇州布庫大使沈錫榮丁憂遺缺查有　餉捐納試用布庫大使馬炘堪以請補知府　預禀辭赴海運滬局總辦差帮辦上海招商局漕務安徽候補直隸州盛傳曾由滬來卽辭知縣楊家騵禀謝奉委代理震澤縣事又趙鴻專丁禀知由寗回卽辭赴華亭縣會審案件又齊堯年禀知奉飭派蘇差委府經歴吳瓛府照磨梁鼎元均禀謝奉委海運津通局差典史姚祖頊禀謝奉委閶門旱關差又范鴻錫禀謝飭知廿三年分冬防案内蒙給予勞績班前先委署一次記功三次續委本年海運津局輕賚委員銜名單知縣范一福縣丞趙雲倬馮汝璋巡檢吳敬師從九陳盛鈞等兼辦○二十六日知府舒體元禀謝奉委調辦海運津通局總辦差兼辦滬局差懚部主事胡大崇辭行赴浙同知銜浙江候補班前補用知縣錢寶鎔禀謝奉委海運紳董差委署蘇海防同知恆坦禀知本日在省接印任事通判陳澍棠禀辭赴海運滬局差知縣王元常禀辭回滬縣丞姚霆禀知交卸署吳江縣縣丞任理回又孫光衍禀謝奉委海運津局差元和主蒲陳炳甲禀知奉府委監放長元吳三縣孤貧口糧當日銷差巡檢王登瀛由常昭公幹回並謝飭知廿三年分代辦冬防蒙給記功一次廿四年分秋審案内蒙記大功一次縣丞吳秉衡禀銷東路一叚編查　甲差署太湖廳司獄瑞成專丁來省禀謝奉委海運津通局差指分　蘇試用巡檢朱兆彭山東人禀到典史沈慶年禀知丁父憂太湖右營都司許國祥禀知查哨來蘇○二十七日同知李福　禀銷淮徐海三屬稽查鋪遞差又熊良瑞通判陳鴻材知縣夏輔咸許涵怡州判高士彬均禀辭赴海運滬局差通判孫毓驥禀知由太湖公幹回知縣查高采禀謝奉委宜荊厘局并卽辭並銷藩署文案差五品銜兩淮候補鹽知事何修鑑禀知解固本京餉來蘇千總羅蔚靑禀知奉委彈壓楓橋稽查漕船差管帶太湖水師正前營遊擊許和生禀知查哨回○二十八日户部主事彭諟庠由京來蘇管糧通判劉朝鑾知縣金敏生均禀辭赴海運滬局差又吳其芳禀辭赴海運滬局差並銷發審局差又徐芳懷禀辭赴寗見制憲蘇州府照磨姚定信禀知奉本府委赴府屬各廳縣公幹卽辭縣丞傅錫璋禀知奉委楓橋稽查漕船差又單希曾禀銷東路二叚編查保甲差並辭赴海運滬局差從九徐銘勳禀辭赴海運滬局差五品銜試用縣丞諸以歸禀知奉淮揚海道札委查探蘇常滬商務情形來蘇五品頂戴指分江蘇新海防試用巡檢陶衍澤浙江人禀知奉撫憲騐看到省 
 
 
 

Page 11

 
 
   
 
 

Page 12

 
 
[光緒二十四年十一月十四日京報全錄]  
　　宫門抄○諭旨三道錄前○護川督文奏爲查明川省地丁徵錢碍難加解並籌議學堂經費摺○齊撫張奏爲桑家渡漫口現已堵築合龍請將在事出力各員擇尤請奬摺○提督董奏留員差委片○十一月十四日户部通政司詹事府正白旗値日無引見○卓公謝專操大臣恩○春滿謝授侍衛班領恩○前四川總兵何乘鰲到京請安○貽榖等謝充講官恩○陳秉和謝授侍講學士恩○徐郙請假十日○召見軍機何乘鰲毓隆○○二品頂戴護理四川總督按察使臣文光跪奏爲查明川省徵收地丁折徵制錢無多　敷解　礙難减收加解並籌議興設學堂經費情形恭摺仰祈聖鑒事竊查接管卷内准户部咨奏令各省查明江西减徵丁漕錢價湊解四國洋欵奉　旨依議欽批當經前督臣鹿傳霖欽遵轉飭由臣前兼署布政使任内飭屬查明彚案詳覆在案又准户部咨議奏御史徐士佳奏請核　地丁折徵制錢數目曁另加帶徵學堂經費各一片令按現在徵收丁漕折納錢數每銀一兩米一石各提出制錢五十文以爲學堂經費奉旨依議欽此復經前兼署督臣恭壽行司籌議去後兹據署布政使賴鶴年議擬詳奏併案具奏前來正核辦間欽奉電傳　上諭大學堂爲培植人才之地除京師及省會業已次第興辦外其各府州縣議設之小學堂著該地方官察酌情形聽其自便等因欽此伏查　省地丁向止徵錢糧銀並不收完漕米每年額徵正銀六十六萬餘兩遇閏則徵正銀六十九萬有奇各廳州縣歴來奉文開徵均集闔屬紳袊公同核議總計每正銀一兩加以一五火耗及傾銷加平書役飯食公費串票紙張繩索餉鞘護解脚費等項共徵市平銀一兩四五六錢不等此就徵銀者而言其折徵制錢之處無多惟資州等屬按市折錢徵收積習相沿聽從民便然通省合計不過十分之二每正銀一兩連加火耗等費折收制錢一千八九百文及二千零之譜緣各屬道途遠近不同解費有多寡故收數有等差且於開徵時由地方官將議徵銀數大張曉諭徵錢則按市價隨時牌示俾衆週知此川省徵收地丁及折收制錢辦法核與江西减徵丁漕錢價迥不相同臣世受國恩在川日久深知地方情形當此時事多艱度支喝蹶凡可開拓利源有碑時局之事敢不多方區畫以盡職分所當爲無如細加體蔡雖徵銀徵錢辦理未能一律委係實徵實解收無可减解無可加未便另議更張致多窒礙第四國洋欵雖已籌解而學堂經費尙無從出擬在省城建設中學堂一處飭令各廳州縣在於賓興學田之費項内衰多益寡指撥的欵逐年解省另欵存儲專作學堂之用如或不敷再飭妥爲籌備以裕經費而觀厥成用副朝廷樂育英材之至意仍俟辦有成局再行奏咨立案至各府廳州縣能否分立小學堂遵旨通飭察酌妥辦不得稍涉勉强致滋分擾除咨部外所有查明川省地丁徵錢碍難减加解並籌議學堂經費各緣由是否有當理合併案恭摺其陳伏乞皇太后皇上聖鑒訓示謹奏奉硃批訪衙門知道欽此○○頭　頂戴山東巡撫臣張汝梅跪奏爲濟陽縣桑家渡漫口工程現已者築合龍謹將在事出力各員弁擇尤籲請奬勵恭摺由驛馳陳仰祈聖鑒事竊臣前以東阿王家廟漫口合龍恭摺由驛奏報並聲明道員丁逹意及其餘出　各員統俟桑家渡漫口合龍後容臣奏請恩施並分别併案擇尤請奬九月二十一日遞回原摺恭奉硃批著照所請該部知道欽此嗣以桑工辦理未能得手檄飭曹　鎭總兵崔廷桂由楊史道口工次撥帶員弁勇夫馳赴桑工幫同丁逹意妥速籌辦亦經附片奏明在案查桑家渡漫工本係著名險要坐灣頂衝形同入袖溜勢直趨口門工作極形費手自興工進占以來秋水疉漲形勢日益加重單占實難抵禦經該鎭道等相度籌畫由内壩後戧帮寛盤築壩　添做下邊　一道攺進雙占將正占加廂整齊派員添購正雜各料分投進做邊壩十月初四日由東正壩補做金門一占層坯鋪壓土料旋加旋蟄竭八晝夜之力始行盤築結實邊壩亦同時並進東西各進四占中塡土櫃卽卽加帮後戧直至十一日晚時正邊壩金門各占盤築穩固十二日辰刻先由正壩挂纜合龍災民麝集來工放價跑貢現踐土料以工代賑層坯加壓酉刻業經到底復將邊壩赶緊堵合正在併力工作忽壩根埽眼齊出勢如湧泉正河水陡然抬高六尺迅卽買用麻袋浦包上下抛棄先將土櫃塡出水面加以沉築淤泥並令號士跟赶後戧節節分築堅實至十三日未刻正邊内壩一律閉氣斷流由崔廷　丁逹意會銜禀報前來臣查桑工與楊工緩急相倚必桑工早日堵合則楊工早日進占在工員弁於洪濤巨浪中督率勇夫履危蹈險拚　搶堵經營五十餘日寢食不遑卒能迅速圖功尅期竣事農田逐漸涸復無誤播　春　堪以仰慰宸厪合計王家廟桑家渡兩處漫工時　兩月有餘先後堵合洵屬奮勉異常自應仰懇天恩從優給奬以資鼓勱所有前參桑家渡失事之承辦委員四品銜直隸州用候補通判張芝祥　防姿員六品銜知縣用候補縣丞袁作楫營官留東儘先補用　擊葉雲升均請開復革職處分張芝祥並免送部引見其尤爲異常出力之截敢補用同知張祖啓擬請免補本班以知府補用並賞加鹽運使銜同知用候補知縣王經燦請俟補缺後免補同知以知府用五品銜候選知縣馮應　請仍以知縣分省補用升用知縣試用府經歴陳同善請免補本班以知縣儘先補用並賞加同知銜指分浙江試用府經歴陸淦請免補本班以知縣仍歸原省補用並賞加同知銜試用府經歴文　張書城同知銜知縣試用府經歴米世勇均請免補本班以知縣補用知　用試用縣丞何澍試用縣丞湯炳南均請免補本班以知縣補用並賞加同知銜奏明調工暫革試用巡檢徐撫辰請開復原官仍留原省補用並免繳捐復銀兩又奏　留工之已革三品銜道員用在任候補知府長淸縣知縣蘇杰請開復原同原銜升階降補府經歴縣丞楊先中　開復知縣原官均免繳捐復銀兩儘先補用副將彭全福擬請免補本班以總兵記名簡放儘先補用叅將石得勝郭成均請免補本班以副將儘　補用副將銜留東補用遊擊王恒德劉振興均請免補本班以叅將儘先前仍留原省補用　擊銜儘先補用都司孫明山姚松山李興旺均請免補本班以遊擊儘先補用河南歸德鎭標右營期滿雲騐尉候補守備張杏林補用守備郭大成均請免補本班以都司儘先補用儘先把總李得順請免補千把以守備儘先補用其餘出力員弁容臣查明勞績優次再行分别彚核請奬所有應辦善後工程已飭工員妥愼辦理除將用過工需銀兩另飭核實造報並將各員弁履歴彚齊咨部外所有堵築桑家渡漫口合龍日期曁尤爲出力員弁隨摺先行請奬緣由理合恭　具奏伏乞皇太后皇上聖鑒訓示謹奏奉硃批該部議奏欽此○○董福祥片再陜西候補知府王世相前以舉人報捐雙月選用直隷州州同投効行營因河州解圍出力奏保光緒二十一年十一月初三日奉上諭著免選本班以直隷州知州分省補用並戴花翎欽此又因西寍全境肅淸出力保請免補本班以知府仍分省補用並加鹽運使銜經部核准光緒二十三年十二月初三日奉旨依議欽此旋報捐指省陜西本年戊戍科會試中式二甲進士引見奉旨　以知府發往陜西補用欽此欽遵領照出都遒過正定正値奴才奉命移營近地辦事需人暫留襄理查該員才識練逹處事精明前在行營深資得力實爲不可多得　員合無仰懇天恩俯念行營事務緊要准將該員留營免其到省日期照章叙補如蒙允准俟命下之日卽飭取該員原領執照咨由陜西撫臣繳部奴才爲辦事實在需人起見是否有當謹附片具陳伏乞聖鑒訓示謹奏奉硃批著照所請吏部知道欽此 
 
