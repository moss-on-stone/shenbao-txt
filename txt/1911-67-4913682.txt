# 1911 - 67 - 4913682

 

Page 1

 
 
   
 
 

Page 2

 
 
[上諭]  
　　監國攝政王鈐章二月十三日内閣奉 
　　上諭浙江鹽運使衡吉廣西桂平梧鹽法道張祖祺均着開缺送部引見欽此 
　　上諭浙江鹽運使員缺着陳玉麟補授廣西桂平梧鹽法道員缺著沈林一補授欽此軍機大臣署名奕劻毓朗那桐徐世昌 
[宮門抄]  
　　二月十三日召見軍機那王托特吉都特德志崇 
[交旨]  
　　二月初七日軍機大臣欽奉 
　　諭旨農工商部奏議覆張人駿等奏請派候補三品京堂張煜南考察南洋商務並招集華商經營實業一摺着依議欽此又奉 
　　諭旨農工商部奏議覆御史黄瑞麒奏湘省礦產豐富亟宜提倡新法厚集貲本一摺着依議欽此又奉 
　　諭旨郵傅部奏奉直地方籌辦騐疫完備並巳派醫隨車查驗次第開車一摺知道了欽此 
諭說 
[論辦理地方自治亟宜改變方針（醒）（續）]  
　　地方上公地公産。固各處皆有者。而以不列祀典之淫廟荒寺以及僧道觀院爲最多。此等無益地方。有害人民之屋宇。爲辦理自治計。似宜設法佔領。或作辦理公事之所。或供開設學堂之用。或民之變價出售。俾裕經濟。不勞而獲。計固無善於此者。但民智不進。崇鬼祀神之迷信。一時殊難破除。愚民之迷信最甚者。往往視神佛之寺廟。有過於巳之身家。而其保護之心亦最切。故遇有侵犯寺廟者。莫不怒髮衝冠。誓爲不共戴天之讎。平時惕於地方紳董之積威。人少勢散。固敢怒而不敢言。偶有匪徒乘機煽惑。則一吠百應。滋事之易。捷於影響。以其怨毒之。中於人心。巳普及遠邇也。故爲今日辦理自治計。宜置革除地方惡俗於緩圖。首於各鄉徧設宣講所。宣講人生應有之普通學識。期收速效。次宜多設單級小學校。簡易識字學塾等。减輕學費。發給用品。以便貧民入學化其愚昧。徐收敎育普及之效。一面更敦勸本地紳富。招集股本。創設工廠。製造各種應用物品。以便貧苦小民。以及無業遊民。入廠工作。裕其生計。如此分途並進。則數年之後。民智大開民力亦厚。且以身受地方自治之利益。既大且溥。其 
 
 
 

Page 3

 
 
對於自治機關。自必歡迎愛護之不遑。尙何反對風潮之有。於是地方上一切迷信惡俗。人亦漸悟其非寺觀廟院將不廢而自廢。均可袖手以得作爲地方上公共事業之用矣。若不此之務。一味操切從事。則人民與自治。必有两不相容之勢。而自治之前途。將時有不測之風潮矣。是非自治之福也。尙望當事者於此加諸意焉。 
　　各地舉辦自治。約分會議執行两機關。如以城自治公所論。則議事會係會議機關。董事會即執行機關也。按自治章程所載。董事會以應行事件。送交議事會會議取决後。再付諸董事會執行。其由議事會建議者亦如之然後董事會再呈報地方官宣布實行。其無關重要者。且得由自治公所自行宣布實行。於是對於地方上利弊之興革。遂大招人民之怨矣。蓋未辦地方自治之前。對於人民所施之命令。不過地方官之命令而巳。而令。以本地紳董之命令。或由地方官間接飭令人民遵守。或由自治公所直接飭令人民遵守。於是人民中有以此爲有益地方而贊成者。亦有以此爲有害一巳而反對者。蓋良莠之民。其對於地方上利弊興革所受之利害。各有不同也。因此一般反對自治者。咸思破壞自治。以遂其私欲。而風潮即由之而起。且專制國之人民。對於官吏之命令。均視爲應遵守者。故素有畏懼官吏之性習。至若對於本地紳董。則惟存富貴貧賤之觀念。實無上下尊卑之階級。故常視爲两相平等。而不受其管轄者。今舉辦自治。而忽由本地紳董管理人民。故羣萌反抗之志。如烟賭之禁令。發之於地方官。並不爲怪。若由自治公所呈請地方官出示禁止。或逕由自治公所出示勸諭。則一般酷嗜烟賭之人。無有不意存反對者。此蓋由於專制之勢熖。浸淫數千年。而人民自治之能力。巳斬削殆盡。故有此怪現象也。爲今之計。凡於民智不甚開通之地。自治公所苟有執行之事。宜呈報地方官直接出示曉諭。不必提及自治公所呈報云云。以示官威而免民怨。此雖自壞長城之道。然就實際而論。誠有不得不爾者。一俟民情允洽之後。再行規復舊制。殊未爲晚。届時地方政事。或盡由自治公所執管。不勞地方官參與其間。亦未可知。凡事均宜循級以進。固未可一蹴而幾也。卽就地方官一面而論。自舉辦自治以來。除奉行上憲公事。完收錢漕。訊理訟案外。一切地方政。事幾有全卸責於自治公所之勢。凡有事件發生。即交自治公所會議。遇自治公所有所呈報。即曰據自治紳董呈報實行云云。一若置身其間。毫不負責任者。然與地方上自有勸學所商會後。地方官不顧地方學務商務。殆出一轍。故地方上即有自治風潮。彼亦若視爲於巳無與者。縱得處分。不遇參撤而巳。而宦囊無恙。仍可滿載而歸。固無損於其毫末也。（此次川沙自治風潮亦因川沙廳擅離職守不爲先事預防之故。）此種怪象。各地皆然。亦地方紳董以及本省大憲所應急急 
矯其前弊者也。 
　　上述種種。均各省辦理自治之紳董所應注意者。否則自治前途。不堪問 
聞矣。夫辦理自治之命意。惟在謀地方之治安。而今反因此破壞地方之治安。雖屬愚民無知。妄起風潮。然辦理自治者。亦不能辭其咎也。而於地方上之作惡莠民。借端造謡妄冀破壞自治之局者。亦應盡法懲治。以儆效尤。斯則不能不望於身任地方者矣愼勿以自治範圍以内之事。視爲與巳無關。萬一地方有變亦難逃其責也。（完） 
專電 
[電一（北京）]  
　　外部連接粤督三電報告澳界棘手情形并請示對付外部尙侍昨巳會議一次惟未决定辦法故尙未電復 
[電二北京]  
　　雲南旅京學界邀請同鄉京官開會議商對付英人侵入滇邊辦法擬公呈樞府力爭迅速退兵並推舉二人回滇與保界會共籌進行 
[電三北京]  
　　商部調查京師商界因防疫受損約有二十萬元 
[電四北京]  
　　東督錫良昨又電請開缺仍未邀准 
緊要新聞一 
[嗚呼中國幾不國矣北京]  
　　京師某報得外交界消息列强因見英俄两國與中國强硬交涉所得利益甚厚刻巳互相聨約擬援最惠國條欵向我外部要求一面同時分途進兵壓境以爲實行瓜分之計此事經汪大爕劉式訓錢洵各駐使探悉後疊次電告樞臣速籌辦法詎各樞臣得電但有惶恐現惟遇事堅守退讓政策希望或可和平了結云 
　　另函云俄使要求外部壓制輿論不准登載中俄交涉一節己誌前報今 
 
 

Page 4

 
 
聞英日两國公使亦要求外部禁止報紙登載片馬及東三省各種未解决之交涉事件以免妨碍邦交 
　　近日中國與日俄交涉之件甚多均不在外部開議特派胡侍郎往俄使館曹侍郎往日使館秘密談判雖外部丞參亦不知其底藴聞日俄要求之件胡曹两侍郎並未敢據理力爭且反爲之解說以期僥倖無事 
[片馬交涉最近消息北京]  
　　日前雲貴總督李仲帥有加緊急電一道致外務部學部軍機處三處探得仍爲片馬事宜電中略謂該省人士憤英人進佔片馬不無騷擾决議赶練民團以作後援各學堂均巳罷課要求主戰惟此事關係甚鉅若徒顧目前萬一事機决裂益難收拾請速將此項交涉解决以銷隱患并預爲防止云云又聞仲帥意見擬一面預籌軍備一面請外部嚴重交涉總期和平了結爲宜各當道接電後大有手足失措之狀 
　　聞外部前數日接滇督來電謂英兵由片馬進據登埂顯係意圖侵佔决非專爲防匪乞卽與英使交涉請其從速電止勿再前進致釀意外事端外部接電後即與英使開談判該使始終不肯承認祗謂英人此次進兵雲南確爲防匪起見毫無惡意并堅執前說謂中國官塲能限期將匪患廓清英兵當即時出境語意頗涉含混云 
　　又李督電稱滇省諮議局發起組織保界會刻巳宣布公約極爲平和約内聲明嚴戒暴動惟籌設救亡機關從各方面要求英人退兵交還片馬以保主權并無騷動紛擾之慮 
　　又聞滇緬界務現在滇督致外部電抱定紅綫立言尙屬不誤紅綫者乃外部從前指定之圖綫較薛圖尤爲確實薛圖尙有小誤此紅綫巳紏正之此外尙有綠綫即石鴻韶所指之綫又有紫綫乃烈敦與石道所勘之線故此項界圖共有三線惟紅線係中緬眞界綠綫則失地巳不少紫綫更不堪說矣 
[日報之中英界務談]  
　　東京朝日新聞論中英雲南界務之爭端謂其影響將遠及南清與印度交涉諸事两國除雲南問題之外如尼泊爾丕丹哲孟雄諸地均宜詳爲畫定界線尼泊爾與英國締結條約甚多大概都以英國領土視之惟尼泊爾每五十年仍遵舊例備貢品若干入貢中政府一千八百五十四年尼泊爾與西藏所訂之條約内有一欵訂明两方面均承認尼泊爾爲中國屬邦故尼泊爾領土問題頗爲複雜一時似難解决丕丹及哲孟雄之情勢與尼泊爾相同猶憶去年英國外務部大臣葛雷君曾飭駐京英使商定南清與印度之界務但迄今並未確定由此觀之中印界務問題議結之前必有一番困難交涉也竊信英國必不倚重兵力但望中國勿惑於恢復權利之說蓋近來華人類多患此狂病云 
[西報紀中俄爭端近狀]  
　　初六日倫敦電云泰晤士報天津訪事電稱中政府巳行文俄國申明不願修改一千八百八十一年之條約夫中國忽然翻面顯因猜疑日本及畏他國於改約之後將要求與俄國所得同等之權利且據近事觀之日俄進行滿洲政策似亦不甚和諧云同日倫敦電云據泰晤士報北京訪事電稱中國答覆俄國之愛的美敦書並不促令修改條約蓋恐日本在南滿要求如中俄條約規定之權利某某諸權要且公然宣言謂俄國之有此舉實由日本唆使欲藉以鞏固其地位耳 
[俄日競爭遠東之一斑]  
　　俄國洛伏佛萊姆雅報載稱據最近消息日政府現方殫精竭慮謀使從前之高麗帝國同化於日而得包括其地繼又評論日本竭力經營滿韓鐵路不遺餘力其巳造將造之路皆與俄國有經濟之關係與遠東有政治之關係今者高麗自南至北鐵路直貫其境而下關與釜山之間則又設定期之航輪自日俄戰爭之後有汽船四艘往來其間近復添加两艘每船有三千噸之排水量每小時能行二十餘英里故下關與釜山間僅有六小時之航程汽船載貸卸貨咸能迅速無阻此皆日本部署有條之力也夫日政府旣操握諸路之交通自可隨時運兵以赴南滿且日政府近復計畫擴張朝鮮鐵路此事以俄國行軍方略觀之實屬有害於海參威且將使該口淪於危境今漢城至元山之鐵路築造尙未竣工而日政府復議展長此路以達咸興鏡城會寧查會寗與海參威相距僅八十英里耳異日會寧一線且將與吉林接通而釜（釜山）安（安東） 
 
 

Page 5

 
 
鐵路安奉鐵路必於五年之内敷設雙軌故至一千九百十五年日本之鐵路如蛛網之密布卽可伸八滿洲之中央而將舞爪以向海參威之門户矣惟俄國自哈爾濱至海參威之鐵路亦將與日本會寧至吉林寛城子之鐵路同道并行且日本之鐵路均有軍畧之關係而俄國之鐵路則有經濟之價值蓋其路所過之地多屬膏腴之壤且有稠密之户口也至高麗諸路所用之煤則可仰給於平安附近之某煤礦故日本一旦即與撫順煤礦隔絶而平安之煤礦出産極富仍能供給高麗諸路及日本海軍之需用以上所述諸路之建築費共需日洋一百二十至一百三十兆圓有奇東京至下關之路更易闊軌又需日洋二百五十兆圓日本預算案列入此種極大之費用足見日本不惜經費切欲完全其準備耳而日政府今復於高麗東北興造電氣與輕便鐵路及開築軍用新路咸與俄國邊陲相通幸俄國與日本友誼固結且兩國於遠東利害相運故日本之經營軍備或不至有危險之虞雖然當知此種友誼全恃兩國權力之平衡始能持久而不絶耳 
[中葡交涉又吃緊矣]  
　　近據澳門傅來消息言有葡人二名率華工約百人携帶鋤鏟等類越界往關閘外將北山嶺村人之圍基拆去十五丈斯時有葡兵約二百人在關閘附近排列澳署督亦在軍中或云是操演或云是遥監工人拆卸鄉人見此因恐别生交涉未敢暴動只飛報前山同知卽以無線電報禀請省憲速示辦法查關閘外北山嶺吳姓有圍田一叚去年因基圍卸决興工再築澳政府以界址未定阻之且由省中葡領與粤督辯論旋以地屬中國駁拒今若此將於劃界事又生阻力矣 
　　粤督接到葡人越界强拆基圍電禀後巳兩次電咨外務部并於初二日派水師分統何品璋乘江大兵輪前往彈壓續於初五晚九點鐘派委李交涉司清芬薩道福懋薛道永年及英法文繙譯官乘坐江固兵輪星夜馳往澳門與葡督切實交涉一面督飭香山營縣及前山廳勸諭該處商民靜候官辦切勿暴動又聞該葡人現仍加工毁拆不少退讓不知此案如何結果也 
　　初八日葡領因澳門横琴島界務事又照會粤督謂前次照請增督部堂勿准華兵再到小横琴島一案旋據復稱請查照袁前督日前照會自可洞悉等因閱悉之餘巳將來文譯送本國朝廷聽候復示惟袁前督照會祗云小横琴島地是中國領土殊不足爲本領事承認之據應請查照本領事所致增督之照會迅賜嚴飭屬員勿再派兵到小横琴島因澳督不能允准再有此種違背舊章之舉動實恐有此舉動能生不好事端本領事自今次照會聲明一切巳將本國爲此生事之責任卸却云云其措詞甚爲强硬幾有按兵待戰釁自爾開之態度矣 
　　勘界維持會電致粤督云粤張制憲鈞鑒横琴駐兵我國内政葡領照會取法俄人决絶無理民多惡感葡旣不肯承認爲中國領土我豈獨能認爲葡國屬地耶巳佔之地尙屬鯨吞未佔之地豈容蠶食縱有不好事端仍釁開自彼於我國何尤兵貴能守能守而後能戰能戰而後能和身可殺志不可奪葡可抗兵不可撤勘界維持會全體叩籲 
　　近日葡國强拆我國基圍恃蠻無理其結果或不能不出於武力茲調查我國海軍力與葡國海軍力比較如下查葡國全軍至大之軍艦名（當加勞士）排水力四千一百噸馬力一萬二千五百匹速率二十二海里此爲該國至大之艦若以我國海圻較之海圻排水力四千三百噸馬力一萬七千匹速率二十四海里葡艦砲口徑至大六寸海圻砲口徑至大八寸其他葡國軍艦隊次等者如（花蘇大金馬）（加彼路）（亞美利亞）（亞打碼士）等則又與我國之海琛海容等遠不相及云此係從列國海軍勢力比較表譯出亦可以知葡國之内容矣 
[錫督仍請籌借外欵北京]  
　　東督錫清帥日前又有電致軍機處代奏謂奉省財政異常奇絀兼以辦理防疫費欵浩大而本年應行舉辦一切憲政事宜尙未能依次實行况東省財力旣竭諸政難舉若僅彌縫一時不免遺患將來宜首由根本上解决速行設法補救前與度支部會商借欵准駁未定今擬仍借外欵一面舉辦要政一面振興商工業及移民開墾修築鐵路籌辦國防等事請飭下度支部迅速詳議並 
 
 

Page 6

 
 
請飭下郵傳部速籌興築東省鐵路事宜臣當派員晋京與各該衙門會商辦法 
[郵部對付江浙公司之新辦法北京]  
　　有人條陳郵傳部謂江浙公司旣因存欵章程屢屢與部中爲難不如由部與英人協商將滬杭甬借欵移作開海鐵路之用祗須添借英欵訂用英工程司并用英國材料有此諸條件則銀公司當易就範云云聞郵部各堂頗有贊同此說者 
[京師近事]  
　　北京車站早擬檢騐上下行人有無疫症先由日本薦來日醫師每月每人薪金六百元每人先交一千二百元事爲京漢鐵路局總辦普亞所聞言若用法人每人每日二元足矣即有不足處吾法人情願自備且吾法國女醫頗不乏人診中國堂客尤爲相宜現巳准歸法人辦理於初八日起實行 
　　郵部新派監修長江大鐵橋工程之陳明遠觀察巳於日前由滬來京禀見盛杏蓀尙書面陳籌畫建築一切辦法並請由銀公司借欵作爲修築專費大約此公司卽爲上海新設之某銀公司云 
　　粤督曩擬息借外欵贖回九廣路巳兩次咨商度郵兩部查九廣路價值及政治上關係頗爲重大一時猝難辦結現郵部特派專員前往考察情形以資籌商辦法 
　　政界消息此次頒行新内官制農工商部内容有另行改訂之說現不惟溥尙書不願再居此職即政府亦以該尙書爲難勝其任并以楊杏城侍郎刻巳回京該侍郎於實業界素有經騐擬卽奏保以將來農部大臣之任現該侍郎方極力運動此席 
　　京内應行裁撤各衙門本將發表乃聞政務處連次會議仍堅持保存主義除吏部歸併新内閣外如禮部翰林院各衙門仍須另訂名稱職掌以免向隅巳飭由憲政館籌擬變通計畫故各該署人員又喜形於色矣 
[時評]  
　　其一 
　　自片馬之事起。滇督請示於外部。外部不答。請示於樞臣。樞臣曰勿釀釁端夫如此重大之交涉。斷非默然不答。勿釀釁端即可希冀了結者也。於是樞臣又責之駐英公使。命其直接向英廷力爭。而駐英公使亦不認。仍諉之外部與樞臣。互相推宕。如同兒戲。夫我國近年以來。外交之事多矣。我不知固有專司其責者否耶。 
　　平日高車駟馬。重爵厚禄。侈然自鳴曰。我外務大臣也。我代表國民之頭等公使也。一旦有事。則皆蹚目不能出一策。夫國家糜重祿以養重臣。核其公私之所入。足敷練兵一協而有餘。設移此欵以練兵。邊事即或决裂。猶可勉强一試。而必糜我有限之帑藏。養此無用之人物。何爲者也。 
　　其二 
　　中國官塲。其地位可以辦事者。往往不辦事。而地位不能辦事者。則反强責以辦事。 
　　以州縣與督撫較。州縣之事。不止十倍於督撫也。然州縣每辦一事。凡不辦事者。皆可從後掣其肘。而又不許其不辦。於是狡黠之州縣。遇事敷衍。惟以仰承不辦事者之意旨爲能。而天下之事。敗廢者多矣。 
　　由是言之州縣辦事之人也。督撫則反壞事者矣。我謂今日中國。與其併州縣。不如裁督撫。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[奉人力拒曹侍郎到東奉天]  
　　近日外間紛傳政府有派外部曹侍郎到奉襄辦一切交涉之說東省人民得此消息異常恐慌現有奉省諮議局議員運動各處地方團體聨合公電政府阻止其議因曹侍郎素日辦理交涉甚得某國之歡心故彼邦人士恐其來東特無補于東省之危局反有心助長某國之勢燄云噫某侍郎之輿情及向來之外交政策於此可見一斑矣 
[粤省源豐潤繼續營業矣廣東]  
　　粤省源豐潤倒閉後所欠公私各欵爲數頗鉅迭經當道籌議舍維持該號准其繼續開設外實無良策現藩司具詳督院由官銀錢局借給現銀十萬兩交該號經理李錫恩作爲資本分五年清還并由官銀錢局提調坐辦就近監查以昭愼得巳禀由張督核准照辦并准其先行開設毋庸聽候部咨以期早日清理矣茲將禀定源豐潤繼續開設章程摘要錄下（一）源豐潤帳目奉委清查存欠相抵現爲收欠還存起見仍舊接續營業惟於招牌上另加公記字樣劃分新舊界限即以收取欠欵歸還存欵爲綱領而附設新業以補助之（一）公記新業擬懇以號内現存房契股票等物估值銀二十萬兩向官銀錢局抵借現銀十萬兩作爲資本週年五釐計息分五年清還每年各還二成卽以欠户取贖此項房契股票銀兩歸還官銀錢局倘按年收不足數則以新業盈餘撥補或將該房契股票變價備擾（一）公記營業首重匯兌所有本省京城餉欵及各項洋欵擬請分作十四成以十成歸諸各家銀行票號其餘四成歸諸公記應請先行立案以免變更至承滙各欵上海擬請駐滬廣東官銀錢號代理北京擬由粤省各銀行劃解以昭愼重（一）公記新業全藉厚集資本方足以資周轉擬請將源豐潤公私存欵按十成計分作五年攤還第一年還一成第二年還一成五第三四五年還二成五概免計息（一）源豐潤存欵内公欵以各州縣交代解欵關係考成限期迫促未便遲延擬卽先行全數提還至公私匯兌欵項關乎各人營業及贍養家口且經源豐潤接收匯水與尋常存欵不同其零星小號存欵在五百兩以下者多係貧苦人家藉存放利息糊口應請一併全數撥付以上三項付欵均于公記新業開市之前舉行（一）本票五百兩以下均准換給公記新票市面一律通用其五百兩以上均換給債票歸人公私存欵分年按成攤還以歸一律（一）源豐潤所存各私欵除匯欵及零星存欵在五百以下者先行償還外其餘各存户均按分年攤還由公記另立債票一紙每年還若干卽於付還時在票内註明俟五年還清後將該債票收回（一）公記營業資本實係公家官欵與各家私欵聨合而成源豐潤名下各欠户所欠帳目悉數抵償公私存項與源豐潤股東巳不相涉一切大小欠欵除由公記隨時催取外倘果延不歸還應請公家備文追收或委員守催庶攤欵可期有著 
[嗚呼通志局竟貽此笑柄乎南京]  
　　江南通志局種種腐敗業已盡人皆知其試辦宣統三年預算經諮議局迭次催促始由清理財政局備函轉送疏略錯誤語尤鄙陋茲由預算審查曾審查報告云通志局試辦宣統三年預算分册經本局向清理財政局調取接到函復言通志局僅有分表而無分册本局檢閱該表長寛尺寸過於部式一倍有餘而字數寥寥苟且粗略旣未能自立體例而按之造表適用之部頒例言第一條第二條第十條第十一條第十三條第十六條無一不相背觸其歲出表以薪工局用火食爲經常費以編纂修膳採訪舟車爲臨時費巳屬可詫而臨時費但有總數無每目之數其說明則稱此項本難預算因經費巳經禀定不能不照此核算云云是但識支銷定額毫無辦事方釬實與預算原理大爲背觸豈可聽其濫用歲入表以一萬八千兩爲經常費以九千兩爲臨時費歲入而稱之曰費巳屬不合及觀其未行備考方知造表者之用意以抵額支者爲經常抵活支者爲臨時統觀兩表知造表者於經常臨時分門之意義實係茫昧其歲入備考内稱活支一項甫經禀准尙未按月具領可見以前但有局用花銷並無編纂採訪其歲出備考内稱臨時費寗蘇分認每年只有九千兩惟額支内尙餘二千四百兩併入湊用一若損局用以益編纂採訪有德色者然殊覺鄙陋至以通志經費爲補助敎育之欵大書特書不自知其謬誤此等學識厠於作者之林不亦羞當世之士乎夫全國預算所以表示全國行政之方針一局部預算所以表示一局部辦事之方針今觀此表非但無辦事方針亦並無辦事思想是此欵實無不裁之理或謂通志本爲應辦之事腐敗但係整頓問題此言極是但腐敗至無可整頓惟有迅予裁撤俟後重新組織蓋修志萬不能惜費而借修志名義以浪費萬不能不從嚴革除也 
 
 

Page 11

 
 
分類新聞政界 
[浦口設卡司議之堅定江寗]  
　　浦口自築鐵路後日臻繁盛凡由北運南貨物必趨江浦繞越六合爰議將六合厘局所轄之張家堡分卡移設浦口收捐以期補救詳奉江督批准在案近該鎭耆民蔣旭初等又以違禁移卡累商病民請飭停辦等情禀奉江督批飭財政公所核議詳覆茲經財政公所督辦樊方伯以市面盛衰貨物運道今昔情形本不相同則設卡稽征亦當因時通變固未可執前案以相繩至改辦認捐一事雖據諮議局建議尙未經江督核定亦難援爲口實且藩司職任榷政餉項攸關固不能因捐務而累商民亦未便徇妄論而妨公欵爰詳覆江督查照前詳頒發告示先行曉諭一面嚴飭江浦縣營切實彈壓並傅該耆民等剴切誥誡毋得滋生事端致干究辦 
[張督擬定嚴懲械鬭辦法廣東]  
　　張督以粤省各屬械鬥之風最劇自非嚴予儆懲不足以挽頽風擬定凡盜匪匿聚煽鬥一經拿獲卽予訊實正法容留招聚之人比照窩主定例從嚴懲辦其借銀助鬥值招鬥匪等均照匪徒黨羽從嚴懲辦如有産封充公至不肖紳者藉鬥開銷嗣後理應將公私産業全數查封撥作地方公益之用至彼村挑鬥而此村忍讓不與抵敵即懲彼而奬此倘此村遽與接鬥雖係倉卒　禦仍照互鬥本例科斷等清昨巳通飭各屬廣爲誥誡俾資儆懼矣 
[藩司統一財政大權之虚名武昌]  
　　湖北藩署設立度支公所歸併財政各局所有各項正稅雜捐概由藩司收放儼然有統一財政之大權也乃日昨馬署藩忽奉督院札飭自本月奉文後三日起除丁漕國課例應存儲司庫現欵仍由藩司收納外其餘各項正雜捐欵均由繳欵員司持赴官錢局上兌挈取該局印收送交度支公所會計科收執如度支公所需用之時卽向官錢局撥付以資流通而便財用聞馬藩以如此辦理則藩司徒擁掌握財政之虚名於行政上頗有不便但目下不過署任爲難亦無多日以故允遵照辦毫無異言 
外交 
[寶石山收回之好消息杭州]  
　　杭垣收回寶石山一案茲聞官塲最近消息此案巳經交涉司往商就範允於合同之外追加附件說明共分四條大致先勘明畝分清四至之界址并聲明山上病院均歸浙江官紳自行辦理惟延請梅君爲名譽顧問員至梅君回國之日爲止並無别樣費其贖回之欵議定七萬四千元限於六個月内一律付清銀産兩交昨聞增撫巳密飭各司道關庫竭力騰挪如期湊解以免再貽口實矣 
[駁覆美敎士内地開設女學廣東]  
　　美國敎士佛亞伯現在瓊山縣屬周村地方租賃周尉龍房屋開設女學堂一所特具禀該領事照會粤督轉飭瓊山縣准予永租并投稅蓋印等因督院據此昨巳駁復該領事略稱敎士在内地開設女學堂條約并無允許明文該處鄉人素性强悍萬一衆情不測因而生事彼時誰任其咎所請似難准行應卽知照 
[粤省賭禍必待外人指摘耶廣東]  
　　廣州英總領事日前接港督來文附送港報内載深圳賭博一叚並以此中情節雖無確據亦非虚誣希轉請查明如果屬實恊同設法將此陋習革除等由照請粤督查照辦理粤督據此以緝捕經費章程祗准在向有地方開設不得任意新開現正籌辦禁賭之際若如來文所稱在深圳地方多開攤館延攬賭徒極力舖張自應查明嚴村以挽頽風聞巳札行巡警道轉飭深圳巡警局所查明情形分别封禁禀復察核 
軍界 
[陸軍特别學生之奬勵武昌]  
　　湖北陸軍特别小學堂校章定於張文襄一切均與部章不合上年春該校信字齋學生卒業時文襄巳　部中遂不允照章給奬並飭將該堂停辦歸併小學辦理人亡政廢聞者憮然嗣經瑞制軍與部力爭乃允俟將第四班卒業後於秋間停辦改辦講武堂其信字齋卒業生則另立一格給奬此後不得援以爲例茲陸軍部巳將該生等試卷評定分數其考列十分以上者田文荃等二十五名准給奬額外軍官（文襄原定章程奬正軍校）考列八分以上者常濟川等六十五名准給奬上士（原章奬副軍校）考列八分以下者毋庸給奬業巳奏奉諭旨允准咨行到鄂轉飭遵照矣刻該生等以如此給奬較原定章程相去霄壤咸嘆天不假文襄以年致爲陸軍部所歧視竟有不願就此微職而搥胸頓足以涕泣者 
[皖北防營勦匪警電安徽]  
　　皖撫頃據皖北道豫咸鳳陽府恩鎭會銜電禀文云據宿州李牧銘楚禀稱訪聞州屬交界靈璧固鎭全平集靳家店有匪徒麕集數十人滋擾地方民心恐懼當會湖防營管帶張永謙固鎭汛官歐陽武督兵前往捕拿維時防軍管帶巳先派哨官前往勦捕該匪圩内鎗彈如雨不能進身俟至三更時分該州會營督兵冒死前進當卽格殺匪徒十二名生擒一名並奪快槍九桿餘匪悉竄此次營勇捕匪異常出力除受傷及槍斃勇丁查明請卹外應請將在事出力之弁兵從優奬叙以勵將來又據懷遠縣宋令毓衡電禀文云北鄉何家集一帶伏莾甚熾白晝搶掠以及勒索銀錢等事居民不勝惶恐該境雖駐有防營奈兵力單薄難資抵禦應請迅派重兵星夜馳懹會同營汛合力兜勦殲淨根株以消隱患朱中丞准電後卽電調北路兵隊前往勦捕矣 
學務 
[法政學堂實行强迫辦法武昌]  
　　湖北設立法政學堂巳經數年而官班就學者僅二百餘人雖經當道屢次嚴斥促考而候補人員以定章正途出身曾經辦事考騐註册及現充差使三項人員均在免學之列遂無不設詞牽附以合乎此三項資格若無差之人一經當道按册傅考又强半託病或稱業己回籍以資規避俟考期巳過彼又復出故法政官班學員歷來缺額甚多客冬及今正經瑞督按照官册資格指名傅考兩次始添入官班百人現瑞督又以近來法律日異月新昔日之成案章程巳不適於今日之用其應免入法學三項資格之員如不使其研究新學授以重任必至僨事是以特委署法使梅光羲組織行政研究所假定水陸街官房即日開辦所有應行免入法政學堂之員均應報名入所聽講每星期祗講二日每日祗講兩小時年半卒業卽身充要差者亦不准規避其應入法政學堂之員則不准報名以免取巧詎一班不願求學人員以既有不入法政學堂之資格忽又設立研究所與我輩爲難彼此私行通知不得報名以資抵制嗣梅法使聞信以各員不懼在入所研究惟懼開所前之考試乃白於制府免其考試巳報名者即可入所聽講每月祗 
 
 

Page 12

 
 
考問答題一次各員見其不甚爲難近巳有百餘人願學矣 
實業 
[勸業道札查全粤出産原料廣東]  
　　粤勸業道以籌畫禁賭善後亟擬興辦工藝安置賭徒昨特通飭各屬調查物産價值銷路情形以便籌辦略謂興辦工藝擇料尤先於擇工蓋原料者製造所必需材料精則成績佳資料足則出品富竹頭木屑世無棄材取精者用自宏理固誠然法亦不易也粤東地大物博原料之出産旣盛工藝之品類亦繁如廉州之絲雷州之葛惠州之竹潮州之蔴欽州之坭肇慶之石是其最著者此外各屬物産堪以供製造之用所在皆有不勝枚舉而工藝迄未見發達毋亦拘守成法不知研究改良有以致之耶本道創設工藝局原以振興工業改良製造爲旨歸自宜先從調查本省原料爲入手所有各屬工藝品及製造原料種類應卽飭令詳細查明各就地方出産無論精粗或成品或標本或生貨或熟料採購若干并將其功用産額價值銷路分别註明呈送到道以憑發局試騐其有品物需值過昂儘可墊價購送由局照數發給俟工藝局試騐之後遇有發明新理改良新法即行隨時飭知曉諭俾此間知所效法以促工業之進步現在禁賭期限將届籌辦善後自應振興工藝爲主及此先事圖維亦屬一舉兩得事關勸工要政各該令志在養民當亦樂於從事也 
[霍邱創辦農事試騐塲安徽]  
　　霍邱縣袁令勵衡以當今講求農政振興森林之際自非籌設農事試騐塲不足以資現感爰邀集城鄉士紳籌集經費創辦農事試騐塲編輯振興農政白話以供鄉農研究刻巳將組織成立情形繪具圖說呈請皖撫核示立案矣 
雜記 
[此會不可以巳乎蘇州]  
　　震澤雙陽鎭向有雙陽會名目每届十年舉行一次徧養至七十餘圩之多喧閙至二十餘日之久其賽會之舟每圩派出二三只高紥台閣巧扮戲劇每船需費以五六十金至百餘金不等大小會船約以百計自三月初起由雙陽鎭游歷震澤梅堰平望及江邑盛澤黎里各鎭每至一鎭預備行館演戲接待遠近商民乘舟往觀者輙至千數百艘兼以該處地近太湖素爲梟匪出没之區若輩往往乘間勾結本地痞棍乘機肆擾上年曾奉江督札縣嚴禁届時不准賽會嗣後務當永遠停止由前縣張令出示嚴禁并分札平震兩巡司一體查禁在案乃近日米令到任後訪聞雙陽鎭仍擬舉行賽會知係玩抗之徒從中煽惑以致無知愚民狃於積習仍復附和從而效之當即於日内重申嚴禁剴切示諭札飭巡司照會各該董曁移營汛一體嚴禁並一面飭傅會首廟祝及圩甲人等切實開導嚴行禁止隨時赴鄉勸諭開導矣 
[此指足以風世矣漢口]  
　　近年我國志士斷指之事數見不鮮幾以此指爲固結團體之要素成名之利器矣惟女界蟄伏閨閣之内素不干預世事斷指者尙無所聞茲漢口熊家巷地方有賣報紙馮辛巳之妻李氏與夫伉儷甚篤近馮因染疾而死其姑以李氏姿首尙佳青年無依勸令再醮氏誓死不從姑强迫之並召人來看正議價之際李氏忽從厨中持菜刀一柄自斷其右手之食指申言我如改嫁失節當如此指蟻媒與買人者見之駭而立散聞者莫不嘆之噫嘻李氏斷指以完貞彼斷指以博美名者對之有慚色否 
[袁海觀亦何必如是武昌]  
　　前粤督袁海觀制軍解組後由粤至滬就醫茲於日昨抵鄂假庽漢口迎賓江館當往拜謁鄂督瑞制軍申謝前次爲之洗刷參案之力並贈嶺南土産數色以表微意聞袁前督巳無出山之志指日卽返湖南湘潭珂里並不赴京營運昨日旅鄂湖南中學監督黄守琮等請其參觀該校巳約期矣届時並未蒞臨說者咸謂袁督恐其募捐經費云 
[新八奶巳悔之無及廣東]  
　　南海吉利關某紳行年七十現因伊孫在學堂畢業得賞舉人本月初六旋鄉謁祖該紳因有喜事興復不淺趁勢欲娶第八房少妾以娛老景又恐白髮皤然難成好事旋有族人爲之設法定下馬滘霍宅婢女先于事前令伊孫新舉人認爲售主代往相婢及至定情之夕新人奶見係一老秀才大爲錯愕次日急回主人家告知詳情現聞霍宅巳大興問罪之師矣 
時乘 
[滇緬劃界小史（七）]  
　　案薛使締訂此約時歷三年。舌敝唇焦。於西南兩邊。雖亦間有展拓。然其。時法方注。意滇南土司。而英又隱助暹羅。私收滇南各土司。以冀支格法國西侵之勢。故潞江以。東南掌撣人各地。英人昔以。許曾侯者至此而亦自翻前。議僅得潞東。七百五十英方里之地。潞西八百英方。里之地而。巳至滇西邊外之野人山各地本非滇。屬亦非緬屬。照萬國公法。應由。中英兩國均分其地。曾侯常有此意而未伸其說。薛使因照會外部。力伸畫江爲界之議。竭力以全神爭此一着英人於是亦以全力拒。此一着。彼此磋磨停商數次外部所稍依允者印度部復出而撓之。印度部所稍鬆動者印度總督復出而梗之。同心合謀堅持不讓。於是始有。就滇南稍行讓界之議。而滇西所。得僅僅三百七八十英方里。嗟嗟薛使立約。與曾候議約。相距八年。而磋商之難易。分界之損益。有不可以道里計者。由是觀之分疆立約。愈速。則愈利。愈遲則愈不利。使曾侯定約以後。即與會勘即與定界。則潞江以東各地。未始不可或留爲。屬國。或收爲屬土。悉聽中國之便。即滇西邊外野人山界地。未必遽能悉數收回。使爲内屬。然旣有以老八募讓我。之意則乘彼之根據未定。而遽與劃界。則自老八募以北。未嘗不可劃江爲界也無如一誤再誤。邊界之事。彼巳諳練。而我方生疏。彼巳從容。而我仍倉猝。彼措注巳固。而藉口於議在。立約以前。我尙。利其。不催問。不會勘自恃成議在前。而擱置不理。迨至遽議質問。而英人遂自翻前議。斷斷然以公法爲解。蓋亦時爲之勢爲。之也。當英併緬。之始深慮緬民不服。及緬屬諸土司起與。相抗萬一中。國陰爲掣肘。彼則勞費無。窮因不得不。稍分餘利以示聨絡。旣而積年經理。萃其兵力餉。力勘定土寇。根本之地巳固。磐石之。勢斯成。彼亦何所憚於吾國。而必欲勉遵前議也。此則不能不歸咎於當時立約之粗疏矣。 
傳紀 
[沙魯士女史（續）]  
　　沙魯士乃先裁書送於馬拉。言馬拉躬遇共和政治之衰頽。並述其平生之希望。且欲竭之。事不果。乃更理髮飾粧。鮮衣明服。乘馬車直至其門。閽者拒不納。則直進。達於主人之所。伺於階下。時馬拉之妾見之。大訝。馬拉方在浴塲。聞其爭辯。亟呼妾命引客而直前。嗚呼。此天奪其魄而授沙魯士以時　也。沙魯士如兎脫而進。稜稜霜刃。直貫其胸。紫電光騰。紅顔氣壯。棄刃而立。絶無忽遽愁苦之態。時則邸内鼎。沸其勢囂囂。聞變馳集。婢僕環繞。沙魯士遂被縛。暴民黨匪乃投之於阿特之獄。且羣起而毆之。珊珊弱骨。飽受毒拳。餘息一絲。嶄然而絶。旣段香魂再返。宛轉星眸。殘喘漸蘇。惺忪而語。慨然曰。吾之所欲爲者巳爲之。今日任若等之所爲也。等日乃以死刑宣布。沙魯士整。髮拂衣。娉婷而出。指揮大衆。慷慨激。昂引頭就刑絶無兒女子之態云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[亡國遺民洩憤之方法]  
　　初六日日本每日郵報載稱謀刺朝鮮總督一案株連頗衆近所拘獲之五犯咸巳供認以故因此被逮者共有二十六人之多目下各處警察仍異常心碌查此案牽涉雖廣或可得其情實聞其同謀之人多來自平安城據謂彼黨總部則在海參威安重根之弟亦在黨内夫政治暗殺爲高麗歷史上所熟見大約今後仍將續行不絶蓋韓民自受壓制之後咸以行刺爲洩憤之唯一方法耳 
[英國海軍預算不滿衆意]  
　　十一日倫敦電云每日紀事議院訪事聲稱急進龔對於海軍豫算案之激怒爲彼從來所未聞惟因憲政風潮得免背離即和平自由黨亦因海軍經費驟然增加均爲不安彼等以爲此皆出於海軍大將之意云 
[德報評論土耳其路事]  
　　十一日倫敦電云據栢林電稱德國克納齊登報（保守黨機關報）評諭培格台特鐵路事宜謂英國設以排絶外人占有波斯灣海權爲主要之事務則英德未嘗不能締結條約蓋德國之利益全屬商務性質此約若結對於英國特别之位置可以公道對之也地亞帕斯報謂土耳其與培格台特鐵路公司巳將該路波斯灣一段協議妥洽締結合同且將合一意見以爲與英國交涉之基礎 
[俄德貴人之病狀]  
　　十一日柏林電云俄國外務部大臣薩薩洛夫君之喉症業巳稍愈同日倫敦電云德皇第三世子之疾業己痊可德皇德后巳返柏林 
[法國將興師伐摩]  
　　十一栢林電云法政府因有陸軍中尉一員及兵數名在摩洛哥内地被害故擬興師前往問罪 
（以上譯字林報） 
[土耳其陸軍勦亂近紀]  
　　十二日栢林電云土耳其陸軍征勦伊門亂事巳大獲勝仗 
[土國國會信任財政大臣]  
　　十二日栢林電云土耳其財政大臣特茄維持培巳由國會投票信任 
[德國駐日大使回國]  
　　十二日東京電云德國卸任駐日大使末姆男爵巳於日晚間津海峽擬乘西比利亞火車回國 
[墨西哥風雲日緊]  
　　十三日倫敦電云據鈕約電稱墨西哥政府决議暫停國内憲法上之擔保現有美國軍艦四艘奉命往游墨西哥各口岸實則係巡邏墨西哥海岸耳有謁墨西哥財政大臣里芒托君于鈕約者據稱鄰國執械之隊若無請書准狀而貿然越界入國則即爲侵疆占境以干戈相見也 
[瘋漢殺人駭聞]  
　　十三日香港電云星期日某街餐館有一瘋漢忽發狂病以屠刀擊刺室内之人致有十一人身受重傷内有三人業己殞命警察當時設法以水龍射此瘋漢以期捕獲卒不能如願乃以手鎗斃之（以上譯文匯報） 
本埠新聞 
[商務總會選舉議董]  
　　上海商務總會本届選舉議董除總協理周金箴邵琴濤舊董沈仲禮丁欽齋席子佩焦樂山諸君因擔任多年例得休息且各有職務無暇兼顧先於上年報告到會聲明本年不願應選外業由該會分送選舉票及選舉名單于本月十二日開筒宣佈並　通告各業云本會選舉辛亥年議董共送出選舉票一百十一張各業投票以二月十二日開筒宣布之日截止所有到票開列於後計共到選舉票三權者四十四票兩權者四票一權者四十五票未到選舉票三權者兩票一權者十六票並檢查到票中有數票塡名未齊者於開筒後送票到會祗得作爲無效茲將各位被舉權數開呈公鑒再二月十八日下午三句鐘爲選舉總協理之期在本會開筒宣布各業代表會員會友曁特别個人會員會友届時統布惠臨監視計開沈縵雲君一百七十五權陳潤夫君一百七十權蘇葆笙君一百六十七權周舜卿君一百六十五權王一亭君一百六十二權祝蘭舫君一百五十六權楊信之君貝潤生君各一百四十八權朱五樓君一百四十四權丁价侯君倪錫疇君各一百四十二權林蓮蓀君一百三十七權關絗之君一百二十八權龐萊臣君一百二十六權席立功君一百二十一權陳輝庭君一百十二權陳一齋君一百零一權蘇筠尙君唐露園君各九十二權朱衡齋君八十六權錢琴西君八十五權再查商會禀定章程應以錢琴西君合上二十一位爲上海商務總會辛亥年議董（下略） 
[報告皖北災荒之慘狀]  
　　臨淮蘇小齋太守致華洋義賑會函云聞來自蒙城之朱獻廷君述及垂斃饑黎剖解果腹苟延殘命並據蕭和之說蒙懷交界之區龍亢地方有將人肉嵌入饅頭而食於是城關之人不食饅頭者三天又有將屍身多具埋諸地窖暗地瓜分而 
 
 

Page 19

 
 
食頭顱骸骨仍埋土堆慘甚慘甚 
[成道台欲爲乃郎翻本耶]  
　　虹口賭窟星羅棋布雖經中西官迭次嚴查此風迄未稍息近有江西候補道成觀察旭之公子來申小住被賭台所雇之招接人（彼黨謂之拉牌頭）日至公子寓所設計勾引前往與賭詎公子屢戰屢北輸負鉅金嗣被察出該賭台所備之寶骰内蓄鐵珠暗用磁石吸引旋轉無不如意公子心不甘服回訴乃翁成觀察據情函知滬道諭派王崧生别駕嚴密緝拿務獲懲辦 
[此事固無可掩飾也]  
　　邑紳唐錫瑞等因城自治公所總董李鍾鈺於江蘇諮議局議决禁售彩票後仍將該總董承銷之湖北籤捐正副彩票在滬銷售曾經具禀粘票分投上控奉督撫憲批准札飭滬道查辦在案茲悉劉觀察業巳奉到札文轉飭上海縣田大令密查虚實大令遵即密派親信之人在外查察查至新老北門及十六舖一帶果有私售鄂票情事昨巳據情禀覆滬道請爲核示矣 
[開城陋規將盡行無着矣]  
　　城自治公所各董事以添闢城門將次告竣連同原有七門巳有十一門之多惟前經上海縣議准以新北門小東門小北門三處均於晚間十二時關閉餘俱照常未免參差不一無論外帮旅客進出時茫無所從即本地商民亦有舍近圖遠之苦爰於前日禀請滬道准將各城門弁悉歸巡警局管理每晚均於十二時閉門以昭劃一 
[王子庭將與王三對質矣]  
　　暗殺金琴孫案内之嫌疑犯王三解歸上海縣署訊供不認屢誌前報茲悉原獲是犯之沿江水巡艙長王子庭（因被王三供出該弁圖得賞洋唆令承認故須對質）業於前日投縣候質而原訊是案之靖江縣知縣馮璋亦於昨日到滬投道禀見靜候示期會同上海縣田大令詳細質審以成信讞 
[濤貝勒派員試騐飛行艇消息]  
　　江灣飛行艇技師環落氏昨接駐京法使電信謂中國軍諮處大臣濤貝勒將派員赴滬試騐飛船與軍事上之利益 
[施楚塘快快遠避]  
　　巡警總局總務行政司法各科長知照各路分局文云本月初八日本局接蘇松太道移開本年二月初二日奉蘇撫院電諭内開頃據杭州地方檢察廳電稱蘇杭德新公經理施楚塘因負債巨萬僞造銀票案巳發覺衆證確鑿聞施匿跡蘇申一帶請分别電飭巡警道上海道通飭協緝務獲解浙懲辦希卽通飭一體緝辦等因奉此除分行外合亟移請一體查緝解浙訊辦等因到局除將原文送蘇呈候道憲核奪外特先知照希即遵照撫院電諭轉飭蘇屬一體協緝務獲解局以憑轉解訊辦勿稍玩延是爲至要 
[女押所内之男少年]  
　　昨有年少翩翩之盛九高在公共公廨女押所内不知作何勾當適被旁人瞥見訴知駐廨八十五號西捕惠勒人内盤詰盛支吾以對詢之試辦官媒王蘇氏等亦均推諉神色慌張該西捕以其中必有蹊蹺將盛拘解公堂請爲訊究據供在虹口某學堂讀書餘語含糊寶讞員商之英副領事康君判盛帶回捕房留候查明澈究 
[陸雲生亦巳到案]  
　　英商新旗昌洋行控源利莊各股東不付票銀一案昨晨由探將股東陸雲生傅至公共公廨判陸交保候與英領訂期會同訊理 
[錫金旅學又獲褒奬]  
　　上海錫金旅學由祝紳大椿獨力創辦前年經省視學鄒君調查報告蒙學司傅奬有該校係祝紳獨捐巨欵創辦有年學生甚衆熱心敎育洵爲難得等語去年省視學吳君調查報告後近日又接學司批奬謂該校管理法極爲注重各敎員敎授甚有精神成績亦頗可觀云 
[啓智識字學塾成立]  
　　俞達沈元諸君於去冬組織啓智簡易識字學塾於大南門内西王家弄去年十月間本擬開課嗣因學生報告者少以致遲遲現在巳有學生十餘人業於二月初一日開課茲將該校章程摘要錄下（學科）國文造句習字算學（年齡）十五歳以上品行端正毫無習氣者（學費）分文不敢書籍及物品概由塾内發給（時間）每晚五時至八時（畢業）修業滿三年者試驗及格給以證書 
[謝劵]  
　　滬城中西醫院定於本月十八日起至二十八日止邀請男女賓隨時入院參觀一切昨承惠贈入覽劵十紙書此誌謝 
城内 
[逆子送縣]  
　　陳學曾昨將伊子友亭扭至縣署控稱兒子違忤不孝日事遊蕩請爲究辦當奉内諭着將友亭交差看管候訊 
[道批二則]  
　　上海小蓬萊閣惜字局莫董錫　禀批據稱楊舉人景軾品行修潔堪以經理小蓬萊惜字局務應即准其接辦着即傅諭遵照仍由該董隨將會同商辦爲要裕源長錢莊禀批候據情行知江寗府轉飭追繳備抵 
[道轅記事]  
　　副將銜北京第二廰第二科科長徐孝剛改過局委員馬鍾玽候補通判何紹先昨均到道禀見 
南市 
[房捐局追還捐票]  
　　本邑房捐局委員查得去年十二月分捐票發給各處地甲圖保承領後内有巳閉店户甚多應着繳還爰即飭差傅諭限十天内　緊繳局以免詐擾 
[船户挾嫌縱火]  
　　自治公所水巡隊在浦江查見杉板船户周紀生被江北盪漿船户潘小狗子爭奪生意縱火焚船當即帮同救熄將潘拘至南市裁判所訊明潘素不安分判令戒責二百下交管帮保出並具安分切結存查 
[分期折還]  
　　向操錢業之陸金聲去冬將陸陳氏扭至裁判所稱被其夫陸大新借洋三百元逃避不還奉判交保限交在案茲由該氏將夫交到訊據供稱小的祇借二百元况金聲之妾借居小的處被欠房飯費一百十三元現巳有人理勸折還一百五十元未允判陸大新交保　還洋一百八十元限月底先繳一百元尙有八十元限至八月内還清借據暫存 
[誰敢擔保]  
　　祥茂公司大生輪船前因失 
 
 

Page 20

 
 
去大土四只由工頭丁根榮將小工頭顧方坤及小工蔣雨田胡遠春胡早元沈竹林等扭至裁判所控被舞弊搪塞迭次研訊狡賴不認判方交保候查餘人交方帶出查核在案茲因挺押無保昨又嚴比仍執前供判各小工交丁保出候查方交的保赶緊查緝無保押辦 
[掉包]  
　　裏關橋堍同和烟紙店夥周晋德前日在洪生馬頭兌得小洋一百六十餘角行至該處弄内突遇素不相識之甲乙二人奪包閱看旋仍交還迨周回店啓視包内之洋早被調去祇存鉛餅六枚周始知遇騙即赴裁判所報請查緝 
[索債]  
　　王家嘴角福泰鹹貨行執事沈愼之昨偕客商張心蘭將閔行鎭巳閉鹹貨行主張子平扭至裁判所控被欠去貨洋三百三十七元有零延不清理求請追還經陳裁判訊據張子平供稱巳將生財推抵沈稱不敷尙鉅是以扭控判交保限七天理楚 
閘北 
[尋獲女孩]  
　　楊阿大之女阿毛去年被匪拐失日前由同黨吳蘭順金德和將該女領下某輪船被法捕房包探查獲解至法廨移解巡警總局前日經裁判官孫大令傅到孩父將吳金二犯提案研訊吳供該孩係向王雲浦買來現王押在蘇州警局是實判孩給其父具領吳金二犯分别還押候移提王雲浦來滬再辦 
[不認串拐]  
　　江北人張貴才控丁二串拐弟媳郭氏一案前日由四路分局解送總局經孫裁判提訊供仍不認判丁交保限十天帮同找尋如違提究 
[方始傅訊]  
　　倪爕堂去年在巡警總局控告馬寳不理欠欵紏衆行兇一案前日經孫大令傅集人証質訊一過判馬交保出外趕緊理清 
[須待查核]  
　　江北人邵桂恆沈滕氏昨至四路分局控稱卞元忠去年央小的等爲媒聘韓光明之女爲養媳議定聘金三十元當付洋十二元尙少十八元詎卞恃蠻圖賴請爲追究黄正巡官諭令退去候查核奪 
英租界 
[葉薇生病不能言]  
　　英商羅白臣控葉薇生抵車不贖等情葉因另　收押縣署昨晨由廨將葉移傅到案因其患病甚重不能言語由其母趙氏到堂代質判氏退去候驗明病勢再核 
[定購棉花之紏葛]  
　　英商怡和洋行因花衣搶客范龍六不交承定棉花控奉該管領事照會公廨於昨日將范　案判令交保如無妥保着即暫留俟今日午後會訊再核 
[主婦凌虐婢女]  
　　老閘橋北唐家弄三百零四號住户張王氏時將婢女秋鳳任意凌虐被捕查悉於昨晨將氏拘解公堂請爲訊究判押候禮拜三該婢到堂質訊 
[婦人串拐小孩]  
　　金徐氏與張王氏等串拐胡陳氏之三歲男孩金榮昨由包探拘解公堂押候禮拜六訊辦 
[江北女兒迷路]  
　　女孩陳巧林因不辦路徑由捕送留公廨昨經官媒解案請訊據供年十一歲江北人住於南市久大碼頭艒艒船上判暫留本廨候懸牌召領 
[鄉婦大受驚慌]  
　　鄉婦洪張氏至租界内購物迷途不記歸途徘徊左當由巡捕轉送公廨昨晨解訊判派差送回浦東交家屬收領 
[無賴喪憲亷恥]  
　　無賴李貴生於前日夜半在某處弄内誘令西人鷄姦被捕查獲昨解公堂訊實判押七天期滿逐出租界 
[塌車撞傷巡捕]  
　　塌車夫胡阿四拖車不愼前日在新記濱將站崗華捕顧炳生撞傷當被拘入捕房昨解公堂請究判胡交保候原告傷愈再核 
[欠欵不理]  
　　葉新甫嚴柳江均因欠銀被控昨由差探一併傅至公廨過堂候訊 
[人証未齊]  
　　流氓沙魚皮阿大即徐茂春誘姦女子陳阿二逼令賣娼一案昨日復由捕房解廨請訊判徐與陳女分别還押候補提人証到堂再行訊辦 
[偷兒人獄]  
　　陳阿三徐阿慶陳阿才因竊郭位卿等各家衣物被探一併查獲昨解公堂訊明判阿三押西牢一年零三月阿才阿慶各押四月期滿均逐出租界 
[不實不盡]  
　　顧鐵氏控姜榮桂韓周密誘拐小孩賣於虹口女醫生潘朱氏等情昨由捕房解廨潘朱氏亦投案附控被姜等串同拆梢訊之姜與韓周氏供不承認孫襄讞商以英翰副領事以兩造供詞均有不盡不實遂將朱氏斥退並查姜與周氏前曾犯案着分别各押一禮拜期滿均逐出租界 
[賞給川資]  
　　江西人葉雲春兩次圖盡均被二房主瞥見報捕解送公堂訊係貧苦　送江西會館安插茲因該會館不收帶回公廨昨復解訊奉讞員賞給川資洋兩元着即自行回籍 
美租界 
[計較聘禮]  
　　住居西華得路二千一百八十五號之陸林氏昨至捕房報告稱有十歲女兒巳許沈某爲媳聘禮尙未收齊詎被沈誘匿不放請爲追究捕頭諭赴公堂控訴 
[賊亦好古]  
　　北四川路五十一號徐姓家昨晨失竊古磁花瓶數只值價甚巨徐即報告捕房請爲查緝 
[隣居失睦]  
　　住居漢璧禮路廿四號門牌之陸蔡氏昨至捕房報稱晒台上所晾衣服被比鄰某染坊烟囱冒火燒燬向論不睬請爲查究捕頭准之 
[形跡可疑]  
　　李根發昨持綢皮衣數件在西華得路某押鋪押洋被捕查見以其形跡可疑拘押候查 
[夫妻衝突]  
　　張三元之妻沈氏因夫失業無力國家另居西華得路昨張至妻處要索用度致相口角扭至捕房控訴捕頭詢知情由斥不准理 
法租界 
[明月樓無可支持]  
　　芝國里明月樓茶館主張有生張長生兄弟兩人因近來生意清淡棄店逃避所欠房金四個月計洋八十八元亦未了楚當由收租人董某報告公堂請爲示核聶司馬商之顧副領事諭令登報將生財拍賣抵償 
[車夫並無不是]  
　　車夫江金楚前日拉車在途與某號電車相撞後由電車公司報告捕房將江傅至公廨經中西官訊明咎不在江實因車道鐵軌損壞所致判江開釋了事 
[拐匿有夫婦女]  
　　陳世德昨將范阿華扭至公廨控稱妻子被范拐出匿居浦東奉賢縣境金危橋地方王阿友家小的往　被王持刀行兇業巳禀奉該處巡局王巡官諭令投案禀請備文關提故先將范尋獲送案請再提王訊究判范收押送提王到案訊核 
[膽大人受罰]  
　　捕房昨將張阿怡解至公堂禀稱張前日領一小孩在街心行走後面適有機器車馳來司機人放氣報知張竟　之不睬險遭禍端解案請究聶司馬以張不應大意判罰洋二元充公 
[馬車夫可惡]  
　　某號電車司機人投廨控稱馬夫鍾阿三前日駕車在浦灘金利源碼頭相近電車軌道上馳行小的駕駛電車由後赶上再四揚鈴欲其讓開詎鍾置若罔聞迨電車將與該馬車輪盤碰撞仍不避讓即停輪跳下向之申斥被竟不服出言辱駡嗣由查票人喚捕拘住送案請究訊之鍾供詞遊移聶司馬以鍾咎無可辭從寛罰洋兩元充公 
[海上閒談]  
　　記者逐日談上海。而上海實無事可談。出門四顧。物質則奇技淫巧。人類則奸滑陰詐焉耳。 
　　當世論者。猶欲以上海之文明。代表中國。嗚呼中國。嗚呼上海。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏擬訂地方學務章程施行細則摺（續）]  
　　第三章分區第十條按照地方學務章程第三條分區者名曰學區其分爲二區以上者依序名之曰第一學區第二學區劃分學區之境界以自治區或爲準第十一條　鎭鄉劃分學區應以人口及就學兒童之數爲率其人口不滿二千或就學兒童不滿百者均無庸分區城鎭鄉因地域情勢以分區爲便者雖人口不滿二千亦得分區第十二條城鎭鄉所分學區遇有必要情形得經議事會之議决仍合併之第十三條户口稀少之鄉不能自成一學區又不便設立鄉學連合會者得與附近之鄉合爲一學區第十四條每學區内各項敎育事業須就區内適中之地設立但區内原有公共建築物可以適用者不在此限第十五條因學區分合成區域變更所設各項敎育事業不得己而改廢者於原定年限之内仍須續辦 
　　第四章城鎭鄉鄉學連合會之義務人第十六條城鎭鄉鄉學連合會地方公用學堂設立及維持之經費按照地方學務章程第四條以在本區域内之義務人負擔之區域内之義務人如有意違抗不負此項義務者得照城鎭鄉地方自治章程第七條第一項之罰則辦理第十七條區域内之義務人如左一居住或流萬者不論正户附户均以能自立營生者爲限而以户主爲義務人二有不動産者如田土山林牧塲湖蕩等土地之所有者或舖户堆棧等房屋之所有者皆是其土地房屋經典押與人者則受典押之人應爲義務人三營業者除無定所之行商及資本微小者得經議事會議决免除其負擔外凡營工商等業之主人均爲義務人第十八條義務人在一區域内具有數項資格者應依具各項資格負擔義務具有數項資格而不在一區域内者或一項資格而分在數區域者均各按區域任負擔之義務第十九條負擔義務之欵目定率及徵收之法按照地方自治章程及其他法令之規定其未經規定者應由議事會擬具規則呈請地方長官及監督官府核准施行 
　　第五章委託辦理第二十條城鎭鄉鄉學連合會或其分區不能自任其全部或一部之敎育經費者與該處學童人本區學堂較人他處城鎭鄉鄉學連合會或其分區之學堂反有不便者均得呈請該管地方官核准將該處學齡兒童委託於附近之城鎭鄉鄉學連合會或其分區代辦敎育事宜第二十一條代辦敎育事宜之城鎭鄉鄉學連合會或其分區對於委託之學齡兒童須與本城鎭鄉或本鄉學連合會之學齡兒童同一待遇第二十二條代辦敎育事宜所需之酬金有無多寡由代辦之城鎭鄉鄉學連合會議决之委託者如不同意得彼此協議協議不决應照地方學務章程第六條辦理第二十三條委託代辦敎育事宜遇有左列事項經該管地方官核准得停止之一委託者因該處人口財力增進能自任敎育事業時二委託者與他一鄉或數鄉另設鄉學連合會時三代辦之鄉學連合會解散或變更時四代辦者因有不得巳之事故不能代辦時第二十四條因委託代辦停止而生欵項之紛議者照地方學務章程第六條辦理 
　　第六章學務專員第一節員額及委任第二十五條府廳州縣及城鎭鄉之分三學區以上者得設學務員長一人於其分區得設區學員若干人區學員不限於每區一人得以一人兼辦二區以上之學務鄉學連合會連合二鄉以上者得設學務員長第二十六條府廳州縣城鎭鄉學務專員按照地方學務章程第七條公推呈請地方官委任其應設學務員長者須於學務專員内推擬二人呈由地方官定之學務員長及區學員之資格依地方學務章程第七條及其他法令之規定（如奏定學務綱要所載辦學員紳一節及檢定小學敎員章程所載受檢定者資格之類）現任議事會議員董事會董事及鄉董鄉佐者不得兼任學務專員第二十七條府廳州縣城鎭鄉學務專員均以三年爲任滿任滿仍被推選者准其連任學務專員因事出缺應卽補行公推第二節職權第二十八條府廳州縣學務專員執行事務如左一府廳州縣公立學堂及其他敎育事業之設置及設備二府廳州縣代城鎭鄉設立之學堂及其他敎育事業三關於府廳州縣學務之預算决算事件四關於府廳州縣學務之基本財産積存欵項 
五本地方兒童就學年齡薄之調查編製六本地方學堂各項圖表之調查編製七監督官府或地方長官委任辦理之敎育事件八府廳州縣議事會或參事會議决執行之敎育事件二十九條城鎭鄉鄉學連合會學務專員執行事務如左一本地方學區之劃分及小學堂簡易識字學塾等項之分配設置二本地方公用學堂及其他敎育事業之建築及設備三本地方就學兒童年齡薄之調查編製四本地方學務圖表之調查編製五某處學齡兒童應入某區小學之規定六對於學齡兒童之父兄爲應受義務敎育之勸導七本地方小學堂學額學級授課時間之分配八關於本地方學務經費之事件九關於本地方學務之基本財産積存欵項十監督官府或地方長官委任辦理之敎育事件十一城鎭鄉議事會議决執行之敎育事件第三十條學務專員於議事會開議時得到會陳述意見但不得列議决之數第三節薪金及罰則第三十一條學務專員之薪水公費在府廳州縣經議事會議决由地方官定之在城鎭鄉鄉學連合會由鄉董鄉佐或連合鄉之鄉董擬父議事會議决呈由該管地方官定之均申報提學司備案第三十二條學務專員如有過失在府廳州縣應按照府廳州縣地方自治章程第六十八條第六十九條辦理在城鎭鄉鄉學連合會應按該自治規約辦理 
　　第七章基本財産積存欵項之籌集及處理第三十三條府廳州縣城鎭鄉鄉學連合會得將左列各欵之收入作爲基本財産或積存欵項一捐助學務經費二公費三使用費四嬴餘及歲入酌增之欵五從基本財産或積存欵項所生之收入六由他項自治經費劃還之欵第三十四條前條第一欵至第五欵之收入得充本地方學堂等項設立維持之用但動用第一欵者仍照地方學務章程第九條辦理第三十五條關於基本財産積存欵項之處理及學堂等項設立丙 
 
 

Page 27

 
 
維持之用經議事會之議决得設特别會計第三十六條經理基本財産積存欵項人員應照府廳州縣自治章程第六十六條城鎭鄉自治章程第九十四條之規定 
　　附則第三十七條本施行細則於地方自治巳成立者適用之第三十八條本施行細則如有未盡事宜由學部隨時攺訂（完） 
小說 
[言情小說投海孤兒（十四）]  
　　弗倫富士聞言。乃立變其色切齒而立。有頃。始謂律師曰。密司脫排苛。汝不能干預吾事。律師曰。吾固不能干預君事。然此孺子者。密昔司討克臨命之際。乃命我爲之保守財産。弗爲傖人所得。吾旣有保守財産之權。在禮卽有將護白雷姆生命之責。今惟有誠告足下。愼勿虐此孺子。且當速爲之更易衣服。否則吾爲律師。有詰問足下之權。足下幸自留意。語巳。即向弗倫富士鞠躬爲别。立趨而出。 
　　弗倫富士坐於密室之中。徐吸其菸。若有所待。旣而久俟不至。則焦煩無次。盤旋一室之中。往來不巳。自語曰。吾以書招乃德迭克司。何爲逾時弗至。詎未見吾書耶。語次。陡聞門鈴之聲。鏘然而動。弗倫富士知爲侍者諾里。賽引乃德迭克司至矣。卽曰。諾里賽。汝肅客入此。立時見侍者啓門而入。後隨一侏儒之男子。二目深陷。面作綘色。鼻尖下垂而作鈎形菸臭中人欲噦。衣服亦凌雜弗整。兇醜之狀可掬。時時回首狼顧其後。若慮他人之追襲。此乃德迭克司者。少年時椎埋刧質。靡所不爲。繼乃鈎結徒黨。煽惑亡命。作販私事業。數年之間。竟得鉅貲。今亦卜居於倫敦之克林威爾街。矯爲上流社會之人矣。顧乃德迭克司之性。殘厲無倫。且能爲他人擄其謀略。慮事多中。具爲惡之才。而其財力又足以濟之。直爲社會之大蠧。當弗倫富士未至澳洲之先。即與乃德迭克司反往至稔。蓋二人之流品同也。迨弗倫富士爲舅氏所屏。遠適澳洲。猶與乃德迭克司時時通問。至於弗倫富士商業頽落。知舅氏亦巳前殁。乃歸至倫敦。自念無以資生。則覓得此舊時之老友。力求劃策。乃德迭克司夙知薏麥玲之與彼。兩小無猜。情愫至渥。則立授弗倫以蠱惑薏麥玲之術。且假以鉅貲。俾得用爲貲本。以營此偉大之商業。果使此謀中者。則獲利至鉅。殆什百千倍而不止矣。其後弗倫富士之謀劃旣成。則深佩乃德之才。至於無地。自後事無鉅細。必邀乃德謀之。此時見乃德行人。立趨而前。握手爲禮。呼曰。老友無恙乃德亦出其粗笨之手。與弗倫富士互握。口中言曰。密司脫富士。今日我來遲矣。君約我三時。而我以事集不能遽脫。乃逾時至於四十分鐘。幸君恕我。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
