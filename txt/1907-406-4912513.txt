# 1907 - 406 - 4912513

 

Page 1

 
 
   
 
 

Page 2

 
 
[宮門抄]  
　　十月二十一日召見軍機恩祥陳瀏 
論說 
[爭路權與立憲之關繫（續十四日）　（可愕）]  
　　雖然往者不可諫。來者猶可追。蘇杭甬鐵路借欵問題政府敢以强硬手段。對付我江浙者。稔我國民素以優容柔弱稱。其力足以左右之故也。一旦曉然於優容柔弱之性質不足以爲國民彼以强硬來者而我一以堅忍不折之气概應付之一公司與政府爭。而兩省人民爲之後援兩省人民與政府爭而全國人民爲之後援愈接愈厲有進死而無退守。使政府知前此數十年之人民。優容柔弱懾伏於專制政體之下。而不敢有異言者。皆由於不知國民之權利今痛心疾首於權利之喪失則寗死必爭爭而不獲則寗死而不已夫如是而後政府方知我國民之不可輕侮。權利之不可妄奪路權特其一例而已而權利之不出於國民範圍外者。皆得要求之。嚴吾義。正吾理壯吾辭養吾氣。所謂對於政府之正當要求者方多。而實以爭路權爲專制與民權消長之機。 
　　由此觀之拒欵一事爭之得巳則我國他日尙有立憲之望爭之不得則我國轉瞬將見滅亡之慘是蘇杭甬一路。非鐵道存亡之關係。乃兩省土地人民存亡之關係也非兩省土地人民存亡之關係。乃中國全國土地人民存亡之關係也。欲不亡中國不可不行立憲欲中國行立憲不可不伸民權欲伸中國之民權不可不自保障國民固有之權利始。一鐵路借欵之問題。不知者方以爲關係甚微。乃由因而推果相率牽連而趨於必至之勢者。竟至於亡國而後已也。 
　　試一觀路事發表以來熱心之士爲之舌焦唇敝筆秃墨罄或以口或以文。或以資產。或以勞力踔厲無前而不餒者。不獨紳商學界爲然也。下至 
 
 
 

Page 3

 
 
伶界妓界勞働界。旁及女界幼稚界亦莫不急公好義。節衣省食以助其成。且及身受其害而最切者。蘇浙兩鐵路公司也。而兩公司外之江浙人士。如與之一體不獨江浙人士爲然也。即我國各行。省人士亦如與之一體。此豈爲蘇浙兩公司爭鐵道營業之利哉懼外人之擅我路政也危言悚。論强項者倡言抗稅自愛者矢誓蹈海豈眞冒大不韙與舍生命。以謀兩公司鐵路營業之利哉憤政府之摧我民權也。廢約不廢拒欵不拒斷送兩省數百里之鐵道以取其土地人民而并及全國之土地人民慘情哀告政府曾不一動。務以踐個人之私信而悍然不復顧民心故今日拒欵問題不當視爲蘇浙兩公司與英人爭私權。而當視爲我國民與政府爭公權 
　　不然蘇浙兩公司不過一營利目的之私法人已耳。而何足以動江浙兩省人士之公憤并何足以動全國人士之公憤。或竟謂今日之反對借欵說者非黨於公司乃黨於國民。非黨於公司以爭私權乃黨於國民以爭公權亦無不可也故欲爲根本上之解决不當僅注眼於鐵路之私權一方面。而當進於國民之公權一方面。振衣者絜其領。所謂大綱旣舉則細目自張否耶 
　　夫如是則吾人所處力爭之地位不可不定往者愚園股東之會當時主張代表人都者有二派一主張股東代表二主張國民代表夫代表之無效無論其代表股東代表國民一也若權衡於股東代表與國民代表二者之當否則無寗以代表國民爲是何言之兩公司幸皆多明達之士耳假令其公司中人員。一如某外部之臆言。公司執事位置不更公司必不出而梗議苟其如是。吾國民其能竟任公司之借欵乎。吾有以知其必不然也故不得已而舉代表。無寗以主張國民代表之說爲是何也借欵問題非言蘇杭甬鐵路之關係。乃吾國全局存亡之關係也 
　　雖然旣如上所云拒欵問題當視爲我國民與政府爭公權。不當視爲蘇浙兩公司與英人爭私權則所謂拒欵會所謂公舉代表人都所謂組織中國路鑛協會皆不適於今日拒欵之用。試爲之評論商榷而畧伸鄙見 
於左。（未完） 
[專電]  
　　電一（北京） 
陸春江中丞昨日召見面奏江浙路事民情洶懼請飭下外務部設法挽回以慰民望 
　　電二（北京） 
裁撤吏部事因鹿傳霖陸潤庠榮慶極力反對張袁無可如何擬作罷論 
　　電三（北京） 
旅滬粤紳以西江緝捕外部准許英人管理電請收回主權聞外部略有轉圜之意 
　　電四（廣州） 
粤省紳民以萄葡牙人在屏藩嶺海面越界侵權辱官虐民特聯名六千人電禀樞府乞竭力爭持 
　　電五（南京） 
江督接贛撫覆電稱借用江貞兵輪准每月籌措薪餉一千五百金 
　　電六（杭州） 
嵊縣匪徒與官軍開仗警察羣起助匪倒戈相向致官弁陣亡官兵死數十人惟匪首裘亞標陣斬餘均竄逃民心稍定 
　　電七（寗波） 
鎭海縣電禀海盜猖獗請撥派兵輪遊巡勦辦 
路欵要聞 
[浙省學校聯合會開會詳紀]  
　　十八日下午杭省學校聯合拒欵會開第二次大會各府代表與會者約一百七十人（一）許會長宣布開會詞（二）報告本會成立後情形書記部報告來往函電會計部報告收支數（三）報告各府縣到會人數（四）報告各學校認股總數（五）决議交股方法（六）决議本會暫行簡章（七）公舉代表人國民拒欵會（八）提議各種未解决事件次由王偉人君演說再次副會長魏伸吾君報告到會各屬代表計共一百七十餘人所有股數杭州各校二十 
 
 

Page 4

 
 
七萬六千三百五十五元又杭州外縣各校九千九百九十元嘉屬各校二萬七千零二十元湖州三校一萬九千元紹興三萬元金華一萬七千九百五十元温州四校三萬元。嚴州九千二百元龍游學界四千元餘姚三千元山陰會稽學界二十萬元杭州駐防連學界二十四萬元。共計八十六萬六千五百十五。元許會長復提議交股方法全體主持十年蔣抑之君宣言浙路預算每年三百里五年决可告成故上海開會各股東均以每股五元五年繳齊爲然許君謂浙路幾年可成决議幾年交欵現當通過國俟民拒欵會再决。次公推本會會長許壬副會長王魏三君代表人國民拒欵會鐘鳴六下即散會 
[浙路公司接各處認股報告（滬北商團公會）]  
　　公認路股二十五萬元。謂如借欵未能爭回或係官督則所認股欵皆不願繳若仍遵旨商辦則一經咨照卽當按期清繳云（上海綢業緒綸公所）九章介福升和等十五家公認五百百股俟拒欵告成照章按繳（杭州綢業駐滬同人）在錢江會館議自認代招計共七千餘股（紹興沈高稚蘭女士）變賣簪珥認股一千元（餘姚謝　軒謝檢庭君）先認一萬元。（餘姚拒欵會）第一次認五萬餘元第二次認四萬餘元。（東關拒欵分會）先認五千元。（諸曁拒欵會）先認十萬零五千三百元（嘉善拒欵會）先認五萬元。（嘉興拒欵會）認四十餘萬元。（嘉興公立醫藥研究會）先認五百股（蕭山陳罕笙君）認一千元（德清拒欵會）先認五千數百元。（西樂會）認三百十股（海門學商界）先認一千元（濮院鎭紳商學界）先認一千股（復旦公學）共認一千二百五十二股名單畧 
[蘇路公司接各處認股函電（學界蘇路留京勸股會電）]  
　　開會日己認三千股新章如何電復以便續認（青浦競新小學堂書）同人勉集四百股欵遵章續繳（蕩口保路會書）果育小學校長華子隨。君認五百股校中全體及聽差共認二百四十二股。公立初等小學教員學生及衆紳商共認二百七十二股乂女僕二人亦認三股。通計一千零十七股。（中斌商業校長聞冠塵書）尙志學會會員楊公穆俞仲帆錢雨生武亞傑蔡梅卿李穉華等首認百股冠塵所創之中斌公學學生除减膳認股百元外。再每生日積十文。大約可湊成五十股。冠塵担任太倉一方面勸認二百股聊盡義務 
[甯垣第二次會議]  
　　寗垣蘇路拒欵會於十八日假夫子廟教育會。開第二次會議先由程一夔報告赴滬情形嗣由陳　蓀張曾璧等各担任特别捐以爲本會經費次將勸股册分交各會員决議推廣勸股辦法軍界商界工界學界均當分途勸募並訂第三次會期云 
[黃渡鎭集股會]  
　　黃渡一鎭跨嘉青兩界此次路欵事亟由夏君芍賓金君西林發起於本月十九日下午開集股會於嘉界小學堂首由夏君宣佈開會宗旨述明蘇路拒欵之理由次由金君說明認股新章及入股之利益到者數百人均極感動演說畢簽名認股金西林君獨認一。千股夏芍賓朱子潛吳梅鶴夏鹿笙。諸君各認一百股。其餘數十股以下 
不等次及男女學生均各爭先認購下至男女僕亦各出其傭貲踴躍入股計當塲共認二千三百股。嘉界得十之九而青界祗十之一云 
[上海南北市水菓業集股]  
　　二十日上午十時上海水菓同業在小東門内北城根水菓公所開拒欵會經發起人朱栢亭。等邀集同業數十人開會拒欵先由朱栢亭報告後由李綏襄江榮儕錢南山相繼演說當塲集股共計七千餘元。 
[上海醫學研究所傳單]  
　　（前略）醫界爲社會上流平日治病必竭盡心力以救人之危今國危矣若不起而力救爲紳商學界之輔助上醫醫國之謂何茲準十月二十五日。一句鐘在本所集議務祈早降如不能親到須倩代表 
緊要新聞 
[宗室滿漢條陳之准駁北京]  
　　宗室文斌等化除滿 
漢條陳一摺於上月廿二日奉旨議奏（原摺已節錄初五本報）茲悉政務處已在朗潤園議過兩次均謂此摺大半可以議准張中堂云近來條陳滿漢之摺甚多而旗人中所上者此件實可推爲第一陳尙書閱之亦贊成不巳其中化除形迹者三條化除根本者六。條均極中肯惟大半已經推行可以議准。而指駁者亦有二條如授田耕種必與漢人之地恐民間滋怨應令先進巡警學堂及研究各項實業一俟畢業再停口粮各節擬即通飭京外各處。一律照辦（山） 
[慈宮與日后之交誼北京]  
　　此次倫貝子赴東起程之前皇太后曾親筆畫五色牡丹花一。幅乂嵌珠如意一。枚諭令倫貝子齎呈日本皇后。以表企慕之意此外尙有食物四種云（影） 
[吏部裁併内閣續誌北京]  
　　政府近以議决裁撤吏部將驗放人員移歸内閣辦理且預備立憲將來升遷選調等名目均須改爲會推選舉日昨由軍機處行文吏部。令將候選官册赶緊　送。並部中 
 
 

Page 5

 
 
一切應辦事宜一律繕單開明以便斟酌繕摺奏聞現在部中員司無不憂形於色（之） 
　　又另一訪函云京中自議裁吏部内外城各金店生意　盛於前。緣有一般薰心仕宦之人紛纷向各金店探問移奬價値而各金店亦終日向各處覔取各捐案内未經核准之實收不惜善價以爲將來居奇地步如從前順直賑捐及秦晉紳富江西籌餉各捐案中人以一二成捐來者。各金店竟以十成收買。預存鋪内遇有同姓者問津則倍其價以售之聞竟有以二百餘金捐一移奬候選從九品者熱中之人亦云多矣（盖） 
　　按此兩條與專電欄己自歧異想訪員發信之時尙無作罷之議也 
[呂提督調兵赴嵊勦匪寧波]  
　　紹屬嵊縣十匪十九日與營兵接仗營兵被土匪殺死者不少正中營管帶劉慶林。被匪洋鎗擊穿手膀並受刀傷殞命。全隊兵勇大半殺斃當日甬郡官場接得紹府急電告警由呂道生軍門赶調常備。營勇丁數哨。星夜前赴該處剿辦 
[贛撫電覆萍鄉獲犯江西]  
　　贛撫電致江督畧謂醴陵來電。當經電飭萍鄉江令查覆。頃據汪令覆稱逃犯二名加懸重賞嚴緝雲營拿送彭永位三犯。現正嚴鞫鄉間尙安靜明日親赴察訪回署再行禀辦等語除俟該令禀到再行奉聞外謹復（千） 
[粤東西江緝捕問題]  
　　羣學會集議情形十五日廣東羣學維持會爲西江緝捕事徧邀學界在南武學堂集議是日到會者五十餘堂約三百餘人公舉何劍吾爲主席。由主席佈告開會宗旨提議外人覬觎惠州香山新安地界及西江緝捕共四事旋有惠州學會代表李綬青君出所繪圖指陳一切。茲將决議次序錄下（一）議决打電（二）决議先電外務部（三）决議打長電（四）决議擔任電稿草案公舉葉夏聲陳侗若李綬青沈孝。則四君（五）决議電稿主張急激主義（六）决議卽日起稿　七發電。（七）决議另立一會由衆公舉會員領銜即舉定何葉陳李沈五君定會名曰國權挽救會（八）决議十七日無論入會與否如有樂捐會費者請交南武學堂 
　　商界傳單公啟者西江緝捕係我國主權（中畧）今不力爭他日吾人之田園屋宇生命財產皆所不保事關大局不能漠視業於十四日。在戒烟總會集議决定合力電爭茲再定期十六日爲第二期集議十八日爲第三期集議仍假座華林寺戒烟總會届時務懇同胞早臨切盼之至　　粤商自治會致總商會函總協理大人閣下西江緝捕兵柄不可假人去年西南輪船被劫英人欲干涉捕權經前督岑宮保拒絶近因盜刦洋旗小輪英人越俎干預竟向外部要求西江捕權交稅司管理外部遽爾允許爲虎作倀甘授外人以柄此風一長揚子江及各省内河將非我有亡可立待應速五面堅拒一面妥籌自治辦法。以杜口實昨已電政府力爭並警告各埠及上海總商會事關粤人生死問題西江爲兩粤商務樞紐貴總會尤有密切之關係應。請刻日電京力拒并分電各小商會合力電爭十六十八會議務乞惠臨共籌辦法至感至禱 
　　粤商自治會致輪船公司函西江緝捕外部授權外人朝廷廿心棄粤各國援例瓜分卽在目前推厥原因實由關卡司巡苛虐華商。之所致昨已電政府拒絶並警告中外合力電爭泰山可移主權誓不可失現定期十六十八兩日假座戒烟總會開大會議妥籌自治辦法以善其後應請貴　同人。踴躍蒞會。並將輪船被虐情形詳告共籌辦法事。機危迫萬難稍延是所切禱 
淞滬要聞 
[江督札各關局文（爲日本購米事）]  
　　照得日本因災告糶經外務部奏定江南皖贛。兩省認辦三十萬。石内蕪湖二十萬石九江十萬石由華商採買日商接運官爲發給護照。當分别派委大員會關籌辦所需護照現經本部堂核定飭刋呈送茲已編就皖字號護照二百五十張贛字號護照一百五十張。一律蓋印應卽發交各該關道查收將來此項糶米起運時先由商人赴關報明石數查驗無訛除照完關稅外蕪湖一口應由關頟照蘇皖兩米厘局照章徴收厘金九江向來有無米厘應歸何局核收亦由該關查明向章辦理俟各處稅釐完納清訖。即將護照由關加蓋印信轉交稅司簽字核明塡給承運隨時電知滬關轉致稅司派人赴吳淞口外候驗。如驗明米數與照相符並無夾帶飭令繳照放行由滬關移還起運原關留存連同照根彙案呈繳本部堂衙門核銷各該口均以運足認辦石數卽行截止此項空白照式應先分咨安西撫部院及札行蕪九滬寗鎭各關蘇皖兩米釐局查收備案至運米章程蕪九兩關情形各有不同。自應因地制宜各定辦法。前據蕪湖關道面禀情形大畧已具昨准日領來函當已函復令查該關道妥商辦法本部堂不爲遙制應由文道會同理道等與日領妥速商訂通報查攷。九江一關現據該關道及委員黎道等遵照另批妥議商訂具報除咨行外合將照式札發該關局遵照辦理毌違 
[三井洋行與户部銀行之交涉]  
　　三井洋行因營口東盛和虧倒不会户部銀行滙欵經滬道與日領往復函商等情已紀昨報茲滬道又得營口來電。云上海道台鑒由省　　删電悉當傳據商會潘總理面稱三井洋行欵。已接滬電。昨日交清祈轉户部銀行桐皓印（企） 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
輿論一斑 
[敬告湘中同胞集股襄助江浙鐵路啟（湘南人小亞夫）]  
　　自江浙路事問題起不禁憤鬱於中血誠所感謹哀告吾湘同胞曰鳴乎吾中國其不亡於政府之手者幾希乎書云民爲邦本本固邦寗今政府不惟不庇其本根反務除根株之凈盡不惟不鋤具非種反滋他種族之摧殘迹其倒行逆施奉夷虜若神明視吾民如土芥開門揖盜狼狽爲奸於逼江浙路貸英債而益信矣觀夫同心赴難極力籌資以冀轉危爲安救護二千餘萬人之生命財產嗚乎其境慘矣其情痛矣然其心尤可哀而可敬矣惟然吾敬之吾哀之吾　若同受此慘痛之情境也良以江浙之民心雖固民體雖團奈如民力之或不足何吾茲因有念于傳之言曰救災卹鄰古之道也亦公德也是故鄉鄰有鬥往救且或纓冠兄弟鬩　外侮猶當力禦縱吾等對於江浙各異封疆要之同此國民卽當同盡分子之義務詎可視秦越之肥瘠拆吳楚爲東南忍令唇齒之邦蹈危亡之禍不共謀所以劻救者乎江浙若失圖其影響實及于全國火炎昆岡玉石俱焚吾等國民亦當防患未然矣所望吾湘紳商學界諸同胞表急難之同情開臨時之大會凡素孚人望而具熱腸者一二人起而首倡之千百從而繼和之終且各郡邑都人士咸會集而運籌之於焉貧者致力以招商富者投資而認股當多多之益善斯滾滾以盈科輸將篋底之金錢補助鄰封之鐵道同伸大義以抵奸謀不亦國情交慰歟爰用瀝血陳情紓誠廣告維桑與梓倘採芻蕘一時軫念危機謀紓國難啟同仁之高會在扶危本以仁存心誠見義而勇爲則爲國仍以義爲利尙非以不動尊之寶投諸無何有之鄉則茲之義利兼全仁心共仰吾知實蒙其惠者當歡洽夫同澤同袍即聞其風者亦感通而相扶相助矣非然者瀟湘雲夢不能西接泉唐太湖之波倘他山之惠澤旁敷仁川共濟源源之勢有先我而來者則吾楚雖漢水爲池而遏塞其流已昧挹注交通之道矣設也北禍旋來南風不競虎狼入室檮杌無靈凡蘭芬芷郁之鄉踵瓜剖豆分之慘此際峯孤衡岳德雖峻已無鄰波沸洞庭陸其沈而胥溺誰歟念輔車相依之誼而將伯助予者興念及此有不懷杞人憂而作楚囚泣者戓然此初不具論也第一衡今茲之國勢與政府之貪殘不惜舉中國之土地人民共外交之贈貽品物縱令國病民窮彼猶晏安鴆毒粉飾承平吾國民猶不起而倒挽狂瀾匡扶大局則中原板蕩種族傷痍禍變之乘伊於胡底矣寗祗吳爲沼越爲魚乎此吾之所以誠恐誠惶謹哀告吾湘諸同胞者也故爲今策保全地者計莫如遐邇一體固結民團聯中國爲一家挽大公之權利交通聲氣振起國魂共保和安同增幸福無爲政府賣無俾外人羞此則小子之至懇至誠馨香百禱我同鄉并希望吾國最親愛諸同胞者也 
分類新聞 
政界 
[派員訪查私運軍火案安慶]  
　　日前蕪關拿獲軍火各情迭詳本報茲皖撫接江督端午帥咨開此項軍火該行旣執有護照據爲口實自非派員前往安慶蕪湖各處密加查訪務得確據不足以昭折服等因現馮中丞已遴派妥員分往確查禀復核辦（美） 
 
 

Page 11

 
 
[南昌奉飭行戒烟江西]  
　　江西南昌府徐性臣太守十四日奉飭交卸遵旨戒烟而次晨衙叅太守禀見各當道面陳在任知府有烟癖者不獨卑府一人請嚴澈查以昭公允云（因） 
[委員採辦米穀武昌]  
　　鄂督趙次帥近日在善後局集議撥欵採辦米穀存儲常平倉以備民食特委知縣盧國華朱慶讞常祖盤及府經歷汪興傳等各員分赴襄陽安慶長沙等處購辦云（今） 
[土膏統稅局之合併長沙]  
　　湘省土膏統稅局近來收稅頗形暢旺惟所有稅銀發放各錢店生息不免時有倒欠聞目前由該局核算約 
計開辦至今已被各店虧欠銀一萬八千兩上下該局總辦翁觀察壽籛已經禀准辭差將省垣局務歸入常德府分局合辦矣（敏） 
[禀辦三界鎭警察安慶]  
　　滁州定遠盱眙來安三縣交界之三界鎭地方山徑崎嶇向多匪盜現滁州牧會同該三縣擬在該鎭設立警察局一所招募巡兵分段站崗以保治安昨特具禀督撫請示核辦（孔） 
[警局委員更改名目武昌]  
　　湖北巡警道馮少竹觀察近與鄂臬梁廉訪商議將各警局專辦分查各員一律改名爲正巡官副巡官正巡官以三年爲一任副巡官一年一任業已據情詳請鄂督核示矣（今） 
[咨請籌解河工經費安慶]  
　　皖省應解江北南河工程銀兩尙少銀五千兩迄未解清而南河又遭潰塌經各分廳墊欵修築現由江北提督王軍門咨請皖撫請將前項銀兩迅飭籌解以應要需（賢） 
[電商選送寗蘇兩屬法政學生南京]  
　　江督近據蘇提學司毛慶蕃以選送京師法政學堂預科生請寗蘇兩屬各送十名等因午帥以事屬可行當卽電商學部核示遵行矣（間） 
[松督批飭妥議烟膏專賣辦法福建]  
　　閩省戒烟善會董事尤東暘等日昨聯名具禀督憲松制軍畧謂欲絶鴉片須設專賣由官設廠熬膏抽捐寓禁於征卽以所得捐欵用於地方公益之事云云當經松制軍批仰司道會同商酌體察寺方籌議核奪詳覆云（如） 
[請派皖北洋務委員安慶]  
　　安徽洋務總局近日具詳皖撫請派皖北土稅提調王倅承爲皖北差遣委員遇有洋務交涉事件卽可就近查辦現馮中丞已批准札委矣（政） 
[咨查粤省按糧捐輸辦法廣東]  
　　廣東按糧捐輸一項奏明自二十九年春征起按照銀米正額加捐三成凡串載正銀一兩帶完捐輸洋銀三錢串載銀米一石亦帶完捐輸洋銀三錢不另加平補水俾歸簡易不准官吏人等加索雜費集有成數准照四川辦法請奬廣額等情現度支部咨行來粤以此案嗣後辦理情形迄今並未奏咨現在部中清查各省錢糧務即將此案如何辦理一切詳細情形每年收銀若干作何支用趕緊查明專咨報部云（女） 
交涉 
[移知教堂互換地基南昌]  
　　洋務總局移知藩臬文云竊照耑城廢署全地互換一案茲據英倭領事函復鮑教士在溽養病其南昌教堂事宜及關照金教士幼女已託至戚胡佈恩住省代理照料至互換基地一事請飭地方儘可與該教士等三人一同相商如有立據簽字之事即向胡教士直接主持又接該領事續函據胡教士開呈耑城廢署弓尺請函致訂界立契計開前寛一百三十四英尺後寛一百七十英尺計深二百七十英尺并聞有一某舉人出而阻撓謂前面之地係伊承典無論虚實不能承認務請全地互換速爲妥辦其新立契約卽乞擲交教士胡佈恩收執各等情前來除札飭南新二縣刻日邀同英教士胡佈恩前往跟 
同將該耑城衙署地基及羅家塘教堂舊基分别丈量清楚訂立界址繪具圖說書立互相掉換契約註明四址丈尺外合行移知查核（方） 
[倫貝子將抵神户]  
　　二十日東京電云中國欽派赴日答聘大臣倫貝子約二十一日可抵神户日本政府已派員迎接矣（譯） 
軍界 
[桂撫對於西軍助剿東匪之政見武昌]  
　　桂省張撫以此次欽廉之亂均由村民諱言匪蹤之故半因從匪半因畏匪目下辦法非使百姓反正民匪無由分别當先擊散大股使民心確信官軍可恃而後不肯從匪而尤以急派官軍保護抗匪之團爲下手地步擬請丁提督和統領添撥兵隊越境分别駐防游擊總期實力做到助剿兩字旣省東力亦固西防惟大舉助剿丁和兩軍兵力自宜加厚丁軍應提出四營和軍應提出兩營均照二十二十一兩隊章制募足總計增兵一千數百名鎗枝由邕潯兩局領用兵力旣增丁提督卽親赴附近地方酌中駐紮就近指揮至南寗城守事宜責成道府嚴爲戒備云（音） 
[電請派兵巡緝軍火廣東]  
　　粤省惠州陸豐縣周令探聞有會匪交通外匪用火輪運濟軍火在海豐陸豐地方起事特電禀　潮嘉吳道請轉禀督院迅派兵輪在海陸洋面巡緝軍火吳道據禀以該匪究在何處聚匿該縣曾否會營查拿電中均未叙明殊欠切實惟北海李鎭日前亦曾電稱有會匪擬在惠州屬内偷運軍火是該令電禀事屬有因當卽電飭海陸二縣認眞防範查拿並確查實情電復一面據情飛電督院飭派兵輪速赴海陸二縣洋面巡緝軍火查拿匪徒以遏亂萌聞張督巳飭撥兵輪刻日駛往嚴密巡緝矣（爲） 
[電飭派員赴北洋觀操武昌]  
　　鄂軍第七鎭統制張鎭軍日前奉陸軍部電飭派員前往北洋參觀第一鎭軍隊當即遴派本鎭三等參謀官何錫蕃步隊三十一標標統曾廣大管帶光明楊開甲李克果齊寶堂等八員於十七日乘火車往津參觀操法（音） 
[軍門因公赴寗鎭江]  
　　淮北緝私營總統李定明軍門十八日由徐蒞鎭翌晨換座招商局江永輪船赴寗謁見江督端午帥籌商緝匪之策云（射） 
[陸軍咨送學生起程湖北]  
　　湖北前送保定陸軍學生六十名早誌本報近因缺額八名特咨陸軍學堂補足已由白提調壽銘考選八名于日昨榜示諭令刻日起程（七） 
 
 

Page 12

 
 
學務 
[學憲新訂學堂畢業考試規條湖北]  
　　鄂省學憲黃文宗因鄂省文武大小各學堂年暑兩假均有届期畢凿者考試規條未能一律特飭各科正副課長會議規條十則禀請督憲核示遵辦錄下一大考最須認眞如在堂内或堂外請人代作者查出卽行開除出堂二出題之後除午膳外無論何事不准下堂違者本日扣考三大考試卷關係甚重廟諱聖諱均宜敬避作文詞旨亦須純正不得夫之過激四寫卷字宜清楚如有錯落太多筆墨潦草者從嚴扣分五每日試卷至上午十一點鐘一律蓋戳至少以寫作一頁爲度六試卷蓋戳以後只准添接不准全換七試卷寫字錯誤者可塗改不准鈎挑及用記號挖補割截等弊八每次考試皆當堂交卷午膳時準按時下堂上堂九試題係問答體者交卷時刻至遲以上午十一點半鐘爲度十試題係作文者交卷時刻以下午三點鐘爲度遲至四點鐘者扣二十分遲至五點鐘者扣肆十分遲至晚飯後者（即六句鐘）無分（十） 
[女學禀撥經費常州]  
　　常州粹化女學暑假後改辦師範所有經費全賴捐助近因萬分窘亟特由莊思緘莊仲咸劉藝士沈友卿四紳聯名具禀江督蘇撫提學使請於汪姓充公屋價及挑駁公司報效學費内先撥若干應用並請指定常年經費以維久遠而免中輟云（言） 
[組織教育總會臷昌]  
　　鄂省學界中人現擬在省城組織一教育總會巳於十九日在黃鶴樓開會集議選舉該會代表書記幹事各員以襄學務（音） 
[查辦侵吞學欵之劣董揚州]  
　　揚屬興化縣文正學堂經前令張紹堂大令飭學董劉聖和鄭希曾興辦一切建築費用多至六千餘串現學界中人訪知該董等浮支中飽因臚舉多欵聯名禀控寗提學請派員調查當奉陳學使批准札飭興化縣張應銘大令查覆核奪（言） 
實業 
[從化縣樟腦之調查廣東]  
　　從化縣史令前奉農工商局札飭查明屬内遞年所出樟木斤兩數目并水陸運道情形現史令查悉縣屬距省旱道一百三十里水程二百八十里水運雖遠較易於陸運之費力屬内樟木均零星散見大小株數若干無從得悉惟樟樟葉一項每年由三月起至七月底止街口墟約可收六萬斤旗杆墟約可收五萬斤良口米步約可收二千萬斤陂下墟約可收一萬斤太平墟約可收四萬斤蔴村墟約可收二萬斤總計每年約收三十八萬斤每甑用葉十八斤約可甑得樟腦三兩四五錢採製之法葉香者有腦葉臭者無腦巳據情并將葉樣禀繳到局核驗矣（爲） 
[擬修煤小鐵道湖北]  
　　鄂省興國州礦山開辦已有成效惟由礦山轉運維艱擬開鐵路一條直達江干前張閣督在任時曾經札委胡刺史得立就近履勘尙未禀覆現由接任之羅刺史勘畢繪圖貼說呈途來省藩憲李方伯以此舉於礦務大有裨益决意撥欵開辦矣云（甲） 
[信義銀行擬設分號漢口]  
　　商辦鎭江信義儲蓄銀行總理尹觀察壽人前月來漢設立分行現已租定大董家巷及招商局内二處聞年内即須開辦云（今） 
[湘米由漢出口之實數漢口]  
　　湘省於八月初一日准弛米禁後至九月杪封關計各埠米商赴湘採辦由漢轉運至廣東汕頭等處者共有五十餘萬石云（今） 
[南京電車開工]  
　　二十日南京電云此間電車業於今日午刻由江督端午帥行開工禮本地官員以及士民到場觀禮者甚衆（譯） 
[閩中商况之困難閩省]  
　　閩省本年販運北貨各商均無起色以致向日往來客商至是皆裹足不前市上大形冷淡故關稅厘金漸見短征目下寗波船出口因無貨可儎竟欠三分之一多有改運海鹽入口者似此市景誠歷來所罕覯也（） 
[撥解鐵路購地欵項武昌]  
　　鄂省川粤漢鐵呼漢陽武昌一帶路綫前已由善後局官錢局撥欵購買現兩路股欵已集有成數趙次帥特飭鐵路局將購地之費在路股項下撥解歸還以清欵目（音） 
雜記 
[小輪淹斃五十人慘聞漢口]  
　　武漢三埠於十二日晚忽起大風江面船隻陸地高墻傾覆倒塌者不少茲聞有漢口某公司行駛咸寗小輪於十三日開行至金口鎭地方（離漢六十里）風大浪湧將該小輪激翻搭客約五十人全數淹斃鄰近停泊之船因風大自顧不暇亦無從施救現漢上各善堂已集資派人往撈屍身招人認領矣（今） 
[督署添委軍事科文案武昌]  
　　鄂督趙次帥前咨調奉天候補道姜文成觀察來鄂差遺現觀察已遵調到鄂次帥即委爲轅下軍事科文案以資臂助（今） 
[德化縣設櫃收呈九江]  
　　德化縣陳典韶大令以署中收受民間禀呈百端勒索特於署前設立木箱一只凡有投遞禀呈者許其投入箱中每日親自開鎖一次（莫） 
[嚴緝私逃郵局司事鎭江]  
　　南京郵政局供事羅坤瑞於十七日私帶信袋逃往他處現由金陵關電致鎭江關稅務司勒慕薩君轉請水陸總巡周錦堂協戎及丹徒縣王緯臣明府一體協緝復飭鎭關各扞手在各輪船及火車站嚴密查拿（射） 
[派員嚴查運米出海鎭江]  
　　鎭道榮星莊觀察以江陰通州兩屬向爲產米之區恐有奸商私運米糧出口特派候補縣張大令瑛及王别駕前往會同營汛嚴密偵察如有出海米船除米糧充公外並將商販船户從嚴懲辦云（射） 
[測繪生改用常服鎭江]  
　　江督端午帥前派測繪學堂蒔業生赴鎭江一帶測繪地勢現據某紳面禀鄉人少見多怪羣疑學生是外來洋人難免不因謠諑而生事端乞即傳諭各生棄去洋裝改用本國服飾而免猜忌聞午帥已俯如所請矣（庶） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（四十三）]  
　　弗倫聽了。氣得把雙手拍著胸脯道。那班混賬的外國人把咱當做痴子也還罷了。怎麽你們兩個也是這般說法。眞眞要氣死咱了說著。又把手去撫摩肚子。氣得面上通紅頸根上的青筋都一根根的扛起來。薩克森和斐德力見他氣得這般模樣不便再去笑他只得忍住了笑。把别話搭了開去弗倫方才漸漸的把氣平了不一時。已經吃畢。薩克森算過了賬三人同出門來。坐上氣車。便到三馬路公陽里門口停下三人下了汽車斐德力便吩付那車夫把車先開回去等回兒晚上再開車來接車夫答應一聲。便自去了。三人聯步走進公陽里來。斐德力走了幾步抬起頭來看了一看道。這裡是了弗倫聽了。便當先走進。斐德力把他一把拉住。笑道。慢些進去。等我先走好給你們領路。說着便挺着胸脯。大踏步走了進去弗倫和薩克森跟在後邊剛剛走上扶梯弗倫忽聽得外面大呌一聲也不知呌的什麽。出其不意大大的吃了一驚脚底下栽了一栽一個立不穩便在。扶梯上。谷碌碌的跌了下來幸而剛剛只上去了三級。没有跌著什麽。前面的斐德力聽了也吃了一驚連忙回過頭來看時。弗倫早一躍而起。重新走上扶梯。跟著斐德力一直進去。斐德力回頭對他說道。你怎麽好好的走。路會栽上一交弗倫聽了自覺有些慚。愧紅著個臉兒。正要開口。早見那房内的一班娘姨大姐。一陣風的迎接出來。有一個十八九歲的大姐。一把拉住了斐德力的衣服。拉了進去三人一同坐下。弗倫抬起頭來。看那一班人時。只覺得一個個都是花嫣柳媚的神情。蝶舞鶯飛的態度。弗倫呆呆的看了一回。便悄悄的問斐德力道。你說的海棠紅是那一個。斐德力聽了哈哈的笑道到了這個地方。你不必多說。只坐在這裡就是了。說著便回過頭來。對着個娘姨。咕嚕咕嚕的說了幾句中國話兒。弗倫也不曉得他說的是些什麽。只見那一班女子。一個個都看著弗倫。格格的笑笑得個弗倫不好意思起來便把頭别了過去假作没有看見。不多一會。早聽得門簾外面一陣環佩釵釧的聲音。又接着鼻孔中間。一股蘭麝氷桂的氣味門簾一起。一個長身玉立的麗人嬝嬝婷婷的走了進來。滿面春風的。對着斐德力呌了一聲。又說了幾句寒暄的說話竟是說得絶好的一口英國話兒。弗倫起初見了海棠紅進來。已經覺得目光中光華一閃神米四飛。 
國外新聞 
[德國預算案數目增加]  
　　二十日倫敦電云栢林來電謂德國近時發行之豫算案自一千九百零八年起至一千九百十七年其間十年豫算經費共需二百零八兆零六十萬磅若較之一千九百零六年之豫算案則已增加四十九兆零三十萬磅此增加之數中有三十五兆零九十萬磅蓋專爲船艦及軍備之用云 
[美國農民協會之計畫]  
　　二十日倫敦電云據美國鈕亞倫斯來電謂農民協會現定一計擬廣告農民减少植棉之畝數并將今年所出棉花留存四百萬或六百萬包俟棉價能得十五分一磅時然後出售又電云明年孟斐斯城中開植棉業家大會時農民協會將以此議交衆討論云 
[斐洲土民與法軍激戰]  
　　二十日倫敦電云斐洲貝尼那森族土民近復攻擊法國軍隊相戰四小時之久卒被法軍擊敗 
[救世軍將赴爪哇]  
　　二十日倫敦電云爪哇政府近請救世軍各員蒞爪哇擬以貧窮犯罪及有癩疾之徒委托于救世軍設法施救現在南美洲埃琴呑之救世軍各會員已首途赴爪哇矣 
[羅斯佛不願再任總統]  
　　十二日倫敦電云美國大總統羅斯佛近諭告各大臣轉誡各屬官員于下期選舉總統時勿得再復舉其連任云又紐約電云美大總統已告誡其治權之下所有各職員勿得赴明年西六月間選舉大會而反對黨則競謂各省官員業已受命公舉羅斯佛云以上譯字林報 
[日本元老院會議]  
　　二十日東京電云日本元老院各大臣於今日開會討議政事 
[俄相被謀之不確]  
　　二十日栢林電云昨電所稱有人謀害俄首相司徒賓一事惟聖彼得堡地方均謂並無其事 
[摩民叛亂又起]  
　　二十日栢林電云摩洛哥國王之軍隊業將麥閘根城佔據因城人叛亂故云 
[歐洲金融市場寛轉]  
　　二十日栢林電云歐洲交易市面目下己見起色 
[英國女子爭選舉權]  
　　二十日倫敦電云英國要求選舉權之女子時至内閣人員議事之處施行噪擾日前内務大臣葛來斯東於李芝地方演說又被女子噪擾而散日昨并有女子擁入各處警察裁判署聲言無選權之女子不能承受男子所定法律之裁判云以上譯文滙報 
本埠新聞 
 
 

Page 19

 
 
[滬道移請查禁保皇會]  
　　代理滬道王觀察因接保皇會拒欵傳單措詞悖謬函請蘇浙兩公司查復一節己紀前報現滬道又請巡警局查究此會畧謂保皇會傳單措詞悖謬顯非上流社會所爲卽經函囑蘇浙鐵路公司設法勸令力主和平免激意外之虞今據查復亟應爲正當之處置等因查近來伏莾遍布迭奉憲飭嚴行防範查拿自宜未雨綱缪消弭隱患除分行外相應移請貴局分飭各巡警分局嚴密查究設法妥爲勸諭望切施行（企） 
[江督批飭核議紗捐]  
　　太倉濟泰紗廠職商蔣汝均等禀請照大生成案繳捐等情現奉江督批示云該廠棉捐一項迭據來禀請照大生成案專完卡捐一道而滬釐局則以此項產地統捐行之已久若准通融於釐務全局有礙詳請飭廠遵章報完彼此情詞各執查該廠設在產地無須出境購運實與通州大生紗廠就地購花情形相同所請援照大生成案辦理本無不合惟滬釐局旣一再以有礙賠欵爲詞究竟有何窒碍亟應確查實情若徒以各廠援引爲例殊不足以昭折服現辦蘇厘局朱道久司釐政辦事持平商情夙稱允洽仰該道迅即移會滬釐局調抄此案全卷一面確查實情秉公妥籌核議通禀察奪至紗捐蠲除零銷三成應一併核明議復該道務須統籌全局悉心籌議是爲至要仍候撫部院批示此批（企） 
[道署文案易人]  
　　道轅文案一差業奉新任道憲梁觀察札委候補縣丞羅鵬年接辦昨日二尹到道謝委並禀知二十四日到差（車） 
[巡警局員更換]  
　　一路三區巡警分局副巡官陳祖武因事回浙江原籍禀請交卸茲由總辦汪觀察會同督辦王觀察札委巡警庶務課員虞朝宗接辦又委巡警巡稽課員佟本華接辦一路四區分局副巡官差虞佟二員奉札後昨均到道禀謝（車） 
[巡警局出示招生]  
　　昨日閘北巡警總局汪觀察出諭略謂以前頭二班巡警學生業已畢業當差在案亟須續招學生一百數十名分别授課以廣造就如有愿習警務者自書履歷至城内原有巡警學堂報名聽候牌示日期試騐愼勿觀望自悮云 
[泰豐罐頭公司開市]  
　　泰豐罐頭食品公司置備機器延聘工師製造罐頭食物經歷多月茲已造成二十餘種於二十一日開市此後銷行各埠亦爲抵制輸入品之一助云（南） 
[禀請承包垃圾照費]  
　　承保垃圾照費之俞思榮辦理年滿由局董招人接辦近有孫桂林徐順榮邵榮記陳海泉等具禀請認奉批俟廿三日午前十時來局再核（舟） 
[垃圾夫要求工食罷工]  
　　滬城路燈清道局委員連日不給垃圾夫工食以致各夫相率停工昨各夫到局求請發給局員傳諭須俟二十六日發給故各夫均謂垃埃亦俟二十六日挑除皆悻悻而散（泳） 
[强徒刧當未成]  
　　前晚有盜數十人報明火執仗至义袋角禮泰 
典當用石撞門而入正欲行刧由外間鳴鑼告警該盜乃呼嘯而去旋經報由捕頭督率中西探前往已毫無蹤跡矣（衣） 
[挾仇毆斃]  
　　浦東楊思橋人陸小蘭前因犯案覊禁南滙縣獄乘隙逃出與住三林塘之康阿才有仇日前糾衆伺隙將康挖去兩目并刃傷頭顱身死現由屍父康某報請南邑王大令蒞驗（舟） 
[上海官事]  
　　湖南候補道金還候選道陳乃魁委辦商務隨員繙譯候補道伍璜前直隸臬司王清穆浙路總理湯壽潛劉錦藻崇明縣知縣陳守晸候補知縣楊繩武等昨日均到道轅分别拜會禀見本邑出口局委員吳鏡沅樹木捐局委員知府盧懋善昨日亦因公到道禀見（車） 
訟案 
[會審案兩則]  
　　英商拔維晏洋人等前控萬盛祥號欠銀奉中西官判令將該號發封拍賣備抵在案茲悉此案巳經該原告將該號内生財一切拍賣得銀若干兩繳到公堂昨午帮讞王明府以人証未全商之巴君判一併退去候補傳人証再行核奪○德商克魯森前延某律師控華人祥茂楊裕興等七家不交所定麫粉一案業經祥茂遵照堂諭各認惟楊裕興等六家不肯遵斷前午提訊中西官勸令虧折一半楊裕興等六家遵照前次堂諭辦理六家不允明府商之師君判楊等退去倘不遵諭限一禮拜内據情上控（莊） 
[上海縣案]  
　　江張氏之贅婿施榮狗於七月十四病故其兄施燦郎欲帶弟婦江氏侄大郎同回崇明守制江氏不允施因即投縣控奉發審李明府於前晚提訊江氏尙無不顧回崇之意判江氏母子交施帶同原籍守制各具遵結了案○姚羅氏領徐錫泉之女秀貞爲養媳旋被徐將女領回轉賣與顧孟榮爲妾控奉縣尊李大令將蟻媒提案訊押限交身價在案昨據蟻媒龍龍林泉先繳英洋三十五元到案大令命暫存候繳齊再核○寗波人仇金水投縣禀控顧道林等霸佔租地不肯拆讓大令准即飭差押遷抗不遵諭前日仇將顧道林等扭案當奉李大令訊問仇供曾於光緖十一年買得滬十二圖朱某基地五分有零該地有顧憲三顧榮生陳阿才等造有房屋十間限六個月拆屋交地到期覇佔不遷曾將顧憲三陳阿才顧榮生等扭縣荷蒙莫前憲訊斷顧等承租之地所建房屋十間每間作租洋一元住足三年拆房遷讓顧等均遵斷具結在案涉的遂到東洋營業至今春始返查得顧等租洋分文不付房屋亦不拆讓反收取房租二十餘年其錢粮由身完繳求請究懲顧等一味狡展判顧道林等交差限一月内拆房遷讓○本邑北新涇賽會滋事案内首犯陸小園秦建生及縣差林榮差夥陸阿秀等收押在案茲因該差林榮等一再禀求省釋前晚奉大令傳諭飭將林陸二役先行開釋其秦陸二犯仍命押候重懲（軌） 
[總工程局紀事]  
　　招商局小工汪子仁因被同類王三弟之兄拐匿幼子阿孝延不交還昨扭控到局奉飭押候解訊○陸王氏在南區控剃頭店主石義山吳泰山因吳侄順興昔年將店中股單抵洋三十元今順興故世向討不認反被將店基賣去解奉陳叅軍提訊石等供詞推賴判交保出外幫同理處○探解挖洞圖竊之蔡福全榮阿安奉判收押昨奉陳參軍復訊判發押改過局覊禁兩月（永） 
[巡警局紀事]  
　　流氓小山東毆打騎巡一案昨日提訊判令重笞三百板押具改過結保釋○某木作司帳王子琴控泥水匠蔡阿毛張玉祥行兇等情提訊判各責手心十下斥釋（衣） 
[公共公廨早堂案]  
　　楊永卿在美界瑞綸絲廠機噐間管理水管與洋東所用細崽徐阿金陸阿妹張毛毛郁新金陶海全等不睦串令徐將水管戳破抽水不靈經陶訴知洋東報捕將徐阿金等五人拿獲解究帮讞王肇之明府以徐供認自戳商之美白副領事判押西牢六月郁押三月陸張各押一月陶從寛押十四天○陳阿慶與王阿貴挖竊周增漢李阿二等家衣服由捕解究判王押三月陳押二月○羅阿榮掩入林福慶家圖竊判交保開釋○過犯陳金水今又竊取朱阿福家衣服由捕解究判押三月期滿逐出租界○王阿木竊陳才奚家木鐘由捕解辦判押七天○陳同富與徐瑞林因索欠兇毆判各具安分結開釋○王彭根在小菜場與某老嫗口角經沈簿千出勸王將沈推跌傷斷足骨報捕解究王供實係沈自行跌傷求察判罰洋三十元充公再押十四天○沈連生竊取吳才保小車判押一月○陳周氏前控楊裕山拐逃賣女喜子一案昨解請究楊陳同供前奉斷令繳還身價洋四十元小的 
 
 

Page 20

 
 
無力求恩明察分别還押再限七天繳洋○李毛大竊洋人等家衣物判押二月○馮宦之妾謝寳寳被淫伶郭蝶仙趙小亷等串拐控奉公廨判押在案昨由包探米順將謝寳寳拿獲並續獲顧金福蔣老大朱小妹等解究質之謝供年十六歲嫁馮宦爲妾是日由級升棧内出外觀劇遺失金鐲一對用空洋三四百元蔣老大說馮宦不肯過去囑我逃走遂借觀劇爲由與婢女朱小妹同坐東洋車逃至雞鴨衖内顧金福家本欲動身因十二三日風聲緊急不敢出外與趙伶坐過馬車兩次郭伶一次逃走時與趙郭分坐馬車到華園至天亮回家朱小妹坐東洋車跟後此事係蔣老大起意不敢謊說求察朱供與謝同蔣供與謝過房親他們本擬避匿小的不敢串逃求察顧供先爲按目與謝等要好因之同拍小照一張求察明府以此案趙伶堅不供認同坐馬車茲謝妓旣逐一供明未便從輕辦理遂商之美白副領事判顧金福等分别還押候補提人証再訊（莊） 
[法租界公堂案]  
　　坤和新衣店主范雲生同居陳世彥房門門簾上起火當場救熄范保火險銀一千兩陳未保火險故拘范到堂並傳到陳世彥及後樓同居之張華甫經聶司馬履勘實有放火倩事故前日傳同鄰人王子坤等訊問同供范素來規矩諒無放火之事當時旣由陳世彥救熄請向陳根究陳供小的未保火險起火在房門之外如小的放火一家五口從何逃出人雖至愚决不肯爲求察張供小的聽見陳喊救帮同救熄是實是晚往查之華捕禀稱小的查見起火敲門入内見范並不上樓施救迨至小的看其上樓火已救熄范仍不供認放火判范還押陳張交原保再候查核○陳瑞亭楊雲生前被著名翻戲吳小徽汪阿方伍少泉誘賭致輸洋三千三百七十元收回一千元尙少二千三百七十元具控公堂押追在案前日楊禀稱吳等托人情商拔還因陳不在上海小的不能專主俟陳回申再行禀明　示吳等同供小的等均在押患病求恩保出醫治司馬准之○花烟間妓女王文卿及鴇婦朱陳氏之妓女均有在途拉客一併送案訊辦王等同供後來决不敢再犯判王罰洋十元陳氏罰洋兩元充公○上海縣差禀稱捕役居升在外招搖撞騙現爲本官訪悉請移提到案司馬准交來差帶回歸案訊辦（舟） 
[美租界捕房事]  
　　錢桂山王阿慶陸根郎在途互毆由捕拘獲一併押候送究○嘉興路吉祥銀匠店前晚被流氓陳松友搶去櫃上洋數元報由捕房飭探徐阿華於昨緝獲押候送懲○四考脫路西妓院侍者王二郎昨向吳淞路洋鐵店主馬某索取回用不遂行兇由捕拘押候究（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
學務調查 
[江蘇教育總會咨復寗提學使陳文（調查宿遷桃源鹽城三縣學務事]  
　　咨復事前准大函内開貴總會派林龔二君調查鹽桃兩邑并往徐海一行具紉公誼宿遷閙學一案官紳隔閡新舊齟齬溝通不易近派普通課副長徐令安仁前往海州及宿遷睢寗調查祈詢林龔二君何時往宿遷俾徐令會同切實查究等因准此除海州由徐令前往調查另案辦理外其宿遷桃源鹽城三處據調查員金業學堂校長龔傑郵傳部高等實業學堂附屬小學校長林祖溍報告另繕册呈候鑒核茲謹撮叙大要爲貴司縷晰陳之查宿遷學界互控固皆不無過當之語而張琴莊之控沈新萍尤多誣罔其所列入欵最要者爲糜費公欵調查員查明出人欵項額支外所謂糜費者殆即指新開窗格用去七百餘千文而言然沈之此舉實與校舍空氣光綫大有關繫控者自不知耳以糜費厚誣殊爲失實而沈之控張曰率衆閙學以泥像抬入禮堂據高鑑清承認確有其事詰其宗旨云與沈爲難忽云開敎育新會忽云開敎育研究會宗旨未定而竟聚集多人鬨抬神像此不能爲之諱者也高鑑清任鍾吾學堂乙班數學程度太淺講經一門課卷批語多不通是卽無閙學之事亦實不勝敎員之任而此次風潮所釀成則宿遷縣愛令先於七月間調兵分守城門稱學生造反已涉張皇而沈新萍禀明前縣設立之教育會黃令照會稱其調查各校精詳細密卽愛令批詞亦曰尙爲核實而末後禀詳中忽曰引十數黨援是不可解者現雖經徐令曁本會調查員邀集兩造將敎育會重行組織而扶掖奬勸端賴長官旌别淑慝惟明乃允此調查宿遷之實在情形也桃源荒瘠迥不如宿而學界意氣則過之蓋已則不競而惟人之尤者也先是淮安郭訓導以總會寗事務所委託之名義來縣調查意主融化而竟以個人意見推莊其仁韓維翰爲正副會長莊韓皆田建瓴一方面人王聿望等愈不服調查員勸以化除私見和衷共濟自以貴司所批併兩會爲一會最爲允當遂爲之定期開會而兩造在會場意氣彌甚辯論尤烈經調查員苦口調停聲淚俱下持一二時之久選舉開筒紛呶始定然兩方面同在一會中必盡泯畛域之私乃徐收合羣之效聞桃邑公欵歲亦三千餘金苟以五百金辦一小學可設六七處小學矣然教員須取諸師範不可隨意延訂調查員見該邑集義小學教員張鳳來事理不明出言無狀亦厠身教員之列而啟秀小學案頭羅列千字文百家姓等尙係私塾之未改良者亦并濫稱學堂桃源縣監令議論明通於學務頗有經騐如乘此時機開導士紳辦學務求實際不尙空談齗齗意氣之私恐同處於劣敗之地位而不可收拾此調查桃源之實在情形也鹽城學界互控情形貴司前派周令朱紳前往已得梗槪此次調查員便道赴鹽擬於訪察之中寓勸導之意本不居調查之名但見聞所及亦有足備貴司之採擇者教育會之未饜人望約有數端會長以外各職員不由公舉經理財政不知量入爲出動用基本後難爲繼所經理之高等小學用欵甚鉅學生僅三數十人且附設師範班其地理課與小學生合班教授尤屬非是至初等小學四處其科目之配置課本之陳腐均不合法宜不理於人口矣而還問歷控教育會之李保堂所辦之教忠中學堂則又毫無經驗僅憑個人之私見儗定章程貿然開辦不問中學之程度若何學級若何年齡若何苟有來者無不錄取查李保堂以一寒士而興辦中學兼師範學堂且自任籌常年欵一千四百元其人之熱心可想顧中學造端宏大斷非素無經驗者所能勝任且僅此一千四百元亦近乎操豚蹄而祝滿篝勉强續辦亦適負興學之初心且以李之學識能力似不如以其認籌之欵改辦初級小學數處爲宜非特爲鹽邑學務計亦正爲李一人名譽計吾國辦學喜爭門面不知普及敎育須注重小學即學識能力倍於李保堂設地方小學尙未徧設而先辦中學竊期期以爲未可况鹽城乎况李保堂乎至敎育會亟應重行組織調查帳目尙無大錯惟書生任會計不無掛漏之處其病根全在於不知支配欵項爲一大缺點經調查員再三忠告赶緊撙節維持善後所有改良辦法業條具於報告書中此調查鹽城之實在情形也以上三處報告至希貴司鑒核分别札飭各該縣及敎育會勸學所按照各節斟酌改良夫紳與紳隔閡賴有官長以疏通之至官亦與紳隔閡則治絲而愈見其棼矣舊與蒦齟齬賴有新者以濬鑿之至舊更與新齟齬則諱疾而靡知所醫矣隔閡與齟齬斷非地方之福學務萌芽官紳共負責任敝會旣據調查不憚苦口煩言合行咨呈敬煩貴司俯賜查察分别札知切實施行須至咨呈者 
雜俎 
[橡皮保存之新法]  
　　西人以橡皮所成之物初時柔軟。久用則堅硬欲免此弊。可將橡皮物浸入融化之巴拉非納水中幾分鐘内取出置百度熱之蒸汽箱瀝乾越數下鐘。時巴拉非納水百分中。已有二分至八分。透入橡皮隙内。故橡皮仍軟而外之空氣皆不能侵損可不致堅硬亦不易毀又以橡皮浸灰尼格水中。水中再加甜油百分之五分方佳又或以橡皮洗於阿莫尼水中則可免裂縫大抵橡皮不宜置之熱地方。寒時亦不可摺壓更畏鑛質植物之油。蓋恐其融化而軟也如橡皮巳硬。可用巴拉非納。或阿莫尼水洗之能使復軟。但不能如原皮之凹凸矣。洗橡管法。以阿莫尼温水。或甜汕水爲最佳此外皆不合也 
[醫俸優厚之調查]  
　　英國壹丁堡大學堂師生官役人數極多。必多延歧黃家。爲起死回生之計。其醫生皆優給薪水。其醫俸多者首爲全體醫四萬法郎。次則化學醫三萬五千法郎又次則諸病醫三萬五千法郎植動物醫二萬五千法郎内科醫二萬二千五百法郎。外科醫二萬二千五百法郎。無怪其醫學之日精一日也 
 
 

Page 27

 
 
   
 
 

Page 28

 
 
   
 
