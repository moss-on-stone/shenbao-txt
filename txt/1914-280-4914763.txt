# 1914 - 280 - 4914763

 

Page 1

 
 
   
 
 

Page 2

 
 
時評 
[未來之兩大派]  
　　共和初成政爭者爲南北及其稍定則國民黨與政府之爭然以有權力者言之此皆所謂外感也今外感已盡自今以後所謂政爭者將有兩大派今已漸露其端倪矣 
　　一派執兵權一派執財權一派爲較新者一派爲更舊者一派多南人一派多北人自共和以來至於今日前派較占勢力而今則漸爲後者所攻今後政海之暗潮大抵皆爲此兩派鼓盪而出留心時局者其注意之其注意之 
命今 
　　三月十七日大總統命令任命張鳴岐會辦廣西軍務此令 
　　又令任命吴俊陞爲洮遼鎭守使此令 
　　又令任命張翼廷爲奉天國稅廳等備處處長仍兼財政司此令 
　　又令代理國務總理孫　琦内務總長朱啓今呈據江蘇民政長韓國鈞呈請任命裴熙琳張鏡寰爲秘書應照准此令 
　　又令代理國務理孫寳琦内務總長朱啓鈐呈據江蘇民政長韓國鈞呈請任命金祖澤爲秘書應照准此令 
　　又令司法總長章宗祥呈稱署江蘇第一高等檢察分廳檢察官吴榮鼐隸寗屬例應廻避擬請開去署缺月候任用等語應照准此令　 
　　又令司法總長章宗祥呈請任命倪炳署江蘇第一高等檢察分廳檢察官劉鴻樞署江蘇第二高等檢察分廳檢察官徐泍三署江蘇蘇丹徒地方檢察廳檢察長李琦署江蘇武　地方檢察廳檢察長應照准此令 
　　又令司法總長章宗祥呈請任命程崇署黑龍江高等檢察廳檢察官楊振翮署黑龍江初級審判廳推事張宗海署黑龍江高等檢察廳書記官長應照准此令 
　　又令兼代陸　總長周自　呈據管理圓明園事務長官江朝宗呈稱擬以德克積蘇補正藍旗營總瑞年補正藍旗護軍參領秀斌補鑲白旗副護軍參領請予准補等語應照准此令 
　　又令阿拉善親王塔旺布魯克扎勒授爲翊衛使科爾沁左翼中旗貝勒濟克登諾爾布林沁扎木蘇科爾沁右翼後旗輔國公烏思虎布彦博尹德勒格爾喀喇沁右旗輔國公扎木遜郎扎布均授爲翊衛副使此令 
　　又令兼代陸軍總長周自齊呈據管理圓明園事務長官　朝宗呈稱正藍旗營總秀斌平日辦理旗務未能裕如惟該員心地端　尙堪錄用擬請以副護軍參領降補等語應照准此令 
　　又令兼代陸軍總長周自齊呈請將張佩紳授爲陸軍步兵上校應照准令令 
專電 
[北京電]  
　　今午（十八日)十時照預定約法會開會年長馬良主席 
[北京電]  
　　最近政界暗潮之激得未曾有自亞細亞報連登梁士詒權大等於二總統指楊士琦李經羲爲失敗後公民黨報暗中爲梁辨護一報謂彼且以秘書長地位與袁接近自不免有勢力家之稱但交通財政實與彼無關一報謂此等皆野心家之楊度所揑造彼旣失意乃借物望稱崇之李楊等爲傀儡而挑撥之實則亞細亞報近與楊度實無關係楊士琦之交通失敗具詳通信李見亞細亞所登失敗云云頗憤謂杏城事是實我則無之竟有請封該報之議爲某氏勸而中止然登人失敗卽封報館亦無此律近傳張鎭芳長財政亦因一派人欲借以抵梁 
[北京電]  
　　銀圑意必須另有抵押乃能開議我國謂鹽稅及關稅之餘已足銀圑謂鹽稅非七月後丁恩有確實報告後不能據空言爲可恃故大借之議須俟七月後昨電中法銀行每月墊欵五百萬係傳訛 
[北京電]  
　　昨晤一外人謂自二次革命後各使之發言權日大其效力往往可干預法令中國政治上之生命已漸無可言 
[北京電]  
　　國務院派王孝純偕美礦師勘健昌礦 
[北京電]  
　　閩黃岡軍變事已平 
[南京電]  
　　南京中國銀行自本月起實行虚收支方法凡各機關所收國稅將收入數目全數作爲解欵其就地劃撥之欵作爲出欵此後可得國稅確實歲入數目 
[南京電]  
　　馮都督因此間有滁州兵變之謡特派員赴浦調查 
[南京電]  
　　下關商埠局現倣照浦口商埠新章騐契辦法凡各業户稅契均赴該局呈騐後調查明確再行彙送縣署騐換新契 
[南京電]  
　　蘇省禁煙專員現經省長改委呂怡笙辦理 
特約路透電 
[漢口電]  
　　據老河口來電官軍在淅川廳與匪大戰十一小時匪已敗退淅川廳瑙威路德會之蘭杜君夫婦昨均無恙老河口現恐匪將復至 
[漢口電]  
　　昨發出之十七日漢口電謂老河口平民爲匪殺死一萬五千五百人實係一千五百人之悞特此更正 
[漢口電]  
　　據光州來函現有官軍萬名由皖西發征剿白匪 
[漢口電]  
　　據川省來電有匪圍攻墊江毀城一部份惟地方官仍堅守未退重慶已派兵馳往援救 
[成都電]  
　　胡督電請楊維仍回川省辦理警政蓋目下急需一剛毅之員鎭壓本省匪類也楊維覆電謂一俟事便卽擬回川胡督此舉極當蓋今惟楊維不畏哥老會且有辦理 
警政之資格也 
[貴陽電]  
　　路透訪事遊歷貴陽縣經過大小道路皆未見有罌粟上年禁種確有進步惟開州縣知事於縣北一帶未能㧞盡故該處目下罌粟頗多開州縣街中多有公然開賭者 
[東京電]  
　　當道於海軍受賄案拘捕之人員皆以吉田之供詞爲據吉田乃西門子公司之辦事員該公司與海軍官員之往來輒由經手今日下午忽在東京獄中自縊而死其屍經官相騐後即付其戚屬 
[東京電]  
　　聞吉田自盡之前曾完全供認一切 
譯電 
[北京電]  
　　約法會議今晨開會袁總統之演說詞大旨謂約法會議實爲修改臨時約法增進公安之機關臨時約法前由各省都督之代表在南京制定純屬臨時性質且限制政府之權使不能有所措施故急宜修改以爲改絃更張之計政治會議堅主當另行召集約法會議從事此舉諸議員皆國中廣有經驗政治家之英彦何者最利於國知之有素夫民國丕基既已奠定臨時約法已難適用故急宜早日制定新憲法深望該會議告厥成功俾全國永享幸福云云繼推議員中年齒最高之馬良爲主席約法會議秘書長王祖同及國務院代表均先後出席演說旋由全體議員向國旗行三鞠躬禮散會議長一席或屬許世英或屬孫毓筠今尙未定施愚則有副議長之望 
[北京電]  
　　約法會議開會時袁總統之演說詞將由孫寶琦宣讀其文極短殊乏精采僅謂希望約法會議之盡責能勝前之國會云云 
[北京電]  
　　今日議員到者四十四人舉定孫毓筠爲議長得四十二票施愚爲副議長得三十八票孫毓筠演說謂修訂憲法必注重中國特别狀况及特别性質不得專以仿效西法爲事施愚謂新憲法不第僅按臨時約法修正之謂且將爲中國永遠實行之憲法基礎云云各議員幾全爲頒白之士且多有頭童齒豁者 
[倫敦電]  
　　反對黨領袖勞君將於星期四日在下議院提出彈劾政府之動議 
[柏林電]  
　　德國海軍大臣在豫算委員會陳述膠州殖民地發達情形外交副大臣宣稱袁世凱之政府極堪予以完全之信任北京戍軍今尙未到撤退之期云 
[巴黎電]  
　　巴黎菲茄洛報主筆卡爾曼特君與財政總長開伊哇君之决鬬此間傳輿情頗爲震動卡爾曼特君近抨撃開君不遺餘力且損及其個人之體面謂其利用財政總長之官職求取急進黨之巨欵且更變其入欵稅之政見云云日者卡君偕小說家巴爾格君同離事務室時接開君夫人之名片乃肅之入夫人面容凛然隨卡入室即出勃洛林手鎗擊之卡應聲而倒開君夫人復泰然續放四鎗各新聞記者聞聲奔入猶聞卡君呻吟曰余已盡責矣開君夫人美而艷爲交際社會之領袖面語警務長謂彼僅欲加創卡君然不意竟擊中要害深爲懊喪不知卡君能保無虞否且謂手鎗乃昨日購得者其夫開伊哇君離警署時署外觀者皆向之揮杖與傘而呼曰與兇徒偕亡市行者諸衆人亦皆大呼曰與開伊哇偕亡 
[巴黎電]  
　　卡爾曼特君因傷殞命財政總長開伊哇君業已辭職 
[巴黎電]  
　　各報皆連篇累牘登載此事司法總長馬丹君謂將照尋常刑事案起訴開君夫人各國務員固止開君辭職開君執意不允且謂其政治事業將終於此云 
公電 
[浦口電報局致江蘇電政管理局電]  
　　郵傳局管理局鑒日前滁州石工聚開會當經該處知事捕拿隨卽聞風逃散報載土匪作亂搶刼等情均不確浦巧按本報並未載土匪亂之事 
要聞一 
[箇人消息（本報駐京記者遠生）]  
　　梁士詒氏近有充當約法會議議長之說約法會議資格審定會現已完畢共計合格者五十七人惟張蔭棠（辭不來）朱家寳（直督）蔣尊　（年紀不合格）三人未列其内先此大總統之意本擬决定初十開會嗣以手續未畢故稍展緩今十八决將開會矣但梁氏議長之說實異乎吾所前聞前此梁氏力請以已爲廣東約法議員總統之意不欲以彼爲秘書長甚忙當無暇兼爲議員也而梁氏謂士詒寗請開去秘書長故遂被選及被選後入謁總統頗聞總統已經聲明謂爾不得爲議長不特爾不許凡在公府中有職務者如施愚等皆不得充當而外間則傳言梁之運動甚力此說竊恐與梁氏當選後外報所載辭職不就之說同一謡言也 
　　梁氏何以心血來潮必須充當約法議員此爲政治上極有趣味之問題有一知梁極深者爲之解剖曰謂梁氏之意殆以力請清帝遜位士詒有分贊成共和士詒有分今日約法會議第一問題爲總統制故亦必須士詒有分也余意則竊恐不爾蓋以梁氏之赫赫尙未曾爲一度之政治之公生活淺言之即總在台後打臉未常出台唱戲也以彼其人思精藻密不肯如尋常政客突躍猛進故其勢力醖釀而益深今梁氏旣决意出台則其後台之布置必已完固矣 
　　汪榮寶氏感情家兼法律家文章家之汪氏其人瑕疵互見自不可掩國會解散後一般政客局趣無聊而汪乃正得比使一缺而支聞一禮拜之内可携其夫人偕行赴任矣 
　　尹昌衡氏今方在軍法會議審判中内容不可深悉有四川一部分人爲之請求開釋亦無結果 
　　章炳麟氏現居龍泉寺中客之請見者必須得許可聞章見人必駡而尤痛恨安徽人有一皖籍門生往見被章痛駡安徽小鬼而出 
　　易順鼎氏窮極無聊詩不能療飢文不能還債前被委一安徽電局差月薪二百元又無去理其生活不外尋男女名優認作門生作詩作駢體作詩鐘而已 
　　什錦花園中之快樂派張弧王克敏諸公是也王住什錦花園故卽以此爲金谷夜游之所最近北京名花如王凌波雪印軒等至夜半輒進城問其所往大抵答稱什錦花園也 
　　有名都督如蔡鍔氏則住豐盛胡同除照常赴 
 
 
 

Page 3

 
 
政治會議外並仕某陸軍學校擔任講習恂 
恂焉悃愊無華令人可親蔣尊　氏（前浙督氏住施家胡同新選約法議員而以年齡不合格被屈亦安居泰然　寒素之風有一日見之閶是否長居北京答曰然 
　　顧鼇氏爲國會解散前後政界一重要人物人所共知此次未得爲約法會議議長人以爲異因是有種種謡說皆不足信有人謂乃因李經羲深與不睦之故李頗語人謂顧巨六論箇人非載福之器論國家非任重之才 
　　以上不倫不類隨記者感想所及而書之異日有得再當補記 
[土耳其重整海軍計畫（路透電社來稿] 　 
　　土耳其船塢全部重要工程共需經費約英金數百萬鎊業已委託英國鈕開塞爾之阿姆斯特郎韋特維斯有限公司及巴洛之維克森父子公司承辦兩公司現在土耳其會同組織辦事處取名曰土耳其海軍工程會社經營斯舉土耳其政府委託兩公司所辦之工程一爲整頓及重建君士坦丁現有之海軍兵工廠一爲於君士坦丁附近伊斯米特島灣建造新海軍根據地置一大浮船塢土政府因急欲告成全功故即以君士坦丁現有之船塢及兵工廠一切機械交與兩公司兩公司已擔保儘速實行應有之改革事宜以使該兵工廠置備海軍科學上最新之機械等物該廠一旦開工則土政府可以自行從事修理製造海軍材料此事關係綦重蓋土政府前託外國船廠爲之耗費甚巨某次修理軍艦數艘所付其洛之安蕯爾　廠之欵幾達英金四十萬鎊伊思米特之浮船塢可容噸位最重之新式大戰艦且將置備各式新機以便工程一切得以輕捷此固海軍上必要之舉至此項船塢修理土耳其政府之軍艦則易之又易矣土耳其全國今皆感戴海軍大臣穆哈默特來克太提督該大臣懷抱遠大之政策以故此舉得以見諸實行而阿姆斯特郎韋特維斯公司駐土精幹之代表維爾君則當竭力贊助之者也他日鴻圖告成實足爲土耳其追蹤各國海軍遠大政猷之先聲至以此項工程委託英國之大公司敢保新科學上所能爲者靡不爲之必完全踐行合同圓滿告成大功而後已也 
[庫蒙對華之最近態度]  
　　勝福取消獨立之要求自中俄協約訂結外蒙自治區域安定以來所有海拉爾仍屬民國完全之領土而勝福尙盤據該處迄未取消獨立政府曾有以兵驅逐之議近奉天張金波都督𨍭電政府以中蒙問題了結海拉爾總管勝福亦情見勢絀願取消獨立唯要求四條件（一）海拉爾取消後所有以前之罪名即予赦免（二）仍保留其現總管之地位（三）授以陸軍上將之職銜（四）所有獨立後一切之借欵政府擔任償還等關於此問題政府詳爲籌議已定有適當辦法並派蒙藏局某某兩員親� 
赴海拉爾與勝福接洽業於前日啓程前往此係確實消息也 
　　庫倫又違約出兵自中俄協約成立後袁總統即電致新疆以庫倫業將南下之兵陸續撤退我軍不得追擊以免外人藉口楊督即遵諭將大隊撤回祇留少數軍隊駐紮防邊現聞古城子迤北之哈布達蓋山白塔山等處庫倫均有派兵駐紥消息以上各處均係新疆輎地楊督飭向來駐紮該處之少數兵隊將通元湖及巴里坤二處嚴堵此二處即係通哈布達蓋山白塔山之要道然庫兵果至此少數軍人亦非其數聞楊督業經飛電中央請示辦法矣 
[外蒙金礦逐鹿紀]  
　　蒙古礦産豐厚金礦尤稱富饒惟蒙尊重神權故開採久懸厲禁其有因探礦而傷及地皮者以罪犯論且謂獲罪於神神必譴之以是棄利於地迄今無礦業之可言然數年前蒙古完全在中國主權之下時俄實業家格羅特氏已蒙中政府允准得在蒙古開採金礦其地方廣袤約有兩部落此次實爲蒙古礦産發軔之期亦爲俄在蒙地所得利益之最大者開辦之始聲譽頗著故世人對於格氏礦産咸抱莫大之希望而蒙人迷信至是亦始稍稍破其世奉爲禁令者亦無所用其伎倆蓋當時蒙古喇嘛對於此事實未有極端反對也但格氏之外更無一人能在蒙享受礦權蒙人禁錮積習與前無異也查格氏所設金礦公司名蒙古羅爾其淘金事由中俄兩國人承辦自開辦之初卽按此法經營直至蒙古軍變中蒙關係斷絶始行停業不意蒙古自改組國家以來頓改相傳積習取消舊日禁令開放一切礦産派專員經理其事定章呈請開採礦産以及探查礦苗者均須由專員塡發護照始得辦理此令一頒呈領護照者絡繹不絶夫蒙地礦産雖多實非盡人皆可享此權利惟蒙人利在濫取照費以作蒙古國家正式進欵俄人更不惜重資爭先恐後以期多得礦地而爭端於以釀成外蒙著名金礦如托什托岡與貝達里克河兩處礦産風潮極大卒之由辦礦人勸告蒙人自行承辦此礦規定每張礦照先交費一百盧布四個月期滿開出金後每百鎊交蒙政府二十五鎊作爲租費自規定後辦礦人以爲苛刻無利可圖始嗒然若喪而不爲無謂之競爭然而蒙古礦産其已開採者率皆停辦而未探出者則無人過問矣 
[北京電車公司呈驗股欵之原呈]  
　　北京電車公司招集股銀一百七十五萬交存中國銀行請部查驗其略情已誌昨報茲復得其呈農商部文錄如下文云爲公司招集鉅欵兌匯來京交存中國銀行懇請查騐核准註册事竊本公司自創辦以來經南北發起同人招集股本並於各省各埠設立招股機關分頭募集已逾股額半數當於上年三月三十一日呈報註册蒙前工商部行查經浙江都督兼民政長朱查驗所存股款六十三萬元屬實咨復在案嗣以南方變亂發生江蘇上海等處金融阻滯未能如期報騐始向直隷保商銀行協商原爲暫時週𨍭不誤興工起見乃自上年九月間呈報工商部奉批飭該銀行呈具切結之後迭次呈請註册迄未續奉批示因思分司股款本已集有成數徒以變亂之餘一時未及繳集去冬市面漸定復趕緊從招收股分者手數月以來竭力籌措陸續招集其中佔股最多者以山東富商焦文選張廷閣等爲巨擘共計集合銀洋一百七十五萬元匯兌來京交存中國銀行聽候查騐除前浙江所存股欵六十三萬元業經騐明外統計前後呈騐之欵已逾一百餘萬元核與集欵過半定章相符應請批准註册俾得從速開辦以重要工查本公司進行始終未敢少懈自上年五月呈請測量適值戒嚴時期遲至八月底始奉頒到測量執照九月開手測勘繪畫圖表近已一律竣功並於其時期間措集股欵往返奔走函電交馳其間耗費及匯水等項爲數不資而苦心經營尤非一手一足之烈所能告厥成功現已集合鉅欵從前一切浮言當可少熄且發起同人墊用鉅資負累甚　决不甘輕於放棄功隳埀成惟有籲懇大部俯念商艱迅予查驗俾得維持信用早日觀成無任感戴至公司旣已提集股欵對於保商前約本未正式履行自可無庸置議應俟核准之後按照公司通行章程組織股東董事會選舉職員以符法定原則其繪成圖表亦俟手續完備後卽行呈遞合併聲明所有兌匯股欵來京交存中國銀行懇請查騐各緣由除分呈内務部外理合具呈伏乞鑒核批示施行須至呈者 
雜評一（無名） 
[約法會議之演說]  
　　政治會議開幕之初總統總理之演說辭西電評之曰毫無精彩今約法會議開幕之初總統之演說詞西電復評之曰毫無精彩蓋西人以爲費如許精神召集一議會復召集一議會其間必有莫大之作用而實則中國之所謂議會與西人異中國召集議會之意視爲一種紆廻曲折之途徑本無精彩之可言也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[開幕在卽之約法會議]  
　　合格議員之名姓約法會議議員資格審定會於本月九日起開會審查至十三日止已經審查完竣統計共審查得京師等選舉會當選人鄧鎔等五十七人其議員資格等項均經决定合格惟浙江廣東雲南各選舉會應各另選一人須俟選出册報後再行繼續開會審查所有名册及議員證書五十七紙已由資格審定會函送約法會議事務處分别𨍭發茲將合格之約法會議議員姓名列下鄧鎔寳熙黎淵程樹德王劭廉李榘袁金鎧陳瀛洲齊耀珊徐鼐霖施愚秋桐豫荘藴寛馬良孫毓筠王揖唐李盛鐸趙惟熙朱文劭嚴復王世澂劉心源張國溶夏壽田舒禮鑑柯劭志王丕煦王祖同王印川賈耕田應璜汪涵王恒晉顧鼇秦望瀾王學曾王樹枬傅增湘曾彝進梁士詒張其鍠關𤲈鈞嚴天駿任可澄陳國祥那彦圖許世英錢能訓馮麟霈向瑞琨李湛陽張振勳齊默特散披勒阿旺根敦棍布札布江曲達結噶拉增 
[第一議案之提交]  
　　現在議案繁多應於該會議取决者雖曰不一而足然擇其尤要者先爲提交則莫如改用總統制一事現聞此案已由總統府起草完畢且聞袁總統以此項會議爲期甚短而總統制又爲第一緊要問題故擬從速提交以卜從違 
[聨絡感情之談話]  
　　約法會議刻日成立而各議員又多在京聞總統擬於開會之先特邀集全體議員在府中開一談話會以示聨絡感情並藉以覘各議員之衷曲爲精神上之結合至届期舉行開幕禮時總統尙擬親自出席加以訓勉 
[名稱改否之問題]  
　　約法會議不日成立約法之改定爲期不遠其中修改之要點政府已經商定大旨擬就大綱準備提交該會議惟約法名稱是否更改目下尙未决定總統府中要人主張不一有謂約法係臨時之法僅適用於臨時政府現正式政府已成立數月自無仍保存約法名稱之理應於此次修改約法時改定名稱庶名實相符亦有主張現在組織約法會議其性質實以增修約法爲主要是本意在就原有之約法而更改其内容若變更其名稱則與憲法性質相類且欲於約法憲法兩名稱之外另求一名稱亦甚困難等語兩派各有理由將來結果如何尙未可知 
[福壽案發覺之原委]  
　　日前總統命令有據步軍統領呈復查明步軍校南連印造謡生事擾亂軍心一案交由陸軍部嚴行拿問盡法懲治等語茲經詳細調查此案之内容確係福壽南連印等造意害人今已被獲爰將此案情形錄下 
[造案原因]  
　　此案發現後外間之傳說多謂福壽與宗社黨有關係其實不然緣福壽任步軍翼尉及左翼總兵時位置私人甚夥凡其族戚莫不身充要差及至福壽出離步軍營其所位置之私人相繼爲申振林所降斥約計七十餘人此七十餘人異常忿恨日訴於福壽之前慫恿其設法陷害申君加之福壽與申素有𨻶久已飮恨於心今又被人鼓動故害申之陰謀卽因之而起殊不料害人未成罹法網小人之末路往往如是 
[陰謀發覺]  
　　已革步軍校南連印即被撤七十人之一慫恿福壽害申尤力福壽之姪已革技勇兵連桂現在福壽家敎讀福壽陷害申振林之意旣决遂商之於連印獻計揑寫匿名信投之於總統府報告左翼游擊隊現將約期起事等語以爲誣陷申君之計福壽稱善遂囑連桂當即將信寫就而逕投於總統府總統披閱之下甚爲駭異立卽電召江宇澄金吾到府詢問是否屬實江金吾力白游擊隊軍士均深明大義敢斷定决無其事其爲人之誣揑無疑當經總統飭卽查覆江金吾卽返提署電傳申振林到署飭其赶速查明回覆申遂回隊調集各隊隊長一面轉知各隊軍士呈具並無勾結黨人起事切結一面選派偵騎四出遂探悉爲福壽連印所爲卽將連印連桂拿獲研鞫供認不諱回明江金吾經江金吾據情呈覆總統總統以福壽身充要職竟敢造意害人藉端滋事異常震怒遂明頒命令將福壽連印一併褫職交陸軍部嚴行拿問盡法懲治 
[福壽就獲]  
　　福壽事敗後消息早得於月之二日已囊金逃赴海淀故提署派兵往捕並未拿獲乃福壽在海淀略住幾日旋又進城投匿於西城縧兒胡同戚某姓家内遂經提署偵探探悉而於十一日被獲矣 
文官甄别之進行狀 
[變通辦法之批准]  
　　文官甄别法乃包括中央及地方行政官而言高等文官甄别委員會甄别中央高等文官不久卽可竣事各省地方行政官凡屬薦任以上者卽應賡續甄别近聞銓叙局已擬定變通辦法呈經高等文官甄别委員會轉呈大總統批准茲將原呈錄後爲呈請事據銓叙局呈稱現在中央高等甄别委員會業經成立所有中央各行政官署荐任以上文官已奉大總統令定於一月二十五日爲開始甄别之期伏查文官甄别法本爲文官任用法施行法之救濟而設良以民國成立乃屬以因爲革考試任用之法一時不能遽爲施行而任用之途稍廣則救濟之法宜嚴故文官甄别法之規定實屬根據事實所必需之法律也此項法案本係包括中央及地方行政官而言現在中央應行甄别各行政官旣經依法開始甄别其各省地方行政官凡屬荐任以上者俟中央行政官甄别完竣亦應由中央高等甄别委員會一體甄别以符法案而清仕途惟各省行政官均有地方之責勢不能全行調京致多貽誤擬請俟院令公布舉行後由局分别調取履歷俟履歷調齊卽編具表册呈送高等甄别委員會切實審查其案照資格必須考試經驗考試學識者即行分定期限調京甄别其案照資格僅須檢驗文憑調驗經歷檢查成績者即用公文調取審查以免有誤職司其各省縣知事改爲署任按照内務部試驗知事條例調查試驗合格者自應免其甄别其保送免考者仍須按照本法第二十四條之規定俟其服官滿一年後再行依法甄别似此變通辦法於法律旣不相牴牾於事實亦尙可推行是否有當伏候鑒核轉呈等情前來查該局所擬變通辦法揆諸法律事實均尙可行應否如擬辦理理合據情𨍭呈大總統鑑核示遵謹呈聞已奉批如擬辦理矣 
[審查各表之報告]  
　　高等文官甄别委員會十三日又開會議一次探係報告審查丙已辛各表完竣並以賀之才經行查實未畢業鄭毅權係未准立案之私立法政學校畢業均降爲辛表須考驗學識又有吴道南葉瀾李光啓聶文遜徐德培等五人除李光啓議决行查交通部外其餘雖辦行政未滿二年然曾充敎員皆在二年以上遂亦從寛移入丁表云 
[籌設中華萬國博覽會之呈請]  
　　財政部函國務院奉大總統發下駐比使館秘書王慕陶呈稱現有全歐萬國博覽會幹事樊洛本欲在天津或北京籌設中華萬國博覽會事關農商部主管請函該部核辦云云此事於商務上國際貿易上均有關係特錄之以告企業者 
[籌設之理由]  
　　原呈所持理由有五（一）我國自開南洋勸業會以來商務爲之一振民軍起義商業日落非開會不足以資鼓勵（二）賽會利益盡人皆知日本維新後共開會八次百業改良之速西人稱許（三）一九一四年日本大正賽會係天皇卽位之紀念（四）一九一五年巴拿馬賽會係運河告成之紀念（五）民國五年（一九一六年）世界并無舉動我國宜乘此賽會一爲立國之紀念一爲總統之紀念亟宜舉辦以開民智而裕財源 
[出欵之預算]  
　　原呈出欵甲關於國家者（一）納中央政府五釐稅（一）納地方政府五釐稅乙關於會場者（一）俢築會場下水工事（一）建築陳列館（一）陳列館内分部装飾（一）設消防局（一）建筑花圃（一）園牆樓台（一）音樂亭（一）五十方丈高紀念塔（一）閱報處（一）廣告費（一）辦公郵電看守會場辦事員等費（一）保管修理費（一）器具費（一）轉運費（一）安設電忾機（一）各種補助費（一）火險費（一）給獎費（一）設置郵政電話電燈電報等局經費（一）輕便鐵道費（一）開辦費共一千一百十四萬九千七百五十佛郎 
[入欵之預計]  
　　照原擬入欵確有盈餘有收入之標準者如下（一）富籤劵（如往昔之彩票是）（一）入場劵及長期劵（一）茶樓酒館等租費（一）遊戲館租費（一）會場外旅館等租費（一）會場内收納廣告費及明信片費（一）地畝定十七萬五千萬米突（每方米突平均收三十佛郎租費）（一）場内售物之特别權利費（一）電汽機水管收費（一）保管及售出時箱費○（一）項入欵及售出舊具等共一千四百十五萬佛郎約盈三百十一萬二百五十佛郎云 
荊棘中之鄂北 
[漢陽又破機關]  
　　鄂省各屬自受豫匪擾亂後黨人運動之說又紛傳近來機關之破獲黨羽之逮捕幾於日有所聞十二號晚北軍憲兵隊奉有都督命令冒雨渡江至漢陽西門外會同駐漢寗軍及巡警在某石灰店中破獲黨人六名抄有証物一箱特未知所藏何物當夜解省發交軍法處訊辦其姓氏與罪狀均不得而知有疑日前漢口法租界拿獲石灰船起運炸彈一案與之有關係者容俟探明再誌米中藏匿炸彈十二號午有湖南人三名肩挑米擔逕入平湖門其行甚疾守城軍隊當喝住照章檢查以槍頭插入米籮筐内量之及量至第三者之筐内若有所觸遂探手入内摸索得小木箱一只内儲盡係炸彈鋼壳圓形周圍用棉花包裹該三人見事機敗露急欲逃走經軍士拘獲解送軍法處訊問據供係鐵血圑暗殺隊長周永康命其送入城中某機關應用周現在江中某湖南船上該處卽派隊分途搜捕聞並無所獲 
[大批靈柩何來]  
　　十四號有大帆船一艘装運屍棺纍纍乘風破浪向上游而駛經過卾垣平湖門外江岸爲調查員所見即以電話報告警廳長請示該廳長恐其藏有軍火立電令警察六署長沈毓鍾帶隊會同水警一署梅署長派警船二隻赶至江心勒令泊岸檢查計共有四十三具均装有屍據船主鄧由貴供稱此皆上年南京戰死之湘軍由上海某造紙廠雇其装往岳州湘潭等處且出護照一紙及蕪鎭潯各埠關查驗証據呈閱并云有四棺曾經啟驗該署長以事關重大如内中有數棺藏匿軍火爲禍已烈爰將人船一併扣留 
呈請廳長轉禀都督核辦大約難免不一律啟驗也 
[武穴亦獲黨人]  
　　武穴爲下游繁盛鎭市現有貧困無賴之人欲效白狼行爲大肆搶掠於前清同知署後街王姓宅内設立機關勾結土匪并聨絡軍隊適爲駐防寗軍王營長偵悉派隊前往搜查拘獲王鎭武向海明陳大發等首要多人抄有救國接厲圑及愛國軍委任狀暨往來文書信件又槍彈兩洋鐵箱訊係海湖會向海濳之黨羽海明卽其弟海濳刻在日本南洋等處蹤跡不定有某黨首親筆致鎭武等之信囑其速行舉事如不能連合各方面大舉搶掠燒殺務將各商場巨鎭糜爛使賦稅無所出以困政府云云現王營長已將原信呈報都督并將該犯等以軍法處决矣 
[宜昌兵變原因]  
　　宜昌向有鄂軍第八旅一圑迭次裁汰只餘七百人本月初又令退伍每名僅給恩餉二十元各兵以前之退伍皆有半年恩餉此次未免太薄雖繳鎗械猶不肯散要求駐宜警備隊司令加給該司令喻洪啟以電請都督示爲辭不料該裁兵突於六號之夜九句鐘各執軍械（有新快槍有舊式鎗有手鎗刀矛有古式砍刀參差不齊）及石灰布包驟圍司令部欲攻入搶奪軍火守衛軍於無意中被其以石灰包撲面迷眼致傷多人正危急間喻司令在公館中聞警卽率寗軍一營至開槍擊斃叛兵數名生擒七名衆叛兵因未搶得武器不能對抗各棄兵械四散逃匿亂事當卽平定商民皆未受害喻司令旋將已獲諸叛兵斬决現在猶戒嚴異常段都督已傳令嘉奘該司令並賞平亂甯軍銀一千元 
[白狼最近計畫之披露]  
　　鄂都督近據探報云白匪現不由皖出擾長江雖屬畏怯五省聨軍實則别有所圖緣近日黨人首領以現在長江各省黨人根據盡失縱使白狼拼命竄出江皖而政府力足調兵平之與黨人毫無利益因派前充南京總統府之侍衛許某賫書至商城命白狼參某長凌樾（此人曾充臨時參議員）與白磋商復返南陽侵襲湖北鄖襄收集鄂中裁兵土匪厚增勢力然後攻取川陜滇黔諸省該省該地均崇山峻嶺或激流險灘交通不便用兵極難俟政府調集諸軍前往則東南空虚垂手可得白狼聞命即率大隊竄回鐵路以西現在一面擾鄂一面已越過荆紫關擾陜皆依其計畫而行云云段督得此報告已據情密電政府防維矣 
[𠞰捕仲八之𡩋軍報告]  
　　匪首仲八滋擾沭陽一帶經官軍剿平魯都督張巡閱後先有電報告茲聞十一日南京馮都督等亦有電到京報告剿捕情形尤詳亟誌如下原電云大總統鈞鑒國務院内務部陸軍部鑒匪首仲八抗令竄擾沭陽等處及會商派軍勦辦情形當於皓日由國鈞電陳在案時國璋因公赴蘇一面由蘇飛飭駐揚各軍隊相機恊力堵剿以期早日蕩平茲據白統領寳山先後電稱該匪自挾衆濳逃後大兵尾追不敢侵犯宋城遂繞道至陰平街高流高塘溝一帶肆行搶掠意欲盤踞塔山招聚伏匪已逹一千五六百人統領率隊偵跡十九日據劉家灣荘練長劉子青等報稱有股匪多人竄至孔圩當卽派馬隊一營謝帮統高元王先鋒官沂華率馬隊冐雨前往該圩匪已與鄉勇接仗我軍進剿當經擊斃匪徒孔昭彩等五名擒獲柴屑月等十三名匪卽散逃復經謝帮統等帶隊雪夜進至飛湖荘經荘長趙寳鈞領荘丁助勦擊斃匪徒王魯四等三名生擒柴榮發等九名二十日因道路泥濘回房山稍息賫賞練勇並撫恤死者一人傷者二人將獲匪等解營研訊確係仲匪營内正兵並有軍衣快鎗可証復據新安鎭警局長劉范同練長臧公懿報稱在西南二十户防堵獲匪馬其五等二名並搜出保衛營戳記旗號等件其分竄窰灣等處之匪已由張軍統添派尹分統鳳山督同三十二營王克敏前往會辦至清江山東各鎭由蔣護軍使張統領派兵嚴防不使竄入嗣經孫先鋒官肇賓在淮安鎭捕匪孫景先等八名錢管帶 
湖荘所獲二十二名訊明正法又孔稽查祥雲在東海縣捕獲何廷貴一名就近解送執法營務處訊辦二十三日統領自房山抵阿湖探悉仲匪現據塔山二十四日黎明同十九營王管帶玉十五十七各營官長並飭王先鋒官沂華楊練長祖漢鄉導由髀塘溝直趨塔山田管帶玉坤張管帶金山由郭先鋒官長瀛鄉導自陰平進攻該匪分路迎拒敗退圩内圩高踞半山深得地勢我軍兜圍一晝夜相持不下二十五日尹分統沂防營張統領第五師上官圑長率隊恊攻旋由王管帶玉率領十九營奮勇當先由東面躍登山圩十五營十七營接踵而上擊斃守圩匪頗多匪等聞風内亂猝集死黨越牆緣山而下奪命向南路奔逃當由尹分統派謝帮統率馬隊跟追我軍卽率隊入塔山擒獲匪徒董得佩等十二名訊明立予正法計此次擊斃匪五十四人獲快鎗三十一枝又搜出牛馬一百二十七頭亦經通告招領我軍兵士計陣亡二人傷者二十人均酌予䘏賞二十六日回阿湖途次探知股匪有由孔圩竄走者當派王先鋒率兵捕獲徐上禮等十五名尙在訊辦一面分飭各營向東北兩路追擊一面由張統領向西路搜緝各處散匪亦派員帶同連荘會隨地搜捕各等情該統領等此次恊力勦辦奮勇可嘉至匪首仲八據獲匪訊供有謂自出金塘時已私自濳逃者有謂已由清江乘輪赴廣西投黃興者現飭各營隊　密探捕並通電各省一體嚴拿期絶根株所有該統領等圍攻塔山並匪徒潰散情形合亟電聞藉紓厪念江蘇都督馮國瑋民政長韓國鈞眞叩印 
[戚省長受驚紀]  
　　江西戚代民政長到任後每日規定見客兩班其有經騐才學優長者擇要筆記以備擇用於十三號早晨見客八人内有陸軍小學堂學生劉九榮派在末座以爲戚氏不恭狂言質問滿坐皆驚竟敢加暴行於省長將戚氏小帽摘下掛落眼鏡以致秩序爲之擾亂戚氏恐其帶有危險物品當令衛兵檢查之後發交警廳從嚴訊辦聞閻廳長以心疾久醫未愈應不爲罪擬懇從寛保回管朿云 
　　另函云是日傳見各界來賓其時爲頭一班十名僅到八名當即分别延至内廳按照排定次序坐定戚省長卽由第一座之高姓者發言詢問出身履歷以及辦事經騐高君方誾誾陳述卽有末座之劉久榮（萍鄉縣人）以手擊省長衣袖者再省長方除眼鏡廻顧正欲斥其輕妄不料劉即以拳向戚省長迎面擊來戚省長大怒立飭警備隊將劉拿下遍搜衣袖並無夾帶違禁物品並傳新委彭澤縣知事劉洪瀾至署詢問劉某是否向有神經病該知事答以僅止同縣同姓並不認識戚代省長當對衆宣言劉某之對於長官荒謬若此本應立處重刑本代民政長向以忠厚待人於心實有未忍遂命發交警察廳訊明再定辦法 
　　事後戚代省長通函各機關云行政公署爲全省民政總滙之機關簿書鱗集本代民政長鷄鳴而起披閱案牘日昃弗遑愧無穆之對客批答之才竊慕中郎倒屣迎賓之雅諸君子投刺晉謁有懷欲陳自非地方要公苦難隨時接見前曾啓告屬候序傅本代民政長於每晨依次延請博詢周諮藉覘才識乃今晨見客之際有前陸軍小學堂學長劉九榮者位次第八本代民政長甫與首座接談該員遽攙言駡坐振袖奮拳類灌夫之使酒似淮安之攘臂以其狂妄本擬重懲同坐者僉稱其夙有神經病姑發警廳察訊果心疾頓作則情尙可原若有意肆横當按律擬辦云云 
[粤賭商果絶望耶]  
[國務院之電]  
　　廣東賭徒屢以請弛賭禁救濟紙幣爲言聞中央接到此項電報不下數十起政府以該省行商何顢頇若此方欲調查眞相故久未批斥自接到各商家申明盜名實情乃於本月十一日由國務院電龍督李民政長云前據廣東各行商紛電請弛賭禁已奉大總統諭由財政部電廳司查究茲復據李監理官微電稱請開禁賭實由少數商棍賭棍藉口維持紙幣傷國體壞風俗萬不可行請主持又據黃克忠等陽電稱請弛賭禁各電全由葉舜琴謝銘三等嗾使私黨所爲務乞嚴令申斥速派專員查辦并令都督省長維持以救大局又據該省七十二行商全體電稱賭商冒行商之名紛紛電請弛禁誓不公認各等情查粤省賭患革除匪易現忽據各行商紛紛電請弛禁顯係奸商從中鼓煽中央决無率准之理除將原電交部併案查究外合先電逹 
 
 
 

Page 7

 
 
[粤同鄉之電]  
　　日來行商請弛賭禁一倡百和半多盲從當道曾電粤省京官徵集同意昨得覆電謂粤省賭禁一開盜風更難收拾商界發起驅除賭害現僅三年今藉詞挽救紙幣負厥初衷擊鈴解鈴無恥孰甚諸公卓見不撓至爲欽佩萬望始終堅持弟等當爲後盾千鈞一髮盼切示覆云云 
[兩方面之條陳]  
　　近因禁賭問題各界上條陳於省長者極多昨日計之其主張禁賭之條陳已達五十七函而主張弛禁者亦達四十餘起之多昨晨内務財政兩司長向省長請示如何批法省長云賭博弛禁本省長極不主張惟禁賭弛賭立於絶對反對的地位後來條陳此事者當仍絡繹不絶不如暫擱一禮拜俟中央復電再行布告俾衆週知以省批答之繁 
[紙價忽低之原因]  
　　十一號午後廣東紙幣忽爾跌至五成九聞其原因實由一般欲弛賭禁棍徒見近日各報載有政府嚴詞批斥粤商電請弛開賭禁之事遂如冷水澆背乃於絶望之餘卽將幣價壓低蓋欲藉此證明開賭確能維持紙幣以欺朦大衆而爲挾持之地步云 
地方通信 
[北京]  
[女子敦誼會開會紀]  
　　女子敦誼會訂期十五日在石大人胡同外交公所開成立後第一次大會特請德國醫學博士演說病原預防之道臨場譯成華文又請中西女士多人唱歌奏樂風琴弦俱備并有俄國跳舞自午三時起至六時半止預發公啓多份遍邀各界男女來賓届時必異常熱閙也 
江西 
[戚省長撤換知事之首幕]  
　　江西戚代民政長於三月十二日牌示南昌縣知事文炳堃撤任以奉新縣知事吴亮勳調署（吴乃戚任臨川幕友）所遺奉新縣缺以委署圌昌縣歐陽保福署理遞遺瑞昌縣缺以錢之燧署理峽江縣知事吴乃桐撤任以華壎署理鉛山縣知事吴溢唐撤任以蕭鳳韶（戚氏門下）署理萍鄉縣知事崔璞撤任以王大琨（現任贛西鎭守使劉槐森顧問官）署理上高縣知事黃道昭撤任以鈕傳錡（卽鈕傳善之弟前署法庭推事以宿娼賭牌撤差）署理玉山縣知事吴士材撤任以王鍾（係都督府參議官）署理金谿縣知事程蘭相撤任以陳壽彝署理臨川縣知事郭廻瀾撤任以彭澤縣知事傳岷孫（係朱啓鈐之舅）調署所遺彭澤縣缺以劉洪闢署理雩都縣知事胡會松撤任以陳奎齡署理安義縣知事周文華撤任以章乃正（係章宗祥之父執行）署理高安縣知事華光祖撤任以饒正音署理都昌縣知事錢志銘撤任以羅傳珍署理東鄉縣知事段世德毋庸到任以定南縣王自禹調署所遺定南知事以蔡兆煌署理崇義知事陳登庸撤任以揭傳淵署理瑞金縣章自立撤任以葉湘署理廣昌縣知事苻璋撤任以彭世芳署理上饒知事熊希存撤任以趙峻（係蔡儒楷之姻家）署理鄱陽知事張翼鵬撤任以沈祖恩署理樂平知事胡以謹撤任以戈銘猷署理 
山東 
[咨查孔氏祀田]  
　　内務部日前有令到東飭將孔氏祀田由該管官清查升科聞行政公署以各段地畆沿革情形本署無底巻可查故已咨請衍聖公府將祀田原額五屯四廠十八官荘以及各處湯沐地坐落何縣各若干畝並各地收租實數方法分别查明詳細彙覆矣 
[駐烟英領事更替]  
　　烟台英國領事歌爾克君業奉本國政府命令調署南京領事於本月一日交卸卽赴新任新領事吴君亦已於是日接印矣 
安慶 
[懷寗縣接收省會]  
　　各省議會前已奉令解散在案昨聞皖督復令飭懷寗縣知事略謂本省議會現經遵令解散該會内關防文卷及一切欵項公物亟應派員接收仰卽前往除將該會内關防文卷等件逐一點收繳存本署外其餘一切公物并即逐細點收保存册報云云徐知事當卽親赴該會訂期交接惟議長柳君尙未到省故辦理不免稍緩云 
[通令恊拿軍官]  
　　頃聞江蘇馮都督來咨云前第十一師取消砲圑屬官營長顧思進連長李冠東等五犯事敗潛逃誠恐隱匿各省仍圖煽惑請卽通飭嚴緝現倪督已通令知事恊拿矣 
揚州 
[萬繩栻過揚]  
　　卸任淮揚觀察使萬繩栻十五日由清江乘船來揚將由揚州駛往南京由浦口到徐以應張巡閱使之聘到揚後卽入城拜客由方執法官柳江筵宴旋於十六日乘輪上駛此次萬君至徐攜帶觀察使任内隨員多名故座船計有三只用小火輪拖帶云 
[河工將竣消息]  
　　泰州至仙鎭一帶河身向苦淤淺即淺水小輪亦不易駛行近由大達小輪公司補助官欵鳩工挑濬現已將次蕆事不日可以通行大約此次挑濬後從前小輪駛行之困難悉可蠲除矣 
雜評二（默） 
[說揚子江一]  
　　昨報路透電有白𧳓擊敗荆紫關官軍進逼西安消息今據訪員報告証之蓋亦所謂𧳓計之一也白𧳓本欲由皖以出擾揚子江嗣以南中各省軍備嚴政府調兵易且已失根據也故遂變計返南陽襲鄖襄厚集兵力以取黔滇川陜今白𧳓果已越鐵路而西一面擾卾以牵制官軍一面撲荆紫關以進圖陜省其計畫已實行矣夫其計畫之若何姑勿　第旣舍揚子江弗圖固已爲南中人民之幸事矣 
[說揚子江二]  
　　據京報載駐京各使近均紛紛出京視察南省法使已旋京德使甫南下而英美兩使亦將赴滬漢考查經濟狀况及僑民商務革命損失等事夫揚子江流域本爲外人視線所集之點近更出其所謂縱横政策以競攬中國之利權而揚子江情勢益爲外力所驅迫將來關於揚子江一帶之事業變遷若何情况若何實有未可預料者知微之君子將有何言 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聨合會開會紀（四）]  
　　昨爲全國决會聨合會第四日開會會員到者五十餘人上午十點二十分鐘振鈴開會首由正會長周晋鑣入主席囑庶務員將昨日全體議决否認農商部公文程式案請書記長所擬之電文徧發到會會員閱看原文云（北京分呈大總統國務院鈞鑒農商部令行文程式商會對於各級官廳用呈各級官廳對於商會用令用批階級過嚴轉多隔閡各省埠僑埠商會援引大總統敎令行政各官署無隷屬關係者之往復文書以公函行之商會係義務圑體旣非官署自無隷屬關係擬仍照舊對於大總統各部長各省長用呈其餘各級官廳槪用公函以歸畫一到會各代表爭持激烈若不俯順輿情准予更正勢將解體除交議各案審查具呈外電懇察核示遵全國商會聨合會）經各會員將電文閱畢農商部代表陳蔗青君起立云兄弟昨日因事未到貴會查農商部公文程式案一時尙難議及故兄弟昨日未到迨傍晚晤見向代正會長言及全體對於此案非常激烈業已表决電致大總統及國務院力爭務達取消目的等語然兄弟今日查閱電文内無農商部字樣則雖電達國務院不過加印仍發農商部核辦至農商部所發之公函並非直送貴會係送交江蘇省事務所因前函係該事務所所發故復函仍發該所諒係郵誤致送貴會諸君欲圖目前解决故漏去農商部鄙意擬從根本上解决電文内仍加農商部並將詞意稍加和平兄弟昨晤向君得知此事業以私人資格電致農商部請爲注意十三號沈仲禮起言謂昨日所議之事稍涉激烈僅電大總統及國務院鄙意不妨於電文中加入農商部且具名應註明正副會長之名五十六號劉桂馨起言謂正副會長下應加全體會員之名以示全體一律十二十八號沈聨芳起言謂此事用呈用電大約電文先到鄙意電文上加正副會長之名十七號陳光甲起言謂鄙意去電不妨稍加和平如不達目的再用激烈電文力爭一號丁長昇起言謂電中勢將解體四字恐有不妥查我商界情形與政治不同政府無權干涉何必引起政界干涉之念周正會長云如贊成原電者請起立表决（多數起立贊成）十三號沈仲禮云原電本可拍發惟電内勢將解體四字宜稍改和平應請書記長將電改正再付表决二十八號沈聨芳贊成此說至此各會員中有數人起立互相談話秩序稍亂經正會長振鈴始各歸會員席周正會長遂囑書記長添改電文嚴書記長遂在國務院下添農商部三字到會各代表下添對於部令四字爭持激烈下若不二字除去改一乞字俯順與情下准予二字刪去改通電二字並將勢將解體四字刪去不用及全國商會聨合會下添正會長周晋鑣副會長向瑞琨貝仁元及全體會員等字改畢由嚴書記長當衆朗誦一過周正會長付衆表决（全體贊成）部代表陳蔗青起立謂兄弟對於貴會提議之商約案亦有意見發表陳君遂將農商部對於此案之種種關係詳細發表畢周正會長提出一宗銀行案計五件（案由已見昨報）請衆討論十三號沈仲禮謂所有江蘇省事務所提議之公舉專員赴美報聘兼申前議聨合美商合組勸業銀行案因對於銀行之事將從前大清銀行爲比例查大清銀行之勢力雖大不過在一國之中未聞至歐洲各國開闢利源三十年前設立通商銀行時曾請外人爲大班經理一切此時本意欲在各國設立分行至今目的仍未達到現美國士商肯與華商合組銀行此時本係最好機會况前清時曾提議及此查形式上似乎延請外人爲經理有種種之嫌疑現民國成立此事最好將從前種種嫌疑之事消弭於無形况目下政府屢屢借欵如我國已在各國設立銀行則匯欵一層非常便利不必再轉外國銀行之手且可由該銀行直接向外人商借至中國銀行僅設在國内祗兌華人匯兌未便稱銀行議至此時已十二點十分鐘周正會長宣佈散會午餐遂振鈴散會各會員均入休息室午餐 
員均入休息室午餐 
　　下午二時繼續開會書記長嚴漁三報告正會長周金箴請休息假應請向副會長出席代正會長向副會長出會員席就正會長席繼續討論銀行案向代正會長云請各會員將銀行案内之赴美報聘一節先行討論十三號沈仲禮謂赴美報聘一語係由合組銀行發生况中美股份銀行章程現尙留存應請書記長將該章程發交各會員閱看俾知此事曾經提議且股份已招大約我 
國國内已招四五十萬華僑來電云已招集一百餘萬嗣因茲事未成始將各股銀退還至赴美報聘一節兩方面業已提議美人將美貨在中國天津廣州漢口上海四處設立陳列所中國將華貨在美國新舊金山等鉅埠設立陳列所互相聨絡惟赴美報聘美商已有請帖發交商會並已預備的欵接待華商應請諸君籌商解决之策廿八號沈聨芳謂外人設立銀行有兩種辦法一普通銀行二特别銀行惟特别銀行有放債之權所有中美合組銀行本係美事但要知美人性質現聞中法商人有合組銀行之說業已招股現在中美合組銀行本係最好機會然欲華人獨資創辦則甚難即報聘一事先往美國調查最好乘美國巴拿馬賽會時彼此聨絡此事宜請沈仲禮先生一行至美報聘順道調查美國銀行性質蓋以外人所設之銀行往往吸收現銀仍爲外人生意以致我國商界金融不能活　十三號沈仲禮又云中美合組銀行辦事人亦應中美各半况董事會内華商亦有半數沈聨芳先生云欲飭鄙人獨自前往决無此理况箇人何能稱爲實業圑兼之美國現已預備接待一切華商往美寓居之房屋聞已築就故此事須請各省商界乘開會時各舉數人組織實業圑赴美蓋以美人對於實業二字甚爲注意二十八號沈聨芳云赴美報聘應乘巴拿馬賽會時履行奈目下國家與商界均在困難之際故有此議惟乘報聘時必須道調查其銀行性質以便預備向代正會長因對於此事亦有意見發表請貝副會長代表正會長貝副會長出會員席就正會長主席向將意見發表畢即回十號會員席五十六號劉桂馨云赴美報聘合組銀行一節鄙意無論何事須先將資本籌集方可提議照我國各省各縣商會已達一千餘處每處如籌資本五千兩通國可籌五百餘萬如資本籌集方可著手貝代正會長因對於此事亦有意見發表仍請向副會長代表正會長向出會員席就正會長主席貝云五十六號劉君所言後處商會籌集資本五千兩照表面看來甚易而於事實上則難况各省商會正在此開聨合會之時恐效力不能達到鄙意先至日本大正博覽會報聘後至美國蓋因我國所辦實業均難發逹招股信用已失故實業情形非往外國考察不可現據日本駐滬總領事有吉明君來函請我華商赴日與賽應請書記長將原函宣布嚴書記長將來函當衆朗誦云（敬啓者頃悉貴會各省商會總協理等代表諸君旣已聨袂來滬開貴國全國商會聨合會想羣賢濟濟實深欽慕因思從前各省商會曾組織赴日實業圑已經敝國實業圑布置就緒屢次專誠邀請貴國實業圑諸君亦已齊集正在啓行有期適以武漢事起致未實行殊爲悵悵現諸君在滬請貴會提議繼續前議於聨合會完畢之後順道赴日以遂敝國實業圑歡迎之初意藉以考察敝國實業情形且大正博覽會正在開會當此春和景明櫻花盛開之際足助旅游清興務望貴總協理詢諸君之意見倘荷贊同敝人當卽詢問敝國實業圑預備歡迎辦法如何再行奉復專此佈逹卽祈察核見復爲荷順頌日祉）讀畢貝代正會長回會員席向副會長出席就正會長主席至此會員中互相討論之下十三號沈仲禮云此函應否開議向代正會長云此函未列議案明日再議並云銀行案爲一事赴美報聘亦爲一事現諸君如將銀行案成立卽付表决（多數起立贊成）向又提赴美報聘案付衆表决（多數贊成）向即將以上各案付審查並當場指定審查員爲沈仲禮沈聨芳傳筱菴劉一山馬息深陳陶齋蘇民生等七人旋由二十八號沈聨芳云前昨兩日均有議案付審查鄙人已蒙指定爲審查員况所有審查各案尙未報告如遇審查一案須指定七八員或十餘員蓋因到者不過三四員鄙意擬請鄭孝胥先生爲審查主稿是否行請衆討論向代正會長云會内之議案未便請會外之人主持至此已三點五十分鐘向代正會長宣佈休息十分鐘各會員均入休息室休息四點鐘繼續開會十三號沈仲禮云昨日鄙人曾承指定爲審查員凡審查室中應有審查長及書記員廿八號所云添請外人一節亦有理由因此事無執筆之人况沈聨芳君已逭日到會會議議畢入審查室審查議案甚爲辛苦向代正會長云審查長祇能在審查員中推舉一號丁長昇云沈聨芳君之言亦係事實上必行之事但於法律上請外人確有不合然會内會員上下午開會之後審查精神實有不及務請代正會長延請書記兩人至會旁聽然後至 
審查室辦理書記方有把握向代正會長允爲添請兩人爲審查室書記向又提出銀行案内第五件即設立礦業銀行以闢利源案向云對於此案有意見發表應請貝副會長代表正會長貝出會員席就正會長主席向遂將對於礦業銀行之種種關係宣布畢遂回十號會員席一號丁長昇云無論銀行辦礦等事均要籌集資本惟資本一層籌欵甚難至此經各會員互相討論後貝代正會長云如諸君以此案爲不能成立將原案備查當付表决（多數贊成）貝代正會長提出礦務案内第一件卽陜西省事務所提議請速集鉅資開辦延長石油礦案並云此事已經中央政府與美商美孚火油公司訂立合同辦理故此事已經該省來函取銷遂飭嚴書記長將原函宣佈畢貝又提出礦務案内第二件卽廣西事務所提議桂省鑛苗最盛磁泥最良請爲提倡並推廣八角茴香案請衆討論十號向瑞琨十三號沈仲禮等互相討論時貝代正會長云此案旣不能成立又不能備查如各省欲思辦礦可由聯合會咨送各省商會辦理付衆表决（多數贊成）貝又提出公司案一宗計四件一通崇海泰事務所馬炎文提議組織中國商品貿遷公司注重國際貿易二山西省事務所提議組織商品公司以廣銷路三江蘇省事務所提議請聯絡全國商界集合鉅資在歐美各國繁盛巿鎮組織華貨拍賣所以便推銷國貨四湖北省事務所提議呈請增廣公司保息條例第二條乙種公司當由嚴書記長逐條宣佈畢向副會長出席聲明因京中約法會議事請假全體起立挽留向副會長當衆聲明不能不到會之種種關係貝代正會長云請向君再留十天以便會内提議之要案得有把握一百號蘇筠尚云此事未便强留因本會記有電文及呈文至部則本會與農商部之關係甚大如向君往京亦可藉資周旋故未便强留一號丁長昇云當向向副會長詢問約法會議何日開會向云十八日業已開會丁云旣已開會未便挽留向云現暫請假十天待赴京會議事稍有頭緒卽行來到會廿八號沈聨芳云最好再留數日俟重大各案議有頭緒再行往京向云萬難再緩當衆告辭出席全體歡送貝代正會長云公司案内第一二三等件可併爲一件請爲討論廿八號沈聨芳十三號沈仲禮四十八號傳筱菴等各會員互相討論貝云公司案本與銀行案大有關係如銀行組織不成則此案亦屬徒然卽此議案成立亦無對付之策可將此三件咨送各省商會備查付衆表决多數贊成至此已五點二十分鐘貝代正會長宣佈延長十分鐘貝將公司案内第四件請衆討論其結果付審查多數贊成貝代正會長至此正欲指派審查員時有人云明日可休息一日再請審查員審查各案二十八號沈聨芳云星期日是否休息一號丁長昇云星期日係本會開會之第一日貝代正會長云星期日可不必休息然開會已四日各會員於每日上下午到會會後又欲審查殊覺爲難七十四號王亦梅云議事細則内議决無休息未便更改嗣經多數會員請貝代正會長添設書記員二人預備審查明日仍開會審查至此已五點三十分鐘貝代正會長宣佈閉會茲將前日到會代表之 
號數及今日到會代表之姓名號數錄下前日到者狄子怡編列九十八號鄭式如九十九號胡徤春一百零一號王錫臣一百零五號彭拙青一百零六號王憲章一百零七號鄒揆工一百十三號羅文青一百十四號羅郎山一百十五號昨日到者北京代表安迪生厚齋一百十六號安徽代表程慶福鳴鑾一百十七號九江代表陳義方質卿一百十八號 
百十八號 
[六安商會之緊急請議案]  
　　安徽六安商會因該縣城區商務被匪蹂躪特提出緊急問題二則商由蕪湖總商會轉請全國商會聨合會列入議案提前討論錄其大要如下（一）調查六城商店共焚毁七百餘户約計平房樓房一萬二千餘間估值銀元約一百六十萬其東客力能重建者僅百分之一懇乞政府或由庫撥欵若干或照漢口辦法代借外債一百萬以爲建築經費此欵每年若干起息分限幾年清還由地方官督同商會按期如數繳解（二）六安土客貨出口以及鄰縣粗賤貨物入口由正陽關入六河釐卡積弊甚多竟至值十抽五現當匪亂之後征報愈苛議請政府照金陵辦法免釐數月懹柔商人俾土客貨均能暢銷金融藉以周轉待鐵路告成必能振興市面至茶爲國稅要欵或减釐或緩征應候政府核奪公布施行 
[農商部長復商會聨合會代表函論行文程式]  
　　商會聨合會諸君聨鑒來書極論行文程式商會對於各級官廳用呈官廳對於商會用令用批之不可且謂僕不先不後而此壓抑商人之令乃自僕出深致椀訝具見諸君拳拳於僕之意敢不拜嘉惟是事必揆諸理行必求諸是君子一言以爲知一言以爲不知亦有不能不爲諸君惜者此所願與諸君一白之也行文程式之紊淆久矣前清之季益甚吾輩初亦以爲細事不復措意民國旣建正宜悉去官場装演　廓之習定國家行政機關與人民公共圑體相接之公際諸君不察以前清之季之積習爲有味沿用之而不知其非齗齗焉爭之如不得已僕甚病之請言此行文程式之所由來以祛諸君之惑此行文程式頒布於本年一月而託始於去年五月當其時農林工商劃分兩部農部領農會商部領商會商會程式處處不一不獨商會對官廳不一商會對商會亦不一而農會則多用呈用批用令然亦時有踰越並援商會之例以抗爭者農部則裁制之於是有通行農會之令而工商部亦病商會行文程式之不一謂不劃一無以服農會於時有兩部會定行文程式之議當時部員中亦有以習慣旣久不妨稍示通融者衆皆以立法貴劃一不貴遷就各國商民公共圑體對於官廳亦有劃一之程式適國務院釐定公文程式頗示嚴重主義卽如從前督撫與中央各部皆用咨民國以來都督民政長亦然而今則民政長對部則用呈部對民政長則用令於是决定依照各國通例定爲程式僕到京任事請成於僕僕深韙畫一之義且信我商界諸君子之高尙純潔决不以前清官場之餘習爲有味而抱持不捨也不意僕對我商人尊之重之而商人之疑僕則以爲輕之蔑之所復以思諸君根本上之錯誤乃以爲用令用批則爲專制之意思表示用呈則爲牛馬奴隷之意思表示夫以一國之大官吏之多有令人批人者亦有受人令受人批者令人批人者果可專制而奴隷人耶受令受批者果卽爲受專制而奴隸於人耶抑不令不批而悉用照會公函等則果共和耶諸君乃至尊至貴之商人也不保守其至尊至貴之資格而欲與官吏同等爭習慣之儀文若曰吾與爾匹敵也夫卽與官吏爲匹敵寗便足貴若以爲官吏能令我批我則能抑我使不行盡言則僕正不解何以用呈則不能盡言何以用令用批則能使人不敢盡言諸君試自揣諸君所言果理直氣壯何爲而不可用呈亦何爲而不受人令受人批苟其不然徒欲借照會公函等形式以自壯吾未見其果能盡言果能言之而有效也故僕爲諸君計謂宜增加商業之學識以對抗無學識而徒能令人批人之官吏不當抗令批而與官吏爭形式之短長敬再就法理與事實分析言之以廣諸君之意依法理言人民當服從國家政治機關然决非服從官吏之個人人民之圑體無論大小皆當一律所謂共和國無階級者如此故官吏與官吏不能無階級初不以共和專制而異官吏與人民自立於對待之地位并不能成階級亦不以共和專制而異一呈一批乃所以明其對待之作用表示施治者與受治者之界限别無何種意味又以事實言前清公文程式本無一定以官爲主觀故商會總理必有官階大者爲京卿爲候補道小者亦必有候選從九或五品藍翖等銜名以資装演於是官亦從而装演之不復以官與民之體制相待而以官與官之體制相待官之大小又不一則時而咨時而移時而札時而函亦有時而呈而批於是組織商會時必取其有官銜者爲其代表得官銜之小者以爲不足則又千方百計覓一官銜之較大者爲之與組織商會之本意去之千里諸君若返其高尙純潔之初心能無失笑今官民之分際一定無論其爲國務總理各部總長及各省都督民政長以民之資格與縣知事文書往來亦有呈用批卽以總理總長都督民政長充公共圑體之代表亦然若諸君之意以爲用照會用公函則視我如京卿如候補道卽等而下之亦不失爲候選從九五品藍翎至用呈用批則視我如小民矣是可忍孰不可忍敢問諸君小民與亦卿候補道候選從九五品藍翎有無貴賤之别諸君自言專制國有階級共和國無階級而心理上務求保存前清專制時階級之積習則又何說從前不呈不令不批之時商人之遏抑亦多若因用呈用令用批而遏抑加甚則農商部及各上級官皆有其責地方官吏有不便或妨害於商民者各商會甯遂無申訴之地地方官雖能用令用批而對於商會自負有保護之義務何從施執其遏抑與論之淫威至於程式則已奉敎令公布復經國務院釐定文書用紙程式及條例通行農商部豈能擅改惟諸君諒之抑僕早夜孜孜所欲告無罪於諸君者實在修訂法律及金融及種種保息獎勵補助開墾畜牧之法爲國民謀一線之生機若文書形式則僕本無所容心亦不能因諸君之請而有所徊惑也餘不盡言惟希亮察 
[縣知事委任南市經董]  
　　各縣自治機關停辦後所有地方公益事宜須由縣知事遴委公正紳士繼續進行茲聞上海縣洪知事已委任姚子讓君文枬陸崧侯君文麓朱子堯君開甲爲南市經董姚君等業已承認惟所行經董職務及應否别設辦事機關抑與工巡捐局聨絡辦理均須商議妥洽然後任事刻已由洪知事呈報韓省長請示矣 
[研訊屢次夥刧之盜匪]  
　　寓居英租界泗涇路越台旅館之紹興人李桂萬錢進發錢少江邢永標張根仁商漳清周寳其周銀根等八人迭由在逃之匪首錢念伯胡筱照等糾同持械夥刧唐家弄九百七十七號門牌沈寅生並沈之同居錢兆俊以及馬霍路三百八十二號楊王氏家新閘路西首辛家花園附近二十四號洋房胡金聲家厦門路貽德里一百二十三號門牌顔王氏（即顔明卿）家等值價一萬餘金之金珠飾物由總巡捕房偵知派四十號西探目潑林司華探目李星福協同中西包探前往該旅館將李等八人一併查獲拘入捕房詰問供認迭次行刦並將所得贓物交由匪首胡筱照乘坐汽車分銷與各當舖銀樓迭經解送公堂訊押候核在案前日午後由捕房派荷鎗印捕四名將該匪等各用手銬銬住押解公堂經王襄　會同德領裴君研訊先由中西探禀明前情並將捕房所錄之華洋文供單呈案請察復將在越台旅館火爐烟囱内查獲之子彈十餘粒呈案禀稱由該匪等在捕房供出故往該旅館烟囱内尋獲至行刧時所携之鎗刀等械據云由匪首錢念伯胡筱照臨時分給 
 
 
 

Page 11

 
 
事後仍須繳還故未查獲云云繼由原告沈寳生之母並楊王氏顔王氏以及胡金聲之家丁等先後上堂供明當時被刦情形並當堂將該匪等遂一指認畢訊之李桂萬等六人均直認不諱並稱均由在逃之錢念伯胡筱照二人爲首惟顔王氏家我等均未同往係由錢念伯與同黨五人往刦所有當於河南路全興押店之珠飾亦由錢念伯往質翌日往贖係由商漳清前往迨押店詰問來歷卽與押店夥同行至天后宮橋北錢念伯守在該處故意與押店夥言談商漳清卽乘間脫逃質之周寳其周銀根二人均不認同往行刧並稱與李等亦不相識卽據李探目禀稱周寳其周銀根二人因與該匪等同在一處故一併拘押今李等在捕房亦供伊二人並非同黨惟周寳其在浙江犯有要案曾經浙江都督懸賞洋二百元緝拿且經浙江偵探王姓至捕房認明而李等六人亦在浙江犯有命案均經浙督懸賞通緝現浙江偵探已回浙禀請備文來申大約本星期内可到應請從緩判决中西官判李桂萬等已供認屬實周寳其周銀根雖與本案無關惟旣在浙犯案着連同李等一併還押候禮拜六早堂浙江証人到堂證明另案再行核奪 
[判决愛而近路盜案]  
　　紹興人胡阿和糾黨持械夥刧虹口愛而近路高壽里二百二十七號門牌陸祥林家金飾業經捕房將胡與牽涉之紅帮成衣匠吴阿榮胡美琴一併拘解公共廨訊明吴與胡美琴無干交保開釋陪審西官英領哲君以胡阿和供與在逃之某某等持械行刧不諱擬卽解送鎭守使署立予鎗斃孫襄讞以觀察使旣爲公廨上級機關應照章解送觀察使署轉送内地法庭訊辦是以磋商未决判胡押候商明於禮拜三帶堂核斷在案昨日届期由捕房將胡盜押解到廨請示仍由原審官孫襄讞會同英領哲君升坐樓上公堂命將胡盜帶案會商之下遂會同簽判云胡阿和持刀搶刧罪已成立候呈請觀察使轉送鎭守使署按照軍法處治以昭炯戒而保治安判畢諭令捕房即日起解 
[法公堂訊斷盜案]  
　　法新租界敏體尼蔭路新有慶里十三號門牌史瑞雲家於本月九號晚被盜搶刧由探目黃錦榮沈德福包探韓邦達等人贓並獲詳情迭誌前報昨日捕房將盜匪虞阿安等二十人在押提出傳齊中西探捕安南捕等各持器械並將抄出之勃郎林手鎗兩支利刃斧頭各一把一併押解至法公堂經讞員聶榕卿君會同法副領事德賫沛君升座先訊事主史瑞雲稱九號晚八點半時該匪等先來敲門問史先生在家否誤爲親友故即開門各匪一擁入内王阿五用手槍架在商人頸項嚇禁聲張王與張盛年兩人最爲兇橫認明面貌無訛又有同居之沈姓稱亦被搶去金鐲兩副金練一條併求嚴追聶君諭將此案眞盜與被各盜牽累之各犯提案詰訊虞阿安供小民並不爲首至十號上午俞阿龍等始來小民家中將贓交於小民代銷分用洋三十元搶刧之時並不在場求宥俞阿龍供是日在浴堂洗澡由陳小桂子起意邀同小民前往行刧當與王阿五洪阿根小四子等同去手鎗係阿安給與小民並稱馬立師路三德里之搶案亦係小民與王阿五等所爲王阿五供是晚身帶手鎗至史家嚇禁聲張搶刧是實許來法供聽從小桂子之言帶有利刃一把同往搶刧張盛年供同往持刧分得洋十五元吴小三供在外望風並未入内分用洋三十元小金甫供搶刦後分用洋十元陸杏生供在鳳舞臺戲園見有住在法租界新有慶里第一家之徐姓婦女到來看戲小民見所戴首飾價值甚巨與俞阿龍言及俞至晚上卽行搶刦不料誤搶第二家之史姓搶時小民並未同去俞等搶刦後將贓暫寄於小民家中並分用洋二十元是實洪阿根供前在中舞台當茶房是日與陸杏生遇見陸言徐姓甚有資財通知俞等往搶小民不過贊成而已王以寳供前雖迭次犯案此次史姓家搶案與小民毫無干涉求恩查察王啟仁供聽從俞阿龍往搶分用洋三十元旋由捕房派人禀稱小桂子已聞風逃去故將伊妻陳顧氏及阿安之姘婦張朱氏解案請訊顧氏供丈夫陳小桂子江北人住居南市青龍橋地方現在逃在何處實出不知朱氏供認將贓抛入灶堂内不諱訊畢又提嫌疑犯詰問陸福祥王八齊同供小民等與俞阿龍素有仇𨻶致补被誣扳王永生供開茶肆顧長達朱阿福陸伯郎同供均在英租界妓院爲包車夫孔榮來供現爲銅匠實被誣扳求恩查察中西讞員會商之下判虞阿安俞阿龍王阿五許來法張盛年吴小三小金甫陸杏生洪阿根王啓仁等十名申送觀察使署轉解鎭守使署照律槍斃王以寳管押五年期滿再行核辦陳顧氏管押候查拿伊夫到案再核張朱氏管押二月期滿逐出租界睦福祥王八齊王永生顧長達陸伯郎朱阿福孔榮來一併驅逐出界 
[崇德里炸彈案近聞]  
　　皖人張良明因在北四川路崇德里口原順雜貨店樓上私造炸彈轟傷頭部手臂等處當由捕房送入同仁醫院醫治並搜出鐵血圑証書等件候再訊究在案茲悉張傷已痊愈昨由中西包探至醫院將張帶回捕房押候解送公廨研訊 
雜評三（訥） 
[六安商會之請議]  
　　此次白匪騷擾最甚之地一爲六安一爲老河口老河口外人所受之損失已由各領事提起交涉六安商民所受之損失亦已由商會請聨合會提議撥欵此固正當之請求也雖然以革命損失事例之外人所索之賠償極奢至今尙未了結而南京漢口上海等處之商民再三哀呼所得䘏償幾何耶嗚呼小民不遇禍亂則已一遇禍亂終無補救之望矣嗚呼 
 
 
 

Page 12

 
 
   
 
 

Page 13

 
 
[申報弟三張]  
中華民國三年西暦一千九百十四年三月十九號星期四 
舊暦甲寅二月廿三日共四張 
[真人参鹿茸靈芝野术海狗腎補血生精如意丸]  
彭壽堂藥房精製眞正衞生秘寶○欲充腎氣欲廣嗣續欲强身體欲除百病但服此丸無不如願以償此丸功力極大一補十年之功 
本草載海狗腎爲助陽生精補腎益氣聖藥能補一切虚損癆瘵人所共知茲本堂取其精華配以滋補上藥爲丸功力更大凡高年陽痿少年色傷以及吸烟人各種虚弱無子等症尤爲應效無比最奇者雖白髮老翁極虧損之身體一服此丸立刻精神百倍腎氣充盈包能轉弱爲强夙疾盡除愈老愈健後嗣繁盛况少年服此其精力之强陽氣之壯不言可知倘能連服一料可保永無疾病增壽數紀尤妙在性極和平不燥不熱故常服最能豐滿肌膚光潤面目堅强筋骨烏黑鬚髮因其血肉之品無尅伐之弊尤與陰虚陽虚氣虚血虚等體質極宜此乃本堂濟世秘寶爲陽痿乏嗣之慈航絶非市上冒名仿售毫無實效者可比一試立分優劣每瓶洋二元大瓶四元單料一元每雙料二十瓶三十六元單料减半另有參茸芝术海狗精壯陽種子如意酒大瓶四元小瓶二元雙料加倍取效更速如外貼煖腎種子膏藥尤妙每對二元四角●婦科調經種子夢態丸統治婦人百病孕子最速每料八元眞正海狗腎每條十元眞正人參再造丸每粒一元參茸衛生婦科白鳳丸售價同上上海抛球場南河南路七號彭壽堂交易各埠郵購外加寄費一成 
[駿豐申號南腿莊聲明]  
本號由蘭谿老棧分設上海河南路抛球場一處此外並無分出誠恐無恥之徒冒稱本號分枝爲此登報聲明以免糾葛此啟 
[果然靈驗金剛百鍊丸大有固精之功拯弱扶强益助同胞之幸]  
誌謝鍊雲藥房秘授道敎奇方善治夢遺滑精試驗應效非常我今指明良藥購服立時安康 
不侫昔年敬奉嚴命赴至東瀛游學於庚戌春偕妻一同東渡欲先游歴各處然後入學肄業游至東京寓神田區中猿樂町不料遺精之病頓起神思恍忽一病數月精神萎頓益覺不支日晡潮熱瘦骨伶仃臥床不起遺精竟無虚夕每一合眼夢神飄蕩猛然驚醒精已自遺汗出淋漓矣照此情形生命危險自思異地養疴不如回國調養即與妻商搭輪返滬延醫調治有向在南京師範學堂之同友周君特來視病不侫直告所苦渠云前年亦患遺精阻礙肄業後服上海三馬路鍊雲藥房金剛百鍊丸而得全愈請勿憂無妨也同往購一料服之神驗遺精立止而得安寐夢少汗止由是常年服食精神充足身體强壯今再携資重往東瀛而妻已懷孕四月不克同行思之嫁已六年有餘前之不孕緣以不佞患有遺精病症身體疲弱故耳於今遺精斷根年餘不發精神健旺所以能種子有孕豈非鍊雲藥房金剛百鍊丸扶我也無以爲酬亟登報章以告同病○東洋留學生滬南柯震亞敬啓 
[老大昌新張廣告]  
只此一家並無分設陰曆二月十八日開張 
本號開設在上洋英大馬路西市五龍日昇樓東首石式洋房坐北朝南門面本主人不惜鉅資特聘超等名司親自研究佳製中西細點南北禮品發售二洋海味官燕銀耳四時糟醉花露名酒各種醬菜糖菓蜜餞罐頭食物一應俱全類目繁多不勝贈述惟求價廉物美以廣招徠凡蒙紳商軍學各界賜顧諸君請認明本號招牌紅木嵌磁櫃檻雙獅商標爲記恕不致悮此啟 
[東方振業公司啟事]  
逕啓者本公司組織巳成設事務所於江西路三十九號洋房并於浦東洋涇港備定地皮一大方其地規模宏廠專爲本公司建築廠棧業經工程司預算槪略議定後即行開工嗣後各埠經理諸君往來函電務請直送敝處此白美國總經理劉懋恩中國總經理黎光武 
[京都天寳齋人参鹿茸靈芝野术海狗腎扶陽種子衍慶丸]  
天下馳名○種子仙丹○靈驗無敵○舖在上海二馬路中市西鼎新里内交易○若服他家藥不靈請來一試虚言欺人罪我惟天 
本草云海狗腎一名腽肭臍其性大爲扶陽煖腎養精堅固一切諸虚百損五癆七傷夢遺滑精腰酸骨痛四肢無力服則立驗本齋獨得秘藏良方用眞正吉林老山人參關東鹿茸海狗腎並各種滋補貴品上藥君臣佐使相配製成此丸藥性和平不燥不熱四時可服專治男子陽痿不舉舉而不堅堅而不固或精薄如永精冷如冰或未交先洩洩而不射雖年輕損傷體弱之人服之轉弱爲强雖白髮老翁久服陽足宛如幼年藍田種玉左劵可操扶陽種子功效甚速此乃本齋獨得秘寶非他家大言欺人毫無實濟者可比常服補命門益丹田開胃健脾活絡壯筋培元固本養精烏鬚黑髮轉老還童却病延年多子多壽此丸種子固十分靈騐敢稱第一誠非誇口每料雙料二十兩洋三十六元每兩二元每盒洋五元單料减半○另有始創秘製鹿茸海狗腎壯陽補身種子衍慶酒大瓶四元中瓶二元功效同上此酒如購十瓶照碼九折壯陽煖腎種子膏每張一元○又婦科續嗣降生丹此丹專治婦女經期不調前後愆期赤白帶下子宫寒冷久不受孕等症服之功能調經旺血煖宫止帶凡婦人望子者苟能連服一月中途不間斷即可懷姙如反掌之易素未生育之婦服後一舉成孕旣孕服此必成雙胎此丸功力極大閨女孀婦忌服服則必産軟骨無父之子切忌切忌○每料十六兩價洋八元半料洋四元遠埠函購托郵政局穏妥信局愼防作弊○另有扶陽第一海狗腎每料洋十元功勝鹿茸十倍　　京都天寶齋啓 
[經售亨康洋行保精丸止遺精健元陽强筋力善種子贈送珍珠牛髓粉]  
凡欲身體强健多子多壽者非保精不可蓋人生之强弱實由於精水濃薄又名精虫如勞心過度好色手淫消耗精水體質虧弱致患精冷精滑精遺陽萎等症以致子嗣艱難者有之生理學說精虫者乃生化身體之原素如此寳貴豈可不保養旣虧損尤可不培補乎而欲得保精養腎壯筋健陽者服保精丸最爲絕對之妙品且性質和善功力偉大乃西藥中新發明之强壯劑也凡患遺精滑洩見色流精腎虧陽萎者服此丸則保精不洩精洩則腎固而陽自健精虫活潑得子極易先天旣强所出之子亦强且妙在服後無輕舉妄動反覺安然見功則精神奮振筋力堅强竟成鐵漢望勿視爲興陽辛燥之品浪耗精水倍加傷神欺人敗德莫此爲甚如有患遺精服他藥而未得見效者服是丸輕則當日見功重則二天遺精立止又無論老年壯年精神萎疲胃呆食减耳鳴眼花腰酸背痛四肢麻木下部虚冷兩脚酸重者連服三天便能飮食加增筋絡活動神氣清爽手足强健枯楊生稊返老還童百病消除體力强健對於家庭琴瑟調和愛情有加多子我壽幸福無量並加增南洋百福公司運來珍珠牛髓粉每罐價洋一元凡購保精丸一瓶送牛髓粉一罐如購一打送粉一打有志衛生者趁此大好機會曷請購而一試是丸前經亨康洋行發行因購者不便特由上海四馬路東市戴春林西首光華堂藥房經理零售批發函購郵寄原班回件途中保險寄費另加一成每瓶一元每打十元半打五元凡服一瓶未得效者可將原藥退換原洋以憑信實無欺恐未週知特再廣告 
[小洋房出租]  
今有法界寳昌路巡捕房對門鼎慶里街面小洋房幾宅出租房屋寛大大菜間洗浴間房間浜得利間灶間另有樓前面小花園一方空氣極好進出電車極便自來火自來水電燈一應俱全弄内清爽房金公道每宅二十五元另如欲租者請到該處一看本帳房即在該房街面捕房對門二百零二號領看可也陳綱記收租帳房啓 
[上海英界六馬路口郭順誠清記土棧擇陰歷二月廿六日先行交易三月初三日開張特别放盤露佈]  
本棧向設内地數十餘年貨眞價實久巳馳名母待多贅兹因内地烟禁而本棧存貨尙豐故遷移上海六馬路中載壽里口特建洋式石庫門面内設櫃零躉交易非圖漁利但冀存貨速缷爲目的各界諸君如蒙賜顧務乞認明本棧招牌庶不致悮特此佈聞 
[常州新開寳成銀樓陽陰歷三月廿二號二月廿六日先行交易擇吉開張廣告]  
本樓開設常州甘棠橋南首坐東朝西新式洋房自煉甲字十足赤金條錠葉金精造中西時樣金銀首飾器皿玲瓏鑲嵌特色一應俱全凡蒙賜顧請認明麟鳳商標爲記庶不致悮 
[上洋鴻泰義土棧特别放盤廣告]  
本棧始創杭城數十餘年親自督辦大小洋藥遠近馳名兹因禁令期迫存貨豐厚故遷設上洋法界新開河金利源碼頭坐西朝東石庫門内交易爲脫貨啓見非圖漁利諸君光顧請認明牌記庶不致悮 
[南洋奇藥戒煙雪垢丹]  
此丹乃南洋奇藥戒烟聖品久蒙社會歡信譽滿天下能尅烟能化漬能固精能去癮戒斷之人月以千計際此烟土如金禁令嚴重有志者當不屑因循犯科自輕人格况本公司雪垢丹係集諸名醫研究而成確爲戒烟最王道之藥且能兼補精血統治一切因烟發生之疾病以及因病吸烟之老癮均能服之神效克期戒除價洋每瓶一元樣袋大洋三角上海老拉圾橋南首洪德里南洋夏新公司並附安睡藥每袋大洋兩角 
[上洋石路同泰土棧聲明]  
只此一家並無分出 
本號自開設以來專運大小洋土枯老陳莊批發零剪照市格外放盤今見盆湯弄相近亦有同泰牌樣殊屬有意取巧未免以低貨欺人關係非淺嗣後各界諸君光顧或函託購必須認明四馬路北首石路中市同芳里内朝南石　　　　　　　　　　　　　　　　　　　　　　　　　　　　　　　　　　　　　本棧　謹白 
[中華銀行廣告]  
本銀行開設北市福州路第十三號交易經營商業兼理儲蓄迭經登報通告凡有零欵存儲蓄櫃者計息三個月週年四厘五毫六個月週年五釐一年週年六厘活期週年三釐凡有躉欵存儲商業櫃者計息三個月週年四釐六個月週年五釐一年週年六釐活期週年二釐以及商業往來滙兌各欵無不克已如蒙惠顧請駕臨本銀行面議可也此佈中華銀行董事郭竹樵謝綸輝朱葆三周金箴貝潤生朱五樓顧馨一李詠裳經理林蓮生 
[三素　羅威大藥房首創之養生三素名曰腎素腦素血素]  
腎素○爲成精之原料健腰之保障服此素三四日便覺腎氣充足筋骨强健凡精寒精薄形色疲乏者投以腎素即見精神充足精水濃厚雖年老衰弱腎氣巳敗者連服一二瓶即能恢復功能返覊爲强老而益壯若夢遺滑精頭痛目眩耳鳴眼花以及神不守含元陽不固或年輕色欲過度心腎兩虧力竭神惓兩腿酸軟步履艱難甚至陽痿不舉舉而不久房事無能子嗣維艱種種腎水不足氣血兩敗者服此無不立見功效因此藥有偉大之足用能使卵子製造精液功用勝常不第增厚精水兩三倍又使蝌蚪精虫之强健運動力一無欠缺易於成孕婦女服此亦能使腎氣充足除却子宫子核生精行經種種阻碍加增牀第無量幸福○每日服三次每飯後温水化送一調匙腦素○爲生物有機體補料煉製而成乃最新空前絕後補腦之神品效力甚速性極和平男女老幼均可服之如孕婦三月後至臨盆常服腦素能使胎兒腦體充裕出世後强健無病聰明過人因此品功用善能加增腦液與腦膝無論何人連服數瓶即覺腦體充足精神煥發全體腦筋無不安舒靈敏内外臓腑自然無病久而久之全體舒泰强鍵偉大一無病容又能增進智慧發達思想如小兒久服能增進思想必智謀過人輕年子弟不可不服若腦虚頭痛目眩神倦怔忡心悸氣虚神散男女思慮傷腦各種神經諸病或不睡痴呆思想滯鈍會悟不靈四肢發顫言語促澁中風癱瘓四肢麻木服以此品無不藥到病除百服百效○每日服三次每食前溫水送服一大匙血素爲增長血液加多紅血䏭第一靈驗之補血劑凡貧血流血咯血咳血瀉血産後血崩月信妄符種種血症惟血素爲最效以及孕婦血虚胎兒不安屢患難産者服此能使血脈充裕生産順正嬰兒肥壯或久瘧血虚痞塊浮腫婦女月經不調幼孩血虚身弱處女血薄停經赤白帶下産後乳液不足年老血虚衰弱但服二三瓶立使血汁加濃血脉䏭加多血海充足百病盡去因服血素者無異以新好良血輸入其身中也無論男女老幼胎前産後服一瓶多增好血一分服二瓶多增好血二分歷試歷效决非虚語○每日服三次每飯前温水冲服一大匙三素每瓶一元每打十元○抛球塲羅威藥房 
[上海匯豐銀行及虹口分行廣告]  
啓者本行收足資本洋一千五百萬元公積英金值洋一千五百萬元又銀洋一千七百四十五萬元共合洋三千二百四十五萬元另議定備用股本洋一千五百萬元總行開設在香港分行設在倫敦厦門暹邏包帶惟亞孟買加拉吉打古隆北廣東福州德國漢口愛巴軸化神户古喇喇伯長崎意陸伊羅法國買拉夾吕宋紐約檳榔晏貢西貢舊金山新加坡蘇拉巴亞天津北京横濱凡上海行與各商往來暫存本行之銀每日結帳者其息照長年二釐算存至念萬兩爲止存一年者其息照長年四釐算存六個月者其息照長年三釐半算存三個月者其息照長年二釐半算其現下所執五釐息一年存單满期轉新單者仍照五釐息算代付本埠匯票並辦理銀行一切應辦事宜匯票可以匯至倫敦歐州印度新舊金山美國中國東洋等處大通商碼頭特此佈聞 
民國二年八月二十五日 
[眞正婦科調經種子秘寶]  
上海彭壽堂獨秘人參鷄血籐調經夢熊丹續嗣最速世無其匹乃婦科却病廣嗣秘寶也幸勿錯過 
本草載鷄血籐爲婦科續嗣秘寳大補氣血統治百病凡婦人多年不育者服之無不一索而得有奪天造化之功惜眞者難得本堂不惜工本選取眞鷄血籐人參並各種滋補貴品六十四味製成調經夢熊丹妙在王道取勝絶非覇烈燥藥可比功能調補婦人衝任之血平定肝鬱之氣豁痰止咳潤顔壯筋滋陰煖宫止帶定痛倘求子心切連服三旬不使間斷包可如願以償素未生育之婦服後立能誕降嘉種晚年經斷血枯服者竟能生珠旣孕服之定舉雙雄誠屢試屢騐之妙藥非同市上大言欺人者可比兹特撮其治病最爲奇效者列後一治婦女氣血兩虚月經不調不能成孕一治氣虚不能攝血經水過多或崩漏不止一治多年不孕或孕後疏歇或遇懷孕輒被小産一治月經停歇或似有孕或疑閉經一治身壯血熱月經先期或痛或澁腰痛腹痛一治肝火太旺多怒心氣常痛一治白帶白淫經年不止一治經期不定血色不常頭暈眼花腹腰剌痛四肢無力精神怠倦一治氣鬱不舒心跳多夢盜汗自汗不思飲食以上各症眞有萬試萬靈藥到病除之功惟閨女孀婦服此恐産無父軟骨之子切忌每料八元半料四元上海彭壽堂藥房在河南路七號交易 
[交通銀行廣告]  
本銀行資本庫平足銀一千萬兩開辦多年信用昭著專辦銀行一切交易各項存欵無論定期活期一律收儲承辦電滙信滙滙票押欵押滙無不簡捷公道素承各界推許現正籌畫推廣國内外分行爲客商謀種種便利之法以助交通事業之進行尚祈惠顧是禱總行北京分行東三省營口奉天長春吉林孫家台蓋平鐵嶺哈爾濱遼陽錦縣新民屯直隸省北京天津張家口保定海甸順德北通州唐山豐鎭山西省石家莊大同陽高山東省濟南濟寗棗莊德州烟台河南省開封焦作周家口漯河道口彰德鄭州信陽洛陽江蘇省上海無錫浦口揚州徐州鎭江湖南省長沙湖北省漢口江西省海外香港星加坡 
[立愈肝胃氣痛將軍丹]  
此丹並治九種心胃氣痛服則立愈●如吃過别藥不愈者請來一試方知實濟●不效還洋●以昭信實 
肝氣之症婦女最多或因怒氣傷肝或因氣轉不舒致傷肝木從此觸怒即發甚至氣逆不順肝堅如鐵食不下咽坐不安席若不早治且他年正氣一衰其發更甚每有因此殞命者古方有左金丸治法試之毫無效驗今本藥房不惜苦心訪得御方名曰將軍丹無論男女如患肝胃氣痛之症服之神功立見若係二三年新患之症二瓶即可全愈如其一二十年舊恙至多一料永遠斷根包不復發曾經試驗萬人皆尅日見瘳從無復萌之人如此奇驗未敢秘藏特登報布告俾患斯疾者皆得解脫呻吟床席之苦則幸甚矣○每瓶實洋一元每料六瓶洋五元又秘製百試百驗養津玉液膏專治咳嗽痰喘功能補肺養津效驗非常每盒洋一元每料大盒洋四元遠埠信購原班回件上海三馬路小花園對面鼎豐里口鍊雲藥房發售 
[養生素　美國新到男女老幼常服百補品力能排除百病根株]  
人身的保障　性滋潤　味甘甜　補五臟　壯身體　滋六腑　長壽命　 
奪造化　功奇偉　空前　絕後　面容紅潤　精神爽健 
[美國璧柯臣化製養生素西名雷夫士道義克之功力]  
古今何曾有不死藥空勞理想中外何人得長生術枉費研求此爲世界上人人共悉者也偉哉美國璧柯臣竟爾奇想天開奪造化之妙用化製一種能壯身能長命排除百病能造後天之養生素出現曾經各國醫學研究化分其性質雖服數千分之乳精亦難抵一二若服養生素一天足抵上品牛汁三十天之功力此品滋補富足盡當世萬物之精華决不能再出其上其效力之充足極可推倒世界現行之補品能將人身已損之臟腑實行補足前患之病根因此治愈後來之微生虫病茵等殺滅無遺於是臟腑日見靈動身體日見强健曾按生理學之比例足慰數千年理想不死藥之渴望是以得蒙美政府特許專賣權優加奬勵以示有益衛生能却除人身之病苦增進健康幸福之妙品自經發行歐美士人莫不贊頌風行社會得愈弱病心病肺病腦病胃病者每年不下數十萬人若試其效力之速率可與枯瘦老翁連服數星期立見面色紅潤精神矍鑠所以能致此者蓋有添補臟腑之機力生長肌膚之肉網故得此返老還童之實驗兹因初運來華欲顯示效力之確眞特訂贈服章程無論何人請至本行每日上午十時至十二時下午二時至五時止當面試服以彰實驗璧柯臣者乃美國註册之名記養生素乃譯名也此品雖風行于歐美而中華士人未經嘗試是宜加意研究細味養生素之名義即可知其性質察其表面之狀况乃紫色之濃液辨其味則甘甜馨香服之初覺平淡無奇倘能連服一二瓶便有不可思議之效力發現所奇者能令人面目煥新容光美麗若面容枯瘦者可一變爲紅潤而身體之重量亦漸加重三磅至五磅雖黑斑满面者亦能退爲白凈前後判若兩人且大補腎元能治陽痿精薄一切老翁服之可達生子之希望 
養生素何以能補腦緣養生素有生長腦血䏭之能力如或不信可與澈夜不眠鬱悶厭煩精神萎疲腰酸腿軟腦經衰弱者服之一二瓶定能漸覺好睡每日早起神氣清爽性情愉快筋骨健壯此乃養補腦髓之確據故得有此奇功也 
養生素何以能補肺緣養生素能滋生肺血䏭補壯肺體呼吸有力如或不信可與患咳嗽多痰氣逆哮喘者服之三四天立覺咳止氣順宿痰凝結若珠探喉而出利滑非常陳痰去淨新痰斷絕此即肺體已壯之明証他如吐血瘰癧癆瘵重症凡能服至一二打者自能出死入生立起沈疴此則屢經試騐消滅癆肺病無上之奇品也雖素最補肺之魚肝油其功力尚不及百分之一養生素何以能生精固陽滋腎補隂緣養生素能使赤血䏭與腦髓化生一種精液即俗稱精髓者留于體内營養全身洩於體外作爲生殖之原素如與精薄腎虧陽萎者服之便能精濃陽壯又有可以目覩者如與乳母服之立能增濃乳汁所哺小兒漸形紅壯又如身瘦多痰多驚者服之百病消除體質健壯長大較速 
養生素何以能壯心緣心乃藏血之經血薄者心必虧服養生素不由胃經之消化自能直入血中化生新鮮血液而使血液濃純心經堅壯如或不信可與心跳氣急四肢虚腫畏寒潮熱手軟足重者服之三四天便覺心靜腫退面轉紅色肌變潤澤手足輕健精神爽振若無生血實效焉有如此大功婦女且可調經帶止大於奇驗養生素何以能健脾活胃緣養生素能添補脾胃之新鮮赤血䏭長健脾胃之肉網而增消化力如或不信可與患作酸飽悶嘔噁者服之一二瓶自能飯量漸加食物知味夙患俱消若無健脾之功焉有開胃之妙誠補五臟滋六腑袪百病長壽命空前絕後之百補品也若能常服養生素常添新鮮血液功力不輟自能不老長生此係生理學之經驗非虚言也世之有志衛生研究長生術欲享健康幸福者幸勿輕視此（美國璧柯臣）新發明之養生素如欲知其詳每瓶内譯有說明書一本請購服諸君細閱之可也小瓶洋一元二角每打拾二元大瓶洋二元二角每打廿二元託局函購原班回件遠埠郵寄中途保險中國總經理上海天經洋行移設英大馬路抛球場東烏利文洋行即亨達利洋行斜對面五百七十二號 
分售處○三馬路中法大藥房○棋盤街中英大藥房○四馬路中市戴春林西首光華堂大藥房○五洲大藥房 
 
 

Page 14

 
 
自由談 
游戲文章 
[雞口縣董上知事書] [  鈍根]  
　　雞口縣牛後鄉三等紳董馬　伏地叩首冒死上書於衣食父母德邁神禹之大知事殿下竊以中國之民無平等自由之資格一邑之長有雷霆萬鈞之威嚴殿下卽位以來獄無覊囚盡付大辟案無留牘皆以賄銷道無謗言相視以目民無欠課𡩋死溝壑此皆殿下勵精圖治之效而亦小董所頼以魚肉者也然不逞之徒猶有潛蓄異心日盼殿下之升遷冀一遂其平等自由之妄想者是實由於殿下之任期有限而小民之希望無窮也誠宜大加改良更定知事任期爲終身任期則民心死而亂可不作殿下永爲敝邑之君俾小董没齒匐匍於寳臀之下於願斯足即有不幸殿下千秋萬歲後自有世子繼立聖聖相承雖自一世二世至千萬世而無疆暴徒亂黨不復敢覬覷大寳豈不懿哉愚昧之見是否有當伏候睿裁干冒宸嚴萬死萬死治下忠犬馬譬叩首叩首 
[新論語] [  嗣音]  
　　賭鬼問於嫖客曰賭與嫖孰愈　客曰賭耗錢嫖則傷命曰然則賭愈歟嫖客曰要錢不要命 
　　子曰人而不貪如貧何人而不欺如世何 
　　知事問知子曰運動之法費金錢而買之可謂知矣問仁曰仁者損人而利已可謂仁矣 
　　倌人有疾登徒子問之倌人言曰迷人太多其死也速看錢太重其憂也深㑽子所取乎法者三整容貌斯動客心矣撒嬌癡斯索詐矣掉鎗花斯免風波矣住夜之事則大姐存 
　　有美女於斯金屋而藏諸求善賈而妻諸光棍曰妻之哉妻之哉我待賈者也 
[新孟子]  
　　騙子有見行可之事有掉鎗花之事有吃苦之事於曲辫子見行可之事也於滑頭掉鎗花之事也於警察吃苦之事也 
[自由女兒傳] [  瘦蝶]  
　　女兒姓談氏墨海人爲談翁升保之第四女佚其名人以其醉心自由也僉呼以自由女兒女兒聞而笑曰是足以代表我之心理名我固當卽自署爲自由云性情倜儻舉止洒落眉目如畫英爽等男子胸無城府舌具粲花善滑稽每發一語輒令人忍俊不禁故人皆樂與之遊然女兒擇偶苛雖交際場中裘馬翩翩者不少迄無當意者談翁詢其所志答曰兒素抱自由思想殊不願以純潔高尙可貴之愛情貿然傾注於一人之身設遇人不淑爲其朿縛不能發展兒博愛平等之主義雖生猶死私意必求性情宗旨與兒相若者始克以身許之顧物色風塵誠未有得今擬作海上遊苟仍無隹遇而歸則惟父言是從不敢違也旋於辛亥春朿装赴滬漬徧歷諸名勝邂逅鈍根於愛　圍一見如舊相識對酌劇談相顧樂甚鞭絲帽影朝夕必　胸臆旣吐情意益密乃向鈍根正式提議婚約倩申公爲證婚人行結婚禮於尊聞閣珠聨壁合女貌郎才傳爲佳話旣相攸伉儷綦篤尊邊花底月下燈前調將螺黛畫宮樣之長眉研得燕脂點香奩之新咏蘭閨韵事罄竹難書鈍根一日不見女兒則病女兒偶别鈍根亦必悒悒寡歡也鈍根筆政繁重女兒恒爲之贊助其爲文也謔而不虐婉而多諷類東方曼倩之流下筆千言可立而待對於國事時局多所鍼砭朝脫稿而夕已風行不第洛陽爲之紙貴其爲社會歡迎如此鈍根深媿弗如爰日給螺子墨三升素紙千幅供其揮洒復開文選樓於望平街一時大江南北知名之士聞風興起爭獻著作以求女兒之品評女兒不持成見虚心羅致遇寒畯者解囊慨助不少吝海内稱之武漢事起女兒欲投筆從戎談翁堅不許行鈍根曉之曰撥亂反正固吾人應盡之義務顧卿弱質如花安能效木蘭之喋血疆場燕然勒石乎吾儕報國但挾三寸毛錐足抵十萬毛瑟矣女兒深韙之因藉文字鼓吹激勵人心民國之成立女兒蓋與有力焉天虚我生著自由花彈詞以女兒爲徐戀春表其能成人之美而已則超以象外也壬子冬月鈍根偕蝶仙瘦漫遊文字海女兒寂處深閨選政之餘無計排遣戲以已之姓氏幻成種種不可思議之狀或肖禽魚或如草木或爲器皿或成山水或摹或繡或畫或書無不妙造自各具生趣名曰璇閨百戲日易一譜萬衆爭鈔見者咸歎爲心靈手妙得未曾有什襲珍藏視若隋珠和壁癸丑九月女兒舉一雄體貌修偉啼聲洪大洗三之日嘉賓畢集競進詩歌以祝寗馨之幸福無量女兒喜甚命其名曰述志提携顧復听夕弗遑如是者兩閱月兒已儼然如成人旋以感冒而殤女兒哀悼逾恒抛棄筆墨日惟書空咄咄似罹神經病者鈍根憂之乃邀隣家女伴來　女兒爲屏背捉迷藏之戲復倩畫家沈君泊塵繪狀示之女兒不禁破涕而笑顧思兒之心終不能釋丁君幕琴思有以慰藉之寫圑叙圖以贈圖中繪女兒像痴立於碧闌干畔携一兒兒兩手抱持之作忻喜狀女兒見之大慰以爲兒果歸矣晨夕展覽漸忘愁苦女兒秉性茲愛居恒悲天悯人常若弗及痛國民之習於放僻邪侈苟不力矯其獘覆亡立見　仿江精衛進德會之例創立儉德會以範末俗而挽頽風鈍根擊節歎賞亟贊其咸即草布會章五則於報端併於談話會附設會所入會者踵相接計數千人會員名册厚幾及尺鈍根嘗竊怪瘦蝶不入會將馳書促之女兒曰瘦蝶曩非有十不之宣言乎（見壬子年自由談）猶憶昨歲儂曾記諸我夢園盡錄其稿以遺君其人品誼固已取得會員資格而有餘雖不列名然自有生以迄於今無在不躬行實踐殆所謂精神上之入會者君又保必拘泥於形式哉鈍根佩其精關一笑而罷女兒於新舊諸科學以及東西洋書報無不瀏覽貫澈旁研博証手輯各書不下數十種其尤著者如游戲文章海外叢談尊聞閣詞選筆記叢書小說彙編健兒之戲攷丁氏之醫話皆其最爲膾炙人口者也瘦蝶與鈍根以文字訂交數數往還因得　女兒備領其言論丰釆傾倒糜已嘗謂如女兒之冰雪聰明洞達事理倘使破觚爲圓攀龍附鳳得爲總統府高等顧問其建樹正未可量奈何以女子故不得與政權風流管趙甘隱衡門以著述終老然終不失爲中華民國女界中第一流人物也是鳥可以不傳贊曰兩間茫茫雙丸轆轆世道喪微麟鳳不作淑氣所鍾春江之曲有美一人温其如玉扢雅揚風愷時嫉俗舌燦奇花胸羅成竹譎諫可師罪言足錄不淫富貴不關榮辱巾幗奇才國民所服千秋歲爲女兒祝 
　　鈍根案予與自由女兒不過爲文字因緣並無夫妻關擊如瘦蝶之於我夢園十二金釵者也且自由女兒極難服侍往往不諒儉腹刻燭限韻擊鉢催詩予雖摇筆終日得女兒許可者百無一二誚讓頻加挑剔備至予實不堪其苦益以與訂婚約相守終身有不爲陳糙季常者乎讀者勿爲瘦蝶所愚苟有不避苦差善事女兒者來予願以保護人之責轉以相畀也 
尊聞閣詞選 
[神龍篇] [  東園]  
　　神龍游戲窮垓埏蜿蜿蝹蝹屈伸變化誠不知其所以然有時潛在淵有時見在田有時飛在天龍之爲物義乃取諸乾至大至剛善養氣與時隱見猶聖賢一朝震怒萬方　磅　風雲清四邊雷霆爲車電爲鞭時雨到處洗腥羶始悟向之戢麟斂甲不動聲色者遵時養晦深謀遠慮思有出於萬全欲小如𧖟蝎之不見欲大函天地而無偏蝘蜒雖嘲勿問已魚鼇雖媟弗恤焉豫且能困不能侮一緃一横通變以達權四七十際戰於野上掃妖孛下烽烟山飛海立大力爲之乾轉而坤旋神龍兮神龍蜿蜿蝹蝹屈伸變化誠不知其所以然 
[春思] [  莽漢]  
　　春色杖藜尋平橋綠漲深落花啼鳥怨芳草美人心風雨無朝暮江山自古今知音何處索流水獨鳴琴 
　　天涯芳草暮萬樹亂啼鶑山遠青無界波流綠有聲英雄盡入彀孺子遂成名榮悴應時運春風無限情 
　　紫陌散游騘春光罨畫中柳垂平野綠花媚夕陽紅對酒寧辭醉談詩不諱窮生香吹不斷無賴笑東風 
筆記 
[臘梅] [  韋士]  
　　臘梅婢也淮南饉逃荒來某縣主人何氏名醫士以三十千購行之櫛沐竟居然美好惟秃瘡痂纍纍搔之則霜雪霏霏好戴臘梅花遂以得名臘梅性仁惠爲主人施乞丐輙私益其粟乞丐德之有一丐姓李青年體健足浮腫不良於行臘梅經主人醫治髮蓬蓬然盈寸又乞藥主人以與丐治其足丐果愈棄籃棍不乞而偷繼又爲盜老盜愛之盡傳其技歌嘯草莽間不忘臘梅德夜入醫士家負臘梅返巢成禮爲夫婦時值衰世官吏舞法紳衿朋比强暴凌弱富豪欺貧邑之窮民無安枕者李盜旣負身手則刦掠殺奪不捎顧忌臘梅善相夫分所得周貧困遠近聞各徒黨益衆官吏指名搜捕盜黨怒與兵抗兵皆倒戈遂佔邑城臘梅夫婦親造醫士家執僕俾禮甚恭醫士妻私謂臘梅曰跳梁終非長久計一旦大兵至族矣爾愛爾夫宜勸其保首領臘梅悟感泣哭告其夫如醫士妻言且曰退隱最侍曷夜遁荒谷間營宅購田布衣菜根以終老夫心動事洩盜黨以兵器脅李盜李盜掩面命推臘梅出斬以梟羣仍擁戴無何官兵大到李盜夜投官兵營飾爲謀士說破盜策官用之盜畫伏誅欲賞謀士謀士自刎死臘梅爲盜妻能周貧苦又欲偕隱亦一好婦人宛轉而死馬嵬遺恨竟重到人間耶李次賣友非俠士所爲事畢飲劍以死謝友也亦以死謝臘梅也噫事可傳矣 
自由談話會 
[儉德會規則]  
　　一不狎邪二不賭博三不必以酒肉結交四不必華服五不輕寒素 
　　入會者京口林漢波金陵沙紹材羅店陳竹僯山陽韋蘇淮東山姜書浩嚴良焌松江稽韞斌沈永庠新安章怡孫海昌徐國勤莫釐俞慕樵海甯王世德錫山嚴樂森南通陸祝三楊澗泉朱秀峯潘吉熙顧德一厰廣發李杏生周輔延袁桂芬陳德華張金佩黃涵芝上海　萃康毛承勳傅滌塵 
小說 
[小說家（續）] [  青史]  
　　主客言未畢一館僕闖然入報曰逖克先生來訪主筆起迎之台惟司本當門立見來客已立門外乃一少年台惟司甫睹其人額　蹙主筆初欲速少年逕入見台惟司蹙額狀又見其搓手作怒容知少年必所素稔而双其所不欲見者乃直至門外迎之少年見主律卽曰吾名逖克應君召前來趨謁也主筆曰適有繊事可否暫待於客室中少年曰可於是仍由館僕導之而去時台惟司已返身至窗前觀外間車馬主筆闖門入台惟司卽曰此醜奴何事至此君其愼之彼賊也且爲陰險之賊言時頗怒主筆曰彼竊君家之物耶台惟司曰然彼賞竊吾最愛之一物我之不幸皆此賊所致吾女之病亦此賊害之主筆驚曰然則其令女之情人矣台惟司憤然曰否彼固有意我則不許其父與我有仇且身爲盜賊盜吾女之愛情而去主筆觀客憤憤之狀乃以二手掩額曰果爾我懦無以助君台惟司愕然曰君殆謂......主筆自搓其手曰能删改小說者獨此人耳台惟司聞言如被雷轟囁嚅言曰君謂此人乃著書者耶誤矣我知其人一無所能也主筆聳肩無語台惟司復曰君當知我與斯人仇也曾有何事可干者就令可允索價必巨金姑不論尙有......主筆俯首而思少選言曰此事人爲君了之彼固不知删改小說之故遂指一小門曰此門通予私室君盍暂隱短屏之後聽予與之談判彼入室而不見君意必由小門而出必不疑君仍在室中台惟司遲迴不卽决主筆力敦迫之乃踉蹌下匿 
　　主筆按電鈴召僕令導少年入少年入時似頗不悅四　室中復視小門若甚訝異旣就坐謂主筆曰人初未知台惟司先生爲貴館財政主任彼苟非主持貴館財政者吾誠不解其何事至此主筆曰君言良然彼之來此與報事頗有繫屬其人君京識之耶少年曰然我固識之言時似頗不屑主筆曰逖克君此次邀君至此乃爲尊著需商榷故結局太悲慘大非讀報者所好凡作小說者書中固不妨鋪叙傷心之事以動讀者哀戚然結朿終以圑圓好合爲佳即如尊著中之女郎曰斯脫拉者......少年攙言曰讀報者第卒讀吾書可矣至歸結何如勿論爲悲慘爲喜樂作者固自有權衡勿勞旁觀嘵舌主筆曰君言固自不謬然他日更有所作將無人問津少年曰吾祗此一書後不更作矣主筆曰非吾與君辯難願以實情告君此間有人祗一孤生女因讀尊著而感異疾小說中之司脫拉女郎病且大漸此女郎之病亦日益危篤君縱不爲司脫拉地亦當生悲憫之心爲此讀報之女郎計君苟改易數語使此女不至於死寗非仁人之所出耶少年聞言心大動曰然則君欲我删改舊作耶然......主筆曰予固具兼金以酬此言一發少年如感電力一躍　而起血脈憤張疾呼曰酬我以金錢耶咄咄辱我甚矣君謂我書於無意中傷一女郎今君乃面辱我矣嗟夫君乃大誤嗟乎我乃欲得金錢爲我報酬耶我生不幸到處人輙誤以爲匪人凡我之美意善念人皆唾棄不顧目我爲極不堪之宵小我謝上帝我天良固清白也人雖竭力斥吾吾面對 
其人乃無一絲慚色我不望報亦不願得報至此小說請竭我能以改之吾尤願祝禱於天祝此女郎日就痊可以慰其傷心之父嗟夫嗟夫少年之言未畢室中猛然有聲則短屏　然倒地矣台惟司自屏後　出呼少年曰查理汝恕我老悖汝固好男子我乃不識汝盍　我手自今以往請言歸於好後女郎之病果愈至是否因小說删改之故或由情人復歸而然則不得而知云（二）（完） 
 
 
 

Page 15

 
 
   
 
 

Page 16

 
 
   
 
