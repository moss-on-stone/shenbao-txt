# 1902 - 309 - 4910621

 

Page 1

 
 
[順天闈墨出書] [  圖書集成局白]  
　　各省闈藝本局首先覓到次第刊行藉副諸君子先觀爲快之意順天鄉試萃各省英才人彀之文尤足爲四方程式本局預倩汴省友人於榜出後將闈藝飛速遞來用新鑄鉛字排印定於今日出書每部價洋一角六分其解首經義三篇列於論策之前者係照闈中原刻未敢率爾妄更有識者必能鑒及也此佈 
[新印各書籍發售] [  圖書集成局啓]  
　　十朝東華錄實價洋十元○綱鑑易知錄白紙價洋一元五角竹紙一元二角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫　賸義碼洋三角○瘍　大全碼洋三元○臨證指南碼洋一元五角○花另痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報舘帳房可也此佈 
[論學堂課程宜簡并宜設立專門學堂]  
　　古云一物不知儒者之恥是旣稱儒者自當無一物之不知矣然思天下之大事物之繁一人之精紳百年之歲月安能融會而貫通精核而無失哉大抵儒者之致力不過讀書窮理二者書旣汗牛充棟理更頭緖萬端在儒者致力之初不過由粗而精由淺　深田約而博未嘗敢必無書之不讀無理之不窮也可知一物不知儒者之恥一語是古人恐儒者荒怠以是爲規勵非爲儒者誇大其詞也且古書少於今而古之儒者則超於今今書多於古而今之儒者不古若豈今人之聰明才力眞不如古人哉誠以古人能專精而今人多泛濫耳就考試而論當時一人可以專報一經而經師輩出嗣後以五經命題而通經之士轉少於古卽其明証也現在科舉變制設立學堂期取實學一變當時泛濫之習上旣以實求下宜以實應所謂實者當確有所學非空言了事也若確有所學非專精不可旣曰專精安能博習且今之學者較古爲難古之學者不過學一國之學讀一國之書知一國之事而求一通人尙覺其難今則五洲之大萬國之繁欲其博通中外纎悉不遺而謂其人能易得哉吾於是欲學堂之課程宜簡而深佩西法之盡善也按西法子弟入學先習普通普通之學五年可畢畢業之後取其性之所近志之所在各習專門若天文若地輿若聲光化電醫律商務等皆有學堂有條不紊而其大略則普通學中已無不具備故習博通之時門類雖多不求其精亦不覺其繁重及習專門雖累月窮年而心志旣專亦不覺其艱苦故能人無不學學無不精今中國旣仿行西法設立學堂華人自不能不習西學且當以西學爲重大抵華人之學由精而博西人之學則由博而精華人之學不過文字西人之學則重格致以華人而習西學華文旣不可廢非較西人多數年功苦耶若不通華文則亦一西人耳與中國何益哉若先習華文則子弟自七八歲入學中等之資求其文理淸順亦非五六七年不可若論通達則十年十五年不等矣然年歲過大令習西學每易遺忘總以十六七歲爲限惟此十年之中中學須認眞教授俾得文理清順以期通達免分後日西學之功最爲良策若幼時而令中西並習勢必至不中不西亦殊可慮鄙意小學自開蒙以至文理淸順爲止中學堂求其文理通達兼習西文大學堂則皆文理通達之人宜令專習西學華文不過温習其精進當視學生之資質精力不能强之觀報中所登京師大學堂章程非不規模宏遠教法詳備惟甚苦其繁重似宜删繁就簡俾學者易於從事否則功課一繁學生力有不逮必至潦草塞責學與不學等矣專門之學又宜另設學堂俾專心於西藝各習其習將來各用其用人才自然輩出若令兼習非但學者精力有所不能即有能者試問學成之後各事能一人兼辦乎各學能一人兼教乎現在當挽回危局之時似宜以西學爲重華文求其通達次則淸順若仍沾沾於經史之學非但學無底止卽能經經緯史竊恐未必能救時也狂愚之言不知當軸以爲如何 
[宮門抄]  
　　九月二十七日工部鴻臚寺鑲紅旗値日無引見澤公假滿請安朱侯致祭明陵回京請安唐景崇等謝授署缺恩溥𨬔請假十日召見軍機及梁誠皇太后皇上明日用膳辦事召� 
見畢由頤和園還海○二十八日内務府國子監正藍旗値日無引見張翼謝署工部右侍郎恩文熙請假五日掌儀司奏十月初一日祭奉先殿載　行禮召見軍機皇上明日卯初二刻進内升中和殿看版畢還海 
[韓使覲光]  
　　聞之京師友人云本月初一日已正皇太后皇上升乾清宮准高麗使臣朴齊純覲見玉音徐吐慰勞有加 
[榮任封坼]  
　　杭州訪事人云浙江巡撫任筱帥前因病難速痊奏請開缺奉旨俞允惟新任撫憲聶仲芳中丞尙須入都陛見到任需時所遣撫篆於本月初二日接奉電傳諭旨命藩司誠果泉方伯暫行護理省中文武官員及在籍紳士咸赴微垣恭賀一時輿馬往來絡繹未　 
[恭迎節鉞]  
　　揚州訪事人云兩淮運司程雨亭都　兩江總督張香濤宮保已於本月朔日由鄂起節赴江寍遂於初四日清晨排道導登舟由小輪船帶至金陵恭　　　　　須俟宮保受篆方可言旋也 
[帥節過潯]  
　　九江訪事人云調署兩江總督張香濤　　　鄂起節乘楚材兵輪船東下本月初四日辰刻行抵潯江道憲瑞莘儒觀察鎭憲王雲笙鎭軍以下均至舟次謁見各營勇士列隊江干鳴砲申敬少頃宮保卽翕展輪東下各官仍叩送如儀 
 
 

Page 2

 
 
[帥節過皖]  
　　安慶采訪友人云調署兩江總督張香濤宮保交卸兩湖篆務乘某輪船赴金婈皖省官塲迭接電音知帥節將次過境遂於接官廳外高搭綵棚本月初二日水陸各營　隊江　恭申迎迓初四日之晚鐘鳴八下二刻憲舟鼓浪而來兩岸水陸勇丁次第鳴槍致敬旣而憲舟傍四眼井下椗各官　遞手版禀安未幾移泊南門外接官廳前撫憲聶仲芳中丞乘小輪船入謁與宮保暢談良久然後回轅迨四下鐘時天將破曙宮　卽傳諭起椗東下水陸軍士始收隊回營 
[慶邸奏請欽派日本遊學生總監督摺]  
　　臣奕劻跪奏爲前赴日本遊學生人數日衆請派總監督一員專司其事以重責成而資督率恭摺仰祈聖鑒事光緖二十八年八月二十一日准軍機處鈔交專使大臣載振奏陳日本遊學生聚衆情事摺内稱遊學一事實爲當務之急　難因噎廢食自遏生機應否飭下管學大臣遴派總監督與日本政府商訂章程妥爲調護之處出自聖裁等語奉硃批外務部知道欽此欽遵到部臣等查近來屢奉明詔飭各省選派學生出洋肄業並准自備資斧前往土皆競奮於學不憚負笈出遊日本地近費省趨之者尤衆其官派學生各省或有委員監督或無委員自費學生則自保送入學後並無約束情誼旣難聨絡規制亦未整齊出使大臣雖有稽察照料之責而交涉事繁兼顧實難周到該學生等分疏勢隔深慮下情無以上達一涉猜嫌轉致轇轕自非特　專員總司其事不足以端正趨向策勵通才仰副朝廷作育裁成之至意此次載振過日本時見其外部大臣小村壽太郎卽以選派博學愛才之人充總監督駐紥是邦爲言臣等屢晤日本駐京使臣内田康哉及其高等師範學校長嘉納治五郎來京所述遊學生各節深望中國派員監督妥訂章程俾各學生免悞方向學業有成以備將來任用其意俱甚切摯聨友邦維持之誼慰多士仰望之心責成尤在得人造就方有實效臣等公同遴選查有四品銜臣部員外郎汪大夑品端學裕器識宏通隨使出洋辦事妥洽於日本遊學生情形尤爲稔悉擬請派爲總監督前往駐紥所有官派自費各學生統歸管轄合商日本外部文部叅謀部妥定章程隨時認眞經理隨事逕達臣部應請將該員賞給卿銜由臣部刊給木質關防一顆文曰大清管理赴東洋　學生總監督之　防以昭信守准其酌帶隨辦文牘及繙譯共二三員所需薪水用項每歲支銀二萬兩由出使經費内提撥三年期滿再行奏請更換隨帶人員届時照出使章程請奬如蒙俞允卽由臣部欽遵辦理所有臣等請派總監督緣由理合恭摺具陳伏乞皇太后皇上聖鑒訓示謹奏奉硃批另有旨欽此 
[擬造市亭]  
　　蕪湖采訪友人云此間大街延長十重許錦天繡地百貨雲屯邇經商務局總辦許九香觀察雇舟至縱陽一帶運到紅砂石將路鋪墊一俟功竣卽擬建造市亭二所一在吉祥寺之左一在廣仁局前皆往來適中之地凡有設攤售食物者責令一律移至亭中蓋仿滬上菜市也 
[米商抗令]  
　　蕪湖采訪友人云廣潮諸米商見利則趨絶無顧後瞻前之意今歲蕪湖米價昂貴民食維艱米釐局總辦劉觀察錫庚曾面禀上游以皖省產米無多宜禁出口上游韙之遂於秋間會同蕪湖關監督吳季卿觀察出示申禁然自七月中旬至此出口之米已多至百餘萬石今雖煌煌憲示遍貼通衢而帆影輪聲依舊昕宵如故目無法紀殊可嗟已 
[浙省冬防]  
　　杭州訪事人云時値三冬宵小易於竊發浙江臬司湍靜臣廉訪查照向章添委冬防各員與保甲局委員輪流巡夜各街巷木栅俱於二鼓上鎖不准擅開民居店鋪一律換給門牌先由分巡造册呈報再由總巡復查另派妥員隨時抽查如有不符立將原查委員撤差記過烟館客寓稽察尤嚴果能照此實力奉行匪人或可稍稍歛迹也 
[鳩江火警]  
　　蕪湖采訪友人云此間天主堂之右茅簷櫛比多至二三百椽大抵枕山而居半多貧户上月某日祝融氏忽命駕而至鷄棲豚栅悉兆焚如幸保衛營饒翼卿游戎急率同帳下健兒竭力施救然茅龍已皆夭矯騰空矣閲日火又起於左近鳩氓數百户一炬無遺保衛營主饒游戎所居逼近其處高堂大厦幸未蔓延蓋亦保護之力居多也 
[浙省官塲紀事]  
　　杭州訪事人云節過霜降北省將次封河浙江需解京餉由藩憲誠方伯於上月二十九日發出銀十萬兩委候補縣丁大令德威管解閲日續撥銀十萬兩委楊大令正昌管解限於封河前馳赴天津以便入京交納○正任海鹽縣嵩大令瑞嘉善縣汪少湘大令清麒蕭山縣李香畬大令棻前因調簾晉省兹已事竣均奉藩憲誠方伯飭知仍回本任刻已朿裝起程矣○海昌釐局總辦吳惺庵太守士塏奉總局憲札飭調辦嚴州東關釐捐遺差札委文蜀生太守錦接辦○提標中營期滿騎都尉傅襲尉棟祥來省禀請考騐撫憲任筱沅大中丞示期水月初七日備帶洋槍前赴羅木營打靶委中軍管叅戎代考以便給咨送部引見○浙省例貢於术由藩憲誠方伯札委張大令光第前赴於潛採購大令奉札後於本月初六日禀辭就道 
[邗江霜柝]  
　　揚州訪事人云楊郡膏捐前經上憲仿照鄂省章程變通辦理凡售土之烟膏店每兩捐錢二十文土店每土一兩作膏五錢捐錢十文其零星小烟館一槪免捐正擬開辦之際双有厲則曹者遞禀江都縣吳大令及膏捐委員沈大令聲稱願認辦江都縣屬城廂全境膏捐每月繳制錢四百千文並附章程旋蒙吳沈二大令批准給發諭單曹君卽預繳一月捐錢並擇江境左衛街設立公所禀請憲示於十月初一日起開收○每交冬令北省飢民絡繹而來防範稍疏往往滋生事故邇者運憲程雨亭都轉與保甲總辦竟觀察會商將本届冬防定期十月朔日設局開辦一面會同出示略謂揚城爲水陸衝要五方雜處良莠不齊往往有外來遊勇勾結本地棍徒遇事生風搭臺記詐甚至打降逞兇肆情騒擾良民畏其兇燄每每呑聲忍氣莫敢誰何且郡城爲鹺商薈萃之所成本攸關保商衛民尤關緊要兹冬防開辦仍由本司道商請武衛楚軍李統領遴派弁勇會同營縣擇要設卡分叚巡防合亟會銜示諭該匪徒等如敢藐視防營定行嚴拿從重究辦決不姑寛 
[琴堂冠蓋]  
　　四川候補縣劉明府祥福及江蘇候補縣楊信甫明府均於昨日到申乘輿詣縣署拜會縣主汪瑤庭大令延入花廳茗談良久然後辭别 
[解犯過站]  
　　巨竊倪加林前曾糾同羽黨行竊南匯縣人王士春家巨贓經縣主汪蘅舫大令拘獲訊實收禁獄中禀詳上憲擬定軍罪發往甘肅涇州配所前日簽差起解昨日到申解差投文上海縣署縣主汪瑤庭大令照章騐明刑具飭卽寄禁内監候飭書吏繕文轉解嘉定縣下站 
[催繳房捐]  
　　十六鋪地甲自奉諭經收房捐後查悉境内連興祥桂圓店張榮興轆轤店等二十餘户均不肯踴躍輸將因卽據情禀明上縣主汪瑤庭大令昨日大令飭硑薛貴至各鋪催繳如違提究不貸 
 
 

Page 3

 
 
[聖節停讞]  
　　前日恭逢皇太后萬壽聖節昨日尙在花衣期内照例不理刑名是以英美租界讞員張柄樞司馬法租界讞　　建臣大令俱咨照捕房暫停讞案 
[慶賀盛儀]  
　　前日恭逢中國慈禧端佑康頤昭豫莊誠壽恭欽獻崇熙皇太后萬壽聖節駐滬各國兵艦皆遍懸五色綵旗並於中桅高揭龍旗以伸慶祝驩臚薄海誠哉中外一家也是日爲西歴一千九百零二年十一月九號英國大君主兼五印度大皇帝愛多物第七六十一歲誕辰適値禮拜之期攺於昨日舉行祝嘏禮上午鐘鳴十一下英水師提督畢理基君調齊各艦水師及印度陸軍約共千餘人迤邐赴賽馬塲合操如火如荼照耀人目迨午後一下二刻各西學堂男女學生在賽馬塲爲賽力之戱或超躍或奔馳或曳長繩或駛飛車五花八門各臻其妙直至夕陽西墜始分道而回回視浦江中兵艦如林無不五色旌旗與英國國徽交相輝映至於華官之以禮往賀西員之肆筵欵賓年例如斯無煩贅述嗚呼盛已 
[監司赴省]  
　　蘇松太兵備道兼江海關監督袁海觀觀察於昨晚八下鐘時與蘇省善後局會辦錢怡甫觀察乘江裕輪船往江寗恭賀張香濤宮保署任兩江之喜句留數日卽須遄返申江 
[火警續誌]  
　　英界火警已紀昨報兹悉火起於坐北朝南之某粤人所開同益臘味店當經各水龍竭力噴救僅焚去同益一家比鄰並未殃及亦云幸矣 
[掩骼埋胔]  
　　昨日英界雲南路即西新橋北首遺有女孩屍一具年約十齡許不知被何人抛棄經巡捕回告捕頭捕頭派包探張寶成傳諭本圖地保報請某善堂爲之棺殮 
[上海縣署瑣案]  
　　前日王素欽扭張益卿及伊女應張氏到縣縣主汪瑤庭大令升堂研訊王供生員係浙江奉化縣人五品頂戴去歲補廪供畢袖出名片呈案大令問呈此何用答稱請安大令怒甚飭先責手心二十下及披閲禀詞語多鄙俗且稱生員自繕大令笑謂如此文法殊屬創見王供今歲來滬借住滬北門生樂姓家樓下開設英文書館張益卿誣指生員外甥張霖恩竊取洋銀二十七元勒令賠償是以扭求究辦張供小的係浙江鄞縣人訓蒙餬口王於今春租住小的樓下房屋五月十四日伊甥張霖恩來探病見小的妻女俱在樓下卽掩至樓上竊去洋銀二十七元及查明後王允照賠後忽一味游約直至前日途遇張霖恩因卽扭入捕房未幾王到捕房允卽賠償豈知保出之後又置之不睬反誣指小的女兒與人犯姦小的向女兒根究女兒忿甚前往理論又被擊傷頭角應張氏所供與其父同大令飭仵役騐得應張氏頭角受塲屬實血汚滿面遂將王大加申斥又責手心五十下○浦東人顧郎郎之妻計氏於六月二十一日捲物而逃至七月二十六日在滬城梭子弄趙晉卿家尋獲告知七鋪地甲前往領回趙忽將計氏藏匿約於八月初三日交還届時重往趙亦避匿遂將同居人陳瑞卿扭控縣署大令諭令陳壯趙尋交日前陳協同原差將趙尋獲解案前晚大令升堂研訊陳供小的業磚瓦匠趙業木匠賃屋同居各有妻室六月二十六日有浦東婦人在趙家小住數天小的曾向詢問趙稱親戚及顧來尋此婦去已數日趙允尋交届期趙亦避匿顧遂誣小的霸阻叩求明鑒趙供六月二十六日來家之婦係岳母家鄰人王姓女兒閲數日卽去並無計氏來往且顧亦未向小的索人後知顧扭陳到案小的遂往鄉間尋訪王女無著今特回家投案小的不敢誘藏叩求鑒宥地甲何升禀稱此婦至趙家時小的並未見過不知是否計氏大令飭將趙交人保出限七天内將計氏尋獲陳旣無干當堂開釋 
[英美租界公廨紀事]  
　　有秦福壽者素患痴癲昨在浙江路任情滋閙經巡捕解送公堂讞員張柄樞司馬著送交某善堂留養○流娼周金香張陳氏在雲南路中强拽行客經巡街捕拘入捕房捕頭令轉送公堂司馬飭押攸訊究 
[法租界捕房紀事]  
　　有張阿木者賃屋護城河畔開設小茶肆昨日鄰近兩西人家甲乙二庖丁在肆中互相毆擊張出爲排解甲遂遷怒於張邀同流氓向之尋釁事爲巡街捕所見拘獲甲及帮兇之乙丙丁戊四流氓一并送入捕房捕頭令押候堂期解請讞員孫建臣大令訊究○恒豐烟館主某甲雇某氏乳其幼孩氏私將包金約指一枚調換金約指昨經主婦查悉扭送捕房捕頭命押候吊到原贓然後解送公堂禀請訊究○甲乙二婦俱操北音前晚同至小東門外某小客棧借宿棧主某已恐有拐逃情事因卽送入捕房捕頭詰同之下同據由北省稱來滬欲依大户傭工遂著押候查明然後解送公堂禀請訊核 
[分發人員騐看名單]  
　　新海防例掣籖分發員外郎壽森正藍旗滿洲都察院經歴朱文熙浙江太常寺博士世襲雲騎尉胡品第浙江中書科中書王仁治浙江内閣中書汪鍾霖江蘇直隷州州同雷謙四川知縣洪葆欽四川王繼庠湖南捐資保奏指省分發道解秉和雲南○新海防例指省分發道陳家豐廣東廣西李祥霖湖南湖北劉安濤浙江江蘇周鴻孫浙江江蘇吳肇邦廣西河南蕭策勳江酉湖北馬佩琮雲南貴州知府紀堪謹直隷四川李士㑺直隸江西范軾湖北江西殷洪鈞湖北江西張符元江蘇直隷胡廷儒四川湖北金鼎江蘇湖北袁寳璐江蘇四川朱寳瑩安徽江蘇同知劉敬傳山東河南李鎜河南山東朱履誠浙江福建郝敬端陝西山西直隸州知州柳大彝湖南四川饒守謙湖北甘肅通判李保龢順天貴州王戴中廣西河南唐維藩湖南湖北姚維衡山東江蘇知縣許壽田廣東湖北施貽清順天湖北承襲雲騎尉謝竇森廣東廣西潘繼鏐廣東廣西駱本釗廣東四川向檾湖南江西馮家偉雲南四川朱純經湖南湖北唐思永湖南江西兼襲雲騎尉洪熙江蘇湖北金策光安徽湖北李振遠江蘇安徽蕭彤勳江蘇江西畢有年雲南直隷姚協襄江西四川徐慶孚江蘇江西盛毓嘉江蘇安徽張楷蔭雲南廣東王光裕安徽河南肅家駿江西四川葛繼鑫安徽江西梅兆璜江蘇江西栢麟書安徽福建臧杰江蘇安徽胡毓才浙江河南任霈枝浙江陝西周綺四川貴州趙漳浙江四川武樹善陝酉山西申家樹四川雲南馮奎又浙江湖北孫賢濟浙江直隷章承灝安徽江蘇呂紹蔚順天山東文莊廂紅旗滿洲河南曹斌達湖南貴州張橒官潮南江蘇高振鍠江蘇江西傳麗文江西陝西潘崇桂安徽浙江鮑步瀛江蘇浙江歐陽翹江西湖北陶鍾福江蘇廣東王燿順天廣東何煜恒順天廣東李爾恕山東直隷王傑山西直隷藍翎焦連城陝西山西陳樹勛湖北四川瑞成正白旗蒙古江蘇胡毓芬湖北安徽宋毓衡湖南安徽彭正章湖南安徽王壽臧江蘇女徽練毓璋廣東廣西鹽大使松壽廂黃旗滿洲四川蕭炎瑞廣西廣東陳直方廣西福建梁寳琛廣東福建賈國澄直隷兩淮秦文錦江蘇福建蘇銘鼎江蘇福建楊文棟浙江福建布政司理問張元緩湖南江西州同張贍雲貴州雲南按察司經歴劉耀琳湖北河南鹽運司經歴紀堪譩直隷山東李華端湖南廣東錢尙靑浙江廣東此單未畢閲日續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[再續江西墾荒章程]  
　　一西人屬學悟物性創新機如滬上所售電犁戽水機及肥料等類各公司資本大者可專人購取應用至廣學會所刊農學報江南通州墾牧公司安徽省城墾種公司所刊章程均可購閲以開智慧一無論官民荒地凡新墾之區不宜稻者須種各項雜糧及桑麻桐茶烏柏花生靛靑甘蔗竹木蘆葦蔬菓等項并嚴申鄉禁不准人畜踐蹈侵害犯者禀官嚴究一官紳查出可墾荒地五十頃以上至二百頃者統俟起科時詳請奏報議叙其五十頃以下二十頃以上者由本省給奬一此次查辦荒地係奉旨要件倘各牧令有畏難苟安隱匿不報情事一經查出定卽詳請從嚴叅辦附錄零星墾荒章程四條一零星荒地以及山鄉之高山水鄉之沙洲不能開墾田地者或原係熟田業經久荒者均應講求種植以期地無遺利一百姓可與樂成難與圖始應將每縣分爲四鄉每鄉由縣遴選明白公正衆望素孚紳士一二人周歴該鄉剴切勸導其周歴之紳士由縣酌給夫馬火食以資津貼而杜擾累一以該鄉紳士勸辦該鄉種植非親卽友最易聨絡應令每到一處卽舉出該處公正紳耆數人承首公同查明可墾之地若干講求土性宜種何物官荒如何招墾私荒或勸令自墾或租與人墾一姓公地或集股或提公欵開墾妥議章程禀縣立案不得空言塞責俟一縣辦竣詳請省局立案以憑委員覆勘一種植之物如湖桑等類須赴他省購買者准其集股交縣彚齊開具清摺詳解省局委員代購購到之日核計價値盤費每株合錢若干照錢給領此外别無絲毫花費其餘朱盡事宜均仿照大叚墾荒章程辦理不贅 
[夜禁綦嚴]  
　　欽賜花翎恊鎭銜特授江西九江總鎭中衡前營遊府管帶遵鋒左營兼管砲臺督操事務兩江儘先補用叅府胡爲出示曉諭事照得潯郡地方四通八達往來上下莫辦賢愚凡屬城廂内外及各城要隘處所前經本遊府嚴飭駐卡弁兵防守幸保無虞刻下巳屇冬令盜賊易於竊發奸匪乘間淆混爲害殊深况九江水陸交衝華洋雜處教堂林立之區間買雲屯之境較之他處尤爲緊要現奉通行舉辦加派營員每夜輪流換旗會哨加意稽查按分地叚常川巡緝以至天明而靖地立本遊府兹酌定各門除西門外均限以入夜起更卽行閉鎭此後毋許私行擅開待至明砲卽啓如有緊要急需公件皆由西門出入俾昭愼重合行示諭爲北示仰該卡弁兵一體遵照爾等旣派令駐宿各專責成務須勤愼梭巡益加防護弗致變生不測仰副上憲舉辦冬防周密之至意若遇面生可疑而聲容不對者或身帶包袱時至黑夜不　燈亮者經過均應盤詰倘有不遵許即扭送來營立予送縣究懲切弗任情疎懈怠惰因循一經失事定將該卡弁兵分别叅革决不寛貸凛切愼切毋違特示 
[馬路工程局瑣案]  
　　前日陳阿虎扭岳父顧雲山至馬路工程局訴稱小的之妻小字金珠被伊領回原籍今邀同　順卿尋獲求恩訊斷總辦翁子文太守倩襄讞委員黃衡堂二尹升堂研訊陳供小的於去年十二月十六日娶金珠爲室今日岳父忽然領去幸在某碼頭上相遇求恩明斷顧供小的係崇明人家有親串病故欲携女兒赴鄉吊奠並無别情二尹令陳領妻歸家留心管束顧　退○英界廣利生報關行執事人雇某駁船運洋紗至某處中途失去若干因之投報南市捕房旋由包探黃量海拘獲船户張阿毛起到洋紗四十包捕頭令轉解工程局黃二尹研訊之下張供此項洋紗由不識姓名人托運實不知是竊贓二尹令管押捕房限交托運之人到案贓給失主具領○整容匠錢阿祥薦張氏至注巖山家爲傭未幾誘令婢女東雲逃逸汪遂控諸工程局總辦翁太守提錢研訊限交張氏及東雲到案前日錢交到東雲太守倩黃二尹詰訊情由飭押候交出張氏○偷兒陸永梧行竊三善堂馬頭萬利　油棧内衣服器物携至馬路中被巡街捕拘解捕房轉解工程局黃二尹研訊之下諭令押候究懲 
[美租界捕房紀事]  
　　昨日錢阿銀濳入吳淞路某姓南貨店竊取衣服旋被包探劉阿炳查獲連贓送入捕房捕頭令押候解送公堂禀請讞員張柄樞司馬究辦○前日　居楊樹浦路第十二號洋房之某西人家失去金質對時表一枚因卽投報捕房昨經包探倪順泉在某押鋪將原贓查獲送入捕房捕頭令傳失主前來認領○前晚積竊張阿二不知在何處竊得衣服若干件適爲某號華捕所見連贓帶入捕房捕頭令押候解送公堂禀請徵辦 
[九月份經收月捐淸單]  
　　道署八月　　元　情軒八九月洋十二元隱名氏洋十元唐　臣翁　府八九月周湘　　七八九月棧記七八九月四户洋六元陳善亭翁洋五元泰昌洋四元戴季蒓翁李雲巖　韓潤生翁冀孚　昌成七八九月五户三元俞順利半年小洋三十角豐　帳房七月朱葆三翁徐　雲翁譚幹臣翁韓山　翁者順南順記記戴生昌祝順昌徐俊翁六七月道信八九月萬順源十二户洋二元源豐潤洋一元八角莊源大洋一元六角泳記七八月小洋十二角殿迎來翁滬江第機存濟堂何瑞棠翁老悦生新順記大觀樓錦章愼餘堂　茂瑞昌順江南烟雨樓十二户洋一元嘉綸水成豐七八九月二户洋七角中和洋行帳　洋六角五分久成九章北大成三户洋六角萬有全龐竹卿翁思捕齋梁煥南翁章佩華翁五户各洋五角鴻運樓七八月洋四角其萃樓尹梅生　施德豐　昌怡昌　火晋昌恆茂八户各洋三角寳　閣生大　　大怡隆四户洋二角木商會辭七八九月錢三千六百源通官銀錢一千八百文和廉　康晉和徐大愼餘元　兀　衍大恆益永豐存德鉅　協昇　大　元源吉寳和　順承裕正大升大彙康崇餘　康瑞大晉大延源善源　康兆豐恆　仁大久大恊餘源利森康厚次源餘瑞元鈞康營豐　　惠餘永順和順鉅　　豐期康四十八户錢六百張家鶴翁錦章大章九和宏章泰元成　林昌七户各錢三百怡大金合順五雲日昇樓怡大莊四户　錢二百協成　永　萬興鉅康四户各錢　百英法美三界一文愿捐大小洋十四元零五分錢三千一百五十七以上共收大小洋一百五十七元六角錢四十千零六百五十七文滬北天后宮前廣益善堂司董嚴信　異心釗施則敬朱佩珍　　　葉貽釗　謹誌 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年九月二十三日京報全錄]  
　　門宮抄諭旨均已錄前○四川總督奎奏查明知縣被叅各欸據實覆陳摺○綏遠城將軍鍾奏購米正價不敷擬請挪欵貼補摺頭品頂戴兼署成都將軍四川總督奴才奎俊跪奏爲查明知縣被叅各欵恭摺具陳仰祈聖鑒事竊奴才承准軍機大臣字寄光緒二十八年四月二十五日奉上諭有人奏知縣貪酷勒索縱盜殃民請飭查辦一摺據稱四川遂寗縣知縣孫增信任丁役藉端索賄並縱盜韓劫濫刑斃命等　　奎俊按照所指各節確切查明據實叅辦毋稍徇隱原摺著鈔給閲看將此諭令知之欽此遵卽札飭藩司員鳳林臬司陳橘遴委妥員會同地方官秉公確查兹據該印委　詳稱如原恭遂寗縣知縣孫增上年秋間赴任隨帶官親家丁一百七十餘人冬間又三十餘人官署狹不能容因罰户吏頓良材銀八百餘兩添修房舍而人衆尙難容納餘零散居街店遂至招搖撞騙一節查孫增隨任親友丁役約有七八十人縣屬尙能容納並未散處街店卽偶有住居店者皆係外來投　索逋之人修署委因朽敗費係在任之員十年流攤謂罰户吏賴良材銀兩傳訊供無其事惟管帳小使羅紹卿陸續挪過賴良材銀四百兩許緩措還並非罰欵孫增因該房清書李代全被拉逃匿勒限該吏交人始　記革旋予復充外間遂有罰銀之謠又原叅家丁杜大王大等藉詞查街身帶賭具直入民室誣賭索賄有羅春雲等案可查一節查縣卷無羅春雲案只有謝春雲案雖係因賭起釁究非呈控署丁誣賭又原叅該縣暗令　子　門丁王德軒家丁胡大等明集娼家徐楚蘭等處閳説案情以錢多寡定案輸贏有匡德元雷璧光蔣耀廷等案可查一節查該縣水陸碼頭游娼時或有之其門丁家丁濳出宿娼恐所難免查賭案内有匡　元雷迪光蔣耀廷其人並無關説各情孫增之子尙幼延師課讀似不致縱令與門丁等在外遊蕩又原叅遇案多派差役縱令勒索有叚會昌等禀可查節杳該縣有叚會昌　禀祇言差役多弊請加整頓並未指出有案未經孫增裁革差役多名出曉諭現擬委提該縣丁役詐贓各案澈底根究又原叅該縣招無賴充作堂勇日夜向街市索油臘幫費遇有口角蜂擁嚇詐鋪户崔敬承文生陳星藩等均被其毒一節查近來地方多故差不足恃地方募勇巡緝不獨該一處惟孫增之勇多非安分之徒外間頗有煩言卲無嚇詐重傳訊崔敬承等亦無異詞惟陳星藩之弟陳季平曾與縣勇口角挾忿並未控告有案又原叅遂邑命盜案　向由團首蓋戳具禀不取錢文該縣發給戳記遇有公事上禀蓋戳取信乃日久弊生首人輒藉以擅作威福扛訟歛錢無所不至流弊甚大孫增設法將戳追銷致與團保結怨至於民間控訴案件呈禀互接尙無一槪攺禀爲呈之事仍照舊定書役規費章程式做呈謄寫傳遞四項費用共只錢四百五十四文行之多年無異未聞有索情弊又原叅該縣舊有額設團練並不操演虚糜巨欵盜賊充斥該縣縱盜諱劫到任數月搶劫之案五六卜起往禀必責失主保正拉搕不究一節查該縣額設團練光緒二十五年曾經停辦一次不操虚糜之説殆卽因此致疑縣轄四十八塲幅員　廣近又歲歉劫案梢多而拉搕之案較少縣卷内有李明喜以竊爲强傅　成藉死圖賴報經該縣孫增勛屍無兇傷賊無强情妄報命盜希圖　害孫增按照三費定章責令賠繳廠費夫馬錢文存局所稱經禀必責失主保正者或卽指此又原叅石洞塲保正因團衆格殺慣賊言長生搶案則任訊結該縣　任丁役突將前案保正向照藜等拘押並拘團衆十餘人其中有作竹器者免被非刑卡斃　照藜等卡收私刑管卡家丁王德軒索銀一百兩由興德過付卡役索錢三十串由昭信成票過付差役　　等索錢六十串過付同前團首劉獻廷等家富懼逃四路拘拿家丁王大向稱此案團衆須每人賄銀千兩方能全釋節查言長生本係慣　訪之輿論似非格殺保正問擬向照藜等初以因格殺朦禀前署知縣如栢勘騐卸事孫增到任接辦旋據屍親告發查傳方保分保團首及績控　訊代書人等約十餘人但有隨訊隨釋者有分别收押者所謂作竹器者卽曾一林因其誣攀多人是以將其收押旋於保店店放向照藜等亦在押患病取保暫檡至謂王德軒索銀一百兩王大索賄千金傳訊向照　正興德昭信成等堅不吐實縣差戴順則實得過案錢劉獻廷等家富懼逃拘拿尙不甚確又原恭攔江沙團首因團衆疑匪誤斃四命一案業經卡斃三人詳辦四人罪定相抵該縣竟將團首保正羅君賢劉其贊等二十餘人監收管卡家丁王大等索錢一百五十餘串由預泰昌袁雅堂任洪勳過付差役詹斌等並搜拿無辜之羅興仁等二十餘人索錢二百餘串由劉登第羅恒豐羅良臣任洪勳過付家丁王大向稱此案團衆須每人賄銀二千兩方可全釋一節查攔江沙卽攔江河命案人卷業已解省發府審辦案内故犯任開忠並非善類其在押時曾否被丁役需索銀錢不悉作何支銷捕役詹斌奉票緝兇得過劉登第羅恒豐錢四十餘串則實情家丁王大素賄質賭任洪勳則稱付銀三百兩交全大較又原叅邱寳臣被劫一案使賊咬攀伊幼孫邱保娃非刑勒逼保娃招供賄銀八百四十兩王門丁索銀一百六十兩管卡索銀一百六十兩勒令具結一節查邱寳臣之孫邱保娃即邱兒案　完結至謂賄銀索銀統計一千一百六十兩訪察事之緣由不爲無因傳訊供词遊移未定又原叅搶拒傷斃失主之案如李吉昌張元璧倪沛霖楊元興等因局支費者可查又邱逢恩王績唐明恒易良知周述典全忠璞陳廷位戴謝氏彭夏氏諸案並不詳禀匿卷諱劫邉案勒索銀錢不數月累巨萬一節查李吉昌張元璧倪沛霖楊元興周述典全忠璞等劫案曾經該縣具報其餘各案或因以竊報劫或係報竊故未具報尙非任意諱劫至謂遇案勒索銀錢不數月已累鉅萬查無實據等情由藩臬兩司核明轉詳前來奴才伏查原叅各節除事涉疑似或查無實據或情有可原請免置議外惟丁役詐贓各案孫增是否知情庇縱抑係失於覺察現在案尙未定無憑處已札委該管之僮川府知府鍾潤親往遂寗就近提證嚴審澈究以期水落石出而免遠道行提擬請先將遂寍縣知縣孫增撤任開缺俟審定再行奏辦所遺遂寗縣一缺川省現有應補人員應請扣留外補所有碍明知縣被叅各欵緣由理合恭摺據實覆陳伏乞皇太后皇上聖鑒訓示謹奏奉硃批孫增先行開缺聽候察辦餘依議欽此 
奴才鍾泰奴才文　跪奏爲購米正價不敷擬請挪欵貼補恭摺仰祈聖鑒事竊查綏遠城八旗兵米原由口外各廳徵收本色嗣經前任山西巡撫張之洞奏攺每石折銀一兩三錢解交糧餉同知採買發放如遇年荒榖貴正價不敷准由山西藩庫提存運米脚價請領貼補自一十六年以來漙歲歉收米價異常昻貴而各廳解交米價不敷採買藩庫積存脚銀湊撥要欵官兵應關月米正價不敷採買是以前任將軍等奏請挪欵貼補米價均蒙恩准在案奴才抵任後復據糧餉同知吉泰詳稱適値發放本公兵米之期現在秋禾被凍糧價復增除照章一兩三錢正價外所需貼價甚鉅詳請挪欵貼補以憑採買兵糈查糧廳庫存儲和托　廳豁缺兵米銀四千二百餘兩本年六月發放兵米時前任將軍信恪因原價不數業經暫挪一千四百八十五兩貼補買放於今存　銀二千七百餘兩此項銀兩本係備購兵米之欵擬請援　前案儘數借動作爲貼補不敷米價之需合無仰懇天恩俯念邊軍准予借動俾資餬口仍俟山西藩庫積有脚銀再行歸還除飭糧餉同知赶緊購米　期發放並分咨户部山西巡撫查照外理合恭摺由驛馳陳伏乞皇太后皇上聖鑒訓示遵行謹奏奉硃批著照所請户部知道片併發欽此 
 
