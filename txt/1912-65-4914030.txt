# 1912 - 65 - 4914030

 

Page 1

 
 
� 
論今日急宜組織正式國會 
　　立憲之國立法與行政兼重必有正式之立法機關而後可以言行政否則如人身然目無神瞳何以職司視耳無鼓膜何以職司聽我國自武昌起義以來百度草創南都初立首建參議院以爲周爰諮諏之地其一時選舉手續未及完備僅僅由各都督推舉應選數月以來物議譁然而縻祿盚國病民之聲不絕於耳鼓 
　　今者袁總統正式就任而北京又將組織參議院矣或則呈請於内閣成立時大總統即電各省諮議局及省議會改選參議會議員或者以建都地點已定北京臨時國民議會發起於漢口地點相距較遠各省議會及諮議員雖係一隅之代議機關或已解散或未成立况蒙古回藏各處向無此種議會若逕由各省議會諮議局選舉諸多窒礙不易推行不如由中央政府草訂簡略選舉辦法召集第一次臨時國民議會此會成立後即行編制正式國會選舉章程召集國會以定國是以上二說或主存或主廢要其議論皆足以代表北方諸人之心理而今日南方一般輿論且以參議院毫無獨立不撓之態度爲政府之佞臣不足以爲政府之嚴師一建都地點也忽以被人迫脅之故而改其初議一借債問題也旣以物論譁然之故而續行討論似宜力持正理而爲民請命乃游移兩可僅僅詞句間之修飾而未嘗爲根本之解决尤其甚者袁總統以推倒淸廷翼贊共和之功而受孫總統之推薦全塲一致公認當選猶之可也乃國務總長之一席亦兢兢焉而狥新總統之推薦公認唐紹儀矣由是以觀則等而下之如國務卿如大小百執事何一不可經他人之推薦而事後爲追加承認者推其心直非總統之諍友而爲總統之家僕矣若之何辱高位以代表國民負監督政府之重任乎哉 
然則爲今之計宜如何而可曰參議院者議會之雛型爲我四萬萬同胞臨時之代議機關宜乎其不爲威惕不爲利疚者也矧當統一政府成立之初尤宜集國民之同意以鞏固民國之丕基此日臨時政府旣建都北京宜由北京政府分電各省議會諮議局開臨時特别議會選舉公民組織國會草定憲法以維邦本其向無省議會諮議局之處由蒙回各公團公同推舉赴會與議以昭五族大同之盛而應救時之急需耳 
或者曰洵若是不幾幾有解散參議院之嫌疑乎參議院者爲總統之輔弼所以箝制臨時新總統而孫總統業於共和未布之前以要約袁總統者也不知南北今統一矣一切暫設諸機關急宜斟酌取消以國利民福爲前提不必拘拘孫總統之成約况孫總統所要約者要約袁總統確守參議院所擬之臨時約法耳非要約保存參議院之議員也一國有確當之議事機關然後斯有確當之政策果何所疑而不汲汲焉組織正式國會爲 
專電 
　　袁總統頒發之命令自昨日起蓋用總統小印 
　　要求列強承認共和與六國借欵兩大問題須俟唐總理自寗返京再行提議 
　　袁總統與唐紹儀君商定國務人員名單每部擬出二人一正一陪已電孫總統咨交參議院協議 
　　袁總統現聘定香港高等審判所長英人裴科達爲法律顧問 
　　總統府得信甘督升允率兵萬人擊退民軍現向大同府進發 
　　聞禁衛軍曾接升允來函藉口勤王勸其協助該軍隊皆不贊成 
　　天津之亂誤殺德國及某國西人二名聞外部已與該國臨時外交代表商妥由中國給予卹欵各十萬元 
　　駐京蒙古王公因此次兵變特備正式公函要求袁總統保護袁已分派軍隊駐紮各王公邸第 
　　調查兵變損失以左一區受害最甚被焚四十三家被刧四百六十八户損失財産計値十二萬金（以上北京） 
　　瀘州近城一帶市面尙安惟四鄕搶案迭出商旅裹足 
　　滇省第一師團兵士八千名由自流井開往陜西昨日道涇瀘州 
　　四川同志軍等一萬二千名由自流井地方退回渝州駐紮（以上瀘州） 
　　英美聯合會以各國不日承認中華民國特於十三日下午開茶會請孫總統及秘書員各部總次長蒞會以聯情誼 
　　陸軍部擬定陸軍人員補官任職令草案二十八條及陸軍官佐免官免職令十條呈由總統交叅議院决議 
　　孫總統令内務部通飭各屬嚴禁纒足　　（以上南京） 
公電 
　　武昌臨時議會電　萬急各省議會諮議局上海陳都督公鑒接北京來電知袁公業於初十日受職羣情歡忭惟據電開參議院决定大總統受職辦法第四條大總統受職後卽將擬派國務總理及各國務員姓名電知參議院求其同意等語查參議院向係各省軍政府委員組織而成不可視爲人民代表機關近因南京政府以賦稅抵借俄債蘇卾議員業經辭職其相繼辭議員職亦有數省刻下并計該院議員僅二十三人已不及全院議員人數之半按之法律决難發生効力前本議會發起臨時中央議會已經多數省分贊成曾電達座右諒邀鈞鑒茲復電請貴省查照前電選舉議員如期齊集須不出本月底定當集合開議蓋勿論何國立法機關必出自人民選舉今事機緊迫縱不能適用直接選舉法亦當採用間接選舉庶於事實法律兩不相背擬請於任用國務員一節暫由袁大總統獨力主持一俟臨時中央議會成立後再行追交通過如荷贊同卽希將此意電達袁大總統爲叩卾省臨時議會叩震 
　　大通黎宗嶽電　上海皖南同鄕會曁各報館鑒近日同鄕父老函電詰間以蕪廣鐵路銅官山礦有乘南北政府交代之時紛紛竊賣並責宗嶽不加阻止宗嶽僻處大通消息遲滯究竟有無此事主持者何人請諸公查明阻止覆示爲幸黎宗嶽叩元 
　　安慶孫都督電　南京孫大總統參議院各部總長各省都督均鑒敝省暫行官制酌設五司三局參照蘇贛辦法同署辦公經敝都督提交臨時省議會公開議决尅日實行一俊新官制由中央訂定頒布時卽當遵章辦理以期全國統一除正式備文外特先電聞皖都督孫毓筠文 
　　烟台胡都督電　各報館均鑒頃得京電京津保秩序業經恢復袁公行總統受任式後人心大定滄州潰兵亦聞風懾服北方各省鎭靖如常民國大局安固無虞屢承各地電詢情形用特電聞胡瑛叩寒 
　　山東臨時議會電　各報館公鑒前淸山東巡撫張廣建陽認共和陰行專制暴戾恣睢日以捕拿政黨爲事煽兵殃民十室九擾魯省士紳不堪虐相率來烟組織臨時議 
 
 
 

Page 2

 
 
會現已完全成立正式公舉胡君為山東都督由議會特派代表范君之杰丁君惟魯安君舉賢丁君惟沛曁議員周君樹標王君志動赴京面謁袁大總統要求罷斥張廣建飭胡都督赴濟履新誓以死力相爭不達目的不止特此通告山東臨時議會周慶恩等全體議員公叩元 
　　江蘇莊都督電　北京袁大總統南京孫大總統各部長各埠各報館鑒接本省議會咨文推蘊寬都督實任無任悚懼前以南北未經統一地方宜維秩序謬權重任罪戾已深兩月以來竭蹶支離以至劇病目前百端胥待建設更何堪不知而作效駑馬之戀棧貽大局前途憂凡人要貴自知若竊位而不能治事無窮流弊何堪設想除復請省議會另行公舉外謹電聞莊蘊寬叩元 
　　盛京趙爾巽電　北京袁大總統南京參議院孫中山先生黃克强先生武昌黎宋卿先生各� 
省督撫都督諮議局報館鑒京津兵變事已平靖奉天國旗遍懸一切靜謐謠言早息袁大總統昨已受職是國基已定南北統一更無疑慮之餘地頃接藍天蔚來電如下孫大總統黃總長各省都督鑒北京兵變津保一帶響應亂兵四起東省亦受宗社黨運動聞已撤共和國旗以備與京津聯絡蔚卽日親率兵隊相機進行務望接濟餉械不勝盼切藍天蔚叩印等語并無發電時日查地方匪人蠢動在平時尙不能免何况國是初定今雖事已過去藍君所言直同夢囈但一有亂耗即視為可乘之機便欲誣指東省挑動兵爭破壞全局南中英彥至誠謀國諒必知其用心惟當此民國初定豈容有此想我大總統及各先生各都督必有公平之處置巽秉性戇直無論何時祇知為國民維持治安秩序不知其他此後藍君倘有妄為致召意外之變藍君應負其責合併聲明 
趙爾巽文 
　　下關海軍協會電　北京袁大總統南京孫大總統武昌黎副總統南京參議院各部總次長各省都督各報館均鑒薩公鎭冰服務海軍歷有年所名望之隆久爲中外所欽仰去歲武漢苦衷及所處之境况尙未表白於天下同人等謹略陳之武漢起義薩公卽告人曰吾輩當抱定宗旨不擊民軍未幾满吏連甲逃避薩公座艦薩公告之曰武昌能為德之漢堡吾人亦甚贊成陰曆八月二十八鐵忠來艦迫薩公連夜開赴漢口攻擊武昌薩公堅執不從幾至决裂自後廕昌派兩參謀駐艦監戰種種製肘薩公實無能為力矣滿人喜昌榮續管帶海容海琛兩艦於九月初七開赴漢口炮擊民君薩公暗囑軍官測準時不可命中旋為喜榮二人所覺親自測準擊敗民軍薩公聞之欷歔太息並告各艦軍官曰君等各自反正可也吾不能節制滿人致傷民軍實無顏對我同胞遂於九月二十二日離艦歷觀薩公之行為始則守中立繼則為滿人所挾制終則囑各軍官反正潔身以去是薩公之心非不贊成民軍特時勢使然也今民國成立欲謀海軍之發達非得學問研歷威曁德信如薩公者不為功　人等為民國海軍前途計不得不舉所知以貢幸　察焉海軍協會仝人公叩文 
　　海州公民電　北京許久香先生鑒海州頻年水災元氣大損去歲又重以亂離之慘四民失業十室九空轉徒流亡奚翅數十萬露宿風餐飢寒交迫道殣相望慘不忍言前經公民等一再呈請當道撥欵振撫奈以軍務倥偬經濟困難以致愛莫能助呼籲無門哀哀同胞竟忍聽其流爲溝　耶憶昔丙午之歲海屬大灾重賴先生南北奔馳勸募義振全活無算鄉人至今戴之公民等言微人輕奔走呼號聲嘶力竭毫無寸效言念及此五内如焚想先生宅心仁慈愛鄉情切雖遠在數千里外此故鄉一片土當亦不能恝然去懷也公民等業已分籲内務部長程公都督莊公電招先生卽日南來籌辦振務救灾急於救焚先生早一日來即灾黎早解一日倒懸之阨臨風揮涕不盡欲言海州公電 
　　天津天民社電　各報社同志公鑒敝報准十九日出版届時乞賜敎言以資策勵天津法界天民社員公叩 
　　上海華僑聯合會等電　北京袁大總統鑒各團體因泗水案發起對荷外交後援團議决請速與荷使嚴重交涉並專電劉代表要求立刻放人（中略）除派代表來京面陳外特電候示華僑聯合會等同叩 
　　上海統一黨電　南京參議院鑒貴院議設農林專部現財政奇絀我國農林非如美洲新墾祗须研究改良請力主與工商合併勿庸專設一部以節浮糜統一黨寒 
譯電 
　　奉天官場謀極力解散革黨聲言願給川資送往津滬等處至不願他往及家屬在奉之黨人能不起反抗者官場願任保護（奉天） 
　　星期六日潮陽有小戰黨首林某現抵汕頭今日尙安靖（汕頭） 
　　暹羅陸軍密謀革命欲推翻現有之政府而另組織民主或立憲政體現在不幸事洩因涉嫌疑者多被逮政府特開御前會議暹王召前法部大臣勒希親王入閣辦事以收民心因勒希親王素爲人民悅服革黨本擬起事後舉之爲總統惟勒希並未與聞革黨之計畫　（暹羅） 
　　德國膠州租界之預算案因無可以要求加增靑島戌軍之理由故該預算表只有增加北京使館衛隊之軍費一項計十五萬馬克　（柏林） 
　　臺灣政府擬於明年秋間開屬地物産博覽會凡臺灣高麗庫頁島之出品皆在會陳列（東京） 
要聞一 
[都督督撫之將來]  
　　袁大總統就職後卽邀蔡專使鶴卿至府提議組織臨時政府辦法聞是日所議祇有各省都督督撫改定名稱一事其恊議之辦法如下（一）各省都督皆建國之元動爲國民所公舉一律暫仍其舊不予更動（二）各省督撫除長庚升允等外悉爲贊成共和之人宜窺各該省之輿論對於該督撫之感情是否融洽以定去留留則改任省長以昭劃一去則博採衆論另舉更替（三）統一政府成立後其各省有沿用部制未改司制者應一律改司以一名稱（四）各省前委之府縣知事等員亦暫依其舊至原支津貼公費等項悉按原數支給俟參議院移京議定俸給章程後再行酌改 
江蘇省議會要電 
　　上袁大總統電　北京袁大總統武昌黎副總統南京孫中山先生各部長各省都督督撫均鑒本省都督程德全就職内務總長未能回任代理都督莊蘊竟權任以來地方又安軍民感服本會議决銷去代理名義改爲實任除知會莊都督外謹此電陳即祈察照江蘇臨時省議會叩眞 
　　致鄂省議會電　武昌臨時省議會鑒馬宋寘三電敬悉敝會本日開會尊議極贊成惟有擬修正者三事一正名爲臨時國會二每省各由議會或諮議局選舉七人三齊集臨時政府所在地點貴會如表同情擬請續電各省議會或諮議局倘得多數贊成仍由貴會挈名電請袁大總統認可共和聿建事機萬緊竚盼賜覆江蘇臨時省議會眞 
第三鎭兵變之確因 
　　北京兵變原因言人人殊或謂因裁餉激變者或謂因强迫剪辮及總統南行者昨日據燕京歸客述及此事云北京自宣布共和後中外人民均欣然謂從此可以安枕不料都南都北相持不决專使方來禍機忽起十二夜駐京第三鎭同時叛變東城及前門外殷實舖户焚掠殆盡十三夜西城單牌樓一帶復遭浩刧是夜防叛兵土匪之兵警亦復加入其中人人有一庚子發財之紀念拚命做去而京師菁華盡矣津保兩處接連焚掠其禍尤酷雖天心之未厭亂究屬人謀之不臧余（客自稱）庽在前門外逃出時親見叛兵一隊約五十餘人聲言吾們捨命過來豈知今日連這小辮兒亦將捨去吾們不如趁此時大家閙一個不了云云聽其語氣似注重在反對剪辮則外間所傅宗社黨煽惑之說非無因也乃事變之後不察眞相者咸謂其事由裁餉而起實則自武昌事發奉調各軍每名加餉銀一兩此議倡於前淸軍諮府而陸軍部執行之現因二四兩鎭均已撤回雖有停止加餉之議未見宣布至第三鎭則調駐京師旣未撤回更無裁餉之說聞該鎭長官因見肇此巨禍失察之咎難亂故欲借裁餉激變題目以諉過於他人實則主要原因固在彼而不在此也又聞宗社黨首領鐵良於二月二十八日曾在朝陽門外與某管帶把晤其宗旨先以礮隊擊袁俟事成鐵即出面任事并聞鐵良先在錫良處密議一夜之久其京内指揮一切事宜則均責成錫良辦理鐵遂於二十九日出京赴津避人指摘且聞宗社黨現方四出招集此次之叛兵有日内將在山東再謀舉事之說 
三紀天津兵變後情形 
　　天津日奥兩國領事以此次兵變中國巡警匪特彈壓不力又從而大肆搶刦殊不足以保衞治安舊曆十五日後地面所以安靜者胥賴洋兵之保護昨向張督交涉擬將附近日奥租界地方之警察權亦歸日奥管理蓋推廣租界之意也尙不知結果如何 
　　天津自舊曆十五日下午一點鐘起以至二十日地面安靜如常惟前晚八點餘鐘有一人由老鐵橋負包袱向南行當經日兵瞥見招呼前來該行人聞之張皇急走日兵隨即開槍將其擊斃 
　　河北自新鐵橋至考工廠並二三四各馬路凡稍爲著名之公館住户未被搶頗少而新車站迤南各商店公館均未被掠惟房屋只燒新老兩造幣廠 
　　巡警道楊敬林十四日晚間聞兵變警信立即換穿巡警兵服親自出署在宮南一帶拿獲搶掠之兵匪計六十餘人所以宮南並襪子胡同以及東浮橋左右商民皆未被害則該道之功也 
　　烟台民軍都督聞津埠亂耗恐其引起交涉特撥民軍五千名到津駐紮現已起行淮軍亦派弁兵一百三十餘名於舊曆十六日夜抵津 
　　楊警道近出示諭所有軍民搶刦財物限三日交出免罪逾期查獲者定加重懲 
　　天津各當商除被焚掠外尙餘八家現由日兵保護均插日本旗亦異狀也 
　　紅十字會醫隊出發兩隊在各火塲救去受傷人七十餘名均交馬大夫醫院調治其發現之死屍則協同拾埋會掩埋 
　　前陸軍第二十鎭統制張紹曾刻招兵三百名分駐各要隘以資彈壓並以南市東一區警署為軍令部 
　　現經調查駐津日本兵隊共有四千名英德俄法各國約共有兵隊三千餘名刻日本又有兵隊五千名已到大沽口今日即可到津則天津洋兵共有一萬二千餘名而日兵幾居十分之八 
　　昨日大沽亦有亂事消息幸不甚烈該處洋人恐被擾害已將婦孺送入天津租界内寄居 
　　小站陸軍叛亂後天津洋兵聞該叛兵謀來津搶掠遂往迎堵迎至大直沽尙未相遇即行返回現聞各叛兵在鹹水沽軍糧城陳唐莊一帶大肆搶刧故各租界洋兵已分紮各要路防範矣 
天津善後之辦法 
　　陽歴三月五號午後一鐘楊警道召集各團體報館記者開會研究善後辦法當經各團體議决公布事項如左 
　　一由巡警道出示曉諭無諭軍警窮民所搶刦之物均限於三日内繳送各紳董彙報警務公所（由三月四號起至六號止此條已經警務公所辦理（已於六號）宣佈）各紳董以期限太促恐四鄉未能週知公議展限三日限内如不繳出查出即照搶奪例治罪如有繳出銀洋金磅首飾者估價發給四成繳物時由各紳董註册不問姓名以安其心 
　　一由各團體出名向各國借兵駐紮各要隘日本一隊約三十人駐督署前德法美奥各借三十人分四城駐紮另借日本兵三十人巡游各街 
　　一由巡警道發給槍票令各舖商住户備價購買自行保衛 
　　一臨時組織之治安會原設兵三百名現擬由各商店住户自盡義務不另招募以防不測 
　　一所有未搶之大小粮店由巡警道派警保護令其照常開市 
　　一各當典派巡警及洋兵守門照常開市 
　　一每晚由紳董帶領保衛隊治安隊商隊游巡各街 
粤東騷亂之眞相 
　　香港函云廣東陳都督自月前决定遣散新募民軍後至三月十號約遣散一萬餘人廣東省城之守備以陳督部下陸軍（循軍改編）代之民軍統領王和順及周某業某等素忌陳督擬去之以自代至此乃大爲反對三月九號午後王和順部下之軍士突與陸軍大起衝突約戰兩小時互有死傷十號南門外一帶地方之新軍又與王和順軍接戰直至日没槍聲猶連續不絕兩方面死傷益多自此日後兩方猜忌益甚而戒備益嚴矣至廣東與各地之電報自十號後已一律不通 
　　十一日午前八時十五分由九龍至廣東之火車亦停止進行 
漢冶萍仍須合辦耶 
　　漢冶萍煤鐵礦廠與日人合辦一案前經孫總統電復章太炎君聲明業已取銷乃據昨日字林西報所載東京訪函則日人一方面仍在進行不知究竟眞相若何茲將該訪函譯錄於左 
　　三月初六日東京函云中日合辦漢冶萍之草約已於一月廿九日由盛宣懷與日本資本家簽押其運動最力之日人某氏將與漢陽鐵廠李總理離神户而往上海以求各股東之同意贊成此約 
　　按諸草約此種合辦公司應在中國入册存案總公司應設在上海遵照中國鑛務章程辦理 
　　資本三千萬元由中日兩國均分籌集中國除已有資本一千三百萬元外應在湖北湖南江西三處招集新股二百萬元 
　　公司高等職員計十一人華人六人日人五人公司正長爲華人次長爲日人中日各派經理一人查賬員一人司賬員一人 
荷人虐待華僑電文 
　　北京唐少川胡馨吾兩先生鑒支悉劉代表　　 
擬飭蘇統領馳往調查想已由尊處電飭前往頃又接華僑聯合會電稱代表邱心容順道赴泗水調查案情電稱未放者三百餘人其中百餘人被强指横誣爲擾亂治安之首從將來必科重刑乞政府速派員蒞泗交涉則事可了若徒與公使電報往還曠日持久目睹同胞慘狀令人難堪獄中刑斃數人如何死法無從調查望速設法拯救速覆盼切禱切特轉等語希轉電劉代表再向和政府交涉所有被捕諸人務必要求全釋庶慰僑望二月艶電誤書沁字合并更正外交部齊 
　　北京唐少川胡馨吾兩先生鑒頃接巴城書報社電稱查確泗僑被誣反現仍禁百餘慘虐命危各國輿論不直荷彼政府懼罪内訌知縣自盡事關僑命懇再嚴重交涉等語合亟轉聞外交部眞 
 
 
 

Page 3

 
 
來稿 
[整頓招商局十五策　（陳可揚）]  
　　招商局設立數十年來營業不能振興實因内容腐敗危險萬狀資本虧蝕頗難支持去年底幸得向豐借貸一百五十萬兩勉强支撑一二月但所有船隻其中舊而小不久廢棄者居多其餘亦須巨欵修葺此外漕運一項異日終須改變恐不足以久恃設不急謀整頓不出明年大厦之傾奚能倖免鄙人附有巨股誼難坐視敢瀝陳其腐敗各節及如何整理之策不避嫌怨據寔直陳倘荷採擇施行力加改革則大之可以振興我國之實業小之可以保全股東之血本鄙人亦受其賜矣茲就管見所及條陳如左 
　　一委任買辦之法當變通也　凡委任買辦不得徇情援用私人在局辦事人員更不得私自推薦薦主私受乾俸之弊亦當查禁船中職役人員當定有限制惟以前俸給不豐自當酌量增加獨賣客票一層最難防範不得已惟有改用包認客票之法法以航行往返一次包認客票銀若干招人承包不論何人擇其價高者使之承充訂立合同以一年爲限未满限一月之前登報宣布招人包認其有包認之價高於原額者卽令其接任原包之人願增加價額者亦許繼續充任惟其認欵須按次繳淸並須預存二次認欵於局中以爲押保仍須殷實商人拉約保証倘未到期而背約者卽將存項充公苟有虧短貨物拖欠包欵等情除將存欵扣抵外如尙不敷仍向保証人賠償如是則買辦呑蝕客票之弊可除矣 
　　二購用煤斤之法當整頓也局中向用煤斤大半購月日本每年約計十餘萬噸其中價値有無弊實雖難查察第計核煤斤例以斗量均不過磅故一千噸中至少可赢餘三十餘噸今試以十萬噸計算可赢三千餘噸而此三千餘噸之煤欵殆不知其何在整頓之法當令辦事董及局中人員不涉手購煤所需煤斤槪由董事會各董公同議購與大行號訂立合同限期交煤每月訂交若干當未購訂以前可在産煤各口岸刊登廣告招人承辦先期一月將價値開明並將煤塊煤碎之様各半噸送交總局試驗然後議訂至試驗之法即歸之太石可矣各船領煤時局中須遴派妥人與船中司機所派之人認眞過磅煤棧尤應派穩妥之人或印人專一看守因煤斤出入滋弊甚多非認眞防範則耗折極鉅如是整頓卽此煤斤項下每年至少亦可節省十餘萬也（數十年來何止二三百萬兩埋宜查究以申公論） 
　　三船隻修理宜認眞檢查也局中消耗以修理船隻之費最巨苟董事會能認眞整頓剔除其經手扣佣通同侵蝕之費則所撙節數頗不資每屆各船修葺時須由船主或司機人驗船師先將應修葺增减之件詳細開列呈請董事會查檢相符分别鐵工木工　工三項應修工程佈登告白招人投票承修限期修竣投標者無論華洋船廠鐵廠均可投標但就價廉者使之承修苟微小修葺不必入　况華人之鐵廠總較洋人船廠相宜惟重大者斯不得不入　 
　　四管理碼頭及船中小工當審愼也凡各船起落貨物之小工曁各碼頭扛工棧中拆莊堆莊等工每年不下二三十萬金然其積弊甚大推其舞弊之法不外以小作大以輕作重欲免其弊非用投標之法不可至碼頭買辦向有扣用槪由局中明訂以免任情勒索之弊碼頭及船中小工之投標合同以一年爲期承充　　務須殷實商人爲擔保其他各口分局亦當照此辦理 
　　五船中用品之回頭稅當提歸公中也查海關定章凡船用各件無論何種材料槪行免稅惟進口時須照完納隨後用時陸續報關給還局中所購煤斤以及各件其進口稅由售主完納已計在價内亦歸該局收回此項回頭稅每年奚啻數萬而報銷册中未見收入不知此項入欵如何支而董事會查帳員有無覺察非外人秘知嗣後須一律提歸公中以免漏溢 
　　六總局乾俸宜革除分局包額宜增加也　局中各口辦事分董其中有包費包額者有不包額者情弊百出莫可究詰宜由董事會派諳練公正之董事分别前往各口切寔整頓裁汰浮費增加包額如分董有營私舞弊者卽行黜退不得徇蔽如有願增　額之人而原辦之分董不願者亦卽黜換之如是分局事務亦弊絕風淸矣至於總局人員勤愼者固不乏人絕不到局而受乾俸及掛名者亦復不少苟能革除一盡節省數萬金之耗費意中事也 
　　七保險回用當歸公也　各船船身及産業所保水火各險除自保外如欲向他家轉保者當由董事會公議向殷寔價亷之公司訂保其保險回用亦必涓滴歸公 
　　八船用材料當以亷價購置　船中所用各種材料物品其大宗貨物須向外洋採辦其零星物件不妨就近購備總局曁各口分局所需簿册文具及印刷等品爲數甚鉅近數十年均由某肆獨家承辦殊非公允宜擇其價廉物美者訂辦或用投標法包辦更妙　（未完） 
譯林　（蘇譯） 
[無線電話之期望]  
　　電之爲用層出不窮故自電信發明後又發明無線電信今日電話旣已發明自不難更發明無線電話日本遞信省電氣試驗所以無線電信漸就完成茲更研究無線電話以鳥瀉横山兩技師專心考究而以試騐所技手北村政次郎等助之近於研究中發見一種微妙電氣之現象知其性質於無線電話最爲適用由技師等共同研究其結果遂漸臻完成之域日前日本遞信省大臣次官以及各局局長課長於試騐室内實行試騐其成績甚優當不難見諸實用 
　　研究無線電話不自今日始矣歐美各國早經研究屢有發明數年前以連續電波尙未發見僅就間歇電波以爲研究一千九百零六年布而遜氏始發明連續電波知無線電話並非不可期望之事由是學界深信不疑而研究無線電話者遂見一線之光明自是厥後布而遜式列拜而式新德列風開式日有發明布而遜式用水素瓦斯阿而可而及其他之瓦斯體以爲作用列拜式則以水冷變電極爲作用新德列風開式則以複雜火花爲作用但其聲音究覺朦朧不淸惟北村氏發明者則裝置甚爲簡單其聲音亦極明瞭無論何人皆能聽得其原理及裝置之方法以今日尙未至發表之期頗爲秘密不能詳述第聞當日試騐曾由遞信省與遞信官吏練習所及東京橫濱間之長距離通話以是知當時之成績比以前諸式較優 
　　唯缺點究不能免蓋談話中屢有斷絕推原其故實以電氣影響器械裝置未臻美備因而屢生變動但通話者若待前話中止使其恢復常態然後再行通話則毫無障礙此次之試騐距發明後不過十數日其器械仍以向來無線電信所用之器械少加改造故不備之處尙多此後若更造專用器械則試騐之時必更能有優美之成績是誠當事者之所樂觀也 
淸談　（東吳） 
　　昨日旅滬人士開吳雲夢追悼會於張園列席者逾千人而不識吳公者居半數焉旣不識奚悼爲曰我中國有如吳公之爲人而遭不幸者皆可悼也記者亦發起此會之一人記者固不識吳公也人之相知貴相知心記者但知吳公之爲人實難能而可貴吳公之遭不幸於我心有戚戚焉夫吳公之死死於太直率酒酣耳熱輙拔劍斫地盡吐其心之所欲言鳴呼如此俶攘之世豈有毫放疏闊如吳公而可以倖免者哉吳公死矣吳公死而新政府建設之始竟少一如吳公其人者是可惜焉此尤記者發起追悼之微意也 
小說 
[俄王之偵探] 　　（二十七）　　（無名） 
　　何突老夫言時且笑且以拍球之板置於背上其情形更似綠蠟船上之方培余默察二人相處甚熟大槪總是夫婦但不知其已否成婚何突老夫與密烏蘭爾語時每每偷眼視余卽又視密盡力欲思去余疑心余亦遂與何談此地多松鷄及山門魚等事何突老夫亦甚似熟悉可知其平日亦喜打獵何突老夫向我說道不知我友何幸得租此間我聞此地近邊多鳥類又多樹林行獵甚便余道正是此房主人名甘而勿來原是一個善於行獵之人以前曾費多金於此地以備行獵此間四方又以西南方爲最好在山谷中産有山門魚我卻未曾見過何突老夫道正是如此我曾見之我們何日同去一試那山谷甚深上有樹蔭爲最好養魚之處只有一事不足我心那山上烏鷄甚少余道不但此地在這蘇格蘭烏鷄實已年少一年近來因爲畋獵烏鷄之風甚盛也難怪他少余與何突老夫語時細窺其舉動亦無甚間𨻶未幾來脫考脫拍球休息而來與何突老夫相語賓主之間甚歡呼其女密烏蘭爾爲麥丁告以外間有一爭鬥事其爭爲一蠟犬而起蠟犬之夫放一蠟犬咬死鄕人數兎因而啟　現已勸解平和矣言後密烏蘭爾約余同經球場上散步余本不願離此何突老夫與來脫兩人只以密烏蘭爾之意似欲有意離此兩人余恐爲彼疑因亦隨之而出 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[江蘇省都督聲明蠲免錢糧之範圍]  
　　江蘇莊都督接到袁大總統蠲免錢粮之命令後以範圍亟須確定方免誤會且民力不可不紓而軍費政費尤不可無所出江蘇省會去年議决各縣忙漕除舊欠及被災被荒之區分别蠲免外其成熟田畝照類减征民間遵辦在案今大總統令所准免者係指辛亥年以前之舊欠而言（凡欠完庚戍年之忙漕一槪豁免去年所應完者照减征之數征收）業經電復袁大總統並通電各縣民政長一體遵照矣 
[江蘇省議會議案彙錄]  
　　江蘇省議會已於三月十一日開幕其情形略計前報茲悉是日下午會議秘密要事一槪謝絕旁聽外人無從探知惟聞莊都督前有敬電辭職業已公議挽留矣十二日（舊曆正月二十四日）仍繼續開議先將都督交議各案通過十餘件均議决分别交付各科審查又於十三日開審查會俟審查報告再行開議所有都督交議各案照錄標目於左 
　　（都督照交復議）　暫行地方制案　暫行縣制並選舉章程案　法院編制法案　裁厘抵補方法案　裁厘抵補方法寗屬辦理情形案　租界地方不收貨物稅應亟規定界址案揚由關稅照舊徴收與貨物稅有無抵觸案　裁厘抵補方法擬具變通辦法案　司法經費擬以解省正稅十成中之半成通籌支配案 
　　（都督交議）　民國元年江蘇省歲入歲出預算案　裕寗裕蘇鈔票結束辦法案　江淮水利公司測量事宜繼續進行案　規定誘拐二十歲以上者之刑律案　契稅與登記法抵觸卽應廢止契稅案　全省司法經費擬以兩淮鹽課挹注案重訂都督府暫行官制大網案　預籌抵補房捐方法及牙帖稅分等核收案　常州徴收漕忙變通辦理案　江蘇銀行條例案 
　　聞會議後張議長即通告全體議員云啓者臨時會期不過二十日而待議之案甚多同人旣經到會苟非萬不得已幸勿輕易請假以致人少不能開議是所切盻此請公鑒 
[蘇臺新談片]  
　　吳門春雪　蘇垣入春以來雖時有陰雨而天氣甚暖詎忽於三月十二日（正月二十四日）東北風大作寒暑針驟降至三十餘度至下午六時竟六出紛飛積至三四寸厚亦近數年所罕見也 
　　水師認眞　蘇省飛划水師自鍾堯階君接統後實力整頓不遺餘力上年各處鄕民聚衆抗租土匪乘機擄掠迭經鍾君督飭所部嚴密拿辦自通安望亭泗涇等處拿獲抗糧首要鎗斃後風潮漸息是以上年冬防雖較往年吃緊而地方賴以安靖者實鍾君之力也向來各營師船駐防各處鄕鎭於地方諸事類多膜視現經鍾君嚴飭各營痛除積習有事得由民政長就近指揮一切從此軍民一氣防堵更固其造福吳民良非淺鮮茲將該營迭次拿獲各犯名錄下計獲蘆壚盜犯劉彬山曾老么杜金龍殷新裕曹文新（已訊明槍斃）又獲無錫戴溪橋盜犯陳得才葉長華郭天標王保生祝寳君朱九思沈寳華齊學文朱浩章顧元小（已送無錫軍政分府）又獲抗粮聚衆犯江阿二顧金奎薛巧生許國貞陸惠德朱觀壽朱乃全錢春全祝阿三張祥慶張金福（送蘇州民政長）又獲嘉定盜犯魏老九朱老五（送嘉定軍政分府）又獲吳江命案人犯張寳山徐進甫小和尙沈虎徐宏春蔣利八（送吳江民政長）又獲李家港匪犯盛才山葉才寳（會同吳江民政長訊明鎗斃）又獲長洲抗租之榮廷甫榮松壽顧文卿顧柄卿（送蘇州民政長）又獲吳江梅堰盜犯郭老四趙諸明（送吳江民政長）又獲元和郭巷盜犯羅保林袁阿毛余阿二（送蘇州地方檢察廳訊辦） 
[江蘇陸海軍將校進行社公啓]  
　　南京自光復後軍隊雲集該社同人爲維持地方治安起見特組織陸海軍將校進行社於南京已於三月十號開成立大會并已舉定職員茲將其公啓錄下 
　　自南京光復建設臨時政府以來江蘇一省已爲政略戰略之重　　 
心點各省軍隊旣紛紛雲集本省軍隊又忽然驟增今日姑論兵數名目已超十六師以上一旦南都移動善後事宜經營匪易稍一失當非但一省地方立見肉糜魚爛卽全國大局亦將瓦解土崩言念及此殊深戰慄同人深維破壞匪難建設未易决不敢坐視一省之治亂致牽動全國之安危爰有聯合全省海陸軍將校以維持地方穩固國勢之議蘇　發議於前寗屬贊成於後今以雙方協議决設江蘇海陸軍將校進行社本部於南京設支社於鎭江揚州浦口淸江蘇州上海各地本日開成立大會到者千人當將本社職員舉定除以後研究問題隨時發表外合先登報佈聞尤望全國同袍不吝金玉助其進行以匡不逮同人亦當黽勉從事近謀一省治安遠冀大局穩固至將來全國將校完全聯合爲一大團時代本社社員願居支部之一份子區區愚忱幸蒙垂鑒江蘇海陸軍將校進行社社員公啓 
[續誌甘肅承認共和]  
　　甘肅承認共和已略誌昨報茲悉三月八日北京又接甘肅藩司趙惟熙諮議局長張林焱代表全省官吏紳民致袁大總統電云甘肅僻處西陲文電多阻改建政體之明詔迄未奉到近得吉電知各省一律認允甘肅民紳會議亦願承認共和特此電聞伏乞鑒察再長（長庚）督帥已請開缺未經列銜合併聲明甘肅藩司趙惟熙代表全省官吏諮議局長張林焱代表全省紳民同肅嘯 
[陜西軍事近聞]  
　　升允覆電崛强　日前汴撫齊耀琳君以升允在陜猖獗有碍大局特致一電勸其俯念民艱勿再用兵並力陳共和之善頃得升允復電訪錄於下　鄙人此次督隊剿匪係奉朝廷諭旨及内閣命令用兵數月無日不在冰雪干戈之中軍至之地長幼歡迎此非升允所自詡也又因軍精無出允卽罄家室之所有以助軍用允之此舉蓋欲以死報國家也世界共和迫於時勢允何敢獨違第此時允受兩方面之欺迫實覺憤不欲生事旣如斯非達目的不可蓋初時係爲剿張鳳翽而用允今則共和甫布忽又飭張鳳翽督軍以討允昔視曰賊今反爲正大之師昨日勤王刻反爲悖逆之輩試問天下五洲有此公理乎允固不才尙不致早秦暮楚如囗囗然今允之志决不與共和爲難亦决不傷害百姓獨張鳳翽以大總統命令而來討允實不甘心刻下允有子弟一萬五千人又有董將軍勁隊萬人長馬兩軍數亦及萬軍糈則均各毁各家不取民間一物自茲以往卽與張爲敵如果允死張存或亦天命人心之公道耶一息尙存誓不兩立軍書旁午枕戈陳情尙求矜察現已由齊撫將此電密寄京師第趙周人統領因愛升允之勇單騎往勸未識能否轉圜 
　　陜西各路軍情　汴西一帶近來又甚吃緊刻得陜西洛陽各處報告分錄於下　升允於（陰歷）去臘廿一日佔鳳翔府廿三日佔邠州廿五日張鳳翽兵敗於扶風廿九日升允又率其大隊攻張都督適張都督兵力太弱又大敗於邠州正月初五日袁大總統飭趙周兩統領率隊赴陜援助張鳳翽并飭張鳳翽節制兩軍初五日趙之部下以忽歸張鳳翽節制心中忿怒紛紛兵變三日之内共散兵弁三千餘人初七日趙統領以事奉大總統命令不能不遵聞已帶親信兵弁廿人赴陜而晤張都督並聞趙統領擬先　陜力勸升允不可擾亂但未知升允肯允從否初八日周統制因恐兵變忽又帶兵由汴洛到鄭由鄭赴京大約周統制亦不願聽張都督節　耳初九日袁總統又電致汴撫轉電王天從速爲張鳳翽後翼毋擾汴境第王天從正攻汝州以未奉張都督命令未肯遵行日昨汴撫得趙統領自潼來電言升允兵數已及六七萬董福祥之孫奉祖母之命起兵勤王業於去年歲杪與升聯合軍火非當富足張都督交鋒數次皆大敗並恐不日卽到臨潼張都督雖有子弟五六千人子彈旣困乏非常糧餉又十分竭厥特請轉電京彰請發子彈軍械一面遣可靠之軍隊（擬請武衛右軍因武衛右軍與趙周人尙有感情）速來齊撫得電後當卽轉電聞十九日彰德已發去軍械七車廿三日軍隊卽可出發云 
　　趙倜請都北京　北京蔡專使諸公鑒倜奉軍政府和令以來反抗共和茶毒陜民派倜爲西征司令官會合陜軍前往剿辦現以軍潼關尅日西發欣聞諸公不違千里北迎大總統受任南京逖聽之下鼓舞莫名但此說係自民間其中議論不一有謂南省人民願覩大總統芳顔而爲此請者有謂受任之後即永駐南京必不北還者執前說者乃以普通性質感備熱誠推已及人自係近情之論執後說者已如子弟於父兄深恐遠離便失愛育疑慮之意已在言間然此事無關大要者耳最可異者無知鄕愚妄加疑懼竟謂大總統受任南京係屬託詞實將棄北方數省爲無政府之地言之悻悻深有憾焉竊念此種言論固無關係今若此則鼓吹社會實於目下情形大有影響故一聞此說卽力爲排解第恐具此見者不似一人再有匪言煽惑流弊何窮古今大局往往當建設創始諸君子勞力勞心方事倍而功半一有不愼卽爲一二小人從中挑撥生種種障碍况當今之時满蒙已蓄意進兵升允已實行反對卽北數省人民其知識淺陋者亦隨在皆有今能秩序安全良以大總統威望素著觀感已深故不敢有他項舉動一經南行無論三二旬不能速回卽使倉猝成禮遽返北京此數日間安保無反對者大局安危實關重要此次共和成立由南兵組織而成良非易易倜亦係局中人旣有所知不能不爲一得之獻尙祈婉語南京諸公大總統仍在北京受任萬勿南行不勝愷切待命之至軍事怱怱不盡欲言伏維亮察西征司令官趙倜 
[晉陽慶祝共和提燈會紀盛]  
　　三月初三日（舊曆元宵）午前十時太原人民假勸工陳列所開共和演說會各界到者約數萬人秩序極爲整齊先由主席杜子誠君報告演說宗旨次紳界王子敬君張蘭樵君孟履靑君劉靜源君荆秬香君李湘艇君報界劉退溪君軍界代蔭溥君（五協工程隊官）梁鏡涵君（武衛軍幫帶）民團總長金烈侯君學界石憲文君警界楊盡善君政界周士貞君藩署代表殷有源君周鴻襄君光熙君并由周士貞君代表李木老女界牛秀鳳鄭宜三（女士代表）均以次演說共和大意及將來建設聽者莫不感動鼓掌如雷演畢撮影紀念搖鈴閉會至晚五點半時各界均提燈陸續出發到禮場分起行禮并排集隊伍演唱慶祝歌遊行各街一時軍樂競奏中外人士觀者莫不稱贊 
[贛省更舉都督續聞]  
　　贛省臨時議會舉定李君烈鈞都督全贛後當電中央政府云來電敬悉遵即開會計共到會議員九十四人用記名投票法全體一致舉定本省武寗人日本士官學校畢業生現任副總統府高等顧問官李烈鈞爲贛省都督請加給委任並諭李君尅日回贛任事以慰衆望云云一面並公推副議長陳君鴻鈞與曾貞二君偕各公團推定代表預備日内起行赴鄂歡迎李君回贛接篆任事惟某標長官大起反對人民誠恐糜爛地方頗形驚惶 
　　馬都督開會宣布辭職後當晚卽電臨時議會於九號派人來軍政府受事即經正議長劉景烈君答以議會係立法機關非行政機關不能相混暫行秩序仍請都督極力維持是以馬督通電各屬大意謂鄙人因病辭職已經議會舉定李烈鈞爲都督未接任前仍歸鄙人主持一切各處切勿驚疑擾亂秩序並預備辭職公布俟刷印後即須宣告 
　　馬都督日來預備交卸頗形忙碌至擬就軍長一職必分新任都督大權恐議會不肯贊成腰囊空空勢難度日於九號請集各部廳長及各標統帶到府秘密會議傅聞意爲詢問優待條件聞各標統帶已商議會議撥公款兩萬金爲馬督壽而馬都督則满望四萬金俾資回籍度日聞各標統决定要求議會增加謂馬公光復潯陽已居首功輿論心當贊成也 
　　贛省政事部長賀贊元被議會彈劾後恐遭暗殺極形惶恐匿身三標藉叨保護復派心腹赴寗運動政府電催預備日内起行惟賀經手公欵多未淸楚臨行不免生出一番風潮且外間謂馬督此次卸權多屬袒護賀贊元駁復議會彈章之過也 
[淸泰門邊之暗殺案]  
　　南洋爪窪埠僑商蔡光湛君原籍八閩亦光復會同志當時隨陶君煥𨜮回國原擬組織暗殺黨直赴北京爲和議所阻壯志未果又慕西湖名勝特約同志張君伯華（聞張係台灣僑商紹興某縣人）來杭游覧食宿俱偕感情極摰三月十二號自西湖歸小飲某餐館酒後暢談國事慷慨激昻與張君亦並無齟齬食畢返寓過淸泰門車站旁不料蔡光湛突出手槍轟傷張伯華頭部痛極倒地巡警聞聲馳救立即抬送廣濟局診救據西醫謂創傷雖巨生命尙可保存聞蔡當時獨逸歸㝢今晨將寓中行筐大略檢來自赴警署投首尙不知如何判决也（按此函於十三晚十二點後接到不及登入昨報） 
　　續函云華僑蔡光湛暗殺張伯華用手槍轟傷張君頭部蔡亦自赴警署投首各情業詳昨函茲聞是案内容複雜關係甚局巨且有牽涉陶忠烈煥卿被戕一案按陶君被禍之前兩日疊接某某兩函陶慮攖鋒始入醫院避謗詎竟仍不能免此慘劇事後捕房偵探檢查證據盡收死者遺囊當時同志聞有北上兩函特向捕房索取據云已交張君伯華領去轉向張索餘物俱在而獨少發難兩函於是東南同志無不注目於張而苦無確實左證蔡隨陶内渡痛陶寃死誓欲緝拿正兇嗣聞道路流言故與張某交歡而張亦知蔡爲勇士意在利用因此表面愈密此次來浙尙有張姓者一人居正泰客棧蔡居都督府伯華則另居淸泰旅館往來杭滬亦已屢屢每論國事張輙謂吾儕奔走多年今幸民國砥定足展一生抱負然如某某數人者獨攬大權野心勃勃竟以億萬同胞之碧血爲若曹爭利祿之前趨若不加以斧鉞則無論軍界政界必無吾儕容足地云云蔡知其意佯爲拍案曰必手刃此獠張知其可動卽在行筐中檢出照片四紙逐紙指詢曰君識其人否此某某任現某職君能助吾則同志或有釋褐之希望蔡君爲諾之卽日定盟願爲先軀十二日午後偕游西湖歸途赴車站振華樓小飲密謂伯華曰今晚有機可乘可否假我手槍張云槍僅一支留以自衛君若必須我當偕君赴張君處轉借（即同伴來杭者）蔡君首肯携手出門行未數武蔡潛出佩槍自後擊之中左脇倒地第二槍中右頸下當由巡警抬送浙江病院聞今日勢極危篤現軍政兩界業已秘密調查研究解决辦法云 
[浙江敎育界之進行]  
　　全浙敎育總會重行組織公舉章太炎沈鈞儒二君爲正副會長分設評議幹事兩部疊次召集職員規定進行辦法嗣因副會長沈君就任敎育司報告辭職一面公推幹事赴滬敦請章君來杭主持業於前日到杭暫庽藏書樓舊址聞章會長以省城總會爲各屬模範所繫必不能因陋就簡且進行辦法前經評議部規定大綱順序進行勢難再緩特於昨日晋謁都督請先酌撥的欵以資入手一面召集職員决定大會期間卽日通告 
　　又聞圖書館監督錢念劬君連日接收藏書圖籍計連西湖文　　 
瀾閣多至五百餘箱錢監督不欲蹈前淸積習故特督飭各員悉心點驗並擬將藏書樓改爲印行所商請敎育總會另擇遷　一面呈請都督乞將西湖聖因寺官産撥作儲藏室原有寺田二百餘畝作爲當年經費以資整頓國粹 
[保定兵刦續紀]  
　　保定兵變已詳紀昨報茲又得詳稿與前報互有詳略爰　述之 
　　三月初一日（卽陰曆正月十三日）下午六點鐘保定駐防各隊突出城外剽掠武庫奪其槍枝彈藥並嗾使土民結隊進城放火開槍剽掠財物東西南北各大街殷實之區一律被搶須㬰盡爲灰燼是日傍晚京師亂兵乘二列車駛抵保定下車後偕保定軍隊肆行掠奪昧爽又乘該火車遠　而去初二日早晨多數亂兵歸營仍有殘兵若干于光天化日之下公然續行剽掠是日盡間稍形靖謐纔慶更生詎料日哺軍警攙雜復肆橫虐别有無數痞棍濫穿軍服隨手刦搶無所顧忌初三日早晨亂兵仍還巢窟尙見土匪橫行如昨第二鎭鮑協統始於是日上午一點鐘分派第二第六兩鎭軍隊進城彈壓土匪其延悞之咎百口難辭日暮槍聲始息入晚安靜無事然是日亂兵　集車站强迫路員開車因無汽罐車徒付闕如徒步分散不知所之防軍亂兵爭逃恐後沿途村落亦皆被搶而去 
　　此次亂兵剽掠原因不一（一）扣減糧餉（一）袁總統南行（一）不願共和（一）敵視鄂人（一）保存髮辮（一）二月念九日祝賀共和會激刺第二鎭軍心（一）餉久不發（一）某軍人與東三省聯絡故意滋釀事端以上飛語紛起莫衷一是然亂兵蓄意早在事前毫無凝議 
　　此次中央政府不能阻止京師亂兵南下致使保定大局糜爛且當剽搶伊始即由保定車站電告京師車站督署亦致電京師而中央政府毫無佈置此中央政府之無責任也 
　　長辛店車站委員爲京師亂兵强迫將其所乘火車與保定火車聯絡是鐵路員之無責任也 
　　藩道兩署委棄亂兵任其蹂躪臬司曹鍈係曹琨胞弟變起時在衙袖手坐視如無事者保護外人亦不盡力迄至初三日甫派馬隊數員亦被匪迫逃竄而去此地方官之無責任也 
　　巡警爲亂兵强迫望風逃竄入夜與亂兵結合或同掠奪或任捲逃匪徒軍警一氣盤旋剽掠如有協約此巡警之無責任也 
　　第二鎭内有第　協鮑統制以下各屬長官將卒皆在軍營不敢鎭壓亂兵初三日搶掠一空亂兵潰後始佈置彈壓亦可怪矣北洋軍械局武庫居常守護甚嚴當時竟允亂兵之要求開放軍械軍服初一日土匪多穿軍服者職此之故此軍隊之無責任也 
　　幸所有外人全無生命之虞惟日人住居城内者皆遭其厄各種商店無幸免者初二日群避難於陸軍敎習井上少佐邱現已有十數人到京矣此外人之狀態也 
[皖省財政談]  
　　孫大都督以皖省自軍興以來財政異常紊亂前當蒞任之初因軍務倥　未遑計及現在南北统一大局已定亟應認眞考查頃已令行財政司長黃君書霖將本省財政自光復以後起至陰曆臘月底止所有收支各款分晰造具表册呈送查考以資結束并另委洪君祜曁桂君丹墀赴司會同淸理俾免延緩 
　　孫都督又以前次皖省金融停滯非藉用紙幣不足以資周轉特飭中華銀行印刷銀元票五萬元維持市面昨商務總會以銀票關係信用倘有假造情事則於商務前途大有妨碍故特呈請都督出示嚴禁當由孫都督曉諭商民人等倘有私造銀元票者一經拿獲定即按照軍律懲辦决不寬貸 
 
 
 

Page 7

 
 
本埠新聞 
[上海公民會之拓殖政策]  
　　上海公民會致慰留滬督各團體書云前日滬上數團體為挽留滬督問題開大會於江蘇敎育總會敝會並未派代表與會乃見挽留滬督公函敝會亦在其列此則敝會同人所索解不得者也夫各團體所以有慰留之舉者殆恐滬軍餉絀一旦譁潰有擾治安而啓交涉故汲汲挽留以鎭攝三軍之重任責望於陳君然滬餉月支百萬財力無以應付不從善後問題着想僅以慰留爲旦夕苟安之計滬督雖留軍需之竭　如故諸公熱誠亦屬徒勞耳善哉陳君英士之言曰滬督去留應觀事實事寔當去挽我不留事實應留推之不去同有等仰體陳君之旨專就事實立論滬軍財政能否支持上海形勢是否爲軍事要衝海内之統一是否已告完成此等問題諒諸君研究有索必有以析同人等之疑者也又陳君英士之言曰此後共和鞏固已無冐險者可爲之事不得已而求其次則管見所及無過於殖邊之謀满蒙回藏僻處邊陲地廣人稀利源未闢欲將我國儕於强大先應籌集鉅欵實力經營利用已集之軍人拓殖未開之邊址富强之基植立於此同人等仰體斯恉有欲爲諸公告者今後時局大定戰事告終軍人無用武之地仍舊貫則財力不繼解散之則變亂可虞他日善後之謀似無過屯田殖邊之策且招殖蒙藏匪特爲安置遊民之　實於民國有絕大利益何則自西伯利亞鐵路接壞蒙古囗人探險由印度跨天山而達藏中彼等所以謀我者道益便機益熟近乘本部革命無睱兼顧藩疆外蒙被煽而獨立藏中亦有不穩之說今日共和確立非亟籌補救不可夫蒙藏政治最爲腐敗改革之初雖未必能適用自治制度而其久苦虐政渴望蘇息者如大旱之望雲霓若不急予更始則彼以牢籠我以殘暴幾何不爲叢毆雀乎故欲行拓殖政策其道有三一則惠撫蒙藏逐漸養其自治習慣以光文化二則使其同化於漢人之性情風尙從事耕稼改良畜牧以增高其生活程度三則可于鄰境接壞之區擇妥駐守充實邊備此組織拓殖公司所謂與民國有絕大利益者也陳君見及於此以殖邊之言告諸君他日實行其言移其部下於邊徼組織拓殖公司如陳君之民國奇才富於冒險精神必能宏敷治化且以鞏固國防中山先生所謂民國長城者舍陳君其誰與歸諸公如眞爲陳君計且爲國家計曷弗紏合羣力籌集巨資俾陳君竭力經營實行其所懷之政策豈特滬民之幸哉區區之意伏祈亮察 
[裁判所革除苛例]  
　　滬南市政廳裁判所以民國業已成立所有满淸一切苛例均應剔除爰與市長議定以後凡有刑事訴訟與民事一律免予跪訴並將戒責永遠豁免又遵照袁大總統赦免電文除命盜重犯照例不赦外其餘拘留各犯不日即須釋放 
[免追舊欠忙糧]  
　　上海民政總長出示曉諭云奉滬軍都督函發臨時大總統袁來電内開我國民積苦專制重罹兵禍農民損失甚鉅豈宜催督逋欠重滋擾累所有中華民國元年以前應完地丁正雜錢糧實欠在民者皆予免除有司毋得追素我國民其勤於農業務培根本　進於富庶維新之郅治此令等語希卽出示曉諭等因奉此合行示諭地方人民一體知照 
[禁革船埠規費]  
　　上海縣民政長吳君出示云照得内河船埠每年換充向納縣署私費及兵科雜費約須千餘元此項私費埠頭取之於各管帮各管帮取之於各渡夫頭各渡夫頭取之於各船名曰埠頭捐層層徵歛層層剥削因以爲利者均船業中之蠧固不徒供給貪汚官吏之需也又灘船埠頭常年換充提船甲三年一充每次接充亦須納費三百元之譜其辦法與内河船埠相同此種私費久爲行政之汚點亟應永遠革除嗣後凡船埠埠頭船甲等名目應由市政廳更定名稱雇人承辦並無私毫費用該承辦人亦不得在外向各船户私索分文以袪舊習而暢新機除照會市政廳設立市舶課派員專司其事並妥議辦法復候核奪施行外合亟先行出示通諭永遠禁革爲此示仰各船户人等一體知悉嗣後凡從前埠頭船甲名目及現費埠頭捐等項自出示日起永遠一律革除倘再有人私向收取一經查出或被告發卽行提案送究務各凜遵毋違 
[中西官訊斷盜案之爭執]  
　　舊曆去歲除夕紏黨連刦愛文義路廣合成烟膏店及三馬路祥源晶烟紙店並刀傷烟膏店主柯炳奎之匪徒馬金甫（即馬芹甫）王林香（卽老林）沈阿龍復於正月初七晚紏同船户沈阿大周留根及同黨多人夥刦浦東周家嘴某姓家現洋物分贓逃匿來滬被探偵知在雲南路溤阿標家及香粉衖戴言松成衣店内當將馬等三人並船户沈阿大周留根以及形迹可疑之陳小香陳雲鶴葉先先繆玉林蔣發貴沈成定與窩留之馮阿標戴言松先後拘押在案前日午後由捕房將該犯等一併解廨經聶襄讞與德祜副領事升座特别公堂復訊先由事主祥源昌烟紙店主尤祥𨜮廣合成烟膏店主柯炳奎等投案求究訊之王沈二人同供實係馬金甫起意同往質之馬狡展不認繼由事主及王沈二人指証屬實始俯首求宥繼復訊據船户沈阿大周留根同供正月初七夜由老林等多人雇船往浦東周家嘴地方靪姓家刧得現洋九元銅元數百枚復訊陳小香等八人均供並非同黨亦未窩留聶襄讞商之德祜副領事以陳小香等八名旣非同黨姑寬交保開釋至馬等三人及沈周二船户旣據供明在華界尙犯刦案應卽歸案訊明再行核辦是時祜君以馬等三人迭在租界犯案且刃傷事主未便輕縱擬將馬禁錮二十五年王沈二人亦擬禁押西牢二十年聶君以公堂向無如此辦法一再磋商祜君仍堅執不允並將西文解案單簽定而聶君則以此事與司法主權頗有關係故僅判令還押候商之關讞員再行核奪 
[華洋法庭之觀瞻]  
　　華洋裁判所以成立來南市閘北兩市政廳内均設立法庭專理華洋訟案惟該廳原有法庭形式上似覺太簡已由庶務長某君仿照某國公堂式樣繪圖招匠價於南市政廳之法庭先行興工以便律師証人旁聽及報館記者依次就坐俾壯觀瞻 
[巡捕情虛奔逃]  
　　英大馬路新巡捕房二百七十號華捕前日至總巡捕房控告包探朱阿巧向某雉妓院訛詐請爲查究當奉張正巡官諭曰朱探向人訛詐應由受害人自行指控今乃由爾出首顯係挾嫌惟事關警界名譽虛實均應澈究卽飭二百四十五號三道頭華捕將該捕押送本管捕房暫行看管候再查究詎該捕自覺情虛在途奔逃押送華捕卽鳴警笛隨後追捕該捕亦吹警笛拚命奔竄一時站崗華印各捕悞爲兩捕同追前面之人是以均不攔阻旁觀者更莫明其故致被脫逃嗣押送華捕因追趕無着立卽回禀張君請示核辦 
[包探禀訴案情之地位]  
公共公廨向來訊案時經辦包探如向堂上禀明案情本可隨便站立茲會審西官以該探等站立過遠所禀之言難免經悞爰與華官議定新章嗣後包探禀訴案情立案証地位昨已照會卜總巡轉飭各捕房中西包探於今日起一律實行 
[租界捕務加嚴]  
　　英美總巡卜羅斯君以邇來租界内宵小充斥搶竊等案層見疊出實屬不成世界昨特會同張正巡官通飭各捕房捕頭轉飭夜差各捕嗣後遇有犯夜形跡可疑之人無論有無贓物均須帶入捕房詳另查察分别收押開釋不能在途略詰數語縱之使去 
[女子實業講習所籌欵]  
　　吾國女子多坐食其故由於積習者半由於缺乏技能而不能生利者亦半欲籌補救之法非亟與以寔業知識不可茲有謝君等糾集同志創立女子寔業講習所一所奈經費支絀難期擴大特商英大馬路新劇愛群社諸君演戲一夜所得戲資卽以補助該所之用聞已定於廿八夜開演想滬上人士届時必將聯袂偕往也 
[查究繳款之下落]  
　　地方審判廳批沈永壽呈云前據該商呈領本案繳欵當即據情咨呈民政總長查核給發嗣准會内開前縣移交淸摺並無該欵在内等因業經咨照在案茲又據呈翎並稱該商已而唔何幹臣（前上海縣署收發委員）同赴田令寓内翻閱移交底賬未尾確有註明劉福繳瞿紹裘抵借洋三百元旣據訴明如果確鑒仰卽邀同何幹臣携帶底賬來案質明核辦 
[顚倒錯亂之控訴]  
　　地方檢察廳據何虎堂呈訴王雪人串放白鴿請爲究追等情昨日批示云據訴爾婦於康戌年臘月由王雪人爲媒是年十一月二十三日拾到二十六日交庚帖去冬十一月二十一日逸去核其情節殊難索解蓋社會向例凡屬婚姻必係先有媒証交到庚帖然後擇期迎娶是爲不易之常理豈有未憑証未闪庚帖而新婦先行過門其情節已屬離奇訴詞顯有不實至所稱爾岳錢丙申是否卽係該婦之父亦未聲叙明白本廳未便准理 
[再誌高等律師之義務辯訴]  
　　公共公廨移送盜犯喬大等六名至華洋裁判所由所長許翥屏君開庭研訊並經義務律師伍黃二君到堂辯護已紀昨報昨日上午十時復由許君傅到各失主及蔡夥王狗郎等質訊供與前同惟吊到衣飾等贓令各失主指認均稱非是警局亦延某律師到堂與伍黃二律師互辯良久許君以尙有失主范姓婦人未到判押候今日下午二時再訊 
　　又一訪員報告云盜犯高大等經大律師伍梯雲黃贊熙兩君蒞庭代行義務辯訴已誌前報昨日十黠鐘華洋裁判所長許翥屏君升座復訊由穆安素律師提起公訴以高大供認不諱請逕行判决伍律師以高大認竊本案控爲犯盜須有犯盜証據方可判决穆律師稱犯盜有贓可憑有失主口供可據公訴上已無可加若謂無罪應由被告自由此責任在辯護而不在公訴者會審公堂係審判管轉衙門所有送案之証人口供應爲閘北法庭判决之準據伍律師辯稱界内外犯案應行分别審理會審公堂供証他案何足爲本案之憑許翥屏君斷以會審公堂所送口供與判決本案有關係效力者採用之高大作爲未經認罪進行辯護當由染坊匠王狗浪樊煜文蔡連鐵𨜮劉德培等到案供証兩造律師� 
對詰均經許君自綠口供向各証人朗讀令其具結書押並飭傅樊李氏兪德羣到案於今日下午二點半鐘再訊 
[劉科駁斥控訴人]  
　　姚錦裕控沈三囝前以寳山縣田契押去洋三百元延不取贖前晚由北段民政總局科長劉屺懷傅訊姚供訴前情並將田契押據呈案情核科長謂姚曰受押田産應以方單爲憑一紙空契不足爲據姚供寳邑向無方單買賣抵押均憑契張科長斥其荒谬且指爲私契卽欲當堂塗銷嗣經姚再三聲說始允暂行存案旣又見押據上寫明一年爲期不贖聽憑姚姓管業遂復謂姚曰爾何以預知其到期不贖顯係有意謀奪産業殊屬不合幸質之沈三囝並不推賴情願限期取贖遂判沈限一月繳本利洋四百五十六元惟俟繳淸後仍須將契塗銷 
　　演講德國憲法中國靑年會組織法政講習會敦請瑁門法政家分期演講今日爲第二次講期延聘德國柏林學堂畢業生王吉紳主講德國憲法想屆時往聽者必實繁有徒也 
　　杜師長請示領餉辦法龍華鎭司令杜漱章以所部各兵士及長官等每月薪餉約需洋一千餘元爲數甚鉅嗣後此項月餉是否逕由都督支給仰或歸併陸軍第十師吳師長彙領轉給昨已禀陳吳師長轉呈陳都督請示矣 
　　軍隊註重敎育陸軍第十師衛隊營正副營長章豹文廖守忠二君以所部各兵士程度不齊特设講堂一所每日分上下兩班每班以二小時爲限誦讀兵書軍律及各種操法等書並由章廖二君親自講解字羲茲已禀由吳師長允准業於前日開辦 
　　又福字敢死隊劉司令前日在營親自演說操場規則勸令各軍士一律遵守並銷耶蘇敎友李恆春呂甸安兪東舟虞思方余士廉諸君演講聖經又請軍書長董壽慈講解滬軍都督所頒之現行軍令講解眞切聽者莫不感動 
　　製造局編譯新書　　前兵工學代學專門畢業生張季傅單受謙二君茲奉製造局李總理委令繙譯外洋各種工藝化學新書以備工匠研究聞張單二生已於前日進局從事編輯 
　　吳君祿貞追悼會誌盛昨日午後張園開吳君綬𨜮追悼會一句鐘男女來賓陸續而至約千餘人茲將會場布置及開會秩序錄下會場門外立有白質黑字吳大將軍追悼會場字樣正門以松柏紮成牌坊綴以五色花朶上架國旗及陸軍旗各一稍進又有松柏牌坊一座白花綴成捐軀殉國四篆字内而則有舍身满種四字門内空地竪有五色國旗一面另有軍樂隊鼓吹軍軍西北一帶逼設蘆棚懸掛㡈聯場内設有演說檯檯上以松柏鮮花紮成靈座中間懸吳公道像左右懸周維禎張世膺二君遺像會場門首設有簽名簿來賓簽名後由招待員贈以入場劵一紙並吳遺詩（附延吉哀　錄）並吳公事略（周張事略附）各一然後魚貫而入在空地上稍候鐘鳴二下來賓始入會場就座由幹事賑鈴開會（一）先由湯化龍君宣布開會理由次由程明超君宣讀吳公及周張二公事略（二）奏軍樂來賓行三鞠躬禮（三）由耿覲文陳寬沅二君化表孫大總統讀祭文（四）先由余紹宋讀黃克强君等祭文次由曾鎕君化表滬軍陳都督祭文次由葉惠鈞君代表全體商團讀祭文（五）女校生唱追悼歌（六）來賓葉惠鈞曾鎕沈縵雲孫鐵舟吳穉輝血岑六君相繼演說（八）再奏軍樂後即搖鈐散會時已四點一刻矣 
瑣聞 
[城内]  
　　都督府批示○民人陸萬任等呈批悉查稅厘一項本爲補助國家費用而設文明各國均有通例該民人何致誤會未免心存徼倖以致抵獨法律事後何得藉口不知法律希圖卸責况案經發覺該民人自應遵照稅則聽候科罰所請給還船物及從輕議之處應毋庸議　閘北商民羅　雪黃成孚等禀批據禀已悉本都督已令行沈副市長鏞卽日到廳任事矣　法政畢業沈維禮等呈批禀及簡章均悉該生等組織律師聯合會爲收回治外法權保護人民財産起見志趣宏大深堪嘉許旣據禀達内閣司法部自屬正當辦法仰卽靜候部核可也所請由本都督申請之處應毋庸議 
[南市]  
　　思出其位○貸物稅總公所批陳守桓禀悉查錫箔草紙已由同業同源祥等按月認繳二百五十兩加額承辦該商旣非同業所請准予續辦之處應毋庸議 
　　女子迷路○四川女子李蘭芬在八仙橋聶鈞臣家爲婢前日在西門外迷路由巡士帶至西區移經陳裁判讯間供詞含混判送法捕房就近查明給領 
　　累及東家○老白渡恆興酒行執事瞿連升控其夥徐榮洲私收客賬洋九百餘元延不歸楚當經陳裁判傅訊供因自做貨色銷賣虧折所致求請寬限判交保限十天内料理 
　　作頭負欠○北市怡豐木行主洪魯芹控木作頭馮木生欠去貨銀一百三十五兩九錢又氏康記行欠去磚料洋一元有零欠不歸楚昨經裁判所傅訊屬實判交保限十天理楚 
[閘北]  
　　預備歡送○閘北總商團會昨發通告略云本月十六號卽舊曆正月廿八日本會會正沈錢二公赴閘北市政廳任應請全體會員於是日午後一時戎裝隨帶九龍帶齊集本會整隊歡送 
　　婦人自由○呂妙金控王徐氏與船户張福郎私識捲逃一案前日由司科長劉屺懷提訊呂供娶該氏時曾出身價洋七十元立有筆據呈案請核科長以呂不應出價買人當堂申斥曰按照法律爾已犯三年以上有期徒刑今姑從寬判將起案衣飾給呂領去任憑該氏自由不得干涉嗣據該氏聲稱婦人自願回鄉不再與張周旋科長遂着留局候夫屬到案具領所有張之親戚張殷氏李阿二等無干開釋 
[英租界]  
　　虐待養媳○新閘成都路一百三號門牌成衣匠甬人張嘉賢與妻張氏將十五歲之養媳林阿鳳任意虐待被包探劉阿三查獲將張夫婦與女併解公堂分别押候查辦在案昨晨由廨復訊女供被其姑用木柴毆打受傷並將飯食置於洋鐵罐内令女飲食日不得飽訊之張夫婦供均推諉旋由四明同鄉會派人持函投稱張嘉賢夫婦虐待養媳一案敝會正在查究尙未明晣應請堂上暫緩定斷等語中西官以張夫婦虐待屬寔毋庸調查姑寬判張開釋陳氏罰洋三十元充公林女發幼女所留養 
　　小孩串騙○張金桂控十二歲小孩王阿土偕其八歲胞弟王阿米將香烟牌子串騙伊家十一歲女孩杏雲之金耳環昨由捕房將原被三孩併解公堂經中西官訊明王阿土年雖幼稚英法公堂均經辦過着押三月示儆阿米留候傅到其父於下禮拜二再核 
　　大放烟花○前晚九句鐘時蕪湖路西長森衞第三十三號門牌花烟間起火焚燬樓房兩幢 
　　幼女被留○三馬路二百十七號妓院内因容留幼女趙金寳毛阿鳳被捕房查獲昨將兩女併送公堂請示趙女供年十二歲被兄賣於該妓院内毛女供年十歲由父馮媒許與毛王氏家爲養媳旋據毛王氏投稱家住雲南路會樂里兩女因往該院探親致被悞拘求恩給領關讞員商之美海副領事判趙女發濟良所毛女暫留本廨着將婚據呈案再核 
　　婦女待領○女子沈小毛前日在南京路徘徊顧盼由捕查見知係迷途當卽帶入捕房轉送公廨昨由官媒解案請示據供年十九歲淸江人在虹口沈祿家爲婢因隨女主人出外購物在途失散判暫留本廨候懸牌招領 
　　沈氓攫物○流氓張阿仁胡四在虹口塘山路攫取某西人之金表金練被探追獲昨解公堂經聶襄讞會同美强副領事研訊一過判均务候查明有無另案再行訊究 
　　被告過堂○英商新瑞和洋行控郭毛毛郭福桂陳銀林私拔界石又徐進岐控張協香抵單不贖又高錫蕃控馬北塘借洋不還又有阿聖　徐協香徐蘭廷不理抵欵又費經三控費克明不理欠欵等案昨由捕房將被告人一併傅至公堂分别過堂候訊 
　　懲辦積竊○積竊王金生徐阿狗前在法租界　竊英國人爾來家衣物當被該洋人用洋槍將王腿際擊傷一併解至法捕房轉送公廨訊判候王醫愈再核在案昨由捕房將三人解廨復訊明白判王押西牢一年半徐押一年期满均逐出界 
[美租界]  
　　印捕不端○前晚有落差之甲乙二印捕至鴨綠路六四號廣東妓院内尋歡該妓不納致被攫去栅木兩株由百念五號西捕拘獲押候核辦 
　　妨碍衛生○住居塲樹浦及茂德路之杜恆香李淸逸林桂記王馮氏王胡氏吳阿奎等八户均因傾倒垃圾違章被衛生局查見請廨傅究 
　　走失婢女○西華得路二千三百八十三號班姓家走失婢女一口年十九歲名小萬昨報捕房請爲訪查 
[法租界]  
　　招蜂引蝶○女子潘阿金獨住某客棧内招蜂引蝶恃爲生活兹爲包探查見送入捕房轉解公堂研訊據供父母俱亡並無親屬先在蔡姓家爲傭後入雉妓院現因不願爲娼暫住客棧别圖生計聶讞員商之李副領事判送堂擇配 
　　釋放女犯○鄭渭江前控傅蔣氏串拐婢女經公堂提訊判令押候查核茲因該氏在押病重傅鄭至當堂將氏開釋 
　　拐匿女孩○婦人李阿寳在興聖街某姓家爲傭帶有親主女孩一口詎爲康福生拐去迄已多日茲經訪悉寄匿城内金鳳姊處當卽報捕將康拘解公廨务候黃往城内將孩吊案再核 
　　逆子宜懲○南京人李光繞滬上爲修鐘表生意近來不務正業違忤其母送至公堂請爲懲辦判务七天以儆 
專電 
[中華民國海軍協會簡章]  
　　緣起武漢起義全國響應南北統一共和告成從此革命之事終而對外之競爭起然環球列强挾其堅甲利兵以謀我者在海而不在陸是則此後立國之要海軍尙矣顧吾國之海軍果何如者甲午一役東敗於日本割地賠欵隻艦無存推究其源勢不得不痛心疾首於政令失當事權牽製平時旣乏敎養之素臨事又多遺算之疪遂致封豕長蛇蒍食上國今際民政維新萬象更始之會使海軍長此因循不變恐我大漢之憂不在蕞爾東胡而在神州禹域之外是豈特謀國者之所羞亦同人不克負荷所學之咎因不揣力之不逮爰集同志創一海軍協會上促當道以實行下啓國民之與聽外究海軍之趨勢内化軫域於未萌意見旣消事權自一改良固有建設未來成我鐵壁金城以冀大漢神威與日月同光照於無極儻亦愛國諸彦所弗橐者　附簡章如下 
[簡章]  
　　第一章　綱要　　第一條　本會爲中華民國海軍同志所組織定名曰中華民國海軍協會 
　　第二條　本會以改良固有建設未來研究世界海軍之趨勢促當道以實行爲宗旨 
　　第三條　凡中華民國海軍士官均得爲本會會員 
　　第四條　凡朝野知名之士雖非海軍人員而表同情於本會者本會皆推爲名譽賛成員 
　　第五條　本會職員如左　會長一人　副會長一人　文牘幹事二人庶務幹事二人　會計幹事二人 
　　第六條　會長代表本會總理一切會務擔負責任 
　　第七條　副會長襄助會長處理會務而負責任 
　　第八條　文贖幹事專掌會内一切文贖 
　　第九條　庶務幹事掌會内一切庶務 
　　第十條　會計幹事專掌會内一切欵項 
　　第十一條　會長如有事故不能到會辦事時由副會長代理如副會長亦同時有事則由職員公舉一人代理 
　　第十二條　幹事中須以一人居址離會所最者常到會辦事如有事故時則由會長或代理會長適宜命會員中一人代理 
　　第十三條　本會職員均由會員公舉以得票最多者爲當選 
　　第十四條　本會職員以一年爲一任屆期開會公舉不得連任 
　　第十五條　各職員爲整頓會務起見於職權内得更定服役章程 
　　第十六條　文牘幹事凡關於秘密文書之收發必須會長或代理會長簽名後始得施行 
　　第十七條　會計幹事凡關於現金之出入必須會長或代理會長簽名後始得施行 
　　第二章　會規　　第十八條　本會會議分定期會議臨時會議職員會議三種 
　　第十九條　定期會議以會長爲議長每季一回屆時由議長召集會員提出議案宣付大衆議决施行 
　　第二十條　凡遇有特别事故經會員三分之一以上之要求卽開臨時會議以解决之屆時由會長或代理會長爲議長召集會員提出議出議案宜大衆議决施行 
　　第二十一條　凡遇事之性質不　全體者可開職員會議以解决之屆時由會長或代理會長召集提出議案討論施行 
　　第二十二條　無論何種會議如會員有意見願提出議案時經議長許可後卽可宜付大衆討論施行 
　　第二十三條　凡本會會議之件旣以多數取决則會員全體均應擔負責任協力進行不得無故破壞 
　　第二十四條　凡開會時會員或因事故不克到會可具意見書或託他會員發表意見於本會 
　　第三章　事務 
　　第二十五條　本會會員應於道德學問有互相規勉之責凡關於共謀道德學識進步之事本會槪得提倡 
　　第二十六條　本會會員務期聯絡感情協同志意凡關於活潑精神體格之運動本會均得提倡 
　　第二十七條　凡關於海軍改良政策或應行創辦之政事經本會議決後可由本會具意見書條陳當道以備採納惟不得因個人權利而牽涉大局 
　　第二十八條　凡在各埠會員遇有關於海軍事務或關於海軍之特别新聞應卽據實函告本會以通聲氣 
　　第二十九條　本會設有月報名曰海軍協會雜誌章程另詳 
　　第四章　經費 
　　第三十條　本會會員於入會時須捐納銀一元外分特别捐常年捐臨時捐三種爲本會經費 
　　第三十一條　特别捐由會員或名譽贊成員能力之所及無論何時不拘多寡隨捐隨納 
　　第三十二條　常年捐按照會員月收薪水百分之一定期捐納不得推游移 
　　第三十條　臨時捐如遇有非常事故須欵無着時由會開臨時會議酌諒捐納 
　　附則 
　　第三十四條　本會會所暫設於南京下關儀鳳門外 
　　第三十五條　本會會員如夺違背本會定章或捐害本會名譽而有確實証據者經衆議决令其出會 
　　第三十六條　本會簡章如有未廳得以會員多數决議隨時修正 
　　發起人 
朱聲崗　劉動名　丁士芬 
姚葵常　奚定謨　劉永謙 
劉華式　夏孫　　温樹德 
王傅烱　陳　復　李右文 
湯　銘　朱天森　唐伯動 
吳振南　呂德元　李毓麟 
宋文翽　郁邦彦　凌　　 
余振興　謝剛哲　朱　偉 
林國　　王　統　王時澤 
任光宇　沙訓麟　蕭舉規 
同啟 
[來件　（續）]  
　　江北都督府軍政司編制及服務暫行簡章第六條　軍備處置人事及軍事二課其服務如左一人事課内分補任恩賞兩股（甲）補任股掌管陸軍武官部士之進通任免補聯考課增傣增給休職停職及各項之履歷表册事宜（乙）恩賞股　掌管恩給叙位叙動記章褒章及一切賞與各事宜 
二軍事課内分配置檢查兩股其服務如左（甲）配置股掌管步馬砲工輜各兵種之編配建制儀式禮式服制徽章並本省陸軍各學校等事宜（乙）檢查股掌管購買軍用馬縣徴募兵士各項事宜 
　　第七條　軍械處置鎗砲器材二課其服務如左 
　一槍砲課掌管槍砲之制式支給交換要塞砲兵工廠陸軍兵器廠砲兵工廠火藥研究之各項事宜 
　二器材課　掌管步工兵器具材料之制式支給交換並攻守據用工兵器具材料之整備經理事宜 
第八條　軍堓處置主計衣糧建築三課其服務如左 
　一主計課　掌管本府歲入歲出動員之預算决算金錢出納俸給旅費一切事宜 
　二衣糧課　掌管平戰兩時被服糧　馬匹炊具並陸軍被　廠陸軍糧　廠手工製造所各事宜 
　三建築課　掌管陸軍用地及諸建築宅料器具金櫃行　及軍中所用一切物品事宜 
　　第九條　軍法處置審　訊監獄二课其服務如左 
　一審訊課　掌管陸軍軍人軍屬之研究軍法會議刑法改良等事宜 
　二監獄課　掌管　　　獄經理禁室獄内衛生及罪人之應用物品等事宜 
　　第十條　軍醫處置衛醫事二　其服務如左 
　一衛生課　掌管平戰兩時衣食住址飲水並陸軍衛生隊各事宜 
　二醫事課　掌管平戰兩時病院休養室療養室衛生材料身體檢查所診斷防疫並陸軍衛生材料廠等事實 
 
 

Page 8

 
 
自由談 
游戲文章 
[招尋魂靈廣告] [  愛]  
啓者鄙人昨日從鄉間來滬遇同鄉友人導余遍歷洋塲嗣在四海昇平樓啜茗樓上羣雌粥粥牽衣拉袖眉目送情余見之嘆爲鄉間所寡有因此心謠謠如懸旌友人謂余曰此烟花下乘也何必介意余心始稍定繼從友人至番菜館食番菜招來花枝五六人皆粉白黛綠玉軟香温兼歌大小曲令人聽之忘倦余細詢其里居花枝一一相答酒䦨人散急往叩枇杷花下之門嬌身偎玉芳氣吹蘭余領略之下覺此身非復我有迨興盡歸庽忽忽如有所失急自檢點他物俱在祇失魂靈一個回憶日間所經過之處在茶寮番菜館及妓館爲時最久必失落該三處無疑乃親往追尋却無覔處爲特急登廣告冀其復得因思魂靈人人祇需一個如拾得者多一魂魄實屬無用而余身中若無魂魄爲農則忘時季爲工則失繩尺爲商則無籌畫爲士則乏思想爲政則背共和爲人則妨道德終至不知秦漢爲何代燕趙爲何地英法爲何國𨽻卒爲何人塊然一物等草木而同腐也是鳥可哉自登廣告後如有仁人君子知其下落一經指敎藉以獲得者卽當奉以相當之酬謝鵠立以待决不食言失魂人中國少年甘自棄持白 
海外奇談 
[飛艇獵禽] [  頌斌]  
　　法國搿司德日報載法國飛行家掘林脫君近日又新發明飛艇獵禽之法爲飛行界别開生面掘林脫所駕之艇爲單葉飛艇名倫脫爾近曾應某獵會之招携槍上騰遙見有野鴨一羣掘林脫疾飛追及之發槍擊斃之而歸當其未發槍前其槍口已架於艇頭上一見飛禽即瞄准右手開機左手仍握艇舵以故無發不中無禽不死也掘林脫又畜獵狗二只其在地上行走也必隨艇之方向一見有被擊墮下之飛禽卽往啣之而呈於掘林脫前故掘林脫每日所獲禽獸大小匀計至少必有百餘隻各處臘人莫不服其神技並據掘林脫自稱其所駕飛艇當飛急時卽偶釋其手四五分鐘艇亦不致墜落故飛行界中人亦莫不欽佩之推掘林脫君爲飛行界中第一人焉 
[誤拘律師] [  欽霖]  
　　法國巴黎自由報載數日前惡里痕車站站長見貨車内有一人衣服華麗與之言法語其人不解而行色怱忙如有急事因思法國近日盜案迭出此人或有關係遂使人請之至寫字間稍坐又令警長詰問之警長亦不知其言語惟謂站長云此人似非盜類余觀之似係英人因英人往往乘貨車遊歷也站長卽電詰英國某大學校某敎師敎師含糊回答站長即送此人至警局搜其身畔得車票兩紙銀洋不計又有各種紙張紙上有西班牙律師之名站長卽令西班牙譯員詰問之始知此人即西班牙律師此次偕其妻欲往巴黎不意於半途下車閒觀時失散故沿路怱怱尋覔其妻站長知係誤拘乃允其乘夜班專車赴法京而其妻則因無票無錢已被車站懲罰矣 
尊聞閣詞選 
[美人勸我酒] [  畢幾葊]  
　　美人勸我酒酒酣悲無端俛仰百年事言之摧心肝皎皎天上月安得長團　娟娟好女兒安得長紅顔感此攫綺懷人生年少難夫容及秋采芳菲當春看行樂貴及時須盡今夕驩旴嗟乎有酒不辭醉有涙不敢彈有涙不敢彈恐令美人心爲酸 
[月夜感作]  
　　娟娟涼月斜心事　無涯别夢關山遠華年身世賖花開不相見春老未還家腸斷江南路美人七寳車 
[海上旅夜]  
　　心事年來苦未明夜　怡悵不勝情燭花成涙人難夢愁聽　廊　履聲 
[輓吳綬卿烈士聯] [  黎元洪]  
　　以時勢論英雄卽今還我河山鼓聲不死爲國民謀幸福不惜吾人性命劍氣猶生 
[又] [  黃興]  
　　李北平之將略韓侍中之邊功大厦正資材公緩須臾萬里早空胡馬迹 
　　羅斯伯其激昻來君叔其慘烈二難同赴義我悲後死九原莫　故人心 
[又] [  程明超]  
　　游蹤歷歐亞結客徧長安當年虎嘯龍興屈指數英雄祇有鮑叔知我 
　　獨立負奇謀聯軍賚壯志满地狗偷鼠竊因時乘利便也敎竪子成名 
[又] [  自由黨人]  
　　心跡若何江山多恨　　榮哀靡極日月爲明 
[又] [  湯化龍]  
　　殺公不敢居其名虜廷未脫盜賊行徑　　當時若弗及於難將軍必爲世界英雄 
[又] [  王芝祥]  
　　我公會有言不拚却好頭顱曷爲男子　　國人須記取願相愛如手足以報將軍 
[又] [  賀鑫常]  
　　我不入地獄誰背入地獄者慈悲大無畏　　你旣爭意見他更爭意見生靈塗炭正難堪 
崇川佚聞（續） 
[江山覧勝樓] [  南通州變石]  
　　樓在南城頭共三　名海　樓文人　日當眺望遠景於其上與此上眞殿　　陳敬甫堯有昧戴陳作梧　集中 
[毗廬園]  
　　閣在天寗寺中高與樓塑佛像山藏古書　器不少現因建學校其址遂　蕩然無存湯有光曾有昧言 
[黃泥山文石]  
　　黃坭山校諸山最幽花林叢出文石尤饒佳趣其石紋細緻可觀汪芸巢嘗有題咏 
[西寺黃楊]  
　　西寺在城西濠邊與奎樓相近傍寺除建校外湖桑陰翳而黃楊尤爲數百年物汪芸巢詠蘭軒嘗有題咏 
[萬綠山庄椐樹]  
　　萬綠山莊錢南溟所建古城北黃泥口橋北有椐蒼老可愛此椐値二百金爲數百年物現山莊遺址盡毁先時園中蝴蝶大如車輪五色可愛其他花木亦多 
滑稽叢談 
[呆子語（續）] [  呆]  
　　呆子在齊居孟嘗君門下者三年孟嘗君禮爲上客旣而自齊反乎魯與季孫氏遇季孫曰先生久於齊齊之賢者爲誰呆子曰無如孟嘗君季孫曰何德而爲賢呆子曰食客三千衣廩無倦色不賢而能之乎季孫曰嘻先生欺余哉三千客余家亦有之豈獨田文呆子不覺歛容起謝曰公亦魯之賢者也翌日敢造門下求觀三千客季孫曰諾明旦呆子衣冠齊潔而往入其門寂然也升其堂則無人焉呆子疑之意其必在别館也良久季孫出見詰之曰客安在季孫悵然曰先生來何暮三千客各自歸家吃飯去矣呆子胡盧而退呆子有孫年士許慵劣不學每加夏楚而不悛其子僅有是兒恒恐兒之不勝杖而死也每責必涕泣以請呆子怒曰吾爲若敎子不善耶杖之愈峻其子無如之何一旦白雪满地孫方搏雪而嬉呆子見之褫其衣使裸股跪雪中寒戰之色可掬其子不復敢言亦脫其衣跪子旁呆子驚問曰汝兒有罪應受此罰汝何與焉其子泣曰汝凍吾兒吾亦凍汝子呆子笑而釋之 
戲攷 
[臨潼鬥寳] [  吳下健兒]  
　　春秋時秦伯廣招勇士尊以殊禮練成勁旅欲與晋楚爭霸中原特於咸陽開會徧邀各諸候赴宴以覘動靜届時衆諸候相繼而至各執玉帛相見伍子胥恐秦有異志請楚平王發兩廣之師伺於要隘以爲後援已願保護平王入秦赴會平王從之宴享時秦庭置一大鼎魁梧奇偉之士各執兵器怒目直視堂上衆諸侯心胆俱裂默無一言秦伯向衆宣言謂請各勇士舉鼎以取樂能舉者受上賞子胥挺身而出首先舉起秦伯不服命各勇士與之角力俱被子胥擊仆於地衆諸侯遂乘機而退秦伯羞憤交加即發兵以追楚王賴子胥死力拒之得脫於險秦兵追至楚地被兩廣之師擊敗退回關中平王囘國封子胥爲明輔將軍此劇武生唱句甚多須能唱之武生演之方有興趣滬上自李春來高福安演過後他伶未見一演 
小說 
[滑稽小說孫行者（二）] [  瘦蝶]  
行者上前分開衆人看時却是一個撑大傘的醫生這人本是吳下名醫薛雪的遠房姪孫後來敗落了在此擺個藥攤極會說法生意到也甚好行者看了半响想道不如在此地診治了罷如果醫好也省得到桃花山去了主意已定即向那人拱手道先生請了在下的賤恙可否奉煩先生一診那醫生點點　卽與行者切了脉向他說道足下的是濕阻容易好的遂在箱中取出個葫蘆到了幾十粒銀色的丸藥來道這是輕快丸你取去分三服吃下包管全愈行者收了一想我匆匆出門忘帶銀錢目今醫生都是金錢主義動不動就要三塊兩塊錢現在我身上不要說三塊就是三角都没有如何是好一想有了伸手向腰裏拔一根毫毛變作三塊英洋謝了薛醫生走出人叢來信步到蘇台旅館躭擱了一天吃完了三服丸藥病勢不增不减心裏納悶道蘇州人調皮得狠不肯與我治好只把些不碍事的什麽輕快丸給我吃了宛如石沉大海如今住在此地舉目無親進出的馬車東洋車閙得狠到了晚間臭蟲上市比老孫當年取經時遇着的小妖兒還多不如到桃花山去或者有些藥緣也未可知想罷便從鐵床上一骨碌翻起身來駕上觔斗雲趁着風勢片刻之間已到桃花山落下看時只見古樹參天桃花满地萬峰聳翠一水拖藍眞是個絕妙所在便依着路徑走去遠遠見萬樹桃花之中露出一所古刹一個童子送了一個老僧出來將門關好那老僧向山後走去行者看這老僧骨格淸癯不要就是桃琴僧正待追上去招呼却見老僧轉過一處山峰便不見了行者便走到寺門前立定輕輕叩門只聽呀的一聲力縱的童子開門出來問道尊客何來行者忙答道老孫從南海來要煩令師看病的童子笑道師父適纔出門采藥去了臨行時曾經囑咐我說有個看病人即刻到此不及面晤特地留下三服丸藥一張藥方一個錦囊給我交與他取回去試服不道尊客果然來了行者愕然道正是正是令師的道行高深實在佩服旣然留藥在此請你給了我罷童子便回身入内取出三種物件交代行者并叮嚀道尊客服藥後如不見効請將錦囊開視自有妙用 
 
 
