# 1891 - 107 - 4906466

 

Page 1

 
 
[展限取書] [  圖書集成局啓]  
　　本局所印古今圖書集成去年曾布告諸君請於年内持單提取兹尚有未經來取者深恐因路遠所致未便遽爾充公是以再展限期遲至本年三月之杪若仍不來提取則定將提單作爲廢紙此後决不發書矣用先布知維祈雅鑒 
[二百五十九號畫報告白] [  點石齋啓]  
　　上海虹口地方賭風最熾爲害殊深陸春江大令心焉憂之不動聲色親督捕役嚴密拘拿遂將新檯賭徒盡行拘獲解案澈究誠當今善政也至若瞽姬之度曲醉婦之貽羞難民則跡近强梁販夫則無端暴富火車有焚如之禍吸烟開異敎之門或背去而捲逃或虐妾而致斃按題摹繪精雅堪娛所附閨媛圖說及山水人物各册頁仍循曩例准於十六日出售此佈 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖五鳳樓試帖宗海經餘心讀八賢手札元魁圖成增補角山樓先正事略新印瞿予冶先　墨寳五尺蘭竹屏八角市裱加七角○本齋種類繁多不及備載擇其尤者　報以供海内文人賞鑒價當格外從亷卽希光顧爲盼售處一在三馬路申報舘編　又設分局在二馬路横街三層樓紅墻洋房内此佈 
[論拐販必當嚴究]  
　　拐販之風至今日而愈甚在拐販幼孩者鬻之他人男則爲奴女則爲婢其或負以螟蛉毛裏不屬而謂他人父謂他人母年方童穉一入匪人手遂致離其骨肉棄其鄉井舍其廬墓生則爲異鄉之人殁則爲異鄉之鬼同在高天厚地之中獨遭顚沛流離之苦而爲之父母者或以偵尋不得晨夕追思號泣欲死悲傷過甚竟至以老命相殉又有數房只此一子共祧宗祀一旦掌上明珠遽入他人之手則支派遽斬承祀無人若敖氏之鬼不其餒而言念及此誠可爲痛哭流涕長太息也然吾謂拐販婦女者較之拐販幼孩其心更毒其罪更烈何以言之良家婦女生長閨中足不出里閭目不覩城市其心固皎然而不滓其飾亦質樸而無華一經淫惡之嫗多方引誘餌以甘言百計牢籠務令入其彀中而後已或以看燈看戲看跑馬看勝會爲名誘與同行或稔知其度日艱難則以引薦生意爲名謂海上繁華甲於天下高閣連雲貨財山積豪商巨賈比比皆是苟借一枝暫資棲止傭資所入每月可得數金較之困守田間朝作夕息手胼足胝仍不足供衣食者相去奚啻天淵聞者不察其奸心爲之動首爲之肯輕裝一舸遠涉關山不謀之藁砧不告諸族黨欣欣然自以爲得計而不知已入匪人之彀旣已載至滬上則錮諸密室日給三餐或有竊竊然自疑者謂何引我至此則又設詞以慰解之托故以覊縻之一面向妓院中兠攬主顧稍有頭緒卽引被拐之婦女前去立契成交資色出衆者鬻之長三書寓可得身價數百金其平等者鬻之么二花烟間可得身價百餘金或僅數十金立契時或詭稱女之親屬然所書姓氏率皆虚誕難憑張冠李戴而其介紹居間之人亦皆一氣呵成同惡相濟妓院中雖知其來歴不明然欲多種名花廣栽錢樹亦惟佯若不知迨至筆據已立身價已付則拐騙者之奢願已償而婦女誤罹網羅猝投陷阱者遂無再見天日之期間有志趣貞烈者寗爲玉碎毋爲瓦全一任惡鴇之狠心毒手終朝箠楚繼以炮烙而終不肯以淸白之身作逢迎之事如或苦逼不已則竟以性命殉之其志愈烈其品愈貞其有畏死貪生者非刑之下何求不得淺笑迎人媚顔對客始猶赧然爲之繼竟安然出之薄命之身沉淪苦海誰是同心之侣杳無脫籍之期有時或向知音人自述生平潸然淚下然淸名已玷竭西江之水不足以洗此恥祖若父地下之靈能無隱痛乎此吾所以言拐販婦女之罪較之拐販幼孩其心更毒其罪更烈也不觀本報所登周陸氏一案乎該氏雖以收生爲名而實則以拐販婦女爲事前在閔行作惡多端一鄉之人無不切齡痛恨該氏不得存身始遁跡滬上僦居城中繼又爲巡防局員所驅逐遂避至租界自以爲逍遥法外可冀幸免擒戮然去歲一年之中猶遷徙四處諺云作賊心虚亦可見其蹤跡雖秘而耽耽焉環伺其旁者未始無人無怪其中心惶惶常若寢不安枕坐不安席而不憚殫心竭慮作狡兎三窟之計也近復與周沈氏等串通一氣狼狽爲奸在崇明靈殿鎭拐販銅匠顧竹山之妻顧劉氏往各花烟館兠攬主顧風聲洩漏致爲包探所獲可知天網恢恢疏而不漏稔惡旣久終有敗露之一日也然聞其歷年拐販婦女已不下數十人此數十人中躑躅迷津飄零籓溷蒙羞忍垢飲恨吞聲者固屬不堪設想而其潔白自持不畏鞭撻出汚泥而不染獨抱璞以完貞不惜以一死了却塵緣者更覺可憫可敬夫爲所拐販者至以性命爲殉令人且憫且敬則彼習爲拐販之事者不愈令人銜恨切齒誓欲得而甘心耶拐販婦女律有專條曩年粤東以無賴棍徒拐販人口出洋者日甚一日遂奏定新章從重辦理誠以刑法貴在因時制宜不得以姑息市恩致使犯法者得從末减被誘者飲恨終身也此次周陸氏一案經法廨讞員葛同轉詳加研鞫反復推求復將該氏等還押候再查核案情重大自未便率爾定讞日内再審數堂究出眞情想當從重治罪以爲懲一儆百之計庶足以伸國法而快人心非然者拐販銘恩而良懦飲泣豈所望於同轉也哉 
[諭旨恭錄]  
　　三月初五日太常寺題四月初一日孟夏時享太廟奉旨朕親詣行禮後殿遣隆懃行禮東廡遣載遷西廡遣立瑞各分献欽此同日又題四月初七日常雩大祀天於圜丘奉旨朕親詣行禮四從壇遣銘勛德壽鍾秀文熙各分獻欽此同日奉上諭昨日道旁叩閽之民人張海湧着交刑部嚴行審訊欽此 
[神京載筆]  
　　此次皇太后巡幸頤和園便中詢諸海部總辦等客歲皇帝於此所閱水陸各操現欲立爲校閱能否傳旨後立時調閱海部總辦覆奏皇帝如欲閱水陸各操七八刻卽可開演等語旋卽飛禀慶邸前情卽調槍砲廠官兵赶將克虜頂格林電氣機器等砲水雷等利器於初五日運往昆明湖駐守預備調閱並分飭水陸官兵砲艇輪船曁備差站街之外三營馬隊圓明園抬槍隊利字健字洋槍隊各將備操軍火備齊預備諭調操演傳稱初八日上　往閱各操云○新授光祿寺少卿田少司膳我霖詹吉於三月初五日辰時進寺履新經典薄廳出示紅諭仰闔署滿漢官員以及吏役頭目網户人等至期赴寺伺候一體謁見毋悞特示○廂藍滿印務叅領志明等以本旗應領三 
 
 

Page 2

 
 
月季弁兵甲米經户部劄由海運倉開放禀請本管都統訂期領米當經恩露圃相國諭於初九日前赴海運倉支領甲米並派正叅領托克通額彈壓倉務稽察甲米事宜副叅領吉恒印務章京文海帮同照料○吏部爲示傳事據國子監咨送在監肄業之拔貢生沈成章副貢生馬玉珂等二員相應出示該員限三日取具同鄉京官印結親身赴部投遞詳細履歴並携帶貢單呈騐以便定期奏派考試毋悞可也特示○初七日午初時貴隖樵許筠菴兩大臣前往司農署内於二堂暖閣間與司農各堂憲會議要件據聞係因倉塲被洪給諫所陳　事因特派兩堂與司農會商查核一是以便得知其細俾便於覆奏迨鐘鳴三點方行散去○禮部爲知照事祠祭司案呈本部具奏四月初八日佛誕日是日虔誠齋戒禁止屠宰不理刑名照常辦事等因奉旨知道了欽此欽遵到部相應知照順天府飭屬一體遵照並出示曉諭人民咸爲凛遵可也○兵部爲移咨事武選司案呈本部題覆湖廣總督張奏請將湖南桂陽營叅將楊通純與湖北武昌城守營叅將定祥互相對調一摺應請旨准如對調一本於本年三月初五日由兵科發出奉旨楊通純等着依議用欽此欽遵到部理合抄黏原奏移咨湖廣總督湖南湖北巡撫查照○鎭守黑龍江等處地方將軍依爲咨送事齊齊哈爾城現出廂藍旗協領一缺經本將軍等揀得花領頭品頂戴記名副都統儘先卽補協領廂紅旂佐領富呢雅罕巴圖魯伊吉斯渾擬正廂藍旗佐領錫林擬陪相應開造履歴淸册黏附咨給該員齎送廂藍旗滿洲都統查照辦理以便由京旗帶領引見○八旗滿蒙漢驍騎營抽調練兵一項自奉神機營創練以來已屆六載於演練陣法步伐頗具成效且於演打鉛丸亦能命中該練兵早經會定奬章或准截缺拔補馬甲或予截補槍兵以及酌予升階保挑各項錢糧是練兵已准邀奬惟抽調帶排官員帶演槍操勤勞與兵無異而奬叙闕如殊形向隅殊非整飭戎伍之道兹遇本年神機營奏保奬勵官員之期可否准其將各固山派出練兵帶排人員擇尤擬保數員照章予以陞階加銜翎枝彚咨神機營隨案奏請奬叙以照激勸而免向隅之處已由廂黄漢承辦旗會同各固山聯銜咨請神機營酌議覈定以憑照行然神機營准保與否尚未接奏覆文也 
[欵賓志盛]  
　　湖廣督憲張香帥探聞俄太子於三月十一晨抵漢口是日恭逢孝賢純皇后忌辰例不得穿禮服乃援照軍營之禮改用行裝屬下文武各官俱穿馬褂缺襟袍照常升砲樂則設而不作鐘鳴八下儲駕已臨計俄兵輪船兩艘坐船一艘華船兩艘到卽升砲二十一門塘角防營　數回敬隨高懸各式旌旗列隊江干迎迓關道憲孔觀察親乘大號紅船詣俄船請見俄船升砲作樂　之嗣江干砲聲蒼聲隆隆不絶則香帥乘官輪船而來帶有西式船一艘官輪船四艘小輪船二艘各水師俱辡立横桅以伸敬意俄船升砲作樂延香帥上船握手相見坐譚數刻香帥卽偕觀察興辭俄船復升砲作樂恭送如禮旣而各國領事官欲乘舟謁見儲君辭以稍緩待鐘鳴十下儲君乘小輪船偕水師提督及各武員登岸岸上左有各國領事各國商人及稅務司右有俄領事及俄商教士俱脫帽鞠躬儲君戴水師白帽帽沿鑲以寳石衣用戎裝年祗二十餘面白稍有鬚隨步入亭中延見領事商人然後乘馬車至俄教堂聽經聽畢至俄領事署午餐簉座者爲俄水師提督俄領事及各俄商約共三十餘人旋又下船小憇至六下鐘時復戴黄縀繡金帽身穿黄縀繡金大衣至阜昌洋行晚膳當儲駕未臨時順豐洋行大棧中陳設歴朝骨董及琴棋書畫金玉磁銅五穀藥材耒耜綢布朝冠明衣佩璲巾舃之類以供儲君游覽更于棧屋紥以樹枝中鑲各式紙花遍綴明燈無異繁星萬點兩旁墻上用廣東匠人紥成綢綾鳳彩牡丹等像旁設盆花右首爲大餐房中設長桌兩行約可坐二百餘人大門外左有禹門三級浪右爲西式牌樓中設盆景江面則泊有躉船當在阜昌晚餐時卽於船中放烟火租界兩面盡頭處及租界之後俱圍以鐵栅欄阻行人中碼頭搭就西式板亭中立長竿懸俄旗以志敬四角則懸中國及各國國徽各洋行所掛之燈罔不鬥角鈎心互相賭勝綜計各俄商家陳設以阜昌順豐爲首屈一指德昌次之百昌又次之餘如英美德各商家則以美最時爲最勝所紥燈彩以西式而兼用蘇式明角燈多至二千盞間以五色綢綾聞向甬上貰來是以别開生面更搭彩牌樓一座高五丈分作三層想所費當不貲也洋街中兩旁密掛燈旂江面所泊商船戰船多至十餘艘晚間大放花燈兼燃烟火誠所謂金吾不禁玉漏無催者歟至西商所設盛筵由上海密采里包定計銀五千兩先期有庖人細崽來漢計共二十餘名其設席也細崽均頭戴凉帽身穿藍甯綢袍肅靜無譁規行矩步至十二晨儲君在德昌洋行早膳午膳則由香師肆筵十點鐘時先乘戰船至晴川閣回拜護送者有俄艦兩艘華艦三艘塘角防營升礮燃鎗漢陽協營亦出隊迎接水師營礮艇四十號排成一字形并礮數十門大聲發於水上文武官俱穿花衣褂服侍立兩旁香帥親出迎至閣中以禮欵待閣中供張均遵華式精美幽雅過於各洋行上層全鋪地毡密懸各式明角玻璃燈燈間結成彩毬并張紅縀繡金幛几上羅陳秦璆漢璧古色斑斕椅披桌圍俱用紅縀繡金龍望之幾令人心迷目眩膳桌放西式滿陳各種名花映以古玉閣外餘地滿鋪棕薦安設花盆綺石黄磁並皆佳妙上揷繡龍旗幟招展風前由閣而往江干路旁皆結綵作欄杆亞字廻文玲瓏曲折碼頭上紥成鐘鼓樓兩座中間有牌樓其筵滿漢並陳燒烤外另加牛奶茶亦可謂異常豐腆者矣 
[刑訊妖道]  
　　前紀妖道王某藉施醫藥術淫婦女一案兹聞刑部浙江司分訊男女各犯據供妖道施醫治病實具應手回春之妙故趨附者甘心受教惟遇稍有姿色婦女或以香茗欵洽或用邪藥迷籠婦女飲此自形昏昏任其姦汚並另具有幻術令婦女甘任汚辱而不敢言者妖道率於夜深說法教練技術被惑雖衆莫不情甘奉教等語質之妖道堅稱僅治疾病斷無暗昧私邪刑訊迭次矢口不移婦女中雖由穩婆騐有姦汚率不証實惟有金姓之女迭與妖道對質將被污細情逐爲指証而妖道仍不承認司官怒其妖術淫兇已連日熬審令其當堂跪鍊如再不供認則加以夾棍支磚等情惟妖道惑衆妖言夜練術技已近白蓮邪教律當斬首又以幻術姦汚婦女而兩罪並科有難免於凌遲者厥後如何容俟訪錄 
[營口瑣談]  
　　本月初八日關道憲誠觀察爲次公子授室新人爲現任盛京兵部侍郎鳳少司馬之女公子適少司馬奉旨陞授京缺因親送女公子至營口以磚圍子作行轅○春來生意不甚興旺緣土貨價昻不能運至南省以致匯票跌至三十兩云○有某營兵擊傷葢平縣鄉約某姓旣具控卽由營官喬叅戎將爲首之兩勇丁綑送葢平縣請辦其餘帮兇者俟查出再行懲儆受傷人則延傷科爲之施治 
[臨淮瑣語]  
　　本月初二日漕督之夫人遵陸赴都蓋爲兒女畢婚嫁也○委署徐州府阮小山太守奉檄履任於上月二十七日過浦○初一二日南風扇暖寒暑表升至七十度初三日忽飛廉震怒走石飛沙寒氣偪人幾類隆冬氣象甚矣炎凉之態卽碧翁翁亦不得免歟○安東人某甲遊於山陽公廟不知如何頓觸其怒揮拳擲石擊毁神像遂被廟祝糾人捆送縣署詢究縣宰知其患瘋疾笞責遣之○謙裕鼎成二錢莊因去歲生意受虧且同事多所懸欠爰暫停貿易以便改弦更張○委署蕭縣桂實之大令於前月十二日自省垣赴徐州履任 
[搶匪正法]  
　　臺南府屬有芳蘭烟鋪資本甚富久爲各土匪所垂涎日前忽紏集多人竟於白晝肆行搶刦經鋪主禀報安平縣後卽由范繼堂大令飭差西出訪拿立卽獲到黄福成一名審明的係該案正犯禀明各大憲卽時正法嗣於前月又從某處獲到張愛一名審問口供該犯卽直認不諱並供前曾搶刦利源烟鋪大令据實禀明旋奉批於廿七日梟首示衆並有該犯供出同事各姓名均由大令購線四處密訪想諸棍徒終不能倖逃法網也 
[邗江官報]  
　　三月初五日柴鹺尹九齡范鹺尹元鎔　禀銷儀河工程初六日鄭分轉德璇委赴淮北查丈鹽池初七日黎明學政楊過 
 
 

Page 3

 
 
揚安試淮安府初八日許太守寳書委赴通泰兩屬公幹坐補海州分局張分轉元愷銷假 
[監司回署]  
　　寗紹台道吳福茨觀察於上月二十五日赴省旋於本月初十日遄回 
[上海求志書院辛卯春季題目]  
　　經學題君子以居賢德善俗解以天産作陽德以地産作陰德解梁雍二州織皮屬上屬下異讀說中興之中音丁仲張仲反說○史學題史記釋例漢書釋例古今輿地書義例論古今目錄書部類論○掌故題擬續脩會典序王刻續學海堂經解書後榷酒議禁烟議○算學題有斷勾股較甲有合弦和　或弦和較或弦皆爲乙求城徑所得三開方式兩同 
而一異試演細草有合勾股和甲有斷弦較和或弦較較或弦皆爲乙求城徑所得三開方式俱異試並演之設如三角形知三邊和知兩角求兩角所對之邊法以兩半角餘切相加爲法半和爲實法除實以右半角或左半角正餘切相加乘之得左角或右角所對之邊試證之依前題求兩角所夾之邊法以兩半角正切相乘以減單一復以半和乘之得所求又法以兩半角餘切相加爲法兩本角餘切相加以和乘之爲實法除實亦得所求又法兩角正弦相加又以和角正弦加之爲法兩角正弦相加以和角正弦减之爲實法除實以减單一復以半和乘之亦得所求後二法皆可化爲兩半角餘切相加爲法兩半角正切相加爲實法除實以减單一復以半和乘之爲所求式再化之卽與前式同試並證之○輿地題昧谷攷三受降城攷井利議擬書新刻黄河圖後○詞章題良長美景賞心樂事賦以古來此娛書籍未見爲韻正月燈市二月花市三月蠶市以上三題各七律一首買春困歌七言古詩一首集千字文字成五言四韻詩四首 
[格致書院春季北洋特課命題]  
　　格致書院以格致之學考試肄業士子於四季課外再行特課春季特課由北洋大臣命題秋季特課由南洋大臣命題所問於西學之外叅以洋務而算學亦在所先今年春季舉行特課其題三道爲直隷爵閣督合肥相國所命第一道周髀經與西法平弧三角相近說第二道西法測量繪圖卽晋　秀制圖六體解第三道俄國西伯利亞造鐵路道里經費時日論並蒙傅相鈞示上海格致書院上年課卷業經評發兹繕給本年春季特課題目三道現已考試屆期示限兩個月交卷彚齊呈核今自出題之日爲始限至五月十五日截止逾期一槪不收所有院中肄業士子至期仍將課卷交於三馬路格致書室收領課卷大小長短並無定式惟須固封書明姓名以昭鄭重 
[軍門起節]  
　　前日江南提督課靑崖軍門由吳淞來滬隨於昨日乘滿江紅船由小東門外巡捕房碼頭起椗往松江進發 
[踏斃老嫗]  
　　昨日下午有甲乙丙三華人窄袖短衣由上海西門外乘馬至徐家匯行至斜橋相近馬踢一嫗仆地踏碎頭顱流血盈途登時斃命三人知肇巨禍飛騎奔逃嫗手持念佛珠大約自龍華寺進香而返不知地方官聞之亦將拘三人而按律訊懲乎抑任其幸逃法網乎 
[示繳私錢]  
　　特授松江府上海縣右堂蔡爲出示嚴禁事案奉縣正堂陸札開照得民間攙用小錢有干例禁節奉各憲札飭稽查如有奸徒私鑄販售立卽嚴拿究辦等因歴經遵辦在案兹查市閒行用錢文仍未能一律盡淨皆由各鋪户不將剔存小錢呈繳所致札委嚴密稽查務令各鋪户一律行用制錢毋許攙和砂殼小錢如有剔出私錢諭令親賫繳縣秤收給價解銷取結覆核等因到廳奉此除飭差查拿外合行示禁爲此示仰城廂内外各户人等知悉自示之後爾等逐日行用錢文務使出入制錢毋許攙私如有剔出砂殼小錢着卽全數親賫繳縣聽候秤收給價解局銷燬如敢故違一經察出定提解廳以憑詳送究辦決不姑寛各宜凛遵毋違特示 
[行兇解縣]  
　　昨日英廨飭差解送拆梢不遂行兇傷人之粤東人王阿日至上海縣陸邑尊飭收自新所候訊 
[英界公堂瑣案]  
　　包探秦少卿禀稱小的緝獲剪綹賊李金生起到對時表西式金約指各一枚西教中念珠五串向之盤問稱在途中　　不知失主姓名小的因先持念珠至教堂問明確曾被竊今將人贓送案請卽訊懲李供稱小的係九江人犯竊該死尚求大老爺曲予矜全包探又禀稱除各贓外尚搜出皮夾袋内有小洋銀八角據言並非竊贓蔡太守判令將李管押兩月贓存俟失主認領○包探沈金隆禀稱周餘來闖入某京貨店竊取鍍銀銅匙三柄店夥王生順獲住人贓交捕送案王歴訴情由具領贓物周供稱小的係安徽人來滬尋兄不遇客中匱乏不得已而行竊蔡太守念其初犯且贓物值價無多姑從寛宥飭差交其兄保出諭以嗣後當安分謀生如再怙惡不悛定于重辦贓給王領去○二百二十號華捕禀稱小的在路巡行悞與伶人白文奎相碰白不計較不料突有杜阿香者竟將小的扭毆致將對時表失去事經二百零六號華捕目覩並由一百十七號華捕帮同獲杜送案請究二百零六號一百十七號兩華捕所禀從同杜供稱小的傭於白處隨之出外見白被碰故與爭執不敢行兇亦不知其有失表之事蔡太守飭押候傳白覆訊○某號華捕禀稱金錦華所駕馬車專在上海吳淞來往昨日駛至租界因卽拘入捕房今特將金送案金供稱小的在李姓馬夫處爲夥此車破壞不堪無力納捐原不敢入租界此次有西人雇坐由淞來滬卽欲回淞言明價洋二元及近鐵路大橋小的告以不敢前去西人固言無妨豈知卽被送案蔡太守判罰洋銀三元諭以如無力繳洋則將車扣留五日○汪錦芳訴稱家中失去銅燈臺由某號巡捕姐獲人贓送案請究戴金川供稱小的失業多時飢寒交迫初次犯竊叩乞施恩蔡太守判令管押兩天贓給汪領去 
[法界公堂瑣案]  
　　湖北人伍有福去年在法界後新街向賣水菓之呂阿二購菱口角將呂子壽金毆傷斃命當經三十號華捕楊三喜將伍有福及其黨許松山祝雲山並在魏正興水烟袋作檢到銼刀轉解縣署嗣經陸邑尊將伍訊實詳辦許等准由同鄉人范老么具保出外不料范等又串魏正興等向三十號華捕藉索銼刀爲名藉圖報復伍有福又在縣中具控楊三喜欠洋邑尊將情知照法廨讞員葛同轉查明辦理同轉傳楊三喜訊問楊稱並未欠伍有福洋銀實係范老么從中播弄是非其時范避匿他處兹又來滬經包探查知將范拘案請訊旋楊三喜亦投案禀訴前情通事稱在范身畔搜出收捐手摺一個其捐向長江輪船收來同轉問范曰爾前此避匿何處供稱往長江一帶已有二十餘天於上月回滬抽捐摺何用供由湖北會館派小的往輪船收捐謂收捐必有簿據係誰人派爾出外供並無簿據只有三連票今在家中係董事蔡慈淸等派往收捐問爾現在何處供躭擱後新街劉四所開小烟館内謂銼刀乃魏正興之物因案送入縣中爾何故出頭蠻覇竟與華捕爲難供不敢多事楊三喜禀許松山祝雲山等在縣中經范保出時卽至小的家中勒令小的出酬洋七元以四元給范作保費以三元給許等小的自以奉公拘人豈肯任其訛索當欲出外鳴捕伊等始散去次日小的落差行經英租界芳園烟館又遇范老么卽將小的阻住勒索洋三元小的因囊中無資致被阻住四點鐘之久不得已允許回家取洋許等隨我回家適小的之父在内許等有所顧忌當卽退去嗣後遇見許等謂小的曾出洋三元與范老么說和遂又串出魏正興等與小的尋仇同轉問范曰楊係辦公之人豈肯受爾索詐供稱魏正興等向伊索銼刀小的惟在旁勸解謂銼刀係兇器早由本委諭令檢送到縣爾猶敢向楊勒索實屬可惡着管押候傳見証炳泰昌烟館主到案再核○小烟間夥鄭阿榮訴稱十二日下午四點鐘時有小工周妙妙趙榮榮等來店過癮乘間竊取烟槍昨日在碼頭尋見當卽鳴捕送案周趙同供是日十二點鐘時曾在伊處過癮少頃給錢交還烟槍昨忽誣指爲竊求恩鑒察鄭阿榮等素來兇横我等吸烟爲時稍久卽遭毆打同轉謂鄭指竊無憑碍難憑信旋據堂倌陳定豐　稱周趙吸烟小的給以烟槍旋在櫃檯上取錢托人買油一轉瞬間周等竟携槍而去昨日始得尋到同轉着將周趙押候比究○恊源舊貨店　吳桂生捲取對時表等物逃遁嗣經荐保人余阿茂尋獲送往英公廨轉解法捕房昨晨經捕房將起到原贓解案旋據恊源店主許元生呈 
 
 

Page 4

 
 
遁失單同轉問吳桂生曰爾在該鋪爲夥如何捲取物件供稱小的去年自開店鋪因時運不佳連次虧折目下負債甚多日遭債户逼迫不得已而爲此謂爾欠别人債不應將店主之物抵償今將失單比校缺少尚多藏在何處供稱多戒怡拿等表押在松興恒和典另有鼻烟壺一個經油車　喬新高取去估看卽可取回其餘物件並未携取許稱此事須向荐保余阿茂查詢方知底藴同轉着將吳管押飭包探往恊源查對帳簿再行核斷○義泰烟館堂倌沈年喬日前將吸講烟之王心栢送押捕房前日又將同吸講烟之王阿寳扭送捕頭以烟館不應任人吸講烟飭包探往傳店主到案適店主他出仍由沈年喬投案問沈曰爾知王等因何在爾店中吸講烟供十二晚王心柏與王阿寳等約有二三十人滋閙不休故將王心栢送押前日王阿寳又來店中是以拘送到案據王阿寳供十二晚與王心柏同飲伊醉後誣我打伊致相口角同到義泰吸講烟同轉詰吸講烟有干例禁該烟館何得違章着傳店主少頃據義泰司帳人陶伯英投案同轉以店主不來着將司帳管押繼而店主汪子殿投案聲稱下後醫病頃始回來店中容人吸講烟均由堂倌不諳事務所致下次定當格外留心同轉判罰該烟舘洋五十元陶押候交保○包探王榮培禀法公司輪船某西人日前在法界失去呂宋烟咬嘴一個約值洋三十元被王阿增竊取轉托梁裕台往英界押錢七百文梁被英捕房查知拘解公堂小的昨晨至英公堂蒙蔡大老爺將梁訊押因該押店收押來歴不明之物須傳押店夥于禮拜五覆訊諭令小的於禮拜五仍往英公廨將人贓帶回辦理昨晨又經小的將王阿增在法界拿獲送案請懲據王阿增供咬嘴在小菜街向買菜人袋中竊得托梁氏押同轉判責一百板枷號半個月示衆○通事稱秦源源挑糕担停在碼頭碍路經西捕驅逐尚敢倔强爲此送案秦供來自鄉間不知租界定章着押候掌頰二十下○通事稱幼童張孝泉手持洋刀刺傷别童之面送案請究受傷之童正在醫傷未能投質同轉問張爲何持刀刺人供與胞兄張行松出外游玩途中被不相識之童子毆打倉卒間悞格以刀問爾兄在何處供向在大團鎭學肉庄生意此次來滬探親問家中尚有何人供父親已殁母親現在外面着傳進詰問旋據張趙氏禀稱小婦人因家計寒窮母子兩人皆以賣粽子度日不知因何與别童口角務求開恩詰汝子年輕竟敢持刀行凶不可不示懲儆着押候責手心四十始准領回管束○有恒洋行收租人潘俊卿控房客胡安臣欠租洋十八元劉光發欠洋八元半屢索不付有意玩　請追劉房租飭令遷移同轉着劉胡於五六天内交租違干提究 
[推仁錫類]  
　　昨承鄭君秀山來壽筵移賑洋一百元並示手書云家慈仰邀天眷喜逢九秩開一壽辰蒙各親友多儀介壽幛屏煥采珍　交輝　叨厚惠寵頒應具薄筵中謝惟各親友志切痌瘝情殷推解不以宴飲爲樂而以施濟爲懷囑將酬酒之資移作救災之欵當卽樂從善舉謹備　　送呈懇爲彚解查賑敝所祇領之下銘感殊深顧好善具有同情尤望廣藉擴充善爲浥注將見恩波普徧受福無疆　謹繳　端以期激勸[  上海四馬路高易籌賑所同人唐廷桂韋華國李文明等謹誌]  
[周蒼赤]  
　　謹啓者敝堂頃蒙寳善堂聶大善士交來英洋一千二百元半助施粥經費半助育嬰經費以聖賢胞與之懷宏菩薩慈悲之量觀菜色而憂民瘠澤普蒼生　　負而救幼孩保深赤子如數祗領合十伸虔并諗其太夫人年逾六旬孳孳爲善鴛鴦福祿足徵　德之淵源龍馬精神益信神仙之眷屬合登報牘奉揚仁風[  上海六馬路仁濟善堂董事施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接錄勸辦恊濟順直捐滬局十六年十二月分淸單]  
　　張源興錢二百二十文柳振和一百七十文李春和二百二十文趙位記趙公盛各一百八十文王元照九十文吳衡記孫兆泰曹春金各一元于萬進八角王萬財二百文楊玉懷姚金科各三百文趙正喜趙志許各四百文趙志春二百文高永桃五百文王有元黄玉寳各二百文夏玉林五百文夏玉良陳永昌各二百文顧光浩一百五十文曹文海李廣興惟正揚各二百文夏開基四百文曹源隆五百文姚明先譚茂正各二百文周嘉友一百文吳九龍四百文李如蘭一百文　　太二百文趙定鰲趙永元趙定海趙永興趙義孫家恩孫家保孫壽昌各一百文孫其波孫文斗孫其倫各二百文吳仲云張四爺吳本華吳本富各一百文楊朝楊長捷楊寳善　二百文楊文廣一百文楊長汀吳本技各一百五十文崔東聚一百文金玉悅仁二百文葉繼立張承山高有學高有喜各一百文孫正明科四百文時春濤二百文阮長山一百文張敦睦堂二元公泰來王槐陰堂許　善堂何錫臣吳天成胡裕茂各一元吳曉春五角芮阜太三角王德太王同太六角閻長庚一元五角趙公記四角李復興陳福興各三角楊廣貴四角時慶棻五角陳夏興三角王正太陳樹人各二角殷長慶三角黄元興天元齋各一角五分蔡元興張志興劉合興各一角唐同裕三角徐福興周竹行各二角朱柴蓬三角周本義郭義興各二角陸永隆莫肇太各一角四知堂四元楊玉代募三十三户三元殷維岳代募二十一户錢一千五百二十李奎代募二十三户二千九百六十秦金代募二十二户四千四百文夏如代募三十八户十元夏如代募十二户洋五元錢四百七十文殷廣劉啓代募四十户洋三元錢五十文馮潤生二元蕭元山張宏昌各一元鍾海一元五角李和之一元高遇年一元高遇康五角朱恆錫一元劉長裕代募十三户錢六千六百文朱春代募二十四户洋四元錢四百文王在代募十二户洋三元錢五百文張裕記代募十三户洋五元錢三百文解致中代募十四户洋五元錢四十文孫玉裕一千二百文四盛湧二元成德永康逢安店寳榮店訓安愼宏謙益敬禮堂裕豐裕信寳恆愼泰建昌謙和寶豐敬信福隆鉅安裕泰同源欲善堂寶善堂同榮謙和各一元完愿氏二元馮氏五角宗厚堂趙繼善堂單各一元富春堂嚴五角潘培根堂不列名各二角合記三角談亦臣義著堂萬鎭南王硯根無名氏貧民補過子無名氏金和留耕堂滿陳慶德堂各二角繼善堂二角六分無名氏三角四分姜同泰吳幼臯胡潮生胡夢香各一元淡緣生五角貽善一元金劉保福保香保求消災延壽一元四齡童子求腿　速愈一元仁遂五元　冷備員祈平安二元牧　子敬四元元和縣經捐各户曾裕盛三元高詒穀四元錢積善正茂昌大記昌各一元錢信盛正記各五角同盛森三角王同興王高氏各一元曹寗一曹順興茂興豐源昌高楓記高梅記高顧氏各一元深造書屋五角西啓昌　角公泰典四元錢樹德二元陸瑞泰五角竹蔭軒一元恊成隆五角順和　三角劉啓昌陳復愼萬修德萬乾生各五角金信古二元俞恆記吳興善各一元保容當洪裕當各五元順興當三元俞田愼　洪源濟康當各洋二元豫成當蔣淡泉陶雲生馬雷卿盛又　善昌典王詒穀各四元鄒敦盛二元江衍慶王季園黄承訓各一元許大經二元泰昌莊金太和李福成楊合順蔣植三各一元丁友琴三元陸順和一元吳辛生五角李雲甫一元高松雲五角顧竹泉三角朱允甫四角陸子然三角允昇坊二元高同慶一元仁壽胡三元同春典四元楊恆裕胡星記隆興行各一元蔣樹記二元無名氏二元陳輪查一元陳德慶三元吳長泰萬義生各一元劉又新三元新興莊五角不留名三角張文瑞一元林元炳田俊卿各五角沈云華四角胡仁生陸藜靑各三角杜慕賓一角朱伯蔭七角薛金和二角陸翰庭一元徐肖爺吳菊生各五角愛日堂錢友竹各一角王瑞卿八角還讀廬耕硯廬惠林書屋經齊堂各二元何　梓無名氏萬履信各一元潘峻德保源典保豐典各二元元記莊源來行薛仲修各一元陸旭初張介石各五角徐又耘一元陳祥觀五角淸芬堂一元此單未完 
[上海四馬路文報局内恊賑公所經收江蘇藩署鄧從善堂經募第十批賑欵細户另登淸單]  
　　辦理常昭内河厘局唐明府捐募洋八十元正○松江府恩　守經募最樂士　洋一百元華婁城鄉各典洋四十元玉湖舊隱廿元鄭寳仁堂于世壽次記等四十二户共助洋九十七元銅洋一元對開洋五個蘇松鎭黄軍門助洋一百元正蘇左營外海各官弁助洋四十二元蘇右營内洋各官弁助洋四十二元海門營各官弁助洋四十二元蘇中營外海各官弁助洋四十二元蘇中營陸防各官弁助洋三十二元正辦理錫金厘局陳司馬經募夏布行絲行等共助洋六十五　一角太湖廳莫司馬經募洋五十元宜興縣萬明府助洋六十五元又募洋一百三十五元華亭縣葛明府助洋一百元正又經募倪時中施啓瑞等五十七户共洋二百元鎭洋縣吳明府助洋二百元又經募太鎭監公堂五十元朱麗生等五十七户共助洋五十元正婁縣張明府續募婁縣紳商等共助洋二百七十六元五角五分補不足洋三角五分○以上共計洋一千八百廿九元銅洋一元虚對開洋五個由本埠百川通票號于三月初三日交到合併聲明 
[辛卯年二月初十日第五十期戒烟名單]  
　　魏華生年三十五歲浙江省紹興府人現住招商局上隱四年每日吸烟一錢作二次吸保人生大煤炭店○徐書祥年三十四歲上海縣人現住石路就作帽子生意上隱八年每日吸烟一錢作二次吃保人石路宏成祥帽子店○李福祥年三十二歲廣東省香山縣人現住虹口就作洋行生意上隱三年每日吸烟一錢作二次吸保人虹口周松生米店鄧藴石年三十五歲廣東省三水人現住三馬路就作洋貨生意上隱五年每日吸烟一錢作一次吃保人虹口義記煤行○費梅亭年四十二歲江蘇省吳縣人向作土店生意上隱十八年每日吸烟一錢作二次吃保人玉記○顧子雲年廿七歲浙江省上虞縣人現住虹橋就作錢莊生意上隱十年每日吸烟二錢作二次吸保人樂善堂書局以上各名二月廿五日均已除鎗第五十一期名單俟後再錄以供衆覽[  上洋平康里恆濟戒烟局李經馥何鏞鍾洪南誌]  
[上海四馬路文報局内恊賑所經收順直東賑捐二月分下旬淸單]  
　　廿一日至三十日上高郵武廟賑所丁玉軒翁募曹炳炎四百文居雲沈品金潘廷璋宋子　曹兩人曹鳳儀鄭汝泉張廷選吳霅書苗燮堯薛德輝李登瀛尹兆龍吳萬成尹文慶李英華趙小橋趙芳輔趙語圃金兆麟李瑞雲曹鳳儀章守餘章宣徐鴻庥尹培合劉遐林廿七户各一百文尹文珠二百文以上實收洋三元錢三百文又募安宜松記洋八元不留名一元世美堂莊洋二十元孫子興翁求病愈助洋十元均由謝簡翁交到蕪湖招商局李募無免工德厚堂無名氏補讀書屋四户各一元廣東張蔓翁指捐蘆台助九九平銀廿兩申合規元廿兩另六分無名氏赴杭進香資移賑十元安省江友馥翁交來皖省方民源善士爲季女求病愈洋四元常熟凝善堂募有心無力人洋二元本旬共收規元廿兩另六分英洋六十二元計規元四十五兩二錢六分錢三百文計規元二錢一分四厘三項共合規元六十五兩五錢三分四厘連前共收規元一百十六萬七千三百八十三兩二錢九分五厘前解過規元一百廿萬零二千零六十三兩二錢五分六厘實淨墊解規元三萬四千六百七十九兩九錢六分一厘合併聲明 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年三月初五日京報全錄]  
　　宮門抄○諭旨三道錄前○發抄硃批五道○户部張等奏爲遵旨核議摺○河督許奏遴署河廳摺○三月初五日禮部宗人府欽天監正黄旗值日無引見○奕功假滿請安○江西道裕昆謝恩○河南知府曾培祺謝恩○絪貝勒繡貝子各續假二十日○烏拉喜崇阿祥普各續假十日○翁斌孫崔永安預備召見○禮部奏請換戴凉帽日期旨着於十八日○召見軍機裕昆曾培祺翁斌孫崔永安○發抄潘霨奏請以陳敬修借補威寍鎭都司奉硃批兵部議奏單併發欽此○又盤查倉庫請展緩辦理奉硃批着照所請户部知道欽此○又交卸撫篆起程日期請假奉硃批賞假一個月欽此○又黄元善遞署臬司奉硃批吏部知道欽此○又華國英捐銀助賑請奬奉硃批華國英着户部核給奬叙欽此○○經筵講官大學士管理户部事務臣張之萬等謹奏爲遵旨核議具奏事前任左翼監督崇禮奏光緒十六年二月十三日起連閏至十七年正月十二日止一年期滿短收盈餘銀兩一摺光緒十七年二月初五日内閣奉上諭崇禮奏左翼關稅期滿正額無虧盈餘未能足額一摺着户部核議具奏欽此欽遵由内閣抄出到部據原奏内稱自光緒十六年二月十三日起連閏扣至十七年正月十二日止一年期滿共收過牲畜稅銀二萬七百十一兩三錢五分房地稅銀三千七百四十五兩九錢四分四厘除正額銀一萬零八兩又房地稅銀三千七百四十五兩九錢四分四厘下徵盈餘銀一萬零七百零三兩三錢五分遵照向例動發過犧牲所草豆等項共用盈餘銀六千一百四十五兩二錢四分均係查照向例給發下存盈餘銀四千五百五十八兩一錢一分查左翼定額盈餘銀一萬八千兩按現存盈餘銀兩數日計少徵盈餘銀一萬三千四百四十一兩一錢九分奴才體察情形左翼徵收稅課向以猪羊牛馬爲大宗實緣上年大雨時行近畿一帶道路阻滯不通所有商販由口外販運牲畜來京必須繞道行走所費較多入京後又因旗民生計維艱一時銷售不易必須出資餧養而京中糧價昻貴銀價又與外路懸殊商販層層虧折資本遂多裹足不前又兼去秋口外羊隻來路甚少東八縣猪口亦屬無多且各省馬稅本屬無幾復經兵部奏准馬匹不在京城購買以致馬稅更形减少是以本年收數雖較近年加多惟盈餘未能足額此稽徵棘手實在情形今奴才一年期滿短徵盈餘銀一萬三千四百四十二兩八錢九分自當赶緊設措再奴才一任接准各部院衙門知照辦買各處祭祀牲畜並戰馬免稅等項共用銀一萬四千二百二十九兩二錢三分除將正額銀一萬零八兩曁房地稅銀三千七百四十五兩九錢四分四厘全行動用外並用盈餘銀四百七十五兩二錢八分六厘下存盈餘銀四千零八十二兩八錢二分四厘或照向例交納廣儲司抑或應交何處等語臣等伏查左翼原定正額銀一萬零八兩盈餘銀一萬八千兩又隨徵經費銀六千一百四十五兩二錢四分三共應徵銀三萬四千一百五十三兩二錢四分今該翼自光緒十六年二月十三日起連閏至十七年正月十二日止共收過牲畜稅銀二萬零七百十一兩三錢五分房地稅銀三千七百四十五兩九錢四分四厘内除房地稅銀係儘徵儘解不入比較所發犧牲所草豆曁本翼經費等銀係屬照例支銷所有正額及經費二項應作爲徵足無虧外計短徵盈餘銀一萬三千四百四十一兩八錢九分據稱左翼稅課向以猪羊牛馬爲大宗上年大雨時行近畿一帶道路阻滯不通所有商販牲畜夾京後又因旗民生計維艱一時銷售不易必須出資餧養而京中糧價昻貴銀價又與外路懸殊商販層層虧折資本是以盈餘未能足額詳核所奏各節與歴屆情形大致相同查左翼光緒十四年分短收銀一萬三千三百四十三兩零奏請减免五成五厘賠繳四成五厘十五年分短收銀一萬四千五百十九兩零奏請减免五成四毫賠繳四成九厘六毫十六年分短收銀一萬三千五百五十一兩零奏請减免五成四厘二毫賠繳四成五厘八毫均經臣部奏准行知遵照各在案今該翼本屆所收盈餘銀兩較原額雖有虧短惟比上屆尚多收銀一百九兩二錢且查徵收房地稅銀衡以上屆收數多至一千五百餘兩雖係儘徵儘解不入比較之列稽徵尚屬認眞所有該翼本屆短徵盈餘銀兩自應比較歴屆成案量爲减免臣等公同商酌所有左翼本屆短收銀一萬三千四百十一兩八錢九分擬請减免五成四厘六毫銀七千三百三十九兩二錢七分一厘九毫四絲以示體恤而昭公允其餘减剩四成五厘四毫銀六千一百二兩六錢一分八厘六絲額外盈餘例無處分應着落任滿監督崇禮照數賠繳遵照定例五千兩以上至二萬兩者予限三年應令自奉旨之日起按限完繳以符定例並請飭下左翼監督嗣後務宜實力稽徵以期規復原額不得恃有减免成案稍形疏懈再所稱准各部院知照辦買祭祀牲畜並戰馬免稅等項共用銀一萬四千二百十九兩二錢三分除將正額銀一萬零八兩旣房地稅銀三千七百四十五兩九錢四分四厘全行動用外並用盈餘銀四百七十五兩二錢八分六厘應令該翼卽將辦買祭祀牲畜等項另造細數淸册送部核銷其下存盈餘銀四千八十二兩八錢二分四厘查前任監督續昌徵存盈餘銀兩經臣等奏奉諭旨着交廣儲司欽此此次該監督奏交現存盈餘銀兩應否仍交廣儲司之處恭候命下知照該翼遵照辦理所有臣等遵議緣由理合恭摺具陳伏乞皇上聖鑒訓示遵行再臣部右侍郎崇禮係屬本任監督例應廻避是以未經列銜合併聲明謹奏請旨奉旨已錄○○頭品頂戴河東河道總督臣許振褘跪奏爲河廳缺分緊要遴員請署以重修守恭摺具陳仰祈聖鑒事竊照河南下南河同知陳履成開缺以道員歸地方補用前經臣以次儘同知何師范題署接准吏部議覆以何師范由山東泇河同知捐知府雙月在任候選丁憂開缺服滿起復註銷升階回工候補例應扣補一項今酌補本班無人虚積扣補與例不符仍令另行照例揀選奉旨依議欽此欽遵知照到臣查下南河同知員缺經管黄河南岸祥符陳留二縣三汛隄壩工程修築防護最關緊要非精明諳練之員弗克勝任查定例河道總督所屬同知通判俱係專管河務遇有缺出各於現任人員内揀員升調聽該督照例具題其對品補用者如有欽奉特旨留工之員尤儘補用至各項人員先用該督保奏奉旨留工之員一人次用次儘仍赴原工一人兩項相間輪用先儘無人仍用次儘次儘無人仍用先儘輪用四缺後至第五缺用捐納分發試用並投効分發試用一人俟一年後經歴三汛果能勝任出具考語保題送部引見恭請實授如不勝任立卽調回另行遴員題署等語今下南河同知一缺輪應次儘到班何師范旣奉扣補旋卽病故河工無其次之次儘人員其後出之運河同知昨經臣以河工本班儘先同知龔秉彝題署在案惟查有先儘同知何保榮現年四十六歲浙江紹興府山陰縣人由監生捐州同投効南河大營防守閿潼及赴陜剿匪出力保奏同治十一年三月十七日奉上諭着俟選缺後以通判歸候補班前先補用欽此遵例在黔捐局報捐州同三班指省分發東河並捐免補本班以通判歸候補班前先儘用請咨赴部光緒二年四月蒙欽派王大臣騐放五月初十日到工關隴肅淸案内賞加同知銜三年七月丁母憂回籍服滿起復請咨赴補因患足疾就醫半夜鄰居起火延燒咨文無憑赴補於七年三月十一日經浙江撫臣補發咨文於四月十八日領咨回工是月内據該員禀稱捐歸先儘班前先本班儘先補用咨部註册正月内奉部覆准其起復五月内河南糧台詳該員籌解恊餉出力保奏准俟補缺後以同知補用十一年祥河廳搶險出力保奏十二年六月内奉部覆准該員另核請奬改奬賞加四品封典並查明該員在河南糧台轉運出力經河南撫臣涂宗瀛保加四品頂戴十三年六月内准吏部知照奉旨允准註册在案鄭工合龍案内奏保仍以同知留於東河歸候補班前補用十五年七月初七日奉旨依議欽此該員年力正强辦事勇往深知緩急熟悉情形歴派防汎帮搶要工均著勞績現署下南河同知改章一切辦理裕如若以該員署理定收指臂之助雖該員先儘班次已過與例稍有未符但員缺緊要人地實在相需例得專摺奏請合無仰懇天恩准以何保榮署　下南河同知實與要工有裨俟經歴三汛試署一年期滿果能勝任再行保題實授送部引見臣爲要缺得人起見理合會同河南撫臣裕寛恭摺具陳伏乞皇上聖鑒訓示祗遵謹奏奉硃批吏部議奏欽此 
 
