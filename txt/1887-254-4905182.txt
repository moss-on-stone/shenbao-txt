# 1887 - 254 - 4905182

 

Page 1

 
 
[新印曾文正公書札出售] [  申報館啓]  
　　曾文正工勛業文章彪炳寰宇觥觥大集久付棗梨本館前將向未刊出之家書一種印行海內鴻儒爭先購致茲又經景賢書屋覓得公之書札以新鑄鉛字印成中皆　名公鉅　之函或講戎欘或闡理學或詳漕政或考鹺網要皆確切精詳原原本本而校對之心細印釘之工良尤爲有美畢臻眾目共賞計二十七卷都二千八百四十一首又續鈔六卷都二百九十二首現已告竣定於八月初四日出售每部分裝二十本價洋一元六角諸君子有先覩爲快者至本埠申昌書畫室各書坊及外埠各申昌購取可也如欲躉購則請至本館帳房面議 
[代印大部書籍] [  圖書集成印書局啓]  
　　茲本局圖書集成將次完工現所排存者只有二百本光景現下排字襄校諸人已空如貴客欲印大部各書望請來局議價或問申報舘議訂均可共書可連印其價比石印價亷限日完工若現下動手每月可印大板原書一百本過二個月後每月可代印二百本之多如五百本一千本原書可二個月半五個月完工墨用上等歷久不變卽如本局所印圖書集成已閱三年並無變色此其騐也再本局房屋寬大排手及校對幷機器諸人共有二百八十人左右故能出書如此之速至校對先生現在多是十分熟手章程甚好幷無差誤又本局除印圖書集成之鉛字外現添二種新字一係三號方字一係長樣之字若諸公欲排新字及做鉛板等均可代勞其價總歸格外公道望光臨是幸 
[國朝元魁墨萃出書告白] [  點石齋代啓]  
　　墨卷之選大抵取材近科如十八科會墨七科鄉會僅見而止未有遠自開國近迄當代彚二百四十餘年春秋兩　有目共賞之文萃而成帙者也今怡　主人延請名宿彚取　本朝歴科會試及各直省鄉試元魁硃卷至光緒乙酉科爲　選爲墨萃計文二千二百篇由本齋石印訂成十二本選校精嚴印訂工雅外裝錦套准於本月底出書每部收回工科洋三元躉售格外從亷如蒙賞鑒請至三馬路申昌及陳興昌棧面議此佈 
[巡丁切宜愼選論]  
　　嘗言自有鹽捕而私梟之黨益多自有巡丁而私士之弊益甚此非僕一人之偏見也蓋官鹽貴而後人之食私鹽有多販私鹽者見有利可獲自必趨之若鶩官乃因其有礙於官鹽之銷塲而捕之　迹已近乎與民爭利不知鹽捕愈多則販私者患其捕獲必也糾黨連檣持械預備而後敢行甚而舟中置砲公然拘捕此豈盡私梟之無良哉向使不予捕緝則彼私販者每人日鬻數斗鹽以自餬其口到處可以求售無須瞻前顧後又何必結黨橫行以自惟法網也乎私土之弊與私鹽同不過土非日用所必需不若鹽之等於菽粟布帛必不可少故議增厘稅不妨加嚴然自稅釐統歸洋關收取而後竊以爲走私之弊庶可免乎而孰知其仍有所不免而且巡丁滋事日見其多蓋洋藥之稅釐歸於洋關而巡丁則不歸於洋關另有緝私之局專爲查緝倫漏而設自是而巡丁之外復有假冐巡丁者緝私之外又有無端勒詐者甚至初一日報中戴有查私竊衣一事其地在往來吳淞之大道其衣上有某號巡丁字樣其口音則皆係江北寍波等處而其所搜者乃江南提督軍門之衣包而卒之查無私土一閧而散家丁查點包內已不見外套一件嗚呼尚復成何事體哉夫既有某號巡丁字樣則不難按圖以索當可望卽日破案然迄今尚未查出尚須由蔡太守函致緝私局查究則恐衣上號頭亦不足爲憑何則巡丁又有眞僞之分也是日軍門因往吳淞拜賀曹軍門太夫人之壽誕隨從止有家丁一名挾包以從其後若輩斷不知其爲軍門夫是以敢於肆行無禮然幸軍門親遇此事尚可以告知地方官而發其覆設遇平民則又從何處訴寃耶吾因念此等地方此等巡丁平民之受其魚肉者當不知凡幾矣巡私之舉所查者走私而已乃有等無事生風明明有分運單可以作証而或指爲印花模糊不能辨認必須送局查核遂不問皂白挾之以去夫印花不過印在紙上而糊於土皮能有多少堅固一再摩挲紙已拭夫印花不可辨認然分運單則不可假也乃必携至局中其有脚力有人情者查得無悮或尚可將原土領出否則竟可置之不問或少給一隻半隻凡若此者官憲何能盡知而巡丁之上下其手者其弊至於如此儘有小本土店明明官土因中途被扣未能幾卽時領出店中不能周轉以致倒閉者然土業中之受累尚屬竟中事也巡丁之設到處巡查間有鄉人偶購得一二元之土或亦爲其所窘又有身邊本未有土而寃遭搜查或有値錢之物隨手攫去如譚軍門之衣包也者此其流毒於閭閻爲患於行旅尚可言哉或曰此等事巡丁斷不至此要皆地匪土痞無業遊民假冐巡丁者爲之不得概責之巡丁也然苟無眞巡丁安得有假巡丁且苟眞巡丁果皆奉公守法絕無一毫寃誣不法情事則彼假巡丁亦不敢瞻大妄爲至於如此竊恐眞巡丁與假巡丁仍是一鼻孔出氣者耳昔在咸豐季年髪逆猖狂官兵屢挫民間莫辨其爲兵爲賊蓋明明見爲官兵而忽然胡哨一聲號衣反着卽盡變而爲賊以此計破名城劫巨鎭人以爲此賊之詭計也而不知細加查嚴則官兵中實無不與賊通氣倘非曾文正特募楚軍出而痛剿則不知髪逆之禍伊於胡底夫賊與官軍尚可以通同一氣而況現在所招之巡丁無非平日遊手無業之人朝爲巡丁暮仍失業者有之要無非自家弟兄多年朋友　欲假冐巡丁而向乙借取號衣不能不借給也乙欲藉緝私以作弊而囑甲爲之相助不得不盡力也若此則有巡丁反不如無巡丁之爲愈矣吾則以爲巡丁之設既爲緝私起見則但須認真挑選必求誠實明幹者而用之又時時申諭令其專心緝私不得在外生事假如有譚軍門失衣之事卽使果非本局巡丁所爲亦必責成巡丁嚴密訪拿將冒充之人緝獲至於巡丁平日之弊必當時時明查暗訪有犯必懲果能用得其人則庶幾緝私可以得力而又無害於人人則不但不怨而且有不勝欽佩者矣主其事者曷不圖之 
[詳述金陵拿獲會匪正法情形] ○從前惟起岷江迄吳淞有哥老會名目近則新疆閩廣已積重難返而貽患亦遂不可問推原其故實綠凱撤者多不得如東山零雨之思歸未免流於亡命以此會始亦以此會終由是人人指哥老會謂皆　殺矣七月廿七日夜過半忽有洋鎗隊多名由江寗府擁一人出趨笪市橋梟首　係會非之渠魁時已夜深居民未暇龍　燈執途人而問之也然其機密則爲向所未聞越日始悉殺者湘人楊姓官職保至都司聖眷僑萬花牌樓之小營前緣前日大雨有兩避雨者蹲營下暝色已動楊怪其久不去問之則　無所歸對楊憫其窮各飼以飯飯舉兩人乃出橐中物以報一飯之德楊更稍給其値詎旋破案上元縣差役同詣起贓時楊他出差役見楊妻弱息可　便肆胆前搜其篋篋墜地育旗幟等物爲黠役所瞥見拾而藏之袖正喧嚷間楊適歸遂於差交歐差卽乘勢擁楊走既見宮呈出所拾之旗幟楊語塞陳大令叱上大刑楊厲聲曰士可殺而不可辱大丈夫不效兒女子自供可也乃供出在 
　　 
 
　　　 
 
 

Page 2

 
 
　　金陵結納已十年已名在會中次序第六其長曰老冒近已在廣東拿獲被殺其餘在某府州縣言之不諱陳大令立卽帶同差役詣所居處抄出圖記一方恍惚印章大小又往來信札數十函又會中姓名薄一本密行工楷內載某爲刀筆吏某爲屠酤兒某受一廛種菜某託兩槳刺　皆注明年貌籍貫所爲何業或在某方稱雄長與否一目了然惟有一種人昔爲俯出胯下之韓信而今建旗鼓昔爲織曲爲業之周勃而今擁弓刀若是若非令人怪老子與韓非同傳問所以且斥其妄答以升沈所致無戲言陳大令一一拷實卽帶人上府請府太尊逐加研訊面騐禁物楊供如前江寗府以事關重大又閱不載姓名之信稱於八月初六日來會金陵語殊狂悖非夤夜上院恭請　王命則遷延時　難保不謠言四起遂立赴督轅將案情偽物分晰明白面稟宮保曾宮保知若輩胆大妄爲必有趁　輪北上挾淪落異響爲詞煽惑眾聽者正擬令中軍傳諭官僚兩途早自量力毋令鄧禹笑人適江寍府以此案上陳因拔令箭一枝交江寍府立卽梟示不動聲色渠魁授首反側潛消七月杪地藏　延期　在淸凉山麓寍俗於前三日卽傾城上山進香無論男婦老幼一家彼此　替總以三日內得跪蒲團上　拜便一歲無災無難因此人山人海甲於各香市是日忽謠傳廿八日男婦有進香者當遣六丁六中髡其首　動街巷莫詰由來向例　木唱山下已有人行及是天將曙猶稀走者迨聞楊已正法不覺人人胆壯且自笑適來之何其愚消患禾萌李太尊眞不愧江左營夷吾矣或曰楊臨刑時頓足自恨誦出師未捷身先死長使英雄淚滿襟之句謂庸奴　我蜉蝣不知旦夕牁牂自大夜郎正不知兇橫者自視爲何如人也本日已就花牌樓之石路旁竪一桿懸自於上俾往來者知罪在不宥如此 
[楚北火災彚紀] ○上月二十二日下午四點鐘時鄂省武昌城內海馬巷口某爆竹店劃取自來火試燃鞭爆悮將用剩之自來火梗擲入　爆竹籮中登時火發勢若燎原延燒左右街鄰二十四家約歴　點鐘時始行撲息是處距糧道街甚近當火勢炎炎之際水龍齊集施救直至告熄方各折　同日晚上九點鐘時漢口張美之巷林正茂炭鋪門亦報失愼火已冐穿屋頂幸　腐司汲取腐水灌澆始免於難翌日漢鎭苗家碼頭某雜貨店偶遺火星遽　上幟幸得救息不致成灾幷聞此二日中火患共有八處云當此天時久旱物燥風乾鋪戶居民可不愼之又愼哉 
[揚城大火] ○七月廿九　下午揚州鈔關門外上口某姓草屋失愼烈烈轟轟不可響邇城內外各水龍聞警飛至文武印委亦陸續會集約兩點鐘之久始得熄滅計焚燬　屋草房三十餘家內木　船　板廠居其千喪貨甚多所可　　城內李　　巷正對火塲當火幟時火燄乘風直上飛過城牆巷口某姓住屋燃着如摧枯拉朽一霎間兩姓房屋頓成灰燼事後查得城內外共燒斃男婦大小四名口受傷者　人當經好善者分別撫恤殮埋醫治至起火之由傳聞因某船廠月終酬神燃放鞭砲砲紙炸落茅　之上以致吳回氏稅　云 
[都門紀略] ○承修昆明湖武備學堂等項工程之興隆木廠向海軍衙門請領銀七萬兩用車拉運回廠○三海安設値班一切事宜前經登報兹聞內外圍値班官兵應酌　日支　分刻已議妥不日卽可入奉蓋三海海內外圍各朱車直班每朱軍派官一員兵十名官　支　跟一錢兵八分內　各朱車由內務府三旗護軍營撥出官兵輪班値宿應日支　分銀卽由廣儲司給發外圍各朱軍擬派神機營各步隊八旗滿蒙漢驍騎槍營練兵十處槍營練兵步軍營練兵並神機營抽調八旗滿蒙漢練兵分班輪値應日支　分銀由神機營給發　抽調練兵　項官員無幾而兵則數逾二萬分班値宿官不敷用擬將八旗滿蒙漢閒散世職自子男輕車都尉騎雲騎尉恩騎時暨尚無要　之世管佐領驍騎　校等官輪流更替帶領抽調練兵値班上宿至入値紫禁城內協巡官兵原由馬步各隊調出一千名分作　班入値現既派各步隊入宿　外値班卽應將協巡之兵　歸本隊所有協巡一差卽令各項馬隊官兵入値以均勞逸○內務府掌儀司具奏七月二十五日　仁宗睿皇帝忌　應祭　奉先殿　壽皇殿可否親詣行禮之處請　旨遵行奉　旨朕親詣壽皇殿行禮欽此已由掌儀司分行各處一體查照辦理矣○戶部行文各旗營所有各衙門遇有應領餉銀等項例由該衙門出具印領差官赴部投遞嗣後務於前期卽令承領官赴　投遞並將承領之銜名　明由該員於名下親自畫押俟領銀時再行核對○左翼　尉長君飭派技勇兵及步甲等於左翼所轄　旗地面街衢　巷畫則訪拿著名土棍匪徒竊盜夜則分道梭巡密搜窩匿賊匪之家幷時於夜間親身巡察凡遇　觀寺院及車廠炭廠菜園　房各處逐一查核保狀倘有不符立拿根究云○廿一日晚八點鐘時天大雷雨狂風怒號溝澮　盈積潦滿路至鐘鳴九點雨　始捲　而回聞京城西北一帶驟下氷雹細僅如米粒不致有損田禾云○日前伯邸忽患痰疾經御前太醫診脉立方投以良劑勿樂乙喜卽日可占也　海軍衙門同戶部具奏略謂前　籌備東三省練兵防邊經費指撥各省每年　　餉銀二百萬兩兹屆一年期滿　解之銀尚有一百三十餘萬東北練餉原屬要需豈得如此延玩請　旨飭催各省迅速　解以濟要需而固邊防當蒙　兪允刻已通飭各省矣○七月二十日李傅相奏稱查得天津練軍　字營馬匹不敷應用已派都司范天貴赴張家口喇嘛廟一帶採買五百匹入口回營時所有經過關卡請　飭戶部轉飭一體免稅放行聞此奏已邀　兪允由戶部飛咨張家口崇文門左右兩翼天津關一體遵行矣○前報紀興隆木廠商人馬得春因辦南海工程由天津購買花梨檀等木運京被通州坐糧廳扣留一節嗣經戶部飭令該廳先將　料放行其應納稅銀按照稅則開明詳報戶部刻坐糧廳核計應納稅銀三十三兩有奇開列清單詳報戶部戶部卽轉咨奉宸苑核辦云○七月十八日夜四更向盡後門大街隆和茶葉鋪不戒於火幸街上更夫瞥見率領多人叩門喚起鋪夥拔關而出得免性命之虞左右鄰皆受虛驚未經田旋經李之親串從中調停許給妾母白銀五百兩及按月養膳費數十千再高搭蘆棚爲妾誦經數日安葬祖塋兒女皆衣缞絰妾母允之乃於七月中旬具結完案矣 
[彭蠡秋濤] ○七月望後某日有某甲者在武穴誘得一三歲男孩帶至九江寓居新壩某飯店揷標出售連日無人問價致積欠飯資千餘文妙手空空進退維谷乃頓其狠心於黃昏時帶孩至大關前龍王廟側推入江心孩號哭一聲驚動鄰人某乙趕至江邊見孩浮在水面知甲非善類卽行扭住研詰緣由適來一划船將孩援起時孩尚未死自言父在武穴爲縫工甲係舅父云帶我到九江看會不想藏匿數日推入水中眾人喧鬧甲乘間逃逸有孫某　憐孩窮迫暫爲撫養一面專人往武穴招其親人來領此亦陰行其德者○上月二十七日晚三更時九江城內趙家花園前某姓茅房失愼延燒八九家約歴一點鐘火燄始媳事後查得某姓用紙撚照路燃着茅　以致燎原勢盛幸文武各員及營勇趕上救援方得撲滅云 
[俎豆常新] ○左文襄公令名垂竹帛勳業炳寰區入閩兩次偉畧豐功尤彰彰在人心目閩人望之如泰山北斗每圖公之形像置諸家中昕夕供奉香火事之如神明藉非有大功德於世何能令人欽敬若是哉七月廿七爲公忌辰是日楊石泉制軍暨文武官員均往水部外相祠拈香致祭讌飲而散冠蓋紛紜殊形熱鬧 
[巴山話雨] ○宜昌來　云江水前經退落上月初十後又漲五六尺閱日卽消江行之船殊多不便○巴東某生設帳歸州偶讀貨殖傳思步陶朱猗頓後塵遂於舌耕之暇小作經營一日僱船裝煤炭來宜借本地靑皮錢二千以供薪水靑皮卽將炭起剝三十　謂此種炭每担 
 
 

Page 3

 
 
　　衹値二百文可以錢炭兩抵矣生不允控諸地方官官拘靑皮押追炭値給生　回○施南府人百姓餘名逃荒至長楊縣所過之處人家多有失去銀錢者遂疑其中必有習鐵算盤之人暗中攫去現該縣邑飭差驅之出境不准逗遛矣○大憲欲在巴東野　關設局徵取漏捐私土已有派員前往總理其事並檄調後營游擊某君爲之保護彈壓○宜城溝澮久不疏通現經府尊札　本地紳耋募捐開　其費分作三股每股捐錢三千千三股云者一爲鹽商一爲本地殷實之家一爲城內外　鋪戶云 
[釋菜上儀] ○昨爲丁祭之期黎明時蘇松太兵備道龔仰　觀察提右營陳鈺卿叅戎松海防同知劉乙　司馬上海縣蒯虎臣大令左堂顧二尹水利廳鄢主簿捕廳許典史等均朝冠朝服恭　　大成殿幷兩廡行禮蹌蹌　濟誠上儀也 
[預備接] ○上海縣蒯大令因出使德意奧等國大臣洪文卿星使新任兩江督憲裕壽師將次莅滬是以飭辦差家丁在金利源碼頭搭盖五色蓬帳掛燈結綵幷搭彩牌樓一座兩邊吹鼓　東西轅門等一律齊備聞憲節於今明內定可抵滬云 
[喜占藥] ○英會審員蔡二源太守因病請假幷　龔仰　觀察札委縣署帮審委員宋莘樂二尹權代訊案各情已列前報兹聞太守淸恙已將　痊不日卽當銷假視事矣 
[不認兇毆] ○昨報列騐無傷痕一則前日上海縣蒯大令騐屍後卽函請製造局總辦聶仲芳部郎飭局勇將兇手桂生幷同伴陳二蔡佩張和等四人送案至晚升堂訊究桂生供稱劉在局做工偷懶經小工頭戒斥數言小的惟略爲規勸矚伊認眞做工伊卽將小的兇毆小的並未還擊且伊平日因狠異常大眾咸知後被劉司專稟明總辦停歇生意小的實係遭誣求請超　陳等僉供當日桂生曾與劉大爭鬧經工頭勸開其毆傷與否並不知情大令飭將桂生管押陳等三人飭　送回製造局又函請總辦將小工頭幷十四圖地保送案備質 
[匿媳案結] ○寡婦萬姚氏前扭王五福至縣控稱媳婦王氏卽王美英被王藏匿叩請嚴追帮審委員未二尹研詰之下王供稱胞妹美英在姊夫錢鶴鶴家習學紡織後被錢佔爲簉室求請提錢究迫可也二尹遂飭差將錢提案訊押着交美英前日錢在押所央人將美英交案帮審委員吳司馬向之訊究萬姚氏求領美英回家錢供稱妻妹美英因萬家衣食不周故來小的家帮同絣織前未佔爲簉室　求明鑒美英供稱丈夫不務正業日事遊蕩小婦人因往姊夫家紡織度日並無別情司馬再三盤詰美英矢口不移司馬飭將美英交萬姚氏具狀領回錢叱退王着遵斷切結 
[搜獲銅洋] ○法包探查得有甲乙等人日在新街一帶形跡可疑卽偵探知其住在近處長豐客棧旋到該棧查問據云是溫州人來已三四天現在卽欲動身已將船票買定棧中有洋一百三十九元銅洋二十二元包探以近來租界販賣銅洋者日繁有徒卽如前者誠和錢莊之事難保　若輩所賣回明捕頭卽將人洋一倂拘進候訊 
[瘋僧續述] ○瘋僧林泉在英租界見中西捕則吐痰汚衣拘送公堂由宋二尹飭差將該僧交陰陽學驅逐出境等因已列前報閱該僧到陰陽學卽大聲曰爾等送我到妓院何爲陰陽學怒喝笞責二十板押令出境後該僧又在公　聲言尚有摺扇手巾包內有洋五元又言二十餘元一味瘋話後不知所終 
[請釋工人] ○虹口天后宮之左旁港灘起築馬路向西至老閘大橋龔仰　　察同上海縣蒯虎臣大令會同美總領事往勘時見有工人挑泥塡築出灘有碍河道諭令停止後該工人等仍舊挑塡由該處巡防局員應　飭拘工人四名送縣訊供押俟傳到石姓陳姓再訊已列前報兹悉該處地基係石姓向西商瑪禮遜租得石僱陳包塡低處豈知陳　僱各小工見揷有旗幟誤以旗幟處爲界其實工部局所揷之旗不過爲道路之標識並不欲佔官　且其時石有事回寍波原籍及來滬得知前情赶卽督工將所塡之泥挑去一面由瑪禮遜訴明美領事照會上海縣請將工人四名開釋幷諭石赶緊將泥挑完悉照原式再行候示 
[英界公堂鎖案] ○包探王阿二稱昨見有人在翁阿三之押鋪以大錢六十文換小錢百文爲特告知捕頭到該鋪搜得小錢六千五百文當拘翁送案小錢呈堂翁阿三供潮州人開押鋪小錢係陸續剔下來者不敢販售私　小錢宋二尹察得小錢一色斬新定非剔下來積存者隨飭一倂送縣根究○捕送在路爭毆之一起人請訊何二兒供拖東洋車被同爲拖車之朱阿毛借用燈籠向索不還口角起見乞恩免究何三兒供二兒是我兄　向解勸朱阿毛供借燈籠交還暫遲現已還伊宋二尹謂　起細微一幷開釋　再擾衅于咎○傳阿狗稱失去馬車上玻璃燈豈知　同業人金阿根　竊欲賣我之友人知係我之失贓關照前來報捕拘案金阿根俯首求　宋二尹隨判金阿根管押七天以示　懲贓交傳阿狗領去○金阿木稱失竊衣服報由捕房緝獲人贓今蒙送案　辦施學　供崇明人行竊原是該死然係初犯尚求施恩宋二尹隨判施學新發捕房管押十四天贓交金阿木領去○包探戴金寶稱拘獲積竊王阿海搜出許多押票吊贓係衣服銅錫等件係王阿福謝張氏徐春芳之失贓惟照報失單尚少　件問　阿海則稱原贓均在又有日本人報失之衣物亦係王竊無從吊贓王阿福　張氏徐春芳等各失主均投案請領贓該包探又稱王阿福屢犯行竊前已懲辦查明前案懲辦緣由開呈請鑒王阿福供浦東人　次犯竊原是該死尚乞施恩宋二尹謂王阿福屢犯行竊不思改過實屬怙惡不悛判發捕房管押三个月贓交各失主分別認領○包探送違章放鞭砲高升之沈桂亭請罰沈桂亭供在泰康祥　棧爲轎役昨因打醮主人命我放鞭砲宋二尹查　向章違章放鞭砲者罰洋三角賈副領事謂沈放鞭砲之外尚有高升請罰洋半元二尹謂此亦有分別乎隨照罰洋半元撥充醫院經費○楊阿雲稱爲轎役常失竊轎上排鬚痰盂門簾等件賠不勝賠昨撞見陳阿生竊取排鬚痰盂奔逃追赶時已被將贓拋與他人當衹獲住陳阿生交捕送請究追陳阿生供無錫人向爲皮匠因患痧至藥鋪索痧藥卽在轎旁呑之詎被指爲剪竊排鬚及痰盂被搜無贓更無剪刀及被交捕　言情願認賠伊不依致仍拘案宋二尹謂陳阿生既未犯竊何致認賠或者拋與他人接取隨判令酌償了事○捕送在路爭毆之蔣阿二何友山請訊蔣供江北人向爲皮匠現在龍飛馬房爲馬夫有同鄉人何友山先在馬房常欺負我故與爭執何友山供與蔣同處爲馬夫並未欺伊不知伊何故向我饒舌宋二尹問究因何故起釁蔣何均稱不知二尹謂天下無無故而起衅者此事殊不可解一倂斥退蔣又稱實因何先在馬房總要我請伊酒食稍不遂意遇事尋釁如放伊出外勢必如前受累二尹謂此亦有故且察何非安分之徒着覓保具不再與蔣尋釁結始准開釋 
[法捕房瑣事] ○洋涇浜之賭攤　捉隨有前日經法包探獲到連次望風之田某解公堂判責一百板枷一個月前日因王司馬未臨捕房尚未發落而昨日巡街捕又在該處兩次捉到望風者兩人拘入管押諒於今日解案也○前提法捕房巡捕拘進吵鬧之一起人計四男一婦捕頭詰其所爲何事則皆不能出諸口隨卽分別管押候爲解案有知者云總不脫烟花兩字也 
[上海與昌棧內文報局內高易內三處協賑公報解第四十一批山東賑欵一萬兩公啓] ○啓者前因東賑急迫懇請各處善士解囊慨助當曾登列新報想蒙公鑒兹承各善士惠助賑欵幷由敝同人湊成墊　平銀一萬兩內計與昌文報兩處各解三千五百兩高易行解三兩千作爲四十一批卽日彚解潘振聲先生兌收資下游賑需爲特登報布聞仍祈源源賜助是所切禱[  公所粵閩江浙同人拜啓]  
 
 

Page 4

 
 
[意琴室主將有八閩之游賦詩會別讀之黯然言愁找始欲愁柳作四律送謹步原韻卽請政] ○拔劍無端起百憂天涯風雨獨登樓　歌入聽輕離別鴻爪隨緣感逝留文字苔岑關　性海天花月總如秋與君別有臨歧約明歲梅開話遠游　新詩贈我動離憂突兀驚看五鳳樓空谷蘭芳成獨賞高山琴韻爲誰堊江淹詞句難言恨宋玉愁心易感秋一切綺情都懺盡從兹橐筆賦淸游　一從識字始多憂每到相思獨倚樓詩　客邊供跌宕雲萍天末任勾留熱情誰識塡　滿冷信空驚點鬢秋及早閉門歸箸述好將玅筆記前游　不解離愁不識憂元龍豪氣一憑樓鳳鸞何事常漂泊鴻燕原知有去留交到忘形憐久別人因多病怕逢秋相期歇浦重來日尚欲從君秉燭游[  天南叟王韜拜草]  
[吉仙姻母從召樓郵贈章捧誦如晤儿筵渥承綺注感級殊潔不揣冐昧學吟六絕直類蛙鳴知布鼓雷門適足貽譏大雅謹呈妝 
[閣尚乞政之] ○遠道頒來一幅　平安兩字語纏綿何時重剪西窓燭細訴離懷倍黯然　曉鶯啼遍兩聲中夾岸桃花樹樹紅猶記絳帷頻問字劇談春夜樂無窮　麥秋天氣半　晴蕉綵　前動客情　愛課餘清暇候好將奇字問分明　細雨斜風聽未休靑燈靜對數更籌自從一別音書隔悵望停雲幾度秋　妝成侵曉坐書帷　讀諸　在費苦思臘鼓聲中歸櫂急送行媿乏數行詩　枯坐妝臺憶玉容明月庭院一聲鐘私心擬放潯溪棹欲向尊前話別悰[  南沙湘雲女史盛世婉拜呈]  
[蘇省撫轅抄] ○二十六日調補上海縣裴大中引見回省○二十七日藩轅牌示照　無錫縣知縣裴大中業經請調上海縣現已引見回省應飭先赴調任署理限於八月初四日來轅給札赴任○二十八日指芬　蘇補用知府　寶書浙江人同知銜指分江蘇儘先補用知縣羅遵祖四川人新班先補用知縣孫寶穀浙江人均由京引見來省稟到籤分江蘇截取候補同知惠榮正黃旗人稟到候補同和恆坦稟　　　憲委解制錢赴都揭傳淵稟知奉飭分蘇差委 
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣東官報] ○藩憲牌示茂名縣缺委試用縣章毓桂署陽春縣缺委試用同知趙起鵬署羅定州缺以迴避直隸州曾紀渠奏補海豐鵝埠司缺委從九品李承祖署新會沙郵司缺以鎭平羅罔司聶進脩調補高要橫查司李畇飭赴本任潮州府經歷潘志賡詳請與廉州府經歷李　慶互相調署 
[邗江官報] ○七月二十六日北掣錢司馬稟辭回署二十七日崔分轉槐嶺從西岸來楊公幹二十八日徐觀察文達到揚鹽捕營曾都戎由省回許分轉開文辭解京餉 
[鄂渚官報] ○七月廿六日候補縣丞楊煥文奉泉憲委留查仁壽二下鋪差稟知十七日新選鄖西縣典史王芳來省稟到十八日候補同知方藻見辭解六批制錢赴京候補縣朱世守稟見接辦牙釐局文案差候補縣丞戴立謙見辭赴湘口厘局准補江陵縣沙市巡檢符秉忠謝行知候補巡檢陳遇春奉泉憲委留帮查蛇山東二補差稟知十九日候補縣曾衍勳奉漢陽府委漢陽府屬五州縣辦保甲事務稟知藩憲牌示圻州大同巡檢員缺詳請以海防新班先用巡檢李德悅咨補二十日候補主簿范炯奉藩憲飭知部咨准予獎敘稟謝新授兩准鹽運使福裕自新疆赴任來省稟到見候補縣梁家鈺奉臬憲委赴圻州會審稟知朱桂馨奉藩憲委赴圻水查勘水災情形稟見知藩憲牌示廣濟縣知縣印務詳委補用知縣祝汝嘉公安縣知縣印務詳委優貢試用知縣李增榮俱署理藩憲衙門督捕文巡捕曾紀符稟知赴上海接裕制軍差使廿一日候選通判吳保福奉兩江鹽院委辦宜昌掣騐局來省稟到見辭廿二日候補同知侯喬果稟見謝奉委辦野三壩藥土局題補巴東縣蔡迪康稟辭赴宜昌掣騐局本任天門縣邵世恩孝廉方正知縣藍佩靑候補從九余永淸俱奉藩憲委赴監利等州縣公幹稟見 
[嘵諭災黎] ○欽加五品銜賞換花翎補用直隸州知州用署湖北德化縣鐘爲出示嚴切嘵諭事照得本年桑落赤松等鄉被水之區迭經稟奉上憲此准動放積穀散賑分諭紳首督同保長查明極苦貧戶口造册呈候核給久經出示曉諭在案本年水勢入秋卽見消退現已歸槽田畝大半涸出卽低窪處所亦可設法疏消爾等自應回歸鄉里聽候按戶查賑一面補種秋糧藉資接濟盡人事以迓天庥方爲奉法良民從前水漲之際桑落鄉等處偶有灾民來城尚係迫於棲止　所且爲數無多當蒙道憲體恤灾黎督同本縣酌給川資回鄉安業詎意無知愚民仍懷希翼各以請給路票爲由日前竟有二千餘人相率來城顯有棍徒　惑尤難保無別縣流氓　跡其中本應照前示飭差查拿倡首究辦姑念皆吾赤子不忍不教而誅除此次來城灾民已悉數遣回外刻奉道憲面諭現既查放穀賑以後凡有輕舉鄉民藉詞來城概不再給錢文如敢藉眾滋事從嚴拿辦等因合亟示諭爲此示仰灾民人等知悉爾等須知現在散賑老弱極貧可以得穀餬口少壯次戶可以趕緊謀生且水濱生計尚多何難捕魚爲業婦職女紅是務更宜紡績佐資毋庸遠道來城轉致荒廢本業自示之後如仍有此種災民紛紛四出非逃慣戶卽無籍流氓决非安分良農除停止資遣外立卽派差押令歸鄉倘敢恃眾滋事卽予從嚴拿辦查係某村人戶卽將該處穀賑一律罰停示懲並將不行阻止之甲長地保倂予提究斷不姑容凜之切切特示　七月二十五日 
[來書照登] ○清淮爲九省通衢要道舟車南北冠蓋往來求有一善士終年盡心於賑務者而不可得山陰姚祉鄉鹺尹印錫麟兩淮候補鹽經歷也數載以來在淮常川代募賑資計已不少今又蒙交到賑欵當卽匯寄陳竹坪先生處掣取收條送登申滬兩報以昭大信夫天下之大各州縣中盡人而如姚君之苦口婆心任勞任怨亦何難起百萬災民於水火而登諸袵席也翹首雲天不禁和南合十爲姚軍加官晉爵者頌　秦郵丁鏡齋謹識 
[助賑摭要] ○問天道於芒茫咨嗟搔首憫羣飢於息息憑藉仔肩七月二十八日潁川氏善士求合家平安幷求病速愈由吳日卿尊兄交來九八元七十三兩三錢二十九日愛日書屋善士求宿病卽愈由杭州程式章翁　晉甡莊來司庫平銀一百兩合九八規元一百零九兩二錢本月初一日紹興無名氏善士洋一百元遂園主人由協源莊來五百元補讀山房高善士今値大慶將水陸道塲資移助九八五平銀一百兩批見九八規元一百零三兩六錢六分三厘由招商局來　潁川之望族樂善惟勤　憂日之官箴行仁不怠遺書補讀稱觴忍逐乎道塲遂願好修握算儘賙乎災域抑且不求共喩勿涉自欺恤患多方霑恩逾格矣　上海北市絲業會館籌賑公所愚弟少欽施善昌謹誌八月初二日 
接本埠尚仁里林湘君校書筠函得悉自春迄今屢承姊妹行邀聽戲曲理合擇期酬答以謝盛情因聞東直等省頻遭水患願以戲資洋二十元助賑除將移緩就急情形登報外擬五言一首呈霧裏看花客海上忘機客北濠居士花縣後人靑藜閣主人吟壇郢政　○太息時艱者湘君本姓林轉移　橐惠刪汰管絃音　面嗟飄泊娥眉費斟酌陶情原瞥眼濟困此驚心莫問優伶舞休勞姊妹臨行權修德妙軼類救救災深剴切言霏玉通融術點金仁風欣乍拂巨浪愴　侵迹　歌樓畔名揚歇浦潯題箋傳窘况搦管　長吟　校書　吟詩　可歎茅檐苦　防麥隴沈居然明大義恤患動人欽　籌賑公所笠澤刦餘生稿 
[小詩四絕句卽贈玉洲仁兄大人吟壇淸鑒卽乞大雅斧正] ○壯心司馬題橋株豪氣元龍百尺樓劍瞻渾然神入錬鋼繞指十分柔　散仙隊裏詩千首年少塲中酒百杯磊落雲根瀟灑竹胸懷今始爲君開　美人名士總千秋花月春江夜色幽情海無涯深轉淺可憑慧業　除不　凌風漫作海南行楊柳依依別緒生有約霜天黃菊會持螯把酒醉江城　秀水弟蒲拜稿丁亥夏六月初旬 
[酒後疉留別韻呈高昌寒食生] ○良會躬逢足解憂吟懷同寄酒家樓果然杜牧三生幸又作平原十日留我輩胸中元坦白先生皮裏具陽秋西風勝餞從今記丹桂開時憶舊游○再疉前韻呈晚霞生　盛世何須抱杞憂一樽共話夕陽樓未來富貴期君共有用精神爲國留劍倚九霄　到地槎乘八月氣橫秋他年再訂扶桑約短棹相從海外游　春間君約余同游東瀛以病未獲偕往○三疉前韻懷舊　萍聚相思絮散憂浦東庭院水西樓紫雲曲罷仙音杳白練裙邊醉墨留兩地離心明月夜四山凉夢桂花秋倡條冶葉今非昔懶向章臺紀豔游○四疉前韻寄慨　萬里鄉關莽百憂那堪回首桂山樓袖中詩本閒情在巾上啼痕豔迹留明月片帆滄海路西風　笛浦江秋碧空無際愁何限且作天涯汗漫游　意琴室主未是草 
[七夕偶成] ○月明如水浸疎檽瓜果筵張競乞靈今夜明河橋架鵲不知何處是雙星　迢迢銀漢水西流地老天荒恨未休惟有嫦娥還豔羡羡他尚可訴離愁　悠悠經遂數星期歡會無多卽別離塵世惟知爭小巧別翻花樣鬥新奇[  惜紅生初稿]  
[雙蓮節後二日海上諸　流公祝百花祠香尉於徐園之又一村卽目偶成錄請諸大吟壇斧政] ○扇影衣香集眾仙花廊一帶燦金蓮瓊簫吹出情天月乞借淸輝照壽筵　蓉湖涵碧樓女子湘君林筠學吟 
[恭題古黟舒母余太安人入祀忠節祠] ○强飯爲歡已七宸[  桐鄉沈善保禾甫氏敬題]  
[意琴室主人將游八閩敬步原韻錄請葉君新儂秦君膚雨倪君景枚同政] ○　歌靑鳥報聲憂是否分襟百尺樓大海喜逢名士過高吟邂逅雅人留扁舟一葉乘凉夏破浪雙聲明月秋硯筆錦囊從此去壯懷獨向閩中游[  古吳綠萼館主金杏生草]  
[意琴室主人將作閩中之遊製詩留別海上同人用依原玉錄請桂笙式權兩吟長郢政] ○豈爲貧憂復道憂無端蕭瑟黯江樓荊州乍識歡如故閩嶠瀕行去莫留寂寞壺觴花月夜倉茫書劍海天秋鯤鵬將奮搏風　先逞圖南此壯遊[  策遊客葉慶頤新儂甫求刪稿]  
[舟中談小孫嘉瑞詢及肅郡初無子規不知其形聲何似因賦五禽言以博方家之一粲] ○提葫蘆山村野店不堪沽爲聖爲賢從所好一觴一詠卽吾徒誰諳彭澤醉中趣每向草參舍外呼淺斟低唱免俗無提葫蘆　割麥揷禾終歲勤動農則那老牛矻矻連宵叱秧馬蹲蹲隨眾歌日午揮鋤肌皯　雷轟破笠雨滂沱豚蹄私祝穫幾何割麥揷禾　脫却布袴倉猝脫來完逋賦破袴之直能幾何哀哉此外茫無措徧觀華屋綺羅　誰識茅　菅　苦吏役催租猶虎怒脫却布袴　行不得也哥哥周游豈如安樂窩破帽疲驢升屺　孤蓬短棹涉江河子羽斬蛟投　底孝候射虎向山阿驥雖千里奈老何行不得也哥哥　不如歸去回頭認取來時路　費金錢謁蹇修踏破鐵鞋無覓處管仲惟聞鮑叔知伯牙那必鐘期遇空山抱璞將誰訴不如歸去　[  肅州胡文炳末定草]  
[寄輓盛翠眉女士俚會三絕] ○怡色柔聲侍膝前無端紫玉倐成烟深閨伴讀原無分只結三生一面緣　乙酉夏晤於謙吉堂　妝成繡暇坐書帷福慧雙修見亦稀尺素尚留珠玉字香魂已化彩雲飛　分明玉折與蘭摧恨煞番風着意催屈指別來剛兩載不勝惆悵爲憐才 
 
 

Page 10

 
 
   
 
 

Page 11

 
 
   
 
 

Page 12

 
 
   
 
