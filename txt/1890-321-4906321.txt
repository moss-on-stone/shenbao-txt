# 1890 - 321 - 4906321

 

Page 1

 
 
[續解山東賑銀] [  申報館協振所謹啓]  
　　北地水災歴時未已災區太廣常有顧此失彼之虞兼之時値冬初嚴寒早至解衣推食更不容遲本館因又會同各辰所解銀一千兩以振山左飢黎惟是捐欵零星幾成强弩之末辦賑至此眞同無米爲炊所望慨發仁心及時行善俾璈嗷鴻雁不致倒斃於風霜氷雪之中此尤本館所望雲九叩者爾 
[二十四史第一次出書告白] [  圖書集成局啓]  
　　本局所印二十四史墨必選擇上品可保年久决不變色紙則一律用雪白速史略不參差本可早日告成祗以精益求精不免稍延時日茲巳操　二十餘史第一次先出晉書朱書南齊書梁書陳書魏書北齊書周書隋書南史北史舊唐書元史等十三史共書一百六十二本與股者加找　　銀三十元卽可持票前來提取并会第二三次書票各一紙其第二次至本年十月二十左右可出史記前漢書张漢書三國志新唐書新五代史　五代史遼史金史計九史第三次至本年十一月終可出宋史明史計兩史現在尙有股票出售每股洋五十元至第二次出書時韯止務　速來購取否則　書告　後當另定價洋也其書分盛木箱三口大小一式製極工雅惟取書時每口須另加洋六角此布　 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校響詳細分裝六十四本外加紅木夾梎六副可謂盡善盡義　　毫無矣三載以來購者甚衆所有工本　巳收回目下餘剩無多是以貶價出售每部核定實洋五元諸君子有欲悉本朝掌故者　臨申報舘帳房購取庶一經披閱如　列聖　　乎 
[儒冠談人說] [  覆瓿生稿於雪匣浜客次]  
　　昔海甯查伊璜孝廉晤吳六奇於西子湖邊問六奇曾讀書識字否六奇答教廉以不讀書識字不至於如此也孝廉壯其氣韙具言因贈之金以寵其行後果豐功偉烈彪炳一時可爲晚近來讀書識字人揚眉吐氣斯事也見諸說部雖爲　　　　　　　 
大奇未遇時憤激之談然英雄末路屈於庸衆人之耳目古今來不知凡幾此賈誼之痛哭阮藉之猖狂史書所載不禁與負盛名而無際遇者爲之同聲一哭也夫士人束髮讀書以至於冠儒冠衣縫掖翹然列於齊民之上而其致功之苦　　　　　　　　　　　　　　　　　　　　　　　　　　　　　　　 
不第晦明一室風雨一廬及其學無不博經無不通方將抱此有用之才以抒我上下五千年縱横十萬里之志而豈知時運不齊命途多舛竟以一衿阻覺向之孳孳於治國平天下之學術至於饑不能食寒不能衣返不如迂疎寡效者省此十年辛苦然至一籌莫展始悔讀書識字之誤我也亦徒爲美人遲暮之嗟矣蓋諸葛武侯能致七擒孟獲六出祁山世且哨以手無縛雞之力今天下之名爲讀書識字人大率類是肩不能挑手不能提問何以故曰自讀書識字以來日從事於勞心之詣並未嘗旁及勞力之事以此思之吳六奇之言不誠爲不刊之論哉我友某某向亦從事帖括之學其於書無所不窺自經史以迄百家藏書三萬卷卷卷加丹黄惜乎豐於學者嗇於境通年惟賴膏火以資生藉館榖以養命不幸去年忽爲祝融氏所忌家室已蕩然矣冬秀復被水災眞有樂歲終身苦凶年不免於死亡况味本地旣遭水災之後凡書院膏火减等開銷寒士硯田亦遭惡歲無計可圖不得已託某某謀一枝之棲效韓康之賣藥遂隱於市上亦誠不得已之計矣不料同事之聞其儒而賈也不免退有後言謂夫夫也習於禮非習於賈者也何得溷乃公事僕聞之爲之蹙眉以思者累日古人云通天地人之謂儒又云一物不知儒者之恥豈有一極博極通之儒降而與逐末者爲伍於區區貿易道理尙不能通曉無怪殷浩之被放世竟謂爲此輩淸流當置之高閣不知秀才爲宰相之根苗一且飛黄騰達出而加民無論理煩治劇判决如流卽夑理陰陽會盟壇坫何莫非一介書生周旋其間得使闤闠諸公享太平之福逍遙於花天酒地皆一二讀書人之所賜也其本領之大有如此者客有操管大夫之業者聞之捧腹而笑曰言固大而非夸然道理雖同而行業各異習賈者有二難也一曰明算二曰識洋僕聞之箕踞曰眼以視客曰客何視商之重而視儒之輕耶歴算之學先明於儒我師嘗爲委吏矣曰會計當而已矣况禮樂書數射御數又爲六藝之一童而習之豈髦而忘之耶方今聖天子倣行西學各處書院另設算學一齋凡天之經緯地之遼闊無不可决於頃刻間以視世之操珠盤日瑣瑣於二一添作五三一三十一者不幾對此而汗顔無地耶若夫洋銀之質本塊磊物也吾人鑑賞之精卽人之賢奸百出具技以試我眼光我猶能以某也忠升於朝某也佞𢷤諸野豈有一塊磊之物硬印爛板之顯露於面� 
三星倒鳥之自貢其形而我不能辨其眞僞無是理也客聞之唯唯否否僕復有請曰此外尙有笖訣乎客曰險惡奸詐隨其人之本性也把持爭奪量其人之材力也種種法術皆載在生意經中僕曰生意一經司使鯫生熟讀乎客曰生意經卽聖門中不受命之端木氏所著後漢臣復繫之傳名曰貨殖傳在吾輩不知文理傳之父老但名之曰生意經子旣冠儒冠而經籍淹通復爲友代抱不平作儒冠誤人說以自寫其抱負豈於生意一經尙未探討於十三經之名猶筣詡詡然誇示於人曰無書不讀無經不通不幾徒爲若輩笑耶先生休矣吾恐儒不誤人人自誤於儒耳僕以客之言亦主文譎諫之意也相與一笑而别客去而存其稿以質世之同病相憐者 
[金闕曉鐘]  
　　兵部示傳新中式武舉張憲周等知悉所有十月初一日默寫武經例應前期親身赴部塡寫卷面核對三代年貎爲此傳知該武舉等限於二十九日赴部換給卷票以便備卷如逾限不到卽行扣除○吏部爲批示事據分發州判徐之瀛呈稱係廂黄旗漢軍奎光佐領下人由捐納從九品銜歴保州判分省儘先補用光緖六年五月十七日奉旨允准遵例捐指山東並免考試補捐監生起具圖結山東巡撫離省咨文赴部本部檢查同治十一年嵩毅兩軍勦辦通昌通貴等處出力經定安保奏奉上諭從九口銜徐之瀛着以從九品不論雙單月儘先選用並賞戴藍翎欽此又嵩武軍會克吐魯番出力經左宗棠保奏光緖四年奉上諭分省巡檢徐之瀛着以州判分省遇缺卽補欽此經部駁核與章程不符應令另核請奬又經左宗棠奏稱嵩武軍蜀軍會克吐魯番城保奬原案内分省補用巡檢徐之瀛原請以州判分省遇缺卽補攺請以縣丞分省遇缺卽補當查該督攺奬徐之瀛由分省補用巡檢改請以縣丞分省遇缺卽補此次改奬官階仍非應升之項核與章程不符應令另核奏明請奬於光緖五年具奏奉旨依議欽此又蕩平新疆南北兩路出力經左宗棠保奏光緖六年奉旨分省補用縣丞徐之瀛着以州判分省儘先補用欽此又 
 
 

Page 2

 
 
經左宗棠片奏嵩武軍會克吐魯番内駁正人員於光緖五年奏請改奬内分省補用巡檢徐之瀛攺獎縣丞分省遇缺卽補旋准部覆此次攺獎仍非應升之項核與章程不符應令另核請奬現於新疆南北兩路案内請保照州判分省儘先補用奉旨允准惟該員前保縣丞旣經部議另奬自應續保州判之案更正以昭核實飭部將會克吐魯番案内列保之攺奬縣丞徐之瀛請改爲生簿分省遇缺卽補新疆肅淸案内改爲主簿底銜仍請照州判分省儘先補用附片具陳等因光緖六年五月十七日奉旨着照所請各在案惟查該員案内所叙由分省補用巡檢列保之處本部檢查並無案據抑或該員另有分省補用巡檢之案並未據該督聲叙明晰亦未據該員呈明係何項分省補用巡檢案據是否捐納抑或勞績保舉於何年月日奉旨詳細聲明到部再行核辦除扣除騐看外相應批示○吏部示傳所有勞績山東補用道丁達意勞績保舉山東補用知府劉灨明保存記江蘇試用知縣劉本檍等三員本部定於九月初二日引見該員等於初一日赴内城歇宿於初二日黎明赴西苑門六項分所内吏部分所報到以便帶領引見並傳於二十九日已刻衣冠赴部演習口奏履歴如是日不到卽行扣除引見○兵部示傳本年庚寅恩科武會試演禮未到之武舉林桂榮富亮馬中選周炳元王福吕國銘沈汝鱗韋文蔚林冠軍何樹基張一元毛霖熙薛玳葉穿楊馬家斌吉人傑祁斌章定輝曹雋袁世佐李長星孔憲武鄭春江徐洵韓道益劉克三梁翰章張殿元潘登雲楊慶元蔣連捷徐鴻熙段春茂藍古魁陳天命尙淸華丹奇雲朱樹侃等務於二十九日赴部補行演禮如再不到定行扣除毋行自悞功名○九月二十八日中營某汛弁兵會同南營菜市西珠兩汛弁兵在前門外王廣福斜街觀音菴拿獲盜犯劉八燙等三名立卽鎖錮出菴前後擁護上車押至中營本汛内看守俟訊出確供卽當禀呈協憲移　提署審辦○有閻拉仔者與新授南河衛千總某甲素交好一日因手中拮据向百輿胡同某妓館龜子趙福索詐京蚨一百千龜子知閻係著名痞棍叱令出門閻氣忿難平向甲歴訴情由　爲申雪甲卽率兩好偕閻分持兇器往百輿胡同尋龜子復仇龜子亦糾集六七人迎敵　等見勢不妙竄上　屋揭瓦片擲之龜黨多半被傷勢不能敵隨率衆奔赴蔡家胡同甲所識某鴇妓院内將門窓燈鏡摔毁一空甲等聞信奔來刀棍齊舉鬥至數刻互有傷夷事爲中西坊署捕役所鬭拿獲趙等四名閻等二名連兇器解交坊署 
[賜奠禮成]  
　　朝鮮太王太妃甍　後我朝　續崇兩星使至韓弔奠由水道直抵仁川韓王卽派領議政沈君排齊儀仗率兵二百名出迎西本月六號兩屋使秉　入京韓王親迎於西門外供張一切備極輝煌所有膳部進呈器皿概用銀製其費照向例由義州平壤兵營松都京畿五道各獻金二百兩云 
[豫章紀事]  
　　江右自七月中旬以來七十日不雨兹於上月二十七日忽沛膏澤簷溜淙淙有聲二十八日復因雲灑潤偏及郊原雖透土不過三寸許而農民尙可赶種油菜荳麥以卜明年春夏之收成燥熱亦掃除殆盡疾病漸少不可謂非蒼蒼者降福於斯民也○江省近有匪徒縱火希圖乘機搶奪上月間中大街洗馬池有匪徒於二更後放火幸居人驚覺尙早得以卽時撲滅閱數日東西大街兩處於三更後又有匪徒放火亦幸驚覺撲滅其火係用洋油浸棉絮裹硝磺置於櫃檯一經燃發炎炎直上須臾卽可延燒簷際藉非準備有素萬難應手救熄是以各鋪之老成勤謹者終夜不脫衣履起身巡視十餘次以免疎虞外有查街弁丁巡緝似此嚴密自然無隙可乘惟恐各鋪户居民未必人人肯居安思危昕宵防範且靠賭博烟花爲生涯者人數甚多俾晝作夜神思昏亂往往置火患於不顧是則大可憂者也○上月高橋失愼當經拿獲搶火匪犯數名分别枷責究治近有某犯笞臀千二百板肩荷百餘斤重枷示衆數日卽因患病告斃其妻携子抱女坐屍旁而泣並插標賣其子女經此次懲創縱火之風尙未一律淨絶大約匪徒過多非遇事整頓盡法研求仍不足以寒其心而懾其瞻也○重陽節邊有江湖大盜數十百名潜來江右會城經某兵察覺禀明大憲通行緝捕於是巡防各員督同各兵勇日夜梭巡馬蹄人足終夜蹀躞有聲城廂幸無盜患諒已濳往外屬矣寄語有地方之責者尙其加緊冬防免爲若輩所乘也 
[彝陵雜綴]  
　　近因天久不雨火患時聞宜郡紳耆爲未雨綢繆之計會議在大南門後街隙地挖一大池蓄水其中專爲救火之用平時不准取汲並禁用洋油點洋燈由地保鳴鑼喊呌有犯必懲准於十月朔日爲始○前此地方官遵撫憲示諭禁開烟館早已懸示各門無如禁者自禁開者仍開現又經地方官出示曉諭令保甲委員沿街誥誡亦以十月朔日爲始如查有不遵示之烟館卽當執法重懲想此後賣烟者斷不敢貿然嘗試矣○九月二十七日夜雨師稅駕鐵馬錚琮驚回好夢至次日午刻雲開雨霽依然杲杲日出但願從此五風十雨應候而施則疫氣可以濳消雜粮可以下種矣○某廣文設教施南已閱六年之久一盤苜蓿况味淸貧前年赴玉樓之召一家數口異地飄零不得已乃將靈柩寄厝河西姜孝子祠内日前經其少君運柩東旋從此得正首邱免作他鄉之鬼廣文有知當暝目於九泉矣○近日江水驟退數丈河下老岸多有涸出者若再消丈餘卽有赶貿易者建蓆屋於江畔以趁往來船隻生意現在河西新設客棧過往之人莫不稱便此處又屬往施南入川之要路有利必趨人情大抵然也 
[營口船務]  
　　圖南温州兩輪船碰損後各自雇工修補未及旬日仍滿載貨物鼓浪回南本月初三日温州隨蘇州輪船出口初七日圖南駛赴烟臺然後折至上海當碰撞時所失之貨其貴重者已由保安保險行照賠荳餅等物亦如數購足倘原裝之客號不肯接受則悉數拍賣以償云○今歲輪船較上年多到百數十號目下時當小雪而各號所包定者尙有十餘號未到大約三四日内心到齊矣○秋後少南風以致夾板沙寍等船多有不能進口者各號商所存之貨高積如山大約須另行出售矣 
[與民同樂]  
　　本月初十日恭逢皇太后萬壽節期嘉興府轅及文武各衙皆先期頒發紅諭前後各三日俱穿花衣不理刑名至初十五鼓齊集報忠埭覺海寺行慶賀禮宗太守復傳集名優演戲三日嘉秀兩縣亦然誠與民同樂之意也 
[嘉興火警]  
　　某晚初更時嘉興北門内大街中市雲錦祥綢緞莊樓上遺火焚及蚊帳遂致上炎幸人皆示入睡鄉得以救熄又某日午後北門内下塘寳順典鋪兪公館忽冐濃烟旋見火星亂射急尋至樓梯下見火起蔴袋中勢將延及他物取水灌之始得千熄　　　 
[尙衣示疾]  
　　新任杭州織造明尙衣本示期本月初八日已時接篆是日辰刻崧振帥趨詣武林門恭請聖安不料尙衣沿途感冐風寒稍有不豫初七日黎明飭家丁入城延醫診視且擬在下碼頭左近稅屋小駐俟病痊再行擇吉履新云 
[紫玉烟銷]  
　　本來弱質遭風雨而摧殘别有幽愁謝塵緣而長逝妾眞薄命人之無良若杭垣某氏婦者亦可悲矣婦生自小家姿原絶世羅敷未嫁碧玉多情不料雉媒傳信空談佳偶之緣鳩兩旣迎自嘆遇人不淑而且室如懸磬粲乞白而無從每恨綫自壓金女藉紅而活計所以含情不語嗟靨暈之徒紅未免顧影自憐畫眉痕而鎖緑時混斑斑之涙頻來負負之咱當局無心屬垣有耳頓使狂蜂浪蠂欲乘間而偷香偶逢月下花前竟入懷而自薦有某甲者係夫之故交同居而各爨者也當時欲拒不能欲呼不得玉關旣度恨辨說之已遲喬木可遷思盖愆之有日於是脫離火坑誰云遷地弗良不妨再守氷操正好懴情自贖無奈孽由前種物各有因蘭有夢而何來榴有花而多子圭璧旣碎尙難望其完全璋瓦一分何以防夫口舌事已至此情何以堪與其物議人言腆顔塵世不若匿瑕藏垢滅跡山邱籌畫旣定卽呑紫霞膏以殉焉鳴呼懊惱人　 
 
 

Page 3

 
 
間只有殘脂剩粉森羅殿上何年雪耻伸冤我雖不殺伯仁伯仁由我而死甲豈能釋然於心乎 
[物價騰貴]  
　　日來甬江米價每石約洋三元左右棉花來甬銷售者較上月稍旺價反昻貴荳油因來貨稀少價已漲至八元零雞鵝魚肉一律昻貴而魚價尤昻巨口細鱗市中罕見卽係有之每斤須價二百數十文其餘蝦蟹等屬亦因之漲價老饕之輩若非囊有餘錢未易染指推原其故良由雨澤愆期所致但不知蒼蒼者何日渥沛甘霖一蘇民困也 
[松江寒信]  
　　下塘朱某前在奉賢縣屬靑村港鎭與某氏婦有私一對野鴛鴦儼同伉儷近又誘得奉賢莊某之婦售與北門張茂才家爲簉室由莊偵悉具禀控呈本月某日華亭縣葛邑尊升堂研訊朱供詞狡猾邑尊大怒喝令用刑朱叩頭如搗蒜冉四求饒邑尊以此案須歸奉賢辦理暫行監禁以便解赴奉賢○亭林人吳某家號小康性成癲癎娶同邑某氏女爲室于前年遷住郡城大吳橋本月初八晚驀取解手刀將婦頭額剌傷血流被面婦負痛逃出逕奔華亭縣署訴寃適葛邑尊因公赴金陵經捕廉代爲騐視未識能免性命之憂否也○七八月之間時疫盛行至鞠有黄華時患傷風者又十有八九初止咳嗆繼而寒熱淹煎座至牀笫纒綿竟成不起目下棺木鋪利市三倍陳年所製售賣一空天災流行何竟無時或已耶 
[商婦絃聲]  
　　九江來信云新任江西贑南兵備道恆觀察壽　辭出都由湖口乘大紅船帶以紫電官輪船鼓浪入鄱陽湖迤邐晉省瀛眷則先期抵潯暫寓春和棧内○天寒宵永月黑風高羣不逞之徒往往溷跡鄉村爲閭閻之害李亦靑觀察札委周作賓王鳴軒郭子範朱明齋徐梅鄕林甫臣余蘭軒諸員分赴廣饒九南四府所屬各縣舉辦保甲以衛平民本月初十前已次第俶裝就道矣○某翁在城南甘棠湖畔闢地數畝新建澹泉别墅樓臺亭閣位置玲瓏日前叢菊盛開主人折柬招賓肆筵以賞銀燈如晝冷香襲裾美景良宵其樂無極惟房屋俱倣西式屋中更壨菊作山形說者謂頗似滬北四馬路各書塲使泉明見之恐未必欣然入社也 
[鐵甕江聲]  
　　京口地方　秋徂冬雨澤愆期四鄉農人盼望甘霖幾欲以一瓣心香晨夕禱祝丹徒縣帥邑尊關心民瘼於上月二十日起禁屠一面虔請都天大帝神駕到萬壽宫設壇祈禱神駕於二十四日出宫二十六日果然得雨數寸四野雖未霑足而人心已可稍慰於是各會首擇于本月初四日送駕回宫另有十家大會神像是日出巡陪駕每會僅有執事數件並不踵事增華觀者亦不甚熱鬧送駕回宫後卽傳梨園子弟演戲三臺以答神庥笙歌聒耳游客如雲居然人語中含樂歲聲矣○常鎭道署前旗杆二根高可數丈上矗雲霄前日午後徒起狂風一陣竟將旗杆吹折並未傷人尙稱幸事旋由黄觀察購買不料飭匠更換○近來城廂内外疫氣盛行或患瘧疾或患傷寒或吐瀉交作雖經醫士診治然十中僅愈三四大街小巷臥病呻吟聲達且不絶各業生意無不淸淡惟醫士及棺材店大獲厚利然則居人之不幸固若輩之大幸也○湖北人某甲充當水手歴有年矣早　娶于醮婦某氏爲室就居小碼頭地方甲日則鳴榔野岸蕩槳中流夜則海燕雙棲文鴛接翼伉儷甚相得也流光荏苒裘葛屢更蘭夢無徵楊稊未兆甲爲似續計遂另搆金屋以置小星衾裯别抱不復常至婦處婦疑而偵之備知原委遂占反目之爻繼而曰薄倖郎貪多務得不顧香火情我何不置　首三十人以快我之欲彼雖知之當亦無如我何也遂與同居之某乙有染枕席之愛儼如魚水乙婦素以賢淑稱見夫所爲佯若勿覺乙因此益無忌憚舍家雞而戀野鶩詡詡然自以爲得計久之醜聲漸播甲亦有所聞欲爲捉奸之舉無如門户相通乙在婦處聞甲叩門聲疾回已房迨甲入室則情人巴去繡闥仍扃苦無捉摸處甲因此躊踷忽生一計倚梯於簷卜夜將三鼓時由外梯而入悄然而下逕入臥房婦與乙不及準備相抱酣眼甲揭帳視之不覺忿火中燒大喝曰汝二人死期至矣乙與婦警醒見甲站立床前驚駭欲絶赤體欲奔被甲扭信髮辫舉刀欲下乙妻及父母聞聲赶至長跪甲前苦求寛恕甲念乙父母老邁若將乙殺却彼一家數口何以爲生由是投刀在地僅用鐵尺將乙痛擊一塲釋之使去甲又念淫穢之事皆由婦不端所致遂將婦用繩綑縳飽以籐條木棍欲投江中以雪其恥幸有甲之族人從中解勸婦方得免於死刻下甲將婦閉置一室待之如奴婢不令出門婦無翼能飛惟日以眼涙洗面而已　 
[十六年分河海津通滬各局員名單]  
　　滬局總辦知府譚泰來楊靖會辦同知恒垣差委同知胡秉鈺施晉知州楊鳳儀通判金兆熊知縣張晸王友桂蘇升紀理問張振榮縣丞鍾國賢主簿陳金縣丞唐鶴年陳其珩凌松年朱毓崧巡檢韓恂羅衡主簿趙光瑜典史李智植○津通局總辦知府吳道中同知王用龢會辦知縣吳其芳差委通判沈樂賢文綸奇齡管淸佐知縣何啓綬朱秉成高彦冲杜仁幹賴豐熙直州同兪蔚文直州判宋恒坊布庫大使張篤道庫大使裕森府經歴陳庚任廼霽唐啓虞縣丞沈善發金茂暄李贊元葛恩覃丁曰棟劉玉衡陸琪黄熾康雷鳴豫魏本立趙恩燕巡檢福涵吳樹楷羊汝達徐寳源從九文煒丁年縣丞富光祖巡檢周錫綬從九迮世輔巡檢沈秉榮縣丞方義範從九恩長張開溥桐彬巡檢汪鳴鈞沈廷楨傅淇汪述曾鍾鴻鈞聶師賢縣丞李啓焜紳董候選知府王宗壽職員翁窒孫候選從九陳桂生林春斌監生殷李鈁○河運襄辦通判李蓮炬催　知縣許肇基支放知縣殷勳文案府經歴陳宗格第一帮知縣李慶二帮知縣張寳瑔三帮知縣孫家馨四帮通判王振鏞五帮松管糧孫治安六帮知縣陸冠瀛七帮知縣胡啓榆八帮知縣陳叔謙差遣按經歴馬中皆府經歴葉紫綬縣丞李德埴張沐慶主簿唐樹棠巡檢徐振常汪兆焜從九龔家駟　 
[縱火又見]  
　　匪徒乘機縱火攫奪財物最爲地方之害有牧民之責者不可不執法嚴懲英租界三洋涇堍某洋貨鋪棧房突於前夜被匪徒用火油紙撚抛入炎炎欲熾幸卽知覺取水撲滅得以無事旋將情報知捕房捕頭派包探何瑞福往視情形見有遺棄包袱一條禀覆捕頭當飭各包探緝拿縱火匪徒以便從重究辦 
[碾傷老嫗]  
　　英租界四馬路游人雜遝毂擊肩摩車馬往來昕宵絶碰撞兹擾在所不免昨日下午五點鐘時有馬車由四馬路飛馳向東誤撞行路之老嫗立時倒地碾傷脚骨當經巡捕追獲馬車夫並將老嫗舁至捕房捕頭命將馬地暫押老嫗送仁濟醫院醫傷再行解送公堂訊辦云 
[情節不符]  
　　包探顧阿六黄四福拿獲形跡疑之湖南人某甲已列前報兹悉已由巡捕頭詰得甲姓鍾名亞亭湖南人向曾當勇現在杭垣候補道費觀察汝弼公館爲家西因　匯票銀送至豐觀察處不知何故退回鍾卽竊取豐觀察名片寫明已經收到等字樣交與主人抽出匯票一紙計銀千兩在杭省鼓樓前丸華銀樓兌得金鐲金戒指金簪等件找出銀洋又兌金葉子並辦甯綢縐紗等衣服搭船來滬在途失去金葉子現存金鐲一對金戒子三十二隻金練一條金簪八枝現洋一百六十二元等語捕頭着包探帶鍾吊到金飾銀洋並在身畔搜出銀樓金葉鋪衣庄等發票總核所辦各物及現存之洋已値銀千餘兩之多何以祗認竊取匯票銀千兩鍾又稱送去之匯票在信封内祗抽出一紙不知數目幾何倍壳及其餘匯票棄在公館中捕頭再四究詰堅執如前捕頭以所供情形殊屬不符安有竊票兌金飾而尙不知銀數之理且餘票亦不應遺棄飭將鍾暫押金飾銀洋暫存俟解送公堂訊究 
[上海縣署瑣案]  
　　珊記絲棧主王宗福控叔王瑩保呑產一案已見報章前晚陸邑尊飭傳宗福研訊供稱瑩葆賄串族長在定海廳歧 
 
 

Page 4

 
 
控并囑伊姪修植倚恃翰林聲勢日往署中緩頰修植利令智昏竟敢欺死滅生助伊奪產以爲瓜分地步珊記棧久在治下開設親族亦多在滬如欲移歸定海請先將棧發封可也邑尊廉得其情謂現在伊等旣已歧控應否投質聽爾自便但本縣衡情酌理爾等實屬受虧現在瑩葆旣已避匿姑候查明辦理宗福遵諭而退○前日新閘巡防局員飭解陳長春張孝四蔡星順譚立長譚金成等至縣晚堂帮審委員宋二尹提訊之下陳張同供稱小的等充當十二圖地保昨日在順元館晚膳蔡突來硬借物件小的等不允卽被行兇蔡供稱小的在法華司衙門當弓兵昨日路過是處與之碰撞致起臖端小的實未行兇叩求明鑒二譚同供稱小的等小本營生見伊等爭毆爲之解勸並無别故尙乞恩寛二尹以事起細微不予深究着兩造各具切結分别交人保出○前紀楊樹順控高和觀串騙米麥陸邑尊訊供之下飭差協同原告往金合勝金合裕兩船將貨吊取前日往太平碼頭吊貨而船上人恃衆逞蠻差役恐肇事端當卽回縣禀請核示 
[英捕房瑣事]  
　　英租界天和戲園伶人某甲失去皮棉衣服開單報明捕房由包探何瑞福前去查看失竊情形顯係園内人行竊旋獲工人某乙盤詰之下認竊衣服業已質洋帶乙至捕房禀明捕頭飭將乙管押吊贓傳甲認明無錯再行解送公堂訊辦○瘋人孫錫生在路胡閙由巡街捕帶至捕房移送英公廨請爲安插値日禀明蔡太守飭將孫交差看管查明有無家屬冉候核示旋有孫之親戚某甲到來請領孫歸家醫治太守准其具領並諭好爲延醫調治不再任令出外滋事 
[法界琐聞]  
　　餘姚人某甲向在家鄉操煤炭業依人作嫁不憂餬口無資旣而飽煖思淫與店主某乙之女有染明來暗去不殊比翼之　女前曾許字某内爲妻詩詠摽梅已將迨吉甲恐一經出閣歡會不常遂誘之偕逃同來滬上賃居法界居然雙宿雙飛旋卽生下一孩刻已啞哑學語矣當内迎娶時女已不知去向因向媒人某丁追究控諸官署諭令尋交至前日始來尋見令甲將女交出甲恃蠻不理丁亦無可如何不知回至餘姚將控請移提辦理否也○揚州人某甲之弟某乙誘得隣人某姓之女携來滬上送入某花烟館賣娼女父知之將甲送官究辦案尙未了乙復將女另售與新街某花烟館得有身價任意花消至日内已囊槖空空無奈串同流氓老蘇州河該花烟館滋詐不遂所欲遂與烟鴇互毆後龜子言欲喚捕拘拿始紛紛逃散夫乙始而誘拐旣而詐訛惡貫已盈固屬罪無可逭而爲龜鴇者擅買良家婦女使之賣淫不畏王章不知官法淫兇齷齪法網難寛想葛同轉素來嫉惡如仇一經訪聞定必盡法懲辦也○前日某賭徒在鄭家木橋犯賭經某號巡捕拘送捕房在身畔搜得錢若干昨晨備捕頭察得犯賭情眞着押候禮拜二解案究辦 
[上海文報局東賑收解處會同各公所起解第二十六批賑欵啓]  
　　敬啓者敝所自九月廿五日孫嶼芝廣文邀同查賑諸友赴東隨解第二十五批規銀六千兩後迭接嶼翁諸友來電謂東省災重地廣前所帶之欵不敷一邑散放籲懇續　等云敝所接電之餘爰卽會同各公所竭力湊墊規銀四千兩作爲第二十六批由電報總局收支所匯解烟臺東海關道署轉撥災區散放計此批内絲業會館賑所規銀二千兩申報館振所規銀一千兩高易賑所規銀五百兩文報局賑所規銀五百兩合併聲明惟山左連年頻遭水患小民求告無門届此冬令尤爲緊要伏望海内仁人善長各發婆心再求集助俾資源源解濟以拯飢黎之殘喘施當其厄功德無量仰望雲天無任禱祝 
[壽筵移賑]  
　　謹啓者頃奉到浙乍隱名大善士爲六十壽誔承親友惠賜隆儀洋二十元並以壽筵洋六十元移助順直賑濟云云慶南山之壽理宜晉夫介祝節北海之樽惠特加於號啼旣惜物命又拯災黎仲瞻壽入壽世利物利人將見杖國杖朝福壽未可量矣請登報端用彰盛德[  上海六馬路仁濟善堂籌賑公所施善昌等謹誌]  
[蘇省撫轅抄]  
　　初六日總辦淞滬厘局候補道吳承潞辭行回滬同知陳家熊錫金厘局來知縣徐錦華禀知赴江陰算結署靖江縣任内交代回新選新陽縣蘇品仁禀知奉委解江寗餉嗟卽辭州吏目凌汝　禀謝奉飭解秋審案内給歸勞績班委署一次並辭赴吳淞江河工差從九李晋祜禀知奉委吳淞江河工差卽辭家人禀報家主江蘇候補知縣趙景熙大老爺於初六日辰刻在馬醫科公舘病故擇於初八日巳時大殮 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘恊賑所九月初六日至初十日止經收第七十四次淸單]  
　　初六日售去伽楠香朝珠一串洋五十元售去翡翠記念全会洋十二元山西一善堂温宅一元不留名洋十元不留名四元不留名三元揚州無力子一元無名氏一元無名氏一元不知名銅洋七元三桶散錢換洋洋三元○初七日沛國童子節省點心資二元皖池張杏村湯餅會賀移賑洋三十元○初八日淸江畊心堂鎭平二七寳五十兩申九八元五十三兩七錢七分五厘汪金園洋廿元有無力人二元培慶堂九八元四十二兩另六分雪普堂求剣家平安川平銀十兩省悟氏求平安吉慶川平銀十兩敬修堂川平銀一兩無名氏求全家人口平安川平銀二兩崇善堂川平銀一兩忠信堂求長怒康健家室平安咳吐卽全川平銀廿兩育仁堂川平銀三兩崇修堂川平銀一兩葆初堂川平銀一兩廣福堂川平銀一兩崇德堂川平銀一兩無名氏川平銀十兩無名氏求冥福病愈川平銀三十九兩以上十四户來九八元一百四十七兩三錢二分同善錢五百允發錢四百集成錢四百乾亨錢三百宜大錢五百無名氏錢三百興盛錢四百裕順錢二百泰昌錢四百萬有錢六百以上十户來現銀二兩五錢四分淞南野鶴洋四角餘慶堂三角其人氏三角無名氏洋十元成愼泰洋十三元武彝山樵洋二元勉力子一元程丁氏三元○初九日求安二元裕德堂洋七元日本花洋三元售去五言琴對一会四角王亮采翁醫資不可却移賑洋十元○初十日無名氏銅洋二元淸遠居士四元沛記洋四元賡記二元鄭六順堂一元　溪外史衆神圖一軸總共收九八元二百另一兩另九分五厘英洋二百元另另四角現銀二兩五錢四分銅洋九元日本花洋三元衆神圖一軸　　 
[侯儉堂先生壽儀移賑○各台銜名單]  
　　朱勳臣鎭軍洋三元易秉成鎭軍洋三元吳養吾鎭軍洋三陳寅各翁洋二元章復秋翁洋十元姚暫之　洋二元張貫之翁洋二元吉盈豐號洋二元李克和翁洋一元靳春陽翁洋十元同德昌號洋一元卓杏材翁洋三元黄玉田翁揚惟勤翁合送洋三元馬定夫翁洋一元章雲五翁洋一元義性泰號洋一元王孟芝翁洋一元吳世豈翁洋一元平得超翁洋一元尹渭川翁洋一元張炳文翁洋一元王惟三翁洋一元隆昌裕號洋一元葉懋鑒翁洋一元趙椿齡翁洋一元陶孝熊翁洋一元丁有違翁洋一元張積昌號洋四元泰和號洋一元許蔚卿翁洋四元關榮卿翁洋四元于百川翁洋六元恊和號洋二元恆吉號洋一元乾和號洋二元吳澤民翁洋一元同泰洋行洋二元恆興瑞號洋一元元和號洋二元嚴楚書翁洋一元宛厚臣翁洋二元恆泰　號洋一元王恆聚號洋一元劉敬孚翁洋二元義盛恊號洋一元劉軒翁洋一元全裕號洋一元李挹仙翁洋二元柳少雲翁洋十元陳綸閣翁洋一元王錫蕃翁洋一元吳缸平翁洋一元謝少懋翁洋一元張亷泉翁洋二元陳朗齋翁洋四元陳虎臣翁洋四元吕雨臣翁洋四黄雨亭翁洋六元寅盛之翁洋六元袁稚菴翁洋四元夏思伯翁洋二元酧客酒席移助洋五十二元 
[鎭江打索街集泰和代收順直山東賑捐九月分淸單]  
　　上黨氏謝土酬神牲費移助洋五元隆昌裕求合店水客平安洋三十元鐵松豐募來琴鶴齋洋四角半部論語書塾洋四角不得無禮人洋四角水晶道人洋四角如意亭洋四角倚　詩裔洋四角愛日堂洋四角一原佳士洋四角金城屯長洋四角屈强翁洋四角曹實卿翁募來儀徵六齡童子厲康復洋二十元繆鍊卿翁代募先墊洋二　元吳卓齋翁募來至德堂洋十元恊和莊募來保安氏洋二元袁卒谷大史金基募來松記洋二元義記洋二元各友洋二元合記洋一元泉記洋一元春記洋一元溥源典洋四元務本堂合洋一元務本堂童錢六百文周柏記洋一元和梅吟舘洋八元汝南氏洋一元將就主人洋一元醉六居士洋一元虞孔曾洋一元王子　洋一元無名氏洋一元無名氏洋一元容安計洋一元錢四百文師竹齋洋一元李六皆翁通州募來福田氏洋四元同善居洋四元裕隆號募來至德堂洋十元丹陽葛麗泉翁募來張陳李三户洋四元寳捻錦手洋五元同雲錦洋十元凌位台翁手無名氏洋一元老仁和洋十元江西吳城鎭謝實夫翁募來先墊雜紋銀十兩吳芸樓翁放生移賑徐培之錢四百文魏聖功錢五百文耿永齋錢五伯文凌宗魯錢五百文周昌庠錢二百文張靜山錢一千文無名氏錢二百文翠伯軒錢二百文歐陽　伯錢四百交周步瀛翁寳捻鎭募來黄謙益洋一元黄永恆洋一元黄永彰洋一元蔡抬昌洋一元甘義順洋一元莊建翁洋一元徐履仁洋一元四登餘洋一元黄廷梁洋五元恆昌洋一元周步雲洋二元周步瀛洋一元無名氏洋一元周炳照洋二元恊興號洋一元元成號洋一元福盛號洋一元胡錦亭如皋募來欽手洋二元松記洋二元恆昌洋一元潘愼記洋四元衆童元洋一无四角吉盈豐經募葉新記洋二元何耀記洋一元陳靑記洋一元馬耕記王瑜記張琴記共募洋十四元徐心榖翁姜捻鎭募來問心居士洋一元惇睦堂洋三元一林豐西客中和長號洋二元曹實卿翁揚州募來寳田堂洋一元實手洋一元陳嘉禾代募無名氏洋十元存仁堂張敬甫翁交來銅洋二十元　 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年十月初一日京報全錄]  
　　宫門抄○諭旨兩道錄前○發抄硃批五道○鄂撫譚奏審明定擬摺○蘇撫剛奏叅庸劣員弁摺○又○奏請准建坊片○又奏陳明各員捐賑數目片○十月初一日内務府國子監廂紅旂値日無引見○嵩山續假十日○吏部呈迎上官卷○欽天監呈進時憲書○召見軍機○發抄張曜奏遵查沂水縣鹽務現擬招商試辦奉硃批户部議奏欽此○又山東運使豐紳泰遵父命捐銀助賑請給封典奉○硃批着照所請該部知道欽此○又抽練步兵成軍日期奉硃批該部知道欽此○魏光燾奏和　州回民克拜故殺拒姦之婦案審擬奉硃批刑部議奏欽此○又遵查十五年分徵信册奉硃批户部知道欽此○○頭品頂戴湖北巡撫臣譚繼洵跪奏爲審明故殺胞兄身死復聽從燒屍滅迹兇犯按律安擬恭摺仰祈聖鑒事竊據天門縣知縣邵世恩通詳民人張文卿故殺胞兄張芳徽身死後聽從出嫁胞姊夏張氏燒屍滅迹一案經該縣會同京山縣先後拿獲張文卿等審擬解府署安陸府知府存厚提訊犯供翻異報委署鍾祥縣知縣鍾桐山會審供仍狡展由府禀經前撫臣奎斌以案情重大批司提省發委武昌府知府李有棻審辦因犯供游移報明称委候補通判黄文桂前往密查覆府核訊兹據該府李有棻審明議擬由湖北按察使覺羅成允覆訊解勘前來臣提犯親訊緣張文卿張瑞鸞均籍隷天門縣張瑞鸞係縣學武生同胞弟史四人長張秉哲已故次張芳徽三卽張瑞鸞四卽張文卿夏張氏係張芳徽等出嫁胞姊張文卿等弟兄均分居各爨每人分田百餘畝其母張李氏另提養膳田五十畝常依張瑞鸞過度光緖十五年二月初間張芳徽私蔣其母膳田八畝售賣三月初五日午後張李氏聞知其事囑令張文卿往向查問張文卿至張芳徽家維時張芳徽之妻張余氏與子各因探親有事外出張文卿當向張芳徽問及賣田之事張芳徽不服撲向張文卿抓毆張文卿拾柴抵格毆傷張芳徽頭顱經張芳徽之雇工張定元上前解勸張文卿當卽跪回張芳徽追至張文卿家尋鬧適値夏張氏先至張文卿家探望問明情由勸散張芳徽獨自一人在張文卿家正房坐歇初更時分張文卿進房查看張芳徽生氣呌駡並扭張文卿拚鬧張文卿用手向推張芳徽仰跌倒地駡稱將來定將長文卿全家殺害張文卿畏害頓起殺機拔出身帶尖刀戳傷張芳徽咽喉劃傷其右手指張文卿之年甫十四雇工張子兒及夏張氏聞閙趨救不及張芳徽傷重登時殞命夏張氏慮恐張文卿破案治罪起意商令燒屍滅迹張文卿應允卽往邀張瑞鸞及魯正先至家央允相帮同將屍身抬至旁屋甎砌空屋架柴燒畢張文卿掃起燒剩灰燼零碎骨炭裝入籮筐同魯正先挑至距屋半里許管業麥田裝成糞田形迹復將各房血跡燒跡刨挖平治分途逃散初六日張余氏聞張定元告知張芳徽與張文卿毆追情事歸家訪尋不知長芳徽下落控經天門縣知縣邵世恩飭差拘起無獲旋據保正張吉升帮同屍妻張余氏在張文卿正屋旁屋麥田查見殺人血汚燒屍移棄各跡報經該縣勘明屬實並在麥田灰燼内檢出零碎骨炭四十三件燒黑起花銅扣四顆光面銅扣三顆據張余氏認係伊夫張芳徽生前身穿衣扣飭據仵作禀稱燒屍之處地已挖翻平治實難燒檢當墏骨炭用桶裝盛交給屍親具領詳報差緝並將張瑞鸞衣順咨革旋據會同京山縣先後拿獲張文卿張瑞鸞夏張氏到案訊供通詳批飭審解該縣訊據解府經署安陸府知府存厚提訊犯供翻異報委署鍾祥縣鍾桐山會審供仍狡展由府禀經前撫臣奎斌以案情重大批司提省發委武昌府知府李有棻審辦該犯婦夏張氏先在鍾祥縣因病身故騐訊伴婦並無凌虐情弊詳經批飭武昌府歸案擬辦該府提訊各犯供亦游移報明移委候補通判黄文桂前往密查並補提人證解府質訊據各供認前情不諱兹該府李有棻審明議擬聲明張芳徽屍被燒燬僅存零碎骨炭燒屍之地復經刨挖尺許無憑燒檢現有見証張子兒供報殺燒情形歴歴如繪核與委員黄文桂查覆情節相符應請據供定讞由司覆訊轉解前來臣覆訊無異查律載弟毆胞兄故殺者凌遲處死又殘毁凶人死屍及棄屍者杖一百流三千里毁棄緦麻以上尊長死屍者斬監候毁棄緦麻以上卑幼死屍者依凡人毁棄依服制遞减一等又一家共犯侵損於人以凡人首從論若首從本罪各别者各依本律首從論各等語此案張文卿因其母囑令往向胞兄張芳徽查問私賣膳田之事將張芳徽毆傷旋因被罵畏害頓起殺機甲刀戳傷張芳徽身死實屬故殺自應按律問擬張文卿除聽從胞姊夏張氏燒屍滅跡輕罪不議外合依弟 
毆胞兄故殺者凌遲處死律擬凌遲處死事犯雖在光緖十五年三月十六日恩詔以前係故殺期親尊長在部議條欵不准援免之列應不准其援免照例先行剌字夏張氏於其弟張文卿故殺張芳徽身死後慮恐張文卿破案治罪起意商同張文卿並張瑞鸞及在逃之魯正先將張芳徽屍身燒毁滅跡應按律問擬查夏張氏係張芳徽出嫁胞姊降服大功夏張氏合依毁棄緦麻以上卑幼死屍依凡人毁棄依服制遞减一等律應照凡人毁棄爲首滿流罪上按大功服制遞减三等擬杖八十徒二年業已病故應與訊無凌虐之　婦均毋庸議張瑞鸞聽從胞姊夏張氏將胞兄張芳徽屍身燒燬滅跡應按本律减等問擬已革武生張瑞鸞合依毁棄緦麻以上尊　死屍者斬監候律上爲從减一等杖一百流三千里擬杖一百流三千里事犯在光緖十五年三月十六日及十六年三月二十二日恩詔以前雖不在不准援免之列惟卑幼毁棄尊長死屍較卑幼誣告尊長情節尤重應不准其援免解配折責安置張子兒年甫十四且係張文卿雇七律得容隱應毋庸議無干省釋逸犯魯正先聽從毁屍罪上滿徒應准援赦免罪並免緝拿兇刀供棄免起所有拿獲鄰境凌遲　犯一名應叙職名係京山縣知縣張麟定相應隨案開報除供招送部外理合會同湖廣總督臣張之洞恭摺具陳伏乞皇上聖鑒勅部核覆施行謹奏奉硃批刑部速議具奏欽此○○江蘇巡撫臣剛毅跪奏爲特叅庸劣不職各員請旨分别懲儆以肅官方恭摺仰祈聖鑒事竊維安民之道察吏爲先行政所宜用人尤重無論正印佐雜各有地方之責未便以庸劣之員濫竽充數致滋貽悞臣調撫江蘇以來留心吏治於屬員賢否認眞考察業於上年大計案内分别舉錯又復隨時隨事將正佐各員奏咨叅劾用昭懲勸各在案兹查有金匱縣知縣羅馫心地糊塗辦事荒謬實屬難膺民社金山縣知縣夏槐才具平庸辦事遲鈍七浦司巡檢楊儒慶聲名狼藉不知檢束候補典史畢蘭鑽營招搖不安本分以上各員均難姑容相應請旨將金匱縣知縣羅馫七浦司巡檢楊儒慶候補典史畢蘭卽行革職以儆官邪其金山縣知縣夏槐查係舉人出身文理尙優請以教職歸部銓選此外如有不職之員容臣加意稽察隨時紏叅藉資整頓至所遺各缺江蘇省現有應補人員應請扣留外補所有叅劾庸劣不職各員緣由謹恭摺具陳伏乞皇上聖鑒謹奏奉硃批另有旨欽此○○剛毅片再據籌賑局司道詳稱上年蘇州等屬被水災廣户煩需欵尤鉅節經勸捐解濟嗣據震澤縣人浙江候補道陸同壽遵其故父一品封布政使銜前安徽記名道陸廼普故母一品命婦張氏遺命捐助本邑賑銀一千兩又據金山縣職員錢銘江遵其故嗣父知府銜候選同知錢培杰遺命捐助賑銀一千二兩零分别報解撥放濟賑洵屬善承先志樂善可嘉所捐銀數核與建坊定例相符詳請奏旌前來臣等覆核無異相應請旨俯准陸同壽爲其故父一品封布政使銜前安徽記名道陸廼普故母一品命婦陸張氏錢銘江爲其故嗣父知府銜候選同知錢培杰各在原藉自行建坊給與樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此○○剛毅片再上年蘇省被水成災賑煩欵絀欽奉恩旨發帑賑恤凡屬臣僚同深欽感當經臣等廣爲勸募並捐廉籌濟除飭查報捐各户分案咨部核奬外所有臣剛毅曁蘇州藩司黄彭年各捐養廉銀二千兩蘇州府知府魁元常州府知府桐澤武進縣知縣吳炳各捐銀五百兩陜西臬司唐樹楠鎭江府知府福通各捐銀三百兩均屬稍效涓埃不敢抑邀奬叙據籌賑局司道查明詳請附奏前來理合附片具陳伏乞聖鑒勅部查照謹奏奉硃批户部知道欽此 
 
