# 1918 - 123 - 4916246

 

Page 1

 
 
   
 
 

Page 2

 
 
時評 
[無法應付（冷）]  
　　財政當局以軍費索欵無法應储因而辭職此事實爲北京政府今日最弱之點不能隱諱亦無可如何者也 
兵不患其强械不患其利苟無軍費雖有强兵利械而不能戰此世界人類所以不輕言戰也所以開戰之前必先預算其軍費若干若何分配并若何籌辦也况以中國之軍隊兵旣不强械又不利而用度又無節乎然則至今日而應付無法固其宜也 
嗚呼國家政局第一無法應付者必在財政迨財政無法應付而其餘一切無法應付之事必相連而並起而無法者乃眞無法矣 
命令 
　　五月八日大總統令特派章宗祥爲全權代表與瑞士國簽訂通好條約此令 
又令任命鍾萬福爲陸軍第二十八師步吳第一百十四圖長此令 
又令任命鄭奎武爲陸軍第二十八師步兵第一百十一四圖長此令 
又令任命朱孝威署理湖南衡陽道道尹此令 
又令赴傑吳琇文徐世良孫文治張拱辰張傳煊李允昌李飛　王通舒賡勳均授爲陸軍少將王啓貴加陸軍少將街武國棟授爲陸軍步兵上校並加陸軍少將銜高振魁孫長安郭鳳崗張席珍周仲平王照高陸澐葛樹屏郭敬臣崔藎忠魏祿荃王貴發王廷棻徐福蔭袁家驥應春喜均授爲陸軍步兵上校王冠勳授步兵上校銜宋錫金加陸軍騎兵上校銜此令 
又令陸軍總長段芝貴呈請授蘇世榮夏文獻爲陸軍步兵中校並加陸軍步兵上校銜張佐民杜節義王世廷徐廣獻方墨林楊周昌曹永祥謝連捷陳開第林先榮孫德順賈連城王汝楷彭玉逹李尚培楊葆君陳嘉謨余蔭森曹士奎馬望援程希聖馬汝湘韓桂露吳文鎧吳家瑞孫清山王槐詩牛起順時全勝魏寳琳關某霖李寶山王竟仁曹士溥段人網王桂生端木新穆文光安榮華梁福林敖景文爲陸軍步兵中校申明道張文聲陸軍騎兵中校趙榮爲陸軍工兵中校劉宗賢爲陸軍　重兵中校勞同光劉春麟爲陸軍步兵少校並加陸軍步兵中校銜張弼藩孫家祥王毓芳王錦城劉雲程李一飛楊國華林冠英何廉銘李維城姚鴻口孫鶴翔李彦青周夢賢王連榮嚴惟全楊福培盧耀東傳寳山寗文祺馮連慶魏煜馮鴻澤牛拱辰張自生蕭善祥劉登灜葛得山趙遂文王培淑范晉銓董道生夏盛永張有貴朱子麒張寶貴韓同凱爲陸軍步兵少校趙永綸范鴻猷爲陸軍砲兵少校金孝悌爲陸軍一等軍需正段鴻九俞德齡滕華春朱長恩爲陸軍二等軍需正王連城亢嘉林盧金聲王繩武湯正華劉錫閎魯鳳鳴左茂亭韓祖蔭程鶴孫王寶綸李士珍陸德楙張培宓爲陸軍三等軍需正潘嘉祿李祖望爲陸軍一等軍醫正蘇重光楊榮木爲陸軍二等軍醫正馬駿路海瀾黄俊同黎鳴澤張錫三李長勝爲陸軍三等軍醫正戴慶陞爲陸軍三等獸醫正梁濯清爲陸軍二等司藥正閻錫麒爲陸軍三等司藥正楊鳳五陶雲鳳爲陸軍二等軍法正沈光葆李金鰲章治孫長衡周景昌爲陸軍三等軍法正均照准此令 
又令農商總長田文烈呈請任命余鼎爲湖北官鑛公署總辦應照准此令 
又令段永彬宋彬均給予二等文虎章許國卿汪士元均給予二等文虎章杜節義馬汝湘李步蟾寗天爵葛富禮馬光友孟憲彞　懷義周人賓徐沅曹鈞楊以儉劉國慶均　予四等文虎章此令 
又令陸軍總長段芝貴蒙莊院總裁貢桑諾爾布呈稱　審蒙犯桑寶通匪一案參照蒙律擬定罪名等語桑寳通匪行爲旣經訊明事實昭然應如所擬革去輔國公爵並頭等台吉發往哲里木盟嚴加管束任如所擬辦理此令 
[五月九日大總統令]  
　　司法總長朱深呈請任命楊鑄署奉天遼陽地方審判推事劉榮嵩署奉天海龍地方審判推事李承烈林福貽劉祖望署江蘇高等審判廳推事諸福　署江蘇上海地方審判廳推事董起桓署山西高等檢察廳檢察官盧士傑署甘肅是　地方檢察廳檢察官周啓桐署江西高等審判分廳推事鄭成績署江西南昌地方審判廳推事徐聨光署江西九江地方審判廳推事均照准此令 
又令司法總長朱深呈請任命韓邦印爲奉天瀋陽地方審判廳推事趙毓璜爲江蘇上海地方審判廳推事彭則榮爲甘肅高等審判廳推事均照准此令 
又令陳文運給予二等大綬寶光嘉禾章此令 
又令馬元章晋給二等寶光嘉禾章此令 
專電 
[北京電]  
　　曹汝霖力辭財政兼職因軍費無術對付故（九日下午七鐘） 
[北京電]  
　　曹財長又向銀團要求幣制墊欵以濟軍費銀團未允（十日下午二鐘） 
[北京電]  
　　某要人問曹汝霖財政現狀曹言軍費挪借無術小欵則杯水車薪無濟於事我實在幹不了又問某國不至於干涉否曹言是亦難料曹已預備辭兼職薦陸宗輿代（十日十午二鐘） 
[北京電]  
　　昨閣議曹陸皆稱病不出席陸對商會聨合會代表言中日案如交外部則外部自應負責否則即當提出辭職該案未移部以前我不參預故閣議亦請假（十日下午三鐘 
[北京電]  
　　財政長雖有人保張弧然陸宗輿競爭較力（十日下午二鐘） 
[北京電]  
　　龍濟光電待援不及擬避往香港請轉商英使飭港領保護（九日下午七鐘） 
[北京電]  
　　粤電龍濟光已逃港（十日下午二鐘） 
[北京電]  
　　李厚基電據接報潮山近岸有敵軍廣艦四艘噸數極大非有相當軍艦恐難抵禦請飭派大軍艦兩艘速赴厦親率進攻（十日下午二鐘） 
[北京電]  
　　段復湘督電不許輕離長沙前方軍事儘可在省指揮（十日下午二鐘） 
[北京電]  
　　湘督電保何海鳴任衡州鎭守使（十日十午二鐘） 
[北京電]  
　　南北和局雖有人提議然爲期尚遠段意非全湘平定無此希望（十日下午二鐘） 
[北京電]  
　　陳毅電俄過激派已進兵庫倫請速設法對付昨國院會議以我如派兵事涉國際應向外團徵求同意再定出發（十日下午二鐘） 
[北京電]  
　　步軍統領兼八旗官産總辦勒令商民加地基租金捕三十餘人商界大憤舉代表向内法各部力爭内部允先飭將被捕者送還商會（十日下午二鐘） 
[北京電]  
　　中日共同出兵與放逐敵僑兩案因須愼重研究日内暫停頓（九日下午七鐘） 
[北京電]  
　　留日學生因東報載新約已一部成立電爭無效全體罷課歸國院部去電勸阻據報已經停課（十日下午二鐘） 
[蕪湖電]  
　　林日使今晨過蕪（十日下午六鐘） 
外電 
[北京電]  
　　湘省東部現狀消息北軍漸有轉機惟西部消息殊爲不佳常德現由南軍扼守聞其數遠逾北軍北軍現向龍陽退走華字報謂曹錕張懷芝電請政府促現在京之徐樹錚即回長沙曹錕謂部下之兵經近今惡戰後業已疲乏當撤至陣後休息由奉軍代之聞張懷芝已電辭第二軍司令之職大約將由徐樹錚代之（九日） 
[路透電]  
[北京電]  
　　段總理於九日語人云　欲圖與南方相調和須先解决彼此互相爭執之根本問題即國會問題舊約法舊國會之不適用已因經騐而明瞭南方如果依然主張舊約法舊國會决無妥協之餘地　北京有識者僉謂改選總統之大問題已近在目前苟稍一不愼足陷全國於無政府狀態其危險情形不堪設想現在南北兩面妥協之時機雖均已成熟而如此根本之調和點竟全然不相容勢必至於不可收拾而後已對於時局之前途頗抱悲觀（十日） 
[北京電]  
　　全國商會聨合會再電政府請宣布中日交涉之内容並謂若於未公布之前簽字則全國商民斷不承認（十日） 
[漢口電]  
　　湖南之戰局因第二路失敗已改變其作戰計劃擬令奉軍從第二路前進（十日） 
[漢口電]  
　　張懷芝電政府請令敗退至長沙之山東軍移駐岳州（十日） 
[漢口電]  
　　長沙來電第二路敗退以來牽動全局北軍將有瓦解之勢然因吳佩有孚所率之軍隊堅守衡陽阻止該方面南軍之進攻且有奉天軍已到長沙北軍之形勢似漸有恢復之狀（九日） 
[奉天電]  
　　此間新設立之國立高等師範學校收容吉黑奉魯四省學生於今日舉行開校禮北京所派敎育次長亦親臨參加典禮（十日） 
[東京電]  
　　現留京都之山縣公爵與西園寺侯爵會見已有數次頗聳動世人之耳目八日入洛之政友會總裁原敬氏亦於昨日（九日）訪問山縣公爵密談良久政界中人對於此等行動視爲重大之事皆以爲有關内閣問題（十日） 
[東京電]  
　　東亞興業會社總裁古市博士於九日在大阪與該處銀行團協議對華投資方針（十日） 
[東京電]  
　　有中國留學生六十名乘九日由神戶解纜之熊野丸回國（十日） 
[東京電]  
　　日本陸軍將於大正八年創設航空學校（十日） 
[東京電]  
　　巴黎來電云法國政府新任前任前任（色奴）縣知事特拉耐氏爲駐東京法國大使（十日） 
[東京電]  
　　近在箱根清遊之唐紹儀夫婦於昨晚來東京（十日） 
[以上東方通信社電]  
戰電 
[亞姆斯特丹電]  
　　德奥布土四國一方面與　國一方面精結之和約共有八章第一章乃論恢復和平友誼及外交關係第二章乃論羅國陸軍之解除動員規定羅國軍事機關高等軍權軍制等仍舊存在並規定羅國陸軍完全解除動員惟餘比　拉比亞之二師可仍駐該處至奥德用兵烏克蘭之危險消没之時爲止因解除動員所餘之砲位　關鎗小軍械馬匹車輛子彈均由中歐列强收存候公共和局告成再行交還交還之前由羅軍守衛管理而歸中歐列强總司令監督之解散之羅軍須留駐摩爾達維亞至羅境外兵退出時爲止羅國水師須仍維持全額至比薩拉比亞事務已清時爲止此項軍隊將來須受管理多瑙河警務官員節制第三章乃論土地關於杜白魯加羅國復以一九一三年布克哈萊和約所得之布土退還布國兩國邊界當加勘定畫界事宜由中歐列强代表委員會辦理割讓布國之地與羅國土地問之多瑙河界順河流判分羅國照在多瑙河與黑海會流處及聖喬治支流間之杜白魯加土地讓與同盟國兩地間之多瑙河界以河流判分同盟國擔任以取道塞拉伏達與康斯丹柴通黑海之商路給予羅國羅國允畫界時優待奥國羅國割讓土地内之國有產業均歸得地之國家接收不付賠欵第四章聲明訂約之兩方面互允不索賠欵自和約調印後羅國應付佔領軍之維持費第五章規定佔領羅境之軍隊將按隨後議定之時期撤退佔領軍以六師爲限惟保護經濟事務所用之兵不在此數内和約調印後羅國右去用人員以補加現有之佔領軍與行政處惟佔領軍司令爲佔領地之安寗及爲軍隊之安寗維持分配起見所發之命令羅國當道須加遵守鐵路郵電目下仍歸軍政處管理佔領地内之羅國法庭復有充分之裁判權惟同盟國對於佔領軍團仍享有裁判權與警務權佔領軍可佔用榖豆芻秣羊毛牛一九一八年所收之小麥木料油油製品而常妥事注重以有秩序之方法得土舉之物品並使羅國人民之需求待以滿足同盟國在佔領地内爲公共事務所費之欵連同興辦實業之欵將來須由羅國付還第六章乃論多瑙河新航例歐洲多瑙河委員會須加維持嗣後僅位於多瑙河與黑海歐洲海濱之國得派代表與會其權力自白萊拉起至黑海止且包括所舉二地羅國擔保德奥布土四國之船自由駛行於羅屬多瑙河並羅國所有多瑙河之口岸德奥布土羅五國均有權於多瑙河泊駐軍艦軍艦非因不得已之故或經他國預先承認不得靠近他國海濱第七章乃論羅國各宗敎之平等權利各敎均有設立私校之權所謂各敎曾載明爲羅馬天主敎希臘烏尼亞特敎布國正敎基督敎回敎猶太敎第一章未定之主義應即施於無國籍之人民猶太人亦在内此輩向來視爲外人第八章宣布同盟國奥羅國之經濟關係應另訂條約規定之本條约應儘速調印 
[倫敦電]  
　　英國陸軍少將麻里斯前爲帝國參謀部戰事督辦於三星期前解職今函致各報聲明四月二十三日波拉勞氏與九日首相喬治氏在下議院所發之言論與事實不合希望國會調查之其原函略云四月二十三日波拉勞氏在下院答覆關於法境英軍陣線展長之質問中有數節答語错誤致起誤會試舉一端言之議員詢問此項問題是否由凡爾賽軍事大會决定波答曰否此語確與事實不符蓋此問題曾交凡爾賽大會議决余當時適與會也現政府近在下院屢有錯言如四月九日首相演說曰此次大戰開如時英軍地位果何如乎雖一九一七年損失匪輕然今年一月一日法境陸軍固較去年一月一日爲强也此語含有海格將軍部下兵力於三月二十一日大戰開始之前並未減弱之竟此節不確首相演說中又有美沙波太米亞僅有白種兵一種埃及與巴力斯坦僅有白種兵三師餘皆爲印度軍隊或混合軍隊内有一小部分英兵以上指步兵師團而言等語亦屬不確以上所引皆許多軍人所知爲不確者軍人有此知覺則對於政府將生不信任之心推其結果足與士氣有礙云云今日午後下院開議愛士英氏提出此函使衆注意並問政府擬用何種方法俾下院得以考察所述各節波拉勞氏答稱此函發生兩種問題一爲軍人繕發此函之軍紀問題一爲内閣大員言論誠實問題第一問題由陸軍會議辦理至於第二問題内閣大員之行爲如一經曾任樞密要職之政府用人所攻擊而即視爲有調查之必要則政府將無可行政惟此事關係閣員榮譽擬請英皇之法官 
 
 

Page 3

 
 
二員組織名譽法庭研究屬員所言是否確實並從速布告研究之結果愛士葵請辯論一日波拉勞許之議員　伯特起稱此問願關係下院（衆鼓掌）故政府宜請下院重要議員三人以代法官二員或由下院推選委員會以研究之波拉勞答稱政府之意以爲由法官組織名譽法庭乃最善辦法可以證明閣員並未故意發表誤人言論而使下院滿意　爲研究此問題起見凡秘密公文槪須檢閱如派下院委員會爲之殊多困難且不相宜也愛士葵間曰政府擬提出俾法官得以　誓取證之議案乎答曰此非必要凡有　係者成顯舉其所知以告法官苟有不予法官以其所欲得者則法官定告知政府波拉勞又曰法官報告後下院再行討論想愛士葵君當亦爲較善也衆呼曰不然議員加爾森起而質問當由波拉勞答稱調查自必秘密行之因須檢查種種秘密文件也加爾森問曰閣員與前任閣員可於法官之前宣述一切乎波答曰此由法官自决之但余信凡閣員或前任閣員願到庭作證者法官必不拒絶之也又曰政府願將此問題交與法官二人辦理並許愛士葵選擇法官政府此舉足以表明政府並不妨害　查之意議員泊林格爾問曰法庭判决詞未宣布以前政府對於麻里斯少將之軍紀辦法可暫援執行乎波答曰不可即使麻少將所言句句不錯然此種函件可許發表則軍紀無存矣愛士葵續有質問波拉勞問曰貴議員以爲非至下院討論後政府不應卽組織名譽法庭乎愛士葵曰誠然愛士葵當即提出主張麻里斯事應由下院推選委員會辦理以代法官之動議此案定於九日辯論自麻少將之函發表後各報咸有評論如晨郵報等攻擊喬治首相頗力他如每日郵報等則抨擊愛士葵之　陷政府惟一般輿情皆謂現政府之命運利在審判中（七日 
[蘇里克電]  
　　維也納轉來基夫電稱俄國黑海艦隊已由塞已斯土波爾開抵俄迭蕯投降當道（七日） 
[瑞典京城電]  
　　瑞典德德國芬蘭政府决定商訂拆毁違背國際條約之亞倫羣島砲台條約（七日） 
[巴黎電]  
　　希爾新福消息德國現佔用芬蘭所有之汽油五金咖啡烟葉葇草織物橡皮管理稅麻没收貴倉協約圖之商品施行强迫兵役（八日） 
[倫敦電]  
　　今晨海格將軍報稱英軍在松末河奥安克河圖三處小戰得利陣線因以稍向前移且俘敵若干人　報稱里斯河北面雙方砲隊甚爲活動（八日） 
[巴黎電]  
　　今日下午公報云亞佛河南北兩岸夜問雙方砲隊大爲活動敵軍於數處襲擊失敗被孚若干人（八日） 
[巴黎電]  
　　德軍遲遲不續取攻勢或因天氣不佳之故佛　得斯今地土甚鬆不宜於步軍戰事（八日） 
[華盛頓電]  
　　美國續以英金十五兆磅假於英國計前後　與英國欵幾逹英金千兆磅（八日） 
[葡京電]  
　　葡國新舉之參衆兩院議員主張依據美國憲法修改憲法（七日） 
公電 
[川邊鎭守使陳遐齡電]  
　　藏番内犯邊防岌岌各情形迭經隨時電呈在案頃准各路飛報軍臨前敵糧餉均缺危急萬狀請速籌濟同貢繼陷警報類來查齡奉命蒞邊已七閱月除撥欵四萬餘元外分釐未得迭電　懇接濟已數十次力竭聲嘶迄無一應驅遣飢軍轉戰數千里勢成弩末番匪窺我内容多方煽惑設使兵民見政府無意顧念則國防立失齡實不才誰尸其咎恐將來身死邊亡無補於國泣血陳詞立候示覆川邊鎭守使陳遐齡叩 
[茶商致梁士詒電]  
　　北京燕蓀先生鈞鑒禁茶經總商會迭電處部申請同前因全國商會聨合會亦派代表分謁府院面代哀籲是茶商之顚連困苦身陷絶地府院處部當亦痛心目今新茶已到勢必日積日厚運銷無路血本無歸雖弛禁難强洋商必購而不弛禁實是第一障碍吾國與俄迄未失和豈合交通先斷國權仍在詎可操縱隨人我公　年減輕稅率以提倡商情感戴至今故敢乞婉逹政府立即宣示弛禁上維國本下拯商艱急等燃眉環叩援手上海茶業會館曁謙順安洪源永永盛昌榮吉祥恒記同春久成謙益震和瑞昌恒豐泰萬和隆謙泰昌全體茶商叩蒸 
要聞一 
[西報之中國危機說]  
英文灑報六日北京通訊云借欵請欵之聲充滿京師内而政府外而各省皆專恃借欵爲生活中　之不陷於破產地位也幾希政府現直接磋商者　電報借欵間接磋商者爲由梁士詒周自齊輩經手之工廠借欵奉陜鄂贛四省刻皆向日借債同時統兵者復一再堅索軍餉段氏心腹徐樹錚親自來京志在分肥而張敬堯曹錕張懷芝皆來萬急電無非請撥現欵多多益善他如吳光新鮑貴卿劉存厚李厚基倪嗣冲等皆各請欵其數皆以萬計據國務院消息段祺瑞因連接請欵要電紛紛不已面上皺紋又添數條而北京中交鈔票之價值連日跌落亦即爲請欵之間接影響也蜀軍先鋒隊已抵寳寗蒼溪戰事已作聞北軍彈藥缺乏現方退走陜督陳樹藩亦遭敗衂當陳率兵前進時郭堅之兵在固始襲擊之陳大敗死傷頗衆旋即退入西安今省垣頗岌岌可危據新疆場增新報告俄國過激黨刻在中國烏拉山境内肆行擄刧地方大爲驚擾庫倫陳毅已稱俄國過激黨與釋出之德俘趨近蒙古邊界内憂外患可謂亟矣昨日鹽稅餘欵四百餘萬元由稽核處　准撥交政府　用此乃四月份之鹽欵也 
[調停時局之趨勢]  
徐樹錚張作霖倪嗣冲等原主張作戰到底者茲鑒於内外之形勢已變爲調停免戰之態度矣馮總統固未改初衷段總理亦以爲如南方不提出過酷之要求無論何時均有希望調停之心故現下僅求調停之機會與擔任調停之適當人物而已張紹曾岑春煊等雖與總統暗中聨絡圖謀調停惟徐倪張等頗不認彼等爲適當之調停人物谷鍾秀本與岑春煊聨絡　謀調停然亦恐不能達其目的要之現下之時局已向調停之機運進行惟時櫗愈熟則　停愈易爲力而將來之功勞果歸於誰之手尙難豫斷茲屈指計算競爭此項功勞者總在十人以上如梁士詒氏近來雖極似　默而暗中之準備固未　稍解也又據確實報告南方最有力之某某領袖最近願和之心倍增懇切其最大原因在於外交即出兵問題與借欵問題中日出兵交涉政府對一般疆吏從未宣布南疆各省更無從與聞南中要人只有憑報紙所傳分别判斷俱視爲國家重大問題借欵方面關係之大不亞出兵或尤過之政府財政窘迫萬分軍費浩繁羅掘無術於是專賴借欵近雖已成立數宗而到手即空不足應付使戰事延長勢必借欵無已外人勢將要求監督財政政府現雖不允而將來結果恐必出此一途四此南方多數人最近頗覺悟國家危險已達極度若長此持必亡國而後已近聞上海方面主張速和之論日甚一日正在疏通各方面研究辦法矣 
惟目下平和之難關在於内閣方面段總理蹤亦稱並非主戰只須南方服從便可罷兵然實則並未想結束之辦法夫所謂克復平和者不外恢復統一恢復統一則南省自然須服從政府故内閣此種主張並非不當然天下事萬無如此簡單欲責南以服從當然對於各種問題應有一種商　合南省當局望和甚切只須内閣略開誠接洽則一切難題自有解决之望今不此之務專從戰事上用工夫而同時復責備南省之不服從此則不得謂爲賢明之政策矣政府眞意實在以兵力取粤蓋認定今日爲最好之機會不論南省態度如何必須一戰所謂不得已者乃一種官樣文章也據現勢推之除内　以外全國各界實無不主張速和者然和之成否此一月以内實一緊要關頭當　之恩想若稍一變轉和即可成若當此南方平和潮流最盛之時猶不能了事則國事殆永無解决之期南中戰事變幻靡常即令如政府原定計畫能占最後勝利而亦不知須經幾許波折過幾許日月其間人民犧牲之大姑不必論而財政一端已必陷國家於永刦沈淪之地　時北方匪禍日益蔓延中原一方乾淨土亦不知成何景象彼時所謂統一所謂咸信所謂愛國護法皆將一律勾銷同歸於盡矣段總理素以愛國自負者奈何某不知悟也 
[七日之中央政紀]  
[公府情况]  
　　馮總統七日上午十時曾至居仁堂辦公室一次披閱陳贛督來電一件旋卽退回　室下午一時以後復至辦公室先後與張仲仁秘書長惲公孚稽書密談時事良久四時左右召師嵐峯處長至辦公室諮詢軍事外交兩項情形五時後始退入私室張仲仁秘書長則於上午十時照常到府辦公下午七時左右始　府退同私寓又聞馮總統七日上午一時半臨辦公室二時見劉海軍朱司法兩總長垂詢閣議情形二時四十分該兩總長退出遂將外交部所呈美國菲利濱提督請見大總統公文一件批示准八日下午四時見字樣嗣又閱要電數通於五時餘遂歸内宅休息又聞前日張季直致馮總統一電籲請中央早息内爭以蘇民困馮氏七日電覆張氏措詞異常婉曲電文中有兵本兇而戰固危北廷有止戈之願樹欲靜而風不息南服無悔禍之心等語 
[國務會議]  
　　七日星期二之國務例會段芝泉總理於上午九時三十分首先到院全體閣員除陸外交曹財政兩總長臨時請假外餘均於上午十一時左右到齊十一時一刻始照常開議段總理特約靳翼青委員長到席報告中日交涉情形報告畢因陸外長旣未列度不便詳加討論而　事日程中所列之各路電請軍軍餉案又因曹兼財長亦未列席不便提出卽各項重要任命官吏案總理以列席閣負過少宜留下次續議故該日閣議之成績僅將參陸辦公處業已决定之某項軍事計畫與邊防問題案二件照例通過最後復决定派潘昌煦兼充文官高等懲戒委員會委員即行宣布散會時已下午一時由朱司法劉海軍入府報告是日國務例會議案如下一爲續議陳都護使報告邊事吃緊請電示方針案（該項段總理主張由鄰省加添軍隊共同防守其餘指示陳使機宜過密未悉）一爲各行政機關在職人員搭發公債案（該項由財政部與審計院核辦）一爲徐副司令樹錚條陳戡定川湘亂事計畫案（該項已由參陸處核議衆無異言完全通過）一爲張湘督電請任命朱孝威爲衡陽道道尹案其餘如任命官吏案照例通過此外如中日交涉案各處要求軍費案均未提議據財政界某要人言自軍興以來中央政府每月所支出之軍費幾占全部預算十分之七八數目之鉅已可想見近旬以來各路請撥軍餉之萬急電竟達五六十起之多請欵總額約千萬元上下以此借外債生活之中央政府其應付爲難之情形固可不言而喻而西南各省則并借作外債之能力而無之其籌撥戰費困難情形更可想見就此推測戰局之轉機或在此軍餉無着之際亦未可知又據某要人述曹兼財長因連日各處請撥軍餉之急電絡繹不絕大有羅掘已窮之勢焦灼萬狀七日閣議故未列席而外交陸徵祥亦因外交急迫不願負責亦臨時請假又聞中日交涉案本擬於七日提交國務會議審查茲聞七日上午九時外交委員等在參陸處聚會討論一次此即將原案移付當日之國務會議適因外交總長陸子欣因病請假未到遂將該案擱置下午三時段總理復派外交委員某君等前往日委員處接洽約兩小時之久至五時許該委員等始赴段總理私宅報告又聞國務院方面於三日來接到各省區公共團體來電詢問中日新約内容者計達二十餘通之多政府以長此緘默反啟誤會不如稍事宣布眞相聊示大公但因某方面關係殊有不能行宣布之苦感且爲進行借欵以充軍政各費計又不能不速謀籨字據列席於委員會之某君曰委員會職務尙未終了所謂提交閣議者不過將交涉經過報告閣議領取内閣之訓示而已並非將全案轉交内閣也并言重要關頭即在今日（指七日）將來簽字後總可酌量宣布云云惟宣布必在簽字之後又須酌量始能宣布然則直等於不宣布耳 
[參陸處密會]  
　　參陸辦公處七日上午九時左右曾由靳翼卿將軍約齊擔任辦理中日交涉之軍事外交兩項委員開秘密會議一次專討論中日交涉問題至一小時之久十時以後外交委員退席始繼續開議軍事問題約兩小時聞於援川規攻粤防邊各種計劃均有極詳細之討論散會後曾擬就致川督劉存厚陜督陳樹藩兩粤巡閱使龍濟光黑督鮑貴卿新督楊增新　倫辦事大員陳毅等重要電稿數件由某副官送總理畫稿後即由專電處拍發 
[關於戰事之京聞]  
[曹錕軍不再赴戰]  
　　據最近消息中央已與曹錕約定第一路各師旅准暫駐原處不再令其參預前線戰　以資喘息參陸辦公處昨日另授以擔任後方之新任務又據某方消息亦言曹宣撫使前以恢復長岳第三師軍隊血戰極爲疲勞曾請政府允將該師暫駐後方稍資休息刻已與政府商妥准令該師暫不開赴前敵留爲各軍之後方援應矣 
[張敬堯兩來要電]  
　　張湘督於五日電致國務院云湘省財政紛雜異常爲整理起見暫時規定一籌欵方法即凡湘省應納各項稅欵一律不收湖南紙幣改爲現金而紙幣則按市價折扣爲現方准缴納至上年譚延　爲彌暗虧起見加抽釐金五分之案應即打銷以利商民云云又電（係昨日上午到者）報告瀏陽敵軍有猛撲長沙之舉刻派李奎元之兩團張敬湯全旅張敬禹砲團分守丁家集易家灣南岸一帶並稱右翼自田司令將全部開拔後所有湘鄕以南如魚塘三區團下灣舖一帶已派四十四團前往接防云云 
[奉天軍敗於醴陵]  
　　據長沙七日電醴陵方面於本月一日爲奉軍所奪回乃至四日復遭南軍之猛烈攻擊奉軍竟爾敗北於是復師南軍所有現下集中該處附近之南軍約有二萬之兵力頗難輕視北軍方面現由第七師選拔一旅合計張宗昌所率之一旅山東第七師之一旅及奉軍一旅共爲四旅大約擬實行大規模之攻擊故該方面不日即當見彼我兩軍之爭奪戰又該方面北軍之最前線關於糧食補充極不充分如某部隊竟至數日不得糧食之補充故前敵兵士之困疲狀况已達極點不能不搶刦附近居民糧食以圖一飽殆毫無秩序之狀態云 
[張作霖急電索欵]  
　　聞奉督張作霖昨有急電到京略謂奉省應還債欵與行政經費不敷甚鉅請速滙五十萬元以應急需若一時不易籌措請即由奉省鹽欵内提月云云政府以現在各省區要求欵項之電計二十餘通總額在兩千萬以上奉督之請已併案交財部核議矣 
[徐樹錚重又返京]  
　　奉軍副司令徐又錚前日赴津已誌本報現聞徐於七日上午十二時十分復由津返京同車來京者尙有徐邦傑曲同豐王克敏三人外間傳說徐業由豐台直赴漢口者尙非事實也又一消息云徐此次出京係專往軍糧城奉軍司令部收束一切文件以便將該司令部實行移至漢口故徐七日又專車返京仍定於日内取道京漢路南下 
[奉軍要人之行蹤]  
　　奉軍第二十七師師長汲金純二十八師師長孫烈臣二十九師師長吳俊陞奉天督軍署參謀長楊宇霆於六日下午四時半來津又奉軍司令徐樹錚同王副官等於是日晚八時由京抵津均庽河東向陽里司令辦公處於當晚十時開全體會議所討論者探誌如下（一）將天津辦公處完全取消（一）在漢口添設奉軍司令部議决於五月十日實行該師長等定日内回奉 
[派員調查敗狀]  
　　湘省第二路軍隊失利後政府擬派專員馳赴前敵調查詳細情形茲據某當局消息段香岩總長現已推定京師警備總司令部虞軍法處長充任此席業經段芝泉總理同意當授以密函數件故虞處長已定八日早車出京南下 
[大批傷兵到漢]  
　　據某交通機關傳出確實消息漢口方面於前日又由前敵運到傷兵二列車其數約有六七千名左右皆係此次第二路失利兵士已由紅十字會送赴醫院療治 
[長江三督之近况]  
[李秀山未忘和平]  
　　江蘇督軍李純近數月間絕未與各方面通電其態度頗爲外間所注意茲從某方面覓得李督最近覆全國商會聨合會江電原文照錄如次徑電祇悉危言悚論深切著明本酷愛和平之熱誠爲沈痛淋漓之呼籲旣申商民之隱願且期對外之精神碩藎籌良深欽佩純深慚無似罔裨時艱但冀當代賢哲其採宏謨修慝息爭一致禦侮俾全國同胞咸沐蘇息之德此則純所朝夕禱祝者也燕雲在望臨電神馳謹布區區諸惟亮鑒李純江印 
[陳光遠受寵若驚]  
　　據政府中消息日昨府院方面均接有江西督軍陳光遠謝電一道略稱奉大總統四日明令感激涕零光遠奉職無狀疚負在官終日惶悚無以自贖此次前敵雖小有勝利上之賴我總統總理之威靈下之賴我諸將士之奮勇光遠跼蹐待罪有何功績可言乃我總統總理格外施仁原情略跡匪獨盡赦前眚而且頒錫殊榮光遠何人受茲寵遇此後當益圖奮勉以報宏恩云云 
[王占元報告軍情]  
　　據某軍事機關確息七日湖北督軍王占元發來要電兩道其一係報告奉軍開到漢口者已有四十六團及六十五團兩隊不日將由漢口開赴湖南其一係報告中央發給第二批軍火已於七日收到聞政府　　　　電發交參陸處分别核辦備案 
[岑西林致熊秉三書]  
　　秉三先生惠鑒久未箋候瀠臆爲勞頃接秩老幹老蓂賡諸公聨名通電關於共同出兵條件反覆利害言之綦詳謂此次西南義師不過爲法律而爭兄弟鬩牆情非得已倘當局有悔禍之誠則丁茲國事衰微外交緊逼時期無事不可磋商就緒何至以賣國條件爲國内黷武之具云云是西南諸省鑒於外患危迫懼因政爭而斷送國權其息爭禦侮之心已昭然若揭况商民呼籲力竭聲嘶全國厭兵言之酸痛當此民窮財盡奄塌欲絕之時若不速求解决必徇於意氣甘舉國一擲而不顧則眞萬刧不復矣原電恐不得達茲特抄陳台覽我兄愛護國家務祈就近忠告當局勿因窮兵黷武喪失國權以至人民爲亡國奴隸則幸甚矣　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[長沙宜昌之兩危急]  
（赤水自漢口發） 
　　北軍第二路軍隊七日問而失茶陵攸縣醴陵昨日又報瀏陽爲南軍佔領矣第一路不戰而退惟第三路尚滯於湘鄕第七師與安武軍進退維谷設南軍再以勁鋒來圍已無抗禦之力施從濱與吳佩孚均退到湘垣張敬堯之位置與湘垣並危若壘卵南軍一大部旣迭佔醴陸且侵入江西之萍鄕勢已張甚各路敗兵集中長沙因而湘垣附近又發生搶掠第七師曁安武軍與第三師曁山東軍意見甚深此次同敗而歸互相嫌怨恐難保不釀成相衝突之事長沙城内外之人民以謡言繁興大起恐慌紛紛逃難而佼佼獨立之張督軍至於　今日四面楚歌知不可收拾亦有准備離湘之計二三日來發生督署中糧臺上之兵器糧食陸續向岳州轉運人均云督署將遷移岳州有此一舉人心愈惶恐不安遷家來漢者絡繹不絶足證湖南之亂象矣昨日武　岳鐵路到着北方之敗兵有第三第十一第二十等師計逹二千名王督軍恐亂武昌秩序特就武岳車棧附近設所收容並飭省城各門警衛嚴查不准敗兵入城又日商輪湘江丸昨晚由湘來漢裝載避亂人民上中下三等艙及船之四週都無隙地據其船長述前方情形略謂該船由湘潭出發之先一日上流地方敗兵戰馬乘民船乘風破浪而來爭先恐後江流爲斷同地停泊之軍艦二艘准備防禦使敗兵安歸長沙長沙城外由各該司令長官收容各敗兵沿途騷擾民極不堪云云又閱漢口和文報載張敬堯軍與吳軍於長沙城外起有衝突城内亦起火災重興掠奪人民續續避亂云云由此種種測之長沙危險已極然張敬堯近日可以略壯其氣引爲内助者則惟有徐樹錚一人堅請其任援湘總司令督師進剿徐亦不謙現正計畫出兵但奉軍之到湘者不足一混成旅南軍各路迫近長沙徐樹錚之軍事指揮能力人未之知縱力足平湘此刻緊急之際奉軍大批南下入湘至速亦須一星其軍事一日千變恐亦有所不及也 
常德消息二北軍（陳復初之軍）侵入常德城中與南軍（李書城軍）作街戰自早至晚北軍漸次不利遂向城外退却方街戰時同時大起搶掠各處又起大火人民避難不及死於非命者甚多其呈象甚慘 
南軍迫近宜昌爲時已久幸吳光新關度有方勉力支持始能保守危城奉天軍五營增加出戰亦無奇功異績惟前傳葉荃部下佔領宜昌吳光新退出五十里尚非事實目下吳光新轉住沙市宜昌形勢實已危急萬分吳所希望之奉軍來援已不可靠業令前方將所有軍器糧餉陸續運至荆沙即以宜都松滋當陽爲第一防禦線沙市爲第二防禦線觀現在形勢似有即時退出宜昌之准備南軍方面葉荃君復任中路顧品珍任當陽方面張學濟黎天才任長陽方面約有三師之衆攻擊至力並聞黔滇川會攻之後路軍隊集中於施鶴等處者尚有數師吳司令於昨前兩日數電王督曁中央請援均速令奉軍前進若奉軍更七日不至恐鄂西局面大變矣 
[四面八方之援湘軍]  
　　邇聞湘東失利主戰各督籌畫出兵援應皖督倪丹忱已指派駐防宿松之中路安武軍五營由小池口過江取道吳城由贛邊入湘接應第二路另派馬聨甲統率十營輪運來漢經武岳路入長沙四號特派副官長王之剛隨同隨員六人來漢趕組轉運處五日晉謁曹宣撫王督軍並云馬部正在太平寗國待輪運送約一星期過鄂 
奉軍援湘出發雖久然已到戰地之確數至今尚祇一旅一　茲據軍界確息參陸處决定以奉軍三分之二援湘兵額爲完全兩師并令二十八師兼程出發五號京漢路運到兵車兩列計步兵一團砲兵一營另有乘快車而來之高級軍官一員係該師長汲海峯云 
昨晚張子志張勳臣兩督軍有聨名徽電分致曹宣撫王督軍以駐蘇北洋第六師齊　元所部駐贛有年請即會　電商李寗督調該師兼程開往贛南與第二路協攻湘東云云但該師爲駐寗幹隊未知能得寗督同意否 
直軍第三師及一二三四各旅自攻取長岳衡山後缺額頗多業經吳子玉總指揮電請王督飭令武陽夏三知事代招補充隊連日招募甚夥間有軍服完全由前敵失散而來轉行投効者昨聞該三縣共已招到一千名齊集玻璃廠待車運載入湘 
鄂軍署刻准張湘督來電稱此次南軍乘虚抄襲前敵軍事稍形挫折刻正飛飭各路隊伍由衡山方面進擊據報敵軍已向朱亭方面退却我軍刻間尚在節節前進吳總司令並已向攸縣急攻敵之右側期三日内必可恢復全湘知注特聞云云 
在湘北軍失利僅左翼一方面而中路駐衡陽右翼佔寶慶依然無恙刻聞軍界確耗第二路軍隊新得奉皖聲援急圖恢復現對於醴陵南軍分四面包抄一攻渌口一攻茅坪（俱屬側面）一攻株州（屬正面）一攻安仁（屬後面）業於本月三日開始總攻擊連日戰事激烈互有損傷勝負未分此乃北軍方面所傳之消息也 
[倪軍最近之消息]  
　　此次湘省北軍失敗政府曾電令徐樹錚率領奉軍前往援助並電令皖督倪嗣冲抽調二十營作爲後援倪氏奉令後即令皖南鎭守使馬聨甲轉令前駐紥太湖望江宿松英山等縣安武軍）律開拔分爲兩路第一路由史帮統俊玉率領業向武漢間進發第二路由馬聨甲親率於昨日由省出發並分撥第六路兩營駐於潯地以鞏江防亦於明日（七日）由小輪裝運上駛據軍界消息北軍此次失利主因因前援湘之安武軍（由第二路張懷芝節制者）實無戰鬬能力爲南軍探悉遂乘間襲擊以致全軍大敗近日逃回甚衆倪丹忱因該軍潰敗精銳頓失且損失鎗械極多由是憂憤交加並聞倪氏現又召募新軍一旅按陸軍新章編制刻已着手編練其鎗械係前到京時向政府所領之新式快鎗其召募軍費亦係前由中央所領之五十萬元充之查倪之軍隊新舊混雜約有百餘營此次又添募一旅試問此種軍隊能保障吾儕小民否耶徒增吾民之擔負已耳 
南昌之軍事近信 
[優待第二路之敗兵]  
[省城特别戒嚴]  
　　第二路失利總司令張懷芝移節漢口魯軍師長施從濱蘇軍旅長張宗昌皖軍司令李傳業或駐長沙或駐株州所部均不完全惟駐紥醴陵之贛軍第二十三旅係整隊而退全旅并未傷亡一人僅遺失子彈三十萬其餘軍用物品完全存在現仍阨守萍鄕蓋該旅原爲模範團改編所謂節制之師也第二路魯蘇皖各軍潰兵現均陸續到省牛行站已收容百數十名下午蘇軍第六旅砲兵周營長又率所部二百餘人趁船到省岳戒嚴司令親至江干點視兵額每名給以饅首七枚仍令暫駐船中又陳督軍以第二路潰兵陸續到省恐滋事端除飭令戒嚴司令部曁水上警察廳酌派兵警沿途防阴外并另派兵士兩排至牛河車站駐紥以爲堵截聞督軍公署通令各鎭守使道尹縣知事及駐防軍隊如遇潰兵過境可隨時設法繳械資遣出境母令滋生事端又軍署二等參謀張炳魁五日早奉陳督軍面諭往牛行車站會同駐紥該處軍隊隊長辦理收械事宜凡遇潰兵經過即將鎗械收下每名給洋十二元并加派幹員護送至潯其收械之欵現由參戰處通知准由某項下開支又聞五日晚十一句鐘陳督軍電九江吳帮辦略謂此間經過潰兵日以百計倘遇該潰兵過境每名須給洋十二元以怍收械之費并須通知前途各輪船火車一律免票以示優待 
第二路潰兵逐漸來省督軍公署特令警務處轉飭新贛兩舞台暫緩開演且聽後命昨戒嚴司令部下令持别戒嚴凡入夜十時後無論何人非持燈不得夜行又戒嚴司令官以第二路潰兵紛紛來省亟宜格外注意遂規定省城爲特别戒嚴區域日昨特與閻警務處長商定分區辦法一鐘鼓樓爲總區一總鎭坡爲第一區一狀元府爲第二區一風神廟爲第三區一廣外街爲第四區一文孝廟爲第五區一七城門槪認爲特虽分區聞已通傳各區署一體遵照辦理矣 
陸軍三混成旅一團二營營長劉有德率所部全營官佐目兵於五日分坐民船十艘由長虹長發寗波三輪拖往吉安第三混成旅第二營於六日午后四時出發惟第三營因民船不敷須七日由陳旅長親率前往又新編之補充第一隊亦定於明日出發贛南又據軍署消息第三混成旅一團二營全部及機關鎗一連日前由省開拔贛州攻粤茲聞該營所乘坐民船由振鷺輪拖帶上駛忽在中途（距吉安僅里餘）遇大石撞破船底不能駛行五日該輪管帶楊漢文已將被撞情形函知承催處傳報軍署察核又聞該營兵士已換乘民船上駛矣 
[廣東分防贛閩之近狀]  
　　一防贛張開儒由韶州來電云北軍由贛寇粤南首當其衝陷而　克卒以敵人增加僅保始興北軍入雄大肆殘害焚殺淫掠無所不至商民舖户十室九空華屋高樓盡成灰燼人民何辜爲此蹂躪開儒無狀本已奉令解職雖新任鄭開文未至印已交李旅長天保代理俟鄭來轉交因各方勸剿兼之護法之志未伸當即聲明准以私人名義贊襄指揮伏望愛國友軍護法同志尅日興師迅掃妖氛茹痛陳詞佇候明敎張開儒叩東又南雄來電云西南護法興師誓等天日凡屬國民莫不人同此心心同此理前者倡言調和實老我師以致盟約未寒荆襄被陷修約正議岳長繼失司馬之心路人皆見攻粤詭計繼續實施昨已分兵兩混成旅由贛犯粤師入粤境居民即遭殺戮壯者　負行李違則飲以鎗彈婦女任其淫污罔可倖逃以致人民驚懼遷移一空經過村落即行焚燒致使沃壤竟成焦土傷心慘目有如是耶篠日行抵南雄即行攻擊而我駐軍單薄猝不及防又以陳督誓言不擾粤界當道遽信毫不爲備巧日拂曉而雄城陷矣當此之時紳商各界代表歡迎而北軍疑其欺詐勒令擔保方敢入城尤復將代表等扣留監視於是民心愈懼而民情愈憤矣天保等奉令星夜赴援皓日接戰將士同心奮勇直前陣斃敵軍中校一人營長數人連排長數十人士兵千餘奪獲大砲一尊機關槍三架步鎗二百餘枝子彈無數生擒五十餘人我軍傷連排長四人兵士三十餘人阵亡者僅五人於哿日酉時將南雄完全恢復驅敵百餘里我軍人城百姓歡呼聲聞數里商買復市懸旗誌慶當其酣戰之際有壯健男丁百餘人趨營謁見請發鎗彈同入戰線願效死戰以拯桑梓當經善言撫慰令各安心我軍當盡力保護始各泣謝而去我軍將士覩此情形感激之餘繼以涕泣誓於衆曰不敗北兵當死無還於是士氣大振鼓勇前驅奏此膚功夫我軍當衣單食乏之後餉縉靡濟之時尤能鼓其餘勇奮然而戰戰而竟能勝雖功在將士要亦我庶民激剌之效果也茲幸莫督幂奮然而興允濟我軍餉械並派大軍分頭援助則我軍後顧免憂益當激勵將士勇力前驅以達護法靖國惟是西南各小人心散漫應懇譜公從速商酌早建統一機關以繫人心而維大局則西南幸甚護法幸甚雲南靖國第五軍第六混成旅前敵司令官李天保第五旅司令这戴永萃支隊長李鳳岐王樹瀋楊其禮砲兵團長魯子懋叩 
二防閩粤省攻閩軍隊近已着着進行聞漢軍方總指揮與粤軍陳總司令連日召集所部各軍官會議進攻方略已將作戰區域劃定並令夏旅長述唐先率所部前赴老處關扼守候令進攻現據報閩軍臧致平所部日來有反攻老虎關情形長旅長以事機危迫應否率部開拔入閩開始攻繫昨已電請方總指揮核示指授機宜粤軍統領羅紹洪李次臯各部軍隊自開開駐黄岡後閩邊各地防備綦嚴連旬以來仍取守勢詎於勘日下午閩旅團長馬步雲濳撥步兵數百名偷越防線向汾水關進發欲向粤軍羅部施行襲　旋被羅統領所轄游楫隊察覺卽由電信隊飛報本部立派大隊迎頭痛繫并以機關槍猛烈激射北軍大敗而返聞共俘獲兵士二十名閩邊各地日來加緊戒嚴第三支隊司令羅紹雄業遣所部營長李漢隆葉克毅等由潮安城星夜開拔馳赴大埔與盧振球各軍協同防守隨行有水機關鎗隊兩排退管砲五尊其餘軍實子彈二十餘箱輜得帳幕等件甚多計程兩日當可抵步並聞陳總司令以贛省北軍駸駸進行非急攻閩不足牽彼兵力現特採取攻勢飛飭各路支隊火速進兵大約詔安武平方面日間將有戰事發生矣 
[天津治水費之着落]  
　　順天時報載稱鹽務改革費交付未了者有銀一百二十萬兩（上海兩）此次中國政府擬接收該欵撥充天津治水費將來以鹽稅餘欵塡補此事於一個月前已向銀行團提　邇來繼續與外交團交涉因關於建築堤防鑿通牛木屯等問題全部爲中國方面所贊同故交涉前途毫無屈折已得圓滿解决此一百二十萬兩定於五月七日由上海送致天津即以會計委員（扶舍利克法人）及熊希齡二人名義向銀行方面接收云 
[河海工程專門人才之效用]  
　　南京河海工程專門學校係南通張嗇老掌全國水利局總裁時發起創辦以爲預儲水利人才之計經常費由直魯蘇浙四省歷年公攤開辦於民國四年三月迄今已歷三載内容設備均稱完善當時因導淮之議垂成故於開辦之第一年正科之外另設特科一班於六年春間畢業而導淮之舉以國内俶擾未能實行所有畢業各生均經派往各小水利機關服務以資歷練去年直省水災氾濫爲患民不堪命故政府特設京畿一帶水災河工善後事宜處任熊希齡爲督辦畀以全權使於賑恤疏治雙方積極進行目下該省五河疏濬事宜進行方法已與中外熟諳水利人士磋商就諸着手興工以工程浩繁需材孔多此項助理河工人員我國極難其選嗣悉該校開辦有年成材必衆頃已函商該校校長許　南君調撥該校特科畢業生十餘人襄助勘測諸事尙以數少不敷調用并由該校主管機關全國水利局再行咨送本科三年級全體學生三十人一同派往該處各河工從事實習一則使學理與實際可以互相印證一則當此大工方興之際隨工督率亦足以收相助爲理之效現已一體赴津投到由該處分途派往服務矣按該校之設立爲我國以科學方法培植水利人才之破天荒而目下學校開辦未久居然能以所學出應世用益足徵創業者之目光遠大也 
[江蘇各縣勸學所長揭曉]  
　　蘇敎育廳長符鼎升遵照部令將各縣敎育欵產經理處撤消改組勸學所各縣勸學所長已經敎育廳委定者揭錄如下高郵吳輔勳江都張念劬青浦蔡鍾秀江陰祝廷華嘉定顧瑞崇明陶鑄無錫秦銘光泰縣陳恩洽句容陳祖濂 
泰興蔡寶善溧水張培方松江張樹勳寶應周熙績淮安阮師凝川沙張志鶴泗陽李景邦雎寜謝開勳六合厲式鈺豐縣蔣伯壎沛縣蔡春元儀徵李方謨興化劉循程金山李銘訓崑山王頌文吳江王菼宿遷陸文椿浦陽暫署卓東丹徒道受章上海吳韾靖江陳楫 
[江蘇縣視學講習會之開幕]  
　　江蘇縣視學講習會敎育廳委托高等師範學校辦理於九日上午九時行開會禮會所在該校之大會堂聽講員已到者八十餘人此外高師職員學生曁官長來賓以次齊集奏樂行禮後由高師校長郭秉文君致開會詞略謂本校受敎育廳之委托辦理此會力薄任重懼無以副廳長及聽講諸君之望惟對於此舉有二種感念我國興舉亦幾二十年今日始覺敎育行政之要則前此蹉跎已等諸逝水幸而幡然覺悟有此中國第一次之講習會出現以後年復一年繼續辦理由一省推而至於各省則桑榆之收亦復未晚今日適逢國恥紀念日所謂紀念者不在形式上句踐之十年生聚十年敎訓德受法恥即注重小學此爲雪恥根本之計畫云云次由該會主任陶知行君宣布辦法課程分敎育槪要視察標準視察方法分組參觀等數項次由省長代表敎育廳長金陵道尹代表各致訓詞次由講員沈信卿黄任之兩先生省議會錢副議長强齋曁南學校趙校長厚生第四師範學校仇校長亮卿等相繼演說奏樂散會後會員乃合攝一影以留紀念 
[江寛案之近訊]  
　　江寛失事後該商輪之船主大副及搭載之外人三名同罹斯劫刻聞英國駐漢領事要求賠償損失已開始交涉王兼省長亦已據情電達中央矣 
安徽地方檢察官王蔭槐日前有眷屬三人由滬搭江寛來漢亦遭斯刧現王氏深爲慘痛連日派人在失事之處設法打撈尙無所獲 
江西軍械局長李和卿昨覆漢口慈善會函云頃接來電敬悉敝妾曁三小女仰承鴻慈瀕危蒙救再造之德非可空言圖報也惟敝眷屬此次回豫原係四舍弟曁傳達劉永恭護送小妾及大女兒三小女並同鄉張太太六人偕行現四舍弟與傳達小妾三小女四人遇救大女兒與張太太仍無蹤跡前日得報時已派人赴漢詳細調查俟大女兒與張太太實在確耗探聽明白另派人赴漢接眷時再行言謝 
寗波同鄕在江寛被難者計古名姓名列下謝組桐鎭海人前太平洋行寫字在　家磯撈起殷厚裁鄞人江寛賑房屍身無着陳夢潮鎭海人江寛水手在丹水池撈起金福林中國銀行戰司鎭海人屍身無着葉雲生鎭海人江寛水手在丹水池撈起戴金華鄞人江寛水手屍身無着李胡氏鎭海人李萼一之母在鵝公頸撈起李鍾氏鎭海人李鶴臯之妻屍身無着李愛蓮鎭海人鶴臯之女屍身無着陳劉氏鄞人隨粤漢華工程師女眷而來屍身無着 
有李述溪者廣東產家資頗巨在鎭江鴻安公司經理漢口業安隆之主人翁也此次由鎭江乘江寛來漢與船俱没親　撈尋數日遍貼賞格出欵八百串卒無着落五月二日其屍氽至五通口江西由小划撈獲該船有划夫二人一名張師江一名張臣順遍搜其體得金表一隻金表鍊一條　鏡一付十元鈔票兩張足上新式革履亦爲之脫下張某思此屍若直送陽　倘被親　追究或水警檢查所得之財仍烏有終非善策不如暫爲近岸回家藏没贓物再將屍身送陽　爲時未晚計已决適有一小划順流而下係素所相識之胡齋公招之使近謂此間一屍汝有否拖至陽還而該划夫素性善良且有二千撈屍費可領遂樂爲之至陽灑近岸認屍者爭先恐後陽　爲尋屍之要區李氏早已派人照料一見此屍到手遂與划夫曰汝可至漢口爛業安隆領賞胡齋喜出望外一時喧傳遠近皆知而張某二人不數時亦至陽　與胡爭論賞欵各執一詞而觀者愈聚愈衆適紅十字會王森甫君經過問此屍是汝所撈究有何物可據彼卽示以皮鞋王君疑其貪財棄屍令水警捕獲訊問一一供出派警往搜其家贓物俱在現仍在陽　水警處被　　謂划船張某貪則貪矣謂其棄屍非事實也 
另一說云日前各團聨合會等同人乘紅十字會小火輪往下游一帶慰問被難家屬兼贈食品藥料是日　　陽　時忽人聲嘈雜當往查詢始知已撈獲鎭江鴻安輪船公司買辦李述溪屍身當有屍親一人在場稱係廣東人李宅已懸賞八百串曯伊在此認屍各代表囑伊速具領字到紅十字會辦事處領收備棺自殮忽又有數十人團繞聲如鼎沸又往查詢知一張姓船戶與另一船戶爭索李述溪之賞金喧閙不休探悉底藴先由張姓船夫撈獲隨又棄入江中另一船夫撈交紅十字會不過圖二串賞欵不料點交後屍親當場認明是李述溪並云身上有金絲眼鏡金表金練金戒指即懸賞八百串文者此時因有巨賞故張姓與另一船戶爭功奪裳揮拳咆哮當有紅十字會王森甫君心知有異卽率同會員水警屍親查看張姓船艙底板内有死者衣鞋贓物尙在即飭扭至培心善堂内警官辦事所王君面告警官且爲質證遂將另一船戶開釋王君賞錢十串各代表遂登輪向團風出發 
[杭州快信]  
[省城防務近日益復戒嚴]  
[錢江渡船埠昨拿獲由甬來浙之黨人劉樹春一名搜出物鎗子彈多件已由金署長解送警廳轉移軍法課訊辦]  
[陸軍上將周承菼奉中央特派來浙接洽要公寓陸軍同袍社二師張師長柬請在吉祥巷私第飲讌各當道大半陪座]  
[齊省長因省議會派員三十一人審查警備隊支出經費昨飭各科趕辦二三四五各年報銷帳項漏夜造送俾便轉咨彚核 
[ 
[煙酒公賣局長朱鈞弼昨委董希賢任第九區公賣局長]  
[高審廳經廳長昨委陶秉奎充崇德縣承審員]  
[第一師師部師附王綸素爲童師長器重前月因病身故現呈請從優撫恤已轉咨陸軍部核辦]  
[曹銅陽日通電據第五旅旅長張學顏報告朱亭攸縣業經次第恢復]  
[南京快信]  
[徐樹錚電各省派員入京會議國政李督以來電係徐個人署名昨電中央詢問]  
[中央因各省紛紛請欵無法應付昨通電來蘇述中央財政困難情形謂如各省自募地方公債須省借省還中央不負責任]  
[張宗昌所部之蘇軍第六混旅已全部在萍鄕潰散其第一二三團團長曁第一營營長均於前日由贛乘輪來寗經李督昨日傳見大加申斥]  
[倪嗣冲已派員在浦設立兵站集中滁州之安武軍即日開拔來浦待輪運贛]  
[徐州鎭守使張文生自告奮勇願率所部新安武軍十二營援湘李督以徐防重要去電勸阻]  
[長江巡閱副使王廷楨在京接洽剿匪事竣昨來電准文日（十二）出京回浦]  
[省議會開開會在卽敎育廳提出小學敎員恤金案實業廳提出組織實業議會案財廳提出籌榖農工商銀行案均將交會討論]  
[甘黔蜀省議會代表已啓程來寗聨合便會昨電鄂贛豫皖等省議會派代表來寗合力進行]  
 
 
] ] 

Page 7

 
 
　　胡財廳長以七年短期六釐公債應募者寥寥昨函南京總商會曁各屬分分會設法勸募以濟軍需 
　　藍公武昨出京來寗聞係某會派來於新國會選舉有所活動　　張紹曾昨由滬來寗面謁李督協商時局旋於下午三時渡江傳津浦車赴津 
　　許晋祁經李督保准以簡任職分發江蘇任用鄭貽鼎黄兆勛楊元鼎沈企芳以薦任職分發江蘇任用昨日均已領憑禀知到省 
　　駐京日公使林權助氏昨來電即由潯乘艦來寗准今日（十日）下午一時可抵寧各機關長官齊於正午十二時赴下關江干恭迓以表敬意 
　　公府顧問何宗蓮昨由京來寗（住華洋旅館）隨至軍署與李督接談數小時内容極爲秘密據其親隨人云何尚須耽延數日方始回京 
　　西人蕯克他米日前由漢抵寗晉謁李督李特在署設讌歡迎聞蕯氏擬赴廣東考察民黨情形日内即須首途 
　　海軍第二艦隊司令杜錫珪自隨段總理來寧一面與藍總司令接洽海軍公務一面與李督會商長江防務現聞各方業已接洽妥協有日内乘軍艦馳赴漢口帮同前敵攻擊之說並聞杜司令連日迭接王督軍曹宣撫使催其啓行電數通故已於日昨分向軍民兩長辭行矣 
地方通信 
松江 
[國恥日學校茹素]  
　　本月九日爲我國外交失敗之大紀念日是日松邑各學校如省立第三中學縣立第一第二兩高等小學以及女子高小藝徒學校等均各茹素一日以留紀念 
[警察所拘究烟犯]  
　　西外有戴四者賃居倉橋堍胡宅私售燈吸被人於七號函縣舉發當由縣署咨行警所轉委檢查員那集酉率同内勤巡長於八號午後前往西外第三分駐所與該分所巡官徐惠霖會同往拘當將戴四及在彼吸烟之潘昌敏徐昌林蘇玉張三聾　等六人拿獲惟張三一犯因有人說項釋去餘人均於九日由警所移送縣署即日由縣開庭審訊判罰戴四洋三百元另處徒刑四月煙犯潘昌敏判三百元徐等三犯各判一百五十元一律交洋省釋所得罰金縣署擬即提取三成轉奬出力各長警以資鼓勵 
[樂恩堂演講科學]  
　　西外樂恩堂附設之東吳第四分校青年會於九號午後假座樂恩堂之大禮堂延請上海青年會科學演講部幹事韓鏡湖講演衛生講演時並由韓君應用人體上各部之模型及各項儀器以期聽者易於領悟又十號爲樂恩堂俱樂部成立一週紀念業由該堂牧師步惠廉仍約韓君於是日午後在該堂講演聲學已將入座劵分送各學校各機關邀請蒞會聽講矣 
無錫 
[警員棍責商民之處分]  
　　第一分所巡官董世榮及偵探長仲英棍責商民蔣毓卿袁仁山二人赴縣　明傷痕起訴法庭在案茲聞兼警察所所長楊知事昨訓令第一分所侯警佐云蔣毓卿袁仁山二人雖有應得之罪該巡官等並不解送本所依法訊辦輙即擅用棍責實屬辦事操切巡官董世榮着記大過兩次並停止職務一星期偵探長仲英着即撤差示儆 
[駐錫軍隊行將更調]  
　　駐錫陸軍第十九師七十六團近接李督軍電令開赴贛南助攻業已預備一切所有無錫防務事宜由李督軍電令蘇軍第二師朱師長於七十六團開拔後即派所屬一營來錫塡防故昨日第二師七團三營李鞠吾營長由蘇來錫謁見楊知事接治一切 
鎭江 
[開辦養蠶試驗場]  
　　鎭屬揚中縣二洲地方茲經宋知事酌撥經費一千元開辦縣立模範養蠶試驗場廣勸養蠶種桑以興農利該正布置一切不日當可成立 
[誤食河豚魚斃命]  
　　日昨鎭郡對江八　地方有貧民某甲因食河豚魚中毒未及三時猝然斃命亦可慘矣 
[裝飾炫耀之誨盜]  
　　丹陽南鄕天王寺左近王姓家日昨因有喜事親戚畢集王女亦自夫家歸寗因裝飾炫耀引起盜匪注意覽於夜間集聚匪徒多人擁至王家盡刦所有而去聞已報官請緝矣 
[運火油添造新船]  
　　美孚洋行現於長江各埠火油銷路力圖擴充對於輸運火油務求迅捷除原有之美孚號美安號美鴻號又美孚十四號諸船之外茲再添造新船一艘取名美貴已於昨日裝儲火油駛抵鎭江矣 
[留學生籌資開鑛]  
　　日前有勘查煤鐵等鑛之留學畢業生某君至皖省蕪湖及鎭江句容龍潭等處探礦現已回滬籌有資本若干萬擬先在滬設一阜盛公司以圖進行云 
楊州 
[會議維持治安]  
　　揚州警備區域稽查處設立已久現因防務綦嚴由劉統領召集各稽查在司令部會議維持治安辦法推定傳忠樑朱建勳鄒耀綸馬文　戈文偉朱兆玉董斌擔任處内職務武蓉第爲城廂内外稽查紀馥星爲第一區稽查徐嘉猷爲第二區稽查黄祥龍爲第三區稽查宋淇爲第四區稽查楊永桂爲鈔關輪船稽查張世立爲東關輪船稽查劉漢爲敎堂稽查以期防患未然 
[派員調查實業]  
　　江蘇經濟調查會奉農商部令派員調查各屬實業以資提倡派來江都之王伯山於昨日抵揚分謁縣知事商農會長令各商號出品農工製造各學校手工塡列表式携寗 
[國恥紀念放假]  
　　江都公私立各學校以本届國恥念之期休假一日並由敎職員演說事實以示不忘 
[比賽藍球結東]  
　　揚州四校聨合運動會比賽藍球現已告終統計互相比賽十二次結果美漢中學第一計勝每校二次得十二分縣立商業第二計勝八中二次五師一次得六分第五師範第三計勝八中一次商業一次得四分第八中學第四計勝五師一次得二分 
嘉興 
[拘獲盜匪]  
　　嘉興縣屬石佛寺馮氏家前月被盜匪多人間入内室刦去衣服飾物並洋箱一隻當由事主開單報縣飭屬嚴緝在案茲悉該盜已由水警偵探在縣屬東鄕緝獲陳阿關一名並贓證多件當即解送水警署由俞署長略加訊問後轉解縣署研訊據陳供稱是案盜首係楊阿大丁阿毛等數人今已逃匿滬上故由俞署長備文飭令偵探赴滬會同捕探陳某在大通路拿獲楊丁二人拘入捕房解廨訊究並通知事主於半月内到廨預審以便引渡歸案現張知事已傳令馮張氏遵照矣 
[學徒自畫]  
　　嘉興塘滙鎭甡和米行學徒杜壽官素性愚鈍前日偕該行傭婦入城送禮二人中途失散杜返行後被該行主婦大加申斥並責令將傭婦尋歸該學徒負氣而出時已薄暮遂在北門外飲馬河内　入自盡次晨經人瞥見報知該行主張某遂轉告杜之家族並賠罪道歉杜以其子年僅十七死於非命實屬可憐擬呈縣鳴冤旋由和事老調妥給與撫恤洋五百元始寢其事而傭婦亦於昨日在王江涇鎭尋歸矣 
杭州 
[省議會常會紀]  
　　浙江省議會九號下午一時開會政務委員四人議員出席者一百餘人秦副議長主席首議浙江省中華民國五年度省地方歲出入决算書何勳業報告審查結果五年度决算案有超過預算者有各項流用者有變更名目者已分别摘要印配應如何解决之處請大會公决任鳳岡云决算數目應與預算數目比較增減俾資明瞭其增減之原因亦應報告大會就本席意見應重付審查姚祖範云或請財政審查股再行整理一過議長云此非完全决算不過就不符各欵提要說明徐仲偉云决算報告大體不錯或照此報告加列比較及說明吳文禧云交財政股長整理完備再行付議衆贊成林卓云財政股審查决算手續繁重擬請將七年度預算付特務審查俾財政股專心審查决算贊成者少數不成立接議擴充省立改良製糖廠修正案因原案有種蔗試驗場審查報告已删去討論結果標題擴充二字改爲添設所有辦法預算槪照前案辦理重付審查議畢遂散會 
[對於决算疑義之咨復]  
　　浙江省長公署咨行省議會云案准貴議會咨送任議員鳳間等提出關於五年度决算事項質問書一件請查照如期答復等由並附質問書一件過署准此查質問書内關於五年度預算書臨時門公立醫藥專門等校未發各欵曁五年度决算臨時門省立第三師範等校及製造水産模範工廠農事試驗場改良製造　青工廠等未據報銷各欵節經本公署令飭財政敎育實業各廳分别催發催報在案至未發各欵内商品陳列館因撥用新市場基地一節迭經咨部往復磋商尚未定有辦法　物整理模範工廠因定購機器預計五年度内未能交貨是以購備器具建築籌備等欵暫緩全發採購美棉種子因本省長到任後查悉其時如滙欵至美採購運浙亦已不及栽種故未支用其已發各欵内手工造紙工場因地方偏僻雇工購料確有困難現已據報工程將竣以應備機器一時尚難辦到未能結束織物束理模範工廠因定購機件價值約俟交貨付足現在貨未交齊價亦尚未付清不能列册報銷准咨前由除將醫藥等校飭催未發各欵曁已發之第三師範學校等各欵係於何時發給開工購備並何時可以竣工購齊報銷各節分令財政敎育實業各廳尅日查明呈復俊復到再行咨復外相應先行備文咨請貴議會查照 
[全省繭行開放先聲]  
　　浙省各縣繭行前經省議會議决以距離二十里爲合法之設置現在請設繭行按照法定里程者固居多數而不足法定里數朦報設立者亦復不少以致弊資叢生控案迭出聞省議員一部分主張純取開放主義不限里程以免爭執而興繭業姑誌之以觀其後 
寗波 
[刦案兩則]  
　　鎭海北鄕林家斗有廚司林小全日前爲包辦鄭姓酒席隨帶現洋四十元小洋三十餘角往城購物行至大慶橋凉亭邊被匪徒攔住去路將所藏之洋盡數刦去文餘姚北鄕蔣胡地行民人胡星喬於前夜四更時來有匪徒六七名劈扉而進搶去衣服二箱被褥九條並錫器等物約值二百六十餘元現胡已報官追緝矣 
[請奬節婦]  
　　鄞縣東鄕李桂明之妻某氏自過門後孝事姑嫜克盡婦道不料次年其夫病故該氏矢志完貞至老靡他歷二十餘年之久鄕黨咸欽其節茲於前月逝世族人以該氏平時事姑撫兒閨範足式擬報請自治委員轉詳縣署呈請褒奬以勵風化而敦薄俗 
漢口 
[湘商暫停滙兌]  
　　自北軍攻克岳長後旅漢湘商滙兌已照常辦理茲聞近日湖南攸醴萍鄕等處北軍戰事失利長沙甚屬危險各湘商爲注重商本起見暫行停止滙兌以昭愼重 
[運兵輸糧之忙碌]  
　　湘南戰事發生軍隊運輸不絶五號又有公事車四十餘列拖載奉軍兩營豫軍三營輸送隊四五百名從歆生路下車在鐵路兩旁駐　　北軍分道入湘糧餉均由鄂兵站運轉六號清晨有公事車拖載熟米二千包灰麫五百二十包麫巴饅頭餅乾約一千四五百櫓停泊歆生路車站並未搬運下車聞當日卽由宣撫使派人押解渡江從武岳路運往前敵應用 
[慈善會演古籌資再誌]  
　　漢口慈善會近因辦理各種善舉經費支絀不敷尚巨復於陰曆三月二十五日假座滿春長樂兩茶園演古籌資是日天氣晴和各界到者不下萬餘人鎭守使杜錫鈞警察廳長周際芸恐有流氓藉端滋擾分派軍警到場彈壓南洋兄弟烟草公司於是日仍赴兩園售賣香烟售出之錢悉充會中捐欵共計洋三百元花界小梅子翠娥金寶玉三寶鴨子梅芳紅梅芬月鳳樓情鍾　香小洪林金娃娃馬可卿售賣毛巾肥皂等口共錢一二百串仍充捐欵綜計所收各欵又有一萬餘串惟兩茶　座位狹隘以致來寶多未入場該會同入深爲歉仄復定期於陰曆三月二十八日假座滿春長樂兩茶　補演一所凡持有二十四二十五日未銷之入場劵及未銷之柬帖均可入場云 
[襄水又漲]  
　　連日襄水陡漲内河外江奔流似箭五號傍晚六句鐘接襄陽電告襄水又漲一丈一尺當由水警廳長示諭龍王廟各碼頭上下一帶船户一體防護以備不虞 
[鐵路局長之更調]  
　　京漢路南段局長劉淇奉命爲長沙關監督已由交通部委胡潤之暫代南局事宜茲交通部特調廣武路局長夏昌熾爲南局長胡潤之另有任用昨夏局長已來漢接事矣 
濟南 
[剿匪捷音]  
　　單縣境内土匪肆擾鄕民不堪其苦茲聞曹州鎭守使向軍署報稱本月五日巡防游擊隊行至黄崗集遇土匪百餘人鏖戰兩小時將該匪擊散奪獲鎗械若干斃匪五十餘名　擒二人餘皆分頭逃竄現正四處搜緝云嶧縣軍隊齊集會剿土匪日前陸軍在東鄕山内與桿首栗鳳玉部下四百餘人大戰一日終爲陸軍砲隊擊敗匪人四散逃逸現軍隊正入山搜剿 
[警備隊章程]  
　　日前省長以木省土匪披猖軍隊不敷分布曾飭各縣速辦警備隊以資鎭懾昨（六日）省公署大開會議討論警備隊組織章程所擬大略如下一大縣招募警兵三百人中縣二百人下縣一百人二警備隊長非素有軍學智識曾充陸軍長官之職及警察畢業者不得呈請任用三敎練以陸軍操典敎授練習之四招募警兵須挑陸軍退伍兵或身家殷實者爲合格五經費由各縣就地籌畫六需用鎗械由縣知事備價吾請督軍　給七服制冬季藍色夏季黄色肩章帽牌與警察制同領章上書某縣警備隊字樣已訓令各縣遵照辦理矣 
雜評一 
[段内閣之窮（默）]  
　　吾嘗言段閣之主戰策不變必至束手坐困而後已今則束手坐困之時至矣夫我所謂束手坐困者非困於戰事之失敗而不復振也亦非困於將領之失和而不願戰也蓋戰敗尚有復勝之望將領失和尚可疏解而鼓其作戰之興故此二者未可遽謂爲束手坐困也獨至索欵而無法以應催省欵則截留已盡借外債則抵押已窮斯眞所謂束手坐困時矣今而覺悟不已晚歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[水木業工人暗潮之暴發]  
　　滬寗紹三帮水木鋸作各工匠因要求各作頭加增工資刊發傳單同盟罷工業已擾攘數日尚未解决昨晨十時許各工人又聚集公所前未幾即糾成三四十人或五六直人爲一組分隊出發前往浦東爛泥渡等處勒令各作場一體停工並拘住不允停工之工人三名經衆押至公所中逼向祖師長跪更用繩索綑縛一時許該處作頭則被若輩勒罰洋三元又一隊約三四十人擁至虹口楊樹浦提籃橋等處向各作場勒停工作又一隊約二三十人馳至英租界戈登路某作場曉舌午後一時許又集八九十人前往哈同花園左近向某作場勒令停工聞彼等之意非逹加增每工百文之目的不止是以自昨晨起停工者較前更衆 
水木公所滬寗紹各董訂於本月十號午後三時會同工人代表在該公所開會磋議解决方法並函請上海縣知事淞滬警察廳長各派專員蒞所參議以昭公允業已分發通告昨日届期該公所預備會場於正廳中兩旁設立坐位午後二時許滬帮董事沈桂林江裕生張效良張曉卿黄根山顧蘭舟辛和祥朱森泰楊運亭顧洪舟蔡樹棠寗帮董事顔慶雲張繼光陳慶才王高生等數址人陸續到所即分别入座茶叙工人方面亦先後聚集約有千餘人之譜均站立公所外弄内及弄外街道中將届三時上海縣逃知事委地方警察事務所行政員熊君爲代表淞滬警察徐廳長委該管二區一分駐所署員王金山爲代表相偕蒞所當由江董等邀入會場分别坐談片刻會場門外經王君派令衛警一排擔任彈壓淞滬警察廳地方警察事務所各派偵探帮同防護至三時一刻當經各董向衆宣言謂今日各工匠到會人多公所中難以容納惟各工匠旣舉代表自應邀四代表入内開議熊王兩代表深以爲然遂邀工人代表張根全沈桂亭周惠生（黄全桂未到）三人入座會商首由江裕生向三代表聲稱汝等工人旣因米珠薪貴欲加工資自應於期前向各作頭磋商或具函通知豈可如此次之驟然停工使作頭無端受此虧耗况目下各作頭承包工程均已訂立合同限定造價汝等可以半途抛工求加工資各作頭受此虧損更向何人加算汝等亦須顧慮體恤作頭現寗帮各作頭擬暫從緩惟愚意官廳旣派代表汝等亦因度日維艱自應酌爲增加以便從速解决免得兩方同受損失云云遂由江君邀同王熊兩君並各董退入辦事室互相會議後旋復入場向三代表宣稱現寗帮各董執定從緩經滬帮各董極力疏通始允依照現行工資每工加錢二十文三代表以增加之數甚微未敢應允後經徐廳長代表王警佐與熊代表核商後以工人所得二百餘文確難度日又向江所董等一再籌商遂决定每工加錢三十文令三代表向衆宣告並一面書繕條告云加價一事今日滬寗紹三帮董事並經縣廳兩長代表妥議加價數目列後水木鋸作包工點工每工一律加錢三十文令人黏貼所門外牆上詎各工人見之以祗允加增三十文即羣相囉唣一般激烈者且將條告撕下聲勢洶洶擬一擁入内各董見勢不佳即令代表出而解勸豈知若輩仍硬欲入内並用磚塊等亂擲三代表知難調平復向各董一再懇加各董亦以衆勢洶洶知難令其退云遂向三代表謂今日到會作頭亦不滿十分之三未能再加汝等如再堅執各作頭亦須開會公議再决三代表總以難退衆人爲辭稽延不散不料外問衆工人迫不及待竟硬行闖入彈壓巡官知難阴遏遂禀由王警佐返區加派警士亠排由後門持鎗入内擬趕往門外防護迨行至所門衆工人疑係派警驅逐更將石片磚瓦向警亂擲王警佐深恐擾禍諭令暫退各工人見警察不敢開鎗反往後退益覺膽大一擁而入或執長櫈或持木柴或携石片紛紛亂擊工人代表張全根等亦被擊傷頭顱工人中亦紛紛互擊受傷及至擊開二重門王警佐恐警察上前攔阻勢必抗拒擾禍遂令各警察仍由後門返署各工人　入二門見警察已無更大殺風景將所設會場檯桌椅櫈及門窗玻璃格扇任意擊毁各作頭見此情形恐受其厄亦即紛紛向後門逃逸有不認識後門者奔往樓上跳窗向隔鄰人家逃避各工人以不見警察咸向各處搜尋並在中途截回寗帮董事某勒寫加增工資筆據旋經某打樣西人聞警趕來始得向衆保出同車往北而不及逃避各董仍在公所中被衆人攔住擾攘多時後由王警佐返區用電話報告總廳飭派警備隊馳往彈壓始行驅散時已薄暮矣 
法捕房昨因水木兩作工人要求增價工資在城内魯班　集議辦法恐其暴動特飭包探前往參觀不料各工人因未逹要求目的聚衆行兇該探即回捕房報告捕頭深恐該工人等擁入租界立即傳諭中西越各捕分往新老兩租界華法交界各處妥爲巡察見有成羣結隊者即行解散如敢抗違拘押候辦 
又一訪函云昨日午後該業各董事齊集本城魯班殿公所召集各工人開會討論水木工匠先後蒞所者多至千餘人當時舉出代表到會發言聲稱目今米珠薪桂吾工匠度日艱難每日工資雖訂定二百八十文及至臨時結算尚不足數有發給二百五十文者有發給二百六十文者即使照數發給爲工匠者尚難敷衍現在要求作頭每日再加增一百文或每工發給大洋三角等語而各作頭大爲反對聲稱目下營業艱難此數年中各工人要求加增工資已有二三次每次必起風潮致作頭受無形之損失此番加價斷難贊成云云一時衆口紛紜秩序大亂旋經張顧等董向大衆竭力解勸反復開導命各工人於次日始一體照常上工至加增與否必有圓滿之希望乃各工人仍胡閙不休聲言必逹到加增工價之目的而後已爭論良久旋各散會一區二分駐所王金山警佐親率巡官長警等到所照料英法美各租界捕房捕頭亦派中西包探前往該公所調查一切先時滬紹水木業公所董事張毅等恐無業流氓混入其中煽惑滋事特詣淞滬警察廳具禀請示昨經徐廳長批示云呈悉業已通公各警區隨時彈壓解散母任滋事可也此批 
[華泰輪船被撞紀詳]  
　　十二圩快信云華泰商輪由靈甸港裝來濟南大阜公司官鹽一萬餘包於陽曆五月七號晚間十二句鐘行至鎭江焦山下被愛仁鐵壳輪船碰傷甚重詳情續報續函云陽曆五月七號夜間一句鐘時華泰輪船由靈甸港裝來在阜大德大有晋三家濟南鹽約共六千餘包行至鎭江焦山轉角之際適遇愛仁鐵壳輪船由蕪湖裝米而來其時正值黑夜兩船均被焦山相隔均未相見迨兩船團過焦山已經相距甚近彼此鳴號勢已不及訇然一聲華泰輪船鹽倉業已進水在船諸人見勢不佳各自逃生登時船沉水底約有一丈五尺这深據該船押運王仁甫君回圩云該船三層樓尚浮水面愛仁輪船亦即停輪候交涉清楚方始開行也 
[英員又須會勘烟苗]  
　　江蘇特派交涉員昨奉齊省長訓令略謂茲有英員陶樂爾擬赴淮徐一帶會同部員省委查勘烟苗並須赴蘇常滬各屬查勘除通飭各道尹縣知事預爲籌備並妥愼保護外特令該交涉員轉行所屬一併保護以免誤公云云 
[下關糧食會詳陳新稅病害]  
　　將商會昨接南京下關商埠糧食公會函云敬啓者竊敝同業因五月一日本省實行裁釐加稅一案迭經集議僉以其病商病民病國諸要點用特爲貴總商會陳之稅法要素在乎統一不得重徵吾蘇合江南北而爲省今忽有江南稅江北稅之分根據舊時蘇寗轄境不思汪南亦江蘇江北亦江蘇也一省兩稅是爲重徵矣病一查下關鐵路現設稅務總所謂根據舊時鐵路釐局專章不思舊時之蘇捐漕捐南北台捐曁六合橋捐等均各專章旣曰裁釐應盡裁之何獨於下關留此駢枝更何以襲稅所名稱致一省而三稅病二查滬寗全路六百餘里交通之利蘇寗共之乃蘇商就路之貨行經五百里僅納一最輕之稅寗商就路運貨除在第一機關已納最重之稅外一上火車又納一稅嗟我寗商其奚罪焉病三寗蘇同係國民稅率自應一律乃以大米而論蘇五分而寗一角五分以黄豆論蘇四分而寗二角四分天下有此不平均之稅率乎病四寗民向食皖米無不經過大勝關今每石稅率驟增一角三釐皖米勢必改道東壩輸入蘇浙或由蕪關出口運赴沿海各省寗民米源於焉塞絶卽或寗商加稅輸入亦必加價售出寗民增此重擔其何能支病五由津浦南來之米豆二麥赴煤炭港裝車運蘇僅納四五分一入下關本埠或入城垣則須復納一角五分或兩角四分不等將來亦有顆粒能入寗垣者乎不入寗垣寗民有不輟業待斃者乎病六查各國稅率對於消耗品奢侈品則重稅之對於日用品則輕稅之至米糧爲人民生活之源則强半無稅今吾蘇獨於糧食一項加重稅率一若恐食之能果其腹者病七聞蘇財廳此項裁釐加稅抵補之預算案較釐金尚短收三十餘萬元當此國帑支絀之時驟少此大宗收入其何以裕國用乎病八近閱報載蘇財廳卅電現定稅率乃按照值百抽二例更訂查寗屬米糧價額貴時則五元賤時則三元平均計算每石不過四元黄豆價額貴時則四元賤時恒在一元八九角不等平均計算不過二元有奇今合寗蘇鐵路之稅計之大米稅率共二角四分黄豆共三角三分其所謂值百抽二者如斯乎病九查蘇財廳第十九號布告一則目釐金爲秕政再則指釐金爲積弊是以改稅爲袪除秕政之方也詎新定稅率轉苛於釐金矣人民沿習舊章尚有來蘇之望國家行此新法轉蒙易暴之羞收入未增人心遽失病十從前各商會恒有裁釐加稅之請及新稅初頒又羣請仍照舊章寗商如此蘇商亦如此若對於清季累年之秕政反甘之如貽對於民國新頒之稅則反畏之如虎此其中蓋有隱痛矣病十一以地輿論下關大勝關同在江南與蘇接壤其視江北明明有天塹以爲之限今欲掩其重徵之跡而割下關大勝關爲江北範園名之曰江北稅名不正矣將來依據稅項發生中外商人之交涉不將從此多事乎病十二以上種切均爲萬難承認新稅之理由除呈請國務院農商部財政部江蘇省長公署江蘇實業廳江蘇財政廳念國艱民艱商艱准予暫仍舊貫一面統籌全局改訂平均良稅并先行宣布草案俾如商商會得以參酌地勢根據習慣陳述意見呈由財廳編定呈部酌核頒行以昭鄭重而維國本並請本埠商會南京總商會轉呈設法維持外合請貴總會據理力爭以蘇商民交困至紉公誼 
[疏通法國弛禁華絲之提議]  
　　法國暫禁華絲入口本埠華法兩國絲商聞悉後以此事影響兩國商業甚大亟宜設法疏通弛禁以敦睦誼故由絲商會議後呈請總商會列爲議案商酌進行 
[勸借英國戰債之理由]  
　　字林報云上海英商行之買辦多人與西人若干集於滙豐銀行大班之辦公室如滙豐元芳太古祥茂諸行買辦皆與會當由元芳大班演說略謂英商行買辦及與英商有生意關係者宜認購英國戰債實有種種理由近三四年來與英商行交易者皆獲資頗鉅假令英人爲德人所敗則英商行之買辦及與英商交易之人將無所獲雖協約國終必勝利無待中國商人之贊助與否但若華商借資相助則未嘗不可促戰局之早了須知借欵與捐欵不同今非向買辦捐欵但以最穩當之抵押品向買辦　　耳借債條件頗優每年有利息五釐分半年領取一次如借一千金鎊者十年之内可收回英金一千零五十鎊如定期四年收回者亦可得英金一千零二十鎊目前滙率甚高金價不貴當此時機借出英金千鎊僅交銀四千四百四十四兩有零如將來金價恢復原狀則可收回銀八千兩亦致富之一術也尚望諸買辦等認購戰債且勸友人亦投資於此借資愈多則戰事了結愈速再此項戰債劵甚易銷售如以此戰劵暫抵借款則銀行視之爲最佳之抵押品也云云在場華人當即認購英金五千鎊並决定於一星期内向國人分頭勸購以期集成鉅欵云按上海外人認購英國戰債之總數至九日午後四時止共有英金三十萬四千五百十鎊 
[預誌美國駐華領事之調動]  
　　大陸報云駐華美國領事署人員行將大有更動内駐滬美副領事充會審公廨會審員之裴金斯君將調任長沙領事又副領事畢克福君將赴濟南設立新領事署長沙領事約翰森君將調滬充領事署副官北京使署華文副秘書丹立君福州副領事加柯白君均將調滬充副領事前充上海領事後因事辭職之蘇柯平君復入領事界充南京副領事總領事之更動者爲廣州總領事興資爾潢君調充天津總領事由福州邦休士領事前往繼任重慶漢森領事將赴福州天津賈士林領事將赴重慶天津之泊拉愛士君將赴北京美使署充華文副秘書按以上調動人員皆在前學生繙譯團者 
[工部局招募特虽巡捕續誌]  
　　工部局所招特别巡捕定額一百三十人今報名者已有九十人一俟額滿將在戈登路訓練處開操二 
[外交部注意僑工]  
　　江蘇特派交涉公署昨接外交部來電略謂僑工事務局業已次第成立嗣後僑工出洋務須遵照僑工出洋條例訂立合同以資保護業經令知在案惟查各該僑工如充輪船水手及其他應招之工前此出洋者統共究有若干其間赴某某等國者幾何已未完全領有護照着卽詳細具復以憑核辦云云陳交涉員業已飭承辦理矣 
[敵僑按期檢查]  
　　寓居滬上之敵僑均需赴松滬檢查所報名註册聞該敵僑等現由租界遷居華界者日多每月由盧護軍使派員檢查兩次僑居閘北一帶者計有一百餘户每逢月中月杪由軍署譯員敖恩湛汪東屏前往逐户檢查南市較少由郭增復按期檢查月終造册呈報軍署彚報外部 
[又有華工定期出發]  
　　小亞細亞及阿非利加等處邇因缺乏機器匠軍用器具無人製造故特派員來滬招募華工訂定車牀工匠每月工洋六十元鉜匠冷作鐵匠每月工洋五十五元冒釘與打鐵二匠每月工洋五十元每三十名中派一頭目月給工洋七十元業已先後出洋四次茲第五批又招得工匠三百餘名定於本月十八號乘輪放洋 
[招募汽車夫出洋]  
　　小亞細亞等埠無人開駛汽車故派人駐滬招收汽車夫額定三千人惟開駛汽車必須先行學習現設學堂於经四川路名日彚昌公司派人分投招募前往學習 
[廣東黨人暗地招兵之防遏]  
　　松滬盧護軍使近接江蘇陸軍第二師朱師長來電略謂近有廣東黨人秘密來蘇暗地招募退伍兵士並誘惑軍人勾引潛逃冀由上海轉輪赴粤已飭軍警機局嚴密偵查業將機關破獲現正秘密訊究仍恐在逃兵士有過滬赴粤情事請即飭屬截留等因盧使除飭稽查員至輪埠車站留心偵察外因據密因謂滬地亦有粤省黨人招募退伍兵士并誘惑軍警爰又通飭各旅團營誥誡軍士無事不得出外一面嚴飭各稽查員如查有勾引煽惑情事着即拘拿解究云 
[孫强夫案業已判决]  
　　松滬護軍使署軍法課鄧課長昨將謀剌前鎭守使　汝成案内之關係人孫强夫提案並傳同全案人證又通知鄭汝成之第七弟汝重到庭將迭次研訊所錄之供詞朗誦一通　即宣布判斷之理由（惟判决理由現仍嚴守秘密）誦畢孫俯首無詞並聞盧護軍使現已奉到陸軍部電復如擬辦理執行之期殆不遠矣 
[鐵路營業一覽表之蒐集]  
　　滬寗滬杭甬路局奉交通部函開准統計局函稱本局辦理統計現正蒐集材料擬請貴部將直轄各鐵路民國元年至六年營業一覽表檢送等因用特函逹希即將元年至六年營業一覽表各檢二册以憑分别存送并希見復等因任局長已飭總務處遵辦矣 
[美國對於入口花邊之限制]  
　　自美國下令限制非必要品入口後吾國經營海外贸易者莫不大受影響花邊一業關係尤巨緣貧苦婦女賴以謀生爲數甚多長此停頓損害滋大本埠天后宮中國花邊聨合會當美令到申之時即由理事沈卓吾請求江蘇交涉員迅呈外部電懇駐美公使詳切查明早日公布以釋羣疑刻該會已奉到交涉署轉來外部回音其函云前准來函以近悉美政府限制非必要品之入口花邊一項是否列入在内囑爲迅呈外部轉懇駐美公使詳切查明早日公布等因經即轉呈外交部咨請駐美公使詳查見示在案茲奉外交部電開據呈稱報載美總統下令限制非必要品之入口花邊一項是否在内請咨查見示俾釋羣疑而惠民生等情經電准駐美顧公使復稱美政府前頒限制貨物進口命令花邊亦經列入惟絲製者不在内等因仰轉行知照等因奉此相應函逹即請貴會查照爲荷該會接函後擬再電請駐美顧公使調查限制之品入口執照華商能否領取及絲製之花邊如何形狀乞爲郵賜貨樣以便仿造是前誤限制爲禁止者當可憬然矣 
[吉隆坡敎育成績展覽會停辦]  
　　上海總商會接敎育廳函略云奉敎育部令前據吉隆坡中國全國敎育成績展覽會代表馮右俠以徵集賽品具呈到部當　本部批斥並訓令新嘉坡總領事切實查明該會曾理情形詳復備核茲據復稱吉隆坡中國學校係一初辦小學額祇數十名借加 
 
 

Page 11

 
 
定州會館爲校舍規模極小經費奇絀該校長發起此會旣未經該埠商會通過又未經各埠學校同意並未呈准總領事轉呈核辦贸然逕報大部復將英荷兩屬全數領事列名而本埠寂然無聞迨傳來消息始悉所謂發起人贊成人均未由本人畫諾跡近招摇事屬冒昧闔屬僑商羣起反對業由總領事飭令該會停辦在案惟江西敎育廳福建建安道尹商會日内均有成績品寄到暫爲收存擬俟本坡學校年終辦畢業時送請陳列茲奉前因合將該會停辦情形呈復等情據此除分别咨行外仰該廳長即便分行知照等因奉此除分行外相應函逹轉知各商業學校知照 
[英國書信館所接之訓令]  
　　上海英國書信館主任接倫敦電報訓令停止取道加拿大運輸寄至英國及英國以外之郵包嗣後各郵包均將取道蘇彞士運河云 
[定期舉行初選舉]  
　　上海縣公署奉省長魚電開奉國務院支電（已紀八日公電欄等因合電遵照迅速進行等因沈知事已准定本月二十日在現定各投票區派定管理監察各員舉行初選舉並於各投票區發貼簡明塡寫投票辦法（甲）塡寫選舉票不依式者（乙）夾寫他事者（丙）字跡糢糊者（丁）不用投票所所發票者槪和無效仰卽一體知悉云云 
[續訊股票公司之騙案]  
　　鎰康號胡其壽光泰號余法桂協和號馮林泉順康股票公司季福生等同延羅傑律師控周廷湘串同常保裕龔三元陳振鏞在南京路二百四十二號門牌虚設萬利豐股票公司騙取北京交通銀行鈔票洋四萬元棄店逃匿内地等情業經公共公廨將周等移提到案迭次研訊諭令先將萬利豐生財器具等物發封在案昨晨由捕將周等解廨復訊仍由被告陳振鏞上堂經兩造律師分别向陳駁詰並互相辯論之下由張襄讞商之美副領事白君判周廷湘等四人還押候給諭先將萬利豐生財啓封拍賣再行訂復訊核奪 
[夜半河中之疑案]  
　　划子船户張德俊前晚停船蘇州河潭子灣夜深人靜忽聞大呼救命之聲張卽駕舟往尋見距離不遠有一船已遭沉没其旁停有販賣菜蔬之徐阿文小船當即向徐詢問據云頃間目睹被沉船上有一人在水内冒起攀住由蘇來滬之船喊求援救詎被該船上人以竹稿擊打入河以致仍遭滅頂張以該船見死不救情有可疑立即報告水巡隊將該船追獲船上僅船主余錦順船夥戴寬明二人昨日連同見證等一併解送司法科押候研訊至被溺屍體尚未撈獲 
[再誌各學校之國恥紀念會]  
　　浦東楊家渡縣立第二高小學校於九日上午九時開國恥紀念會由各級主任敎員濮氣雲曹祖參顧志良吳劍寒陸訓彰宋連璋龔俊超等相繼演講末由校長顧聘珍向學生致訓辭旋唱國恥紀念歌而散聞是日浦東青年團派員到場遍發國恥紀念印刷品以示不忘 
又洋涇鎭進修小學校於九日午後二時開國恥紀念會首由敎員王頌侯及來賓陸思常潘啓宇等相繼演說大旨係鼓勵學生矢志求學俾他日與國爭榮次由校長成輔卿訓勉諸生聽者動容旋經學生唱歌向國旗行禮而散 
本埠派克路養性女校曁國民小學亦於下午四時特并茶話會敎職員曁學生之與會者約二百數十人首由敎務長汪女士宣布開會宗旨次請周野公演說語極沉痛合座鼓掌至鐘鳴五下始行振鈴散會 
[青年會游泳大會之秩序]  
　　今晚（星期六）八時四川路青年會體育部特開游泳大會秩序如下一鱷魚游泳二漁翁競技三水底游泳四騎兵水戰五替換游泳六二百二十碼游泳七二十碼游泳八四十碼仰臥游泳九游碼田鷄式游泳十各種美觀魚　十一落水比遠現在時交夏百令泳一端於吾人極有關係凡注意體育者届時盍往一觀普通座一角特别座二角入場劵可向該會事務所購取 
[桐盧敎育員來滬參觀]  
　　上海縣署昨訓令各區學務委員文云案奉浙江敎育廳咨開案據桐盧縣知事殷李　呈稱竊據桐邑勸學所所長洪澤縣敎育會會長葉恩燭本署敎育科主任袁逹縣視學方蓉祥等呈稱聞江蘇南通無錫江寧上海等處各項敎育事業爲全國冠所長等擬組合同志前往參觀於本月二十六日出發仰祈轉請准予咨行蘇省令行各校届時指導理合呈請鑒核等情到廳據此除指令外相應備文咨行貴廳長請煩令行各校届時指導等因准此合行訓令該知事知照一俟該所長等到境仰卽派員妥爲指導並轉令所屬各學校知照此令等因到署奉此除分行外合行令仰該員知照此令 
[江灣仁德所開新屋落成會]  
　　江灣仁德所專事收養寡婦及所生兒女由基督敎聖公會敎士吳鴻鈺經理開辦已十餘年收養孤兒寡婦逹百餘人常住者五十餘人房屋已不敷容納乃於去年秋添建洋式樓房十　平房六間定明年起廣募捐欵添增所額茲因新屋工竣訂於今日（十一號）下午三時開落成會昨已由吳經理柬邀各善士届時與會矣 
[快砲裝配新藥之試放]  
　　江鯤軍艦上之八生七口徑司考打快砲現須製配新藥惟藥性速率是否合用應先裝入砲内試放故於前昨兩日將司考打快砲一尊由艦舁往西砲台飭令砲手將藥裝入試放據稱此項新藥尚屬合宜試畢將砲仍送該艦裝設 
[國貨毛巾業之發展]  
　　滬商沈國禎曾於前年籌集資本自建廠屋於川沙蔡家路口專用本廠紗紡織毛巾試辦二年成效已著其所出品有帆船機器兩牌足與舶貨爭衡銷路頗爲廣闊惟每月出品時有供不敷求之憾故現又添購織機百餘部擴充廠屋增加出貨並設總發行所於本埠石皮弄四十三號又在海寗路東市西字第十號設立分發行所俾便暢銷云 
[滬城火警續誌]  
　　前日黎明四時城内薛弄底漆業公所後面某姓家失愼已誌昨報茲悉是日之火起於該弄一百零六號門牌婦人張章氏租出之樓下居户王茂芝房内其時樓上下人均熟睡迨至驚醒火勢已熾該氏急從樓窗躍下跌傷腰部事後經一區吐分駐所王警佐飭傳事主到案略詰一過判王罰洋五元張章氏着送紅十字會醫院爲之醫治 
[呈請免充捆保之道批]  
　　本邑人邢其昌家住二十三保三五圖邢家宅其父邢麗卿曾充該圖地保民國成立後上海各圖捆保經省議會議决革除咨行齊省長以省令公布載明第一千零七十八期省公報現在其昌已挈同家眷赴天津在交通銀行當簿記員三次具呈上海縣公署請求辭退乃父捆保一役以尊法律而袪弊累詎沈知事爲該圖圖董朦蔽一再駁斥勒令承充日前其昌遂具呈滬海道尹公署聲訴知事抗違省令黷職濫權昨經王道尹批示云據呈已悉候訓令上海縣知事查照省令辦理具復核奪此批 
[流氓調戲行兇]  
　　眞茹鎭鄕婦徐陳氏在某紗廠做工朝出暮歸其夫徐根林在滬營業歸家日少該鎭有流氓周江章每逢該氏上工放工時攔路　戲前日傍晚周强拖該氏往法租界借宿客棧該氏情急大聲呌喊周竟將氏肆毆當由該氏報告四區三分所將周拘獲傳到徐根林一併解送司法科押候訊明核辦 
[海門田土糾葛案之辯論]  
　　楊蔭才與陳金項爲侵佔田土糾葛涉訟於海門縣署業已訊明判决旋因楊不服提出理由上訴上海地方審判廳昨日午後該廳虚民庭長會同二推事　第二會議辯論被控訴人不到由代表律師出庭爲之辯護控訴人亦偕律假蒞庭陳述一切間官以此案枝節頗多諭令辯論中止候傳被控訴人到案再行覆審 
[質當與售賣之辯論]  
　　公共租界捕房中西包探昨解彭阿二邱東來兩竊賊至法公堂禀稱彭邱兩人日前在英租界内搶取某氏婦頭上之珠花一朶持至法租界德隆押店售賣得洋二十八元後將彭邱拘獲至該押店吊贓據該押店主孫金生稱實係彭持來質當洋三十元不認收買惟彭等未獲之前曾由探夥何阿鶴前往詢問有無珠花質下孫稱已被贖去現在該押店抄出質票已經扯碎顯見希圖呑没請究並據彭邱兩人同供實於本月十四日售於孫處得洋二十八元並非質當訊之孫供彭等持珠花來時先質洋二十六元後又加洋四元實共質洋三十元今將簿據呈案請察中西讞員判彭等仍交來探帶回孫退去候查明再核 
[匪徒搶取銅圓]  
　　南碼頭滬軍營舊址軍房基地自砲四團二營官兵遷入高昌廟新造營房後業主沈姓即擬改建紡織紗廠已雇工匠將泥城軍房開始拆除惟該處地甚荒野巡警崗位又少以故晚間時有匪類搶劫前日傍晚八時許小工頭高得元正在發給工資突來搶匪劉長俊將銅元四百枚攫之而逸當卽報由高昌廟警區派令巡長麻景明巡士王振和立往查緝卽將搶匪劉長俊拿獲解送二區警署轉送檢廳懲辦 
[補提攔路攫物之匪黨]  
　　匪徒劉永元王阿二串合同黨在新唐家弄攫取田一才之皮夾等物被探拘獲解送公共公廨訊判管押候查在案昨晨又由捕房將劉等解案經中西官訊供之下判劉等還押候補提同黨於下禮拜五再行訊核　 
[縱火圖害案要求復審]  
　　王金榮前在江西路四十九號門牌縱火圖害被公共捕房中西探拘解公共公廨訊明判押西牢七年在案茲王之家屬不服判斷延請律師於昨日投廨陳明不服判决之理由要求復訊即據工部局刑事檢查科代表牛門律師譯稱本案被告如檢有新證據請求復訊敝律師並不反對中西官判候會商再核 
[驅逐監禁期滿之盜匪]  
　　盜黨陳小揚子史大毛子曾於西曆一千九百十五年間與胡德才等十八人先後持械夥刦雲南路六百五十四號門牌張靜之家曁浙江路二百七十八號吳華堂家衣飾現洋被捕拘獲解送公共公廨訊實判陳史兩人各押西牢三年期滿帶堂再核在案前日期滿由該管捕房解廨請示適因是日瑣案甚多不及發落仍飭帶回捕房昨晨重復解案中西官判將陳史兩人一併逐出租界不准再來 
[販賣小孩之查究]  
　　杭州人殷世榮與紹興婦人徐王氏販賣小孩被滙司捕房包探侯阿寶偵知將殷與氏一併拘入捕房分别押候查明澈究 
[請提棄店潛逃之騙子]  
　　張伯華等在法租界内開設新昌字號先後向大安洋行愼昌洋行民生布廠老雙成水烟袋店曹素功墨莊謝渭清襪廠周明生掛屏店天發電料號等賖取貨物共約價銀一千餘兩洋三百餘元忽於日前逃逸棄下生財什物由各　稱人報告捕房請爲檢點昨復同至法公堂聲稱張伯華已由本埠華界官廳拘獲管押請求移提到廨訊追聶讞員諭將生財什物先行拍賣公　並着各原告將賬簿呈案察閱候將張伯華移提到案訊核 
[欠租如數收清]  
　　蕭文圃前至法公堂控告許某虧欠房租六個月共洋四百八十元阿索不付求追等情判令交保限三禮拜繳清在案昨已届限傳訊原告聲稱欠租已如數收清請爲核示中西官判　控案註銷 
[不理押欵之控訴]  
　　馬佐臣延請律師在公共公廨控告王聞梅不理北京交通鈔票押欵請追損失及利息等情由廨准詞飭傳到案前日午後經俞襄讞會同英白副領事提訊先由原告代表律師上堂譯訴案情請追繼據原告馬佐臣供稱被告於去年夏曆八月十五日將前項鈔票洋二千元向我抵押現洋一千五百元届期不贖繼則介紹友人同廷湘與我接洽陸續劃扣尚該本利及損失其計洋七百九十四元五角請求堂上嚴追詰之被告亦延律師出庭代辯旋經中西官會商之下判候訂期再訊 
[管棧人脫累]  
　　粤人卓阿維前在招商局北棧管棧時因該棧司賬蕭啓彬金瑞其秦子建等串竊巴拿馬賽會寄存棧内值洋一千二百元之綢緞古玩等件卓阿維亦被牽涉由廨飭提未獲近由捕房將卓緝獲解送公共公堂訊供一過判押候查在案昨晨又經提訊先由中西探禀明前情並將公堂信票呈案請察即據被告卓阿維之代表賚美律師上堂譯稱本案的被蕭啓彬等已經堂上訊　判各管押西牢二年但此案發生於一千九百十六年六月間而被告卓阿維則於五月間請假回籍故與被告無關應請將案註銷中西官判令將案註銷被告開釋 
[禁錮私設花會之流氓]  
　　流氓宓小生戴竹安（即菊安）在愛爾近路高壽里二百六十二號屋内私設花會機關被探偵知禀明捕頭協同西探目利扶司將宓戴兩人拘獲昨解公共公廨經中西官訊實判宓押西牢四月戴押三月以儆 
[不理欠欵之否認]  
　　婦人朱馬氏延請代表柯理瑟羅斯兩律師探七浦路大文印刷社股東張雪帆（即張昔三）不理欠洋二千餘元曾經公共公廨傳訊未結昨晨由李襄讞與美博副領事復訊原告代表柯理瑟律師上堂陳述案情請追被告張雪帆由其代表律師詰據供稱向在南市營業與原告並不認識亦無借洋之事至於大文印刷所我祇衣二百元之股本係由民信社轉至大文是實供畢由柯律師逐層駁詰之下中西官判候復訊再核 
[匪徒攫取皮貨]  
　　昨午有匪徒二人奔至大東門内大街德興祥皮貨店内攫取值價五六十元之皮貨一包正欲雇車逃逸爲該店夥分投追到該匪卽將原贓抛下而逸 
[票欵減半償還]  
　　謝寶昌至公共公廨控告夏歧來不理貨欵支票銀一百兩前日午後由廨傳訊原告謝寶昌投案聲稱被告所出支票一紙届期推諉惟票上蓋有戳記爲憑呈請察閱質之被告供稱此項圖章並非親自加蓋關讞員商諸義副領事羅君判曰本公堂衡情酌斷以半數還洋六十五元違干未便 
[請禁索詐造屋規之批詞]  
　　近來凡商民起造住宅或市房每有匪徒（名三十六個黨或青帽黨）索詐規費否則糾衆搬取新舊水木各料雖經各警區所拿辦犯者依然如故茲有商民毛芙廉至淞滬警廳具禀請求示禁昨經徐廳長批示云呈悉該商建築房屋自有該管警區巡警依法保護無請給布告之必要如有流氓滋擾此事着即隨時鳴警拘案究辦可也仰即知照此批 
[護軍使署批示兩則]  
　　鮑深甫因伊父被嚴阿四謀斃呈請伸雪由呈悉此案迭經　訊已有端倪尚須澈底根究再行擬辦仰卽知照此批 
[奚福康爲墳屋被人騷擾請爲示禁由]  
　　該生墳屋果有不法之徒託故騷擾者儘可隨時報請該管警區查拿究辦所請給示應母庸議此批 
[正訛]  
　　昨報載昇平輪船被撞紀聞一節茲經確查所有興安公司經理之昇平輪船行駛興化泉州船身頗坠素極安穩此次於本月八日出口並無與招商局愛仁互撞之事訪員得之傳聞遂致失實合行更正 
來函 
[思婁堂進德會之通告]  
　　駒光如駛會務又過一年以蟬聨而言紀念適逢三周照章須　報告循例應選職員非是具文洵屬要回也爰定陽歷五月十一號晚七點半召集年會於本堂務望會員凖時齊集藉以知已有之成績兼籌日後之進行措施必如何而可以周到聲氣必如何而愈覺感通種種問題諸待發展更幸談笑皆同志往來無外人旣係同負義務不妨各抒卓見並請鍾拱辰大醫士届時蒞會巧演幻術以助清興爲此奉聞尚希弗忘爲幸順頌道安上海北京路思婁堂進德會會長謹啓 
再者五月十二星期日上午十一點鐘就本堂全體攝影務乞准臨勿遲勿却天雨改期 
[平民義學致閘北第五區警察署函]  
　　署長先生台鑒啓者敝校於五月四日旅行至宋敎仁墓園當散隊時突被兇徒將敝校女生陳彩霞向前調戲鄙人黨即投報貴區長警並蒙批解貴署復蒙貴署長收理次日鄙人復踵貴署詢問辦法又蒙貴署長派員接見謂調查後已照警律調戲婦女之罪處罰鄙人更恐言語不通（原告粤人）復以筆問又蒙貴署員飭人筆答（想係書記）云昨日派人赴該處調查後敝署長照　章處罰過等語鄙人不識警章又以筆問再蒙筆答云照警章調戲婦女照章處十五日拘留或十五元之欵等語似此答覆極爲明瞭而被告之罪又甚的確無疑矣乃讀本日（十號）申報等見吳道良致函辨誣殊爲駭異一則曰妄報警廳致將鄙人誤拘再則曰嗣蒙署長詳細詰問始水落石出已蒙昭雪等語該被告辨誣如此已具道其不被處罰矣敝校復有誣衊之嫌疑此中眞　究屬如何即乞明示如確係誣衊以便投案請罪也專肅順頌公安平民義學校校長蘇愛南啓五月十日 
雜評二 
[水木業風潮（訥）]  
　　人類爭存於世界身分與權利相伴而俱進勞動家在今日所佔之地位不似從前之卑所享之權利亦不似從前之薄各國皆然也蓋當此生活程度日高之際非稍增其所入無以維持其生計又處此社會文化日進之際非遵守公共之法律無以自全其人格是故水木業爲不得已之故而要求加資當由各代表從長磋議爲合法之請願若動輒滋閙用武冀以强力迫取豈所以自尊其身分也哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
續尚友錄 
[吳辨] [  朱鴦雛]  
明華亭人字曰千號鎧龍幼穎敏陳繼儒以神童目之弱冠補華亭學弟子員以詩文質於夏瑗公陳大樽何憼人乙酉八月郡城破父遇兵傷臂創甚遂棄諸生奉親細林山與王光承兄弟以名節砥礪頒甚留客一飯即與妻啜粥補之明亡後有言啓損時事必大號湯斌撫吳聞其名將請見騏作鳳皇說以僻大吏修江南通志統一志先後以幣來聘騏稱疾力辭舉博學鴻詞科當道欲入薦計子山力止之同里錢金甫與修明史騏貽書多所規畫騏頻遭家國之頓一身困難晚年逃於佛 
與釋玉林介公鎧公有蓮社之契以清康熙三十四年卒年七十六子一早世著有　頷集八卷 
[周騰虎] [  朱鴦雛]  
清陽湖人字韜甫名儒伯恬子補博士弟子員侍父至京翕然譽滿旋隨宦關中所至於山川形勝扼塞具得要領林則徐方撫陜見而異之招置幕府丙午丁外艱與張椒雲入川久之始返江南道光已酉騰虎急思有用於世爲兩淮鹽說數千言當道韙之屬騰虎集商爲倡戚黨雄貲者皆從之利三倍復擬爲經久計專商定岸而粤亂作事遂壞甲寅游浙江中丞黄壽臣採騰虎言以兵援新安旋去而之西江上書相國曾國藩蒙大稱許侍御宋稷辰有聲諫院疏論海内英特以湘陰左宗棠與騰虎名同上朝旨徵召入都騰虎遭母憂不果庚申蘇城陷騰虎幾死焉輾轉至崇明上海思糾合一旅爲保全東路計當事忌之幾陷不測騰虎間關越徽嶺再訪曾國藩於皖時左宗棠已膺京卿統兵曾哀騰虎數奇特疏復薦以疏通致遠識趨宏深堪任封疆將帥之選入告詔將下韜甫至滬死時同治元年七月二十三日子二着有餐芍華館詩集八卷（二） 
家庭常識 
[失音] [  辛丑] 　　 
藥肆中購蟬蛻一錢煎以代茶可復原咽喉本來音響時飲之且免喉痛 
[曝書] [  辛丑]  
時屈夏日人多曝書余敢以平日經驗之所得錄下願諸君其留意而母再蹈余之覆輟也可一不宜半疊半露致顔色半褪半留二洋裝書不宜曝否則不平而難復原三五彩書面不宜曝曝則褪成折色如必欲曝時可遮以申報紙即免 
[電燈] [  辛丑]  
光潔傷目若以綠紙圈之可免此病又余多閱西書故目光頓近咋友人趙君告余一法謂閱約十分鐘後向遠處凝視一二分鐘再閱即愈余按法行之雖未見恢復前病然不覺酸痛敬告研究科學者其一試之 
[治井] [  辛丑]  
井水混濁可以明礬小塊投下越時即清 
[盆花] [  辛丑]  
木本之花木有植於磁盆而賞玩者於花謝後必需移植地上否則明年必不發花且易枯委 
[竹] [  陳麟書]  
養殖最易者也故種竹之家獲利亦甚溥但一經著花旋即萎枯殊爲憾事茲有一法確能活之即於著花時亟將根旁之士掘鬆卽得不死 
牧業須知 
[人工孵卵法] [  韓鐵岩]  
　　邇來吾國各處蛋廠林立終歲輸出之蛋不可勝計實爲吾國實業振興之機會然只知設立蛋廠而不講孵卵製雛是猶不揣其本而齊其末也至孵卵法除用天然雞孵及烘蛋外率皆迷於西法利用機械中之藥液或沸水熱度遂致費大利鮮而吾國直隸山東河南一帶之人工孵卵法以三人之力利用火坑之熱度於六來復内能孵出雞雛二萬餘其手衑之熟練孵雛之良好且費少利厚較諸英國畢亞崧式美國之莫意尼斯式日本重技式比國阿博士之馬糞孵卵器實有霄壞之别焉余非抑西揚中特就所知者供於世以備實業家之採擇云耳 
孵卵室及需别室之建築法擇高燥向陽之地築長寬各六尺之方室三間無窗中開一户去其間壁使爲明室每室内各築一長六尺寬四尺高二尺半之火坑坑内開火路數條坑上面遍幔以二寸厚之土製薄坯每坑正面之一端各築一火灶灶爲深洞形以爲燒柴助熱之用室頂各建一烟囱坑上室頂之間搭一與三室長相等寬三尺半之木架架上以蓆幔之以備置卵及雛之用孵卵室設置已備再言鑑别室之築法於孵卵室之近處築一高五尺長四尺寬四尺之木方室傍開一户户上懸一青布簾以防光線透入於室内木壁正面開一與卵相等之小圓孔以爲鑑别雞卵之用 
火坑設置已備待乾於户上懸一棉簾以防室外冷氣襲入坑上均鋪以碎麥稭約一寸厚然後行憋卵法孵卵法分爲九工程筆述如左 
第一工程先將新卵二萬分爲四排每排五千三坑定爲甲乙丙木架亦分爲子丑二段然後於甲坑灶内燃以木柴待甲坑之熱度昇至華氏百○二度室内空氣至七十六或八十三度遂將第一排之卵五千分上下二層置於甲坑上覆以棉被不使空氣侵襲每日夜四次變換其上下位置務使其所受熱度平均且火坑及室内熱度不可過於高低至第六日遂將甲坑之卵運至鐪别室鑑别之卽將新卵充之 
第二工程以在甲坑六日之卵運至鑑别室鑑别者以手執卵當木板圓孔内面觀之見卵内生黑坯珠一周生紅血絲若干是卽雞雛初生之狀而無精卵内黄白依然如故不呈異狀可與損傷者並除去之其良好者運至乙坑上孵之 
第三工程將鑑别之卵分上下二層放置乙坑上灶内燃火坑之熱度昇至華氏百度至九十八度之間室内空氣至七十八度或八十三度其操作之手續與甲坑同過六日（即第十二日）即將乙坑之卵運至鑑别室鑑别之 
第四工程已經第三手續之卵運至鑑别室鑑别其生活者眼目嘴足皆已生成歷歷可見而死亡者反是且發昏黑狀略有腐敗氣味可與損傷者除去之以其良好者運至丙坑而甲坑之卵鑑别後放置乙坑仍以新卵放於甲坑以此類推新卵添加生産不絶（未完） 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
卷下第四十四章（三） 
　　馬丹力掙不脫乃盡力以拔其髮苞洛忍痛然終不釋扭結愈緊心念事已决裂今吾禁汝於此多一刻鐘則吾女公子即得遠行上步己之性命則已置諸庭外雖死亦無所卹馬丹旣不得脫乃下其手摸索腰纒苞洛曰汝欲以七首制勝乎但汝腰　適爲我所挾汝豈能逞馬丹不答而盛怒已極大似母獅受制欲噬不得暴跳乃類狂　倏又伸手自探其胸胸次有物突然而出則手鎗已赫然舉矣苞洛大駭此時二人搏擊於咫尺之間鎗果一發則苞洛之額且立洞急極計生乃立扭其身向左左則適當馬丹鎗口舉手扼其腕但聞轟然一聲滿室盡騰烟霧苞洛耳幾爲聾殆至霧息烟消則室中已無聲而馬丹竇瑪齊亦不復能動蓋苞洛力偉馬丹手腕爲折鎗口遂自向其額晚自中彈死矣苞洛喘息略定初不防有此着自知大禍且至不若見機先遁乃匆匆理其髮髢更取面網自冪驚色然後出門反閉之鍵尸於中納匙衣袋挾膽下樓逕至敎堂幸而楷萊已佇車以待苞洛一躍而登連揮其手促楷萊速行但見楷萊亦揮其手御者舉鞭鞭馬馬遂曳車而行輪蹄無聲苞洛乃徬徨四顧曰楷萊街中乃無聲響乎奈何靜悄若是楷萊不解及見苞洛髮亂衣碎始詫以爲苞洛癎發曰吾見街中行人攘攘殊不減於平日苞洛日楷萊汝何言我乃不聞楷萊詫曰汝殆聾乎苞洛曰請汝大聲言之吾不能聞楷萊自搔其手曰異哉别不及一句鐘何爲忽有此病苞洛亦自叩其腦曰吾但覺濃烟一噴其聲震耳此後即覺萬籟俱寂更不能聞苞洛曰天乎此婦殆中魔矣不然何爲聾瞶至此苞洛汝試以耳就窗亦聞車聲乎苞洛見楷萊唇動知其有言而已不能聽乃大哭曰吾奈何充耳無聞耶吾詎從此聾歟楷萊自搔其短髮曰嗟乎果並車聲而不聞者恐此生無聰之日矣（四十四章完） 
 
 

Page 15

 
 
   
 
 

Page 16

 
 
   
 
