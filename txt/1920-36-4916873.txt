# 1920 - 36 - 4916873

 

Page 1

 
 
   
 
 

Page 2

 
 
   
 
 

Page 3

 
 
時評 
[三角相爭（冷）]  
　　今日中國之形勢實爲三角相爭之形勢何謂三角國民對日又對政府政府對日又對國民日對國民又對政府三者互相糾纏而事益多爭乃愈紛而在我兩角之力愈弱矣 
　　不觀最近之天津之事乎不觀更近之北京之事乎此三角相爭之最爲明著者也假使此三角者而改爲兩方則其事豈非較爲有益願國民政府重思之而善自處之今其時蓋已急也 
[專電]  
　　北京電各校學生千餘出發演講與步軍衝突妨碍交通代表數十人被拘入天安門内大隊憤而隨往至晚始釋出聞尚有數人堅不願出今日學生出發演講更多（五日下午一鐘） 
　　北京電靳午後二時派員分訪教職員學生領袖致最後忠告請勿在外防亂秩序阻碍交通軍警嘖有繁言維持秩序又爲軍警專責余愛莫能助切望在軌内行動外交問題决不負諸君囑託云云（五日下午五鐘） 
　　北京電三點前門外學生演講（五日下午七鐘） 
　　按此係三等急電似以下尚有文字 
　　北京電軍警聯合會議取締學生方法决定派警監視不得有過激之講演（五日下午一鐘） 
　　北京電本日閣議决定照軍警會議所擬辦法取締學生（五日下午五鐘） 
　　北京電日使爲川田事件已向外部提出抗議謂再不嚴厲取締日本將自行保護僑商本日已將此事提出閣議討論答覆方法 
（五日下午一鐘） 
　　北京電靳已徇京校長請派員赴津諭曹鋭速將被拘各代表准予由校保釋（五日下午三鐘） 
　　北京電國院正式否認楊以德槍斃學生代表靳並聲明已電津卽釋（四日下午五鐘） 
　　北京電昨晚校長代表見靳請釋津學生靳允電津教職員代表續見靳詰撤傅嶽棻事雙方語左（四日下午五鐘） 
　　北京電盛京省會唐山學生會等電山東問題請拒絶直接交涉（五日下午五鐘） 
　　北京電滬杭各圑體濟南各紳商均電拒與日交涉（四日下午五鐘） 
　　北京電新國會議藉外交倒閣分二步（一）藉閩案魯案彈劾（二）自發表意見反對直接交涉（四日下午五鐘） 
　　北京電倒閣段不贊同已不成事實（五日下午三鐘） 
　　北京電新國會第四期歳費須現六十萬議員嚴催年内照發財部尚無以應（五日下午三鐘） 
　　北京電哈埠電卅一早七時洛部兵變洛避入日營本埠爲民黨完全佔領（五日下午五鐘） 
　　北京電鮑貴卿電昨霍氏釋放國事犯卅三名已派兵監視出境又電擬在哈長設總公司臨時董事會已由哈公所向霍提議（五日下午五鐘） 
　　北京電哈埠消息俄激黨首領顔將軍率所部十五萬人進逼赤塔謝軍大半附激黨赤塔恐難保守鮑貴卿在哈長設立總公司董事會以便維持路權（五日上午十二鐘） 
　　北京電哈埠俄工要求釋放政治犯霍已一律釋放該俄工現又要求撤回鐵路公司重要員六人霍尚無辦法（五日上午十二鐘） 
　　北京電報載俄激黨已佔領哈爾濱俄界吉黑兩督抵埠會議防務（五日下午三鐘） 
　　北京電邵恒濬卅一電俄自治會長通告各國及吾國八條聲明接管俄海州全權力圖正本清源等語又洛督現匿日司令部（四日下午五鐘） 
　　北京電楊增新卅一電俄舊黨敗兵解除武裝惟人馬未能分離現定監視辦法又電俄新黨派代表來新要求引渡舊黨經向婉拒（四日下午五鐘） 
[各通信社電]  
　　廣州電此間除政系外對於和會改規則取消總代表名義保留全權一節絶對反對冬日政務會議伍總裁及各省代表反對甚烈黨議决復唐總代表電謂修改規則爲章代表個人主張曾彦不贊成取消軍事恊定一節即電北速辦得復再聞（五日） 
　　以上聯合通信社電 
　　北京電某鉅公逕電西南如拒直接交涉應詳審善後希隨時電述意見 
　　北京電東海派員密查北方破壞和局者擬予懲處並電蘇督轉西南 
　　北京電湘茶税釐部准豁免二年 
　　北京電河南方城一帶發現杆匪焚掠村莊多處　　北京電昨被軍警圈至天安門學生當即釋放　　北京電傅嶽棻免職令將發表 
　　北京電顧使電國際聯盟會已開議將提出山東問題請示方針（以上五日）以上中華通訊社電 
　　北京電新國會定十五左右閉會三月一日再開會　　北京電徐樹錚創辦興業有獎劵共發十期不中劵作邊業銀行股换給股票已擬章程呈院 
　　北京電馮國璋舊部軍隊經王廷楨與直蘇兩督商有收朿辦法（以上四日） 
　　北京電各省紛電詢津學潮實情院以外傅天津槍斃學生及綁缚游街等事不確除電津曹囑勿操切外并將近情通電各省免生誤會 
　　北京電魯案多數主拒絶政府擬先托詞對日答覆　　北京電哈爾濱被激黨佔領院昨急電鮑貴卿速赴哈埠調度一切 
　　北京電當避准中東路鮑督辦法執行中國主權以嚴厲主義對待霍謝兩派 
　　北京電外界消息各國對俄態度仍未確定與激黨并無何種接洽 
　　北京電邊防會議擬十日前後開會現電催沿邊各省派員來京與議 
　　北京電蒙藏院副總裁聞仍歸陳毅前傅李垣説不確李將駐鎭庫倫恰克圖防務由高在田擔任 
　　北京電部擬咨行各軍將領所有軍隊缺額即於裁兵中挑補無庸另行招充 
　　北京電院電田中玉陸軍改編警察爲裁兵入手甚善希即實行（以上五日） 
　　漢口電秭歸興山等處駐軍近忽調動聞對靖國軍有所戒備（五日）以上中孚通訊社電 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　北京教職員聯合會快郵代電上海王專使申報時事新報轉各報各圑體江蘇教育會轉各省教育會教職員聯合會各學校中華民國學生聨合會總會轉各學生會鑒山東事件我國旣於和會拒簽德約當然提出國際聯盟要求公斷今日本忽向我國通牒要求直接交涉凡有血氣莫不憤慨乃政府不即拒絶反承受日牒有直接交涉之傾向夫拒簽德約於先直接交涉於後出爾反爾國體何存况友邦爲之保留我反自甘放棄眷念前途何以自立若今日承認日人繼承權利將來交涉失敗已可豫劵頃者國民一致反對願爲後援而政府迄未有明確之表示天津各界因此奔走籲陳無非迫於救國誠悃乃直隸省長曹鋭警廳長楊以德不知宣逹民意共濟時艱竟至縱容軍警迭次圍毆學生肆其殘毒斷脰折肢死傷相望演成辦學以來未有之慘劇愛國何辜乃丁此厄本會同人厠身學界分屬國民警耗傅來毛髮爲直現已議决辦法三條願隨邦人諸友之後向政府力爭（一）山東事件應提出國際聯盟公斷不承認直接交涉（二）要求政府電飭曹鋭即釋在拘各代表並恢復天津學界集會言論出版諸自由（三）罷免曹鋭嚴辦楊以德及督察長丁振芝並查明死傷學生由政府優予撫恤查此次事變非僅關天津一隅乃我國外交能否公開教育能否維持之筦鑰海内賢逹尚圖利之北京小學以上學校教職員聯合會叩江 
中美新聞社電 
[檀香山請改移民法律]  
　　華盛頓電檀香山代表圑請衆議院移民委員會修改移民法律俾可准輸入華工四萬人以作工於菜田及蔗田 
[美議院請宣布西比利亞事情]  
　　華盛頓電衆院决議請國務卿藍辛氏將西比利亞大局詳細宣布並報告關於日本與他恊约國商訂情形 
[美商船仍歸政府管理説]  
　　華盛頓電纽約太平洋東方船務局局長麥生氏雖非難航務部中人耗費及管理不善但仍力請參院商務委員會仍將現在商船隊歸政府管理謂商務近來頗爲發展云 
[德前皇恐人暗殺]  
　　華盛頓電晚時報載荷蘭阿滿郎琴電云前德皇防人暗殺非常恐慌現從彼之請所有衛兵每四十日更换一次 
[各大使否認匈國復辟]  
　　巴黎電各大使會議發出正式宣言否認外間所傅聯合國欲提倡或承認匈牙利恢復哈泊斯堡王朝之説 
[擬索之德戰犯名單]  
　　巴黎電巴黎馬丁報載稱聯合國擬索之德國罪犯除已開於名單者外比國將添索德前相霍爾威格控以破壞法律之罪英國將索海軍大臣竇畢志海軍參謀總長斯脱路赫及德皇第五子沃斯卡親王 
[德國之俄黨人運動]  
　　倫敦電柏林政界宣稱有廣義派人携帶該黨計畫冒充美國紅十字會會員徑事交换在俄國之俘虜者現被發覺又立土安尼當局發見違章之旅行人當捕獲兩男一女承認係共産黨與美國紅會無涉云 
[波蘭與俄媾和説]  
　　倫敦電探悉波蘭現會同聯合國考慮俄國之媾和提議現料聯合國贊成媾和談判波蘭閣員言波蘭覺悟必須設强固之防務 
[各國近事記]  
　　華盛頓電美國財政總大長格拉希氏請國會撥欵二百萬金元 
　　華盛頓電檀香山官有地交换私人所有地産之律已通過州議會 
　　倫敦電據維也納電稱巨古斯拉扶共和國已任命喬望沃維資氏爲駐美國公使 
　　布逹配斯多電匈牙利第一次媾和代表圑决於二月二十日出發赴巴黎 
　　羅馬電意國下議院中無政府黨員瑪來塞氏在勒格亨被捕 
　　紐約電美國對俄通商恊會决派員赴俄與勞兵政府接洽商務將力迫美政府取消限制 
　　紐傑賽電美國女子參政兼禁酒黨領袖加來貞夫人已逝世享年九十一歳 
　　古本海琴電恊約軍第一隊昨日開抵上　來西亞 
[世界路透電]  
[美洲之大地震]  
　　四日華盛頓電此間喬治鎭大學地震計今晨六時至十時之間表示劇烈之地震聞震動之大爲數月以來所未有惟不足驚惶估計地震之地遠在三千五百哩之外 
[恊約國與西比利亞]  
　　三十日巴黎電聞西比利亞恊約國代表現正力勸伊爾庫次克臨時政府釋放柯爾恰克交與彼等以柯爾恰克允不再與聞政治爲條件法國各報謂目下無庸抨擊諧甯將軍惟外間所稱諧寗將軍命捕柯爾恰克之説必須有所表白以釋羣疑蓋逹將軍語人謂柯爾恰克以專制口甚遂大失民心 
[巴西出售德船之波折]  
　　二十九日巴西京城電巴西政府宣稱已允美國商行購買現拘留巴西各港之德船但一九一七年十二月三日巴西政府曾與法國訂約許法國有先購此項船隻之權法政府未能立即答覆故巴西政府已展緩出售 
　　二十九日紐約電美國航務公司數家現欲購買拘留巴西各港之德船二十八艘聞恊約國賠償委員會現正考慮巴西有無出售德船之權 
[意商船與日耳曼人]  
　　二十九日羅馬電美賽格羅報因特萊斯勞合特公司開往遠東之輪船所用船員多屬斯拉夫人與日耳曼人力促意政府设法去此污點該報又謂此事有損意國之勢力與威望而對日尤甚意國深欲增進意日之友誼 
[推廣東方電線事務]  
　　三十日倫敦電東方及大東電報公司各擬增加資本英金百萬鎊以充推廣及改良電線事務經費新股票將聽股東以十足之價認買 
[銀市報告]  
　　二十九日倫敦電銀市報告云銀價之漲乃因來源稀少中國滙兌堅固美國匯兌見弱之故 
太平洋路透電 
[印度紗漲價之原因]  
　　五日香港電印度棉紗報告云十支與十二支之紗向購者頗多有四千包售價漲二元至四元不等因聞印度紗廠船港工人罷工及羅比之兌價暴落之故外人之有貨者現索高價日本纱全無入口 
[香港大火記]  
　　五日香港電昨晨香港石騎樓大火死男子四女子九男童十女童十一皆爲華人焚燬四層高屋之米棧八所損失逾百萬元多向華商公司保險 
[學生游行隊與馬龍標]  
　　四日北京電今日五時學生約千人結隊沿街演説中國不應與日本直接談判之理由時馬龍標乘汽車希圖馳過隊伍學生羣起擊之車损而馬未受傷軍警乃齊集圍捕學生目下諸學生仍被禁於天安門内 
　　五日北京電昨日午後所捕之學生至晚間十時始行釋出蓋有學生四十人承認曾損馬龍標之汽車故其餘學生乃得自由中有女學生及小學生多人昨日之事端益激動學生義憤今日游行演講者視昨爲衆 
[北京議院之開會與閉會]  
　　五日北京電衆院定明日開會參院定八日開會以了未决諸案兩院定十二日休會而於三月一日再行開會 
[五百萬鎊借欵近信]  
　　五日北京電茲悉英法美三國願供五百萬金鎊借欵惟日本代表尚未接東京必要之允准惟信日内可以傅到 
國外要聞 
[美國航務之進步]  
　　中美新聞社華盛頓通信云據美國航務部咨送國會之常年報告言美國商舶於世界大洋商路線中已恢復至四十一條美舶本大半渡過大西洋及往來南美一帶有多處水道中一世紀以來未嘗見商舶中有懸美國旗者今亦觸處皆美國商舶矣計政府中所散放者凡一千二百三十艘計六百七十九萬一千○八十噸其二百三十六艘赴歐洲北部行商在大西洋一帶者次之凡一百九十七艘計一百二十萬四千九百五十三噸戰時作接濟食料之用外此有一百七十六艘噸數一百十七萬五千六百十四噸者則去年六月間尚供行軍應用其於南美行商者凡一百八十八艘七十三艘至巴西九十二艘至拉泊拉他二十三艘至南美西岸六十艘至歐洲南部諸口岸十四艘至亞非利加六艘至印度七十七艘至太平洋一百四十三艘至西印度羣島四十四艘則在沿海岸一帶并至新英倫經營煤業綜計一千九百十九年航務入欵凡五○○○○○○○○金圓而一千九百十八年間則僅八○○○○○○○金圓惟盈虧之數刻尚未得詳明之統計以言航務上一切費用自亦今鉅於昔一千九百十九年間總計二五一二六九二○○二金圓在一千九百十八年間則僅七七○六九四○五七金圓其在去年以一九七一三六七○七八金圓製造船隻其次則於製造材料需資一七七七三四六四三金圓而於應用器械及船産等之費用亦須一六七七八六五五九金圓且關於二十四所造船場中及平置水輪一處之僱用人員須供其食宿凡建屋八千六百四十四宅宿舍九十四所旅館三所其他建築亦九十餘所而一切舖陳亦復在在需資所欠此項用具商店中之債欵超過九五五○○○金圓總計全部費用凡費六二○六五九三五金圓報告中又言當停戰條約簽定後美國直爲全世界第一造船之國其所造船隻之噸數能力速率無不超越他國一千九百十九年之下半年世界船隻中百分之四十八皆由美國造船場中承造而於世界鋼船之製造亦占百分中四十四有半云 
[專使圑會議紀錄（十五）]  
　　第四十六次會議錄（八年三月十五日出席者王全權顧全權唐中將嚴參事郭專門委員錢參事岳秘書長）（一）王全權報告昨晚有學生九人來見問總長是否往瑞士有無辭職之意當告以總長因身體不適不在巴黎聞其有電辭職政府來電敦切挽留此間同人亦一致勸其復冋巴黎請諸君勿在外掦言以致譌傅又間劉君崇傑此次來歐是何名義告以劉君　外交部參事政府派其來歐爲專門委員之一（二）議决北京來電所擬英文宣言書與本處前開茶會散佈之演説稿宗旨相合極爲贊同當卽擬復請在北京報界發表（三）王全權提議每星期應報告外交部收發文電數目一次以便查對議决照辦（四）王公使提議應電外交部關於南北議和之事至少三日必來一電遇有特别事項隨時加電當卽擬電致部（五）嚴參事報告昨日下午二時半經濟委員會關税股開會英法美意均有草案提出大致相同嗣由會長指定美法比三國委員爲起草員將英法美意所提出之草案合併成一以備下次開會討論又英國委員主張對於德奥方面將來商訂關税辦法時恊商各國應歸一致（六）嚴參事報告昨日下午六鐘經濟委員會經濟條约股開會所議之事係經濟條約應分爲二種一雙方條約一多方公約對於雙方條約或廢止或繼續均由各國自行酌定對於多方公約按照性質分類編成將來由聰秘書通知各國和會辦事處將所有公約依照分類次序送交該股討論（七）郭專門委員報告昨日下午經濟委員會前敵僑股開會法國委員提出草案一件同盟國與恊商國關於僑居各該國領土及所屬地内之前敵國僑民得完全自由規定處置 
　　第四十七次會議錄（八年三月十六日出席者王全權顧全權施全權魏全權王公使唐中將嚴參事岳秘書長）（一）施全權報告昨日美國代表邀請午餐席次談及經濟委員會商議之事有中國税則一項美代表詢問中國對於德奥是否恢復從前之税則答以中國對於德奥抱有三種主義一不以最惠國待遇二訂立條約採取平等主義三自由修定税則美代表之意爲此時不使德奥承認上年所訂之税則則和約簽字以後商約未定以前將何所適從如仍用從前之税則則未免使德奥太占便宜魏全權謂上年所訂之税則仍非滿意對於恊商國係不得已而爲之對於德奥不能承認用此項税則王全權謂應俟我國與恊商國修訂税則得有滿足之時對於德奥始能一律辦理施全權謂昨已面告美代表中德中奥新商約未訂之前德奥貨物來華即按照國定税則征收至中國對於税則所希望者一自由定立二陸路水路一律辦理議决下次經濟委員會議及中國税則時應聲明中國對於德奥和約簽字以後商約未訂以前暫用國定税則 
　　第四十八次會議錄（八年三月十七日出席者王全權施全權魏全權胡公使唐中將嚴參事郭專門委員）收到巴黎中國留法學生组織之平和促進會來函關係中國對日交涉及對於劉參事崇傑來歐之評論經劉參事出席説明劉參事説明來函所稱陸總長以崇傑之故不安於位驟然離法此事各專使及在本處辦事者均能知之不根之言直無剖辯之價值至謂崇傑爲親日派不知何所依據又謂中日各種密約不無關係崇傑一事務官耳無從置喙安能負責又謂崇傑此次來歐使命旣不顯明崇傑來歐係奉國務院委派調查戰後情形到法以後又奉總長命兼辦會務前者有案可稽後者有總長可詢又謂仍持親日態度凡所謂親日英親美者本係一種無意識之形容詞以此論人已失眞相况崇傑到法不及一月養病旬日視察戰地旬日對外並無絲毫言動所謂仍持親日態度者有何憑證又謂對於總長過日與内田外相之談話記錄亦公然爲證實之言談話旣無記錄所謂公然爲證　之言者更不知何所依據凡此諸端不辯自明至以下關於崇傑進退之事屬僚進退長官自有權衡非崇傑所敢言魏全權謂前日見總長時並未提及劉參事則所謂總長之行與劉參事有關係者當然不成事實至以下之事據劉參事詳切説明亦均可以瞭然王全權問劉參事總長過日本時與日本外交當局究竟所説何語劉參事答此事如承王先生以全權名義問崇傑崇傑不敢答因崇傑爲通譯例不敢言若作爲私人谈話則崇傑今日所　於腦筋可爲諸先生言者當時見日本外交當局在日本一方面只有内田外相一人中國一方面總長以外有章公使嚴參事及崇傑爲四人初見及握别總長均以英語寒暄中間談話爲時不多加以傅譯更屬短少日本内田外相言對於青島問題日本守向來之精神依據大正三年中日條约辦理施全權問總長何以答劉參事答記憶所及似無答以受約束之詞嚴參事亦在座不知能記憶較清否王全權問聞説談話有記錄記錄並有中國人簽字確否劉參事答當時並無記錄記錄簽字外交上尋常談話無此惯例旣無記錄簽字亦不成問題 
　　第四十九次會議錄（八年三月十八日八時三刻出席者王全權施全權魏全權王公使嚴參事唐中將郭專門委員岳秘書長）（一）王全權提出關於二十一條問題草案大體均已同意尚有局部之修改（二）嚴參事説明狄谷所修改之租界問題草案其中有與事實不符之處尚須斟酌王全權云請嚴參事與狄谷商酌修改後再行續議 
國内要聞 
[山東問題之形勢]  
　　又有拒絶直接説 
　　山東問題拒絶直接交涉全國輿論殆已一致惟政府方面迄今仍無確定方針日來所審愼研究者約分三項（一）允許直接交涉（二）拒絶直接交涉（三）拒絶之方法聞多數意見現已傾向於第二項（即拒絶交涉）因而第三項之拒絶方法亦正在縝密討論之間關於此點計有兩種主張一謂拒絶之法應將日本通牒原封發還聲明德約第一百五十六七八三欵中國拒簽在先凡從此約發生之一切問題槪無拘束中國之效力故中國對於日本根據德约請求開始交涉一節萬難承認比一説也其次則謂不必退還通牒亦不必提及德約僅告以青島必須取還中日終須開議但現在時機未到應俟可議之時再行開始交涉如此則對日旣爲和婉而不提及德約益足見中國始終不承認此约之效力方不至作繭自縛此又一説也至政府方面將來如果决心拒絶對於上述兩説何去何從尚不可知 
　　新國會參衆兩院將定期開會專討論山東問題聞議員中屬於安福俱樂部者先於昨日（三日）開預備會大致主張交國際聯盟會秉公解决將來大會時即可照此决定並聞王揖唐最近又有一電致在京議員等屬一致反對直接交涉云 
　　外交總長陸子欣現在雖係抱病但可以不請假其所以請假者仍以山東問題主張交國際聯盟　爲公允之解决如當局贊成卽行銷假否則寗即辭職不負國人現在假中默觀大局之趨向以爲决定故昨日東海因外交緊迫特派吳笈蓀赴外交部官舍面謁陸氏勸其即日銷假到部視事而陸氏堅持前見仍毫無允意吳不得已始回府覆命 
[外交恊會反對直接交涉電]  
　　國民外交恊會日前開會反對直接交涉茲錄其致各省通電如次各省省議會教育會農會商會工會各自治團體各學會各種聯合會各報館均鑒山東爲我國之領土青島係德人之租界中德宣戰條約消滅我國有向德國直接收回膠澳之權日本卽無承繼山東權利之理故拒簽德約全國一致異口同音外交生機端在於此今日本竟要我以直接交涉政府方針未有所定此眞國家生死存亡之秋我全國國民所應大聲疾呼嚴辭拒絶者也日人之所以要我者豈不曰德人　其驅逐權利由其接收膠澳由其占領况前有换文後有路約藉此恫挾何求不可不知事實占領本屬戰時狀况戰爭完了理應規復揆諸先例莫不皆然若欲以事實上之占有作爲法理上之根據是何異以竊盜而驅逐主人以典户而冒稱業主至於中日换文本發生於中日恊約恊約旣由强迫而成則换文亦無由成立衡以國際條約通例自無强我履行之理若夫高順路約本屬草約形式不完效力何有核與約法規定固不能認爲合法之約揆諸聯盟規約更應在撤銷之列况我國在歐洲和會對已拒簽德約對外則有專使之宣言對内則有政府之布告口血未乾信誓旦旦直接交涉爲是耶則不應拒簽於前拒簽德約爲是耶則不應直接交涉於後蓋直接交涉即係承認德約承認德約即係承認日本繼承德人在山東之權利以矛攻盾狐埋狐　威信旣墮人格何存人格不存國於何立要之直接交涉對過去爲自食前言對將來爲自絶生路謀我者更因我易與而生心與我者亦因我無能而喪氣國際政局日陷荆棘顧瞻前途不寒而慄竊謂法國羅連二州陷於德國者垂五十年卒以恢復比人拒德乃脱永久中立而爲完全獨立殷鑒不違惟我自擇山東問題之解决亦惟在我國人世世子孫母忘山東問題而亡諸公藎籌謀國諒荷同情務懇急電政府勿惑甘言勿墮詭計當機立斷毅力主持并一面號召輿論唤醒國民以全國之輿情爲外交之後盾國家興廢在此一舉掬誠籲告聲與涙俱北京國民外交恊會叩冬 
[崴哈間之激黨聲勢]  
　　海參崴過激黨佔領情形已誌昨報聞該黨人崴之後卽由俄人所辦之自治會刋發佈告安緝人心現洛督已解除職權避往日本司令部地方秩序由中日軍隊擔任維持風潮漸息當不至發生戰禍昨日駐崴邵領事有一急電到京係三十一日拍發報告情狀略謂頃俄自治會會長刋布通告暫行接管沿海州統治全權發表政端八條其犖犖者爲開釋所有前政府之政治犯消弭全州舊政權恢復言論結社開會同盟各自由餘則整理内政並以外軍干涉爲内亂厲階力圖止本清源而予捷克軍隊以暢行無阻之利便等因又聞洛督在日本司令部避藏另有一説則謂洛督有降附激黨之意對於該　要求三條件（一）激黨在崴不得擾亂治安（二）舊有官員不得更動（三）不得摧殘舊黨激黨業經承認 
　　據哈爾濱方面消息哈埠俄工日來愈形騷動逐日持旗遊行舉出代表要求霍爾瓦特釋放政治犯霍已允准俄警亦相率附和自由罷崗吾國地方文武經與霍交涉請其將所釋之政治犯遣送出境以免妨碍治安霍已允從又請其解散俄軍實行用華工保路辦法霍又允將新招之軍千五百人卽行解散其舊有之軍約千八百人先遣散六百人不日送赴四站餘千二百人吾國又要求其解除武裝霍尚未允謂可令其改持手槍目前霍氏已無維持能力當由我國軍警加意防衛如中東公司及霍氏住宅道勝銀行等處現卽歸我兵駐守又聞列寗政府近電致霍氏請其維持時局並示推重之意霍未承認亦未拒絶似尚存觀望之意最近吉督鮑貴卿有兩電來京其一略謂自新黨佔領沃木斯克伊城相繼失守俄亂蔓延近日綏崴之間警耗頻傅邊防路防益形吃緊貴卿爲路務起見擬日内赴哈視察情形就便布置以資鎭懾並與鐵路公司接洽一切其一則報告據哈總司令部卅電稱探聞舊黨由綏芬旁路竄入者約有千餘名布散穆稜饒河一帶已電陶司令蕭副司令等嚴查該黨去向隨在勒令解除武裝設法送回俄國一面於各要塞嚴加防堵勿使後來俄黨　入云云 
[紀三日閣議]  
　　昨日（三日）星期二國務例會閣員除陸外長外全體列席上午十一點三十分開議最要議案如下（一）山東外交案靳氏將昨前兩日收到各處陳述意見電文交出傅觀略有討論仍無結果（二）呼倫貝爾設治案擬任張奎武爲呼倫鎭守使鍾毓爲呼倫民政督辦結果一致通過日内呈請任命（三）天津學界風潮案對於更易警察廳長頗有討論以碍難實行無結果（四）東北邊防案海參崴雙城子失陷吉省沿邊極爲緊急靳氏主張嚴 
 
 

Page 7

 
 
防吉邊妥護中東路全線結果由院公電三省長官妥愼核辦（又致林建章一件内容未詳）（五）魯督電請移税欵撥充軍餉案兗州鎭守使唐天喜擬撥烟酒公賣税及臨　關税二十萬元作軍餉討論結果以案關预算未便照准一面復電魯督否認一面飭財部趕爲籌畫（六）王占元何佩瑢電請鄂紳黃訓與捐欵助賑擬獎給二等大綬嘉禾章結果通過此外關於經界局經費及熊克武要求發行内國公債並任命官吏獎給勳章案數件均通過時一點五分散議由朱深曾毓雋入府報告 
[京鈔價格問題（市隠）]  
　　近數日來北京中交兩行票價忽然大漲由五二三抬高至六三四市民欣喜之餘不免繼以詫異蓋因驟然漲至一角以上而於其所以然之故尚未能完全明了也茲據外間傅説其原因約有下列三種（一）謂此次財政部發還愛國公債悉爲京鈔由公家在市面收賣中交鈔票故價格大增（二）謂財政部發旗餉悉用京鈔因有收賣之事實（三）谓政府確有兌現之籌畫擬在此次五百萬鎊借欵中提出一部分交兩行籌備兌現此風一播於是在公服務之人與置身商界者流紛紛出資收賣鈔票以圖未來之大利其結果京價乃因之大漲以上三種原因爲一般人士所公認者但依記者詳細調查乃認第一説較有價值至第二説則旗餉發給每月均有一次當不至發生偌大影響第三説就表面觀似乎言之有理但五百萬鎊借債雖有成立之望而政府用費浩大得之僅敷目前開支安有餘力顧及京鈔况最近消息該項借債内幕又有曲折可知借欵尚屬水月鏡花可望而不可即想無人敢爲此冒險之舉也又有一説謂交通銀行因自家所出京鈔流通額極少前經行中要人會議决計提出一宗欵項收賣市面流通之交鈔總期該鈔價格提高至九成而後已現已開始實行故日來交票有此現象云云此則姑存其説以覘厥後據聞近數日來因京鈔價格提高太驟京中經營買空賣空之倒把家大受其虧者頗不乏人又據明於金融界實况者言謂京鈔不日仍當大落如現在之驟漲不過一時現象耳其故有三（一）政府本無的欵用以收賣京鈔（二）舊曆年關在邇市面京鈔用者必多多則價跌（三）各機關實行發現則鈔票用途益狹價格自因之而減所言似不爲無見總之吾民飽受京鈔之痛苦於今已閲三年政府與銀行兩方果有軫念民艱之心能使該項京鈔流通額　有減而無增且平常價格得保持至六折以上則已出於意外矣 
[濱江通訊（鴻）]  
　　三省銀行著手進行殖行房産善價出售 
　　奉天張作霖之大東三箥主義以軍隊及金融之統一爲根本上計劃邇正竭力進行然未見有若何成績關外軍隊本如散沙統而一之良非易易而錢法之棼亂更非空言整理者所能統一外間盛傅三千萬资本之三省統一銀行幾及三月而如何籌備如何組織迄無確當之辦法與統一軍隊實同一情景茲據確實調查三省統一银行已經籌有的欵一千萬元奉天五百萬吉林三百萬黑龍江二百萬先行試辦俟辦有成效再績招二千萬將於哈埠設立總行於三省省城及三省境内繁盛商埠設立分行以濫發紙幣爲著手辦法蓋奉吉黑三省所承認之股欵並無現貨各輸出其本省官銀號發行之纸幣凑合而成故將來是否能收統一之效果此實疑難問題惟總行地點已擇定殖邊行址業經雙方在長春殖行訂妥契约代價爲永衡小洋票八十萬元（永衡小洋票須四十八角合現一元）當派温某來哈查點房産旋卽於濱江縣署審判警察各廳登記過户聞定十五日在長春繳價月底繳房三省銀行有下月成立之説 
　　殖邊銀行到處有破産之危象一篇爛污賬無從清算哈行隸屬長春此次出賣之後即以此欵爲長春兌現之用據個中人云吉林省内之殖邊可藉此欵復活哈行亦已看妥三道街房不日即將遷移另振營業又一消息北京總行將於下月初召集股東會議聞某俱樂部擬加入爲新股東願以毛詩一部爲恢復全國殖行宏圖此言而騐亦已蘇我數年涸　之殖邊債權人也 
[魯人反對直接之急進]  
　　聯合會議决三方法齊大校歡迎兩代表 
　　二日下午二鐘山東各界聯合會就省議會開會首由張公制議長報告日前會議討論進行方法之結果嗣由各界人士發表意見略謂青島問題日本與我無搆成交涉之根據旣經全國人民一致主張不能直接交涉無論政府如何軟弱諒不敢違反民意自陷於孤立地位乃近據青島消息日本居留民在彼開會已有種種之議决其所謂行政土地自治各權歸我管理與彼不利又所謂反對自開商埠主張專管居留等純係交涉進行中之事實又要求由居留人民中選派委員加入中日交涉似乎直接交涉不久卽可實現者吾人對之實增疑慮當此危急存亡之際萬一演出直接之事實不但我全國人民拒簽之主張前功盡棄且歐美保留之好意一槪辜負實於國家人格上喪失無餘吾人應速電赴都代表除嚴重監視政府外並就近要求交涉員施長卿氏對於政府轉逹民意之堅决云云經衆贊成即行擬電拍發其次議决一籌備國民大會一加派代表分往京滬各省請求　助其選派代表之方法即就國民大會時發表 
　　自津事起後天津特派代表王玉軒來濟報告齊魯大學於前晚開會歡迎請王君報告一切王君歷述津學生被毆慘狀聞者大爲感動當場决定推舉郎國珍爲赴津代表慰問受傷人員且接洽一切並發表痛告國人書爲津埠伸寃昨日又有北京代表祁大鵬自京來濟對於直接談判之利害頗有陳述昨晚八時齊大又開會歡迎請祁君講述祁本上年全國學生聯合會北京代表今因外交緊急由北京派爲津滬一帶代表招集學生會臨時會商解决一切方法昨日已與各圑體稍有接洽今日復與省議會磋商進行並定今晚赴甯 
[湘人控張敬堯事件]  
　　中央電覆吳　孚 
　　湖南張敬堯禍湘種種迭經湘紳呈控湘學界復推代表赴衡向吳佩孚師長請願吳氏電京請示辦法政府聽張敬堯片面之詞覆電辨護電云衡州吳師長鑒奉大總統交銑電悉學生要求逾越常軌所述亦係片面之詞望善爲慰遣學生干政諒執事亦不謂然也特復院號聞吳氏得電已召集駐衡各旅長鎭守使會議擬再呈請中央派員嚴查矣 
[湘中南軍風波又起]  
　　湘西大局目前雖尚無解决方法然戰事則可暫免再現因湘西參議會以戰事延長不惟有妨湘西之统一且須增加人民痛苦於是再三會議决定辦法（一）由議長許孝綬及全體議員公電劉黔督請電令駐在辰州之黔軍旅長盧　抽調一營進駐於蔡廖兩軍之間免雙方再起戰釁（二）公電驻洪黔軍司令王華彞請仍本維持湘西之初衷竭力調停冀得和平解决刻下劉王兩氏均已覆電認可盧旅軍隊且已出發是洪江一帶商民已暫可安枕矣乃不意湘西事件方稍和緩而湘南軍隊又生問題蓋湖南守　隊兵原分五區駐紥第一區司令爲吳劍學驻湘潭去歳南軍旣敗遂隨大隊退至零陵現奉令駐防東安各地方第二區司令爲周偉駐寳慶自寳城不守遂退駐武岡而城步新寗屬焉周吳軍隊雖甚逼近然絶無猜疑近日新寗之周軍與東安之吳軍忽均向前方逼進雖尚未發生衝突然情勢已甚危險據周部通電謂吳劍學係私派其所部之戴譚兩營逼襲新寗又謂吳氏曾派副官楊傅烈到武（武岡）向該區第四聯隊布散流言謂郴永方面對於該區大不滿意將有對付各部屬宜速悔反早留退步勿貽後悔云云至吳氏通電則謂周氏有意侵略故意令其所部逼近我軍防線我軍一再退讓彼則一再前進爲正當防禦計始略爲設備周部通電實屬架詞誣陷至派副官至武各節尤無其事云云聞譚組厂已電令雙方靜俟查明解决母許輕啓釁端矣 
[桂林學生檢貨之風潮]  
　　少數商人罷市學生通電求援 
　　桂省桂林學生自成立學生聯合會後即組織調查日貨團等搜查極爲嚴密前月又與當地總商會合訂抵制日貨辦法十條通告全城各界一律遵守一月十六日學生會派出調查隊至各街商號着手檢查檢獲馬永順洋貨號有新進日貨甚夥學生隊欲將該貨携至商會開各界大會會議處分不料該號店東當學生欲提出日貨時忽率領店夥同登樓上用石磚鞭砲等物猛擲學生學生以人數稀少乃回學生會會同學生多人向該商號搬運日貨該商店不服使人鳴鑼報告指學生爲匪更召集同業少數商人會議聲言燬棄约章不受檢查并約同於十七日一律閉店曾經商會縣長出首調停仍未肯休學生會以該商帮不守商會學會合約不特失信於商學兩界實有意破壞全國國民之公意亦於十八日約同全城學生開會於學生聯合會議决無論該號如何横蠻誓必竭力照章檢查以逹救國之目的並擬通電全國各圑體及各省學生聯合會商會懇請一致聲討以爲後援茲錄其電文如下上海全國各界聯合會學生聯合會總會各省各界聯合會學生聯合會商會各報館各圑體鈞鑒自青島問題發生以來人情憤激逹於極點抵制日貨之手段風行全國故敝會自成立以後即謀實行抵制之方法但鑑於商學兩界易起衝突故邀商會合議實行最先與商會合辦日貨陳列所繼又與訂定抵制日貨合约雙方簽押自願遵守以免兩界發生衝突之虞其法至爲和平乃不意於本月十六日本會調查隊實行檢查時每店祇去二三人及至馬永順商號該商號不惟違背合約且不允將所查覺之日貨携出會同商會驗明並且於檢查時由樓上將大塊火磚及炸烈物品向學生猛擲烘然一聲秩序大亂同時有毫無天良之商號響應該商店鳴鑼報告大呼有匪噫嘻學生檢查日貨而目爲匪徒似此全無心肝之商店甘爲日人奴隷出此謀殺學生之舉動擾亂地方之行爲以破壞商學兩界之合約摇動全國之人心反對全國一致抵制之公意不惟我桂省學生之公敵實爲我國全體人民之公敵也且該商店等又與一般無知之商人屢在店内開會集議反對學生絶對不受檢查又煽惑與壓迫一般同業販賣日貨之商店蓋章罷市以抵制學生又密議種種愚蠢　蠻殘害學生之手段以爲彼等販運日貨之後盾市面除深明大義之商店及不賣日貨之商號均行開市外其餘素賣日貨及被煽惑與壓迫之商店均已罷市敝會同人决不受此等商店之恐嚇更决不容此等商人之計畫誓必實行抵制日貨之合約以逹救國之目的惟處此危險之地位務望各界人士同伸公憤一致聲討并請通電敝省督軍省長鎭守使禁止彼等謀殺學生誣害學生擾亂地方治安之行爲以爲敝會之後援臨電號泣不勝焦盼之至廣西桂林學生聯合會叩皓印 
[中葡交涉有和平解决説]  
　　廣東週循社通訊云自澳門葡人在關閘外塡築海坦一事發生本省當道以事關領土主權特派交涉員盧炎山會同江鞏軍艦赴澳駐紥前山之軍隊又日夕操練種種準備形勢日急澳門居民大爲恐慌一星期内先後離澳避居省港及四鄉者數過萬人軍政府日前又派林子峯往澳質問駐澳葡官要求立令停工并請即日答覆葡官以须待葡政府之命對二十三日林使復與葡官交涉又無結果至昨二十六日下午二時軍政府接澳門盧旅長炎山緊急電稱葡人在青州塡築海　經英政府婉勸葡人停止日得葡人允肯準於二十六日停工又從英領事方面所得澳門消息其電文大意亦復相同本日下午四時許駐沙面葡國副領事巴士度（譯音）往見軍政府外交部伍次長朝樞伍接見之後巴氏將葡案略述一遍并表示退讓之意中葡交涉或可平和了結歟但最近據港報載　葡人雖已停工未築然澳督近又諉稱請示該國政府一面仍爲進行之準備聞當道昨接該處二十六日密報且有澳督日間親臨監工之説似於停工之舉尚無誠意仍請設法對侍云云未知内幕究竟如何也澳門商會布告云此次中葡交涉外間謡傅紛紛不知此事經盧旅長炎山親自到澳與葡督磋商後經葡督布告中葡親善斷無意外之事可見謡傅之不足信連日各居民扶老携幼紛紛逃避實屬自相驚擾推厥原因欲逃避賬項租項者有之僕婦乘機逃避會銀者有之匪徒造謡希圖擾亂者亦有之杯弓蛇影以訛傅訛殊爲識者所笑總之此事乃中葡兩國交涉自可和平解决萬無遽爾開戰之理凡我同胞或因財産關繫或因生意關係僑商均宜各守鎭定母爲謡言所惑自取擾累此布按葡人入居澳門時在西曆一千五百三十七年始以此爲租借地後則幾視爲屬地至一千五百七十三年中國政府建一關閘其後駐澳葡政府成立　土地徵賦税设警察建營房由是伸張地界至一千八百七十九年由兵頭花園伸張至關閘龍田村望厦雷峯廟青州　仔路環一帶葡人均視爲屬地此次塡築海坦在葡人之意以爲青州旣屬葡地且有關閘以别中葡土地則海坦應劃入葡地不知按照光緖十三年中葡訂立合約第一條則殊不然查該條内載大意中葡兩國未劃界以前祇能维持原狀不得有所加增照此條文除在光緒十三年前葡人所佔之地可任意經營外其後新佔之地不能視爲己有無疑今乃將未劃定之海坦塡築所以有此一番交涉也 
[潯商會風潮之内幕談]  
　　江西九江總商會内部風潮起自選舉繼任會長迄今幾無寗日據九江商業要人述此中眞象約分三派（一）徽帮派（一）南昌派（一）本地派徽帮派與南昌派甚接近本地派則孤立無援而獨排斥南昌派緣徽帮自舒先庚逝世後即欲另推一人繼舒之後顧全商會之權勢因此與南昌派聯合一氣組織會長南昌占正會長票選辜竹平徽帮占副會長以愼昌錢莊主胡明瑞充任惟辜竹平名譽甚壞本地派以人的問題遂集合團體希圖推翻選舉案必得會長而後已雖經官廳調解卒無大效每逢開會彼此舌戰唇槍擊凳搥棹互閙不休會務遂至停止聞各處案牘積壓已有五六十起之多各處函詢面叩者紛至沓來該會均無暇問及刻由官廳派程科長勸鄭蘭明出任調人聞第一件願取消傅幼泉准清理周勉齋會欵第二件須夏曆二月正式從根本改選方能完全解决否則惟有起訴法庭聞雙方正在磋商中未識能否從此解决也 
[杭州學生會之要電]  
　　致北京電（一）北京總統府國務院外交部鈞鑒山東問題我國民以罷學罷市罷工之犧牲得拒簽德約今驟聞日本通牒直接交涉而公等且有與之談判之倾向若果實施非但山東之一切權利從此斷送而頻年私訂之非法條约且多一障礙矣爰特電懇將原牒駁回一方即提交國際聯盟會處議並速將　案照京滬决議八條嚴重交涉一月二十三日日人毆傷天津學生案照國際公法厲行辦理倘公等悍然不顧竟違民意則國民爲自衛計後有以最後之手段相對待希熟慮焉杭州學生聯合會叩冬（二）北京總統府國務院鑒張敬堯摧殘湖南教育解散學生聯合會曁學校曹鋭縱使楊以德毆傷天津學生拘捕代表封禁天津學生聯合會及各界聯合會王占元復封禁湖北學生聯合會及各界聯合會國民大會委員會凡此種種皆屬慘無人道害理蔑法之舉公等豈猶不知耶豈忍心見此耶乃遷延不理試問果何居心乎電到後希即厲行撤懲俾伸民氣而全民意杭州學生聯合會叩冬 
　　致廣州電軍政府曁參衆兩院鈞鑒魯案旣拒絶簽字惟有待國際聯盟會之解决日人　通牒直接交涉北廷復有與之談判之傾向驚耗傅來實深憤慨除電北廷駁回外敢懇一致力爭並通電各國國會以敗其陰謀而保我國權至於閩案還希照京滬决議八條恊力堅爭庶幾得全我全國國民之公意臨電焦急萬希俯順杭州學生聯合會叩冬 
[南京快信]  
　　蘇省減政現由各税所着手自二月份起各税所經費均減發七成每年可省二十四萬數千元各縣署經費下月亦將實行節省惟減發幾成尚未定 
　　院電軍民兩長各省軍政費減二成尚不敷預算甚鉅務望統籌竭力核減以維中央財政 
　　齊省長昨日（五日）下午六時在署讌孟恩遠胡財廳長俞道尹曹交涉員蔡政務廳長羅諮議廳長陪席孟仍住軍署西花園尚有一二日留甯 
　　齊省長今晨（六日）起行赴津各道尹廳長知事各税所長候補人員數百人均冒雪親送渡江輪渡目清晨六時起至十時止往返運送十餘次護送之軍警及軍樂隊則由飛鴻碼頭渡江以免擁擠專車上午十一時開行齊夑元由京返寗昨晉謁李督報告在京與府院各方面接洽情形聞齊確有調升某省督軍消息 
　　蘇州警廳長崔鳳舞被控案經王道尹查復代爲洗刷後昨奉軍民兩長指令旣據查明該廳長被控各節係傅聞之誤應准免予置議仍督飭該廳長將境内警務認眞整飭母再貽人口實是爲至要 
　　寗垣各校學生因教育廳勸諭現對檢貨事暫不舉行昨放寒假學生因雨雪均未返里 
　　米價現每擔漲至七元數角窮民粒食維艱慈善會派員分散二升米票惟不能遍及希望各善士共起襄助 
　　昨報蘇州第二師被裁旅長蘇長青係蘇謙之誤合亟更正 
[地方通信]  
　　松江 
　　義務學校開游藝會包家橋第一義務學校於二月一日開第一次游藝大會縣知事李潤之勸學所長張彬士縣視學倪伯英等均在塲參觀秩序單中速作一項由倪伯英命題夜班生顧培初（小木匠）陳伯英（方作）當衆起草一時來賓鼓掌如雷稱爲成績優良張彬士評爲讀書數月已能作函受義務學校教育之益令人欣羨倪伯英評爲文字都很好是日本擬續演警世新劇旋以天雨作罷現聞該校已函請著名劇員另訂本月六七兩日開演想届時必有一番熱閙也 
　　松人熱烈之表示全國各界聯合會以魯案有直接交涉之趨勢而津　長楊以德復有殘殺學生之謬舉特派翁吉雲代表來松商量挽救方法爰由松地各界聯合會於三日午後召集緊急會議討論結果决於四日上午舉行游行大演講下午假公共體育場開國民大會商决進行辦法及四日上午各校學生分投出發各就熱閙塲所演講魯案近狀及天津事件雖是時大雨如注聽者寥寥而各生仍大聲疾呼不少鬆懈午後一時各界聯合會商界聯合會基督教救國圑省立第三中校縣立第一第二兩高小縣立職業學校東吳聖經學校東吳第四高小等各圑體齊集嶽　　隊持旗冒雨游行時雨勢愈大各隊員衣服無不内外濕透旋全體赴公共體育塲開國民大會各界人士之來會者千餘人縣立第一女高景賢女子專修學校景賢兩等女校亦均於此時整隊到會當由各圑體公推各界聯合會會長李二我爲臨時主席報告開會宗旨略稱今日之會有兩大問題亟待商決一爲魯案問題一爲天津因魯案發生之軍警毆辱學生問題請大衆各表所見云云次陸規亮演説　直接交涉之謬妄并述　歷臺灣時所見　人受虐情形次陸企雲演説希望大衆熱心毅力勿僅以開會拍電爲己足次孫秋堂轉述高麗人朴龍　所述之高麗獨立運動之　史次陳宏聲演説希望國人各就力所能爲從事救國次陳其學演説勿追咎過去之中國宜刷新現在之中國次張蔚丹演説召集國民大會之理由次李二我演説　國人堅持到底勿畏難勿　怯并請各圑體推舉代表留商執行辦法遂卽振鈴散會下午五句鐘仍在公共體育場公推　　雄主席就上海國民大會議决之四條辦法宣付討論於不承認現政府及請外圑停止借欵保存鹽餘關餘一案大體贊成惟主先向全國各界聨合會徵求同意於停納賦税一條主　政府不服從輿論時執行之於組織國民自治機關一條大多數主從擴充各界　　會範圍做起於驅逐　護現政府之官吏一條無討論通過議舉由主席囑各界聯合會文書科　草擬宣言然後譯成英文佈告中外并議對於天津受傷臥病之男女學生由此　男女學界去函 
慰問而散 
　　蘇州 
　　各界聯合會緊急會議蘇州各界聯合會於本月四日下午　緊急會議由評議長沈炳魁主席報告上海全國各界聯合會　函并代表趙萬山談話討論良久一致表决於七號下午在觀　北局舉行國民大會并函請各學校學生　隊游行街市其大會議案聞有數端議决後電請北京政府辦理（一）青島問題　絶直接交涉應提交國際聯盟會公决（二）福建交涉　從速　决（三）懲辦楊以德釋放被拘之學生其次山會員　仲華提　組織臨時演講圑於舊曆正月初三起每日下午各圑體挨次　任在　妙觀内演講以唤起國民之愛國心亦經多數贊成通過至五時半散會 
　　常州 
　　籌備國民大會全國各界聯合會代表趙萬川頃自蘇州　暫住城内大成旅館與此地各界聯合會理事張景沅趙　甫接洽報告山東問題天津慘劇及上海國民大會所議决各條件次　酌進行辦法議决明日招集各界　　籌備國民大會以反對直接交涉並爲天津後援云 
　　鎭江 
　　發生謀斃親夫案縣屬平昌市鄉民周富根日前至縣署控拆堂弟周百歳被弟婦周張氏與族人周安鼐因姦謀斃请求伸　等情當經張知事派員馳　屍所騐明已死周百歳頸項下有布帶傷痕一道　係被勒身死询之被告亦復承認因將姦夫淫婦一併帶署詎料到庭復訊忽然翻改供詞現聞暫予收押俟繼續開庭再行隔别研訊務得確情云 
　　嘉興 
　　新塍區改選教育會長新塍區教育會會長任期已滿特於前月召集全體會員投票改選結果方　慰爲正會長譚鴻文爲副會長各部職員亦於當日推定現已將各職員姓氏呈報官廳備案矣 
　　徐州 
　　學生會請撤曹揚電北京總統府國務院鈞鑒近閲報載曹鋭楊以德濫捕公民摧殘學生得悉之下羣情憤激夫國家置官原以衛民今旣不能盡厥天職爲民之保障反從而橫肆蹂躪殘害民命則其甘爲虎倀背逆民國之心已昭然若揭而政府尚　養此輩將復何用即希　從與情速爲撤懲以謝國人徐州八縣學生聯合會叩支 
雜評一 
[權力（默）]  
　　昨電靳語教職員謂釋代表懲楊恤傷等現政府辦不到是明認無權力也今電已允令釋代表是釋代表一事已認有此權力矣夫政府而僅有釋代表之權力其權力已可想見假使此所允之一事而仍不能辦到者則政府尚得成爲政府耶前此學潮汹湧時所允之去傅迄未實行今教育界又併入此次要求内而爲平新學潮之一條件則政府將難而又難况乎此僅爲對内之一問題而尚有關於全國之外交問題在耶將恃何術以解决之耶 
　　更可異者政府旣無權力以應教育界之請而傅反責教職員有無約束學生之權力夫教職員之無權力約束學生猶之政府無權力而傅也且教職員之不能約束學生於校外自有理由而政府之不能去傅傅氏自思其謂之何耶即傅氏自身今日亦有何權力而乃以權力之説責人耶可謂不知景已 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英人抨擊借欵之又一快論]  
　　字林報昨載英人哲爾白特氏三十日自北京投函論五百萬鎊借欵事其主張與昨譯巴克斯特氏之文相同略曰北京需欵今又異常迫急現内閣因政敵不予通融年關將届債欵蝟集故窮窘欲死遂亟盼外債告成並請求續交烟酒借欵潘復代表財部逐日奔走於英美使署哀求贊成五百萬鎊借欵情詞迫切聲涙俱下極力揄揚靳總理謂靳擁護恊約國利益而反對日本在華之專利並謂靳在政府中代表英美之勢力無異爲英美之經理奈何聽其窮餓欲死雖然其所謂代表英美利益者究何所指則誠不易加以説明矣就目前形勢觀之五百萬鎊借欵似確有成立之象美使署因潘復之請求屢電美京请核准此項借欵而英使署業已同意不過附有裁兵條件耳在華人視之裁兵一事不難朦混外人第若規定裁兵辦法而以裁去軍隊之槍械等品爲保證物則英使署尚能使政府所亟需之借欵不極爲政府所歡迎也顧政府以爲此層當可避免而竊慮美國之反對當昨日未接美京覆電以前政府諸人各處散言謂若借欵不成則靳内閣傾覆之賣實由美國負之今美國贊成借欵之覆電顯已到京故美國資本家現準備以除日本外他國所未能墊借之巨欵供給北京苟英使署不主張過於嚴峻之條件則新年前中政府可得等於五百萬鎊英金之銀元矣讀者或以爲此欵借妥政府袞袞諸公大可興高采烈要知五百萬鎊借欵亦不過使政府諸人暫時愉快而已過此而往殆難言之平心而論此舉旣無益於中國亦無益於列强若謂英美政策對於此軍閥諸領袖有扶此抑彼之趨向則此言未免唐突無異謂英美皆未對於中國定有適合數年内所必有形勢之政策也英使朱邇典嘗向衆聲明中國之幸福與外人之利益並馳不背如欲發展外人在華之利益則第一步當鼓勵中國使有强固統一受監督於輿情之代表政府朱使此言凡研究中國事情之學子皆以爲然西方諸國之對華政策無論爲政治上或商務上之理由皆須着眼於中國人民之幸福蓋中國人民終必爲中國政府之主人翁而指揮其對外政政策此事實現雖遲早不定然終必有此一日也吾外人旣知顧及中國人民之利益則對於軍閥領袖助靳抑徐或助徐抑靳與助北抑南或助南抑北之行爲適爲最下等政治手段而非列强外交代表所宜有使吾外人之利益果在展長中國之内訌與鼓勵中國政界投機家之舞弊則潘復爲靳乞欵時所稱靳擁護恊約國利益等語其爲外交官所重視也固亦無足怪矣去年三月北京便署約定不借債欵不運　械此足爲軍閥之重大打擊當北京外交官有此約定時未嘗不以中國僞　武派終可因以傾覆而民政制度爲軍閥所深畏者當可迅速發育也今北京中國政客常出入於各使署而從中游説曰約定不借欵不運械之某某國今已食言矣日本已間接借欵且秘密運械矣意國亦供給軍火矣英國且售與軍用飛機矣美國且締結烟酒借欵矣同時京内與京外之統兵大員各派代表運動代售飛機戰艦機關槍來復槍炸藥子彈之各國商行餂以大宗買賣之厚利使之各向使署誘令破壞前約重利所在人多趨之於是北京各使署遂摇動矣若前约一旦廢除各可自由行爲則日人將以其所承辦之貨品充塞於市場而中國境内之大商行亦未有不爭求軍械贸易者也來復槍一桿一經輸入中國則其爲害足以阻遏中國民治之發逹者不亞於與來復槍同一重量之鴉片凡稍游中國者類皆言之試游内地而與其人民密切接觸則將知著戎裝執武器之苦力其害視鴉片痼疾爲尤劇記者此言非無的放矢蓋記者曾游内地而目覩有兵之地輒有鴉片兵士與鴉片固不相離也裁兵計畫耳聞已熟但都是紙上空談皆不若絶其接濟迫令自裁之爲妙前取締借欵軍械之约本足　此目的惜政客在使署之游説與商行之運動已使禁令薄弱幾逹破壞之點矣軍械有害於中國而借欵亦何獨不然庽京人士稍讀報紙而知政府支離破裂一息奄奄外省人士見捐税收入之多官吏侵吞之鉅而知中國人欵苟徵收適當涓滴從公則地方與國家所需之經費皆可供給而有餘惜北京外交官除年老者外未克知之耳每次外債無他結果不過鼓勵投機發財侵蝕公欵之惡習鞏固現有僞黷武派之地盤並阻遏中國民治制度之發逹耳吾外人須知今日以一百萬元借與中政府附以如何用途之條件是無異許軍閥從他方面侵吞國家入欵一百萬元也今中國所須授以自給教訓之處無過於財政如吾外人果注重中國國民之前途則得罪於中國國民之舉動無過於以金錢供給現政府記者知政府諸人於借欵計畫失敗無成而軍閥黨羽不復能運動使署使其自相離異之時必全體愁眉蹙額喞喞來告曰（兵變）（兵變）夫全國叛變固足予外人以若干之不便但外人於此所感之困苦較諸各有百萬家資之督軍與逢迎軍閥分其餘潤之政客所感者尚不及半而外人商業於此所受之損失亦逈不若二三年來南北間武裝休戰時所受者之鉅大若外人之金錢與外人之槍械源源接濟則不戰不和中之外人損失將靡有底止焉洋槍一桿或外資一元入中國後皆足有害於中國民治甚於一磅之鴉片彼商人近利是圖目光不遠固無足怪奈何外交官亦隨波逐流變其已定之政策耶 
[納捐外人聯名致工部局函]  
　　對於擴張電氣部之詢問 
　　公共租界納捐外人二十一人因工部局電氣部有擴張之議爰於二月一日聯名函致工部局總董略謂一月二十九日工部局公報載有電氣部擬大擴張此後兩年須用銀六百萬兩左右之計畫余等特抒意見請將此種大借欵之詳情續行宣佈俾得研究借欵及於公共財政之影響余等以爲此事應在下届納捐人會議時透澈討論此時應請工部局確予擔保不得成立定單或在繳捐人大會以前不得使居民負擴張之責任爲明白研究此問題起見尚請工部局答覆下列各問題所有欵項數目宜分别列明銀兩數與金鎊數或金洋數（一）示明訂購機器所付出及未付各欵項之確數（二）示明推廣之預計開列一九二○年一九二一年與一九二二年每年應用之經費（三）示明所訂供給電氣至租界外各區之合同詳欵及滿限之日期（四）上舉之數與租界内所供電氣之數如何比較（五）分類示明此後三年内每年租界内外電流供給預算應用之經費（六）示明上年銷用電氣之數（甲）電氣（租界内外公列門類）（乙）電燈及各項雜用（七）預計此後三年内所增銷用電氣之數（甲）電氣（租界内外分列門類）（乙）電燈及各項雜用（八）上年之毛利凈利及其公配（九）預計此後三年内連推廣者所可得之餘利具名者愛資拉等二十一人 
[美人公推之工部局候選董事]  
　　大陸報云駐華花旗商會及駐華美人公會之幹事部昨日開會公推藍塞姆君及費信惇君爲上海工部局候選董事按藍君寓滬已二十二年費君寓滬已十七年 
[北京航空處特派員宴客紀]  
　　昨晚七時半北京航空事務處特派員徐祖善鮑丙辰二君設席靜安寺路海軍聯歡社宴請意總領事（江蘇督軍公署顧問）謝傅安（李純代表）（交涉員）楊小川（上海飛行俱樂部會長）克拉克唐露園（書記）薄克朱少屏（意商會會長）比那與周厚坤楊小堂許建屏陳漢明（捷克駐滬代表）恩極爾等數十人酒半主席徐祖善用英語致歡迎詞繼由鮑丙辰用國語致詞繼由意總領事與克拉克等演説散席已鐘鳴十下矣 
[崴埠歸多數黨後之海容艦電]  
　　請示對付態度 
海軍司令公署藍總司令昨接海參崴海容軍艦艦長海軍代將林建章無線電略謂連日崴埠軍事異常緊急俄國舊黨欲國攻佔海參崴與義勇隊開戰勢甚危迫駐崴各國軍隊軍艦均已下令晨夕防備我軍亦已設備以防不虞崴埠政權已歸入多數黨之手並由日本司令官出而調停俾免戰釁惟我國對於該黨應持何種態度未奉示知無所適從理合電請示遵等情藍總司令接電後當即轉電海軍部請示辦理矣 
[省教育會請維持如臯新心報]  
　　剖辯過激主義與多數黨之性質 
　　江蘇省教育會昨致省公署教育廳函云敬啓者本會接准如臯縣立師範學校來函又如臯全縣學界職教員聯合會如臯旅通學界聯合會代電爲如臯師範學校發刋新心報爲少數人所忌誣爲過激主義希圖破壞請主持公道附到新心報一分共七紙並續據如臯師範學校來電請速向省廳聲明各等情本會查閲該報於開發社會思想不無裨益惟標題及措詞間有不合舊社會心理之處至過激主義英文譯音爲（拉迭開列斯姆）與俄國多數黨英文譯音爲（鮑爾雪維克）者性質逈然不同近人多併爲一談利用爲隨意誣陷之具實屬以譌傅譌貽人笑柄果如函電所稱有人藉端破壞於教育前途不無妨礙除函屬該校此後該報出版亦應加以注意並卽將新心報檢呈鈞署貴廳覆查外合即抄錄函電轉陳察閲務請准予維持無任企幸專此敬頌公安江蘇省教育會謹啓二月二日 
[留法勤工儉學之困難]  
　　近年我國人士赴法勤工儉學者頗多惟困難之點亦所不免蓋到逹後或無工藝之技能或苦金融之缺乏進退維谷乃羣向巴黎華法教育會求助該會拒則誼不容辭應則力有不逮苦無救濟方法故李石曾君前曾電告本埠華法教育會暫停遣送嗣仍有以儉學爲名向本埠該會要求遣送兩月以來陸續送往不絶於道日前本埠該會又接巴黎張溥泉君急電重申前約並謂如確係儉學者須邀妥保塡具證書更現繳五千佛郎代爲匯法始可保送云云故此次十五日放洋之寳而篤斯船該會向定艙位僅三十而已 
[兩公司海線均中斷]  
　　大北公司宣稱現因海線中斷電報擁擠發往香港之電報大爲延遲又大東公司宣稱該公司通香港之海底電線中斷發往香港與香港之外各地之電報槪由大北公司傅遞 
[中國號所載金銀將另船運滬]  
　　大陸報云中國郵船公司中國號所運值洋四百萬元之金銀自該船在長崎港口遇險後迄今擱存該港昨聞於本星期六日或下星期日可由某日船運抵此間 
[各輪船之行踪]  
　　英國輪船公司之推卡逹號自喀爾喀特至香港今將離港來申抵申之日當在二月十日東方號已於二月四日抵香港大約五日離港赴門司阿拉登阿柏卡號一月三十一日離喀爾喀特將於二月二十日來申 
　　花旗輪船公司之委内瑞拉號今日午後可以由美抵滬又昌興輪船公司之俄羅斯皇后號於下星期一日亦可抵滬該船此次載有法國華工二千人均在青島登岸回里 
[滬杭路議定陰曆元旦行車次數]  
　　滬杭鐵路每届陰曆元旦客車祇開往來各一次現在該路車務華洋總管以陰曆新年在邇昨特召集各段日夜班稽查列席會議徵集元旦日行車之意見當經議决届時開日班之特别快車來往各一次及杭嘉滬杭之區間車往來各一次其他日夜列車一律停止駛行至於零星貨物新年本少故貨車來去尚擬多停數日現由該路車務處正在訂定時刻預備公布 
[美國汽船之汽鍋已到滬]  
　　大陸報云江南造船廠爲美國航務部所造之汽船四艘其應用之汽鍋十二隻茲已由美國運到此項汽鍋重六十噸長十一呎六時吋直徑十四呎九吋乃美國樸特倫地方所造美國運華之汽鍋當推此次爲最巨 
[商界援救津代表之又一電]  
　　五馬路商界聯合會爲天津代表被拘一事於昨日下午二時特開緊急會議到者三十餘人公推周崧生爲臨時主席報告天津各代表拘捕前次經過情形全體職員對於曹鋭楊以德之處置乖張羣情憤慨旋卽公同議决致電北京總統府國務院請其速將被拘之代表釋放並撤懲曹鋭楊以德及肇事之軍警以謝國人茲將電文錄下北京總統府國務院鈞鑒此次天津各界舉動僉因外交危急有所籲陳本於愛國熱忱且係人民公意乃曹鋭不知尊重楊以德横肆摧殘拘禁代表多人傷斃者亦不知凡幾似此抑壓民氣甘媚外人而人道國權不稍顧恤古今中外未之前聞務請秉政諸公迅即釋放代表撤懲曹楊恢復集會言論自由庶幾息平衆憤安慰民心臨電惶悚不勝迫切待命之至上海五馬路商界聯合會叩 
[徵集魯案意見之京電]  
　　北京政府對於山東問題致電各省區徵集意見昨聞本埠軍政各機關接政府來電再徵兩種意見（一）直接與日本交涉應持何種目的辦理（二）拒絶日本要求應以何法善其後希即將意見答復云 
[全國各界聯會常任委員會紀]  
　　昨日全國各界聯合會常任委員開第三届第九次會議張正方主席李兆祥施洋紀錄（一）主席報告南洋羣島日里棉蘭華僑總會來函詢華僑有無加入並遣派代表到會之資格請本會正式函告以便進行云云施洋張敬之謂按本會章程第二章第四條原有海外華僑之聯合圑體之規定當然可以加入衆無異議（二）主席報告雲南各界聯合會選推代表張祖蔭張以文張星晟段居王本乾五君業已到滬明日下午可請五君到會報告該省最近情形衆無異議（三）主席報告湖北各界聯合會來函現派代表周霽光喻義二君來滬於上月三十一日登輪不日到滬接替施洋君回漢請本會接洽由主席將來函讀過無異議遂散會 
[滬南工巡捐局特别會議預紀]  
　　討論法電公司借設水管事 
　　法電氣公司假道南市方面添埋水管一案曾由滬南工巡捐局查照議案知照工程科長衛芝山赴蕭家廠勘明該處不能再埋水管擬另闢馬路直接法租界埋管方免窒碍姚局長據復後擬再訂期與各董討論迭詳前報茲悉該局現已確定二月九日開特别臨時會議昨日致該局名譽各董事函云逕啓者法商電氣公司借設自來水管一案迭經會議假定由火車站南首擬開之南北新路調查墳墓若干再開特别會决議在案茲定於二月九日（即星期一）下午二時在局開特别會議務請台端届時蒞局公同商洽爲荷 
[碾米業明日開特别會]  
　　討論求減電價 
　　華租各界機器碾米廠所用電力歐戰以前每字價祇二分半自歐戰以來煤價陡漲廠用電力之價每字漲至五分現已歐戰告終外洋運煤來滬擁擠市價亦逐步鬆動而各廠電力價目未減因此紛紛來所報告請設法要求酌減昨由碾米公所發出通告知照南北各廠定十八日在總商會三層樓上開全體特别大會討論辦法 
[滬西商業聯合會消息]  
　　滬西商業聯合會前與第二師範學生分會互商將抄獲之日貨四十一件由該會擔任經費製爲施衣現在此項施衣業已製就計棉襖九十八件棉褲六十七條於五日送往公共體育場存放並將每件印票一紙共計百六十五張分送各圑體俾便散給各貧民持票向公共體育場領穿衣褲以禦寒冷又聞前日抵制日貨聯合會派代表錢肇榮章晴孫赴該會職員辦事處與該會副會長穆蔚良曁職員辦事處主任俞　　等互商將抵制日貨會所抄現堆放公共體育場之日貨十九件由滬西商業聯合會擔任經費製爲施衣以充善舉業已由該會應允照辦定於六日下午雙方派遣代表偕同縫工赴公共體育場裁剪 
[南京路商聯合會會議夜校事]  
　　昨日南京路商界聯合會會員在該會事務所開義務夜校討論會到者十餘人公推潘錫範主席報告義務夜校募捐册分送各會員已經多日想各號捐數諒已認定擬於明日分段出發催詢全體通過繼多數主張今日到會諸君先行認定捐數全體一致當場認定捐欵數千元由王才運起立謂義務夜校成效之良否在正副教務長之勝任與否如果教長得人足以造就本路人材亦可謂根本救國之基礎現有友人俞希稷曾游學美國富有商業學識素抱救國主義現任各大學教員本席以私人名義邀請數次懇其擔任正教務長之職已得俞君允可未識諸君以爲然否言畢全體通過又推余華龍陳亮公爲副教務長全體贊成繼由王廉方提出泥城橋有洋房一所是否合用請公决結果推數人前往與房主接洽再行定奪并聞所有捐欵先請各店自由認定明年正月初十由會中會計以正式收條前往收取所定學額約計二百六十名 
[法租界商聯會組織宣講圑]  
　　前日（四號星期三）下午二時法租界商業聯合會開組織宣講圑討論會到者二十餘人推沈維亞主席報告開會宗旨遂將宣講圑章程逐條宣讀通過次言圑體日趨危險政府日益籲預福建交涉未了繼承山東通牒又來未識諸君對此若何感想對於政府若何挽救鄙人愚見惟以宣講爲無上利器况宣講一道非但灌輸社會知識且能改良社會風俗因與時大鈞等有組織宣講圑之提議諸君如表同情請即舉手全體贊成旋由周德潤提議宣講應先習練成熟方可出行衆贊成次唐鴻年馬春林卜文元徐畏三徐能章悼夫等均有提議不細述後定於星期日下午二時爲習練之期時已入晚遂散會 
[巡工局宣布燬滅水雷獎勵章程]  
　　各口巡工司額昨出曉示云爲通行曉示事照得現奉總税務司令開以海軍部制定燬滅水雷獎勵章程合行令仰巡工司出示宣布等因本巡工司遵將海軍部令及章程一併照開曉示各處俾得行江海船隻周知徧喻按章辦理以免疎忽切切特示（海軍部令從略） 
附燬滅水雷獎勵章程第一條凡中國船隻在海面上發見水雷因而燬滅者得給予五十元以上百元以下之獎勵金第二條凡應受前條之獎勵金者應具正式呈文並相當之證明呈由就近海軍官署轉呈海軍部核辦其呈文内應詳記下列各欵（一）日期與時間（二）地點（三）水深若干（四）燬滅之方法（用槍或用砲）（五）當燬滅水雷時該船與水雷之距離（六）水雷樣式（七）水雷上有無旗幟標記前項所謂相當之證明以有左列各項之一爲準（一）未燬滅前或燬滅時拍照之像片（二）當燬滅時有在場二人以上之證明書第三條凡船隻發見水雷不能燬滅者不得擅行撈獲應將該水雷所在地點立一標記並報告海軍官署第四條前條之報告經就近海軍官署調查確實後對於報告船隻應予以二十元以上五十元以下之獎勵金第五條凡水雷飄至海岸首先發見卽行報告者應給予報告人獎勵金十元第六條凡船隻發見水雷不得於水深不及四十二英尺之通行航程中燬滅之但水雷直向該船隻停泊地流行時不在此限第七條凡船隻燬滅水雷時不得駛近距水雷二百碼以内第八條凡船隻因燬滅水雷致受有損害者不得要求賠償第九條本章程軍艦不適用之第十條本章程自公布日施行其廢止日期由海軍部臨時通告 
[閩省軍官來購皮軍衣]  
　　福建李厚基督軍派副官沈贊南來滬購辦羊皮軍衣袴二千套沈抵滬向永豐公司訂購限定三星期交貨該公司加工日夜趕製昨已届期製造完備裝箱交貨由沈副官檢點後卽裝招商局海晏輪船前往閩地分發各營軍隊穿着 
[美商築碼頭事又訂會勘期]  
　　美商大來洋行在浦東白蓮涇口建築碼頭一事前經該處地方董事呈請上寳兩縣知事轉呈交涉公署轉約美總領事訂定前日會勘嗣　適逢天雨經朱董福田面請楊交涉員改期會勘等情曾誌昨報昨聞美總領事對於此事急欲會勘以資核奪故於昨日又函交涉公署訂期下星期一午後會勘希即轉知云 
[塘工局呈請取締妨礙路政]  
　　浦東塘工善後局董謝源深朱日宣昨呈上海縣公署文云呈爲浦東路政關係内地主權乞賜轉呈令知警廳分行取締恊助進行事竊維路政乃各項政治之母規畫固不厭求詳路權爲内地主權所關妨礙須隨時取締浦東本非租界而沿浦四十餘里廠棧林立華洋雜居甚至從前移毁碼頭圍佔塘基交涉叢生案牘累累且地方遼闊道路崎嶇水陸交通時虞阻滯每念内政不修外侮何能抵禦自清光緒三十二年修築土塘工竣呈奉汪前縣通詳設局善後鞏固塘工清理塘基又於三十三年經李前縣通詳奉准清理洋塘高陸四區各圖無糧無單公地轉變歸公籌辦路政十餘年來如興築馬路開闢碼頭修建橋梁創設輪渡修浚河道等項工程靡不逐漸規畫次第興辦惟浦東一隅土客雜　賢愚不一或轉换道契或隠戤洋商往往在路搭棚臨河佔造或在路線以内起造房屋或將垃圾頒倒河中旣妨水利尤礙衛生諸如此類事關違警亟須取締禁阻查浦東二十二保高陸行兩鄉設置縣警察其二十四保洋涇塘橋兩市鄉係屬淞滬警廳管轄設置第三區警署並一二三分署從前沿浦一帶洋商廠棧拒設崗巡爲警力所不及自曾署長履任後大加整頓力挽主權次第分布中外相安地方咸深欽佩夫籌辦路政全賴警力維持遇有妨礙自應從嚴取締否則轉貽外人訾議董局籌辦路政同爲鞏固主權起見理合具文呈請鑒賜核轉滬海道尹呈請江蘇省長令行淞滬警察廳分行第三警署曁一二三分署通飭各長警如遇前項情事隨時報署取締懲儆所有路政工程應請恊助進行仍由董局隨時接洽以免歧誤實爲公便謹呈 
[張杏春供認藏械造幣]  
　　本埠軍警各署探員前在大東門外如意街張杏春家查獲手槍槍彈及假鈔票等物曾將張杏春並起獲各物一併解請松滬護軍使署訊辦在案茲悉此案已經軍署訊明張杏春供認私收軍用物件販賣手槍假造鈔票故何代護軍使飭令從重擬辦云 
[水警舊曆年關之防範]  
　　鈞和巡艦艦長董仲發以本埠浦江係通逹浙江杭嘉湖等處必由之水道船隻往來極繁際此舊曆年關將届商船載運貨物銀洋往來較平時爲多而浦江江浙交界楓涇泖港一帶素多水盜亟應出發遊巡故於昨日爲始由滬開往楓涇泖港等處沿浦嚴密遊巡抵楓涇後卽行駛回往返巡緝以舊曆明年元旦日爲止以保航 
 
 

Page 11

 
 
路治安並將出巡日期呈報水警二廳查核 
　　駐滬水警第三隊王隊長以本埠黃浦江自兵工廠以西浦面至閘港口爲止均爲本隊管轄區域值此年關將届正船隻往來較多之時查得王家渡浦西兩岸地甚荒野恐有水盜潛伏該處浦灘搶刦經過船隻銀洋特於昨日加派師船六艘駛往王家渡一帶遊巡矣 
[三誌麥根路港内越貨傷人案]  
　　麥根路車站旁小港内姚阿榮運貨船上被盜搶刧刀傷事主兩誌報端閘北水巡隊所獲是案有關之梁小龍經解隊員研訊梁已承認行刧惟贓物與兇器尚未起獲昨解隊員又飭探將小龍之父獲案候訊核辦 
[續誌北海路越貨傷人案]  
　　田虎年傷狀已減 
　　公共租界北海路（即六馬路）前晚（三號）八時有匪徒搶刦行經該處之法大馬路致生昌烟紙店學徒鎭江人田虎年手中銀洋二百元并將田虎年擊傷等情已誌本報茲悉田虎年經捕送入醫院醫治後傷狀已減輕惟一指會被擊斷療治需時云昨經包探前往調查傷狀卽據情覆報捕頭核示 
[鞠三狗被人毆斃續誌]  
　　小工鞠三狗被人毆斃略誌昨報茲悉鞠係駁船户此案兇手爲南市十六舖源康水菓行出店蔡生發前日蔡由行中派往虹口怡和碼頭起運汕頭帮貨物適駁船户鞠三狗由該處某汕頭號所雇亦在碼頭彼此爭運貨物口角用武蔡將提貨所用之鐵手鈎抓傷鞠之喉嗓登時血流如注神志昏暈蔡見已肇禍躣人浦中覔死由船帮中人救起受傷之鞠三狗當送同仁醫院敷治旋因傷於要害頃刻斃命後由匯山捕房得悉並據屍屬鞠渭渭報告前情卽行派探查明將屍車入斐倫路驗屍所已由中西官騐明棺殮昨日該捕房偵知此案正兇匿在南市華界當即呈請公共公廨備文移請淞滬警察廳地方檢察廳查提一面由捕房派探目蔣榮生投南市一區警察署聲請派警恊提趙署長准卽派警前往該行將蔡提獲解署問明口供旣而由徐廳長用電話知照謂該兇手無須解廳着卽交捕房來探帶去當卽交給蔣探目解回公廨歸案辦理 
[日華紗廠工人要求花紅五誌]  
　　浦東陸家嘴日華紗廠男女工人因向廠主要求發給花紅未遂同盟罷工各情三誌本報茲悉該廠對於工人只允加給工資三日不肯讓步而各工人咸謂廠主辦事不公於司事工頭等均發給兩月薪資而工人日夜工作較司事工頭更爲勞苦反僅允發給三日合算不滿一元以放堅執不從迄未解决前日傍晚雖有婦孺數百人入廠然緊要工人未到致不能照常開車旋即出廠各自散去 
[青年會特設寒假學生會員]  
　　會費僅一元 
　　現值各學校寒假休業之時遠地學生大半在滬度歳本埠青年會爲便學生假期修養起見特設寒假學生會員一項自二月九號起至三月五號止祇取會費一元得享會中各項利益並可與校中學員互相聯絡增進智識學問誠假期内修養之良好機關也 
[各學校消息併紀]  
　　體育專校張家花園上海體育專門學校校長唐幾陶對於校務刻正　極進行其所聘教員俱屬專門人材如軍事學兵練王志祥陳漢卿器械王子貞田徑賽劉明智武衛蕭格清周啟明王志祥君曾畢業於浙江陸軍講武堂曾授陸軍步兵少校陳君畢業於隨營學校曾授陸軍上尉擔任器械之王君歷充陸軍第二師及黃州中學中國體操學校教習劉君畢業於上海青年會體育學校曾赴菲列賓參與遠東運動會得獎牌甚多曾任東亞體育學校教員蕭君爲南京武衛研究社社長曾任中國體操學校及約翰大學教員周君曾任江蘇省教育會國技研究會主任及倉聖明智大學教員 
　　上海公學白克路上海公學開辦三載創辦人爲楊德鈞曾任寰球學生會學校校長茲上海縣知事沈寳昌因楊君以私人資産辦理教育特　（樂　人材）區額一方送贈該校昨已懸諸禮堂　　南洋女師範南洋女子師範學校已於前日停課該校向無學期考試注重平日口試筆試兩種現聞湖州旅滬女學高等畢業生轉入肄業者人數頗多已定添開師範一年級新班並招考文學部插班生 
　　湖州公學湖州旅滬公學男女兩校學生現有千餘人前日上午十時舉行第二十六學期寒假休業禮並高初等畢業式家族來賓前往參觀者甚衆計此届畢業者高等男生吳華泰等十一人初等　季璉等四十二人女生高等　意深等十五人初等季淑娟等三十九人兩校畢業生已有考入南洋公學中院及民立南洋諸中學南洋女子師範肄業云 
　　和安小學新閘成都路上海市立和安高等小學校曁國民學校學生九百六十人現定陰曆十二月二十日寒假正月十二日開學 
　　振華女學北山西路德安里振華女學於昨日行寒假休業禮本届銀質褒章爲盧秀鳳朱蓉英張馥月三生所得聞該校下届爲貧寒子弟起見特設半費額二十名定三月六日開學 
　　北區公學海寗路福壽里北區公學於昨日（即二月三日）聚全體學生百餘人舉行寒假休業禮上午十時開會首由唐永樂報告下届擴充情形及致訓詞次教職員周靜山孫少涵蔡超吳昔憶陳桂軒等相繼演説末爲周靜山給獎散會時已過午聞該校定於夏曆正月十六日開學云 
　　振　學校北四川路振羣學校已於是月五號舉行休業禮本届學生畢業者英文專修科三名小學科三名即由該校長譚少谷發給畢業證書並致勗詞旌由各科教員相繼演説該校開學期在三月六號三月一號開始報名 
　　景林學校閘北虬江橋監理公會所設之虬江國民學校現因來學者衆校合不敷應用特遷於崑山路景林里（東吳第二中學東首）更名景林國民學校民國八年度第一學期早經结束第二學期始加授註音字母聞定於二月十號舉行畢業式舊曆正月十六日起增加國語科云 
[教國恒心圑演講紀]  
　　昨晚七時半救國恒心圑演講隊趙南公王震芝錢立林趙琦安陳耀華范純甫麥　平等十餘人出發新北門内小世界門口演講（一）王震芝演講人貴有圑結力（二）錢立林演講曹鋭對外不鋭而對内鋭楊以德對内不德而對外德致拘捕學生代表北京當道置若罔聞吾人不得不舊起（三）趙琦安演講抵制日貨即是國民外交對内係援助政府對外係促日本人之覺悟吾人對於日本人民原無仇視之心萬不得已而出於抵制乃抵制其强暴非抵制其國民云云環聽者百餘人至十一時始散 
[南市商號請拿碼頭匪徒]  
　　南市第一區警察署趙墨林署長查照向例於陰曆年關之際恐攫竊各匪擾害行旅派警分别查拿已查獲數十名拘留過年至陰曆元宵後釋放該匪黨等知十六舖已不能駐足遂潛踪於王家碼頭迤南沿浦一帶因該處係一區一分駐所轄境並無查拘之事若輩遂聚集沛濱見鄉人携有醃猪肉南北貨雜物行經碼頭上下搭船者上前肆行攫奪得贓逃竄現萬裕碼頭公義碼頭永盛碼頭董家渡碼頭等處各行號目擊情形以其於商業有碍聯名具呈淞滬警察廳長請爲查拿究辦以安商旅 
[浦江中傾覆棉花船]  
　　崇明船户某甲由通州裝運棉花二百餘包行駛來滬昨日午後二時進口往南馳駛行抵關碼頭外擋浦江中適值潮流湍急儎脚上重下輕舟子力不能支全船傾覆所裝之貨盡行漂没該船户大聲呼救水巡隊立駕杉板船往救得將船上數人救起後由該隊在浦面打撈所失之棉花約獲五六十包帶隊存候核示惟附近鄰船亦　撈獲之花現由　　長派水探陳榮華查明以便追交聞損失不　云 
[汽車夫肇禍之懲儆]  
　　松江人陸子功（即陸劍功）在靜安寺路被汽車夫王明永所駕四百七十四號汽車撞倒碾傷要害身死一事曾誌本報昨晨捕房將該汽車夫押解公共公廨請究即據見證印度人賴逹生上堂稟稱在龍飛馬車行看門上月二十六號夜九時被告駕駛汽車由西而來將至龍飛門首當時開車雖慢未揑喇叭死者行經是處以致被擴受傷即車送醫院醫治並據包探陸桂山周少蓮相繼投訴死者被撞受傷送入醫院後因傷勢甚重奉諭至醫院詢明死者在工業恊會辦事知照其家屬云云又據屍父陸康伯訴稟死者是伊之子是日因事至滬西當晚未歸直至次日捕房來家知照始悉痛子死於非命務求伸雪訊之王明水供稱當時開車甚慢將至龍飛門首會揑喇叭一　實係死者自不經心求鑒並延律師到堂辯稱被告　非有意按諸法律無意傷人不能爲罪等語是時捕房代表律師起而聲稱被告開車不　肇事已由見證證明且進龍飛時未揑喇叭雖開慢車亦有　得之罪請爲核辦經俞襄讞核供商之美丁副領事判王明水發押西牢二月並將開車執照永遠吊銷 
[塌車碾傷人力車夫]  
　　昨暮有塌車夫朱長貴等拽儎重塌車行經愛多亞路碾傷人力車夫褚金隆足部痛仆於地當由巡街捕到來送往醫院醫治一面帶塌車夫入捕房请示 
[張阿華病斃看守所]  
　　潘燦　控張阿華姦佔伊妻潘費氏）卽費昭媛（一案曾經公共公堂訊明將張阿華費昭媛交給上海地方檢察廳法警　賡堯帶回歸案訊辦已誌本報茲悉張阿華自引渡到廳發押看守所後延至前晚忽痰湧哮喘不止不一刻氣絶而死經看守士稟明該所長施救不及昨晨轉稟梅廳長除飭警知照屍屬外下午委派夏檢察官沈檢騐員等蒞所相騐而屍子張全福屍妻張某氏等皆投案聲稱我父今年五十三歳素有痰病此次舊病復發而死請求免騐夏檢察官不准立飭小工將屍　出如法相騐並無别故委係因病而死塡明屍格判屍屬自行收殮潘燦恩夫婦仍命押候發落 
[養媳二次失踪]  
　　曹家渡居民許長芹之女年將及笄已許與近村陳少山爲媳童養過門去年冬該女曾被張錦春誘拐出外當即尋回當時女父與女翁未　官廳懲辦詎舊曆本年十二月初一該女又復失踪前日經女父扭張至四區四分所告發由警佐李得貴研訊之下命解司法科核辦 
[婢女願回主人家]  
　　滬西卡德路一百十號門牌曹子元家婢女　紅於陽曆去年六月隨同隔壁一百十一號門牌某姓家傭婦鎭江人李陳氏行竊其主值洋一百餘元之金飾案發被該管捕房華探韋金福獲解公共公廨讯明判决氏押女所女送棲流所管押半年期滿再核在案茲悉蘭紅刑期已滿昨由該所將其送廨请示據蘭紅供稱在所頗苦願仍往主人家中服役等語因其主未曾到堂故中西官諭着暫留本廨候傅其主到案再核 
[兄弟互控案辯論終結]  
　　顔士珍前延逹商律師爲代表投法公堂控胞兄顔士璋　借方單不還等情判證據不足將案注銷後被告亦延巴和律師代辯反控胞弟不理賬目六千數百兩判派理賬員貝明忠將賬算明再核嗣因被告否認欠洋經中西官諭着各至捕房寫字間核算在案昨又傅訊先據寫字間職員朱君稱日前原被告及理賬員等同至寫字間内算賬不料被告始終否認虧欠请爲核示原告律師聲稱士珍所欠之賬均係實在有意圖賴仍請訊追被告律師 
稱原告向被告借去方單已有數次如果確有虧欠賬洋之事應早扣留所呈賬簿實係僞造請察中西讞員會判退去聽候下堂諭飭遵 
[控訴詐騙羅卜票之審訊]  
　　北河南路七號屋内無領事管束西人多孟被寓於福建路吉陞客棧之新疆疎附縣人加拉在公共公廨以刑事訴其用詐欺手段騙去價值二千一百五十元之羅卜票洋十萬元一案原告及見證哈田麥麥弟之供詞均紀本報昨晨由張襄讞會同美約副領事在第二刑庭審訊被告口供先由兩造律師起立各述數語之後即由被告之律師向被告西人多孟詰據供稱並無向買羗帖等事實因原告之友在天津地方販賣烟土被該處警廳拘執原告在漢口聞悉其友被拘謂係我告發故原告到滬後於十二月十五號來寓向我交涉迫令設法援救其友否則要求我賠償其友被警抄去值洋二千餘元之烟土價等語又據被告見證西人孟特爾上堂供稱伊現在西華德路十號門牌外國飯店爲夥十二月十五號下午店主婦苿淑在北河南路七號住宅内請客因往照料見原告專往該屋樓上找尋被告初不在意後聞吵閙乃登樓見兩造正在爭執據云爭執原因係原告之友在天津爲販土事被捕而起云云又由見證西婦苿淑上堂證明當時目覩情形復由原告之律師向以上三人盤駁一過時已過午問官宣諭退庭改期續訊 
[控告違背合同案之宣判]  
　　沈季璜前延愛倫律師爲代表投法公堂控徐惠平違背合同不交定貨等情旋因地點爭執判聽候捕房飭探查明實在再行核奪在案昨又傅訊先據捕房包探上堂稟稱查得一千九百十七年被告由法租界興聖街九號遷居華界營業將房屋轉租與某甲開設恒豐昌於翌年六月間又盤與周正卿開設震昌祥請爲核示詰據中人張仲清馬乾卿及代筆人祝成卿三人同稱立合同時實在華界恒裕昌店内倘有　言願甘重究又據原被律師互辯良久中西讞員會商之下以此案曾經證明原被　在華界地方訂立合同着將案注銷合同發還堂費二十元歸原告負擔判畢被告律師起而聲稱被告要求向原告追償損害賠償等語中西官判聽候再核 
[控追房租併紀]  
　　棣隆公司昨遣收租人至法公堂控房客繁華叙樂樓主虧欠租洋五個月計一百零七元半向收屢次　約不付请求訊追詰之該樓主供認欠租惟一時無力措置请求寛限付清等語判准予限七天内先付一半餘欠限期付清又方子記控房客姜桂方盧公和各欠租洋若干元又張鳳起虧欠租洋四十一元八角向索均各不付惟姜盧兩人聞控付清尚有張仍未交付請追詰之張供認欠租請求寛限二禮拜還清中西官判限七天内先付清二十元餘欠再限七天付清 
[欠牛價歸民事訊理]  
　　牛作主李永茂昨扭黃德興至法公堂控稱被告前向商人處交易陸續虧欠牛價洋五百六十八元五角經商人屢次向索始終游約不付日前私將地産生財一併賣去欲圖逃回原籍故此扭案請求讯追詰之黃德興供此項銀洋實係王少山經手所欠不敢圖逃又據包探張阿三稱日前原告至捕房控告時捕頭派我前往調查被告實將已産賣盡欲圖逃至鎭江请核中西官判黃交六百元人跟並保出外聽候歸民事堂期訊理 
[指控夥友私收賬洋]  
　　河南路福馨公司經理人陳厚福指控夥友任富祥於去年六月三號起至十一月二十一號止先後私賬洋一百七十五元等情昨由捕房將任拘解公共公堂请究經中西官略訊一過判任押候查明下禮拜四開審 
[昨日公廨訊案紀]  
　　昨日上午公共公廨關讞員會同英卓副領事升座第四公堂傅訊民事案五宗除滙豐銀行買辦席立功控弟友于等遺産糾葛及王國恩控朱月珍朱友生覇阻建築兩案由原告之律師到堂陳述數語准予改期並婦人陳王氏控陳阿金一案兩造不到未審外將訊理者兩起彚誌如次（一）（劉叔培控吳德先違背承租同益轉運公司合同並積欠租金不理各項借墊等欵私收鐵路　金案）此案曾經一再訊供情形嘗誌前報昨係原告之律師到堂請求將滬寗鐵路公司尚有佣金四千七百元吊案而被告之律師亦到堂陳述其詞未譯（結果）以原告律師聲稱滬寗鐵路公司應給之佣金本公堂認爲原告應得之欵云（一）（王家宰請求立案事）據王偕其律師到堂陳明父王振祥於臨終時立有遺囑请求立案云云（結果）准予所請辦理遺囑抄件附 
　　又午後由陸襄讞會同美約副領事升座第四公堂傅審民事案四起挨次錄下（一）（金源高控金少梅不付期票案）此案前次傅訊原告不到判决註銷茲因原告延律師到堂請求復訊（結果）准予復訊（二）（張寳生控亦舞臺戲館花旦王佩蘭不還借洋三百六十元案）據王供稱此項借欵定於陰曆十二月二十一日償還不敢延誤等語（結果）准予所供之日還清並着擔負堂費（三）（永和莊控永泰恒五金店主張祥麟不理莊票銀三百三十五兩案）因原告呈出賬簿所記此項莊票係吳姓持向兌去而原告於收票時並未知照被告該票上亦無被告圖章是以問官以原告祇能向吳姓交涉與被告無干（結果）以原告所控理由不足將案註銷（四）（李國章控吳松壽不還借欵案）此案前已判决被告償還詎被告保釋後仍不料理是以原告到堂求追而被告及其保人均未投案候質（結果）飭提被告並保人讯追 
[賣烟吸烟分别押儆]  
　　過犯海門人張阿二（又名劉阿二）在虹口束嘉興路一千二百九十五號門牌内私售燈吃前日爲哈爾濱捕房華探目劉森堂偵悉稟明捕頭與一百七十四號西探恊往將張及烟客張阿三毛連生沈阿芳沈雲卿楊志芳姜茂生並烟具帶回收押昨解公共公堂經中西官逐一質訊之下科張阿二罰洋六十元無力改押西牢兩月其餘六人各罰洋三元無力改各押三天烟具銷燬 
[破獲燕子窠]  
　　婦人王沈氏張陸氏近在北四川路一千四百十二號門牌屋内私設燕子窠容人開燈吸食鴉片被北四川路捕房捕頭斯蒂爾訪悉立率一百七十六號西探駱四華探候阿保往將沈陸兩氏及在彼吸食洋烟之　福福張阿生楊阿二王春林季成春等一併拘獲搜出烟槍二支烟燈三只烟膏兩大盒及一切器具帶回捕房詰問口供一過飭將　等五名收押兩氏轉送公廨看管聽候查明解究 
[搜獲小土之覆訊]  
　　老閘捕房中西包探在廣東路西上林街十三號屋内搜出小土三箱計九十四只解奉公共公廨諭候查明訊究在案昨晨由廨復訊據中西包探投訴該處門首釘有鄭佐記字樣並將該小土呈案請察並據潮州人李慶生延律師到堂代表聲稱該小土係預備自吃並非販賣要求發還云云中西官判將烟土暫存捕房候展期七天再訊 
[長警破獲竊案]  
　　浦東隆茂棧失竊樟腦八箱價值銀三百餘兩曾經該棧買辦懸賞　二百元報請水陸各機關飭緝在案茲悉此案業經三區警署飭派長警孫起升等帶同線人在浦東楊家宅緝獲竊　朱得興王得勝高福勝等三名並在滬南民國路某藥材店内吊出原贓四箱於昨併解警廳司法科訊辦 
[水巡捕查獲收贓人]  
　　浦東沿灘各洋棧所存棉花時常被竊當經各洋商稟請水巡捕房與警所查緝在案昨經水巡捕房探捕緝獲專收此項竊贓之張阿毛一名分别吊到原贓七八包押送捕房經梅捕頭訊供之下命將張函送地檢廳訊辦一面再緝竊犯到案併究 
[兩竊賊各押一月]  
　　張永　陳有良前串黨入虹口培克爾路六十五號居人沈亭記家行竊經沈覺察喊捕張等從露台上跳下圖逃仍爲包探楊阿泉拿獲因張已跌傷足骨當送醫院醫治陳解經公共公廨訊押在案茲悉張傷已愈昨由該探將張陳兩人一併解請中西官訊供屬實判决各押西牢一月以儆 
[過犯摸竊押二年]  
　　蜀人閔海卿前日在河南路摸竊行人畢雲南鈔票洋五元圖逃經畢察悉鳴捕追獲人賊帶入總巡捕房押至昨晨解送公共公廨經中西官訊知閔係過犯判押西牢二年期滿仍逐出租界鈔票交失主領去 
[道署批示照錄]  
　　滬海道署昨批崇明縣民丁友之呈請令行嚴捕　律師治罪以寒盜　而安閭　由云據呈已悉查此案前據崇明縣知事呈報到道常經指令嚴緝案内贓賊務獲究報并通令道屬各縣一體恊緝在案據呈前情仰崇明縣知事查照先今各令嚴飭警探迅予限緝此案贓賊務獲究報 
[誌謝]  
　　昨承商務印書館贈第二百二十六號英語週刊一册謝謝 
來件 
[上海電話局通告]  
　　本局前以南市閘北各商家要求便利交通起見奉交通部令准於華洋兩局總機未接缐之前請求在華界内裝設租界電话者暫行開放并定使用租界電話章程及合約聲明此種電話衹適用於兩局未接線以前倘接綫後均應取銷此因關係華界主權故於合約第一條第二條内明白規定茲接租界電話公司函稱以本局改建新機推廣營業磋商接綫爲日匪　忽將華界内各用户請設之租界電話一槪暫行停止裝設並要求本局將來兩局接綫後仍將此種電話繼續保留否則應予以相當之賠償費前年曾向交通部洋員伊立生提議倘今交通部不允其請則華界内祇能停止裝設租界電話等語本局以此事關係主權甚鉅未便擅自承認當將與洋公司交涉情形呈報交通部請示核奪在案本局應即聲叙緣由通告各界刻下凡請求在華界内裝設租界電話者一槪暫行停止裝設俟交通部指令到局能否承認該公司所提出之條件再行答復租界電話公司並登報通告各川户惟查使用租界電話合約第十條載本合約在使用租界電話期間内爲有效現在租界電話公司旣未同意裝設且復提出要求條件本局祇能暫行停止接裝租界電話爰將請求裝設租界電話所已缴之年租裝費一槪發還恐未週知特此通告上海電話局啓九年二月五日 
雜評二 
[過激主義（庸）]  
　　今之以過激主義加入者亦猶前清時之以革命黨三字陷入袁政府時代之以亂黨誣人也過激主義四字一入中國在官場爲摧鋤異己之佳題在社會爲傾陷怨家之利器究竟過激黨之眞相若何過激主義之界説若何彼固未嘗理會且亦不必理會第知此過激兩字足以陷人任意加諸己所不　耳 
　　如臯師範所出新心報忌者指爲鼓吹過激主義省教育會特向當局主持公論該報之内容吾雖未知特吾意彼指人爲過激主義者試叩以何謂過激主義彼亦將瞠目而莫能對夫非深知過激主義者必不能鑒定孰爲過激主義彼等豈知所謂過激主義耶亦姑妄言之以陷人而已 
 
 

Page 12

 
 
   
 
 

Page 13

 
 
自由談 
旅行談 
[俄游雜憶] [  諤聲]  
　　俄國虐政中之最慘無道者莫若希臘教主彼雖爲宗教家無日不見其在俄帝冬宫游覽園景手執禱文常　唔自誦裝成一副假面目不知者以其爲聖人教主一年中住居雪治夫寺之日多日中陰跪叩飲食外無他事昔俄帝伊温見某僧僧授之以生肉伊曰余耶教人也誦期内不食肉僧曰汝雖不食畜肉惟汝飲耶教徒之血食耶教徒之肉豈不更甚乎斯言也可以贈教主矣昔耶教言行傅中有蘇羅其人頗似希臘教之教主其人酷信上帝但所行皆背道心目中以爲共所事者上帝也教主柏比唐那雪夫曾謂托爾斯太曰汝　信者懦弱愛人之教主我所主張者有權有力之救主也蒙古人之信教較俄國人爲優俄人華來斯氏之俄國誌一書曾證明之華氏云昔元二帝設耶教堂禮延牧師講道其子且參預聖經頂禮即滿人在一午二百六十一年間亦准俄教士傅教且凡傅教之輩　豁免租税蒙古人與滿洲皆無神教也而乃優禮教士無所不至以視俄之希臘教仇視外教虐待教徒者相去何祇萬里耶 
　　余自哈爾濱起程後時推窗外望見火車所過之處時而高山時而森林極目遠眺横矚萬里出哈爾濱二日過一洞洞口有數字曰（此去到大洋）及西過則書（此去到大西洋）六字 
國藝談 
[篆隸與草書不能合法説（下）] [  范新村]  
　　右軍草書十七帖爲稱最世所傅刻不過粗存形勢而神埋俱無也觀於旭素　池之工似亦不稍減於右軍察其　筆勢具　里紛愈整啓天地之珍秘出神鬼之不測無險不平無平不險無遲不速無速不遲百忙之中從容中道高　雅韻涵養性天上開千古下絶百世至斯極矣王澍些子之諭詎足見古人苦心哉世之善眞而不　草者有之未有善草而不能眞者草書之難蓋勝眞書數倍眞書有定法草書無　　眞書之法難知而易守草書　難知而難守稍遲則滯笨臃腫過疾則飄逸空怯手不熟心不靈胸無成竹卽足支離狂怪也大草旣不適於用尤不易曉歷攷古論多未辯明姜　章論草尤爲含混孫過庭形質使轉迥　雖殊大體相涉等語乃　性情形質之言未道隸草之法蘇玉局云吾闻古書法守駿莫如跛蓋言篆隸法本頓挫古之論草云如驚蛇人草蓋言草當沉著靈通不宜遲滯庾肩吾云草書起於漢時解散隷法杜詩云草書非古空雄壯由此以觀非明明將篆隸與草離而爲二耶子由亦有傅書以彼賢才見草不識轉惜未令東坡見之此道之難亦可見矣 
　　近承烏江范君新村寄示此作於篆隷與草書不能合法一説反復申論洞見本源歷來論書法者多矣總未及此蓋其浸淫於漢魏碑碣與夫長史懷素者垂四十年用能參證至理　發名言以補前人所未逮愚曷敢珍秘爰爲刋布俾與海内書家共參上覺焉重公附識 
雜談 
[怨婦涙史（三）] [  瘦鵑]  
　　已而吾病矣臥病凡十星期不能起床吾於病中身體上雖感苦痛而中心頗樂深以此病爲有幸蓋已往之幸福久已　　而遠非復吾有而今則復返矣 
　　吾夫見吾病則頗示其温仁不若平日之嚴冷病就痊時彼又以名花佳果貺吾悉擇吾前此之所酷嗜者然則彼之心中或尚憶及前　故熨貼王是吾今身受奇寵幾不信吾二人間曾有間隙也 
　　然則吾二人問果有間隙否耶以病中之見待觀之則殊温温有情意榻畔小案之上置吾所喜之書及吾所愛之嘉　欣花又恐陽光之損吾目力也則彼親於玻窗之上障以重帘此又安類疾吾者吾得此片晌之温存心已彌足亦不復計及後來之難堪矣 
　　嗟夫吾生一日安能忘此一千九百十三年中之伊司蓬休息日哉蓋吾二人之三年不語實肇始於此是夕偕吾夫自維多利亞歸同入餐室吾不知何因出語微挾嗔意吾夫怒立反唇相稽繼遂大閧如是可二三日吾夫似至弗懌爲態親戚情臘尾之　四俗送禮二倜　 
絶冷漠若欲拒人於千里外者 
　　翌晨吾夫出至船塢視事瀕行不與吾語第留一短簡於吾床畔小案之上吾覩此片紙如被電攝神經爲之麻木卽僵臥於床反覆審視不已此片紙固白也顧以吾視之乃類一抺黑影冪吾身而弗去遂憶及昨宵交閧之狀歷歷如繪則爲之震顫不置 
　　吾夫夜中仍睡吾側固如恒狀凌晨吾醒則見吾夫已起尋以杯茗授吾默無一言御衣時往來室中如梭織蹀　至於久久終不作語爾時爲狀吾固猶憶之也 
　　吾又取吾夫留簡讀之筆致殊粗率其上無他語但涉家常市物治食等事彼不願語吾故以此爲代此短簡之次尚有銅幣一小積蓋即用以市物者是時吾旣怒且悲不知所可仰臥床中心如寸臠矣 
　　嗟夫嗟夫第二日之晨則又有一短簡在矣 
　　先是吾固駭異歷日旣久則亦恬不爲怪脱每日不見此片紙及銅幣一小積者或反引爲怪事吾嘗於吾夫衣囊中見空白之紙數紙大小相若裁剪頗整其端皆註日期如星期一星期二星期三等即作此夫婦間通信之用者吾每思及此事輒復失笑試思並枕共衾之人乃若山河修阻必以函札相往還此不寗可笑耶 
　　然而一夫一婦之　乃竟有此嗟夫此非喜劇直悲劇耳 
新聞拾遺 
　　美國全球網球大會誌盛美國全球網球大會於紐約國立運動場舉行自去年十二月六日開始比賽至今年一月十六日止計時間四十日比賽一百三十六場比賽即目分爲十四種爲奥格林網球但姆網球考司脱網球傑士網球菲而斯脱耶網球來始網球一九一六年網球　　網球安格爾網球法蘭西網球梅特湼網球費氏網球　式網球狄芙雪立始網球至比賽網球規則槪取嚴格主義請萬國網球會會長第洛氏爲評判主任美上議院議員愛禮爾爲總監督美總統威爾遜及荷德將軍被舉爲總評判長比賽人數共五千六百餘人分爲一百七十六組各國著名網球家咸蒞會與賽如英國網球大家洛德氏蘭扶禮氏法國網球大家萊易氏荷蘭網球大家哈密爾連許氏等均與焉吾國與賽者爲哈扶士大學學生黎一幼（譯名）博士王立傑（譯名）及駐美使館繙譯湯與樂（譯名）三人比賽情形以　　網球最爲劇烈計比賽至兩日之久未分勝負結果卒以三二與三一之比較錦標歸法人菲禮氏所得是場比賽華人王立傑亦頗顯精神極得觀者之贊許但姆網球及梅特湼網球之比賽亦殊表示各員之奮勇與特殊之精神比賽結果第一名係美人約翰斯登爲薛斯哥之網球名手第二名係比人柴比蘭第三名係日本網球大家浮井第一名之獎品除威爾遜之金爵及美議院之金章外其餘有價值者共六十餘件而私家之獎品尚不在其内云[  聲]  
　　借屍還魂之奇談余姻婭中有黃氏子者鄂城農家産也少鈍目不能識一丁自孩提至成人日惟習田疇之事而又勤苦多力故村中咸以克家子稱之家道小康其婦復善於經理一歳之中苟無特别變故亦頗餘裕自得也今歳該地演廳子戲（借演戲聚賭俗名唱廳子戲）黃往觀焉有某無賴子誘之爲樗　之戲黃溺之第以不諳其中窾要又益以無賴之術騙三日之間共負數百貫事後追悔萬分且無力以償此巨債急追之至遂鬱鬱而病病未久即死已料理棺衾矣其婦守屍號哭忽從地上坐起以爲屍變也駭而却走嗣察其無他異乃稍稍近就之則能言矣呼飢渴索飲食矣然其語音頓異並不識家中諸人其婦偶至前即形　覥不安之狀乃環叩所以則殊不可辨異之延其族中之稍解方音者詢之亦不能全解乃索紙筆至信手書陳筆不停草且文義亦殊不惡所叙再生歷史約千餘言丐村塾師讀之始知其爲借屍還魂也茲將其自叙再生之大槪述之於下某前生爲河南商城某氏子幼讀書至十四歳以家落廢讀然不任習勞農事也某歳育蠶時某爲家人執採桑之役升木偶不愼遂失足墜地後此如何結局某全不知祇覺信步凌虚不飲不食吾身亦無所苦某日途遇一老者囑我向此方來偶窺此室見一人臥地上迎附之遂以得蘇今之我是否故我姑且不論然我有親屬頗係懷念卽當覓途回河南去也云云嗣以親族解勸並許渠後此回豫寗家乃得暫安然絶不與其妻共寢處也復經村人多方調停乃始重行合　之禮認爲黃氏子嗣云又黃子在未死前能荷百餘斤重擔農藝之事亦頗練逹而再生之後竟不能任重並不辨耰耡云觀此一事則黃之再生形體猶是而靈魂已非某之已死軀骸雖朽而靈魂不滅此可知死生之道全爲靈魂去留之表現而有鬼之説可以此測之矣 
　　特别改良新當票新閘路某當舖開設至今十有二年營業頗爲發逹該舖主人近因舊用當票紙張惡劣顔色模湖且令人一望而知爲當票殊與當者體面有關於是獨出心裁將當票改爲鉛印用藍色洋纸與巡捕捐票相仿似並蓋　印於其上極爲清楚令人稱贊云[  一動]  
　　異雞南京北城吉兆營有王姓者畜一雌雞較他雞大可六倍許高與几相等竟體羽毛金紅色斑紋燦若雲錦氣象赳赳　可十餘斤每日産蛋二次大如鵝蛋破開莫不悉有雙黃主人寳之呼曰異雞聞諸主人言於今春遇之於市以一金購回云如此之異雞此誠罕見者矣[  幻夢]  
　　庸醫害人皖垣西門内有某内外科醫生者醫術不通專務害人偶遇就醫者至輒口似懸河滔滔不絶若遇外症則想出各樣方法非逹到取錢目的不止一日余友某君往醫喉症詎意該醫生妄用輕粉吹入患處以致引起熱毒上攻潰爛數月毫無功效聞某君現已往上海就醫矣余謂天下有二險江湖險庸醫之心尤險噫可慨也夫[  愼獨]  
小説 
[十四號英國却而司台維著（續）] [  蔣夢芸]  
　　聖誕節後一日西區警署偵探長雪洛克氏自外歸其助手湯姆亟欲知其此行之成績惟雪洛克性奇僻生平不好瑣瑣與人談話失意時尤甚以是湯姆不敢啓齒問乃於其顔色卜之渠歸來時倦容滿面眼角眉梢思慮尤切心知其必未曾得手也衣履泥痕斑斑則又知其必曾跋涉於鄉間者湯姆思慮周其猜想極精確雪洛克曰湯姆汝觀余不已失色乎余殊不幸歷此長途歸乃無一成績彼失珠之珠商曾來此間乎湯姆曰否渠固未來特數日來此間西區又發生兩奇案雪洛克曰奇案乎余乃未之聞發生何事汝趣述之湯姆曰其一爲華德君之失踪案其二爲華盛街絡麗姑娘之私逸案雪洛克曰華德君失踪耶汝又何由知者湯姆曰是兩事一爲華德夫人來此告余者一則爲佛萊伯爵親來報告然兩事皆發生於昨晨外間知者尚鮮故新聞紙尚未有記載雪洛克曰華德夫人及佛萊伯爵皆曾來此乎渠二人何時來此汝試一一爲我道其情狀湯姆曰诺昨日之晨時將午華德夫人忽隻身來此詢君歸未余曰尚未渠來時面色本蒼白發聲又凄聞余言尤失望悲聲曰雪君何日可歸余曰殊不能確答但夫人果何事而傷心若此夫人曰華德君於數日前曾接一匿名信囑其此星期之前後暫停職務否則必將加以危險今晨忽有人以電話召渠往診疾渠不明告余所往之住址僅連呼曰急變急變余雖苦阻其勿去然渠不顧掉首竟去余知其危險必多也余聞夫人言亦爲之擔憂然强慰之且送其冋家矣時雪洛克支頰靜耳湯姆之言而腦海中則頻頻涉想個中之秘密至此乃曰湯姆足矣汝更述後此曾有何人來訪余者 
[自由談之自由談] [  不冷]  
　　辦不到辦字力在其中而兩邊夾以辛字言必須用辛苦之力也今靳謂現政府辦不到是不但辛苦且亦無力矣可憐哉 
 
 

Page 14

 
 
   
 
