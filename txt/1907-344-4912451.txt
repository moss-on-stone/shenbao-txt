# 1907 - 344 - 4912451

 

Page 1

 
 
   
 
 

Page 2

 
 
　　第一張　諭說（運輸要義）專電　京事小言　緊要新開　淞滬要聞　謝贈 
　　第二張　畫史（漁翁得利圖）　專件（河南警務處清查户口章程）分類新聞　雲南通函 
　　第三張　小說（幻邦奇遇綠）　國外新聞　本埠新聞　訟案　來函　各業行情表 
 [P論說運輸要義（錄商務官報）> 
近世經濟之進步有三大端。曰管理合乎正義。曰儲蓄獎勵得宜。曰運輸 
 
 
 

Page 3

 
 
機關完。備夫運輸機。關所關者亦大矣。動者萬物生存之天性。宇宙者。一宏壯之派樂拿。馬也。星辰之麗乎天。非常以無限之速力突進於太空之。間者耶。人體之所以健康者。彼其原子互相移易而無間斷也。室其移易之機關。則百害被體。人乃失其愉快。而苦痛之感生焉矣 
今夫熱。憑乎大洋之潮流。空氣之氣流。自赤道分趨於兩極者也。依數學者計算。倘非有。太洋及夫空氣與爲移動。則赤道之温必晝夜五十五度。兩極之温必晝夜在零度以下七十七度。然而實際赤道平均温度二十七度。兩極温度在零度以上十八度者。潮流及空氣循環之結果。遂使赤道之温度爲之降下者二十八度。而兩極爲之昇上者六十度。此温度之所以調和。而地球全部所以適於人類之居住也。夫使無以爲之調和。各地之温氣。循乎其故。則地上可得與人類樓息者。僅僅位乎其中之緯度。蓋狹小之地帶耳。人類又安得多數以生存。多數以生存者。海水與空氣之力也。是故人類生活之程度最高者。其運輸機關亦最發逹。此其關係固有不可離者。英語所謂Ｔhe　qusck　and　the　dead此之謂也。以經濟之理想觀察各種事物。知吾人當未經交通以前。其生產之饒。究不可得而期望者也大地人類。守偏隅。老死不相往還。方斯際也。人之意思以及慾望。並極簡單。蠢然動作鈍而不敏。僅謀口食不至决乏足矣。求如今之遨游各都瞬息環球受諸感激。使企業之心勃然而不可抑者。雖明逹之長。不足以知之。農有餘粟。女有餘布。依於經騐。知所以用之。已爲大智。其餘殖產之法。智識不足以幾之矣。具練於世故。爲文明之經營。始於後世。交往頻繁智識。互换輪電。旁逹。無苦。轉輸。勤勞於家而獲償於市。則荀有才力。靡弗趨之者焉。蓋天下之智。識無窮。非一國之人所得獨占。交相混。居相雜。而後習與俱化若其固有。一國之富由其民之觀察。力遠且强也。歷史上最顯名之國民。非自。設運輸機關。卽因乎天然而利用之。者所謂有運輸之能力者也。 
　　海岸之良港内内之大川。是爲天然轉運機關。又加以内國地勢平坦。無高山峻嶺則運輸更易。古代文明之國民必其居於此者也。蓋平原肥沃江河縱橫。修繕道路。所需必微海岸線長。多於港灣冒險遠涉。不獎而勸。息格司比曰。少年生不涉足異郷者。其思想必爲内國所牖。一日去國遠適則其個人及國民之能力。隨而發逹。十字軍興而英法之民智何則人之。心感於風十氣候之差。則新思想新慾望。新氣力。油然而生。申言之。卽爲高尙之生活所撃刺也。受高尙之生活所撃刺者。必不失爲世界主要之國民。 
　　運輸機關不一。而最美者莫如海。不費修繕之資而完全平正。世有其地。無弗通也。故海岸多之國民。必爲普通世界之大商業國民。古之埃及日本國外貿易。爲主權者專制所沮。而不得與腓烈西爭光於青史。是則例外。非復常理。腓烈。西希臘赫然赫然。稱盛於一時。地中海之故也。羅馬亦然。（未完） 
專電 
[電一北京（十七日午後六點）]  
　　駐京葡使照會外務部稱灣仔停泊漁船案。中國出示有碍澳督權限請飭撤銷再議辦法。（愈） 
[電二北京（同日午後七點四十分）]  
　　日本災歉該國公使請中國准運湘米出口以敦睦誼。（章） 
[電三北京（同上）]  
　　民政部今日（十八日。）預保丞叅及内外廳丞請旨記名（大） 
[京事小言]  
　　徐菊帥。以外交失敗屢被中外指摘委咎於交涉司使陶大均辦理不善已將陶觀察撤任惟該司任重事繁一時難得其選初意擬於開缺郵傅部右丞陳昭常。前哈爾濱道杜學瀛。兩人中愼選一人而尤以杜道爲夾袋中入物。不意最後竟爲陳丞所得。故奉省官場均以陳丞爲大運動會之優等學生云。 
　　趙次帥如見時太后諭以鄂省居南北要衝宜愼選賢才以資臂使次帥碰頭謂臣舊日倚信之員已爲徐世昌叅劾殆盡若再行調用不獨該員等不樂爲用且恐外人不察謂奴才偏信被議人員致招物議是以此時實無才可用。云云太后爲之默然而外間擬議之辭則者謂被劾諸人不久卽將復用也 
　　袁宮保。到外務部任後部中司員懾於袁之先聲奪人多不敢上堂回事以致部中公事積壓不少其巧猾者。先持公事與梁侍郎商議。然後進禀蓋以梁係宮保識拔之人所出主意不致遭其駁斥也該部司員。可謂閱歷深而趨避熟矣 
緊要新聞 
 
 

Page 4

 
 
[政務處提議摺稿之分類北京]  
　　内閣會議政務處吳蔚若　覺僧兩閣學提調一切事宜膽識極小處處以不辦事爲秘訣有某中書條陳。言現議各事頭緒紛繁王大臣到署會議以片刻之光陰閱看摺中大意尙恐未能洞澈焉能抉擇是非發表意見似宜先將各摺分門别類上加浮簽。凡辦事人員均各抒所見略加論　庶會議時一覽瞭然如果芻蕘可採未始非土壤細流之一助云云兩提調聞言大爲驚訝謂如此辦法不獨越俎見　且恐議論偶不檢點致遭震怒誰任其咎此議萬不可行某中書默然而退乃近日慶邸交諭所議摺件事類太繁。難於擇别應將各摺分類歸併以便省覽等語至是吳王兩提調始恍然於前議之善遵諭辦理然於加簽論斷。一層仍堅持以爲不可。云（之） 
[准赴萬方言稽考會北京]  
　　駐京俄使來文稱明年八月望後丹國京城。擬開萬國方言稽考會。茲丹國外部大臣咨商本國政府轉請中國派員赴會。云聞外務部已照覆俄使准如所請。矣 
　　按此條略見尃電　 
[駐俄胡使奏保使才北京]  
　　前報紀外務部電催胡星吾欽使回京供職茲聞胡使覆電到京謂遵即摒擋將經手公牘清理。卽行遵陸回華。並力保陳子镜參賛。熟悉交涉堪勝使才。可否據情奏保之處出自鈞裁云云（大） 
[陸公使奏保隨員北京]  
　　駐和保和會尃使陸徽祥奏保叅隨各員請給獎勵升階一摺叅贊吳文泰。繙譯岳昭炤。縣丞鄭延祐。等均奉旨交外部吏部知道（白） 
[牛莊展拓租界北京]  
　　日前外務部照曾駐京日本公使云據東三省總督電稱現因日人在牛莊地方。擬展拓租界。並添設捕房。私自勘丈。並未知照華官殊與約章不合請飭轉爲嚴禁以後均著會同華官商辦以符約章云云（仁） 
[閩省官紳阻止開會詳情福州]  
　　自日法日俄協約宣布後閩垣各圑體定於十四日午後借建寗館爲會所商議對付之法詎十三日午後四點鐘福州府張太守閩縣原大令福防廳張司馬到商務總會調查云此事報紙所登均屬子虚既非教育總會與貴會所提倡何人胆敢設立斯會恐致暴動如貴會能代爲解散最好否则由官協派差役嚴行解散。云云先是陳弢庵閣學。接傳單時曾對某君云此事不過據一二報紙之言未有實在確據似不足顧慮十三日因徇官塲之意親至商會商阻此事。同日林惠亭在去毒社。云某接到傳單極不贊成此事。且紳界學界亦斷不承認官紳兩方面旣已反對於是建寗館不肯借屋。廣貼告白有求援會傅單訂十四日在本館開會旣無人介紹本館亦不承認諸君勿再蒞會等語因是十四日並未開會。而官府派來之差役時在建寗館左近梭巡凡館前所贴停會告皆被扯去致當日與會之人茫然不知會所之所在聞是會解散後官紳擬先電詢外務部等　籌辦法勿涉孟浪云（來） 
[浙江教育總會成立杭州]  
　　八月十五日浙江教育總會開大會於浙江高等學堂到者約三百人先由五廷揚君述開會詞次由某君宣言士君佈告有未盡善處而本會揭載杭州白話報之廣告亦有未盡善處且須先舉臨時會長一人當有貴翰香佐領倡言須由十一府各舉臨時幹事一人並應將會期改緩時卽有知恥社中入附和其說並即舉貴爲杭屬臨時幹事致各府來會者大譁就中以温州某某兩君指斥貴說爲尤力於是遂從某君之議公舉何燏時君爲臨時會長。選舉會長請議分十一府爲十一圑每府得十選舉權以昭公允當議事時有丁維屏者肆意擾亂會塲規則爲貴翰香辯護卽經臨時會長將丁驅逐旋舉正副會長計湯蟄仙京卿得一百零六票爲正會長張菊生叅議得七十七票爲副會長。時已傍晚由臨時議長報告明日續會一日籌議一切應辦事宜合） 
[金華學界禀浙提學電（爲協鎭藉黨羅織學界事）]  
　　金華協鎭鄭某爲該營萃英學堂漲灘案通禀各憲公牘中有此次金永武匪擾。皆由養正學堂貢生劉耀。勳等爲首倡雖已訊明正法但金屬各學校人員擾者固有劣者甚多等語奉憲劄查虚詞搆陷地方學校。後患不堪設想同人卽日辭退職掌。聯禀嵩守秉公澈查　究虚坐。伏乞大憲主持府中學堂師範學堂縣勸學所及官私各學堂監督堂長職員董志璠應貽哲朱錫疇等公叩（光） 
[羅定州請兵防匪情形廣東]  
　　前肇陽羅道以羅定州匪耗曾電請善後局速派兵輪協同輪船運煤往肇以便赴勦在案茲以羅定轄境匪風猖獗且岑溪信宜時有匪黨竄至迭次圍捕均被拒傷兵勇而西江上游小江一帶防禦又復空虚蔣道特派劉顔兩管帶督率防營勇隊前往羅定查辦惟西路兵力太單。已電禀省吏請添派一營。並飭新練軍回防。藉籌。堵緝聞省吏以各處防營碍難抽調擬派兵輪趕赴上游封川梧州交界河面駐泊並飭各段小輪加緊梭巡一面電致梧州道迅速調集西軍　飭營屬一體嚴防以期得力至陸路布置擬派員馳往封川開建將分防各隊勇湊集一哨擇要在西界嚴密防守惟蔣道以西路與懷集賀縣岑溪。均屬毗連現旣兵單力薄仍擬添派一營。迅赴西路助防。云（子） 
 
 

Page 5

 
 
[貴守防衛衙署紹興]  
　　紹郡自大通風潮後貴太守慄慄自危凡衙署前後均均派兵役役守護現因紹城六兵奉裁不敷分布前月杪到省仍一再禀求中丞添派兵營赴紹現聞飭撥撫標兵百名已到紹興。分紥府署頭門内所有兩廊辦公房屋一概改爲營舍以資防範云（光） 
[電飭滇督查覆銅鑛北京]  
　　度支部日前電催滇督錫清帥略云滇省銅礦曾電請派員轉飭詳查在案惟迄今未據聲覆本部無憑核辦務請速飭所派各員。迅卽查明昭通等處礦產。是否豐旺詳細報部以便集資開採云云（仁） 
[南洋華僑獎案分别准駁廣東]  
　　前督院奏獎南洋辦學得力紳商。一案旋有人禀控以請獎學董中有假銀被囚者有贩賣猪仔者請先查明再准等語現已飭由新嘉坡孫總領事查覆由提學憲轉詳護院以陳慶然。一名被荷蘭官謂其鑄造假銀拘逮入獄旋經訊問以案無實據釋放擬將建坊之案仍予照獎又陳兆楨林入甲陳扶翼張秀傑。四名廣福泰廣合源。二店販賣猪仔屬實應將建坊及賞給功牌匾額之案。一併撤銷。此外獎叙人員分别繕給札　隨奉批准照辦矣白）淞滬要聞 
[法領函請滬道保護江輪]  
　　法商立興行具禀法總領事謂商行經理輪。船公司之立豐立茂兩輪船行駛長江各埠搭客裝貨各埠均設有洋棚划船以便接送上下搭客行李等件查有通州所屬之蘆涇港張黃港兩處洋棚。每逢東方輪船到埠常有地方土棍到棚藉端滋擾請照會地方官隨時禁阻保護等情現聞法領喇伯第已據情函請滬道照辦矣(企） 
[法部派員出洋之布置]  
法部派承政廳叅　麥鴻鈞。前赴日本考察審判制度。及監獄改良。等事並擬於回國時順道赴南洋羣島查閱審判公堂。暨實業註册。各事俾資仿辦爰特咨由外務部札行滬道於該員到滬時繕給護照並飭照會駐滬英美日各國總領。請卽轉致前途妥爲指引保護云。（廬） 
[東省查取洋商租地道契]  
　　東督徐菊帥以東省現正擬闢商場一切章程須仿南洋各埠辦理惟洋商租地轉换契張亦須預爲籌備以便臨時塡用是以咨由蘇撫札行滬關查取上海洋商租地。轉换道契帋張式樣。檢送數分以資仿辦（速） 
[谢贈]  
　　昨日蒙點石齋及文明書局惠赠尺牘教本數種敬錄如左以鳴謝忱點石齋。 
　　女子尺牘。女子專門求學倚閭之望不可無寸箋以慰之同學切磨不可無一札以道之是書並附沭陽徐女士親筆　手書足爲女子翰　之圭臬 
[文明書局。]  
　　新教育尺牘。童子出外游學家書必不能無是書堪爲幼年翰牘之模範 
　　商業應用尺牘。市塲幅輻商戰劇烈書翰往還百倍疇昔是書上下兩帙足爲商家翰牘之法則　　普通應用尺牘。尺牘之難古人　矣非失之文藻卽失之俚俗均不 
足以資程式是書兩册文野得宜詢堪爲一般普通。酬應翰牘之龜鑑 
 
 
 

Page 6

 
 
   
 
 

Page 7

 
 
上海括打藥房經售未士括打秘製新法戒烟溥濟水批發代售格外公道戒烟藥内不用嗎啡鴉片而又確有效驗者惟有此水 
本藥房自戊戍戌年七月經售此水以來中國各省銷流幾遍因而戒除烟癮身體轉弱爲强者雖恆河沙數不足以喻爰於今年爲始特將年五元十元大瓶藥水格外加重以酬○賜顧雅意至於功用服法種種效騐逐日已另有告白詳登申新滬三報兹惟將各瓶實價列左○戒烟溥濟水一元一瓶重一兩八錢○二元一瓶重三兩八錢○五元一瓶重十二兩○十元一瓶重念七兩○一元瓶每打十元半打五元二元瓶每打二十元半打十元其餘大瓶俱一律漲價大小回件稅郵概加一成瓶面俱有括打藥房招牌爲記從前方玻璃瓶一概不用賜顧辦之○美界白渡橋北首仁智里十三弄括打藥房啓 
[此之謂種子神藥]  
余久患遺精陽痿之病求醫問藥終難歡成魚水徧購滬上各家種子丸酒仍未見功前年友人李申甫君自申返湘極讚上海廣東彭壽堂參茸芝术海狗腎精如意酒如意丸及婦科調經夢熊丹功效之奇前因色慾過度多病乏嗣幸日服該堂丸藥竟得身强陽壯三年中連得二方云余日前購某鋪牌子藥甚多其仿單亦注明用參茸芝术海狗腎以以連服數月絶無功效君庽滬有年見聞較確乞導其詳友服壯陽種子丸藥乃廣東彭壽堂所始創不但方眞藥妙且製煉比衆精良故用以振元陽補虚損健脾胃和血脈大有奇功鄙人躬受其益深知其功非他鋪徒有虚名者比余即函購該堂如意種子酒十瓶如意丸一料煖腎壯陽膏十張調經夢熊丹五料依法試用果然元陽大舉久戰不洩妙在事後無腰酸體軟腰痛耳聾等患具見藥力之大於是朝飲暮餌諸病盡愈精神大佳妻妾四人莫不歡情俱暢恩愛逾恆今夏内人及三妾各產一男賀客盈門該及藥石之靈莫不嘖嘖稱異再内弟黃君素患心胃氣痛發時呼天搶地亦用該堂心胃氣痛散及膏藥而愈眞可謂藥無不靈有病皆春者矣湘南夏春芳拜謝該堂今移上海英租界棋盤街中市朝東門面交易 
[春桂茶園]  
十九夜大减價正廳每位洋五角 
特煩全班角兒准唱兩齣頭好戲 
七仙旦　四雙跑馬　劉鴻昇　得勝回朝　筱桂芬　日鎖五龍　紫金仙劉鴻昇　郭秀華雙原砂痣　李春來　武松殺嫂　劉廷玉李春來沈韻秋　趙春庭　收關勝興梁山　紫金仙小桃紅　小金紅雙遺翠花　筱桂芬沈韻秋　劉庭玉雙連環套 
[丹桂茶園]  
八月十九夜特煩名角拿手好戲 
李祥麟　夜壺說話　小保珊　天門走雪　毛仲琪　捉曹放操　馮志奎小連生夏月華張順來　文武合演盜御馬粗膽獨探心壯自山　夏月潤小子和孫菊仙七盞燈夏月珊小保成　特别改良新戲全本窮花富葉 
[群仙茶園]  
十九夜名角登檯正廳每位四角 
小蝶仙　紅鬃烈馬　白文奎　武侯操琴　小春穆小蓉仙　小巧仙九龍山　小連奎　殺　代糧　紅菊花　雙摇會　金處賽春恆　筱菊仙雅觀樓　陸蘅芳　秋瑚戲妻　賽月樵郭鳳　賽勝奎　郭鳳雲紅橋贈珠泗州城　劉玉香韓琪殺廟 
[玉成茶園]  
十九夜正聽三角 
沈秋亭　單馬超　費應奎　鳳鳴關　一聲雷　鎖五龍　陸金奎　開山府　劉瑞昌一陣風劉坤華　摇錢樹　筱春奎　硃砂痣　十三旦筱長庚　煩演十八址　九月仙陳俊廷李春利　全武行割髮代首 
[天仙茶園]  
八月十九日戲檯包一角 
小金鐘　男綁子　小瑞堂　探寒窰　小慶來小勝奎　合演打酒館　小慶祥白牡丹小飛珠　虹霓關伯黨招親　賽月樓　汴梁圖　圖活吕布趙春奎小春廷小金鐘　紳商煩演（羣英會）草船借箭　小瑞堂　落花園 
十九夜大減價正廳每位二角 
趙洪小　分兵五路　王寳山　打虎斬較　大奎官　扶琴　兵　徐春發張月樓郭永奎　畢富成惡虎村三雄絕義　金牡丹　大紫霞宮　趙春奎張湧泉　一捧雪搜盃代戮　筱榮祥趙如泉萬盞燈馬飛珠　官長煩演大翠屏山代殺潘巧云 
[禮拜四拍賣寳和洋行]  
准於十九日上午十點鐘在北四川路一百六十六號住宅内拍賣書樓大餐間房間一應上等木噐洋琴金山大馬馬車厨房間一切什物不計此佈 
[天仙茶園新排連檯全部改良古朝新戲野鷄王]  
本園在申開設三拾餘年自演新戲皆古時之演義前朝之遺蹟賜顧者無不稱善揚美目下各園集演改良新戲大爲得法觀者自能烘堂絕倒皆因眼前近事無有不知然而久作恐其生厭故此本園特請老名師新軿一劇名曰野鷄王全部取俗呼之名演古朝之戲始終可演拾餘本主名野鷄惟君王寵幸如命仝食仝寢言聽計從殺戮忠良任信奸邪國事敗盡故名謂野鷄王也擇吉試演先此特佈　園主告白 
[禮拜四拍賣]  
本行每逢禮拜四准十點鐘不限價拍賣羽毛嗶嘰小呢羽綾羽綢市布原布洋標細布細料粗布漂布等貨皆列明拍賣部内屆時請到本行面拍可也元芳行啓 
[禮拜四拍賣貨物並漬貨]  
魯意師摩洋行始創自同治十三年卽英一千八百七十四年 
准於十九日下午二點半在圓明園路一號棧房拍賣金魚牌麵粉二百餘包帋烟十餘箱洋鉄盆五箱老鼠夾二箱窻門坡璃二百餘箱白蘭提三十五箱秘得四十箱軟帕五箱襪子四箱香皂十餘箱吊燈八箱鉄裁縫五十餘只紅毛四箱灰毯二包靛青七桶毛帶一箱毛冷水浪帶金線二箱扣帶羅絲什物不計此佈魯意師摩洋行啓 
[禮拜四拍賣]  
魯意師摩始創自同治十三年卽英一千八百七十四年 
准於十九日十點鐘在本行拍賣鐵床大厨三扒酒架火爐鏡畫鏡書厨五斗厨東洋車衣服臘狗香餅酒十餘箱脚踏車劉聲噐梳法椅籐椅自鳴鐘磁料噐並一應木噐什物等貨不計此佈　魯意師摩洋行啓 
[奉堂諭禮拜五拍賣馬車房瑞和洋行]  
准於二十日十一點鐘在四馬路西首第一百九十一號興泰馬房内拍賣轎車六部四輪馬車五部不計此佈 
[禮拜五拍賣]  
魯意師摩洋行始創自同治十三年卽英一千八百七十四年 
准於二十日十點鐘在法界老龍江路三十四號拍賣書樓間臥房浴間厨房間上等烹銀茶色刀叉色洋琴畫鏡磁料噐並一應上等木噐零星等物不計此佈　魯意師摩洋行啓 
[禮拜五拍賣寳和洋行]  
准於二十日十點鐘在本行拍賣麫粉數百包馬鞭子數百根絲絨門毯火爐毯厨浴缸鋼板白藍地酒皮酒香餅酒紅酒木噐一應另星什物不計此佈 
[禮拜六拍賣]  
啓者禮拜六卽念一日十點鐘在本棧不限價拍賣各色飛龍黃馬掛海馬牛牌鵝牌無牌獅牌彩呢七星八仙人面孔雀又雀梅洋紅標等貨照常　禮拜五天票出貨特此佈告　義記洋行啓 
[禮拜一拍賣金鋼鑽首飾]  
魯意師摩洋行始創自同治十三年卽英一千八百七十四年 
准於廿三日下午五點鐘在本行拍賣六開力半金鋼鑽貓耳眼珍紅藍寳石戒子胸針手鐲頭挿一應上等首飾金表等　不計此佈魯意師摩洋行啓 
[禮拜六拍賣長樂洋行]  
准於廿一日上午十點鐘在北京路本棧内拍賣洋燭三百箱香烟十一箱牛奶一百五十箱上等木噐書樓式大菜式房間式全銅床鉄床十餘只銅火爐邊火爐箝數十副磁大菜式茶色水果式茶壺盃盆膛磁噐銅絲鳥籠小人車子大講藤椅一切另星木噐以及洋紗窗簾布花洋噐以及洋紗窗簾布花洋標不計此佈　長樂洋行白 
[上海彭誠濟堂]  
奉　旨禁烟有癮之人欲戒苦無良藥本堂創製　貞戒烟參片丸藥靈驗異常服此戒脫者不少定心參片每洋念五片參茸定神丸每洋兩瓶烟癮一錢服藥兩瓶可以斷癮有志戒烟者請至法大馬路前新街同富里三弄便是 
[招請買辦]  
兹者本行欲請熟悉事務買辦一位如欲意者請至本寫字間面議可也南四川路四十四號益大公司 
[廣利和藍布莊]  
本號向在香港揀選高等白竹布親自督染眞靛廣藍運滬行銷遠近馳名兹新到廣字利字和字天字祥字等貨格外克已客商賜顧請至英界北京路慶順里本號接洽庶不致誤 
[立克阿莫娘水批發]  
今本行新到阿莫娘水即淡輕三水頭號八百八十度每磅三角五分二號九百廿度每磅二角五分裝瓶外加其貨保用倘各寳號及貴客欲辦者請至河南路七號本行可也　上海大德國普惠藥行 
[指明元空大卦]  
此卦乃堪輿秘訣在諸書雖有未曾指明言是明師口傳之訣今愿指世利人如欲得者請查八月初七日申報便知沪骥張秋帆周雲卿公同敬告 
[山得彌米地]  
兹者本藥行泰西醫學士藥丸特别改良放盤每打　售洋十三元七角五分如各客商寳號欲售批發請認本藥行在河南路七號門牌大德國普惠藥行告白 
[願學繙譯者鑒]  
五月半起夜館添授英文繙譯信札作論月脩兩元拼法新編兩角半秘訣讀本初二集均六角在三馬路通學報館發售 
[召賣便宜房屋]  
本公所於光緒三十一年買得甬東八圖江北岸六二房李姓屋内樓面兩間樓底一間現在有人典住今因管業不便情愿出賣價値便宜合意者向本公所接洽可也如須觀看可函知本公所當託人陪往幸勿失之　上海鹹瓜街藥業公所啓 
[上海文明戒烟社分設蕪湖]  
本社分設蕪湖寳塔根石庫門内擇於六月初七日開張凡吾蕪屬嗜烟同胞務請就近購服 
 
 

Page 8

 
 
   
 
 

Page 9

 
 
   
 
 

Page 10

 
 
畫史 
[漁翁得利圖]  
要件 
[河南警務處清查户口章程]  
　　第一節清查户口其要旨在逐細檢點每户人口並稽查其事業行爲以便盡保衛之職而防奸宄 
　　第二節定期清查之先由巡警局將清查要旨及開辦日期清查之法出示曉諭俾衆周知以免驚疑 
　　第三節每區清查之事責成巡官經理分一區四叚每段派巡長一人書識一名巡兵數名挨户清查其應查者開列如左一家口人數姓名年歲籍貫男女小孩雇工並須開列清晰二家主姓名籍貫行爲職業尤須查明以此爲行查注意之點三家主及眷屬有無遠出或貿易者所往何地作何實業四居屋是否自置產業其租賃者須開明房主姓名 
　　第四節凡巡警弁兵向鋪店居民询問以上各情有意隠瞞不以實告者按事之輕重罰一角至五元 
　　第五節凡清查時應留意查察者如左一曾犯罪處刑者二外省外縣之寄居而無執業者三孤男孤女獨居而無親族者四無產業徒食者五所爲有類於賣淫開賭者六衆人會集處所七客店飯館酒館戲園等處入廟宇寺觀菴堂及僧尼等九教堂處所以上九項户口查出除列入户口清查册外另立一存記簿註明事由由各巡長隨時檢查考察 
　　第六節每户門口當訂一號牌註明某區某街第幾號自第一號編至盡處止 
　　第七節清查之始所立之册名曰清查户口册每段由巡長先開草册限二十日清查完竣送呈本區巡官將各段草册彚造本區户口清册一分存局並造本區户口表二分一存本區一送開封巡警局復由巡警局彚造五區户口總表分呈院司總局 
　　第八節凡各户遇有婚嫁添丁及遷移死亡之事責成本區巡丁限於三日内報知本區巡警局所登入户口更動册如有漏報者由該段巡長隨時查明補報由巡記用硃筆記於清查户口册内年終較對一過另　清册名曰某某區户總册卽作爲次年户口清册底本 
　　第九節每區巡官於每年十二月底編輯本區户口年表限次年正月初五日呈於開封巡警局由局彚編五區户口年表限正月十五日前分呈院司總局 
　　第十節清查之始每段添一書識限一月事竣裁撤每區常年另添書識一名以供繕寫如巡記兼辦者即以此項餉銀給充津貼 
　　第十一節清查户口所需經費開列如左一每段段書識一名五區共二十名每名工食銀四兩共八十兩二每區添書識一名每月餉銀四兩五區每年共二百四十兩遇閏加二十兩三每區每年添筆墨紙張銀四十兩五區每年共二百兩四五區之户約四萬餘每户門牌費估銀一分約須銀四百餘兩每年一更如未及更换之時而失落毁損者責令本户出資代爲重製五雜支用費不及預計者每年約需五百兩以上每年經費需銀一千五百兩 
　　第十二節凡清查户口所有筆墨紙張門牌及辦公飯食一切費用皆取給公家絲毫不以累民如巡長巡丁書識等有向民間需索訛詐者查出嚴懲示儆 
　　第十三節各員役挨户清查之時務須細心耐煩详愼辦理不准處應故事如有草率疏漏一經查出卽將原查之人革懲 
分類新聞 
[政界]  
 
 

Page 11

 
 
[開議行用金幣辦法。北京]  
　　胡欽使惟德前奏行用金幣一事現聞王大臣業已奏覆略謂各國均以金爲本位而中國仍用銀銅勢成孤立每年溢出利權不知凡幾　用金幣一事即宜實行以破羣疑並將金銀銅三品幣制劃一以齊圜法惟原奏禁止商店出票及外國洋圓入口兩事似覺窒碍難行斷難照辦己奉旨依議現度支部正在開議辦法云（未） 
[電飭押追縣令欠欵。蘇州]  
　　溧陽縣知縣劉佐宸前因籌捐賑欵及開辦平糶等事被司事家丁侵吞巨欵經紳士投督撫轅告發曾紀　報茲江督端午帥已委員查明該令實虧銀一萬八千六百五十九兩因電飭蘇藩陳方伯將該令發府管押追方伯已於十八日札飭蘇州府何太守遵照辦　矣（出） 
[續請奏獎辦賑人員蘇州]  
　　淮徐海賑捐一案前經淮揚海道楊觀察將出力人員開列銜名禀請蘇撫陳中丞奏獎在案茲觀察查得尙有官紳入人前次遺漏未列因特續禀請再附片奏獎（出） 
[漢陽府注重警察漢口]  
　　漢陽府周松甫太守自到任以來於警務認真查察茲以警局章程多未盡善特飭總辦忠小樓大令將巡目巡勇嚴加淘汰一切章程均倣漢口辦理至各段巡勇向由該管領班教習操練現亦添設體操教教習一員以資整頓（讀） 
[派員推廣警察廈門] 　　厦門警察祇辦外街三四保尙有十三保均未開辦道憲劉于貞觀察近擇東西洋各警察章程叅以厦俗手編厦門警察章程預算全年經費約共八萬元特委張磻溪大令爲警察坐辦張大令奉委後卽照憲章切實舉辦并禀請道憲委員清查户口現己委定黃卲二佐職按户調查矣（厦） 
[改章申送巡警學生蘇州]  
　　蘇省巡警學堂兵學生自改各各路分局申送以來能合巡士資格者殊屬寥寥現經某紳等函禀蘇撫因飭自署假後改由紳學商三界選送限二十日截止報名聽候示期考驗以定去取（於） 
交涉 
[洸成水電公司與法商之交涉。武昌]  
　　武昌洸成水電公司原名源源係候選道周秉忠禀准鄂督所辦嗣前鄂督以該公司攙有法商股本正擬阻其開辦周秉忠乃串出寗波商人吳作賢出面具禀鄂督改歸商辦因恐批駁復以巨金賣批竟得批准其實吳作賢亦並無資本於去臘仍與利榮城公司經理人莫尼諾訂立草合同四份以二份存滬漢兩法領事餘二份彼此各執一紙許以包辦工程機器材料利益合同載明公司成立四月後再訂正合同並請利榮城公司先行派工程師沙海昴來鄂測勘水道莫尼諾訂立合同後遂返法國預備購辦機器材料詎吳景賢又背前約再與英商某公司私訂合同許其承辦被工程師沙海昴查知催吳訂正合同吳竟避匿不面刻沙海昴已電催莫尼诺來漢與該公司交涉一面向滬漢兩法領事駐京法公使處控告并有要求賠償三十萬元之說不知後來若何了結也（朱）　 
[哈商電請改正礦產條約北京]  
　　東清鐵路沿線之附屬礦山採掘條約現經吉黑二省農工商局總辦與俄國東清鐵路總辦商訂已有成約不日簽字經哈爾濱華商探悉條約内容於中國權利損失甚鉅已電請政府飭令速行改正（白） 
[英使照覆保護坎屬華僑北京] 　　英領坎拿大屬工黨仇視華僑突起暴動有焚燒房屋生命危急情事近闻政府已向驻京英使現據英使覆稱謂已電逹本國政府力任保護居留該地華僑之責如有損害身命財產等事願由英政府賠償云黃 
[奉天鹽案交涉後難議結奉天] 　　東督徐菊師於初十日會同日總領事荻原續議製鹽問題後以兩國所主张相懸太甚終未能解决徐督極望此問題卽在奉天議結現已命鹽務局調查其利害關係日領事亦召令與製鹽有關係者更調查其利害云（黃） 
軍界 
[江面尙稱安靜安慶。]  
　　皖省自經五月之變水陸各軍布置嚴密嗣經兩江督部堂端午帥咨行皖撫通飭沿江營汎戒備並籌辦水上巡警嚴加防緝黨匪以安行旅客商等因馮中丞於　咨後隨卽檄委水師營副將王鴻年巡查長江上下游境界有無匪徒潛有勾結滋擾情事茲聞該副　日前業已回省面禀院台目下江面尙稱安靜並無匪蹤云若 
[新軍滋事暫歸警察局辦理杭州]  
　　各省新軍在營外時本應歸憲兵稽查浙省因憲兵　設巡督練處禀請撫憲批准暫由警察局管理故前日警察總巡出示云浙省新軍步隊兩標甫經徵集四營炮工各隊尙未編練憲兵時未設立各營兵士入伍未久所受教育尙淺每遇星期或因事請假出外深慮入衆滋事不可不預爲防範當經本處擬請撫憲批准以後如遇有兵士在外滋擾及不法情事暫飭由警察局隨時查拿解營訊辦並將　犯事由移處核明分别移飭該管官按照軍律懲辦等語本總局准此合行出示曉諭憲兵未立以前遇兵士在外滋擾及各項不法情事應飭警兵隨時解拿以憑移送此係詳奉撫憲批准立案愼母嘗試違抗（青） 
[定期试演自造鎗炮北京]  
　　陸軍部鐵寶帥前因上海製造局總叅議李子貞觀察壽仁自出心裁創造新式鎗砲電召赴京試驗以備尃摺奏請獎勵現聞該觀察已於初七日乘京津快車並帶有鎗砲等到京鐵尙書聞信後傳諭次日在本宅晤會並定試演日期及地址又此次觀察來京并同行者有各國觀賽武員數人云（自） 
[東督商調北洋陸軍天津]  
　　署直督惕蓮帥前日到冿陸軍二四兩鎭統制到津迎迓當奉面諭謂近接徐菊帥來電以東三省鬍匪猖獗前調北洋之陸軍兩鎭實不敷分布已先商之陸軍部及鳳統制擬添調一鎭分往吉黑兩省扼要駐紥以防鬍匪奔竄詎接鐵尙書及鳳統制復電堅執不允不得已擬再咨調北洋一鎭或步隊兩協前往以資防守云云此事須到京後商之袁宮保方能定奪惟二四兩鎭所徽新兵急須赶緊辦理倘果允東省再調一鎭亟須臨時借補缺額該統制等當已遵照辦理（青） 
學務 
 
 

Page 12

 
 
[武陽勸學所開辦紀事常州]  
　　十六日爲武陽勸學所開辦之期是日下午三句鐘府尊陸勉儕及袁潛之陳仲陶兩大令均各蒞會紳界到者汪惲劉三君學界到者百餘人陸太守演說教育必循序漸進不可臘等辦學者能講求實際不務虚名進步自易武進視學員兼總董屠元博君演說小學教科不能劃一爲今日大弊勸學所宜力謀整頓陽湖視學員兼總董徐果人君演說社會對於學堂每多誤會宜使　入明教育之益云又次呂成之君演說亞洲人進化先後之次序我國人實爲東亞文明之祖云云至六下鐘始搖鈴散會（言）　　 
[改通學之新章武昌]  
　　湖北黃仲弢學使近牌示云查省各學堂除師學堂及原係收費或走讀之學堂不　外如方言農業文普通兩湖師範及五路高等小學均應收費前奉督憲諭令各該堂學生一律改爲走讀其照章應繳之學費暫從免收等情當經本司再四籌度尙恐各該學堂一體走讀人數較多難于自尋宿舍用　變通章程方言農業文普通三學堂暫准納費在堂膳宿額定每名每月四元按學期先行繳納方准入堂至兩湖師範及各高等小學慨令走讀似此走讀之人旣少其尋覓住地自易須知此時省城學欵奇絀不敷之欵至三十餘萬卽議定爲納費或走讀尙須向各屬提欵乃能支持母徒仰賴公家致失求學本旨茲定于十六日一律開學仰各堂傳知各生届時到堂上課（新） 
[臨津學堂之冲突常州]  
　　陽湖縣屬臨津書院業已改辦臨津學堂由黃煕源許瑛二人辦理黃因許干預詞訟於去年辭職本年許將圖中公產擅自撥歸學堂黃卽聯名禀控縣署請予撥還許怒與黃屢次爭執至於用武勒令代籌的欵始允將公田交出現尙相持未决也（新）　　　 
實業 
[浙撫籌措實業學堂經費杭州]  
　　杭城工藝傳習所因經費支絀停辦後曾由陸春江中丞諸紳禀請改爲實業中學堂擬定章程惟經費難籌致今尙未成立現在張筱帥以交卸在卽該堂經費查有違禁私運米石之高慶堂認繳罰洋一欵計洋七千元又撫院裁減役食項下計共積存錢三千餘　應於此項内再提洋三千元連同高慶堂罰欵共洋一萬元撥存釐餉同另欵存儲尃爲開辦實業學堂之用刻已由撫台張筱帥分飭中軍局府知照辦理（黃）　　 
[調查杭嘉路綫橋工報告杭州]  
　　浙路杭嘉綫前已勘至硤石皿硤至加府工程頃得黃禮南君報告均已勘定各處橋工計共廿一座卽日繪圖貼說呈請湯總理核定計望河橋十二尺孔練浦塘橋四十五尺孔安樂橋十尺橋孔巡鹽港橋十五尺孔鮑涇橋十尺橋門原興橋十尺橋門千金港橋十二尺橋門天苗橋十五尺橋門對峯橋二十尺橋門興苗橋十二尺橋門長水塘橋六十尺橋門聖福橋十尺橋門橫涇港橋十二尺橋門日暉橋十五尺橋門楊家橋十二尺孔日暘橋三　尺橋門平橋十尺孔放生橋四十五尺孔王店鎭一廿尺一八尺雙孔橋一座六塔港十五尺孔萬福橋港十五尺孔環橋十五尺孔大橋村二十尺孔百家涇港十五尺孔周家塘十五尺孔以上計共廿一座（遠）　　　 
[創辦電話之阻力福州]  
　　閩省創設電話自城内鼓樓前直至南台倉前山業已竪立電桿將次開辦凡鋪户居民如須裝設者每月需認電費洋五元惟民間以城内城外相隔祇有數里卽催人遞信亦祇須數分鐘且並非逐日有事需通消息是以不甚樂用並有以竪立電桿有碍道路聯名至督轅求免者似此恐又生阻力矣（主） 
[江墅鐵路添備客車杭州]  
　　浙省鐵路公司自開車後客貨日增故公司近又多備車輛每日開行八次杭城風俗八月十八多往錢塘江看潮公司特添備客車想届時搭坐火車前往江干看潮者定比往年更增也（記） 
雜記 
[柯橋大火紹興]  
　　初四夜山陰縣屬之柯橋鎭忽遭大火自北岸羅源利漆店起火東至牌樓西至寺橋南至三多銀樓北至大脚橋統共燒去房屋一百餘間起火之家焚斃漆夥一人該屍親家屬向該漆店糾葛因特邀集鄰友議結賠償洋四百元了結棺殮一切均由屍親自理云（光） 
[開會對付劣紳聚賭绍興]  
　　紹郡五雲門外　口設有養正學堂堂長周伯棠知近鄰有人聚賭親往驅逐詎有劣紳沈家祥出面反抗復糾集無賴多人羣至周宅滋擾事爲會稽縣李階孫大令訪聞立刻派差彈壓並提沈某訊究現闻周君以開塲衆賭明違禁令反敢出面抵抗糾衆滋擾若不嚴懲後患可慮特於前日邀集學界借開元寺開特别會公議對付之策云（光） 
[温府請飭首縣算結交代温州]  
　　前太順縣徐大令樹淵卸任後交代未淸私自回省延不繳欵曾限期勒交在案茲已逾限由温州府錫太守綸禀请浙藩請飭首縣勒催算給云（光） 
[妖巫惑衆松江]  
　　西外跨塘外二十四圖鄉人金阿狗之妻托名陳三太太附身遠近愚民信者頗衆門庭若市拈香焚鏹並擔猪羊供奉者日無慮數十百起皆呼該巫爲三寄媽（師） 
[松府因事晋省松江]  
　　十六日傍晚松府戚升淮太守雇舟晉省或謂因接省電有要公熟商故也（伏） 
[電飭晉撫嚴勦馬賊山西]  
　　政府近聞晉省西北邊境一帶馬賊猖獗剽劫搶奪時有所聞甚爲地方之害已電致山西巡撫恩中丞飭屬嚴勦矣（青） 
[雲南通函]  
　　西防綏邊營管帶張品高因英人委員到騰越鐵路卽電駐騰英領事云因憲奥大人鈞鑒貴國勘路大員明日至允（騰越有地名蠻允）己差弁前往跪接標下張品高叩 
現住緬甸瓦城禮拜寺杜迎文秀之姐及其子楊大少爺用黃緞寫成奏章樣請其轉遞於法政府皆言我中國人虐待彼輩之狀况求大法政府援救云 
　　滇緬交界之南段在思茅廳之間有胡慮王地其地分九部部有一頭目其人强悍無衣服宮室穴處血食渾然原入此地滇緬分界尙未劃淸因其人種强惡劃界者不敢深入其地也又其地自古爲獨立國不受中緬之管制現下政府若不急早爭回爲英人所得其爲雲南將來之邊定豈小也哉（胡地一名客拉又名二圭其地面積不下雲南三分之一） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[小説]  
寫情小說幻邦奇遇綠美国企格原林著二十一 
　　余不覺驚悸而逸詢之土人則曰是鬼聲也。人以聞而驚之。咸相率不敢至。而余心終不釋然。又不肯改其偵察之志。繼乃冒險人。徐以察之。乃始得其發聲之原由。欲表明之。可通格致之理焉。尼卡忒曰。試言之。利富賴曰。有一極大之深潭。適當山岙之中央。人足所不能至。潭水之所自入者。恍若隄道然。石多穴鏬。與風水相吞吐。水旣盈潭。空氣爲水力所遏。欲勃發而不能。故於旣滿後。水復自隄道折回。空氣鬰積久。水力稍减。遂能勝之。因之暴發血成聲。迨空氣旣發洩靡遺。潭水亦竭。水復將自隄道入矣。盈而復虚。消而復長。約以六小時爲率。上有隄潭之往復。而圓拱下之蕩平湍急。卽分於此。度如此潭者。非必紙有其一。特爲吾目所未見耳。言次。率爾曰君其聽之。言猶未畢忽有汽笛之聲。嗚嗚而至。空谷皆應。俄而大震一聲。響如爆裂而餘韵始歇。俯視拱下之水平如镜面。鯨浪不作。利富賴曰吾正述其原因而此聲復。作可謂巧。矣敦企笑。曰幸君有以發明之。不爾。吾亦當以鬼聲視之。驚而逸矣利富賴曰。君固若是之胆怯乎。雖然。何足以怪君我初至時。亦如此顧今亦不必多言。水旣平矣。二君其速盪舟入。我當盪槳於前以爲之導。言畢。舟卽由橋拱而進。未數碼。黑暗如漆。無光線可通舉手不能辨五指。敦企於是服利富賴之胆壯。得以成前此之偵察也。國外新聞 
[美將對於菲濱島之聲言] 　　 
　　十七日倫敦電云海軍大將杜韋　　 
論及美國各報爲售賣菲律濱事頗爲激昂謂設此島果落日人之掌中則東方之各門户要隘將盡歸日人把持而美國在東方商務兵略上兩無所據矣故菲律濱島一旦棄去則美國於東　種種外交事件上卽失其發言之權 
[白人嫉視黃人]  
　　十七日倫敦電云坎拿大之裕公縣愛脫林地方近有白種工人三百名將該處日本礦工七十七人全數拘捕並勒令搭船前往美國之土地云 
[摩人又復乞降]  
　　十七日倫敦電云海軍少將菲立裴得克薩孛朗卡電稱有三族土人具狀乞降并質人爲信又允將軍器等悉行交出其於六月二十三日攻撃歐人之亂黨亦允交出候辦所有歐人遭受損　　　　　　 
失盡行賠償也 
[摩國最近之亂况]  
　　十七日倫敦電云摩洛哥國皇幕連愛孛杜爾現已行抵拉白地方在馬堪虚僭號稱皇之幕連海飛亦於本月十二日率同六千人携帶軍火向克薩孛朗卡進行但其主意究在法將屈魯特抑在摩皇幕連愛孛杜爾殊不可知云 
[獎叙勳臣績紀]  
　　十七日東京電云末尾男爵金子男爵均晋封　　　　　　　 
子爵日本銀行總裁松尾副總高橋及高麗大藏省末古泰均授封男爵 
[美孚違犯商律]  
　　十七日紐約電云據美法廷查問美孚煤油公司所得證據該公司實與某煉油公司私訂合同運油出口殊屬違犯商律云以上譯字林報 
[郵船命案兇手解港]  
　　十七日香港電云前紀郵船命案兇手愛特塞已於昨夜解送抵港其手足均有鐐拷今日下午本港警察局卽開堂審問觀者異常衆多愛特塞面色灰白似神經微弱渠惟疏辯其未曾犯罪後定下星期一再行訊問 
[平和會議案近狀]  
　　十七日栢林電云海上禁品問題及封鎖口岸問題尙未定局大約明年海牙尙須開一特别會議定萬國海上公共法律云 
[德皇行蹤]  
　　十七日栢林電云德皇現已行抵魯明登地方 
[德大臣游歷斐州]  
　　十七日栢林電云德國藩部大臣鄧貝氏現將從維都利奈閘地方（在斐洲中部）啓程取道英屬各地而至海濱再從蒙白沙乘海舶至丹茄云以上譯文匯報 
本埠新聞 
[議辦水警察之阻力。]  
　　青浦紳士衛家壽條陳各憲請辦水警察一事茲該縣趙大令以原禀請以珠家角米捐撥濟已飭鎭董蔡承烈等查無餘欵可籌且青邑城鄉圑練早已舉辦足資防守雖衞紳所擬不爲無見然紙上空談難期實行已據情禀復滬道請俟圑練漸有進步再行改辦警察庶得事歸實濟云（琴） 
[戒烟善局立案]  
　　城内醫學研究所各董具禀上海縣略謂董等疉邀城廂内外南北兩市各戒烟丸店主到所議設禁烟善後公益會訂定規藥永遠遵守不用前項毒藥所售丸藥仕憑隨時化騐違則議罰各該店主具有天良罔不簽名入會僉願在所中設一戒烟局憑戒烟人揀擇已經化騐藥性和平之各店牌號由局給往各該店報告並戒烟人到局繳還執照經醫生騐視以昭核實至已閉之各烟館欲售戒烟丸謀生皆向各店批發則减折以示激勸董等又復聘請精通化學醫生將市中各項藥丸隨時認真化騐并擬章繕摺呈請核准立案出示曉諭俾衆周知等情已由尊大令批准立案昨並將告示繕就發貼矣（厘） 
[派員調查私開烟燈]  
　　各鄉鎭烟館奉禁後道憲瑞觀察恐仍有私自開燈情事特飭虹鎭巡局委員濮子澄二尹會同引翔港圖董王介伯周啓崇傅同地保詳細查察如有陽奉陰違立予重辦（西） 
 
 

Page 19

 
 
[遞解竊賊留學生]  
　　日本留學生李鎔迭次竊洋奉諭欽派幹事員禹瀛押送來申一面電致滬道飭探將李獲送上海縣訊供收押在案刻滬道查得鎔李雖係浙江山陰原籍然其派赴日本至工藝學校留學爲四川官學堂所送之官費生因諭飭上海縣迅卽備文將李送至四川官學堂一面由觀察備文發交禺瀛　日銷差（車）　　　 
[拿獲賽會肇事之人]  
　　北新涇賽會辱官毆差案内之秦鑑生逃　　　　　　　　　 
至松江尙未拿獲本縣皂頭全順快頭薛貴捕頭徐文等前晚帶同夥役連夜開至松江卽在嶽廟中拿獲就近解入婁縣奉飭釘鐐收禁候備文交給全順帶回上海歸案訊辦（哲）　　 
[拆屋避路之磋議]  
　　職商谈鑫奎以住屋適當軌道前日具禀請爲改綫免予拆讓提右營叅署奉批謂據禀爲難各節係屬實情所請在新西門外改築軌道願認買路股免予拆讓之處是否可行仰候移請蘇路公司核奪再行轉飭遵行（哲）　　 
[大福丸拖滬修理]  
　　大福丸輪船在鎭江礁山失事各情迭詳前報茲悉該輪現已拖帶到滬泊於浦東大阪碼頭以待修理（車）　　 
[探捕獲賊]  
　　西門内九畝地青蓮菴僧象連前日被賊竊去衣服銀錶正欲携贜逃逸適被巡警總局偵探捕查見並獲人贓一併解至北區當由副巡官審訊屬實判戒責二日下鎖示三天發該菴示衆贓給失主領回（莊） 
[串通縱火案註銷]  
　　浙江路貽德里譚梅生家失愼牽及金良金家謂有串同張鶴亭朦領險銀情事由捕拘案押候復訊在案昨晨由公廨帮讞　子觀明府與英巴副領事復訊譚延博律師金延穆律師投案　　　　　　　　 
聲辨傳訊見証陳紀氏龔子香俞微卿孫立夫唐子新及堂倌阿金並用人星星同供當火起時譚梅生實在寄園烟間後來回家抱孩在弄口裁縫家内譚供初八日實在寄園吸烟不敢縱火衣箱共有二十隻並不謊供求察五十四號西探將譚之孫女前供逐一伸诉並稱譚金兩家所有生財各物堂上已經勘驗並無衣箱　跡　譚係過犯逐出租界之人請堂上懲儆博律師謂金係規矩人逐層駁詰請即將案註銷明府與巴君會商良久以譚係過犯五次責押有案判將金等串通縱火案註銷所有過犯應發押西牢三月滿期逐出租界金張訊無實據從寛開釋　　 
[焚斃六命]  
　　前晚四點餘鐘英租界浙江路恒吉里王寶興家失　　 
火焚斷樓梯王寶興與妻王俞氏及女王寶寶並同居之二男一女計共六命均不及下樓同遭焚斃並延及大有恒洋貨店萬和木器棧及張陳華等各姓住宅經救火會聞警到場已燬去樓房六幢里外錦祥泰帽鋪瞿順興鞋店亦遭水漬事後捕房飭探陳洪德往查起火情形禀復捕頭立傳地保將尸首六具一併翻出飭卽報請上海縣檢驗核奪（根）　　 
[追究讼棍]  
　　法租界興聖街同和協東洋店上春失愼經公堂判 
罰銀一二千兩店王王泰昌挺押不遵遺人至道轅上控嗣王經人保出案懸未結而楊祥記玻璃店主婦楊沈氏屢次遞禀催領卹銀且禀中有險銀交案公堂分肥書差舞弊包探得賄朦釋等語聶司馬閱禀大怒昨提楊沈氏詰訊繕禀之人氏稱係親戚某教讀所作現回無錫原籍求宥司馬判交保限七天將繕禀人交案否則限令逐件指出如不能指出實在証據須加等重究云（舟） 
[上海官事]  
　　三品京堂新簡日本欽使廣東駐防李家駒住泰安棧昨日命駕進城至各署謝步署寗紹台道張鴻順天津師範女學堂監督朱雲從昨均到道拜謁高昌廟巡局委員李錫年昨日飭丁到道禀請病假五天道憲瑞觀察札委松海防秦錫鎭至馬蹟山監哨昨日到道謝委守府杜鶴峰昨日到道禀知赴寗謁見江督請假五天（厘） 
訟案 
[會訊不交銻砂案]  
　　洋商陳子川具控湘裕公司不交銻砂案前日午後復由英廨　讞王大令西洋副領事沙君覆訊原告穆安素律師仍向要証李子善盤詰問朱道台是否曾到上海李答未悉又問爾與陳永林述及楊振驤賄爾三萬金囑令謊供有無其事李不承認穆云陳可到堂作証復問原供類皆含混究係何人唆使李置不答經穆再三辯駁始稱惟與工部局繙譯周良卿在福安居茶叙述此事問有律師繙譯徐某在場否答云無之被告高易帮辦瓊司律師與之爭辨良久李子善所延之博文律帥出爲辨護聲請交保中西官不准穆律師更謂外國文明公堂向無証人可請律師之例應請作爲觀審訊至此爲時已晚諭各退去仍候覆訊核奪（莊） 
[總工程局紀事]  
　　恆盛油蔴號控黃長發沙船主黃安福欠貨价銀一百九十两訊判黃交保出外先還卅元年還九十元以三年歸淸○湯義興布莊主湯　齋控永興和船局主丁世泉欠洋一千六十九元已將白玉樓一壼春等茶館股分作抵茲悉丁已避去卽將執事人蔡鎭國提案訊判押交丁復訊并判白玉樓執事馬挺生將丁所得两股餘利歸湯收取具結斥退○夏顧氏控曾同春烟館主曾大德欠房租洋十三元不還盤踞提訊判限二十日遷出○公茂泰昌久和萃和等煤炭行控法界同業生泰店司施阿林因店主施某欠債逃避求追孫明府以事　法界判自赴法公堂控追○張茂祥控倪金發代掮木料欠洋二百廿九元由南區解訊判將所造之屋歸張取租作抵限年歸淸○南區前解趙談氏邵嚴氏代蔡松林爲媒娶甬婦唐氏爲室先付身价三十八元向索尾欠口角拘訊一案昨日復訊判氏發堂限趙談氏邵嚴氏交還所得身价媒費候補提人証究（永） 
 [P公共公廨早堂案> 
　　鄉人倪阿連前向印度人借洋四十餘元延久不還經該印人控奉　員飭差於昨日將倪傅案倪供已還過洋廿六元尙欠十四元有保人顧洪生可証帮讞王明府疝之英畢繙繹判交保出外候禮拜五邀顧到案再訊○包車夫王孟春在香港路將老婦朱邵氏撞傷斃命一案昨由包探陳洪德將王解案王供寶係該老婦自已不合撞倒求恩明察明府以案關人命判送縣訊奪○朱保生曹阿根串竊金阿生家衣服首飾等物報捕解究判押候弔到各　再訊○世和洋行在楊樹浦失竊洋酒一案昨由包探　如海將竊酒之施金生及收贓之黃連生解訊施供竊酒五箱賣去四箱於瓜得買司計洋十二元餘洋未取求恩判一併押候禮拜六再訊○金瑞福帶同東洋人向何元通之妻何俞氏調戲爲何撞見反遭行兇毁物報捕將俞拿獲於昨解究捕頭禀稱東洋人已解奉日本總領事訊押五天特將俞瑞福解請訊辦判押十四天○王阿根前售淫畫爲包探陳洪德拿獲解訊供係　　　　　　　 
陳子英所繪奉判押候補提再訊在案昨解請訊陳供實係張姓送來囑賣　後改過求察判陳押二月王押一月○包車夫林阿金將汪亭芝撞傷一案昨解請究判押候禮拜五　奪○王陳氏控裕甫英騙取金飾一案昨日解究判押限一禮拜交贓○流氓姚金濤王洪昌徐召生等手携刀械在王家庫一帶攫取陳登陳阿大王憲章金余等衣物金表各件分贓逃逸經陳等報捕請緝在案昨由包探陳云忠將姚王徐等獲案同供求恩另有桃桃等人求拿併辦明府　該流氓等胆大已極判姚王各押四年徐押西牢三年期滿逐出租界（莊）　　　　　 
[法租界公堂案]  
　　徐阿掌借居楊方氏樓上前晚二下鐘紏合同類數人將氏女搶去氏卽報捕拘訊禀稱女婚今年廿歲已許向姓爲媳　晚被徐聲言搶親將女兒搶去請　 
 
 

Page 20

 
 
究徐供方氏之女由小的與阿勳爲媒許配楊竹卿有庚帖爲憑本月十二日當付過洋十元司馬以徐語多支離判押候補提竹卿阿勳到案澈究○胡同鰲扭控制剃頭匠袁小弟稱袁等數人來店購買香烟將櫃上銅元數千搶去袁稱昨晚至該店購烟見門口人多擁擠小的亦在旁觀聽該店悞會小的是同黨求宥旋有剃頭店主陳晉三投稱袁在店三年素來安分此次實被悞指司馬判令陳具結保釋○朱阿四竊火腿一只由王阿三銷贓判朱押七天王押三天（舟） 
[美租界捕房事]  
　　猶太妓女被人謀斃一案昨又由粤包探查獲情節可疑之李生福一名押候訊究○電燈公司失竊紫銅管十餘支函請捕房查緝○陳文招報失婢女潤霞一名口操粤音乞代查緝○公平路某西人將出店沈阿毛推跌致破頭顱由沈報由捕房飭送同仁醫院求治並投該管領事署控告○六十九號西探前晚查得靶子路三百四十六號胡培坤烟館深夜開燈違章禀請公廨出單傅訊（西）　　　 
來函 
[貴中權爲知恥同人三述意見書]  
　　吾杭不幸釀此異案同人懼教育之將亡而人禽之無别也於是倡立知　　　　　　　　 
恥社以維持學界扶植人倫鄙人復以三事獻諸同　　（與孫某有私隙　　　　　　　　　　 
者無庸與議一也保全學堂洗除污垢二也調查宣誓必任虚誣反坐之　　　　　　　　　　　 
責三也）同人僉以爲然尊法律崇秩序日以滌恥雪誣爲任務使袒護　　　　　　　　　　　 
者無所施其会倆頑固者不得藉此傾排此其用心豈不足以質神明而　　　　　　　　　　 
告天下哉事隔數日証據愈確罪狀愈彰而爲孫某辯護者亦愈力當道　　　　　　　　　　　 
兩解散之宣明歸地方裁判嚴提澈究讞垂　矣不謂孫某遁要案懸袁　　　　　　 
毓麟等十三人徧致公函具列各報於同人詆毁羅織無所不至同人不　　　　　　　　　　 
敢畏避僉擬投案待罪以饜十二人之心乃初二日接得某君親筆書辨　　　　　　　　　　 
明該函並未與聞初五日復由袁毓麟等十二人聲明該函有傳聞失實處應即一律取消備列原名刋登杭州白話報前後異詞吾同人疑惑滋甚竊謂與聞不與聞失實不失實此其中又有一大問題焉當趙孫案發集議明倫神州日報得杭州訪事電因事涉離奇復電詰白話報館該報　　　　　　　　　　 
卽以仇誣孫黨禍亟二語電復夫報館主持淸議諸人身司教育乃竟如一鼻孔出氣欲得吾輩而甘心串合揑誣毌亦太不自重歟　夫白話報　　　　　　　　　　 
者孫某與十二人之機關報也某君者又十二人之一也謂某君實與聞　　　　　　　　 
耶親筆之書何爲而在吾側也謂某君未與聞耶則告白明明不言僞造　　　　　　　 
不言揑名而第囫圇其詞曰有傅聞失實處也且所謂失實者指一二事　　　　　　　　 
而言耶抑指通體而言耶玩其詞氣必不自認通體失實也旣不認通體失實矣則不得一律取消旣一律取消矣則必非僅僅一二事失實矛盾之情索解不得不知諸人又何以處夫證據也公函不云乎收集證據不少收集非傳聞也則所謂證據者果實也否也此又告白所未提及者也吾同人曩者嘗疑公函爲僞造矣揑名矣今則以十二人具名徧發復以十二人具名取消是非他人僞造可知非數人揑名又可知卽此可直决爲十二人公同商榷者也顧今日以有失實處登告安知明日不以某事某事不失實重登今日以一律取消聲明安知異日不又以取消一節某等某等槪未與聞續告牛鬼蛇神變幻不測幸而計售則同人負仇黨之　　　　　　　　　 
名坐賄買之實覆身司敗爲天下笑十二人躊躇滿志復何待言不幸而計不售則諸人位尊多金又明知憲典所不到無庸反坐無須檢舉天下事之巧便孰有　於此者哉同人不佞與其重負罪戾承諸人無謂之解釋毌寗洗頸待命從諸君子後以一質虚實焉代布腹心伏希鑒擇　　 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
