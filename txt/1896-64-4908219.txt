# 1896 - 64 - 4908219

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[論俄人索日本償費事]  
　　俄羅斯各兵艦游弋日本高麗海面前已屢見報章二十二日申報又登日本某西字報云俄政府有索償兵費三百兆之說日本國會中衆代議士咸責政府不善辦理議論激切欲一戰以振國威政府諸臣自知力有不逮持重不言兵外間傳聞已允償兵費若干有客閱之問於執筆人曰俄人何爲而向日本索償兵費哉夫俄之以兵艦游弋者出於俄人之意原非日本召之則兵士所需與日本如風馬牛之不相及何爲而竟索償於日本哉執筆人正告之曰俄人奚爲而不可索償攷俄之與日壤地相望非遠隔數萬里也其注意於高麗兩國具有同心非如越人視秦人之肥瘠也俄旣强日必餒日苟盛俄亦不免有掣肘之虞今者日人旣大勝中朝得金得地俄人雖不便助中朝以拒日而其心未嘗不介介然雖烟臺換約之時俄旣與德法聨盟代中朝索取遼東半島而日人於高麗政治名雖不復與聞隂實挾持其間聳令改易制度俄人見機會將至自必興師動衆伺隙而行雖大海汪洋中尙未以兵戎相見而陸軍之屯琿春者七八萬戰艦之泊日高各處者數十艘煤火餱糧所費不少苟不取償於日本而將向誰取償耶然則日本何爲而竟允償若干曰日本豈俄之敵哉日本雖二十七八年來事事倣行西法其軍皆精於訓練不以烏合之儔然疆宇不恢財用未裕海中軍艦祗三十餘艘其中大半已閱二十餘年船質朽壞但足供練兵之用不能從事於槍林砲雨之中卽去年新得丁革員所獻若干艘仍未足壯海軍之色而俄則大國也亦强國也疆域之廣數十倍於日本甲兵之衆亦數十倍於日本其陸軍中大小員弁多至三萬餘員合步兵馬兵砲兵工兵計之約近百萬師船則駐守波羅的海芬蘭灣黎戛灣二處者鐵艦二十六艘木質兵輪船六十九艘分泊各港口備載兵之用者二十九艘此外各種戰船尙不計其數卽裏海所泊亦未暇僂指數之以之與日本抗衡其勢幾如卵石古人云甲車四百乘雖以無道行之亦可畏矧俄人之雄强如此而謂日人有不見而生畏甘心償欵以行成者乎曰若是則衆代議士之議論激切不將徒托空言耶白日本人心毎好動而不好靜其人大抵慕古俠士之行事謀慮則不足剛勁則有餘彼蓋有見夫去歲中日交爭中國有敗而無勝竊料俄人亦血肉之體未必能紥硬寨打死仗相見於戈矛砲火之中是以積不能平咸欲投袂而起殊不知俄艦旣如此之衆而其陸軍中有名可殺克兵隊者著名兇悍所向無前日人當之恐易挫衂是以政府中老成持重謀出萬全寍受衆代議士之責言不肯輕易出於一戰也曰然則俄日之爭久後將如何了局曰久後終難逆料惟就目前而論則决不至於啓兵端俄人豈眞欲夷日本之郡縣而有之哉惟見亞細亞洲中日本旣恣意逞强俄人必有所未便向者日本卽有堅船勁旅祗以國用不足尙未能雄視東方故俄人姑爲之隠忍耳今旣得中國所償二萬萬庫平銀益以遼東三千萬强而兼冨勢必益增爭勝之心是以俄人欲稍挫其鋒不使之出人頭地但得日本俯心低首俄人復有何求日本不少謀定後動之人所允償欵若干此說未必盡子虚烏有而爭端之泯竊以爲不難預期也吾子以爲然否客聞此語不復有言執筆人乃略加詮次而弁諸報首 
[繕修督署]  
　　金陵采訪友人云總督衙門自髮逆亂後始行遷移城北舊係僞王宫基址傑搆大成因就其地稍稍掃除更張之以故牆垣完固屋宇堂皇迄今未甚損壞毎届制軍將次入署例由地方官辦差修緝刻下峴帥駐節行轅當由元寗兩邑尊飭門丁糾工繕修不時親臨閱視正宅堂室併花園内樓臺亭閣整理一新邑中乘間往遊者不絶於道督工者並不之禁 
[獲匪類志]  
　　姑蘇采訪友云飛划營管帶胡都戎於本月中旬某日在吳江縣屬黎里地方拿獲匪徒王金魁翌日解赴省垣趙展如中丞飭發元和縣訊究葉大令提訊之下王卽將生平惡蹟一一供認不諱且稱其師卽去臘經都戎獲案之著名巨梟周瞎子因卽加上鐐銬收禁獄中想須照例懲辦出都戎旋又在同里鎭拘獲鹽梟吳某隨身有號衣一件圓補上書明撫標正前營親兵王家才詰訊之下供稱小人並不爲匪現當正前營管帶之吳都閫廣升係小人從兇都戎卽飭勇持名片至正前營詢問一面帶吳回省二十二日都閫親至都戎處拜謁并請將吳保釋都戎留其號衣將吳交都閫帶回管束○去臘二十六日之夜距吳江縣治數里之鬥華浜某姓家突有盜匪多入破扉而入肆行刦掠傾筐倒篋搜索一空事後查檢所失約共值洋銀六七十圓事主以所失無多並未報案當行刦時有太湖正前營砲船數艘停泊是處營官許游戎聞信卽向飛划營調領哨湯某偕往緝捕旋於江浙交界處緝獲盜匪三名解至省城禀知趙大中丞中丞飭發震澤縣訊究游戎奉令之下於十九日解至震澤聞劉大令以三匪堅不供認飭差傳諭事主補詞呈候申詳省憲核奪 
[開印例誌]  
　　杭州訪事友云新正十九日爲開印之期所有一應官署均於十八日將應用各件預爲齊備各衙門俱懸燈結彩煥然一新文自藩憲武自恊鎭以下俱於五鼓齊集撫轅伺候時交辰初隂陽生呈報吉時已届廖中丞朝服出堂恭詣香案前望闕謝恩畢隨換公服拜印升座後監印官將巡撫關防鹽政印信啓對候和隨有書吏呈上紅箋上書開印大吉四字照例蓋用畢文武僚屬分班上前行禮書吏亦排齊叩賀階下營兵站立然砲申敬中丞退堂各官始各回本署開印 
[失愼餘聞]  
　　邗上訪事友函云揚城東關街二郎廟巷口某某食店本月十六失愼隨經登紀兹聞被災之茶食店與多子街某茶食店東係屬同鄉上年此君念甲貧苦無聊令在是處賃屋數椽開設分號藉以餬口所有各貨均由老店批給去歲生涯極好甲因思兩邊搬運究不若自製爲佳遂添購各項器具並招雇工人數名其意無非欲由此擴充可沾厚利不料今正啓門未久祝融君貿然惠臨據稱當火熾時甲惶急無措屢欲跳火以殉均經人挽救得免刻下如醉如痴憂忿塡膺仍欲自尋短見吁良可憫已至被焚房屋係烟店全行租下轉租與甲者現業主向烟店索房於灰燼之餘烟店則以屋理論於痴迷之甲正不知作何了結恐不免有一番唇舌矣至間壁肉店當時情急係用撓鈎拉 
 
 

Page 2

 
 
倒並非延燒不日卽可起造重復舊觀云 
[寍國試期]  
　　蕪湖采訪友人云本届科試之年安徽學政李筱崖宗師行文寍國府定期正月二十七日由姑孰節轅按臨試士是以旌涇太宣寗南廣建各屬生童已擔簦負笈而來齊集郡垣以逞奪標妙手矣 
[東瀛風訊]  
　　上月十八號釜山電云朝鮮國王派李載純往賀俄帝加冕禮○廿二號釜山又信述及軍部大臣李允用與李範晉互相爭權彼此陷擠現在各道亂民蜂起新政府不能設法鎭撫且部内各大員亦皆猜疑傾軋殊與無政府同心同力者一危局也○韓政府擬設清俄德三國國語學校其俄語則以月俸百五十元雇俄人教授云○新軍部大臣李允用廿一號進俄公使館謁國王不知所奏何事俄人謂李曰足下來往頻繁面謁國王度數甚多有何許多要事今後請見必先通知本侌出入不得自由李允用返答一二不遜之言俄人卽揮拳作當頭棒喝故日來各大臣進謁一概由俄人啓奏通知矣○廿四號東京來電云二十三號朝鮮忠州亂民五百名許來襲駐紥恩濮地方之日本守備兵日兵二七人與之苦戰擊退之晉州亂民千餘勢頗猖獗見斷髮者卽斬安東亂民則帶軍器者多○朝鮮國王此次潛往俄公使館因聞黨人串同朝内大員密謀不軌之事而起現雖將逆黨處以極刑尙存畏懼之心未敢回宫故王及太子仍住俄公使館内公使因敦交誼加意保護内外警戒毫不略蔬門前往來行人有步兵駐紥須通知放行至欲入内者晚不易輕進○前度支大臣魚允中隨僕二人在龍仁地方客寓内被亂民所執郡守赶來力爲解勸亂民如風過耳卽將主僕三人子以利刃聞此亂民旣殺魚氏有將入京城之謡○内閣各部前雇日人補用各顧問佐官事變後新政府大改章程以後日人不得干預政務云若是則若輩當退斥不用矣○朝鮮新任内閣總理大臣金炳始入京至俄公使館叅謁國王後一再辭官雖奉國王面諭諄諄金仍决計辭去大約繼其後者朴定陽 
[珠海文瀾]  
　　羊城訪事人云省中各書院刻經大憲聘定名下士專司講席聞廣雅書院係延廖澤郡太史廷相應元書院係迁何蓉裳侍御滎階越華書院係延葉蘭臺部郎衍蘭粤秀書院係延潘仲瑜太史寶琳羊城書院係延易蘭池主政學清端溪書院係延林颺伯主政國賡照例月杪開院甄别似此菁莪造士樸棫呈材嶺表文風更可蒸蒸日上矣○臘尾春頭海賊横行水面水靖商賈之航海者往往受其刼掠苦累難堪督憲譚文帥訪聞之下深滋不悅以爲各處海面皆設有巡船如果認顚巡防盜賊何至如此猖獗遂遴委幹員分投查察如有巡船勇弁怠惰偷安巡緝不力者著卽禀覆以便從嚴叅辦决不寛貸云云○鼓鑄錢銀局並機器槍砲各廠均定於十五日開工照常製造兹聞督憲譚文帥以各局費用過於浩繁現當時事艱難籌欵孔亟遂飭下局中委員體察情形大加裁節未知何如究竟用其人必使其衣食無虞缺乏方可責其實心任事中國各局務一切薪水本不甚優今猶須加裁節試問諸公能枵腹以從公乎抑别有不枵其腹之善策乎 
[十洲春語]  
　　寗波采訪友人云正月某日之夜有盜擁入南鄉搬火橋蔡姓家刼去金銀衣物約值四千餘金次日事主開單投報鄞縣適楊大令病尙未痊因禀請程太守委員往勘飭捕緝拿刻聞捕役在上海緝獲四人爲前者行刦馮蔡二姓之要犯然尙未押解來寗也○本月十五日俗傳平橋廟宋丞相吳公誕辰程太守循曩例飭鄞縣備辦牲牢酒醴親往祭奠○月湖書院供奉前任寗波府張太守等栗主本月十六日程太守飭鄞縣備辦牲牢酒醴親往祭奠并招梨園子弟演戲一日○去年仁安公所購地絲巷毓嘉廟旁大興土木添建廣厦十餘楹現已落成中廳供文武二帝偶像寗紹台道吳觀察擇吉正月二十日親蒞拈香輿馬喧闐十分熱鬧○學憲按臨在卽鄞縣已飭工房將校士館内外粉刷黝堊煥然一新復就西門外郵亭高搭彩棚以備供張○嘉和糖行規模初創尙未租定棧房所有白糖六百餘包暫存同福和樓上某日樓板坍下壓斃同福和管棧人陳某之子家屬聞訃喧嚷不休旋經人以好言勸慰願供備棺衾厚殮延僧超度然家屬仍未肯休也 
[沙市官塲]  
　　荆州將軍祥軍憲初八日出城答沙市各官曁各局員賀新之禮一時戈矛雪映騶騎雲從幾塞滿街頭焉○張雲生邑尊本係麻城縣實缺自去歲八月調攝江陵篆此次大計得膺卓異妆十夜半啓程赴鄂叩省憲年禧並謝保薦據署中人傳言有調署江夏縣之信張公恐材力不逮欲面求省憲重履麻城本任焉○署東湖縣魏明府宏先日前自宜昌赴荆州恭賀道憲年禧初十日遂由沙市附快利輪船下省聞明府有告退之意云 
[花潭春影]  
　　江西采訪友人云新歲以來燈市頗盛其中如龍燈獅燈馬燈花燈彩船燈日月燈鸞鳳燈牌燈匾燈鑼鼓喧闐游行街市昇平景象到處皆然有所謂諸葛燈者毎藉風筝扶摇直上憑陵霄漢幾如權貴之得奥援登時俯視塵凡當其得意乘風光明照耀一至風吹線斷墜落泥途皮骨皆消幾無餘燄亦有延燒舍宇釀禍生靈者元宵前放此燈者甚多毎夕必有數起某夜見一燈飛落府經歴署幾兆焚如次日署新建縣嚴仲籛明府卽出示嚴禁○舊臘新正銀價日賤至元宵前後銀愈賤錢愈貴計紋銀一兩僅兌錢一千二百五十文毎圓鷹銀八百八十八文且錢中攙雜薄皮沙板復虧去腰底四五文而鷹銀挑剔太甚有汪小鏨卽目之爲爛板更少兌錢四十文甚或信口妄稱或云土板或云油板居奇抑勒花樣多端以致百物倍昻如魴魚毎斤售至錢八十文鯉魚六十四文餘物稱是平民日益艱難不堪言狀聞彼澡人云俟二月茶客入市以銀易錢彼時錢價當愈貴嗚呼銅臭薰天聲價萬倍安得有大力者整頓阿堵物使不得壟斷貧人也耶○吉安本産煤之區較袁饒二州不相上下去冬有人擬定章程禀准開辦煤礦如果認顚辦理核實開銷當有大利可圖不但救民窮卽亦可開風氣也不禁跂子望之○江省各屬文武員弁來省賀年者又有廣信府王太守之藩署廬陵縣徐明府允升信豐縣陶明府繼曾浮染縣任明府王琛永寗縣鄭明府恭印霞江緝私卡員楊明府煥臨江府額太守勤經額樂平縣吳明府錫純玉山縣孟明府慶雲南安府文太守炳南康縣孔明府昭珍萬年縣姜明府本立德興縣陳明府祥燕貴谿縣楊明府焜吳城上卡李明府澂市汊卡余明府銑高門卡孫明府嵩年三曲灘卡張明府慶霖左蠡卡王明府作渤安定營詹副戎鴻寶安仁縣左明府秉鈞吳城分局孫太守傳檙許灣卡鄭明府德凝建昌遊擊劉遊戎雙保○江省爲魚米之鄉價值向賤乃上年米貴而魚亦貴臘底鯉魚毎斤需錢七八十文新正亦需六十餘文豈其食魚必河之鯉耶○自舊冬迄新正各局各營員弁晝夜梭巡不遺餘力故城廂内外皆尙安靜○江省娼寮有爲堂子臺子門子者名目甚多不可僂指正初數日客有尋芳訪艶者謂之做財神龜子殷勤欵客香花邊爆謂之接財神肆筵設席鼓瑟吹笙并有令人顚个銷魂之處纒頭之費多或數十百千少亦不下十餘千較之平日花費更大入其彀中者但顧年頭之熱閙不顧年尾之躊躇殊可慨已 
[潯上官塲紀事]  
　　九江采訪友人云關道誠果泉觀察札委軍火局委員何芙卿叅軍管解餉銀若干兩赴藩司交兌於去冬嘉平月二十八日起程先期飭營縣派兵役護送○吉安府許清臣太守札委蠶桑委員李瑞廷少尉載銀赴江採辦桑秧三萬株爲地方興利少尉差竣後於本月十四日返潯十六日改裝民船解纜赴郡 
[蕪水春痕]  
　　蕪湖采訪友人云關道袁爽秋觀察前往金陵賀歲初七日乘江永輪船返旆復赴皖垣賀撫藩臬三憲年禧旋聞張香帥將道出此問特於十二日附某輪船遄返將地方名勝逐加點綴以備棨戟遥臨○去年各業咸獲厚利開歲以來富有多金者爭思角勝闤闠之中無如市肆如林鮮有空閒鋪面於是爭相謀挖賃值陡爲之昻元宵前新添潘志美恊新等綢縀土莊五六家未經租得市廛暫寓各店後進 
 
 

Page 3

 
 
○江口花園公館爲李伯行公子别墅公子所置市房甚夥刻已向房客加索租值二成搢紳業主多有援以爲例者毎藉故與房客爭論收屋另租房價居奇一至於此眞數十年來所罕有者也○去年錢市大荒民不堪命歲杪袁觀察請得鄂局新鑄小銀圓七萬枚灌漑闈市泉源遂爲之漸平新歲以來錢價更逐漸貶抑初十以前紋銀一兩兌錢一千三百四十文本洋一千一百八十文鷹洋九百四十文然兌時須明低四五十文雖有小銀錢七萬圓挹注其間僅如一滴楊枝不足灑遍大千世界且貿易塲中鄂局小銀錢依然罕見所用者皆由粤東香港運來究不知新到之鄂銀被錢業中散至何處也○蟻媒水販往往安排香餌引誘疾獃兒女囤販居奇顷於霧豹雲龍莫可窺測二街江姓有一侍婢破瓜年紀貎醜若藥又正月初旬被若輩誘至附近某烟寮藏諸密室旋將携至他處賣入倡家適爲主人家訪知急來查緝至則拐匪已鼓翹飛去無可追尋痴鴉頭改作男裝大袖寛袍頭戴風帽昻然而出顷不辨烏之雌雄設使偶一稽遲則將发伍子胥之槖載出昭關日後必難尋消問息矣另匪眞狡矣哉 
[白下官塲紀事]  
　　金陵采訪友人云正月十九日爲開印吉期劉峴帥公服而出就香案前三跪九叩首然後升堂開印幕僚書吏以次恭叩崇階旁及司道府縣丞尉各官亦均於是日舉行典禮○本月十九日督轅牌示徐州道沈守謙撤任留省察看遺缺查有候補道阮祖棠堪以署理○江蘇候補道曾仰階觀察廣照隨辦東征軍務現以事竣回省劉峴帥卽委辦江南籌防局聞觀察赴督署叩謝禀知任事日期○十八日藩轅牌示鹽城縣劉崇照因病請假查有候補同知黄家玲堪以代理○宿遷營遊擊李遊戎東武經留峴帥札飭赴任遊戎隨詣轅禀謝辭行○江西候補道惲觀察祖翼刻下奉上憲調鄂差委因於旬日内禀銷支應籌餉轉運等局事宜擬卽遄赴湖北○陳鎭軍鳳樓前經劉峴帥檄赴山海關聽候差遣現事竣回金陵峴帥委署徐州鎭總兵○分省道黄公席觀察遵憲前充新加坡總領事張香帥移節兩江之初卽奏調赴兩江差遣現在奉北洋大臣王夔帥奏調赴直差委奉旨飭遵觀察接札後旋卽附輪北上尙未登程兹又奉香帥奏留辦理兩湖江西浙江等省教案又調赴湖北差委觀察因於十八日趨詣督轅將詳細情形禀知劉峴帥峴帥允之聞刻下正在檢點行囊遵飭施行想不出浹旬卽可遄征鄂渚矣○上年峴帥奉旨東征啓節之日曾奏帶何軍門潘軍門隨營差遣兼統勁旅兹已隨節南旋峴帥於接印後卽於本月十九日轅門牌示南贑鎭何明亮淮揚鎭潘萬才二員隨同辦理東征營務處現已事竣回省應卽飭回本任又牌示督標中軍副將王幼山前署壽春鎭篆務現已交卸來省應卽飭回本任 
[滇撫蒞申] 　　 
　　新任雲南巡撫黄大中丞槐森由天津乘富順輪船南下昨日二點二刻時抵埠命駕至全安棧暫駐本城各當道前往迎謁如儀 
[祀事孔明]  
　　昨日清晨江蘇督糧道陸春江儲憲蘇松太道黄幼農觀察提右營叅將廖楚材叅戎海運局總辦譚少柳太守會辦高明府彦仲浙江海運局總辦莊太守人寶會辦舒明府體元松海防同知劉乙笙司馬上海縣黄愛棠大令縣丞吕蘭階二尹水利廳孫立坪少尹赴龍王廟致祭海神並赴天后宫火神廟風神廟邑廟拈香行禮衣冠濟楚穆穆皇皇亦盛典也 
[招考學生]  
　　天津洋務學堂規模已具前任津海關道盛杏蓀觀察特登告白於本報之後欲在滬上招考學生大略十五歲以内幼童有曾讀四書五經者卽可報名應考及試可派入二等學堂遞升至頭等學堂然後咨明總理衙門候派差使此亦宦途之捷徑洋務之初階也 
[彈壓兌糧]  
　　松海防同知劉乙笙司馬以刻下海運登塲江干斛兌糧米人多擁擠恐肇事端特飭二十三七鋪巡防局員督率勇中多人分投彈壓 
[滬城火警]  
　　昨日天未黎明時本城西門内迤北城下二十二鋪盛仁德板箱作失愼一時烟霧騰空燎勝勢盛地甲分赴各善堂報警少焉果育堂沈香閣二洋龍如飛而至噴射移時火遂漸衰旋卽告熄計焚去樓面二間堂屋一間查起火之由緣盛姓有一女年已及笄自幼許字某甲刻因甲無力迎娶糾人作搶親之舉事後盛前兼盡釋於前晚設筵欵東牀坦腹人庖人遺火積薪中致成此厄云 
[墜馬記]  
　　昨日午後寓滬西人相約爲賽馬之戲追風逐電各逞其能時適天氣晴和觀者如堵比三下鐘許更列隊跳浜甲乙二人從馬背墜地致受重傷恐難免有性命之憂也 
[重考代書]  
　　上海縣黄大令以本署代書從公年久恐有頂替之弊特於今日傳令進署命題復考以定去留並欲於本月二十八日點騐差役 
[疎枷收禁]  
　　前有韓長春者投保甲總巡局控謝全亭錢福壽白日行兇攫去洋銀一案曹荃生明府訊供之下判令枷號示衆並將所攫洋銀如數追繳給韓具領兹者枷期已滿地保禀請疎枷明府飭改發改過所永遠覊收 
[倫常乖舛]  
　　錢文福在本城老北門内開設錢順興棺木鋪一切事務由母主持文福年逾弱冠不務正業專事遊蕩夙與陳市安橋某氏女有私兩情繾綣無殊比翼鴛鴦誓海盟山早矢白頭之約顧幼時已文定浦東趙姓女爲室去年十一月其母錢陸氏爲之擇吉完姻合巹後文福仍心戀野鶩日往有情人處流連不返其母加以管教則答之曰爾自不能管焉能管及我耶蓋母亦有隠情被伊所見也牀頭人見所天行爲如此泣訴母家其父趙某聞知以女所適非人怒從心起昨日將文福扭送縣署禀請黄大令究懲大令諭令看管候訊 
[案尙未結]  
　　法商立興洋行向恒興瑞購買皮貨涉訟法公堂迭經讞員鄭大令會同祁繙譯研訊六欠並著呈騐關單已詳前報昨日禮拜六午後二點鐘時大令復偕祁君升座立興延律師慕爾弄恒興瑞延裕昌洋東喇馬司及各西人陪審恒興瑞行主艾瑞庭偕執事人馬少園貨客馬廷邦投案呈遞關單聲稱一百零七件共重若干載明單上喇馬司呈西字單向祁君伸訴慕律師操西語舉喇馬司辯論移時祁君與大令會商之下喇馬司請將兩造呈騐之單核對見其中有不符處大令謂馬號以前曾否報過有無憑據馬稱由蕪湖來者三張由鎭江來者一張均被立興取去大令與祁君會商再四飭兩造各退著於下禮拜六午後三點鐘時覆戾定奪又謂艾馬曰魚麟洋行在英廨另案控告來文移提爾等可另覓保人以便傳案 
[英廨早堂]  
　　水包探唐寶榮禀稱　有駁船戸婦人蕭王氏裝載火油二百箱火柴二百箱在浦江中停泊過夜違章是以拘送請究質之蕭王氏供爲駁船戸載火油等物本欲卽行往南無奈潮水不順不能向南故暫停泊實出無可如何求鑒核别駕據情商之單繙譯判將王氏罰洋七元以儆○包探施奎江禀稱日前耶松船廠失竊零星物件由小的在廠中爲小工之徐金生沈阿寶二人家中查出並知尙有銅器售賣與吳仁林爲此一併送究耶松洋人投案請辦質之徐金生供虹口人向在耶松廠當小工後因無力在家耕種度日此次該廠失物實係沈阿寶所竊與小的並無干涉並被施包探毆打勒令認竊叩求大老爺恩鑒旋經范包探稱此人前曾犯竊辦過沈阿寶認竊不諱吳仁林供不敢收贓去年八月間曾因收贓蒙大老爺判罰之後實在格外小心此次實被沈阿寶誣指施包探誤信况無贓吊出施探又稱前次係收他賊之贓與此案無涉别駕遂判將徐金生沈阿寶各責一百板枷號一禮拜示衆收贓之吳仁林著仍罰洋三十元○洋人爹威士有洋犬一頭繫在門外忽有 
 
 

Page 4

 
 
王榮發意圖竊取當　侍者陳阿榮所見扭交三百零一號巡街華捕昨晨解案陳阿榮投案申訴前情質之王榮發供見犬甚好愛而多看一刻卽被指爲圖竊求鑒别駕判將王管押在天○一百零八號華捕禀稱賭徒王阿狗吳阿二屢次犯賭曾經懲辦昨又在五福弄聚賭主小的拘獲送究王阿狗供在彼閒玩致被悞拘小的實未犯賭求鑒吳阿二供犯賭不合如今只乞恩施别駕得供判令各枷一禮拜○該捕又解騎馬在途飛駛之王雪記到案請判王供並未飛駛求鑒别駕判罰洋三元充醫費○昨有張祖金吳查卿陸桂金朱心蘭等四人到李竹明所開之小烟館内吃烟因擁擠以致爭閙後經二百六十三號華捕一併拘解來案李竹明投案申訴質之張祖金等同供不敢吵閙求恩别駕判將　等四人各押三天○二百九十五號華捕禀稱昨有楊坤林張洪生二人在途互毆故送請訊究楊坤林供在茶館爲值堂因張等多人來館賭博當時失去水烟袋一支故向詢問卽被毆打致頭面受有傷痕張洪生供因被誣竊物故與爭閙小的實被毆傷楊之　面實是擦傷皮膚求鑒别駕判將張洪生管押一天 
[美界捕房事]  
　　虹口爕昌自來火廠之前第二百十七號門牌寗波人某姓家一女郎年已及笄昨日午前在屋内糊銀錠突有素不相識之甲乙二流氓昻然闖入滿口爛言不堪入耳女正言斥責若輩尤任情調笑女乃極聲呼喊鄰居聞聲立爲糾衆驅逐甲等始悄然遁去事後衆令女據情奔告捕房捕頭立遣民探施奎江將甲乙查拿到案禁押旋因某姓不欲多事投案求銷捕頭頷之釋二流氓○積竊黄杏村昨晨在百老匯路圖竊經包探竇如海查獲拘至捕房捕頭令押候飭探查明送廨訊究○百老匯路靜安街第二號洋房某西人昨晨遣侍者某甲往裏虹口小探塲購買德禽二只出英洋一枚賣主將洋倩人估看却係銅質向甲調換甲謂其掉包互相爭論繼復用武旋經旁人勸令扭人捕房請捕頭判斷旣至捕房捕頭詢悉原由以共供詞各執碍難懸揣卽派包探倪順泉稽查亦無端倪揮令出外自行料理○前晚西人某甲在某酒肆沽飲而回至百老匯路已酩酊大醉復至某店鋪門首吵擾不休經十號三道英捕拿送捕房禁押至昨晨開釋 
[鳳雛濟美]  
　　昨日本館恊振所得士君毓珊來信云貴館諸君子樂善不倦籌振彌切毓珊爲小兒盤生求病速愈敬助賑捐洋銀三十圓交敝處鴻源信局寄呈貴處至乞騐收隨掣收條交原局寄祥和南貨棧轉交可也履端伊始卽發善心瑞氣彌綸定卜鳳雛濟美焚書此以表謝忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示期甄别]  
　　揚州安定梅花兩書院毎届新正由運憲示期甄别以定去取本届江都轉已擇定日期除行知監院外並出示　　示中大旨云揚城安梅書院自詳准督憲復設後例於新正甄别一次兹本司擇於正月二十四日甄别除分别行知外合亟出示　　爲此　仰在院肄業之舉貢生監届期衣冠至院聽候點名給卷照羣扃試其外府州縣均准投考惟投考時須自備課卷聽候一體考試云云按該兩院毎逢甄别之期人數極盛多有不遠數十百里而來者蓋緣膏火優奬均較他處爲豐我輩窮措大毎課苟能於超等或特等内取列一二本數口之家卽可敷衍故投考人數如是濟濟然卽此亦可見都轉之培植人才有加無已也 
[法界公堂瑣案]  
　　朱包氏初嫁談姓結褵之後卽賦驚孤旋再醮於朱姓與翁姑不睦附船來滬傭於倡院私議某伶賃居鄭家本橋南首事爲翁姑偵知投訴捕房捕頭令將氏拘押昨日解請鄭大令訊判其姑宋滕氏投案伸訴情由朱包氏供稱小婦人初嫁談姓丈夫於二十二歲時逝世終鮮兄弟門祚凋零不得已再醮朱姓時被翁姑凌虐是以來滬傭工另租小房以便食宿所有物件均係借自他人今被翁姑盡數取去叩請追選朱滕氏訴稱小婦人家住蘇州鄉間丈夫在滬教讀小婦人知媳婦有外遇因之來滬尋訪大令謂爾將媳婦物件取往何處答稱小皮箱一曰由房東交出不知其中所藏何物包探將小皮箱呈案禀稱箱鎖未開而内儲金飾已不翼而飛刻下鎖匙已另行配就存在捕房朱滕氏稱小婦人並未開過媳婦有一兠套本不在箱不知何時納入大令著將姑媳二人一併押候覆訊○包探禀稱復昌版報關行　仲三代泰昌行報關將關單塗改經泰昌行中人騐明控訴捕房捕頭令往拘提不料有葛世木者無端霸且因將萬具倪一併　　壽訊原　　蘭芬投案訴稱在小東門外泰昌行爲夥某日倩倪代爲報關倪將關單刮去字跡加塡銀數今特呈請騐究倪供稱小的在復昌順爲夥報關之事另由葉阿壽經手葉住英租界四馬路大令笑謂爾與葉無非通同作弊而已又謂萬曰爾事不干已何得行兇萬供稱小的在生和東洋並寫夥與復昌順同一屋内包探提倪時小的並未出言大令問倪曰爾行内有若干人倪供稱小的係執事人周子佩爲司帳人另有學徒一人劉稱向倩伊突報關賺用二分此次將關單塗改至三倍之多大令著將倪萬押候補提人証覆訊○包探禀稱夏昌林邀衆到浦東瑞記火粙棧爭奪扛捧頭目將陳福順連戳三不現在仁濟醫館療治夏與向在老義和棧之李姓同在中洽盛開燈吸烟鍾錫林亦在經英包探拘押捕房今特移解請訊鍾　稱小的向當小工英包探沈金隆投案禀請帶回歸案辦理大令著將夏鐘二人還押待英探持票來提 
[宏濟時艱]  
　　山東災情未淡湖南急電又來醴陵等十二州縣去年自秋徂冬僅雨二次秋無顆粒羅掘早空　華遍野朝不保暮蒙示康莊交來溧陽退思齋主人俯憐災黎孔亟慨助洋四百元同源亨綢莊交來蘇州吳縣無名氏爲産後母子平安助賑完愿洋五百元程樂安　洋一百元量力子壽記求病體復原洋五十元王恒豐號交來四川廿二位善士集助規銀五十八兩八錢九分又三位洋六元青浦縣署鏡研齋主人助洋二十元捨救命之錢施當其厄同深感戴敬爇心香矣[  上海六馬路仁濟善堂籌賑公所施善昌等謹誌]  
 
 
 

Page 10

 
 
   
 
