# 1911 - 307 - 4913922

 

Page 1

 
 
   
 
 

Page 2

 
 
評論 
[革命金言（無名）]  
　　革命者。以平和爲目的者也。革命者。一時總有紛亂之現象者也。 
　　革命者。人人當以逹到平和爲心。而不當但責他人之紛亂也。 
　　革命者。當一切排去。平時之小嫌小怨。小利害。而專心於七命也。 
　　革命者。當人人貢其已之所能。已之所有。已之所知。以增革命之力。不當阻人之能。分人之有。疑人之知。以自便所圖也。 
　　革命者。當於革命之外。迸去七情。勿因人之喜怒哀樂。而稍變其革命之心也。 
　　贊助革命者。第一勿妄與革命事。妄上條陳。妄施批評。妄多訪問。妄自着急。如此實爲不但無益於革命之人且使費其時刻。亂其心思。勞其精神大有所害也。 
　　贊助革命者。宜擇確有益於革命者。貢之獻之。有力者獻身。有財者獻財。有藝者獻藝。以聽革命者之驅策。 
　　不贊助革命亦不反對革命者。不必多言。不可多動。只計一身一家之安妥。嚴以自衞。勿使地方上。别生枝節。亦於革命者有功。 
　　不知革命之眞理紛紛空擾者。革命之罪人也。不與革命中人有關係。而假託革命。在外招搖者。革命之罪人也。惟恐他日。革命功成。於已無預。無才無能。無財無力。而硬欲混入革命中者。革命之罪人也。其害實與反對革命相等。 
專電 
　　十八夜𡩋垣官兵用開花砲彈亂轟民軍死三百餘人民間房屋被焚無算領事團已用公文勸告張督不可如此蠻野違背人道 
　　江督照會領事團謂𡩋垣現在開戰外人生命財產不能擔任保護各領事不得已聚集美領事館暫避一面飛電來滬囑派兵艦赴𡩋相機辦理 
　　江督張人駿未死現偕鐵良同駐北極閣據守砲台以開花彈亂繫良民殃及甚多 
　　民軍五百人已進攻軍械局及北極閣之炮台該砲台在下關附近下瞰全城頗關重要是役死者百人　　駐守南門之官兵二千人願降民軍惟索現銀四十萬兩民軍拒之 
　　張勳統带之江防兵現守中立亦索銀八十萬兩始允歸順民軍 
　　𡩋省鐵路總理已逃滬𡩋鐵路允備急車運送紅十� 
字隊前往醫治傷兵 
　　旗營架大砲向外攻繫江防營助之合力鏖門新軍死傷甚多幸奮勇力戰城中各砲台聞爲新軍所奪（以上南京） 
　　浙江軍政府財政部允以軍用手票右萬發交錢業行用故錢業已定今日開市 
　　昨日又在旗營搜出火藥甚夥有旗人某乘𨻶縱火� 
焚傷民軍二人現故續行圍搜以絶奸謀 
　　巡警廳編制完全昨日起一律站岡秩序全復　　昨日軍政府出示旗民一律保護惟將軍仍不知下落（以上杭州） 
十九晚福州民國軍與旗兵大戰民軍即占領全城亦奪據軍裝局 
　　福州常備軍義勇隊於十九日夜半合攻旗營約戰三小時旗兵敗將軍不知下落 
　　福州將軍署督署均已焚燬現舉常備軍統領孫道仁爲都督（以上福州） 
　　廣東十九日宣布獨立商會通告各處市面安靜貨物照常裝運 
　　在港民軍定期進攻省張鳴岐懼始允宣布獨立聞張督以下各官現已逃去 
　　廣東自十九日諮議局將軍署督署均樹獨立旗惟旗式與武昌不同旗兵一律降伏外人無恙（以上廣州） 
 
 
 

Page 3

 
 
　　南通州十八日宣告獨立公推張謇爲總司令長許宏恩爲軍政長孫寳書爲民政長劉桂馨爲財政長聯合淮揚共維秩序 
　　天津於十八日光復并無戰事商店皆縣白旗 
　　山東紳士要求之八款除第二欵要求即與民軍議和及第五欵宣布聯邦共和外其餘六欵由資政院開秘密會議决奏凊清廷批准 
　　袁世凱遵查北軍焚殺漢民情形昨已電覆多廻護語 
　　清廷電召阮忠樞密商和議條款（以上北京） 
　　漢口兩軍暫停戰事聞議和有進行之説恐未必確 
　　總令會長黃興主會合各省民軍速定統一之策以利進行 
譯電 
　　資政院今日當衆投票選擧内閣總理大臣共九十二票袁世凱得七十八票黃興岑春煊王人文各得二票錫良那桐各得一票（十八日北京電） 
　　資政院兩次致電袁世凱請其急回北京袁均置之不答今將由郵傳部專差賫書請之（十八日北京電） 
　　袁世凱已有覆書准於三日内啓程赴京（十九日北京電） 
　　據北京電稱通逹北京之各鐵路均爲民軍占據現信民軍必將齊向北京前進各使館已準備一切以防事變禁城墻上均駕大砲（十九日倫敦電） 
　　吴祿貞被害漢人排满之必益烈將於清朝大有不利（十八日倫敦電） 
　　廣東宣告獨立人民大歡悦（十九日廣州電） 
　　廣東商會宣布粤省獨立全城安靜張鳴岐要求會議時通過獨立議案須守秩序現已發電至港請粤人之逃避出境者速派代表赴粤以便投票公决（十八日香港電） 
　　安慶已歸民軍占領各處皆縣白旗照常開市商業已復原狀外人皆安秩序未亂（十九日安慶電） 
　　揚子江調和大臣張紹曾請仍回京任第二十鎭統制保護攝政王府第（十八日北京電） 
　　叚芝貴率兵五千往敵山西民軍（十九日北京電） 
　　清太后及攝政王福晉偕宣統帝出京之説不確（十九日北京電） 
　　北京城中今夜有大火數起大局異常危急 
　　禁衛軍今日已稍安靜惟大局仍頗岌岌南海附近軍隊來往不絶大約皇族中人有寓彼處者 
　　正定府聞已復行開戰 
　　正定府漢旗兵交戰消息甚少惟恐將起極大風波清政府自信力能維持治安吴祿貞統制之被害解説不一或謂吴統制附從革軍雖未必有此事而旗軍聞信即殺之以洩濆云 
　　吴祿貞在下定爲部下旗兵所殺漢兵乃與旗兵開戰聞旗兵已敗此事非僅謀而已其關係有更重於此者吴爲北軍中强逼政府承認資政院要求首領之一今忽被害恐北軍將與清廷離心合几起事此爲有之擧 
　　聞袁世凱於星期五日可抵北京此行係會商要務非接内閣總理大臣之任清廷上諭四道資政院挽請一次均無效力 
　　資政院議員恐禁衞軍屠殺漢人均逃入清華學校及移居使館界内婦女赴日者尢多 
　　北京旦夕將有大變蓋满漢軍隊必有一番衝突也 
　　現聞清廷已豫備出走惟恐不能逃脱因張家口已爲民軍佔領將使清廷不能越蒙古而走京奉鐵路則由灤州軍隊守護故亦不能由此出亡今惟有避入使館界内耳連日盛傳宣統已濳離北京前赴日本惟此信恐不確實皇族中人之逃者惟不關重要之數員而已 
　　禮部今日失愼居民大恐約並棵縱火所致（以上十八日北京電） 
　　前山及某處已爲民軍佔領星期四日將有大軍抵廣 
 
 

Page 4

 
 
　　東省城如張督不降則即攻城廣州外人大驚香港已派魚雷艇二艘前往保護沙面（十八日廣東電） 
　　據確實消息天津已爲民軍佔領情形安靜大約係豫先布置者 
　　紹興府爲民國軍恢復後民心大悦商民照常開市 
　　湖州業已實行獨立舉沈譜琴爲民政長各商店於昨日（十七日）遍懸白旗地方安靜（以上十八日杭州電） 
　　泰州已降伏知州未更大局安靖（十八日泰州電） 
　　開封大局尙安聞潼關被官軍復得鑄幣局現已開工現銀極缺（十八日開封電） 
　　日本紅十字會救傷團二十九人定期二十二日啓程赴漢 
　　陸軍中學之中國學生五十人咸不知去向大約已歸國投入民軍 
　　據北京電稱有满人數百名避入各教會北京旦夕將下資政院現握大權（以上十八日東京電） 
　　據北京電稱新加坡各處華僑得北京失守之信以爲事實一律撤去龍旗改懸民國新旗（十八日倫敦電） 
　　資政院已正式推舉袁世凱爲内閣總理大臣（十八日倫敦電） 
要聞一 
[寗垣巷戰未已]  
　　十八日晨南京各城門均閉自八時起至十時砲聲隆隆戰鬥極烈迨夜十點半鐘謠傳張人駿被害或謂服毒後知並無此事惟今晨曾有北洋兵千名往攻督署該兵甫由北方抵寗因恨餉銀過輕故有此舉然并未得手云 
　　今晨十一點鐘德國兵船鐵格號之水手登岸護德領事及德國僑民登船避難無如城門緊閉各領事及外人仍駐城中須候本國兵隊會集始可破門而入惟藩可糧道關道洋務局總辦等員均已先後離寗矣 
　　十九日晨六點鐘有由監内釋出之罪犯二百餘人帮助民軍攻擊督署並未得手死者五六十人有民軍約百人大半皆學界中人亦往攻擊死者甚多 
　　是晨防兵在某街查出民軍集會處旋由張勳將其衛隊在該處斬决三四十人因被疑與民軍暗通聲氣也然死者實非民軍一黨衞隊之一部分因之大起不平與之對抗卒以勢寡不敵全爲擊散 
　　聞新軍之軍火皆由上海湖北連來現並盻望長沙有軍火運到因目下所有子彈與鎗砲口徑不合也 
　　現城内貼有告示上書都督徐字樣寗人皆知其爲新軍統带徐固卿也 
　　昨日自寗關滬之車愈形擁擠且有外國教士多人皆謂南京必有一番死戰云 
[北軍焚殺漢民之慘劇]  
　　漢埠特派員訪函云當馮國璋接統北軍之初其司令部易迺謙鐵忠輩循例請馮出發命令馮國璋以初六七等日廕軍方得手即令易迺謙輩暫行司令乃易鐵兩人謬認爲軍事上之必要即發緊急命令謂恐漢口街巷藏有革命黨人出而巷戰非將房屋焚盡不可於是縱火焚燒三日三夜不熄外人觀戰者咸謂中國官軍野蠻如此奚怪人民革命云云又蔭軍據獲革軍及漢口商民並不詳加訊問不分老幼率皆與以一刀甚至年僅數齡無戰鬥力者亦即令正法其司法部丁士原尢慘酷無人道屠户尙不能及 
　　另函云馮國璋於初九日忽令官軍在漢口分三路縱火焚燒市鎭一由水電公司後街一由四宫殿一由玉带門燒至三日火尚未熄情狀甚形凄慘據聞此策係湖北軍事參議官鐵忠所主持蓋鐵自鄂亂起後倉皇出奔赴蔭昌行營求其收留蔭返京即以鐵薦之馮充行軍參謀官鐵故出此計以爲報復云 
　　又京函云有客自漢到京稱官軍初十日在漢三路放火任氃搶刧沿街慘殺人民無算二歲小孩多被殺盡漢口有十二齡幼女灄口有五十餘歲老婦均被北兵險姦而死其兇虐已可想見且有投入北軍之 
　　測繪學生某某及軍士四百餘人均被丁士源飭令正法眞慘無有道之擧也 
　　又聞袁世凱主張議和黎元洪黃興等本有允意免致漁人得利然因官軍焚殺漢民慘無人道現已一反前意不願與政府協商且其部下亦復不可再以講和之説進矣如北軍者非所謂自取滅亡者耶 
[張紹曾等請黎元洪停戰電]  
 
 

Page 5

 
 
　　湖北民國軍黎大都督及友愛同胞諸君公鑒武漢慘變中原雲擾咎在朝廷假行立憲擁護專制奸庸尸位親貴擾政諸公廹於愛國熱誠行激烈之改革其事至難其心誠苦紹曾祿貞其采等疊奉朝旨督師南下然斷不忍犧牲同胞之生命助我政府之淫威已將根本大計勸告朝廷將即聯合國民公議憲典方今國勢外患更甚於内憂同室操戈列强伺釁種類相殘國於何有誰非民族孰不痛心曾皆電請政府力飭北軍停止戰事並希望貴軍採穏健之計議即時停止戰事靜候機宜候兩軍戰事中止以後集合軍民代表共詣并京協議組織新政府及憲政進行方法庶國家前途有建設而無破壞諸公赤誠愛國諒表同情佇候電音不勝翹盼 
[第二十鎭軍隊之舉動]  
　　灤州第二十鎭統制張紹曾電致清廷要求十二事已戰前報兹悉其第二電即係對於承認要求之諭旨而方内云奉諭謂俟事機稍定簡賢得人再行組織完全内閣不知内閣一日不立即内亂一日不平所謂稍定果在何時日臣等原奏總理大臣必由民選簡賢得人不煩朝廷厪念又諭旨著溥倫戴澤按照欽定憲法大網擬具憲法草案交院審議查原定憲法大網行政立法司法三權皆爲君主大權作用與臣等所擬政網適成反對應請收回成命撤銷欽定憲法大網由議會擬具憲法草案以順民意臣等事爲救國非敢要君荷戈西望不勝惶恐待命之至 
　　又第三電云頃讀十二日上諭簡袁世凱爲骨閣總理大臣組織完全内閣仰見朝廷用人得當臣等欽佩莫名惟原意内閣總理應由國會公推君主勅任今國會未立勢難縣缺以待公推懇即明定憲法將來繼袁世凱之後仍由國會公推以示朝廷至公無私之意袁世凱既膺總理責無旁貸懇飭下袁世凱趕緊調和上下電諭停戰以免糜爛而杜交涉又濤貝勒以懿親之嫌解軍諮之任濤貝勒素爲軍人所愛戴且兵事亦有經騐臣等擬仿外國官制置侍從武員長一人俾濤貝勒補充斯職藉以尊崇皇室維繫軍心大局幸甚紹曾永祥天蔚祥禎矩楹謹上 
　　又聞鄂事起後蔭昌曾向德國購鎗一萬八千枝子彈甚多由西比利亚鐵道秘密輸入爲第二十鎭探知即派兵於途中截留不許運往武漢自殘同種十三晚軍諮府以朝廷已允該軍之要求即致電張紹曾放行張擬允之而該鎭軍將不願有一士官跪於統制官之前日寗斬吾首不願放此鎗彈往打同種也統制官不能屈故此鎗與藥彈卒未放行 
　　又聞第二次電係於十一日派軍官吕均賫摺來京要求朝廷實行並派馬隊二百名護送以張聲勢一面電責資政院空談學理坐誤時機故京師異常震動云 
[陜晉兵變情形]  
　　十一日清政府接甘督長庚一電略謂陜省失陷後電線即被截斷六日未得確音其省城失陷各官不知下落均係初七日始據探悉現已由甘派得力兵隊星夜赴援俟有捷音再行電奏惟需欵甚鉅各省協欵又不能到挨請飭度支部籌撥銀一百萬兩速即解甘以備急需 
　　又聞山西河東道亦有告急電到京謂陜省變兵已出潼關蒲州恐不能守云云觀此情形則西安變兵實已聯絡晉省爲一氣其聲勢盛昭然明矣 
　　第六鎭統制新簡晉撫吴祿貞於十四日電京報告太原亂情略謂陸撫以西安有警於初七日派步隊兩營出防蒲州發給予彈初八晨該兩營忽勾通各營突起爲亂協統譚振德不從遂被鎗斃逕撲撫署陸撫出署彈壓亦被鎗斃其子光熙救護同時殉難省垣大亂土豪地棍因之肆刦初九變兵即佔領車站意圖直犯京師行抵井陘爲正定鎭何立朝擊退何軍遂於初十進駐井陘十一日祿貞親自督師進戰駐軍蔡庄變兵堅守滑驢嶺地勢極險不能用騎相持一夜敵始不支祿貞當將所獲俘虜反復開澊並印改良政治諭旨　張令俘虜持歸轉相勸諭不料變兵頑梗不從結合警兵及防營五千合而爲一且與陜中勾結互爲聲援現以步兵一標砲二十餘尊堅守固關查太原至固關雖稱天險惟幸變兵守者不多擬派宫管带統領全部進攻并令吴鴻昌進攻娘子關爲牵制敵兵之計惟敵人兵力增多我軍過於單薄請添派過山砲一營步隊一標前來以期恢復 
 
 

Page 6

 
 
　　大同鎭亦於十四日下午電京云聞變兵將北上已派步兵二百四十名往守雁門請將京綏鐵路電綫接起與京師直接以通聲氣 
　　又聞吴撫入晉之軍累戰皆小有勝利旋又派委知府周某參謀朱某持連日上諭前往娘子關勸諭變兵已允和平解决前日吴撫又單騎親赴娘子關與變兵開誠相見冀可就此安貼初不意旗兵之襲其後也噫嘻 
　　又有晉友述晋撫被戕情形云初兵變時陸鍾琦竭力勸慰幸未被害連日見各軍變象俞著辭氣間遂带嚴厲各兵怒懾之以威陸撫氣不稍折因即被害其遇害時腰際受兩彈頭部受一刀遂斃藩司王慶平亦被殺提法司李盛鐸以下各官尙無下落 
　　又晉函云山西兵變時各兵環集撫署陸撫朝服出臨謂汝等所要求本部院皆能代逹朝廷期共尢許變兵已有恢復秩序之意乃其侍者欲以官勢壓之謂爾等所爲非造反耶兵怒遂開鎗將陸撫轟斃其公子亮誠侍講奔出救父亦同時被戕 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[民軍佔領蘇州後種種]  
　　蘇省城内一府三縣現擬併爲一署三縣地方均歸蘇州府管理新委蘇州府江紹杰奉札後至今尙未到任實以地方較大各事繁雜且民政司司長尙未下委各事無從下手現聞張季直有十八日到蘇之説須候伊到蘇始能商辦一切 
　　蘇省都督日昨諭飭將長元吴三縣監押各犯分别清理凡情輕人犯及因控案收押人証現已一律釋放釋出時由縣官論令出外各安生業勿得妄行滋事其餘情重及擬定死罪人犯均嚴加收禁淫伶霍春祥小阿四現均釋出聞模範監獄内各犯亦已擇定輕重分别清理遊民習藝所内共有一百餘人昨奉都督命令後當經典獄官逐一詢問内中有二十餘人願充敢死隊已開名送往軍政府候示其餘九十餘人均不願當兵已分别釋放矣 
　　軍政府查悉蘇州城内外盛氏家產甚多現已逐一查明派人收管其各典當如大順豫大久大等均係盛氏之典昨經軍政府每典派兵四人先行把守大門誠恐漏貨一面派人到典查明賬目點見各貨開呈軍政府後仍令該典原有經理各執事人等照常生理聞胥門外盛家衖全弄各市房亦須收歸軍政府管理此舉大快人心 
　　蘇城内落地捐局及六門總局及虎邱楓橋盤門婁齊葑各厘捐局卡均已飭令停止收捐又房捐煙膏捐各税亦已停止聽候另定章程辦理 
　　蘇織造庫亦由軍政府派人盤查收管織造某尙衣早已他去蘇省巡警道已改爲蘇省巡警總監日昨蔣總監已諭令本署各科人等一律到署照常辦公至前次看管之巡警道吴方城昨已釋放矣 
　　蘇城南路西隅紳民宋越峯曹康侯等發起衛民公社以大太平巷馬龍街十梓街平橋直街四隅爲限已公擬簡章推舉團長各職員擬定團員一百二十人資雇團丁六十名歸團員督率澈夜梭巡經費就地籌措禀請巡警道立案日内即當實行其牛角浜温家下岑書院弄大新巷等處已由張炳生宋輪一顧文欽等發起舉辦巷自治十七日借周急局開會彙議一切籌商辦法臨頓路之蕭家巷大儒巷南顯子巷平江路之中張家巷衞道觀前混堂巷及倉街合爲一區城已歸該區紳商發起巷團日昨在衞道觀内開會籌議辦法法政學堂各學員組織學團已開會議决日内即當開辦蘇城學團已由高等警察學校聯合各校組織公推黃宗炎爲團長蔣仁愷葉錫嘏爲庶務員顏升奎楊以鍔爲書記員日内已織組完備即當開辦矣 
[杭州光復後進行種種]  
　　民國軍光復杭州組織臨時政府公舉湯壽濳爲都督以諮議局爲機關委任各部員司共謀進行業於十七晚密開軍事會　撤銷前派各員另舉禇輔成爲政事部長莊崧甫爲財政部長沈鈞業副之陳漢第爲民政部長張福元副之湯爾和爲外交部長方鴻聲副之傅修齡爲交　部長黃越川副之陳泉卿爲總務部長谢斐麟副之其餘各部及分機關尙待贖會另選又因陳黻和事發現諮議局人員概行擯棄惟沈鈞儒鄉望素孚衆議舉充杭州府沈君力辭僅允担任義務陳黻宸恐　政府宣其罪狀已於昨日將局中官款萬餘金悉數捲逃現軍政府追查賬目不得業已密飭截拿以期必得 
　　杭州商市金融萬分危急軍用鈔票因各部機關初定趕辦不及昨經商會總協理力懇湯都督會商各部决定先發現洋十萬銀四十萬撥交興業銀行即以該行舊有鈔票加蓋軍用字樣先行頒發一俟大清銀行改辦中華銀行後再行續發更正惟浙江銀行係官商合辦業經軍政府首先查抄除官股存項悉數充餉外其餘商股及人民存款俟將賬目清釐後全數給還惟該行經理高寳坤壟斷金融並將災民賑欵兢做掉期各業受害羣起攻訐已携帳濳逃現軍政府密飭拿究矣 
　　浙撫增韞此次被民軍拘禁福建會館次日移禁陸軍小學堂合署眷屬均經民軍先後尋獲送交該處現查尙少幼女一名其母亦受驚病危經梅醫生親蒞診治勢已無效故增惟終日哭泣而已聞軍政府以該撫平日　私累累勒令繳欵六十萬自贖增撫僅允三十萬故未開釋 
　　民軍於十五日派隊　抄藩庫一律封鎖吴福茨方伯即日遷居後市街公館現 
 
 

Page 11

 
 
　　聞湯都督會商軍政府以全省財政關係重要賠欵尢關外交本日特派調查員赴該司署催令從速造報收支簡明表及一切案巻移送軍政府以憑接辦聞該司業於下午親自送交軍政府收纳矣 
　　杭垣巡警民军事起事後共表同情全體反正惟罷崗數日各局區無所事事纷纷解散致人數愈少現經都督會同政事部長禇君暫借織造衙門設立巡警廳一面出示招集舊部限三日内成立以保商民治安此數日内仍由民軍通宵梭巡藉資警備 
　　嘉防統領沈棋山反抗民軍不料前日一戰全軍鼓噪倒戈一律改懸星旗沈統領知事已决裂即晚微服遁逃昨日二次敢死隊到禾全城已懸白旗紳民歡迎地方安堵惟聞湖屬之烏靑鎭同知某旗員擁兵抵抗省城及乍浦旗兵纷纷逃投聞軍政府擬即以赴嘉民軍移開該處勦辦云 
　　民軍起事後注全力於旗營致司府各監及級審判廳模範監獄等處罪囚全數脱逃分匿近城各鄉鎭近日竟聯合八旗逃兵四出滋擾糾黨搶劫并有軍火刀械等件鄉團力薄無法抵禦前昨兩日留厦古蕩東嶽天竺等處迭遭掳掠居民一夜數驚且旗兵反側未定飢寒交迫轉瞬隆冬後愚誠不堪設想云 
[太屬瀏河鎭光復記]  
　　十四日下午十句鐘自治公所接蘇撫宣布獨立之電由議員洪伯言邀集紳商各界會議并遣人探詢協鎭許國祥意見許亦願表同情即由自治公所會同商會出示曉諭遍發傳單宣布蘇省獨立之電站崗巡警袖繞白布闔鎭鋪户均懸白旗銀樓茶食舖滿漢字樣一律改爲興漢官立學堂學生紛紛剪辫一時歡聲雷動市面安靜如常霎時閒氣象一新矣有馬榮才者十五日在鎭招兵於城隍廟前樹白方旗幟一商有大漢招兵四字至十六日招集健兒七十餘人載往吴淞而去聞該兵招去守護砲台者惟馬張貼告示特自稱馬管带並無民政府印信居人竊竊疑之十六日謠傳有鹽梟十匪蠢蠢欲動由商會創辦商團百人保衞地方一時商民報名者極其踴躍未至暮百人已滿額由官立學堂教習徐師滂督率操練日夜梭巡復由朱愷儔赴滬與商團公會會友吳仲裔商酌禀請陳都督撥給毛瑟鎗一百枝子彈一萬顆於十八日領到即僱小輪裝運由朱吳二君并團友等押解到瀏分給各商團以資鎭攝復有小輪一艘有敢死團數十人民政長代表四人係派往收領瀏河鹽厫電局釐局江海關等事務代表到時先至釐局令其將捐款悉數繳出并欲飽以炸彈現由許協鎭懇情擔保巡檢周積芹係出洋學生出身人極開通到任時早含革命思想故民軍到時即辦酒席歡迎分州黃士榮人極卑鄙自知爲與諭所不容有人云民軍一至已聞風而逃不知去向矣 
[贛省光復記]  
　　贛撫馮中丞於事起時避匿旺子巷民房内後經探得由各界備大轎請回籌商一切十二口馮集司道會議謂如舉我爲都督則不就若仍作巡撫司道照常辦事則前事可以不穷另以名片請各公團於三點鐘齊集高等學堂會議各界聞其言論知不堪擁戴乃派兵回署勒交印信馮堅稱已派差官送往北京實無印可交並云準明日回河南原籍聞次日已坐西平輪船行矣是日各界公舉吴君介璋爲軍政府大都督設軍政府於高等學堂即傳各營管带隊官排長並巡防營管帶水師營統領齊集府内由都督宣千既蒙諸君推舉所有命令自當聽從軍事上一切重要務各力籌進行衆奉命維謹又飭巡警各官十三日齊集軍政府籌議仍照常站崗以保地方復令藩庫存欵除發軍餉外仍行封固看守留作辦理善後要務及賠欵之用至各署局所案巻仍宜搜求檢存毌得遺失各外屬府廳州縣仍照舊治事先行電飭遵守母生異心教堂各教士仍宜格外保護不通電之處由鄰縣專差移會知照九江派來義勇隊仍飭回防九江以重防務並飭該管带沿途約束軍士保全名譽十三日有兵士在順化門外查獲五婦人一女孩（此孩有一少婦懹抱）疑爲满人用小車押解軍政府當經禀報都督飭某管带官面詢據稱係直隸人並有祖牌可騐某管帶即謂既係漢人自應准予回籍勒令暫候都督命令至前由河口調來之巡防隊三百名於十一日到省二百名駐三聖廟河下沙牌船上一百名駐廟内該隊兵士均深明大義比將軍服紅邊扯下改纏白布懸豎白旗惟糧餉已匱頗形竭蹶該隊 
 
 

Page 12

 
 
　　管帶劉君乃片請三聖廟段下團長會議要求就本街店户借糧三天並担任保護責任衆團長均極歡迎當時饋肉二百斤酒四大罆並担任每日借烽九石墊錢十二串各兵欣然感谢夜間荷鎗排隊梭巡均極得力昨日午後分兵一百名駐進賢門外習藝所地方以防流氓滋事 
[資政院尙在夢囈耶]  
　　資政院以此次禍亂紛乘蔓延於川粤湘贛秦晉粤漢各省是大局已幾於瓦解又與前數日情勢不同而急切挽救之方約千萬語爲一言仍不外視憲法良否以爲關鍵頃者特詔與民更始採用最良君主立憲主義以饜薄海望治之心查東西各國君主立憲要皆以英國爲母此次起草自應採用英國君主立憲主義而以成文法規定之茲謹先擬具憲法内重大信係十九係凡屬立憲國憲法共同之規定則暫從關略俟全部起草時再行擬具迭經會議意見相同謹繕具清單懇請宸衷獨斷俯允宣誓太廟布告臣民以固邦本而維皇室（一）大清帝國皇統萬世不易（二）皇帝神聖不可侵犯（三）皇帝之權以憲法所規定者爲限（四）皇位繼承順序於憲法規定之（五）憲法由資政院起草議决由皇帝頒布之（六）憲法改正提案權屬於國會（七）上院議員由國民於有法定特别資格者公選之（八）總理大臣由國會公舉皇帝任命其他國務大臣由總理大臣推舉皇帝任命皇族不得爲總理大臣及其他國務大臣並各省行政長官（九）總理大臣受國會彈劾時非國會解散即内閣亂職但一次内閣不得爲兩次國會之解散（十）海陸軍直按皇帝統率但對内使用時應依國會議决之特别條件此外不得調遣（十一）不得以命令代法律除緊急命令應特定條件外以執行法律及法律所委任者爲限（十二）國際條約非經國會議决不得缔結但媾和宣戰不在國會開會期中者由國會追認（十三）官制官規以法律定之（十四）本年度預算未經國會議决者不得照前年度豫算開支又豫算案内不得有既定之歲出豫算案外不得爲非常財政之處分（十五）皇室經費之制定及增减由國會議决（十六）皇室大典不得與憲法相觗觸（十七）國務裁判機關由兩院組織之（十八）國會議决事項由皇帝頒布之（十九）以上第八第九第十第十二第十三第十四第十五第十八各條國會未開以前資政院適用之 
各埠通信 
[東三省]  
　　糧石仍准出口 
　　東督前爲維持民食起見訂自八月初一日起禁止糧石出口在案兹以本年田榖收成視常年可無甚歉故自九月初一日以後仍准糧石照常出口以重通商惟如遼河沿岸一带以及年榖兇歉之地方由該管地方官仍禁糧石出口以保民食 
　　愛琿禁烟之嚴厲 
　　愛琿兵備道姚申五對於禁烟一事頗關注重屢與阿穆爾省外交司交涉取締華僑私與俄民夥同種烟華僑俄民取籽以作餅乾之用其俄外交司並未承認其間華僑假以取汁之説反覆駁論嗣於今春姚道又派妥員變裝濳赴阿穆爾城臨近各鄉村轉查究係已種之烟地共若干响是否華僑從中取汁等弊共查阿穆爾臨近之鄉村大小共四十餘村已種之烟地五十餘响（按每响收割煙汁五百兩有奇晒成熟膏亦够二百五十兩有奇每兩按阿穆爾省之現價羗錢三吊計算共七百五十盧布有奇）確係俄員包庇華僑從中取汁彼此分肥旋經姚道會具正式公文照會俄外交司去後兹又詳確調查俄民政司現派有多員分赴臨近各村查勘無論是否華僑取汁俄民取村之烟地概不准俟熟收割並將各地主之產業及牲畜器物等項盡列入報告查勘煙地册内大旨爲已種之烟地倘有人在烟地上收割一刀即將入册之產物概擬入官另擬以違章之罪於是一班種烟之徒無不聞風股栗云 
[山西]  
　　棉商亦受影響 
　　石家莊某商人由灤州購買木棉運至石家莊擬隨火車運津銷售該處因晉省兵亂已不爲商民戰運貨物故所購之貨現尙未能運津銷售云 
[廣東]  
　　汕商會籌議自保 
　　汕頭初六日忽謡傳廣州兵變砲擊旗街一時人心頗震動是晚商會即議辦團初七日再開特别會警務長陳令錦春亦於是日自省蒞會首由會君杏村戲議（一）謂自衛團尙未成立而今日銀莊停换銀紙市面能否鎭靜（二）謂自衛團苟成立巡警現欠餉兩月團餉有而巡餉無警兵能否安定（三）謂巡警有兵自衛有團汕埠似可無患然革軍苟至汕對於近日汕中狀熊如何能求實在之安寗等語衆議　電廣州截留釐金税銀電文廣州分送督藩憲財政公所鑒汕頭謡言熾銀根竭警糧缺市面慌人心恐經　辦防救急惟政繁銀竭無從措手乞將汕頭厘金關税暫借濟急以安人心後籌違乞復陽等語旋警長接到廣東巡警道來電文曰 
　　汕頭警務鑒現满漢八旗舉代表於庚日赴文瀾書院贊成自治研究社支日議决廣東自保議案共維公安各已分發傳單互表同情如有匪徒造謡切勿輕信并轉各界知照警署魚）等語於是衆謂省中已宣言自保汕頭亦援例宣布自保遂由吴君壯新擬傳單如下本日商會警務長自治會開大會籌議本埠治安辦地警長出省電云云是省會經已宣布自保本埠可以援照舉行均經贊成自初八日起凡我埠衆各界對於自保策劃具有卓見者請於每日午後二句鐘至六邑會館商辦一切 
　　佛山之恐慌 
　　樂從墟昨日下午四句鐘有黎某及林瓜四之弟率衆四五百人到樂從墟平葛兩堡書院開會演説招人入會今早已逹十餘人設酒一百七十五席墟内巡警防勇有被迫樂槍者朝膳後派隊到石灣各勇厰迫繳槍械駐蓮峰書院兵勇不允照繳即被其抛擲炸彈刻下該書院被燬佛山紳商開之大爲警恐即由官紳商界到萬善堂集議防禦之策衆議鎭内地廣兵單宜急電省請兵電云 
　　廣州分送都督憲廣協憲江總辦鑒樂從千餘已竪旗進竄佛山全鎭惶恐乞調兵抵禦佛山七十二行商會善堂紳商叩 
 
 

Page 13

 
 
   
 
 

Page 14

 
 
   
 
 

Page 15

 
 
[正豐街上海樓綬記中西旅館廣告]  
本舘前由川記經理茲截至本月十三日爲止於十四日始改歸綬記盤頂經理所有以前川記往來及旅客寄存物件押包等當時過割清楚槪與綬記無涉特此登報聲明 
[洽鎔公司]  
今在浦東南碼頭設立新廠一所將次告竣専製圓筒中壓緊之養氣及阿西合里尼（即炭二輕二）及自能鍜接之完全器具並鍜接而成之各式大小鐵桶幸望造船家工程廠船塢公司及一切與鋼鐵工業有關之工商注意爲荷如有醫院及醫學會欲用筒中之純淨養氣者無論多少該廠亦能照備上海亞細亞火油公司 
上海怡大有限公司同啓 
[吉屋出租]  
本行經理各房子有屋出租店面住宅大小均備屋内晒台自來水一應俱全如合意者請至本帳房接洽可也茲將各界各里開列○英界白克路祥康里福建路普慶里○美界天潼路頭壩渡久安里西華德路師善里晉源里新茂里老靶子路永興里長興里○法界大馬路興昌里八仙橋歸安里○楊樹浦美興街　　二馬路口祥茂洋行告白 
[華商]  
如閱報諸君而愛敬勤勞也則請於此華商唐君藿初之小　稍顯片刻愛情焉可也蓋余固未見勤勞之人有逾於華商者動物中之勤勞者莫如蟻而華商亦社會中之一蟻也蓋華商體氣素强足以引重而致遠前晤南洋蘇雷倍亞埠華僑唐君藿初其所談殊關緊要茲特錄於左 
鄙人患胸病六載呼吸急促氣管哮喘之聲恰似未塗油之車軋軋然不能出於口咳嗽旣重痰不易出苦楚難堪兩肩發痛頭疼甚劇手足如冰且常吐血胃納不佳至夜則如染疫胸悶旣甚通宵不眠咳又不止厯試各藥終不能療治之一日有友人告余日聞有一藥名聖保羅修道院膏子藥服之而愈者不知凡幾且爲衆所稱許云余卽購服之逮第二瓶旣罄甚覺暢適吐出宿痰極多非若昔時之艱難旣服四瓶而病竟全愈咳嗽若失亦不復氣促吐血矣且眠食均佳身體康健如初故此膏子藥治胸肺各病氣喘哮咳久咳傷風等症殊爲無上妙藥今將此藥運售中國以公同好購藥諸君務請認明眞僞眞藥匣口均用藥廠主人簽字之紅紙條封固否則贋鼎也必無效驗切宜愼之 
　　價目大小瓶計重五百五十二百三十格蘭計洋二元一元二角五分大小瓶每半打十元五角六元七角半每打二十元十二元五角總發行所荷蘭國路頭登埠額克爾中國經理處上海好時洋行 
代銷處 
屈臣氏大藥房　中西大藥房　大英大藥房 
科發大藥房　　中法大藥房　中德大藥房 
老德記大藥房　羅　大藥房　四馬路老德記 
大英醫院　　　五洲大藥房　美華大藥房 
普濟大藥房　　南洋大藥房　河南路屈臣氏 
華英大藥房　　同濟大藥房　老誠濟藥房 
中英大藥房　　勒喴大藥房　南市中法大藥房 
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[文告種種]  
　　滬軍都督陳示本都督恢復上海全賴將士用命萬衆一心兹承各界同胞簞壺盛意實深感荷除分别犒賞登報鳴謝外合將各户姓名信捐數榜示本府門首以誌盛貺計開 
　　一品香麪包一百磅祥泰恆麵包二大包程杏坪法國麵包二百磅周秉吉銀七十五元傅筱菴大餅乾四十二大包張葆廉全昌隆銀五十元陳元輔銀二十元謝寳璋全昌銀二十元金士卿全昌司帳銀十元周隠名銀七十元席隱名銀五十元金源茂银五十元公和來銀五十元沈承舜銀二十五元胡先逹捷成洋行銀二十五元吴程氏銀二十五元劉星耀咸康號銀十元程厚坤同上銀十元劉永康銀五元公和各友銀十元大豐永麪包二百磅魏黎照饅頭二百磅龍虎公司仁丹一千二百包和安學堂助餉小洋三百五十七角大洋一百六十一元銅元七百九十文寗波旅滬同鄉會大餅乾二十大包 
　　滬軍都督陳示軍政府已募各軍業已編成先鋒隊正資訓練尙有已經報名未會編入者應靜候本都督命令再行編制現在暫行停止招募切切特示 
　　滬軍都督陳曉諭照得本都督恢復上海以來投効之人十分踴躍不日之間新募各兵爲數已夥現方編隊教練將成勁旅所有招募軍士一節由本日起著各營暫時截止如有私自招募者本都督概不承認爲此仰各營統带及諸色人等知悉務各凛遵毌違切切特諭 
　　軍政府示爲曉諭事照得本軍政府此次起義專爲革除满清苛政而來故兵到之處凡民間一草一木秋毫無犯碍近有匪徒手纒白布冒充民國軍式樣在民間假名籌餉恐嚇敲詐大干軍律合行出示曉諭爲此示仰城廂内外各色人等知悉倘日後再有此等勒索情事即將其人立拿扭送盡法懲辦以安地方而肅軍紀切切特示 
　　上海縣民政長吴布告爲布告事現奉民政總長李照會委任暫行本縣民政事務兹於本日十九日上午視事　有關於民政事宜　行照常辦理俟改定新章再當核示施行除民刑訴訟另由司法長執行外特此公布 
　　上海縣司法長黃布告爲布告事押所係覊留人犯之處門禁自應森嚴嗣後非有要公者幸勿入内此佈（此示在待質所） 
　　上海縣司法長黃布告爲布告事監獄爲管押罪犯之重地門禁自應森嚴嗣後非有要公幸勿入内此佈（此示貼監獄門） 
[城内種種]  
　　上海縣署自十三日起事時所有田令之古磁瓶碗及紅木紫檀之檯椅均被擊毁惟各募友之行李尙未損毁現奉民政總長命令所有募友家丁傭婦之衣箱雜器准其持憑來取以午後六時爲限過時不許是以昨日向取箱籠物件者絡繹於途至田令毁存之件或云尙須發還或云留備充公尙未議定一俟解决再行宣布 
　　昨日縣署前新扯紅字方白旗一面文曰中華第一隊敢死團 
　　滬軍都督府（即前海防廳署）西首火燒塲空地舊時有水木作場一所於昨五句鐘時在彼給發小工工資人數極衆有多數袖繫白布之人站立觀看以故來往之人誤爲發給新招敢死團餉銀咸挨身入内觀看見其所發無多皆共駭異無意識之目光大都如此 
　　滬軍都督府門上貼有告白條一紙文曰三十四標兵士速來閘北巡警總局集合周兆昌白 
　　縣署皂班快班捕探馬傳各差共有一百名之譜昨經司法長黃涵之君選用二十名其餘悉數淘汰以故被裁差役咸抱向隅在土地祠内聚議多時一無良法惟有改謀生計爲唯一之要鍵噫向之如狼如虎者今一變而若喪家之狗是可爲民政前道賀 
　　上海縣司法長黃君民政長吴君昨日晉署視事首以革除差役從前惡習爲主立傳通班差役到署當面挑選並定拈　法以免紛爭計皂快班舊有六十八名現祇選得范錫昆倪少峯等十二人改爲錢榖六名刑名六名捕班舊有十一名現亦選得徐文等四名改名偵探馬快班舊有十四名現選六名改名所丁信差等名目拈鬮之後分别給憑辦公 
　　昨午看管押所家丁吴榮即吴慶在門前與沈某叙談時管所小隊某玩弄洋鎗不知中有子彈機關一動轟然一聲吴榮之左脚已被彈子穿過血流如注人亦昏軍當經片送上海醫院醫治聞子彈當即穿出諒無大碍也 
　　城内參府署現由書業商餘商學三商團公用作爲會員聚集議事辦公之處昨日已將該署打掃清潔各擇一間陳設動用器皿以便在内辦公 
[南市種種]  
　　滬南商團公會幹事員優等畢業生張沛如君於十三日進攻製造局勇敢直前奮不顧身以致陣亡各情已迭紀前報兹聞此事現經滬軍都督府傳知民軍自昨日起着穿孝服三個月每人發給黑布一條繞於左袖白布之下以示哀悼 
　　上海民國軍司法長黃涵之昨向上海警務處請撥巡長巡士駐守城内縣署警監及一切司法之事隨時差遣責成查察業由警務長穆杼齊君選派巡長王桂生率領巡士三十名前赴縣署守護矣 
 
 

Page 19

 
 
　　滬城小南門内也是園已經都督府議明改爲十九二十舖民團保安會辦事所隨時防護昨晨滬南參藥業商團不知何故率領全隊前往爭奪謂應留爲該兩業事務所不應由保安會侵佔事由叚董周彩臣報告民政總長善爲調停始得退回聞該園仍歸保安會駐防云 
　　上海一隅自經民國軍光復後所有各城門仍由向有之武弁駐守曾經滬軍都督府飭令分别逐去不料前晚商團會友以地方風謠日多誠恐騷擾居民率隊馳防竟被小南門大南門之武弁阻止進行因立報都督府昨已一律逐去矣 
　　中華民國上海民政總長李平書上海警務長穆杼齊及上海市長莫錫綸等昨日照會駐滬各國領事略謂上海一埠自由民軍光復漢土以來即荷舉定各職任已於即日視事合行照會請爲查照云云 
南匯縣閔行等處已由滬軍都督府派民軍李倬雲等督带義師出隊往攻業將全城及各鎭市克復收回惟是處梟匪猖獗肆行作亂到處攫物地方人民竟遭蹂躪前日又經滬軍都督府派令民國軍隊前往勦捕該梟等任意抵抗胆敢將是處各學堂焚燒劫掠恣意橫行梟黨等狙伏險道乘機反攻致民軍出於不備遽遭傷害者約有二十餘人滬軍都督聞警立即添派葉惠鈞督領民軍及馬隊並車带機關砲馳赴該處攻勦先將該縣舊有收發張樹喬獲解自治公所收押以待訊詰有無反抗義師情事 
　　董家渡裡街向有天主堂一所近由民軍光復本埠以來南市民團深恐匪徒乘機滋閙故於前日特派民團第二十四隊軍士六名各執器械在於該教堂門首輪班保護以資彈壓 
[閘北種種]  
　　十三日閘北民軍舉事時由預防隊管带陳漢欽君傳令各區隊懸挂光復旗各巡警相率歸順毫無阻難當時預防第二隊排長陳知華君巡長王蘭生君詹元愷君四路一區巡官黃士灜君二區巡官徐君產聞令之下即率全體長警排隊荷鎗分叚晝夜出巡故能地方安堵秩序并然昨經民政部長查明功績禀報都督府分别獎勵水巡隊長徐牌示爲招募事本區刻因撥入民軍遺額頗多亟宜招募合格巡警抵補以免虚懸而重勤務爲此示仰諸色人等知悉如有合後開資格者速來本區騐補毌延切切特示一身體强壯者二身家清白者三粗通文字者四熟諳水性者五素無嗜好者六能覔切實保人者七年在二十以上三十以下者 
　　閘北昨由滬軍都督府派來新募民軍五百名暫駐總局分班教練俾成勁旅而資防守 
　　昨有某營排長趙某等四名率領勇士四十名投閘北司令部效用當蒙收錄聽調遣 
[讞員諭用黃帝紀元]  
　　英美會審公堂一應公事簿上所書宣統字樣昨奉代理關讞員諭令一律删去另换黃帝紀元 
[川沙光復之先聲]  
　　松江府屬之川沙廳離滬祇有三十六里城郭極小境内額田計有二十五圖每年錢漕及上下二忙約可征銀四五萬金之譜廳尊劉司馬到任未久下忙甫經發串尙未開征今該廳城内典商二家及永豐醬園等各鉅商因見滬城已由民軍恢復不日將到川境是以公司集議預製民軍所頒式樣之旗幟一俟民軍到境即擬投順一面組織商團各執槍械在城廂内外晝夜巡邏以防匪類乘機竊發並經商請該廳劉司馬先將因案覊押情罪稍輕之各犯於前日一體省釋所有罪至斬絞軍流各犯仍前監禁靜候軍政府到川核辦而該廳劉司馬亦已預備民軍到後即行投効民軍於前昨兩日尙未到川現下市面安靜居民亦並無驚恐之狀 
[南匯近訊]  
　　民軍司令部率領敢死隊各弁員赴川南一带各廳縣招撫投誠等情已誌本報兹悉民軍已於前日行抵南匯該縣知縣及城廂内外商民俱扯白旗歡迎嗣因盤查該縣庫銀内有南匯縣賴令挪川庫銀一千餘金是以勒令賴知縣交出因賴無欵可繳民軍擬欲押追因此商民反對現民軍已將城内小學堂焚燬賴知縣被海灘居民擁護而去前昨兩日城内商民恐有戰事雇船來申者甚多船價頓昂每艘須洋二十元即駛滬之航船每客搭坐船資亦需五角因此各船户莫不利市三倍 
　　又一訪函云南匯城獨立後地方極靜及選舉警務長竟選及土豪張仁庠張與賴令素不合以公報私拘賴令於習藝所逼繳欠項賴淎不足剪賴雙耳並聲明如再不繳即於十八日四時宣佈死刑鄉民不服聚衆六百人入南門覓張謀斃張見機逃去致波及民政長顧君又斃會友三人小學堂金林一自新所等押犯均放追源禍始張仁庠一人之過也 
[革命聲中之南洋大學]  
　　南洋公學（現改中國南洋大學）職員學生於昨晨開剪髮大會自唐監督蔚之以下同時剪髮無一留者並在會塲議定獨立一團有民政長有司令部有敢死隊以李公祠爲辦事處祠内李文忠銅像周身裹以白布云 
[崇明光復之續報]  
　　崇明於十六日下午五時紳學軍 
 
 

Page 20

 
 
　　警各界代表在縣自治所集議宣告獨立適民軍數十人由申到崇蘇松總鎭段日陞聞風先逸其所統中左右三營官弁一律投誠紳學各界遂公推周福增爲軍政分府臨時司令長縣令王紹曾爲民政長城内外暨水陸各營均懸白旗闔邑安靜市面亦照常交易云 
[銀行經理下札]  
　　本埠交通銀行經理由上海軍政府仍委倪恩九王光奎以資熟手聞大清銀行仍由宋漢章胡稑薌經理通商銀行由謝綸輝經理均已分别接判軍政府委札云 
[十九日上海都督府紀事]  
　　一發給淞滬巡防各營兵餉二本都督府衞隊正式成立三收回電政電報電話局四美國鋼鐵大王嘉乃其有電本軍政府外交總長伍廷芳極表同情五派王參謀親赴軍營獎勉各軍士六蘇都督程派張丹臣攜銀萬兩犒賞各軍艦派沈參謀協同訂期親給七寗海收復八南匯前知縣賴青浦前知縣蔣均被民軍拘留都督發命令釋保護出境以重人道九接濟克復南京軍械十南匯梟土起亂派兵相機勦撫十一派兵千人前赴漢口助戰十二江陰秩序恢復十三參謀部會議聯合浙軍規畫大舉北伐 
瑣聞 
[英租界]  
　　戴嘉寳提案管理○寳康洋貨號主戴嘉寳因倒欠華洋各商鉅欵由公共公廨逮案押追嗣戴一再托病求保未奉照准兹戴乘民軍恢復上海公廨内容紛亂時即運動某幕友得以保出旋經英領查悉以倒賬風潮戴係罪魁即照請公廨將戴追回着覓殷實商家具保准琪暫行交保醫治在案前日復經英領查得戴並無疾病不在醫院即於昨晨用電話至公廨詰問王襄讞得悉後允即派差趕速將戴提案管押所候會訊 
　　諭緝兇犯○楊樹浦美興街後發現女屍一具經軍政府札委英美會審公堂關讞員偕英康副領事前往會騐各情已略紀昨報茲悉當由民國司法長派檢查吏金順會同工部局西醫驗得死者年約三十餘歲面龐左乳均被野犬咬去兩臂後臀均有刀傷肚腹一刀致命委係被人謀斃中西官親視無悮即飭塡明屍格由堂棺殮厝壇嚴諭差探緝兇解辦 
　　押限清理○英商仁記洋行買辦周仲若控司賬楊漱荃私用賬銀九千餘兩一案昨晨由廨復訊得已由保人楊哲庭賠銀三千五百兩關讞員會商美海副領事判楊押限兩月趕將餘銀清理違干擬罪 
　　並未賣家小○鑲牙粤人關耀垣控王周氏陳王氏王寳蘇辛文英辛文才等串詐洋八十元一案由廨訊得因關價買辛文才之妻丁氏索加茶禮起衅判辛文英開釋趕赴泰州邀丁氏之母來案丁氏仍交關領回餘人分别押候再行訊核在案昨奉王襄讞會同美哲副領事復訊一過判丁氏仍交關領去餘人一併開釋辛文才聞斷大呼並未將妻價賣堅求再斷遂着關下禮拜四仍將丁氏带案聽候復訊再核 
　　覆訊串騙案○前寳山縣胡調元之妻錢氏控備婦具傅氏與家丁陶威張炳王福串騙洋一千元一案由廨判將傅氏押候補提同黨再訊在案昨奉公堂復訊官以胡妻未到判傅氏仍還押候提齊人証再訊 
　　借洋免追○紹興人徐阿賢因家貧將八歲女兒寄餋與王白氏家内向氏借洋一元五角回籍白氏恐徐纏擾即將女送人捕房轉送公廨留候徐到案再核在案昨晨徐投案訴明前情奉判女交其領回念徐貧苦借洋免追完案 
　　察看押所○英美捕房華捕張正巡官昨日午後偕總巡捕房捕頭同蒞公共公廨由廨駐西捕與管押委員導至男押所察看一週而去 
　　棧客病斃○英租界蕪湖路德發小客棧内昨斃棧客一名由捕房查悉飭保報睛民國民政部長轉飭英公廨關協員會同西官前往會驗 
　　送交家屬○浦東十歲男孩張桂福前日隨其兄阿虎來滬中途失散由捕带入捕房昨送公堂詰悉前情判派差送往瀾泥渡警局就近交其家屬領回 
　　押交孫劉氏○劉唐氏因串拐孫山之妻劉氏得洋八十元價賣與南翔錢某鄉人一案由廨判氏押交在案昨日復由捕房解究奉中西官判仍還押着將孫妻交案再核 
　　被欠輕生○寡婦姜李氏住居楊樹浦路因被鄰婦欠去會洋一百餘元向索無着口角氏氣忿呑烟圖盡由捕查悉將氏送請醫院醫愈昨送公堂訊明前情將氏斥釋諭後勿再輕生 
[美租界]  
　　失竊銀器○虞汝鈞由南京避亂來滬賃居伯頓路前日失竊値洋二百餘元之銀器昨報捕房捕頭諭候查緝 
　　無照築笆○伍阿生在兆豐路建築竹色未領工部局執照爲巡捕查見諭令停工赴局補領違干未便 
　　賭博起衅○徐忠書昨與王阿林在鄧脱路賭博起衅口角相毆被捕拘入捕房押候究辦 
　　皮匠互毆○皮匠張亦林曹全林張阿林在吴淞路爭奪生意互相扭毆被印捕併送捕房候辦 
　　實係受愚○張阿雲昨持僞米票向百老匯路某米店取米被店夥察破扭控捕房張供向某甲買來捕頭知係受愚斥釋免究 
　　西人醉酒○某西人昨日乘醉闖入閔行路某成衣店内毆打學徒李明香由捕拘押捕房候辦 
[法租界]  
　　總巡親自巡邏○法捕房麥總巡自民軍光復上海後即加派中西安南探捕在交界處巡緝以防匪類近更由浦江兵艦水兵率隊登岸由華捕一名協同在各街里卷常川梭巡麥總巡並恐各捕勤惰不一因亦親自戌服掛刀出外周巡以爲表率居民賴以安靜 
　　西牢落成○法公堂自停止刑訊後各犯均改爲管押惟犯人過多捕房實不能容故在新租界嵩山路特建高大西牢一所業已落成行將内容一切布置妥當即將各犯移人新牢云 
　　旗人之無賴○有某旗人因武漢爲民軍光復畏死脱逃乘某公司輪船來滬當時並不敢在賬房買票乃私商管事某願出重資藏躲於水手舱内迨船抵滬後詎竟不照前議給資致被船中人措住皮箱兩口該旗人計無所出遂運動某洋商函致該船主將箱索回然憤尤未已復投據房誣控該船管事呑没衣箱等情捕頭以事無証據揮去不理 
海上閒談 
　　程都督誥諭司員文（見十九日本報）曰。意見二字。最爲可懼。其潮流所及。實足以亡國滅種而有餘又曰。意見之起。總由於權利之一念又曰。個人有意見。則不能成團體。團體有意見。則不能成一邦。吾欲吾熱心國事君子。日日三復斯言。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
自由談 
[徴文告白]  
　　海内文家如有以詩詞歌曲遣聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
[辮子留别眼耳鼻舌書（愛）]  
　　眼耳鼻舌諸位仁兄靑鑒。鄙人與君等同居頭都垂二百六十九年。今一日與君等言别。能不悵然於心。鄙人樗櫟庸材。藉先人之餘威。竊踞最高之位置。安食厚祿。得君等。供餋已久。嗣觀泰東西諸國如鄙人者。均無位置。私心已惴惴然。恐歸天演淘汰之例。因此不得不用專制淫威。冀苟延殘喘。安享至於無盡期也。不意君等於游歷外洋時。已視鄙人如贅疣。如眼釘。且號鄙人曰豚尾奴。欲與鄙人割席者屢矣。幸吾壓力未亵。故雖見憎於諸公。仍未墜至尊之位。也今革軍起義。吾黨屢敗。遂下逐客之令。則吾黨即不能一日安居矣。夫吾黨不惟無利於世。遇外人辱及國體。遇機器禍及全身。久爲人所切齒。於已亦甚明悉。祇以鄙人有祖宗成法之可恃。皇室威勢之可行。故有意倒行逆施。與君等抗耳。畢竟優勝劣敗。天意難回。無功食祿者。終不見容於當世。細思君等或司聽。或司視。或司嗅。或司嚼。確在不可移易之例。鄙人已深自漸恧。海通以後。尙不即時驅逐。亦云幸矣。今大勢已去。託足無地。計惟有相率出關。隠跡满洲舊地。滅没以終耳。同憶二百餘年來相交之誼。能不令人依依作兒女態乎。書無他囑。寄語加餐。 
[錢莊十更調（扶危）]  
　　一更一點月初升。小調唱十更。呀呀的會。上海最繁盛。錢莊開得閙盈勇。往來人。多稱贊呀。掌管是金銀。呀呀的會。好做大輸贏。 
　　二更二點月正東。經手眞弗公。呀呀的會。股本全用通。象皮股分好賺銅。夥計中。個個買呀。人人弗活動。呀呀的會。弄得莊莊空。 
　　三更三點月正新。朋友勿正經。呀呀的會。銅鈿看待輕。吃吃花酒開開心。勿該應。拿孤苦呀。提欵弗肯允。呀呀的會。有寃無處申。 
　　四更四點月正明。鈔票弗通行。呀呀的會。銀行多吃驚。各莊拆票拆勿通。更加緊。呌商家呀。市面立弗定。呀呀的會。生意何日興。 
　　五更五點月正中。百商共經營。呀呀的會。錢莊大不公。進出上下二三分。勿肯鬆。生意 
人呀。年底無花紅。呀呀的會。受累又無窮。 
　　六更六點月正圓。錢莊將倒完。呀呀的會。出票要貼元。私放重利理應斬。頭頂尖。錢莊鬼呀。商家蛀虫鑽。呀呀的會。大家弗得安。 
　　七更七點月到樓。國寳市上流。呀呀的會。錢莊生意謀。休把兒孫作馬牛。祇肯收。勿放出呀。銅鈿家裡留。呀呀的會。到底弗出頭。 
　　八更八點月已斜。寗波幾大家。呀呀的會。前頭名氣揚。日日要叉义大麻雀。坐馬車。銀子空呀。生意做天涯。呀呀的會。今日避在鄉。 
　　九更九點月已西。分毫弗讓釐。呀呀的會。勿顧大公益。剝削貧民眞該死。謝天地。神民有呀。子孫截斷其。呀呀的會。還可銷銷氣。 
　　十更十點月已沉。奉勸汝諸君。呀呀的會。富翁要聽聽。各人發些慈悲心。利可輕。金融通呀。從此又可靈。呀呀的會。各商有大幸。 
瞎費心思 
[上海地名不解（續）（松隠廬）]  
　　叉袋角不見叉袋。不解。八仙橋不見八仙。不解。方板橋不見方板。不解。殺猪弄不見殺猪。不解。抛球塲不見抛球。不解。鷄鴨弄不見鷄鴨。不解。香粉弄不見香粉。不解。鹹瓜街不見鹹瓜。不解。黑橋洪不見黑橋。不解。 
心直口快 
[可憐又可恨（怪）（竹）]  
　　罪已詔詞旨哀切。可憐。然仍欲派兵拒漢軍傷白姓。又可恨。 
　　盛宣懹之狼狽。可憐。然不嘔出其家私以作軍餉。又可恨。 
　　張人駿盡忠於清。可憐。然無功於漢。將來無名漢史。又可恨。 
　　留學生入京應試運動敝官。可憐。 
 
 

Page 25

 
 
　　及得了舉人進士。便甘作满奴。以博餬口。又可恨。 
　　旗人俯首投降。可憐然尙有身懹凶器。希圖暗殺。又可恨。 
　　牢犯受苦。可憐。然放出後。仍爲匪搶刦。又可恨。 
　　醫生無生意時。可憐。然一旦時髦。便高抬身價。不肯出診。又可恨。 
　　報館中主筆日夜辛勞。可憐。然得着電報不肯隨時露布必要出附張售錢。又可恨。 
　　我幼時無錢買書讀。可憐。然今日有書。轉無㗇讀。又可恨。 
　　我作自由談。握管苦思。可憐。然尙有數條。恐有碍地方公益。未便直寫。又可恨。 
千金一笑 
[路名談（松隠廬）]  
　　昨日予方散步于漢口路。見二鄉人對語。其一曰。此爲何處曰。此三馬路也。其人蹙眉曰。不通。問何以不通曰。三馬路者。三馬可行之路也。而今觀之。可以五馬並行。豈非名不符實曰。爾知其一。不知其二。爾不見書上所説皇宫御道。方可五馬並行。此非御道。故稱三馬路曰。若此則五馬路必皇宫矣。 
[一個砲仗（松隠廬）]  
　　予與漱石君適庵閒坐松隠廬。談及武昌革命事。盛宣懹瑞澂等實爲罪魁禍首。漱石君曰。余有一比。未知然否。問以何比曰。比之砲仗。盛宣懹乃激禍之源。如藥線。瑞澂乃激禍之引。有似紙吹火。趙爾豐不過砲仗。外面的包紙而已。予細　　。深爲確切。故並誌之。 
戲攷（吳下健兒） 
　　長亭審七。碧雲湖中之一叚也。（劉鴻昇在春桂曾排碧雲湖十六本）明正德時。李七之父。爲同朝奸佞誣害。戮及全家。李七膂力過人。先期走免。改易姓名。爲江湖亡命。豪强欽慕其義俠多歸之。有書生王良者亦願歸附入夥李以其膽力淺薄。不耐勞苦。婉詞刧之。而王信誓旦旦。懇請收錄。李憐而收之。後案發。王良捉將官裏去。訊問時。攀及李七。官吏懼其威。以計誘縳之。與良對質。讞定罪當流。良妻及老僕來探。李大罵土良不義。膽如鼠子。畏首畏尾。獄吏需索陋規李大聲呵斥。吏畏其威力。不敢作聲。就道後。解差等俱懼其威武。悉心侍奉。一味謙恭。後正德巡行遇難。王良之僕力救之。訴説李等寃情。乃赦其罪而復其原職。全劇事實曲折。情節離奇。惜劉當日止演至七八本。聽者多以未窺全豹爲憾。此劇劉去李七。至長亭時。王良妻來。劉唱黑頭時。忽變靑衫。聲調清脆。惟妙惟肖。僕。來忽改唱鬚生。抑揚頓挫。摹仿盡致。誠黑頭戲中别開生面之傑作也。後劉廷玉亦演是劇。鬚生尙可。而黑頭靑衫。弗如遠甚。上半年劉在第一台。曾與劉永奎仝演一次。然已不敵前年矣。 
小説 
[短篇小説英王之三問]  
　　（蘭因子譯述瑣尾生潤辭） 
　　三百年前英國王有名喬者。貪縱多欲。威猛好殺。以國家爲私產。以民命爲兒戲。蓋英國之第一暴主也。時懇端盤累城中有一老僧。名阿培。富名甲全國。居則瓚臺璇寳。食則玉杯象箸。日必爲百人之宴。侍候者折𢰳立。服役者側目視。每日門前車馬聲。階前鞾腹聲。堂前問候聲。筵前笑語聲。相錯雜。賓朋满座。若者伯之。若者叔。之若者兄之。若者弟之。（歐洲僧侣其稱呼仝於俗）阿培手一揮。群從趨而至。阿培杯一舉。合席歡然飲。赫奕之勢。幾與帝王埒。喬王聞之怒。召僧。僧至。王曰。我聞爾富麗匹我。勢𦦨匹我。起居飲食匹我。錦繡玉帛匹我。王語至此。忿然作色。伸其拇指而言曰。我何人也。爾匹我。爾知罪否。爾匹我。爾知罪否。僧曰唯唯。否否。僧無罪。僧老矣。僧之半世經營亦苦矣。僧將以自然之安樂。享我自由之權利。何預於王哉。僧固無罪。王曰。否否我必罪爾。英國我之所有也。英國之物。何一非我之所有。爾敢辯者。立斷爾首。僧曰。乞恕我。王曰。止止爾之罪狀。已昭如日月。果欲貸爾一死。則必答我之三問。不然。無赦。僧曰。唯唯。否否。無已。王姑言之。王曰。我於何年何月何日何時必死。一問也。爾對。我周行地球。日須費幾點幾分幾秒之光陰。二問也。爾對。我心中現在所思何事。三問也。爾對。雖然。容爾思之。我將聽爾精確之對語。僧曰然。曰是何何。何難。既又曰。容假僧兩禮拜。僧必索一極妙之思想。以快王聽。王曰可。爾退。僧既退。土又呼之曰。爾來前。爾若届時不能對。速籍爾產以就死。其無悔。阿培辭王歸。入其室。呼侍候者再。侍候者不復來。呼服役者再。服役者不復來。門庭冷落。又絶不聞車馬聲。蓋就宴者亦不復來矣。阿培既焦思極慮。閲七日。不得一策。忽躍然起曰。向之伯我。妹我兄我弟我者。河山爲盟也。日月爲誓也。共患難也。同生死也。言猶在耳。豈遽背之。我有恃矣。我何懼。阿培乃策馬。謁其人。其人頭微頷。手微舉。目微啟。齒微露。吐其似怨似恨似憐似惜似諷似刺之語曰。阿培。爾自作之孽也。爾自召之禍也。爾盍早爲就戮計。毌再益英王怒。阿培乃廢然返。（未完） 
 
 

Page 26

 
 
   
 
 

Page 27

 
 
   
 
 

Page 28

 
 
   
 
