# 1914 - 452 - 4914935

 

Page 1

 
 
   
 
 

Page 2

 
 
時評 
[歐洲戰事後之糾葛（冷）]  
　　歐戰延於亞東我國所處之難境非在交戰期間也在歐戰事後也交戰期間我國所處之難境唯被人侵犯中立耳侵犯中立而不抵抗其境雖難尚屬有限也至戰事以後兩方面均可責我之破壞中立而糾葛之事紛然起矣蓋今之國情大抵避强而就弱我爲弱者孰不欲取償於我故我於戰事將延亞東之時即主張聽人侵犯而我守中立非爲能免日後之糾葛蓋所以减日後之糾葛也今駐京德使已向政府抗議日兵之登陸矣日復不承認中國宣布之中立區域矣雖有抗議中國對於兩方面以無力故均無可如何然而日後糾葛之根已蔓延而難治矣嗚呼 
[命令]  
　　九月四日大總統策令韓麟春特授以動五位此令　　又令劉傳綬給予二等嘉禾章此令 
　　又令陳錫武給予二等文虎章此令 
　　又令海軍部呈稱台灣紳士林爾嘉眷懷祖國由臺内渡上年閩省獨立極力維持使厦民不于　應實屬熟心公益擬請給予勳章等語林爾嘉應給予三等嘉禾章以昭激勸此令 
　　又令夏文榮給予三等文虎章此令 
　　又令王志綱給予三等文虎章汪炳森給予五等文虎章此令 
　　又令馬志敏胡藩吳新田張治功授爲陸軍少將此令 
　　又令據署吉林巡按使孟憲彞電稱濱江道道尹李家　因病辭職等語李家鰲准免本職此令 
　　又令任命李鴻謨署吉林濱江道道尹此令 
　　又令任命王秉權署安東關監督此令 
　　又令財政部呈請任命雷多壽兼任甘肅官銀錢局監理官應照准此令 
　　又令教育部呈請任命湯中調署參事易克果調署司長應照准此令 
　　又令調任安徽巡按使江蘇巡按使韓國鈞呈請將審查曁試騐及格分發江蘇之知事張宗儒試署溧陽縣知事周燾試署吳江縣知事陳常　試署宜興縣知事杜芝庭試署淮安縣知事白廣厚試署泰縣知事段士璋試署東海縣知事應照准此令 
　　又令陸軍部呈請將孫翊授爲陸軍步兵上校王敢徐承業均授爲陸軍步兵少校應照准此令 
　　又令陸軍部呈請授劉寳善黃國賓丁香玲鄭明山顧憲曾爲陸軍步兵上校尤惠棠王榮绶爲陸軍步兵中校李弣舉爲陸軍騎兵中校應照准此令 
　　又令交通部呈稱擬將參事何啓椿進叙三等僉事王國　畢承湘楊宗稷齊之彪徐洪傅潤璋張恩壽技正羅國瑞曾廣　徐中哲均進叙四等等語應照准此令 
　　九月五日大總統策令王　芳給予二等嘉禾章陶德琨給予四等嘉禾章此令 
戰事要電 
　　其一（本館特電） 
　　北京電黃縣電日軍需用車千輛强迫派雇否則自由舉動龍口電自日軍登岸佔據民房附近一帶苦不堪言迫令商會代雇小工數百於海岸搭蓋木橋卸運兵馬糧械自由行動無敢過問並有伙車五百並子彈馬匹已冒雨南下又該處情形緊急官商各報不准收發日軍有佔領龍局之勢黃縣距龍州三十餘里倘有日兵把持交通卽斷即墨電有日人數起每起二三人在萊縣卽墨交界處繪圖 
　　北京電政府已將劃定區域之照會電各駐使通告各國 
　　北京電法文報稱中立國設閲報社檢查各報是否嚴守中立極見總統美意 
　　北京電官電德軍距巴黎數十基羅密達外交圑均同往波杜電詢胡使不覆想係同往又三十日東境大戰虜俄人約六萬西境各軍乘勢進攻法境各小砲台多陷 
　　北京電俄京官電日前德圍攻東境俄師兩圑敗績大將薩姆松及將校多人陣亡據統帥參謀處通告謂德境鐵路密若蛛網重兵四集且炮彈擊射較强故獲捷又奥國分路攻俄皆被攻退 
　　其二（德人德文報專電） 
　　北京電駐京德國代理公使瑪爾桑男爵九月三日聞日軍在龍口登岸消息即向外交部抗議日本破壞中立並詢問中政府將如何對付中政府如無對付方法則德國對於此項破壞中立之舉動及因以發生之結果而害及德國之産業者自有對付之權瑪爾桑男爵於中政府宣布中立區域後復照會中政府謂此舉在日本已經破壞中立之後獨使德國之敵人佔其便宜且未經德國許可故德國不能承認云（五日） 
　　紐約電德國哨兵刻臨巴黎之前業已開始進行圍城之運動兩軍今仍各守地位（五日） 
　　紐約電法軍之戰於北部者共死三萬人德軍死數大約與此相埓（五日） 
　　紐約電俄國陸軍部宣稱已發兵八十萬攻德（五日） 
　　紐約電聞奥軍曾於俄軍之前狼狽退走（五日） 
　　其三（英人特約路透電） 
　　膠州電大水漫野有百里之廣成陽（譯音）附近鐵路土堤衝毁四十餘里一時難以修好衆信德人必不從事修之衆意大水將有礙青島之防務蓋本年農田可望豐收今遭霪雨則青島所受四鄉之糧食爲數必寡故守軍或將被逼動用陸地開始封鎖前存儲之糧食（六日） 
　　膠州電路透特别訪員曾乘舢板由成陽前往膠州爲大水衝至青島五英里内未見一德國兵艦鎭上氣象一若和平之時路透訪員處於舢板三十小時之久不能得食一路曾見種種慘狀村落被淹人民避居小船之上且有攀登屋面者所種高粱等物均飄入海内（六日） 
　　東京電據日本海軍司令報告九月五日有海面飛機兩隻飛至青島之上偵察動靜以炸彈擲擊無缐電報局及兵房一機曾受十五鎗兩機均安然飛回（六日） 
　　東京電首相大隈伯爵在國會答議員之質問否認内閣解决對德問題受元老院運動之説國會特别會議期已展長三日（六日） 
　　倫敦電外交部宣稱英法俄政府已彼此約定不於此次戰爭單獨媾和三國政府並商定將來討論媾和條件時三國中無一能逕自提出要求而不先得其他二國之同意（五日） 
　　巴黎電據政府公文宣稱敵軍現圖遠包聚攻彼等仍棄右面巴黎之營壘向東南進發（五日） 
　　巴黎電據政府公文宣稱吾軍左面之敵軍今　不注意巴黎而圖行包圍之策敵軍已抵喇番爾特及沙霞亞爾過萊姆斯今正沿亞雄納山脈西面進發其策畧未見得利（五日） 
　　巴黎電德軍曾圖於巴黎境内攻擊法軍之地位德軍今似不注意巴黎仍在移動其左翼之兵（五日） 
　　巴黎電德軍仍在勞蘭及伏斯巨與敵軍交戰其結果各不相同（五日） 
　　巴黎電摩堡巨砲台曾爲德軍猛聶抵禦頗爲得利（五日） 
　　巴黎電據官中宣稱德軍在左面包圍之運動似確被阻德軍仍在猛聶摩堡巨砲台該炮台正在抵禦德軍已棄康班業及桑列斯二地（六日） 
　　巴黎電據官中宣稱今日兩軍在巴黎附近之行動仍未接觸凡爾丹之德軍曾稍受挫吾軍復在勞蘭及伏斯巨斯獲一部分之勝利（四日） 
　　倫敦電德國大軍由不魯塞爾向台爾芒特進發截斷安都厄爾比及哇斯丹特間之交通比軍决瑪里萊斯西南之壩以淹該地德軍猝出不意勇立水中圖護其鎗炮德軍曾爲安都厄爾比砲台開炮聶擊大受損失（五日） 
　　巴黎電德軍攻擊比國之亞洛斯特爲比軍擊敗且向亞斯巨追擊（哈伐電社發）（五日） 
 
 
 

Page 3

 
 
　　哈爾濱電俄軍在東普魯斯省所俘之敵兵乃屬巴伐里亞第三軍圑者（六日） 
　　哈爾濱電東普魯斯省拉斯台堡及里塞爾居民開鎗轟擊俄兵俄兵曾令居民稍納兵費（六日） 
　　哈爾濱電聞俄國馬隊現正在亞蘭斯坦附近從事偵察該地現爲德人佔據且拆毁蕯保河上之橋（六日） 
　　倫敦電俄國所得奥國之土地現正組織成一特别之省 
（五日） 
　　哈爾濱電據哇蘭爾電稱加里西亞省奥兵之被俘者第一批共五百人已抵該處（六日） 
　　哈爾濱電哥巴斯堡之戍軍一部分突圍逃往城南俄兵現正追擊之且獲子彈若干俘敵多人 
（六日） 
　　倫敦電羅白森至克化爾姆前敵仍在血戰奥軍曾於該處圖破俄軍陣缐未成被俘者五千人（六日） 
　　巴黎電奥軍於萊姆堡一役死傷及被俘者共十四萬人（五日） 
　　倫敦電海軍部宣稱德國艦隊分隊計巡洋艦兩艘滅魚雷艇四艘在北海擊沉漁船十五艘船中之魚均爲奪去漁人則爲解至維爾哈姆沙凡視爲戰時俘囚（五日） 
　　倫敦電海軍部宣稱政府于英倫東海濱所予航務之利便或將隨時移去不復通告（六日） 
　　哈爾濱電據彼德洛格拉特電社電稱德皇偕巴伐里亞及韋台姆堡二王近離洛白蘭士赴斯特拉斯堡（六日） 
　　倫敦電羅斯白萊貴族在白洛克斯本演説曰吾人之戰爭非爲土地也乃爲公共法律之清潔耳吾人如敗則將一蹶而不振惟吾人旣聯合以求公正之主義則自有勝望也羅斯白萊君且讚各殖民地之熱心愛國（六日） 
　　倫敦電法政府已向列强抗議德國戰爭之舉動實與人道主義萬國公法相背馳（四日） 
　　倫敦電英外相葛雷爵士致書白維克某會謂戰爭之進行已使普魯斯黷武主義可怖之不死性暴露於世此當有以制之他日必有更爲光明之一日臨吾帝國以償今番戰爭絶大之犠牲云（四日） 
　　倫敦電财政大臣喬治君宣稱彼與商界領袖及銀行家會商後現議設法輔助收用已認可之匯票之人使其得清債務藉以增進外國贸易云（五日） 
　　倫敦電倫敦公共處所今於戰時一律定十一點鐘閉門（五日） 
　　其四（美人大陸報專電） 
　　香港電香港政府在官報載有示文凡由敵船輸運而爲英船捕獲之貨除屬於敵人者外必禀請皇家律師赫特生發還惟須繳出貨主之證據及開報關于運貨單之一切細目（五日） 
　　香港電昨日此間大風不特渡船停駛電車亦不能行僅有某汽船冒險開往廣州（五日） 
專電 
　　北京電中國銀行交通銀行包賣内債二百萬初五止掛號已達五百萬兩行已向債局續包 
　　北京電滇督電該省内外近極安謐東報載稱不靖顯係黨人造謡藉圖煽惑 
　　徐州電清江一帶素爲黨人出没之區自蔣使蒞任後收搜不遺餘力每月之間被獲授命者至少亦有二十餘人因之結怨甚深現黨人專與蔣使反對愈接愈厲並宣言不殺蔣雁行不休云云聞蔣使現頗疑懼已有辭職之説 
　　州電南洋華僑之失業囘國者已有三千餘人之多現聞星加坡吉隆錫鑛亦業已停工該鑛工人粤閩兩帮約有四萬之譜公司已發給各人船票一張諭令回國龍將軍李巡按使得信後擬想一安置之法以弭隠患 
要聞一 
[青島戰事談（十）（一）]  
　　大陸報二日青島訪函云近三日間烏雲密布大雨滂沱積水之深幾及盈尺是海外小德國（指青島而言）不圍於敵軍而圍於洪水矣吾人行旅雖覺不便然對於青島之防守問題無異增加一重溝壘青島居民莫不形極歡迎與歡迎前日之濃霧使日艦誤觸島岩完全損壞者同一景象也青島第一層防守缐之外即係華式道路行走本屬艱難今於晴乾之季忽降甘霖淋漓不息儼成澤國矣青島現在預備戰事日作不怠一如商家營業之勤勞前此惟恐敵軍不時轟擊當日本愛的美敦書期限將滿之時其人民日夜驚惶之狀誠難言喻然日來此種神經震動之病已渺無所聞現時日本海軍尚無動靜大抵陸軍未行開戰海軍獨攻收效殊艱惟欲海陸兼進尚須時日耳聞日軍業已登陸循序漸進且據膠州傅來消息附近鐵路軌道一帶　見日人改服華衣往來道左大約充當探報之職也駐津英領事日前行抵濟南府外間咸謂此足以證英軍行與日軍聯袂共同攻擊青島也歐戰開始之時青島英德個人之感情尚是無間惟聞日本擬攻青島曾經英國同意之後德人態度爲之一變蓋以英人慫恿黃種故與孤島之數千人爲難非正直之行爲也有一德國軍械隊後備兵云如英人果同日人來攻吾甚望吾隊得與英人相見於戰場之上也青島華人前星期中均已紛紜避去惟躲避各地非糧食缺乏即盜賊充斥始信租界範圍之内到底較爲可靠故近復陸續返庽青島者已不乏人青島膠州之間日有汽車往來膠州濟南府之汽車亦常按期行駛青島砲兵一槪禁穿白衣防敵軍易於瞄凖發砲也現穿號衣有綠色棕色灰色淡紅色及淡黃色等種種不同要以各砲臺及其後牆之顔色爲標凖務使約略相混不易辨别也前日膠州灣外英國滅魚雷艇名肯納脱者與德艦埃司第九十號交戰一場兩方均自謂打一勝仗此種報告乃近來常聞之事究竟何者方爲勝仗吾人殊難下一斷語也近聞肯納脱損失死者三人傷者八人現停泊威海衛港内船身已穿者計有數處一面再探埃司第九十號盡力兼程駛回港内慌忙如是爲從來所未聞據親見該艦者言有一烟囱紅熱異常可見其煤爐火烈趕亟回輪也該艦船員未得威海衛電信之前對於肯納脱受傷之事並未之知其所深悉者惟該艦安然返港並未受有肯納脱所發之砲彈而已 
[德人之戰事談（四）譯華德日報]  
　　巴黎近在目前談近日歐洲之戰况如何除路透電外仍舊杳然無音即就路透電觀之亦只現在前敵全缐之戰事尚未完結數語而已然路透社有一電謂德軍右翼已至法國之桑里斯大戰聯軍若是則德軍於一日之間又前進三十啟羅密達而英法聯軍亦照舊向南敗退三十啟羅密達矣桑里斯者法國之一小市也在康班業之西南相距有三十啓羅密達而在巴黎之北距巴黎北砲台曰埃苦恩者亦只三十啓羅密約合中國四五十里之谱（按五日紐約電已言德軍圍攻巴黎）現在敵人旣有此種佳音傅入吾人之耳吾人縱無專電亦必須暫且忍耐等候至若關於戰略之戰事如已實行則官場方面亦必有電報前來今則未也於是可見目前尚未至有關乎戰略上之大戰矣然不出數日内德國在戰鬭全缐之上必從新有大獲全勝之結果此斷斷乎當計及者也蓋德軍必獲全勝之吉兆已漸漸發現於路透社之略略數電中也若細按之即可得之矣 
　　英日聯合攻青島本月五日德文新報之北京電謂北京日報載有日本參謀官某所著論説一篇據其個人之意見日軍宜由即墨李村等一路進攻青島先毁李村水廠以斷絶青島之水源然後日本主軍之右翼再佔據鐵路割斷青島與内地之交通而日軍左翼則由英艦大砲助之圍攻青島本鎭云云噫談之旣若是其易而何以宣戰多日不敢前去反輾轉遲遲惟中國中立之破壞是圖也哉若該日人者可謂徒事嘵嘵而不知天高地厚者矣然數日内必有以教訓之俾知德人非若英俄之徒負有虚名者可欺也曩者日人不謂有數千人即可攻陷之乎今何如也若據今日個人所得之私函言則現在龍口登岸之日兵且不止萬餘人焉蓋停泊山理北海口之日本運送艦又遽增有多艘也此外尚有英兵千人謂來自天津者亦在其地登岸的確無疑於是可見英人終不甘讓日本獨攻青島而亦思分取一杯羹矣然據青島附近一帶所來之函件聲稱現在青島背後之内地確已變成澤國日本軍隊若圖進攻青島則殊困難也 
[歐洲聯盟之内容]  
　　（續昨）（譯字林報） 
　　三聯盟條约之内容外間知者絶少其可確知者爲三盟國有事無須自由明白相商此異於英日盟約者也德前相　洛親王曾謂一九零八年奥國併吞巴斯利亞德國初未與聞近者奥國致塞之公文聞亦未嘗預先通告德意由是觀之三國聯盟必爲守衛的性質蓋各國未有不預聞其事而已先允以兵力贊助他國政策者也此次戰爭之開始附有重大之關係於此亦可推知若德或奥與他國戰則盟約當然不能發生效力至於意國則更束縛不能自由緣意國輿情極爲反對與累世仇敵之奥國訂立契約也意之伴侣雖爲德奥然可自由與俄交歡前俄奥邦交不洽時俄皇不經奥地而遠　德境迂道至拉可尼基以與意皇相見俄意之邦交不因俄奥邦交如何而改變此其實事也 
　　意國且可始終與法國聯絡蓋三國聯盟不能適用於地中海此曾明白宣言可爲意國聯法之解釋一八九八年意國獨登歐洲舞台德奥袖手旁觀未聞其因克利特島而稍施壓力於土國再意土之戰未嘗彭響土與德奥外交之關係是則三國聯盟在一九一二年不能適用於地中海其言固確然無疑也一九一二年三國盟約賡續期限時事件之發生於　者及事件將發生於後者亦云多矣聞奥國雖不明白承認意國對於亞爾巴利亞之要求然曾確切宣言苟不予意國以相當之報酬則奥國决不兼併土地兩國讐忌已可顯見故奥旣併吞巴斯利亞意亦合併特利波里欲求盟約之賡續則不能無此種之恊商其恊商若何姑置勿論而此兩年間奥意邦交不致决裂者未始非當時外交家調停之力也 
　　俄法兩國之盟約更無從悉其底藴其可異者訂約以來法國閣員更换幾二十人盟約内容必爲一般政客所深悉而竟無一人洩其秘密但法國憲法不能定攻擊的密約則此盟約必係守衛的可無疑也此兩國盟約有無關係他國之附件以鞏固之此爲局外人時常評議之點夫波羅的海約北海約地中海約因屬存在然此爲自制之條例吾人茲所研究者爲兵力贊助之恊約也奥國與羅馬尼亞於一八九六年曾訂二十年之攻擊同盟約但羅馬尼亞對於俄國之態度近已更變其能實行此約與否尚屬疑問吾人不願謂羅馬尼亞輕視盟約之尊嚴故不便决其必不實行惟奥國不自遵守盟約已予以先例吾人所應注意者僅在此耳巴爾幹各國之聯合發生於塞布同盟俄國本欲與塞布同盟國締結攻擊盟約但僅有其意而未成事實法國曾與英國開軍事之談話但亦無所成就也 
[南京快信]  
　　齊巡按接篆後本署各科人員均未見發表恐將裁　 
　　昨晨六時韓國鈞起程回籍軍政警界均赴下關歡送 
　　韓國鈞回海安原籍月餘再晉京覲見現聞有改任山東巡按使消息 
　　馮將軍現派軍隊前往江北剿匪惟臨時餉項需四萬元巡按使已飭財政廳籌撥 
　　倪將軍因皖省旱災甚重咨請蘇省助賑昨籌洋一千元送皖濟災 
　　無錫丁知事詳請附税盈餘欵項留作備荒經費專辦平糶濟災經巡按使照准 
雜評一 
[戰事盲談（無名）]  
　　凡大戰之前必有數日無戰事之確實消息故無戰事確實消息之爲日愈久則大戰愈猛勝負之分愈遲而其結果亦愈大今戰事之無確實消息已數日於茲矣則此次大戰之勝負必大有可觀也試靜以待之 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之青島消息]  
　　統率辦事處之會議統率辦事處初二日午後特開軍政會議除該處高級軍官外陸海軍部段劉兩總長均出席參謀本部黎總長亦派陳二安次長代表列議預議之件係總統特交准山東省靳雲鵬將軍電請以膠青日德備戰該省現遵中立條規并疊次例令分佈警備誠恐區域廣闊稍有不愼致生轇轕請准由該將軍薦保軍員分任臨時中立警備司令官以資巡防而维中立至如何議定尚未探悉 
　　軍事預算之改訂政府爲保護山東中立區域起見曾關精鋭兵隊分驻各要隘以故該省大兵雲集前訂三年度軍事預算經費已不敷用日昨泰武靳將軍電呈總統請飭財政部另訂山東特别軍事經費以重軍用云 
　　海陸防禦之形勢九月三號順天時報云現時青島之戰雲已日　一日矣刻據確實之報告目下德軍在青島陸上之防禦計畫已於伊爾哀斯山　斯馬山莫爾特克山築設三座砲台其形勢若連缐不斷以浮山爲第一防禦缐其山復連結龍山高山兩山脈極形聳峻該防禦缐之半面則又結海泊河復有李村河繞流於第一防禦缐之北面二河洋洋同注於西膠州灣内從本缐至海泊河濱其間復設有五箇壘堡是間密布　　鹿柴散兵壕該壘堡前面即第一防禦缐最前之地點也浮山最高處爲一千二百六十英尺由東南趨向西北則山勢逐步漸低其最低處僅三百六十三英尺伊爾哀斯山則高四百三十三英尺莫爾特克山則高二百七十二英尺西北山勢亦漸低降其最低處則爲二百五十六英尺兩缐距離僅隔里許登浮山西北隅之高處則青島街市均瞭然在望矣由是觀之軍艦若由海面仰攻陸上之炮台頗覺困難蓋危險多而奏功少也然則攻擊青島之要策非從青島背後擊之不易制勝也明矣再由用兵之地形關係上察之該山之東端半島實與横　滿洲地境之江南狄踰狼林三山脈隔黃海而遥相呼應焉即榴希洪根山脈突起之處也沿路均有花崗岩石砂磧甚多其第一防禦缐之最高地點則爲龍山峭巖崎嶇極形險　敵軍於此方面决難進兵惟浮山迤西最屬易於進攻之地若於此方面安設重砲陣點則天然便利之區也然德人已在此間設有壘堡五所然則攻擊青島之第一次激戰或恐當即於此間關始焉且詳察李村河流之形勢敵軍若伺　飛渡亦甚易耳至於海面防禦之計畫現已從東勞山之東南　起經大公島至於西靈山半島其間安設許多機械水雷及浮動水雷青島港灣以内所有之大小燈台夜間均已滅火時時有驅逐艦水雷艇由其束水道駛出而巡弋勞山港一帶以嚴警備日前德艦與英國驅逐船交戰卽在此港方面云（下略） 
　　英文京報之近論八月三十一日英文京報云關於歐洲戰爭期間内日本之分役（分役二字蓋戲劇中去何角色之意）常有自東京來之半官的誠懇宣言則於掃除對於日本涉身戰事之疑　必多所　並在東京及倫敦已由官場宣言謂日英二國政府全取一致之行動日本政治家屢次聲明其政府之意旨將嚴守日英同望之條欵及與美國所結之條約以及對於中國之質言並已聲言此次在山東之行動將不越合法與必要範圍之外且谓日本政府將並可以發生侵犯中國領土之猜疑者而不爲也日本政府之意旨及其誠守質言可於日本當進之限制中國革命領袖在日本之舉動見之聞中國政府曾將滿意日本保守中日二國利益之意向日本政府聲明云 
　　當此誤會猜疑交集之日不幸而大阪某新聞有駭人聽聞之載記所謂中日新恊約六條者中國各報群相登載指爲侮辱中國侵犯中國之獨立其結果乃至在北京發現有發起反抗日本之舉上星期六及本星期日有衣冠楚楚之中國少年分散傅單謂中日新恊約將使中國變成日本保護國諸署名人將集愛國志士以備與日本抗議並請人加入圑體以救中國苟此等舉動果有海陸軍官在内者則若不速加禁絶其所生影響甚大故本館（英報自謂）聞北京警廳已禁止散發傅單之信不勝欣慰本館詢之中國官場知中國政府並未接有所謂中日新恊約者聞日前參政院開秘密會議外交次長曹汝霖君親自到會聲明政府並未接到日本政府之提議日本若果有如此侮辱中國之舉在中國人一方自不免發生惡感本館則深滿意於日本内閣從無類此之懷抱而有關中日關係之提議無有足使中國人發生猜疑者也 
　　本館（英報自謂）曾力言戰爭之事不宜波及中國海岸中國政府當可深信日本之遵守日英同盟條約不作蠶食中國之謀矣日本若果有此意今日爲其最佳機會誠無疑義然日英同盟所及之範圍包括東亞之日英二國屬地印度亦在其内日本目前未必願招中國之怒致生未便也日本佔據青島於德在中國商業加一大打擊若日本之出於此舉爲增進其國商務之機會則英與中國均無發生恐慌之理由英國固知日本之涉身戰事不能無所酬也當此英國軍力財力正受試騐之時日本之助英深爲可感若英國而須計算日本之侵陵則東亞形勢當爲之大變矣日英同盟宛然使英國得盡力歐洲無他顧之憂近年來之猜疑誤會亦有涣然冰釋而代以日英通力恊作这希望即此以觀中國可以無恐在日英同盟有效期間内中國仍能保守其領土之完全也 
　　膠州税關之請示中國本在膠州設有税關今因青島宣戰膠州亦在戰線以内該處出入商貨業已停止該税關勢難存在故税務司已請示北京税務處有暫時裁撤之説以戰事終止爲限云 
　　旅外華僑之電詢青島問題發生後旅外華僑關心祖國紛紛來電詢問政府如何辦法總統昨日（二日）交諭政事堂一件告以中國政府對於青島問題所持態度仍不出中立範圍當由該堂特令各埠華僑遵照各安生業切勿妄生猜疑云 
　　官吏行蹤之點綴日本艦隊加籐司令封鎖青島時曾有宣言凡屬中立國在青島人民均限於二十四小時内退出青島云云聞魏宸組本寓青島即遵此令於二十四小時限内離開青島暫在濟南駐足或北上或南下現時尚未能决定云又聞侍從武官長廕午樓此次奉命籌備山東中立事宜聞已於日昨由京啓程赴魯 
　　旅京德僑之徽赴旅京德國士紳昨奉本國政府命令凡在四十五歲以下者不問供役何種職業一律參加青島防禦職務聞其中之一部份業已於日昨離京前往青島矣 
[戰事影響之北京維持] 　 
　　電催赴造北洋銀模財政部消息前此各省　造銀元部中以幣制正在議訂各准暫用舊模鑄造在案茲以歐洲戰事金融緊急中央方策擬多鑄現貨以濟市面要需通飭各省同時併作唯出貨旣多未便仍用舊模曾飭天津造幣廠赴造北洋銀元新模以便分頒各省應用去後迄未據報造成昨日部中以湖北四川廣東三省先後來電催頒新模除電復各該省外一面已飛電天津造幣總廠催飭赴速鑄成一經告竣即先儘鄂川粤三省寄去以應急需云 
　　釐金收入之别報八月三十日法文北京新聞載稱釐金爲中國政府收入項之大宗民國三年此項收入大爲增加雖有數省其收入之數不及宣統三年之收入但其總數已超過宣統三年之收入矣財政總長預計民國三年釐金收入解至中央者爲五千萬元目今歐戰忽起其出入口貨受其影響在所不免以此之故其收入必難達到預計之數但出入口貨雖爲减少而今年之收入當不下四千一百五十九萬九千元此數較諸宣統三年尚多七百十八萬四千元蓋宣統三年度釐金之收入僅三千四百四十一萬五千元也 
　　浦信借欵之近况浦信鐵路築造之借欵業經中國政府與英國資本家簽押合同然自歐陸開戰以後英國金融界亦形緊追因而一時未能投資於遠東茲聞英國資本家擬將該鐵路之布設權讓與美國資本家辦理一切　聞中英美三國現時正磋商此事云 
　　冺除國籍之觀念此次歐洲開戰我國已宣布嚴守中立所有各關檢查戰時禁品均關重要昨聞税務處梁督辦飭知總税司通飭各關執事洋員對於檢查商輪各事宜一切遵照中立條規辦理務須冺除國籍觀念謹守職務鞏固中立云云 
　　帮辦中立之部派直隷一省爲海陸交衝華洋雜處保守中立自應格外注重該省中立辦事處業已完全成立已誌昨報現聞外交部以辦理中立事宜非素諳交涉人員不克勝任特委派王孝絪赴津帮辦中立事宜倘有緊要事件即由該員電部核辦以昭鄭重 
　　法兵過境之辦法昨聞政事堂接到廣西張巡按使陸將軍會同來電以刻有法兵百二名率領安南兵五百名曾由該處法領照會前往香港搭輪回國是否攔阻抑或准其過境聞政府曾即覆電須審明其所往目的地果實回國自應照准若赴青島前敵當照中立條規攔阻云 
[中立聲中之東省觀]  
　　一奉天消息 
　　會議辦理中立張巡按以歐洲戰事奉省籌備中立幸未隕越近因日德交　利害尤爲切近故商定由署設立中立辦事會議由張巡按使總其大綱一切機要與部派人員商酌其他關係全省事宜即令奏天安東營口各交涉委員各海關税司人員恊同籌議以收指臂之效 
　　擬請加添巡警警察廳廳長宋郁文以列國開戰雖於我國無干而奉省地處邊域不得不嚴爲防範各分署雖有巡警多人不敷於用由此面竭巡按使擬每分署招添巡警四十名以資保衛待至解嚴而後再行裁撤　　二吉林消息 
　　哈埠添設備警哈埠自歐戰發現市面驚惶一般土匪竟於沿江兩岸乘間滋擾連日濱街之上每至入晚即相向下關由傅家甸至租界相距二三里往來馬車輒被刧截至由濱赴呼蘭一路（六十里）行人已爲斷絶其六區（駐薛家屯在埠西南約二十里許）界内日來股匪競起到處刧掠該區警兵與匪接仗數次日昨擊斃匪徒六人警兵之受傷者二人聞匪等方糾集同惡計圖報復警務長徐信臣氏以如此擾亂恐有碍治安現特禀准監督于知事於该區及毗連之五區（駐由家燒鍋距埠十五里）兩界各添預備巡警四十名警董一名以資防範聞已發給委任狀日内即當興辦 
　　俄官請赴前敵自歐洲戰事發生後由哈埠開回俄國之兵隊皆係新徵之軍與義勇軍所有舊日駐紥之軍隊槪未調動乃該駐紥武官等自願赴前敵助戰者頗多皆經俄司令官將情形轉咨該國陸軍部核奪現該部已有回電到哈據云該武官等請願助戰愛國熱誠殊堪歛敬著令迅速歸國以便赴戰 
　　訂造軍用鐵牀驻哈俄國紅十字會接有俄京總會電報令該會在哈訂造受傷軍士所用之鐵牀一萬二千架現該會已與俄鐵舖克立格曼議妥每架俄洋五元限於一月内如數造齊以備需用 
　　日人夜演行軍前月二十九日午後八時至十一時頭道溝附屬地内日人操演夜行軍係以憲兵隊及守備隊编成主敵兩軍一攻一守如臨大敵鎗聲隆隆實行木鉛簡射擊界内隔斷行人以免危險該國領事恐外間疑慮已先期據情照會吉長道尹轉示商民一體知悉 
　　三黑龍江消息 
　　俄京華人被逐江省得聖彼得堡華商消息云俄京警察總廳及城守尉日前奉俄廷命令凡居留俄京之華人除頭二等商業外凡無業流民小本商販均限日一律出境故失業商民連日回國異常慘苦云 
　　庫倫俄軍撤回有商人自庫倫歸者謂庫倫本駐有俄軍馬步砲各軍隊自歐洲戰事發生多已撤回庫倫已經空虚逆佛現正組織蒙古軍隊保護宫室一隅外蒙地面　　　付於不問各旗蒙王因之離心若中國　員宣　各蒙王必可誠心内向而庫倫獨立當不難同時取消云 
[内國公債之提倡者]  
　　提倡會批准立案提倡内國公債會前將發起以來各事大致情形具禀陳報政事堂曁内務財政兩部此項禀文已誌各報茲悉該會已奉到財政部批示云據禀已悉該會因政府舉辦内國公債特組勸導機關上以增益國家之信用下以興起社會之觀感陳義擇言均極純正熱心毅力殊堪嘉佩所請由部備案自應照准仰即傳知全體會員益勵進行以盡提倡推行之能事尤所切望此批 
　　財政部呈報備案財政部呈大總統文云呈爲恭報内國公債局開局日期曁選定總恊理銜名並發給關防仰祈鈞鑒事竊此次發行民國三年内國公債業經本部於本年八月一日呈明大總統設立内國公債局爲辦事機關組織董事會參用華洋人員並於董事會中推選總理一員恊理四員主持局務等情曁繕呈内國公債局章程十四條當奉批令據呈已悉所擬章程均甚妥恊應行照准務即刻日開辦以策進行而維財政此批等因並奉大總統交令指派本部次長張壽齡交通部次長葉恭綽税務處總税務司安格聯副税務司包羅中國銀行總裁蕯福　交通銀行總理梁士詒中法銀行經理賽利爾保商銀行經理除恩商號范元澍李湛陽等爲内國公債局董事即經分别轉行遵照業於八月十日開局各華洋董事均經到會公同推選以交通銀行總理梁士詒得票最多推爲内國公債局總理中國銀行總裁蕯福　總税務司安格聯商號李湛陽中法銀行經理賽利爾爲公債局恊理除以後進行事務應由談公債局總恊理督飭局員認眞辦理外所有内國公債局開局日期及選定總恊理銜名理合呈明備案再該公債局爲辦理内國公債總機關事煩責重非另發給關防不足以資信守並由本部代刋木質關防一顆文曰内國公債局之關防先期發交該局收訖於八月十日啓用合併陳明仗乞大總統鑑核備案謹呈 
　　國史館負擔責任逕啓者頃准貴局附送公債條例一百本包賣章程一百本均已照收此項内國公債自應先由各機關分任其責本館雖能力薄弱亦當勉副盛舉俟募有成數再行奉告先此具復敬頌　　 
北商會函允聯合敬覆者奉到大函以此次内國公債須聯合各省商會恊力辦理俾衆　易舉不日　成飭轉傅各省商會一致進行等因到會捧讀之餘極佩偉畫已遵照作　分致各省商會矣知關屢系專此奉覆祗請公安統惟　察 
[鄂省認購内國公債之踴躍]  
　　漢口商會認購之實數四川帮蔣沛霖鑛廠公司帮徐榮廷認購一萬元本帮劉歆生認購一萬元浙江洋行帮王柏年認購一萬元廣東洋行歐陽惠昌認購一萬元浙江銀行帮盛竹書認購一萬元疋頭帮陳慶堂高漢卿太平帮王琴甫本帮劉子敬太平帮崔　如黃鏡秋汪紫封共認募四萬元浙江帮宋怡章張理耘陳心侖丁菊生王芝舫江西錢　周命之黃子臣本　錢　張春亭萬澤生 
徽州錢幇孫襄其共認募三萬元浙　幇史　生汪炳生　　　鄭似松共認募一萬元本幇蔡　卿認募三千元浙紹幇孫　夫認募三千元本帮王違夫認購一千元茶棧帮程　南茶葉行帮汪春榮汪　京共認募購二千元徽州錢幇孫理和認購一千元本幇李紫雲認購募二萬元安徽帮吳幹廷認募五千元本帮蘇善夫認購一千元浙寗營造帮沈祝三認募一千元　甯廣福拆貨店幇　步青認募一千五百元油行帮代表吳幹廷俞清臣認購三千元洋廣貨帮張雲階吳佑人張馥山共認募二千元牛皮帮張碧泉等認募五千元絲頭帮吳尊五蕭郎山共認募二千元江浙綢緞帮代表孫滌夫認購五千元洋油帮葉載夫楊柱臣認募一千元藥材帮劉仁山邵思曾認募一千元茶棧帮韋詠三程麗南共認募一千元汾酒帮　　洲認購一千元内河糧食帮王禹庭認購一千元覃懷帮孫曉峰陳宣三認購一千六百元浙江老銀樓帮寳成銀樓認購一千元浙江老銀樓幇十二家認購六千元浙江新銀樓帮八家認購三千元程麗南代表吳達廷認購一千元黃州帮羅伯良認購二千四百元本會辦事處同人汪伯莊代表認購一千元 
　　河口商會老河口商會對於此項公債極端提倡業已會議該埠巨商均甚贊從公認購買三千元不日由襄陽朱道尹詳報　省 
　　漢陽縣署漢陽趙知事以内國公債條例早經公布昨又奉巡按署通令迅速進行各在案茲聞該縣趙知事現竭力提倡特於昨午召集本城鄉巨紳在署開會討論募集辦法并照巡按署　剴切勸勉是以現在購買之數已達數千云 
　　清鄉公所清鄉公所范總理守佑以我國當茲庫空如洗財政困難之日爲提倡公債前途起見昨特首先自派買票八百元又會辦吳君四百元帮辦白君三百元並轉飭該所各員自行購買均在月薪項下提撥合計擔任約在三千元之譜 
　　漢陽兩廠内國公債票軍巡兩署經會議决定各十萬元早經電達中央擬於八月底即便實行分别扣發在案所有漢陽兵工鋼藥兩廠原係直隷中央不在鄂省軍界購買之列茲劉沈兩廠長日昨接陸軍部通電直隷中央之兵工鋼藥製造軍儲等廠局長官均應一律酌量認購以便集腋成裘而濟國　日昨兩廠長會商首先各認一千元以作提倡其餘分别派認總額已達一萬元日内即當電復段總長矣 
[浙省對於現局之維持]  
　　取缔電報手續歐戰事起杭滬各站代收商報業已停發密碼茲甬嘉局長鍾文耀君爲愼重中立起見特電知周　委凡將軍巡按使各公署軍隊應發密碼須由各該署蓋具印信交由營業所長核准照發其將軍巡按使軍隊曁各行署所派調查員在各站發用密碼電報槪由各站長查明來歷確係妥實可靠者方准照發仍照章收費等情已由周處委函知營業所通飭遵照云 
　　詳查僑民人數自中　條規頒布調查旅居外人以便保護迭經中央令飭朱屈二公遵辦在案茲失軍督又飭温交涉員將各國人民僑居省垣者詳細查明人數並須將國籍姓名年歲於何時來杭向作何業共有男女僕從幾人一一詳細照式塡注列表送署以便飭警保護温交涉員奉文後已遵照辦理云 
　　募集公債近情一杭總商會覆農商部電云農商 
 
 
 

Page 7

 
 
部總長　　支電悉内國公債極端贊成前經浙江財政廳約　總會曁三銀行公同集議　誠勸募擬合認四十萬謹聞杭總商會叩歌一財政廳長張詠霓君以内國六釐公債各界認購踴躍異常已電致財政部請將十元百元兩種債劵多頒到浙發行並將各經理處列表報部一面飭各縣知事迅將董事分會於本月内組織完備提倡勸募云一杭垣錢業各董事奉委勸募内國公債本擬大同行認購七千元小同行認購三千元近據各同行稱現　時世維數營業範圍縮小實無餘多財力購六釐公債票乃各錢業董事又加勸勉大同行至少須購三百元小同行至少須購一百元以盡錢商之義務並擇定廣大裕錢莊（在下城木場巷杭紳高氏自股）爲公債劵經理處云一甬嘉路局文牘營業會計庶務保缐車輌各所科昨通電各處站隊云奉局長勸募内國公債茲經同人集議擬各購百元照滬寗借欵辦法分四個月扣清於五號前認定諸公認購若干是否赞同借欵乞商定即日電復緣五號以前每百八二寳交故也按此電去後紛電認購即有二千數百元尚絡繹不絶云 
　　愛國公債抽籤日昨巡按使接财政廳詳云竊　長前因籌還浙省愛國公債以維信用詳請抽籤　本並擬定第一二次舉行日期於八月二十六日奉批准如所擬辦理此繳等因奉此廳長遵即派員督飭科員悉心擬具抽還愛國公債辦法四條並擬先於九月十五日下午舉行第一次抽籤以便將抽出字號登布杭滬各報俾應募各户得以届期赴省領還本欵至此次籌欵抽還計需銀五萬元即在三年度應還浙省欠欵項下飭庘動支除將抽還愛國公債辦法四條擬陳鑒核外理合備文詳請鈞使轉咨財政部　案施行云 
　　編查漁户辦法外海水警廳王廳長前奉省電嚴防黨人今特編查漁户嚴行取締每十户爲一班設一班首十班爲一圑設一圑董各户均編有字號均須具聯環保結外尚須商家擔保如無商保即將漁船充公特委本廳總稽查專司其事以重責成已將取締規則及辦法詳報朱屈二君矣 
[高等廳十四次公開陳繩被害案]  
　　高等審判廳日昨（二日）下午一時開庭再行繼續審理陳繩被害案是日旁聽席益形擁擠審判長先提董升董珍黃貴周文　等四人上堂宣告道本審判長於上月三十一號授命推事至陳璧住宅掏看兩口井所有掏看情形由授命推事報告當由授命推事報告畢審判長又令書記官朗讀調查錄畢遂問董升對於調查錄有何説詞而董升又歷述供證陳璧诸事並及陳璧掏井的事審判長問道掏井的事是否那天同陳璧對質出來的還是聽别人説的呢董升答道我聽焦升説的審判長遂又問董珍道你對調查錄有甚話説董珍答道我就是問地方廳爲甚麽判我的罪審判長又問黃貴周文　二人有何話説二人答稱没甚麽話説審判長乃令四人退下董升當向審判長叩頭道我就求你公斷啦説畢又　過身　向律師鄧爾班道你不要我的錢替我辦議我就是給你叩頭罷遂又　旁聽席叩頭道求諸位將來作箇證鑒人審判長當止告董升道被訊人不准向旁聽人説話况且此案將來尚不知到得甚麽地位董升答道我董升不定那時候就死了但是我死後我的寃枉跟陳伯台的寃枉怎麽伸耶董升嘗日大有將要與世永訣之態度當由庭丁將其扶出審判長又唤陳璧上堂問道上次在你家西北角井裏掏出一把尖刀這箇刀子是那的陳璧答道我家裏並没見過有這把刀子審判長聽陳璧答稱没見過話遂令其退下又唤黃曾緒上堂問道你看見過陳璧家裏有箇尖刀否答道我曾看見有一把東洋刀裝潢很好的又問道你還　見有别樣的刀否答道尚有槍剌刀及軍刀審判長乃由案下取出汽槍一支問黃曾緒道此槍你看見過否答道這是陳伯台打鳥的汽槍又問道這　鎗是怎麽箇來歷答道你問陳伯基使知審判長乃唤陳伯基上堂問道這箇鎗你認識否答道這是我大六哥的鎗問道你大六哥要這鎗爲幹甚麽的答道打鳥兒的又問道這鎗是誰給的答道我不知道又問道這槍在甚麽地方擱着答道在我大六哥屋内箱子旁邊搁着後來就丢了又問道這槍是幾時丢的答道他没了那天就丢了審判長又將新由并裏掏出來的尖刀令其識認答道我没看見過審判長又問道那麽你大六哥不見了以後鎗與自行車那箇先丢答道先丢槍後丢車審判長問畢遂令其退下原來陳伯台之汽槍丢失後於上月底始由井内被掏而發現也（未完） 
[三届知事甄錄試之第二場]  
　　第一場甄錄試現相已紀昨報昨（二號）第二場接續開考應试者爲江蘇浙江福建江西湖南湖北四川願考新疆者七鐘開門唱名入場一切手續略同昨日不必　述及三鐘某君出場　曰阿痛烈哉价幾日倪心弗在格今晨光偏有价苦惱子坐處也弗寛格　包也弗　食格阿要吃茶哉葉子价末弗好阿要小解哉偏偏有价巡警跟倪格弗成功弗成功匆匆取出题紙爲漢通西域宋棄西夏若得若失論某君即雇車提皮包飛行而去於是覩諸考員有笑某君初次應場之可笑者有笑某君之浮躁者更有年歳略大　已頒白而剃面熏衣猶作慘綠少年態相與言曰是題恰是絶好兩扇格前分後總作來頗不費力兄弟謄寫亦能字字入格不似新少年之盡作草劵且一字佔數格差别滿幅然此等維新時代即主試者尚不知見過字學舉隅没有吾輩自問頗不弱但不知遲日揭曉若何其一曰俗語云場中莫論文吾輩逢場作戲作得過去便是何必認眞况且大日本平假片假作字先不能畫一我們就説看過字學舉隅也止可得失寸心知罷了今晚且與兄弟到北林房聚美桂荷給我們灌點外國米湯也省的如此沾滯且行且談底皮吱吱直走出宣武門去 
地方通信 
[安徽]  
　　探訪局長得獎皖省探訪局前在巢縣破獲黨人機關并當場拿獲邢家榮等又搜出毒藥炸彈當由倪將軍以該局長等偵查得力辦事勤勞特呈請總統將在事出力人員分别獎賞以示鼓勵昨總統已有電到皖并有動章數副聞該局長係得三等文虎章云 
　　王德全是否黨人　安武將軍前准參謀部電開據上海探報伯文蔚之黨王德全等已由滬赴皖省廣德等處謀亂分飭查拿旋據休寗縣知事由屯溪解送王德全一名來皖已交軍法課訊問王德全供稱懷寗人平日行爲及赴屯謀事情由可傳親族人等訊問昨倪將軍已飭懷寗縣徐茗　知事立傅王德全之姻親六人解送將軍署候訊矣 
[南京]  
　　宋帮帶中彈陣亡昨日軍督馮上將軍接宿遷縣電告以該縣沭匪張三張七等聚衆騷擾勢甚猖獗白統領率隊往剿與匪接仗宋帮帶奮勇爭先中彈陣亡現在匪勢僡形張大聞已　入宿境已由該知事派練圑勇出爲搜剿云 
[杭州]  
　　歡送李參政紀李仲軒參政來游浙水吳山自夏徂秋已暢觀風景矣現迭奉中央來電有要政相商榷遂於昨日（五號）上午九點十五分鐘偕其夫人乘專車赴滬朱將軍屈巡按使夏　長周知事等率領軍樂隊歡送至南星站朱屈二公均着紗褂　衫送上車室至城站下車李參政立車梯上以兩手作拱曰再見再見朱屈二公即乘輿回署沿途衛隊護送李參政離杭後十二鐘到上海站所有行裝禮物由樓木庵張春泉二君爲之招待云 
[鎭江]  
　　蝗蟲飛渡江南鎭江對岸都天廟一帶飛蝗叢集已紀前報四號下午五時許西風大起飛蝗無數渡江而來一時蝗乘風勢風助蝗威聲起半空形若烏雲之覆蓋約五六分鐘時自北而南始見過畢幸未停歇故未傷禾稼 
　　調兵防守淮北馮上將軍飭令駐寗游擊隊開往淮徐海一帶防守以資鎭懾聞該隊全軍業於日昨乘座民船用小火輪　帶進瓜洲口逕赴淮北矣 
[揚州]  
　　西鄉蝗蟲蠭起江邑西鄉陳家集等處地方前發現蝗　尚未成災不意日來甘泉山又有自高郵縣境飛來蝗　勢漸　延現已經該處董事馳報謝知事設法驅除矣 
雜評二 
[青島攻守計畫談（步陶）]  
　　日人攻擊青島之計畫以由島背進攻爲第一策其目的以即墨之李村爲着手點而右翼據鐵道左翼　英助以合攻德人在島之防禦也第一缐爲浮山有連缐之砲台三焉是山迤西地較平易日人以爲可作攻軍之重砲陣點而德又早有壘堡五所以制之然則一攻一禦兩方内幕蓋純以略勝也日人自謂不至有甚劇戰爭或亦非盡無因然而聲東擊西兵家所常今所謂某國計畫某國計畫率爲其對敵者所表出揆之兵事秘密之恒情兩方戰略恐皆有不盡然或不必然之疑點且即曰確矣無復可疑矣而兩方旣已各知其對敵者所以謀我在是則其所以防守亦必非盡如其前所預定者又可斷言矣然則此次戰事吾人於其所謂計畫云云者但以爲兩方料敵之内情或多方誤敵之一策而不必以爲其計畫之果然則庶乎其事實也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[恊贊中立之敦請]  
　　我國自宣布中立後除山東外惟滬寗兩處發現中立交涉爲最多業已屢由中央中立處電示機宜並擬再行添任　嫻外交專員恊贊一切聞已電商唐少川伍秩庸兩君擔任未議能否同意 
[戰國飛艇亦須扣留]  
　　歐洲戰事發生後我國嚴守中立凡戰國戰品均不得入中立口岸茲又經馮上將軍查得飛艇一項亦屬戰品範圍自應通飭防備昨已電告滬鎭守使遇有此項戰品運入中立口岸卽須扣留以免違碍云 
[縣公署會議募債方法]  
　　上海縣知事洪伯賢因奉財政廳長飭令勸募六釐公債前日午後二時特邀合邑四市十八鄉各經董陸崧候周又防（代表錢貴三）劉志濤沈寳寅楊恒盛等三十六人聚集縣署花廳籌商勸募辦法首由洪知事宣布財政廳飭文略謂現在中央財政困難入不敷出加以歐洲戰事影響税收短縮司農仰屋竭蹶異常政府萬不得已舉辦六釐内國公債藉資挹注總額共計一千六百萬元以本邑爲通商巨埠富商大買聚集之處派銷一百二十萬餘商埠由商會勸募外華界城鄉各處派銷五萬此項六釐公債票係由大總統親自擬定信用昭然與民國初建時所頒八釐公債票　然不同應請諸君设法勸導共襄此舉云云次由各經董互相籌議决定各就經管市鄉向商民紳富竭力勸導俟集有成數再行禀復云 
[南商會預備勸募公債]  
　　上海南北商會商董等前奉北京公債局總理梁君電飭在滬組織駐灑公債局經理處發行六釐公債票曾經设立辦事處於滬北中國銀行内舉定商董周金箴　潤生朱五樓等爲正副經理俟部頒票據到滬實行勸募在案刻聞業已定期十九日（即陰曆七月三十日）在該行開大會邀集南北绅商各界人士籌商　任勸募事宜昨晨十時南商會總恊理顧蘇兩君先行邀集南市各商業領袖人等到會商議擔任分向各業勸募或自行量力認購直至午後始　 
[兵警搜查仙翁殿]  
　　上海鎭守使鄭汝成君據人報告謂滬城老北門内穿心街仙翁殿南京帮染坊公所内現有黨人設立機關云云鄭鎭守使以事關謀亂虚實均應澈究當派偵緝處稽查員王友田帶同稽查兩名護兵四名並由淞滬警察廳加派偵緝隊士王順卿一名警察四名於前日午後三時恊同前往该公所内搜查當將在内居住之醫生許利川及做書絹面之查耀亭拘住並在許處搜出名帖一紙遂即就近送至沉香閣警署轉解警廳司法科押候訊明核辦 
[白雲祥供認竊槍原因]  
　　遊兵白雲祥等竊鎗七桿往蘇被獲經上海鄭鎭守使派員迎提回滬訊究各情迭紀前報茲悉此案原係白之同黨崔小順子起意當白充兵士時崔住居製造局附近陳家橋崔妻與白有染崔之日用由白津貼嗣因白雲祥所得係餉不足供崔夫婦之用故崔小順子　聳白雲祥潛往附近軍廠偷竊銷　然後糾夥同往江北刧掠圖發大財白允從崔　　赴　内竊得快鎗七桿先由崔小順子雇一　艒船停泊局牆外之小河内白雲祥將鎗從牆甩出由崔接獲釘在船底偕同偷運蘇現由鎭守使署軍法處研訊白雲祥已供出以上實情崔小順子亦供認起意糾竊不諱當由軍法處呈請鄭鎭守使查核矣 
[嚴防蘇滬間私運軍械]  
　　馮宣武將軍近又訪得黨人　由滬雇船裝載軍械運往蘇城希圖起事等情查蘇滬往來水道港　紛歧恐該黨人等雇船私運軍火從太湖一帶繞道往蘇故於前日除飭水警第二廳轉飭太湖松江水警各專署長率師船扼要查緝外並飭上海軍警迅派偵探查緝一面分飭各關卡員凡遇船隻駛過務須詳細稽查以杜夾帶 
[暗殺案又有牽涉]  
　　暗殺前浙江先鋒隊隊長陳子文之兒犯裘美根業經公共公廨逮案發押老閘捕房嗣裘在捕房供稱暗殺金琴蓀一案係王阿四所爲即經捕頭查得王阿四（即陳錫奎）因迭犯重案已由會審公堂提案訊實判押西牢永遠監禁曾於上星期二將陳錫奎帶堂請究中西官以案情重大諭仍還押候與裘美根質究在案茲悉捕房對於陸子文一案更爲注意連日向裘密詢聞又牽涉黨魁某某等數人捕頭以此案同黨甚多自應詳細根究惟尸妻陳王氏尸弟陳子孝現均不在租界移居他處因特諭飭中西包探查明尸屬住圵着即自行投案備質 
[優待管鵬之請求]  
　　皖人管鵬因被中央政府指爲違法擅辦安正鐵路並私借外債挪用公欵經公共公廨預審屬實判管發押西牢一年半期滿逐出中國領土自管送押西牢後即由其代表律師　雷斯投廨聲請將管所呈柏文蔚之收條發回當奉中西官諭候商核在案茲德律師又向承　中西官請求將被告特别優待另居一室不與尋常人犯同押並准家屬毎間兩星期探望一次又准閲看書籍聞中西官已准如所請轉諭管理西牢捕頭知悉矣 
[歡迎薛錦琴女士紀盛]  
　　北四川路神州女界恊濟社前日（五號）在神州女學開會歡迎教育家薛錦琴女士首由張默君女士致歡迎詞略　薛君留美十二載艱辛求學百折不回蓋薛君留學旣非官費而家况清廉又不能助欵乃半日操作半日讀書以白做而自給夫以一弱女子隻身覊旅異邦受如是辛苦而一無退志訖底於成可見薛君堅忍卓絶迥非尋常留學者所能及矣故我輩今日歡迎非歡迎薛君由美歸也歡迎薛君之志也否則留學生多矣何獨歡迎薛君耶衆拍掌次由舒蕙楨女士演説大致謂吾儕人人皆當以薛君之志向道德爲模範衆拍掌次請薛女士演説略謂承諸君　愛辱以歡迎寔深慚愧且乏辯才不能演説無已請略獻盲詞而已吾中國人往往以爲白種人爲文明事事可異須知同是人類初無分别白種所以處優勝位置者無他重實際耳且白人亦有未盡臻文明處如一日在舊金山某處見一老者涕泣不已問之謂已兩餐未食詢其有家否云初有四子二子已娶婦他去二子則不容其在家云云由此可見白人之家庭組織實未必果優於黃人蓋吾國人非至不肖未嘗有青年人不敬長者者也又謂學無涯涘今日所學實不能謂之學成祇可云稍得皮毛而已他日倘有機遇再事求學或可望完全學成云云於是掌聲如雷次陳英梅女士舞蹈陳君爲體育大家亦熱心教育　舞畢閉會隨請薛女士茶點直至五時餘始散并聞薛女士乃神州恊濟社社員此次歸國遂被公推爲神州女學教務長云 
[齊巡按使電告到任日期]  
　　滬海道尹公署昨奉新任江蘇齊巡按使魚電開本年七月十六日奉大總統策令任命齊耀琳爲江蘇巡按使此令等因奉此茲　於微日（五日）視事除呈報外特電查照 
[通海鎭守使請緝黨人]  
　　通海鎭守使管君查得通州亂事案内所獲黨人供出有同黨馬錫九劉長壽等逃匿　地特派軍事稽　員馬　等四名於前日賫文來滬投請江蘇交涉公署照會　事　　飭各　房派　恊緝務獲解究 
[又有共進會名目發現]  
　　江寗馮上將軍近日據探報稱長江上下游仍有共　會名目發現專收無賴入會開設香堂分發票布布上刷印詩句不甚　通惟查共進會會長會員皆屬青紅帮著匪曾經軍政各長官分令各該地方官廳查禁在案今旣復有共進會名目發現自應報請核辦等情現聞馮將軍除分飭查禁外並飭上海水陸各軍隊飭探訪緝凡遇境内設有共進會者務即嚴禁解散以弭匪患 
[砲兵操練古械]  
　　砲兵第四圑所部各營兵士操演　　及教授戰術之外近悉　圑長以拳術步戰鋼义長鎗大刀及單刀長矛劍　均屬古時軍隊舊制現雖廢去究與軍事教育大有裨益應　操練砲學之後每日仍學習古式武藝爰特備齊刀鎗劍　等件於本月爲始諭令各士兵每日練習云 
[新劇園之一齣武劇]  
　　滬南久大馬頭大觀新劇園前晚排演　倒鴛鴦一劇　至兄弟圑聚抱頭痛哭之際有樓上特等包廂内某客歡呼呌好聲震若雷嗣該園管事人諸某忽由于涉不容喊呌旋令短衣窄袖者二三十人蜂擁上樓將該客扭毆一時人聲鼎沸該園守護警察聞聲上樓查看時見有六七看客被拽下樓均遭毆辱經警察鳴阻始各釋手行兇者已於人叢中竄去僅將諸某及園役三人拘至第一區警察署該客等亦隨往訴明被辱之由當經署長察得俱屬體面商人即令一併移送警廳司法科預審昨日有某商董代抱不平已赴廳聲請嚴究矣 
[姑媳涉訟]  
　　婦人張陳氏延請律師禀控寡媳張王氏不守婦道等情前日由地方廳賀推事官特開民庭研訊張陳氏投案訴稱媳婦王氏自兒子故世之後已有一十六載在外賃　與人私識已經生過數孩婦人因媳婦幹此不端之事故已與之斷絶近媳婦忽然來家欲收兒子遺産房租以供姘夫使用但此項遣産因兒子乏後已以長兒之子兼祧現在成婚在即此房應歸長兒之子承受請求鑒核張王氏供稱氏翁張蘭田在日曾將所有家産作七份匀分氏得一份彼時丈夫已故因此分　上係婦人列名至在外賃屋居住一事實因與姑等意見不合之故所有姘識他人之語全屬子虚此皆因意見不合有此污　求察復由原告律師出庭陳述一切間官遂認爲辯論終結着各退去聽候送達判詞 
[串拐使女之結果]  
　　夏珍懦控同居之張錫卿張成氏夫婦並該氏之妹成八小姐等串拐伊家使女賈阿福逃逸藏匿並被騙去尋費洋數十元等情嗣經賈楊氏將女阿福　獲到案附控當經地方廳汪檢察長准將張等男婦三人一併拘案由張檢察官預審之下判將張錫卿收押張成氏等交汪雲亭具保出外候示在案茲因張成氏等保出後逃避無蹤故將保人拘押前日午前由張檢察官復訊夏訴稱民人係在商業學堂爲英文教員近因署假已滿開課在邇所以奉諭來案候訊諸多不使連日已經陳潤生成文基等出外和解但刑事無和解之理由爲此請求堂上可否破格施恩從寛撤消賈楊氏訴稱氏亦爲人作嫁每日出外頗有不便可否念張成氏等女流無知從寛免　　官命陳潤　成文基上堂訊據供稱與被告爲親戚此案確由民等介紹是實問官問張成氏等可能交案否答稱可以交到同官曰此案准爾等和解了結但該氏等初則誘拐藏匿繼則詐欺取財迨到案之後猶敢保出逃　累及保人收押實屬膽大妄爲現限爾等速即交到由本檢察官當堂面加申斥以儆將來陳等奉諭後午後　將張成氏與成八小姐交案仍由張君詰問張成氏等俯首求恩張君判夏　儒　楊氏各具求銷切結呈案將案撤消張錫卿汪雲亭由押所提出大加申斥當堂　釋張成氏成八小姐雖係女流實屬　心不良判各押七天以示薄懲 
[婦人貪利害義]  
　　婦人朱王氏前將生女朱蘭珍賣與婦人周氏販往他埠擬作皮肉生涯係由朱小弟從中介紹當被偵探查悉將朱王氏拘送地方廳預審明確起訴審判　前日午後由周推　官與田檢察官開庭研訊之下以朱王氏不　將女儥賣科以五等有期徒刑監禁五個月以儆 
[泥水匠毆斃小工]  
　　法新租界　　路外國木　内水作工匠沈和尚毆斃同作做三和土之小工某甲爲捕均　報經田檢察官於昨日十二時會同聶　　　　輔元分堂騐屍所由　君提訊沈供昨日小民至甲之工作處拾　木花甲罵小民爲乞丐向伊理論非但不肯認錯反被在頭上毆打一下故此氣憤還毆一拳打在甲之腹上當時並未身死即行出外言　伊母舅處告訴被毆情由行未數步旋即倒地小民即爲捕拘案是實田　飭檢騐吏騐得委係肚腹被毆致命身死田聶南君親視無訛着即查傅屍親到案收殮如無屍親由堂棺殮發封厝塜召領 
[印人自殘同種]  
　　新閘捕房六十號印捕前晚在靜安寺路一帶巡　至一點四十分鐘時巡至一百零二號克登　飯店門首突然被人　擊鎗彈穿人左肩之下痛極倒地旋由二百二十號華捕到來查見急將該印捕車入捕房經捕頭詰據聲稱被同伴第八十八號印捕軒賴生以背負之鎗所擊捕頭得禀因該捕傷勢甚重立命轉送海能克路工部局醫院療治一面即命中西包探往肇事處搜捕兇手詎該印捕軒賴生於肇禍後即避入附近一百號洋房之圍牆内藏躲查至昨晨始經中西包探將該印捕查獲拘入捕房收押並經查到見證車夫劉才子唐順寳一併解送印捕正巡官裴立脱君處詳詰口供飭令押候星期一（即今日解送英臬司署訊究惟聞六十號印捕因鎗彈未經穿出陷入内部生命頗爲危險故工部局醫院已轉送同仁醫院設法鉗取鎗彈俾便救治矣 
[乘便勘視墳地]  
　　客民石廣元自縊身死前日報告地方廳汪廳長委張檢察官蒞騐時乘便覆勘已革十一圖地保沈春山盜賣朱高氏祖墳一案張君先至該墳勘查一週復向附近各居民調查當據該處墳鄰等聲稱此墳確係朱高氏之祖墓歷來由該氏完糧發掃並無錯悮張君即命書記紀錄各墳鄰所述之言以便禀覆廳長按律提起公訴聽候公判 
[拆除阻礙路政之房屋]  
　　工巡捐總局因前市政廳塡築方浜本爲擴充馬路之用現已將該浜下岸房屋定爲七段分别籌辦除第一段已動工實行及第五段遷屋待拆外其餘亦逐漸測繪竭力進行茲經朱局長查得第一段至第二段交界之處即四牌樓北口有房屋兩間敵在衝衢之中有碍路缐非將此屋拆除不能放寛道路現擬由局按照公家築路特别規定法將此项基地給予官價由局收買房屋則着令業主拆去業已飭傅該處地甲圖保详查該産係由何姓管業共地若干着即復再行核辦云 
[中法學校展期開課]  
　　法租界八仙橋堍中法學校由監院巴神父定期九月一號開課已誌前報後因一切部署手續甚繁故復由巴神父傅知各生展期八號即陰曆本月十九日開校上課 
[私收客賑案辯論終結]  
　　陸佐卿偕同律師孫彭壽至地方審判廳控訴莫芝潤私收客賑等情前日午後由推事官開庭審理先據陸佐卿訴稱在久大碼頭餘茂油蔴行爲　　雇用跑街夥莫芝潤專任兜售各貨及收貨欵不料近日在外私收貨欵銀二百數十兩洋二百數十元在北市揮霍　用茲爲商人查　囑其設法彌補一味延宕不得已來案請求照追質之莫芝潤供詞支吾惟求寛限了理孫律師起言曰請求庭上急速處分以免債務人遠逃並令如數清償云云問官諭令莫芝潤交人銀並保限一星期趕緊清理無保改押此案遂認爲辯論終結旋即退庭 
[弔驗方單之周折]  
　　王榮堂前役法公堂控錢文祥借去方單不還聞控避匿當傅錢弟根桃到案飭將自已房屋之方單呈出核奪在案茲據錢根桃投稱房屋四　係歸弟兄三人分派其方單已押在新租界寳昌路西首吳　金處前日挽人向吳情商呈繳不允求恩傅訊中西官判原告退去候補傅吳姓到案訊斷 
[追索股本案展期集訊]  
　　鄧林氏控黃松坡圖吞其已故夫兄鄧錦堂股開順發煤炭店股本洋九百元餘利洋四百餘元前日由廨傅訊原告偕子鄧成興並代　律師上堂聲明前情請爲追繳訊之黃亦延律師到堂辯護　襄　與美領卓君因　被告律師聲稱不及遞禀聲訴請爲改期姑准展期兩禮拜再行傅訊 
[股東與經理之爭執]  
　　三馬路文桂齋糖食店股東賀林茂控經理人費　堂　吞店業私用　洋一案前日由公廨中西官提訊兩造均延律師上堂代辯中西官以原　供詞各執判被告交保候請公正人算明帳目復候核奪 
[押店兼售烟膏之弊混]  
　　公共工部局定例凡公共租界内各押店須於早晨八時啓户至晚十時收歇以杜收贓等弊惟国膏店收歇時刻定限稍遲乃近來有等押店兼售烟膏以致啓户收歇時間不照工部局定章茲經捕房查悉業已禀請工部局經董會商取　辦法矣 
[閘北搜查烟土之認眞]  
　　昨報記五區警察署查獲之烟土犯六名前日由李檢察官分别預審起訴審判分庭經孫推事判决趙宗源帶烟膏一盒罰洋二百元周用方帶土五兩罰洋廿五元邱季生帶土一兩五錢罚洋廿元徐永清帶土九兩五錢罰洋五十元惟張阿虎帶土廿三兩五錢　順生帶土二兩五錢均送地方檢察廳　辦 
　　又四區三分署查獲烟犯張阿生一名抄出烟泡少許土皮兩小包亦經孫推事判决罰洋廿元又王雲甫因身藏烟膏半盒及骰子四粒由五區警署查獲李檢察官預訊之下以王犯烟賭二罪均已成立起訴審判分庭判罰洋二百元 
　　五區崗警前日又在滬寗車站查獲烟犯沈同二徐振卿陳　生黃錫安曹翔卿朱阿生王鼎高等七名抄獲土四十八兩及烟灰五兩五錢烟盒一只併送檢察分庭押候起訴核辦 
　　前日有某巡按使署收發員楊鑑携帶戒烟丸八十瓶又湯秀生帶烟丸一盒李君右帶煙丸一兩三錢均在滬寗車站被五區崗巡查獲併送檢察分庭押候訊辦 
[公廨值差人之迷信]  
　　公共公廨内之土地祠每逢朔望燒香膜拜者頗不乏人茲届中元節在廨值差人等擬於下星期一在署建　一天業已公禀駐廨檢察西員轉禀中西廨員核准矣 
[訟訴進行之停止]  
　　鄭觀瀾與顧翔坡在地方審判廳涉訟兩造各延律師陳則民狄梁孫爲辯護該廳定期前日上午九時審理嗣因審判官别有要公改於下午二時開庭詎　被均請展期辯論審判官以兩造何得貿然請求遂决定此案停止訴訟進行三個月昨已飭知兩造矣 
[彼此均非善類]  
　　湖北人彭丁仁投法公堂控稱與同鄉人朱四山住居客棧前日朱忽將小民之長衫等衣物竊去押錢化用且尚陸續欠我洋十八元向之索討反被毆打是以鳴捕解究訊之朱供彭將衣服囑我押錢嫖妓我並不欠洋且彭當過軍人何敢與之打架求鑒中西官以兩人均非善類判將吊案衣服給彭具領一併押候拍照逐出租界不准逗遛 
[被告情虚避匿]  
　　沈佩林前延達商帮辦蒂律師投法公堂控告周巧生借去　戒等物不還請傅案究追等情現已飭傅尚未到案昨沈投稱該被告因闻傅訊已於前日避匿南市或城内求請移提中西官諭令退去候改傅爲提到案究追 
[匪徒攫物之處分]  
　　匪徒夏老大前因在途攫取婦人凌王氏　挖耳一支當場由警拘獲解送地方檢察廳預審明確贓給凌王氏具領夏則收押候起訴審判廳究　前日午後由審廳周推　官會　田檢察官開庭研詰夏一味求恩判令拘役一個月　又匪徒朱少卿在大達碼頭攫取旅客張維　行李等物被張覺察鳴警拘送地方廳由檢察官預審屬實起訴審判廳前日亦由　名等開庭研詰之下科朱少卿以五等有　徒刑監禁二個月諭令一併執行 
[來歷不明]  
　　李阿三昨持來歷不明之衣服多件向虹口天　路某押店抵押被探談　池查見當即拘送美捕房經捕頭　問過押候解廨訊究 
[竊賊收押候究]  
　　張正江前日在南京路摸竊羅吉人袋内鈔票當被察覺鳴捕將張拘入捕房押候　究又俞全川因竊河南路某作場内木板由工人陸阿才拘獲扭送捕房奉飭收押候辦 
[馬車違章疾馳]  
　　馬夫張阿香前日　南　路揚　疾馳被十四號三道頭西捕查見拘人捕房諭令存洋保出自赴公堂候訊 
[雉妓强曳行人]  
　　寗波路二百七十四號雉妓陳　寳深夜在貴州路拉客違章被捕查獲拘入捕房轉送公廨拘留候究 
[洋人酗酒滋事]  
　　日本人某甲前晚在鴨綠路　醉滋擾毆打車夫當由六百九十三號華捕查見上前喝阻不服反遭兇毆後經他捕到來帮同拘住送入捕房由捕頭詢明屬實押候解送日領事署請辦昨日上午有一某西人在百老滙路亦因酒醉胡閙毆打路人由捕查見將該西人拘送捕房捕頭諭令暫押候酒醒再核 
[警署長榜示八月份罰欵]  
　　滬南第一區警察署董署長昨發榜示云照得本署本年八月份人民違警案件分别懲罰其情節較輕者准其自願罰欵除隨時塡給罰單並按月呈報警察廳　查外茲届月終合將受罰姓名及罰欵銀洋數目繕寫榜示呈由警察廳加蓋　記發回實貼以昭大公計開李高氏等四十二名口自七月二十六日起至八月二十五日止共罰大洋五十六元小洋八十七角 
雜評三（宇） 
[染坊公所之搜查]  
　　滬上各業多有公所公所之權力即同業之權力也故公所中有所舉動必先得同業之同意而後可今南京帮之染坊公所謂有黨人設立機關而煩兵警之搜索矣豈果有機關而得　同業全體之許可耶抑仍捕風捉影而徒滋紛擾耶是亦可疑之事也 
專件 
[京師警察分科職掌規則]  
　　第一條總務處置左列三科 
　　第一科掌事務如左 
　　一關於機要事項二關於擬訂各項警察章程事項三關於職員及巡官長警進退之記錄事項四關於巡官長警之特别派遣及請願巡警事項五關於非常召集事項六關於巡警之招募訓練及考核檢查事項 
　　第二科掌事務如左 
　　一關於典守印信事項二關於文書之收發及保存事項三關於編輯警務報告事項四關於編製統計事項五關於文書之刷印事項 
　　第三科掌事務如左 
　　一關於預算槪算决算事項二關於經費出納事項三關於稽核所屬官署之經費出納事項四關於物品之購置及保管事項五關於建築修繕事項六關於電話之設置及修繕事項七關於僕役之僱用及管束事項八關於其他不屬於各科事項 
　　第二條行政處置左列三科 
　　第一科掌事務如左 
　　一關於集會結社事項二關於著作出版事項三關於報紙檢查事項四關於劇場及演賣雜技並娼　之稽查管理事項五關於製造販賣猥　物及有關風化物品之查禁事項 
　　第二科掌事務如左 
　　一關於各國使　員役及寄居外國人名籍之調查事項二關於外國人事故之調查報告事項三關於道路橋梁溝渠及公共交通地方督察整理事項四關於車輌容積重量之 
 
 
 

Page 11

 
 
審查事項五關於電燈汽燈及公立　燈之稽查管理事項六關於各種　杆安設移置之管理事項七關於　籍之變更事項八關於户口之調查事項九關於殘廢　疾者之救卹及貧民教養事項 
　　第三科掌事務如左 
　　一關於警衛之派遣及報告事項二關於營業之准駁及開業歇業之登記調查事項三關於市場及商品陳列所之視察事項四關於工場典當估衣荒貨等舖之取　事項五關於度量衡之取締事項六關於貨幣流通之調查事項七關於官私建築之審查管理及准駁事項八關於公共建築物之保存事項九關於改正道路橋梁之審查事項 
　　第三條司法處置左列三科 
　　第一科掌事務如左 
　　一關於刑事案件之假　審及解送又法醫診斷事項二關於變死傷者之救護檢視事項三關於傅唤證人及取保省釋事項四關於罪犯贓物及遺留物品之管理事項 
　　第二科掌事務如左 
　　一關於搜查贓證緝捕案犯事項二關於遺失物漂流物理藏物之檢查事項三關於被監視人浮浪者失蹤者精神病者棄兒迷兒之檢查管束事項四關於預戒令之執行事項　　第三科掌事務如左 
　　一關於司法警察之訓練分配及派遣法院事項二關於　警科罰及各項行政之處罚事項三關於拘留所之管理事項四關於罰金繳納及囚糧出納之稽核事項五關於各署隊執行司法警察之考核事項 
來稿 
[美博士李佳白君論德人]  
[對華之態度（譯九月六日大陸報）]  
　　今世界之　可分爲交戰非交戰一類在交戰類者對於本國有愛護之義務自必抛棄中立而存偏向之意見若非交戰國則處於中立之地位不必偏向何方而可以主持公論且旣爲中立雖不能就一　以　其爭戰要不妨就一方以謀厥和平而反對戰役故中立國之人對於近日經過之事皆可以研究歷史之方法研究之并可以就研究所得本其意見而發表之此皆爲中立國人自有之權利也執是以言則交戰國之報館有束縛而中立國之報館可以不受束縛吾人今僑寓滬地除中立之各華字報外又有吾美之大陸報以爲吾人發揮意見之地不可謂非吾人之幸事耳今予請假定大陸報主筆之資格以立言不本尚賢堂總理之資格以立言其或更可以舒展乎然即就尚賢堂之立法與行爲言凡有關至理或有害中國之事本堂亦原有開會討論之　權蓋以本堂章程第一條明載即爲必設法使有益於中國有利於華民也若聯合各國各教即爲履行此旨之一端尚賢堂自甲午中日之戰以來歷二十所凡所會議論説其見於中外各報者雖不無反對之人然究本堂立論之宗旨要無一不爲中國計歐洲大戰發生以來予對於交戰國兩方面從未發表向背之意如眞正大陸報主筆之舒卷自如予惟於戰事万始聲嘶力竭以求戰事之限於歐而無及於亞焉予爲中立國人不能不偏向於和平且知戰禍不延及於亞實爲最善之事否則於中國必有損無益故予之所憑其本願以力爲防範者即在此一月之内戰禍不至延及五洲而初非於兩方面以感情爲作用也凡此皆予中立國人之本分而可共白者德人行爲予亦不盡以爲然如前數月本堂擬建萬國博物院本埠德商多反對之皆願獨建而不樂與各國共建然予本公平之意就中國之利益言則竊以爲德國平日在華所辦各事雖規模未大而裨益於中國者非小德人固當繼續進行而不可中止也日本大隈氏近日宣言謂德國在遠東之　化力皆足以損害　　之和平故必盡拔而去之此種論　不認令人無議於其後鄙意以爲德人在華之感化力實無损於華不得以是爲戰事之藉口也按公理機會必須均等各國旣互相通商自當互相尊重即有差池亦不必定以武力解决　一國商務上之交涉必難保無可指摘之處就各國言　實居於有純無疵之境可以言人之不善而禁人之活動者乎予美人也無妨直認吾美之感情友誼均較各國爲優然亦不能不認德人在山東與青島之行爲其對於中國實有益無損庚子以前　遇華以强權且以武力爲中國導當時他國人多有持中國分裂之説者庚子以後德大變其對華之故策一以友誼通商爲主且盡其扶助之責而已亦實蒙其益就鐵路一端言德華所訂合同其順華人之情甚多故其獲益亦甚大他如所立各種格致化學機器學校其爲中國教育助者不少若所立耶穌天主各堂亦皆與教育有　是固不能不明認其功者至青島一方面更足以表示其學術才能與感化力前數月予至青島與前二十五年所見者有天淵之别關廣　置園林修馬路行電軍行旅有館游泳有池寂寞海濱儼成樂土不獨令各國人樂於寄庽即中國巨室學子亦多流連而不認去中有大學校一教授各種英德學科頗爲完備此外又注意於種植農務各學以爲中國開發地利之先聲若膠濟鐵路沿路皆植樹木更足爲中國模範前南京闢商埠德人曾送樹種數千株教之種植此外更有最大最完美之醫院尤爲中國各地所僅見凡此種種皆足以受譽無媿者以如此完美之區而若　毁滅之徒足使中國失一助力已耳至青島之設置守備彼固僅爲自衛計查德自宣戰後島内兵艦均出游太平洋在港内者不過砲艇魚雷艇巡洋艦等三艘而已至其艦隊之遠　　島尚在六月中旬以後其實情今已明見矣總之青島政府所施之動作全爲求戰禍之得免於青島并得免於中國耳以此觀之覺德人感化力之表示於外者殊爲尊貴名譽而有幸　也 
 
 
 

Page 12

 
 
   
 
 

Page 13

 
 
自由談 
游戲文章 
[説拖油瓶與黃泥胖] [  井水]  
　　今人謂孤之隨其母而事繼父者曰拖油瓶實則非拖油瓶也他有名也今人又謂寡之贅男子而以夫事之者曰黃泥胖實則非黃泥胖也防兒荒也古者子生三月父親名之孤之隨其母而事繼父也無論阿貓阿狗孤之名固已先有名之者矣故曰他有名也古者女子三從在家從父出外從夫夫死則從子至若夫死而無子可從是故覓一可以從者以冀得有繼續可以從者故曰防兒荒也兩者出處之意如是今人則不然所拖油瓶其前父爲誰往往有莫可究詰　黃泥胖旣得一至有身而墮胎又惟恐其不速嗚呼拖油瓶黃泥胖之所以見詬於世其不以此歟余於暇時偶一顧名思義則古人之精意見焉矣奈何日久弊生至今遂爲二極齷齪之名詞而遺臭於世也是亦古人之過也悲夫三 
[闢勳章雨説] [  離離]  
　　一解 
　　聿惟我大總統之宏施勵也其在文官則予之以嘉禾之章其在武官則予之以文虎之章章焉者章其有勳於民國俾垂令譽而無疆 
　　二解 
　　民國以農立國其用嘉禾則曰崇政本也民國尤不可不以兵立國其用文虎則曰尚武功也崇政本而尚武功於是乎别其文武而各以九等爲酬庸 
　　三解 
　　噫嘻乎異哉彼勳章雨之説河爲乎來哉或曰離離黍稷日望甘霖沛然而下嘉禾乃生此爲嘉禾章言也或曰山谷一嘯狂風先至風來雨隨文虎乃肆此爲文虎章言也然而余意不然 
　　四解 
　　果其可爲雨也則彼萬頃苦旱蝗飛滿田三農嗟仰雲霓在天曷不以勳章沛之則彼漢口下關北軍縱火傾盆一陣免爲焦士曷不以勳章熄之則彼待哺小民日暮途蹙無術療飢望天雨粟曷不以勳章濟之 
　　五解 
　　雖然余更有説焉煌煌令下天使捧出璀璨陸離目爲炫色彰其光也可謂勳章之日正則用文背則用質萬目爭觀圓而不缺象其形可也謂勳章之月適逢喜慶懸之前胸旁若無人意氣爲雄依其勢也可謂勳章之風一有不職奪權削官悉行追繳無或姑 
寛用其威也可謂勳章之雷則甚矣雨之爲説復何有哉四 
[笨伯傅] [  潘肇修劍鳴]  
　　咄中國不應有笨伯咄中國竟有笨伯咄中國不僅一笨伯吁吾試言一絶大笨伯笨伯何人其腦筋不靈其思想不靈其言語不靈其舉動不靈無以名之名之曰笨伯笨伯何人儼然一富家翁也得其祖父之餘蔭有妻妾有僕從有田地有房屋其妻妾不一其僕從不一其田地萬頃其房屋則畫楝而雕樑於是有美之者有妬之者而笨伯竟優游光天化日之下笨伯無人官想然又富而貴者也前清時以其資得虚銜人之見之者以爲搢紳也而不知笨伯竟一笨伯也笨伯富矣笨伯貴矣以是不能無往來妻妾之聯屬者僕從之趨附者田地房屋之鄰近皆與笨伯有密切之關係咄笨伯妻妾之聯屬咄笨伯僕從之趨附咄笨伯田地房屋之鄰近始與笨伯若狼之與狽繼與笨伯若貓之忌鼠吁笨伯樂極而生悲矣羡之者妬之者何竟日伺笨伯之隙而與之爲難乎笨伯妻妾之聯屬者時而欺其愚笨伯僕從之趨附者時而欺其戇田地房屋之鄰近竟以笨伯之笨而出其便捷之言語靈敏之心思兇惡之狀熊强橫之手段以　偪而處此維時笨伯若何以爲妻妾吾之妻妾也可以維持我僕從吾之僕從也可以保護我田地房屋吾之田地房屋也可以飽煖居處而免飢寒與露立笨伯乂轉一念彼等縱欺我而固有之妻妾僕從田地房屋猶在我掌握中我竭我力保此妻妾僕從田地房屋彼奈何笨伯忽又轉一念彼等縱欺我我保我妻妾則此外皆能忍忍不與較彼又奈何斯時笨伯之心如轆轤之轉　曾無已時然因是思想故向之羡之者忌之者始則欺其愚戇而彼之委靡如故也繼則因其笨而實偪處此者彼又不聞不知而　預如故也噫吁嘻是謂笨伯笨伯笨伯能長保爾妻妾僕從田地房屋乎能長賴爾妻妾僕從田地房屋乎無何田地被人佔房屋被人佔僕從稍稍去竟無一不去妻妾飢寒以死而笨伯竟不復富貴而以笨伯終有見笨伯之情形者論之曰假使笨伯不笨腦筋靈思想靈言語靈舉動靈能自立能進取能勇往能聰明何至於此噫此論者何人非笨伯可比也然設處笨伯之境爲笨伯乎抑不爲笨伯乎噫不得而知矣咄吾不願中國有笨伯咄吾不願中國多笨伯咄吾希望中國人以笨伯爲戒而個個不爲笨伯五 
海外奇談 
[十八年之冷肉] [  蛩廬]  
　　倫敦司密斯比爾脱之肉市場現將十八年前所貯藏冷藏庫中之肉類取出收拾肉之外面雖少有變色而風味則毫無更改冷藏庫之效力誠爲大著此肉乃馬他軍港所定購者於一千八百九十六年時由奥洲輸入其時以軍事當局者之命令試騐其效力如何遂將此肉類永久貯藏以至於今云 
[北冰洋之航路開通]  
　　著名探險家蘭孫博士今有將西伯利亞北部之出産物由北氷洋海路輸送於德國之説前日曾與玉那司立得氏同出發於德國之司代清港經加拿海達於西伯利亞之北氷洋岸試爲海流水深及其他關於航海之種種調查其詰果知於夏期航海甚爲安全向來北部西伯利亞木材獸皮　物等之出産物多由西伯利亞鐵道缐輸送然其所輸送者不過爲其附近諸處所出産之物而北部則遠莫能及若此航路開通則將來北部之出産物輸送極爲便利現蘭孫氏仍於此方面從事研究云三 
詩選 
[題外子畵屏] [  包者香]  
　　碧桃繡球 
　　丹葩和露含春色白玉圑雲認繡痕想是三郎沈醉後歸途誤入武陵源 
　　芙蓉桂花 
　　崇嘏當年誇及第艶從金粟證前身而今蕊榜秋風裏誰作名花鏡下人 
　　白荷紅蓼 
　　淡淡紛披風月際疎疎點綴水雲隈未隨白露冲烟去郤趁斜陽寫照來 
　　科葵剪秋羅 
　　天然丰韻道家裝獨立西風傲菊黃剪取秋羅紅幾簇金杯閒對製萸囊 
　　虞美人 
　　紅顔仗義賽鬚眉艶魄芳魂寄託奇千古楚王祠畔草不因哀　捐嬌姿 
小説 
[花木蘭傅奇] [  天虚我生]  
　　第四齣賣錦（再續） 
　　（小生喜介）有這等快事可羡可羡但老丈家中還有何人靠誰度日呢（末唱）哪 
　　（前腔）俺家中祇有一糟糠我是伯道無兒永興歎這匆忙難罄凄凉情狀 
　　（小生）原來老丈家中如此則正該夫妻厮守怎麽倒願意從軍去呢（末吁介） 
　　念當今國步艱難做王臣敢誰躲嬾况三丁抽一難違抗又没得黃金買放 
　　便你哥兒家怕也少不得要個人從軍去呢（小生）果如此説則小生少不得也有福分去沙場上走遭兒了（喜介） 
　　（前腔）陡熱血灌肝腸好男兒手段要推俺便登高一嘯山崩谷響抖蛇矛闖上沙場馬革裹屍還崛强所難的椿堂蠟燭當風樣俺去也憑誰奉養（末笑介）哥兒空懷壯志看你年未及冠有司也不用你只怕令尊大人倒免不得走這　呢（小生）那有此説我父親年已五十那裏還堪得奔走天涯（末）哥兒錯了你只看在下年已六旬尚是提躲不得何况令尊小我十年（小生）呀照此説來如何是好我疾忙奉我父親往他方走避去者（末）這眞是癡兒口吻有司早經悄悄地編查了户口人數去的那裏還容得遷避便欲遷　舉國皆然如此世界却向那裏覓桃源去日已昏暮不如歸休（將葫蘆授小生介）在下也索返舍整理行裝去了正是旣爲民子食天祿合把身心報國家（末下） 
[蘆中人原名ＢＩＬＳＳＭＡＴＤＯＲ] [  英國女小説家ＧＥＯＲＧＥＡＬＬＬＯＬ原著中華（林竹賢譯）]  
　　第十八章（圈點悉仍原稿） 
　　伊人不返秋水將穿釀雪蟄息斗室中思潮軸轆想入非非何處是郎君深閨留弱妾羅巾滴涙紅袖生寒正狐疑不解之時忽朱　微動急視之則玉郎茀蕾已行近梳妝臺畔矣　雪遂揮却愁顔春風　　　步以　已　　　呼　　　　　　　　矣不　　　語至此見茀蕾四　　　　　　面如死灰　頭凝　一若未見釀雪也者釀雪不敢再輕啓齒惟舉　手按茀蕾之肩茀蕾仍不之覺取安樂椅而坐之侍婢秋痕約時已將沸茶入茀蕾謂釀雪曰小婢無知遣他外去秋痕遂閉門　步出 
　　久之茀蕾謂釀雪曰吾所愛之釀卿乎　椅何不坐也吾之所以急返者吾將告卿以我可憐之遭遇耳雖然吾之遭遇即卿之遭遇也釀雪拍衣顫聲答曰然則爲妾父與妾妹麗事乎曰非也乃已故之人耳卿亦知十六年前吾弟登士之失迹乎今已得其軀骨矣釀雪聞此數語疑圑頓釋現其安靜之狀態斷茀蕾續曰吾意卿定知吾村有石坑一此石坑前日忽乾涸二石之吾弟在焉吾弟之表吾弟之圖章及吾乘馬所用之金鞭亦均在焉金鞭刋吾名吾弟乘野駿出獵時未告而取去者噫韶華過眼若雲烟吾弟與諸物存此石坑中者倐已十六年矣吾又豈料當時即吾手足間末次之相見哉釀雪聞至此茀蕾忽中止中心惶恐悲登士之死亡憂茀蕾之傷戚遂含涙以問曰然則吾叔登士具自溺乎茀蕾摇首發其低清之音曰非也乃不幸而下落耳嗟乎我又豈知偷馬儂之錢物者即吾弟登士耶吁登士吾弟家聲爲汝掃地矣流水無情落花有意茀蕾於無意中道此數語釀雪已羞憤交加無地自容矣 
　　釀雪驚且頳雙頰泛紅蓋如此不名譽事釀雪即葛氏家人旣當受一份羞恥旣思茀蕾爲登士兄則其所受羞恥自較重且大不必言矣俄而忍氣歎曰茀蕾郎乎何其事之奇且羞也茀蕾續曰馬憹所失之錢與吾弟所携諸物均在石坑中今已移諸虹霓樓供人觀覽矣惟卿須知此其事均事過情遷不足憂也語畢俯首深思無言靜寂者約二分鐘釀雪擬思數語以慰夫君夫及啓口而茀蕾已舉目凝視其面無限幽情發之低語曰平生不作虚心事半夜敲門不吃驚凡人有秘密事上帝有知定當宣布特遲早耳吾心中有隠事者久矣初吾意不願卿知之雖我赴夜台作長眠人亦不告卿也惟今知罪惡必有破發時告卿後或可减吾之隠孽乎釀雪疑陣又起驚訝現眉目間四目對流深情可數 
（未完） 
儉德會 
　　儉德　規則一不狎邪二不睹博三不必以酒食粘交四不必華服五不輕寒素 
　　入會者沙市張少田邵伯符赤如胡潔偷陳秋岩陳立壽涇縣王峻芳丹徒解瑞卿陳友梅溧陽彭康錫楊恕生王雪吾洞庭王劼再王季持青浦曹自福 
 
 
 

Page 14

 
 
   
 
