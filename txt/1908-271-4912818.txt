# 1908 - 271 - 4912818

 

Page 1

 
 
   
 
 

Page 2

 
 
   
 
 

Page 3

 
 
宮門抄 
九月十三日　召見軍機　沈潜　楊增新　王士珍 
代論 
江蘇諮議局調查會答申報隱名書 
昨讀申報所登大稿。研究複選舉人之資格問題。分甲乙丙三說。仰見推勘入細。佩服無量。惜不詳居處。室邇人遠邈若天河。悵悵曷已。惟此問題敝會同人亦曾經研究。並依據事理。曲爲詮釋而得一假定之解决。然猶未敢自信。公布於社會近聞滬上某君與都中友人往復討論。已得一確定之解决。知立法者之本意。實主甲說。而乙丙二疑竇。則各有解答。此時各省正在籌辦。一有疑問。則進行之機括。爲之停滯。影響甚大。不敢緘默。請以所聞。布於執事。並貢諸海内有心人如執事者。幸垂覽焉。 
第一解　甲說複選舉人。當合選舉資格。不必合被選舉資格此在法理上正當如此。蓋複選舉人。雖受初選舉人之選舉。仍立於選舉人之地位。並非被選爲諮議局議員也。 
第二解　乙說複選舉人。當合被選舉資格。不必合選舉資格。此疑問從五十五八十八八十一等條被選舉資格五字看出。按被選舉資格。實兼初選當選人。與複選當選人二者而言。蓋初選有初選之被選舉資格。複選有複選之被選舉資格。初選當選人。乃被選爲選舉議員之人。故以選舉資格爲其被選舉資。格分别言之則初選舉時當云選出之人。不在選舉人名册者。或云不合選舉資格者。複選舉時。當云選出之人不合被選舉資格者。法文尚簡。因兩須適用。故不欲舍被選舉資格五字。而别爲異文。而八十八八十一等條。訴訟變更時。皆渾括初選複選兩事。不復爲之分析。敝曾所聞確定之解决如此。吾黨不以文害辭可也。 
第三解　丙說複選舉人。當合被選舉資格之疑問。閱第二解自明。自無須在選舉資格上加以年齡之制限。至被選舉人。當合選舉資格在甲說本無疑義。不必從五十四條姓名不符一語看出。至姓名不符之語。却是一疑問。現在所得確定之解决。乃謂姓名不符。爲投票之數。與投票簿。姓名之數不符。此問題旣解决。則複選投票時。適用此條。亦同一理由。可無疑義。並無須謂諮議局議員。當　複選舉人選出法文尚簡。立法者之本意如此。則吾黨亦不以辭害志可也。 
乙丙二說。旣得前二條之解决。自可釋然。總之有疑必析。乃吾黨之責。旣析則不復深求。庶於各省進行之方針。無所疑沮。敝會急盻各省從速調查。以無誤明年正月十五初選舉之期。執事乃天下之有心人。切願努力。同聲提倡。立憲前途幸甚。 
專電 
[電一（北京）]  
憲政編查館資政院議定資政院成立後即將都察院裁撤政府辦事不合資政院得照章參劾 
[電二（北京）]  
 
 
 

Page 4

 
 
世中堂對於蒙藏改省事不甚賛成謂甯從緩議母操切從事轉致多患 
[電三（北京）]  
慈宮面賞達賴喇嘛袍料珍珠佛像如意等物 
[電四（北京）]  
津浦鐵路督辦吕海寰因屢被參劾有自行乞退意 
[電五（北京）]  
樞府議請特開博學鴻詞科分經史文學等類飭舉通儒召試母許濫保不日請旨 
[電六（厦門）]  
松督尚藩定二十三日來厦迎接美艦 
[電七（江西）]  
贛藩沈瑜慶亟求交卸今日（十三日）撫轅牌示提法使陳夔麟署理藩篆鹽法道慶寛署理提法使首府徐嘉禾署理鹽道饒州府張檢署理南昌府 
緊要新聞 
[蘇藩詳請下忙徵銀解銀南京]  
　　蘇省各州縣以銀價日漲漕忙虧累禀請徵銀解銀奉督撫批飭由司核議各節均紀前報現聞蘇藩瑞方伯業已上詳督轅擬請照准并以下忙在邇附禀請予電奏兹將附禀照録於下竊本司於七月間因公赴甯曾經開具節略呈請主持奉諭回蘇集紳會議認可而後舉行本司公回正飭府縣邀紳會議間即接張殿撰謇函稱前奉督憲交閱本司以銀徵銀之議即日寄王太史同愈轉同蘇紳尤吳諸君廣集衆議王太史病瘧不能來滬此事恐須諮議局成乃能議决時又延緩要之欲爲正本清源計則畫一幣制如銀十角換銀一圓十銅圓換銀一角用熟銀不用生銀　州縣之刑錢裁判一律用宫作正開銷州縣官接　繁簡地大小定俸多寡則上下相安永無衝突舍此皆苟且一時之計迨府縣邀集省紳公同集議僉云近來州縣徵不敷解賠累困難人所共知今議變章以銀徵銀實係正當辦法事關大局應聽大憲主持紳等斷不致出而反對稍有異議各等語本司覆查張紳謇所議正本清源誠屬不刋之論惟俟諮議局成乃能决議現甫創設籌辦處其諮議局成立須待來秋實屬緩不濟急張紳來函亦自知之現在省紳會議旣無異言默許賛成而各屬州縣下忙啟徵在即若不及早維持過此以往竊恐各屬積累未蘇新累又至不特提捐各欵無以應解即正項錢糧亦將相率拖欠届時追無可追參不勝參即盡傾州縣之身家不足補司庫之困難夫以銀徵銀前旣奏請大部所以不允者但知錢數加多跡近加賦不知銀爲本位賦出於租現在米價旣昂於昔年數倍則忙銀按巿合錢亦自應較昔年多取况以錢而論業主以銀完銀所餘之錢猶數倍於昔年並非損民益官本司正詳業經詳細陳明合無仰懇憲台俯念州縣賠累勢若倒懸影響所及庫欵無著本年下忙　徵在即具摺奏請緩不濟急迅賜查照正詳據情先行電奏一面切實電達度支部聲請核准電復俾便尅期宣布本年下忙即照新章開辦出自逾格仁施伏祈垂鑒（正詳明日續登） 
[開辦陸軍中學先聲北京]  
　　陸軍部前因明年四處陸軍中學堂同時開辦需用敎員甚急特招考師範生原取九十名覆試時報到七十餘人後僅取定五十人刻已曉諭各生月内赴保定進堂肄習並派員分赴陜西湖北籌造堂舍以便四處同時開辦現京師第一學堂已由金總辦在離城三十里之清河鎭地方建造學堂將次完竣惟直隷全省陸軍小學各生刻將卒業壽侍郎之意擬分期開辦不必拘定四處同時開辦以免躭誤聞此間小學堂所收自費生俟開辦中學時即咨送各本省歸入正班以免該生等貼費此項學堂均歸陸軍部節制與各該省大吏毫無干涉 
[詳紀吉省開辦法政學堂情形奉天]  
　　吉省舊時曾於將軍署内設課吏局飭令候補人員練習批判事等吏胥不足言法政也嗣於光緒三十二年冬間改設法政館暫假前將軍長順祠堂修葺開學考選速成科學員一百名官紳並收分主要附設兩學科限二年畢業規模略具惟校舍無多學員皆寄宿校外精神渙散因陋就簡仍不足以言研究法政也迨徐督朱撫接任後擇省垣德勝門外演武廳左近勘定地叚估工建築共造成學舍一百二十一間定名爲法政學堂仍照章由提學使管理並檄委候補道錢宗昌爲該堂總理考選完全科學生每年定額八十名分豫科正科兩級統限五年畢業現先習豫　應俟肄　年滿擇其合格者始准陞人正科其原設之速成科截至本年冬間兩年期滿畢業後即行停辦吉省月選分發及投効人員並原有候補各員自道府以下照章均令考試其應入學者一律送堂特開講習科肄業遵照 
 
 

Page 5

 
 
館章定爲一年半畢業分别勸懲講習科學員卒業即照所定章程分别委用降黜速成完全兩科畢業仿照各省學堂給奬成案核辦至前後動支經費計開辦法政館經費共用銀　千七百餘兩嗣因建築法政學堂並購置器具等項　用吉省官價銀六萬兩有零速成科額支每年需官價銀三萬六千餘兩完全科豫科額支每年需官價銀三萬二千餘兩講習科額支刻因赴考學員未結截數尚未豫算刻均由度支司籌塾動用作正開銷造册具報以上情形現已由東督吉撫會摺入奏矣 
[十二圩鹽幇船户閙事餘聞鎭江]  
　　十二圩鹽帮船户抗阻輪船運鹽迫令商民罷巿由督委調處平靜各節迭紀前報兹又探得十三幫船户致長沙王閣學電一通補録如下王益吾閣學大人鈞鑒時局艱危民生日蹙淮鹽曾蒙曾文正公訂定章程不准輪船裝運留此一綫生機爲舟子活命根本近年私絶引暢塲産不敷鹽員未能預籌所致前因南風司令湘湖遠隔鹽船驟難達岸聞列鄉台以淡食攸關禀請湘撫咨江督用輪裝鹽濟銷此五月間事嗣後秋風在途船早抵湘續運又到似可無虞脫檔洋船久存覬觎一日乘間裝鹽船户水手數萬頓失生機情殊可憫惟有仰懇列鄉台垂憐挽救環求轉禀湘撫迅電江督免　洋船以全民命不勝感禱 
[津商維持巿面辦法天津]  
　　天津商會禀津關道文云竊奉憲飭設立公估職會約集各錢商議妥簡章十三條擬於九月初九日開辦禀呈憲鑒在案遵查街巿銀根奇緊各行停滯異常窘塞岌岌殆不可終日職會爲衆商領袖亟應設法拯救若待開辦公估恐有意外之虞職會集衆籌商未開公估以前街巿行用銀色仍按九九二色通行無論雜色銀兩銀元一體收用以救一時之急將來公估開辦再行騐估照章合算以資疏通而保全局並請照會各國領事官飭知各洋商銀行遵辦實爲公便 
[議設東三省鹽運使北京]  
　　東三省鹽務總局總辦陸潤生參議宗輿前經肅邸徐欽帥保荐赴京已久兹聞政府以東三省鹽務重要擬飭該參議於日内回奉料理一切政府并欲改設東三省鹽運使卽以參議升補曾經電商　督徐欽帥亦賛成其議刻已電復到京矣 
[各省籌辦諮議局彚誌]  
（湖北）卾省諮議局籌辦處司道現禀准卾督就裁缺糧道舊署内開辦研究所揀委同通州縣佐職一百員入所研究以便分派各州縣辦理選舉事宜刻已札派及額定初八日午前開課兹將該局通飭各員入所研究文録左 
　照得本籌辦處前禀設研究所揀選同通州縣佐貳雜職一百　　所研究　便分派各州縣辦理選舉事宜並將各員銜名開單呈核當奉憲拙查選舉議員爲實行立憲之最初基礎其名詞雖沿自泰西謂爲取鏡鄰國而意義實藴於前古要　備其中邦兹特與爲更始採彼成文頭緒旣甚紛繁事體尤爲重大自非先　預備加意考求斷難勝任該員等旣經該局遴選請派務必切實研究將關乎選舉一切方法洞徹無遺一俟研究　滿該局禀明再由本部堂督同該局司道等認眞者驗程度如何分别札委前往各州縣會同辦　除批示及行知北布　司外合亟札行札到該局即便按照單開各員録札照委令如期到所仍須隨時督察務　研究有得勿得怠忽從事爲至要等因奉此本籌辦處亟應迅速遵照辦理現訂於九月初八日午前七時開課講堂設舊糧道署内合亟札行札到該員即便按期來所精心研究務使洞徹無遺以期將來開辦選舉事宜確有把握是爲至要 
（福建）閩省官塲以諮議局創辦伊始凡事需人特延徐别駕爾音爲顧問員按徐君蜀人曾留學日本畢業法政閩人則謂本省豈無一　通法政者而必延聘他省之人殊不可解或云該局延聘顧問不　一人大約先舉徐君而後及於閩人耳 
（奉天）營口官紳商學各界以開設國會奉旨九年内逐年應行豫備之事第一年爲諮議局城鎭鄉地方自治等項兹擬先從地方自治入手關道周壽臣觀察海防廳朱翊周太守以及　巡衛生各局總辦紳　學界各代表特於初一日上午九句鐘羣詣商務總會集議此事並商辦諮議局入手方法 
（蘇州）蘇垣紳商學三界於初十日在敎育會開會提議諮議局應辦事件後十一日午後復在元妙觀方丈内本局事務所開會續議是日蒞會者約一百餘人議定每團體各舉代表數人以便將來選充所　輪流到局辦事自治會舉王勝之敎育會舉蔣季和吳訥士勸學所舉陸雨庵祝心淵陳師龍商會舉尤鼎孚吳似村吳卓人體育會舉鄒春如程秉之拒烟會舉姚清溪王文周並有豐備義倉董事潘濟之育嬰堂董事江霄偉女普濟堂董事陶念喬男普濟堂董事石子元等當塲舉定蔡翔如潘硯生爲起草員倪詠裳杭小軒爲會計員吳養元陳公孟王康民王杏春謝序卿湯耕餘爲書記兼庶務員每逢星期一爲常會之期各會員均須蒞會籌議各事二時起四時散并經各代表認定輪流到會辦事日期星期二吳訥士姚清溪程秉之星期三蔣季和王文周陳師龍星期四潘濟之陶念喬吳似村星期王石子元吳卓人尤鼎孚星期六祝心淵鄒春如陸雨庵星期日王勝之江霄偉陸雨庵每日九時起四時散議至此時已向晚遂散會調查各員俟下次再行續舉初十日各團體所集辦事經費七千元統交會計員收管應用 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[贛紳電留沈藩江西]  
　　贛藩沈瑜慶開缺後紳士劉鳳起等卽電寓金陵之贛紳陳三立商允領銜電留贛藩其文云軍機處王爺中堂宮保鈞鑒贛省目兩次敎案之後財政支絀異常地方愈形凋敝幸沈藩司蒞任以來整頓經營不遺餘力一切新政轉以次第舉行護撫半年於練兵興學辦理交涉諸要政尤爲擘畫周詳卓著成效他如開辦贛礦籌集路欵均極實心提倡引爲已任以是士民　戴異口同聲加以沈文肅公遺愛在民歷久彌永藩司之愛贛民贛民之愛藩司其相感之誠實與尋常官府迥别兹聞開缺羣情失望莫知所云惟有　懇鈞裁俯順輿情代達天聽不勝惶恐迫切待命之至江西合省紳民吏部主事陳三立敎育會會長劉鳳起商會總理秉鈺等公叩 
[京師近事]  
　　陸軍部咨飭科布多辦事大臣設立邊防調查局將邊防要塞軍隊局廠營制餉　各項實數列表送部以資查核 
　　貽榖保奏墾務出力人員現經陸軍部查明各武員實係辦墾出力人員尚無情弊昨已奏明請免撤各武職人員保案已蒙俞允 
　　黄宗羲顧炎武王夫之入祀文廟奉旨允惟當由禮部咨行各省督撫飭提學使即以奉旨日期作爲入祀添入牌位以便祀享 
　　督辦稅務大臣現以新疆疏勒府商務繁盛擬在該處設立洋關選派華洋人員辦理稅務並將中外通商納稅規則按照情形酌量改訂 
　　陸軍部鐵尚書擬統一水師操法由部訂定水師操典通飭各省操練惟此項操法與陸軍如何聯絡之處須博採羣議方有把握特面諭各司員詳具說帖以備採擇 
　　聞學部張相國以邊省時事吃孯人民智識未開昨飭各邊省大吏迅速調查該省所屬辦理學務情形並學堂規則及學生程度高下一律詳細報部以憑核奪 
　　聞鐵尚書爲興復海軍起見日前已電致駐法欽使就近訂購砲艦十四艘以備駛回發交南北洋各水師營練習其經費聞由各省籌解 
　　日前兩宮召見慶王時垂詢振貝子謂賦閒已久欲派其當差慶王回奏云振貝子學問不足已令其購取日英美德各國之政治憲法經濟等書令譯員翻成漢文逐日學習以備將來於政治上少有資助兩宮甚爲嘉尚不久擬即派令當差矣 
　　日昨政府電致粤督張安帥謂現爲振興商業起見又因該省所屬惠州府地址適當衝要且爲會黨淵藪務請添派弁兵分駐邊境并望查明該府可否開闢商埠速覆 
　　京城之烟膏店因民政部議准資本及貨物數在一千兩以外者仍行售賣其資本不到千兩者應令歇業停售以歸各大資本之商店專賣等情現有不過千兩之烟膏店一百餘家聯名在民政部禀謂將專賣章程改訂仍准各小資本商店照常售賣 
北城第一師範學堂提調係某部右丞之妻兄也昨爲該學辦儀器數箱被前門稅局查出内有衛生衣金洋縧等數箱當時將儀器交還該堂衛生衣等項擬卽變價充公事爲該堂學生所聞羣相非笑該提調遂將儀器開一價目單給學生閱看學生云此係公家之事提調賺錢與否吾輩不與聞况該舖原帳看亦無用該堂長遂大窘某丞亦因此患病數日刻正由某丞代爲運動欲仍將貨物領出情願照章納稅免其充公 
西報譯要 
[日本允禁嗎啡運華]  
　　字林報載十二日東京電云日政府不久將通告中國外部日本對於中國禁止嗎啡及嗎啡藥針等物之舉已允承認 
[長崎華僑欵待唐使]  
　　又電云長崎華人於今日設宴欵待中國赴美專使唐紹儀聞唐專使擬於今日下午乘郵船滿洲丸前赴神户 
[厦門疫症靜]  
　　文滙報云枯埠理船廳於今晚出示註銷厦門爲有疫口岸昔美艦隊因小吕宋患疫兵弁皆未登岸想此信必爲美艦隊所樂聞矣 
分類新聞 
政界 
[勦匪出力人賆紀功南京]  
　　徐州鎭道府會禀督憲文云竊惟銅沛湖團本係東民墾種現雖已入籍升科而東民之來者仍如水趨壑近自曹匪肇亂重兵剿辦匪更駸駸潛人以各團爲逋藪益覺囂然不靖迨巨憝谷長學楊三懸賞購獲懲辦後而匪首鄔景辰即爲之繼糾黨刦掠毒熖更張經職道等次第剿平惟所有原獲出力各員可否分别紀功以示鼓勵奉午帥批云查該匪首鄔景辰在於銅沛湖團糾結夥黨至百數十人多倚恃快鎗迭次搶掠架殺董首拒敵官兵實屬兇悖不法現經該鎭道等與該統領督隊搜捕先後拿獲悍黨劉三等多名並在豐縣境内將該匪首鄔景辰拿獲爲地方除一鉅害具見督率有方良堪嘉許昨據先後來電已電飭將鄔景辰及劉三等一併就地正法惟湖團餘匪恐尚不少亟　責成該營縣等趁此大加清查並由該鎭道等妥籌善後事宜以爲一勞永逸之計不可藉此鬆懈以致貽患將來仍一面嚴飭查緝在 
 
 

Page 11

 
 
逃餘匪務獲究報至獲匪出力之營官趙品賢千總劉伯准如所請各記大功二次豐縣王令並准記大功一次以示鼓勵餘悉如禀辦理 
[分委調查局科員杭州]  
　　浙省調查局前派章觀察樾爲總辦業於上月志在督院署内設立開辦所有局内事務現悉分爲兩科共計六股已奉增中丞派委紳士章運熺爲法制科第一股股員張書紳爲法制科第一股股員錢汝濟爲法制科第三股股員又委范耀雯爲統計科第一股股員吳敦義爲統計科第二股股員陳祖望爲統計科第三股股員并派谷鍾秀統辦法制統計兩科事務 
[通飭漕概歸現任解省杭州]  
　　浙省上春時因米缺價昂由馮中丞奏准截留漕米十萬石嗣因米價漸平各縣均未辦糶所有截剩漕米經上台札飭每石繳價洋六元五分解省以便秋後買還補運現因原辦經漕之　大半已續陸交卸此項漕價爲數甚鉅爰飭令杭嘉湖三府屬各縣如遇新舊交代務須截歸現任解省以期鄭重 
交涉 
[洋商租地之限制鎭江]  
　　政府電致各省督撫略謂各處應闢商埠日多所有地基每有華洋商人預先紛紛爭購意在壟斷居奇實屬漫無限制務請妥籌和平辦法嗣後凡有開埠之處俱令照章劃租地叚不准擅自侵越以示限制庶免日後交涉云云江督已通飭各關道遵照矣 
[不許俄人徵收滿洲鐵路界租稅奉天]  
　　日前東省接外務部咨文略謂中國滿洲鐵路界内母許俄公司收取租稅已經照會該國駐京俄欽使轉飭遵照兹特行文貴督撫帥並請轉咨江省巡撫部院照辦 
[日人佔用商埠地畝之交涉奉天]  
　　奉天城西商埠界内地畆早經官家收買附近南滿鐵路有地四百餘畝正當商埠要衝現爲日人佔用作爲鐵道附属爲陸軍省用地交涉司使屢向日領事提議轉商南滿鐵道會社將該地交還中國國家該會社堅執不允謂該地係鐵道屬地早經俄人發價收買現應屬於日本云云屢議屢阻迄未定議刻聞徐欽帥因會丈局行將設立若不將此交涉議結將來於商埠大有關係特於昨日備函力爭剴切引證以期早日收回但不知日領將何作覆也 
軍界 
[隨營學堂畢業揭曉蘇州]  
　　蘇省陸軍混成協隨營學堂學兵現届畢業經劉協統派員考試評定甲乙計四十五標考取超等張煥等十三名特等沙希純等十五名一等樓啟馥等十五名二等張世俊等六名四十六標取超等黄新貽等十名特等徐育才等二十五名一等莊禮模等十四名二等朱顯章等九名現已禀請撫憲一體給發文憑以資奬勵 
[催解新軍開辦經費廣東]  
　　粤省新軍前經督練公所詳定由司局各庫合籌銀八十四萬兩以四十四萬兩爲新軍成協常年不敷經費以四十萬兩爲新軍成鎭開辦經費現步兵一協業已成立即須接續編練砲工輜重四營所有營舍服裝器具需欵甚鉅亟待開支爰由公所移請善後局查照前案移催各處將此項開辦經費四十萬兩自九月起每月撥解十萬兩發交粮餉局存儲分别支發其常年經費仍由粮餉局按月分批具領現已由善後局分催各處解繳矣添 
[督練公所改設八科杭州]  
　　省城督練公所向設兵備參謀敎練三處現增中丞擬將該所應辦一切公贖改設八科每科專派委員一人所有繕寫事件仍由司書生抄繕不久即須改辦 
學務 
[部飭學界不得干預外事蘇州]  
　　蘇省毛提學奉學部札開據浙江奉化縣勸學所呈張翊聖禀藉學把持阻撓學務又汪蘇溧陽縣敎育會呈山西汾陽縣沈士林禀商民齟龉查勸學所定章内有不能干預學務以外之事一條敎育會定章内有凡權限以外之事即行解散一條今所禀均於學務無涉殊屬有違定章除分别札行外合亟札飭札到請即飭屬一體遵照 
[江督批駁請給出洋津貼南京]  
　　宿松縣留學生王錢選等禀懇飭給津貼奉江督批云查出洋游學須由該省學司考騐及格詳請給咨辦理何等鄭重該生等全未照行僅以一紙空言遽請飭縣於賓興館勸學所各項貼補該生等學費是不過借出洋之名爲覬觎公欵之計意存嘗試殊爲謬妄所請應不准行 
[安定學堂第三次畢業記事杭州]  
　　省垣安定中學堂於昨日午前舉行第三次畢業式支提學因在請假期内故委普通課長沈維誠别駕蒞堂代致訓詞官紳學各界到者甚多先由胡紳仲均（藻青部郎之弟）報告畢業人數内有一名因病未到應請畢業諸君中一人代爲領憑次由監督姚作霖陳說畢業成績甚優并代述藻青部郎來信盼望諸生之意旋由學使委員發布訓詞請該堂監學主任江君少華代爲宣讀來賓屠君敬山關君來鲫本堂敎員陳君伯元鮑君肖儒曁鈴木君均相繼演說備極周摯關君因該堂附設商科一班諸生畢業後大都從事商業因發明商學相連之重要尤爲痛切 
[飭辦阻提廟産興學劣生湖北]  
　　黄岡縣昭忠祠祭産　餘上年該地紳士赴司禀請擬提半産就祠設立勸忠初等小學堂收録忠勳後裔及附近學齡兒童入學奉高澤畬學使查照奏定章程載明各省府　州縣如有賽會演戲等一切無益之費積有公欵者皆可酌提充初等小學堂經費該祠祭産旣有贏餘以供戲酒之資提辦學寠按諸學章並不爲過即經批飭黄岡縣查明曉諭紳士妥商辦法在案不料有該祠管事馮錫恩竟據祭産爲私利膽敢出頭抵抗遷怒具禀之人並糾衆毆閙日前復經該縣廪生黄鍾麟具禀呈控高學使以馮錫恩如此藐法其平日盤踞侵蝕已可概見昨特嚴飭黄岡縣按照所禀各節據實查明提究并將該祠每年贏餘除奉禮外諭紳學兩界公正紳士核實清理 
 
 

Page 12

 
 
實業 
[科布多商人之活動北京]  
　　科布多衆商領袖日前聯名電禀外務農工商郵傳各部略謂催斯提地方爲由蒙古運茶經科布多至俄畢意斯克之要道若於該處開通航路利便商務實非淺鮮近聞俄國商人已請俄國官吏設法開通該處航路以圖俄人在西蒙古商務之發達惟此舉與我國主權利權均有妨害萬勿准其所請宜速自行開辦以免覬觎而保主權聞已由部電商科布多參賛大臣妥籌辦理矣 
[飭查統捐名實輕重之弊竇安慶]  
　　安慶雜貨號大順和等以統捐名實不符輕重不均叩請飭照舊章等情禀奉江督批示云安省舉辦統捐馮前撫院原爲剔除中飽增籌項欵起見當此度支奇窘公家困難情形應爲該商等所深知自應仰體時艱何得妄圖抗阻致干罰辦惟釐金統捐總以輕重適均爲要旨據稱統捐局所定新章出自司事崔希文張子川之手崔張在蕪埠經售洋油洋火布匹故此數項皆從輕减餘則隨意高下等情如果屬實不獨畸輕畸重無以折服商情而有心取巧於籌捐大有妨碍惟詞出一面未能憑信實情如何候札飭安藩司秉公確查詳細聲覆究竟安慶落地捐舊章是否值百抽一按之現在統捐新章相差幾何此項新章究應如何辦理方昭公允之處一併妥速議復以憑核奪仰即知照 
[錢江行輪最近聞杭州]  
　　錢江行輪一事迭誌前報兹聞商務局照會拱宸橋商會略云錢江商輪公司前經本局議章詳請撫憲批准在案兹據該商禀稱現在江干閘口地方築造碼頭造就輪船二艘一曰德豐長八丈一曰恒泰長八丈五尺由上海來杭擇日開班請頒船照自應轉詳分飭填給船照以資遵守惟所稱造就之輪船二艘載重幾墩馬力若干均應明白填註未據開報至於章程所載保險洋元旣有行號擔認自應取具保單一帋送局存查亦未取送相應備文照會貴會希即傳知該公司遵照辦理見覆施行 
雜記 
[江督批斥革令之無恥南京]  
　　鹽城縣紳士爲席革命令代陳苦况禀由江督批云查已革鹽城縣知縣席令伯連經撫部院以該革員闒茸無能御下不嚴奏參革職如果該革員平日治理地方尚有一節可稱該士紳等爲之陳訴本部堂兼觀並聽必當覆加查核不得遽斥爲妄乃詳閱來呈於該革令平日居官情形絶無一語涉及且據聲稱該革令在鹽期月與該士紳等無怨無德則該革令平日之不理民事闒茸無能固已隱然見於言外至於該革令任内應辦之正供雜欵如有虧短無論是侵是挪例當參追非地方士紳所能代爲緩頰該士紳等卽使不諳定例冒味祈請窮其藉口之詞不外乎因公賠累而所謂因公者必確係有益地方之事始謂之公不意來呈又絶無一語涉及因公用項而歷舉友丁之乾修不員之饋贈在任則任帳房舞弊去官則向紳民歛資核其臚列各條莫不顯干禁令鹽邑雖小該士紳等雖極寡識决不致爲一昏庸縣令代謀其私乃至相率聯名冒不韙以凟上官之聽實爲情理所必無其爲該革令自撰呈稿或劣幕代擬揑名呈遞當無疑義即此一端該革令之謬妄糊塗已可概見用特剴切批示以爲居官不知自振者戒 
[奉省提學使逝世詳誌奉天]  
　　奉省提學張小圃學使臥病經月醫藥罔效於初五日下午二點鐘逝世學使生時頗能砥礪廉隅故身後異常蕭索易簀後自徐菊帥以次及本司僚屬咸往弔唁並由菊帥撥助三千金爲之治喪一切用費悉由菊帥等捐廉擔任並派學務公所但子東僉事爲之經理以資妥善於初六日戍時入殮省城各學堂均停課一天以誌哀悼現菊帥已電達樞府請予代奏懇速簡員以重職守 
[委員監督習藝所工程蘇州]  
　　蘇撫陳中丞前據蘇府何太守禀請在省相度地勢建造習藝所曾誌前報現已擇定地址禀由中丞札委候補知縣劉鴻監督工程於初八日開工從事 
[巡弁撤差候辦蘇州]  
　　北路巡弁黄桂森乘巡官楊大令與新任羅大令交接之際朦保周某等　人充當二級巡警帶至總局驗看爲羅大令察出傳黄詢問黄竟出言挺撞詢以警務警章又茫然不知所對大令大怒立即具禀各憲請將該巡弁撤差查辦並以巡弁有訓練警兵之責請另行揀派熟悉警務之員接充免悮要政 
紀事 
英握督夫人之慘死疑案（續） 
羅督寢食之餘。時往達爾湼斯公園球戲。或偕其夫人同往散步。達爾湼斯公園距羅督居僅五里許。園之東有大森林一。周廻約數十里爲維爾低遜君所有。維爾金遜君羅督之至友也。該林又爲羅督至達爾湼斯公園必經之地。故羅督有保持森林之特權。林中有白屋一。名曰喀薩繞屋樹木森列。枝葉扶疎。蕭如也。室中無一長物。惟有木棹竹椅而已。夏日淡雲流熒之夕。維爾金遜夫人。隨同侍女。時往白屋中。度此良夜。或炎暑如炙之時。羅衫輕拽。亦憩息其中。以消溽暑。此外不許他人入室。惟羅督及其夫人經過森林時。必至屋中小憩。蓋此外無駐足之地也。 
新三笑（三十） 
吳紳道。你不要打我。這位楊大人。年紀雖老。而精神不老。寳琴又把手向吳紳肩上拍了一下。笑說道。打你的這只臭嘴。吳紳笑道。我只嘴倒不臭的。你只嘴。吳紳還未說完。寳琴著急道。你又要說出什麽東西來。爲何你只嘴如倒糞的一般。一逕倒得出的。你看楊大人阿是這樣。楊紳見了和玉人一般的一對姊妹花。已是目迷心醉又見他們調笑。張開了一只獅子大口。合不　來。笑得兩眼没縫四人閒談了許久。吳紳站起身來道不好了。寳琴急問道。爲何這般大驚小怪。可是你抛了什麽東西。快些去找尋。吳紳摇頭道不是。月仙道。恐怕被强徒打破了你大門把你的家子婆刦去了。吳紳道。我的家子婆被人刦去。你就算吾家子婆罷。月仙道我没有這樣的福氣。吳紳道。不是别　。天已不早客人還没有去請。月仙道我道什麽事情。原來這樣這個打甚麽緊。倘一個客人没有。我們四個人也吃得來的。難道我們没有嘴麽。吳紳就呌月仙拿了一付筆硯。即在靠窗一只方　上。寫了二十餘張請客的條子。交於月仙。月仙接過條子。點了一點。就喚娘姨那去呌龜奴去請。娘姨接過手去。就三脚兩步騰騰達達的跑了下去。在他這也算奉公差遣。應盡的義務這也不提。且說不多一時。客人陸陸續續到了十餘人。各人也呌了幾個局侑酒閙了一宵。寳琴月仙見楊紳交結尚屬闊綽更加把結了些楊紳此時胸中的。一些愁悶已到東洋大海去了。　覺他的小老婆死得遲了些。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[度支部奏擬虚金本位辦法清單]  
虚定金本位法約可分爲四種（甲）先劃一全國銀圓逐漸將銀圓價值抬高至二成然後定兌金之率印度改定幣制即用是法（乙）下手之時即定金銀比價國内使用銀圓照銀圓所含銀質抛高二成設法操縱惟國外滙兌仍須用金飛獵賓改定弊制即用是法（丙）與乙法略同惟叅用紙幣以代銀圓比之乙法用欵較少至國外滙兌兌金或照金價兌銀均可亦比乙法較便（丁）前美國議改幣制其户部大臣尹頓氏倡議發行兌金紙幣吸收巿面之銀藏諸國庫凡有人持銀到部或造幣廠交存即予以此種紙幣至持紙幣換現之時政府照金價兌交生銀是以不需多金可得金本位之用而無擾亂巿面之虞今略爲變通宜先鑄新銀圓吸收舊日銀圓與生銀再行推廣紙幣收回新銀圓存儲或變存金塊俟全國通行徐將紙幣變爲兌金紙幣金價兌銀亦無不可以上四者辦法旣異則收功之遲速維持之難易利害之大小均各不同今試將各法推行次序或照紙幣分年條列於左甲法第一年應辦各事一推廣臣部銀行分行二推廣現時通用鈔票（指各種銀圓之票）三設立印刷局四設外國滙兌處五設立幣制調查局六擴充造幣廠七吸收金塊八限制私店鈔票及各省官票九與各國議訂專約擬禁洋銀入口限制外國銀行鈔票等事第二年應辦各事一至九與第一年同十擴充臣部銀行資本及權力十一開鑄銀圓十二發行銀圓十三禁止新銀圓銷鎔出口第二年之患銀價漲時銀圓有銷鎔出口運患第三年應辦各事一至十三與第二年同十四議約旣定即實行禁止外國洋銀入口限制外國銀行鈔票第三年之患與第二年同第四年應辦各事一至十四與第三年同第四年之患與第三年同第五年應辦各事一至十四與第四年同第五年之患與第四年同第六年應辦各事一至十四與第五年同十五略爲限制銀圓使價提高百分之三四鑄造銀圓之事停辦第六年之患與第五年同又民間私藏銀元待價提高第七年應辦各事與第六年同惟限制銀元使再提高百分之三四第七年之患與第六年同又維持金銀滙水巿面震動債　不公平商民豫計銀價漲落爲買空賣空抛盤諸事第八年應辦各事與第七年同惟限制銀再提高百分之三四元第八年之患與第七年同第九年應辦各事與第八年同惟限制銀元再提高至二成止第九年之患與第八年同第十年發表全銀比價定爲虚定金本位乙法第一年應辦各事與甲法之第一年一至九同惟第六擴充造幣廠之事可緩至第二年辦理第二年應辦各事一至九與第一年同擴充造幣廠十擴充臣部銀行資本第三年應辦各事一至十與第二年同十一議約旣定即實行禁止外國銀洋入口限制外國銀行鈔票十二鑄造銀元金元十三發行銀元金銀先從一處辦起逐漸推行全國十四定金銀比價抛高銀元二成（未完） 
本埠新聞 
[禀請改期閉歇烟館]  
　　英美租界第二次禁閉烟館已屢誌前報兹悉應閉大小各烟館主以西歷歲杪即華歷十二月初九日即須關閉此時逼近年關正須收帳若遽閉歇勢必無着且時當歲底生財底貨亦難變賣各夥失業流入匪黨尤在在可虞爰特公舉徐少庭爲代表具禀商務總會及工部局環求改期於明正收歇聞華董虞洽卿觀察已允爲轉商核奪矣 
[巡警總局致城内一路局函（爲玉器公所祀神事）]  
頃奉道憲面諭京蘇兩帮玉業爭訟一案迭囑官界代表李紳鍾珏妥爲勸理兹據李紳函稱該帮各執一詞再四相勸京帮已稍肯退讓而蘇幫堅執定欲擯之門外屢擬屢翻殊難和息頃聞蘇幫標貼長紅於十三日開公所祀神是日京幫必然前往恐起釁端應囑該路正副巡官於十三日清晨帶同得力弁長二名巡士十名前在彈壓以免滋事并傳諭不准競爭以後亦不准將公所擅閉致動公憤等語查玉業公所坐落城内應請執事督同副巡官遵照憲諭前往妥爲勸諭彈壓並祈飭探該公所明早何時開門預約兩議員明早先時同往萬一或有爭執朱蔡兩君亦可幫同開導也届時或有滋閙不遵彈壓應請執事就近禀請道憲訓示 
[復函]  
　　接奉手敎遵即預約各副巡官及蔡朱兩議員於十三日早六點鐘齊集中區會議籌商對付之策一面飭派精細長警探問玉器公所是否明日祀神旋據禀稱調查該公所明日祀神一切移在康園今早六點鐘各巡官兩議員均齊集中區派警查探毫無影響猶以爲時尚早另派便服長警及北區巡弁就近視察一有舉動立即報知復恐中區距公所稍遠呼應不靈羣議帶同預備彈壓長警移赴北區守候久之亦無聲息復恐當日無事後患未已究竟有無起意衝突情事兩不可知商之蔡朱兩議員以蘇帮各家均皆熟識不妨邀至北局一探意旨旋據信昌珠號陳養泉萬源昌珠號鄭雲芳源昌成珠號程心伯楊天祥珠號楊樸之來局聲稱並無其事因案懸未結公所兩不能開蘇幫日來從無開門祀神之言不知此說從何而起并稱所貼長紅或甯帮好事者爲之無端鼓弄藉事摇惑蘇帮不與也詰以蘇帮旣云無事甯帮有無舉動據云此不可知復告以兩造爭訟案懸未結可由本局函知總局參事禀請道憲札飭上海縣出示曉諭蘇甯兩帮搆訟未息以後無論何事公所兩不准開免至肇事蘇幫各號甚以爲然用特函復以便轉覆道憲 
[崑新兩縣請阻洋商至青陽港賽船三誌]  
　　崑山新陽兩縣令因滬上西商又擬至青陽港賽船禀由滬道照會領事轉飭阻止已兩紀本報兹悉崑山張大令紹棠新陽胡大令　已通禀各憲請爲主持原禀録下接上海杉板廠總董羅格司函稱去歲競舟之役荷蒙招待實深感佩兹會中同人决議今歲重復舉行訂期於華歷九月二十九及三十兩日所賽地叚仍在青陽港内擬請届時惠臨賛襄盛舉等因查青陽港爲崑山新陽二縣交界之處實蘇滬往來要道愚民無知深慮釁端易啟且 
 
 

Page 19

 
 
地居腹裏究與通商口岸不同向非西商角技賽船運地卷查三十三年前升任上海關道瑞允答英領函内又有姑再通融一次之約是因出諸偶然今該會復欲前來開賽轉覺視爲常例不免顯違約章知縣等謀之本地紳民僉謂上年幸得無事然長此舉行事機莫測設有變故交涉堪虞惟有仰乞憲恩俯准設法主持轉飭阻止俾消弭事變即所以慎重外交云云 
[工匠喊控局員徇私勒罰]  
　　昨有漿軸綢綾染司工匠七八十人執香投縣喊控稱德泰坊主虞明標擾亂行規擅赴道署越控誣指衆工攫去府綢八十疋兹奉　憲批飭新閘三路巡警分局德正巡官查復核辦本業董事沈兆相得悉即投三路巡局聲辯當奉德正巡官查明實係德泰誣控判送巡警總局請辦詎有訟棍沈藴玉冒稱坊主到局運動以致將沈兆相覊押二十餘天前日局員提訊非但不究該坊主誣良之罪反將沈藴玉交保沈兆相還押限交罰欵洋五十元兆相根問何故罰此鉅欵局員支吾莫答求請移送縣署又不允准似此無端勒罰衆心不平求請伸雪等語李大令諭飭靜候核示母得叙衆滋閙各工匠遂叩謝而退 
[郵船水手與小販衝突]  
　　各國商輪駛抵淞口時向有各小販上船設攤售物由管艙水手頭目洋人每攤收費洋四角歷來相安撫事本月初十日英國印度皇后公司郵船由美國新金山等埠駛來各小販仍上船售物詎該船須加倍索費遂起衝突時有粤帮小販三四百人聚集動手水手亦集六七十人互相攻擊抛擲碗盞煤塊兩下均各受傷閩粤兩幫搭客數百人亦以曲在水手躍躍欲試幸由船主洋人先將水手喝散一面安慰小販允將損失各物分别賠償始得了事 
[花行倒欠鉅欵五誌]  
　　南巿人和永花衣行倒欠鉅欵經總工程局飭輯在逃行主吳祥林吳玉林并執事徐國祥朱晋初等已四誌前報兹悉各莊主以被欠欵項爲數太仰因即密派夥友四出偵緝務將吳等尋獲究追以免虧累 
[試放新式快槍]  
　　製造局總辦張觀察陸軍總參議哈君於十一日率同槍廠機匠等乘輪赴淞會同淞口砲台總台官趙都戎至寳山北門外小沙背試放所製之新式快槍聞此項槍枝可達二千五百密達之遠因該處地勢不甚曠遠故僅較一千五百密達聞較試後卽須分解各省製造廠一律仿製 
[浦東推廣巡警]  
　　浦東塘橋橋鎭巿面繁盛流痞日多原有巡防局勇丁無多難資鎭孱兹二路一區總巡官沈明府擬即推廣巡警俾與老白渡楊家渡聯絡辦理業已禀奉滬道核准移會巡警總局酌派城内敎練所畢業學生前往站岡一面將巡防局移至北蔡鎭駐紥暫免裁汰 
城内 
[推廣火政]  
　　城内西北隅八舖叚董陳慕萱曾擬推廣火政因集捐不易事遂中止兹由金家牌樓居名張筱園吳石仙宋良才等重行勸捐購買皮帶擬裝龍頭仍公舉陳幕萱爲總理命名八舖安濟分社定期十七日下午二時在金家牌樓王宅開成立大會昨已分發通告書邀請聯合會職員届期蒞會 
[一再并會]  
　　内地自來水公司索加水價一事經救火聯合會禀由滬道諭飭南巿商務分會於十一日邀請聯合會職員會同集議未能就緒兹定於十五日重行會議並邀自來水公司執事顧某當面商議 
[定期開會]  
　　本埠醫學會定於十七日午後一時假邑廟萃秀堂開會議設醫學堂昨已知照各會員屆時蒞會商議一切 
[巡士獲賊]  
　　卜和尚竊張月利木匠店斧頭一柄木鑤二隻葉阿芳竊水烟袋等物均由巡士查獲帶回東區轉解一路警局押候訊究 
[官事]  
　　候補知府張福謙試用知縣黎寳麟江蘇海運京局文案候補知縣葉漢霄前辦二十三七舖巡防局委員候補主簿邱慶騄昨均到道禀見暑理海防同知查燕緒禀請銷假 
南巿 
[告誡隊兵]  
　　松滬巡防四營隊官王雲華業奉滬道札調辦理撫標滬軍營差昨已接差告誡各隊兵謹守營規不准肇事並不得沾染嗜好 
[私收客賬]  
　　錦泰昌顔料行主邵鏞查悉客户邊福記之賬銀一百九十餘兩已被萬元成執事王玉卿收去控由工程局傳案訊究王供前將萬元成生財底貨盤頂時該客帳實不在内判王交保著邀同股東李益堂等到案質訊 
[流氓打架]  
　　車夫江富賓紏同流氓冠益隆至陳朋其處飮酒向王阿二借錢不允將王毆傷九十一號巡士上前解勸亦被擊傷腰際旋由他號巡士將陳王等拘至南區解送工程局訊究判陳戒責一百下交伊父保回限交江富寳到案訊究王自行醫傷 
閘北 
[巡警總局批詞]  
　　職商潘鍾英禀批據禀各情是否屬實仰三路分局查案詳覆再行核辦禀併發仍繳民人黄福生禀批據禀張綸香息借該民洋一百五十元避匿不付固屬非是惟察閱抄據店保僅有森祥泰字號並無名姓陸忠良是否森祥泰店主作保一事是否當面交接均未聲明碍難提辦且旣有田單作抵中人尚有徐杏芳談芝卿二人儘可邀同理處勿得遂興訟端此批 
英租界 
[復訊騙子]  
　　陳鏡如吳左平控朱志仁冒充大昌洋行買辦騙洋二百餘元昨由公堂復訊陳吳投案求追朱供前雖立據並未取洋亦不冒充買辦求鑒判朱還押候大昌洋東到案與德領會訊核斷又范炳生騙沈鴻生洋二百二十元由廨判押在案昨日復訊原告稱范已將洋交還訊之范供求開釋中西官以洋已交清判從寛將案註銷 
[人銀並保]  
　　英商喴厘錦隆義記信泰等洋行控同豐號陳雲豐定貨不出昨由公堂會訊原告各洋人投案求究陳雲豐供該號係三人股開現大股東二人均不在滬商人祇有一股勢難料理判陳交一萬兩人銀並保限三個月内追回各股東向各原告理處 
[押欵紏葛]  
　　美商公利洋行買辦施春豪控陳福昌不還押欵昨由公堂會訊施供陳欠押欵洋一千六百餘元屢索不還請追被告延禮明律師到堂申辯判陳交保理處 
[錢莊追欠]  
　　某絲廠股東被裕春等莊控其欠銀四十餘萬昨由公廨傳訊被告延高易幫辦某律師到案求保寳讞員以案涉錢　判歸晚堂訊追 
[要証到案]  
　　日商隴廣三郎控葉炳章僞票騙銀案内之要　大昌號主陳照記昨由差探傳至公廨判候訂期會訊 
[賣良爲娼]  
　　鴇婦張徐氏張朱氏因賣良爲娼由廨訊押在案昨又解案訊明屬實判張朱氏押女所二年張徐氏押一年 
[不願爲娼]  
　　大興里雉妓花寳香不愿爲娼由廨判濟良所在案昨晨由所解請發落判改發棲流所留養半年擇配 
[凌虐女孩]  
　　濟良所昨解女孩周阿秀至廨據供被姨母蔣周氏凌虐是以逃出旋由蔣周氏投案求領中西官以該孩面上傷痕屬實判蔣周氏押女所三月阿秀暫發濟良所候其父母來案再核 
[夫婦互訐]  
　　江北婦人陳顔氏與夫陳三溜子吵閙奔入濟良所昨晨由所解廨復訊 
 
 

Page 20

 
 
氏供丈夫前犯搶案收押西牢半年於四月間釋出屢與婦人索錢行兇因此逃出訊之陳三溜子供該氏不守婦道出外不歸向之訓斥反被誣控求察判陳交保具結將氏領回以後如再行兇察出提究 
[雞姦幼童]  
　　楊高氏控馬夫陶阿二雞姦十三歲男孩一案昨由公廨中西官復訊屬實判陶押西牢半年 
[領回逃妻]  
　　俞阿林控妻朱氏私行逃出昨晨由廨提訊氏供並不私逃因被俞凌虐出外幫傭是實判俞將氏領回不准虐待 
[串賣髮妻]  
　　沈樂順控婿王阿秋串同方子卿將伊女轉賣得洋一百三十元昨由包探一併查獲解廨請究　阿秋供由子卿之兄錫卿主使判王方還押候移提人証再訊 
[抛棄孩屍]  
　　前日馬立師路某姓門首有女孩屍身一具由捕查見禀明捕頭將屍車送虹口斐倫路驗尸所飭保報知上海縣李大令於昨日蒞驗委係因病身死旋在尸身上檢出字條一紙書明死者年五歲因父母貧苦棄屍路隅伏祈仁人君子買棺收殮或報堂棺殮功德無量等語大令閱畢即飭報堂棺殮厝壇候認 
[公堂瑣案]  
　　丁阿有陳阿方竊電線公司繩索昨日提訊據供係小亭所竊判押候補提同黨再訊王桂生左錦章串竊董子卿金戒等物判王押西牢一年左押兩月楊毛毛欠沈吉祥銀兩控奉傳案判過堂候訊美租界 
[欠租封屋]  
　　陸阿喜賃居華記路六百四十四號房屋張金生賃居六百五十九號房屋均因積欠房租由房東控奉公廨飭差協探前往發封 
[誘匿傭婦]  
　　北蘇州路某鐵行包車夫龔阿六誘匿傭婦薛陳氏昨爲該氏親屬查見將龔痛毆旋由印捕并送捕房捕頭以事屬曖昧將龔斥釋氏准由該親屬領回交伊夫管束 
[强搶銀表]  
　　某流氓昨至武昌路治順押店以購物爲由强搶銀表一枚逃逸該押店當卽遣夥投報捕房飭探查辦 
[俄人兇狠]  
　　張仁生向某俄人索取木器租洋無著反被兇毆張即報知捕房捕頭著赴俄暑控告 
法租界 
[毆斃婦]  
　　前開金德興客棧之金硯春素性横暴近娶某氏女爲媳時與伊妻肆行凌虐前日又因細故金與伊子將媳痛毆竟致折斷脚骨因傷斃命兹屍屬控訴縣暑由李大令飭差投廨請提金硯春歸案訊究聶司馬當即將金提案略詰數語飭交來差帶回訊辦 
[酌償修費]  
　　電燈公司洋員控漆匠徐海林拆損電線一案昨由公堂提訊原告洋人帶同譯員聲稱總線一條被徐誤斷以致走洩電氣公司受虧甚鉅應請　令賠償共連修費約需四五百金請斷徐供事出無心無力照賠判徐酌貼修費銀一百二十兩限兩禮拜交案 
[償還飯食]  
　　三十七號電車司機人金恂榮前因撞傷小工張鳳祥由公堂判押在案兹張已醫痊傳案復訊判金罰償醫院飯食費洋九元七角另在公堂罰欵内提洋三元給張養傷了案 
[不認串賣]  
　　老嫗顧徐氏控信順記烟間主婦揚夏氏將伊媳心寳誘匿串賣昨經公堂提訊顧徐氏稱媳婦於去年至夏氏處爲傭今被拐匿串賣求究夏氏供心寳曾在婦人處帮工後因不守婦道旋即辭歇實無串拐之事求宥判夏氏暫押候提到心寳再核 
[不認吞没]  
　　趙克控文明旅館主張梅卿吞没寄洋一案昨又由廨集訊張稱趙將考籃存寄時並未聲明内有洋銀更無點交情事聶司馬以趙所控無憑碍難究追判張具結完案 
國外新聞 
[美國共和黨得勝]  
　　十二日華盛頓電云紐約選舉人註册一事業已失敗米雪西璧省曼康地方之人民大半歡迎共和黨候選總統塔孚脫 
[近東大變局續聞]  
　　字林報十二日倫敦電云據君士坦丁電稱土爾其樞密院各大臣現仍在會議聞土政府擬向各國宜告布勒嘠利亞之舉動實屬違背栢靈條約同日倫敦電云費提蘭親王電告土王謂彼之獨立迫於國人之公議深盼兩國帮交輯睦如舊云云土爾其樞密院現正討議答覆之詞大約將反抗費提蘭親王之舉動及不認布勒嘠利亞之獨立昨日下午布京蘇菲亞頒布獨立文告文内有深盼各國賛許布國獨立之言費提蘭親王及各大臣現已啟程赴菲列怕怕立斯並徵調軍隊十萬名以防決裂東方鐵路公司代表已照會布勒嘠利亞政府如不將該路於三日内歸還每日須索損失費一萬五千法郎 
泰晤士報載十二日紐約電云布勒嘠利亞已派大兵三萬駐紥邊界大約土國將與搆兵以期恢復舊有之主權據確實消息謂布勒利亞所以敢於獨立者以德奥兩國聯合慫恿之故嘠文滙報十二日柏靈電云費提蘭自號布帝一說實係訛傳僅自號爲王現土京君士坦丁頗形安謐土政府已將駐布專使召回兩國自此可謂絶交惟土國並未徵備軍隊柏靈條約與約各國已向布政府詰問違背條約之罪布京蘇菲亞亦仍平靖未見有調軍遺將之舉動現各國將開東方新會各處政界皆有此說羅馬尼塞爾維亞希臘各國對於此事皆作壁上觀設布國不於馬基頓有所要求則亦不致干涉此舉云又電云倫敦地方皆信俄國將乘機引起大丹尼爾斯海峽（在土爾其）問題又電云英國各報皆嚴詞反對奥布兩國之舉動惟法國袒奥十三日倫敦電云據巴黎電稱法國外務部大臣批匈俄國外務部大臣伊斯華克英國駐法大使貝的斯現已討論歐洲大會一事土王業已答告布王費提蘭謂已請各國開會公斷此事塞爾維亞京城伯爾格來得人民大開會議反對奥人會中之人皆大呼與奥拚死並多激烈之言塞爾維亞之常備軍已於昨日齊行召集共有十二萬人 
來函 
[定海孫彌卿君來函]  
昨閱貴報學務欄載『勸學員告退之原因』一則内有孫某同其妻父合力庇護黄安邦之說係屬傳聞失實現此事已由定海廳主嚴密飭拿將來黄安邦　案是否庇護自不難水落石出事關名譽姑先聲名 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[直隷籌辦諮議局詳細期限清單]  
[講習章程]  
　　九月初十日至二十日各廳州縣派講習員到本府直隷廳州九月初十日以前本處發司選員辦事規則於各府廳州縣九月初十日以前到各廳州縣派定選舉調查員九月内派定 
本處發選舉調查員辦事細則及選舉人資格調查表九月内到 
各廳州縣發初選舉告示張貼城鎭鄉各處九月内 
[調查選舉人資格]  
　　十月初一日志 
各廳州縣調查員會同城董及村正副發選舉資格表十月初一日至十五日 
各廳州縣調查員會同城董及村正副收選舉資格表十月十五日至二十日 
各廳州縣調查員覆查選舉資格十月二十日至十一月初十日 
各廳州縣核定選舉資格彚造選舉人名册十一月内 
[選舉人名册造成]  
　　十二月初一日 
各廳州縣申送選舉人名册於本府直隷廳州十二月初十日以前送到 
各府直隷廳州縣核定選舉人名册彚申於總督及本處十二月内 
總督按選舉人名册分配議員額數及初選當選人額數飭知各府廳州縣並咨報民政部二月初十日以前 
各府廳州縣榜示初選當選人並議員分配額數二月内 
各廳州縣呈報投票及投票所開票所地址於各府直隷廳州二月内各府直隷廳州核定飭知各該屬投票區及投票所開票所地址閏二月十五日以前　　　　　 
[示選舉人名册]  
　　三月初一日 
選舉人呈送更正名册　三月二十日以前 
各廳州縣判定更正名册呈詞　四月初十日以前 
各廳州縣保薦初選舉投票開票管理員監察員呈請本府直隷廳州派定飭知四月二十日以前 
總督咨報選舉人名册於民政部四月内 
本處發初選舉投票所開票所細則並投票紙初選當選人執照於各廳州縣　四月初十日以前到 
各廳州縣布置初選舉投票所四月二十五日完畢 
各廳州縣發投票紙投票簿投票櫃於投票所四月二十五日到 
各廳州縣布置初舉開票所四月底完畢 
[行初選舉五月初一日]  
投票管理員送投票櫃於開票所並報投票情形於初選監督五月初四日 
開票並榜示被選人姓名及票數五月初六日 
初選監督知會初選當選人五月初七日 
開票管理員監查員具報開票情形送票紙於初選監督五月初八日初選監督榜示初選當選人姓名職銜給與初選當選人執照並申報複選監督五月二十七日 
本處發複選舉投票所開票所細則並投票紙議員執照於各府直隷廳州　六月初一日以前到 
各府直隷廳州張貼複選舉告示並發所屬廳州縣張貼　六月初一日 
以前 
各府直隷廳州派定複選舉投票開票管理員監察員六月二十日以前 
各府直隷廳州縣布置複選舉投票開票所六月二十五日完畢初選當選人齊集複選舉區六月底 
[行複選舉七月初一日]  
開票並榜示複選舉當選人姓名及票數七月初一日管理員監察員具報投票開票情形附送票紙於複選監督七月初三日 
複選監督知會複選當選人七月初四日 
複選監督榜示議員姓名職銜給與議員執照並申報總督及本處七月二十四日 
總督咨報議員姓名職銜於資政院及民政部八月内 
議員齊集天津八月底 
[諮議局成立九月初一日]  
路事調查 
[調查瓜清路線報告書]  
蘇路南線二年告竣經始北道清徐成案歸我敷設而承其委者在運河下游瓜清一線實爲孔道顧智者計慮不憚審諦有河隄之利害有建築之難易有路工竣後利益之贏絀事難懸揣乃從事調查淮揚父老以鄉土之誼論討指示謂瀕河築路益鞏隄身而東岸壩險必避走西隄路政河工兩無妨害此解决者一也運河南流厥土卑窪敷土設軌工勞資費顧西岸淤灘廣漠無王省購地之價利取土之近橋工兩處都凡不過五百尺豫算路工雖較清徐高亢之區難易攸殊而比之滬嘉南線度亦相差不遠此解决者二也瓜清輪船載客殷繁而貨物運輸尤檣桅蔽江異時車轍所至商民利便舍舟而車二百萬贏餘取運如携此解決者三也父老毘季幸共圖運 
（一）　三聯單運入内地之貨　西歷一千九百八十七年 
 
 

Page 27

 
 
貨物名河北省江蘇省安徽省山東省河南省江西省統共若干原布一五○四八六疋一四三八八疋六三五九四疋六一○一三疋二八九四八一疋杜布一二○一五疋三三三疋二一○五疋一五三七六疋二九五二九疋粗斜紋三三四二疋三八○疋七三○疋六　四四疋一一一九六疋細斜紋三一一二七疋一○五○疋三三九○疋一二二五○疋四七八一七疋白布一五一一九疋三五六疋五八○八疋三一九五疋二四四七八疋印花布一三九六九疋六七○疋三二八一疋六六七五疋二四四九五疋素棉以大利布五八六疋三五四一疋四一二七疋花棉以大利布二三二疋三疋一三一疋一六八七一疋一八一四五疋 
素棉羽綾五二三五疋六五七疋一五三四疋二八七七疋一○三○三疋 
花棉羽綾七○六一四疋四一五二疋七○六九疋六八○二疋八八六三七疋 
洋紅布一三○二八疋五七三疋二九六二疋三○四六疋一九六○九疋 
棉呢二三五七疋二四四疋五九○疋九九一疋四二二二疋 
棉絨布五三三一疋二五四疋四一○疋一○六一疋七○五六疋 
棉絲絨七二一六○碼四六五五碼三九三○碼七三二碼八八○六六碼 
棉紗五九九三四担一九○二担五二五五四担二五三六五担一三九七五五担 
大呢一四○碼一四○碼 
鐵條五八八六担三五担三四三担一九担六二八三担 
鐵枝一○五一九担二四一担一二六七担一七二担二五担一二二二四担 
鐵絲釘二三○○担二六六担一五一担二三四担一六担二九六七担 
鐵板三三○担一三担一九六担六担一担五四六担 
鐵絲五九○担二七四担五三○三二担一○担一七一五担 
舊鐵二九七四五担二七七二担二五九五二担五九七七担八五八担六五三○四担 
生鉛條一五八○担一九二担一一五九担二四三三担五三六四担 
鋼條八八一担五○六担一三二六担三六二担三○八五担 
黄糖三六担一六八四八五担五九二九一担一三○一四○担二二四二○二担五八二一五四担次白糖一三担六○三九○担二七○四五担二七五二五担七四○七○担一八九○四三担 
潔白糖四五五一○担二一九四三担一八一六四担六六五三九担一五二一五六担 
冰糖六六九五○担一二八八担九九五六担一○○九六担二八二九○担 
顔料估關銀平三○七○六兩一六八六兩一○○一七兩一七三四二兩五九七五一兩 
火柴八六八四七○羅士一○四六五○羅士六六八二○○羅士八二四八五○羅士二四六六一七○羅士 
繡針一五四一三米而一一○○米而一六○五○米而三二五六三米而 
火油三九五○三五○加倫一二六九一○○加倫二二四二七七○加倫一六二○○加倫八○六八三○○加倫 
擅香木一四○五九担四二四三担一五四担七七一担一九二二七担 
海帶六五一七担二七一三担四五○六担一二八七三担三三担二六六四二担 
蘇木一八五七担二○五担一六三三担三五四九担七二四四担 
肥皂一七九二担一三三担四○担三二担一九九七担 
煤一八九三四噸六六四噸一噸一九五九九噸 
海參五九○担六八担五担一三○担七九三担 
窗玻璃一八六四箱二二五箱三四六箱五九三箱三○二八箱 
右表所列布疋類五十七萬九千一百七十六疋又八萬八千二百零六碼糖類九十五萬一千六百四十三担鐵類九萬七千四百八十八担棉紗雜貨十九萬五千六百四十八担煤油以加倫數計算約八十餘萬箱顔料火柴玻璃等共數萬件 
表列運入江蘇各地者尚有往常鎭内地之貨但爲數無多其大宗均入運河爲北路行銷惟齊魯皖北河南等處輸入之貨異時津浦告成當有分運彼路未必全數走鎭徐者自應照今數略爲折减然交通愈便運輸愈多减甲則增乙鎭徐路成非第土貨外銷之旺抑客貨輸入亦有加焉故雖分於津浦仍兩不相妨 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
