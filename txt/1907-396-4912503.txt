# 1907 - 396 - 4912503

 

Page 1

 
 
   
 
 

Page 2

 
 
[代論常州同鄉伍逹上盛宫保書]  
杏蓀宫保鄉老閣下。蘇杭甬鐵路借欵議起。舉國震駭。驚電紛馳奔走倉皇。不可終日。此誠危亟存訅之秋也。然區區之愚熟察全國上下。有可以轉旋乾坤挽回危局易如操劵者。不在他人而在我公公而觀其成。則蘇浙之幸也國之福也亦公之利也。公而坐視其敗。則公之過也。天下萬世不能爲公恕也願以寛其責逹請畢其詷。我國電線輪舟鐵路礦務。幾無不倡辦自公然經營未久。成效甫覩而輪電兩局。即爲袁氏奪而委之他人之手以商辦之事業忽焉改爲官有摧實業之基礎。失商民之信用。袁氏此舉其無益於國而有損於。民可斷言也使此時民智發逹。民力擴張未必不能一反袁之所爲無如與股諸君。隐忍莫敢爲難公又自居長厚犯而不校。論者至今。猶或惜之無何而督辦鐵路之權乂復旁落。公所致力者僅萍冶鑛務及漢陽鐵廠耳。在袁氏純以私心自用攘奪利權。持公論者宜無。不左袁而右公。雖然袁氏誠有過公亦無以對我國民也。公試思之公所督辦之鐵路果皆中國自辦之路乎。抑係外人投資建築。公僅爲之監督不啻爲外人之傀儡乎遠且勿論以寗滬言。固公與銀公司手訂條約認彼承築以蘇松常鎮太五府一州納諸英人勢力範聞之内者也其時故鄉同人。知此事關係吾蘇之安危全國之命脈馳書請公挽救逹雖蠢愚不肯妄目暴棄亦曾附和其間乃爭之又爭之卒不能邀公之一省數千萬金之負荷。加之蘇人之肩牛馬奴隷而無可呼號迄今滬鎮開車告成即在重要職務。既悉爲西人所掌握月糜鉅欵數實不貲而各站報事華員得其有限薪金已覺睥睨一世無上尊榮似隨在皆有外人爲之後盾非復中國主權所能東縳而一切華人悉在彼等呵斥之下噫利權。坐失主權潛移。人孰無情誰甘奴下。公亦江蘇一分子邱墓廬舍又密邇車軌。一爲念及能不失聲慟哭耶。是故路權一日不回復國人一日不安枕即公一日不能卸責蘇路公司諸公知此事之亟也欲贖回則鉅 
 
 
 

Page 3

 
 
欵一時難集。於是喘汗營謀。創立蘇路公司經幾多之艱難困苦。以底於成。先築蘇嘉滬嘉以徐圖擴充。增厚資力以乘機恢復。未幾而浙路公司亦和繼成立蘇浙接壤唇齒是依。各保路權各謀生存。其事業同。其目的同。其經部臣奏准遵攙自商辦亦無不同惟蘇浙互相比例。浙路全省自辦。未受外人之雜蘇路則滬寗已成大錯津鎮乂循覆轍。是蘇人較浙人爲不幸。而辦蘇路者亦較之浙路責任更重而籌畫更難。然蘇浙兩公司。其有辦理鐵路之全權固諭旨所特許地球各國法律之所公認也。何意天不厭禍變本加厲忽有外部允英人借欵造路之舉。斯事果成。微特江浙二省地隨路亡即瓜。分之禍可以立至幸也銀公司之草合同。固公二十九年宣布逾限六月。即爲無效而又奏明萬一英人狡執。一經外部知會到臣决不置身事外者也。公旣力任於先而草議又有已廢之鐵證苟能始終其事英人之知難而退。勢所必然乃銀公司知不利與公直接故避公而逕向外部。外部亦舍公而樂與英人直接。抑似百五十萬磅之回扣。不欲公之分其肥。更恐公之天良未泯。橫鯁於中則虎與倀各不得遂其私故爲此危言聳聽。藉諭。旨以肆其迅雷不及掩耳之手段。賣路者之自爲計固甚巧。賣路者之罪直日浮於天。而公於此固坦白無他應爲天下所共諒也雖然公勿以外部之不令公與英人抗議。爲欲與聞而不得。可告無罪於天下也外部可以棄公公不能棄蘇浙。以汪鄒爲罪魁。則公爲禍首今誠爲國家司爲蘇浙計。爲祖父子孫計亟應挺身而出慨然自任。具摺入告歷陳草合同早經公宣布作廢之理由。外部賣路誤國之罪狀。請旨飭外部將全案移交於公以一身擔其責任。英人苟有違。言則據國際私法以私人之資格控諸英之裁判所公更悉出財産充認路股爲蘇人倡誠如是也。則認股踴躍。必溢出原數若干倍乘勢挽回滬寗津鎮使公累次所與聞喪失之權利。悉以還之國民。當是時舉中國之大。人民之衆對於我公感情之優隆豈其他諸人所能望哉公勿漠視鄙言而遲回歧路也外交之力。視輿論爲左右今日民心憤激至此稍遲或生意外之變公以原議之。人利用民氣。一舉而大功捷夫固必得之數可以逆料者然則此舉不特有益於鐵路。實爲公保全生命扶殖財産回復名譽至美之機遇。失此不圖將來歷史中公居何等之地位姑置勿論而國人對待汪鄒之法。已有見端旁觀借鏡。何堪設想。逹之刺刺不休。凡爲全國謀。亦爲公個人謀也。抑又有爲公忠告者今日之事較之。粤漢情勢迥不同。粤漢尙收回自。辦蘇浙民氣之厚。什倍於粤。誰謂必無美滿之效果。所以競競於公者徒以事成於公則較易成。於國民則稍難耳蓋。以勢言。公爲原與交涉之人英人無可狡展以財言公資力維厚欲認股則咄嗟立辦此事成於公較易之説也蘇浙人民已有寗死不承之概。外部縱怙惡。英人縱强硬而衆志成城始終堅持。必得最後之勝利。特須犧牲多數同胞之血汗耳。此事居於國民。稍難之説也是以或利而行。或勉强而行。僅有難易之殊及其。成功則一惟使此事未成於公而成於國民之手。則公墮落之名。譽將與世終古。永無回復之一日。公亦何樂而至於是也。嗚呼滿天。風雲瞬息萬狀。時機一髮稍縱即逝。公能熟權利害俯納鄙言。收桑榆之計爲晚蓋之謀乎。此其時矣。十月初八日 
專電 
[電一（北京）]  
法使函告外部越南匪徒業已驅逐 
[電二（北京）]  
倉督飭蘇浙漕米限封河前解清 
[電三（北京）]  
廷杰奏調周文堃充法政教員奉旨照准 
路欵要聞 
[江督蘇撫浙撫會銜電奏稿]  
　　北京［軍機處鈞鑒竊承准軍機大臣字寄光緒三十三年九月十四日奉上諭據外務部奏陳蘇杭甬鐵路歷年商議情情現與英公司磋議借欵辦法一摺等因欽此遵即轉行司道並蘇路浙路兩公司去後茲准蘇浙兩公司聯銜咨呈云云前來方等查蘇浙兩省自鐵路借欵一事宣布以來人心大爲騷動各處紳士商民僉謂一經借欵卽失路權路權一失主權隨之奔走相告誓不承認呈禀函電絡繹交馳羣相呼籲乞爲代奏設法挽回迭經以此次議明借欵與造路分爲兩事權自我操利權事權皆無所失反復開導該紳商等謂外人持其强權不循公理雖與堅明約束難保必不食言兩公司總恊理等深知朝廷應付外交諸多棘手極思委曲求全以期上遵 
朝命下釋羣疑屢次開會集商無如萬口一詞無從曉譬故不得不據實 
陳明請爲代逹天聽估思 
[鄰交固重信義而王道必順]  
 
 

Page 4

 
 
人情前接外務部部電以迭接各處紳商來電頗多紛擾命將此案利害得失向兩省紳商剴切開導有云但有維持之方斷無不竭力周旋以副江浙父老之望等語衆聞有可斡旋極爲欣寺益望迅爲代奏　等不敢壅於上聞除將兩公司原呈及各處所來呈電録送軍機處外務部查核外謹合詞籲懇天恩俯念羣情迫切飭下外務部竭力設法斡旋以順輿情而維大局幸甚謹請代奏端万啟泰信勤同叩 
[江督復蘇公司電]  
　　蘇路公司鑒頃得蘇署撫陳浙署撫信回電電奏稿已認可當即拍發（中略）迭接貴公司前後各電蘇州張尤諸君漾電常州惲屠于等一千二百十三人冬電上海蘇路股東沁電金山教育會初五電張堰商會十五電曁蘇州彭姚等二十二人公呈均一併轉軍機處外務部以表億兆同情冀得挽回大局祈貴公司轉逹諸君如照爲幸方齊 
[蘇浙兩公司致端午帥電]  
　　諤密謹誦朝廷眷懷江浙外部力任斡旋得以聯銜一電回天更捷東南利賴豈止兩省集股已逾三千萬仰慰厪抱代表遵即同舉電陳蘇浙路叩隹 
[蘇路公司致王堂電]  
　　杭州清吟巷王中堂鈞鑒今日蘇路股東大會拘定拒外欵遵旨商辦爲爲宗旨公推中堂赴京代表衆望所歸萬乞鑒允穆謇愈青 
[蘇路公司致許恊理電]  
　　宿遷耀徐公司許久翁今日股東大會推公代表至京爲中堂之副部許斡旋督催速往請速來滬穆謇愈 
[徐摺第二次交部]  
　　十月初四日軍機處交旨外部云本日御史徐定超續奏鐵路借欵人心警疑請派大員察看情形妥籌辦法摺奉旨外務部知道欽此按徐御史於九月二十七日亦曾上摺 
[横濱華商集議拒欵]  
 
在三江公所開會下午七時在中華會館開全體商會杭州樓君思誥由省會推舉爲代表偕杭州褚君嘉猷台州張君曹寗波陳君時夏湖州林君鵾翔馮君汝良紹興陸君光熙嚴州柯君毓琛俱赴會共籌對付之策以集股爲拒欵立法録其所發各電如左（一致外部）北京外部鈞鑒路亡各省亦隨亡寗恊力足股决不受分文外欵萬勿賣我祖宗邱墓地使無所歸（二致商部）北京商部鈞鑒路事外部信外大部不信商海外商界自此解體乞力爭毌旁觀横濱商界全體（三致浙路公司）浙江鐵路公司鑒力爭借欵甚佩商界全體已恊力籌股幸堅持勿懈横濱商會 
[蘇浙學生會議情情]  
　　京師大學堂蘇浙兩省學生會議路事擬聯名具摺請都察院代奏現已公司舉定主稿二人其餘幹事員會計調查等類各若干人醵資備用該學生又提議補助辦法恐呈請代奏無甚効力擬上書於慶親王及袁宫保汪侍郎痛陳利害以期挽救現實業學堂蘇浙學生聞大學堂有呈請代奏一事極表同情函逹該校索觀摺稿并願附名入奏又大學堂中各省學生以此借欵影響及於全國不獨關繫東南兩省利害直爲國家大局存亡所關深恐蘇浙學生上書無效現擬聯合各省團體具摺續請代奏爲其後援特出知單每省公舉代表四人於初三日晚餐後在第一講堂會議一切辦法 
[蘇州轎役踴躍認股]  
　　杭州轎役激於義憤紛紛認股後蘇州轎役近亦聞風興起昨有龔雙生等集股五百元特請代招處函致蘇路公司知照吁下等社會如此士大夫將何如觀此一舉我江浙或不亡也 
[小學堂僕役亦認路股]  
　　浙路拒借欵各學校聯合恊爭踴躍認股尙不足異而錢塘小學堂僕役自聞教員學生演説借欵之利害亦各憤激異常均願節省辛工認購一二零股有廚役某人竟認購兩整股人心如此亦可畏矣 
[浙省學校聯合拒欵會致學部電]  
　　北京學部鈞鑒外部借欵路危浙亡無心向學懇大部力爭奏收成命以維教育浙育學校聯合拒欵會 
[又致郵商兩部電]  
　　北京農工商部郵傳部鈞鑒浙路商辦爲商部奏准郵部主持外部違旨侵權公等怯默溺職失民迫懇恊事浙省學校聯合拒欵會叩 
[汕頭總商會致蘇浙公司電]  
　　蘇浙路總理鑒外部逼借連旨喪口天人共憤敝曾已電部力爭此案結果即官權民權消長關鍵請堅持勿懈近象如何復汕頭總商會 
[蘇路公司接各處認股函電]  
　　常州爭存女校學生二百股滬北商團公會六萬元江蘇遊學預備科學生六百股常熟支塘鎮同人一百三十股 
[奉化同鄉開會紀略]  
　　昨日奉化旅滬同鄉借滬北新長生公所開籌欵會到者百數十人先由徐明渭君請舉臨時議長於是咸推孫玉仙君即由孫君報告開會宗旨並演説借欵之害與認股之利次由俞宗周王清夫馮仰山何要元孫軒蕉諸君相繼演説本月二十八日須再 
 
 

Page 5

 
 
往奉化城内開會十一月望後復至上海開會一次云 
緊要新聞 
[御史聯名糾參肅邸北京]  
　　聞昨有某御史聯名奏參肅邸謂其部務不振任用私人兩宫覽奏怒召見時將原奏擲閲肅邸惟有碰頭謝罪（蓋） 
[福建學生會上外務部禀]  
　　（爲建邵汀三府礦産事） 
竊閩省建寗邵武汀洲三府屬礦産經前閩浙總督許於光緒二十八年十月與華裕大東兩公司訂立合同准其各集華洋商股購地關採合同第一條内載三年限滿未經該公司指定者准别項公司尋覔開採其已經該公司指定者如未開工亦准他項公司開辦迨至光緒三十一年原訂合同内三年限滿該公司未經開工復藉口閩省官吏索納照費爭執辯論經鈞部議准展限二十四個月以示格外體恤於光緒三十一年五月照復法使立案聲明如再逾限將此合同作爲廢紙不得再請展限等因是限制分明案據確鑿伏查各省礦産鐵路皆爲國家自有之榮業亟應自行開辦不得參附洋股以免侵失利權該三府礦務於三年原限屇期鈞部准其展限二十四個月之後議明不得再請展限自爲保守利權起見閩省人民靡不忍泣跋望仰賴維持今計展限二十四個月扣至三十三年十月業已届滿該公司仍未開工正可如約將合同作廢收回自辦閩省財政困窮已極現象危迫濬財源救貧瘠在此一轉移間如再坐失事機實有不堪設想某等籍居閩土性命身家所繫不得不痛切直陳因思不得再請展限之説鈞部旣剴切聲明於先此時彼自無可爭論應懇照會法使按照前約飭知該公司將原訂合同作廢一面收回自辦咨明農工商部奏請設立福建全省商辦鑛務公司外埠華僑商賈中熱心愛國者實繁有徒一聞招商集股自必如響斯應杜外入之覬觎闢閩省之利源維繫人心全在此舉爲此禀乞外務部堂憲王爺大人恩賜如請施行迅予照會法使宣言照約註銷合同電行閩浙總督查照辦理一面另設總公司招集華商自辦閩省幸甚大局幸甚（敬） 
[贛撫致農工商部電（爲萍鄉礦稅事）]  
農工商部鈞鑒前奉部電礦稅新章目明年二月十三日施行其未施行以前似應仍遵前頒部章值百抽五辦理萍鄉煤礦係用西法開採苗旺質佳辦理多年獲利甚厚出井稅旣未遵章報完且所出之煤煉焦裝箱日出千餘墩不由稅關經過概係鐵路運往湘鄂等省銷售而出口稅亦未過問前已電咨盛宫保飭該礦自本年九月起將焦炭油煤兩項遵章按貨抽收礦稅在案茲届十月除派員赴萍按章抽收外祈轉電盛宫保飭萍礦總辦遵照辦理以符定章而裕稅欵艮江（百） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[皖撫奏辦理實業工藝廠摺]  
奏爲安徽省設立全省工藝廠以挽利權而興實業謹陳辦理情形恭摺仰祈聖鑒事竊維皖省貧瘠甲於東南迹其貧瘠之由則在實業不興以致外貨充斥土貨滯銷國與民交受其病今欲救皖之貧非興實業不可而以興藝爲入手辦法查安慶原設習藝二所專收輕罪規制未閎在所者才數十百人苟且補苴出貨有限遂致大利未興有名無實現擬建設全省工藝廠一所凡各屬原有之品無論生熟土貨均備一分途廠精選工師爲之教授學徒人等凡有商鋪的保均可入廠習藝學成後分派各屬上者則另加奬勵具辦法則就民生日用所必需者逐漸仿行次則就本省出産所自有者改良製造以期土貨之流通總期人有一藝之長皖無棄地之貨所需開辦經費在皖南茶厘加價欵下動撥除飭司核議詳細章程並分咨查照外所有皖省設立工藝廠緣田謹會同兩江督臣端方恭摺具陳伏乞皇太后皇上聖鑒敕部立案施行謹奏十月初一日奉硃批該部知道欽此 
[又安徽路礦請飭部分飭官紒紳舉定總理片]  
再安徽鐵路鑛務向歸紳辦其經費以蕪湖米厘爲大宗或開彩票或立公司集資不可謂不厚乃經營兩年迄無成效其若何度支若何規畫之處亦初不以時報聞米之輿論頗有異同甚則詬病及之查鐵路總理李經方奉使赴英鑛務總理蒯光典本實缺淮揚道員初未至琓又奉派監督西洋留學生續派之李經羲堅辭不受並無替者事益糾紛若不重定規模亟圖整理則散無友紀更何利之可言且路鑛諸物無一不與地方有關辦理或非其人未享路鑛之利先貽地方之害蓋路鑛雖歸神辦官不侵其權則可不與聞其事則似不可也相應請昆飭下農工商部郵傳部分飭安徽内外官紳趕緊舉定鐵路礦務兩總理及早接辦共矢血忱扶持危局必不圖私利而後有公益必多歷困難而後有成功業已後時未容再悮苟事權有屬即臣亦得以所見隨時討論商榷情形不虞其扞格欵項或不致虚糜慮台要終所關蓋巨謹附片具陳伏乞聖鑒訓示謹奏十月初二日奉硃批該部知道欽此 
輿論一斑 
[松江府中學堂招股拒欵啟]  
自緬甸越南入英法而西南之門户開東三省夷爲共治而東北之藩籲撤他若德之於山東英之於西藏俄之於蒙古新疆幾幾乎盡佔我要害而制我死命嗚呼悲哉勢力圈成脫覊非易瓜分慘禍近在眉睫其所以不即實行者非愛我也時有待耳且夫英吉利以商戰雄於地球久矣其於中國勢力範圍較他國爲尤大卽如鐵路中國與外人合辦者英居十分五六若滬寗廣九滇緬津鎮等路四通八逹利權所在商務大興無在不徧佈其足跡而注視於東南諸省尤甚長江航路旣爲獨佔江浙鐵路又思要求乘此路欵不敷之際重伸廢約逼借巨欵爲後日鯨吞之導火綫外部不悟其奸不惜以江浙之富饒竟欲以一百五十萬磅讓於外人借欵與造路名爲兩楮分立其實旣借我以欵焉得不問我路况盛宣懷曾言今日鐵路歸回國叩他日土地亦歸何國然則江浙路權其可不竭力保存乎彼旣有路權即可借保護之名駐箚重兵一旦有　使吾有迅雷不及掩耳之虞中國素無治外法權外人專尙屬人主義雖違條約無如彼何當此時而始謀補救吾恐噬臍悔晚矣然則惟有力爭拒欵而已雖然爭以空言不若爭以實際實際者何招足股本是也股本旣足歇無所用不必言拒欵而欵自拒且以江浙之居民論約而計之三千萬有奇以借外債一千五百萬平均計人祇五角嗚呼吾江浙人豈五角之值不若耶（中畧）吾人際此外侮紛乘旋渴日逼之秋旣不能爲楚令尹鄭商人之爲國排難又不能爲鄔湯二烈士之舍身殉國亦當共出餘貲裏成路事取積水成淵聚點成雲之意各盡國民一分子之義務是用勸吾同胞彼此無分省界未入股者速入股已入股者不妨再入股以期股本充足不用外欵英人無從藉口江浙幸甚中國前途幸甚 
 
 

Page 11

 
 
分類新聞政界 
[法政研究所近狀北京]  
　　民政部設有法政研究所特於部廳各員中挑選熟悉法政曁大清律警察衞生各法者派充教員並派部廳各委員分班赴廳研究開辦已逾一月乃部廳各員多有藉詞不到或禀請現充要差無暇到所有邸堂大怒遂於日昨札飭内外兩廳令其詳細報明所有禀請不到研究所之各員究竟現當何等要差據實禀復如係藉詞推諉著卽撤差以杜效尤並令未經派赴該所研究之各員一律加派到所研究（蓋） 
[慶祝萬壽之外觀北京]  
　　現届萬壽聖節外城巡警總廳在東西珠巿口攔街及天橋地方各設電光燈綵牌樓一座鶹兒胡同外城總廳前亦設花牌樓一座前門大街兩旁均燃點紅紙燈籠自前門正陽牌樓起至天橋牌樓止由初七夜燃點至十三日止以伸慶祝各鋪户均懸掛五彩龍旗藉伸慶祝届時游人雜杳深恐肇事總廳特札飭各委員及左右兩廳加派警官巡警節節彈壓稽查務使相安無事云（自） 
[閩督委查荒地福州]  
　　閩督松鶴帥因旗丁裁餉授田歸農事前日特囑藩司朱方伯檄委候補州縣分往查勘荒地列表造報以嚴核辦茲將委員銜名録下俞鳳呈查興化府屬洪維岳查泉州府屬何儀光查漳州府屬楊良翹查延平府屬劉薩榛查建寗府屬賴豐熊查汀州府屬曾彭年查邵武府屬賴　　查永春州屬何金章查福寗府屬（主） 
[皖省創刷龍元票安慶]  
　　皖省裕皖官錢局辦之始印刷鈔票三十萬張原爲藉資週轉而便商民起見無如自開局迄今行銷尙不及三分之一上而江西湖北下而寗蘇等省均行用銀元龍票較之銅幣鈔票商民尤爲樂用今亦擬仿照辦法刷印一元龍票二萬張五元龍票一萬張面用龍圖背用告示祗須編號加戳不用印信以歸簡便凡本完納錢粮關稅釐金以及商民交易均准一體行用現經官錢局委員宋主簿維弼擬具龍票式樣呈由藩司禀詳撫憲核定再行派員往上海南洋印刷局廠印造云（上） 
[札飭清查庫欵南京]  
　　江督端午帥札淮運司金陵關江安糧道江南鹽巡道文云前因江南司道庫局同一異常支絀每年奉部撥補之欵率多虚懸無着特於本衙門設立清查處派委司道各員按局清理一面刋定表式通飭各局所學堂軍隊善堂等處將通年收支各欵分别填表開單禀賚核辦各在案現在藩司已派員清查庫欵䟎造表藉查運庫關庫粮庫鹽庫欵項甚鉅事體相同自應一律辦理以免罣漏卽使並無可裁之欵亦係豫算出納題中應有之義合將豫算表式札發札到該司道即便遵照將庫儲正雜收支各欵逐一清查造表開單賚送如遇有可節者隨案陳明聽候核辦（商） 
[皖省設立督審局安慶]  
　　皖臬朱壽鏞廉訪以皖省各屬情節較重案件解省勘訊人犯諸多翻供經年累月難以清結殊非慎重之道茲擬仿照直隷河南福建等省辦法在署内另設督審局一處選委長於聽斷之員常川駐局遇有情節較重以及翻供案件均隨時發局復訊以期核實所有局員薪水雜用一切每月約計一百六十金已由朱廉訪禀詳撫台核准立案矣（上） 
交涉 
[警告俄人勘路北京]  
　　政府近接到伊犂將軍長庚電云俄派測繪師由俄領杜慕斯克至蒙地某處已行踏勘意將修鐵路關係重大請大部向俄使交涉云云（如） 
[日教員期滿辭退武昌]  
　　趙次帥蒞任以來於節省財政一事最爲注意凡洋教員之合同期滿者概不留辦現有將校講習所及陸軍小學堂之日教員荻原寺中李華三君亦合同期滿由該堂監督張鎮軍彪請示擬訂一年當奉次帥批諭每人於開支應得薪水外各送銀一百元作爲川資聽其返國不必留辦（青） 
[教案宜防漢口]  
　　鄂省斵邑下巴河向爲匪徒聚集之所近復設有福音天主兩教迭滋事端商民深以爲憂刻聞該處無賴之徒多藉入教爲名互相肇釁以致兩教視爲仇敵衝突時有所聞云（木） 
軍界 
[程軍門巡閲下游事畢鎮江]  
　　長江水師提督程從周軍門日前乘建威兵艦赴江陰下游一帶巡緝茲悉軍門已於初八日自澄蒞鎮簡閲瓜洲總鎮高藎臣鎮軍所部水師各營操演午後啓輪上駛赴金陵拜會江督端午帥籌商防務然後回蕪（丑） 
[皖北防務情形安慶]  
　　皖北道玉觀察以皖北地方幅員遼闊民風强悍盜匪出没無常今歲河南旱荒災民乞食絡繹於途其中難免無匪徒混跡其間現届冬防自應先期防範因移會卓勝威靖兩軍統領並飭派馬隊四十名分赴所屬州縣前往隨時巡緝以壯聲威刻已禀報大吏查考矣（孔） 
[練兵經費難籌安慶]  
　　江北提督遵照陸軍部奏章應編陸軍一鎮開辦經費常年餉項由寗蘇皖等省合籌當經咨行馮中丞行司妥籌去後茲據詳稱以皖省添練新軍茲因限於財力先練混成一恊所需開辦經費約六十萬金上下由司關局庫通力合籌其數尙不及半今江北應練新軍關於四省防務分當恊助何敢推諉惟值此度支匱乏羅掘俱窮擬俟本省新軍編成籌有實在的欵後財力稍裕再行設法恊助（周） 
[學堂報銷分别准駁江西]  
　　贛省陸小學自上年改辦以來所有三十二年分一切用欵業經該堂照章造具銷册呈請撫憲咨部核辦現准陸軍部咨覆略謂查活支册開改修房屋購辦器物刋刷書籍雜費川資額支册開員司薪水公費弁兵夫役辛工學堂燈油雜費學生津貼火食各項用過銀兩與定章尙屬相符應准核銷惟學生紙張筆墨衣履雜費等項比定章至多之數每名浮支銀五兩有零碍難照准應令照 
 
 

Page 12

 
 
章核減云云已由撫院行堂查明咨覆矣（虚） 
[購馬仍須赴部換票進口江西]  
　　日前陸軍部電致贛撫畧謂據咨派陳倅前赴北口採買肥壯戰馬二百四並在北省雇定查馬人等所需馬價等項籌撥銀一萬五千兩届時道經湖北直隷奉天黑龍江等省請爲轉飭各關卡免稅等因查南北各省購買新軍馬匹無論遠近出口應先行奏請免稅若係北口採買仍須赴部換票印烙無紆道奉天之理况前頒發營制每匹准用銀三十兩撥用之數原鳳浮多應亟查照奏明辦理並望電復云（爲） 
學務 
[奏改中等商業學堂福建]  
　　閩督松鶴帥奏改官立中等商業學堂摺畧云查元緒三十二年秋間由在籍翰林院編修鄭錫光林炯章創建公立游學預備學堂學生二百五十六人開課以來將滿兩學期蒈據該紳等請改爲官立中等商業學堂一面延聘日本高等教習一二人來閩切實舉辦詳請奏明立案前來奴才查閩省學堂業已次第興辦而商業尙少專門　該紳等擬請將游學預備學堂改爲官立中等商業學堂洵足以興實業而資提倡合仰懇天恩俯准立案以廣教育除咨學部農工商部醒照外理合恭摺具陳（風） 
[蕭山學堂停課紹興]  
　　蕭山縣學堂校長周某本月初三日爲新任紹興府過境率同學生排隊歡迎各教員以此等惡習未免有碍學堂名譽各將關約交還遂行停課至今尙無調停辦法云（比） 
[學憲電邀中學鹽督晉省常州]  
　　常州府王太守昨接提學使電邀中學監督屠元博君晋省面談中學情形屠君已於初九日趁早車赴蘇中學本定初十開學聞毛文宗擬來常監視開學（石） 
[記冠英運動會常州]  
　　常州冠英公立小學初八日在雙桂坊李子廟商會内開秋季運動會王太守袁陳兩大令及城内外各小學均到會參觀來賓一千七百五十人其運動順序録左一奏軍樂二唱歌三勢力圈四矯正術五汽車衝突六金彈脫壳七對舞八阿維絡克拉斯九羣龍奪珠啞鈴操十一黄種强十二表情操十三等分進行十四球竿操十五上學競走十六皿球競走十七學校體操十八餘興係二生演汪大燮鄒嘉來一生演英公使汪鄒受賄允借欵爲衆生毆逐出籍學生爭先認股頃刻欵集路成衆拍手觀者頗爲感動十九唱散曾歌（辰） 
實業 
[四川鐵路議會補舉議長議員北京]  
　　四川駐京川漢鐵路議會經理人發出傳單謂該議會議長議員缺席擬用投票公舉法每人用舉票兩紙一舉議長三人一舉議員四人准三日内封交全蜀會館文案處彚收本月初五日午後兩點鐘即在該館對衆拆封（子） 
[調查蒙古礦産北京]  
　　農工商部以内外蒙古礦産甚富惜無人提倡集股開採未免藏富於地殊爲可惜茲擬派遣熟悉礦務之員分遣内外蒙旗考查一切以備設法開採聞不日即擬具奏派員前往（自） 
[馬江船廠近事福州]  
　　馬江船廠前已暫停茲於九月念二日復行興工先將南通元凱兩輪修理完竣一面請圖晝洋師笠蒲袴再定新式船樣製造兵艦其前此造成之江船大而高入水甚深惟用於長江最宜當經松督奏謂着招商局承受詎該局以船价七十萬元爲數太多上禀推辭現奉松督批示謂此事應候批旨再行定奪云（主） 
[鄂督飭議商會章程湖北]  
　　鄂督趙次假以武漢商業繁盛亟應設立商會公舉議董以資遵守當經面諭商務局孫觀察泰圻朱觀察鍾琪會同江漢關道督飭夏口廳洋務局各紳員公同議立妥章呈候鑒定刻日頒行（金） 
[集股開辦墾務安慶]  
　　東流縣令自奉省合札飭清查荒山田畝籌欵開墾後即邀集富紳會同籌議奉行極爲認真現經該紳等分途調查完竣擬將所有荒地分設公司招集股欵招佃開墾并由該邑令將辦理情形具禀撫合立案云（美） 
[批駁湘商請設商船分會武昌]  
　　昨日湘帮職員劉鴻機禀請設 
立商船分會經趙次帥批駁云此案經張前部堂以種種妄誕情形未便准予咨請農工商部立案茲該職等仍請設立難保非該總理一人所爲仰江漢關道卽行轉飭該職商等毌再輕聽浮言致滋擾累云云（草） 
[工藝學堂招生南昌]  
　　贛省近來有游學回國學生在省組織工藝實業各學堂如照相鍍金銀製造紙法以及藥水等類現下正在招生每名收學費十元以二十日爲畢業惟江省風氣初開頗難取信故投學者尙屬寥寥（雲） 
雜記 
[滿春戲園栅夫見殺漢口]  
　　滿春戲園新添名角以致觀者甚衆昨初四夜突有某營革勇數人並未買票强欲入内觀看當被守栅人攔阻勇等懷忿而去初五早晨園中人甫經起床勇等糾合多人帶刀直入將守栅人用刀亂搠當時殺倒二人其一傷重斃命其一亦負傷甚重另有三人亦受微傷現由該班主報請夏口廳相騐拿犯懲究（風） 
[補誌亦漢火車出軌之原因漢口]  
　　京漢火車在東篁店出軌已載本報茲據北上友人函云向來火車到關上下各扭螺絲工師均異常注意此次下關之時工等等因賭一夜未眠正在酣睡未將螺絲扭緊致令各車疾奔互相抵撞以致出軌遵將輪路壓壞各工師均已逃逸至今尚未查獲云（木） 
[鎮江嚴防私運米粮出口鎮江]  
　　鎮道榮星莊觀察近因巿上米價乂復陡增民食維艱特諭城廂各米董行店舗户不准囤積及私抬巿價等事違卽提究又恐奸商貪利私連米粮出口復派幹員分赴仙濠及荷花池等處嚴密查禁（子） 
[富有票餘黨不准開釋武昌]  
　　鄂省前數年在漢口拿獲之竊有票黨羽一名左竹修由前鄂督張中堂飭員審訊得實批定永遠監禁現左母左羅氏以孤子懇請留養等情具禀鄂督經趙次帥批飭不准（泥） 
[發興洋行大班自殺漢口]  
　　漢口法租界法人所開發興洋行大班法家君近因作某項抛盤生意虧累頗巨於初四日怱萌短見持手鎗 
自行轟擊而斃（石） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[滑稽小説支那旅行（三十五）]  
説著。舉起手杖。乂要打將下去那馬夫見了。連忙倒退幾步。正要開口。早見麥羅德在事上一躍而下。一個箭步直搶到弗倫背後唱道你不要打我的馬夫。有胆量我們兩個人試試看。原來麥羅德住在上海多。年本來曉得租界的規矩是不能打閙的却爲今一喝醉了酒又見弗倫這般無禮。一時間氣上心來。便把弗倫摔了一交。又揎拳擄袖的。趕到弗倫身後要想和他動手正在開交不得之際剛剛的。那站在路口的印捕見了他們吵閙便走了過來。問他們什麽緣故麥羅德便搶先和印捕説。道我和他並不認識他却走來强要坐我的馬車。還把我的馬夫打在地下。你來得正好。快給我問問他。到底是個什麽原故。那印捕聽了。當真走過來問著弗倫道你可曉得馬路上的規矩麽這個馬車是這位先生的。你爲什麽硬要坐他的馬車還要打他的馬夫。這是個什麽原故。弗倫見印捕來問他。心上更加生氣。睜著兩。眼對那印捕説道你問咱咱曉得麽你只要問這個支那。人就是了他明明白白的答應咱就是街車。這會兒他又不肯承認了真真是支那賤種人。的性質。一句説話。也要這樣蠍蠍螫螫的咱因爲他對咱説是街車。咱纔跳上去坐他的車他乂不叫。咱坐你想想天下。可有這個道理這還不用説他更　這個什麽麥羅德。咱好好的坐在車上。他平空把咱操了一交咱正要和他説話問他爲什麽這樣毛手毛。脚的説着不顧别的忙忙的掉轉身來又把麥羅德一把拖。住揮拳便打口中駡道你這個混賬雜種無故欺人咱今天定要和你拼命麥羅德見了。那裡肯讓兩人扭作一團那印捕見了。連忙上來勸阻。無奈弗倫是初到上海。不懂這些馬路上的章程。麥羅德又是酒後心粗。那管什麽捕房裡的法律。兩人只當作没有聽見的一般印捕見了他們這般模樣。恐怕他們彼此打傷了閙出事來。便大聲向他二人説道你們二位旣然不聽勸阻那可怪我不得要公事公辦了。請你們到捕房裏去走一盪罷説著。便把衣内的一枚巡捕叩子。拿出來放在口内。作勢要吹麥羅德雖然有了幾分醉意。却總是留心的。猛然見了印捕拿著叩子要吹便連忙放了弗。倫對他摇手道。你不必這樣頂。真我留個名。紙給你帶回捕房明天如有傳訊的事件。只顧到我洋行裡頭給個信兒就是了。説著便酒脫了弗倫手。在衣袋内取出一張名紙來交在印捕手内印捕聽之這般口氣。不敢多　。便接了名紙答應一聲麥羅德也不顧弗倫。急急的跳上車去。馬夫也跳上車沿。把馬加上一鞭飛一般的向前去了。　 
國外新聞 
[日坎開議移民交涉]  
　　初十日東京電云坎拿大所派議商移民問題專使萊梅歐君到東後於昨日午後呈遞國書所有開議事件之節目現尙未定政界中人之意見皆以日本政府業已多方設法以限制日人入美入坎之舉故今日無可再限制云聞萊氏將來回國須便道至印度一行 
[美大臣演説財政情形]  
　　初十日倫敦電云美財政大臣高德魯在紐約演説謂此次財政上之恐慌其原因由於積藏貨幣不使流通之故並謂現下不可造次遽行改變貨幣云云 
[美國經濟恐慌之結果]  
　　初十日紐約電云美國利克卜克大托辣斯總理牌南君退職後業已自殺 
[俄第三議院開會紀聞]  
　　初十日倫敦電云俄樞密院議員古魯培甫舉行第三議院開會式勤王黨員昌恊高夫被選爲議長 
[英政黨主張改革稅則]  
　　初十日倫敦電云英國聯合黨開大會于裵敏漢地方大衆倡議改革稅則以上譯字林報 
[德國明年之豫算案]  
　　初十日栢林電云一千九百零八年之德國豫算案業經聯邦議會通過俟十七日國會開議時再將此案提議此豫算案之内容其關於遠東者大畧如下（一）暹羅京城德國駐箚大臣公署改爲公使館（二）台灣棒土西（譯音）地方德領事署移設於下關（三）請撥三萬馬克恊助上海德國醫學堂經費（四）請撥天津德領事署第一批建築費十七萬五千馬克（五）請撥一萬二千五百馬克以便在海南（瓊州）下河（譯音）地方購地建築領事署 
[摩洛哥賠欵問題]  
　　初八日栢林電云法軍攻擊摩洛哥克薩孛蘭卡城時各國人民均受損害現定開一列國委員會討議賠卹辦法德政府亦將派代表與議云 
[共和黨之候選總統]  
　　初十日栢林電云美國孛立安君現經共和黨認爲日後選舉總統時之候選員云 
[美國經濟界恐慌之餘波]  
　　初十日法文報專電云紐約來電稱自經濟恐慌後各城鎮工徒之失業者爲數極衆以上譯文匯報 
本埠新聞 
[領事爲鎮江自來水事復滬道函]  
　　接准來函以鎮江自來水公司並未備資請驗呈報註册等因准此茲本總領事接得承辦此事之經 
 
 

Page 19

 
 
手人函稱所有該公司訂立合同甚屬正當并在京允准照辦現在此事當由兩造商定妥洽等情查鎮江自來水公司所訂合同已由比人簽押本總領事想此項合同洵可照辦俾有干涉之人得以愜意并在華比人由此以往足見其頗極幹練爲商業工藝等項各商民等當可知悉并爲看重用特泐復即請貴道查照（琴） 
[補録英領致滬道函（爲萬壽停訊事）]  
昨准來函以據會審委員寳令禀稱此次恭逹皇太后萬壽仍照向例停　三天等語旣有向例自應照辦即祈飭知等因准此本總領事查近來會審案件日就繁多非與前數年可比如果循照向章仍行停訊三百不特與捕房拘押人犯甚多碍難之處即中西官亦均不便盖此次萬壽適係禮拜五所有捕房禮拜三拘押之人犯須候至第五日卽下禮拜一方能解訊如所拘各人犯或有一二無罪之人豈不多受屈押且至下禮拜一中西官會訊五日案件更多竭蹶之處本總領事茲爲察度時勢體卹民隐起見故擬此後萬壽均改停訊一日旣無屈押等情事又免諸多窒礙諒貴道亦必樂從也 
附復函（前畧查公廨會審之案較前誠屬繁多然並非自近日始且外國禮拜一月四期無不停訊而我國皇太后萬壽每年恭逢一次公廨例祇停訊三天奉行已久本道之意應請率由舊章不必忽有更改除轉會審委員外相應函致貴總領事查照飭知（企） 
[總工程局舉定總董]  
　　昨日地方自治選舉總工程局總董舉定姚子良觀察王一亭明府二人爲總董定期十六日在局開會與舊董曾朱兩觀察交代各事云（夏） 
[製造局匠目回國]  
　　製造局前派各廠匠目鄭金寳鄧志榮劉松泉賈桂生張關寳等五名赴奥日德三國考察技藝茲已返滬禀見提調陳明府轉呈張總辦核奪（夏） 
[提議改良火政]  
　　城内八鋪安濟洋龍社現擬改艮火政續裝太平地龍頭六處（一）北城脚（二）韓姓住宅門口（三）宋家弄口（四）石皮弄口（五）石皮弄四义路口（六）陳巿安橋南浜並議添置皮帶一切火器具另設分社於金家牌樓地方今日午後二點鐘假土地堂提議開辦裝設地龍事冝並舉充當司月會員及擔任勸募捐欵會員俟裝設龍頭工竣然後具禀縣署請爲立案云（泳） 
[添派巡士站崗]  
　　巡警總局近在舊江橋添設三路二區分局又在天保里添設四路二區分局均定於今日撥派巡士站崗（衣） 
[房捐洋價]  
　　本縣李大令昨接蘇省房捐總局來文所有九月份應收房租捐洋價每元作洋一千文大令當飭櫃書遵照辦理（泳） 
[緝拿撞騙]  
　　姚紫祥串同陳財源謝錦佑周松年等冒托濬浦局名義兜攬小工現有穆某被騙洋二百元向虹口捕房控告捕頭准即飭探緝拿（望） 
[英界小火]  
　　英租界浙江一百九十九號門牌萬生小客棧昨晚不戒於火焚毁什物由巡街捕得悉帮同撲滅又厦門路一百十九號門牌某姓家前晚失慎焚去披屋一間均由捕報知捕房飭探查明起火情由核奪（衣） 
[縣令驗屍]  
　　滬南董家渡沈一品齋荳腐店夥徐順發被同夥張德勝用鐵棒毆傷斃命昨日午前本縣李大令帶同刑仵詣驗研詰廿三鋪地甲及屍弟徐莊炳供明情形飭仵驗得死者顖門受鐵器傷血出致命大令親視無異命徐備棺收殮兇証帶同研究（夏） 
[縣批五則]  
　　薛景齋禀批查十九圖坐跨譁漕澾通力合作義不容辭前經局董勸允樂從共表同情不得再生枝節所請應無庸議該董保仍應一體遵辦允均力役而宏水利是爲至要○姚文枬等禀批 
查婁青兩邑河費未及籌辦須待來年會同興挑上邑情事相同自應一律遞緩攤征以免歧異候據情轉詳立案並移婁青兩邑預備一切並將此項緩復情形出示曉諭可也希即知照○勸學所禀批此項撥歸善堂基地旣經借作師範操塲地價兩清洵於學務善舉兩有裨益業已支結收管應准備查希即知照○韓永興禀批蘇阿如係著名流氓擾害地方不一而足前據具禀業經批駁不准保釋何得一再踵瀆仍不准○吴迪甫禀批此項撥據是否蔡根瑞揑造何以確有名押原議親族當知其詳何難出爲証明俾分虚實而定是非案已飭查仍著恊同證理息銷不必妄爭滋累（尾） 
[格致書院春季課案]  
　　（案論）超等十名奬洋廿元加奬十元二名十八元三名十六元四名十四元五名十二元六名十元七名至十名各八元顧覲棠陳震張平萬祖蔭張康齡陳祖培 
陶人傑馮鑫顔覲候李輔宰特等十名首名六元二名五元三名四元四至十名各三元萬中青徐世澤萬志曾范宗文許炳蔚陳澤輔莊學忠方輿劉卓如趙佐清一等六十四名首名至四名各二元五名至二十名各一元楊喆賀平張琳張恩毓高翔沈邦政吴子宣胡賛猷江漢光張師諸維時顧駿張鎮卓子純戈講武毛雍祥夏祖舜倪嘉惠 
龍聲吴振乾（算學）超等三名首名奬洋二十元加奬十元二名十八元三名十六元沈樹基程其瑛黄志曾特等五名首名十元二名八元三名六元四名四元五名三元山農周佐時周際唐 
戚慈親將斯來一等九名一名至四元各二元五名至九名各一元鄭飛魏有綸姜石愚王汝成童貽芳姜臣顔劉翼干雲衢陳驥雲 
[附秋季課題]  
　　北洋大臣楊輪課（策論）讀左傳當考戰事以曉軍謀説○南宋以半壁抗金元沿邊兵數極多可考其每歲用餉之數籌餉之法○自治自由辨○（算學）有直角求平分爲二分三分四分五分其法若何○論用積分術求曲體之理（限十一月初十日繳卷）（川） 
[上海官事]  
　　分省候補道唐汝聲候補通判郝爾泰候補州同吴斌昨日均至縣署拜會○新委鹽捕營餉項委員兼浙江海運局會辦楊永昌昨至道轅禀見○新姿閘北三路二區巡警局副巡官黄序鴻昨日 
 
 

Page 20

 
 
[巡警局紀事]  
　　閳北四路一區李副巡官督率巡士在新大橋附近拿獲賭徒張登第等十人帶回研詰判張罰洋兩元餘交保釋放 
　　城内一路五區周阿六冒名捕夥在舊教場張阿海荳腐店拆梢洋二元由張扭局判責三百板鎖示三天 
　　城内一路一區宋海青至徐馮氏家搶親爲巡士拘局押候訊究（戎） 
[英租界捕房事]  
　　雉妓王桂仙沈雲香李彩林在福州路違章拉客一併拘入押候送廨飢辦○積竊陳阿二昨在四馬路西薈芳里某妓女家圖竊茶壺等物由探拘入押候解究○王阿慶在廣東路行竊顧根記木作之方木數十根由探拘入押候解訊○陳阿生竊福州路某姓家衣物押候解廨訊究○廣東路某某二客棧違章收贓由探查明禀知捕頭飭候赴廨請單提究○寗波路某洋貨號失竊衣物投請查緝捕頭准之○福州路某姓家失竊木噐等物捕頭派探劉星堂查明核奪○王吴氏竊永泰絲廠繭子二包由探帶入押候解究○周阿水陳長庚在雲南路索欠口角由捕拘入押候訊辦（衣） 
[法領審訊樟腦腦油糾葛案]  
　　前日法領事惠德君審訊定購樟腦腦樟腦腦油紏葛一案原告德昶行延柏爾德帮辦龍仁律師控稱施芹波有樟腦腦油售與德昶先立合同於上年十二月間由德昶付施定洋二千兩本年四月間施之合夥彭隆才運貨來申又售於怡是行故投英公堂具控其貨已扣存寄在法商誠記棧内棧單呈電現誠記將貨交在公堂請斷給領施芹波尙押英廨請察彭隆才延蒲石律師稱施芹波並不與彭合夥該貨由甬江裝立大船到申存在立興棧内棧單被彭夥謝子園串同取去且彭有裝船單發票付銀據爲証施彭　雖合股已於四月間拆股此貨應由彭具領怡昌行買辦由龍律師繙譯蔡鏞福代稱施芹波同彭隆才來行托該買辦説項先交德昶洋五百元後施又持彭之請帖邀往飲晏願先交德昶洋九百元貨歸彭收因德昶行股東不允故未前往兩律師互辯良久惠君諭　提到施芹波到案再行訊斷（舟） 
[法租界捕房事]  
　　陳玉昆被輪船買辦送至捕房稱陳前在船上生理今已停歇掩入船上行竊衣服請究捕頭飭令管押解廨訊辦○陳官林摸竊途人銀表一只當被失主扭入押候核辦○張阿二竊衣飾各物至押店求質爲包探拘獲管押訊辦（舟） 
[美租界捕房事]  
　　流氓范阿福在百老匯路圖刦途人什物由捕拿獲押候送懲○舟子顧阿坤錢阿六在北蘇州路索欠口角互毆由捕拘押候訊○陳和尙犯案遞籍近又來滬由探拘押候究○包車夫張阿金兜攬生意塌車夫王榮發違章停車由捕先後拘押候究（西） 
來件 
[尙賢堂半年報告（續）]  
學堂功課 
尙賢堂每日所辦之事即爲學務學生現已增至一百十二人本學期經濟科所習功課爲德國史記商律高等英文科每日每班應習功課共分六門優級英文科定三年畢業華文法文功課如舊深盻將來再設德文一科教習由德國選泒其薪亦由德國籌借本學期堂中又聘美國體操教習一員每星期教練三日 
[演説]  
本年上一學期由督辦演説英法義德美五國憲法特請駐滬英美兩按察司法國律師羅斐君德義兩國總領事分期主席本學期擇定專講憲政第一次主講者爲前任山東學政姚菊坡太史題爲地方自治之預備本堂督辦已主講三次題爲（一）中國政治之優劣（二）國會之政府（三）政黨之政府 
[藏書樓]  
本堂承江督端午帥頒贈列國政要一書共一百册足爲藏書樓生色本堂又在前川督錫清帥所捐藏書樓經費内提銀一百八十兩購置大英百科全書一部教育會寄存之書籍影片由本堂另行收藏凡來本堂參觀者皆得入内查閲 
[編譯書籍]  
本堂督辦臨著之籌華芻言列國政治異同考兩書已由商務印書館再版發行約章分類輯要一書現歸監理會印刷所承印英國史法國史略歐美憲法講義三書雖已告成尚未發刋本堂督辦所著各華文書籍均已呈由駐京美使柔克義大臣轉交外部進呈皇太后皇上御覽當承外部答覆柔大臣聲謝 
[會員]  
本堂會員現共有二百零七八内有三十三人爲永遠會員皆曾捐銀五百兩或五百以上者本堂雖設法增加會員之人數然亦僅較上年多三十二人耳此三十二人中以中國官場爲多本堂現又設法請人爲轉助會員 
[議董]  
議董會長吕鏡宇尙書升任外務部奉召入都本堂曾於五月二十七日開會懽送以長感謝之意下次開年會時當公舉一新會長以繼之 
[産業葷事]  
禪臣洋行白洛特森君自本堂創辦以來即任産業董事一職其輔助本堂之處甚多今將去滬應公舉一德人　代之（未完） 
[解吞自來火方]  
　　真川連八分肥知母二錢福澤瀉一錢細生地五錢凈連翹三錢枳實炭二錢生錦紋三錢淡子芩二錢生甘草一錢加鮮蘆根汁一小杯水黨冲服光服生雞子青七枚白蜜二匙調服是方屢試屢驗神效無比見者傳告功德無量廷梁氏佈告 
通信 
[帮匪擾亂]  
　　青浦縣珠街角以西有大股巢土合帮匪徒游行村落於　山湖爛路蓮湖之間不分晝夜攔路搶劫共有船數十隻形式不一船中皆有後膛洋鎗種種擾害深爲可慮務請登入來函一門俾有緝匪之職者知其蹤跡而追捕之幸甚潑濱憂時生上 
振務 
[九月份經收月捐清單]  
　　道署洋念元信裕洋拾元怡情軒祝蘭舫周湘雲周兆詠楊潤之五户各户六元陳善亭邵林陸二户各户洋五元泰昌洋四元復泰前月洋四元李雪巖貿孚綸華廠義是成燮昌五户各户洋三元朱葆三譚幹臣徐貫雲陳志雲徐俊良韓山犧南順記萃豐大慶樓順泰祝源是戴生昌招商局拾三户各户洋二元源豐潤洋一元八角莊源大洋一元六角戴運來汪萃利滬江第一樓蘇寳森老悅生怡泰昌三井信昌隆江南烟雨樓胡綏之燕慶園大觀樓道信天餘怡泰興錦章王陽生元昌瑞昌順　德公司源昌慎餘堂聚昌新順記可熾可熾順葉天德永豐念八户各户洋一元章佩華洋拾角益昌鴻昌永裕成九章北天成嘉偷九成七户各户洋六角易安宏源隆昇龐竹卿思補齊梁煥南益昌李珊記八户各户洋五角申茂洋一元中和帳房洋六角五分椿源洋六角大昌德恆升信昌泰怡園震豐永通泰六户各户洋四角施德豐徵昌怡昌其萃樓晉昌升和恆茂咸章八户各户洋二角豐裕錢二千源通錢一千八百存濟堂錢一千張嘉鶴介福和康壽豐　和慎餘餘大元甡元祥衍大恆益永豐存德恊昇宏大宏元寳和元吉寳順承裕正大升大彚康崇餘永康瑞大晉大敦和義善源福康兆豐恆德仁大源利森康厚大源餘瑞元鈞康壽康鎮昌會大志大鼎康鼎裕同餘久源明德同福鉅亨瑞昌洽餘瑞豐信大順康豫源會餘慎豐源豐正元崙餘寳大裕源長恊豐德森怡祥鴻昌謙餘賡裕敦源久豐庶康七十二户各户錢六百文泰昌恆泰鼎昌德大源成和豐敦泰順元安康元大亨元源厚泰立餘同吉立生　生和祥承泰鼎興嘉惠元益永餘慶裕元成義昌安春安裕元春宏德叙生乾元慎和元興立豐五豐通泰正泰等三十七户各户錢三百文怡大莊怡大二户各户錢二百文九和宏章泰二户錢三百文永慎萬興恊成祥三户各户錢一百文英美法三界一文愿大小洋九元一角錢十二千三百六十文共大小洋一百七十七元一角五分錢七十二千三百六十文附秋季洋貨捐大豐恆興二户各户錢二千四百成德豐恆豐瑞增泰源怡盛四户各户錢一千二百日新盛泰記屏記恆茂四户各户錢九百文天乾益德昌順錦豐鼎豐恊豐登豐義泰四逹瑞恆豐信正昌順鼎裕元生日新增振豐恆通裕新康公慎新泰恆蕚記福和新泰祥念一户各户錢六百文滬北天后宫前廣益善堂司董曾鑄龔心銘施　敬兵佩珍　大椿葉貽釗嚴義彬周鴻蓀等謹誌 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
