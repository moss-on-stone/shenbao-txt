# 1886 - 343 - 4904913

 

Page 1

 
 
[增像全圖東周列國志] [  點石齋代啟]  
　　世人不能讀史未有不能讀稗官而善讀稗官亦可准於讀史如東周列國一書稗官之近正者也復加蔡元放評點愈　讀者之心目兹雙吾書屋主人交來全稿　木齋石印觀其書法工整圖像精細令人愛不釋手今開印伊始約於三月中出書如　躉售者請至本齋取閱樣本再當議價也 
[招股石印阮刻十三經注疏并校勘記] [  點石齋主人代啟]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有　補　有板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻阮　已越七十年難保無潦草翻刻者轉有魚目混珠之　春及軒主人藏有初印書本不自私秘特倩點石齋以石印法　爲巾箱直行本紙取深白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於募志芸窗者實有裨益但工本較鉅書成須每部洋廿元可售現擬招股開印酌定每部洋銀十二元　附股者先　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房錢江　　當石門城寳成當海甯城謙吉當蘇城宏豫錢庄揚州申昌號同文生記杭州申昌號廣東省城楊仁新街德昌乾號常州恆生德錢庄内法　　　讀樓福建招商局總辦處　　簡香齋書坊躉售向抛球塲後惠泰庄内晉升號面議 
[開印皇朝經世文編正編告白] [  點石齋主人代啟]  
　　經世文編一書善化賀耦庚先生撰也聚國朝以來龐儒碩彥所著學術治體曁吏户禮兵刑工諸政彚成百有二十卷計六十八本而　編不　焉但是書卷　繁重難於携帶今本齋石印縮成正編十六本定價洋八元業經印成樣本凡有志者不妨到齋先覩樣本限明年四月終出書　　主顧躉買者亦無不可卽請來齋面謹 
[事權宜歸一說]  
　　人之一身天君泰然則百體從令盂子曰心之官則思思則得之不思則不得也此天之所與我者先立乎其大者則其小者不能奪也如其不然耳司聽目司視各有所司卽各有所欲所謂物交物則引之而已矣至於爲物所引而尚能盡其所司者吾未之聞也故由一身而推之一家亦復如是卽由一家而推之一國更推而至於天下皆莫不如是晉用周處討齊萬年萬年聞之曰周使君有文武才若專斷而來不可當也倘受人節制則不足懼旣而聞其所屬喜中曰吾無慮矣厥後周孝侯竟死於萬年之難唐之郭子儀李光弼功業爛然彪炳史册孰不欽而仰之而相州之役以九節度使合攻而敢說者謂此一役也或李或郭皆可爲帥而令諸將受其節制則事權歸一而軍心固今乃同爲節度使不相統屬而又以宦官魚朝恩爲觀軍容使不啻以宦豎而制九節度各有一心不能聨合所謂師克在和者無有也如是則安得而不敗泰西各國無論軍務無論商務皆以一人主其事其駐紥各國之欽差無不予以全權俾得以便宜行事兵　則不論多寡皆以水師提督統之雖欽差亦不能節制焉故西國遇有疆塲之事往往發之速而了之亦　此皆事權　一之效也中國則皆統於一尊初不予臣下以權而臣下之竊其權者轉多各省督撫專斷一省之事者也而有事必　奏請爲之下者反得舞文而作弊所謂權者安在乎至於下得以舞文作弊則是其權操之自下而事權之不一何如有今試罕譬而喻假如一人欲開一鋪資本皆自出不容旁貸也應用之人皆自主不勞商搉也何貨宜進何貨宜售不難一言以决無所疑滯也何帳可放何帳宜收不難一念轉移無所膠執也若是則生意自必日有起色卽使時　不濟或有耗折而彌縫掩蓋外人亦一時無從測識若集股以成之則有異矣顧外洋公司亦皆糾股中國如招商等局亦仿外洋之式與公司無異而亦不聞有事權不一之患者何也外洋公司之設其立法最善雖集千百萬股資本而經理其事者則不過一二人此一二人中長於肆應則令主肆應之事長於營運則令司營運之事擇善而從大都由於衆人公舉有大事則集衆股友商議亦不過可否二字兩言以决一切施行皆以經理人主之小事則不必商之股友竟歸經理人專斷然則股雖多而事權仍歸於一也中國之招商局其法悉仿乎泰西之公司其所謂總辦者卽經理人也一切施行皆中總辦爲主常行諸事卽行專斷倘有大事要務則亦招衆股友會議不過中國之總辦臨以官勢衆股友咸有所畏忌而不敢措一辭則雖有集議之名仍係總辦專制故事亦易舉也設以十餘人或數十人合股承辦一事各出資本各出主意雖有總辦之人而權皆不屬一人欲如此一人又欲如彼南　者忽焉而北轍東顧者忽焉而西馳以數十人之心思而欲其合而爲一則烏可得以十數人之棤置而欲其事無所歧又烏可得於是明明有應辦之事而遲疑不決者有之矣明明爲應付之欵而出納之吝者有之矣欲用一人則此推彼諉不能立决雖有才能亦且憮然思返誰復爲之幹事欲立一法而築室道旁三年不成雖有良法徒法不能自行凡若此者弊日積而日多其有能成事者幾希矣故前者左文襄公建議請以南北洋水師合而爲一而以一人統之無論閩洋粤海悉數隸一人之麾下聨絡一氣如身使譬如臂使指以期收左宜右有之效此說也誠所謂持原扼要者矣文襄之爲此計蓋鑒於法人之變臺灣兵勢日亟急求援於他省羽檄飛馳軍書星促而無人焉應之南洋勉撥數船又被毁於石浦反引法船以入浙洋苟鎭海一戰不能擊退法人則大局將不可問此皆各省水師各歸統屬而事權不能歸一之故也刻下海軍衙門業經創設先練北洋水師一枝以爲之倡開辦以來頗著成效前者醇邸親閱大有如茶如火之觀將來由北洋而漸推至於南洋合閩粤各洋之兵船鐵甲而悉統於海軍衙門總其事者爲親信之王公大臣凡有指麾無不奉命惟謹將一洗從前呼應不靈之積習自是而後中國之海軍庶乎可哉雖然所謂事權歸一者其要仍在於得人中國前數年各處開礦設局糾股集貲亦何嘗不仿西國公司之法而卒至於無一成功虧倒疊見此則總其事之非人其情同於誑騙非立法不着之故也唐元宗寄重任於祿山而漁陽鼙鼓竟至動地厥後肅宗寄重任於李郭而兩京收復易於反掌此以見畀以事擢必不容不歸於一特於未畀之時又不可不悉心遴選斯任得其人而人盡其職也夫 
[本館接奉電音]  
　　昨日下午三點鐘後本館駐京訪事人由電飛傳本月十九日上諭二道敬謹譯登○十一月十九日奉上諭御史貴賢奏宗人府空室有名無實此次情實絞犯徐錫先巳逍遥獄外以致聞信遠　請飭嚴 
 
 

Page 2

 
 
定監禁章程等語前因徐錫一犯臨決脫逃降旨飭將值班兵丁等交刑部究辦兹據該御史所奏各節如果屬實殊出情理之外自應確切根究以肅法紀着該部懍遵前旨嚴行審訊以取確供不得稍涉舍混該御史所請嚴定監禁章程之處着宗人府會司刑部妥議具奏欽此同　奉上諭御史貴賢奏京卿衰病戀棧請旨懲儆一摺太常寺卿邵曰濂本年春問迭次請假至八十日之多當差已屬怠惰現在將届恭祀圜丘典禮綦重該京卿又臨期請假實屬性耽安逸曠廢職守邵曰濂着交部嚴加議處欽此 
[電諭恭註]  
　　昨報錄十一月十八日上諭張曜奏河工保舉案内其尤爲出力之守備劉　寳錢世福陳燔發均着以都司用句實係並加遊擊銜並脫落錢管宿延慶吕得勝均着以守備儘先補用並加都司銜數字兹接續電合亟敬謹補註 
[東京消息]  
　　香港西字報云有德國輪船名錫格乃爾由北海至港述及東京盜匪在中越分界處專擾法人頗爲披猖又云有法兵私自逃出被法將追獲九名卽於十月初八日在諒山訊鞫定讞至十三日將九　開槍擊斃云 
[越盜續聞]  
　　循環報載有海防法字報言望溪一地爲華人墟市要區境内有桑德明海甯二運河一逹中國一進東京藉以爲界二河於潮汛退時則褰裳可涉無容泳之游之若潮汛旣興則如倒狂瀾須招招舟子一葦杭之此則望溪邊界之情形也至若望溪之南則有海寗村再東則爲海甯城城之西南有小山在焉小山之巓巍然高聳如塔如亭者兵署地當夫中法言和鴻溝分畫大臣銜命勘畫邊疆　約于望　相會故法國駐越大員特命法員海司帶同武員保　前赴望溪以待中國鄧鐵杳欽便會勘疆圉迨至前月二十八日保獻帶同兵士七八人至附近北龍角地方查勘一切而法員巴連及花厘亦由海留城督帶兵士二十餘人至望溪保護法員詎於二十九晚夜深之際突有賊　來攻半晌卽攻至海司之居洎乎晨光熹微之候海司奔入大城以兾逃避途與巴連相遇告之以故共進大城旣而賊匪追至連日攻擊兵士攖城固守志不少懈無如粮糈告竭粒食俱無馬斃我槽兵疲於壘加以悉索敝庫軍火無多而攻城賊匪約一千五百人　穿華兵衣服法兵知城之不可守也卽於月之初二早七點鐘時候一鼓作氣突圍而出向南以逃至桑德明河各皆赴水望客海賊而遁賊亦蹤跡及之花厘不　水性因而溺斃賊匪隨登彼岸追擊法兵刃斃巴連馘其首級而海司亦爲賊人所擄當被擄時欲用搶自擊惟鎗巳被濕不能轟發紙得隨賊以去而已時保獻在别處勘界未回接有告急之文卽於初三日　旋海甯賊亦隨擊客海幸兵勇固守糧餉軍裝頗稱充牣故仍未被陷也該報又言此等海賊多穿華兵衣服其爲華兵暗助匪黨無疑若詢問中國則必以游勇爲詞置身事外似此我法國宜大張撻伐勦而平之庶幾殺警百不致爲我軍之不利也法報之言如此是仍嫁禍于中國之故智耳堂堂中國豈肯爲此詭譎伎倆華兵號衣或前此所遺而爲越人收得或係有意仿造均木可知是豈足據以爲證耶照譯之以見法人之意見而己 
[東報彚譯]  
　　日本總理大臣伊藤偕陸軍大臣大山乘坐速浪艦於前月五日赴對州島巡視復抵朝鮮釜山港赴領事館小住不日乘艦歸横濵盖因駐紥仁川領事室田君有長電報商酌對州事件故特赴彼一行也○黑龍江俄國政府于一千八百七十一年起汽船會社一切搭客運貨每年約有三十八萬金至本年續至六百餘萬金而該地時時降雨江中又多淺擱之虞汽船往復間多停止沿江村落品物不能供給搭客皆稱不便俄國謀將汽船會社章程擴充一變前法現委海軍卿測量擇緊要河口以爲駐泊之所當俟來春氷泮時舉辦○前載英汽船由横濵往神户中道觸礁沉没失去日人二十餘名該船名文東早經英領事判罰船主收禁三月而目下英欽差署屢有無名揭帖投入閱其詞尚爲文東船沉没不能爲日人秉公辦理欽差見係日人手筆從郵便局來本欲嚴究繼念是粗暴人所爲故置不問日本人遂共嘆服 
[韓城紀俗]  
　　華商日商二人皆將由仁港進京彼此爭雇一馬桘持不下巡捕見而勸散馬遂被韓民雇而乘之殆所謂鷁蚌相爭漁翁得利者歟○商署拿獲遊勇數人枷號示衆枷上釘四方木盒葢卽賭具也聞枷後將遞解回籍不准逗遛此地云○仁川有烟館三四處聞將查拿館主遂閉門而遁○有一江南僧人乘敦　丸來此募化韓官聞之派人盤詰言語支吾恐係匪徒驅令内渡○三里寨地址前有仍照前議之說近聞事又翻覆大約又被他黨唆使也○韓商二人由全羅道來行至半途遇賊數人將貨掠去且剌死一人告於官兇犯尚未緝獲○商憲聞城中之爲小貿易者每於中夜開塲聚賭遂於某夜率役親巡乘其不虞踰垣而入執住五六人餘皆開門鼠竄○釜山口久無領事一切交涉事宜皆繙譯某君瓜代近忽聞有亂耗商憲急派員前往矣○十月二十一日下午時有海關上華人某姓飲酒過醉　日妓家滋閙用刀刺傷日妓血流及屨暈絶於地遂被龜子拘送領事府領事着俟傷勢若何再行辦理○一月之久未得雨澤雖非春夏之交而陰陽不調恐人民不無疾病也○王向西人索得巨獒四畜于宫中豐其食祿以爲守夜之資棄人用犬雖猛何爲○前紀刺死日婦　實係天津邵姓與死者同在史稅務司處傭工偶因細故紛爭遽出白刃剌其左肋大腸潰出隔宿而殂未知如何辦理也○有鞏廉得者前曾因案遞回刻又潜至漢城傭於法使館商憲知之將鞏索出依舊遞回○電局移於德國舊公館沿路添植電竿接連至局局與商署相對辦事甚覺便利不似從前之往返稽遲矣○商憲所雇木工夏間因患時疫致斃二人商憲憫之雇船將柩運至烟臺並寄銀卹其家屬九泉有知當思結草○仁川窰工因天冷不能作苦相約内渡約有數百人○　韓商身帶金砂教兩由松都來行至半途被人掠去爭執之下身受木石各傷○操江兵船於十月二十八日駛往天津間將調海鏡來此壓港云○大同商會社近因倍累不堪巳將閉歇夥伴只寥寥數人土著之商尚被賒欠無怪華商之受累良多也○假洋日多一日商憲訪知作僞之人暗行拿捉有人致信夤夜逃奔有謂由陸路到邊門入中國者不知確否○十月二十七日微雨移時而晴東方虹見綿亘若長橋當虹藏之後忽復見之亦陰陽不調之咎也○十月後外道藥市有三四處之多載藥前往者無不囊槖充盈遄歸故國 
[皖垣遴要]  
　　阿嘯巖中丞以新任撫憲陳六帥行將戾止遂諭將藩署修理一新擇吉祭門遷入　城文武官員齊往叩賀○長江水師火藥局建在西門外地藏菴後山凹内平時堆存火藥遴派弁兵駐守其問近以屋宇滲漏不堪由某武弁禀請派委懷寗縣丞孟二尹德坤前往估工修葺○某甲年在花甲以外家頗小康一日午膳後出外閒遊乘興登箭坡仆地氣絶家人聞信奔至則巳體冷於冰矣 
[儀河撈淺]  
　　儀徵運鹽河最易淤淺而以西方寺及舊港一帶爲尤甚蓋江潮漲時倒灌入河帶沙而入潮退沙滯卽變而爲淤每閱一年卽須疏濬今歲總其事者本議興挑嗣因經費不足是以中止現派員赴舊港等處設法撈淺已於前月開工矣 
[温州雜誌]  
　　永嘉九都垟田與下寮橋兩處爲因抽收田榖起釁糾衆鬥毆早巳列　兹聞械鬥　垟田梅某自恃拳棒竟將三港廟内之神旗執在手中以爲號令衆人無不奮勇向前將下竂橋某甲頭顱毆傷中卽赴縣請騐周邑尊飭差傳梅某尚未到案適初三日梅某進城探親與原差相遇致被拿獲送案垟　各人一聞梅某被差拿獲竟請拳師二人棒師二人於初五日糾同亡命數十人各執短棍赶至下寮橋鬥毆所幸下寮橋之人均以捕魚爲業是日見來勢兇猛卽以捕魚之法將網向各人亂擲致垟田各拳棒師無所試其技遂掃興而回不然難免釀成人命重案矣○新任永嘉縣恩綽亭明府瀛眷暫假考棚爲公館擇定初六日已刻進署是日仍以全副儀仗並萬名衣德政牌等送入公館良久方始過盡故四顧橋與五馬街一帶頗形熱閙○前報載温郡近日榖米販運出洋甚多以致晚禾登塲米價陡然昻貴各紳耆赴道轅懇請出示 
 
 

Page 3

 
 
禁止一節兹聞苑觀察業巳批准示禁矣○賭博花會有干例禁恩明府蒞任後首先嚴禁無如温郡花會之盛甲於他處煌煌告示　遍貼街衢而賭博棍徒仍復視爲具文故近日花會引花會包仍敢明目張瞻在各處攬收花會單而男女往各廟求點花會不分晝夜愈見其多所望當道諸公明查暗訪將花會師等人拿獲到案處以嚴刑則比風或可稍戢也○倉橋口文元銀櫢王某兄弟二人往往以僞金銀首飾冐充他人牌辭向各處兌換同業與當鋪受其害者指不勝屈初八日被新河街元和銀樓某甲查悉其上遂將王某扭送縣署呈請究辦當經恩明府升坐大堂訊出混充各情遂將王某之弟笞責二千板苘以頭號大枷示衆觀者莫不鼓掌稱快○温州府李伯質太守因有要公於初三日附江表輪　由寗波晋省○永嘉縣署各班房向有籠頭把持各名目遇有新進班房各籠頭卽向索規費稍不遂　動輒私刑吊打初九日南翼房某甲被籠頭吊打大呼救命聲逹於外適恩明府乘輿公出訽悉緣由旋於返署後升座將兩籠頭各笞一千五百板並諭以嗣後再敢犯此當重　三千板斷不輕饒○温郡自輪船往來後各店　所帶零星貨物均託輪船水手寄温但各水手在船皆有執事不能將帶來之物逐户分送往往存寄碼道邊某老嫗家以便各店自行携取歴年如此近有第橋下雜貨店夥於輪船抵埠之日往老媼家屢次將他人之物竊取日前有　正大烟袋料貨店託水手帶來新山玉嘴一小包亦被某夥竊取售與元豐橋下某店當經何某查明向某夥饒舌某夥不得巳因將原物交還矣○王紫亨守戎之太夫人仙逝早巳錄報聞擇於本月十二日將靈柩暫寄鐵井欄街之風神廟是日文武各寅好以及城内各紳耆均步行相送○胡西園火砲店有婿某甲向在布店帮夥近因吸食洋烟賦閒日久光景甚爲拮据泰水愛憐嬌客遂將女兒與婿邀留在家並付以資本囑婿擺一跳包襪攤以作小本　紀詎意其婿日前感患時症于初十夜長逝婿之母以身死不明赴縣請騐當經各親友出爲勸阻不悉三寸舌可能說息否○初十夜有張某與徐某因爭奪土娼兩相扭毆但徐某素吸洋烟氣力有限致被張某毆傷數處次早赴縣請騐當經恩明府飭差往傳矣○木杓巷陳高氏青年守節凛若冰霜所生遺腹子早已入庠今其孫亦已食餼初十日乃節母八十設帨之晨懸燈掛綵頗形熱閙而大門外搭一戯臺以新到福建班演唱三日於以知松柏貞操終得享榮華之一日也 
[江西雜錄]  
　　南昌府試文童事竣接試武童原應先騎射而後步射日前賀太守謂其有稽時日命先試步射必中三矢者始准騎射否則免如此變通辦理可以迅速蕆事也○南昌縣某武童弓矢素嫻校閱數　縣主拔置案首府試日該武童發矢傷及鼓人之足鮮血淋漓　者皆色然而駭圖發名次稍後殆所謂利於彼者不利於此歟○澹臺子羽之墓在省城内府試之前武童在蒐旁隙地私自校射日有幾輩有某武童失去一弓偶　其地見他童弓上有己之姓名以爲原贓具在乃指該童爲竊弓之陽虎該童自恃其來歴分明不復置辯遽集諸武帥在茶館　論始知彼此同姓名而不同縣弓上原有某縣字樣失弓者不細閱其縣分不詳察其是非固屬鹵莽被誣者不先行辯明遽花席費十餘千亦屬非是今將席費各認其半以寢其事兩造又謂諸武師不問根由遽允赴席是何異徒餔　之樂正子應認席費三之一云○某甲者有于不肖以忤逆送官押諸班籠甲子有素識之某乙爲之具烟霞供養積欠至四五十千近甲子在押脫逃乙無從索取遂向甲逼討甲不肯認控之琴堂乙到案紅其頂而花其翎揚揚得意自供開張烟舘不諱官令尋到甲子清理不得問其父乙猶嘵嘵置辯官斥之退人皆謂乙年僅三十許而自稱總兵職銜必有買札項冐之弊澈底根查恐難逃罪也 
[杭省火災瑣述]  
　　十二十三等日火災疊見已綴報端十四日三更時下城登雲橋某姓家又由茅柴中失火一時烈焰冲天紅光遠燭幸此處與城守署相近署中各兵丁聞聲盡出奮勇撲救又得隣居各工匠竭力灌澆吳回氏始敗興而返然仰視屋梁已如枯桐入爨矣至十六日酉初忽見城東火光陡起時適落日啣山餘霞返照與火光遥相映射下城各龍鳴鑼齊出城守署洋龍亦電掣雷轟旣至慶春門復折而出艮山門以抵打網臺火塲是地居民均係農户其失火之家方以摇會肆筵速各不知何從失火遽兆焚如時正秋收各家稻堆無不高出屋脊且所居都係茅屋一經火龍肆虐茅龍卽乘風而起飛舞半天約共燒去草屋六七間中有瓦屋三椽亦同歸於盡云 
[開局有期]  
　　本届江蘇米糧局仍設南市馬家廠定期本月二十六日開辦云 
[地保庇賭]  
　　前紀莫邑尊以地保朱增祥錢四竹等賄庇粤人聚賭勒令將賭棍指交云云嗣據各地保禀稱小的等並無賄庇聚賭事情邑尊因着各具切結至前日虹口人瞿梅生扭錢至縣訴稱刻有賭棍在近處强設賭樹佔住往來之路向之斥逐被朱錢各地保覇阻兇毆因特扭案請訊邑尊着先呈節略候再核奪 
[押候遞回]  
　　測字人居易俟扭控徐子蘭拆梢經馮蓮士刺史將徐枷責旋有沈姓　自稱某方伯之子向之籲情刺史着一併送縣辦理其中情節前曾詳紀報中前日莫邑尊親提訊鞫徐供小的不敢拆稍此次有某大憲之公子被居誑騙是以同往理說沈供父親前任陜西藩司現爲福建營務處我緣勃谿出外逗遛在滬與徐爲友徐並無拆梢情事邑尊詰其三代名字沈模糊莫對邑尊謂爾父親旣爲大員爾不應與下流爲伍其中眞僞殊難辨别姑着押候備文遞解回籍徐係著名流氓未便姑容押候從嚴究辦 
[增設公司]  
　　本報後幅登有告白新設保火險公司投股者巳不乏人想此舉獲利必然豐厚故投股者如是其踴躍也 
[私土充公]  
　　前日洋藥局十號巡丁在下海浦緝得走私小士十五包計三十件當卽送局變價充公 
[英界公堂瑣案]  
　　韓阿裕向武維臣方志慧等理算合夥爲扛棒頭之帳目以致涉訟經英公堂送縣縣署帮審委員王鴈臣司馬訉得韓所控無憑勒令具結不得再向饒舌此係前此之事皆本報所已載　也昨由捕房將韓及武妻某氏送案請訉韓供我與武合股爲公和祥扛棒頭理合分給贏餘旣　斷結原不敢多事惟十五日與武在茶館相建我惟言凡事總憑天理究竟應給贏餘否武卽逞蠻以致爭扭至捕房卽有方志慧到來勸阻謂可調停并約期十九日清理十七日遇方言武當如期不悞十八日武同我至公和祥棧房有小工頭小和尚目見昨日武妻及女與婿并姊到我家妄言武不知下落向我索人且被扭斷皮箱鉸鏈取去皮馬　金押髮經我妻報捕拘拿一起人解案其妻韓王氏申訴前因并將皮箱鉸鏈呈閱武莊氏供武維臣是我丈夫十五日韓來同出迄今未返不知生死如何家中全賴丈夫養活故同女與婿等向之索人並無取伊衣飾之事武姊金武氏女安武氏婿安阿四同訴前因蔡太守謂該氏等均是女流惟安儘可往公和祥棧詢問武之下落何致合　前往吵閙當問方有無允爲調停之事禀候核辦可也○金海之訴稱小的于九月起經收應德興房租現向張許氏收是月租洋三元該氏突言五月間多付一月今應扣算查以前是林姓收租因林病故由小的接手旣言五月多付何以六七八等月不爲扣算迄今始言及殊出清理之外昨囑管房人夏仙福向收爭扭爲此報捕傳案夏申訴前因并稱小的向來經管房屋起先並　多付房租之事該氏供稱所付房租均有房票五月有二紙今特一併呈閱因金不認前項故向爭執金又稱斷無一月出二紙房票之理或者前有遺矢所致蔡太守　該氏旣有五月之房票二紙理合照算如果前誤亦屬咎由自取飭金遵斷○呌貨行主顧九如訴稱失去自鳴鐘木匣等物報捕緝獲人贓今送案請辦張得標許德勝土阿桂等俯首求恩蔡太守判各押二月以儆贓交失主領去○龜奴朱阿龍控鴇兒陸秀卿卽秀貞經手寳英仁卿二妓借洋一百三十元被蕭姓將妓移匿以致欠洋無着蔡太守飭提蕭姓到案再訊嗣據兩造理明求請銷案等因已列前報昨晨朱阿龍投案呈結求銷太守謂蕭擅涉妓家之 
 
 

Page 4

 
 
事其中情節本分府早巳訪明今姑准銷飭差傳諭蕭姓以後安外居家免干咎戾○楊仁　訢稱租住　　店樓面該店業　閉歇前日　門出外返家巳被將鎖扭斷竊去皮衣等件約值洋五十元報捕後包探杳無外人行竊之　惟伊店有宋德奎在房爲此拘案且訪　失竊時有同居之董金氏目見該氏供楊之失竊情眞至何人行竊則不知情宋供小的確在店中另有馬某及店主所雇之人一同看守店房我甫到店卽據楊言失竊馬等現在城内包探秦少卿禀稱楊之失竊定係同居之人蔡太守飭包探秦少卿戴金寳協同本署捕役張福帶宋入城查提馬等到案再行訊核 
[正名]  
　　昨日法公堂案内新昌泰嚴廣元控長利船一案實信昌泰之事合亟辯明 
[夢池塘]  
　　津門客館夏日懷吳下故園并憶雙喬金刀害薦藕玉椀調冰南薰吹滿窓户院落薔薇半架散宵風雨想到亭池萍波　日游魚來去有畫橋宛轉香徑横斜荷陰緑徧清凉處定教素手輕盈把羅衫悄試水沈忝注清簟疎簾應破寂燕來雙語可知道登高望遠朝暮思歸如杜宇無計安排欲吟不穩這新來情緒○菩薩　湘波不動簾鈎靜銀燈悄冩芭蕉影纎手剔燈花繡殘金縷斜泥人雙髻擁閒話紅樓夢故把比顰顰惹伊香口嗔○沁園春黯黯愁雲漫漫暮雪蕭　朔風歎十年覇泊工愁有例一天凄冷冩恨無窮隄畔征塵樓前流水攪亂鄕心付斷鴻黄昏後想閒眠翠被斜倚薫籠可憐南北西東也没個書兒寄個儂託緑蟻杯深圍爐細　黑貂裘敝擘線親縫柳　輕裝梅花曉夢悱惻纒綿迸五中梁園客任死生契　憑眺疏　[  身世玉琴樓主太凝嘆詞]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[道塲熱閙]  
　　杭垣金衙莊之忠義祠於初八日招集羽客作法事而監壇各神又於是日仿秋審故事發給各路冥餉各壇僧人亦皆宣誦經佛鐘鼓喧闐作無遮大會省中各紳士先後雲集城中遊觀之士女幾于空街塞巷遺簪墜珥之人不可勝計聞初九日又添育女尼兩壇兼各優婆夷誦七人佛宣血盆經講經說法初十日則延請叢林各方丈登壇說幽冥戒謂禪門中第一功德也十一日爲圓滿功德釋家開甘露門放瑜珈斛食燄口而道家則焚符宣咒舞劍掉旛以水火鍊陀燄口了事是役也十一是之勝會良因大啟慈悲之教而七十縣之忠魂義魄共昇兠率之天各紳之捐集金資其數亦甚巨云 
[鄂中船政]  
　　鄂省派造天津運糧剝船三百艘上年經大憲委胡聽泉魏賡臣兩觀察鳩工庀材設廠赶製至前月始陸續告竣其頭批剝船百艘業經魏觀察押運赴津交納目下二批剝船將次咨行由胡觀察親自督押巳於初九日赴兩院禀辭矣○傳聞招商局及太古公司各擬添置浇水輪船一二艘以便由漢口來往渝城月前江漢關正稅務司裴君附輪赴宜昌折向渝城公幹以意度之卽爲此事也 
[鄂官報]  
　　十一月初六日候補同知楊學源赴均州卽用縣宋立球往江夏俱奉藩憲委催錢糧赴兩院禀知初七日管帶問津輪船升用守備胡觀能禀辭送廣東撫臺譚中丞赴湖口調授廣東撫臺譚親拜辭行卽用縣董汝明奉善後局委赴雲南採辦硝磺赴兩院禀知辭候補通判王席珍赴石首催錢糧禀辭候補縣杜廷琛禀辭赴荆門州催錢糧漢川催漕粮初八日候補州吳以圭赴兩院禀知辭往隨州催漕粮中衡蔣撫右旌擊赫俱禀辭送廣東撫臺譚中丞赴沙口委辦宜昌川鹽總局掣騐候補縣蔡迪康禀辭赴局候補縣丞陳重耀奉臬憲委調查望山門差並銷查前後所營舖差禀知初九日候補縣李觀濤奉臬憲委辦候審所差禀見謝准補武黄同知傅屺孫見辭赴任初十日候補同知王乃燮見辭赴江陵催錢粮榕盛赴羅田催錢糧禀見往兩院禀知辭調補武左衛院貞祥禀見謝武通判長署江夏縣龍禀見俱赴兩院禀知送廣東撫臺譚中丞赴沙口候補縣龔瑞清禀見知奉委解高錫赴京漢陽協樊進見知送粤撫譚中丞赴沙口候補州吳鴻惠奉鹽憲委辦應城井鹽陸路鹽課往兩院禀知候補巡檢胡長治奉武昌府委巡查江面禀知辭藩憲牌示羅田縣知縣員缺飭准補之朱滋澤赴任江陵縣知縣印務詳委本任大冶縣林佐署理 
[法界捕房瑣案]  
　　石長泰扭控天津人賈八拐匿小孩一案巳兩記前報矣昨晨翁太守親臨捕房提賈研詰賈稱小的在寳善街遇見是　購物與之擬卽送回法界不料竟被拘拿太守謂昨日兩孩均指爾誘拐况爾先抱大者伊父喚進爾卽將小者抱去人在爾身畔尋到尚敢抵賴乎遂着掌頰四十下賈始認酒後糊塗是以抱匿太守謂在何處抱匿賈稱在滿庭芳弄太守着責四十板賈仍不認在彩視街太守着仍還押以憑再比○昨報列蘇州人陸麗生墮落錫洋五元一節昨晨翁太守飭提案再詰陸供錫洋在崇明紙紥店中買得每個計錢十六文放在身畔乘間掉包此次與表叔李仁甫在通州擺港來滬到祗兩日住謝永興客寓中不曾掉得物件前日出外買餅在三茅閣橋被拘太守訊李現在何　寓中有何物件答稱寓中有棉被搭連袋均被表叔取去矣表叔是湖南人太守斥其一派胡言謂爾旣押在捕房何由知李將寓中物仵取去遂着包探帶往寓中間明解案○成衣匠李春昇偕婦人尤愛寳訴稱愛寳託做月白綿綢棉襖衣料被田新之竊去質錢田係同業住在客棧誑稱爲縣署中人昨日又至店中竊去棉被一條因之軋住棉襖無着棉綢質票在身畔搜出十五日當去計洋一元送請追究愛寳供與李同并稱在八仙橋某姓家傭工田供昨日並未到李店中更無竊被之事愛寳是彩視街錦芳園烟館女堂倌店中尚有一人名銀珠翁太守謂棉被不　行竊但綿綢質票在爾身畔搜出非竊而何着弔贓再核或曰太守深惡女堂倌此次旣由田供明想須根究也○姑蘇人王桂福訴稱小的耕田度日妻在法馬路致和里某姓家爲乳母外甥女阿金年十六歲同住其家日逐出外日前妻子毆伊一下至次晨卽逃逸找無着致信到家促小的到申前日在同春樓啜茗有蔣李氏云可以尋到惟要謝儀洋四元當卽取去兩元現忽置之不管恐外甥女旣伊藏起爲此鳴捕將伊送案翁太守詰之蔣李氏供稱伊在烟館中託堂倌找尋小婦人惟吸伊烟兩口並不取伊洋元亦無尋女之語太守謂失去者係女子總須女人去尋諒爾必有方法倘能尋到飭伊謝辭洋元可也遂令退去限七日内將阿金尋到又謂王曰比等婦人惟騙些烟吸豈會幹事爾亦自已悞會矣現可出外自去找尋○崇明教堂女孩彼陸泰生之母賣去一節當據陸供女由沈阿二所賣陶少泉書劵現沈無從拘捕包探惟將陶拘案訊供昨晨翁太守復飭提案研詰陶初不認太守謂陸所指不爲無因現在沈已避開一時諒難尋到爾祗須將小兒處所說出旣非爾賣當可從寛不爾冩豈有不知處所之理陶供　使書券亦是伊取來况早經忘懷記不清楚矣陸供事在八月二十七日沈陶同往太守再三研問陶仍游移太守着還押俟再追問○前晚六點鐘時有某甲肩荷叉袋一隻行至永安街太古昌門首内裝羅葡乾其狀膨脝洋藥局巡丁悞爲私土將袋揑住甲高喊柝梢西捕到來將巡丁拘送捕房管押昨日經人調處父保出外○昨晨小東外捕房將某甲解到大巡捕房據稱在花烟館吸烟肇釁當卽管押以待解送公堂○又有打架之案扣到三人一併管押其起釁情由容俟訊後再錄 
[意琴室主設席王佩蘭眉史妝樓餞思薏閣主西歸襄陽賦此送别]  
　　主人留客客將去餞飲招余同綺筵詩出離懷多潦草酒消别恨且狂顚不知再會仕何處也恐重來過十年愁絶明朝殘醉醒申江月落水如烟○夢中得豹皮二語醒後足成一律悔盡粗狂悞盡痴可憐落拓尚天涯人猶有命貧還好我本無才窮亦奇何用留皮爲死豹不如曳尾學遊龜惛然又剔寒燈起殘夢矇矓自不知海上浮查客鷗所生稿 
[寒夜調寄南歌子]  
　　雲外生秋意天邊有鴈行銀灣寒色耿四廊剛是一燈支守小蘭房蕭颯風吹葉凄凉月過墻梧桐無影夜將央也怕鴛鴦瓦上有新霜[  海上浮查客倚聲]  
[入冬以來痼疴復作胃氣不平頃又痛生心胸夜不成寐倚枕呻吟偶爲一律錄請高昌寒食生粲政]  
　　睘睘欹枕到宵闌瘦骨支離起亦難杯酒聊從病前廢胸懷那得醉中寛試思花月回頭夢都作雲烟過眼看憐煞書燈一點爲人消受五更寒海上浮查客北條鷗所 
[懴情侍者惠我滄海錄率題短句錄請夢畹生政刊]  
　　活色生香名士筆映花避月美人姿一編坐擁閒窗下令我吟懷着意痴羅虬曾詠比紅詩元九西廂譜艶詞我日猜君渾不定似虬亦復似微之儂未芳尋洞口桃不知春色閙花朝一編紅紫羣芳列竟把吟魂紙上消○歳暮感懷步兵哭路古今憐我亦何之倍悵然一片寒氈成甚事千條弱綫壓經年工愁曾苦張平子解困難逢魯仲連二十七齡徒食粟着鞭巳讓祖生先歲暮愁登王粲樓鄕心曲折逐波流家書珍重雲中雁客路浮沈水上鷗泥爪頻年留滬瀆夢魂終夜到杭州何時一醉錢江酒風月西湖筆底收[  西湖花隱]  
[上海三馬路與昌協賑公所陳竹坪經募山東直隸賑捐兼勸棉衣十一月十八日第四百八十四次清單]  
　　新册揚州福與潤信局來樂安居洋十元祝萱康洋十元答神庥洋十元以上三户共來洋三十元○新册漢口吳朗珊善士洋五元又募吳閩氏洋五元以上二户共來洋十元○新册本埠恊成乾募程川記吳養記各洋一元任心記羅倍記各洋五角以上四户共洋三元○新册無錫劉爻中善士募劉萬和黄大房各洋一元得心齊瑞記各錢四百六十文馮茂源景記各三百馮大觀李元文劉祥記源興各二百劉善慶樂記錫恩記各一百倪金貴五十以上十四户共洋四元錢六百○新册鎭江萬鎰典衆友洋二元由正和局來○新册本埠謝梯雲洋五角○新册無錫金漕房吳子愼翁募吳光勛洋二元高春帆吳竹溪朱惟恆劉藴山華耀記朱澗記許錫康勉吃藥華松記陳廷琛各洋一元以上十一户共洋十二元○新册本埠同心子經募李勤茂馮平坡陸仰卿金永盛受記范珮章陸子香楊厚卿沈鑑記劉元泰金秋記朱福堂李妙生敬記有志未棣士十五户共合來洋二元○本埠益昌綿綢庄交來海上移情主人將壽儀移賑洋廿一元又爲親友造福移賑洋廿元銅洋一元以上共洋四十一元○塔册潘正笏先生經募樓叔琴洋一元汪門夏氏闕瑞和各錢二百闕蓮生一百五十駱茂和毛關忠不留名周馬錫泉陳大忠彭租功吳大寳各一百金泉和不求名張朱坤山沈亦生張玉書不留名張駱錦章駱文藻不留名彭二户各五十以上廿户共洋三元○姚宋氏求背痛速愈洋二元怡和無名氏洋一元前京都夕照寺助來墨寳今先售去色紙七言對二付共洋三元○紹興府正堂霍交來上盧縣正堂經募塔册陳胡氏錢丁氏各錢五百乾泰源昌洪昌恆昌各二百五十龔聖久二百乾泰兩泉福記各一百五十賈孫氏陳氏少嵐謝見信各一百又册黄介春錢四百侊懷軒二百五十侊福堂一百五十何霞軒錢若夫各二百侊陳氏錢修夫朱延齋俞應祥各一百王璋甫陳氏何鋆維鋆徐濬管成章潘畏卿朱月榮葉劉氏俞錦琪趙復生葉氏黄振聲錢昌慕山鸞俞氏各錢五十以上二册共錢五千四百五十文此稿未完○本日共收英洋一百十三元銅洋一元小洋五角錢六千零五十六合併聲明 
[上海四馬路文報局内協賑公所經收賑捐十一中旬清單]  
　　十六日本埠戲鴻堂箋扇鋪南北先後代收諸君書畫潤資扣下餘潤移賑金免痴九元沈劍民四角三分俞逹夫四分沈菊泉二角四分金白英八角三分戲鴻堂自湊九元四角六分共計英洋二十元江天輪船桶捐洋五元銅洋一元小洋二角五分錢六百七十文○江册五店鎭恆錩興募張志仁堂二元莫厘山氏壽萱室善慶三户各一元倪馥亭浦始泉二户各五角沈耕漁葉壽珊二户各三角五分序彝堂三角○十七日急單震澤保赤局募保平安子二元職思居愼修書屋二户各一元秋路記森和園二户各五角城北主人賀蓮溪子一庭喜慶代禮二元鶴書子賀代禮一元朗仙氏賀代禮一元金蓮齋金嘯樓賀代禮一元沈荔青賀代禮一元宜琴子賀代禮二元存心堂四百文陸榮山倪靜遠二户各二百文周玉書一百文合數一百三十文愼五堂銅洋一元實收英洋十三元銅洋二元○同字圖册一萬三十四百十六號乍浦公昇行内辜讐菴善士募梁禮順虚對開一元陳德慶姚積善堂二户各二百文金三寳洪鳳岐堂戚葵卿三户各一百文寳收到虚對開一元尚有錢七百文係全盛信局半途遇盜刧去未經交到其洋信幸抛入河中故未被刧嘱爲申明○二天共收英洋四十五元銅洋三元虚對開一個小洋二角五分錢六百七十文 
 
 

Page 12

 
 
   
 
