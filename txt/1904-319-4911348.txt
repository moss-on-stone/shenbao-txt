# 1904 - 319 - 4911348

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目鐐四十卷己讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書己告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尚書作續集又祗及宋旡明代尚付闕翅讀史者每以爲憾當塗夏明府　有見於此爰將有明三百餘年之事跡本之正史參之稗野以至諸家紀述凡可以訂典故之得失證史傳之是非者逺紹旁搜折衷至當謹成明通鑑一書非惟讀正續二鑑者所當蟬聯而下卽彼究心明史者亦不可不以此爲者鏡之資也兹由本齋用潔白連史紙石印告成每部裝釘十二本定價洋兩元卽日出售此佈 
[免裁教職說]  
　　儒官爲古五經博士之制三代時黨庠術序己不可詳漢初郡國皆有文學杜佑通典有經學博士之名故鄭崇曾爲郡文學掾觀此似後漢己有學官矣然尚侧重國學後漢書載博士十四人掌以五經教子弟魏教文時博士七十餘人以備顧問唐時郡置經學博士一人掌五經教授學生宋初府州縣不置學官乾興元年兖州府孫奭私建髮舍聚生徒乞太學楊光輔教之景祐四年詔藩鎭皆立儒學然僅係大郡而己慶歴四年始詔諸路州皆立學又置教授三年爲一任以經術仁義訓導諸生是卽學官之濫觴元豐六年詔爲教官者須加考試自元迄明其制從同本朝重道崇儒官制益備稽其名目府學曰教授州學曰學正縣學曰教諭副者曰訓導亦有復設者以中國二十二行省計之府得一百八十二直隸州得七十二直隸廳得三十七散州得一百四十五散廳得二十九通判廳得六縣得一千三百零三共計府廳州縣凡缺一千七百七十九教官約須三千員左右嗚呼可謂盛矣原國家所以設此官之意爲其足以表率士類教訓儒術耳然相沿久之朝廷旣視爲不甚愛惜之員士之負奇才異能者亦鄙爲冷官而不屑就其願任此職者大抵皆落拓寒儒不過借末路功名爲晚年衣食計耳故蒞任以後惟齗齗焉與學胥搜括學租與諸生爭論贄見圉不知有所謂表率之方教訓之責也教官旣以自輕而人亦以此輕之冷職開曹無遇於此今者朝廷廢科舉興學堂教官一職尤將無所事事於是當事者咸謀所以位置之法四川學政鄭沅曾奏請以教官爲各學堂總理政務處議覆各督撫奏請裁官摺内又謂教職一項宜留爲京師大學堂及各省所取初級師範生選缺用意雖不同然所以爲保全教官各缺之心則一竊謂鄭宗師之說事多窒礙固屬萬不可行前論己詳言之政務處之意雖似爲師範生謀進身之階然方今新學初興各處學堂教習且不易聘更何可使旣畢業之師範生冷落一官置之閒散然則爲之奈何曰教官一職不必裁其缺而不妨易其事一爲教稼稽勞農勸相古時設有專官春秋佳日巡行田畝間與二三老農辦物土之宜講種植之理情親意洽收效甚宏今此法雖不行然使教官而兼此職移其教士之虚願藉抒養民之實政有時且可參泰西新法以啓導編氓其得益當非淺鮮矣一爲司婚姻周禮有媒氏一職掌萬民之判仲春之月令會計男女會者會計也西國男女初生時須赴教堂受洗禮長時婚配亦須赴教堂自行簽字故能使婚娶之節秩然有章今中國於婚姻一事皆聽民間自爲故禮制則奢儉失中門第則貴賤失序年歳則老幼不齊種種非宜難以枚舉倘教官而兼古媒氏之職兼仿西國教堂簽名之法則此後民間婚姻當可復合於古禮而不致再有奢儉失中貴賤失序老幼不齊之虞所謂夫婦人倫之本王化之基者其意不難相合矣綜此二者雖係民間瑣屑之端然治國之要未嘗不基於此世有但知裁教官爲得計者盍於此一轉移焉而藉以收富足之效端風化之基乎 
[俄艦至烟]  
　　華歴十月初十日日本東京来電云俄國滅魚雷艦臘司拖洛潑尼於今晨駛抵烟臺港口時適值風雪大作此艦顯係爲傳遞信息而来也倘中國官塲於此事不能將二十四點鐘内駛離港口或卸去車裝之例切實施行則日本將自行料理使之依例而行且應亦有守視之權焉 
[允歸保護]  
　　十月初十日烟臺来電云自昨晨迄今風雪連天寒威刺骨今日午後六點鐘時俄國第二號滅魚船臘司拖洛潑尼忽駛抵此間蓋卽六月初四日擊沈恊生輪船者也刻下兵艦之寄泊口内者共計兩艘一百新畦立痕司爲美國巡洋艦一名海容爲中國巡洋艦方俄艦抵埠時海容管帶陳君往見俄管帶在艙面略談數分鐘許旋卽辭回其時俄艦方下椗東巖之前未幾卽駛入口内據俄管帶自稱昨晚奉有將令速卽駛離旅順故於十一點半鐘時啓輪出口途間曾被日本艦隊追逐幸乘風雪之際竭力脫逃昨晚旅順兩軍並無戰事按臘司拖洛潑尼之来烟臺揣其情形似欲與俄官潛通消息詳視艦身數處現有彈痕但未十分損壞耳頃此間得官塲確信謂己决定將艦中軍械卸去至海容管帶則言上午十一點鐘時烟臺俄領事己行文東海關道何秋輦觀察將是艦軍械卸去之後願暫歸中國水師保護俾免疎虞意者此事施行其在芝罘島沿岸歟 
[俄人强項]  
　　華歴十月初十日英京倫敦来電云頃得美京華盛頓電信謂駐美俄使卡西尼公爵向人談及外人謡傳議和一事因卽當衆宣言曰我俄必須俟戰局可畢始肯息如有以議和之說進者殊覺入耳違心也 
[俄艦行程]  
　　日本大阪某日報登德京柏林来電云俄國波羅的海艦隊於西歴十一月五號由湯其魯啓行道經日斯巴尼亞國所屬拉司勃而馬司港其轉運英煤之輪舶則另由基尤美倫島向列烏尼温島報浪而前并聞日斯巴尼亞在英國購定煤一船駛至地中海以待波羅的海艦隊来此供其所需此外有俄戰艦二艘一名苦尼耶希司 
 
 

Page 2

 
 
滑洛諾一名矮列幾生獨路第三己由薄洛其諾繞出利摇路向好望角迂回東下矣 
[會訊俄船]  
　　華歴十月初十日英京倫敦来電云會訊俄艦東北海肇禍一事英國商部旣己歴陳各證據卽由國家秉公訊斷俄政府所派蒞會者爲英國某律師前云當肇事時曾於北海中見有日船云云日人堅持不認 
[沙河近事]  
　　華歴十月初十日日本東京来電云此間得官塲信息謂於華歴十月初九日俄人以馬步兵當夜半時来襲平林屯立被我軍擊退同日中午復有俄國馬步兵二三千人携帶大砲八尊来攻西臺子地方發砲遥擊顯欲藉此以探我軍虚實我軍并無所傷 
[日劵暢消]  
　　華歴十月初十日英京倫敦来電云日本新發之國家債劵在倫敦發售者業己停止計逾原定之數約及十倍云 
[日籌兵費]  
　　日本東京来電云邇者日廷豫籌明年註卽明治三十八年用兵之費計一歳中共需日銀七億七千萬圓其中約二萬圓取諸戰時所增貨稅及撙節各項經費所得之銀尚少五億七千萬圓一面募集公債一面臨時貸自民間約可得五億圖之譜内有三億圖集諸内地二憊圓集諸海外其集諸内地者卽將本年所募七年内清償之欵展緩償期此外七千萬圓則發行償期最近之國債劵若干及臨時設法籌借云 
[症日勸俄降]  
　　烟臺来電云日人以旅順將次攻陷不忍多戮無辜因繕就一書令東歴十月二十六日所俘俄兵齎赴俄營勸使輸忱降服并言弗論依從與否務須守取覆函迨十一月四日清晨此兵己由俄營馳返矣 
[日將陣亡]  
　　日本東京某日報云日前圍攻旅順之役我陸軍少將山本信行殉焉註少將爲日本高等武官其職與中國副將相同按少將當安政元年九月二十一日生於山口縣三田尻其父爲山本幹二明治八年正月仕爲步兵少尉十年六月升中尉十六年八月升大尉二十二年十一月升少佐二十八年四月升中佐三十一年十月升大佐旋於本年櫂爲少將歴統第十三聯隊第一大隊第六師圑第三十五聯隊第二十九聯隊充當中部都督參謀當明治二十八年四月中日搆兵時爲第二軍營務處屬員三十四年五月量移第六師圑參贊後又改官第四師圑參贊此次總握師干殁於陣上享年五十有一大星遽隕人皆哀之 
[俄日兩軍死傷比校表]  
　　日本大阪某日報云自本年東歴五月之朔迨十月之望日俄交戰互有死傷兹有人詳確稽查列表比校此外尚有各處小戰刻下尚未查明至於旅順水陸死傷之數兩國皆未宣示表中姑付闕如計五月一日鴨緑江之戰日軍死傷一千零三十九人俄軍死傷二千三百九十八人五月十六日十三里臺之戰日軍死傷一百四十六人俄軍死傷三百人五月二十六日南山之戰日軍死傷四千二百零七人俄軍死傷三千三百七十人六月一日得利寺之戰日軍死傷一千一百六十三人俄軍死傷九千二百七十人六月二十七日分水嶺之戰日軍死傷一百七十一人俄軍死傷四百五十人七月八日蓋平之戰日軍死傷一百五十三人俄軍似乎死傷二百五十人七月十九日摩天嶺之戰日軍死傷二百九十九人俄軍死傷一千人是日橋頭之戰日軍死傷四百二十三人俄軍死傷一千人七月二十五日大石橋之戰日軍死傷一千零七十七人俄軍死傷二千人七月三十一日析木城之戰日軍死傷八百六十人俄軍死傷四千二百五十人八月一日榆樹林子及樣子嶺之戰日軍死傷九百四十六人俄軍死傷二千人九月四日遼陽之戰日軍死傷一萬七千五百三十九人俄軍死傷二萬五千人十月十四日沙河之戰日軍死傷一萬五千八百七十九人俄軍死傷六萬九千二百零一人大共日軍死傷四萬三千九百零二人俄軍死傷十二萬零四百八十九人 
[東瀛見雪]  
　　有客自日本下關貽書相告云此間自東歴十一月六日以来寒氣偪人朔風料峭雪花六出飛舞長空五日之夜以迄六日之晨飛廉怒號海水壁立關門之外絶無帆影輪聲蓋防封家十八姨與滕六君勾聯爲崇也此外如敦賀如宮津如彥根如八幡如愛知川如　山如吉野如中津如山口如字和島亦皆次第得雪紀伊粉川一地更突降霍災法倫海寒暑表有降至三十九度者然日中晴暖時仍升至五十度内外又聞飛驊國雪深二尺許適當禾稼登揚之際金秔玉粒損害良多 
[臺南地震]  
　　日本東京某日報登臺北来電云東歴十一月六日天將破曉臺南彰化斗六嘉義鹽水諸地地維震動勢甚阽危事後稽查計嘉義廳所轄約共摧毁房房屋一千家壓斃民人一百六十六名口傷二百零一人亦不可謂之非巨患矣 
[砲艦落成]  
　　日本神户来函云去歳中國南洋大臣倩此間川崎造船所定製一淺水砲艦命其名曰江元兹己告成涓吉東歴十一月十六日即華歴十月初十日午後一下鐘時行試水之禮有見者謂此艦全用鋼質製成長一百七十英尺寛二十八英尺入水七英尺壓水力五百六十五墩機器兩副係三脫汽式馬力九百五十匹汽鍋兩具皆仿耶洛形速率每一小時行十三海里艦首配置快砲一尊口徑十二寸艦後配置口徑十二零五快砲一尊另有格林機括砲四尊蓋用以防禦長江一帶者也 
[議復海部]  
　　京師来電云前者貝子溥偷奏請規復海軍衙門皇上飭下户部籌備建署經費及常年一切度支大司農趙公爾巽奏稱目今帑藏空虚舍增稅外别無良法隨擬上條陳二十四欵請朝廷采擇施行奉旨交政務處議覆旋議得今所最難之事卽寄泊兵艦苦無天然合宜之海灣宜俟俄日戰事旣終要求日本交還旅順一面向英人索取威海衞盈廷濟濟詢謀僉同特未識皇上擬若何措置也 
[德求賃地]  
　　京師来電云邇者德國駐京使臣某君白諸外務部請賃江蘇鎭江府所轄蓮花池地方爲儲煤之所尚未知外務部允准與否也 
[請收權利]  
　　京師来電云福建安溪縣境某山有金礦五處當許　菴制軍總制閩浙時曾許法國某商人賃以開采兹得某商物故之信遂有某某諸華商禀諸大吏請將此項權利收回 
[三續出使俄國大臣胡考求中國出口土貨公文]  
　　七曰磁器磁質爲中國所獨擅久蒙環球評定然居今日而論磁工則惟中國爲獨　亦無可諱飾者也外國之工雖陶如磁中國之工雖磁如陶又中國碗碟之等類無一可適外國之用大件如極大磁瓶等物能銷幾何英法德美日本之各精磁固無論矣卽俄國磁工亦復卓然自立註俄有皇案磁廠在聖彼得羅堡磁器之種類盈百盈千每一種類中式樣又累百盈千每一式樣中　繪又累百盈千總之客堂所用磁器宜橷式宜綺麗食卓所用磁器宜適用宜樸而麗婦人妝臺所用磁器及食卓供花磁器尤宜精細美麗新奇其工專在繪書專在設色而於磁質之羲惡則次之中國磁工於磁質頗知講求而於繪畫設色造式次之正與西法相左無 
 
 

Page 3

 
 
怪其不能暢銷也磁器爲日用所必需易破捐卽易更新銷路必多近来洋商華商亦頗在江西定製洋式磁器但種類式樣不過數十又聞江西窰士惑於風水窰變等說不肯輕以新式磁器入窰當先有以開其智矣磁器式樣過多難致欲得多數之模範爲倣造計尤非從描繪入手不可八曰法瑯器註按或作琺瑯琺瑯之名中國前代無有有之自康熙年間始見於極尊貴之紀載因得外國精品卽命倣造當時海禁未開我得此品其爲由俄國輸入無疑至今英法德市上罕見琺瑯註有則必云自俄輸入而俄市上琺瑯器不少蓋二百年来彼邦所尚也我國旣於琺瑯有心得正可用彼術以銷售彼國近来中國頗追倣景泰藍矣而於琺瑯尚未留意景泰藍有日本之七寳燒精緻駕我之上難與競爭不如更如意於琺瑯琺瑯本不必大件俄國所最重者教門諸品而外爲鹽碟鹽匙註俄國專重獻鹽於極柆貴之客必用鹽碟此禮他國所無　此物琺瑯爲多至各國通用之品如烟捲匣客堂小陳設婦人小飾件及飾匣又照相匣計極小懸於胸前者食巾圈對時殷之類物小易成不勝枚舉九曰宗教用品俄人信教不但在英德之上并在法國之上莫註斯科及畿耶甫等處爲尤甚故人無貧富必願竭資以奉教士教士所得本豐又藉教堂中物用美觀與己身嚴裝華麗以招徠士女均有一種不惜資財窮極富麗之意苟於此富麗品物爲繡爲織爲繪爲雕爲鑄爲燒莫不精益求精以博善男信女之購獻以博教士之購耀必可獲利其花繪宜悉用教中故事註如耶穌事蹟及小像又其母事蹟及小像其諸徒事蹟及小像等用教中標誌註教中無處不用十字架然俄爲希臘東教其所書十字不但與新教四端平出之十字不同并與舊教四端隆起之十字不同其十字往往多一筆如才字形專事研究以待銷售必爲俄人所大喜其國上自宮廷下至工作負販莫不喜售教物註俄俗不論何項室中其隅必懸小像不必定耶穌也不論男女貴賤此物必不可少卽如春令有所謂耶穌復活之節註俗呼雞蛋節前期一二月卽徧市上食物用物小兒玩物友朋饋贈物上獻下賜各物或精註精者如俄皇每歳贈其后鷄蛋歳例用價一萬數千金或粗註貧兒玩一紙蛋不過十文無非盈千盈萬之鷄蛋形其質則紙布木石無一不可其工則雕印繪繡無一不有此數日中全國人民莫不如醉如癡購此鷄蛋形之物其愚可哂而於商務上不可謂非絶大財源[  此文仍未畢登容俟繼錄]  
[嚴申米禁]  
　　鎭江訪事人云前者行商源和利等曾具禀兩江督轅請開仙女鎭及七濠兩口米禁當以市價未平批駁不准兹者常鎭通海兵備道兼鎭江關監督郭月樓觀察恐有奸商貪利私運米榖出口不獨有妨民食且恐接濟戰國别滋口實爰通飭所轄各關卡嚴查港口以防偷漏並札飭沿江所屬各州縣認眞稽查不得稍有疏忽旋於月初某日札派陳弁忠勝親率砲船若干艘分赴各港口嚴密梭巡如有奸商私運卽將船隻拘留以憑詳辦 
[甌江試士]  
　　温州訪事人云浙江學政陳蓀石文宗試竣處州於九月二十二日啓行二十六日按臨温郡二十七日循例謁聖講書閱牆放告旋牌示二十八日考闔屬生員正塲二十九考生員策論十月初一日考教職優生兼文生補考 
[飭禁售地]  
　　日前青浦縣田春庭大令據七寳鎭董禀稱上海租界工部局擬築馬路直達佘山現將接入青浦界内禀請轉禀蘇松太兵備道憲照會領袖領事曁英總領事設法禁阻以免鄉民滋生事端等情因卽據情轉禀到道兹奉道憲袁海觀觀察批示云據禀己悉候再照會美古領事飭禁惟所稱路旁界石究係設在何處如在該縣轄境之内不妨卽爲拔除目前總以不准民間貪利害地私相授受卽有華人購買亦應問其来歴先行報官以免奸徒暗代洋人出面情弊仰松江府轉飭紳耆地保人等嚴密稽查切實開導隨時禀報勿稍大意是爲至要 
[關心炸藥]  
　　英商怡和洋行擬在本邑浦東二十二保二十九圖高橋鎭西南馬路橋左近建造炸藥棧房禀由本管總領事霍君照會蘇松太兵備道袁海觀觀察觀察轉詢江海關稅務司好博遜君以此棧有無妨碍兹由好君查得此項炸藥不致有碍地方觀察遂據情電請督撫憲核示遵照 
[機件解贛]  
　　前者江西撫憲夏菽軒中丞漁本邑江南機器製造局定鑄能容藥彈一百磅之克虜伯砲一尊四十磅之銅車砲四尊業己鑄就派員解赴江省惟零件尚留局内兹由廣鐃九南道瑞觀察派武弁張千戎来滬赴局具領總辦魏觀察飭令如數配齊交千戎領回昨日千戎己起程回省銷差矣 
[傳諭懸旗]  
　　南市各馬頭所泊駁船多至千餘艘蘇松太兵備道袁海觀觀察札飭浦江水利局員高邕之司馬查明實數每船給旗一面書明船户名姓及某馬頭第幾甲第幾號如有不遵卽懸掛者立時提案究罰昨日司馬飭傳總船牙朱坤到局著傳諭各船户一律遵依以便觀察親臨查閱 
[少尹騐屍]  
　　昨報紀本邑英租界香粉弄某浴堂門前倒斃男子一事經捕頭所悉令二圖地保報明上海縣署昨日縣主汪瑶庭大令因公赴江南機器製造局特委主簿孫立幹少尹臨塲相騐午後二下鐘時少尹鳴趨而至捕房特派中西各包探彈壓閒人少尹旣升座地保投案禀稱此屍於前晚倒斃於此身畔有銅錢四十文手摺一扣鉛筆數枝少尹頷之旋由仵役報稱委係年高跌仆氣閉身死少尹離座親視一周查無屍屬在滬因命報請某善堂備棺收殮厝諸義塚候出示招人認領鉛筆手摺帶回存案 
[上海官塲紀事]  
　　本邑南市馬路工程局總辦翁子文太守昨因政體違利特遣家丁赴蘇松太兵備道轅禀請道憲袁海觀觀察給假三天以資調攝○前江南機器製造局會辦江蘇候補道唐子忠觀察郁華昨詣上海縣署辭行益將因事赴京也○某省候補同知陳佐霖司馬澍崇江西候補通判庸吉興别駕渭内閣中書劉宜之中翰進甲辰進士張貢士稱達因於昨日赴道轅押會乘謁○十月十一日爲本邑開辦警察之期總局設於常平倉内昨日縣主汪瑶庭大令備筵邀請蘇松太兵備道袁海觀觀察警察局會辦馬午橋明府以及各委員紳士會宴直至五下鐘時始散 
[萬國紅十字會来函]  
　　啓者本會昨承陜西同州府英太守琦交来募助規元十三兩六錢七分陳一鶚紙號交来蘇州蔣友松爲次子病愈酬愿鷹洋十元皖北杞憂人規元一百兩俄日戰釁迄無己時北地哀鴻飢寒交迫蒙諸君子垂憫災黎慨然樂助東省人民之幸抑亦中國國家之福也祇領之餘曷勝感謝除分掣收照並函復外伏乞登報布聞[  上海萬國紅十字會同人謹啓]  
[推解情殷]  
　　朔風凛冽寒氣彌天敝堂正在料理施粥事宜并置備新棉衣以便及時施濟乃蒙敬德主人助棉衣欵規元四百兩敬修主人助施粥欵規元四百兩溥眼前之惠培心上之田仰荷仁施莫名感佩行見以善感者以善應同聲同氣接踵者必不乏人泚筆誌之曷勝引領望之矣上海馬路仁濟善堂董事嚴信厚楊廷㫤陳作霖朱佩珍焦發昱施則敬張韋承等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[查辦景德窰工滋事禀稿]  
　　南昌訪事人云饒州景德鎭各窰户滋事上憲檄委廣饒九南道瑞華儒觀察前往辦　隨將所查起事情由及應辦善後事宜禀詳各大憲略謂查景鎭瓷帮白𥑤畫紅工匠與黄家洲瓷店爭論派頭行色派頭卽首事之稱行色卽　條之謂歴索每因此事聚衆械鬥職道前在該鎭時事己爭執月餘誠恐人衆性蠻最易滋事再三諄諭浮梁縣鄭令從速責成全鎭瓷總首事秉公會議不難了結迨職道奉委查辦樂平教案由鎭而饒而樂瞬又月餘之久該令始終未辦相持不下遂啓釁端據禀二十二二十四兩日畫紅工匠先後　　在鎭文武員弁均往彈壓始則拒傷馬匹繼則竟傷官弁有營勇一名傷重殞命後經開槍攻擊格殺三人始各退散而匿名揭帖復有二十六日焚署殺官并燒教堂之謡此事若在六七月間或湧山一營尚未駐紥則樂邑亂民乘機上竄景鎭危矣所幸樂平西北兩鄉亂民均己解散匪黄見病意雖未就擒前軍第二營扼紥由樂抵鎭之湧山防堵甚固勾結爲患可保無虞職道逆睹情形但責成合帮首事開議行規不難化解蓋景鎭情形與樂不同樂之聚衆大半因仇起釁而景鎭惟利是圖利苟不失衆心遂散惟謡風甚大日期甚迫不得不從權應蠻陽以兵威治其標隂以保商端其本而亟行所以籌辦之法計有三端其一派營彈壓該畫紅工匠人等如果持械聚衆再行入市卽行開槍格殺弗論以殺其燄其二責成全帮首事從速開議訂立行規以安其心其三爲首及匿名揭帖之人於衆散開工後勒令該帮首事按名交出盡法懲治至於善後之法惟有責成該縣確查各行值年首事善者用之惡者去之自無後患而地方有司敷衍因循仍屬無濟此治法所以尤賴治人也職道接禀後因右軍蔣統領必望先期来樂即刻移請督帶駐樂之左營前左右三哨弁勇連夜馳抵該鎭會同所在文武員弁認眞彈壓并保護教堂窰廠倘該書紅工匠人等果再聚衆入市卽行開槍己於木日未刻由陸開隊起程除將壽辦之事札飭該縣遵辦外合行禀陳 
[武夫無禮]  
　　安慶訪事人云十月初一日省垣文武各官均詣撫轅參見忽有常備前營管帶劉副我大翼喧閙　駡不休某　弁責以此係上憲官廳我輩雖屬武夫不應如此無禮副戎愈怒幾與爲難嗣經各營將弁勸解再三始釋而去不知因何事也 
[除莠安良]  
　　前晚本邑城　内外保申總巡朱森庭明府督率差勇巡至南市十六鋪境内將烟館客寓逐一清查旋諭令十六鋪地甲知照各烟館主不准容留間維人住宿如違查出重懲亦除莠安良之道也 
[惠普雙弓]  
　　本邑大南門外粥廠委員唐别駕遵章於本月初一日開辦先將　苦婦女按口給發粥牌其沿途乞丐及一切貧民本定於昨日給發嗣以人數尚少傳知丐頭著將露宿流丐限日驅入廠中以便定期施粥 
[英美等國租界公廨紀事]  
　　前日公廨讞員黄耀宿司馬接上海縣汪瑶庭大令移文内開案據民人瞿春衆等呈控地販雷汲安串同劣保白歧臻前將祖遺地畝升科盜費請將地保瞿阿榮移提歸案訊辦等因當卽派令廨差全福恊同包探王寳生至寳善街某烟館將瞿拿獲押候移廨入城○任萬有扭控王馬氏捲物潛逃等情司馬著明白補詞呈候訊核○三百九十九號華捕送病民張阿福至廨禀請妥爲安揷司馬著送棲流公所醫養 
[英租界捕房紀事]  
　　偷兒余阿榮掩入福州路一百七十三號門牌某妓院行竊衣物適爲包探王寳生所見拘入捕房捕頭令押候解送公堂禀請讞員黄耀宿司馬訊辦○法租界捕頭查得三馬路餘大馬車行將車上捐照互相朦混因派包探至英界捕房請將行主毛小山帶囘追究捕頭允之命包探劉光震帶同法探至行將毛帶去○蘇州浪子王阿根僑居英租界會香里前日與所私蕩婦朱寳姐因事口角朱大肆辱詈悍潑異常王忿甚潛購阿芙蓉膏吞服迨經人知悉送入捕房早己病楚呻吟不省人事捕頭令送仁濟醫館求治延至昨晨氣絶身死捕頭得報卽命地甲投報上海縣署及往拘朱早己乘機避匿矣 
[法租界捕房紀事]  
　　法國新闢租界中日暉港豐順昌米店被盜行刼報捕緝拿未獲昨有口操山東音之甲乙二人在店門外東張西望店主以其形跡可疑扭入捕房捕頭詰問之下甲乙同稱在滬爲小工從未犯事因至是處訪友不識路程是以欲前且却捕頭命押候解送公堂禀請讞員陳楚生大令訊究○前日某捐店主沈逸亭扭學徒王銀寳至公廨禀稱被竊竹籃内所儲關書一紙等情大令訊取口供將王責手心若干下押候沈邀同薦保人来案領回交家族收管沈違諭不遵大令因砲包探拘押捕房聽候訊核○有女郎名阿妹者在某西人處服役日前竊取金針一枚致被西人扭送捕房阿妹堅不承認捕頭命押候查明然後解送公堂禀請究核 
[美租界捕房紀事]  
　　日前甬人胡照成將行李寄存裏虹口陳正榮所開點心店内昨日往取陳意圖吞没匿不肯交胡遂投報捕房捕頭令包探朱桂生前往吊出原物將陳拘入捕房押候解送公堂禀請讞員黄耀宿司馬訊辦○前晚小竊王阿喜掩入寄居篷路之日本人某甲家行竊皮鞋二雙被甲拘獲送入捕房捕頭令押候解送公堂禀請懲辦○前日偷兒李阿三至寄居百老匯路之某西人家竊取脚踏車一輛昨由包探朱桂生查獲帶入捕房捕頭令押候解送公堂禀請究辦 
[上海六馬路仁濟善堂籌振公所施子英經收山東各處等振捐九月初一日至二十九日第一百二十二次清單]  
　　初二日隱名氏洋五元初七日清河子代隱名氏求婦病速愈洋一百元初十日榮陽後人求二兒早日安痊洋十元十二日平陽氏謨求病卽愈洋一千元又順直振洋一千元十三日祥源洋五元十四日無名氏克勤儉省敬佛濟貧洋一百元無名氏洋二十元無名氏洋十元陳無名洋十元陸無名氏洋二元吳門陳氏保佑身體平安洋五元桶内無名氏小洋一角陳生記洋四元十六日陸寄梅堂洋一百五十元十九日秀水隱名氏病愈遷願洋五十元二十七日蔣顯吳求兒熱清身體安健洋四元二十八日蓮隱氏洋一元九月份共收洋二千四百七十六元一角扯七四十申九十八元一千八百四十九兩六錢四分七釐自丙申年四月份　至本年九月二十九日共收元十五萬九千四百十二兩二錢四分除解各處振欵外凈存元一千九百七十六兩零八分三釐銅洋十五元一角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
