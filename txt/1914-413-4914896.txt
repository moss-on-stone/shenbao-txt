# 1914 - 413 - 4914896

 

Page 1

 
 
   
 
 

Page 2

 
 
時評 
[奥塞已宣戰（冷）]  
　　今日倫敦和會無動靜柏林又主各自協商之說而奥塞宣戰之文已公布奥皇誓師之言已明傳是戰有進步而和無進步也况俄已下一部分之動員令德亦下動員令德法阻戰之黨均爲反對者所壓抑是戰象固已昭著而戰不能免矣 
雖然奥塞之戰勢不能免若謂因此而引起歐洲列强之大戰則尙在盡力消滅中也奥旣宣布不終佔塞之言而德又有各自協商之意各國民氣雖烈而政府尙處維持之態度則此次之戰或僅限於奥塞而止亦未可知若或因另起波瀾則又不可知矣戰端一起而欲一時消滅非易事也 
中國革命以來三年於今戰事幾循環而不息兵變未已而又有獨立獨立謡傳不好戰之中國民族且如此况歐人耶 
命令 
　　七月二十七日大總統策令白寳山給予三等嘉禾章此令又令湯聘尹給予四等嘉禾章此令 
又令錢家鷺給予四等文虎章此令 
又令蕭斌修給予五等文虎章此令 
又令黎瑛給予七等文虎章此令 
又令本月二十日明保覲見之史寳安着交敎育部酌量任用此令 
又令本月二十日明保覲見之熊延襄程學恂田文彝均着交政事堂存記此令 
又令外交部呈請任命陶彬兼辦延吉交涉事宜阮忠植兼辦依蘭交涉事宜應照准此令 
又令内務部呈據順天府府尹沈金鑑呈請任命審查旣試驗及格之縣知事吳文炳爲大興縣知事黄國瑄爲薊縣知事汪仁溥爲三河縣知事沈嚴爲武淸縣知事朱元烱爲涿縣知事倪欽爲昌平縣知事趙毓衡爲國安縣知事茹臨元爲寳坻縣知事袁勵杰爲香河縣知事丁之　爲房山縣知事史書爲永淸縣知事應照准此令 
又令廣西巡按使張鳴岐呈請任命試驗及格分　廣西之縣知事鄒之聯爲西林縣知事黄伯孝爲明江縣知事應照准此令又令司法部呈請任命麥鼎華署總檢察廳檢察官張更生署京師高等審判廳推事邵修文許澤新署京師高等檢察廳檢察官高煕陳耀奎蕭德潤朱頤年署京師地方審判廳推事羅潛署京師地方檢察廳檢察官應照准此令 
又令陸軍部呈請將陸軍騎兵中校曹志剛加陸軍綺兵上校銜應照准此令 
又令陸軍部呈核准吉林巡按使齊耀琳請補三姓正紅旗等處佐領各缺一案應准以擬正之永順馬裕崑富珠倫鍾毓補佐領玉衡孟保衡關福蔭景文松額哩馬榮華補防禦常海補驍騎校此令 
又令陸軍部呈核准吉林巡按使齊耀琳咨陳擬以慶雲安祥存有貴昌補佐領實育富恆海瑞趙有斌捕防禦請予准補等語應照准此令 
又令内務部呈稱擬將參事王黻煒進叙三等等語應照准此令 
又令國務卿呈據銓叙局詳稱擬將僉事夏循坦進叙四等等語應照准此令 
又令國務卿呈據銓叙局詳稱擬將參事傳嶽棻叙列四等僉事陳秉鈞陳淦孫史紀常均叙列五等等語應照准此令 
又令内務部呈擬將僉事董瑞椿汪東賓均叙列五等等語應照准此令 
又令財政部呈稱擬將僉事居益孫署僉事邵立宏均叙列五等等語應照准此令 
又令内務部吾廣東前署普寗縣知事黄大同等五員前經該省巡按使參劾在案現准咨送證據到部請交付懲戒以肅官常等語廣東前署普甯縣知事黄大同前署會同縣知事張濤前署陽山縣知事蒙勵余代理連山縣知事陳荐秋前淸遠縣知事何緯均着交文官高等懲戒委員會從嚴議處此令 
歐美專電（特約路透） 
　　紐約電此間聞奥塞宣戰股票巿大爲震動麥巿情形爲一八九八年萊特壟斷後所未有其交易有十二兆白歇爾（量名）之多每白歇爾巳漲價美金一角咖啡棉花之價暴落（二十九日） 
　　倫敦電英國公債票之價由七十一零四分之三跌至六十九零二分之一政府現出價七十零二分之一購之其餘債票均無價已有股票經紀三人因而倒閉（二十九日） 
　　倫敦電泰晤士報載特柴沙訪電謂奥國已封鎖安的凡里港 
（二十九日） 
　　倫敦電奥俄之直接談話已有微望挽回歐洲之大禍德國已準備海陸軍務巴黎人民安然備戰英國船廠工作極忙（二十九日） 
　　倫敦電聖彼得堡人民接奥塞宣戰書歡呼不絶以可有機敵奥也衆欲於英法大使署前集會爲警察所阻惟並未滋擾（二十九日） 
　　維也納電奥皇下諭歷舉塞國之陰謀且謂彼深知其决斷之結果而其責任則在全能之上帝彼志在緊握其劍以保國威國體及奥匈土地之完全云（二十八日） 
　　维也納電奥國某官報謂歐洲從此可見奥匈實爲一國非僅政體聯合而已大塞維亞之理想將以聯合之兵力搗碎之維也納物價陡漲十分之五柴商曾受衆辱（二十九日） 
　　柏林電社會黨在柏林開反對戰事會議者共有二十八處之多其演說皆爲歌聲所沒某大街之上聚人甚衆示威主戰）二十九日（ 
　　羅馬電意大利外相與首相大生意見首相主張意大利嚴守中立（二十九日） 
專電 
　　北京電五國團頗語人非俟奥塞風潮定後借欵事難决 
　　北京電昨公布文官官秩序上中少卿上中少大夫及士如預報卿得任特任職少卿上中大夫任簡任職中少大夫上士任薦任士任委任又有同中卿同上大夫同中士同少士之名總統特别授職不以官秩爲限惟授官加秩則按階資立法之意謂庶幾賢者在位能者在職　　北京電梁任公辭意甚堅告徐國務卿云幣制局理應屬部如鹽政署辦法或將部中機關之關於幣制者一律歸併而又無此理若部局駢立則非衝突卽推諉其辭職書已於今日呈上 
　　北京電湯叡今日呈遞辭職書是爲第三次 
　　北京電王治馨案以王係副都統將改付軍法裁判霸縣將移大理 
　　南京電財政部前電令由蘇省驗契項下撥銀一萬一千餘鎊付中英公司利息刻蔣廳長已照數解交滬交通銀行代收 
　　南京電韓巡按派員赴中央領取商民卹欵公債票五十元十元兩種昨已由津浦車運送來甯 
　　南京電鹽城知事改委沈浚署理 
特約路透電 
　　北京電永平府二十八日兵變袁總統卽派兵前往鎭壓聞已恢復治安該處駐有敎士瓊　君衆皆爲其安危憂慮 
　　北京電牛莊借欵尙未商定所議徴收之附稅如下外國入口貨按入口貨徴收二釐中國入口貨按入口稅徴收四釐稅則所列入口華貨附稅値百徴二稅則所列出口華貨附稅値百徴四免稅入口貨徴二釐免稅出口貨每千兩徴銀一兩船舶附稅如下外國及沿海商船每次每嚬徴銀一分轉口貨免徴附稅貨挺時所徴之數均將付還貨物抵埠有免稅執照者按在給發執照之埠付稅之數徴附稅二釐下載各物均免徴附稅金銀官鹽政府軍需品賑濟之糧食漕米官家之物品開浚工程及購辦材料機器將招人投標爲之 
　　廣州電自七月十二日起有英國滅魚雷艇一艘游弋西江魚雷艇四艘分泊梧州等三處此後中國海軍次長李和即派船巡邏西江且擬派砲船分泊要口及派陸軍駐紥各要隘會同吉安（譯音）巡洋艦三艘淸除盜源 
譯電 
　　倫敦電奥國業已宣戰此間接宣戰消息時股票交易社業已閉門 
　　柏林電德國盤隊現向本國進發聚集維爾海姆沙凡及基爾兩地貯蓄銀行提欵者絡繹不絶 
　　柏林電孟台里格洛巳下動員令 
　　柏林電塞維亞陸軍黨决意竭全力以禦奥兵雖亡國亦在所不恤 
　　柏林電奥軍漸向米特洛維柴進發塞兵漸退俄國已調波蘭陸軍向奥邊進發俄國已將大操之陸軍悉數調回華沙火藥庫忽然炸裂 
　　維也納電奥政府宣布　維亞之覆文加以評語以明理由之不足又謂塞國應先自查辦暗殺犯並　塞國更改奥國公文辭旨且宣布塞國陰謀之證據 
　　巴黎電今日（二十八日）巴黎有反對戰事之示威舉動爲愛國會社所阻後由警察彈壓平靜 
　　倫敦電據各報載稱樸特倫現有戰艦二十九艘戰鬥巡洋艦四艘巡洋艦九艘徹夜上煤及軍需品可洪數星期之用謡傳將開往北海之某點海軍部尙未宣布戰艦尋常行動表英皇因風潮緊急已展緩出游古特胡特 
　　倫敦電俄國已贊成外相葛雷君之　然俄國仍願與奥國直接父換意見倫敦泰晤士報載聖彼德堡訪電謂俄皇准發一部分之動員令後巳赴芬蘭島俄政府並通告德政府德國如下動員令則俄國其餘陸軍均將徴集皇曾在内閣會議宣言曰吾人對待此種事務已七年半於茲今已足矣倫敦電今日（二十八日）倫敦外交界毫無動靜或疑奥俄已有成約以奥國切實否認有征服及永遠佔據塞國之意爲根據說者謂奥國或將佔據貝爾格萊特及其餘重要各點然後止進以開重行籌商之機會　　倫敦電路透電社宣稱德國曾謂德國對於英國外相葛雷君之目的雖誠意贊成惟召集大會成效難期蓋奥國决不願以其政策付會公斷故也今不如由各國互相會談實勝召集大會云 
　　北京電今復封閉華報兩家北京華報聯合會巳派代表謁見徐世昌以阻北京華報陸續爲當道禁盡 
　　北京電據北京日報載稱日政府派專員至滿洲各處調查華俄軍商事務 
　　北京電政府現設立中央學會規定中國學務事宜以湯化龍爲會長敎育部已派代表三人其餘各部各省及歸敎育部管理之各學校政府藏書處蒙藏各派代表一人海外中國留學生派代表四人留學日美者各派一人 
要聞一 
[整理賦稅所之事權與員額]  
　　財政部新舊兩稅所合併改組爲整理賦稅所後其第一次議員早已分配就緒日來該所三股辦事權限規定總長又有加派人員之舉特另行分配一次茲探其辦事權限及人員分配再誌如左 
　　辦事權限第一股即擬照此次呈　辦　内釐定稅目稅章稅則規定總則及改良稽檄方法之事其事項如下（一）採取前淸史部戶部則例之可行者（二）採用東西各國成法之可行者（三）修正現行條例之可議者第二股即擬照此次呈准辦法内調查各稅積弊及現狀之事其學項如下（一）淸查舊卷（二）編集各省報告三討論各項條陳第三即擬照此次呈准辦法内籌定擴充稅源之事其事項如下（一）籌淸理田賦之法（二）籌整理各稅之法（三）籌擴充新稅之法（四）稽檄各項賦稅收數（五）核定　收官吏考成 
 
 

Page 3

 
 
　　議員分配第一股楊壽枬張茂烱陸定陸長佑劉保蘇張　第姚詒　沈式苟沈爾蕃姚東彦周澤春金兆蕃孫宗華第二股丁道津姚詒慶（兼）吕斆琦黄序鵷陳濤李盛銜沈爾蕃（兼）陳繼鵬第三股楊壽枬（兼）胡銘槃陸定（兼）趙曾蕃劉次源甘鵬雲陳遵統高瑩陸長佑（兼）金兆蕃（兼）姚　彦（兼）孫宗華（兼）劉慶　曹樹瀋 
[北京新談薈]  
　　寳林借欵之簽約英國寳林公司包辦黔鄂鐡路上年該公司代表羅德弗與政府所立合同一節僅寫大網其詳細條欵尙未議及茲據京報揭載謂昨日（二十五）下午三鐘餘外交財政交通三總長在交通部與該公司代表羅德弗簽約其路線係由湖北沙巿對面至貴州興仁云云則此事已有结束矣 
　　自治新章之擬稿政事堂調取自治　一節頃聞自治新章刻已著手擬稿起草者具有三種思想（一）本國之風俗習慣及人民程度（二）各國之自治成法及其利弊（三）學說上之規定及其原理總統府法制討論會係以法制參義及法制局長參僉等分配組成茲已將次成立該會開幕後總統將以自治制度案首先交議云 
　　撫順炭坑之交涉奉天東六十里撫顺炭礦年産約八億噸以上前淸末季日使要求以該炭鑛爲安奉鐡道附屬事業外部以條約之規定三十里以外不得有效拒絶日使則依據東淸條約會社得採掘與鐡道連帶或與鐡道無關係之炭坑無里數規定之明文爲詞雙方堅持遂成懸案乃事未一年而安奉鐡路會社已從事於掘採聞外交部現擬重行提出此案與日使交涉以免意外之損失云 
　　客卿去留之近訊美國法學博士古德諾氏受總統之聘爲顧問官巳歷二年茲以就美國某大學校長擬於八月一日起程返國其後　者爲魏勞白敎授亦美國有名之法學家也又鐡道會計統一會顧問亞丹氏以屆約滿之期日内亦擬離京亞氏爲美國鐡道會計專門家於中國鐡道會計統一計畫建義甚多交通部皆酌加採用其會計章程巳於昨日以部令公布之矣 
　　蔡儒楷覲見之情形山東巡按使蔡儒楷日前來京寓石駙馬大街本宅於二十四日進謁總統于涵光殿將魯省應行整頓各事項如添設海上警察緝捕海盜龍口開埠禁烟驗契情形及其他某　要政一一呈明惟必須待總統批准者即爲欵項難籌一事總統巳令交部核議復以本年雨水過多黄河如何防護詢蔡蔡云魯省雨水宜適加以防護得力黄河不至有險云 
　　政府保薦人員之辦法總統爲廣開人材登用之途曾飭令各省行政長官各保薦人材以備任使近日已紛紛保薦或請以道尹存記或請以各省財政廳長關督存記或請以鹽運使存記者唯總統對於此保薦之人員或卽行准其存記或飭其送覲後再分别任用已確定辦法如下（一）若資格相當（例如在前淸時代曾爲現任道台民國成立後曾任觀察使而保薦以道尹存記）而又有政績可考者據其保薦即交政事堂存記以候簡用（二）無以上相當之資格唯因其有特别材能呈請破格擢用者即先令送覲據詢事考言以分别擢用或存記 
　　帶辫官吏處分之續聞總統近據内務總長朱啓鈐呈稱官吏中有帶辫者殊不合民國制度總統閱呈後語朱云一代興革必有一代之制度若夫犬馬戀主不忘故君惟有掛冠首陽謝絶仕進倘仍留勝國舊式而奉職新朝其居心實不堪問擬頒布申令自令之後如官吏中存髮辫者即予以褫職處分决不寛貸云 
[張總長最近之農商政策]  
　　日前某要人謁見農商張總長叩以該部進行之情形張總長對於部務不勝其感慨據云鄙人初次到部將部務進行劃分三時（一）法津時期（二）技術時期（三）經濟時期鄙人以爲部務進行抵第三時期爲中國財政就緒實際進行意此時因銀錢經手不免有權利之爭執招外來之物議現在法律時期部中正在研究各種實業條例無權利之可爭而外間巳不免人言嘖嘖生出許多棘手問題目下財政困難實業進行諸多窒礙雖以必不可少之用途而財政部亦無欵可撥蓋政治上多一機關即財政　增一銷耗現在只好持漸進政策即如鑛政一門巳分全國爲八區除五六兩區未委監督外其他六區巳委監督而設立公署分頭調查巳在在須欵而無欵可撥徒喚奈何刻擬對於礦區問题未委監督者暫緩開辦已委監督者令其試辦數月驗其確有成績與否有效則商之財政部指撥款項否則即行裁撤至第一區監督原由礦政局兼司今巳改局爲司局長張君軼歐已於前日（二十四日）就司長之任其監督亦仍其舊云 
[屯溪兵變詳情三誌]  
　　原因與結果皖函云皖南徽州屯溪鎭巡緝隊忽於本月二十日夜間二時變　當將正副隊長汪孔璋程名傑兩君戕斃並擊傷汪廼剛韓庠範兩排長即整隊出營搶刧皖南茶稅局益和錢莊共得現洋九千餘元黎明分贜易服在大橋點名由黎陽過渡向浙江開化縣馬金嶺一帶而去各情已略誌前報茲聞該隊係光復後孫少侯氏督皖時令茶稅局長盧仲農所組織定額二百名隊宜排晨均以本屬績溪縣人充之兵士則浙之開化遂安贛之樂平最居多數每月餉項均由茶稅局擔任給發嗣後陸續裁汰僅餘一百數十人此次之變雖屬意外然亦有種種原因（一）外來匪人之煽惑（二）該鎭數日前曾發生裁撤巡緝隊之謡言（三）隊長汪孔璋平時馭下極嚴故死狀尤慘以上三種原因固皆足爲該隊變亂之導火綫也該隊擾亂時間甚短全鎭幸未糜爛次晨均照常開巿交易綜計損失之數約二萬金中等商舖概未受害亦云幸矣該鎭大錢莊共有四家資本極厚店東均徽州本籍人爰調查附紀於下（一）萬康莊係汪厚莊所開爲徽之巨富（一）通豫莊係徽紳朱朗夫所開資本甚豐（一）致祥莊係前淸外交部侍郎吳廷芬所開（一）益和莊徽人合股所開向與茶稅局在來爲亂兵所注意致先受其禍 
倪將軍自得該鎭兵變之電即分别電請江西李將軍浙江朱將軍派隊協拿逃竄亂兵以免漏網一面電令大通柴寳山團長就近派兵追剿刻聞業已追獲亂兵七八名如何懲究容再續報 
　　損失與贜得蕪函云客有於本月二十三日由屯鎭溪動身二十七日抵蕪所述該鎭兵變事甚詳照錄之以供關心徽事者 
屯溪華山茶釐巡緝隊於陽曆七月二十日一點鐘在營譁變該隊營長汪孔璋及第一連長程萬人即名傑於事起時均被亂兵砍斃排長汪家謙即乃剛及韓彬亦同時被亂兵刴傷據醫生云韓某可保無虞汪某受傷二十一處以在乳旁尤劇頗有性命之憂該隊書記胡知含小腹亦略受傷比即逃出 
　　該亂兵於三點鐘時整隊下山首先刦掠通裕錢莊因該莊鐡櫃未開損失甚微次刦益和錢莊及茶釐局萬泰衣莊萬源典華昌廣貨店履康泰鞋莊統計損失財物約計兩萬金以益和爲鉅（約七千餘元）幸爲時不久其餘各舖均於二十一日上午十時照常開巿叛兵飽掠後卽排隊鳴號　往臨溪據該地鄕人報告約九十餘人由　口至銅子山分贜兵士每人得六十元或百五十元不等分贜後開化籍之兵士約七十名全由璜尖嶺分途逃去徽籍及安慶籍者均各四散當被鄕人拿獲八名已帶至屯溪 
休寗縣知事聞耗於二十一日晚到屯次日上午騐屍並勘被刧各舖午後由婺源商人俞袪塵邀同績溪商人程同卿購辦衣衾棺木二具將汪孔璋程名傑二人入殮二十三日晨祁門婺源之巡緝隊八十名均已到屯分途追捕 
雜評一 
[授官加秩（無名）]  
　　官之章程愈多而使人愈不明瞭者其今日中國之謂矣部長司長科長課長等名目日有改變已足使人眼花而繚亂况復加之以上卿亞卿少卿上大夫中大夫下大夫上士中士下士等等一職之設而衡頭種種且去便利之途遠矣此中國官場之所以營營擾擾於官而無暇盡其職也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[全國鐡路會計統一之前提]  
　　頒行分類則例交通梁總長以統一鐡路會計一事關係重要現正在分起　備茲先將巳經規定各節分别通飭施行一鐡路資本帳分類則例現由本部設立之統一鐡路會計委員編定齊妥呈由本部核准應即公布施行茲照錄該分類則例原文每路各發一分並交路政局一併存案一此項分類則例以本國及英國法國三種文字公布惟在本國文名詞未經確定以前暫以英文爲標準其餘兩種作爲譚文一自民國四年一月一日起各　建築或設簡一切收支之欵均須按照此項資本帳分類則例處理之一各路所有民國四年一月一日以前建築或設　一切收支之舊帳亦須按照資本帳分類則例　民國四年六月三十日以前重行分配編造詳送本部存案並說明改編情形　　統一各路帳目交通部又發出一百八十三號飭知云查鐡路事務至繁會計一端尤關重要路欵出入爲數頗鉅必會計精良　可徴信而收益之豐歡費用之奢儉胥可於會計覘之即全路業務幾無一不與欵項攸關會計一端不啻全路之樞紐觀夫會計　可知全路營業之盛衰與管理之優劣惟各路創業之始中央尙無统一之成規故會計辦法各從其便以致路各異制迨路線日多而紛歧日甚新造之路無所適從商辦之無路所遵守路事優劣難睹眞相本部有見於此故組織统一鐡路會計委員會以謀統一該會創立之旨及一切辦法前經飭由路政局通知各路在案該會成立延用專門　才從事調查研究聘請會計統計專家以備顧問並經繁要各路舉派本路會計重要首領人員任該會參訂員到會會同各員悉心討論合十數人之學識經騐積一年有半之功各項統一辦法始漸次議定現鐡路資本帳分類則例經該會編訂妥協衆議僉同詳部核定本部查核該會所訂各節均屬可行業經頒發各路並通飭　辦在案此外營業帳分類則例及其他一切統一辦法該會亦將次第訂妥詳部頒行所有該項資本分類則例曁以後續頒之統一辦法均係集中外之良法美意參以各路之現在情形審愼再三始行規定一閱頒布事在必行各該路均應切實照辦母得仍前此之自爲風氣或觀望而憚改革之煩務期循序漸進圖舊事之改良執簡馭繁策前途之進步本部實有厚望焉 
三屇知事試驗之籌備 
　　指考新疆知事之部示内務部示曰爲示知事查新疆一省遠處極邊形式重要分發人員憚於艱阻　多退避以致邊　要地任用無才前經本部呈請由新疆舉行特别試驗奉大總統批　照　在　惟該省　途遼遼文物鄙　就地取才囿　偏隅人數旣　無多人才尤虞缺乏自非遴選熟悉邊情負有遠志之士分發該省整理切不足以開通風氣交換智識現在本部舉行第三屆知事試驗投考各員如有願赴新疆効用者於報名時自行陳明願專就新疆試驗領取履歷書及願書塡冩投遞由本部另子註册除甄錄試第一試仍合併試　外於第二試日專試邊地行政方輿民情風俗習慣等項科目考取各員及專備分發新疆任用之選他省不得調用其　格限　試騐規則均縣知事試騐條例辦理特此示仰投考人員一　知悉此示七月二十四日 
　　鄭重三屆考驗之會商第一二期　事考驗内容諸多違法已經中外報紙詳爲登載茲届三期考驗不日舉行徐圖務卿以各國政治之良美皆由於其官吏之得人中國吏治之壞無過於各縣親民之知事枉法貪贜任意苛　致民生嗟怨考驗知事本爲淸理吏治返爲奸吏開倖進之門故特與朱内務長會商必須認眞考騐并請派肅政史三名入場監臨以免流獘 
[高等廳六次公開陳繩被害案]  
　　高等審判廳日昨（二十五繼續審理陳繩被害案是晨大雨如注男女　聽席照常溢滿於上午十點二十分鐘開庭審判長潘恩培檢察官馬以德董升董珍律師鄧爾班入席後先提董升上堂問其娶妻之地點及日期董答在元年正月間在京娶的又間其弟董珍之妻曾否來過京内答在宣統三年臘日間曾經來京審判長令其退下董升當請求與張麟同堂質對其在探訪局供有五姨太太與陳繩有姦的事並再賀問搭箱子的事復稱張麟於此等情　在探訪　先不肯說後來乃被擇訪局以好言誘出來的實話並　審判長當在要點地方追究等語審判授答以將來定要追究的董升始退下審判長乃提添傳之黄宗緒此人係陳繩之姊丈爲案外之有關係者上堂後審判長首問其與陳繩之感情及平日相處之情形　答與陳繩最好凡事並無隔　審判長又問陳繩失蹤後初次到陳宅去是幾時答在八月初一二又問在陳宅内如何尋找陳繩情形答全都找徧惟發現屍身之小井並未找到蓋不知尙有此小并　又滔滔詳述陳繩在日曾對伊說甚怪五姨太太常到門房去後來陳璧因爲五姨太太呌老媽子給陳繩洗帳子狠生氣當時在家裏大鬧一場隨後就往天津去了以後陳璧的壽日陳繩曾說要移往别處住去伊問因何要移的緣故故陳繩說有人在陳璧前說他在家内擺花酒故此陳璧順有疑忌的情形審判長遂究問此等言語陳繩聽誰告訴的　答我當時亦向其究問據陳繩說是他五姐告訴他的審判長又問他五姐是否胞姐答係陳璧之女審判長又問陳繩屍身由井裏打撈上來的情形黄答係用被由上部包裹復用棕繩綑繞甚形堅固惟餘兩腿在外一臂由被包内伸出似在包裹時尙有氣息至撈出之次日始見兇刀係一把菜刀及至究問乃知此刀係廚房内所丢的審判長又究問其給陳宅打電話說陳繩上美國去的綠　答當其失蹤後互相懸揣有說隨同劉冠雄至南京的有說隨某人上美國的茲以陳繩生前曾對伊說過要上美國去的話後來聽别人如此傳說故認其眞赴　國其實亦係訛傳等語遂又繼續評論該案對於董升疑點頗多而黄貴亦在嫌疑之副審判長　　會其邊下乃另提陳張氏此人　陳璧之五姨太太年二十四歲北京人身穿白玉　　衫　　紗靑　天足革　於秀羅中含有一　　狂的　　（未完） 
[北京大自由報停版之通告]  
　　七月二十四日北京大自由報被陸軍部勒令停版當出一通告云昨二十三日晚八時　兵營第四連連長王柏到本報社當由發行常君出與接洽該連長即聲稱奉到陸軍部公文令貴報停版並　　編輯人發行人隨押赴警廳到案常君以其語言唐突不知來由即同究爲何事有無公文見示該連長答以不知爲何事陸軍部巳有公文到警廳可卽隨押到廳聽訊並言陸軍部令原飭領兵隊前來兄弟以關係面子不好看是以我兄弟先來言外若不隨押到案即當調兵隊來者常君答以請少間容與編輯商酌據公議該連長冒爾前來一則令停版再到令到案间無隻字憑據究犯何罪憲兵便能直接逮捕商民又按報律停止發行之處分由警察官署判定執行之陸軍部又何能擅自直接飭令吾報停版並傳人到案此事殊大費研求不得巳乃即由電話請示警察總廳究竟四何事體請即示知當卽到案警廳答言未奉到陸軍部此項公文反問憲兵以何辭到報館逮人本社謹以不知對之然　覺奇離至難思讓該　長促行至再至三編輯孫君發行常君慨然請押同到廳該連長路上詢悉孫常兩君姓名剛到廳忽見其與一憲兵遇於途二人一旁耳語數句即見該連長持一陸軍部與警察總廳公文一通到屋持　將孫常兩君姓名塡寫於公文空白行内然後封好始行交付警廳遂由警廳某處長傳問孫常二君出示陸軍部公文　稱二十三日本報登載創設兵器廠之借欵問題及查辦軍務兩條係屬造　除先令停版外再科編輯人發行人以五等有期徒刑云云編輯孫君當即聲辨云創設兵器廠一條係由二十一日之新支那報翻譯十九日順天時報亦曾登載查辦軍務一條係由十九日之上海新聞報轉載即本京他報數日前巳經登載何　造謡當即電本社將各該報紙送呈某處長閱之但云陸軍部公文旣令貴報停版君意如何孫君曰停版自無不可惟請貴廳給予公文即當遵煕否則予以條諭亦可某處長云此事係陸軍部主持非由本廳判决本處長不敢以條諭令貴報停版但陸軍部公文明明令貴報停版若不遵煕明日必有憲兵干涉恐起衝突勸貴報不如遵陸軍部公文停版爲愈孫君與常君商議該連長在報社巳聲言令本報停版今公文又明言除令停版外云云是本報停止發行及吾兩人有期徒刑之罪名巳由陸軍部判定鐡案如山矣吾輩焉敢不遵遂允停版是　孫常兩君覊留總廳次日早本報謹遵陸軍部之公文王連長之面諭停止本報發行並恭謹出簡單小告白貼於門首書曰本報奉陸軍部令暫行停版一日至八九時果有憲兵數人飛奔向本社而來　　是否停版至門首本報小告白又是陸軍部令又是停版格外是恭順老百姓有笑嬉嬉而去者有氣昂昂而去者本報人屏息不敢着聲色各各抱頭大睡乃至午後警廳電話屬令尋保將孫常兩君保釋候傳同人雖漫應之然皆言不如同到警廳求拘　到　省　　　費筆　度此賣文　　乃　幾警廳又電催取保　人議仍不决差役人等同勸何　　取保將孫常兩先生放　不稱稍恢復我們的大自由麽同人告以並非不與孫常兩先生取保令出我輩旣　於陸軍部之威　不奉陸軍部令不敢取保即収保如又奉陸軍部令拘拿豈不更怕人耶差投人等言便宣一刻是一刻再奉令去再即是人多口雜乃决議由差役　尋保保釋孫常兩君具結隨傳隨到孫常兩君及差役人並保人借歸據　　歸警廳諄諄告誡勿與陸軍部爭氣可設法疏通仍能即早出版爲是孫常兩君甚成警廳持遇之優及吳總監主持公道將來如執行有期徒刑時尙能如此待法情願加重爲無期徒刑同人聞言皆爭羡不置　業中來慰問者無不稱道陸軍部之聖德如天警察廳之賢明如神方大衆談笑自若之際忽傳逹役來言剛憲兵老爺們又來傳諭明日仍不得出版門首所貼暫停版一日字樣應勿庸議明早（二十五）當再來親查遂即揚揚而去同人及客聞言大驚失色　然而散一夕無話明日再報特此謹白敬頌　業閱報諸公自由幸福大自由報同人免冠七月二十五日旋於是日又出一啓事云昨晚奉憲兵諭今日本報仍不得出版 
[請欵補助萬國博物院之原呈]  
　　此次上海尙賢堂總理美國李佳白博士由滬來京親齎各國代表人爲籌建萬國博物院請政府飲助欵項公呈一件經財政部據情呈由總統批准在案巳誌昨報茲覓得該公呈原稿錄左尙賢堂萬國博物院籌備主任員尙賢堂名譽會長吕海寰上海領袖領事比國總領事薛福德等呈爲陳請撥助公欵以爲建築經費事竊以中國今日不可無眞實之友朋以爲助各國創辦之尙賢堂即原本於此旨者第目下尤不可不多　新法以爲本旨之增益當一千八百九十七年時尙賢堂之广辦章程曾蒙中政府批准其章程中原有陳列洋品之博物院一條　至一千九百十二年之秋經數　人之協騐乃微集中國之技藝手工各品手工巳置之於本堂巳經落成之十二房屋中以爲永久之陳列品焉今爲売全成立之計擬請與中國有商業　通之各國各以其品物來陳列現巳得二十國代表之同意因組織一特别籌備會以　進行尙賢堂現有之地其爲華人所捐助者儘足敷建築此院之用第各主任員估計非得十萬元或十萬三千金鎊之數以爲此項建築之費不足以容各國之品物故籌措此欵實爲茲事之首要夫上海爲最大通商之埠各省華民之寄居者最衆其往來此口者亦最繁故建築此項博物院於上海實於華人之利益爲最宏蓋以此院不啻爲各種文明之導師將以示各國之進步及優勝之點將以示觀者以商術理化之原且將以指示此廣大繁庶之中國得明瞭工商業發達之原理誠使中國之商務及新出品有增益之勢則中國與世界各國之貿易必旺而中國政府亦自臻於强固矣故所當注意者尙賢堂協和萬國敦崇友誼之　各特别主任員等擬先使東西各國與中國之商界關係聯爲一體俾其有合一之精神也且其所希望者尤在和好主意義得由此廣佈且使各國皆有爲中國益爲中國人民益之志願夫以大多數外人所捐建之屋巳首　　華品陳列之用是　足爲中外睦誼之明　故　　且　在尙賢　　　之　　可以多有　品陳列之所也要之　建此院以爲容受各國送呈物品之地乃純粹爲啟發中國計故中政府理　於經濟上爲相當之扶植俾速底於咸蓋此種聯合之事業全球之人要無不樂觀厥成且由此而利益事業之發生　有更大於是者但使先得三萬五千兩之經費即可開始建築陳列因各國已預備供應陳列之物惟望中國之供應建築費耳以上各節請由貴部轉呈大總統鑒核批准不勝屏營待命之至謹呈 
該呈列名者除上海領袖領事比國總領事尙賢堂會　薛福德尙賢堂名譽　長吕海　尙賢堂總理美國李佳白外并有各代表姓名如左美國阿納爾法國銳耐奥　大利亞洲烈士義國義克利比國杜孟英國　璧　瑞典國　德生荷蘭國全克霸坎拿大邦將遜日本國神崎正助西班牙國綿嘉義丹麥國泡立生奥匈國卜架那喴國套而生德國師德威俄國孫爾柏葡萄牙國德爲禮中華民國朱　珍　晋　印度國魏傑瑞士國温德賚 
[紀魯省白狼羽黨伏法]  
　　山東菏澤縣有著名巨匪蔡有隨者係歷任懸賞千金迄未就獲之要犯也前曾夥同桿首李四考鄔金山等數千人擾亂豐縣過陽殘破柘城等縣經官軍於民國元年冬間及二年迭次痛剿李四考等就戮蔡隴皖等　姦浮焚掠無所不爲其種種罪惡實巳抉髮　數茲聞蔡匪忽於前數日間中河南許州一帶潛行回曹意欲糾合各桿在曹起事以爲白狼之響應也曹州自方軍門到任後稽查　嚴聞此信遂捐　千餘兩瀝弁兵數百人令其改裝易服分路埋伏并派秘密偵緝偵查蹤跡不數日而蔡成擒矣並聞該匪就獲時頗爲容易蓋蔡此次回曹以羽翼不甚豐滿不敢大肆猖　祇結合黨羽百餘名夜聚明散以爲伺隙而動之計是日午後蔡方伏於某村内經兵士偵查得實乃僞爲蔡之同夥聲言有要事相見及蔡出門見非素識知已中計急忙奔逃已被兵士向前扭住當即解送營長李元慶本部内一訊卽得實情現李營長已將該匪押解至菏澤鎭守使署矣 
[紀粤省最近之防範]  
　　中央政府近有密電來粤謂現有亂黨潛回港澳希圖不軌龍將軍奉電後連晚於大北小北一帶地方飭陸軍混成旅二團軍士分班梭巡巡按使署前及大東門等處則由皖軍沈祿兩營長派兵巡邏極形愼重龍將軍恐仍有黨徒潛聚省垣及私藏軍火情獘復飭府内偵探局長前往各律師辦事處及酒樓旅館嚴密稽查該局長奉命後卽督率軍隊到　内　水井第三號律師楊桂燿大馬站八十三號律師廖雲藻龍藏街七十號律師李達　及黄某處各事務所一律搜查彼此各盡禮貌搜查後知確無存貯違　物即相率退去再到各處酒樓旅館澈查 
警　廳防　　人潛蹤來　　　　　　華寗里及鐡外各客棧尤爲注　以故　客　　不安　　　　中央密電傳　亂黨在日本組織婦女暗殺黨來粤希　　殺因之警察對於旅館婦女中形迹可疑者搜查甚緊 
昨日博羅縣商民蔡尙忠以黨人　謀爲亂乞　分防等詞密禀廣惠鎭守使禀中將鄧鏗等近日謀亂情形臚列歷歷如繪當經龍使據情咨行惠州綏　處嚴爲防範矣 
[粤路財政支絀若是]  
粤路總理歐賡祥協理黄嵩齡昨致董事局　云竊維整頓路務必以淸釐欵項爲先而規畫財政尤以未雨綢繆爲急　總協理接事以來細核進支大略每月所得車利祇七八萬元人不敷出爲數其鉅　接收本公司存項能按時提用者不過二十餘萬元財源之涸可立而待心焉憂之迭經邀集工程車務收支各首領會商節流之法如認眞懲罰以袪侵蝕之積獘酌減運價以　商貨之招徠嚴戒濫支以節虚縻之經費商訂包運以期進欵之增收凡此雖已次　推行一時究難遽彰成效而預算本年七月至十二月止六個月内計工程整路兩項共約需銀六十五萬一千元行車費約四萬六千二百元總公司費用約銀十一萬一千八百餘元另七八九月分物料付價共約銀五十二萬三千餘元十月分還贖路鎊欵伸西紙約五十五萬元換正式股票找息尾約銀三十萬元派第一期息　銀五萬元七月分應派第二期息約银十五萬元通共計需銀約二百四十萬元以上所列各欵均係核實勤支萬難延緩所有三期股款前經貴董局議决緩收而預計七月至十二月車利所收入以去年收入之數推算約不過五十餘萬地不敷之數尙在　百五十六十萬元思維再四無米奚炊若不先事預籌臨時恐立形束手除將工程車務收支等處所開半年預算淸單三分鈔呈察核外敬懇速籌善策俾資挹注無任企禱至淸風亭山洞工程困難業經親　履勘督促進行約冬間大工告竣即可徑達韶　該處貨物股　將來通車以後運輸進欵必有起色現欠支僅一百萬元無論如何挪借不難指日歸償諸公代表股東熟籌路政尙乞及時策畫早賜示覆俾便執行爲盼總理歐賡祥恊理黄崇齡謹啓 
[屯溪兵變之浙防影響]  
開化屬於衢境　山臨水僅有一港以通徽河二十夜屯溪告警至次日下午三時始有下水船過境乃得確音該縣查知縣驟聞此耗立傳兵警嚴防適省電遥頒姜統帶亦有電致於是偵騎四出不料商民有誤傳亂兵巳入境者合城驚惶直至二十三晚樂管帶由茶園　派來兵四梱又有姜統帶調來分水桐廬兵軍六棚威始漸震人心亦大定惟搜查甚　日來各城門遇有異鄕口音者必遭盤詰縣知事不時出外梭巡故現狀頗覺安寗又函云舊嚴　淳安縣緊與安徽休寗縣屯溪鎭相毗連自屯溪兵變後淳安一帶軍警戒備極爲森嚴本月二十三　有兩徽商坐騾車經過小東門地方　紥該處兵士見其形跡可疑　前險搜　起出手鎗二支並有路巡緝一連 
 
 

Page 7

 
 
　　下　符號請問言語支吾早由　統帶審　確係屯溪變兵　轉解皖　旅　歸案訊辦矣 
[鴛湖最近之政俗興革譚]  
　　審計分處裁撤之手續浙省　計分處定八月一號裁撤頃悉張處長以各處未了事件　多　至八月一日萬不能結束　旣定裁撤日期又未便再行展限特　各職　籌議八月一日作爲名義上之取銷所有未了事件仍須辦理完竣皆不支薪水大約總須十五號左右始克告竣茲探得關於裁撤各種事項如下（一）趕辦卷牘查處内卷牘未了結者尙有三百餘件若仍飭處内各員辦理勢必至貽誤要公張處長擬另雇臨時書記四人將一切卷宗漏夜趕辦（二）派員領欵各員薪水及各店舖一切開支亦須一概給淸昨日下午三句鐘特派會計朱季寅君向财政廳金庫知照約須領欵一千餘元該庫巳允明日（二十九）持單照領（三）保送人員各項人員計有三十餘人其中不乏辦事勤敏若均置之閒　未免可惜　處長曾將各科人員　具名單一紙保送財政廳揀選錄用 
　　使署擬設海門之呈請舊台屬地方濱臨海岸素稱浙省沿海之重要區域前淸時曾設有總兵駐紮距台州府城一百二十里之海門地方該處建有衙署頗壯觀瞻名曰海門鎭光復後官制變更海門地方並未駐有重要人員此次朱將軍將密保張載陽君爲台州鎭守使以資鎭攝茲聞張守使對於鎭守使署一節决擬仍照前淸辦生鎭守使駐紮　海門而以舊鎭署改爲新鎭守使署業巳呈請　帥　奪矣 
　　旗營公娼取消之表决旗營設立公娼各界反　　烈官廳深知利害相關故朱軍督早有取消之命祗以未見明文外界輿論紛傳　衷一是兹探悉屈使以旗營公娼　設照規　商場草案原爲取締私娼流妓張本現查該處投標購地者日見發達巿場振興比諸城站尤見踴躍巳無設立公娼之必要且各界連篇累牘咸以風俗人心爲詞體察情形固屬有害無利自應取消前議至城站如有私娼亦應驅逐復經會議表決聞明日可分飭杭縣警廳遵照矣 
地方通信 
[鎭江]  
　　補沙洲之災狀鎭郡對江補沙洲於二十六號夜間濱江田地因　潮泛濫浪急風狂突然崩塌數百畝面積直坍至防水堤岸該岸潰决之口約有百丈左右旋見浩浩江流奔騰灌入現十八圩平原田地都成澤國千百戶災民老稚轉死溝壑少壯流離道路慘狀實不勝述該鄕公民周政齊昨巳將被災情形報告到縣矣 
　　苦旱聲中之米價鎭郡米巿向恃江北運入者爲大宗近因各路苦旱米價飛漲來源短少加以連日大風沿江圩堤被潮水衝壞鄕間積米亦遭淹沒巿上米價每石巳　至六元八角稍高色者漲至七元二角聞該業中人云現在上海巿面亦少米商轉運　再不兩秧苗枯槁將來米價必致有漲無落云 
　　言旱魃出現鎭郡　江六濠左近一住戶　一寡婦夫死之後以無力殯葬停柩在家巳有半年茲於二十六號忽聞棺内皆　呼唤婦驚詫異常卽約　衆開棺騐視死尸竟日久不化面生白毛三四寸惟並不　　一時　　　　　　　　該　某　　知之　　速埋於　　民又附會之　　以爲　魃云 
　　知事紛紛祈兩　郡一　近日天氣　旱火　高　平均温　　華氏一百左右四鄕田禾受害非淺現　　丹陽　陽金　各縣知事亦皆　　祈兩矣 
[揚州]  
　　開革　扈巡士江都警察第四分區周番巡士茅憲章前在一區本係巡長因犯　降爲二級巡士日前張警務長察知該區辦公每多牽　爰將該巡士飭調至所察看舉動若何乃茅不但不肯到所服務且出言挺　　備隊長故昨特照章開除矣 
　　侉匪肆行搶刧江邑各鄕刦案層見疊出大率距城　遠軍警防範不到之處乃前夜於鈔關門外對河于莊地方忽來傍匪十餘人明火　仗　入李姓家内刼去衣洋約在百元以上失主亦破擊傷昨特赴縣報案謝知事派承審員黄鳳飛前往履勘頗似遣散兵士云 
　　鄕民到縣報災江都縣境自入夏以來雨澤甚稀田苗枯槁雖　謝知事在郡廟設壇祈禱得雨少許杯水車薪於事無濟昨（廿六日）陳家集等處農民公推代表一百餘人至縣報灾並送騐枯秧請求賑撫 
[南京]  
　　關係卹欵案之要電韓巡按致北　交通部電云蘇省請領中央六釐　債票備發寗垣償卹業經派員赴財政部候領茲據委員陶保晋等電稱現巳會同點收寄庫候運請電交通部分飭兩路接　　語此項公債票亟待散放擬請大部核飭京津津浦路局　子　　直浦口減收半費並准該車費由寗照付是企並盻電復韓國鈞有印 
　　蝗患猶未已也韓巡按致六合縣　知事電云效個電均悉皖蝗蔽天而來不獨該縣一處此　天意惟有竭心力所能至盡職分所當爲救一分是一分耳所有費用准許作正開銷但須力求核實巡按使韓有印 
　　籌備新巡按行轅韓巡按使因齊君八月中旬來寗履新恐一時交代未淸難以離署查有舊糧道署之陸軍測量局由部令撤回堪作新巡按行轅刻巳飭工修理籌備一切矣 
[杭州]  
　　烈風迅雷中之損失昨日（廿八）下午二時杭城西南風大起馬路沙　飛捲空中豆點大雨隨風而至錢江潮汛頓漲義渡局高懸紅旗禁止船隻通行以免再蹈危險時有松柴船一隻在江心不及轉舵卽爲風浪打沉祇救出船夥二名所載松柴約漂去數十担附近電桿挂線被吹斷者亦有十餘處之多螺螄門釣橋下旁茶店一帶凉棚均被吹坍至枯槁田禾方盼透雨忽經此巨風恐致受損不淺又草橋門外海　寺外面一帶漲沙地面遼闊前經吕師長勘定建築射擊場爲各軍官演習打靶之用計設靶座五重狀如華表上嵌玻璃由吳文炳包工建造估給工料洋一萬二千元目下正値完工吕師長本訂於二十七號派員騐收不料二十六日雷雨大作時一聲　靂竟將該靶座全數擊毁吕師長聞報後即親自馳往察勘以此事實係天災非包工之咎令飭修整又需工料七千元際此財政支絀擬作罷議現正與朱軍督磋商辦法云 
　　平政院電吊慶餘堂案卷慶餘堂一案業經施商延代表律師許壬於二十一號　京赴平政院投訴頃開院中收受此狀後昨特電致　巡按檢吊原案卷宗送院察　辦理屈使奉電後巳令飭商等廳迅將全卷檢送來署以便卽日呈院矣 
　　同袍社正式開幕浙省陸軍　　社始於二十六日　　社長朱　　於昨日（二十八）上午八　　　到社　　一　　　中一切布置全仗常川幹　員程　　君主任目　　辦伊始一切尙未完善所有柴木巷之兵事雜誌社亦巳附　　袍社内於本月遷入旣可節省經費又可聯絡一氣云 
　　　兩禁屠韵示杭知事周六介以天久不　各　民　持　稻環請禁屠者日有數起昨出六言韵示云天氣亢　日久　民望澤彌殷察看四鄕禾苗旱象逐漸　呈當令設法　　以冀無碍收成現在各區聯合紛紛爲民請命　　　屠三日無非　　輿情七月廿九爲始城鄕一律奉行庶　仰迓天庥或可大沛甘霖合亟曉示咸知其各切切凛遵 
[廣東]  
　　警衛軍改編着手李巡按使昨准將軍府　各警　軍文件卷宗移交點收後昨特與文　處總辦及軍事顧　吳宗禹　　一切聞尙須將各警衛軍酌加改編並擬更其名爲廣東巡防警備隊劃分爲東南西北中五路以符名　 
　　警廳限　有奬會造報實數省城警察廳指令焚毁紙幣有奬義會總理陳昇畋協理　輔宸等云查該會停收日久一切收支及存欵實數迄未宣布且查該會籌辦伊始業經聲明所有辦事人員均當義務尤應始終完其責任以爲熱心公益者樹之　聲何以久經停會猶不將收支實數具報核奪合行令仰該會速將收支數目曁一成公費除確應開支外現存若干限文到三日分别列册詳報併將存欵缴廳以憑核辦母稍違延是爲至要 
雜評二（默） 
[平民政治]  
　　黎副總統語路透訪員中國昔嘗試行平民政治卒之禍亂四起故政府　當由少數人主持以利多數人云云（昨報路透電）記者聞而疑焉夫所謂平民政治者對貴族　官僚而言也平民政治之流弊誠有明徴而官僚政治之流獘前淸亦即殷鑒也且無論平民與官僚實際上必仍由少數人主持主持者少數而信從者多數焉悅服者多數焉雖謂之多數政治可也若少數人專　於上置民情之好惡向背於不顧疾痛呼號而不聞日行其横征暴歛之政策而多數人絶無依賴焉則此少數政治其危直如累卵耳是不可以不辯 
[高等哀鴻]  
　　前淸政府理财不於根本着想徒絞全國膏血以供無量數高等無業游氏之咕嘬此所以釀成革命之結果也今一羣游民散而一羣游民之張口待豢者又來政府對於各省嗷嗷待哺之災民撥數萬金國帑可了而對此無量數張口待豢之高等饑民　雖創辦種種苛細之捐稅厲行種種搜括之政策而尙不足以供其　而猶曰我　腹從公也財政當局亦難矣哉 
[軍人權力]  
軍人蹂躪報紙常一耳無足怪也所可怪者破壞總統所公布之法律而亦漠然視之此何說　新報律執行　分報館之權在警廳而陸軍部對於大自由報則直接强迫停版是非恃目中無警廳無内部直無　統所公布之條例由斯以往軍人之權其何施而不可也哉區區報紙又奚足當其一盼焉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[贊助中國醫學之美意]  
路透電社得悉洛基番納君基本金部已致電贊成洛基番納委員會提議之兩小欵該委員會調查關於中國醫學所缺事宜尙未告竣所請者乃六人之校費每人每年限定美金洋千元俾中國醫學畢業生得在美國求高等醫學並將付以應用之旅費及以美金洋一千元在牯嶺築一醫學實驗室現信諸委員最後之報告必令該基本金部以遠大之規模在華經營一切云 
[英比實業銀行總經理定罪]  
已閉英比實業銀行總經理麥加男爵被控一案已於星期一二兩日由比國駐滬代理總領事郝葉君開庭審訊經各證人證明麥加罪狀第二次訊供旣畢即由主審官郝葉君與陪審官退庭討論判詞至兩小時之久旋即商定判罰被告麥加監禁十二個月六個月乃騙欵之罪六個月乃濫用信用之罪關於第一罪且令繳罰欵三千法郎並剝奪民事政治權十年末條實爲最重之處罰主審官繼乃出庭宣布判詞後復申述定罪之理由乃退庭完案被告不日將解往比國且巳提出上訴詞異日將在比國開審 
[密訊謀害德婦案之要證]  
　　虹口禮查路十四號門牌德商南門牛肉莊主婦密雪司南門被人殺害並被刧去値洋三萬五千元之鉅藏曾經總巡捕房五十號西探總目安姆斯脫郎查得江北著名匪徒朱八子顧四黄子祥及朱大喜子王六符三等均與此案有關因即派探將黄朱王符四人先後拘押並因顧四雖在揚州爲另案鎗斃而朱八子在押揚州禀請公廨備文派探往揚將朱八子及要證婦人李陳氏先後移提來滬迭次解奉公堂研訊不認判一併押解内地法庭訊明再行核辦在案茲李陳氏在押聞知兩　　　營駐滬調查員祁蔭之因江北巨匪子四章（卽余仁捷）案投廨聲請引渡故向官媒聲稱如祁姓有擔保我可以出外情愿將實情供明以故官媒即將情告知駐廨八十五號西捕頭惠勒延祁至廨商明並命將氏帶至寫字間由祁再三開導並力任擔保詎該氏又恐不能脫累堅不吐實是以由捕禀知德領師君於前日午後四時蒞廨與王襄讞升坐公堂先由祁蔭之上堂从明昨在寫字間向該氏再三勸導及該氏終恐不能脫累不肯吐實各情質之李陳氏仍堅執前供並稱我來申祗住數天實不知情雖經中西官再三開導並諭爾如能從實供明卽日將爾具保釋放决不拖累公堂可以擔保乃該氏矢口不移堅不吐實中西官復以該氏恐在公堂供明不便因即退座命帶入領事休息室屏退旁聽再四盤詰密訊至鐘鳴六下因仍無實在供詞仍命還押候再核奪 
[産銷併徴實行後之比較問題]  
　　通海紗布公所致通州商會函敬啓者産銷併徴事今日公所集議僉稱通海旣巳照新章完納由通海貨物稅公所給予指銷營口稅單則上海乃通過之地落地捐二百二十四文出口稅二百零四文不應再納當推定張　齋孫仲　兩先生持通海貨物稅公所産銷稅單至上海貨物稅公所詰　是否憑此稅單即可直運營口不再重微據該公所司事稱此項稅單雖云産銷合併而二百零四文乃出口稅名目出口局現并未奉明文裁撤非照納不能放行且該局乃特設專徴出口貨物稅者歲比近三十萬斷難取銷且稅單乃指銷營口不應運往上海云云即二百二十四文一項亦須通海貨物稅公所具文到省將巳　之銷稅三角二分由省撥抵以符比較後乃可不再重徴查上海現在吳淞巳奉有公文凡進口船均須一律補纳銷稅何上海貨物稅公所至今猶稱未奉明文其二百二十四文不許撥抵再稅單旣注明指銷營口是指明出省所銷之貨經過之地理無再徴故由張孫二君據理詰駁該司事答言非我所能主請自向財政部交涉張孫二君歸述情節同人均甚爲不平用敢據情上達貴會伏希垂察至應如何鼎力據理與爭之處想貴會自有權衡不勝禱切待命之至現照新章産銷併徴乃通過之地指銷營口則上海不能爲銷場祗可稱出省稅通海産銷併徴可否於稅單改塡産出併徴於指銷地點上注明由上海出省轉運營口較爲妥當但有一層號家裝至營口祗納進口稅其銷場稅據聞向不完納是否可行務乞貴會研究而後咨照通海稅務公所是禱再號家由滬出口另納每包關平銀一錢六分一二八名爲常關稅係常關所收再所來通商會張馬二君之函巳悉商人公議其出口稅二百零四文尙未一定取銷此刻且不必與號家交涉俟達到取銷目的再爲計議 
　　通州商會致南京巡按使財政廳電據上海紗布公所函稱通海關莊大布遵新章完産出併徴運銷營口貨至上海裝船出口局勒完出口稅二百四文八毫藉口比較違法重征乞電飭取銷以符併征新章而伸信用乞電復通崇海泰總商會總理劉桂馨叩 
　　南通貨物稅公所致南京財政廳電准商會來稱商人順康運滬關莊大布已産銷併征上海稅所仍飭照舊報稅請轉電速飭放行等語查新章第一條載明祗收一稅各稅所不再重征應請電飭上海稅所查明照章驗放以免商累南通所長畢奎叩禡 
　　通州商會復上海紗布公所函逕啓者頃接南通貨物稅公所函奉財政廳電開南通稅所畢所長覽禡電悉關莊布由滬北運業經南通産銷併徴上海出口自應查騐放行惟從前如係滬報出口通報産地則一經併徴將來出口稅欵應撥歸上海稅所抵比候電韓所長遵照查復廳有印等因到會合即專函貴公所希將原電油印分送紗布同業及各主人各船號一體知照盼切 
[昨日之熱度]  
　　滬上自前日起重復大熱昨日尤甚據天文台報告昨日寒署表昇至一百零一度七實爲今年最熱之日本月二十一日僅至一百零一度五云 
[郵船進口不再鳴砲]  
　　上海河泊司昨日出示布告嗣後郵船抵滬海關舉號處不再鳴砲 
[司法部預防疫癘]  
　　上海地方審檢兩廳轉奉司法部電云現在天氣酷熱各看守所人犯衆多署氣薰蒸易釀疫癘日久聚處病斃堪虞應從速淸理務將刑事案件認眞訊結關於民事案件際此炎署苟有確實保人勿得濫押以防疫癘 
[時疫醫院記事]  
　　中國紅十字會時疫醫院開幕至今倐巳半月就診病人巳多至七百五十餘號旋治無效者不及　號該院定章自醫生以迄僕役悉係分班輪替晝夜無間遇外來病人不問男女貧富詢明委係時疫即爲掛號送至診病室醫治輕者服藥即去重者　院用機器灌救除三等病室免費外住頭二等養疴室者須預交病　若干天掣給預交病費收據俟醫愈山院時核換正式收據以昭信實聞今歲該院理事沈石農君對於院中公衆衛生及預防傳染極爲注意督率職員尤爲嚴密故雖深夜病人到院接待之周無殊白晝云 
[收進妨碍水利之水駁]  
　　英商卜内門及麥邊在楊樹浦口各築木駁侵碍河　經引　鄕經　王　運等函報縣公署詳請道尹　會禁阻等情巳　　報昨日王經　奉洪知　諭飭略謂楊樹　口木駁曾由本知事據情轉請江蘇滬海道尹兼特派交涉署函轉領事飭局實行收進並批復在案現奉批開詳悉巳據情再行函致領袖領事　　停止工築并將木駁改進仰即轉飭知照此批合行飭仰該經董知照云云 
[城濠丈放局宣布退地戶名]  
　　上海縣城濠官産丈放局昨日通告云照得今日面傳　帶路起　　家路止之各租戶内不到之陳美初金梅溪李玉山陸全記俞阿增黄勤記又不到之朱兆麟各戶業作退地辦法其餘各租戶　繳付定銀着以十日爲限一律來局呈繳如逾期　繳亦作退地論特此通告仰即遵照母得遲延自誤 
[商輪互相碰撞]  
　　昨晨五點十五分鐘太古洋行之新北京輪船由甬開回上海　進長灣當在陸家嘴對面深泓轉灣適有招商局之安平輪船鼓輪出口亦從該泓駛去兩輪相遇不及避讓以致安平船身在新北京船首左面擦過撞損鐡板數塊幸無在碍而安平遂即下錨經船主接洽一切旋仍起　出口然北京船搭客巳略受驚惶矣 
[盜匪鳧水脫逃]  
　　著名盜匪葉阿龍前因紏黨在夏家嘴並浦東一帶肆意搶刦經地方警察事務所查悉移請地方檢察廳並淞滬警察廳一體嚴緝日久未獲前日葉阿龍又糾黨駕一小舟停泊浦東三林塘附近浦邊擬於夜間至附近某姓家行刧警察事務所長景毓華君據眼線到所密報後立飭偵探赴三林塘隨同該處第五區地方警局王區員帶同巡警馳往拘拿詎葉阿龍一見探警到來即與二夥鳬水脫逃該探警追之不及乃將空船扣留到所禀報景君仍命留心查拿務獲解究 
[通緝劇盜羽黨]  
　　上海鎭守使昨奉宣武上將軍飭開案據興化縣知事呈稱竊知事曾於四月二十五日電請處决冒充官弁著名劇盜張得標等八名奉沁電准卽執行具報等因奉經監提該犯等一併執行具文摘供呈報並請通飭各縣協緝該决犯等迭次糾刦案内未獲贜匪以期除惡務盡等情各在案本月二十一日據淸鄕隊偵緝練勇馬海山赴劉莊附近偵獲小國一名轉解到署並據該處士民　隆賓朿烈光聲稱小國姓林確係張得標死黨公請嚴究前來當經訊據林小國供稱本名小谷子東台人前在劉莊浴堂爲夥與胞兄大谷子均拜張得標即張耀明爲師去年覓僱韓西坦船隻隨同師父並吳兆才等三十餘人前往戴家窰及張家莊小戴家莊等處連刦二十餘家分得衣飾洋銀等贜又與兄大谷子聽師父張得標糾同現已處决之智三蔴子吳小二子季得標等多人夥刦東台田姓得贜分用吳兆才現住鹽城西門私售洋烟年約三十餘歲大谷子逃往何處并不知情等供不諱實　搶刧性成罪惡逾貫除嚴飭軍警補緝逸犯林大谷子一面函商鹽城縣知事密拘吳兆才訊辦外請將林小谷子准予歸入軍事範圍懲治以寒匪膽而安民生是否有當呈請批示祇遵等情據此除批示曁分行外所有逸犯林大谷子吳兆才亟應通緝嚴拿歸案訊辦合亟飭仰查照 
[再紀成羣結隊之疑竇]  
　　過犯唐家祥與高谷寳錢阿寳胡毛毛徐阿三顧榮桂張根福張培甫王三等九人於本月十四號下午聚衆三十餘人均乘黄包車至厦門路下車被老閘捕房包探張金林查見以其聚衆擾亂治安回禀捕頭旋將唐等拘解公堂訊供押查在案茲經捕房查得唐等因爭奪火車站附近某茶葉棧炒茶葉工頭起衅於昨日傳同該茶棧工頭婦人王陸氏到堂訊據該氏供稱工資每日每名四百三十文該工人扣還婦人每名一百五十文嗣因該工人等欲每名减去銅元一枚婦人不允而棧中人亦以婦人夫死無靠令該工人等照給恐日後再起風波故將各工人停歇男行招人聞停歇之各工人欲糾人與我理論至在案各人是否已歇工人所糾不得而知堂上命傳當日拖唐等之黄包車夫到堂詰問由誰雇乘爾車能否指出據稱日久不能記憶繼由中西包探　明當時查見及將各人拘案情形訊之各人均稱行經是處致遭誤拘求釋中西官會商之下判唐等還押候查明實在於下禮拜三再行訊核 
[三誌拆毁字紙爐之糾葛]  
顧鴻飛等控王大妹拆毁焚化字紙爐已兩紀前報茲有人報告此事原因據謂鐡路北首王家宅地方向有上天竺廟及千手觀音堂二佛店比　而居天竺廟係王姓老　住持觀音堂　王大妹住持　因王大　招留僧人計蘭亭在廟帮忙計能替施主看相看風水神通廣大故　來觀昔堂香火大爲發達天竺廟遂懷嫉妒　於門前建造字紙爐一座將觀音掌門面遮掩適王大妹之姪女日前因病身死僧人計蘭亭以該爐有碍風水所致糾衆將爐拆毁以抒積忿天竺廟王姓老嫗乃倩顧鴻飛等出而禀控云云 
[上忙加收徴收費]  
　　本邑上忙業巳開徴聞縣知事洪君曾諭飭櫃書凡投櫃完納如滿銀洋一元者外加征收費大洋六分多則遞加不滿一元者亦照一元加六分核算將來着各地保向各戶收取亦須照加云 
[商量取締消夏社]  
　　工巡捐總局局長朱壽丞君移咨上海縣知事曁淞滬警察廳長文云爲咨行事據公民裘雅　湯鷹嵩汪宗銘禀稱竊公民等租借凝和路也是園房屋倣　公園辦法開消夏社（中略）當以該消夏社倣照公園辦法力衼滬北夜花園諸獘旣經警察廳縣公署核准並頒發示告自應准予給照開辦即經塡發執照飭令遵照警察廳縣公署批指各節恪守警律範圍如有違背即行吊銷執照勒令停辦在案惟查也是園地處荒凉宵小最易混雜男女游人深夜往來尤多流獘應如何嚴行取締以靖地方而端風俗之處相應咨行貴知事貴廳長請煩查照酌核辦理並希見復備案 
[鎭守使署商議防務]  
　　前日午間鄭鎭守使特令第七旅旅長臧和齋使同第六團團長龔銘卿第十三團團長吳長植第十五團團長周學騫並第一二三營營長及第一營補充兵營長梁守三等齊集使署會商防務聞松江楊鎭守使亦在座與議云 
[兜裝自來火燈者之言]  
　　英租界自來火公司西人帶同繙繹在西門外華界向居民舖戶兜裝自來火燈經内地電燈公司查知以其有碍主權函請上海縣公署查禁等情曾誌前報茲經切實調查該西人並非英界自來火公司所派係另一洋商（姓名國籍未經詳悉）其繙譯係一少年松江人近數日來無日不在華界兜攬西門大小東内外舖戶民居以其不取裝費燃價極廉向之定裝者聞巳不少據該少年自云該洋商巳備有資本金一百二十萬擬在華界設立公司現因預算須有六千盞燈方可開辦以故竭力兜裝倘能足額即可實行云云 
[警察被人毆打]  
　　前日傍晚時有十四歲之男孩某甲在董家渡碼頭畔亂吹警笛有違警察定章被該處十一崗警察宋占林查見上前阻止不聽宋即兜拿不料該孩即乘隙逃至碼頭上趁划船而去旣由其叔張書貴緝私巡船七號正勇）上前突將該警掌頰兩下隨將其所　之警笛奪去使之無可發聲並叉住咽喉爭扭毆打旋有五號艙長盛松濤及正勇宋榮華朱阿三周榮華等助桀爲虐任意毆打並欲拔至船上以致失落警帽折斷警棍後由行人段裕山代報第一區警署署長立發電話至一分署由白巡官率帶長警前往該處碼頭救援時浦江水巡隊士黄德和等已將該緝私划船截住立將張等五人一併拘解水巡隊經隊長問明原委飭即移送淞滬警察廳司法科預審核辦 
[革警逃兵之滋擾]  
　　已革巡警石明德與逃兵楊雲卿前因在外滋事由警廳司法科先後獲案訊供管押昨日備文將石楊二犯押送上海縣公署請爲一併遞解安徽原籍 
[三誌汽車夫與馬車夫之惡感]  
　　汽車夫蔡阿金於本月廿三夜糾衆在馬立師路西大路英法交界處與馬車夫互鬥打傷法捕房一百三十二號安南巡捕匿居四馬路某號屋内前日由法捕房派探協同公共捕房中西包探將蔡　獲昨解公堂請究先由法包探投訴蔡糾衆肇事毆傷安南巡捕現傷勢甚重並牽涉新老閘兩捕房華捕等語旋據新閘捕房九十六號西探禀稱本捕房七百七十九號華捕天津人劉二堂亦因此案牽涉業巳被逃中西官會商之下判蔡交來探帶回歸案訊辦 
[並非有意碰撞]  
　　梧州路郁忠祥竹匠店學徒趙阿弟因掮木不愼在東有恒路將丁葉氏家七歲男孩維來撞傷脚骨由　將趙拘解公堂訊供押候傳到其師再核在案昨由捕房將趙及其師母傳　經中　官略詰一過以趙非有意判將補告開釋着原告另行具禀請追　失歸民事案訊理 
[備案手續已不適用]  
　　上海地方檢察廳昨批公民楊國治禀云禀及遺囑　系圖均悉據稱該公民因年老無後立繼胞弟之子增吉爲兼　嗣因遵縣法律親立遺囑筆據以杜他日不肖族子覬觎遺産起見法律上本屬許可惟查現行法令備案手續並不通用而對於此項非訟登記亦尙無明文規定本廳無所依據似未便率爾照准至該公民所慮他日近族遠房横加干涉如果有此非法舉動爾旣依法立有遺囑筆據爾子儘可按律起訴靜候法律解决固無庸事前備案也此批原禀及遺囑世系圖均發　 
[走失女子之嫌疑]  
　　南京婦人湯王氏携同十七歲生女由原籍來滬寓在十六舖妙舞台戲館後面某旅館中嗣因尋親不遇逗留滬上前日該氏出外買物迨至回館其女已不知去向該氏以該館主陳金壽曾經一再關說欲爲其女作伐此次女忽走失與陳必有關係遂控經第一區警局將陳傳案於昨日併送地方檢察廳經檢察官預審之下判陳押候覓保出外帮尋氏女到案再行核辦 
[澈查賣良爲娼]  
　　福建路五百七十三號居戶陳南北因與尙雲泉林明榮希圖將其姘婦陳老大之十八歲女兒二寳價賣爲娼以致陳老大吞服金戒兩枚圖盡嗣經老閘捕房查悉派探將陳婦車送醫院醫愈昨將陳尙林三人與女一併拘解公堂請究經孫襄讞會同英哲副領事研訊一過判仍分别押候查明於禮拜五再訊 
[控告調戲之不實]  
　　江北人盧小順子等控被郭如林郭四等用刀戳傷手臂等情由捕將兩郭拘解公堂訊據供稱因原告希圖調戲伊等妻女所致判押候查在案昨晨由廨復訊之下以被告所供調戲妻女不實判郭如林押兩禮拜郭四押七天分别示儆 
[婢女改發濟良所]  
　　虹口瑪禮遜路粤婦王陳氏家婢女天財杜珠均遭該氏虐待經鄰人函報捕房將氏與兩婢一併拘解公共公堂訊明判氏從寛開釋兩婢併發幼女所留養在案昨晨不知何故復由捕房將兩女帶案請示王襄讞商之英領康君判均改發濟良所留養候核 
[海關查獲大宗煙土續誌]  
　　粤人梁果私販大批烟土在鈕羅司輪船上爲海關扦人贜並獲函請海關施監督令飭地方檢廳派警迎提巳誌前報昨日下午檢廳法警將梁果迎解到廳梁身服西裝年約四五十歲其所販烟土共値洋二萬數千元到廳後奉汪檢察長諭令收押候究烟土暫行存案 
[巡警查獲烟土]  
　　張培根私帶烟土行至閘北由五區警署查獲抄出土六兩五錢移送檢察分庭預訊屬實起訴審判分庭判罰洋二十五元押候繳洋開釋 
[工人洗浴淹斃]  
　　寳山縣九一圖地保張紹根前日至閘北檢察分庭報稱某木作工人和尙在天通庵門前小河内洗浴淹斃請爲蒞驗李檢察官諭令該地保自赴地方廳報請檢驗 
[空地上發現屍身]  
　　梧州路某絲廠後面空地上有無名男屍上具昨由巡邏巡捕查見歸禀捕頭飭探王阿巧查明有無家屬再行收殮 
[委任西人查帳]  
　　德商咪吔洋行西人乃爾生控上海汽車公司股東李孟章等擅將汽車藏匿迭經中西廨員會訊各情屢紀前報昨由該公司經理辛和祥延律師代表投廨聲稱先請將該以　生財檢點並令兩造公舉爲理帳員之西人克佐治檢查帳據俟查明後准將辛和祥控李孟章一案先行訊理云云中西官會商之下判候給諭克佐治爲理帳員候查明帳目復候再核 
[捕房不理錢債]  
高阿連昨至西華得路向何順福索討欠欵無着口角起釁扭赴捕房捕頭以案關錢債斥不准理 
[駐寗德前往靑島]  
　　駐寗德正領事舒爾慈君於前日上午乘火車來滬昨晨搭　赴靑島公幹聞約二個月回滬後再行返寗云 
[二房東仍被尋獲]  
　　高子祥前日扭江北人李國珍至四區警署控稱日前向李轉租房屋一幢巳付租洋二十元立有讓屋律據不料李又受某押店之挖費突於昨日搬物潛逃今幸尋獲請爲究辦薛署長以案關民事判移審判分庭質訊一過押候續開辯論 
[禁賣蘆粟之客氣告示]  
　　淞滬第一區警察署董署長出示云　得街衢係聚衆之區而淸潔實衛生之本近查有小販之徒售賣蘆粟滿街散置蹧蹋不堪抛莖投渣不遑收拾言利則不逮夫蠅頭言害則更甚於蕉殻敗棄横陳觸目無殊荆棘通衢不潔署天易釀時殃本署因愼重衛生起見爲此示仰該小販人等知悉嗣後不得再售蘆粟致穢街頭倘敢故違定行究辦决不姑寛切切勿違特示 
[滬海道尹公署批示八則]  
　　公民蔡錦帆禀爲違法重情請吊卷澈究事批地畆租田糾葛自有該管地方官審理何得架詞聳聽來署亡凟原禀擲還 
　　公民祝應乾禀爲呈請查追公欵事批禀悉地方公欵該管知事應有監督保存之責所陳四項言之成理仰崇明縣條列　復以憑核辦禀發仍繳 
　　公民嚴瀛洲禀爲衛隊神通請訊辦由批據禀情詞閃爍不免自自污陷人之事本不准理惟控關奉賢縣警署南　縣衛隊頭目虚實均應澈究仰奉南兩縣分别確查詳復察奪禀發仍繳　　上海内地電燈公司總理陸伯鴻禀聞洋商欲在南巿創辦煤汽自來火燈營業由批禀悉應即存案備查此批 
　　南匯縣民人王壽山呈控張吟修吞匿田單賄保掘棺請提究由批呈悉張吟修所買王信昌王成五之田與張國瑞戶名之二畝餘同爲一號究竟是一是二有無匿單賄保掘棺抗匿情事聽候飭縣澈查禀公訊詰以息爭執此批呈抄發 
　　南匯縣陸張氏呈爲披屋被燬涉及承嗣縣判不服請飭人斷由批呈及黏抄均悉修屋爭嗣糾纏不淸情詞顯係狡飾案屬民事仰該管縣妥爲公判息訟具報母得來署妄凟呈件併發世批 
　　松江縣農民王九如呈訴爲子請拆嗣産縣判不准請飭公斷由批呈及黏呈各件均悉爾爲爾子爭拆嗣産究竟爾子承繼海涵名下是否得親族同意並有無確據應先解决此點該産所有權始能確定誰屬候飭縣傳集本案各當事人一切必要人證秉公研訊判結具報仰仍報縣候訊可也此批呈抄發抄黏各件存 
　　張徐氏禀批所禀情節離奇不准原禀擲還 
[公共公堂瑣案]  
　　陸阿四在虹口兜售牛奶經工部局衛生處查見以其並無捐照且接有水質鳴捕將陸拘入捕房昨解公堂請究據供係住居江灣之陳某托爲代消判押候見證到堂於禮拜五訊核 
　　江北人潘少卿因將九歲男孩小四子凌虐受傷由捕查悉將潘拘解公堂訊究因訊供時該孩走失判潘押究在案昨由捕房將該孩帶堂質訊屬實中西官以該孩遍體鱗傷潘殘忍已極着押西牢九月孩送貧兒院留養 
　　海寗路一百三十一號居戶江其隄屢將其妻王氏凌虐迭經公堂訊供判令江交保將氏領回如再虐待責令保人賠洋一百元充公以案詎前日王氏又投捕房控遭虐待故昨由包探將江拘案經中西官訊得此次實係江耳聾誤會口角姑寛判江開釋王氏仍准領回 
　　林祖慶控楊照明欠洋六百元又勝業公司控楊金廷不理租金等案昨由捕房將被告兩人傳案請示判分别交保候訊 
[法公堂瑣案]  
　　黄包車夫江北人尤馬范向坐客高阿五强索車資洋一角高給銅元八枚爭論之下該車夫卽將高毆打經巡捕拘入捕房解廨請究高投訴被毆情形訊之尤供實係坐客先行動手現在被押一天車租仍須照付求恩開釋聶讞員訊得該車夫行兇屬實判押三天 
　　過犯葉世弟前夜與張阿福在新租界竊取某姓家衣服適包探拘獲送入捕房查係逐出之犯解廨請究同供因納凉走入租界不敢串竊求恩成全判葉押九個月滿期逐出租界張押二禮拜 
 
 

Page 11

 
 
雜評三 
[錢財與信用（）]  
　　中國人向以錢財爲重以信用重輕故刑律雖於詐欺取財與妨害信用均訂有專條而訴訟糾葛每注意於錢財而略於信用此商界信用之所以墮落也今英比實業銀行案判決麥加男爵騙欵　濫用信用兩罪俱發各監禁六個月而復剥奪其公權可見西官之注重信用矣我國人當以此案爲鑒 
[補錄二十四日策令]  
　　陸軍部呈請將王玉酃授爲陸軍三等軍需正萬長淸授爲陸軍三等獸醫正應照准此令 
又令陸軍部呈請將山東剿匪出力之孫家林加陸軍砲兵上校銜徐得昌授爲陸軍步兵中校史元忠王康福劉　均加陸軍步兵中校銜葉長淸劉維寅均授爲陸軍騎兵少校虚靑岳杜錫鑑雷恩榮李永瑞沙泰昇時遇辛均加陸軍步兵少校銜辛嘉榮加陸軍騎兵少校銜湯寅賓加陸軍砲兵少校銜孔繼賢張文敏張以樸施德華均加陸軍步兵少校銜鄒口廷加陸軍砲兵少校銜應照准此令 
又令陸軍部呈請將云年第二軍出力之陸軍輜重兵中校汪慶辰加陸軍輜重兵上校銜陸軍步兵中校許靜仁加陸軍步兵上校銜應照准此令 
又令陸軍部呈請授曹志剛爲陸軍騎兵中校應照准此令 
又令陸軍部呈請將剿平黄岡叛兵出力之秦元鑒授爲陸軍步兵中校陳德漢黄振東侯振華均授爲陸軍步兵少校應照准此令 
又令陸軍部呈請將駐蒙軍隊出力之汪興福授爲陸軍步兵少校支懷德加陸　騎兵少校銜應照准此令 
七月二十五日大總統策令陸軍部呈核准廂紅旗滿洲都督溥倫咨擬　常聯瑞福德祿興全陞補驍騎校請予准補等語應照准此令 
又令陸軍部呈核准署察哈爾都統何宗蓮咨請揀補參領等缺應准以擬正之棍布車林補參領倭勒哲依補公中佐領阿拉唐格呼匝音達爾布迪巴達朗貴均補驍騎校此令 
又令陸軍部呈核准廂紅旗滿洲都統溥倫咨擬　崇勳承襲世管佐領彝承襲勳舊佐領請予接襲等語應照准此令 
又令蒙藏院呈據哲里木盟盟長詳稱副盟長達爾罕親王旗二等台吉色拉哈旺珠爾於去歲札魯特及開魯等處匪亂之際率屬鎭邊悉心籌畫民賴以安不無微勞足錄擬請從優進封公爵等語查該台吉前因傾心内向迭經進封頭等台吉並加公銜在案茲復方札魯特及開魯之亂札衛有方地方得以安輯其功殊不可沒色拉哈旺珠爾應准進封輔國公以昭激勸此令 
又令蒙藏院呈核覆將軍銜新疆巡按使楊增新呈請將念經　　　布　　瑪一名核給封號一案　請查照　册准予　　等語該　　　心　　保安經卷並敎授　衆經典始終如一　心悅服殊堪嘉尙羅布桑呢瑪着給予獸爾根綽爾濟名號以昭　　而　蒙情此令 
又令哲里木盟杜爾伯特郡王長子色旺多爾濟　給輔國公　該旗章京　　　勘濟着加都統銜四等台吉忠慶阿畢和布彦均着進爲二等台吉黑龍江委員閻　均着特給八等嘉禾章此令 
專件 
[江蘇巡按使公署通飭各道尹各縣知事文]  
分發德國槐樹種 
爲通　事准農商部咨開據本部林藝試驗場詳稱德國槐樹生長迅速效用宏多本場開辦後曾由靑島購取樹種先行試種今春於天壇及西山一帶移栽約七十餘萬株以久經荒廢之區　値半載亢旱之候尙能生活十分之八樹形之發有亦極暢旺本場爲預備推廣造林起見本年復在德國訂購此項槐樹種七百餘鎊現巳轉運到京除本場播種外尙存三百餘鎊查各省官荒山地所在皆是且此種槐樹氣候極寒之地咸能生長各地方自均宜相地選種育苗造林爲十年樹木之計謹將所餘德國槐樹種並編附說明書詳由鈞部轉送各省栽植以興林業等情前來查德國槐樹種旣據該場試驗成績昭著於吾國各地土性氣候亦多適宜相應分檢樹種十二斤並種植說明書咨送貴巡按使希即轉發各屬或各農林業機關依法種植以資試驗而溥利源等因此合亟抄錄種植說明書并發德國槐樹種一包通飭各該道尹各該知事即便遵照辦理切切此飭 
[洋槐種法撮要]  
　　一　名稱 
洋槐爲荳科植物之一種西名曰阿加西耶樹之形態與中國槐樹相同葉柄之下兩側各有葉針故又有針槐之名惟原産外洋俗名洋槐以别之 
　　二　適地 
洋槐本　　帶樹木若以人工蕃殖則温寒兩帶曁熱帶之一部無不生長其位置雖宜平原及邱陵然除過濕之地外無論何種地質均能生育惟粘土質之沙地及石灰地其生長最爲良好若粘土地則反是 
　　三　種子及發芽 
此樹五月開花種子十一月成熟翌年一二月間自然落下其莢無毛赤褐色莢之内　平滑作銀色之光澤莢内種子六粒乃至八粒大一分五六釐色褐　細微黑斑每升約三萬七千七百七十四　重二十三兩其發芽力連莢貯藏者可保二三年新種子之發芽量　五六成 
　　四　發育情形 
洋槐生長極速然衰頺亦甚平至二十年生以後發育漸緩根淺　　於地表萌芽力甚强分根移栽亦可萌芽 
　　五　陽光及　　 
此樹好日光　陰濕故　栽於空　山野 
　　六　　病害 
樹性能耐乾燥對於霜害抵抗之力稍弱新芽常爲春霜及冬寒枯死　幹者少風折雪壓之　雙枝岐出者最易分裂惟抵抗烟害之力最强他樹不能生存處此樹獨能生育苗木多受鼠兎之害新芽尤爲羊所喜食昆蟲如螻　土蠶囓斷根部爲害頗烈 
　　七　效用 
樹之心材多美色材質堅硬不易分裂保存期久燃燒力强以作薪炭火力甚旺且心材之中稍有毒性若得巨材供造船艦最稱適宜又用爲　道枕木及土木用材其保存期極長又適於　　農　之柄器械之箱及各種器具之用他若作籬垣葡萄棚之柱等尤能耐久葉多養分且易消化可供家畜之飼料洋槐多用爲公園裝飾樹及街巿道旁樹又以其上根蔓延造林於鐡路兩旁及土砂易萌之斜面有固定砂土之效 
　　八　養成苗木法 
（一）苗團撰定 
洋槐樹性極好陽光最忌庇陰故苗圃宜擇面南日光良好之處方爲適當 
（二）播種季節 
陽曆四月中旬最爲適宜若時期過遲則樹苗當年不得十分發育其末稍生長未固處冬季易罹寒害往往枯死凡此枯死者第二年移植時將受害部分剪去植之可也 
（三）播種方法 
宜條播不宜散播宜高床不宜低床條間距離宜稍寛約六七寸務使陽光透射其生長乃速 
（四）播種量 
播種宜疎大概長二丈寛四尺之苗床播種量三兩乃至五兩若播種過密則苗木發育細而長根部尤不强壯 
九造林法 
洋槐滿一年生高二尺以下者尙須移栽一次二尺以上者即可植之山地播種之翌春三四月將苗掘出根部長者剪斷留五六寸長其分岐之幹及横出之枝均行剪去務使生成單幹之林各株距離約五六尺植後二三年著手整理凡根部旁生萌芽盡行除去若欲得良材者尙須剪枝以期幹形良好俾長材無節也 
充薪炭材之用者尋常造林後十年至十五年間即可代採嗣後每六年至十二年伐一次此樹年齡可歷百數十審今以百年計平均十年伐採一次儘可連次無須更種即以萌芽成林 
伐木由十月木葉黄時至春初發芽以前均可但氣候温暖處秋季亦可伐木 
初次伐木其伐點務接近於地面第二次以後由此漸次遞高以便發芽倘伐木無誤時翌年春切斷處之週圍生出多數萌芽其年可長成一丈有餘是年或次年秋冬之間擇其生長良好者留二本至五本其餘盡行剪除 
洋槐之根發芽力最强即將剪下之根植之山地亦能發芽成林但此分根造林法須於山土濕潤雨水充足之地方能行之且雜草繁茂處萌芽不得飽受日光往往枯死不如先植之苗圃養成苗木然後按前法移植山地較爲妥善其法於春季發芽前將根株如指大者取出截長五六寸距離七八寸上露寸許斜埋於地芽即從此發生遂成苗木若萌芽數多可去其弱而留其强也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[短篇小說近墨者] [  卓呆]  
（上）赤 
塔影迷離鐘聲隱約蘭若中一女郎　　而出作時式裝年可十六七體格輕盈風致佻　一望而知爲勾欄中人惟於佻健中略帶羞怯尙不失昔日良家本來面目沿短籬徐行過小橋東向於綠柳深處悵望　躅蓋欲讠其女友英眉也繼若有所感曰今且罷方欲旋身忽又止步自念平素出門必有從者今日獨往事亦良佳惟得晤英眉固慰我願脫遇其母與兄則殊弗喜英眉所居戶臨流水屋護垂楊　絶妙之　逸處所女郎佇立門首以指輕彈其扉初若悄無所聞俄而雙屏驟啓出而應接者適爲英眉之兄鈺如女郎色沮爲之却步鈺如曰湘靈乎時久未晤適從何來湘靈曰然湘靈廳時紅暈於頰首不能仰 
鈺如者年十八九和藹可親之靑年也曰舍妹他適將歸盍入室稍待湘靈曰謝君鈺如審視湘靈回思昔與我家比隣猶屬孩童時代曾幾何時今巳長　若斯且自體態以及飾裝莫不　異乃曰湘　别來無恙不意秀質亭亭乃爾湘靈曰諸託君庇續曰妾以久違英姊思念良殷特來造訪恰逢他適緣慳何如祗得改日再　會晤鈺如曰舍妹亦深盻我姊頃者行且歸矣望少安母躁湘靈曰惟無端　擾尊府實屬不當之至鈺如笑曰一載睽隔頓形疏　猶憶携手並肩與我妹　室追隨時耶何多謙巽湘靈微哂 
湘　　鈺如　畢向室内環　曰伯母安在鈺如曰亦往附近訪親去矣鈺如因思湘靈來此尙未啜茗乃曰　火巳熄茶具未　簡慢殊甚湘靈曰茗乎妾不飲巳久鈺如曰何故湘靈曰妾日來正在　飲鈺如曰戒飲何爲湘靈徐曰妾禱於佛前凡烟火之物不食三日矣鈺如不解何指曰姊豈巳捨身佛敎乎湘靈曰未第日必前往菩提寺禮拜耳鈺如强應之湘靈又曰邇每道出此間時擬趨晤英姊祗以自問身世殊覺羞見故人是以逡巡不前者屢矣鈺如曰辱在素稔縱處境稍乖亦屬恒情奚用愧對湘靈欲言復止俯首默然 
鈺如曰邇來移家何所敝處久疏問候抱歉實深湘靈忸怩曰妾乎即頻頻微　謂我母居城中妾則現寓淸和坊内鈺如訝曰是處爲靑樓叢集之所非可與其豈依親　暫作寄身計乎湘靈慨然曰實告君妾巳不幸身　紅　矣鈺如聞言驚駭異常熟親　　者久之 
湘靈乃述其慈父見背與伊母遷居城内之狀况及所遭之種種不得巳　流爲平　中人并謂於此數日間即將出爲應客自念不善　　或致車馬冷落則鴇母　我勢必大受責罰此　將不堪一日居因是忌絶烟火欲獻至　祈　我佛慈悲默爲護佑以發　我生　鈺如　之更爲惻然　猶是湘　其與我妹英眉　　　　體　之荏　相若去年　　爲　　獻必　其帶　帶　之情景猶　　在目不意其父忽　變故一年未　慘淡之　　即相逼而至竟致　身妓館　　深　而湘　欲免目前之苦况甚至斷食　神不亦大可哀哉惟事巳至此　爲之不　亦復何補因慰之曰是亦爾母處　艱難萬不得巳所致雖然爾誠可憐人也日内卽須出席應　乎湘靈點首曰然 
鈺如復疑視湘靈而嘆曰天下傷心事寗有　之者湘靈曰君不知妾之傷心處尙有十倍於君所謂也妾自陷火窟受人虐待被人悔辱幾無日不如坐針毯鈺如曰如姊弱質伶　何以堪此不禁爲之涙涔涔下湘靈亦悲不自勝曰以是自思不如早日應微之爲愈倘能珠履戶滿金樽酒盈則旣得鴇母之歡心復免　儕之訕笑庶幾一線生機苟延旦夕不爾殆矣君乎設遇宴會苟蒙微召亦足大增光榮伏祈憐而助之鈺如未答湘靈又曰　零身世惟此希望塵海茫茫孰埀靑眼湘靈斯言　在鈺如方欲探其動情與否陡聞壁間時鐘徐報三時乃大驚駭曰我必速返遲將受責當即告辭伯母與英姊　時乞代致相念之忱語畢匆匆遽行鈺如送之門外猶殷勤囑咐曰君乎設逢宴會務必招妾淸和二弄名　香閣者便是幸勿忘懷鈺如無奈含糊允之湘靈秋波斜轉曰妾當引領盼君消息湘靈去後鈺如深惜其薄命紅顔雖力難拯之而心之慨念時切（未完） 
[俠女花彈詞（三十六）] [  東堃]  
第十三回移花 
　　不想如今却在這裏做了你的快　素珠沈吟一會便笑着說道可惜他是易　而弁的不然吾有條移花接木之計倒可以用得桂香道怎呌做移花接木素珠笑道就是把我現在的那個人兒移在你身上却把你義父意想中的快婿移歸於我妹妹聽說易内兩字本來是極不堪的名詞我等現在翻出花樣變成易外因爲内容並無違背道德　觸法律之舉所以連字面也覺得藴藉起來桂香　然道姊姊實不相瞞我家這一塊玉呌　傳婿玉吾母親從吾外祖母處得來舉以傳吾吾取來贈給那人原有委身之意吾素來抱一個不嫁主義只爲感思報德勉强出此如今曉得他是個女子那是更好了我就替姊姊擔受虚名完成了我的志願姊姊同振亞實事求是也完成了你的志願不是　舉兩得麽素珠笑道他以前雖是男子現在却巳變成女子你以後無論如何須得和他厮守到老切勿下堂求去方不負吾做煤的一點委曲求全之意就是吾放棄這點權利也還値得說得兩人都笑了桂香又同素珠議了一會移交的手續及義父面前若何措辭方纔回去正是 
千里姻緣一線牽悲歡離合總由天有的是璧人一對成佳耦有的是寡婦　夫樂比肩有的是彩鳳隨鴉　自解巧妻常伴拙夫眠最奇的是閨房兩兩嬋娟女願作鴛鴦不羡仙漫說温柔鄕味好且來相並立瓊軒鬚眉巾　難分辨撲朔迷難亦可憐郎意圓如窗外月妾心明若鏡中天諸君欲識其中必且待找搜索枯腸續下篇 
譯叢 
[一勺微涔] [  警衆]  
　　德國佛蘭泊依巿凡當舖生命保險公司戲　酒館報館學堂各種事業皆爲巿中公共經營故現在此巿中之人可以二角五分銀觀極熱關之戲可以一角五分銀入　晚　其　無比法國開設麵包店至爲不易如有人欲設此等店舖者先須向所轄之官署繳納相當之信認費店中所使用之度量衡等須豫由官吏烙印售賣麵包價目亦須　守　　　定之　並須　　富　發　聲明將來萬一有戰事店中豫爲貯蓄　包若干以備不時之　以上各事一一辦妥然後始准開設然開設以後官吏尙時時向之稽察查其有無不合規　之事又往往有吹毛求疪之弊 
紐約製麵包之工黨人曾於感謝上帝之日特約黨人到努特麵包　公製　珠派一枚重五十磅送往白宫爲總統　此缅珠派爲自有美國以來最大之麵包其製造時用工人六名　値看騐火候費時六點鐘之久始成熟闊二尺三寸厚十三寸及　送白宫時忽於中途爲大食者奪去設法追尋杳不可得故總統於謝神之日無奈食平常麵包以果腹吾國人有恒言曰一飲一啄　非前定記此不覺　然 
詩選 
[赴鄂留别希社諸君子次問梅山人韻] [  棲梧]  
料理輕裝到鄂城且將來路作前程晴　赫赫剛三伏塵海茫茫巳半生海外問文防啓釁國中多難未休兵祗因菽水關心切又作他鄕覓食行 
一家都在　間城却自勞勞赴遠程身世巳非　苦趣風塵重墮慨淨生記從希社聯吟友每解愁圍　酒兵悵與文壇暫離别東風無奈促人行 
[送同社汪君鳳生之武昌] [  問梅]  
强别慈闈赴鄂城晴川芳草幾郵程鼓輪怒捲江濤起倚劍高吟海日生黄鶴望鄕休弄笛白狼　跡未休兵知君菽水關心甚豈爲淨名事遠行 
自由談話會 
　　爲治之要莫先于用人而知人之道聖賢所難也是故求之於毁譽則愛　競進而善恶混淆考之於功狀則巧詐横生而眞僞相冒要之本在于至公至明而巳矣爲民上者至公至明則羣僚之能否炳然形于目中無所復逃矣苟爲不公不明則考試之法適足以爲曲私欺岡之資也或曰考績之法唐虞所爲京房劉邵述而修之耳烏可廢哉曰唐虞之官其居位也久其受任也專其立法也寛其責成也遠故　之治水九載績用弗成然後罰其罪禹之治水九州攸同四　旣宅然後賞其功非若京房劉邵之法校其鹽米之課責其旦夕之效也事固有名同而實異者不可不察也願現時一般倡言復古諸大老亟深思之 
天下不可以近慮慮之也以近慮慮天下而不誤天下者無有也往哲惟知夫天下之勢難合而其隙易開也將以固其難合之勢不可一日而去德至子隄防其易開之隙亦不可撤其備而示以可乘之間昔晉之平吳非晋之福也唐之得兩河子季世亦非唐之盛事也武帝修然自以爲無虞不聽山濤之諫而去州郡之兵蕭俛段文昌之屬亦無永圖競爲偃武之談以中穆宗倫安之欲藩鎭甲士日彫月耗一旦盗起永寗禍發燕趙而國家無誰何之者晉祚遂以不久唐之故壞復淪盜淵嗚呼爲天下慮而使淺謀卑見盜太平之名者爲之天下之不爲晉唐者亦幸矣願負中華民國全局責任者速詳審之 
自來有國家者冀人憐我而不忍侮不若使人畏我而不敢侮也　我者我之仁榮憐我者人之仁惠丁茲弱内强食之世羣雄狡起環而何我其政敎　明上下休和悉遠過於我而我壅蔽中飽如故冥頑艙悄如故苟且補苴如故粉飾廢弛如故不正人心不除民暴不澄吏治不勤敎育不重工商不　經濟　欲强隣　德行亡不　食我不瓜分我是猶昏夜酣寢重門不　而妄想賊盜不入堂　不發　　胡可得哉　近今政界　數昏　殘　者　　　之 
一指揜目不見泰山丸泥塞耳不聞雷霆壅蔽之害使人聾　虞書曰　四門明四目　四　防壅蔽也管子言堂上百　堂下千里門　萬里言壅蔽之爲害也今茲匪黨之猖獗豪猾之擾亂　胞之疾困日甚一日加以各機關之中　各職員之貪惰各吏胥之暴横漸次鬱成政界昏　景象營緣私競賄賂公行姦獘愈多緘默益衆久之黑幕層層中央亦被其籠罩墮入烟霧障迷而不覺矣嗚呼名雖民國共和實　國民共禍 
政府紛紛變易名稱爭論約法恍惚梨園改換戲目徒有形式迨至粉墨登場仍是一班老子弟試　新政從何設施 
中央紛紛裁汰冗員籌節　費宛似商人張貼廣告毫無實際及觀衣食奢侈卓然一羣大富豪試問金錢從何攫得[  嘯霞]  
民國成立各省烟賭之禁嚴重進行未聞稍弛然某處獲烟犯罰金若干某處捕賭棍罰金若干要皆窶人子與鄕曲者流動罹法網耳若夫横陳於廣厦細旃之上千金一擲於博　之場處之晏如也甚至途人指目呼嘯成羣亦絶無官廳干涉嘻異哉豈富而烟賭不在禁令中耶抑共和國之禁令專爲貧戶設耶吾共和政府不爲國法計寗不爲金錢計乎與其日搜貧戶之烟賭數十起所集罰欵無逾數百元何如月搜富戶之烟賭一二起不難驟得巨萬藉可挹注私囊盜取名譽然而竟做不到嗚呼吾當道諸公做得到之事僅能及於貧民而巳禁烟禁賭其顯焉者也 
有客訪我花月吟廬述及其鄕某區員於下車伊始乘輿拜客歸坐堂皇訊地保出告示自稱輙曰本區員本區員語人輙曰此地百姓此地百姓目中灼灼心中營營則日謀刮百姓之皮而不足對於紳富勢力不及於是銜恨反激無所不至警章祗悮認干涉字義警律但知有罰金條文自處若神聖不可侵犯之大官僚視人民蔑如也嗚呼客言如不誣警官眞可畏哉[  侍仙]  
鴉片一物爲害最深小則傷身破財大則足以亡國吾國民窮國弱大半由是若欲轉貧弱爲富强亟宜袪除而消滅之刻悉禁烟之期以陽曆年底爲限本埠租界各土膏店亦將實行取締是鴉片一物巳在天演淘汰之例吸之者其各回首猛省勿再袖手觀望也 
今者天災流行粤東大水民不聊生流離失所死者化爲魚鼈生者嗷嗷侍哺有惻隱之心者曷解囊慨助設法籌欵踴躍輸將不惟體天地好生之德抑亦烂於同胞應盡之義務也 
大凡水旱偏災之流行雖曰天命豈非人事哉中國之人大都坐井觀天無深遠之計此災禍之所以層見而疊出也凡每發現一災象無不曰爲如何如何故也夫旣在其故應預爲之籌備迨夫臨渴而掘井則未有不歎其失敗者矣不觀夫此次黔省之水災乎事前漠然不知準備事後又無術以謀善後之策反囂囂然以謡言惑衆不更謬耶[  許立才]  
[赤𨉹詩] [  廬]  
　　炎天酷署本難支半截何須掛一絲汗兩滿身揮手日薰風兩腋爽心時欲　莫掩狐騷臭半露還遮大肚皮自是科頭兼跣足只餘　鼻且相隨 
淋來冷雨背心凉消夏羣　第一方蠟燭無分紅與白田雞薰得黑兼黄學生瘦骨不盈把東主肥軀佔半堂試向繁華街上望分明如在裸蟲鄕 
儉德會 
　　　德會規則一不狎邪二不賭博三不必華服四不必以酒肉　客五不輕　素 
入會者江　孫　生丹陽江新吾 
 
 

Page 15

 
 
   
 
 

Page 16

 
 
   
 
