# 1893 - 264 - 4907340

 

Page 1

 
 
[新印温病條辨] [  圖書集成局代啓]  
　　温病條辨一書爲淮陰吳鞠通先生所著條分縷析精括詳明誠岐黄家所必讀者也本局用新式鉛字排印刻已告竣寄語夻林楢　　　尚其家置一編以供揣摩之助乎訂成四本每部碼洋六角欲購者速至蘇申掃葉山房及外埠均可購取可也 
[珍物助賑] [  申報館恊賑所謹啓]  
　　本館恊賑所承遠近善士擲下珍物囑爲變價以充賑欵令將各物臚列於下文徵明山水人物册頁五十元草虫花卉册頁二十元伽楠　朝　佛頭記念全五十元花翎三元藍翎二元古銅大香爐二十元米南宫手卷高澹游山水一幅朱漁珊帖二部董共昌帖一部木枚四庫全　總目一部計一百二十本戴醇士西溪松蔭圖手卷一軸羅將希世之珍與火齊木難而鬥異藉作拯災之舉俾困鱗嗷雁以同蘇當亦諸君子灰踴躍歡欣解囊不吝者乎如蒙購取請移玉本館帳房爲盼 
[論禁打地氣]  
　　越城有陋俗焉不拘何時婦女輩邀集多人就曠地環坐誦佛號自黄昏起直至天明始散計老媪七人而必拉一及笄之女郎以共事先時無女郎也但名之曰七人佛又曰七人會露坐於荒塲草地置一矮脚几焚香於爐中各婦女咸自携一小杌或竹椅就几團坐如簸箕圈手中各持麥草一把身邊各有一籃稱曰香籃籃中除麥草而外則茶壺以及乾點心如糰子豆腐乾之類以爲夜半療飢之具其麥草長約四五寸以一手捻之而以一手數之每誦佛號一句則數一草每一札草不知其數幾何必以誦過七遍爲圓滿悉取而焚之雜以冥鏹經紙之屬其稱爲七人會時本無女郎後不知何人倡始謂七人與吃人同音其名不祥乃改爲八人而以一示出閣之女郎厠乎其間其在廟宇中者亦有之謂之宿山此必值神誕或賽會迎神之際爲之若在露天荒地則名之曰燒天香不知其何所取義而諸老媪視之爲正事此邀彼約甚至有一晚而集兩三堂者於是無賴之輩輕薄少年亦或尋聲而至故意跋來報往以相擠軋并有附近寺院中之青年僧徒或送點心或送茶水極意殷勤謂之結緣而彼老媪輩猶復千恩萬謝念誦不去口而彼女郎者初時隨諸老媪後見若輩亦未免報顔作忸怩狀數次之後漸成習慣見人絶無所羞或竟與之酬應馴至久而閙出花樣者亦時有之此等風氣鄉間最多城中亦所在皆有初不聞有官府高懸厲禁豈以爲越人好鬼而信神禁之是佛輿情也而不知念佛持齋等事固不必盡禁而以諸老媪携同年輕女郎露坐念佛自宵逹旦尚復成何事體此而不禁風俗安得而不壞名節安得而不隳冋嘗屢爲地方官言之而卒未聞有雷厲風行高懸禁令者則不禁爲之嘅然扼腕而不能已又以燒天香三字頗難其對乃昨觀羊城友人郵來廣州近事中有打地氣三字不覺拍案而起曰燒天香打地氣的對也地方風氣亦竟無獨有偶哉粤俗婦女其信神佞佛更甚於越中觀於上海旅居之粤婦其赴紅廟及各處庵廟燒香致敬者較他處人爲多而其廣肇山莊孟蘭盆會尤極煊爛是不獨粤人中婦女信鬼神卽男子亦且無不信鬼神甚而燒香還願多以燒猪一口擡入供奉俗言觀音大士向來素食從無以牲醴獻者而粤人紅廟中還願常有燒猪擡入則其致敬盡禮之誠心大士或亦顧而樂之爲之破例開葷未可知也雖然此不過信鬼耳佞神耳無理取鬧耳尚不至有害於人心風俗也獨至所謂打地氣者則竟與越媪之燒天香者事同一律矣按廣州府城隍廟神靈赫灌爲省會杳火之大宗相傳七月二十四日爲神誕遠近進香者先於廿三晚至廟席地而坐以待詰朝叅拜是卽所謂打地氣也亦不知此三字何所取義但因此而男女混雜褻狎之事時有所聞夫以此爲敬神乎則不應男女錯處致有褻狎之事若此則不特非所敬神反以瀆神矣前觀一說部書偶忘其名見載一事云上海西門外有老翁開設茶肆翁孑然一身藉肆餬口無暇入城謁城隍神惟以一瓣心香相印而已一日城隍誕辰前一日卽有一人入肆啜茗氣象異乎常人一連三日皆至至則獨據一桌默坐無言既不帶從人亦無一朋友翁偶詢之曰觀子狀貌似城中人何竟愛靜若此况數日之内城隍壽誕由鄉入城以赶熱閙者頗多公何獨異焉其人曰翁長者余不爲隠余卽城隍神也此數日中燒香膜拜之人擠滿廟内香烟之薰蒸人聲之紛雜直令余無處可以存身翁雖未曾至余廟而余早知翁之心故特至此暫避塵囂耳言訖不見此雖說部中無稽之語然亦足以喚醒天下之佞神求福者矣乃廣守張太尊惡打地氣者之汚穢神明竟亦嚴申禁令派差多人在廟駐紥見有違禁者立卽驅逐倘敢徇隠惟該差是問想此風或可稍息余以燒天香打地氣爲天然的對而惜一禁一不禁其辦理則截然不對也有感而書 
[賠修宫殿]  
　　内廷寍壽宫工程修竣未及一年而殿宇頭停依然滲漏不已由該首領報明内務府派員查騐滲漏情形屬實自應令原修廠商賠修遂飭傳該廠商欲置刑司懲治嗣以本年雨水過大爲從來木有非僅修理不堅之故惟工竣甫逾數月不得不分别酌辦擬飭該廠商將寍壽宫承修殿宇頭停從新拆𡧗應需工料勒由廠商分賠以示薄懲而重要工云 
[奏修城垣]  
　　京師内外十六門内外皮坍塌城墻等工經工部奏派崑大宗伯廖少冡宰勘估嗣經崑廖二堂分派司員前往内外城逐一查勘禀請核辦計内外城坍塌城垣廿一處共湊長二百八十八丈五尺應行修補臌裂城垣共湊長四十一丈應行拆修朝陽門牌樓三間二間坍塌一間閃錯應行拆蓋修補等情備摺擬於八月朔覆奏請飭銷算錢糧應需若干以便交由承修大臣作速開修以重要工云 
[考試騎射]  
　　本年癸已恩科順天鄉試所有宗室八旗滿蒙漢及内務府三旗下五旗包衣文鄉試各生例應先行考試馬步騎射經兵部繕本具題奉硃筆著派廂曰滿都統符珍正紅漢都統熙敬監馬步射這監試卸史著秀林去欽此旋由兵部司員請期考試經符駙馬都尉等議訂於七月廿七日辰時在東安門内南箭亭正白旗侍衛教塲考試宗室左翼廂黄正白廂曰正藍四旗各生馬步射廿八日辰時仍在該教塲考試右翼正黄正紅廂紅廂監四旗各生馬步射已由兵部繕本分行宗人府八旗各固山傳令應考各生自　弓馬屆期黎明赴該教塲預備考試莫誤 
[更换監督]  
　　户部内務府奏請更換崇文門正副監督一摺於七月廿五日具奏奉旨崇文門正監督著懷塔布去副監督著巴克坦布去欽此查正副監督例應奏派隨同辦事委員各一人在彼常川督徵稅課兹　崇文門正 
 
 

Page 2

 
 
監督懷紹先大總憲擬派吏部郎中恩浩爲奏派隨同辦事委員副監督巴敦甫少司馬擬派兵部郎中榮銓爲奏派隨同辦事委員已繕入謝恩摺呈遞云 
[裁抑使費]  
　　美日秘星使楊子通京卿行文譯署爲赴美國請觀賽會之約須帶隨員二三十人并須動用公欵六千餘兩聞譯署議覆此係無關緊要之事祗須酌帶隨員二三人已足卽一切經費亦須大加删减力求撙節 
[簡在帝心]  
　　江蘇候補道蔡和甫觀察聞新近經譯署奏保堪膺出使大臣之任德俄星使瓜代在卽說者謂觀察可望特簡云 
[未能滿額]  
　　總理衙門舉行同文館及各省算學生錄科例定每二十名取中一名一不滿二十名則歸入散號此次應考者本恰好二十名乃内有一人未曾完卷不能滿額歸入散號所尤可惜者此舉奏定章程之時曾有試辦三屆可行則行之語今科已滿三屆照此情形下科勢必停止故譯署各堂官深爲扼腕 
[試事類紀]  
　　順天鄉試廣東錄科案遲至七月廿九日始發共到七百四十名一傍盡賜及第未發案前有仍照上科祗取七百人之說故人心皇皇今而後喜可知已○貢院號舍經修理後煥然一新大號則尤其潔凈高大地上磚石亦盡重築 
[方伯抵京]  
　　河南藩司廖穀士方伯於八月初一日到京請安卽移至小紗帽胡同廖仲山少冡宰宅内 
[啓節有期]  
　　升任廣東督糧道魁觀察於七月二十六日交卸蘇州府篆務旋於本月初長元吳三縣尊設盛席於八旗會館恭請觀察赴宴又招梨園名角登臺演戲藉以侑觴絲竹嗷嘈衣裳濟楚極盡一時之樂連日在蘇文武官員咸設宴餞行初十日觀察親詣各大憲衙門辭行擇吉本月十六日起程前赴廣東新任 
[蘇垣小火]  
　　本月初十夜三更後蘇州閶門外白蓮橋地方金姓家失愼一時烈烈轟轟不可嚮邇當經鄰右人等競取水桶澆灌是處近於鄉野並無水龍施救幸人手衆多得以漸漸救熄僅焚去平屋數椽餘皆無恙亦云幸矣究其起火之由謂係金姓子年甫六七齡於傍晚時以烟筒戲吹煤灰於柴堆之上家人未及覺察致肇此禍也 
[嚴緝流氓]  
　　蘇州流氓之盛甲於他處種種不法情形言之實堪痛恨現經藩憲鄧方伯會同臬司札飭總捕陸路總巡長元吳三首縣一體查拿撫憲奎中丞亦出示曉諭兹以中丞赴金陵監臨故示尾由藩司蓋印大約謂無論諸色人等如遇流氓欺詐許卽探告一經提案重則軍戌或監禁輕則枷責面刺流氓二字地甲等如敢隠匿一體懲辦云云想大憲雷厲風行該流氓等亦當知所儆懼此風或可稍息矣 
[履勘秋收]  
　　昨紀甘邑宰李明府躬往西鄉查看水勢云云兹悉邑宰履勘後並至各莊以及北鄉一帶查勘秋收分數緣甘邑西北境去歲被旱成災所有去秋下忙今春上忙錢糧均經禀奉批准俟十九年開徵下忙時分别緩徵示諭在案刻下秋穀將次刈穫下忙將屆起徵是以邑宰先行親歴一周察視收成豐薄然後再回城開辦此亦賢父母於愼重國課之中隠寓矜恤鄉農之意也 
[温郡天氣]  
　　温郡入秋以來雨多晴少一味新凉月初更大雨如注勢若傾盆風伯雨師聨轡而至山洪漲發大有高屋建瓴之勢大小船隻均有走錨斷纜之危河流頓增三尺甚至咫尺河船不能蕩槳幸初四早雷聲殷殷封家姨始不敢飛揚跋扈近日雖漸放晴光然銀燭畫屏頗饒秋意彼征途遊子不復有趙盾之畏焉 
[火災幸免]  
　　初六日鐘鳴兩下温郡四顧橋某爆竹店突兆焚如勢將冐穿屋頂幸地當衝要時在白晝人手衆多登時撲滅未致成災倘或失愼則該處人居稠密店鋪櫛比正有不堪設想者矣 
[東瀛雜綴]  
　　西歴八月三十一號爲日本皇太子嘉仁親王誕辰是日午前十點鐘時太子御陸軍中尉大　服　東宫侍從長中山陪乘前赴皇宫叅見皇父后自正門直入皇與后喜卽賜見太子行禮畢十一點鐘卽出途經青山别宫進謁皇太后旋退還本宫早有土方宫内大臣及宫内省高等屬官等在東宫殿中伺候虔申祝賀　意太子受賀後特賜酒肴資各員皆拜領歡呼而散○一年三百六十日日本往時遵用陰歴時每年至二百十日屢遭狂風暴雨有害農夫秋收等事是故稱爲厄日明治維新改朔然於此日屈指將屆人心猶警惕焉今歲陽歴八月三十一號當二百十日之期是日午後二點鐘中央氣象臺卽據所測國内氣象上報日本國天氣全晴惟朝鮮釜山和歌山根室壽都四處有疾風餘悉平隠無事云越日各地以同日氣象上告者陰晴風雨温凉有差惟言當厄無厄以慰日皇厪系也○舊熊本藩主麝香間祗候貴族院議員侯爵細川護久自慶應三年六月叔從四位官下侍從右京大夫始歴仕至明治廿六年所居文武職俱有功且屢以鉅貲助朝廷公費叙勳賜爵并賜旭日中綬章金銀盃叙從二位勳三等充貴族院議員近時因患冐弱症在相州别業養疴上月三十號浮舟閒遊至黄昏自投西洋大餐館用晚膳猶覺快健迨飯畢歸來忽焉昏倒藥石無效至十一點鐘悠然長逝享年五十有五次日由親丁送遺骸至小石川本爵邸於本月九號舉行葬禮訃聞於上特旨晋叙二等勳賜瑞寳章并勅使掘川侍從於二號午前九點鐘臨侯爵邸吊奠可謂生榮死哀矣○岐阜縣水災已紀前報現據日報紀同時報災者尚有和歌山三重兩縣内岐阜最重和歌山次之三重較輕由地方官禀請内務省大臣奏聞後日皇與皇后於一號下旨賜洋二千五百元與岐阜縣一千元與和歌山縣以充救恤之費宫内大臣當卽傳知兩縣知事日皇於下旨賜金之後同日又差遣片岡侍從赴兩縣查勘被災情形片岡侍從卽於次日午後至新橋坐汽車先赴岐阜縣云○宫城縣宫城郡廣瀬村愛子地向以私生兒爲喜據云私生兒多兆主豐年私生兒少兆主凶歲今年自春至秋私生甚少出作入息之流咸攢眉相語曰本年乃大凶年也奇哉 
[日報紀朝鮮事]  
　　上月韓京來信言韓王於八號召外務督辦南内務督辦金兩閣臣入禁中下問賠償日本禁穀金及退治東學黨之費二欵從何支出南督辦奏賠日本一欵旣已準備成數不煩叡慮金督辦奏退治東學黨之費昨今正在籌畫之間就此一項内如無欵可撥外債亦决可集請免尊慮云云二人同卽辭出直抵議政府招集各衙門長官擬議數點鐘而散○朝鮮前咸鏡道監司趙秉式爲禁止穀米出口一案關係朝廷謂其作俑科罰金若干然趙受罰後納繳遲遲近日又受强制處分現在已將家私賣却有一萬餘金之譜八月二十一號駐韓日人通報又云趙氏將家私抵罰後貧苦難堪幸當日在官時於人民頗有恩惠故人民議募義捐以助之說見東京日報○朝鮮砂金五月至六月中旬巿塲出售者甚少價在三百五十八九元及至六月下旬因印度易制金價暴騰巿面頓漲價三百七十四元以上一時不但新貨交集欲售卽官吏富豪之𫏎蓄者亦爭顯於巿然貨雖多大半爲清商占買日本商人入手者殊寡云 
[女爲禍水]  
　　漢口百子菴巷有高某者膝下有二女承歡長女自幼字胡次女亦經字何但長女饒有丰姿而性極貪淫前在閨閣時卽與苗家碼頭宋某有染斷而于歸胡某爲婦宋又以銀錢賄賂胡仍欲與高女結露水緣胡貧而且懦受其賄賂竟願以緑巾纒頭自甘獨寐常以床頭人讓宋靜好宋妻陶氏有金飾四件自蒲節後藏諸衣笥鎖鑰歸宋執掌前數日清理衣物金飾忽不翼而飛宋謂婦私與母家婦謂宋私贈情人兩下口角宋遂磨刀霍霍言欲剌陶氏氏駭絶連夜遣人下鄉赶至母家母聞信而來宋迎看岳母周身搜尋不獲嗣又辨論不清陶氏遂往後湖東岳廟憑神發誓以明其心路過胡家門首言語之中譏剌高女女聞之以惡聲應陶氏正忿不能洩遂轉身直至胡家其勢以欲　高女鬥 
 
 

Page 3

 
 
毆同住何某卽高女之妹婿也尚未完婚見陶氏來勢不善遂當門阻拒並大斥陶氏陶氏遂與撑持奈女不敵男敗北而歸其時宋在房中翻箱倒籠尋獲所失金飾二件迎陶氏而言曰失物已獲半矣餘不追究卽此了事陶氏怒應之曰遭此不曰旣已受爾大屈又受何某之辱實屬不甘宋怒曰事不干何奚敢屈吾之妻乃直至何處評理並不講文而卽用武何以瓦　投來未能傷宋宋以茶杯擲去正中何腮鮮血淋漓何遂至宋家抵死不歸何母在家歸咎高女高女以禍由已肇似此醜聲外揚其何以堪輾轉尋思生不如死遂於本月初四日晨吞阿芙蓉一盞又飮汾酒數杯須臾面色大變其夫胡某遂將妻抬送宋家宋見事太急卽使人接送仁濟醫院醫治無如烟毒盡被杜康發散萬難救樂延至初五日早六下鐘香魂渺渺竟赴九泉旋有人將屍舁回置於宋之門前高某尚縮頭未出而其婦已率領多人及小女兩次三番臨塲喧嚷不肯容易甘休胡猶從中調和其事尚未寢息也 
[尚衣抵滬]  
　　新簡蘇州織造慶尚衣多由天津起節南下前晚乘招商局之新裕輪船抵滬當卽登岸假英界長發棧小駐襜帷昨晨　道憲聶觀察　海防劉司馬上海縣黄大令等均至行轅上謁午後尚衣命駕入城詣各衙門答拜 
[鵠候蜺旌]  
　　新授廣東督糧道前蘇州府知府魁觀察斌早已交卸蘇州府篆不日將蒞滬上航海赴粤履新上海縣黄大令得此消息已於昨日飭辦差人等預備供張 
[演劇娛神]  
　　各州縣監獄中供奉蕭王神像相傳八月十六日爲神誕辰昨日上海縣監獄中雇梨園子弟演劇以酬神貺清晨黄大令陸捕廉均至神前拈香禮也 
[讞員回省]  
　　利濟木輪船局股東李楚芳在蘇上控奉蘇撫憲派委劉司馬來滬會同黄大令訊明斷結各情迭紀本報兹悉劉司馬已於前晚起行回省禀覆 
[强搶未成]  
　　有阿金者僑居美界伯墩路東華里日與無賴爲伍遂致囊槖蕭然其妻某氏賴十指以度日阿金以有此畫中人何愁貧窶遂托白螞蟻物色欲售於法租界某花烟館爲娼氏知之逃至新閘地方其姊處暫避風波姊向在該處湖絲廠作工遂將妹携之而往相安無事旋爲阿金訪聞遂於昨晨糾合流氓十餘人至湖絲棧左近守候欲將妻搶往法界花烟館中有頃妻偕其姊姗姗而來阿金一聲暗號其黨蜂擁而前適被妻之姊丈撞見將阿金扭住喝問何爲阿金不能對卽被扭至新閘巡防局控告其黨始一哄而散 
[流氓猖獗]  
　　滬上有一種無業流氓聚集黨類結拜弟兄名曰三十六個黨專在租界中藉端拆梢若有新開店鋪彼卽結隊而至各以青蚨二三十文以紅紙封固擲於櫃上不問情由將貨物攫取鋪中人咸畏之如虎邇來虹口新虹橋一帶巿廛日密日前新開一茶室兼售烟膏門常如巿突有小𩝣餅等强以錢數十文欲買紫霞膏數兩聲勢洶洶店主知不可以理喻欲送捕房小𩝣餅等見勢不佳願辦香燭鞭爆服禮始了其事○著名流氓冬菜阿三糾合無賴在法界蘭芳里各花烟館藉端尋釁久已視爲固然前日該流氓又與無賴阿六等六七人至蘭芳里某花烟館吸烟有意尋事遂將銀洋一元惠鈔烟妓取洋而去彼卽敲檯拍凳大肆咆哮嗣經巡街捕至始紛然散去至晚間二點鐘時復持尺許利刃至該烟館恐嚇後探夥聞信赶至已去如黄鶴矣 
[劣跡多端]  
　　杜江氏與養媳陳氏口角致陳氏吞烟身死報由上海縣詣騐屬實杜江氏供詞牽涉某包探等黄大令飭將杜江氏及冐認屍親之陳德生交英公堂帶回俟禮拜一會訊後再行送縣已紀前報昨日包探何瑞福投案禀稱十三日十二點鐘時有四百十一號華捕回來稱薈香里二百九十八號門牌内有人吞烟身死捕頭命小的恊同黄四福前往訪查當向杜江氏盤問一味支吾查問衆鄰咸稱陳氏被杜江氏凌虐後吞烟身死小的當將杜江氏帶回捕房其家有一百十六號三道頭捕看管至午後由地保赴縣報騐三點鐘時有紹興人陳德生投捕房報稱此事已理勸明白請爲免騐小的得悉後出外尋陳旋在大馬路口見陳甫上東洋車當即帶到捕房陳竟與小的爲難現有二百九十三號門差華捕作証當時值班西捕亦見且查杜江氏曾開妓院現有兩妓一名張三寶在肇貴里爲娼一名花桂林在西薈芳爲妓至陳德生實與杜江氏姘識今請訊究二回副保崔錢莊禀稱是日陳亦冋小的言與杜江氏等有戚誼陳供稱係紹興人今年四十二歲杜江氏實與小的之友顧子年認識去年顧囑帶書信小的遂與該氏相識此次陳氏吞烟央小的請人施救死後代辦殯殮小的到捕房時並未言及與杜江氏有戚誼杜江氏供稱媳婦陳氏實係自行服毒身無傷痕業經黄大老爺騐明小婦人前開妓院現已閉歇張花二妓並非買女實被誣扳此次陳氏吞烟實遭某包探調戲所致太守曰爾之劣跡本分府現已訪明遂商之薩君判將陳德生杜江氏押候備文移送上海縣訊辦 
[英界公堂瑣案]  
　　西人好而控稱現開牛肉作雇朱阿香爲夥被行竊牛羊等肉爲此交捕送案朱阿香供稱不敢竊物實被洋東誣指王奎金訴稱在好而處爲管事牛作中每日宰牛洋東必到塲監視朱阿香豈能下手行竊蔡太守商之英副領事薩君以該西人控失無憑碍難准理飭將朱阿香交保令原告查明實在再核○柏小弟訴稱向以賣鴨爲事一日失鴨數頭查係朱生來之父行竊向論之餘經中人理勸明白詎被朱生來出頭硬壩告知伊伯中途與小的相遇被伊軋住百般訛索致被索去洋銀五元錢一千文小的心實不甘報捕拘案朱生來供稱柏誣指小的等竊鴨故向理論伊自願給小的錢一千文並無洋銀太守判將朱押候交洋五元錢一千文俟繳清開釋○龔富春訴稱㨭賣蘆粟餬口昨日在下海浦軋花局喊售忽由沈祥祥揀取一根用刀劈開食畢向索錢七文沈祗給五文小的令其加添沈不允小的謂爾旣不添價何以不先言明竟自取食沈卽與小的爲難並將手中刀戮來避讓不及以致小的腎囊受傷當時沈央人調處願出洋二元六角小的因傷勢頗重是以報捕拘送沈祥祥俯首求恩太守商之薩君判龔送往醫院察看傷勢輕重沈押候七天後再訊○一百另三號印度捕禀稱昨日出外梭巡見陸阿狗所駕馬車在路飛駛上前喝阻倔强不依爲此拘獲送侒陸供稱小的並不違章當時印捕喝停因後面有車駛來不能停留太守商之薩君判罰陸洋銀五元爲違章者儆○三百四十號華捕禀稱章阿冬拖三百十號東洋車在路奔馳與萬長庚等東洋車碰撞以致萬等受傷現已痊愈爲此解請發落萬並未到案楊榮德投案候示章阿冬供稱小的所拉之車由南往北伊等之車由東往西偶然相碰實出無心太守謂爾在租界拖車可知章程是日應由何人先讓供稱不知太守曰照章應爾先讓今姑從寛開釋章叩謝而退○三百八十九號華捕禀稱昨日在途巡緝行至彩視街地方見賣糖之陶雲仙浦坤全及董乾發聚賭當將賭具連陶等一併拘獲今特解案請究陶浦董同供小的等均挑糖担爲生該捕時來食糖昨日小的等不給致被誣指賭博太守曰人贓並獲豈容抵賴判將董乾發罰洋一元陶浦各押七日以示薄懲賭具銷毁○陳文清訢稱在天福戲園經管自來火近來時失火管上之龍頭先後失去七個昨日小孩沈士林到來竊取被伶人王兆奎之弟瞥見當時拘獲向之盤問據稱有賣蘆粟之湯喜文唆使來竊帶沈前往指拿行至小木橋相近湯卽奔逃奮步追獲知照小的交捕送究沈供稱家有父母行竊自來火管龍頭實係湯唆使湯稱賣蘆粟餬口不敢唆使沈士林犯竊太守判將沈士林戒責一百下傳伊父來案具領湯從寛交保贓給失主具領○包探秦少卿禀稱某西人失去金表一枚值洋廿四元經小的查悉此表在麥家圈德昌質店中計質洋三元今已傳該店夥王拙齋到案請訊麥捕頭禀稱此表值洋二三十元該質店祗質洋三元　見來路不明請爲訊究王供稱表係不知姓名人持來質洋祗索三元且其人狀似規矩或有 
 
 

Page 4

 
 
事出門故不來贖太守曰此表係西人所失爾知之否現在不予深究判將當本罰去表存捕房俟失主其領○華捕禀稱昨日在崑山路等處見馬夫杜松貞周裕才陳利金三人所駕馬車沿路攬客有違定章爲此拘案請罰杜周陳同供不敢違章太守判各罰洋五元○前有王瑞林遭汪阿德持刀剌傷一案迄今已閱三禮拜王傷稍痊昨日捕房將汪解訊汪供稱王與小的購買蘆粟起釁太守以原告不到判將汪交差送往棲流所留養 
[法捕房瑣事]  
　　前日有對買賊甲乙二人衣履翩翩至法界公館馬路協康洋貨店購買洋布佯爲揀選俟店夥他顧時甲卽攫布二疋而逸乙則僞爲不知仍在揀選被他夥瞥見飛步而出將甲及布一併拘獲與乙同赴巡捕房管押候訊○著名水販小阿四誘拐某姓女孩售入小東門外一枝春街花烟館經女之舅父所悉控訴法捕房將小阿四拘押已詳前報昨晨八點鐘時經克捕頭詰訊小阿四供認將女售入三十三號花烟館現已移至他處捕頭著押候解案研究○前報紀輪船庖人陸阿來私運手槍被捕拘獲爭扭之間失落四枝被小乞丐拾得一枝售錢花用旋由探夥將乞兒拘送公堂供出鎗由阿根代售同轉飭拘阿根到案再訊已詳前報昨晨捕夥蔣福生在吉祥街行走與阿根相遇正欲脫逃已被拘住送入捕房管押候訊 
[飢溺厪懷]  
　　本舘恊振所昨承壽康莊代保安氏助順直賑捐曹平二七寳紋一百兩合計規元一百另七兩五錢囑爲轉解災區飢黎之望振撫不異大旱之望雲霓苟坐視而不救則枯槁餘生勢必無再蘇之望今者慨擲兼金拯彼涸轍扶危濟困不誠與霖雨同其沾溉哉又承宏大莊衆友月餅費洋四元助振以可省之資爲種德之舉誠不愧含宏光大之稱矣 
[太倉州屬告災書]  
　　謹啓者家鄉連年歲歉民困日深今秋自六月三十日起風雨大作農田頓遭湮没至初二日稍覺晴和而田中積水未退初六日夜間颶風又起大雨滂沱連綿三四晝夜積水頓深數尺猶兾反風禾起稍有挽回不意廿二三四等日又復疾風驟雨日夜不止至廿六日勢若傾盆夜以繼日農田高下一片汪洋至今雨勢仍屬未止木棉本係畏水之物况當成熟伊邇遭此摧折其浸水者入已潰爛其脫水者亦復霉變木棉收成實屬毫無所望此外荳田將穫大半發芽秋禾正當揚花經此風災率多空穗計太鎭加寳四屬倚木棉爲生活者秋收實不及十分之二鄉間愁苦之聲不絶於耳某目都情形惄焉如疚目前順直晉振當道辦振諸君子均能不分畛域太屬近在咫尺袞袞諸公將何以力圖補救哉[  婁江樵隠稿]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[覆舟兩誌]  
　　前月二十四日清晨蕪湖大風捲水林未怒號江中雪浪如山八點鐘時内河有一小五艙船載男女客共十一人鼓棹而來張帆渡江不料甫出江心卽爲封家姨顚簸覆没全船搭客舟子一齊滾滾隨洪濤白浪以俱流救生局司事在樓頭瞭見急飭紅船兩號飛棹赴救且赶且撈直至弋磯山下始救獲男女及舟子共七名口餘俱不知所之遂將覆舟鈎住擊於船艄帶回局中報功乃尚未近岸忽上游又有一巴斗船滿載三四十人乘風破浪剪江來蕪行近鴻安躉船外面怒浪捲來舟子招架不住遽爾翻覆其中搭客皆對江挑怱賣醬及抱病渡江就醫者紅船迅卽轉篷駛去時風伯愈加跋扈墮江諸人如弩箭離弦頃刻數里紅船仍且追且救約三里許計援起二十一人餘則俱隨三閭大夫深入鮫宫長遊不返矣紅船乃亦將巴斗船繫之尾艄一同拖載回局計兩船共救活男女并舟子二十八人率皆濡首淋漓當經局中司事按人易以乾衣令將濕衣曬晾至乾而後易還其有枵腹者令廚司給以午餐然後逐一詢其姓氏里居及因何事渡江登記號簿其死者屍首次日又派紅船赴下游一帶打撈未識曾有所獲否當紅船載難民誕登彼岸時一片哭聲震撼波濤盖有父存而子亡子活而母未得救者有夫則遇救妻已隨凌波仙子而去者緣江北一帶近日大疫流傳較之蕪地爲尤甚聞兩船共有四十九人除救獲二十八人外凈淹斃二十一人本爲求生而來反至斷送殘生悠悠蒼天謂之何哉旋又有人談小五艙船渡江之顚末緣北門沈氏有女及笄貌比花嫣性同柳絮去年曾隨東鄰子一舸私逃經其父母偵騎四出幾至踏破鐵鞋始得合浦珠還而女意馬心猿終若春色滿園關不住者父若母常以爲憂蟻媒某氏逆知其意勸以脫貨求財之計旋卽撮合一無爲州地方田舍翁爲小星議定身價洋一百五十元但約定須由蟻媒及居間之淫媪包送渡江方能清找媪等隨於是晨雇舟挈女及送親之男子一共七人解纜渡江中途又有搭客三人婉求附舟遂相與一舸中流及至覆後該女與送親之男子及附舟之客俱獲生還獨蟻媒淫媪四人盡葬魚腹天道報施毫釐不爽此非眼前一大證據哉世之水販蟻媒專以賺騙女子爲計者盍亦鑒諸 
[補述紅燈會]  
　　七月晦日俗傳爲地藏王誕辰蕪湖赭山地藏殿香烟極盛自先一夕起城廂士女以及四鄉農夫鄰邑村氓咸不遠數百里而來奉一瓣心香爲王上壽其來者必結隊以行每起數十人或百數人不等無不手提竹絲紅燈一竿前導以二人鳴鑼執旗一人高宣佛號後隨衆人卽揚聲而和其聲琅琅自宵逹旦不知幾千百起遙而望之但見紅霞萬道出没於松聲竹韻中又如萬點繁星飛挂林際是卽名爲紅燈會屆時小本經紀者流咸於山門外爭占席地售賣食物獲利頗豐今屆是夕適值大雨淋漓泥濘載道紅燈會來者旣稀小本經紀者遂亦冷坐而山僧之香金更復寂寥由是頭陀多有對佛面而咨嗟者想是幽冥教主心壓山僧終年供養豐肥故使兩師作踐俾少嘗清苦滋味也 
[西人賽船]  
　　上月二十九日在烟西人演賽舢板相率揚帆蕩槳各逞駕駛之能乘風破浪亦豪舉也亦樂事也當初次演賽時係德國領事官連君錦標奪得云 
[塌屋傷人]  
　　鎭江西城内堰頭街有馮姓者伉儷二人生有四子一女家道貧窶夫以紙紥爲業婦以針黹佐家計其長子年巳及冠前經託人送至揚州習業餘皆稚幼在家所居草瓦屋三間年久失修梁楝皆朽本有岌岌之勢上月二十七日倣大雨如注不啻銀河倒瀉忽霹靂一聲將貼隣張姓瓦房之大山墻一排全行擊倒馮姓之房被壓在下馮姓男婦大小正入睡鄉無一出者其時人靜更深闃無聞問迨天破曉時鄰舍探詢方知馮姓全家壓覆其間所幸人手衆多立將磚瓦挑開檢點人數見五人葬於斷磚破瓦中惟馮某與一次子得慶更生然亦氣息奄奄旋有好善者延請傷科醫治未識能保全性命否事後街談巷議遐邇哄傳觀者如蟻聚有識者謂馮之長子日前由揚州回來省親其婦懷中尚抱一孩口銜一乳同罹亡身之禍可謂慘矣 
[寗郡天時]  
　　寍郡自遭風潮後晴雨無定寒燠不時近則半陰半晴猶如熟梅天氣時而大雨如注時而雲開見日地氣潮蒸路滑如油户闥之内莫不柱礎汗出衣被潮生衣衫乍解隔宿卽不堪着體鬱悶不舒易致疾病保身者所當愼之又愼也 
[南瑣誌]  
　　有長脚阿土者紉工也與其妻某氏在南馬頭專做新衣運往山東該處之人咸呼爲山東衣作前日中秋節各項欠欵均來　索苦無以應祗得將做而未成之衣片三件持往長生庫中抵押錢文朝奉正在估看之際忽有狀似勇丁者怱怱尋至將氏扭住謂吾等之衣何勞爾之代質何必多言可速至局中請官究辦氏聞言駭甚告以此係作中之物勇言爾作在何處可領吾同往氏卽同勇前去甫進門勇卽將阿土扭住痛毆阿土心不甘服遣人赴新昌營控告勇自知理屈挽人解勸情願請醫調治并略給養傷費始免雀鼠爭○前晚廿三七鋪巡防局員戴憶珊二尹帶勇查夜行經周阿五所開小茶肆門首見門隙中隠隠有火光射出側耳細聽聞有呼盧喝雉聲乃飭勇入内拘拿各賭徒紛紛逃遁僅獲周妻某氏二尹見係女流不便懲辦從寛斥釋旋將周阿五拘住著具不再聚賭切結從寛斥退○滬南董家渡裏街有吳張氏開設烟館度日生一女年已及笄前日氏遣女至大東門外高巷頭地方探視親戚行經高巷頭南首突有天祥金線作夥周桂生將女碰撞女出口詈罵周竟扭住痛毆後由路人代抱不平上前喝散女回家泣訴於母查檢銀飾銀鐲盡被打失布衫亦衱扯碎該氏不肯干休告知十六鋪地甲竭力調處令周賠洋十元了事○無錫人王阿二頻年落魄孑然一身日往街頭求乞晚間在滬南萃豐碼頭草棚内棲宿以避風雨近患疾病日漸沈重延至前晚斃命由同棚之彭六毛胡學泰等代告地甲查無屍屬立卽報堂給棺收殮○拐匪某甲昨日抱七歲男孩在西門内怱怱行走孩忽哭喊路人卽向詢問孩言家住老北門外父母開設舊貨店今晨被此人誘出買物與我旋被誘至此處言次拐匪將孩放下狂奔而逸後經旁人將孩送回其家珠還合浦喜可知已 
[接錄金陵勸捐山西恊賑公所第四闪清單]  
　　盧公舘大善士庚復昌耕讀堂邢好善堂無名氏無名氏有名氏藍昌國乾豐號江三老爺楊少崖先生孫映雪堂徐麗　山培記班記無名氏工記十七户各四百文余興隆無名氏方仲山春暉堂銘記平記無名氏慈蔭堂李少庵敦善堂范樂堂施芝生義興號陳鑑亭姚秉翁益壽堂恆春號鄒盛和新新舘江義興慶豐錫成錦昌祥潘竹記唐古香趙育之張灼三吳學修定子登慶樹堂芹香書屋金德臣無名氏廿福宗壽金榮青籐堂吳靜泉哈子章徐燮亭高榮盛張長青劉石臣余崑山吳錫之無名氏張正榮懷德堂蔡天太馬榮大馬鴻孚朱少庭盛昌寶泰祥生昌復和天昌義泰乾泰　茂錦泰西號夏盛興廣豐盈生泰聚元徐松林錦源行永興祥開泰行廣茂楊義和元泰康吉行曹益興裕泰和永昌陶名楊長隆春和行張茂翁彭德翁趙三太爺善讓堂聽雲軒井元泰黄士榮無名氏傑八十六户各三百文元記二百六十文百忍堂福興堂陸壽昌吳姓傳老板張明和馬太太爺張明翁祿善堂保安堂楊四知堂張楊氏張藹翁中山堂宋保德堂吉祥泰興茂號吳寶記陶義興庚鑫張條金唐海屏張溶齋朱少爺趙楚之恩壽山關思明蘇玉書蔡星齋同仁泰號禮耕堂陳培芝李學成無名氏明俊臣黄少亭長培復興海壽炳芳恪臣氏長白善富無名氏沈曉翁夏麗生黄四元有名者無名士不書名無爲者永仁號羅老爺趙崑爺常紀堂可遠堂進修堂明記有名富穀堂東鑫無名氏無名氏諸鼎記徐義盛馬萬興朱錦太久和行萬豐復昌乾大源隆張元泰乾盛行許公興李子記董茂記德森復張仍仍劉松亭三省堂王宗貴有名氏黄聚椿麗華堂厚生錢莊刟天盛趙長有慶齋任玉興劉廣雲慶昇舘慶福舘無名氏王德順無名氏文祥發錫云祥張榮芝武欣餘翁襄記竹先洪子記陳錦翁梅先生毛祖章無名氏沈王逢記無名氏棣無名氏藹無名氏宋無名氏紫無名氏沈記一百十三户各二百文楊朱姓李姓周星垣甫記聰記澤記幼記朱善士朱老二王善士大三子謝太太李在朝于恆茂陳聚星龔子翁郭顥庭朱大太太無名氏沙五太爺陳源茂王裕和李道人駱宜之關玉關伯太太嚴大太爺丁氏張應候余錫甫陳坤和周大太爺白招寛王三槐堂張少籌任光耀王印隆周受蒙謝司夫江司夫王存之榮生永存三老爺無名氏連千總春雨亭無名氏炳蔭南金星三武所齋無名氏回慶押春玉雙興號榕森祥順興成松芝榮華卿鴻盛園長白珍子楊老爺蔡太太常守和王二太太楊花太太余三太太孫芝老爺貴少爺常二老爺常七老爺傳老太太茂泰張義興藍以壺李宅青雲室唐府徐文藻畢四兄施二太爺王二太爺飛雲閣徐大金陳文錦松雲齋德雲齋春生永無名氏楊萬順范秉榮無名氏曹少庭謝耀記永源堂何先生華長林俞長盛金正興德義公劉仁蔡吉甫樊三爺聚華堂梁二兄四名記至德堂吳三槐堂王福壽堂曹無名氏孫大善士朱四太爺　記軒記大善士一百十五户各一百文以上共計英洋七百零五元一角本洋四元銀三兩六錢又錢一百五十三千七百二十五文上海六馬路仁濟善堂籌賑公所施善昌等　　 
 
 

Page 10

 
 
   
 
