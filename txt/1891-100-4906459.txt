# 1891 - 100 - 4906459

 

Page 1

 
 
[續解山左振銀] [  申報館協振所啓]  
　　山左洊饑民生困苦刻届春耕之際而籽種旣無從稱貸鎡基又失散無遺此其窘迫情形正不第枵腹終朝難免轉於溝壑也本館從諸君子後頻年籌辦振捐安可因時值艱難坐視不救因又解銀五百兩會同散給惟是齊魯素稱瘠士平時本十室九空際此連歳奇荒田皆化石使不源源接濟烏能殘喘可延伏乞各解腰纒玉成善舉則不特災民之幸亦本館所　齒不忘者爾 
[廿四史全書告成] [  圖書集成局啓]  
　　本局所印廿四史第一第二批出書經己布告同人早邀鑒及兹第三次亦己告竣計宋史明史一百夲校讐裝釘精益求精盛以木箱尤爲古雅連前出者共計三百九十二本裝成三箱每箱收回價洋銀六角敬告有股諸君及早持票取書俾得先覩爲快焉 
[重印曾文正公家書] [  申報館啓]  
　　曾文正公家書本舘屢經排印購者爭先恐後遂致積篋爲空兹復用新鉛字排印校對精詳紙色潔凈每部訂戊十二本價洋四角卽日出售諸君子有欲讀公遺書者乎請向本埠申昌書室外埠申昌及售申報人購取可也此佈 
[論父兄宜約束其子弟]  
　　天地之間惟人最貴曷貴乎貴其有知識性靈能自立於綱常名教中不與禽獸之蠢然者同其泯滅耳孩提保抱之時喜則啞啞以笑悲則呱呱以啼純任天機無所謂機械變詐也迨至年歳日長知覺日開物欲誘之外感中之而先天純一之質日以汨没嗚呼此孔子所以有性近習遠之說也古昔聖人知蒙養之不可不端秉彝之不可不葆於是本身以作則脩道以立教納之於正直蕩平之軌默化其放僻邪侈之萌近目比閭族黨遠至鄕黨邦國莫不有學使子弟之秀良者固不難行舉言揚書升論秀卽子弟之椎魯者亦得雍容爼豆之旁沐浴詩書之氣三代盛時刑措不用比户可封豈有他道哉良以學校興於上則風氣醕於下風行草偃勢有固然理無或爽初無俟刑驅勢迫爲也降及後世學校寖衰於是風俗日以媮人心日以薄有心世道者揆厥所由未嘗不歸咎於童冡之矢教也我朝混一區宇得國之正遠過湯武列祖列宗以德禮治天下不以政刑威天下於民俗之醕疵厚薄風化之得失盛衰未嘗不殷殷致意剴切曉諭綸綍昭垂使讀者忠孝之心油然而生而州縣有司之以循良課續者亦皆仰身教言教之意每於朔望躬詣學塾宣講聖諭廣訓藉以啓顓蒙之智識範末俗以準繩是豈迂闊而遠於事情哉十室之邑必有忠信百步之内必有芳草讀出師表而不動心者必非忠臣誦履霜操而不隕涕者必非孝子聞嘉言讜論而不悠然以悟勃然以興者必非端人止士夫使在上者以教誠爲先而遽貢民之犯法困以恎梏拘以囹圄民雖不敢與之抗然安保其不腹誹乎若旣以教誡先之而民猶有犯法者是誠不率教之莠民也夫然後繩之以法迫之以刑此在受法遭刑者亦當恍然於秋肅之萬於春温雷霆之悉爲雨露心服之不睱何有於腹誹持是有司之與民意雖親而分則隔情雖密而迹則疎衙署尊嚴勢不能進田夫野侶日與之講孝弟思信之道也故與其以有司教民仍不若賢父兄之自教其子弟也子輿氏有言中也養不中才也養不才故人樂有賢父兄也如中也棄不中才也棄不才則賢不肖之相去其間不能以寸今世爲父兄者雖不必皆賢然有子而望其克家有弟而冀其成立人之同情也望其克家冀其成立而於子弟之一舉一動一言一笑平日漫不加察日復一日惰偷之漸己萌亢戾之情己見小則鄕鄰詬誶攘臂忿爭大則淫盜遭擒公庭對簿而爲父兄者尚復不知悔悟曲意袒護此可謂一誤丹誤失計之甚未有過於此者天以姑息爲愛必至縱惡養奸一任其子弟之日流於匪僻而不自知旣己流于匪僻則有恒産者必傾家蕩産無恒産者必至犯罪覊囚推原其故實由平日父兄不教之所致然則向之所以愛之者適所以害之耳子弟犯法罪坐父兄與婦女犯法罪坐家長律意相同非刻也誠以子弟之率不謹由於父兄之教不先繩以縱容之律百喙所不能辦况所謂教者不必限以一格簪笏名門書香世裔欲子弟之克紹箕裘遠承弓冶固當使之敦詩說禮秩秩彬彬卽農工商賈之子弟亦孰不當訓飭於幼穉約束於平時俾之曉然於禮法之不可或踰文網之不可誤觸兢兢以寡過相期在在以懷刑自懔則不特爲保家之肖之抑且爲盛世之良民苟能如此唐虞三代之隆何難復見於今日哉邇者英廨讞員蔡二源太守因手藝中學徒調戲婦女不忍不教而誅擬出告示令爲父兄者各自約束勿蹈故愆以後如有犯者父兄亦不得辦咎此舉也殆深有合於身教言教之意者故作此𥴱以暢其說 
[電音彚錄]  
　　昨接津電云劉峴帥於初八日清晨坐開濟　來滬又接吳淞砲臺電信云俄儲於初八日寅刻過淞上駛 
[都門紀略]  
　　神機營官員本年應届奏保獎叙之年經全營翼長禀請慶邸酌奪當蒙鈞諭兹旣己届四臷在營官員於差操一切尙無貽誤自應照章奏獎以昭激勸惟各隊等處官員本届仍照額内擬保先將擬保各員開單呈由本爵覈准再行奏保等語己由總理營務處分行知照文案糧餉支發覈對等處暨馬步各隊並槍礟廠火藥局機器局各將本歲應行列保之員銜名何年入營會否出兵防堵入保幾次有無記功記過本届擬請何項陞階抑或加銜及叙保花樣逐一詳細開造彚送本處呈閱以憑酌覈分别入保存記○吏部爲批示事據分發安徽補用直隷州知州湯沅宜呈稱竊職江蘇監生由安徽試　通判因各省關籌解協餉出力保奏補缺後以直隷州知州補用遵海防例捐離通判任仍歸安徽以直隷州知州補用呈請騐着分發到部查　徽試用通判湯沅宜於各省關籌解協餉出力奏保單内聲叙安徽試用通判湯沅誼請俟補缺後以直隷州知州補用於光緒六年八月初九日奉旨依議欽此該員是否湯沅誼抑係湯沅宜固何在銜應冷切實聲明以憑　理　應批　可　○内奏事處奏事官現有懸缺咨行内閣六部理藩院於滿蒙之侍讀郎中員外郎主事中擇其年壯才明通撓繙譯之員保送二三人於三日内開遺出　履歴 
 
 

Page 2

 
 
咨送本處以便彚齊計期考試○户部倉塲坐糧廳漢監督刑部郎中鄭月卿榷使丁艱遺經户部咨取六部漢郎中揀列六員於二月二十入日帶欽引見本日奉硃筆圈出坐糧廳監督着花翎吏部郎中沈錫晉補授欽此○新授通政使司副使堃子岩少銀臺岫詹吉於三月初二日午時上任經經歴聽黏貼紅諭示仰闢　官更弓皂入等以及各省駐京提塘至斯赴司一體謁兒毋違特示○欽差駐劄恰克圖辦理貿易蒙古民人事務部院同由理藩院高員中揀擬正陪引見恭候欽簡一員前往三年差滿照例另派兹届期滿經理藩院揀員於二月二十八日帶領引見本日奉硃筆圈出駐劄恰克圖辦事司員着理藩院主事鍾祥去欽此○殺虎口監督步軍統領衙門郎中景榷使祥差滿言旋巳於　日入都署假汲水灘歇宿繕具安摺二分賚交盈餘秦摺一分膳牌一分於是夜子初赍赴南海分交奏事軍機二處呈遞景榷使卽於寅刻抵西苑門以竣旋傳旨令景祥頭起入覲上於勤政殿内垂詢搉課情事景榷使卽將徵收實情上陳黼座退出後卽傳旨所赍盈餘一萬六千七十兩零着交廣儲司等因得旨後景正郎遵旨將所賚餘銀於三十日晨賷入大内赴廣儲司交納○鴻臚寺少卿田少行人我霖　蒙簡擢光祿寺少卿所遺鴻臚寺少卿應由吏部揀員帶領引見查上次出缺係揀用郎中班此次應揀用科道班經吏部文選司咨由都察院於科道漢員中於一等資深兩項保送十員造具履歴卽日咨部以憑帶領引見恭候欽簡○吏部示傳所有二月分月官中書科中書朱孫茀太常寺博士王得祿道裕昆知府曾培祺知縣歐陽繡之雙錕江召棠方朝榘高淑勛孟瀅陳季芳等本部定於三月初三日帶領引見相應示傳該員等於初二日晚在内城左近歇宿於初三日丑刻穿天靑褂備帶補褂元靑褂並佩帶對子荷包手巾思孝牌前赴西苑門外六項公所吏部公所内書到聽候排班帶領引見再傳該員等於初一日午刻衣冠赴部演習口背履歴如是日不到定將引見扣除勿違特示○中和晦日卽西歴一千八百九十一年四月第八號乃丹國大君主生誕駐京各國使署咸於是晨各將綵旗高挂我中朝與丹國立約有年自應篤邦交而通慶賀經總署堂司各具名柬送往代辦丹國事務俄公使行館道賀而俄公使亦具紅柬代爲答復 
[津橋鵑語]  
　　天津訪事人云長蘆鹽運使司升任廣東按察使額玉如廉訪勒精額入都陛見後於二月下旬請訓出都過津暫駐津郡各員曁鹺綱首領等人擇期二十八九兩日設筵餞别聞憲節擬於三月初乘輪船至滬往粤履新云○今歲直隷例應查閱營伍天津鎭夫掄峯鎭軍深恐轄下營汛將備兵丁操防未臻嫻熟預於二月中旬輕車减從從天津取道静海滄州折入河間查閱務求技藝精進以備督憲按臨云○駐京俄國署欽差克欽使聞俄儲於二月杪來華不日由廣東取道八閩往漢臬游歴遂於二月二十九日束裝就道於三十日抵津擬卽乘輪船往漢口以便恭迎○時節濃春東風送暖輪船運載漕米刻己到津而沙寗各船所運漕日各糧亦己於二月二十八九兩日先後到有四號巿中人均喜色相告謂從此生意當有可觀矣 
[迎賓志盛]  
　　俄太子擬於遊歴東瀛後瞻仰中華名勝總理衙門得信卽行咨沿江各督撫湖廣總督張香帥正在札飭洋務局員蔡觀察預備供張而駐漢俄領事復照會關道憲内開太子於三月初十日至漢臬請轉禀督轅優加欵待云云香帥擬在省城外塘角防營邊建造東西牌樓以爲壯觀并邀登漢楊府城外晴川閣至租界各華商則就江濵中碼頭搭盖西式方亭中央高揭俄旗四角懸英美德法等國旗迎懸燈綵五色陸離馬路中兩面皆立白色木竿貫絲繩密綴燈火各西商亦備辦彩棚以相娱樂而俄商爲尤覺采烈興高武漢百姓聞之結隊來觀遊行不絶香帥見卾民素稱强悍易肇事端因札飭關道照會俄領事請太子緩至十二日抵漢臬緣初十爲孝貞顯皇后忌辰十一爲孝賢純皇后忌辰禁止宴會作樂故也至抵漢後請弗入省垣遊歴本部堂巳飭蔡道　假茶業公所作行臺地與租界爲鄰庶彼此便於拜會开聞太子到時招商局及太古公司馬頭不在租界中仍可照常起缷貨物其餘各商輪概不准下椗洋街兩頭均設栅欄以阻行人不使入内各碼頭搭盖營棚阻攔閒人上下并派督標親兵二百名城上防營亦派親兵二百名至租界中梭巡彈壓云 
[蕪湖近事]  
　　内河兩岸俱係巿廛臨江唤渡之人終日絡繹不絶以致馬頭石級滑芴如牋一至陰雨時尤爲極險王邑尊特物各鋪户捐貲雇工一律重新以便行者皆占利涉云○前報記洋關北首江干所搭蓆篷不戒於火幾乎波及民居兹查得是處緊靠招商局棧房當火發時棧外駁岸木樁被燬棧門亦被灼烏焦事後局總李君炳賢函致蕪湖縣以馬頭基址屢被小民侵佔茅蓬鱗比火患堪虞請速令遷移以免後患云云王明府遂卽大張曉諭驅逐貧民日内一望茅龍皆己復還清淨土矣○開春以來城中連閉土號四五家皆平時綽有聲望春蓋因囤貨過夥銀錢運掉不靈故也○河南某氏婦年方少艾姿色絶塵每當繡罷無聊支頤微歎誠有如西廂記所云一生愛好是天然恰三春好處無人見者某道士涎其丰貌屢向調情婦不能學謝女之投梭竟作宓妃之荐枕雲階月地意甚纒綿繭織同功花開並蒂雖伉儷亦不啻焉鄰有未字女標梅屢悮寂寞春閨與婦有手帕交心羡所爲時相過從寢食與共恒數夕不一歸父母見其閨友情深不虞他故詎本月初一日竟如嫦娥入月一去無蹤碧海靑天徒勞尋覓不得己向婦饒舌堅索珠還閙至數天迄今尚無着落云 
[西湖志]  
　　杭州訪事人云浙江藩憲許星臺方伯奉旨來京另候簡用所遺潘篆由臬憲龔廉訪署理遞遺臬篆由金衢嚴道唐觀察署理遞遺金衢嚴道遺缺由候補道鄒觀察署理聞方伯定於本月十三日交缷亷訪卽於是日接印但紅諭尙未張挂也○各木商由上江載木來杭存寄行中待賈往往以限於地位堆儲瓦礫之塲近有一種妙手空空兒暗中竊取雖有更夫照料究竟防不勝防事爲候補府保申提調王太守訪聞飭差獲賊三人窩家一人笞責荷枷以爲之儆○本月初一夜二更時艮山門北首某姓機料坊因洋油燈失火焚燬平屋　椽幸此屋近河取水甚易當經澆滅尚未殃及隣人 
[粤省官報]  
　　候補府薛謙禀見辭赴三水行營辦犯署廣糧廳陸差人禀請續假二天候補府張佩緒禀銷厘局差補用縣蕭開啓禀知由河椿回局補用道庫大使李廉禀到由欽州廠回補用巡檢陳岳年候補鹽知事楊玉麟俱差人禀知丁母憂新會營叅將成聚解犯來省禀見差弁譚培元禀知往香港公幹 
[頌德歌功]  
　　横歴河工董事及是處紳董公製萬民傘一項德政牌四扇德政匾一方於昨午送至上海縣匾曰明通公溥牌曰利周南浦化洽西鞮澤侔春露潔比冬氷蓋頌陸邑尊善政並以志去思也 
[上海縣署瑣案]  
　　震源正倒閉涉訟由英公廨將厚泰莊執事人孫燦如送縣陸邑尊訊供之下着將帳簿檢呈此己詳登前報矣前日原差吊到帳簿邑尊飭提覆訊震源正股東黄鎭心供稱查莊上於去年十月初七及十一月十九兩次付厚泰銀十萬兩現查厚泰帳上並未書明而曹辛甫曾稱十一月十四十六兩日收厚泰銀四萬及六萬兩數雖脗合月日不符並有將帳塗攺處顯見有心狡賴孫供十月初七日並未收銀十一月十九日則收震源正銀兩付與義記收入美記匯記兩户帳内此係代爲匯付並非向震源正支借况帳上並無收震源止之欵求明察可也邑尊察閱震源正各帳　有付厚泰之　惟厚泰帳上係收裕豐等銀下註震源正匯字樣孫旣代匯義記何以又揑出匯記美記等户種種情節頗覺可疑姑將各帳並兩造人証發交錢業董事陳姓公同查核禀覆訊斷孫仍交差看管○姑蘇陳顧氏生有女兒年方八歲小名阿鳳被鄰人方阿全誘至本邑英界泥城外强姦氏知之奔　捕房聲訴捕頭派包探張松樵將方何獲解由蔡太守訊取　詞送　請訊並着陳顧氏 
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
[上海虹口白大橋北首元濟善堂拖醫給藥一文愿第七次清單]  
　　大茂莊來常德泰記常平銀十兩正合九八元十兩零七錢正蔚泰厚莊來廣東清遠縣士民九八元七兩常德府定陽古陶嵩壽堂懷德堂二户紋銀一兩五錢安省江友馥寄來尙德堂英洋十元江西徐鴻鈞漢口生記棧恭記三户各四元蔚豐厚來荆沙無名氏三元仙鎭隠名氏三元銅洋一元黎樹德堂二元無錫不書名景賦堂恊成生號務滋堂汪香港九如書屋廣益堂來無名氏補過氏何澤之常熟時亨募西塘橋裕昶典九户各一元鎭江海防理事府署杜傑臣翁寄來宏一堂餘慶堂中和堂敦叙堂琪圃氏無名氏傑記景堂秀記錫記伯記十一户一愿全年合四元無名氏求　家平安求身體平安歳兒女平安三户合四元西壩　蔭書屋萱齋氏不書名廣勤堂四户合四蘇州敦倫堂徐紹成誠張萬順號不書名幹臣氏俞鏡吾氏孫丹卿氏周和庭氏金滋亭氏周沛泉周茂祖氏朱十一户二十愿五個月份合三元杭州森泰益昌王沛釗史致和畢順初陸衍福孔廣榮倪曉釗陳子光金榮全殷致太王承錦退災無事得子招兒得法去禍　安和合吉發如意順流太平無事太平無力人孔榮二十八户合三元對開一個龍川元康號槐蔭堂移力子淡凡居士仁記木號古慮思補主人六户合二元無名氏銅洋二元德興行來無力人黄綿度黄祝安聽雪樓主人盧氏鄭植三無力子鄭日初八户合一元八角胡友記衆姓無名氏胡湊四户合三元誤擱氏二元吳積善堂一元李務本李桂芬二户合一元蕪湖程位候程豈圃程少卿程利初葉薦庭林丕武余瑞卿朱耀南八户合洋一元張文七無力氏歉愿子三户各一愿全年合一元錢七十文耐厥齋主人盤融軒主人二户各一願全年各錢三百六十文淞南讀易齋求保身體平安無名氏三户各五角陳二小姐孫福保二户正二月份洋六角老沙遜來楊永林烏松茂王齊發永坤合洋三角五分晉康二角南湖氏銅洋三元不留名銅洋一元申報舘來葵譚司無名氏花洋一元○以上共收九八元一十七兩七錢正紋銀一兩五錢正英洋七十二元四角五分銅洋七元花洋一元對開一個大錢七百九十文合併聲明 
[上海英大馬路保安堂瞿梧笙經收正二月兩月分清單]  
　　朱潤氏除夕捐來洋五元馮務滋堂媳余氏分娩求母子平安洋十元沈善士洋十元清本清洋一元張善士一元郭葵生銅洋二元吳義卿銅洋一元梁佩卿銅洋一元桶捐無名氏銅洋二元隠名銅洋一元麒麟兒小洋四角吳松華小洋一角又桶捐第廿一次共收鈔禀洋十元又鈔禀一元本洋一元英洋四元表寸心洋一角小洋合二元八角半銅洋十元錢七百八十四各銅四開一個以上均交文報局賑所合併聲明 
[上海六馬路仁濟善堂經收咸有一德施醫藥册捐二月廿一至三十日第六次清單]  
　　劉福房求合家平安洋一百元崇德堂十元安州署無名氏二户各八元郝敦本堂斷金記楊培德堂三户各五元方不從心文太太求子病愈漢口生記棧隠名氏四户各洋元得名主人三元宿遷求平安四合二元一角補過氏三合一元九角隠名氏吳經甫馮炳文陳廷良白沙居士齋樂居六户各二元九如書屋無名氏李富增補過氏蔣萬昌薛學理嬰澄廪全善士心餘居士蔡譚司與泰厚曹小玉十二户各一元無名氏七角總會二十位合六角勤補堂五角六分荆樹堂無名氏二户各五角陳彦恂蹁　居士百忍堂華張廷燦四户各三角六分衛逆生無名氏二户各三角朱學昌一元程修德堂紋銀四兩定陽嵩壽堂古陶懹德堂二户紋銀七錢五分廣東清遠縣士民規銀七兩瑞記陳麥記二户各銅洋三元翼記銅洋一元錢符卿錢五百文劉鳴臯錢五百　文無名氏錢四文對瞿主人錢三百六十文唐明忠陸雲珍瞿國麟曹玉李榮章陳鳳雲六户各錢一百文錢肖張未學書生汪變卿沈芝林孫雲堯孫鹿卿六壽森七户各錢五文許康祿錢三十文共收洋一百九十三元銅洋七元規　七兩紋銀五兩五錢錢二千七百六十文 
 
 
 

Page 8

 
 
   
 
