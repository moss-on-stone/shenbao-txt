# 1911 - 24 - 4913639

 

Page 1

 
 
   
 
 

Page 2

 
 
論說 
[國幣則例公差之釋義及與各國公差之比較（續）]  
大數公差。依何而設定。則以大多數之國幣。其中非無有若干枚。有公差以上之過與不及。而不准流通者。苟其餘多數之貨幣。具備比較完全純分及量目時。必有雜於大數之内。兩相均平而流通之者。欲袪此害。不可不定大數公差之比例。比之每枚公差之比例而低。其在日本則有左之規定。 
每枚公差　　　千枚公差 
克蘭姆　　　　克蘭姆 
　二十元金貨　○○三二四　　三一一二五 
　十元金貨　　○○二二六九　二三二五○ 
　五元金貨　　○○一六二○　一五三七五 
據上列。即二十元金貨每枚之公差。爲○○三二四克蘭姆。則對於千枚之金貨。應爲三十二克蘭姆又十之四。然祇有三十一克蘭姆又十之一有零。比於每枚之公差。祗有九十六倍而止。即因前述之理由而設此也。然謂以此竟能盡袪其危險。亦未足恃。故在德國法復規定應計每枚之公差焉。 
抑公差之比例。要不可不務使其低。若失之過高。至有自其法定量目顯有過與不足之貨幣。供給於巿塲。其過重者。徒爲匪人所削取。其餘不足者日多。於是格。拉變之法則乃適用。起而驅逐良貨。至一國流通貨幣。僅有其劣者。蓋可危也。故因謀造幣技術之進步。不可不使公差之比例。務逹其低度。誠貨幣學上之急務矣。 
國幣爲民生日用之常謐靜無事之時。習而安焉。見其利而不見其害也。一旦恐慌倏起。雖以全國之國力。莫之能救焉貨幣制度之不。良往往足以致國家之破産。因國際交通之日便。而其例尤夥。不可不察也。故公差制度。尤宜愼之又愼。一失於不衷。奸人乘之而起。盈者削而取焉。虧者則足使國幣失其信用。流弊安可設想。此貨幣學者之於公差制度。尤不敢或苟也。 
我國於此。則不寗惟是。南方則爲墨西哥銀元所灌入。北方則爲日俄紙幣所灌入。近者膠濟之間。則爲德國新鑄各種貨幣所灌入。此外之外幣。又皆有在在足以流通之勢。故在外國貨幣之公差制度不良。僅僅爲本國之良貨幣所驅逐已耳。而在我國。則并將爲外國侵入之貨幣所驅逐。蓋多一層之可慮也。我國國幣則例所定重量之公差。不得逾二釐。成色之公差。不得逾千之三。大致尚不與各國之制懸殊。惟舊幣之應停者。尚不能停。新幣之應鑄者。尚不速鑄。致使重量與成色各省不一之銀幣。徧流於國中。爲將來整理幣制之大障。此則吾人所不能不捐捐以悲者矣。抑吾幣制調查局之設。己年餘矣。近始聞有一二總帮辦及三數科員之派委。其着手進行。尚無一定政策。内之則各地之慣習如何。外之則各國之先例如何。不能言也。且調查之着手。最重機關。無機關。則法令雖備。不能行也。人才雖衆。亦不能效也。吾國今日内以調查各地之習慣。外以調查各國之先例。其所資以爲機關者何在。竊願并爲研究幣制者一發之。要件 
[度支部宣統三年預算案撮要（四續）]  
第十類列軍政費。總數共八千三百四十九萬八千一百十一兩四錢三釐。視總歲出九千九百二十萬七千八百五十二兩五錢六分八釐。幾及十分之九。舉總歲入共銀七千七百三十三萬八千五百七十兩一錢九分二釐。盡投之於軍備。猶不足六百十六萬兩有此偉大之軍備費。於將來之效果如何。其有可恃者在否。新者日增而無己。舊者亦未必能遽裁。 
 
 
 

Page 3

 
 
觀表中所列如步軍統領衙門以次之顯謀國者其亦知所務哉。 
第十一類列實業費。此費名不符其實。但有農工商部及各省勸業道衙門之開支而已。總額銀一百六十萬三千八百三十五兩三錢二分九釐。部支八十萬。七千三百三十六兩八錢五分八釐。餘爲各省所分屬。夫經營實業。原可委之國民。然奬勵補助之費。則當由國家任之。如各種有益公衆。之商業。以及礦業之機關。其所設備者何如。識者於以知農工商部溺職之罪。爲不可缷矣。 
第十二類列交通費。總額四千七百二十二萬一千八百四十一兩六錢九分九釐。郵傳部所管四千九十三萬八千六百六十九兩九錢五分三釐。餘爲各省之所屬。奉天三十一萬七千餘兩。新疆十三萬二千餘兩。雲南十萬四千餘兩。較多於其他省分。其或邊地民智不開。官權乃得以有爲歟。 
第十三類列工程費。總額二百四十九萬三千二百四兩六錢五分八釐。山東六十七萬九千餘兩。直隸四十九萬一千餘兩。河南四十七萬千餘兩。浙江三十五萬八千餘兩。數爲各省之冠。蓋亦河工海塘使然。其在外國則亦民政之一端也。 
第十四類列官業支出。總額五百六十萬四百三十五兩二錢一分一釐。以省别之。最鉅者江寗一百六十五萬五千餘兩。次之者黑龍江九十五萬七千餘兩。與該省收入對照之。幾及收入額三分之二。其餘廣東六十八萬七千餘兩。直隸五十七萬一千餘兩。山東三十五萬四千餘兩。爲數較鉅。吉林河南兩等。省則均在十餘萬兩以下。矣 
第十五類列各省賠欵。共三千九百十二萬九百二十二兩九錢二分七釐。 
第十六類列洋關賠欵。共銀一千一百二十六萬三千五百四十七兩七錢八分六釐。 
第十七類列常關賠欵。共一百三十五萬六千四百九十一兩八錢三分九釐。 
第十八類列邊防經費。總數一百二十三萬九千九百八兩四錢一分一釐。凡甘肅黑龍江新疆四川伊犁五省。 
臨時歲出行政費。一百二十五萬八千一百八十四兩九錢九分。交涉費六十二萬六千一百七十七兩六錢五分四釐。財政費二百八十七萬七千九百四兩二錢一分七釐。洋關經費九千一百六十三兩九分二釐。常關經費四萬五百七十六兩一錢九分六釐。民政費一百三十二萬四千五百三十一兩八錢三分三厘。典禮費五萬四千三十七兩四錢二分九釐。敎育費一百四萬一千八百九十二兩一錢三分一釐。司法費二十一萬八千七百四十六兩三錢。軍政費一千四百四十六兩一分五厘。實業費二十九萬四千二百五十三兩六錢七分四釐。交通費七百八十萬四千九百八兩三錢八釐。工程費三百二萬二千六十四兩一錢七分四釐。公債費四百七十七萬二千六百十三兩九錢四分六厘。此臨時支出之大略也。 
要之一國政治之良否。實恃一歲經費之優絀以爲衡。離經費以求行政之改良雖有巧婦不能爲無米之炊也。然一國之經費。祗有此數。規畫全國而措施之。是在度支大臣。是在責任内閣。 
專電 
[電一（北京）]  
鼠疫由津蔓延至京據傳己有數人染疫而死外交團大譁已决自今日起使館界内斷絕交通 
[電二（北京）]  
聞今日又有嚴旨飭民政部防遏鼠疫肅邸已飭外城總廳速籌撲滅辦法 
[電三（北京）]  
錫督决計乞退政府議簡趙爾巽繼錫督任昨接東鄂兩督電奏并東三省紳民陳情知易人難治已决定俟該督再請開缺時降旨堅留 
[電四（北京）]  
滇督電請就關欵項下撥銀六十萬接濟滇餉奉旨交度支部核辦現澤公以部庫支絀萬分關稅係存儲候提之欵斷難撥借决計駁覆 
[電五（漢口）]  
英租界印捕昨日（二十二日）毆斃車夫一名大衆憤激圍住捕房英輪水兵登岸槍斃華人八人漢關道夏口廳及各文武亦被痞棍擊傷鄂督已派兵二千來漢解散 
[公電（漢口）]  
報界公會印捕無故踢死華車夫人心憤將罷巿尚無暴動英兵又槍死十人傷尤多現正交涉大江 
緊要新聞一 
 
 

Page 4

 
 
[欽定修正逐年籌備事宜清單北京]  
宣統二年一釐定内閣官制（憲政編查館會議政務處同辦） 
一釐定弼德院官制（憲政編查館會議政務處同辦）一頒布新刑律（憲政編查館修訂法律大臣同辦）一續辦地方自治（民政部各省督撫同辦）一續辦各級審判廳（法部各省督撫同辦）一續籌八旗生計（變通旗制處辦） 
宣統三年一頒布内閣官制設立内閣（憲政編查館會議政務處同辦）一頒布弼德院官制設立弼德院（憲政編查館會議政務處同辦）一頒布施行内外官制（憲政編查館會議政務處同辦） 
一頒布施行各項官規（憲政編查館會議政務處同辦）一頒布會計法（憲政編查館度支部同辦）一厘定國家稅地方稅各項章程（憲政編查館度支部各省督撫同辦）一厘定皇室經費（内務府憲政編查館度支部同辦）一頒布行政審判院法設立行政審判院（憲政編查館會議政務處同辦）一頒布審計院法（憲政編查館會議政務處同辦）一頒布民律商律刑事民事訴訟律（憲致編查館修訂法律大臣同辦）一頒布戸籍法（憲政編查館民政部同辦）一彚報各省戸口總數（民政部各省督撫同辦）一續辦地方自治（民政部各省督撫同辦）一續辦各級審判廳（法部各省督撫同辦） 
一續籌八旗生計（變通旗制處辦） 
宣統四年一宣布憲法（纂擬憲法大臣辦）一宣布皇室大典（宗人府憲政編查館同辦）一頒布議院法（憲政編查館辦）一頒布上下議院議員選舉法（憲政編查館辦）一舉行上下議院議員選舉（民政部各省督撫同辦）一確定預算决算（度支部辦）一設立審計院（會議政務處憲政編查館同辦）一實行新刑律民律商律刑事民事訴訟律一續辦地方自治（民政部各省督撫同辦）一直省府廳州縣城治各級審判廳一律成立（法部各省督撫同辦）一續籌八旗生計（變通旗制處辦） 
宣統五年一頒布召集議員之詔一實行開設議院（按此節略見前報） 
[司法行政實行分立北京]  
　　前日法部致電鄂督等謂州縣老於刑名確有經騐者用作推事檢事係爲一時權宜辦法現有御史某奏參謂司法行政權限亟宜分明若司法官仍用從前州縣是爲督撫開任用私人之門請敕下法部電知各省凡非法政學堂出身及此次考取之法官不得派充爲司法官等語業經奉旨俞允現此次考取法官業己分發不久即可到省請酌量派充早日開庭所有從前委用舊員立予更換庶司法行政不致相混云云 
[海軍大學之建設地北京]  
　　海軍部洵譚兩大臣迭次擬議在南北洋近海地方設立海軍大學堂各一處嗣因同時並舉無此財力議在北洋先行建設海軍學堂一處而譚大臣擬在天津薩軍門則以天津一至冬令海口冰凍不如改就秦皇島該處爲不凍口岸且地較僻靜建設學堂最爲相宜洵大臣亦以爲然刻聞嚴參議復又有建議謂甲午以前北洋舊有水師學堂（在天津）校舍頗爲寛廠建築亦甚合宜若就舊址略加修茸擴充需費較省觀成亦易如改就秦皇島一切均須創設不但工程旣須時日經費亦慮難籌聞已商准洵薩二堂决定在天津舊水師學堂地址招商估工限期修竣定於明春三月間招生開校 
[盛宣懷請奬皖賑實官北京]  
　　辦振大臣盛宣懷片奏云此次江皖災深地廣實非寛籌振欵不足以資拯救部臣疆臣同處欵絀用繁之日竭力籌維一時亦難設措而捐務勢成弩末部定新章理應遵守第念數百萬生靈得之則生勿得則死似不得不變通推廣爲目前救急之計約有數端謹詳陳之臣查現在各省振捐年復一年再三請展而究其急振已經辦過有如順直山東吉林福建江西各省新舊振捐應令權其緩急暫行停止俟此次江皖災振過後不妨再行續辦使捐務歸一來源或可稍暢又查通行捐章惟虚銜封典貢監翎枝及七項常捐向准外辦其十成監生捐免保舉補交留省等項均歸部收擬請援照光緒三十三年江南成案暫准江皖籌振公所專辦六個月又查向章捐銀一千兩者許建坊捐銀一萬兩以上者奬實官近來物力艱難逈非昔比况官制議改在即士民益形觀望若必欲捐銀一萬兩以上方准報効能有幾人擬請如有實銀五千兩以上者亦可准其報効惟請奬實官皆須照籌餉例實銀有盈無絀較之從前减成折數實增數倍又查報効振欵例得專摺從優奏奬但必須欽奉俞允一經交議部臣即未便照准同一報効鉅欵而或准或駁尤不足以昭公允擬請俯念目下壽欵之難待賑之急若非萬不得己斷不敢冒昧籲求所有收到實銀或一萬以上或五千以上得以專案奏奬者必不多人應懇一律特沛恩施以彰激勸或謂鉅欵雖救民命實官有碍吏治夫吏治之壞豈盡關乎此部臣疆臣果能以激濁揚清爲己任賢者用之不肖者去之何碍之有以上所請各節皆屬急切辦法擬請將各項捐欵統歸江皖籌賑公所照章核收由臣分别奏咨請奬一面請頒部照轉發領換仍俟捐有成數歸墊清訖槪行停止以重名器該省被災已久民生己筋疲力盡旣蒙皇上不次之恩實難再緩須臾除俟奉准後由臣先向各銀行設法借墊並會商前撫臣馮煦赶緊賑濟外合無仰懇天恩俯允所請飭部照准災黎幸甚地方幸甚 
[京中嚴防鼠疫南下北京]  
　　政府議决在山海關設檢疫所將陸路南下之旅客勾留五日以資銷疫一節已由十五日切實施行奈疫氣已經榆關南下十五日永平府城有中國人一名病斃十七日天津奥國租界又有中國苦工一名病斃因之津門官憲憂虞異常 
政府委員與在京各國醫士團運日妥商銷疫辦法聞該團擬請當局將奉天天津間火車一齊停止來往若天津地方鼠疫猖獗再將天津北京間火車停止俟看津門形勢如何即應力請當局實行 
 
 

Page 5

 
 
各國醫士團爲保護僑民起見將左開事項議决第一鼠疫若在京師發生則將僑民悉數收容使館地叚以内而將與該地叚以外之交通遮斷第二除該地叚東西二門外將各門一律閉關並在東西二門添調衛兵嚴禁出入門側則設檢疫所請入地叚内者勾留五日俟消毒畢方准前往第三地段以内之人一出地叚以外其歸回地段以内時亦須勾留五日行消疫法第四由外運到之信件物品等類亦皆檢疫消毒以上數端如京師一有鼠疫發生即當實行 
由東省經榆關晋京之信件貨物等項已在該關留置五日事畢方准通過 
東三省鼠疫發生以來政府極關心此事已經民政部外務部郵傳部諭飭切實講求防禦辦法現前門車站地方及京奉火車已嚴行消毒之法民政部因東三省鼠疫勢極猛烈深恐染及京師除前已出示曉諭防衛外現又札飭内外城警廳傳知商舖住戸等務各將寓内穴藏之鼠極力嚴撲呈送本管警區活者給銅元二枚斃者給銅元一枚總期搜拿净盡以防傳染而得生命 
又聞各警區傳諭本管區内之旅店客棧凡有就寓客商須當詢明由何處來京查看是否有病情形詳細呈報本區以便查察 
軍機大臣日昨電寄直督陳小帥東督錫清帥聞因黑奉兩省鼠疫有蔓延之勢除飭民政部參同防疫外京師重地一有傳播内外人甚多危險特飭兩督於交通上愼重防衛以資保護 
[庫倫活佛之奸謀毒燄北京]  
　　庫倫衆商與活佛交易均經倉上管事攝爾巴（係蒙官名）之手前歲有攝爾巴毛爾多耐拖欠衆商債欵三十餘萬而商卓特巴見虧累甚鉅突起奸心將毛爾多耐毒斃託言暴疾將伊家細軟財寳及强壯牲畜全行隠匿所剩破爛物件及老口牲畜估值兩萬餘金傳示各商欠債均按一成抵還衆商惶恐無策聯名禀控三大臣行知沙畢衙門妥籌辦法而商卓特巴僅將華俄銀行大清銀行之欵如數歸還其餘仍一味抗賴以致衆商虧累倒閉五六家後經三大臣堂訊數次而彼異常狡展仍無償期現衆商聞已公舉代表來京呈訴于理藩部云 
又庫倫活佛前飭本屬沙畢衙門呈文印房不准華商在西庫倫南札合厦等處擺設雜貨木樓以恐蒙人飲酒滋事爲名其實商卓特巴慫恿喇嘛欲與辦事大臣爲難也三六橋聞信隨飭各商拆樓改設氈棚以爲暫緩地步乃聞商卓特巴竟密約俄領事將俄羅斯唐古忒各商所設之木樓中貨物私運一空意欲將華商木樓一火焚之商人聞信異常驚恐禀求辦事大臣保護三六橋不得已派員押拆木樓始能了事衆商復懇即時設法以安生業現已於印房西面關地爲新巿塲矣 
庫倫車盟副盟長札汗貝子大史寗嗎之福晋岑登（係蒙名）近因染有疾病來庫就醫適聞活佛邀集各盟長羣起反對辦事大臣該福晋以爲不可因函阻貝子以病託辭毌庸來庫事被活佛偵知即傳論貝子爾婦包藏禍心須即逐去貝子畏其勢遂傳活佛法旨將福晋立行逐出並搶去誥封摘去寳石頂戴將金銀珠寳首飾衣物約值十餘萬金全行扣留該福晋知出於活佛法旨無可奈何隻身逃避敢怒而不敢言聞已氣憤成疾云 
[西報譯要]  
漢口暴動彚誌字林報載二十二日漢口電云此間華人有激烈之暴動與巡捕爲難因有人力車夫一人死於巡捕房之故央國軍艦雪塞爾之水軍當時登岸會同團練隊彈壓亂事開鎗擊斃暴動人八名太平路之各商店及理船廳均遭掠搶目下恐尚有巨變故已防備一切續電云大局更迫華人傷者二十名水軍及團練隊均防備華人乘夜襲攻華軍亦抵此與外人合力防禦文匯報載同日漢口電云此間有激烈之暴動因傳言傷死華人一名所致英德水手均已登岸團練隊亦均徴集有外人數名爲石擲傷華人擊斃者十名華軍二千名業已抵此續電云今日英租界死人力車夫一名華人意謂巡捕所殺乃起激烈之暴動英德團練隊均經徴集駐泊江中之英國砲艇雪塞爾號德國礮艇茄格號均派兵携帶機器砲登岸彈壓旋因情勢危急不得不開鎗轟擊致有華人八名中彈斃命有外人及砲艇水手數名爲暴動人以石擲傷目下猶未安靖大局可危續電云大局仍未安靖豫料尚有他變漢關道齊觀察於彈壓亂事之時身亦受傷團練隊及砲艇水手均徹夜防守鄂督已派陸軍保護外人聞尚有陸軍數隊繼續抵漢亂時死傷者共二十五人二十三日漢口電云今日大局略定惟商號都已停止交易現有華兵二千名圍守租界昨夜並今晨俄租界亦稍有滋擾之事有華人二十名此受傷此次暴動恐釀成抵制英貨之舉蓋已有人倡議及此也續電云大局益形安靖各租界夜間均呈荒涼之象今日一律罷巿團練隊仍集於漢口俱樂部現有華人多名擬要求英捕房斥革西巡查員中國商會宣稱亂事已平惟大局仍不安稳昨日受傷之華人已有數名因傷重斃命 
滿洲疫患南漸續聞字林報載二十二日北京電云京外及北清各處曾有數人患疫而死烟台附近之某鎭疫氣頗熾北京現 
 
 

Page 6

 
 
正討論實行禁絕交通之法因日來盛傳鼠疫已蔓延至京故也哈爾濱道業己革職蓋政府接俄官員抗議謂該道阻行防疫諸政之故政府刻正核議俄國要求將傳家甸完全隔離之議聞該處每日死數率在百人以上二十一日北京電云天津奥國租界患疫而死者共有四人山海關與奉天之鐵路業己停止開車聞津浦鐵路北叚亦有九人患疫而斃二十二日北京電云北京南鄕曾有兩人患疫斃命一爲華人由奉天來者一爲看護死者之人據傳北鄕復有一人死於疫症惟未經當道報告駐京各使因中國官塲防疫之策多不完備大約將於今夜禁止華人攔入使館界内 
德儲改道避疫之先聲文匯報載二十三日倫敦電云栢林各報載稱中國鼠疫蔓延將迫令德儲罷其游京之舉而改由南美或斐洲德國殖民地回國據佰林官塲聲言此種談論全屬報章臆測之詞皇太子此次出行係爲洲歷亞洲非洲歷全球即行程或有不得己之變動仍可取道海參威而由西比利亞鐵路回國云 
[京師近事]  
法部昨日通知各省飭查監禁人犯原案情形聞係預備明年皇上釋服後舉行登極大典頒發恩詔大赦天下 
北洋陳筱帥因贖回開平礦擬發行公債票屢紀本報兹聞政府以此項公債筱帥並未請旨允准故度支部不能擔認且開平贖礦係直隸一省之事不能用全國之錢故度支部不能擔此債務仍飭該省自行籌欵華俄黑河交涉因兩方面各執一詞久未議結近聞外務部已與俄公使商議擬中俄兩國各派專員查辦此案俟得確實憑證再行開議并聞俄公使已派駐哈俄領事官爲查辦專員而外務部則飭黑龍江巡撫派哈爾濱關道會同俄領事詳細查辦報部 
内務府籌備處設立以來所有各項經費悉由銀庫借辦而各司員等亦無薪水兹經各總管大臣等會商以該處辦公人員未便令其枵腹從事應由某欵項下酌提銀兩若干充作該處經費以是各大臣連日籌商聞已擬定將本府徴收之官房租欵項下每月提撥銀四百兩撥作該處司員薪水並一切雜費之用現正擬稿日内即當具奏 
軍機朗徐兩大臣擬俟明年新官制實行所有吏禮等部裁撤之丞叅及郎中員外郎主事小京官筆帖式錄事等願赴西藏投効者其旅費統由官發若欲出洋游歷者亦照此發給官欵以示體恤刻已交政務處核議 
聞郵傳部因津浦鐵路及吉長鐵路全工皆未告成擬將該兩局在事出力人員緩至明年再行奏請奬叙已於昨日禀明徐菊人相國並咨行吉林陳簡帥遵照辦理 
理藩部與陸軍部會商决定明年春間訓練蒙古新軍惟開辦經費甚鉅籌措不易旋有留京當差之蒙古王公等聯絡各部落量力捐輸集欵已有成數聞理藩部日内即爲代奏蒙古王公之熱心亦可欽佩矣 
時評 
其一 
外債爲極危險之事。國家萬不得己而始舉行者也。今者我國上下。智識漸開。是故皆欲避去外債之一途。寗以募集國内公。債。爲補救之計。 
皖省亦嘗舉公債矣。初未聞有委託招募之事。曾不幾日。而全數指定之。廣告已刊布。我猶以爲我國誠有熱心忠愛之人。如此巨欵。乃不崇朝而集焉。 
今聞度支部。以皖撫續請撥銀四十萬兩。謂該撫前派惲守赴滬借欵百二十萬。不及三月。即已用罄。其中恐有糜費之弊。特派部員密查云云。嗚呼。我於是知從前全數指定之所由。來而我國熱心忠愛之人。蓋如是而已。 
其二 
息借外債。不知其中果有何種利益。而經理其事者。往往甘冒衆論而不悔。 
浙省自來水公司借債一案。方在發起之初。諮議局即具書質問。而經理其事者。初不以輿論爲可畏。仍秘密往返滬杭間。人言鑿鑿。萬目聧聧。或不誣也。 
今諮議局又第二次質問矣。浙撫亦以其所質問爲確實。矣第浙撫以爲官廳中或不至有此等人物也。而疑有勾串招摇之人。復恐諮議局尚不免風聞言事也。而令呈出姓名。確實之據。我知浙撫必非以是故難議局。左袒官廳也。亦其愼重將事之意耳。 
第據記者之意。苟非官廳中人。必不能自立於代表公衆之地位。而取債權者之信用。且此等關係公衆之事。非有一二紳士賛助其間。必不能箝衆口而策萬全。此則浙撫所宜注意者也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[滿洲鼠疫記]  
哈爾濱初二日檢騐所原有二百五十九人特别檢騐所七十五人鼠疫棚七人自是日三點鐘至初三日三點鐘共病華人十五人查得華人死屍九具自鼠疫發見之日至初三日鼠疫塋地共掩埋百二十二人檢騐所有新送入者五十八人特别檢驗所二十二人鼠疫棚九人由檢騐所放出五十九人特别檢驗所放出十一人鼠疫棚死九人初三日檢驗所共餘二百五十八人（内有俄人五名）特别檢騐所八十六人（内有俄人五名）鼠疫棚七人傅家甸初三日共疫斃四十二名送病院者三十餘名初三日道裡原有病者七人是日又病二十一人死二十人查得死屍九具初五晚哈埠防疫局將華人叢密之區把守共分十六叚内有房屋一百四十三所人民約有四千餘擇其身體污穢者送入檢騐所查看餘者仍令照常居住且將殘毁不潔之房設法整理 
鐵嶺城裡日增棧夥李萬同日昨由哈爾濱回即赴澡塘沐浴至浴後歸店即覺神氣昏迷移時吐血該店知係傅染時疫報知警局經中日醫師診治病覺稍愈一面遂洒石灰汁及石炭酸以免傳染旋即將該店封禁不准旁人出入因之本邑城廂議事會特組織一防疫臨時會公舉通曉醫學者三人爲檢查員在郊外祖越寺設立病院並擬訂章程二十餘條大率會同巡警從事檢查至於警局現己收買鼠隻掃除道路污穢本邑各商舖發售之石炭酸現因防疫紛紛購買每瓶己由八角漲至一元一角且聞各藥房均己出售一空 
大連自滿洲里釀鼠疫以來毒病乘勢南下到處慘斃無數人命已由哈至賓由奉至鐵聞大連商埠亦於日前且一華人由北方帶疫南下已經斃命兹聞關東都督府民政長官以此項毒病全係華工等在北方傳染由火車南下擬設一大檢疫所以期由本根上杜塞毒病之侵略南滿鐵路會社亦開會磋議辦法約有兩端（一）暫停北方華工之搭車（二）在各車站修設大檢疫所收容華工檢驗有無毒病俟確認無毒後始行開放 
[所謂改良監獄者如是廣東]  
　　近日各省皆言改良監獄而其黑暗更甚於曩日觀粤省南海縣一縣之監獄各省之監獄可類推矣兹將粤東舉人譚鶚英在獄中致廣東報界公會之書錄登報端以見一斑原書云南海縣劉典史某署任以來草菅人命貪酷至無人理弟在獄言獄條陳改良貢諸大憲并臚列其惡欵請查禁以肅法紀謹將條件摘錄如下一非刑犯不賭博照律不過笞數十劉典史動責小板五六百甚且過千蘇子山馮福馮永過倉走動爲所瞥見用厚木片打脚跟各八十黑倉者爲密禁死囚之牢最爲苦酷囚徒小有過犯杖責後均𨯕入黑倉經年不釋至今累累在虐者約二十人馮福脚跟被傷并收黑倉不堪其虐卒自縊死近數月又添一非刑囚徒犯小過動靠手鎖置院子柱上風雨時一切禦寒混之具均令撤去亦兩三月不釋有潘紹者因過倉賭博劉典史親用鎖鍊打傷頭額傷愈并責千板仍繫之外柱數月不釋去年吊死者馮福外尚有杜標等數人典史均以病死瞞報避驗種種以人命爲兒戲監犯多有并無供証率行久禁者候質逾十年應赦不赦者未死於法而竟死於獄官法外之刑新律停刑訊而劉典史私刑至不勝縷述且行於經已改良之監獄其可怪可駭者也一詐贓恩赦頒行南海監獄有財運動者雖重罰可援免而無財運動者雖輕罪不减釋劉典史到任因以爲發財之路或令勇目與人犯關說或親目索詐其人所共知者索梁平二百金蘇受六十金李絹五十金其中未經發覺者不知凡幾梁平三名贓經過付獲釋恐難究問曾在獄服中務人均能歷歷言之因之勇目楊姓習爲訛詐與監犯索借者已有多起又與巡勇戴姓索黄姓家屬三金索關姓家屬四金犯屬通問携有食物多爲所攫取顯蹈從前門頭積弊凡諸勒詐種種而竟行於改良之監獄尤可怪可駭者也一庇縱守勇囚徒犯賭及各項過失劉典史動處以嚴酷非刑至於流血并禁黑倉永不改回原處監獄積弊宜可廓清矣乃吸食洋烟晝夜不絕南北倉賭具時各五六當烟賭之弊比未改良時尤甚究其原因看守勇得賄庇縱巧代掩飾所有賭具洋烟均由勇私買藉獲重資歐陽姓麥姓二勇作弊發覺典史僅予革退并不究懲而未經發覺及傳遞烟賭之犯人更不追究勇目楊姓與戴姓勒詐并時向烟賭之犯索借發見則毫無戒懲烟賭爲監中嚴禁之品所以打架釀成非命之案均於此起釁苟非劉典史庇縱巡勇則洋烟賭具何自而來且有犯必發何至其害日益加烈而竟行於已改良之監獄尤其可怪可駭者也訂鶚英簽名獄中人代筆 
[直隸官塲之哭笑天津]  
　　本年爲舉行大計之期直隸亦循例舉辦前月即傳說某員卓異某員劾罷言人人殊莫衷一是昨得確實消息計得卓異者十五員劾罷者十七員列舉銜名於左卓異人員保定府知府錫齡阿東路同知徐國楨邢台知縣岳齡東明知縣朱佑保宣化知縣姒錫章唐縣知縣田鴻文元城知縣馬毓藻平山知縣余廷珪河間知縣俞蘭元靈壽知縣章樸磁州知州張祖詠任縣知縣謝秉麟保定府經歷張碩第提法司司獄嚴篤輝阜城縣訓導馬溎劾罷人員南皮知縣兆治柏鄕知縣左鍾湘唐山縣知縣鍾靈肥鄕縣典史朱錫銜靜海縣主簿王光第高陽縣典史馮謨任邱縣典史章平封昌黎縣典史王龍文無極縣典史馬鎭滄州風化店巡檢唐鴻鈞正定府經歷劉夢筆臨榆縣典史裘德潤遷安縣訓導張省三懷柔縣訓導單元西寗縣敎諭劉 
 
 

Page 11

 
 
永祥靜海縣訓導張光懋 
分類新聞 
政界 
[大港設立自治分所鎭江]  
　　鎭郡大港鎭紳士王某以該鎭距城六十里之遥現經辦理地方自治聲氣未免隔絕擬即於大港設立地方自治事務分所而職務權限仍統屬於鎭城事務所以免顯分畛域之嫌現已禀經江蘇籌辦地方自治總局批准立案矣 
[派員稽查私運米糧出口鎭江]  
　　鎭道林梅楨觀察以近來米價飛漲民食維艱深恐有奸商勾通船戸私運米糧出口特札委候補知縣陶式泉大令於日昨率帶師船馳赴長江下游江陰靖江一帶近海地方嚴密查察如查獲私運米糧出口船隻即遵照定章以一半充公以一半充賞却 
[皖撫查災公畢業已回轅安徽]  
　　皖撫朱中丞因本年皖北水災較重地方頗爲不靖特於前月出省親赴皖北各屬查勘地方災情整頓防務現已查辦竣事由泗州到鳳陽臨淮乘搭津浦鐵路火車到江寗普謁張制軍籌商一切辦法於月之十九日回轅矣 
[札飭調查連崖番族戸口廣東]  
　　粤省張督以清查戸口一事已經通飭各屬切實照辦惟各屬間有番族雜居已由部定辦法須將該族方里戸口另行别加統計現查粤省各屬如連屬有猺民一種崖屬有黎民一種均屬番族與平民風俗迥殊但該屬向無另設之官尉及同通州縣千百總司長各官同歸連崖兩州廳官總轄是該項士民阜已歸流應照憲政編查館奏定統計辦法統歸該州廳調查昨特分行韶瓊兩道轉飭該州廳官一體照辦 
[浙省庫帑支絀之一斑杭州]  
　　藩署年終開銷尚短一百餘萬吳方伯不得已爰於日前有詳請撫院飭各關道籌解之舉不料寗紹台道桑觀察亦移請藩憲以敝處出入相抵不敷甚鉅特將向來捐給警務敎育慈善各欵分别停止核計以入抵出不敷尚鉅應請設法撥補虧短等情咨逹藩署未悉吳方伯將何從設法撥補其虧短也 
[牌示封印期内收受訴訟辦法杭州]  
　　浙省地方審判廳於日前牌示文云照得官廳舊例凡封印以後於民事訴訟槪不受理誠以年至歲暮一般人民家庭不免均有事務若槪行收受審理恐或一時不能了結反致有累人民此向例停止受理之本意也本廳甫經開辦即值封印凡對於民事各案若槪不收受則民人控訴無門未免有所懷疑若遽行傳審又恐民人因此受累兹擬一變通辦法自本日封印以後凡一切民事訴訟仍照常收受批示但應傳訊者則於明年開印後再行分别傳審以免民人控訴無門而示體恤除本廳在封印以前批准之案隨時速傳訊結外着即一體遵照 
[提法司署未來之大恐慌杭州]  
　　提法司署自分科治事後舊有之書吏業已裁撤其半現在法訂定考試屬官章程第八條各科書記由提法司逕行出示招考一般書記得此音耗後恐慌異常以爲前者分科考吏尚能得存一線生機今番更動勢必全軍覆沒故日來紛紛擾擾另謀營業者甚多倘前後交替青黄不接之時一般書記紛紛告退未悉李廉訪何以設法維持也 
外交 
[背約遏商案仍候咨部辦理廣州]  
　　香港僑商祥和棧等以秘廷背約禁遏華商乞據約結辦等情禀奉粤督批云　稽資赴秘華人章程係上年經秘欽差伍大臣與秘政府商定彼此均經簽押允照實行由外務部電粤遵辦前據委員薛守禀稱駐港秘領事謂奉政府來電現已另頒新章不允將護照簽押業經增前部堂電請外務部與秘政府嚴切交涉在案據禀前情候再據情咨請外務部迅爲辦理以免有碍商務仰廣東勸業道轉飭遵照 
[札縣訊追禪臣洋商控案廣東]  
　　駐廣州口德國領事日前照會督院略謂禪臣洋行買辦伍旭初虧欠行内銀數萬另担保貨帳約二十萬元潛行逃匿迭請番禺縣將該買辦交出担保之舖屋及産業查封備抵惟該縣迄未照辦洋行受虧甚大不得不照請派員將此案妥速辦結以免延欠等語督院接文後已即札行番禺縣查傳該買辦到案訊追並飭查明該買辦舖屋住産是否該買辦名下之業調契驗明分别妥辦矣軍界 
[粤督通飭酌裁綠營辦法廣東]  
　　粤督張制軍爲酌裁錄營一事日前通電虎門李軍門惠州秦軍門瓊州北海韶州高州潮州南澳肇慶碣石各鎭道廣協文云案准陸軍部咨行酌裁綠營撥充陸軍餉需粤省自應遵辦現與司局議定除隸水師管轄各營制兵應候海軍部核辦暫緩裁减外其陸路三江恊制兵及崖州協儋州營之陸路制兵與督標中營派允戈什哈並守城各制兵或處邊遠或當要差亦均免裁此外凡隸陸路管轄各營制兵一律照現有之數裁减四成限明年正月底裁定截餉至督標中營撥充肇慶巡警之制兵一百零四名應全裁撤原支底餉由警費統籌給足以清界限各營原有馬步守兵若干現裁四成若干尚存六成若干由該管鎭將於正月内造細數册分送藩司緝捕局彚詳望速照辦見覆餘由司局詳晰咨移督元 
[贛省開辦陸軍警察敎練所南昌]  
　　贛省陸軍警察營開辦以來己閱八個月所有憲兵兩隊業經撫院派員監試畢業預備分撥潯陽紏軍人惟該營管帶吳乃楫行爲卑鄙久爲軍人不恥現因憲兵專科畢業萬志超卽須奉部派往來贛辦理軍務該營恐碍己位近復熱心運動當道開辦陸軍警察練習所招生肄業以備開辦三隊之用刻經當道交議如果需費不多即可擬定辦法預備實行矣 
[贛潯兩防軍統之小更變南昌]  
　　贛省巡防隊後路各軍向由贛南道統領駐紥南贛一帶以防邊境現俞道明頤以政務紛繁不暇軍事電院辭職馮撫因措詞懇切當即代爲電部商准札調駐潯陸軍五十三標統帶劉槐森赴贛接統巡防後路事務所遺駐潯標統職務札調協部參謀官馬毓寳年内赴潯接署以便劉君迅赴贛州遞遺參謀職務另委徐某接署矣 
[綏遠旗營禀請改良馬隊操法山西]  
　　綏遠城協領松岩因留防馬隊係同治年間軍隊操法甚不足恃故日前擬定章程數十條係仿改陸軍馬隊之制不日當禀請瑞留守批示核辦矣 
 
 

Page 12

 
 
[武弁以辦理警務出力獲奬安徽]  
　　舒城縣巡警巡官守備高魯論於前年馬砲兵變時在該縣城内解散叛兵巡緝地方頗資得力曾經該縣令禀請皖撫核奬酌委一次咨由壽春鎭註册委用在案兹該巡官又具禀皖撫擬請改由巡警道註册委用頃據該道以該員係屬武職按之警章似有未合惟該員在舒城辦理巡警有年一切遵守警規且此次奬案該員實係尤爲出力應即照准以區官推升委用以昭激勸 
學務 
[張督留意學務之一斑廣州]  
　　張督對於全省學務業經札行提學司切實認眞整頓在案現復以籌備憲政之際普及敎育實屬刻不容緩無如庫儲支絀籌措爲難自非藉地方公欵補助難期振興昨特札飭提學司酌定辦法分飭各屬詳加調查以爲地方興學基礎 
[汝州初級師範成立河南]  
　　汝州紳士徐善衍等四十六人以國會期限縮短學校之設年多一年非急儲師資不足應各校之用爰紏合同志在州城組織一公立初級師範學堂一所以爲四縣表率即以科舉時代梁紳所捐之川資錢三千串存典生息一項爲該堂經費所有開辦費均由四縣發起人分擔借四縣公館爲校舍招考學生一百六十名不日開堂上課矣 
[和州小學業已核准給奬安徽]  
　　皖撫近接學部覆文以和州官立城東兩等小學堂學生旣經提學使考試各門科學及成績畢業年限均屬相符應准奬給以示鼓勵昨已札行提學司傳知該州遵照 
實業 
[蘆運司詳報杞引撥借鹽包天津]  
　　長蘆鹽運司詳稱案據商人同泰禀稱竊商行辦杞縣等處引岸本年業經領引築運現接外店來函杞縣需鹽孔亟實在緩不濟急民食攸關不得己擬由商行辦之太康縣就近暫撥借鹽三百包一面由商照章具禀以符撥借成案以後新鹽運到即行撥還理合禀請恩准行知杞縣太康縣知照實爲公德兩便等情據此本司查杞縣需鹽孔殷擬就近暫行撥借太康縣鹽三百包係爲力顧民食起見自應照准以資接濟除禀批示並詳明督辦鹽政大臣查核曁分行外理合具文詳請憲台查核等情當奉陳督批云據詳已悉該商同泰杷縣引岸需鹽孔急擬就近暫行撥借太康縣監三百包應准照辦以顧民食仰即飭遵並飭催該商迅將杞縣新鹽運岸照數撥還具報 
[咨覆潮汕鐵路營業近情廣東]  
　　郵傳部日前通飭各省查報官商各路現辦情形當由粤督飭委詳查以潮汕鐵路自去年展至意溪韓江上下售物半由陸運查意溪實閩贛及粤省東部水路咽喉計自展拓此線以來客貨運輸逾形便益前途發逹操劵可期惟現因釐稅之多除沿路特設之釐金局外更有藩司所設之貨捐局潮州府所設之府捐局故今各貨物大半仍由水運昨特將情詳覆咨部以便查考矣 
[部咨辦瓊崖種植畜牧廣州]  
　　農工商部以各屬荒政急宜大舉清釐刻日興辦查粤省瓊崖兩屬尤爲重要之區惟樹木爲農政大端若必俟全行清釐事竣方行舉辦則不特有稽時日而且天時地利物力均廢去可惜自宜取考查有得著手較易者爲最先之試辦如棉花革麻甘蔗蘿葡洋薯樹膠椰子胡椒各品均於瓊崖土性適宜擬飭先從瓊山澄邁臨高儋州定安各屬境内試行種植至畜牧則選購牛羊佳種擇水陸佳處爲畜牧塲並製造皮毛化生爲熟數年之後以次陸續推廣滋生蕃衍博碩肥腯必有可觀或以供製造或以資販賣細之足以裕小民之生計大之可以增全屬之利源或於地方實業國計民生大有裨益昨特據情咨行來粤張督准文後己札飭勸業道轉行遵照矣 
雜記 
[賴債人偏控人賴債杭州]  
　　蕭山人黄彭壽即黄鏗甫往歲拱宸橋通益公紗廠大起風潮黄爲舊股東江朱氏之代表預聞其事意在藉此爲生財之道刊印通益公一書醜詆高某一切歸黄經手嗣以新老股東言歸於好自遞和息公議將是書銷毁刊費公攤而黄以私心不遂大不謂然反對衆人獨斷獨行將該書添印數頁分佈大衆不但毁及新股東并毁及老股東致令中合公司登載長年告白目下黄彭壽復奇想天開以圖賴書欵之名加之顧浩及王綬珊向地方審判廳控告當奉批云據訴已悉候將原狀通知被告辯訴後即票傳到案示期開庭質訊該職即將高鳳德賠還訟費時與議証人邀集來庭候訊 
[自治員偏不善自治杭州]  
　　石門縣城中西寺弄沈姓家專爲包娼聚賭秘密賣淫良家子弟受害者不少因賴縣書費希亭及家丁吳春泉之包庇以致罔知顧忌本月十六夜有北鄕路家園地方之自治學員鍾豹文與鄕人龍小二徐雪生王阿廷在該處沈姓家賭博正在呼盧喝雉忽被崗警所聞馳赴警局報告楊巡官隨帶長警十餘人前往各賭徒均拚命狂奔而散僅將賭具及鍾豹文拿獲帶局鍾某遂在拘留所躭擱一宵次日由其父鍾霖赴局認罰洋八元出具悔結保釋而去 
[諧文]  
年關記（佛雛） 
有窮國之中。有年關焉地處絕龍嶺。横梗於崛頭之路。四處無門。惟孔方兄可越。餘雖有五丁之力。巨靈之神。不得而破。也然有窮國之衆。每歲臘必相率至此關。借孔方之力以踰越之。有弗得者。則窮力竭智。或假親友之力以爲助。務得過關而後已。其或親友之力。不能旁顧。則别尋捷徑。而繞道四方墟。但四方墟地極危險。苟不得道。則陷於大澤。而年關終。不克過。然亦有幸而免者。故取此道者。非最富於冒險性者不敢也。年關之險隘如此。故國之人將至年關皆徬徨無措。終日奔走。以爲年關之豫備。有不能過此關而至於自盡者。其旣獲過關者。則額手相慶。放爆竹。懸燈籠。豪飮大醉。以爲樂。至於翌晨。又衣冠肅穆以相賀。而豫祝第二次年關之快過矣。但國人性懶。稽過年關。即忘其險。復驕奢淫佚。相率而樂。於宴安不至年關。則不出其經營之力。久逸而驟勞。故年關益覺難過也噫。 
[雜俎]  
　　歐洲戲院考略 
　　　（節錄巴黎世界報）（續） 
西洋之戲園。種類。甚多其演完全之劇本者。爲尋常之戲園其演各種之戲術短劇及舞踏者。爲駁雜之戲園。其他如馬戲影戲及舞踏等。亦均有特别之戲園。 
西洋之。戲園。各有專長。有以樂劇名者。有以滑稽戲曲名者。有以舞曲名者。更有以戲臺上風景。之美麗　著名者。 
一千八百八十年。奥大利首倡改良演劇之議其最重要之目的。係於戲台上描寫各種之風景。便其合乎天然以欲逹此目的。故凡建築師畵家及彫刻家所知之技藝。莫不利用　演劇之時。更爲建築師。及畫家便利起見。故凡科學中最有用之智識。如力學動水學及電氣學等。採用尤廣。此改良演劇之運動。起點。於奥　二國。後乃傳入他國其改良演劇最遲之國。則爲英吉利與法蘭西云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[庫倫辦事大臣三多奏辦理禁烟情形摺]  
奏爲遵旨禁烟謹將辦理情形繕摺具陳仰祈聖鑒事竊查禁煙一事迭奉嚴旨並經主管各署所擬定禁種禁吸禁售各章程再行遵辦庫倫所屬蒙地天氣高寒向不産植鶯粟禁種一層即可毌庸置議外蒙人情樸陋沾染嗜好者亦不多　惟庫倫一隅爲蒙漢中外互巿之所人烟輻輳不免有開設烟間及售買烟膏之人而旅居商民亦往往染有烟癮臣前已將原設戒烟局併入衛生局承辦酌量擴充由華俄醫生配藥施　戒除之人業已不少至若印委各員爲齊民表率尤應恪遵功令已吸者戒斷未吸者嚴禁前大臣延祉任内按照禁烟公所所發六項表式塡註結報臣又遵照續發章程所有續到人員一體取結並將原有各員令再出具切結加具同寅保結以免欺隠該印委等旣能不染痼疾斯公家禁令乃得行之民間祗以禁烟一事須賴警察得力力能令出惟行庫地因經費支絀所辦警務不免因陋就簡以故禁烟禁售各節遂迂延至今此則微臣所耿耿疚心者也兹又准禁烟王大臣咨本年九月十九日欽奉上諭着各直省將軍督撫認眞查禁切實整頓不得稍形懈弛欽此欽遵咨行前來遵即派員調查一面仿照京城辦法略加變通計刊給執照兩種一爲舖戸售費膏土之照一爲民人吸食購買之照均令按月一換該舖售膏一兩應繳照費一錢五分售土一兩應繳照費銀一錢民人日吸一錢應月繳費銀二錢以此類推責成衛生局經管並勒令該膏土各舖與各吸戸按月减少十分之一由局於發照之日核明塡給仍遵章凡遇年老及有病之人驗明屬實准其免减其東營子西庫倫原設烟間經臣勒令閉歇將烟具繳呈監視焚燬仍酌予價值以恤窮民間有藐玩不遵者當即派員提案按照禁烟章程第三條分别懲罰近已一律歇閉浄盡烟戸之未領照者查出之後亦照章酌罰現並責成各商甲首據實查報以輔調查各員所不及所有應收照費曁罰繳之欵均充作戒烟施藥及地方治安之用統俟事竣造册咨部備案圖車兩盟地方闊遼戸口又復散漫計惟有責成盟長及各札薩克切實查禁並令將各吸戸一體呈報領照所幸蒙地向不産烟吸戸須向庫倫膏土各舖購買現售賣膏土旣經發照取締該吸戸自可知難而退臣並嚴飭統捐局凡遇貨物入境均須認眞稽查如有鴉片即詢明係何人所運是否自吸抑係出售知照衛生局備案夾帶隠匿者查出照章嚴罰大約一年之後當可浄絕此庫倫辦理禁烟之大槪情形也抑臣更有陳者鴉片流毒垂百十年國勢濅衰民俗偷惰厲階禍首實肇於斯洪惟先朝發憤圖强與民更始我皇上繼志述事三令五申薄海清明疋登衽席近如奉天山西雲貴等省向來著名産烟均能禁絕惟是洋藥進口雖經議定按年遞减而時日孔長恐未足以振國民之氣且近奉明詔定宣統五年召集國會則憲政成立即在指顧之間禁烟一事實與憲政息息相關應否按照前限酌量縮短之處伏候聖明飭下主管各衙門酌議施行除將各印委甘保各結存案另造册塡表曁將照式一併咨送禁烟公所並分咨外理合繕摺具陳伏乞皇上聖鑒訓示再蒙古大臣綳楚克車林現在進京未及列銜合併聲明謹奏宣統二年十二月初八日奉硃批該衙門知道欽此 
本埠新聞 
[巡警道催查戸口變動]  
　　江蘇巡警道汪觀察昨札上海縣云案查光緒三十四年十二月民政部奏擬調查戸口章程第四章第十五條自各戸門牌編定之日起嗣後該戸如有遷移等事應責令該戸戸主自赴調查處或巡警派出所呈報至遲不得逾三日前項遷移等事應另列表册備查第五章第二十二條自查口票塡報之日起嗣後該戸如有生死婚嫁承繼來往等事應責令該戸戸主自赴調查處或巡警派出所呈報至遲不得逾三日其有一家死亡無人呈報者應由該親族近隣代報前項生死等事應另列表册備查第六章第二十三條人戸總數應自本年起於第二年十月前彚報一次至第三年十月前一律報齊人口總數應自本年起於第三年及第四年十月前各彚報一次至第五年十月前一律報齊第二十四條自報齊後戸數册應每兩個月編訂一次口數册應每半年編訂一次於年終彚報民政部各等語所有本年應報人戸總數前經本道擬訂分期辦法編釘門牌以八月望前爲限申報戸册以九月望前爲限丁口各數亦飭同時確查現在各屬戸數已據先後列表呈經彚塡總表禀送民政部彚辦並呈兩院憲查核其丁口各數並已飭令趕速塡表呈候彚轉曁飭將門牌一律編釘各在案惟戸數口數旣已同時查明遵照部章應即分别期限編釘查本道定限八月望前編釘門牌扣至十月望前兩個月届滿應將戸數編釘一次究竟此兩月中該管境内共有遷移若干戸生死婚嫁來往人數若干丁口實存正戸若干附戸若干丁口若干及學童壯丁各總數自應查明先行塡表呈送嗣後按兩月編釘一次以憑本道於本年年終彚報民政部核辦俟届半年仍由各屬將口數册編訂一次彚總塡表呈報以符定章除分行外合亟札飭札到該縣立即遵照辦理毌稍違延切速切速此札 
[巡士索詐候查]  
　　四路三區巡士張慕賢前日投四路分局控吳亦堂欠洋二元數角當經黄正巡官傳吳訊問據供張未當巡土時曾代小的條合丸藥計洋八角六分到差後即糾合多人將小的軋至茶館内百般勒索取去洋二元除還欠外餘洋悉充茶資了事昨見小的家養鷄數頭張竟攘奪一頭而去當被小的追回以故挾嫌誣控云云黄巡官聞供大怒飭張先行收押聽候查明核辦 
[巡官申斥脫逃要犯]  
　　四路分局黄正巡官昨出牌示一道照錄於下照得乙班巡警劉克志看管苦工致被脫逃蟻棍顧如齋一名實屬疏忽深堪痛恨本應立即開除姑寛照章降充三級起餉並着記非常過一次派充外勤勒限十日内將該逃犯交到且訪聞該警平日在外頗有招摇情事仰該班巡長嚴加管束隨時查看倘再辦公不力不守局規定卽斥懲不貸 
[幼童學校舉行畢業]  
　　高昌廟民立幼童學校昨日行第三次畢業式並開游藝會兹錄畢業各生姓名如下唐在鳳上海人趙亞蘭新 
 
 

Page 19

 
 
陽人沈麗英桐鄕人諸璧楊子人吳印嘉定人 
[養正小學舉行畢業]  
　　城内北張家衖官立養正高等小學堂昨日舉行年假並畢業禮當由學師杜廣文蒞堂會同校長葉醴雯君照章舉行兹將畢業各生姓名錄下姚順生王鴻生陳家俊朱元修錢嗣良山鳳嗚陳淦生黄啟英李廷墀 
[義振會勸振芻言]  
　　華洋義振會以皖省災區待欵急迫昨特撰擬勸賑芻言十則照錄如下一勸各店舖行棧將春巵酒席費移助皖振一勸祝壽之家將親友所送禮分及宴客酒席費移助皖賑一勸生子之家將親友所送賀分及宴客酒席費移助皖振一勸嫁娶之家將一切浮文减少移助皖振一勸宦塲陞官得缺得差者酌量捐助皖振一勸各店舖行棧生意獲利者酌量捐助皖振一勸求病愈求壽求嗣者酌量捐助皖振一勸病愈還願者酌量捐助皖振一勸爲先人資冥福者將齋醮之資移助皖振一勸求家宅平安者酌量捐助皖振 
[城内]  
移訊竊賊○南三區解送馬干城至一路分局函稱據南洪泰紙店主張忠寳扭馬交由崗巡帶局控渠深夜至梅家弄家内希圖攫物求請究辦等情奉德正巡官諭將馬押候訊究一面傳原告到案質訊核辦 
勒提騙匪○騙匪黄大綱專以舉荐排字生意爲由歛錢肥已前由朱順發投一路分局禀控有外甥被黄騙去洋四十元昨又有鄭陳氏到局控稱氏子炳生被黄誘去洋二十元求請提訊追還德正巡官准即飭傳詎黄巳避匿親串李某家中被李覇阻該甲等無奈回局禀復巡官諭令改傳爲提如李再覇阻定予併提究辦 
爭産斷結○前有孫文鑒在縣控孫桂林等霸吞産業曾經集訊判邀親族理處禀復核斷在案前晚經襄讞員承明府復訊孫文鑒供稱繼母馬氏因無子立商人爲嗣親族皆知今嗣父德城公遺下産業被弟桂林聽人唆使違背父命霸吞遺産求察並由族長孫德圭母舅葉松蘭等投供語亦略同復據孫葉氏供係德城續配生子桂林丈夫故後略有餘産元配馬氏只生一女素玉因夫喪虚列文鑒名字出訃詎胞姪文銘串通親族覬覦遺産揑名文鑒妄控圖奪求察胡小亭供祇管行内店務不知伊等家事惟文鑒立嗣一節並無其事明府核供遂判孫文鑒即文銘不得再行干預行内事務一切家産具結存案備查了案餘人斥退 
道批兩則○福康莊等禀批查督憲原奏此項債票須俟有人備銀領用之後再將所餘利息彌補華商所執三莊倒票並非即以債票給與華商抵償票欵來票殊多悮會目下債票雖已備就迄無人備銀認領至三莊帳目前已檢送商務總會發交全體錢業董事清理現惟有一面照案飭再嚴追各莊股東經理赶速清理而已着即知照李近仁等禀批此案現奉撫憲飭道提訊已行文上海縣傳集人証於二十四日送審據禀前情着即届期來轅候訊可也 
官事○海防同知查燕緒昨日到道禀知巳赴滬軍營點名放餉并即銷差上海縣田實榮禀銷感冒假棉花驗水局委員吳汝澤禀請感冒假三天 
[南巿]  
跡近縱火○前晚兩點餘鐘時西門外華界仁慶里八十三號門牌蘇州人戴子卿家忽然起火經崗巡報告西區立派消防隊並由各社洋龍馳往救熄由巡士進内查看别無長物惟一空箱貯有稻草俱係引火之物並知戴曾在泰隆行保有火險銀五百兩恐有縱火圖賠情弊立將戴及戴之寡嫂金氏拘解西區由颧長移至工程局分别拘留嗣又飭探細查戴向習洋貨失業已久此次係由陳某串謀縱火業已據情禀明裁判員聽候澈究 
索捐衝突○認包工程局船捐之收捐人譚桂香王兆榮前日乘划子船在浦收捐訪悉白蓮涇港内有鄕民捻泥船四艘譚等即往索船捐鄕民不允大起衝突遂將譚毆傷頭顱王亦打落門牙旋由認捐人連錦堂報告局董立派水巡拘獲鄕民三名押候訊辦其受傷之譚王兩人已送醫院療治矣 
移歸縣理○西門外葉薇生之第六妾金氏上月間乘葉被押上海縣署託故私逃杳無蹤跡旋由葉之經租人周壬照將氏妹金阿大及氏母之隣人陳順金扭控南區經工程局迭次訊問因陳妻曾代氏在南巿租屋特判押限覓保尋交迄今挺押多日仍未交到昨由陳裁判復訊判將案移送上海縣署訊理 
藉火賴洋○崇明人沈坤全前因售賣靛青得洋二百元小洋二百二十角寄在鹽碼頭恒義公客棧帳房内前日向取該棧忽稱已於十八晚隣居南泰豐火起時搬移失去遂將客夥俞炳臣司帳陳廣樹扭至工程局控追昨經湯裁判研訊彼此推諉判一併押限措繳 
[閘北]  
訴追欠欵○王春泉投四路分局控田世坤欠銀四百五十兩不理請追昨奉黄正巡官集訊田遣司帳宋子槱到案質訊一過因詞各執判宋交保着田自行投案聽候訊斷婦人焚斃○閘北梅園裹鄕民周士南家前晚七時忽然起火延及同族周曹氏家計燬平房七間幸由巡警局消防隊到塲救熄四路分局共正巡官聞警親率長警前往彈壓當火熾時士南被焚在内經衆救出然已焦頭爛額巡官即飭地保將周車送仁濟醫院療治聞周媳侯氏未及逃出竟葬火窟矣 
[英租界]  
夤夜圖刦○某律師處之繙譯史子林家居新閘蔓盤路第五百零三號門牌前晚投新閘捕房控紹興人徐阿茂紏黨圖刦昨由包探米順將徐拘解公共公堂請究史投訴徐於前晚紏黨八人捷開後門進内將包車夫趙阿福傭婦張王氏先後用䋲綑縳手持切菜刀嚇禁聲張並用石灰將車夫左目擲傷迨子林聞聲下樓見趙已將徐扭住即奔報捕房派探將徐拘獲餘人均被逃脫現已解案務求澈究並據包車夫趙阿福傭婦張王氏見証鄰人張黄氏上堂投供内容與史略同訊之徐供因來滬找兄前晚適經過史姓門首聞内有呼救聲即入内觀看致被誣指圖刦乞鑒德襄讞得供會商英潘副領事以徐所供難憑判押候查明實在並緝提在逃同黨各人到案併究所有起案之䋲刀石灰着一併帶回存候查核 
騙物累妻○曹雲生近因騙吞錢錫寳等各戸值洋一萬餘元之珠飾逃逸無蹤經各原告報捕請緝昨由捕房將曹妻章氏獲解公堂請究據供實不知丈夫下落奉判姑交妥保候提曹到案訊核 
行兇受押○梁寳生因無端毆打招商局看門印人逃至法租界昨被法包探查獲將梁拘解公呇訊實判帶回法捕房押一月 
串竊車輪○吳阿三陳阿四卓阿明蔡根泉因串竊愛而近路楊緩卿家橡皮車輪及車燈各物銷贓於管金生處昨由包探將吳等四人並管母管陳氏一併解由公堂訊明奉判陳氏罰洋三十元充公無力改押女所一月吳等四人各押西牢半年吳期滿着逐出租界 
竊取金飾○嚴仁祥金德三等控劉阿大竊取值洋一百六十餘元之金飾昨由探將劉獲解公堂訊實奉判押西牢半年期滿逐出租界 
控追房租○馬利卿因欠陳鶴亭房租洋三百餘元不付被控公廨昨奉傳案訊明判馬自向原告清理 
竊案併究○長江積竊周少卿因闖入江西呼益順盛報關行内圖竊被探查獲昨解公堂訊明尚有竊取周永昌等現洋各案判押候查明併究 
過犯行竊○過犯張阿社因復入租界竊取西人衣帽被探查獲昨解公堂訊實奉判 
 
 

Page 20

 
 
張押西牢一年期滿再逐出界 
賊具爲証○秦阿三身帶賊具深夜在靜安寺附近圖竊被探查獲昨解公堂訊供不認奉判押候禮拜三再訊 
失竊珠花○周學銘控備婦李陳氏竊取珠花一案昨奉公堂會訊不認判氏押候查明再行訊核 
誘拐幼女○陳阿金控袁王氏誘拐女孩阿三昨日由探將氏並氏之女孩志女子一併獲解公堂訊明判阿三交其父領回志女子暫留幼女所袁王氏着押女所一年期滿准將女其領回完案 
訊押竊賊○前入西籍之羅阿弟即羅柴利亞因竊各西人家衣物由探將羅拘解公堂訊押在案昨日復由捕房將羅解廨訊實奉判羅押西牢九月以儆 
安靜七天○雉妓康老二朱老三張金鳳均因在途拉客違章由捕拘送公廨昨由官媒將三妓一併拘解公堂訊明判各押女所七天 
串竊舊鐵○瑞鎔船廠控該廠送貨小輪船老大張羊炳與工匠朱阿昆吳芝林吳永興沈掌榮串竊舊鐵板向船戸潘長餘陳世伯掉換食物由探將各人獲解公堂訊押查辦在案昨日復由捕房將各人解廨訊究由見証孩子張朝雲朱根生上堂供稱目覩沈等將鐵板向潘等換了香烟水菓各物訊之張等供詞互推奉判沈掌榮押兩月潘陳兩船戸各押一月吳芝林押六禮拜吳永興押三禮拜餘人從寛開釋完案 
竊案兩起○過犯陳阿寳因竊洋人衣物又馬舜卿竊取王芝生衣物均經包探查獲昨解公堂分别訊明奉判陳押西牢四月期滿再逐出境馬押半年示儆 
控究冒牌○英商新不少遜洋行控裕通紗廠經理宋玉書所售洋紗係冒該行牌號一案昨日由探將宋傳至公堂請究宋延担文帮辦律師上堂代表寳讞員會商英康副領事判宋交保候訂期會訊 
老婦拐孩○老婦楊氏因與張金江串拐寗波路銅匠姚金江之十四歲學徒周阿五逃匿浦東張已由探獲案訊押該婦前日亦經包探赴浦東協同總巡局差提獲昨解公堂請究奉判押候美領堂期解究 
攫搶金飾○流氓張雲卿前日午後在虹口西華德路攫取婦人杜徐氏之金挖耳一支當被巡捕追獲昨解公堂訊供屬實奉判贓交原告領回張先枷一禮拜期滿再押兩月示儆 
[美租界]  
失火旋熄○前日傍晚時百老匯路一號耕利洋貨店突兆回祿由救火會到場救熄焚燬樓面兩間 
西人酒醉○甲乙二西人前晚乘醉在禮查路互毆由八號西捕並二百九十一號印捕獲送捕房押候核辦 
乘車跌傷○粤人陳吉昌昨乘人力車至兆豐路下車跌仆致傷手臂由捕車入同仁院醫治再核 
質衣被疑○翁瑞來昨持綢衣多件在吳淞路某押店押錢由七百十七號捕巡見以其形迹可疑拘禀捕頭飭探查核 
在途毆鬥○黄德標沈德標二人昨在華記路不知何故互相扭毆由七百三號巡捕併送捕房押候核辦 
[法租界]  
私竊馬料○唐金寳在英界某法商處充當馬夫兹因私竊主人馬料及麥兩石爲主人察覺報知英捕房將唐拘送法廨請辦聶司馬商之顧副領事判唐枷一月發往示衆枷滿再押一月以懲 
賭徒弋獲○王和尚前在寳興里　屋聚賭當被捕房訪悉飭探前往將各賭徒獲解公堂懲辦王在逃未獲前日忽被探見拘入捕房送廨請辦奉判枷押一月以儆 
交通囚犯○陸阿二在捕房充當出店常代監犯質當衣物昨被捕頭查知送廨請辦司馬判枷號一月示衆枷滿再押一月 
買肉違章○宰牲公司西人查見屈栢生手持猪肉未蓋公司印花有違定章拘入捕房解送公堂請究屈供無知悮違司馬判罰洋兩元充公 
店夥竊洋○大慶祥鞋子店夥劉金亭私竊店中洋四十二元逃逸經店主尋獲送捕解廨請究劉供洋已用罄買難繳還　押候枷號一月以儆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[上海城自治公所庚戌冬季議事會議决事件（再續）]  
一奉文催設農務分會案 
董事會交議事件按照城鎭鄕自治章程第五條第四欵事宜議决如左由本公所會同縣自治籌備公所發起組織 
一規定本城區域内幹路案 
董事會交議按照城鎭鄕自治章程第五條第三欵事宜議决幹路章程如下第一條本區域内分幹路爲四等每等分級如左甲頭等路寛五十尺以上（不限級數）乙二等路寛四十尺以上（内分四十尺四十二尺四十四尺四十六尺四十八尺爲五級）丙三等路寛三十尺以上（内分三十尺三十二尺三十四尺三十六尺三十八尺爲五級） 
丁四等路寛二十尺以上（内分二十尺二十二尺二十四尺二十六尺二十八尺爲五級）第二條各等幹路均就圖劃定中綫中綫之兩旁預繪界綫兩界綫之距離即以該路規定之等級爲標準第三條劃定中綫之標準視原路兩旁房屋多數之形勢以定直綫或弧綫不得用折角形第四條路旁房屋翻造時每次收進二尺以收至規定之界綫爲止如一次未及界綫自願即收至界綫者由本公所贈以名譽證劵以示優異第五條如同一業主之舊屋一面凸出一面凹進同時翻造者得於每次收進之二尺範圍以内匀扯計算將凸處多收凹處少收第六條現定各等幹路之界線自公布之日起以三十年爲期附開城區域内業經測定各幹路清單南北幹路第一線自外十六舖橋外馬路起沿浦至南碼頭止（應寛四十尺）第二線自裡十六舖橋裡馬路起迤南經海運局馬路橋滬軍營至製造局止（應寛四十尺）第三線自外鹹瓜街北口起經大王廟如意街過外郎街橋小橋街王家嘴角過外倉橋南倉街陸家浜橋南京街至滬軍營止（應寛二十尺）第四線自老北門起至老北門大街南口止（接紫金路）（應寛二十尺）第五線 
甲自天官牌樓北口（接福佑路）起經四牌樓轉西至縣署前止（應寛二十尺）乙自新北門起經新北門老街舊校塲陳巿安橋南街畫錦牌樓三牌樓轉東至縣署前止（應寛二十尺）丙自縣署南起經縣橋塌水橋太卿坊陳顧同橋大南門大街至大南門口止（應寛二十尺） 
第六線甲自三牌樓縣西大街口起經虹橋南大街至小橋街止（接凝和路）（應寛二十尺）乙自小橋街南口起至凝和路南口止（接尚文路）（應寛三十尺）第七線自北石駁岸（接廣福路）起經西石皮弄至穿心河橋止（接西門大街）（應寛二十尺）第八線自拱辰門内起沿城根迤南至尚文門止（應寛二十尺）東西幹路第一線甲自福佑門内起經福佑路至北香花橋堍止（應寛三十尺）乙自福佑路西口起至穿心街東口止（接白衣菴西街口）（應寛二十尺）第二線甲自外十六舖橋外馬路口起至裡十六舖橋裡馬路口止（應寛四十尺）乙目裡馬路口起至小東門止（即集水街）（應寛二十尺）丙自小東門内起經小東門大街廟前街至廣福寺街西口止（應寛二十尺）第三線甲自大關碼頭外馬路口起至裡馬路口止（應寛二十八尺）乙自裡馬路口起至大東門止（應寛二十尺）丙自大東門内起經大東門大街彩衣街果子巷太平街杜家灣穿心河橋西門大街至西門止（應寛二十尺）第四線甲自董家渡碼頭外馬路口起至裡馬路口止（應寛二十六尺）乙自裡馬路口起至小南門止（應寛二十尺丙自小南門内起經小南門大街東王家弄至西王家弄西口止（接尚文路）應寛二十尺丁自西王家弄西口起至尚文門止（應寛三十尺）其西南北三區未經測定之各幹路由董事會從速測繪交明年春季議事會議决 
一宣統三年歲出入預算案 
董事會交議事件按照城鎭鄕自治章程第三十六條第三欵之權限及第九十八條第九十九條之規定特任審查員分類審查逐欵議决另備清册呈報 
一建設公園案 
議事會提議事件按照城鎭鄕自治章程第五條第二欵事宜議决如左請董事會先行擇地籌擬辦法交春季議事會議决 
一城門外沿濠宜設停車塲案 
議事會提議事件按照城鎭鄕自治章程第五條第三欵事宜議决如左自城内車輛通行後各城門外停車甚夥無適當停車處所時多擠軋如舊有之新老北門大東門曁放大之小東門最爲行人熱閙之區而此數處道路尤狹沿河房屋尤多人力車小車貨車一時擁擠行人幾無容足地即乘車者亦屬非常危險應由董事會呈請蘇松太道上海縣移營會勘將近門處沿濠佔礙之房屋酌量拆除騰出空地以便停車 
小說 
[軍情小說湘纍怨（廿二）]  
王大老爺自回衙門候信。趙管帶帶著二十名兵士。飛也似逕到綠樹鎭去了。王大老爺一個人坐在簽押房裡頭。等了好一回。只見趙管帶從外面大踏步直闖進來。王大老爺見了。連忙問他事情怎麽樣。趙管帶道。說也奇怪。我到了綠樹鎭。見那姓楊的房屋。却十分高大。四圍的羣屋。都是低矮的草房。只有他一家巍然特出。租别人的房屋不相附屬。我帶着兵。正要闖進去。只見門上横兩把鐵鎖。鎖得緊緊的。前後門都是一般。我叫了半天。一個人也沒有。得我發性來。打開了大門進去。團團搜了一回。却搜不了同些兒革命黨的證據。那些家具。也都是七横八豎的。堆在那裡。却沒有一些兒塵十堆積的樣兒。看起來。一定是走了風聲。一個個都躱了。如今我們該應怎樣的辦法呢。王大老爺聽了。連忙問道。你把那些兵士。都帶了回來麽趙管帶道。那帶去的兵士。我叫他緊緊的守住了 
 
 

Page 27

 
 
前後門不許擅放一人出入。我自已特地趕回來利你商議。王大老爺略略的沈吟一會。便對趙管帶道。這件事兒。據我看來。一定是那班革命黨人。得了消息。先自逃走。但是那些軍裝器械。都藏在那姓楊的家内。一時間那裡搬運得來一定還是隠藏在一個極隠僻的地方。别人找尋不著的。在他們的意思。只說只要那些黨人都跑掉了。我們一定是上緊拿人。那裡還去搜索他們的軍械。如今我們偏要細細的搜尋一會一。定要搜着了方才罷手你說我這個主意怎麽柆滤趙管帶摇手道。方才我已經到處搜遍的了。搜不出一些形迹來。如今再到那裡去搜呢。王大老爺眉頭一縐道。如今的事情。己經變了騎虎之勢。一不做。二不休。我想起來。他們藏匿器械。一定另有一個極秘密的地方。一時間斷搜尋不到。如今。我們索性硬著頭皮。把那姓楊的房屋。放起一把火來。燒成。白地。就使有什麽軍裝。器械。我們搜查不著。一把火也。燒掉的了。好在四面的羣房。都和這姓楊的房屋不相附屬。不至於延燒别家。就請你快快的再去辛苦一蹚何如。趙管帶聽了。摇一摇頭道。無故燒毁民房。我們要躭處分的。萬一個給上頭知道了。便怎麽樣呢。王大老爺想了一想道。這個時候。那裡還顧得什麽處分不處分。就是有了處分。我一個人躭任就是了。你只顧放心。趙管帶聽了。還有些遲疑不决。當不得王大老爺再三催促。趙管帶只得辭出縣衙門。上了馬。飛也似的跑到火車站上。坐上火車。重又趕到綠樹鎭來。 
國外新聞 
[美富翁捐欵研究天文]  
　　二十一日倫敦電云據華盛頓電稱卡利其君復以金洋十兆圓捐入卡利其堂計卡君前後捐於該堂之費已逹金洋二十五萬圓按此欵係供發逹天文學之用 
[美坎訂約之結果]  
　　二十一日倫敦電云據華盛頓電稱美國與坎拿大代表締結條約交換商業利益其結果必彼此减輕天然品及製造品之關稅 
[葡國外務大臣宣言]  
　　二十二日倫敦電云據里斯本電稱葡國外務部大臣馬沙都君在某處演說時聲稱此次罷工之結果使共和黨之勢力轉以鞏固蓋工人與官塲彼此益相信任也外間謡言各國將干步葡國内政實屬無稽之談英美公司曾向葡國宣言能使葡國不費　力以實行整頓海軍云 
[德皇勉勵海軍士卒]  
　　二十一日栢林電云德皇下諭宣布海軍潛行艇宇字第三號之失事深以三勇士搆難爲惜並謂此次變故亦能表徴德國海軍之精神長官躬率士卒各守其職雖死不變且謂敢信海底潛行艇之各士卒不以此次變故而减其盡力要職之熱心與勇氣云 
[斐洲島民暴動]  
　　二十一日倫敦電云斐洲瑪利的尼斯島近有政治暴動首府帕脫路易司已有亂民搗毁商塲及反對人之辦事所數處並毁反對若輩之報館數家兩黨互鬥之時傷者甚多現有兩人因傷重殞命（以上譯字林報） 
[日本首相宣布行政方針]  
　　二十一日東京電云首相桂太郎侯爵今晨在貴衆兩議院演說宣述行政政策（一）日本與諸國邦交頗爲親密（二）與各國改良條約之交涉頗形順手（三）朝鮮合併之後地面平靖人民安堵政府現正努力改良該處治制（四）財政事業大有成效外國之信用日見增加而政府尚圖改良之法以維持現在之方針（五）完備國防維持亞洲之和平帝國之安全均應急圖整飭軍備就國中財政之全力以定其計畫云（譯泰晤十報） 
[美國無政府黨定期開會]  
　　二十一日鈕約電云無政府黨戈爾德曼夫人宣稱明日將在此間開會反對日本殺害幸德秋水諸黨人（譯文匯報） 
振務 
[皖賑要電彚錄]  
皖撫朱經帥鳳陽來電製造局張觀察鑒眞電敬悉前在懷遠接安帥並少軒軍門電開撥江防步隊一營開往壽合扼要廷紥業電飭該營縣會商防緝承示借調馬隊甚佩盡壽容再商之安帥吳守煥章人極誠樸頃接夢帥寒電囑飭前往臂助渠刻尚未來鳳俟晤時即促其前赴夢帥行轅文元電併悉酌設粥廠一節現與鳳陽官紳而商均稱辦理頗難恐飢民聞風而來麕集一方撫綏彈壓鳳郡均力有不逮也寳約十八早乘車赴浦由密旋皖附聞寳銑十八日到 
劉蘭階大守宿州來電一製造局張　翁鑒江陽電均悉宿靈災區水未　盡村莊散漫查戸甚難宿境原劃七區分查現擬按區先清先放以期迅速憑夢帥到宿撥銀三萬與義合辦餘函詳芬文十九日到 
劉蘭階太守宿州來電二張　翁鑒承匯捐欵萬一千元爲災民九叩以謝宿州幼孩流亡甚多慘不忍覩宿紳周玉翁捐資倡設留養幼孫所事最有益芬撥洋三十助之男女兼收分養丁口必多爲日甚長集資有限乞籌捐協助爵函詳芬删十二月十九日到 
俞壽田觀察臨淮來電製造局張觀察鑒兀電敬悉蘇棉衣二千套咸到臨即日照撥惟日昨宿面商蘭老以宿衣得多數許俟續到分被他灾區擬徑與蘭老商辦近日河凍運艱費重焦灼無似疇諫十九日到 
 
 
 

Page 28

 
 
   
 
 

Page 29

 
 
   
 
 

Page 30

 
 
[華商集成圖書公司　新編小學堂用書廣告]  
修身敎科 
第一册　三分 
第二册　四分 
第三册　六分 
第四册　六分 
第五册　六分 
第六册　六分 
第七册　六分 
第八册　 
修身敎案 
第一册　七分 
第二册　七分 
第三册　九分 
第四册　八分 
第五册　八分 
第六册　八分 
第七册　八分 
第八册　七分 
國文敎科 
第一册　一角 
第二册　一角 
第三册　八分 
第四册　九分 
第五册　八分 
第六册　八分 
第七册　八分 
第八册　八分 
第九册　五分 
第十册　五分 
第十一册　六分 
第十二册　六分 
十三册　八分 
十四册　八分 
十五册　八分 
十六册　八分 
國文敎案 
第一册　二角半 
第二册　一角五 
第三册　一角四 
第四册　一角三 
第五册　一角四 
第六册　一角三 
第七册　一角三 
第八册　九分 
第九册　四分 
第十册　四分 
十一册　五分 
十二册　五分 
十三册 
十四册 
十五册 
十六册　 
體操敎範 
第一册　一角 
第二册　一角 
第三册　八分 
第四册　一角 
第五册 
第六册 
第七册 
第八册 
習字範本 
第一册　七分 
第二册　七分 
第三册　七分 
第四册　七分 
第五册　六分 
第六册　六分 
第七册　八分 
第八册　八分 
習字敎案 
第一册　二角 
第二册　角八 
第三册　八分 
第四册　七分 
第五册 
第六册 
第七册 
第八册 
地理敎科 
第一册　三分 
第二册　三分 
第三册　五分 
第四册　四分 
第五册　八分 
第六册　八分 
第七册　八分 
第八册　八分 
地理敎案 
第一册　一角 
第二册　五分 
第三册　五分 
第四册　五分 
第五册　角三 
第六册　一角 
第七册　八分 
第八册　九分 
樂歌敎案 
第一册　六分 
第二册　六分 
第三册　六分 
第四册　六分 
第五册　六分 
第六册　六分 
第七册　六分 
第八册六分 
厯史敎科 
第一册　五分 
第二册　三分 
第三册　三分 
第四册　三分 
第五册　五分 
第六册　五分 
第七册　四分 
第八册　四分 
厯史敎案 
第一册　一角 
第二册　七分 
第三册　五分 
第四册　五分 
第五册　五分 
第六册　 
第七册　 
第八册 
理科敎科 
第一册　五分 
第二册　三分 
第三册　三分 
第四册　三分 
第五册　五分 
第六册　五分 
第七册　五分 
第八册　五分 
理科敎案 
第一册　一角 
第二册　五分 
第三册　四分 
第四册　四分 
第五册　五分 
第六册　五分 
第七册　五分 
第八册　四分 
初等文範　全一册六分 
算術敎範 
第一册　一角半 
第二册　一角半 
第三册　一角 
第四册　一角 
第五册　一角 
第六册　一角 
第七册　一角一 
第八册　一角 
第九册　一角半 
第十册　一角四 
第十一册 
第十二册　 
毛筆範本 
第一册　一角 
第二册　一角 
第三册　一角 
第四册　一角 
第五册　一角 
圖畫敎案 
第一册　一角 
第二册　一角 
第三册　七分 
第四册　七分 
第五册　七分 
第六册　七分 
手工敎範 
第一册　一角半 
第二册　九分 
第三册　八分 
第四册　五分 
第五册　六分 
第六册　七分 
第七册　五分 
第八册　七分 
文範敎案　全一册角二 
分發行所北京船板胡同○山西太原府大街○漢口四 
官殿後　總發行所上海棋盤街 
 
 

Page 31

 
 
   
 
 

Page 32

 
 
   
 
