# 1920 - 346 - 4917182

 

Page 1

 
 
   
 
 

Page 2

 
 
   
 
 

Page 3

 
 
時評 
[廢督與督軍（冷）]  
　　各國之提倡平民政治也考其原始大半由於貴族提倡之蓋身爲貴族一旦覺悟不願自貴於人其提倡自易也故今之廢督之提倡督軍中苟有覺悟者亦以自行提倡爲宜 
　　雖然余所謂督軍自行提倡者非如今之僅去其名而仍據其實也更非如今之僅有其言并不肯去其名也在督軍之位而日爲廢督之預備區其民政歸之於省長而一不千涉區其警政爲地方之守備而助之整頓扶助人民之團練使之各有自衞之能力與地方之人從長計議省之財政勿使爲兵餉所害兵必力裁額必足數裁餘之兵勤訓練而明紀律如是則廢督之前日行廢督之事以視今之空談廢督示標榜而欺人者豈非有間耶雖然與虎謀皮我笑我言之徒嚼屠門也 
[命令]  
　　十二月十六日大總統令　任命虞克棟署陸軍第七師參謀長此令 
　　又令　任命洪維國署察哈爾都統署審判處處長此令 
　　又令　昭武上　軍兼管理將軍府事務姜挂題呈請任命白耀南爲將軍府參謀　照准此令 
　　又令　參謀總長張懷芝呈請任命秦國珍爲陸軍第四混成旅參謀長應照准此令 
　　又令　署農商總長王迺斌　諸任命　玉崑試署吉林森林局副局長應照准此令 
　　又令　兼署陸軍總長靳雲鵬呈請任命葛桂榮爲察東鎭守使署副官長應照准此令 
　　又令　兼署陸軍總長靳雲鵬呈請任命張煥文爲陸軍第八師步兵第三十二團第三營營長應照准此令 
　　又令　兼署陸軍總長靳雲鵬呈請任命劉鑑灜爲陸軍第一師砲兵第一團第三營營長施從梧爲步兵第三團第三營營長均照准此令 
　　又令　兼署陸軍總長靳雲鵬呈請任命趙國卿爲陸軍第二十七師騎兵第二十七團第三營營長應照准此令 
　　又令　兼署陸軍總長靳雲鵬呈請任命郭恩綸爲陸軍第十六師輜重兵第十六營營長應照准此令 
　　又令　兼署陸軍總長靳雲鵬呈請任命吳道遠爲陸軍第十八混成旅步兵第二團第三營營長張錫恩爲陸軍第十八混成旅少校副官均照准此令 
　　又令　署司法總長董康呈審核熱河都統咨報罪犯張延芳一案奉天高等檢察廳呈報罪犯吳孫氏小喜一案處刑過重擬請減刑等語本大總統依照約法第四十條將判處死刑之張延芳減爲一等有期徒刑十二年判處無期徒刑之吳孫氏減爲二等有期徒刑八年判處一等有期徒刑十年之小喜減爲三等有期徒刑四年以照矜愼此令 
[專電一]  
　　北京電　外人方面調查財部最近兩星期中在津滬漢售出元年公債至兩千萬之鉅使團極爲注意但當局則否認（十七日下午三鐘） 
　　北京電　美借欵草合同已交到外部内容債額五千萬美金用途千二百萬修築國道以工代振八百萬辦實業銀行三千萬裁兵息七釐實交九五（十七日下午三鐘） 
　　北京電　吳笈孫書面復自治聯合會代表及宜昌代表云宜昌變兵决定一律解散餘事再辦許鍾璐復稱已轉達總理奉諭解散變兵懲辦軍官撫恤商民均可照辦 
　　（十七日下午三鐘） 
　　北京電　王士珍經各方敦迫有赴蘇就職之動意並聞三個月後讓與張勲繼任（十七日下午三鐘） 
　　北京電　王士珍經二次批留後不再有决絶表示在政府方面已作默認（十七日下午三鐘） 
　　北京電　各機關年關開支財部均屬自行籌措現各部分向外國銀行訂小借欵聞敎部向懋業借五十萬首先成立（十七日下午三鐘） 
　　北京電　日政府對中日軍事協定仍不允取消提出理由（一）爲維持遠東和平計原約當然存在（二）俄新黨遠東政策正在進行中日應共同出兵實行防範（三）此約即至撤銷時機亦須雙方認可 
　　（十七日下午三鐘） 
　　北京電　旅京鄂人以此次宜昌兵變由王督准第十八師長王懋賞辭職將其節制之吳光新舊部改編所致現應分别涇渭吳部變兵卽行解散王部保衞地方素稱得力仍當存留未便同等辦理 
　　（十七日下午三鐘） 
　　北京電　豫學生公呈府院求六事（一）恢復敎育原狀（二）撫恤被傷學生（三）取消緝捕令與戒嚴令（四）懲辦逞兇軍警及滋事奸商（五）懲辦龍警廳長與柴旅長（六）撤換河南軍民兩長（十七日下午三鐘） 
　　北京電　當局對孫文魚（六日）電要求三項認無誠意謀和置不復 
　　（十七日十三鐘） 
　　北京電　厦門交涉員電復與日領談判撤退日警答稱外人在華設警不祇日本態度强硬請中央 
向日使直接交涉（十六日下午六鐘） 
　　北京電　蘇皖贛鄂公團因風傳中央以振欵辦選舉電請宣布賑欵辦法藉釋羣欵（十六日下午六鐘） 
　　北京電　皖聶到京報告安武軍餉已商明張督就地籌撥旅京皖人反對頃赴聶寓質問（十七日下午三鐘） 
　　北京電　外部爲禍首案駁覆日使照會巳送出仍促按照前文内開辦法四條予以圓滿答復 
　　（十七日下午三鐘） 
　　北京電　外部今日開重要會議討論俄約十條决付閣議取决後再訂期與俄代表開議（十七日下午三鐘） 
　　北京電　外部改俄約研究會爲俄事委員會（十七日下午三鐘） 
　　北京電　連夕靳宅集財界要人協商美借欵支配（十七日下午三鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　此間學界因明日係旱災紀念日舉行大演講爲千五百萬災民請命（十七日下午三鐘） 
　　北京電　贛總商會電請政府明令取消一五加徵又電中央新頒所得稅及改定印花稅貼用法商帮一致反對請緩實行（十七日下午五鐘） 
　　北京電　奉總商會工務總會電請收回改定印花稅成命（十七日下午五鐘） 
　　北京電　蘇總商電請取消加徵振捐（十七日下午五鐘） 
　　北京電　桂省長呈報籌備國會選舉事務所成立（十七日下午五鐘） 
　　北京電　張景惠鄒芬報援庫司令部成立院去電嘉慰（十七日下午五鐘） 
　　北京電　鄒芬報庫東北特林吉河有俄黨二千餘又庫西挨木哈有蒙兵二千餘俄匪五百餘均聲言陰曆十一月進擾庫城（十七日下午二鐘） 
　　北京電　陳毅電喇嘛丹必江率衆千餘現在安西繳械就撫當無他種舉動（十七日下午二鐘） 
　　北京電　黑孫電黑河俄岸設立華社會黨招集華兵謀攻我岸請迅向俄人交涉（十七日下午二鐘） 
　　北京電　院通告王瑚十五午後巳抵寗（十七日下午五鐘） 
　　北京電　昨晚八點半地震一分鐘止（十七日下午三鐘） 
　　北京電　鄂實業廳長魏宗蓮與宜昌關督周英杰互調（十七日下午三鐘） 
　　天津電　京奉路賑運减免車價展期十年三月底止（十七日下午一鐘） 
　　天津電　曹派參謀長赴京報告已令閻相文率全師由嘉魚入湘助趙維持（十七日下午一鐘） 
　　香港電　徐謙感（二十七）日通電東（一）（日）日起復就法長職（十七日下午六鐘） 
　　香港電　陳昨拜會各領事 
　　香港電　許卬洪等十餘將領昨謁孫伍唐謂再組軍府爲護法戡亂願與陳死力擁護如有反對必力除之（十七日下午六鐘） 
　　香港電　聞林森褚輔成等將到粤　　（十七日下午六鐘） 
　　香港電　聞孫以迭次失敗因無兵力此次回粤卽藉援桂名大招民軍日前赴韶復發招軍委狀極多均就地暫駐（十七日下午六鐘） 
世界路透電 
[國際聯盟會記事]  
　　十五日倫敦電　聯盟議會昨日討論軍備問題　英代表費攝説明（一）各國批准軍火貿易之公約　（二）調查私人製造軍械之活動（三）裁減軍費諸案謂議　苟不行有效力之方法以取締軍火貿易則世人將大失望　英代表彭斯則主張較此更爲嚴峻之政策　　十五日日内瓦電　聯盟議會一致投票　通過聯盟會應依照會章第二十三條　管理鴉片貿易之議案　又决定行政會應以有關係國之代表組織顧問會　校閱聯盟會秘書處所收集關於鴉片貿易之資料　並繕具報告顧維鈞述中國逷制烟毒之事業謂之國於短少時期内居然掃除鴉片之害又謂取締嗎啡已有進步惟不甚速印度代表主張由荷蘭發起請各國簽定萬國禁烟公約 
　　十五日倫敦電　泰晤士報日内瓦訪員電稱　聯盟議會已向行政會建議　在依據會章第八條完全施行　裁減軍備之計畫以前應請各國政府不得於下届財政年度後兩年内　超過最後一年預算案中陸海天空軍費之總額附有下述之保留條件（一）依據會章第十六條或在會註册條約所規定之義務　供給軍隊軍械或軍費（二）依照會章第八條第二欵與第六欵通告行政會之特殊情形 
　　十六日日内瓦電　今日聯盟議會投票贊成下列諸國 
加入聯盟（一）布國得三十五票（二）科斯太里加得三十八票（三）芬蘭得三十九票（四）盧森堡得三十九票　被拒絶者爲阿米尼亞勒土尼亞立陶宛與喬治亞四國議會以爲阿米尼亞尙須托人代爲管轄若爲聯盟會員則聯盟會不能委托其他會員代爲管轄之故未便准其入會議會繼通過一案希望美總統與西班牙巴四兩國政府之努力能救護阿米尼亞人民能使阿米尼亞設立穩固政府而在對土和約所規定之疆界中行使完全職權庶下次議會可准阿米尼亞加入聯盟秘魯與玻璃維亞已正式通告會長　謂兩國暫時撤回修改智利條約之提議但保留將來再行提出之權 
[美國之海軍减費議案]  
　　十四日華盛頓電　參議員波拉今日在參議院提出議案請威爾遜總統向英日磋商協定合同於此後五年内各減海軍擴張費百分之五十又謂美國國會以爲如美英日能協定合同則美國不妨有此減費之舉今各國海軍之能力足使美國注意者厥爲英日兩國　日本官場曾稱美國旣擴張海軍　則日本不能依從裁減軍備之議現參議院信日本果誠心贊成裁减軍備　故亦主張實行裁減云云此案未經討論即交外交委員會考慮　波拉私語人曰余將以此顯明英日裁減軍備之説　是否誠信太平洋路透電 
[日本近狀記]  
　　十六日東京電　後藤男爵巳正式就東京巿長職 
　　十六日東京電　四萬噸巡洋戰艦一艘之龍骨　今日在横須賀船塢下水 
　　十六日東京電　最近調查日本本部境内戸籍　共約五千六百萬人　較諸預料少二百五十萬人去年死於感冒性流行病者約四十萬人 
　　十六日東京電　新聞記者三人將於一月間往游南洋諸島視察各種狀况　並調查日本在受託代管諸島佈置防守工程之報告政府供以一部份之旅費並予以種種便利游歷時期約爲兩月 
國外要聞 
[德國特約通信（續）（王光祈十月二十五日）]  
　　德國各黨之黨綱及其現狀 
　　觀上述三黨政策則知現在德國政府舊派彩色極重惟尙不如國性民黨之公然主張帝制耳今年六月選舉兩極端派之國性民黨與獨立社會民主黨票數忽然增加社會民主黨内　自安退位讓賢其時各黨均遲欵觀望不肯上臺德國大局頗有陷於無政府狀態之危險於是臨時由國民黨中央黨民主黨三黨聯合組織政府三黨在議院中共占議席只三分之一不敢冒昧登臺共請社會民主黨保險社會民主黨應允轉守中立　三黨聯合政府乃敢登臺獻技夏去秋來忽忽四月有餘矣三黨政府雖舊派色彩極重然所以號召於國中者　則爲「新舊調和」四字其實調和新舊談何容易不但政府黨與反對黨之主張各趨極端不足以言調和即在政府自身之三黨間亦復同床異夢更安足以言調和　譬如中央黨主張地方分權國民黨主張中央集權民主黨則主張集權與分權調和國民黨反對一切産業社會化而民主黨則主張一部分産業社會化　中央黨與民主黨贊成民主政治而國民黨則以君主國體爲最良國體主張旣異貌合神離此種雜凑之政府抱一「郷愿主義」當然不能有所成就然世之抱郷愿主義者每乘各黨競爭之時最易獲得高位此又中外如出一轍者也 
　　政府黨之三黨主張旣如上述吾今再叙在野之五黨内容現在德國在野黨中惟國性民黨係極端舊派　此外四黨皆屬於新派不過程度之間有差别而已 
　　（四）德意志國性民黨　該黨係大地主軍閥派所組織主張帝制不承認國際組織抱惟德獨尊之思想　崇拜耶穌敎以耶穌之字宙觀爲宇宙觀　反對社會主義反對猶太人此黨今年六月選舉大獲勝利　尤以一般大學生徒最崇拜該黨此卽記者前次通信時謂該黨爲代表德意志軍國主義之舊精神者也 
　　（五）社會民主黨　該黨分極爲複雜有敎育家有政治家有工人有技師主張産業社會化反對資本主義但同時又反對勞工專政深信將來必有世界革命之一日然不信用强力可以辦到　須順其自然之進步該黨自革命後　卽握政權　直至今年六月選舉失敗　始行下野然在議院中究占多數仍有左右德國政治之能力該黨在德國近代史上與舊勢力奮門數十年如一日頗有相當之成績自革命後政權到手遂漸入老境凡事均主張穩健不復能奮門矣吾人於此　便知世界上未有不老之政黨蓋政黨者志在獲得政權而政權到手養尊處優又爲消磨志氣之唯一利器　故欲其黨之不老必須永遠角親近政權昔俄國列寗駡該黨爲世界社會中之最無恥者吾人雖不願以無恥二字加諸該黨然其缺乏勇氣不能進取則已爲衆目所共見矣 
　　（六）獨立社會民主黨右派　獨立社會民主黨全係工人所組織一九一六年自社會民主黨分離一時頗有急進派之稱運動陸海軍人促成德國革命　故在德國革命史上該黨當居首功革命後曾與社會民主黨携手組織政府未幾受社曾民主黨之排擠而退出政府此後行動益形激烈自前次俄國第三國際共産黨大會提出二十一條件要求該黨承認否則即拒絶其入會　於是該黨遂分爲右左兩派右派主張拒絶俄國條件反對加入莫斯科會議左派則主張承認俄國條件　贊成加入莫斯科會議現在該黨業已分裂兹先述右派之主張　該派主張一切生産機關社會化反對資本主義贊成勞農專政用强力促進世界革命惟該派所謂勞農專政　係指全體勞農專政而反對少數勞農專制贊成强力促成世界革命而反對與俄聯合此其與左派異者 
　　（七）獨立社會民主黨左派　主張勞農專政　惟革命之初恐不能得全體勞農同情爲實現理想計　雖冒少數勞農專制之名亦在所不惜贊成俄國條件　加入莫斯科會議與俄國採一致之行動此派主張　漸與德意志共産黨接近 
　　（八）德意志共産黨　主張共産主義　反對一切私有財産制主張與俄聯合用强力奪取政權反對議院政治而主張蘇維埃制該黨近與獨立社會民主黨左派漸有接近之勢 
　　由此觀之現在德國政黨有八屬於舊者四　屬於新者亦有四在議院中新舊兩派所占之議席相等而在院外則新派較舊派勢力爲雄因新派内則煽動工人　外則勾引俄國德國政局常有騷然不寧之勢而現在號稱新舊調和之政府旣受國性民黨之壓迫又受獨立社會民主黨之威嚇眞可謂左右做人難矣 
　　吾人旣知德國各黨内容　以後德國如有政變吾人但問其何黨執政便可推知其一切政策　記者此篇通信或可爲研究德國政局者之一助也 
國内要聞 
[北京通信（野雲）]  
　　昨晚首途之蘇省長 
　　滬上新聞紙對於江蘇新省長之久留都門　輙時於時評中作俊語　謂王氏珊珊來遲王氏披覽之餘　輒與其幕友作諧語謂三吳人士雅擅文章今乃以美人待我老夫眞受寵若驚矣言畢軒渠不已其實此老何嘗不欲早行奈始以某方牽制繼以經手事件未淸　致不能决然不顧而去直至昨日（十四日）晚九時始蕭然出正陽門逕乘京漢路火車出京於是數月來蘇人士衆口咻咻之省長問題至此乃得告一結朿 
　　王氏於最近十日中除京尹一部分交代事純屬其秘書辦理外其在一己所經營者一爲京畿振務之結朿二爲通州卹金之發給三因運輸振糧事與交通部打筆頭官司兹聞三事已完全有段落矣　十二日謁東海於公府就官塲習慣言　謂是辭行兼請示據聞雙方密談　曾歷一時半之久王氏言明日卽行次日復與靳翼卿約談一次對幕僚言猶謂吾擬今日（指十四日）晚動身但因有事躭擱恐又不能行而孰知當晚即已率一僕一會計員以車載行李數件於八時赴前門西車站矣　不惟普通幕官不之知卽其最親信之秘書長謝氏亦未知也三日前王氏曾與莊思緘會談一次　説者謂王氏之確實行期惟有莊氏知之以受其屬託故亦代爲秘密張仲仁則已於前星期六出京赴濟南現在尙未歸京説者謂張將由魯返蘇助王氏之始政未知確否王行時只有其一子一姪送至車站此外别無一人身着舊綾綢羊皮袍外罩粗藍布套袍購三等車票三張　隨衆客雜坐入三等車内其所不乘京奉車至天津　再坐津浦車者則亦爲避人耳目故據聞其預定路程係乘車至鄭州後再換乘隴海車至徐州逕赴浦口 
　　其秘書謝某王巳預與之約王到寗後　閱五六日謝卽行昨晚十時謝正在臥室中草擬文書忽有一僕持王印章來謂省長已於九時出京特命將此印交秘書長代收云云蓋亦遵王之預命至首途後始告謝也　謝以王氏倉卒去不獲一送殊覺抱歉　然轉念此老之行徑奇特又復嘆服不置焉 
　　王氏任京兆後家眷卽由定州遷至京師初賃公署東鄰之屋以居王氏歷數月之久不過至家一二次　家中事彼固絶不一過問也迨卸京兆後又賃西城牛肉灣新屋以居　而己則仍住公署之東廳小室中往家之時絶少即此次出京登車亦復逕由新北橋驅車而去大有夏禹過門不入之概 
　　齊耀琳日前曾派代表某氏來京歡迎王氏即日赴任　與王曾接洽過兩次王只云我數日即行却未一言定其行期故某氏有電到寗謂鐵老日内即行云云　孰知賫命歡迎之使猶滯都門　而被歡迎之氏則已不言而去矣昨日有友自寗來者謂白下人士盛傳王已到寗　潛住小客棧中殆類施公案中故事此亦因王氏行徑奇特著稱故好事者特製造此等新聞以驚一般人士之耳目也（十二月十五日） 
[北京通信（鏡）]  
　　各省區代表　願廢督裁兵詳情（一） 
　　各省區自治聯合會代表朱和中張煊許用海王撫洲尙因培王淸渭孟學孔等七人於前日赴府院請願爲宜昌兵變事請廢督裁兵自鄂省始也　遇宜昌代表陳應龍戴堯天屈德澤黃恭輔等四人因總理在津　總統牙痛　吳笈蓀復不在府迺約次日上午接見宜代表上呈文　自治代表致公函而退昨日晨九時朱和中張煊許用海孟學孔及宜代表四人至新華門招待室遂赴公府由吳秘書長代見　陳應龍述宜昌被刦詳情謂傷人百餘損失二千餘萬軍官率兵分巷行刧司令部贓物山積　今猶盤踞不去月索宜民兵費六萬宜人金錢已爲刧盡　何能堪此第一月欵憿以後倘不能任將殺人請中央速救宜民吳笈蓀謂對於宜昌被刧情形及辦法　以余不觀參陸處電　未之知不知王如何辦法　可去電調查確情總統晨見呈文及公函頗爲感動對於宜事　必有一辦法朱和中謂湖北兵變十餘處　中央對於王占元是否應當處分吳謂吾人皆舊相識似可無話不説　王占元與夏壽康事中央費盡苦心方有今日　而王迺謂鄂人助夏驅彼以此責中央中央對於此事甚難處置今諸君函中請去王政府萬不能辦朱和中謂王不能約朿軍隊致令盜兵在鄂省各地搶刦依前淸時例　早當正法今人民請去王而中央謂人民有私　是中央有意害人民也湖北南湘而西川　倘中央不肯竭力保護其人民人民惟有自决與廣東聯省政府合　届時中央尙能保護殃民之軍官否吳笑曰此言不過一種負氣話　諸君亦决計不至去做四川湖南亦有兵變南北一也　朱謂鄂省爲起義之省武人最多對於王占元　僅爲口頭之反對初未嘗施以一炸彈以中央爲能保護鄂民故也中央若不能保鄂民恐鄂民迫於死亡惟有自衞吾今日之來猶期中央之能保鄂民耳吳謂去王辦不到　王去未必遂能維持鄂治安或且致紛　現惟有責王維持治安當可保不至再有變亂對於宜昌事自當重辦非裁撒該駐軍不可張煊謂現各省兵變者踵相接人民自危中央是否有一計畫能防止以後不再有變使地方人民可以安心者吳謂自然當有張問可得聞乎　吳言不外裁兵特一時無錢不能辦　朱和中謂中央如有裁兵决心人民不妨忍痛負擔吳謂人民負擔不起　張謂循此言以推是中央無裁兵之决心謂兵終不能裁也　裁兵需欵欵又非人民所能任民國政府　舍人民與以欵外又何從得欵者且我國收入號五萬萬　外債賠欵去一萬三千餘萬尙餘三萬六千餘萬而兵費去其四之三全國陸軍連虚額計一百四十三萬餘需餉僅一萬五千萬耳今去二萬餘萬尙呼不敷以至欠餉不發軍隊潰變此皆督軍中飽之所致也故欲實行裁兵　惟有先廢督借令中央因循坐誤多過一月　便多人民數千萬負擔　此時中央謂人民不能任裁兵費多數千萬更不勝任　戴堯天謂宜人受損二千萬以十之二遣散軍隊可散湖北大部軍隊人民苟思宜昌之　必願以金　永久之害黃恭輔謂宜事引起外交請中央萬勿允其擴充租界吳謂現各事内閣負責余可轉達總統　請以辦法告内閣宜昌必派大員住查代表遂辭出 
[王士珍有允就巡閱意]  
　　蘇皖贛巡閱使一缺　雖該三省人民正在請求裁撤王士珍亦已一再呈辭但當局仍有非王不可之意敦挽殊殷對於王氏提出之二次辭呈　當即决定不允所請迄於前日晚間原呈退回並由元首親批「時局方艱端賴碩望宏才同心匡濟　該巡閱使公忠體國務以大局爲重勉膺斯任勿再固辭」等語一面令人將此意達致王氏昨日向接近王氏方面之人查詢　據云二次辭呈旣奉批駁且府院兩方　均堅示挽勸故王氏已有允就此任之意　但昨日尙未及明白表示耳　而别一方面消息　則謂王氏關於就任前種種手續　已有從事籌備之擬議　在南京設置使署　安慶設置副使行署亦正在擬議中將次决定矣 
　　另一消息云王士珍自發表爲蘇皖贛巡閱使以來迭受各方面攻擊乃有中央先决副使問題之説一般神經過敏者且謂副使已擬定李長泰　其實政府沈機觀變决不固執一定方針故王氏辭職　亦不如前之堅决而蘇人且有順風轉舵表示歡迎者昨日王氏曾接蘇省議員黃申錫電請即日就任以蘇危困日昨曹使亦派員勸王卽日就職奉天張使方面亦有一電致王請其顧全東南大局勉爲就職云云 
[閩代表與周自齊談話]  
　　關於發行省庫劵事件 
　　福建旅京各縣同郷聯合會　日前派代表持函赴財部請求禁發省庫券　撤換費廳長是日因周財長接見外賓未得面陳昨日下午五時該代表等又赴財部　經周總長接見代表云　敝同郷全體反對費毓楷擅發省庫券所有理由已詳前函　諒邀洞鑒　但此項省庫券到底有得貴部承認否周答云並未經財部承認　但未知有無經省　會通過代表答以福建省議會且不得開臨時會安得通過此案周云此項省庫券旣未經省議會通過且以國家稅作抵償品未經中央承認殊爲不合法余自當設法禁發代表云近來吾國財政　因軍政費不正當用途及此輩貪劣無學識之財政廳長胡爲亂做財政紊亂已將破産敝省民生窘迫較他省尤甚萬不能再承認此剥削民膏之省庫券　倘此項以國家稅作地方債之抵債品　部不禁止發行他省尤而效之財政前途何堪設想周云此項不合法省庫劵及無學識之財政廳長余亦深知其情弊痛恨其紊亂財政必照來函照辦以慰閩人代表等又云聞李厚基費毓楷已强令各縣攤派　請從速電禁並要求二項（一）電李厚基禁發此項省庫券並嚴責李厚基（二）將此案提出國務會議　撤換費毓楷周財長完全允諾　並謂中央極希望整理財政近來督軍跋扈往往薦無學識私人長財廳種種紊亂地方財政余亦痛恨但現中央能力薄弱無可諱言還望省議會及人民極力反抗此輩自行整理財政　余必予以援助云云代　等見已得完滿答覆　遂興辭聞該會且已電本省各縣使拒絶攤派此項證券矣 
[陳樹藩之廢督説]  
　　陜西三原南軍首領于右任　向日已有聯合陳樹藩將成事實之説乃近日于氏　忽改變態度聞其原因　實爲廣州各首領業已電令于爲全陜總司令于無再與陳氏接洽必要現經調人勸慰于終不允政府所得確報謂于必攻陳出陜否則寗可糜爛三秦云云又一消息　陳前曾有主張廢督之來電中央覆電謂須候時機頃據陳氏又來請求廢督電報一件灑灑千言　其所舉理由有二（一）督軍爲人民之厭物不如早廢以安民心（二）西南方面以陜督之位置爲目標而加以攻擊督軍一廢聽人民自治則可使搗亂者喪失目標質言之即督軍如非我做則不如廢督自我始武人之主張廢督者　大概皆陳氏之類耳又聞政府因外間盛傅其有撤換陳督之意深恐陳督誤會迫而投入南方特致電陳督　擔保其位置斷不更動　並令其謹守前年政府派出專員所劃定之防線以免與南軍發生事端 
[唐繼堯之北嚮説]  
唐繼堯自圖川失敗之後黔滇亦相繼發生問題於是唐 
 
 
 

Page 7

 
 
督有閉關自守之表示昨據政府方面人言云自唐繼堯派其代表繆嘉壽北上連日當局　擬即與其開誠布公爲切實之接洽微聞繆氏此次北來負有唐氏重要媾和具體之條件在政府連日接到駐港探員所報告亦謂唐氏確有北向之意惟因西南方面尙有聯黔攻川之鼓動如政府果予持平待遇自可化除偏見云云　昨日已有物色特派員南下入滇疏通之説不久當可發表 
[對日之交涉]  
　　延琿問題　琿春交涉　日使對於撤兵一節屢以延琿一帶我國兵力不充未便照辦爲言　當經中央轉電奉吉當局加派軍隊前往塡駐現據張使鮑督先後覆到謂延屬五縣及龍井村百草溝局子街各緊要地點　均經添駐防軍統計新增兵力約在一混成旅以上　星羅棋布足維持治安　並將各軍配置地點及每處實駐人數造具表册呈送杳核到京聞外部業於前日下午　根據上列來文將各處增駐軍隊確數　備文照會日使署請其查照撤兵又據某使館消息日本小幡公使　十四日下午亦有一公文送致外部　大意謂日政府對於琿春事件現願讓步所有原議在琿春龍井村百草溝等處屯駐日軍一節兹擬改爲設警一俟匪黨平靜後警察之力足以維持秩序　日軍卽陸續撤退等語按前項照會當係秉承外務省新來訓電而發惟所謂讓步云者揆諸來文目前旣不肯撤兵而將來撤兵後又須設警　是直換湯不換藥不知政府如何對付也 
　　厦門交涉　日本在厦門設警一事迄今尙未解决聞閩省當局昨續有元電抵京謂此案於本月文日又經交涉員與日領接開談判當以日本在厦設警實與中國國家之尊嚴及人民之感情均有妨碍應請尅日撤消等語詎日領强詞奪理謂設警所以保護僑民　外人之在中國設警者不止日本一國亦不止厦門一地　先例具在乃中國對於各國設警旣無反對　而獨反對日本之設警如斯處置殊欠平允本領事碍難承認云云詞氣决絶毫無通融之餘地如何辦理請示前來查此案交涉多次不得要領與其徒延時日結朿無期曷若移歸中央或東京交涉庶駐閩日領不得空言搪塞　可望早日爭回是否有當伏候示遵 
　　軍事協定　軍事協定早届終了日本尙未肯斷然取消　前日某代表面詢靳閣問軍事協定交涉　到如何地步靳氏云該協定行將取消予主張不帶條件完全打銷現在所爭者中東路日本要求駐兵之一點　故政府尙須堅持原來主張故現在尙未解除此項協定云云然據某方面消息日本尙無取消此約之意也 
　　開封事件　最近開封學界　爲排斥日貨　大起風潮駐開封日領報告日政府後　日昨日政府又向駐日胡使提出要求　禁止學生通電之交涉　據國務院方而消息云日昨胡公使已有文電到京報告原文如下十一日日當局爲開封事件送來公文一件内開　頃據駐開封領事報告學生近日忽又發生排斥日貨舉動勢力甚大雖經官廳與以警告該地學生近又通電全國聲訴因排日貨被官廳取締云云請貴公使轉電貴國政府對於此項電報飭爲停止拍發　以免再行引起惡感前來相應電請查飭各電局對於此項電報　拒絶拍發以免有所藉口致交涉前途甚行棘手胡維德叩文印 
[庫倫俄僑與外團]  
　字林報十六日北京電云　恰克圖與科布多俄領事及庫倫俄副領事又庫倫俄領署衞隊長皆於今日山庫倫到京證實獄中俄人　蒙人情形可憫之説謂中國監獄中共有俄人四百五十名食無充饑衣皆汙濁　華兵且凌辱之來攻庫倫之兵共約三千人係恩琴所統帶其目前總機關設於庫倫東北之西比利亞邊界門薩地方中國當道拘俄人爲質　聲稱華兵失利則盡殲之　全境人民皆知外兵之侵入係呼圖克所招致並助以軍餉希圖脫離中國專制 
　　星期二日外交團牒覆外部略謂顔部長擔保優待俄僑之言固所歡迎但有數點尙無解决　故請一再詳告（一）俄界警察　是否歸巿政局管轄　華官權力　是否經巿政局執行抑單獨執行（二）新法庭如何適用俄法（三）除鐵路區域外他處是否行公證人制（四）外交部可否釋明俄顧問之資格與職務　俄顧問可否在新疆蒙古北京行其職務以上諸點希爲詳復以便轉告國人云云 
　　庫倫外僑呈報庫倫情形　外交團閱之感動　現已擬文向中政府交涉 
[東三省通訊（隱）]  
　　遠東日幣之勢力與我國商業　　琿春事件與官民　　東三省金融之勢力　在歐戰以前悉由道勝銀行操縱自長春以北吉黑兩省咸以慮布爲通用之貨幣　不但商民即官廳徵收稅項亦有以此爲標準者　自歐戰以後俄國新舊兩黨軋轢俄國金融一敗塗地中外商民受盧布之困苦者不知凡幾日本覩此情形競欲起而攫得其權初時一般商民不甚信用　其後日本於哈爾濱吉林長春延邊一帶設銀行放貸欵日幣之勢力遂亦日漸張大至於今日奉天省無論已　即吉林長春等處錢行巿上　亦有金票卽日幣）之行巿哈爾濱雖行用中交銀行發行之國幣券買賣交易　以現洋爲本位而一般國際貿易商仍以日幣爲兌換之標準自哈爾濱以東至俄國邊境伯力雙城子海參崴毛口崴等處　純以日票爲通用之貨幣　吉省延吉琿春汪淸和龍等縣　因韓國墾民最多行用日幣尤所在皆是兩月以前日洋一元僅合華幣（即現大洋）七角左右　最近則蒸蒸日上由八角餘而騰至九角餘究其原因雖不一端　而日本之朝鮮銀行在東邊放出之欵　現正極力收縮以致逐漸飛騰不可遏抑　如吉林商家大都以小洋官帖或永衡紙大洋票爲本位但見金票日高不知其所由來　而官廳商會亦不爲救濟　據近幾日之巿况觀察一般商人已感痛苦外來之貨價格飛騰　預測循是以往必有倒閉虧賠等種種不可思議之現象謂予不信姑俟庚申陰曆年底定之而陰曆十二月初三營口卯期亦恐表現一種特象焉 
　　吉林省之琿春事件因日本進兵震動全國　現在吉林省議會以日兵迄未撤退殊爲憤慨　特於十二月十二日開會討議大致以抵制日貨爲唯一之方法在京吉林學生主張請懲吉督鮑貴卿氏　並指爲賣國　其實此事平心立論　鮑氏確非甘願如此之人不過年來東三省交涉中心已在奉天東三省巡閱使公署之日本顧問某氏張作霖時聽信其言此次本進兵於琿春延吉汪淸和龍東寗等縣　鮑氏不爲力阻以去就爭固未免失之懦弱然此種重擔必使鮑氏一人挑去亦未免責之未當現在補救之道惟有國民爲後盾使日人覺悟　國民能爲後盾然後我政府與之交涉　或者能達目的若僅恃中央政府與駐外公使爲口頭與書面之交涉　竊恐彼逸我勞决難有效也 
[學潮停頓後之豫訊]  
　　警察廳長有更換説　　宏威軍總參謀被捕 
　　開封學潮自經軍警武力壓迫提前放假後各校學生紛紛旋里校舍一空　並由趙倜張鳳台會銜出一布告略謂天氣嚴寒提前放假來歲照常開課　届時務須如期到校母得延誤云云寥寥數語將如火如荼之學潮掩飾過去可謂絶妙詞令學生方面受此威逼寗肯罷休除前派代表不計外又公舉徐旭生（留學歐美預校敎員）何日章（第一師範學校）關朝彦（一師學生）易服搭車赴北京請願近日京中豫人迭次開會討論此事决定援助學生趙督張省長接到京電計七八起均係詰問此事眞相但措詞皆偏重趙氏一方面張未免太便宜些趙張亦恐此事愈閙愈不像樣極欲借風轉舵聞已暗派某議員赴京疏通其疏通條件　（一）淸發各校積欠（二） 
撤換警察廳長龍敏修蓋包圍學校毆打學生警察較軍隊尤爲兇狠也又龍敏修之去職　政界早有消息其原因極複雜（龍在王印川長豫時極力拍王趙卽不滿意）故趙不惜犧牲龍之一身以平學界之憤又宏威軍參謀長趙益三係毅軍舊人在汴包運烟土賄賣差缺恒僞託趙督及宏威軍總司令名義招搖撞騙　人畏其勢目爲趙高趙傑之取怨於衆大都偏聽趙益三之言所致卽宏威軍中人亦多側目數日前（約係十日左右）趙督突將益三逮捕交軍警聯合會看管此事甚秘經百方刺探始悉趙益三之被捕係拒土曾偵知館驛街某宅藏有大宗烟土密禀憲兵營營長　派兵將烟土十七包及犯人一併捉獲審得販烟之人　與益三有密切關係正核辦間益三派人向憲兵營索土營長赴督署禀明情形趙督大怒立傳益三到署嚴加呵斥　謂「你我相處多年却不料仍是如此胡閙敗壞我的名譽若不嚴辦外人其謂我何請你暫到車警聯合會坐幾天罷」説畢拂袖入内益三竟成階下囚矣　頃聞趙傑正四出託人代益三説項或不至有嚴重處分也（十二月十四日晚發） 
[蚌埠紀聞新編安武軍餉與加徵米鐘]  
　　聶省長到蚌埠後迭與張文生馬聯甲殷恭先等會商於新編安武軍軍餉問題　仍未有切實辦法張文生曁新安武軍各統領均堅主改編爲四混成旅大約中央倘無裁兵决心終必聽其改編四混成旅而後已軍費預算　每旅每年至少需七十萬元欲以下列五項爲的欵（一）截留蕪湖鳳陽兩關常稅全年約七十萬元（二）截留安徽全省烟酒公賣稅全年約五十萬元（三）安徽銀銅圓局嬴餘全年約三十萬元（四）老安武軍五混成旅　每旅每年縮小開支十萬元共爲五十萬元（五）加徵八分出口米釐　全年約得六七十萬　計五項共約二百八十萬元足敷應用惟截留烟酒稅中央未必同意銅銀局嬴餘殊未可久恃縮小老安武軍各旅開支　各旅長亦未必不起而反對至加徵八分出口米釐一案以方經皖民曁省議會反對以省長名義取消未久尤難實行　故聶憲藩於此更覺左右爲難也 
　　聶省長已於十二日偕其眷屬　乘津浦四次車赴津此行除爲鞏固自己位置與京津方面有所接洽外　於加徵八分出口米釐案亦將向京津間安徽之遺老巨紳竭力疏通冀減少反對力量惟當聶自省起程來蚌時　省議會方面已探知張文生等會商目的在恢復加徵八分出口米釐即迭開會議議决以下列四條件函告聶省長爲會商地步（一）軍隊負維持地方治安全責（二）不加人民擔負（三）不揶有安徽敎育實業專欵（四）合力代爭截留蕪湖鳳陽兩關常稅　其意蓋亦以加徵八分出口米釐案爲不可行聶來蚌數日後始終未敢明言反對張文生等已遣統領李輔廷赴省向省議會方面盡力疏通聞不日即將由政務廳將該案提交省議會　徵求同意未識省議會將如何對付也 
[杭州快信]  
　　省議會銑日電中央印花稅爲立法機關所議定今忽聞部議定十年一月一日起凡向貼印花二分之簿據等件改貼一角是以不合法之命令變更法律　人民斷難承認應由部取消　以符約法一面復通電各省議會各商會一致否認省敎育會則反對所得稅　删日開評議會後昨亦電部取消 
　　省署前咨省議會　對於籌辦三門灣模範自治農墾辦法諮詢意見經特務審查結果大體贊同　惟關於國籍及免抽雜捐自治議會選舉資格各條尙須愼重研究擬答復省長再候咨行核議 
　　湖墅某紙行雇許阿發船載紙貨八百餘擔駛赴常州前日行抵太湖橘山地方遭風覆没損失頗巨 
　　杭縣王知事前在江干扣留紹商運米四萬餘石　交涉後調查運戸共有一千數百餘家　現以無漏海情弊已准給照放行 
　　杭巿現洋奇絀昨滬滙（卽現水）已漲至一元一角今日（十七）又因軋現錢巿至下午尙未開出惟金價葉金跌減每兩四十四元半赤金四十四元 
[南京快信]  
　　嚴家熾接京電謂王瑚已於十四日出京約昨日（十六）抵寗午前十時嚴卽赴下關渡江赴浦口車站迎接省署亦得有京電報告　故蔡政務廳長曹諮議廳長亦各出城渡江赴車站鵠候省警廳駐浦稽查　見各長官均已渡江即電告王警廳長旋又電軍署報告　齊督即派副官陳廷謨赴浦口車站迎接候補人員亦聯袂出城渡江守候迨一點二十分頭班車　五點十分末班車先後到站均未見到各守候人知晚間無到車六時後始各渡江返城 
　　省議會十五日大會到七十五人不足法數未開議　現雖連日函電催促而延長會期二十日已爲日無幾　因是議會大爲焦灼 
　　雲南省議會電蘇議會謂日本自由增兵　請無分南北急籌對付爲外交後盾 
　　高淳商會電蘇議會謂議會被毁　議員被毆　請共謀善後並慰問北京學生會來電河南學生因檢查日貨被拘請力爭江西省議會來電通告　電請贛人治贛俾期自治實現乞協爭又電蘇皖贛無設置巡閱使之必要 
請協電政府收回成命 
　　甯總商會昨晚在秦淮花舫宴各商會代表新任菸酒事務所長鄭焯昨抵寗定一日接事地方通信 
[金山]  
　　各公團對蘇議會事件之要電（一）北京徐總統靳總理鈞鑒本省議會於通過省長民選並彈劾警廳案後冬日即有暴徒聚衆搗毁議會毆掳議員省垣崗警嚴密任行凶至十時之久　齊王不能不負其責懇將齊耀琳王桂林先行革職依法懲戒　一面迅促王省長來蘇維持善後迫切待命（二）北京江蘇同郷會諸公鑒冬日本省議會議員被暴徒搗毁毆傷　貴會所議辦法四條深表同意敝會等願爲後盾除電請徐總統靳總理先將齊耀琳王桂林革職並電省議會移蘇外特聞　金山縣農會長潘玉振商會長林棠敎育會長莫寳勛巿郷公民蔡德繩等叩灰印（致省議會電從略） 
[松江]  
　　府産爭潮之近訊　七縣敎育慈善聯合會　議决截留坐落松江縣境外之府有公産奉賢勸學所首先發難拉收松江學租金山勸學所繼起學步雖迭經松邑各法團呈准省道電飭各該縣依法制止何如該縣仍在暗中進行不已松邑各法團　鑒於官廳功令已不足恃以保障爰組慈善敎育欵産維持會　仿照七縣敎育慈善職合會辦法截留坐落松江縣境内之各縣公欵公産現在已經着手徵租者有後岡之輔元堂及金山衞之大觀書院　惟該會宗旨以爲此種辦法　係在督促七縣敎育慈善聯合會之覺悟並不欲留爲已有故所徵得之欵暫存銀行保管　非至完全解决時决不動用至勸學所自身仍在請求省道保障昨該所接到省長批語大旨謂對於舊府治之慈善敎育欵有六年三月滬海道署議定之持平辦法六條　詎容再事更張　至奉賢縣勸學所拉收學租前經電飭制止嗣後其他各縣如有軼出範圍類似奉賢者責令各該縣知事防止云 
　　收撫災孩之所聞　松江各慈善機關提倡收養北省災孩前經派人向華洋義振會領到六十五人已將各災孩中之願學藝者支配於縣立工埸省立十工平民習藝所職業學校等處其餘暫收容於育嬰堂附設之廣育院惟各災孩中有自言並非災孩　願回北省者有頑梗難以駕御者前經通知義振會派員來松向各災孩訓誠一次現聞各機關以各災孩旣不願留斷難强迫擬仍退冋義振會設法送回北省 
　　襪業之新消息　松江女工向來優秀自履和泰和各襪廠開設後城内女工自府前至華陽橋除住家外幾恃織爲生活所織之襪比他埠爲優而松江襪因是出名王君仲稽有志於此近亦招集資本遵照股份有限公司條例於本年七月在東門内組織健行襪廠機器原料國貨居多現雖在籌備期内然商標已定天馬山牌所出之紗線襪非常光潔顔色又復鮮明聞明春正式開幕 
[蘇州]  
　　農商力爭機工案　吳縣農會電北京府院云　此次南京機工暴動毆辱議員表面似爲生計所迫實際係陰謀者嗾使　否則該案尙在審查救濟亦正多衞何遽於省城重要軍警森嚴之地　竟敢聚衆幾千人横行數小時此風一長羣起效尤將來無論何省何會苟爲少數人不慊於心恐必同遭此刧　自治前途何堪設想務乞迅予嚴究藉收塞涓摧虺之功此則不第江蘇之幸　抑亦全國之福焉江蘇吳縣農會叩 
　　議員被毆之告訴　吳縣省議員孔昭晋金樹芳此次被毆　受拳傷最重　現下稍痊已經返蘇日昨孔金二君　將被毆受傷各節具狀赴高等檢察廳告訴經王檢廳長批云狀及　粘均悉候令江寗地方檢察廳依法核辦此批 
　　科學家之講演　美國科學專家饒伯森君　來蘇演講　已紀前報兹悉前昨兩日在晏成中學演講試騐所設之無線電機時得從上海來之無線電報昨雖陰雨聽講者亦有千餘人 
[鎭江]  
　　廳令嘉奬校長　丹徒縣署昨奉敎育廳訓令　内開據省視學鄭楫　告本届視察該縣敎育狀况並附呈視察評語前來　查該縣私立潤商高等小學校校長李漢强辦理具有精神關於訓練要項並能注意設施生徒成績　亦楚楚可觀應由該知事傳知嘉奬以昭激勸張知事已轉令該校李校長知照矣 
　　盜匪連刦兩家　鎭郡對江二橋地方於夏曆十一月初五夜突來盜匪多人明火執械連刦村民章王二家擄去銀洋衣飾等物所值甚鉅携　逃逸現已報縣勘緝 
[吳興]  
　　撤換刑事承審員　吳興縣刑事承審員吳錦泉　現因被各界攻擊不安於位提出辭職於本月十五號交卸十四日該員忽接掛號函件内封有冥洋一枚楮帛數張聲明爲該承審餞行一時同僚無不大笑現聞刑事承審官一職高廳已委沈家聲到湖於十六日接事 
　　監視銷燬烟具　現任吳興縣知事到湖年餘没收煙土並不焚燬經省議會提出彈劾謂其截留自吸　吳知事乃於昨晨函請各界到縣將到任後所有没收烟具　土一併檢出在大堂旁監視銷燬 
　　解送大批盜犯　南潯緝私營長尹源澄　前據探報告太湖禄葭灣一帶近有私梟結合搶刦行旅遂親率搶划十餘號前往巡梭截獲匪船一艘並盜犯吳仁齋何佬四等五犯　又逃弁楊得標一名餘匪悉被逃散現由尹營長將該五盜犯連同逃兵　於本月十五號解送嘉湖鎭守使署轉移吳興縣大監分别收禁再行詳辦 
[海門　　監視選舉團成立紀　海門縣敎育會　自接上海監視選舉團函件後即經該縣志士連絡同志組織進行十五日假縣敎育會開成立會　計到黃佐衡等四十餘人　當經推定薛蔭田君爲幹事主任沈鐵錚君爲代表往滬接洽一切餘皆分任各區巿幹事聞各該幹事等先行稽查選民册及開講演會積極進行云 
雜評一 
[人民厭物（默）]  
　　陳樹藩再請廢督理由謂督軍爲人民厭物吾謂陳旣知督軍爲人民厭物何不卽毅然引退而必請廢於政府也今日督軍之請廢督者衆矣然皆請政府之廢而不能自廢則其非眞心欲廢督可知旣非眞心欲廢督則其所謂爲人民厭物者又非眞心重視民意可知蓋人民之主張廢督巳爲全國一致督軍而苟有人心安有不自知其爲厭物知其爲人民所厭而仍戀戀不去此厭物之所以終成爲厭物也 
　　今日督軍不僅人民視爲厭物即中央亦何嘗不視爲厭物第雖厭之而無力以去此厭物亦正與人民相同於是督軍遂成爲莫不鄙棄之厭物又今日督軍不僅國人視爲厭物卽外人之談中國事者亦何嘗不指爲厭物第雖厭之而不能助我國人以去此厭物又爲當然之情勢於是督軍更成爲莫可奈何之厭物 
　　雖然督軍勿以目前之無人能去而沾沾自喜也而今而後非但人類視爲厭物孔子曰天厭之天厭之 
 
 
 
] 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[聯太平洋會宴會紀]  
　　路政委員會之進行狀况　　聶安二君演説國際互助精神之必要　　昨午十二時半聯太平洋會在卡爾登飯店宴會到者中西人士約二百餘人主要演説者爲總商會會長聶雲臺君與美國駐京商務參贊安立德君　聶君演説之精義爲世界各國　宜極力提倡互助主義以求世界之進步安君演説之精義爲中國未來之希望　至爲偉大而欲達此希望非各國互助不爲功　除聶安二君演説外尙有擴充會員委員會主任巴斯德君報告會章之更改　公佈部部員索克思君報告公佈部之成績及路政委員會主任王正廷君報告路政事務之進行　主席者爲上海泰　洋行吉拉臺君　宴會詳情如下 
　　通過修改新章　正式開會之前　首由擴充會員會主任巴斯德君（ＭＡＪＯＲＡＢＡＳＳＥＴＴ）伸説會中用途浩大經費不支故已由董事部提議修改章程分會員爲普通會員特别會員贊助會員三等分二元十元五十元交納會費請會員同意到會會中員全體擧手　表示贊成通過 
　　報告出版書籍　次由公佈部部員索克思君ＧＥＯＲＧＥＫ　ＥＳＯＫＯＩＳＫＹ報告公佈部已出有小本書籍三種（一）爲「中國誌略」卽前爲美國議員團來滬時供團員參考之用（二）爲「中國各書目錄」專載英文書籍之與中國有關係者以便國外人士欲知中國情事者之指導（三）爲一新聞家須知」專載關於中國之一切消息　人名地名風土物産等以便各國新聞家採擇之用 
　　報告路政進行狀况　繼爲路政委員會主任王正廷君報告路政進行之狀况略謂路政委員會之百人會業已組織就緒并已得多數人之同意大約滬寗滬杭二大車路不日卽可興工蘇浙各地商會亦均表示同意浙江省議會　及省長亦力爲贊助　盧督軍且面允令其所部任工作事每月每兵只須工銀一元云　若此則江浙路政前途誠大有希望也此百人會分三部辦事一爲籌欵部以榮宗敬君主其事二爲演講部以郭秉文君主其事　二爲測量部尙未得相當人物以主其事 
路政委員會并在籌備一路政展覽會約明春舉行　預備陳列各種築路機器及工程　并有演講　以備全省人民對於路政　均起注意云　王正廷君更報告聯太平洋會已聘請朱庭祺君爲名譽漢文秘書　以襄助名譽英文秘書費吳生君辦理一切事宜 
　　聶雲臺之演説　繼由主席吉拉臺君ＨＨＧＩＲＡＲＤＥＴ（主席本定爲白克君以白克君另有他事故由吉拉臺君代之）介紹聶君雲臺演説聶君演辭大旨如下『余初由歐美回華卽得參與諸君之盛會甚爲欣幸　鄙人在歐時觀法比之戰場白楊荒草斷骨殘灰而知戰爭爲害之酷烈及觀德奥之經濟狀况　則又米珠薪桂有朝不及夕之虞可知戰爭之事由物質上觀之　爲兩敗俱傷之事勝者所受之痛苦殊未必不甚於敗者所受之傷害也戰後歐洲競言改造余謂改造之精義　不僅在非黷武主義而其至要處　在各國盡力於互助事業蓋此黷武主義之不能再存於世界已成爲更無疑問之問題而各國能盡力於互助事業　即爲製造世界和平與安寗之初步也常考歐洲人士頗有一種謬解　羣謂中國設一旦成爲强大之國即無各國經商餘地實則非然諺曰助人卽自助若各國能贊助中國之發展則中國之工商愈爲發達亦卽中國之購買力愈爲擴充　則各國所得之利益　有窮哉　故余甚希望各國之扶助中國使中國有充分之發展中國方面亦必盡其能力以扶助各國也』 
　　安立德之演説　繼由美國駐京商務參贊安立德君演説大旨如下『適間聶君暢論互助互助誠今日謀世界和平之急務也卽以上海一埠而論以有中外商人之互相爲助而有今日之發逹上海之戸口　恐爲中國各城之冠中國政府所編之戸口册余不暇細閱　而外人之來華者幾日增而月盛余每至上海每赴宴會覺到會之　均係不相識者及至下次又已另易一班人矣依此率而進步上海不久且爲世界第一大埠矣溯上海之發達所以有如此之速均爲　人相助之力居多　中國人士亦深知而感激之　夫中國發達之所以遲遲端以無交通之故全國幾百萬方里之地而僅有鐵路六千五百餘英里則交通之簡陋可知四川羣知爲邊省　若試一披地圖則僅在中區蓋四川以西尙有西藏其幅員之大幾自成一國維知之者甚鮮又如蒙古大地羣皆知爲沙漠維曾至蒙古者羣非此言　因蒙古固絶好一片平原足爲耕牧之用則一旦交通發展未來之希望至爲無窮又如中國以無交通之利便故用人力轉運貨物甚至人之來往亦須藉人力爲媒介者若是則中國以無交通故空費人力至巨殊足爲惜　今聯太平洋會之路政委員諸君急急焉以擴充路政爲事余甚欽佩之余并希望各國人士之贊助此盛舉以實行此互助之精神西諺有言曰助人者自助又曰與人以同等之機會弱者日敗强者日勝此誠佳言也幸諸君勉之』云云安君演説畢即散會已二時一刻矣 
[本星期印紗日紗進出口調查]  
　　本星期（十六日止）進口印紗均較上星期銳減計印紗二百四十擔　自元月迄今進口總數達三十萬一千九百二十四擔（去年同時計三十六萬二千三百零八擔）日紗進口本星期計六千零八十四擔自元月迄今進口總數已達十五萬零七百二十一擔（去年同時計八萬四千三百四十五擔）本星期日紗價漲十元之譜本埠存積甚厚云 
　　由本埠運往内地各埠之印紗日紗計本星期中運往南京印紗二十一包日紗一千零九十包九江印紗九包日紗一百二十五包漢口印紗六十三包日紗七百五十七包膠州印紗三包日紗六十三包　烟台印紗一百七十一包天津印紗一百四十七包　日紗一千四百六十四包大連印紗十五包　日紗一百五十七包日本日紗二千二百零五包（重出口）香港日紗一百九十七包本地印紗四百五十包日紗一百五十包其餘别處印紗二十八包日紗七十九包寗波鎭江蕪湖宜昌重慶牛莊温州福州諸埠則本星期中印紗日紗毫無運往本星期止　本埠計存印紗四萬六千四百五十二包　日紗六萬零三百五十三包云 
[關稅附加賑欵之實行]  
　　政府前因北方各省災情奇重待欵孔亟曾與各國磋商附加關稅充北省振災之用現已得各國駐京公使贊同聞巳由總稅務司慱行沿海各關稅務司於一九二一年一月一號爲始决計實行加徵以一年爲期　滬關稅司巳奉到此令云 
[吉林各團體函告反對所得稅]  
　　吉林省議會總商會省農會省工會省敎育會等十四團體公函滬上南北商會並各團體云逕啓者　前關於實行所得稅一節敝省商民極端反對曾由敝團體等電請中央收回成命並函致二十二省敝省三十九縣各團體一致力爭等情在案現逾旬日尙未奉政府覆電敝省各團體現仍堅持前議再呈中央其文曰呈爲再懇取銷所得稅以恤民艱事竊前奉　令民國十年一月實行所得稅一節吉省各團體誦閱之下　不勝惶駭前曾電請軫念民艱收回成命在案是否俯准迄未奉復敝團體等心滋惴懼仍有不能已於言者　謹剴切陳之查所得稅法雖通行於歐美各邦然施之中國則爲創舉事體重大駭人聽聞律以國家之舊例地方之情形人民之習慣種種窒碍不便實多原非倉卒間　頒一法令擬一章則所能辦到也按此項條例定於民國三年如果易於推行袁政府早　見諸事實　何必遲至今日中國稅率紛繁人民負擔已重如施行此種　必將其他苛稅一律免除方昭公允否則稅上加稅　民力幾何焉能勝此况國家行一法必期普及彼此推行無阻　人民始免苦樂不均之慨現值南北迄未統一　政權尙出多門北省加稅而法令獨不及於南方同是國民納稅互異何以服人不但此也本年内省旱災赤地千地　各省籌募義賑人民認捐已鉅　加以比年來干戈滿地瘡痍未復天災人禍紛至沓來人民所受痛苦更有不忍言者若遽施行此稅是人民待蘇之望已絶　挺而走險亦意計中事總之衡情揆理審時度勢以中國現狀論尙非加稅之時　况所得稅法頒自袁政府　非經國會通過未發生法律上之效力决難責人民以服從　萬乞我大總統總理總長盱衡時局軫念民艱毅然呈請總統收回成命勿失民心實爲至禱否則此稅果行吉省人民决不承認政府旣不恤念人民人民亦無向政府擔負義務之責是所得稅實行之日卽協濟中央各欵停納之日危迫上言伏候鑒裁除分呈大總統國務院財政部外相應繕具取銷所得稅各綠由公請鑒核　收回成命施行謹呈等語尙望貴縣各團體仍合力電爭務達到收回成命目的爲止事關加重人民負擔且未經合法國會通過萬難承認特再函達望速進行 
[出口公會宴送赴美絲業代表]  
　　昨日（十七日）出口公會同人假座東亞酒樓歡送赴美參與萬　絲繭博覽會並考察歐美絲繭情形之絲繭代表丁汝霖李登魁諸君　到者陸維鏞林詠昌虞景珊張竟成等四十餘人　由出口公會公推之劉萬青主席　起讀祝詞大旨謂通商以來漏巵甚鉅諸君此次赴美於我出口商務前途關係極大諸君兼游歐洲考察各國商業何種貨物急宜改良何種貨物可以推銷爲我國示之標準惟諸君自賴云云丁君起立致謝攝影　散會已三句鐘矣 
[碾米公所特别會紀]  
　　不認囤米居奇與打包出口 
　　昨日（舊曆初八）爲機器碾米公所常會之期因有要事提議改爲特别臨時大會仍在總商會三層樓上開會下午二時董事張樂君錢貴三曁評議司月同業到者二十七家開會後由董事宣而司月振興等廠所接六路商界聯合會來函詰問近日米價復貴之事略謂際此新米上巿正旺之時米價高貴逾於往昔青黃不接之候必係米商囤積居奇暗中打包出口所致云云　經衆討論之下僉以我同業向以代客碾白爲業從不直接自買自賣此項責任在於行家而不在廠家雖有數廠間有兼設門莊米店亦無以上之事同業不能代人受過　况當五月初八日曾開會提議凡有同業私營打包出口等事　應自行檢舉揭發在案遂議决復函辯明並請轉致各聯合會知照次又議現值長江一帶客秈湧旺之際南京火車車輛甚少皖米堆放車站每遇天雨損失不資應由公所函請車務總管加放車輛議畢散會已六時矣 
[茶棧加佣之會議]  
　　本埠茶棧之做路莊茶者（指皖茶言）　以謙順安洪源永謙泰昌恒記永成昌同春等爲最　向來路莊茶客販貨到滬均投各棧買賣茶客之食宿等項　歸茶棧供應者爲多抽取佣金每貨價銀一兩抽佣一分八釐主客相安由來已久近來各茶棧因百物昻貴生活日高所抽佣金不敷開支提議加佣一分以資彌補而各茶客亦以銷路疲滯貨物屯積若加重擔負力有不逮拒不承認相持多日迄未解决前日雙方復在茶業會館開會集議除各茶棧經理外茶客中如吳俊德葉文熙吳詠霓葉棟楠姚文英朱振民吳似玉鄭鑑源　洪燦書俞煥廷薛積餘朱文軒李濟川等均到會列席彼此協商每兩酌加五釐連　爲二分三釐　聞雙方業已允洽即日實行云 
[旅滬江西同郷會通電]  
江西旅京津同郷會江西商會嚴會敎育會各縣旅省同郷聯合會各界聯合會贛省警察學會學生聯合會各報館均鑒頃致北京大總統國務總理内務總長電文曰　戚揚禍贛　民怨沸騰聞政府已　易人正深慶幸乃忽傳繼任者即爲聲名狼藉之丁乃揚以暴易暴贛人會難堪此重困　自治潮流濔漫全　而頻年政戰尙爾相持政府基於民主之原則自應順從民意卽以彌亂之手腕言亦應收拾人心何苦必以劣吏貽之我民　使人民與政府日趨於背馳之地　現蘇鄂皆已達省民自治主張我贛亦在國民之列羞獨見遺務懇政府體察民意　許以贛人自治母俟暄囂致鑒威信幸甚旅滬江西同郷會叩删 
[江蘇公民監視選舉團消息]  
　　江蘇公民監視選舉團以本屆選舉關於選舉法選舉訴訟及各項施行細則連同省會國會選舉章程　各處紛紛函詢亟欲置備以供檢查　因託精研法律之沈湘之君分别摘釆編成一厚册託中華書局代爲印刷聞每部售銀二角凡願向該團躉購一百部以上者　只收工本銀一角不日即可出版　欲購者可向該團總事務所（上海西區林蔭路三八號）滙銀躉購可也該團又以各地選民大都未受敎育關於種種選舉之黑幕不盡瞭然提撕警覺决非文字所能爲力因議刋布種種有趣味圖畫將歷届選舉時之卑鄙行爲及金錢運動之醜狀曲爲描寫俾觀者怵目驚心幡然覺悟以後對於窮形極相種種不道德之選舉自能深惡而痛疾之一面請劉海粟君繪就此項圖畫十數幅　擬請商務印書館中華書局印刷作爲花紙出售藉舊曆之新年施間接之敎育云 
海門監視選舉團昨日電告於十五日組織成立並推沈鐵錚君來滬至總團接洽一切兹錄原電如下「上海林蔭路江蘇公民監視選舉團團各報館各團體均鑒　選舉不法㚥人誤國借鑒前車愴懷曷極諸君子首倡監視良深欽感乃者本縣籌辦選舉員等　勢將故蹈前轍厥弊預伏同人等痛定思痛用組監視團體　與貴團一致進行業於咸日假縣敎育會開會成立即以該會爲辦事機關務達驅除尋㚥一本民意嗣後尙希時賜南針以匡不逮盻甚幸甚海門監視選舉團薛蔭田黃子修黃佐衡朱安欽沈鐵錚等四十餘人咸」 
[紀萬國賽槍會之月杯比賽]  
　　共九奬　　華人獲其六 
　　昨（星期四）早六時至九時　萬國賽槍會員在靶子場比赛本年末次月杯之期各國賽員到塲約計四十餘人比賽課程分爲二次每次每班最優者一名各奬月杯第一次快槍各賽十王響限一分鐘第二次慢槍　各賽十響均用小號半人身靶距離三百碼結果得奬者以華人爲大多數聞自有該會以來所罕見云兹將每班中最優三名錄下　第一次快槍（愛混班）（一）英人好治司五十八分（得杯）（二）日人野一色彦太郎四十九分（三）英人羅司四十一分（愛字班）（一）華人陳景塘五十分（得杯）（二）英人林姆白脫三十八分（三）華人郝伯陽三十五分（皮字班）不足法定人數無比賽（西字班）（一）華人楊仲綽四十四分（得杯）（二）華人陳文龍三十九分（三）華人胡會林十五分（地字班）（一）華人周慶恩五十九分（得杯）（二）日人中島四十九分（三）日人田村義朝三十三分　第二次慢槍（愛混班）（一）日人伊籐一郎四十六分（得杯）（二）葡人高拉沙四十四分（三）日人野一色彦太郎四十四分　（愛字班）（一）華人郝伯陽四十六分（得杯）（二）　人裴杜尼四十四分（三）美人葛林四十三分　（皮字班）（一）美人白勞雷四十七分（得杯）（二）英人韋白四十六分（三）英人高林司四十五分（西字班）（）華人陳文龍四十四分（得杯）（二）華人胡會林四十三分（三）日人兒島千冶四十二分（地字班）（）華人王衍慶四　四分（得杯）（二）日人田村　朝四十分（三）　人中島三十八分又第七次中華杯比賽該杯係中華義勇隊特贈限於該會華員競賽每日以二次月杯分數合算惟班次較低者酌加分　以期均匀　兹錄最優者三名如下　（一）棚長周慶恩九十五分加十一分共一百零六分（得杯）（二）射擊敎練排長陳景塘九十二分　（三）棚長陳文龍八十三分加八共九十一分 
[國民大會策進會通告]  
　　定一月十日開各省區代表會議 
　　敬啓者國民大會爲救國之良方實環球所公認此次我上海太原濟南三處先後發起組織國民大會「策進會」「促進會」聚純粹之國民秉良心之主張以敦促全國國民策勵全國國民早日組成國民大會共謀根本上之總解决非本會自身即爲國民大會非本會會員即爲國民大會會員志在犧牲心存救國　祗知利國福民不及個人此敝會等所一再宣言者也　區區苦衷定早鑒及現上海一埠自發起以來　本埠農工商學各界之加入者達一百餘團體外埠聞風而起者以團體言如促進會競進會協進會商會農會敎育會等有一百餘處以省區言近如江浙遠如奉吉雲貴陜甘有十八省幾遍全國山西一方已及全省山東一方已及各縣可見人同此心心同此理今魯晋代表到滬　與滬會同人於本月九日特開談話會决定共同發起由敝三團體具名邀請貴會　與北京湖南天津廣東福建浙江湖北等各省區各派代表共籌聯合進行方法并快定以上海爲各省區代表會議地點以十年一月十日爲開議日期爲特專函布達　務祈尊處迅推代表隨帶正工書函量途遠近　擇日出發必須於一月十日以前到達或就在滬貴會團體中推舉亦聽尊便　惟代表何人　何時首途乞先示知俾便接洽事關救國幸勿遲疑　母任企禱之至國民大會上海策進會國民大會山東促進會國民大會山西促進會同啓 
[林建章續假已准]  
前海容軍艦艦長海軍代將林建章因戌嵗三年勞苦備嘗　精神困憊染病綿延前經呈請海軍部調防回滬請假三月就醫等情已誌本報兹聞林艦長以自奉部文核准之日起　迄今假期將届病仍未痊復又呈請藍總司令轉呈海軍部　開去海容艦長職務俾得悉心調治已奉部覆照准所有海容艦長一職已派委楚有軍艦艦長周兆瑞暫行代理矣 
[會勘煙苗之布告]  
查勘烟苗委員會唐紹垚上海縣知事沈寳昌昨發會銜布告云爲布告事本年十二月十五日奉江蘇省長公署第五五七零號訓令内開照得蘇省禁煙事宜歷經積極進行本年春間　派員馳往各縣查勘迭　報告並無私種等情在案目下時交冬令亟應委員復查以期周密查有唐紹垚堪以派往該縣親赴各郷逐細履勘倘有烟苗發見立即查明布種之人從嚴懲辦並將查勘情形隨時具報等因本委員亦奉令前因業於本月十七日到縣除山本委分赴各郷逐細履勘外合行會銜布告仰各色人等一體遵照母違此布 
[駁覆鄰省購運蘇米之省令]  
　　上海稅務所接江蘇財政廳訓令云本年十一月二十八日奉江蘇省長公署訓令内開准山東省長咨開據濟南總商會呈稱兹據斌豐利號彭杰三書稱竊以濟南爲南北咽喉要區戸口繁多人民所恃以餬口者多賴商米接濟今春亢旱麥秋歉收民食不足比照往年更甚又兼各處禁止出境商擬赴南京下關買大米五百五十包運至濟南出售以維民食　爲此懇請貴會轉請省長公署發給護照以便商運而接民食實爲德便等情前來　敝會查該商所稱確係實情理合備文呈請鈞署鑒核　迅予塡發護照由會飭領俾得購運以濟民食實爲公便等情據此除指令並發給護照外相應咨請貴省長飭屬查騐放行等因查前准山東省長咨武城縣紳赴徐州等處辦糧平　當經詳晰咨復在案兹准前因查所購係屬完全大米自應照案禁運除咨復分行外合行令仰該廳長即便知照此令等因奉此查蘇省大米並未奉令弛禁仍應照案禁運奉令前因合亟通令該局所一體遵照此令 
　　又令云本年十一月二十七日奉江蘇督軍省長公署訓令内聞准浙江盧督軍沈省長咸電開浙省釀洒時在十月所需糯米本地出産無多向現蘇省無錫丹陽等處採購近因火車以須運食米之故拒不裝運船運較緩有誤釀期　直接則商民蒙其損失間接則軍需受其影響據烟酒事務局呈請前來應請轉行路局凡遇浙商購運釀糯准予一體裝運并通令地方稅務各機關　查無夾帶食米情事無論船運車運均予照章征稅查騐放行至糿　誼並盼見復等因除以查糯米一項前准農商部咨以濟南勝紹公司及北京玉泉釀造公司因釀酒赴蘇購運　均經先後駁復在案准電前因辦理未便兩歧祈諒察等因電復外　合行令仰駭廳長即便轉飭所屬一體查照此令等因奉此　合亟轉令該局所一體遵照此令 
[北方工振協會查賑消息（續昨）]  
　　臨漳之部 
　　十八日晨自馬荒出發對付有匪聞來放賑乃遠颺本日同查姜油坊村袁油坊村厲村荒苦約八成陳村荒苦度五六成　晚宿劉村劉宅　十九日分查劉村張百鶴村荒苦約六成多壯丁張莊苦至七成傅村苦至八成江村苦至六成魏村苦至七成柴村苦至七成百鶴集村苦至八成梁村苦至八成張村苦至七成李谷駝村苦至六成但因生聚太多八家有二十餘口者潘村苦至八成高河口村苦至六成村正副有浮冒之弊程陶村苦至九成二十日分查牛谷駝村前齊莊村苦至九成墩營村荒苦至七成賀寨村七成半閒什人等較多曹谷駝村后齊莊村荒苦至六成黃村荒苦至六成半后李村荒苦至七成北楊村荒苦至六成落村荒苦至八成秤鉤信荒苦至七成多間什人等　宋村荒苦至八成口數比元册倍加李學官村荒苦至七成半　薛莊荒苦至八成半　二十一日分查大碾王村眞苦者尙不多姚村氣象尙佳鷄李村小呼村均荒苦七成大呼村因多冒濫容另查郭家寨郭小屯均荒苦至七成　二十二日查大呼村多冒濫有暗藏糧食者民愼亦壞午後二時回城暫行結束 
　　以上九人共查七日半查過五十二村實查戸數三千八百零五戸（原册載三千八百二十二日）查見大口五千四百三十九口（原册載大口一萬四千三百九十二口）查見小口四千五百四十九口（原册載小口七千五百五十口）戸敷與官册無甚出入大口約減官册三分之二小口約减官册十分之四此實查戸口之情形也（按查見之戸口數非所有戸口之實數乃應賑之戸口數閱者知之）所查各村因兩收均歉颗粒無收者居十分之九多以槐子尖草樹皮爲生得粃糠者已屬難能可貴　惟因習性耐苦　尚能苟延一息未至人將相食轉瞬冰電交加覔杏葉草根而不得加以禦寒無具則凍餒之苦必至極點慘狀更不堪問矣 
[學生會急賑游藝會之第一日]  
　　今明二日（十八十九）繼續開會 
　　上海學生會爲北五省災民請命起見特於昨日（十七日）起　假新世界北部開急賑游藝會三天下午六時起至十二時止　門票銷數頗多來賓約數千人内部如濟生塔救命船及南洋英美花旗三煙公司彩亭等裝飾均極緻游藝有南洋路礦新劇（慈善之果）南洋公學小學部童子軍新劇（雪玫瑰）滬江大學新劇（災民淚）澄衷新劇（守財奴之殷鑒）及趣劇（鬼話連篇）中華工業精武體育會精武女子部及體育專門等之技擊南洋公學軍樂愛國女學跳舞滬江大學西樂廣東音樂及滑稽劇唐學詠君之鋼琴獨奏女子體操學校之跳舞及雙簧學生會義務學校疊羅漢體育專門電棍門口尙有貧兒院軍樂等形形色色誠上海罕覯之游藝會昨有第一商業學校捐洋三十元助振今明二日（十八十九）仍行開會云 
　　今日（第二日）秩序開列於下　大劇塲方面爲南洋路礦（自由花）愛國女學（拳術）務本女學（毒）體育專門（電棍）愛國女學（俄羅斯跳舞）聖約翰（糟糠夢）自由廳方面爲義務學校（疊羅漢）精武女子部（技擊）崇德女學（旗戲）啓秀女學（幼稚園表演）崇德女學（西樂）滬江大學（滑稽劇）約翰（中國音樂）務本（古裝舞）民生女學（跳舞）南洋公學科學游戲）勤業女子師範（唱歌）外場方面爲中華工業精武體育會體育學校及澄衷（技擊） 
[法郵船行程與擴充貨船計劃]  
　　法國郵船公司之安得來彭號十六日下午五時山香港開來預定明日（十九）八時可到仍泊於南滿洲碼頭定星期一開往神戸又有與爾忙佩克號昨日該公司已接得來電　謂已於本星期三從法國馬賽開出大約一月十九號可以抵滬尙有貨船DOCTEURPIETEBENOIT自上月一號從盎凡爾斯出發尙有兩星期行程便可進口到滬該輪進口貨中聞以靛酒鐵三項爲最多又有梅奇司令號自來滬後刻已聞往漢口天津裝運雜糧約本月月底可還上海須一月上旬開赴倫敦尙有北河號亦已於本月一號開向上海來矣近來法郵船公司除往來中法兩國郵船七艘之外對於輸運貨物亦極力推廣刻已派定專裝歐亞貨船如一老愛麥伊亞（中尉特臘堵）梅奇司令（米南）香霍斯脫梨明特鶴蘆北河揚子（此船係新派者）亚（ＤＯＣＴＥＵＲＰＴＥＲＲＥＢＥＥ 
ＮＯＩＴ（此亦新派者）等十艘且總公司議定每月一號派駛一輪從盎凡爾斯出發至上海爲止冋航線由申開赴倫敦及日内瓦落得旦姆等處明年一月一號係派「揚子」號來華云 
[國内輪船進出口貨物之調查]  
　　進口貨（寗波）太古公司之新北京輪船昨山寗波裝來之貨有花餅一千六百伴竹　一百件草蓆四十三件藥材四十四件 
 
 
 

Page 11

 
 
烟葉十件雜貨五件又寗紹公司之新寗紹輪船　昨山寗波裝來之貨有草蓆一百十二件大豆一百三十五包油餅二百件草帽九十一件鐵桶六百四十七只棉花一百件掃帚七十二件棉紗四十件草蓆地蓆一百二十件鮮蛋六擔雜貨四十件　（長江）三北公司之德與輪船昨由長江裝來之貨有小麥三千九百十八包米包二千三百三十六包麫粉五千包黃豆四百五十四包鮮蛋一百擔烟棄一百三十二件綢子六十八件火腿十二件 
　　出口貨　（寗波）太古公司之新北京輪船昨日裝往寗波之貨有靑糖二千三百八十包麫粉一千一百包點銅二百十二塊　靑蔴一百九十九件生油七十桶紅木五十九件粉絲三十件烟絲梗五十七件洋琴一只雜貨二十九件　又寗紹公司之新寗紹輪船昨日裝往寗波之貨有米二千一百九十二包　點銅七百五十塊笋千一百八十二葉花子三百三十包黃豆一百八十包香爐一百零二件靑蔴七十八件冰糖四十三包肥皂五十箱水泥六十桶花生二十包魚千二十件靑果十桶　洋松一百二十一件鐵五千二百十擔雜貨二百九十六件　（温州）招商局之海晏輪船昨日裝往温州之貨有白米四千六百四十六包赤糖六百包麫粉六百包花衣三百七十包桐油一百五十桶洋布十七箱香煙二十箱雜貨六百六十二件 
[美盛公司棉巿報告]  
　　中美新聞社譯盛公司報告云上星期華棉巿價雖有漲落但範圍頗狹交易頗活動但限於本埠投機家皆取靜觀態度供給問題似不復有人件意各紗廠所購之貨已達到明年三月份價值極廉故巿價决無大漲之望棉紗巿面頗堅定　巿價一時不至跌落且恐須再漲　欲進貨者以早購爲妙　利物浦紐約孟買巿面均穩華棉自本年九月至十二月共出口三萬七千八百八六包 
[友華銀行銀巿報告]  
　　中美新聞社譯友華銀行十七日報告云昨日倫敦銀價當地跌三先令四便士遠期跌七先令八便士紐約銀價跌至六四又四分之一倫敦紐約　價爲三五十半此間巿况終日堅定無甚特點倫敦銀價穩固紐約巿面鬆動數日内銀價恐須再跌也 
[駁船夥加工資之解决]  
　　滬南浦江中裝運雜貨包子等貨之駁船船夥因工資微小不敷度日同盟要求船主增加工資兹經船主王裕桂周春生等邀同船夥代表馮桂林等於昨日下午在一枝春茶肆商酌　以際此米貴如珠生計同一艱難原情酌加　所有辛工較大者每月加一元如燒火小老大等每月加五角多數船夥業已允洽可以息事矣 
[斛司代表辭職之不平]  
米業各行家斛司要求增加斛資一事發起後經衆公推高永泉于伯生毛長生爲代表故由于高迭次向行家及公所婉商詎行家以于等不應紏衆罷工向之斥責于等以此事對於斛司亦不能見好於是相率自行告退現在各斛司以于伯生等受屈不明　故衆議於初十十一較斛時預備爲于等辯明其事云 
[水警請與輪局交涉之續呈]  
　　江蘇駐滬水警第三隊隊長王壽良昨日具呈第一區署文云本月九日奉鈞署令開案奉廳長訓令内開（中略）等因奉此隊長遵查本案係十一月二十三日　有上海意華通利公司之申常班公陞輪船與通雲拖船夾帶烟土經過屬隊之周太僕廟防汛　乃該輪船等恃掛洋旗不受檢查並擄去辦公船只業經該汛張巡官祥生當場搜獲烟土戒烟丸等解經本隊轉送法庭核辦並先後由隊報明呈請嚴重交涉勒令送還原船澈底根究及另行函請上海地方檢察廳依法檢舉以維警政而尊國體各在案　乃該輪局揑稱是日經過北新涇即周太僕廟防汛突遇盜匪身穿軍服登輪搜索刦去現洋金飾等物殊堪詫異竊思當此烟禁森嚴張巡官等照章查緝實執行職務以内之事今該輪局以合法查緝之水警爲盜匪以破獲之烟土及煙丸等爲現洋鈔票金飾等物實係虚構事實　意圖他人受刑事處分又應負中華民國刑法上之責任不能以其掛有洋旗而稍寛假也緣奉前因理合再行呈明伏乞區長鑒核　俯赐轉請續行嚴重交涉　勒令輪局將該告負責人解送上海地方檢察廳併案懲治以彰國法而儆效尤　實爲公便再此案擬謂鈞廳轉致法庭核案辦理藉昭鄭重合併聲明 
[水警又獲烟土案續誌]  
　　日商泰東輪船公司申當班永壽小輪於前晚八時　由滬駛常拖常六船行經北新涇被水警第三隊派駐北新涇冬防遊巡官穆士林率同李周兩巡士上輪查獲衣服内夾帶烟土一塊約重數兩又銅盒煙數盒當搜查時該輪賬房陳永貴不服抵抗　故由穆巡官將陳永貴并煙土一併轉解上海地方檢察廳請究等情　己誌昨報昨江蘇時派父涉公　接駐滬日本林　領事來函並送土販王 
炳生一名及　人　　阿炳一名請爲轉送檢察廳訊辯並請將日前水警拘去之賬房陳永貴一名迅予釋放許交涉　准函後除派員將土販王炳生與證人茶房阿炳雇乘汽車　押解至檢察廳外一面據函轉請檢察廳　迅將該日商輪船賬房陳永貴一名予以釋放云 
[補誌蓮英案中朱稚嘉供詞]  
護軍使署軍法課審訊謀斃小花園妓女蓮英案　兇犯閻瑞生吳春芳供詞業已詳誌前報兹將關係人朱稚嘉供詞補誌如下　朱稚嘉（即朱子昭）供年二十二歲浙江寗波人前在滬震旦大學肄業兩年閻瑞生與我同學不同班　與我四哥朱子衡同班我因我家兄認識閻姓的我們與他認識因爲他學問很好可以共同觀摩所以與他相交他在學堂時常相往來因他品行尙好我母親尙看得起他自出學校已四五年即不時常相見今年四月以前他是否與我四哥常會見不得而知我於今年春季跑馬時在跑馬廳會見過的後來於四月二十二日他到我愼餘洋行會見我　同出去到先施買鞋後來即到明霞處打牌當時閻呌蓮英局旋局終由閻約我到蓮英處碰和旋即分散到二十三日下午到愼餘洋行找我惜汽車言明川一點鐘即還我我即應允他去後　到四點鐘見他未回我去找他亦未找着到八點三刻　他纔將車還來他將汽車還我係由汽車夫接收並非直接交與我的我當時在一品香閻瑞生並未會見到十點鐘時我在明霞處王長發來找我問金姓的我説没有姓金的那人姓閻王長發之妻王董氏問我即是昨日同在他家打牌的那人我答那人姓閻不姓金王董氏説蓮英同他去未回來我當時答他我也不知道　是何綠故我當時心中以爲閻已將汽車還我或者彼二人私相姘識藏在秘密處所尋歡去了稍待運英當自回也故我又向王董氏説或者不　久就要回的並允明日代他找尋閻姓他們即去了到第二日（二十四）閻瑞生同題紅館在四馬路口被我車夫看見將他攔住　據他説正是想到我哥哥洋行内找我去的　　與之見面後就問他你昨天把蓮英帶到那裡去了他説我帶他兜了一圈子即送回小花園去了我即邀他同到蓮英家裡去對證他説可以的於是我與他及題紅館同坐汽車前住蓮英家去詎料行至百多洋行門首閻乘我們不注意猛跳下車跑入該洋行上樓去了我知其情虚圖逃即趕進去乃被洋人阻止未能入　我即呌題紅館及汽車夫在洋行門口等候我自駕汽車至蓮英家由蓮英之母呌陳姓同我去一面由作往報捕房（未完） 
[浸會堂明日舉行落成典禮]  
　　老北門浸會堂定於明日（十九）上午九時半爲該會新堂行獻聖禮下午二時至五時行落成大典云 
[上海美術學校校友會消息]  
　　本月十五日上海美術學校校友會　開改組後第一次大會上午九時開會已畢業和未畢業校友到會約二百人首由主席劉海栗報告改組情形并致勉勵辭云我校開辦已經九年　畢業同學不下千人但是多不知其究竟都是因爲没有連絡的機關我們校友會務須連絡校内外諸同學共同發展美術以期改良社會繼由呂秋逸演説云從事美術的有兩種一是美術家一是美術敎育家美術家是一種個人生活理想生活美術敎育家不然他志在改良社會他的生活是團體的羣衆的我們的校友會是一個國體當然是負着美術敎育家的責任　那麽我們對於美化社會這個日標　是不可忘却的再次由桂承之演説　希望校友會同人向改造社會方面做去使社會美化方好演説後討論會章費時頗久各會員發展意見下午四時借上海美術女子學校攝影選舉職員八時舉行餘興散會已將近十一時云 
[靈生學校開幕預紀]  
　　粤商歐彬及其夫人歐譚惠然女士捐資購地建築靈生學校於滬北江灣路新體育會路已於本年六月工竣九月開學現校中一切機器用具均已佈置妥善訂於本月甘二日（即禮拜三）下午二時舉行開幕禮該校内分中學工藝兩校工藝學校設有蠶絲專科其機器係購自杭州武林鐵廠并有油墨木工及各種簡易工藝開幕時將各部機器盡行開車以備來賓參觀現已束邀各界想屆時必有一番閙熱𤍠也 
[靑年會消息]  
　　靑年會交際科星期旅行團聞於今日（星期六）午後二時參觀中國電氣公司凡欲偕往者須於二時前齊集該會陪同出發並悉今晚八時爲該會冬季交誼大會　演放哈脫名劇「窄」五大本該會會員一律憑證入座非會員每人納券資二角　持有該會發出之交換券者則減收一角云 
[普益社今晚開徵求會褒榮宴]  
　　南巿大東門之靑年普益社定於今日（十八）晚七時假座西藏路一品香舉行徵求大會獲榮宴並分贈奬品云 
[浙江路商界聯合會開會預紀]  
南北浙江路商界聯合會通告職員會員云　敬啓者本會訂本月初十日（星期日）下午七句鐘在本會事務所開第二十九次全體大會籌議各項進行方法届時務謂撥冗蒞會勿延爲盼 
[憲兵營補充缺額兵士]  
　　京師憲兵司令部秦司令查得駐滬憲兵第三營第九第十兩　憲兵現有缺額二十名亟應補足特將訓練成𤍠之新兵二十七名派令第十連排長唐子純由京率伴送來滬業於前日到營已由汪營長派交九十兩連那朱二連長分别補充缺額矣 
[水警驅逐防地内散兵]  
　　水警第一區沈區長昨日分令所屬各隊轉飭所屬各巡官嗣後防汛地方如果見有身穿舊軍衣之散兵而無肩章者　即行驅逐出境勿任逗留郷鎭以免滋生事端而維地方秩序云 
[解釋考試承發吏之文官保結]  
　　上海地方審判廳昨發出佈告云爲佈告事照得本廳民國十年一月九日考試承發吏前經佈告報名期限　從本年十二月十五日起至三十一日止並以承發吏考試任用章程第六條所載委任文官以上之保結應否從廣義解釋頗滋疑義　當經電呈江蘇高等審判廳核示各在案兹奉電開第六條所載之委任文官廳包括名局署委任文職而言等因奉此合行佈告　仰應考承發吏人等一體知悉特此佈告附應考承發吏須知各項　　一應承發吏考試者須具左列資格（一）年在二十五歲以上（二）身體强健（三）品行端正　一有左列情事之一者不得應試（一）曾受徒刑以上之宣告者但國事犯不在此限（二）曾受懲戒處分褫職者（三）有精神病者（四）曾允胥役者（五）失財産上之信用者　一應承發吏攷試須具履歷及委任文官以上之保結並附呈四寸相片二張（前項保結須證明應試者無第五條所列各欵情事由具保結人署名蓋章）一考試分筆試口試（筆試及格應口試）一筆試之科目如左（一）國文（二）民事訴訟律及刑事訴訟律關於書類送達及執行各規定（三）承發吏職務章程（四）算術（加減乘除分數比例）一口試就前條第二第三欵命題行之一筆試口試各記分數均滿六十分爲及格 
[令飭騐放肥城平糶雜糧]  
　　江海關姚監督昨接齊省長訓令云准山東省長咨開據肥城縣知事曹宗翰呈稱縣境雨澤愆稀收成減色勸告富商集資創辦平糶現由金城銀號經理呂昌成乾豫銀號經理高渤前往江蘇安徽一帶採買雜糧二千石由火車運回平糶請發免稅護照十張以便運輪等情據此除發給護照外　相應咨請查照　飭屬騐放等因除咨復并分行外合亟令仰該監督　如有此項賑災雜糧運輪即便照騐免稅放行云云 
[滬寧車碾斃鄉民　　滬寗路昨日（十七日）由寗開滬之六號快車駛至唯亭車站有一郷人在軌道行走被車頭碾斃身體碾成三段狀極可慘當由該站站長派路警招尋其家屬備棺收殮矣 
[捕房驅逐莠民]  
　　特别西探長壳羅香以時届冬嚴冬竊盗多乘此發生而一般莠民大都寄足於小客棧亟應嚴爲盤查故每晚必督同全體中西探目包探等分往公共租界内大小各客棧查察前晚　在北河南路天后宫浙江路厦門路等處之小客棧内　查有戴金榮袁光明陳永興陳文記陳興發范宣武焦發奎吳錫生朱阿三王阿三顧正林林秀昌金阿元張坤記王品鐘十五名或係過犯成爲流氓　或與竊賊爲伍皆非良善遂一併帶入虹口捕房押至昨晨解經公共公廨陸襄讞會同英赫副領事逐一質訊之下以除王口鐘一名供係原籍南潯來滬游玩等語然滬地旣無職業不應　留着令即日離滬外其戴袁兩人前曾犯過竊案現在仍爲游民判着永遠逐出租界尙有十二名若有店舖擔保者准留租界否則各人逐出租界三個月以弭隱患 
[華商電車公司添設月台]  
　　華商電車公司於十六舖橋附近電車站口裝設月台　俾便乘客在彼守候上落上用皮包圍下用鐵柱設燈兩盞　其地面鋪砌水門汀厚約五六寸自開工以來業己竣事往來各客　無不稱便故該公司總理擬再在各處站口以馬路寛闊車輛擁擠之處推廣裝設業已由工程處分别測勘地勢並繪圖後函報滬南工巡捐局籌商進行 
[汽車碾傷工徒之檢驗]  
　　汽車夫徐金濤駕駛六十八號汽車在大南門口碾傷泥水匠顧順林之十一歲學徒紀榮生足骨奉發新普育堂醫治徐由檢廳訊供收押在案昨午後二時許該廳魏檢察官偕同沈檢騐員等蒞新普育堂病房察看紀榮生傷痕當騐明右足骨已損　魏君乃與醫生討論據醫生云紀榮生如𤍠度不高可保無礙魏君茗　片刻而别 
[孫多禔赴寗]  
　　鹽運副使孫多禔近因調任大通鹽運使於昨日（十七日）乘滬寗路夜班快車赴寗 
[信局船遇盜四誌]  
浦東大團鎭日生實順兩信局信船在尖口廟地方被盜搶刦鉅贜一案經南滙縣知事及閔行水警署長得報後分别派員馳赴肇事地點察勘並據該兩信局主訴述被刦情形察得船夥某甲脚部受有刀傷除飭派警探勒限破獲外昨復移文本埠水陸軍警各機關一體協緝 
[命案關係人展期再訊]  
　　寗波人丁春桂（綽號小東洋）因與虹口乍浦路某雜貨店主吳小　於六月六號被倫兒用榔頭擊傷頭頂斃命一案有關　經該管捕房偵知丁另案被上海縣警察所拘押故往將其移提至公共公廨命押候訊究等情已紀本報兹悉本案原定昨晨開審　迨捕房届時將丁解廨而案中要證臨訊未到　中西官即命承辦此案之包探周小弟西探拿登將丁帶回收押展期七天再訊 
[聯益會收殮路斃]  
　　虹口而勒路通州路轉角昨日發現無名男屍一具由哈爾濱捕房函知上海聯益施材會收殮當經該會飭令扛夫舁材前往收殮掩埋矣 
[誘孩騙洋之押儆]  
　　住居法新租界陳阿金之子根源　於陰曆上月間被鄰居徐雙喜誘拐出外並被騙去鈔票洋三十餘元　現爲法捕房包探梁大寳偵悉前往將徐及該孩一併帶入捕房昨解法公堂請究先由原告陳阿金禀訴被拐情形繼由陳根源稱是日出外購物　在途與徐遇見當即領我至某戲園茶房阿根處並將民人身畔所有之鈔票三十餘元取去後因雙喜强欲送我至輪船因我不允在途啼哭致被包探拘案是實詰之徐雙喜供領根源在外游玩有之不敢誘拐亦無騙取鈔票之事餘供支吾中西　員判徐押西牢二個月以儆 
[私帶嗎啡之科罰]  
顧阿三日前手持價值一百餘元之嗎啡一大罐行經法大馬路地方爲捕查見上前將顧及嗎啡一併帶入捕房昨解法公堂請究先由捕頭上堂禀明前情並將嗎啡呈鑒詰之顧阿三供　此項嗎啡因民人患有濕毒症故出洋三十元向虹口某藥房内買來餘供支吾中西官以顧私帶嗎啡有違禁令判罰洋五十元充公嗎啡没收 
[女子控告失飾被禁案註銷]  
　　女子黃紫英　在公共公廨刑事科狀訴西藏路四百九十九號門牌居人林百堦及林妻李氏於十月十六號將伊私禁於牯嶺路延慶里並取去值洋一千七百七十五元之飾物五百十五元之木器等情業由捕房將被告夫婦傳案訊判各交二百五十元人洋並保聽候續訊已誌本報昨日下午李襄讞會同英胡副領事升座第三公堂續審由被告代表律師將原告前次供詞向其反覆駁詰良久並向堂上聲稱原告所控各節毫無確實證據顯係有意損害被告名譽應謂將案註銷云云問官核供磋商之下以原告所控證據不足判將案註銷被告一併開釋 
[雉妓拉客之押儆]  
　　雲南路二百六十二號門牌雄妓陸阿媛又二百四十號門牌雉妓張三寳前晚均因在西藏路强曳狎客被二百九十四號一千一百零三號等華捕查見以其違章先後拘入捕房稟明捕頭諭各存洋保出昨奉公堂傳訊因陸妓不到諭將保洋充公到堂之張三寳着罰三元示儆 
[私賣燈吃連累二房東]  
　　法租界小東門捕房捕頭偵悉居人鄭周氏家之三房客王楊氏私設烟具容人在内過癮前晚帶同包探暗差捕等前往抄出煙具等物甚夥並以二房東鄭周氏不應租與房客私賣燈吃故亦一併帶入捕房昨解法公堂請究先由捕頭上堂稟稱　查得楊氏曾由公堂罰過一次均在周氏家中請核詰之王楊氏供認私賣燈吃不諱鄭周氏供婦人寳不知楊氏有私賣燈吃之事餘供支吾中西官判楊氏罰洋六十元周氏罰三十元充公以儆烟具銷燬 
[揚州男孩迷路]  
　　四區崗警前日查見迷路之揚州男孩陳金貫子一名年十歲經顔署長訊問一過判送閘北慈善團留養候查傳其家屬到案認領 
[查獲燕子窠]  
　　朱阿二在愛爾近路四百六十七號門牌屋内私設燕子窠容留陳金明趙阿林趙阿東燈吃　被滙司捕房包探陸連奎與探目馬阿美西探約别生查見當將朱等四人連同烟具兩副烟膏一缸一併帶入捕房稟明捕頭奉飭押候解廨訊懲 
[踢傷孕婦之薄懲]  
　　在新閘大沽路小菜場擺設菜攤之公盛子　因與孕婦秦顧氏論價起　將氏肚腹踢傷由捕查見將氏送謂醫院醫治公則解送公共公廨奉飭押候原告傷愈再核在案昨晨由廨提訊據原告偕證李周氏上堂訴明當時被踢受傷情形訊之被告供詞推賴經李襄讞核供商之英胡副領事姑念原告傷勢平復判被告押滿兩禮拜示儆 
[火不成災之薄罰]  
　　閘北新民路太平里南京人湯洪壽家前晚不戒於火焚燬蚊帳被褥由鄰居　帮同救　昨經顔署長傳湯到案訊問一遇判罰洋兩元以儆 
[昨日公共公廨訊案紀]  
　　昨晨公共公廨民四庭　由張襄讞會同美丁副領事審訊各案併紀於次（一）馬汝林訴錢四記登報譭謗請追名譽損失洋一萬元案被告奉傳後自行投案命具結出外候訊兹經原告代表律師得悉到堂反對要求着被告交保而被告亦延律師到堂聲稱係原告先登報章被告故亦登報答復且被告尙須反訴欠欵云云「堂諭」被告母庸交保（二）妓女楚情（即姜阿寳）訴鴇婦唐老三迫娼請求恢復自由案「堂諭」改期再訊（三）沈根生訴其兄沈福卿不分值銀二萬三千七百二十兩之遺産案雙方律師同意請求先派員清理該項遺産「堂諭」着王崧堂爲本案遺産淸理員將兩造所爭遺産查明報告公堂再核（四）亞東公司訴徐松林不理欠銀八千四百七十四兩案「堂諭」兩造自行和解應即照准被告所立興隆票附卷（五）唐承山訴趙順領不還押櫃洋一百元案「堂諭」着被告於陰曆十一月底償還原告洋一百元利息照算並償堂費 
　　又午後民四庭由俞襄讞會同美約副領事審訊各案亦紀於次（一）張永昌訴丁文若定貨棉花不出請追損失銀九千六百八十兩案前經判决被告屢傳不到應照控數償還兹被告延律師到堂請求復審「堂諭」限被告丁文若於七日内交二千元舖保由代表律師提出詳細稟詞再行准予復訊（二）新世界游戲塲訴該場經理陸錫侯塲務糾葛案被告不到「堂諭」候張會審官與丁領事堂期請求可也（三）任炳榮請求破産案「堂諭」由聲請人代表海思格律師登報限債權人於兩禮拜内具稟到廨並由檢察處函致日領令太田商會將關於任炳榮有銀錢出入之賬簿送廨交查賬員王梓康查閱後再行送還太田商會此諭（四）談雲忠訴鄧湘洲不交地皮案「堂諭」改期一禮拜提前排　（五）顧友　訴張仰之不　野味價洋案「堂諭」着張仰三償還原告洋四百五十七元八角九分並繳堂費（六）曾子梅訴陳松梅不還借洋案「堂諭」改期一禮拜訊核 
[誌謝]  
　　昨承商務印書館惠贈第二百七十一期英語週刊第七卷第十二號學生雜誌各一册謝謝 
來函 
[滄州旅館來函]  
　　頃閱貴報本月十六日本埠新聞　載有汽車撞塲小西崽一節查敝處並無其事應請更正滄州旅館洋經理麥開勃十二月十七日 
雜評二 
[新覺悟（訥）]  
　　北方文治派當局之言曰廢督非今日所能辦亦非人民所宜千預此之謂北方文治派之新覺悟 
　　南方民治派首領之言曰前之失敗以無武力故今後當大招民軍此之謂南方民治派之新覺悟 
　　人民日希望南北兩方之覺悟而今所覺悟者乃如此然則人民亦可以覺悟矣民不自動自决以實行其所謂自治而日日請願於當局之門豈非南轅而北轍也哉 
公布欄 
[江蘇高等審判廳]  
民庭判决（民一庭）一件趙恒足與救生局因解約涉訟上告一案（判决主文）本件上告駁回上告審訟歸上告人負擔▲一件孫靜山與朱葆元四扣押房屋聲請一案（决定主文）本件准予回復撤銷控訴訟程度候續傳審判▲一件王敬齋與裕通公司因違背契約涉訟一案（判决主文（原判除令控訴人將在西壩之餘鹽仍運到圩及償還被控訴人借欵之本洋曁訟費部分外變更借欵内關於一千五百元及三千五百元兩項利息應各依原約分别算至去年陰曆十一月三日及十日爲止所有各該抵押契據等件被控訴人應於受該兩項借欵之淸償時即返還於控訴人控訴人在原審之請求及被控訴人共餘之請求均駁回本審訟費兩造各自負擔（民二庭）一件邵函棠與何維周爲基地涉訟上告一案（判决主文）本案上告駁回本審訟費由上告人負擔▲一件李雨辰與朱聰爲債務涉訟上告一案（判决主文）本案上告駁回本審訟由上告人負擔▲一件馬振榮與陶如海爲婚姻涉訟控訴一案（决定主文）原判撤銷被控訴人在第一審之請求駁回本案訟費由被控訴人負擔以上十二月十六日 
　　布告第四十八號布告爲布告事案奉司法部令頒新定徵收訟費章程到廳查新舊章規定收費數目均以訴訟物價額爲表準惟舊章以銀兩爲本位而新章則以銀元爲本位比較收入結果顯覺訴訟物價額愈高則徵收訟費愈短核與審判費用影響實多現經呈奉部准照新章規定加徵五成並定自民國十年一月一日起實行恐未週知除通令各廳遵照並布告外合行布告仰即一體知照此令中華民國九年十二月十六日江蘇高等審判廳廳長林棨 
[上海地方審判廳]  
　　判决主文（民一庭）一件判决陳廟全與夏祺章貨欵控訴一案主文原判撤銷夏祺章廳付陳廟全貨洋四百七十元陳廟全其餘之請求駁回本案訟貨歸夏祺章負擔▲一件判决刁阿關與謝佩生等因賠償損失控訴一案主文本件控訴駁回本審訟費歸控訴人負擔▲一件判决陸老妹與葉大奎因基地渗訟控訴一案主文原判關於令陸老妹歸還葉大奎工資錢二十千文部分撤銷陸老妹其餘之控訴駁回本審訟費及前上告審訟費歸陸老妹負擔▲一件判决朱大章與殷庾樓貨欵糾葛一案主文殷庾樓應償還朱大章經理之順茂新煤炭店貨洋十九元五角訴訟費用歸殷庾樓負擔▲一件判决蔡同浩與吳兆豐租屋及欠租糾葛一案主文吳兆豐租住城内第一區坐北朝南沿街樓房一幢應即還讓交還蔡同浩收管並應償還蔡同浩房租除去押租外計泽三十二元五角六分本年陰曆十一月起房租每月洋十元應付至出房之日爲止本案訴訟費用歸吳兆豐負擔 
　　批示一件解戚氏呈爲欺騙請求備案由據稱張阿毛母妹盡言王文通在聚豐寫字騙爾將女許配爲妻嗣後張氏又將聘禮取去不來等語所稱如果非虚張氏母女殊屬不合惟詞出一面礙難憑信倘張王等姓將來果政向爾無理滋擾爾再隨時訴請法辦可也所請備案之處應毋庸議此批▲一件王榮泰等狀請和解由狀悉准予和解完案此批▲一件韓妙發狀請執行由狀悉仰即親自來　候騟此批▲一件馬禮品狀請函縣發封由狀悉候函催川沙縣知事迅予協助執行此批▲一件錢宗瀋狀請押追由狀悉仰即來廳候諭此批▲一件林孟氏等狀領保證金洋由准領此批▲一件李氏狀交欵洋由准交此批▲一件徐紫峰狀請勿釋狀悉着即來廳候訊此批▲一件鄭殿元狀領洋據由准領此批▲一件李應成狀領欵洋由准領此批▲一件王實康狀交查封費由准交此批以上十二月十七日 
[上海地方檢察廳]  
　　批示孫步成等狀悉據訴空言無根殊難憑信所請應母庸議此批▲韓周氏狀悉准予傳訊核辦此批▲俞恒太狀悉候尋獲後再行補訴核辦此批▲施又德狀悉據訴係圃擔保債權關係着自回同級審判廳具訴所請礙難准理此批▲李德狀悉着帶同婚據自行來廳訊明核辦此批▲楊阿桃狀悉查爾弟楊連連應俟判决確定後依法拆抵執行期滿即行釋放毋庸多凟此批▲姚福卿狀悉候查明核辦此批▲奚蔡氏狀悉仰即邀同李金寳於本月十七日來廳候核辦此批▲　紀昌狀悉據稱不願上訴應即准予照判執行至於易科罰金一節核與法定條件不合不能准行此批▲殷席連狀悉候傳訊此批以上十二月十五日 
　　批示顔張氏據訴爾女連弟與陳姓爲媳後伊婆逼令爲娼嗣爾女貪愛洋地風流無心回錫現投入濟良所爾已在英界公堂投呈未經提訊叩求關提等情查爾女旣不願爲娼投入濟良所自有出頭之餘地當由濟良所發落母庸來廳凟陳此批▲王貴餘狀悉案已起訴候送同級審判　核辦此批▲王才魯狀悉候函詢該縣同鄉會後再予核辦此批▲楊吉甫狀悉仰即遵照前批辦理此批以上十二月十六日 
　　批示陳世烈狀悉來狀所陳殊不明瞭仰即來廳候訊再行核辦此批▲吳周氏狀悉候飭傳可也此批▲陳邦經狀悉所請易科核與法定條件不符碍難照准此批▲吳根生狀悉本案現正值查所請未便照准此批▲沈唐氏狀悉所請開釋之處暫難照准此批以上十二月十七日 
[滬海道尹公署]  
　　批示一件上海縣自治學員朱衣呈爲旅費尙未領着不克依限赴京懇恩飭縣先行借給以免一誤再誤由呈悉該員赴京旅膳等費前據上海縣知事呈報到道業經本道尹轉呈省長核示在案一俟奉到指令再行令縣飭遵此批▲一件上海慈善圃兼同仁輔元堂童事凌紀　等呈爲陳訴同仁輔元堂名下松江後岡鎭田産忽被松江維持慈善敎窅會强迫拉收由呈及附件均悉既據逕呈仰候省長批示祇遵此批 
　　批示一件南滙縣公民唐翔生等呈爲聞風掩　運　洗刷請求令縣勒交烟具銷燬以絶根株由呈悉查此案未據該縣呈復究竟係何實情仰南　縣知事迅即澈查明確依法核辦具報此批▲一件寳山縣民劉振卿呈爲寃深力淺再求派員會審以明寃抑而釋囹圄由據呈巳悉此案旣經該縣傳訊飭緝自廳靜候緝獲兇犯到案依法質訊判决如有不服再向法庭提起控訴所請派員會審之處應母庸議此批 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[遼東半島紀行（一）] [  李登魁]  
　　余以代表吾國野蠶絲業將赴美參與萬國絲繭博覽大會因先期作遼東半島之行藉與産地同業接洽進行事宜並調查近年出産情形是行也往返計十有五日旅行中所見所聞頗有足紀者因筆而出之 
　　十一月十三日下午一時乘南滿洲鐵路公司之神戸丸赴大連灣同行者有同業浦蓉生君頭二等艙客中有俄國男女六英人五日人十餘我華人則祇余與浦君耳船中自船主以至管事均係日人惟火夫水手則我華人居多船不甚大而設置頗備有藏書室及無線電室自甲板以至貨艙均凈不染　較之三公司駛行長江沿海等處之船舶完美多多船中陳設品均係日製執事等人見客莫不敬禮有加日人辦事處處令人佩服實處令人心畏也 
　　十四日船行黃海中自晨至暮四顧渺無邊際幸天氣淸朗碧海無波船過浪飛恍如玻盤瀉珠精神爲之頓爽洵屬航海中難逢之天日乘客齊集艙面或散步或觀書或作鄉圈之戲咸爲樂怡怡而余以念及吾國航權大半屬諸外人行本國之海岸乘他國之郵船仰望海天徒呼負負矣晚九時抵膠州灣因天晚遂下掟灣中 
筆記 
[擲果記（二）] [  劍民]  
翌日璧君入校戲語鳳琦曰昨日樓端擲果者君耶輕狂若爾幸遇阿兄然衣漬猶存謂必婦君而始澣之矣鳳羞澀無以爲詞在勢又莫能謝過諸伴相與譁笑適動課鈴乃罷自此璧君與鳳情愫漸篤時相過從論文之際每及其兄間致欽慕鳳惟低鬟不語蓋心固私淑其人然兒女情懷每諱莫如深不欲示人以可測鳳亦詷知其隱亂以他語而已馮生家本居城南旋其父筦某肆事乃議遷居生進言謂霞飛路一帶華贍幽靜且有空所吾與妹就讀亦稱便母以外家舍是故頗韙之璧君不語睨之而笑牽其臂出而謂之曰阿兄力謀鄰於梁氏意何爲者須知東家雖有牆處子不可樓也馮生面若微酡正色曰妹出言便惡作劇舌鋒母乃太利吾校有韋生其滑稽詼詭亦不減於妹行爲妹撮合何如璧君頰最訶而逐之曰阿兄狂矣未幾馮生之目的果達旣與梁氏爲鄰璧君與鳳乃成形影鳳父本怪僻然以馮氏兒女率皆婉變可愛遂亦稍稍周旋而鳳與生之情則在若離若卽之間有時且引避不見馮生私謂桃李冰霜吾愛且滋君遠我是益我敬意耳紅雲之與生則别具感想蓋其出處旣微形骸自放意爲馮生旣友二女則己亦等是縱有尊卑之别年齒固相若也而况春花秋月之思朱顔班髮之感尤非姫人所堪益以馮生姿致之超卓焉有不招其無謂之情魔者 
劇談 
[菊部軼聞] [  天賣]  
　　小隱言春覺生君之唱宗周子恒或未稔周爲何如人　余所知周爲同仁堂管事今年已八十摹　程長庚之程度在汪大頭之上若鳳卿仲衡瞠乎後焉嗓音渾樸剛勁右宜左有城都昭關醉寫等戲皆所擅長英秀在日曾告人曰桂芬昭關僅得大老班五成子恒則能九成而周對於譚亦嘗曰（總算一把手）互相推重有如此陳彦衡君言曾於席上聽周歌御碑亭「王有道提筆」一段詞句較譚多二十餘句一氣呵成如瀑瀉平川絶無阻滯於此可知春君覺生前在大舞台客串之城都價值矣 
　　王又宸譚小培皆譚派鬚生也而爲郎舅至戚英秀之妻又宸以其能望傳己之衣鉢故閻嵐秋（即九陣風）朱桂芳皆有名武旦也而亦係郎舅給戚朱文其之妻嵐秋也亦以其能望傳己衣鉢故是可謂無獨有偶不過又宸雖刻意經營終難繼泰山之席而小培年來亦士别三日當刮目相看若嵐秋則不僅遠勝桂芳直可接踵文英此則同中之異也 
廢督聲中慶學　 
新聞拾遺 
[吃驚] [  九二碼子]  
　　揚州各軍隊流品複雜所招募者率皆失業遊民平居無事以打白茶圍爲唯一功課故該處各妓寮俱畏之若蛇蝎凡一般紅倌人莫不别築香巢以避之惟留庸脂俗粉以供丘八太爺賞鑒而已自黃旅長蒞揚整肅軍紀始稍稍歛跡並特派王稽查專司其事一日三丘八太爺故態復作潛至金月喬家領略白茶圍風味爲該稽查楨悉跟蹤同入至對房默察彼輩誤認狎客有意窺伺大振雄威高呌拖攆王某應聲從容出房向各人索取徽章彼等始驚悟環跪哀求高呼王老爺開恩不置旋經月喬從旁緩頰始免議罰抱頭鼠竄而去 
[着迷] [  夢影]  
　　蘇州葑門某甲家産素封惟平生未曾一嘗宦途滋味引爲憾事顧歷年營謀已不下萬金均爲僕人中飽日前遇一相士云命内應有宦運且非微員資格甲爲其所惑以爲入宦途須先學格式每日淸晨令其子爲屬員肅容立於庭際一問一答恭敬異常人皆笑其痴云 
[跌悶] [  立德]  
　　昨晚十一時許浙江路某鞋莊門口站有無數雉妓時有一年愈五旬之老翁彳子其前二妓見而曳之西老翁忽跌倒仰天僵臥推之不動羣妓懼却紛紛逃去觀者莫不稱奇約數分鏡之久始蘇醒起立遂驅車而去 
小説 
[社會小説衆醉獨醒（二二五）] [  瞻廬]  
第三十六回貼報單鄰舍驚心買文憑先生染指 
　　當下便把原信交給王嬷嬷呌他去回主母去不多時婆子便領出三百元鈔票一紙一紙的點交靑巖問他數目可有錯誤靑巖忙説不錯不錯婆子道老娘氣噓噓　騰騰替你作成了生意也該掏摸一紙頑頑使我手頭沾受些香味説時便隨手取了一紙向懐裏亂塞靑巖忙道乾娘且慢你這紙鈔票破爛了不好頑待我換一紙新鮮的給你頑説時便揀了五元的一紙向婆子調換婆子撲　笑道乾女壻你眞當我是瞎子咧老娘雖不識字這十元五元幾個字却還認得淸楚老娘替你出了許多力也不該在五元十元上計較説罷答轉身軀蹣跚着脚步徑向裏面去了靑巖明知鈔票進了婆子的袋裏宛似貓嘴裏挖鰍再也挖不出來完完全全的百元進帳經這婆子一擾便打了一個九折暗想這婆子委實利害我要賺取百塊錢也須動一動筆尖這婆子一伸手便是十塊錢筆尖都不曾一動他的本領比我伍靑巖還大我算是太上文豪太上著作家他却是太之又太的文豪上而復上的著作家棋高一着縛手縛脚我伍靑巖那得不拜在下風當下把鈔票分作兩捲一捲二百元用紙包封裹黏了紅簽預備送往學校給那校長安女士親手接受一捲九十元該入自己的嚢槖已經納在袋裏却又重行掏出自言自語道不妙不妙這不是安穩的所在倘然喝醉了酒被那阿巧娘掏掏摸摸這九十元鈔票便逃不出他的掌握哦有了與其藏於袋中也寧藏於書箱之中韞櫝而藏之吾何畏彼哉（酸態可掬）主意打定了先把紙包封裹的一捲暫放在抽屜裏然後握着九十元的一捲一步一踱的逕向臥室裏走取了鑰匙開了書箱正要把那九十元鈔票安放妥帖冷不備眼前一暗從腦後鑕出兩條手腕把他兩隻色眼連同探豔法寳一齊掩住（此何人耶） 
自由談之自由談[  鵑]  
日人在延琿殺吾國農民以槍斃爲不經濟蓋殺一人須糜一彈不若一刀可殺千萬人而不敝也於是不以槍而以刀授道者百數十人彼邦人夙以儉德聞世界此種儉德更足令萬國一齊拜倒者矣 
然而吾國人之感想如何 
大昌煙公司徵文揭曉（丁等） 
[大小嬰孩牌香煙唱春七首] [  海燕雙棲樓主] 　　 
　　第一唱唱大昌大昌香烟出品良大嬰孩和小嬰孩兩種牌頭好銷場 
　　第二唱烟質醇原料揀選十分精不嫩不老烟葉好製造尤佳嚮我 
　　第三唱烟味濃一呼一吸豁心胸茶前酒後不可少常備幾支在袋中 
　　第四唱烟氣香齷齪空氣要細防吸吸香烟保無事傳染病菌盡消亡 
　　第五唱烟價低貧富社會盡相宜自己不吸無妨買送親待眷好東西 
　　第六唱寄售多烟店紙店盡陳羅出門幾步便到手封面還有好哥哥 
　　第七唱投稿忙東扯西凑做文章别種腔調都不會幾句唱春老在行 
　　（唱春止於七者七爲少陽在卦爲兌於嬰孩有當也） 
 
 
 

Page 15

 
 
   
 
 

Page 16

 
 
常識 
常評 
[增與减] [  隨]  
　　增加新稅政府之所希望於人民者也减少浮濫之軍事費及尾大不掉之軍官人民之所希望於政府者也 
乃人民所希望於政府者政府未嘗一如其希望因之政府所希望於人民者人民亦無力再如其希望何也人民竭汗血之力以供給此浮濫之軍事費及尾大不掉之軍官早有不能繼續之勢矣而政府尙日議增加新稅而未已非惟思想不相容也并事實亦不可能 
　　故無論所得稅之未經合法國會議决雖良稅而人民未便納也附收振欵有移充選舉費之流言假善舉以舞弊人民所不願納也即手續備矣弊端免矣而人民所希望減少者　未經減少則政府所希望增加者更何從增加以竭澤之漁塡無底之壑雖極天下之至愚均知其不可也 
公民常識 
[説因果] [  隱]  
　　世間無論何事皆有因果故因果者天然之理也然造因與結果往往經許多曲折使人見果而不見因釋家所説因果並未表明因果二字之本義眞理以致後人藉此造出許多因果書（如陰騭文感應篇之類）於是無識者從此生出種種迷信第不知因果書大半借果造因若逐句駁之雖長篇累牘亦難説盡茲略舉　條如下 
　　（一）下雨本係一果要問下雨之因因果書上必説是神仙主持其實雨係由地面上之水化氣上升遇着空中之冷氣凝結成水墜下卽爲雨也故地面之水化氣上升爲下雨之眞因 
　　（二）打雷也是一個果因果書上説是雷公爺其實天空之陰陽二電磨擦生光激動空氣發出巨聲故陰陽二電爲打雷之眞因 
　　（三）雷舉人因果書説雷擊三世此語説得極巧最易欺人因被擊之人若無過處則堅謂其前生有過要知雷擊人因人身有電與天空雷連合無所發洩致將人身之血管震裂故人力電與天空電連合爲雷擊人之眞因 
　　（四）　如有某甲不孝其父母後生子亦不孝甲因果書上必説某甲不孝父母天老爺給此報應其實甲侍父母之情形被其子看慣習以爲常故甲不孝是爲其子不季造下之因其子不孝係父不孝結下之果 
　　以上四條比喻細細推想可知萬事皆有因果種種迷信不　打破矣（乙種酬） 
道德叢話 
[養成守時刻之習慣] [  蔡俊夫]  
　　吾國人於作事時刻不甚重視往往遲誤今日之事延至明日後日而一時可畢之事延至三四時賦性遲緩遇事因循＼ 
積久成習遂多惰廢故現在而欲整頓一切希望進步第一須養成守時刻之習慣何時作何事宜有一定不稍變易又時辰鐘宜求凖確不可快慢鄙意地方公共機關可代司報時之責置辦一警鐘（鐘樓須高出二層樓以上使聲能及遠）規定時間每日報告一二次使附近居民咸知準確之時刻且聞聲警惕漸可養成作業守時之習慣於業務前途當有若千美滿之影響也（乙種酬） 
衞生 
[冬日應革除之惡習] [  競民]  
　　時值寒冬天氣凛烈吾人爲取暖計遂發生不良之習慣苟不注意革除大有害於健康兹述其最普通者數則幸世人留意焉 
　　（一）冒被睡眠寒夜睡眠多有將衣被蓋没頭面以避寒冷者此種習慣最礙衞生蓋吾人於睡眠之際室門堅閉空氣已屬不潔若再加以没被而睡則在被中呼出之炭酸自己仍行吸入損傷呼吸器爲害滋甚此宜革除者一 
　　（二）堅閉窗門　吾人賴空氣生存而空氣尤貴新鮮寒冬之際堅閉窗門氣息不通甚復燃以火爐圍坐其旁爐火中發生之炭氣與夫呼吸中之炭酸彌漫室内而不覺致釀成頭暈腦痛之患甚者竟至猝然昏倒此宜革除者二 
　　（三）焙烘手足手足寒冷之際往往或烘以火或浸於水爲一時取暖計誠得矣然凍瘃之患即緣是發生竊意取暖之方焙烘固非絶對不可要宜使之逐漸温暖最忌於極冷之時遽使之極𤍠欲免此弊運動實爲妙策蓋一經運動則血脈流行速全身自覺逐漸溫暖嘗見冬日行路之人至𤍠不可耐者其明證　（乙種酬） 
家庭常識 
[火油箱養雞之續座法] [  呆]  
　　飼雞於狹小箱中産卵反多運動何以轉足害生産乎試觀乳牛普通人均以爲乳牛每日在運動場運動多食滋養物其乳必多實則如是乳必大減須以乳牛常繫棚　與以易於消化之物不擊於棚中殊難多得其乳使之自由遊樂保健上固大佳而餌料中之營養分悉爲全身運動機關所耗不入乳房矣擊棚中限制運動則營養分悉赴乳房乳必增多此不獨牛雞亦然非居狹小箱内不可何則雞之胃有一種特别活動蓋内有砂質砂能器械的消化食物不若他動物之須生理的活動以消化其食物也是以雞即處任何狹小之所絶不運動自能消化此乃鳥類孵卵時永居巢中毫不運動天特與以此砂也 
　　箱内旣可多産亦可行續座法續座者連續孵卵至三四次也以母雞入箱令孵卵若千大約平二十日可以孵化孵化孵化後以雛移他處再入新卵於箱内復令孵化如是可連至三四次其法（一）巢箱即白畫亦須置暗而靜之屋内（二）不可聞雛雞或他雞之鳴聲（三）每日餌料與以糙米或麥且混以與榖粒大小相似之砂粒另與淸水（四）巢箱巢雞極易蕃殖羽虫羽虱每十日必換一同大之箱且以除虫菊粉擦巢雞全身更令沙浴十分鐘然後返箱除虫菊粉沙泥如附雞身偶沾卵上易寒氣孔結果不佳當拂拭干凈（五）巢雞卽極柔順箱内當用鐵絲網或竹爿本片作蓋且宜緊閉 
　　如此達百日内外决不害及健康月續座三四次後休息十二三日卽能産卵（乙種酬） 
工業常識 
[顔料製造法（上）] [  祖英]  
　　顔料一項我國僅能利用天然産品人工製造並不講求都仰給外人輸入其用於繪圖油漆及其他著色等每歲銷耗不貲誠一大漏巵也兹就余實習所得錄其主要顔料製造法於下以供採用俾得補救於萬一 
　　主要色素概以紅黃藍及澄綠白等其製造法各各不同兹分述之 
　　（甲）紅色顔料製造法 
　　（一）鉻紅（ＣＨＲＯ１１１ＯＲＥＤ）將硝酸（或醋酸）一百分溶於適量水中漸漸滴入三十五分之重酪酸鉀（或重酪酸鈉）溶液中則生鉻黃沈澱加苦性鈉　十五分煮沸之變成鉻紅及其變化完全用傾瀉法（ＤＥＣＡＮＴＡＴＩＯＮＭＯＴＨＯＤ）水洗瀘過烘乾磨細於是工程畢矣 
　　（二）深紅（ＣＨＲＯＭＥＳＣＡＲＬＥＴ）其製造法及所用之硝酸重鉻酸鉀分量同前惟苦性鈉須減爲十二分半 
　　（三）丹（ＲＥＤＬＥＡＤ）先熔硝石二百分於鐵鍋内漸加三百分加强𤍠俟變色後再加硝石五十分三百五十分煑成赤色將熔融液傾入一千二百分溫水中分離亞硝酸鉀加硫酸中和　溶液蒸濃至薄氏（ＢＥ）四十五　冷却即成結晶丹 
　　（乙）黃色顔料製造法 
　　（一）擰檬黃（ＬＥＭＯＮＹＥＩＩＯＷ）將硝酸一百分重鉻酸鉀二十五分　硫酸鈉三十五分各溶於適量水中先將重鉻酸鉀及硫酸鈉兩液混和取其不生變化然後以硝酸溶液滴滴注入則生鮮艶之淡黃沈　用傾瀉法水洗瀘過乾燥 
　　（二）彩黃（ＬＥＧＨＴＣＨＲＯＭＥＹＥＩＩＯＷ）製法同前惟配合量略異硝酸占一百分重鉻酸鉀三十分硫酸鈉二十一分 
　　（三）深黃（ＤＥＥＰＣＨＲＯＭＥＹＥＩＩＯＷ）製法同前惟其配合分量不同硝酸占一百分重鉻酸鉀三十五分硫酸鈉減去不用 
　　（四）鉀黃（ＺＩＮＣＣＨＲＯＭＥ）將硫酸鋅六十一分半重鉻酸鉀二十六分各溶於適量水中混和煑沸徐徐滴入炭酸鈉液至不起泡而止更𤍠一小時生成黃色之鉻酸鋅沈澱瀘過洗凈乾燥 
　　（丙）藍色顔料製造法 
　　（一）普香監（ＰＲＵＳＳＩＡＮＢＩＵＥ）將硫酸鐵十分鹽酸半分溶於一百五十分水中另將黃血鹽十分鹽酸半分溶於三百分水中兩液混合生不甚鮮明之淡藍色沈澱以四分漂白粉溶液漸漸滴人同時加溫則變深而帶古銅色之鮮銫顔料濾過洗凈乾燥此法所得者爲最上等最著名之藍色顔料 
經濟 
[銀行券發行制度略説] [  成祥]  
　　近世所行銀行劵發行制度可分爲左列三種 
　　第一多發行制多發行制云者發行銀行券亚不限於特定之銀行多數銀行均得發行之之謂也故一名分立主義現蘇格蘭坎拿大行之 
　　第二單發行制單發行制云者國家　於一銀行與以發行銀行券之特權其他銀行皆不得發行之之謂也故一名集中主義今世各國如除蘇格蘭坎拿大及美國外無不採單發行制 
　　第三美國發行制美國於一八六三年所頒布之國民銀行條例就形式上言之各銀行券均用各銀行之名（第六條）似爲多發行制然自實質上言之各銀行券均由通貨監督發給（第二條）又可由國庫兌換（第十條）是不啻一種政府紙幣國民銀行特其發行代理店耳故謂美制爲單發行制固不可謂爲多發行制亦非也千九百十四年十一月設立聯合準備銀行更將流通銀行券之機關集中於十二聯合準備銀行而以聯合準備局操其伸縮之力此種制度實爲世界各國所未有謂之美國發行制可謂之半集半分之銀行制亦可 
　　多發行制與單發行制之優劣雖未可以一言論定然今日各國所以舍多發行制而採單發行制者實鑒於多發行制之不利也衞士林曰「單發行制之優於多發行制在銀行能以極大力量整理全國之通貨畫一全國之利率即非絶對單發行之國如英德義亦必有一銀行爲全國所仰賴而行其爲中央銀行之職分者故當恐慌之時能救濟工商界扶助他銀行至於無極而其利率之升降不若多發行國之甚一九○七年大恐慌美國銀行利率一日數變竟升至百分之二十五而歐洲銀行利率無有超過百分之七半者」衞氏且歷引單發行國之銀行家贊賞單發行之善多發行國之銀行家怨懟多發行之不善之正負兩面議論以證其説之不誤讀者欲知其詳請参觀太平洋雜誌第一卷第七號衞士林支那貨幣論可也至於美國發行制係多發行趨於單發行之過渡辦法故其制半集半分能否推行　利尙屬疑問不足取也（乙一酬） 
雜錄 
[脫離火坑記] [  天鳥]  
　　金粟兒年約二八目不識丁之女郎也與同母異父之姊某氏旅居滬瀆有年矣其姊因染烟霞癖多方詐取其夫之　金夫遂不直其所爲一别經年杳如黃鶴以致積貲俱盡即家用雜物亦均典質一空一日給其妹金粟兒囑往友人家小住金粟兒旣至見該家婦女均非善類然頗殷勤爲之佩珠環御緞衣舄履釵鈿整易一新金粟兒茫然不知其宗旨及暮搴帷而入者均游蕩少年每一人至主婦必告之曰此兒新到乃眞處女也金粟兒大疑翌日設計謂欲回家取物必須自往乃赴其故鄰武林人家告其所遇並乞援救鄰人與之密語約二分鐘金粟兒乃别復至該家旋有婢媼爲之梳頭易衣忽見金粟兒大發神經病新衣撕碎散髮下披狂笑不止且自言自語俱無意識主婦入而勸慰之其怒稍半無何客至金粟兒更肆無忌憚謂客曰我亦客也爾等當敬我以茶欵我以食客有誹笑之者渠卽以桌上物擲之幾傷客目婢僕欲攬阻即拳足交加少頃來客四散聞主婦曰且視明日如何中人尙在不足懼也至第三日金粟兒瘋癲狀熊依然如昨主婦命人挾之而出送還姊氏索冋身價銀百五十元及三日間拆息十元云 
　　嗚呼世問弱女子未讀詩書　知禮義武林人設法援手不費吹灰之力而其計竟售抜出火坑此二人者均令余縈繞於懐不能自己夫海上火坑遍地驅賣成風余以不涉足於花叢故爲夢想所不及聞友人云社會中此種事已成習慣笑余少見多怪余乃覺害羣之黑幕益使人憐惜不置也 
 
 
