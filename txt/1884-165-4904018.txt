# 1884 - 165 - 4904018

 

Page 1

 
 
[新印曾文正公家書] [  申報館主人啓]  
　　曾文正公文章邁流俗勛業冠當時自搢紳先生以至販夫走卒靡不嘖嘖稱道而孰知公之所以不朽者固在彼不在此當讀公之家書見其於家人父子之間日用行習之事一言一動反覆誥誡無不可爲後世法至其談兵論政諸書尤可想見運籌决勝之妙用而補奏疏公牘之未備惜原板㪚佚流傳無幾全集中又不載讀公書者每以未窺全豹爲憾爰以活字版排印用廣厥傳作家訓觀可作語録觀亦無不可計每部十二本價洋六角五分准於本月廿五日出書售處仍照曩例 
[石印楊詠春先生墨蹟出售] [  點石齋主人啓]  
　　虞椒楊詠春先生諱沂孫篆𨽻正草無一不工求書者踵相接數十年如一日得書之家雖碎錦零箋珍如拱璧不肯輕易示人今本齋覓得先生所書篆𨽻正草墨蹟數種不敢獨秘付之石印以公同好其用筆之蒼勁結體之古雅諒海内君子傾心已久無容贅述現已印成裝訂成册者每部收回工本洋二角裱成册頁者收回工本洋四角第所印無多伏祈早爲賜顧售處照舊 
[第五號畵報出售]  
　　啓者本印舘行畵報業已四次有目共賞故日新而月盛焉茲於二十四日出售第五號本舘興懷風雅不吝多金購覓奇書數種卽在每次畵報之後增附該書之說一則并將說中大意另繪一圖冠於說之首裝人下次第六號畵報發兌以後畵報除告白外每次可得十頁而價洋仍從五分可謂亷之又亷矣至於此書之妙見者無不拍案呌絶歎爲觀止願與諸君共欣賞之此布 
[書德稅務司璀琳請開鐵路條陳後]  
　　昨報登德稅務司璀琳禀總理各國事務衙門請開辦鐵路條陳計言所利有八讀竟不禁欣欣然有喜色日此舉之宜行久矣中國自與泰西通商以來每欲思駕乎泰西而上之而獨至泰西極美之法乃棄而不顧其可惜孰甚焉僕於此事論之至再至三幾於墨乾筆秃以兾萬一之見聽而迄今仍無所舉動直令人無可如何今德君有此一議其所陳八利與前此劉省三爵帥所奏及南北洋大臣議覆各摺意見相同而其詳確明切有過之無不及以此見德君之爲中國計者實深且切矣數年前中國不信電線之法動輒謂與地方風水攸關君民上下均以爲窒碍難行殆無興辦之望矣而忽然開辦到處通行不但毫無所礙而且大有所益由是而津而滬而江浙閩粤無不推廣行之上下均無違言今若舉辦鐵路其始或亦不免有阻撓之人而一經開辦其利益顯然吾知將來亦必有漸推漸廣者蓋其益處實可以僂指數也官民士商衆人往返程途旣便可以因迅速而惜時可以因便宜而省費此處倘有祲災則彼地可以立時移濟彼地倘有積儲則此處可以立時散賑就國事而論民生可因此而得安國家可因此而無慮若遇遇内亂一有萌孽卽可立時派官查辦隨地發兵剿撫其神速也無比倘有外患則何處應防卽立刻調兵以防之何處應守卽立刻命將以守之故此事於國計民生實屬大有裨益德君之所謂八利尙係舉其大綱而實則所利且不止此惟此舉現已聞有准行之信而辦理之道則又有不可不周密者也約計銕路禾經開辦之時必先　一始終不𠮓之定章其定章計有數　是皆宜熟思而審計者也夫開辦鐵路必須詳細查明某地與某地有大往來其往來之通衢大道在於何處如此則提綱挈領自有把握至於百貨往來應經何處大路亦不可不先爲查明若何省常有饑荒之患何地常有水旱之災其作何接濟之處遵何大路必當逐叚核定且貨物之運有鐵路則不難暢銷某省某府出産某物最爲繁盛常有盈餘應開何路以期轉運無滯貨可旺銷是官預爲籌畫承平之時國家差使驛程應行何路早爲計定則一切公事均可應手而無虚糜國帑徒勞人力之患内亂外患何處最爲可慮則當由何路以資接應以便堵禦綢繆于未雨自不至失錯於臨幾且火車行於鐵路有當用闊者有當用狹者尺寸廣狹必須預定以便各處之車得通行各處之路蓋各處欲辦鐵路豈能各處一齊舉行但於一處　辦之時卽將各處欲辦之地先行繪出圖様以便後來卽按此圖次第舉行如此辦理則揆以國計民生確有實在濟事之效抑更有進焉鐵路之法有由國家舉辦者有由民間舉辦者各國情形均有不同未可一律而視卽如德國地處歐洲各國之中四面皆是隣邦不能預料何時何地或防失和設有兵端則調兵往來輪車鐵路必由國家設辦若中國則其地非德國可比輪車鐵路可任民間自辦惟凡民間舉辦鐵路必須令照國家所定之式以爲準若遇國家需用之時必須預定章程俾臨事時可以爲國家所用此爲最要故必國家預定式様其式様必須斟酌盡善攸往咸宜各處辦理皆當劃一若准民間舉辦則主其事者必欲得地得勢以期獲利一切製造自必盡善盡美更爲合宜至辦此事者所費頗鉅非一手一足之烈所能承任其必集腋成裘始可奏效此必然之勢也度中國之意必不樂以西人叅預其事然苟能預定妥善章程則亦不妨使洋商購買股分以會辦其事查泰西各國本有此國鐵路爲他國商人會辦者惟會辦之他國商人須聽此國之定章卽遇有詞訟官事亦歸此國之律例若此則會辦一層與國事一無損碍庶幾行之爲無弊也總之此舉不辦則已果其辦之則必當斟酌盡善始終劃一此則所謂聖人復起不易吾言者矣　深惜從前中國之不行鐵路而深幸此時中國之准開鐵路并深望將來中國之鐵路亦如電線之愈行愈廣故不覺心癢難搔而拉雜書之若此 
[本館接奉電音]  
　　昨由通州電局專發電音到本舘有五月二十五日上諭一道敬謹譯登○五月二十五日奉上諭左宗棠着仍在軍機大臣上行走該大學士卓著勳績年逾七旬着加恩母庸常川人直遇有緊要事件預備傳問並着管理神機營事務所有應派各項差使均着母庸開列以示體恤欽此 
[星使抵津]  
　　昨晩九點鐘本舘接到天津訪事人專電云新簡出使德法兼義奥荷三國欽差許竹篔侍講已抵天津暫駐節於三岔河保昌行想小作句留卽當起節南下也 
[殺斃全家]  
　　長崎西字報云該處有某家夫婦二人及四男二女共計八口一日忽被仇家盡行殺斃并將房屋付之一炬聞其仇家黨羽甚多現被巡捕拿獲四十人以待審訊據外間傳言某家素以放火爲事故其仇家亦以此報之然確否則不得而知也 
 
 

Page 2

 
 
[法使將來]  
　　聞得法國新派駐華使臣巴德諾脫業已啓節乘法兵船赫墨林來華大約法國節期之前可以行抵滬瀆也 
[增餉續聞]  
　　外洋新聞紙言法國籌辦東京兵餉又議增餉四千萬佛郎水師部大臣於四月十二日宣言於議院謂此欵必須籌付俟下次闢門會議時卽須議定云按此信尙在中法和議未成以前此時法人已議撤東京之兵則此欵兵餉或當移爲馬島兵費未可知焉 
[埃事近聞]  
　　各國商議埃及所收粮稅銀兩等事曾列前報兹閱西報言英國已經允許經辦此事故已商及英兵之戌埃及者當以何時爲止云 
[商曠告成]  
　　日本商人創設輪船公司早列前報兹閱西報言該公司向英國阿姆斯脫郎船廠定造輪船三艘兩艘早經工竣今第三艘亦已下水其船身全鐵裝用暗輪名日薩加美麥魯其船長廿七丈寛三丈六尺深二丈四尺現擬布置裝貨之處務須寛闊而搭客之處則有限制凡船内所用各件新法務皆有備以期省便該船下水後至他廠裝置機器其機器亦係新法計有一千匹馬力云 
[失妻行凶]  
　　日本廂館地方有某浴堂爲某甲夫婦所開夫婦皆老有一女有一夥以應客夥頗勤愼窺女美欲娶爲妻請於某甲甲漫應之而夥遂以爲雀所已中矣其隣有開薙髮鋪者亦豓其女言於甲甲視薙匠固優於夥竟許之夥不平今年五月初二日晨起夥携劈柴之斧出尋薙匠匠尙未起連斫之遂斃於斧下復回浴堂忿猶末解思許嫁必出於嫗意疾趨嫗臥所就其牀斫而斃之俄而神志昏迷欲自覔死一躍而入於湯釜中然爲時過早湯猶未滚良久燙極而苦不得死又躍出自投於凉水缸中而身上巨泡墳起不覺痛極聲嘶有人聞聲趨視覩厥情狀無所措手鳴捕送入醫院始知其手刃兩人醫生爲之敷樂紥縳令之臥欲俟其愈而伏官刑時泡則已破痛苦不堪潛解所紥之布結而成條欲自縊而梁木不甚牢固仍不得死醫生知之復敷治而使臥呌號半夜而死夫夥不死於縊不死於水不死於湯而實死於貪妬之一心其愚誠不可及然而薙匠老嫗究何辜哉 
[幾釀事端]  
　　印度新聞紙言德國有立畢西克兵船泊於新加坡羡國帆船加爾登亦寄椗於該處五月初間德兵船有水手數人逃逸無蹤該船兵官悉力查緝無獲恐其逃上美船該兵官乃偕巡捕頭至美船言其故請爲稽查美船主令船上諸人盡出聽德兵官查閱並無德水手在内遂廢然而返然心終未能釋然至初八日晨刻德兵官發小艇一艘令兵士等嚴裝下艇駛近美船欲再細搜時美船主適在船上小坐遥見德國小艇載兵而來聲勢可異乃令船上各水手諸人亦皆戒嚴各執鎗刀棍棒以待并高扯美國旂號該小艇先以二兵官登美船言明欲再搜查之意美船主不允謂地係英屬本船係美國之商船何得擅自欺陵該小艇見勢不佳放砲收船而去欲再添一艇强往搜查時適有德領事之參賛官在該兵船上聞砲聲詢得其故急行阻止一面修函致美船主謝罪服禮事始寢由是觀之武弁舉動究不免血氣用事不若文員之動循禮法也 
[得雨彚誌]  
　　京口地方天久不雨鄉人不能播種馮邑尊遂於郡廟設壇禱雨並出示禁屠連日以來依然赤日當空隨於二十日起將魚蝦等物一槪禁絶是日下午果見油然作雲沛然下雨然土胍尙未滋潤故三農仍望甘霖之再降云○安慶各鄉因久無雨澤農民不能插秧殊深焦盼裕大中丞關心民瘼日前出示禁屠親詣龍神祠拈香䖍襑兩次十六七及二十一等日果得透雨四野一律霑足民間皆額手相慶若再遲五日卽沛甘霖亦無濟於事中丞殆能至誠格天歟○揚州府縣官亦於十二日䖍誠求雨竟如響斯應大雨滂沱倘得連雨數日斯眞農夫之慶也○清江四鄉不特望雨兼恐蝗災乃天從人願十五晩濕雲密布好雨知時田中得數寸水矣○金陵設壇祈雨二十夜先得數　次日羅少劼太守仍齋戒沐浴五鼓起身擕帶寶瓶親赴鍾山靈咨寺龍潭取水送至壇次安設夜間果甘霖普降二十二日檐溜潺湲從此黄雲被野可以　歉爲豐向非各憲爲民請命誠心默感曷克臻此 
[嘉郡火灾]  
　　嘉郡北門外塘灣街壇弄内於二十三日晩四更時忽遭火灾頃刻間延燒至大街陞祿茶食店馬萬育醃臘店之批水板樓牕均被燒焦幸人多得卽救息計焚東至源豐醬園西至朱益茂洋貨布鋪南之下岸卽陞祿茶食店北弄内燒至朱益茂布店第三進錢莊爲止共燒去門面十一個計屋三四十間其間夏信茂席庄正順鮮魚行鮮肉莊水麵店鐵店銅匠店酒店麵館錢莊飯店俱罹是厄在城文武官及砲船哨弁齊來彈壓朱益茂經染司帮同撤貨忙亂之中染司遺落夏布三疋爲看客拾取走至北麗橋上欲將夏布藏匿彈壓汎兵看見欵係搶火拿至北城門營房究問是人供在街心拾取汛兵不信並問何處人氏作何生意據供新塍人做漆匠嗣經朱邑尊回署經過營房停轎再訊是人仍執前供當責百板着差至朱益茂傳夥對問該夥亦稱實非搶劫邑尊卽囑釋放有某差復禀黑暗之中清白難分且帶回署明日再行釋放此盖差役欲從中想法耳未識次日作何了結 
[涇縣刦獄]  
　　掦友來信云有張委員自皖北因公到揚謂月之初十外涇縣閙一大案係去冬𫊧兩盜收於監内一盜乃前統兵某大員之子自某死後惑於匪友流爲盜首被獲後監於涇獄其黨約二三百人皆安慶道友與游勇等日前竟越城而人自縣衙之二堂跳下穿人監内開放牢門刦出兩盜并放羣犯仍由屋越城而出涇本小邑自兵燹後城内益形荒凉烟户稀少知縣某君以貧士爲廉吏僕從無多且在黑夜倉皇無措僅懹印而出致跌斷左腿次早衆人聞知飛禀寗國府知府吳述韓太守當卽通詳各大憲會營追緝或謂匪已四逸或稱尙聚於山中云 
[興化近事]  
　　揚州興化縣知縣夏明府直𨽻人四月中來一鄉親張某又姓王江湖術士也自稱醫卜星相無一不精且善畫辰州符來興化行道人署求見并云恐在鄉付行道爲人所欺請告示一張用以自庇夏本與相識卽給以告示不意所居之鄉必出盜案門户不啓而篋中青蚨自能飛去興化係小邑消息易通衆早生欵一日某以洋銀換錢而洋有二眼係某氏孩項下所挂前夜始失者爲人識破衆遂偕保轟集其寓憑保搜檢則銀洋纍纍并有失主認出已物於日擁某羣訴縣堂乃夏令袒護鄉親反謂鄉人欺異誣良徧子重杖夏本不洽輿情其時城鄉人皆不服一齊呼喊勢甚洶湧夏令不知所措急令關城城内人見如此光景各鋪户亦立刻關閉罷巿衆紳耆出爲調停請坐堂細訊張某是否盜竊方可服衆夏不得已堂訊張某杖未及百竟自借認爲鐵算盤與五鬼搬運法等語當時招房立卽録供刑房送稿紳士亦卽具禀揚州府夏正驚懼不料衆鄉民已打入内室毁壤淨盡所有公事文案及銀錢一切絲毫不動官眷送入一尼庵暫住百餘人舁一小轎擡夏令入府交與宜太守後有耆老數人再三勸阻棄之於三四十里外張仍拘於興邑捕署夏令連夜上揚州哭訴宜太守太守大爲訓飭現在夏已晉省云此揚友所述如此同日又得金陵友人來信情節迥異據稱逃荒難民在鄉滋擾鄉董來城具禀乞派差彈壓夏邑尊惡其多事加以看管鄉民心俱不服遂紏集千餘人赴縣跪香求放董事適有隣村某甲素爲鄉人所惡者在署晤談見此情形願出排解乃甫抵頭門鄉人見其自内而出欵董事被押由甲從中播弄所致遽以白刃相仇並殺死署中長隨一名衆見事已閙大卽鋌而走險一擁入署幸邑尊未被尋獲但斫傷内眷兩人云是又一說也姑兩存之以俟來者 
 
 

Page 3

 
 
[潯茶續信]  
　　五月初三日安慶船運茶八千二百箱初四旧華利二百九十箱初五日江永五千四百箱初六日上海三千四百箱初七日江寛四千箱初九日北京二千五百箱以上皆運往漢口初十日上海船去申運茶二百箱江裕去漢三千箱十二日江孚去漢一千八百箱十三日江裕去申一千四百箱公和去漢五百四十箱十四日安慶船去漢一千二百箱北京船去申二千五百箱十五日江孚船去申運茶二百六十箱福和船去申四百箱十七日安慶船去申一千箱上海船去漢四百箱十九日江永船去申六百箱以後所運之茶甚夥容俟續登 
[匿名揭貼]  
　　鄂省自去年查辦匪案後時有匿名揭貼遍黏城廂曾經大憲嚴飭訪拿究辦在案乃近自烏孫兩欽憲到後又有編成七言歌詞或聨語或額字徧貼通衢現爲上憲聞知已飭差嚴行查臺並經臬憲出示申禁矣 
[電線到漢]  
　　長江電線現已設至漢口其電局在大蔡家巷河街老謙愼安茶棧底子内一俟電桿電線設齊卽可傳遞消息兹將漢陽縣示録左署漢陽縣正堂龍爲出示曉諭事光緒十年四月十八日奉督部堂卞札開據總辦長江電報工程記名總鎭姚靖戎呈稱竊卑職奉兩江閣督部堂左札委督辦長江電綫工程事務當將開工並將開用頒發鈐記日期詳報在案工次於四月初十日抵九江府城過江由北岸之小池口武穴蘄州黄州陽邏一帶沿江而上以至漢口查陽邏至漢口六十里濵江勢低水漲深文許舟楫出入若安電木恐有不便現攺用地綫泒員帶同洋匠前往安設入土深埋照常興作誠恐鄉民無知伏乞賞頒告示並行令漢陽黄岡蘄州廣濟黄梅各州縣一體照料以利工程等情到本署部堂據此查長江一帶安設電綫前准南洋通商大臣左咨當經行令轉飭沿江各州縣一體出示曉諭妥爲照料在案茲據呈前情合就札行爲此札仰該縣卽便遵照迅速剴切出示曉諭務使鄉民週知一面妥爲照料母任愚民稍滋事端並將示稿及遵辦情形具文報查切切此札等因奉此除督飭汎員妥爲照料外合行出示曉諭爲此示仰諸色人等知悉現因陽邏至漢口一帶舟楫出入若安電木恐有不便攺用地綫卽日委員帶同洋匠前往安設入土深埋照常興作與民間毫無窒碍誠恐窮鄉僻壤未能一體週知是以剴切示諭爾等務各安守本分切勿悮聽人言稍滋事端自取咎戾切切特示 
[司訊泰來倒帳案]  
　　本埠泰來錢莊虧倒前經西帮控奉蘇撫憲批飭臬司親提訊追兹聞前日三點鐘許廉訪督同提審局各員審訊所有顧榮齋名下着應繳銀八萬兩顧稱情願傾家料理然不過四萬光景餘則實在無力惟有一死而已且稱吳仲耆有經手放出之欵應令賠繳未便僅照股攤泒廉訪諭限趕緊認繳不得推諉至放出之帳自當另追母得牽混圖宕云 
[日員抵滬]  
　　日本新簡駐滬之總領事乘三菱公司希魯西麥魯輪船於昨日來滬云 
[輪船失事案初訊]  
　　怡和洋行寶生輪船失事一案昨日經英領事提該船主及大副等在署訊鞫至四黠鐘時尙未審畢今日總須再審也又聞寶生船被海盜將船身撬壤海水乘隙而入船遂漸沈下萬無可救之理矣 
[修攺輪船]  
　　聞彛陵輪船於二十五日至董家渡之耶松船廠修攺裝換佳輪去桅於艙面添造房間以便坐客查該船數月前在漢口宜昌來往現擬一俟修理完工仍當往來宜漢云 
[美使赴東]  
　　昨報載美國兵船愛奈泊來司開往東洋一節兹悉美欽差楊大臣亦乘此船往東矣 
[車夫穿褂]  
　　英工部局現議各東洋車夫於英七月一號卽華閠月初九日爲始一律穿着號褂其褂上號數須與車後之照會號數相符縫於衣背其號衣式様現存老巡捕房審事房内車主宜先期往觀庶可照做給發車夫也 
[吞烟遇救]  
　　粤人有死人籮間之設凡𩻴寡孤獨之人患病沉重者送至籮間延醫服藥病愈照給各項價資死則代爲料理棺殮其資向來頭人索償惟妓女之籮間則在西門外昨據包探梁阿德至英公堂稱粤妓鄭煥金自吞洋煙由鴇母料其必死送至籮間經人救活得生事聞於捕房由捕頭派我往傳該氏送請安挿該氏年約二十餘歲供稱爲娼五六載並未被鴇母凌虐祗因有洋百餘元寄存客處客自返廣東竟不復來氣忿自尋短見今欲同鴇回籍黄太守商之哲領事飭差將該氏送交廣肇公所命董事擇良婚配 
[管押期满]  
　　前由西包探來根獲到浦東爛泥渡唐橋一帶天津流氓魏眞解由黄太守判發捕房管押三個月俟期满遞籍等因已列前報昨已期满由捕將魏解案黄太守飭先送縣再行備文移請遞籍云 
[視死如婦]  
　　前報小東門外開東園烟館之股東施洪義與開東興西興兩粥店蔣東陽之婦私識逃逸追至黄渡尋回該婦乘間自縊於店中施洪義畏懼吞烟送仁濟醫院醫治得痊聞施本有家室居於法馬路同榮里前晩忽又懸梁自縊不知其鍾情於該婦而覔死耶抑俗所謂怨鬼討替耶聞其家屬不願報官云 
[禀詞不洽]  
　　朝鮮人姜永祝遞禀法公堂翁太守見禀内有袒護中國人字様太守謂此案中國人本不應欠錢但本分府爲爾等疉將被告嚴追辦理已極平允而爾尙稱袒護如此斷案不亦難耶着將被告陳仁炳鄭杏　沈春生一併移縣諭該朝鮮人自行投縣候斷 
[禁女堂倌]  
　　翁太守訪得小東門外之鴻來生煙館仍用女堂倌特飭法包探孫寶生往拘該烟館主陳阿狗及女堂官王阿金到案太守斷將陳阿狗笞三百板枷號二个月王阿金掌頰一百下 
[英界公堂瑣案]  
　　包探顧阿六稱婦人許王氏昨夜挈同孩子在寶善街突遇流氓先將孩子推倒該氏與論被毆并被捋去銀鐲一只流氓共有五六人一名以新一名小昌該婦投報捕房由捕頭派我往查獲到鄭寶才華明良王原順等三名據該氏認明王原順爲首鄭華亦在場今將解案以新小昌尙未獲到容俟續拿許王氏供與包探略同并稱孩子係我弟許阿和稱該氏係我妻因觀戲回遭流氓欺毆失物請追鄭寶才華明良王原順均不認毆婦好捕頭禀稱鄭寶才等皆是著名流氓哲領事謂旣是著名流氓應各判押一年半黄太守略予從寛判鄭華王三人各押一年均發捕房收管○鄭榮生稱安徽人向在湖北娶張氏爲妻後在漢口蘇州等處生理現在杭州開客庽詎妻被羅仁紀串同在我處　傭之李老三誘至萬安橋趁陶元七之船來滬爲特前來尋訪昨在佛照樓客棧尋見妻及羅李一併交捕送究羅仁紀供住在新義和棧並不與該氏及李同處黄太守隨飭羅李及該氏分别押候過堂研訊○包探稱開客寓之金王氏到捕房報失銅香爐花簽等件查𫊧僧人得林起出原贓尙有自鳴鐘一只係沈三才所失之贓今將人贓解案二失主亦投質僧人德林俯首無詞黄太守商之哲領事判責該僧二百板贓交失主分領 
[法界公堂瑣案]  
　　原告王永忠禀稱家住八仙橋以木匠爲業昨囑妻燒飯吾卽出外迨吾回家吃飯詎料妻不在家飯亦未燒尋至鄰近丁四福之牛作内見妻與丁正說閒話故與丁理論詎丁竟敢將吾毆打幸經吾弟勸開丁四福供與王妻並不相識亦未說話昨日無端遭王姓兄弟毆打現有傷痕請騐王妻倪氏供稱與夫結樆十載生子女三人夫婦素稱和好現將子女三名帶領到堂昨日之事盡屬子虚實被夫弟 
 
 

Page 4

 
 
唆弄所致夫弟現在外面請爲傳訊太守着將王弟傳進詰問昨日之事因何起衅王弟供吾名永慶昨日回家適胞兄被丁四福毆打吾去勸開餘不知情太守謂王永忠不分皂白動輙毆人再呼爾弟帮兇實屬强横已極令丁四福自往醫館醫治王永慶交保俟丁傷痊再爲核辦○原告　　 
某禀稱昨至同榮里探親無端遭女流氓多人毆打當投捕房申訴蒙捕頭飭包探拘提解案請究據法包探嚴頌眉稱今晨捕頭差吾到同榮里傳行兇之婦時有同住之嫗答稱無人迨我尋至裏面見一榻上睡二女一男當據原告指明卽係行兇之婦旋將伊等三人拘案據被告婦人一稱顧李氏一稱王陸氏一男人稱趙孝三太守詰其因何行凶答稱並無行凶之事再據原告稱吾係問明顧李氏卽小寶前在青蓮閣做女堂棺素不安分王陸氏稱吾與小寶姐同住行凶之事吾實不知太守問其可有丈夫作何生意王陸氏稱無丈夫祗有一拚頭已往廣東太守謂其無恥已極斷將王陸氏掌頰六十下顧李氏掌頰一百下趙孝三笞一百下○眠雲閣抵押生財一案昨復據英國人蓮記偕買辦李姓到案候示法包探將孫蔡氏傳到翁太守曁法副領事會訊以徐繙譯官傳話訊其掉票及拔銀據保單等可曾攜來孫蔡氏答稱一百兩今日可以繳到捕房其拔據爲保人有事尙求寛限法副領事以該婦任意躭延實有不合着該婦於一禮拜内赶將保單拔據掉換設再遲延定當押追 
[輪船來滬電音]  
　　招商局利運輪船二十六早由天津繞灣燕臺太古公司武昌輪船昨早由天津怡和洋行順和輪船廿四日由天津均開回上海 
 
 
 

Page 5

 
 
   
 
 

Page 6

 
 
英六月號單已到查頭彩乃粤省河南某翁所得其十號内上副彩七千五百八十一二號两張是本行售出一售上海法界坤源號一售蘇閶張宅又售本處五彩一張得洋二千五百元六彩一張得洋一千元得主俱來收訖囑弗登報其六彩以下者遠處除函報外祈速來兌洋可也　廣豐行啓　　乙兹有六馬路本行地基所造房屋前係公祥記租地起造今因拖欠地租銀两自應將所造房屋統歸地主管業收租係五月初一日起房租由本行自收以免向貴租客重收特此佈知　甲　老沙遜洋行啓 
[老德記傳髪水]  
此傳髪水係本行所始創者歴十五年在印度日本新嘉坡等處銷售日盛一日凡婦女髪上所用之油膠等物所有之美處此水兼而有之且無其黏污諸弊用之頭皮亦甚爽快髪更易於生镸頭屑全無此係上等之料做成煎熬時亦甚留意　用法　將些小傳在頭上擦於髪根内　油膠等都不須用若遇大病之後髪必脱落若用此水必有大效因此大有滋培於髪根髪若變白或可漸漸復原然内並無染色之物也若常用之果必使髪不落用亦甚爲潔浄且需亦極少其全無渣滓故用時亦少不必先爲摇動也　　　甲上海一千八百七十六年十二月十四日上海大馬路老德記藥房告白 
[屠户覽]  
本厰欲包買牛羊生油凡屠户願賣請到新閘大王廟對岸江蘇藥水　　　面議可也 
 
 

Page 7

 
 
   
 
 

Page 8

 
 
   
 
 

Page 9

 
 
兹有新到加镸番布零疋出售貴客欲購辦者請至大東門内天章綢緞莊賜顧可也謹告　乙 
[吕商熙記行]  
今售英七月份票全張半張分條照市並售新到紅茶吕宋烟公膏蒙各埠紳商惠顧祈早請來函購原班卽奉無悞　　乙 
[同文書局新出書籍七種]  
一家語　此書坊間所刻承訛襲謬舛　百出讀者病之　内府所藏爲明毛晉汲古閣校刊古本他刻無踚此者　四庫全書總目提要言之甚詳兹本局以重價購得毛本因亟印之以公同好凡在儒林想無不先覩爲快也計每部五本價洋一員　一三禮圖　禮必有圖自鄭康成以下著錄非一至聶崇義討論更爲詳盡所繪諸圖皆依古制確有考證絶無臆度爲説禮家所宗兹本局購得聶氏原本特爲印出紙墨精良圖繪愈覺生色有識者必寳貴之計每部二本價洋一員　一蕭選韵系　近來塲屋詩賦以文選句命題什居八九顧初學之士或於文選未能卒業往往見題茫然以致才調爲題所窘李麟閣氏特爲編輯是書有功於初學者甚厚惟原刻於各題下不註人名尚嫌挂漏其間字句亦間有訛舛貽誤非輕兹特重加校勘訂其訛舛補註人名庶使繙閲者一目了然更無遺憾洵不愧爲善本矣計每部二本價洋一元　一史記　一子史精萃　一增廣詩句題解彚編　一韻史右四書於一月前告成登報書中大略已詳述之閲者想皆熟覩兹仍隨同在局出售其上海蘇州揚州金陵杭州各書坊暨各馬頭招商分局發兌亦與前同此白　乙 
[欣佩彌涯]  
去夏内子産後忽患吐瀉延綿匝月體肉盡消朝不慮夕諸醫盡皆棘手迺有孟河馬培之先生高弟龔君澤之寓南晝錦余聞而邀眎數劑果效半月霍然秋間家慈病大頭温亦一劑而愈先生於内外諸症屢見奏功故表微忱以誌感佩　乙　　楊鼎臣啓 
[一分起碼]  
酷暑横流肺金受病中氣不固痧逆業生本堂痧氣丸又名如意丹一分起碼用治春瘟署疫等症效如桴鼓遠近馳名午時茶紅靈丹平安善萬靈丹菩提丸臥龍丹正氣丸施用者咸稱效捷功宏　乙　上洋三馬路鄭福蘭堂啓 
[茶捐請奬]  
本號代辦閩省茶捐諸公欲報捐職衘　封典者望來面議壬午年部照已到請携實收倒换此佈抛球塲東晋豐里和興祥茶棧内森記啓　乙 
[軍械出售]  
本行専辦泰西各國馳名鎗砲鋼鐡戰艦水雷快船藥彈硝礦銅帽電線水雷並製造游河開礦一切機器本行選器惟精取價從廉祈　貴紳商賜顧焉上海五馬路新派利洋行啓　　　　甲 
[棧房召租]  
本行大橋東順泰棧北首有大棧房四所每所按月租銀十五两統租按月五十两如合意請至本行面訂　新沙遜洋行啓　甲 
[出售告白]  
啓者本行常有公司運來各種新式金銀上等名表皮壳鐘華字大閙鐘各様什物等貨如蒙光顧請認本行招牌不悞此佈　上海天津增茂行啓　　甲 
[塘棲痧藥]  
玻璃瓶痧藥臥龍丹每瓶十四紅靈丹六十平安散六十行軍散一百六十紫金錠七十午時茶每塊十賜顧者上海螦馬路南畫錦里　　乙　致和堂啓 
[保險讓價]  
本行保險房屋及洋棧房貨物向歴有年蒙　諸公光顧今將保價格外公道如有　貴商欲保請至本行面議可也　公平洋行啓　　甲 
[上海科發藥房在抛球塲東首]  
本藥房開設上海已歴有年精選上品藥料無不博製合成馳名中外今特摘數種登報於左倂售照相器具藥水餘不細載　　甲洋蜜糖　　治臉上乾燥將蜜擦之分外滑潤胃氣痛藥　専治胃寒疼痛定能效騐除根咳嗽糖　　能止嗽化痰驅風寒治肺家諸症三瘧藥　　治三日两頭或四日两發寒熱等補血藥　　能補血活血生血兼能益血頭風痛藥　専治頭風疼痛無不立愈牙痛藥　　治風火牙痛或虚痛均能立止飬髪藥　　若髪秃則生短則镸常用則黑潤固精丸　　治體虚精滑年老陽痿反老爲童油漬藥水　凡綢綾呢緞若染油汁均能立退 
[貨眞價實上海大馬路老德記起首藥房童叟無欺]  
救食生烟藥　　　愈咬髪癬藥専退油跡藥　　　退雀痣斑藥隠逸汗斑藥　　　補氣補血藥止瀉止血藥　　　面上斑點藥咽喉腫廰藥　　　痂脱鷄眼藥湯火起泡藥　　　立止牙痛藥秘製止痛藥　　　舟車發眩藥治胸胃痛藥　　　金刃刀傷藥追風祛濕藥　　　牝牡痔瘡藥文武痴癲藥　　　期頤烏鬚藥瘰癧疤平藥　　　患臘梨頭藥小兒諸瘡藥　　　神效疥瘡藥經騐冬瘃藥　　　骨節痛楚藥男婦黄疸藥　　　立治頭痛藥情慾癆瘵藥　　　跌打損傷藥諸瘡潰爛藥　　　善點惡痣藥本藥房於道光二十二年上海通商之初首先開創所製各種藥水藥酒丸散膏丹皆係精益求精不惜工本是以按病給藥立見奇功業已遐邇馳名消路日廣但存濟世婆心並非貪圖利益另有照相藥水鍍金藥荷蘭水橣檬水大小腸氣夾带搜瘋氣箱分墨杯避風鏡牛痘刀牙刷洋刀並外科應用一切刀針器具新式巧様磁瓶及粧臺各種玩物一應俱全尚有無數藥味暨應用物件不及備載均各貨眞價實老幼無欺倘蒙　仕商賜顧須認明老德記招牌庶免假冒遠處望托信局携带自當照信發藥决不延悞此啓　又有乳瓶剪刀發售本藥房今設分舖四馬路閣苑第一樓對面便是來者務認招牌庶免假冐　　　老德記藥房具甲 
[上海匯豐銀行告白]  
本行所存原本洋五百萬元並招新股尚未交足計股洋二百零七萬四千七百四十四元七角五分两共計洋七百零七萬四千七百四十四元七角五分另外公積洋二百五十萬元並新股餘利洋一百五十六萬三千三百六十一元六角六分两共又計洋四百零六萬三千三百六十一元六角六分總行開在香港今在天津紫竹林設立分行廣招中外商務凡上海香港福州厦門漢口小吕宋西貢新加坡並外國倫頓法國印度新金山美國日本諸凡貿易繁盛之區無論零躉匯票俱可由津匯兌並代押欵及存銀生息請至本行面議可也特此佈聞　　甲此方係雲南大理府周姓年老無子遇異人傳授此丸服至月餘自覺目明身健髪黑鬚烏久服連生七子夀至九十有七此方専治身體虚弱老少酒色過度又眩耳鳴神昏目暗腰膝酸疼四肢無力自汗盗汗下元虚損夢遺精滑陽痿或男子精寒腎虚陽物不舉不能久堅元陽衰敗或女人血寒氣弱子宫久冷赤白崩带經水不調久不受孕服此立效有子者服之亦可却病保元每两洋一角减附桂每两洋八分上洋英巡捕房對門廣東接元堂何均年監製　　乙 
[揚名]  
李沁柏老先生向在蘇城専治男女塲寒諸症靡不應騐今因親友患疾俱屬掣肘特請來申貧病不計寓在三馬路晝錦口登豐洋布號内　呉調梅啓乙 
[敬謝中和里詹誠德寳堂]  
僕素家寒向爲洋烟所累已悔無及數次購服戒藥終不見效往往中途奇恙百出而止逢大比之年鄕場中異常受累現因明年又要應試心中萬分憂急幸蒙友指引到寳號購得三香净藥和入烟中吸食果有效騐今先登報傳揚四海敝處患烟之人不少僕巳勸得數人往該堂購藥今滬上有如斯靈藥濟人想天下之受烟患者皆可共沾其惠矣可喜可賀　乙　平湖馬得勝拜啓 
[上海電氣公司告白]  
本公司中局開在虹口乍浦路四十一號門牌現可出售伯刺恩電氣機器大小各種電氣燈并可定包城鄕碼頭各處装設電燈無論大小房屋亦均可來定如有欲知一切情形請向本公司經理人立德面議可也　　　甲 
[杭州大井巷德記]  
本號開設有年蒙客賜顧交易照常外埠信購原班寄奉不悞並有外國各種藥水戒烟藥粉代售貢邦藥水　　乙 
[五月念五日]  
　　　　　　　　　　　　　原　價招商局新股　　六十九两五　　一百两仁和保險　　　卅六两五　　　五十两濟和保險　　　卅六两五　　　五十两平泉銅礦　　　四十一两　　　一百五两開平煤礦　　　四十九两　　　一百两自來水老股　　三十磅　　　　二十磅電氣燈　　　　十五两　　　　一百两賽蘭格點銅　　二百七十元　　一百元公平缫絲　　　十二两五　　　一百两鶴峰銅礦　　　二十五两　　　一百两中國玻璃粉　　八十两　　　　一百两牛奶　　　　　六十元　　　　一百元旗昌棧碼頭　　八十两　　　　一百两叭喇造糖　　　二十四两　　　五十两上海保險公司　廿二两七五　　五十两駁船公司　　　五十两　　　　一百两金州煤鐡礦　　四十七两　　　一百两池州　　　　　十二两　　　　廿五两沙峇開地公司　七两　　　　　廿五两施宜銅礦　　　二十五两　　　一百两承德三山銀礦　六两二五　　　五十两白土銀礦　　　十元零五角　　七十元貴池煤鐡礦　　十三两五　　　廿五两火車糖　　　　六十元　　　　一百元烟台缫絲　　　四十两　　　　三百两 
 
 

Page 10

 
 
　　將之日本留别滬上諸君子録呈霧裏看花客高昌寒食生教定并乞和章○伏處申江倐廿秋韶華逝水願難酬不圖撃出中流志偏作乘桴海外遊千里壯心悲驥櫪十年清夢到蛉洲人生要識乾坤大雲水蒼茫洗兩眸穩踏滄溟好釣鰲乘飈逐電快遊　圖來鮫室痕猶濕詩到雞林價倍高敢謂人書傅海島祗憑忠信狎波濤波都自昔多風雅拔幟登壇劵漫操檢點岑書掉首　浮雲漠漠片帆輕人離南浦春將老地接東瀛浪不平故國鶯花無限感異鄉風月若爲情試看一路佳山水粉本描來當紀程悟到鴻泥本偶然吾齊聚散總良緣座中裙屐團如月海角音書悵各天離緒半　楊柳外歸期遥指菊花前不才雅有奇情在擬訪蓬壺水墨仙[  吉石弟金爾珍初稿]  
[吉石仁世兄將作日本之遊以留别四律見示讀罷率賦四絶以當驪歌卽乞筦正]  
　　飄然忽作海東游快駕乘風破浪舟爲問出疆載何贄新詩一卷當瓜投詩情畫意列重重生長江鄉到處逢好水好山看不了又從域外逞游蹤握别欣看興欲飛門前楊柳正依依彼都大有詩人在定把珠璣满載歸我亦曾經汗漫游至今蹤跡四洲留輪君鑒賞超流咨古物憑教眼底收[  倉山舊主走筆]  
[龍華寺燒香詞]  
　　十五娉婷巧様粧偶隨女伴禮空王衆中羞被壇郎見笑人碧桃深處藏障面鮫綃淡若烟柳腰横倚爛銀韀如何絶域多青女也解看花到寺前玉釵襌鳳𩯭堆鴉鴨鼎沈檀手自加稽首塔前無别祝願郎文筆早生花白祫誰家女少年間携俊侶過門前繞香不上彌羅閣獨撫棠梨弔紫烟○淡雲微雨詞題詞不辨珠痕與淚痕金荃一卷思温存香浮　篆縈鴨艷梁緇毫舊賦鴛墨暈淡凝湘竹點雲情癡護海棠魂蘇臺花月燕臺夢天付詩人仔細論○題飯顆山樵秋樹讀書圖風塵正多故君獨掩柴關黄葉半堦冷白雲三徑閒奇書開老眼濁酒破愁顔愧我嬰塵網無由共買山○惆悵詞集古金鴨香銷翠被空悠悠殘夢鳥聲中不勝惆悵還惆悵满地梨花昨夜風何處風光不恨前　聲吹媛賣餳天不勝惆悵還惆悵樓上花枝关獨眠悉　蒼苔檢淚痕月樓誰伴詠黄昏不勝惆悵還惆悵環佩空歸有下魂　 
半欲天明半未明鳴鳩乳燕寂無聲不勝惆悵還惆悵送盡東風過楚城每聽疎鐘憶翠微抱琴無語立斜暉不勝惆悵還惆悵三月天南雁不飛眼想心思夢裏驚斜風細雨又清明不勝惆悵還惆悵二十年前曉寺情拜月無人見晩粧重帷深下莫愁堂不勝惆悵還惆悵臥後清宵細細長水簟銀床夢不成水沈燈燼碧烟横不勝惆悵還惆悵悵望銀河吹玉笙[  申左夢晩生初稿]  
小婁主人戯詠兩絶卽席索和依韵奉酬並呈符安爛俞憶慈陳純甫朱寶珊諸君○酒闌燭炧夜添籌竼筆濃濡古弼頭爲有九天珠玉在聊將磚礫满相酧元龍豪氣薄層雲百尺樓中飲正　出手拳鋒推獨步當筵筆陣掃千軍[  愼四知齋主人甫稿]  
 
 
