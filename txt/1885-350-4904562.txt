# 1885 - 350 - 4904562

 

Page 1

 
 
[文匯館精選石印小題宗海初編出售] [  點石齋主人啓]  
　　縮本小題宗海爲吳下文匯館主人選定是選專取名家稿本時賢窻作以及歴屆試草各省書院課藝始事於癸未之春而集事於乙酉之夏先出初編八千首交本齋石印欲購諸君爭來問訉而主人不厭精審凡字體略欠工整而校對容有漏誤者不惜貲本抽出重印且查與文藪珠華等集有一題一藝之雷同者刪除盡淨是以稍稽時日今已一律告成分裝十六本定價洋六元五角准於十一月十九日出售售處在法馬路密采里外國飯店南對面第六十七號門牌内文匯館購取如願躉售面議可也此佈 
[六十一號畫報出售] [  申報舘主人啓]  
　　蒲國在土耳其國之北今王名亞力山打係世子而接君位者年二十八歲其西境與賽國爲接壤賽王妒之命將出師以攻蒲蒲王親禦之轉敗而爲勝西人多其能摹其小像四處傳觀本齋因亦照繪以供衆覽報首畫譜兩圖爲沙君山春所繪後附淞隱漫錄圖說一則准於十六日出售此佈 
[論日本之覬覦高麗無益有損]  
　　日前得有官塲傳聞謂日本兵船與高開釁因卽據以錄報厥後數日寂然無聞或者傳之非眞也抑事雖有因不過日兵船與高麗之兵若民偶有爭毆情事以致傳聞過當俱未可知乃益聞舘見而錄之復牽入本報日前高麗郵信謂大院君回國之後親信被殺百官有入見者高王使人覘之殊有寢食不安之勢故刻下日本兵船已與高麗開釁云云以爲見之本報此則以意爲之故爲牽合初非出自本報之意明眼人自能識之毋容深辯者也至近日西報謂中國兵船有開行赴高之說則似事出有因矣夫日本之於高麗實有令人不能無疑者非疑其日前疑其昔日也昔日洪逆金逆謀亂其爲與日人串通日人固不認矣金逆之逃在日本夫人而知之天下之惡一也陳歸猛獲與束縛長萬雖心跡不同而後人論之皆以爲是金逆在日日人不肯縶送　歸諸高高王屢遣使索之仍靳不肯與此何故耶庇逆臣而護亂黨後世其謂日何如哉日人之中豈竟無一二通品如陳鉞子者而乃甘爲天下後世所唾罵而執意不以金逆縛送者蓋彼欲逞其陰謀故與該逆臣等計議合謀舉事幸而所謀克成則此逆臣者日人且目之爲功臣隆之以爵賞不幸而事竟無功洪逆被殺日人失一内應已不勝暗爲惋惜然則金逆之在日本日人有不卵而翼之以酬其前此同謀之誼者哉日人庇護逆臣至於如此則其覬覦高麗之心未嘗一日或忘已可槪見外人安得而不疑之雖然日人之覬覦日本爲有益乎爲有損乎以鄙意測之無論其未必得手也卽使内應不死援兵不來日人一舉而圍高麗之宮脅高王而强與之盟令高王示絶於中國遂據高麗之都遂奪高麗之國高麗之版籍全數歸於日本高麗之政事全數聽之日本甚至以處　球者處高麗夷其地爲日本之郡縣如是而日人其亦暢然意滿乎而孰知果如是則日本之禍正亟不能一日安枕而臥也何則高麗之地不僅與日本相錯而實與俄國相毗俄人不得出黑海口地方雖大而其意終不得逞此其處心積慮必欲圖一出路而後已其意固可知已欲圖出路則非取徑於高麗不可故俄之耽耽於高不待智者　後知也俄旣耽耽於高而顧遲遲不敢卽發者盖恐中國與日本之扼其吭耳高麗素屬於中國俄人所知也日本近來與高通商且又新與中國立約亦俄人之所知也若中日兩國共相聨絡以保護高麗則亦與英人之助土耳其以扼紅海之口相似俄人無能爲也高麗之地中國斷不欲取爲已有日本雖與高相近然得其地則亦於日無甚大益不過虛聲好聽耳而俄人則甚欲高麗之地設高而爲俄人所得則俄國於此别開門戶不難縱橫於四大洲之中此不特將來爲中國之害卽日本亦將受其害且不獨爲中日兩國之害直將爲歐洲各國之害而其害之尤甚者則爲英國故英俄前此在阿富汗稍有齟齬英人卽先發制人占踞高麗之巨文島以扼俄人之要卽此可見高麗之地斷非日本一國所能獨占目下尙爲中國之藩服故各國不卽逞耳設日本而據有高麗則俄人决不肯安然無事英人防俄之據高麗以得地勢亦必先爲之備盖英人與其與俄爭高不如與日爭高之爲易而中國不肯坐失藩屬亦將乘勢進取是日本不得高麗尙不失與中國共保高麗之權一得高麗且將代高麗受各國之禍日人於此將有後悔無及者矣且英國而亦若阿富汗一役之先發制人其勢必與中國通聨俄人恐英人之捷足先得則必早爲之所俄人之出路在高固便在日亦未始不便安知其不於日本之地强闢門戶是則日本不但不能有高麗之土地且將失世守之封疆統　籌算誠所謂無益而有損又孰若堅此新盟與中國深相固結各圖自富自强之道勿生非分之思之爲愈乎日人之力以之欺高麗則固見其有餘然已不免貽勝之不武之笑若欲以之敵俄英兩國則不啻螳臂當車矣夫日本與中國同在亞洲則其情當較歐洲各國爲親高麗爲同洲之貧弱國理應　恤而嗅咻之而乃動輒生其覬覦何謀之不臧至於此極耶日人而有高見遠識者乎所宜亟思變計矣 
[失物可疑]  
　　香港有白頭國人之爲掮客者一日失去金器表練金剛石等件値價洋一千四百九十九元室中惟有侍者一庖人一侍者已不知去向乃將庖人縶送巡捕解官訊究據庖人供是日有衣冠濟楚者三人叩門啓門納之則突然將我縳住一人出白刃禁使勿聲並以手巾塞口中二人者乃登樓搜括而去問官謂門上有竇有叩門者先由竇内窺視必熟人而後可開兹三人者旣非素識何得納入其中情節不無可疑故飭押候覆訊核奪云 
[輿行被刼]  
　　香港報言某日有三人衣冠乘輿而出中途忽遇盜先縶輿夫禁使勿聲而後搜括輿中衣物罄所有而去其勢迅疾如風雨聲喊且不遑及現在三人均控之於官請爲嚴飭查拿蓋恐盜風如此則將來行路之難冨貫者亦不免焉然未知究能弋獲否 
[交缷有期]  
　　新簡鄂撫譚序初中丞日前已接部文遂拜發謝恩請　訓之摺衛靜帥原擬封章借宼俟新漕辦有端倪然後起節北上乃函商於曾爵督爵督以督撫大員特膺簡命例難奏留故序帥日内赶將經手事宜辦理淸楚卽當交缷起程於袁江恭候批摺想椒花栢酒中當必建旌赴鄂矣 
[大堰盜案]  
　　蘇友函述長洲縣境陽城湖之濵有地名大堰者茅茨三五厖吠無驚亦世外武陵原也距田涇鎭伊邇日前鎭上陶姓醫生拿舟視疾歸突見沿港泊有槍船五六艘知非善類令舟子飛槳避之遙見該船有一面貌猙獰者箕踞船首陶舟過此其人故作咳聲陶愈懷疑到鎭後卽告知各戶謂須格外提防已故總鎭李藹堂車門　 
 
 

Page 2

 
 
住是處家中槍械略備健兒舊部尙有存者是晚一聞警信立時張燈持械爭出巡查匪船覺有準備遂於是夜三鼓時轉之大堰夥刼陸姓家計劫去現洋一千數百元連金銀飾物共値三千金之譜拒傷陸某之子面門受一刀傷其妻則被擊傷目晴臨行在房内搜出衣服堆聚縱火延及床帳陸拚命拖救幸未冒穿屋頂而兩手均被灼傷矣翌日來城報案長邑王明府急帶書役等人親詣踏勘一面飭捕嚴緝據云盜匪有二十餘人雜以婦女四五輩似有穿號褂者 
[京口火灾]  
　　月之初二日午後京口新河碼頭陳姓家失愼霎時間赤熛怒飛上燭霄漢幸飛廉氏潜蹤不出火勢尙不甚狂水龍急吸水噴澆旋卽救熄僅燬茅篷五六家有某茗肆亦罹斯劫云 
[甬洋近信]  
　　寗波來信云十四日道憲往俄法兩兵船上拜會兵官後法船於禮拜日開往他處俄船則尙未開云 
[舉網得人]  
　　本月十一日夜太古公司北京輪船中滬鼓浪至鎭江甫傍碼頭未經繫纜一時上貨者問訊者提籠挈榼者呼兒喚女者　　擾攘喧譁人多於蟻搭客某跛一足如却克之不良於行黑暗中急欲登岸以致墮入江心幸爲　事所見急呼水手舉網客得援手以登亦險矣哉查鎭江一口商賈最爲繁盛輪船抵埠每有失足之虞太古行及招商局乃各製魚網張諸輪船跳板兩旁客或失足墮江卽爲網所覊絆創設以後保全性命甚多誠哉法良意美也 
[竹西小誌]  
　　邗上某甲素與吳姓妓女有白頭之約妓無甲不歡甲亦非妓不樂久之床頭金盡鴇母雖未下逐客令然冷語氷顔頗令人難耐甲遂忿然去四出張羅冀有所得以購阿嬌而親友皆白眼相向繼憶某乙處尙欠若干欣然往索候至多日未得絲毫甲至　遂覓阿芙蓉膏斷送餘生甲母聞信入城以子死由該妓所致具詞至甘泉縣控訴邑尊准詞提訊謂甲母曰汝子已騐明自行服毒與人無涉惟該妓開設花烟誘人財物亦有不合飭將該妓女交官媒發賣擇配所得身價銀卽以之延僧諷經理懴爲甲超度人謂此斷極允魂兮有知尙其饗諸○軍裝火器民間私相售賣本干例禁前日揚州營朱沁泉參戎乘輿拜客行至運司街北首見有三人在某店櫃上檢買洋鎗驀覩官至三人頗爲惶急内一人已潛匿櫃後參戎見之遂命停輿飭兵丁拘之出略問數語並將該店主一倂送甘泉縣洋鎗店亦已封閉聞三人皆海州人也○宛虹橋都天行宮房廊軒廠向有某姓委員假作逆旅前日黃昏時分某委員正徘徊佛殿忽見一人從後面緩步而出手内若有所携緣黑影中不能辨認隨卽回房檢點各物則床上一襲輕裘已失所在赶卽報知坊保飭令查緝不識能否弋獲○揚州城内向設江甘官鹽店居民曰食零鹽皆向購買故凡無照南鹽顆粒不准入城違者卽以私論蓋江甘五岸專銷南鹽也各城門守門弁兵胥有緝私之責前日有某委員抑運北鹽差竣順帶自食北鹽若干進城時該門某弁指爲私貨扣留不放某委員聞而詫甚以爲自家食用且係北鹽何勞越俎因與某弁齟齬各欲囬禀上憲嗣不知如何了結 
[官昌雜錄]  
　　龍王洞某僧係巴東人雖剗盡煩惱尙未能六根淸淨近被該處紳耆告發將僧拿送縣署雖不能火其居何不可人其人耶○近日謠言有匪徒潛匿城内是以文武員弁往來梭巡更爲嚴密城外則有操防管巡查商民乃可高枕而臥矣○上月底因天氣亢旱府縣各官祈雨禁屠自廿七日起至十一月朔已得微雨初三日疉沛甘霖初四日始開屠○韓明府蒞任以來以禁辛耕牛爲先務數日間民間謠傳已議定差費必可照舊宰牛明府亦有所聞遂頒教令永遠不准屠一耕牛卽牛老自斃只許掩埋或付諸淸流亦不准民間剥食有犯必加嚴辦從此屠宰之戶始不敢妄議矣○前此江水陡漲數尺不一二日卽退或謂江通輪船僅可再行一次惟彝陵小輪可以常相往來亦商家之便也○近日關外諸軍陸續遺歸行抵宜昌言在貴州遣撤時有三個篷子往大憲衙門請餉大憲只准每人給錢一千文該勇等不允一夜不知去向並未繳呈軍械又言所撤之勇多有由湖南而下武昌省者 
[乙西科廣東武鄕試題名錄]  
　　馬鴻飛潮陽　何乃斌香山　姚朝英博羅　杜逢春東莞　李協堯香山　陳元英順德　王殿傳東莞　桂　芬漢軍　袁永年廣府啓　煥滿洲　關學翔肇府　葉　深東莞　陳榮康新興　趙日聲新會　謝瑞昌肇府　葉殿安新興　蔡伯　南海　陳朝瑞新會黃殿光廣府　陳朝貞廣府　高厚慈南海　潘裕興順德　吳兆祥增城　徐俊業新安　徐銘榮歸善　趙官顯香山　麥逢禧香山趙庚揚新會　林瑤光陽江　韓　鋒漢軍　馮　淦漢軍　謝遇春陽江　區龍光羅定　劉　標漢車　周鎭姜漢車　謝提甲文昌吳顯光恩平　梁廷一茂名　趙炳林潮府　黃耀斌南海　陳兆昌新甯　蕭國光潮府　黃國祥揭陽　陳鳳岐　善　劉銘斌歸善譚兆棠廣府　麥祐連香山　韓定剛番禺　賴景雲韶府　陳鴻章歸善　陳世濤永安　馬朝瑞歸善　永　魁滿洲　景　福滿州楊　林茂名　黃國均普甯　莊家全普甯　何錦銓肇府　黃鳳儀臨高　林紹羲肇府　坤　齡滿洲　張展齡潮陽　孟朝桂漢車陳炘虞羅定 
[九江小誌]  
　　十一日晚在内李公祠對面某姓草房因燈花炸入洋油瓶内致遭火厄水龍聞警馳救立時撲滅幸未延及瓦房○每交冬令江水乾涸今年自大雪後水忽漲高二尺許老於江湖者皆謂曩年所未有也 
[讞員晉省]  
　　縣署帮審委員王鴈臣司馬於前晚乘坐民船用小輪拖駛赴蘇聞有要公面禀大憲云 
[委員柢滬]  
　　滬北四馬路設立海防捐局其經辦委員刻已蒞滬莫邑尊飭差役兩名前往伺候 
[飭查漁戶]  
　　前兩江總督左文襄公所設漁團裁撤後往往流爲匪類以致浦中盜賊時有所聞本縣莫邑尊因於日前傳該漁船頭目王德發到縣令將浦中所泊漁船人數造册送呈設有疏虞卽可查訪詎船戶張雨林竟敢抗阻不遵王據情禀報邑尊飭仍照章辦理嗣後如有阻撓許卽隨時扭送 
[水管被塞]  
　　前日天后宮後面火警之時該處近地所設自來水管接以皮條吸水噴救乃水勢噴激之際忽見有葉　石破草鞋等物一齊注射頗以爲怪旣而有一石略大將皮條之口塞住乃知該處水管不甚常用而小孩等在彼玩耍往往拾取沙石及一切各物塞之鐵管中水力雖猛得以沖出而皮帶之口則隘而不能出故也按自來水管救火極妙且平時供人汲飲爲家長者安得如痴如聾一聽無知小孩　情蹧蹋耶 
[年例停公]  
　　本月二十日爲西國節期卽俗傳外國冬至也二十七日則爲西歴一千八百八十六年元旦故各銀行已定於本月十九日十二點鐘閉門至二十四日辰刻開門又自二十六日十二點鐘閉門至十二月初一日辰刻開門英公館則自十九停公至二十二開門二十六日又停公至三十日始行開門海關則於二十二十七兩口停辦公事此已登告白於西字報蓋定例也 
[南匯縣試]  
　　正塲題已冠其爭也君子至巧笑未冠則孝出則弟謹次題非不說子之道詩題賦得望雲思雪意得思字○考數三百五十名十三日出案前列二十名錄左嚴瑞沅成元嚴瑞洵唐堯棟胡汝翼嚴瑞潢陳榮第王曾毅閔廷 
 
 

Page 3

 
 
棟張國幹顧金礪宋邦傑盛懷仁陳其元陳杰潘和鼎陸鳳鳴閔鏡奎王保泰杜猷告 
[上海縣試初覆案]  
　　昨日下午三點鐘時莫邑尊升坐大堂傳梆發案共招覆一百六十四人所有前列二十名照登于左鍾樹德馬軼羣楊辰陸樹梅韓國華潘譽杰劉欽謨朱承鼎鞠惟昌王槐沈汝福唐和釗朱日宣劉世杰蔣淸鏡周名勳蔣周徐熙秀彭澤周唐民表 
[西員未到]  
　　昨英公堂應輪美繙譯易君會訊適易君因事未到由羅太守獨審各案是日理案甚多審至下午一點鐘始行退堂 
[朋比爲奸]  
　　包探秦少卿至英公堂稱周某到捕房自稱有職人員被賊竊去値洋二十元之墨晶眼鏡一副當經我緝　前爲小竊現　廣橘之范大朗據言見湖南人某扒竊且知其住處可以指交我卽帶夥賈柏同范至　閘浜北旋至小烟館中范指吸烟之湖南人關子堂　前曾犯竊之陳子雲當向盤問關子堂不服招集多人拖范到家用門閂毆　幷將縫工朱阿金拖進又頸兇毆又有婦人持菜刀割傷范手買亦遭毆我被婦人掌頰我見若輩均是遊勇模樣住在一處幸離巡防局　遠嗣經局勇將王錦文等三人帶去我與夥將關子堂葉德興帶至捕房　局員已將王錦文等解案爲將關子堂等一倂請辦門閂呈案范大朗賈柏朱阿金各訴前因均請騐傷關子堂供前爲營中篷頭現己遣散挈眷來滬小本貿易忽被誣指行竊故與理論不敢行兇王錦文葉德興胡長春朱貴興等同稱前皆當勇餘供與關同又有王妻王郭氏等抱孩上堂嘵嘵瀆辨范大朗卽指該氏係持刃行兇者羅太守問關王等住在一處乎關答稱與王住二處該包探又稱伊等同處者共有十餘入太守隨飭該氏等暫退關子堂等五人押候覆訊范賈朱三人屇時候質 
[行夥行竊]  
　　包探秦少卿至英公堂稱景榮洋行東寫信到捕房言買辦虧欠銀兩向索延約請派人看守等情捕頭命我雇用四人守候買辦付銀否則拘送到案不料該行帳房中之江舟甫失去皮馬褂致疑四人行竊告知洋東又寫信來言我不應雇賊到伊行及往查得失竊形跡顯係内賊又在煤屑堆裏搜出皮褂又探得該行另有夥袁子品常在外住宿尋至妓院見袁打茶圍盤詰支吾搜其身畔有押票五張帶到行中對核所押之水烟筒等件皆係行中失贓皮褂係彼行竊無疑將情知照行東嘱爲送案懲辦江舟甫供川沙人袁子品係副買辦之　戚因犯無恥之事置諸不理請爲照辦袁子品供湖南人同叔父袁三大人來滬住居城中今由親戚薦至該行因有急用借物質錢不敢行竊羅太守問爾叔父是否武員答稱是文員太守隨判袁子品管押七天以示薄懲皮褂交江領去押票俟開釋時發還看自備本贖還原主 
[債戶投案]  
　　昨報朱益合舊衣舖虧閉一節昨日各債戶投案者計有十九人據高錦甫稱在譚同興經收房租被朱　合欠三個月房租計洋三十六元提莊裕豐協記義和裕隆裕泰大興合興等七戶同遞禀稱被欠衣價七百數十千文細數容再開呈幷稱朱益合逃走後我等報捕經捕頭派包探檢點底貨忽有朱之心腹人來稱亦被欠洋數百元希圖挨入攤帳等語又據乾豐鐘表店稱被欠洋二十三元英界恊和祥稱被欠洋十六元八角子記稱被欠錢六千數百文公興鐘表鋪稱被欠修　洋十一元有零豐源押店稱被欠洋八元德隆押店呈帳簿稱被欠洋二十七元二角信來押店稱被欠洋十一元錢六千二百文信泰押店稱被欠洋三十七元三角幷稱尙未登帳因伊去時稱卽還洋故暫記水牌上想該店帳簿必已登記源順押店亦稱被欠洋元啓源押店蔡子芳呈簿據稱被借去洋二百八十元潮源押店洪永安稱母舅蔡和經于借與朱洋二百七十二元因母舅不在滬由我到案陳良德呈摺一扣稱在廣艇上生意被欠洋二百六十六元講定二百元以一分五厘起息其六十六元無利翁太守問收過利息多少答稱分文　曾收到太守問該店底貨現値若干答稱約値三百數十千太守着將該店大小帳簿幷點見貨物單呈案各債戶出外如貝朱益合隨時扭送衆人叩謝退出 
[犯賭受笞]  
　　周阿三挈其子周阿蘭至法公堂稱在碼頭做扛夫前日遺子携錢二百文買物被做紅黑籌等人引誘賭博將錢輸去我去理論伊等七人戕我喉管又住詭稱我兒尙輸四開洋一個將我褲子脫去因之鳴捕　們逃散祗獲兩人送案翁太守判將余阿教責三百板枷號二月王阿明責一百板枷號一月○巡街捕在新開河浜相近見計阿生訛詐一甯波人其人脫衣相質據云亦以紅黑籌騙　財物者翁太守判責二百板枷號兩月 
[碾傷路人]  
　　前日有野雞馬車由三茅閣橋北往小東門行至新開河橋南金利源碼頭碾傷一人當經巡捕將車及馬夫余連生拉進捕房受傷人送仁濟醫舘捕房昨將余解案據供馬車行在二馬路口並無　牌因浦灘正在修路馬忽驚跳致傷路人翁太守問受傷人如何法包探禀稱據醫士云須二禮拜方痊太守着將余蓮生及馬車均交保俟其人傷痊投案再核 
[命案可疑]  
　　滬城大康門内水關橋堍所設太平水缸内昨早忽有屍身一口其兩足垂在缸外上身則倒在缸中頭又不曾到底一若被仇家謀害死後移置者如謂自尋知見則頭入水　不着缸底何以能死現已由地甲報縣想莫邑尊詣騐後必能究出眞情也 
[法界堂瑣案]  
　　前月杪德豐衣莊主金炳桂控萬安樓黎富仁爲魏良臣經手做號衣欠找銀一百兩一案昨據黎投案幷將魏來信粘呈稱願找銀二三十兩翁太守謂伊託爾料理甚好惟找銀二三十兩似太少姑念該庄將號衣做短亦有錯處着以八折歸還黎稱容寫信與魏商量太守謂伊旣託爾料理爾可寫信去說已斷定先還銀四十兩無論有無回信儘於本月底再還銀四十兩金稱黎尙欠我衣洋翁太守謂别帳爾自去理黎又稱魏便氣甚大須先行知照太守謂不必多生枝　着一倂過去○捕房昨解東洋車夫施阿二請訊據通事稱施與人台　東洋車一輛推日夜班嗣因車被捕房扣住施卽將同夥打傷至今不來不知傷勢如何翁太守詰之施阿二據供同夥周阿掌與我同住彩視街新昌烟館内傷已痊愈太守以施阿二打人着暫押俟包探往查周阿掌傷勢如何再爲核辦○陳阿二與周阿寳兩人扭進捕房昨日解案周稱欠陳阿二錢三百文索錢起見將我一推以致頭顱跌破翁太守　作何生意二人同稱做木匠法包探稱昨日扭進時詢係周擺賭攤陳因賭輸打架太守問是否二人同稱不敢犯賭太守謂姑命無知從寛次准其交保倘再犯賭當與保人傳案倂辦○前報列打野鷄之曹阿明被拘後供有保大輪船水手囑　挑鹽一拒被人攔夫等情翁太守着將該水手交案昨據捕房將水手施照亭倂曹送案施供出錢四百文買鹽三十餘斤祗兩小筐太守謂從前招商局定章鹽不能裝運曹阿明本不是好人知爾販私鹽故將鹽藏去今亦不予深究着將施曹兩人一倂移縣 
[棲流公所來函照登]  
　　滬北棲流公所來函云今收到茶業會館先後送來捐洋一百十八元石仁記木作主石鋕相助白米十五石盤　　記號主袁九齡翁相洋五十元再租界内顔玉樓洗心泉華酆樓長樂園等各茶樓於十月分起每椀加捐分送到洋十二元大錢五百三十五文請爲登報以申謝悃 
[上海文報局恊賑公所催收捐册捐欵起解山東第九批賑欵啓]  
　　啓者敝所自八月分起疉經會同陳與昌高易仃賑所起解山東賑捐庫平銀八批共五萬兩兹接揚州來電催籌接濟現擬於十一月二十一日起解第九批銀兩惟來源漸竭分文無存用特登報奉懇各處仁人善士急其所急迅將領募捐册捐啓捐單連同已募捐欵　日擲下以便彚解功德無量[  粤閩江浙同人拜啓]  
 
 

Page 4

 
 
[贈高昌寒食生哲嗣述蕺子並請兩政]  
　　僕本篷室士文質劇譾陋何幸　勝交啓迪知搜究如彼可棄材班輸煩雕縷耿耿此盛情患　　我一何厚君家千里駒實禀稽山秀讀書具夙慧文章由天授弱冠多壯思下筆可急就世務洞其蔽持論有節奏積德澤自遠培根棄逾茂堂構已相稱盛名豈難副[  海上種榆山人悅彭氏拜稿]  
[恭祝雨三太老伯大人六旬大慶錄請高昌寒食生吟丈政刊]  
　　陽回葭管壽筵開願上南山酒一杯仁壽秀增冬嶺柏風懷淸比玉堂梅桃倫蓬　和雲獻句祝遐齡待藻裁轉瞬古稀觴再奉芬芳蘭桂滿瑤臺[  世再侄楊兆鼎頓首拜祝]  
　　雨三仁兄以丙戌生今年乙酉花甲一週子與共事十有七年不可無詞以祝勉譜滿江紅一解幷請霧裏看花客高昌寒食生大詞壇同 
[正拍]  
　　十七年來從未賦離羣索處竟抵得玉昆金友有今無古荼苦共嘗惟斵會杞憂同抱憑誰語最堪憐君亦　茫茫增凄楚我無室何足數子孑然一身後顧茫茫曷勝浩歎君有子猶堪補况此心無媿老天應許酌酒聊當銷歲月聨牀且再聽風雨祝長春壽屆古稀年詞重譜[  愚小弟武陵漁隱顧鈺拜祝]  
[恭祝沈雨三世伯大人六十壽幷塵霧裏看花客高昌寒食生大吟丈同政]  
　　自從躡履識荆州一别遙遙歲幾周又作萍飄來歇浦深蒙樾蔭感同舟襟懷坦率心無曲品槩淸嚴世寡儔笑我書生何福薄梅家仙眷未曾修頻年荼苦慨深嘗世道堪虞九轉腸曰　數奇悲李廣靑盲疾染類文昌欣逢花甲吹葭管行見雙丁步玉堂公有二子均屬不凡天遣不才游海上長春座上共稱觴世愚侄西湖花隱楊槐卿頓首拜祝 
[江督轅門抄]  
　　十一月初九日知州張兆鹿由福建回省禀到○初十日同知陳光烈知縣許肇基均禀辭赴爪洲開辦署局工程通判羅允猷禀知奉委騐收貢木○十一日前山東登州鎭蔡國祥由京來分發廣東○十二日上元縣陸禀知赴東南鄕催辦圩工 
[浙省撫轅抄]  
　　十一月十一日通判姚文桂禀知糧道委海運津局差禀謝候補縣方家榖禀知糧道委海運津局差叩謝○十二日張寅亮禀知糧道委解海運戶部經費差按司獄李平章禀知臬委赴臨浦公幹叩辭署新昌典史喻秉彝禀知藩司委署叩謝 
[蘇省撫轅沙]  
　　十一月十四日蘇松太道邵解行候補縣俞胡禀知奉委赴江陰騐收黃田閘工程差縣丞蔣家昌禀知奉飭咨送松滬厘局差遣從九陳鴻恩禀知丁父憂 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[英界公堂瑣案]  
　　包探顧阿六稱王金山胡金氏到捕房言住老閘浜北突被徐阿六糾同陳德昌持鐵尺小刀毆打受傷捕頭騐得王與該氏受傷屬實送往醫院派我拘徐陳今特送案受傷人不能投質徐阿六供素與該氏姘識該氏又與王私前往理論不敢行兇陳德昌供與徐爲友伊等爭執我祗解勸羅太守飭將徐陳押俟受傷人投案訊辦○郭金庚稱松江人在洋行帮傭被陶阿大行竊鐘表各一隻被我獲住搜出時辰表鐘已無着交捕送案陶阿大供因妻遁逃訪得與郭有私匿在行中特往尋覓郭友將我毆打誣我行竊羅太守飭將陶阿大暫押着郭金庚候質○包探王阿二稱馬紀方卽馬六及藍阿台二人均是積竊前曾遞籍今又來滬爲特拘案羅太守飭該包探帶回查明曾否又犯行竊再行核辦○包探顧阿六稱有某客到捕房報稱寓同和客棧由棧夥李金根送鋪蓋箱籠下輪船失去呢料手槍等件查得係李行竊盤　之下據稱呢己質洋七元半手槍仍在銀洋亦未用去爲卽吊贓倂送案容再傳失主到案質鋪夥持票呈堂請發還質本李金庚供湖南人在同和棧接客呢料手槍係客忘下者羅太守飭將人贓交該包採帶回俟失主投案再訊起案之洋先給還質鋪○華捕稱昨見陳仁生在吳淞江投水覓死送請安揷陳仁生供乍浦人向爲南貨生理來滬尋親未遇躭擱客寓典押一空且又患病諒無生機無奈尋死羅太守聞而憐之隨　値日差送至棲流公所俟病痊資遣回籍 
[賀伯奎世兄合巹之喜錄呈高昌寒食生斧政]  
　　洞房花燭最風流年少眞堪詠好逑千載姻緣逢織女百年伉儷異牽牛雀屛乍中才無敵魚水初投樂有由從此歡娛同夢始荆裙布足優游[  小弟葆靑錢鋆拜稿]  
[郵呈倉山舊主卽乞斧政]  
　　海上飛鴻惠片言竟容布鼓向雷門此生始遂丹忱願雖死難忘靑目恩遠隔雲山沾化雨遙瞻絳帳想春温從今何幸淵源接樂侍臯比聽講論[  山右石尹女士自甌呈稿]  
[上海四馬路浦灘文報局内恊賑公所經收賑捐十一月中旬淸單]  
　　十一日○催單江灣元豫醬園來嚴滄粟翁募嚴豫發嚴豫祥周長盛潘中　各英洋五角嚴元豫銅洋四元錢一百十文郭俊良七百文鼎茂二百文新大順一百文合收英洋三元銅洋四元平湖集義生募祈親康健子湖山書屋有餘堂三戶合收英洋一元錢五百六十文○銳册蘇省老德記募顧山輝二元鼎和莊懷慶堂郭七笏江松蔭無名氏五戶各一元浙湖包蘅村先生募鳳新堂二元章增恆錢二百文○申單新市泰和典募范吟孚一元程琴齋孫爾康二戶各五角程棣齋無名氏樹德堂三戶各五百文張幼溪三百文張晋臣張合誠施梓卿程洪度四戶各二百文陳梓琴余汝芳程德記三戶各一百文合收英洋四元銅洋一元錢一百七十五文○保安堂募十月二十至十一月初十止黃成龍潤秋云珍兩元詹姓一元金隱名小洋一角隱名氏七元爐胚洋三元吳姓五百文王洋齋奚姓兩戶各三百文紅廟桶捐一百零三文合收十元爐胚洋四元小洋一角錢八十三文寳泰號交來大橋福記善士四元許泰盛號交來乍浦沙秉修善士病愈還願四元○本日共收英洋三十五元銅洋　元爐胚洋四元小洋一角錢一千零十三文 
[上海四馬路浦灘文報局内恊賑公所經收賑捐十一月中旬淸單]  
　　十二日銳册太倉州鎭洋縣交來瀏河鎭募毛永齡楊忠浩朱元德三戶各英洋廿元泰和典五属鹽　　厫兩戶各十元吳潤昌八元福記啓善堂二戶各五元泰記義泰典裕記三戶各三元德潤萬茂周鍾麟三戶各一元又交來沙溪璜徑鎭募東西昌泰典廿四元萬仁和祥烟業兩戶各六元潘永豐五元唐恆順王恂泰二戶各三元陸恆茂顧經德無名氏吳泰昌胡心亭陳公盛許大隆施亮廷夏物華邵經緯周恆裕泰昌甡十二戶各二元范光裕張東海榮豐甡萬順夏泰和顧協盛俞若秋　世馨吳榮豐葉實和祥發陸敬業孔恆森李凝遠十四戶各一元濟茂當足錢五千黃德孚五百合收九十元合肥縣署楊雨孫先生募太原氏四元培德堂亦快軒型仁堂圖藉堂蕭四戶各本洋二元萍香吟舘本洋一元靑陽司陸本洋四元楚北壽坪氏静觀齋二戶各銅洋一元荒謬糊塗子現銀五錢五分黎里周禹臣先生募沈升伯兩元何森氏祝萱壽富康健一元○電册嘉興電局交來朱耕餘堂二戶又募平望汛屠錫恩千戎桐卿汛榮寳慶副府趙雲亭中秋節敬移三戶各二元乂交來南潯電局募報房汪榮薌龐伯榮龔伯寅董元芳四戶各五角頴川子兩元震澤恆義大有悅來典三元又交來張鏡翁募彭振鏞嚴承桂二戶各四元　鏡堂馮錦昌高懋郭余宗明余敬禮眞有益齋厲其忠陶惟徴王金鏞黃駕山有心士不留名十二戶各一元又交來　信述堂善士二十元○催單漢口恕不具名人曁諸同人六元茶業公所文虎卿募楊炳山錢六千楊立夫鄭子勛二戶各四千楊紹卿三千八百六十八楊發順同春生恆昌行吳中和恆泰行新泰裕六戶各二千胡玉庭一千合收英洋廿七元長沙李星如先生募王啓秀堂顔泰順自康乾裕山西平遙縣三和堂李愼德堂梁李聯琛世興堂張直隷盧寳興號袁興盛號十戶合收規元七兩二錢揚州古歙知稼堂主人長男完姻節省喜筵十元○蘇州潘仲翁募第廿九次盈記三十元蘇樹本五元江震公堂四元耕禮堂程二元楊留安保安子大隱書舍陳三戶各一元程肇源隱名氏求人口平安一元平安氏五角金山丁一飛先生爲先兄冥中　福二元求痊室二元○本日共收英洋三百五十四元本洋十三元銅洋兩元小洋五角現銀五錢四分規元七兩二錢 
[上海三馬路與昌絲棧陳竹坪經募山東江寧沙州賑捐棉衣十一月十二日第一百五十六次淸單]  
　　太倉州正堂萬經募昌字四百四十三册馬德盛李永成張東昇楊仲良金光裕同義昌陸品募方義隆朱潤卿王吟香吳秀發戴竹卿任載高陸丙生以上十四戶共來洋十四元○仙鎭裕順號經募昌字一千三百四十二册仙鎭茶食鋪洋二元德昌號莫雲翁玉毓翁源順號裕順號裕生號六戶各洋一元以上七戶共來洋八元○金華公濟鹽棧經募昌字二千四百四十九册公濟鹽棧洋八元宋隆裕蔣恆生勉力子龐載熙萬隆裕朱鳳記邵公興愛日宣不留名程守瓶馮長源十一戶各洋一元李少白江恆興二戶各洋二元程觀慶戴楚林無名氏三戶各洋五角朱春臺無名氏二戶各洋三角無名氏洋四角以上二十戶共來洋廿六元○金壇全泰盛局徐春泉寄來昌字一千七百六十三册金壇公棧徐榮記二戶各洋二元周錫初洋一元錢佑記袁麗記二戶各洋五角以上五戶共來洋六元○漢口荼葉公所文虎卿寄來昌字六百四十二册漢口景星典吳虞衣善士經募帶草堂紋銀五兩裕福堂范洋一元黃俊三端冕堂吳敦本堂魏胡虞衣四戶各錢一千文以上六戶共來洋四元虛對一個規銀五兩一錢零二厘○漢口楊昌林經慕昌字一千一百九十四册慶豐行洋五元○金陵卞正豐炭號經募昌字一千七百八十二册程廣興呂祥興二戶各洋一元吳萬順洋五角張乾泰鍋號錢五百文益泰興戚裕隆卞正豐三戶各錢三百文胡同興孔義成二戶各錢二百文以上九戶共來洋四元錢九十文○淞陽力不從心子爲母患瘧疾神前許愿卽愈甬東秦門沈氏産後平安完愿二戶各洋二元○蕪湖如心道人助山東廣東洋二元○安豐鮑同泰經募昌字五百九十二册洪姓洪貽榖二戶各錢三千文王渭濱崔文波陸小亭黃子信恆源本色　丹軒六戶各洋一元包足洋六角三分德復順洋五角又錢四百七十文殷和豐仇德記周永源束隆泰愼泰廣盛正祥萬源恆順劉德昌夏明遠莊德大天麟齋陶天生程月卿十五戶各洋五角施竹亭錢四百文同太源張德生朱湧興汪德興宮春陽謙益堂陳錦熙勤順王德興張慶茂吳源茂十一戶各洋三角李華豐周隆聖芮榮泰張永泰沈源泰順大李觀臣汪物華沈寳泰九戶各洋二角不留名錢三百文朱萬盛鴻康愛育堂三戶各銅洋一元申森泰不留名樂善堂吳愼徽堂丁慶徐六戶各銅洋五角光裕堂保衡二戶各銅洋三角何來源不留名二戶各銅洋二角以上六十戶共來洋念六元銅洋七元○淸江公記號經募昌字一千五百廿五册張步陳百忍堂二戶各錢一千文公記錢六百文仁豫程式加思義堂畵竹齋王亦記五戶各錢五百文無名氏錢四百文鼎新潤德堂懋椿孔蓮西蔡雨培張立功曹步蟾常普記千秉記九戶各錢二百文金名仁壽堂愛蓮堂三戶各錢二百文以上廿一戶共來洋八百○本日共收英洋一百零七元規銀五兩一錢零二厘銅洋七元虛對一個錢九十售出狐頭寗紬長袖馬褂一件洋十三元○十一月初五日淸單上失登總結共收英洋一百廿八元銅洋一元錢六百六十五文銅飾三件無用押票一帋今特補注合併申明 
 
 
