# 1919 - 14 - 4916494

 

Page 1

 
 
   
 
 

Page 2

 
 
時評 
[極大之覺悟（冷）]  
　　中國各省長官而有覺悟之日則中國事易爲矣中國各省長官有能知世界之大勢則中國事大可爲矣雖然近頃以來中國各省長官若知世界大勢若有極大之覺悟者其故何也曰有使之不得不知不得不覺悟者在也質言之其所知者其所覺悟者非世界之大勢而彼一己地位之大勢也 
　　假使一旦使之知者使之覺悟者而稍有變遷我知其所知之世界大勢依然不知所有之覺悟依然不覺悟而已且又非但中國之各省長官然也同此情形者大抵皆是如彼厠身於一官一職者又或能言能文者 
[專電]  
　　北京電朱總代表間接對唐直接對熊丁等表示意見略云此次南北會議希望各派獲同一勝利即容納各方意見而達國家共同目的不因甲勝乙敗而生反響至財政軍事善後問題多數輿論之精神自當採取而辦法則不容鹵莽操切似各省長官鑒於世界潮流必有極大覺悟又法律問題旣曰會議必不容持極端之論南北兩方互爭其爲合法實則亦各覺有相當痛苦此後應兩方原諒求一妥善辦法云云（十三日下午十鐘） 
　　北京電朱總代表電西南代表完全發表於二十日前可集滬濱（十三日下午二鐘） 
　　北京電梁士詒原定陰曆年底回港省親現擬先期出京順途與寗滬要人接洽和議（十三日下午二鐘） 
　　北京電龔心湛電稱即進京就任閣員除龔外今日均到部視事（十三日下午十鐘） 
　　北京電財部因方樞生手故留李思浩佐龔 
　　（十三日下午十鐘） 
　　北京電靳雲鵬旣長陸部不得兼參陸辦公主任現由張志譚主持（十三日下午十鐘） 
　　北京電駐法胡公使昨電報告歐和近况未提陸外長到法否（十三日下午十鐘） 
　　北京電外部頃接陸電已抵巴黎（十三日下午二鐘） 
　　北京電政府將我國對歐戰盡力之經過分軍事工事物資處敵數大端作成參考書發交陸使明白宣布以引起協約各國之善意（十三日下午二鐘） 
　　北京電報載政府近編吾國効力歐戰之參考書寄陸使說不確（十三日下午十鐘） 
　　北京電巴黎電各代表尚未到齊十三日開會展期此會以直接參戰國代表爲限所商事項一爲正式會議人數及席次中會議之議題及準備（十三日下午二鐘） 
　　北京電京漢路七年盈餘達二千萬路員要求加倍分紅部以同受紙幣影響批駁（十三日下午二鐘） 
　　北京電蘇財廳長經李齊保留可不動（十三日下午二鐘） 
　　北京電陳樹藩電據潼關三旅張團報稱防守西門之八連二排兵士四十餘人於九日夜譁變搶刦商店數家向南逃竄其餘各營並未預聞查有河南匪徒曾某混入勾煽而排長高培安不洽兵心致肇此禍正會同蕭知事查明被搶商舖設法撫償并將該排長看管嚴訊（十三日下午三鐘） 
　　北京電鍾體道電據紫陽李支隊長報稱敵連日進攻經我軍擊退紫境漸告肅清惟通江南江等交界處所尚爲顔石等盤踞 
（十三日下午三鐘） 
　　北京電黑督電前據俄領要求將收容之德奥俘虜卽日引渡業經電請核示此事究應如何辦理 
（十三日下午三鐘） 
[路透電]  
　　巴黎電今日下午協約國大員與軍事顧問等在開杜爾爾塞開正式大會事前並未舉行預備談話會本日大會由克勤满沙氏主席代表與會者至少五十人且各種秘書入會法政府建議先當討論國際同盟問題故將請該大會先行决定國際同盟組織之大體及解决媾和各問題應依守之規範（十二日） 
　　倫敦電歐戰後路透電社第一次接巴黎官場電話消息謂明日巴黎將開英帝國戰時内閣會議高等軍事議會曾考慮關於福煦上將提議展長休戰期限之各事旣而國際大會熟商關於媾和大會手續與其他各事明日之帝國戰時内閣會議將討論今日大會之結果（十二日） 
　　巴黎電今日高等軍事議會討論各國代表參與和會之人數法國主張按照各國在戰局中出力之多寡决定代表五人三人二人或一人之數此議衆不盡贊成嗣散會不曾通過此議（十二日） 
　　巴黎電共同作戰國政府代表昨日第一次開會乃用英語惟此後媾和大會將用法語（十三日） 
　　巴黎電法國外交總長畢勛氏之决議不與過激黨領袖接商法國各報除急進黨機關報外餘皆表示满意蓋過激主義實非一種政體確爲無政府主義之變相故過激黨者實協約國與今日所有各政體之公敵也畢勛氏以簡單數語聲明協約國責當以武裝資財供給俄國人民並予以軍事上之助力俾抗拒過激黨之行動與德人之侵逼（十二日） 
　　巴黎電報紙登載法國外交總長畢勛氏覆英政府之原文衆大注意之蓋英政府於十二月間曾向各共同作戰團政府提議請俄國各政府連勞兵會在内於開會議和時間内暫停戰爭並派代表參與和會俾可成立全部之和局畢勛氏於一月五日答覆謂英國志在世界和平襟懷宏大至可欽佩但過激黨多行不義罪惡彰著未便許其加入至於照會俄國其他政府請其加入一層法國願表同意云云（十二日） 
　　巴黎電協約國高等軍事議會集議三小時與會者内國爲克勒满沙氏畢勛氏福煦上將等六人英國爲喬治氏貝爾福氏意國爲歐蘭都氏松尼洛氏美總統與國務卿藍辛氏亦與會（十二日） 
　　巴黎電官場消息云和會將於二十日開幕巴黎同聲報云俟國際同盟大綱議决後和會即將討論關於來因河將來航業爲萬國公有性質之問題巴黎晨報略言關於土地之主要難題謂英國除其殖民地要求外欲在阿刺伯設一保護國俾斐洲英殖民地與印度得以聨接（十二日） 
　　倫敦電據某要津聲稱協約國前要求德國以戰艦巴登號代戰鬭巡艦麥剛森號該艦已在斯加巴佛洛交出協約國委員團之調查德國各港實使諸艦之交出得以稍速但自德艦隊交讓之後德國海軍叛者更多極難得人辦理一切蓋當時海軍中紀律二字業已消滅號令等於弁髦故諸艦之離德極爲不易加以委員轉復須諸艦移去大砲及砲準等重要物品以是更覺棘手今基爾與維廉沙文等諸大港之海軍動員解除已畢他處亦已在妥事進行其卸除之武器由協約國人員司管之德國海軍之解除動員斯加巴佛洛亦稍露徵象德國軍官今僅能由艦中之勞兵會發表號令而兵士輒不遵從協約國委員團於德國各港覓見建造未成之潛艇一百七十艘泰半僅具外形並覓見已成之潛艇六十艘其中十二艘將於十二日離德俾交與英國當道路透電社得悉協約國調查團曾至希里戈倫島見其中並無爲海軍部所未知之特别防務（十日） 
　　柏林電今晩摩斯與烏爾斯丹屋周圍有非常劇烈之戰事政府對於時局顯有把握其所得援兵足以防杜不測之變斯巴逹克斯團要求重行選舉中央議會多數社會黨黨員須在被擯之列並要求重行選舉勞兵會（九日） 
　　倫敦電星期捷報柏林訪員報稱十日柏林有大戰政府之兵奪回柏林日報館雙方曾用機關槍作戰政府之兵以湯克戰車一輛撞開大門於是乃乘勢擁入佔據立足地卒乃奪回該屋雙方死傷甚衆政府之兵已奪回印鑄局斯巴達克斯團現控制斯班陶該處有軍火廠多所（十二日） 
　　蘇里克電佛蘭克費特報載稱柏林大局政府漸形失利斯巴達克斯團假請休戰以欺政府惟援兵今正絡繹而至必可恢復政府之優勢聞斯巴達克斯團飛機曾以炸彈擲擊柏林（十二日） 
　　亞姆斯特丹電末尼克電稱巴備里尼領袖愛斯勒氏電告柏林政府謂自殺之内戰必須停止否則德國行將逐漸淪於滅亡柏林之舉動實爲他處樹一狂妄之榜樣今救國之法唯有組織國民信任之政府且當羅致各社會黨之代表云（十二日） 
　　倫敦電佛蘭克費特報所載柏林休戰一節茲據半官消息謂十日之晩政府之兵與被圍之斯巴達克斯團簽定一約政府之兵不再受援並停止戰事如再開戰須於十二小時前知照（十二日） 
　　丹京電維也納消息波蘭總統巴特里斯基氏寓某旅館有人入其室開槍擊之巴氏受微傷後即逮獲數人聞乃過激黨之陰謀（十二日） 
　　希爾新福電愛沙尼亞之消息漸佳里伐爾與拉伐之過激黨根據地曾爲軍艦砲轟旣而愛沙尼亞兵復加攻擊過激黨乃逃愛沙尼亞兵且於太浦斯與摩斯肯間廣五十哩之陣線取攻勢克復配洛方面之鐵路（十日） 
　　倫敦電倫敦泰晤士報云新閣員名單之發表將使全國深爲失望國人初以爲喬治内閣之重組至少可使新人物加入若干但首相未利用此機會云云今晨各報多發與此同類之論調（十一日） 
　　倫敦電喬治新内閣之司法大臣爲斯密士氏外交大臣爲貝爾福氏内務大臣爲格林武氏殖民大臣爲米勒氏現有之戰時内閣須俟决定和局辦法後始行退職政府俟新國會召集後擬提出議案增一道路交通大臣如得通過則此任將屬吉特士新内閣中有統一黨三十人自由黨二十五人工黨五人 
　　巴黎電塞勒河之水復减約十四寸大約將繼續緩落（十二日） 
　　倫敦電聞首相喬治告鐵路工人代表謂首先交新國會議决事件内有收鐵路爲國有一條（十一日） 
　　紐約電船港罷工風潮頗大賦聞者八萬餘人運輸事業爲失秩序載糧之船不能卸貨瑪哈丹島恐有缺糧之虞政府中人已致電威爾遜總統預料總統將 
[上海盆湯衖西老大房北號經售佩涇丁義興著名籃包丁蹄葱鴨各種罐頭食品]  
[注意全國交通]  
本廠自造織襪機器　織造雙山牌及各牌等男女大小粗細厚薄　各色線襪　絲襪　紗襪　其堅固耐久每人購襪一打　可用三年不破　其取價之廉　每打不滿洋一元　至貴者三五元八九元均有　凡我全國念二省　或滿蒙回藏　或日本朝鮮　起碼郵匯來洋三元　凡寄奉貨包之郵費税餉　均由本廠自認完訖　不加　購主分文外費　本廠歡迎　主顧雖遠隔數千萬里　如在一鄕　故近數年來　貨遍全國　名震寰球　其郵局未通匯兑之處　三分頭郵票亦可作洋欲知詳細章程函索立即寄奉○及分銷章程中國浙江硤石鎭振興織襪廠謹啟 
[德醫董振民]  
董君自德國醫科大學畢業後久在寳隆醫院臨診與彼邦諸名醫進究有年學多心得經騐獨富加以視察詳盡診斷明確洵非時流所能及同人等旣耳其名並見其實特爲一言介紹主治内外婦孺眼耳喉鼻諸科至花柳戒烟更備種種特别新法毫無痛苦根除極速診例上午九時至下午四時門診金一元一角下午四時至八時出診金五元一角提早逾時加倍貧病施診包醫戒烟割症打針顯微鏡室試騐等另詳診所泥城橋新世界正門對面榮昌祥樓上電話四千八百七十六介紹人周金箴　朱葆三　袁麟伯　黄涵之　顧馨一　温幹丞　沈聯芳　田時霖　沈仲禮虞洽卿　林仲立　莫子經　張公權　宋漢章　姚子讓　蘇筠尚　陳作霖　張逸槎陳光甫　沈韞石　顧企韓　毛安甫　李馥蓀　莊得之　孫藹人　沈瓞民　等同啓 
[德醫沈奎伯]  
沈君畢業於醫科大學久在寳隆醫院臨診與歐洲諸名醫研究内外各科及打針割症至於花柳各科如梅毒下疳横痃白濁等症治法尤新設備尤全蓋沈君治病務除其根治毒務求其盡凡滬上名醫多用霸道霸藥獨沈君一槪屏除不用故奏效極速而永無復發之虞也門診上午九時至下午四時診金一元出診下午四時至八時診金五元號金均一角戒烟割症六零六注射及包愈等另議診所新世界對面西藏路大慶里第一百十號介紹人沈聯芳　顧馨一　李平書　陸松侯　莫子經　吴懷疚　姚子讓　李右之朱葆三　蘇筠尚　貝潤生　張知笙　　秦硯畦　沈信卿　黄任之　　虞洽卿　王一亭　項如松　席雲生　陸伯鴻　賈季英　王引才　朱子灝　同啟 
[北京京報館啟事]  
本報自出版以來風行一時近更刷印精良取材宏富以副歡迎本報諸君之盛意所有在上海全埠愛讀本報及欲惠登廣告者請逕向上海三馬路望平街申報館接洽爲荷再本報由快郵寄申例如一號寄發之報二號晚間即可到申倘火車或有延誤於三日清晨必能遞到也茲將本報内容及訂報廣告價目列左（内容）　持論正大消息靈通叙事確實商情備載另附小京報一張有劇評文苑筆記叢談等文辭高尚旨趣雅馴（上海訂報價目）　零售每分銅元四枚每月銀元七角五分半年四元二角全年七元八角廣告價目第一日至第三日每字銀洋八釐第四日至第七日每字銀洋四釐第八日至半月每字銀洋二釐五半月以後每字銀洋一釐五長期議訂特此佈告 
 
 

Page 3

 
 
干預此事目下且設法運卸各船所載糧食（十日） 
　　紐約電罷工之舉幾使此間與他處隔離現煤斤大缺危及城邑中之交通當道於十三日設法使工人重行工作且允給相黨之工值及改良工人之狀况 
　　紐約電船港工人徇從工部之請求多已復行工作（十二日） 
　　阿眞廷京城電船港工人之罷工附和者十五萬人罷工人焚燬棧房屋多處且攻擊軍火廠得子彈若干兵士與罷工者終夜交戰罷工原因乃由德人運動云（十日） 
　　阿眞廷京城電罷工雖有停止消息但終夜仍有槍聲與騷亂罷工者曾攻擊郵局爲機關槍擊退又攻擊伐斯拉鐵廠因以身死者二十人受傷者六十人各公署均有重兵保衞當道已禁止工人集會預料將檢查發往國外之消息（十二日） 
　　紐約電阿眞廷京城顯已入於無約束之無政府黨之手目下正在任意行暴小者盜物大者殺人 
（十二日） 
　　阿眞廷京城電罷工者與政府官員談判一全夜後决議如政府承認伐斯拉鐵廠工人之要求則即停止罷工（十二日） 
　阿眞廷京城電政府軍隊之司令報稱罷工暴動死者二百五十人傷者七百人（十二日） 
　　華盛頓電戰時工部應威爾遜總統電請擬於十三日在紐約開會解决關於罷工之事務一面促請罷工者重行開工（十一日） 
[法國無線電]  
　　里昻電星期日法國外交部總長辦公室會議之結果發出通告如下星期日下午開高等軍事會議研究展長休戰條約問題畢公共作戰協約國之國務總理及代表已研究和平預備會議之方法及手續報紙刋載詳情如下協約國國際會議討論延長休戰條約福煦上將報告實行休戰條約之詳情至正月十二日爲止法國俘虜回國者計四十五萬八千四百五十五人尚留德國内地兵營者至同日爲止約二萬八千人至於軍需品現尚在德人之手者僅重砲若千尊壕砲約三百尊鐵道材料在正月九日所交出者機車五千輛已交出一千九百六十七輛貨車十五萬輛已交出六萬一千六百五十輛摩德貨車····輛已交三千四百二十二輛應交之飛機七百架亦已交出云 
　　里昻電柏林傳來之電報視斯巴達克斯團黨人之亂事完全告終十一日晩間斯巴達克斯團黨人受砲轟之迫脅委棄所佔據報館街最後之房屋以麥斯之屋宇爲最著斯巴達克斯團黨人大多數均獲脱逃政府軍人入佔屋宇後搜羅大宗軍械及子彈 
　　里昻電亞姆斯特丹消息盧森堡國會一致表决女公遜位後已宣佈共和公共保安會已組織成立以自由黨三人及社會黨三人組成之（十三日） 
　　里昻電匈加利國民會議一致議决最高行政權在憲法議會未有他種規定之前由一國民政府執行之以嘉洛里伯爵爲領袖（十三日） 
　　里昻電阿根廷京城消息阿根廷之同盟罷工引起京城之騷動軍隊與罷工工人劇烈衝突電車鐵道完全停止商業全遭擱淺（十三日） 
　　里昻電正月十三日巴黎倫敦間匯兌率英金一鎊合二十六佛郎法國公債劵市價如下三釐公債六十一佛郎九○一九一七年四釐公債七十二佛郎六五一九一八年四釐自由公債七十二佛郎三○一九一八年五釐自由公債八十九佛郎（十三日） 
[各通信社電]  
　　北京電據國務院方面消息今日開國務會議關於財政方針各總長互交換意見至其詳細辦法必須俟新任財政總長龔心湛出席方能决定聞龔氏於二三日内可進京（十四日） 
　　北京電今日開國務會議協議各種懸案其中關於令敵國人民回國之辦法及處分敵國人財産之詳細規則業已議决（十四日） 
　　廣東電十一日參衆兩院議員會合决議國會第四次宣言如下中華民國八年一月十一日開兩院聨合會議改軍政府爲護法政府依託護法政府代行國務院職權攝行大總統職務以護法政府之名義行之又决議通電各國大致謂北方政府所派歐洲媾和代表並未經正式國會承認故無爲代表之權利國會承認軍政府所任命之媾和代表五名認爲正式媾和代表推舉湯漪等七（此處電文不明）名爲電稿起草委員關於南方派遣議和代表問題似已默認依軍政府之希望派遣代表至上海而以須俟閩陜問題議和地點問題决定之後方開議和會議爲條件國會方面對於代表問題態度現在非常冷靜（十三日） 
　　廣東電軍政府於十二日發表本月六日任命鈕永建李書城蔣尊簋林虎馬濟劉祖武陳强金永炎張孝準吕公望魏士厚魏邦平繆嘉壽爲軍事委員會委員（十三日） 
　　廣東電唐繼禹昨日抵廣東又前次派往唐繼堯處之王有蘭亦於同日回粤（十三日） 
　　東京電頃接消息云在柏林之過激派與政府方面業已停戰（十四日） 
　　東京電參列法國凡爾賽媾和會議之日本媾和使節西園寺侯爵牧野伸顯男爵珍田駐英大使松井駐法大使伊集院駐意大使之媾和全權委任狀於本日由日皇裁可外務省翻譯官田光二將於今晩携帶此項委任狀由東京搭火車啓程於十四日交付駐在神戶西常盤旅館之西園寺侯爵（十三日） 
　　東京電日本媾和使節西園寺侯爵等今日由神戶乘日本郵船會社之丹波丸啓程赴歐（十四日） 
　　東京電據日本陸軍省公表云日本西伯利亞派遣軍馬閘諾瓦守備隊於十日被約三百人之過激派兵所襲擊日軍與之奮戰遂將過激派兵擊退 
（十四日）以上東方通訊社電 
　　東京電德川公澀澤男加藤子及犬養氏等發起於昨夜開對前駐華公使林權助男之慰勞會朝野名士類聚者一百五十餘名林男述大略如下之所感以代謝辭曰日本忖度聨合與國之意而强拉中國參戰之結果固分明在於眼前惟中國倘若未加入參戰則今日之境遇果將若何且過去五十年間恫脅中國之德俄二大侵略國之敗爲中國及東洋慶實無過於此云云（十四日）共同通信社電 
　　北京電陳樹藩電告川軍吕超等仍圖反攻褒沔于右任又通電宣戰政府電李純速轉西南阻止免碍和平 
　　北京電吳鼎昌返京以張一麐谷鍾秀與唐紹儀接洽情形報告府院議疏通唐法 
　　北京電政府向期成會說明陜省奉直晋甘各軍之佈置皆在後方實助剿匪並非對南請勸西南勿聽于右任聳動 
　　北京電陳光遠見東海面請開缺總統勸留并促速即回任 
　　北京電黎黄陂將以私人名義赴歐參觀和會并約張　偕行 
　　北京電斐利濱開法律研究會司法部派大理院推事胡詒榖赴會 
　　北京電政府聞西南將通電各國否認陸徵祥等爲國際代表急電林關詢問情形 
　　北京電王占元電告查獲亂黨機關已飭軍警戒備請西南勿於議和期内圖鄂并飭南軍退出施鶴一帶 
　　北京電參陸處電張敬堯湘南吳師已派人商曹暫勿調回 
　　北京電有人以滬上檢土疑點揭陳政府院飭當事注意免滋物議 
　　北京電美使電粤領勸軍府即派代表議和勿再遷延致誤大局（以上十四） 
　　香港電舊參議員提議選舉正式總統連署者甚衆（十三日） 
　　以上中孚通訊社電 
[公電]  
　　陜西公民籲請停戰電北京國務院天津和平期成會廣東軍政府滇黔川陜四省協會上海唐少川先生轉南北議和各代表各報館曁商會各團體均鑒此次南北停戰和議進行陜民方延頸企首冀望和平不謂全國之戰事方停陜西之兵禍乃亟連旬以來東方師旅長驅入關人心驚惶地方騷動顧瞻前途憂念曷極伏查陜西靖國軍之起已經年餘勢力膨脹浸及全省陳督歷次派兵抵禦戰線所及井里騷然若更以數萬客軍置之腹地兵連禍結閱日曠時致召横决益滋伏莾失所災黎何堪再受此禍政府名爲剿匪其結果無異剿民治絲而棼莫此爲甚務懇主持公道速降明令一律停戰以視西南各軍者視陜軍視全國人民者視陜民則兵革或從此寢息和議亦不至决烈爲人民保有限之生産卽爲國家培無窮之命脈毋偏信一方假借之誣辭拒絶百萬人民之公論則陜西受賜全國蒙福矣臨電不勝迫切待命之至陜西中東西四區四十七縣公民代表田摎玉侯篤李之鼎高增實等二百零六人同叩魚 
要聞一 
[英人之國際同盟論]  
　　倫敦電云斯末資將軍發表一文條陳和會對於國際同盟之辦法其大意略謂如須維持世界將來和平則不可不籌思一管轄機關以辦理爭端之由來如欲國際同盟能持久遠則必以國際同盟爲共同國家生活要素之一國際同盟應成文化政體之機關務求其顯著活潑兼有辦事能力今歐洲在清算中承受此大産業者舍國際同盟其誰與歸吾人討論同盟組織法等類難題愼勿過於重視已往之前例吾人欲得一此端彙集羣言彼端判决大計之管轄機關以國際輿論爲其主要後援苟世界無强健之與論則國際同盟决不能收大功如國家間與各大陸問互相隔離之牆壁今已洞穿時局刷新異於往昔須有一世界行政機關以管轄之苟國際同盟不任此役則必另有一機關以辦理種種無國家界限之新難題俄奧土三帝國今皆過去當其存在時雖剥削臣民之選權然尚保持其安寗今旣消滅吾人將何以善其後乎俄奧土解體後其向所覊勒之各民族茫無所歸大半不能自治尚待人哺養而導以經濟與政治之獨立是以唯一要圖厥爲國際同盟以廣義言之國際同盟即此三帝國之繼産人也由此言之國際同盟之成立當爲和會之第一事業更進一步言之和會當視其本身爲國際同盟之第一次豫備會也前俄奧土三帝國之土地不宜兼併其中民族能自治者固有其人然餘者則患不能自治如巴力斯坦與亞米尼亞是已彼等旣不能自治則治權應由外人擔負國際同盟原可管轄之但未可直接爲之何則因各國共同管轄之制雖經試行終無成效徒因陰謀而呈百事俱廢之結果也故當由國際同盟指定一國代國際同盟行事但須先予該民族以聲明其願以治權託諸何國之權然後指定之惟民意無從就商者則未能按此辦理耳（電文中闕一段）國際同盟宜避免兩事不可成一超等國亦不可僅成一辯論會似應以英美法意日五大國之代表組織之德國俟有穩固共和政府後亦可加入此外尚有會員從兩方面選入一方面爲位置在大國下之重要國家如西班牙土耳其中央俄羅斯波蘭塞維亞等國其他一方面則爲各小國兩方面各舉會員二人連德國併算在内共有會員十人會議時所通過之議案僅可有提議案之性質送交組織同盟之各國政府與立法會核議國際同盟之構造其眞正重要者實爲議會各國與會之代表應爲總揆或外交部長但可選派委員國際同盟固不可逾分干涉各國政事惟對於所經管之各國必隨時詳知其情形遇有應由國際同盟辦理之事件即當决定辦法尤當注意可釀成國際衝突之世界情勢質言之國際同盟總部之組織必仿效參謀總部也云云斯末資將軍對於國際同盟保持世界和平之說發言警告勿抱奢望謂戰事所由起之社會與政治情形今尚存在如以新制度加諸此種情形之上欲求良果恐亦徒然設令國際同盟僅屬加新輪於舊車則殊無價值也斯末資將軍對於預防未來戰事之議極不以强迫軍役爲然謂此乃黷武之根非剗除此根則前功盡棄又謂此次和約中宜載明凡入國際同盟之國遇有爭端不得遽自開戰宜互相約定（一）須先將爭端送交國際同盟仲裁或審查（二）須俟國際同盟判决或發表審查報告（三）不得加兵於遵從國際同盟判决或建議之國此種規定遇不得已則當以武力保障之斯末資將軍對於自决前途之主義頗爲贊成但謂亞爾薩斯勞蘭事非土地之兼併但係歸還而德國殖民地則不適用自决前途之主義也云云英國各報皆稱讚此文謂自國際同盟之說發生後討論之者持論空泛今斯末資將軍始予以切實之辦法足供議和大會採擇云 
[參戰借欵續付問題]  
　　上海日報云中國要求續付參戰借欵問題段祺瑞不服日本政府之說詞堅持其所主張益復强固日本政府對此問題之態度依然未决其中仍欲蹈襲寺内内閣之援段主義者亦復進行未已傳來消息蓋如是又聞參戰督辦處因南北和議以廢除督軍及軍民分治爲主要條件故决計新編國防軍（或稱護國軍）三個軍團而由日本政府派武官五員爲其顧問其軍團之組織與日本師團制度完全相同蓋日本軍事當局與段派之軍閥暗中聲息相通云此說雖未有確據然前此徐樹錚赴日本時何故與田中陸軍大臣屢屢會見其間兩者之默契可想而知此次對於續付參戰借欵問題田中陸軍大臣及陸軍中人皆有左袒段祺瑞之趨向其中内容即此可覩而日本政府態度之不能即决亦由於此也然日本政府前此固以主動的地位與列國共同勸告中國言和者倘於此宗旨自相矛盾日本之對華外交今後將永失其立足地日本政府應消弭此種風聞對於段派應加以積極的拒絶務使絶望而後已現國防軍與日本陸軍之關係正在參戰督辦手中着着前進亦以經費無着乃與日本之援段主義者發生因緣固不可逃之事實也段派以和平會議中廢除督軍問題十分之九必將實現故務編成國防軍更爲種種之說辭誘引日本軍閥入此漩渦利用其側面運動以期參戰債欵之續付萬一軍民分治現於事實斯時新國防軍振其主力儘可維持軍閥之權勢地位倘欲一戰則參戰借欵業已續付軍資亦復充實所謂對於和平會議陰持兩端之眞相也在北京政界中有謂歐戰旣終西比利亞問題亦復無事參戰督辦應即廢除者其說亦頗有力而暗中反對之者甚盛蓋不廢軍閥根據地之參戰督辦處以覆滅其勢力則平和會議到底無望故參戰借欵問題不係於參戰督辦處也苟日本政府以政治上之理由拒絶續付非不可能之事且鑒於現今之形勢此固當然而且必要之處置也 
[和議仍無發展消息]  
　　最近和議地點及陜閩問題迄未解决議者頗爲憂慮茲聞昨日下午國務院又有要電一道拍致南京李督略謂齊電悉西南七總裁致主座魚電謂已推定唐紹儀爲總代表其餘代表亦經各方派定仍請停止閩陜鄂西軍事進行等情查閩陜軍事中央已飭令停止並劃分防剿區域至於陜南匪勢復熾蹂躪地方事實具在無可諱言防剿一層自屬勢難中止務請轉告西南倘再遷延時日反覆詰責迄無已時勢將牽動外交西林諸君旣經表示誠意期望和平自應一致進行即日開議頃奉主座諭定於二月十五日以前必須開議即希迅電各方切實答復云云又公府方面接到蘇督密電轉述唐少川氏對於地點問題仍堅持在滬别無磋商餘地各名流亦紛紛主張在上海會議特請示政府决定地點以便從速開議而總代表朱桂莘昨亦來中密急電分致府院據稱正式開議地點西南堅持在滬舉行未便重拂其意惟事先已將開議應行討論之件預請南方讓步以期妥協早告成立今由啓鈐代達唐紹儀草未得其同意請速另行指示方法俾有遵循聞此電到後東海昨特召錢總理面議一切詳情未悉陜閩問題李蘇督主張雙方軍隊各退出一百里以外西南方面雖亦贊成但陜邊之戰現尚甚激烈據政府接劉存厚三十日電略謂據李團長宇機感電稱王安瀾糾合匪徒圖襲紫陽已於宥日擊潰紛向川境大竹退去紫陽全境已無敵踪此外更有一電係報告甯羌戰事略謂江宥電悉現在敵軍力圖反攻寗羌厚部分竭精疲望援更切懇飭張甘督吳使前赴陽平協防并催鄂軍西進策應不勝盼禱最近又來一急電稱自停戰令下南軍首先不遵更遣土匪圖謀川北陜南今值議和之際滇黔軍尤復得寸進尺將川陜列入西南足見决無誠意謀和請速向彼方聲明川陜决不任彼割宰仍須嚴剿土匪如再堅持即向川陜邊境發兵進剿而熊克武來電則謂克武已將前方軍隊撤退停止進攻無如劉鍾等乘我不備攻擊褒沔實屬甘爲戎首克武尊重和平刻將全軍退出陜境飭令不準妄動劉鍾違令政府應如何處置伏望明示云云現聞政府對陜西問題擬日内再與西南交換意見其大致查明停戰令下之日起南北軍隊原駐地點凡停戰令以後雙方佔據之地一律讓出以憑雙方軍隊各在本界剿匪如必爭執劃界則須以政府派遣軍隊分劃以重威權上列辦法日内即與在野派協商向西南提出 
[計議中之三項實業（靜觀）]  
　　歐戰告終後世界經濟戰爭又將開始我國經年内爭元氣凋喪百務停滯兵匪交困欲籌補救之策非大興農工商各業不可農商部自奉一月五日振興實業之命田煥廷總長曾一再召集部員詳加討論其結果乃有發行有奬實業債劵與籌設勸業銀行之兩項計畫然實舊話重提且亦臨渴掘井也 
　　（一）有狀實業債劵此議原定於周自齊長部時代民國四年十月曾有條例十五條呈准公布其總債額預定二千萬元分四期發售指定所得之欵興辦三項事業（一）銀行（二）煤鐵各鑛（三）紗絲茶糖等廠及其他重要生利事每次五百萬元内提出一百六十萬零二十六元作奬金（合百分之三十二）中奬者共五萬餘張每張十元即有十張之劵可以中奬一張頭等一張奬額二十萬元二等奬二張每張四萬元以次遞降至十二等奬尚有一千張每張五十元此外有前五等奬附張二十奬金一萬餘元末尾二字同四萬餘張奬金八十餘萬元僨劵本金三年後一律償還但已中奬者只給奬金不另還本未中奬者則以本金爲銀行鑛業及工廠等資本由政府塡發實業證劵得分領紅利第一期五百萬元在民國四年已由該部印就共用印刷費三萬元原擬五年以後開始發售不圖政變屢起時局不寗遂遷延至於今日現在舊話重提聞該部籌商結果擬先行制定細則並擬定辦理程序提交國務會議議决通過一俟時局大定即可組織機關開始發售第一期售出債劵所得之資擬設立勸業銀行一所 
　　（二）勸業銀行勸業銀行條例曾於民國三年四月間由農商部呈准公布此則張季直長部時之所規畫也該行定爲有限公司資本總額五百萬元營業期限六十年期放欵以水利森林墾牧鑛業工廠五項事業爲限以農商部爲主管機關以財政部爲監督機關該條例所列共五十三條規畫極爲詳備現聞該部計畫擬以第一期售出債劵所得現欵作爲銀行資本不足再以部中官産所得之利息及鑛税收入補充之惟鑛税一層須得財政部同意乃可實行該行設立之後可爲長期放欵定期償還者可及五年分年償還者可及五十年以上二項雖爲兩事而實一事蓋銀行之設立必待債劵之售出乃可得資本債劵之發售非設立銀行亦無他用途吾儕固甚望二者之成功然恐政府信用不堅人民資力有限臨渴掘井而泉源不多耳 
　　（三）棉業處督辦此項計畫乃發生於總統府國務院田煥廷總長却不預聞蓋事前並未通知農商部令其籌議也其所以設立斯處並特命督辦大員者其理由無非謂棉業爲世界所重中國輸入以棉貨爲大宗每年幾佔全額三分之一以上漏巵過鉅國力不支亟宜振興棉業以圖抵制故特設專處簡任專員以專司其事惟振興棉業係農商部專責政府擬設此項機關何以不一通知該部乎此則最可疑異者也况即欲設立專處亦應先行公布官制或條例（照法律程序並應將官制提交國會議决通過）斷無無官制無條例不商主管之部貿然任命督辦之理乃日前田煥廷在國務院忽見有命令一道令其副署細閱之則任命周學熙爲棉業督辦之文也田氏不勝詫異遂嚴辭拒絶聲稱此事須待商量暫時實未便副署云云此二日前事也說者謂東海素重周氏故特任以振興實業之專責以期大展其才然何以秘密若是故田氏對此懷欵至今未釋云 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新内閣開始活動]  
　　新内閣閣員特任命令於昨早在府蓋印昨日（十一）下午送印鑄局發表院秘書長郭則　改爲署理不開銓叙局本缺别以許寶衡署銓叙局局長外交財政兩部總長未到任前派陳籙李思浩代理部務李氏已於昨日接事此外各部總長定於星期一就職均已確定惟新財長龔心湛尚在皖任昨晩當局又發電往催昨早國務會議仍照舊開議僅討論例案未屆十二時即散下次（即星期二）閣議將首先商定新閣施政方針又陸軍參謀兩部次長張士鈺陸錦改授將軍原有次長底缺已同時消滅張陸二氏屢次乞休此次方與照准至繼任人員須俟張懷芝靳雲鵬到任後方能發表惟聞陸軍次長已内定以軍需司司長羅開榜升任參謀次長尚未確定又財政部因總長易人所屬各關監督亦乘時爲一度之更調據聞現已定議者如甌海關監督冒廣生將與鎭江關監督周士培對調張家口關監督周大烈將調爲衡陽道尹而以長沙關監督顔世清調任張家口關監督原任衡陽道尹朱孝威則調爲長沙關監督江蘇烟酒公賣局局長彭淵恂將與潼關監督文龢對調所有此項任令日内即可發表 
[提用中之關餘與鹽税]  
　　財政部爲四年公債抽籖償還本息曾向外交團請撥關餘其後外交部又因使領各館經費及墊借陸外長赴歐經費六十萬元之償還於上年十二月二十九日向外交團咨請提撥關餘一百八十萬兩聞外交部咨文到後各公使曾於上年十二月三十一號開議議决准允提用於日昨（十號）咨覆外交部此項咨文到後某公使又與外交當局晤會外交當局復向外交團提議以陰曆年關在即一切經費無從籌措各公使對於關税盈餘之欵原只盡保管之責中國需用孔亟外交團斷無不允提用之理預計上年關税餘欵約存九百餘萬兩折合銀元一千三百餘萬元此時中國政府萬分緊迫在陽曆本月十五前後應行開支者計有七八項之多似非請公使團特别通融不可現聞各公使除關於外交部前請之一百八十萬准允提用外其餘大約須緩數日始能答覆至當局向外交團所請求者共計八項總數一千二百餘萬元今列表如下（甲）救濟上海紗廠費一百萬元（此項當局已聲明另籌不計在内）（乙）四年公債償還費（前已提出交涉其數目爲三百七十萬）（丙）外交兩項經費計一百八十萬元（此項已得允許）（丁）廣東治河經費一百萬元（戊）上年欠發軍餉一百四十萬元（己）前敵撤防經費一百四十萬元（庚）裁兵經費約二百四十萬（辛）敎育經費三十萬 
　　又十二月份鹽欵經銀行團交回者共有現銀六百零九萬八千元據聞政府議定之用途以二百萬元補助各項軍費以一百萬元補助一月份行政費以五十萬元收買中交兩行鈔票其餘二百五十九萬八千元暫存中行備用 
[參戰處最近練兵消息]  
　　參戰虎之國防軍編制三師四混成旅業經確定所有師旅團長均經擬定並由訓練處呈請即以明令任命團長以下官員此時雖未委任但已將敎導團學員分派各師備用至三師軍隊駐紥地點亦均劃妥第一師駐北苑第二師駐山東第三師駐保定聞第一師已調用學員五十餘人第二師調用二百餘人其餘概歸第三師調用所有二師調用軍官聞於昨日（十一日）下午五鐘由師長馬良及旅長丁錦等率領赴魯行時由部特備專車並帶去兵士三百名馬數百匹又聞該師長連日在京分謁府院及段芝泉徐又錚等將混成旅改編手續議定限於三月十五日以前完全成師並由公府交諭財政部撥給該師長改編經費十萬元以便招募新軍 
　　參戰軍訓練處現於通縣地方設立一參戰交通敎練所靳翼青處長昨已派定王學彦爲所長刻在組織中 
[嗎啡廓清方法之外論]  
　　各省應設化騐所 
　　京津英文太晤士報北京通訊云前星期京師拘獲違法私售嗎啡及麻藥水等藥品之華人數起足徵地方官吏對於除惡務盡罔不厲行嚴懲聞當局者特爲防止私運此等藥品起見業經加倍委派暗查四出探訪按此辦法不謂不善惟爲斬草除根計尚有未盡事宜亟應妥籌周密勿任漏巵竊以販賣嗎啡一事多數華人因利之所在不憚冒險而行其貽害於國人亦置之不顧甚至市上所售之各種藥品中含毒質不可以數計地方巡警設無醫士相助辦理當然無干涉之能力倘欲剷除此種毒質勢必於中國各省會及通商巨埠地方創設最新式之化騐所委化騐專家主持一切凡市上所售各種藥品其中所含藥質均應送所化騐查英美各國政府前數年取締市上售藥辦法曾於各省會地方設立化騐所所有市上發售之藥品甚至食物一類必先送所化騐方准出售如此則各種食物及所製各項藥品可免中含毒質至化騐之後果無毒質包含其中由該所蓋以戳記或予以證書以爲保證否則無論何種食物及藥品等類不准於市上發售華人中故意購用包含毒質之藥料者姑且勿論矣而並通之華人嗜用市上所售之藥品又不知凡幾殊不知此種藥品多用僞藥所製特意廣登告白張大其辭自詡各種藥品其靈騐如何說至天花亂墜畢竟用者多爲所欺騙也是以中政府應設法取締上售之藥而對於内含嗎啡毒質之藥品尤宜嚴加厲禁以免貽害人民查泰西各國凡名譽素著之批發藥商每逢出售藥品若不願露其製藥之法必須將配用各種藥料之名稱及量數悉行報經該管地方官註册以爲考證似此善策中國宜倣而行之不特保護人民免遭毒藥之害且亦增進國家歲入之助也蓋無論何種藥品設無政府所立之化騐機關之戳記或保證單據則認爲僞藥售者當科以應得之罪至加蓋戳記或予以保證單據均視所售藥品之價值核收規費如今英國業已行之有年何獨中國不然果爾應多派稽查人員分往各藥舖調查至内地地方應邀敎會醫士協助地方官查騐辦理庶中國遍地所種之毒藥及各處私售之嗎啡等類方冀有廓清之一日也不然甚恐來日方長貽害地方可勝言哉 
[新衆院通過二次常會]  
　　距第一屆閉會不足二十日 
　　昨日（十一日）新衆院開會下午一時振鈴王揖唐主席因人數不足宣布延長時間三十分兩次延長至二點五分計出席議員二百零四人始足法定人數先由秘書長報告文件主席報告請假議員在七日以上者數人通過畢又報告議員光雲錦向乃祺黄雲鵬等八人請辭憲法起草委員職當付討論首由光雲錦說明辭職理由制定憲法爲國會重要職權起草乃制憲之根據其進行關係尤爲重要祗因時局未定故一般憲法起草委員多託故不到會以致兩次開會均不足法定人數同人態度如此不如辭之爲愈但仍望憲法起草積極進行克希克圖起立發言謂憲法起草關係綦重今委員會尚未開會而議員等竟自辭職殊失代表之職本席以爲自今以後此項委員一概不得辭職發言畢一時贊成反對者各半適有請付表决者主席遂依次付表决八人中惟光雲錦准其辭職餘則起立者均不足數否决乃按程開議第一案爲請以三月一日爲兩院常會開會期案（王葆鋆等提出）由提案人說明理由大致以本屆開會已逾四月成績旣少即預算案亦未提泏當此時局紛糾此項預算實屬重要而會期勢又不得再爲延長惟有將下屆會期提前開會云云說明畢主席付討論贊成者居多數解樹强請付審查克希克圖以此非法律案無審查之必要主席乃以此案成立即開二讀會付表决贊成者多數遂依次開二三讀會手續均通過乃以全案條文付表决起立者多數此案遂完金成立遂令秘書草擬咨文移付參院又議第二案爲國會組織法第六條參議院議員選舉法第十七條及議院法第二十條修正案（參議院提出）由法典委員長解樹强報告審查結果認爲憲法不日成立自有規定此時無修正之必要光雲錦謂此一問題本可讓諸憲法然憲法成立無期若二年改選參議院三年改選衆議院幾乎無一年不辦選舉民間受莫大痛苦爭論至此休息時間已至遂宣告休息休息後人數不足三時三十分會散 
[政府答覆新衆院質問]  
　　山東交涉事件 
　　國務院昨咨新衆院云爲咨復事案奉大總統發交貴院咨送議員王訥等關於政府撤廢山東民政署交涉之不適當及請併案答覆濟順高徐借欵原文及用途提出質問書一件請答復等因依照原質問書逐卽答復如左一質問書第一節謂此項借欵内容之失敗當必數倍於妨害主權之民政署查借欵造路自有普通辦法此次因民政署問題延不解决損害主權適有借欵之動機遂乘機以撤銷民政署向日本政府要求在我固有益而無損至借欵内容政府自必援照向來借欵造路合同辦法且聲明從有利方面進行自不致較歷來合同有所歧異一質問書第二節疑民政署撤去之後憲兵隊依然又承認其存在查日本政府已經允認膠濟鐵路沿線之日本國軍隊除濟南留一部隊外全部撤退所有鐵路警備由中國政府組成巡警隊任之現在該項接管鐵路之警察已由政府籌辦將來並不認有憲兵隊之存在一質問書第三節謂膠澳條約旣應撤廢青島及鐵路均應收回則民政署及憲兵隊更無存在之根據查撤廢膠澳條約政府極所盼望惟自青島歸日本占領條約又生枝節且和會解决尚需時日而民政署早一日撤廢即國權早一日恢復政府鑒於人民呼籲之切乘機交涉幸獲就範一質問書請併案答復濟順高徐借欵之條件原文及用途各節查借欵條件現在正式合同尚未訂立自當比照歷來借欵辦法力顧利權務期獲益用途一層益當遵照會計則例辦理嚴重監督决不致濫費也相應咨復貴院查照可也此咨衆議院國務總理錢能訓 
[京華短簡]  
　　廢督問題曾經政府電詢各省長官之眞正意見聞近兩日所得覆電雖有十五六件之多然贊成斯旨者僅有鄂蘇晋三省其餘各省非無意見表示即係嚴詞反對恐此事暫難實現也 
　　赴歐專使陸子欣偕同王正廷同船赴歐原定本月九日抵法因途中微有躭擱據巴黎方面轉來大西洋無線電報告於航海中極健惟須十日下午或十一日上午方能抵法京 
　　庚子賠欵退回一節於歐洲和議開會時方能提出此時正在進行之中聞敎育部近又擬一說帖提出閣議討論說帖中說明要求退還庚子賠欵有二大理由第一理由美利堅已退回庚子賠欵有先例可援第二理由庚子之役全由於中國國民智識淺陋所釀成若以賠欵作敎育費正可救濟國民智識淺陋之缺失說帖末並附有敎育費之用途將來此項賠欵一半作爲中央敎育費一半作爲派遣留學費俟通過閣議後即可發交陸使作爲一種參考 
　　贛督陳光遠前晩由津來京昨日上午十時晋見東海聞東海催其迅速回任陳始以病尚未痊爲辭繼以需欵孔亟諸待了理曾一再函催財部迄不見付惟望飭下財政部速予籌撥以便返省爲請東海當允設法令其作速起程會談良久始行退出 
　　税務處近日擬訂特准米糧出口徵收照費辦法協商各公使日前對於此事已有公文照覆當局於徵收照費一層認爲違反協商各國友誼本旨其大意謂中國旣爲協助協商各國軍事起見特准米糧出口乃所定徵收照費每糧食一石徵收一元按之計值抽税實已合百分之二十核以税率確爲出口最重之税殊非友誼協助之道嗣後中國對於直接戰事有關係如出口運往海參崴接濟協商軍隊之糧石及運印度等處供濟騾駝之大麥仍請以友誼關係一律免予徵費俟至戰事完全結束旣無協助軍用可言當然仍請按照各條約再行分别禁止徵費云云 
　　軍警督察長馬龍標因政府厲行烟禁責令督飭幹員在京奉京漢京綏津浦各路稽查軍人挾帶烟土等事特擬在四路總站先設一稽查處然後再在四路沿站如京奉路之山海關車站津浦路之濟南車站京漢路之保定車站京綏路之張家口車站分别安設稽查分處並在火車上設稽查員二人兵十名隨車檢查已派副官長李玉祥往見沿路各省督軍及各帶兵長官說明所擬稽查軍人挾帶烟土之辦法俾免有所誤會聞此項稽查人員除由督察處派出者外尚有公府衞隊司令處人員爲之輔助 
　　大理院現擬增設民事四庭擬設推事一員主任書記員一員學習書記一員辦事員四員除推事一員由司法部遴簡呈請外已擬定以鄔繩準爲主任書記童益賢爲學習書記管明燕宦選廉孔憲紫陳景勛四人爲辦事員 
[津埠中街舉行易名式]  
　　天津舊德租界中街改稱威爾遜街於十一日下午四點鐘舉行儀式三時半曹省長張警務處長劉參謀長趙鎭守使省議會議長邊潔卿議員卞月庭趙監督姒道尹齊知事黄交涉員英意俄美各領事均已涖場並有美國軍隊千人警察隊六百餘人美國軍樂隊督署軍樂隊警察廳軍樂隊丁振芝劉岐山毛樹棠均着制服到場指揮在銅人舊址建木樁頂按電燈五只下搭蘆棚並設演說臺至四時作舉行樂一次黄交涉員用英文報告改名之意義次曹省長演說云方今二十世紀以來欲求人類至善之主義必以得享和平自由爲人生唯一幸福迴溯世界上文明歷史推行平民自由政策當以美國政治大家華盛頓爲最烈艱苦經營竟成偉業林肯繼興復擴張共和自由政策厥後美國人民遂不復知有專制苦痛中國自辛亥政變改建共和全國人民心理咸思效法美制步趨恐後惟現值過渡時代正在設法培養俾人民程度一致納於共和正軌而後始有眞實自由幸福之可言故中美兩國邦交因此益加親睦乃自歐戰發生德皇威廉第二思以强權壓服世界專以武力用事實爲文明自由之公敵今美大總統威爾遜本係文學大家因徇國民之請出而擔任政治爲全國人民謀自由幸福是美國人民之食德飲和固已無庸贅述近復鑒於德皇威廉第二之以强權制服公理駸駸乎欲奪世界人類之自由毅然加入戰團出與强權相抗中國人民心理對於世界上公理本極尊重又力謀文明自由之進步故願與伸張公理各國携手同行因亦追隨其後出而與强權相抗今日最後結果公理已確能戰勝强權將見世界上文明自由前途定卜日趨發達此必爲各國文明歷史上留一絶大紀念本省長忝任桑梓會逢其適欲以一己意見表示於全省諸父老子弟因特就津埠特别第一區中街改名爲威爾遜街所願本省人民永留紀念且更願全國人民一致體念此旨以力謀眞正文明自由俾人類至善之主義得以實現此不獨本省長一人私見想各國來賓曁我全省父老子弟諒亦共表同情則此舉實爲表揚公理而設用敢昭示來茲永永無極次美國總領事演說詞極詳盡經省署譯員繙譯報告其演詞大旨謂今日舉行德中街易稱曹省長蒞場甚爲榮幸且該街改爲敝國大總統威爾遜之名稱實屬表示兩國親愛之意云云美總領事演說畢當由熊女士立於演說臺上將一繫五色綢帶香賓酒瓶摔碎臺下以作紀念酒　響處各軍樂齊奏慶賀歌各軍警行舉槍禮官長盡行撇刀禮演說臺上南北各建横牌額一方中西文合書威爾遜街字樣是時中外男女各賓蒞場參觀者數千人頗極一時之盛至五時閉幕各官長隨到舊税司署内茶會至六時始行散會 
[廣東憲法會議第一聲]  
　　國會編制憲法連月以來所開均屬審議會其未能正式開憲法會議者亦以人數不足故耳照院法三分二人數出席始能開議四分三以上人數始可通過至昨三人衆院三百九十七人共五百八十人林議長主席報告參議員劉萬里衆議員林某均因葬事請假一月衆議員楊銘源因陜事赴滬請假一月衆無異議審議長褚輔成登臺報告審議地方制度之經過略謂地方制度一章曾摘出十九項爲審議要點第一至第八項在北京開會審議已有結果今在廣州開會共開審議會一十五次因人數不足未開議者兩次因時局緊迫改開兩院聨合會者一次計開過審議會一十二次茲撮其要略報告如左（一）省兼爲自治區域之規定决定省爲地方最高自治團體兼爲國家行政區域（二）縣制之規定决定憲法内應有縣制之規定（三）未設省各地方之規定决定未設省地方之規定須於憲法中爲之規定（四）地方權限之規定决定以地方權限應規定於憲法之内（五）省受中央支配之規定决定省應受中央之支配（六）省長職權之規定當時審議時以原案與修正案均爲一律自係當然之規定（七）省長任期歲俸之規定衆認此非大體不必討論（八）省長免職或犯罪之規定决定以省長任命方法爲一大體正從事審議而北京政變國會擱淺此次集會廣州當審議會第一次開議時議决繼續北京審議未完問題遂將省長任命方法提出討論决定由省議會選出三人呈請大總統擇一任命之（九）省行政機關之規定决定與第十二項合併討論（十）省設警備隊之規定决定規定條文時再行討論（十一）劃分國家税與地方税之規定决定省之財權爲田賦省附加税省單行税省公債二項凡邊遠省分及向受協之省區其上列收入有視爲不足發展地方自治者經國會議决得由國庫補助（十二）省參事會組織及職權之規定决定設立省參事會輔助省長執行省政務對於省議會負責其員額完全由省議會選出（十三）省議會職權之規定决定在二讀會討論（十）（四）省議會彈劾省長處分之規定（十五）省議會彈劾參事員之規定（十六）省長對於省議會交覆議權之規定（十七）省議會解散之規定（十八）省議會常會及臨時會之規定（十九）省與中央或省與省及省長與省議會爭議解决之規定自十四至十九各項均認爲不成大體未加討論此對於王審議長所提出要點十九項審議經過情形也此外經各議員提出增加各問題（一）省之事權之規定决定用抽象的列舉（二）縣知事民選之規定决定縣設知事一人由縣議會選出呈請省長委任之但未設省之區域得由該管長官直接委任（三）特别區域適用省之規定决定未設省之區域應爲左之規定已設縣制者應施行本章之規定未設縣制者經國會議决得以次施行本章之規定未施行以前其暫行制度以法律定之（四）屯駐國軍之規定表决不足三分二之數否决此廣州審議會經過情形也褚君報告畢林議長以審議大體已完條文未定諮詢大會衆議員馬驤主張照憲法會議規則第九十條交付憲法起草委員會依照審議大體之結果起草再開第二讀會參議員湯漪對於馬說有一疑問以爲二讀會交付起草委員會之件祗能整理條文及章次不能有所增減今地方制度一章審議會交付是否能修改應請議長明白表示於是王玉樹韓玉辰吕復汪彭年褚輔成劉芷芬彭允彝張我華龔煥辰張知競諸人先後發言主張分爲兩種（甲）主張起草委員祇照審議大體結果整理條文提交大會如王吕褚劉張龔諸說是（乙）主張起草委員會除尊重審議大體之外起草條文儘有增減之餘地如湯汪韓彭諸說是嗣胡祖舜請議長以馬驤一說付表决林議長遂以馬驤動議關於地方制度一章依審議會審議之結果交憲法起草委員會起草付表决大多數是日馬君動議成立宣告散會時已五時矣 
[閩省最近之戰局]  
　　自閩粤交綏以來閩省上下游土匪乘機而起肆行蹂躪一月三號夜距厦門八十里之金門縣有土匪攻擊縣署及商會情事查是日上午有安瀾小輪船由厦門開至劉江抵岸時有一人穿長袍者率帶穿洋裝者八人各執短槍聲言奉厦門道尹命令查緝鴉片且言欲率隊到金門查緝先喝令舵工代爲管舵一面禁止金門客登岸安瀾輪船船長許某心知有異急乘他小輪往金門向縣長王震豐報告王即爲之戒備是夜六點鐘匪首即令安瀾小輪各客登岸並令起卸貨物該匪首即率隊三百餘人登安瀾輪於十句鐘時開往金門至夜半三句鐘時即分三隊一隊進攻縣署先破監獄將獄中各犯釋放并放火焚燬公堂官轎及各項器物王縣長即令警備隊會同北軍迎擊該匪又一隊攻入商會焚燒簿記及衣服器具又一隊則至縣北包圍商會長傅錫琪之住宅該宅鄰近本駐有民團出而援救開槍迎擊兩邊混戰砲聲隆隆全城居民惶恐無狀戰至天明七點匪不能支始退至烏沙朗港中乘安瀾小輪并拖小帆船三艘迨北軍及警備隊追至烏沙朗該匪已鼓輪去矣匪返劉江登岸見該隊中有負傷者三四人投於某客棧歇息越日始整隊向安溪方面去閩北之南軍前此進佔永泰已奉陳炯明電令撤退矣詎知永泰戰事方已而古田戰事又興有生閩靖國軍總司令黄炳武者前此由閩清至福安欲進攻福寗府城李厚奉急調駐厦之奉軍回省駐於福寗又調古田之北軍至福寗助防黄炳武見福寗北軍兵力已厚難於攻佔乃率隊退至福安縣境而至古田古田北軍均已他調祗剩二十餘人黄炳武即與藍本會合由北門而進直攻警備隊所警備隊與之迎敵鏖戰一小時警備隊以寡不敵衆紛紛退去所中子彈數十箱爲其所奪當時擊斃警備隊書記員一人且焚其尸黄炳武等復進攻縣署知事章芸及署中科長科員等紛紛由小道出走警兵亦四散竄逃黄炳武即將監獄及拘留所各犯盡行釋放福州周永桂旅長接報急偕王獻臣團長前往攻擊黄炳武及藍本等略事接戰即率隊退去越日夜半復有鄭明威率隊數百人携帶槍械炸彈時四城門均已封閉鄭之部衆攀垣而入被守城北軍擊斃數人當即引退乃於距城里許之地點開槍遥擊而城内無甚損傷翌日北軍王獻臣團長率隊出城往擊鄭明威乃退去奉軍王永泉所部兵士現全旅已抵福州當其由浦城至延平時計分七批第一批營長黄光德率軍官二十四員兵士六百餘人第二批營長張鳳樓率軍官二十八員兵士七百五十人第三批團長陳從善營長關增榮率軍官二十員兵士三百七十人第四批營長傳聘卿率軍官三十四員兵士七百人第五批營長王鴻圖率軍官二十員兵七百八十人第六批團長高維嵩營長于振海率軍官二十員兵八百餘人第七批王永泉旅長統率軍官五十六員步兵三百六十人並有機關槍隊統計軍官二百餘員兵士四千人現已全數抵省但近日因各方面反對聞北京政府有調王旅北上消息未知確否也 
[厦門各界之近况]  
　　陽曆新年已過舊曆年關將屆厦門各界已呈一種新現象茲爲分别揭誌於下（一）政界思明縣知事來玉林與商會總理黄慶元因勒派軍債等事頗爲地方人民所不满日前來玉林與黄慶元孫印川鄭霽林吳師程李禧等五六人在商會秘密會議（紳商學報各界皆不與聞）後旋即通電於南北兩方謂厦門和平期成分會成立厦人多非議之其他各官署掾屬多以娱樂爲事日昨寮仔後鴻發土妓愛珠壽辰厦門警察廳收捐員陳成與思明地方審判廳科員某到鴻發棧爲該妓祝壽司法衙　之人員竟有如是行爲者（一）敎育界厦門各學校爲北軍駐紥者均停止敎授其照常授課者僅外國人所辦之學校且厦地居民沿用舊曆各校擬於舊曆十二月半後放舊曆年假敎育界將益形沉寂日前雖奉李厚基電令凡駐紥各學校及敎育機關之兵士設法遷徙然厦門駐兵過多非實行撤退實無地可遷故各校欲恢復原狀必俟南北議和之後也（一）報界厦門自閩南民鐘兩報被封後十一月間有黄華魂等創設一江聲日報合原有全閩報計共兩家今南北將次議和厦門警察廳長史廷颺已將民鐘報機器鉛字令黄華魂領回閩南報之機器鉛字不日亦將請領一俟議和開始該兩報即可繼續出版一說民鐘報將與江聲報合爲一報（一）民食厦門食米專仰漳州運來爲大宗此外尚有南洋之暹邏安南等埠運米來厦接濟當漳厦交戰時漳州陳總司令禁米出口厦門米價每百斤漲至八元餘迨停戰而後陳復准出口米價每百斤降至六元餘今舊曆年關將届陳又下令禁米出口故厦門米價忽又漲至七元三四人民有粒食維艱之歎（一）金融厦門各商行之採辦貨物以香港一埠爲大宗華洋錢莊公會遇有輪船往來香厦其香港滙單每期以數萬計厦地貨物之升降視香單爲標準新暦十二月初旬每香港單一千元換龍銀扣水一百零二元現每千元祇扣水九十五元又如流通各國之金銀幣亦稍有變遷茲爲調查如下新曆十二月初旬美國金盾本值龍銀七元五角今僅值七元二角英國金盾本七元四角今僅七元一角吕宋紙幣本五折四今五折半安南紙幣本九折零五今九折一　叨紙幣本 
 
 
 

Page 7

 
 
七折六今六折三荷蘭紙幣本五折六今僅四折七八日本金幣每元本值龍銀六角二今僅值五角八九厦市通用之小銀每千元換龍銀本貼一百一十二元今僅貼一百一十一元三角小銀已稍漲價矣 
[厦門和平聨合會成立]  
　　全國和平聨合會厦門分會已於十二月二十八日在商會開會成立舉定幹事部正主任黄慶元幹事部副主任孫印川幹事員鄭霽林吳師程李禧盧心啓評議部評議員陳瑋黄琬洪鴻儒楊充國黄必成黄猷炳錢晴江陳孫受許文彬蔡紹訓吕少默並發出通電如下北京國務院參衆兩議院和平期成會和平聨合會廣東軍政府各總裁和平期成會上海申報館轉各報館各省議會各省總商會上海總商會縣商會各省敎育會各省和平期成聨合會公鑒自南北政爭兵連禍結紛擾逾年厦當戰線之衝商業凋殘民生塗炭尤爲極點環觀大局實堪疚心况舉歐戰告終各國護和在即倘以内亂未平影響及於國際地位貽誤前途更難設想現在羣情厭亂民意可徵在野名流相率組成團體促進和平元等並接北京全國和平聨合會來函及福建和平期成會簡章爰即聞風繼起謹秉斯意組織全國和平聨合會厦門分會設事務所附於厦門總商會於十二月勘號開會成立分請在厦官廳蒞場監視通過簡章選舉主任正副幹事並評議幹事各員卽日就職一面呈報官廳立案保護除共同討論進行外所望國内諸君子時錫敎言藉匡不逮臨風翹企曷禁神馳謹此布聞全國和平聨合會厦門分會幹事部正主任黄慶元副主任孫印川幹事員鄭霽林李禧吳師程盧心啓叩東 
[皖省近事]  
　　皖省長龔心湛長財政自兩院通過後國務院即有電來皖促其速行龔氏擬定即日北上所有篆務暫由政務廳長鄒揆東代拆代行又聞政府已任命淮泗道尹李維源爲皖省長未到任前着警務長劉道章護理警備附加案財廳通令各縣實行征收略稱警備隊附加捐省公署定由田賦項下每元加征洋七分五釐即一五加征之半數咨經議會議覆減去五釐每元應加七分除另文公布外仰即遵照自本年起隨同正賦帶征於串票上加蓋戳記專欵存儲按月呈報 
　　省城子鹽商方復泰同人榮泰和等當前歲秋間通鹽缺乏曾由該商邀集各醬業同人會議由蕪採運蕪鹽接濟惟每石須加運費洋三角嗣各鹽商無分通鹽蕪鹽每石一律加收三角現醬業以省垣食鹽均自大通運來爲數最多而自蕪埠運來者則甚少非至缺乏之時不得由蕪運鹽故前次議加僅爲臨時接濟之計日昨各醬業特開會集議否認謂如果蕪鹽則加價猶可原諒否則以前增加之價應一律追繳充公作爲善舉刻正積極進行未識能達目的否 
[請弛江蘇米禁近聞]  
　　日人角田他十郎日前來寗寓石板橋之寶來館意在請願省議會立弛米禁請願書頗爲冗長其大意首言日本自去歲以來天時欠順暴風洪水爲患頻仍人口日見增加米榖不敷供給繼言江蘇於前清時每歲運送北京貢米軍米兩項已達百二十萬石民國成立此令廢除似江蘇現在必有逾量之米囤積無用復自經濟理法上論之人力之如何一視米價爲均衡欲保益米種之改良先獎勵米産之輸運復謂美國能以正義公道相終始此次歐戰雖已停止尚不廢戰時發佈之節食令依然取節約之蓄積得多量之餘剩供敵國人民之食料如能則而效之尤所深願又謂吾國僑商寄居日本者約有十餘萬人今旣共賦無食亦必同受影響爲鄰邦計固屬有無相助爲僑民計於義亦不容辭末又謂前清光緒三年時我國畿輔山西河南三省歲歉日要井井竹添進一郎曾辦賑米數萬石運贈直督李鴻章并附刋井井氏所著棧雲峽雨日記李序爲證云云措辭頗爲宛轉惟省議會早經閉會角田無法乃復刋發意見書三欵遍送各機關要人請爲批答（一）絶對反對運米出口（二）如蒙允准運米産否於米價未激變前設法使之出口（三）米價如稍潮漲能否念救災之義仍允准出口記者按第一項自不必論第二項則蘇萬石左右本地産米祇三十餘萬石不敷七十萬石尚須仰給鄰縣一旦弛禁米商居奇囤戶觀望米價未有不急變者一言蔽之有能妥籌善法使大多數貧民足食而有餘裕以供輸出則民食邦交兩全期美幸何如之 
[江北之烟禁]  
　　青島中之紅土煙膏由輪船海舶運至新浦青口而轉運至内地銷售者每歲之中不知凡幾兩地之商人多捨其正當營業以從事鴉片貿易即向不往青島經營商業者亦皆設莊置友其故由於中國商人見利忘義以青島之土膏價恒較内地廉至一半雖加以極重之運力小費（即暗中運動費）猶有厚利可圖故皆趨之若鶩目下江北烟禁較之歐戰前大相懸殊無論已致斷癮之人重行吸食即多數之青年亦莫不墮此魔窟查青島海州間通行小輪並非關係青島條約係因當日膠督向兩江總督電請得准直至歐戰前二年始行開行日本得青島後承繼德人權利遂並獲此航權目下德國戰敗所有條約一例作廢此不載在條約上之要求當然可以先行廢棄庶幾鴉片來源亦可减輕云 
[南京快信]  
　　熊希齡業於昨日晩車赴滬晤唐少川再轉輪赴通州晤張季直張一麐劉揆一均與偕行 
　　丁佛言因丁父憂已於昨日遄回濟南 
　　江蘇全省菸酒公賣局長有改任文龢消息 
　　財政廳長胡翔林將調任福建鹽運使所遺蘇財廳長缺以姚煜繼任 
　　此間自得財政廳長胡翔林調閩消息後有人謂胡任内江蘇貨物税案曾經省議會議决財政部批准由江蘇各商會協助稽徵各商會亦正將召集大會討論進行辦法若胡調閩驟易生手恐非各商會所願必有起而請留者云云姑誌之以待印證 
　　金陵關前在順利小輪拖帶之民船内查獲大批私土計重一擔零十五斤聞已呈准軍民兩長會派實業廳長張軼歐軍法課長王履占會同金陵關曹監督監視於今日（十三）當衆焚燬 
　　舊國會議員郭人漳昨日由粤來寗李督派趙副宫乘汽車赴滬寗車站迎接即人城晉謁李督住下關招商旅館 
　　張其煌昨日午車赴滬 
　　孫發緒昨晤北人表於利濟巷胡宅 
　　景耀月唐寳鍔均於昨日由滬抵寗住華洋旅館 
　　聞北京和平聨合會蔡子民安迪生准明日由京南下前任兩淮緝私統領劉槐林已交卸清楚昨日由揚來省聞李督擬任劉充參議廳高等軍事參議新任何統領亦於昨日來省謁軍民兩長住下關金陵大旅社 
（以上十三日） 
　　和議消息近日仍異常沉悶代表李國珍徐佛蘇江紹杰劉恩格等昨日下午往遊明孝陵現計代表在寗者祇有五人連日下午四時在太平街招待所開茶話會討論法律問題 
　　陜西于右任復派党仲昭來甯謁李督稱陜事非兩軍各撤退十五里難免衝突 
　　擴充國防軍理由中央特提交南京會議 
　　郭人漳已於昨日晩車由寗回滬李督派趙副官赴下關車站恭送 
　　蔡元培尚未抵寗和平聨合會會員現仍住寗台旅館王占元電告李督稱柏文蔚黎天才唐克明等對於劃界剿匪辦法無異議 
　　醴陵地方財務保管處曁各團體特派文啓　傅熊湘來寗報告災情 
　　熊炳琦昨日赴京聞有參謀次長消息 
　　中央電催蘇財廳年關需費速解巨欵接濟 
　　黄炎培前辭李督顧問職昨又致函李督稱某現列省會議席未便兼受官廳之委任比又有南洋之行不日就道又堅辭參議廳政學參議之職 
　　財廳通令各税所裁併各分卡如下仙女廟税所裁張綱鎭嘉興橋樊孔税所裁唐子廟楊涵歸併顧圩分所兼辦江東税所裁胡集梁通如税所裁秋場新壩丁堰花布分所歸併丁堰税所兼辦靖界税所裁大橋斜橋歸併新港兼辦 
　　張宗昌所部已開抵漢口不日即搭輪開回蘇防 
（以上十四日） 
[杭州快信]  
　　袁運使免職原因探係因改組緝私營制與總署意見不洽所致袁本擬即日解組緣新任蔣邦彦（皖人原籍金華）昨日來電抵任尚需時日現已催促各科趕辦移交下月初旬定須交卸 
　　閩督李厚基來電痛陳南軍陳炯明所部譎詐情形一面藉口和平一面實行襲擊現尤溪危在旦夕請速主持公論指示方針 
　　城站扛駁夫頭李上達（即柴店和尚）因衢州黨案牽涉拿獲後派員押解歸案現經衢屬戒嚴司令部訊明尚無附亂嫌疑惟不合見有手槍夾帶明知故縱判處徒刑六月昨已呈報到省 
　　高等審判廳刑庭推事陳篆生因事請假已委郎國棟暫代 
　　浙省廣濟藥學專門學校准十六日舉行第五屆畢業地方通信 
[蘇州]  
　　取締軍人之省令蘇常鎭守使公署接奉李督軍頒發禁令四條（甲）軍隊官佐不准便服（乙）［軍事機關人員不准華服（丙）凡軍人眷屬已帶來者不計外嗣後不准再行帶來如出差亦不准隨走（丁）無論何等軍人一律不准吸食紙烟並不預慶吊之宴會云 
　　市民反對電燈公司三誌昨日（十二日）下午一時胥江四隅馬路三公社在南濠寗波會館開會討論振興電燈公司事共到二百餘人僉以該公司歴年頗有盈餘旣係添招新股亦應事前登報通知各舊股豈可驟然改組且斷無一面招股一面反將舊股分期拔還即現在所訂合同雖屬蘇紳出面而内容頗多瑕疵出賣情形昭然若揭會議良久公决辦法兩種（一）閶胥門城外所用電燈約五千餘盞由三公社另設電燈公司每公社先行墊欵五十元作爲籌辦經費並由四隅推舉幹事八人馬路胥江各舉幹事六人即以寗波會館爲籌辦事務所（二）公舉代表四人（蘇稼秋龐天笙許嘯九徐浩然）晋謁各官廳代達市民公意並組織公司辦法聞該公司新董事龍子英楊翼之吳訥士於是晩假座南倉橋某宅設筵柬請縣署實業科主任申彤藻總商會正副會長龐蘇二君市董汪炯之四人赴宴云 
　　米糧新價蘇城糧食市面在數日前頗爲活動故市價大有起色兩日之間糙粳竟漲起三角左右惟銷路仍不十分暢旺益以舊曆年關在即銀根甚緊故昨日市面已回去五分 
　　城内定期通車蘇城公民王度等發起在城内試行人力車一案業經市公所邀集各公社開會通過已誌前報現悉該發起人已將路綫劃定擬先試辦六百輛於陽曆二月一號上市通行 
[松江]  
　　三志肉業罷市風潮松地肉商因增征屠税激成罷市一事己兩志本報縣公署因現值年關正鮮肉暢消之際長此相持於肉商固多損失於税收亦多障碍爰已函請商會出任排解並將拘押之于泳盛夥友先行開釋昨日由商會長向各肉業代表婉轉開導並漚發傳單勸令照常營業故各肉商已允於十四日起一律開市至加税一節據縣署致商會函謂奉有財政廳明令自七年十月起實行新章加征四分之一事非一隅未便獨異而肉商方面則謂松縣屠税本較他縣爲鉅今又增加似覺擔負太重且調查鄰近各縣如青浦每猪連附税共征洋四角已索得十一月分捐照足資證明上海則較青浦爲尤輕獨松江加征至五角三分較前增多一角三分縣署旣稱奉有財政廳明令事同一律何以同隸一管轄區内上青獨未加征似以輕重失平萬難承認故已設立肉業聨合會各推代表具呈縣署請求轉詳財廳准予核減以昭平允 
　　兩高小校聨合會藝縣立第一第二兩高等小學三年級生五十餘人於昨日在第一高小校舉行聨合會藝由兩校合請勸學所長張彬士縣署三科主任顧稼軒縣視學倪伯英圖書館長雷君彦到校監課屆時由倪視學當塲命題完卷後即將課卷彙交雷館長帶回評閱 
[揚州]  
　　鎭揚電話將實行鎭揚兩埠相聨之電一業經鎭揚兩電話局長着手籌備惟鎭江各戶所用之號簿尚未編齊揚州歐陽局長爲此事於十三日渡江與鎭局長接洽一俟手續完備即實行通話 
[南昌]  
　　省公署更換大批知事今日（八號）省長公署掛牌更換縣知事十三缺茲將牌示抄錄如下署大庾縣知事吳寳炬因病請假就醫以　雪代理署宜豐縣知事陳鎭調省以林炳華署理調署貴溪縣知事孫潤請假以周伯雄代理署餘江蘇知事李宣璋調省以李紹鈞署理署安福縣知事楊培年調省以李雨春署理永新縣知事左樹揎調省以徐曦署理署信豐縣知事劉鳳書調省以何祖培代理署南康縣知事尤士奇調省以胡慶道署理署樂安縣知事袁紹倫調省以沈文傑署理署分宜縣知事許涵修調省以德興縣知事張洵調署所遺德興縣知事缺以何振瀾署理署定南縣知事楊師濂調省以余敏時署理署黎川縣知事孔憲貴調省以魯沛文署理 
[寗波]  
　　教養所展覽會寗波警察廳長嚴友潮於本廳拘留所餘屋設立教養所分織工竹工縫工草工四科以消防隊長周連三兼任每月開支經費除嚴廳長捐廉補助外餘由違警罰金項下提支並將出品售得之價提儲若干成爲他日藝徒學满出所後謀生之需昨日下午特開半年成績展覽會由嚴廳長柬邀官紳各界蒞所參觀到者頗衆云 
　　小學成績展覽會等次鎭海第四次闔邑小學校學生成績品業經縣知事評定等次開具一覽表發交教育會繕印並由教育會依表分别熱寫報告書購配玻璃木架贈送各校藉資紀念計城鄉各校到者完全高小三校高小國民十三校完全國民二十校共計三十六校其名次如下（高小部）縣立高小便蒙培玉靈傑靈山中興縣立女校養正第一城立第二龍山寳善斐通女校敬收進化尚志蘆凟（國民部）便蒙城立第一培玉靜德女校靈傑靈山敬收縣立女校中興龍山崇正東困勉尚志雲衢城立第一單級敬德明善城立第二寳善　蒙龍塲集廣蘆凟普益養正第二軔初勤稼女校藴秀女校斐迪女校西困勉求備養正單級女校求是 
[杭州]  
　　商會會議兩案杭總商會昨開會議提議革除貼票禁用私版銅元兩要案錢業及各業到者甚衆杭縣景知事亦與會焉三時許開會會長報告先議貼票問題錢業領袖謂杭州並無貼票名目自革現後金融恐慌同業爲維持現狀計議將期票停開或以十五日爲期各業深爲不便乃由綢業議商仿上海辦法酌中定爲票貼每百元三角以作手續費曾在商會議决各業簽字在案按當時曾聲明係臨時救濟方法陰曆年底爲度現已届期即可通告取消云云衆議是案已不生問題無庸討論乃續議銅元問題討論多時决議當十新版銅元一時難於分辨祗能暫予通用若遇薄質者充斥仍須議請禁用至於當二十銅元宜仿上海辦法概不通用廣東銀角一律通用並議將會議情形函請各官廳備案分别查禁并出示布告一體遵照散會 
　　泰昌錢莊擱淺泰昌錢莊擱淺由各股東組織清理事務從事清理現因各種問題困難異常非私人可以解决特呈求商會公斷云泰昌錢莊擱淺以來蒙各債權者議决在本月二十六日後開始清償債欵二十六日以前督同經理先行著手清理一切賬目爰於本月初八日設立清理事務所核對簿據清算欵項并向各欠戶催告履行初意竭盡勞力當可妥籌辦法乃數日來困難叢生種種糾葛問題竟非股東私人團體力能解决茲將各項情形一一陳列如下一各夥友宕賬多至數千元向之催討則云聘自經理一切以憑經理非股東所得顧問質諸經理則經理因各夥友任意要求報酬折扣致應對支吾毫無辦法即伊輩經手放出之欵亦復置之不理二本莊支票開出二萬元左右其中實票寥寥無幾往來各戶多有丈洋僅數十元而開去本票反有數百元之巨并有旣係欠戶又復開去支票多張此項本票散在市面有謂本票關於錢業信用理合由股東完全負責有謂實票固應負責虚票則又當别論三泰昌旣擱淺外間對於股東多不住任無論何種辦法股東謂然則人以爲非股東謂非則人以爲是意見旣不能一致又無强有力之公斷人仲裁其間因之異議横生在在棘手且股東雖都係商界中人但非錢業專家錢業一切習慣均不甚明瞭對於各夥友宕賬延不償還是否僅憑經理不應直接催討且照習慣究竟應否報酬折扣伊輩經手之賬應如何處置及對於本莊支票所負責任限度如何無論實票虚票是否概予原戶無涉凡此種切人言各殊標準旣不能確定則清理之艱窘可知尤困難者不見信於各債權人各項問題不能解决雖承債權者寛以清理期間然就經過情形而觀實絶無斡旋餘地明知責任所在萬難逃避顧夥友宕賬旣假托錢業習慣以爲抵制實票虚票間又發生疑義股東當亦不應負踰分之責任理合一商持平完满之辦法爲公允之解决茲由股東共同議决即日取消清理事務所將各種簿據仍由經理保管爲此繕具節略請貴會於本月十五日召集開會調處公斷 
　　戴生昌汽油輪船之失愼拱埠戴生昌輪船局自本月七日添開汽油輪船後營業尚稱發達十二日十一時該輪由塘棲開出駛至王家莊地方因火機失愼致兆焚如一時烈燄飛騰不可嚮邇乘客逃避無路疾聲喊救嗣由各民船趕到始將火救滅乘客雖未受傷而該輪損失已不小矣 
雜評一 
[督軍不悟（默）]  
　　識時務者爲俊傑奈何今日之督軍好以俊傑讓人也督軍制之不能再存在於世界爲今後趨勢所必至廢之時未至兵威萬能固儼然金湯之固而莫能動一旦時至則雖欲强留旦夕而亦不可得故廢之之議與其倡之自人毋寗督軍自倡之且毋甯聨合督軍以倡之蓋今日廢督之機雖動苟倡自督軍尚可博至美之名譽若廢之自人則人徒感念其舊惡此中利害爲督軍個人計已較然明白其將何去而何從耶 
　　乃據京訊督軍之贊成廢督者祗有三人然則多數督軍固尚昏然而不悟也多數昏然不悟則少數之贊成者得不稱之爲俊傑也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[大批大條銀業已到滬]  
　　滬上商業之樂觀 
　　本埠麥加利等銀行將由美國裝來大宗大條銀以濟市面等情迭誌本報茲悉除上星期内花旗銀行儎來九百三十四條外前日（十三日）某公司輪船進口又從美屬運來大條銀共二千八百八十七條計麥加利銀行一千零三十七條東方銀行六百二十條匯豐銀行四百三十條華比銀行三百條花旗銀行五百條昨日業已報關提存各該銀行並聞此項大條銀須挨日囑北市泰亨源等銀爐鎔化寳銀云此十天中共到大條銀三千八百二十一條滬上銀根從此活動商業上之樂觀也 
[解除入美禁令之貨品]  
　　英文滬報云本埠美領署接到華盛頓來電稱以下貨品之入口禁令現已解除柏油蒸溜品·家禽蛋·炸藥·火柴·鮮肉·玻璃及玻璃器（眼鏡片不在内）·秘魯木料·税章第六四七條所載各項之木料·咖啡精·萆蔴子及萆蔴油·蔴子·植物質假象牙·米· 
[日商宴客紀]  
　　日本東京守谷公司於去年二月間在本埠江西路二十四號設立駐滬公司營業以五金爲大宗頗見發達昨晩該公司日經理前山三郎華經理倪子祥假座東亞菜館大宴該公司往來各商家其間到者亦以五金業爲多總商會朱沈兩會長及王一亭等均在座來賓共六十餘人席間有日本歌妓侍宴入座後即由該公司主人守谷吾平氏致歡迎詞略謂今日得與各主顧暢叙一堂眞難得之機會實深感謝本公司得有今日之發展多賴諸公之賜茲因原有辦事房屋不敷應用已由江西路二十四號移至江西路新康房屋三十八號此後對於營業當極力擴充以副諸公之望除五金一部外又增設機械橡皮皮革電氣建築材料紡織及鑄鋼等部各部均有主任專司其事守谷總公司在東京已成立十八年支店分設日本大阪名古屋九洲及美國紐約舊金山等處鄙人係東京商業會議所常議員將來可在議會中以個人資格提議中日商人之親善今日來賓多係實業界人物無絲毫政府之關係故全爲中日商人之親善願賜敎言俾鄙人駐滬公司之營業得以日進云云演畢沈聨芳君代表朱葆三君致答謝詞旋即辭别而散聞該公司在日經理大廠三十餘處漢口不日分設支店並擬在滬選派年輕華人赴日留學至各廠實地練習俟畢業回國再派在華分公司辦事一切經費由該公司擔任云 
[萬國禁烟會開會預誌]  
　　上海中外各團體發起之萬國禁烟會訂於禮拜五下午五時十五分在青年會開會已誌昨報茲悉該會是日請焚土專員張一鵬上海總税務司威特倫敦會英人施百倫外交部特派焚土委員伍連德博士美國按察使羅賓祁及江蘇敎育會黄任之等演說禁烟種種辦法入場劵限定一千份可向四川路一二○號青年會或黄浦灘字林西報館索取 
　　又該會委員執行部昨日致南北商會及各團體並中西各官紳西文函件一通譯述如下今訂於正月十七號即星期五下午五點一刻在四川路一百二十號中國青年會開一公共會議其目的在組織一國民拒土會用必要之方法限制鴉片及嗎啡除醫藥用途外不得種銷特請以下諸人會議各領事代表工部局代表國民代表各官員代表學界團體及商民等務望屆期准到匡助一臂之力并請准將台銜附入作爲熱心贊助員懇祈速即答復日本總領事·特派焚士監視員張一鵬·交涉員陳貽範·中國傳敎會長丹文部·海關監督馮國勳·美國大學總會長非區·中國美人總會會長弗來明·寰球中國學生會長李登輝·亞細亞會書記員以色美遜·中國基督敎青年會副會長惠臣梅·中國回國留學生會長穆·紗廠聨合會會長聶·美國紅十字會會長卜舫濟·美國總領事薩門斯·國民醫學會蕭·比國總領事薛福德·中國銀行總會長宋·中國總會會長司梯芬·税務司魏德·江蘇敎育總會副會長黄·中國維持委員會書記望孝思·拒土會總幹事伍連德·回函請寄北四川路一百四十三號以色美遜收 
[唐紹儀主張贈土電]  
　　唐少川前日致北京電云北京徐東海先生鑒政勵禁烟决心焚上除惡務盡中外同欽惟以數百萬巨值付諸一炬且焚土費用又耗巨萬經濟原則固屬大背况檢查一有疏虞弊漏即成笑柄内外觀瞻所繫國人更切憂危頃監視焚上委員伍連德博士主張將所有烟士儘數贈諸歐美紅十字會化作歐戰傷兵恤養之資一轉瞬間匪惟廢物利用藉此亦稍盡參戰之義務此間中外與論多以伍君主張爲至當不易儀更有言者此項烟土收買其中種種内幕中外人士均極注意焚士固足以表示禁烟之熱誠而隱没贓據之疑問乃方興未艾爲我公計爲吾國對於友邦之義務及信用計除實行改焚爲贈之辦法無以副中外之希望務請我公當機立斷即日施行再第一批烟土明日可望查畢待焚幸惟注意佇候好音弟唐紹儀元 
[查騐存土之第七日]  
　　昨日（十四）爲查騐存土之第七日除專員張一鵬曁辦事人照常到場外參觀者有穆藕初穆抒齋黄任之蕭智吉及陸軍部蕭鑑氷等二十餘人全日統騐小土其查騐手續先將土箱劈開去其泥塵用磅秤權過然後剖開騐視上午騐五十箱計四千七百七十六斤四兩下午騐四十五箱計四千三百四十四斤共九十五箱計九千一百二十斤零四兩下午查騐時有（二）號（八三三）號兩箱據專員報告謂此兩箱係前爲土商打樣者故土均爲碎塊收買時以八五折作實土一箱計算云云茲記其每箱之號數及斤數如下 
　　上午所騐者九一五號一百斤零十二兩一五四號九十公斤二二○號一百零二斤半一八九五號一百斤零半一九四一號一百零一斤半二三七號一百斤零半一九四四號一百零一斤一八九九號一百斤零半四號九十五斤二二八號一百零一斤一八九三號一百斤○半二三八號一百斤一八九二號一百斤一九一三號一百斤一八八八號一百斤四四五號九十七斤二○九九號一百零一斤一九四二號一百零一斤一九三一號一百斤零半一九○五號一百斤一九一○號一百斤十號一百○斤半一八八六號一百斤一九二一號一百斤一八九四號一百斤一五八號九十八斤二四九號一百斤○半一八七號一百○斤半四三三號九十七斤三○七號九十七斤三○八號九十九斤五號一百斤二八九號九十九斤三號九十七斤半一九○二號九十九斤半一八八二號一百斤四一八號九十五斤半四三五號九十六斤半七號九十九斤四二七號九十六斤一八三號九十九斤半二二五號一百零一斤三八三號一百零一斤四二五號九十六斤半一九三七號一百零一斤一八八七號一百斤○半一八九六號一百斤一九五三號一百斤（按以上斤數相符而箱數祇四十八似有悮）　　下午所騐所一六○號九十五斤一九○三號一百斤○半四二三號九十七斤半八二五號九十六斤一九五五號一百斤○半一七七號九十七斤八四三號一百斤一九○一號九十八斤半二六六號九十六斤半四○號九十八斤一五九號九十七斤四兩二六七號九十七斤四兩一七二一號九十八斤二六九號九十七斤三五○號一百斤○半三○九號八十七斤二九號一百零三斤三八六號一百零五斤四二二號九十六斤半一七五二號一百斤零半二六九號九十七斤三五○號一百斤零半三○九號八十七斤二四○號九十五斤七五號九二八斤一六七三號九十八斤一七五一號一百零四斤一九一一號一百斤六二一號一百零三斤八三六號一百斤零半八四二號一百斤零半三一八號一百斤二○○八號一百零一斤一九五八號九十九斤半一九四六號一百斤一九三八號一百零一斤二一○九號一百斤零半一八九七號一百斤零半八四○號一百斤零半八三○號一百零一斤八九號一百零一斤四二四號九十七斤八二四號一百斤又八三三號二號兩箱計九十七斤 
　　張專員電致北京報告九號情形云（銜略）此次騐焚存土均經與各領事曁税司等公同籌商妥定查騐時重要執務均由西人執行騐畢收藏用鐵絲四面纏繞連結之處以錫膠固外鈐税司與一鵬兩人印記洋棧附近由軍署及警廳檢廳密派暗探晝夜巡查將來過浦焚燬沿途備令軍警護送并遍邀中外各界參觀此事關係甚鉅自當格外愼重亦决不固執己見以副厪注再本日續騐八十箱並無弊混謹聞張一鵬叩青又報告十號情形電云（銜略）本日騐六十四箱有七個分量過輕疑有弊混經税司當衆將全箱逐秤稱準剖騐並無僞土税司允收張一鵬叩蒸 
[普益禁烟會來往函稿]  
　　中西聨合普益禁烟會復張特派員一鵬函云警復者昨奉大示謹悉種切查蕭同榮原非本會中人更無所謂本會代表祇據以伊係屬土商出身經人介紹爲臨時監視員其時師以他事未到竟有擅行取騐情事實屬無意識之舉動當由本會送捕在案現尚在偵查中其中似頗有研究之處一俟查明再當詳復中西聨合普益禁烟會葉景僖羅師啓 
　　又該會接曹陸覆函云逕啓者日前迭展來函備悉種切頃又展誦大牋申述焚土一事外間謡傳情形具見熱心甚爲欽佩查政府焚燬存土係屬對於禁烟一種積極之行爲業已部派專員監視並聘有英商瑞和洋行行主納而又由英使推薦化學師竇伯來爲之化騐焚燬時必邀集中外公正紳商共同監視諒不至如來函所慮有能掉換之處也專此布復順頌日祺曹汝霖陸宗輿啓 
[税法平等會請裁釐函]  
　　主張國際税法平等會以對外要求改正關税對内必須裁釐特致函農商總長請求表示裁釐决心原函如下煥亭總長台鑒世界和平會議期間同人發起税法平等會冀挽積年漏巵之禍此次赴歐專使所賴折衝之效固非一端但生機命脈無切於關税平等解除束縛一事賴公實當其任救國救民萬流企仰近日政地對於此事議論何如竊謂税法有可改良則無論爭至何種程度國内釐金必在停廢之列今固未易棄此財源然不可不表示一種裁釐决心使外人知我理財已有軌道庶於事可期有濟如何籌辦裁釐之處尚望大賢當路乘時而起竭力圖之伏祈懇以敎言俾知蘄向敬請政安 
[棉花最近之市况]  
　　今屆吾國新棉花出産之豐盛爲數年來所罕有惟目下銷數不廣致市價忽漲忽落（見逐日本報商務欄）今調查滬地所存之通州花衣計浦東隆茂棧存三萬餘包南市通花客潘某存一萬包左右蘇州河一帶各洋棧約存三萬包共有七萬包之譜至陜西新洲家鄉等客花（洋架子）共存三千數百包餘姚花一萬六七千包均須待價而售恐年内不能如願所以業此者莫不憂慮也 
　　印度棉花在歐戰未停時來源已絶自戰事告終迄今外洋航路已通水脚亦已减小船只日多此數日内本埠庚興等洋行從印度運來印度花衣（洋架子）二千數百元惟價格尚未售開據云此花之價每擔約規銀二十三四兩云 
[囤戶紛紛買米]  
　　滬上米市向來值舊曆年關價格必因銀根關係而跌落本年則不然全年未見起色而數日來一般囤戶以市價平賤忽出爲收買打包上棧以待來年春盤出售故此星期以來每石漲起六七角昨日南市米價已需六元七八角聞每日打包上棧有五六千石云 
[浦左實業近况]  
　　花邊花邊一業自上年以來市面一落千丈致沿浦一帶及奉南方面該項公司已漸次收歇所存者不過零星小本經營之戶而川沙方面各公司則以發軔之初獲利甚豐故去歲雖受影響尚能維持現狀目下有競新振潮公昌協昌等公司十餘家陸家行張家橋則有大成裕昌等營業均稱不惡據該業中人聲稱統訃浦左出品在最盛之際每月可達十萬金目下祗有二萬餘金上星期以來有寶華洋行開始收買並到有美商三人故市面略見活動 
　　布廠沿浦一帶染織布廠年來因紗貴布賤不易獲利兼受時局影響客帮銷路滯塞本年各廠營業殊鮮發展如爛泥渡之義豐於五月間停閉後迄未開機洋涇鎭之瑞大前因營業虧折各股東無意經營故停止工作刻有人糾集新股重新開張改名仁記業已開始工作其他如源茂源昌二廠則以加織羅緞夕法等疋頭生涯尚稱不惡而陸家渡之福成董家渡之大森老白渡之羣生張家浜之大倫等皆以數年老廠故尚能維持現狀 
[東莊公所新例之否認]  
　　旅滬商帮協會前以東莊公所函請轉達各商帮擬將報關行出貨來條連同發票送至客號加蓋回單等情當由恊會將原函送達各商號閱後復於前日邀集各帮討論各客帮僉以此舉多費手續不能贊同並謂東莊公所曾因此事刋發傳單内有客家素懶核對賬目等語尤爲言之失當遂决議由協會答復東莊公所原函錄下逕啓者前奉大札以貴公所鄭重客帮交易嚴杜經手弊端擬將報關行出貨來條連同發票回單簿送請客號加蓋回單囑由敝會轉達各帮力予贊助等情足徵貴公所爲鄭重交易無微不至敝會除將來函送達各帮後於本月十三號邀集各帮到會討論僉以各號駐滬經理人手單簿此項加蓋回單之事手續太繁碍難認可如慮年終結賬有不符情事然平日有報關行出貨之憑條及直接送貨之回單皆可稽證客帮與各東莊交易不止一年不止一家其年終因賬目不符發生糾葛之事鮮有所聞至此次協昌興跑街舞弊是在該莊用人不當於客帮無與尊函所囑敝會似未便强以贊同爲此據情覆陳貴公所希將客帮經手事多人少爲難情形轉達各東莊仍循舊章辦理是爲至荷此致東莊公所諸董事台鑒旅滬商帮協會謹啓 
[巡船查騐航船之呼籲]  
　　上海税務總公所陳卓甫所長前因整頓税收起見特在滬南萬聚碼頭設一稽查巡船每遇船隻裝貨漏税及挾帶違禁貨品者隨時稽查在案嗣該巡船對於内地各埠航船亦於中途攔騐以致客貨悉亂貽誤裝運時限本年八月間已有嘉興航船戶孫書生被其查騐全船客貨俱遭翻動適值潮流湍急幾致危險當經南北貨同業旅滬各客帮相繼開會呈請陳所長取締該巡船不得越權苛擾去後准予體恤一面傳諭該巡船司巡不得再向内地各航船威嚇需索以維航業各在案不料前日又有舉班之嘉興航船戶龔錫卿由萬裕碼頭起行甫開至王家碼頭外擋又被該巡船司巡出爲截阻登舟翻騐致船不及開班各客帮得悉前情將舊案重行提議以現值陰曆年關之際設船家再誤期遲到貨色阻滯實於商業前途大生阻力不得不急起呼籲各客商遂於昨日午後三時仍在南北貨業公會開會决議速行函請縣商會轉向陳所長陳明種種困難情形請爲查照前次成案辦理實力維持以保航商 
[美領署人材濟濟]  
　　大陸報云本埠美領署之行政領事道爾錫氏離滬七年日前附愛瓜多號輪船來滬昨已視事從此美領署人材濟濟世界各處美領署辦事員之多者殆無過於上海蓋上海有總領事一正領事二副領事七此外尚有中美辦事人員若干也倫敦美使署於戰局中增置隨員多人其職員之多約與上海美領署相埒云 
[三輪船均將往美]  
　　大陸報云行駛太平洋輪船三艘定於本星期内裝載客貨前往美國一爲中國郵船公司之南京號昨午由香港開出星期四日午前可望行抵吳淞稍留數小時即須開往日本口岸及舊金山一爲興昌輪船公司之日本皇后號定星期五日開赴坎拿大之温哥武埠一爲花旗輪船公司之委内瑞拉號此船將在臺灣基隆裝載大批茶葉前赴香港星期五日可到滬裝載皮貨與絲貨等物二百噸於星期六日駛出云 
[滙豐銀行將提議給息]  
　　文滙報云本埠滙豐銀行接到總行來電據云董事會擬於下屆股東會議時提議每股給官利英金二鎊五先令又紅利一鎊十先令但須扣除所得税云 
[開訊薄子明等旁聽紀]  
　　盜匪紀少樓周良臣持械糾黨搶刦新閘淡水路三十一號門牌王雪華梅白格路五百十八號門牌趙增范兩家金飾銀洋鉅贓並拒捕開槍擊斃六百二十五號華捕彈傷王之傭婦王夏氏踝骨案内牽涉之山東人薄子明田守平邱萬福藍湘臣吳正清趙輝臣宋玉合李獻堂蘇庸康屈已和等十人業由老閘捕房特别機關中西探目一併在法租界拘獲提回解送公共公堂訊供判押等情迭紀前報前日午後由捕傳同事主人證將薄等十人連同紀周兩匪併解公堂復訊先由捕房代表牛門律師上堂陳明案情並稱據薄子明在捕房供與紀等素不認識查薄係民黨中人曾經中央政府懸賞二萬元購緝係屬政治犯性質與盜刦案無關但薄與趙輝臣宋玉合同延之代表中國律師李某向與事主王雪華同居自李遷出僅十三天王姓即遭盜刦後又爲本案被告代表且案未定讞之前至王處兩次並函致中西各報登明本案情由該律師是否與本案有關應請堂上注意堂上即向李律師詰據聲稱我與王雪華同居三載搬遷法租界後因母故王來通弔故我與家眷前往謝唁繼往接歸家眷與王偶然談及盜案及薄子明事但並未說明案情我遷移原因爲該屋死亡人口太多之故是以遷至法界嵩山路四十號門牌居住云云述畢命事主王嚴氏（即王雪華眷屬）上堂由牛門律師詰據供稱李律師向吾家賃屋居住三年於夏曆十月初一日遷移後至十三日晩八句鐘突來盜匪六人一匪把門即見被告田守平登樓入室袖出手槍向我勒借銀洋繼見邱萬福藍湘臣與兩人擁入臥室藍向我微笑摇手邱手執廚刀與該兩人將我夫看守即將值洋五百餘元之金飾現洋搶取而逃臨行開槍二響彈傷傭婦夏氏足骨至門外又聞開槍二響但開槍之人不能辨認供畢指出當時在場搶刦之三人旋由藍湘臣等所延之代表律師向王嚴氏駁詰之下即據王夏氏投案證明被匪搶刦開槍擊傷足骨情形王襄讞得供與美丁副領事會商之下諭曰李律師於本案未結之前不准再往王雪華處諭畢判各被告還押候星期五再行續訊 
[船戶中途遇盜兩則]  
　　猪商陳才發等合股在如臯縣販得鮮猪一百數十頭用舟裝載由該縣張王港開駛來申前日下午駛至吳淞附近瀏河口海面忽來釣船一艘上有盜匪二三十名即將猪船拘捕帶至羊山島逼令猪船上各夥將猪一百數十頭悉數運上盜船猪船夥不允被羣盜用刀背擊傷頭面肩背手足等處迨將各猪搬運畢該盜等復送還猪三頭然後將人船釋放盜舟遂揚帆而逸該猪船於昨晨駛抵上海據情報告猪客陳才發等即至水警廳具詞開單禀請查緝 
　　船戶李小三子由申裝載木排赴平湖交卸後駕小船返申行至得勝港相近突遇盜船兩艘盜匪六人攔路肆刦因李藏銀洋無多被盜用刀戮傷右腿搜刦洋二十餘元而去李受傷後於昨日返申至虹口同仁醫院求治一面由木行主報告該管地方官廳請緝 
[盜匪解護軍使署懲辦]  
　　糾黨持械先後夥刦海寗路二千零八十七號門牌元泰押店界路九十九號門牌肇興押店現洋鈔票金戒銀表皮衣等物之盜匪張阿三被匯司捕房中西探緝獲搜出槍珠六粒解送公共公堂訊判押候查明究辦等情已歷紀前報昨晨由捕傳同事主翁阿福馬少卿見證高品生李子英將張阿三解廨經俞襄讞會同美思副領事復訊先由中西探上堂禀明拘獲被告後調查及被告在捕房供認糾黨搶刧情形並將吊獲之原贓銀表一只皮衣一件及抄出之子彈六粒一併呈案請究繼據翁馬兩事主與見證高品生等分别投案證明當時被刦狀况訊之張阿三供詞狡展中西官得供以供證確實糾黨搶刦財物罪已成立因判張阿三押候錄供備文詳解護軍使署按律懲辦 
[通緝蔡鎭刦案之盜黨]  
　　浦東川沙縣境蔡鎭大刦案在海門史家鎭緝獲盜犯倪鴻章郭三麻子等七名押解川沙縣公署歸案訊辦等情迭誌本報茲悉該盜犯等迭經章知事提案研訊供出同黨樊得桂等六名經章知事開明通緝單呈請軍民長官通飭協緝該犯等姓名年歲籍貫如下樊得桂年約三十歲湖北口音住崇明縣小黑沙熊老六年約四十餘嵗湖北人小福根年約二十餘歲上海人口鑲金牙住上海楊樹浦及常在提籃橋張老（即楊銀山）沙帮口音住崇明縣境 
[浙省長請禁游民出境]  
　　盧護軍使昨接浙江省公署咨文云案據長興縣知事王吉壇呈稱長興地方每屆冬末春初即有山東蘇皖各省貧民托詞荒歉千百成羣蜂擁入境到處强乞惡索稍拂其意動輒滋擾雖軍警彈壓往往恃衆逞蠻滋生事端并有僞造各該本籍官廳文書以爲要挾他步理哈不可斥逐不能幾致無法可想查此等人民專以歲暮蓋藏以後聨合遠出爲一種特别收入携筐荷擔視同營業并非眞實災黎江蘇方面則泛舟太湖或由宜興踰嶺而來安徽則由廣德循山麓而至人數旣衆其中良莠即無從詰究長興盜風素熾萬一推波助瀾互相擀煽爲禍之烈何堪設想知事有維持治安之責旣有所見不敢自安緘默擬懇咨請江皖省長及浙江接壞長官轉飭地方文武水陸軍警遇有前項貧民立即設法禁截勿許攔入浙境以杜隱患而安良善等情除指令并分咨江皖兩省長查照轉飭地方官勿再令游民出境以靖地方外查滬浙爲接壤之區相應據情咨請貴使轉飭文武水陸軍警一體從嚴禁截出境以杜滋擾實紉公誼云云聞已轉行所屬一體知照矣 
[江寛案又展審訊期]  
　　招商局江寛商輪被楚材兵艦撞沉一案前經滬南海軍審判處定期一月九號嗣又展期至十五號起接續開審等情已誌前報昨招商局方面以各方人證仍未到齊此屆庭訊尚難到庭故特函致海軍審判處請再展緩審期昨海軍審判處又定期本月二十二日二十三日下午二時半開始審訊屆時務須嚴守時限到庭一面分函英法義丹領事及原被各律師知照 
[新任關監督不日出京]  
　　新任江海關監督姚煜係浙江人前曾在上海禁烟特派員機關任書記官長後入財部昨馮監督接姚來電謂不日出京履新云 
[徐警廳長赴杭]  
　　淞滬警察廳長徐輔洲因有要公與楊浙督軍磋商特於昨日（十四）乘頭班火車赴杭 
[海軍署無線電台竣工]  
　　海軍總司令署前以公署不敷辦公特呈率部准於署前江邊隙地起造樓房一座以爲電務課辦公之所并於屋頂上造設無線電台等情迭誌前報茲聞該屋與無線電台已於月初完工其無線電台上應裝配之各件亦已完竣昨由電務課長陳翼宸禀准藍總司令督率全課職員及匠役等遷入該屋辦公此後該署對於中央及裝有無線電之各艦艇均可直接通電矣 
[警廳偵探拘獲張效曾]  
　　直隸財政廳前將部發之國庫劵十八萬元交由天津惠東銀行賬房張效曾承購詎於屆限付欵之期張效曾潛行逃逸嗣因訪悉張匿滬上故特咨請上海縣公署及淞滬警廳飭探懸賞購緝在案茲經淞滬警察廳偵探李鴻强查得張效曾匿居本城西唐家弄第十四號門牌内昨日午前偕同眼線密往將張拿獲證明確實解廳訊核以便備文解歸直省訊究 
 
 
 

Page 11

 
 
[查緝剿匪潛逃之軍官]  
　　陸軍步兵第二十團二營七連連長李福昌係山東滋陽縣人年三十三歲又七連排長陳連捷山東歷城縣人年三十六歲均因在羊角溝剿匪時棄職潛逃由陸軍部通令查緝松滬護軍使署准咨後昨已飭屬一體協緝矣 
[德僑由浙來滬]  
　德人漢丁尼（譯音）向居浙省茲欲移居上海呈由浙督軍核准昨乘火車來滬當由憲兵送交駐滬交涉公署安插請將現居住址函致浙省查照 
[派員往德州領取手槍]  
　　淞滬警察廳長徐國樑近以冬防期内防務緊要各警士需用之白郎林手槍尚虞缺乏爰特據情呈請松滬盧護軍使詳請陸軍部核准在德州兵工廠内領取白郎林手槍并子彈各若干以供需用昨已委令本廳游巡第一隊隊長王法鴻持文定於今晨（十五號）乘火車起程前往德州請領矣 
[皖宿靈泗人函訴苛征]  
　　旅滬全皖同鄉會昨接靈璧宿泗三縣人民函云敬啟者民國二三年間皖省水旱頻仍民不聊生倪嗣冲倡言以工代振擬在淮鹽價中每年加抽六十萬元從事於疏通河道舉辦之後由宿州靈璧泗州每縣派夫一萬名挖睢河下游夫價每名月支制錢七千文責令地方居民每完銀一兩者出夫一名繳夫價七年以年計則一兩銀加至八十四千災後荒凉一兩銀地除去牛種人工並不能出如許多錢最苦是不足一兩完數錢數分之家惡董藉此苛派窮民無力繳欵刑驅勢逼有棄地逃走者有尋死自縊者有變賣兒女者如是者將近二年水旱仍前不免挖河又無益處停止河工之後民以爲可慶再生各董官又以接辦警備隊爲名按照每家前出夫數每年祇出一個月夫價七千文是一兩銀尚加七千文警備隊之多寡有無愚民不得而知也忍氣吞聲不敢一言此害不知何日底止劣董多贊成之由是各州縣視此發財容易乘風而起爭言添招警備隊每兩銀加至一二千二三千不得皖南每兩照一錢五分加捐尚是萬分恩典此等苛政商民無處伸訴特請同鄉仁人君子公鑒矜而憐之宿靈泗三縣商民泣血叩啓 
[續誌厦門路火警慘劇]  
　　前晩公共租界厦門路三百八十三號門牌海門人丁思蘭家不戒於火焚斃小孩三口灼傷男婦六人已誌昨報茲悉小孩屍骨昨已由瓦礫中尋出類皆肢體不全狀甚可慘經各該親族備棺殮葬其在醫院醫治之受傷諸人昨經老閘捕房捕頭飭探前往調查傷狀聞内中以丁思蘭受傷較重劉仁寳與其姊劉張氏等須醫月餘始可告痊即由該探據實覆報捕頭備核矣 
[青年會徵求會將閉幕]  
　　四川路青年會第十一次徵求會於本月二號開幕定於十五號（即今日）晩八時閉幕此次徵求共爲十隊曰江華隊隊長聶雲台廣大隊隊長劉錫基廣利隊隊長陳漢明安華隊隊長盧緯卿新銘隊隊長聶管臣江天隊隊長周憲章新濟隊隊長林幼誠寗紹隊隊長袁履登新甯紹隊隊長吳藴齋南京隊隊長西人勞勃司（譯音）每隊參謀隊員此次皆奮勇非常精進無已何人奪得錦標歸目下尚在未定之天屆時各隊隊長隊員聚集一堂揭曉之餘方可知也 
[各學校消息彙誌]  
　　兩江公學南洋公學舊同學所組織之兩江公學開辦已二旬餘報名投考者絡繹不絶索章問訊者日數十起茲聞該校長李鴻儒已擬定校訓爲誠勇二字由母校校長唐蔚芝鑒定并作題辭該校定於陽曆二月十六日舉行開學禮茲將該校校訓題辭錄下一凡人貴乎立志又貴乎養氣志不定則耳目之官易爲外物所誘氣不充則心體之間皆成坎窞之象立志誠也養氣勇也中庸論知仁勇三達德爲入道之門曰好學近知力行近仁知恥近勇吾一言以蔽之曰誠勇而已博學審問愼思明辨篤行誠也人一已百人十己千雖愚必明雖柔必强皆誠之所積而進於勇者也教育之道舍此奚由同學李君碩林創辦兩江公學擬校訓誠勇二字余嘉其能明中庸之道特書數語以贈唐文治謹題 
　　約翰大學約翰大學定於陽曆一月十八號（即禮拜六）下午二時半舉行本年各隊兵操大閱及童子軍演藝請美國水師左統領蕭雷君評閱擇優給奬四時在圖書館茶點昨已由該校長卜舫濟柬邀各界屆時前往參觀矣 
　　時化小學陶沙塲市立時化小學校校長爲奚敬垚有學生四百餘人定二十三寒假休業來正十三開課 
　　紫金小學紫金路私立紫金小學校長爲姚伯鴻共有男生八十人定二十三寒假來正十七開課 
　　巽與學校南市叢蒙渡内街蔡陽弄市立巽與乙種商業附設國民小學係高士良爲校長分男女二部共有學生四百餘人古曆二十三放假明正十一開學 
　　初級小學小南門外白糧倉路私立上海初級小學校開辦已十五年敎育管理成績頗佳校長爲程穎女士共有幼生八十餘人定舊曆十六寒假明正二十四開課 
　　聖經學校今日（十五號）星期三晩八時四川路青年會聖經學校行寒假休業禮該校校長報告本校今歳經過情形及其成績學生中有畢業者發給證書並請余日章君演說費佩德君用幻燈術映出四川全省勝景助人清與 
[憲兵校畢業生委充司務長]  
　　憲兵營第一連司務長唐福全曾經升充排長所遺司務長一職業經陸軍部派委憲兵學校畢業生何恩桂接充昨已到滬視事矣 
[船税續認一年之批准]  
　　承包滬南工巡捐局浦江船隻税之商人談桂香前因認包一年期满特函縣商會轉呈姚石蓀局長請仍繼續辦理等情當經姚局長據情轉詳上級請示辦理在案茲奉批回准予繼續承辦一年仍著照章預繳捐欵三個月（計洋八千四百元）並取具認保各結存查等因昨己函復縣商會請轉知該認商務於每月十號以前將應繳損欵措齊繳解來局不得稍有遲延 
[濟生會所接湘賑員近電]  
　　前日（十三日）中國濟生會接長沙黄國英君來電云諸公均鑒昨日抵省正布署醴陵賑務最後手續俟畢即赴平江華容岳陽複查災區相機查辦本會寒衣已會同湘振會搭配三十一縣散放郴州室章所屬各山域災黎困苦非急振不能存活已設法派人前往查放蒸一二電均悉前電計達岳陽丸及南陽丸所運藥品振衣先後如數收到除寄漢口之聨合會章及免費電照當函致漢口接洽外提單護照即日函寄餘續聞上海中國濟生會駐湘義振會英侵 
[考查寧蘇劃分之税數]  
　　上海税務所陳所長昨接財政廳令云案照江北改釐爲税暫將寗蘇劃分爲二各收一道本屬過渡辦法試辦已越半載亟應預籌統一之策第一税之後全省通過此徵彼免不復重徵究竟歳短若干必須調查寗蘇毘連處所以及滬杭寗路線往來貨物收税之數方爲準確即從來年一月一日爲始寧屬各税所凡遇徵收蘇屬運寗之貨税蘇屬各税所經徵寗屬之蘇之貨税均另立一簿隨時分晰登記按旬塡表送廳以憑通盤核算此表專爲考查全省改徵一税短收實數以及將來重定各處比額之用關係頗鉅務須詳細登列不得視爲具文遺漏舛誤合頒表式令仰該所長一體遵照按旬塡送母稍玩違 
[窰貨船撞壞烏山船之涉訟]  
　　烏山船戶夏阿達於本月初旬將貨卸罄後率夥沈金生等解纜開駛擬赴内地嘉湖等處製貨舟過南黄浦高昌廟浦面突遇雷阿四之窰貨船掦帆迎面駛來夏船避讓不及致遭撞毁船夥沈金生落水遇救得生雷阿四見肇禍端飛駛逃逸旋經夏阿達至水警引二廳第一專署報告請緝在案茲悉該署已將雷阿四之船緝獲當將船隻扣留雷則於昨備文飭警押送地方檢察廳一面着令原告自行投廳候質到廳後經檢察官預審之下判雷收押原告退去候示 
[孕婦被人踢傷]  
　　江北船戶婦人吕楊氏年四十六歲舟泊閘北虬江橋港前日與隣舟同鄉人陳壽彭陳嚴氏夫婦口角互相凶毆吕楊氏懷有身孕八月被陳等踢傷當即偕同年十九歲之姘夫吕管臣投報該管警區飭警將陳壽彭陳嚴氏夫婦拘獲連同原告併送地方廳昨午經檢察官提案騐訊之下判陳壽彭夫婦收押吕楊氏退去自醫聽候核示 
[巨拐匪難逃法網]  
　　十八歲湖北女子王秀貞前被拐婦王阿英誘拐曾經上海地方審檢廳研訊據阿英供明該女係由陳德寳及婦人陸素珍（綽號强盜老二）所誘拐當經該廳判决王阿英監禁一年候提陳德寶等到案究懲在案嗣經救濟婦孺會探員虞占順王緯文等將陳德寳緝獲函送檢察廳派警往獄中將王阿英帶到廳中前日諭令當堂指認確係陳德寳無訛當經檢察官判將陳收押候辦阿英仍還禁候示聞陳德寳係著名拐匪手下羽黨衆多今年春夏之交曾將婦女十三名誘拐出口分賣與吉林長春哈爾濱海參威等處内有十九歲女子葉桂卿十五歲女子蔣阿寳二十二歲女子王祥寳等三口被賣於哈爾濱某妓院爲娼葉等三女均識文字不甘爲娼各繕信函報告該處日本警察將三女傳案訊得均從上海拐來遂電致上海救濟婦孺會發給川資備文派探虞占順等乘輪前往將葉等三女於前日迎提到申先行送入該會留養定於今日函送檢察廳請訊而該會各紳董以陳德寳非尋常拐匪可比故於昨日下午特派偵探到檢廳請求將陳由押所提出拍一照相以便查考 
[判罰顓橋鎭烟犯]  
　　顓橋鎭私賣洋烟之吳煥章等前日下午經地方廳推檢各官開庭飭提吳等至案略詰一過當庭宣判吳拘役一月並科罰洋二十元烟客王紀生潘老大羅小姑娘等三犯各罰洋五元 
[舊貨店收贓之破獲]  
　　竊犯陳小安子屢在租界行竊電線銷贓與閘北新大橋塊開舊貨店之張耀春前日被公共捕房包探緝獲會同閘北偵緝隊士至張店起出原贓銅質電線八十餘斤張已逸去惟將其妻陳氏拘入隊内押候訊究 
[查明謊報盜刦之原因]  
　　協利染坊夥南京人黄亮記家居閘北梅園路其妻魏氏與附近乾泰染坊夥鎭江人趙懷芝私姘前晩被黄歸家撞見將趙痛毆遂出詎趙即至四區警署謊報被盜搶刦當經内勤巡長李桂賓前往查察始悉前情將一干人拘入區署張署長以趙姦佔有夫之婦又敢謊報盜刦實屬不法着送司法科究辦 
[姊弟串用鉛質龍洋]  
　　甬人李長根前日串同其姊袁李氏將鉛質龍洋至新閘路二百九十四號門牌何金華烟紙店内混用被何察破鳴由包探張金龍將李與氏連同僞洋一併帶入捕房昨解公共公堂經中西官訊實判李與氏分别各押兩年以儆僞洋銷燬 
[粤妓强迫狎客]  
　　粤妓王阿妹在崑山花園附近迫令某狎客至院狎游被二百七十七號華捕查見以該粤妓有違定章當即拘入捕房禀明捕頭諭飭轉送公廨押候解究 
[輪船茶房身帶紅土]  
　　向在南满公司神丸輪船爲茶房之甬人屠阿金前晩身藏紅土一包由黄浦碼頭登岸行經塘山路被包探陳金揚查見將屠連土帶入捕房昨解公共公堂即據該探禀明前情並據滙山捕房捕頭禀稱查得被告身畔有北京塗改浙江字樣之十元五元某銀行鈔票各一張請爲察核質之屠阿金供稱烟土係購來帶回原籍自吸並非販賣鈔票兩紙係船客所給不知塗改求察中西官得供會判屠罰洋五十元充公無洋改押西牢兩月鈔票與烟土併燬 
[過犯行竊衣物]  
　　過犯陸阿文行竊塘山路五十三號鮑寄來家之衣物一包被一千二百七十一號華捕查獲昨解公共公堂經中西官訊實判陸押西牢半年期满逐出租界 
[竊取妓女絲棉袄]  
　　周桂芳前日手執工部局電燈公司廢棄之抄火表簿子一册至浙江路八百零二號門牌妓女情俠妓院内以抄錄火表爲由乘間竊取情俠妓女值洋十元之絲棉襖一件圖逃被龜奴杜阿盤瞥見喚捕將周拘入捕房昨解公共公堂經中西官訊悉前情判周押候查明有無另案再行訊核 
[誘賭行兇之科罰]  
　　無賴李阿三在北河南路串黨抽籤賭博騙錢被五百零一號華捕查見上前拘拿詎李恃衆行兇致被拘入捕房昨解公共公堂經中西官訊實判李押十天或罰洋十元充公 
[法公堂錢債案三則]  
　　陳永昌前控陳順慶不理虧欠股本洋六十元一案陳供認欠洋判限繳在案後陳出舛後避匿不面因改傳爲提無從提案昨又傳訊原告仍求嚴追聶讞員判准予缺席判决俟被告出面後隨時扭案訊追 
　　陳九如控樂振實不理參價銀洋請求提案訊追一案經中西官飭傳去後樂已逃逸無從傳案昨日傳訊據原告聲稱查得被告逃避福建可否請求關提到案追繳中西官判限兩個月内如被告來申准予原告扭案訊追 
　　虞子垞控錢文祺不理抵押方單洋六百三十二元一案判錢交保限理後除歸還外尚少四百元限繳在案昨日屆限傳訊原告仍求嚴追詰之被告稱商人現已將銀洋措全呈案請將方單給領聶讞員判洋交原告領去方單發還被告堂費着被告擔負完案 
[再控押店收贓之辯論]  
　　鄭洽記土棧主鄭幹卿昨延達商律師爲代表至法公堂控稱原告土棧於上年陽曆六月二十六號清晨被中西盜匪五人入内搶刦去大小烟土值洋一萬數千元旋經捕房包探將盜匪德國人麥克司　弗司某國人克落歇華人陳錦堂等拘解法公堂奉判懲辦外尚有收贓之昇康押當前雖撤銷准予覆訊在案嗣因該押當開設在英界故至英公廨具控傳訊之下以此案已由法公廨判决故判撤銷詎昇康現在英公廨反控鄭幹卿損失等情惟鄭係法界居民應歸法公堂訊理昇康不應越控况此項烟土現山敝律師詳細查明確係該押當主鄭仲屏收受前蒙公堂飭傳時據稱鄭仲屏已回籍尚有郭阿六（即馬子榮）胡伯興兩證人亦無從傳案而鄭仲屏實情有意避匿不到於數日前有人在電車上遇見可證現到案之兩代表並非重要之人應請堂上出票將鄭仲屏郭阿六胡伯興三人嚴提到案訊究並請堂上須着兩代表交人銀兩保等語被告亦延逖百克律師爲代表因逖百克患病故由巴仁律師代辯稱此案理由前雖蒙公堂訊過惟敝律師尚未詳細須詳細查察後方能答覆此案曾經英公廨傳訊被告等到案奉訊將案註銷各被告等並無避匿情事請察詰之證人林天生稱商人於前月間在電車上遇見該押當主鄭仲屏是實昇康押當遣王子光鄭子琴兩人代到據鄭子琴稱商人在該店爲副經理店主已於陰曆本年正月間　籍迄今尚未到申店中並未收過烟土中西官當即提德國盜匪麥克司薛弗司到案請據聲稱是日民人持土至昇康押當銷售時目見王子光等在塲是實詰之王子光供民人在該當爲學徒與該德人素不相識亦未見過聶讞員詰王子光曰汝店中有馬子榮胡伯興其人否王子光推稱不知繼由原被律師互辯良久中西官會判王子光如能將英公廨控案求銷可免交保王不允故着交二千兩人銀並保郭子琴交尋常保出外准予將鄭仲屏郭阿六胡伯興三人改提到案訊核 
[寧波同鄉會募捐近訊]  
　　寗波旅滬同鄉會建立新會所募捐近日繳到捐欵者如下顧元琛募和豐紗廠助洋一百元石忠安助洋五十元徐正甫募王順满五元王玉田三元余深蓉孫金根各一元陳昌坤助十允姜騐祖助二十元繆洲甫募盈記十元張春庭募盈源行五元旅間同鄉俞紫封董昌昭陳組襄卓殿英四君募到俞紫封陳存甫吳雲升陳組襄董茹生卓葆亭各五十元涵德滋德兩木號合助五十元傅蓮生愼源莊隆愼天寳樓英美藥房增泰屠駿興各三十元劉采亮邵漱芳賀梓薌張竇琛顧榖香顧芭蓡增源各十元楊吟才募屠忠貴兩元傅福銀陳阿夫倪小土周高明各一元葛賢黻募祁寳有應昭生各助日金十元傅裕貴助十五元李生安助日金五元徐阿銀助日金三元張翊存助日金兩元朱長根五元鮑榮書三元竣三華應寳成各兩元 
[縣署批示兩則]  
　　浙江嵊縣團于過吉市等呈爲獲犯周許清一名請收押並移咨迎提歸案由呈悉應准將周許清渠成一名暫押候咨請嵊縣公署派警迎提歸案此批 
　　張巨川呈爲速請提究由此案前據具呈業經明晰批示在案爾子振海在民國職業學校肄業失蹤如果别有情事應逕赴司法衙門正式起訴仰即知照此批 
[中華職業敎育社通訊]  
　　中華職業學校各科工場開工以來出貨甚夥營業亦佳其中軍衣鈕扣一種前由該校將貨樣函送李督軍齊省長鑑評當蒙軍民兩長大加贊許由督軍飭軍需課省長飭各警署以後添備軍警制服需用鈕扣通知承辦店舖前向該校訂購又以該校經費不甚充裕李督特捐銀五百元寳省長特捐銀二百元以資擴充云 
雜評二 
[米禁問題（庸）]  
　　江蘇米禁問題外人方面要求開放已久至今而進行益亟大有不達目的不止之勢夫米禁之能否開放自以本省自給之外有無餘力爲斷調查盈虚而解决之省議會與省長之責也惟吾亟欲爲蘇當局告者無論米禁開放與否要以從速解决爲第一義蓋近日米商已紛紛著手於囤積上海一埠如此他處可知使米禁而可弛也則及今開放猶可望實利稍及於農民使米禁而不能弛也則及早申明斷不開禁之旨使米商稍减其投機之念免致囤積而不能出售去年米業之恐慌再見於今後當局亦以吾言爲然乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
戲談 
[人與世界契約] [  空空]  
　　第一條世界應給與人之生命其時期一杪以上一百年以下但有特别優待者不在此例 
　　第二條人之生命在給與時期内如自己有不正當行爲或不可避免之災禍至傷害其生命者世界不負賠償之責任 
　　第三條與生命關連之生活地及需用物亦由世界給與之但其數量以人之建設能力爲比例世界不加限制 
　　第四條生命終止時與生命關連之生活地及需用物亦停止給與 
　　第五條人對於世界應負傳種之責任但種子之良否隨其種子産生後之自由或以他方法救濟之傳種者不負責任 
　　第六條人享用地而生産力應以造糞爲報酬使地而生産力不至損失 
　　第七條人對於世界内他生命立於同等地位但人若欲消滅他生命或被他生命消滅世界不負制止或保護之責任 
　　第八條人於生命未終止時有不願享用生命請求返還者世界應承受之 
　　第九條與生命連帶之靈魂自脱離生命之日起世界許其自由 
　　第十條此約自給與生命之日發生效力至生命終止時解除 
　　按此篇雖屬戲談然於爲人之道思過半矣（不冷） 
老申報 
[因嚇致病（見光緒元年八月初四日）]  
　　金陵城束轉龍巷口有李姓雜貨店其夥計之兄某甲素有瘋癲之症時發時止昨來店探視其弟因止宿焉至夜半其病復發因起向内室逕去惟時其弟尚醒以爲小溲並不介意少頃聞得李妻大呌一聲旋亦寂然無聞矣其夫李某從睡夢中驚覺喚其妻不應忽見燈影下一人植立李大呼有賊於是衆夥俱來舉燈一照則正某甲也其弟知係病發扶某出去李見衆人俱起獨其妻仍高臥床中且適聞其喊呌聲諒非沈睡可知何以並無言語因將帳門揭開一看但見其妻僵臥榻上雙拳緊握牙關緊閉面帶青色兩目圓睜呼之不應衆咸疑其發痧趕即挑治次日延醫診視始知因嚇起兒蓋某氏於睡夢中驚醒突見有人木立床前不禁大驚急喴援救便爾氣阻也於是百般醫治業經三日仍復不能出聲李某不勝焦灼某夥亦十分抱歉而其兄則優遊自得直若無事者然李妻病勢雖難預判吉兇而瘋癲若此尚可聽其往來自便耶 
新拾遺 
[動物園中之處理法] [  翠岑]  
　　禽獸各具固有之機能以自適天然之生活因氣候地位能力之不同而其機能亦各異然其機能各有其用若置之無所施之地則其機能必逐漸消失變化而禽獸之生活或旦受其影響故動物園中之飼獸者務必設法使動物不受其機能變化之損害顧此種設施决非動物所歡迎故必以强力逼行之例如動物園中之鷹類閉置籠中利爪無所用必致長大彎曲而不適於棲止於是不得不時常修剪之修剪之法以巨網撒於騰身鷹必掙紥緊收之始不復能動而後一一剪之此法可行之他獸於虎亦然以活索自外抛入檻中旣纏虎身迺曳至鐵攔之口如法更繫其足然後拖足至欄外剪除其如鈎之爪虎爪不除以行立於堅地故易致戀入掌肉不良於行或且以是致命也蛇類之皮須時常摩擦否則終日蟄伏鱗皮必變堅硬不易行動而失本來蛇類之生趣摩擦之法先以術擒蛇使不能拒於是以油徐擦之遍於全身俟蛇皮皺縮之形盡成光滑始已最鉅之手續則爲洗象象　浴然在動物園中决不能　曠野溪潭之適而皮膚不　义每致疾病故必以人力代之法以巨絙縶象使不動乃以多人持棉布及羊毛之洗　醮以脂油遍塗象身而縱之閱二星期復擦洗以肥皂斯時象身宛若一肥皂沫之白山旣已更以淋雨法浴之使凈將息數日清洗之全功始竣需人數十需時逾二星期也清洗旣畢復以沙紙遍擦膚面以巨剪斷其指甲更以油布光其長牙焉他若猴類之毛宜常刷各小動物亦常請獸醫診視以小動物至易攖疾也動物園旣不能若森林原野以適物性則手續自不可少飼畜動物正非易易也 
常識 
[預報天然之俚諺] [  楊潛]  
　　往昔各國民間流布所謂天然氣俚諺者爲當時預知天氣之唯一方法於前行之已久至今鄉村各地尚有傳播此種俚諺以測天氣之變化雖屬一種妄言然證之事賞屢見其效現今科學發達機械精明天氣之觀測日臻完善學理上有所不能達者則賴機械以證明之此種俚諺自然在淘汰之列惟俚諺雖屬無稽之談然證諸實騐則相符於學理適合乎事情得能相遺至今職此故也况我國科學機械均屬幼稚天氣預考法百廢术舉雖有一二氣象台測候所之設施然皆建立於主要地至於鄉村則闕如也於是民間之觀測天氣不得不賴乎俚諺矣故今特採集中外各地關於天氣俚諺列舉數例於左 
　　（一）大氣朦朦而覺暖濕者則必雨（二）冬暖夏冷則雨又通常各季中若遇悶蒸署氣之日則必風雨（三）日月之周圍現暈時則風雨又暈上昇則天晴下降則天雨（四）日月之周圍生光環時風雨之變化頗遲若生幻日月時則反之（五）朝虹雨夕虹晴（六）清晨見草木葉上多霜露則天晴反是則雨又霜之融解早而易者亦雨（七）旭日帶虹色者風雨夕日呈虹色者天晴（八）上層之雲與下層之雲相反而飛行者風雨（九）近山遠見則雨近見則晴（十）山頂而冠以雲者則雨山麓之霧上昇者則晴若消散急激者則美晴（十一）東南風多雨西北風常晴風向無定天氣易變（十二）昆蟲類作低度之羣飛者則雨（十三）禽鳥類遠飛於海面者則晴穩（十四）鳶高舞則美晴鵑宛囀則快晴羣鳥急塒則雨（十五）蜘蛛張網則天晴收網則天雨 
　　上述諸種俚諺據世俗相傳實騐之結果其足以取信之處頗多故特錄之以供我國鄉村民間之參考亦所以補我國天氣豫報於萬一也 
雜錄 
[世界小新聞] [  半痕]  
　　○打字機之出租法打字機器近年於歐美已成爲中人以上不可少之物然機體率多笨重旅行之時携帶不便美國某技師近發明一機專用以附裝於打字機上徧置此機於車站旅館等處凡欲用之者先投銀五分於機内機乃能運動如意如是用之十五分鐘而猶未畢者須再投洋五分否則時刻一至機即不能移動矣是亦最妙之法也 
　　○電話之遠擴法國機器師利士君近在巴黎試演其成績謂能收電話路程遠擴之效所用之機須載有新式繼續器則雖在二千啟羅密突外會話其聲音之清晰與現今可達一半之路程者無殊聞利士君已將法式繕明送麥剛南電話公司務使從速見諸實行以濟市上之急需云 
　　○油磚之發明英國維爾德博士近發明一種油磗能代煤薪其製法以輕氣作用使油凝結可隨意安置而不發生危險整齊疉之所佔地位不過比油略闊且燃燒時無轟爆之虞燃燒後無灰燼之積並能發生光長火燄就價值而論比煤炭等爲廉也 
　　○各國戰士之寶星歐洲各將士凡於疆場　有大功者皆有特置之寳星以奬勵之故被賜者榮耀華常兹將其寳星之名稱譯如左英國維多利亞竇星法國軍事榮光實星德國鐵十字寶星俄國聖亞拉得满寶星奥國美列納　細寳星意大利軍功竇星丹國象寳星 
小說 
[私兒瀝血記] [  朱鴛]  
　　警官那文方握電話機叩以何事那文者幹碩而顔釋目森如電平民被矚無不戰慄終日披金徽之官服于于如虎噬犯科之人無稍憫惜頌之爲虎肖也其披閱公事之室何啻虎窟那文於中衣踞之以待犬豕凡電話機鳴必有囚徒將待其親炙矣此時那文聞報一手置筒尚視其腕上絶鉅之金錶隨即掣壁鈴有警士二人進那文曰備汽車嚮公主街八十九號彼處有越貨殺人之案急矣少時那文已與二警馳至彼處欵門入登梯二層如無人者至第三層則見主人與臧獲數輩峙立室外尤有一偵探執一小盜盜爲二十許人軀幹絶博髮種種如蝟兩目森嚴似欲擇人而噬藍色厚呢之衣撕之已破如劇塲中弄兒足上烏鞾已去其一手綰鐵銬猶時時掀動見警官至則怒目相嚮主人偵探而那文曰盜夥計有五人入會計之室罄所藏矣偵探聞信至盜已奪門而出以寡衆故鬭不勝僅執是黄口者室内被殺會計員一人想阻格而見刃者那文微頷其首入會計室巡視四壁似此壁爲攝影之其可以識四盜之風貌旣而檢會計員屍傷腹脇兩處那文以鉛筆誌之小册詔事主曰此案之大略我知之矣死者車赴騐所所刦銀財簿據應清例失單至署呈報是小盜帶回署中容逮其餘也主人唯唯而退偵探已交小盜於警士之手小盜之而盡露於電燈中此時面那文矣顧此盜雖小悍然無怯意力談其目與警官爭上下似不審身列非法將由官中管領其性命者又似生長盜間不審爲盜之外尚有職業越貨殺人是職業上應盡之事以爲少壯擅此無愧於人尤不知何者爲警官斯無畏葸那女執虎鬚瞵虎目嚮爲見盜之禮顧當前者爲乳臭之盜無足蒙此禮數旣當面不期微詫詫者詫小盜之面目一何似我之少時爾盜也應尖其顚靈其鼻而歪其嘴眼焉可魁梧如警官哉幸而如少時之警官也若燕髭虎額如現在之警官則有辱貴顯不待定讞我將槍爾矣思時作謾語曰若何姓何名年幾許矣若亦能爲盜耶小盜曰我乃不識何者爲姓名長者（指盜夥）呼我曰格露而已盜不盜爾視我爲如何耶那文不語徐揚其手二警已牽之行那文登車挾小盜至署繫之鐵檻次日别一警官鞠案警士以格靈上格露踏森嚴之地舉目四矚若甚詫異者警官檢其名格露應之警官以格露童憨可掬亦爲悲憫然力獰其面以掩悲憫之意乃微撚其髭曰若年十九爲盜幾年矣曰二年餘警官曰然則若猶孺子耳必有迫而爲之者格露曰非也彼盜養我至於成立微彼盜我死溝壑久矣我壯而亦成盜答彼之恩酬彼之願也安得云迫 
[自由談之自由談] [  不冷]  
　　○人獸之别二有一年長之人見余髮有斑白恩語余曰子年視余爲少而髮何已有白者余又謂之曰子亦知人與獸之别乎黑犬雖老不能變白犬黑馬雖老不能變白馬也唯人乃有二毛 
+++ 
 
 

Page 15

 
 
   
 
 

Page 16

 
 
   
 
