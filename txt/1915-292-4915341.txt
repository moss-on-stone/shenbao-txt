# 1915 - 292 - 4915341

 

Page 1

 
 
譯述 
[歐西報業舉要（四十六）]  
　　（譯輯者朱世漆） 
　　外省晚報於小鎭中頗多獨立一社若在大城則由晨報報社特印鮮自立者至在倫敦則又自立一織與晨報不相屬也其中大者有六 
　　巴爾邁爾報ＰallＭallＧazette 
　　惠斯敏斯報ＷestmjnstetＧazette 
　　地輿報Ｇlobe 
　　斯坦達晚報ＥveningStandard 
　　新聞晚報ＥvenjngNews 
　　星報Ｓtat 
　　前四者價值各一辨士後二者各半辨士至於政見則惠斯敏斯報與星報爲自由黨報餘則統一黨報也 
　　巴爾邁爾報者爲統一黨中健將其議論之穩健記載之雅潔於日報中不可多得上流社會中人多喜讀之其建設時在一八六五年而能才克林胡氏主編輯事的士黎里每曰吾讀克氏之文恒覺爲大政治家所顚倒也其價值可知矣繼之者有嘉雲氏亦記者中之賢也 
　　自由黨人於日報中雖有日知報日日新聞兩者然皆不足以代表之而其本幹實在晚報之惠斯敏斯報斯報以純謹正確著名於本黨敵黨兩方皆爲注意兩黨政客莫不重之政治之外於文學一端亦形偏重 
 
 
 

Page 2

 
 
時評 
[中國時局之預測（四）（冷）]  
　　法律者國家立國之一而又爲中國人斷不能守之一也其不守法律之習慣無權無勢之小民尚其次而有權勢之官吏則幾無一人能守之也故最合於中國官吏之習慣者舍專制外實無他法非特共和不便也即立憲亦何嘗便以立憲須納其身於法律中也今以急成君主故遂以立憲並稱然至他日非必其有心背之也與習慣相殊非廢憲法即常軼出於憲法之外此斷然者也而二者均足以啓日後紛擾之端此我所謂紛擾之源者又其一 
[命令]  
　　十月二十三日大總統策令時鼎岑給予三等文虎章胡大同魯省三趙乃裕吕文雄均給予四等文虎章此令 
　　又令湖南巡按使沈金鑑特别委任監督該省財政事務此令 
　　又令王闓運現在請假任命劉師培署參政院參政此令 
　　又令李湛揚現在出差任命謝桓武署參政院參政此令 
　　又令孟繼笙現在請假任命王錫彤署參政院參政此令 
　　又令凌福彭現在出差任命林萬里署參政院參政此令 
　　又令李國筠尚未到任任命戴戡署參政院參政此令 
　　又令曹銳授爲上大夫並加少卿銜此令 
　　又令王璟芳宋彬均授爲中大夫此令 
　　又令派楊士驄督辦江北葦蕩營墾務此令 
　　又令陸軍海軍兩部呈請任命蘇錫第爲陸海軍會計審查處處長應照准此令 
　　又令敎育部呈僉事熊崇煦因病詳請辭職等語熊崇煦准免本職此令 
　　十月二十三日大總統申令德武將軍督理河南軍務趙倜電呈親父病故應請開去本職回籍奔喪等語該將軍蒞任以來威望克孚動勞卓著兹以親故懇請辭職情詞懇摯出於至誠惟河南地方關係重要該將軍身膺重寄應援金革不避之義移孝作忠維持大局著給假一個月料理喪事俾遂孝思並遣員前往致祭以示優異所請開去本職之處應毋庸議此令 
　　又令據振武上將軍督理廣東軍務龍濟光電呈已褫陸軍少將姚捷動奉令發粤當經派往瓊崖等處充當苦差節據該道先後任各道尹迭次詳稱該革員委辦各項要差卓著成績兹復據代理瓊崖道道尹朱爲潮力稱其任事實心才識優裕各等情可否特沛恩施准予開復等語該革員上年獲罪發往極邊令其効力自贖兹旣據該上將軍瀝陳各節尚能悔過自新本大總統依約法第二十八條特赦姚捷勲免其執行並著開復陸軍少將銜以策後效交陸軍部查照此令 
　　十月二十四日大總統策令吳闓生晉給三等嘉禾章此令　　又令鄭沅張成炳王壽彭劉百霖吳璆王振垚高景祺馬吉樟均給予三等嘉禾章此令 
　　又令平政院院長周樹模呈稱假期已滿病久未痊籲懇免去本職曁文官高等懲戒委員會委員長兼職等語情詞懇切系念良深周樹模應准其免職俾資調理此令 
　　又令特任錢能訓署理平政院院長此令 
　　又令任命錢能訓兼任文官高等懲戒委員會委員長此令 
　　又令直隸口北道道尹劉竣着開缺另候任用此令 
　　又令任命陳玉麟爲直隸口北道道尹此令 
　　又令任命曹興蘄爲四川高等檢察廳檢察長賈晋爲陜西高等審判廳長易恩侯爲陜西高等檢察廳檢察長王樹榮爲山西高等檢察廳檢察長莊璟珂爲浙江高等審判廳長王子木爲浙江高等檢察廳檢察長此令 
　　又令財政部呈請任命黃濬署秘書應照准此令 
[專電]  
　　北京電　張國淦將任政事堂右丞警察總監吳炳湘有外任魯巡按說蔡儒楷擬他調 
　　北京電　駐美公使夏偕復辭職聞以駐墨西哥公使顧維鈞繼任 
　　北京電　册封專使徐紹楨等今日覲見擬下月一日乘京奉車出京 
　　北京電　桂巡按以該省財政困難電請撥欵已允 
　　北京電　京漢案因平政院長新舊交替暫緩公審 
　　北京電　農商部將咨行各省嗣後辦礦須無外欵混入並須由部核准 
　　北京電　川巡按電請重鑄銅元 
　　北京電　柳江道尹馬振濱將改署鎭南道尹 
[特約路透電]  
　　北京電　華字報稱中國陸軍不久將大加整頓大約國體問題解决後即將舉行其所擬辦法中有强迫軍役制一條全國分四大軍區一直魯豫二滿洲陜甘三中國南部及中部四雲南及各邊界先從第一軍區試辦聞蔭昌刻方從事凖備以期實行不久蔭昌將至揚子流域察視海陸軍隊及上海至漢口之各砲台慶親王奉瑾太妃之召已於昨夜由津抵京以備與政府磋商帝制恢復後優待條件及繳出王璽之問題墨西哥中國公使顧維鈞將改爲駐華盛頓公使今晚將見命令（二十五日） 
[譯電]  
　　北京電德文新報代表今日晋謁署理國務卿楊士琦談及時事楊謂共和國體不適中國國情余故從未贊成此制新帝制之實行無大更變僅中華民國改稱中華帝國耳選舉事宜進行順利故十一月間各事均可告竣帝制宣布與新君御極日期大約乃在十二月間明春將着手草擬憲法届時且將召集國會憲法將以德國者爲藍本因英國憲法及其國會制最不適用於中國也又謂中政府知德國必將歡迎中國帝制余信歐戰之後他國亦均將恢復帝制蓋此次戰爭已證明帝制能使國家財政軍事臻於强盛之地位也帝制之下當設首相徐世昌如能病愈則必　中華帝國第一任首相袁總統御極之後不致移入大内宣統亦未必移出楊氏末謂將來擬照日本元老院制設軍機處（譯音）以大員三十人組織之余殊贊成此制但須於帝制實行後始能開議此事（二十四日） 
　　北京電　政府决議施行强逼軍役制分四期辦理（一）直豫魯（二）秦晋隴奉吉（三）江浙皖湘鄂閩粤桂川（四）滇黔新疆黑龍江熱河察哈爾綏遠青海限於十年内辦竣（二十五日） 
[戰電]  
　　其一（英人路透電） 
　　亞姆斯特丹電　布公報謂布軍已奪獲烏斯庫白一部分又謂惡戰仍在進行中（二十四日） 
　　巴黎電　布軍在庫泊魯里大戰中之攻擊現已被阻因法軍已從南面攻擊其側也法軍所佔之陣線由薩洛尼加鐵路上兄里伏拉克展至斯特魯姆尼柴（二十四日） 
　　里虚電　貝爾格勒方面之戰事仍在進行未有變動克尼亞希伐資附近有大隊敵兵力戰之後占據瑪哇恰克旋由塞軍回攻奪回塞軍奪回尼恰伐河右岸之陣地一處該河左岸戰事仍在進行烏斯庫白南四十里之克里伏拉克已開戰法軍現與塞軍隄携作戰（二十四日） 
　　巴黎電　雅典電稱據塞國首相發來之戰報謂興登堡元帥之軍損失者至少當有六千人英法陸軍隨員由里虚抵此者曾徵實此說且謂佛拉尼亞米爲布軍占據布軍以馬隊進攻爲塞軍擊退塞軍已入布境（二十三日） 
　　巴黎電　聞俄國黑海艦隊現已轟擊布國黑海伐爾拉與勃格哈斯兩口岸頗有效力布人大爲惶恐（二十四日） 
　　巴黎電　公報稱薩洛尼加消息云星期五日晚法軍在斯特魯姆尼柴南面攻擊布軍奪取拉波伐戰事正在進行德粤奥軍隊之進行現已被阻　（二十四日） 
　　羅馬電　意公報謂意軍攻勢仍繼續進行已佔據一村及萊特洛山谷之高原故尼洛山中瑪士立東南山坡已全被佔領戈里西亞附近之戰壕數道亦被奪獲加沙高原刻有惡戰該處兩旁要塞曾經數次强襲但晚間意軍力守左翼及中軍所得之地日間伊森沙陣地敵軍被俘者一千餘人（二十五日） 
　　彼得格勒電　公報謂德軍奪獲里加東南之一村星期五夜齊泊林飛船一艘擲炸彈於里加特文斯克陣線復開始惡戰星期六日德軍進攻數次占據伊魯克斯特（特文斯克西北十二英里）兩軍旋於街巷激鬭德軍大受損失俄軍占據維爾拉東湖境之數村德國公報稱於占據伊魯克斯特時俘俄兵二千九百五十八人（二十四日） 
　　倫敦電　費蘭巨元帥報稱拉巴塞運河南面近三日内砲隊大爲活動陣線他處無重要戰事英軍於空中戰爭獲勝四次（二十四日） 
　　巴黎電今日下午公報謂德軍在奇凡希叢林夜攻被敗德軍於五日之内在該地受挫八次德軍一離戰壕即爲法軍砲火迫令退走陣線他處之法砲隊甚爲活動擊毁里盎香巴業勞蘭等處之敵軍戰壕及防禦工程（二十四日） 
　　彼得格勒電　官場宣佈一英濳艇在里巴附近擊沉德國阿達爾伯特號式之巡艦一艘（三三五一噸二十一海里艦員五百九十一人一九○三年落成）（二十四日） 
　　瑞典京城電　德軍漁船兩艘在瑞典海面轟擊瑞典濳艇柏林海軍參謀部已表示歉意且允澈查此事瑪爾摩電稱德飛機瞭見水下有英濳艇兩艘旋有驅逐艦一隊由薩斯尼資駛往追之濳艇即向北退並未發砲（二十三日） 
　　彼得格勒電　德國在波羅的海境共失齊泊林飛船二艘飛機十七架（二十三日） 
　　倫敦電德濳艇於前星期内僅沉小商船一艘（二十三日） 
　　倫敦電路透訪員自達達納爾來電稱十七日裴德武將軍電告哈米爾登將軍謂戰於安柴克之兵士甚惜將軍之去特專電致意哈米爾登覆電謂老兵如余而得安柴克健兒之厚愛實爲終身未有之榮云（二十四日） 
　　倫敦電地中海英國遠征軍新司令孟羅將軍昨由倫敦啓程赴達達納爾海峽（二十三日） 
　　亞姆斯特丹電　柏林來電謂加夫爾女士之死罪實根據帝國刑律及陸軍刑律而定云云蓋柏林已知殺加夫爾之不合故作此言以掩護其非也（二十四日） 
　　彼得格勒電　俄皇批准在國外籌募戰費英金五百五十兆鎊財政大臣擬以所得稅織品稅及茶糖火柴三項國家專賣權爲整頓財政計畫之根據估計茶葉專賣一項每年能收一百兆盧布（二十四日） 
　　倫敦電　俄國議將茶葉歸政府專賣（二十四日） 
　　紐約電　金鎊匯兌率因出口貨大增故復跌落糧食出口者日見其多入口貨則見減落（二十四日） 
　　華盛頓電　聞英國商部對於扣留之美國棉花之無定貨合同者議照出口時運出地點之價率付欵了案（二十三日） 
　　其二（德人德文報專電） 
　　柏林電（由塞維爾轉）十月二十三日德軍大本營公報云俄艦轟擊彼特拉巨杜美斯拉斯奇泊坎且以小隊兵士在杜美斯拉斯登岸興登堡元帥之軍在薩夫杜擊退進攻之俄軍（東境戰况）林辛干將軍之軍團在恰土爾斯克西面進發占據柯爾基俘俄兵六百人（東南境戰况）德軍在維斯格拉附近渡過特里拉河逐走維斯格拉南面高地之敵軍柯凡士將軍之軍奪獲魯加維加與柯斯美山中問之陣地加爾維資將軍之軍逐敵退過巴蘭加東面之茄斯尼加河及退出摩拉伐東面亞萊桑特洛代哇爾伊伏陣線俘塞兵六百人柯蘇蒂加山至斯拉蒂拉高地陣線之塞軍因左右受逼業已退走布軍已占據里哥汀及福格爾伊伏現仍於克拉斯伐士東面及東南面從事進攻塞軍在譬勞特東南進攻者已敗退（巴爾幹戰况） 
　　華盛頓電駐美奥國大使署宣布十月二十二日維也納公報云意軍以砲隊猛轟五十餘小時之久昨晨開始攻擊海濱陣線此爲開戰後意軍第三次進攻仍處處爲奥軍擊敗加以重創奥軍陣地之前滿積死屍意軍曾於數處攻抵或攻入奥軍陣地有被逐出者有即陣亡未歸者鐵洛里斯陣線曾有激烈之砲戰（奥意戰况）加里西亞東部沉寂無戰事俄軍仍在新亞萊克齊萊士附近從事進攻奥軍已於五基洛邁當之陣線奪回千步之遥旣而俄軍進攻該地爲奥軍砲火擊退近數日内俄軍在恰土里斯克西面德奥軍中間乘隙攻入德奥軍於援軍馳抵後即於昨日開始回攻俄軍在哇康斯克附近三面進攻但均失利俄軍且在恰土里斯克西北施擊並進攻柯爾基以爲牽制之計但因德軍抵禦甚力故全失敗後有赫白斯坦伯爵之軍在柯爾基南面突進追擊俘俄軍官兩員兵六百名奥軍自十月十八日至今共俘俄軍官十五員兵三千六百人獲砲一尊機關鎗八枝（奥俄戰况）（二十三日） 
　　柏林電布軍已占據庫瑪洛伏進至伐爾達布軍在柯泊魯魯附近擊毁薩洛尼加與烏斯庫白間之鐵路布軍復奪獲值法郎五十萬圓之醫藥品及火車二十五輛（二十四日） 
　　柏林電　柯尼斯區報載薩洛尼加消息謂有協約國之兵五火車於開往塞國之途中爲總司令調回協約國軍隊之衛生狀况殊爲惡劣薩洛尼加港運船所載軍隊因無營房可容未盡登岸柏林政界推料塞國時局如下麥剛森元帥不避艱險渡過多瑙河薩河在西南占據主要防地堅如鐵壁布軍亦攻入塞國中央而塞之中央與北部之鐵路及伐爾達南面幹線均被截斷交通阻塞協約國救塞之計萬難勝利德奥布軍之攻勢無法可阻云據十月二十一日布軍大本營消息謂英法軍艦十二艘曾 
 
 
 

Page 3

 
 
轟擊拉哥斯港瑪洛尼亞瑪克里第第加志此種行動無軍事目的德國巡哨艇曾悮擊一瑞典濳艇已由瑞典德使向瑞典政府道歉（二十三日） 
[東方通信社電（日本人組織）]  
　　東京電　關於中國變更國體問題日本警告之内容聞並不論及國體變更之可否惟云如因變更國體釀生内亂則年年不絶苦亂之中國人民將益困憊同時日本之受直接間接打擊亦必不少故甚希望忽因該問題勃發亂擾等語警告之文頗長公明正大爲確保東洋平和立脚地步（二十五日） 
　　東京電　有於本届議會一舉將現内閣粉碎畫策之政友會昨今與國民黨接近就種種之手叚方法加以研究惟國民黨總理犬養氏自政敵加藤大浦兩大臣引責辭職以來對於大隈首相以有從來之情誼不欲正面攻擊現内閣是以政國兩黨之提携恐難成立但該氏於海軍問題軍器獨立問題及戰後外交等根本問題似有欲爭之意以現在情形觀之欲兩黨行動之一致究屬困難至政府與黨則有以戰後外交爲盾各派一致行動與在野黨決戰之畫策云（二十五日） 
　　濟南電今春以來駐屯濟南之日本步兵第四十聯隊第一大隊現將歸國居留濟南日本官民發起於今晚在公園開送别會特設盛筵招待町田少佐以次各將校（二十五日） 
　　北京電　有一部分人等向救國儲金團直隸事務所聲請按照儲金規則將儲金發還（二十五日） 
　　東京電海參崴電云居留該處之朝鮮人願歸化俄國充義勇兵出征已將此意向該處軍務知事請願（二十五日） 
　　東京電三井家爲日皇即位大典紀念捐金二十五萬元在京都巿建植物園（二十五日） 
要聞一 
[巴爾幹之惡風怪雨]  
　　華德日報曰英法兩國在巴爾幹之外交手叚向以利誘自布加利亞暗自决定與塞爾維亞算清舊逋以來此種外交手叚已無用武之地於是乎英法俄人莫不震動據稱法軍已首途赴魚斯曲浦及里虚若然則布加利亞軍必預備在馬基頓山中列隊遠迎而據本報日前所得之報告稱法國國會因塞爾維亞之冒險有一議員欲質問首相外相戴爾加斯氏所以告退之故大起衝突迄今法首相無論於公會或秘會又不能聲明其故而俄大使伊斯哇爾斯奇氏當今其友邦政府垂死之際不特不設法援救且嘖有煩言加以恫嚇謂其協約國如再不能决定巴爾幹之事俄即脫離協約國不再作戰兹讀哈爾濱俄報謂英法軍隊已陸續運往薩洛尼加車馬砲火絡繹不絶於途白露特將軍部下之遠征隊咸由前敵抽調而來頗有戰事經驗云此言若確豈不與法首相所聲稱斷不能使法國前敵空虚之說大相才盾乎 
　　法國下議院以其政府推諉薩洛尼加上岸之責任而責問其政府何以不於土布協約决然有成無疑之際即刻士涉並曰希臘政府之宣言中立果眞出於不期而至乎當是時也王黨與社會黨羣起責問擾擾攘攘喧閙不休至不得不宣告閉會方已然該下院卒能投信任之票惟政府允許各議員者何事外間無人得悉及至次日法首相出席元老院時亦僅聲稱須望意大利帮忙而已 
　　然僅意大利出而帮忙無濟於事仍須携入他國同至漩渦而尤以希臘爲首要焉今希臘海口薩洛尼加已經協約國持强佔用如法之裝甲戰船卡爾馬尼號英之裝甲戰船阿爾必昻號俄之巡洋艦阿斯扣爾特號以及其他各種小戰船咸均停泊其港内而雅典英使且要求希臘政府擔保協約國自由利用薩洛尼加海港及希臘鐵路四協約國艦隊亦在埃琴海預備開戰由是觀之可知希臘所受壓力之重矣遑論其他乎 
　　現在羅馬尼亞亟欲探悉如希臘政府俯從協約國之請予以何等賠償據瑙威京城消息稱羅馬尼亞嘗問希臘政府如羅馬尼亞加入四協約國希臘是否仍守中立惟此詢問旣非出於羅馬尼亞擔負責任之方而希臘亦未之答復嗣後又有招令葡萄牙加入之謀而迫令遵照英葡所訂特别盟約派遣葡國陸海軍隊至布加利亞以便四協約國之艦隊仍以强取達達納爾爲要務不然須撤退也但此仍恐有不足據稱現在丹麥外交團盛傳英日兩國政府已從新交換牒文日本政府允派大隊水師由蘇彝士運河直達地中海以爲協約國之援軍 
　　英國乞援於日本者由來久矣惟終未見實行耳然英人此意無時或釋如巴爾馬爾雜誌者嘗著有長篇社論要求須請日本派遣援軍至土耳其戰地蓋以日本如果允行則無論何如亦必能出二十五萬人也且謂德若在近東獲勝不惟於英非利且亦於東亞各國有害此外英國各報亦同此論調以期日本派兵援救 
　　英國之外大約尚有運動日本者蓋俄國會議員代尼索夫氏已到日本且擬久住其地也據稱該議員此來專事訂做布疋機器藥材等項但其人乃舊日倡議日俄同盟之一故代氏到後日本報界旣有主張力拒派兵赴歐說之議論據日報之意協約國自已之力旣未用罄而英國若行徵兵制亦能召集足敷其用之人數再者現在協約國之軍火旣不足用倘再多出軍隊則更形短絀總之現時協約國求救之舉無微不至而其乞援之聲亦無人不聞殊不知乞求愈急愈難成功蓋其不急人尚不知其空虚至於如是其甚或者又肯爲其力助及見其力竭聲嘶更不欲徒爲其犧牲而自招無窮之禍也 
　　又曰巴爾幹方面風雲日緊協約國已力不違破壞希利尼之中立猶不足近更勢迫利誘務使希國加入協約方面據德國過海電所報有云柏林十月二十一日電柏林報界接倫敦電稱英國犯侵希國之中立後近更擬以强迫之手叚逼此弱不自保之國大背已意加入侵其主權犯其獨立之方面今方圖以軍艦示威於皮老斯口而封鎖希國之海濱云云惟是其能否達到目的希國雖弱能否伏首甘心吾等皆不可知然此爲德奥匈布軍在塞之進步所致則毫無可疑苟再假希國以中立之時日我軍益以再下則希亦可以無懼崛然而起與我聯合而舉兵以自衛矣德國過海電報希利尼之民情有曰希人對於四協約國之用强憤恨頗甚全國報紙同聲一致多載在薩洛尼加登岸聯軍與希衝突之情事希利尼之軍官與新來之兵並不和洽云云協約方面勢迫旣不得逞則是時復以利誘之據倫敦每日電聞稱得可靠消息英願以居比路島割讓與希而求希國加入協約方面又據雅典傳來消息割讓居比島之請願英已通告其同盟國惟按昨日之電訊則希國已拒受居比路島是協約方面利誘之策又失敗矣總之因我軍聯合奥匈布土等軍之猛進協約方面乃出此徬徨失措不恤人言之下策也 
雜評一 
[前途（無名）]  
　　中國之事往往於其事未成之前必曰若何有望若何有望及事成矣所謂望者其能見於實事者蓋鮮今者帝制成後之論又苦是矣憲法也國會也整頓陸軍也不妨於今日盡滿意之　議也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之北京影響]  
　　中央選舉消息投票解决國體之事中央一方面應選舉之代表除蒙藏青海回部四項巴由選舉監督蒙藏院總裁籌備就緒外其餘如八旗商會應選舉之代表人現在亦均調查就緒到有勲勞於國家及碩學通儒二項現正在調查中中央選舉投票地址已定在前衆議院地方惟衆議院之選舉場員能容八百人中央選舉各項人數衆多地狹不能容納故近日有倡分日選舉之議者兹聞此項分日選舉之計劃乃於將來選舉之時擬按國民代表大會組織法所規定之中央選舉順序分班投票前一日屬於蒙藏院總裁所辦之選舉後一日屬於内務總長所辦之選舉則今日預計將來之中央投票兩日可竣事至中央之選舉代表日期及國體投票日期因情勢隔閡與各省者不能相同其選舉日期此時尚未確定大約可不出月底至於國體投票則須在十一月初五日前後確期尚未决定不能預測也 
　　政界人員態度自國體問題發生後政界人員均持冷靜態度除地方長官表示意見外在京各大員均未有所表示此其爲反對國體問題與否誠難盡知而熱心君憲者遂謂其所以執冷靜態度足見此事之發生政界未嘗有絲毫慫恿之作用純出於民意之自然而然並謂將來由人民公意改定國體執政諸人惟知有服從二字而已云云然據事實言京内各公署中亦自有一部分人不以此事爲然急思離職出京者某機關昨已奉上憲密諭派人在各車站稽查在職出京人員以便調查其有無公幹以憑辦理此外又有一部分則關於國體籌備事刻正着手進行並已預計至於國體改革之後各部政務應行籌備之件昨聞擬即商定組織共濟會恊同討論各項要件該會擬暫於政事堂之公所然則所謂冷靜者特自局外人之外表敷衍者言之耳此時之慫恿與否　裏之服從何方吾儕小民固不能悉探其究竟也 
　　周陸兩氏辭職自國體問題發生後政府各大員之一部頗爲跼蹐不安而平政院院長周樹模亦爲其中之一人前旣稱病請假五日嗣又續假十日不過以一再請假之手續爲漸次引退之計其事迹已甚顯然唯關於將來平政院之繼任人員各報均有所喧傳或云以李仲軒補授者或云以錢右丞兼署者並有云以該院第一廳廳長曾述棨升任者兹向各方面詳加探詢以上三項之喧傳均非事實政府對於平政院長目下仍在派員懇勸周樹模勿庸去職至於後繼人員尚未議及世周氏去志已决虚與覊麽終難得有效果周昨已實　正式辭職政府亦大有將爲批准之說聞繼其後者第二說呼聲頗高云 
　　　廣西　軍陸榮廷前旣因病請假一個月經政府照准特令新任廣西巡按使王肅同會辦廣西軍務現在假期已將届滿聞陸將軍昨又有電呈中央外問多謂陸將軍係以病體尚未就痊故電呈續假兹從某方面傳出消息陸將軍之此次電呈並非續假實爲懇請辭職又聞總統以陸氏病體未痊頗深記念除准續假二十天外又電致新任巡按使王祖同就近詳詢病狀並傳諭安心調養由此觀之政府固尚未允陸氏辭職也但未知陸氏接電後仍否固辭耳 
　　嚴防黨人利用自國體改革問題發生以來京内外人士結社立會招集會員共同討論此種問題者比比皆是政府深恐黨人利用時機立會結黨以研究國體爲名而暗中實行破壞故於日昨特行通飭京内外各長官密派幹員暗行偵探如遇有黨人秘密結會號召黨羽圖害治安之事即行報告從嚴懲治此事除統率辦事處致電各省及各特别行政區域之軍務當軸外並聞奉天將軍段芝貴及其下各軍長等陸續電復中央略謂可負完全責任維持治安等語 
[銀行政策與公司政策]  
　　我國財政困難至今日而已極當軸諸公知歐陸大戰未和之先吸收外資斷屬無望乃亟亟從内部整理設爲種種財政上徵發之政策一方又振興實業以爲開發財源之計在表而上此種計畫不論何人均不應加以若何之訾議惟一按諸内幕則今日之所謂實業者乃眞實行閉關主義苟非其人决不能有所染指也吾人今以内容之性質分析之第一銀行最近一年以來中央所發生之銀行殆不可以數計其由人民所創辦者若殖邊銀行阜新殖業銀行現在雖已着手辦理但苦於資本不足不能有所進行其設在各省之分行則與中央總行聲氣不能貫通各營各業不相聯屬由國家經濟所創辦者如中國銀行交通銀行在巿場差有信用其正在籌辦尚未開幕者如民國實業銀行農工銀行將來能否發達今日尚不可知但其性質總帶有幾分呆氣外國銀行全在維持國家信用周轉巿場經濟若我國金融機關除正當的業務外尚有一種黨系的勢力在内落在何派之手則何派之勢力擴張失之者即形消縮因之銀行政策上亦緣時代及人物之關係常生變動也第二公司最近有撼震一世視聽之公司三（一）匯通公司此次津浦路案之波瀾即緣該公司發生主其事者均某某系派之人物近已奉令將合同取消（二）通惠實業公司由某某兩系中堅分子所組織其號召之力量運用之靈敏自非尋常民人所能望其萬一現在方始開幕其營業之幟誌則爲發展全國實業此種公司之結合也帶有一二分黨系臭味此某特色也（三）華新紡織公司以周總長介弟學煇爲督辦當命令發表之先人鮮有知其内藴者繼而調查則亦由周學熙李士偉等組織在直隸山東河南有專辦權且由政府特許至三十年之久此三十年内即不許有他補紡織公司在三省中發生如欲發生須得其許可且須向該公司納費吾人當始以爲政府方開發實業今而知苟非中堅要人即不能享有此種特權北省紡織事業旣不發達論理自應愈多愈好乃特許專辦至三十年得不有阻國人之實業思想乎且商業平等何以又須公司之許可何以又須向公司納費令人實不可解 
[贊助共和人又弱一個]  
　　前任湘巡按使劉心源於今夏因病辭職回湖北嘉魚原籍養疴迭延名醫診治無如年老氣衰終難奏效兹於十八日在嘉魚縣逝世享年六十有八黎副總統聞耗以劉爲贊助共和之老成人物一旦凋謝大爲悼惜當將其歷史勞績呈明大總統略謂劉出身科第歷任監司素著循聲迄武昌舉義軍書旁午特延其出任艱巨建設民政機關首倡分治偉策任勞任怨著有殊勲兹以積勞致病在籍逝世應請從優議恤以示恩渥云云大約大總統不日必頒佈恤典明令也現黎副總統已派員携輓聯回鄂往嘉鮩致祭矣 
[紀鄂省國民會議選舉之冷落]  
　　鄂省辦理選舉國民會議議員純取嚴格的限制以武昌居省會要區居民城鄕併計幾四十萬口而選民之總數經武昌縣知事逐一抉擇最後詳報只五百三十餘名而巡按使猶以爲多復將其中學校畢業類之醉心歐化者高等官吏類之素行喜事者刪駁數十人故名册宣布只四百五十四人其被選舉人則只一百七十八人内分五項（甲）高等官吏三十四名（乙）學校畢業五名（丙）畢業相當六十七名（丁）不動産三十一名（戊）商工實業四十一名名册宣示後依照法定於二十日投票武昌吳知事因本署繁雜來往人衆恐有獘混因假前武昌府學敎諭署爲投票所是日北風怒號細雨濛濛投票所一切布置 
極爲嚴肅由頭門至三門均有警隊荷鎗站守聞自早八點鐘開始下午四點鐘截止先後來投票者祇一百餘人僅及總額三分之一夫選舉權如此嚴謹豈不可貴而放棄權利者乃如此之多誠可異也此亦足見人民對於此次組織議會皆意興索然無復從前選舉競爭之景象矣至四點鐘吳知事以到者過少乃展長兩小時封匭以待投票人詎候至六點半鐘竟無一人續到遂封匭解回署中聞此次投票者雖如此冷落而運動選舉者則頗露形跡蓋各投票人到所皆非單獨前來均係數人一起必有一人若作主人之招待者入頭門時必與同來之人周旋盡禮恭維備至投票後又招呼車馬同往酒樓此本從前選舉所有之事惟從前投票人擁擠不現形跡兹則一舉一動人皆注目也查武昌縣應選名額計三十餘人兹以投票人數平均計算三票即可當選且此百餘票中有數票或十餘票一致投一人者故有兩票之人亦必可當選甚至有一票而得决選故一般有當選資格而未　動投票者皆自嘆爲坐失此機會蓋初選當選雖不獲爲議員然總可於複選時賣票獲利也至漢口初選投票聞到者亦只有半數吾國人於前年國會省會選舉競爭則如彼今年對於與解决國體有密切關係之國民會議則如此豈果毫無政治興味呼 
[滿蒙萑苻錄（化險）]  
　　新民奉天巨匪兎子閻王鑽天燕子等久爲新民海城等縣之大患雖經陸防軍警迭次剿捕終未弋獲近因水災之後民不聊生迫而爲匪者頗不乏人故匪患愈熾不但綁捐搶掠並拒敵軍警擊斃警官日前新民五區界分所姜巡官玉樹帶警游擊兎子閻王在樹溝西與股匪撞遇開槍攻擊被匪槍擊部身死又第二區平安堡警察署區官與巡官王殿凱率警剿匪在東馬廠地方遇匪首李九等綁票當即與保衛團協同追擊王巡官亦被匪擊斃團丁高景林同時陣亡該匪等與海城匪首徐某通氣海城管轄境内之騰鰲堡七嶺子于家溝均遭匪患省吏聞之大爲震怒聞已飭巡防後路王帮統等迅速派兵前往剿辦矣 
　　黑山省公署日前據黑山縣知事曹祖培報稱界内集有大股胡匪三百餘名由匪首楊小峰率領在各處綁掠捐搶請兵剿辦等因經前張按使飭令二十七師長派馬兵一營前往痛剿迄今月餘已將匪患肅清日昨拔隊回省矣 
　　桓仁胡匪攻擊桓仁勢甚猖獗知事費國光因之解職繼其任者爲前莊河知事王濟輝自該知事到任即責成警隊會合陸軍進剿擒獲匪首鐵萬山綽號鐵公鷄並起出白旗一面上書壓倒東邊殺富濟貧八字已由軍警押解來省交軍法處研訊大約不久即須槍斃云 
　　安東欒洛亦東省匪首之一也屢經軍警剿捕迄未弋獲兹據駐安巡防步五營陳營長接石路巡防隊函略謂該隊在通化縣交界天橋溝處與匪開戰擊斃匪首欒洛等四人餘者濳逃現正率兵追緝務將該匪殲滅以除地方之害云云 
　　九頭山軍巡兩署日昨接内蒙達旗盟長咨稱蒙界九頭山一帶地方現起有大股蒙匪數百名到處擄掠勢頗猖獗商民受害行旅裹足請速派兵勦辦以保蒙旗治安等因上將軍當飭洮南吳鎭守使派石團長率兵馳往剿擊 
　　吉林吉林省城附近各鄕匪勢猖獗而以城北爲尤甚聞有自鄕間來者云江西頭台子北盧家窩舖邨有富户盧二包牙以豪富名匪類夙有垂涎之心以其防禦頗嚴一時未得逞詎月之初旬有舁棺送殯者十餘人以天晚遇雨借宿爲請聲稱鐵道工人以夥友暴疾夭亡將宿棺某地云云盧憐而許之不爲戒備詎至夜半寄宿之山山東人等拔關而出各持棺内所藏武器向富户鳴槍彈如雨下分夥守門並將砲臺佔據砲手綁縳入室後將二包牙蜂擁而去竄入林業臨行時聲言此係大山貨（匪首叫富户之慣稱）非十六萬吊官帖不能贖回等語該富户現已允交十萬而該匪猶謂若不交足即將撕票故盧子現正在措欵一面報告附近軍警往剿未知如何了結也 
　　外蒙據日本滿洲報載云外蒙車臣汗南部現有胡匪數百人内中以蒙人佔多數漢人次之所有槍械異常精銳各旗人民被匪搶掠淫燒已無聊生之日經該地蒙古王公調集民團抵禦因子彈缺乏又兼寡衆不敵當飛報外蒙政府速遣得力軍隊前來協助民團進剿所有子彈等尚望政府協濟以期早日剿滅聞外蒙政府已允所請派隊進剿矣 
[川省收回軍票之狀况]  
　　五元者川省收回軍票籌辦處現定收滿四十萬元將截角當衆焚燬一次以期官商瞭然兹定期於十月一號午時即在籌辦處（福建會館内）焚燬並函請財政廳濬川源銀行總商會等派員來場監視一切又聞該處現以補對軍票日期設漫無底止補對字號倘積至數百票根滿架檢對綦難惟川省地方遼闊倘爲期過寛固易生弊竇爲期過促亦恐趕對不及今限定凡五元軍票補對至陽曆十一月底止（舊曆十月二十四日）其一元之票從牌示日起至七十日内爲收補期逾限無論票之眞僞概不承認對換兹將第一次截角五元軍票數目列下　天字號二千七百一十四張　　地字號二千七百張　元字號二千六百一十二張　黃字號二千七百四十二張　宇字號二千六百三十九張　宙字號二千八百零六張　洪字號二千六百四十六張　荒字號二千六百三十六張　日字號二千三百八十三張　月字號二千二百七十四張　盈字號二千四百二十八張　昃字號二千三百四十五張　辰字號二千五百一十八張　宿字號二千五百七十八張　列字號二千七百八十一張　張字號二千五百四十八張　寒字號二千七百零八張　來字號二千五百六十五張　暑字號二千五百四十四張　往宇號二千六百一十八張　秋字號三千一百一十二張　收字號三千五百七十二張　冬字號二千一百七十九張　藏字號二千四百一十八張　閏字號一千九百三十五張　餘字號二千零二十二張　成字號三千一百七十張　歲字號三千四百二十五張　律字號三千零八十張　吕字號三千三百零二張　總計八萬張共四十萬元以上自九月一號起至二十五號止五分處所兌銷五元軍票從天字至吕字共三十字 
　　一元者近日收回五元軍票日見進步而一元軍票日見跌落（每張只能換錢五百七十文）巿面大受影響經各方面切實調查得悉其所以跌落之原因實以一般豐於財之巿儈暗中操縱將一元軍票最先之字號（如天地元黃等前數十字）收藏待換以最後之字號巿面使行故軍票價格日趨於下籌辦處得此内情爰擬改良收法特以掣籤之手續行之掣得何字即牌示收此字之票不必照千字文次序以免操縱而杜弊竇昨已出示略云收回軍票定章按照所編千字文次序牌示核對原取使距省遠者得早爲預備也乃聞近日有將首列字號先爲檢存期於早得兌現專以末尾之票持往巿中輾轉掉換因之價格於後先字號又爭論低昻以此取巧牟利實屬可憐可恨將來本處收回一元軍票時惟調查流行巿上之票於某某字號多者即先牌示收兌此項軍票决不使若輩獨占便宜矣云云又收回軍票祇分眞僞固不問其所蓋爲何人圖章頃聞宜賓商會對於軍票蓋有董事圖章者不免懷疑特拍電來省詢問籌備處昨已復電解釋文云軍票照章祗分眞僞蓋有董事圖章者仍舊有效希布告籌辦處 
地方通信 
[蘇州]  
　　菸業公賣分棧成立蘇垣第三區公賣分棧菸業經理王紹基通函各縣支棧菸業經理文云奉分局長唐第二十五號飭開照得全區菸業另設經理專司其事業奉省局批准在案嗣後該分棧菸酒各有經理權限劃分兩不相越各縣支棧亦以一棧名義菸酒各辦不相干涉從此各有專責不容再有推諉尤不得藉端延宕當此部令催征緊急之時省局懲戒綦嚴之際尤應踴躍從公積極進行爲此飭仰該分棧經理於文到三日開征存貨繳費彚解勿稍玩延致誤要公切切此飭並奉頒發分支各棧圖記式樣一紙飭令照樣刋刻各等因到棧奉此本分棧遵擇蘇城吳殿直巷宣洲會館爲分棧菸業辦公處即於十月七日成立開用圖記除報明分局外合將刋就支棧圖記函送貴經理查收趕緊組織支棧開報成立並報明辦公地點仍請從速查報各號存貨繳費彚解望勿延誤（各縣支棧菸業經理名單）吳縣兼崑山支棧杜烟經理王良英沈炳文皮絲馬贈章客菸施炯常熟支棧經理祝道洪姚同吳江支棧經理潘培德莫文顯武進支棧經理周承恩姚玉淋無錫支棧經理裴熙王竹亭江隂支棧經理錢維　黃兆熊宜興支棧經理王惟富查文錦 
[太倉]  
　　全縣小學校之模範劉河向無女校光復後由前任鄕議會議長吳仲裔創辦單級編制之女子初等小學校敎授合法女生達七十餘人現由縣視學蔣省三視察後以吳君手創該校身任敎習敎法最新設施切當近關校園不請一款而布置井然尤爲難得業已詳請巡按使核准該校爲全縣小學校之模範並加俸百分之二十以爲熱心敎育者之奬勸 
[鎭江]  
　　設立國貨營業所北京國貨展覽會閉會後所有蘇省陳列之國貨齊巡按使擬在寗垣及蘇滬鎭淮揚等處設立營業所以俾推廣國貨並爲提倡工藝聞已由金陵道尹會同鎭江商會籌備一切矣 
　　監獄限期設工場監獄添設工場前經江蘇高等廳咨請巡按使飭催各縣積極進行在案兹聞齊巡按使飭催丹徒縣公署謂監獄添辦工場原爲省囚糧而興實業起見業經農商部咨商司法部通飭各省遵辦在案該縣舊有監獄我未實行兹特嚴飭催辦限本月内一律設立詳報以便彚部查核 
　　賭棍咬傷徐巡官鎭郡六區轄境内有魏光華者日前邀同徐馬陳魏等姓在家聚賭至夜深而散徐未提燈行走適爲六區巡官徐樹查夜所遇向之盤詢詎徐竟敢出言挺撞因拉其衣服帶區徐乃情急竟將徐巡官手指咬破徐巡官負痛鬆手致被脫逃徐巡官以因公被傷氣實難平乃赴縣署面禀一切當經盛承審員驗明傷痕屬實一面由秦區長嚴行查緝將魏光華及逞兇人徐姓並賭具一併查緝解送警務總所訊供不諱祇以案　毆人成傷特將人證一併解送丹徒縣公署訊辦 
　　定期開微烟酒稅丹徒烟酒公賣局爲郭雲甫組織業已就緒現經省局分棧迭次函催開徵已將進行手續料理完備聞擇於十一月一號實行徵收云 
 
 
 

Page 7

 
 
[揚州]  
　　國民代表進省國民會議初選當選人業於二十日選定揭曉已誌前報周知事遵馮上將軍齊巡按使會飭於當選人之中公舉國民代表一人限於二十五日以前蒞寗投票故於日昨特設筵席於公署邀請各當選人赴會公推赴寗代表聞投票時一致公舉張鶴第（字雲門係前國會議員曾辦政聞日報者）後因張君旅居邵伯不能即　赴省周知事以省飭限期蒞寗未便延遲旋即向七十六旅張錦湖旅長商假小輪一艘派員至邵迎接張君來揚已於昨日偕選舉事務所長唐紹垚同乘專輪赴寗矣 
　　鄕間又出搶案西鄕北方寺地方鄕民湯某前夜被匪搶刧昨日事主來城禀報已由縣知事周芷貞派承審員徐某帶同檢驗吏前往勘驗矣 
[杭州]  
　　選舉國民代表之日期浙江省國民代表選舉監督朱將軍屈巡按使會銜出示通告初選當選人云查國民代表組織法第十一條載選舉國民代表場所設於監督所在地届選舉日期就報到之選舉人由監督召集之舉行選舉又第十二條載選舉國民代表日期由各監督定之各等語本省國民代表之選舉兹定於本年十月三十日在本將軍行署内舉行合亟先期通告周知 
　　四鄕晚稻之收成杭縣地方本不宜於早禾種之者僅有上四鄕一隅今年被大水所浸收成大爲减色至栽種晚稻（俗名霜降稻即蘿尖）到處皆是現當收割之時杭縣姚知事派員調查據報本年收成調露鄕統計有七分臯塘鄕統計有五分西湖鄕同上會堡鄕塘内統計有七分塘外一帶爲海水浸灌兼受大風統計收成尚不滿五分云 
　　江墅之電燈接線談杭州大有利電燈公司添購機車改造烟囱各情已詳報端兹悉江干電燈線已自鳳山門接至海月橋南星站等處湖墅電燈線已自北關門接至賣魚檯大王廟等處其未敷設各地再歷兩星期必可一律接通大約十一月問江拱一帶電燈均可大放光明 
[天津]  
　　當選者揭曉天津縣公署於昨日上午九鐘在本署大堂開選舉票不敷三十一名當選之額定期補選凡得五票者確定當選兹將當選人錄下　李寶誠得五十一票　卞蔭昌得四十六票　高凌霨得二十八票　李學曾得二十票　劉則明得十二票　蘇兆霨得十一票　石大文得十票　石作棫得八票　楊侗得七票　邵松齡得六票　邵鳳翰得五票　薛士英得五票　楊耀曾得五票　張伯苓得五票 
　　歡迎商業團天津商務總會函請日本商業團全體於今日午刻十二鐘蒞臨該商會開茶話會議藉表歡迎日本松平總領事於二十二日晚在大和公園設宴歡迎并邀請中日官紳商學報各界會宴各界到者有一百二三十人主賓盡歡至十一句鐘而散 
　　招待選舉人警務處處長楊敬林近因各縣被選人員紛紛來津投票特在老車站新站及西站等處高揭大旗一面上書國民代表大會選舉人招待處字樣并派有遺差等招待一切以表歡迎 
[雲南]  
　　小交涉案兩起雲南激江縣屬之徐家渡地方係滇越鐵道經過之處常有公司洋員來往梭巡軌道頃聞省中得阿迷路警總局電云號日徐家渡三百六十一條基羅公司洋員覔得羅必達阿里阿多被賊二十餘人持械搶刧幸未傷害已派婆兮警隊探剿等情除電該總局長督警勒限嚴緝并電彌勒黎縣協剿外查出事地方係澂江管轄恐匪内竄乞飭澂江路南上緊兜緝爲要蒙自馬日電 
　　日昨探聞雲南縣有電來省云九月十八號有高麗人崔學調由鹽豐到城持有廣東巡按使護照宿城内南街裕興店至二十一號晨早據報昨夜被盜竊去雲南紙幣四百元花銀三百元高麗參約二斤聞報當即率領警察詣勘查勘得該商住歇正房耳間靠後面爲板壁下有石塊塡塞賊將石移動一塊入房將床上皮箱一隻撬開竊去銀物查床上箱係兩隻僅撬一隻係將銅扣拆斷又查看後院圍牆並未挖動後門尚係關鎖毫無盜足痕跡店中住客一概檢查並無贓物除將店主楊秀廷押訊並上緊緝拿外特此電聞雲南縣路承熙馬 
雜評二 
[劉心源（步陶）]  
　　陸潤庠之死以不受民國恤贈爲遺囑人多代爲幸之以其始終於有清之一代也今劉心源死副總統以其爲贊助共和之老成人特於共和政府之下爲請恤典吾亦以爲頗有足多蓋黎劉同處於共和旗幟之下即死生盛衰一致以殉共和於私情公誼固可謂兩盡之矣夫以劉之老病頽唐死不死曾何關於大局且以當局者忙碌於政治新潮流之心理而貿然與語共和肇造之情况其結果之許不許亦正難卜然而生也爲産竹共和原動之一人死也爲共和命在垂危之一日請而得固不失爲共和典禮飾終之榮譽請而不得亦以見患難老友之同掬此一腔共和熱滬以期望政府而脈脈寸衷固猶未忍以飄摇風雨之共和前路果即旦暮傾頽也嗚呼劉氏爾盍一兩神歛爾魄憑虚御風以左右爾所保抱携持之雛形初具之共和靈魂以靜待此洪爐造化之究竟幸勿一往不顧徒以無限憂傷爲爾南望沾巾之老友重增今昔之感也雖然共和之命運豈僅黎劉二人之問題哉我願今之身託共和政府之宇下者咸爲一溯良心以自判别其前程也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌謡諑聲中之兇劇]  
　　宜廳謂是圖刧毆警 
　　偵探謂是黨人思動 
　　淞滬警察廳二區第一分駐所轄境新小北門内梨園路（即福田庵路口）於前日（二十四號）黎明時發生砍傷巡警一案詳情已誌昨報兹將昨日各訪員調查所得者續錄於後 
[第一訪函]  
　　淞滬警察廳長徐君報告鎭道兩署云爲呈報事據一區第一分駐所杜警佐金釗報稱竊於本月二十四日黎明四時五十分據巡官夏雲生報稱本夜三鐘督率巡邏長警巡查勤務由穿心街老北門等處巡至梨園路口驟聞警笛知有匪警立即飛馳鳴警前面見有一人形色倉皇飛奔逃逸以其形跡可疑當先拘獲比至第十八守望崗位見巡士張萬福血泊臥地鄰崗巡士古衛生等急呼 
捉匪當經巡官督率長警分頭追緝因已不及當將先時截獲之匪徒一人及受傷巡士張萬福古衛生一併帶署請核前來經警佐詢據巡士張萬福因受傷甚重不能言語詢據巡士古衛生聲稱是夜四時許因在崗位初聞警笛繼即馳往見有十餘人蜂擁兇毆巡警遂即召集鄰崗亦被　匪等猛毆適值夏巡官聞芍趕至巡警因受重傷寡不敵衆致被乘間逃脫想係圖刦未成傷害巡警等語訊據獲匪褚小村供詞支吾除將巡士張萬福古衛生因受傷甚重車送上海醫院醫治外合將獲匪褚小村一名解廳核辦等情前來除飭發司法科研訊分緝餘匪曁遴員調查案情外合先呈報 
　　此案發生後因值連日外間謡諑繁興以致傳說不一據官場報告謂係圖刦毆警而外間傳說則謂圖刦巡警槍械又有謂係個人關係口角尋仇者昨日徐廳長已委總務科長某君曁某某兩員分别密查以憑核辦 
[第二訪函]  
　　二區一分駐所警察山東人張萬福及湖南人古衛生係派在西馬橋第十八崗等處站巡二十四日黎明被人用斧砍傷張警之頭部後腦並被奪取鎗上剌刀將古警戳傷背脊手臂手腕等處後由他警舁送該所經警佐察得張警等傷勢甚重急送上海醫院醫浩兹經醫生驗得張警之腦部出血過多傷勢非輕古警雖身受十餘刀均非要害尚無生命之虞昨日鄭鎭守使徐警廳長均派員至醫院向兩警慰問並詢其當時肇事情形據云有匪徒直餘人均穿短衣徒手上前圖刦鎗械初則抵死不允未幾被匪從後趕上用斧砍傷腦部登時昏暈仆地出血不止鎗械即被奪去迨古警前來相助亦被該匪用鎗剌亂剌受傷倒地不省人事古警之鎗亦被奪去其時天未破曉兇匪之面貌不能明辨云云該員等遂向兩警安慰數語而去 
　　徐廳長奉鄭鎭守使飭以本月二十四日黎明時滬城老北門内西馬橋地方忽有匪徒行兇傷及崗警兩名誠恐此等匪徒結黨肆　着速飭知所屬各區署嚴加防範並偵緝兇犯究追被刦鎗械嗣後各區署所亦應注意防備禁止閑人進出等因徐廳長已分飭各區署一體遵照昨日一區一分駐所特發牌示照錄於下爲牌示事照得現值戒嚴時期門禁理宜森嚴閑雜人等須詳細盤同不得任意出入在所長警無事亦不准外出特此傳世責任門崗巡警隨時認眞稽查毋違切切此示 
　　浦江水巡隊潘隊長因奉徐廳長密飭水陸各處一體防維是以每晚自九點鐘以後各種渡船划子船均不准深夜載渡並加派水警乘杉板船分往浦東沿岸各處要道加意巡察如有形迹可疑行蹤詭秘之人或有船只停泊概行搜查船詰 
前晚第一區警署董警正親自率同巡官長警在十六舖裏外橋及陸家石橋舊址小東門外民國路華法交界處從嚴查察如有由北往南三五成羣形迹可疑者概行搜查有無兇器及危險物品自九時起至天明六時爲止並無所獲昨晚仍分投巡察頗爲嚴密 
[第三訪函]  
　　自此案發生之後據警界中傳言除西馬橋巡警受傷外其小北門外民國路及閘北等處尚有匪徒圖毆巡警之事所以各區巡警日差亦均持械實彈僻靜之區則加派雙崗以示威嚴而警廳長徐君自據二區一分駐所警佐杜金釗報告後以西馬橋一帶與新闢九畝地商場毗連該處本甚嘈雜昨日特派科員協同杜警佐等至該處四周詳細察勘並飭各區分駐所轉飭所屬各崗巡警加意嚴防現九畝地附近各處偵探巡警棋布星羅對於形跡可疑之人立即扣留盤詰或有言語支吾者即解區訊究故平日在該處各茶肆遇事生風之流氓亦均鳥獸散云 
[第四訪函]  
　　邇因滬上又有黨人起事之謡故淞滬警廳徐廳長已飭各區署所一律防備乃自日前四區二分所在义袋捕獲黨人朱耀南後據朱供認有定期二十六（即今日）先搶警署軍裝之說二十四日黎明且有砍傷巡警之事發生徐君因又於前晚起親自往來南北各轄境調查防務使各區警正警佐不敢稍涉怠忽一面復飭保衛偵緝等隊各隊長督率隊士通宵出巡以保治安 
[第五訪函]  
　　昨聞偵探一方面傳言謂此次砍傷巡警實係黨人所爲是夜共有一百數十人於二點鐘時各執刀斧等械由某處機關出發從老西門一帶至尚文門本欲由此入内不知何故忽又循原路折回沿民國路而至新北門入城後分爲數隊每隊十餘人或七八人不等似有頭目爲之指揮其意蓋圖奪崗警槍械也因古張兩巡士未肯捨棄槍枝與之格鬭致被刀傷後有崗巡狂吹警笛附近崗警聞聲趨援若輩乃四散狂竄内有褚小村一名身穿雨衣帶有徽章竄至沉香閣被警擒獲所有在褚身畔搜獲之徽章一面標識一張其標識係白色竹布計長五寸闊三寸上端横書江蘇光復軍五字居中蓋有江蘇光復軍印左邊書所受委任職銜右書其人姓名徽章係薄銅片腰圓形其上鐫有篆文江蘇光復軍字樣褚係湖北人緣近有李烈鈞之代表蕭梅成奉李委任爲江蘇光復軍總司令在滬組織機關圖謀起事褚在蕭部下辦事此次奉派帶人入城圖搶警察軍械致遭拘獲現尚覊押警廳俟緝獲餘嚴質明確再行詳解鎭守使署訊辦云云 
　　至昨報所紀甲乙兩巡士被匪刀砍一死一傷兹復經調查甲巡即古衛生頭面背臂等處共受刀傷十四處受創雖重尚可無虞乙巡即張萬福頭腦被刀斫傷三處腦槳流出傷勢殊劇昨謂立時殞命尚係誤傳惟一息僅屬恐難保全生命現均在上海醫院設法療治昨日該管杜警佐與各區署警正巡官均前往醫院慰問 
[法捕房破獲黨人機關續誌]  
　　法捕房於本月二十三號晚間偵知有黨人在法新租界愷自邇路蔭餘里三十八號門牌暗設機關當由西探目阿而風西等前往拘獲三十九人抄出白布蓋印襟章等情已誌昨報昨日又由華探目黃錦榮沈德福包探韓邦達方福林任水揚及某號華捕續獲同黨五人内有一人身藏炸彈一枚解經石總巡詰訊據衆供稱所獲各人内有唐堯飛者邀同我等前往某處開礦並無不規則之行爲等語石君諭令一併管押候再詳細盤問禀請公廨中西官核辦 
[閘北慈善團之進行]  
　　前日上午三時閘北慈善團開董事部成立會各省旅滬紳商冒雨蒞會者有四五十人先由主席錢貴三沈聯芳二董報告閘北地廣民貧慈善機關祗有一處前由巿政廳徵收地方公益捐辦理施粥掩埋等事其經費按月均照實銷册如數撥給邇來寄養所及惠兒院内由各區警所送養之婦女小孩日漸增多經費自必加增而工巡捐局當開辦時慈善經費每月約需八百元故至今仍以八百元爲限以致每月不敷開支百數十元上届冬季施粥籌墊之欵尚無彌補之法今届冬季掩埋亦因無欵迄未與辦應請董事部諸君亟籌救濟之策俾維善舉云云旋由陳翊周譚海秋梁綸卿及某董等先後發言咸謂辦理地方公益應就地方公益捐内如數撥用最爲正當辦法一面將本團收養婦女小孩急籌安揷之方或籌集資本舉辦工藝實業使各孩學習一藝以爲他日謀生之地刻擬聯名禀請上海縣長函致工巡捐局朱局長將每月慈善經費按照實銷册如數撥給以敷開支在場諸董均一致贊成散會後復由吳董子敬與經理王彬彦君磋商二小時之久吳君主張先將該團東首之空地建造巿房以立興辦工藝之基礎云 
[復旦公學十週紀念會記事]  
　　復旦公學十週紀念會本定上星期六舉行嗣因隂雨改期本星期一即昨日午後三時在禮堂開會首由校長李敦輝君報告歷年進步狀况次由王亮疇君代表該校校董演說次邵仲輝君代表該校同學會蔣根笙君代表該校敎員沈生元鼎代表全體學生相繼演說末復請來賓朱少屏君演說諸君立說雖各有發明其大旨不外念締造之艱難策後來之進步母忘紀念共奮精神演說旣終由該校音樂會合奏管絃散會時並由該校所編童子義勇隊列隊送客晚間復由新劇團演劇以盡餘興併聞該校擬於本星期六續開一會表演兵操運動佐以新劇幻術燄火等以娱來賓云 
[浦東中學運動會展期]  
　　浦東中學校素來注重體育每年舉行運動會一次以表見各級運動之成績（何級運動最占優勝勒名銀鼎永留紀念）今歲秋季運動會本定二十四日嗣以天雨泥濘遂爾中止現聞本星期三即二十七日天如放晴准定舉行 
[保存丹陽麫業公所之公産]  
　　丹陽麵業公所前曾集資購置義塜地三處當時曾將前上海王縣令告示勒於磈石俾垂久遠素本委託京江公所代爲管理今有人私移碑石意圖出售本月十六日經丹陽各同鄕在京江公所屋内將碑石搜出即與該公所總董邱渭卿力爭翌日並由麵業公所所長施恩霈議董王如綸面請沈知事維持一切沈君允照勒石原案辦理并准追繳原有契據存縣保管該義塜地未爲丹陽麵業公所之公産免再爲人覬覦云 
[上海選出之國民代表]  
　　本邑選舉國民代表已於二十三日由縣知事沈君邀集國民會議議員初選舉當選人沈寶寅等十四名在縣署投票選舉以李顯謨得十二票爲多數當選餘惟賈豐臻得一票云 
[盜犯歸入軍法訊辦]  
　　地方警察所昨將盜犯朱雪生畢小弟兩名禀由沈知事備文詳解鎭守使署歸入軍法訊辦兩犯案情分列如左 
　　朱雪生朱係已解鎭署訊辦之巨盜嚴阿毛魏長生馬小全等所供指曾奉鎭守使飭拿本月十六日由三林塘第五警察分所長王崇善密購眼線在閘北海昌公所夏家弄拿獲寄押閘北第四分署由警察所備函提回經司法員王君訊問據朱供認行刧太陽廟楊家橋毛家塘裏虹橋徐家滙小閘鎭嘉定縣西鄕等處居民船户多次分贓使用屬實 
　　畢小弟江北小弟即畢小弟係搶刧崇明縣屬小沙頭虹橋鎭蔣合盛龔壽愷衛樂漁等三家並刃傷事主之盜犯奉巡按使通緝於十月二日由三林塘第五警察分所長王君在蘇州河拿獲送所經王司法員訊問先不供認行刼嗣經派人至崇明虹橋鎭查問明白事主開列被刧情形始一鞫而服 
[寄押詐欺取財案之人證]  
　　粤人吳煌鄭敬之盧雲集等前因田地糾葛邀請律師劉某在廣東地方廳具詞探訴詎劉串通該廳書記官趙某並推事官某甲以運動爲由向當事人詐欺取財事爲粤省高等廳訪悉飭將劉趙及某甲一併提案並傳到吳鄭盧三人當因須避嫌疑移送江寧審檢廳訊辦即委該廳首席檢察官田耀南率同法警將在案一干人證押乘致遠輪船於昨日抵滬當詣上海地方檢察廳述明情由將一千人證寄押過站候今日解送蘇州高等廳然後發交江甯檢察廳訊明詳辦 
[異姓爭繼之無效]  
　　印阿東前至上海地方審判廳控稱胞叔印子卿故後乏嗣以民人爲嗣子詎故叔之姘婦朱氏即周氏欲將伊前夫朱阿五所領之螟蛉子朱寶富承繼覬覦西門外唐家灣漕河涇並寶山縣二圖等處田房屋産以及馮泰興木作内存款請求訊斷等情當經該廳訊供各執未經判决嗣阿東又至高等廳上訴本月中旬經該廳訊實現已判决以該氏前夫之螟蛉子爭繼印氏後裔毫無理由不准印子卿所遺一切業産應責令繼子印阿東保存前日已行文地方廳昨將判决書分投送達矣 
[施用迷藥案又訊一堂]  
　　周雲龍控粤人甘寅在香港九龍碼頭廣生輪船上串黨用迷藥將伊迷倒乘間竊取皮夾内鈔票現洋六千六百四十元等情由捕將甘拘解公共公廨訊供收押在案昨晨復訊先由原告律師上堂譯訴前情並據原告投訴被告在香港廣生輪船内與在逃二人令茶房泡茶到來迨我飲茶後卽不省人事約有三時之久迨醒來被告等已去檢視皮來内所儲現洋鈔票竟被竊取現已獲案請爲澈究繼由見證梁法投訴家居虹口因原告來家問我被告住處即據實告訴等語訊之被告亦延律師到堂辯護中西官判甘仍還押候再訊核 
[選購鑽戒之活絡手段]  
　　前日午後有一身穿時服形似女學生之少婦至西藏路安康里全昌金鋼鑽號内選購鑽戒當由該號夥友先給以值價六百除元之鑽戒一只觀看該婦稱不合意繼換形式較小值價三百餘元之鑽戒一只該婦帶於中指稱頗合式當場捋交該夥友用紙包裹遂於紙包上面簽明西文住址囑送至哈同花園交貨取洋該婦乃從容而去繼由該號夥友携戒至該處查問並無其人迨回店啓視包内鑽戒已變爲僞質遂據情報告老閘捕房捕頭准飭中西包探偵緝惟鴻飛冥冥不識尚能戈獲否 
[釋放私造車票之賣票人]  
　　英美電車公司賣票人陳少卿前因串黨私造車票舞弊經該公司查悉報告捕房將陳等拘解公共公廨經中西官訊明分别管押在案兹因陳在押九月期滿昨由捕房解案請示中西官判令開釋諭後安分 
[板木號失慎]  
　　前晚十一句餘鐘公共租界福建路老閘橋南首第三百六十一二號門牌永大板木號失火延及左隣三百六十號門牌竹器店右隣三百六十三號門牌源順德記地貨行共燬樓房四幢事後由老閘捕房捕頭偵悉該板木號保有火險昨派中西包探往查起火緣由禀候核奪 
[雨水停積]  
　　本埠連日大雨行人苦之前晚又因潮漲水難宣洩致美租界之西華得路閔行路密勒路蓬路武昌路老靶子路北四川路吳淞路狄思威路以及外大橋等處均積水盈尺昨始漸漸退去 
[夫婦口角之禍端]  
　　江北人劉利貴住居天保里後一百間地方前日與其妻劉朱氏因家庭細故互相口角詎朱氏於晚間自縊身死迨劉覺察已不及施救昨經四區一分所查悉傳劉訊問一面飭地保投報地方檢廳請驗再核 
[蟻媒賠償茶禮]  
　　孟周故至法公堂控稱媳婦孟陳氏於二月初四日在家私逃無蹤今始偵知匿跡法新租界錢根根家向領不允業已報捕拘案請求給領錢供於二月十一日憑吳郁氏爲媒出洋一百十元娶陳氏爲室有婚據呈閱郁氏供婦人與陳氏並不相識　某姓來言陳氏並無父母現欲嫁人有伊叔父肯立婚據故敢爲媒惟某姓及伊叔不知住在何處難以交案求宥陳氏供因時被婆婆凌虐無奈逃出另行嫁錢爲室今不願仍回孟家求斷聶讞員判陳氏交伊姑領去郁氏押限十四天賠償錢根根所出茶禮洋一百十元 
[押犯無端吵閙]  
　　管理西牢捕頭昨解押犯王小祥子秦桂至法公堂禀稱王秦兩人於工作之際無端爭毆巡捕向阻不服故解請重究詰之王等同供因爭先登厠口角不敢行兇求宥判照原斷各加押一月 
[規定債票記名辦法]  
　　上海縣知事公署昨日發出示諭示案奉財政廳飭奉公債局函開債票記名早經本局於内國公債經理規則第二章規定辦法在案兹將記名紙五十張函送貴廳查照轉發各經理機關遵照本規則第二章所開各條辦理至經理處之記名簿無一定格式請貴廳酌辦等因查債票記名辦法業經本廳飭行各代募機關刋登省公報在案今奉發記名各紙後列注意一欄合再印發各該縣局所遵照此次經募四年公債如有請求記名者應各按照經理規則第二章辦法遵式提出請求書署名遵章連同原領收據曁應繳刷印經手各費先行送廳候彚案核辦仰即遵照並通告各購户周知等因到縣合將債票經理規則及債票記名注意各項開列出示曉諭仰縣屬認購債票各户一體知照特示（債票經理規則及債票證明注意從略） 
[北京稅司來滬]  
　　北京稅務司美人雷也爾君前日因公來滬聞勾留數日即須返京云 
[復訊私收客賬案]  
　　永和火腿店主朱漢我前投法公堂控店夥趙金元私收客賬洋四百六十六元察破避匿尋見後向索不理等情判交人銀兩保限繳在案迄今挺押不保因又提訊原告禀稱除私用客賬外尚查出有往來主顧亦被私收洋二百餘元一併求追趙供祗收洋四百四十二元其餘並未私收惟洋已用去無力措繳祗能俟後來陸續料理判趙還押至原告續禀私收客賬一節着明白補詞再行核辦 
[弟婦追索借欵]  
　　粤婦梁魏氏在公共公廨控伊夫兄梁振才借洋二百元不還昨日上午由關讞員會同美領畢君升坐民庭先由原告偕代表律師上堂訴明前情呈據請追訊之被告亦延律師到堂代辯中西官以借據屬實判被告還洋二百元及按月七釐利息以免糾葛 
[索逋衝突]  
　　前晚有李金松張阿長二人在漢璧禮路因索債起衅互相毆打繼又扭至捕房控訴捕頭詢悉情由斥不准理 
[被訴人交保候訊]  
　　協泰源與愈夢池同在公共公廨呈控王予梅等不理擔保銀五百兩及貨洋六百元又楊翰臣控謝鼎元等不還允許洋一千七百元又裕慶泉控王烈記不理擔保借欵又金楚槎控洪敬齋不理欠銀一千八百九十七兩又顧桂華控徐裕山不理抵款洋五百元又鴇婦薛老三控華通厨房經理王琴杳不還損失洋七百二十元又陳劉氏控夫陳阿六抛妻再娶又吳耀庭控王國香不還本利洋九百元昨由捕房將被告各人傳至公共公廨請示中西官諭令分别交保候訊又張仁豪在公共公廨刑事科呈控歇夥唐毛因誘姦伊妻邢氏並請追損失洋二千元等情業經中西官訊判將刑事案註銷着另歸民事起訴在案兹復經原告禀准公廨於昨日出單將唐傳案兩造均延律師到堂代辯中西官判唐交保候再訊核 
[牛奶棚主受罰]  
　　法捕房昨解牛奶棚主陸阿仁至法公堂禀稱陸持牛奶在租界内向人兜售並無照會有違定章故拘案請究陸供照會前曾捐領現已失去求察判罰洋二十元充公 
[流氓攫取金飾]  
　　流氓陳阿利前日午後在南京路山西路口攫取王賈氏金挖耳圖逃當被五百八十八號華捕追獲昨晨解至公共公廨經會審員王肇之君會同英康副領事研訊屬實判陳押西牢半年期滿帶堂再核又沈孫氏被流氓戴喜法在南京路攫取金挖耳當由美捕房七百三十九號落差華捕追獲昨晨解至公共公廨經中西官研訊屬實判戴押西牢三月期滿帶堂再核 
[竊賊遞解囘藉]  
　　崇明人趙茂初前因竊取某作場内木植由捕將趙拘解公共公堂訊實判押西牢半年期滿再核在案昨届期滿由捕房解案請示中西官判趙解送上海縣知事署遞回原籍 
[氣候報告]  
　　（上海徐家滙天文臺天氣測候報告） 
　　十月二十四日上海及揚子流域一帶有雨連綿並有濃霧各處海濱東北有涼風中國北部及日本氣壓上升甚速中部及南部氣壓仍下降因菲律濱羣島有颶風之故 
　　二十五日中國東北部有細雨及狂雨氣壓下降達至六度半後漸上升 
　　二十五日下午四時三十分豫測上海天氣似有晴望揚子江口有北涼風台灣海蛺東北風頗大吕宋與東京（越南）間天氣惡劣中國海濱海一帶有旋風 
　　二十五日下午四時前二十四小時内上海氣候温度至高六侂七至低六○三去年同日至高六五八至低五二二 
雜評三 
[造謡者之機會（宇）]  
　　當黨人約期起事謡言蠭起之時忽有法租界之破獲機關及華界巡警被人砍傷之事相繼發生驟觀之似約期起事之說並非虚搆然而法租界所捕獲者究竟是否黨人捕房尚在究詰而華界巡警之疑被黨人所害又毫無確實證據之可言是亦不過會逢其適耳然而地方居民之誤信謡言者已皇皇然奔走相告恐懼無地矣彼揑造黨人起事之謡言者得母掩口而匿笑乎 
來函 
[吳蔭培來函]  
　　鄙人自辛亥歸里薇蕨空山以平江遺民自號蓋與世相忘久矣近閱貴報十月十七日命令欄内吳某名交農商部任用此必當世同姓名之人逃名名隨鄙人實不敢相冒也外省友人多馳書來問者特再聲明請列入報章布告天下回縣吳蔭培號頴芝謹啓 
[嬾叟來函]  
　　敬啓者今日（十月二十三日）上午八句十五分鐘行經閘北天保里見一叢人圍而觀者近就之有兩人扭住一苦力之紹興人相持不下旁有鹹菜兩桶扁擔一條抛置於地蓋以其肩擔無執照勒令赴局報捐也問應捐若干曰六角該苦力人以方經開始呌賣尚未得錢再三哀懇以求緩至次日而堅執不諾相持至數分鐘兩人大怒連批其頰旋又扭交站崗巡士該苦力人欲抗無 
 
 
 

Page 11

 
 
力欲器無聲只得隨之而去夫鹹菜兩桶盡售之不過值一千餘文耳而竟不肯通融放過如此嗟乎此種現象吾不忍覩謹據實書懇求貴報刋登來函欄俾辦捐當事見之勿復縱虎狼在道噬殺小民而不恤則幸甚嬾叟白 
[波彌文洋行來函]  
　　啓者閱貴報本埠新聞欄内有德商咪吼洋行控告冒牌燈罩一則　係德商波彌文洋行所控望乞更正乃禱九月十七日德商波彌文啓 
[鐵路巡警局來函]  
　　逕啓者本月十九日即隂曆九月十一日早晨據本局巡警在本站南大門口見有男孩一名身穿藍布長衫青布鞋子光額長面手持洋傘一柄迷途啼器帶局經訽姓沈名和尚年十歲蘇州鄕問人因切實住址問說不清無處尋找特將該孩送請淞滬五區警署轉送地方寄養所暫養留候家屬認領除出帖招告外用特具函祈請貴報館登報俾使其家屬閱知投領以免流離是紉仁誼淞寗鐵路第一叚駐淞巡警總局王經年啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬雨師致火神書] [  耐寒]  
　　找摯愛之回祿先生乎咸陽一炬夙擅威名赤辟高燒素稱俠義焰分三部利用萬家固已久欽而願覩之者徒以名分相隔邂逅無緣愧恨交并屢呼負負隔日駕臨淞口道經敝廬僕凭欄簷下得瞻道貌光輝閃閃炤焰熊熊三生有幸欣喜奚如竊思崑岡謫住本欲飛揚旌斾謬投恐遭誹謗邇來淞地人民大非昔比衆口洶湧聲若鼓蛙之閙羣言沸勝勢若下虎之難僕雖關係桑梓誼同舟楫實艱分任怨言徒自慚羞竟如口受三緘任其浪詬即使身添百喙何以解讐此情此景不得不表明於先生處也然而禍由自召仇都有因僕雖不學亦知薄責於人之句爲今之計不若僕展駑駘淋漓水澤救濟焦頭爛額之輩拯施災灰燃燼之餘怨謗或可從此止矣謹呈尺素聯表微忱如蒙惠然顧我共同商榷無任盼禱之至 
海外奇談 
[瘋人院中之大文學家（四續）] [  甦]  
　　記者今又不妨爲諸君述當時爲麥伊耐博士當辯護士愛德華克洛克爵士之言矣愛德華爵士者趣人也記者嘗與爵士相值於法律院中爵士謂麥伊耐博士今已由家屬接歸此事亦未始不合於理然就當時習慣而言博士誠爲無罪但照今日律法而論則又不能認博士爲無罪惟視犯罪者爲有神經病已耳博士拘留克羅桑之保洛得瑪瘋人院中者幾二十五年後爲奇姆斯勲爵襄輯辭源之故遂遷博士於淮琴尼亞私立瘋人院中蓋院中藏書頗富足供博士參考云讀者當知記者有友曰琴斯保者猶太文學家也居淮琴尼亞恒入見麥伊耐博士嘗謂記者曰博士爲人謙和而學問殊博博士旋罹病症家屬遂接之歸今已安居故鄕矣博士在法庭受鞫之時年僅三十七今博士當已八十左右云愛德華爵士又謂瘋人犯罪條例變更之故實緣於維多和亞女皇嘗遇剌客剌客蓋瘋人因即下詔凡瘋人犯案不能視爲無罪惟減等處分已耳奇姆動爵於辭源序文中叙及麥伊耐博士之處僅謂博士搜得成句至有七八千言之多並言博士住址爲培克縣之克羅桑村此外略不言及蓋不欲彰人之過也至於記者記此初非揚人之過蓋博士要無咎戾之處而於編輯辭源功實非鮮記之正存表彰之微意耳然其中情　諸多罣漏倘博士見之親爲詳叙則記者幸甚（完） 
筆記 
[醉靈軒瑣話] [  小蝶]  
　　鑑湖社主周子炎感於薛鳳兒校書之别作桐花牋自題七絶一首云一枝移向客窗裁葉未成隂意漫灰天若有情如此樹花開時節鳳歸來詩出一時海内和者如林丹徒雙紅豆齋主吳眉孫嘗爲序云章台楊柳話舊事於當年人面桃花寄相思於何處批杷門閉吟箋不來苎蘿村空遺香誰採却塵織褥不暖合歡之床鎖蓮然燈不燭迷香之洞别而已矣人何以堪上帝板板問天而不應此恨綿綿長歌以當哭促春鶯而避地飄零泣許昌之樓望秋娘而隔天嗚咽製江南之曲此鑑湖社主薛鳳仙校書小傳所以成桐花箋徵題所由出也原夫浣紗湖淺蓮葉千叢姑射山深梅花一夢絮着雨以成團萍因風而相聚春風一曲亂剌史之腸秋江四絃下司馬青衫之涙遂乃酌江湖之酒沉醉青碼開歌舞之筵摩娑紅帛香股玉骨薛瑶仙爭說能詩檀板金樽周公瑾雅能顧曲得不紅羅帳卷笑嬾雲之不飛朱鳥窗開祝明月之常滿時或團龍茶熟鸚鵡聲低鷄舌香温鴛鴦睡穩博山沈水譜楊肸兒西曲之歌素纓羅纓檢繁主薄定情之物方謂垂垂雙葉宿鸞鳳以雙棲曲曲瑶台傍神仙以永夕小家碧玉願來嫁南面之王美姬紫雲莫再遇留守之宴庶幾鏡湖春色無負烟花洛浦神光時聞環珮蓋獨占風流之藪亦終老温柔之鄕矣豈期烏毋錢樹相誇遂使鳩謀燭圍竟撤魚能合隊織韓童擬配之心鵲乃高飛絶紅拂夜奔之舉母也不諒怨矣如何然而束纒頭之錦醵買笑之金非不可買西施以入吳贖文姬而返漢無如天孫許聘輙須十萬金錢雲英可求願覔一枝之寄奈何徒喚銀筝彈子夜之歌惜别有心蠟燭垂替人之涙情塵亂亂倐焉絶影愛河滾滾於以不波薛靈芸紅血千絲愁見吐壺咳唾王昭君紫台一去傷心馬上琵琶猶望條脫相遺綠華小住雙聲不斷絳樹常歌含笑之花不移如意之珠在握則渡河一宿誰抛熱血於皮囊修札數行疇返玉人于鞍馬又况青衫落落油壁匆匆銀河渺七夕之秋蓬山隔萬重之遠素絲玉合何年過龍首之崗寶馬香車無處訪洛陽之巿採芙蓉于江上已敎遲莫生悲蒙薜荔於山中終慮險難抱怨然而水晶簾下已作嗁妝金谷園中尚謀私　立花前之馬幾度回頭唳月下之鵑居然成血相如我病相期白首之吟樂天工詩忍聽唐衢之哭斯則玉簫旣許韋郎青洪當歸如願雖復玲瓏骨節瘦損香桃繾綣情腸苦逾黃蘖所幸侯門未入蕭郎尚異路人公子多情關盼料能不嫁黃楊小厄徧逢不閏之年紅豆叢生尚結相思之種（名句可傳唯黃楊遇閏則倒長乃逢不閏之年則是黃楊大運矣豈不一噱似應改作難逢不閏之年小蝶戲註）其或南飛孔雀過五里而徘徊東下青禽證三生之因果完璧返於秦庭明珠還於合浦則尋巢海燕不忘舊主之情上箔春蠶再結同功之繭從此龍眠畫卷不須苦喚眞眞鮫帕滬珠無事還將灼灼凡此數百首題辭殆不過佳詞麗句酬雪兒以按歌沬墨劈箋付媚娘以繕稿而已僕惟夫弄玉山子携簫管以乘鸞崑崙豪奴越粉牆而斃犬有美一人佳話千話惟艶福修到幾生自鍾情當在我輩彩雲雖曰易散好風終許相從明知一紙温言不足比鴛鴦註諜所願千金善價母遇怨蝴蝶分釵哦輩年錦瑟之篇自慚商隱撰玉台新詠之叙私擬徐陸芬芳悱惻予尤愛誦之 
自由談之自由談 
[讀史偶錄] [  炎炎]  
三代而下世道雖衰名節未替歷代興廢之際每有忠言議論以生死爭存亡者况今日之世變遠非一姓之私恩乎爰錄古人痛語以告國人 
　　沈攸之曰寗爲王凌死不爲賈充生 
　　魯廣達曰悲君感義死不作負恩生 
　　郭質曰與其含恥而存孰若蹈道而死 
　　賈堅曰與其屈辱而生不若守節而死 
　　張睢陽曰男兒死耳不可爲不義屈 
　　統觀以上諸語如見其人以視投閣之揚雄伏誅之蔡繼一朝失節萬世貽譏者何如 
小說 
[家庭小說嫣紅刧] [  常覺小蝶合譯天虚我生潤文]  
　　第六十九章（續） 
　　天下之事其始往往極爲微細而其終也往往成爲極大之事業正如蓓蕾之樹初僅萌芽乃以灌漑之力日漸長大終至合抱是說也其初吾嘗疑之然今以威廉之夜館相證信矣夫威廉之創是夜館推其厥因欲規正蜂蜜村中少數之人以入於正耳而其效果之如何初亦未嘗計及及至今日而負笈者竟以大盛即海兒斯東素所不齒之酒徒亦且因此而感化致使歷年以來之陋習惡俗幾大半革新即蜂蜜村中街衢之上亦不復如前穢濁所惜者意司得家屋宇有限乃不能容多人致令來者多有向隅之感威廉深以爲憾顧爲經濟所困乃不能另闢巨宅則亦但能付之無可奈何而已一日威廉出自工廠將赴意司得之家順道往見亨利擬偕之同出散步亨利初不願威廉乃駴之曰亨利汝更不聽吾言者則吾必以汝隱布之密斯特安西來之前亨利果大恐乃從威廉而出至意司得家亨利雖不識意司得然意司得諸人固均識亨利則均與之致禮亨利亦頷首報之威廉乃令亨利少坐遂前與衆人講求科學可二十分鐘口講指劃樂趣津津亨利初厭之不願聞旣而忽得樂趣乃亦跛而前隨衆人講解且曰是間樂明日當更來明日亨利果又隨威廉至見衆人所讀書籍甚少乃獨捐資爲之購配安西來見亨利忽改常態不復焦慮則私心亦不禁竊喜尤詫威廉善於使人感化以爲威廉果用何法乃能奏效如是之速實則威廉之所以語衆人者亦不過尋常之語唯用之得宜乃見功耳大凡海兒斯東習慣自中人以下大都不知衛生之爲何物腸逆頭眩尤爲流行通病一遇痘疹尤不知調治之法非聽其自然即錮之黑室覆以重棉不令其人氣塞不止威廉深知其誤故其每夕所講亦多居家之道言旣淺顯易於聆解衆聞之亦猶在鹿角中聽人論閒事耳是無怪衆人之寗捨鹿角而來意司得之家矣 
[奇情小說秘密汽車] [  東埜譯]  
　　第十一章（續） 
　　勃立南且說且留心觀察柳仙的玉容只見他起初一言不發呆呆只是聽着後來把兩道眼波注在自已手背上那蝤蠐之頸漸漸低垂下去眉梢頰輔之間盎然都含着春意只慙赧得抬不起頭罷了勃立南瞧科了八九分心裏暗暗好笑女孩兒家到得破瓜年紀另有一種不可告人的心事平時雖不現之辭色一經感觸誠中形外人家已如見其肺肝個女郎身居患難之中靈犀一點容得幾多驚懼却還要割出餘地來收貯一種温摩靡曼之意好算得是個情種了滕達那斯的眼力果然不謬他想到這裏又向柳仙唆了一眼含笑鞠躬緩緩退了出來 
 
 
 

Page 15

 
 
   
 
 

Page 16

 
 
   
 
