# 1918 - 96 - 4916219

 

Page 1

 
 
   
 
 

Page 2

 
 
[時評]  
[其實（冷）]  
　　其實今日中國之有權力者何必更事虛文國會旣無法律掃地人民緘默總統素餐萬事逞心任意爲之無不可者又何事拘拘於名義也耶 
　　政府中之無大關係者擯斥之可也集倪嗣冲張作霖徐樹錚等而名之曰政府發號施令以行於力之所能及者他無問焉國是中之無大關係者棄置之可也取其財取其官取其有利於己者盡收納之他無問焉 
如是不更直捷而痛快也耶 
[命令]  
　　四月十二日大總統令任命劉滇爲湖南長沙關監督此令又令内務總長錢能訓呈准綏遠都統蔡成勳咨綏遠警察廳試署警正楊芳春張藴禮張際明懇請辭職均照准此令 
　　又令内務總長錢能訓呈准綏遠都統蔡成勳咨請任命鄭呈善余祖年試署綏遠警察廳警正均照准此令 
[專電]  
　　北京電參陸處昨大會議結果（一）援川决由陜南進兵外並令鄂李炳之全部及在鄂奉軍由鄂入川策應（一）圖粤一面電催浙督速飭童部赴閩應援一面密飭第二路趕集贛南準備進攻（十三日下午五鐘） 
　　北京電中央接濟劉存厚子彈二千箱分兩批由吳光新起運電劉在陜邊派隊接收 
　　（十三日下午五鐘） 
　　北京電徐樹錚應召來京商决奉軍援川辦法後即回軍糧城頒布命令（十三日下午五鐘） 
　　北京電張敬堯電請以全力對湘不能以軍隊赴粤（十二日下午八鐘）　　北京電徐樹錚又來京即在倪嗣冲寓與王揖唐等密商仍關内閣等問題（十三日下午四鐘） 
　　北京電政府因龍濟光告急事昨開緊急會議商救援計畫 
（十三日下午四鐘） 
　　北京電報載合肥將於二十一日赴漢誓師不確（十三日下午五鐘）　　北京電贛督復電即飭贛南吳鎭使所部先行開赴大庾嶺並電商張檢閱分兵前進 
　　（十三日下午五鐘） 
　　北京電曹錕聞徐樹錚覬觎直督電請取消宣撫回任 
　　（十二日下午八鐘） 
　　北京電馮舊部十五師現已由鄂開回南苑（十三日下午五鐘） 
　　北京電錢能訓仍欲以俘虜與選舉兩問題無辦法爲由去職　　（十二日下午八鐘） 
　　北京電徐俟朱桂莘來同往衞輝祭袁墓朱定十五來京 
　　（十二日下午八鐘） 
　　北京電陸外長請假昨今均未到部（十二日下午八鐘） 
　　北京電陸外長於兩次閣議均臨時請病假（十三日下午五鐘） 
　　北京電海參崴被難華僑已派專輪接運（十三日下午五鐘） 
[外電]  
　　哈爾濱電霍爾瓦特中將通告鐵路各科長及路線一帶之主事員謂美國敎官將按原訂辦法於中東鐵路施行改革各員應竭力助之云（十二日） 
　　哈爾濱電有名喬治安者爲盜所殺且斷屍而納諸袋於三日前發見其友誓爲復仇察訪後覓見兇黨機關圍而攻之擊斃三人擒獲一人餘一人逃脫現巳證實諸人皆係帮兇且查明該黨共有二十人喬治安之友旋又至鎭外某屋擊斃一人擒獲同黨之女子二人餘人時適外出俄劳工警察目下藉喬友之助搜捕餘犯若輩皆自海蘭泡獄中釋出者（十二日）以上字林報 
　　北京電路透電社得悉據哈爾濱消息聲稱過激黨已委棄大烏里向西退走留兵一小隊駐波齊亞軍站紅旗軍因恐協約國出兵干涉有分裂之象滿洲里附近居民現皆殷切加入西米洛夫之軍（十二日）路透電 
　　北京電徐樹錚昨日抵京後先與倪嗣冲王揖唐等會議繼即謁見段總理下午與王揖唐同坐特别快車出京徐樹錚曾向希總理陳述對南方之軍事計畫並推薦張作霖爲東三省巡閱使及其他種種（十三日） 
　　北京電聞段芝貴近曾　人云若有多數人與余反對無論矣若祇有徐樹錚等與余友對則余斷不辭職但據段派某領袖之言則謂段芝貴之辭職或至於成爲事實亦未可知據一般之觀測若段果辭職則徐樹錚將爲陸軍次長日來又有段總理將赴南方巡游之說然此說不過總統府方面之謡言耳不足信也云云由此觀之則段派之内訌依然甚烈且總統府方面早已料及此種趨勢函暗中施其手段以相競爭故北方政局仍極混沌也（十三日）　　北京電昨日參陸辦公處開重要會議决議討粤討蜀方策列席者除段總理及該處各處員外又參加曹汝霖倪嗣冲二人（十三日） 
　　北京電第十五師遵馮總統之命於近數日内全部調回南宛值此南方多事軍隊陸續南下之際馮氏忽有此舉特堪注意者也（十三日） 
　　廣東電據第一師師長陳（譚音）君之談話云占領陽江之討龍軍從十一日起從事電白縣之攻擊於十二日完全占領該地龍軍司令李嘉品巳爲俘虜因龍軍主力實在此力實在此方面故深信我軍此次之獲勝足使龍軍受大打擊於以後之作戰頗便利龍軍中之劉大建（譯音）似巳逃往廣州灣方面云云（十三日）　　漢口電曩日江西督軍陳光遠欲向漢陽兵工廠購買來福鎗四千枝爲王督軍所拒絶最近因兩方面意見業巳疏通巳先交付一千枝（十三日） 
　　濟南電山東省議會因張督軍不顧念本省之治安徒動大軍南征以致現在省内匪亂迭起叢生不勝憤慨已發電勸告請速計南北調停將山東軍隊調回云（十二日） 
　　濟南電新任濟南駐日武官高田大佐於十一日抵濟（十二日） 
　　濟南電山東南部之匪亂極其猖獗嶧縣滕縣情狀有岌岌不保之勢山東軍隊頃已得江蘇省之第七十四混成旅與駐紥韓莊之奉天軍應援現在進行討伐中（十二日） 
　　漢口電曹錕辭退此次授與之勳位勳章其意略謂對於前敵奮勇之將士未蒙行賞而伊獨先荷此光榮心不安忍云云（十二日）　　漢口電南軍前次佔領岳州之時所捕去之北軍俘虜有第八師兵士一百名第二十師兵士二百名復由北軍救還於昨日抵漢（十二日）　　漢城電北京赴日記者圑於十二日下午七時半安抵漢城即投宿朝鮮　脫爾是晚赴朝鮮銀行之晚餐會十三日訪問長谷川朝鮮總督及山縣政務總監參觀昌德宫李王家之博物館及其他名勝復赴朝鮮總督之午餐會又由李王職供給茶點該圑擬於午後七時五十分由漢城啟程赴日（十三日） 
　　東京電山縣公爵松方侯爵於本日上午覲見日皇拜重要之勅問兩元老更於内大臣官房中互相協議後再入覲面奏内容極密（十三日） 
　　東京電政友會幹部定於十四日晚間在帝國霍脫爾邀請唐紹儀張繼湯化龍林長民四人開懇談之晚餐會意在促進中國南北之妥協（十三日） 
　　東京電滿洲鐵路會社債劵一千萬元將由興業銀行經售每百元實收九十六元五角利息常年六釐（十三日） 
　　東京電中是鐵路連絡會議昨日巳將附議事項約略議畢中日小包運送收發驛向來祇有北京天津兩處現巳决議於濟南府南京漢口新民府張家口等處一律添設從本年七月一日起實施又滙兌欵項制度决議從十月一日起實施（十三日） 
　　以上東方通信社電 
[戰電]  
　　倫敦電今晚海格將軍報稱敵軍終日在北境全陣線進逼生力兵多師接續在拉佛河境猛撲英國第五十一師屢創敵軍且奮力回攻奪回所失陣地愛斯台萊及愛斯台萊與斯丹凡爾克間有劇烈戰事敵軍大舉攻擊迫令英軍退至該數地點正北今晨敵軍在亞美蒂愛爾北面進攻異常悍猛在泊洛斯台爾叢林附近稍得進步維斯俠特與化勒白克附近有敵軍猛攻爲英國第九師所敗大受損失拉巴塞河與伊泊爾通柯米萊運河間之全陣戰事進行未已英飛機擊落敵飛機七架又逐落一架英飛機失蹤者七架（十一日）　　倫敦電今晚海格將軍報稱自拉巴塞運河至伊泊爾通柯米萊運河全陣線之戰事仍在進行中拉佛河附近及里斯運河境均有劇烈戰事亞美蒂愛爾煤氣充滿英軍業已引退亞美蒂愛爾北面戰局無甚變動泊洛斯台爾叢林美細萊維斯俠特附近之大戰進行至昨日深夜始已 
　　（十一日） 
　　巴黎電今日下午公報云芒第第愛與洛瓦容間法砲隊夜殊活動於某地點轟散敵兵一支隊使不能進抵法軍陣線敵軍進攻香巴業索安東面法軍刻營失利而退敵軍在亞泊勒芒森林進攻於法軍炮火下敗退昨日法軍以機關鎗擊落敵飛機兩架（十一日） 
　　巴黎電今晚公報云芒第第愛北面數地點與拉細尼境砲戰甚烈法軍於昨晚今晨在洛瓦容境擊退進攻之敵軍末斯河西岸有間斷之砲戰三月份法國擊空炮共擊落敵飛機二十二架（十二日） 
　　倫敦電德國公報云德軍在亞美蒂愛爾與菲斯土貝爾問進攻奪獲格勒尼愛叢林與新敎堂渡里斯河昨日佔據化勒白克與美細萊高地進至泊洛斯台爾叢林普抵泊洛斯台爾通亞美蒂愛爾大路德軍已抵拉佛河及貝土恩東北境内德軍俘虜已過萬人内有葡將一員（十一日） 
　　倫敦電全國今皆注視法國北部惡戰之進行其激切之態度爲歐戰發生以來所罕覩而激切之中復含有景仰英軍勇 
 
 
 

Page 3

 
 
戰之忱蓋英軍於三十英里之戰線奮死扼守土地使敵軍以重大之代價得遲緩之進步也倫敦與巴黎之觀察者關於敵軍目的意見不一一部分謂敵軍新攻勢乃牽制行動以分英國後備軍之力一面準備重攻亞米安云尚有一部分則信敵軍巳確定計畫毁壞英軍一面扼制法軍於南部一面從事攻達加萊云輿情今皆附和後說（十二日） 
　　羅馬電公報云上星期内出入意國各港之商船沉載重一千五　以上者一艘（十二日） 
　　華盛頓電威爾遜總發表命令定十三日正午由鐵路事務處接管沿海航線之船舶而於戰爭期内差用命令中謂諸船將用以輸運軍隊與戰品云（十一日） 
　　亞姆斯特丹電奥國外交大臣塞林伯爵已由羅國布克路萊匆遽回抵維也納（十一日） 
　　巴黎電德國擊遠砲昨有一彈擊中巴黎某孤兒院死四人傷二十一人（十二日） 
　　倫敦電下議院關於人力議案已採納一最後之决議案該議案將由下議院於下星期二日表决上議院於下星期四日表决（十一日） 
　　倫敦電國民黨候選議員杜萊氏已應贊助者之請决議弗與愛爾蘭新芬黨候選議員爭北金郡之選舉以表反對强迫軍役國民黨領袖狄倫氏曾電勸取銷此次競爭（十二日）　　俄京電日者於商務總長前宣讀報告略紀俄國因白里斯特里土夫斯克和約所受之損失如下土地七十八萬方基洛邁當居民五千六百萬人占俄羅斯全國户口百分之三十二鐵路二萬一千基洛邁當占俄羅斯全國鐵路里數三分之一全國所産之鐵百分之七十三煤百分之八十九此外尚有糖廠二百六十八家布廠九百十八家釀酒廠五百七十四家煙葉廠一百三十三家蒸溜廠一千六百八十五家化學品廠二百四十四家紙廠六百十五家機器廠一千家此後處於德國治下之土地所繳之稅估計共有盧布八十四萬五千兆且有儲蓄銀行一千八百家云泊於芬蘭希爾新福港之驅逐艦三十艘濳行艇四艘運送船五十艘因未能委棄均經卸除武裝戰艦三艘自希爾新福港駛出者今晚可抵克朗斯太港前俄國觸氷船伏萊里資號與芬蘭觸氷船太摩號載德兵一小隊在希爾新福坐維波間之洛維薩地方登陸聞德艦一分隊偕運船數艘由里伐爾駛近洛維薩德軍顯欲北進截斷希爾新福與維波間之鐵路（十日） 
　　俄京電俄國波羅的海艦隊第一分隊計戰艦與巡艦若干艘已由希爾新福駛抵克朗斯太第二分隊計魚雷艇與潛艇若干艘聞已抵克朗斯太港外第三分隊計運送船武裝商船陳舊魚雷艇若干艘已於昨晚離希爾新福總計駛離希爾新福之船共有二百艘（十一日） 
　　倫敦電外交大臣薛西爾貴族今日在下議院宣稱泊於海參崴之英日軍艦因該埠匪黨殺害日僑故派兵登陸保護英領事署與日本僑民英政府之意此舉僅與當地有關美政府當不致不以爲然云（十一日） 
[要聞一]  
[東京通信（心危）]  
　　對華方針之進行　　海軍上陸之近况　　本野外相之辭意　　日本最近對華方針之進行每與時局推移雖同一政府其政策之變幻眞不可測蓋外交上全在應時制宜者也吾人觀其屢變方針已可見其一般如寺内内閣當初成立之際固曾聲明不干涉中國内政者也而近來復言將自任爲調人介於南北之間雙方說項其成敗如何茲姑不置論而林公使歸任後調和南北之聲益高惟日李之識者皆言調和之非日前愚曾與法學博士吉野作造談彼言中國南北之爭其間固有原因斷非局外人所能深悉苟不待中國論一致决無調和之望日本縱欲强爲調和其成功殆爲無望並示以大阪朝日新聞所載關於南北調停之論文大致亦不外此 
　　至若林公使在北京方面之活動如何吾人難難　揣而據三月二十一號東京朝日新聞所載船謂日本政府最近擬向中國提出某種生要交涉業經當局各要人决議一致交由歸任之林公使向中政府開議内容關係外交秘密未便　述云云其關係非細可知又據四月三日東京英文報The　TaPan　AdveTtister 
云日本駐中國公使林權助告假歸國近日歸任北京於三月十九日謁見馮總統根據一九一四年中日交涉第五項復提出二十條件茲探其重要者如左（一）中國軍器由日本供給百分之五十（二）中國之兵工廠由日人監督（三）中國財政及海陸軍悉聘日人顧問（四）中國各大都會之警察由中日合辦（五）關於出征西伯利亞之中國軍隊盡宜交由日人指揮使用嗣後某報復有北京電云該重要條件已由陸外交總長否認並無其事　人所希望者惟在此項條件傳說之無根而已 
　　海參崴形勢險惡幾　爲無政府之態度日本汽車營業石户氏被暴民襲擊死者一人重傷者二人日本遂提出交涉五日卒至軍艦陸戰隊上陸以保護其僑民距七時間英國陸戰隊亦相繼上陸聞美艦陸戰隊亦有上陸之說日本陸戰隊聞係兩隊其數不詳當上陸後即發出布告日本陸戰隊之上陸爲過激派所疾視在所不免者苟雙方無衝突則已若有衝突則必擴大範圍其爲出兵之先聲乎試各拭目以觀其後 
　　日本内閣動摇說前有所聞而漸已中止乃近日一波旣平一波復起據日日新聞云本野外相於議會開議期中舊疾時發至外交調查會出席時亦有不能支持而速退之事最近因出兵問題輿論攻擊幾集矢於一人故對於親近者時有辭職之意寺内聞本野病亦頗爲憂慮屢招主治醫生杉山二木兩博士詢問病狀而政界中人遂紛紛傳述本野告辭遴選後任之說有言内田康哉甫自俄國歸對於俄國外交較熟可代本野而内田之離俄曾爲政界一部分所反對非難故尚屬疑問有言寺内兼攝者有言内首後藤新平轉任者其說不一要之皆根據於本野之有辭意也但外相更迭必將爲世間問所注意内閣動摇更易近於事守諒一時當不致有更動也 
[俄警中之邊訊]  
　　黑龍江鮑督軍前以國防緊要徵求各機關人員意見茲有尹東藩條陳邊防首先提倡保衞圑鮑以該員條陳關係吉江兩省特派于參議振甫前往吉林向孟督軍磋商一致進行聞于巴於三日啓行 
　　江省因籌備國防事宜需用特别軍費爲數至鉅鮑督軍特電請中央將犯花稅烟酒公賣清理官産截留爲　　專欵移充防費聞　　財政部核准 
滿洲里防務吃緊前經中央電令出兵由三省督軍分派茲聞鮑督軍電商奉吉兩省請出兵五千以防滿洲里並請費由三省分攤 
　　滿洲里消息駐防該處警備總司令張煥相前與俄人約定無論何派不准在我境開仗現謝米拉夫兵巳離我境距滿洲里約四百餘里故滿洲里頗爲安靜商舖照營業 
　　駐滿洲里警備司令部近以奉天曾發見德奥俘虜前車可鑒恐德奥俘虜由俄境混跡東來特將俄境往來外人嚴加查驗以免敵人混跡 
　　鐵路議事會以近日火車内兵士時有不法行爲故决定發給車手鎗械嗣後如有不循規則之兵士一律驅其下車 
　　自俄國過激派在滿洲里外肆行擾亂以來日本出兵西比利亞之議尚未實行現日本巳派特别軍事圑抵哈其領袖係中島氏俄人特請其閱俄兵操聞該該圑係赴滿洲里站調查軍事 
　　江省自黄參謀被俄人拿獲後無人敢赴俄境偵探近聞當道已密派得力探員分布於俄屬共十五員發給川資分赴黑河依爾古次克等處秘密偵探 
駐黑河鄂旅長到省向督軍面陳謂旅長與道尹與俄佈拉戈月申斯克俄新舊黨劃明界線中國領土不准無故侵越如發生事件必須先期磋商地方安靜如常毫無變動云云 
　　俄境不靖沿邊俄境俄人均視江省爲樂土近聞佈拉戈月申斯克依爾古次克俄國大商均逃避來江每日不下十餘起之多 
　　吉林陸軍第四旅騎捕二圑去年成營後即駐蓮花泡勤加訓練其新成第五旅各圑營所募各兵亦已有成數孟督軍以伏龍泉農安一帶原駐防軍先後開赴哈爾濱駐防不久青紗障起恐伏龍泉等處胡匪窺伺特令張圑長將全圑軍士開赴伏龍泉農安等處分駐防堵以資鎭懾其騰出之蓮花泡營房作爲五旅新兵住所張圑長奉令後即於本月七八等日由陸路開拔前往矣 
[倪徐到京後之行動]  
内閣難於改組 
時局難望和平 
東海宣言歸隱 
　　倪嗣冲此次來京其最大任務實在改組内閣連日與合肥會談皆爲此事惟合肥鑒於内外形勢知此舉必惹起重大政潮殊非求全之道故對於内閣改組一層業巳完全拒絶其理由並非對於倪徐（樹錚）所推薦之人有所臧否實緣陸軍財政内務三部此時俱有難以更動之原因在陸軍方面段芝貴受任以來無疵可摘且與田中玉同爲北派軍人以此易彼頗覺無謂財政方面則以此席與外交甚有關聨此時不欲遽換生手至内務方面錢能訓資格素深且爲東海信任之人去之似礙面子有此各種隱情故倪徐之目的此時殊難達到不寧惟是對於内閣改組一層倪張（作霖）徐（徐錚）三人之中主張亦有輕重意見未必皆同如張作霖則但欲去段芝貴於財政内務本無成見倪徐主張更换財内雖同而倪偏重於王郅隆徐則偏重於王揖唐用意旣殊步驟自難一致聞倪見合肥態度堅决業巳隨風轉舵自願變爲調人向張徐方面疏通合肥深爲嘉許並允以陸軍次長或參謀總長一度畀田中玉以四省剿匪督辦畀徐樹錚以保全主動人面子云 
　　倪氏此來於内閣問題之外尚挾有解决和戰問題之大任務倪昨曾告某要人謂我並不諱言主戰並謂粤省爲西南根據地中央此時宜以全力援助龍濟光俟兩粤底定後再以全力規復川中不宜再爲和議所誤云云並聞倪氏此種主張深爲合肥所嘉納近日參陸辦公處車龍馬水較之國務院轉覺熱閙如令贛軍攻粤浙軍援閩以及進攻衡山各案均已議定辦法節節進行内閣主戰方針於此可以窺見矣 
　　徐樹錚日前忽來忽去頗滋世人疑惑茲據某方面所聞徐樹錚此次來京確曾造謁東海亦經東海接見惟徐晤東海開口第一聲即言門生此番冒大不韙皆爲老師來日地位起見並云此爲天津會議之議决案彼已徵得各方同意臨時參議院方面亦已接洽完妥談次將所擬計劃盡情報告意甚揚揚詎料東海聞言色變謂我並不慕總統老實言之爾近來行動我極不願與開言畢拂袖而入徐經此一番責備大爲敗興遂悻悻然奔赴國務院不復再提一字僅向合肥敷衍數語當晚退出都門而東海亦即於是時有歸隱之宣言其意可知矣 
[關於時局之中央消息]  
　　攻粤拔閩平川 
　　時局問題自外表觀之近數日似甚沉悶其實政府主面對粤對川對湘對閩諸方面連日巳在積極進行之中惟因段香巖總長九日特諭參陸處及陸軍部對於中央所定之軍事計畫萬不可事前宣洩故各報連日所載之軍事進行消息甚鮮茲據某要人所述中央對於時局問題約略情形如下（一）對粤問題則取積極援龍之計畫除分飭魯贛奉三省軍隊趕程前進外并由十一日閣議决定先派與粤省附近軍隊即時赴援（二）對川問題則依照倪丹忱督軍主張先籌援助川軍子彈欵聓辦法（三）對湘問題飭張勛臣司令肅清湘西各地再以全力進攻衡州已 
已詳另條）（四）對閩問題則除飭令浙督分兵往援外并擬另調奉兵若干前往云 
　　關龍濟光十一日早又來加急電報分致府院據聞電中確係報告粤省最近危急情形並懇中央速令奉軍尅日赴粤援助又據陽江消息恩平茂在陽春等處均被桂軍與粤軍完全佔領振武軍近日大挫故龍氏告急之電屢來不休又據政界消息云現在政府之所注意者即援粤救川問題近兩日來政府接到密電數通俱爲西南方面業巳密派滇黔各軍圍攻龍軍龍軍大敗以致粤省吃緊日來參陸辦公處連開軍事會議關於此案議决先電令南昌陳光遠將第三路混成旅由南雄進發韶南以援龍軍左翼再由張檢閱使集合大庾嶺及衡山之軍隊酌撥前進以壯軍聲聞其間尚有重大計畫關防極嚴未便盡行宣布聞龍濟光現在雷州高州因有鎗無彈暫取守勢政府允爲接濟械彈運送頗爲困難國由此間運達廣東所經地言皆有西南勢力深恐未便故至十日尚未聞有准期起運之消息 
　　又聞粤軍攻閩甚急中央已令浙省派兵赴援茲聞浙江督軍楊善德氏日昨有密電到京稱奉令後巳飭第一師師長童保喧率所部出發馳往閩省助援請釋　念等語聞段總理已將原電交參陸二部查照矣 
　　至四川方面據聞劉存厚迭電請援政府已飭陜甘兩省抽調軍隊出發近又與奉督商定再由奉省抽調一軍取道陜省入川并押解大批子彈前往最近劉存厚又來電請撥子彈政府已將前情電告矣國務院致劉存厚原電如下廣元劉督軍鑒靜密東電悉敵勢日益鴟張自應迅圖殲除巳令吳總司令堵禦宜昌截其下竄另曹使選派勁旅接應後援并撥奉軍三旅兼程赴川會同執事籌商作戰計畫希卽預爲布置相機進取以奠川局至請撥鎗械一節由部另電陳明院魚印 
[公府近訊]  
　　改在居仁堂辦公元首每日本在春耦齋辦公現因參陸辦公人員均巳遷院自十日起改在居仁堂辦事如夜晚披閱重要文電仍在寳光門辦公室辦理又一方面云馮總統於十日起將寳光門内辦公室移至居仁堂以後即以居仁堂爲辦公地點又聞前夜顧巨六入謁時元首曾謂顧曰予將　家大權付之内閣因之精神比前爲佳云云一說謂顧巨六先以和戰問元首故元首答此二語也 
　　顧鰲巳出現顧鰲於九日夜十時入府晉謁元首約談一小時並陳述時局危急情形河間頗信其言昨特函聘顧巨六爲公府政治顧問矣 
　　姜桂題之入覲姜翰卿都統刻爲對於南方軍事計劃有所陳述故特電請來京面陳一切茲聞姜都統業於九日抵京庽居翠花胡同駐京辦事處十日午後三時入府晉謁總統在寳光門辦公室接見聞姜都統對於時局絶對主戰并於南方軍事計劃陳述頗多 
　　張一　巳返京公府秘書長張仲仁擬俟惲公府秘書入府任事後即請假休養據公府消息惲公孚秘書業於上星期三入府任事張仲仁秘書長遂於上星期五日馳往湯山休養並於本星期一日回京巳到府照常辦事 
　　日本實業家之晉謁日本實業界巨子山下彌七郎來　視察由林公使之介紹定於十一日午後二時　見　總統 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[湘鄂戰局之近觀（武昌迎信）]  
　　湘中戰事近日頗形激烈曹銀軍仍任中路由湘潭進攻衡山張懐芝軍任左路由醴陵進攻攸縣安仁張敬堯軍任右路由湘鄉寗鄉進取寳慶並由第一路各軍中另撥一師一旅會合陳復初朱澤黄之湘軍（即重編直隷陸部之第十七師）攻取湘西朱澤黄旅業由鄂屬長陽開至荆沙向常灃進發陳復初本湘西人已擔承包攻常辰沅各郡故曹張命其爲各軍前鋒但黔軍確已抵常規復亦殊不易也攻取湘南之軍聞已於三日佔領湘潭縣城次日吳佩孚即進駐湘潭張懐芝部施師亦於四日全佔醴陵進逼攸縣茶陵南軍抵抗頗力北軍殊難長驅直進惟頃據鄂中北軍所傳消息謂曹張二軍由湘潭寧鄉湘鄉進攻所向皆捷南軍巳退往衡山寳慶嚴行固守以待援軍由正面進攻之曹軍已於四日進據離湘潭數十里之某地戰線業至衡山將最險要之界牌嶺佔領指日衡山可復又據某方面所傳消息則與前言相反謂粤桂黔援軍業已大至北軍在湘潭湘陰均受挫折萬難攻入湘南中央以久不下勞軍糜餉擬令張懐芝率第二路各軍改趨贛南與龍濟光李厚基三路攻粤俾粤桂軍不能兼顧湘省則奠定全湘較易爲力但鄂官場現傳張懐芝巳於七日抵長沙是第二路改向贛南之說不足徵信軍情瞬息萬變究竟張氏是否改向贛南殊鮮確實消息惟以張懐芝之希望而論攻克長沙旣非彼軍之力即進佔湘南奠定全湘亦必屬諸衆人之力且由湘南窺粤路程極遠且難改向贛南用兵若由贛西之贛南道路亦遥跋涉維艱行軍頗屬不易魯軍於此路地形不熟縱有得力嚮導至速須一月以後方能達到目前時局多變豈能待其從容運師第二路之不急改道想於此有所躊躇耳至於鄂西戰事目前以各軍調度未齊暫以固守宜昌爲主吳光新到宜後巳奉中央命令堅守勿攻俟徐樹錚率奉軍三旅到後再取攻勢聞段内閣以吳氏上年在川大遭失敗現决以徐爲將來之川督吳氏則俟川事得手授爲黔督如此則西南盡成爲彼之勢力範圍矣聞唐繼堯所組之滇黔川聨軍因劉存厚乞援於陜頗受牽制又以軍實不充子彈缺乏尚未敢積極侵鄂現在三路軍隊先鋒一止於巴東一止於利川一止於巫山其至秭歸興山者係熊克武前派援助黎天才之川軍近日秭歸宜昌長陽遠安等地迭起戰事均黎熊所部與鄂西之各股民軍上月因宜防北軍單薄黎軍曾由秭歸下襲佔領新灘逼近宜昌嗣吳光新軍盡開回宜第二第八第十八各師又各調一旅援宜遂將黎軍逼退現吳雖奉命守宜仍欲逼令黎熊各軍退出鄂境以外以顯其能並搶徐樹錚先以援川（現徐以援劉存厚爲名率奉軍定川聞吳氏極反對徐之南下曾以電拒之）刻下宜昌一帶北軍幾及七混成旅據官廳消息吳已派所部第八第十三兩混成旅一由長陽攻秭歸側面一由長樂直趨施南以搗其巢穴前日黎熊二軍與李炳之第十三混成旅戰於秭歸黄家集北軍得利黎軍退走巴東如北軍再向前進即與滇軍接觸滇軍雖欲不戰而不可得竊以吳氏爭川心切惑不待奉軍之至即與滇川聨軍大戰於施宜也奉軍之抵武漢轉赴荆宜者現只張作相一旅因馮玉祥軍亦正向鄂西開拔缺乏船隻運輸極爲遲緩其餘兩旅至速須本月有杪方能運竣荆宜間久苦兵差輸送人夫極難招募奉軍巳於河南直隷招來輸送隊隨軍西上故其人數共約四旅有餘又聞馮玉祥軍只開一半往公石一半仍留駐武穴說者謂此舉係主戰派以其留戀和局一旦接近南軍或遺戰局以不利而又不便任其留武爲第二路後方之患特分散其兵力使無用武餘地云云然此亦測度之詞也 
[鄂西最近之戰局]  
　　宜昌扼全鄂之險亦大局安危之所繫故自滇軍東下國人遂皆注意及之謀國之儔因亦不惜全力經營於其間茲姑就各方面所得之消息誌之於下（一）顧品確於月之三日抵巴東旋即檄令但懋辛一部與黎天才聨合攻宜比於五日在巴屬來龍坪辛卯驛等處與吳軍及一部分之奉軍接戰一時彈飛鎗擊聲動原野是即爲滇鄂交綏之第一次然未半日戰巳稍停先是吳軍攻黎異常得手不圖滇爲之助黎勢遂又一盛而巴東不易得矣（一）此次滇軍出動係以顧品珍爲一路但懋辛黎天才副之取道歸巴攻宜正面再以葉全爲一路王天縱黄祖名副之進逼當遠攻宜側面現時顧巳抵巴開始向宜昌攻擊葉亦正由巫山利川一帶出動惟以上計畫適爲吳光新司令偵悉當已電告中央請自以全力逐顧至側方防禦則盡歸奉軍負責（一）滇軍出動雖巳徵實然仍屬一種聲威作用冀掣北軍攻湘之肘並非實欲圖鄂且彼又因劉存厚尚未離開四川之故極須内固其防故入鄂軍力亦僅以一師爲限云云頃有某師第四旅書記某君自宜昌來鄂述戰事情形頗詳特錄於下以告關心時局者第三十四旅旅長朱澤黄在左翼攻擊施南劉躍龍駐防天寳山李炳之守衞秭歸朱廷燦親赴巴東督陣王文漢駐守巴東之平陽河第六混成旅張宗昌已到宜昌第十八旅王汝勤第二十一旅蕭安國亦陸續到宜吳氏命擔任二道戰線滇軍至巴東僅顧品珍之一旅巳與黎天才合併北軍迭次進攻敵軍祇取守勢因黎軍子彈不足顧軍見北軍勢大擬俟各軍到齊時再行激戰故近日兩軍祇有小戰並無猛烈之衝突云云又據由宜昌回省之某軍人言王督軍吳司令均有秘密幹探駐夔萬主面偵察南軍所有軍隊多屬新募土著綜其數不過數千人現在宜昌施南防禦刻已布置妥協必能保全宜埠又據政界消息當道對於川滇仍擬訴諸武力巳决定以四全師爲攻川之軍隊除吳光新所部三個混成旅之外並派奉軍兩旅及鄂軍二十一混成一旅至第八師十一師十八師二十師則各抽一圑以合四師之數果川軍進行不已恐將演成肉薄血飛之慘劇也 
[贛軍助攻粤省之計畫]  
　　自長岳克復湘事將平中央計畫則以第二路乘勝之兵改令攻粤爲助龍濟光策應戡定粤境聞參陸辦公處刻已電致陳光遠督軍以第二路軍隊假道贛南大庾出發討粤援龍徵求同意聞陳督復電極表贊成並以原駐贛南庾嶺之軍隊擔任前線所有原駐庾嶺之贛省陸軍第二混成旅王慶餘所部全旅第九混成旅丁效蘭所部全旅曁十二師張之傑之二十三旅均於粤邊要隘情形極其熟悉聞陳督以此次第二路討粤即以王丁兩旅爲前鋒左右翼由大庾逾梅嶺進攻粤邊之南雄潮州刻聞准備齊完待令出發蓋南贛南康大庾等處刻已宣布特别戒嚴其第二路總軍需處則亦將移駐贛州以期便捷日前第二路總軍法處奉張總司令電令云頃據各方面電告二路新募兵卒動輒潛逃並有兵過之後聚衆搶掠情事即速於南昌九江設立稽查所派員嚴查凡遇以上各情及潛逃兵卒即行拿獲嚴辦以肅軍紀云云總軍法處奉令後即在南昌九江兩處設立稽查所已委派軍法官朱統勳差遣員邵光久充任九江稽查員南昌則委軍法官劉恩洪稽查官于雲泉逐日在灣省車站認眞查察並移咨警務處一同協緝 
　　前次中途折回駐省之魯軍暫編第一混成圑戴春成所部一圑聞將不日即赴武漢與奉軍會師往援宜昌其陳光遠督軍前由河南彰德新募來贛之運輸隊二千五百名刻以此項運輸隊係臨時添募將來戰事告終大局勘定此項兵隊即應取消且運輸隊之名稱其性質近於夫役似非所以重視兵士之道爰將運輸二字改爲補充卽定名爲補充隊俟戰事告終後即以此項補充隊兵士補充各軍隊缺額一舉兩得業已將該隊改編以五百人爲一大隊每隊置隊長一人小隊長四人班長八名隊長以上置大隊長一人槪由各軍事機關人員兼良其大隊長已委充十二師副官長張煥章前募兵委員長張林充任此項軍隊暫歸軍務課節制調遣 
[唐繼堯將入川時之通電]  
　　成都去電畢節唐聨帥貴陽劉督軍鑒曹張南下楚氛甚惡管劉北竄秦烽日急似此情形援湘顧陜均不容緩我滇川黔省旣爲一家自應攻守同盟尤當速定大計刻日出師廓清中原羣情踴躍經緯萬端亟盼鈞座指授方略懇聨帥早日蒞渝就近籌度事關全局佇聽復音四川省議會諫印 
　　畢節唐行營來電重慶總商會敎員會勸學所均鑒宥電悉勞師半載無裨時艱辱復甚感繼堯已决於日内進駐渝城共商大計川事甫定整理需人以熊公之誠明必能奠定川局知注特復繼堯佳 
　　新津劉師長通電西南及本省各軍事機關均鑒竊勛自維孤陋罔識大體當漢嘉露布趨義之時正各健兒紛集之日乃勉承推重權用四川暫編陸軍第四師名義以維繫軍心并電請唐聨軍總司令及熊公更定名稱以免軍幟紛歧頃奉熊總司令訓令現在川事收束軍隊即應改編查該旅所部約足一師應暫編爲四川靖國軍第四師并委任該旅長爲四師師長合行訓令該旅長即便遵照就職聞命之下悚惕莫名勛材實偏裨何當艱鉅但以國家興亡匹夫有責惟有謹遵照公鈞命深自刻勵嚴整部伍靜候指揮臨電無任神往劉成勳叩皓（十九）印 
　　畢節唐行營來電十萬火急重慶黄總司令鑒茲任該司令兼滇川黔靖國軍聨軍第一路總事令着即遵照速率所部尅日出師并具報具核此令 
　　唐行營來電貴陽劉督軍王總司令劉師長由運使唐參謀長成都熊督軍石招討使夏司令但司令吕縱隊長楊總司令并轉嘉定威遠仁壽各師旅圑長黄總司令葉軍長朱參謀長并　袁李兩縱隊長顧陳兩司令黄軍長趙總司令何總司令李勞軍使顧軍長趙軍趄丁司令鑒迭據石招討使青揚電請北伐辭意懇誠茲特委該招討使兼充滇川黔靖國聨軍援陜第一路總司令除分電令飭整頓隊伍尅日出發外特此電聞唐繼堯删印 
[雲南通信]  
　　唐聨軍總司令已發援鄂動員令本月十日總司令部發出通佈文曰黔劉督軍王總司令成都熊督軍袁吕兩縱隊長但司令渝黄總司令并轉葉軍長内江顧軍長自流井趙軍長丁司令夏司令瀘州黄軍長叙府趙總司令何總司令遂甯石招討使順慶李縱隊長滇劉師長唐參謀長均鑒岳鄂戰事復開我軍亟應援鄂業經任命黄總司令復生兼滇川黔聨軍援鄂第二軍總司令飭令督率所部尅日出發在案近復迭據各軍電請出師援鄂王總司令擬率袁袒銘一師顧趙兩軍長擬派田種榖先出一混成旅葉軍長擬以該軍全部東下足見我軍同仇敵愾見義勇爲茲特任命葉軍長荃兼充滇川黔聨軍援鄂第二路總司令仰卽迅率所部尅期出發至王總司令顧趙兩軍長擬派各師旅亦希迅速編定繼續進發至盼瀘州防務由趙軍長又新派兵擔任希即照辦 
　　總司令昨接派赴川南各軍司令官報告我軍自入川邊以來頗受人民歡迎所有沿途敵軍多聞風逃遁未敢拒敵各情唐總司令部特再重申訓令逕電會理爲司令爲麟等遵照文云我軍進駐會理應將撫綏百姓保衞地方各辦法妥協規定由該司令督率華圑長封歌駐守應否進駐寗遠俟徐振海何如純各軍到會時再行核辦至何世雄習自强兩圑應卽開拔回滇以資鎭攝仰即遵辦 
　　此間接到江外獨立營長張製錦呈稱據第三連長潘洪清及聨軍徐支隊長報稱本月三號晨早我軍至長官司地方與敵相戰約五鐘時至十鐘將敵擊潰跟蹤前進直逼鹽邊縣敵軍向鹽源奔潰鹽邊紳民迫該縣知事李曉平歡迎我軍得進領鹽邊立令該知事宣布向南地方安堵如常等情前來當經孫司令官電復華指揮統籌辦理并令該營長妥愼佈置 
　　前自川事發生滇省增編至八軍之多以備靖國平亂之用現在劉存厚出走成都克復全川以次底定第三軍軍長庾恩暘被刺殞命該軍名義當然取消該部士兵分别歸併至所有各官佐士兵薪餉曾經總司令部核明一律截至二月停止業經唐督軍并電省公署轉飭軍需局遵照矣 
　　有某軍官新自四川戰地歸來談滇川戰事頗詳爰紀之如下滇軍前以屢戰失利退自井離叙瀘事實彰彰在人耳目固無容深諱然前何以敗後何以勝則大有眞因在也茲略述之一因士氣之振也駐川之二師本滇軍之勁旅然自駐川後遂由勝而驕以爲曹錕張敬堯北洋之精銳猶當之披靡矧區區之川軍乎於是由驕而輕敵因輕敵而敗一敗之後遂委靡不振望風敗逃及至唐督親臨督戰後下令軍中臨陣退縮者斬並將臨陣退怯之軍官鎗斃多名士氣爲之一振此其一也二因軍權之統一也在川滇軍雖有第一軍長顧品珍第二軍長趙又新第三軍長黄毓成三軍然指揮不一三軍各自爲戰有主戰者有主守者動作極其紛歧自唐督親臨後軍權統一遂得收指揮自如之效此其二也三因軍紀之整飭也滇軍駐川日久頗染川軍及北軍氣習軍紀頗不嚴肅故爲川民所厭惡及唐督親臨後重申軍紀力矯此弊而川民遂由厭惡而變親愛此其三也四因賞罰之公也滇軍旅長劉法坤與唐督本屬同學又係至好然因違誤調遣及尅扣軍餉之故遂被鎗斃其臨敝勇敢者則特爲擢遷並厚賞之此其四也五因唐督之誠信孚人也滇川惡感本爲前人處理不善至起種種誤會劉存厚利用之倡爲川人治川之論謂雲南有侵略四川之心謂滇軍視四川爲征服地至激起川人之怒羣起抗滇自唐督親臨後開誠佈公重用川人如攻克重慶卽委熊克武爲鎭守使凡得一縣亦即以川人爲縣知事以故川中健將如黄復初盧師諦等曾致電孫中山謂唐督推誠相與其心無他由是川中賢豪之往謁者絡繹於道唐督不分畛域一一畀以重要位置此其五也今則唐督以聨軍總司令名義委熊克武爲四川督軍兼省長因之川人感情日好即前反對滇軍最力之川軍近亦無言近聞唐督除將川事交由川人完全主持外更將由畢節率軍東下夔宜以便援鄂矣云云 
[廣東之戰事近况]  
　　在湘聨軍之近狀長岳已失在湘省聨軍退駐衡山後近因唐督已派兵四支隊援應黔督亦派大隊赴援而陸武鳴之援湘榮字軍十營亦已由全州兼程進發有此各路援兵分頭赴救故日來軍心爲之復振譚聨帥近已整飭已旅搜討軍實急圖再舉以謀補救昨已派遣總參謀長鈕永建馳赴前線激勵士卒並查察防地情形其衡山湘鄉衡陽第一線任務原爲湘軍現改派桂軍防守由韋榮昌賁克昭陸裕光三司令統率攸縣醴陵第二線任務原爲粤軍現改派湘軍防守由程潛趙恒惕劉建藩林修梅統率寳慶衡陽第三線任務原爲桂軍現改派粤軍防守由馬濟等兩司令統率其瀏陽右翼方面由林俊廷率桂軍三千獨任防禦常德左翼方面由張學濟宋鶴庚率湘軍五千協同防守一俟各處援軍趕到卽行返攻長岳迅圖恢復昨經將上項情形電致粤中各方面知照矣 
　　山口之戰訊桂省討龍軍司令韋肇隆楊廣勝飛報陸行營云本月二日奉令迅攻山口並奉劉總司令派爲右路前敵當即拔營前進此地兩壁高山中一狹路僅通一人一騎敵軍以機關鎗伏堵隘口步鎗大砲分佔山頂由高下擊據有建瓴之勢我軍仰攻數次敵黨抵死不退相持一日我不能上彼不能下此口不破焉能前進時近黄昏遂分布各隊奮力搶山抄擊直前不顧各軍亦捨命猛攻如牆而進斃敵七名始行潰敗時巳二鼓路徑莫辨未便窮追乃露宿於山口一帶完全收復翌日黎明乘勝進攻洽洞下午四時攻破洽洞我軍兩日不食至是始得一飽然巡防伏路通宵不敢沾席現已準備會師再攻信宜 
　　石城巳起劇戰討龍第一軍司令沈鴻英自進追廉江後現經會合劉炳宇所部大軍八營專攻安埔而以曾廣義邱子光吕定南等部粤桂軍十營合圍遂溪其徐聞海康方面則由馮相榮黄志桓所轄欽軍會同沈榮光黄日高各部同時進擊前方步隊佐以機關鎗連爲衝鋒冒陣之用并以砲隊多連爲前敵後盾以備掩護步兵之需連日石城方面砲聲不絶該處鄉落人民已逃徙一空 
　　電白方面之軍報討龍前敵總指揮李協和自克復平崗等處連日節節進攻五號晚特分兵三路向電屬下藍進發以滇軍三十三圑第一支隊長楊益謙爲前鋒督率張胡董三營星夜出發以三十八圑第二支隊長張懐信親率所部鄒張竇三營爲左翼並以二十五圑第三支隊長趙德裕率領楊吕蘇三營爲右翼其餘林魏兩軍即爲後隊總司令李根源亦親臨前線指揮一切而龍軍巳探悉我軍進攻故特在三家店立石馬驛等處趕築營壘十餘座强迫鄉民爲之運搬工料現楊支隊長已佔領五籃地方查是處離電白城四十里昨經李指揮電致當道請轉電沈總司令速行追擊以制敵援又據由陽江戰地回省軍官云龍氏自陽江大敗後師徒喪失死傷頗衆日前退守織　又爲魏林兩軍追擊逃竄電白方斯收拾殘兵背城借一特派員赴海口召集二千餘人雇商輪數艘乘夜偷渡徐聞并運載鎗械砲彈甚夥由陸路登岸潛入雷城以爲根據趕速派隊赴廉江救援此事由駐雷偵探報告總指揮處昨據雷州土人云砲州附近倘能預派軍艦兩艘巡弋海岸以杜海口接濟龍氏雖悍交通斷絶必易奏大功矣 
　　陽江戰後之慘狀陽江一地爲此次戰爭之中心點兵燹慘象當可想見頃據江城歸客詳述省軍克復後情形因略誌其言如下據言江城自戰事發生商店完全歇業中經兵匪大掠五次貨物蕩然無存直至四日止東南門一帶繁盛商市復業不及一成其門首類均書有被刦一空暫停數日字樣據縣署調查連日到署布告者約有刧案七百餘宗姦殺婦女案二百餘宗焚掠舖户六十餘間戕斃商民五十餘人其情形大略如此惟最慘者則拿隆合山平江大澳以迄江城一帶積屍滿路臭氣薰天蓋因救傷隊日前曾在程村戰線被龍軍鎗斃五人隊員多有戒心以故各路户骸無人埋掩但自二日起巳由李指揮函請廣東十字會曁軍署救傷隊長林伯翹等派出多數隊兵分頭收拾指定雙　山布岡和嶺爲叢葬之所限兩日内一律掩埋尚有一事最爲凄慘則兩方軍隊之拉夫是蓋當戰事發生各鄉之男女老少均强令挑擔各處鄉民逃走一空以避苦役常見附郭村莊有十里八晨之遥而不見一人者江城自經此變元氣掃盪已盡現聞李總司令晋城後查得各項情形擬定撫卹商民爲最要經在城内設立籌辦善後事務所業已趕緊辦理一切并電當道請撥現欵兩萬元以爲善後撫卹之需云 
　　徐紹楨就任總司令徐紹楨自四日就任衞戌總司令後即出佈告（佈告從略）隨即通電各省云民國締造七稔於茲駭浪驚風幾無寗日孰爲權利孰爲國家海内明逹當能鑒别際此外患叢生各宜相忍爲國若徒本偏私之意氣逆時勢之潮流無論處心若何均足以致覆餗及今不恤後患何堪紹楨戎馬餘生久忘利祿辛亥之役幸與成功旋即乞身退避賢路始則都門蟄伏繼則海外僑居願爲幸民喁喁望治不意天未厭亂變故迭乘同室操戈愈演愈烈眷懐鄉國遂爾廻車仍望得間調停俾共捐除前隙因循未果抱歉良多適者蜀鵑啼血衡雁哀鳴商市成墟海波不靖窮兵黷琥焉有已時痛同舟共濟之未能覺煑豆燃萁之非計補苴無術時切殷憂愚以爲欲謀鞏固西南之大局必先圑結内部之人心欲謀樹立不敗之根基必先蓄養自衞之實力粤省毗連湘滇徧地萑苻大元帥勉以維持桑梓堅令擔任衞戌總司令一職地方商民羣復以大義相責固辭不獲爰於四日就職竊本斯旨專任督飭所屬將士保護治安祗冀父母之邦不罹蟲沙之刦護法靖國矢志不渝至於各處軍隊無不遇事和衷行政範圍决不絲毫越爼自慚力菲深懼勿勝特電奉聞佇盼明敎徐紹楨叩 
　　軍政府收管廣三路粤省廣三鐵路局局長夏昌熾已被軍政府派員驅逐卽以大元帥名義飭令該交通部總長馬君武愼重派員接收茲特錄其關於此事之命令原文如下據呈派員接收廣三鐵路巳悉惟該管理局局長一職必須有專門學識並富於經騐之人始能勝任愉快該部呈派接收之員應准暫行管理仰該總長迅即遴員呈薦以資任且其該路收入如有餘欵應逐漸將該路切實推廣不得挪移動用所有該管理局在事員司除有庸劣失職情事應行撤退外其餘仍宜照舊留局供職以資熟手仰即遵照辦理此令 
　　萬李之消息龍將李嘉品之子及其黨萬鴻恩被討龍軍捕 
 
 
 

Page 7

 
 
獲一節（已紀昨日本報）茲得某方面消息云龍部驍將李嘉品爲此桨擾粤最力之人其親家雲南國會議員萬鴻恩前到廣州非常國會暗充内應爲人視破萬遂名脫投李嘉品充參謀長陽江之之投萬爲討龍軍所獲其姪（即李之門婿）復潛往雲南藉招纊工爲名以　擾滇又爲滇軍所擒而李嘉品祗有愛子一人又爲討龍軍所俘力向李聲言如肯投降卽釋其子李嘉品萬分懊喪現在已無鬭志龍之擾粤本恃李之勇猛李旣無心戀戰龍勢大蹙矣 
[魯省之匪患日熾]  
　　省議會呼籲電南昌探送檢閱使行轅張檢閱使鈞鑒圃步已危内訌不休常此擾攘將同澌滅高明如公詎未鑡及此次調停中輟再事兵戎亦謂南軍得岳氣燄方張不挫其鋒慮難就範雖曰武裝解决實欲促進和平事實如斯抑又何言惟自大纛南行魯軍遠調地主兵力驟形單薄各縣匪氛因而愈肆邇來新泰被陷東平大掠東臨曹沂一帶尤復日有警告及今不圖燎原可虞搗竿亡秦流宼禍明往事昭然足爲殷鑒我公愛嗣愛鄉均非恝然誼屬桑梓責膺保衞豈以東師專事南服今岳州旣下長沙收復中　之威令已張民生之凋瘵可念南北究屬同室何事不可曲容嶺表亦有達人自當不爲已甚望即趁此時機亟謀停戰迅班銳師廓清匪禍國家幸甚東民幸甚迫切陳言伏希亮察魯議會叩 
　　電乞鄰省助勦史殿臣悍匪與于三黑合股攻襲嶧縣聞軍署日前迭接該縣知事及該縣紳商急電報告請速派軍勦捕以救生靈張帮辦以現有軍隊實不敷分佈不得已曾轉電江蘇李督軍請其速派得力軍隊到境協剿以濟眉急昨已接到覆電李蘇督已派七十四旅於七號赴嶧協同剿捕矣 
　　鉅野籌辦圑練鉅野境内年來土匪四起搶架勒贖無所顧忌茲又有大股土匪横行於村落之間幾如水銀瀉地無孔不入是以該紳民籌辦一圑練局以資保衞圑丁一百四十名公推陳君筱軒爲該圑圑長平時駐紥城内倘遇四鄉有事則整隊出哨其經費係由地畝加捐每畝銅元一枚 
　　新泰添招警備隊新泰縣自被匪搶刧之後現已八日在四鄉大肆搶架人民甚屬不安聞王知事與各鄉紳民議决招警備隊三十名欵項由當地按畝抽捐日昨派警備隊長來省軍署請領鎗械子彈已經軍署發給俄國造步鎗三十枝子彈一萬粒運回該縣矣 
　　梁山泊復見於今嶧縣臨沂郯城三邑之交界處亂山叢雜有名鮑子谷地稍平坦面積約二十畝大山環拱如荷瓣土匪巢窩其中杆首有張良王四麻子二人又有大旗三桿一書替天行道殺富濟貧一書靖國軍旁註民國七年一書保清大元帥旁註宣統十年在該處二十里以内與商民公平交易遇小本營生者則給洋十數元令作資本於其販賣之物仍給價購取但不論貧富須按月納稅搶掠架票總在二十里以外鎗械約有三千餘桿並有陸路砲過山砲開山砲機關鎗等有地方之責者未可以跳梁小醜目之也 
[奉天之軍事消息]  
　　奉天許芝田司令日前返奉謁見張督係報告此次續行開入關内之混成兩旅現已先後入關將豐台廊房灤縣及津浦京漢各路線奉軍一律移防南下各情形並於日昨携同楊參謀長入關卽由楊氏布置續發軍隊許氏則南赴漢口轉往施南宜昌以援吳軍而解鄂圍 
　　奉省新編軍隊三旅五圑原駐北大營於本月五日出發關内該旅梁旅長已於日昨飭令駐紥大小東關六圑軍隊槪行調往北大營發領鎗械以備奉命開拔 
　　新編六混成旅之成立者僅有五旅而六旅十一圑二三兩營與十二圑一二營已赴新民營口田莊台錦西彰武錦等縣尚未回奉張督以出發緊急特電召迅速來省聞各該營營長巳於日昨帶隊回省暫駐大小東關各糧店 
　　陸軍混成六旅共計三十六營每營例有號兵八名現各營僅有一半缺額甚夥夥督特派周承啓赴新民等處招募百餘人於昨昨來省分派各營 
　　出發關内之軍隊計二十九師出發一圑二十八師出發一旅二十七師僅百六圑一三兩營尚留奉省保護其餘除十八營每營留看守兵七十名砲馬工輜各留兩連外與新編之第一旅一圑曁二圑三旅五圑之九營均巳出發入關 
　　暫編混成第一旅旅長鄒芬改爲奉軍混成第四旋旋長第二旅旅長闞朝璽改爲奉軍混成第五旅旅長該二旅旅長均歸奉軍總司令管轄 
新編混成旅所委各連排司務長均由陸軍二十七師保升今張督以際此大編軍隊之時恐各旅　營在營充兵有年之兵有所抱憾故令孫師長轉飭所屬各旅圑營凡在宣統元年充軍以前入伍之兵（現歷二十七師）不論正副目正副兵一律呈報以備委任 
　　此次奉天剪辫之舉聞係張督與各要人會議近來派兵入　南省謡言　起謂張另有用意故决計下令剪辫藉以表明其態度也 
[湖北黨案之續聞]  
　　鄂省破獲大黨案逮捕七十餘人之多已紀前報茲聞省垣軍警秘探近日又在武漢破獲秘密機關聞其内容與前在長湖堤所破之炸彈案同是一氣初八日又在朝陽巷捕去姚姓一名望山門街張宅捕去張老五一名均送軍政執法處併案研訊並聞警務處昨在警察二署提去該區巡長黄某聞與此案亦有嫌疑之關係又聞前日下午警察四署在雙柏廟附近小巷内破獲機關一處搜出證據及暴烈物甚多并獲十餘人均與警界人員有關並聞逃去巡官一人詳情俟續報 
[江西省議會紀事]  
　　江西省議會八日大會副議長顔丙臨主席報告本會應領公費此次官廳規定搭放金庫證劵二成應請討論對於此項證劵是否應領陳承志云此項無責任之證劵以不領爲是曹和濟則主張暫時領來李儒修邱漢宗反對曹說饒正音云來文僅云請煩查照並非請議本會應提議質問此項證劵究歸何人負責如無明白答復則不應領主席謂此際非討論證劵之應否發行乃研究本會之應否認領魏調元巢廣源則主張以口頭商諸財政廳謂未經本會承認以前請其暫勿搭放討論至是衆議相同余精鍊乃起立動議要求將省長咨交開辦第六七兩師範學校經費案加入議事日程陶楨亦要求提議咨請省長轉飭水利處委員至進賢仰口運河以便估工開濬案均經衆贊同副主席依日程報告本日應議六年度預算案第一項歲出内務審查報告討論至補助警察經費三萬元李儒修巢廣源胡廷鑾均主張加入六年度省地方預算表决多數警佐加薪案通過第二項一修正歲出敎育費照常報告通過再付三讀二追加農業等主校開辦公有林經費案依原報告通過三增加省敎育經費案黄用中歷述省敎育會爲少數私人盤踞把持壟斷武裝選舉會長宋育德等種種不合法之舉動於是衆議大譁主席以反對付表决衆人一致反對四五兩案均照報告通過無異議六發行金庫證劵案交法律財政兩股審查八案並入七案七嚴查余鶴松私借外債辦自來水案交法律股審查九十兩案均交敎育預算股十一至十六均交請願股十七交法律股中間歐陽煒建議於九日開全院委員會討論七年度預算問題因七年度除實業費不計外尚超越預算一千八百餘元也 
[黔省敎育之零拾]  
　　黔省萬山叢雜交通不便以故開化較遲敎育成績遂遠遜於他省惟近年以來稍見發達現經探訪所及特爲紀載如下 
　　遵義縣取締私塾本省私塾甚爲腐敗當道於去歲曾頒佈取締私塾規程十條飭令各縣辦學機關認眞取締日前遵義縣吕縣長爲愼重敎育起見特出示曉諭並通飭各區圑保認眞取締且以取締私塾爲各區圑保之考成此後不良之私塾定無立足地矣 
　　畢業分數之爭執黔省創辦女學已經多年尚有進步各女學校之學生尤多富於競爭心以故對於考試分數頗爲重視昨有女子蠶絲業傳習所畢業生劉恒貞以評定不公呈請省長署揀員另考當奉省長批示云查畢業等第係由畢業考試與平日所得分數成績合計而定前據該所呈送畢業生分數證書業經核定并將證書驗訖印發在案據稱評定不公經秉公敎員據卷直爭等語究竟該秉公敎員爲誰未據直指其人顯係受人指使任意妄呈所請應勿庸議再來禀署名下蓋用閑章已屬不合又稱全體學生代表尤爲荒謬云云此風潮現已平息矣 
　　師範學校之設立本省師範學校除省垣設立優級初級兩種學校外其他外縣商務繁盛之區爲黔中第一等縣缺者亦類多設有初級師範惟遵義則自第一二期師範生畢業後即已停辦迄今六載以致敎員供不給求凡遇有兩等學校需用敎員僅以中學畢業生承乏至此項畢業生是否盡屬合格則屬疑問現聞該縣紳耆已呈准附設第二師範於中學校以爲敎育人才之預備矣 
　　威寗縣敎育之變遷威寗自王祖彝被任勸學員後敎育前途爲之大放曙光即如該縣所屬雙龍橋地方向無學校自經王君竭力勸導後已由該處紳士姬澄甫趙軒蔡瑞卿等發起設立鄉校招集學生五十餘人業已立案開辦現王君已改任經費董局所遺之缺巳由該地兩等小學校長王祖銘繼任矣 
　　鎭遠縣實行强迫敎育鎭遠縣譚知事以敎育之良　實直接關係國家故對於敎育整頓不遺餘力日昨特飭令各區圑首將圑内一般青年子弟迫令入校肄業鎭遠敎育之前途或有發達之望也 
[杭州快信]  
　　出征隊統師大員已决定派第一師長童保暄擔任 
　　二師第五圑第二營（卽前甬上遺餘留存調省之軍隊）奉令調赴温州駐防營長吳國棟昨晨巳督率全營一律出發由紹取道赴甌 
　　駐紹六圑第一營因奉令隨同童師長出征助閩曾遣旗官蘇慕慈領回鎗械服裝盛圑長以出發期促昨又派軍需邵培之晉省請領開差等費及添配各項行軍要件 
　　寗波戒嚴司令官一圑圑長陳肇英巳奉派隨同出征另調駐吳興第二圑圑長陳璠塡駐甬防 
　　一師師部二等軍醫高其德（即高克明）服淡酸自盡後現已呈報出缺昨奉楊督令委宋盛禧接充 
　　政務廳長馮學書昨已病痊銷假照常視事 
　　金華道尹沈鈞業日前因公晋省昨巳辭行返署 
　　財政廳因七年度編造預算案昨午十時在署開會討論省署特派第一科長張鴻聲警政秘書彭彝警備隊司令部餉需課主任賀祖蔚蒞會與議 
　　鹽務署咨稱現經會議决定劃分文武職權界限以運司兼督察長專委任鹽場職務至緝私事宜及營長警弁升降黜陟槪歸統部管轄以專責成 
　　上海某公司由浙運皖大宗私硝並上江一帶沿途私售經硝磺總局偵悉派員周耀庭在桐廬縣境張裕隆大有恒兩花砲舖悉數截獲已飭殷知事將該二店發封提貨充公 
[南京快信]  
　　聞中央某要人昨又有密電致李督慰問病狀並謂倪嗣冲到京專爲軍事望勿疑慮 
　　李督病日見減輕飲食稍進醫者謂靜養一星期即可痊愈 
　　江寗鎭守使齊爕元連日與軍署參謀長何恩溥協商省防布置頗爲嚴密聞何參謀長因李督病已見愈擬於日内北上 
　　新招第二補充旅已由軍署派員勘定三牌樓勸業場爲該旅駐紥地點現正估工修葺營房以備遷入 
　　張文生陳調元昨均有電來省報告剿匪情形並聞張來電請李督轉電中央迅簡賢能接替剿匪督辦職免悮機宜 
　　開駐宿遷之奉軍有一部分奉令開赴霍山協助安武軍剿匪　　軍民兩長會派任用道尹程學恂赴碭山縣密查匪案 
　　浙督楊善德來電浙軍第一師准銑日（十六）出動援閩 
　　贛南鎭守使吳鴻昌昨密電李督報告軍事方略聞吳因大隊未到尚未動員攻粤 
　　第十六混成旅長馮玉祥來電報告巳率所部移駐公安 
　　第十九師師長楊春普前日來省請示軍隊機宜昨日已乘車回鎭 
　　齊省長委葉祖修充省署諮議昨即禀知到差 
　　敎育廳所派各路試驗小學敎員委員第二三五六九路委員昨已回省禀知試驗事竣銷差 
　　軍署昨日令江寗齊鎭守使加派得力兵士二十名監守敵俘收容所 
　　津浦鐵路運送客商渡江之飛虹輪船沉没後改用小輪商旅頗稱不便現該路管理局已由滬另購新輪一艘不久開駛來寗以利行旅 
　　軍民兩署會銜電告中央江寗疫癘已滅臨時防疫局撤消改辦江蘇省立牛痘局即日開辦 
[地方通信]  
[蘇州]  
　　法官更調高等審判廳委陸紹宗爲上海地方審判廳推事陸奉委後即於日昨晋謁林王兩廳長禀辭出廳赴滬任事矣又江北高等審判分廳監督推事邱在元業奉司法部呈請任命爲奉天遼陽地方審判廳長聞已由任所束裝來蘇一俟交代完畢卽當首途 
　　欵産處遺失大宗契據吳縣敎育欵産經理處董事孔昭晉日前在該處檢閱重要契據箱忽發見失少田契五十餘紙田畝來源並石刋縣示各一紙聞此項契據均於民國三年遵照驗契條例繳費騐領新契向由孔董事自行保管現在忽然失少不無可疑又恐有人在外抵押殊與吳邑學産有關特呈請吳其昌知事佈告居民人等如遇此項老契愼勿受押一面由縣另發新契給領今吳知事已准如所請云 
[鎭江]  
　　鎭郡米價漸跌鎭郡米價自官廳示禁出口後大盤已滅去五角以贛皖江北等處來貨擁擠城鄉囤户又因天氣漸暖趕求出售故日内米價尚須續跌云 
　　軍艦過鎭赴宜滇軍東下沙宜吃緊海軍總司令藍君特派淺水軍艦二艘前赴沙宜一帶帮同防守茲該艦業於昨日午後同過京口暫泊片刻鼓輪上駛矣 
　　呈請啓放水壩江北高寳各鄉閘壩紛歧向例啓閉均有定時寳應西鄉現值需水原有水壩一道有人把持尚未啓放農民王少卿等恐其有妨布種特呈請淮揚道尹維持王道尹已令行寳應縣知事戴湛如查照成案辦理云 
　　分銷救濟奬劵鎭郡吳楊二君近因上海發行慈善救濟奬劵業已赴申與總公司接洽妥當擬就鎭埠城外柴炭巷設立分公司代爲推銷該劵現巳轉寄到鎭遵照出售矣 
[揚州]  
　　道尹因公晋省淮揚道尹王曜齋現因淮屬匪患等事赴寗謁見省長在浦乘清鎭班小輪南下於十二日道出揚州趙知事特派警士一排在鈔關外迎迓王君逗留片刻即行渡江乘車晋省 
　　知事令查質典江都縣知事趙蕖裳恐四鄉各質典或有匿稅情事特委冷伯暄前往所屬查塡列表式呈報以重稅政 
　　錢莊被騙巨欵揚州多子街豫隆祥錢莊昨有便益門外某蛋廠執事持申規元滙票二千兩向之劃付現洋七百元及該莊本票注明向鎭江某莊兌現一千元而去未移時有人報告謂其假造僞票並云某已不在該廠始知受騙該莊理事王樞長特親往鎭江向某莊聲明止兌並報告官廳緝追未識能弋獲否 
[寗波]  
　　委員查看水旱雷鎭海砲臺張統領以鎭海爲寗波門户際茲海爭時代尤宜注意而攔江機器所存之水旱雷儲藏已久原有油漆剥落殆盡不堪便用擬將各雷拆卸内外從新油漆以充軍實因編造預算表呈請楊督軍給欵興修昨奉指令云此項水旱雷儲藏已久是否堪用已委第四師工兵營長田繼成前往會同詳查後再行核辦田委員即於本月五日到鎭海會同張統領至機器所查看各雷委係朽壞急須漆修業於八日乘江天輪由滬返杭據情面復矣 
　　學務委員定期會議鄞縣勸學所因各區學務委員均已委定任事辦理伊始種種均須接洽聞已通函各委員於本月十四日到所會議凡關於學務委員會規程及施行細則所規定應辦事件均將擬定一具體辦法云 
　　鹽觔加價之所聞寗波所屬各鹽場自奉鹽務署頒布條例後各鹽商莫不爭先恐後紛紛向運署提早完課以致各場鹽斤有不敷配運之勢傳聞東江場無貨可應於是每引自三元七角增至四元而餘姚曬鹽亦同時增至三元二角矣 
[嘉興]  
　　敎育費驟減之困難本邑縣立各學經費以去年風蟲爲災預算縣稅不過五成收入張知事於日前分令各校撙節開支無使溢出致難籌措並規定新預算表將第一高小及商校每月核減五十元第二高小及縣立女校後月核減一百元並除去每學期補費曾分令各校於四月份起遵表支領在案而各校長以學年未終舊時預算斷難變更且減折若是之鉅辦理亦屬困難特於日昨聨袂晉謁縣知事陳述困難情形並請另撥的欵維持張知事以各種欵項多經指定用途斷難動撥且依照新預算支領本年度尚少洋五千元各校長應共體時艱勉任其難如有欵項可籌定當撥給以維持也現各校長擬電省請求撥欵維持云　　女師範生參觀敎授本邑女子師範學校本科四年級生本學期行將畢業特於前星期起出發本城各校參觀敎授以便在校實習現悉該校長方女士擬於下星期率引本科四年級生往商通各校參觀以資參考 
　　會議戲捐案之續聞嘉興北門外沈邱鴻金漢聲自爲戲捐董事擬定簡章包收戲捐呈縣覈示旋經第三第八兩區自治委員具呈反對業經張知事批令勸學所所長查覆覈奪經會議之後公决擬取消認辦茲悉前日沈邱鴻等又具續呈昨奉張知事批云查此項戲捐前據該董事備具說帖送由勸學所轉呈到縣當以所擬賣戲規約是否妥善有無流弊令行勸學所所長查核辦理旋據第三第八兩區自治委員呈請劃歸本區抽由又經令飭查覆去後均未覆到是則該董事原擬辦法尚未確定即說帖刋用圖記一節曾據聲明自核准之日啓用准否亦無表示即謂文不可省亦應候縣按式刋結方符法例乃竟仿照官印式樣擅行刋刻直向官廳鈐用居然與法定機關無異况爾等名爲董事實則包户性質對於官廳呈請核批事件例應遵照普通人民具呈何得蓋用未經核准之圖記謬妄　越莫此爲甚並聞該董事等藉有收捐權力在外頗近招摇據來呈視之更可以證訪聞情形之不誣也總之收取戲捐已有縣印聨單爲憑該董事無刋用圖記之必要候令飭勸學所所長先將圖記吊銷一面查明該董事原議規約果否妥善現在如何辦法有無弊端應如何取締以杜藉端滋擾收捐肥己之弊抑或准如各區委員所請仍舊劃歸各區抽收秉公核議一併據實具覆以憑核奪着即知照 
[杭州]  
　　省議會消息浙江省議會開會在即按照暫行法規定省行政長官應派政務委員出席說明提案理由並備議員之諮詢昨齊省長巳分行財政敎育實業各廳遴選政務委員開單具報俾咨行省議會屆時出席並聞温台議員已有數人先行來省組織議員公寓 
　　錫箔捐之約數錫箔捐混入百貨捐之内向由各統捐局帶徵光復後爲體恤商艱起見歷由箔商認辦年繳額捐十二萬七千一百元（杭紹併計）近因錫箔暢銷收數逾額聞財政廳有收歸官辦之議云 
　　開辦警備隊敎練所駐餘姚三區統帶常榮清於日前具呈省署請開辦警備隊敎練所按期抽調各營什兵到所訓練擇哨官中之富有軍事學識者充任敎員不另開支經費聞齊省長察核所擬章程極形完善十二日指令照准並通飭各區一律仿照辦理云 
　　鹽署擬添海巡兼用輪船鹽務署指令袁運使文云添設海巡爲整理該場必要之舉惟僅用釣船巡緝恐難得力不如兼用輪船較爲周密究竟該處所需輪船吃水深淺　數大小以何種爲宜需用經費若干應即連同釣船經費一併切實估計就近會商分所呈報候核仰即遵照 
　　浙省香烟捐之加認浙江烟酒公賣局朱局長以查香烟捐一項前由商民陳國楨經理全年認繳三萬五千元在案茲以是項烟捐應卽加認三千元於昨日令知該經理遵照全年應繳三萬八千元並准予續辦一年嗣後按月繳解捐欵務須踴　輸　不得稍涉延宕 
　　代表致祭朱瑞前興武將軍朱介人之靈櫬擇於本月十九日在海鹽縣原籍發引安葬齊省長特派海鹽縣知事届期前往代表致祭 
[濟南]  
　　東省海防之計畫山東張代督日昨特向中央政府報告關於東省海防之計畫聞其内容大要如左（一）石島俚島爲一區派砲艦澄海率領帆船四隻巡邏其間（一）廟島等爲一區派砲艦一隻帆船六隻警備（一）無棣霑化之海面仿直隷辦法以商漁聨合會之淺水砲艦一隻及全數漁船擔任防務（一）黄縣之龍口掖縣之虎頭崖昌邑之下營壽光之羊角溝日照之石臼所等五處以砲艦霑海等四隻安置砲位之水造火輪二隻及帆船二十隻充防備之任 
　　省城左近之匪案北洛口西五里之馮家堂（離省甚近）劉某者種地二頃餘存欵亦頗富饒被河西土匪偵悉四號晚忽率匪夥四十餘名鳴鎗入莊直入其家將銀錢細軟搶掠一空約值四千餘元並將劉某架去嗣經人調說匪徒討價一萬八千元劉姓現已出至一萬元尚未得匪之首肯云 
　　限制銅元出境財政廳長以省垣銅元短缺各處行情不一奸商私運出境希圖牟利者在所不免特函請海鈔兩關監督嚴行取締以維市面凡旅客携帶銅元不得過四百枚船運不得過五千枚如超過額數一經查出卽予扣留 
[雜評一]  
[發展（默）]  
　　日來主戰派之倪嗣冲徐樹錚姜桂題相繼入京一面又傳洪憲功臣亦紛紛入京於是論者遂謂戰局與政局前途將有重大之發展以常理論之戰局之所謂發展者無他不過實行其戰事計劃而巳政局之所謂發展者無他不過實行其組閣方針而已此二者之發展至何程度紛擾至何地步吾人猶能測其變化之所至也蓋其結果决不出此戰與政爭之外也然而戰與政爭又安足以盡中國人之能事則今後於此二者外安知不更有所謂不可思議之發展哉 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[拯救海參威華僑六誌]  
　　旅居海參崴華僑因該埠治安俄國已不負責任深爲恐慌業已切懇駐崴領事轉電政府令交通部商由招商局抽派飛鯨商輪用紅十字會名義於前日離滬赴崴載運僑民回里詳情已迭紀前報茲據旅申海參崴莊客述及崴埠三面環山祗以海岸爲出路火車亦設置海灘其鐵道即迤邐向山峒穿越而過設遇危急交通阻碍旅居人民惟有向海道方面謀避難之計故各僑商業已迭電來滬懇請當局多派商輪往援今紅會雖已派輪前往惟恐船少人多難期迅速輸送故擬再行電商當局添派多輪繼續往崴從事拯救俾該處各華僑速離崴埠惟交通部對於此事深恐牽及國際交涉未便由政府名義往援是以抽調兵艦運輸一節今尚恐難辦到云云 
[太平洋郵船公司之紀念]  
　　本埠太平洋郵船公司於十二日晚在禮查旅館備筵請客舉行該公司成立七十年之紀念大會餐堂内佈置甚爲華麗來賓到者二百餘人賓主互有演說頗極一時之盛查美國輪船第一次由美來華者爲中國皇皇號僅三百六十　之小船距今已一百三十四年太平洋郵船公司成立於一八四八年四月十二日昨日適届七十年其第一艘開至中國者爲柯洛拉都號時在一六八年此後營業日見發展今乃成太平洋中最大航業之一 
[美政府派員來華招工]  
　　美國近需製造機器曁開駛汽車等工人茲由美政府援照去年英法兩國在華招募華工辦法派員來華招募三萬至五萬人前往工作如機器匠願往者最爲合格聞美政府所派來華招工之洋員業巳由美起程行抵小吕宋不日即可抵滬曾經電請本埠某洋行華經理郭許二君先行代辦招工手續現郭許二君定於下星期内先行招募五百人敎授開駛汽車俟美國招工洋員蒞滬再行招募機匠一面由郭許二經理將就滬招工赴美事項訂定章程呈送駐滬美領署查核茲將藝匠投考報名單式錄下凡投考各藝匠務須先將履歷詳細塡明如左姓名後前職業何省何縣年歲父何名（註明在世或已故）承産何人何人領取工洋投考者住址（該明某路某號門牌）工頭某人 
[新任法公使並未離滬]  
　　昨報載法國新任駐華公使博伯氏由滬起程赴京一則係訪員得之傳聞之悮茲悉前日午後慮護軍使等同至法領事署係是赴宴並非送行是晚駐滬法總領事韋禮德君在署設筵恭請博君飲宴陪座者中西官紳共有三十餘人昨午博君又應交涉員陳貽範君之請赴交涉公署會讌上海總商會正副會長朱葆珊沈聨芳並商董陸伯鴻等則於昨晚在會設備西餐敦請博君曁法總領事法國駐滬商會正副會長及法商諸領袖赴飲以聨情誼博君則定於禮拜一卽本月十五號起節中國官場巴預備津浦鐵路花車恭送進京云 
[浙省派兵往閩]  
　　政府自據福建李督軍與廣東龍巡閱使迭電告急後即經參陸辦公處電催蘇浙兩省迅派援軍前往協助蘇浙兩督軍奉電後查得蘇省防軍現因對於魯省方面正資防禦一時未易抽調惟浙縣楊善德因浙閩接壞唇齒相依不能漠視業經邀集上級軍官在署密議决定在浙軍第一師師長童葆暄所部軍隊部調撥砲步兵共三營即日赴閩且防並由楊督軍電呈參陸處商由招商局選派新康商輪於昨午由滬起椗開往寗波聽候載運並聞浙省此次所抽三營（砲一營步二營）計一千餘名即日送至厦門登陸此後尚須續派廣利等數船裝運重兵各船員已略得消息觀此則粤省劇烈戰爭爲期不遠矣 
[陸軍部設立專電處]  
　　松滬護軍使盧子嘉君昨接陸軍部來電略謂本部現因軍事倥偬來往電文頗多茲特組織專電處業已成立特電知照云云 
[了結扣留酒船之交涉]  
　　江蘇第二區菸酒公賣局前據第一分棧報告查獲白酒兩船因其冐挂洋旗漏報公賣費將兩船連同白酒百餘　一併扣留請示辦理等情旋經日商　陳廣明一再呈請該管領事照會駐滬交涉員轉函該局交涉迄未結束茲聞此案自殷兼局長及謝坐辦接事後曾與日領往返函商業已解决所扣之酒由公賣局召變給還原價並訂定以後所備三聨運單不得在内地採辦土菸土酒現已將此種扣存之酒售出其欵交由該日商領取並悉日領以此事轇轕多日公賣局能設法和平了結雙方獲益頗爲滿意現已飭令該日商具呈領狀由陳交涉員轉交該局存查完案矣 
[尹神武堂兄之聲辯]  
　　尹神武之堂兄尹作賓以堂弟受屈具呈松滬護軍使署云竊民向在奉天營口地方開設天順吉雜貨舖並天吉公司營業緣有堂弟尹神开前在日本劉學去年回至上海住法租界禍被探員指神武爲主使暗刺前鄭鎭守使案内之要犯於是赴法捕房協提神武帶回英廨訊辦迭奉研訊神武始經禀稱並非孫强夫旋奉鈞署照例引渡提回發交軍法課訊供在案民聞悉之下曷勝驚駭雖念神武不致有此非法行爲然必得調查眞相方敢深信不疑茲查得神武實未化名孫强夫而孫强夫確另有其人且神武强夫有照片分别可證的被誤指伏念案關重大自應澈究今旣查明神武實非孫强夫自難緘默爲此具呈鈞憲憐鑒俯念尹神武實被誤指懇恩昭雪准予保釋俾全性命云云 
[嚴家橋稅所仍令布商納稅]  
　　土布業請免稅釐一案通州總商會業已奉到北京農部第三二三號批回曁飭江蘇財政廳長仍遵部案辦理之眞電電致本埠南北兩商會查照已見九日本報詎本月十二日有川沙布商蔡德順將土布五十件計五千疋運來上海經過閔行轄境之嚴家橋稅務分所仍被扣留折作四千五百五二疋勒令繳呈稅洋十三元六角五分後又有土布五十件運滬亦被該分所扣留並聲言不繳稅洋不能發放該船户以旣奉部電准照部案辦理該分所何得留難爰特據情報告上海布業公所函請南市縣商會轉呈南京財政廳長查照部批並眞日電令迅飭該分所將此次徵收稅洋及所扣布疋並船隻一併發還釋放以符部令而恤商艱云 
[訊究比總領事署竊案]  
　　靜安寺路一百零一號門牌比總領事署於上月二十五號被小馬夫揚州人崔萬信竊去内儲值洋一萬七千七百六十元金珠飾物之小鐵箱一隻當經領袖毗總領事薛福德君報告新閘捕房諭餉加西包探在小東門外法租界某押店内將崔連同原贓一併查獲詎崔畏罪潛吞金戒圖盡經捕頭察悉送請醫院醫治各情經紀前報茲悉已由西醫將崔救愈於前日送回捕房旋解公共公廨請究即由中西包探上堂禀明明情訊之崔萬信俯首求恩經關讞員商之比副領事韋君以崔膽敢行竊衙署巨贓實屬膽大妄爲判押西牢二年半如能將串謀之人供出准予酌減刑期 
[查拿包運烟土之匪黨]  
　　自烟土價格飛漲以來一般私運之徒尤覺興高采烈是以浦東西滙山碼頭其昌棧十八問等處包携私土上岸者（彼等謂之保險）已有兩大帮一爲寗帮一爲青紅帮各有黨匪數百人以包運私土爲生活若係局外人携帶必遭攫奪故爭鬭傷人之事時有所聞日前該黨因攫奪某國人之烟土事後由被欺人糾集多人各携手鎗前往報復幸兜抄數小時未遇未致釀禍現爲淞滬警察徐廳長所聞除飭該管區署按名嚴捕外並於昨日密令該廳督察長選派督察員前往密捕務獲解究以保治安云 
[星期六之金融調查]  
　　自本月八號起至十三號止滙豐麥加利等各國銀行並無大條銀進口亦無出口而江蘇交通兩銀行及各錢莊與各客帮曁正金滙豐等行由我國各口岸來往銀洋則絡繹不絶調查於下（八日）客帮從杭州來洋廿萬元又蘇州來洋五萬元江蘇銀行從蘇省來洋五萬元正金銀行裝往漢口洋三十萬元（九日）各錢莊由内地　來洋十萬滙豐裝赴漢口洋十萬元（十日）客帮從海參威來銀十萬兩又杭州來洋三十萬元又無錫來洋十萬元又蘇州來洋五萬元又鎭江來洋五萬元（十一日）交通銀行從蘇州來洋五萬元客帮由松江來洋五萬元又嘉興南翔共來洋六萬元（十二日）客帮從無錫來洋十萬元（十三日）滙豐銀行裝赴烟台洋十萬元 
　　墨洋龍洋自十號以後因有某銀行趁銀拆合算之時收買現洋一百餘萬元故洋釐於十一日起漲至七錢二分七二五 
　　十二十三兩日間大條長一辦士鎊價長半辦士標金之價遂跌至二百三十八兩八錢昨日大條先令雖未更動驃金則反漲銀二兩上下至各銀樓飾金之價因赤條價稍鬆動故故足赤每兩已跌洋五角 
　　昨爲星期六調查中外各銀行所存銀洋大條之數錄下麥加利存銀二百七十二萬洋二百零三萬滙豐存銀三百三十三兩洋二百四十七萬大條六條德華存銀四十六萬正金存銀四百五十萬洋五十五萬道勝存銀三百九十三萬洋十八萬大條二百七十七條通商存銀三十萬洋六十萬東方存銀三百二十七萬洋四十萬花旗存銀一百六十七萬洋八十九萬大條六百六十九條華比存銀八十四萬洋四十二萬和　存銀五十四萬洋九十一萬中國存銀二百十二萬洋四百八十萬台灣存銀一百七十一萬洋一百萬住友存銀二十四萬洋八萬各錢莊存銀一百八十五萬洋一百三十萬交通存銀六十五萬洋一百十萬有利存銀三十五萬洋十一萬中法存銀八十三萬洋二十七萬三井存銀二十萬洋四萬三菱存銀十一萬洋六萬朝鮮存銀三十二萬洋四萬總計存銀二千九百九十四萬洋一千七百二十四萬大條銀九百五十二條較上届（六日）調查多存銀十四萬洋八十五萬大條銀則少存麥加利之一百條已鎔化寳銀矣 
[溥益紗廠開幕]  
　　昨日（十三日）爲西蘇州河溥益紗廠開幕之期該廠經理徐靜仁君東邀各界前往參觀午後驅車而至者絡繹不絶由徐君等導引參觀全廠該廠基地面積計有二十一畝廠房均以水門汀泥質造成非常堅固上下計七十二間棧房三座内有清化車十一部鋼絲車六十部棉條車九部頭號粗紗車九部二號粗紗車十一部三號粗紗車二十二部以上各車共計二萬零一百二十錠子又筒子車三部雙線車十部計四千錠子摇紗車一百十六部成包機大一部小四部此項機器係向英國倫敦好華而特廠定購訃有馬達機六部計馬力六百八十四爲近時最新式之品每日可出大包紗五十包全廠除賬房員司以外男女工人每日夜班約一千四五百人廠後尚有餘地六七畝以備建設布機之需現方興築進行該廠所出之地球促織等牌棉紗紗身匀潔磅量重足以是客帮頗爲歡迎是日中西來賓共有一二千人咸謂該廠創辦伊始規模宏大布置周詳實爲吾華廠中首屈一指也 
[商務印書館股東會紀事]  
　　商務印書館於昨日午後假上海總商會開股東會到會者共計一萬三千零七十五權公推鄭蘇戡君爲議長董事張菊生君報告六年營業情形約記如下（一）民國六年財産目錄貸借對照表均詳結彩清冊業經印送請各股東查閱（二）民國六年營業總數共計三百七十七萬二千八百二十八元九角二分九釐比較五年份約增百分之十九分七釐六毫所得盈餘除公積花紅外擬派官餘利一分五釐（三）分館營業及印刷所印刷製造情形並新出圖書總計若干種監察人譚海秋君報告帳略均已覆核無誤董事高翰卿君起而聲明五年份股東會提議加收股本鄙人曾經聲明公司流動金甚爲寛裕不需添加當專預備擴充印刷之用但上年印刷甚爲發達工場亦逐漸擴充尚不需開收新股以此並未添招議長諮詢股東對於報告有無異議衆皆贊成股東無提議事件遂投票選舉董事鄭孝胥高鳳池鮑咸昌葉景葵張元濟章士釗高鳳謙郭秉文張謇俞明頣梁啓超監察人譚海秋王顯華李煜堂散會已七時矣 
[華商雜粳公會修正規章]  
　　上海華商雜糧公會會長葉惠鈞君因前定各項規章尚未盡善特於日前會同評議長陳福俞圭卿及評議司月文牘各員將章程重行修改宣告各家一體遵守茲將簡章抄錄如下 
第一條（名稱）本會係合經營雜糧之行商豆米業公所及號商漢帮志成公所廣帮愼守堂厦門帮泉漳會館潮帮潮州糖雜貨聨合會等五圑體組織而成故定名爲上海華商雜糧公會 
　　第二條（宗旨）力謀圑體之聨絡共策營業之進步恪守規章維持信用遇有貿易轇轕概由本會秉公解决調息紛爭（附則）凡關於各公所内部分一切事務不在本會處理範圍以内者本會槪不受理 
　　第三條（會友）以營業雜糧之本國商人未失營業上之信用者由本會同人介紹均得入本會爲會友如本會成立之後别有新圑體發生非經本　之許可不得入會俾昭信守（附則）會友中如有喪失信用者應開會公議得令出會須俟其信用恢復始准再行入會 
　　第四條（會費）以按月納費之多寡分甲乙丙爲三等甲等三元乙等二元丙等一元行商認甲乙兩等號商認乙等個人即坐莊掮客認丙等以昭畫一（附則）會友中有積欠會費至三個月者得令出會如再欲入會須將前費繳清並具的實保證始准重行入會 
　　第五條（經費）左列收入每月會費即爲本會經常費核有盈餘滿五百元由司月公議提存生息俟積有成數再集全體公議購建完全自主之公會 
　　第六條（職員）以選舉法由全體票舉司月十二家評議員十三人山評議員中再選舉評議長一人副評議長二人按各公所納費家數之多寡酌定均派名額俾昭平允並由全體公推文牘員一人調查員五人（每公所各派一人）庶務員一人槪盡義務不支薪水另雇用收取會費司一人人應給俸金由會開支惟其司事須同業會友保護證方得任用 
　　第七條（責任）（甲）司月按月輪流經理全事務兼任會計之責會中銀錢收支帳目每於月終報告一次如逢閏月由前司月連任共理兩月（乙）評議評議全會事務從多數秉公取决如否决有半數者應請議長表决議長仍難决定再請司月召集全體大會公决惟逢議期評議員須全體准時到會占全體之過半列席方可開議如因事不能到會須預先函知但不得藉詞缺席致碍議事進行而重會務（丙）文牘員專司本會一切出入文牘（丁）調查員如遇會友貿易轇轕或在碼頭出貨發生交涉等事爲評議員所不能確悉者應由調查員秉公調查雙方眞相據實報告由評議員解决之（附則）便友如在碼頭出貨發生交涉雙方不得有互相鬭毆等舉動違則將先行鬭毆者議罰然後再理本案之曲直以维秩序而杜禍端（戊）庶務員專司本會一切庶務（己）司事專司收取會費務須按日到會每於月終將齊清繳正司月登載簿冊如有收不到者須即告明以便列表報告（附則）发中會友發生交涉與職員中有關係者該職員理應避嫌第有報告權而無評判權 
　　第八條（選舉）出納甲乙兩等會費之行號均有選舉權及被選舉權一經當選不得推辭三年一任再行選舉連選連任 
　　第九條（會議）（甲）地點開常會在龍德橋堍龍王廟開大會在豫園豆業公所萃秀堂（乙）日期每月於第四星期上午九時至十一時開一當會如有臨時發生特别事故經會友報告及調查員查明事實後即得由正司月邀集會友聞臨時特會 
　　第十條（招待）本會應就會中西來賓共有一二各人咸謂待臨時來客之所凡各會友與該客接談配貨之時其他會友不得任意揷入故評貨價等情必須俟其交談終了另行接洽以免互相傾軋之弊 
[花邊營業尚無挽回希望]  
　　美國限制消耗品進口花邊亦在其列本埠花邊同業同此𨺗起恐慌詳情已迭誌本報茲悉本埠經營花邊各洋行業於本月十二號起一律停止收買連日均在打包裝箱將於十五號交付花旗公司輪船裝運出口聞該業中人云此事迭經請求各洋行電詢美國當道迄今尚無確實回音以致恐慌益甚而江寗通州寗波等處亦皆來函向本埠花邊公會探詢消息可知各地亦已同此恐慌又聞中國花邊同業聨合會理事光卓吾君昨至浦東花邊公會事務所晤商陶會長以此事於工商兩界生計關係至巨亟須設法維持故擬邀集同業開會討論云 
[通令遴員加入螟蟲考查圑]  
　　上海縣知事接江蘇實業廳訓令云查組織螟蟲考查圑一案前經本廳遵奉省令擬具簡程（見五日本報）並預算經費呈奉令准照辦通行松江等十縣並發登第一千五百四十四期江蘇省公報在案查呈准簡章第五條内載本圑考查範圍暫以民國六年被災各縣呈報有案者爲限其他各縣能自籌經費及遴有相當人員者得由縣知事呈請廳長允許加入等語除由本廳分别延聘特别圑員並另電松江等十縣尅期遴選相當並通圑員呈請委任儘四月二十日以前一律來寗會議進行外合行令仰該知事查照各爲思患預防起見願自籌經費遴選人員加入考查圑者應卽查照第一千五百四十四期江蘇公報所載省長公署第一千二百六十七號訓令並呈准簡章第二第四第五各條呈由本廳核辦以期普及而利進行此令 
[江蘇幼稚生表演大會記]  
　　昨日午後二時爲江蘇省敎育會幼稚敎育研究會開二次幼稚生聨合表演會與會幼稚園共有八所而省立第一女子師範學校第二女子師範學校均派員蒞會參觀通州女子師範學校崇明縣立尚志女子師範學校亦有敎員學生數十人赴場參觀其餘來賓不下千餘人茲將秩序略述如下一朱少屏君報告開會（主事朱胡彬夏女士以事未到會故請朱君主席）二沈信卿君演說三松江育嬰幼稚園行進游戲四清心幼稚園花麻雀歌五養眞幼稚園小鳥歌六博文幼稚園風筝游戲七聶氏幼稚園游戲歌八手足游戲九愛國歌十啓秀幼稚園游戲歌十一城西幼稚園皮球游戲十二廣東幼稚園五鳥歸林十三表情唱歌十四競環游戲十五博文幼稚園新飛艇十六幼稚徒手十七啓秀幼稚園體操十八清心幼稚園水仙人跳舞十九波海麥孩童跳舞二十啞鈴操二十一啓秀幼園競爭游戲二十二跳圈歌二十三琴師歌二十四松江育嬰幼稚園洗衣跳舞二十五耕田游戲二十六雙單行進跳舞二十七城西幼稚園演講童話（狡兎）二十八活潑身心二十九惜陰歌三十演講童話（俄國寓言）三十一數表情三十二城西幼稚園德國式兒童對舞三十三來賓表演游戲咸極活潑可觀鼓掌之聲不絶於耳此誠一時之盛而幼稚敎育前途亦正未可限量也全場布置異常優美均出書記張志學女士之手到會諸君咸嘖嘖稱道不置是日各幼稚園派來代表頗不乏人茲特列出以供一覽一啓秀幼稚園徐琬珊宋銘黄包令棣三君二松江育嬰幼稚園徐志學周秉鈞沈倪沈陸吳迪蕃周作學張開圻七君三廣東幼稚園陳鴻璧劉義基張香素簡慧媛許崇璜五君四養人眞幼稚園蔡和梅沈瑞珠邊愛娟三君五城西幼稚園姚孟璆王英雲施俠羣馮漱清劉禮承吳節姚靜安七君六博文幼稚園鍾佩萸鍾尋芝陸忠賢趙彦媺四君七清心幼稚園曹汝潔倪逸卿張繡褓程儀鳳四君八聶氏幼稚園宋銘黄君 
[英商　調和時局之進行]  
　　英商李德立君對子調和南北一事雖中央以尚非其時而進行運動仍不少衰日昨新法公使博伯君過滬李君曾往晋謁博伯君極爲贊成並允此次抵就如遇機緣必力爲協助而李君一面又電本國政府請求轉電我國中央速息干戈同禦敵人云 
　　又聞本德立君致書文滙報聲明華字報所載北京覆電稱南北議和今尚時機未熟一節不確並謂渠迄未接到覆電云 
 
 
 

Page 11

 
 
[駐軍地點不准游獵]  
　　駐滬江蘇特派交涉公署昨接蘇州交涉員來咨略謂據蘇州警察廳列表呈報上年十一二月本年一二月間各國人民携帶鳥鎗子彈來蘇游獵者　繁有徒並由該廳長函經江蘇第二師司令部開送各旅圑營房地點清單轉呈到署查第二師所部旅圑營駐在地點現與民國二年所開原單頗有移動增減之處自應更正以昭愼重茲鈔單咨請查照請煩通知領事圑轉飭各外人如來蘇游歷仍勿在各營房附近二百密達内狩獵免生危險等語陳交涉員業已據情通告駐滬各國領事轉告各該游歷人知照矣 
[呈請革除埠頭捐欵]  
　　公民戴恩源等呈省道各署云竊查河快埠頭當初原以保衞航業乃日久弊生往往藉端敲索擾害航商茲以調查所得攄切陳之如揚州邵伯灣頭各埠有溜夫頭之私規窰灣有船行之私費常州之埠頭分東西兩部丹陽則有水房捐埠頭捐船行捐公所捐如臯則有烙印捐和尚鐵榔頭捐邳縣宿遷皇林莊之朱姓泇口之閻姓則有攔河私捐又名覇捐丹徒則有公役捐蘇州則有水警捐又有所謂試辦捐吳江則有掛號徵收捐江陰則有攤船捐班船捐執照捐他若崇明溧水揚中海門上寳等處則又自爲風氣各立名目無論空船重載通過一次必受敲骨吸髓之苦警役之差徭未已鄉保之抑勒頻加計無所之遂有持洋旗入西敎等事上無劃一之規下有挺險之舉公民等迭據航商報告調查所述各情均屬實在爲特據情上達清聽請予飭屬革除並訂保護航業規則立案通行以維航商而舒民困實爲德便 
[檢察廳催緝失竊烟土]  
　　淞滬警察廳長徐國樑近又接上海地方檢察廳林廳長函略謂本年一月十一夜間本廳庫房内存儲林熙臣販運烟土案内之證物八百餘兩被賊穴洞竊去後當經懸賞函請各機關一體偵緝並勒限法警上緊緝查眞贓務獲解究在案乃迄今日久贓賊未見破獲此案關係重要未便久延除再展限勒緝外仍請貴廳長通傳所屬各區署所及偵緝隊等一體注意加緊嚴緝以期速破等語徐廳長即飭偵緝隊長督率各隊士加意偵查並通令各署所警正佐轉令長警從速查緝 
[收取石灰船捐欵之干涉]  
　　内地磚灰公所用人朱三寳至蘇州河内向石灰船户李煥記收取捐欵被英美工部局管理捐務西人查悉以朱違背定章昨報捕房將朱拘解公共公廨即由工部局代表牛門律師上堂譯稱被告不但向李煥記勒收捐欵且用種種威嚇手段此等舉動殊與租界治安有礙請爲嚴懲訊之朱三寳亦延律師到堂代辯經王襄讞商之義副領事羅書判朱交保聽候查明於下禮拜六再訊 
[廣智學校特設義務英文夜校]  
　　閘北義品里廣智學校自附設夜校以來所定課程及敎授種種頗稱完善奈閘北一帶間有貧家子弟因碍於繳納學費不免向隅今由該校創辦人陳少卿商同錢志超胡之珍夏蜼舟君等特將夜校一部改爲完全義務以期敎育普及額定一百名於下星期一開課聞前往報名極多已將滿額云 
[上海公學演講會紀要]  
　　白克路上海公學昨日舉行第四次星期演講會特請青年會幹事徐可陞演說徐君登臺謂鄙人承校長楊君之請來校演說苦無資料請述一故事以助諸君興味昔有旅行家數人行經沙漠之地見旁有碑文云取此沙者必後悔不取此沙者亦必後悔衆奇之有以手帕布袝裹之而行者有自命聰明而笑裹沙之愚者及抵旅舍裹沙者解視之則盡變爲黄金矣至是則裹沙者悔不多取自命總明者則更悔未取諸君今日求學亦何異於是學校譬諸沙漠鄙人青年時代亦曾從沙漠中跋涉一番至今每自恨未能多負幾襄以致後悔莫及僅僅成一通常人物諸君求學若怠而荒嬉而遊則寗異於自命聰明之人哉演說至斯衆皆鼓掌散會已逾十二時矣 
[演說印度風俗與宗敎]  
　　今晚八時青年會德育演講會請西門思君演說印度風俗及其宗敎西君久處印度於其風土人情宗敎習慣無不詳爲考察届時定有一番卓論有志聽講者均可依時前往云 
[熊督辦勸募春賑]  
　　中國濟生會昨接北京熊督辦一等電云上海中國濟生會陳潤夫虞洽卿朱葆三徐乾麟陸維　葉鴻英項如松薛文泰龐竹卿翁寅初陳少舟許松春諸先生均鑒京畿各縣災區積水未退饑民日多即以各留養所孤兒孤女統計將近萬名其他可知籌辦春撫刻不可緩而欵極支絀各慈善圑體亦均有束手之勢前經電求滬上各行各業諸公勸募鉅欵尚未得復夙仰貴會諸公博施濟衆樂善不倦務懇轉商各行各業諸公慨允捐助俾得救人救澈功德無量謹爲災民請命乞賜鴻羲無任感禱熊希齡叩文 
[基督敎會彙解賑欵]  
　　北四川路横浜橋北廣東中華基督敎會因憫華北水災饑民嗷嗷待哺特發起勸捐賑濟聞共捐得大洋一千零二十五元小洋二十七角已交基督敎續行節辦會轉解災區發賑矣 
[徐園修褉誌盛]  
　　古學保存會姚志梁君發起於三月三日（即昨日上已節）在康腦脫路徐園開修禊會先日連發六啓文詞赡麗屆時與會者約二百餘人皆一時知名之士如清道人繆荃蓀諸先生皆興會颺舉蒞會極早並有日本來賓河井仙郎池田立堂等主人爲姚君招待爲潘老蘭周夢坡沈醉愚三君座中多題詠而何蠖叟則出所著之陳言鄒翰飛則出所著之三借廬賸稿各贈一冊蘭史並特購南翔所釀之名酒以餉客佐以雞麫角黍亦甚雅致是日誠如王右軍所謂天朗氣清惠風和暢滬市擾攘中有此一會不惟繼續數千年之遺風亦爲滬埠未有之韻事誠盛舉也 
[鹽勇緝私未獲]  
　　兩浙緝私第二隊第二第六兩號巡船駐紥浦東洋涇鎭昨日黎明六時許第二號船長李得勝率領鹽勇七八人出外巡緝至該鎭東南新木橋適遇大帮私販百餘人帶有小車數十輛及船一艘均滿載私鹽李船長當即喝令兜拿鉅該私販等併力拒捕鹽勇人少不敵致被毆傷吳發孟越興發二人餘均退回巡船旋經六號船長蓋永田聞訊率勇馳往協拿該私販均已逃遁事後由李船長等飛報隊長王錦鑄立即加派巡船馳往追捕該私販等業已去遠矣 
[女子請求離婚三誌]  
　　女子何金蓮前延巴和律師代表至法公堂控稱未婚夫羅笑倩營業不正投身劇場演唱新劇因有關體面請求斷離等情判着羅笑倩自行到廨聽候訊核在案昨已届期又經傳訊羅笑倩稱民人實居城内縣橋地方並非住居租界原告不應越控求察原告律師聲稱被告係在法租界鳴新社演唱新劇應歸法廨訊理羅又稱民人於去年十一月間與鳴新社合同期滿後即至無錫地方演唱是實中西官以被告住居華界判令原告至内地官廳起訴 
[蒲肇河不准停泊艒艒船]  
　　斜橋迤西之蒲肇河與法租界毗連近因淤坭積滯穢污不堪有礙衞生曾由法總領事照會華官呈准省署籌欵開濬在案茲悉盧護軍使以該河内泊有艒艒船隻甚多積滯淤泥皆因此項船隻久泊不移所致且與開河工程大有障碍故於昨日飭工巡捐局勒令此項船隻即日移泊他處以便興工開浚 
[刦案嫌疑人不准保釋]  
　　陸八小等前日具禀護軍使署請將拘禁之唐可章王延春二人省釋昨經盧護軍使批示云禀悉查唐可章王延春二人於連刦祝璋生染坊張銀生雜貨店一案確有種種嫌疑靜候查訊明白自能水落石出所請保釋應不准行此批 
[妾婢捲逃案之中止]  
　　泥城外卞德路八十號門牌住户凌石泉（即凌昌渠）之妾許月琴因與婢女蘭喜捲物私逃由凌報告新閘捕房經中西包探查獲嫌疑人許雲良（即凌妾之胞弟）解送公共公廨訊供候核在案昨晨復訊由中西包探投訴本案原告凌昌渠因有要事已於本月十號前往北京不知何日回滬故將被告解案請示訊之被告仍供不知情中西官以原告臨訊不到且被告亦不承認遂判將案註銷被告開釋 
[偵探尋獲被拐男孩]  
上海縣地方警察所偵探孫阿松錢阿林等查得住居大東門外龍德橋梅園街三十七號門牌之崇明人沈老三專通拐匪各處拐帶男女小孩來滬由沈介紹販賣爰特禀准主任警佐於前日下午馳往會同一區警署長警至沈處查拿詎沈早巳聞風逃逸遂在空屋内尋獲男孩二名解送到所經司法員詢得二孩均通州人一年十歲名詹奎海一年九歲名郭二海家中均有父母兄弟此次俱被不識姓名之人誘拐來滬藏匿沈老三家已有多日問官判將詹郭二孩併送新普育堂留養候查傳家屬來案認領一面仍飭該探孫阿松等上緊嚴緝拐匪並沈老三等到案嚴懲 
[監犯病斃]  
　　李彩林前因犯案經地方審檢廳訊明判决於去年十一月發送分監執行監禁在案邇因在監患病送往新普育堂醫治無效延至昨午斃命由堂中報告到廳即委婁檢察官毛檢驗員等蒞堂驗明委係病斃因無家屬由堂棺殮 
[串攫銀洋案補提同黨]  
　　黄包車夫邱小三仔因串黨在北河南路荒僻處所攫取某西人現洋四地六角由探將邱拘獲飭送公共公廨訊供收押在案昨晨復訊由中西包探上堂禀稱尚有同黨有逃未獲請爲展期開審中西官判邱押候補提人證於下禮拜六再訊 
[嫌疑人分别處治]  
　　甬人張阿林陳子梅在虹口海寗路徘徊被捕查見疑有不法舉動一併拘解公共公廨訊供管　在案昨晨復由捕房將張陳兩人解廨經中日官訊知張係過犯判押西牢一年陳押半年分别示儆 
[匪徒搶攫金押髮]  
　　匪徒潘文雲在美租界三泰路串黨携取行路婦人王周氏之金壓髮一隻飛奔圖逃該氏尾追至北蘇州路附近大聲喊捕經滙司捕房包探陸連奎攔獲在潘身畔抄出原贓一併帶入捕房捕頭諭飭將潘押候解送公堂訊懲 
[搶奪換糖擔爛鐵]  
　　浦東陸家渡某糖坊司賬何順　昨偕換糖人陸阿根至三區警署扭控江北人陳桂生在途向陸阿根糖擔搶奪爛鐵請爲訊究經解警正略詰一過判原被併解警廳司法科訊辦 
[深夜徘徊之可疑]  
　　蕭長生吳三顔利喜三人於前日深夜在閘北大統路新民路徘徊四區崗警見其形跡可疑向之盤詰言語支吾一併拘入區署聽候訊核 
[究竟曾否毆傷]  
　　江北婦人孫高氏住居閘北漢中路漢中里前日至四區警署禀稱丈夫孫小胖子被親戚高阿二高吳氏梁龍惠子吳文卿等毆傷甚重臥床不起請求提究當經余署長飭傳一千人到案據高供稱因向孫索討房租致起口角茲欲圖賴租金來案誣訴實則并未受傷云云余署長諭暫押聽候查明核辦 
[珠胎暗結]  
　　揚州女子强小郎子於去年七月間由原籍私逃來申與應阿夫姘識茲被乃父强榮生偵悉來申報告捕房飭探杭光福將小郎子拘入捕房昨解法公堂先由包探上堂禀明前情詰之小郎子供於去年來申在法新租界鼎慶里内帮傭至八月間與應阿夫姘識今已懐孕是實應阿夫供與該女子相同中西讞員判令還押候傳到原告再行核辦 
[小客棧留人吸烟]  
　　美租界北浙江路三百三十五號門牌某小客棧主婦唐顧氏近因容留庽客在内吸食鴉片　癮被衞生局西人魏義查見以其有違工部局章程喚到三百五十三號九百五十二號兩華捕將氏連同烟具一併帶入捕房捕頭諭飭將氏轉送公廨押候訊究 
[澈查匪徒劣跡]  
　　匪徒趙連法前日在九江路（即二馬路）攫取婦人鄭楊氏值洋三十餘元之金押髮一支　芪被捕追獲昨解公共公廨經中西官訊供一過判趙押候有無　案再行訊究 
[結算賬目之衝突]  
　　住居閘北源昌西里之沈阿　錢定奎二人合夥開設水果店前日因結算帳目大起衝突經　警一併拘入四區警署留候訊辦 
[銅器代價之懸空]  
　　泰昌洋貨店經理陳崇德延請律師在公共公廨控告夏和典不還銅器價洋二百二十元銀九十二兩五錢由廨准詞飭傳到案前日午後經俞襄讞會同英白副領事研究先由原告代表律師上堂譯訴案情繼由原告陳崇德投案聲稱被告於去年夏曆九月二十六日來店兜售銅刀及魚尾义等件當時講明價值悉數付訖因與被告相識多年故毫無疑慮且給有發票兩紙寫明店號確有根據詎此銅器來歷不明發生訟案即將銅器吊往捕房前案早經堂上明晰但我所付之銀洋向索無着請求訊追云云旋由被告代表律師向陳盤駁良久中西官以是案情節複雜判令原告退去候再訂期研訊 
[米價利息一併追繳]  
　　王謹生延賚美律師在公共公廨控王毛毛不還米價洋一百五十三元一角五分前日午後山廨提訊原告代表賚美律師上堂聲稱被告於前年起陸續積欠米價洋一百五十三元一角五分並歷年利息一併求追即將賬據呈案請察質之被告對於所控之數謂有不符俞襄讞商之英副領事白君以賬據確鑿豈容狡賴判被告王毛毛償還原告米價本利洋一百五十八元限期一月交清違干未便 
[債務人准予交保]  
　　宏大紙號在公共公廨呈控已閉新綸絲廠經理張子林不理票欵洋二百四十四元業經公廨訊判被告押追在案昨晨又經復訊判張交保還洋如無保人押候追繳 
[撤消財興押店之訴訟]  
　　財興押店主翁靜波控經理李作成於本年正月三十號捲取值洋三百十五元之飾物現洋逃逸經公共公廨將李傳案諭交五百元人洋並保在案昨晨又經傳訊原告延代表律師上堂譯稱本案原告以刑事起訴現經敝律師查得證據尚欠充公請將刑事案註銷關讞員商之日副領事林書判將控案註銷被告開釋 
[兒子宜自管束]  
　　前日有張瑞森至地方檢察廳禀稱川沙人年五十六歲向在大碼頭恒源泰蔴袋店執業有子名毛囝年二十八歲近來不思習上甘與青紅帮匪爲伍屢訓不改且一再索鍈滋擾爲此請求提案究懲等情林廳長以張瑞森所呈各節並無確切證據所請提究碍難照准諭令自行管束可也 
[劣孩交父管束]  
　　小孩劉芝明前晚竊取老朱家宅路五百八十八號門牌祁永福家蔴袋多隻携贓圖逃被捕查獲人贓帶入捕房昨解公共公廨經中西官訊明姑念年幼從寛免究判交其父劉阿生領回管束贓交原告具領完案 
[庖丁虐待畜類]  
　　庖丁浦東人陸阿咸昨在野味店購得白鴿數頭用繩紥縛其翅携之而歸途經北浙江路垃圾橋時被二百五十二號印捕查見以其虐待畜類將陸拘入捕房捕頭諭飭存洋保出聽候公堂傳訊 
[復訊船户竊煤案]  
　　日商明治貿易公司與盛昌號同在公共公廨呈控船户袁根泉將承裝運往無錫義昌絲廠之烟煤中途盜竊煤塊三　有餘消贓於蘇州盤門外鴻興煤炭店並將次貨攙入等情業經將袁與收贓之鴻興煤炭經理袁殷發分别移提到廨一併押候訊究在案昨晨復訊先由原告代表日本律師上堂譯訴前情並稱袁殷發並非的被請補提人證另行訂期研訊訊之袁殷發供在鴻興爲經理多年店事由我專主至股東桑立範現在紹興原籍等語中西官判兩袁還押候下禮拜六再訊 
[承認摸竊莊票]  
　　英租界寗波路興仁里安康莊夥於上月間在法租界内乘坐電車至新開河地方被賊竊去計銀一萬六千餘兩之莊票一紙嗣經該夥察悉報告捕房由探目黄金榮包探方福林華春林偵悉將竊賊鄧正爲拘獲抄出原贓昨解法公堂請究先據該莊夥郭福生投案禀稱是日商人因有别事故托同伴胡榮昌代爲送至某處致被摸去繼據胡榮昌聲訴各節與郭相同並請訊究詰之鄧供認摸竊莊票不諱中西官判鄧押西牢四個月莊票給予原告領去 
[陳訴耕牛來歷P ] 
竊賊張阿三前在浦東地方竊得耕牛三頭牽至法新租界某牛作兜銷適爲包探查見以張形跡可疑上前盤問一味支吾故此帶入捕房昨解法公堂請究先由該探上堂禀明前情詰之張供此牛實係素識之王金生王金閣等在洋涇地方竊來托由民人牽至法新租界求售致被拘案是實詰其可能指認所竊地點否答稱可以指認中西讞員判押候偕同包探出外找尋失主到案再行核辦 
[巡警查獲竊賊]  
　　浦東爛泥渡三區巡警張義升袁恩宏昨日上午拘獲華通棧失竊案内竊犯張福林王得山二名并抄獲原贓生鐵百餘斤一併帶署經解警正略詰一過判解警廳訊辦 
[地方廳訊案彙紀]  
　　昨日下午一時地方審判廳刑庭長端木棻會同樓舫檢察官開第五庭審判檢廳起訴各案先提婦人鍾戴氏至案據供安徽人家住浦東楊家渡丈夫鍾德才向業成衣前日丈夫因飲酒過醉口角起衅自將飯碗擊破頭額强指爲婦人所毆擊求察問官曰爾前曾與夫衝突被夫扭控警局拘押有案此次又將夫擊傷爾之平日行爲已可概見姑念婦女無知從寛監禁二個月以儆又提住居南市太平弄左近之婦人施張氏至案諭曰現據淞滬警察一區警署在爾家内抄獲烟土七兩五錢並烟具等物究係爲爾自己吸食抑或供人過癮該氏供稱此項烟具爲氏翁遺物婦人邇因患病吸食求宥問官判處施張氏罰洋一百五十元押候繳洋關釋如無力繳洋監禁一百五十天又竊賊陳金春王金生串竊洋一百四十五元爲警先後拘送到廳昨亦經推檢各官提訊一過判陳王兩犯各監禁五個月 
[道署批示兩則]  
　　崇明縣民吳在田呈爲敎養貧民請求指令抽費由據呈各節能否實行候訓令崇明縣知事查明核議具復核奪仍候敎育廳批示此批 
　　上海縣地保蔡旭洲呈控舊保舞弊請求飭局扣阻查究由據呈已悉候訓令會丈局查明核辦具報此批 
[來函]  
[孫仲英來函]  
　　敬啓者茲承旅津江蘇愿記大善士捐欵一千元爲加增趙主敎解衣助振之衣價仰見旅津江蘇愿記大善士之慷慨好義熱心濟衆之眞誠良深感佩除將該欵滙交上海虞洽卿先生收存一俟彙集成數卽分配直隷各災區查放春振外懇乞貴報登入來函欄内俾揚仁風無任感禱之至孫仲英謹啓 
[雙十醫院製藥部來函]  
　　逕啓者目前敝製藥部神麯精告成曾送呈台端辱承褒評今值第二種出品午時茶精告成特再呈祈審察此二藥經將一切不良雜質化除無遺味純良而效神奇其功能繁多固已詳載包面而其中最不可忘者即神麯精有特點三（一）内外兩用（三）小兒護符（三）可當品而午時茶精亦有特點三（一）能治頭痛難忍（二）能治大熱不退（三）能治全身骨節痛不可當凡此特點非市上所售他藥所能及素仰貴報奬掖實業鼓吹國貨敬祈鼎言揄揚增輝橘井是爲至幸雙十醫院製藥部同人謹啓 
[雜評二]  
[牽入戰潮（訥）]  
　　今日之戰事因湘省長岳之故而引起滇黔川聨軍攻鄂因粤桂討龍之故而引起魯閩兩省攻粤因魯軍攻粤又藉贛省助魯因閩軍攻粤又藉浙省助閩是戰禍之輾轉牽引幾徧於國内矣從前宣言中立之省今亦漸漸牽入漩渦之中所未牽入者僅江蘇一省耳江蘇本無兵力可派而江北匪患猖獗又須有兵力以平之前此蘇皖奉衝突之謡旣幸而不見諸事實則今後當不致再入戰潮爲大吏者苟能專力以平匪患使地方治安不致被匪擾亂則蘇省之幸也 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
[百弊叢譚]  
[商店夥友之弊] [  恨夫]  
　　吾國通商大埠商店之組織大概條理嚴明各司其事弊竇較少若内地商店墨守舊章業各一規内容混亂夥友缺乏道德者則弊竇叢生妨碍店務之前途頗非淺鮮爰將所知筆之如次以供店東執事之借鑑然余非謂内地商店夥友人盡如斯其守正不阿者亦大有人也 
　　（一）司賬之弊魄力較大之店家其舞弊也向錢莊撥銀作投機事業幸而成則歸還原欵彌補無形店中則蒙小損失如釐水莊怠等不幸而失敗則移東補西大施其鬼域伎倆或重疊前賬支出或短收别號之還欵或塗改滙往外埠之貨欵或與别夥聨絡作飛貨之策以彌補之此撥用店欵也若對賬稍嚴即致敗露如與别夥（司進貨者）聨絡則其弊似天衣無縫敗露者鮮矣 
　　（二）櫃夥之弊零售號家大率均有對於親朋則貴價賤售或算此送彼（即一物算價一物不算）或放秤放剪熟人惠顧如係欠賬若逢鬧忙之時卽施其飛貨之術其　卽店不記賬緩日向收以肥私囊如他夥當日究及則託言忘懐即無失敗之慮甚者代親友經手向店賒欠其欵收而自用賬則任其久欠損害親友之　用妨碍店務之發達不道德莫此爲甚 
　　（三）司批發者之弊批發二字係商人對於躉購物件而設之名詞以示優異者也故經此員之手者數目較巨其爲弊也必與送貨之司務聨爲一氣乃無㾗跡其弊亦名飛貨如别號函添貨物花式甚多則於其所添貨物中之貴重物件不錄店賬使司務送去向後取欵納諸己腰略分小惠以給司務 
　　（四）司進貨者之弊此輩多與司賬狼狽爲奸向外添貨私立發票解欵回單則僞造而已然此爲一種舖家若某業向外路引貨或當典引貨其爲弊也更甚余所知不詳不敢濫言尚望該業中人有以表而出之以儆當局而醒旁觀 
　　古所云云甚屬晦暗不明非余不能暢言之也因商業青年腦系清白無此不道德之心念余若詳述如何如何豈非導之爲不善乎閱者諒之（二） 
家庭常識 
[烏髮劑] [  漸恒] 　　 
白髮變黑可用以下一劑劑有兩液（甲液）鐵硫鹽十格蘭姆甘油一盎斯清水一旁脫（約中國三茶杯）和之每日洗刷一次三日後乃用（乙）液用（乙）液時須注意者宜着髮而不宜着頭皮恐頭皮變黑故也偶然着之亦無妨事（乙液）用五倍子酸四格蘭姆樹皮酸（又名單寗酸）水一盎斯和之用甲液洗髮之後須俟乾燥乃用乙液三日之後每日可用兩液次第洗之相聖時間約一點鐘用之不久髮轉墨矣 
[蒸飯炒米] [  稚水靳知] 　　 
通常炒米只用黑砂炒成而已余家舊藏特製法一則先以糯米蒸熟後就日光下曝乾再用黑砂炒成食時以沸湯泡之覺油潤異常味倍適口（却酬） 
藝苑一斑 
[算盤改良之商] [  陸守忠]  
　　讀周鍾淇君最新改良算盤（四月四日本報第四張）闢壽製算盤加減與乘除分而爲二器之不但因而特想甲乙兩種製法甲種劃分三格上格三珠中格四珠下格一珠上下兩格之珠每一俱五倍於中珠之一算加減時以一珠者爲上算乘除時以三珠者爲上乙種劃分上下兩格各貫四珠另製活梁一以便按法酌留上珠算加減時用活梁推開上格之三珠算乘除時推閱上格之一珠以各運用其中下兩格云云按諸理想亦云巧矣但據管見所及壽製算盤之加減與乘除各自爲器固嫌其爲不便而周君之製法亦難博實地使用者之歡迎蓋商場中之計算加減與乘除或先後繼續或間次操返施行而始能得其結果者不一而足而如周君之造法在甲種則勢必交互顚倒且每一顚倒其數必須重排不便熟甚在乙種其器具之複雜工作之困難姑置不論即有精製之器則於運算之間隨算法之變易而每每推移上珠不第手續繁多抑且勢所難能故以上諸製法只可云理想上之改良而非實用上之改良也其實在實用上僅用籌製式乘除用之算盤一具足矣不必更備加減用之特製器何以言之在十進數之加減法其上格三珠中之二珠雖無用處亦無礙處是無摘去之必要且加減之法豈僅止於十進歟即如積兩成斤積月成年等算法其上格亦决非一珠所能週國 
　　但鄙人另有一製法將算盤劃分三格上中兩格各一珠下格四珠其上格一珠十倍於下格之一中格一珠五倍於下格之一使用時無論其爲加減與乘除一如舊式算盤之方法僅用中下兩格倘遇不敷週轉時則撥用上格之珠以補助之如是則較諸舊式及壽製乘除用之算盤旣可省去一珠而使用上又覺完備裕如也是否有當敢以質諸高明 
　　或云不如仍用舊式算盤而竟將其上格兩珠内之上一珠作十倍於下格之一之爲便應之曰是不可倘遇十一至十四等數有擺在一檔之必要時無法可施且下格决用四珠足矣 
　　或云劃分三格則遇使用上格時其指法上頗多不便應之曰是不妨蓋無論如何複雜之計算所常用者僅在中下兩格至於用及上格乃絶無僅有之事耳 
集益錄 
[續答八十九問（六）]  
　　柞蠶留種凡欲自留種當知春蠶出於秋繭擇種者宜於秋蠶時留心察看蠶之佳者乃在樹飼養蠶成熟後諸繭皆下將此繭仍留於樹並留人看守俟冬令雨雪時乃連枝折下掛之清凉室中最忌烟火薰一經傷熱則種必不育如養蠶時不及留種則於下繭後擇繭之堅實者收儲之至若秋種則出於春繭留種之法與前略異春蠶下繭後擇其繭之佳者攤於葦箔置清凉室中其有油爛及臭氣者剔出之蓋春蠶成繭欲作秋種之際已交夏令署氣正盛繭與繭相蒸一經傳染繭必受病故與秋留春種不同耳至欲選種繭於遠隔之地在於春期發蛾者以十二月下旬乃至二月上旬間爲宜在於秋期發蛾者則蛹期甚短不唯途中易於化蛾而因暑熱以害蛹體者殊多一俟化蛹後卽須以通氣良好之箱連枝封送可也（未完） 
[長篇小說]  
[二城風雨錄] [  英國郤而司迭更斯原著常覺小蝶天虛我生合譯]  
　　卷下第三十八章（六） 
行過平橋時已有色平西曙雲微白似蒼玉之光四邊寂靜惟聞橋下流水聲淙淙然似人生日趨老境長夜不息晨光冷如尸氣已自重雲之中透出一線漸漸開朗日輪燦如黄金直射濃霧而出滿天皆成紫氣俯視流水則紺碧如祻而受日之處則又瀲灎化爲金波卡登之心爲之一暢似見足下平橋化爲長虹直接日輪之中可以平步而登不期又念牧師之語心自頌曰上帝即我生命我信上帝則魂靈不死且念且沿河行曉風拂面頗生惓意遂擇雪乾之地藉草而坐朝曦靄然曝背生曖遂竟入睡及醒則日色已高三丈乃匆匆返至銀行勞雷已出卡登亦不思食略進咖啡索水盥漱已則對壁鏡略加整飾似精神已稍振遂出逕向法庭是日庭訊卽在早晨故旁聽席中人已擁塞白莎預識卡登之來佇立門外而候之旣至乃引之入庭庭固不寛觀者咸駢足而立顧見白莎則人人退立如羣羊之見狼良以獄中偵探權力至偉偶爾觸忤則必無命故人畏而避之白莎即引卡登入旁聽席其座绝高可以四顧則見對座之中有白髮者二人面上皆　愁容更有少婦目光方注被告欄中現其無限慰勉矜憐之意不特湯訥恐懼之心爲之消散卽卡登精神亦爲領起當此時代之法堂本無罪人辯訴餘地但俟陪審官之一言爰書可以立定而陪審員者亦各以共和國家代表自命傲睨不可一世其中一人瘦面鷹準時時弄其枯爪如餓神之欲攘食此人非他蓋即聖安東街之夾克第三也堂上法官凡五檢察一審判二書記二陪審之員凡十二人人爭以怒目斜睨被告表示自己之威權書記則方捧讀被告罪狀略曰嘉生愛芙孟曩已赦釋而今復逮捕者即爲愛芙孟出身貴族在理爲共和之敵而其先世又嘗虐民惡德顯著在共和法律合當斷首此語出滿堂頓起歡呼似鷙鳥久饑頓聞　血聒噪萬狀而湯訥命運如繫千鈞於一髮矣（未完） 
 
 
 

Page 15

 
 
   
 
 

Page 16

 
 
   
 
