# 1909 - 288 - 4913190

 

Page 1

 
 
   
 
 

Page 2

 
 
[上諭]  
　　監國攝政王鈐章九月初八日内閣奉 
　　上諭十月初九日孝欽顯皇后神牌升祔太廟由監國攝政王代詣行禮欽此 
　　上諭孝欽顯皇后神牌升祔奉先殿着派慶親王奕劻恭代行禮欽此 
　　軍機大臣署名奕劻世續鹿傳霖那桐戴鴻兹 
　　監國攝政王鈐章九月初九日内閣奉 
　　上諭我朝太廟制度備極尊崇前殿自太祖高皇帝以下七世皆南向自宣宗成皇帝以下三世皆分東西向與前古所謂北向之穆南向之昭本不相同穆宗毅皇帝德宗景皇帝同爲百世不祧之廟允宜守宋儒朱子之說以昭穆分左右不以昭穆爲尊卑葢禮綠義起戴記具有明文不必因經稅異同過事拘執也兹據内閣會奏升祔大禮一摺謹擬德宗景皇帝升祔太廟中殿供奉西又次楹第五室穆位前殿於西旁文宗顯皇帝之次供設坐西東向穆位洵足仰體先朝兼祧之旨上慰列聖在天之靈即照所擬著爲定制奉先殿之位序理應一體敬遵此制崇奉以隆祀鄉而篤孝思所有應行典禮著該衙門敬謹預備欽此軍機大臣署名奕劻世續鹿傳霖那桐戴鴻慈 
　　宫門抄九月初八日召見軍機張汝鈞現換珍珠毛袍套 
　　九月初九日召見軍機劉廷琛 
交旨 
　　九月初二日奉旨農工商部郵傳部會奏粤商陳宜禧籌築鐵路全工告竣援案核給奬勵一摺著依議欽此又奉 
　　旨郵傳部奏擬定如期歸還度支部贖路借欵備撥充海軍經費一著依議又奏擬派連甲兼調查電郵合一辦法曁各國郵便儲金情形一片又奏請刊吉長鐵路木質關防一片均知道了欽此又奉 
　　旨郵傳部奏酌保京張路工出力人員一摺又片奏總辦候選道詹天佑請以該部丞叅候補會辦分省補用道關冕鈞請以該部叅議候補等語均著依議欽此 
論說 
[讀印花稅議案感言]  
　　今値國家頒行印花稅之時又當各省開辦諮議局之日蘇撫瑞中丞鑒於印花稅試辦之爲難而又爲抵補藥稅籌欵必要之舉特愼重其事列爲議案付諸諮議局議决誠國計民生兼顧之道也諸議員討論此事必當斟酌於利害輕重之間而定一折衷之辦法國家大計人民擔負兩無妨碍方爲允當然此事之關係於各方面者非一言所能盡用擇一言以爲諸議員告 
　　舉辦印花稅之通例由國家總主頒發官吏分任銷售人民自行購用購用者僅出纖微之資而發行者已獲莫大之利斯固徵稅之直捷法抑亦籌欵之簡易法也在外海文明各國類多仿行此票恃爲入欵之大宗今之稍明財政學者亦無不稱述其便記者又何敢稍加訾議焉惟觀各國仿辦此稅大都在頒行憲法之後國家各種財政機關早已清理苛政悉 
 
 
 

Page 3

 
 
捐地方稅與國家稅截然分清無絲毫紊亂之狀故頒行印花稅旣免繁複之弊亦無暴虐之譏今我國財政尚未清釐各省雜捐細稅名目繁多商民因無力擔負而閙捐滋事者已屢見不鮮加以各省水早之災迭告四野蕭然因之市面商情逐漸冷淡此若何景象也而飲於此時驟辦此舉吾知其必有窒碍難行者矣 
　　度支部當奏辦之時詎不知此故當奉天等省請緩發行之時已有准其展緩之議并擬甘黔等省一律從緩然物力凋殘捐稅繁重豈僅奉天等邊省然乎内地各省亦無不有此現象前安徽巡撫馮煦及御史石鏡潢均以印花稅窒礙難舉奏請緩辦石御史所持三說中尤以第二說最爲切要其言曰咸同年間軍興助餉創設釐金初謂軍務一平即行裁撤前曾有加稅免釐之議今則稅已加而釐未見减也自舉辦新政以來事繁費巨地方官祗知籌欵罔恤民艱舊有之稅極力擴充未有之捐多方苛派如米穀烟酒糖各稅較前倍增又益以房捐舗捐雜捐凡地方所出之土貨更加産地落地之稅物價因益奇昻民力已有不逮若再加以印花稅恐更不堪擔負也此其說最爲痛切而度支部覆摺一則曰似屬過慮再則曰似尚未悉印花稅辦法力主實行夫在度支匱乏百務待舉之時部臣籌畫全局其不得已之苦心固人民所當共諒然民力之盈絀擔負之輕重亦應計及者也 
　　今者開辦伊始而天津商人呼號之聲已起商會籲請纭辦之哀辭議事會之具禀直督并交諮議局協議彰彰載在各報讀之令人酸鼻幸賴端午帥顧全大局已電謂軍機處設法展緩蓋亦有鑒津商之困苦物力之蕭索不能不與部庫之支絀兼籌而並顧之仁人君子之用心固應如是也江蘇諮議局今旣奉瑞撫交議此事矣夫天津旣因捐稅之重民困之未蘇而奔走呼號以求諮議局之協議則試思江蘇之一切捐稅果較直隸爲輕乎人民之財力果較直隸爲厚乎一切商情市况果較直隸爲繁盛乎在各議員以本省之人察本省之狀而議本省之事固必洞悉底藴研究切實自有以上體部臣籌欵維艱之意下體商民不堪重負之心初無俟記者贅言者也 
　　然記者之所以不能已於言者則以瑞中丞提出之議案因蘇省田房契稅民間尚十不稅一以此類推恐不能一一貼用故其宗旨在設法勸導踴躍輸稅而又慮印花推行阻礙必另籌他策反增民間之擔負並不以可行與否爲付議之前提則吾議員之對於此案應如何决議記者不能不爲諸議員慮矣（未完） 
專電 
[電一（北京）]  
　　農工商部奏陳宜禧承築新寗鐵路告竣由公益至斗山長三十六英里請奬給二品銜充本部四等顧問官奉旨依議 
[電二（北京）]  
　　成都將軍馬亮請病假一月聞與某大臣不洽有退意 
[電三（北京）]  
　　昨日（初八日）召見樞臣後復召慶邸戴鴻慈入對一小時 
[電四（北京）]  
　　大理院有改爲審判院消息 
[電五（杭州）]  
　　浙撫增韞因塘工廢弛濫用私人被某御史揭叅廷寄蘇撫查辦 
[電六（東京）]  
　　日皇之侍從嵯峨侯爵於二十日逝世侯爵年已九十四歳爲侍從職中之最老者歷事三代供職及八十八年 
[電七（東京）]  
　　華盛頓電稱該所地學協會之幹事局已開始調查伯利君之北極探險記錄而哥笨哈根大學亦已著手調查克苦君之探險記 
緊要新聞一 
[貽穀猶欲明心跡耶北京]  
　　法部奏低遞貽穀親供略云奴才貽穀辦理墾務閱時旣久拓地亦廣頭緒繁多澈查非易查辦大臣鹿傳霖紹英以浹旬之間略涉大概籠統入告遂陷貽穀於罪奉旨交法部審訊監追蓋監追必須審訊審者即審其雙方是否相符也大哉王言感銘肺骨法部遵旨審辦費地載功夫澈查此案終不得其底藴乃復奏請飭下信動就近確查亦無爲鄭重起見詎信勤袒護原奏所覆設立公司各節與鹿傳霖紹英原奏如出一轍則亦何必多此一查陷貽穀於罪者鹿紹二大臣也殺貽穀者信勤也貽穀之殺不足惜而心跡不可不明伏求再簡重臣秉公覆查倘原奏所覆各節均皆屬實將貽穀嚴加治罪亦所甘心云云奉旨仍著法部秉公澈查嚴行核辦 
[政府優崇張文襄之異數北京]  
　　張相之變攝政王痛悼異常廿七日曾親往弔喪立奠三爵少時慶邸亦至行跪拜禮哭失 
 
 

Page 4

 
 
聲各情均見前報定制親王於漢大臣無跪拜禮此次實出常禮之外且漢大臣中紅白事惟去年項城壽辰慶王曾往賀餘則絶不僅見攝政王嘗諭樞臣云若張文襄者此後實不可多得矣政府之重視張相於斯可見 
[皇太后垂詢印花稅舉辦情形北京]  
　　聞隆裕皇太后以印花稅擬辦日久未能推行前日特召攝政王垂詢一切並囑愼重實行萬勿因捐稅勒壓商民等語詢畢飭將印花捐稅章程呈候欽覽 
[達賴喇嘛之舉動可疑北京]  
　　初二日早八點二十七分軍機處發一加急密電與駐藏大臣内容極爲秘密聞其大略係飭駐藏大臣密探達賴有無出遊他國之舉動以便預防 
　　又聞未經發電之先曾接駐藏大臣密電一通略謂近日派員探聽達賴喇嘛之舉動大有可疑終日與俄國某爵在宫中會議要政極爲秘密細情尚難探悉惟望預爲準備云云 
[粤川漢路借欵最近之狀態北京]  
　　承借粤川漢路債欵英美德法四國代表已屢謁郵傳部徐尚書面商此項辦法以便早日簽押徐尚書以該省商民不願借債暫時推緩 
　　張相故後川漢鐵路借欵各案卷均存張相宅内刻經郵部接手續議昨已請張相哲嗣張權將一切案卷檢齊呈部俾得查照 
　　又聞郵傳部徐尚書以粤漢川漢兩路旣奉明旨歸部接辦自應切實調查現擬派鐵路局長梁士詒丞叅上行走詹天佑二君前往調查 
[晉省大叅案又將出現北京]  
　　某侍御近日調查晉省某某兩大使弊端頗爲注意擬即列欵叅劾其重要條件有位置私人馭下無方以致官塲風潮聯續不絶新軍警察縻欵廢弛等語并聞摺已脫稿牽涉之人甚多日内即當入奏 
[度支部奏撥海軍經費北京]  
　　度支部奏撥海軍經費略見前報專電現探得原摺其大旨云籌辦海軍大臣奏遵擬海軍基礎辦法一摺内稱統計入手用欵約需開辦經費一千八百萬兩常年經費二百萬兩請飭下度支部迅速籌撥並飭各省督撫協同籌畫以維大局又清單内開預算開辦經費擬闢建軍港設立學堂及各項廠所工程等費共需銀一百五十萬兩請本年先撥給五十萬兩餘一百萬兩俟明年再行撥給添購二三等巡洋艦三艘新式練船二艘滅魚雷艇二艘航海礮船一艘約共需銀一千六百五十萬兩請分四年匀撥各等語統計用欵爲數甚鉅從前各省認解海軍經費自海軍衙門裁撤後早經改撥别用現須設法另籌近歳庫儲奇絀國用殷繁僅就本年新增撥欵而言如崇陵工程經費禁衞軍軍加撥雲南餉需吉長開埠經費綜司已逹一千二百數十萬兩已岌岌焉有入不敷出之憂更無餘力再籌鉅欵惟海軍爲自强大計臣部綜筦度支自應合京外全力以統籌臣等公同商酌查有部庫借給郵傳部贖路項下規平銀五百萬兩擬俟歸還後全數提作海軍開辦經費一面分電各省督撫令按照原奏所開數目其限分籌協濟現據陸續電覆除雲南貴州甘肅新疆四省均聲明係邊瘠之區實在無力擔任外其直隸等十八省均已認定共計開辦經費一千一百三十四萬兩常年經費一百六十八萬兩較諸原奏預算之數尚屬不敷惟是京外財力同一殫竭部庫旣積儲殆盡各省亦羅掘俱窮查各督撫來電除湖南河南兩省指定的欵外其餘諸省或請稍寛期限或俟設法騰挪雖一時勉力認籌而竭蹶情形概可想見至於司關各庫解部候撥之欵悉關軍國要需斷不能任其挪移致滋延誤惟有仰懇飭下籌辦洵軍大臣通盤籌畫暫就認籌陸續解到之欵分别緩急量力舉行爲得寸得尺之計臣部自當嚴催各省照認定數目按年報解部庫另欵存儲聽候撥用至臣部借存郵傳部贖路項下規平銀五百萬兩應自宣統三年起至七年止分年陸續歸完隨時撥付合併聲明八月廿一日奉旨已錄 
[川江輪船公司電請維持之迫切北京]  
　　初一日外郵農三部各接四川商會川江輪船公司長電一通略云外人覬覦川蜀航權川商不得已集資自辦淺水拖輪經趙督　准在案商等當在英廠定購蜀通一艘聘普籃田爲船主乃宜昌達守忽以防碰民船大生阻力鄂督派李道孺川督亦派唐道栢森來宜邀同商會鹽帮集衆會議衆商咸極力贊成乃李道不俟公司代表人至宜逼衆决議緩辦衆商不允又托詞碰損賠償章程未定且以洋商上下雇用民船裝貨倘致碰損易生糾葛爲言意在取消奏定之案夫航船定例有碰即賠有何糾葛况免稅賠償各章已商渝關稅務司擬訂詳咨有案更有海關章程萬一有碰可援成案辦理竊思英德兵商輪來川寄泊已歷十年未見有抗議拒絶者况馬關條約旣許行輪華輪朝停外輪夕至鄂省何不阻外人行輪而獨慮川輪碰觸是助外人奪航權而阻中國之進步也川商辦此係奏定非私許係公益非私利請大部主持電詢李道能阻外人永不至川江行輪則商等亦願散議閉關杜外倘不能禦外而獨絶中國人暗助外人魚肉川商貽笑天下關係匪輕請速電川鄂督從公處斷迅議開辦以保航權 
[吉省奏辦松花江上游官輪局北京]  
　　吉撫奏云吉林諸水以松花江爲巨自長白山發源曲折而下達於省城再折而西北五百餘里至陶賴昭站與東清鐵道相接再西三百里抵新城府又折而東北至三寳口與嫩江合流由哈爾濱以達於呼蘭三姓一帶固全省之經流天然之航路也唯是江溜湍急民船暢行東清鐵路公司輪船由陶賴昭泝江上駛以達吉林頗獲轉輸之利前督臣徐世昌前撫臣朱家 
 
 

Page 5

 
 
寳思欲挽回江權因謀振興航業派員調查覆勘試購輪隻於上年春間設官輪總局於哈爾濱設分局於省城分叚經營以便商旅第下游地叚綿長航運發達已久而陶賴昭以下灘多水淺江路維艱首尾旣不能相聯省城以下江程總局遂不遑兼顧上年冬間設松黑兩江郵船總局於哈爾濱以官輪局所購吉源吉瀛輪船兩艘及帆拖等船撥歸駛用專任下游航路江防本年四月間臣錫良業經附片陳明在案復將省城官輪分局改爲上游官輪局以吉清輪船一般拖船兩艘專駛由省至陶賴昭一帶上年官輪開駛未久即届封江本年夏秋以來信用日彰商貨闐溢現又由滬購造輪船兩艘逕吉裝配加添拖船以圖擴充並飭勸業道妥擬章程督同經理該局購輪造船至常年經費業由度支司陸續籌撥濟用相應請旨飭部立案准予作正開銷八月二十九日奉硃批該部知道 
[憲政館往來要電]  
　　直督致憲政編查館電憲政編查館鈞鑒查常駐議員以議員十分之二為額以得票過半數者當選貴館前覆川督電未准分舉專額常駐議員直隸專額議員京旗十名駐防七名較他省爲多届時合省在選倘無當選之人未免向隅應否特别規定請核示遵辦方迥 
　　憲政編查館覆直督電天津制台鑒迴電悉直隸專額議員較他省爲數較多應准將變通辦理舉常駐議員二人他省仍不得援以爲例此覆憲政編查館豔 
　　川督致憲政編查館電憲政編查館度支部鈞鑒漾電敬悉擴充陸軍等項雖係國家行政經費惟非增加稅項無欵擴充增稅事件事否擔任義務之增加務祈明晰指示以免官紳爭議巽敬 
　　憲政編查館覆川督電成都趙制台鑒本館議覆于大臣摺内於諮議局章程第二十一條第五項聲明海陸軍之攤派即皆不在議决之列業經通咨在案來電所引擔任義務三條原文係議决本省擔任義務之增加事件卽局章按語均以本省之事爲止之義是本館前奏及按語均分晰聲明川省如議增加陸軍經費此係國家稅内之事應由貴督咨商度支部奏明辦理此項增稅自不得以擔任本省義務之增加論即希查照辦理此覆憲政編查館豓 
　　署粤督致憲政編查館電憲政編查館鈞鑒諮議局章程第十條常駐議員用連記法互選等語廣東常駐議員應選十九人按每票備列其人深恐各議員初至省垣彼此未盡識面必責以備列應舉人數非盲從即遷就耳設以票舉人數未滿遽作爲無效是明導之於盲從遷就之途不足以昭折服而杜口實兹擬參照定章每票人數不得過於應舉人數其不及此數者亦各就其信仰之人互選而止暫無須限定應舉人數其議長副議長常駐議員開票當選自應仍遵上次鈞館核示暫用此較多數法之文一律辦理開會期迫乞迅賜核示樹勛迴 
　　憲政編查館覆署粤督電廣州制台鑒迴電悉連記投票所舉人數不得過於應舉之數若舉不足額本無作爲無效之理應即照來電辦理至議長副議長常駐議員均由議員互選與尋常選舉情形不同前覆桂撫電准暫用此較多數法者係爲邊僻州縣初辦選舉言之未便援照辦理應仍照定章以過半數爲合格如一次不足額不妨再三投票至足額爲止即希轉飭遵辦憲焉編查館豓 
　　豫撫致憲政編查館電憲政編查館均鑒諮議局議員互選議長副議長常駐議員查照局章第十條第三項應以得票過半數爲當選惟開會時若議員到會不足定額則所得票數應否照全額過半計算抑以實到人數計算乞速賜電示重憙徑 
　　憲政編查館覆豫撫電開封撫台鑒徑電悉應接實到人數計算惟必須有三分之二以上到會方准互選此覆憲政編查館豔 
[京師近事]  
　　攝政王因攔輿訴訟者絡繹不絶恐於中途攔訴躭延時刻復恐站道軍隊攔阻致使小民含寃莫訴擬於府邸東跨院設立收訴所簡派公正隨員收理呈狀由該所將呈狀送交提署究辦 
　　李文忠公之詰嗣李經邁現因報効海軍經費已蒙恩賞給副都統 
　　理藩部壽尚書以蒙藏需用高煤輸運非易擬自蒙古達西藏建築鐵路專爲運煤之用以蒙古哈密爲起點經過新疆羅布泊而達西藏拉薩爲止大約二年即可成功刻正籌集巨欵以便開辦 
　　農工商部溥尚書昨日會同楊侍郎檢查各省及南洋各埠已經設立之商會共計總會四十四分會一百三十五楊侍郎謂以中國幅𢄙之大而商會只有此數可見中國商務不振之一斑 
　　直督端制軍擬初六日來京與政府面議事件或謂即爲印花稅事 
　　外部梁尚書昨日向某樞臣請退雖經尉留聞乞休之意已决 
　　新授法部尚書廷杰電覆軍機處定於月之初十日到京接任 
　　駐比李木齋星使電致政府現届任滿比王特贈頭等王冕寳星並贈叅將余祐審四等王冕寳星隨員王慕陶五等王冕寳星又專使巴西劉大臣式訓電稱昨已行抵京呈遞國書又奉使瑞典國答謝喪禮大臣楊星垣專使來電已於初一日行抵瑞典京城呈遞國書并蒙瑞典國王贈給頭等寳星 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[直隸諮議局開會續誌天津]  
　　順直諮議局於初一　　日假李公祠開會詳情已記前報兹悉是日先由諮議局籌辦處總辦金觀察邦平宣讀八月三十日上諭次由直督端午帥演說略謂時至今日非上下一心不足以圖存非循序漸進不足以成事本部堂受朝廷委任爲人民謀樂利諸君受人民責任爲地方謀治安要其會歸皆以興盛吾國家而已願我在會諸君和衷共濟體念時艱同攄忠愛毋分畛域毋背規程毋放棄義務此四十日中郡國利病悉心討議本部堂當虛心以聽採擇施行其有踰越權限違背法律者本部堂亦當懍遵八月三十日上諭遵章實行監督云云全塲肅立恭聽午帥並交議案三件諮議事宜二件其議案一爲良鄉保定文安等四十六州縣廳糧租改爲徵銀二調查戶口規則三推廣簡易識字學杜其諮詢事宜爲警務改良調查差徭聞是日開正式會後督憲與各議員茶話時議長閻君鳳閣請求將直隸各局所辦事章程及經費表發局以備叅考當蒙俯諾聞已通飭各局所限一個月將以上二項造册送院以便轉發初二日因各議員在吳楚公所辦事處討論委員會事宜停會一日初三日諮議局籌議委員會章程權限及與各衙署局所往來文件之體裁依憲政館定章諮議局對於司道以下之衙署局所用呈文與天津縣議事會現行者稍有不合擬電請改正是日有人赴諮議局議塲旁聽者見各議員正在議事時有隨便吸烟飲茶及閒談者於議塲秩序諸多紊亂云又聞督憲端午帥擬定諮議局正議長月薪一百五十兩副議長日薪一百二十兩常駐議員七十兩至書記長及各議員旅費尚不得知 
[山西諮議局開幕記事太原]  
　　初一日諮議局行開局式上午十鐘齊集先由撫憲政祝詞繼藩憲代表司道演說致祝詞次請來賓演說蘇道昧君（英國人西齋總教習）早川君（日本人師範學堂敎習）以日語演說石君憲文爲繙譯演說畢議長梁伯祥副議長杜子成演說畢摇鈴閉會 
[奉天諮議局督撫議案標題奉天]  
　　一民政（甲）籌 
積地方自治經費方法（乙）禁絶烟害（丙）整頓巡警（丁）推廣救貧事業二教育（甲）推廣學堂必需之經費（乙）學區之規定（丙）敎欵之規定（丁）學官之建設三司法（甲）籌辦登記事件（乙）籌畫監獄經費四實業（甲）籌設農會（乙）勸種秋麥（丙）擴充豆業（丁）振興蠶學（戊）改良羊毛（已）疏濬航路（庚）維持市面銀根（辛）研究工商業之關係（任）開通商智（癸）推廣礦接（子）漁業之整頓五財政（甲）地方稅之擔任（乙）租賦之清理（丙）地租之整頓（丁）錢帖之限制（戊）牛馬稅之整頓 
[浙江諮議局第六次大會情形杭州]  
　　初七日午後一時十分摇鈴開會正議長宣言今日選舉第三四五股審查員由書記分票挨次填舉投匭第一次檢票實到人數八十九人不到者二十人人至檢票時書記報告票數與人數不符開票唱名畢邵羲起言頃聞書記長報告票數與人數不符究屬如何不符請聲明理由詞色甚厲嗣　賈燊多一名片以致不符邵羲再三詰責議長令書記長勿言遂止選得第三股法律審查員張善裕王家襄邵羲王序賓劉耀東陶葆霖金葆穉褚輔成王廷揚第四股庶政審查員當選者爲陳訓正梁有立張芬王左鄭永禧余鏡清范耀雯張傳保蔡汝霖王澤灝王渡王予袞王應奎應貽誥裕祥陳翼亮周斌羅燦麟書記唱名畢議長令各議員離席休息約二十分又振鈴八席議員勞絅章起言以名票不符請議長據實糾正邵義又起言適纔第一次書記謂票數與名數不符何以議長謂名與票均符似此含糊太無標準以後還須請議長與書記長格外注意正議長謂票數不符交審查會公議邵義答以此事應得正議長主持不在審查會範圍之内議長語塞書記即分票每票以十八權當選計得第五股建議審查員王世裕張芬鄭際平蔡裔麟周斌黃炎趙鏡年鄭永禧駱恒呂朝陽丁中立裕祥羅觀濤張宣藻熊文黃賛議黃志藩傅典修報告畢正議長謂明日一點鐘至三點鐘開一談話會陳敬第問談話會如何區别如何結果正議長未答余鏡清即問明日三點鐘各股部長與主查理事能否選畢王秉融謂不如改爲審議會陳敬第亦以審議之名較優於談話經各議員贊成議長遵將談話會取銷定明早在事務所集議午後選各股部長主查理事其時各議員尚有數人須待發言議長卽摇鈴散會時已六點四十分矣 
[西報譯要]  
　　東省中日人民又起衝突字林報載初八日東京電云安奉鐵路路線内承相屯附近近有華人六十名由警察兩名領首擁入工人寓處圍繞日本哨兵數名日兵開鎗驅逐華人日人各傷兩名 
　　澳門風災續誌泰晤士報載初八日香港電云澳門此次風災損失頗鉅南灣半遭損毁灣前之護牆均已坍入海内桑法倫斯柯砲台（在南灣之東）及巴阿維斯泰旅館（在南灣之西）中間之地亦大遭海水衝盪内港則悉已毁壞葡萄牙砲艦馬科號法國砲艦阿古司號爲風吹入山尾稻田之内尚未浮起阿古斯號受傷頗重 
分類新聞政界 
[津民反對印花稅之結果天津]  
　　天津紳民反對印花稅一案現經天津縣議事會禀請直督將推行印花稅困難情形據實奏聞或咨商度支部奏請明降諭旨將所訂印花稅章程條例發交各省諮議局各照本省情形協議妥善再爲定期一律實行刻尚未奉制軍批示惟聞已於 
 
 

Page 11

 
 
日前致電軍機處請樞府諸公轉陳監國攝政王前將印花稅事項代民請命徐緩試行另有商界公呈奏達天聽樞府得電後當即代奏旋奉交諭著度支部速行議覆 
[議裁延吉邊務公署吉林]  
　　吉林邊務督辦一差原因專辦延吉交涉而設目下中韓界務已經劃清日兵亦陸續退出以後邊將公署應辦事件無多已可無庸專派大員坐鎭現吉撫陳簡帥擬奏請將督辦一差裁撤所有交涉事件即歸併東南路兵備道兼理以期節省經費而免駢枝擬俟此次親赴延吉巡閱後察看情形會商東督錫清帥具摺入奏 
[太平邑令虐民加賦之苛暴安徽]  
　　皖省丁漕抑價一事前經各屬紳士禀控復由旅京同鄉官公呈都察院奏請飭查今又列入諮議局議案正待剔除積弊以救困窮詎皖南太平縣令仍自作威福下忙櫃價每本洋僅作錢一千二百八十文銅元仍让不納查本年春間督撫憲因各屬禀控頻仍飭藩司妥爲核議當經沈藩司議以各縣用洋完納者丁銀每本洋作銀七錢八分漕米作制錢一千三百二十文賠欵捐則一律以錢完納不准折算洋錢各等情禀覆批准在案乃太平邑令近復藉口欵項窘絀實行加賦主義丁漕每兩每石各約加錢二三百文不等於前日邀請少數鄉紳逼令認可有不允者即以阻撓新政等詞恫嚇之小民莫敢誰何無不飲淚吞聲刻已詳請省憲立案未識如何批示也 
[土業公所反抗牌照捐安徽]  
　　建德縣土膏牌照局前奉憲諭遵辦在案詎有皖省土業公所派紳鄧嗣震赴縣調查語多阻抗邑令張贊巽復據土業公所來函謂貴縣辦理此捐重複苛擾商力有限何以堪此等語張令迭據情形禀請皖撫指示方針聞朱中丞以此項捐欵係奉部飭辦且捐自吸戶與土膏各店毫無相干該縣旣係照章抽取各土店又經領照代收何以省城土業公所獨有違言至鄧嗣震往縣煽惑更屬不合當飭懷寗縣傳察切實訊究 
交涉 
[俄人對於馬家船口之政策黑龍江]  
　　江撫周少師昨接鐵路公司阿代理文稱江北馬家船口於前年劃入佔地界内曾經交涉局繕具購地單據嗣因該地主未領地價致生枝節查鐵路展地係與中國政府代表華官接辦若因地主不願出售致使整數地畝無從購定决不能棄業經華官核准應得之利權承認該地非公司所有如接照新訂購地合同尚須彼此讓步相衷了結以免邦交上致生遺憾 
[外人游歷到湘長沙]  
　　日前有英國敎士周永志又美國敎士紀克仁及女敎士蓋師母並小孩等又德國女敎士顧路得又日本國人山崎同日由漢口乘坐沅江輪船到湘欲往各處游歷當經上憲通飭水陸各營隊照約保護矣 
軍界 
[漢陽鎭巡閱秋操情形漢口]  
　　漢陽鎭張鶴齡鎭軍現定於本月中旬出巡校閱秋操先閱上海漢陽簰洲二營行至岳州與魯鎭軍會哨轉棹下駛行至九江與湖口楊鎭軍會哨接視田鎭巴河二營昨特通飭所部以此次各營秋操不必調集老營恐疏汛防如汛地較近一日可以回汛或者三船五船不等聚於各領哨處聽候按臨考校並飭不准支搭彩棚餽送酒食如違嚴究 
[京東亂事平靜直隸]  
　　蘆台附近各鄉民因反抗蘆葦捐聚衆滋事一節已誌前報今聞雷鎭軍帶兵前往已將寗河寳坻豐潤玉田四縣董事拿解天津交營務處訊辦其餘無知鄉民刻已解散亂事全平 
學務 
[華僑幼童紛赴北洋就學天津]  
　　南洋各島僑民前派學生赴南京曁南學堂就學頗有成效近來爪哇等處續遣子弟紛紛内渡又悉端午帥已調北洋復遣派學生林思溢等十餘名赴北洋謁請端午帥分送各學堂肄業午帥刻已分别送入講武堂及保定陸軍小學堂肄業矣 
[批准給予官費升學山西]  
　　晋省留東師範畢業生胡雋等近以肄習理工專科學費無出因具禀學司懇請移咨留學監督照舊給發以便升學等情當奉批云查定章五校認籌經費以後各省官費缺出概不補人該生胡雋入日本早稻田大學師範研究科畢業經留學監督處停止學費係屬正辦即張生樹栻畢業後亦應咨回本省蓋定章本當爾也惟據該生等禀稱前在彼師範部一入其博物科專攻礦學一入其理化科注意製造志趣甚屬可嘉又與山西實業有密切之關係查上年十二月學部奏准此後凡官費出洋學生概令學習農工格致各項專科不得改習他科據該生等稱擬入理工科大學校與部章相符惟早稻田大學不在官立五校之内尚屬未合又查該生原係本省官費現擬仍升入原入學堂之專科大學與自費生轉入私立他學校請給官費又自有别來禀稱以籌定之欵給原派之學生欵不加多學成實用亦係實情自應通融照准惟究竟有無窒碍之處以及該生等程度是否合格仰候咨明監督處查明核辦 
實業 
[南洋勸業會進行之狀况江寗]  
　　江督催促會塲工程勸業會正會長張制軍面諭陳蘭薰坐辦謂會期萬不可改遲一改會期則全局精神渙散惟會塲工程亟須趕辦即照合同三月半竣工猶嫌不及非縮短竣工日期不可飭請上海董事會推舉代表數人來省面議陳坐辦即電致上海虞洽卿觀察等請速來寗並擬予包工匠人以磚瓦材料免稅之權以便加緊趕工早日告成 
　　學界發起各科研究會南京協贊會迭次會議發起各項專門研究會一面研究專門出品一面預備於明年勸業會開會後各就會塲開會以期推廣知識並實行補動教育之宗旨其陳列之專門物品亦可由各會實即研究以比較其優劣而求其改良進步之方法已成立者如物理學會歷史地理學會蠶桑學會農學會體育會算學會市政研究會土木學 
 
 

Page 12

 
 
會音樂會等不下十餘起其餘多在組織中故寗垣學界之敎員學生異常忙碌每逢星期必有數起研究會開會爲從來所未有云 
　　徐海議員談話會紀事初四日上午八時南洋勸業會事務所開徐海議員談話會徐海議員及紳學界到者四十人先由陳蘭薰坐辦宣告開會宗旨次由陶賓南科長報告各屬物産會進行情形徐海稍覺遲鈍懇請到會諸君籌議贊助方法許九香觀察旋起宣言各屬物産會均有辦法徐海不能獨後我等須共盡義務先由全體備一公函擬定徵集物品辦法推舉數人回里會商本地商董實力進行諮議局事罷各議員回里再爲合力帮助衆贊成陳坐辦因言徐海時有水患牧畜及林業皆可補救災荒此次會塲正可提倡陶科長又起申明物産二字即指民生日用之品而言非必珍奇之品始可陳賽又言外人常議中國爲原料國此次開會宗旨蓋欲收原料國而超進於工藝國然非將原料陳賽何項原料可成何項工藝不得而知即就原料論種類較粗者須求精美生殖不繁者須求豐盈亦非陳賽比較不可徐海原料品最多宜亟注意散會時已上午十時矣 
[松郡物産會開幕志盛松江]  
　　重九日爲松郡物産會開幕之期會場在西門外長橋南醉白池距火車站甚近先期由總理李君平書坐辦吳君伯庚以及幹事員謝君宰平于君仲墀王君芝齡宋君少沐錢君選青馬君逢伯等將各縣運到之物分别陳列門首用松伯紥成牌樓左側嵌以大鏡入門大天井内爲天産品再進爲工藝品再進爲教育品再進爲美術品共計陳列之件不下萬餘種除松屬七縣一廳所自産外雖有珍異之件亦不攔入深合物産競爭之用意布置亦井然可觀是日午前十時行開幕禮蘇撫瑞中丞委李司馬宣龔代表蒞會松郡官塲自提憲劉華軒軍門府尊戚太守華婁兩縣張劉兩大令中左前城守鹽捕飛划各營管帶金山奉賢兩邑宰以及南洋勸業會坐辦陳蘭薰觀察等均相率到會先由李司馬代表蘇撫致祝祠監督戚太守演說開會宗旨學紳商各界致傾詞末由監督致答詞禮畢由李君平書設筵欵待各官長來賓則由吳君伯庚錢君選青等招待入坐欵以西式茶點此物産會開幕之大略情形也至各物之精良優美但覺十争五光目不暇給斷非一二語所能稱述云 
雜記 
[活佛喜讀各種雜書庫倫]  
　　庫倫活佛賦性無所不好近於各様玩噐及新式車馬等項頗覺厭煩忽又喜讀各種雜書於夏間即令蒙人各處尋覔中國小說演義等書籍如三國列國大小五義等類皆繙譯蒙文以便觀覽現雇有蒙漢數人赶爲繙譯隨繙隨送活佛誦讀云 
[正巡官之妄拿無辜杭州]  
　　昨晚九點餘鐘警察二局正巡官鄭福煃身着便衣隨帶巡長行過琵琶街有某醫園店主婦與其婿某甲在門口閒談該巡官疑爲吊膀子上前詰問路人不知其爲巡官以致互相口角巡長迎合上司即將某甲髮辮扭住一面召集崗警並誤將某報訪員横拖倒曳捉將官裡去及到局查訊確係翁婿閒談自知謬誤極力道歉並歸咎巡長魯莽力任次日回明總局從嚴革究惟被逮二君均衣冠中人無端受辱如捕巨盗情有不甘擬即具詞向各憲轅控告 
[蘇農水旱虫荒多困苦蘇州]  
　　元崑交界之陳墓鎭一帶本年所種田畝先以雨水過多被没不少幸該處何蕩居多宣洩較易不至淹成巨災入夏後天忽亢晴久未下雨又幾乎變成旱災至七月杪連日大霧老農稱之曰矮脚霧天氣懊熱異常田内忽生黑虫此虫浮在水面無異漁網故又名網虫專咬稻根吸取脂膏凡稻一經虫蛀立即枯槁農民有種田百畝而傷至九十餘畝者終歳辛勤遽付流水情殊可憫聞現已公禀府縣求請履勘申詳援照成案剔荒徵熟未識能邀允准否 
清談 
[立憲國人民之義務]  
　　立憲國之人民有擔任納稅之義務此歐美各國所同也今日中國旣爲預備立憲之日則正人民預備擔當納稅之日而於是政府之興種種新稅則也皆以此一說爲前是各督撫之對付人民抵制新稅則也亦莫不以此一說爲前提 
　　增契稅也加鹽價也貼印花也抽房損舗捐也一年以來新定之稅則幾於層出不窮苟有稍滋異議者則内而政府外而督撫必囂囂然曰今日中國非預備立憲乎立憲國之人民有不擔任納稅之義務者乎雖然我有一言還問長官立憲國之新稅案有不經議院之通過取人民之同意而即可以貿然舉辦者乎各立憲國除正稅之外曾有他項雜捐之名目者乎今雜捐未除而新稅又加議院未經通過而官場即可舉辦則是中國行政官之權力較各立憲國不知大幾十倍而中國立憲國民之議務又不知較各立憲國重幾百倍也 
　　大凡義務必與權利相應義務若干則權利亦若干今諮議局甫經成立議院尚未籌辦人民初未享受實在之利益而先責以不可逃之義務恐我民日夜夢想立憲之初意或不若是爾 
[山西之來賓]  
　　異哉山西諮議局開幕但有外國人之來賓演說而無中國人之來賓演說豈來賓中但有外人耶 
雜著 
[明夷草（錄國粹學報）]  
　　此卷痴痴子林洊習修甫在獄中所著洊號羽客東莞人明末庠生唐王時洊授推官殉節 
　　著易三十四則 
　　昔孟子首闢利字爲扶仁義先從功利下針也而聖人擊易每以元亨利貞爲四德每曰吉无不利則利不諱言而乾之文言乃曰利者義之和也當知利者人之所欲均其所欲則利即義即知義之和乃聖人利物各得其所意也今人言利則傷義傷和闢利則拂情矯慾世須體認利者義之和一句余一生認義太眞不知趨利避咎雖不讀易之過然於孟子不肯稍貶之心或有取爾也 
　　幹天下之事者行一已之正也成天下之事者盡一已之誠也中庸一書總一誠字而易曰貞固足以幹事今有假假之人而能幹事余不信矣 
　　潛龍之德確乎不拔今見利害不免委蛇委蛇將奈何曰聖人内文明而外柔順時有不得不爾爾者總是不成乎名不見是而无悶則已矣 
　　君子進德修業終身那有盡時而聖人猶曰欲及時今日備嘗艱苦寗敢怨尤寗非動忍須知一事有一事礪益一日有一日進修故孟子曰然後知生於憂患而死於安樂也憂患之氣常歛歛則聚故生安樂之氣常散散則盡故死然則生死生精靈豈在血肉之軀爲不朽乎（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局開局賀電 
[四川]  
　　四川同鄉京官於八月三十日致電川督及諮議局公賀諮議局開局係由喬左丞樹柟等領銜電文如下成都制台鈞鑒諮議局賴公籌辦現届成立柟等眷懷桑梓心感莫名國家多艱吾蜀地處西陲實關大局旣値百端待舉之日又際民力躬蹙之秋兼顧統籌自必曲加體察局中交議提議中事議員等諒能勉盡言責襄贊新猷以仰副朝廷實行憲政之心及我公盡力斯民之意特此致賀樹柟鑑稷勳鍾信大璋光弼時利同鄉京官等公叩陷 
　　成都諮議局議員公鑒諮議局成立伊始公等躬逢其盛且力任其難柟等遠在京華心感無旣國家多難非人民與政不足以圖存非上下一心實難期共濟切盼公等上思國計下度民生兩面兼籌以維大局尤望遇事和衷同攄忠悃裨益桑梓不負朝廷先此布賀有要續聞樹柟鑑稷勳鍾信大璋光𢏺時利同鄉京官等陷 
專件 
[江蘇諮議局議案]  
　　議員丁祖蔭南漕改折匀定公費議案 
　　欲補救州縣之困難莫如匀定公費公費欵項無自出莫如實行南漕改折以運費充公費而得官民之交便謹陳辦法如左 
　　一招商設採運公司於津漢上海以濟京師民食 
　　（附欵）按南漕額數豁免之稅以利轉輸而平米價 
　　由海關限制運數發給護照以嚴海禁 
　　一裁撤倉糧職官胥役以節國家地方經費 
　　（附欵）改糧道爲兩屬勸業道 
　　改屯田爲民業 
　　一免解漕運費抵補州縣公費 
　　（附欵）原有之公費脚費正名爲漕糧附捐一併提充若干成爲州縣公費 
　　以盈餘誽地方自治經費 
　　一革除各衙署及委員書吏陋規公費皆列正銷爲確當之預算决算 
　　一由諮議局比較米糧市價逐年公定漕價 
　　一由諮議局按照銀圓市價公定櫃價贊成者陶惟坻蔡璜金祖澤錢崇威費樹逹劉永昌 
　　議員金祖澤請移帶懲積榖爲地方自治敎育經費改正名稱議案 
　　帶徵積穀分撥興學前年由敎育總會呈請藩學憲會詳督撫憲批准以五成積穀五成興學通行在案查積穀一項各州縣均有儲備而興學之附加稅以附隸帶徵積穀之名理亦未當現自治亟須籌辦學務尤爲首要擬呈請行政長官將舊時帶徵積穀改名爲自治敎育經費以五成作自治經費五成作敎育經費則小民不因重稅新政得資籌辦謹議 
　　贊成者方還費樹達丁祖蔭蔡璜陶惟坻劉永昌 
　　議員金祖澤丁祖蔭整理蘇屬學務議案 
　　蘇省近年學務未見發達之原因一由於學於公所職員之未能實行盡職一由於各州縣官紳之未能遵章實行綜其大要厥有數端謹臚陳以備採擇 
　　一請按照部章學務公所議長議紳按期實行會議由學使主席决議後即實行籌備以謀本省敎育之進步 
　　一選舉缺度之議長議紳以期得人而孚衆望 
　　一公所課長課員铁以一人兼任數課並裁汰例外所設之冗員 
　　一裁汰省城官立各學堂冗員以節中央敎育經費 
　　一責成各學堂監督愼選敎員勿以不講敎育原理之人誽任監督並應常川駐校 
　　一嚴飭各州縣按照學部籌備順序次第設立初等實業簡易識字學塾女學校蒙養院以立普及敎育之基礎 
　　一通飭各州縣確定敎育經費將按年應行推廣之學堂實力統籌預備 
　　一規定高中等以下各校敎員薪金視學堂之大小敎科之繁簡以定俸額而節浮費 
　　一實行各學堂奬勵以堅社會之信從而勉學生之向學 
　　一學務公牘請學使逕札州縣或勸學所勿由府中轉遞以期迅速而免誤公 
　　贊成者錢崇威費樹逹陶惟坻蔡璜方還劉永昌 
　　副議長仇繼恒提出議案 
　　州縣賠累問題今體貼州縣自以匀定公費爲正辦然匀定不知何時而賠累勢難再支且即令匀定矣而此項公費究從何出亦不可不預計者兹擬權宜之計以釐金之肥補州懸之瘠（另具詳說附請公閱）俟釐金裁撤再議辦法天下事有名爲正當而不易進行望似補苴而轉能適用者或亦愚夫之一得乎請公决（一輪任）今年作缺明年收釐今年收釐明年作缺百貨鹽釐皆入輪内因賠累之多少以定釐差之優次但非作缺賠累者不得收釐以此爲本省之規定此一法也（一兼任）某州縣釐金即以某州縣兼收其州縣之無釐金者則以鹽務督銷提出贏餘作爲津貼此一法也二說相權似以前說爲勝然皆一時補救之計權濟目 
前至於匀定公費以及另有辦法儘可同時經畫無庸因噎廢食迨他項規定則此法儘可即行銷滅即目前辦法再有簡捷於此者亦可即時另議發意者固無所膠執也 
　　首縣盡職問題首縣專門伺應而眞正民事反不能問是有官而不能盡職與無官同今擬補挽之法請公議一省城設立承應局專門辦差另派數員（或用紳士監理）不由首縣經辦一縣署專請伺應委員預備上司衙門傳喚至眞正民正（如問案勘騐查災等事）不准委員代理一隨缺應酬如上司行香視學歡迎送别開會觀操等事無庸首隨 
 
 

Page 19

 
 
往 
　　禁止雀牌問題雀牌之害費錢財勞精神耗光隂視鴉片尤甚近年特起傳染忽遍天下殊可懼也擬禁止之法請公議一嚴禁造牌售牌違者房屋入官一發給牌票每牌一副領票一紙繳洋十元半年一換一茶坊酒肆游船妓館客棧不准聚賭一學堂軍隊官署局所不准聚賭一軍官軍人教習學生議員官吏不准聚賭一差役巡士查獲賭具賭犯得賄隱縱者嚴辦 
　　簡字問題讀書必先識字然字之爲類甚繁叅互錯綜易於迷罔幼學之始豈易盡通今擬小學以上定有一字一義之課本凡小學一律用之至一字數義數字一義之字俟中學以上習之庶省目力省腦力而教育易於普及應否建議請公决（未完） 
本埠新聞 
[鄂省電籲籌辦冬賑]  
　　鄂督陳制軍致盛宫保電盛宮保鑒洪密頃據馮道嘉錫盛道春頤來電六月間襄水潰隄災本極重七月望後水退涸復之處間可補種雜糧甫有萌芽詎本月十五十七兩日襄水又復大至田畝悉被淹没災民室内什物變賣俱盡房屋拆毁無餘慘不忍覩各屬應振戶口多至二三百萬被擬嚴剔現非普給不可且非一振所能救活等語已飛飭分别迅速查放無論財力如何支絀總以民命爲重惟開振後有錢無粮仍屬可慮湖南川贛等省紛紛禁糧出口現雖派員赴津奉及河南蕪湖襄陽等處分購雜糧爲數恐難過多頃已電奏請旨飭下鄰省督撫一律弛禁擬請我公分派義紳不論芋乾玉米等物代購數萬石以資振糶感德無旣瞬届冬令號寒等於啼飢並懇廣勸商富捐助棉衣預爲運鄂多多益善如蘇滬有舊棉衣可購亦乞代辦欵由賑局籌滙丙午淮振等處籌欵百萬滬洋義振會復購運麫粉數十萬包江淮飢民得免餓斃皆公所賜今鄂災奇重而籌辦振撫僅賴昨欵搘拄其間羅掘俱窮危急較淮振尤甚弟與賑局司道相對焦灼務求鼎力援助不勝盼禱至報効萬兩請奬實職刻又懇切電奏籲求特旨照准容再奉聞龍經 
　　沙市馮曉青觀察致盛宫保電盛宫保鈞鑒郵寄禀想已呈覽天氣驟冷災民饑寒交迫棉衣以多爲貴奉天雜糧不知何時運到乞電示嘉錫禀御 
　　廣仁堂經收義振捐欵第十一次清單附錄 
　　無名氏求病速愈捐助湖北振洋一千元又電政局一百元李大樹堂捐助江浙振洋三十元以上共收洋一千一百三十元除掣付收照分别彚解外特此登報以揚仁風 
[工程局對於外人意見之通融]  
　　法工董局自來水廠議將水管在南市機廠街陸家浜迤西埋設繞過西門外斜橋俾與法租界境内之水管接通當經總工程局禀明滬道照會法語事駁阻在案旋因法領事迭次照會滬道欲將小東門以北之護城河填塞又阻止拱宸門外吊橋工程等種種枝節旁生經蔡觀察據情照會工程局董共籌妥法昨日爲該局常會之期經衆會議准予設管惟須局中代辦工程方可一俟議妥章程再行禀道請示 
[西商仍擬在青陽港賽船]  
　　本埠西商擇定本月十六十七兩日仍赴青陽港舉行賽船 
[二誌組織張園會塲]  
[二誌組織張園會塲]  
　　上海協贊會定十月上旬開展覽會已誌前報該會總理李平書君以張園曠地甚多欲得興盛會塲之效果於會塲非賣品範圍外多蓋棚屋任中外商人認租設肆如綢緞衣着皮貨繡貨珠寳古玩鐘表洋廣貨烟紙筆墨書籍儀器中西丸散食物酒菜遊戲館游戲品耍貨等悉於隙地上廣搭臨時棚屋任人擇地租賃業已興工起蓋棚房百數十間大洋房東南隅曠地留爲各洋商認租自建棚屋之處老洋房前留爲招致中外戲園之所目下認租掛號者祗有環球音樂廠東洋茶居小萬牲園無錫燈船惠泉茶居金鋼鑽針留聲機器萬家春番菜四如春點心查帘酒家巡南繡貨等未掛號者尚多轉瞬會期不遠組織需時再展掛號限期任商認租定價甚廉各商號欲謀公益得名譽發利市者尚其捷足先登哉 
[議定貨捐改章之辦法]  
　　南市糖北貨同業抵制貨捐局改章問題兹聞此事現經商務分會董事傳知各業認捐商家諸董先擬組織上海各業認捐總公所機關處於施家弄内又定於初十日在商務分會開會由各業商家及認捐司董届時一體臨塲宣布意見决籌善後之策 
[城内]  
　　送米違章○小南門外奚義興米店前日遣棧夥張忠海用人力車推送白米至城内陳市安橋交卸崗巡以張違章將小車與張一併拘送一路一區局中判姑念不知警章從寛拘留三點鐘斥釋 
　　自知錯誤○沈榮廷扭李召榮至西區禀稱李與傍人口角小的從旁經過被李所持之洋鐵將小的面部劃傷副巡官見沈有傷痕命將兩造移送一路巡局李自知錯誤願貼養傷費判李出洋六角給沈領去斥退 
　　醫生賴洋○婦人楊陳氏投一路巡局禀控住居穿心街醫生潘潤源曾於三十二年閏四月向故夫借去洋五十元立有借據取息一分半三十三年夫故之後向潘索還欲抵喪用潘一味游約請追當經游正巡官批飭該舗地中恊同原中程子亭前往開導從速理償否則提案究追 
　　幸未燎原○前晚城内魚行橋鄭義昌煤炭店因晚炊失愼幸即施救不致燎原昨由一路巡官將鄭傳案判罰洋二元 
　　房屋發封○裕大米行主陳蘭生捲逃倒閉由各債主禀縣備文移請南匯縣將陳原籍房屋發封並請飭拿在案刻已接得南邑尊復文云陳之住屋計共六幢業已遵辦將屋封鎖交地保收管但陳蘭生不在原籍未知逃匿何處到縣田大令仍飭原差勒限赶緊嚴緝務獲解究 
　　屢催未解○冒藉商人楊潤芝之馬夫華清生毆斃鄉人張大英一案因楊冒入西籍至今未獲尸兄張大才日前又具禀投縣請催田大令昨又照會西官請將楊潤芝解送縣署訊究 
　　道批三則○王錩禀批此案公廨原判雖有王子明及所請公正人逾限不到將該商照牌仍發寳太和收執之諭然下文仍有叙震記欲與該商合做各戶各戶欠欵應如數清還擬有妥實辦法方將該號吊取給震記收領等語是該商欲保原牌亟應遵判清還各欠何得置欠不理輙行邀聯各債主紛紛來道上控殊屬刁健特斥抄黏姑附陸紀華禀批據稱捆業葉瑞年被捕役居勝勒索私押如果屬實殊堪痛情仰上海縣究明分别懲釋具報抄黏並發陸熙禀批王厚存 
 
 

Page 20

 
 
如果並不在滬應候並移商務總會詢催邀理該職母得托故擅自北行致涉避宕著即遵照 
　　滬江官事○趙氏港厘卡委員候補主簿李應庚鎭江商船公會坐辦解防昨日均到道轅禀見本縣田大令昨日由寗返滬即飭丁到道禀請感冒假一天三林塘巡局委員汪鳴謙禀請感冒假三天 
[南市]  
　　桑中之喜○向業彈棉花之顧雲茀曾於二年前領娶普育堂内發堂婦人金氏爲室住居浦東洋涇鎭今年八月間私逃來申匿居南市桑園街地方昨被顧尋獲扭控南區解至工程局提訊判著顧領回管束 
　　十七女郎○通州婦人邱王氏之養媳年已十七去年被同鄉同宅之吳春芳誘拐來滬勾串浦東打夫顧壽領往南市篾竹街蟻媒陸何氏卽陸姑娘處議賣與北市三洋涇橋王姓處爲媳得身價洋七十八元兹由氏之夫兄邱桂生偕該處地保張元來申尋見即扭控工程局提訊顧壽供身價洋俱被流氓知風搶盡判吳戒責一百下顧責二百下均押候飭陸何氏交保限三天内尋交該媳候訊如無保人由局移廨請提歸案 
　　竊沙罰洋○工頭曹裕卿扭控車夫頭高扣私取堆存空地之黃沙供出海潮寺僧雇運迨傳該僧訊供由周姓兜賣判限交周來案訊質迄今日久未交昨又復訊判該僧賠繳洋三十五元高押候擬究 
[閘北]  
　　一味延約○元大木行李鴻元投四路一區禀控祥茂京貨店主趙書田代顧春記木作担保木料銀九百五十兩屢向收取一味延約求追昨奉集訊趙供與顧係親戚担保是實刻因店已盤與錢姓此項貨欵應由顧春記自行理處等情判交保候兩造檢呈賬據再行核斷 
　　來歷不明○網船戶夏子固昨以零煤二袋向閘北各茶館兜售被巡士查見拘入四路一區經黃正巡官訊得此項零煤雖無行竊証據來歷究屬不正姑寛斥釋以後不准再至閘北售賣 
　　姦拐其女○江北婦人趙王氏住居陸家莊昨扭潘福卿至四路二區控稱姦拐其女求請究辦移解一區提訊潘供認不諱判笞責五百板押交其女到案再行究辦 
　　各欠房租○文安坊管門人徐吉林投四路一區控租戶王陸氏張福清各欠房租三月請追判先繳一月餘限二十日拔清了案 
　　虧欠存項○通源報關行主葉炳泉欠賈少山存項洋二百二十元押繳在案昨有程彬如投案附追押欵二百元判候繳清賈欵再行核奪 
[英租界]  
　　虧欠巨欵○大德通源豐潤義善源等控賈品筱虧空巨欵一案昨日復訊由大清銀行等三十三戶延担文帮辦律師費烈上堂聲稱除大德通等三戶外各家共被倒欠銀四萬四千六百三十兩另洋七千元買已幾次解堂且屢電香港政府未得回示各原告均在滬地應請堂上訊追官語各原告曰英領昨得香港政府電稱彼處亦有張姓控賈虧銀應否移解或本公堂訊斷俟今日英領電致香港政府候回電到滬再核判賈還押著下禮拜一解堂訊核利源通號控夥胡卓屏等虧空洋五萬八千元一案昨日復訊胡廷佑尼干帮辦律師到堂譯稱情愿繳洋求釋判胡交保著將洋繳清准予將案註銷 
　　禽獸無異○施阿二將同居人任阿明之十四歳女兒阿玉强姦致下禮受傷訊押在案昨日復訊任投訴伊女被施强姦受傷甚重至今尚不能開口求請嚴辦施仍抵賴判施仍押候查明女傷勢於下禮拜五再核 
　　保人代還○沈來雲竊取商務印書館銀洋逃遁於昨由探報沈之保人四馬路四海昇平樓茶館主陳松泉傳案請究陳代繳洋四百元到案判陳交保限一月再繳洋四百元到案再核 
　　不還租金○張家卿因欠英商馬海租金不還被控傳案判張交保限兩禮拜繳租 
　　改傳爲提○黃楚卿控梁慶記担保徐東福欠銀不理又陳炳國控李寅萊不理貨欵案昨據差探禀稱往傳不到請示官諭改提 
　　大調槍花○江界開設裕豐潤號之葉吉生因騙華洋各商貨欵控押在案昨日復訊官以尚有同黨被逃判葉還押候下禮拜五提集人証再訊 
　　並無實據○新閘路祥生昌廣貨店主吳誠齋因保險起火訊押估案昨晨復訊吳延律師上堂辯護官以並無縱火實據姑寛判吳罰洋三十元充公 
　　騙取毛巾○李瑞章因將假票向孫樂山騙取毛巾等物計洋一百三十餘元控押在案昨日復訊李求交保料理判李交保自向 
原告清理 
　　女孩迷途○女孩唐六甫迷途查獲解訊據供年十一歳住居弄内因併母囑賣荳腐忘却歸途等語判暫留廨候其父母認領 
　　失票領洋○董西園因將屈臣氏藥房所失銀票托南市洽信土店蓋章持赴匯豐銀行希圖冒領洋三百餘元當被查悉將董拘獲解究董供向爲輪船收票此票係兩女客因之船資抵洋二十元因久不取贖故托南市洽信土店加蓋圖章向匯豐領取判董押候函致滬南工程局移傳人証到案下禮拜五再訊 
　　串竊洋元○彙司公司控金葛相葉茂三串竊洋二千四百餘元一案昨日復訊判仍一併還押候下禮拜五訊究 
　　串竊衣物○過犯吳阿惠與何寳長串竊北四川路四百三十五號西洋婦人衣物由探查獲昨解復訊判吳押三月何押兩月期滿逐出過犯許阿少竊取楊阿生衣物拿獲請究訊供不諱判押西牢九月期滿再逐 
　　殘忍已極○唐家弄九號天興客棧主姚金生因將病重棧客抬至弄内棄於路旁致斃昨日傳姚訊究官以姚殘忍已極判罰洋十元充公 
[美租界]  
　　開鎗玩戲○某葡人住居北四川路一千零五十一號前日下午在樓窻上開鎗玩戲爲二百九十一號捕目見恐滋事端向阻不服當經該捕歸禀捕頭特飭西探往查屬實候禀葡領事請爲究辦 
　　茶館聚賭○一百六十四號西探偕華探張子卿查得海寗路四百百十九號某茶館聚賭違章禀明捕頭請廨博罰 
　　麫店開燈○西華得路二百九十四號陳開平炒麫店私設烟榻留王阿美等開燈過癮被捕查見禀明捕頭核辦 
　　二車互撞○周根榮范順奎二東洋車昨在西華得路互撞范被撞傷腰間由捕帶入捕房范送同仁院醫治周押候解辦 
　　私蓋草屋○培克而路鄉婦毛夏氏蓋造草屋未領執照被捕查見請廨傳訊 
[法租界]  
　　一時貪小○松江航船主郭吟泉投廨控稱前日航船來申抵埠時有搭客龔春發在船艙内竊去托染之絲線一包計値洋四十餘元携往押舗估質被捕捉住解究龔供一時貪小求宥判押捕房一月贓給郭領回 
　　情似台基○女郎楊小妹同傅劉氏邀同袁福泉之妻時在客棧住宿前日爲袁在途撞見報捕拘拿袁妻即乘間逃走後將楊小妹及劉氏拘獲於昨解究小妹供家住羅家灣袁妻亦同住一處因袁妻與該客棧主葉祥生姣識邀我等同去借宿現袁妻畏捕逃匿不知所往葉供並無與袁女姘識之事伊等時來同男人借宿每人給客棧資三角並無别事前日向袁妻索討棧資楊小妹霸阻不許故小的毆伊一下伊即挾仇妄經傅劉氏稱家住浦東與袁妻小妹等在繅絲廠工作相識現小婦人住在鄭家木橋鍾姓姑母家由小妹邀往同住四夜官以葉祥生不應容留婦女姦宿情似台基著一併押候查明該女等家屬再行嚴辦 
　　戮傷印捕○粤人蔣阿喜於廣利輪船到埠時上船迎接搭客該輪管碼頭印人上前攔阻蔣不肯服致將洋傘柄戮傷該印人之左耳旋由同類拘捕送廨請究蔣供在虹口廣東街德昌雜貨店營生上船迎接搭客該印人硬拖不許上船以致互扭是實聶司馬命原告印人退去蔣押候再核 
　　未免太小○顧仁林竊得銅勺一枚售與田德林拘獲解訊判顧押七天田罰洋一元充公又朱阿安行竊碼頭菉荳送廨請辦判押捕房三天 
 
 

Page 21

 
 
   
 
 

Page 22

 
 
[專治治咳嗽吐血竟可起死回生]  
京天寳齋○包愈咳嗽吐血良藥○秘製靈驗異常○治好萬人○從無復發本齋家傅秘方精製包愈咳嗽吐血断根仙草藥膏屢試屢驗活人萬計專治男女老少遠年初起吐血咳嗽立服立愈無論諸醫束手危險萬分速將藥膏依法服下奇功立見輕者一料重者二三料全愈永不再發藥性和平不寒不燥有起死回生之功滋陰降火補氣潤肺眞水旣濟之良方順氣化痰斷根之妙品倘若不效原洋奉還每大盒洋四元小盒洋二元近有假冒多方妒嫉特再聲明購者留心铺設上海二馬路中巿西鼎新里石庫門京都天寳齋啓 
[如願以償]  
五洲大藥房諸仁翁先生台電提筆恕叙浮文謹啓者弟賤體案弱兼患足疾每交節令頗不爽快常經中醫屢未奏效始於令春敝友王君由滬旆里带到貴藥房人造自來血贈弟半打依法連服一月精神飲食及步履果覺强健如前仰見誠心濟世感謝莫名刻因小兇身瘦力乏面部甚黃伏思貴藥房之自來血功效最爲捷速應驗可稱無比敢由全盛局寄奉浙鈔票五元裕蘇票一元合洋六元至祈尊收告發小瓶半打得能減折計算請惠付小兒疳積之藥品合訖即由原班寄擲交海寗源隆泰過塘行專遞一切費神此佈即候大安敎弟蔡行謙頓菊月朔日局力資回訖附肅者本藥房行之人造自來血凡已嘗服者莫不如願以償推行盡利無遠勿届惠函贊証稱頌功效者均謂有多血强體之能力兼治百病之實騐惟遠方來函擇其址詳絀郵局掛號得有確實可查之處者方始刋登報免蹈自欺欺人之惡習頃已將各函彙成一册以明實在而昭証信望我同胞鑒察勿視爲尋常之品也價目大瓶二元每打二十元小瓶一元二角每打十二元遠遠埠函購原班回件總發行所上海四馬路老巡捕房對門五洲大藥房附識 
[瘴癘潜消]  
山嵐瘴氣遠行人觸之立病而體氣怯弱者可慮尤甚李君韻梅一字雲楣經商實叻兩易寒暑叻埠多山烟瘴固重初以年富力强相安罔覺嗣緣秋令患痢積久不愈因致元氣大虧逮痢止後竟以觸受瘴癘之故胸膈阴滞飲食不進淹淹一息　瀕於危後於新加坡本藥房分鋪寄購日光　丸類服斯痊一時行旅之人爭相購取預備不虞叻埠一带茂申秋後日光鐵丸竟致願出倍價無從購寳俱向申號函寄職是之故乃知是藥之異常發逹有由來也上海三馬路中法大藥房錄登 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[浙江諮議局議事細則（續）]  
　　第六章議事錄及速記錄 
　　第一節議事錄 
　　第百二十七條議事錄應記載左列事項 
　　（一）關於諮議局成立及開會閉會之事項並其年月日時（二）會議延會中止及散會之月日時（三）每一會議議員到會數（四）付於審查會審查事件（五）巡撫及巡撫代理委員到會日時並其銜名（六）議長及審議長主查員報告之事（七）已付議之議題及發議者之姓名（八）已作爲議題之動議及動議者之姓名（九）决議事件（十）表决可否之數（十一）諮議局認爲必要事件 
　　第百二十八條議員對於議事錄所載事項如有異議議長當使書記長答議員不服具答或不服議長之處置議長可不用討論取决於衆議員 
　　第百二十九條議事錄須議長或整理當日會議之副議長或假議長並書記長或代理之書記署名蓋章 
　　第二節速記錄 
　　第百三十條速記錄於會議中將巡撫或巡撫之代理委員議長議員之發言悉速記之印刷配付於各議員 
　　第百三十一條依諮議局章程第四十三條之規定議長止其發議時其發言不復記載於速記錄 
　　第百三十二條秘密會議之速記錄不付謄正由書記長保存之 
　　第百三十三條演說之議員於速記錄配付之當日午後七時以前得請訂正字句不得變更演說之旨趣 
　　對速記錄之訂正有異議時待有贊成之人議長不用討論取决於衆議員 
　　第七章質問 
　　第百三十四條諮議局議員對於巡撫質問時須有十人以上之贊成作簡明之主意書同贊成者連署提出於議長 
　　議員將主意書印刷分配各議員後即轉呈於巡撫 
　　第百三十五條議長轉呈質問主意書於巡撫當請巡撫卽行批答或即定批答之日期 
　　若批答不得要領得要求巡撫到會再行詳細質問 
　　第百三十六條得巡撫之批答或不得批答時議員欲就質問事件爲發議之動議者有十人以上之贊成得成立爲議題 
　　第八章缺席請假及辭職 
　　第一節缺席及請假 
　　第百三十七條議員因公務或疾病或一時不得已事故三日内不能會者當開具理由呈缺席書於議長 
　　第百三十八條議員因事故一週間以内不能到會者當開具理由定日數豫呈請假書於議長受其許可 
　　如請假須越一週間者諮議局許可之無期限者不得許可 
　　議員不以正當之理由呈請假書於議長當會議會或本股審查會不得缺席 
　　第百三十九條得請假之許可離諮議局所在地者當於出發及返歸時報告於議長 
　　第百四十條假期已滿因事故仍不能到會時當開具理由定日數再具請假書受諮議局之許可但因臨時事變不能呈請者日後當將其理由申明請諮議局之承認 
　　第百四十一條已得請假許可之議員請假期限内如仍到會則失請假之效力 
　　第二節辭職 
　　第百四十二條議員欲辭職當提出辭職書於議長 
　　第百四十三條議長收受辭職書經審查會之報告當使書記長朗誦可不用討論議决許否在閉會中議長得處分之於次會期之始報告衆議員 
　　第九章警察及秩序 
　　第一節警察 
　　第百四十四條議長指揮守衞及巡警官施行諮議局内部之警察權　　第百四十五條守衞司議塲内之警司議塲外之警察但議長有特命時巡警官亦得入議塲内行之 
　　第百四十六條諮議局内防危害謀清潔等事守衞監督之 
　　第百四十七條除議員外在諮議局内部犯監禁以上之現行犯者守衞及巡警官當請議長之命令逮捕之但在議塲不待議長之命令不得逮捕 
　　第二節議塲内之秩序 
　　第百四十八條議員入議塲不得着一切略服或作奇異服裝 
　　第百四十九條於入議塲處設儲藏室由守衞管理之 
　　入議塲時凡傘雨具烟袋等物均須置儲藏室不得携帶入塲 
　　第百五十條議塲内不得任意起立移坐偶語 
　　第百五十一條議塲内不得吸煙及飲食 
　　第百五十二條議事時除爲叅考者外不得閱讀新聞紙及書籍 
　　第百五十三條議事時無論何人不得作贊否聲或喧啼呵欠與隨意涕唾 
　　第百五十四條當散會時議員後議長退席開會時議長先議員入席　　第百五十五條議長振鈴時無論何人皆當沉默 
　　第百五十六條秩序問題議長决之但議長得詢衆議員决之 
　　第百五十七條在會議中有懲罰事犯時除諮議局章程第四十二條規定之處分外議長當付審查會審查之 
　　第百五十八條議員得提出懲罰動議但須有十人以上之贊成 
 
 

Page 27

 
 
　　第百五十九條審查會及各部屬有懲罰事犯之時主查員及部長得請於議長處分之 
　　第百六十條主查員及各部長不認爲懲罰事犯時審查員及部員有五人以下之同意仍可提出懲罰之動議 
　　第百六十一條關於懲罰之議事用秘密會議 
　　第百六十二條議員於自已懲罰事件之會議不得列席但經議長之許可得自行辯明或托他議員代爲辯明 
　　第百六十三條審查會得請由議長召問本有或有關係之議員 
　　第百六十四條被停止到會者如爲審查員即爲已經解職 
　　第百六十五條諮議局旣議决懲罰議長當在公開會塲宣布之 
　　第十一章停會閉會 
　　第百六十六條依諮議局章程第四十七條之規定諮議局至於停會時再開會之際得仍繼續前會之議事 
　　第百六十七條諮議局已届閉會議案及建議之未决議者次會不復繼續但因巡撫之要求或經其同意者得於諮議局閉會之後使常駐議員繼續其審查 
　　第十二章諮議局與資政院巡撫自治會及他省之關係 
　　第百六十八條資政院巡撫之諮詢事件又自治會爭議之事件得先付審議會討論之 
　　第百六十九條與他省爭論之事件如爲被動時須將所受他省之函牘印刷配付議員付之會議 
　　第百七十條巡撫交使復議之事件如未說明原委者得不付會議而返還之 
　　第十三章附則 
　　第百七十條本則未盡事宜經諮議局决議得修改之 
小說 
[滑稽小說喇嘛西遊記英谷碧琳原本譯得寓隱（一）]  
　　第一回印度兒初遇喇嘛西藏僧誤叅佛像 
　　西天竺國本士城内有一博物院院前有一美術室十人喚做怪異室室前有銅砲一尊巨大無外那砲架上常有一十餘歳的貧家兒踞坐其上與印度諸小兒作各種頑戲那小兒的面目黧黑瘦小類印度人語音也是印度土白其實這小兒是白人書子惟他的母卻是卽度人他小時他父母都亡過了養育在母姨處因他的母姨是吸烟的故把那小兒敎育的事一切不問任令那兒傲遊飄蕩不學一業及那兒十餘歳時於本土城内的東西南北各處街道卻没有一處不熟本士城内的巡士没有一個不認識因他足跡廣遍呼他做世界的小友他也就承認了其實他的本名是喚做效悟其本領雖不及西遊記上的孫悟空有翻江攪海移星換斗的能力但是他的年紀雖小於社會上的下等事業却大半通曉有時在私街僻巷爲王孫公子傳遞消息或爲警局巡士私偵密事或與工人淘井築路或隨乞丐遊僧托鉢求食性最愛博又最愛與印度頑劣兒作種種頑劣舉動這一日效悟止與諸小兒在博物院内作印度酋長登位之戲效悟據砲架而坐容色莊嚴衆小兒歡呼羅拜於下嘈嚷不已正在此時突有一僧身長約六英尺衣寛大　衣腰懸　鐵筆盒頸圍小念珠數百顆面色黧黑容止沈滯自院外倉皇而入至砲架前向效悟面前跪拜曰西方聖人發大慈悲幸憐弟子不遠千萬里跋涉至此俾令弟子得登彼岸永脫輪廻苦厄那僧人言時效悟在上不知其故不覺驚問曰汝何人汝何人那僧人聞效悟言即自語曰西方聖人果然靈憲益叩首無數曰西方聖人幸鑒弟子愚誠幸宥弟子冒味那僧人言時衆小兒在傍者無不拍手狂笑 
國外新聞 
[英國戰艦超跌德國]  
　　初八日倫敦電云英國防軍部某大員在配尼克地方演說謂一千九百十二年吾英將有奪雷諾脫式戰艦二十 
艘維時德國僅有十三艘 
[俄皇赴意之秘密]  
　　初八日倫敦電云俄皇赴意之路頗爲秘密巴方尼克利亞及拉考里其之間駐有意國大軍一萬一千名以咨鎭撥蓋俄皇意皇擬在該處互會也意大利近日拘獲外國無政府黨甚衆 
[匈加利政界近事]  
　　初八日倫敦電云奥皇約瑟因匈加利政黨不和互啟衝突特如匈加利各大臣至維也納會商調停之策當時奥皇曾請各大臣消釋前嫌佐政各大臣咸以無能爲力對匈加利民政部大臣安特拉西伯爵將奉詔組織新内閣 
[西班牙内閣辭職]  
　　初九日倫敦電云西班牙内閣各員契已辭職初八日柏靈電云西皇已准内閣辭職 
[土爾其亦欲振興海軍]  
　　初八日棑靈電云土爾其政府現擬興造奪雷諾脫式戰艦七艘 
[居留島謀求自治權]  
　　初八日柏靈電云居留島人民將揭竿起事志在求得該島之自治權 
[俄土邦交輯睦之一斑]  
　　初八日柏靈電云俄政府擬派專員赴君士坦丁以答近今土使之聘 
[德奥日締結秘約之風說]  
　　初八日栢靈電云紐約報載有聖彼德堡電音復引舊說謂德奥日三國擬結秘約云云德國各報皆嚴加駁拒謂美國揑造此說蓋圖指德國爲破壞英日聯盟之人 
[柯克博士抵極之信證]  
　　初九日倫敦電云丹麥探險家賴斯默森之書已抵丹京康配哈干内謂彼已窮詰與柯克博士同行之愛斯克毛司（北極土人名）柯克博士所述殊足深信 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
