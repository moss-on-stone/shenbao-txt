# 1920 - 78 - 4916915

 

Page 1

 
 
   
 
 

Page 2

 
 
   
 
 

Page 3

 
 
[撤防] [  （冷）]  
　　撤防乃今日北方武人黨爭中唯一之武器故曹部之吳軍撤防而情勢一變今張部復請撤防而情勢又一變矣 
　　蓋撤防之主義一方示好意於相敵者又示薄意於相助者而又一方則收兵力於己就近指揮以備緩急即以示人有不可侮之勢力也此皆所謂暗中之示威行動而使人不能不注意者故一語撤防而情勢因之而變也 
　　不然和議旣有動機撤防亦一常事耳 
 
 

Page 4

 
 
   
 
 

Page 5

 
 
   
 
 

Page 6

 
 
專電 
　　北京電靳覆西南並滬唐王兩氏軍事協定己失效力迅速開議一致對外（二十四日下午三鐘） 
　　北京電王揖唐請將廢除日約先向外交方面聲明靳意協約效力己失無聲明必要一說參陸處主將失效理由通電宣布（二十五日下午三鐘） 
　　北京電新衆院兩點開會簽席次畢議中玻條約省略審查通過（二十五日下午六鐘） 
　　北京電新衆院開會議員到二百零五陳籙說明中玻通好條約理由旋卽通過（二十五日下午五鐘） 
　　北京電周樹模内閣說又盛但難成事實（二十五日下午六鐘） 
　　北京電昨下午三點陳籙與意代表會見交涉扣船案意使主張公斷陳堅持交船無公斷餘地（二十四日下午五鐘） 
　　北京電意使對扣留商輪案主交第三國公判（二十五日下午三鐘） 
　　北京電電復顧使承認波蘭爲獨立國遣使通商由部續訂（二十五日下午三鐘） 
　　北京電岑春煊皓電國際勞動會定本年六月在渤來佛開會照章與會之國應派政府代表二人勞力資本代表各一人現擬南北各派資本代表一人勞資代表各一人乞復示施行（二十五日下午五鐘） 
　　北京電院電施履本將日本侵我魯境郵電權實况從速詳覆以憑向日使抗議（二十四日下午三鐘） 
　　北京電東昌府公民大會電若直接交涉誓必罷稅（二十五日下午五鐘） 
　　北京電選副說復活某方以之爲條件說曹脫離八省加入自派曹堅不允（二十四日下午五鐘） 
　　北京電新國會直隷省議員己暗離安系歸靳（二十五日下午三鐘） 
　　北京電奉張電令駐外奉軍一律撤防某要人聞報大窘密派張某商阻（二十四日下午三鐘） 
　　北京電粱任公晚返津臨行上書公府請釋學生（二十四日下午三鐘） 
　　北京電梁任公到京奔走軍警當局運動釋放被拘學生軍警當局允放惟要求北大校長蔡元培擔保約束學生嗣後不再遊演奈蔡不允遂移送廳（二十五日下午五鐘） 
　　北京電梁啓超汪大燮等爲學生說項徐語朱深持平辦理朱謂司法獨立不受何方干涉（二十四日下午五鐘） 
　　北京電學生團自代表送法庭後主張全體赴廳自首現校長會議勸阻仍候備文保釋（二十四日下午四鐘） 
　　北京電地廳檢官昨帶書記官至學生押所訊取口供京校生願自首者己逹兩萬人（二十五日下午三鐘） 
　　北京電院部通令各省密查北京學生聯合會代表行蹤依法加以制裁（二十五日下午三鐘） 
　　北京電最先告訐趙倜之南陽鎭使吳慶桐現經趙督揭參來電抗辯語多憤激並聞吳部集中信陽趙亦派兵壓迫形勢極險惡政府己接報告（二十四日下午四鐘） 
　　北京電院復軍府閩督並無押借日債事（二十五日下午三鐘） 
　　北京電粤軍府電李厚基謀將全閩官産抵押日本請制止（二十四日下午五鐘） 
　　北京電院部擬派葉恭綽接管中東路務並撥欵一百萬充整理費（二十四日下午三鐘） 
　　北京電農商財政内務三部會議糧食調查會本日命令以江天鐸爲會長吕鑄袁永廉副會長（二十五日下午五鐘） 
　　北京電王廷偵養電日軍中尉細川率兵三十五名由恰進口准漾日入京（二十四日下午五鐘） 
　　北京電趙倜電駐黄河南岸第八旅一部分兵士馬日譁變將車站電線搗毁一空向西北逃竄（二十四日下午四鐘） 
　　北京電豫電靳旅兵變己平（二十五日下午三鐘） 
　　北京電參陸處防遏激潮特頒取締規則通令軍隊遵守（一）責成官長檢查印刷品（二）察看報紙書籍涉及過激者收燬（三）約束部下不准與地方無賴往來並留非軍人餐宿（四）長官每星期假日集所部演說軍人服從條規及激潮有害國家實况（二十四日下午三鐘） 
　　北京電浙盧永祥電四師改編請以何豐林爲混成旅長王鳴珂爲第八旅長（二十四日下午四鐘） 
　　北京電鮑貴卿禡電俄將士黑多力四吉今午病故（二十四日下午五鐘） 
　　北京電陜電駐西鄉鎭巴潘旅全部譁變竄逃現由張旅調石泉各營防堵（二十四日下午四鐘） 
　　北京電陳樹藩報告川省派駐西鄉及鎭巴之潘旅全部譁變並將該處商民搶掠又劉鎭華報告南鄭亦有不穩說己飭各處嚴防（二十五日下午五鐘） 
　　北京電張作霖電出兵阿穆爾省係保護僑民非作戰可比無撤退之必要援陜奉軍鮑德山旅現全部調回東省協防邊境（二十四日下午四鐘） 
　　北京電張敬堯電二十師范國璋所部十七八團現劃歸吳佩孚指揮吳命移防湘潭乞示辦法（二十五日下午五鐘） 
　　北京電院電陳樹藩稱吉黑沿邊防務吃緊業與奉張使商定將援陜奉軍鮑德山旅全部調回東省協防陜覆電鮑旅調回己飭令張旅接防（二十四日下午一鐘） 
　　北京電唐在禮電告起程回國（二十四日下午四鐘） 
　　北京電熊辭督辦不准（二十五日下午三鐘） 
　　北京電衛興武運動魯省長將成熟一說擬調楊晟長魯（二十五日下午三鐘） 
　　北京電陳光遠電粤二李潰兵時竄入贛均勒令出境（二十四日下午五鐘） 
　　北京電陳光遠報告滇桂兩軍在贛邊翁源劇戰滇軍敗赴始興（二十五日下午五鐘） 
　　香港電省軍集中韶州擬總攻始興行包圍策後滇軍卽用重兵攻翁源仁化以阻省軍同時朱培德張懷信由廣寗下連陽分省軍左翼連日韶始曲江翁源劇戰魯部攻翁楊部攻周田聞韶附近五馬槽被李烈鈞軍佔據此處可擊北行火車（二十五日下午三鐘） 
　　香港電聞唐繼堯己下動員令一部分滇軍己開至桂邊陸電軍府主調和謂内爭徒爲北方所乘（二十五日下午五鐘） 
各通信社電 
　　北京電吉省長電伊境俄激黨將華僑財貨一律没收除電李高等委員抗議外請主持 
　　北京電楊增新電烏吉爾俄黨激戰逃兵難民紛向葦塘投入己實力阻止 
　　北京電今日衆院開議中玻新約通過 
　　北京電陳光遠電粤潰兵竄入贛邊己押送出境並無滋擾情事 
　　北京電政府接西南電約不借外僨擬提閣議解决（以上二十五日）以上中華通訊社電 
　　北京電當局電奉督奉軍撤防俟籌定瓜代兵隊再實行 
　　北京電王瑚電抵甘與張省長接洽後卽進行勘烟手續 
　　北京電路孝植鄂敎廳長卓焌武昌關監督江天鐸糧食調查會委員長令即下己送府蓋印（以上二十四日） 
　　北京電周樹模組閣聞己成熟 
　　北京電日使昨訪外部陳次談閩案 
　　北京電豫北靳旅兵變現己平被毁路電均修復　　北京電浙甌海道趙與蘇徐海道段對調己經部院核准 
　　北京電院電七總裁軍事協定原對德奥歐約旣成各國撤兵此項協定當然失效惟對外須先統一望催滬會速開一面另電唐紹儀王揖唐速謀開議 
　　北京電龔心湛有奉命南下晤蘇督并再晤岑春煊之行 
　　北京電河南第八旅兵變吳慶桐與趙倜　意見信陽軍亦不穩務督更動說復活 
　　北京電陜逐劉存厚甚急政府恐生變故特電陳樹藩調解 
　　北京電華乙船　交涉意政府可允放行王廣圻昨有電報告 
　　北京電中俄國際貿易問題仿照聯盟會辦法派員調查後决定 
　　北京電幣制當局復有金本位之動議與幣制借欵有關係 
　　北京電皖督　任内意非姜桂題段芝貴馬聯甲帮辦軍務聶憲藩轉任無望 
　　北京電實業獎劵農部先商各省商會估認銷數擬再公布發行 
　　北京電浦信督辦關防己由院交印鑄局刋發（以上二十五日）以上中孚通訊社電 
世界路透電 
[德國政變近狀]  
　　二十二日柏林電聞愛森周圍之工區己入革命派勞動家之手紅軍五萬人乘勝向維塞爾進發 
　　二十二日柯堡電國防軍司令宣稱共産黨己被擊敗死千餘人 
　　二十二日愛森電愛森行政議會宣稱星期六日勞工軍獲砲五尊炸彈砲六尊來福槍三千枝子彈無算俘國防兵三百人 
　　二十二日柏林電兹悉叛黨己估據希爾斯維宫並控制希爾斯維鎭 
十八日柏林電柏林東南暴動者所設之障礙物己爲軍隊用地雷轟毁死暴動者十二人又傷二十八人開塞爾己設共産黨議會魯爾全境皆變柯特布斯有紅黨與常備兵交戰常備兵用砲隊轟擊勞工死五十人常備兵死六人據斯土加特電稱國防總長諾斯克氏語客謂軍官皆不忠於民國現正清除軍中懷有二心之將士又稱决不輕赦叛國之徒 
　　十九日倫敦電德國大局殊不明瞭柏林罷工狀况無甚更變聞工人非俟軍隊全行離城不肯上工彭斯托夫伯爵有任新内閣外交總長之望聞政府己下令逮捕魯登杜夫將軍參與開浦革命之諸領袖均逃離柏林西克特將軍代表諾斯克氏懇請陸軍反對過激主義任何企圖德國各省現紛起極端派之運動如奇尼資地方之勞工議會大會己通過决議案要求各事内有一條爲遣散常備軍召集勞農大會是己歐爾士巨白巨各部及伏格倫與北撒克遜克均己全體罷工兵隊與人民時起衝突萊浦齊己宣佈戒嚴令 
　　十九日丹京電今日柏林電稱昨日之戰事死一百人傷二百人又稱波羅的師中之軍官十五員在某鄉巿政廳前爲衆踏死諾斯克氏續有辭職消息 
　　十九日柏林電今日此間白蘭登堡門擊斃軍官三員又受致命傷者一員據謂乃屬波羅的師者彼等同乘摩托車經過公安防兵請其停車羣衆圍而觀之軍官卽開手槍於是有武裝摩托車一輛馳至以手擲榴彈擊軍官之車公安防兵亦開槍除擊死之軍官外尚傷平民六人 
　　二十三日丹京電柏林電稱德國新内閣之組織可告完全預料獨立社會黨佔有閣員數席 
[英國陸軍總長之近東演說]  
　　二十二日倫敦電陸軍大臣邱吉爾氏今日在下院宣稱中東時局至爲危急今可慮之事有三（一）基美爾氏主持之土耳其國民黨運動（二）阿剌伯人因叙利亞被占必不甘服今有傾向土耳其國民黨之勢（三）過激黨之猖獗反過激軍之勢力日見式微不日過激軍之權力將伸至高加索北面之廊土全部且將延及裏海之外爲任何俄軍所不易遏阻他日伏爾加河解凍裏海必爲過激軍所據則過激軍將與志嚮未明之喬吉亞等諸共和國接觸而與基美爾之軍亦可携手矣此事就戰略而論至爲重大蓋如是則過激黨可以乘機廣施鼓吹而不全恃其兵力也故中東全局大可憂慮必須以大軍駐紥該處預防事變惟多用飛機隊而少用陸軍以保持美沙波太米亞則年内在該方面之軍費可望稍省吾人不可繼續占據其地而年費一千五百萬或二千萬鎊之鉅欵當此經營他處頗有成效之時英國政治家誠不必破産於美沙波太米亞也如蘇丹僅有英兵一大隊而西斐全境且無一大隊之英兵余不欲謂吾人應挾其兵力縱横於美沙波太米亞而制伏其人民余尤不欲謂吾人於接受委託管理權時應於第一日即據有其全境吾人果欲保有美沙波太米亞不可不另籌方法試以西斐言英人政治勢力逐漸深入西斐遍及全境故有廣大地方受英人管轄而不相擾今吾人對於美沙波太米亞亦遵此法而行邱吉爾言及德事謂德國現狀極可使人憂慮就軍事觀察點而言政府所應行之政策乃以力所能及之種種方法使德國和緩政府維持其生活以發展德國人民休養恢復之活動 
[英國之愛爾蘭問題]  
　　十九日倫敦電議員愛德華氏在下議院質問政府曾否接愛爾蘭定四月五日起事利物浦孟欲斯德格拉斯哥擬與響應之消息海軍曾否抄獲由德國運出之槍械子彈德人是否在暗中濟助 
　　十九日華盛頓電參議院以三十八票對三十六票通過和約中關於愛爾蘭之保留案重行聲明表同情於愛爾蘭之企圖希望愛爾蘭有自擇政府之時機己至 
[各國近事記]  
　　二十二日華盛頓電協約國賠償委員會議决按照和約如有必要可强迫售賣中立國之德人産業以補充德國應付賠欵之第一批美政府現擬提出抗議副國務卿漢克氏致書參議員漢德森氏謂美政府擬繼續提 
出抗議因和約此種結搆實屬違北德國與協国約國交擔之正式解釋也濮克氏之書用答覆漢德森氏關於英國請將南美電氣事業之德人産業與權利由赔償委員會接管移交英國抵充德國賠欵一部之詢問者 
　　二十一日紐樸紐斯電超等無畏式戰艦美麗倫號今日在此下水海軍總長台尼爾氏親臨觀禮該艦有排水量三萬二千九百五十噸裝置十六吋口徑之大砲八尊爲美國海軍中最大之艦 
　　十九日華盛頓電中美薩爾伐杜國將起革命風潮故憲法保障己暫止有效 
　　二十日華盛頓電參議院外交股員會贊成任柯爾倍氏繼藍辛氏爲國務卿 
　　二十二日瑪德里電西班牙各鐵路决定於明日正午起罷工 
　　二十二日土貝加電美國康薩斯州大風雨毁麥値美金洋一百萬元風雨之烈爲該州前所未有 
　　二十五日香港電英政府在此訂造之定式鋼船六艘其最第一艘今日己在九龍船塢下水 
　　十八日倫敦電莫理遜博士寓病院多月現身體漸健能赴台望夏如體力續有進步則六月間可回北京 
　　十八日菲萊台爾菲亞電此間海軍船廠現造世界最大之飛機一架海軍軍官擬用以飛渡太平洋 
國内要聞 
[北京通信] [  志盦]  
　　閣潮暫平後之趨勢 
　　靳閣之根據夙在段派靳對人之表示亦常言以徐段爲中心其實徐無實力則惟以段爲中心耳故靳之進退係乎段之一言此記者所屢屢言之者也此次閣潮表面上爲豫督問題或謂爲三總長問題要之非假借事端卽適逢其會必不如是其簡單也蓋靳與徐樹錚爭挾一段穴中鬭蟻無可相容然而總不能决一雌雄者段爲之也段不能使靳徐不鬭却又不許其决勝負兩兒爭鬧至於不可開交之時則各責一掌禁使勿聲無所謂是非曲直也此次曾朱李之拆閣終於段之勒令出席蓋依然爲此種現象之表示段若曰我於兩兒無偏愛無偏惡也而安福與非安福相持不下之局面於是造成矣 
　　今後之形勢當徐徐入於轉變之途矣其所以不能不轉變者段無是非曲直之分而不能使他人皆然也然爲此說者猶未免失諸膚廓　直言之則安福己失歡於督軍耳當段秉政之時小徐跋扈飛揚無所不至各督 
 
 

Page 7

 
 
 [H第二張 
軍仰其鼻息不得不助爲聲威要之畏者厭惡之根其反動之萌芽卽於是伏當時小徐所最密者莫如奉天旣挾奉以威人復身入奉軍而爲之帥舐糠及米寖惹喧賓奪主之嫌靳張親交於焉發動又段派之藉以團結者固懸馮河間爲鵠的也直之曹蘇之李不盡爲小徐所左右則羣指爲馮派而屬目焉迨河間旣殁十五師一旦解散而曹李輩寒心徐方大言欲擴邊防軍四師其勢燄旣咄咄逼人直蘇軍不能自爲之地奉代表東三省者也直豫則關係密切者也蘇爲長江三督之領袖張曹李旣惡徐而親靳而八省聯盟之局勢成前此猶暗中進行也今則奉張對人昌言不諱最近王乃斌齎張函於段致段失色大怒者即其公然表示之一端也八省而外其他武人之態度如何陜之陜湘之張固夙與徐接近者然湘有吳軍陜有奉軍又各有南軍之逼處自顧且不暇魯之田就任猶新地盤未固而馬良一師又逼近其腹心晉之閻甘之張新之楊本無所愛憎則惟隨勢力之所趨孰肯與他省忤安福之第二命脈皖之倪耳今乃在不生不死之際馬聯甲攝行軍事惴惴焉惟恐人之奪其相續權勢不得不准政府是親三都統地僻兵單惟他人之馬首是瞻且地鄰疆對於赫赫之籌邊使不能無引狼入室之懼故環顧各省區安福不復有後援焉邊防四師徐固身任司令者也然惟陳文運與之䁥近而馬良則絶對不之從當靳請假時馬謁段勸勿組閣段大怒斥爲妄聽謠言然段之不自上臺未始非其一言之力蓋不惟不爲徐用抑且不爲段用而直爲靳用者也魏宗瀚曲同豐皆段派嫡系依違於靳徐之間尙無態度可言耳 
　　安福之外援旣絶此安福所自承者也其機關報日詆靳閣之坐待外援正惟己無外援故耳連日以來安福對於靳閣之應敵策己决行下列之五項（一）收買各督駐京代表俾爲己用（二）對各督軍宣布靳閣罪狀大致謂靳賣段叛北洋擁護張使潛通南方云云（三）挑撥學界謂靳承日本之意旨以緩和之手段消滅對日惡感（四）利用山東問題謂靳主張直接交涉而安福則反對之王揖唐自滬來電可爲左證云云（五）離間張曹謂段允以副座讓曹俾曹以副座領直魯豫巡閱使而以直督畀曹銳兼任云云然則詆人之借外援者正其欲得外援之表示而所謂反對直接交涉之心理亦可知矣所可慮者國内之外援安福未必可得耳安福不得國内之外援則鋌而走險必求國外之外援苟得國外之外援而推倒靳閣斯時之政局與國家之地位何如試一設想不能不令人不寒而慄焉 
[北京通信] [  （平心）]  
　　工專北大兩校之近况裏面觀 
　　記者平昔對於神聖之敎育機關與高尚純潔以文化運動爲中心之學生向抱樂觀而從未肯輕下一不滿之詞而兹之記此心中不能無所感慨者則以外間己有人以内訌之名詞加之我最親愛最尊敬之學生也我學生其返而省諸 
　　工專校長洪氏平日與學生感情不洽自無可諱言據學生一方面說則謂洪氏學問不精深辦事不懇切平昔不到校對學生好用專制手段而在洪氏一方面則又謂此次學生之舉動純爲反對學期考試而起若平情折衷以爲推論則知學生風潮之起固以反對考試爲近因而平日師生惡感積之己深觸機而發固亦意中事也最近該校巳陷於無政府之悲境學生雲散不聞上課之鈴聲業經數日日前各專門校長原有出爲疏通之意嗣見學生一方勢太崛强且演出「硬扯校長出辦事室揮之使去」之一場惡劇知其無從置喙遂亦不復置詞近且聞各校長聯合有洪氏如果去校全體一律解職之主張是則各校校長又與工專一校學生相對峙矣記者固不以此言爲確實也日前敎部曾派專門司司長秦汾氏赴工校察看情形秦恐學生施行暴力臨時乃向警廳借調保安隊五十名護之以行不意入校後竟不見一個學生踪跡此亦大可奇異之事矣當星期五該校己斥退學生十一名現聞敎部議定辦法仍令洪氏返校任事除己斥退之學生不計外其餘悉令照常上課可以不追究旣往但洪氏民己表示與工校脫離聲言誓不再入該校之門勢不獲己惟有另委校長矣學生中意思亦不盡一致目下較穩健一派亟願早日結朿依記者推測該校無論如何當不至鬧到北洋大學地步欲轉圜而無術也兹錄該校敎職員辭職公啓如下敬略者溯自民國初元洪君鎔來長工校經營擘晝煞費苦心對於學風尤所注重去夏驟患咯血之症幾瀕危殆未能到校屢向敎育部辭職迄未獲允然校務固仍循序進行未嘗曠廢也今春洪君力疾視事學生希圖免行期考集衆要求理由頗涉牽强當然未便允許且工校之有學期試騐純屬根據部章此次補行期考亦爲校務討論會所議决事非一校自難中止因於三月十八日午後正式宣布試期乃學生竟於十九日午前開會反對并請洪君出度要求（一）被拘同學夏秀峯收管多日何以不見釋放應於三日内將夏保出（二）補行學期考試即行取消洪君答謂保夏手續業日準備能否釋放權在當局限期不能加諸吾身至補行考試理宜遵章執行未能取消學生所求不遂相率哄鬧甚至關閉校門看守電話約集多人鬨入校長室肆口侮辱并用武力脅迫洪君及學監主任長君先後出校同人等服務工校歷有年所此次學生行動越軌一至於此實非初料所及是皆同人等平日敎誨無方有以致之瞻念前途深懼弗勝惟有引疚全體辭職以讓賢路深慮傳　　旅京比國畫師蓋大士氏之肖像 
　　氏係立體派畫家人極和譪吾國人士多樂與往來（中央寫眞通信社攝） 
　　聞或有失實敢將當時目擊情况擴述大要各界人士幸垂察焉國立北京工業專校敎職員同人公啓 
　　至於北大近亦不甚融洽在學生會方面己有破裂之慮而個人與個人且有互毆事發生並駸駸引起地域意見則感情衝動之爲害也蓋該校自前次會議罷課兩派爭論後半月以來學生安穩上課學生會雖無大聲色但似己漸趨於改進一途不意近日乃又發見衝突原因爲甚複雜其遠因在去歳幹事會用欵賬目未經公布致啓一部分學生之懷疑而與赴滬代表現充全國學生聯合會之理事之康白情近亦稍有意見日前有人貼條於牆大駡康氏甚且謂其擅由校内支去千元任意浪費但現據蔡校長致學生會函則謂絶無其事可見道路之言未可盡信此爲一部分學生對於幹事會之不滿情形也近因則爲次主張罷課與否之爭議大約幹事會一派及與康白情相接近者多爲不主張罷課之人臨時主席之王自治亦在其内自主張不罷課一派得勝後表面上雖覺安靜但反動之暗潮醖釀亦己有日至前星期遂有某某提出彈劾康白情之議案發見而某氏受毆於王氏原因亦在於此據王氏言則謂某氏於提案討論之際任意擾亂秩序而反對王自治者則謂其特强毆人野蠻己極且謂南北分派（王爲山西人 
被毆者爲廣東人）因此又引起地域的意見問題連日揭岾痛詆王氏者頗多又有賅括痛詆兩方者現王氏己提出辭職書矣而在此時間又有兩問題發生（一）爲對於法庭自首事件（二）爲反對學校收現事件前者因方豪等將有移送法庭之說故激而出此後者因校内自下學期起改收現洋故特提出要求以期緩行也 
　　此次工專之爭爲學生學校長雙方相峙北大之爭爲學生與學生雙方相峙兩者之性質原不可以强同然而理性之作用少感情之作用多則一而己矣 
[北京被拘學生己移送法庭]  
　　本年二月四日北京演講風潮中被拘之學生代表四十三人衞戍司令方面早有擬送法庭起訴之訊各校敎職員以此事若果舉行恐將激成學潮竭力從中疏通並設法請求將各被拘學生一律釋出以平學生之忿怒司令部方面辭以被拘者皆爲激烈分子刻春假己近恐彼等出獄後復有所活動故擬過春假後再行釋放如此不放亦不送者經若干時近工業學校因罷考問題發生絶大風潮限該校長洪鎔於三日内將夏秀峯保出洪氏不允遂被驅逐出校北大學生會復發生王自治與莊汝霖之衝突王將莊之肺部打傷致激動廣東同鄉及經濟門四年級之怒全體起而反抗王莊兩人皆幹事會中重要人物以是幹事會亦大受應響衛戍司令方面以此時各校多有内爭而素爲首領之北大幹事會亦復無人主持遂復提將被拘學生送交法庭之議各校長聞訊後即於二十二日開會討論决議設法阻止並請梁任公爲之說項請將被拘學生一律放出但無效果司令部方面於昨日（二十三）上午十時將學生代表等四十三人悉數移送至西交民巷舊司法講習所内臨時設置之監所沿途由警察及司法警察押送復由該司令部兵士多各在兩旁防護當代表等行動時悉按序魚貫而行並未加以捕繩及至押收地點即由該處所丁接充戒護門外則有保安隊多名晝夜巡視移送後之待遇尙稱不惡各學生現分住於甲乙丙丁四號監房内往來接談尙不甚失自由彼等所處之獄與尋常之監獄相間一墻今爲開一門兩方己相通矣北大同學聞訊後大有覺悟謂内部不一致大足招侮王自治與莊汝霖二人對於學潮素皆異常熱心王於事過後亦自知己非遂親視莊疾當面認過並告以現在各代表送法庭事莊自認己亦有不妥二人感情從此恢復聞莊一面勸王仍舊努力爲公一方復函勸同班一致對外北大幹事會遂决於昨晚八時在理科開會討論對付代表移送法庭後之辦法 
[梁啓超請釋被拘學生] 致東海書 
　　梁任公來京數日昨己因事近津臨行曾因學生移送法庭事致東海一書略謂一昨獲聆清誨欣感莫名最耿耿者所請學生免移法庭事未蒙荃察輒恃愛知之雅竭其忠誨之誠聞諸善謀國者之於民氣也太上則因藉其次則宣洩若防而壅之摶而躍之未有不與之俱敝者也學生運動過去之陳跡啓超越在海外靡悉其詳要其出於愛國之愚誠實天下所共見至其舉措容或過當此自血氣方剛之少年所萬不能免政府若誠以父師自居而愛之如子弟則充其量不過收二物之威斷無取繩以三尺之法此數十學子者即云有咎拘縶經歲示懲巳逾其量前塵影事情過境遷春序方始樹蓺維宜正可釋令甯家驅之就傅何必更揚湯止沸平地掀波微聞所司持議輒謂釋放之後慮增扇動之紛以蒙所揆適得其反其一學生義憤種因外交今政府對外方針己順與情彼學子亦誰肯費有限之光隂爲無病之呼籲所謂風止雨息雲無處所因殊果變無待蓍龜其二若謂拘懲數輩足堵怒潮其爲失計正恐更甚當知學生本非土匪絶無所謂渠魁若必繩以刑名卽亦難分首從人之欲善誰不如我天下健者豈唯董公若激彼惡傷其類之心恐釀成與日偕亡之感爲民師保胡忍出此或謂移送法庭之本意不過爲宥釋結朿之堪梯若果爾者當局用心抑亦良苦但旣具此美意謂宜出以直捷何必更事迂回譬諸兒童　措父兄所不謂然但加庭訓何勞國典况我民國萌藥幼脆之司法獨立經幾番風饕雨虐正不知命在何時我大總統雖欲倚廷尉爲天下之平而執法者能否自伸其良心乃在不可知之數萬一所司不能仰體盛意措施稍失當則使人致疑於恃國之利器以仇匹夫其損四國之觀聽不益大耶頗聞兹事樞機决在今日心所謂危不敢不告伏望我大總統迅飭所司將被拘諸生責成取保安心就學大局幸甚嗚呼千金之隄潰於蟻穴殷鑒不遠即在清季以我大總統之明當不勞啓超喋喋也再者微聞一年來學生舉動當局恒以有人主使爲疑甚者乃搆爲黨派利用之說啓超久在海外前事安敢妄論但此等羣衆運動在歐美各國數見不鮮未有不純由自動者鬼蜮伎倆操縱少數嗜利鮮恥之政客則嘗聞之矣操縱多數天眞爛縵之青年則未之前聞此無他秘密則易藏垢公開則無遁形耳是以政府因應之法亦惟受之以公若妄爲逆億未有不歧而誤者啓超歸國未及一旬於被拘諸生無一人能舉其姓氏都中諸校敎職員未或獲晤今兹再三凟請不過率其心之所感觸告其心之所謂危與學界團體更無絲毫係屬此當爲鈞座所洞察不俟陳述也 
[吳部堅請撤防之要電]  
　　北京之美術展覽會 
　　開會時中外名人到場招待者甚多陸　祥之公子在場 
售花助充善舉㐀女公子亦在會中招待女賓（中央寫 
眞通信社攝） 
吳師撤防問題政府先據張敬堯迭電當即電囑曹錕力阻曹氏亦經照辦聞吳師於二十號有復曹錕哿電一通仍堅主撤防業由曹氏轉電來京略謂據吳師長哿電稱效電奉悉我軍請求急於撤防非以師旅長等個人之心理向上峰爲故意之要求實因兩年來以數萬之衆困頓湘南經歷百般之痛苦衆心怦怦萬難支持歸意勃勃沛然莫禦師旅長等忝膺重責身臨切近覩此情形所關極重不敢不據實上聞懇請撤防因此路軍隊訓養有年爲畿輔基本之隊國家有用之兵若但以一隅湘防使數萬健兒困苦流離日坐愁城殊覺可憫師旅長等所以急求撤退者一爲順兵心以保全國軍一爲班師後整頓補充作異日効命疆場之準備也乃迭電披瀝上陳而政府以湘督陳詞迄未核准揆湘督之意不過恐我軍一撤南軍與湘督兩相衝突實碍大局殊不知師旅長等請求撤防並非置湘防於不顧湘督若承認接防師於長等當力任爲其雙方調停訂立條約使不至有衝突之虞吳鎭守使新田現正在衡己將以上情形詳細面談託其轉逹湘督趕速規定接防辦法惟湘督尙未首肯者以未奉中央命令耳查湘督所部之兵力接收我軍防地足敷分布「中略」湘督位居封疆有守土之責何獨以防務責於我軍使我軍消受無限之困苦各兵士以在外暴露兩載有餘家鄉關念印入腦髓决非空言所能挽回想我大總統總理明見萬里愛惜士卒當能體察衆情俯准撤防仰懇我帥據師旅長等電陳情節轉電中央懇請大總統總理毅然俯准回防並令湘督接防無任迫切待命之至云云此外曹錕另有一電則力闢張敬堯揑詞聳聽略謂第三師曁各旅因久戍湘南兵士疲苦請求撤防錕旣忝領軍符不得不體恤兵艱代爲籲懇迭奉電示未邀核准業經遵奉轉飭並迭次電陳當蒙鑒察兹承電示並據張湘督篠電謂該軍撤防堅决巳自由行動等情在張督以湘難粗平意圖自衞故爾迫切陳詞然錕竊以爲吳師長迭向湘督商請准備派隊接防正爲愼重防務起見若果　行調撤又何勞一再切商是該師旅預爲籌維自非棄防地於不顧且該師旅長等迭次陳述困苦情形錕亦屢電撫慰並據情　陳原爲仰冀中央鑒此苦衷當蒙核准若果不候命令奚爲無疾而呻是該官兵等皆知堅忍待合自亦一意孤行也 
[修改中荷條約在準備中]  
　　華僑代表到京後情形 
　　荷屬華僑聯合會東西中各理事部爲要求修正中荷條約事項公舉代表熊理（東部）黄宣猷（西部）韓希琦（中部）等回國呈請政府及期向駐京荷使提出通知書以憑照辦熊韓二君入京以來（黄君現在逗遛滬上據聞渠因國後因見政局不定外交上乏人負責頗有不願來京之意）東奔西走忽二月有餘日來以閣潮未定外交上乏人負責所事無絲毫發展而中部理事部中人且有函促韓君事畢盼速南行消息熊韓二君焦灼萬狀本月十四日旅京福建會春叙例會函約二君到會報告該屬情形韓君以同鄉關係偕熊君同時出席并陳述此次與熊黄二君同受荷屬華僑聯合會各該理事部之委託回國請謁政府當局要求修正中荷條約（一）屬於國籍者爲設法取銷該條約互换時之公文附件别採屬人主義辦法免使數十萬生長荷屬地之本國人民淪入異族（一）屬於保護者爲該條約應將領事權限擴充務合適當範圍俾有保護能力（一）屬於待遇者爲該條約應增加僑民侍遇條文於權利義務上之支配與他最惠國一例平等（一）屬於通商條約者爲取消前清同治二年中荷通商片面義務的條約援照日荷通商成案結立與日荷通商條約相同的中荷通商條約韓君述畢後熊君繼起述此次入京後謁見當道各情形並希望協助進行請在會諸人相與討論云云諸同鄉討論之下僉以此事爲華僑與祖國能否聯絡之惟一關鍵前途關係至非淺鮮而根本上之重要問題尤必以取消該約換約時之公文附件爲入手辦法因議决協助進行辦法三端（一）用旅亦福建同鄉會名義呈請政府迅賜核准施行以顧國權而重民族（二）當場推舉李兆珍林鼎華王大貞陳蓉先諸人爲旅京福建同鄉會代表面謁外交部陳次長要求極力負責辦理（三）在旅京福建同鄉會内組織中荷條約研究會協助進行（章程另訂）以上三條現正在進行中 
　　至政府方面對此問題己擬定先設一委員會從事討論外交部己於日昨在該部設立和屬領約研究委員會以便詳細討論辦法並己致函農商部請派專員蒞會與議前日（二十二）旅京福建學生聯合會爲閩案事曾派代表高仕圻林志昌二人向外交部質問並詢荷屬華僑事外交當局現在有無辦法沈秘書以此事不甚明瞭（時陳籙適見他客由沈代見）卽由伊介紹往見通商司周司長周謂荷屬華僑一事政府不勝注意現外部己電駐荷唐公使與荷蘭政府交涉修正中荷條約一面在京與荷公使交涉二君要示速行交涉並請力爲爭持否則數百萬華僑將淪爲外人之奴隷後二君又問交涉手續曾預定否周答擬先由唐公使與荷蘭政府直接交涉如不得解决再由外部與荷公使交涉以便有所伸縮談畢二人乃興辭而出 
　　另消息　洋荷屬華僑代表熊韓二君到京請願改約奔走呼籲於各要人問旣經月餘值内閣風潮進行停頓兩代表急不能耐力催當局辦理特託陸軍部秘書梁上棟君轉逹十一日航空事務處長丁錦君銜段合肥靳總理命詳詢一切後即親往外部力催外部乃於十三日照會駐京荷公使致電駐荷唐公使提出修改十五日福建同鄉會代表李兆珍王大珍陳蓉光杜鼎華四君往面外部始知修改公文己經發出並聞陳次長言擬於部中組織一研究會討論條約應如何修改始能逹到保護僑民方法是此事進行己告一段落矣其電文如下（一）致駐京荷使照會爲照會事案查中荷領事專約於前清宣統三年四月初十日卽西曆一九十一年五月八日由貴我兩國全權大臣議訂業經履行在案現經本國政府詳加體察今昔情形旣有不同則該約條欵及所附換文應有酌加修改之處相應照會貴公使查照請將中國政府提議修改領約及附文之意見轉逹貴國政府查核見覆以便彼此協商是所至盼須至照會者九年三月十三日（二）致駐荷唐公使電領約事二月五日電悉現據各方面聲請早日修改以慰僑望業由本部備文向歐使提議希速向和外部聲明政府切願修改領約及附文之意外部如何表示並電覆外十二日 
[紀二十三日閣議]  
　　昨日（二十三日）星期二國務例會靳及全體閣員均列席上午十一點五分開議是日連上次未議案件歸併討論計十餘起（一）外交部提出福州交涉案内容係依照屢次與日使非正式接洽情形擬具正式提案意見討論結果照原案通過（二）承認波蘭新國案亦係外交部提出討論結果决與協約國採取同一態度准與正式承認（三）司法部提議派員赴日參與律師協會案日本於本年四月間開國際律師協會我國業由律師公會推舉全國代表前往列席現司法部亦擬選派專員赴日參觀結果照准（四）内務部提出湖北省長何佩瑢電請任命路孝植爲該省敎育廳廳長（路現署理請改實任）結果照准日内呈請明令發表（五）財政部提出請任命祝焌爲湖北武昌關監督案結果照准（六）農商部提出派江天鐸充糧食調查會會長派吕鑄袁永廉爲副會長結果照准（七）防邊問題俄新黨擾邊迭經東三省長官電請機宜討論應付方法結果未詳（八）國務院提出該院經費不敷請追加五萬三千元案結果照准（九）奉軍撤防案鮑德山現駐陜西興平電請撤防結果照准其餘尙有尋常議案六七件均一致通過時至午後一時始散由朱曾兩人入府報告 
[尙有要聞二及地方通信轉入後頁]  
雜評一 
[浙一師己休業矣] [  （訥）]  
　　此次浙一師之學潮表面爲一校長之去留而實際在敎育方針上根本之不相容固早知無轉圜之餘地也以多年心血經營之學校數百熱誠向學之青年一旦爲爭文化革新故而至於停校輟學固甚可痛惜然吾所慮者尙不在此也蓋學生與當局之爭决不即以休業而止當局派警隊接收校産以驅逐學生而學生則堅持其决不離校之志相激相迫恐衝突即在目前也衝突結果而官廳勝乎則各校必不甘坐視敎育界將起一番紛擾而浙江文化革新之　且將從此阻遏此則吾之所深懼者嗚呼浙敎育之危象如此偌大浙江竟無一人能出而維持之耶 
 
 

Page 8

 
 
國内要聞二 
[北京政府對軍事協定聲明電]  
　　前軍政府根據唐總代表艶電對於軍事協定一節曾經電詰北政府要求宣佈昨聞政府己有答覆係分致七總裁者兹探得原文如下（銜略）陽電悉查軍事協定一切密約均經去年在和會宣佈此外并無其他何種密約此項協定原爲共同防止德奥而設現在各國駐俄軍隊業經分期撤退我國軍隊自當與各國一致行動迨全隊撤回之日即軍事協定效力終止之期惟對外須一致方能完全收效己另電王總代表與唐總代表接洽從速開議以期大局早日統一尙希亮察電促西南代表即行開議母任跂禱云云北政府對於此事旣有聲明西南各總裁接到此電對於和會問題未知將若何表示也 
[浙江學潮誌（五）] [  宣]  
　　敎廳下一師休業布告一中連瑞琦質問敎長一師校長經亨頤爲浙省敎育界之巨子革新運動之領袖與夏敎廳長宗旨相反故夏氏來浙早有去經之意無如無隙可乘乃假用此名爲調任實屬免職之一手段該校學生以最親愛之校長無故爲官廳奪去實與該校革新之進行有阻故决議一致留經乃該校學生三次請願准予收回成命而官廳竟毫不動心且用種種方法壓迫學生一面令新任校長率新職敎員於前日到校强迫學生上課然該校學生堅持到底終不上課官廳以學生無理可喻竟於昨夜密貼布告於該校門首其文如下「爲布告事案奉省長公署第二五九一號指令本廳呈第一師範學校校長率領敎職員前往訓誡該校學生仍圍聚辱駡由内開該新任校長曁職敎員等遵令分别進校訓誡該學生等竟敢圍聚辱駡實屬荒謬應准即照前令暫行休業聽候另定辦法此令等因奉此查此案前奉省長令飭業令據該校長呈復轉報在案奉令前因應卽暫行休業該生等即日一律離校仰卽遵照特此布告」該校全體學生對此布告並不爲意仍鎭靜異常决議依照公約辦理公約上載「非至軍警押回原籍時誓不離校」並聞於官廳下休業令日特請仲九先生來校講演觀此可見該校學生自治之精神矣一師爲校長問題致開學無期學生家屬連翩致函敎育廳詰責兹將該校學生家屬石仲山等致敎廳原函附後「一師校長經亨頤辦理敎育十有餘年成績昭昭在人耳目半年以來感時代精神之變遷應世界潮流之所趨對於校務力圖革新凡我家屬莫不同伸欽佩奈鈞廳不准不予嘉納反遽行撤調致該校方興未艾之萌芽横被挫折青年寳貴之光隂擲諸虚牝撤調非計盡人知之痛復何言今爲一師學生前途計并爲吾浙文化前途計敢請鈞廳從速收回成命使青年學子得各安心向學學生幸甚學生家屬幸其否則惟鈞廳是問鈞廳其三思之」今浙當局旣不受學生之請求復未允師長之調停而下休業之令矣竟任令此前途極有希望之學校解散耶吾願浙人速起而維持之也 
此外關於一中之事亦有可紀者兹附錄「杭州學生會評議長連瑞琦致敎育廳長函」如下夏廳長鈞鑒本月二十三日敝校同學因錢校長無端開除學生曾派代表請願鈞廳令錢校長收回成命乃廳長謂瑞琦行止失檢係杭州中等以上職敎員聯合會曁廳長之門生許德衙君所報告并誣瑞琦種種不法之事瑞琦得悉之後自知呈訴辯白定難有效然虚講成罪何能甘心爰特備函前來懇請廳長將職敎員聯合會曁許君德衙所報告之證據列條示知俾瑞琦得以知開除之原由否則憑空虚搆惟訴諸法庭以伸寃屈務祈廳長於三日内明白答覆不勝屏營待命之至 
[杭州快信]  
　　一師風潮爭持不下現己經敎育廳呈奉指令暫行休業並飭財廳停發該校經費惟三學期生本届暑假可望畢業特通令各縣傳知家屬准許自行轉學經亨頤昨己起程回紹 
　　一師校産器具自奉令休業後省署責成杭縣曁省警廳保管今日（二十五）特派警廳保安隊長陳惟儉督察長林映清稽查周小喬戴渭璜等會同杭縣王知事率警馳往點收勸諭學生離校並飭二區王署長補助辦理一中風潮因郭校長許將無辜斥退之學生查猛濟等十人一律復學聞今日照常上課 
　　閩商江木木在象山等處沿海口岸販米出洋迭被控發軍民兩署己飭外海水警會縣嚴拿禁止 
　　高等檢察廳昨委何嵩生充鄞縣華洋訴訟專審員儲時敏充衢縣承審員 
　　冒充某署參謀長曁司法科員喻立仁昨經杭地審廳宣判徒刑五個月 
[南京快信]  
　　三月二十六日爲奉天張作霖夀辰李督己派參謀長何恩溥赴奉祝賀又二十八日爲段褀瑞夀辰李督派副官長楊恩培赴京祝賀昨己首途北上 
　　胡敎廳長因公北上廳務派一科長朱鶴臯代 
全國菸酒事務署督辦派廳長李祖年南下調查各省菸酒稅收狀况昨日抵寗 
　　實業廳長張軼歐以實業會議開會在卽所有提議案件應先行彙集印刷成帙以備到會各員研究昨特通令嚴催務期如限呈報 
　　財廳昨委孫蔭充蕪湖米捐局長趙國琛充無錫稅所長倪文德充大勝關稅所長李偉充盛澤稅所長陳昌琛充荷花池稅所長王聿鑫充蘇城稅所長魏俊充吳江稅所長于貴璋充常熟稅所長劉鼎充同里稅所長趙炳藜充吳淞沙鈎局長張景祜充青東稅所長吳無爲充蔣壩稅所長 
　　警務處前定四月十日召集各縣警佐來省開警務會議兹聞因種種困難暫停舉行 
　　米價步漲最近調查新粳每擔八元四角客穗八元白糯八元洋秈八元二角米貴如此實爲寗垣近數年所未有 
　　昨下關大舞臺伶人韓吉玉演戲回庽即昏迷不省約半小時即斃又下關飛虹碼頭渡江客某甲登岸行未數武卽睡臥於地旋即斃命警廳派醫騐明確係染疫 
地方通信 
[松江]  
　　商界聯合會籌設義務學校松江商界聯合會於日昨開評議部常會出席職員二十餘人集議籌備義務學校事宜議决開辦費由各職員認捐正會長唐志臯當場認捐二十元副會長沈伯桂認捐十元評議長葉思賢認捐十元評議員宋麗江認捐十元王逹夫屠景峯徐秀夫各認捐六元統捐得洋六十八元不足再向未出席各職員勸認經常費俟成立後再行勸募至該校敎務除由副評議長陸件舟每星期擔任兩小時外另由唐沈兩會長分投敦聘一俟聘定即行擬訂章程課程表生　課云 
[蘇州]  
　　推廣絲區問題蘇州總商會具呈蘇常道尹公署以近來絲織原料缺乏請將絲區推廣並請咨浙省規復五十里一繭行限制原案當經土坷耕道尹指令云所請維持浙省五十里一繭行原案己轉咨浙江省長設法救濟至本省則以錫邑之蕩口梅村等處劃歸絲區事關變更條例應俟省議會開會時交議可也云云 
　　省令賭案解縣訊辦東區懸橋巷洪姓賭案經公民管尚熙等電呈省署請求澈底根究後齊省長己令行吳縣温知事將全案人證提歸縣署訊明依法辦理以息羣喙 
[鎭江]  
　　商會議平米價鎭江商會總理吳澤民因米價迭漲有碍工商生計特於二十三日召集城内外米業董事到會勸令平價如不得己起價米穀現價六元八角萬勿再漲各董當允照辦 
[江隂]  
　　發生類似腦脊炎症城廂内外近日發生形似腦脊炎症之傳染病朝患夕死日以百計其病狀乍起時大慨體熱法倫表百五度以上頭痛脊冷頸項發硬逾數小時即不省人事至久不過二十四小時即斃江隂本有敎會設立之福音醫院一所可容納男女病人甚衆現遠近望門求治者踵趾相接據該院院長美人華爾德君語人云專治腦脊炎之血清注射藥適己用罄因上海亦缺乏此藥致無從購處日前曾有患此病之簍人某甲投院求治該院適僅存有血清一針擬即爲之注射同時怱有富人某乙亦患此症來院求治聞注射藥袛有一針願輸巨資乞將該藥先爲彼注射華君因窶人某甲先來不允負彼寗不取分文爲某甲注射遂得告痊而富人某乙卒致不救聞毘鄰江隂之常詶無錫一帶類此病症亦正在盛行間亦有瘁症云 
[揚州]  
　　旅館主串詐女客財物河南定興某貨棧主人之繼室王氏揚屬邵八字橋人本年二月二十九日携帶金飾隻身由北南旋歸寗掃墓道出南京即與同棧之鄧伯琴聯袂來揚寓埂子街瀛州旅館十一號房間館主王育才見其舉止闊綽任情揮霍疑爲宦家逃妄遂勾通某署兩委員於本月十日至旅館佯言奉省電來此細查逃妾即至該號房間内翻箱倒篋無所查獲復在該氏身畔搜出金飾多件約值千元封交館主翌日即來有與委員同來之二人聲言奉上官令驅逐汝等出境押鄧乘中班小輪至鎭氏則押往北入因天晚折回寓打銅苍同興旅館兩日即不知去向現氏之生子因母南來曾與約定有書未得其書疑其有變商偕其表叔來揚寓　和旅館多方偵查始得前情扭旅館證人至該管警察四區二十三日經鍾區長傳證預審大致相同擬解縣審判原告恐委員方面與縣署人員感情必深堅求在區審判遂令該館主將氏與某委員交出否則據實解縣發落 
[嘉興]  
　　組織造紙廠商民某君籌集股本於東門外組織一造紙廠專造粗紙一俟辦有成效再當仿造洋紙定名爲新工紙廠業己呈准官廳開廠製造矣聞各處來函索閱樣紙及預定者己頗多云 
　　各校議决春假期嘉興各學校以第二學期又將終了各種敎科己經敎授完竣各校均於本星期起舉行學期考試以覘學生平日之成績各國民校長特於日前在本區敎育會集議春假日期公决遵章放給七天四月一日起「即隂曆二月十三日」至四月七日止「隂曆二月十九日」八日開校上課以歸一律 
　　旅部暫駐嘉興駐嘉陸軍第十四團團長夏兆麟己奉令調升第七旅旅長現悉夏旅長辦公地點暫駐禾地業己勘定城中精嚴寺梧桐房屋爲辦公所刻正陳設一切不日即可遷入矣 
[杭州]  
　　浙議會定期召集浙江省公署昨通令各縣知事云案查省議會暫行法第二十二條規定臨時會因特别緊要事件發生由省行政長官或議員半數以上之請求時召集之兹因九年份會計年度將届亟應提議預算特依法定於本年五月十日爲召集臨時會之期除分别咨令外合亟令行該知事仰即通知該縣現任各議員依期赴會是爲至要仍將奉文日期具報備查 
　　一中學潮己息浙江省立第一中學校學生日前開會推舉代表請求校長准許被退各生重行入學郭校長以案經職敎員公决理當尊重未便照准於是各代表分頭商請各級主任設法擔保當由各主任轉商各敎師准予悔過暫行進按並得郭校長同意故各學生己於二十四日起一律照常上課矣 
 
 

Page 9

 
 
   
 
 

Page 10

 
 
 [H第三張 
本埠新聞 
[李德立提出工部局華董議案]  
　　中美新聞社云本埠英商李德立君將於本届納稅西人大會中提出議案將工部局董事額由九人增至十二人所增三人以華人充任云 
[美絲商改良華絲之意見]  
　　旅滬美國絲商對於中國絲經近發表改良意見其言略謂紐約所有亞洲之絲其未經覆摇者將來厥爲由上海出口之廠經及其他絲經耳苟觀廣州覆摇絲經之成績即可知上海絲經愈早改爲覆摇則愈與上海絲廠有利且亦愈與中國蠶絲業有益尤有爲中國絲業中人告者意國之絲未經覆摇往往發生困難常有退回歐洲者其故因摇力不足也中國之絲苟欲與之競爭則必具頭等之摇力而後可否則不能在紐約巿場獲受人歡迎之機會也中國廠經採用花車摇經法後在紐約巿場稍有起色紡絲者於此可知貨品改良與銷場頗有關係一年前廣州覆摇絲經初出現於巿場時因新式絲與舊式絲售價不同銷場甚滯但在今日廣州舊式絲經除最後者外殆無銷路可言廣州絲經之變法頗費年月始得良好結果今上海絲廠有能首先採用覆摇法者必能於短少時間内先佔紐約巿場之優越地位而爲他廠所不及聞各方面言廠工對於上海廠經嘖有煩言考其原因則徒以其摇力不若日本絲摇力之足耳以上所言乃改良中國絲經使合美國需用俾中國出口額得以大增之問題也 
[上海紡織公司召集特别會]  
　　上海紡織有限公司經英按察使公堂諭禁轉售與日公司後昨由三井洋行出面登報定於四月九日召集特别大會提議自行收歇舉英人湯姆森與衛金森爲清理員如此議得多數同意再於四月二十七日開會確認云 
[工部局集議惜隂辦法之結果]  
　　上海泰晤士報云本埠英商會請工部局發表其對於復採行去年惜隂辦法之意見故昨晚工部局集議聞工部局之意以爲惜隂一層除撥快鐘點外别無善法擬以此意函覆英商會至於撥快鐘點官於何日實行工部局尙無切實意見之表示惟聞贊成以四月十五日爲實行之第一日云 
[中俄間己可通電]  
　　字林報云據大北電報公司通告西比利亞與俄羅斯之電信交由恰克圖轉者今己恢復惟沃木斯克以上之電信傳遞甚滯俄當道現僅許官電與新聞電通過但暫時辦法領署軍信可載有外人往來之消息惟須由領署擔保至於電信逹到與否電局不負責任 
[安稅務司將對海關人員演說]  
　　字林報云總稅務司安格聯諭令本埠海關人員於星期日午後咸着制服齊集於新關總會届時總稅務司將對之演說發表其對於組織海關公會之意安總稅務司之態度若何甚爲人所注意因近日有傳說謂總稅務司將以嚴厲方法取締海關公會也 
[聶雲台發起留英儉學]  
　　昨晚恒豐紗廠經理聶雲台宴滬上中英商學各界於聯華總會到者有滙豐銀行總理AGStephen怡和總理A　Brook-Smith英領事Hcrbert　Plnillips英公使館商務參贊ＨＨＦox朱葆三榮宗敬余日章勞敬修章行嚴王正廷朱庭褀黄任之沈信卿賈季英錢新之沈韞石俞行修任筱珊尹任先李觀森黄首民張英甫謝芝亭穆杼齋謝蘅牕季理斐張炳榮張　雲竇樂安胡道南聶潞生席立功鮑咸亨包世傑盛竹書徐寄廎朱少屏等數十人宴畢由聶君演說大致謂中英二國友誼索篤今欲格外增進二國友誼起見擬發起多送中國學生至英國大學留學其費可由各行補助或由個人贈與所學科目可由各行指定畢業後可由各行聘請法善意美莫過於此又謂英人商業道德最高上海之滙豐銀行信用最孚生意最盛今特介紹該行總理司蒂芬演說司君惟一希望「望中國成一世界最强最富之國」次請怡和總理薄落克斯密司演說最要一句是希望中國廢止雜稅薄說漢口至上海每擔須完稅五錢二分五釐日本至上海衹須完三錢五分華商如何能與日商抗衡！故欲望中國實業之發逹須廢除内地稅又謂現接到一極好消息内地棉紗自四月一號起廢止内地稅次余日章演說發揮聶君多送中國學生至英留學之意並謂某國現己進行希望此舉早日成就並謂當更進一層望英國多派學生至中國大學留學（鼓掌） 
[赴法學生將次放洋]  
　　自李石曾君回國報告留法勤工儉學情形並定以後赴法學生應具五種條件（見前）之後國内人士對於勤工儉學一層認爲絶對可能而中華民國預備赴法學生聯合會對於各省來滬同志之招待復能代籌各種便利方法俾免一切困難因此近來各省有志赴法來滬預備者益形發逹現在華法敎育會布告第十一次出發學生約五十人擬趁法國郵船寳爾加號赴法定於陽曆四月一號起椗云 
[江蘇第二監獄罪犯越獄四紀]  
　　本邑西南鄉漕河涇鎭江蘇第二監獄於本月二十一號晚監犯越獄該監第一科長張伯應被逃犯拒捕殞命詳情迭紀前報兹將昨日所得消息錄下 
　　棺殮科長張科長受傷殞命後因候家屬來滬未即棺殮乃延至二十四晚尙未到來該監典獄長敖雲亭以尸體不能久擱惟該科長旣遭慘死又無家屬在場視殮殊屬不忍特遣差丁回家迎其夫人到來照料一切（敖君與該科長有師生關係故迎其夫人到來照料以盡弟子之道）於十時小殮入殮時敖典獄長扶柩大哭衆職員亦流涙不止旋由典獄長偕其夫人行禮繼由各科長科員警備隊士各看守士等挨班行禮禮畢由敖典獄長命將靈柩暫擱一二日俟張君家屬到後再决辦法聞敖典獄長雖被擊受傷所有布置一切仍親自主裁一面設法兜拿逸犯一面召集各員共議善後至張科長之殉職敖君己飭科備文呈請上峯按照官員陣亡列從優給卹並擬在署中死亡地點刋勒碑石以誌紀念 
　　研訊獲犯連日淞滬警察廳曁地方警察各分所己獲逸犯吳康强陳子廷等二十五名自解松滬護軍使署後前昨兩日經鄧軍法課長會同一二等法官提訊各該逸犯並傳同該監第三科長李某到庭作證據各該犯供此次反獄事前並無預謀情事實緣飢餓難熬食不得飽云云經鄧軍法課長再再駁詰各該犯供執如前惟訊至粤人盜犯陳子廷（判决十五年徒刑）供詞支吾經各法官盤詰至再发台供第一科長張伯應由伊擊斃因張科長欲以手槍擊伊故奪槍還擊彈中太陽等語訊畢復詢問李科長當時出事情形據答與呈高廳電文相同並謂事出倉卒以致模糊云云現聞軍署對於此案處置尙須請示盧督聞將來除將首要歸軍法處置外餘犯仍解回地檢廳加等處置云 
　　協緝逸犯至於所逸監犯除當時開槍擊斃並各機關先後捕獲外尙被逸去一百四五十名蘇州高等廳王檢察長委派陳員來滬查明眞相回蘇禀復之後據情轉詳江蘇齊省長己於前日電飭江浙兩省附近各縣行政司法並軍警各機關一體協緝務獲解滬歸案訊辦 
　　駐兵問題松滬何代護軍使得悉漕河涇江蘇第二監獄脫逃監犯百數十名後查得該處地甚荒野曾擬調兵一連前往駐防惟須商由防守司令同意始能確定兹悉此問題恐難實行緣盧浙督意以滬防軍即國防軍係直隷中央如果必須調防監獄非呈請中央核准不能見諸實行 
　　獄長灰心聞敖典獄長於此次肇此巨禍後官心甚灰擬欲呈請高檢廳辭職另委接替云 
[昨日到滬之金銀]  
　　日本皇后號船於前晚抵滬從舊金山儎來郵件若干包均係本埠某某三銀行之件又載來金銀計和　銀行美金一百萬元運通銀行一百十萬元滙興銀行四十五萬元滙豐銀行美金洋五十萬元友華銀行美金洋二十萬元中法銀行來大條銀七十五條麥加利銀行來大條八十四條有利銀行大條八十六條共美金洋三百二十五萬元大條銀二百四十五條統核值銀二百五十餘萬兩烚赤售價仍頗堅硬緣廣帮大德昌又買美金數千鎊價較前日爲高之故 
[友華銀行銀巿報告]  
　　中美新聞社譯友華銀行二十五日報告云昨日倫敦當地及出口銀價跌四便士正式金鎊滙價跌一便士金圓漲一分半日金漲四分之三分後因略有要求金鎊價又跌一便士金元續跌一分日金續跌四分之一分跌後巿况頗穩後華人開始賣出收巿時更穩賣價金鎊電滙價七先令四便士半金元一百四十二元現在巿面沈靜出口交易不多商人要求不大故投機商之任何行動必於滙價大有影響蓋巿况之轉變頗易也紐約倫敦間匯價漲至三元八角二分紐約最近銀價一元二角三分半 
[春熟收成之可慮]  
　　昨據本邑鄉間農人來滬述及本年入春以來雨水過多寒暖不匀以致所種春熟如小麥蠶豆菜子等類均受影響現時節己逾春分小麥尙衹一二寸長蠶豆亦然菜子正在結蕊之際倘雨水再多天不轉暖則四月間之收成勢必無望云云江浙兩省農民一年生活全賴春秋兩熟收成若不早放睛曦勢必歉收且將來之小麥豆油菜油之價必然奇漲居户生活更覺艱難矣 
[五金價格大漲]  
　　舶來之鋼鐵鉛皮鐵條等皆爲大五金品去年該業因滙票頻長巿價平平近日來各貨奇漲如建築家所用造司門汀中之鐵條上年每擔八十餘兩今漲至一百六十兩花旗平白鐵二十四號至三十號及瓦楞白鐵向衹每擔十一兩今漲至十六兩又粗細洋元亦須七兩五錢至八兩左右故手中執有存貨者無不眉飛色舞云 
[保護南洋僑商調查員之廳令]  
　　上海縣知事接實業廳訓令云案奉省公署第一零七八號訓令開案准外交部公函開據駐新加坡總領事伍璜呈稱據南洋英屬吉隆坡僑商張郁才等函稱僑商等現經組織南僑公司興辦祖國實業公舉董事謝可銘君先行回國實地調查以資審擇再籌鉅資　續進行等情該商張郁才等均屬南洋華僑聲望素隆資本極大所擬勸導同僑糾集鉅資倡辦實業開拓利源有關國家根本大計請鑒察准予備案施行又據該僑商張郁才等呈稱僑商等久覊海外眷念宗邦當經濟角逐之秋熟察時機大興工藝爲國家富强之急務作華僑内向之前驅惟兹事體大經緯萬端不得不審愼周詳先從調查着手現經公司董事部會議公舉謝可銘爲調查專員遄回祖國實地考查以資審擇倘得滿意之解决再爲鉅額之投資伏乞俯念僑商等愛國之熱誠興業之宏願暫准存案並懇移咨直隷江蘇廣東湖南湖北浙江江西等省長官飭屬認眞保護如該專員所到各省有與地方官廳接洽之處尤望格外通融指導以免隔膜而利進行各等語查各省實業亟待振興袛以鉅資難集延未舉辦該僑商等組織南僑公司興辦實業擬派專員回國赴直隷等省先行調查賡續進行具見愛護祖國之熱心該調查員謝可銘前赴蘇省時如有須與地方官廳接洽之處擬請飭屬隨時指導並酌予保護以資偍倡相應函逹查照轉飭辦理可也等因准此合行令仰該廳長轉飭所屬遵照辦理此令等因奉此合卽轉行知照此令 
[靈生工藝學校將次成立]  
　　本埠先施公司歐彬君之夫人在江灣體育會路創辦靈生工藝學校己開工建築校舍多時并自建住宅於其側刻尙未能落成（校舍圖樣附後）現有學生百餘名在白保羅路惠光學校（亦歐君之夫人所辦）肄業俟舊曆六七月間江灣該校落成後即可遷入聞該校專收貧民子女與孀婦等半日讀書半日學習工藝膳宿均由校中借給嘉惠哀黎將著卓效云 
　　靈生工藝學校校舍圖 
[中華義勇軍賽與稱職]  
　　萬國商團中華義通軍全隊練兵課比賽自上年七月起己賽過四次迭誌本報兹悉本月份爲第五次比賽三日六日十日十三十七五天係該隊賽射之期全隊共有一百二十餘人每人自一百碼起至六百碼止各賽四十五響全隊中最優分數三名可得奬品聞結果以槍法敎練排長陳景塘得第一奬計一百十七分副排長郝伯陽得第二奬計一百十三分隊員蔡均和得第三奬計一百分 
　　又工部局萬國商團定章各隊正備隊員每年五月一日起至次年四月三十日止爲統年總結朿將一年内所射練兵課成績擇最優者一課作爲稱職課在總司令部註册規定一百二十三分以上爲特等九十六分以上爲一等六十分以上爲二等六十分以下者均作三等兹聞中華隊特等稱職者三員隊員羅子惠一百三十三分槍法敎練排長陳景塘一百二十六分副總務排長陸葆泉一百二十六分上列三員照章由總司令部頒贈左手雙槍袖章佩帶一年以資奬勵又副排長郝伯陽崇棣華張　雲棚長周慶恩隊員黄炎顧蘭生霍思美蔡均和奚霖生李善元王廷魁十一員均爲一等稱職並聞二等稱職者共有九十一員云 
[省立學校運動會規程之修改]  
　　上海縣勸學所昨致中等各學校函云逕啓者案奉縣公署第一七二號訓令内開案奉江蘇敎育廳第四四四號訓令内開案查吳江縣立中學校於省立學校第五次聯合運動會開會前呈請加入當經指令候第六次聯合運動會開會時准予一體加入在案本年一月十五日省立學校校長會議議决第六次聯合運動會因本年節令較遲展緩至五月五日及六日在省立公共體育場舉行距省較遠各校從前赴會運動頗感困難本届聯合運動會競技運動預賽擬改爲分區舉行卽以上海蘇州無錫鎭江揚州南通南京徐州清江灌雲爲分區預賽地點須預賽及格者方能参加聯合運動會至與會學校除省立及受省欵補助學校應一體加入外其餘槪作爲來賓運動等語並經先後呈奉省長核准在案合將修正運動會規程及運動規則印發令仰該知事轉行該縣中等各學校一體知照此令等因並修正運動會規程運動規則各二份到署奉此合行令仰所長即便轉致中等各校知照此令等因並發修正運動會規程運動規則各一份到所奉此除分致外相應函逹即煩查照如須參攷修正運動會規程運動規則希蒞所檢閱 
[浦東學校聯合運動會之籌備]  
　　浦東洋涇塘橋高行陸行一巿三鄉公私立男女各學校去年曾組織聯合運動會迭次會呈由上海縣知事分别奬勵在案兹由學務委員陸仲超重提前議發起開會刻正與各學校校長商議改進方法籌備一切以便定期開會云 
[青年會童子部消息二則]  
　　注音字母師範班成立青年會童子部今由各幹事發起設一注音字母師範班由范子美等爲敎員分會内學習及會外學習兩種會内學習者由各團體分派代表赴會學習會外者由各團體邀請敎員往各該團體敎導入學時須付報名費五角中途退學者不給還否則在畢業時退還今己有南洋等校學生入班矣 
　　乒乓比賽會之先聲青年會童子部爲聯絡各學校感情起見特發起一乒乓大會由各團體各學校各派代表三人籌備比賽乒乓事宜會址在青年會童子部俟青年曾董事會通過卽須成立 
[再誌宋春舫將在寰球學生會演說]  
　　靜安寺路五十一號寰球中國學生會三月二十七日（禮拜六）午後七時敦請北京大學敎授宋春舫先生演說己誌本報聞連日向該會索取入座劵者異常踴躍并聞該會於是晚宋先生演說後接開交誼會并試演活動影戲（戲目有十種約三小時可畢）想届時必有一番盛况也 
[歐美同學明日開聚餐會]  
　　歐美同學會定於本月二十七日（明日）七時開聚餐會恐人數衆多特假一品香爲會所云 
[商界聯合會開會彙錄]  
　　河南路河南路商界聯合會現届選舉之期當於一星期前散發選舉票於入會各家昨日下午二時即開選舉會全體職員均到會由會長金馥生主席宣布開匭檢票當指定顧子官李柳臣祝志純等騐票唱名曹雨甫鍾懋勳等爲記錄結果金馥生得七十三票當選爲正會長陸費伯鴻得七十三票金友生得三十三票各當選爲副會長邵仲輝鄭少峯倪嘉甫爲第一段評議員傅炳裕簡逸民鄭覲庭爲第一段幹事員許元亮爲第二段評議員方朝宗爲第二段幹事員席金生郭枚生葉九如爲第三段評議員劉逹鈞張葭冬吕子泉爲第三段幹事員程蘭亭鄭詠虞爲第四段評議員陳鑒星毛鳳之爲第四段幹事員陳守本劉咸章周倫彝爲第五段評議員祝志純鍾懋勳胡祥鈞爲第五段幹事員駱蘭生錢如鶴邵明珊蔣蘭庭爲第六段評議員方樹棠楊伯荃李連生宓金裕爲第六段幹事員選舉畢由主席宣布定二十七日晚七時開新舊職員交替會並推定幹事長評議長商定大會日期請新舊諸職員届時蒞會 
　　西華德路前日（二十四號）虹口西華德路商界聯合會開第四次常會正副會長沈佩蘭莊魯卿陳曼君提議本路義務學校應即舉辦推定翁國勛起草章程學額定六十名須本路各商店子弟學徒由各店主函薦者方可收受文牘科俞丹林提議今歲各處疫症頗多喉痧尤甚推本會書記員俞潤之爲本會義務醫生凡本路各店鋪學徒機司遇有疾病來診不取診金林漢基提議夏季收捐大即巿民權未逹目的應函總會速行提催交際科唐繼寅提議調查本路納捐數目應速調查並推定本路義務學校校董六人嚴雲卿曹餘堃韓桂生張念萱葉德昌唐繼寅以上議案均經通過至十一時散會 
[中華工業廠股東會紀事]  
　　昨日中華工業廠假座洋貨商業公會開第二次股東會股東到數以票面計之有四百權先由總董報告董事會察核上年試辦期内除開支外尙有官紅利九釐當時分給又云日後進行方針以普及爲主義後由總經理提議依前定章程續招股本洋五萬元當得老股東認加二萬五千元其餘另招新股專優待有志實業者或業洋貨者使公司根本堅固本届選定董事九人林世豐趙晋卿劉吉生曹錫賡劉然青姜炳生陳文鑑張鶴隱貝明忠監查四人朱舒堂林嘉豐李悅生張伯榮聞該廠所出之月娥牌各種絲邊花邊圍巾手套布疋等早經註册出口完納值百抽五正稅一道外沿途關卡半稅等一槪逸徵云 
[半夜促醒隊第十次游行紀]  
　　前星期六（二十日）青年會商業夜校學生分會半夜游行促醒隊主任孫道勝召集隊員於晚間整隊出發南巿游行其所經地點大東門十六舗鹹瓜街老白渡街陳巿安橋街大碼頭街小東門廟　街舊敎場老北門等沿途居民咸啓户出觀拍掌歡迎該隊於大東門内舉行演講聽者近百人姜維良講抵制日貨爲救國自救的第一步謝炳炎講良心救國孫道勝講亡國慘史其餘如卞毓英鄭瑞麟林昌兆等皆發揮痛切言諭當時聽者異常感動掌聲如雷云 
[最近日貨進口表]  
　　上海學生聯合會調查科稿本科科員張祖褀卞毓英兩君在三菱滙山二碼頭查獲新從大阪進口日貨於下 
買號號主物名件數價值 
東林顧海珍謝崇華面盆十打六十元 
又又衣刷五十打七十元 
又又洋傘十五打一百六十元 
又又鏡子八打六十四元 
永興復朱炳生機一件三十元 
又又襪四百打三百元 
大盛公嘉善鏡子六打九十六元 
又又肥皂五百打四百元 
又又髮扦八千匣一百八十元 
和昌盛陸景明尉遲瑶鐵鎖三百廿打一百二十元 
又又手帕一千二百打七百二十元 
又又鏡子十二打二百五十元 
[勸止各轉體聯絡之官話]  
　　上海縣沈知事昨致本埠工商學界各團體公函云逕啓者案奉淞滬護軍使署函開頃據探報全國學生聯合會姚作賓全國工界協進會陳家鼐曹亞伯黄申薌于亞飛電器工界聯合會李恒林回國華工同人會夏奇峯船棧工人聯合會陳醒吾工界志成會明潤身租界各馬路商界聯合會張志鵬城内各路商界聯合會宋誠彰等因魯案交涉問題於本月十二日在法租界八仙橋永樂里十五號開籌備大會公推姚作賓主席討論辦法 
 
 

Page 11

 
 
謂現在運動時代應由今日到會各團體代表分别擔任聯絡並負號召之責一俟成熟發動時維持善後等語次由京津代表許德珩劉清揚王德熙報告天津北京濟南各界異常憤激之情形並稱濟南比較京津尤甚工商學及軍警各界均主張一致如北京果直接交涉必有驚天動地之反抗黄宗漢建議京津一帶聯絡必須同時發動方收效果次由回國華工同人會夏奇峯工界志成會明潤身等研究工人發動後商界必須繼起抗納捐稅母爲無謂之犧牲夏奇峯擔任回國華工同人會之總司令明德擔任虹口各紗廠工人之總指揮陳醒吾張福堂擔任聯絡浦東船棧工人李恒林擔任聯絡電器工人並公舉曹亞伯陳家鼐爲上海工界全權總代表以上議决各節由孫鏡亞當衆表决並附議决辦法四條（一）請今日到會各團體代表回本團開會報告今日開會議决各條並籌備一切（二）各團體代表擔任各團體之聯絡分途進行（三）各團體代表定於十四日到會報告聯絡之情形俟下星期四再將接洽之情形報告如果聯絡成熟即訂期招集國民大會警告北京政府限期駁回日本通牒否則即實行與北京政府脫離關係自由行動並通電北京公使團各銀行團反對最近北京政府借欵全國民意誓不承認等情據實呈報前來查核所報各節如果屬實殊於地方治安大有妨礙亟應設法預防除另函警廳妥爲防範外相應函逹貴知事即希迅派妥員向工商學各界分别開導切實制止以維地方是爲至要等因奉此除飭警妥爲防範並分行外合行函逹希卽查照分别開導切實勸止是所至盼 
[人力車公會開會紀]  
　　白克路華洋人力車公會於昨開選舉會到頗衆首由華洋會長宣佈開會宗旨（一）提議本會今日按照會章選舉會長會董兼查賬董事（二）諸君到會應照章投票如有别項意見俟下次開會再行提議當由各會員遵章投票揭曉當選會長會董大多數仍照舊任事旋洋會長代表富源主謝金鏞宣言請各司月將總賬報明經司月吳桂林報告總賬畢再華會長代表劉純武宣言會内前雇用之書記所書月報請衆查視又會董陸德泰將會内應存餘欵請洋會長查視全年賬略經查無誤又會員王保相包國香提議現工部局推廣無軌電車將來對於本會會員營業有無妨礙應請討論决定俟調查後再議 
[滬南工巡捐局提前開董事會]  
　　會議增加汽車照捐 
　　滬南工巡捐局姚石蓀局長致該局名譽各董事函云逕啓者案准滬北工巡捐局函開南北兩巿車照關係一律辦理以示劃一現查汽車執照價目太短擬自夏季起酌量增加營業汽車按月四元自備汽車按季十元比較英法兩界尙不爲巨請查照辦理挈銜布告於四月一號爲施行之期等因准此案關增加捐欵自應提交董會議决施行兹擬四月六日第一星期之星期二常會提前舉行於本月三十日星期二午後二時在局開會除分函外相應函請台端届時蒞局會議公同接洽爲荷 
[上海造幣廠籌備處啓用關防]  
　　上海造幣廠籌備處昨致滬上各機關曁商會公函云逕啓者案奉幣制局第五號委任令開上海造幣廠籌備伊始關係綦要查有鍾文耀堪以派充該廠廠長並派張德薰會辦該廠事務業經呈奉大總統指令照准令仰遵照此令續奉幣制局第二百零五號指令據呈籌備處成立請頒關防應准照辦此令各等因兹遵於本月二十日啓用上海造幣廠籌備關防除呈報外理合函逹即希鑒察爲荷 
[滬杭路紀事兩則]  
　　車務總管定期北上交通部第二次運輸會議現己定於本年四月一日召集各路會員在京開議滬杭甬鐵路車務總管沈成栻曾經交部派充會員故擇於二十八日乘坐通車北上預議所有車務總管職務昨經任局長委令帮車務總管楊先芬兼攝 
　　特别快車小孩票價滬杭甬鐵路局現規定特别快車小孩票加價昨（二十四）通告全路各站長略云第七次聯運會議議决案業經交通部核准定於本年四月一日起仰各該關係鐵路一律實行兹將通告如左仰各遵照此佈凡小孩在四歳至十二歲以下者其付特别快車加票價得照數减半十二歲以上者應照收全費 
[引渡浙省通盜要犯]  
　　甯波漁商合和號等海船於上年十月間浙省海門沈家灣鎭海面被盜曾經該管縣知事禀請浙省盧督軍通飭所屬緝拿盜犯在案日前該縣知事訪悉與此案盜匪勾通之台州人王正標（又名王明齋）於案發後逃匿上海公共租界特備咨文派司法警察楊文煥來滬會同老閘捕房華探沈阿岳西探奎爾前日至福州路新同華旅館將王拘獲昨解會審公堂禀明查獲被告情形請爲發落並由來警上堂證明被告確係詐欺通盜經盧浙督飭緝之要犯請求照章引渡云云旋將公文一角呈案由俞襄讞察閱來文畢訊之王正標供稱此案與伊無甚關係伊從山東來滬衹有五天等語乃商之陪審美丁副領事以案係發生内地且經證明應照章判王正標交來警帶回歸案訊辦 
[陸家渡刦案盜犯上控之結果]  
船户南匯人趙某於去年臘月間在浦東陸家渡港内被盜行刦一案經淞滬警察第三區緝獲盜犯陳桂生沈根寳二名解由地方檢察廳訊判監禁八年在案兹悉該盜等不服判决上控高等廳牽涉三區巡長孫起生業經林廳長將該二盜連同孫巡長於前日申送高等廳研訊仍照原判執行該巡長孫起生着回原署供職云 
[革警冒官嚇詐烟土四誌]  
　　警廳飭傳起意之巡士李永建 
　　高昌廟巡士李永建前於押解嚇詐烟土之革警李國棟赴廳之時私將手銬開鬆縱令脫逃旋爲另一巡士追獲未被逸去故由該管巡官宋玉亭將李永建送請二區 
總所深究嗣因該區並未懲辦仍令充當巡士等情迭誌本報兹悉徐廳長業將革警李國棟發交司法科研訊得該革警之假冒高昌廟官長向福建人林孀婦嚇詐烟土一案實爲巡士李永建起意故己令飭查傳該巡士李永建到廳以便歸案訊辦 
[緝獲嚇詐行兇案關係人]  
　　本月十七號晚七句餘鐘時有暴徒三人突入北四川路二百九十一號門牌西人潘梅考夫寓内計騙該西人將金表等件取出給閱陡以手槍相向嚇禁聲張並用利器傷其頭部等處該西人受創暈倒若輩乃將價值三十八元之金手表兩只刦之而逃事後由人代報閔行路捕房飭探往將傷者送院醫治並着查拿兇手前日被華探侯松山王少廷譚鳳池在某處緝獲與此案有關之山東人許士彦一名昨晨協国同西探目利扶司解送公共公堂禀明查獲被告情形並稱事主現尙在院醫治不能到堂質證請求改期張襄讞得禀商之美約副領事諭被告帶回捕房展期一禮拜查明解訊 
[學校消息兩則]  
　　滿洲路三畏里青年會商業夜校學生分會所組織之義務國民學校己於本月十五日開學學生異常擁擠二十一日上午十時由新任敎務長任矜蘋召集敎職員會議討論施敎計劃到者除敎員余鵬吳彬鄧叔平外尙有會長姜維良會計卞毓英維持會主任徐贊華徵求隊長孫道勝孫紹康及隊員鄭瑞麟諸君當由任君主席先述集會意旨次即提出「敎授國文的研究」謂衆討論余鵬姜維良孫道勝鄧叔平孫紹康諸君先後發表意見互相討論歷一時後由主席付表决結果「初等一年級用文言敎授及文言練句初等二三年級每星期指定二小時敎授及練習白話文平時仍用文言敎授與文言練習」至十二時始宣告散會 
　　派克路養性女學校校長周袁學孟見敎授女生較男生爲難爰發起開敎員研究會研究學科上種種敎授方法及管理上種種關係俾來學者享受學業上種種利益兹經議决定於每逢星期三下午四時至五時星期六十午四時至五時爲常會會期即以該校長爲會長云 
[部員攷查譬察]  
　　内務部委派調查淞滬警廳所屬警察成績之專員周某蒞滬後己由徐廳長歡迎宴會昨日周部員以高昌廟地方爲船塢軍廠所在及海陸軍隊駐紮地點警察職責非常重要自應先往考查故於午後四點時親往高昌廟警察分駐所從事調查 
[春季賽馬之定期]  
　　字林報云本埠春季賽馬日期定爲五月三四五八共四日所定程序與去年同首三日每日賽跑十一次第四日則有十次 
[運銷浙江樟腦之函請保護]  
　　松滬護軍使署昨接浙江樟腦局監督雲韶公函略云本局呈奉浙江督軍核准試辦在案所有出品應由浙江督軍發給護照始得行銷中外各地無照私運私銷照章查禁查樟腦産地以浙江全省爲限銷地除浙江内地外尤以上海爲中外交通運銷必要之區因於上海暫租南京路德裕里四十二號民房分設運銷處惟是查禁私貨端資借助以利進行相應函請貴使查照飭屬保護 
[保護湖南水災奬劵之會令]  
　　本埠道縣兩署接江蘇督軍省長會銜調令云案准内務部咨開准湖南省長咨開據湖南紳士張駿等呈請援照皖浙成案籌辦湖南水災有奬劵就此項餘利撥給賑欵開設公質局以惠貧民等情擬具章程咨請備案等因到部查該省兵燹之後重以水災開辦奬劵以資賑濟前經電准有案除由部將章程修正咨呈國務院備案并分行外相應咨行貴省長查照保護可也等因并附章程到署准此除分行外合行抄錄章程令仰一體查照保護此令 
[派工修理新閘橋]  
　　滬北工巡捐局陳局長查得新閘橋自通行以來己歷三載從未修理橋身己見損壞當飭工程處主任於前日起派工興修 
[相騐病斃之黄包車夫]  
　　滬城新北門内福佑路口昨晨十時許有黄包車夫不知如何倒斃由警查見報告一區二分所王清河警佐飭十二舗地甲李炳文往查並無屍屬乃投報地方廳禀诅相騐午後許檢察官沈檢騐員前往騐明委係病死令由善堂棺殮發封厝壇候屬認領 
[費昭媛判决監禁一年]  
　　溧陽人潘燦恩控妻費氏（即費昭媛）與張阿華犯姦案經上海地方檢案廳預審終結起訴審判廳請爲公判詳情迭紀本報昨日午後該廳周刑庭長會同許檢察官開庭飭提該氏上堂略詰之下當堂宣判潘費氏（即費昭媛）僞造私文書與姦非罪兩罪俱發處四等有期徒刑監禁一年以儆判畢飭令還押候上訴期滿送監執行 
[逼妻爲娼之結果]  
　　徐定義在公共公廨刑事科狀訴姊丈甬人陳錫光將伊姊押入北京路鴻興里朱杏林所開之住家妓院内逼娼等情業由捕房將被告逮案諭交三百元人洋並保候訊己紀本報兹悉被告因無人擔保押至昨晨帶案審訊即由原告代表律師上堂譯稱原告現己籌欵將其姊贖回擬與被告脫離夫婦關係惟尙未與被告接洽云云質之被告供稱旣妻欲與我離婚我不反對等語中西官核供以被告旣不反對原告所擬本案即可結束判將案註銷被告開釋 
[輕年男女同游之被疑]  
　　昨有年輕男女二人在浦東陸家嘴香烟廠附近游玩經三區巡警石瑞榮見其形跡可疑帶署經張代署長訊據該女子供名王道榮年十七歲浦東三林塘人自幼許與小南門錢姓爲養媳在該處捒茶葉度日今被翁姑驅逐故偕未婚夫錢和尙來浦東圖往工廠作工等語質之錢和尙供年二十二歳通州人拉車爲業餘語與該女略同張君恐有誘拐情事論候飭警查明核辦 
[警探拘獲拐匪]  
　　住在西門外名阿桃者專在附近誘拐良家女子串黨運往青島奉天海參威一帶售賣彼則從中漁利兹有西門外女子阿妹被賣於青島爲娼又松江大姐被賣在浦東爲人之妻經該子之父母查悉控經淞滬警察廳於昨飭探前往將阿桃與阿桃之女一併拘獲又在阿桃家中抄出各種賣據並一切照片立送警廳發交司法科訊辦 
[譚春生失踪案辯論終結]  
　　法租界興聖街永新毛巾店主鄧維新前被婦人譚嚴氏廷律師在法公堂控告吊打伊子譚春生後春生逃逸無踪求究等情迭誌前報昨又傳訊先據被告逹商律師稱前次訊據保人周仲芬稱實係原告譚嚴氏自己至捕房具控被告現據捕頭報告實由周仲芬之兄周子馨同投捕房具控此案完全係屬周仲芬唆使嚴氏起訴應請堂上准予被告反控保人及原告賠償損失鄧維新稱商人實未吊打譚春生請追名譽損失原告律師稱原告來申時固未見兒子故至捕房報告今鄧欲求追損失一節實不正當保人周仲芬所延之巴和律師稱保人聞得譚春生舞弊時於十一月初五來申次日回籍後鄧即函致保人稱春生己與伊叔譚雲卿出外收賬　見保人對於此案無關周仲芬當時係證人地位並未控告鄧維新豈能有損壞名譽之事致敝律師呈案之稟詞均係答辯詞亦無有損鄧之名譽今察得鄧稟詞内稱（一）譚春生捲逃係與保人串同（二）由保人唆使春生逃逸（三）誣控原告私行吊打此種言詞均係誣控敝律師應代當事人起訴向鄧維新追償損失五百兩云云中西讞員會判退去聽候下堂諭飭遵 
[昨日公共公廨訊案紀]  
　　昨日公共公廨早堂民事訟案輪應讞員及英卓副領事會審共訊三宗如次（一）「奚僊嵩延林百克律師訴兄少如擅賣故父朗如遣産得價不分案」前次審訊結果着被告律師將被告故父遺産詳細并單呈核兹係續訊仍由原告上堂訴稱去年八月間在大觀樓有丁福堂張金桃兩人向我說老鼠沙田被告己賣與日本人中田四百零一畝是伊等爲中價共十三萬餘兩己付銀十二萬七千餘兩惟非寫賣據是寫九十九年出租契所有該田契據均己交與受主代表村上律師等詞後來我在報紙上亦見載此事若其果未出賣我弟兄三人則我應派得三分之一云云質之被告供稱該田自向晋大錢莊贖回後頗有意出賣但未成交因須興濬浦局涉訟故契據均交有郝門律師處郝門死移交與高露玲律師處堂上問該契可於明早呈案被告語塞以下供詞尙多大都前後矛看「結果」改期續訊（一）「劉叔培訴吳德先違背承租轉運公司合同案」兩造律師先後起言歷一小時惟係西語未譯「結果」被告律師代表南京站承租經理湛仲卿請求一節訊無理由未便照准（一）婦人劉周氏訴姜運記不還借洋案一此案係己經判决者因被告尙未交欵故又傳訊被告不到「結果」飭提 
　　又晚堂民事訟案由陸襄讞及美約副領事審計訊五宗亦錄如次（一）「瞽者石潤夫訴西醫徐生棠欠交洋碱請追損失案」此案係宣佈堂諭諭曰原告第六欵請求應着原告償還損失銀五百兩其餘請求駁回堂費原告擔負十分之四被告擔負十分之六（二）「汪步雲訴石潤夫不給介紹購買洋碱們金銀五百四十六兩案」此案亦係宣佈堂諭諭曰原告所控證據並不充足註銷（三）「陳榮麟訴徐克昌不理往來欠銀三百二十九兩案」此案早己判决被告償還無欵押追兹原告律師又到堂陳述一過「結果」仍着被告還欵（四）「婦人王周氏訴唐吉人秦金生不理擔保借洋一百元案」訊判被告還洋並交堂費在案因被告保出後尙有二十二元未曾還清即行他往故原告之律師到堂請追即由 
保人將洋二十元呈案「結果」該欵交原告領去完案（五）「戴勳伯訴蔡綬臣託名開辦振益松香公司不還糾認股本銀二百兩案」先由原告代表朱斯芾律師上堂譯稱被告於去年閏七月十三日向原告糾去股欵後不給股票原告迭向催索罷而不理直至十二月間被告忽與原告賬單一紙註明虧本銀二百三十六兩其實被告乃假名騙財譯畢由原告投案訴明被告當時糾股因現欵不敷向龍錫山借午洋五十元凑成二百兩之數付銀後從此不見其人直至年底寄來賬單付欵時被告出有收據等語並由龍錫山上堂證明借洋與戴交與被告情形又據被告供稱松香廠係原告囑開我爲之經理因原告資本未曾付足故中途停止營業虧本我每月支薪十二元營業所在地及交易情形堂上儘可調查等並延律師代辯「結果」改期一禮拜飭傳見證到堂再訊昨日午後第一公堂排定李襄讞與美丁副領事會訊美商愼昌洋行控發興鐵廠案第二公堂排定張襄讞與英包副領事會訊大行臺控婦人宋氏案二起因届時陪審領事丁瑞門包克本兩君别有要公不及蒞廨故由檢察處通知兩造律師及當事人展期再訊 
[私設挑膏店之破獲]  
　　湖州人王金生邇因在法租界華華慶里一百四十六號門牌私設季吾氏挑膏店秘密賣烟事爲法捕房西探長石維也偵悉於前晚親自帶同十七號西探李帶義華探目黄金榮沈德福包探程子卿前往該處抄出烟膏兩大缸盒頭烟及烟土一大箱當即帶入捕房諭令王交保候究昨將王傳至法公堂請究先據石探長上堂稟明前情並將煙土烟膏呈鑒被告延逹商律師代辯一切中西官判退去聽候再核 
[匪徒攫取皮馬褂]  
　　匪徒王阿二（即小寗波）在北蘇州路攫取行人張玉林手中所持之皮馬褂一件飛奔圖經張大聲喊捕由一千四百零九號華捕與探王桂亭帮同追獲將人贓一併帶入捕房略詰口供一過押候解廨請究 
[過犯攫珠花押半年]  
　　陳阿菊於上月十八號在泥城橋畔新世界游戲場門首攫取婦人張王氏珠花一朶業經該管捕房包探張天林將陳獲解公共公廨訊押在案兹由該探查明陳係過犯昨晨解請中西官質訊之下判發押西牢半年 
[欠皮價交保限理]  
　　李歲華黄詠琴兩人前延律師投法公堂控顧友生不理皮價洋二千餘元求追等情判交保限二個月交清嗣因顧無保管押在案昨又提訊先據原告律師聲稱被告頗有家資並非無力實情有意挺押不理仍求嚴追詰之顧供民人在押一時難以覔保請求改交尋常保出外料理中西官判准予被告改交妥保出外限理 
[拍賣生財抵欠]  
　　孫子修前延律師代表投法公堂控被人暗殺之張孟介不理借洋六百元一案判將生財拍賣後同上張同居之胡榮如延律師投稱所封之物實胡所有奉訊證據不足將案注銷仍諭拍賣在案現由捕房將生財如數拍去昨又傳訊先據捕頭稱共拍得銀二百十兩請核繼由原告律師稱今拍得之銀尙不敷抵欠請求堂上函致被告安徽原籍發封遺産備抵欠欵中西官會判拍得之銀交原告領去餘欠聽候再核 
[庖丁行竊押兩月]  
　　赫司格路三十二號門眚某西人控庖丁揚州人劉春榮行竊價值三百五十元之金珠飾物等情業由虹口捕房將被告獲解公共公廨訊供不認諭令收押查明再訊在案兹悉該捕房華探侯松山及西探目利扶司己在蓬路二千一百六十五號門牌劉之家内尋獲原告失贓花旗四開一枚昨晨將劉連贓證解請中西官訊明偷竊屬實判押西牢二月 
[酒店違章罰十元]  
　　虹口崇明路九十一號門牌酒店因深夜賣酒違背定章被九十六號三道頭西捕查見歸稟捕頭轉請公共公廨出單昨晨往傳該酒店主馬晴波到案訊罰詎馬抗傳不到中西官缺席判决着罰洋十元充公 
[過犯復來租界]  
　　曾經逐出租界之丁阿茂近復回來居於虹口有恒路二千零十四號門牌竹匠店内前日爲該管捕房包探查見將丁拘押昨解公共公廨請究中西諭丁還押候查明有無犯案再訊 
中華職業敎育社通訊 
[通告各徵求社員各隊長]  
　　敬啓者本社第四年度分隊徵求社員前經通告定於本日截止良以議事員改選期迫尙須編製並寄發選舉名單等諸同志散處四方郵筒往來輙嵇時日故徵求勢難展期但選舉關係偏於特别社員方而兹經商定編印選舉名單仍依原議以二十五日前報告者爲限其各隊之結朿如寄繳願書歲費等事展緩至四月十日星期六爲止即於是日下午三時開議事員會臨時會正式披露務懇各隊同志將經募社員願書並歲費一律先期寄發務於四月十日下午三時以前到逹本社以憑報告無任感盼專此布聞藉頌台安中華職業敎育社啓來函 
[上海電話局來函]  
　　逞啟者本局奉交通部令凡在華界内請求裝設租界電話者一槪暫行停止裝設業經登報通告並將各請求人所己繳之年費一槪發還昨閱報載上海縣商會致交通部快郵代電一節内有十餘户由話局預收月費一年云云查是項年費早己通知請求人如數發還仍請貴報將敝函察登以免誤會袛請撰安上海電話局啟三月廿六日 
[海寗路商界聯合會致各路商界總聯合會函]  
　　報載西人撥快鐘點之醖釀又欲使華人商界中多此一番週折想年有隂陽之别業己改動腦筋殊形費事繼以鐘有新舊之分再作無益勞苦不便良多况賓朋訂約殊抱失信夥友蕩游更多糜費種種有害事事無益西人改革與華何關而必欲中外一氣此事有萬難曲從不見去年食物店之受害乎前車可鑒不容苟安但於華商店舗實有損害之事吾人固當出而調停挽救之而撥快鐘點一節實有損害全滬公衆利益出入甚巨我海寗路商界同人斷難贊同故特請總會竭力反對維持商界爲重海寗路幸甚各界幸甚 
來件 
[華商紗廠聯合會第二年度經過情形報告書（續）]  
　　（民國八年三月至九年二月）（戊）公衆事務 
　　本會成立時日尙淺在上海各公團中爲後進凡事之利害切身者固思稍稍有所建樹如上所述者矣即事之關於工商利害地方公益者本會亦嘗勉竭棉薄略爲之助至於國家主權所在尤不憚奔走呼號追隨諸團體後良以本會趣旨固不儘爲己謀己也凡此事實恒見諸報紙無待詳述兹但記其大槪而己 
　　（一）罷巿時本會之行動六月五日滬巿以北京逮捕愛國學生全埠罷業從事營救本會聞訊即日召集緊急董事會議議决本會各廠批發所應取一致行動一面急電政府請釋逮捕學生罷免曹章陸職次日江蘇實業廳長來滬召集各業董會議本會由徐靜仁先生與會無結果至九日罷巿潮流延及工界局勢岌岌幾不可終日本會復召集緊急董事會議僉以罷工之舉關係地方秩序及工人生計乃一面登各報勸阻一面刷印傳單分發各廠工人更請穆抒齋先生轉邀學生聯合會向工人演說工人遂照常工作繼而要求之目的旣逹滬巿始啓人民之行動一致與秩序之嚴肅說者以此爲首見云 
　　（二）阻止陜棉借欵陜督陳樹藩以陜省棉花專利權抵借日債之消息最初見於大陸報由穆藕初先生提議電阻者也本會當即電詢政府有無此事本埠棉業聯合會總商會亦相繼起於是全國譁然紛電政府責令陜督取消原約續得農商部三次批復謂係舉辦銅元紡織兩局借用日本大倉洋行日金三百萬元以省地方公債票及該局嗣後所得紅利爲擔保實無以棉花專利權讓與外人十年之條云云舉辦紡紗局而舉日債初非興業正途本會未能於借約未成之先有所矯正致不能挽己成之局實用耿耿 
　　（三）抵制風潮自青島問題發生以來國人乃羣起抵制某貨爲外交後盾紗布一項本爲某貨輸入吾國之大宗華廠出品至是遂愈感不敷尤以細紗雙線爲甚各界之以增添紗錠多紡細紗來本會要求者日有數起本會亦嘗以此意供獻於各廠本埠之溥益鴻裕德大厚生杭州之鼎新南通之大生無不因之增紡細紗雙線繼而影戤冒牌之紗紛入内地本會一面編印華廠出品商標一覽表附以外廠牌號分寄各埠商會及各團體以資鑑别一面延請律師偵察影冒者以便交涉而保利權各埠團體以僞牌相質證者本會又必爲之詳悉調查務明眞相又以華廠所用紗管包紗紙等向多某貨特將維大公司之紗管寳源紙廠之包紗紙介紹於各廠復以維大公司範圍狹小出品不足供華廠之用並謀所以擴充之其詳己見上章蓋惟振興國内工業始有抵制之可言此本會所引以自勉者也 
　　（四）阻止裕通出售某國人購買紗廠之野心自裕源見併後吾人己岌岌自危懼有驚近利者不以國家利權爲念而墜其計中也當抵制風潮發生之後忽傳裕通紗廠有出售消息本會初不敢信以爲確繼而人言嘖嘖似將成爲事實本會乃函請上海縣商會及閘北巿經董查詢眞相而各界之關心實業者亦紛起責難嗣經該廠原主聲明並無其事始己查該廠係由本會會董劉伯森先生租辦訂約六年雖出售未成事實詎未幾終燬於火甚足惜也（未完） 
雜評二 
[和議活動說] [  （庸）]  
　　近日北京盛傳南代表希望北方取消軍事協定宣布中日密約即可恢復和會王揖唐且己迭電北京政府請示在南代表方面是否有此表示吾人固未敢斷然北京方面則己言之鑿鑿一若南方眞有此主張也假使南方之表示眞如北京所傳則軍政府方面必己抛棄其業人問題而唐少川亦當然不堅持其先决八欵之素志此種讓步程度在國民視之殆無異爲無條件之開議蓋軍事協定共同防禦之目標己失固無存在根據可言旣中日密約北方所承認締結者亦早經外交部非公式發表時至今日此兩事實無成爲問題之價值苟北京於此等不成問題之條件尚不肯切實履行而仍以空言相欺飾則南北和議更何從說起乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記（十）（八）] [  （本報特派員）中一]  
　　舟自日本開行西風甚大最先二三日海上不甚恬靜但自上海來之乘客己絶鮮嘔浪者惟三等艙中國乘客有三人因病㾕轉肺炎死自星期一起至星期三每日一人此輩終日蟄居艙底不見陽光不得清新之氣益以環境穢濁一二旬後雖或報保無恙未有不神色頽喪面若死灰其困狀可知也 
　　第十日星期四得自美開華之貨船急電稱有一水手名來弼Lebin者膺危疾急待診治第十二日星期六晨九時忽停輪船醫棹一葉之浮舸登遠處停泊之美國貨船視水手疾以無線電逹船長謂必須破浪載歸一時許舁病者入某號室船復開行而船醫李奇Dr　Leacb遂於即日午後偕西美羅安琪兒城Los　An　elcs醫家戈朋恩從事割治冀可挽救但此水手患疝己久割治後三十六時（星期日午前四時）終至奄然長逝云此行有兩『星期六』其第二星期六卽此水手病逝前一日實爲開船以來之第十三日西名爲對蹠日Sntilodes　Day因海船中人物立足處在彼時適與倫敦格靈威天文臺下之人足心相對也地球經線至此適及百八十度常例太平洋上各船其出入口每日恒有一種揭示報經緯度及天氣並有每一日「時分」總數詳報最足耐人尋味自華渡美之船恒以二十三小時有奇爲一日（每日不足二十四小時）其中乃多一「對蹠日」自美渡華中須缺去一日將以二十四小時有奇爲一日矣此事大可隨時審思且可於夜半留心船中各時鐘之常由船役撥快若干分或撥回若干分也 
雜談 
[名人風流史（九）] [  瘦鵑]  
　　哀倫白洛夫人（英國貴婦人）（中） 
　　夫人與德國親王同居數載頗得其樂因亦不復作他想乃親王心志易變漸厭夫人一日遂引身遠去不復歸棄夫人於茂尼克夫人敻敻顧影無所適從殊感鴛鴦翼折之苦然共横波之目善爲美陳萬不願垂涙掩泣故親王行未久而夫人又居處有郎矣 
　　奥大利首都一新聞紙中曾載有某通信員雜記一則即記夫人事其語云距今可三十年前記者曾於茂尼克邂逅英國名美哀倫白洛夫人曼眸如水秀髮似雲眞人間尤物也予前此未嘗見夫人此爲第一次時夫人己見棄於德國親王而意態間適若無所事據夫人告予其與親王割絶以來嫁人己六次特如走馬看花一瞥間事中心偶厭苦即去之他男女婚媾本同兒戲吾即以此爲戲差有佳趣耳一千八百四十八年記者又遇之於雅典時則夫人己與一希臘軍官西度基伯爵UoantTheodoki締偕老之約此蓋第八次嫁人矣 
後此夫人往來歐洲行止無定雖刻意自歛而仍隨處張其情網己而覺歐洲一隅枯澀乏味不足供其物色情人遂浩然作東行彼嘗　東方爲世界神秘之區奇艶之韻事往往而有因欲親歷其境慰其渴想於是乎哀倫白洛夫人遂亦遇一奇艶之韻事爲其情海餘生作最後之點綴阿拉伯之沙漠中至今有餘馥焉 
　　哀倫白洛夫人有閨友曰白頓夫人知夫人最深嘗語人曰琪痕哀倫白洛旣抵大麥斯格司復思越沙漠而至巴格逹然長途無伴勢不能行因之得一阿拉伯少年曰沙格密華兒SltaykhMijwal密華兒爲梅士拉族酋長之幼弟操業作駱駝夫而雖黝而眉目殊清整旣啓行密華兒忽傾心於夫人熱情中燒不能自抑而夫人之一縷情絲無可歸着竟亦着於此阿拉伯少年之身卒遵回敎定律下嫁密華兒西方美人至是遂爲沙漠中王后矣 
新聞拾遺 
　　第五師範學生參觀南洋圖書館前日有第五師範本科學生四十餘人往徐滙南洋公學參觀新開幕之圖書館當由館長引入接待室欵以香茗後由館員二人分别引導參觀諸君往中文部西文部及雜誌室物品標本室閱覽一切并詳加說明參觀諸君頗爲愉快歷一時許始行散去[  君豪]  
　　名人演說南洋公學學生分會日昨請新文化運動鉅子陳獨秀先生演說夜七時許大禮堂上己座無隙地復旦諸君亦多前來恭聽陳先生八時始來坐待者毫無倦容於此一端可見先生感人之深矣[  君豪]  
　　瞎子捉姦趣談南京水西門外算命瞽者馮某年三十尙未受室其兄去秋染疫逝世馮與孀嫂同居日得算命資二三百文亦足以度日客臘曾經人勸其與嫂相配嫂則頗願而馮深知大義善言拒絶謂此非人類所爲以禮義敬嫂吾兄有知亦當含笑等語鄰人莫不誇贊近來其嫂不甘寡居與某無賴姘識雙宿雙飛儼然伉儷馮聞知以大義責嫂嫂不聽前夜馮假睡外間待無賴入室時至夜午料己酣睡馮某摸索而起用破罐破缸及火油箱放於房門口並以板橙椅子堆滿天井馮某手執馬刷破門直入大呼捉賊嚇得無賴赤身露體爬起逃竄甫出房門即被罐缸絆跌地下跌得滿身傷痕加之撞倒火油箱乒乓聲響益復魂不附體遂負痛爬起奔至院中又被椅橙絆倒鄰人聞聲羣來捉賊遂將無賴扭信任馮某用馬刷打之打得遍體青腫始給以褂褲縱之去一時聞者咸鼓掌稱快說者謂瞎子捉姦　聞所未聞之趣事云[  隱厂]  
　　不願作妾甘就死寗垣婦科名醫某甲年逾花甲性喜漁色近年以來老運亨通生涯大好每日門庭如巿可獲診金二十餘元之多以故積資頗厚而鴉片大　骨瘦如柴大有一碰便倒弱不禁風之槪甲之家中有一婢女名春香者年方一十六歲姿首頗佳玲瓏敏慧某甲對此嬌娃久己埀涎頗欲收房作妾只因自己年紀過大該婢青春太穉羞於啓齒然而色心不死終欲得嘗此臠死且無憾乃令家人向該婢示意並購各種時式綢緞定製新衣多件給該婢穿着冀得該婢歡心詎知該婢堅不承認無諭如何哄騙作妾一層雖死不願並聲言主人如此衰年不啻風燭瓦霜能活幾時假使一朝就木豈能再嫁他人故收房一節至死不能從命某甲至此見該婢志操頗堅諒難逹到目的不禁惱羞成怒除將所製新衣全行追還又復百般凌辱時常毒打以致該婢遍體鱗傷呼號之聲晝夜不絶屢欲懸樑覓死均爲家人察覺街鄰聞知此事咸爲不平現擬聯名控訴請求官廳將該婢發交濟良所俾出水火而維人道若某甲者以行將就木之年猶欲害人幼女己屬罪不可逭又因所欲不遂虐待婢女至於此極眞非人類而該婢不過一弱女耳竟能冰霜其操之死靡他不可謂非女子中之有志者也[  冠英]  
　　搶燈打破了頭顱隂曆二月二日揚城俗例有搶土地燈之舉謂搶得此燈可卜宜男本不足信而一般登徒子乘此大發豪興者頗不乏人是晚打銅巷口某姓房屋頻街對面卽土地祠因將燈懸於樓簷下祀神旣畢乃將燈擲於街中一般人早卽蝇集於此等候多時矣乃蜂擁而前有陳某者己搶得一燈復爲王某奪去陳某頗不甘心始而怒駡繼而用武王某一拳推倒陳某頭上碰着瓦磁皮破血流陳某欲扭王赴警署幸經魯仲連出而排解始寢其事噫若陳某者固屬自討苦吃爾王某者亦未免過甚耳是皆迷信有以致之也[  梅溪]  
　　花園中發現怪蛇南京聚寳門外張家花園前夜（二十二）二時許忽園中有物亂鳴其聲咕咕一如蛙鳴該園主大奇起身持燈照之見水缸中有一蛇長可二尺頭有二角腹生八足周身爲淡黄色園主嚇得大呼救命一般園丁咸從夢中驚醒各持鐵棍釘鈀將蛇擊斃昨日往觀者户限爲穿究係何物還當質諸動物學家也[  隱厂]  
　　竊賊留名通如交界之某鎭居民有王姓者務農爲業家稱小康前日之夜有梁上君子惠臨其家致被竊去衣服等物計值一百餘千所奇者賊去時留下名片一紙上爲（滿天星）三字又於衣櫉上用白粉書有滿天星借用字樣現失主己報告警區請爲追緝未識能否弋獲也[  吳秉恬]  
 
[法國戰後之慘象（十）]  
　　第愛里堡巿政廳前之廣場（裘毓麔君贈）小說 
[三年前（續）] [  蔣夢芸]  
　　這信去後没幾天就接到他的回信他己感着了痛苦所以己有些覺悟他說首『這幾月露司給我的信忽然減少我很疑心他有變心現在看了你的信我才明白咳老友這是什麽話我睡夢中没想到有這麽一會事他嫁人了我自然撒手但是我能忘記他我的心總不能忘記他我現在自己不知道自己怎樣或者是心碎了不過我能永記你的話露司是没有自主權力的人我决不怪他他并没負我我但恨我自己今年的四月二十三那一天我可没有這忍心再到你處來我结在不知道幾時我的心可以不痛了我到你處來」我看罷這信就知道他的心是痛極了這眞是他的末日過了這個險能夠懴悔前面便是光明的路 
那年的十二月十八我又寄一個信給他我開始便說「老友今天是露司姑娘和卓谷公爵結婚的日期你聽了一定又要心痛但這眞是你的末日也是你幸運轉意的日子他向痛苦路上走去不能知道脫離的日期你却己在光明路上了」 
　　這天我寄了信忽地收到他寄來的一個包裹裏面有一個銀子的盒子盒子裏是一串婦女垂胸的珠子那盒子上面刋着幾個字是『露司表妹結緍紀念』下面具名的是『齊安利引』我一瞧就知道這是他送給露司的禮物他心雖是早己破碎却還緊緊刻信露司的芳名他寫這『表妹』兩字的時光我不知道他怎樣的心痛露司見了這個禮物不知又要怎樣的傷心呢 
　　一千九百零九年的十二月十七離開齊安利引到紐約來己是三年這三年中我碌碌的過去他却經過了許多滄桑現在總算己走到光明路上去了當下我又冩一封給他說道『老友那年你到紐約來見我離開現在己是三年三年前的時代是你的快樂時代過去的三年中却是你不幸的時代現在你的命運轉機了一定能夠回復三年以前的快活昨天你的表妹露司生了一個孩子你聽了一定歡喜三年前露司生日你送給他一個雞心中央還有你的小影現在他生了孩子了你應當送給他什麽禮物呢』（完） 
[自由談之自由談] [  不冷]  
　　提新流行之名詞往往加一提字如提案提出條件提交國會提議等等莫不視爲甚鄭重者然古人稱嬰兒爲孩提大槪預知今日之所謂提者皆兒戲耳 
　　投稿諸君鑒投稿時請於稿底蓋一圖章支取潤資時仍蓋相同之印以便查核否則未便照付也此啓 
 
 

Page 15

 
 
   
 
 

Page 16

 
 
   
 
