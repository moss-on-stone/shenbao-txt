# 1898 - 193 - 4909069

 

Page 1

 
 
[聲明歹人混售舊報] [  申報館主人啓]  
　　本館以申報銷數日增人皆先覩爲快因於蘇州杭州及沿江各埠皆提前遞送較往年可早到一天不料杭州仍有歹人以賤價收取閱過之隔日報紙混售與人似此射利奸徒殊堪痛惡敬告賜閱之官紳士庶尚其留心查察莫被若輩所朦也特此布陳惟冀鑒及 
[醫書問世] [  圖書集成局代啟]  
　　六科準繩書爲前明金壇王肯先生所著遠宗古聖名著醫林前由書友人倩友局排印以廣流傳幾易星霜己空篋笥兹又　付手民較前益爲精美每部四十八本分裝六套實價洋銀六圓又景岳全書爲明張介賓先生所箸立論精卓醫者宗之每部二十四本分裝兩套碼洋三圓世有欲於杏林橘井中獨樹一幟者請臨三馬路申報館申昌書室及各書坊購取以廣揣摩可也 
[新刑案彚編出售] [  圖書集成局代啓]  
　　刑案彚編一書爲山隂周春　所輯近今刑案彚爲一編凡入仕途者皆可爲先路之導不僅申韩韓家當奉圭臬也鎭古書屋主人倩本局用新鑄鉛字排板刷印潔白　張每部訂八本裝用錦套計碼洋一元五角卽日出書并有祝松庵鮑季芸刑案匯鑒每部四十本亦本局所代印者如二部并購連箱每部實洋五元欲購者移玉至三馬路申報館及申昌書畫室可　 
[學究語]  
　　欲振國威宜開民智民惡乎智曰智於學孔子曰雖愚必明雖柔必强蓋未有不明而能强者也自暴秦焚詩書坑儒士日思立法以愚黔首自是以來在上者咸以民爲無足重輕而不復開其智慧幸自漢唐以迄元明中原萬里共戴一尊所與鄰者不過陬澨土酋沙漠蕃部其治術學術無有勝於中國者以是數百年來墨守舊法亦足以治安而　患至 
本朝與泰西各國立約通商彼日出其新法新學以與我爭勝而我則迂拘之論苟簡之謀固結人心牢不可破相形之下智愚强弱若逕庭近年以來世變更亟於是識時俊傑雷袂而起以爲中國國　之弱由於人才之衰中國人才之衰由於在上者立法之不善蓋自明祖以時文取士承訛襲謬五百餘年錮聰明塞智慧雖有豪傑不世出之才亦無由克自振拔若再因循不改西國益智中國益愚非特無望於富强并恐難延其貧弱今者皇上斷自宸衷改時文爲策論說者謂中國轉弱爲强之機實由於此然嘗謂時文之弊其歴時也深其爲地也遠今約計中國男子二百兆名讀書者百分之一亦有二兆此二兆人中能略知中國歴代史事與本朝掌故者白人中不過數人焉能略知列國盛衰强弱之故五洲興廢治亂之機者于人中不過數人焉其餘則自束髮入塾無非專力於時文試帖師以是爲教弟以是爲學一堂授受祝爲身心性命而不復研究天下之故今旦驟改舊章幾如疾雷不及掩耳老生腐儒無論矣卽少年好學之子欲其改弦更張而時文錮習中於膏肓實覺難於驟變於是紛紛然日向書肆中購取庸惡謬戾之時務書數册朝夕揣摩藉爲枕中之秘坊賈亦遂集得近入洋務各書東抄西竄翻印成編藉以射利且故昻其備以償所印時文之折閱嗟乎朝廷以數百年之舊制不惜毅然更之者以欲得人才也今上以是求而下不以是應亦安見榮論之果勝於時文試帖哉雖然此亦不足爲若輩責也蓋若輩所知者祗有時文試帖舍此以外固一無所聞也今於不能驟變之中思一漸爲轉移之法或亦與開闢民智之意不致甚悖乎蓋嘗攷外洋各國學校之制有專門之學有公共之學專門之學如聲光化電之類極深研幾畢世莫究今中國風氣初開驟難語此若公共之學所讀有定書所知有定理所課有定程中材以下皆可勉爲今擬略定爲學之存一曰經夫四書五經爲古聖精神所寄微言大義千古不刊惟自漢以來解經之書幾如汗牛充棟穿鑿附會識者吭嗤今擬一概删除祗　講明大意一曰史古今之治亂興亡歴朝之興章名物乙部之書最爲詳備善讀史者曠觀大略自能增長識見裨益神智若瑣瑣考據之書則從略焉經吏之根抵旣立然後取西國政治諸書兼搜博採會觀其通如是則考古以知今由中以及外爲學之基略具於此而其最要者則宜取漢唐以來名人書疏凡論議恢張識見高遠者爲上氣機流暢筆情圓轉者次之選録百餘篇旣可誦其文詞又可習其筆意如是則雖不能遽稱爲通才而迂腐庸謬之習亦可稍稍除矣迨至數年以後風氣大開成才漸衆然後擇後生之聰頴者量其才力凡聲光化電專門之學次第習之挽愚而進於智卽由弱而轉爲强庶不負朝廷拔取人才之至意而國勢亦可藉以振興哉 
[西匪猖獗]  
　　粤西匪亂屢紀報端兹閱香港循環日報云陸川博白北流容縣各城均己淪陷文安文樂等墟塲亦被擾亂容縣主及眷屬概遭慘害鬱林州城亦被匪黨圍攻危在旦夕永安州大黄江口等處皆有匪人出没是處距梧州府城祗三日程途梧民因而震動東粤大吏以高州府屬石城信宜靈山等縣密邇西境恐匪竄擾業己飭高州鎭潘總戎分派勇丁握要堵截矣 
[連平己靖]  
　　香港循環日報云前者廣東連平州屬土匪倡亂焚燒州署刼放獄囚搶失印信拒傷兵役地主文武員弁馳禀上海派勇剿辦旋查知此禍由土豪顔某毆斃人命而起州主王刺史拿案究辦其黨卽煽聚愚民釀成巨患迨大軍旣至烏合之衆聞風星散旋由線人引拿顔某起回印信現己伏莽肅清一俟善後事宜辦理妥協各營卽可奏凱而還矣 
[行軍新器]  
　　香港循環日報譯某西報云近日各國講求武事不遺餘力不獨於器械爲然卽行營各物亦莫不精益求精以臻美備如邇來奥國創有新式帳篷以厚帆布爲之拆卸時分繫以繩如行軍驟遇風雨軍士可各取一片披之若雨衣然晚間則用來福槍二枝揷地將雨衣數襲施其上卽成一篷是不獨携取輕便且一物而可兩用其製誠善矣俄人軍中創有新式瞭望樓以備陸軍遠征之用其樓可全行拆缷人負其一以行用時止須六人閱十二分鐘時卽可搭成躡登其上非獨可閱本營士卒操演步武兼可於夜間令戍兵窺伺敵人動靜並可隨在伐山木爲之僅需半點鐘時卽已危樓高聳近又新造電燈隨氣球騰空高至六百碼光抵五千枝洋燭照及地上之光圈有五百碼對徑之大共圈内光同白晝下聨鐵線以逹發電機器夜間旣可窺察敵情又可指捙號令及照營中夜作誠爲行軍要需然尚不能不爲敵人砲彈所及爲缺憾耳 
[鄭重水師]  
　　金陵訪事友來函云南洋水師舊有南琛南瑞寰泰鏡清等碰船及蚊子魚雷等船初由南洋大臣委提鎭大員爲之總統及前安徽巡撫沈中丞權任南洋時裁去統領名目改設左右兩翼長迨劉娊帥回任兩江仍 
 
 

Page 2

 
 
復舊制前歲統帶南洋兵輪船黄昌岐宫保逝世一時繼起乏人統領大權虚懸日久其時海字平靖亦遂聽之至去年德人佔　膠州灣南洋防務吃緊峴帥始委蘇松鎭陳總戎旭統領大小兵輪船以資防衛頃又檄委管帶南琛兵輪船徐叅戎傳隆爲南洋兵輪船營務處是亦足見大憲鄭重水師之意也 
[儲憲回蘇]  
　　蘇州訪事人云督糧道兼蘇關監督陸春江觀察運糧北上公畢言旋本月二十四日由小火輪船拖帶官舫回省地方官及署中僕隷咸在胥門外官馬頭迎接觀察旋卽登岸步入接官廳與各官茗談片刻然後回轅 
[委署傳聞]  
　　漢口訪事人云升任湖北臬司調署藩司瞿賡甫觀察履新在卽所遺漢黄德道篆務聞上憲擬檄委武昌府逢子政太守署理 
[盜犯正法]  
　　蘇州訪事人云省垣汪紳墳丁張瑞卿家於閏三月初七夜被盜刼掠報經總捕同知劉少峯司馬緝獲夥盜張廣泰趙惺甫趙布聾朱阿有等四犯提訊之下供稱盜首係中營勇丁蔣二蔣三蔣五昆季三人司馬卽移文管帶常叅戎先將蔣二解案將三蔣五乘間逃逸旋經撫轅某巡捕在鎭江緝獲蔣三研訊之下稱蔣五爲首爰經叅戎懸賞三百金購線緝拿未幾飛划營哨弁陳都戎在清河縣蔣家莊拘獲本月初四日押解回省禀經臬憲吳廉訪飭發吳縣訊辦一切詳細情形均誌本報兹悉是案業經劉司馬賴大令會同訊實禀經撫憲奎中丞批飭就地正法二十四日午後三下鐘時蘇州府桐大守率同長元吳三縣及兩中軍四守備升坐府署大堂撫轅巡捕官某君恭執令箭站立正中太守飭將蔣五卽蔣泳林蔣二卽蔣汶明蔣三卽蔣渭明及張廣泰趙惺甫五犯提至大堂略詰數語飭劊子手如法綑縳會同某營官帶兵一百數十名由護龍街押入北寺大校塲梟首示衆 
[總署覆奏山西鐵路礦務辦法摺]  
　　謹奏爲遵議山西鐵路礦務辦法改訂章程請旨遵行恭摺仰祈聖鑒事光緒二十四年二月初八日准軍機處片交奉上諭都察院奏山西京官呈訴山西興辦鐵路流弊滋多請飭停辦一摺山西興辦鐵路前據該撫奏稱因所産煤鐵各礦須修鐵路方能運銷現有皖粤各紳商籌借洋欵來晉開辦當經降旨允其開辦並令預防流弊酌定詳細章程奏明辦理迄今尚未奏到兹據山西京官呈稱該撫竟將潞安澤州沁州平定三府一州典與洋人深堪詫異著將現辦情形及擬定章程刻日具奏原呈所指方孝傑劉　二員聲名甚劣均著撤退毋令與聞該省商務又左都御史徐樹銘奏山西礦務鐵路宜歸紳民自辦各節著胡聘之一併詳議具奏等因欽此是月二十四日復准軍機處抄交山西巡撫胡聘之奏遵旨覆陳晉省鐵路礦務現辦情形分繕合同章程清單呈覽一摺奉硃批該衙門議奏單三件併發欽此臣等正在核議間復於三月初六日准軍機處片交御史何乃瑩奏山西鐵路礦務請停借洋欵一摺軍機大臣面奉諭旨該衙門知道欽此三月十四日准軍機處片交都察院奏山西京官條陳山西商務局借欵章程關繫重大據情代奏一摺軍機大臣面奉諭旨著歸入胡聘之前奏内一併議奏欽此臣等當就山西巡撫胡聘之所訂合同章程按之山西京官及徐樹銘何乃瑩陳奏各節悉心參酌逐條覆核原訂借欵章程利息旣重國家應得餘利幾同虚指租稅課等項概未聲叙似於各國開礦程式尚多遺漏自應酌量增改以濬和源而山西京官原呈謂將潞安澤州沁州平定三府一州典與洋人徐樹銘原奏謂將鐵軌開礦兩事包與商人均屬言之過甚卽山西京官二次公呈將合同章程逐層辯駁亦多附會無以折服洋人何乃瑩奏請停借洋欵固屬正辦惟泰西各國率皆經營路礦以馴致富强晉省煤鐵礦産之富久爲西人所美若深閉固拒轉恐利權旁落何如豫爲之地猶得操縱自如現在中商情集股不易僅用土法開採實係難成方孝傑劉鶚二員奉旨撤退後義國商人羅沙第俄國商人璞科第卽各聳其公使先後來臣衙門催辦謂合同業經山西巡撫遵照奏案批准斷難更改並謂己各報其本國政府往復辯論至再至三勢亦難於中止臣等公同商酌晉省路礦業經奉旨准借洋欵開辦果將合同章程斟酌妥善於國於民均有裨益此摺未畢 
[調營鎭守]  
　　鎭江訪事人云本月二十日長江水師提督總統江勝全軍黄芍巖宫保接南洋大臣劉峴帥電稱省垣米糧缺少價值飛漲以致激成民變請迅調江勝兩營駐寗鎭守爰於二十一日面諭江勝左營劉副戎義逹江勝前營陳總戎亮煦督率所部拔隊起程午後各明整理行裝紛紛由洋馬頭乘南琛兵艦溯江上駛逕赴金陵水陸總巡周錦堂都戎親率差勇在江干照料 
[示期平糶]  
　　安慶采訪友人云近時米珠薪桂民食維艱皖垣各米商及殷實囤户尤任情龍斷格外居奇地方有司疉次出示禁止而米價依然昻貴最高者每石售至錢四千六百文邇日到有江西米船每石售銀三兩一錢左右較巿價約减三四百文但爲數不多轉瞬卽己告罄現在官紳開倉平糶飭保查明户口先給憑票分爲人壽年豐四號輪流往糴五日一周懷寗縣袁明府復出示布告曰欽加同知銜賞戴花翎署理安慶府懷寗縣正堂袁爲曉諭事照得現在米糧昻貴昨奉大憲面諭於本月二十日開倉平糶惟倉米不多勢難遍及所有城廂極貧户口業經紳保查明散給飛子以便持票赴倉蓋戳糶米合行出示曉諭爲此示仰買米人等一體知悉遵照後開章程届期持票赴倉挨次交錢隨時照官斛量給米糧不准擁擠爭論各宜凛遵毋違特示章程列左一定期本月二十日開放倉米每石定足制錢三千文一每一雙印飛子准買米一斗單印飛子准買米五升五日一糶願買十日者亦聽一每逢三八日放人字號一每逢四九日放壽字號一每逢五十日放年字號一每逢一六日放豐字號一禁地保差役需索小費光緒二十四年五月十八日示 
[蘇城命案]  
　　蘇州訪事人云本月二十二日晨起省垣撫署東首查家橋堍忽出一命案地甲急赴長洲縣署報請相　一時趨在觀者絡釋不絶詢知死者李姓名阿德年三十有六山東某縣人向在是處燒餅鋪爲夥鋪主係同郷人亦姓李名得標年四十有七向在撫標中營充當教習兼設燒餅鋪近因生意清淡將鋪閉歇核計尚欠阿德工資洋銀一元七八角阿德屢向催索欲作回郷川資德標初不應允繼經各同業理勸允給小洋五角阿德以不敷所用且應給工資斷不能少由是兩相口角唇鎗舌劍之下阿德投中軍署向中營管帶常叅戎處控告叅戎以事甚細微斥不准理此二十日事也至二十一日之晚阿德復向德標索取德標仍不允給將其推出門外緊閉鋪滅燈安睡阿德氣忿乏至不知在何處覓得切麫刀一柄初意欲將鋪門撬開詎料從事良久竟絲毫不能動於是忿火上熾頓萌短見突引頸自刎死於門外翌日之晨鄰右啟門瞥見立唤地甲至與德標商議一切事爲常叅戎所聞將德標函送吳縣署請辦一面由地甲禀報賴葆臣大令升堂提訊德標供認前情惟稱並未口角且無毆鬥情事大令遂於傍晚時帶同刑仵書差臨塲相騐當經仵作騐得死者喉間有致命傷一處計闊三寸七分深一寸四分實係左手執刀自刎並無别故大令傳左右四鄰訊以夜來有無聲息四隣均稱並無所聞大令飭書吏填明屍格著地甲持名片知照某善堂爲之棺殮揷標待認騐畢飭差將德標帶回縣署釘鐐收禁候禀詳上憲擬辦 
[漢陽火警] 　　 
　　漢口訪事人云某日漢陽康王廟左近某居民家不戒於火霎時間紅光四射幸賴各鋪水龍風馳電掣而來極力援救僅燬民屋數椽 
[逆子吞烟]  
　　蘇州訪事人云省垣護龍街吉樹巷左近金姓子乳名慶官年方二十餘幼習兠帽業以不肯務正被其師辭歇自此專與無賴少年爲伍成羣結黨遇事生風拆梢打降無惡不作去年因事被地方官拿獲懲責枷示旋經其母金某氏求恩保釋方冀其改過自新去惡 
 
 

Page 3

 
 
從善不料兇横情形非但不改且更甚於前邇因私識某蕩婦被無賴某某二人滋詐慶官卽英人控諸有司將二人拘辦然所費己屬不資事後除已經開銷外尚須洋蚨十六枚本月二十日差役向之索取慶官無以應命回家向母索之母不允略加訓斥慶官遂揮拳將母毆擊繼復提長凳向母頭上擲去應手而倒血流滿面不省人事幸經鄰右人等極力援救始得更生其母以爲似此忤逆非禀官究辦不足以儆具兇頑爰卽雇人舁至吳縣署喊控賴葆臣大令准詞立卽飭差將慶官拘住暫交地甲看管翌日清晨升堂提訊慶官自知情罪重大非草草可以了結因預將紫霞膏和酒吞服迨大令提訊時己神色慘變口不能言大令察得其情卽飭原差地甲出爲施救俟烟毒吐盡再行訊辦想天道昭彰斷不令此種梟獍輕生自斃也 
[畿輔叢譚]  
　　京師訪事人云自麥秋過後兩次得雨惟未能渥霈甘霖端節後赤日行空燥熱特甚初九夜層雲四布天氣較凉初十日午後大雨傾貧歴三時許始霽雲霓慰望老農老圃無不喜上眉采○榮中堂赴任直督時帶去營弁十二員比蒞任後見可派之差甚少遂於五月初七日遣還七員所留五員將來或留津或回京亦尚未可豫定○董軍門福祥新募練軍二十營端節後由保定府移紥順屬　州其地距京不過百里刻下户部奏請將此軍口糧改照防營章程月發六成實銀奉旨依議若是則董軍殆將久駐京師朝夕訓練俾作營伍表式乎○正陽門大街特修東洋車路須用火車運料出入永定門殊爲不便乃擬於永定門迤西城垣上鑿開一門只許工人來往定章佩帶腰牌出入盤查以免他人混入夜則掩門派兵看守現方初築基址不日卽另開門户矣傳者或云工竣之後依舊堵砌或言永遠添設此門專行東洋車二說未知孰是○前者街道察院示諭正陽門外大街棚攤一律挪移嗣諸棚攤主公同商議擬各留餘地數尺懇求城憲免遷以便照常生理刻下尚未滿限未知城憲能俯如所請否○打磨廠鴻泰店寓有大德玉匯票莊主某甲甲晉之富賈也向有痰症時發時愈發則迹近瘋顛五月初六日票莊庖入向掌櫃支用辛工掌櫃不與庖人轉訴於甲似有怨恨之意值甲症發大加詈駡庖人亦反唇相稽中怒舉牀頭護身洋槍擊之彈中其復匍匐而逃中復以槍置牀頭伏枕偃息人莫敢入其室庖人控甲於官比役來擒捉甲起復欲放槍店夥乃謂甲曰庖人控君於官矣甲曰諾卽隨差役赴南城坊署官訊子招承不諱乃覊之於囹圄中嗣庖人因傷重斃命遂將案移交南城司訊辦武清人某中僑寓京城之北蘆草元向以執鞭爲業端陽節前回籍售地得銀若干將買車騾謀升斗以惘贍妻子五月初六日甲至都入門見有男子與妻調笑近覘之頗不識廬山眞面月男子見甲思遁甲順手拾菜刀斫男子曁妻俱受重傷子女懼而號泣甲心酸手軟兩人得不死乃携幼子徑赴打磨廠南城坊署報案入日官來相騐訊取男女口供悉男子係打磨廠某帽局夥閱三日甲妻因傷殞命刻己詳城不日卽當送部定案矣○五月初六日午後有人拉一東洋車自馬家堡迤邐入城行至正陽門甕洞小憇觀者如堵其車朱轅朱輪棚圍鋪墊色色精潔或詢所自來答言某泰西人敬獻桂公者移時卽拉之入城 
[析津魚素]  
　　天津訪事人云欽奉上諭改八股爲策論并諭令今年歲考卽行經始毋庸俟至下届當本月十六日天津縣試二覆時邑尊吕秋樵明府己卽以策論命題取士矣○裕壽山制軍到津後十五日拜會榮制軍十六日制軍答拜十七日壽帥卽八京制軍率屬寄請聖安畢恭送行旌各營士卒亦站隊鳴鎗如禮民船載貨出境過關納稅向需課鈔船鈔謂之報桅封又曰報票然係就出境並大號船隻言之至於摇駁貨於海四來往向無此例自海河水淺輪船改泊唐沽華洋來貨除駁船公司外間用摇船運津海河一帶磚窰林立所有窰户亦用摇船載送磚瓦今夏大關爲裕課起見諭令船料科設卡風神廟飭摇船每號每次駁運貨物需報桅封錢二千六百八十文謂之半票其整票倍之船户以力有未逮環向關道乞恩嗣經示諭由紫竹林駁至天津免報而由唐沽至紫竹林則必遵繳錢文不得　抗現在紛紛擾擾辦理尚無頭緒也○天津糧價繼長增高現在米價每石計行平化寳銀六兩五錢麫價每百斤約在七八千以上不特中人以下蹙損眉尖卽素封之家亦恐難乎爲繼不知秋收能否豐登懸磬之憂曷其有極 
[購器得人]  
　　中國向外洋定造之海龍海虎海鳥海鯨四水雷船刻己將次告成夏秋之交當可駕駛回華供防海之用昨日本報己紀其事兹悉此四水雷船係向德國阿富平埠之什好廠又名實碩廠訂購於上年興工工料堅固靈捷非常每點鐘可行三十二海里由德商泰來洋行承辦而始終其事者爲張君丹榮泰來行創始於咸豐初年上海天津均設行棧經理西人熟諳諸務凡承辦各種船械槍砲機器以及銅鉛鋼雜物五金之類無不認眞剔選精益求精以故深爲各大憲所嘉許其時初設海防南北閩粤等省購辦軍艦如南琛南瑞魚雷快　等均係泰來經辦三十年來皆稱是行爲最能購辦利器張君本在天津泰來行中經理軍裝迄今己歴十有餘稔性旣豪爽率直而又實心行事辦理精詳故不特爲洋人所敬服當道尤器軍其爲人今夏由泰來行主調派至上海行總理一切蓋知張君綜核諸事條理秩然振興行務將倚爲左右手焉而張君亦能不辭勞瘁凡事躬親到滬未及數句行務己蒸蒸日上是可見天下事無論鉅細苟辦理得人則商政國政靡有不浡然而興者也 
[懸燈慶賀]  
　　昨日爲西歴七月十四號係法國改爲民主之期寓滬法國官商循例懸燈慶賀以誌弗諼工部局打樣西人預飭工匠在浦灘及馬路一帶竪立燈竽入夜然點紙燈雜以白來火電氣燈陸離光怪頗足娱目賞心自新開河北至洋涇浜浦灘馬路兩旁及天主堂街四通八逹之處無不照耀光明洋涇洪更設樹立牌樓一座其餘大自鳴鐘前亦逐加點綴向例工董局大廳内外燈燭輝煌至晚舉行跳戲以燕嘉賓此次並不舉動清晨各國領事及本邑官塲齊赴法總領事署道賀車水馬龍絡繹不絶捕頭特派中西各捕及各包探帶領探夥分往照料以免事端城廂内外保甲總巡戴子勵明府曁帮辦朱森庭明府深恐届時游人衆肇釁特飭十六鋪南北中三局委員在十六鋪橋左右彈壓如有流氓棍徒乘機滋事者立卽拘責 
[公堂停讞]  
　　昨禮拜四爲法界公廨訊案之期緣是日適值法國改爲民主之期租界中例合懸燈慶賀是以捕頭預期禀請中西問官暫停判案 
[騐收工]  
　　本邑南巿十六鋪建造西式大橋南與新築馬路接連其北則逹法界沿浦灘馬路計南寛三丈五尺北寛二丈五尺中鋪石片旁用木欄護之潔凈平坦頗便馳驅刻下工包告竣惟橋北尚圍以竹笆江海關道蔡和甫觀察擇吉昨日親往收工上午十一點鐘時排導出城换坐馬車至大馬頭工程局委員朱森明府在途迎迓旣而上海縣黄愛棠大令十六鋪南北中三局委員相繼戾止　同觀察赴橋期得工料頗爲堅固爰飭工匠將所圍竹笆拆除想從此熈來攘往車馬盈途行人當更稱利便矣 
[接辦打樣]  
　　法界工部局打樣西人邵禄奉命至滬辦理工程業己期滿政府另派某法人至滬接辦邵禄擬於交缷後卽束裝就道遄回法都 
[流氓閧鬥]  
　　法租界流氓有三十六個黨名目中有蓬頭阿生者與小春泉有仇各邀羽黨在黄浦灘爭毆阿生敗北其同黨渾名臭乳腐者被擊破頭顱經巡街捕昇送捕房飭送仁濟醫館療治阿生羽黨被捕拘疫一人押候堂期解訊不意兩造各不相下前晚又聚集多人各持器械並於每人鼻上染有記號以備一塲惡鬥噫流氓肆横若此有地方之責者將何以善且後耶 
 
 

Page 4

 
 
[樂極悲生]  
　　前晚有某甲者乘四輪馬車偕名姬携艶媿由新閘繞行至靜安寺池浜橋左近風清月朗馳逐於緑茵芳草間頗有顧盼自雄之意其地有一小溪黑暗中馬夫悞認轉灣以致車忽墮入客與妓均滿身泥污淋漓盡致因卽唤坐東洋車而回一 
[吞烟自盡]  
　　江北小車夫顧全扣携其梅鶴僑居裏虹口魯班殿左逝懶惰性成入不敷出伊妻屢諫不從自思夫也不良生不如死遂購阿芙蓉膏吞服及顧知覺倩人送往同仁醫院求治則受毒己深無可救藥因卽舁回行至半途卽畢命亦慘矣哉 
[上海巡局紀事]  
　　流氓陸阿猴又名阿熈日前在中途向鋸匠孟華華訛詐洋三元不遂所求將孟子扭至南巿爛泥馬頭某姓老虎灶茶肆滋鬧適二十三七鋪巡局委員盛雨村二尹經過飭勇拘陸至局倩邵子怡二尹提訊笞責枷號其羽黨混名吹喇叭焕章及蔡毛毛等均逃逸未獲前日陵浼人赴局求恩疏枷願帮同找尋在逃各犯限日交案邵二尹准如所請飭將枷開去勒具限狀限十天内睚蔡等交案訊究○南巿小南門外倉橋北堍唐某家有房屋一所向租與張培生居住被張積欠房租洋二十餘元旣而張又將房轉租與王茂生居住唐姓查知後欲將房收歸張多方留難因卽控訴二十三七鋪巡防局請究局員邵子怡二尹立飭地甲將張傳案研訊張自願本月底將所欠租價如數繳案二尹謂茂生如欲接租須另邀中保向房主商明否則還三月租金以作遷費 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[再續東瀛仕譜]  
　　前報兩紀日本自伊藤爵相以下各大臣紛紛辭職兹得長崎采訪友人函云日皇以伊藤侯經國元勲特加恩錫所有正二位大勲位侯爵免其繳還大藏大臣正二位勲一等伯爵井上馨亦准原品休致以昭眷戀大臣之意餘均納還官誥日來由議員以迄地方各官辭職者竟多至一百六十餘員 
[下詔求賢]  
　　長崎采訪友人云日前朝鮮來信言東歴上月二十五號韓王頒出招賢文告略謂承祖宗之丕德上天庥命光兆民君臣政治本宜振刷維新而因循恬愒致紀綱舉措財用窘絀民不聊生自甲乙變亂以來國器之埋於草莽者徒抱凌雲之志若不及鋒而試是豈王道蕩平之意故折節下詔所有前讉概行赦免各宜竭誠報國毋再懷疑斯後一賞一罰悉昭公議亦無濫施如有一技一能均由政府録用切勿觀望以明求治之意 
[潤州大雨]  
　　鎭江訪事人云月朔以來天氣蒸熱異常居民無不望雨至十七日下午果見黑雲潑墨白雨跳珠至夜檐溜聲終宵不絶次夕雨師又張旅而至鳴珂佩玉無異倒瀉銀河二十一日雖微露晴光未及傍晚卽又瀑布飛簷破空直下以致江水陡添數尺蒜山甘露寺江岸没入水中惟東南郷山田尚無大碍至江北玗田己淪爲澤國僅露禾苗城廂街巿中溝道宣洩不及亦都積潦成渠小碼頭小街一帶則更節節淹水行人支板而行或坐木盆以渡此往彼來如鷗鷺衝波頗形不便二十二日天雖開霽然空際濕雲依然如幄不識彼蒼者天果肯叱退痴龍使民免其魚之歎否 
[錢鋪疉倒]  
　　鎭江訪事人來信云郡城楊恒源大源堃源正源大生各小錢鋪因巿上銀根緊迫周轉不靈竟於月之二十日相率倒閉聞楊恒源虧欠最鉅其餘每家約欠數百金 
[上海縣署瑣案]  
　　划船户周南山周錫控被張二毆傷襄讞委員李二尹提騐之下南山訴稱小的在南巿駕划船有張二者自稱管帮向小的帮中各船强收規費不遂所欲卽帶同子姪多人肆行兇毆以致小的受傷周錫訴稱小的與南山同姓不宗亦以駕船爲業張索取陋規致將小的毆傷叩求騐視淮安帮划船户夏同康金長桂亦遞禀聲訴張索費兇横等情二尹飭仵作騐得周錫左肋南山額角均有傷痕諭令回去自行醫治靜候查明嚴究前有施逹仁者控朱坤仁藉端攫去　　　銀李二尹訊明追繳朱備繳三分之一其餘延不繳出前晚飭提訊追施與地保丁蘭卿同稱尚缺棉花三十餘包洋銀一　　叩求追給朱供稱小的所攫之物業己如數繳呈二尹飭差役收管限三日内繳齊如違提比○徐長發控被方大英戳傷面部李二尹提訊之下徐訴稱小的係湖北黄岡縣人向以收買錠灰爲業昨至方處尋訪友人無端被方戳傷叩求騐究二十二鋪地甲金茂禀稱方在西門内開設鑼坊昨日小的聞伊肇禍卽往查詢方稱徐贸然至伊坊内間之不答以致悞傷二尹飭仵作騐得徐面上受傷血污狼籍遂飭送仁濟醫館醫治候查明究辦 
[英界晚堂瑣案]  
　　黄肖卿控范阿元誘姦其女昨經劉二尹提案訊問黄訴稱女兒小妹忽於初七日出外不歸尋訪再三毫無蹤影前日親戚　張氏在途遇見因卽送歸詢其何以逃逸答稱被范引誘租住小屋故將范扭案請究小妹供去年小婦人在含香閣烟館帮傭與烟客范阿元姘識有娠今將分娩故賃屋同居前日産下一孩設法溺斃今己悔悟叩求恩宥范供小的並無姦情明係小妹飾詞缷罪二尹一再訴詰范矢口不移惟稱曾借房屋因索租洋故被　指盚成鑒核二尹怒謂衆供確實何得狡展著重責二百板管押一月以儆黄小妹姑念新産格外從寛給黄領回管束○蔡鎭堂偕弟錫昌扭控周錦山誘拐其妻捕氏經劉二尹提訊錫昌供稱小的向以縫纫爲業自幼憑媒娶浦氏爲妻己歴十載本月初二日忽然逃逸旋經小的在梅芳里尋獲詰知與周有姦是以扭案請辦周供金匱縣人在四海高升樓當值堂之役蔡浦氏係小的之表妹二十一日清晨行經小的門首爰卽延入暫坐適遇蔡兄弟二人前來扭住誣指姦污叩求明鑒蔡浦氏供與相同二尹以誘拐屬實著將蔡浦氏掌頰一百下交夫領回管束周重責二百板 
[英界公堂瑣案]  
　　女郎李翠娥自幼在某姓家爲童養媳前晚獨自出外在路啼哭不敢回家某號華捕異而詢之據言被姑凌虐受苦不堪是以逃出遂帶入捕房轉送公堂請爲安揷昨晨鄭大令提女訊問供稱崇明人年一十有四自幼爲童養媳因姑兇惡時加毒責困苦不可言狀且數年來衣食不能飽煖無奈逃出求恩超豁大令商之衛繙譯飭送棲流公所留養邇以天時酷熱冶游子弟每於夜半時乘馬車至泥城外愚張兩園啜茗乘凉徹夜不絶僑居是處之西商以車聲轔轔不能安枕　請工部局禁止夜游兩園則以晚間十一點鐘爲止不許馬車入内前晚十二點鐘惠副　頭飭包探顧阿六協同西包探前往巡查見愚　尚有人在内遂於昨日傳執事人韓增豫至公堂請究韓供偶爾過時以後定當遵守工部局章程大令判罰洋銀五十元以儆四馬路迤西胡家宅四海心平樓坍屋傷人己紀前報昨晨捕頭傳業主錦名洋行買辦程謹軒至公堂訊問程延律師担文辯稱所坍之屋係房客自行改造去年亦曾失事後卽知照不准再改房客再三懇說有决不連累等語此事與業主無干大令以旣有此說著候查明再核○包探蔡鳴岐拘劉阿福王阿洪至案禀稱二人在路吵鬧喝阻不依故特送請訊判劉王同供偶因細故爭鬧尚求寛宥大令判各責一百板○包探趙銀河解李阿榮倪阿榮至案禀稱二人串竊王阿林家洋銀十八元報捕後經小的查獲送案請究王投案申訴前情並請領贓李倪供認串竊不諱大令判各責二百板管押半月○朱金挑扭陳挑狗至案控稱前晚無端被毆請爲訊究陳供向索欠洋以致爭鬧不敢行兇大令判將陳笞責二百板○許鴻生竊取虹口某馬頭上所堆之鐵經　探金阿三緝獲人贓解案請究許供向當小工偶拾少許並非行竊大令判責一百板 
[美界捕房紀事]  
　　浦東人顧金奎之妻金氏小名桂寳年如花信貌頗可人近被川沙淫棍徐伯　　奸同逃至滬將氏之衣飾等物質銀作資本在河南路某號門牌房屋内開設川南軒烟館前晚爲顧偵知前往認領徐竟糾集小流氓多人將顧毆擊顧忿甚協同親友將奸夫淫婦一併扭送捕房捕頭令轉送英界公堂請究○李阿三不知向操何業僑居漢壁禮路永祥里一百五十四號屋内前晚二點鐘時啓門小便見黑暗中似有男女二影連喊數聲毫無聲息心頗疑駭詎料有某號華捕與所私之女喁喁私語因被阿三撞破好事懷恨於心曳之使出以手中所持木棍作當頭棒喝阿三身受鱗傷至天明卽赴捕房控告捕頭飭查明此捕號數從嚴究辦○前日流氓朱阿景在天后宫前設攤誘賭爲四百號華捕所見立卽拘入捕房押解英界公堂究辦○廣東流氓劉阿福王阿洪專在虹口一帶藉端訛詐前日糾集同黨十餘人在密勒路施日故智爲包探金立生所見拘入捕房押候解送公堂究辦○昨日甬人魯嘉魚手持銅質僞洋銀一枚至小菜街十二號門牌某肉鋪購買鮮肉店夥某甲察出其僞向拘不允因扭至捕房請究捕頭卽飭押候究辦○昨日小竊張阿福在北蘇州路某姓家竊得衣服數件爲包探吳子剛查見拘入捕房押候解送公堂訊辦 
 
 

Page 10

 
 
[江官報]  
　　五月十四日調署安豐塲誠鹺尹存到揚謝委吳鹺尹元惠禀知捐加五品銜○十五目吳分轉用賓回港差次吳分轉允　回通　差次均禀辭○十六日寅刻各函署循例護月吳鹺尹元惠辭回六漫閘差次 
[贈藥誌謝]  
　　溽署薰蒸易滋疾病敝堂照章於施醫給藥外添製各種署藥藉資補　此外各賓號善長有慨助靈丹願爲　濟者亦必妥爲散給以副慈懷頃承淞滬捐厘總局頒到紅靈丹八十瓶如意丹二百瓶飛龍丹白痧散二十五瓶臥龍丹一百瓶霍香丸純陽丸四十包時症茶太乙　二百塊通利散補傷丹兩罐壽人壽世感篆殊深百災區疾疫流行死亡枕藉頻求多購藥物解往拯救諸善士倘有家藏妙藥尤望隨緣樂助惠彼災黎爲盼謹請一併登報奉聞上海六馬路仁濟善堂董事嚴信厚葉成忠　廷臬董宗憲　則敬劉芬謹誌 
[清本年四月份各善士實號月捐清單登左]  
　　唐傑臣翁怡情軒兩户各捐洋六元陳善亭翁捐洋五元徐　山翁兩月捐洋四元戴綏之翁李光琴翁龔府三户各捐洋三元戴耘萊翁豐泰帳房朱葆珊翁黄佐卿翁譚幹臣翁陳望生翁老順記南順戴生昌局韓山　翁十日各捐洋二元　江第一樓存濟堂何瑞棠翁何植園翁徐俊以翁柳鶴亭翁陸全木翁老悅生新順記祝源昌錦韋李墨君翁肓　蘇寳森翁十三户各捐洋一元源通銀號捐一千八百源豐潤洋一元八角莊原大捐洋一元角五樓捐洋八角五分錢甘五中和帳房捐洋六角五分嘉綸捐洋六角錢六十文久大捐洋六角錢三十瑞昌捐五角錢廿五四洋平樓捐洋四角錢春捐洋三角錢廿四錦章捐洋三角錢十八三元同慶樓捐洋二角錢十二久成九章北五天成繼述堂陸亦新　雨月徐祥順三月六户各捐六角萬有全萬和益昌　竹卿愼餘堂思補齋隆昇焕甫湯蓮生九户各捐洋五角青蓮膺恆升兩户各捐洋四角其萃樓升和晉昌恆茂允章九和咸章恆泰　德豐徴昌怡昌　大十二户各捐三角運樓義成恆生義一壺春孔巨豐生大曹德大沈元來通裕森和寅記大昌恊慎復泰恊興源順裕泰怡隆十八户各捐洋二角介福和康壽康延康晉和餘大愼餘元性元茂衍大厚　永存德鉅亨恊昇宏元宏大源吉寳和寳順承裕正大升大彚康崇餘示康鎰大瑞大晉大恊大　善源正祥福康恆餘厚餘仁大恊餘利寳世允　各捐錢六百大章宏章泰張家　三户各捐錢三百　大金合順元利五雲日昇樓四户捐錢二百恊成　永愼兩户各捐錢一百俞順利號半年捐洋三元共收洋八十九元五角錢七千三百十四文　上天后宫前　益善堂司董　信厚施則敬棄成忠唐榮俊等謹詰 
[上海六馬路仁濟善堂籌賑公所施子英經收山東順直湖北淮徐賑捐四月初二至三十日第三十八次清單]  
　　初一日並海氏善士洋十元　造生爲女金寳退熱五元隠　氏二元○二日張百八堂洋十元周渭川代友求安一元○初三日恆孚銀樓交來程淇生洋二十元蔣馨官服元汪耐安二元謝　亭書助賑一元五角恆孚桶内另　户一元四角又銅洋元　興官一元恆孚以捐潘姓銅洋二元魯麟洋行銅洋二元○初四日唐姓求母牙愈五元泰州板廠陳宅二元魯崇義堂求兒病愈二元○初五日許委生經募六十元施道生爲女金寳病愈完愿二十元清和氏瑞凝書屋各洋十元○初六日隠各氏求病愈洋五元全閶　青草　馮洋一元　洋十一元○初七日東道于善堂劍雲生規銀一千七百二十六兩陽羡强恕人洋二十元嘉定無名氏産安完愿洋四元張曉梅書潤移助二元○初八日徐恆盛堂一百元趙翰文子病愈完愿次庶臣各洋十元筆耕主人八元安慶鼎和當不留名七元鄭司政吳養源江錦齋陳華周四户各一元○初九日無錫俞泰豐二十元全益號酒筵移助十元○初十日夏詔庭求病愈三十元黄海釣徒十元衣谷老人四元葭芬書屋求子賢二元○十一日恊同慶交來四川無名氏規銀四十兩方仁堅求子病速愈二十元杭州傳道堂同經募十六元李子清求妻産安　　元安慶王星平鄧英之各二元無名氏熊嗣三兆記于福卿馬審夫五位各一元夏仲倫五角○十二日無名氏銅十八元○十三日春風座主人求康　順利五十元無名氏求病速愈五元富陽徐成良求雙　冥福四元葉隠名三元新閘保甲局罰欵移賑銅洋二元○十四日吳維衡一元瑞記紡紗銅洋一元○十五日慈北沈震福求妻和愈十元　勉之洋五元張季直八言對無名氏求牙出血愈各洋二元義和成無名謝筠亭各一元○十六日季札後人求産保安角直周永標求平安各十元黎里祥裕來耕禮堂六元　角又　洋一元隠名氏爲叔嬏冥福隠名氏求叔父母經資隠名氏求先父母冥福隠名氏求先兄冥福黎里了心願五氏各四元黎里節酒省三元潘念屺二元公記莊朱　生　先生求風濕鬆動人程友于金偑魚松餘堂殷雪垣張國秉吕芹房張季直八言對十一倍各一元胡潤之　己三程愛田　力氏濟梅分力不足六位各五角鳳輝光無名氏乾源祥陳會卿四位各四角袁焕章無名氏潘福年孫少堂馮傳友孫桂堂六位各一角嚴伸甫一角○十七日篆初氏求目疾愈十元洙涇徐枝珊一元蘇州正和局銀洋十五元○十八日無名氏二十元無名氏簞瓢屢空子求合家安各洋十元○十九日余苞蓉爲先祖母先母冥福六十元勉功四旬壽筵　賑勉力子求保産平安各五十元○二十日新安掊德氏得子完愿洋五百元楓涇王國榮求妻産後病痊十元張季直八言對一元○二十一日錫堂求母康　小兒易養二十元當昭鹽公堂代募無名三元又銅洋三元餘姚陳文清晚年得子三元三角無名氏三元公記二元○二十二　永豐盛交來　名氏規銀一百五十兩無名氏一百元　湖祺分隂館十元祁　修五元梁溪悔過遷養子一元○二十日周裕成求闔家平安十元○二十四日嘉定戴品如求病速愈一百元敦訓堂申求合家平　十元夏梁氏五元○二十五日平湖　泰莊交來　隠名氏一百元平湖晉泰來隠名氏求病痊啞洋五十元閨秀張懷姝求病愈　洋二十元徽州歙縣項張氏　筠亭晝　移賑各一元○二十六日　　仙完　十元崇義堂求兒　災一元○二十七日方怡和交來鎭海西郷衆善三十元東培　周氏四元○二十八日南橋陳修竹陳樹珊各洋五十元谿無名氏郭不留名各五元○二十九日碧山居士求母康健諸事平安洋一千元劉璧臣求合家平安五十元○三十日林寳善二十元吳愼甫求　病愈四元金邑積善堂求保産一元四月份共收元一千九百十六兩又收洋三千零十五元五角扯七五五申元二千二百七十六兩七錢二百以上共收元四千一百九十二兩七錢零二厘銅　五十六　逮前併結共收元六萬二千八百七十兩零六錢九分九厘除解各賑欵外凈存元一百三十四兩三錢九分七厘銅洋三百六十六元一角 
[申報館恊振所經收順直山東川東鄂省江北賑捐五月十一日至五月二十日止十七次單]  
　　五月十日寅記洋壹一無名氏銅洋廿五元○十二日楊適　求保平安洋四元陳實夫洋二角五分○十四日顧雲錦交來武原思補齋全助江北臺百元○十六日無名氏錢一千三百二十文合洋一元四角二分○十八日袁萬順蘇號洋二元○十九日許維師洋二元○二十日黄鏡緣發願叩求神佑寓中妻子平安助江北洋十元以上總共收洋壹百二十元六角七分銀洋一十五元 
 
 
 

Page 11

 
 
   
 
 

Page 12

 
 
   
 
