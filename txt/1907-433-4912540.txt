# 1907 - 433 - 4912540

 

Page 1

 
 
   
 
 

Page 2

 
 
　　　　　　　　　　 
論說 
[論不用外貨之難行（繼）]  
　　中日之間島事起。而長春人士有不用日貨之會議。中英之蘇杭甬借欵事起。而滬漢人士有不用英貨之傳說。事之碻否。雖不敢知。然以意揣之。當外交棘手之時。吾國人民。合羣并力。於無可如何之中。用不銷外貨之計。欲以規仿歐美通行杯葛例。（即聯體不交易）使政府權力不能干涉。爲之藉團體而圖轉圜。斯固出於一片愛國之愚誠。即前年抵制工約不用美貨之舊策也。惟是此等政策。彼中行之。屢屢見效。美不用英法貨物。英法欽使正式交涉。而不能强美外部之執行兵律。日本不用法之貨物。而法卒不敢容留俄艦。驅出西貢境外。公法無可爭者。爭之以私法。此在平權之國爲然。至於中國不用美貨。倡議者爲檀香山某報。而旅美華人贊成之。滬上商民亦主張之。即記者當時亦曾附和其說。謂外貨用不用之權。操之國民。執此以行。或猶有改約一綫之望也。曾幾何時。而兩宮之詔旨嚴禁之。南北洋之札示壓制之。不用外貨之機。經此一挫。而遂不得收其改良工約之結果。至今談者猶餘恨焉。夫同一策也。彼中用之而大效。吾國用之而無驗。其間蓋有一特别原因。决非空言之所能挽救者矣。今乃欲以間島事而拒日貨。蘇杭甬事而拒英貨。徒生惡感。無裨實事。則私意未敢贊同者也。 
　　且論者亦曾討論當時不用美貨之事實乎。自三十一年六月十八日爲實行不用之期。見於電爭。布於公啟。有人調查該國貨物報告。若布疋若煤油若麵粉辨其貨品。杜其銷路。幾於通國皆知。如響斯應。然其時風潮所激。美貨暫不運華。而英日德法等貨捆載而來。已自等于拒虎進狠之失。存貨堆積棧中。而華商銷售無路。虧折本金。又無異乎作繭自縛之象。他國坐收其利。國人首承其害。而於美商絕無毫毛之損害。於工約亦終� 
無磋商之希望。在倡之和之者。不過激于一時之公義。而不自料其害之竟至于此也。且以今日之時勢。與前年又稍微異。協約既成。對付愈難。苟使拒銷英日貨物。殆有數。難洋貨進口。必由海關。而海關之稅務司驗貨員。多爲外人主任。各關道之權力。若能咨稅司飭造册處禁運彼貨。使之不來。乃可以達拒銷之目的。苟不爾爾。是拒而不拒也。其難一。英貨以鴉片機械爲大宗。以今販烟新約。未經訂定。製造之學。亦未精進。卽斯二者。已有欲拒不得之勢。他貨無論已。日本之零星雜物。更無論已。其難二。即使我行我法。自籌抵制。英貨日貨。我必拒絕。然値此機會均等之局。將法索建邵汀礦而拒法貨。德索開濟鐵路而拒德貨。設或美俄各國續有所求。亦將拒美俄各貨。與何國交涉。即與何國絕交易。徒目擾華商之營荣耳。於大計何所補乎。其難三。由此言之。則近今之拒銷外貨者。是亦可以 
 
 
 

Page 3

 
 
第一張第三版　　　　　　　　　　 
已乎。 
　　夫記者並非歡迎外貨。爲此三難之說。以惑衆聽也。以中國人而自用中國貨。爭還利權。素爲平日主張之義。異日廣開工廠。大興商務。始也以自製自用。而行銷於國中。繼也以輸出熟貨。而行銷於國外。則雖不必明言不用外貨。而外貨自然。减少。此爲商戰轉移外交之原本。若以間島蘇杭甬兩事。徒逞意氣。而曰吾不用日貨。吾不用英貨。於公義則伸矣。要豈謀國之計哉。 
專電 
[電一（北京）]  
　　巡視南洋大臣楊士琦代各埠華僑電奏力拒路欵 
[電二（北京）]  
　　楊士琦又奏默揣僑情諸多疑慮似受迫借路欵影響以致無法聯絡 
[電三（北京）]  
　　有旨著民政部法部會同速議報律聞係從某大臣等奏請將以抑制輿論 
[電四（杭州）]  
　　金華匪徒在龍游縣境與官兵開仗匪敗竄回馬鈴山督帶沈琪山於十九日會同五縣兜捕電阻提兵緩進 
[電五（嘉興）]  
　　嘉善縣境西塘鎭到有大帮梟匪民心驚惶電禀省台派兵速勦 
路欵要聞 
[湯總理致浙撫電]  
　　杭州馮撫帥鈞覽鹽電祇悉向見公面今見公心誠爲大局維持願任妄言之咎雖前電誤由公司中語而疑根實因驗資頓深加之京謠一生滬電四達所疑之人之事無非爲不認借欵前年被舉先後八電力辭奉有朝旨促以商部義無卸逃草議可廢忽主� 
借欵不認難認尤難北行則股東爲負託而浙人大譁返杭則代表方到京而滬事隔絕津鎭貫滬寗變相汪等執爲便宜爭路爲國家保權隣省戚共瞻依股東非股東人人青備處處調停誰可告語惟有望公以望宮保潛已落漩過公如矜諒可無深較潛不自誤商部外部實誤之但求公不誤浙潛以公推遵旨嚴讉亦所甘心誓以結草方寸中物掬獻左右倘得告旋詣轅荊請濳咸叩 
[江浙鐵路協會又致盛宮保電]  
　　北京盛宮保鑒報載蘇浙公司電有蘇杭甬借欵草合同並未奉旨批准蘇浙兩省自辦係屬奉旨允准等語不勝駭異查草合同無效之事實發生在二十九年催告六個月後之九月二十九蘇浙公司自辦在三十一二年既無相提並論之理即不應有兩面結朿之言銀公司催告不辦草合同即經奉旨批准亦在必廢之列蘇浙公司以本省人辦本省路即未奉旨亦不能因已廢之草合同橫生枝節據理力爭惟公是任勿以一身利害誤我江浙江浙協會 
[常州中學認股]  
　　常州府中學堂職員學生已認一千七百餘股尙有學生數人須俟冬至節假告知家屬然後認定大約在二千股以外 
[水木二業公所開會]  
　　上海水木業於十八日午後在公所開會勸認路股領袖董事楊錦春報告大意并述同業三十年來發達之歷史諄諄以興辦公益事業相勉勵聞者感奮報告畢來賓雷縐興君演說首言公所組織法之完善及名輿之可貴次論中國近年外交失敗情形又鐵路權保存與喪失之關係次論對於丁界有路事改良之希望𥿫� 
勉以踴躍認股遂各簽名認股計得一萬三千餘股并各分任勸招云 
[醫界續認路股]  
　　上海醫學研究所前由各醫生認集一千五百六十八股今又續認開列如下　費纔甫一百股　董鯉庭加一百股　醒齋主人沈履之馬逢伯朱子琴周茂蘭各二十股　錢辛生顧少銓夏應堂朱　誠周祥宇汪利生石曉山金鴻聲孫鐵珊壽鏡澄王厚甫各十股　任際運倪頌兼李意誠陳麗生楊伯寅黃鶴軒徐宗揚王葆仁彭伴漁沈心田呂潤之各五股　錢華林朱明德合五股　顧渭川楊季明曹彭齡趙伯壽趙雲達劉永康張芹孫殷秋江袁依琴各二股　吳次秋一股　共四百人十九股　 
[甬屬集股處認股淸單]  
　　穆槿晨八百股　文元銀樓七百股　樓其櫻六百股　張延鍾六百股　莊韶九周俊生武棣森嚴漁三裘和記干蘭屏李國慶莊菱晨庶康莊李志方穆景廷應藍庭朱壽山湯菱仙胡芝靑各五百股　盛筱珊四百股　長生同義會洪益三王養安劉峯亨崇餘莊謝衡牌各三百股周仰山洪文廷各二百五十股　敦和莊葉景林藍橋别墅王松堂梁溪李寓薛文泰傳曉峯邊文錦張桂生董子珍錢坤裕何立卿樂芝香徐棣孫沈崇如黃玉書岑庭芳林築之劉子玖怡春茶棧各友陳文鑑應子雲李瑞寅胡岳磬應子雲各二百股　張茂章一百五十股葉琢堂翁春華張森來施明德李欽揚史幼鳳龍園雲記應季審任惠淸賀升甫侯志和張向 
 
 

Page 4

 
 
　　　　　　　　　　　 
隆凌雲飛金媛媛霞雲閣寶大莊武葆生陳紹位陳鈺卿貿孚張寓胡岳磬李滬生李甬生袁景齋李聿水劉南屏恆德莊方晉乘沈仲禮劉玉鑒王士杰吳欽元鄭良裕錢雨嵐錢逸琴周茂蘭陳慶記楊慶華楊慶貴衣業成義會梁兆堃葉春山馬竹房李廉孫周純甫何心傳吳梅卿李庭生王漲興張仁甫孫震來陳道依高東福王長根鄭芳恩王少卿周葉氏沈爲儀王高生俞慶棠王昌裕宓松齡趙伯漁干四海竺錦章向芸初九章綢莊各一百股董芝初施明德嚴鏞笙周文德徐元百朱永霖黃可坊莊智鳴樓卓儒陳積銘莊保如鄭聿岱邵實甫曹承如費子和協泰祥洋貨號李陳瑞祥縹緲樓飄渺樓張厥臣陳泮林趙仁賢水湊溶范子安張蓮靑楊子榮柳善初張義方戎欽甫陳進朝范蓮記李元芳金榮堂沈倫堡李綏襄王在根虞丕顯何友記唐蒓記鳥仁甫歐陽夢樵尹紹甫沈顯章莊謙亨湯子鴻土子香洪苓西陳振聲袁于逵錢庠元桂吉甫余方來陳康鈞楊公和陳王氏林元根劉豐林陳根甫徐生貴朱仲記柳寄生周可學唐祥降葉廣廷劉子峰胡德金葉靑潤胡明才鮑祥熊張桂卿孫榮昌張月仙董芝初張春敷王榮棣以上各五十股　章貴卿史兆華林鍚雲顧斐卿周富卿馮慶餘胡克益葉楚玉朱巨川羅紳伯陶華瑚蔡尙卿具佩卿屠雲才謝花甫徐隆盛周師懹江覺齋練蘭亭周子香洪子文周椒卿鍾廷樑胡忠盛顧宣錦方文德葛蓉甫屠子善孫恭甫黃令渭裘子和李潤初鮑元令徐允煒王克懋錢增祥王養齋陳竹庵裴景福何廷科孫純甫朱芭臣周人倫秦煥章莊樹堂舒順富黃榆齋黃雙喜董夢華鄭式甫胡穗村蔡義和阮餘耕林文光黃可方陳豪徐翥靑姜臣顏樂允江任成齋陸惠房俞鶴生戎家道陳子漁舒敎德馬勤甫楊維祥楊枕溪吳銘淇應恊臣陳忠立夏寳梁偉堯董煥章王寳訓李偶彝蘥德和董汶水應廷瑚鄭聿岱以上各二十股　歐陽紀昌翁學海合二十股　余光發周成山合二十股　顧奇豈莊炳榮合二十股　徐寅生胡增華合二十股　以上共三萬八百三十股 
[浙路認股報告]  
　　雙林鎭第一次開會共集四千一百九十五股初九日又由蔡琴軒陳四岩諸君開會續集姓名錄下　鈕稚雲蔡幼峰各一百股熾記八十股茅越樵楊金美各五十股沈念慈沈鍚侯沈澄如沈新甫合五十股江曉莊二十股徐蘭卿莫輔庭江小庭談聲和鄭君喻湯橘仙馬梅記馬萊臣鄭秉衡各十股徐承煊六股陳景榮談麗淸蔡晉伯慮松樵吳少莊謝子山郎蓮卿湯聲和潘仲甫沈子眞沈秋舫倪芳春吉月芳周兆祺周子卿蔣紫衫各五股姚瑞元錢炳銘吳蘭卿各三股蔡芳伯邵鏡淸鮑又章張梓屏梁鳳權吳文波朱幼槎張蓉卿吳子植汪枚卿温江生蔣文經蔣韻軒陳稚濟各二股陸硯卿沈竹安孫雲軒凌森麓各一股計共六百六十七股 
　　黃岩城東南鄉認定五百股（一百元一股）王吉人君函擬集十萬餘元菱湖陸積昌君函報第四次開會仍由孫用方孫憲章沈哲莊孫燕伯孫端卿五君相繼演說當場簽認者六十七人計一千二百四十六股云旅豫同鄉函報所集路股交由汴省寳興隆金店代收代匯浦東中學校報告胡宗韶認十股交十元薛尙友二十股交二十元石鼎揚二股交二元諸兆穗二股交二元孫粹存孫競存各五股交十元徐永十股交十元史濟矅十股交十元 
留日學生總會西十二月一日假座神田區物輝館開全體認股大會到者五千餘人認定一萬零八百九十一股續認不在内全體公認中國出張日本東京之合盛元銀行爲收股處京師浙路保存會函述除前次二十三日報告外現又集得約逾二萬元天台學界四千三百九十一股杭州赤城公學陸容球君來報）留東赤城學會六百二十股沈典五五十股湖州東鄉拒欵支會八百六十股濮卓雲二百股王孚川張鑑淸朱壽門各一百股張菊畦俞牧莊李耕謀各五十股仁壽堂吳徐嘉定壽成雲錢吉人王壯銘王慶記張智陽各十股 
　　胡頌記蔡汝霖各十股姜九穢皇四股臨安記二股潘月樵呂月樵夏月潤夏月珊各六股以上均全繳 
[蘇路公司接認股函]  
　　（營口江浙旅營同人）所得四千餘股（金山泰望山寶枚两等學堂）本校敎員學生認二百股又迪新小學堂認一百股（松江府屬路股會）奉賢震東學堂職員學生認二百股又經勸六百股共八百股靑邨港吳鏡淸經勸三百五十股奉賢東鄉宋竹如自認一百股並勸家中厨役傭婦等十股 
[更正]  
　　昨報載杭州撫幕張讓三致湯總理電一則茲悉張君由寗波同鄉電招於初十日來滬現尙留此前電係由陶拙存員外具名且囑轉告張君合行更正 
緊要新聞 
[樞臣密示聯絡華僑之妙法北京]  
　　巡視南洋大臣楊士琦密電政府謂華僑不易招徠請示妙法等情曾紀前報現聞政府已商定對付之法由軍機處密電該大臣略謂該處華僑務宜加意聯絡相機酌量或奏請賞爵或優加獎勵總以能招徠一二鉅商爲要（影） 
[石御史奏請淸查各省庫欵北京]  
　　御史石長信日前上一封奏聞其内容以財政支絀籌欵維艱奏請派員往各省盤查庫儲錢粮畧謂各省每以私項動撥庫欵迨卸任後無所償抵則前任即以空帪移交後任督撫毫不覺察年月相承侵蝕已甚務須盤查一切虧短以期情弊立除并請先由東三省查起然後再及東南江浙等省云（丑） 
[法使允在越邊駐兵堵匪北京]  
　　法人因越省亂事屢向外部詰青意欲派兵防剿而外部亦以粤匪竄入越境搜捕爲難請其派兵合圍以便兜拿各節迭紀前報現經外部一再磋商駐京法使已允電飭越提在越邊駐兵以期堵截竄匪云（山） 
[郵部議設路政督辦公所北京]  
　　郵傳部陳尙書因整頓路政亟宜設法維持以除隔閡現經議定設立路政督辦公所一區以便各省鐵路督辦來京皆赴該所辦理路事并可隨時研究一切利弊每事即與部中直接以免隔閡而除流弊云（寅）� 
[電召勞乃宣等七人之原因北京]  
　　政府前日電召勞乃宣等七人進京已紀前報現悉此事原因係爲七人博通中外掌故聲望卓著足稱民選議院代表故召人京師籌商組織議院之法據政界中人言政府諸公博搜遺賢尙須續召前國子監祭酒王先謙前禧部侍郎朱祖謀前太平思順道易順鼎前江蘇藩司濮子潼云（非） 
粤東西江緝捕問題 < 
[粤督札議巡江章程] 　　 
　　爲札飭事照得粤省東西北三江近日盜風日熾行劫輪船之案層見迭出迭經外務部先後來電以洋輪被劫各案英使屢請添設巡船速籌辦理節經本部堂與水陸提督再三面商妥議章程實力整頓并將章程發交慶稅司詳加籌議俾資週密茲據慶稅司將章程各欵分别擬覆前來亟應認眞妥爲辦理以靖盜風而安行旅查原定章程第一條添設怏輪四艘昨准水陸提督咨復請由魏京卿督同左　 
 
 

Page 5

 
 
　　　　　　　　　　 
右兩翼分統妥爲訂造現經另行咨會辦理應俟新輪做成即照章分段巡緝其稅司所擬每輪遴派大委員一名亦俟各輪做成再行選派又原章第二條酌併舊設分段小輪應卽遵章先行巡緝其稅司議分西江地段埠頭尙未據將地圖呈繳應俟繳到另飭遵照又原章第三欵酌定大小各輪梭巡時刻除飭添設大輪尙未做成外應卽責成原設各段小輪先行遵章往來梭巡并照稅司所擬由各輪設立日記部一本每日逐一塡註按月呈繳緝捕局察核又原章第四欵責成水陸員弁緝匪應卽分飭各該員弁等遵照如遇匪徒行劫巡船弁勇并不登岸追拿陸路防營團練并不即時兜緝輕即記過罰薪重則撤參懲辦以儆玩泄又原章第五條應俟稅務司將搭客埠頭開列淸單圖說呈繳另行飭遵辦理至各屬繁盛埠頭從前本有分段扒船駐紥續經酌量裁併現據慶稅司請在石壁勒竹陳村半浦濠滘板河尾容奇桂洲馬崗二角口鶯歌嘴東西馬寗均安福岸七滘口甘竹九江學憲宮石戕河淸古勞三湘太平下墟富灣金洲大路墟白坭金利馬口滘口淸歧具水永安橫查廣利羅引涌白土墟雙龍黃崗坦後瀝肇慶禒步悅城都騎德慶陸都都城羅定口封川江口梧州黃埔蘇涌來場漳棚新塘觀海石龍蒃蘭鐵崗蘇村博羅惠州河源等六十五處每段照舊派撥扒船一隻常川駐紥以資防護昨經商由水陸提督議將石璧至太平二十三段由吳統帶於廣安水軍前後兩營撥船分駐白下墟至梧洲二十九段由楊統帶於韶安水軍四營内撥船分駐白黃埔至河源一十三段由王統領於惠安水軍三營内撥船分駐其各段地方除現時已有艘船駐紥無庸添撥外其餘按照現關地名一律擬定責令常川駐守隨時查察附近有無窩匪鄉村認眞緝辦并由各路統領等將派撥駐紥各段扒船號哨弁職名兵勇人數開列淸册呈缴察核又原章第六條酌定商輪往來時刻現據稅司議覆尙有窒碍應暫從緩辦又原章第七條并須俟稅司繪定西江圖說再行飭遵辦理又原章第八條巡緝輪船隨時稽查西輪一節據稅司議覆應命巡船及各段扒船隨時搜查商輪自爲認眞查緝起見應准照辦仍俟箚飭稅司先行曉諭洋商各輪知照以免違抗又原章第九條派勇駐輪業經衛旅營辦有成效仍應照辦惟駐輪之勇必須挑選精壯以期得力并候箚飭稅司曉諭洋商一體遵照至商家輪船聞間有通匪串劫情事應如何責成駐輪兵勇隨時稽查應由緝捕局飭行妥議專章詳辦又原章第十修搜查搭客軍火此節最爲重要即箚催稅司迅將應設廠卡處所妥爲酌定以憑飭遵切實辦理以上各章經本部堂再三商訂應卽飭行遵辦以弭盜風除電復外部照會英使知照并分别咨行查明辦理外合就札司卽便迅速移行遵照辦理計粘單一紙章程二扣　 
[梧州蒼梧縣告示]  
　　蒼梧縣莊令於初八日出安民告示略謂英國麽軒兵輪洋兵突向來往梧州江口之宜發等船搜查軍火人心惶駭業經道憲函知英領事復稱禁阻並電禀在案查此次該兵輪稽查爾輪已經阻止亟應出示曉諭以定民心自示之後無讑何國商輪概不得由他國兵輪在主權之地稽查應俟本縣奉到明文再行示諭辦理爾等務各靜候不得稍涉驚惶 
[三水河口同志社告粤商自治會函]  
　　是日龍旗會安火船由香港拖帶火水船來河口適到河淸地方與英輪摩刺相遇大喝停車立即過船搜查不由分說當即將船牌船抄准單等件拿去並據去船主一名水手二名至今尙未放還英官既稱稽查洋旗火船何以龍旗火船亦被稽查稽查之不已且至於擄捉深恐自此以後稽查龍旗火船之不已更及於民船稽查民船之不已更及於鄉村則禍亂之成指日可待若非速籌文明對待之法迫令英輪退出則五嶺以南尙有一片乾凈土乎爲此特懇諸志士代禀督憲照會英領事嚴詞詰責迅飭各輪撤退以安人心而弭禍患爲盼 
[孫中堂覆皖撫電（爲另𦦙路礦總理事）]  
　　安慶馮中丞鑒程從周係實缺提督劃道係奉旨出差皆未便奏爲總理至南北辦法股東另有通禀在途乞鑒鼐電 
[湖州府爲閙漕事禀省憲電]  
　　杭州撫藩粮憲鈞鑒昨歸安開倉鄉民藉口上年溢完本年暗荒要求扣蠲抗不交兌張令會同張督帶彈壓開導竟敢恃衆曄閙抛擲磚石致傷弁兵似此目無法紀情固可惡惟本年因未久雨受損暗荒亦係實情加以米價日貴人心愈形惶惑雖涉臨漕要挾而鄉農苦衷委亦艱難此種情形實爲原勘時所不及料今事已急迫停漕日久人聚愈衆慮滋事變烏程民情較强事同一轍士紳僉謂非寛恤不能平服卑府等見此情形不敢廻護前禀再三籌商惟有仰乞憲恩俯准將程安二縣各加辦災蠲一分六釐俾資撫� 
定請免核減迅賜電示再行補禀其餘各縣容察看情形辦理志濂叩咸交）按此事已畧見前報專電 
[浙撫電告澈究高慶堂案情形]  
　　浙撫馮中丞因高慶堂案交涉已久飭將余委員管押澈究等情已誌前報專電茲得浙撫致駐滬日本領事永瀧君原電照錄如下　文電敬悉高慶堂一案查迭次來文均有委員及幕友家丁索賄情事現已將余委員文炳及其家丁飭發府縣管押並補傳幕友到案派司道秉公查辦澈究以成信讞浙撫院咸（遠） 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
　　　　　　　　　　 
[畫史（官字象形）]  
要件 
[山西同鄕官爲礦務交涉事上外部公呈（續）]  
　　章程第十五條載明每開一礦後始得按照實需資本刋章定期發賣股票儘華商収買今該公司一礦未開據倫敦調查報告巳賣山西股票至一百二十餘萬磅之多斯尤背章程之大者此可廢者六章程第一條稱地方情形無碍方能發給憑單准其開採該公司前歲到平定勘礦繪圖呈經巡撫查明就中於溝渠河道有碍且佔及新舊民窑甚多未經允准乃該公司返京仍持其原勘圖說要求鈞部咨照晋撫發給憑單此等舉動與强迫侵佔何異此可廢者七原章於調度礦務理財用人各事商務局有會同辦理之權乃該公司勘礦聘匠皆獨斷獨行反客爲主視章程如弁髦此可廢者八章程性質歧雜以山西商務局與福公司議定爲標題而第六條則謂他省有借洋欵開礦者應請一概仿照此章據此則此章程雖爲兩私人之議定而尤含有普通之効力是又無異國定之章程矣以奏定礦章第一條新章頒行舊章收回例之此章萬無獨存不廢之理此可廢者九然此皆就原章言之也若以續合同論尤爲無理蓋原章明稱山西商務局轉請福公司辦礦則商務局不得再請他公司辦理福公司亦不得另與他人合辦不料該公司據晉礦爲已有不商之晉人不知會商務局竟轉向鐵路總局續立合同是即爲大背原章程之証據訂一背一兩者應皆歸無效此可廢者十凡此數大端晉人共見共聞理直� 
氣壯此次談判在代表人轉述衆意曾經論辯及之而丁臬台極意調停恐累及鈞部爲難歸到贖回章程合同一層該公司亦已允認惟索欵甚鉅無理要挾迭經磋商尙未成議商務局曲從丁臬司之意允以百萬金了之揆諸晉省財力實屬不支此條辦法地方一般紳民均未認可調　權自在何待乎贖章程合同應廢何須乎贖即使不廢而照章皆碍難實行雖有空文已同廢紙贖之亦屬無名此等輿論亦非不合公理而一時尙未至公然大起反對者因丁臬司官晉日久辦事甚多羣情素協故半皆隱忍不發而實非其本心也然兩利相形取其重兩害相形取其輕合辦與償欵二者利益孰大在洋商心計精密乃竟願舍此就彼者則利害得失之數亦自可對鏡而知之而山西全省人民於合辦則誓死不認者此中尤有絕大之關係也蓋各國以投資手段隱擴其勢力範圍此日商力所及之地即異日國權所及之地晉人爲此大懼不敢冒然使外人握我礦權者爲國家大局計非僅爲一省利權計也而且晉礦雖豐民智尙淺一聞洋人合辦之說則羣情疑阻恐難相安無事職等從長籌議覺合辦之阻力較大流弊較多乃者同鄉董道崇仁奉調來京手出臨城借欵合辦之合同囑公司籌商能否仿行董道亦自言不易做到職等閱看之下不知臨城礦務當年以何原因歸到合辦惟晉省情形懸殊福公司之事體亦異實難相提並論自來王道必順人情而立憲尤重輿論此所以敢於冒昧而據情瀆陳也伏思鈞部保持晉礦巳越兩年顯以維主權即隱以重民命晉人聞風興起羣思以自辦相激勵年來奏設保晉公司業已辦有規模而股分尙未十分踴躍者徒以福公司事未了商民恐將來或出於合辦借欵耳若此次收回自辦則風氣所趨勢必羣策羣力大舉自辦集通國之資本助晉力所不逮完壁歸而寳藏興是鈞部之大有造於晉省矣伏祈宮保王爺中堂大人俯念晉省生計艱難財力支絀福公司事實曲在彼不在我有鈞部主持於上彼族自不敢恣意要求仍懇一面飭丁臬司勿藉詞推諉從速力磋俾得早日了結則晉人感戴曷其有極抑尤有請者頗聞英公使屢向鈞部曉瀆按諸國際私法與總署奏案及新定礦章皆有未合縱謂使臣有保護自國商人之權而丁臬司主持償欵已屬逾格優待日該公司亦已允認而使臣反越俎代謀其果何說之辭鈞部但以婉詞謝之巳足關其口矣是否有當謹合詞上陳不勝迫切待命之至謹呈 
分類新聞政界 
[江督准給辦理平糶各商匾額南京]  
　　江督端午帥批儀棧徐道等請將辦理平糶各商給予匾額禀云查本年春間十二圩附近地方米 
 
 

Page 11

 
 
　　　　　　　　　　 
價昂貴民食維艱徐道首先倡捐舉辦平糶運塲食岸各商捐欵至萬串之多承辦各董經理核實備極辛勤深堪嘉獎所有皖西湘鄂四岸運商通泰兩屬各場商上江高溧句浦天六江甘高寳儀泰十四食岸各商應如所請各贈功同李耿匾額一方由本部堂親書盖印發由該道分送以資觀感至辦理平糶之錢業董事徐丙炎運商董事葉祖植場商董事張世和亦各贈給功同李耿匾額一方速由該道照式製備分給衹領具報除行兩淮運司查照外仰即遵照（） 
[浙撫電飭赴蕪運米杭州]  
　　寗波張道台接馮撫電諭云據寗波商會申稱寗紹歉收米缺價昂請迅咨江督准鈞船赴仙女廟七濠口每月購米六萬石查前據台州禀台紳請照赴該二處購米由院咨准江督電復仙鎭封禁難以通融囑赴蕪湖購運有案如寗紹實在缺米可赴蕪採購祈查明飭遵並由道電禀以便轉咨等語昨張觀察己飭知商會一面電請馮撫轉咨江督矣　遠）　 
[批准暫支習藝所經費蘇州]  
　　寳山縣胡調元大令以罪犯習藝所常年經費無欵可籌請仍於編折欵丙暫行開支禀奉蘇撫批示云查該縣罪犯習藝所常年經費前據該前縣王令請以編折一半錢文項下開支曾經批司會議欵難持久飭令另籌在案該令既以一時無欵可籌而習藝所爲新政要圖亟待推廣改良未可中止姑如所請在於編折一半錢文項下暫行動用惟該令係寔缺人員須作日久維持之計不能存一時苟簡之心亟應督同紳董設法商議妥籌的欵另行禀辦仰即遵照仍將動支細數核實造報（七） 
交涉 
[電飭查復森林條约黑龍江]  
　　黑龍江省各紳商前日電致外部謂程巡撫與俄國東淸鐵路公司所訂之東淸鐵道沿路採伐森林條約頗失利權請設法速行撤廢以期挽回現外部以未據該撫詳報已電飭查復矣（子） 
[間島問題之辯論]  
　　字林報載十八日東京電云駐京日使林權助近復行文外部辯論間島界址而外部復書即彙集日人對於此事之抗議詳加辯駁文極冗長 
軍界 
[標統派充駐俄參賛武昌]  
　　鄂軍第三十二標標統藍天蔚係留學日本土官學校優等畢業生近爲外務部派爲駐俄使館武參賛昨已電咨鄂督趙次帥飭令朿裝北上由西伯利亞鐵道赴俄現藍君巳遵飭起程矣（今） 
[蘇捕水師調紥省垣蘇州]  
　　蘇省飛划統領徐副戎兼帶之蘇捕水陸師一營向均駐紥浦東一帶現在陸師半營已編入巡防隊歸林開武都戎統帶尙有水師半營鎗划三十號昨經蘇撫札飭一律調省歸巡防營務處杜雲秋觀察兼帶聞杜觀察以營務處公務殷繁無暇兼管擬請派委帮帶全員專心管理仍歸營務處節制云　買） 
[馬兵撞斃民婦批准完案南京]  
　　馬兵撞斃民婦一案茲由該鎭統制將辦理情形禀陳江督當奉批示云據詳已悉此案副兵鍾步高隨伍赴北極閣一帶演習與無故乘馬馳驟者不同適因路旁民婦尉遅趙氏手持之鷄飛鳴致馬驚駭將該民婦撞跌殞命尙非意料所及既據該統制委查屬實並據屍親懇求給資埋葬應准如詳完案惟案關過失致斃人命情節較重該統帶原擬將該副兵鍾步高禁錮重營倉一個月同行之兼代隊官蔣紹昌記大過一次誠如來詳不足蔽辜應即改爲將該副兵鍾步高禁錮重營倉三個月兼代隊官蔣紹昌記大過二次以昭儆戒餘悉如詳辦理仰督練公所轉移遵辦並移臬司備案此繳（七） 
學務 
[查究監造中學之弊端常州]  
　　丁憂廣西太平思順道莊紳蕴寛現在常州原籍聞中學堂工程諸多不合知係陽湖書吏張三監造頗多弊竇特於前日召張詢問張謂工程並無不合且係代盡義務莊謂爾受某紳酬金一千元且爲請於端午帥獎給匾額自知有愧否應令罰出千元將匾額繳還免予深究張唯唯稱是旋莊紳令其親繕交欵筆據張不允且出言不遜莊紳爰即電請江督派員到常澈查並請飭縣將張看管未知此事將如何了結也(惟） 
[壽昌學務之退步杭州]  
　　壽昌縣高等小學堂成立以來招考數次迄未足額卽有報名者亦多不合格現該縣普大令擬將高等小學堂改爲兩等小學暫定高等學額三十名初級學額三十名其經費仍將考費串錢兩項支應業已會同紳董擬具條規通禀省台立案矣（彼） 
[留縣考費議撥師範學堂處州]  
　　全浙師範學堂常年經費前經司道會議通飭各屬在於地方公欵内每名每年提撥洋四十元以資湊補茲聞處州府蕭文昭太守據麗景等十縣會禀謂地方艱苦無欵可籌擬將奉留各本邑辦學之五成考試經費暫撥省城師範學費以植人材而免缺累業己據情轉禀省台核示遵辦（遠） 
[贛撫委員調查存古學堂章程武昌]  
　　贛撫瑞中丞以江西現須倣照鄂省辦理存古學堂特委童挹芳君來鄂調查一切章程昨該員已乘輪抵鄂矣(今） 
實業 
[部議歸併煤鐵廠辦法北京]  
　　盛杏蓀宮保前曾建議將漢陽鐵廠萍鄉煤礦大冶鐵礦三處歸併設一煤鐵大公司尙未經農工商部議准現因盛宮保來京該部擬俟蘇杭甬路事辦有頭緖後即與宮保提商此事以便决定照辦云（子） 
[滬寗鐵路辦事人員表南京]  
　　提調　梁士詒　帮辦　鍾文耀　總繙譯　袁長坤　管理處領袖麥開　管理處總辦　施肇曾　管理處副辦　王勳　車務總管　婁受德　車務副總管　蔡錦章　議員　司馬德　書記　莫開士（未） 
 
 

Page 12

 
 
　　　　　　　　　　　 
[組織車站招待公司鎭江]  
　　鎭江商會近以滬鎭火車業已開行爰公議設立車站招待公司擬定簡章禀請各署立案給示開辦簡章照錄如左 
　　一設立公司以便行旅本公司於鎭江設立總棧牌號招待公司於丹徒縣境内凡有車站之處皆設分棧各派妥友一律招待禀請立案轉詳給示開辦一切均照禀定章程辦理必使行旅利便人人樂附火車方得公私交益　 
　　一選派妥人專司招待本公司所用夥友務必和平周妥凡搭客到埠上下火車一切行李貨物皆由夥友代爲派夫搬運謹愼照料照章給價價目一律從省酌定不准强搬豪奪任意需索至使行旅視爲畏途倘有不肖夫役從中作弊皆由公司夥友查明禀究 
　　一夥友夫役皆有的保本公司所用諸人須代客担任貨物行李之責事繁任重倘有損失須令賠償故必須有人實在可靠且有殷實保人方可收用不得滥雇流氓游手之徒充數致損公司名譽 
　　一挑夫船橋車夫皆編號碼本公司夫役皆穿號衣編列號數駁船小橋車夫亦編號數以便行旅認識遇有損失物件即可指明某號由公司代爲追究　 
　　一客貨到棧塡給聯票公司内建有貨棧以便客貨到埠暫時停頓皆於進棧時查明件數塡寫聯票交客商收執出棧時憑票發貨以免錯悞暫存貨物不取棧租存至一禮拜外者須會棧租另有章程其隨身行李箱籠大件亦給聯票如有大宗銀錢匯票及貴重之物亦須報明人票以免紏葛如不報明倘有遺失本公司無從查考不能任咎 
　　一（遠近挑力分别定價）本公司代客送貨每担以七十磅爲度由車站至某處有一定挑力先由客商付訖註明聯票之内交客商收執送到該處即將聯票交挑夫帶回公司註銷倘挑夫於中途任意損失物件到後需索酒資准客商將聯票扣留本公司見無聯票回銷即便查究挑力俟查照遠近酌定數目後另行開單呈請憲定以昭遵守　 
　　一（公司招待立定限制）本公司命名車站招待公司專管上下火車行李貨物凡由輪船或民船搬上火車及由火車到埠搬入輪船民船各物上下均歸本公司派夥帶夫前往起缷他項夫役不得攙奪 
　　一（捐助經費以利公益）本公司自開辦之後願於挑駁費内每名錢一千文提出一百文按月結算撥充徒邑公立求已高等小學堂經費以盡義務（速） 
[雜記]  
[富商認繳三年錢粮厦門]  
　　汀州永定人胡子春都轉現爲路政協理年傼三十二歲幼年家貧出洋貿易有鉅富某商無子贅胡爲婿胡藉其資開辦鉛錫二礦驟致財產二千七百萬現每年進欵當有七百萬此六年内事也現胡携資回里目覩桑梓貧困情形慨然代認永定一縣三年錢粮由伊一人繳納亦可謂慷慨好義者矣（訪） 
[水木業改良行規蘇州]  
　　蘇省水木業工匠共有四千餘人向章工價每日每工錢二百四十文現因米珠薪桂經馬某等三人發起邀集同業於十七日在洙涇巷梓義公所會議酌加工資併抽捐興學當議定每工加價錢四十文以二十文貼補飯食二十文加入工資各工動作向來散漫無紀今定春夏之間限六句鐘開工午後六句半散工秋冬限八句鐘開工四句半散工上下午准各体息一刻不得多延其抽捐之法以每工抽錢二文包造房屋之工價則每百元抽提洋二元進出水木等各料每百元抽提一元擬先設立水木業學堂一所除創辦費常年經費外餘多之欵悉充本省官學堂經費當公𦦙議董九人又以蘇人某省巡檢� 
陸澤爲全業代表業巳禀請農工商局及蘇州府長元吳三首縣立案出示矣（出） 
[袁京兆來漢漢口]  
　　袁海觀京兆於十三日由南京來漢旋即渡江拜謁鄂督聞小住數日即須北上云（今） 
通信 
[休寗汪翼蒼警告安徽旅浙同鄉書]  
　　路礦關係國家命脈路礦亡即土地財產生命亡外國滅人家國無不從此入手凡稍具知識者罔不知之故自蘇杭甬勒借問題發生以來江浙人民奔走呼號誓死力爭數千萬之巨欵崇朝畢集即下至輿僕娼優亦知集股抵拒民氣奮發勇進無退政府見江浙人民團體堅厚不可强迫遂變計而欲嫁禍於我皖於是浦信銅官之陰謀又起矣我皖人其又安能忍此乎近雖由蕪湖滬上各同鄉組織路礦會籌議對付抵制方法函電紛馳然事機危迫非一二人力所能挽救必須聯合全皖及蘇豫各同胞協力合謀江浙之事可爲明鑒我皖旅浙同鄉不下數千豈無心肝血性何對於此事寂無一言亦若不關痛𤻰也者外人視之頗爲詫異豈必待身受牛馬奴隸之苦而始知路礦之切膚乎須知路礦者人人之路礦實與土地財產生命相聯屬斷難使外人窺伺務急羣起組織機關結合團體研究集股抵制辦法萬衆一心無少觀望以期與各行省旅居人士聲氣相通力謀後盾何患外人之干我路政攬我礦權哉敢以質諸我皖旅浙之父老 
[勸各州縣財團法人按田認股書（金山黃端履）]  
　　自借欵問題發現後江浙諸同胞以土地主權之故奔走號呼堅持遵旨商辦之宗旨爲秋徂冬上而官紳下逮伶界妓界苦力界罔不輸其汗血之錢爭投路欵衆股之踴躍幾致不可思議疇謂吾國民無權利思想耶竊意股本多籌一文即路工早成一日事機迫促急起直追兩省熱誠� 
君子既以個人資格入股尤當以團體名義集欵東南擅稼穡之利浙之杭嘉湖蘇之蘇松常太各屬厥田夙號上腴各州縣之財團法人如學校善堂義莊祠廟等其基本財產悉以田租爲大宗今歲米値騰躍租息之所入較去冬折價每石幾增一元雖比年百物價昂公事之需用亦甚浩繁而額租一石苟酌取銀洋一角移作路股其事至便其利甚宏查公司新定章程五年攤繳每年每股僅繳洋一元則有租十石者可認一股百石者可認十股通兩省以核之公產田畝至少有額租百萬石石抽一角應認十萬股於路政前途不無壤流之補助况會社株劵屬於動產之一部東西各國市塲輸轉可代現金財團中購一路股不啻置一鞏固之產業經理其事者爲地立公益計爲私人名譽計又何所憚而不爲耶或慮米價升降歲各不同設來冬租息驟形短减而仍須繳第二期之股欵毌乃窘甚則告之曰今日之集股保國權也保吾民之身家性命也目前有一分財力即當攘臂奮袂以認股爲拒欵之後盾必鰓鰓焉慮日後之豐歉恐時不我待一瞬卽逝利權所在徒爲外人攘奪以去後雖悔之弗能及巳且按石祇提一角即遇最低之米價亦斷不致竭蹶無措而財團中基本產業已累歲增進莫知所極經理諸君子其亦有意於斯乎僕不敏敬就管窺所及與浙蘇父老靑年共商槯之 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　　　　　　　　　 
小說 
[時事小說人面獸（十五）]  
　　及到那裏。只見所有的人盡是他們一班外交官。屋裏的桌椅排場。並不像要開什麽宴會。倒像是要議决大事。豫備開什麽談判似的。心中不覺一跳。原來天戍向來同他們辦交涉。總在宴會塲中。酒醉心迷的時候。三言兩語。就此作數。從没有開過一個正式的談判會。所以看得着實了然。并且逢到宴會。定有要求。天戍也被他們弄慣了。絕不介意。今天忽然看到這種樣子。倒未免有些吃驚。曉得今天的事情。必然有些不好所以如此鄭重。但這樣的談判。實在是第一次遇到。心裏就忐忑不堪。好像鄉裏人初次跑到公堂上去。嚇得臉上早已轉色。其時應政府人見天戍到來。那爲首的外部大臣。就出位相迎。同天戍攙了攙手。正正經經的讓天戍坐下。天戍格外驚惶。因爲那個外部大臣。同他素稱要好。回回見面。都是有說有笑。不像今天挺直了腰。撅起了鬍子。眼睛挖了進去。臉上一條縐� 
紋都没有。覺得格外可怕。於是戰戰競競的坐了下去。但聽那外部大臣說道。貴大臣任滿歸國。我等交好一場。例應餞别。但有一件小事。要求貴大臣的應許。天戍心想既云小事。何必如此做作。就放了胆問他那外部大臣道。從前貴國成大臣同敝國商議。要呌敝國代造禾亢角的鐵路。敝國。尙未動工。貴國已經自造。但上敝國自從立了這約。就豫備好一宗巨欵。擱起多時。却虧折了不少。且這條路。經貴國人自辦。至今尙未完工。將來恐怕兩國都没好處。今天請了貴大臣來。要貴大臣辨别利害。把此路仍。讓敝國代築。倘貴大臣能夠應許。兩國都得着了好處。貴大臣的功勞。自然不小。在敝國是永永不忘的。 
國外新聞 
[日本風災]  
　　十八日東京電云上星期五六兩日海上有大風神户門司仁川等港附近船隻之遭風顚覆或破壤者爲數甚多日本郵船會社之尼加泰丸（譯音）亦在仁川港遇風沉没 
[美陸軍大臣議論日本]  
　　十八日紐約電云美陸軍大臣塔夫脫在紐約時語人曰日政府及其人民均甚望和平并謂日本嘗要求與他國當受同等之待商亦可謂高傲矣　又倫敦電云紐約人有進見陸軍大臣塔夫脫者據稱外間傳說日人排美眞爲無識之言吾美艦隊之出巡日人亦淡然視之蓋渠知此行不過爲海軍實習之故耳 
[美國礦災死亡之夥]  
　　十八日紐約電云據官府調查報告册所載近十七年中美國礦穴失事工役等之死於此者有二萬二千八百四十八人而近六年中死亡之數實居其半一千九百六年内死於礦災者蓋有二千零六十一人之夥云 
[議員爭論互門]  
　　十八日倫敦電云得華盛頓消息謂當美國國會休會之際議員席中有民政黨代表二人爭論不下以致互鬭迨經旁人解釋已受損傷 
[英國添編艦隊之傳言]  
　　十八日倫敦電云英國斯丹達報聲言海軍部已决議於明年五月間建立太平洋北美艦隊以第四巡洋艦隊及他巡洋艦六艘組織之其根據地聞在焚古武島南端之衣斯克毛港云　又電云英國海軍部駁斥斯丹達報之言爲不足信 
[鑽石業减色]  
　　十八日倫敦電云英國台皮歐公司近聲明公司因美國經濟界之危象金剛鑽石之行銷頓時大减故凡執限期股分者每半年所得之利息不能給發（限期股分即公司所發行之股票必經届一定之時期方可得公司完全之利息者）以是羣情大爲譟動以上譯字林報 
[波斯政界近狀]  
　　十八日栢林電云波斯國君已重立新議院以調和國内之黨派近有數省人士起而抵抗不認現今之國王　俄國駐波斯公使聲言並未干涉波斯内政云　又電云傳言波斯王以議院欲施行攝政之策故擬聚集寇狄虚族民反抗議院云 
[要求開拓商港]  
　　十八日栢林電云德國亨堡議會要求政府撥付五兆五十萬馬克以爲開廣泊船港之費　　 
[荷蘭國政小誌]  
　　十八日栢林電云荷蘭議院提議陸軍豫算案未得衆諾以是現任陸軍大臣籟白特恐將自行辭職云 
[敎會產業歸公]  
　　十八日栢林電云法國議院議全國敎會產業歸爲國有已經通過以上譯文匯報 
本埠新聞 
[滬道力爭租界張貼告示]  
　　領事公會不允華官在租界内張貼告示巳誌前報茲滬道以中國通商各口照約劃設租界專爲西人貿易往來停頓之所其地仍是中國轄境所有居住租界之華民應仍聽本國官員治理如有不合公理以及違犯本國例章之處均得隨時出示曉諭禁止斷無因該華民住在租界即不受滬官管朿之理亦無何者可以出示何者不能出示之約章爰即函復領袖不允承認（贊） 
[自來水公司致滬道函（爲電車公司用水事）]  
　　西門外電軌所經有碍敝公司水管修移水工應仍由敝公司自行飭匠工作以期合宜此我自主之權但所用工料價値隨時開單送請法公司給還至法公司築路用水每丈約用水十担上下酌中以十担爲則查敝 
 
 

Page 19

 
 
　　　　　　　　　　 
公司向章居民用水自挑每担十文挑送每担十五文今以自挑計算由方浜橋至斜橋軌路四百另五丈水價須四十千文將來電車來往加水及平日洒路用水各價即照法總領事復尊處函中所云辦法由工程局派員總理電車公司顧西賢會商議明由敝公司認可再行照辦再方浜橋南有水管一個理須取回斜橋移受工料等費另帋開呈請一併代達法總領事飭遵辦理（征） 
[商務總會移文武各衙門文（爲更換總協理事）]  
　　案奉農工商部札開查本部奏定章程第四欵内開總會總協理以一年爲任滿之期先期由會董會議公推等因茲上海商務總會總理李厚祐等禀稱本年十一月初五日爲該總協理任滿之期業經刋啟分票先𦦙� 
會員次舉議董次舉總協理用階級選舉法投票齊全當衆開筒並準欽� 
差楊大臣監視以周道晉鑣得票爲最多應舉爲該會總理等情查該道在滬多年熟悉商業衆望允孚合行札委該道爲總理主持一切事宜其協理一席據稱李紳厚祐與謝丞綸輝得票同數又抽籤定議係屬李紳惟李紳明年親赴南洋考查實業懇祈改派又稱設因抽籤已定仍飭承乏明年營業他出准其遴員代表到會協理等情查錫金商務分會總理曾有遴員代表辦法上海商務繁盛會中應辦事宜頗多協理一席遴員代表是否相宜應由該總理就近酌量定奪復部以憑核辦等因奉此敝道祇遵之餘於十一月十二日准上届總協理分部郎中李直隸候補道� 
孫將關防文卷移交前來即於是日接受任事所有協理一席親向李部郎再三面商懇爲贊助並經會員會友大衆竭忱挽留李部郎感衆情眞摯慨然承允以南洋之行訂期本在明年未出洋前仍常川到會協理商情歡悅衆口同聲業由敝道禀請農工商部迅賜加給協理委札俟奉到再行移知合將敝道接任會務日期俻文移會查照施行（篤） 
[松府爲永濟渡碼頭事批南滙縣詳文]  
　　據詳永濟渡碼頭前被經理之張秋揚等私將渡口凉亭糧串擅給洋人致起交涉經前任上海縣汪令訊明斷令碼頭公地糧由官完地歸同仁輔元堂經管等情是该碼頭已與該二圖不涉圖董趙連城張秋揚等竟敢暗中運動唆使張成粮等抺煞案情來府呈請扣役藉圖阻撓殊屬可惡查開浚河道係爲利益農商起見馬家浜既坐跨二十七圖開浚之後該圖亦共沾利益仰卽移會上海縣再行會銜出示曉諭並飭該圖董趙連城等赶緊督率赴工協挑毌再阻撓致干提究一面照會總董迅將應浚寛深丈尺土方段落繪造圖册並開工日期會銜通詳核辦均母違延切切此繳（泳） 
[南市商業體操會畢業名單]  
　　（優等五名）盧又梭　馬驥良　黃陰南　張沛如　俞淳焜（一等二十名）皇甫炤　張詠唐　凌季潭　趙楚惟　郁仲榴　談錦堂　金伯申　俞淳壽　黃仲良　劉然靑　夏廷寶　陳佐卿　朱鳴西　許作聰　邵鋆棠　邵芸卿　張揖卿　朱子香　徐嶺梅　彭佑甫（二等十三名）陸文賢　沈良臣　孫守伯　袁祥麟　周續緯　梅瑞卿　嚴春泉　周采臣　張江聲　張月亭　陳和生　朱望雲　袁莊伯（三等六名）金蔚淸　陳善聲　王立言　黃峻基　曹式鴻　吳旭齋（軍樂部拾三名）葛蘭蓀　周試帆　汪慶廉　秦瑞卿　陳子欽　徐椿齡　何瑞卿　張昧卿　程欣木　彭佑甫　皇甫炤　黃峻基　范寶林（永） 
[留學經費報銷册到滬]  
　　留日學生監督王克敏君以病辭差茲已回滬所有差内經手各欵前已列册報銷排印成帙分咨各省督撫並致各省同鄉會（在東京者各一帙公布學界現又將費報销册專送滬道存覽（望） 
[令節朝賀]  
　　昨爲長至令節適滬道梁觀察因公赴淞特委松海防秦錦泉司馬率同文武各員齊詣萬壽宮朝賀（車） 
[東裕公司築路定名]  
　　閘北東裕公司所築之路現已在道旁釘有鳥鎭路字樣之鐵皮昨經巡士查見當即禀明黃巡官轉禀總辦核示 
 [P縣令渡浦相驗> 
　　浦東爛泥渡順泰棧門前灘邊有一受傷男屍昨由地保陸進生報縣請驗李大令即於午後渡浦當據地保禀稱昨晚二更左右該處居民聞有爭閙喊救之聲現查該屍並無親屬凶手亦不知道旋經大令飭仵驗得該屍年約三十餘歲左腿及背後近小肚處共受刀傷三處約深五寸許當卽塡註屍格棺殮發壇一面飭差趕緝凶手務獲究辦（車） 
[命案續誌]  
　　浦東南匯縣境長亭南地方刃斃甲乙兩人已紀昨報茲悉該縣王少谷大令於十八日下午蒞驗傳訊地保及屍所屋主沈氏供當晚有人毆扭呌喊旋有鎗聲居民疑是查夜不敢出視次日見屋後殺死一人並距半里許又有一屍不知如何殺死大令飭仵騐得甲屍太陽穴頭頂顖門均有寸餘深之刀傷數處面部有鐵木器傷痕乙屍𩒍� 
項背膀右眼亦有刀傷多處旋檢出腰牌兩塊並信票一帋上有浙江慈谿縣差係奉官緝拿後開人証共有三十餘人驗畢塡格飭令地保收殮厝壇候飭緝凶証並移文慈谿縣查明核辦（夏） 
[庖丁猝斃]  
　　金祥順沙船上庖丁王某昨日午前至南市　　　江萬興槽坊仆地斃命旋由伊子收殮（夏）　 
[美界小火]  
　　美租界百老滙路六百八十八號門牌某姓家昨早失愼幸即救息僅焚去皮衣等物未成巨灾（西） 
[官事]  
　　朱宜振觀察昨至道轅拜會　新委帮辦水利局委員潘祖樾禀請病假五天　前兩廣總督岑宮保吳淞釣船局委員陳景韶昨均到縣拜會　新委顓北馬橋巡防局委員黃永璣禀知到差（車） 
[孤兒院開音樂大會]  
　　二十四日禮拜六晚七點半鐘上海孤兒院假四川路北首靑年會殉道堂開音樂大會即以所得劇資悉充孤兒院之用所有唱歌奏樂演劇各事分錄如左 
[第一段]  
一　盛和複音　　淸心女學校音樂部　二　琴曲獨奏　顔女士三　曲歌雙唱　　卓越社　　　　　　四　單聲獨唱　張女士五　四聲合唱　　卓越社　　　　　　六　絃曲獨奏　曹女士七　始終歌　　　孤兒院生 
　　休息十分鐘 
一　四聲雙和　　淸心女學校音樂部　二　琴調雙演　丁曹兩女氏三　單聲獨唱　　馬女氏　　　　　　四　琴曲獨唱　張女士五　四聲合唱　　卓越社　　　　　　六　銅角獨調　馬先生七　盛和複音　　淸心女學校音樂部 
　　休息十分鐘 
[第三段]  
　　演劇　黑奴籲天錄 
訟案 
 
 

Page 20

 
 
[總工程局瑣事] 　　　　　　　　　　 
　　米船户張虎觀酒醉在大碼頭行走跛斜二十九號巡士向問被毆失去帽子當即拘局後由米董函告張係恆源行船户願賠洋一元五角始釋○南區函解王四鵲控徐五蔣阿四同伊妻某氏啜茗後氏回家呑烟救甦等情奉飭押候解訊（夏） 
[巡警局紀事]  
　　總局　王少國見永豐祥火油號搖會指爲聚賭拘入請究由局員訊明王係冒探姑念自稱酒醉着罰洋两元充公　 
　　城内第一路一區　李毛毛扭裁縫陸桂松至局稱被捲去皮衣等物値洋一百餘元押候訊究在案昨忽有英界包探張天林偕九十七號西捕至局稱案在租界懇請帶回訊辦游巡官因無公廨信牌不准 
　　一路四區　王阿毛前在西門城上强搶某甲皮馬褂供出祝阿根係是同黨昨由八號偵探將祝拘案押候訊辦（戎） 
[英租界捕房事]  
　　王家巷陸姓所雇之看門印人昨在麥根路向婦女朱王氏周金秀調戲由五百十二號捕拘獲押候解送該管領事署訊究○張銀郎誣指李桂全强搶金戒鳴捕拘入當有見証王阿三等前往聲辯捕頭爰飭包探李星福查明究誣○某西人昨在博物院路與華捕口角當由某印捕帮同拘入押候查明再核○王阿福昨在福州路瑞成銅店内竊銅唎叭等物由探拘入押候送廨訊究○流氓許阿三昨在河南路强搶施轉三皮帽一頂鳴捕拘入押候解訊○楊老四金阿二李阿虎因買物口角在山東路扭打由捕一併拘入押候解廨訊究（衣） 
[法租界捕房事]  
　　迷路男子張愛愼江北人年十四歲在途啼哭由捕帶入留候認領○朱靜山前被流氓搶去金絲眼鏡一付昨由包探在乾豐押鋪查見原贓報請核奪○流氓張惡濤强搶某甲衣服由捕拘入押候解究○史阿紀在金利源碼頭偷煤馮福齋摸竊行入銀表一併拘入押候解請公堂訊究（舟） 
[美租界捕房事]  
　　流氓某甲犯案判押西牢一年半在案近因患病至司考脫路工部局醫院醫治詎被脫逃昨捕房卽飭各包探四出查緝○狄思威路鄥福泰不行蓄犬不领執照亦未上口奚捕房以其違章飭傳該行主送廨訊究○湯金榮拾得皮來一隻内有大小銀洋若干當送捕房給還失主（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
