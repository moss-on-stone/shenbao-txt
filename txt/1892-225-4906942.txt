# 1892 - 225 - 4906942

 

Page 1

 
 
[新印正續新增刑案匯鑒出書] [  圖書集成局啓]  
　　刑案匯覽一書爲申韓家金桿玉律向來雖有印本苦於漫漶模糊兹本局代鏡古書屋用新式鉛字排成印以上品洋墨紙則精選雪白連史校讎諦當裝釘精工盛以木箱式亦古雅兹己告竣因將股禀停售每部四十本連箱核定實價洋銀七元正向申報館帳房出售所有從前入股者再向申報館繳洋銀三元卽可取書一箱特此陳布伏維雅鑒 
[新印玉堂字彚告成] [  圖書集成局啓]  
　　玉堂字彚一書檢字最爲便易是以文人墨客坐賈行商罔不家置一編奉爲枕中之秘惜坊間輾轉翻刻不免帝虎辛羊本局憾焉特用新印大字排成校對精詳一無訛悞刷印裝釘務極美觀刻己告成分爲兩本每部僅收碼洋兩角誠可謂廉之又廉矣諸君子有欲增鄰架之吉者請臨上海申報館帳房及各處經理申報處購取也可 
[論杭垣創興水龍事]  
　　杭垣武林門外創興水龍以爲救災禦患之計此己屢登報牘兹聞此舉以經費不敷未能舉辦而各產主又杭捐不出遂致徒託空言終無實濟自春徂夏大小警報指不勝屈該處紳耆復出而調停其間具禀杭州府陳太守曁仁和縣伍大令議定新章出示曉諭凡業户產主如有抗捐不出者立卽指聞禀究執筆者旣紀其事復從而論之曰杭垣爲名勝之地不特山色湖光足以蕩滌塵襟安排詩思點綴畫景爲騷人逸士之所稱道卽就城闉之内言之百員雲屯店鋪林立塲面闊大金碧輝煌洵可與金陵姑蘇鼎足而立盖浙省素稱饒沃蠶桑之利擅於東南而省會又爲南宋建都之地都城百雉體制崇閎雖代逺年湮滄桑屢變流風餘韻猶有存者此其氣象規模所以超出尋常也杭垣火患亦較他處爲多甚有一月之中祝融氏屢次稅駕水會中人僕僕往來疲於奔命幾有顧此失彼之勢尢其甚者被災之處重新建造雲斤月斧昕夕不遑土木之工甫能告竣租户方相率而來店鋪己開門交易祗以偶一疏虞仍蹈覆轍者紀於往年報牘歴歴可徵此誠可爲長太息者也原火灾之所以易肇者良由杭垣所造房屋大抵泥料少而木料多室中不砌牆壁僅僅以木板作隔一經延燒便有拉朽摧枯之勢轟轟烈烈越巷穿街遂更畫棟如雲珠簾捲雨悉歸之無何有之鄉此其被災之慘誠爲他處之所未有地方有司有鑒於此多方籌畫作未雨綢繆之計或於十字街頭多設太平水缸滿放清水於其中上覆以蓋平日不得取用專備緩急之需或在大道通衢徧張告示諭令居人店鋪不准搭蓋凉棚大抵凉棚率以蘆片竹木諧料搭成性易引火况街道兩旁接連不斷一望如林苟於聞警之時始行拆卸恐倉卒有所不及誠不如預燭於機先早防於事前之爲得計也或令店鋪不得多藏引火之物如硝磺火油等類或令民間遇喜慶事不得施放高升鞭爆或令售柴者不得屯積於熱鬧之區凡若此者無非爲杜漸防微起見顧先事而預爲之防其法固不厭周詳臨事而善爲之計其法尤務期盡善則置備水龍洵屬當務之急矣水龍之設旣爲捍災禦患起見則所需經費自應由居人鋪户按數攤派此固不易之理也武林門外創興水龍各產主抗捐不出以致經費無著徒託空言此眞所謂惜小費而忘大害者矣夫使不出經費不設水龍而可保闤闠永無火患則不出誠是也不出經費不設水龍而不能保阛闠之竟無火患則其所惜者有限而其貽憂者無窮未可謂之得計也昔人有言民可與圖終難與謀始盖當其事之有成則羣然稱便當其事之創始則觀望不前民情大率如此必得有識見有勢力者爲之倡率毅然排衆論而伸獨見之後其事始克底於成卽如租界中西人所設工部局按春夏秋冬四季向各兩户收捐視房租之大小定捐數之多寡卽以所收捐欵辦理一切事宜如修築馬路掃除污穢設巡捕以資稽察修火政以備不虞事事實心經理故居柤界中者樂於輸欵無或有出而阻撓者盖立法期於必行故人不敢抗法也武林門外以本地人辦本地事而各產主反不肯輸捐豈不以事由民辦無官法以繩之遂等於築室道謀迄無成就幸有紳耆深明大義具禀府縣訂定章程出示曉諭如以後再有抗捐情事准其指名禀究想有此一番整頓自然有志竟成火政旣修凡託一廛者咸得有恃無恐豈非地方之福哉總之地方上辦一事興一役總須掃除成見力鶴大局詢謀僉同踴躍從事如水之赴壑絶無阻礙於其間夫然後有謀皆遂無事不行因有感於杭垣創興水龍事而縱論之如此 
[本館援奏電音]  
　　昨由京友電傳上諭七道敬謹譯登○閏六月二十五日奉旨符珍著補授内大臣欽此同日奉旨著派容貴管理滿洲火器營事務欽此同日奉上諭麟書著充國史館副總裁欽此同日奉上諭翁同龢著充會典館　總裁貴恆著充會典館副總裁欽此同日奉上諭福錕著稽查欽奉上諭事件處欽此同日奉上諭巡視北城給事中慶緜等奏遵保獲盜出力官紳請旨奬勵開單呈鑒一摺著吏部議奏單併發欽此同日奉旨這所叅疏防盜　越獄之管獄官浙江桐廬縣典史李寵桂著卽革職拿問交劉樹棠徒同刑禁人等嚴訊有無鬆刑賄縱情弊按律懲辦有獄官署桐廬縣知縣陳錫蕃雖據報公出惟未能先事預防亦難辭咎著摘去頂戴仍勒限嚴緝逃犯馮木秀務獲究辦餘著照所議辦理該部知道欽此 
[要電彚登]  
　　昨日上海接京師來電云現換藍曷紗袍○又電云出使日本大臣汪星使擬於本月二十四日請訓月杪出都○又漢口來電云新任安徽藩憲德方伯於本月二十五日之晚坐江永輪船東下 
[暫緩赴湘]  
　　前報記英國派駐漢口領事官將赴湖南與撫憲會商公務兹接駐京欽差公牘令緩至華十月間赴湘矣 
[京塵雜錄]  
　　吏部示傳所有擬補宗人府漢主事郭萬俊一員本部於閏六月十六日帶領引見相應示傳該員於十五日晚在内城左近歇宿是日五鼓穿天青褂備帶補褂元青褂並佩帶對子荷包手巾赴西苑門外六項公所吏部公所書到聽候排班帶領引見如排班時不到卽將緑頭簽撤下○正藍旗護軍統領處爲咨行事本旗署理護軍統領秀吉現在因病續假一摺於本月十四日具奏本日奉旨著再賞假十日欽此相應咨行景運門檔房查照○内閣示傳光緒十七年考取供事汪植等遲至半年之久竟不赴閣任差實屬任意躭延爲此示傳該供事等務於七月初一日以前親身赴閣任差並開明詳細履歴核對明確添寫取中總册以便咨移更部註册倘再有逾限不到者卽 
 
 

Page 2

 
 
將取中之名照例註銷○禮部爲曉諭事本部考試滿漢教習前經出示傳令各士子取具同鄉京宫印結赴部報名納卷今報考人數寥寥爲此展限十日示傳各省進士舉人及恩拔歳副優各貢生等知悉務於閏六月二十日以前取具同鄉京官印結赴部報名納卷候定期考試毋再遲悞○户部山東司示傳吉林領餉委員佐領德喜等所領防餉銀兩定於閏六月十二日開放務於是日辰刻赴庫支領○吏部爲示傳事光緒十八年六月分分發直隸州州判等官定於閏六月十一日午刻給發執照爲此示傳該員等務於是日親赴本部承領○禮部司務廳爲曉諭事衙署重地理宜嚴肅整飭乃近有孩童任意出入喧譁作踐實屬不成事體爲此示諭住户人等知悉嗣後如再有前項情事定將該役重懲不貸○欽天監主簿廳爲嚴切示諭事本衙署大堂後庫係屬緊要重地宜如何整飭嚴肅乃近有閒雜人等從此經過穿行實屬不成事體本廳屢次出示禁止切切毫不凛遵現將後面坍塌墻垣一律修葺完固堂後隔扇亦經關閉鎖錮嗣後不准從此越墻行走並不准孩童撬磚柝毁等事如敢違諭嘗試定卽扭交有司衙署從重懲辦不貸該堂皂等原有阻攔之責務當破除情面認眞巡查倘遇前項情事卽行扭送本廳以憑核辦本廳經此次示諭後爾堂皂等如仍然瞻顧鄰居情面阻攔不力一經查覺卽將該堂皂責革示儆本廳言出法隨毋請言之不預也○閏六月初六日方略館二次示傳吏部送到漢謄錄官李曰陶濬宣饒宗嶽限於閏六月十二日親身赴館騐到毋違再同日方略館三次示傳吏部送到漢謄錄官潘熙齡限於閏六月十二日親身赴館騐到倘再逾限定卽咨回毋誤○土地廟上斜街居人某甲娶妻某氏年方三十餘秀韵天然一生愛好某日偕鄰人某乙赴西便門外浣衣偶不留神同時及溺西正指揮某君聞報飭役撈起前往騐屍旋由甲乙二人具結認領收殮○崇文門内賣羊肉胡同户部司官裕君宅内有栗色驘一匹約值百餘金竹批雙耳夭嬌騰驤誠駿物也本月初三日備帶籠頭奪門逸去車夫遍尋無著遂遍懸賞格招人送回○小本營生之輩就正陽門大栅欄一帶擺設地攤兼之車馬往來任意停卸以致途爲之塞人皆不便於行巡視街道之松吳二侍御會銜出示令各處看街兵役逐日巡邏如遇前項事情立卽扭禀坊官申詳重辦○有棍匪劉石頭者誘令傭婦張王氏入某娼院作皮肉生涯其夫張某聞之控請拘傳押收上月二十九日帶城研訊張王氏供稱丈夫將小婦人價賣與劉爲妻爲娼聽其自便得受身價銀十兩立字爲憑兩城憲見其妝束妖淫前後供詞大有袒劉之意飭役批頰二十下交張帶回長新店家　嚴加管束劉誘良賣娼不安本分重笞四十板荷　兩月限滿責釋○城隍廟西四顆樹居民某甲娶妻某氏伉儷情深日前忽地勃谿中扭住其妻以老拳奉敬其妻悲忿己極潛於夜間吞服紫霞膏施救不靈溘然而逝屋主某乙聞知此事將甲鎖錮於室呈報北正司次日晨起帶仵作前往檢騐氏母訴稱女兒因病魔所擾服毒身亡甲夙無虐待事情願求免騐官准如所請禀詳城憲咨移刑部存案 
[潑水啓釁續述]  
　　本月初五晚蕪湖太古洋行後樓潑下洗澡水誤濺於保甲親兵身上頓起釁端此己見諸報牘矣兹又聞前所云寫字西人其實係粤人而寫西字者是夜由後樓窓潑水適保甲總局親兵徐鳳章行經其下跳珠濺玉淋漓滿身遂擲足詬詈行中人亦從後户出反唇相稽徐勇自度力不能支立卽奔回糾約二三十人蜂擁至行且跳且罵行中人羣起禦侮行人聞聲伫足内外喧闐人聲物聲聲如鼎沸粤人見人多勢盛卽步入臥室以避兇鋒徐勇等意必是行中主事者蜂擁而入扭至保甲總局門房蓋欲憑官判其曲直也甫進局門洋務總辦吳司馬卽勸令不可亂動並諭粤人回行曲直是非明日再論粤人决意不允其時行中己有人至領事署禀訴情由連夜發電音至上海漢口等處告知行主西人並聲稱被勇攫去金對時表金約指計值洋銀數百元時親兵等亦甲訴其上云小的等不過因徐受屈故扭其人來局理論行中人遽出刀矛斧鉞諸兇器如拒宼盜致小的等大受夷傷各執一詞紛紛擾擾次日蕪湖縣王邑尊會同司馬在保甲局商辦此事向粤人一再勸駕始得回行旋有人出爲排難解紛以徐勇唐突無禮固有不是而行中驟動兇器亦有未合勸各就此罷手行中人不允保甲督辦袁觀察飭傳四隣訊問情形四隣咸稱當時吵閙屬實但行中曾否失物及有無兇器實不知情於是局員卽指失物爲誣妄領事則云必須服禮賠物方能辦理以致案懸迄今某日觀察親詣領事館拜會商論此案各有齗齗之色良久始回至徐勇業己斥革交保看管據聞華官己許將徐勇從重懲辦前將局員記大過二次而西官並行中人則仍不滿意謂必須將徐勇軍辦枷示本行門外並加數賠償失物方爲平允故此案延擱半月尚未結局云 
[棨戟遥臨]  
　　新授閩浙總督譚文帥於本月十八日十二點鐘時節鉞莅閩長門統領曹仁祥軍門曁各營官督帥三軍列隊海口恭迓憲舟並未下　直駛入馬江然後另換小輪舟飛駛至省各員之在中途迎接者均未獲見芝輝及文帥抵南臺五里亭希將軍及文武司道早己到齊循例恭請聖安禮畢排導入城時報時鐘甫鳴四下也閩中人士素仰威名夾道縱觀十分擁擠洎文帥入轅卽接見現任候補各司道十九日接見長門統領及各營官各恊鎭二十日接見府廳縣各官二十一日午時將軍將總督鹽課船政三關防派員齎送督署文帥恭設香案拜受之下望闕謝恩升堂用印如禮所屬文武皆在堂階叅見文帥傳諭免之 
[龍井新秋]  
　　杭州訪事人云新授浙江金衢巖道鮑鶴年觀察於本月某日至省賃枚完巷晉升堂爲公館十八日詣撫轅禀見劉中丞聞下月卽須履任也○前報紀闊板橋同仁祠落成後供奉王文成孫忠烈胡端敏諸公栗主兹復倩匠塑成遺像鬚眉畢肖望之儼然爼豆馨香千秋弗替己○張勤果公之次公子於本月某日偶感暑熱醫治罔效遽賦仙游聞者莫不悼嘆○杭州府學廪生祝君調甫感冐暑熱日久變疹家人延長慶街某醫生診視醫誤爲濕温症遷延多日遂致不起家人知被庸醫　悞聲稱將往用武醫懼潛將招牌收去僞謂亦於某日病亡誠笑柄也同時有高金生者亦庠序中人也柳生左肘毒楚難堪倩某醫僧治之僧出利刃直刺血流不止延至一周時而斃其族叔謂此種秃奴若不懲辦將來深恐貽悞良多立至仁和縣署禀請飭差拿獲從重究懲 
[蘇省官報]  
　　閏六月廿一日前福建澎湖鎭吳宏洛由閩來候補道王定安辭行回金陵知府沈鳳韶辭回上海糖捐局知縣竇鎭山辭回吳淞沙釣船捐局林頤山禀知辭赴江隂見學憲鎭江中軍守備焦安邦禀到卽辭道庫大使龍韜禀銷海運津局差典史楊世輔禀謝飭知十七年分押解秋審人犯蒙給歸勞績班酌委署事一次廿二日藩轅牌示照得署黄泗浦司巡檢江圖笙撤省遺缺查有候補縣丞張夢瓛堪以酌委署理吳縣凌禀知下鄉相騐知縣許肇基禀謝飭知十六年分河運蒙給奬酌委署事一次 
[濫征租榖]  
　　澳門前山之拱北關分廠向用西人在巡船查騐來往貨物前任粤督張香帥以榖米出洋原干例禁奈自通商以來粤人之出洋者不少以粤之人食粤之粟當爲權宜辦理是以設立新例准許榖米由澳門販運出洋至所收捐輸乃爲建倉修圍之需以粤人之財仍留粤用但澳門之地僻處海隅俱是粤人雜居其間并有殷富户口僑寓斯土每歳兩次稻熟登塲向香山之金斗灣等處農人佃户紛紛交租其榖用船載運赴澳交收連絡不絶故張香濤制軍示及不忍以澳門之地視同化外凡有由金斗灣之載運榖米赴澳經過前山關廠者卽在巡船查騐捐輸無論客商農佃均同一式每榖一百石作爲一百擔例免二千斤恩周澤渥法良意美無如昨有友人由金斗灣沙尾鄉赴澳門適鄰人挑榖下船往澳將交陳光裕堂早稻租務其榖四十擔友人欲就便附搭該交租榖船至澳是以帮同鄰人持秤眼見該榖四十担無多不意船經　山廠巡船隣人照常具報其單註明該租榖四十擔巡船西人將榖丈量横深長短以計重數之多寡據云量得該榖六十擔勒輸足六十擔稅 
 
 

Page 3

 
 
銀三兩該佃人僅帶得銀四十擔之稅二兩而己過船求其再量並携批田之租簿呈看每年每次果是交租榖四十擔而己無如西人不通華語不識華文而船上之華人在船之受傭者反狐假虎威謂如不輸足六十擔之數則將連人并榖解省當此之時佃人難與計較友人迫得將市物之銀代爲完納方得釋放往澳佃人逢人莫不稱說前山關廠巡船之西人濫片虐民云說見中西日報 
[新令拜客]  
　　新任上海縣黄愛棠大令訂於昨日拜會駐各國領事官清晨由英界讞員蔡二源太守陪同前去歴拜英法美德意俄大西洋等國各領事及怡和洋行稅務司等下午鐘鳴二下始各回衙 
[千戎逝世]  
　　提右營城守分廳馮少山千戎向來駐紥南市十六鋪地方千戎忽有感冒遂致二䜿爲災當經家屬延醫調治卒未見效遽邇仙逝該家屬等擇於前日本時大殮麾下弁兵以及親友人等均往吊奠所遺城守分廳二缺由提右營傅叅戎另行札員署理 
[瘋人蹈海]  
　　寍波人某甲富家子也近铁患瘋癲之症由乙丙丁戊四友伴至上海消遣以冀日漸告决旣來卽暫住英租界寳善街某客棧閱二日甲忽欲旋里遂於前日由乙丙二友伴登某輪船翌日得寍波來電言船出吳淞口用忽躍入海中急停輪打撈杳無著落因雇網船前去撈取屍骸然巨浪滔天恐難撈獲也 
[賭負尋仇]  
　　浦東人沈桂榮前日至滬城大東門外大碼頭某柴行與行主某甲作牧猪奴戲旋因敗北變羞成怒效劉四駡人忿猶未洩遂以老拳從事旁觀不忍坐視上前解勸始各分散至昨晨又至甲處楊言昨日被毆打失小洋八角布衫一件身上又受傷痕誓不干休甲婉言自剖沈置若罔聞旋由坤申前來調停其間令甲賠洋一元其事始寢 
[解犯過境]  
　　湖南人歐榮洪在臺灣淡水縣地方偷竊人家衣服由捕拘獲解縣經淡水縣尊訊供懲責遞解回籍前日由解差押解來申該差卽投上海縣投文過站黄愛棠大令諭飭先行收所昨午由大令備文飭差將歐轉解起程 
[犯婦發回]  
　　滬城老北門内木工馬愛生之妻馬顧氏與其姑馬沈氏口角致沈氏自縊身死當經十二鋪地甲投縣具報由前署上海縣袁海觀大令詣騐之下當將顧氏帶回訊實收禁解府過堂轉解蘇省己見前報兹悉馬顧氏業經由省發回於前晚抵埠解差投縣稟明黄大令飭將該氏收禁聽候擬辦 
[尚未供認]  
　　寍波人王阿多被仇人刃斃將屍抛在虹口張家宅地方由廿三保三圖地保報縣請騐經代理縣篆之竇明府前往相騐屍姊邱王氏偕屍妻等投案喊寃並由原差拘獲張阿榮陳四山陳林等到案訊供收所將賈阿標及妻賈伍氏等一併交保此己詳列前報前日英公堂拘獲跡涉可疑之馮寳林連賈阿標夫婦送至縣中晚間黄大令在敬業書院公館升座提訊馮供稱係寍波人現作扛棒生理借住賈阿標家小的素來安分不敢爲非前月廿七夜小的在家中熟睡並未出外不知王阿多何以被人刃斃乞求明察賈阿標賈伍氏同供係寗波人與王阿多係中表親馮寳林確住小的家中當晚七點鐘時可多乘醉回來臥於牀上至九點鐘阿多給去在後不知遭何人刃斃求請明鑒大令一再駁詰各執如前大令喝將馮重貴籐條一百下仍無確供大令喝將賈阿標賈伍氏分别跪練良久賈矢口不移大令著將馮賈分别收所該氏交官媒聽候再行訊辦 
[判斷家資]  
　　紹興人屠宗慶向在上海開設屠德盛漆作今年正月病故由其妻沈氏盤柩回籍其妾費氏不願同回意欲析產另居以致涉訟於英公廨蔡太守諭令沈氏挈子敬德先行回籍限一月後來案禀覆候示此己列入報章兹沈氏挈子返滬投案費氏亦申訴各情並稱小婦人與丈夫克勤克儉積有資財并生三子太守批飭親長理處旣而理處不明據情禀覆太守委宋二尹庭訊兩造供詞各執遂令各邀公正親族秉公辦理嗣經屠姓族長繼順等向二氏一再理勸費氏不允前日二尹升堂覆訊繼順及屠永泰投案遞禀聲稱奉諭理處之下擬將宗慶家產嫡庶平分並議定條規六則前經禀明在案蓋沈氏係正室生有一子一女又生一孫費氏係側室生有三子故擬將房屋田地各得一半所有魏洽記借欵亦各認一半似此兩得其平無如費氏不依叩求核斷沈氏挈子敬德申訴前情並稱費氏進門時己有家產頗享現成之福反時時與小婦人爭閙小婦人不得己回籍今接得丈夫凶耗是以奔喪來滬料理一切事宜及檢點房契帳據盡被藏匿作内生財亦己搬移一空費氏訴稱沈氏長孫另提錢四百千文未嫁之女提錢三百千文小婦人所生三子均未成婚各提錢二百千文所有遺產小婦人得三分沈氏得一分二尹謂本委初觀沈氏得錢七百千文爾得六百千文似乎爾受虧繼思爾欲得三分沈氏祗得一分沈氏係宗慶正宗爾乃宗慶之妾本難相提並論旣經繼順等族長出爲理勸嫡庶均分爾巳占便宜况夫喪未久理合回籍守制不應因分產涉訟姑念爾生有三子且與沈氏不和故本委飭族長理處均分此係通融辦理爾反欲爭居沈氏之上莫怪沈氏不依致族長指爾不遵理勸無理取閙也旋有費氏邀來之屠宗桂不認繼順爲族長嘵嘵置辨二尹怒其無禮著跪一旁隨問費氏曰繼順係爾族長永泰係爾故夫之姪議得將房屋均分爾意如何答稱小婦人情願遵斷二尹著各具遵斷切結又諭族長將原籍紹興及上海寗波等處產業開列清單呈候備兩造叩謝而退 
[英界捕房紀事]  
　　虹口僑寓之寍人某甲因與某乙有嫌持刀向戳乙受傷後由巡捕舁送某西醫院敷治特不知能將甲擒而治之否也○粤人某丙與同鄉人某丁遇諸寳善街因借錢不遂突出小刀戳之適有巡捕到來送丙至某西醫院醫治○周巧福貧難度日投河自盡由巡捕救至捕房捕頭令移送公廨○有唐桂生者茶博士也近日忽患瘋癲沿街胡閙適經巡捕所見帶至捕房捕頭令移送公廨蔡太守飭差稽查有無家屬覆候核奪 
[法界公堂瑣案]  
　　朱玉堂羅瑞章陸寳堂串開報關行哄騙各店貨物旋於上月十四日閉歇脫逃一切情形屢詳前報昨晨董成福王義卿等六人同訴稱日前小的等查得陸在安泰烟館過隱得以當塲拘獲忽有王老長者出頭覇阻聲言所有債户憑伊清理欲令將陸交伊帶去陸供稱小的與羅本係朋友伊等串開報關行設下牢籠小的實不知悉惟雇小的司帳而己當行未開時向各店賒欠貨物甚多均出期票届時卽逃往杭州小的失業無歸日前被諸原告所見拘送到案務乞開恩葛同轉問爾在此地是否與王日日作伴陸供稱小的與王素不相識同轉謂王曰爾前次將陸保出言明限期理楚目下己届限期爾須知數賠銀諭畢著押候核奪○包探郁庭湘禀稱積竊戴阿德劉阿登屢次犯案送請大老爺訊懲今又在開往寍波之某輪船竊取搭客物件並包内布衣十二件是　拘送案下葛同轉判令各責頰三百下枷號三月○包探孫錦榮禀稱前日有湖南人蕭德生在招商局江孚輪船竊取客人鋪蓋拘獲人贓送案請究蕭供稱小的於六月十五日由湖南來滬與日輝港信字營左哨第七棚勇丁趙五桐爲戚串行是以僑居伊處是日至碼頭訪友友信小的助其搬運鋪蓋忙迫中誤取他人之物致被指拘葛同轉著押候查明核辦○探夥顧海泉孫阿榮同禀稱前日跑灘竊賊王阿狗陸阿三錢阿六在江寛輪船竊得鋪蓋經小的等所見立時拘獲錢竟敢肆意行兇將小的之衣盡情撕破爲此送請究辦錢供稱小的本在碼頭畔當野雞小工顧等恣行勒詐小的不依致被拘送來案葛同轉判令押候各笞責二百板枷號一月○賣徽州荳腐乾之王裕卿訴稱婁才寳向小的買荳腐乾一塊給錢二文小的告以每塊須三文二毫伊怒將荳腐乾抛入浦江口角之餘竟被毆傷眼角是以扭送來案請卽訊懲葛同轉著送請某醫院療治○東洋車主陸仁卿訴稱車夫龔懷郎盜賣小的之 
 
 

Page 4

 
 
車送請訊究龔供稱小的租車七日共欠租錢四百四十文至二十三日之晚將車送交陸友小叔收去其時陸亦目覩可訪可查葛同轉著將龔暫管押諭令陸邀小叔質訊○包探郁庭湘禀稱十六鋪北首天地一家春茶肆下匯德豐錢店學徒龔渭信李根郎將小錢十二千置紙匣内送往南市中途經小的之夥覷破拘入捕房捕頭令向匯德豐查察又取出紅銅老錢二千文銅洋銀六元帳簿兩本今特送案請究匯德豐主柴桂生供稱此項小錢陸續從大錢中提出是日因有急需故飭龔持十二千至友人處抵押洋銀龔供稱小錢本欲送至十六鋪向成元正祥等米鋪退換實非私販李供稱小的本在南市陸家浜張順興鹹貨店當出店是日因持帳單至小東門外向同順昌鮮魚行校對與龔同行悞被拘案葛同轉著將龔李暫行管押候查明核奪○包探孫錦榮禀稱李阿才在洋涇浜賭錢是以送案請究李供稱小的現在是處某姓老虎灶爲夥時適空閒獨自取竹牌打五關並不賭錢求恩開釋葛同轉著押候交人保番招商局巡丁姚福泉禀稱竊賊謝阿雲竊取蘇木一株經小的拘拿送究謝供稱小的向業紅木匠家中尚有七十餘歳之老母衣食不週不得己而爲此葛同轉著押候掌頰四十下○川沙蕩婦周顧氏背夫逃逸昨經上海縣差役拘拿送案葛同轉告知祁繙譯官謂此乃縣署飭提之人本公堂無須詰問祁君曰諾遂著交原差帶回歸案訊辦○野雞流娼石秀貞深夜在租界中與人口角致被巡捕拘押一切己見報章昨晨捕頭令將秀貞及助同行兇之韓天順解送到案旋有周文德者投案遞禀聲稱小的向在某局當差前晚自外歸途經鄭家木橋聞秀貞自後假作咳𠻳聲回首視之韓卽出頭恣横謂秀貞是伊之妻不容平視少時聚黨十餘人將小的兇毆是以送韓及秀貞到案請辦韓供稱小的係伶人現在某戲園内爲跑龍套秀貞係小的之義妹葛同轉判令押候各掌頰一百下交人保出○張輔庭請追沈蔣氏沈朗山母子二人欠銀九十四兩五錢並洋銀一百元葛同轉著自行料理嗣因料理不妥昨又投案禀陳同轉著將沈押繳洋銀○雞毛客沈其章訴稱車夫盜賣鴨毛請爲追究此己紀諸報端昨晨中人錢根元偕沈到案求銷葛同轉謂收買竊贓例應議罰錢訴稱收買雞毛之人現往鄉間可否求恩免究同轉判罰洋銀二十元錢遵斷照繳而退○包探查明租界中有人假造車照己紀報章昨晨捕頭將東洋車主婦馬王氏朱施氏錢朱氏王老太婆連假照會十九張送案包探郁庭湘禀稱查得假照會均由王老太婆之子王老海經售目下老海己聞風避匿故將其友王阿榮堯雲亭送案葛同轉訊究之餘馬王氏供稱此種照會皆工部局中廢棄之物由木工張大設法收貯將舊時號數刮去照式另行塡補每張售洋銀四角較往時所捐者便宜强半小婦人素來不敢使用今春三月有慣用此等假照會之阿照娘屢來說合令小婦人買用小婦人自三月起每月買過五張本月又買十張不料事卽敗露同轉著將一于人一併押候查明再核 
[筵資助振]  
　　昨承本埠義興寳號以銀餅五十枚交敝恊振所並惠手函云小號於今春開張承各客帮各同行諸友惠賜隆儀本欲設筵伸謝近聞天津水災不忍坐視特將筵資移充振濟爲諸親友造福云云敝所捧讀之餘不勝欽佩自來仁人君子類以飢溺爲心故能澤被萬民名高六合我軰幸處安樂之鄉當念災民流離之苦今蒙大善士以宴飲之貲作解推之舉卽爲諸親友代種福田此其立念慈祥誠有加人一等者將見駿業日橷鴻猷丕煥固不難拭目以俟之 
[恩周物類]  
　　日前奉英公廨蔡太守飭發違章駕車之病馬一騎並醫料洋十元諭飭敝局留養俾免瘐斃仰見慈祥在抱恩周物類謹領之餘當卽照收註册匄登報章以誌仁政[  滬南放生局司董謹啓]  
[子孫逢吉]  
　　謹啓者敝堂接奉夏拱南仁翁交來荆州無名氏大善士爲長孫無災無害樂助敝堂施醫給藥經費規銀五十二兩又來義記大善士樂助永定河賑捐元三十六兩五錢頃又接奉松柏軒大善士喜得一男母子平安節省喜蛋之資移助敝堂善舉又答天祐德重貽謀俾康疆而逢吉功憑積善宜永保夫平安乞登報章以誌佩謝[  上海六馬路仁濟善堂籌賑公所施善昌等謹誌]  
[以仁成仁]  
　　謹啓者敝堂接奉新泰木號澄江山麓樵人大善士來函以天津永定河水災待賑孔亟因將上年順直請奬官賑捐票售得鷹洋一百二十元交敝堂彚解災區當此籌捐弩末集欵萬難中澤哀鴻嗷嗷待哺大善士售奬濟急不邀功不求名正所謂以仁成仁於功德中增添無量功德且使後來者聞風興起眞乃不可思議求登報牘敬告同緣并代災民馨香叩祝上海六馬路仁濟善堂籌賑公所施善昌等謹誌 
[申報舘恊賑所經收順直賑捐閏六月廿一日至廿五日止第一百六十二次清單]  
　　廿一日溧陽洪瀠軒求子病愈由愼餘莊交來洋四百元楊州鄧慕禹四元無名氏青陽都梁王氏桃源人培桂堂無名氏五户各洋一元無名氏克明氏焦東氏求合家平安平安氏願與心違氏愧六衣各洋五角湖州望來居士洋五十元漢口竹林氏洋九元三角源裕公莘學耕堂雙桂堂三户洋五元求平安洋三元宫言贊銅洋二元宜興鹽棧洋三元銅洋一元○廿二日李榮泰李義和李皖森三户各二元李吳氏李瑞庭李項氏湯良佐吳光潮胡聖章孫友三汪善樂吳尚材琴川棉力子蘇州王文馨十一户各洋一元守忍堂洋十元幸不遘災人蘇州西冷居士鑄鐵生三户各洋三元蘇州壽椿堂朱洋四元琴川旋安廬知足氏二户各洋五角五豫銅洋四元○廿三日胡公餪五十大慶節省酒筵洋廿二元九角可齋隱名氏求媳生產平安太倉存劉氏三户各洋二元順軒太倉無名氏盛仁壽堂無名氏求妻生放平安王左記五户各洋一元隱名氏求媳生產平安洋三元蘇州胡業基資亡父冥福求合家平安揚州無名氏二户各洋十元古閩樵子洋五元月隱居李少白南匯人三户各銅洋一元承忍堂張無名氏洋一元銅洋二元熊藹記陳憩棠徐錦林承勛氏四衣各三角蔡候久堂唐鳳翔無名氏高瑞亮宋亦亭祝嵩山吳延陵沈氏張蓮浦徐玉芳汪新泉徐春泉張長生無名氏蔡天發王克旋許夑棠楊義和十八户各洋五角存亡堂洋七角張雨時洋四角春榮氏洋六角知非子洋二角施濂奉振廷氏步洲氏愼甫氏知非子六户共十户一角兌出尹程氏助金荷千一文洋四元五角三分○廿四日四明隱名氏求身體康健合家平安酬願助賑洋三百元山隂謝文海求消災病愈洋十元高郵州署孫子勉洋十元嘉善堂寗波隱湖居士二户各洋五元江萊官江青官二户各洋二元五角青浦行素堂洋一元五角陳壽山洋一元銅洋一元戚松林蘇州蟻粒齋漢口免齋代鐺無名氏願親安六户各洋一元廣東求平安子漢口無名氏太倉同善氏三户各洋二元不留名張松岩葉竹山戚茂松何名氏不留名六户各洋一角胡名氏積瞽堂力不從心餘慶堂陳鏡明安五衣各洋二角隱名氏永平安懷新堂三户各洋五角不留名銅洋一元主店百益錢一百五十文有心無力青雲氏方畊記三户各錢一百文不留名清河裕不留名三户各錢二百文餘善錢五百文三多氏師善堂陳海陽所禱氏不留名四户各錢四百文以上十二户合來洋三元山太隂洋三角○廿五日省過廬陳求合家平安洋十元無錫嚴洋六元准安無名氏祈合家平安洋四元蟹浦隱名氏求子疾速愈洋三元五墨珊洋二元蘇州退補氏明善堂餘根子梁教平達絩氏芝山氏趙氏鄭氏積善堂信竹氏百壽子青堇十二户各洋兩角嘉興寳德堂洋一元以上總共收英洋一千零零八元一角三分銅洋十四元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩垣官報]  
　　都司張文彪委帶建寗内河水師砲船己革理事同知吉拉敏禀辭回京擊補漳州左營遊擊張忠順引見旋省督轅文巡捕土樹滋委辦閩安厘局事務樂清恊副將秦懷亮禀謝調補順昌恊缺准補福寗中營遊擊彭階瑞引見旋省委署江隂塲兪振龍謝委縣丞彭源崙委管省倉事新授　州府榮堃自京到省通判許金綬交卸興化府厘局事總兵羅洪標父卸建威石　練兵事巡檢高軒交卸上下渡保中局差赴金門鹽課厘局者海澄縣樊明逵禀知交卸潘轅牌示連江縣陳實委有差委遺缺以候補知縣荆瑞署理南靖縣缺改請以曾任實缺候補知縣朱之榮詳補泰寗縣缺改以試用班先知縣何文澍詳補連江縣缺仍以另補知縣張景祁詳補准補平和縣典史吳聿清准補永定縣典史羅清華均飭赴新任 
[浙省官報]  
　　閏六月十六日嘉湖道宗禀赴江浙查勘圖界回省新授金衢嚴道鮑鶴年稟安花翎道銜新授杭州府遺缺趙亮熙四川人由京來省稟到候補府程雲俶禀安同知程煜禀知藩司委解京餉差禀見叩謝桂冬榮禀見叩辭赴嘉善公幹調署武康縣　　石門縣陳俱稟見叩辭赴任卽用縣紀驤候補巡檢劉祖貽俱稟見府照磨沈崇修　入流王寳善俱禀候騐看叩見新選湻安縣訓導洪維嶽禀候考騐給憑叩見十七日嘉湖道宗進見候補道李進見禀辭赴塘杭府陳遺缺府趙俱禀見候補府胡晉甡禀奉釐捐局飭知前辦處郡局捐數有盈三成以上蒙記大功三次東防廳高禀知自南龍頭工次回明日隨同會辦李道赴三防海鹽勘工禀辭直隸候補縣王暹由直隸來浙禀到禀見委署海寍州蘇嘉淦禀到禀見叩謝上虞縣儲家藻禀奉藩司飭知赴任禀見叩謝大挑縣范澤溥禀見叩辭赴嘉善公幹候補縣蔣汝翼見黄澍桂禀見禀謝解餉記大功三次十八日運司惠進見新授金衢嚴道鮑進見中恊白收呈委員紀俱禀安遺缺府趙差人禀安候補府劉宗標禀見禀辭赴嚴東　局竇文翔稟知藩可委調讞局正審差叩謝劉秉衡海門局專丁來省禀謝留辦蔣汝翼上虞縣儲俱禀安山西候補縣陳光泰由紹來省禀安候補　入流朱威禀知本省鹽商請奬案内捐指項典史奉到實收十九日金衢道鮑候補道任李俱進見遺缺府趙差人禀安候補府楊葆銘嘉郡局專丁來省禀謝代辦順直賑捐蒙保三品銜程煜禀知京餉本日釘鞘寄存外庫運副蔡德培禀辭赴紹局帮辦差竇文翔卽用縣黄大華俱禀見准補武康縣蔡秉澄由黄巖算交代回省禀到叩見並呈府結 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年閏六月十九日京報全錄]  
　　宮門抄○發抄硃批四道○雲督王等奏廠情困苦公司賠累懇恩賞加銅價摺○兼署閩督希奏遴補鹽塲大使摺○東撫福奏江浙官紳連年辦賑收放銀米棉衣數目摺○又奏甄别各員片○兼署閩督希奏委署總兵片○閏六月十九日兵部太常寺太僕寺廂黄旗值日兵部引見三十三名工部三名正藍蒙二名茶膳房十名○徐會灃謝授閣學恩○濂貝勒良培各續假十日○祁世長續假一個月○耆齡吉恒各請假十日○召見軍機熙敬裕德○發抄裕祿奏遼河兩岸被災籌賑奉　硃批知道了卽著飭屬妥籌撫恤毋任失所欽此○又請以開原城守尉興麟調廣寗城守尉奉硃批著照所請兵部知道欽此○張英麟奏歳試旗民事竣奉硃批知道了欽此○祥亨等奏遵刊勸善要言奉硃批知道了欽此○○雲貴總督臣王文韶雲南巡撫臣譚鈞培巡撫銜督辦雲南礦務臣唐炯跪奏爲廠情困苦公司賠累據實籲懇天恩賞加銅價以恤廠民而紓商力恭摺仰祈聖鑒事竊據礦務公司禀稱本年除解十一起二批五十萬外尚可加辦兩批惟礦質薄人工炭價太昻遂至辦銅愈多賠累愈鉅上年辦解銅磚一百萬每百年並折耗等費需銀十六兩零現改辦尖圓塊半費用本省然核計每百斤仍需銀十二兩三錢而例價止十兩三錢實不敷銀二兩帑本之限期旣未敢拖延廠民之困窮又無可節减悍懼思維惟有瀝懇奏乞天恩加給銅價俾商力稍紓則廠情共裕等情前來臣等伏查該公司以十兩三錢之數價賠累過多久經屢求加價臣炯初以成效未著且度支有常何得先計賠累故於十六年二月奏明仍照前督臣岑毓英原奏變通辦理仰蒙恩准欽遵在案兩年來臣等博訪廠情較核成案始知當日上下交濟之道今己全殊是該公司辦理艱難自非虚飾卽如礦質一端當日每百斤礦可煉銅六七十斤率皆一火成銅不須翻煆今則先須翻煆七八次始克上爐而礦百斤至多得銅十斤加以人工炭價凡百皆昻此中費耗己逾兩倍又當日皆外省鉅商挾資來滇開辦甲或力竭乙又繼之往往一廠歴十餘年費數十萬而後大旺及其旣往所以能取償前費而猶獲厚利者則仍前通商得賣民價今則外省富商旣不來本省窮民又勢散而力薄每獲銅斤又涓滴歸公不准走私營利是以光緒十五年以前雖欲歳辦五十萬而猶竭蹶此廠情今昔之殊也又查當日京運歳撥銀一百萬兩除餘耗實解正銅五百七十萬斤加以本省彌補調劑之欵計自滇至部局交納每百斤約合銀十八兩零雖其中略有餘息節省等項而本省彌補調劑之欵數實過之且當日廠價每百斤只四兩餘至七兩二錢爲止而奏銷統以九兩二錢造報是一切開支浮於廠價數倍今雖廠價十兩三錢然並一切開支總計自滇至部局交納每百斤合銀尚僅十六兩零實由當日費浮於價今則價外無浮費此又成案今昔之殊也竊維承平時物力滋盈猶以定價太輕遂致多方彌補故乾隆季年雲南布政使王太岳詳議廠務至比之救荒無奇策時至今日勢更爲難且滇民邊瘠率皆恃礦謀生以故商裕民豐商虧民散盈虚休戚相濟相依是以臣炯每飭公司勿憂賠累先宜招集窮民顧全京運兹該公司辦礦則有效可覩賠累則有數可稽若竟不知體恤正恐商以虧本過多無敢承辦更恐因帑本綦重核减廠價則民將受困而思遷且臣等統核今日廠情當日成案卽於十兩二錢外略有所增較前仍爲减少合無仰懇天恩俯准嗣後每銅百斤加銀一兩連前共十一兩三錢俾商力經營稍裕民間攻採益勤不特京運可冀加批而邊氓均沾聖澤也所有廠情困苦公司賠累籲懇天恩賞加銅價以恤廠民而紓商力緣由謹合詞據實恭摺陳請伏乞皇上聖鑒訓示謹奏奉硃批户部議奏欽此○○福州將軍兼署閩浙總督世襲一等繼勇侯奴才希元跪奏爲繁缺鹽塲大使應調無員照例遴員請補恭摺仰祈聖鑒事竊照福興塲鹽大使吳沛棠於光緒十八年三月二十五日聞訃丁父憂當經咨部開缺聲明所遺福興塲繁缺留閩遴員調補兹據福建鹽法道龍錫慶會同藩司潘駮文詳稱查福興塲地處海濱埕坎散布收配浩煩督曬緝私均關緊要非精明幹練之員不克勝任現於閩省實缺各塲大使内逐加遴選非人地未宜卽與例未符實無堪調之員惟查有分發原省歸候補班補用鹽大使趙長蔭現年五十一歳河南光州固始縣監生遵例報捐鹽大使分發福建同治四年正月到省委署西河關浯洲塲准補漳浦南塲光緒八年九月到任在任丁繼母憂請咨回籍守制服滿起復遵例赴部呈請分發原省歸候補班補用十六年八月十二日引見奉旨著照例發往欽此領照來閩是年十月二十一日到省查該員熟悉情形辦事勤愼以之請補福興塲繁缺實屬人地相宜與例亦符造具履歴清册會詳請奏前來奴才查該大使趙長蔭才具明晰辦事精勤以之請袜福興塲繁缺鹽大使人地相宜洵堪勝任合無仰懇天恩俯念鹽塲員缺緊要准以候補班補用鹽大使趙長蔭補授福興塲大使以資治理該員係候補班補用鹽大使請補煩缺鹽大使銜缺相當毋庸送部引見併免查取叅罰除將履歴清册分送部科外謹恭摺具陳伏乞皇上聖鑒勅部議覆施行謹奏奉硃批吏部議奏欽此○○尚書銜山東巡撫奴才福潤跪奏爲江浙官紳連年捐資助賑辦理工撫謹將收放銀米棉衣數目開單恭摺具陳仰祈聖鑒事竊山東濱臨黄河及小清河各州縣連年被水小民蕩析離居仰蒙聖慈撥帑截漕頻加賑恤億萬灾黎藉免委塡溝睿惟災區太廣歴時太多官賑之外尚賴各省義賑源源接濟計自光緒九年迄今十載之久該官紳等募捐散放備極辛勞又復開濬河渠修建閘座爲民興利除害洵屬勇於爲善所有九年七月起至十四年正月以前共捐施銀八十三萬六千餘兩棉衣十二萬四千餘件丸藥十一萬三千餘服業經前撫臣張曜奏請傳旨嘉奬在案兹據賑撫局司道詳稱自十四年正月起至本年四月止省城總局及烟臺分避續收各省義賑銀一百八十四草餘兩棉衣二十七萬餘件麥麵高粱八千餘石均經兩局騐明轉發南紳嚴作霖民表施則敬謝庭芝周冕劉瀚等分投散放並發交直隸候補道金福曾開濬四女寺減河登萊青道盛宣懷率同南紳嚴作霖等挑挖小清河以工代賑各欵現除動用外尚存銀四萬八千二百二十餘兩制開二千七百六十餘千其捐生中有願請奬者均己照章辦理如志在行善不願請奬者聽其自便出力官紳多方籌勸當江浙順直等省同時辦捐之際徒以至誠感人用能集此鉅欵不無著有微勞應請援案酌量保奬以示鼓勵等情開具收支各項細數呈請核奏前來奴才查此項義賑歴時十載之久先後散放至二百餘萬兩之多各官紳急公好義爲歴代史傳中所罕見沿河州縣故雖疉被災祲官賑而外有此大宗接濟民情得以安堵不致失所流離其勸捐放賑各紳均心切救災認眞籌辦歴年旣久勞瘁不辭深堪嘉尚仰懇天恩俯准由奴才擇尤保奬以昭激勸所有收支銀米棉衣各項細數謹照順直等省歴辦成案繕具清單祗呈御覽並懇勅部存案免其再行造册出自逾格鴻慈謹恭摺奏陳伏乞皇上聖鑒訓示謹奏奉硃批户部議奏單併發欽此○○福潤片再勞績保舉人員應於到省後子限一年察看甄别兹查候補知州尹彥鉞候補知縣賀錫瑜沿河候知縣徐振麟到省均滿一年例應甄别據藩臯兩司會詳前來奴才查尹彥鉞勤愼安詳賀錫瑜明白穏練徐振麟辦事穏愼均堪以本班留省補用除履歴清册咨部查照外謹附片具陳伏乞聖鑒謹奏奉硃批吏部知道欽此○○希元征再台灣澎湖鎭總兵吳宏洛呈請告養因海防正資得力奏懇賞假回籍省親免予開缺兹奉硃批吳宏洛着賞假六個月欽此轉行欽遵在案旋准撫臣邵友濂咨稱　宏洛所統宏字全軍查有記名總兵王芝生淮軍舊將練習操防堪委先　接統其總兵篆務復經先後函商可否卽令署理等因　據該員王芝生赴閩禀到前來伏查澎湖孤懸海島爲閩台要衝南北洋各省屏蔽防務最關緊要該總兵王芝生老成宿將曉暢戎機自應委令接署澎湖鎭總兵篆務並統領宏字全軍以資鎭攝而一事權除檄行遵照外謹會同福建台灣巡撫臣邵友濂合嗣附片陳明伏乞聖鑒謹奏奉硃批兵部知道欽此 
 
