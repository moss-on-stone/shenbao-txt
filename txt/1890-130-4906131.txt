# 1890 - 130 - 4906131

 

Page 1

 
 
[催請領彩] [  申報館協+振所謹啓]  
　　本館所製集腋社籌振彩票自一號至一千二百號皆有彩物奉贈乃開彩迄今仍有未經持票來領者計頭彩第一千零九十五號以迄其餘各彩俱請速來領取俾本館早完經手事宜不勝　盼焉肅此布達順請均安 
[重印紅樓夢補出售] [  申報館啓]  
　　紅樓夢補四十八回係歸鋤子所撰盖有感於佳人薄命好事多乖因以補天鍊石之才抒鏤月裁雲之手可謂痴於情者而其中搆思布局設色遣詞亦超出續紅樓夢等書本舘前曾排印早巳售罄兹特重付剞劂以廣流傳每部八本價洋四角售處仍照曩例 
[賑物求售] [  申報館協振所啓]  
　　本館開辦賑捐以來蒙海内諸同仁捐助各種貴物早巳製成彩票售完矣兹又承陸續助下七俠五義卅部隷有五十部吳都法乘一部石印小耕石齋畫詳廿部東洋漆水錦匣一具内裝感應編巧色瑪瑙搬指一个未及編入彩物之中是以另行求售諸君子有情殷匡救者請臨本舘選購庶幾裘成　腋飢民得早慶來蘇乎 
[荒談]  
　　杞憂子善人也去歲江浙患水潦農民困苦札憂子惻然憫之挾其資數千遨遊於三吳兩浙深山窮谷荒邑偏隅足無不履遇有號寒而啼飢者隨其緩急而周之或問其名則笑而不答自號爲杞憂子盖自道其行也所過之地或留連數日或信宿卽行而鳩形鵠面之儔巳無不均沾實惠至今數月遂罄其資而歸過知足齋而訪靜觀子風塵滿面顔色焦黧　觀子慰而勞之不以爲然也守成子在坐設酒以洗塵曰子歸乎憊矣雖然吾甚悔子之爲此行也夫庖人不治庖尸祝不越代語曰不在其位不謀其政詩曰無巳大康職思其居言人當各安其分也士君子隱居求志固不宜慳鄙自封然苟　得勢乘時克展抱負而曰我必期澤遍一時利及後世是分也不得志則守身樂道獨善其身亦分也子乃無尺寸之權而欲行博施之志卒至憔神瘁體以喪其資子其墨者歟且江浙爲財賦之區十餘年來又屢占大有民之習於安樂久矣豫皖齊晉之賑大半仰給於二省二省之民習見之知江浙而不待賑則巳一旦事有緩急待澤者恃其前恩必謂昔我之賑人若何今我亦待賑是鉅欵之集當有不俟勸募者於是賑欵稍遲弱者坐而詈强者行刼奪吾每遇友之來自災區者必詳詢其情形以自抒憂慮知去歲之遭水者尚不至顆粒無收而民情若是是民之習於虚憍亦久矣何必子之賑爲古者大宰以九式節財用三曰喪荒之式立遺人使掌縣鄙之委積以待凶荒而大司徒又以薄征散利凡諸侯莫不有委積以待賑散侯甸采衛莫不有委積以爲饋遺凶荒之歲不過出苻信令發放而巳故雖弛張斂散之權不講而民遇凶年無菜色今此又不講而挾資以爲賑災害旣多爲地必廣飢民之待哺難稽耳目之所及有限而曰我欲以一人而周之殆所謂老子之小仁義歟靜觀子曰確哉言乎務本哉杞憂子曰噫何所言之硜歟時勢不同經權各異如子所云非今所可行也古者耕三餘一耕九餘三以三十年之通制國用則有九年之蓄故九年之水七年之旱而不致靡有孑遺降至春秋王政巳不行矣秦饑乞糴於晉魯饑乞糴於齊歲一不登則乞糴於隣國是禹湯文武之制不復行於春秋也降至戰國爲弛張斂散之權君民互相攘奪收其權於君上巳非復春秋之世矣五代之際遇荒歉者令括民粟不出粟者科以死罪較戰國之時相去又不知幾等雖人心風俗升降不同亦情隨時變古今難合也如移民移粟在孟子時爲苟且之謀秦漢之世却謂善政漢武下巴蜀之粟於江陵卽移粟也而一時稱便唐居西都至荒年則幸東都居東都亦然其在高宗時遂有逐粮天子之語是移民也而人情安之而謂周禮之法今可行歟且救荒有二難一曰得人有三戒一曰遺使誠以人不易知法難自立故不得躬親其事也如平糶一法始於李悝至於今爲荒政之良然不得其人則善價不及鄉閭美利皆歸可局近聞杭之平糶所價雖减而量亦收且米又甚劣一經淘擦皆成粉屑以致貧民無問津者是豈設所之初意哉而謂我之憔神瘁體爲得巳乎吾聞之不以善小而勿爲吾人旣未乘時得志有所施爲又自顧無知人之明無用人之柄則亦惟盡吾之所能行而巳勞神疲財何足惜哉靜觀子曰達哉言乎可與言權矣法難自立而慎擇所使知人不易而躬自親之此豈特平糶然哉平糶其一端耳豈特荒政哉荒政其一端耳人渴酒清且請君浮一大白於時杞憂子磊然守成子爽然觥籌交錯杯盤狼藉主客頽然二子辭退靜觀子乃挑燈而作荒談 
[諭旨恭錄]  
　　三月二十日奉旨吳瞻菁劉釗申着以知州發往吉林差遣委用趙順牛昶照着以通判發往吉林差遣委用竇印芳田耕畬着以俯經歴發往吉林差遣委用張錫麟得成着以巡檢發往吉林差遣委用江南道監察御史員缺着聯𨸚補授湖廣道監察御史員缺着謝雋杭補授俸滿直隷河間府知府胡清瑞着回任保舉直隷候補知府補授深州直隷州江槐序着准其補授照例用保舉河南候補知府傅鳳颺四川候升同知直隷州周鳳藻江蘇補用直隷州胡傳山東候補知州孫金鑑河南候補知州翟鈞山東候補知縣楊義堃吕耀堃山西補用知縣齊福岡河南候補知縣彭嶟俱照例用卓異江蘇淮北同知錢維福直隷懷來縣知縣何承緒俱准其卓異加一級仍註册回任候升卓異俸滿直隷河間縣知縣王本坫着回任准其卓異加一級仍註册候升卓異前任知縣嚴用勳趙文偉俱准其卓異加一級仍註册候升欽此 
[金臺載筆]  
　　神機營左驍拾槍步隊出有帮操一缺經總理營務處開具備補差委各員銜名清單禀請王爺點充當奉鈞諭着將營務處備補章京二等侍衛多羅哩點充左驍抬槍隊帮操巳分檄各該隊查照矣○史部示傳所有保舉四川候升同知直隷州周鳳藻保舉山東候補知州孫金鑑保舉山東候補知縣吕耀堃三員又保舉山西候補知縣齊福田一員本部於三月十九日帶領引見相應傳令該員於十八日晚在内城左近歇宿十九日丑刻赴西苑門外六項公所内報到聽候引見是日穿天青褂備帶補褂佩帶荷包手巾再傳該員於十七日巳刻赴部演習口背履歴如是日不到定將引見扣除○廂藍旗護軍統領恩爲咨行事本旗護軍統領恩普奉派入闈彈壓於十六日 
 
 

Page 2

 
 
竣事出闈所有本旗護軍統領印鑰巳由暫行佩帶之左翼前鋒統領巴克垣布移交前來當日挪授之處相應咨行景運門查照○廂紅旗蒙古都統惪都統制銘前往舊泰倉支領廂紅蒙三月季兵丁甲米惪都統以花户呈騐米樣均不堪兵食遂詣各厫探騐始擇米粒圓潔之厫支領每石老米可售京平松銀一兩八錢有奇計該旗共應支二千數百石奈西四旗米有成說不能照數全支蓋按四六成領四成實米折六成米價云○吏部示傳所有坐補國史館漢謄錄楊世安一員限五日取具六品以上同鄉京官印結填寫履歴親供親身赴部騐到如有執照携帶呈騐以憑咨送國史館當差勿悮○本月十八日係聖祖仁皇帝誕辰之期例應遣近支王公一人恭詣奉先殿聖祖仁皇帝神牌前行禮按照近支土公輪班詣奉先殿行禮次序十八日輪應鎮國將軍載瀛恭詣行禮經掌儀司奏聞奉旨依議遂由掌儀可知會瀛將軍届期前謁奉先殿行禮云○新疆喀什噶爾所屬回部坎巨提每年呈進貢金一次由喀城道封詳新疆撫憲卽由藩庫循例頒賞大縀二疋轉予該回部祗領卽由撫臣派弁齎送貢金入京呈進所有本年坎巨提呈進貢金五錢由魏中丞封固黏貼印花交由摺弁齎進巳抵京中呈交軍機處收訖進呈御覽矣 
[析津雜誌]  
　　紫竹林一隅之地換錢局計有十餘家列肆旣多則獲利必微遂百出其計爲彌補地步而又不便攙雜私錢爲有目者之所共覩於是向串底取盈每錢一串計五百文缺少至十文十餘文不等闤闠之中被損者殊多特互相隱忍彼遂得行其伎俩耳二十日夜將三鼓有寍波人三名持宫北錢鋪錢票一紙計二千文向紫竹林玉德　換錢局易錢數之缺串甚多再易亦復如是遂相口角鋪夥揮之門外而又以事因缺串而起其曲在我名不雅馴遂指票爲　鼎期入寗人之罪詎該票係由機器局而來其中一人卽機器局之聽差者謂該票來歴分明不容誣衊何得以莫須有之事汚人清白如係假票請卽註明票上鋪夥執筆欲下不下旁兩寍人投袂而起不肯干休該鋪恃在租界遂先發制人聲喚巡捕是時寗人愈怒碎其櫃上之煤油燈彼此爭持巡捕麕至捕以先入之言爲主竟拘該寗人寗人拒捕被傷而巡捕銀樣蠟鎗頭亦有兩捕一傷下部一破頭顱始獲兩寗人以去其一乘間奔逃訴於機器局正查辦間而被獲之兩寗人由捕房管押一寗巳送租界委員轉送海關道案下發落矣○水師學堂陳副監督燕年於閏二月十三夜乘順和輪船抵津暫駐於佛照樓客棧是夜輪船緣海河水淺停泊於去津十餘里之楊庄由棧夥徐三雇船户馮玉麟裝運行李入津投棧夜間忙亂失去衣箱一隻遂由學堂總辦吕庭芷觀察函致大津縣傳訊徐三等究追當飭徐三詳查贓賊禀覆在案方慮海天遼闊弋獲無期幸現在巳經查得楊庄攬載小船共有十艘其中林柱兄弟五人巳占　艘林向以巧偷豪奪爲事當夜泊近馮船乘黑夜忙亂時將衣箱竊去載回楊庄俵分馮初未之覺及知覺欲待查究林擬飲以刃以箝其口刻經佛照樓將馮送案並逮林柱嚴訊此案尋流溯源或可水落石出矣○天津鎮道率屬結壇於城隍廟求雨得雨遂於十五日起演戱四日以答神庥巳列前報惟初十日得雨究係終朝霢霂未獲大沛甘霖畎畝小民仍切雲霓之望二十夜雨師復經稅駕約及四鼓沛然雨下如玉女傾盆銀河倒瀉廿一日晨銅鉦高掛四望郊原生意滿目瞻蒲望杏者咸欣然色喜云 
[噩耗遥傅]  
　　前任兵部尚書彭雪琴大司馬於三月初六日辰時殁於湖南衡州珂里遠近官紳士庶一聞噩耗無不同聲感歎按公以諸生從戎執贄曾文正公門下以肝瞻相託付以道義相切磋其時赭冠縱横中原鼎沸武漢一帶賊船出没往來勢甚猖獗文正公謂非創辦水師不足以制賊死命於是購木造船苦心規畫斟酌損益逾年而水師乃成舳艣横江旌旗滿目賊之上竄者旣有陸軍斬薙於平原復有水師攔截於江面賊焰爲之日衰此後水師將材接踵而起而首先助文正公捍患禦侮者則公與楊公岳斌也其後公勳績日隆朝廷屬以大任相　而公性耽淡泊屢辭徵命嗣奉詔旨巡閱長江水師涉歴風濤不辭勞瘁軍麾所至賞罰嚴明部曲畏威商民戴德視師之暇愛西泠山水之勝卜築精廬每當春秋佳日携短童掉小艇布衣幅巾徜徉於六橋三竺間幾疑神仙中人喜畫梅老幹疏枝奇氣特出寸縑尺幅人知寳貴中法失和辦理粤海防務屹然倚爲長城其時海氛雖惡而粤東無風鶴之警盖公之威望足以震懾之也前年抗疎乞休舉賢自代聖主憫公勞苦特允所請由是養疴歸里屏絶世事論者謂公之清福洵非他人所及孰意歸老之計甫遂騎箕之耗遽傳嗚呼哲人云亡典型安在吾知銜悲痛哭者正不獨舊時部曲也行見遺疎上陳恩綸卜逮飾終典禮備極寵榮在指顧間耳公生平待友以信報國以忠馭下以嚴持身以正大節豐功自有國史紀載此不過述其崖略耳 
[揚城火警]  
　　本月二十四日上午揚城天寍門街北首城根某姓米行因牛炊不慎遽遭回祿之災一時烟焰沖霄不可響邇鳴鑼告警地方文武陸續而來幸火塲逼近城河取水靈捷得以卽時樸滅僅燬行後住屋兩幢左右居鄰雖受虚驚尚未被池魚之殃亦云幸矣 
[嚴辦青皮]  
　　邗上青皮地棍各有羽黨欺凌良懦訛詐鄉里凶横情形不一而足地方官雖明同秦鏡嚴飭訪拿並有時緝獲一二名出示招告奈受害者每多隱忍不敢上訴琴堂盖恐一朝釋放則無殊縱虎歸山勢必遭其反噬現悉甘邑舒明府深悉此弊抵任後卽首先出示訪拿近又於轅門外懸一木桶令受害者將該棍徒姓名住址並受害之由開具事實投入桶中明府早晚親自開視酌奪情由卽按照所開姓氏密飭提究旣無須原告到堂又可免尋仇報復惟不得挾嫌誣指藉洩私忿此專爲痞棍而設其餘詞訟仍遵照告期按式呈遞不得妄投可見賢令尹實心除暴保衛地方洵屬慮周藻密豈誥誡虚文所可同日語哉 
[潯茶續信]  
　　九江茶巿十八日開盤其價巳由電傳入報兹將連日接買各字細數照錄於右十八日開盤天裕買仙芽二五祁二百八十箱價四十一兩協和買茗芽二五祁二百五十箱價三十八兩怡和買仙芽二五祁二百四十一箱價四十兩　馨二五祁二百六十箱價三十七兩五錢十九日協和買香茗二五祁二百五十二箱價二十七兩仙茗二五祁二百零二箱價二十九兩仙芽二五祁二百零二箱價二十八兩二十日天裕買蕙香二五寗五百四十箱價三十八兩秀芽二五寗二百零四箱價三十七兩龍芽二五寗四百零一箱價三十七兩龍芽二五寗三百七十箱價三十五兩仙芽二五祁二百二十五箱價二十七兩二十一日天裕買久成二五祁一百八十八箱價二十九兩春葩二五祁二百零六箱價二十九兩仙芽二五祁二百八十二箱價二十六兩七錢五分二十二日協和買極品二五寗三百十五箱價三十九兩天裕買金玉二五寗一百零二箱價三十四兩仙芝二五祁一百四十六箱價二十七兩源豐二五祁一百四十箱價二十四兩二十三日天裕買龍團二五祁二百零七箱價二十四兩五錢天香二五祁二百十六箱價二十九兩五錢協和買蘭香二五祁一百一十八箱價二十五兩福隆二五祁二百七十箱價二十五兩二十四日天裕買奇香二五祁二百二十六箱價二十八兩五錢 
[呌化人命]  
　　天津訪事人云丐者不知何許人流落卑田院中染烟霞癖貧而且病一息奄奄日行乞於紫竹林居人憐之爭相佽助丐亦恃其爲旦暮人除青精之飯白打之錢外舉凡可以供朶頤堪適口者莫不强賒硬索月初某日從紫竹林北回人某鋪丐得羊肉包兩枚口腹之供苦無兼味旁有賣粉湯之某甲向購六文甲知其立意不付錢文堅不肯與丐嬲之不巳甲揮以肱丐擬去而之他正值其弟貿貿然來問悉前情語奚落丐丐不能耐適攤前有桶積水盈科舉足踢翻水濺甲衣泥汚狼籍甲怒不可遏奉以老拳丐病骨支離匍匐而遁行未半里甫至郭 
 
 

Page 3

 
 
庄西叢塚間舊病6新傷一時交作加之洋烟癮發倒地而亡北方循例報請騐屍甲恐莫斷訟藤情願從豐殯殮商令其弟出爲求免其弟業經首肯但公門中人有尼之者遂不果行仍由縣署委廉相騐據仵騐死者係病後受傷而斃想甲終難置身事外矣 
[中江浪影]  
　　新任江寗藩憲瑞茀侯方伯自豫章交卸臬篆後眷東下於本月廿四日下午四點鐘乘坐官舫十一艘以小火輪拖帶行抵蕪湖文武各官出江迎謁憲舟小泊一宵翌晨解維向石城進發各官恭送如禮○皖南徽寗兩府素爲産茶之區每當緑葉初萌黄芽細採卽有賈客雲集山中分投採買運往漢口上海等埠此爲生意之大宗今當開巿之初聞採下之茶色香味俱較勝於往年本月廿一日有客從山中運來新茶二百八十箱至蕪湖報關交寳清輪船運至漢口銷售此爲今年該處茶葉出口之始以後續運者當不乏人也○長街某土號自去年開張發售西土生涯極盛巿中幾推爲巨擘向例各號從外埠運來西土必先交土藥局過秤抽稅黏貼印花方能領回發賣該號生意日增月盛而報局抽稅者則寥寥無幾孫詞臣太守明查暗訪知該號售賣私土甚多遂於廿一晚親帶勇丁並地保至該號起出私土二百零八包又印花不符者七十三包盖卽向日售出剥下之包皮復以包裹私土以兾含混合共一萬四千餘兩約值銀二千有奇太守立命悉數充公復禀明道憲成觀察飭縣拘提該號管事某甲照例重辦以儆效尤○蕪湖地當孔道青皮會匪出没其間自王玉如明府下車後創設木桶設法購拿若輩稍知歛跡然本地土棍及小青皮等横行街巿者仍復不少兹經明府訪聞有飛蜈蚣小覇王等十名雖尚無滋擾情形然爲虺勿摧爲蛇必難收拾因標列其名諄諄曉諭若再不思攺過遷善則惟有按名拿辦置之重典地方團總倘不預先舉發將來由某叚拿獲卽惟某段團總是問此示一出游手無賴者庶幾觸目警心矣○本月廿四日蕪湖到有西國大兵艦一艘停泊江中聞係游歴通商各埠藉以保護商民云 
[學校觀風]  
　　蕪湖縣教授王瑞臣廣文以頴川之世裔爲鳩水之儒宗抵任半載殷勤講學勵實詣而掃虚文爲近今所罕覯本月二十一日舉行觀風先期頒發告示一道略云採風問俗輶軒成太史之書爲國掄才廊廟重名儒之學方今聖天子文明光被聲教覃敷開虎觀以談經蔚起林間樸棫駕鰲山以試士儼登海上蓬萊固巳化廣同文政成善教矣况襄垣接連吳楚學校風行襟江帶河名流日上觀山川之靈秀知賢哲之挺生向多繡虎雕龍能貴洛陽之紙行見奪標題塔定扶大雅之輪盖上進始自文章宜當行而出色和聲期於鳴盛須戞玉而敲金本學技有類夫雕虫才實慙於倚馬雖明倫講學未敢秉鐸以自居而會友論文良藉操觚以從事聞多士功勤蛾術望諸生文造鳳樓勉爲有用之才勿等虚聲之誚處爲正士出卽純臣休言賞識之無期須信文章之有價果有驚人之妙句豈無知巳之品題爲此示仰合邑生童知悉兹擬於三月廿一日牌示題目用借觀風之舊制以勵素日之專功總期獨出心裁勿拾前人牙慧評來月旦敢云老眼無花會合風雲定見奇文共賞 
[照相受驚]  
　　數日前有在中國傳教之耶穌教牧師男女老小數百名至滬上議事巳議數天定於昨日在虹口從前森泰照相店後面空地上卽禮查飯店對面同照一相照相西人命中國匠人支搭坐位該匠人輙用二三寸大之竹料搭成坐位其式與車利尼戱棚中之板位相似至一點半鐘時各處之人陸續而至有坐馬車者有坐東洋車者有步行者約有四百餘人將次坐齊照相西人巳將照相傢伙安放停妥正欲動手照相忽聞譁拉一聲所搭坐位登時坍下坐中人均各傾跌在地受傷者數十人輕重不等經旁人扶起送回家中延醫調治未知以後如何坐位有二丈之高憑空跌下尚無性命之憂誠不幸中之幸也按當時照相西人巳將如何搭架之意告知該匠人而該匠人尚以如許極輕極小之竹料潦草塞責不復計其力不能容此數百人何愚拙乃爾現在有以照相爲游戲者持照相傢伙照此坍在地下之竹料殊爲可惜 
[禀請核示]  
　　前報登冒名分卷一事兹悉英會審員蔡太守巳於前日將吳慶恩並衣箱等函送到縣裴邑尊飭值日差看管昨日傍晚時蔡太守親至縣署與邑尊晤商一切旋各命駕詣道轅禀請聶觀察核示以便訊辦 
[邑侯宴客]  
　　升任浙江按察使龔仰蘧廉訪將於日内赴都上海縣裴邑尊前晚在署中設筵祖餞並請松海防劉司馬等作陪水陸畢陳主賓歡洽直至魚更二躍始各興辭而出 
[爆竹遺火]  
　　英租界盆湯弄口新造大橋北首半里許悅來坊之東有平屋十餘間係在租界之外工部局並不收捐其間有寗人某姓家因招壻入贅擇於前夜十二點鐘行拜堂禮燃放高陞鞭砲不料火星飛至貼隣蘆柴行中霎時火勢飛騰延及左右人家附近有冰廠收冰之池取水雖易奈無洋龍灌救惟藉各鄰人用木桶盛水潑救甚難得力計焚去平屋十一間蘆柴約二百餘担云 
[滬濵瑣誌]  
　　昨日相傳爲本邑城隍夫人誕辰本城大小東門及廟前街均各懸燈結彩以伸慶祝○本城廣福寺前向有公井二口該處居民日用之水皆取汲於此邇因年久汚塞坍毁關道憲聶觀察特捐廉洋一百五十元以资修濬之費觀察之留心民事可見一斑矣 
[查究賭案]  
　　虹口賭徒拒捕逞凶致傷勇丁等情巳列前報兹悉由是處巡防局員楊都戎禀明關道憲聶觀察札飭上海縣及英公廨務將賭徒拘獲從嚴懲辦無如若輩均巳四散迄今尚未弋獲上海縣裴邑尊以拒捕打架時有一粤人亦因受傷在西醫院醫傷商請蔡太守知照麥總巡捕頭將粤人解案訊究然該粤人雖曾到過醫院後卽自去醫傷捕頭飭包探陸阿祥查傳去後昨據該包探傳到粤人何阿慶由同鄉同居之李洗氏扶何上堂太守詳加研詰因何被人打傷向作何事答稱粤東香山縣人向在輪船生理現住虹口鄉間初十日下午欲到招商局北棧探友路逢許多人打架不知何故連我毆打以致頭顱腰旁受傷太守問在何處遇打架之人答在西華路太守謂爾之住處到招商局北棧不應經過打架之處商之梁副領事飭將何阿慶及李洗氏分别暫押俟下禮拜一覆訊 
[續查僞票]  
　　陳阿狗仿照籌賑彩票私印出售由包探拘獲解案等情巳紀前報兹悉太守飭差協同中西包探續拿某某等店主并起帳簿票子太守飭押候訊究昨又由中西包探查獲出售福州票之粤人高阿二解案太守商之梁副領事以日前拿獲陳阿狗係會同美副領事訊問飭將高阿二暫押統俟下禮拜二仍與美副領事覆訊核辦 
[流氓肇事]  
　　著名流氓綽號大金林小金林二人本業鞋底作生涯年强力將不務正業前與寳山縣境内犯命案之千里眼朱彪等爲譜友終日三五成羣横行巿肆經城廂各局委員訪拿懲辦案如山積不料該流氓竟怙惡不悛前日邀夥某甲向某乙滋詐不允當卽用武經乙鳴捕欲將該流氓等拘押大金林小金林見勢不佳當卽逸去致僅將甲拉住送入八仙橋捕房經捕頭訊悉情由姑念乙未被詐去錢文着將甲押至旁晚六點鐘時釋放甲釋後仍與該流氓同伴藉端拆梢前日復向城内玉器作之學徒某乙滋借不遂因此挾恨昨日旁晚時甲與該流氓等守在老北門吊橋堍見乙經過當卽上前阻住欲拔至荒僻處置乙死地乙大呼救命拉住橋欄甲等用鐵尺梭子盡力毆打乙身受重傷不能行動甲等遂散乙經旁人雇工抬送回家請醫服藥旋聞乙受傷甚重難保無性命之憂該流氓等屢經官憲訪拿懲辦胆敢如此横行實屬目無法紀想賢有司聞之自必查訪懲辦爲民除害也 
[女孩待領]  
　　三百十六號華捕在英租界四馬路口見有失路女孩年約四五歲身穿藍布袄元布棉馬甲解送英公廨請爲安揷蔡太守飭值日差將女孩暫行留養候其父母來案諗領 
 
 

Page 4

 
 
[英界公堂瑣案]  
　　包探陳阿九稱查得周文君手持時辰表一隻言在寍波路地方抬得尚無失主承認今將周文君及表送案周文君供江北人在路拾遺蔡太守飭周文君保釋時辰表暫存捕房俟失主認領○包探沈金隆稱姚桂生闖到趙雲桂家行竊花盆被獲交捕姚尚與同黨竊過别家衣服今先解案容再查究别案趙雲桂申訴前情姚桂生供認前因蔡太守飭將人贓押候續查再行解訊○龍飛馬房馬夫王順生同西人上堂稱前被東洋車夫撞壞馬車須修理洋八元報捕後查得東洋車係王李氏出租禀請傳案追償該氏供將車出租與江北人不知如何碰壞馬車前巳由捕房傳我同車夫到案當蒙開釋現不知車夫何往我亦無力賠修且據車夫言馬車飛奔上前以致碰撞蔡太守商之梁副領事飭捕房查明當日碰撞情由着該氏於下禮拜一投案候示○華捕稱挑酒釀担之李阿金王福慶陳阿全等均有骰子賭錢一併獲住并起賭具送案李阿金王福慶陳阿全同供賣酒釀摇骨骰原是不合然無銅錢輸贏尚乞施恩蔡太守判李王陳三人各枷七天以儆賭具銷毁○俞阿大錢阿福姚雲春等稱失布衣物件由捕阻獲人贓送案請領竊賊鍾寳元認竊求恩蔡太守判管押一月贓交失主分别認領 
[法捕房瑣事]  
　　城内丁家牌樓畫師楊少谷之子名瑞生僅十二齡因懶讀詩書於昨日黎明時逃至法界小流氓見之欲剥其衣服瑞生在路哭泣經巡街捕問乱表由當卽帶至捕房備捕頭卽飭包探往城内通知楊少谷令其具領回家○洋涇浜復來祥外國舊貨店於日前收買法商味臘所失白塔油兩箱被該西人認明無錯當將該店主陳茂良並贓送入捕房經備捕頭訊得陳前曾認罰具結未便寛釋着押候解案訊究○前夜十一點鐘時有甲乙兩車夫在法馬路買蠟燭甲將乙之車輛拖去乙知覺赶急追尋至新閘地方始將甲並車拉住同至法界捕房乙稱車内尚有錢三百文被甲竊去甲言並無錢文捕頭着將甲管押候訊 
[正誤]  
　　昨報論說中鎮江事誤涉漢陽一時失檢兹特更正 
[喜筵助振]  
　　本館協振所昨接任伯新善士來函云爲二小兒授　承親友惠賜隆儀理宜設筵伸謝因念浙省被災甚重故將筵資三十元助賑以代諸君造福本協振所拜登之下當卽掣付收條並將　函節錄以誌高誼 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十六年三月二十日京報全錄]  
　　宫門抄○諭旨一道錄前○雲撫譚奏報交卸兼署督篆日期摺○雲督王奏報抵滇接篆日期摺○又奏飭司道等總理營務片○黔撫　奏揀員更補知府員缺摺○又奏揀補遊守各缺摺○又奏知縣攺獎賞加同知銜片○三月二十日户部通政司詹事府廂白旂值日理藩院引見三十五名○㷇公椿壽師曾徐用儀志顔各假滿請安○四川叅將葉濃盛謝　恩○河南叅將郭廣泰謝恩○那公續假十日○信侯請假十日○掌儀司奏二十三日奉先殿親行禮節○召見軍機福中堂徐用儀孫詒經皇上明日卯初至大高殿並時應宫拈香○○頭品頂戴兼署雲貴總督雲南巡撫臣譚鈞培跪奏爲恭報微臣交卸兼署督篆日期仰祈聖鑒事竊臣於光緒十五年五月十一日接准總理衙門電開奉旨雲貴總督着譚鈞培兼署等因欽此當將接篆日期恭摺具奏在案兹新授督臣王文韶巳於光緒十六年正月十六日行抵滇省臣遵於十七日將欽頒雲貴總督銀關防一顆並王命旗　十面桿付曁文卷等項飭委雲南府知府陳燦署督標中軍副將陳運龍齎送督臣王文韶接收任事臣卽於是日卸事所有微臣交卸兼署督篆日期除恭疏具題外理合繕摺由驛陳報伏乞皇上聖鑒謹奏奉硃批知道了欽此○○新授雲貴總督臣王文韶跪奏爲恭報微臣抵滇接篆日期叩謝天恩仰祈聖鑒事竊臣於上年十月初九日交卸湖南巡撫篆務十六日起程赴滇當經專摺奏報在案嗣於十二月十三日行抵貴州省城與撫臣潘霨迭次往還藉以諮詢地方情形　商一切小住五日卽於十九日膏秣遄行二十五日抵郎岱廳時届隆冬山路崎嶇雨雪載道碍難前進稽留六日於本年正月初二日始克趲行兹於十六日抵省十七日准兼署督臣譚鈞培派委雲南府知府陳燦曁臣標中軍副將李運龍將雲貴總督關防一顆曁王命旂牌書籍文卷等件齎送前來臣當卽恭設香案望闕叩頭謝恩祗領任事竊維滇黔僻在西南臣以庸下之材過蒙恩遇權任兼所竊意方今圖治之要當以休養生息力培元氣爲先民力漸紓則民氣自固區區之愚報稱以此課吏亦以此至於一切地方應辦事宜自當會同兩省撫提各臣隨時和衷商辦但求於事有濟斷不敢稍執巳見致系宸厪所有微臣抵滇接篆日期曁感激下忱除循例恭疏題報外理俣專摺具奏叩謝天恩伏乞皇上聖鑒再現在尚未開印此摺係借用兼署督臣預印關防封發合併陳明謹奏奉硃批知道了欽此○○王文韶片再雲南營務前經奏派鹽法道湯聘珍總理上年臣鈞培在兼署總督任内辦理栽捕節餉及歸併營制各事宜通籌全局悉力經營深資贊助近因署理藩篆政務較煩而通省各營併散爲整各將領應留應撤尤須任怨任勞惟公惟允必得廉明幹練熟習情形之員會籌商辦方期相助爲理查臬司岑毓寳在湏年久於前督臣毓英辦理軍務始終在事素爲將領所敬服而其間材喆之優劣及情形之純駁無一不在該司意度之中臣等彼此會商當卽檄飭岑毓寳會同湯聘珍總理營務可期一律整飭爲臣等指臂之助謹會同雲南巡撫臣譚鈞培附片具陳伏乞聖鑒謹奏奉硃批知道了欽此○○貴州巡撫臣潘霨跪奏爲揀員更補知府員缺以重地方恭摺抑祈聖鑒事竊照銅仁府知府王憲曾病故遺缺前以海防候補班前知府普安直隷同知曹昌祺請補今於光緒十六年正月十二日准吏部咨覆查該省鄭工先海防先海防卽舊例遇缺先遇缺均無人應用各項班次之人上次石阡府知府缺巳經用過候補班前蕭濬潘一員此次應接用候補正班所有該撫等奏請仍以海防班前知府曹昌祺補授之處應毋庸議其銅仁府知府員缺應令該撫等照例以候補正班人員更補應以此次奏覆行文之日起限减半五十日計算作爲接到部文之日遴員更補專摺其奏坐十二月十六日等凶應以光緒十五年十二月十六日行文坐日起减半計算扣至十六年二月初五日作爲接到部文臾補日期應卽遵照部議以候補正班人員請補臣督同藩司史念祖署臬司黄元善查定例各項保舉班次保以何項官員補用試用人員保歸儘先補用並無本班字樣亦無前補字樣者均歸於候補班内補用又知府病故休留補選缺用候補正班時應先儘科甲人員如不合例或人地不宜准聲明以别項出身人員請補各等語今銅仁府缺查有候補知府馮遠鵬現年六十二歲江蘇金壇縣監生中式咸豐巳未恩科順天鄉試舉人同治四年以知縣揀發貴州由吏部帶領引見奉旨以知縣發往貴州補用欽此准補天柱縣四年七月十二日到任捐升同知遞捐知府不論雙單月在任選用於克復都匀府城案内保奏　賞戴花翎升補黄平州知州又於政拔興義府及全黔肅清案内保奏光緒元年正月十六日奉旨着開缺以知府留黔儘先補用欽此請咨引見二年正月初十日蒙欽派王太臣騐放堪以發往補用欽此是年十二月二十一日回黔並在鄂局報捐三品銜業經甄别留省補用在案該員老成練達心地慈祥且係正途出身曾任實缺捐升在任選用知府保歸儘先補用人員以之請補銅仁府知府人地洵屬相宜典例似覺符合又查有候補知府區維瀚年五十八歲廣東南海縣文童同治六年投効援黔軍營攻克鎮遠衛及施秉各城保奏同治十年四月初七日奉上諭着以從九品選用並賞戴藍翎欽此又克復台拱廳城及三丙革夷各寨保奏十二年五月二十三日奉上諭着免選本班以縣丞選用欽此又攻拔黄茅嶺並盪除黄飄白堡一帶苗果保奏光緒元年十一月二十八日奉上諭着免選縣丞以知縣留於貴州歸候補班補用並賞加同知銜欽此又於克復下江永從廳縣各城並剿平六硐賊巢保奏二年十一月十四日奉上諭着免補本班以同知仍留貴州歸候補班補用欽此又盪平烏雅坡苗巢並收復丹江右州叛苗曁四脚牛逆巢保奏三年七月十八日奉上諭着免補本班以知府仍留貴州補用並賞換花翎欽此四年在雲南報捐三品銜六年請咨引見九月初十日蒙欽派大臣騐放堪以知府發往貴州補用覆奏奉旨依議欽此七年二月初二日到黔業經甄别留黔補用在案該員才具明爽樸實無華係由文童歴保知府留黔補用洵爲勞績正班人員以之請補銅仁府知府似與定例亦相符合臣因候補正班班次不僅一途深恐執定一員擬補再有舛誤用特開外馮翥鵬區維瀚二員相應請旨勅部於該二員中核定一員補授該員等均係候補知府請補知府銜缺相當毋庸送部引見又候補人員補缺亦毋庸列叙叅罰案件除將履歴清册咨部查照外謹會同雲貴總督臣王文韶合詞恭摺具奏伏乞皇上聖鑒訓示再此缺應以光緒十六年二月初五日起限更補貴州係屬遠省定限九十日會銜三十日扣至六月初四日限滿今於限内更補並未逾違合併陳明謹奏奉硃批吏部議奏欽此○○貴州巡撫臣潘霨跪奏爲揀員請補遊擊守備各缺以實營伍恭摺具奏仰祈聖鑒事竊照黔西營遊擊聞國興病故出缺經臣會同督臣題報在案又鎮遠鎮標中營守備劉鎮清於光緒十五年十一月二十三日由部擬補行文到黔查無下落應卽照章開除所遺各缺亟應揀員請補以專責成臣於武職人員内逐加遴選查有仁懷營都司協和熟習營伍堪以升補黔西營遊擊員缺又查有叅將銜留黔儘先補用遊擊張紹　年强才武堪以借補鎮遠鎮標中營守備員缺當此整頓營伍之際該員協和均係熟諳營制之員請補各缺洵屬人地相宜合無仰懇天恩俯准將協和等升補黔西營遊擊各缺實於營伍有裨如蒙俞允一俟接准部覆卽行給咨送部引見以符定制並將該員等簡明履歴另繕清單恭呈御覽除咨部科查照外謹會同雲貴總督臣王文韶貴州提督臣羅孝連合詞恭摺具陳伏乞皇上聖鑒訓示謹奏奉硃批兵部議奏單併發欽此○○藩霨片再查前署茘波縣事候補知縣鄭寅亮經徵光緒十一年分丁糧報解足額經臣奏請賞加運同銜嗣奉部臣議覆鄭寅亮請加運同銜有逾加銜限制應照限制攺給應得之銜應令查明聲覆再行核辦等因自應遵照辦理臣查茘波縣錢粮因遭兵燹後田土荒蕪缺額多年經鄭寅亮招集流離勸諭墾　竟能規復原額洵爲整頓正供催科得力合無仰懇天恩俯准將該員鄭寅亮攺獎賞加同知銜以示鼓勵出自鴻慈謹附片具陳伏乞聖鑒訓示謹奏奉硃批吏部議奏欽此 
 
 

Page 12

 
 
[光緒十六年三月廿一日京報全錄]  
　　宫門抄○諭旨一道錄前○分缺單○發抄硃批六道○禮部崑等奏爲奏開請旨摺○兼署河督豫撫倪奏遵保沁工出力員弁開單請獎摺○又奏辦鄭工楷料人員攺核緣由片○又奏揀補遊擊缺摺○三月二十一日禮部宗人府欽天監廂紅旗值日無引見○熙貝勒由籍回京請安○麟書啓泰各假滿請安○盛京刑部侍　英煦請訓○吉林協領當興得泉謝恩○直隷知府胡清瑞傅鳳颺謝恩○烏拉喜崇阿續假十日○恩棠請假五日○禮部奏請覆試日期旨着於二十六日○又奏派稽察中左門派出崇禮○召見軍機英煦胡清瑞得泉○皇上明日卯初升太和殿頒詔○光緒十六年三月分缺　通判江蘇松江潘兆芬捐離任小京官户部司務田錫蕃丁知縣福建大田邱錫璋不謹雲南楚雄王道生山東觀城張茂貴江蘇陽湖金士準俱丁湖北長陽王宇鈞江西鉛山唐驊路甘肅西和柯先椿俱近陜西扶風葛覃故貴州普安桂秀福建寍德張兆芝俱不謹光澤周德至不及直隷牘宗劉榮達故府經福建泉州金茂華年老縣丞福建晋江蕭廷珍不及江蘇江陰馮鏡海近府照陜西榆林王秉鈞故府司獄河南陳州汪鼎臣捐升吏目雲南趙州賴繼舜故巡檢江蘇高陲文玉升福建壽寗陶禎浮躁山西渾源沈福同故典史貴州清平廖鈞簡罷軟福建漳平周浩有疾甘肅兩當郭德新親老湖北天門趙錫貞親老廣東乳源朱鼎彝親老○發抄沈晋祥奏趙環慶署長沙府奉硃批吏部知道欽此○李瀚章奏李燧補廣州守奉硃批吏部議奏欽此○又曾紀渠者潮州守奉硃批吏部知道欽此○又故令韓煒祚欠欵着追奉硃批着照所請該部知道欽此○又解邊防經費奉硃批該衙門知道欽此○又解厘金銀兩奉硃批户部知道欽此○○經筵講官禮部尚書臣宗室崑岡等謹奏爲奏聞請旨事所有此次各省舉人覆試試卷經閱卷大臣合擬等第進呈發交到部除開拆彌封填榜張挂外謹繕具清單恭呈御覽所有考列一等之吳士鑑等一百二十名考列二等之黄澍棻等四百八十名考列三等之吳命新等七百三十六名均擬准其一體會試其考列匹等之李錫增陳錫鸞徐芬張覲丹陳宗虞翁清泮李翰英均係詩内失黏鄒宗魯夏鵾李樹森柯錫麒均係詩内出韵楊宣義文内語句疵謬李琴聲詩多一聯胡宗虞詩空一格以上十四名均擬請罰停會試一科喬聯昌詩内蒸塍凝層朋五字俱出韵未便謹照詩出韵罰停一科擬請從軍罰停會試二科傅履祥文内秬秠誤作租秠又詩内失黏又文内廟諱未經敬避擬請罰停會試三科是否有當伏候欽定恭候下臣部遵奉施行爲此謹奏請旨奉旨巳錄○○兼署河東河道總督河南巡撫臣倪文蔚跪奏爲查明河内縣王何莊沁堤合龍出力員弁遵旨擇尤酌保籲懇恩施用昭激勸恭摺抑祈聖鑒事竊臣於上年十一月間具奏堵築河内縣沁堤漫口合龍日期請將出力員弁援照武陟小楊莊案擇尤酌保緣由光緒十五年十二月初三日奉上諭倪文蔚奏沁河漫口請將出力人員獎勵一摺等因欽此轉行遵照在案伏查沁河水性猛烈異常每遇伏秋大汛其冲激淘刷情形直與黄河相　是一切工程做法均與　河相同此次沁堤漫口適因雨水過多河流陡漲兩岸險工迭出遂至無工處所猝然漫溢且口在北岸流入丹河下游各縣被淹村莊若不早籌竣事民困何堪卽經嚴飭赶緊盤築裹頭責成彰衛懷道曹秉哲督率府縣駐工經理其時秋雨未霽添調文武員弁日於風雨泥濘中設法購料該地方官工賑兼籌昕夕不遑迨至九月間水勢漸落而沿途積水莫消料車難運復經備稭填道抬價招徠並派幹員四出催趲直至十月中旬始得購買齊備諏吉興工其時巳届冬令深慮延至冰凌便難措手經該道曹秉哲督率府縣曁在工員弁鼓勵兵夫於漫灘泥淖之内朔風凛冽之中趨事赴功不遺餘力遂於十一月初四日關合金門計堵築雖祗半月有餘而自設廠收料以迄全功告竣時閱三月之久各該員弁履危蹈險勞苦經營欵項無多辦理力求穩慎撙節核實得以妥速成功尤爲異常奮勉兹據曹秉哲查明始終出力各員弁禀請奏奬前來查小楊莊案經臣從嚴核减僅得奏奬十八員此次事艱費省勞苦過於往時現經臣核實厘剔擇其尤爲出力者共得文武二十五員弁繕具清單恭呈御鑒仰懇天恩俯准給獎以昭激勸除將出力稍次各員酌予外獎並千總以下各弁另行咨部辦理外所有遵保沁工出力員驆開單請獎緣由理合恭摺具陳伏乞皇上聖鑒訓示再河東河道總督係任兼署無庸會銜合併陳明謹奏奉硃批該部議奏單併發欽此○○倪文蔚片再接准吏部咨臣等前奏辦運鄭工稭科及各項雜料出力各員紳擇優開單請獎一案除所請獎叙核與奏定章程相符各員照准外其與例不符並名字坐銜舛錯未據聲叙捐案遺漏履歴者應俟分别查明調騐執照補送履歴到部另行核辦奏經奉旨依議欽此等因咨行到豫當經行查飭遵去後旋據各該員陸續申覆呈騐執照補送履歴禀經鄭工善後總局彚詳前來臣覆加查核所有行查捐案之通判劉育和師遠鴻教諭周於德府經歴何廷幹許永年縣丞蔡敦復附貢生周之德從九品何杞林吳鈺清未入流銜高貽潜等十員巳飭將各員報捐年月日期何省何案逐一查明另造一册送部查核並調執照到局由該司道查明加盖戮記仍行發還應請免其送部以省周折並請仍照原請給獎其名字坐銜舛錯各員原請四品銜之署襄城縣事候補知州饒拜颺原請以知縣在任候補之陳州府經歴汪鼎臣原請以同知儘先補用之知府銜東河候補同知黄文烺原請五品封典之同知直隷州用署臨漳縣知縣華蓁等四員亦經分别查明並請仍照原請給獎其與定章不符應行另核請獎挌員自應遵照奏案分别攺獎所有原請選缺後以知府用之候選知州邊祖恭巳經部選陜西浦州知州應請以直隷州在任候升原請閘官補用之增生高景嵩擬請攺以典史不論雙單月儘先選用原請以府經歴補用之河隂巡檢唐傳漁擬請攺以主簿在任候補原請歸先儘班補用之東河試用縣丞袁成惠擬請攺加州同銜原請選缺後知縣用之教諭用候選訓導汪兆曾擬請攺俟選教諭後以知縣簽掣省分補用原請以巡檢選用之書吏朱慶瀾擬請以從九品不論雙單月儘先卽選又揀選知縣周内炎原請本班不論雙單月選用該員於巳丑會試大挑一等以知縣簽掣東河補用舉人高景浚原請加五品銜該員於巳丑科會試大挑二等以教職用核計保案出奏在大挑之後擬請將周丙炎攺俟補缺後以直隷州用高景浚攺仍以教職不論雙單月儘先卽選以上各員仰懇勅部照案核覆以昭激勸尚有行查未到各員緣遠近不一禀覆遲早不能一律應俟查取到日另行核辦除將現在查到各案並履歴一併咨送吏部外所有辦運鄭工稭料及各項雜料出力人員請獎一案行查分别攺核緣由理合附片具陳伏乞聖鑒再河道總督係臣兼署毋庸會銜合併陳明謹奏奉硃批吏部議奏欽此○○兼署河東河道總督河南巡撫臣倪文蔚跪奏爲揀員請補遊擊員缺恭摺仰祈聖鑒事竊查光州營遊擊賈敦黨因侵蝕該營公置帮差租項及有攤扣兵餉情事經臣奏叅革職並聲明所遺員缺扣留外補奉旨着照所請欽此欽遵在案嗣准部咨以光州營遊擊係題補第二輪第二缺應用儘先人員行令揀員請補等因臣遂於豫省儘先遊擊内逐加遴選其名次在前之張義周玉德穆克金布杜慶餘王忠行蔣廣明楊反明徐清元張同心訥勤張財喜蘇鳳傑羅鳳魁均於是缺人地未宜馬鳳全楊忠義管治興禀赴直隷及毅軍差遣久未回豫陳錫丁　尚未服滿未便稍涉遷就兹查有副將銜儘先遊擊楊樾成現年四十五歲係河南淮寍縣人由軍功投効嵩武軍剿匪出力以功積保守備留豫補用隨隊西征於蒙古草地迭次剿辦徊匪出力奏保花翎甘肅關内肅清奏保以都司仍留河南儘先補用並加遊擊銜於光緒三年因攻克吐魯番城出力奏保奉旨楊樾成着以遊擊仍留原省儘先袜譌並加副將銜欽此五年十月到標該員幹練樸誠熟諳營務派管帶南鎮練軍於緝捕尤爲勤奮堪以擬補光州營遊擊惟名次稍後與例未符相應隨摺切實聲明合無仰墾　天恩俯准以副將銜儘先遊擊楊樾成補授光州營遊擊以實營伍倘蒙俞允容俟部覆到日給咨引見以符定制除履歴咨部外理合恭摺具陳伏乞皇上聖鑒勅部議覆施行再該員籍隷淮寍例應廻避應俟准補後再於現任内揀員對調合併陳明謹奏奉硃批兵部議奏欽此 
 
