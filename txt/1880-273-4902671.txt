# 1880 - 273 - 4902671

 

Page 1

 
 
[照格石印泛槎圖出售] [  點石齋告白]  
白下張仙槎先生實小喜作畫兼有山水　年二十卽遊　　聞旣而　車秦晉韓魏之故都復折而之粤之燕之豫　足跡半天下矣莫於名　　　一一钩　成圖　之曰泛槎計分六集爲圖一百有零余以數十金　取而閱之一邱一壑盛態極妍名山大川澤涵無際　不　臥　其境也至摹　筆亦復不名一　自成一子丹靑家可慕可傲不偉　披　而已本　今以　　相石印之法印成　本原圖中之題詠及諸名流　遺墨　　照原本印成圖旣織悉無　字亦波折維肖宜書宜畫可愛莫甚焉刻已工竣就申　館申昌書畫室發兌每部連夾板收價洋一元正諸君　賜願爲盼 
[論聽訟之法兼書温州尼案後]  
聽訟之難以其事之情　支離與人之性情刁險便臨其上者每爲所欺及至真僞不能辨是非不能定於是延攔多年案　不結者有之勉强調停暫時敷衍者有之其甚者無論事之虛實人之誠僞堂上之供詞不足爲憑　　之確鑒不足爲據而但以例案爲斷勉强湊合遽爾申詳　爲了此一重公案至於情面之瞻徇賄賂之交通則更不必言矣此訊案之大概也竊謂泰西各國之理刑其法有似較善於中國者譬如訟師爲國家考取代兩造申訴案情畧有辨駁之權似訟者不能逞刁狡之伎倆聽者不能拘意見之偏私果使理有所長則訟師必爲申明設令情有所曲則訟師亦不扛帮務令此案協乎情理之中而合於律例之意然後能得其平而無冤獄無濫刑也中國則兩造並質書役爲之傳達而已若云訟師則例禁綦嚴地方官下車伊始卽出條告嚴拏故止有暗中唆使之訟師而無　堂辨論之訟師而孰知百弊由是生也訟者水盡諳律例事之是非理之曲直雖明於其心而不能自達於官必賴　役以左右之而署外堂上無非上下其手小民冤抑猾　生財官長願頇宵小得意此最可痛也此外又有一端最爲盡善者則惟不尙刑訊是也蓋刑訊本干例禁非刑之具風憲必查而地方官問案則端恃此以爲求情之妙法刁民雖刁玩而非刑則無不生畏也罪至斬絞不過須臾卽死而囹圄箠楚則不能忍也是以一用非刑則雖殺人之罪不能不服地方官與其虛心體察宛轉以求其情何如以此相偪不過頃刻卽已招供畫押省事極矣而西法則不然案未成罪未定則人也而猶非犯旣非犯則無可以遽刑之理是以不用也且有訟師而直情不能瞞也虛語不能揑也　詞不能　也各供各情聽訟師之辨詰與問官之論斷而已安用刑爲此二者又相輔而成者也然吾今觀於訟師而又知訟師之不可恃也温州搶尼一案前經審定將洋關扞手西人判以監禁一年凖情酌理按照中律已屬失之太輕乃被告猶不服罪上控於美公使西華遂又奉發美領事復行提案審訊而堂上被告所延之狀師亨特生頗有不遵規矩之處其間幼尼情節大抵皆瑣碎之事意將以此中之間隙執爲所控不實開脫被告罪名之端故所辨詰之語都非案中緊要關鍵也噫嘻狀師若此然則西國訊案之法善於何有耶此案情罪重大中律何止監禁卽其友亦謂被告犯十四年監禁之罪則予以監禁一年已屬輕縱乃被告猶不心服希圖翻案則惟有全行抵賴而後可免於罪其嘱狀師也亦曾以求免於罪之意告之故亨特生必欲得一間隙執而賴之此可逆知者也不然此案全在幼尼之口供被搶被汚供認明確雖百口亦將何辭同居之人卽未見其藏有幼尼而欲得一無髪之婦與在後相告已有一尼定見等語卽是畫供實據且同居者知其愛幼尼必行强搶已預先不入其房以明惡之意則此後之不見幼尼囿明明知其房有幼尼矣見不見豈足以證事之有無哉然則同居扞手與巡捕正啻代爲招認卽使被告不服亦可以眾證定罪况又有舟人之載來載去知其事之始末哉故如此案而謂可以翻　雖中西律例不同與夫中人訟西人中人必無便宜亦終不能以訟師之私意遽爾附和以爲無其事也雖然亨特生具訟獄之才居狀師之職固宜以公平正直爲心而乃意氣矜張　詞躁率至於如此使滿堂觀審者目擊情形亦覺難於自處矣利之不能無弊而西法之未必竟勝於中也 
[欽使墜馬] ○西班牙駐華大臣於前月二十二日下午三點鍾在京墜馬致斷脊骨爲數截至夜痛甚各國駐華大臣皆在間疾至二十四日其痛益劇正不知能無恙否也 
[四記温州搶尼案] ○西前月三十日卽華前月二十六日下午又訊亨特生駁谷阿妹各供畢問官欲退堂哈華托謂應先聽楊姓口供惟楊患病暫緩亨特生欲先往視楊應上堂否蓋楊曾被官擒也遂退堂西本月初一日提問阿葉亨特生不欲其立誓以在監提出故且曾受官刑也哈華托又駁其失言亨特生又欲先騐阿葉刑傷問官不准據供係七圖舟子被告嘗來雇舟已二年餘去年十二月二十六日又來雇舟被告因口渴入庵乞茶老尼與之我見廚下另有一尼茶罷我與被告述及哈華托問被告見之否答未見問搶尼夜之事汝尙憶否曰是日午飯時被告欲托買該尼我謂不能而被告堅囑我往且願雇二人助我上燈時遂往搶之問曾講銀子否曰否同去者一阿林一谷阿妹一阿福一新關船戶我不知其名入庵見尼吃飯我指點而搶之二人挽其手一人推其背尼皆怒喊及到被告處入自後門問汝曾至阿林家否曰曾去一次而見其妻問被搶者曾往他處否曰是夜被告匿彼於阿林家越宿始入間入庵時持械否答僅一小鐵钩聞被告曾許汝銀否曰二十八日講定事成　給酒資洋二元尼如不安於 
 
 

Page 2

 
 
室則錢二百文問官退堂下午哈華托又問此事汝以爲合理否而胆敢爲之答此西人所命不合之有亨特生又駁詰至晚退堂西初二日卽禮拜六開堂又提阿業再據供稱在搶時未給銀洋惟去時早定搶計亨特生謂傳話者不合傳話者怒又欲告退問官謂亨特生此鹵莽之語不應以語傳話人亨特生謂我爲狀師十年除前白領事曾欲監禁外卽與他狀師辨駁從未受此氣惱問官謂我不睱與汝辨亨特生問問官可否一查堂簿我有何言不合規矩哈華托謂我輩讀律之人原應明理君似太覺固執耳因問庵葉辛生據供十二月二十八日夜聞有爭聲出視而不能悉正月初三日仝老尼入城見被告老尼　被告被告許給以銀老尼不肯被告謂汝卽至北京控我我不懼也遂　老尼痛哭仝返亨特生問幾人同去答共四人聞汝常入城乎曰一年不過數次問官遂語錄供者曰汝記之此語應相詰否亨特生亦語之曰請記之此供可爲憑否又問汝等控楊姓搶尼汝列名否曰列名惟不敢控西人也遞禀在正月初三夜八點鍾問汝知拆阿葉之屋而奮其舟乎曰知之問何敢如是答以彼搶尼故且僅草房也退堂 
[邑宰患病] ○鄞邑尊陳槐庭司馬聞近患痢疾延慈谿某醫到署診視據稱病勢甚重驟難痊可復請寍地醫士如董星洲等皆未奏效刻聞其三少君日詣郡廟求神未知能起沉疴否也 
[捆羊宜禁] ○西報云近日海上新奉官示不准倒弔猪羊等足往來街市聞此風稍稍戢矣今有更可惡者每晨徐家匯小車載來之羊捆之縛之羊頭倒垂於地或碰車輪目不忍睹是亦宜禁止也 
[緝捕認真] ○住居英租界柏馥里趙姓家前曾被竊去細軟衣服等件報由捕房飭諸包探跴緝急切不能破獲今包探陳阿九認真查訪有瀏河人某甲現在虹口裏虹橋開設小飯店其人前曾犯竊判押期滿釋放不久忽聞開店業情實可疑隨派夥往守獲該竊犯追問趙姓失贓該竊犯見勢不能掩飾隨直認某夜九點鍾時見趙姓門尙未閉內有布衫一件挨門進竊忽有人出來閉門故躲躱在炕下候至更深　竊取細軟衣服開門而遁卽將贓件盡　典押錢文約計二十千零押票共有十餘帋均藏在屋頂當卽取出較對失單大畧相符卽將該竊犯帶押捕房昨早按舖吊贓解案陳司馬判押竊賊顧阿大三月其贓物卽飭傳失主認領雖較失單尙缺數件然究弔到者多而遺失者少設非陳包探出力焉能若此之迅速吾故曰緝捕認真 
[原被各執] ○陳端葵接英公堂控稱四月間與沈永祥沈朗齋股開源記棧賣買絲吐亟蠶繭壳等今被吞沒資本洋一千二百元并曾與沈朗齋面結盈餘洋一千三百元我祇用過二百元通計補二人竟各用一千一百餘元并經手客貨銀三百餘兩雖有恒泉莊票然到期向收無着今知其將資本托潘菊生分開恒泉莊以致棧內空虛伏請訊究陳司馬卽飭差立提沈永祥沈朗齋并潘菊生於前日晚堂集訊陳申訴前因二沈同供與陳股開源記棧是實茲因陳收用客貨銀五百兩竟不交帳以致棧內局促尋陳理說抗不交銀豈其轉來先控但照帳除陳資本外尙被透用銀五百餘兩茲有原帳呈閱陳司馬鑒閱呈詞謂沈朗齋前曾被人控欠未經料理淸楚今當循規蹈矩何致又有瓜葛殊見不安本分潘菊生供恒泉莊另有股東况被源記欠銀尙向我莊借洋百元未付請追陳稱此洋已收入源記帳上沈稱並未入帳司馬以兩造供詞懸殊飭將二沈交保候細閱簿據再行覆訊核斷 
[匿報關稅] ○瑞昌和報關行之粤人李曉初前日扭解其夥彭阿海至英會審公廨由陳司馬庭訊李供用夥彭阿海專管報關事務計已四年今着將綢緞六箱報關計應完關稅銀五十七兩零當給彭票元六十兩囑伊投關照算完納豈其以多報少衹完銀六兩七錢有零餘俱吞入私囊以致新關洋人查出弊端作爲偷漏將貨盡數充公計值價銀二千餘兩我並未漏報關稅現有付出稅銀六十兩之帳簿呈閱陳司馬以李用彭夥報關四年其間作弊當不知凡幾今旣查出罪實難寬彭稱祇此一次伏乞施恩司馬隨令押候飭差查明家產再行禀道核辦 
[拿獲賭徒] ○局賭害人一案節經列報茲由捕房包探陳阿九在三馬路撞見陳爕堂隨卽帶至捕房詢閻秀溪何在則稱在卽與我同住之家故一併獲住旋經包探陸子雲在小東門南首十六舖地方獲住胡老三昨早解送英會審公堂司馬問胡老三誘同朱澤周賭博共有幾人汝得銀洋若干幾時逃走幾時到滬答稱共賭者有閻秀溪艾祇齋共贏朱洋四百餘元然現洋祇有三百其餘一百餘元係期票至今無付茲將原票呈閱至現洋我得一百四十元閻得六十八艾得六十元我因事於前月初八日回寍波二十七日抵滬官又問汝囘寍時曾知照汝妻否答稱並未知照又問汝在松風閣吃茶何人與你到家取衣答稱因與妻口角我在茶館裏嫌冷嘱地保馮昌拿衣是實又問陳爕堂分洋幾何答稱陳確未分洋閻秀溪供安徽休寍縣人在滬開設錢庄曾與朱在文運里妓家賭二次北公陽里賭一次現洋實在祇有三百元我未逃遁云云又問陳爕堂則稱並未在塲因母舅在蘇患病我於前月初一日赴蘇嗣閱日報見有朱姓呈控誘賭一案而牽涉我名是以於二十七日到滬本欲投案剖白適途中逢陳包探遂同至捕房我如有分請傳朱對質可也陳司馬以此案原係美譒譯哲君會審仍須禮拜二會同再訊平捕頭禀稱哲譒譯自云不相干預請傳同原告於禮拜三同英副領事會審司馬亦允所請隨飭將陳胡閻三人帶囘捕房管押胡請開釋妻氏問官不准及退堂時朱明理適投案司馬問汝侄何不同來答稱患病在城且不知今日聚訊隨飭於禮拜三同來聽審云 
[馬車傷人案初訊] ○上月二十六日本報載誤傷控案一則當時屍兄江堯春等協同地保報經上海縣莫邑尊准詞親臨騐屍後着屍親先行備棺收殮馬車夫陸某早已拘押捕房前經縣署移提到案於昨日訊理據陸某供小的是散馬夫尙有頭目名呌全泉是日之事實因照應不到以致碾傷江蔡林莫邑尊研詰一番着將陸暫爲管押待移提全泉到案再爲覆訊 
 
 

Page 3

 
 
[采郭侍郞諭下] ○郭筠仙侍郞曰西洋以智力相勝垂二千年麥西羅馬麥加迭爲盛衰而建國如故近年英法俄美德諸大國角立稱雄創爲萬國公法以信義相先尤重邦交之誼致情盡禮質有其文視春秋列國殆遠勝之而俄羅斯盡化漠之地由興安嶺出黑龍江悉括其東北地以達於松花江與日本相接英吉利起極西通地中海以收印度諸部盡有南洋之利而建藩部於香港設重兵駐之比地度力足稱二覇面環中國逼遽以相窺伺高掌遠蹠鷹揚虎視以日廓其富强之基而絕不一逞兵縱暴以掠奪爲心其搆兵中國猶輾轉據理爭辨持重而後發此豈中國高談闊論虛憍以自張大時哉輕重緩急無足深論而西洋立國自有本末誠得其道則相輔以致富强由此而保國千年可也不得其道其禍亦反是班固匈奴傳贊有曰來則以禮接之畔則以兵威之而常使曲在彼處爭奪猶然而况其所挾持者尢大而其謀尤深者乎劉雲生自謂能處洋務至是亦自證其所知之淺而曰今日之勢惟有傾誠以與各國相接舍是無能自立者鄙人爲時詬病多矣姚彥嘉謬以爲學識過人吾何足言學識哉宋朝史册具在世人心思耳目爲數百年虛憍之議論所奪不一考求其專實耳往聞何願船談詳務深中窽要怪而間之答曰六經周秦古書下逮儒先論著準以歴代之史參考互證顯然明白世俗議論祇自豪耳何足爲據此之謂學識嗚呼郭侍郎所語誠慨乎其言之也今日中俄之釁己若隱慮而逆料之矣我中國在今日乃值甚危之時當可危之局而已處於將危之勢試舉亞西亞洲大小諸邦而觀其存於今者有幾越南將併於法暹羅缅甸將併於英阿富汗已爲英所翦滅而傾覆矣波斯僅存而亦介於兩大將來非鯨吞於俄卽蠶食於英耳五印度之存者僅同守府東南洋諸島國之存者僅擁虛名琉球已併於日不祀忽諸高麗猶石田也蕞爾彈丸無足重輕是亞洲之中中國而外惟日本而已歐洲諸國通商東來以兵力佐其行買始以東南洋爲東道之逆旅繼遂深入吾中國無不有其足跡自瓊州以至牛庄南北萬里帆樯往來駕輕就熟內地則自上海以達乎漢口將來必由長江以泝重慶由印度以闢雲南凡中國之地無不至中國之利無不取宜若與中國互相聯絡永敦輯睦而以勢力相脅仍如故也則由乎中國所以處之者未得其道也日本僻在一方地狹民寡而居然雄視東瀛與泰西諸邦周旋揖讓而諸邦亦無敢欺之且每重視日本而輕視中國何也日本事事法西人故也今者西國戰艦日益堅火器日益利兵力日益雄輪舶環行乎水陸而周歴乎地球五大洲皆有電氣通標信息遙傳萬里之外猶如晤對一堂挾其所長以凌侮我中國而時與吾中國龃龉相競所請必行所求必遂跋扈飛揚不可復制此蓋天之大有造於我而迫我以不得不傲傚西法西人所欲爲者我當乘時次第爲之如開諸礦築鐵路建電線興機器鑄錢幣造大砲製戰艦練陸兵整水師改營制一切振興悉可與西國爭長則西國復何至藐我哉中國卽能如是而復開誠布公以與西人交則萬國公法中國自得入於其中同沾厥益中外之事復何至於隔閡此所謂相轉以致富强也睦鄰保邦雖千百年無敵國外患可也句反其道而行之徒以虛憍之氣相勝則伺我後者豈第俄人而已哉　選錄香港循環日報 
[光緒六年八月二十一日京報全錄]  
宮門抄○分缺單○御史李　奏端木淸源以儆官邪摺○護晉撫葆　奏請　旌表片○鄂撫彭　奏請　旌表片○又　奏委署知縣片○直督李　奏請建坊片○又　奏請　旌獎片○又　奏揀員請署知縣摺○湖督李等　奏對調迴避知府摺○皖撫裕　奏請免武員騎射片○八月二十一日刑部都察院大理寺正紅旗值日無引　見○廣壽請假十日○恩全謝准其抵銷處分　恩○掌儀司奏二十三日祭　奉先殿漪貝勒行　○召見軍機○○光緒六年八月分缺單　郎中吏部稽勳司白桓升　員外刑部直隸司周之鈞故　知縣貴州銅仁任佑同革江蘇金山崔廷鏞湖南清泉鄭立誠雲南河陽王世德直隸容城韓樹獻俱丁　府經浙江寍波周述梅故　巡檢廣西象州龍門寨郝增禧近　○○山東道監察御史臣李暎跪　奏爲端本淸源以儆官邪而貲治理恭摺仰祈　聖鑒事竊觀近來各省督撫凡遇　奏叅之案與外叅之欵往往耽延年月希圖避重就輕化有於無巧爲開脫其人地步所以然者平日瞻顧情面視屬員爲世故周旋一旦有事不能不爲之徇庇而爲屬員亦能恃此以侵漁百姓殘害地方每一莅任以饋送上司爲急務其奉公守法潔己事上者百無一二身家重而民命輕苞苴急而公事緩積習皆然幾於各省一轍如山西永濟縣知縣洪貞頣以經徵錢糧收多報寡被叅革職事在光緒五年二月間至六年七月二十二見諸邸抄該撫奏請開復相距一年過半始經審明確情夫以收多報少之件該縣所司何事乃不能卽行聲明據情上達而遲至年半始云賠繳難保無已吞復吐之情其間鑽營賄囑之處雖不可知而時日旣久何術不能施也近年各省遇有奏叅之案往往故意遲延巧爲開釋如此殊不知庇一貪縱之官累及地方之民范仲淹所謂一家哭何如一路哭也夫刻薄其民而徵求無度與監守自盜而傾吐於後其害民等耳應請　飭下各　督撫嗣後凡遇被叅之案勒限半年務得實情奏報毋輕爲開脫以長無恥之習毋過爲徇庇以受屬史之蒙實事求是公而 
 
 

Page 4

 
 
忘私自能不蔽於明不蔽於遠矣總之於有弊中求無弊其弊滋多於不法中求守法其法益壞今日吏治之不能澄淸皆由此也臣爲整飭吏治起見是否有當伏乞　皇太后　皇上聖鑒訓示謹　奏奉　旨已錄　○○葆亨片　再據浙江候選道金福曾禀稱廣東曹存善堂捐助晉賑銀一萬兩前經撫臣曾國荃以慨助萬金臣欵遙濟晉省災黎奏請於例准建坊外量給優叙嗣准禮部議覆如有應行　旌表而情願議叙者毋庸題請經戶部議准將俊秀曹善業作爲監生給子道銜暨正二品　覃恩　封典祗遵在案兹查曹存善堂係曹善業故父封職曹源彰生前積資所立現經核明曹存善堂原捐萬金之外尙有續捐銀一千一百餘兩核與士民人等捐助賑銀至千兩以上准其請　旨建坊之例相符禀乞奏請　旌表前來臣覆查無異相應籲懇　天恩府准將廣東南海縣已故五品　封典光祿寺署正曹源彰在本籍地方建坊　旌表給予樂善好施字樣以昭獎勸而　善行是否有當理合附片陳明伏乞　聖鑒訓示謹奏軍機大臣奉　旨着照所請該部知道欽此　○○彭祖賢片　再據湖北試用知縣朱世守等禀稱湖北候補縣丞諸淦之胞妹諸筠姑諸嵩姑係浙江仁和縣人隨侍其父諸憲曾江蘇武進縣小河司巡檢任所父故後在江蘇常熟縣與胞姑母孫諸氏同居孫諸氏係前任湖南永順府知府諸嘉杏之女因夫孫承履任江蘇蘇州府知事調署常熟縣泗浦港巡檢一同在任交卸後在該縣寄居咸豐十年粤匪下竄常熟失守諸筠姑諸嵩姑與孫諸氏及孫諸氏之女孫桓姑孫芝姑一聞賊　恐遭汚辱同時投河殉難原籍戶族蕭條久未舉報該試用知縣朱世守等係屬同鄉見聞旣不忍聽其湮沒等情由同鄉官天門縣知縣邵世恩　具事實淸册出具印結禀懇秦請　旌表前來臣查該貞烈女諸筠姑等暨烈婦孫諸氏等五口俱係性秉坤儀命逢養蹇難遭賊於倉猝偏大義之深明姪可從姑盟止水而相依形影女仍隨母赴淸流而志秉忠貞巾幗中正氣同申彤史內幽光待闡似此舍生取義足邀　旌典之榮除册結咨送禮部科暨浙江江蘇各撫臣查照外理合會同湖廣總督臣李瀚章湖北學政臣臧濟臣附片具陳請　旨飭交禮部議奏伏乞　聖鑒訓示謹　奏軍機大臣奉　旨均着准其旌表禮部知道欽此　○○彭祖賢片　再松滋縣知縣郭作霖現經調省察看卽應委員往署以重職守查有公安縣知縣秦家棫堪以調署據藩臬兩司會詳前來徐檄飭遵照外謹會同督臣李瀚章附片具陳伏乞　聖鑒再臣到任未及三月例不出考合併陳明謹　奏軍機大臣奉　旨知道了欽此○○李鴻章片　再浙江溫州鎮總兵吳鴻源故母曾氏靑年守節教子有方救災卹隣誠心爲善該鎮仰承遺訓迭捐巨欵接濟閩粤浙江山東山西等省賑務全活窮黎甚多又每年均出廉俸之半分族並助各項義舉前因直隸水災復　米三千包解津濟賑合價脚銀六千餘兩實屬好義急公善承先志定例捐賑銀一千兩卽准奏請建坊今該鎮捐直賑米石合銀六千餘兩較例銀已逾數倍而　叙無可再加合無仰懇　天恩將溫州鎮總兵吳鴻源故父一品　封職吳鳴萼故母一品命婦吳曾氏照例建坊給予樂善好施字樣並將該鎮吳鴻源交部從優議叙以示褒榮理合附片具陳伏乞　聖鑒訓示謹奏軍機大臣奉　旨着照所請該部知道欽此　○○李鴻章片　再運同銜候選同知兩淮掘港塲大使王汝金遵其故母蔣氏遺命捐助直賑銀一千兩又廣東南海縣人二品時職曹應賢捐助直賑銀一千兩均屬深明大義相應請　旨將王汝金故母二品命婦王蔣氏二品封職曹應賢各准照例建坊給予樂善好施字樣以示　旌獎理合附片具陳伏乞　聖鑒訓示謹　奏軍機大臣奉　旨着照所請該部知道欽此　○○大學士直隸總督一等伯臣李鴻章跪　奏爲河工同知要　揀員請署恭摺仰祈　聖鑒事竊永定河北岸同知吳廷斌　　務關同知業經吏部覆准歸光緒六年四月觀缺所遺北岸同知係河工要缺應卽揀員請署定例河工同知缺出先用先儘次用次儘兩項相間輪用至第五缺　試用一人又吏部奏定章程河工先儘次儘試用各班照例按班輪用惟輪用何項到班卽於何項班次內擇其人地相宜者酌量補用又先儘次儘試用各項　班應先用本班前先一人接用正班一人直隸河工同知一項上　輪用試用正班後已用過先儘班前先儘正班各一人又因次儘班無人續將　津同知永定河南岸同知兩缺輪用先儘班前程油華先儘正班　本誠今北岸同知一缺新班遇缺先新班遇缺次儘班前次　班先次儘正班銀捐試用班前均無人應用常捐試用本班儘先人員據　司任道鎔署臬司葉伯英署永定河道朱其詔查有常捐試用本班儘先補用同知陳　心請署前來臣查陳　心年三十五歲江蘇銅山縣監生遵例報捐同知不論雙單月指分北河試用光緒三年四月領照到省　分永定河差委五月到工導常例加捐本班儘先補用免補額　員辦事勤　留心河務　署永定河北岸同知堪以勝任亦與　章相符仍俟　歴三汛期滿如果稱職再　保　實授理合　摺具陳伏乞　皇太后　皇上聖鑒勅部　覆施行再此　應以光緒六年五月初一日起限前因揀員未定咨部展限在案　　陳明謹　奏軍機大臣奉　旨吏部議奏欽此　○○頭品頂戴湖廣總督臣李鴻章湖北巡撫臣彭祖賢跪　奏爲省會首　迴避本管知府照例　員對調恭摺具陳仰祈　聖鑒事竊據現署　州事本任江　縣知縣宗景藩禀稱該員於同治十一年候補時以親女許與候　知府陳建偉爲繼妻　報詳咨有案陳建侯於光緒五年四月內由安徽府知府調署武昌府知府時該　已先赴　州署任並未同官一府茲陳建侯已准補武昌府知府應迴避所屬江夏縣本　之缺等情查部行章程嗣後如有應行迴避之姻親在該　候補者應令於未補缺以前呈明該督撫咨部存案均俟輪　到班時如適遇同府之缺卽將官小之員以別府相當之缺揀選調補又首縣缺出於通宵正　人員內揀　調補如實無合例堪以　　　人地不宜始准聲明以各項出身內遴員調補各等語今江夏縣知縣宗景藩以親女許與現補武昌府知府陳建侯爲繼妻曾於未補以前呈明有案自應照章以宗景藩迴避揀選煩缺知縣對調惟江夏縣係沖煩難兼三要缺爲　省附郭首邑政務般繁素稱難治近更有華澤交　事件非才稱優長洋務熟習之員弗克勝任臣等在　通省繁缺知縣正涂人員內逐加遴選非現居要地卽人地未宜惟查有孝感縣知縣蔡炳榮歴任衝煩才堪肆應曾　漢陽　水各要缺及先在孝感本任暨現署武昌縣事　置一切悉臻妥善以之調　江夏縣知縣首邑要　　堪勝任雖　非正途出身係在例准聲明調　之列據湖北布政使王大經　按察使　　標會詳前來合無仰懇　天恩府　員　緊要　以孝感縣知縣蔡炳榮與江夏縣知縣宗景藩對調以符定例而資吏治謹合詞恭摺具陳伏乞　皇太后　皇上聖鑒勅部核覆施行謹　奏軍機大臣奉　旨吏部議奏欽此　○○　　片　再軍營打仗受傷人員准予　奏免騎射應經遵辦在案茲查有統帶老湘營　記名提督　慶營副將劉先文於同治七年四月內在直隸正定縣滹沱河地方隨剿張總愚等捻匪左臂受有槍傷穿透筋　雖經醫愈每逢陰雨時作痛楚難以挽弓騎射由營務處查騐屬實群請具奏前來合無仰懇　天恩俯准免其考騐騎射以示體恤出自　鴻慈謹附片具陳伏乞　聖鑒訓示謹　奏軍機大臣奉　旨著照所請兵部知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
