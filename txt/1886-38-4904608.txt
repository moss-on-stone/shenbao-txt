# 1886 - 38 - 4904608

 

Page 1

 
 
[夢華廬賦海告白] [  點石齋主人啓]  
　　古學之作本朝極盛惟近時選家祗取式程未極宏麗操觚者憾焉主人積數載之辛動廣搜各省院課上則詞林鉅製下則名士窗作　異　　　得一萬篇分爲四集集各二千五百篇名曰夢華廬賦海交本齋石印本齋轉延能手依次傳抄敦請高手細加校勘銀鈎鐵畫無魯魚亥豕之　宋　班香慰景星慶雲之覩至字跡分明紙張潔白則有目共賞矣惟卷帙繁重未易告就先將初集問世定於本年正月底出書託上海文瑞　　得　妨各埠申昌發售如欲躉買請至棋盤街文瑞樓面議格外從亷　三四集續出再行登報 
[六十六號畫報出售] [  申報舘主人啓]  
　　顔君永京出其遊歴海外各國名勝畫片爲影戲以助賑觀者趾錯於門而未經寓目者不知凡幾本齋特倩吳君友如一手檜成十六幅僻留此　扼鴻爪與海内君子同觀焉又敬送着色一家春圖一幅係田君子琳所繪妍麗異常可裱立軸附訂畫報之首畫摺暫爲停送後附淞隱漫錄　說一　准於新正初六日出售此佈 
[論英滅甸]  
　　光緒十一年十二月二十七日卽西歴一千八百八十六年正月一號英人建旗於甸爲英滅甸之始本報亦紙　　書之因而咨嗟太息不禁感慨係之蓋有不能已於言者鳴呼甸也而竟爲英所滅也乎甸爲中國藩屬與咼昆琉　暹羅安南均爲中國不侵不叛之臣歲修朝貢請命册封其中雖有不盡同者而以中國視之則無非藩邦　曾雙何年而琉球見滅于日本矣安南見侮於法國矣法人雖未盡滅安南驅逐其國王而全據其地然安南之一切政教　令皆歸之法人則其與滅之也何異至英於甸則竟放廢耳君全有其地英旗旣建祀遂亡說者謂英人於比爲不情中國於是爲不武抑知兹數國之亡盖亦有不同者焉琉球之地么麽最爾逼近日本國小地瘠本無可以自强卽健至今國祀猶存亦不過如戰國時之衛君奄奄一息而已且其地磽瘠得之不足爲喜失之不足爲憂日本祗以近來麥武泰西見歐洲大國每有屬地已獨自顧缺如似不足與諸國相頡頏顧欲爲開疆拓土之計則又苦於力有不逮無能自逞乃從事於琉球假託爲琉球難民復仇以覘中國之情見中國之于琉球不甚措意於是其胆益大遂不顧與前意矛盾遽滅其國而改爲冲繩此則全係日人之意與琉球國王絶不相于初非若王底毋昏暴之有取滅之道也然日人此舉在彼自以爲不世之功而由明眼人視之則不直一笑殊有不足置喙者至於安南則且情形不同安南地較琉球則大矣美矣其王雖優柔寡斷不足有爲亦與琉球無異然亦不如王之弗順祗以法人强横先乘隙而踞西貢彼時初不請命於中國遽與法人立約法人遂得逞其得寸則寸得尺則尺之志夫臥楊之側有人鼾睡此宜如何幡然改圖勉力振作極意整頓以兾自富其國自强其兵無日不振刷精神爲守禦之計尚恐不能終保無事而乃倫安且夕毫無作爲遂令法人由漸而來逕襲東京直至勢甚危迫而後求救於中國爾時中國大可以前之不告爲安南罪而罩之不顧以節兵力顧念多年藩圖見侮强隣不一援手似乎太恝因命將出師力爲援助倘安南能堅守待援則不轉瞬而諒山告捷未嘗不可驅法人於境外而乃迫不及待先在順化與法訂盟則是安南自棄其國中國雖欲終助之而無可爲力故仍聽法人之就欵而不復力持於後然法人雖得安南而治之頗不甚易且安南國王雖僅守府一切政令皆歸法人然尚有府之可守不若王之被放地之被并也故說者謂安南之事中國沿且爲之出力至於如此而甸之被滅獨無一毫舉動若有不解其故者而不知此其中盖有深意存焉夫甸之邊境如仰光等處爲英所占亦如安南之西貢被占於法人而王初未告之中國則其自外於生成亦正與安南相埓况底母殘暴不仁行同獨夫至於强兵壓境宗社危於累卵而猶大言不慚謂佛法有靈英兵可以不勞而定是其昏愚爲何如者偏信親王戴拿之言開罪强隣至于身放國滅是其咎直自取耳且英國初意原不欲并吞甸觀其前之規取仰光亦祗爲通商起見如必欲得地則彼時已可乘勢進取卽其今之據有地亦非其素志爲然其間有不得不然者在也或曰英人果不欲得地則底母旣昏暴無人君之度當此兵敗將亡曷不廢暗立明仍存祀而何以遽建英旗悉并地此則英之不義而子何以轉爲掩飾耶余曰是盖有說于此刻下法人旣全有安南之地與甸犬牙相錯大有實逼處此之嫌底母又初無深謀遠慮不能結好英人反暗中勾結法人以爲抗英之地法人貪心何足日後地將見并於法人此則英人之所甚憂也故當此法人尚未舉事之時一舉而盡有其地兵法所謂疾雷不及掩耳法人至此要亦無可如何故中國于安南則與法相持旣久而始定於甸則絶不與英人爲難豈眞有鑒於前車哉盖甸旣無善政王又昏暴若此今日卽不入於英將來亦必入於法與其入於法不如入於英入於英則必扼要自守以防法人之侵越英旣防法法亦防英而中國轉得以稍寛兵力以圖自治是亦計之得者也不然安有同一藩國同一被侮一則加倍出力一則置若罔聞者哉質之沈幾觀變之士以爲何如 
[本舘接奉電音]  
　　昨晨九點鐘逾三十分時本舘駐京友人由電飛傳本月初四五日諭旨五道敬謹譯登○正月初四五日奉上諭德馨奏特叅庸劣不職各員請分别降革勒休一摺江西前署信豐縣事候補知縣朱國光遇事因循聽斷遲緩鉛山縣知縣張輔宸體弱不疎難期奮勉均着以府經歴縣丞降補歸部銓選都昌縣知縣何慶朝精力衰憊難期有爲安福縣教諭章學湘彭澤縣教諭董之威年力漸衰不堪振作均着勒令休致大庾縣知縣胡承弼才識昏庸審斷草率進賢縣梅莊司巡檢賈鍾璠舉動荒謬官聲甚劣大庾縣小谿驛驛丞李含芳性情疲緩驛遞遲延均着卽行革職以肅官常餘着照所議辦理該部知道欽此同日奉旨副都統銜春滿着爲厄魯特領隊大臣欽此同日奉上諭陳士杰奏騷溝决口合龍日期一摺上年山東河工趙莊騷溝决口兩處數月以來經陳士杰督率堵築其趙莊決口已於十二月初八日合龍兹復據奏騷溝决口經在工員弁衝寒蹈險竭力搶堵亦于十二月二十二日合龍二十七日將後倉一律堵築穩固覽奏稍慰厪系陳士杰着加恩開復降三級留任處分仍着該撫將各工防堵事宜認眞赶辦務期悉臻妥洽以衛民生所有兩次出力各員着准其併案擇尤保奬毋許冐濫欽此同日奉上諭貫州威甯 
 
 

Page 2

 
 
鎭總兵員缺着蘇元瑞補授欽此 
[小駟傷人]  
　　前報述車利尼馬戲將至香港開演兹悉該馬戲近在小吕宋搬演一日忽有人報知車利尼謂有小馬嚙人車不之信令牽之來驅入戲臺馬槽仍前跑發旣而車君振鞭招之來馬卽聞聲直入卽向車君面上及手足等處亂咬血流滿地車君仍力持不釋旋經戲館中人將馬縶住而舁車君至醫院療治未識能卽愈否也 
[高事輯錄]  
　　仁川前置夾板二隻是海關從日本買來者駕駛皆係朝民不知修理現已捐壞不堪矣○外道近海等處所運之朱皆用小船載來一遇風壽立卽沈失聞去歲失事者有十數隻云○聞政府議籌銀十萬兩欲買輪船一艘以爲鎭口之用但銀無可籌不免中止耳○城内殺人之案株連甚多左右居隣均被執去哀此無事何肵控告○大街路旁挖一土坑上葢以草有犯夜者卽推置於中待曉則送於官府○查夜兵役絡繹於道以有殺人之案而加緊也然夜半後仍尋暖屋酣眠未能徹旦○有一犯婦被役拘拿聞係該夫控有姦情也犯婦到時官卽訊問口喃喃不知作何語但見將犯婦板責五下囚於獄中○大街斬犯人二名迎路置一牛車懸横木于車前而以繩擊之若架然不知何意○有鳴鼓於前繩繫三人隨行於後官役大聲疾呼詢之知爲騙子盖警以示衆云○傳說通衢曲巷每更深時有鬼出崇人被其崇者卽發顛狂詢其狀首如栲栳猙　可畏有謂巡夜丁役故作此態嚇止行人理或然歟○有洋婦三人行於大街聚觀如堵而談笑自若旁若無人頗有大家風範○漢江一帶設卡數十處往來行旅搜查甚嚴○漢江已冰有徒步而行於上者永忽坼遂卽沈溺履冰之戒鳥可忘諸○有自江原道來者云十月間地忽大震屋倒其多牛馬壓斃多頭人亦有被壓死者○江華府城外有白馬山高而且陡上有一廟老僧守焉近聞已坐化玉箸雙垂殆登仙歟○聞今春定辦蠶事已往中國約雇工人所需器物亦購自中國云○南山上一廟曰太師廟旁列瞽者畫像數十張聞此神是瞽者供奉也冬目某日值神會無目之要均集於此歌舞飲酒以爲樂○游勇有由陸赴中國者聞高國之官見其情形可憫任其遠去並不稽查○在外道賣藥之人已回王京盖醫藥無靈莫能謀食也○平壤往義州電線忽而中折現已修整如初矣○平壞電局委員有撤回之說談者以爲因電綫折斷之事然此事尚不至此恐有他端也○白翎島海岸上有華船一雙聞係風吹上岸者人未傷失被該地官押送海州管已由旱路解回中國矣○十一月一日大風沿海民船傷毁不少爲覓蠅頭乃葬魚腹可嘅也○十二月初十日漢江一帶有巫者數人沿岸奔走手摇鈴而口喃喃似誦經咒擲米物於冰上遂履氷而行以手招呼似作援引之意是眞不值識者一笑○南山左右去土三尺卽有煤塊如能設法開採獲利孔多其如棄貨於地何○去年各道所出海參最夥商人購之運至中土頗能獲利○仁川因停泊兵船多艘生意較常興旺惟銀洋短少尚不流通耳 
[星軺載筆]  
　　前報紀會辦北洋事宜吳清帥將握節赴俄云云兹悉星使現庽京師東安門外煤渣胡同賢良寺擬與總署會商事務並親承聖訓以便前往甯古塔一帶會同俄官勘定東邊疆界並踏勘界碑等事近日前赴各國使署拜晤各欽差以聯友帮交誼云 
[兩紀京師火厄]  
　　去臘十七日夜四更後禁城後門外大街永大茶葉店失愼上下樓屋十餘間頃刻間盡付一炬有三人高臥樓上以致慘斃火中又有一人墮樓而死該鋪置有爆竹甚多故一遇火災更難樸救致比隣三四家亦罹是厄誠旡妄之灾也○二十一日下午四點餘鐘宣武門内大街堂子胡同内路南某冥衣鋪遣火于紙致兆焚如頃刻烟焰冲天各官廳汲桶聞信馳至竭力撲救得以立時息滅計燒去鋪房三間什物皆付丙丁幸值白書並不傷人亦未延及鄰右然四隣已紛紛逃避受盡虚驚矣 
[老生蒙貺]  
　　八十九十以上年老諸生入學已滿十年及捐監三十年者例准欽賜舉人副貢本屇乙酉科江西合例老生三塲試卷俱全未經中式者計四十一名經德曉峯中丞題請恩施所有姓各附錄如左　熊望昆　周秉誠　劉維先　劉成晚　王炳南　李枝茂 
梁　琳　温丹梯　湯敷奏　劉作舟　范如淵　熊易成　黃蘇年　晏日輝　王家驥　蔡上珍　周輝炳　曹學承　賀光燮　王藎臣 
李壽民　王　福　李　伸　劉九峯　陳甲鼎　郭嵩慶　陳夢吕　黃其清　周　運　周家礽　張家惠　周悅錕　李鳳臺　葉秀蒙 
戴文正　吳楊勲　楊世楠　洪翼武　歐陽秋佳　歐陽泮　王文渭 
[設局戒烟]  
　　去歲嘉平二十二日四五點鐘時湖北藩憲蒯方伯曁黃廉訪素儲憲瞿鹺憲武觀察會銜出示飭各烟舘速卽閉門改　别業復設戒烟公局於省垣如有吸烟成癮願立志戒除者卽當賞給藥餌以期癮斷患除可見各憲之實心除弊餘力不遣已所有示言照登於左○湖北布政使司布政使蒯湖北按察使司按察使黃二品頂戴湖北督粮道素鹽運使銜署湖北鹽法分守武昌道瞿湖北漢黃德道武爲設立戒烟官局剴切曉諭事照得洋藥通商中土徧種浸灌日久沾染日深近年來擔負之流莫不吸食成癮流毒無窮盖商賈染者憲及一身一家貧民誤入其中則不流爲盜賊不止關係風化惄焉傷之本司道不忍聽其陷溺急思援手俾出迷途兹於省垣山前漢陽發審局中特立式煙官局延聘醫士購覓良方食用器具均經備辦於十一年十二月廿六日開局戒烟所有商賈軍民人等覓何赴局報名登簿依次服藥斷癮爾等當思保全父母遺體副本司道愛民之意洗心滌慮痛改前愆一經癮斷身强各勤執業是爲本司道所厚望焉所有酌定章程分條開列於後至以前違禁開設之烟舘恕其已往之非予以自新之路限定年内一律閉歇改圖别項生意挑擡小貿何事不可餬口養家倘勸戎殷殷仍復濳蹤開設則是怙惡不悛本司道按户嚴拏除賣烟人枷責示衆外定將房屋查封無論租産已産一律變價交付戒烟官局以充局用本司道言出法隨各宜凛遵及早變計毋得違犯切切特示計開一本局需用經費已由各署捐廉置備藥料及一切應用之件並據漢口商人公議每月廣福帮捐錢三十串油蠟帮捐錢二十五串藥材帮捐錢二十五串實屬急公樂善倘以後來式人數衆多自當續行籌欵以襄善舉一戒烟在癮以八日爲度小癮四日爲度所服係中華藥料煎取汁水其性極爲平淡又能通經活絡調和氣血每日早六點鐘服一次晚六點鐘服一次服藥之後絶無發熱畏寒吐瀉情形而精神命覺强旺惟旣服完藥水復進小丸一二錢瀉除烟毒瀉盡時再進小丸止之烟癮卽除凈盡矣戒之後血氣未能復元仍給與調補藥單歸家服一二劑尤爲妥貼一局内備得房屋所有岐褥門帘一一置辦並雇覓妥人照料服藥及扶掖起臥所需粥飯茶水每屋内設有炭火無分晝夜取携自便一每月初四十四二十四日收戒烟人入局每年正月二十四日起臘月十四日止願戒者須先覓字號保人或紳耆作保必須保人同本人來局報名當面登簿註明年歲籍貫住址及現執何業並吸烟年分吸烟多寡一一註明按名次先後臨時知會入局服藥一旣願戒烟須與保人言明本人不許私帶烟泡恐吸烟之人自揣氣弱作預爲之計殊不知一經亂投登時氣閉此層必須諄囑如有犯者着落保人與局中醫士無涉一紳富之家戒完後情願捐貲入局數目聽便概不勸募設無力貧人問其願作小本生意給與大錢二串文令其擔貿營生着落保人每半月所賣之物來局騐視以别眞僞一旣戒之後查有復吸情事除本人拘究外責成保人賠繳藥費以充局用一局内經理委員因係義舉均不籌薪水至司事打雜人等均已月給工貲責成照料所有來局戒烟者一概不取分文惟保人旣不吸烟却擔許多承重　謹小者有意推脫不足以資鼓舞兹明定章程如一人保十人斷癮者經本局查明送給錢十千文倘人數衆多積至五十人者本司道公同商酌爲其請獎以爲樂善者勸一局内經月將出入各項錢文以及戒過人數姓名一一榜示每於年終造册一本咨送各衙門以備存查而昭大信一 
 
 

Page 3

 
 
戒烟官局經本司道捐廉籌欵商酌設立除飭武昌府漢陽府江夏縣漢陽縣隨時照料外並札候審所委員就近兼管常川住宿添派保甲局委員帮同經理以期周備凡願戒者及早赴局服藥去癮毋負本司道一片誠意也 
[叅戎好善]  
　　甯波中營鄧雨亭叅戎于去臘訪聞附近有赤貧者七家難以度歲各給洋蚨一枚未幾赴營求卹者有十七人叅戎减以每人各給青蚨一千文不料此後聞風而來者竟有三百餘人又減每人各給五百文嗣後愈聚愈多如羣蟻之附羶每日擁擠不開只得減給每人百文至除夕而止核計所給不下千餘金或謂叅戎一念之仁抛如許金錢不誠所謂善門難開乎然而叅戎之爲德厚矣 
[漠皋設電]  
　　近日漢口官電已開工由大蔡家卷河街循路上行沿街栽立電桿復從米廠河漘横江安設水線江東則從筷子街一帶進城迤邐至電局云 
[第一樓災]  
　　本月初九夜報時鐘已鳴三下捕役巡至四馬路忽見閬施第一樓最上一層火勢飛騰炎炎上灼急叩門呼喊樓中人皆從睡夢中驚起火已冐穿屋頂不能將物遷移惟有死裏逃生紛紛奔散捕房聞信立擊警鐘英法美各水火龍及保險行巡捕房藥水龍齊集灌救并將第二三層拆去以免延燒是處附近皆枇杷門巷花月樓臺諸校書香夢初酣披衣逃避玉容蕉萃幾如雨打梨花甚有不及啓　踰垣而遁者直燒至五點餘鐘火勢始息該樓繁華富麗甲於申江至此則一炬可憐盡成焦土祗剩危墻半垜屼立於瓦礫塲中摇摇欲墜計西首焚去定安里第一石庫門黑刁之婦所開妓院轉至北首九如里口爲止昨晨檢點之下竟少二校書後幸合浦珠還不致香䔍玉瘦直至花梢日午水龍猶吸水噴澆烟霧迷漫不可嚮邇亦一巨災也當晚有一救火西人因拆卸樓屋致被壓傷其乘火搶劫之徒亦復不少被捕拘獲暫押捕房細查起火之由或言爐中退出餘煤偶然然着或言潑翻火油燈以致成災巷議街談莫衷一是云 
[殺妻免究]  
　　瘋子殺妻一案當經顧德三之子及姪金泉投縣求請免懲莫邑尊准如所請遂由金泉等購就棺木於昨日清晨收殮德三既患瘋癲着卽赶緊醫痊據聞顧係七號兵輪靖遠船上鑰隊教習云 
[兇毆宜究]  
　　昨報列旡妄之災一則兹悉趙某名桂山初七晚投縣喊控後卽由莫邑尊提集原被人証于前日下午升堂訊問趙供本邑人在城中曲尺灣開設銀飾鋪前晚與妻口角卽有四牌樓隆興聚帽鋪主李阿六偕夥陳某卽沈雲卿闖入店中探視小的婉言令其出外李卽出言不遜且持鐵尺擊斷足跦爲特投案叩請騐傷邑尊飭仵作騐得趙受傷屬實遂將沈詰訊沈供浦東人在李店爲夥前晚舉主人出外洗澡回時路經是處聞趙店中口角主人入視趙出而禁阻主人遂惡而詈之以致互相怒詈漸至鬥毆小的惟從中解勸並未帮毆至趙因何受傷實不知悉邑尊復問趙曰毆爾者究係何人爲首答稱實被李用檀棍毆傷邑尊着將沈交差看管候提李到案訊核至昨晨原差將李提到矣 
[中途猝斃]  
　　前日下午有某甲雇坐小車並裝載行李自南往北行近泉漳會舘碼頭甲從車上僵仆於地旋由後隨之某乙扶坐道旁某姓空房階下旋卽氣絶旁觀者詢之乙稱原籍海鹽向在松江某醬園此次由松附船來滬訪友與甲同船因之相識問伊自稱姓吳安徽人向在松江行醫今因患病意欲回徽今午抵申由楊家渡登岸欲將行李載往滬北客棧以便附坐長江輪船因乏人作伴囑我同來云云旁觀者令其報知十六鋪地甲少頃卽由該地甲裘福前來察看屍身穿元布馬褂青布襪頭帶小帽足穿元布雙梁鞋兠肚中有本洋四十七元隨由該地甲將乙扣住報知善堂堂董卽遣司事前往察看屍身並無傷痕委係病斃因卽俻棺收殮所有銀洋行李暫行存堂候禀請上海縣出示召認 
[犯賭宜懲]  
　　新閘各茶寮間有設攤聚賭者前夜有某署勇丁前往肇釁事後報知是處巡防局拘獲賭犯三名押候發落 
[英廨停訊]  
　　英公廨會審委員羅少耕太守昨因政體稍有違和飭差知照捕房停解公事今日又逢禮拜諒當併歸明日解訊也 
[法界公堂瑣案]  
　　戳傷法捕一案前已屢書不一書昨日方寶觀挈子省三將姪其章交案并稱曾經詢姪在外肇事否據稱去臘在老北門途遇奚長興約伊啜茗因事未去並未别肇事端伊三歲失怙五歲又失恃因由小的撫養成人翁太守詰訊之下其章供稱客臘廿三日小的出外買物與奚相遇邀同啜茗小的婉言謝之平日與奚並無嫌隙惟在伊門前設攤時曾經爭論太守謂是非總須明白伊說爾咬傷外國人鼻梁該捕諒必辨認無訛當爲傳案質對遂着將其章暫押候質寶觀父子斥退○前有某甲扭張阿大入捕房訴稱張設紅黑籌賭攤因事紛爭致被拉脫髮辮捕房將張解案原告不到張不認賭錢翁太守着押候原告到時再核詎原告一去無踨昨捕房遂將張解案張極口呼寃太守謂爾旣不認並不辦爾賭錢惟將人髮辮拉脫實屬非是判責二百板以儆○彌羅洋行獲到圖竊之童正軒搜出綫香一束自來火一匣鐵鑿一柄送入捕房解案章供江西人在滬爲小工清晨路過該行門外行中人誣我行竊嗾犬將我手指咬傷通事稱此賊由該行閽人獲到云昨晚四點鐘時挨身進門抓過短墻到園内行竊當卽拘住且前幾日近處洋房中亦有失竊之事諒必是伊一流及捕頭問伊伊云在行門外被獲當卽詰其旣在外邊如何被犬咬傷手指太守惡其狡猾着决臀六十下○前報列小東門外捕房三號華捕被林阿興等相碰互毆林到案初不吐實禮拜五翁太守在捕房時復提案究詰林仍狡展喝掌頰二十下始俯首認差昨日復爲解案太守判責六十板以儆○前紀徐景榮擲石肇釁云云昨捕房將徐解案并呈石片禀稱此人將石遥擲西捕因卽拘拿且上年伊亦曾與捕肇釁後又偕流氓至飯店吃飯欠錢四百餘文因之兩次送案現已第三次矣徐供爲小工度日昨晚往粥店吃粥與同伴戲謔相碰西捕來拘我答以偶然游戲並非打架無奈該捕必欲拉我至捕房我故出言不遜該捕即將我背上毆傷我則並未擲石說畢脫衣請騐果有傷痕太守謂爾已幾次到案定非安分之徒惟巡捕但可拘押捕房不應　自毆打今旣毆擊可再押兩日以儆將來○前報列包探在碼頭上拘獲拐匪鄭景堂并朝鮮小孩金雲岱該孩旋經李旭初具保領去昨捕房復將鄭解案翁太守究詰之下供認拐孩屬實太守謂爾究竟欲將該孩賣與何人身價若干鄭供由别人經手講定洋十五元然並未得過太守判笞二百板俟開印後補枷兩月○黃兆雲遞禀訴稱娶妻鄔氏生有子女岳母鄔愈氏奉養洋涇浜家内詎竟不安於室并吸洋烟妻亦被其誘之上癮近聞女僕言岳母竟欲購取毒藥將我謀憲實有性命之憂爲此投案叩請押遷鄔俞氏稱小婦人今年五十二歲丈夫去世十餘年祗生一女嫁後小婦人卽依婿度日今伊悮信浮言致生疑忌女已生有外孫數人豈有將婿謀害之理太守着將鄔俞氏暫爲帶出謂黃曰爾妻可是明媒正娶答稱是太守謂女僕之言豈能深信控告長輩咎實難辭現旣猜疑可卽着伊另住惟爾每月須貼補膳資黃稱每月願貼洋四元太守調每月須出房飯洋烟各費四元何能够用黃稱叩請公斷可也太守着將鄔俞氏帶進調現在着伊按月貼爾錢文遷居别處伊旣與爾不合爾亦當避嫌疑今着爾婿每月貼爾錢六千文卽可過活兩造遵斷而退 
[再懸重賞]  
　　無錫人談士元于客冬除夕失去八歲男孩阿順士元弟兄四五輩祗此一兒痛失掌珠慘何可喻陳竹坪大善士憫其無靠代爲找尋並懸賞十洋以期必獲本館已於初六初九兩登報紙傳布四方事閱數天仍無音信昨得陳大善士手翰悉刻再重懸賞格如有仁人君子將是孩送到者願諌洋銀五十元所有誘拐及收留之人概不追究伏望見此賞格早日交還旣能領得酬儀又可全人骨肉一舉兩得善莫大焉本館職司紀載因將此說節錄報端並頌陳大善士之惻隱爲懷慨捐巨欵厚德食報定卜百世其昌云 
 
 

Page 4

 
 
[助賑彚登]  
　　謹啓者今有浦東隱名氏求早得貴子助賑洋五十元囑解災區旣救流離之苦必獲似續之延前曾將夢語照家産提助二或助賑一年之内早賜麟兒詳明登報佈勸想隱名氏善體上天好生之德亟行恤患事出肫誠决無爽報定能聞風興起災區之幸家庭之福也謹登報牘用抒微忱○又有浦東隱名氏求子增壽洋一百元助來成數亟爲派濟之資劇愛賢郎定有熾昌之象在父母爲子求壽如此急切倘爲子者能以父母愛子之心還而爲父母求壽可以挽回積習無愧完人矣謹列報章祗呈德鑒○又有嘉興姚善士印寶杰同夫人汪氏均患吐血助洋八十元求神保佑片念虔誠定邀神明眷護焉上海北巿絲業會館籌賑公所施善昌少欽氏謹誌正月初九日 
[小樓記]  
　　小樓者吾友王子松堂退息之所也松堂爲人倜儻有大志少習賈遨遊四方迨長而海禁日開華洋雜糅蟻附蜂屯咸輻輳於海上松堂以雄駿之資運機警之才爲美國公廨司筦鑰權出納一切語言文字莫不諳熟以故領事者亦倚之如左右手滬北近年以來生計日虚繁華滋甚操斯業者率皆鮮衣美食極欲窮奢以酒樓爲醉鄕以伎樓爲别舘高居廣厦幾幾與搢紳之家埓不數年間屋是而人非者往往而是余嘗喟然歎曰此誠海巿之蜃樓也松堂獨能奉職惟謹不隨氣習爲轉移旁涉書史輙有領情特喜與文士交文士亦樂與之游余維居室傳舍也不在大而在精不貴美而貴潔松堂殆亦猶是意乎就廨中隙地築樓三楹平揖浮圖俯瞰巨浦凡琴樽圖史之屬畢備月給休沐日四招諸名流飲酒賦詩其中嘗以不十年讀書爲恨然五七言援筆立就早已蜚聲海内每當退食餘閒蕭然自得幾不知樓以外之甚囂塵上焉登斯樓也則見風帆沙鳥竹樹參差城郭迤邐烟雲合離俄而燈光如晝置身琉璃江月欲上新露未晞命酌整歡凉風襲衣竊滄海於一覽杳不知其所之客將退僉謂斯樓之勝不記奚爲衆皆唯唯主人曰嘻辱命於余余敢以不文辭[  妙華居士潘崇福稿]  
光緒十二年正月朔立春諺所謂百年難遇歲朝春也溯道光元年元日立春余卽於是年十二月生至道光九年元日立春則余九歲矣 
[今六十六歲而又遇之因紀以詩]  
　　歲朝春溯道光元在我生初置勿言記得九齡居故里曾於元日寫春旛今逢太蔟初調律又值屠蘇尚在尊六十六年三度遇聊堪驕語詫兒孫[  曲園居士]  
[壽霧裏看花客卽用高昌寒食生韻]  
　　華堂鞠跽酒盈巵人日生辰合賦詩南極輝煌騰瑞氣東江邂遑訂新知香凝竹葉何妨醉寒到梅花不厭遲探得驪珠何水部自慙學步勉摛辭[  雙古罌齋主人未定稿]  
[日本森生從予游歲暮還里并予束脩忘之予寒士也胡賴焉戲書以示同志]  
　　苜蓿先生饌琴書游子裝君行歸故國我坐惜空釁直是蚨飛去難教鴈寄將解嘲更無所怱促此遺忘○極望極望危城接海隅登臨感慨客心孤江流落日黿鼉醒天壓寒雲鴈騖呼列陣帆檣來異域彈丸形勢失雄都諸公自省懷柔意不用防秋費積儲[  紅豆詞人稿]  
[上海三馬路與昌棧陳竹坪收解賑欵總數第八次清單]  
　　十一月底止第七次清單上結存規銀八百十九兩五錢九分二銅洋一千一百廿元另六角半廢銀十九兩五錢低銀九錢一分以上三項烊見規銀三百三十四兩六錢七分今自十二月初一起至除夕止共收規銀二百九十六兩五錢八分四厘洋二千九百八十元對洋六个小洋五十四角三項兌見規銀二千一百八十七兩五錢零九厘錢三十七千四百五十二文合規銀廿四兩九錢六分八厘以上本月連銅洋烊見共收計規銀二千八百四十三兩七錢三分一厘又銅洋二百零六元連前自六月初三日至十二月底止統共收合見規銀四萬二千四百十九兩九錢四分三厘○本月二十日解山東第五批賑規銀一千零九十六兩連前自六月初三至十二月底止共付出規銀三萬九千八百五十二兩六錢二分外結存規銀二千五百六十七兩三錢二分三厘銅洋二百零六元其餘物件已按日登明兹不贅 
[蘇省撫轅抄]  
　　正月初六日莫葆辰禀知丁本生母憂並銷發審局差候補通判崔仲爲上海來華亭縣吳禀到○初七日提舉銜候選鹽運判蔡世佑禀知奉委辦官藥所醫藥差候補縣何錫之禀知奉臬憲委赴銅山縣案件 
[江督轅門抄]  
　　十二月二十七日徐州府經徐念租世職沈大順均見奉示騐看縣丞方榖禀銷查放江寗卹米差○二十八日新授運司張江蘇候補道于寶之到由蘇分寗來蕃轅牌示通州訓導遺缺查有試用訓導陶汝鼎署理○二十九日同知匡良杞叅將曾明輝均禀到由湖南來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年十二月十六日京報全錄]  
　　宫門抄○上諭一道錄前○湘撫卞奏循例查明鄕試未中年老諸生摺○又奏請飭部核覆施行片○陜學政慕奏報交卸學政日期摺○陜學政林奏報接印日期摺○陜撫鹿奏彚報秋季分情重匪犯照章懲辦緣由摺○直督李奏仍請給奬註册片○江督曾奏請鼓勵片○河督成奏遵旨祀謝日期片○十二月十六日兵部太常寺太僕寺值日值年旗引見十四名○恩中堂等各謝管宴大臣恩○黃體芳假滿請安○嵩申嵩山各請假十日○内閣奏派騐放之王大臣派出豫土奎閏薛允升汪鳴鑾○内務府奏派管理犧牲所之大臣派出耀年○順天府奏京師得雪五寸有餘○召見軍機○發抄李用清奏交卸貴州巡撫篆務起程日期奉旨知道了欽此○又省垣重地宜籌足食之道奉旨户部知道單併發欽此○又代奏鍾開蘭謝賞伊母匾額等物恩奉旨知道了欽此○文朗洞營叅將熊得勝更名時敏奉旨兵部知道欽此○番霨奏接署貴州巡撫篆務謝恩奉旨知道了欽此○○頭品頂戴湖南巡撫臣卞寶第跪奏爲查明鄕試未經中式年老諸生循例奏祈聖鑒事竊照鄕試年老諸生三塲完竣未經中式者例准查明年歲奏請恩施諸生内有由俊秀捐監者查明捐監係在十科以前曾經應試照生員例一體奏請又佳禮部咨嗣後老生恩賞必須入學年分查係三科以前者方准入單具奏其有甫經入學在三科以内者雖年例已符概不准其關例各等因兹值光緒十一年乙酉科鄕試湖南省應試年老諸生據提調道等查有年屆九十之甯鄕縣副貢生張時馥張壽願係光緒元年恩賜副榜衡陽縣副貢生李榮係光緒二年恩賜副榜桃源縣附生何鼎新又年屆八十之益陽縣附生莫俊醴陵縣歲貢生顔松齡清泉縣附生謝文秀衡山縣附生唐庵受耒陽縣附生雷相詩武陵縣附牛楊存恕劉鳳翥永興縣附生康文藻桂陽州附生秦炳甲藍山縣增生唐占鰲皆係三場完竣揭曉未經中式經臣等調閱該生等原卷均各字畫端楷文理明順復咨准學政臣曹鴻勛查覆該生等入學年歲按册遞箕俱與現年相符入學均在三科以前曾經應試並據藩司龔易圖查明具詳請奏前來臣查該副榜張時馥等青雪勵志皓首窮經肄三雅於上庠備五更於壽寓感作人之雅化願覲龍光養老之醲恩歡騰鳩杖南台獻頌效葵藿而傾心北闕希榮蔚菁莪而尚齒稽羣材於宿學無忝奉璋核眞草於秋圍悉成完璧盖荃蓀擷秀毓楚國之耆英斯祀梓朋生應楓震之人瑞核符成例籲沛殊施理合恭摺具奏並繕具各該生姓名年歲清單恭呈御覽伏乞皇太后皇上聖鑒勅部核覆施行謹奏軍機大臣奉旨禮部議奏單併發欽此○○卞寶第片再據藩司龔易圖詳據知府用候稱同知常甯縣知縣翟秉樞禀稱竊秉樞前在常寗縣本任勸辦晉捐出力蒙前山西巡撫曾國荃彚案保奬俟補知府後以道員用旋奉部議以秉樞係知縣在任候補同知補同知後以知府用並非現在候補知府所請俟補知府後以道員用係屬層遞預保核與海運河工章程不符應令另核請奬等因覆奏光緒六年八月二十日奉旨依議欽此欽遵轉行知照在案伏思秉樞以勸捐微勞原不敢邀議叙惟旣奉部行令另核請奬自應遵　辦理查尋常勞績不准層遞預保若僅請開底缺似與章程相符且同案牽部駁查之湖南候補知縣張憲和等各員均經由南覆奏改奬有案今秉樞事同一律擬求改奬由知府用在任候補同知常甯縣知縣請開知縣本缺以同知補用等情由司詳請核奏前來相應附片陳奏伏乞聖鑒勅部核覆施行謹奏軍機大臣奉旨吏部議奏欽此○○陜西學政臣慕榮榦跪奏爲報明微臣交卸學政日期恭摺仰祈聖鑒事竊臣於光緒八年十一月接受陜西學政篆務並連年歲科兩試及選拔貢生各情形先後陳明本年九月十二日復具摺奏明陜省試事將竣奉旨知道了欽此臣考錄武生遺才已於九月杪竣事當卽馳回三原將任内應辦事官敬謹辦畢並將切册卷分晰咨部在案兹新任學臣林啓業已到陜臣於十月二十六日謹將陜西學政關防並書籍册卷委三原縣學教諭曹鍾英齎送新任學臣林啓接受訖臣卽於是日交卸束裝回都恭覆恩命除謹具疏題報外理合將任滿交卸緣由恭摺具奏伏乞皇太后皇上聖鑒謹奏軍機大臣奉旨知道了欽此○○陜西學政翰林院編修臣林啓跪奏爲恭摺微臣到任接印日期叩謝天恩仰祈聖鑒事竊臣荷義恩命簡放陜西學政跪耹聖訓後遵卽束裝就道於十月二十日行抵三原縣城二十六日准前任學政慕榮榦將學政關防並書籍文卷飭委三原縣學教諭曹鍾英齎送前來臣恭設香案望關叩頭祗領任事訖伏念關中向爲理學之區學政實有表率之責振興士氣致用惟在通經培植人材主名必先砥行濫取恐關倖進之門刻求亦非陶成之道臣惟有矢勤矢慎剔除積獘拔取眞才以兾仰答高厚鴻慈於萬一所有微臣到任接印日期除恭疏題報外理合繕摺具奏再臣經過直隸　西等處農田望澤甚殷陜西同州一帶得善一次糧價尚平民情安謐合併附陳伏乞皇太后皇上聖鑒謹奏軍機大臣奉旨知道了欽此○○頭品頂戴陜西巡撫臣鹿傳霖跪奏爲彚報陜省本年秋季分情重匪黨照章懲辦恭摺仰祈聖鑒事竊查陜省因盜風日熾經前撫臣會同督臣奏請於部議士匪馬賊會匪游勇等項之外將情輫重大各犯分别就地正法彚案奏報等因由刑部議覆奉旨允准欽遵咨行轉飭遵照在案兹查光緒十一年秋季分據洵陽縣禀獲匪犯陳家賓供認入會結盟議有山堂名號光緒十年十一月十二日晚該犯陳家賓起意紏約逃匪楊猪娃笞首夥六人各持刀械撞開事主詹宏恩鋪門强劫錢物布疋拒毆事主弟兄受傷李順趙登保被脅被誘同行畏懼先逃均未上盜分贓又據磚坪廳禀獲匪犯黃老人卽黃金塔又名黃金堂譚老五卽譚富何南山卽何麻子丁全勝　丁錢升李老五等五犯均供入會　香訂盟到處搶竊游蕩光緒十一年四月三十日晚黃老八起意糾約譚老五等及逃匪葉老八等首夥二十四人分持刀槍器械火把撞門入室强劫事主葉大貴家銀錢衣物拒綑事主雇工男女八人受傷迨經該廳訪聞會管派撥兵役協拿追至麥溪溝該犯等放鎗滾石拒捕兵役七人受傷旋經加派轉勇合力圍捕始將該犯等拿獲餘匪潜竄該犯黃老八譚老五何南山丁全勝李老五等均已上盜入室搜贓拒捕周廷貴被脅臨時逃逸事後亦未得贓以上二案先後照章由興安府知府童兆蓉提審訊供禀報經督臣譚鍾麟曁前撫臣邊寶泉批飭將陳家賓黃老八譚老五何南山丁全勝李老五等一併就地正法梟首示衆並將李順等分别繫石責懲遞籍在案臣查盜犯陳家賓黃老人等六犯均供入會結盟游蕩搶竊旋復糾約黨羽多人持械夤夜行强或起意爲首同刧分贓或聽從入室搜贓让捕事後抗拒兵役均屬罪無可逭督臣及前撫臣批飭就地正法均係照章辦理李順趙登保周延貴　誘畏懼先逃均未同搶分贓情尚可原悉請仍照前議完結逸盜楊猪姓及葉老六等緝獲另辦無于省釋所有陜省本年秋季分情重匪黨照章懲辦緣由會同陜甘總督臣譚鍾麟合詞繕摺具陳伏乞皇太后皇上聖鑒謹奏軍機大臣奉旨刑部知道欽此○○李鴻章片再臣遵保上年搶辦東明黃河中汛十一二鋪合龍大工出力人員欽奉諭旨允准旋經吏部咨覆同知趙德襄等所請先儘班候補班免補免選與尋常勞績奬章未符應另核請奬縣丞熊大序等應分别行查聲覆改奬等因飭據前　大順廣道許鈐身等查明禀覆前來臣查東明黃河南堤關係東兩運道民生甚鉅當中汛十一二鋪漫口正秋水最盛之際若不赶緊堵合勢必掣溜東趨悮運瘝民變端莫測在事各員皆能胼胝經營晝夜勞苦罔恤身命力與水爭俾得妥速合龍不使漫水旁注保全下游地面不少且接辦善後各工具履危蹈險情形實與躬冐矢石　殊向照異常勞績給奬上屆高村合龍大工各員曾由吏　駁令改議經臣援案覆奏奉旨仍遵前旨給奬該部知道欽此欽遵在案此次同一黃河合龍大工自不宜稍分軒輊　保已酌量杉減亦無冐濫謹開具清單恭呈御覽仰懇天恩勅部仍遵本年五月二十八日欽奉諭旨給奬註册以昭激勸其　查改奬各員並卽查明列入單内理合附片具陳伏乞聖鑒訓示謹奏軍機大臣奉旨着照所請吏部知道單併發欽此○○曾國荃片再查例載經徵錢粮能於奏銷前全完應於照常議叙之外量加優叙鹽課照地丁錢粮一律辦理兹據署兩淮鹽運使程桓生詳稱餘東埸大使馬晋恩任内經徵已卯庚辰辛已壬午癸未甲申折價錢粮俱於奏銷前全數繳完實屬催科得力且曾經荐舉卓異之員循照成案請將同知銜餘東塲大使馬晉恩以知縣在任候升以示鼓勵而昭激勸詳請具奏前來臣核案相符理合附片陳請伏乞聖鑒謹奏軍機大臣奉旨着照所請吏部知道欽此○○成孚片再奴才前奏黃河霜降安瀾一摺欽奉上諭以本年黃河南北兩岸曁祥河廳險工迭出現俱一律搶護穩固蒙欽頒大藏香十炷交奴才虔詣河神廟恭代祀謝奴才敬謹祗領於十一月初一日遵旨親詣河神廟恭代祀謝並分齎開歸河北運河三道各赴本工河神廟潔誠祀謝以答神庥理合附片具陳謹奏軍機大臣奉旨知道了欽此 
 
 

Page 10

 
 
[光緒十一年十二月十五日京報全錄]  
　　宫門抄○上諭一道錄前○陜撫鹿奏查辦武鄕試槍替並自請議處綠由片○川督丁奏揀員調補知府摺○大名總兵徐等奏遵議會哨章程巡查地方傳形摺○將軍希等奏請飭下一體查拿官犯片○粤督張奏請補授水師守備片○十二月十五日禮部宗人府欽天監正紅旗值日無引見○禮王等謝賞代　貂褂恩○瀅貝勒由東陵回京請安並謝議叙恩○六額駙假滿請安○廣西正考官檀璣到京請安○徐樹銘謝署副憲恩○趙爾巽謝授貴州遺缺知府恩○恩全請假數日○慶福禱假五日○祁世長續假二十日○内閣奏派騐放之王大臣派出怡十錫珍文暉白桓○侍衛處奏派管宴之大臣派出恩中堂善慶○又奏派主宴之大臣派出果勒敏○召見軍機趙爾巽○○鹿傳霖片再陜省本年已酉科武鄕試揭曉後訪聞中式五十四名武舉李大榮覆試内埸代倩　替並　事後詐索未遂情事當經臣密札飭拿究辦該提調監試二道同時查知檢舉旋據李大榮具呈自首卽發　臬兩司督同西安府提集人証審明擬詳李大榮籍隸安康縣應本年武鄕試外塲馬箭地毬弓刀石皆係親　應考迨進覆内塲因外塲掇石扭腰不能動履李大榮希冀功名囑其胞弟武童李甲榮頂名人塲默寫　經覆試技勇得邀中式十七日李大營素識之富平縣武生王義陞查知　約長安縣武生朱連鈺同往詐索稱須給銀五十兩始免舉發李大榮無銀求其容隱適長安縣武舉康宗愷前并道喜李大榮央令攔勸王義陞等不依吵嚷康宗愷走散王義陞等詐索未成亦各轉回經臣訪聞飭拿李大榮據實白首發委審辦查拿李甲榮業已畏罪逃逸隨就現到人證究悉前情由藩臬兩司審詳前來臣覆訊無異查李大榮武闈應試因外塲掇石扭腰囑合其弟李甲榮直入内塲倖邀中式實屬藐法惟　　投首尚知畏法例准減等李大榮應請革去武舉比照代情槍手已成雇倩生童同　發煙瘴充軍例上減一等擬杖一百徒三年定地折責充徒武生王義陞朱連鈺夥同詐索向未得贓照欺詐取財計贓准竊盜論未得財者律止擬笞該武生等行止有虧應照不守學規例從重斥革衣頂武舉康宗愷先不知情迨撞遇攔勸不卽禀究亦有不合應照不應輕律擬笞四十照例納贖李甲榮緝獲另案究辦至該提調督粮道曾龢監試鹽法道吳鎭同時查明檢舉請免置議臣身膺監臨主考雖事　訪聞拿究當時未能查出咎舞可辭應請旨將臣交部議處除供招咨部外謹附片具陳伏乞聖鑒訓示謹奏軍機大臣奉旨着照所請該部知道欽此○○太子少保頭品頂戴降三級留任四川總督臣丁寶楨跪奏爲遵旨揀員調補省會要缺知府以資治理恭摺仰祈聖鑒事竊臣准部咨光緒十一年七月二十八日奉上諭四川成都府知府員缺緊要着該督於通省知府内揀員調補所遺員缺着汪鑑補授欽此等内自應遵照揀選調補查成都府管轄十六州縣爲通省領袖時有委審要案政務殷煩非老成練逹守潔才優之員不足以資整頓臣督同潘臬兩司于通省現任知府内逐加揀選查有夔州府知府黃毓恩年五十一歲湖北鍾祥縣人由廪貢生中式同治元元壬戌恩科順天鄕試舉人乙丑科會試中式進士改翰林院庶吉士充武英殿協修補武英殿纂修七年散館授職編修充國史館恊修八年十二月聖訓告成奉旨遇有應升缺出開列在前並加侍讀銜九年充鄕試磨勘官祖授右春坊右賛善充文淵閣校理十年充辛未會試同考官轉補左春坊左賛善升司經局洗馬十一年升翰林院侍講充日講起居注官十二年九月充鄕試磨勘官十二月充本衙門撰文十三年充中戌會試同　官四月充功臣館纂修咸安宫總裁七月奏補武英殿總纂轉補翰林院侍讀光緒元年充起居注總辦三月奏補武英殿提調四月大考二等二十八名七月簡放山東乙亥恩科副考官二年二月京察一等記名以道府用四月充會試磨勘官五月充教習庶吉十閏五月簡放甘肅丙子科正考官三年正月充國史館纂修四月充會試磨勘官殿試受卷官十二月奉旨補授四川夔州府知府四年九月廿一日到任八年調署成都府知府五月二十六日到任該臬司到任未及三月例不註考該藩句查該員器局宏整爲守兼優前在夔州府知府任内循聲卓著現署成都府知府辦理裕如正署各任内並無降革留任展叅案件因公處分例免核計以之調補成都府知府寔堪勝任與例相符據藩司易佩紳臬司游智開會詳前來臣查該員黃毓恩辦事結寔表率亦端核與調補之例相符合無仰懇天恩俯准以夔州府知府黃毓恩調補成都府知府實於吏治　方大有裨益如蒙俞允該員係實缺知府調補知府銜缺相當毋庸送部引見所遺夔州府知府缺遵旨卽以汪鑑補授各重職守所有揀員調補省會要缺知府並請補遺缺知府緣由謹恭摺具陳伏乞皇太后皇上聖鑒訓示再此案應扣至十一月初五日限滿合併陳明謹奏軍機大臣奉旨吏部議奏欽此○○記名提督直隸大名鎭總兵奴才徐道奎記名提督河南河北鎭總兵奴才崔廷桂跪奏爲遵議三省會哨章和巡查地方情形聯銜恭摺具奏仰祈聖鑒事竊照直隸大名鎭河南河北鎭山東曹州鎭總兵每年十月内各帶官兵在於直隸開州適中之地會哨一次歴經奏報在案本年屆當會哨之期奴才等往來函商約期前往選帶官兵各由連界之處周歴巡查均於十月十八日齊抵開州城内晤面會哨沿途察看經過地方二麥播種閭閆安堵洵足仰慰宸厪惟查奴才等奉准直豫東督撫臣行咨以三省交界素多盜賊飭令會商道府酌派隊伍擇要梭巡無分畛域協力搜拿等因伏思直豫東三省壤地交錯最易藏奸必須認眞整頓實力巡防方可無虞當經奴才等督同營員擇要派隊分駐巡防遇有搶劫案件互相知會合力搜拿並約會三省交界之直隸大順廣道許鈐身大名府知府國鈞河南彰德府知府清瑞衛輝府知府陳希謙山東曹州府知府積慶　在開州會齊妥籌緝捕事宜再由各州縣清理捕役舉行保甲以免盜賊溷迹奴才等務要文武和衷共濟聯爲一氣務令員弁按期會哨加派幹目改裝四出輪流訪緝如有匪蹤無論在何省地面不分畛域協力嫂除斷不敢意存此疆彼界之分俾盜賊歛雖農民安榨以兾仰副聖主除莪安良之至意謹將奴才等會哨日期及巡查地方安靜情形理合聯銜恭摺具奏奴才等　摺後帶兵分巡各回本任　次會哨曹州鎭總兵趙鴻舉因入武闈監射走曾列銜該總兵派委曹州鎮標中營遊擊韓凌雲帶兵巡查亦到開州理合陳明再上年會哨奉到批摺三件今就奏事之便照例恭繳伏乞皇太后皇上聖鑒謹奏軍機大臣奉旨知道了欽此○○希元等片再准兵部咨稱大學士會同刑部具奏光緒十一年正月初四日欽奉恩旨查辦軍台効力贖罪官犯咨行兵部照例核辦等因奉旨依議欽此當經查照向辦成案移咨察哈爾都統將在台廢員獲罪原案及到台年月並能否完繳台費查明呈報去後旋據察哈爾都統覆稱除在台軍流官犯原案造册呈請核辦外杳有在配脫逃之日革佐領春慶已革防禦雙全已革雲騎尉勝額圖榮陞福哈逹洪阿已革恩騎尉富昌等七員應請飭下吉林將軍迅將各該廢員赶緊查拿務獲奏明辦理等因咨行前來當卽咨札所屬並名該旗查拿去後兹據覆稱所有在配脫逃之廢員春慶等七員並未投回旗籍加結呈報前來奴才等復查屬寔相應請旨飭下京外各衙門一體查拿務獲辦理謹附片具奏伏乞聖鑒謹奏軍機大臣奉旨該部知道欽此○○張之洞片再准兵部咨廣東水師徒標左營守俻陳國麟病故遺缺係外海水師題補策四輪第三缺應用儘先人員旣據聲明扣留應卽迅揀合例人員請補等因查定例各省題調武職各缺如因員缺緊要人地相需將不合例人員保奏應於摺内聲明請旨交部核覆恭候欽定等語兹會同署廣東水師提督臣方耀存於經部核准註册序補之外海水師儘先守俻内詳加揀選其名次在前之龔振高林成蘇永祥沈榮光鄭奮揚均於此缺人地未宜黃炳麟因出缺在先丁憂服闋在後均未便請袓惟查有調補水師提標中營左哨千總儘先守備黃廷琛年四十一歲廣東廣州詂順德縣人由勇目在廣西江南本省剿匪捕盜出力遞保儘先千總拔補赤溪協右營右哨千總調補水師提標右管前　于總同治十三年三月十五日接扎續調補今職於光緒十年八户初十日接札先因剿辦越南蘇幗漢等股匪出力案内保奏以守備儘先補用同治十二年十一月二十二日奉旨着照所請奬勵等因欽此又因剿辦儋臨客匪出力案内奏准加都司銜造送履歴經准部復註册序補該員諳練風濤熟嫻槍砲並無在外省軍營叅革朦保情弊以之補授水師提標左營守備寔堪勝任雖名次略後及籍隸本府與例稍有未符惟在前各員均不合請補未便稍涉遷就謹隨摺聲明合無仰懇天　俯准以黃廷琛補授水師提標左營守備俾營伍捕務藉資整飭如蒙俞允俟部覆到日給咨送部引見一面揀員對調以符定制謹會同署廣東水師提督臣方耀附片具陳伏祈聖鑒勅部核覆施行謹奏軍機大臣奉旨兵部議奏欽此 
 
