# 1892 - 53 - 4906770

 

Page 1

 
 
[皇朝兵制攷]  
　　我國家龍興遼瀋奄有寰區兵制之精甲於亘古本館前已著爲八旗兵衛攷俾留心掌故者數典弗忘兹又詳攷夫八旗兵額之若于類别門分列之報簡閱者幸毋笑爲野老談朝政大半影響模糊焉按我朝當太祖天命元年之前二載適當明萬歴四十二年始立八旂曰正黃曰鑲黃曰止紅曰鑲紅曰正白曰鑲白曰正黑曰鑲黑嗣以鏖兵深夜黑旗望不分明遂易黑而爲藍其制每三百人編一佐領五佐領設一叅領領一千五百人五叅領設一都統領七千五百人每都統設左右副都統八旗有八都統共領六萬人至天聰九年以生齒日繁歸附益衆分出蒙古八旗計兵一萬六千八百四十人崇德七年又分出漢軍八旗計兵二萬四千五十人旣而佐領愈增愈多稽諸會典其留駐京師之滿洲佐領多至六百八十蒙古佐領二百有四漢軍佐領二百六十有六各處駐防佐領八百有四十至八旗禁旅分隸　都統就驍騎營計之滿洲蒙古每佐領下有馬甲二十人漢軍每佐領下有馬甲四十二人就中選馬甲之優者爲領催每佐領下五人共滿蒙漢佐領一千一百五十一人計領催五千七百五十五人匠役共一千三百九十一人尚有不隸都統者曰前鋒營每佐領下二人共滿蒙漢一千七百七十人又健銳營二千人曰親軍額數與前鋒同曰護軍每佐領下十七人計滿洲一萬一千五百七十七人蒙古三千四百六十八人其圓明園護軍卽在此挑補曰火器營鳥槍護軍每佐領下六人滿蒙共五千三百十人砲甲護軍每佐領一人滿蒙共八百八十五人以上數項兵丁惟親軍隸領侍衛内大臣餘皆别隸於總統而漢軍皆不與焉若夫漢軍驍騎營計砲甲每旗四十人共八旗三百二十人藤牌兵每旗百人共八百人舁鹿角兵每佐領下八人共二千一百二十八人爲滿蒙驍騎營所無惟步軍則合滿蒙漢爲營而皆隸於統領計滿洲每佐領下步軍領催二人共一千七百七十人步軍十八人共一萬五千九百三十人漢軍每佐領下步軍領催一人共一百六十六人步軍十二人共三千一百九十二人至於駐防兵則皆合滿蒙漢而爲一畿輔駐防二大有五營兵八千七百五十八人東三省各城駐防四十四營兵五萬五千三百六十人新疆駐防八營兵一萬五千一百四十人各省駐防共二十營兵四萬五千五百四十人守陵寢兵一千四百十九人守圍塲兵八百五十人盛京吉林守邊門兵共二千九百七十人合共各項駐防兵十萬七千七百六十人皆統於將軍都統城守尉外有餘丁名日　育兵合共二萬七千四百有八人計滿洲養育兵有米者一萬二千六百六十四人無米者五千四百二十八人蒙古　育兵有米者三千二百七十九人無米者一千二百二十四人漢軍養育兵四千八百十三人皆不給米東三省及新疆又有索倫兵錫伯兵逹瑚爾兵巴爾虎兵察哈爾兵額魯特兵其數衆多一時難於遍攷惟悉打牲佐領九十七人歸　龍江將軍統豁游牧佐領一百七十人其中以察哈爾蒙古爲最多計佐領一百二十人餘惟五十人俱歸察哈爾都統統轄抑又攷之滿洲蒙古火器營始於康熙朝前鋒健銳營始於乾隆朝圓明園護軍始於雍正朝亦講兵制者所宜知悉他如漢人之隸軍籍者名曰緑營赭宼擾亂時隨時募集者名曰勇丁南北洋鐵甲船所隸者名曰水師仍當博攷詳稽得其實數次第列之於報以見我國家武功之盛實足震爍瀛寰云 
[奏稿照登]  
　　雲貴總督王制軍文韶雲南巡撫譚中丞鈞培聯銜疏以剿辦披沙蠻匪案内在事出力員紳遵旨擇尤酌保一摺合將擬請奬勵文武各職名恭呈御鑒清單照錄於後計開儘先補用副將王文長顔雲芳均請免補副將以總兵交軍機處記名遇缺請旨簡放留滇補用叅將林大魁請免補叅將以副將仍留原省補用升用叅將補用游擊劉元雲補用叅將儘先游擊劉雲禁儘先補用游擊楊永壽陽春曦留滇補用游擊袁培動均請免補遊擊以叅將儘先補用劉元雲並請賞加總兵銜劉雲標並請賞加副將銜補用游擊東川營右軍守備潘思順請俟補游擊後以參將補用補用都司馬學禮張映寛儘先都司張致和刁必先騎都尉世職王純鎮均請免補都司以遊　儘先補用補用守備甘清倫儘先守備雷占禁馬朝東劉金佩汪洪才康福玉均請免補守備以都司儘先補用升用　備雷祥光姜佐旺李學中雲騎尉世職岳錫榖陶鴻森楊存禮均請以守備儘先補用並請賞加都司銜儘先干總　光樞隴維邦方文桂鄒紫鈞徐耀鏞劉占元謝文暄均請免補千總以守備儘先補用儘先把總魯穆得汛把總劉燦東請以守備在任儘先升用升用千總楊春華王天才照通鎭標中營實缺把總李光華均請免升千總以守備儘先升田儘先把總王天佑馬盈科均請免補把總千總以守備儘先升用儘先把總馬安順劉福緣昭通鎭標右營實缺外委　樹甲鎭雄營實缺外委何祥斌均請免補免升把總以千總儘先拔補並請賞給五品藍翎儘先外委顔汝瑩請免補外委以把總儘先拔補並請賞戴藍翎衛守備職銜王玉書請賞給四品頂戴並請賞戴藍翎以上各員身先士卒冐險進攻步步爲營有進無退將積年蠻匪掃穴擒渠實屬異常出力運同銜巧家廳同知易爲霖請在任以知府遇缺前先補用並請賞加三品銜署巧家廳同知補缺後以同知直隸州知州補用知縣王德中請免補知縣以同知直隸州知州前先補用並請賞加四品頂戴舉人宋席珍楊木楫均請以知縣不論雙單　遇缺前先選用藍翎候選通判鍾恒請賞加四品頂戴並請賞換花翎藍翎遇缺卽補知縣何培清請賞加同知銜並請賞換花翎指分廣東試用縣丞胡承緒請免補本班以知縣仍留廣東前先補用遇缺前先選用縣丞李庚星王天祥均請免選本班以知縣不論雙單月儘先選用巧家廳經歴和羹請在任以知縣儘先補用候選訓導簡協中指分陜西試用府經歴湯寶棠均請俟得缺後以知縣用六品銜留滇補用府經歴謝紹輔請賞加五品頂戴鹽大使職銜張壽增石家銘均請以鹽大使遇缺前先選用註選復設教諭顔汝玉請以本班遇缺前先選用選用從九品謝崇培蔣繼曾均請免選本班以府經歴不論雙單月儘先選用選用從九品王純良請免選本班以縣丞不論雙單月儘先選用府經歴職銜文生易堃請以府經歴不論雙單月儘先選用並請賞加六品銜廪生王萬安附貢生許秩增均請以訓導不論雙單月儘先選用增生高希孔請以州吏目不論雙單月儘先選用附生陳錫章李重藻廖文翰均請以巡檢不論雙單月儘先選用附生海珊從九品職銜王純忠文童何芳輝楊秉鑫李昌齡均請以從九品不論雙單月儘先選用文童蔣烒請以鹽知事不論雙單月儘先選用附生王啓中請賞加國子監典籍銜以上各員紳或身臨前敵指示兵機或搗入其巢擒所首要用能 
 
 

Page 2

 
 
尅期竣事凈掃蠻氛實屬異常出力光緒十八年正月初五日奉上諭交該部議奏欽此 
[壽域宏開]  
　　新正初五日爲傳七十壽辰除筵宴僚屬外擬於初八日就英工部局欵待西賓嗣經改期於十三日迭列前報按工部局於前歲起建層樓樓下房廊特闢日戈登堂規模寛敞氣概崇閎人可爲宴賓之地此次於堂内搭戲臺一座上施幛幔下設氍毺瓔璐繽紛光輝璨爛四旁懸掛壽屏壽聯均係名公鉅卿手筆以燕許之宏文視富韓之盛業堂哉皇哉美矣備矣雜以各國旗幟五色相宣一塵不染位置椅桌有條不紊而且揩拭潔凈光可鑑影門外搭牌樓一座上矗雲霄紗聯兩對燃燈其中表裹通明工部局有樓嵯峨百尺上與雲齊摘星結綺不是過也十二日在樓之上下四隅遍綴明燈門外及園中亦皆懸燈樹頂光怪陸離如游鰲山頂上英法兩租界凡憲駕經行之路兩旁各絙巨繩相離尺許掛一紅燈綿長約及二里三又路則籠紗爲額大書立德立功壽民壽世等字吉祥止止望而知爲官樣文章是日日加午與宴各員相與接憲聯襼而來英法各巡捕卽驅逐閒人清理街道將近四點鐘傳相命駕而來時有輿旄導前騶從殿後卽有西樂候於道旁更唱迭奏如聞鐃唱并　　軍一哺站隊恭迎時則鎗矛森列鴉省無聲文武各員則於工部局排班鵠候迨憲駕旣臨西賓以次入座獻茶旣畢袍笏登塲鉦鼓喧天笙簫咽雨幾疑此曲祗應天上有鼓吹未終壽筵乍啓山珍海錯羅列滿前酒以觥盛肴由鼎進恍似瑶池之會頻添海屋之籌戈登堂向攢煤氣燈一盞火頭約有百餘入夜燃點眞覺不夜城開長春國啓佳客無不鬚眉畢肖街上紅燈一齊吐燄萬點繁星掩映一輪明月較之上元　巿殆過十倍工部局更假洋樓以作照壁上貫煤氣燈火頭百餘與堂内相等是日也自晨至暮傾城士女空巷縱觀接踵駢肩幾於聯袂成帷　汗如雨至二更時就工部局花園内燃放烟火本架高出墻頭火星噴薄而出變幻離奇現出各種花樣隨風起滅極宇宙之大觀旣而觀者如山如海但見萬頭攅動而已迨至玉兎影斜銅龍漏轉綺筵始散賓客盡歸陌上游人始漸漸散去傳相乃乘輿回署是夜居家鋪户均於門外懸燈藉伸嵩祝鳴呼盛矣苟非功炳青史澤被蒼生何以及此 
[津門火警]  
　　正月十三日黎明津城東門外天橋迤南益元成繩索鋪失慎火勢披猖對面延燒益升恒茶葉鋪恒興義錢鋪際升鞋　瑞豐成洋藥鋪長順茶食鋪湧源藥鋪同興成盛興順長興順義成德各洋布鋪火勢穿出街頭又燒同盛燭鋪際成米鋪茶樓飯館羊肉鋪切麫鋪繩鋪鐵鋪木鋪等共二十餘家房屋約百餘椽是處與海關道署相離甚近水會以保護道署之故救火異常出力乃燒至十點餘鐘始止鋪户若干悉成灰燼此中殆有莫之爲而爲者也按此處曾於五年前被災一次天橋以北復於去歲重罹刼灰此次又遭火厄何祝融氏之不憚煩卽 
[鉅案六述]  
正月其五日十點鐘江寗府李小軒前署淮安府阮水三兩太守原任江寗縣陸春江現署上元縣仰山現署江寧縣趙小舫三大令在府署花廳會訊李顧謀供辭如前及詢以李元鳙一事據供李元鏞號桂泉與伊素不相識上年赴申曾於花柳塲中晤面結爲　友不過飲食徵逐而已至平日行蹤實不了了並無虚辭伏望詳察復由上元縣獄提元鏞質對據供李顯謀號幼良其缔交之始實在涙上平時並不十分親厚一切顚末不得而知至前冐充故提督李世忠之子實緣窮迫異常希圖謀差别無他意自稱一品廕生執小門生帖禀見曾忠　公曾有是事此外並無不安本分之處求恩超諮承審官曰假冐官長咎亦應得所捐職銜可速將執照呈繳候詳請斥革照例議罪一面又提　松亭與李顯謀質對據供向在臺灣當差保舉都司曾站過李帮帶之班問官曰偶爾站班毫無仇隙卽陷人於死地乎萬供悮聽人言所致官　係悮聽何人之言從速供明萬又語塞研詰再四始緣支吾不肯社實審至此已鐘鳴三下矣太守等命將人証各還原禁聽候覆訊以上各節　諸傳聞以後有何供辭尚容續錄 
[寧波火警]  
　　正月二十八日天未黎明時寧波縣學前陳姓家不戒於火紅光上燭警鑼亂鳴遠近水龍聞警麕集竭力施救得以撲　共焚去樓房五間幸四隣均有圍墻阻隔祝融氏不能越雷池一步然已受驚不淺矣 
[甬東試事]  
　　正月二十六日寧波府胡太守覆試鄞慈兩縣童生兹將題目照錄如下　内塲文題　言及之　外塲文題　言未及之通塲經題毋拔來毋報往詩題賦得君子所其無逸得無字五言六顔○鄞慈兩縣初覆案於廿七晚發貼計鄞縣招覆四百十八名兹谿招覆九十名示期初二日覆試今將鄞縣前列童生錄左　童曾翰　潘惟鏞　應贊清　俞丙榮　胡紹曾　朱友元　史邦鑑　王恩綬　袁彬煒　朱之照　張紹雲　陳晚經　施丕堯　朱振琪　勵光楣　忻琴宇　吳燮元　梁巨川　劉其澐　范瀛笙　秦偉棠　吳祥麟　朱惟愷　張翊溎　周卓如　任　弼　江宙永　洪錫圭　王文鼎　陳受謙　王廷振　忻振鐸　勵延豫　應祖煒　董　淵　張　瑜　丁際辰　蔡噶龢　王志謙　張廷震　胡紹新　鮑寅水　柴　林　張其賢　王正綸　張濟模　陳國綸　邵　棠　林植三　吳聖年　 
[禾中瑣綴]  
　　嘉興北門外中街某銅錫店之女小家碧玉風韻翩然細數芳齡已迫春風時侯父母以一顆掌中珠未可輕入他人手必欲得乘龍佳婿始訂絲蘿以致冰上人雖頻來問訊而良緣尚未訂也女以青春易度深恐負却容顔遂與意中人相約幾舟水溪於夜靜更深時收拾細軟物件相將俱去翌晨父母知覺則一樓春雲已不知飄落何處矣急遣偵騎四出探訪迄今尚無消息或謂女被附近某店夥拐逃未知確否○嘉興府宗太守奉到陳學憲移文遂移知各縣會同各學教官出示曉諭擇於二月初十日縣考三月初七日府考想童子軍磨厲以須當有一番鏖戰也○秀水縣劉邑尊特於前晚乘舟赴省叩賀各大憲新禧並商要公 
[浪子無情]  
　　醫生蔣義亭家住姑蘇婁門内北街其妻某氏無錫人也年纔十九自幼童養在家於去春行合卺禮伉儷之間頗稱相得家中雇一婢女年僅二八姿態嫣然蔣悅其美濳與之私得新厭舊莧置牀頭人於度外妻漸覺之初以正言勸戒蔣置若罔聞妻念臥榻之側豈容他人鼾睡乘夫作客他鄕將婢辭歇越日蔣歸詢婢何往妻以實告蔣不覺怒髮冲冠大肆咆哮謂河東獅吼竟敢攫我愛姬於法難容遂手執木華將妻亂毆妻痛極聲嘶逹於户外隣人集勸蔣始忿然釋手旣而其妻呻吟牀褥蔣陡萌惡計欲去此眼中釘乃於廿四晚取鴆藥和以燒酒持向妻曰我毆汝至此心實不忍此治傷之仙劑也請服之不一刻痛當立止時適有隣人在側妻信以爲眞一吸而盡隣人旣去逾時毒發七孔流血而死蔣將血跡洗去以爲急病身亡翌日有自稱氏之胞兄者倦與莊理論許爲從豐棺殮延僧禮懴以寢其事嗣隣人竊竊私議謂從未見氏胞兄兹乃突如期來事有可疑遂邀集多人一閧而進將屍檢視果見耳目口鼻血跡模糊遂喚地甲至赴元和縣署報請相騐廿七日李大令帶同刑仵人等臨塲相騐的係受傷後服毒身死遂將莊帶回縣署聽候訊究如何堂讞尚待續聞 
[滿腔寃忿]  
　　廿六日午刻有某甲者衣履翩翩行至蘇城昇平橋驀向河中一躍其時行道之人甚多爲之援救得以起死回生適某縣　尊呵殿而來甲乃帶水拖泥奔至興前極口呼寃適邑尊袍角露出轎外甲卽一手拉住極力扯拽致袍爲其扯破旣而差役上前拘住帶回署　　訊一個悶戎蘆　　　　也 
[茸春草]  
　　松郡西郊某姓婦年甫及笄薄有姿色向在人家傭工汲水擔薪頗耐勤苦嗣聞人談及洋塲十里之勝不覺心怦怦然動　　　　　旬某晚惘惘出門逕至黑魚弄船埠將求附載無如夜航早已解維遠去不得已且行且止作道左之徘徊時近夜半爲棺木匠某甲　　　　　　招之使入與夥伴某乙輪流姦宿翌晨給以青蚨二三百翼爲婦喚渡資詎婦進退維谷次夜仍躑躅於妙嚴寺草屋之旁又爲烟 
 
 

Page 3

 
 
　　　　　丙所遇英雄所見大略相同遽效棺木匠之行徑楚雨巫雲迷離終夜次日晨起偕往某茶園啜苟以遣餘懷適其夫尋訪至此見婦　　　　忿火中燒急喚多人興師間罪將烟館中雜物搗毁一空丙亦打得血淋頭破旋經人多方排解始各鳥獸散甲乙兩人恐打破　戎蘆　　　鵠之高飛刻聞此事尚未瓦解冰消也○韓家塢在郡城西南係金山縣所轄距縣治較遠官府耳目所難周有牧猪奴癖者累月經年大　　鼓青龍曰虎變化萬端墮其計者自數十金以迄數百金頃刻立盡該處蓮事遂禀請金山縣劉邑尊嚴行驅逐若輩始匿跡消聲詎自獻歲　來該賭棍復麕聚於婁縣境内五庫相近之某坆屋旁支搭草房呼盧喝雉附近村莊被害匪淺不識良有司亦有所聞否○北門外五里塘地　某姓婦於本月中旬分娩産下一孩左眼高出於頂而右目則與常人不差累黍家人見而惡之遂溺斃焉村民所述如此姑誌之以質諸好談　異者 
[潯城春色]  
　　九江總鎭何采臣軍門威望素著紀律嚴明麾下兵丁亦皆如熊如虎前營後營城守營選鋒營新勁營黃邱范三遊戎楊丁熊三守府皆能整頓營規每日自辰刻起率領千把外委及哨官什長兵丁在教塲操練各種陣圖直至申刻始收隊回營行之已非一日去冬因歲事戕闌於封印日起暫停操演今者歲琯更新韶光已轉軍門飭令各營將領於開印日起仍行操練廿二日率領全隊赴大教塲迎善神祭　纛排列隊伍出西門由大街迤邐回營旌旂招颭矛戟森嚴望而知爲節制之師周亞夫細柳軍容亦無以過也○前報載九江府崇濟川太守晉省恭賀各大憲新禧兹悉太守已於廿一日自省起程乘舟至姑塘於廿三日遵陸回轅德化縣羅明府及同城印委各員俱迎迓如禮 
[皖垣官報]  
　　調署宿州吳雲濤調署廣德州候補知州桂中純委署宿州卽用知縣楊紀元委署婺源縣試用知縣孫玉銘委署五河縣本任宿松縣趙廷瀚飭回本任試用教職金詔委署含山縣教諭試用訓導方駱委署太平訓導 
[三記日本親王莅滬事]  
　　日本有栖川若宫威仁親王乘高雄艦游歴至上海前已兩次紀諸報端昨日上午十點鐘時親王遄回日本長崎斯時細雨霏霏沾衣欲溼遥望黑烟如墨噴薄於洪濤溝瀁之中旣而氣笛一聲雙輪鼓浪日人士之江于伫立者咸脫帽擲空際以祝平安猶憶前晚開讌之時鐘鳴八下親王由高雄艦下小艇駛傍虹口三菱馬頭日領事鶴原君定吉率屬迎於浦濵農商務省所設貿易研究所各學生由浦濵以迄領事署前鵠列整齊齊呼威仁親王殿下萬歲一唱百和厥聲甚宏及入署門則高雄及日前來滬之天龍兩艦將校士官戎服佩刀致敬盡禮其居留滬上之日本官紳士庶更在門外歡迎此際領事署及對面之三菱郵船公司遍懸各式紅燈以數千計遠而望之如長虹飲澗如列星際天燦爛輝煌殆無其匹碼頭上更燃放日本烟火陸離光怪十色五光砰然一聲頃刻變幻署門外交懸國旗及海軍旗國旂白質而中圖紅日形海軍旂則日之四圍又鑲以五色綵綢條條交互署中四壁直逹層樓遍懸各國旗幟如英如法如德如俄如意如美如日如和如巴西如秘魯形形色色頗壯觀瞻樓上安置盆梅當此煖意初回暗香微逗華光四照倍吐清芬幾疑姑射仙人離瑶臺而履塵世親王就梅花深處小矩片時隨接見居留滬上諸宫民賜以温霽鐘嗚九下又放烟火銀花火樹益顯奇觀領事率屬請親王莅三菱公司其時堂中已盛設華筵酒冽殽芬備陳水陸親王旣入座領事以下依次恭陪酒三行領事起立呼天皇陛下萬歲萬歲萬萬歲官民皆高聲和之旣而商民總代起致祝詞官民亦引吭以和并呼親王殿下萬歲少焉親王向官民致詞以謝并勉以各勤爾業勿隳厥基官民乃舉杯以祝兩艦將校將校亦舉杯還祝迨鐘鳴十下有半親王離席辭出還至領事署署中已預召數歌妓抱琵琶作手語初沈細如緑窗小語忽嚕　鞺鞳如關西大漢唱大江東去之詞或幽咽如泉流古澗或旖旎如鳥語花間彈罷復轉喉而歌古意纒綿餘音繞梁間不散親王以下皆顧而樂之隨出領事署仍乘小艇言旋官民咸送至馬頭視小艇離浦濵復齊呼殿下萬歲而散是日也禮儀肅穆井然秩然一切規模毫不錯亂亦足見日人士之忠君愛國流露於旅進旅退間矣因爲之操管而記之 
[准給卹銀]  
　　某輪船在山東洋面失事去年十二月上海虹口耶廠西人雇小工木工鐧工計工人前去將壞船拆卸不料所垂之船突被風浪飄去其時天甚寒沍且船上並無米糧及由他船救起已有小工銅工五名凍餒而死隨經登萊青道盛觀察所聞飭備棺成殘送柩回來放在小東門碼頭對面浦灘計小工曹毛毛張林林周丫頭李阿三皆本邑人銅工鄧亭文金陵人旣而其家父母妻子將棺木舁至船廠吵閙不休言須給撫卹銀方可了事昨晨又往哭閙西人遂報知莫巡捕房副捕頭帶捕前去亦屬無可如何惟今將棺木移去衆屍親復與捕頭爲難捕頭遄回面禀蔡太守飭差偕地保傳衆屍親到廨太守升坐花廳一再勸諭令將棺木移出候本分府照會英領事商給撫卹衆屍親同稱家道貧寒全賴死者做工養贍今旣死於非命務求多給恤銀太守允之著先移棺木衆屍親同稱今日須言明撫恤之數據聞船廠中祗肯每名給洋銀二十元求大老爺作主每名給銀百兩再給三年工值太守一再開導謂本分府盡力商給多則每名百元少則五六十元卽西人不衣本分府終亦成全爾等衆屍親等仍執前詞太守叱令退下自行議定禀覆俄又訴稱至少須每名一百元必先言定然後移棺如蒙大老爺恩准先各惜十元爲移棺之費太守姑准所請著各具結而退 
[病痊視事]  
　　英廨讞員蔡二源太守去年久抱清恙今忽霍然因禀請江海關道聶觀察銷假定於今晨升堂判案 
[報請騐屍]  
　　前日下午本邑南巿老白渡碼頭倒斃一無名男子年約三十左右身畔有青蚨百頭舊鞋一雙十六鋪地甲查無親屬遂報明善堂備棺收殮　 
[雙鳬將返]  
　　上海縣袁大令於日前赴蘇省賀年昨日署中探得今晩約可抵申書差執事等人均赴大碼頭伺候 
[上海縣署瑣案]  
　　昨日午後二點鐘時帮審委員宋莘樂二尹正在升堂問案應嘉平訴稱家在江灣向以街醫爲業光緒九年有素識之徐振芳向叔父借錢無著持刃逞兇曾經涉訟本年正月十四日小的出門診疾中途遇徐向借洋銀二十元小的見而畏懼給以四元至前日徐復持刃到來一味蠻横將小的右手戳傷無奈扭送英廨求恩移提到案懲二尹飭仵作騐得應受傷屬實著自行醫治攸公堂將徐解到再行訊辦○王邦金偕媒人張金海扭張紀中至案由王訴稱小的係華亭人向以耕種爲生生有四子次子於光緒四年正月初八日憑金海等爲媒聘定紀中之妹去年九月送去財禮洋銀十六元擇定本年正月十九日迎娶屆期紀中家男婦諸入避匿不見屢經媒人理說置之不睬爲此扭案求訊金海供稱小的不知紀中如何悔婚求恩明察紀中供稱小的係本邑人妹子許字王子是實惟去年九月並不約定婚期亦未送過財禮現在妹子在母舅沈谷太守赴喜筵此事由父親作主求恩鑒宥宋二尹令將紀中交差收管限交父妹到案再訊 
[英界捕房瑣事]  
　　天津人某甲年三十餘衣服華麗局面輝煌日出入於秦樓楚館之中揮金如土包探顧阿六留神已久近更察其行動頗覺滋疑拘問由來支吾以對詰其住處稱在泰安棧爰告知捕頭派出西包探某乙偕往在臥處搜出質票許多所質各物中有金銀對時表金銀飾的係去年由某姓報失之物且其身上所穿皮馬褂亦有人來認贓想今晨當解送公堂發落也○一百零八號華捕於巡路時見孩子倪阿耕迷失路途帶至捕房捕頭命送請公堂安插 
[法捕房瑣事]  
　　代理法廨讞員朱森庭明府於昨晨九點鐘蒞八仙橋捕房命包探將枷押各犯逐一解案詮次如下竊賊王黑小去年 
 
 

Page 4

 
 
十二月十三日行竊宜昌輪船搭客行李被包探拿獲經朱明府判責一百板枷號半個月年終時疎枷改押捕房一個月昨因期滿明府著帶案重責八十下斥釋○楊寶洪控陳阿純姚阿仁何阿有等三人行竊其妹耳上金環一枚已紀前報昨日明府將三人帶案判令各責八十板釋放○王阿根於去年十二月二十七日晚間在鄭家木橋搶人帽子經包探拿獲明府判令枷責在案昨因期滿著帶案笞責八十下釋放○陳成元深夜携帶濕衣在途行走經捕房包探拿獲解案訊無失主著排候笞責四十板在案昨晨據二十三七鋪汛捕張錦飭令夥役王瑞投案禀稱劉公館於上月二十五夜失竊布長衫婦女飯單杜布襪等物今悉陳成元已被包探拘獲是以投案具領明府著將陳帶案覆訊陳供在四馬路本花樓廣東酒肆爲夥出外時爲時不早悮被包探拘拿濕衣實係已物務求開釋明府查得該捕夥王瑞所呈失單與陳成元所携衣服不符顯係冐認蓍退去至總局候示陳成元仍照前斷判責四十板釋放○撑麻雀杉板之沈榮葉賢臣錢阿五等糾衆行兇毆打糧船夥某甲經捕拿案　押已紀前報昨日明府蓍將三人帶案各責四十板交保○丁阿炳沈炳發因販買私鹽致啓爭端一案屢詳前報昨日明府着將相沈二人帶案覆訊二人仍執前詞明府謂販買私鹽例禁綦嚴爾若不願受刑當罰洋十元丁稱小的若有洋銀不致涉訟矣明府著將二人帶下各責一百板以示薄懲○花烟間傭婦張侯氏前日具控爲跟丁之王貴調戲寡媳張吳氏反敢藉端滋詐等情明府判將王貴押候掌責一百下在案昨晨明府將王貴帶案諭曰爾主許六大人來函言爾名王升向在許大人處爲庖人前日返滬將行李送至公館爾轉瞬卽出不料卽在花烟館　事照此情形荒唐已極本當從嚴究辦姑念爾主有信來飭令局勇持銜片將王送交許公館自行管束○仁茂號主馮鑑甫虧欠逃匿其妻馮童氏　案訊押一切細情屢登本報昨晨該氏之弟童子裕手持逢源盛顔料　保單投案欲將胞姊保出明府立飭包探孫錦榮往逢源盛查明保單　夥友私自盖印店主不肯　保明府著將馮童氏還押候尋到的實保人方准交保○張根生將熱水潑於樹根經巡捕拘案請訊判押兩日此已列報昨晨明府着提案從寛釋放○張思賢因竊江永輪船搭客行李經明府判責六十板枷號半個月在案昨日滿期帶案諭曰行竊客商物　最可痛恨著重責三百板開釋○小工張小弟顧生生冐充榮昌自來火廠工匠在外行兇經茶寮主張桂芳送請究辦前報已記之矣明府以該犯先在西門外闖事後又至法租界打架遂商諸謝副捕頭將張小弟顧生生一併帶案諭令局勇將兩人送至總局更換枷封發榮昌自來火　前示衆○李國友錢阿六周阿巧等專在碼頭行竊客商物件正月初八日經包探拘獲堂訊判令枷責在案昨日期滿明府著帶案各責四十相開釋○行竊張周氏首飾等物之張金生帶案笞責一百板○堂倌王阿毛控竊錫茶壺之王元帶案笞責四十板釋放 
[鉅欵助賑來書照登]  
　　少欽茂枝子眉蓮珊子萱仁兄大人閣下日前奉復寸緘計邀惠覽正月十二日接奉初四日公函敬諗新履增祥德猷楙著爲頌爲慰小清河工賑捐欵兹收到電局收支所匯來第二批規銀五千兩此欵於奉到少翁電報之日卽由關庫墊付解交嚴佑翁赶緊易錢備用矣回照一紙附呈察收去年秋闈之前嚴佑翁來函爲小兒昌頤許願如中舉人捐助小清河工賑銀五千兩幸蒙神佑得中辛卯科順天鄕試第一百四十二名舉人謹書元號捐册一本如數還愿捐規銀五千兩作爲第三批列入尊處轉解之帳搭解嚴佑翁查收放賑並　將此叚情由登報以爲讀書人歡承代石印勸捐圖册八千本隨報分送並寄下五百本甚爲精細當於各省官塲往來函内附送並屬將捐欵　寄尊處彚解以歸一律現在嚴佑翁來電已編得本地災民年壯者三萬餘名以三十名爲一棚每名先給大錢一千文一面勘度窪地俟水溏　解卽可開工惟是開工之後卽有不可中止之勢約計欵項除敝處籌勢十萬兩尊處籌解二萬兩之外目前尚短八九萬兩之譜尚求大菩薩　賜籌解第四批萬金以濟眉急是所至禱朝陽傳相已派劉竺保秦奎良等携帶公欵前往撫卹矣肅此布請頤安愚弟盛宣懷頓首正月廿五　烟臺復 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　正月十一日委辦沙口厘局委用縣汪齊輝禀辭赴局候補縣河葆修給予的委一次紀功三次赴兩院禀謝沔陽州鍋底灣巡檢員缺詳請以海防新班補用巡檢孫有喧城縣長江埠巡檢員缺詳請以新海方分缺間補用巡檢孫貽謀黃陂縣攝口巡撿員缺詳請以鄭工遇缺先補用巡檢蔡敦恒荆門州建陽巡檢員缺詳請以鄭工補用巡檢張暻供咨補十二日大冶運道差遣委員候補巡檢吕德龢中石灰窰來省請餉禀到候補典史蔡鴻熙奉憲臺發給拿獲會匪賞銀十二兩禀謝候補道錫陳俱赴兩院禀知於初十日開後局代辦寶塔州厘局候補縣陳廣敷解厘金來省赴兩院禀到黃建藩赴兩院禀辭赴道士洑煤礦差 
 
 
 

Page 10

 
 
   
 
