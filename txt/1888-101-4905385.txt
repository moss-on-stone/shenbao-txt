# 1888 - 101 - 4905385

 

Page 1

 
 
[新印東華錄東華續錄出售] [  圖書集成局啓]  
　　東華錄一書初編于蔣氏後長沙王益吾祭酒從事跑舘復取累朝掌故列聖宏謨編纂成書箸爲續錄由是自天命迄道光九朝治績燦然太偕恭閱之下不特仰見祖宗宵旰勤勞孜孜圖治之至意卽列朝名臣章奏大將勲猷以及外藩恭順之情邊疆開拓之事亦皆編年記月一覽可知固宜家置一編朝夕披閱者也第原本已多漫漶坊間翻刻又皆魯魚亥豕訛悮良多茲用新式鉛字排印精選上白紙張校對裝潢俱極佳妙刻巳告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書畫室購取均可如欲躉購則請移玉至申報舘帳房面議可也此佈 
[新印曾文正公書札出售] [  申報館啓]  
　　晉文正公勛業文章彪炳寰宇觥觥大集久付棗梨本舘前將向未刋出之家書一種印行海内鴻儒爭先購致茲又經景賢書屉覓得公之書札以新鑄鉛字印成中皆致名公距卿之函或講戎機或闡理學或詳漕政或考鹺纜要皆確切精詳原原本本而校對之心細印釘之工良尤爲有美逼臻衆目共賞計二十七卷都二千八百四十一首又續鈔六卷都二百九十二首現已出售每部分裝二十本價洋一元六角諸君子有先覩爲快者至本埠申昌書畫室各書坊及外埠各申昌購取可也如欲躉購則請至本舘帳房面議 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批章奏無閒宵旰天縱之明如日月天威之赫如雷霆而極之勵精圖治之心則本天心之仁愛一天道之裁成庶物而已矣本齋知是書之有功世敎也從事於此書者數十人歲紀一周始獲告蕆其初每過一關必校兩次層層遞進校益嚴密及至書成復又通讀遇有出入重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君愛國之心焉分裝六十册外加文木箱子定價四十元准於本月十五日由本齋帳房三馬路申昌書畫室清遠里新泰絲棧發兌至於紙張之潔白字跡之湛精猶爲此書餘事有目共賞不自譽也已此佈 
[妖道論]  
　　異端爲害自古有之楊墨之害始於春秋盛於戰國衰於秦漢自漢以後楊墨廢而佛老作矣佛老之害始於漢盛於唐衰於宋昌黎闢之於全盛之時故難爲力程朱闢之於旣衰之後故易爲功自程朱以後聖門之徒毅然以道統自任者必有闢佛闢老之文足以垂世宙而光日月由是佛老二氏不足爲害名刹叢林菴堂寺觀不過留遺勝蹟點綴名山供騷士之謳吟曠游人之眺賞已耳顧二氏之教雖盛則俱盛衰則俱衰然相提而並論之昔則佛氏之盛較老氏爲尤隆今則老氏之衰較佛氏爲尤甚佛之徒猶有一二逸士高人遺棄世故不受泥滓翛然出塵吾黨中樂與之優游涵咏焉若老之徒則皆游手好閒赤貧無業不得已而服其教習其業以房院爲容身之地以經咒爲餬口之方其炫惑世俗誑騙愚蒙或以丹方或以妖法或以劍術或以乩仙爲吾黨中所不屑道此佛老之所由軒輊歟乃吾謂道教之衰也甚於佛氏而道教之害也亦甚於佛氏何也蓋和尙之卑瑣鄙賤不守清規墮宗風而違教旨者如滬上之佛店藉以售其炫惑誑騙之術究未嘗滋事闖禍爲鄉里患也而道士之偭規越矩藏垢納汚爲天下逋逃藪如去年有教匪横行蘇松間手銅錢劍作道士裝名爲出家實爲作賊後經破獲正法數人以爲匿跡消聲改過遷善矣不謂邇來滬上城廂租界有道士稱自茅山來賣劍賣藥故智依然一日法界西新橋南睦和里某飯店有子五齡比鄰嬉戲忽被一道士挾置懷中飛奔而去幸爲飯店中人望見大聲疾呼鳴捕解案王司馬疾惡如仇抉摘根株追求黨類必有以嚴懲之矣顧吾思之妖道之賣劍賣藥未必爲求食計也妖道之攘竊小兒未必爲拐賣計也其愍不畏死包藏禍心結黨樹援爲鬼爲蜮大亦盡人而知之固不獨左道惑衆邪說誣民之爲害也已間嘗推其所從來測其所由致大抵粤宼之亂蔓延數省各城各鎭募勇招兵一時號召閭里團練農夫士皆知兵人皆尙武洎乎凱歌旣奏放牛歸馬不復用兵向之號召團練者量給川資遣還田畝無如習爲强悍樂於戰鬥一旦從事阡陌伏處蓬廬終窶且貧輟耕太息其不至滋事闖禍爲鄉里患者幾希於是重尋舊盟再訪火伴熙熙攘攘散而布於四方其爲害於江南者一曰游勇二曰鹽梟三曰江蛋船四曰哥老會今之所謂妖道者其爲斯四者之徒歟抑非斯四者之徒歟不可得而知也然觀其愍不畏死包藏禍心結黨樹援爲鬼爲蜮雖不必出於斯四者而按其情擬其罪與四者又何異耶不寗唯是嘗見有佈散流言編造妖讖刊印分送其意何居彼小民何知保無有狃於邪說歸於左道以長其勢燄而廣其聲援者夫流言妖讖不足深究然誰爲之佈散誰爲之編造誰爲之刊印分送雖未必卽妖道之所爲而爲之者亦必邪說左道如妖道也可知然則所以懲妖道者富懲之如游勇鹽梟江蛋船哥老會矣雖然宜懲者猶不止妖道爲然也租界之佛店縱未嘗滋事闖禍而其偭規越矩藏垢納汚雖謂之妖僧也亦宜况乎設立各色佛會名目引誘鄉愚歛財漁利無知婦女竟有拜認師徒求取名號者且有帶髮焚修以明虔事者是則所以懲妖僧亦當如懲妖道總之租界中繁華靡麗隨波逐流數斗俗塵無從洗滌爲僧道者以清靜寂滅爲宗以寡慾凈心爲務而乃往來於租界中則必非實心修行恪奉教規可知矣故租界中之僧道無論其品誼若何功課若何猝辦之而不爲苛盡驅之而不爲過與其已犯事後再行痛懲何如未犯事前先爲申禁乎此吾所爲論妖道而推及於妖僧也 
[彗星忽現]  
　　邇來每晚至將天明時東南角上現一彗星據徐家匯天文臺測量士云日後此星行過太陽度則黄昏後當卽放光云 
[倒屋倖生]  
　　香港西字報云三月初一日半夜有西國大客寓名曰香港客寓忽然倒塌緣修理房屋拆去牆垣以致勢成偏車所倒計有一半光景其彈子房及大餐室均成瓦礫之塲内有客房兩間一係吕宋人所居一係四婦所居西婦時尙在寓忽聞房屋軋軋有聲赶卽奔出不至被壓吕宋人則出外有事未歸比歸而屋已烏有所有銀物均被覆於屋下現在雇人挖掘然不遭覆壓之災亦云幸矣 
[蘇垣官報]  
　　新任藩憲黄方伯由津抵滬旋赴金陵謁見曾宫保其瀛眷已於前日先抵蘇垣三首縣接到上海來電卽就湖南會館預備行轅憲眷于是日遷入方伯則于初四日由滬用小火輪拖帶坐船於初五日下午抵碼頭屬下各員咸出境恭迎登岸後旋卽上院禀見崧振帥擇於初六日卯刻接篆署藩憲福方伯於交卸後旋卽起節赴揚 
 
 

Page 2

 
 
回運司本任 
[漢臯茶巿續聞]  
　　紅茶巿景蕭條榖雨已過莊口尙寥寥無幾漢上茶棧向來均用滬漢兩處莊銀莊上見茶巿平平均不敢放所往來者祗謙愼安熙泰昌益記等三家然亦不過數十萬耳潯江茶棧雖有二十四家奈資本不大多者每家惟三千串少者不過千餘串資本旣少往通山等處販運殊難諒今年難成莊口矣前報記謙愼安隆泰昌兩家運往寍州銀六萬兩今知共發六次計謙愼安十餘萬隆泰昌益記兩家亦十餘萬三家共寄銀不及三十萬同春榮停歇後執事馮某領有某號東銀十餘萬往寗祁兩處放帳但並未運進山中茶巿如此想山户亦皆吃虧矣 
[温州走水]  
　　鐵井欄王家祠堂更夫某甲夫婦二人龍鍾老邁盖皆已七十餘齡矣清明夜鼉更初起手挈梆鑼上街巡夜不知如何遺火房内致兆焚如所幸祠四面均有風火磚墻兼之時未夜深隣居一見火光齊出施救僅燬甲住房一椽甲妻因抱疾臥牀竟至命登鬼籙次日取出屍首業已殘缺不齊吁可慘也 
[粤嶠郵音]  
　　瓊州山深林密烟瘴極　承修該處電線員役先後瘴故者共二十餘人張香濤制軍見其因公殞命惻然憫之卽在司庫籌撥銀兩從優賜卹并在大北門北帝廟雇僧誦經超度幽魂死者有知當亦銜感○二月二十日北京傳來電音知關憲長摧使奉旨加二品銜井賞戴花翎榷使固喜出望外而闔省官員之赴轅道賀者亦絡繹於途大有車馬如雲旌旗夾道之勢○新授南韶連鎭總兵方鎭戎友升由京來省已有數月之久制軍見其果敢有爲可期勝任愉快遂檄飭汛赴新任以重職守○瓊州海防善後事宜辦理已有頭緒所有各防營亟應酌量裁减以節餉需前日有數百名載運來省資遣回籍制軍念該勇弁遠戍邊陲不無微勞足錄除發足口糧外每名另賞銀若干以示體卹遴委幹員在校塲給發各勇受賜之餘莫不歡聲雷動○兩廣改設文武官共十六員前日由部將關防印記頒發來省制軍卽轉交各員開用以資信守○鶴山縣屬某墟塲前日山水漲發冲塌民房百餘間被壓斃命者數人傷者無算鄉民突遭此災情形甚苦想大憲聞之必有以善其後也 
[笛步春潮]  
　　武昌無限新栽柳不見楊花撲面飛此題襟漢上者所以有登山臨水之感也金陵雖金粉地而一水容與繞石頭城以迄下關計程不止一亭一障夾岸無三秋桂子十里荷花故不聞有裙屐餞觴之韵事從前新亭勞勞亭故址當在白鷺洲邊而蘆筍凝烟野棠織錦但覺落花平地二尺厚芳草黏天萬里青而已無復有知當年之楚囚對泣秦客泛舟之猶堪想像者近因輪船過此小有停泊江干人操桃葉桃根之業首遂依沙渚截竹編茅環植楊柳數萬株以爲輪船搭客馬頭數年來曲徑通幽引人入勝送客者咸詡其爲一幅天然圖畫爭就此博一夕之流連往者未行來者又至居然一河梁灞上矣近更有盡如人意者不知始于何人斷袖分釵香巢隱約能使携手車前者聽曲彈渾不似恨不把石尤風將船上帆檣一齊砍碎悲莫悲兮生别離往往唱罷陽關而傷心南浦儘腸斷魂銷閱十日意中人猶未肯恝然捨去其人其地其事其時願天下慧男子共叅之或曰此中以莊姓家爲巨擘由此起家不十年已是團面翁門徑惟其子弟之上學者每習字其竪必由下而上師撻之者再矣而終不盡改豈非乃翁之一篙春水其風味總懸懸於心目間耶○土街口迤東有水月庵門外巨塘如環玦相傳爲名妓馬湘蘭絢爛之極歸爲平淡之所湘蘭享盛聲難爲彩鳳隨鴉然以粉黛終其身又非高視闊步者所甚願王伯榖學士爲引色卽是空空卽是色教以一洗繁華皈依清凈庵之名水月者以此聞當時湘蘭雖捉玉柄麈尾而金尊瑤盞享用一如在軟紅十丈時惟不容匪夷思存者履其閾適休甯布衣吳兆熊遭湘蘭白眼乃製白練裙一劇刺兩人之燕呢極其嘲謔迓伯榖與湘蘭觀之湘蘭微笑而已由是出家之願益堅庵富厚雖薄産不及當年之香積廚而遺徽轉增往日之風流債故說者至與毗盧庵對舉且爲誦來朝走馬至於岐下以諷之現因巡道劉觀察大申嚴禁該庵亟已閉關却掃門外亦無敢徘徊月下者惟其墻頭薔薇枝甚盛轉眼紅紫方開正恐春色滿園關不住耳○白下有山皆繞郭清明無客不思家此高季迪詩也甯俗清明後家家上冡携酒一榼盛飯一盂另用赫蹏紙剪作錢樣稠疉成朶掛墳前樹枝上名曰埽墓墓道多在城郭之間當此塵香似麴草軟於茵靸鳳頭鞋相與試杏紅衫子水色湘裙隨一二小兒女與鴉嫗雛婢依三家村後一路指點鬢影衣香天光水色覺不約而同者東馳西驟無非紙灰飛作白蝴蝶血涙染成紅杜鵑感心緒之如絲嘆光陰之如箭未始非困人天氣之一賞心樂事也然而卽景生情難齊歡戚撫今思昔不盡華顚則人心之不同如其面又未可以一概論矣○北極閣踞雞鳴山之絶頂相傳爲前明之觀象臺安置渾天儀處閣南向形勢突兀遠攬牛首諸山遙峙如闕而風帆上下又廻繞若出檻前近則城内外烟火數十萬家歴歴歸吾眼底故山雖不高而置之此間覺控制之雄俯仰之勝恰如宋齊梁陳之偏安自在光景此正惟我獨尊之小結構也閣在城内最稱巨觀亂後僅草創登者陋之故爲游屐所不及或曰此工未易施也蓋非常之功必待非常之人將來或有稱此闊大之胸襟庶舉而行之以副其分量中庸所謂待其人而後行也適許仙屏方伯旬宣是邦謀新舊觀苦庀材之不得其人有某君者願承乏方伯大喜立以某君董其成又閣之西有大鐘銅質也臥草萊者不知幾何年誤會者至侈之爲景陽殿物然鐘腹可容人掉臂遊行丐人之託庇者坐臥容至十許人許方伯命一并爲之安置昨已剖土扶起洗視則有洪武二十一年九月欵識現在議爲亭以覆之不日將一鳴驚人矣可見物之顯晦有定數焉 
[拐風又熾]  
　　邗上近來拐風又熾日前舊城某姓家一八歲女郎入巿購物至暮未返迄今不知下落又上月廿七日午刻見一男子鳴鑼覓孩有人詢之據言瓊花觀前巷内一五歲女孩在門前嬉戲轉瞬不見是以尋覓云云或云揚城每至春令拐風卽熾不解何故惟望父母斯民者會同各城門員弁嚴密盤查暗稽出入俾該匪等無所施其伎俩則千百孩提受恩匪淺矣 
[小孩罹災]  
　　蘇州申衙前五福弄史姓家有一男孩年甫數齡上月廿九日手携洋油手炤偶不經心將洋油潑出延燒身上衣服遍體通紅皮開肉爛旋卽斃命嗚呼慘已 
[忿爭續述]  
　　昨報列妻妾忿爭一案該差張福前往知照停工諸匠不依傳喚朱幼硯亦不到案遂據情禀覆蔡太守立卽簽票提朱及木作頭徐阿桂逞蠻匠人阿唐卽阿湯候訊又據某西人投美領事署訴稱朱曾將地四畝有奇之道契押銀造屋收租作息現在照地造屋並無不合易副領事將情告知太守徐亦具禀投案太守飭候質訊井聞某觀察正室顧氏妾李氏天津人陳氏浦東人均生有子女李氏所生者卽幼硯陳氏所生名幼沂當分産時住宅地基六畝四分顧氏得三畝二分李氏陳氏合得三畝二分立有分據陳氏已歸浦東遂將房屋併歸李氏不知如何被换道契云 
[落水遇救]  
　　太古洋行重慶輪船前次進口時大副在大七山洋面見海中有人因命停輪撈救計共四人位住繩索及拽起一人脫手仍落海中俄二副見其人從船底穿過向左邊浮起重復沈下因再用繩救得買辦將衣令其更換詢厥由來四人同稱鎭江人載麥至上海售去回鄉將至蛇山洋面突遭波浪將船掀翻墮落海中船不知飄流何處今蒙拯救恩同再造苟能送往鎭江可期返里買辦允爲帶之來滬俟再行出口順道送往鎭江昨已啓已啓輪該四人得歸鄉里無不感激涕零云 
[尋見逃妓]  
　　前有某鴇控妓女李少卿被牛肉莊夥張某誘逃欠去帶擋及女傭人等洋共三百餘元蔡太守訊供之下張不承認太守 
 
 

Page 3

 
 
命交人保出着鴇找尋該妓下落禀候核辦兹該鴇及女傭在西門内尋見該妓向索銀洋置之不理遂交與該處二十鋪地甲再行禀官候示 
[拘獲兇徒]  
　　尖頭麻子李福與瞎子阿慶械鬥一案迭詳前報兹經捕役查得松江班尙有百餘人未經解散昨日將被匿之戴刑邦并傷斃郭有泰卽二毛之兇手金祥坤兩名拘解候訊 
[上海縣署瑣案]  
　　引翔港人張永銓控外父奚昌昌并奚象銓等糾衆將妻奚氏攫去裴邑尊立提被控各人到案訊辦并移文英公廨請蔡太守將昌昌及張奚氏送縣暫行看管○許兆奎控蔣顧氏誘匿童養媳陸氏一案前日施長耕托何長根將陸氏交出裴邑尊集訊之下許伸訴前情陸氏名餘子稱小婦人於二月初一日隨蔣顧氏至四馬路途遇徐隆海施長耕兩人領至客棧中住宿幾天後由施領至杜家巷躭擱蔣顧氏稱伊因被翁姑凌虐不堪囑小婦人領至滬北徐稱餘子由顧氏托小的暫寄施稱小的由徐托令帶至鄉間何稱小的南匯人由施托將餘子送來邑尊着將陸氏交許領回管束顧氏仍交官媒徐施各笞四百板還押並着將前後誘拐情由繕具供結呈候核辦何亦發押候移文南匯縣查明是否安分之人再行發落○昨報列坐圖副役顧錫堂虧空錢糧投河自盡云云事後正役丁錫昌據情禀明裴邑尊邑尊以顧欠糧自盡於人無尢着將屍身撈獲禀案核辦○裴邑尊拘拿念仙卷人一案曾紀報章前日原差解到陳徐氏等六人裴邑尊升堂研訊余浦氏莊袁氏陳徐氏顧鄒氏鄒徐氏同供稱小婦人等均係無錫陽明鄉人素性佞佛爲人誦經懴悔不取錢文邑尊謂凡人患病總須延醫服藥爾等輙以誦經誤人性命殊爲可恨本縣在無錫時深知爾等蠱惑鄉愚疉經示禁今爾等又來上海胡閙實不可以理導今姑從寛着具以後不再誦經切結如違嚴辦 
[英界公堂瑣案]  
　　某西婦曾至虹口西北鄉楊樹浦遨遊被孩童抛擲磚坭西婦懊惱而返投告領事官照會蔡二源太守請爲查辦太守飭差傳該處十二圖及西十三圖東十三圖五十一圖等地保到案諭令查明覆候核辦并諭知照各鄉民不得再有前項情事○錢莊夥蔣壽生訴稱昨日鄭兆田顧雲甫持銅洋來換看破不收爭閙間忽失銅洋所在致被擾累不堪鄭供小的在烟館爲夥蔣持洋來兌錢去後看明是銅質因偕顧向换蔣不認是以口角顧供小的與烟館是主顧說及蔣兌銅洋之事同往理說蔣又稱錢莊於昨日開張如何有銅洋向换蔡太守謂原被所供大相逕庭均無實據惟顧明係插身多事本當懲辦姑念已在捕房管押一宵從寛斥釋○包探唐青山禀稱竊犯龔小雲竊得錫字件及衣服路逢陸柳柳冐充探夥欲與分肥已給洋二元五角小的查知一併拘拿送案失主曾赴捕房認贓今未投案龔直認不諱陸言語支吾蔡太守判龔押二月陸押一月贓存捕房俟失主認領○包探顧阿六禀稱余世昌控姚阿生行竊棉被訊之不認奉飭帶往查贓今已起到余申訴前情姚供小的與余相識向伊借來蔡太守判笞責百板贓交余領○延昌繅絲棧洋人訴稱沈富明向女工張陳氏調笑棧中人喝阻沈反行兇因之報捕拘案買辦鄭茂元稱時常有流氓調戯女工今沈在樓窓内戯言口角棧中出店人阻之竟被兇毆請辦以儆鄭阿九吳阿林同供是出店餘供同朱鳳祥供沈向女工調笑小的亦曾目見女工張陳氏申訴前情沈供詞含糊惟稱小的亦被毆　蔡太守判沈枷號七天發犯事地方示衆期滿交保○鴻寳齋書坊主沈崇卿訴稱歇夥董益大挾嫌尋釁拉碎衣服因之報捕拘案董供酒醉肇事叩乞施恩蔡太守判管押七天期滿交保○湯來順郭王氏各報失竊衣物由包探拘獲人贓送案請究竊犯王子郎供崇明人行竊該死惟乞施恩蔡太守判管押二月贓父各失主分别認領○洗衣作主施仁來訴稱昨夜張阿楚闖門圖竊扭獲交捕張供素與相識前往探望蔡太守判覓人保釋○八十四號印度巡捕禀稱昨見馬夫陶飛雲在熱閙地方教馬駕車有違租界章程送案請罰陶供小的在善鍾馬房經收銀洋所駕之馬早經綀熟另有教馬之人在泥城外並非熱閙地方蔡太守謂今姑從寛免罰嗣後如再違章定干重處 
[法界公堂瑣案]  
　　前報列包探查獲東洋車夫高長有持金表質錢上千八百文云云旋有輪船管機器西人以醉後曾失去一表上有金練聞此案已破至英捕房訴知麥捕頭飭包探同到捕房認明的係原贓惟無金練鎖匙耳昨日捕房將人贓一併解案王司馬復加研詰高供稱小的行過老旗昌在地上拾得西人稱是日醉後坐東洋車至碼頭誠恐失物故將表放在衣袋内練則塞在褲袋中豈知偶一疎虞復仍失去司馬謂此表祇質四千八百文倘果有練則付質時總須將匙取下遂着將表先給該西人領去高交保旋有母舅林長春投案保去○昨報英公堂瑣案内有英包探王阿二見黄雲寳虞方金兩人扛銅一塊獲住詰之稱從法公司輪船竊來因之移解到法公堂昨日由捕房解訊包探將銅呈案禀稱約重三十觔左右黄虞同供寍波人爲不工度日前日法公司輪船抵埠有一竹筐滿堆垃圾西人呌小的等傾棄并云不能傾入浦江因卽扛至别處及傾時見内有銅因之携出王司馬謂該船已開放否祁繙譯官謂船尙停泊浦江司馬着將黄虞兩人押候查明冉核○積竊趙阿炳年歲尙幼曾在法界犯案四次去年十一月初六日由縣解回慈谿原籍今又私自來滬前日在小東門外清芬堂吸烟經包探查獲在袖中搜出絲棉兩小紥身畔有大小洋元因之拘進捕房昨日解案供稱尋友到滬各物偕友人在泗涇燒香船上倫來洋由友人分與小的沈通事稱捕頭知該竊從英捕房逃出司馬着押候責後再訊○包探拘獲寍波人李昌順并在小東門外戲館街長興小客寓吊到鋪盖等物搜出質票一張供稱偶至大南門外小街上見人有晒有元縐裙一條是以竊取鋪蓋長衫均是己物司馬着押候失主到來再核○密采里飯館送出店姜阿全及老德記挑荷蘭水出店林阿三兩人到案通事稱此兩人是飯館所送據稱姜管荷蘭水此水是常向老德記買前日着姜去取九打及送來東家親自檢點已少半打查出一年半之間竟少一百二十打明是兩人合串偷去賣脫爲此送案法包探將搜到之六瓶呈案據姜供在密采　做工多年從無錯處不獨荷蘭水且管别物行中人甚多西崽出店兵五十餘人彼此取用無從查詢至向老德記往取時東家給有憑據彼店遣人送來非我自携有簿可稽簿在寫字房内林阿三供是日送水有兩人及交　稱少六瓶復又取來補足王司馬商之祁繙譯官着將兩人暫押且俟查看簿據再核○巡捕在鄭家木橋西洋涇浜一帶拘到賭徒本地人張阿六寍波人陳四榮蘇州人華阿五三人請訊法包探將在華身畔搜出之骨骰呈案據張供在城内孫公館做轎班爲抬轎至戲園後送信進城路過被拘陳供在鴨屁股船上爲業駁貨進來在鄭家木橋守候被捉華阿五供賣水果骰子四粒是擲水果王司馬判將華押五天張陳兩人各押一日○前報列甲乙兩人扭某丙到捕房稱是牌九司務因之輸去二十元左右昨日解案法包探將牌骰呈案牌是露筋骰係藥骰據原告翁阿順供爲扛棒生意輸洋三元陳高有供爲挑水夫輸洋四元我等均住法馬路吉如里共有十餘人衆人亦輸十餘元陸永福亦曾住過遂與認識初一日伊同兩人帶牌骰來在後看出兩人逸去故扭陸送捕據陸永福遞禀訴稱伊等弄賭挑頭吵鬧我云若此吵閙卽要鳴捕彼等懷恨次日又賭說我拆散伊等塲子將我吊打適我弟來我令弟鳴捕爲彼等所聞卽將我扭到捕房弟在外面司馬着傳進陸永江供與兄同王司馬着永江退去謂爾等均非安分之人着將三人分别交保○前報列有蘇鄉婦涉訟一節捕房將霍濮氏解案其子霍阿四亦投案保出之周錢氏及其女周壽妹由保交案周供丈夫已死十餘年兒子今年十五歲在城内彩衣巷學帽子店生意小婦人住於城脚洗衣度日亦十有餘年子在五歲時訂霍女爲養媳兩邊來往親母現在花烟館内帮傭領女在彼去年接過五次伊不放回今年又接三次依然不放霍濮氏供訂姻是實我曾令伊將女領去伊云要迎娶故不肯草率並非不放王司馬詰之壽妹供年十五歲烟事是母所訂願往伊家司馬卽着周錢氏將媳領回并將霍濮氏申斥一併出外○前報列萬利洋廣貨店等同業十六家扭控 
 
 

Page 4

 
 
蕪湖洋廣貨店主朱渭堂卽朱渭東并伊夥王光林結欠往來銀四千數百兩一案昨又解案債主到者共十人據原告萬利店主徐仁英遞呈禀詞聲稱押追王司馬閱竟謂店在蕪湖爾等請追須到該處且伊貨在店若將伊管押在此倘貨被人賣去後更無着現在將朱送縣遞解到蕪湖爾等祇須一二明白人前去請追王光林乃是店夥今有店主在與伊無干着將王光林釋出朱渭東送縣遞籍原告退去 
[上巳後二日與霧裏看花客蘭月樓主寄鷗主人遊龍華踐醉墨生之約卽事有咏調寄金縷曲]  
　　相約龍華去最關心攪人清夢昨宵風雨侵曉推窗閒凝望尙有濃陰低護漸簾外晴光微露嘯侣命儔飛逸興展輪蹄界破芉綿路襟袖上惹飛絮桃花夾岸紛無數恰停車相將携手花叢深處春鳥休啼泥滑滑最好春郊覓句遙望見故人雲樹把袂歡迎情切切暢開筵酬酢忘賓主歸路近野航渡高昌寒食生倚醉草 
[蘇省撫抄]  
　　二十七日候補同知韓峻動禀知奉委解京餉差○二十八日四品銜兩淮泰州分司運判沈桂禀辭回東臺○二十九日候補縣俞德炤禀知奉江藩憲委解餉來並委會辦本科文闈供給所差三月初一日范壽棠禀辭奉委督解飛金赴都准補蘇州府知事戴爾恆禀知本日接印任事署蘇州府知事姚定信禀知缷事吳縣縣丞王世藻禀知交缷回省並候給咨赴都候補按經歴鍾進賢禀銷海運滬局差並禀知奉松滬釐捐總局札委貨捐差○初二日周蓮由江陰回禀知奉委勘估吳淞江河工卽辭○初三日候補同知韓峻勲禀亂奉委解餉赴都同知銜候補知縣余志仁服闋回省禀到○初四日候補縣金同壽禀知交缷閔行厘局差候補理問王慶祥禀知奉藩憲委彈壓魚化差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十四年二月二十七日京報全錄]  
　　宫門抄○諭旨六道錄前○發抄硃批九道○選單○閩督楊　奏爲閩省巳未結京控各案摺○又奏爲查訊已革知府控案太概情形摺○閩督楊奏爲查明各屬未經審結盜案摺○將軍啓奏爲舊疾復發懇恩賞假調理摺○晉橅剛奏廟　　正神功德及民據情懇恩頒賜匾額摺○二月二十七日兵部太常寺太僕寺廂曰旗値日兵部引見四十四名○订藍漢九名○謨貝子李文田各假滿請安○愛廉克們泰由東西陵回京請安○陜西按察使曾　請訓○文海惠昌預備召見克候承綏各請假十日○太常寺奏派神牌還位派出怡王○掌儀司奏初一日祭奉先殿濂公行禮○承翰請假二十日○召見軍機　綿宜曾鉌文海惠昌○皇上明日卯正升中和殿看版現換毡冠絨領棉袍褂摘去白袖頭○發抄卞寳第奏新田縣　　萌兩姓互毆斃命案審擬奉硃批刑部速議具奏欽此○又湖南剥船津貼銀兩並支發各欵奉硃批户部知道欽此○又　　　陵令沈錫周調補長沙令奉硃批吏部議奏欽此○又徵糧知府徐培元等出力請奬奉硃批着照所請該部知道欽此○曾國荃奏修築海塘工竣奉　硃批該部知道欽此○　駿奏續漲地田報部完課奉硃批户部知道欽此○又查覆部駁同知劉敦義等　奬奉硃批吏部議奏單併發欽此○岑毓英等奏陣亡瘴故文武員弁議卹奉硃批蔡佩等均着交部分别議卹單併發欽此○又道員許繼衡補迤南道奉硃批吏部議奏欽此○光緒十四年二月分選單小京官内閣典籍吳震直隷拔國子監典籍何瑞萱廣東舉知縣山東霑化聯印订白貢廣西雒容榮謙正白貢山西屯留周士奇正黄廣東海豐萬琨湖北貴州綏陽朴興文順天山東德平凌錫祺順天俱監雲南彌勒姜鵬程順天附山西靜樂王寳璐浙江附浙江永康李汝爲江西舉按經直隸許元震浙江監縣丞江西永豐衞炳章四川監巡檢奉天寗遠州梁汝枚順天福建霞浦蘭陔四川俱監典史山西繁峙章輔順天監河南遂平孫藍田山東監○○頭品頂戴降四級留任閩浙總督兼管福建巡撫事臣楊昌濬跪奏爲閩省已未結京控各案開單恭摺具陳仰祈聖鑒事案准刑部咨嗣後京控交審案件無論奏咨每年將已未完結數目分兩次彚開清單具奏咨部以憑稽核等因業將光緖十二年下半年分京控案已未結數目開單奏咨在案兹據署福建按察使解煜會同布政使張夢元詳稱光緒十三年上半年分新舊京控案共十四起除韓徐氏一起業巳審結藍深泉一起訊明請銷外尙有未結黄連蒲梁國勲何黄氏洪金聲林國泰蔡頭林振旺黄林氏陳歐氏林光瓊黄單許街共一十二起或犯証遠颺或行查未覆致難審結委非無故遲延亦非提解不力等情開摺具詳前來臣覆核無異除嚴飭趕緊查覆提解分别審擬詳辦並咨刑部查照外謹繕清單恭摺具奏伏乞皇太后皇上聖鑒謹奏奉硃批刑部知道單併發欽此○○頭品頂戴降四級留任閩浙總督兼管福建巡撫事臣楊昌濬跪奏爲查訊巳革知府控案大概情形先行覆陳請旨遵辦恭摺仰祈聖鑒事竊照福建建寗府知府蔣斯岱於奉旨開缺之後禀請緩至端午節後再行委署又禀訐接署人員並抗不交印經臣據實奏明派員查辦欽奉諭旨蔣斯岱着行行革職交楊昌濬督飭兩司將所控情節親提研訊據實叅奏以肅官方等因欽此欽遵在案旋分别詳辦據委員試用知府侯材驥及續委接署建寗府知府傅以禮先後查覆蔣斯岱自稱禀訐各情得諸傳聞並無証據所禀司事亦未查悉姓名等語並經藩臬兩司一再查訊司事秦姓卽湘屏有無于涉蔣斯岱答稱未經細查不敢混指並聲明前禀委因傳聞所致與該司事冋不認識是否串通要挾亦無實據當經畫押附卷司事秦湘屏亦經行提到省由福州府及該司等訊據供稱與蔣斯岱梁玉瑜均不相識如何被禀牽扯寔不知情查蔣斯岱前禀謂有上省之司事能通津要營謀署缺臣訪聞有司事秦姓因建寍華稅卡裁撤適於此時上省蔣斯岱所禀或卽其人飭提候質無非爲懲招搖撞騙起見是臣之訪聞不能作蔣斯岱原禀之左証今由兩司查訊明白秦湘屏似無干涉蔣斯岱所禀之司事尙不能確指何人則能通之津要更屬虚擬可知至抗不交印一節訊據蔣斯岱供稱因未奉開缺部文故電禀藩可請示實由悮會並未抗交等語其意以部文禾到先行委者爲口實查光緒十三年四月初九日建寍府知府蔣斯岱奉旨開缺早見邸鈔閏四月初間始行委署相距已將一月維時建寗府屬岢匪蠢動地方緊要開缺人員呼應不靈由藩司委員接署事無不合近年自有電報遇緊要事件往往不候部文提前趕辦前奏聲明先閱邸鈔字樣無所用其隱飾蔣斯岱電禀請示梁玉瑜禀請改委其不交印甚明又原禀夙累未清請緩至端午節後委署籌集川資一節蔣斯岱無詞可辯昏鄙已極此照案查訊之大概情形也當委員侯材驥回省禀及署建寍鎭沈茂勝有與其弟現在省局之候補知縣沈先大往來電信動人猜疑比經臣飭取電信一面將沈茂勝梁玉瑜撤省聽候查辦嗣據沈茂勝禀呈電信丙有梁守懸牌收銀開銷等語謂因家事向梁玉瑜挪銀應用由司行提經手人劉澤暌等訊供相符同城文武緩急相通雖亦事所常有惟沈茂勝電信字句及禀覆情節均有可疑據稱挪銀三百兩寄作家用適値梁玉瑜委缺之時難保無招搖撞騙情事蔣斯岱前禀專指司事不言電信迨司事訊屬子虚復執電信爲營謀之據詰以何不早禀無可自明其中亦顯有情弊非澈底根究難期水落石出據藩司張夢元署臬司解煜會詳請奏前來相應請旨將前署建寗鎭事簡放提督沈茂勝福建分缺先用知储梁玉瑜一併暫行革職歸案審明分别辦理至此案蔣斯岱摭拾禀訐圖洩私忿可否賞派大員會同審訊辦以昭折服而杜藉口伏候聖裁再因輾轉行提查訊是以覆奏稍稽合併聲明臣謹恭摺具陳伏乞皇太后皇上聖鑒訓示謹奏奉硃批沈茂勝梁玉瑜均着暫行革職卽着該督提案審訊據實具奏毋庸添派大員會審欽此○○頭品頂戴隆四級留任閩浙總督兼管福建巡撫臣楊昌濬跪奏爲查明各屬未經審結盜案恭摺仰祈聖鑒事竊案准部咨咸豐元年欽奉上諭各省大吏有察吏安民之責卽爲緝捕一端已迭經申諭力求整頓之方着該督撫等於年終將奉旨交辦事件並拿獲盜案除辦結外其未完若干案分晰開單並將現辦情形具奏以備查核欽此欽遵在案閩省山海交錯匪類易於潜蹤緝捕一端疉嚴飭各屬力求整頓並酌撥營勇分布巡防不容稍涉懈弛兹查光緒十三年分各營縣拿獲盜匪除審明情罪重大者禀准就地正法外按季彚奏餘亦隨時審解照例擬辦外計有湯發興等盜案八起或甫經報獲或尙須質訊一時未能完結業經飭司嚴傕趕辦仍督飭各屬認眞緝捕有犯必獲以靖地方據署福建臬司解煜會同藩司張夢元核詳前來臣謹開單恭摺具奏伏乞皇太后皇上聖鑒謹奏奉硃批刑部知道單併發欽此○○奴才啓秀跪奏爲舊疾復發懇恩賞假調理恭摺仰祈聖鑒事竊奴才夙有肝疾左脇下累如積痞偶然觸發尙可勉强支持去冬因感受風寒喘𠻳以致氣分過虚入春以來宿疾驟發胸脇連日抽搐痛楚異常晝夜呻吟形神俱瘁更兼右腿染患風濕脹痛痺麻艱於步履叢病交集實覺氣體不支惟有仰懇天恩賞假一個月俾得趕緊調治一俟病勢稍愈卽行銷假當差奴才所管盛京户部及六邊衙門印鑰應一併遞送盛京禮部侍郎文暉暫行署理所有奴才舊疾復發請假調治緣由謹恭摺具陳伏乞皇太后皇上聖鑒謹奏請旨奏硃批賞假一個月欽此○○山西巡撫臣剛毅跪奏爲廟祀正神功德及民據情懇恩頒賜匾額以答神庥恭摺仰祈聖鑒事竊據平陽府知府福志詳據浮山縣紳士盧心鏡等聯名禀稱該縣城内西街舊有龍神廟建自元代乾隆六年重修春秋致祭列入祀典神靈素著保護地方縣北並有龍澗一處每遇旱災取水輙應光緒丁戊年間飢饉荐臻道殣相望迭經祈禱獲沛甘霖災荒稍减於他屬迨後夏秋之間偶値旱涝每禱必應轉歉爲豐闔邑紳民同深感戴禀請轉詳奏懇賞頒匾額等情由藩臬兩司詳請前來臣查廟祀正神實能禦災捍患有功德於民者例得奏請頒發匾额今浮山縣龍紳廟保護地方靈應顯著旣據衆情籲懇核與定例相符合無仰懇天恩俯准頒賜匾額一方由臣祗領轉發該縣敬謹摹泐懸挂以答神庥而順輿情是否有當理合恭摺具奏伏乞皇太后皇上聖鑒訓示謹奏奉硃批另有旨欽此 
昨日所印二月廿七日就報因原本釘錯校對時偶一虞以致前後倒置兹特更正重印閱者鑒之[  本舘附志]  
 
 

Page 10

 
 
[廣東官報]  
　　藩憲牌示會同縣缺委候補通判黄贊勲署會同縣缺請以截取知縣張向辰詳補翁　　執請以候補縣劉　奎詳補長甯縣缺請以大挑知縣胡汝淵詳補花縣缺請以候補知縣慶祿詳補陸豐縣觖請　候補縣宋邦彦詳補合浦縣丞缺請以分缺　用縣丞婁駿詳補 
[邗江官報]  
　　二月二十四日陳鹺尹興嗣委解清江餉銀北批騐鮑少雲鹺井禀知赴蘇○二十五日珠鹺尹爾罕圖到揚公幹○二十六日札仁齋分轉委運轅發審差○二十七日經知大巡四班共二十員均辭押運北鹽○二十八日金陵水師營鍾叅戎明亮來揚公幹舒鹺尹寛詔委總局文案差二十九日運轅牌示卽日開辦湘岸平邑戊子春秋兩綱總局周分轉委赴寳應公幹三月初二日錢鹺尹紹勛委解下河工程餉銀初二日任分轉文瀾赴清江公幹施鹺尹振瀛委湘岸差遣 
[壽筵移賑不謀而合]  
　　溯自募賑以來各處善士移壽筵資捐助已屬不少今有力與願違生函述十年前山東飢捐賑密禱暮人能如令曾祖大壽當遇賑必竭力以助今年尊人八十有五上壽湊得英洋一百二十三元另王氏賢昆玉運森桂森福森爲尊人六旬初度　姻親友長寵錫隆儀除伸謝聚豐園外再助英洋一百元囑充河南賑項兩善士皆爲嚴君祝壽移筵助振修德同心不謀而合彼罹厄羣生當亦感　不淺矣[  上海北巿絲業會館籌賑公所愚弟少欽施善昌謹誌]  
[源源惠濟]  
　　廣東愛育堂賜函并第十九批賑銀匯單一紙内計二千一百六十兩由招商總局拱北輪船帶到際兹强弩之末籌募園屬良難待振則轉形緊急而能不厭不倦頻惠巨欵者誠爲難得諸善長拯外省災民之苦造梓里無疆之休令人感佩不置○香港安泰保險公司何崑山仁丈函云敝代理陳君金鐘在星架坡埠共勸豫振銀五百四十八兩六錢四分前因欵未收齊而救災又難延緩曾於去臘囑敝處先行匯過規元五百零四兩今接陳君來函并回册一扣存銀四十四兩六錢四分託上海普源公號轉交貴所至請查收等因謹照拜收敬代災黎叩謝[  上海四馬路高易籌振所詠南陳德薰謹誌]  
贈林桂香眉史正月十八日眉史移居兆榮里是日也適吳興春風　主人嶽降之辰於是瓊筵坐花羽觴醉月客來不速技癢誰禁卽席成七律二首盖爲主人慶尤爲眉史賀也願我同志各賜佳章解子覆瓿之嘲鑒厥抛磚之引錄呈霧裏看花客高昌寒食生夢畹生諸吟 
[長哂政]  
　　遷喬初賦祝松高燕侣鶯儔集此宵錢數却爲燈買夜籌添還有屋　嬌吳儂話雨兼新舊　新卿校書尤爲主人賞識海客談嬴永夕朝席問有西友來訪看取散花諸女伴鴛鴦修到總魂消芳鄰爭進　延詞情　情長各自知花好月圓人不老燈紅酒緑我題詩桃憐方朔爲移種桂愛郗詵待折枝主人贈聯有桂窟一枝　我折香閨百美讓卿嬌回首觀筵眞一笑成灰蠟炬復然時成都卜嗣嬉仙草 
[滬北六馬路仁濟善堂經收施醫給藥一文願月捐清單]  
　　游龍居士泰茂洋行帳房何必留名詹誠德堂大豐洋布號大豐號諸友六户各捐錢二千四百文龔殿臣養慵居二户各捐洋五元公和祥錢一千八百文乾發源錢一千二百文至義居錢九百六十文不敢再誤錢七百廿文廣和記德興帳房梁朗齋彭兩周何文安威信和洋行帳房章玉亭信和棧房菊明氏奇珍樓闕鳳氏錢周氏泳記梁店林陳氏王允升寳書堂黄家詩乾泰興少思主榮陽棉力子梁鴻藻林雲坡廿二户各錢六百文裕泰生又明齋胡聚興三户各三百卓養和堂周兩楠同順昌三户各錢三百六十虞修篁王金濤北洪泰華榮昌嘉泰裕存德堂鄭朝恩慶和銀樓泳昌升同豐永東來升松隱子蕭蔭昆陳君堂同芳居姚子廉平陽慶富氏黄廣涵胡嘉瑞抛春氏王仲馨王叔綏袁芸生顧少生黄省無名氏錢貴勲鄭瑜雲顧蘭亭包小村榮秀齋三十一户各錢三百文徐渭卿俞厚坤各錢一百五十文守抽子古訓堂王各錢二百四十文胡體乾黄雲成汪壽如汪德林四户各錢一百廿文楊浩然周均鈺日盛號張國嘉蔡湘林六怡堂韋力七王復聲力不足人周承志堂范朱王氏南州貧吏王萬年堂包信孚蕭介卿十五户各錢一十八十文汪鑑青錢九十文鍾禮田怡怡氏泰順號和記孫蘭江徐增賢聚德堂陳廣成昌永恊錩洪新泰謝德順汪金元王春濤佩萱室貽善堂程邦記周煥記袁玉峰再造氏邵厚記何啓記廿一户各錢一百廿文張竹亭王仁義陳廣　徐靜齋四户各錢六十文倪冕記半年捐錢六百文冕房錢二百文郁瑞芬錢一百文林和卿俞丙甫方不從心安定氏四户各錢四百文元芳洋行半年錢七千二百文救人卽救巳鄭慶德堂二户半年各錢五千四百文鄭祖焯何趾祥譚星垣三户半年各錢三千六百文何文安杰何景俊馬保臣李錫記宋增全高澤記林東詊梁杏浦李文襄何盧氏十户半年各錢一千八百文蕭務本堂蕭文灼李樹庭譚逸漁劉緝卿何金玉羅　初七户半年各錢九百文譚光烈譚德源二户半年各錢七百廿文共收錢一百○七千四百十文共收洋十元正 
[揚州福和祥復茂恆鎭江元和收解河南賑欵二月分清單]  
　　揚州收欵項下德安堂十元靳春陽手無名氏三十兩求安氏酬神士六元知止氏酬神十四元不留三元退思子酬神十元永安堂酬神十元無名氏一元無名氏一元百忍堂十元無名氏四十元無名氏二元無名氏三十元無名氏一元錢四百文童子　記求智慧一元童子寛記求智慧一元福記求平安一元陶少崖五元陸浩然一元洪海山二五益林屇碎募九元幻身一笑廬二元江州丹徒縣裕成子二元潘記一元五柳堂二元繆富長聚壓歲錢佑四季平安三千文姚宇許願諸病消除闔家平安三元安三元無名氏一元川左梁燕翟法英洋二元錢三伯文無名氏爲老生日延壽二十元倪子新經手三元認虧人銅洋二元孫守勉十圓朱張氏五十元朱吳氏四元安樂子二元三歲童二百文脩梅書屋二元邀遊生一元匡愚虚一元守拙軒一員實善堂張一元糓詒堂殷一員敦信堂熊一員公善堂房租二圓公和堂一元宋梅秋劉玉階合助一元晏實君陳雨門合助一元周種三黄百聲合助一元梁子範汪捷三合助一元孫佑之二元桐城劉太太二元吳卿雲一千四百陳門澡因五元無名氏銀六兩四錢四分孔吳氏十劉家傑十員湘東勉力子四元重林减價幸勉人錢七十千文湘東黄董氏求消灾延壽勉力子求母病速愈一百元無名氏求子病速愈一百元豐梅書屋五十元母王湯氏妻王周氏子守慧女等九千無名氏二千文一元無名氏無名氏二元○山東賑欵張孫氏○鎭江收欵項下祝小彭無名氏各兩元儒英翁五伯元世英翁二百江西包養經募元字六十五號捐册泰和豐成記方次記麗寶齋義記然寶祥無名氏程勤甫孫幹臣九户各一千文義成質三千文陸十七號册徐崇德堂潭天衢堂徐遠　三户各一千文六十八號册問心書屋銀二兩玉成氏銀七兩五錢一分六十九號册愼餘記友恭堂慶堂三户各二千文無名氏五百文李子惠六百文張舍易堂四百文八十號册兩儀軒尙卿居各二員青雲書屋求　堂各三元古柳書屋八十一號册西湖氏大興京各一元祈善氏𢈪根氏高陽氏黄氏萬氏鄭和義萬生氏鄒新家德成仁趙立訓南恆氏覺飛子十二户各五百文盧同仁日成泰皮源興姚怡泰黎吳氏大昌京余行坊蔣仲書丁立臣吳至書近思堂黄三泰義懋友竹氏連文妨吳恆有十六户各一千文六十六號册垎蘭　軒五美堂各銀二錢鼎立堂銀一兩計合揚曹寶五十三兩二錢繆儀楊曹寶陸兩八錢繆倍揚曹寶陸壐八錢○敝所本月等解一千兩彚同上每各公所起解合併聲明 
[滬北仁濟堂自二月分止各大善士施粥捐清單]  
　　收皖記電報局謝緞翁經手洋一百元信女沈信雲祈消灾延年洋五十元○公勤四十主辰節省壽筵洋十元○邱寶林洋六元○王周氏洋三元○李女主爲妻求病速愈洋二元○林洲蘭洋二元○共結收洋一百七十三元正○各大善士助施醫結藥清單　○收孫學綱洋一元○胡品泉爲全求病愈洋五元○吳誠善洋二元五角收陳庭耀洋丨百元郭俊臣洋十元補過軒求病速愈洋五元○二月底止共收洋一百廿三元五角正 
[上海三馬路與昌公所陳竹坪經收順直山東河南皖北賑捐十二月初四日第八百八十三次清單]  
　　周達運十元龍川愿服生一元隱名氏兩元德生祥實號交來德生祥二元又各友四元共來六元新册湖北洪信臣先生募來洪良朋喜十元又求合家平安二元共來十二元又册洪賢貴四元洪賢楷四元洪良昆四元以上共洋廿四元○隱名三元○另收河南賑○水災圖册勉力子一元○又册陳福記一元沈玉記顧松記沈子記俞傑記馮小記楊蘭記衞云記夏逢記各五角九户共來五元○又册恆乾仁布庄募程錦堂不留名隱名氏各一伯三十程納之師竹居顧竹溪毛偉村程春林各一百不知名李樹滋各五十十一人共來一元錢一百○又册常熟信來典來張吉記昌盛莊各二元永德庄福記永益裕和祥吳冠亭各一元吳蔭甫程文蘭各五伯吳竹畦朱平安李得意吳菊亭許潤生許品三黄巧雲程文清各二伯鄒松陰戴永輝各三伯金英江黄福昌汪裕華順閏生戴子城顧菊如胡栢林各一百范瑞高吳德仁盛長林方和生顧傅生各五十以上三十一户共來十三元錢一百三十○又册廬州三河鎭從善氏募蔣善揭一元慈雲老人四百安定氏西河氏元達氏各二百　册大成祥一元又錢二百廿潘鼎寺一千劉後聖胡文庵王南山陳傑人各六百余惟仁孫性仁謙益店朱子齋趙大華各四百吕復盛二百以上共來八員曹平二錢二分半○又册錦斐公記一元○又履泰洋行來十九户共三元五角銅一元萬泰洋行募四人一員無名三户五　江雲生症卽愈色金手鐲一雙積慶堂四角鮑家輝陳蓉記二員潘富熊王克旋陳載星周寶興張寶興五人各一元晋祥號聚興茂興韓厚齋傅翰卿俊記徐寶華頤和三茂源泰吳春廷丘雲軒主蔡大發十三户各五角以上共十五元五角○盤記棧内劉恩九先生交來守愚氏一百元萬里雲烟舘交耶溪魚隱六員不求名一員辛迎齋天津賈潤生各二員許錫璋一員六角無名四　青　縣署　房杭小廬先生交來賜玉堂廿員○爲寶册慈東有心無力人來十五人共三圓三角内估出銅一圓○有福册自牧居五圓孺子後人一圓○保命延生册源豐源號交來黄均元留餘氏各銀一兩二錢志遠堂槐陰堂梅月軒懷德堂黄春元姚子耕月重堂力不逮减酒資曾其餘十户各七百春廿香使女王琴友馨甫槐陰堂四户各三百六十以上共來十圓零五角○銘恩册海門王萬和無名氏萬世春三户各二員施隆景陳茂昌施恆記三人各一圓張同張楊氏一圓錢二百滿愿氏七伯王德順施永興各六百方信記史益興　士文三户各五伯楊順中沈寶之黄建英陳天昌無名陸五福蔣漢榮王廷良戎春茂袁友樵十户各四百朱長明三百文十八户各二百八户各一伯以上共廿二圓錢二伯○以上共收河南　二伯三十一圓銀二錢二分半小洋三十角銅洋二圓錢四百三十銀镯一雙○本日　收英洋三伯七十七圓銀二錢二分五厘小洋三十角銅洋二圓錢四伯三十文錢鐲一雙合併申明 
[上海三馬路與昌恊賑公所陳竹坪經收山東直隷河南皖北賑捐丁亥十二月初五日第八百八十四次清單]  
　　無民氏洋廿五元袁萬順銅洋四十元胡銅十元熊愿無險士乾茂友周兆榮求寒熱肚痛速愈四户各二元高慶餘開裕記各一元朋老銅二元張子良銅一元二角不留名銅一元惟善居五元同心居一元蔣同泰交來隱名氏伐友求福十元○普濟册楊邦杰爲妻産後病求速愈二元○寗波城守間署張文漢閻翰臣何氏沙氏張氏五户五元漂陽鄭尙觀求子病卽愈二元杭州楚北僧根渡募三户共三元○另收河南賑○恆大愼行一元沈幼山三百文○無名氏募八户一元○義豐順洋貨號交來九户一元○不書名代胞兄求子一元○篤誠堂葉子戲六元求保平安五角○信昌珠寶號交來十四户共三元○梁谿隱名氏九元銅一元○恊成祥烟號交來廿八户共三元錢六百九十二文○以上均是本發水灾圖册○瞻雲雲屋十五元較川隱氏節省理歲四元裘大寶銀　衆犮無名氏十元董先生仁來東觀橋隱一元九角無名氏一角合二元○救灾圖册烟台潮帮聚盛號韓江人經募孝思堂廿元西河别野三不亦齋各十元鴻耕織堂各六元和順隆莊四元不知姓隱名氏力不足者英利號春華氏五户各二元無名氏二角共六十六元二角○有福册談任之交來朱鼓猷嘉獻爲明年恭逢祖慈冥誕又爲明年二月恭建先慈冥誕共八元○又册無名氏一元○又册沈雲舟善士經募三十四户共三元六角錢廿八文○又册九江閱報人來盡心氏平陵居士各一元些桑德義堂一千厚德堂無名氏各五百平陵居士一百八十共四元○青浦縣署帳房杭少廬先生寄來開食酒席資移賑八元崑山福昌號來王禹臣成齊三元蕪湖胡于　募台泰和同和祥程玉明廣合　四户各一元樸之義賦梅堂宋各五角王耀先五百李純一五角孔樹坤二角共六元錢一百七十文○温州張秋穉二元蘇州張錢氏求病愈二文○救命二摺復來典衆友三元三角○又福册吳門計樸山廿元紅韻閣主廿四元許雨香八元許茹香七元王求寡過齋邵悅邨各四元寶倫堂蔡鴻鈞郭子英土錦堂四户各二元江韻閣工錢南原時厰齋聯元聯貴袁嘏軒羅藹亭王達三陳蔭齋熊芳邢功圃十一户各一元魏正祥陳棣園太原堂王三户各半元桂秋屏劉平甫柴佐周沙贊卿態江陵堂李秀山黄少棠王瑞卿趙仲卿葉子青 
 
 

Page 11

 
 
梁造生十一日各銀三錢六分楊敬之一錢八分謝東山一錢共九十三元錢一百五文○救災圖册王志坤董世豐李鴻鈞鄭藍田四户共一千六百文○又册川沙司獄署來知過必政人王楊氏均求平安各二元王玉霞求免關煞一錢潘怡田陸益卿各八角羅子安陳蔭記各二角朱飄庵八百喬餘三六百自心無力四百沛國氏三百六十九元○以上共收河南賑災洋二百六十三元内估出　洋一元小洋十七角銀洋一元錢二千八百九十五文○本日共收英洋三百廿七元銅洋五十六元二角小洋十杠角元二千八百九十五文合併聲明 
[上海三馬與昌恊賑公所陳竹坪經收順直山東皖北賑捐十二月初六日第八伯八十五次清單]  
　　鼎裕洋布號四元生泰銅一元嘉定縣署徐建中因奴辦金希言罰欵六元○蘇州恆孚　樓顔子賡　士經收桶捐愧無寸補氏求燭太平合家平安五元陸松桂四元張氏馬聾聲各一元金記求母康健又求祖母康健銅洋二元左營後哨正兵五十散一元散錢一千五伯四十二以上合洋十三員錢五百九十二文銅洋二圓○○另收河南賑○本發水災圖册協源莊交來沈毓麟衍慶堂存養堂吉慶堂沈同慶五户各洋八圓存惟堂五員陳香泉二元以上共來四十七元○又册泰記公一元朱梅桂記求無病合一圓○又册余簡臣二圓余康記子記各一圓以上共洋四員又册浙甯鑑黄四員○又册寗六一翁募三員○童號記一員○又册大團盛謙吉堂南陽及三氏廣陵蘭言室各二員晉記銅洋三員○又册惠泰莊來蘇州瑞康同人募廣嗣人六員義記三員無名氏二户各二圓昌記王雲記霜映記四户各一員無名氏二户興記徐葆記各五角以上十九員○又册同豐永亦金號募五户共二元○棣華客舍各友二員一角曹太大楊迪託紀各一員○有福册湖　本易了愿子一員二角○又册寗波同豐號一員○又册紹興興孔康甫來秦圭觀文堂左臣世翰范才四户各一圓秦少方銅一員○又册蕩口金菊如來華嘉模三員錢五百文又册龍游安成號募十七户共四員○又册嘉興申昌書室募十七户共四員○又册新太古棧募五户共一圓四角○恆豫莊交來長沙謙和緞號募敢云小補山人　妻女病俞紋銀五十二兩合規銀五十四兩南通州心敬堂燄口移賑六員嘉善思補齋主人十員○普濟册南通州來金陵陶印生陶錦昌徽州吳佐良甘泉夏廣如文紀廣王又姚萬林又吳萬福七户共七員○又册廣東潮州府來張黄氏日本花洋三元○又册崔同裕布號交來皖南退思齋主人二圓胡勝氏一圓德貞福貞各五角以上共四圓○以上共河南賑洋一百三十八員　銀五十四兩銅洋四元小洋七角錢五伯文○本日共收洋一百六十一元内日本洋花洋三元規銀五十四兩銅洋七元小洋七角錢一千零九十二合併申明 
[上海三馬路與昌恊賑公所陳竹坪經收山東直隷河南皖北賑捐丁亥十二月初七日第八百八十六次清單]  
　　慈航普濟册丹陽仁裕莊募昌記仁和無名氏王毓齋四户各五角太原氏一元李雲樞戴元繼賀清泉吕伍户各三角有心無力氏無名氏各四角七户各二角三户各一角以上共七員○拯急册西俱公茂棧來棉力人銅洋二員○另收河南賑○沙　新棧交來五桂堂廿員中義堂四員梅經金梅舘主五員金粟龕主帷善堂陳唐觀洲求病速愈三户各二員○鎭江均泰協來季懿德姑二員○黄化寵保産婦平安十員○化　綢縀號來失財主奏三壽施文杏鑒潘六逸錢大鮑存孚六户共六員○錢順興一元半吳松嚴七角邵梅生錢祖庚各五角嚴金成鄭長生龔銀福楊亭各三角五户各二角以上菘五員四角○振和一員○純嘏老人補侃氏二户合廿員○上邑張仁和花樹補二元○　江德泰募七户二員銅洋元○寜波蘇藹人經募十員王道能五元蔡裕一元共十六圓○　江　豐募十八户合四員○以上俱是本發水灾圖册○吳松沙鈞船局方交來一伯七十二户共洋五十員錢七百文○行道有福册無錫奚恊昌周松亭募李昭記程朴記惇裕殷志遠胡名氏徐世爵六户各一員無名氏潘培坤泰和堂潘公義李合茂金福六户各錢五伯徐湘亭高陽氏程承裕隱名無名氏二户顧湘壽周詠記朱晋源程萬成十户各三伯文以上共十二員○又册嘉興宓員豐號來張大源五員○又册朱壽臣先生交來　旦嵩七員朱昌熾謙吉堂朱各四員吳屺堂劉鑑之曾烈黄鳳翔王文鎬曾其六户各二員邱竹屏黎克勤游士雲吳雲山玉麟王則恆曾修梅子釗沈瑞庭陳紫亭子鹿黄先春李振瑞海口餘生曾昆陵費尉遲端甫游德先十七户各一元李大　曾枝各半元以上共合規　估十一兩七錢五分七厘○救災圖　慈谿捕署經募無名氏一元五角沈南炳佐珙各一元沈鑑清五角又新册沈麟貴福運藜卿禮清楊章韓鈞六户各五角沈祥生　豐各三角沈茂生沈松鶴各二角以上二册共八元○銘恩册兌初氏經募十一户共洋三元○以上共收河南賑英洋一百八十二元規銀三十一兩七錢五分七厘銅洋二元錢七百○○本日共收英洋一百八十九元規銀三十一兩七錢五分七厘銅洋四元小洋四角錢七百文合併聲明 
 
 
 

Page 12

 
 
   
 
