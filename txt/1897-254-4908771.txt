# 1934 - 254 - 4908771

 

Page 1

 
 
[鄉試條對秘書○中東戰紀恭摹御容懿範曁中外人地諸圖續編載密電六萬言眞秘書也翻刻送究]  
　　廣學會著中東戰紀八卷丁忠愛之忱上治安之策今第三次重印叅摹皇上御容皇后懿範羹牆如見雲日同符更繪中外名流曁黄海戰地諸圖以資考鏡價仍一圓五角○戰紀續編四卷載李中堂東征電報六萬言百爾君子密疏數十篇曁各鄰國密約各西報譯論之屬各諸初編所錄皆萬金不換之秘本百思不到之眞詮取價七角○文學興國策二卷爲振興新學者先路之導卽爲光昌文治者榮業所基取價二角○新例鄉會試第三塲歲科試經古場皆兼時務題目風檐角藝首忌襲謬承訛以上三書於中國重大新政東洋搆釁實跡歐洲交涉隱情考核謹嚴搜羅宏富合爲一套取價二圓○若更合泰西新史攬要及時事新論圖說以揣摩各國百年來之政策中國十年來之情形悉入條對之中元魁由此其選也上海在申報館申昌書晝室格致書室美華書館大吉樓古香閣飛鴻閣出售外埠託考巿售書處寄售[  圖書集成局代啓]  
[理財篇]  
　　治今日之天下而謂不急於理財者此妄人也夫財者天之所生地之所産民之所以養也匹夫無財則不能有其家天子無財則不能有其天下故財者聖王所以養賢聚民蓄兵而致天下於乂安者也惟夫天下旣已虧竭矣其需財也愈急則其求財也必愈愼其求財也愈愼則其生財也必愈寛譬如貧人而欲爲富自非攘取爭競未有一二年而可以驟富者也是故謀之不可不周爲之不可不漸安有圖取急效如今之講求洋務者乎夫國家未與各國通商以前民氣和樂旣庶且富者非有他道也凡天下之人不從事於南畝則在乎庠序之間計其一歲之中未有一人一日而荒樂無節者也自軍興以來天下皆習見乎遠行之可以爲利是以不安於土著而農功荒焉逐末旣多得財尤易得之也易則其用之也不甚惜用之不甚惜則耗之也日益多是故治今日之天下固不可不言理財而今之理財則不在廣爲變置在綜覈名實而已自邃古以來上下均足謂之盛世利歸於上謂之衰世若夫上下皆失其利而利聚於中直亂世而已蓋凡事皆尚虚文而蒙蔽之風滋甚也今日者閭閻之疾苦九重全不得其詳府庫之空虚百寮從不以爲意所謂上下交困而利歸於中之時也愚以爲理財而不言足民則天下誰與爲富足民之法首在農桑工賈次之昔王猛治秦勸農務本數年之後民益殷富其明效大騐也夫足民之道其要莫如勤而其所以持之也莫如儉男任耕耘女習蠶織老弱長少各執其事而衣服飲食嫁娶喪葬之費一準以禮無敢相習以侈靡顧亭林先生有言盛明之世士不知有京師民不知有城巿務使天下各安其業而國家無有不富本計得也至如鹽法榷務此亦天地自然之利而其弊叢生者治之不得其人故也今誠使朝廷節用於内百執事整剔於外十年之間百廢具興則富國之本立矣又安用屑屑於洋務乎而今之識時務者動曰廣開鐵路意謂鐵路一開可以省轉輸之勞可以應徴調之急可以通濟有無而貨無留滯可以便於巡察而吏無隱情計非不善也其如無濟於斯民之窮困乎夫中國立法善矣無可加置者亦在整頓之使天下之人莫不濯然自新而固已得其大要矣不然邇來軍事一興司農輙乏則是正供不足恃也鹽課之虧頓至數倍關税釐金上聞無幾則是雜稅不足恃也夫至一無足恃如此而開鐵路譬如士人而欲爲商驟居巿廛百不一習未有不折閲者也且其弊不止此也昔之各國通商得立巿埠者不過環海數省而已未曾編及乎内地也令鐵路一開彼何處不可以立巿埠是罄中國之利以餽之也况彼始以巿埠終以攘奪越南緬甸廣西雲南諸省前車可鑒如曰鐵路易於制彼之命吾恐主和議者旣據於中執兵柄者復怯於外彼之勢有所挾我之隙有可乘至此而追悔鐵路之開亦已晚矣故曰處今日而言理財莫如敦王政之足民處今日而方足民莫如祛百官之中飽 
[爐工赴寗]  
　　邇來各埠制錢缺乏一墨西哥洋祗兌錢九百文左右蘇省自聶仲芳方伯蒞任後飭寳蘇局開爐鼓鑄然出數無多終嫌不足兹兩江總督劉峴莊制軍亦擬於金陵開爐鼓鑄行文至蘇札委藩司撥調爐工數十名赴寍方伯奉文後以蘇局人數無多何能撥動正躊躇間有王東文銅器店主某甲諗知此事至轅承攬方伯善之遂命爲爐工頭目先如六十名赴寗已於前日雇南灣子船一艘向南京進發矣 
[梟犯潛逃]  
　　蘇垣去年冬月間經吳縣巡勇李文昌卽李大有緝得梟舟一艘泊於閶門外四擺渡地方當卽禀明吳縣項詩侶大令飭捕役等於翌日侵晨掩捕計共拿獲十三名并起出私鹽撲刀洋砲解交項邑尊審訊供認販私早登本報嗣將九犯收入内監其情罪較輕之四犯暫收刑房自賴大令蒞任後飭將四犯枷示頭門飭頭門小甲吳榮看管夜則仍入刑房詎本月十八日天未黎明四犯乘人不備扭鎖潛遁迨吳榮知之急遣人四處搜尋在某處拿回一犯餘三犯均已遠颺旋將一犯帶回禀明大令大令怒其疏忽飭鞭背數百下加上鐐銬收禁内監並飭各捕役帮同跴緝但不知冥冥鴻飛能重入弋人之手否俟有續聞再錄 
[拿獲流氓]  
　　蘇城閶門下塘及桃花塢一帶爲流氓麕聚之所前者有著名流氓小鬼榮生及大帽子水紹二人因爭妓家陋規彼此爭鬥如臨大敵旋經長邑尊聞風馳至始各逃竄此已紀諸前日報章者也兹悉榮生又潛至省垣與戴阿大啓釁戴阿大爲吳署捕快頭目下塘一帶娼寮每逢三節各衙門差役及流氓地棍等陋規槪歸戴一人分派戴性甚刁狡每至近節有意藏躱欲向取錢無從蹤跡及至節後始徐徐出頭計每節侵吞甚多今屆仍復如是以致各流氓太不心服推榮生爲首聚集狐羣狗黨與之爲難戴亦率黨抵禦旋爲府憲所聞立飭差役往拘當卽拿獲小鬼榮生及玉器阿春魁永等三人想須盡法嚴治之也 
[賊冐考生]  
　　浙省每逢鄉試之時考生雲集時有賭徒混迹其中從未有竊賊冐充考客者乃本年前月下旬杭垣余官巷某姓家租考有二人衣履翩翩特來租定廂房一間計洋十二元房主允之考生租住後每日夜膳畢卽出外四五更時始回至初八日一人託辭被遺一人則云稍有微恙故均不入闈終日依然若是房主乃疑其賭客冒充决非善類深恐或遭波及卽行回覆嗣後查點物件失去甚多當卽著人追尋已杳無蹤跡矣 
[先事防維]  
　　邗上新舊兩城近來多有新建教堂江甘兩邑宰恐有不逞之徒造捕風捉影之譚煽惑愚民滋生事故爰公同會銜發出簡明六言告示一通云諭爾軍民人等切勿悞聽謡言教堂照約保護相安業已多年堂内收養育嬰善舉亦應保全爾等務各安分民教幸勿猜嫌倘有造言煽惑立提究辦從嚴本縣言出法隨各宜凛遵勿愆見者咸謂此正地方官未雨綢繆先事防維之意也 
[懸賞緝拿]  
　　揚州善應鄉朱姓家於仲夏晦日被匪人刼去多贓當經地方官會營詣勘飭捕嚴緝迄今多日贓匪未獲邑宰誠恐匪徒遠颺懸賞勒緝略云六月初一日據縣屬中善應鄉地保闞聚禀據客民朱春廷報稱五月三 
 
 

Page 2

 
 
十夜三更時被匪持械撞門而進妻高氏捕匪被縛妻父高和芝亦被拒傷刦去銀洋衣飾而逸囑身轉報往查屬實追捕無蹤理合據情報明並據事主朱春廷開單同報到縣業經會勘禀詳比捕嚴緝贓匪未獲誠恐日久遠颺合亟懸賞緝拿爲此格仰諸色人等知悉有能拿獲此案眞贓正盜者賞洋六十元首夥全獲者賞洋一百二十元聞風報信因而拿獲者賞洋三十元持格請領本縣捐廉以待决不食言須至格者 
[邪術宜禁]  
　　相傳粤東向有迷夫之教不知始於何人南海順德交界之區此風頗盛雖經各鄉嚴爲究辦得以稍息然根株終未能盡絶也近聞有南海慶頭鄉何姓年已半百只有一子某甲於去年娶媳某氏結褵後琴瑟甚調奉事翁姑亦皆如禮本年四月間某甲忽生疾病請醫調治藥石無靈氣息奄奄日加沉重於上月初旬有識者謂恐是迷夫教所爲於是衆人亦疑之將婦詰問不肯承認繼以毆打亦不知痛有教以須笞柳條方知痛楚如法試之果供出係其寡嫂所教將其夫年庚八字等埋在牀下階磚内已及百日恐難救治及將階磚開看果年庚在内紙已霉爛不堪矣不數日其子卽亡其祖痛孫已死欲求自盡其寡嫂知此事因渠而起必要追究亦行自盡據云凡係邪術一入其教則心腸頓改必要依法而行後雖悔之亦已無及此種愚夫婦固屬冥頑不靈然轉移風化亦地方有司之責也 
[聖教遐敷]  
　　東京采訪友人手簡云長崎中國商人向立有至聖先師廟本月初十日爲秋祭之期駐崎領事官張子豫直刺是日五鼓偕隨員繙譯及紳董等詣廟行禮 
[述班相被刺情形]  
　　西班牙國總理大臣卡司氣洛氏爲刺客轟斃已紀前報兹得其被刺情形爰再紀之卡司氣洛氏攖二豎子之患請假養疴同其夫人赴殺痕他矮呆達温泉塲四歴八月八日下午一點鐘時出浴廊下突有刺客至前發短銃中三彈一穿體一貫左肩一擊在頭上昏暈倒地夫人在數尺外親見之大驚急赶往扶掖聘名醫數人爲之療治以銃丸皆中於要害處不能施其刀圭不移時班相卽因傷而斃當轟刺時兇徒卽爲巡捕所擒係意大利無政府黨人名岳其西班牙攝政皇后聞此凶耗特派侍醫前往至則班相已謝世矣乃遣使慰問其夫人各國使臣亦皆至政府吊唁盖以政府失此豪傑殊可爲之扼腕太息也 
[大雨成災]  
　　長崎新報云東歴九月五號夜間大雨傾盆至六號三點鐘雨勢更甚有若天崩地塌民間皆各驚起街道均水深一二尺至三四尺不等其近河最低處直與河道相連一望無際倒塌房屋損鑒貨物器具甚多其被災處以小村町船津町爲最重緣立山地方山水冲出至小村町冲去浮橋七八座板木堆積壅塞去路故也 
[請署農商]  
　　日本大坂朝日報云農商務大臣一缺前由外部大臣大隈氏兼署現大隈氏擬辭退兼署農商務大臣之任請另遴派大臣接署云 
[德皇試鴿]  
　　叻報述歐洲報云德皇御園之中畜鴿一百頭其肥澤豐滿自可不言而喻皇甚愛之月前德皇特勅某武員將御園中羣鴿一百頭又向巿面買鴿一百頭合共二百頭帶往英國勞麻地方由該處放鴿試其能否飛回本國該員領旨前往於西歴七月二十一號卽華六月二十二日是早五十鐘時將所帶羣鴿在勞麻放去是日下午接德廷覆電云今日上午十一下鐘羣鴿均回御園惟巿面所買之鴿尚未回齊等語該員隨卽返國銷差又聞德皇自試放之後尤爲珍愛云 
[電話古法]  
　　叻報云世界自有電報以來千里之間瞬息可達不料更有德律風可達語言并確肖各人口吻由是觀之似古人之智未必能及今人矣不知竟有不然者英國電氣雜誌報稱電話一法上古已有人行之不過其法未全維時創一新法均秘不肯告人近有英之士官探遊印度名勝偶至北泥野地方忽見電話線一條此線長一千五百米突相距兩寺間乃二千年前所設遂載之史册中者士官至此亦書於日記之中而著述家以士官所言鑿鑿可憑不敢指爲虚誕按世界最古之國莫如印度卽文明開化亦占他國之先安見印度無奇特之士創行二千年後之利器但惜其時秘密不將其法公諸四海祗竭一人之心力利用於宗教雖有其法恐其法未必如今之大全然不敢必其法之無有也又有邃於埃及語學者研究埃及古物見彼建國之初所立寺院加設金線按此線卽係電話之噶矢埃及古書紀載有殿紫拉弗寺安設高四十米突避雷針一具係辣母借斯長老第三世時所造又見於滅旣烈斯又阿布二寺亦有此針目下弗蘭苦靈創造避雷針不期仍踵埃及之濫觴嘻豈古人之智遜於今人而今人遽可藐視古人歟 
[日設艦隊]  
　　日本海軍新創一議添設義勇艦隊其餉糈之費則皆取之於民問云 
[移民赴火]  
　　東京來信云神戶移民會社近日募集男女一百七十二名口令航海至火奴魯魯島 
[火警續述]  
　　寗郡靈橋門内車橋弄某店火災大略情形已登前報兹復查悉起火之處係惠安當後墻下油簍内當時東南風頗大火遂向四北延燒對河車橋弄一帶因該處河道狹窄且多河棚以致靠河各店鋪共成灰燼計共燬去十餘家大小房屋約三十餘間 
[江西簾官名單]  
　　泰和縣郭曾準雲都縣夏樹立德興縣陳祥燕餘千縣洪錦標新城縣譚紹裘高安縣何敬釗新昌縣陳君耀卽用縣俞省三朱紹文濮賢懋陶鈞楊景星楊國璋王純武劉橒壽彭錫蕃 
[天庾正供]  
　　北通州訪事友來函云江安糧道吳仲怡觀察襄辦方仲侯直刺均於八月初二日到通初二日進謁倉廳憲方襄辦回船　候提騐初四日倉憲提騐江北頭帮初五日提騐江北第二帮初六日提騐江北第三帮又江北第四帮前半帮初七日提騐江北第四帮後半帮又江北第五帮初八日提騐江北第六帮初九日提騐江北第七帮初十日提騐江北第八帮又江北第九帮前半帮十一日提騐江北第九帮後半帮又江北第十帮所有江北河運漕糧掃數報竣 
[丁祭誌盛]  
　　鎭江訪事來函云本月初十日恭逢秋季丁祭之期是日五鼓時副都統吉統制道憲曾觀察府尊饒太守率領屬下各員詣文廟分班行禮佾生二十四人在大成殿上舞蹈黎明禮成各員次第回署 
[試演電醫]  
　　英國電學醫士李察博士來滬行醫假外大橋禮查客館及天華戲園試演電醫其詳已登本報告白昨晚八點半鐘在禮查客館試演電法屆時闢門中西人士之往觀者約有四百餘人之多博士於九點鐘時登臺操西語向衆聲明遊歴各國及以電法醫愈之人不知凡幾並在某國適遇兵事有一童爲槍彈所傷命在呼吸諸醫束手無策博士爲之醫治僅閱一刻鐘許卽爲治愈行動自如故數十年來各處道謝之函紛至沓來不可以數計言畢卽命人導病者上臺令坐於中足踏電機所覆之毯上第一係寗人郭姓患耳聾之症入座後由舌人問其姓名張目直視不知所對及將電法爲之療治頃刻間卽能遠聽言語在數十步之外於是觀看之各西人皆拍手稱異第二係西洋人患目疾亦卽爲之治明第三係呂宋人由其領事函託代醫係患氣逆之疾博士先就機筒聽其胸背爲之引電入於胸際旋令其繞臺行走數次意態自如氣不上湧第四係粤人張姓患瘋癱症卽所謂軟脚病也上臺時由兩人扶掖而上及至醫後卽可自行扶墻而下醫旣畢又將花菓等物誘令四西童上臺令其站立毯上取物詎花菓之上均引有電氣觸之卽覺酸麻斷不能取及至將電收起始能取之而下後又有一西人上臺身軀甚偉博士將鐵管一個内盛一物令用匙起之豈知匙爲管中電氣吸住西人欲放不能竟至跌仆於地博士乃扶之而起慰以好語至此已鐘鳴十一點一刻矣遂卽送客今晚再行續演 
 
 

Page 3

 
 
[西兵夜操]  
　　前晚八點餘鐘有西國兵一隊由浦灘至跑馬塲操演各種陣法槍砲之聲隆隆不絶值至九點半鐘始整隊而返 
[續開支河]  
　　本邑浦東千步涇等河道尚有支河未曾開竣前因天時炎熱由紳董禀請暫行停工現在天時凉爽本縣黄大令札委水利廳孫立幹二尹定於二十日帶同工房亭耆人等前往丈勘以便續聞 
[諭鎖鐵欄]  
　　南巿沿浦灘新築馬路裝配鐵欄杆前經禁止小船帮人毋許在欄杆倚坐並知照各處木行起卸貨物務須留心不准撞損并諭令局差隨時稽察無如各木行中咸以此爲上落之地竟將鐵欄杆拆去前日被馬路工程局委員朱森庭明府查知後帶領差保迤邐至二十三七鋪十二圖履勘果見有數處均未裝置遂飭十六鋪地甲裘鎭二十三七鋪地甲錢昇陶昇等恊同局差將十六鋪洽興街口源茂行之嚴長彩太平碼頭瑞泰之吳老四恒昇碼頭大德之蔡泉林葆泰碼頭豐泰之朱壽福新碼頭長源之趙寳成聚豐之汪錫亭和義碼頭新泰之姚桂生竹行碼頭天泰之王阿榮巽森之俞咸林恒豐之杜阿元王家碼頭茂昌之胡亭生萬裕碼頭元亨之林雲福二十三七鋪徽寍碼頭森大之吳阿八商船會館碼頭裕昌之富阿三永盛碼頭恒源泰之徐掌林董家渡春茂之吳福海萬裕碼頭增泰之顧阿成等出店十七名以次傳至局中諭謂此項鐵欄以爲防備不虞起見爾等各行上落木料任意拆去並不裝好設或黑夜行者偶不經意跌入波心豈非攸關性命之事現在擬定章程均用鐵練鎖住如爾各行欲上落貨物可將鎖開去事畢仍須鎖好若仍任意抛置查出惟爾等是問諭畢將鑰匙按名分　並諭地甲知照各行主隨時約束不得有違致干懲辦 
[親查賭博]  
　　楊樹浦巡防局員李葆初二尹訪聞所轄境内有種無業頑民每喜糾人賭博二尹深爲痛恨因於前日午膳後帶領地保勇丁親自密往引翔港沈家巷横浜馬橋鎭等處嚴密訪查劉盤龍一流人聞之莫不悚然恐懼也 
[諭令遷讓]  
　　浦左楊家渡鄉人潘盛生張四海張秀海等三人日前糾衆至升科局滋擾繼復恐干查辦互相推諉扭控於爛泥渡巡防局中經局員劉二尹提詰之下飭勇函送到縣奉飭看管候訊等情曾誌昨報前晚黄大令升坐花廳命提研訊先據廿三圖地保楊顯華供圖内充公之地所有房屋雖奉諭給費搬遷奈拆讓尚屬寥寥求請傳諭廿三四圖董事張積賢潘慶華二人勸導事必有成前日有潘咸全議論此事詎張四海以應拆房屋有十餘間之多出而阻撓以致兩相口角互扭至局叩求明察大令以楊顯華玩延悞公不能約束當堂斥革不准復充並諭令廿四圖地保葛月樓待片往傳張潘兩董來署諭話提詰張四海供稱　咸全在鄉混淆黑曰造謡生事謂須將房屋卽日拆卸小的向之理説豈知伊卽恃强行兇因此扭伊至局求鑒大令謂拆屋讓地已有示諭爾尚敢不遵可惡已極喝令重責三百板始供叩求寛限二十天將屋拆讓張秀海供亦求寛限二十天潘咸全供不敢妄言生事所有房屋三間亦願於二十天拆讓大令准之判謂張等三人本應一併究辦姑從寛具結限二十天内將屋拆讓押候交地訊釋 
[縱馬踐禾]  
　　八仙橋巡防局函送鄉民金小狗控被徐大翰馬車行縱馬將田中菜豆任情踐食等情到縣前晚經黄大令提訊金小狗等七人同供小的等世居八仙橋西首耕種園地餬口因有徐大翰車行之馬常將田間蔬菜踐食小的等倚此度日不得已訴知地保囑徐不得再放詎徐置之不理前日又將馬縱放當卽見而驅逐馬卽逃逸在木橋上跌入河中被石擦傷徐反欲索賠故此扭局轉送案下求恩明斷地保吳桂仁供略相同徐大翰供寗波人馬係溜韁誤入田内並非有意縱放實被金小狗集衆用鋤斫傷求察大令飭仵察騐跌傷屬實遂謂徐曰爾不應縱馬在田間踐食鄉民恃田爲生理應驅逐何得以用鋤斫傷誣指今姑免究帶回自行醫治金等亦不准索償菜價兩造遂遵斷具結叩謝而　 
[留難被押]  
　　浦東廿二保廿三圖地保丁瑞卿因升科案内經本縣黄大令諭飭皂頭全順往提至案訊究該差奉諭後渡浦往提詎有渡船夫小佛金百般留難後換他船始得渡浦緣爲時已晏不克遄回遂假宿於該處慶寗寺中次日回署據情入禀黄大令以渡夫不應留難當卽飭差將小佛金提案奉飭看管候訊 
[訊責了案]  
　　楊樹浦華盛紡織局已革巡丁胡愷喜竊取廠内紫銅經總辦盛荔蓀觀察飭勇片送巡防局請懲曾經李葆初二尹審訊笞責五百板押候吊贓覆訊在案兹因收買賊贓之某銅匠店業已關閉以故原贓無從查吊前晚二尹升坐覆訊判令再責一百板還押覓的實人具保釋放 
[發落展期]  
　　昨日爲法界捕房發落之期因讞員鄭景溪大令另有要公飭丁知照捕房暫停發落一期 
[會訊不付票銀案略]  
　　日商順泰洋行控坤源錢莊不付票銀一百九十五兩一案當由日總領事函致菜公堂請傳案會審翁明府遂傳執事陳展如董星衢於昨日午後三點鐘與副領事升座會審順泰東人投案請追票銀訊之陳展如供在坤源莊爲執事此票本莊向福裕轉支實因謙記原根關照止付且曾登過申報告白明府問謙記何人答是船局不知何故止付順泰洋東供有王泰興向行中購煤五十墩計銀三百十五兩付票二紙其一百二十兩一紙已經收到尚有一百九十五兩一紙未付行中持票至莊對明與王泰興不涉至謙記則更不干涉須請究追陳展如供因謙記之保人曾經説過止付董星衢供已於七月中歇出莊上之事均屬不知求鑒問官互商之下以票旣由坤源所出理應由坤源照數付銀陳展如著卽交保限於十天内清理至與謙記轇轕再行控追 
[英界晚堂瑣案]  
　　前者浦世泉被妾薛氏誣控拐逃一案已經訊結浦心不甘服復具詞呈控經翁明府准詞飭原差將薛氏並弟瑞卿提案前日晚堂升座研訊浦供職員於前年八月間憑徐仰之何某氏等爲媒出洋二百二十元娶薛氏爲妾立有契據今春妾在家中與髮妻爭吵職因挈之至申先在二馬路書坊樓上借住後搬至寳和里第十一家全五月間因家中母患疾病當卽獨自回籍六月間職復來申妾已搬至第一家庫門内居住尋見之下與職口角將鋪蓋等物抛擲出外職知必有異迫令同回伊不允唆使其弟誣控拐逃前蒙庭訊因未呈婚契以致受責心實不甘故檢呈婚據復行呈控氏亦不願領回求請遞解以免在滬出醜求恩察奪訊之薛氏供幼失父母前年被浦誘引成姦去秋被領來滬賃屋會香里第六家逼勒小婦人賣娼小婦人不允卽被毆打嗣後搬至寳和里又逼令賣娼小婦人抵死不愿因此懷恨欲圖價賣娼寮適遇胞弟欲領小婦人回籍又被霸阻小婦人並未出立契據價賣爲妾之事今渠揑造契據又投案下控告前日台差將小婦人提到署内渠囑友人向小婦人説及給洋一百五十元可以私和免得質對公庭小婦人因無銀洋故未允許叩求明察薛瑞卿供小的出外學業並未出立契據將胞姊價賣與浦爲妾求鑒明府得供謂薛瑞卿曰爾年幾尚輕前次控案矇領本應重辦今從寛命戒責五十下謂薛氏曰爾價賣與浦契據鑿鑿豈容狡賴判掌頰一百下一併還押俟備文遞回長洲縣原籍浦叩謝而退○徐許氏控劉阿虎誘拐婢女阿寳一案翁明府亦於前晚提訊徐許氏遣抱呈邵文連投案供在六馬路某蠟燭店爲夥店主今往杭州公幹徐許氏卽店主之妾住居法界四月間雇裁縫劉阿虎至家製衣至廿九之晚忽走失婢女一口次日劉亦不至顯見引誘脫逃當卽檢查失去洋一百元戒指銀飾衣服等件開單呈閲前日在途適見劉阿虎詢問不認故鳴捕送案求請訊究質之劉供寗波人成衣度日四月間在徐處製衣該婢自愿跟隨小的故約同逃先住虹口至五月初九附輪回籍今在小的家内限三日内可以交案但阿　過出時祗帶洋十八元四角銀戒兩只銀練一根並無百洋之數小的自知小合叩求施恩明府得供判將劉 
 
 

Page 4

 
 
阿虎重笞四百板還押俟交到阿寳再行訊究○捕送趙阿方田阿道宣陳氏趙愛珠等男女四人到廨翁明府亦於前日晚堂提訊趙供紹興人小工度日女兒愛珠在絲廠工作十四月出外至晚不回次日小的到廠守候女亦不來十七日有表弟田阿道在北坭城橋物華樓茶館遇見女兒與陳氏等五六人同伴吃茶卽來通信小的卽往茶館遇見之下囑同回家不料陳氏竟敢覇阻召集男婦流氓二十餘人將小的毆打因扭赴捕房解送案下今蒙提訊叩求訊究田供紹興人與趙親戚知渠女兒不見適與遇諸茶館中故往通信餘不知情求鑒質之陳氏供蘇州人住居泥城橋生有兩女在絲廠做工與愛珠相識十一日愛珠來家稱因失去物件家中無人欲往三馬路新昌洋行招尋哥哥因不識路囑小婦人同伴往尋至晚不遇是夜遂借宿於小婦人家次日又往尋訪仍未遇見又住在小婦人家中十三日囑伊回家十四日又至小婦人處小婦人不知伊有父親受伊之愚並無别情求鑒愛珠供與該氏之女同廠工作因遊玩夜深住在該氏家中並無招尋哥哥之事求鑒明府得供謂陳氏曰爾何故招人將趙毆打實屬悍潑之極喝令鞭背二百下愛珠交伊父趙阿方具領與田一併開釋陳氏著交保釋出 
[美界捕房紀事]  
　　昨早有劉青山胡阿三二人相與至虹口西華德路第九百八十號門牌柯賢根所開之陽團店内果腹食畢交帳劉胡二人各出英餅一枚向柯調回小洋柯持往鄰店估看並非贋鼎嗣因貼水不合劉等將原洋收回付以青蚨無如數尚不敷仍復出洋銀更調柯取而復往估看則盡係僞質也知其有意混用銅洋當卽扭獲喚交某號巡街捕拿送捕房押候解送英公堂訊究○本邑人衛阿和賃居虹口漢璧禮路第九百八十八號屋内其妻李氏素性輕簿不安於室與附近操銅匠業李生生私識初尚暗去明來繼竟公然出入以致醜聲四播前晚爲氏母季楊氏糾人將奸夫淫婦一併捉獲交竇包探拘入捕房捕頭以案情污穢不予准理當卽一併逐出○昨日上午有張阿德李阿仁王阿二三人相與至天津路恒和酒店沽飲醉飽之餘忽與值堂人藉端啓釁互相爭毆店主遂喚二百七十九號華捕到來將張等一併拿送捕房押候解送英公堂訊究○昨有無賴汪阿二在天后宮塲賭博經五百零六號華捕拿送捕房押候解送英公廨訊辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　　趙銀河禀稱朱興齋向在蘇州以拐騙度日近又向陳萬源珠寳店囑送　珠四十粒至某公館豈知朱　　　　卽由後門而出逃往湖州　洋四十六元來滬游玩陳得信後追蹤至滬告知小的得卽緝獲起到質票送案請究陳投案供稱在蘇州爲珠　　　被朱騙去珍珠四十粒值洋一百六十元今幸獲案求爲究追質之朱供湖州人實因失業無聊出此下策以後不敢再犯明府商之傅經　　將朱管押一年○包探孔阿才禀稱前日將晚有婦人倪金姐持洋一百三十元行經胡家宅左近忽被張雲桂攫之而奔金姐從後追赶經人獲住已失去洋十三元送案請辦倪金姐投案供稱被攫洋銀時尚被毆打求爲懲辦給領洋銀質之張供湖北人向在吳淞營當廚子今已辭歇餘供含糊明府以張竟敢於人叢中攫取洋銀情殊可惡著重笞八百板起到之洋給還原主○包探趙銀河禀稱積竊計德泉迭次犯案今又竊取陸許氏家綢布衣服兩件緝獲人贓送案請究陸許氏投案結領失贓質之計供崇明人推小車度日後因力衰無可餬口以致流爲竊賊求開恩典明府以計屢次犯案判令笞責二百板後遞解回籍○趙包探又解犯案遞籍之周和尚至案禀稱此人前因犯竊遞籍今又復來適爲小的所見故拘送請判質之周供寳山縣人因事來滬以後不敢再至求恩明府判責一百板再行遞籍○包探顧阿六禀稱楊朱全在西鄉竊取某姓家布衣質錢使用經小的拘獲惟失主無從傅案請爲訊辦楊供認行竊惟求恩典明府判押兩天○陳全元在天后宮塲擺設紅黑籌小賭攤　五百三十九號華捕連賭具一併獲送至案請爲訊究明府判管押兩天○包探張阿五禀稱王阿多不知在何處竊得鐵條十餘根交與徐木林掮取由二百九十八號華捕拘獲送案請究王供認行竊徐供不知賊贓故與代掮明府判將王押兩天徐從寛斥釋 
[法界捕房紀聞]  
　　新街二號弄花烟館　鴇曾抵押寗産妓女一口已歴四年昨日忽有妓之生母前來認領爭　多時扭至捕房捕頭 
詰問之下鴇稱由甲乙兩人經手出洋若干元押下有據呈案捕頭飭將烟妓暫押鴇婦交保尋到原經手人交案訊奪押據暫存○竊賊某甲昨晨在八仙橋用竹竿挑竊某姓家曬晾衣服兩件適爲某包探所見當卽拘獲送至捕房捕頭著押候解案究辦 
 
 
 

Page 10

 
 
   
 
 

Page 11

 
 
[光緒二十三年八月初八日京報全錄]  
　　宮門抄○諭旨四道錄前○將軍依奏爲副都統因病出缺請旨迅　　放摺○陜督陶奏爲遵議約扣减平銀數摺○又○奏爲新疆本　應行軍政擬請展緩舉辦摺○晉撫胡奏爲特參疏防斬犯越獄之管獄官請旨革職拿問摺○又奏爲平遥縣普洞村民被災現籌撫　情形片○陜督陶奏爲揀員借補要缺游擊摺○八月初八日吏部翰林院正黄旗值日無引見○翁同龢等各謝署缺恩○許應騤唐景崇丁仁長英信明安阿克東阿各假滿請安○山西總兵馬玉崑到京請安○江蘇巡撫奎俊請訓○福建學政戴鴻慈謝恩○江西學政李　藻謝恩○瀾公永隆各續假五日○載振請假十日○都察院奏改派專司稽察派出奕杕○召見軍機奎俊馬王崑戴鴻慈李緩藻○○奴才依克唐阿溥蔚跪奏爲興京副都統因病出缺請旨迅賜簡放以重職守恭摺仰祈聖鑒事竊奴才等於本年七月十一日據興京副都統銜恊領景祿詳據興京副都統奕𩆩家丁李順呈稱伊主人花翎副都統輔國將軍宗室奕　因患時症觸發舊病調理未愈於七月初三日戌刻因病出缺報經該恊領督飭伊家人等親視含殮卽將副都統印信暫行接護等情馳報前來奴才伏查該故副都統前於光緒六年補授開原城守尉嗣轉補岫巖遼陽城守尉旋蒙諭旨簡放興京副都統在奉十餘戴所蒞各任辦事諸　妥善積勞成病兹因患病溘然長逝雖有子在京當差身後蕭條情殊可憫除飭該恊領將該故副都統身後一切事宜妥爲照料外所遺興京副都統員缺相應請旨迅賜簡放以重職守至該故員應否賜卹之處出自恩施非臣下所敢擅請所有興京副都統因病出　　　　　　　　驛馳陳伏乞皇上聖鑒謹奏奉硃批另有旨欽此○○頭品頂戴陜甘總督臣陶模跪奏爲遵照議甘省添　　　　　　　　　　核扣各欵約計一年所扣銀數先行恭摺具奏仰祈聖鑒事竊臣准戶部咨議覆御史宋伯魯奏請添扣各項减平以裕　　　　　　　　　年五月十二日具奏奉旨依議欽此飛咨到臣當經恭錄飭司遵照辦理去後兹據藩司會鉌詳稱查部議内開各省自本年七月　　　　　道庫及各局處所額支旗緑各營俸薪餉乾米折養贍並各項經費津貼薪費口糧曁一切正雜各款凡向支庫平者每兩核扣六分　　　　　平發給其由旗緑各營内挑練之兵所支餉糈本較額兵爲優亦應核扣六分减平以歸一律至各省勇餉多係開支湘平當此整頓營勇　　　未便再行核减第查各處防餉間或以庫平支給未免稍有參差亦擬令自本年七月起無論舊有防勇新添練勇以及學習洋操各軍凡餉　　支庫平者照數扣四分統按湘平發給計各項减平扣出銀數若干應令按半年報部一次專欵存儲留備臣部撥還洋欵無論何項不得擅行　支其從前减平各案扣存六分四分各數並令照案分别解部及報部候撥毋得逕行截留應用仍將各該省各項减平一年約扣數目先行　　奏報毋稍遲延等因伏查甘省文武俸廉等項每年約共扣减平銀二萬八千餘兩係按六分扣除無可添扣惟有司庫並總糧臺支發旗緑　營兵餉米折練兵月餉馬乾糧料草折文職祭祀土司俸祿喇嘛衣單孤貧　糧犒賞番目西寗供應以及各項津貼經費西寗王公俸銀新舊酬賞京職銜米折兵餉譯字喇嘛工食等項銀兩前此係按四分减平每年約共扣銀二萬八千餘兩今奉文添扣二分减平每年約共添扣銀一萬四千餘兩遵議自光緒二十三年秋季七月扣起另欵收儲按半年報部一次聽候提撥其舊有之六分四分减平銀兩仍照案分别造册詳報此外甘省新舊防餉等項皆已核扣四分統按湘平發給仍另行扣存並無以庫平開支之項毋庸再議核减等情開具添扣二分减平各項欵目清摺詳請奏報前來臣覆核無異除將清摺送部外所有甘省每年約扣减平銀數理合恭摺先行奏報伏乞皇上聖鑒謹奏奉硃批戶部知道欽此○○頭品頂戴陜甘總督臣陶模跪奏爲新疆本屆應行軍政擬請殿緩舉辦恭摺具陳仰祈聖鑒事竊前准兵部咨開定例緑營武職五年一次軍政今查自光緒十八年軍政以後至光緒二十三年又屆軍政之年題明通行内外各衙門遵照例章畫一辦理以肅戎政等因當經臣分别咨行陜西撫臣新疆撫臣及各提鎭轉飭遵照去後兹准新疆撫臣饒應祺咨稱本屆軍政本應照例舉行惟新疆撫提鎭標路各營旗員弁各缺尚未一律請補齊全其中署任居多間有實缺到任者歴俸多未滿五年且西北沿邊地方族類分歧時　滋事邊防緊要調考維艱勢難照章辦理咨請奏緩前來臣覆核無異合無仰懇天恩俯准將新疆本屆軍政暫行展緩俟下屆再行照例舉辦以符定制除陜甘二省軍政尚未准撫臣及提臣咨覆容俟覆到再行奏明辦理外所有新疆本屆軍政據咨懇請展緩緣由謹會同新疆撫臣饒應祺新疆喀什噶爾提督臣張俊合詞恭摺具陳伏乞皇上聖鑒訓示謹奏奉硃批著照所請兵部知道欽此○○頭品頂戴山西巡撫臣胡聘之跪奏爲特叅疏防斬犯越獄之管獄官請旨革職拿問恭摺仰祈聖鑒事竊據岢嵐州知州徐樹璟詳稱光緒二十三年六月二十一日該州因公進省二十五日行抵陽曲縣屬地方接該州史目沈紹均中報監禁斬犯康全狼仔於六月二十三日夜五更時分乘禁卒人等睡熟扭斷鐐銬越獄脱逃該州聞報馳回會營勘訊督率兵役追拿無蹤等情臣查該犯康全狼仔係山西五台縣人因在岢嵐州故殺曹鐵桂身死移屍不失並事後取去衣服案内審依故殺律擬斬監候奉准部覆入於本年秋審情實之犯該管獄官冝如何加意防範乃並不督率楚卒人等小心看守致被越獄脱逃實非尋常疏忽可比且恐刑禁人等有鬆刑賄縱情弊亟應提省嚴行審訊照例懲辦據藩臬兩司轉據該管道府揭叅前來除批飭該員前往勘明越獄確切情形並通飭各屬一體嚴拿逃犯康全狼仔務獲究辦外相應請旨將管獄官岢嵐州吏目沈紹均革職拿問以便提同刑禁人等嚴審擬立有獄官岢嵐州知州徐樹璟據報先期公出有無揑飾規避查明另行核辦並請敕部將斬犯康全狼存於本年秋審册内扣除獲日另結所有疏防斬犯越獄緣由理合恭摺伏乞皇上聖鑒訓示再所遺岢嵐州吏目員缺晉省現有應補人員府　　留外補合併聲明謹奏奉硃批另有旨欽此○○胡聘之征再據兼理平遥縣知縣朱焜禀稱縣屬普洞村民房向係依山管建本十七月初四晨早山勢忽漸漸低陷至夜遂連房屋全行陷没居民先已逃避幸未損傷該縣聞報立卽馳詣勘得該村南頭周圍半里山俱坍裂民　悉被覆壓無迹可騐訊據該村民等聲稱共計四十六户被壓房屋一百七十尤間當由該縣將被災各户先行捐給口糧妥爲安插以免流　　　臣查該村民等猝遘奇災不特棲身無所卽食用等物亦蕩然無存深堪憫惻當卽飭司迅速委員前往會同該縣覆加確勘詳細情形禀候核辦一面查明被災民婦共有若干名口妥籌撫恤安插毋任失所以仰副聖主厪念民依之至意所有平遥縣普洞村民被災現籌撫恤緣由理合附片具陳伏乞聖鑒謹奏奉硃批山陷地中事所罕有該處被災户口著妥爲撫恤其詳細情形勢仍著查勘具奏欽此○○頭品頂戴陜甘總督臣陶模跪奏爲　員借補遊擊員缺以裨營伍恭摺仰祈聖鑒事竊臣前准兵部咨陜甘督標後營遊擊員缺棆用捐輸該省捐輸無人應過班作爲第六輪第一缺輪用　元人員行合揀員請補等因臣隨在於儘先合例人員内逐加揀選實揀選得副將銜留陜甘儘先補用叅將戴福祿於咸豐年間投營充伍疊次出征勦賊獲保斯職前曾補授臨洮營都司嗣經推補甘肅巴里坤鎭標左營遊擊旋因巴里坤鎭改隸新疆分省開缺另補該員在甘年久於甘省營伍地方情形極爲熟悉以之借補斯缺　堪勝　亦與定章相符合無仰叅天恩俯念員缺緊要准以該員戴福祿借補督標後營遊擊以裨營伍如蒙俞允俟接准部覆後卽行給咨送部　　　以符定制除飭取該　　　　册咨部外理合　　具陳伏乞皇上聖鑒訓示謹　奏奉硃批兵部議奏欽此 
 
 

Page 12

 
 
[光緒二十三年八月初九日京報全錄]  
　　宮門抄○諭旨一道錄前○晉撫胡奏調補知縣摺○又奏揀員更補要缺知縣摺○江撫德奏爲委員搭解鐵路經費片○又奏兵餉地丁不敷支放援案動用稅契等欵摺○豫撫劉奏知縣虧短交代摘頂勒追片○八月初九日戶部通政司詹事府正白旗值日每引見○睿王等各謝署缺恩○睿王等搜檢覆命○麟中堂崑中堂熙敬英侯各假滿請安○意公由西陵回京請安○溥善等接談換卷覆命○湖南學政徐仁鑄謝恩○湖北學政王同愈謝恩○莊王請假五日○鄭王續假十日○掌儀司奏十一十三日祭奉先殿漙侗慶王行禮○召見軍機徐仁鑄王同愈○皇上明日卯初二刻升中和殿看版卯正二刻至奉先殿壽皇殿行禮○○頭品頂戴山西巡撫臣胡聘之跪奏爲知縣互相調補以重地方恭摺仰祈聖鑒事竊惟州縣爲親民之官必須人地相宜方足　　　理兹查　安府屬之長治縣係繁難中缺附郡自邑近接豫疆弭盜安良催科聽訟事務極爲繁要非才具明幹之員弗克勝任准補該縣知縣楊壽祺現年三十七歲陜西蒲城縣附生遵例報捐知縣並捐戴花翎加同知升銜指分江蘇試用光緒二十年四月復捐離江蘇改指山西　　十月十九日到省加捐遇缺先補用並免試用二十二年七月題補斯缺奉准部覆尚未到任二十三年正月調署汾西縣知縣該員年力二　事理明晰惟於長治縣缺不甚相宜未便稍涉遷就查有現署長治縣事本任汾西縣知縣劉壽椿現年五十五歲福建閩縣舉人光緒六年庚辰科會試後大挑一等奉旨以知縣用欽此簽掣山西十一月二十日到省七年十一月試用期滿甄别奏請留省照例補用十年正月委署陵川縣知縣六月丁憂回箱守制服滿超復十三年五月回省十八年七月題署汾西縣知縣十九年四月初十日到任一年期滿奉部覆准實授二十三年正月調署長治縣知縣該員清勤明幹任事實心以之調補長治縣知縣可期勝任所遺汾西縣知縣係無字簡缺地僻事少卽之准補長洽縣知縣楊壽祺調補亦堪勝任如此一轉移間人地各得其宜該員等任内均無徴解錢粮承緝命盜案件已起四叅有關降革違礙處分據布政使俞廉三按察使劉　詳請具奏前來合無仰懇天恩俯准將准補長治縣知縣楊壽祺與汾西縣知縣劉壽椿互相調補實於地方治理有　如蒙俞允該員等係中簡實缺知縣互相調補銜缺相當毋庸送部引見所有知縣互相調補以重地方緣由理合繕摺具陳伏乞皇上聖鑒謹奏奉硃批吏部議奏欽此○○頭品頂戴山西巡撫臣胡聘之跪奏爲揀員更調要缺知縣以　地方而資治理恭摺仰祈聖鑒事竊照平滛懸知縣李壽芝奉部覆准調補陽曲縣知縣員缺前經臣請以絳縣知縣胡延調補兹於光緒二十三年六月初十日准吏部咨覆以該員雖經捐免試俸惟歴俸尚未期滿並無先行捐免案據與調補之例不符行令另行揀選請補等因查該縣地當孔道政務殷　治理不易兩司逐如遴選晋省雖有曾任實缺候補及卽用知縣均與此缺不甚相宜佐貳中亦無堪升斯缺之員未便稍涉遷就自應仍在現　　缺知縣内揀選查有襄垣縣知縣沈士纅現年四十一歲直天津縣進士由翰林院庶吉士散館引見奉旨以知縣用欽此於光緒十年九月選授山西襄垣縣知縣領憑到省十一年四月十八日到任十五年大計保荐卓異十九年赴部引見奉旨准其卓異加一級回任候升二十年二月十八日回任該員剛歴廉明政聲卓著任内並無積案及欠解錢糧承緝未獲盜案有關降調處分以之調補平遥縣知縣洵堪勝任惟題缺請調與例稍有未符但人地實在相需例得專摺奏請據布政使俞廉三按察使劉鼒會詳請奏前來合無仰懇天恩俯准以襄垣縣知縣沈士鑅調補平遥縣知縣海於地方有裨如蒙俞允該員係現任知縣調補知縣銜缺相當毋庸送部引見所遺襄垣縣知縣係屬簡缺晉省現有應補人員應請扣留外補合併陳明所有揀員更調要缺知縣緣由理合恭摺具陳伏乞皇上聖鑒謹奏奉硃批吏部議奏欽此○○德壽片再查案准戶部咨奏撥鐵路經費自光緒十六年起江西等十六省每省按年壽銀五萬兩嗣准部咨自十七年起卽分春秋兩季報解又准戶部咨直督臣李鴻章奏關東鐵路次第開辦各省奉撥鐵路經費先行解津濟用一摺奉硃批著照所請該衙門知道欽此計單内開鐵路經費部議各省限五月以前解到一半年内掃數解清均解交海軍衙門兌收再由臣派員派赴京請領實恐緩不濟急擬請自光緒十七年起凡各省解鐵路經費　解天津以應急需而免周折各等因均經行據藩司將光緒十六年起至十七年春季止共銀七萬五千兩失後　委補用知縣　宣鐸等領解前赴海軍衙門交收並十七年秋季起至二十年介季止共銀一十五萬兩發交蔚豐厚蔚長厚各商號匯赴直督臣李鴻章天　行署投兌嗣准戶部咨會議鐵路暫停請將各省籌撥經費改解部庫以供軍需一摺於光緒二十年十二月二十五日具奏奉旨依議欽此　單内開關東鐵路暫行停辦各省每年應撥銀兩歴係徑解天津今鐵路暫停應將二十一年經費銀五萬兩提前改解部庫藉充兵餉毋得截　延欠致誤急需等因又經行藩司將二十一二十二兩年分共銀十萬兩先後派委大挑知縣楊承曾等領解及蔚豐厚商號匯赴戶部交收隨時奏咨各在案兹據布政使翁曾桂詳稱所有光緒二十三年春季分應解鐵路經費自應接續籌解以應要需現於司庫動放　　二十三年地丁銀二萬五千兩以爲光緒二十三年春季分應解鐵路經費改解部庫銀兩遴該管解地丁京餉便員補用通判楊鴻　截取　縣檀家琮等會同搭解於二十三年六月二十八日起行由陸路前赴戶部交收等情詳請具奏前來除咨戶部曁直督臣查照外所　籌撥二十三年春　分鐵路經費改解部庫銀兩交委搭解緣由理合附片陳明伏乞聖鑒謹奏奉硃批户部知道欽此○○頭品頂戴江西巡撫臣德壽　奏爲光緒二十二年兵餉地丁不敷支放援案動用税契等欵恭摺具奏仰祈聖鑒事竊查江西各省鎭協標管官馬匹光緒二十二年分共應支俸薪餉乾銀二十萬八千八百八十一兩八錢六分准户部於光緒二十一年撥餉案内豫撥光緒二十一年地丁銀六萬兩以爲二十二年春季兵餉之用又於二十二年撥餉案内續撥二十一年地丁銀四萬八千八百八十一兩八錢六厘九江關洋税銀十萬兩先後共撥銀二十萬八千八百八十一兩八錢六厘經藩司陸續動放九江關解到洋税銀十萬兩二十一年地丁銀四萬五千一百十二兩七錢九分六厘尚不　銀六萬三千七百六十九兩一分實因是年各屬地丁徴不如額兼之撥解京恊各餉無遺以致本欵無銀可動而兵餉係計口授食要需難令揭腹從事當經由司設法籌墊藉恤兵艱兹據查辦二十二年分兵馬錢糧奏銷應另行籌補足數以便造報溯查咸豐七年地丁不敷支給八年兵餉業經咨准部覆准動各年雜税湊足以後歴經援照辦理有案今光緒二十一年地丁不敷支放二十二年兵餉銀六萬三千七百六十九兩二分情事相同自應援案籌補應請動支光緒二十三年税契等欵銀六萬三千七百六十九兩一分湊足放給造報以符原撥之數據藩司翁曾　異詳請奏前來臣覆核無異除將動支年欵細數咨明户部備查外所有光緒二十二年兵餉地丁不敷支放援案動用税契等欵緣由理合恭摺具奏伏乞皇上聖鑒勅部查照施行謹奏奉硃批户部知道欽此○○劉樹堂片再前代理靈寳縣知縣　　新任内交代　經該管　　　　　　同置交　　　　　有澂　光緒二十二年分恊陜潼　及雜税共銀一千一百九十八兩一錢一分九釐屢催未解實屬玩延揚由　臬兩司會洋請　前來相　　　　前代　靈　縣知縣　補知縣　　　摘去頂戴勒限兩　　　　　　如逾限無完　　　足數再行從嚴叅辦以重庫欵而儆效尤並將該管　　　　職名　　　　　　　　伏乞聖鑒謹奏奉硃批著照所請該部知道欽　 
 
