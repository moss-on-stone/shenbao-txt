# 1885 - 203 - 4904415

 

Page 1

 
 
[四十六號畫報出售] [  點石齋主人啓]  
　　京師永定門外地勢平坦芳草一色每當春秋佳日人多約伴跨馬以遨遊張朗齋軍門現駐兵於此而其部下弁兵恆於此處彎弓盤馬各獻神通朔方健兒好身手圖之以供衆覽報首畫譜兩圖則一獅一鹿俱係任君早長所繪筆墨之妙　詳前報無俟贅言准於十六日出售後附淞隱漫錄圖說一則閱者鑒之此佈 
[劉爵撫奏劾臺灣劉道疏]  
　　頭品頂戴督辦臺灣防務福建巡撫一等男臣劉銘傳奏爲奸商吞匿釐金道員通同作弊先行撤任杳辦委員署理恭摺仰祈聖鑒事竊查臺灣以進口洋藥爲大宗自前臺灣道張夢元于光緒六年招商包辦劉璈抵任後仍令商人包辦上年係歸董事陳郁堂包辦自九月後遂以封口爲名照常征收絲毫不解至今春三月經前貴州藩司宛應奎由糧臺委員查出中路鹿港等口隱匿釐金四萬六千餘兩禀請查究該商始知事露亦卽報稱臺南征收一萬五千餘兩聊爲飾辦其蓄意隱匿侵吞已可想見疉經臣札提陳郁堂來轅訊究竟取抗延不到臺灣道劉璈有督辦稅厘之責當上年秋冬餉項萬分支絀之時宜如何籌畫搜查接濟顧持危局乃任該商吞慝巨欵至六萬餘兩之多事前旣不查察事後又不追究臺餉支絀上勞聖主宵旰憂勤各疆臣接濟不遺餘力劉璈身仕局中何以膜視上年十一月底禀報臺南餉項告竭立有潰散之虞截留臺北協餉五萬兩置此巨欵于不問本年三月底該道會同沈應奎廪請以全臺洋藥厘金每年加征十萬元仍由陳郁堂包辦臣批以該商前因侵吞隱射情獘業經札提來轅應候訊辦確實再行核議該道置之不理於四月初一日詳報加征仍由該商承辦臣疉次訪查洋藥茶腦厘金各項均有不實不盡之處稅務爲餉糈所關豈容絲毫侵蝕該道于奉批後猶復具詳爲商人廻護顯係通同作弊已中臣檄令撤任聽候查辦所遺臺湖道員缺應卽委員署理龔照瑗正在結算製造局並上海購買軍械帳目交代未清一時尚難到臺查有候補道陳鳴志精明練逹熟悉營務持躬廉潔守正不阿堪以署理現經臣飭令陳鳴志將所部恪靖土勇兩營交該軍營務處候選知州賀培榮帶赴彰化妥爲遣撤該道卽赴臺南援署道篆除將劉璈貪汙狡詐不受節制劣蹟多端聲名狼籍另行專摺奏叅外一面催提奸商陳郁堂到案研訊有無通同作弊情形所有道員先行撤任委員署理各緣由謹恭摺由驛馳陳伏乞皇太后皇上訓示施行謹奏 
[劉爵撫奏叅宜蘭縣王令片]  
　　再臺灣餉項支絀曾奉特旨捐借以資接濟臣當欽遵辦理轉飭道府廳縣妥爲勸辦不得勒索苛派據宜蘭縣殷户周家芳禀稱該縣王家駒派令捐洋銀八千元周家芳自願捐募土勇二百名帶赴基隆助剿自備口糧四个月需餉銀六千元外復認補繳捐洋二千元卽按該縣派捐之數亦無不合宜蘭縣知縣王家駒不問助勦勇營仍勒令捐繳洋八千元疉據周家芳禀控以伊兄周家祥被該縣拘押並有縱差凌辱情事當經臣先後批令該縣將周家祥開釋仍令補繳二千元以歸派捐之數該令始則延挨禀復繼謂周家芳募勇助防基隆越桑梓之地舍近圖遠請臣撤去所募勇丁照數補繳捐欵周家祥依舊管押抗不釋放查本年正月底正基隆法人猖獗之際周家芳不避艱險自備餉項率勇助勦認紥前敵可謂勇敢急公獨不滿於該令殊屬不解經臣委派浙江秀水縣縣丞徐國柱前往訪查據徐國柱禀稱周家祥在押尚無縱差凌辱情事惟該縣所派本地貢生楊德英帮同辦理諸多不公訪聞各捐户有因循情而减者有因私賄而减者並未一律照章辦理捐派甚不公允禀復前來查宜蘭縣王家駒奉委辦捐宜如何勸諭樂輸乃任聽劣紳任意增减且據委員訪查該令謂周家芳捐勇助防是基隆前敵公事非宜蘭本縣公事所捐勇餉不准抵銷仍令繳洋銀八千元札奉批後仍將周家祥管押抗不釋放實係剛愎任性有意勒索相應請旨將宜蘭縣知縣王家駒卽行革職以肅官方謹附片具陳伏乞聖鑒訓示謹奏 
[劉爵撫奏懇撫卹災黎片]  
　　再疉次投降安南人二十八名法兵十二名兵酋二名内德國人九名荷蘭人二名法人四名除法人不能回國外其餘經臣派歸各營教操將來如有願回本國者再行給資遣送安南人業經全行資遣回國惟杳地方自法人佔踞之後週圍不出五里所有鄕鎭民房並基隆廳衙署多被焚拆所餘無幾田地亦皆荒蕪且有拒敵被害者現大局已定全臺安然無恙基隆一隅獨遭兵禂居民顚沛流離情殊可憫擬懇天恩稍加撫恤以廣慈仁如蒙俞允卽由淡水捐輸項下撥欵動用將來歸入地方善後一併報銷謹附片具陳伏乞聖鑒謹奏 
[高麗火警]  
　　間高麗仁川海關於初四日夜間失火房屋悉成灰燼洵意外之災也 
[善士墓捐]  
　　粤人張君寅賓昔年在漢口謙愼安爲總司事措置裕如頗孚衆望嗣因招商漢局需人特延張君爲總辦客歲商局歸入旗昌張君復經太古行東聘去今夏粤省水災十數州縣盡成澤國張君誼篤梓桑徒行酷暑中不辭勞瘁邀同會首親至中外各行號竭力勸募旬日之間集成鉅欵至六月初九日核計共得賑洋八千元之多疉向匯豐銀行傳電匯交羊城愛育堂兌收散放内有西商二千餘元餘均捐自華商樂善不倦張君有焉餘慶之說敬敢額手頌之 
[鷺江談屑]  
　　厦門一島向無巨當所有長生庫貲本少或數千金多祗萬金定章二分取息然奸商漁利一見呢羽洋貨皮衣等件皆托稱易於霉蛀取利三分官憲雖明知之究以投鼠忌器未能厲禁高懸賣雞巷口扁源典亦居大當之列開已百餘年今忽無故閉歇由道憲查封矣○程從周軍門所部順昌選鋒等營前以奉旨援臺暫駐厦島嗣因和議已成奉旨仍回楚北所部順昌選鋒等營已由美富富有兩輪舶載回軍門則自坐富有輪船彈壓另有楚勇千餘名雇英國某輪船載運業於本月初九日展輪逕往漢江聞軍門在厦起程時提道憲以下文武印委各員咸至江干恭送衣冠濟濟閙熱異常云○近日吐瀉之症層見疉出甚有因此斃命者初六日時和輪船由申來厦船主在船亦染時症於初七晨八點鐘時吐瀉而死人皆歸咎美富輸船由外洋帶來疫氣以致疹癘爲灾云○前報登洋藥局巡勇在鼓浪嶼拿獲私土四十枚一案現粤妓阿菊已由稅厘局移送厦防廳管押聞擬科罰洋銀二千元以示懲儆走私之地保何新來則已逃赴外洋恐難弋獲矣○厦門茶商巨賈大半粤産居多近日粤屬水患危急萬分桑梓之情自難　置乃各行號之表表者及紳富某某等屢接告災信啓麕集寄廬公所籌議互相推諉不名一錢豈皆鐵石心腸歟何竟不慳囊稍破也○鼓浪嶼人林景周少時曾赴美國習學英國語言文字後在厦門領事署代辦繙譯事件得以白手 
 
 

Page 2

 
 
起家左侯相前左閩時保奏知府銜以同知歸江蘇候補林君林泉樂志不愿出山四壁琴書嘯歌自得日前忽染時症逝世輿論惜之○吕遊戎文經奉旨發往軍臺効力曾經楊厚庵宫保奏請留台當差未蒙俞允遊戎當卽乘輪内渡日前至厦拜會各官不日擬赴省禀請咨部起解云 
[皖事紀要]  
　　被水各邑災民羣至省垣報災大憲諭俟派員察勘後再議賑撫○盧中丞聞新任吳中丞有初八日交卸漕篆之信卽派員弁前往清汪迎接來皖 
[竹西雜述]  
　　日前黃潄蘭宗師舟過灣頭時隨船因水溜拽縴悮觸鹽捕營炮艇該艇兵丁信口辱詈繼而扭舟子登岸奮力攅毆宗師聞之色頗不豫幸府尊宜太守將炮艇兵丁提至河干各予笞責並廪請運憲程都轉將管帶哨官嚴行申斥並查出該處救生局委員並　在局且大差過境又未預備縴夫以致兩船相撞咎實難辭立將該局員撤委聞者莫不服太守辦理得體都轉賞罰嚴明云○揚城痞棍俗呼青皮黨類甚多專以鄕愚爲魚肉歴經官憲訪拿務獲嚴辦而若輩横行如故竟敢若罔聞知日前有青皮施周等人糾衆至灣子街某茶社啜茗評理始猶脣槍舌劍雄辯高談繼而椀舞盤飛羣毆互擊喧嘩嘈雜聲逹户外茶社門首竚立遥觀者街爲之塞嗣茶社主恐釀事端下逐客令始鳥獸散聞該棍等因在某妓寮局騙某客爲同類所知硬欲分潤以致成仇嘻煌煌示諭墨瀋未乾乃仍肆無忌憚若斯亦可見其藐不畏法矣 
[鴛水紀聞]  
　　十二日午刻報忠埭河中有一男屍涼近喧傳咸往觀看嗣知死者爲任老八廣德州人在厘捐總局司更旣躭麴蘖又戀烟霞以致光景日窘近又誤聽人言謂司更之役又將革退一時短見遂從伍大夫游後經局中給貲棺殮云○馬沙匯定期演戲鄕民因菊部諸伶逾期始到心已恨之演至數齣有從臺下辱駡者好事之徒又從而附和之未幾一擁而前歌舞亭臺倐變戰爭世界諸伶受傷而遁欲赴秀水縣署控告當經縣差出埸調處其事始罷○往年郡城施醫局祗有北門外報忠埭覺海寺三處今年在太平橋添設一局盖因時疫較多故也○報患埭裁衣店因私減工資被同業察出罰令於十二日演戲一臺 
[袁江雜錄]  
　　二麥收成本歉而刻下米價每石增至一百文且隂雨不止禾稼受傷農人殊以爲慮○上月二十四晚鹽河之北某姓家突遭盜刼並刃傷事主一人現已報官請緝矣○張麗生遊戎自卸任溎陽鎭禁中軍後閉門習靜有林下風嗣以少君病殁復作捧檄之計今春奉委石碼頭土圩門巡查差竹醉後五日遽以疾卒將軍下世部曲罕存傷哉聞漕憲已委候補叅將張紹康接辦是差矣○吳健帥莅任時並未携眷現特差人赴原籍迎其夫人來浦於初一日進署魚軒遠迓象服是宜固人生之快境也○前次所獲盜犯聞有和尚一名在内以緇衣客而作緑林豪豈亦佛氏宗派耶○小河西北有金龍四大王廟卽俗所呼中大王廟也建自有明洪武年間至國朝乾隆時大加修整爼豆馨杳一時稱盛赭宼以後鞠爲茂草過其地者每有荆棘銅駝之感近經姚萬兩司馬會同裏河廳王司馬清河縣許大令等禀諸漕憲請將廟修葺漕憲允撥善舉項下錢數百串爲飛楹刻桷之用如再不敷則擬勸捐以繼之○湖南划船泊越河頭夜深漏永鬥牌以遣興保甲局勇聞信往捕划船上人於黑暗之中紛紛竄避有某甲失足墮水巡勇不顧而去翌日甲屍浮出水面經撈置岸上報縣請騐許大令騐得實在無傷卽諭屍親殮理具結了案划船幫人聞而不平大爲譁噪或拽輿作赴水狀或戟指向官而詈或抓差役肆毆甚至擦立水中幸旁觀者將若輩拘獲二人餘衆始散大令回署將二人重笞數百板屍親亦願結案云○某甲之養媳不得甲婦歡敲撲詈駡無日無之一日婦至隣舍養媳與小姑守門户藉剌繡以消長日針忽失搜尋幾徧杳不可得婦適歸遂大怒順手扼媳吭而斃之小姑畏威不敢置一辭媳有姊是夕得惡夢次日率衆至甲家先將甲婦毆辱而後送縣許大令將按律懲辦也 
[營口叢談]  
　　烟舘中由官給予告示不准私買洋藥須赴承領坐票行票之家購買向賣本土之洋藥店九家齊將本土攙假提價反能利巿三倍云○營地今年薪桂米珠日用異常昻貴惟南金州所出海參價值其廉極大不及東錢三千云○本土收成　止三四分吉林一帶只一二分以致巿價沸騰倍於往歲云○營地亢旱異常黍米每斗增至東錢四千且巿上貨已無多不敷日食名粮坊會議每人至多糴糧一石不准再多所存皆係料黍平時用以喂牲口者其粗糲不堪下咽若再旱一月勢將粒米無存矣幸本月初三晨大雨傾盆郊原沾足河水約漲二四尺官民俱額手稱頌惟粮價尚未稍減也 
[秣陵新說]  
　　秣陵吏治向例於六月初十日借下江考棚扄試現因院試在卽改於初四日在上江考棚舉行是日大小各班到者共二百餘人題爲君子所其無逸論天氣酷熱與考諸君無不汗流浹背云○入夏以來雨水太多禾稻類多湮没霪霖半月天始放晴至上月二十六午後隂雲蔽空絲雨如織入夜二鼓後雨師偕風伯齊來拔木偃禾翻江倒峽奔騰砰　無殊萬馬之聲次早風雨稍定尚勢等傾盆檐間如百道飛泉鎭日不絶直至二十八日勢始少殺午後忽晴忽雨又作黃梅以致河水大漲較前更甚一籌城南各家大半宛在水中奇望街石壩街夫子廟兩岸一片汪洋茫茫無際貢院號舍中亦已有水灌入說者謂天若再不暢晴恐於秋試大有妨碍又須如道光已酉科改期舉行矣○江寗縣治濵臨大江民間圩田最多就中尤以沙洲圩爲巨擘計田萬有餘頃今年圩中底水本足入夏以來隂雨連綿江水驟漲各圩俱有岌岌欲崩之勢南鄕小圩業已淹没數處沙洲圩堤埂素稱堅固前又加高數尺方幸可保無虞不意五月杪大雨兩晝夜江流暴漲有如萬馬奔騰堤上雖有鄕民防護無如風雨太大人力難施竟被江水灌入登時人心大亂號器之聲逹於四野至月初遂有鄕農數十人赴署報災求請邑尊勘騐所幸連日天已暢晴不知能否設法挽救哀哀小民終歲勤苦如竟一概淹没顆粒無收其將何以爲情耶○秣陵某甲家在通濟門外膝下一子年已十七一日傍晚因天氣酷熱往河邊柳隂下洗澡以泳以遊自鳴得意正在興高采烈忽上流駛至一船勢如箭激甲子閃避不遑竟被壓入河底岸上人見其許久不起赶緊設法救撈則已魂赴九泉與三閭大夫把臂而逝矣家人雖痛不欲生然已無可如何隨卽備棺殯殮 
[江西擬調簾官名單]  
　　靖安縣梅雨田　分宜縣丁毓琨　德安縣賈　鉅　吉水縣林嵩堯　永甯縣謝若潮　卽用縣洪　鏊　石壽祺　朱彭年　李應奎　劉步元　羅大冕　許文泳　劉泰龢　大挑知縣祁友觀　卽用縣凌錦章　周紱麟　俞壽祺　候補縣鍾體志　李　湘　王重藩　劉大受　廖兆鑾　王濟中　胡　欽　卽用縣楊際澐　拔良知縣彭　基　候補縣白賡梅　慶錫庚　拔貢知縣張鳳齡　恩　沛　候補縣馬蓁　文　濂 
[豫章紀事]  
　　首縣政務殷繁須有帮審委員以左右之近有候補縣張公束明府帮審各案隨到隨訊隨訊隨結案無留牘民不寃抑輿論美之比之南陽太守岑公孝云○省垣之赤博鬼卽滬上所謂流氓也以萬子祠百花洲羊子巷一帶爲最夥日前有某武弁與某腐乾店主囚數文錢微有口角旁有赤博鬼多名慫恿逞兇聚集數百名某武弁恐致肇事卽告地保地保與赤博鬼同惡相濟謬謂碁店主身受重傷逼令鳴官某弁雖理直訟費亦不得不出某店主則責押候辦地保與赤博鬼不但逍遥法外且藉查明禀覆從中得利殊令人切齒也○營兵某甲居進賢門口上月見肉鋪某乙與其妻調笑甲告乙後勿復爾如必相犯請試吾刃本月初五日天未明甲赴校塲操演及回紅日已升見房門尚掩知必有異斬關直入果見乙在内卽將鎗頭之刀砍乙倒地并砍其妻於床乙登時氣絶其妻一息僅續已經報官相驗矣論者謂江省○風日熾兹 
 
 

Page 3

 
 
有殺奸案亦足以稍警薄俗地方官遇此等案件固宜法外施仁也 
[緝獲女堂]  
　　昨報列嚴緝女堂一則兹悉前日下午午縣差張駿偵悉葉慶棠向在小東門外戲館街開設順興祥女堂烟館經翁太守嚴禁後隨于本月十八日遷至大東門外洪昇碼頭因卽協同十六舖地甲裘福前往拘葉及伊拼婦金姐卽葉金氏及女堂阿福立卽解送十六鋪巡防局局員李君略加詰訊派勇數名協同原差將該三人一併解送縣中邑尊飭收押候訊 
[醫生被鎖]  
　　本邑十舖地甲張少雲向居城内天官牌坊前日忽患目疾邀請某醫生抵家療治醫生將針挑去浮膜誤截要害立時殞命當經家屬將該醫生鎖禁屍足向之饒舌醫生無奈央人調處始得釋放昨已由屍屬備棺收殮矣 
[自請送縣]  
　　上海縣莫大令准捐局咨請查得五月二十四日俞恊興銅器店有銅四十件漏捐當卽扣留寄存十六舖義記行内不料該行竟敢私自裝去實屬藐法請傳行主到案嚴追邑尊以地在租界因請法公堂出票傳俞昨翁太守飭包探孫寶生傳到俞子德太守問爾可是店主答稱店係愈怡堂之業與小的同姓不宗問前月二十四日之銅四十件現在何處答稱祗有八件已向義記提出運往杭州太守謂爾好大胆妄爲目無法紀遂着將俞帶出飭護勇送縣辦理包探帶出後越刻有張子和貿然投案求請釋俞并稱事由我起將我送縣可也太守問包探曰此人如何到來答稱此人未奉傳喚自來投案愈子德則確係傳來太守謂放去店中傳來之人反將爾全無來歴之人送縣有是理乎旣稱事由爾起著將張一併送案核辦 
[查看牕號]  
　　耶松廠失鐵一案經葛大令飭差吊簿業經禀覆昨又據原差將丁元興冶坊盤頂大興之簿及批發簿呈閱包探土阿二申訴前因船户倪文光乾裕號之王庭春丁元興治坊之張洪亭各執前詞大令閱得盤頂各式鐵斤並無三十條字樣批發簿固有出售二十條與乾裕字　旋據張爾當時盤下總寫舊鐵惟再剔出條塊三十件大令又問原差該坊尚有照式鐵條否且據包探言查看該坊堆鐵房屋五六間並無條鐵而坊夥言有六七十間究竟若何差禀堆鐵房屋確有六十餘間並無照樣鐵條餘語與前同包探又稱當時與出店扳談時尚有一先生模樣者惟不說話此次去時我問尚憶前情否其人置之不理大令謂該廠之鐵從外洋來必有西字隨商之易繙譯將各人交保俟唐繙譯到捕房看明是何牌號冉定於禮拜四覆訊 
[要犯解縣]  
　　上海縣捕役趙金至英公堂禀稱陸陳氏投縣控夫陸海金被徐春椿糾衆打死拿徐未獲今悉徐避在租界特於黎明時往捕徐尚與子金金同臥一併拘拿因當時協同巡捕故先解案信票呈閱葛大令閱票發還告知麥總巡捕頭謂此係命案要犯應交原差帶去捕頭然之大令隨飭趙金將徐春椿父子押解到縣 
[自尋煩惱]  
　　湖南人某甲年甫弱冠薄游滬瀆下榻旅邸中衣履翩翩宛然三河年少又　其父曾爲顯官啟人咸以貴公子目之中曾向某衣莊置辦各衣物值洋二百餘元兩手空空無以應也不得已擬赴他埠乞貸於親朋因挈莊黟同往親朋知其浪游付之不答甲遂徒手回滬莊夥卽報捕房派包探陳阿九查得所有女衣書在妓女冉月仙處先往吊取又拘甲至捕房隨有皮貨鋪等投訴被甲欠去貨銀亦請追究祠有某洋行買辦出爲調處以寢其事夫取之盡錙銖用之如泥沙已爲有識者所齒冷况多方賖欠以塡無窮之慾壑適見其取辱而已矣向伺歡樂之有 
[馬去訛詐]  
　　二百九十一號華捕至英公堂稱前夜十點鐘時在四馬路梭巡有王雲生報稱伊友陳阿得被馬夫帮軋在萬華樓茶館訛詐氏卽同伊前往甫登樓見人甚嘈雜由陳指拿徐銀寶竟被推下扶梯我急吹響號一百五十二號華捕及西包探等聞聲赶來始將除等四人拘入捕房後又據茶舘司帳人報稱尚有二人在彼吵閙捕頭又令我等續獲林忠元李安生等二人一併解案一百五十二號華捕供與同茶舘司帳周阿二稱前夜上巿之時突有許多人吵閙致失水烟筒并碎盌　捕拘徐等四人去後尚有林李二人未去向索茶錢不但不付反欲堂倌叩頭嚴禮爲又報捕拘拿堂倌王瑞寶供與同陳阿得稱在捕房爲侍者十四夜看戲回在美華書館門前遇不識姓名人無端辱駡置諸不理行至白大橋相近伊等尾隨不捨及告知巡街西捕始行遁去前夜我同友人王雲生啜茗伊等多人又指我辱駡定要罰會茶鈔否則將我之紡綢衫交抵與論恃蠻爲囑友人王雲生報捕王雲生供與同徐銀寶供向爲馬夫現在歇業當夜與相識之人嬉戲陳阿得多事駡我致與爭執餘人皆不相干張生海葉金雲謝阿多等同供雖是馬夫從不擾釁林李二人亦不承認葛大令隨判徐張葉謝等四人發捕房各押兩月林李二人各押一月茶館失物不究 
[英界公堂瑣案]  
　　蕭氏稱丈夫蕭阿永開烟膏店有吳某向夫索錢吳之友人鄭阿太竟將丈夫戮傷報捕拘鄭丈夫在醫院不能投質向衣呈騐鄭供在土行爲夥吳向蕭索欠我確解勸並未行兇葛大令命將鄭阿太押令邀到吳姓併俟受傷人投質再訊○日本婦人谷紀札紀稱失竊時辰表一只欵係隣孩楊天喜所竊爲此交捕楊供粤人年十三並未取表葛大令以指竊無據飭將楊暫押候查○華捕　施阿明不知何故毆傷陳阿榮今將施送案陳在醫院不能投質施供細故口角並未行兇葛大令命將施管押俟陳阿榮投質再訊○年約十齡之某童稱被賣凉粉之陸阿區戮傷右手由捕拘案陸供不敢行兇旋據童父某投請免究葛大令向陸申斥令退○周阿桂稱被謝阿囡奪壞羽扇由捕拘押後已央人說妥乞恩免究葛大令一併斥釋 
[小工斃命續聞]  
　　英工部局小工斃命一事其情形節經列報兹聞該小工死後曾由工部局醫生騐過知非因埸身死實本有病所致特會逢目適耳 
[海天喜滿]  
　　上海爲繁華之冠山珍海錯饜飫匪難而欲嘗異味者亦頗不乏人四馬路新開海天春番菜館卽一品香舊址益加擴充煥然生色正如李臨淮代將郭汾陽軍旌旗壁壘爲之一新其肴饌　旨某器具之精潔伺候之周至殊足令入者忘倦於昨日開巿想見中西紳商之食指偶動者當必于于然聯翩偕往矣 
[上海文報局賑寓叢譚二]  
　　兼籌桂賑勢等弩太乃蒙南潯大善士願得錦標人各助英洋一千元值此大災巨祲一元足活一命古語云活千人者有賞子孫封侯又見金科玉律云救一千命以上者大魁天下脩德獲報理自不誣忽訝籌餉事例中無此例海防新例中亦無此例也○蕪湖電局龔君來函云寶裕隆同發源利源長三寶號篤念梓柔助米千古曰寄愛育善堂此係自發菩心無關勸募云夫好施者不待勸善勸者不居功是謂得仁讓之風鎭江西門外一大善士無賑不與桃塢之舊同事取隱其名曰繼善子募洋五十一元并賜一函云銅洋爲禍甚列每見錢庄小夥誤收失業廢棄終身曾勸各店年終銷毁今若助賑代毁尤爲一舉兩得等語奉勸合天下大寶號囊　所蓄綑戴而來敝霍當送入洪爐爲人除害爲君積德○顧瑞卿先生以亡室丁氏百日懺洋兩元助賑乃爲之偈曰佛法無邊布施第一救人一命勝造七級餓鬼超生莫大功德七祖　天而况妻室 
 
 

Page 4

 
 
[浙省撫轅抄]  
　　六月初九日知縣朱懋清禀知服關來省禀到縣丞潘映彬禀奉前藩司委接充新任學憲文巡捕差叩謝○初十日仁和縣趙錢塘縣唐俱禀見禀知學憲於十一日卯刻在本衙署拜印府經歴陳之鏡禀銷臬署監印差叩見從九品陳承鍠禀知臬司委監印差禀銷藩署監印差叩見 
[蘇省撫轅抄]  
　　十三日候補通判董振祺解淮餉赴揚州回○十四日候補通判沈樂賢禀知奉委解恪靖營餉赴湖口差候補縣朱細謝委署溧陽縣事縣丞葉恆新禀知換蘇差委○十五日縣丞湯慶洹禀知換蘇差委 
[江督轅門抄]  
　　六月十一日同知桂林謝委文闈供給所照料差通判唐錫齡由滬運磺回鄭鏞辭赴周圩港釐捐○十二日知縣董汝誠辭解餉赴徐州張瑾起服禀到○十三日知縣許肇基禀知奉司委赴瓜洲勘估鎭遊兩署工程 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[左爵相奏陳澎湖失事情形疏]  
　　奏爲查明澎湖失事文武員弁下落實在情形並請旨分别懲處以肅軍律恭摺仰祈聖鑒事竊法船攻据澎湖經臣等兩次電奏並附片陳明在案維時文報不通傳聞傳聞難信當飭該管道府查明實情並文武各員下落去後旋准水師提臣彭楚漢咨報據澎湖副將周善初通判鄭膺杰禀稱二月十二日法五艦進泊烏嵌洋面當飭各營嚴備十三日黎明兩艦由西嶼直攻媽宫一艦中炮退去續添三艦攻新城炮台營官梁璟夫力禦兩時許臺浙轟壞法放舢般圖佔新城及金龜頭周善初督率德義後營管帶梁岳英縶砲臺後之深溝壓岸抵禦舢舨駛囘敵復以三艦攻四角山蛇山四艦攻金龜頭外之露天園砲臺臺逼受敵亦被擊塌周善初復調德義中營管帶關鎮岳綏靖前營管帶馮楚燊綏靖副中營管帶陳得勝分扼較場烏嵌山觀音亭等處鄭膺杰仍督水軍協同德義後營帮帶劉燦瑩由紅毛城抄擊相持竟日互有傷亡是晚初更法船迭用大砲對轟我軍蛇伏避脫彼卽放舢舨十餘號漫海而來梁岳英馮楚燊梁璟夫各督砲勇登臺整頓擊沈舢舨一號鏖戰良久法船復施放各樣砲彈天明始息周善初仍督同梁岳英等扼据深溝鄭膺杰扼媽宫街後及紅毛城十四日早法三艦猛攻四角山蛇山土臺旋卽坍塌兩山旣失小按山遂不能守周善初等督率各軍扼守金龜頭新城後一帶與法軍力戰一晝夜是日卯刻敵益猛攻新城金龜頭各臺旋被轟毁卽放舢舨十餘號肉薄來攻當經梁岳英擊退斃逆無算並擊焚一舢舨該逆乃分布四艦二艦直進媽宫港内二艦泊觀音亭港面三面夾攻各軍勢不能支退紥廳署東之東衛山該逆又以蒔裏無砲臺于十三日分調舢舨約四五百人乘夜來襲經陳德勝設伏擊退傷斃數十名十四日兩法艣駛進珠母水復用舢板裝兵七八百人意圖上岸復經陳得勝關鎭岳分道攻剿梁岳英復派　帶劉燦瑩馳由上路夾擊自辰至午法逆陣亡百餘名敗回原船我軍追至海岸被法艦蟲斃六名帶傷二十餘名此十三十四兩晝夜媽宫時裏珠母水等處獲勝之實在情形也十五日辰刻法六艦泊珠母水等處分四路登岸陳得勝時紥大城山當率所部由中路迎敵周善初親率綏靖後營　帶單錦春叅將陳尚志並馮楚燊全隊由大城山進發梁岳英關鎭岳一由東一由大城山西衝出無如敵械精良彈密如雨大城山四面平坦敵以各種火器横衝直擊所向披靡關鎭岳憤甚率哨長朱朝安蘇德奮勇直進擊斃法逆多名朱朝安蘇德力戰陣亡關鎭岳腿受重傷陳德勝左腕右腿亦受彈傷梁岳英馳突鎗彈中奮不顧身鎗斃法酋一人帮帶劉燦瑩督隊竟踐尸後直登甚爲勇敢是時梁璟夫部勇由西溪進攻周善初見敵勢兇悍急揮軍摧其中堅鄭膺杰督各軍由湖軍抄出右營都司鄭漁舉人郭鶚翔等分帶果毅軍及轉練由湖西港底抄出血戰四時以軍火用罄收隊回營計陣亡弁勇三百餘名帶傷近四百名法逆乘勝調九艦進踞烏嵌雙頭跨各岡修立土壘安配大炮對大城山東衛各營轟擊飛彈甫墜東石等處糧臺軍裝各局亦難存立諸將以死傷過多商請退駐北山之中墩此十五日與該逆大隊鏖戰力竭退守中墩之實在情形也旋据臺灣道劉璈禀稱准澎湖副將周善初開移退中墩後於十七十八等日會同澎湖廳曁營宫士紳詳勘各澳糧路不通四面受敵尤甚於媽宫大城山難以駐守祗得退保灣貝藉固内地等情又据署興泉永道奎俊派員前赴澎湖密查各員行蹤據稱副將周痒初通判鄭膺杰營官梁璟夫等現均在灣貝地方核與該恊廳禀報相符此澎湖協廳先　中墩後退灣貝之實在情形也伏查澎湖諸島外蔽全臺内固全厦歴來視爲險要然其地不産五榖不生草木薪米須取給於外且僅恊署一并淡水亦復無多故平日不能屯聚大兵設爲重鎭自中外通商西人兵輪往來海洋如履坦途局勢大變該島懸隔中海地勢散漫非有堅船巨砲戰守兩難實不足以保禦而自敵人得之則足以塞援臺之路而爲水帥停輪之區其勢又在所必爭也上年津約中變該副將禀請軍械迭經前督臣曁臣等批飭台道就近籌給惟巨炮一宗自馬江戰後各國藉詞公法無由購運此次法人以大隊兵艦分涂撥犯外無船艦可援内無山險足恃該副將等窮島狐軍尚能相持數晝夜斃敵軍不少并炮中法船數彈使非炮少力薄必成破敵之功力盡智竭退守灣貝似與法戰逃竄者微有不同澎湖向無城郭恊廳衙者迫近海濵無可扼要亦與平時失守城池者有間惟該員等有領兵之責民社之寄情雖可諒咎實難辭應請旨將該副將周善初通判鄭膺杰一并革職發往軍台効力候補通判梁岳英澎湖右營都司鄭漁臺灣鎭標中營守俻馮楚燊臣曾派探往臺回報並據難民潰勇傳說隊伍不齊致兵勇不能得力應請旨將梁岳英鄭漁馮楚燊父部嚴加議處候補同知關鎭岳儘先副將陳得勝均經帶傷候補守備梁璟夫管帶砲勇三百名守四角山觀音亭蛇山龜山各臺兵分力單臺毁始去尚非退縮可比以上三員可否免議出自聖裁臣等海程遥隔勢力所限先事無從預籌變故猝乘臨時不及援救曷勝愧悚亦應請旨將臣等交部議處現在和局已定基隆法兵已退澎湖不日可以歸還一切善後事宜臣等悉心籌商期臻妥善除陣亡弁勇俟再行查確實另行開單奏請賜卹所有澎湖失事并查明文武下落各緣由謹合詞恭摺由驛馳奏伏乞皇太后皇上聖鑒訓示施行再此摺係臣昌濬主稿合併聲明謹奏 
[蹤跡詭秘]  
　　鎭江大閘口前日忽有内河船三艘停泊共載柩十一具船上有人作兵勇裝束另有男婦數人繫纜甫定内有水手一名赴洋藥局廪稱船中所載柩惟一具有屍其餘皆載私土意圖漏稅伊悉其詭計是以冒充水手一路跟隨至此報請查緝等語委員隨帶巡勇往查形跡雖甚可疑然未敢貿焉動手旋據情面禀道憲亦無他語遂任其解纜而去 
[京口賸談]  
　　某甲家在西門外山巷内頻年落魄衣食全無堂上慈烏惟賴閨中人以女紅資供養妻亦巧婦難爲無米炊龜手操勞萬難自給一日隣婦語之曰娘子牛得一副好姿容苟肯向枇杷花下掠鬢掃眉誠何患飿同季女耶婦惑其言遂日引浪蝶狂蜂倚門獻笑甲亦願戴一頂緑頭巾不之禁阻顧自海氛四起巿景蕭條絃管生涯亦多冷淡以致萬花窟裏居然高築債臺日前因欠郭姓廣膏舖烟資萬分逼迫聲色俱厲幾於槌碎黃鶴樓婦自怨實命不猶竟爾投繯畢命甲謂死者長已矣不若藉端生事索得數兩阿芙蓉遂率衆人舁屍郭處幸街鄰願效魯仲連排難解紛勸郭將欠項勾消復出番佛四五十尊甲始懷資而歸○西城外火星廟左近貧民聚族而居圭竇蓽門宛如蟄處有某甲之女年甫七齡舘覆青絲頗堪入畫拐匪見之謂可居爲奇貨多方誘出藏匿無蹤一日甲之鄰人因事至邦江道出瓜洲偶入小烟館吞雲吐霧忽遇女問爾何來期獨不念爾親望穿秋水耶女未及答拐匪知事已敗露假稱小溲出外潜逃鄰遂携女同歸俾得珠還合浦云○上月二十七日夜分怡和洋行之公和輪船抵埠時則微雨如絲濕雲如墨水天一色莫辨程途有孤客負被登岸驀被脚夫擠之墮水客緊握躉船靠笆未卽隨波而逝脚夫聞呼救聲急縋担索使挽以上客甫離水面旋又踣仆江心撲通一聲已無蹤影矣江行之險如是如是 
[整頓謄手]  
　　每屇秋闈所有松屬各縣謄錄之人向由府禮房王某經理近因積久生弊致印臂押解之舉視若具文甚至松屬無一人　 
應募每倩蘇州江寗等府人手帶謄必須兩府試卷謄完然後謄及松府潦草塞責遺害無窮刻經廪生楊兆棒等數十人聯名禀請府憲嚴加整頓不知此風果能漸革否也 
[嚴辦局賭]  
　　甯西崔峽岙地方某販絲綢赴郡行至中途時已昏暮適遇族中某婦在大來弄土姓家爲傭遂借片席地以免露宿不知婦早被城守勞兵某甲强佔日以開塲聚賭爲事甲見崔有財物誘之入局一擲而貲盡喪崔不得已赴中營喊告鄧叅戎立提該兵到營重責軍棍追出絲綢錢洋等物當堂給還又將房屋封鎖人咸服叅戎之嚴明 
[醮貲助賑]  
　　啓者廣肇山莊盂蘭醮欵查舊歲總約捐洋一千四百元除醮費外所餘存作修葺厝塜之用惟本年醮欵尚未派册開捐兹因粤省災重議將醮費折省提撥一千元移賑災區已承韋文圃翁先行籌墊由廣德泰葉雨田先生匯交愛育堂查放仍望諸同鄕踴躍照舊捐助爲荷[  廣肇同人謹啓]  
萬翠雅李二寶兩詞史執贄於太癡生學詩余艶其事集諸名流觴之黛影樓太痴首倡一律石橋諸君繼之誠佳話也暑窓得句不知可 
[附驥尾否]  
　　曲罷雙鬟下拜時莫言紅粉識君遲兩三舊雨鴛鴦社廿四春風桃李枝斗酒罰依金谷數瓣香敬爲玉溪詩青樓自此添佳話羡煞清狂杜牧之[  嶺南龍橋外史呈稿]  
[奉贈太痴生卽請夢畹石橋同政]  
　　聲名藉藉江南徧年少風流屬侣琴逸興每從花下醉閒情還同月中吟獨存意氣空天地豈僅才華冠古今愧我飄零千里外只餘彈鋏惜駒隂[  慕閑散人拜稿]  
[乞高昌寒食生小樓主人花影詞人夢畹太痴惜花琪花柳隱洎諸大吟壇題藍田三俠圖]  
　　一幅形容僅藥輀效覃轉自媿東施痴心欲乞才人筆爲寫英雄兒女詞御李軒主小藍田懴情侍者畢玉洲求草 
 
 

Page 10

 
 
   
 
 

Page 11

 
 
[光緒十一年六月初九日京報全錄]  
　　宫門抄○上諭一道錄前○吏部靈等奏爲遵旨嚴議摺○疆撫劉奏請旌表摺○江督曾奏總兵出缺請旨簡放摺○大臣英奏爲奏聞片○江督曾奏請補副將摺○將軍慶等奏請展限襲職補行引見摺子○六月初九日吏部翰林院鑲紅旗值日無引見○記名總兵胡弼武謝恩○瀅貝勒耆齡各請假十日○召見軍機○○大學士管理吏部事務臣宗室靈柱等謹奏爲遵旨嚴議具奏事内閣抄出光緒十一年五月十二日奉上諭岑毓英奏已革雲南巡撫唐炯前官四川辦事認眞操守廉潔此次身罹重辟可否貸其一死等語唐炯失誤軍機罪由自取刑賞大權操之自上豈臣下所得瀆請岑毓英代爲乞恩實屬冒昧着交部嚴加議處欽此欽遵到部查律載凡不應得爲而爲之事理重者杖八十係公罪降二級留任又定例官員有奉旨交部嚴加議處者查照本例酌量加等其由降留加等者自一級至三級酌量遞加止於革職留任各等語此案雲貴總督岑毓英保奏已革雲南巡撫唐炯前官四川辦事認眞此次身罹重辟可否貸其一死欽奉諭旨唐炯失誤軍機罪由自取豈臣下所得瀆請岑毓英代爲乞恩實屬冒昧着交部嚴加議處請將雲貴總督岑毓英照不應重公罪降二級留任例從嚴加等議以革職留任所有臣等遵旨嚴議緣由理合恭摺具奏伏乞聖鑒訓示遵行謹奏奉旨已錄○○臣劉錦棠奴才錫綸跪奏爲正一品命婦壽臻百歲五世同堂籲懇天恩旌表以彰世瑞恭摺具奏仰祈聖鑒事竊臣等據布政使銜甘肅補用道陶兆熊五品銜補用知縣雷玉保升知縣周潤金補用縣丞楊仲猷等聯銜禀稱同鄕頭品頂戴記名提督署塔爾巴哈台總理屯防副將哈勇巴圖魯劉文和之祖母正一品封典劉左氏籍隸湖南湘鄕縣生於乾隆四十九年二月嗣於嘉慶八年于歸已故一品封職劉莊鑒生子三人孫十一人曾孫八人元孫二人以次孫劉文和職封正一品現已壽屇百歲五世同堂苦節照然孝慈素著且年至期頤精神尚健持家以儉勖孫以忠職等居近梓鄕見聞眞確今劉文和在塔城副將任所造具系圖事實册結由職等聯銜禀請核奏等情臣伏查壽民壽婦年屆百歲及未屇百歲五世同堂曾由各省循例奏請旌表者並臣劉錦棠前年奏請之壽婦楊陳氏亦蒙恩俯准竊念劉左氏旣臻百齡上壽並慶五世同堂洵爲盛世祥徵遂作熙朝耆瑞允符年例宜沐褒榮兹旣據道員陶兆熊等禀請核辦實不敢壅於聖聰合無仰懇天恩將壽婦劉左氏旌表之處出自鴻慈除將系圖册結咨部並行查照外理合恭摺具陳再此摺係奴才錫綸主稿合併聲明伏乞皇太后皇上聖鑒訓示謹奏軍機大臣奉旨着准其旌表禮部知道欽此○○太子少保兩江總督一等威毅伯臣曾國荃跪奏爲實缺總兵因病出缺請旨簡放以重職守並委員前往接署恭摺由驛馳奏仰祈聖鹽事竊臣於五月十二日准江南提督臣李朝斌咨稱狼山鎭總兵楊明海出洋巡緝感受風寒觸發舊傷服藥罔效於光緒十一年五月初四日病故請卽委員前往接署等情前來臣查該總　楊明海於咸豐同治年間隨楊岳斌水師轉戰長江所向有功薦保記名提督簡放山東兗州鎭總兵因丁母憂開缺回籍服闋後經前督臣劉坤一以防務需員奏留兩江差遣統帶蚊子輪船復於光緒六年十一月内經前督臣劉坤一遵保堪勝水師武職大員案内以該員深沈篤實英武絶倫奏保奉旨留中七年五月委署狼山鎭總兵篆務旋蒙簡放狼山鎭總兵近年迭次出洋巡緝甚資得力今以力疾供職踴躍從公忽然感冒沈疴積勞病故深堪憫惻所遺狼山鎭總兵一缺有督巡洋面之責關繫緊要相應請旨迅賜簡放以重職守至所遺篆務自應遴員接署查有奏留兩江差遣前廣東陽江鎭總兵宋聲平老成諳練能得兵心且留淞北營副將數年熟悉情形署理兹缺必能愼重防務裨益地方除檄飭遵照外所有總兵因病出缺請旨簡放並委員前往署理緣由謹會同江南提督臣李朝斌恭摺由驛馳陳伏乞皇太后皇上聖鑒訓示謹奏奉旨已錄○○英廉片再恭查嘉慶五年六月欽奉諭旨東陵西陵所有應行送京引見之茶飯香燈拜唐阿等俱係微末之差道路遥遠往返不無糜費嗣後遇有缺出着交各該管大臣揀選奏補不必送京引見以示體恤等因欽此欽遵在案兹昭西陵出有茶房拜唐阿一缺奴才揀選得閒散耳唐阿雙魁又景陸出有茶房拜唐阿二缺揀選得閒散拜唐阿得慶喜貴均堪擬補俟命下之日奴才照例分咨户部内務府杳照辦理謹附片奏聞軍機大臣奉旨該衙門知道欽此○○太子少保兩江總督一等威毅伯臣曾國荃跪奏爲揀員請補陸路副將等缺恭摺仰祈聖鑒事竊漕標中軍副將王顯發病故遺缺業經臣恭疏題報聲明所遺員缺容臣揀員請補在案伏查旱缺副將駐札淮安府城爲漕標各營領袖督率操防在在均關緊要必須精明强幹之員方足以資表率該缺係陸路部推之缺按照定章應用儘先人員臣於通省寔任候補各員中逐加遴選謹查有堪勝總兵兩江儘先副將淮揚鎭標中營遊擊田恩來年四十八歲山西太原府陽曲縣人由勇目於咸豐七年投營効力洊保副將銜花翎儘先叅將復於淮揚徐海一律肅清各案内經前湖廣督臣李鴻章等彚保同治七年三月二十五日奉上諭叅將田恩來着以副將留於兩江儘先補用並賞加總兵銜欽此八年三月内到標仍留清淮帶隊十一年奏准借補淮揚鎭標中營遊擊員缺嗣因歴年催儧江北河運漕船並照料閘壩等事於十二年河運請奬案内經前督臣劉坤一奏保補副將後以總兵補用經部議准光緒四年前督臣沈葆楨以該員輯睦行陣布置井然洊保堪勝總兵請旨遇缺擢用奉旨留中欽此是年六月内給咨送部引見經欽派王大臣騐放奉旨准其借補照例用欽此由部頒給札付回任因從前打仗受傷先經前督臣劉坤一奏免騎射光緒八年二月閱兵案内前督臣左宗棠以該員紀律素明勇改出衆請旨存記遇缺酌量保奏升補奉旨着照所請兵部知道欽此復經奏保堪勝海防任奉旨留中欽此該員有謀有勇能得軍心以之請補是缺副將洵堪勝任所遺淮揚鎭禁中營遊擊員缺駐札清河縣城南北通衢水陸交冲爲鎭標中軍緝捕巡防尤關緊要非熟悉營伍久歴戎行之員不足以資鎭攝臣於通標實任候補各員内詳加遴選謹查有分發江蘇升用副將儘先叅將現署督標左營遊擊陳懷中年五十歲安徽池州府青陽縣人咸豐十年投營効力隨剿江皖等省迭著戰功荐保花翎儘先遊擊嗣於六合獲勝回駐馬河要隘等案内奏保同治元年閏八月初一日内閣奉上諭着免補遊擊以叅將儘先補用欽此又於粤逆二次竄撲六合滁州均經擊退江北肅清等案内奏保是年九月二十一日内閣奉上諭着俟補缺後以副將用先換頂戴欽此六年請咨赴部並在直省捐銅局報捐分發江蘇經部頒給執照祗領六月十五日奉欽派王大臣騐放請旨照例發往十六日覆奏奉旨依議欽此領票到省光緒七年十二月内經前督臣劉坤一委署皖南鎭標左營中軍遊擊上年四月内經臣委署督標左營遊擊各缺於營伍地方均稱熟悉該員操防勤慎辦事穩練堪以借補是缺遊擊惟查田恩來所保儘先名次稍後與例微有不符第人地實在相需例得聲明奏講謹按部册儘先副將名次在該員之前者四十七員除未經到標及到標久未考課並叅革病故及有事故者三十七員此外仍有十員與是缺均不相宜未便遷就請補謹繕具清單恭呈御覽合無仰懇天恩俯念員缺緊要准以田恩來補授漕標中軍副將員缺陳懷中借補淮揚鎭標中營遊擊員缺實於營伍地方有裨如蒙愈允俟部覆至日分起給咨送部引見恭候欽定除飭取該二員出身履歴並陳懷中前在他省並無叅革朦保情弊印結咨部查核外謹會同漕運總督調補安徽巡撫臣吳元炳恭摺具奏伏乞皇太后皇上聖鑒訓示謹奏軍機大臣奉旨兵部議奏單併發欽此○○奴才慶裕濟祿跪奏爲襲職補行引見應請展限恭摺仰祈聖鑒事竊查盛京正黃旂漢軍世襲雲騎尉興仁前於襲職時因年未及歲當經照例將襲職勅書家譜一併咨送部旂奏准承襲在案今世職雲騎尉興仁現年十六歲例應補行引見兹據該旂詳報世職雲騎尉興仁身形矮小騎射未熟暫時難以當差呈請展限二年學習騎射等情詳請前來奴才等查興仁旣據該恊領詳報身形矮小騎射未熟暫時難以當差擬請援案給予半俸展限二年令其學習騎射俟該員年至十八歲騎射嫻熟堪以當差再行補送部旗帶領引見理合恭摺具奏伏乞皇太后皇上聖鑒謹奏軍機大臣奉旨着照所請該衙門知道欽此 
 
 

Page 12

 
 
[法界公堂瑣案]  
　　李子修者由香港搭福山輪船抵滬借住萬安樓同船有杭州人俞同甫及韓姓抵埠卽與同居各有行李安頓棧前日俞致信與李及萬安樓茶房錢守金稱李有枕箱一隻被韓竊去放在自已箱内且見伊取洋一百元出外一去不還李查檢始知枕箱失去内有洋一百三十七元二封每五十元一封三十七元當卽報明捕房經包探傳齊兩造錢亦傳到并吊到韓箱箱上貼有紅簽一邊寫晝錦堂一邊寫光祿寺瑞記包探遂喚銅匠將鎖掭開取出枕箱箱上鉸鏈已被扭去開箱檢看部照及餘物不少惟洋一百元早已化蚨飛去太守問愈姓韓究係何人如何與伊同來答稱韓名國祥亦杭州人伊叔祖爲江西寗都州知州前因　用艱難至廣東撫標營官處借得銀一百兩盡情花費依舊兩手空空太守問錢據供伊等同船到滬同用駁船將行李駁來在棧分住兩房聞行竊者與俞自杭到蘇從蘇蒞滬由滬至廣東現復由香港回來同來同去未曾離開韓之下落諒愈必知太守問愈所說是否答稱是但伊現在不知去向故前日已將衣服質洋六元發電至杭託親友來滬設法賠償惟素來力薄恐賠不足數耳太守謂爾若知情今旣自首當可從寛倘不知情則更與爾無相于涉但總須將韓交出始可無事旋詰可有人保答稱此間無熟人太守謂現姑全爾體面着將愈父該茶房帶出覓保具結將韓尋到交案如至晚無人作保卽送捕房管押○前晚十二點鐘時洋藥局巡丁陳光仁在浦灘見小車二輛形跡可疑盤詰之餘一車飛奔而去祗獲一人並鋪盖鞋籃等物搜出大土一只小土二十九塊送案請懲翁太守詰訊之下其人稱姓鄭名旭記昨晚送友至長江輪船有友人之友同走不知有土塊私藏太守問爾住何處作何生意答稱現無就緒住法界元利店中友人鄭榮塘家内太守飭包探將土當堂與洋藥局巡丁檢點封貯與前次所獲者一併仍留捕房鄭交的實人保出如上憲追問再當傳案○前月法界吉祥街善善舘夥陳寶初之子被小孩陳阿道誘領據稱將伊賣去一切情形曾登前報刻阿道在押染病因之解案原告亦投案訴稱外間傳言陳阿榮將我兒賣去其父亦用錢文翁太守謂現在可知阿榮勾留何處答稱聞在小東門外十六鋪同類甚多太守謂旣在十六鋪着將阿道送縣嚴追原告可投縣伸訴如在租界遇見卽可扭交捕房并飭包探等如見阿榮卽行拘押○陳如松欠銀一案訊理情由屢登報牘昨捕房解送陳及子建伯至案中人徐炳春亦將陳鶴年交案龔樸如投案備質鶴年遞禀聲稱如松有房十五間現已賣去一半得洋二百元由我與王蘭生所賣太守謂控欠銀三百兩核洋四百元之譜旣賣得洋二百元尚少洋二百元如何料理如松稱兄長福生欠我錢一百八十六千不肯歸還經龔理勸伊肯出錢七十千完結我未應允又經地保相勸肯加錢十千現求傳福生到案太守謂今日惟地保未經傳到可將如松帶出將八十元一項及地七畝并賣房事料理明白福生如再不到當卽傳提隨令如松出外建伯仍交捕帶回管押○前報列法界洪義園後同居之甲乙兩人互相爭競致乙被甲毆傷甲押捕房乙歸醫院兹悉甲卽徐鶴華昨經捕捕案受傷人顧銀如亦已痊可並不投案惟據顧永和訴稱小的與徐素日交好是日在洪義園啜茗笑談銀如偶說一句徐卽向毆因之打架現在無事求請將徐釋出翁太守謂受傷者雖說已痊今日並不投案不知究竟何如爾一面之詞碍難憑信着將鶴華姑且交保○楚照亭訴稱兄長照勲與王阿二仝在太古行亞美高輪船爲小工不知爲何事被王打傷現送仁濟醫院不能開口小的住在虹口未悉其中細情惟經人知照到來翁太守問土因何肇釁答稱伊駡我我不耐因卽打伊並無重傷何致不能開口且伊已拉至丹桂樓啜茗復欲拉到英界太守着將王暫押俟騐得受傷人傷勢如何再行核斷 
[南邑新塲同仁社詩文書畫篆刻助賑]  
　　滇駭濤奔漂流堪憫蒭飛粟輓振卹宜先在我輩明客凈几以自娱正災民搶地呼天面無告欲助堯夫之麥俾令涸鮒稍蘇遍搜阮籍之囊只恐飛蚨難繼爰邀同志各献專長或倣花或書狂艸或敷香設色足供靜室臥游或鐵畫銀鈎聊作文房清玩以及四駢六儷短詠長謡借兹筆墨之生涯聊作豆簞之施濟所望萬家生佛四海名流逾格青垂慨施赤仄則億萬輩風餐露宿稍舒嗷雁之悲數十縣赤子蒼生常感龐鴻之賜矣此啓○顧趾卿先生詩題圖近體每件二百古體三百步韵者加半撰聯每件一百四十長聯倍之餘件另議○黃夢畹先生詩文隸字駢散文每篇四元過長及限字數者八元詩與顧先生同隸書紈摺扇每件一百四十細書閨煽四百○李介子先生楷書堂匾每字四百齋匾每字二百八言對四百又四十副七言對三百文六十副○任子濂先生書畫花卉摺扇二百文二十件雙鈎鍾鼎紈扇五百文十件○諶蔚卿先生行書七言對三百文六十副紈摺扇二百○鄭星聯先生行書扇册格心一百四五尺對四百屏四尺二百四十六八尺一千五尺三百五十六尺四百廿横直幅加倍堂匾二元齋匾一元○龔二梅先生行書與諶先生仝紈摺扇花卉二百墨蘭一百○閔健菴先生白描人物花卉紈摺扇四三百五十件四尺屏五百堂幅加倍○葉翼如先生楷書摺扇一百四十紈秋扇二百雙行加兩倍合景减半琴對一百四十琴條三百○康子端先生楷書摺扇一百紈秋扇一百六十合景减半閨扇三百油扇四百泥金自備○黃靜園先生行書紈摺扇一百秋扇一百四十密行加倍四體加兩倍琴條琴對一百餘件另議○董筠孫先生行書與黃先生同○奚頌南先生花卉扇册一百件每件一百四十○洪雅娱先生楷書篆刻摺扇一百紈秋扇一百四十合景减半閨扇二百八十漆扇四百泥金自備牙章一錢石章五分寸外分内均加半○此社七月初一日起八月終止劣紙油絹既不書畫塊金雜色便面不作小楷往來酒資統望自給來件託新場洪橋南首葉大來堂代收光緒十一年七月[  新塲同仁社敬啓]  
[果育堂經收粤東賑捐總數六月初四日起至十五日止]  
　　四隱名洋二百元隱各氏洋二十元作助白米八十石○楊本增求病愈洋四十元○一百七十九號册隱名氏求安氏二户洋各十元世善堂靜逸軒二户洋各五元徵遠堂寶菽堂敦厚堂昇記四户洋各四元榮記昌記二户洋各二元○一百八十號册求消灾洋六元齡鶴記遂初氏壽康氏三户洋各二元映桂軒不求知二户洋各一元○周文記洋十元求玉氏洋二元潘不書名吟芳廬張驤雲丹陽魏和貴頴記芷記六户洋各一元太原女氏汝南女氏潤記健記四户洋各五角瑞記四開二元○新北門桶捐足對開洋一元錢一千零九十六文○縣南濟善堂門首桶捐八開一元十六開一元錢七百九十文以上統計洋三百四十四元足對一元四開二元八開一元十六開一元錢一千八百八十六文卽交文報局彚解 
[上海三馬路與昌絲棧陳竹坪經收廣東廣西賑捐六月十六日第十四次單]  
　　蘇松太道壽母李太夫人助規銀一百兩莊笑山洋五十元程理甫兄交來安定存仁子洋四十元懷清記各雜項節省洋三十元林鶴亭求内病足疾速愈洋十五元張隱名氏森元交來韓廣興續助　石正源局寄來韓廣興募鍾賦泉又韓心農四户各洋十元鄭氏求保病愈楊嘯雲兄慕來蘭韻書屋又萬昌庄樂助堂公記袁萬順六户各洋五元慶華銀樓知命庸人續兩户各洋四元寶成銀樓鄭大寶李福金乾和仁四户各洋三元西河氏陸雲記寶泰庄存仁堂虞雲生與朱文海合徐恆記莊同泰生泰移錢作善士莫氏愛香室二松居士萬豐號祥盛號祥泰庄董俞氏留恊源城内陸茂記鍾姓周岐芝堂陸姓瑞昌發陳宜卿馮鳳翎求如願人了舊願人斯魏氏汪益甫森記不留名隱名救癬疾愈謝鳳孝唐金狗富貴堂李德金林嘯景錢鑑武守平安子浙湯祈母壽人浙湯求内産平安金苕生俞姓四十三户各洋一元谿上守拙居徐鮑家琳韓繼根春茂天春日盛沛國集記紫陽氏還心愿隴西免晦氏九户各洋五角平原氏洋三角隱名氏無名氏莫釐念劬愼記留蔭氏節省氏六户各洋二角安康庄公順德豐汪蔣氏王銘吉沈順和幸安居士餞資助賑董順記全泰成無名氏　閭泰記由福泰局來葉隱名求卻病延年久和十三户各洋二元同豐虚對洋一元忍口氏洋一元小洋四角李金山銅洋一元○共收規銀一百兩洋三百零一元虚對洋一元小洋四角合并聲明 
[上海廣肇公所經收廣東賑捐六月初七至十五日清單]  
　　温州鎭台張奎垣洋一百元機器造紙局蘇州無名氏二户各五十元梁梓庭三十元李選之姚冠三二户各二十元無名氏十兩和懋莊六元吳鼎昌林次遂余源茂布號李繼開祥生泰布號周益大萬豐載七户各五元瑞祥號鄭恊大太生隆三户各四元七汲堂李盧氏二户各三元李德隆石喬生銀其蔭余邦熙公餘軒梁阿九六户各二元方植森陳立朝張棕園李就黃全麥善六户各一元何西臣半元又潮州會舘經募共十六户潮州揭普豐糖業公所洋一百五十元李炳章一百元陳源盛蔡洽源二户各三十元美和棧廣昌崑記豐源號三户各二十元陳鏡湖振豐號蔡小園陳炳章吳恭穆五户各十元同泰號六元陳森茂新興號二户各五元桂利號二元又源昌莊經募無名氏十兩無名氏五兩無名氏二元又太古棧續募慎昌號十元楊煒如袁介堂公和信記班五元無名氏王梅生彭容根三户各三元傳國瑞二元董賢慶盧添黃潤吳國愷楊子韶張鍵梁敬泉七户各一元謝成信鄭野臣鄒鑑泉郭鏡泉吳逹梁錦泉歐陽硯卿吳香倫李桂祥洗幹庭彭柱劉勝陳發業十三户各半元盧滔四角梁垣三角又蘇州募來顧敦業堂二十元陳樂軒八元鄭福蘭堂屈臣氏陳日升三户各六元廣順昌三元范三寶二元金鼎鴻黃源順正豐棧楊三源諸萬利伍湘亭司徒漢槎王範卿八户各一元又裕豐恆募來不書名四元趙藹吉二元蕭恊順陸恆大沈萬生三户各一元陳益豐半元又潘華國募來潘羣卿二元西洋洗氏一元無名氏五角徐氏四角邱氏江氏黃爵鏞三户各三角潘氏古氏楊韜三户各二角蔡宅于氏二户各錢三百文 
[上海四馬路浦灘文報局經收廣東廣西賑捐六月中旬清單]  
　　十三日洙徑廬山氏爲兒媳病愈念元○周浦德大號募免刼愿未聲明各半元朱希曾吳麗山張蘭生陳氏傅安甫楊愼華王奉伯無名氏不留名本店十户各二百文無名字二百四十文共合洋三元○嘉定祥泰號募申字七十三號單陸祥泰二元隱名氏武陵氏各五角無名氏九百十文隴湫山人六百文無力子五百十五文顧氏二百文共合洋五元○常熟吳冠亭梅　鎭人各二元○蘇州延記益記各五十元○宜興鄧韻初節取暑衣三元吳蓮青不書名各一元○蘇州文報局募第三批三槐第壽五十元張秋記卅元幕園喬客陸郭氏各二元張楊氏一元共八十五元○賜慶堂武一百元敦復堂十元長春正記四元○寗波鼎元號募申字七十四號單餘慶堂錢二元葛合順宏盛承德堂戎三户各一元共五元○林氏一元○閔行同源典募申字七十五號單承志堂二元居易堂吳一元半于斯堂程德蔭堂張各一元金善記四百文同源典友省節酌八千文共合洋十三元○紅塵石逮子三元官銀號衆友十二元○菱湖德茂園募申字七十六號單謙吉堂寶田氏陳敬止堂三户各八元七户七元温壽筵五元公悅公記各三元德茂園四元海陽保平安吳敬止堂誦芬堂問心氏瑞文堂五户各二元朱世德堂金思安沈世仁堂羅山居士四户各一元共六十元○毘陵無名氏二元○枋州茂悅山房三百元魏用和七十元詠莪軒五十元○張榮昌一元徐居敬堂十元區梁氏一元○唐翹卿翁募甯州謙愼安招樸生翁一百元○蘇州顧瑞卿二元○可熾棧募申字七十七號單可熾二元五角陳瑞記二元無名氏史懋炳嚴晉珊葉敬記陳光甫無力氏葉張氏陳張氏八户各一元不留名力不足無力氏白蓮生鍾維恆孫志記張不留名邱玉生沈雲峯張子昌十户各半元包修峰二角無名氏三角共十八元○漢口從善書屋源豐潤申號二户各十元陳兆霖四元任坤氏伯戟叔記十五元○李頴元翁募申字七十八號單李張氏四元隴西氏李頴元司徒氏各二元無名氏一角孫氏倪潤寶各二百文小紅來喜各一百文共洋十元一角錢六百文○杭州儲鳳元五元吟香閣主無自欺求母平安二户各一元○蘇州閒有味齋曲園居十募雅宜軒三十元敬業軒八元無名氏念元頤齋十元積厚軒二元○南匯非非子募滬字二百五十四號册崇素堂一百元又十元又十七元非非子平安室德星堂隱名願四户各十元無名氏寶慈堂二户各四元無名氏六元嘉樹堂五元鴻儀堂爭射齋棣華齋敬心堂四户各二元白雲山人七山居士曾慶堂敦厚堂醒非居禮耕堂六户各一元共二百元○消災氏四十元善善堂規銀十兩源來三元源來衆友五元○本日共收洋一千三百五十八元規銀十兩小洋一角錢六百文此稿未完 
 [ 
 
