# 1886 - 235 - 4904805

 

Page 1

 
 
[招集股份石印佩文韻府告白] [  點石齋主人代啓]  
　　本齋代晉記招印佩文韻府一書行數改横爲直字跡放小爲大卽日爲始集服印成每股計洋十六元正願搭股份者先惠洋四元本齋卽付股票一紙樣本一張定於明年正月底出書憑股票找付洋十二元向本齋取書一部此籍係用上等連四帋分釘六十册釘工精雅邁倫藏以由箱如以　　是書一出吾知騷壇珍賞當必紙貴洛陽倘不附股份待明年出書後購求每部擬價洋三十元正如出書後　樣本不符儘可向晉記以及本齋齒及再薄海士林願附股份即確送上洋垃圾碼頭點石齋南局帳房代收不必由申報舘轉交以歸簡捷揚州元亨利錢庄天津針巿街恆遠里源豐　匯票庄京都煤巿街興隆店内源豐潤匯票庄漢口郭家巷復源盛紙號均可代售如欲躉買請至上洋大馬路集賢里天保棧内長順晉號面議此佈 
[新出石印藝林拱璧] [  點石齋主人啓]  
　　藝林拱璧一書吐棄一切生面别開係武林吳君少琴所集選集中窻作居多而家藏名稿亦採取二三理法一准乎清眞風氣必宗諸時尙得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器悉　火力故墨色黑而匀更無燕瘦環肥之誚現巳竣工每部分訂十二本約月杪出書價洋五元五角法馬路南申昌書坊與外埠申昌發售皆可購取　售格外公道 
[招請文人修字告白] [  點石齋主人啓]  
　　本齋現有大部書籍須人修潤其有願承是選者本齋另闢房屋置俻凡椅以待惠臨晨集酉散筆硯點膳均須自備其修潤不合式者隨時醉　設遇有事可暫告假惟不得擅自帶歸倩人頂替致有損壞彼此推諉等事准於卽日開修尙望不吝指敎爲幸修字處分設在輔仁里第五條弄繼該處有人承接經請逕往可也 
[八十六號畫報出售] [  點石齋主人啓]  
　　近者日報登有蘇屬吳江縣境北栅之北某姓停屍待殮之夕屍身忽然支解脫落一如刀切并云此人在生殊多陰惡故遭冥譴此不必務求信徵而勸善罰惡容亦人心風俗所藉爲維持者乎特圖之以儆負慚衾影者淞隱漫錄圖說一則仍附畵報之末准於二十六日出售事佈 
[論滬地宜懲流妓]  
　　樂善好施莫甚於滬地忘廉鮮恥亦莫甚於滬地外來流妓賃居私街小衖日間則招徭過巿俗呼之爲野鷄一至黄昏站立門前　惹游人目挑眉語甚或牽衣要請備諸醜態曾經葛蕃甫大令禁之于前翁子文太守懲之于後而根柢未絶不轉瞬而復發萌芽此眞地方風俗之隱憂有力者所宜暗訪明查俾若輩無所施其技也夫滬地爲通商樞紐往來南北洋者悉取道于此萬商雲集可謂轂擊肩摩其在老成人視花柳場中味同嚼蠟司空見慣不足以動其心所慮者年少翩翩血氣未定平時不見可欲則無欲一旦來游異地目見夫花天酒地自覺醉心然户外徘徊尙不敢桃源遽訪恐此中人待以閉門羹而乃死屋閒居嫣然一笑幾于攝魄勾魂誤入其門則性命身家恐因之而不能保雖心能不動　可跳出樊籠然難責未成弱冠者也此宜懲流妓爲滬地必不可緩之時爾或謂滬上冶淫至流妓爲最下稍知自愛决不肯輕於問津子何忽於大而狃於小乎試觀書寓名懸招貼身列書場聽書者不過解杖頭百錢便得徵歌選色始也點戲投番佛一尊繼之以侑酒紅箋飛遞珊珊其來一二次遂稱相好乃以就伊家飲酒爲請謂之擺檯面由是三日至卽遣婢嫗問起居探安否非眞心親密也恐蹤跡太疎又顧之他耳妓之稍自矜飾者曰長三其行徑與書寓同或不善絲竹不能歌唱爲亞於先生先生者俗以稱詞史詞史亦居之不疑卽奔走服役之人皆信口呼先生是亦風會之變積久若自然焉若長三則稱某小姐唯此分界限而忽小姐忽先生者往往而有蓋今之書塲祗須開片及京腔戲數闋便可登場較從前彈唱古今者迥異是以或出或入得自由也由長三而降曰么二曰烟妓其等愈下其價愈廉而其受患也愈易何一不在可懲之列而徒屑屑焉以流妓爲詞哉且目前之急宜懲創者當以臺基爲首要老嫗之曾爲七十鳥者無錢買妓賃房屋數椽於幽僻處引誘年輕婦女入其彀中或更波及良家有業已墮落坑聁樂此不疲者有稍知自玉隱忍不言者并有自怨自艾一死而無可伸寃者敗俗傷風莫此爲甚區區流妓未必盡人而牽衣要請也未免所見之拘迂矣且卽曰宜懲亦唯告示幾張枷責幾人至游街示衆已可謂盡法懲治瑣屑之事官憲豈能徧及若授其權於巡丁捕役無非生發幾文錢便得　頇了事總之繁華境界不可無此點綴况滬地尤爲富麗正如長江大澤爲納汚藏垢之區必欲弊絶風清不但徒託空言而巴大煞風景焉抑少年子弟自應嚴加約束忽納於邪忝在父兄平時不知教訓慮其誤涉迷途已非正論僅歸咎於倚門賣笑者幾若有此一禁便可成清淨世界此必不然然而天下事固無一網打盡計唯狂瀾旣倒任其遷流不爲障挽將江河日下之謂何不若就小者淺者易奏功者實力實心試行一二件苟有成效使若輩稍知歛迹不至於人前獻諸醜態未始非挽回習俗之端而後漸擴漸充凡可以裨益民生得次第布置不專爲流妓言亦不專爲滬地言且言之而能俯察雷厲風行一洗從前陋習固爲幸事使人知言之非虚至言之而莫或聽從如秋風之過耳或轉笑爲腐儒不知大體扣槃捫燭無異盲人則文字語言本屬太空無著余唯就所目見而暢述之不暇計其必行必不行也 
[上恭錄]  
　　七月二十日奉上諭巡視西城御史慶祥等奏遵保拿獲鄰境盜犯出力之司坊各員曁請將副指揮白荃賞還頂戴各摺片着吏部議奏單片併發欽此 
[浙撫接篆]  
　　浙撫衞靜瀾中丞行過嘉興各員弁相送出境已見前報嗣杭郡官塲探得憲舟於七月廿五日抵省是上午後文武員弁傾城盡出皆在下碼頭恭候而藩臬兩司　開舟至三十里外遠迎至九點鐘後憲舟始至各官爭遞手版傳諭免見始散見夜武林門至三更尙未上鎖城外大街一路車馬塡集燈燭輝煌通宵未絶較宋渡時北關夜巿有過之無不及也未及黎明而各營兵丁闔城文武先後畢至中丞於七點鐘乘輿進城前列全副儀仗一色嶄新光彩耀目從騎數十簇擁後先中丞端坐八人大轎鶴髮童顔精神矍鑠望而知爲馬伏波文潞國一流人物城中自武林門至　江橋各店皆燃香燒燭設案恭迎闔　紳士率領普濟堂老民在堂前跪接不啻壺漿載道爭迎王者之帥燭炬成林共迓福星之至中丞於大行臺暫住定於廿七日卯時接篆云 
[大閱確聞]  
　　江蘇省大閱久無定期昨據金陵友人函稱督轅已准於八月十七日在城内小教場先閱本標 
 
 

Page 2

 
 
所轄營汛閱畢卽於二十一日啓節前赴上海再以次巡閱各鎭云故刻下職任兠鍪者各飾其階之級以示等威守在旂幟者各按其方之色以爲旄孑想不日覆舟山下望如火如荼之軍實令人想見劉寄奴之刁斗森嚴 
[棨戟將臨]  
　　新箭江甯布政使司許仙屏方伯前以豫中權司財賦未卽交卸刻聞有木穉香裏循長淮東下之信因此金陵已派小火輪船前赴袁浦恭迓並有曾二尹官印家謨者充候人之職附輪同去 
[甯郡失火]  
　　七月二十六夜三更時甯波靈橋門内藥行街廣潤藥行之中進不戒於火烟燄漫天幸各水龍聞警麕集協力施救得卽撲滅僅焚去平屋二間而外進與後進均無恙也 
[災後餘聞]  
　　閩中被水情形前報已經詳紀兹又接閩友續信云西南城樓災民尙有二百餘前日有婦女數十人齊集督轅前口稱施粥不公飢民仍多枵腹楊制軍聞言命駕登城著兩縣核實施放早晚點名絶無偏私之弊其情願回家者另派委員按户給米其西南各鄉被災之户制軍亦委員前往查勘發給米票撫卹災黎可　無微不至矣○閩清縣城水高三丈衙署隨波漂没大令暫住舟中以分符判牘之人作泛宅浮家之計則百姓之流離顚沛更可知矣○建安縣水亦踰城而過前任馬大令之靈柩被水漂　載櫬無人招魂何地能無怨河伯之不仁耶○被水後米價昻貴異常制軍深以爲憂派員赴上海購買一面開倉平糶一面飭地方月司嚴禁奸儈蠹牙母得乘危壟斷致累小民○水師協李伯爵現已摘頂以救災不力故也○都人士被災者紛紛禀請賑卹想制軍痌瘝在抱膏澤之沛可立待也 
[遼東秋鴈]  
　　七月二十二日營地爭賽財神會其神謂之文財神云卽商之比干讕語無稽眞堪一噱也○有海城縣役數人至雙廟南山東人李姓婦家婦已寡居家有兩女該差强指婦爲賣大炕鎖以鐵練迫令偕行賣大炕者卽滬俗所謂臺基也兩女小家碧玉豈曾見此兇威玉筯雙垂呼天不應婦挺身與爭被役毆辱鄰舍亦見役兇横不敢出一言後經詐去東錢二百千始各分散○營河有挖窩子者專以刼奪船貨爲生每見估舟停泊卽集七八人分執刀棍紛紛上船縶住舵工等人然後搬取糧石滿載而回前因魏七姜大等鎗斃事主經寳司馬岱訊實後定以極刑五名流配兩名此風遂絶今正司馬出缺夏初若輩遂故智復萌各船之受其荼毒者不可以僂指終上月十八晚有小牛比船七艘滿裝南貨各雇鑣客四人定於翌晨開發當夜有挖窩子舢板三艘上船搶刼時　客尙未睡高呼捉賊賊竟與之對壘幸鑣客衆多賊勢不能敵獲住三名浮水逸去四名未知賢有司如何辦法耳○十七八兩日大雨傾盆二百里中盡成澤國營街糧食昻貴異堂柴草亦頓倍其値蒼蒼者天何厭棄我民之甚耶 
[帝京客述]  
　　護城河橋梁閘壩一律興修需用銀兩若干前經造報嗣工部都水司司員核算之下未能察出浮冒情由旋經崑大司空岡潘大司空祖蔭翻閱册籍見與向章不符乃大怒將都水司掌印員一人調至屯田司主稿員二人撤去又面諭該司各司員風聞汝司茶房范姓每於工程各案藉端勒索物議沸騰赶急斥逐出署免致疏虞部員咸栗栗危懼凡有公事冋堂必格外細心詳察云○黔撫潘蔚如中丞奏請將黔省栽種鶯粟之田發給執照委員會同紳董丈量每畝令納榖三斗交紳董儲諸各寨社倉專備荒年施賑刻聞此案已交户部核議矣○七月十九日午刻内廷廣儲司銀庫開放三旗侍衞月費銀一千兩内廷各項値班六月分口分銀六百六十兩○神機營抽調驍騎營兵丁教練一則已登前日報端兹聞六次抽調已竣擬先將第一次抽調之兵教練嗣是更番替換以六閱月一輪統計六次練兵約有一萬數千云○阜城門外月壇西夾道某甲家有老母及妻女四人近日雨澤過多房屋滲漏上須十五日午後陡然坍塌瓦木皆飛母妻皆壓斃聞者傷之○神機營内務府三旗幼丁隊官兵於上月二十日黎明時排隊出德勝門外至兩黄旗敎場内預備該隊專操大臣閱視○丙戌科新庶吉士於上月二十日開課是日諸庶當齊集前門内東城根庶常館中由習命題試以一賦一詩用殿試郑謄眞計到者共六十餘人賦題詞尙典實賦以詞尙典實浮薄是戒爲韻詩題賦得粉署重來憶舊游得來字○聞上月十五六日永定門外東南一帶大雨不　河水漫溢平地水深五六尺禾田悉被水淹房屋亦多坍倒壓斃者十餘人誠无妄之灾也 
[津沽要語]  
　　武備學堂大考後總辦又咨會各營遴選新生限八月二十日到齊開堂教習其河東唐家口下新建學堂已於月初落成定期八月初六日由總辦會辦提調監督等員在水師營務處率領學生遷入其舊堂則留作海軍公所云○醇邸于四月間出京曾詣大沽海神廟拈香洎回京覆命以神靈顯赫奏聞近奉懿旨着南書房恭書匾額發交直隷總督敬謹祇領懸挂李傅相遂於七月廿二日用海馬輪船恭送到沽文武各員屆時皆衣冠齊集計匾三文樓上曰功宣上善海神殿曰瑞啓天池天后殿曰德敷溟渤 
[九江雜說]  
　　某甲膝生人面瘡僉謂係宿孽釀成無由醫療甲亦聽其自然坐以待斃而已一日閒游至城隍廟足力告疲偶至走方醫攤上小半　平日說眞方賣假藥逞其懸河之口哄動鄉愚是日見甲患瘡甚痛苦詢知其由曰是可以施治也出長針剌殆遍以藥搽洗不十日愈矣誰謂江湖售技之流獨不能偶然奏效哉○西關外有一老丐年逾花甲眊瞶龍鍾終日呼號兩餐莫飽近又沾染惡疾狼狽不堪眞諺所謂陽間地獄也上月二十三日午飯時匍匐至在碼頭喚渡渡夫惡其臭穢揮令上岸丐哀懇再三繼之以泣渡夫始令附船尾及一帆風順放乎中流丐抛棄箸椀躍入波心一轉瞬間已從前種後胥而去矣慘哉 
[鳩江紀要]  
　　蕪湖江口有塔一座高聳層霄俯臨絶澗卽八景中吳波秋月也紅羊劫後勝蹟無存惟此塔巋然尙在近年有客民在塔旁結草爲廬幾成巿集致尋幽選勝者無從歴級而升殊爲憾事雙錫五觀察日前親往履勘傳諭地保令將房屋拆毁以復舊時勝蹟想見長吏風流湖山爲之生色也○灣沚鎭歸宣城縣管轄設有牙釐分卡日前有某甲販運竹木過卡意圖漏稅被巡丁追獲勒令補納捐稅並罰欵若干給以騐單甲騙巡丁同往某處取錢乘間逃逸至皖南牙釐總局揑詞控告維幹臣觀察恐兩造均有不實不盡批准飭提該員司事質訊及至而原告已不知何往聞此事總須澈底根究也○道署被焚後已由成觀察招匠將關庫重建大堂修葺完好二堂上房各屋亦已估定工値三千餘元聞今年恐不及興工也○道署轎頭某甲於前日失竊衣衫等件禀請　廉追查嗣　捕役在小押鋪内緝獲原贓惟賊犯無從弋獲邵少尉以捕役辦事不力將兩役重責用雙連枷枷在道署前示衆 
[白下餘談]  
　　長干里某甲機匠也初從剪子巷某帳房習抛梭終日七襄視别徒獨能得心應手居然有後來居上之目其父以子藝成遂日以跨竈爲子譽子年少罔知輕重見乃父且和聲下氣不覺夜郎自大輕慢同列凌忽長者目中無餘子久矣前日偶與小東人相口角不稍讓恃其膂力反仆之于地騎其頸痛毆之其母聞呼救命聲急出睹狀乃命人縳甲並傷者同赴江甯縣籲懇相驗究辦當下笞甲二百梏之于獄并飭差傳其父到案候訊語曰一朝之忿忘其身以及其親甲清夜捫心得毋自悔其孟浪○吏治局本爲講求吏治而設後以需次無差者專賴此爲養生之主甚且一家嗷嗷望穿秋水因是持玉尺者刻與濫俱不得其平韋觀察不得已遂合甄才濟因爲一事寓甦鮒于索驥數月來弊絶風清本屆題爲損上益下爲益論頃巳揭曉有候補某素爲人所推許竟落孫山以外論者因比于劉蕡之下第可見衡文之非易易矣○近日瘧鬼爲害比户皆是雖日誦杜少陵髑髏詩亦不能驅其鬼豈瘧鬼亦如司空見慣渾間事耶據醫者云陰氣巳爲雷鼓所震散入秋當無疫癘之患 
 
 

Page 3

 
 
然則不待萊菔上塲醫者早可還鄉矣刻下一味新凉弱者至拽夾羅襦以嘗試令人深怪其凉之驟惟據訪事人云前月廿八九等日親見道上觸熱而倒者先後各兩人伊亦爲炎歊所困至今猶乍寒乍熱似瘧非瘧可見物極必反亦理之常彼趨炎者但識轟轟烈烈不悟冷冷清清耳 
[憲批照錄]  
　　上海船户郭明壽金長發等共船三十三艘常川裝載洋藥運往江北等處曾禀准前道憲捐繳軍餉銀一萬兩所有搭裝各號油荳雜貨一概豁免出口　捐歴經遵照在案兹以所裝雜貨欲令一體報捐爰聯名具禀撫轅旋經崧大中丞批示云該船户郭明壽等帶裝各號雜貨向旣准免出口捐欵禀道有案現在金長發等禀係由何衙門諭飭一體照捐旣未據明晣聲叙又未據錄案黏呈無憑察核究竟所控是否揑飾能否准行仰江海關道會同松滬厘局查案核明詳復飭遵毋延抄黏船照同分運騐單並發 
[烟火奇觀]  
　　高易籌賑公所借味蒓園施放烟火每客收洋三角俾集資以助賑捐旣可娱情又堪行善誠一舉而二善備焉七月廿九之晚爲第一次施放之期余乃邀友乘馬車以往見園中各處人多於螘樓上樓下皆燃地火燈照耀無殊白晝烟火計共十數架當八點鐘時次第施放每放一架則間以九龍等花爆更有粤人賡唱迭和以娱游客聆其節奏皆係粤音娱目之餘又堪悅耳盖亦籌賑中之别開生面者焉施放畢游人漸散尙有滬北諸校書詞史翩然而至欲覩奇觀經理人恐負盛情因令作樂者一彈再鼓俾得憑闌傾聽焉是晚初有微雨旣而轉晴游客約有千餘人云歸而就枕旅窗岑寂不能成寐因挑燈而記之 
[蜺旌將發]  
　　前江甯藩憲梁檀圃方伯過滬小駐廣肇公所已見前報聞方伯定於日内乘輪赴粤云 
[頌揚盛德]  
　　升任河南臬憲邵筱村廉訪節駐滬上行有日矣崇正書院諸董恭送匾一方德政牌四扇江南提標右營城廂内外巡查黄君國標馮君兆奎並七門盤查員弁韓君天福亦送匾一方德政牌四扇其道署護勇頭目李德勝帮馬德標亦均恭製牌對匾刻尙未竣想須擇吉送入也 
[委解軍火]  
　　八仙橋西首巡防局員鄧都戎奉委押解洋鎗銅帽等物前往津沽卽日乘輪而去聞係供海軍衙門之用也 
[喚醒癡迷]  
　　滬人某甲富家子也少時迷戀烟花揮金如土又精五木訣屢戰屢北而終不悛改遂致家産蕩然未幾雙目又瞽親友皆鄙棄之羞與爲伍甲乃蹀　街頭操卜筮術藉以餬口有巧仙者當時名妓也年老色衰無人過問甲曩年曾與繾綣至此遂相依爲命同住老閘地方小客寓中依然鶼翼雙棲鴛衾同夢也甲每侵晨而出及暮而歸卜錢盈槖意氣自豪慷慨悲歌自述少壯時衣飾酒肉出則駟馬高車入則左擁右抱亦極人生快事矣曾幾何時而黄金羽化白髮愁生回首歡場都成夢幻平時酒肉之交反眼若不相識興言及此不能不作阮步兵之痛哭少年人尙其時聽我歌毋蹈覆轍也前日甲以食瓜得疾頃刻遂斃無以爲殮由巧仙懇陳竹坪善士施給棺本始得草草殯殮嗚呼甲之死亦何足惜而其言則可爲少年子弟作當頭棒唱故錄之 
[演戲酬神]  
　　湖州府屬某孝廉下第南旋海中遇大風孝廉默禱於神始得轉危爲安抵滬後卽於昨日雇天仙茶園伶人在滬北天后宫開演觀者殊形熱閙也 
[冐領地租]  
　　英租界内西商租地以道契爲憑其錢粮則由西商完納名曰年租有地保專司其事地保向西商每畝收租錢一千五百文然後照縣署定價交各圖地何轉給地主其中侵蝕不少故人皆視年租地保爲美缺惟西人所築馬路歴來不付年租其租由地保賠墊現在租界中馬路愈多地保賠墊亦多前數年甘士裕充地保時虧累甚重由謝小山代料理甘欵而得接充又賠墊馬路錢糧去春禀縣請照會領事令西商照付馬路地租免致賠累莫邑尊據情詳請海關道邵觀察照會德國領事着工部局議得應照付歷年地租銀二千六百餘兩謝退保後由徐杏村接充及徐退由曹某接充而前充地保之人一聞西商允付馬路地租投縣禀請公同攤給邑尊諭俟謝領銀後自向核算嗣有引翔港人曾在徐杏村處爲司帳之王夢雲逕投德領事署請領是欵德領事照會　憲可否照付適値邵觀察交卸之時遲遲未覆王又赴德領事署領銀以去而謝等不知也其時謝爲西人惠爾生控追鉅欵押在英會審署班房旋有人將王夢雲事告知謝卽於前日下午繕禀遣人投縣禀訴莫邑尊立卽函請蔡太守派差協提王夢雲差役未去時謝先派人在王住處偵察恐其聞風而遁也及昨黎明時差役前去詢知王已於天未明時坐馬車往東北而去差役等料其必赴引翔港亦坐馬車追之及到彼處適逢大雨至茶舘暫歇而王亦在座蓋王本欲往江灣因雨逗留遂被差役拘至會審署禀明蔡太守飭將謝小山帶案着同王夢雲到縣質訊 
[空言不准]  
　　沈于金投縣控稱小的向爲水客前年娶湯巧裕之女爲繼室生有一女今年五月小的因事赴漢口日前事畢回來妻已席捲而遁尋至前日始知在法界安樂北里叩請移提到案研訊責懲莫邑尊謂爾妻匿跡法界儘可鳴捕往拘或投法公廨控告何得一面空言前來率瀆所控不准 
[刑訊誘逃]  
　　張勝泉投縣呈控族人阿關誘逃伊媳陳氏一案莫邑尊於前日下午提集原被各人請帮審委員王雁臣司馬升堂研訊原告訴稱該氏脫逃時被捲去洋銀十六元及衣飾等物請爲追究該氏供稱小婦人非敢脫逃實從阿關來滬觀劇小住幾天司馬問旣云觀劇爲何私帶衣飾洋銀顯見尙有　情着卽掌頰四十下詰其究竟如何逃逸與阿關有無奸情再三盤詰該氏仍一味支吾司馬怒令鞭籐條三百四十下始供阿關先將小婦人强奸後始誘同逃出欲將小婦人價賣司馬問在何時成奸何時誘出所帶銀洋物件現存何處答稱四月二十六日氏翁張勝泉有事出外丈夫亦不在家小婦人適在外房阿關無端闖入拖小婦人至房中强逼成奸後伊時時乘隙前來甜言密語令小婦人同伊至上海配一个好人家並無翁姑管束小婦人悮聽其言一同來申所有洋銀十六元早經用盡衣物現在伊處司馬轉詰阿關據供小的並未與該氏通奸小無誘逃情事實係被誣司馬謂現由該氏供明尙敢狡展乎從實供明免受刑責阿關失口不承司馬着掌頰百下復責籐條三百五十下仍無確供司馬遂着將阿關帶出嚴行鎖押該氏暫發官媒勝泉叱令退去候示 
[女郎被誘]  
　　租界中之臺基引誘良家婦女最是傷風敗俗前日下午有蘇鄉口音者五六人同一及笄女郎至泥城橋下船一路隨觀者甚夥盖此女已經字人吉期將近私奔來滬家人四出尋緝旋在某嫗所開臺基上扭出因恐醜聲外播不與計較僅將女逼令回家租界中此等事層見疉出幾於司空見慣未識有何法可以禁絶想賢有司整頓風化必不恝然置之也 
[江督轅門抄]  
　　七月十四日從九夏樹校奉示寫履歴○十五日署華陽營遊擊准補沅江營都司曾紀策引見回○十六日銅山縣袁樹勛缷事回○十七日湖口鎭標吳城營守備徐仕清到來省請咨引見○十八日候補道鄧謝委兼辦洋務局○十九日知縣袁樹勛禀辭赴蘇奉諭於本月二十一日起穿外褂 
[浙省撫轅抄]  
　　七月二十三日吳壽昌禀知厘捐局委辦湖屬洋藥局差禀見叩謝○廿四日户部主事雷其蔚由江西赴都過浙拜會候補府戴燮元禀知運司委江蘇查常鎭銷數差叩辭莊炯文禀知厘捐局委海防捐輸文案收支差禀見叩謝 
[蘇省撫轅抄]  
　　二十五日指分江蘇本班儘先補用同知廬宗齡河南人禀到候補同知劉敦義禀辭奉委管解京餉赴都從九柳翰香謝委署靖江縣新港司巡檢事卽辭赴任指發江蘇新班試用巡檢王懋官湖北人六品頂戴分發江蘇儘先補用典史許世恩安徽人均禀到○廿六日國子監祭酒前江西學政吳仁傑吳江人自籍來頭品頂戴記名遇缺提督奏留神機營三等軍功加一級額爾德巴圖魯符景福湖南人自籍來赴都松海防伺知劉啓彬禀知交缷回省就醫准補陽湖縣金士準准補溧陽縣李超瓊均禀謝奉飭赴任籤掣江蘇優貢知縣丁經三福建人禀到指分江蘇試用從九品沈源淇河南人由京騐看來省禀到○廿七日五品頂戴指發江蘇試用縣丞魏本立浙江人禀到 
 
 

Page 4

 
 
   
 
 

Page 5

 
 
　　九月票出售 
　　自運呂宋票全張半張分條　市收兑　票克已紳商賜顧原班回件　上海棋盤街中 
　　愛的生電氣燈告白 
　　啓者本行今有愛的生所製之電燈出售其燈有各樣用處或醫生惑牙科　各樣格致處均可點用其燈上機器一切俱全如街上店鋪戲園彈子房各房屋要用可來面議以便開價此佈上緒十二年二月十四日代理愛的生電氣燈公司入豐泰洋行啓 
　　請辨眞僞 
　　啓者本廢所造　昌各花牌自來火皆用上等藥料如遇潮天亦可無碍早今遠近馳名　來有射利之徒在東洋製造次貨仿用本廠匣子惟匣面上篆文字模糊影射將低貨混售有損本厰招牌是經具控公堂已甲申年于十一月三十日以會審憲提訊卽將僞貨充公在案但難保不違　　來用者未能分辦以致貽誤故將本廠匣上牌號列祈　各貴客　之是幸特此佈聞燧昌局啓　　尋人 
　　沈仁興南京人年廿三歲身長面白穿白洋布短衫藍洋布褲白襪　梁黑羽緞鞋於七月廿五日出外歸遍尋不見如有仁人知其下落望報信至滬南蔡陽衖同昌泰染坊自當重謝决不食言 
　　上海自來水公司告白 
　　各啓者今請本公　股友於禮拜二卽八月初三日下午四點鐘至經理人寫字房内議事緣本公司董事均在倫敦故此次與衆共議董事應否在上海之事此佈　光緒十二年七月十九日經理本公司事務德興洋行啓 
　英九月票 
　　全張六元半張三元分條七角遠客函購原班回件上海棋盤街北首本行信封有恭喜　爲記萬利行啓 
　　天生發財票行 
　　余向力謀利路　神前占問得屠狗晚成之兆　未深明舊春行年五四　將呂宋票頭　始明神之所指　由天錫非關人力　後知生財之道　天申之也故顔天生茲售英九月份票凡欲奪頭　者速來購取是幸 
　　新到各貨 
　　新到各種煤炭以及細巧磁器大小花瓶茶壺茶盃酒盃銅燈頭各色皮紙各種紅銅各樣海貨等物　貴客欲買者請至本行面議其價格外公道均可零拆特此佈聞三井洋行告白 
　　聨發烟膏 
　　本號開創多年蒙四海見信今移寶善街口精製淸膏每洋一兩四錢陳膏還灰洋二兩四公膏二兩六冷　二兩八熱籠三兩三平頭外加比衆格外公道士商請移玉步 
　　召租 
　　今有地約十二畝在法蘭西大馬路每畝計租價規元二百兩租以廿年爲期如合意者問公平洋行可也 
　　請得三萬元 
　　本行逐月自運呂宋　全張半張條頭　市得彩票加升外埠信購指明上洋寶　街 
　　救火藥水出售 
　　啓者今哈斯答有救火藥水托本公司寄售其藥水無讑男女老幼均可使用其水沾染衣服或貨物之上並無損壞瓶上有　絲鈎子可以懸挂無讑帳房棧房内室船上各處咸宜取携甚便用此藥水可以保全無數銀貨性命所費者小所全者大假如起火之時取藥水數瓶攢入炎中立卽熄滅每箱計藥水十二瓶其價每箱洋十六元購此藥水切須留意勿購僞物本公司所售之藥水瓶係藍色瓶上有星一夥塞口堅固塗以石灰藏之永久不致損失此種藥水惟本公司一處寄售此外並無分售　賜顧者須認明瓶上之一顆星勿悞此佈　　　　上海福利公司啓 
　　湘水　思 
　　客有自瀟湘來者云五月十二日爲湖南糧道夏芝岑觀察印獻雲卸篆之期前後數日紳民爭送德政區其額有曰澤及隄防又曰南土是保又曰功兼明弼其餘德政牌萬民傘蓋不可勝紀十八日觀察起程紳耆士庶恭送於道自糧署以至河干爆竹聲隆隆不絶按觀察西江世　早歲供職樞垣度湘十有餘年三權臬篆平反疑獄不可枚舉人咸服其精明其在任捐修蘇家圫澇湖鄉等隄保全萬餘户湘人尤感而於地方有關　敎者必竭力表彰如修賈太傅祠以表忠修定王台以丧孝士林爲之感動曩歲卓異入都湘人曾有大畏民志惠此南　之頌今茲又觀　天顔尤不勝　轅依戀之情若非深得民心烏能如此乎噫如觀察者可以風矣 
　　英九月發財票出售 
　　本行專售呂宋票全張六元分條七角躉折格外公道信購原班回件 
　　聲明 
　　啓者　行今　代客　運法國各物港口賜顧者請至本行面議可也彌羅洋行啓 
　　英九月票出售 
　　新章票三千張每張十號不同售洋二元每號售洋二铁着彩數目照呂宋票對單爲憑今售英九月票頭彩得洋一千元二彩得洋四百元餘彩另有仿單開明開期八月初十日棋盤街北 
　　三彩聲明 
　　英八月份三彩一萬六千零卅三號由本行售出半張售興北直隷船洋人又五條售與福山船洋人合得洋五千元其餘四五彩緣得主頗多故不細錄雖諸君鴻福小行亦叨榮幸矣 
　　頭彩誌禧 
　　英七月份票頭彩第四千六百八十七號一張又下附彩一張俱由本行售出均經登報聲明今售英九月票全張六元半張三元分條足洋七角躉拆公　專收彩票克已外埠函購指明上洋棋盤街原班回件 
　　恒豐公聲明 
　　本號神户辦貨向託陳闌亭帶管扣用酧勞今春因已分手銀錢貨物兩　惟尙存圖章等在彼銷燬槪作廢不憑倘陳在東洋或有銀貨上落均與本號無涉特此預告 
　　英九月份票出售 
　　全張六元半張三元裁條足洋七角○紳商請至上洋抛球塲并聲明　封有　得錦錢回五字爲記新時昌票行啓 
　　寶豐公司變通新章呂宋票出售兼發各埠批拆 
　　蓋聞洪範五福首先言富而致富之捷徑莫如呂宋發財票爲最故自創設以來中外通行因其設法至公無弊致富立卽可待所以人皆樂買惟近年增號减彩以來得彩較難於昔爲此變通新章以廣招徠以呂宋票三萬號併設三千張每全張分立十號售洋二元○半張五號售洋一元○分條一號售洋二角買票一張得彩有十號可望以便買客易於得彩也○得彩數目均照呂宋票舊章核泒每號一條合洋二角頭彩可得洋一千元二彩可得洋四百元餘彩另刊詳細仿單隨票附送以供衆覽得彩號碼按月以呂宋對號單爲憑照碼驗對得彩卽兑現洋○今售英十月份票在呂宋七號開彩卽華九月初十日其三大彩當晚有電報到申對號單約遲二禮拜可到○賜顧者請至上洋棋盤街中市遠處函購回件須驗明本公司　章庶不致悞此佈 
　　恒濟局 
　　本局合製鎗上戒烟藥心出奇方功效如神凡服藥烟三日其癮可除大半如食烟錢餘者服藥五錢可以除鎗烟癮深大者十日定能戒絶欲戒者卽移玉來局包戒爲盻外埠未便來局可函至上洋打狗橋北大街姜衍澤堂對門本局原班寄奉計元號拌烟藥每兩價洋二元新製二號藥每兩價洋一元用法細詳仿單倘蒙賜顧須認明坐落仿單藥瓶庶不致悞粤鐘洪南啓 
　　中興八大功臣手札 
　　是書自言文正公胡文忠公　文忠公沈文肅公　左侯相李中堂曾　帥彭宮保八公往來信札縱　　　寫出世故人情經濟謀猷洵在咨商尺索宜士宜農宜工商每部洋六角○歴代王侯將相尺牘自周文王姜太公諸葛亮劉伯　並李太白　番　等戰夏商周至本朝二十四代三百餘人之　信士農工商閲之長學問而多見　也每部四角○硃批　　齊尺牘附應酬提要不　不淺仕商均宜洋兩角○洋務尺牘兩角 
四馬路文海堂印造發售 
　　九月票批發 
　　逐月財票全張零拆紅票克已遠年鼻烟超等宋烟四方信購原班回件設三馬路 
　　招商局中北棧 
　　啓者無論絲茶洋布煤　及一切什貨存在本棧均可抵押銀兩以五百兩至五萬兩止　息亦格外公道如合意者請與經理人密　登面議可也 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界捕房瑣事]  
　　東洋車夫某甲有弟年尙幼行至西門相近經車夫某乙撞倒稍被擦傷前日甲在中八仙橋聚仙園啜茗見當　目覩之車夫某丙詢以乙之下落欲得而甘心丙恐釀事端不肯直說甲大怒與丙尋仇茶博士某丁謂此非打架之所爾等速退毋溷乃公甲遷怒於丁　出洋刀向戳丁不及避中厥下頦刀入甚深血流不止當將　拘送捕房管押一　赶將受傷人醫治○有一女郎家在　　碧玉年　初過茘支娘之數　南尋堂因之附船到申途遇南匯某姓嫗見其荏弱可欺因誘至法界借住吉祥街某客棧兩宵旋又至彩視街　客　管住前晚不知何故被人將嫗　送捕房捕頭正在詰問之　卽有某甲引　女到來訴稱女踽踽獨行見人輙　巡捕　何在是以領來　頂　女曰爾住客棧時老婦可領男子到來女稱並無　事捕頭恐甲亦　情着連嫗及女一併押候明晨解　○七月之晦佛言係幽冥教主　藏上誕期有人預期糾資在法界老八仙橋生園茶肆　延羽士爲盂蘭盆會至　羽士由壇起鼓吹前導迤邐出游謂之行香過老八仙橋往南　　八仙橋道經小捕房門首捕頭以近接上海縣告示不准行會遂着華捕攔阻不准經由會中人稱曾報過捕房領有照會及令取出騐　並　　其在途行走之事仍令折回因之爭執當即均押一人會中人大怒紛紛閙事將捕扭毆聲言必須將所拘之人釋出始肯于休三道　捕頭　　立放其人一用德律風傳報大巡捕房捕頭卽　通班中西各捕及包探等人齊至八仙橋而會　人已如鳥獸散矣捕頭乃着包探傳房　　　○禮拜六法公堂因繙譯祁君别有政務是以停訊一期至法叅贊製造局之游並未邀翁子文太守作陪云 
[陳湯甘延壽論] [  超等第一名許玉瀛蘇州府附生]  
　　古之豪傑之士有過人之　又有過人之識機權百出倉卒之際能成大功此恃乎才者也瞻前慮後事先則防患於未萌功成則誠謹　　禍此恃乎識者也才與識合而後外可以有功者内亦可以自保夫延壽與湯矯制發兵直抵康居斬郅支之首成　世出之功其計實决於湯後論者莫不異湯之才蒙以爲湯才有餘而識不足延壽則才識俱優者也何以言　陳湯謀延壽曰郅支威名遠播且其人剽悍奸戰伐數　　久　之必爲西域患如發屯田吏士驅烏孫衆兵直指其城下彼亡無所之守不自保千歲之功可一朝而成湯之才可　奇矣而延壽不以爲非　才亦足多也其必　奏請及湯發兵而欲止之者豈智　所不逮謀有所不及勇有所不足哉其心以爲凡建非常之功者必上有賢聖之君下　明智之輔而後乃能略其罪而原其智鑒其智而錄其功當漢之時君有苟安旦夕之志臣無折衝禦侮之材一旦事起非　功成不測其必　駭而不能錄之也明矣不惟此也自來庸臣多抱執佞臣多忌刻匡衡石顯漢之庸佞也懷拘執之見挾忌刻之私　不以爲　而以爲罪有　預　决者此延壽料事之明而陳湯則無是見也及旣斬郅支傳首京師捷書上奏天子論功衡與石顯　爭之甚力以元帝之仁柔不斷重違二人　而卒聽劉向之言封爵爲侯者非延籌之所敢望也幸也延壽惟識是以及此終其身委蛇簡默　復有所建白以干當世之忌故得保　位　　名終湯則見不到此不自修飭爲奸佞所藉口以致下獄徙邊　嘗困苦謂非由於才有餘而識不足其可得乎雖然論大功者不錄小過舉大　者不疵小瑕湯之不謹細行湯之識固不如延壽而與延壽率二萬之衆入虎狼之穴雪殺使之耻宣大漢威功莫高焉勞莫大焉爲之上　　略其小疵加以千乘之賞赦以十世之誅以勸將來亦不爲過而湯流離遷徙抑鬱終焉漢業之衰其有以夫 
邵筱村廉訪評君况始欲奏請繼又欲止湯發兵兩人行事逈判何以同咸此大功論者無少軒輊　經明眼人揭出千古疑竇豁然頓解非讀書得間不能辦此 
[上海高易籌賑公所報解山東賑欵公啓]  
　　謹啓者現集第十九批賑欵庫平銀二千兩伸規元二千一百八十兩卽於月之朔　會同文報總局彚解山東交金嚴兩公核實查放疉接山東來電據云災極奇重賑欵斷絀等情現在籌欵萬難眞成强弩之末惟有籲乞大菩薩　善人大發慈　廣種福田迅速解困樂助或代爲設法勸募俾得湊集成批赶緊續解接濟謹代災民　呼救命　勝百拜叩禱迫切之至特此奉佈伏祈公鑒[  兩廣協賑同人李朝覲秋坪等拜啓]  
[儒醫施診]  
　　嶺南勞景堂卽次笙先生學貫岐黄心存利濟現寓四馬路晝錦里洋貨公所對門勞醫寓每日下午二點鐘延到仁　善堂施醫襄贊美舉公畢返寓如蒙到寓就診仍行方便醫金酌送貧病者施診特登報牘奉揚仁風愚弟施少欽賈雨臯李秋坪同拜誌 
 
 
 

Page 10

 
 
   
 
 

Page 11

 
 
[光緒十二年七月二十日京報全錄]  
　　宫門抄○諭旨一道錄前○發抄旨五道○蘇臬朱奏報接署臬篆日期摺子○陜督譚奏爲將軍病故請免造册報銷片○又奏報伊犁將軍中途因病出缺摺子○疆撫劉奏請更正片○又奏爲揀員借補同知摺○豫撫卞奏爲叅核庸劣各員摺○七月二十日禮部宗人府欽天監正藍旗値日無引見○臧濟臣謝授洗馬恩○桂公請假十日○長善請假五日○陳士杰請假同籍○内閣奏派騐放之大臣派出謨貝子烏拉喜崇阿薜允升徐用儀○召見軍機○皇上明日用膳辦事後至北海等處○發抄許　鑅奏上年十一月起至十二年二月徵收華洋各稅奉旨該衙門知道欽此○又本年春花蠶絲收成分　奉旨知道了欽此○鹿傳霖奏屢次裁節餉項解京銀數奉旨户部知道欽此○又上年分各屬錢糧完欠分數奉旨户部知道欽此○杜爾等奏佐領賡吉圖辦事得力請奬奉旨該部議奏欽此○○二品頂戴署理江蘇按察使遇缺題奏道臣朱之榛跪奏爲恭報微臣接署臬篆日期叩謝天恩仰祈聖鑒事竊奉督撫臣行知江蘇按示使李嘉樂現已升授江西布政使請旨入覲所遺呆司篆務委臣署理等因兹於六月十七日准李升臬司將印信文卷委員齎送前來當卽恭設香案望闕叩頭謝恩祇領任事訖伏念臣一介庸材兩陳臬事愧涓埃之無補正悚惕之難名今交卸甫及三旬仍令暫權斯缺竊以臬司爲刑名所萃江蘇係繁劇之區當此游勇私梟未靖奸宄宜防鋤暴則尙嚴明治民則務安靜政平有道寛猛相資律已惟端紀　自飭凡此之類皆言易而行難如臣檮林深懼弗勝惟有隨時隨事禀商督撫臣竭力講求益加奮勉以仰酬高厚鴻慈於萬一所有微臣接署臬篆日期及感激下忱理合恭摺叩謝天恩伏祈皇太后皇上聖鑒謹奏軍機大臣奉旨知道了欽此○○譚鍾麟片再臣前聞金順抵肅病勢日劇資斧乏絶左右並無兄弟子姪因派候補道徐鍚祺前往看視六月初十日徐　祺進見金順尙能言語而自知不起口授遺摺並　行營木質關防封寄臣處另致臣書謂身受聖恩莫由補報家有壽母終養未能在營三十年負累不少光緒七八兩年報銷業經送部尙未核准九年至十一年冬月用欵本擬到京造報不料病竟至此將爲身後之累囑臣爲之奏明辦理等語臣維金順現親丁在側一所用委員業已參革覊禁查辦九年後報銷無人清理自係實情查造册報銷以舊管新收開除實在四項爲主其所收協餉原有確數而早經用罄積欠纍纍至於兩次譁潰則舊管實在無存可知開除一項已支之欵士卒業已遣散質証莫由卽有浮冐亦屬無從追繳未支之項前經撫臣劉錦棠等往查尙難確舉其寔欠之數今其人已故無可咨詢而欲出入欵目釘孔相符其勢有所不能部　嚴密絲毫不漏往返駁詰終成不了之案可否飭下署伊犁將軍錫綸責令舊日經手之員查明收支寔數開具簡明清單請旨定奪出自逾格鴻慈其身後事宜臣已寄銀二千兩飭徐錫祺與地方官妥爲經理所存木質關防應否送部抑或由臣銷燬恭候命下遵行謹附片陳明伏乞聖鑒訓示謹奏軍機大臣奉旨知道了所有該營光緒九年至十一年冬月用欵卽着譚鍾麟咨行錫綸責令舊日經手之員查明收支實數開繕簡明清單具奏毋庸造册報銷其木質關防卽由譚鍾麟就近銷燬該部知道欽此○○頭品頂戴陜甘總督臣譚鍾麟跪奏爲伊犁將軍中途因病出缺恭摺馳陳仰祈聖鑒事竊臣據肅州知州彭紹豐詳報家丁方克後禀稱家主伊犁將軍金順奉旨入郁陛見於光緒十二年二月初四日起程行至庫爾喀喇烏蘇舊傷復發途中醫藥不便勉强䟎口五月初一日抵肅州勞傷增劇不能動履延醫調治百藥罔效竟於六月十一日未時因病出缺呈請轉報前來臣查伊犁將軍金順壯歲從戎轉戰鄂皖等省迭克堅城勲勞卓著隨同前西安將軍多隆阿入陜剿辦回逆馳驟秦隴之間親冐矢石勇猛絶倫迨帮辦新疆軍務克復各城收回伊犁撫循安輯厥功尤偉論者謂其秉性忠誠宅心仁厚長於用兵疏於理財而戰蹟不在多隆阿等諸將之下臣去歲密陳金順雖用人不當而其心無他籲懇天恩爲勞臣保全終始亦冀易地以處尙能爲國宣力而不料其遽且於是也時事多艱良將遽殞凄凉旅櫬深用惻然其遺摺一件謹封呈御覽所有伊犂將軍出缺日期理合由驛馳陳伏乞皇太后皇上聖鑒謹 
奏奉旨已錄○○劉錦棠片再臣據總統西四城馬步各軍提督董福祥呈稱管帶董字左旗提督杜錫斌於同治年間投効軍營累保今職前於陜北肅清克復靈州出力案内由軍功得保免補外委以把總儘先拔補並戴藍翎又於蕩平金積堡賊巢寗靈肅清出力案内得保免補把總以千總儘先拔補並加守備銜換戴花翎均將杜錫斌錫字營繕作習字實係開送銜名時筆悮所致呈請附奏更正前來臣覆核無異合無仰懇天恩俯准將陜北肅清案内准保藍翎儘先拔　把總曁蕩平金積堡案内准保花翎守備銜儘先拔補千總之杜習斌均改爲杜錫斌飭部更正註册以免岐異出自鴻施除咨部外謹附片具陳伏乞聖鑒訓示謹奏軍機大臣奉旨兵部知道欽此○○欽差大臣督辦新疆事宜尙書銜降一級留任甘肅新疆巡撫二等男臣劉錦棠跪奏爲揀員借補要缺同知以重地主恭摺仰祈聖鑒事竊甘肅新疆布政使魏光燾兼按察使銜署鎭迪道英林會詳新疆新設英吉沙爾同知東南界莎車州北界踈勒州西與布魯特布緊接地當冲要責重撫彝且居民散處治理繁難應請定爲冲煩難三項要缺該處係屬新設應卽揀員請補以重職守前請照吉林新章由外揀補一次奉部覆准在案兹查有知府用留城補用直隷州知州劉嘉德現年四十九歲安徽頴州府霍邱縣人由附員生於光緒二年遵籌餉例在湖北協黔捐局報捐雙月選用縣丞投効甘肅軍營四年正月委署濟水薩縣丞於克復吐魯番案内彚題是年二月初四日奉上諭著免選本班以知縣留於甘肅儘先補用欽此五年三月委署奇臺縣事嗣在福建茶葉洋藥十三次捐案内捐加同知銜新疆五次剿平邊宼案内彚保七年五月二十日奉上諭著免　本班以直隷州知州仍留原省歸候補班前儘先補用欽此八年七月委署吐魯番同知烏魯木齊歴辦邊防善後案内彚保九年十月初八日奉 
上諭着俟補缺後以知府用　先換戴欽此是年十一月調署英吉沙爾同知新疆六載邊防案内彚保十年十月初四日奉上諭着賞戴花翎欽此十二年正月調署莎車直隷州知州四月初三日接任視事該司等查該員劉嘉德守潔才明實心任事在新疆年久歴任地方於土俗邊情最爲熟悉前署英吉沙爾同知正當設官之初措置一切極其妥協以之請補斯缺洵于地方有裨雖以直隸州借補同知於例稍有未符但該同知爲關外新設之缺各班人數無多與各省情形亦有不同詳請具奏前來臣查該員劉嘉德穩練端詳盡心民事以之酌量奏請借補英吉沙爾同知實堪勝任人地極其相宜合無仰懇天恩俯念要缺需員准以該員借補英吉沙爾同知員缺洵於地方有裨　蒙俞允俟奉准部覆卽行給咨送部引見以符例章仍令試署年滿另請銷去試字是否有當謹會同陜甘督臣譚鍾麟恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○頭品頂戴湖南巡撫臣卞寳第跪奏爲叅劾貪庸不職各員請旨降革開缺恭摺仰祈聖鑒事竊維官常不肅則吏治不振凡有貪惰之員自應隨時甄劾以重地方兹查有城步縣知縣楊錫梅辦事　頇捕務廢弛縣試所取案首不能爲文操守殊不可信石門縣知縣郭定祥才具平庸疏於聽斷命案多所延擱新日縣知縣劉定弼人太長厚轄境民情蠻悍械鬥成風未能整頓甯鄉縣知縣許鍾嶽書生本色才久精明寳慶府經歴賴澐遇事招搖聲名甚劣該員現有查辦事件撤任後呈報丁憂仍應提審相應請旨將城步縣知縣楊錫梅寳慶府經歴賴澐均卽行革職石門縣知縣郭定祥以縣丞降補新田縣知縣劉定弼甯鄉縣知縣許鍾嶽均開缺留省察看除寳慶歴一缺呈報丁憂業經咨部外遺有城步縣等缺湘省現有應補人員應請扣留外補所有叅劾貪庸不職各員缘由謹會同署湖廣總督臣裕祿恭摺具奏伏乞皇太后皇上聖鑒訓示謹奏奉旨已錄 
 
 

Page 12

 
 
[光緒十二年七月二十一日京報全錄]  
　　宫門抄○上諭一道錄前○缺單○閩督楊等奏爲揀員補知府摺子○粤督張等奏爲查明欠解銀米各員請旨勒　嚴追摺子○陜撫鹿奏解京餉片○閩督楊等奏爲揀員請補知縣摺子○又奏叅交代短欵知縣片○又奏爲安插遭風琉球難民片○又奏爲委署臬司片○又奏爲籌銀撥充豫省河工修守片七月二十一日兵部太守太僕寺鑲藍旗値日無引見○召見軍機○皇上明日用膳辦事後至北海等處○光緒十二年七月分缺單知縣陜西略陽孔昭珍丁山東觀城王之幹山西五台土步墀修墓直隸肅甯張茂貴近湖北竹山謝裕三革湖南石門郭定祥降巡檢江西貴溪曾昭寛故江西鄱陽唐松森丁典史江西南豐李鴻文丁浙江樂清董　樸逾限○○頭品頂戴革職留任閩浙總督兼管福建巡撫事臣楊昌濬督辦臺灣防務福建巡撫一等男臣劉銘傳跪奏爲揀員請補海外要缺知府恭摺仰祈聖鑒事竊照本任台北府知府陳星聚於光緒十一年六月二十二日在臺病故業經具題開缺照例應以病故本日作爲出缺日期歸於十一年六月分截缺詳咨在案所遺臺北府知府係海外新設　缺臣等督同藩臬兩司於閩省應調應升人員内逐加遴選非現居衝要卽人地未宜一時實難其選當將揀員未定緣由專案咨部展緩請補在案伏查台北府知府一缺設立甫經十年政務最爲煩劇兹當創議改省之際凡承辦設官清賦開山撫番各事宜在在均關緊要非廉明勤幹之員不足以資治理查有花翎候補知府雷其達年五十八歲江西廣　府鉛山縣人由增　生歴保訓導教諭復保知縣分發福建補用在籍　辦團練調閩募勇助勦旋委揺浙大營差遣同治元年江西信防請奬於三月十九日奉上諭知縣雷其達着留於福建以同知遇缺卽補欽此丁外艱回籍二年福建邵武請奬於十二月初一日奉上諭雷其達着俟補缺後以知府陞用先換頂戴欽此服闋赴京騐放領照於四年九月到省委代大田縣事十年四月委赴臺灣密察案件十一年七月准補漳州府雲霄同知於次年二月到任光緒元年七月調署閩縣歴署嘉義詔安徽篆於七年四月回任通商請奬以前在閩縣清理洋案出力保奏開缺仍留原省以知府補用十年閏五月委署福甯府臣等會查得該員器識深穩辦事老成堪資表率曾在臺灣委署差缺於該處風土民情均爲熟悉以之請補臺北府知府人地可期相宜合無仰懇天恩准以候補知府雷其達補授臺北府知府俾要缺得人而理實於、 
地方有裨　蒙俞允該員係由現任内同知保升知府初補知府照例給咨送部引見並免核計叅罰據福建藩臬兩司會詳前來臣等謹合　具陳伏乞皇太后皇上聖鑒勅部議覆施行瑞台灣議設行省事多創始臺北府知府責任綦重經臣昌濬渡臺與臣劉銘傳會商始定請補是以具奏稍　合併聲明謹奏軍機大臣奉旨吏部議奏欽此○○兩廣總督臣張之洞廣東巡撫臣倪文蔚跪奏爲查明欠解交代銀米節催延不完解各員請旨勒限嚴追以肅功令而重庫款恭摺仰祈聖鑒事竊照粤東省光緒八年以前各屬未結交代業於光緒十年六月内結報清楚其九年以後交代亦　照例責成本管道府縣就近督算依限結報嗣查有前署英德縣已故同知阿克丹布等徵　銀米未完解業經奏叅革職勒追在案兹查有病故叅革知縣劉樹典前署封川縣任内欠解徵存雜欵銀三千七百餘兩徵存米九百餘石又病故叅革知縣鍾廷慶前在樂會縣任内欠解徵存正雜欵銀九百餘兩節經勒限嚴追延不完解寔屬任意玩延現當整頓交代之際未便稍事姑容查該二員先已另案委革相應請旨勒限該故員劉樹典鍾廷慶家屬務於三個月内將欠解交代各欵銀米照數完解清楚倘逾限不解或解不足數卽行查抄監追以儆疲玩所有查明故員欠解交代銀米勒限嚴追緣由臣等謹合詞恭摺具奏伏乞皇太后皇上聖鑒訓示謹奏軍機大臣奉旨着照所請該部知道欽此 
○○鹿傳霖片再陜省因海防硑後及京旗需餉甚急經臣奏明每年將迭次裁减之欵集成十萬兩自光緒十二年爲始專欵分批解部本年正月已籌解銀二萬兩作爲京旗海防初批新餉分别奏咨在案兹復飭司於地丁内提銀四萬兩作爲二批新餉又自十年九月起至十一年年底止四次裁勇節餉扣存銀八萬四千九百餘兩十年八月墊解銀五萬兩下餘銀三萬四千九百三十四兩零亦如數籌解以清欵目又海防捐輸截至本年二月初八日以前遵章解赴海軍衙門備用除搭解外餘銀三千三百五兩零又十一年分巳扣各官廉費等項六分减平二批銀五千八百三十八兩零總共銀八萬四千七十餘兩由司揀委妥員於六月二十三日起程所有籌解京餉銀數日期謹附片具陳伏乞聖鑒謹奏軍機大軍奉旨户部知道欽此○○頭品頂戴革職留任閩浙總督兼管福建巡撫事臣楊昌濬跪奏爲揀員請補要缺知縣以資治理而重地方恭摺仰祈聖鑒事竊惠安縣知縣魏廷梁於光緒十二年四月十四日在任病故當經具題開缺照例以病故日作爲出缺日期歸四月分截缺除另行截缺咨部外所遺惠安縣知縣係沖疲難沿海兼三要缺例應在外揀員調補臣與藩臬兩司於現任知縣及應升人員内逐加遴選一時實無堪　堪升之員惟查有候補知縣布庫大使金汝奎年四十歲直隷天津縣人由内閣供事咨送武英殿並國史館當差歴次議叙以布庫大使不論雙單月遇缺儘先前卽選同治九年國史館續纂蒙古回部土公表傳書成議叙加級紀錄引見奉旨着補授福建布政司廣積庫大使領憑來閩十二年十月初八日到任光緒三年分大計卓異初次六年俸滿保持准歸卓異班内候升嗣因籌濟西征軍餉彚摺保奏以知縣在任候補六年八月初九日奉旨依議欽此援例捐加同知升銜該員年强才練辦事穩成在閩年久熟悉海疆風土民情以之請補惠安縣知縣洵足以資治理雖調缺請補與例稍有未符而人地實在相需且係升補並保之員合無仰懇天恩俯准以候補知縣布庫大使金汝　補授惠安縣知縣實於地方有裨如蒙俞九該員係候補知縣請補知縣銜缺相當例免核計叅罰　俟准到部覆給咨赴部引見所遺　庫大使係選缺現有應補人員應請由閩俟准部覆另行請補據福建藩司張夢元兼署臬　劉瑞祺會詳前來　咨部查照外臣謹恭摺具奏伏祈皇太后皇上聖鑒勅部議覆施行再金汝奎供事出身又係曾任例免考試曁毋庸甄别合併陳明謹奏軍機大臣奉旨吏部議奏欽此○○楊昌濬片再閩省各屬交代短欵節　奏叅在案兹查知縣胡炳升前署沙縣任内短交光緒十一年分地丁銀一千一百一十七兩零耗羡銀一千三十六兩零米耗銀一百七十三兩零光縉十二年分地丁銀三百六十五兩零耗羡銀七十四兩零米耗銀一十四兩零各年正雜欵銀九百一十二兩零倉榖一十四石零糧米九十四石零屢催罔解殊屬泄玩據福建藩臬兩司會同督糧道詳叅前來相應請旨將前署沙縣事崇安縣知縣胡炳升摘去頂戴勒限追繳倘再延宕嚴叅懲辦至該員短欵已定應照同治元年奏案飭由現任人員先將交代結報俾免壓延除咨部外臣謹附片陳奏伏乞聖鑒訓謹奏軍機大臣奉旨胡炳升着摘去頂戴勒限迫繳餘依議該部知道欽此○○楊昌昌濬片再據署福防同知沈壽昌申報琉球遭風難人島岱等十名本年四月初九日抵省當發館驛安插一面飭傳通事譯訊據供島岱是船主金城是柁工馬必達是官吏王代勢等七名是水手俱係琉球人氏駕坐小海船一隻於四月初二日由那覇港開駛中途遭風漂出大洋初八日抵福州五虎門初九日到驛安插等情由藩司張夢元核詳請奏前來臣查該難人島岱等航海遭風情殊堪憫應各於安插日起每八日給米一升鹽　銀六厘冋國之日給發行糧一個月並照例加賞物件折價給領統於存公銀内動支事竣造册銷該難人等除馬必達王代勢二名尙留舘驛外其島岱等八名已于五月初六日乘坐原船回國除分咨外臣謹附片陳明伏乞聖鑒謹奏軍機大臣奉旨該部知道欽此○○楊昌濬片再閩省積案煩多經臣迭次嚴催清結不少而壓擱仍恐難免臬司爲刑名總匯察吏安民事煩責重福建臬司裴蔭森奉旨署理船政回任無期自應派員專署以重責成查督糧道劉瑞祺兼署臬篆情形已熟辦理認眞應卽委令專署臬司嚴督各屬清理積案仍兼管通商事務所遺督粮道篆查有福建候補道潘駿章才識練達辦事老成堪委署除分檄飭遵並咨部外謹附片陳明伏乞聖鑒謹奏軍機大臣奉旨劉瑞　已簡放浙江臬司其所署福建臬司著　督另行派員署理欽此○○楊昌濬片再准户部咨閩省稅厘欠解光緒二年京餉項下提撥銀八萬兩作爲河工修守之資等因已五次籌銀五萬四千兩交豫省委員解回均經奏報在案查豫省以現屆挑汛復委同知張　來閩守催勢不得不量爲兼顧兹籌措銀二千兩給交該委員承領督商匯豫應用所需匯費仍由豫省籌給造銷據稅厘局司道具詳前來除分咨外臣謹附片陳明伏乞聖鑒謹奏軍機大臣奉旨户部知道欽此 
 
