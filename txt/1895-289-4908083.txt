# 1895 - 289 - 4908083

 

Page 1

 
 
[醫書開印] [  圖書集成局啓]  
　　脉經一書爲晋王叔和所箸其中專論診脉一術細微曲折推閘精詳推而上之則有黄帝内經及素問靈樞古義紛披寳爲醫家之鼻祖兹本局承掃葉山房以脉經囑印文瑞樓以内經三種囑印均用新式鉛字及潔白紙張手民俱已開工一俟告成再當布啓 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○資治新書碼洋一元五角○潘頤福咸　朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案　紹碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彙碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[再書楊侍御奏請裁撤待質公所摺後]  
　　楊侍御福臻奏請皇上飭下各省将待質公所一律裁撤疏中痛陳積弊深切著明本館前已引而伸之書諸疏後矣有客見而問曰僕雖未嘗學爲古文然亦嘗熟聞先師之緒論謂書後卽古之所謂跋尾故文貴質而短無所謂洋洋千餘言者貴館每於書後中大發議論暢所欲言意者其别有體例乎則正告之曰子所言者古文僕等所撰者日報也日報本無成例要貴雅俗之共賞何須拘守乎準繩故常有標目爲論某某事者此亦古文家所無而爲僕等之所杜撰子未斥論某某事之有背乎古何獨見嗤夫書後之衍短幅爲長篇耶且夫待質公所之應裁固非如跋尾之數十言可盡者也州縣各署向有飯歇之名原其初用以備涉訟者之飯於斯歇於斯初未有拘攣之意乃經管飯歇之丁役往往以此爲生財之地賄之則曲意奉侍不賄則加以私刑係頸鎖足無論已其甚者将髮辫緊扣尿桶之耳曝諸烈日中臭穢薰蒸蠅蚋延緣入口鼻各犯就桶溲溺則淋漓滿面欲避不能務使求生不可生求死不得死必盡括慳囊以獻而後卽安彼飯歇之苦已如斯牢獄更可以想見矣賢長官惻然憫之乃改飯歇而爲待質公所公所者公家所置之屋也待質者居此以備質對也顧名思義宜若不以待囚犯之法待之不料丁役之藉以生財如故且更較飯歇而甚之以致身居公所之中種種困苦情形幾若豕之在牢鳥之入籠屈伸不得呼籲無門嗚呼噫嘻賢長官一片慈心竟敗壞於不肖丁役之手蒿目時事能無歎乎幸也侍御得以洞燭情形上塵天聽煌煌綸綍哀及無辜今而後凡有雀角之爭者不可免受此等不肖丁役之苦乎客曰我聞泰西牢獄清潔非常所錮罪囚毫無苦累昔江寗李小池游歴美國記觀費城牢獄事云凡犯人初至者以權度之并量其身之尺寸登記於簿令入浴室換黑鑲邊之青衣然後送入號房居住號房外有一室爲各犯親友探問之所親友至則呼犯出不限時刻任其暢言管獄者絲毫無需索又一室甚寛大明敞多設長凳長桌爲餐飯所每七日使諸犯澡身一次此外洗面所厠所皆潔凈無纎塵睡房每犯一間深廣約五六尺地鋪木板墻壁潔曰後爲窓嵌鐵條前爲門以鐵條釘成方格使透風氣内設一榻一桌一凳一鏡一扇一巾被褥每七日一洗換又一室方廣潔凈如前而極黑暗擇案犯最輕者使居内二三日以省察已過又督令各犯每日工作或製鞾鞋或理破布或洗地板或澣衣或治庖或由巡捕押至屋外爲農圃之事務使勞其筋力以免抑鬱成病然絶無鞭撻之苦又非竟日用力獄室外更雜蒔花草俾暇時得以游賞其間食則一日三餐每餐備加非一饅頭一肉湯一而輪日飼以牛羊猪肉法至良意至美也厥後使西紀程四述奇俄游彚編所紀情形大略類是今中國苟能仿而行之則卽罪惡深重者亦不致於苦累不堪而彼偶蒙瑕垢及用作証人者更可悠游自得豈非絶大之善政哉曰居今日而欲中國牢獄之事驟改西法其勢恐尚未能以僕言之祗須嚴定章程使丁役不敢瞞官而舞弊持之以久無稍懈心彼桁楊桎梏中人自必齊聲頌禱而何事必效泰西規制爲哉昔江都張丹叔中丞之宰靈邑也見小民良莠不齊或原告揑詷妄控收呈時察其情虚不得不留以待被告對質或被告情節稍重勢難一訊之後卽取保出外因創建暫棲所以便若輩食息其中訂立規條簡明詳盡摘其要者略謂一所内每日派看役二名每十日更換如敢私押一人定将該役枷杖斥革一所内如有看役容留親友及閒雜人等住宿者查出責革一交所候質之人本無罪名且係有體面之人斷無加鎖之理如看役膽敢私自用鎖恐嚇詐財照例治罪决不寛貸至已定罪名人犯及盜賊惡丏過境軍流各犯均收卡房以示區别一在所候訊人証如看役代飯每人每日給飯食錢四十文葷素菜各人自備若由外送飯每人每日但給茶水燈油柴炭打掃坑厠等錢二十文此錢不許恃强不給如看役於定價之外多索准人証喊官重懲一房屋需修理之費在所候訊人証每人每日捐錢二文交看役登簿每月彚數存户房收贮年終禀官修理一次此外槪不許巧立名目多方索詐違者重辦不貸其立法美善如此但使各州縣師其意而爲之則凡有候訊者非但不以入所爲苦且皆歌功頌德祝賢使君萬代公侯何至怨氣彌天致言官形諸奏牘哉所怪如中丞者天下絶無而僅有則與其留此公所以爲厲民之具反不如一律裁撤之爲佳矣嗚呼噫嘻 
[諭旨恭錄]  
　　八月二十二日奉旨這所叅疎防斬犯越獄之管獄官山東署曲阜縣典史鄭純武業經病故仍著革職有獄官曲阜縣知縣朱行祺旣據聲稱疏防在公出期内准其免議著李秉衡提集刑禁人等嚴訊有無鬆刑賄蹤情弊照例懲辦並飭嚴緝逸犯李晟楷務獲究辦餘著照所議辦理該部知道欽此同日奉旨著派敬昌稽察三海墻進班欽此 
[臺南警電]  
　　本月初二日上海西字報館得厦門來電云臺南打狗埠已於八月二十八日被日軍佔據所有打狗百姓紛紛遷至厦門 
[東營碎錦]  
　　連日日船續運米麥鹽菜等物來營官碼頭積如山阜益盛長院内板屋渠渠堆積糧草俗名東洋糧臺核其所聚足敷至明年四五月用度矣○中秋前日人在鄉間拿獲扛子手一名張秃子送營訊明贓証確鑿於十七日早卽在東營斬决○十八日傍晚時各日兵嚴装飛步至乾元利所寓之兵頭處聽令探聞係因東邊來駝數十隻隨客數十人各持槍械以防途中盜刦日人訛傳請兵将至故各隊整備出禦旋經兵頭率四十餘人至各客棧小店烟館住家等處搜查閙至三更方知訛傳始各安枕○某甲者生於宦族熟於官場昔爲厘局委員亦充過船捐司事上 
 
 

Page 2

 
 
書日本民政支部三橋氏請援清國向章抽收七厘貨捐云云旋有人語日官厘捐實清國弊政咸豐季年粤逆遍中國兵餉無著朝廷不得已而准疆吏之請抽厘助餉事出權宜今貴國維新圖治寛大爲懹曷可步武苛弊日官頷之然未聞罷議故建廣潮各帮近日會議如果日官出示抽厘當向索還出口正税進口半税庶與向章相符緣日官已收正税而申厦汕廣各海關仍代牛荘徵税所徵收正税已多所以商家决不認再捐七厘也○田荘臺慘遭兵火十室九焚圑練會商民收拾餘燼重整市廛河下小船每隻收錢五吊給與小黄旗一面聞爲首者姓孫係文舉人向來設帳授徒今其舉辦圑練一切章程頗爲妥善云 
[逆案紀聞]  
　　厦門蓮泮鄉有葉阿花者生有二子甲乙二人乙已娶妻隨阿花往吕宋埠貿易甲則不習正業日與匪人爲伍嫖賭鴉片甘入下流日前因賭負向其母攫取衣物伊母掯不付給懷恨在心竟於八月二十五夜持刀将其母砍十數刀而斃命女婢聞聲喊救亦被傷兩刀傷勢甚重聞已經該族中卽報同安縣及厦防廳請騐甲已席捲屋中所有銀錢財物不知逃往何處矣并據女婢云其平被砍時跪求饒命愿将衣物付其搬取甲祗作不聞任性揮刀亂下此眞罕有之事磨骨揚灰不足蔽其辜矣 
[揚城火警]  
　　上月廿六日子刻揚城興教寺街南首某姓因晚炊餘燼遺落柴薪遽爾失愼炎炎直上登時穿屋而出烈烈轟轟無殊摧枯拉朽坊保赶卽鳴鉦告警各善堂水龍均先後飛臨汲水灌澆幸圑防局近在咫尺帮同援救得以應手撲滅迨本城印委至已火滅烟消矣計焚燬瓦蓋草房四家皆貧苦小民之居也 
[火警二則]  
　　金陵訪事人云門東老虎頭某甲家於八月二十七日午刻其妻正備午炊適有姊妹行中數　前來相與談心以致遺火積薪間登時火穿屋頂烟蔽重霄各水龍聞警齊集救護在城印委各官均到塲彈壓直至一點鐘時始得擈滅共計焚去三家○文德橋有天方教韓姓擺設鹹鴨桌家住東花園後八月廿六日黄昏時其妻不戒於火霎時間濃烟密布烈焰上騰幾幾乎冐穿屋頂釀成大災所幸鄰右人多卽以燖鴨桶水竭力澆灌得以卽熄 
[寗試五誌]  
　　江蘇學政龍大宗師前經考試高湻六合江浦溧水四學文童其題早誌報端兹接寗省訪事人來函云於八月廿七晚魚更三躍時遥聞試轅砲聲三響啓户趨視但見紅榜高懸知爲新進文童已揭曉矣今将各縣新生前列五名照錄於下○高湻　苪景清　趙維清　孫清　李則炯　童銘新○六合　逹彩暉　姜良臣　李永釗　逹彩鸞　張官倬○江浦　張世堃　張鵬　許克恭　吳家益　夏斌○溧水　董餘慶　章峻　鄭頤　章家恒　盧乃肇 
[接錄前稿]  
　　礦務條例一用人宜審察也川地工役難用匪人多於他省當開廠之時若招工人則匪類皆來反招賊入内今要議善法每股户保用工役三名均宜問明姓名年貎居趾以便給牌立户造册核察如來歴不明及無的保者不准在廠逗遛如違立卽送究則廠工無匪徒矣一承辦宜殷實也當開廠之先某户認承開辦先将糧票姓名住趾年貎并出再邀同廠之户具結取保果係殷實並非希圖侵吞者交廠總處造册以便開辦如無糧票姓名年貎住趾保結者不得入廠領辦則承認皆殷實矣一廠規宜整飭也旣開廠之後承認之户與用工人或有口角事故宜廠正理處不得在廠内吸食洋烟爭鬥賭博酗酒燒會結盟偷盜等事如違查出係某所爲以十户是問某户工人所爲以某户是問立卽送官懲辦則廠規必整飭矣一廠總宜勤愼也當各處糧户承認後必須酌定名數先開承認之户年貎住趾姓名均要連環保結再開承認之户工人三名年貎姓名居住集成十户從第一户至第十户彚一小册作爲一廠第一户定爲廠首如集成十廠從第一廠至第五廠再彚一小册作爲一圖定爲廠長再核其廠長名數彚一總册從某甲起至某甲止擇其老成練逹者定爲中總隨時更換添改按月呈報不得稍懈則廠户無混淆矣一稽察宜認眞也當打礦之時每户多寡不一必須廠總認眞稽祭視每户之多寡按日註明入册再将各户所打之礦交廠正處收存再由廠正發交各爐頭鎔煉收存均要三面明稱記帳入册以便察核不得混淆以多報少則礦無侵吞之弊矣一責成宜有專也當開辦之始用人一切均宜因材器使無求備一人是以酌定名數先舉廠總三人廠正二十九名司事八人廠内管事六名廠外管事六名礦師六人爐頭六名其餘廠户工人隨事增减造册核查則責成有專矣一需用各物宜與附近地方公買也當籌備用物之際廠户必須會司廠正司事等在近地採辦油米一切以益本地居民但彼此亦照市價公平交易不得估勒高擡如有不遵查出送究則用物不難辦矣一内外宜認眞也當取礦之時廠内管事必須隨時稽查廠户工人以免偷漏夾帶礦物廠外管事爐頭等必須隨時稽查爐上工人以及拖礦運礦之人如有偷漏夾帶等弊一經查出送官重辦則廠内外工人皆肅清矣一開辦公本宜預備也但開辦之初本多人衆章程不得不嚴密進出各帳層層句稽分報出公本者均得與聞則帳目冰清不得挪移侵染各紳源源接濟毋慮公本掣肘将來本多利多况廠利乃裕國濟民承辦各有鉅本在内身家性命所關必須盡心籌維不致或作或輟則公本宜預籌矣一出公本不得仍由自便也凡出公本之人或有急需准将本票自覓人頂出不准抽回成本此議或疑有窒碍不知合辦公本爲數甚鉅倘一時人人抽本成何事體故爲此寛展一説其實開辦數月可得紅利又有月息可大可久有利無害誰肯将此子孫基業之公本頂出况各處大小生理均有夥辦行之日久並無一病卽偶有急需頂本之人或一千兩數百兩亦必售三千兩之多尤爲簡便何患之有則公本不必由自便明矣一已經出本係甘願也凡出本之人以後願否添本聽便决不向其勒添令出公本之人親到總局交銀領票開明姓名籍貫以便造册存記分給月息紅利不得僅用堂名以致混淆愼勿輾轉託人以杜詐譌而昭鄭重至於交本銀時給本票一張息摺一扣每年除正臘兩月不計外其餘十个月按六厘行息臘月中旬來局支取路遠者代取亦可局中認票摺不認人如有遺失急知會總局或禀明地方官存案本局将此分紅息候三个月行查實在遺失並無虚冒再取保結另行補摺領取一省城宜設總局也當試辦之初各處紳商粮民均各投到始有居住應待之所公本宜交總局收存始由總局發廠辦理礦務所集公本以期源源而來廠上所得之礦鎔化成餅不能傾銷必須解省交總局傾銷成錠方知實在成色總局擇其殷實老成練逹者充當司事帳房巡丁口食均照章支發月終禀報廠務礦務一切公件均自本局理辦以免錯亂往返公牘不致貽誤故總局宜設省城矣 
[委祭潮神]  
　　杭府屬海寍石塘地方有潮神廟例於八月十八日由撫憲親往致祭廖中丞因在請假期内不及前往特委候補道陳嵩佺觀察壽昌赴塘恭代一切祭品等物由海防同知胡高季三司馬經辦又廿三日螺螄門外烏龍江海神廟祭祀委黄子畬觀察祖經前往以肅祀典 
[演操待閲]  
　　鄂省駐防營伍每值霜降前後天清氣朗之時督撫提鎭開操閲伍賞功罰罪符定例也現值秋高馬肥鄂省陸路提督吳軍門來省閲操凡屬下員弁以及駐防營伍莫不先期各率所部至演武塲操演陣圖務期純熟以備軍門大操時賞鑒云 
[鄂渚刧案續聞]  
　　前報紀搭客刃斃趁船之鄉人爲漁舟拿獲解送一案兹悉漢陽縣薛誠伯大令升坐二堂詳細研詰先提舟子訊問舟子稱小的今年六旬以外素以撑船爲生家住頓家口前日有二人同來搭船下漢一人掮錢十七串不知是否同伴一姓程一姓許均操湖南口音舟至沌口地方不知因何程姓突将許姓殺死又欲将刀殺我因卽喊救程懼鳬水以圖自全幸得漁船四集将程撈起報於沿近砲船遂同來報騐請究復提兇手訊問供湖南人與許同鄉帮許傭工做木植生意因虧本無著現同許收帳無故屢受欺凌懷恨已久又要上坡打死小的 
 
 

Page 3

 
 
語言可惡因備鐵刀将許殺死是實云云邑尊訊畢命釘鐐收禁船户暫交船保正收管屍首暫厝一面飭查失事地方及收帳地方果否程與許姓素業木植生涯再行核辦 
[斷尼還俗]  
　　葑門外某尼庵住持某老尼年逾花甲昔年領有四歲女孩在庵爲徒其母某氏當時言明無須價值将來年力就衰得倚賴之足矣其女現已及笄而其母亦年力就衰欲踐前言之約不意老尼堅吝性成麾之門外向之稱貸又靳而不與其母無奈瀝情呈控於元和縣請究葉大令升堂提訊以出家須由自願豈可以年幼無知强使爲尼最爲惡習設或清規不能終守未免節外生枝反滋事故不如送往清節堂先行蓄髮學習女紅他日擇良配耦其母亦有所恃某氏叩謝遵斷惟老尼則潸焉出涕謂有十餘載撫養之恩猶欲請領回庵大令又善言勸之尼始遵諭而退 
[叩謝記功]  
　　金陵來信云辦理孔家涵厘捐局務候補同知周司馬昌鳳自接辦以來佈置井井所以厘税大爲生色督憲張香帥念其勞瘁以上年比較案内賞記大功一次司馬乃於前日專飭家丁晉省上禀叩謝云 
[倒帳續間]  
　　上月初六日報載漢口九華銀樓閉歇倒去名錢荘銀兩兹聞其中怡慶一荘並未累及云 
[局員更替]  
　　帮辦貨捐局事務候補縣陳明府文藻現因丁内艱禀辭退差刻奉江蘇撫憲趙大中丞檄委江蘇候補縣蔡明府世濓辦理蔡明府奉檄後卽於前日到局接差矣 
[馬牛風]  
　　前日午後有一鄉人年約五十餘歲牽牯牛一頭來滬救售行經英大馬路泥城橋西龍飛馬房前牛忽驚躍鄉人無能爲力祗得任其所爲旋卽奔入馬棚将馬觸傷數匹馬夫恐肇巨禍號召同類四面兠拿詎知牛跳躍時亦受重傷迨被拘卽斃命馬夫遂将鄉人扭送捕房 
[協緝刦盜]  
　　蘇州府震澤縣轄境之炤字圩地方貢生邱如林在該處開設仁泰染坊於本年四月初二夜三更時分突來盜匪十餘人明火執仗撞門而入家人驚懼不敢聲張任其傾箱箌篋刦掠一空始揚長而去翌晨由地保沈嘉榮偕同事主投縣禀報請勘當經邑尊費大令會營前往履勘屬實飭捕赶緊查緝迄今日久未據弋獲因滬上最易寄頓客匪誠恐該匪匿跡爰特行文來申移請協緝黄大令立飭捕役上緊跴緝務獲解究該捕奉飭之下嚴密訪拿想該匪等難逃法網也 
[原犯發回]  
　　鄉民丁阿全住居本邑西鄉法華鎭彈棉花爲業去冬因與張竹卿犯賭借錢口角在三經廟前爭扭持刀剌傷張之咽喉殞命丁卽赴吳淞司衙門自行投首麥二尹移縣辦理黄大令騐明屍身訊實供詞詳奉大憲解省過堂勘訊等情俱紀前報兹經撫憲趙大中丞臬司胡廉訪将犯提勘覆訊供詞與縣詳無異毫無翻悔仍将該犯發回犯事地方監禁候示一面題奏核示施行昨日准前站嘉定縣将犯逐程轉遞來滬解差投文上海縣衙門黄大令當發印照使彼回去銷差並飭将犯收禁内監聽候部文遵行辦理 
[監犯起解]  
　　粤人汪四梯前在滬北白大橋開設廣瑞田烟館正妻汪柳氏兇悍異常凌虐汪妾吳氏致死一案當經衆鄰梁傑等十六人咸抱不平聨名控縣黄大令准卽前往騐屍果有烟籖剌傷下體痕跡顯然大令騐畢将汪夫婦帶縣供詞刁狡直至研訊數堂傳証質訊始乃訊實認明凌虐身死判令釘鐐分别收禁詳奉各大憲批飭解省過堂勘訊擬條辦罪黄大令奉批後卽飭經承繕寫文牘原差備齊赭衣木籠前晚黄大令升坐花廳提汪夫婦至案當堂順供點解供單上蓋指模印並移請城汛李采臣千戎撥兵四名並派解差伴婆人等於昨晨押護起解出大東門大碼頭登船解赴茸城先過府堂卽行赴省勘訊也 
[法公堂瑣案]  
　　滬南十六鋪餘大米行學徒沈梅生竊取洋銀二百八十元至虹口賭檯輸去一百餘元逃至杭州借宿客棧旋在茶肆中遇見杭州人洪慶文洪連生昆季圩人詢悉情由以洪本欲來滬擬附輪船晉京勸沈同行及至滬上假寓泰昌客棧後至茶肆啜茗爲學徒之胞兄沈建中瞥見疑洪引誘遂将梅生與洪慶文一并拘送捕房昨禮拜六堂期解請鄭大令祁繙譯會判沈建中遞禀伸訴前情旋據沈梅生供稱在餘大米行爲學徒七月十八日竊取洋銀二百八十元至虹口賭錢輸去一百十七元不能回去復至杭州遇洪氏弟兄詢悉情由勸令小的回滬伊弟兄本欲晉京探親順道同伴來滬寓泰昌棧旋爲胞兄建中拘入捕房洪慶文供原籍杭州八月十五日遇見梅生恐伊流落異鄉惻然憐憫同伴來滬在途不敢行走時将衣袖自掩其口大令問何意梅生供恐被人看見又問二洪供稱兄弟二人在家讀書以胞叔在京供職擬往探望順道來滬並無别意所有盤費各自付給大令問洋在何處梅生供除在虹口輸去外其餘携往杭州業已用罄又問爾意如何歸還供稱情願學好不敢再犯容俟陸續歸還建中禀稱胞弟學業係小的一人薦保今作此壞事恐以後難以做人大令得供與祁君會商著沈梅生押候再核洪慶文押候覓保其弟洪連生著卽釋出尋覓保人連生以無端被累且在異鄉何處覔保號咷大哭而出○法界紫來街八十八號房屋徐定行燈籠店樓上失火經大令研訊著徐交保出外候傳已革英捕葉聚福到案質訊昨日堂期包探将葉徐二人一併解訊葉叙福供住燈籠店樓上當日遷出於七點半鐘同徐上樓徐手携洋油燈一盞徐供小的先已下樓不知如何起火惟葉旣搬出小的並未上樓檢視實屬疎忽旋據鄰居曹洪方供與起火處隔開三間門面小的開老虎灶其時已睡一聞火警立卽奔出火已燎原大令再三研詰仍未得起火確情與祁君會商徐定行仍交原保葉叙福著交人保出候傳案覆訊○木工董仁記卽華狗控水永福誘姦張羅氏一案經大令訊供著将男女三人一併禁押候傳媒人陳金福到案質訊昨日堂期陳金福偕其婦陳包氏並鄰居范張氏俞張氏陳趙氏龔張氏等投案候訊陳金福供董仁記娶張羅氏爲室小的曾爲作媒女媒係洪仁福卽羅氏之姊夫因母家無人卽由洪作主范張氏等同供左右鄰居董姓娶婦實有其事命提在押之董仁記張羅氏大令謂爾在四年前嫁與董仁記爲室媒人及鄰居並云實有其事當堂質訊尚有何説張羅氏供此係當時戲言豈得作爲証據惟董與丈夫朋友不過時常來往又問水永福因何在爾家内水供七月十七夜被董誘入抺牌小的在羅氏房内吸烟董卽指爲奸情将小的戳傷當時卽報捕房大令謂張羅氏堅供並未嫁人係孀婦爾在房内吸烟亦有不合水供當被董攫去衣服十三件尚欠小的洋八十元董供水欲将砒霜藥死小的圖謀妻室小的懷恨将伊髮辫剪落大令謂爾娶張羅氏尚有何人在塲供稱由洪仁福卽女之姊夫作主著将董等三人還押候提到洪仁福復核衆鄰居斥退候傳○大東門恒豐洋貨店錢培生控徐奏琴欠銀四百餘兩一案經大令訊供拘繳在案昨原告以徐一味挺押投案求追徐奏琴供此項欠欵於三月間講過錢亦自願吃虧小的父親曾來遞禀伸訴一切細情况錢憑據已還有意翻悔錢稱憑據爲徐騙去幸有清欠一紙係徐親筆所書大令著将徐奏琴還押候其父來案再核鴇婦陳楊氏控妓女錢黛玉欠洋二百餘元一案經大令提案訊供押繳嗣因該妓之假母錢大寳投案求保大令著将錢黛玉發堂醫治錢大寳禁押捕房迄今将屆三個月昨日命将錢大寳帶案著交保出限一月内設法歸償○包探禀稱台州人王阿新将鐵練自擊其頸向店鋪强索錢文爲巡街捕拘入解案請訊質之土阿新供台州府天台縣人由松江來滬欲往浦東並不索錢大令謂爾冐充軍犯向店鋪索錢殊屬不合飭送上海縣備文遞回原籍○包探禀稱李阿東手持三事件錫香爐蓋頭一枚向伊盤詰據云在十六鋪竊來兹将人贓解案請訊大令著押候責八十板贓存待領○包探禀稱吳心亦邱志春二人在北京輪船竊取竹箱一只内儲信件帋包均被拆破兹将人贓解案請訊質之吳邱二人同供温台交界人向在臺灣當勇五月初七日在基隆地方敗績逃回先至厦門又至福 
 
 

Page 4

 
 
建附輪來滬竹箱一只見無人來認一時貪小所致大令著押候各責二百板贓存待領○包探禀稱張武在碼頭竊取麻袋十餘隻拘獲人贓解案請訊大令著押候責八十板○包探禀稱丐兒王小毛在途竊蛋當塲拘獲解訊質之王小毛供父名阿和爲小販生意因小的時與乞丐爲伍斥逐出外腹中飢餓竊蛋充飢大令著押候其父來案具領○袁茂才龔立成持義泰保單投保湖北人俞海舟陳楊氏等男女七人送回原籍大令准其保出送回不許逗遛違干重究○水販戴長富枷號三月期滿開枷覓保因患腫病從寛開釋○毆捕犯人王寳榮枷號七天期滿開釋○竊犯李桂林禁押十天期滿開釋 
[美界捕房紀事]  
　　前晚崇明人某甲携一蒲包内貯孩屍行至北河南路第六號界石相近正欲抛棄適二百二十二號走街巡捕行過查悉其情拘解捕房捕頭令押候核辦○上月抄某西人在公家花園遺失金對時表一枚當卽訴諸各捕房前日下吉包探張阿五查至西華德路潤泰質鋪得将原物查獲計質本鷹銀三十圓詢其何人來質答稱係不能相識之日本人捕将原贓吊出存在捕房捕頭令查明核奪○有石毛毛者與蕩婦李董氏姘識賃屋武昌路昨日忽然反目大動干戈喧鬧之際四百五十九號華捕得得而來一併拘解捕房捕頭詢悉原由呵斥一番送至英公堂請讞員訊辦○劉阿虎王阿五均舟子也繫纜蘇州河畔昨日清晨與鄰船篙師陶莫泉忿爭一擁直前大有洶洶之勢陶亦力大若牛以致劉王大受拳足之苦旋喚四百六十四號華捕至将陶拘送捕房捕頭令将王送至同仁醫院求治醫生騐得略受微傷遂復帶回捕房捕頭一併斥釋○江北風俗凡人患病必倩游方僧爲之驅逐厲鬼其僧作法時褫去衣服蔽以黄紙衣披髮徒跣首帶五色紙糊之頭盔一手舉鋼又一手執菜刀飛奔狂舞信口高呼裏虹口一帶居民時有見者不以爲怪昨晨適爲漢璧禮路某西人所見誤以爲發癲也急用力禽獲道士言我非瘋子實繅絲棧後某姓囑吾驢逐瘟㾮耳西人不由分説拘送捕房捕頭令覊押一天至翌晨開釋 
[開彩聲明]  
　　謹啓者敝堂助賑書畫彩票於初一日開彩頭彩一百八十四號二彩四百八十三號三彩一百十五號其餘彩號繁多未能備登日報祈買票諸君臨敝堂對號取彩是爲至禱請登報章布告公鑒[  上海六馬路仁濟善堂籌賑公所施善昌等謹啓]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[逆子吞烟]  
　　蘇州人周阿耕　以撑船爲業携其行屬貨居摥　口小石　北有心者不務正業其　腹加訓責終不改過前日午刻母又以理責之周大肆咆哮不受教訓事後以爲受此　尋無顔立於人世遂　購紫霞膏吞服至晚十點二刻毒發呻吟奄奄待斃爲母察知喚人舁至同仁醫院求治經曹仇二醫生如法施救得将　毒吐出而愈 
[縣案一則]  
　　正德錢荘執事馮成標前投上海縣喊控扭同裕板行主邇秀山結欠往來銀五千七百兩一案當經黄大令提訊判令交的實保人清理在案刻已日久分文未繳又經原告以故意延宕置之不理等詞呈縣控攤黄大令批令著保交案此　兹據原差将趙解　昨日下午經帮審委員夏芝蓀明府升坐花廳　趙訊追趙供自奉交保後央友屢向原告婉商説允六成歸償現在平湖縣轄境有市屋一所值　一萬餘兩商請将該屋作抵了事原告将欲允諾求府寛限卽可料理銷案明府以馮尚不投案質訊催繳因判仍交原保限於一月内務必　理妥當如違致干比究趙唯唯遵諭叩謝而退 
[英廨晚堂瑣案]  
　　姑蘇人項順卿與吳友山在途爭扭由捕拘送劉關屬别駕於前晚提訊項供稱小的在蘇州操水菓業父母物故後憑媒将胞妹愛金許配上海草花鋪主吳友山爲媳於十一歲時過門童養上年吳子病　吳不通信将愛金得價二百圓賣於東棋盤街四喜堂龜奴　阿大處爲娼小的知之於八月二十六日乘舟來此向論逞兇因之爭扭吳供稱小的亦蘇州人在治下關草花店長子文定項妹愛金爲妻於十一歲時童養家中連年喪斃五人皆因女命不好之故上年長子又病　拖欠各債不得已與愛金商妥另嫁四喜堂龜奴某甲爲妻　受財禮洋銀一百七十五圓項之母舅滸春山在滬曾往通知佯爲不理實未賣娼求恩明鑒許供稱吳将未婚媳　去人言嘖嘖僉云在　龜處　娼故追外甥來滬别駕判令将吳押候交保限五天内将愛金交案訊明核辦仍収限結呈查○紹興人竺冉人行竊同寓人水烟袋别駕庭訊之下供係貢生因飭押候過　覆核前晚然　具供單稱一時誤取務求老公祖成全體面别駕著　押候供出之　豐茶棧主某甲來案保　○　　美包探張阿五等拘獲著名流氓李　朱卽小皮匠解案請辦别駕飭押候核　至晚　案嚴究李叩頭如崩　供稱六月十九日小的到案至今已知悔悟乞恩交保出外别篤謂爾係著名流氓屢在虹口朱家木橋一帶魚　鄉民現准上海縣黄大老爺來文欲将　提至縣中重辦遂飭差送請上海縣永遠監禁改過所 
[英界公堂瑣案]  
　　包探孔阿才禀　昨日小的見馬夫洪阿五離車他適趙以拘請究懲洪供稱小的在官輪船局戴姓處當新鞭之役昨日有事他往令某小孩看管如今只乞施恩戴遣人　案禀稱主人係官輪船屬主號曰　之昨日在普慶里開筵　客求免罰鍰屠别　據清商諸單繙譯判罰洋銀一圓不准寛免○包探黄四福禀稱竊賊楊紀生前曾犯案送經大老爺懲辦昨日甫開釋卽竊　葉阿田家水烟袋兩枝經小的拘獲人贓送請究辦葉投案領贓楊供稱小的係松江人蒙大老爺懲辦後本當改過自新實因迫於飢寒　　仍操舊業别駕判令笞責一百板遞解松江原籍○包探沈金隆禀稱日前竊賊顧增才在招商局江裕輪船上竊取某客所携翡翠十餘件持至某押店正欲質錢　　小的緝獲今特送請究懲顧供稱小的係九江人向來安分並不爲非此次受人之愚以致犯法别駕判令遞解至九江交該地方官嚴加約東　存捕房以待失主認領○包探秦少卿禀稱昨日王順才雇劉小山小車装載行李至某處何船户陸福山押之而走劉乘陸不及隄防從小皮相中竊取洋銀七十圓藏於身畔比行至寳善街錦　百花茶樓前墮下一包陸見之向劉根間互相爭執經小的拘入捕房今特解請大老爺　　王訴請領贓陸訴稱小的押車時並不見劉行竊直至洋銀從身畔墮下始知而根究劉供稱小的辛苦終朝　求一飽不得已而爲此原冀略可療貧旣蒙訊明惟求恩赦别駕怒喝曰近日文大人在滬失物諒亦汝等所爲遂判令笞責一百板押候研詰他案○包探杜雲卿禀稱王阿三取陳子卿家牙骨油紙杭扇一柄經小的查獲人贓送請研究陳訴稱小的在萬源醬　執業與王新相　不料　竊扇而逃今旣追獲求将扇給領王供稱小的在新興土棧執業牙扇實由悞取嗣適有急需故付諸長生庫别駕判令管押四日○包探倪順泉禀稱昨日某洋人處譚阿　　控東洋車遺失綢洋傘一柄譚意圖吞没經小的拘獲送究洋人請領先贓譚　該傘由洋人自已遺忘小的本欲送還特不知其家住何　别　判令管押二日○王阿榮竊取楊長林家棉　一件　二百二十二號華捕拘獲人贓送請究辦楊投案領贓土認竊不諱籲稱小的身患毒　求恩免貴别駕若具結開釋○三百八十三號華捕禀稱陸德生孫海泉兩船户不知因何互相口角以致爭毆陸年已老被孫毆損頭顱小的見之拘解請究别駕判罰孫洋銀二圓給陸爲養揚費 
[金陵官報]  
　　八月二十五日署巡道　繳寗道　　捐　　補道穆候補道懇　濬鷄德培洋務局分省道黄二品頂戴丁憂　東前先補用道楊樞奉委　辦　務局並赴蘇　辦通商事宜叩謝各位均見兵部主事舒鴻儀到周家　福建同知徐黻升回滬舉賢縣金元　回蘇知縣王廻瀾代虎威蚊字　鄭綸二位均赴海門奉賢金　測量候選縣丞沈敦元赴滬各位均辭署泰州分司沈　　卽謝知縣　　由清江點收軍械回二位均到補昨日徵寗道袁到奉總理衙門電龜　寗禀簡事件○二十六日　湖　院山長　裕芬到會湖北來署巡道桂上海道黄署　州分　沈　　調署　山縣沈佺卽用縣劉允　二位均辭　判　傳望知州章邦直鎭江關税務司李華逹各位均見新授穌州府遣缺知府有泰到見由京來會辦機器局丁　僕　　朱　竊知昨日到局丁憂廣束僕補　　獲赴蘇公幹荷花池虚捐知府胡汝霖浙江　用劉祖桂廣東知縣文博回鎭江各位均辭委署理事同知衔珊禀知接印任事通　吳瞻　　飭代辦北九叚保甲並到　 
[蘇省官報]  
　　八月二十一日常州　障禀到丹從縣王虞知交缷丹徒縣　務並謝奉飭　署江　府上元縣事縣丞善　禀　飭知准補長洲縣縣丞缺又王樹聲禀知奉養江北　捕差巡檢沈詔和禀銷聲門　關　　　　　　　知到盤瘦旱關　　辦鎭　清江轉　局北河候補同知閲榮爵辭回　州○二十二日辦理金陵洋務局候補道　　　　　　委來蘇公幹太湖同知恩禀辭　縣　　　禀知　　上海貨捐　蓋卽辭　　鎭山禀辭回滬縣丞王樹聲禀辭赴江北緝捕差從九金祖光禀知奉委赴鹽或公　卽辭　　牌示照得署丹陽縣典　　之　署　　　　　查将　缺間用巡檢陳　　堪以委管○二十三日正任南腫縣汪以　由南　　理漕欠回省從九陳其恕禀謝奉　署理丹桂縣吕城司巡檢事○二十四日候補道　嘉　通知　督撫　會委總辦　州洋務局差調署上允縣王禀辭赴任知縣　　濟禀知奉委蘇屬公幹卽辭五品銜癸劉江蘇候補知縣　寍綸浙江人由寗來未人高　亭辭　摺　　局委員差藩轅牌示照　　州　　傳理間張性淵在任病故遺缺查有奉班　先布理問張兆棨堪以詳請咨署　　江蘇　糧進陸由寗來到候補道轅　　由　　　　橋　○二十五日　轅　示照得常州府知　沈錢銓丁憂開　查有分缺間用　　　吳士俊堪以請補又署丹徒司巡被王煜曾病故　缺查有石　司巡檢　　　　　　　　縣　慶麟由宜華應　來縣丞苑　覽禀知交　署吳縣縣丞任事回省徐　先照　謝敦化從九王桂墀均禀知奉　　查保　差主簿熊應崧禀知奉委　　門　　查保甲　○二十六日常州府　禀辭知州吳式　由　　丁來省禀知丁母憂止任吳　縣李汾禀知交缷任事回省委署鎭江府經歴邵霖禀辭赴任縣丞潘嘉馴葉葆齡　　　門外　九鄭　徽典史張　　南路均禀知　委編　保甲差 
[江西官報]  
　　七月二十二日署德化縣　錫　禀謝委徐　麟回都昌卡何敬釗往饒州公幹　南州判景其相由四川來江上饒　蒙司張培遠患病請假回省就醫以　尹典吏陳福齡調署所遺星子典史事務以試用巡　　　昌署　准補宜春黄圃司劉　　飭　　任縣丞　　元禀期服假浙江武　士徐擒虎由湖北來江 
[江官報]  
　　八月十六日祝分轉傳　由京回　　餉望何鹺尹慶　委解金陵餉銀起糧○十七日姚鹺尹師虞銷北鹽差泰委　角稽收○十八日新選安豐塲章鹺　禀辭任丁鹺尹兑　委留辦總局稽　○十九日　姜　州分司沈分轉曾棨禀知赴任○二十日張大令祖翼解北京餉銀龔　尹　　　　庸餉缺均禀辭起程○　一日浙　候補追魏　察汝弼公幹過掦沈鹺尹　源起復回　　　尹文　洪鹺尹溶均禀回差次○廿二日丁太史立　抵掦宣分轉兆　委准北　　色差○廿三日　轅牌示本月廿六日　　暖帽○二十三日陳分轉永由　港東掦公幹張鹺尹　營銷蘇州餉差　鹺尹其　　鹺尉坤同委滁來全北鹽○二十四日渾　尹祖齡委解南京餉銀起程某科　人置教　景仁過掦○二十五日經知大巡　廿四屬　奉　押　北鹽差 
[上海虹口元濟善堂閏五月至七月經月捐清單]  
　　一收五月至七月份　　每月洋二元全　號每月洋一元五角鄭程先陳　初錦章號三户每月各洋一元黄　　慶昌仁萬順豐廣泰祥永增祥黄毓　六　每月各洋五角長初號繼　號　　　　　　　花樓五月每月各洋三角顺　源寳邑號　　號聚昌號源泰號生昌號長茂號恆昌號同昌祥升和號寳成號恆裕昌　　乘　亭號成　　十五日每月各洋二角共　洋五十六元○另閩五月至七月唐茂枝每月洋五元陳可良韋文圃唐郁　三户每月各洋一元怡如號義成號二户每月各洋一元梁　三　月　　洋二元共洋四十五元○另正月至六月　誠謙每月五角全信質每月四角恊昌成昌昇泰二户每月各二角共計洋九元一角○又夏季吳春池三元吳敬堂一元五角　　　　　　陳大生三户每月各五角共洋六元○陳秉元四五月份洋四元唐宼　　五月六月份洋二元唐藴輝堂閏五月洋一元黄肇東正月至七月共洋八元張明之　年一十三元通共收洋一百四十四元一角 
[上海虹口元濟善堂閏五月至七月經收一文捐清單]  
　　一收四五閏月裕　　二户八愿恭壽堂三户三愿王禮堂二户七愿鄭梅廷二户八愿何日葵四户十四愿共計錢三千六百文○一收五閏五六七月螴滤記五十　至　記三十愿鄭程光二十　愼　堂　源四户十愿筆喇行帳房三户八　　　押三户五愿李芹香一愿洽殘恆每　錢百文共錢十五千二百八十文○一收閏五月至七月　　記三十愿梁日三法公司三户殷裕泰五户以上三户每户二十五　　和　房九章號老　生二户　　三户每户二十愿華榮和怡珍居永義源潤德堂戚筵齋　　　以上六户每十愿致寳長恍　光　和記華　昌以上四户每户七愿　德堂　愿帮祥　三愿共收錢二十三千四百九十文麥桂潤堂百愿五月至八月共錢十五千文記林　　　由　日年七月至今年四月止計二十二個月共收錢三千九百六十文陳　　　　由正月至閏五月共收錢一平　八十文黄富錢四愿七月份錢一百二十文　　氏三愿七月份　九十文合共收錢六十二千六百二十文 
[上海虹口元濟善堂閏五月至七月經捐清單]  
　　一收余明三每月恤一名六百文三月至七月計錢三千六百文　可揚　　名錢三百文四月　　月司錢一千二百文麥肖齋恤二名五月至八月止改錢　　文時　生恤三名五月至八月收錢九千文　　源恤一名五月至八月止　錢　不　　　竊恤一名五閏　　　一千二百文張琼琳恤一名收全年錢七千八百文　共收　三十一千八百文 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十一年八月念二日京報全錄]  
　　宫門抄○論旨二道錄前○刑部松等　奏選　旨議奏摺○江撫　奏　　　臬乍○直督王奏爲甄　　　　　　　　　　月二十二日兵部太常寺太僕寺廂白旗值日太常寺引見四十九名兩　十四名○彚王等武舉覆試覆命○　　　　　到業請安○江南總兵陳　請　訓○　　請假五日○英俊請假十日○召見軍機崑中堂陳旭張預○皇上明日　　　　至壽皇殿行禮○○經筵講官降一級　任刑部尚書臣松溎等謹奏爲遭旨議奏事内閣鈔出光緒二十一年七月三十日奉上諭御史楊禓臻奏名省待質公所精簡　除一摺着刑部議奏欽此鈔出到部臣等議得據山東道監察御史楊福致奏稱近年名州縣多設待質公所一切干連人證及輕罪人犯悉拘押此中問官不卽審結彌月經年饑寒交迫疫癘頻生家人不許　　差役　加　索稍不　意卽加凌虐或将辦髮　於　　引其兩手環把使　氣　入口齊或　於木盆而　之標上另以繩索使捭簸令其眩最　吐或繫兩手大指於高處令其兩　離地經數時之久手指長至數寸或以烟　　使之刻難忍受其他凌虐尚多皆屬不可思議被押者多至　斃聞之惻然溯查原任貴州進撫黎培敬據前兩淮鹽大使湯用中原　具奏經刑部議准添設待質公所通行各省係爲臬司提案押斃人命因設此所以期杜弊　固甚善無如所議仍不　乎拘押則弊　益滋原議謂人證覊押公廨無以營生官捐　十文典守者恣情　和宜從藩庫撥欵每省准文口糧不知差役貪酷萬古不移出目官捐省尅扣撥從藩庫者卽無尅扣乎原議　派委丞　專司其事舊押新收造册詩報其所以虚此舊押新收者何若不得而知也原　謂疾病死亡造册詳報其所以致此疾病死亡者何故人不得而知也原議謂以疾斃之　寡定蒸員之功過夫監斃罪　當有處分　斃無辜僅止記過足以示懲儆乎原議謂凡待質之人經發該所是恐無妥保也而議中又有疾病取保　調一條　未病時無妥保　病時卽有妥保乎旣有妥保矣則何不取保於未病之先必待其覊押旣久釀成疾病而後取保仁耶不仁耶總之一經　　則　權差役雖設嚴法萬難杜其弊端卽使訟而得直而被此拘押固已蕩産　家且查當日定議祗爲梟司提案而設不知何年各州縣　審本地案件亦多倣此辦理例文防患甚周故除監禁重犯外其餘皆令保候審理若設所拘押是監之外又添一監顯與例禁倉鋪所　之義　背伏懇飭下刑部将通行章　内添設待質公所一條删削並令各省督撫府尹　飭臬司各州縣凡有待質公所立卽　除永遠不許復設其應審案件隨卽審結有必須候質者遵例取保候審不得拘押違者嚴叅等　具奏前來臣查例載内外大小問　衙門設有監獄除監　重犯外其餘于連並一應輕罪人犯卽令地保保候審理如有不肖官員擾設倉鋪所店等名私禁輕罪人犯及致淹斃者該督撫卽行指叅照律擬繼又直省審辦案件罪輕及干連人證欠保看管儻該書差串通需索於凌虐罪人本律上加一等治罪贓重者以枉法從重論其押保店名目嚴行禁革又督撫應題案件有牽連人犯情罪　輕者准取的保俟具題發落其重案内有挾嫌扳害者承問官申解督撫詳審果係　枉卽行釋放不得令候結案若承問官審係無辜牽連者不必解審卽行　放止将原供申報又律載獄卒非理在禁凌虐毆傷罪囚者依凡廟傷論因而致死者絞監候又例載犯人出監之日提牢官司獄細加查問如有禁卒人等凌虐需索者計贓治罪各等語是牽連輕罪人證候保審理及獄　凌虐罪囚分别治罪律例均載有明條至光緒二年間據原任貴州巡撫黎培敬以臬司提審案件于連人證不能不與俱來此輩或由牽涉或被誣指或屬屍親或係詞證皆非有罪之人一經牽入其在本州縣已受胥役之追呼里保之抑勒不免破産傾家迨至批解到省遠者千餘里近亦數百里廢時失業一奉覊押公廨卽與囚犯無殊旣不能食力營生又無人顧送衣食所　每日官損數十文藉以度命尚聽典守恣情尅扣任意凌虐此死亡相繼駢肩連首所以寃苦難伸也按罪囚入獄例有衣糧及醫藥等項此牽連等質之人獨聽地方官勸辦養活事等具文坐令饑困至無傷可騐無寃可鳴無怪首府縣及委審諸員皆習而忘之大吏無從知覺弊由臬司提審不速結州縣解犯不齊全經費無正項經管無責成酌擬捐廉擇本城按可獄署内建造房屋一所凡臬司提案一切待質緊要人證不發首縣徑撥公所委員專司其事每月造具清册詳載舊押新收開　實存各人數並疾病取保　調死亡騐明棺殮詳報院司年　核計瘦斃人數之多寡以定委員之功過等因具奏經臣部查　係爲矜恤庶獄俾專　成起見並經會同吏部户部議定州縣解犯不齊處分委員功過章程及所需經費人證口糧從藩庫撥欵均經照准奏請　卜各直省督撫府尹各就地方情形一體籌辦奉旨允准通行各省遵辦在案兹據該御史以添設待質公所差役需索凌虐不可思議被押者多至瘐斃顯與例禁倉鋪所店相昔請将各省臬司及各州縣此項公所一併裁除等因奏奉諭旨著臣部議奏臣等查未經添設待質公所以前各省臬司提審案内于連輕罪人證皆因照例取保聽候審理矣何以該撫黎培敬原奏聲稱此輩非有罪之人一奉覊押公廨卽與罪囚無殊興守者恣情尅扣任意凌虐此死亡相繼駢肩連首等語可見當日雖無設立班館名目而其實不免覊押於是待質諸人被押受害有慘不忍聞者該撫洞悉情形非此不足以　弊是以採擇湯用中原議設立此項公所並議及提欵籌辦等項法至良意至　也吏户及臣部僉謂其用意慈祥籌無周密是以會同　准覆奏今該御史請将設立公所章程　律删削特未思臬司提審與州縣傳訊近在咫尺一鄉一邑之間雖無親故成能取具的保且有地保保候審理專候臬司遠在省城鄉曲小民相距千餘里或數百里不等提解到省類皆舉目無親竊恐無人承保者十恒八九且省宿需錢久　無定力能籌備川資　更有幾人槪令其露宿枵腹以待勢必有所不能一經設立以所旣爲代　棲　　　　给口糧實屬利益窮民全疾病取保　調死亡驗明栢殮亦體恤周至之意不得因有取保二字便以詞害意謂人人可取具的　設使取保　傳毫無窒礙此至簡至　之事該撫黎培　勤求民隱豈遂見不及此而必欲多方籌畫委曲詳盡者其不得不然之苦衷可　想見與其　取保之虚名致各直省陽奉陰違何如存公所之善舉尚可以實事求是原議派　丞倅各一員專司其事凡待質之人不發首縣一條實由於首縣公務繁多若　令首縣管押非假手家人卽權歸書役仍與州縣私設之班館無異惟派員管理　往旣事事事皆可　　耳目　近該委員无良具在抑且自屬考成何至任聽差役肆行尅扣凌虐况造册詳載舊押新收開　實存各人　事畢卽　税回不　任意拘留其所以開釋者上否由於疾病死亡亦可因之考察儻實係經理未恊　斃多命或致後虐至死誠如該御史所云僅正　過不足示懲該管臬司所司何事豈能毫無聞見應詳由該督撫指名嚴叅按律治罪若如該　史所稱各種陵虐至於批極　　係不　州縣私立班　偕　質公所各日影射掩飾以致百弊叢生其倉鋪所店等名又何以異自應照例一體嚴禁有　前項情弊亦卽嚴行懲辦此風庶可止息其臬司提　添設　質公所章程係專爲矜恤干連人證力除積弊起見未便因一人一時之辦理不　　　　除致失原奏之本意但恐豈　　善往往奉行不力日久弊生應請飭　各直省督撫府尹督飭臬司隨時舊察如有尅扣　　等弊務　　除盡凈以副　朝廷愼重民命之至意再此摺於八月初二日鈔出到部所有臣等議奏緣由謹恭摺具奏奉旨　錄○○德　片　再　　奉　　　江西布政使者陳湜補授欽此查藩司陳湜現經帶營前赴甘肅剿回一時不能　任所有藩司　務查有按察使翁　桂精明　練　　調　遞遣臬司印務查有現署布政使事鹽法道裕昆老成　練堪以調署除分札飭　　　會同　兩江總督臣張之洞附片陳明伏乞　聖鑒謹奏奉硃批知道了欽此○○王文韶片　再定例各省教職　　　年　　　　　荐留任其叅劾之數直隸　劾教職六員佐雜七員如無衰庸戀缺叅不及額亦卽奏明等因兹查光緒二十年　職佐雜前已照例　騐皆叅不及額除仍督同司道等隨時留心查察不拘年限認眞甄别並将二十年已經甄别各員題咨外理合附　陳明伏乞聖鑒　部查照謹奏奉硃批　部知道欽此 
 
 

Page 14

 
 
[光绪二十一年八月念三日京報全錄]  
　　宫門抄○諭旨三道錄前○川督鹿奏匯解文武各官三成　廉摺○又　奏請　准建坊片○又　奏察木多堪布等　貢抵川懇請入　覲摺○又　奏叅将請回原省候補片　督土奏　禀大　命婦年逾八旬懇請恩賜摺○粤督譚等奏甄别同知片○内務府奏爲請旨　○将事裕奏更補知縣摺○又　奏飭道責赴任片○　撫廖　奏飭司道回任片○八月二十三日刑部都察院大理寺　紅旗值　無引覎○敬昌謝稽察海墻恩○阿克丹請假十日○吉恒請假五日○錫侯續假十日○順天府具奏忠義司第一百四十七次請卹○　見軍機　皇上明日用膳辦事後至　頤和園　皇太后前請安畢還宫○○頭品頂戴四川總督臣鹿傳霖跪奏爲　解核扣文武各官三成養廉　　軍需　指仰祈聖鑒事查光緒二十年八月初六日准户部咨擬将明年一年外省文武大小官員養廉按實支之　核扣三成　軍　勤用仍将應扣數目先行報部等因當經前督臣行司查明川省文武各官應食養廉每年實支銀二十一萬五千餘兩核扣三成銀大萬四千五百兩巴先咨明户部在案兹據布政使王毓藻詳稱光緒二十一年文武各官全年養廉應扣實支三成銀六萬四千五百兩現已預爲如數扣存亟應迅速報解以備撥用並請援照歴匯京餉成案由司體鑄部頒新法一副定期於六月二十三日發交該商日昇昌等號承領限令於九月二十三日匯解户部兑收掣領批廻回銷等情詳請奏咨前來臣覆查無異　　　查照外理合恭摺具陳伏乞皇上聖鑒謹奏奉硃批户部知道欽此○○鹿傳霖片再查定例士民人等捐助地方公欵銀至一千兩請旨建坊遵刊欽定樂善好施字樣如係有力之家免給建坊銀兩等因遵行在案兹據郫縣知縣宋　鋆轉　該縣　　周國　牒遽廪生刁　昌等禀稱縣屬五品命婦節婦彭鄭氏遵故翁五品封職彭廷傑故姑五品命婦歐陽氏　命因縣中節孝祠向借文廟官　　置願　分業　宅一院捐作節孝專祠並捐街房二問作爲焚獻之費将契約繳存　案等情輕該縣親詣勘明彭鄭氏所捐坐宅街房在縣　西街景德　巷房屋相連傳經紀工匠核實估計共值銀一千兩實屬急公慕義　縣禀請奏奬建坊前來臣查該節婦彭　氏捐出坐宅　房價銀核與建坊定例相符合無仰懇天　　子已故五品封職彭　傑已故五品命婦彭歐　氏自行建坊遵刊樂善好施　　以昭旌奬而示激勸逃　附片具陳伏乞聖鑒　示謹奏奉硃批著照所蕭禮部知道欽此○○頭品項戴四川總督　鹿傳霖跪奏爲察木多堪布等　貢抵川懇請照例　覲恭摺仰祈聖鑒事竊查察木多呼圖克圖於光緒二十年抵川遣派　副　布昻翁德增等起程赴京呈　　貢物業經臣恭壽　同前督臣劉秉璋奏報在案兹查該呼圖克圖等所派正　堪衍昻翁德增副使場布兼　事任永忠及隨從人等於二十一年四月二十二日抵省已将　貢物一切　　妥恊於六月十六日自川省起程由臣等派員護送赴陜所有應用騎䭾及盤費銀兩查照向例給發飭委成綿龍茂川北二道會督　員分　護送出境以示體恤並咨明經過省分照章妥爲應付派員接護除咨部曁　藩院查照外理合會同成都将軍臣恭　合詞恭摺具奏伏乞皇上聖鑒謹奏奉硃批該衙門知道欽此○○　傳霖片再查　川儘先補用叅将孫紹發係安徽合肥縣人同治二年由武童投効親兵新後老營克復江蘇省城江陰無錫等縣西涇西堂平堂　鎭　江平湖乍浦海鹽各城轉戰五省迭　　勞　　遊擊歸人浙江撫標左營　先補用光緒十三年隨前督臣劉秉璋入川差遣委帶　字營後營於剿辦雷波馬邊川北　土各匪肅清案内保加副将銜免補遊　應以叅将留川儘先補用現據該叅将以祖墓　在安　距川數千餘里春露秋霜不獲展視請仍回浙江原省候補庶可就近省　以遂孝思等情由署理提督臣何乘鰲　請奏咨前來臣查該叅将請回浙江原省係因就近原　祖墓便於展視起見相應　　明准其仍回浙江原省以叅将收標錄用理合附片　陳伏乞聖鑒謹奏奉硃批著照所請　部知道欽此○○直隷總督臣王文韶跪奏爲武職大員命婦年逾八旬遵例懇請恩賜恭摺仰祈聖鑒事光緒二十年八月十六日欽奉恩詔内開滿漢大臣命婦年屆六十以上者俱加恩賜等因欽此欽遵通飭遵照在案兹查直隷提督聶士成之母聶陳氏現年八十一歲世襲一等海澄公　石口恊副将黄懲澄之祖母黄王氏現年八十九歲此次欽承曠典例得同被恩榮聶士成恭逢恩詔係在太原鎭總兵任内黄懋澄係接襲公爵食　有年據該提督等造具册結呈請核辦前來當經咨兵部覆稱應由臣奏明辦理除册結送部外理合恭摺陳謂伏乞皇上聖鑒訓示謹奏奉硃批該部議奏欽此○○譚鍾麟等片再捐納試用同知到省一年期滿例應考察甄别具奏歴經遵辦在案兹查有新海防試用同知章廷　心地明曰辦事勤能業經詳加考察堪以本班序補據藩臬兩司會詳前來除将該員詳細履歴開單咨明吏部查照外臣等謹附片具陳伏乞聖鑒謹奏奉硃批史部知道欽此○○總管内務计謹奏爲奏聞請旨事恭　道光十年八月奉旨嗣後　造等每屆一年期滿着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日卽令到任自到任之日起扣足在任一年由臣衙門先期奏聞請一旨等因在案眷蘇州織造榮科由中正殿員外郎於光緒二十年七月初五日奉旨補放蘇州織造該員於光緒二十年十月初三日到任按到任之日起扣至光緒二十一年十月初二日係一年期滿理合先期具奏可否更換之處伏候訓示遵行爲此謹奏請旨○○奴才裕祿跪奏爲知縣員缺按班更换請補恭摺仰祈聖鑒事竊查蓋平縣知縣何守謙奏叅革職遺缺前經奏請以試用知縣增韞補授兹准吏部以奉省知縣一項上次用至拔貢試用至今此一缺係輪用候補到班應先用候補先查該省勞績候補先知縣現有合例應補之員應令按班更換請補等因於光緒二十一年六月十九日具奏奉旨依議欽此咨行按班更補前來應卽遵照辦理查奉省知縣一項舊海防銀捐常捐候補先均無人自應勞績候補先人員更換請　查有勞續候補前先知縣馬鴻階年四十七歲安徽懹寍縣人由監生遵籌餉例報捐巡撿復加捐府　歴選用光緒三年七月奏留奉天差委復奏保以本班留奉補用四年六月補交三班分發銀兩是年九月給咨赴部五年正月經欽派大臣　看三月初一日領照到省閏三月十七日咨署寛甸縣長甸河口縣丞到任七年七月護理寛甸縣知縣是年閏七月交卸回任嗣因試署期滿咨請實授經部覆准十年四月告請終養開缺回籍是年五月丁母憂報明在　守制十二年八月服　赴部起復在部呈請分發奉天歸候補府經歴班補用十三年十月經欽派大臣騐署十五年二月十六日領照到省是年十二月委署海城縣典史十七年八月咨補興京廳經　經部覆准嗣因捐助閩賑核奬布理問銜十九年二月卸署典吏事旋因運連米豆出力案内奏保開缺以知縣仍留原省歸前先班補用經部議准覆奏二十年二月初六日奉旨依議欽此按五日行文奉天照限减半計算應以二月二十六日作爲知縣到省日期當經咨部在案是年三月給咨赴部補交免保舉銀兩五月二十四日經吏部帶領引見奉旨著照例用欽此六月十九日領照到省該員年力富强才具明練係们任實缺人員毋庸甄别試署以之請補蓋平縣知縣洵堪勝任與例亦符合無仰懇天恩俯准以勞　候補前先知縣馬鴻階補隱蓋平縣知縣以資治理如蒙俞允該員係候補前先知縣請補中缺知縣銜缺相當毋庸送部引見所有更補中缺知縣緣由謹恭摺具陳伏乞皇上聖鑒勅部覆議施行再奉天府府尹係如才兼理毋庸會銜合併陳明謹奏奉硃批吏部議奏欽此○○裕祿片再據新授奉錦山海道廷雍來禀已由天津行抵山海關查護理奉錦山海關道篆務之候補知府福培現正在關清理案牘應卽飭令廷雍就近接印任事以專責成除檄飭遵照外理合附片具奏伏乞聖鑒謹奏奉硃批知道了欽此○○廖壽豐片再新授浙江布政使胡聘之現已到省應卽飭赴新任署藩司正任按察使聶緝槼應飭仍回本任以重職守兼署臬司督糧道鄭嵩齡飭令交卸署篆除分飭遵照外謹會同閩浙督臣邊寳泉附片具奏伏乞聖鑒謹奏奉硃批知道了欽此 
 
