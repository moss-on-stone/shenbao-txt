# 1910 - 52 - 4913311

 

Page 1

 
 
   
 
 

Page 2

 
 
　　除通告本省各勸學所及敎育會函致各省諮議局敎育總會簡章已見十二月十四日中外日報申報十五日新聞報十六日時報外要項如下聽講員資格年在二十以外三十以内已在初級師範或師範傳習所得有畢業文憑曾任敎員已有經驗者爲合格報名截止期正月二十日開講期定二月初一日先一日到所每人預繳課業用品費五元攜帶師範畢業憑寄宿舍由本會指定每人膳宿費三十元領取入舍劵28戊 
本館自宣統二年正月十八日起由前東盤歸裕記自辦所有館中各項交代已於十八日結算清楚以前往來帳項悉歸裕記接受此後盈虧及一切事宜概與前東無涉特此聲明 
上諭 
[監國攝政王鈐章正月二十日内閣奉]  
上諭朱家寳奏甄别屬員分别奬懲一摺安徽徽州府知府劉汝驥廬江縣知縣馬文錦太和縣知縣田毓玩婺源縣知縣魏正鴻旣據該撫臚陳政績均着傳旨嘉奬穎州府知府鳳枕年力就衰神思恍惚著以原品休致祁門縣知縣杜英才遇事因循差役滋擾前署霓邱縣補用知縣董玉書緝捕無能幾肇事變前署含山縣補用知縣李光綸才識懦庸事多廢弛蒙城縣知縣齡安馭下無方差役越境爲盜未能覺察前辦丈州局委員試用知縣曹述誥氣質粗暴濫刑以逞試用縣丞王廷勳充正陽關巡官濫責苛罰不恤怨讟桐城縣馬踏巡檢林承法懦怯無能操守難信前署宿松縣典史試用巡檢周鏡菡性情浮躁擅離職守前代理宿松縣典史試用巡檢賈寅熙聲名平常罔知檢束前署潛山縣天堂寨巡檢劉章浩藉案需索物議頗滋試用巡檢高國綬借差逞兇被控有據均著即行革職署黟縣太平縣知縣閻希仁署合肥縣黟縣知縣胡汝霖盜案迭出未能一律破獲均著摘去頂戴勒限緝捕餘著照所議辦理該部知道欽此 
上諭湖北提督著張彪補授欽此 
上諭安徽頴州府知府員缺著長紹補授欽此軍機大臣署名奕劻世續鹿傳霖那桐吳郁生 
論說 
[論預算决算上準備之必要（二續）（寒）]  
　　（一）法蘭西方式。法蘭西方式。一爲自働方式。千八百十五年以來所創行。而以歲入之若干。全然採用前年度計算之結果。更不加以推測者也。用此方式。其便利之處。（一）預算編製之手續簡單（二）財政之現在與將來。得相爲接近。（三）於預算之數位上。得確實之限度。無用心迂遠 
 
 
 

Page 3

 
 
之譏。亦無危險輕佻之虞。然其所短亦有數種。（一）其所謂自働。譬之機械的。對於收入不知變遷之狀態（二）其主眼。全在過去。而將來運計算全不在目中。（三）此方式之所短而於間接稅有收入急激增加之觀。法國於第二帝政時代。因此常有四千萬至五千萬佛郎之剩餘。而此過多剩餘金之所誘致之弊害。爲一般學者所痛論者矣。故此方式。實缺變通之道。舉其利要不足以蔽其害也。 
　　法國爲補以上之缺點。而至有所謂遞增方式。此方式仍以前年度之計算之結果爲基礎。特熟察夫商業貿易之膨脹。及一般社會上之原因。而以爲增减者也。 
至吉八百八十二年。大藏大臣雷噯聖。又增减遞增方式。而以五年度計算之平匀爲根據。世所稱謂雷噯聖方式者是也。然不能得良好之結果。於千八百八十三年度之預算。至生有六千六百六十萬之損缺。僅採用一年間而已。 
　　（一）德意志方式德意志方式。世稱推測方式。爲大陸諸國所採用。且各國鑑於法蘭西。利用前年度計算之結果之方法之非計。各國財政家。皆苦心經營。思有以補救此弊。而德意志方式於是乎行。 
　　其方式之基礎。則採用三年度之平均計算制。其主張之理由。以爲採一年制。預算有不確實之虞採用五年七年制。時期失之過長。而經濟社會之進步。亦爲太遠以三年度爲平均計算制者預算變動之趨勢。易於推測。而計算上亦無有不正確者矣。 
　　至於日本雖無一定之規則。而其大體則基於德意志方式。以三年度之平均數爲本。而於特殊之事務。則加以種種之手續以馭之者也。兹舉其概略。以示適從焉。 
　　（甲）屬於經費中給與者。以一人之給與額爲計算。有定員者以定員爲限度。無定員者以前年度四月一日之現員爲標準。 
　　（乙）屬於經費中物件者。以個數之費用計算。有規定之個數者。以個數爲限度。無規定之個數者。以前年度曁前三年度間供實際上使用之個數之平均爲標準。 
（丙）國債償還之金額。（除有定期者）依財政爲配　當。據其利子及手數料之定規以預算之。 
　　（丁）據法律命令契約所定支出之總金額。以其總金額爲預算額。　　（戊）非前列各條之經費。以最適當之方法預算之。而宜示計算之所基。由以上方式言之。則我國今兹準備之所宜地取法者。固有在矣。但我國預算决算。須外以熟察列邦之情事。内以窺我國之實情爲要。而决議者。又當放眼夫國家經濟上之盈虚。與國力之伸縮。夫而後國家之財政。自有進步。此不佞所爲斤斤焉以望之我國民者矣。（完） 
來稿 
[第一次國會請願後敬告我國民（續）（湖南代表劉善渥）]  
　　籌備之事。創於日本然國家情形之不同。豈可刻舟膠柱爲一致。試問吾國政府。其所謂大久保伊籐者爲何人。其所謂切實執行之機關又何在。上無定方針負責責任之大臣。下無秉法令宣德意之官吏。層層壅滯。事事具文。倘籌備必極之九年。吾恐實効無期。本根日壞。人心大去。國事日非。勢且無從容布置之日。况九年中籌備清單所列各事。何者應辦理於國會未開以前。何者應辦理于國會旣開以後。逐條判分。莫不井然可見。是籌備完全一語。不特使人所難信。抑亦事實所不行。蓋無國會以爲政府之監督機關。則事實上之責任内閣必不能立。内閣旣不負責任。則全國之行政機關皆將無無責任之可言。國家之大患。孰有逾於此者。故吾國而不實行立憲則已。否則國會尤爲切實預備樞紐也。且國家所貴乎有國會者。爲其有根據之憲法。有監督政府之實力。有維持議案之權能通上下之情。聯君民之愫實爲朝廷所以立憲之精神。亦即爲人民所以參政之機關也。今試資政院能乎不能。以法律言。則資政院爲無根之泉以地位言。則資政院爲補助行政機關之具。以權限言。則資政院所不承諾之議案。最終乃恭候聖裁而已。議員則合官民爲一團議案則立于被動之地位。中西法制。殆無一合。貌襲神離。于斯爲甚。不但此也。吾國專制運治。雖已四千餘年。小民或有怨咨。大臣猶可分謗。自有資政院。則大臣可無責焉。題案則曰奉旨。爭持則又恭候聖裁。政府轉退立於兩造之地。而以判决之全責。一諉之于皇上。是君主以神聖不可侵犯之尊。且爲各大臣諉罪卸過之地也。古人之所謂善則歸君。過則歸已者。更無論矣。此資政院之必不能相提並論者也。凡此三端。皆羣疑所在。不得不爲之辯者。若其爲救亡之急務。則更有說。政事者人民利害之所關。國會者人民權利之所在。而在今日則要求權利以與聞政事者也。故一一國之民。求應有之權利。其民不可得而侮。以一國之民。謀一國之利害。其國即不可得而亡。中國自來。民不知有國。國不知有民。全國上下。渙散猜疑。政府旣不負責任。國民又不從而過問焉。積非成謬。乃遂有此内憂外患之危局。夫納稅保邦之事。吾民之輸將于公家者。自不得稍寛其責。乃以政府之僨事。十數年來。甲午有償欵庚子有償欵爲數一千餘兆爲時三四十年。各省按年攤還。多者一百餘萬。少亦數十萬。輦萬姓之所以仰事父母俯蓄妻子者。日剥以致之海外。苟念及此。能無痛心。夫政府一二人之僨事。乃以千餘兆債務累及吾民。顧未嘗未全國民有一言之垂問焉。而不肖官吏。且爲之敲骨吸髓。日削月蹙。上則濫鑄銅元。下則濫發紙幣。吸 
 
 

Page 4

 
 
膏血于冥冥之中。遂使民窮財盡。呼號破産者相隨屬。且莫知其禍端之所由然噫。誰非兄弟。誰非親故。凡有血氣。言之寒心。語曰。國之興亡。匹夫有責。願我憂國之士。一思其故。使全國人民。共知其爲生命財産運關係。而速開國會之要求。乃實爲其責任之所在。則忠義所生。人人心此心。日日事此事。相續相繼。至再至三。以號泣于君父之前。吾知朝廷必不忍以相負。而先朝厲行憲政之至意。其所以固吾國之邦基。增吾民之幸福者。即於是在乎（完） 
專電 
[電一（北京）]  
慶邸擬保直督陳夔龍入樞後聞世中堂力保吳郁生乃已 
[電二（北京）]  
某御史奏參某撫辦事任性不勝疆寄 
[電三（北京）]  
滇藩沈秉堃電告樞府督臣李經羲因病出缺樞議保孫寶琦增韞二人擇一繼任 
[電四北京）]  
卾督電告樞府襄陽提督夏毓秀因病出缺 
[電五（北京）]  
日本各團體聞濤貝勒游日之信甚爲歡迎 
[電六（東京）]  
日本政府以第一次内國借換公債業已募集擬再籌第二次募債辦法 
緊要新聞一 
[中國保護西藏之權責]  
　　西藏擾亂一事迭經詳誌本報兹悉東南各督撫接聞此報亦均異常注意紛紛向川督趙制軍詢問現經制軍通電照覆情形更爲確實亟録如下 
　　電悉達賴出走詳情已見十六日上諭至四藏用人行政其權向操於駐藏大臣達賴責任祇在諷經祈福專管敎務一切俗事概由商上禀承駐藏大臣辦理是以此次達賴出走藏中僧俗均極安靜且藏人素性不甚多事而達賴自上年回藏查辦前次與英兵爭戰不力僧俗各衆從嚴處罰因此頗失人心此次中國派兵赴藏保護商埠藏人本不願抗阻而達賴勒派各處出兵嚴刑逼迫民間不堪其擾雖勉强應命然見中國兵到均各散去故中國兵隊直至拉薩並未在有阻格中國實無爲難達賴之意而達賴自知調兵阻抗並焚燒官糧官衙係爲有罪之事深自疑懼雖駐藏大臣迭奉諭旨加以開導待以平和而彼心終不自安猝聞兵到連夜逃去及駐藏大臣遣人追勸則已無及中國此舉本爲藏地開埠藏人尚多不願深恐再起交涉無以敦中英睦誼故照約保護商埠以盡權責達賴私逃出境中國旣將其名號革去藏中僧俗亦無異言商埠各地現經駐藏大臣極力保護以後藏印商務尤可益臻發達於中英續訂藏印條約改良西藏政治用意亦極相合實情如此謹以電告巽印 
[中國名畫]  
邊壽民畫册之四（蘆雁） 
[西人注意西藏亂事]  
　　字林報載十九日北京電云中政府答覆英使詰問西藏問題之措詞尚能令人愜意聞文内力言西藏内政决不有所更動中政府因達賴喇嘛有意反抗將與管理之權有碍故由川省派兵入藏擬在該處創辦警政至達賴喇嘛之　職蓋欲杜絶其陰謀以爲後來之懲戒云云現其他使館之外員咸謂中國並不就商於英遽將達賴革職誠爲絶大之荒謬蓋此舉足令藏衆讎視而使中國管轄西藏之權淪於危境以致時局擾亂故也現拉薩運堪布已電請辭職惟未經理藩部允可 
 
 

Page 5

 
 
文滙報載二十日倫敦電云倫敦泰晤士報俄京通信員電稱達賴喇嘛已訴告俄政府謂中國無故派兵侵入藏境殊爲不合求俄國與英國合力拒之 
[大理院注意建築法庭練習審判北京]  
　　大理院具奏略云上年八月十四日憲政編查館會奏覆核各部院九年籌備未盡事宜一摺内開大理院爲全國最高法院乃立憲國實行憲政重要之地法庭規制爲觀瞻所繫審判人才爲民命所關該院所奏建築法庭練習人才兩端均屬切要之圖應令該院接照前後所陳認眞辦理等因伏查建築法庭與收回領事裁判權至有關係必須博考各國制度擇善而從臣等前經查有丁憂開缺臣院民科推丞周紹昌熟悉工程精明廉幹奏調回京派令專辦法庭及臣院附設之看守所工程現方詳考規制估計作法力求撙節並經臣等分咨出使各國大臣將現在大審院法庭及未决監圖式詳細貼說迅速寄京以資參考一俟圖式彚齊斟酌盡善並度支部撥到欵項再行定期開工專摺奏報此豫籌建築法庭之實情也臣院承審各員大半調自法部不乏熟諳例案精於鞫問之才而先後奏調及籤分到院人員亦多有游學畢業通曉法學者惟新舊旣貴貫通深造乃能有得臣等現於署中設立審判研究所以熟精現行刑律司員充當敎習自帮審官以次悉令按日授課先以講求律例爲根本以至問案辦稿叙供之法一一講授開學迄今已有數月臣等曾加考試頗有求學專一之員足以造就擬自明年始凡派充鳥布即以各員所學等差爲斷藉資策勵蓋學識以講習而出人材因誘掖而成陶育之方不敢不盡至實行新律必先豫儲用律之才遣員出洋在裁判官署實地練習自是當務之急擬俟與度支部籌得經費有著隨時奏明辦理總期舊者不拘於故步新者不涉於囂張中外溝通用乃宏大此豫籌練習人才之實情也以上兩端胥關財用現當此庫儲奇絀何敢稍涉鋪張惟旣爲憲政要圖亦難目安苟簡惟有殫竭心力持之以恒要之以久藉以仰副聖明殷殷誥誡之至意 
[卾諮議局請宣布歲出入總數湖北]  
　　卾省諮議局前日以籌還國債事呈覆督憲略云自天津商會發起籌還國債之議迭奉護督部堂劄行直隷督部堂先後電咨各節復奉函開兹事關係重大必須全省官紳商學軍界悉心　畫擇定萬全之策應請即開常駐議員會切實研究先行集議辦法隨後並會集官界公同商籌等因奉此本局遵即開常駐議員會僉以甲庚賠欵數鉅年久清還無術即要挾多端食毛踐土固應擔此義務惟官民之不相信久矣昭信股票紙貴一時未爲尾閭之填已供覆瓶之用人言嘖嘖衆口難捫即以卾省擔任之賠欵而論每年已達一百餘萬兩此數之所從出盈虚多寡知者惟主持其事之有司卾民絶無聞問之權利竊維立憲之精神全在上下相信昭示大公卾省歲入總數聞已過一千六百餘萬視國初全國歲入已達其半而拮据情况年甚一年在政府或有不得已之原因鄉里士民已相率色駭舌咋本局開局以來各屬人士以財政相詢者日必數起有問無答深滋怍慚惟以預算案未提出以前恪守定章於財政不便過問今承鈞恉將以籌償賠欵之義號召全卾設各屬人士仍執前說反唇相譏自問實難置喙現朝廷方清理財政試辦預算卾省設局歲將一稔各衙門局所出入報告度已均有端緒擬請各。該管官照抄全份發交本局當即轉布各屬士庶使共聞共見曉然於護督部堂至公無私之盛心並請飭各廳州縣將歲入歲出清數造具清册列表登布官報隨時發送本局蒙隱盡去疑阻自消毁家急公本局當與卾中士民全體共勉若長此秘密不令周知雖日以忠君愛國之言辟咡嘵嘵恐有百呼而無一應本局熟察輿論未敢壅于上聞理合備文呈請察核施行 
　　又覆長春籌還國債會函云敝省近亦發起籌還國債會一切辦法擬仿尊處及杭州之例惟人民擔任國債固屬　盡之義務而政府之取於民者從無報告之確數人民專盡義務於本省財政絶無聞問之權利似非平允之辦法敝省擬一面開會籌議集欵一面由敝局呈請督院公布本省每歲出入之數現已次第議妥預備進行 
[粤省海軍經費不准撥用關稅廣東]  
　　粤省認定海軍開辦經費四年合一百二十萬又常年經費二十萬計本年應解開辦及常年經費共銀五十萬兩除藩運釐各庫認解外尚不足十二萬兩擬在洋關稅餘項下籌足作爲正開支歸奏銷册内報銷經袁督咨請度支部核辦去後北准咨覆謂查各海關稅餘存銀兩向係應行報部候撥之欵近來邊防練餉每恃關稅以爲挹注粤省稅關收數頗旺現有餘存豈得自顧一隅任便挪用所有請撥前項關稅銀兩應另行設法籌措其餘司運釐局認解動撥各欵如無碍京協各餉及應解滬關洋欵賠欵自應照准立案 
東三省近事 
[韓國黨魁之隱謀]  
　　韓國義兵黨魁李範允前會遣其黨人於依蘭溝龍岩坪中村及俄領各邊地起運軍裝謀往韓境鐘城起事嗣被日領探 
 
 

Page 6

 
 
知照會吳督辦嚴拿解散乃聞該黨人等近以日久防疏復集同志於琿春附近俄領之望海峯等處地方重整旗鼓將假道某地向韓國慶興清津方面進發以作孤注一擲之計并聞該黨此次所得槍彈皆係某國人由歐洲包運而來者確情如何俟探續報 
[東省遏糶之交涉]  
　　長春新城一帶自下禁糧出口之令哈爾濱中外商家異常注意俄國貿易公司業經集衆會議以外商需辦糧貨甚多遽然禁止未買者將無從收買已買者亦無從出境况元豆並非五榖之比亦盡禁止此中損失實非淺鮮當經聯名禀請俄總領事電達駐京俄欽使要求中政府撤銷禁令賠償損失刻聞俄欽使已有覆電由俄領事知照貿易公司略云外務部已允將元豆照常輸運惟大小麥等類有關民食概行禁止然貿易公司尚未滿意因外商收買糧貨除元豆外小麥亦居大宗且火磨廠用麥最佔多數擬再聯名禀請俄總領事要求小麥亦予開禁 
[革司參案之餘波]  
　　前江省民政司倪革司因辦屯墾舞獘浮支奉旨革職追欵嗣經趙司使查覆此事均係革司外甥前充墾局總辦附生華鑑章與護墾營管帶補用游擊華鈞章所爲經錫督奏參褫革昨聞民政司續奉公署札飭已轉飭龍江府將該二員刻期驅逐出境不准逗留 
[統領治兵之暇豫]  
　　蒙匪陶什陶率其死黨横行於洮蒙之間三年有餘初時其黨僅三十餘人官吏不能制因是裹脅愈衆去冬錫帥特調奉軍前路統領張作霖統兵赴剿此舉本該統領自報奮勇願勒限八月一鼓掃除乃到洮後進剿無術間與匪遇又屢戰屢北官兵被匪殺者時有所聞近聞該统領忽遣親兵四名至遼源州接伊四妾到營居住而軍事則置之不問婦人在軍宜其敗矣 
時評 
[達賴之險詐]  
　　昔年達賴喇嘛。於出亡之後。仍受我國官吏優禮之接待。耗我人民四百餘萬之巨欵蒙我先太后先帝一再之賞賚。其與上國之感情。亦可以稍加厚矣。 
　　乃今華兵入藏。則强迫藏衆反抗。不敵。則出走他邦請外人合力以制我。陰險狡。詐其不可恃有如是。 
　　記者前日主張永革達賴名號之議。或慮藏衆或有不服。今觀趙制軍電。藏衆之於達賴初無家人父子之情。則藏衆之服不。服。亦視我國治藏之方法何如耳。初不繫乎達賴之有無者也。不然。一狡詐陰險之達賴去。安保第二達賴。必洗心革面反首内向者乎。 
[疆臣之萬能]  
不解海軍經費則咨催。欲挪用海關餘稅則咨駁。試問欵從何出。曰是可另行設法者耳。 
　　記者曰。巧婦難爲無米之炊。而疆臣能設無法之法。我國疆臣。宜有萬能之稱矣。 
啓者本特開設法大馬路已有十餘載矣向辦各國名廠時代鐘表其機器之精良價値之公道久已遐邇咸知今有Ａ字牌名廠之鐘較前特别改良令人悅目又有惠泉廠三分各式根光料珠喴哩士特别頭等洋傘均由本行經理倘蒙　貴客惠顧祈駕臨法大馬路德銘里内第十一號門牌便是特此奉告 
誦清堂藥室○住二馬路石路西鏡中天照相館首○門售○郵寄○各種靈藥○的是包証中屢試屢騐之品○胡蒓香醫士○包醫毒門○出立保單○永遠斷根○純用官料藥品○勿貽後患○門診四角○包醫面議 
[自濁斷根丸]  
本堂精製二種如初起尿管炎熱淋濁刺痛者用通利丸日久虚滑淋漓不止者用滋養丸一服見效靈驗異常　每瓶五角 
[珍珠下疳散]  
闘精受毒龜頭紅腫光亮漸至沿爛流膿自穢不堪雖下疳名目不一此散搽上無論蠟燭卸脫頭疳重症立見滅毒生肌　每瓶一元 
[八寳化毒丹]  
此丹即古方五寳丹如味妙在製煉之精當選藥之認眞凡楊梅結毒透頂落鼻骨痛筋痿服之必能正本清源化除凈盡　每瓶二元 
[諸瘡一見消]  
惠治乾濕癩疥瘡○爛癬○虫瘡○繡球瘋○坐板瘡○沿皮　○黃水瘡一切搔癢不堪之症一見便消立刻止癢　每瓶二角 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江督請免淮鹽復價提充路股北京]  
　　江督張人駿奏稱准軍機大臣字寄奉上諭有人奏請將湘岸淮鹽加復錢價提充路用作爲湘省公股並減去加價等語查湘岸鹽價於同治七年因銀價日昂前督臣曾國藩酌定每百斤减去售價三錢在鹽釐内扣去一半運商本利内扣去一半嗣於光緒二十一年因錢價日昂先後將所减三錢一律規復三十一年前署督臣周馥以錢價跌落商力尚厚將復價提回八成充作練軍經費尚餘二成迄未收復本年六月欽奉上諭開辦海軍飭令各省協籌經費各司局同處窘鄉無從挹注臣以海軍爲當今急務無論如何爲難定須合力通籌飭據前署兩淮鹽運使吳崶察酌再三不得已於前項二成復價内飭商認繳海軍開辦經費七萬五千兩常年經費五萬兩共十二萬五千兩是前項二成復價已不能全歸商得湘省所請實未悉前已提回八成此次又須提作海軍經費之用臣察看鹺局復價雖未全行收回實難再令飭繳蓋竭澤而漁爲政所不取不能不稍留餘地以備日後緩急之需即如蘇紳請以復價提充路股贛紳請以復價提充公用無非藉口於銷鹽省分冀其協助臣概未允准者以現在各項貿易渙散堪虞獨鹽務尚爲中國完全實業不得不稍予維持以資休養此次湘省所請提充路股一節應請母庸置議正月初八日奉硃批該衙門知道 
[卾省移民經費尚無的欵武昌]  
　　湖北移民往黑龍江開墾一事前經諮議局與黑撫議定辦法即呈報卾督請在振欵項下撥銀十萬兩以作移民路費昨奉楊護督批示以移民墾荒不惟可以實　且爲卾省災黎廣籌生計本護督極願贊成惟卾省度支奇絀現在工振糶三項用欵甚鉅司局關庫羅掘殆盡借墊之欵尚苦無法籌還捐務現又改章收數必絀所請撥銀十萬兩應候札行各司局設法籌議一時恐難就緒至火車减價一節亦候咨商郵傳部核復再定辦法其選派員紳分别設立照料局均需俟籌有的欵方可舉辦較爲妥協並先據情咨商黑撫核復俟彼此商定再行奏咨立案 
[卾省展緩納稅多額議員互選日期武昌]  
　　武漢兩總商會刻以選舉資政院納稅多額議員事體重大非詳細調查不足以昭公允現已届宣示人名時期而調查甫經着手且外府州縣調查更需時日故公呈卾督懇電商資政院展期兩月以二月初十日爲宣示之期四月初一日爲互選投票之期當經楊護院核准轉電資政院請示聞已奉到復電允行惟此項展緩日期仍以本届選舉爲限下届不得援案辦理 
[浙藩會詳革除釐捐積弊議案杭州]  
　　浙省諮議局議决各案業經呈由浙撫批准公布施行其革除釐捐積弊一件係屬藩司會同釐餉局辦理現由袁方伯會同該局詳稱查原議第一條百貨捐章單行本由局頒發各屬商會分送各商等情此項捐章早經刋有成本應由本局刷印二百本分送杭州甯波兩總商會分發各分會存儲庶商人得以就近領閱又章程未規定者及零星小件過客行李不得起捐等情查各種雜貨未列名目者係比照行旅攜帶食物用物之例而捐數在百文以内者仍概令免捐百貨捐章内均經刋有明條與議案詞意並行不悖應令各卡切實遵守至全省局卡並認捐公所以及舊有巡船數目應由本局查明列表分送杭州甯波兩總商會轉發分會張貼惟浙省鐵路正在陸續興築沿海曁内河小輪亦逐斬推廣情形時有變更將來果須添設卡所巡船再當隨時知照商會備查第二條貨物過卡祗捐半數者先於捐單上注明等情所謂半數者自係指初起初驗而言向辦章程凡貨物經過頭卡字樣戳記自應循照辦理第十三條紋銀銀元價目須懸牌揭示並於捐單蓋印價目戳記及填明大銀元小銀元銅元制錢各若干等情查茶葉及洋廣捐自係徵銀解銀如爲數零星應准以洋元折繳每銀一兩暫作大洋一元五角如果巿價漲落太甚再行酌量增减每洋一元作制錢一千文小銀元銅元由各卡查照就地巿價折合大洋以免膠柱第四條至第八條均應照行惟如嘉興等處之航船認捐向填正票與私收規費確有不同不得牽連并合其有規費名目自應一律革除俾清界限是否有當仰祈察核批示祇遵 
[台屬匪警平靖確聞杭州]  
　　台州仙居縣匪擾及請兵剿辦情形疊誌報端現聞此項匪徒業經官兵擊散地方一律安靖兹將甯紹台道桑觀察上撫憲電録下 
撫憲鈞鑒台事據啓守電匪經打散現正入山搜捕平燬巢穴地方安謐又據徐委員禀仙匪已平常營尚未回防事實因搶刦鹽號而起匪首尚無確名除嚴飭查明再行詳禀並妥籌善後辦法外先電陳寶叩銑 
分類新聞政界 
[詳請展緩統計之結果杭州]  
　　浙省調查局以民政財政統計表未能如期造報詳請撫院電館展限等情奉增中丞批云查民政表旣須各屬填報齊全始能遵照館飭每府計一總數全省再計一總數財政表旣未先將各署局填報表册與前製之表互爲引証有無重複缺漏之處能否照原表纂輯均不可知何以前次率行詳請電復於十二月初無論民政財政可據各處報告儘數纂輯彚轉及至本部院電札交催無可諉延遲之又久始將爲難情形據實詳復仍請電咨展限該局辦事之毫無 
 
 

Page 11

 
 
統計已可想見殊堪痛恨現已據詳電館能否准予展限殊不可必責任有歸處分綦嚴本部院决不能再爲該局寛假也仰即無分晝夜督飭各員赶辦一面仍遵前札嚴飭各屬依限填報如有逾期即再行詳候參處并移會各署局趕將尚未完備各欵一律迅速查報不得因值封印期内又復置爲緩圖如果館電核准展限該局編纂彚詳之期又與此次詳報限期不符定惟該局是問母謂言之不預也 
[邳州牧延誤財政册撤任南京]  
　　江甯藩司樊方伯以邳州知州應祖錫應造宣元年春季財政報告清册至年底尚未送到實屬玩誤新政應即撤任以示懲儆所遺之缺查有現署碣山縣左杜周堪以調署遞遺碭山縣缺即飭准補是缺之李筠赴任 
[銅山設立法制研究會徐州]  
　　銅山縣朱大令枚奉調查局通飭法制第三股調查事項應設研究會著卽擬章飭遵等因現已在縣署西偏設立銅山縣法制研究總會委派職附貢姚健鵬職員張守坼駐會爲常駐員江蘇候補知縣嚴型紳十趙品成擔任調查爲名譽員并另訂辦事細則若干條即日開辦一面分行縣屬各衙門局所各設分會以便隨時研究報告 
[孝廉方正何多武昌]  
署學司齊文宗以選舉孝廉方正原爲國家掄才鉅典前因黄岡等學舉報太濫業經通飭各屬不准濫舉在案各該州縣自應仿照諮議局選舉辦法博釆輿論詳加考驗以期名實相符兹據通山縣鍾令剛中申報所舉廪生舒鳳章等事實册結竟至九名之多殊屬寛濫恐不免有徇私之弊除咨會藩司外特札武昌府嚴飭通山縣會同勸學所總董曁視學員再行確細採訪切實舉報 
[自治研究所開課蘇州]  
　　蘇垣自治籌辦處附設之自治研究所現因年假期滿特定二十日開課至地方自治會附設之研究所亦須開學敎授兹已於十九日行開幕禮准廿一日開課已分别通知各學員遵照 
交涉 
[駁覆澳門提犯新章廣東]  
　　葡政府去年新定澳門提犯章程二十四條當經張前督核明多有窒碍駁覆在案現據出使法國劉大臣將該章程及澳官名目譯成漢文咨送來粤袁督准此以澳門逼近香山向爲盜匪逋逃淵藪惟歷年赴澳門提犯均祇派員到澳証明罪狀確是本犯即由葡官解交歷久辦理均無異辭查中葡條約第四十五條内載中國犯罪人民有逃至澳門地方潜匿者由兩廣總督照會澳門總督即由澳門總督仍照向來辦法查獲交出等語是澳門交犯一事條約定有專欵自應照約辦理未便遽議更張以符原約現查葡政府新議章程諸多窒碍萬難照辦若照所請則將來澳門逃犯必至無可提解殊於地方治安有碍且兩國交送逃犯應由兩國會商妥議善訂章程務使兩無妨碍豈得逕由葡國自定專章强我遵守遂將新議章程再行按欵簽駁録送外務部查核并咨請照復葡外部即將新章取銷 
[俄人抗稅之交涉黑龍江]  
　　富拉爾基僑居俄商克羅夫開洋酒燒鍋五年漏稅甚巨屢經交涉局飭令補繳該商抗不納捐交涉局民政司面商俄領事開庭會審已經允諾民政司當札委科員單治平會同交涉局曾會辦并帶繙譯在俄領事館裁判 
[電飭照會日商運糧期限黑龍江]  
　　江撫周少帥日昨電飭鐵路交涉局照會日本駐哈總領事三井洋行在綏化巴彦等處已購之糧准於本月十六日以内全數運出不准在限期以外有特别要求以歸一律而重民食 
軍界 
[請派浙西緝私管帶杭州]  
　　浙撫增中丞札飭嘉防沈棋山統領文云案據署運司詳稱轉據嘉所甲商周慶雲等禀報嘉屬緝私營管帶董起鏞現丁外艱浙西巡務重要兹值春綱可否商請嘉防暫行兼帶以資鎭揶並請禀呈憲核前來除由本部院批示外合札該統領即就所部水陸名營隊管帶中酌選幹練之員尅速禀請調帶以重專巡遞遺即候董都司起鏞服假届滿仍予調充 
[禀覆虎門各砲台修理竣工廣東]  
　　粤省虎門長洲等處各炮台日久爲風浪所撼多有損壞客歲經善後局撥欵石匠修理現在工程告竣督修官羅令仰棠將修理情形列摺通禀大吏並所具匠人保結存案矣 
[商會集議商團情形廣東]  
　　廣州總商會十一日邀請各界集議商辦團練是日各行商及自治研究社代表等到者數十人議定仿上海商團辦法蓋取寓兵於商之意俟查取章程斟酌盡善即分别刋派再行遍請各處街坊行商到會妥議認領軍械認定勇額一俟認齊成軍後即按月期操練遇有事故互相聯絡擇要扼守衆均鼓掌贊成遂决議而散 
[寶應添設門軍槍隊揚州]  
　　寶應縣沈定銑大令以四鄉盜案迭出城廂内外錢莊當舖林立匪類易生覬觎擬於六城門水旱關添設門軍六名每名月給錢五千又編練小隊二十名發給洋槍十扞輪番操演梭巡每名月給錢三千文所需經費均由該縣捐廉給發昨日通禀督撫請予立案 
學務 
[瑞安學界之怪現象杭州]  
　　温屬瑞安縣紳學兩界黨派紛歧水火之深久爲合郡側目勸學所總董一席舊冬某某兩黨各舉所私三次開會釀成暴動甚至毆辱監察斥逐府委經吳學莊太守極力調停援引部章由官遴選中立派之王紳嶽松接辦風潮得以敉平惟王紳老邁二子當權彼都人士又有警學商三界一姓把持之輿論日前生員林文藻忽奇想天開貿然具禀提學司謂該總董年老不能常川到所擬將瑞安勸學所移設王紳住宅等語本日奉袁文宗嚴詞申斥謂王嶽崧如果老邁不能到所辦事該邑學界豈無責言該生旣未担任學務越爼率請殊屬多事所禀不准特斥 
[丹徒敎育會大會詳誌鎭江]  
　　丹徒縣敎育會於日昨開年假大會到者二三百人始由楊會長報告副會長吳佐卿辭退編書事及帮書記孫蕯華告退事繼由全體會員公上意見書大致謂縣視學趙宗忭本係運動滬紳朦混電舉且濫竽兩年學務異常腐敗誓不公認應另舉詳請省憲備案會長言此事宜出之和平由鄙人授意趙視學自行告退否則鄙人惟有力辭會長同人堅持至夜九句鐘始散當經評議員議定二十日開會公舉並研究趙之私人薛傳薪管理小學事衆議始定 
 
 

Page 12

 
 
實業 
[部查各錢莊行用銀洋票單杭州]  
　　杭州商會前以各莊號行用之銀洋票單其數目多寡期限長短均由出票號家與受票之人隨時交接書寫填給按欵計收一經兌現票即銷滅與各銀行票紙性質迥殊等因呈經撫憲咨明度支部在案現奉行查以通用銀錢票暫行章程第二條凡繕寫之票有奇零尾數或載明支付人名及支付時期地址名爲支票兌條者不必援照此項章程辦理該商會所稱各莊原有之銀洋票單等紙是否載明奇零尾數或載明支付人名及支付時期地址本部無從臆度應仍飭地方官轉諭商會切實查明如果所出票單性質與第二條相合自應准其照章辦理若希圖籠混朦請咨報經本部查實定行遵章處罰至官設浙江銀行商立興業銀行硤石大通銀行如已發行鈔票應即將發行數日準備數目遵式填報仍須遵照通用銀錢禀暫行章程按年收回是爲至要云云現經增中丞札飭藩司立即按照所指各節會同勸業道查明詳復遵辦 
[商務總會舉定總協理蘇州]  
　　蘇垣商務總會日昨複選總協理各議董均皆到會旋開筒宣佈得票最多數爲尤君先甲當選總理次多數爲吳君理杲當選協理其餘會計議董當選者杭君小軒龐君天笙兹定於二十日開職員會評議本年一切會内各事並須商訂現行規約以順商情而維會務 
[和豐錢莊停閉之原由蘇州]  
　　蘇垣西中巿和豐錢莊開設以來經理塲面寛綽銷耗甚大現悉各股東以該經理不知自愛甚有巨萬賭博情事實與牌面有關因此各有自危之意刻已商妥决計停閉所有存欵及拖欠各莊欵項先由股東塾欵十五萬核算清還其餘欠出之欵責成經理一手清理並須查軋賬目有無營私舞弊之處以重母財 
[信義銀行總理發所管押漢口]  
　　武漢信義銀行自去春倒閉迄今未將外欠之欵清結客臘經漢關道督同夏口㕔馮司馬將該行武漢總理丁憂河南候補道李褆與尹克昌派來代表尹茂林傳齊質訊李任漢行總理實係証據確鑿應勒令照數償還無如李仍百端狡賴案懸難結現夏口廳以李係監司大員未便由廳收審將李解省由楊護督飭發警務公所看管並將各簿據發交江夏縣封存以便復訊 
[楓涇商務分所開幕松江]  
　　江浙善婁兩縣交界處之楓涇鎭商務素盛兹由葉君志善等組織商務分所於正月十七日開成立大會是日松江商會職員鄭子松林錫田馮靜岩陸馥蓀沈杏生等及本地官紳商學界到者約有三百餘人先由官長宣布訓詞繼由來賓次第濱說自十句鐘前開會至十二句鐘後閉會秩序井然有條不紊觀者莫不謂楓涇商務此後定必益盛云 
雜記 
[縣令嫡庶爭長之笑談武昌]  
　　署大冶縣某令聽鼓卾坦時曾納一妾連舉二子不數年正室亡該妾夜郎自大以爲金花誥授可無疑矣去秋該妾歸梓里某令忽蒙憲委署該縣事隨託媒奺娶某姓女爲繼室該妾聞耗急奔任所與繼室兩不相下終日勃谿某令無可如何後得門丁湯某楊某爲之調和稍停干戈該　德甚令其子於二門丁前以伯伯相呼詬誶之聲一起該令遂大呼速請二伯伯來亦笑談也 
[空衙私售燈吃之奇聞杭州]  
　　杭州總捕府衙門因改建勸業道署所有官役早已遷徙一空僅留王阿三看守房屋元宵節日中城巡警局風聞有聚賭情事特飭一等巡長往查詎料王阿三果奇想天開糾集一班玩戲法之人吸食鴉片並無牌照當塲起獲烟鎗二支一面知照禁烟分所業已由盛令給發硃諭立提阿三到案究辦因係官衙故未發封 
[嘉屬又出殘殺之逆倫案杭州]  
　　桐鄉沈鴻生素營酒業與兄運發堂兄永生堂姪祖林松林寶全等有産業糾葛致結怨恨去冬運發賣地一方於祖林永生等爲中鴻生以地屬祖遺擬償價索地祖林不允爭執不已遂於十二月二十一夜永生詐稱調停邀鴻生同往夜深不返其妻著人往尋亦復不面間永生則云早已回去然鄰村之人聞呼救及格鬭聲甚悉次日有來告者鴻生之妻號哭驚天四出尋問隻影不見至二十六日於沈家埭西茅草中尋得斷扃担兩叚一叚黏有頭髮及血液腦漿該處之草亦似牛馬踐踏者然惟尸尚未見其妻知爲兄姪等所害赴縣鳴官浼堂兄朝坤爲抱告無如地保曹某訟棍褚某爲永生之婿而祖林又因家頗饒富賄涌劣紳運動余令日前朝坤上控時余令大加申斥並予限三天以尋尸身朝坤朝夕尋問及期未獲擬於元旦日攔輿上控差役以元旦吉日例不治事拒之且云辦理此案須待初四上院後方可朝坤與鴻生妻待至初十見余令毫無動作遂赴府上控余令聞信始命差役將兇手松林運發拿獲當堂刑訊兇手吐實次日地保如供往撈果獲户身聞傷處甚多辮脫臂折耳目各缺一牙齒已如白叟脛與兩腿各縛大石見者爲之涙下 
[捉姦歟盜刦歟安徽]  
　　蕪湖蕭姓老嫗携一子一媳僑居南街其媳不安於室與某甲私被附近無賴偵悉擬隻雙捉住以圖敲詐爲該媳所知前夜一句鐘無賴哨集多人蜂至蕭宅破扉直入四處找尋并無男子其媳以無賴形同盜匪大肆詈罵并擬赴官禀究無賴等始鼠竄而去 
清談 
[巡警之規模粗具者如是]  
　　應州縣之巡警。去年須粗具規模。今年宜一律完備。去年之冬。各廳州縣之紳士。以欲規模之租具也。奔走勸捐。勉强設置。於是一里之内。率有巡警二三人。或四五人不等其人則大都閒氓。其態則游觀自若。以是爲粗具規模。誠不得爲不粗具也。特不知於事實上有何裨益耳。然猶得曰粗具規模。尚未完備故若是耳。今年宜完備矣。吾不知自兹以往以至年終。籌備之精　形式。將若何也。 
雜録 
[水竹軒詩話]  
三百篇中。多談性理。烝民詩曰。天生烝民。有物有則。文王詩曰上天之載。無聲無臭。旱麓言鳶飛魚躍。而情且通於上下。淇澳言切磋琢磨。而理且契於往來。時固以言性情。者也 
何嘗不可以涉理趣。但後世學之者。往往而腐。詩人遂謂此道自有别腸非也。唐杜少陵詩曰。水流心不競。雲在意俱遲。池水觀爲政。 
廚烟覺遠庖。在家常早起。憂國願年豐。不貪夜識金銀氣。遠害朝看麋鹿游。即景即倩即心即理。百代而下。自湏讓此老别開生面。誰得以腐目之。 
有宋邵康節爲一代理。學大儒其詩說理精湛。如月到天心處。風來水面時。梧桐月向懷中照。楊柳風來面上吹。朱子嘗極稱之。而吾尤愛其春晚一首云。林下居常睡起遲。那堪車馬近來稀。春深晝永簾垂地。庭院無風花自飛。是殆眞得靜中滋味者。前明無錫高忠憲公。講學東林。氣文章。彪炳海内。嘗有句云。桃花灼灼烏啼寂。柳絮飛飛人意閒。詩境差相伯伸。高公築臺漆湖。所居水居有可樓。日坐其中。焚香讀書者。蓋十八年宜其悟道之眞也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[河南巡撫吳重憙奏臚陳整頓巡警情形摺]  
奏爲臚陳整頓巡警情形恭摺仰祈聖鑒事竊照前准憲政編查館咨九年籌備事宜清單内開第二年廳州縣巡警限年内粗具規模又民政部咨逐年籌備未盡事宜清單内開宣统元年督催各省照章設立省城高等學堂及各廳州縣巡警敎練所又督催各省將該省省會及外府所屬各首縣並商埠地方巡警一律辦齊各等因查豫省巡警自光緒三十年開始試辦數載以來迭經增改臣到任後察酌情形非特設專官不足以一事權而資整頓因於本年七月間奏設巡警道並以特用道蔣楙熙試署飭令將巡警應辦事宜認眞整理裁撤巡警總局改設警務公所分設總務行政司法衛生四科遴派熟悉警務及法政警察中外各校畢業之員分司職掌以爲全省警政之總機關所有省城巡警區畫向分五科其編　餉章飭由巡警道重加釐訂計五區長警共六百廿名以區官巡官等員爲之督率而仍受成於公所此外以消防隊備禦火警探訪隊專司偵察凡爲行政司法之補助者俱屬急不容緩之圖他若清理道路取締營業講求衛生調查户口均已次第設施豫省風氣較遲庫儲支絀推行警政不無阻礙情形該道就原有基礎設法擴充夙夜經營不辭勞怨數目以來頗能保守警權維持秩序至鐵路經行之地豫省境内延長一千五六百里豫省設有鐵路巡警一營計五百一十餘員名駐守車站專資彈壓現亦歸該道統轄裁去統帶帮帶各員改總巡官總稽查各一員並將巡官巡長慎選妥員充任將駐守協緝事宜竭力整頓各官警等尚能奮勉從公警務漸見起色此辦理省城及鐵路巡警之情形也至各屬巡警應自直隷州廳及各府首縣辦起近年各州縣舉辦巡警雖形勢已經略具而規制驟難完全前准咨到部章即檄飭各屬切實改良依限呈報現據浙川一廳許州鄭州陜州光州汝州等五直隷州淮甯商邱安陽汲縣河内洛陽南陽汝陽等八首縣並商業最盛之周家口鎭均具報一律辦齊填表造送由巡警道彚詳分咨館部在案仍由該道不時委查期臻完備其餘各州縣現仍嚴飭已設之處實力奉行未設之處及時趕辦以冀循名責實無誤來年成立之期此辦理各廳州縣巡警之情形也至省城巡警學堂自光緒三十二年開辦當時因警務需才先設簡易科分甲乙丁戊五班業已次第畢業分派各屬試充警官及備補省城長警之用去年八月間升任撫臣林紹年始奏設高等本科陸續招選學生一百九十餘名分班敎授本年十一月復由臣派巡警道爲該堂監督現由該道將一切辦法規章參照民政部奏定高等巡警學堂章程因地制宜悉心更訂詳請規定於來年正月實行並由布政使增籌經費以資整理俾警學日見發達而警員胥受裁成俟辦理就緒再由臣部另行奏咨惟省城及鐵路原設巡警多係舊時營勇現已屢經淘汰仍須設所敎練以期一律改良兹擬高等巡警學堂内附設敎練所一處招選學生額定二百名照章一年畢業以備將來補充及抽換長警之用庶期程度漸合而警政尤易於執行此辦理省城巡警學堂及附設敎練所之情形也若各廳州縣應設巡警敎練所前准部咨通飭籌辦計河南通省一百七廳州縣現已有九十餘處具報成立惟部定學生額數至少須一百名河南地居腹省各屬風氣未開經費竭蹶歷經飭由巡警道切實督催現計各廳州縣敎練所學生滿百名以上者實已過半仍批飭其餘各州縣務須恪遵定章招足學額俾畢業後足敷分布不准藉詞推諉致阻憲政之進行此辦理各屬巡警敎練所之情形也臣竊維警務爲憲政大端無論財政艱難民風樸僿仍不得不悉心籌畫實力推行以期全省警務依限完備無誤憲政籌備之期除由臣隨時督飭巡警道遵照辦理并編訂統計表册届滿六個月呈候核咨外所有整頓巡警大概情形理合恭摺具陳伏乞皇上聖鑒謹奏宣統二年正月初四日奉硃批該衙門知道欽此 
本埠新聞 
[華商義勇隊打靶贈彩續誌]  
　　華商義勇隊於本月十五夜假英租界南京路議事廳舉行打靶贈彩已紀前報兹將禮拜六字林西報所載演說詞節譯如下隊長口别脫君言隊務進步甚爲可喜並謂去年隊友已滿百名後有因事告退者十餘人業已補足現擬每人另添表記曰進益此進益兩字以忠心祖國爲目的近聞工部局將另　演武廳專爲團練操練之處此乃各隊友進益之明證也計自華商隊成立以來已三年有餘自當另舉名譽會友如虞君洽卿本爲本會發起人熱心公益辦事勇往應推首列又須推舉存留會友俟再提議次總司令官彭司君演說謂各會友須知當兵一事最爲榮耀中國俗諺云好男不當兵好鐵不打釘殊非確論鄙意當兵須要好人打釘須用好鐵現在華隊中俱是體面商人成效昭著已爲中外士紳所欽佩是卽當兵須要好人之明証也夫團練之設係預防租界内不靖之事占有羅馬人言倘有一處欲保治安須預備戰事今欲保租界治安宜從斯言望各會友再求進步幸甚幸甚 
婦人受愚可哂 
　　住居虹口构源坊之嚴莊氏因無子息求於江湖醫生莊新發莊即書符焚化令氏吞服謂保可生男當被騙去洋五元詎事已經年並無效騐前日莊又經過氏家門首被氏瞥見以莊僞術騙洋扭控捕房昨解公共公廨訊明判莊押三禮拜以儆 
[挽留拒烟會調查員]  
　　拒烟總會調查員顧鏡清近因辦理蒲肇河工擬將調查事宜自行辭退禀奉本縣田大令批云禁煙爲新政最要之端上海地處商埠較内地尤爲切要而人烟稠密五方雜處調查亦屬不易據呈去年報告情形各鄉鎭如查辦認眞並無燈售者固屬可嘉其雖有私售而隨時查獲亦可漸期絶跡他如漕河涇龍華曹家渡楊家庫諸翟三林塘何家巷等鎭或地鄰租界或僻處邊境屋宇深邃消息靈通查獲甚難必須隨時隨地設法密查以期盡絶根株漸清烟毒貴董調查烟務不辭勞怨四鄉積習亦已十去七八足見辦事認眞必有成效希將各鄉調查之事照常辦理幸勿告退至蒲肇河雖同係要工惟不過數月之事儘可兼辦此復 
[西江輪船抵津電音]  
　　亨寶輪船公司昨接天津分公司來電云西江快輪已於今日早晨六句鐘安抵天津紫竹林其他各船刻均未到 
 
 

Page 19

 
 
[法界營造監獄]  
　　法租界工部局各董擬在靶子路地方建造西牢曾誌本報兹悉各董以該地另有别用遂作罷論所有另建西牢一事擬就帶鈎橋堍電燈廠舊址營造三層樓一所昨已開工從事矣 
[工頭才不勝任]  
　　楊樹浦又新紗廠控工頭沈金生聚衆罷工昨由公共公廨提訊沈供係各工人自行停工並未指使中西官以沈旣爲工頭不能壓制實屬咎有應得判押一禮拜 
[虹口仍有賭檯]  
　　虹口賭塲所用之林文彩前日在嘉興路誘人 
往賭被滙山捕房包探查獲昨解公廨請究林供在賭檯上拉牌頭兼爲望風彼處賭檯係廣東人與江北人所開求恩開釋判林押捕房十天候飭知捕房並函請巡警局會同兜拿爲首各賭棍解案嚴辦 
[男女混雜賭博續誌]  
　　陸老五混名客阿五在勞合路四百九十五號私設總會糾合賭徒祝文梅曹胡氏等男女多人混雜賭博抽頭漁利由老閘捕房派探查獲存洋保釋已誌昨報昨晨由探將陸傳至公堂請爲究辦判罰洋二十五元充公 
[狎客誘匿妓女]  
　　普慶里妓女花月紅被甬人范四誘匿於火車站華安坊某號屋内被龜奴俞阿虎偵知報請老閘捕房派探朱阿巧將妓查獲昨晨解至公共公堂請究俞供花妓被住居東海里之范四誘逃並被捲去值洋一千餘元之珠兜等物現在范四逃匿閘北求提嚴究訊之花妓供詞含糊寶讞員商之西官判花妓押候移請四路一區警局補提范四到案再訊 
[小車夫兇毆巡士]  
　　小車夫陸阿四陸阿二等前日在滬甯車站攬載搭客行李因與某甲爭論車資互相衝突鐵路巡士嚴利仁上前喝阻反被陸等將嚴及甲乙二巡士拔往租界蜂毆毁壞警服等件當由印捕拘獲車夫四名解入滙四捕房捕頭飭將一干人解回三路一區經德正巡官訊明判陸等各責二百板並賠損失警裝洋七元分别具結保釋 
[剥衣攫物之同黨]  
　　總工程局九十四號巡士鄭德奎前晚落差後行至竹行碼頭裡街突被鞋店小主唐少雲紏同多人剥衣攫物鄭立吹警留由巡邏隊巡士帮同追獲解局訊實並詰知　臘生泰荳行夥剥去皮衣一事係由猪作主王長桂所爲局中立派巡員拘王到局搜出質票甚多旋有高阿桃及唐弟雲卿至局前探望亦被獲住解由裁判所研訊供出同黨多人判少雲戒責一百下一併押候訊辦 
[船户被害續誌]  
　　前報載有西南鄉二十六保二十九圖地保郭桂卿偕事主張春華張關根投縣禀報春華之弟元泉關根之弟世根於去年十二月十五日在三林塘港口遇盜被害一節兹悉張元泉張世根係往金山干巷鎭糴米回滬船至奉賢縣境櫻桃湖内遇盜被害其屍浮至三林塘港撈起實非在三林塘港遇盜云 
城内 
[地保庇賭]  
　　浦東二十四保九圖劉家宅地方有已故流氓劉阿虎之子劉桂生　該圖地保許金坤串通搭棚叙賭本月十一日陸阿祥之姪阿大被劉引誘賭博騙去洋一百餘元阿祥訴知地保向劉理論該地保非但不允反將陸阿祥叔姪呵斥阿祥不服於昨日役縣喊控襄讞德明府諭候提案究辦 
[盜取田單]  
　　虹鎭東鄉張家宅鄉人姚余全昨至縣署喊控即經德襄讞訊問姚供女壻顧晉寳串通族親顧花咸周林生竊去田單四張在外冒名盜抵求請提究德襄讞諭候飭差提訊 
[毆傷老婦]  
　　高昌廟巡局函解魏廷蘭魏朱氏鄧劉氏三人到縣前晚經襄讞德明府審訊魏廷蘭供魏朱氏因無子息招小的爲壻前日隣居鄧劉氏家失去一鷄到小的家中冒認朱氏與彼理論反被毆傷請驗傷勢究辦訊之鄧劉氏供詞支吾明府飭仵驗得魏朱氏年老受傷難保無碍判將鄧劉氏交保俟魏朱氏傷痊再辦 
[船户送縣]  
　　英廨解送駁船户周阿德張吳氏等到縣函稱據水巡捕查見竊賊某甲偷得輪船上白米三石雇阿德等之船裝駁馬等不允爭執該　正欲拘拿甲即逃逸故將周阿德張吳氏送案請訊等語旋奉内　飭將周阿德收押張吳氏交差聽候訊究 
[何至受愚]  
　　王陶氏將戴朝壽扭至北區禀稱婦人係南京人住舊敎塲地方現開骨貨　去年底戴朝壽到店誑稱接丈夫王世珍之信云外祖母及翁姑相繼亡故囑戴陪婦人赴江甯婦人信以爲眞隨戴同去詎戴行至中途忽然逃逸婦人回家晤見丈夫後知係受騙今又遇見是以將戴扭局訊之戴供係受人之愚求宥該區副巡官諭將戴朝壽王陶氏一併解送一路巡局訊究 
[官事]  
　　江蘇發審局委員裁缺補用知縣劉羲年昨日到道禀知奉自憲諭回上海清理積案商團總董虞和德到道拜會 
南巿 
[勒令拆除]  
　　工程局路政處以新北門外城脚某缸貨店之木棚有礙路政限拆不遵昨特飭令十二舖地甲押限拆去如違拘罰 
[飽受虚驚]  
　　前夜四時王家碼頭栅夫所居之門樓上因吸烟遺火幾兆焚如幸由近設洋龍救熄然附近居民已受驚不淺矣 
[惑衆歛錢]  
　　總工程局西區分辦處訪悉前住榮福里之男巫陳阿根被局驅逐後近又遷居西門外京江公所附近歛錢惑衆昨已報告工程局飭杳矣 
[追還貨價]  
　　水菓業東昇等十四户昨日派人將北巿三洋涇橋瑞興水菓店小主施開壽執事朱虎泉扭至工程局控被欠去貨洋九百餘元延約不理施供父親故後店務由朱郷手判朱交保協同清理 
閘北 
[草房失慎]  
　　前日上午八時三路二區邢家木橋江北人薛三家草屋内起火由崗巡歸局報告立飭長警人籌前往救熄幸未波及隣居 
[拐匪賴]  
　　龔桂生控戴有錦陳開富串拐伊妻張氏一案昨經四路一區黄正巡官覆訊戴仍狡賴不認判戴責三百板還押候再研訊 
[全無心肝]  
　　趙慶雲至四路一區控告姘婦黄吳氏捲逃衣飾請爲追究旋由該氏舅父褚保生投案訴稱甥女寡居被趙誘姦日前由小的留在家中並非逃逸昨經黄正巡官傳案質訊以趙不應誘姦寡婦揑詞誣控判責二百板褚與吳氏一併斥釋 
英租界 
[牽累多人]  
　　蕭耕垣控傭人狄富春串同婢女瑞香捲取值洋九百餘元之衣飾逃逸等情由探將案内牽涉之秦英之秦姚氏馮雙全薛蘭亭薛阿八薛濮氏等男女六入一併查獲昨解公廨押候提齊人証再訊 
[姦拐女子]  
　　卞公義控周阿言姦拐婢女小牛等情山探　男女查獲昨解公堂訊實判周押捕房三月小牛押女所一月期滿准卞領回 
[諉拐無憑]  
　　倪阿毛控朱王氏誘拐其妻阿三昨由包探將氏解廨復訊無憑判氏交保候查 
[查獲逃婦]  
　　虹口捕房九百五十三號華捕沈容林姦拐王金榮之妻楊氏由王控奉公廨將沈及知情之過裘氏分别收押在案前日又由包探將王楊氏查獲昨晨解廨押候英領堂期訊究 
[曾否拐匿]  
　　俞春寳俞嚴氏控胡德標拐匿三歲男孩一案昨日由廨復訊俞偕見　周榮才到堂請究訊之胡供不承認判仍還押候查明再訊 
[依賴姘婦]  
　　白克路沈靜軒家因乳媪曹楊氏之姘夫吳甫春時往滋擾報知捕房於 
 
 

Page 20

 
 
昨日拘解公堂請究原告訴稱雇氏爲乳媪已付過工洋四十七元均被吳取去今又來家向氏索洋滋擾應請究辦讞員以吳實有不合判押一禮拜以後不准再往吵閙 
[女孩留廨]  
　　迷路女孩王愛珠由捕送廨已誌前報昨由官媒帶案盤詰女供年十二歲住居新閘地方姨母在杉板廠附近絲廠内做工判仍留廨候函致該廠詢明再核 
[私收帳洋]  
　　花阿大因私收姚其嘉牛奶賬洋被控昨由捕房解廨請爲究辦原告偕見証姚南祥求請究追花供由牛奶棚主王阿大囑令收取判押候提齊人証再訊 
[羽士違章]  
　　羽士陳子梅前日帶劍在租界内行走巡捕以其違章拘入捕房昨解公堂訊究陳供因有法事帶至租界求宥判罰洋五角劍發還 
[欠欵不理]  
　　葉升卿欠兆豐莊銀兩不理昨由公廨將葉傳案過堂候訊又一大馬車行主萬意深欠周本林馬料及米價共洋七百元不還昨由公廨傳案判萬交差候晚堂訊理 
[仍照前斷]  
　　美商茂生洋行控錢根元定貨欠銀一案昨日復由包探將錢傳至公廨押限遵照前斷料理 
[茶肆聚賭]  
　　正豐街月華樓茶館違章聚賭昨由包探將館主鄭玉如傳至公堂罰洋十五元充公押候繳洋　　 
美租界 
[藥瓶爆裂]  
　　西華得路一千二百七十六號日本藥房昨日開箱時藥瓶爆裂繫碎坡璃窻一扇幸未傷人 
[電線中斷]  
　　乍浦路海甯路轉角處之電燈線前晚中斷墜地電火四射巡街捕飛報捕房立飭探捕前往照料阻止行人一面報知該公司赶緊修理幸未肇禍 
[因何被毆]  
　　陸三榮昨至捕房報稱在西華得路春陽樓茶館被趙洪友等多人兇毆受傷請爲究辦捕頭飭送同仁醫院醫治再行查核 
[賭徒逃逸]  
　　海甯路北四川路轉角某姓家前晚聚賭迨捕頭訪恐飭探往捕已知風逃逸矣 
法租界 
[續招巡捕]  
　　法總巡麥蘭君前由西貢安南等處招來之安南捕百餘名現有請假回國及年期已滿者因此缺額甚多前日該總巡復禀請總領事核准派令某副捕頭仍往西貢等處續招安南捕若干名以補缺額 
[律師往漢]  
　　蒲石律師現因漢臯某巨紳與某法商涉訟聘往商辦當于昨晚帶同繙譯方昇平乘輪前往所有本地一應公務由帮辦渤海奇君庖代 
[不認行竊]  
　　某西國飯店侍者王金生被同事以竊衣等情報知捕房飭探至各押店吊取贓物王供均係已物不認行竊判押候查明再核 
[又被拿獲]  
　　流氓施桂生前經公堂懲辦逐出兹又混入界内被探獲案押候究辦 
[新聞畫]  
本埠自來火公司機匠曾在迎春坊空屋内修理火管失竊器具前日復至原處工作在地拾起書信一封内有虹口潤餘押舖質劵一紙並稱所失之物係陳老爺暫假毋庸報緝異日仍當償還等語該匠等即將原信與質劵送至捕房派探吊贓給予領去 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
法規 
[憲政館核訂法院編制法清單（三續）]  
第十章庭丁第八十一條法庭置相當額數之庭丁第八十二條法庭開審時與本案有關係者均由庭丁引至法庭聽審其豫審時亦同庭丁職務章程由法部定之第八十三條庭丁應服一定制服第八十四條庭丁之雇用撤錌各審判衙門長官行之 
第十一章檢察廳第八十五條各審判衙門分别配置檢察廳如左一初級檢察廳二地方檢察廳三高等檢察廳四總検察廳地方及高等審判各分廳大理分院分别配置地方及高等檢察分廳總檢察分廳第八十六條檢察廳分别置檢查官如左一初級檢察廳置檢察官一員或二員以上二地方檢察廳置檢察長一員檢察官二員以上三高等檢察廳置檢察長一員檢察官二員以上四總檢察廳置廳丞一員檢察官二員以上第八十七條初級檢察廳如置檢察官二員以上得以資深者一員爲監督檢察官監督該廳事務其置檢察官一員者該廳事務由該管地方檢察長監督之地方及高等檢察長總檢察廳丞分别監督各該檢檢廳事務地方以上各檢察分廳如置檢察官二員以上得以資深者一員爲監督檢察官監督該分廳事務第八十八條檢察廳之設立廢止以法律定之第八十九條檢察官員額由法部奏定之第九十條檢察官之職權如左一刑事遵照刑事訴訟律及其他法令所定實行搜查處分提起公訴實行公訴並監察判斷之執行二民事及其他事件遵照民事訴訟律及其他法令所定爲訴訟當事人或公益代表人實行特定事宜第九十一條審判衙門爲民事訴訟當事人時應由配置該審判衙門之檢察廳檢察官代理爲原告或被告第九十二條檢察廳之管轄區域與各該審判衙門同第九十三條檢察官遇有緊急事宜得於管轄區域外行其職務第九十四條檢察廳對於審判衙門應獨立行其職務第九十五條檢察官不問情形如何不得干涉推事之審判或掌理審判事務第九十六條總檢察廳以下各檢察廳辦事章程由法部奏定通行除京師外各省由提法司按照前項章程統一全省檢察廳應辦事宜並發布命令定開廳時刻第九十七條各檢察廳長官按照通行辦事章程及其他命令應於每年年終豫定次年左列事宜一分配檢察官應辦之事務二定檢察官之配置初級檢察廳事務之分配及檢察官之配置由該管地方檢察長行之地方以上各檢察分廳事宜由本廳長官行之第九十八條檢察官均應從長官之命令大理院審判特别權限之訴訟案件時與該案有關係之各級檢察官應從總檢察廳丞之命令辦理一切事務第九十九條檢察官遇有必須代理情形得代理所屬檢察廳檢察官第一百條地方及高等檢察長總檢察廳丞有親自處理各該管區域内檢察官事務之權並有將各該管區域内檢察官之事務移於别廳檢察官之權第一百一條學習檢察官及學習推事得由法部派充代理檢察官辦理初級檢察廳事務第一百二條法部及各省提法司得命初級檢察廳所在地之警察官及城鎭總董鄉董辦理該廳檢察事務第一百三條初級檢察官如有不得已之事故初級審判廳監督推事得因請求派該廳推事臨時代理其不設監督推事者由該管地方審判廳廳丞或廳長行之地方及高等檢察官總檢察廳檢察官如有不得已之事故各審判衙門長官得因請求派各該推事臨時代理地方以下各檢察廳並用該廳候補檢察官代理本條之代理以緊急事宜爲限第一百四條各檢察廳檢察官得調度司法警察檢察廳調度司法警察章程由法部民政部會同奏定通行第一百五條檢察廳權限及辦事方法本法所未定者應按照訴訟律及其他法令所定辦理 
第十二章推事及檢察官之任用第一百六條推事及檢察官應照法官考試任用章程經二次考試合格者始准任用法官考試任用章程另定之第一百七條凡在法政法律學堂三年以上領有畢業文憑者得應第一次考試其在京師法科大學畢業及在外國法政大學或法政專門學堂畢業經學部考試給予進士舉人出身者以經第一次考試合格論第一百八條第一次考試合格者分發地方以下審判廳檢察廳學習以二年爲期滿第一百九條學習推事應受該管地方審判廳廳丞或廳長之監督學習檢察官應受該管檢察長之監督其品行性格分别由該監督官届時出具切實考語京師逕呈法部各省送由提法使申報法部核定鑑别之其劣者得隨時罷免第一百十條凡在地方以下審判廳學習滿一年以上者得由該廳監督官派令掌理特定司法事務但不得審判訴訟並管理登記及其他非訟事件在地方以下檢察廳學習滿一年以上者得由該廳檢察官派令掌理特定檢察事務但除第一百一條所載外不得代理檢察官第一百十一條學習人員期滿後應受第二次考試其合格者始准作爲候補推事候補檢察官分發地方以下審判廳檢察廳聽候補用第一百十二條領有第一百七條所載之文憑充京師及各省法政學堂敎習或律師歷三年以上者得免其考試作爲候補推事候補檢察官第一百十三條候補推事候補檢察官得不拘年限遇有缺出即行奏補惟以先補初級爲限其候補逾三年以上者遇地方審判廳地方檢察廳出缺亦可酌量奏補第一百十四條地方以下審判廳檢察廳遇有缺出在京由法部在外由提法司申請法部於前條限制以内以候補推事候補檢察官署理第一百十五條凡有左列情事之一者不得爲推事及檢察官一因褫奪公權喪失爲官吏之資格者二曾處三年以上之徒刑或監禁者三破産未償債務者第一百十六條大理院正卿少卿俱爲特簡官總檢察廳廳丞大理院推任高等審判廳廳丞高等檢察長京師地方審判廳廳丞俱爲請簡官各地方審判廳廳長檢察廳檢察長及各推事檢察官俱爲奏補官第一百十七條前條各官品級細目另以官制定之第一百十八條補高等審判廳推事及高等檢察官者須有左列資格之一一任推事或檢察官歷五年以 
 
 

Page 27

 
 
上者二照第一百十二條充京省法政學堂敎習或律師五年以上而任推事及檢察官者第一百十九條補大理院推事及總檢察官者須有左列資格之一一任推事或檢察官歷十年以上者二照前條第二項充京省法政學堂敎習或律師十年以上而任推事及檢察官者第一百二十條前二條所載年限均應接續計算第一百二十一條推事及檢察官在職中不得爲左列事宜一於職務外干與政事二爲政黨員政社員及中央議會或地方議會之議員三爲報館主筆及律師四兼任非本法所許之公職五經營商業及官吏不應爲之業務第一百二十二條推事及檢察官如因精神衰弱不能任事各省由提法司申報法部奏請退職京師由各審判衙門檢察廳長官報明法部奏請退職第一百二十三條審判衙門及檢察廳如有裁改其裁缺之推事及檢察官由法部奏請給以全俸遇缺即補第一百二十四條自大理院卿以下所有推事及檢察官之廉俸並進級章程除本法規定外另以法令定之第一百二十五條法部對於推事及檢察官不得有勒令調任借補停職免職及减俸等事其有左列情事者不在此限一關於第一百二十一條一百二十二條所指情節者二係候補推事及檢察官尚未補缺者三因懲戒調查或刑事被控律應停職者四出於刑律之宣告或懲戒之處分者第一百二十六條推事及檢察官之廉俸雖在懲戒調查或刑事被控時仍應照給第一百二十七條推事及檢察官退職後得受恩俸其細則於廉俸章程中附定之（未完） 
小說 
[官塲小說玉樹花（十六）（春）]  
　　第五回　　蔡亞小就擒遭法網　木能勝被刦失軍裝 
　　却說吕太守算計定了主意。請夏制軍撥了一號兵輪給他。一直開到香港來。在海中間泊了兵輪。自已却改扮了個鄉裡人的樣兒。同一個營官住在華發酒樓第九號房内。恰和蔡亞小隔壁。又敎十名精細兵士。和一個營官。四個哨官。也都扮了個平常商人的樣兒。住在第八號的左右前後。密密的定了計策。只等發作。這個蔡亞小。那裡知道隔壁住的人。就是來拿他的。倚仗着自已身上有錢。舉動倒十分闊綽。接了兩個鹽水妹。在棧裡頭任意混閙。這一天晚上。蔡亞小正在那裡和鹽水妹說。忽然。聽得房門一响。五六個人一擁進。來手中都拿着明晃晃的手鎗。蔡亞小見了。知道不妙。連忙跳起身來一手去拔自已腰間的手鎗。早被爲首的一個人搶上一步伸出左手。把他的手腕揑住。右手把一支十五門手鎗指着他的胸腹低低喝道不許高聲。高聲就一鎗打死你一句話剛剛出口。早有跟在後面的幾個人一擁而上七手八脚的把蔡亞小綑了個結實。又把一大團棉花。塞在他口内那個鹽水妹在旁看了。嚇得張口結舌呌都叫不出來。這一班人也索性如法泡製的把他綑在椅子上。口中也塞一團棉花。把蔡亞小抬到那邊房内。立時立刻的算清了賬目。把蔡亞小的兩手兩脚緊緊的绑了用一條大絨毯把他渾身都兜起來叫一個人在前面背着他一個人在後面扶着他。只說同伴生病。要連夜回去。棧裡頭的人。只道是眞的。那裡去管他憑著他們走了出去。一直走到岸旁停泊輪船的地方。打一個暗號。兵輪上的人連忙放過划子來。恰好那班假裝商人的兵弁也都來了。大家坐著划子。上了兵輪嗚的一聲汽笛。開起船來走了。看官們要問這班人物。都是些什麽人。料着一定就是吕太守一行人。用不着在下再來多講的了。 
國外新聞 
[美日抗衡之一斑]  
　　十九日倫敦電云據華盛頓電稱美國海軍部大臣現請國會准其添造載重三萬二千墩之大戰艦兩艘美國近接私家消息日本現已興造絶大之戰艦兩艘載重均近三萬二千墩云 
[東西將來之戰禍]  
　　十三日舊金山電云美云美國陸軍參謀總長裴爾將軍昨在康萊的克省鈕海文練兵塲演說美國對於遠東問題迫不得已則必致以干戈從事時已不遠今急宜將戰備部署院全云十四日華盛頓電云羅斯佛總統任内之財政大臣沙君昨夜在某處演說謂日本現覬觎太平洋之統轄權即與美國决鬥亦在所不顧云 
[美增調查日人經費]  
　　十三日舊金山電云美國下議院某議員呈遞議案請將調查太平洋沿岸日本人數情狀及由南方越界入美之日本人數經費增至美金十二萬五千元現已議决通過 
[哈埠俄員向日道歉]  
　　十九日東京電云哈爾濱俄國警察拆去日本烟草專利局代理人招牌一事已由俄國向日本道歉並將該警察長申斥完案 
[英國政界近事續聞]  
　　十九日倫敦電云印度藩務部次官芒台格君在開姆勃利巨演說謂求助國人之舉將不可免同日又電云首相愛斯奎士君已入覲英皇事後内閣集議甚久 
[棉織品滯銷之一斑]  
　　十九日倫敦電云萬國棉織會减短工作時間現復重行展長推行各國奥國之紡織美國及埃及之棉居百分之九十現擬减少出品百分之三十三以六個月爲限比國擬每星期停工一日以西三月三十一號爲限日本擬減少百分之二十七以西四月三十號爲限瑞士減少百分之十五至西五月爲止荷蘭國則並未實行減少惟用印度之棉以代美國之棉德美兩國現正在討議之中 
[印度增稅之影響]  
　　十九日倫敦電云每日電報載稱印度之增 
 
 

Page 28

 
 
稅恐將紊亂銀巿使銀價低落惟此變終不致減少銀之銷路云 
[俄國禮遇布君]  
　　十九日倫敦電云據聖彼德堡電云俄國各宮曾爲布拉茄里亞國君費迪南慶賀生辰是日城中四處均懸俄布國徽譯字林報 
來件 
[浙路旅滬嘉屬集股處第十次報告]  
已酉冬季第二期收股清單 
（旅滬）姚慕蓮等三户二千一百六十股二期續繳洋二千一百六十元姚更生十股二三期連繳洋二十元陶靜記等十户五百四十股添繳三期洋五百四十元嘉興　書館陸百股三期繳全洋一千八百元（以上續收洋四千五百二十元） 
（又新添）南邑廟户四股補頭期全繳洋二十元　楊祥林一股全繳洋五元程師善三十股補繳頭期洋三十元姚存養姚惜抱二户均念五股均繳頭期洋念五元（以上新收洋一百零五元）又附嘉濮吳文豪念股續繳二期洋二十元 
（嘉善）徐永延等四十三户一千一百四十三股二期續繳洋一千一百四十三元李憲記十五股二三期連繳洋三十元甡源典一百四十股三期繳全洋四百二十元（以上續收洋一千五百九十三元） 
（又新添）伏龍公所户五股補頭期全繳洋念五元孫品泉一股補全繳洋五元陸佑記五十股一二期併繳洋一百元薛幼江夏蘭徵顧瑞卿三户均念股均併繳洋四十元 
唐漢記唐星記朱少茹忠伯四户均十股均併繳洋念元范鼎才唐維周張硯記　君記四户均五股均併繳洋十元（以上新收洋三百七十元） 
（海鹽）盧寳善等十九户七百零四股二期續繳洋七百零四元王聘記二股二期繳全洋八元袁志慶十股補全四五期洋十五元（以上續收洋七百念七元） 
（又新添）陳定生念股補頭期全繳洋一百元朱調生念股一二期併繳洋四十元老德馨查德馨二户均十股均併繳洋二十元（以上新收洋一百八十元） 
（西塘）陸景韓等十户九十六股二期續缴洋九十六元（以上續收洋九十六元） 
（又新添）江湘　八十股一二期併繳洋一百六十元慧記户念五股併缴洋五十元胡德庵念股併繳洋四十元李萱記李寶硯張紫坪董春喬金少庵五户均十股均併繳洋念元（以上新收洋三百五十元） 
（陶莊）周自怡等念五户三百四十八股二期續繳洋三百四十八元以上續收洋三百四十八元 
（又新添）邱慰農蔣吉甫周葆　合以上二户均念五股均補繳頭期洋念五元以上新收洋五十元（楓涇）沈昆樂等五户五十四股二期續繳洋五十四元又沈昆樂六十股添繳三期洋六十元（以上續收洋一百十四元） 
（又新添）彭　棠十股一二期併繳洋二十元（以上新收洋二十元） 
（青鎭）沈青士等三十户二百七十七股二期續繳洋二百七十七元以上續收洋二百七十七元 
（又東恆裕）邢綸記等十二户一百二十股二期續繳洋一百二十元（以上續收洋一百二十元（旅甯）高鴻官等三户二十股二期的續繳洋二十元（以上續收洋二十元） 
[滬甯火車開行時刻表]  
[滬杭火車開行時刻表]  
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
