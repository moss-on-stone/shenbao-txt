# 1905 - 202 - 4911595

 

Page 1

 
 
[論譯學當注重小學]  
　　吾國舊學至今日而詬厲甚矣金石攷鼉也聲律駢偶也帖括句調也以及種種支離破碎浮靡無用之文詞爲末流所崇尚者固巳覆瓿視之糠粃棄之卽秦以來耆師宿儒守先待復硜硜成一家言訓詁經傳如毛　闡發義理如程朱其絶其續其存其亡隱然與世道人心相維繫而今且謂此朿縛言論之原也此錮塞思想之因也嗚呼學術變遷有如是耶新舊嬗謝果如是耶雖然僕有一說敢以貢諸當世當世而訶我爲　言指爲不脫　學之根性也可當世而然我之臆說許爲貫輸新學之一助也亦可 
今日舉國上下非亟亟於治西學乎治其學必先識其文字非亟亟於通西文乎風氣初開不能盡人而通其文己通者非亟亟於重譯書乎夫譯述如持衡然必兩端均平無偏無頗而後心有所會即章有所逹中文明通西學淺嘗所譯固影響隔膜蒙十重霧障即西文偏勝中學淺嘗所譯亦必凌亂蕪雜苟且不足觀於輸入文明介紹新學之道似近而實遠矣然所謂中學又非倚馬萬言矜才任氣若韓之潮若蘇之海曲而能逹隱而能明掉弄筆墨於區區章法字句間以求合閱者之目 
 
 
 

Page 2

 
 
謂是乃譯學之巨子也正義以定名卽字以審原則譯者之要也故僕之說曰注重譯學之時代卽注重小學之時代 
　　侯官嚴先生之譯天演論曰新理踵出名目紛繁索之中文渺不可得卽有牽合終嫌參差譯者遇此獨有自具衡量卽義定名僕謂先生深通小學者也不然安從衡量安從卽義定名故先生自定新名詞信而雅舉世以爲宗如物競天擇儲能效實拓都么匿諸名較諸陋者專以撮拾和文名詞詡詡自異填塞满紙望而生厭奚啻龍之於鰍鵬之於　耶我國識字之人少於東西列邦然學士大夫所謂通文墨足以立言逹志者尋常應用之字不過四五千言而已而此四五千言中沿成語而習用之因舊文而聨綴之輾轉流傳後先假借試叩以字之源流與字之正義吾可决其十中二三茫乎未明此無容爲當世諱也夫在一國之中處同文之域我用其習慣之文字人亦解其習慣之意義雖不審源流不知典要於行文固無所阻閡今欲求其融合中外會通政藝則昧昧者一下筆而虞扦格耳未完 
[美使開送禁工條約]  
　　六月十九日北京報云日前美公使將現擬續訂之禁工條約開送外部其約内條欵與外部及梁星使所擬之稿大爲不合大約仍持苛禁之主義者也（日） 
[滬道致上海縣函（爲飭查妄刊揭帖恐碍抵制禁約事）]  
　　美國新華工禁約衆商不用美貨以爲抵制辦法尚屬文明乃聞有無知妄人刊一揭帖有意揶揄殊屬不合用特奉布卽祈執事妥速嚴密查禁仍望將辦理情形見復爲荷此請升安（嘉） 
[花業公所定期會議抵制禁約]  
　　上海南北花業定於二十八日午後兩點鐘開會於南市梅家弄花業公所議定不購美貨章程刻己徧發傳單知照矣（容） 
[内河報關行定期集議停報美貨]  
　　昨日内河報關行發出公函云美人苛待　工我國志士臭有熱心者咸决議不用美貨合羣抵制近己薄　從風大昭　憤至報關行一業尤爲轉運貨物之樞鈕各口各行均已集議惟我蘇杭内河同業所有小輪拖貨以及掛旗民船平日裝運美具者此後議亦一例停報停裝兹定二十八日下午兩點鐘假老閘徐家花園集衆聚會公議辦法務望不吝玉趾各抒高見凡我同人先祈蓋印簽知如有遺漏還希　筆補入以表同志（外） 
[煤油洋雜貨同業决議不定美貨辦法]  
　　六月二十五日下午英租界泗涇　洋油雜貨公所内由商董朱葆三葉洪濤徐文明丁欽高周照桂等邀集同業會議抵制美約到者二百餘人約己簽允不定美貨藉表同情并言六月十八日商務總　集議止定美貨畫諾施行惟業美貨者各有存積并禁前已定未到之貨若不善其後存貨滯銷旣損商本且關商務全局不得不設法疎通今議先由各董調查存貨及已定未到之貨照常流通外决行止定美貨容俟美約或廢或改良後再行交易倘有貪利忘義之徒私　美商續購者察出公同議罰外不以人格待之至於各戶現存及定存未到美貨槪請具報本公所以清界限庶幾公私兩全云云　一議凡我同人有能力向美商急將禁約之事電逹政府或廢或改良之處務乞竭盡心力以全商誼一議自禁定美貨之後如有私向講定者察出當由各董邀集同行重重議罰欵充善舉冒名影戤同例一議凡同業中素與美商交好者仍宜和好以示文明辦法（南） 
[粤商在廣肇醫院之大會議（爲不用美貨抵制禁約事）]  
前日下午寓滬粤商在穿虹浜廣肇醫院開特别大會籌議實行不用美貨抵制禁約粤商到者千餘人外帮亦百餘人先由會長黄君巽卿宣佈宗旨次由　紳韋君文圃宣言宜極力實行又次爲吳君跡人演說此次實行抵制人無二心然商界中人曰不定美貨非商界中人曰不買美貨不定與不買跡雖同而情實刺謬恐於商本有碍轉負商界之熱心宜會合各帮籌所以保全商本之法次則宜防私辦美貨宜人人擔任稽查有私販者告諸其本業公所及本帮會館屏之又宜由商務總會商諸錢業與之不通往來又言此次抵制之舉非獨美人注目即各國人亦莫不注目苟得良果自享莫大之名譽否則滅亡立至恐明歲今日吾欲再立此尺寸之地之上以演說亦不可得矣次爲凌君潛夫演說此次各人熱心辦事可爲我同鄉賀二十三日廣肇公所集議贊成畫諾者已有六十七家其游移不决之一家亦非不允簽字不過代表者未便專擅仍待商諸店東耳昨日亦已畫諾矣粤人之同心可見然出洋者以粤人爲多今外省各帮尚如此賛助我同鄉尤宜出力况此次關係吾人生命財産世世子孫之前途乎且此舉之目的乃在廢約不在改良吾人又可逕向美總統要求嗣後華人之到美者當如他國人一　優待否則此約一日不廢則抵制一日不散政府不能干預外人不能阻止合羣力辦不逹目的不休則美人自不敢輕視華人矣次由何君劍吾演說發明美國萬事皆由華工而成今乃悍然驅逐生種種爲難之問題并將華工赴美之歴史一一述及又申明此次抵制　約非爭至廢約不止若徒求改良則依然與未抵制相等必須組織至人人担任抵制之責人人不買美貨而後己次由鄭君希顧演說今日實行不定美貨抵制美約人心憤激實爲難得之舉惟今日不患人心之不憤獨患出於過激恐别生枝節事敗垂成不可不慮請舉座諸公只守不用美貨主意卽有反對宗旨者須勸戒之勸之不聽屏之而已某報言美總統有改良之信約七月間可到中國欺人之　誰人不知請切勿信此柔滑手叚而稍懈團體言畢黄君巽卿勸告同鄉各業有與美貨交涉者請簽名由是畫諾者甚衆　虹口利昇皮鞋店十歲小童勞傑明登壇畫諾誓不買美國牛皮并担任幾諫之義務一時鼓掌如雷會長黄巽卿大呼我中國商民萬歲鳴鈴散會時已五句鐘矣兹將不定美貨各店名列左鄭曉記廣隆號譚瀛初老悅生日昇瑞源祥鴻興祥利長和利興　安永香義生昌廣智書局芝蘭室方祥珍泉香李慧川德祥中國大藥房譚醫生公司同安居廣兆和其祥中西書局同興有隆順成陳宜記經和利昌和記安和祥永泰棧元吉怡珍茶居義祥廣利和萬福來永興隆英昌照相店永益品香居同益生利昇皮鞋店廣益裕豐仁濟堂發昌松記致寶長廣發源生隆均益永同昌同昌棧順隆同興泰粤瑞祥新民書局屈臣氏永生利永安全發源全 
 
 

Page 3

 
 
亨廣章華彰廣同昌泰隆悅昌興全利二章宜隆　利昌逢泰彩章廣榮泰朱威記裕安仁棧錕華錕源廣瑞安永興隆宜隆萬利昌生泰茂泰全利鉅興華安麗章廣成合源記鴻發廣生利廣章綸泰祥廣榮生福安泰康彩章永增祥廣興祥鉅隆義益隆義生昌全安悅牛棧潤寶齋（外） 
[彙錄各埠士商致上海商會曾少卿各函電]  
　　漢口商會覆電商會曾少翁電悉不定美商各帮許允詳細章程乞函示 
　　鎭江潮帮同人公電商會諸君鑒抵制美約我帮全認定美貨不用以表同情 
　　杭屬布業公所同人函（前略）僕等執業雖微敢不附諸驥尾以盡同胞義務兩接電示杭己决計實行不進美貨（後略） 
嘉郡商務總會函（前略）兩奉賜電均已宣布敝郡商界學界無不樂表同情近來吾華團力之發逹想亦我公所聞而色喜也以後仍望隨時賜教（後略） 
　　長命洋行華經理王步蟾函現在凡百君子因抵制美約之故公議不用美貨屬在同胞敢不敬表同情步蟾向爲長命洋行華經理該行所售貨品惟電氣藥帶之一項是帶資本家係英國人總行開在倫敦而在滬代售耆乃美國人且是帶同治百病於華人有益無損與美人之行醫於華者同其比例似不能與尋常美貨一概論惟步蟾爲該行經理際此萬衆一心實行抵制之時去就之間實難自决伏乞明示俾得有所遵從不致自蹈不義而墮人格實爲感激商會復王步蟾函抵制工約辦法文明僅僅不用美貨所謂卽以其道云　正不必計及去就恐蹈不義即現天良允是量可以爲賢聖人格云乎哉 
甬上忍不坐視社函前奉函件己荷刊入時報吾甬上等社會中人類有激動者刻下袁君履登陸君士瑾張君蘇來等與敝社聨爲一氣昨假本城辨志書院集議到者四十八人均簽實行允約兹將草議十二條附上有無缺點還祈指正演說壇昨承范孝廉代假孝廉堂定七月朔集衆會　容再申告（條議略） 
曾少　復不忍坐視社函惠書祗承尊埠居然發起足見寗非無人听示章程大可不必敝處現在辦法已逹文明極點僅僅相戒不用美貨而己（後略）（南） 
[北京同鄉京官覆上海浙省紳商電]  
（爲自辦全浙鐵路事） 
　　　　以湯都轉爲總理劉　　副之極爲妥恊弟等意見相同望即與同鄉諸君公商訂定王文韶葛寶華等　（容） 
[杭州諸紳士致上海嚴筱舫觀察及諸代表人電]  
（爲全浙鐵路事） 
　　浙省路事以湯都轉　督辦劉京卿副之煦等　無異議樊恭煦楊文瑩吳慶坻潘　陳豪陸懋勳　（容） 
[瑞那兩國賠欵係用倫敦金錢期票]  
　　外務部接德使函瑞　賠欵願用倫敦金錢期票前稱　　倫敦市價實係誤會昨外務部己電滬道遵辦矣（亦） 
[外務部致江督電江寗] （爲關濬黄浦事） 
　　濬河條欵滬道擬改各節商各使均可允惟第八條租界内外之地句下法使索添如用法界内地須與法領商辦而英美各使均不然請仍用租界外之地原文如將來須用租界内地叚各國均視爲有益之舉儘可再商等語查租界内字樣卽載入約内遇事仍與領事商辦似亦無關實際希飭　道熟籌電復（羣） 
[電報日俄兩國兵隊侵犯庫倫京師]  
　　日前外部接直隸提督馬玉崑來電云據小庫倫馬隊統帶趙倜電禀近有日本兵官派人前來送信擬帶隊進庫當經該統帶按照中立條規抗阻未知能就範否並據探俄偵探隊數百名已抵庫北百餘里英立廟地方後隨大隊甚多恐亦侵入庫界等語除飛飭趙統帶就近會商楊鎭玉書曁地方印委設法商阻外擬懇鈞部照會日俄兩公使電飭各兵官勿得越境並乞示復嗣復得熱河都統松壽電云頃據楊鎭吳守並馬提督電駐庫倫統帶趙倜電禀日俄兩國兵隊侵入庫倫界地等語除電飭朝陽文武會同武衞軍統帶趙倜等按照中立條規設法阻止應請照會日俄二使電飭兵官勿使越境以符公約後北洋大臣袁宫保亦有電云據楊鎭電稱趙統帶電　馬宫保云初六日探稱馬賊數百名由庫北沙陀子一帶西竄統帶等卽整頓進勦賊已遠颺是晩日本兵官派人送信欲進庫札兵當卽據約阻止現日隊數撥在庫倫附近奉省一帶分札又探稱俄前探數百名己抵英立廟後隨大隊甚多不日及庫等語查趙等電云匪隊西竄一節或係俄逼近而來如果兩戰國均有兵隊闌人朝境大於中立有碍擬懇預爲　及指示機宜以便遵辦等情業經電復分飭各員遇有客隊闌入或遣人送信聲明中立阻止如其不聽速報聞以例請大部照請戰國駐使但該又武祗可以口舌文函爭阻勿輕用武云（出） 
[日軍活埋開原驛差盛京]  
　　開原驛送文差役韓福某日爲日軍活埋斃命現已由盛京行文馳報樞府請爲核辦矣（岡） 
[外務部電致川滇两督詢巴塘喇嘛復亂情形北京]  
　　據法使稱川省進剿疲玩致巴塘等處喇麻復亂唆使雜貢（藏中官名）恐延滇省北境請籌良法靖地方保護外人安居等因巴塘一帶近日情形如何久未得報希速會壽毋辦理任蔓延滋患並電復（出） 
[新疆巡撫電奏出巡邊地新疆]  
　　前日新疆巡撫電奏云新疆三面鄰俄西北伊塔有將軍叅贊鎮守惟南路阿克蘇喀什噶爾距省過遠兵力軍薄交涉防務均關緊要地方遼闊終恐布置難周臣擬往巡閱相度形勢妥爲布置以仰副朝廷愼固邊圉之意又接練兵處電示現有營隊餉項編練鎮恊標營能否調集練習及奏過常備兵屯牧事宜均擬親往察看酌辦此外地方營務吏治亦可便查如蒙　慈俯允臣即輕騎减從刻日起程所有署内日行公事委藩司吳引孫代拆代行緊要事件仍令包封遞送（崑） 
[桂防協餉抵解洋欵請自與两湖廣東]  
 
 

Page 4

 
 
[會商妥定京師]  
　　两廣總督同廣西巡撫一再奏請將湘　粤所恊邊餉撥抵廣西洋欵二十二日本報曾照登两廣督撫電奏原文兹大部已經電覆略謂抵解洋欵摺請飭該督自行會商兩湖廣東如果意見相同應准抵解倘未認　亦不得誤賠欵之期仍由戶部　催三省邊餉先此電知云云（出） 
[定撥新派駐美汪叅贊經費銀四萬两北京]  
　　外部汪參議大燮派充駐美叅贊當未啓程之時已由外部擬定指撥經費銀四萬兩（出） 
[咨請厦門商務局總辦爲商部議員廈門]  
　　前經閩浙總督咨行商部請派厦門商務局總辦福建候補道玉觀察爲商部議員昨經該部已札飭派充矣（光） 
[豫撫因革員范紹曾已獲電請暫緩照會俄使河南]  
　　河南巡撫陳小帥日前電致外部云前准俄主教函擬令革員范紹曾來豫傳教一案業於本月初四日咨逹大部　函述一切頃據汲縣電禀大興縣電己　范紹曾在京拿獲由縣遞解來豫等情查革　范紹曾在京旣經拿獲俟解到歸案訊究再行咨逹前咨各節應否暫緩照會俄便祈藎裁（玉） 
[澳洲華商禀請設立領事京師]  
　　中國於澳洲尚未派駐領事兹　澳洲華商禀請外部稱彼處有二十六國均設領事而其商人皆少於中國我國以未設領事之故故其政府往往遇事苛待如再不設則將來無謀生之路云云（出） 
[批飭阻撓學務甯波]  
　　鎭海柴橋鎮紳士曹贊宸等創設蘆瀆公學擬將其鄉久經停課之書院貲産改充經費禀經浙江學務處及府縣各憲批准在案詎紳士鄭岱雲曹毓純胡炳奎等把持院産邀集多人煽誘鄉愚意在毁學一面瀆禀府縣相機舉行該學堂因之早給暑假以避其鋒幸郡守喻太尊洞燭奸謀據情申飭暫得無事否則必爲破壞矣兹將府批照錄於下開　學堂迭奉諭旨並蒙上專札嚴催不容刻緩數年以來各府州縣悉已遵行今該鄉蘆江書院停課已十餘年早應改良不宜仍舊現經附貢生曹贊宸等邀集同志創有規模該舉人等旣不劻勷反加抵制來禀復指曹贊宸等爲自出革命肆口譏評語出　稽　堪詫異今之阻撓學務者頑固自用疇不藉此爲辭若盡如該舉人等膠執成見樹立黨援以妥籌緩辦之言爲延宕把持之計是學堂永無開辦時　士君子居鄉美俗責有攸歸眷念時艱尤宜洗滌私心顧全大局如或該貢生等章程未善致使學者悮入奇　則本府自有調查之權承辦諸人豈能辭咎正不必懲羹吹　畏溺自沈徒　事前鰓鰓過慮也仰鎭海縣遵照前批迅將該書院所有田畝捐欵查明確　悉充現放學堂經費赶緊督飭紳首人等切寳籌辦通禀察核一面將現禀彚入前案秉公查議另交具覆母得偏徇遲延切切（類） 
[通飭各省商會設法整頓製茶京師]  
　　出使奥國　員草鎭疆前禀商部以奧國商會各洋商演說華茶採法製法皆不及印茶之美請飭知各茶商仿照印茶製法製茶并著說申辯以期抵制而保利權云云現已經商部通飭各商會議員轉知各茶商一體遵照矣（巨） 
[義商加認牛捐]  
　　義商利生德利包認租界牛捐以認數懸殊歴久未定曾散見前報兹聞現願每年認洋四萬元惟浙省運滬之食牛亦須一併在内已由義總領事函請滬道核准　飭該商承辦（亦） 
[俄議和大臣論日俄開釁之由]  
　　二十五日倫敦電云英路透駐俄京訪事人電云俄隈得大臣告前往會晤者云此次日俄開釁之大原因在遠東地方簡放總督此舉開罪於中日英美且於俄在遠東之實在利益亦不相符况在太平洋之中俄竟可視爲一無利益者乎譯字林報 
[日軍在西比利亞登陸]  
　　二十六日倫敦電云俄烈義維樞將軍報稱日本陸軍一大隊於二十二日在克司脫立司灣上岸其地在阿模爾河之南口與亞歴克山特路甫司克相近 
[英海軍擬遊波羅的海]  
　　二十六日倫敦電云英國海軍提督已决定在八九月間率海峽艦隊巡遊波羅的海面視察斯干第那繙亞各港 
[俄艦阻止英船]  
　　二十六日倫敦電云俄輔助巡洋艦克朋於二十五日在紅海中命英國輪船法齊而揩停駛譯文匯報 
[德皇訪見丹麥國皇]  
　　二十五日柏林電云德皇現正訪見丹麥國王 
[法首相之新政策]  
　　二十五日柏林電云法國首相洛孚君在一法國委員會堂前提出一告白其大致如下一法國殖民地之防護二與英訂約以造中國鐵路三英法共同在東方亞細亞之利益四與日本　新商約譯德文報 
[法運潛水艇至越南]  
　　二十五日法文　云法國吐侖埠傳來消息有法國潛水艇兩艘由輪船從該埠載至法屬越南 
[日軍佔庫頁島首府公電]  
　　二十六日東京外部官電如下攻擊庫頁島之日軍報稱日軍一枝隊於二十二日午後將弟一阿爾科浮附近之敵人逐出並佔據並羅文克之第二阿爾科浮一帶之地該方之敵人計有步兵一大隊及團練兵若干大砲八尊嗣後向龍民可夫潰退未交戰之前另有日軍一枝隊由驅逐艦保護赴亞歴山特路甫佔奪敵人所擬焚燒之碼頭此枝隊竟奪得碼頭未至焚毁嗣後敵人雖屢次來攻均爲此枝隊所擊退墨格鐵地方亦爲我軍與魚雷船會攻逐敵而佔之同日午後三點鐘日軍一枝隊佔據第三阿爾科浮同時另有日軍一枝隊阿亞歴山特路甫前進此前進之枝隊擊敗敵人後於晩間七點鐘佔據亞歴山特路甫城其後敵人雖仍由城東之堡壘及東北高地上竭力抵禦至二十三日大明時日軍復攻敵人將敵人逼至諾復密克諾夫司克同日　夷地方亦爲我軍所得此地與亞歴山特　甫皆未焚燬我罼共拘俄俘二百人 
[日本分别拘釋俄俘]  
　　二十四日東京電云日軍布庫頁島之堪白夫脫所拘獲之俄武員及兵士將分别拘留又拘 
 
 

Page 5

 
 
獲之俄平民將在横濱釋放内有婦人六十人北堪白夫脫之俄總隊現在距亞歴山特路甫司克二十五英里葉司康希爾特地方 
[日攻庫頁島戰情彙報]  
　　二十五日東京電云片岡海軍提督報稱於二十一日遊巡並掃除亞歴山特路甫司克附近之登岸地二十二日海軍兵士在該處上岸俄人並未抵抗嗣後陸軍亦上岸尼鳥米及　爾科浮兩地由俄人焚燬亞歴山特路甫司克無恙城中編懸日本之旭日旗二十五日東京電云日軍於二十二日晨在亞歴山特路甫司克北八英里之阿爾科浮開始登岸俄人稍行抵禦二十五日東京電云官場宣告庫頁島之日軍於二十二日午後將阿爾科浮之俄人逐出又佔據阿爾科浮一帶之普羅文克地方俄兵向北而退之前欲將亞歴山特路甫司克之碼頭縱火但爲日軍所禁阻同晩七點鐘日軍將該地佔據俄人抵禦頗力二十三日日軍將亞歴山特路甫司克東之俄人逐往諾復密克諾夫　克地佔據杜夷地方此處一切無恙　二十三日日軍共　俄俘二百人砲車七架另有藥彈車糧食及軍械等物○按杜夷以多煤鑛著名昔時曾按期載至上海 
[俄派援兵之力]  
　　二十四日東京電云聞俄現能遣派二三軍團至满洲 
[俄國患飢]  
　　二十五日倫敦電云俄國境内大半有飢 
荒之兆惟從波蘭境烏拉爾各省及曠野地高加索境有十分及五分之收成至於西比利亞大半農民竟無餬口之計譯字林報 
[英日續訂同盟約]  
　　二十六日字林報云本報由最確實處得來消息現英外部大臣舉駐英日使林董伯爵商議續訂英日盟約推廣其界限今預料此商議之結果尚有危險之處但本報竊知倫敦及東京熟悉時局之人皆有意見謂此同盟之約將改爲攻守同盟之約其界限除遠東之外尚包括中亞細亞及印度 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[改變島名之實義]  
　　順天時報云此次日軍 
所佔領之樺太島（中國所謂庫頁島）日本改俄名爲日名現經一律變更今爲開列於左 
新名舊名 
近藤岬納杜羅神 
東伏見灣亞尼瓦灣 
千歲灣羅索塞　 
重藏岬西列杜古岬 
對馬崎宛斯馬崎 
　改名一事俱有取義非無故而爲之者當年日本有一志士名近藤重藏其人　熊不覊一葦航海抵於樺太島概然仗劍深入不毛之地蜑烟瘴雨經營半世不幸事吳志違未能展其雄　竟　遣恨於九泉焉今則改名近藤岬或稱重藏岬者乃所以傳其英名於不朽也而若其東伏見海則於曩日之戰日藩東伏見親王所顯揚其武威者也取以名灣足令親王英風千古以爲後人欽仰起見其他若干歲若對馬皆屬戰艦之名稱所以詰其勳績也（閏） 
[定立馬路馬車等公司揚州]  
　　通州張季直殿撰議由通州至仙女鎭一帶内河行駛小輪前雖阻於有碍鹽船之說今己禀定並將仙鎭至揚州十八里旱道一律興築馬路以便屬車東洋車往來（學） 
[施鶴道請欵建署武昌]  
　　新設施鶴道越渭卿觀察濵彦赴任後暫住考棚尚未有署現已勘定城東荒地建造衙門但欵頗不資觀察甚爲焦灼日前具禀至省向上臺請撥專欵作公正開銷不識能批准否（有） 
[優給恤銀蘇州]  
　　飛划副左旗領哨凌得勝沈葆義率同各兵在横扇勦捕梟匪董道富等身受槍傷　經統領徐錦堂副戎查明受傷各弁勇共有八人凌係受傷最重照章給銀二十兩其餘七八分爲二三兩等每人十五两及十兩禀請撫憲照章給發撫憲陸春帥以凌秉忠親昌矢石受有重傷勞勩最著　於傷卹之外另行賞給銀一百两再由督練公所存記一次其餘受傷者七人亦賞給銀二百兩以示優卹己分别飭遵矣（榮） 
[毆妻致斃寗波]  
　　鄞署官媒某氏與某錢糧鋪棧夥某甲有私甲遂疾視其妻時與反目其妻啣之日昨突至氏家大肆滋閙甲與氏將其妻兇毆竟掣傷要害而斃當經妻屬率人至氏家索命並將氏交地保看管赴縣喊控未識高大令作何辦理也（　） 
[禀開藥局揚州]  
　　揚郡向於夏間由運署設局施藥今年未奉恩都轉舉行窮苦小民尚未知悉以政紛紛仍赴舊局求給日前已由舉人陳　俊等據情公禀惟是否邀准刻下尚未批示云（　） 
[惡少打店州]  
　　本月某日之夜有王姓高姓恒姓等數人均係官塲子弟相約至蘇垣衙門内司前街鼎和居酒館聶飲酒至半酣高姓所點燒荳腐干炒青椒等品因店夥索價太昻隨手推翻桌椅見人卽毆學徒某頭上受傷血流满地店中碗盞盡行擊破店女主人喚同巡捕至總察局具控總察郝大令置之不理店主無可如何喚同四鄰出而相勸有恒姓者公館即在鼎和居對門四鄰人等又不敢動手直至途人聞信羣抱不平王等知衆怒難犯相率散去然店中各物己被毁一空矣（榮） 
[浙省佞佛之惡俗杭州]  
　　杭省佞佛之風夙極稱盛六月十九觀音誕日各寺宇太啓佛會先期十八夜湧金錢塘二城門通宵不閉天竺雲林等處燈火通明西子湖中舟揖如織并有載酒挾妓蕩槳中流或放疴燈或念梵咒熱閙異常并奉撫憲專委運司前往行香因之僧尼等獲資無算噫際此時局而猶迷信神權若是良可慨也（選） 
[報緝掉竊餉銀衢州]  
　　衢州大同錢莊於日前承運課銀赴省及回郡時代領餉銀而返距舟次中途被匪以頑鐵掉去寶銀數十錠應由該莊認賠當卽查明船戶報縣追緝奈搭客甚多且均他去無從訪覔恐難重還合浦之珠矣（能） 
[盜案被獲寗波]  
　　鄞縣西門外賣麫橋王姓家日前被盜劫去多贜並被拒傷事主一人經縣主高子勛大令勘視之下飭差捕四處跴緝日昨縣署綫人緝獲是案盜首戎阿昌一名解縣鞫訊供出同黨姓名六七人大令遂將戎釘鐐收禁一面飭差前往按名緝拿聞昨已拘獲甲乙二人解縣監禁矣（空） 
[拿獲私鑄揚州]  
　　虎字營管帶黄凱臣督帶勇丁並江　縣快役等至殷家溝地方在郭長發家拿獲私鑄犯于正興陳瑞卿及買用私鈔之楊桃之楊秀之並　獲鑄私錢之模範帳簿多件嗣又拿獲官學芹郭獅子郭長拾王小亮並在韓清如家内搜獲銅模石條等仵一併解送淮運司恩都轉飭發江都縣陳其璟大令訊供核辦（榮） 
[蕪湖官事]  
　　蕪湖城内分叚巡警委員易涵初少尹日昨日期服請假總辦鄭季常觀察改委陳少尹接辦○蕪湖巡警營帮帶成碩卿游戎於本月十三日逝世總辦鄭季觀察以帮帶名目添設不久徒滋繁費擬即趁此禀請裁撤以節經費○蕪湖河南巡警分叚委員高舜臣少尹現已撤差由總辦鄭季常觀察札委陸少尹接辦（行） 
[蘇垣官事]  
　　總理長元吳三縣高等小學堂候補知縣方大令時褧經理學務兩年卓著成效奉撫憲批准奬給遇缺儘先酌委署事一次方大令奉札後即赴各轅禀謝矣○中路總察委員鍾鴻鈞委帶飛划左營事務所遺總察差由藩臬兩司札委閶胥門外總察揚嘉午調辦遞遺中路總察差查有候 
 
 

Page 10

 
 
補知縣戴運寅堪以接辦己分别飭道矣○候補道劉能緝　察奉蘇撫陸春帥札委督辦武備學堂事務差觀察卽赴撫轅謝委前往接辦（　） 
[武昌]  
　　湖北官報本擬附於漢口日報旋張督以不經親校恐與原意背馳故購辦機器來省設立專局此次四期出版卽在局印刷至漢口日報編輯員任承紀亦於日前調入官報局漢口之事全舁之周嵩甫太守一人經理所買之武漢小報則令停辦○　督張香帥委齊照岩太守耀珊在王府口馬路建造華洋客棧各一所凡遇鄂中外紳商皆可於此休息太守奉到公文後已遵則辦理矣○省城道府師範生己屇卒業之期由監督率往督轅衙參井請給卒業憑照張香帥因諭令各生親具保甘各結以待親臨考試○荆州八旗駐防自端午帥　時鄂所興中小各學不下四五十所昨潛學日本满學生歸荆特停課一天議將所有漢教皆辭退并聞是日演說　大概皆有關於種族　事云（有） 
[江甯]  
　　署督周玉師因馬路工程局歴年征收東洋東捐每輛不過九角五分雖五月售出捐　計有四千張之多而除去開支竟無資重修馬路因札飭滬道指提閒欵以爲推廣馬路之經費將來於車捐項下湊集歸還查自六月以來又添東洋車二千餘輛連前共有六千餘輛日後馬路四通八逹東洋車生意自可日者進步昨飭馬路工程局自下月始每車一輛每月捐洋一元二角較前加征洋二角五分以備彚還滬道　欵○省垣彩霞街舊有儀鳳戲園歌舞昇平　二十載比年　與學界中人屢有沖突迭起風漸遂爲地方官所封閉嗣由園主設法運動當道准其另造戲園已卜地於王府園鳩工庀材大興土木又有髦兒戲班亦備銀五千金在中正街購買地基興造戲園據云已得官府准開之憑　是可見優人之能力矣○副將戴協戎松鶴曩統吳淞各營頗負知兵之各自署督周玉納攺定營制仍委充吳淞標統旣而　練公所派員赴該標教練不知恊戎因何開罪敎練官竟結成團體無人肯往督練朱菊尊觀察據情禀由制府遽將協戎檄敵另易與教練官接洽者往統該標玉帥旋知協戎之寃於其來省銷差時深加慰藉先委署徐州游　協戎未及赴任適揚州營參將缺出昨爰改委協戎前往署理（空） 
[蘇州]  
　　上月下旬蘇藩司效方伯諭飭官兌局委員自六月初二日起准民問赴銅元局及藩署前官兌局兌換銅元每日自朝至暮皆可兌換亦不拘多少每日可兌銅元九十三杖以期市面流通是以官兌局即出示派人揙牌沿路鳴鑼傳諭遵照矣○本月初二日胥門内道前街東西兩頭恒昌乾大兩錢莊皆突然關閉聞店主已於夜間潛逃日前蘇城盤門内三多橋南首街道師古橋　突有一人乘一馬而馳將七歲小孩撞仆傷及大膀等處傍人見之卽將人馬扣住問明係胡　齋所養騎馬者係楊公館中人因將小孩扶至楊公館内延　療治不知能無性命之憂否○松江護軍中營勇丁孟裕祥郭廣才劉得桂周松林等私自潛逃由哨官　經江南提督湯軍門咨會蘇撫通行各營縣一　密拿突辦（） 
[恭祝聖壽]  
　　昨爲皇上萬壽聖誕本埠道台袁觀察提右營　參戎上海縣汪大令等各員並商約大臣吕鐘宇尚書電政大臣果　懌侍郎及楊杏城京卿劉星階閣學諸員於五鼓時齊詣萬壽宫朝　少刻同行叩賀之禮　　均各分道而散（近） 
[預飭報銷]  
　　南市製造局會辦李經叙觀察前奉督憲奏撥三萬金前往英國考查製造嗣以不敷續又禀准督憲加撥三萬金存於江海關匯用現奉江督周玉帥電飭此項經費均於回華後明白報銷（近） 
[製造局總辦回申]  
　　南市製造局總辦魏艱棄日前赴寗垣面見督憲禀陳要公刻己事畢返滬矣（欣） 
[聖鑒不理刑名]  
　　昨日爲皇上萬壽聖節上海道袁觀察懸牌示知　屬各員恪道體制前後三日不理刑名以是工程局及十六鋪各巡局員均於前日起凡有一切公事諭著各地甲妥爲　解（欣） 
[西醫諄勸衞生]  
　　英公部局史醫生以時交夏令租界人烟繁密居民易染疾病且於衞生之法未能講求盡善因將所著衞生事宜　巨册待往各馬路按戶分送當時取回各店圖章收條且騐看墻壁如己粉删兼發給工部局衞生章程單一紙以示區别（　） 
[彚志禀認船捐]  
　　認包南市工程局船捐之徐金和現已期满另有吳炳　赴道較禀請接辦已奉袁海觀觀察批准札行到局總辦翁子文太守將吳所禀批示云　案現已彚案禀明道憲批准仍著另行給諭承充可也附保單各結存原辦總捐人徐金和　包期届满仍具禀請爲嶧聨亦經太守明晰批示云船捐一項因　請包探者甚多本局彚案禀道己經道憲批著吳炳　　辨矣又程爕臣等六名投局禀請認包太守批示云已於徐金和禀内明白此示矣（欣） 
[法界小火]  
　　前晩七點鐘後法大馬路大自鳴鐘捕房對門公和祥鑤花店夥某甲手持火油燈以鐵鑿獨開原籍火油偶一不愼致火星落於箱内　時間烈燄騰起甲渾身被火灼倒火勢亦不可收拾幸捕房近在咫尺急用皮帶　入自來火龍　取水澆息　房屋不致焚燬受傷之某甲飭送仁濟醫館請醫生療治（居） 
[飭查流氓互毆]  
　　南市　夥俞來發混名小紹與專事聚賭抽頭横行不法前因糾黨與北帮流氓在小東門城下互鬥北帮　氓大受損傷糾人　復俞又率黨抗拒以致各不肯休事爲上海縣汪大令所知立傳捕頭陳金　令查明禀候提究（欣） 
[老嫗呼寃]  
　　住居法華鎭之老嫗某氏前數年購得鄉人某甲之地一畝零當時立有賣契因甲尚有祖墳在内初許購地遷　迄今數載並不遷移去年嫗控諸上海縣曾經集訊亦未　結　甲賄通某宦威嚇多端意圖吞沒前日午後嫗潛至泥城外商約大臣吕尚書行轅左近隱伏適吕尚書公出回轅嫗匍匐呼寃攔與　票吕尚書　停輿傳媪訊供教語即著家丁飭知捕房派　印捕一名護送入城至上海縣署俟汪大令秉公核辦（見） 
[微嫌涉訟]  
　　協隆煤炭店主戚金佩投會審公廨控　與外國成衣店主陸阿生行凶毆傷伊妻等情前日早堂由捕房　訊原被告延賀立克博文兩律師投案聲辯讞員關絅之司馬以華人控案判令交保過堂訊奪前晩堂司馬升座研訊戚金佩例稍住英界四川路與陸鄰居前因學徒潑水起釁致相口角本月十七日之晩陸帶領多人前來吵閙且將小的之棄及學徒陸有桂毆傷肩肯因呈求嚴辦陸阿生供並未行凶惟求明鑒司馬以兩　因口角細故毋得滋訟著陸具安分切結完案（見） 
[巡捕爲瘋犬咬斃]  
　　月前有七百八十一號　捕張阿福巡至乍浦路橋畔突來瘋犬一頭被其猛咬當時將犬挈斃越日張亦 
 
 

Page 11

 
 
發瘋見人便擊由其家屬禀明捕房送同仁醫院求治無效至前晩半夜時斃命（古） 
[拘提虧倒巨欵]  
　　日前會審公廨讞員關司馬接上海縣汪大令移文准商務總會移據烟台　泰昌等禀控陳翼持等倒欠貨銀　避在滬仰即移提歸案訊辦等情由關司馬飭差協探於二十五日帶同原差先將陳裕純提押捕房候解公堂訊明再行移解（　） 
[上海縣案]  
　　前日徐關榮扭蔣奎榮到案控求向究姪女下落至晩汪大令提　訊究徐供胞兄夫婦去世遺一姪女嫁蔣奎榮之子爲室完姻三載本月十六日蔣忽來稱姪女逃失小的恐有别情是以扭案求究蔣供十四日徐妻來家領媳回去當曉歸家翌日媳又自去小的　之詢向媳云身患病症欲偕母至關行醫治旣而小的至徐家探間徐夫婦言與媳符小的當給醫金洋四角先歸豈 
知媳一去不回十六日小的復往知照徐竟一味恃蠻今日又遭扭控乞鑒大令判徐掌頰五十下帮尋姪女到案　奪○鄭洪川之父 
將田地一方　於族人鄭安山鄭勝千洪川刻向回贖不允　奉大令提　　勝千己交單放贖　安山之方單半張抗不交出經大令收押在案兹　在押染病大令判釋回醫治再不繳單提其孫究追（近） 
[會公廨紀事]  
　　王松麟於上年三月間投會審公堂控馮吳氏拐匿伊女等情奉前襄員黄司馬將馮吳氏票提到案訊明確供諭官媒看管勒令限交王松麟之女孩在案兹據官媒以氏現患痧症禀請　司馬核奪司馬著將氏送往棲流女所醫治○二百九十八四百七十六號兩華捕先後將病人周阿福戚阿二送廨請爲安揷奉關司馬著送棲流所醫治（見） 
[法租界捕房事]  
　　某號華捕出差在新租界一帶巡緝途遇鞋底作夥趙阿大睚捕所佩銀對時養攫去繼又刼奪行人物仵適某巡捕乘馬前來會同上前追赶將趙拘入捕房捕頭命押候解送公堂從嚴懲辦○甲乙二人在小東門護城河浜某烟妓家因吃醋起釁彼此爭毆旋互扭入捕房捕頭命押候解堂訊究（居） 
[美租界捕房事]  
　　某西水手飲酒過醉在西華德路一帶滋閙由某印捕拘入捕房押候酒醒釋放○舢板船戶林瑞榮在耶松船廠碼頭竊取某小輪船纜繩一條爲舵工陳阿龍查知報由捕房飭探將林拘到押候吊贜送辦○積賊翁慶法行竊吳淞路陳和尚王阿三等綢衣首飾等件昨由倪包探將翁拘獲押候吊　送辦（古） 
[紅十字會電文]  
　　六月初四日營口來電　紅十字會　遼境被兵最久最慘瘟疫遍地馬匪棧行現放洋拾萬餘元據稱灾重屯多非多請項不請接濟昨魏來遼面商俟章下鄉察看再聞劉芬朱慶章冬○十六日營口　電　紅十字會鑒九號信悉查友現已催回共六千二百六十八戶折　二萬四千九百餘大口韋勘災回翰遼災情再放三四萬元不多惟高梁畏已數尺票匯横行查戶不易　賑更難時有性命之虞如何詳七號信劉芬朱慶章望○十九日天津來電紅十字會鑒水運因水淺暫停魏伯詩德粮由新運瀋每千石須賠六千餘元朱殿　查賑到　己懇商魏收回日軍餘米甚多偕漱六往商　遊　濟章觀察交涉孫觀察　十三下午同軍政司會議言明日人出米拾萬石照　斗核算歸我平糶車價運費概不計值擬照市價十　其四日人火車己至開原凡火車所經聽我指運禀商軍帥極以爲然擬再會商價值此事辦成全省有益會米南米均須變計會中所省甚鉅正擬電禀適接致軍帥元電謹悉已派魯澄伯赴津陳噶伯周雪珍到後卽可會商　價興京商之涉山已全給照前後敬詳號信史善詒屑○廿一日天津來電紅十字會鑒玉雪丹十二箱避疫九十一箱巳運出關並告陳　　任錫琪號 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
各員遵照辦理各在家乃上年八月間忽有人投遞鄭獻現王總理奉祀處印文一件内稱和碩簡純親王有分佔馬廠在寗遠　　平頂山等處現由該奉祀處派三等護衞銜莊頭逹張毓元前來請札知寗遠陶林兩廳以便協同勘丈並將該廠地内煤苗暢旺之處准　開挖煤礦等語奴才因其情詞支離印信尤屬可疑當即查詢送文之人業已逃遁遂札飭寗遠廳查辦並嚴拿去後旋疊摭寗遠廳同知陶林廳通判等禀稱現有奸徒冐充鄭親王府名號私開地　煤窰等情奴才正在飭拿究辦間復於十二月十六日有馮廣壽執持花翎同知銜候選通判名帖呈遞印又稱係鄭親王府奉祀處總辦並稱文内之馮仁甫即是伊一人詳閱原文所稱事理與前大致相同惟稱先派之人不能得力此次如派候選通判馮仁甫會同劉玉山投文聽候札辦此次奉祀牧地與隨爵馬廠保屬兩歧等語驗其所蓋印信形屬長方僅有漢篆係和碩鄭獻親王總理奉祀印信字樣似係木質刊刻文内語意多不通順欵式亦不符合並揑造　奴才批詞當飭巡捕官　其盤詰據馮廣壽卽馮仁甫稱其官階加銜均由國史館議叙詢其何年月日得保皮翎枝由何案内保捐答以均不記得奴才遂將該棍徒馮廣壽就近交歸化廳同知看管並札委歸綏道提案審訊　面行查鄭親王府有無馮姓其人及奉祀處總辦名目嗣經現署歸綏道曹受培派員先行取供馮廣壽即馮仁甫竟敢恃符狡展大肆咆哮劉玉山即玉山亦挺身到堂該道遂將馮廣壽劉玉山一併管押候訊本年二月據鄭親王府門上印文復稱府馬廠業經報効焉敢復行私勘至所稱鄭獻親王奉祀處本　上素無所聞不知何年設立所司何事其三等護衞銜張毓元護衞玉山及馮廣壽馮仁甫本門上均無其　請認眞究辦前來奴才查鄭親王府馬廠首先報効並未據稱該府另有奉祀牧地自不至有奉祀處及　辦等名目卽其廠内煤窰從甫因開挖釀命亦早封閉多年似不至再議開辦現旣查復全係子虚其爲奸徒詐冐無疑前閱邸抄有宰蓮鈺假　宗室佔奪民田民女經工巡局拿獲奏交刑部一案馮廣壽劉玉山之瞻大妄爲目無法紀與宰蓮鈺相同而詐稱王　官　屢次僞造印又情節尤重且訪聞其在寗遠等處扯立旗幟訛詐鄉愚被害之家甚衆即在奴才處亦别經　覺有案斷難令其倖逃法網此案是否即係馮廣壽爲首抑係張毓元等起意指使及印信由何人刊刻印文由何人揑造曁馮廣　卽馮仁甫官職銜翎是否假冐均當逐一研究俾期水落石出相應請旨將馮廣壽馮仁甫花翎同知銜候選通判先行斥革與劉玉山即玉山一併仍交歸綏道嚴訊　情按律懲辦如其官銜翎枝審係假冐再照詐僞本律從一科斷以昭炯戒張毓元一犯　飭嚴密通緝獲日歸案審訊毋任漏網所在棍徒假冒王府名號僞造印文請由地方官審辦緣由理合恭摺具陳伏乞皇太后皇上聖鑒訓示謹奏奉硃批著照所請該衙門知道欽此 
宫門抄三月二十二日吏部翰林院正黄旗值日無引見山東臬司余肇康到京請安四川知府武瀛謝恩瞿鴻機請假五日桂伯續假十日阿公續假十五日吏部奏派騐看月官之大臣派出壽耆李紱藻恩　張英麟葛寶華　家本台　岳樑秀林劉學謙王振　瑞璐奇承額張瑞蔭周樹模朱錫恩召見軍機吳蔭培武瀛余肇康 
直隷總督袁奏爲揀員請補要缺知縣以資治理摺 
太子少保北洋大臣直隸總督臣袁世凱跪奏爲揀員請補要缺知縣以資治理恭摺仰祈聖鑒事竊查棗强縣知縣張石革職應以光緒三十年十月初七日接　部文之日作爲開缺日期歸十月分截缺所遺棗强縣知縣一缺政務紛紜係繁疲難調要缺例應在外揀選查例載各省知縣如係奉旨命往或題明留於該省候補者無論應題應調應選之缺俱准酌量補用其新進士奉旨分發各省卽用知縣如遇應題應調缺出亦准酌量補用又應調缺出於現任人員内揀選調補如實無合例堪調之員准以候補人員題補等語臣督同藩臬兩司在於選缺知縣内逐加遴選非歴俸未满卽人地未宜一時實乏合例堪調之員自應在於候補並進士即用班内酌量　補兹據署藩司寶芬署臬司陳啓泰查有進士即用知縣李盛鑾堪以　補會詳請奏請來臣查李盛鑾年四十二歲江西德化縣人由廪生中式丁酉科舉人二十九年補行辛丑壬寅併科中式貢士引見奉旨以知縣　用欽此簽分直隸六月初八日到省該員才具開展辦事勤能以之請補棗强縣知縣要缺實堪勝在亦與例章　符合無仰懇天恩俯念員缺緊要准以卽用知縣李盛鑾補授棗强縣知縣實於吏治有裨如蒙俞允該員銜缺相當毋庸送部引見除將該員履歴册咨部外理合恭摺具陳伏乞皇太后皇上聖鑒訓示謹奏奉硃批吏部議奏欽此 
直　袁奏　揀員請補選缺知縣以資治理摺 
太子少保北洋大臣直隸總督臣袁世凱跪奏爲揀員請補選缺知縣以資治理恭摺仰祈聖鑒事竊查准補赤城縣知縣張翔舉告病應以光緒三十年七月十四接到部文之日作爲　缺日期歸十月分截缺是月僅祇一缺毋庸簽掣應卽照例揀選請補查定例因人地不宜撤因另補之員俟裁缺卽用等三項無人准酌量補用等語今赤城縣知縣一缺並無坐補原缺　裁缺即用廻避即用新選新補留省另補曾任　缺服满囘省人員自應在於另補班内酌量請補兹據署藩司　芬署臬司陳啓泰查有撤回另補知縣羅毓祥堪以補授會詳請奏前來臣查羅毓祥年五十三歲湖南長沙縣人由保舉分省候補知縣遵例捐指直隸光緒二十二年六月到省奏留熱河補用二十七年奏補建昌縣知縣嗣奏請開缺回直另補二十九年三月奉上諭著照所議　理該部知道欽此是年六月初一回省該員穩　老成講求治理　之請補赤城縣知縣選　與例相符人地亦屬相宜合無仰懇天恩俯准將另補知縣羅毓祥補授赤城縣知縣選缺實於吏治有裨如蒙俞允該員銜缺相當母庸送部引見除將該員履歴清册咨部外理合恭摺具陳伏乞皇太后皇上聖鑒訓示謹奏奉硃批吏部議秦欽此 
宫門抄三月二十三日戶部宗人府正白旗值日無引見琦侯假满請安伊克坦謝授光祿寺卿恩色　額續假十日車王續假二十日召見軍機 
直隸總督袁奏　工要缺同知照章揀員請署摺　 
 
