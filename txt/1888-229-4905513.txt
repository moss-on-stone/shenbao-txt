# 1888 - 229 - 4905513

 

Page 1

 
 
　　 
[新印三借贅談出售] [  申報館主人啓]  
　　古今說部汗牛充棣大學　　士飯陳陳相因求其運意遺詞　新領異者曾不多見　輸飛茂才名下士也着有三借　贅談其中綱羅故事拽　遺聞俊句名篇亦爲據入雖未知與古作者何如然其舊旣新則開者之耳目亦當與之俱新爰取其稿付諸手民卽日出書每部六本價洋三角五分魯處仍照　例 
　　 
[點石齊分設杭省售書處]  
　　本齊管今印出之經策通纂大題觀海初二兩集五經文準以及各種石印書籍在杭城發售者餘下城青　街上城外龍舌嘴本齊分莊外餘　三元坊述古堂書坊發兌所有價目售書處所另有仿單仕商賜顧就近購取可也此佈 
　　 
[新選石印五經文準十五日准出書] [  點石齊主人啓]  
　　以藝向無巨選自乙酉科潤海出而購者如獲枕中鴻寶然文數不過千餘首墨漏尚多閱者每有不足之欵本齊誓發宏願廣延江浙知名士分題補作萬餘首特請上海龍門書院汪逸如先生總其成以時下名手爲時下墨裁體由是而備題由是而全上海不乏石印之家而經藝之新穎美備無踚於斯計文一萬五千篇分裝廿本碼洋八元一准十五發兌上海南北申昌及垃圾碼頭本局帳房各書坊外省如金陵廣東縣建湖南湖北京都山東江西等省皆設分局從近購辦可也此佈 
　　 
[論棧房存米宜設法包卸]  
　　滬上爲通商總埠不獨外洋商販皆遵海而達於滬濱而後轉輸於內地各埠卽內地各埠之商販亦多有由滬而轉輸者各商販載貨抵埠登岸卸裝其櫐　之貨有不能立時出售者將何以深藏若虛爲善賈乎曰有棧房者寄存客貨處也存客貨而不自置貨客有存貨者照章計數取租費若干其貨價之漲跌商業之盈虧與棧房無涉焉然所存之貨當進時或以斤磅計或以丈尺計或以斗石計一一明見數目載諸棧單洎出貨時或貨有短缺虧耗等情則惟棧房是問此其大較也乃北市棧房與南市棧房規例不同章程迥異北市棧房皆洋房俗謂之洋棧租費以月計進貨之第一月每担租費銀二分第二月以後每月每担租費銀一分南市棧房在浦東爲多租費以年計進貨每担只需租費洋五六分而以一年爲期之後始行加費同一棧租也而相懸若是者尚哉大抵外洋內地由輪船運至之貨雖暫存於北市洋棧而不數月間消售已聲其或運至之貨逆料其未能消售於數月間者則存諸南市棧房爲宜卽不數月而消售矣而承受主顧作搨貨生意以居奇之貨爲待價之沽其幾時漲價幾時消貨非善賈者所能預知也亦必存諸南市棧房而從容以俟之故北市棧房之消貨速而南市棧房之消貨遲北市棧房之存貨暫而南市棧房之存貨久也方今南北兩市棧房規例章程亦可謂美矣然獨於南市棧房猶有一二端可議者豈法久而弊生　抑亦防杜之未周而稽查之未細也夫南市棧房所存客貨可屈指計也雜糧紙布等貨亦間有存在而究以豆　油爲南市存貨之大宗存豆者量見斛數存餅者檢點張倘至出貨時有不足原數者棧房爲賠償焉若夫油則計簍數復計斤數每簍計一百五六十斤共存若干簍其秤若干斤皆於進貨進明見數目但油之爲物雖盛諸籐簍糊以棉紙而猶有滲漏耗之病其性使然無可防堵是以棧房通例存油者每担每月加貼耗油四兩於棧房卽以四兩耗油爲彌補滲漏消耗之地若至出貨時所滲漏消耗者竟溢出於貼耗之數則溢出之數亦棧房爲賠償焉此棧房所以有包卸之說也乃油豆餅三者皆棧房爲之包卸獨至於米而並無包卸之例者蓋米之爲物色之高下不一耗之多寡亦不一固不能懸揣而知也客之搨米者時值隆冬風高氣肅米粒乾潔至春暖晴和米粒膨漲則較之冬間不獨並無所耗并有溢出原數者自春徂夏暑炎蒸米多發熱發熱以後消耗實多每米一石之所耗自一升至二三升不等亦有耗至三升以外者此其條長條消或多或寡固不得援耗油之例令商客每石加貼耗米若干而棧房爲之包卸升合也然惟無包卸之例而所耗益無定矣近有棧房存米每石耗至六七升者在棧房旣無包卸之例則雖有六七升之耗米自不能令棧房賠償在商客以爲歷年存米無此耗數何以至今歲此米而耗至六七升各執一詞莫衷一是吾以爲開棧房者公平持正坦白無私向爲商客所信服自有此間隙雖商客不能以此實棧房而棧房亦不能令商客之不疑不令商客之不咎也夫棧房旣以寄存客貨爲生涯自必以招徠商客爲本務客之存米於棧房者亦甚願其耗米幾微米價加漲而商客皆獲利焉無如去歲搨米者一虧於米價二虧於銀拆三虧於棧租又加之以耗米則所虧實甚焉竊謂棧房存米當設法包卸如油豆餅等貨商客有不願包卸者聽凡米一石天平一百五十餘斤不等蓋米色有高下之別故斤數有輕重之分以斤數之輕重定米公之高下以米色之高下定耗米之多寡復斟酌於進米出米之月日而等差之如是則所耗者亦可以約舉其數矣棧房以區舉之數爲加貼之數雖有不齊無至太甚則米與油豆餅一例包卸可也願質之南市之開棧房者 
　　 
[舟子凶橫] 太古洋行往來長江之北京輪船前在在蕪湖地方有搭客兩人被划船上人搶搬物件致一客失去包裹一個客卽與之理論該划船人凶橫之極非但不服且將該客毆打致船中人及搭客等代抱不增將逞凶人拘住捆縛一時各划船人見同夥被縛蜂擁而至竟有百餘人之多聲勢洶哅復將該客打傷適船中人副由海關携關單回船見而喝阻划船人竟將刀向大副頭上劈來雖被劈傷幸尚無碍巴得買四某甲見而幫助亦被砍傷手臂船主見划船上人不退立報海關道憲咨照營中發兵兩營前來彈壓各划船人始各紛紛散去船主著將獲到之人送道憲辦理至北京輪船已於昨日午後五點鐘時抵埠矣 
　　 
[帝京紀事] 兩　前鋒統領八旗護軍領爲嚴行曉諭事查現在　皇太后　皇上駐蹕南海所有紫禁城內外各門各朱車進班官兵均應一體嚴肅整齊方　守衛乃近漸疏懈竟致身無長衣足無官履間有人數不齊以及赤臂躺臥等事實屬有乖體制迭經本統領等誡諭諄諄八旗司鑰長等飭知各門各朱車值班官兵務須佩帶腰刀長掛穿靴以示觀瞻而昭齊整方不失旂　體統至前門司讑長亦嚴飭各門如有小帽便衣無差之人往來穿行卽應認真攔阻以昭嚴慎凡遇挪動時訪各門出入尤宜嚴加察查方昭慎重其各門跕道官兵例應由本管出派乃就近於值　 
 
 

Page 2

 
 
班處所調管反將各門朱車守衛之要差視爲泛常嗣後應差跕道之官兵卽由各旂管照例如數出派務須足額不得空悮一名其嚴申門禁經本統領等疉行傳諭耳提而命三令五申應如何小心謹慎各盡職守乃頹風不改積習雖移實屬不成事體爲此再行飭知各翼旂印務章京司讑長等無分畛域不辭勞怨嚴飭進班官兵各勤廼職力改前習經此次曉諭後倘再陽奉陰違仍蹈故轍及空誤不齊經本統領等察出或別經發覺定行嚴加叅懲本堂等言出法隨決不寬宥勿謂言之不預也特諭○汪柳門宗師鳴戀現授工部右侍郎學差尚未期滿未到任以前奉　旨令童薇研少宗伯華兼署　旨下後經工部司員稟請新署漢右堂履任吉期當由童少司空定於本月初三日已刻進署履行旋由司務廳移付四司兩檔房各庫處所屆期齊集署內一體謁見○戶部顏料庫示傳浙江省委員廷俊知悉所有管解黃茶本部庫定於本月初六日寅刻開庫查收相應傳令該委員務於是日寅刻赴庫伺候查收○止紅漢軍協尉官廳設於西四牌樓東北拐角樓房處遭回祿之災暫假西安門外路北大朱車中以資辦公北因該處拐角樓房二十餘楹依舊修起廳前兩面柵欄如式豎造油飾彩畫煥然一新經提署接準咨文牌飭該固山協尉等遷回原處當由李協尉商諸副尉步軍校詹吉於本月初三日移徙除呈報上游外是日自協尉以下各官悉補掛以往詩不云乎出於幽谷遷於喬木可爲此日詠矣○會典館示傳吏部送到漢謄　官余良殷文蘭史亦傑惲學基張漢李世　周遠　宋基孫喜麟景謙程大偉戚祖修孫奎杰朱嚼益等務於七月初五日親身赴館騐到○禮部奏爲請　旨事據內務府文稱恭照七月初十日夘時　成貴妃殞宮前行百日禮等因到部臣等查百日祭禮原係讀文致祭例應請派親王一人承祭謹將宗人府送到親王等銜名繕寫清單伏候　欽派一人屆期前往將事爲此謹奏請　旨本日奉　硃筆　出和碩莊親王載勛欽此○巡捕左管朝陽汎弁率巡緝兵丁多名各帶利器鐵鎖協同眼線於上月杪至東壩某雜糧店內緝獲搶刦人犯蕭禿子等七名當由該鋪內起獲原贓數件並將該店掌櫃一併鎖赴朝陽汎守戎處訊綠口供以便解交步軍統領衙門移送刑部訊辦 
　　 
[閩中大雨] 福州入夏以來暑氣迫人異常炎熱初三日下午大風旋作入夜雨勢滂沱計雨　夜不絕城廂內外溝澮皆盈幾成澤國鼓樓前南大街直路係省垣大市爲從來大水罕到之區其時竟有沒脛之深餘如三坊七巷東西南北水陽并七城門深淺不等府學前山兜尾水約雨尺有餘往來者均須記住雇人背負福州府照墻霎時崩倒面前石獅壓折兩堆亂土中布司二埕大樓先後塌壞城內白塔寺葉臨恭孝廉大莊墻屋與伊家祠互相比鄰時祠樓倒塌墻亦隨崩適當孝廉大座後房有某乳婦手抱孫孩皆活埋其中孝廉之長男媳某氏偕俾女幸捷足出走不及於難昏倒於地移時救鴊甦南臺觀音弗弄有甲乙夫婦做小經紀爲生亦殉於巖墻之下尚遺六歲女孩傷尚未死嶺後一帶以及各洋行墻屋尤多損傷南嶼鄉鋪戶倒塌二三十家閩清界某號師船時已泊內港亦遭風雨撞壞江間船隻俱不敢開駛并此各鄉受北嶺一路山水源源而來勢甚洶湧所有田園屋宇一望汪洋蓋不啻上年之水災也福州府廷太尊理事廳吉司馬閩縣楊太令侯官李大令時均親詣大土殿城隍廟祈晴初六早黑宴頓退雨氣全消下午陰晴各半初七天朗氣清一點鐘後赤日行空各處積水亦　消退閩中父老謂此次風雨爲近年來所罕見幸上游并無大水莫助其虐否則更不堪設想矣 
　　 
[法不貸貴] 本月一號法京巴黎來電云前大統領爲私賣官爵事件發覺卽行收禁治罪今逢法皇特恩罰金宥免 
　　 
[法人窺德] 德國埃魯灑司絡魯靈州境上定規不許法人來往今年六月十五號忽有巴黎　兵中士官二名橫行於屋以耶近處境界闖入德國境內此處居民甚廣該士官就將地方形勢事務向居民種種盤問臨去時調一千八百七十一年我法人各各受德人至大欺壓當初苦欺壓之久長此後如我等再遠來當各酬愛國之心言罷卽去見德官報 
　　 
[水災屢見] 日本德島縣下名西郡西覺圖村自被水災之後民心大爲變動本月六號難民百六十名共至縣中與知事爲難舉動頗不穩更有民船數艘協助而至停泊名東郡上助村幸縣官見機勸諭歸去惟留五名諭以籌辦提防工事所有被災房屋亦當協議救助茲五人才聞縣官溫諭亦卽退去該縣知事現在著拿人民中侮辱官吏之數名究辦示從又岐阜縣水害慘狀本月四號經縣清查得破壞提防十五處流失橋梁一百五十七溺死人民五十一名經官舟救出人一萬二千七百名流夫人民百五十二戶倒塌六百廿戶被害村市二百三十一受難戶數一萬三千五百八十二戶今年夏間日本被水害風災甚夥正不獨前報所載十有餘起也 
　　 
[人面龜] 人面魚棲息海中偶漁夫捕獲皆寶藏之茲更有奇焉者亞弗利加海島有漁夫捕得一群人面魚張綱羅之見首部眉目皆不異人類獨惜身披甲而爲龜也其頭如亞弗利加士人之黑頗光澤手足生毛雌小而雄大雄長有數尺漁者乃作　筐泥於底以海水　養於其中與之食物頗馴豈知經過數時忽生牙人或人指引誘之龜卽張牙而噬漁者至此始樸殺 
　　 
[攔路刧搶] 漢臬近年華街有設卡防盜之令後湖有城垣之固盜賊遊匪是以不敢稍逞其志洋街之有捕房晝夜輪班巡查看管彼覬覦者尤不敢以身嘗試所以市面靜謐不謂是月初八日晚間約近九點鐘時有江水船主某西人往波樓館玩耍興盡歸船踽踽獨行歷過洋等馬路盡處入華界不數十步至花樓河等巷口於昏黑中突來一人身帶兩尺許短棍照西人當頭九撃一棍該西人昏暈倒地其人棄棍於地當解其所掛時表等件而去迨西人復蘇慢慢坐定匪人早已不知去向摸索時表及錬均已鳥有須臾起立狼狽而歸向眾夥歷述所遭當卽書函投諸花旗領事府請照會華官嚴緝匪犯照攔搶律照例究辦想是處爲茶棧要路今年天氣炎熱乘涼者極多雖交亥初不比僻陋巷何處艼徒橫行若此耶 
　　 
[下河疫癘] 有從下河來揭者述及東台縣地方邇日疫癘盛行其症四肢發麻汗閉身冷卽俗所謂麻腳痧患此者多不及醫治卽奄然而斃該處材板鋪各家多年積貨現均售罄刻由各該鋪已分遺夥友先至泰州等處販運以　門市銷賣並聞如臬縣境患此症者亦復不少此皆由今歲天氣過熱貪涼者喜露宿寒暑遏伏於內所致善於養生者尚其加之意哉 
　　 
[督口秋聲] 本年入夏以來各處苦旱官憲均竭誠祈雨營市於月之初一早果霈甘霖接連四日初五日少止初六晚又勢若傾盆於是老屋倒塌無數水木作大得其利惟磚瓦則價頓翔貴云○盖州初四日來信言南關又發大水較五年前尤大城外平地水深八尺民居盡爲漂沒男女之葬身魚腹者約有百數十名刻下三江幫絲客會同本城商鋪設廠施粥以濟災黎日需米七八石惟恐日久人多後難爲繼須賢有司向本地紳商力爲勸募庶足以持久耳又聞蓋城東城門亦因雨久倒塌壓死十餘人是更從來所未聞也 
　　 
[章門近事] 新建之樂化驛向撥有南昌城守管馬戰守兵三名專駐其地接　公文爲時已久人地已熟戰兵劉姓與飯鋪之妻某氏有染馬兵王姓屢向諫阻不聽彼此漸形齟齬而王姓尚不芥蒂劉姓則深挾忿日前某氏與夫口角劉姓竟出頭袒護甚將其夫毆罵隣人殊多不服王姓亦黜其非乃劉姓愈忿刺王姓五刀腸出而斃鄰皆嘩然邀合多人相助驛丞將劉姓解回省管劉姓尚懷兇刀在身衣衫鮮血淋漓自供殺人不諱惟飾稱王姓無故持刀逞兇伊接刀反砍希圖活罪而已某叅戎得供之下卽欲軍法從事某遊戎則以昇平之世應送縣究辦從之解到新建訊同前供當笞賣千板押班候辦旋以管兵殺死管兵與縣不干涉欲解回管自辦某叅戎卽稟明撫憲奉諭暫寄新建監禁不日以　 
 
 

Page 3

 
 
軍令正法於是新建縣卽將該犯收禁惟該犯到管到縣訊供尚不知罪以爲自投招供者無笞責亦無死罪迨責千板始大哭至押班收禁始大悔如該犯者亦兇頑之至者矣○江省之開妓館賭舘者莫不有城社可憑近有洞悉箇中情弊列欵上控者如某堂子係某披簔衣某妓女係某披簔衣內又分唱彈不唱彈爲兩班并有總簔衣散簔衣名目大約以手　高下勢力大小爲軒輕簔衣者卽護花鈴也謂之簔衣則取遮風避雨之義也至各賭館開設何地抽頭何人羽翼何黨及如何冒充官幕少爺如何設施圈套陷穽亦一一羅列其餘街巷之污穢煤車之塞道婦女之招搖過市豬隻之餵飼當街無不毛舉無遺刻奉臬憲稟奉撫憲札飭文武大小各衙門一律嚴密查拿懲辦各堂子已移置城外矣各賭博多匿迹銷聲矣卽撫轅其書吏新建某差總亦均黜革候辦矣自有此舉銷金窟中之聲勢或可少殺造福吾民實亦不少是所望於執法者之盡法嚴辦懲一警白焉耳 
　　 
[寍郡一氣] 寍郡近日天氣忽又炎熱霍亂吐瀉之症日有所聞城廂內外貧民無力延醫者實繁有徒幸各處善堂林立製備丸散痧藥施送又有各善士出資篇設醫局分病交并者得以就醫療病弱民無不歡聲載道也 
　　 
[粵臬過滬] 新　簡廣東按察司王芍棠廉訪之春於前日乘坐招商局輪船赴粵省履新本埠道憲以下各員咸詣碼頭恭送憲旌 
　　 
[縣案彚錄] 前日傍晚時城隍神會進西門忽有看會之魏益深魏文龍陳全福等三人在吊橋塊互扭爭毆上海縣裴邑尊適自厲壇致祭回隨飭值日差將魏陳等三人一併帶回暫口管押隨於昨日早堂訊究之下益溪稱小的向業藥材昨日看會因板橙跌倒在陳足上陳乃與小的滋鬧不休是以爭負卯求鑒宥文龍稱小的向業酒店刻巳歇業昨與益溪同在西門外看會祇因人多將板橙軋倒陳卽藉端逞兇叩求明察陳稱小的在茶館內聞看魏等旣將板橙倒在小的足上反敢逞蠻將小的毆打務求明鑒邑尊以兩造均非安分之徒着各予笞責四十板　枷發西門外示眾俟知悔釋放○張懷三與朱悅生由法公堂土雁臣司馬訊供送倒云云已登昨報茲悉昨晨經裴邑尊質訊之下張伸訴前情朱稱並不欠洋實遭索詐且被扭時尚有數人叩求究辦邑尊乃分飭將張發押自新所着令將餘人交案訊辦朱明白補詞呈候查辦○陳潜德發妻殷氏背夫私奔與周小金姘識經裴邑尊將殷氏懲責　練領回曾登前報茲悉周未經到案邑尊乃於昨晨飭傳廿五保二圖地保到案着令赶速將周拘案訊辦○趙裕才因案覊押裴邑尊著令交保云云曾列前報茲於昨日有人投案具保經邑尊妝堂訊明准予保去并着趙具嗣後不同肇訟切結存案備查 
　　 
[英界公堂瑣案] 包探頭何六稱陳耀奎投捕房報稱前曾失竊銀鐲銀簪金秋葉等今又失竊金戒指三隻及銀鈕扣等件往查並無外人行竊之跡據陳言有沈仁松躭擱在伊處拘沈按問不認搜得鎖匙與陳放金銀飾之小箱鎖相符沈始認竊金戒三只兌去一只得洋八元尚存洋五元三角并將銀飾金秋葉交出今將人贓送陳耀奎供南潯人在滬爲茶擔生理同鄉人沈仁松前在顧壽泰爲夥經辦　　茲因失業躭擱我處初次失竊未經報捕今又失竊始報捕房請緝當經包探獲沈認竊交出金銀首飾內有金秋葉係前失之件尚少銀鐲一副銀簪五只又　兌去金戒少洋三元有零請爲追償沈仁松供與陳媳相好蒙將金銀飾交我然無銀鐲銀簪陳又稱我媳素來規矩沈來躭擱迄今從未接談一句我念局鄉之情祇請追缺少之件求免懲辦沈不應亂言害媳名節蔡太守謂沈旣躭擱陳處昧良犯竊尚敢出方污蠛殊屬不應今姑從寬核算缺少銀飾及兌去金戒已用之洋共合十三元之譜著卽措繳候示否則　籍起案之金戒銀飾銀洋槪交陳耀奎領去○寍人徐阿中稱昨夜十一點鐘時突有周金山躲入妻房幸卽知覺扭獲前經失竊衣服八件諒此次又來圖竊爲此交捕送案周金山供爲馬夫昨夜酒醉誤入伊妻臥房然未行竊被伊勒償不遂又被閃捕麥捕頭稟稱查得周山橫行不法膽敢擅入陳妻房中試問旣非圖竊意欲何爲蔡太守廉得其情隨諭周　夜入人家非姦卽盜今姑從寬不予澈究照控竊辦理著周繳洋十元給償失物周稱無力措繳如許銀洋太守飭押俟追洋○包探康阿　稱據開鵰翎扇鋪之李啓發報稱有伶人秀文向買鵰扇五把言明價洋共四十一元詎王持扇囑李派人跟去取價在路被逃由我緝獲王秀文送案李啓發申訴前情又有惠風扇鋪夥汪壽君稱王揀買油紙扇七把亦言跟去取價中途逃走今旣獲案開單呈請追償王秀文供北京人向在鎮江唱戲今有人邀我到留春戲園演未數日辭歇我有兄萬盞燈可以商同料理該包探又稱問過萬盞燈姓李伊姓王何得弟兄蔡太守飭將王秀文管押着令繳價始准開釋○包探奏少卿稱緝獲積竊沈阿狗詰得行竊意大利公館內張阿華之衣服八件鞋一雙天元洋行雞四隻大英醫院火雞十一隻怡和洋行雞一隻火雞十一隻雙陸公館內王金生之衣服等件分別吊莊送案各失主均投案各報失竊名目沈阿狗俯首求恩蔡太守謂沈阿狗屢經犯竊不改前非殊堪痛恨判笞二百板發捕房管押十八個月起案之件給各失主分別認領○沈阿二稱推東洋車度日忽有推小車之周元元跟來指我行竊布衫與諭恃蠻被用馬口鐵車照打傷頭顱由捕拘案請爲驗傷周元元供江北呂泗場人推小車停在路旁放有布衫沈阿二亦在該處忽失布衫其時並無他人顯被行竊問伊不認兩相爭鬧伊自碰傷蔡太守謂周元元疑竊無蠻打傷沈阿二騐明屬實判罰洋四角給沈養傷○張友生稱推小車由李有昌雇我裝載四番芋至虹口言明車力四十文及裝載時又言祇出二十五文與論被毆受傷由捕拘案請爲驗傷李有昌供在恒順鋪爲夥從法租界喚張至英界三茅閣橋堍裝番芋至虹口張要四十文我方二十五文旣不合宜可作罷論張以法界到此定要如許車力致與爭鷙不敢行兇蔡太守驗得張友生略受皮傷判罰李有昌洋半元作爲養傷費○李德三稱在陳道汝所開薙發鋪爲夥昨晨有孩子來剃頭我喚浦金榮爲孩剃浦言頭班是姚某我知誤喚又招姚某浦尚辱罵不休我不與較及至著人先鞭間十一點鐘時我已就睡浦忽將我扭打頭顱受傷報捕拘案表爲騐傷浦金榮供李喚我做頭班告伊頭班是姚某李又言彼此皆是夥計均可做工我言李非鋪主豈容指揮我等李卽辱罵我欲約伊評理伊不依以致爭鬧鋪主陳道汝上堂供與李同并稱浦皆妄供蔡太守飭浦押候李投醫院攻治傷痊再行訊斷○包探王阿二稱朱阿福邵阿華行竊洋行棧房舊鐵賣與王姚堂計錢二百四十文因獲朱邵并拘王吊贓無著一併送案朱邵同供在浦灘做小工拾鐵交王價賣是實王供已經將鐵代賣得錢二百四十文未經付與朱邵今將錢繳案蔡太守隨判朱邵各押十四天令王具結以後不得收買竊贓錢存捕房給償失主 
　　 
[法界公堂瑣案] 六月下旬馬夫唐和銀騎馬踏傷劉阿六一案昨日解訊劉阿六經包探在醫院中帶出由劉妻周氏扶掖上堂經王司馬詰問據劉稱前月二十日我挑空水桶往　行走伊騎無韁馬在後將我撞倒致被踏傷頭額胸口手臂足膝等處惟頭上有傷四處最重尚未痊愈胸口現尚咳嗽不了唐和銀供因斷韁繩馬遂跳躍被小孩趕打致將伊撞倒我亦跌下祇求開恩王司馬問是何處洋人馬房據通事稟是洋人花爾馬房據該洋人當日到捕房稱馬係沙遜產行寄養馬夫亦是該行雇用現已停歇將馬牽去王司馬謂唐曰爾不諳騎馬不必充當馬夫將人踏傷幸未致命否則何堪設想今姑從寬著爾賠償劉阿六傷費洋二十元管押交洋延于此追謂劉周氏曰爾旣請領回自行醫治著將夫阿六舁回調治靜候追出傷費來案給領○前報列方阿三尋獲逃妻一案昨將譚阿榮解案據方阿三同方阿大帶同逃妻蘇氏投案稱已至香粉弄將衣服及洋三元拿　司馬謂旣經拿到著將妻領回管束譚阿榮著送縣　解新陽縣押追○薙發匠太魯被姚顧氏　竊紏周阿四吊打受傷經王司馬訊供之下著姚顧氏交保出去將阿四邀來訊問昨據賈投案求訊據姚顧氏到堂　稟王司馬問阿四邀來否姚顧氏供　 
 
 

Page 4

 
 
不曾看見故未邀來司馬謂不看見豈可算數乎實屬混帳隨將稟帖擲還著將姚顧氏管押待交出阿四訊問核辦○通事稱曾德興立在馬路上三叉路口巡捕恐被馬車撞到喊伊走開伊不但不聽反與巡捕爭鬧並將二十三號華捕之頸項扭抓因此拘押送究質之曾德興據供湖南人跟鎮臺朱大人來滬初到此地不知規矩住在泰和棧中旋據魏玉亭投案稱是義和棧接客伊是朱大人親兵現在朱大人已往別處祇有大人之少爺住在棧中聞伊押在捕房屬小的來保王司馬謂伊等外來之人不知租界章程住在棧中爾應當招呼復謂曾曰巡捕喊爾走開恐被馬車撞跌亦是好意何敢與巡捕爭鬧實屬不應隨商之捕頭著將曾德興交魏保去○包探江德林稟失主自行拿獲竊皮統子等件人贓送究據袁仁芝稱被毛正鶴兩次偷去皮統子一件絲衫褲及錢六百拿獲送案毛供認不諱王司馬著將搜出之小洋六角分飭包探押至押店將絲衫褲贓吊出帶回管押明日笞責二百扳皮統子及錢先給失主領去○包探王榮培稟失主某扭送周成龍爲伊倫銅吊然贓未看見失主亦不到案王司馬訊之周成龍據供鹽城人拉東洋車住在鹿鶴春對門四十號門牌山東人包姓小茶館中因有友人向我借錢索討成仇誣指我做賊邀出吃茶反遭三人扭打送入后捕房誣我偷伊銅吊今日伊情虛故不到案司馬謂原告不到固是不合然爾一面之詞亦難深信著將周交捕管押飭包探明日將失主傳案訊問 
　　來信照登伏讀七月初九日貴報所登鄭仲屏茂才赴京兆試至楊邨溺水一節其中情實尚有傳聞之悮茲特辨正毋令逝者冒不韙之名生者抱無窮之憾也幸甚今據其家人張月峯自津扶柩回申述及於十九日由滬隨侍仲屏茂才並同伴數人趁輪起程廿二日抵津廿四日僱　前往京都廿五日九點鐘時舟過楊邨地方仲屏偶倚船傍小便不期風橫流逆失足落水而船戶三人上岸曳　舟中僅有一人把舵倉卒之間不克停泊同件者其時竟弗懸賞呼救其家人適在炊飯亦措手不及任其隨　淹死不勝痛憤之至但此事變生不測並非輕舉妄動如報中所述有高踞船頭披襟當風及跋來報往足趾不停等語殊多失實我等素悉仲屏持躬謹飭秉性通明惟以誦讀爲事從無累浮之態今不幸有志未遂屈死他鄉凡在同人莫不隕涕伏念德門積慶經訓昭然前屆晉豫告災流民載道而香山鄭氏昆仲首創籌賑一時聞風鄉應仁登列貴報藉以匡正爲感 
　　遯叟於秋間將之山左應東撫朗齊張大中丞之聘蒙以尺書介紹代作曹邱別後寄懷附呈郢政乞登報章爲幸　萬里傳經物望隆莬裘最好借儒宮　近主上海格致書院講席　金閶潔刧更能漢石室諸生拜馬　翰墨絲深交獨厚米鹽累重命何窮誰能說士甘於肉披拂全叨長者風　玉牒華名　晉書張協傳　　比高聖人居近樹旌旄崇轅未皎輕彈鋏　牘偏煩數舉毫作嫁倦拋貧女　防邊威振從官刀東游倘許隨藜杖共向逐莢釣　鰲○堂堂棨戟爲君開裂月撐霆仰大才無恙靈光瞻一老有人商位略三臺　金深恨　寃錮燒鼎空思鑄橫財雞黍他時招近局　山貲自賣　來　遯叟臬臭鼇鄧尉之勝久欲卜居鄙意自郡城入山莫鼇則迢隔具區不如鄧尉之便捷願爲息襄請作導師○　梨無力付雕　手澤留貽已世年能與吳山書勝蹟那堪秦火燬遺編倦游莫使鷗盟負代斲還期鶴俸捐此後圖經添好句探梅待乞舉如椽　後學除慶治調之甫待定稿　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　 
[江西官報] 候補縣王源瀚稟謝　前酌委一次行知石守謙委解鰲金進京李世申西路閻庚良中路龍汝松東路俱督率士子進場差張更新稟謝惟補定南廳行知縣丞朱慶元朱經昌俱監印試卷類碩輔內供給所彈壓陳閏林錢衡俱稽查廉官關防張兆廣監收試卷 
　　 
[共春毫] 蓋聞天地之大　日生修士以同仁爲量然欲擴具量以衛其生者則醫院之設其大較也顧新嘉坡爲南洋一都會地也我華人接踵其間幾於雲屯蟻聚其中富厚者固多而貧乏者尤復不少故高目時艱其最難恝置者莫知疾病之一端貧而食力者流萬事勞形百憂感心一日寒暑炎祲工作旣已不能醫藥　將安出雖有贈醫處所而病重不起行走爲難又安能冒雨衝風往來診視則惟有臥以待斃　已未盡善也茲聞叨地樂善者公業已捐有鉅欵欲仿香江東華醫院章程將共規條再加察核倘仍　未詳未盡之處則因地制宜斟酌捐益務期歸於至當必使　發無遺憾而後已　將次出有定章以快叅覽夫是舉也一以分西院之煩勞一以　閩粵之族類將見厚意有加何莫非天下一家中國一人之景象哉惟望諸大善　鼎力玉成毋使功　一簣庶幾蕓蕓之眾同登壽宇共躋春臺未始非諸公物與民胞之量所爲擴而充也雖修福非云　　而作善是必降祥吾將爲諸公禱祀深之爰抒鄙懷以結慕悅　駐　陳福泉後覺氏等拜手 
　　不佞龍山講席兩載矣年邁力衰不勝煩勞辭　邑侯靜甫何公明歲另延耆碩述懷四律呈令壇正之　講帷兩載愧無功虛受當途　意條　前歲上瞿子玖學使見拙著各種謬以品高學　見推致書琴友高令延主斯席　曾笑寒鴟赫腐鼠自　搏象換雕蟲　自主斯席兩年無著述矣　齡渝算亥心神減經效陳庚　力蒙六十年前遺範在急流勇退溯家風　先從伯父鋪公諱徵又幸從化致仕　主講斯席兩載力辭而退前　亥戊子也○吾姚獻昔時尊餘韻流風今尚存礪﨏先叅端士習律身首戒八公門衣冠望族無饕餮桃李清陰有風奪愧我私衷徒慕效未能上學闡根源○先正典型　濟寬　昔年山長　係外府耆年碩德　竊師遺意寸心　破除情面衡文易整頓規模革弊難　滪無端騰駭浪　臾到底止流丸幸逢明　高懸處照澈秦　心膽寒　丁亥秋有揑名冒稟者諸生請高前令究治高公廉得其　知係思者所爲諭諸生　之○觀象樓高　正明從今有睱倚前楹抗心撰述千鈞　撒手功名一葉輕晤對古人書萬卷測量天度夜三更餘生幸享清平福珍重西山夕照橫　寒舍有樓爲觀象之所　戊子初秋江黃炳垕蔚亭稿 
　　 
[查掄先孝廉以祝令尊湘帆對翁六旬壽持索和謹步原韻申祝] ○從來六十杖於鄉念念高堂獻一觸游予舟車仍負米春風城廓又垂楊但將健飯魚　慰　羨歸巢鳥翼翔望到白雲親舍近願同古佛壽無量　共球萬國癖洗茨紙醉金迷匪我思憂患漸消多難日因循易誤太平時眼中閱歷能全悟天半扶搖正未遲祿養他年重介壽老人心已爲君馳　戊子六月子遠李道悠祥稿 
　　西公和里朱素芳校書爲申江名花十品之一三　憨態一點靈心玉魫師淞　漫錄中品爲第一申江則後未能忘情因成截句二章卽請幽夢生間梅瘦竹寄萍賜和并請夢畹生正刊　○削肩媚眼楚宮腰天許生成絕代　曾記畫樓西畔醉黃金十萬買春宵　三千里外願萍去十二時中結想　寄語玉人須自愛夜深花徑莫　徊　梁溪瘦　詞人稿 
　　 
[荷花生日涵碧樓酒罷感賦二絕錄請昕丈桂縷晚霞夢畹諸吟壇點定] ○浪擲駒光歡逝流故人天末動離悉　謂意琴諸君　名園回首成陳迹蓮誕觴飛已一秋　去夏在徐園祝荷花生日條一載矣　偶從綺閣讬風騷淝白吟紅興轉豪擬待東籬花放日重聯舊雨醉持螯　惜紅生醉後草　　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
