# 1920 - 139 - 4916976

 

Page 1

 
 
   
 
 

Page 2

 
 
　　　　 
 
 

Page 3

 
 
時評 
[撤兵與監視（冷）]  
　　吳師撤兵而謡說紛起謡說紛起而政府與直督乃有監視之舉異哉所謂監視者果何意耶 
　　夫進兵而有不盡力者監視之猶可說也駐兵而有侵犯之疑者監視之亦可說也今若撤兵其殆以其撤之不盡耶抑名爲撤兵而恐有其他舉動耶相疑若是而欲其軍心之忠勇也難矣 
　　或曰否監視云者不過息謡而己然則謡之勢力果若是之大耶宜乎謡說之紛起矣 
命令 
　　五月二十四日大總統令胡桂高鄭桓何遂均加陸軍少將銜林立授爲陸軍步兵上校此令 
　　又令陸軍部呈請授王黼唐岫鋆張鍾棻張仁山李大元侯培元高孔章爲陸軍步兵中校赫壽椿加陸軍步兵中校銜黄苹爲陸軍步兵少校蕭玉章加陸軍工兵少校銜劉葆業加陸軍輜重兵少校銜王兆培黄璜爲陸軍三等軍醫正均照准此令 
　　五月二十三日大總統令袁家驥授爲陸軍少將此令 
　　又令馬西羅給予四等文虎章此令 
專電 
　　北京電徐樹錚電詢院秘長新閣已否决定靳氏有無回任意郭復靳决不幹以現勢論薩將再行延代（二十五日下午一鐘） 
　　天津電靳返京後東海派吳世緗勸銷假靳不允並聲明外間傳某某督軍因余辭職將自由行動絶非事實請勿慮（二十五日上午一鐘） 
　　北京電徐催陸外長銷假陸仍游豫不决（二十五日下午一鐘） 
　　天津電曹錕派趙玉珂赴湘監視吳佩孚撤兵趙於敬日正午十二點十分車由津入京午後二點車赴保謁曹卽南下先赴鄂謁王占元再往長沙（二十五日下午四鐘） 
　　天津電東海派孟恩逺赴湘監視吳軍撤防（二十五日下午四鐘） 
　　天津電段祺瑞力保段芝貴爲繼任陸長（二十五日下午四鐘） 
　　北京電奥約提交新衆院訂明日開議可通過（二十五日下午一鐘） 
　　北京電財部昨以短期國庫劵向鹽業新華商業五族四行抵借現金一百萬元本月政費有着 
（二十五日下午一鐘） 
　　天津電參陸處消息厦門譁兵係浙軍潘國綱所部非臧致平之閩軍其譁變原因一爲欠餉二與改編說有關（二十五日下午四鐘） 
　　北京電電令閩李查辦浙軍迅將擄掠婦女放回（二十五日下午一鐘） 
　　北京電邊防處會議援陜結果定派馬良所部第四旅出發 
（二十五日下午一鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電國際聯盟會定十一月一日至十五日在比京正式開會 
（二十五日下午一鐘） 
　　北京電西南海軍歸北已提出條件三項部正派員接洽一面會商財部備欵（二十五日下午一鐘） 
　　天津電邊防軍敬日開重要會議曲同豐馬良陳文運傅良佐宋玉峰苑尚品等均列席（二十五日上午一鐘） 
　　天津電孫烈臣鮑貴卿聯袂入京表面陳述邊局實與閣潮有關孫日内在京大宴賓客異常活動並定宥日赴保謁曹大約閣潮解决後孫方返任（二十五日上午一鐘） 
　　北京電吉黑兩督回任 
（二十五日下午一鐘） 
　　天津電張敬堯電京吳佩孚不待接防軍隊遽然撤防致南軍乘機移動界石侵入防地吳實有罪　　　　　 
請議處（二十五日上午一鐘） 
　　天津電莊景珂電京謂魯案回文到東日政府不滿意定宥日召集樞要會議（二十五日上午一鐘） 
　　北京電報載日使小幡有辭職說但辭表尚未正式提出（二十五日下午一鐘） 
　　天津電盧永祥派其子小嘉來京擬請將浙省兩師裁汰併爲一師或改爲兩混成旅將來浙軍至多兩師兩混成旅少則三師 
（二十五日上午一鐘） 
　　北京電中波通商條約已由王使簽字（二十五日下午一鐘） 
　　香港電海琛同安艦日内赴詔安陳炯明哿日率兵出巡前隊洪兆麟等已抵雲霄與駐詔沈鴻英劉志陸軍近故各嚴防（二十五日下午三鐘） 
　　香港電昨省會二次常會决通電南北和會·各省會籲請速和平（二十五日下午三鐘） 
　　香港電湘事急軍府迭接密電會議數次昨又派副官多人赴湘探報（二十五日下午三鐘） 
公電 
　　貴州省議會快郵代電上海申報館鑒頃電北京云軍事協約喪權辱國思之猶有餘痛今歐戰終結正我自解束縛之期况俄國内政我無干涉之理亦無干涉之力何得隨日人爲轉移藉口以圖延長旣背協商之行動復啓對俄之厲階甘作虎倀自飲鴆毒人之愚迷孰過於此豈以該約所召之係辱猶爲未足耶又邇來安福部舉京漢鐵路向日人抵借五千萬以爲選舉之運動公不能禁制之復不能解散之一任該黨人鬼蜮百出以禍民國尸居餘氣能無愧乎溯公在滿清以翰林位至太傅至民國而身爲國務卿近且領袖北方尊崇無極中國人民何負於公必欲舉錦繡河山一朝斷送是誠何心我西南人民以護國爲職志對此次協約之延長曁一切密約之締結誓不承認務望速爲改圖以期補救而順人心等語謹以奉聞黔議會效印 
世界路透電 
[俄波戰事紀]  
　　二十四日倫敦電莫斯科無線電稱波斯將派外交團赴莫斯科 
　　二十四日華沙電昨日波蘭公報云波蘭軍刻在烏克蘭前進過激軍仍在比里西拉與特維拉河境大舉進攻一處地點用兵十師之多但均爲波蘭軍所敗 
　　二十二日倫敦電泰晤士報波蘭京城訪員電稱過激軍雖己訂定休戰合同但仍在加斯平東面登岸安齊里砲臺及台尼金將軍所有大砲之砲閂均經交與過激軍英軍已退至里施以免與紅軍接觸 
[德國之前途]  
　　二十一日柏林電内務總長今日在國會演說謂政府接有消息左右急進黨現方隂謀革命魯爾區域之危險依然存在並宣讀總統愛白特之書承認革命風潮未全終止凡不以合於憲法之手段以達政治目的者均在被拒之列總理穆新博士宣稱今非俟歐洲政治家覺悟世界不能不有德國則人類之佳日終不可期云 
[法英罷工已息]  
　　二十日巴黎電勞工總聯合會全國幹事部昨在巴黎開會考慮罷工失敗事宜秘書長發極長之演說謂此次失敗一因大衆不解鐵路國有之關係一因若干聯合會不遵罷工命令之故馬賽罷工風潮巳止當地運輸已恢復原狀 
　　二十一日倫敦電牛乳工人罷工之舉業已失敗 
[英美物價之低落]  
　　二十一日倫敦電糧價暴落似有延至全國各處之象醃肉牛酪罐頭魚肉食果品價均稍落利物浦棉價每磅落十便士 
　　二十四日倫敦電泰晤士報載稱商界與政界之意有若干物品其價或將大落但各項物價尚無長此低落之象尤以糧食爲最 
　　二十一日紐約電此間物價低落衆皆紛往購買凡减價最大之店購者殊爲擁擠預料投機家囤積之糧食置諸市場後糧價亦將低落芝加哥榖與猪肉跌價最甚五月份之棉價落三百六十五磅音 
[墨國革命紀]  
　　二十二日紐約電墨西哥加蘭柴總統乃爲其左右殺死維拉將軍在支華華語客謂今如建設非加蘭柴黨之政府則彼將歸田並以所有之大批貴重物品交與民國否則彼復將以戰爭爲生活云 
[和局近事紀]  
　　二十二日巴黎電大使議會巳接美政府來文聲明威爾遜總統願應桑里摩大會之請仲裁阿米尼亞畫界事務大使議會已定期六月四日簽定對匈約 
　　二十二日柏林電協約國請將斯巴大會展期至七月二十一日舉行 
[法總統遇險紀]  
　　二十四日巴黎電法總統戴香納氏昨晚乘火車赴芒白里森因參議員萊芒氏戰時駕飛機陣亡該處當地人民爲建紀念碑定今日行開幕禮也總統於星期六日曾染㾕症但仍扶病前往途中因覺燠熱起而啓窗大約忽覺頭暈遂由窗口墮落道側是時火車駛行甚緩而墮落處適鋪細砂總統初曾昏暈但卽神志寧清起立緩步至横路小站芒太吉之副知事得報急乘摩托車馳至載送總統至副知事署總統僅擦破數處均無大碍總統並自發電話安慰家屬其夫人巳偕總理赴芒太吉矣内務總長及隨總統同行諸員仍赴芒白里森俾於今日參與紀念碑開幕禮 
[中美友誼之談話]  
　　二十日倫敦電駐英中國公使施肇基與其夫人設宴爲朱爾典爵士及朱夫人洗塵施使演說之際謂在國際交往之歷史上外交之成績從未有能及朱爾典爵士者爵士之經營中英友誼凡現存及已故之人皆望塵莫及爵士抒誠評詆吾人之短吾人殊歡迎之蓋其居心乃在建設而不在破壞吾人深知其言乃發諸好意之益友也 
[各國近事紀]  
　　二十一日西班牙京城電餅司罷工居民多無從購買麵包城中已發生暴動 
　　二十二日倫敦電泰晤士報載稱組織領土航空軍之計畫已經政府贊成 
　　二十三日倫敦電英后近患氣管支炎病時一目之一小血管綻裂致礙視覺 
　　二十一日倫敦電棉價復落埃及各種棉尤甚利物浦收盤市况頗堅定 
　　二十一日芝加哥電共和黨全國大會之代表九百八十四人多已舉出但無一候選員似能入會得充分之票可保勝利者伍德將軍最爲有望 
　　二十一日大西洋城電此間美國航空術展覽會今日由威爾遜總統以無線電開幕到者甚衆内有外國政府之代表美國航空俱樂部會長宣稱全國天空運輸制本年可望告成 
　　二十一日倫敦電某船載軍用品於昨夜駛抵杜白林船港工人不肯爲其卸貨豫料他項運輸工人亦將效尤後由兵士搬卸並未受衆干涉 
　　二十一日巴黎電法德經濟大會今日在此開會商務總長伊薩克氏宣言歡迎德代表謂今急宜努力增加世界出產而使各國經濟得以從速蘇活德代表美葉氏起言兩國交換意見當可增進提携之力 
[太平洋路透電]  
　　二十五日大阪電第七十四銀行停業三星期清理賬目之消息發佈後大阪大震如聞霹靂蓋在此消息未發表以前衆方希望危局已過無復恐慌市面漸呈起色但在昨日信用又復摇動各種市面皆大减色一般經濟現狀較前尤爲嚴重雖該銀行之大阪分行停止營業實際上之損失並不甚大然在人心上之影響則甚巨也 
　　二十四日大阪電外交省今日接中　　於　　　題之覆文内閣日内將開會决定日本之　　 
　　二十四日東京電關東總督林權助男爵在爲駐英大使遺任將由前朝鮮民政長山縣據充 
　　二十四日東京電今日東京各項證劵受大阪證劵及横濱絲業證劵暴落之影譽價復低落東京米業交易所今日閉門 
　　二十五日北京電美國格里夫斯海軍大將定今晚入京作非正式之游行 
　　二十五日北京電天津中意銀行將於下星期在京設立支行 
　　二十五日北京電吳佩孚軍之第一批已抵京漢鐵路劉家廟站曹錕已派員籌備將此批兵士運至保定 
　　二十五日北京電佛拉林與瑪西羅今晨八時離義州午十二點四十二分鐘瑪西羅抵漢城一時二分佛拉林亦到 
　　二十五日廣州電桂督致電桂粤兩省軍事當道請贊助挽留靳總理並建議即以桂粤議和條件提交北京聞兩省軍事當道已照電文進行一切 
　　二十五日廣州電軍政府大約將任谷鍾秀爲上海議和總代表因唐紹儀不復黨於岑春煊也 
　　二十五日廣州電廣州聯合運動會已於四月二十二日正式開幕運動會會長與省長現正考慮能否派選手參與盎凡爾萬國運動會事宜 
　　二十五日廣州電省長楊永泰今夜宴待各報館代表 
國内要聞一 
[北京通信（吹萬）]  
　　工專風潮之一段落 
　　高等工業專門學校自家長及學生保證人出而援助學生後洪校長迺處窘鄉教部令人示意於洪謂不能於兩星期内平息風潮則惟有令其辭職或准其請假而派員代理洪氏大恐迺令人運動三年級學生謂學生再不上課則彼惟有使之不得畢業以爲報復彼於暑假以前無論如何爲面子計决不辭職而假期以後無論如何决不再幹學生果能堅持至暑假則三年級學生固必多讀一年不能於暑假前畢業卽一二年級學生亦必留級一年學生若肯委屈上課則雖自三月十九至今已曠課二月有餘已過一學期三分之一照例當休學一年不能升級亦可格外通融决不以章程留難然學生如欲上課惟有具悔過書聲明三月十九日之事出於一時之誤以顧全校長之面子經該校教員從中斡旋而三年級學生遂皆以爲文憑勝於負氣乃於二十日公上悔過書於學校然平日工校學生有所請求於校中者恒上禀於校長而此函則上諸學校全文未言及校長二字校中於即日懸批大致謂該生等旣經悔過當准其自二十一日（星期五）起來校上課其應試各學科由各教員於授課時補考末語之用意蓋以工校風潮之起本與考試小有關係今若上課而不補考則校長爲讓步補考則又非學生所願故遂暗中約明不考而在名義上則爲名教員任意考試以如何考試之權授之教員而實則敷衍了事校中批示平日固常用校長名義者而此次竟爲工業學校示自始至終亦未一字及校長兩方悉取含混主義此事蓋經幾度之商榷而成者其初洪氏本欲仍用校長名義學生悔過書當具與校長而三年級學生則謂果如此以行則二月來之去洪運動完全自認無意識將大受一二年同學之誹笑力持不允始改爲此種形式然亦掩耳盜鈴之法也一二年級及預料生方面雖亦有同樣之疏通而學生大都以爲留級事小認過事大故疏通之效果甚薄然已有一部分人步三年級之後事二年級機械科以班長名義具全班悔過書與三年級書同上電機科學生唐紹卿單獨呈請皆於星期五上課二十二日電機科二年級葉　初　紹卿吳秋海謝德四人聯名上書電科主任張賚卿聲明未與聞三月十九事請求上課校中卽日懸批示允准然此四人中謝德尚在江蘇未至京也現允准上課者巳有六十餘人未上課者尚有三分二以上彼等於二十三日下午開會討論多數主張一面上課一面繼續去洪然亦有少數人以爲洪或不肯去學生上課恐受其欺者然多數之意終以爲長此不上課犧牲太大互結果主張全體上課以各班名義請校中開課而學生會則仍繼續進行去洪之運動使洪氏於假後不得不辭假前不敢回校各班悔過書大概二十四日可送與各教員書中但認三月十九打校長一事爲背校章自認爲過而悔之不及其他此書上後度本星期中工校可全體上課矣 
[魯案回文送達後消息]  
　　魯案回文於上星期六下午五時由陳次長帶同秘書熊垓親送日館說明此次覆牒第一根據中國未簽德約無從開談第二全國民意一致主張無從勉强故爲增進中日邦交希圖掃除種種誤解起見不能不出於拒絶小幡公使允爲轉達東京政府外間喧傳有日本方面將退還覆文之說實無其事至政府方面因各處尚未周知已擬就通電將魯案經過情形通知各省並曉諭地方保護日僑一方面由政府籌備第二步辦法蓋以中日直接交涉旣經拒絶則對於提交國際聯盟一事亟應豫爲布置前日覆文發出後同時由外部分電駐外各公使徵詢此後應取之手段並囑巴黎專使設法傳播本案眞確之歷史藉以喚起各國注意庶免聯盟開會時再因隔膜誤解又陷於失敗又聞國務院方面不久將先開一國際聯盟加入準備會此舉當俟奥約批准後定期舉行與會人員以曾經列席和會之回國專使及在京熟悉外交人員爲限至日本方面之態度京中尚無確息惟聞政界某君自東京致電政府謂日本朝野聞吾國十八日决定駁覆通牒拒絶直接交涉之信議論紛紛軍閥派則甚激昻聞將爲第二步之準備所謂第二步卽仍本原來之宗旨向外交上表示此次中國未能與日本直接談判不勝遺憾現在帝國惟有根據德約之規定暫時保管此旣得之利益所有中國政府未與帝國直接談判之前帝國依條約之賦予保持現狀以俟中國之醒悟云云此項消息頗有注意之價值也 
[西比利亞之日俄新形勢]  
　　崴埠事變發生以後新黨表面雖似已屈服於日本其實暗中仍甚活躍日本亦明知其故所以一月以來除與俄黨迭訂限制條件外更陸續增兵近日佈防東俄各處者聞已達四十萬人之多連日仍運送不已昨據黑省報告銑篠兩日又有一師團日兵經過滿洲里開赴赤塔故日俄將有戰事之說外間迭有所傳據昨日所聞政府得奉黑兩省電告日本近又調海軍多艘封鎖崴埠並有數艘開入廟街備戰一面更以西比利亞大軍預備驅逐伊赤各地俄黨另組鐵道隊預備俄人罷工卽行接替中東路沿站形勢緊急參陸處已迭開緊急會議籌商辦法以便臨機應付又據北滿稅務司報告日本近忽在東省鐵路界内實行徵兵凡日僑經商在服兵年齡者俱經調查註册以備隨時召集入伍並由日領照會我國官廳知照日人舉動如此實已爲作戰之準備雙方戰事恐將不逺也 
　　又聞日軍司令與謝米諾夫對於非尼烏興斯克之逺東新共和國大不贊成彼等以爲此種共和國之組織乃一種反對緩衝國之隂謀故彼等現依然向新黨方面進攻不已而逺東新共和國因兵力薄弱此時是能否穩固實屬疑問蓋謝米諾夫之利害與日人有密切關係不能分而爲二現在彼等尚極力設法建立所謂後貝加爾之緩衝國聞謝氏在赤塔所組織之臨時政府業將所定之政綱完全宣佈其内容一大赦政治犯二臨時政府將各項交涉辦理完全後即讓與統一政府三承認各國條約四修正對外各項行政職權五規定各項軍政執法六依法爲最高之執政七確立舊政府之基礎八中俄權利讓與日本云 
[新銀團協定之内容]  
　　新銀團自拉門德氏抵東京後已告成立其經過手續極爲神速日本方面本反對新銀團者乃一變而爲極端之贊成其中原因頗有注意之價值兹據中法新彚報載謂日本政府及美國通告關於新銀團問題關係國已得有協議原該協議之措詞異常空泛日本宣言書中謂該國與中國毘連接壤故關於在該國邊境一切之事業對於國防與國民經濟的生存上該國實不能不特加注意現巳得各國承認尊重其利益云云斯等語句甚爲空泛將來可產出種種之爭辯是日本加入新銀團並非出諸誠心彼已先留後步以備將來對付不合該國意願諸事業觀此次拉門德在日本交涉之結果吾人可謂日本外交佔有勝利也拉門德之所携歸美國者不難以下列數語包括之「卽日本承認每逢有利本國之時即與銀行團相聯絡反是每逢不利本國之時即退出團體日本對於自以爲宜保爲我有之事業單獨投資」日本宣言用意直不外如此然而斯等宣言並非異常光耀但恐新銀團一旦在事實上苟有建立之時定將遇種種之困難也 
　　又據日人消息美資本家拉門德氏與日本銀行總裁井上氏所成立之協定對於滿蒙則决與委員案之其他之各部分爲同樣之開放而關於滿蒙所有之借欵則與其他之借欵一律歸入新銀行團但日本在滿蒙旣得之鐵路中與日本國防上有特别關係者不在此限由日本保留之其保留之鐵路如下一鄭洮鐵路（自鄭家屯至洮南共長一百十四英里）二長洮鐵路（自長春至洮南共長一百八十英里）三開海鐵路（自開原至海龍共長一百五十英里）四吉海鐵路（自吉林至海龍共長一百英里）五鄭海鐵路（自鄭家屯至海龍共長一百三十英里）六吉會鐵路（自吉林至會寗共長二百六十英里）此外行將延長之洮河鐵路（自洮南至河間約長四百七十英里）權利及高徐與濟順兩鐵路則讓與新銀團而對於鄭開鐵路之西端則業已允諾不再延長惟以新銀團不應與日本所得鐵路有競爭性質之借欵及不攪亂滿蒙之政治的地位爲條件而英美法三國所讓與新銀團之權利如下（甲）英國方面（一）浦信鐵路（二百七十英里）（二）寗湘鐵路（自南京至湖南長六百餘英里）（三）沙興鐵路（自沙市至貴州之興義長七百七十英里）（乙）法國方面秦玉鐵路（自甘肅之泰州至玉門長七百英里）（丙）美國方面鐵路之名稱尚未决定惟其總長約一千一百英里至優先權之保留者有英國單獨獲得之四鐵路約長六百英里乃至七百英里及英美法合辦之湖廣鐵路約長七百英里如將來比利時加入新銀團時則將以隴海鐵路歸讓新銀團云 
[京華短簡]  
　　靳雲鵬因十天病假已届滿期特於二十二晚間由湯山歸京其最後辭呈當晚卽行備妥預定二十三日晚間送府東海方面昨早又派吳笈蓀張志潭兩氏親赴棉花胡同勸靳即日銷假俾資維持現局靳當又婉言謝絶且將個人所受痛苦分别說明吳張兩氏始作辭而退現聞東海擬再准靳續假十日徐觀形勢之變遷於此續假期間仍擬請薩鎭冰繼續代理 
　　外傳駐日公使一席將以胡維德氏充任之說惟胡氏力爲否認並語人云安有舍巴黎而就東京之理觀其於政治上之興味似甚淡薄惟劉使託病閒居亦終無赴任之意故現有人保舉李家鏊充任者聞李氏已呈報結束威埠委員不日即行來京當局於李氏歸京後卽將徵其同意 
　　因前門演說事件被拘學生自檢廳提起公訴經審判廳判决後二十一名學生已於判决之日釋放其餘之十九名學生因尚差十日致仍拘押看守所扣算今日（二十四）刑期已滿自可出獄聞北京學生將僱五輛汽車於 
 
 
 

Page 7

 
 
今日午後二時前往看守所歡迎同時並假北大第三院大課堂舉行四十同學慰勞大會 
[駐華新美使之歷略]  
　　中美新聞社譯大陸報社論云新任美國駐華公使克蘭氏巳於昨日到滬今日起程赴北京美國向來選派駐華公使之人物多聞望卓著之士今克蘭氏於此中占最近之一席北京公使一職殊不易爲吾美政府以斯職屬克氏克氏亦承受之吾人敢爲中美兩國稱賀此不獨因克蘭氏以前辦理他事成績卓著亦因彼向注意逺東其研究逺東事情巳四十餘年（彼之第一次來中國乃在一千八百八十年也中國目下確在覺醒之中惟進行頗緩因此造成不少廣大而繁複之問題今欲覓一美國人物最有對付此等問題之資格者殆非克蘭氏莫屬一年半以前克蘭氏曾一度來中國自彼時迄今中國之困難問題尚未解决實爲憾事當時彼以美政府之非正式使命來華其係得威爾遜總統之遣使殆無疑義蓋威總統與克蘭氏係多年舊交友誼至厚克蘭氏在麻薩諸失州林洞地方之美麗住宅今夏將供威總統與其夫人爲避暑之用一九○九年塔孚脫總統曾任克蘭氏爲駐華公使克蘭氏未到任即辭職一九一二年威爾遜總統選舉運動時克蘭氏爲民主黨財政委員會副會長旋被任爲駐俄國大使不就克蘭氏爲詩家谷克蘭公司領袖詩家谷公衆効能局付託人前詩家谷市區選舉人協會會長康士丹丁美國女子專門學校信託部部長及美國救濟阿美尼亞叙里亞委員會會計員責任皆頗重大又於一九一七年爲總統特派赴俄外交使團團員之一以上所舉不過數端卽可見克蘭氏之才具博大閱歷豐富足以贊助解決逺東問題如前美使芮恩施博士所言者博士之言云「中國人口占全世界人口四分之一今漸漸發展爲新國民之生活彼四萬萬人者將以一種人種上文化上政治上經濟上之統一的團體加入世界各國之林將爲各大强國中之最大者試問此世界之龐然一大物將全依美國所信仰之建設的理想而發展擴張乎或令成爲又一世界之毁壞及騷亂的巨縻乎美國旣爲中國人民所信任尊重同時在世界各岌岌不安之國中獨處於鞏固有力之地位美國具此特殊之境地故逺東全部之前途其爲善爲惡悉由美國操其秘鑰然則吾人果將何如乎」記者（大陸報自稱）以爲新公使克蘭氏對於上述之問題必能力予贊助俾得一相當之解决也 
[東三省通訊（國奴）]  
　　日人對於韓黨之感想 
　　自日韓合併以來朝鮮人士莫不以恢復祖國爲念因此俄之海參崴及我國境内奉天之鴨緑江一帶各縣及撫松安圖縣等吉林之延吉和龍汪清琿春等縣朝鮮人之蹤跡頗多所謂决死隊者亦所在而見前月韓境内穩城地方連日遭韓黨襲擊日官甚爲窮蹙因來責備最近奉天赤塜總領事要求張巡閱使在東邊地方將韓黨加以搜查藉弭隱患張氏以韓黨在我境内僑住苟不違反條約及法律當然未便干涉如慮該韓人等有何意外準備可派員調查以明眞相赤塜以張氏所云甚爲合理且知强求無益故表示滿意之態度當由張氏派奉天警務處顧問上田氏前往各縣調查赤塜氏以爲奉天旣經如此辦理吉林擬請援例照辦張氏以此種辦法雖尚無不可惟吉省事務當然由吉省長官主持爰商吉林省長徐鼐霖氏徐以調查事務可得地面眞相且奉省旣經先辦吉林尚可應允因復張氏可以照辦張遂决定派町野武馬前往町野並於五月十七日偕同巡閱使署外交科長丁鑑修氏到吉訪謁徐省長據傳當時町野持論頗爲過度有要求見有不肖韓黨立予指辦等語經徐氏駁稱如此辦理超過調查範圍張巡閱使來函意在調查在我今日不如抱定調查之範圍盡心去作則韓黨之禍不消而自息矣云云町野知不可再爭乃去旋聞駐吉日本總領事森田氏訪謁徐省長述町野之意徐氏仍以初時所答各語詳爲剖解森田氏方始明白現在徐省長即派該署課長瞿鉞氏先到奉天謁見張巡閱使會同町野經由朝鮮前往延吉一帶調查聞吉省當局之意對於韓黨之横暴者自應加以取締而於安分韓民仍始終顧全公法人道不能妄徇日人之所要求云 
[東江之桂粤兩軍情勢]  
　　此次東江風雲粤人料有爆發之一日現有人向粤軍方面切實調查據由汕尾抵省之某營副述及桂軍出防東江以陳坤培爲總指揮成𣑁副之劉達慶坐守惠陽一� 
帶與劉志陸仍以辦理善後勦辦土匪爲題廣東全省本來多匪不獨東江爲然現桂軍竟以防匪爲名調動大兵婦孺皆知其另有作用也但海陸豐兩縣爲粤軍桑梓而桂軍反不以海陸豐爲辦理善後之重地說者謂桂軍不甘爲戎首是以刻下尚無戰事發生但桂軍首先集中東江者以行軍貴乎神速也海陸豐一隅隸屬陳烔明所統之粤軍約數千名歸鍾景棠統帶汕尾有子彈製造廠一所係專爲粤軍製造子彈者每日可製出子彈萬粒一面造成一面運往前敵廠中所存者僅有銅壳及原料仍派重兵保守倘桂軍欲襲取汕尾工廠非戰三數星期不能得手前省報載汕尾粤軍繳械未免言之太早頃桂軍抵惠當地退伍軍士確欲首先發難迨被粤軍統領張貞聞報一面制止勿輕舉妄動一面電告陳總司令請示辦法後得覆電始未舉事云云又據另一消息現下東江桂軍已近三十營當道仍恐有疎擬再加添十營連日招來新軍盡數開往東江昨莫督語某顧問曰桂軍前途在此一舉不能不格外愼重云又聞惠潮梅三屬聯防計畫邇來已積極進行其惠屬聯防辦事所刻巳决定在河源縣屬之老隆地方設立昨遇新自老隆來省者詢及該處地方治安情形據稱自北江軍事發生後東江惠陽新豐河源龍川各縣土匪乘機思逞東江方面破獲龍濟光舊部圖事之機關多處外間且有陳炯明率師返攻粤省之謡傳居民一夕數驚大有草木皆兵之勢因有省軍節節增防及惠潮梅三屬聯防之事卽以老隆一隅而論目前駐軍已不下十餘營之衆地方公產不敷駐紥借及民居老隆地方素稱貧瘠物產無多驟以大軍雲集一切糧食物品求過於供價格頓爲飛漲但自聯防成立以後匪風漸戢謡諑潛消目前地方尚稱安謐云續函云自東江發生警告粤政府即是夜派兵東下雖無戰事發生而竟有出人意料外者從前官廳尚以辦理善後爲言近則簡直稱爲東江土匪猖獗但此項土匪實有驚人舉動公然高竪靖國援粤第一第二等路旗幟招展於惠博河紫四縣查「靖國援粤」之名稱與陳炯明之粤軍是否同氣尚屬疑問三多祝白芒花等處稍爲寗靖而惠陽之東南三多祝之西北大維鴨仔步及龍崗平山坪澤梁化横瀝派尾等處又風聲鶴唳草木皆兵附近大小墟場白晝閉門停止貿易港惠大小商帮均暫停運貨物古雲久社上塞黄田等處亦有同樣之警報第六軍長惠州督辦劉達慶經派李廣珍營長分防古雲等處而日來啓兆輪拖在石子　遇難損失甚守聞該輪船係屬東堤二馬路順成公司自置來往東江省河前次被軍隊截據不遂今次竟遇此巨刧豈數難逃乎自東江發生警報以來惠河一帶水面行走大不易易商民苦矣又云月來惠潮梅各屬新增軍隊爲數不下三十營似專爲防範邊匪而設雖日前三多祝白芒花及河源新豐各處股匪蠢欲動但自大軍移駐以後近則安堵如常自觀音閣老隆以上水陸通行無阻　陳競存爲安靖人心起見昨併將駐近粤邊軍隊兩營退向上游三十里地方駐紥以免誤會現在閩粤邊境尚稱安　又謂惠潮梅三屬聯防計畫日來着着進行不遺餘力原駐石龍二陸軍游擊統領劉茂棠昨奉督軍令飭開赴河源新豐等縣協同黄日高所部駐防該統領奉令後當即率隊兼程進發刻已行抵河源縣境日昨業將到達日期馳報省吏察核 
 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[山西之查貨風潮（一）（端端）]  
　　去歳自「五四」「六三」兩役後查貨風潮披靡全國三晉獨寂然無聞竊嘗異之近來晋生之思想旣漸漸活潑對於同盟抵制辦法居然大澈大悟歴於「五四」「五七」兩紀念日痛哭宣言抵制日貨之必要暴雨欲來風滿樓吾人卽料查貨風潮之將起於三晉矣果也此一鳴驚人極可注意之事件竟發動於十一日之深夜是日（十一日）爲總商會之例會期先期學生會請求旁聽得商會許可届時學生之列席者十餘人初亦靜坐無言會將散忽學生代表周某首先登台演說排貨之利害並宣讀所擬辦法六條要求商界承認商會會長郭君無法推却以付公决表决數次均未通過調停亦無效時已午夜三時矣學生復長跪求簽字繼以痛哭商人亦跪下相持者一時許而學生之聚於門外者四五百人愈聚多宣言若商會不允簽字是卽不能以正義感動也則惟有以最後之手段對待時長跪請求之學生亦揚言學生會所定之辦法不能損益一字商界見學生之激昻情形乃勉强簽字而散計自十一日下午七時開會直至十二日上午七時始散姑不論會議之性質卽以時間論亦山西空前之長會議也 
　　兹將學生會所提出之查貨辦法錄於下太原中等以上學生聯合會與太原總商會關於抵制日貨雙方議定合同如左一第一條」七日以内（自簽字之日起算）各商號販運日貨進城准其買賣過期如有日貨進城由本聯合會會同商會查明封閉至於如何處分另以規則定之「第二條」責成商會於三日内（自簽字日起算）將省垣商號所有之日貨查明列表交於本聯合會「第三條」本聯合會派員到各商號調查日貨由各商號確實報告如有匿報貨物或其數量時由本聯合會查出立予封閉其已賣出而有隱報者按原價加倍處罰充作公益費用「第四條」本聯合會每十天期滿（自簽字日起算）派員到各商號稽查老賬各商號不得抗不與看「第五條」各商號現有一切日貨限兩月内依次銷盡但自簽字日起玩具限三日内廓清消費品及裝飾品限十日内廓清磁器及各種鐵器限二十日内廓清海菜糖菓等限一月内廓清藥料限四十日内廓清布疋棉紗限五十日内廓清紙張印刷品及其他一切日貨至兩月限期内一律廓清但軍用品及教育必需品不在此限至於各項日貨細目及詳細分類另以規則定之過期如再發現日貨除由學生聯合會會同商會將該貨封閉外仍須按貨物原價加五倍處罰「第六條」本合同由簽字之日發生效力中華民國九年五月十二日學生聯合會會長李培芳押總商會會長郭伊押又十四商行同押」此一紙之空文勉强之簽字在腦筋純簡之學生方面方自慶舌戰羣商功成一夜信書在握事無中變行看兩月後之娘子關中不復可尋日貨之片影而孰知其大不 
然耶 
[粤路工人將發生風潮]  
　　粤路公司現因財政支絀經積欠各員薪水四個月各部工人薪水三個月昨十八號該路之機器打磨打鐵補鐪鑪鑄生鐵木匠油漆等七行工人特開會集議决舉出代表入謁總協理要求先將欠薪發給一個月俾資各項應需旋由總協理允其所請并飭會計處先將機務工人一月薪水發給工人等旋亦散會嗣該路會計處長隨即與總協理及機務處長磋議謂該工人等僅欠薪餉三月竟有如此舉動倘各部羣相效尤則會計處將不堪設想遂提出將該七行要求發餉之首事工人數十名革退以儆效尤則以後倘欠工人薪水一年或半年當不敢有此等舉動等語故於十九號特將該七行之提議開會要求發薪之工人四十餘名開除現下該路工人咸以要求發薪實爲正當舉動斷無斥革之理由因特開全體工人會議務要求將革退工人之議取消否則即將罷工云 
[桂省防黔之軍事計劃]  
　　桂省當局日前曾將各路軍隊調至百色西隆鎭邊一帶禦防滇軍經已布置完妥近又以桂黔交界之凌雲·東蘭·河池·思恩·懷逺·各處要隘駐兵太少不免單薄特於日昨電飭桂林鎭守使李神祿·及中區巡防第三正司令楊廣勝統率所部砲兵三隊步兵四千餘人工程兩營開赴宜山·凌雲·儀鳳·懷逺等處擇要駐紥兹探得其所擬定禦防黔軍計劃如下（一）以慶逺爲中區軍事指揮委定楊廣勝擔任并分派所部防守白蜡隘·黎朋波鞏固打狗河沿近一部（二）以凌雲東蘭爲左區此區各隘軍事委任邊防軍第三四五團擔任駐大兵於東蘭設輸運於百色分派本區軍士駐紥雅亭墟·乾邊墟·長隘墟固守紅水河沿江一帶並欲隨曹渡河上進與黔省貴定並崎（三）以懷逺古柴爲右區所有區内軍事布置就近委派桂林鎭守使李祥祿指揮分派所部駐紥梅柴土地隘·孤峯嶺等處（四）以柳州爲大本營凡軍糧軍械均貯置於此譚督又恐柳州所有防兵力量不足又調廣西陸軍第一旅全旅軍士遷駐柳州以爲前方之後備並調集梧州柳州慶逺各江巡輪數艘來往於馬平·慶逺·紅河各埠轉運軍士軍需現正竭力布置大抵十數日後卽可整齊一切惟此項計劃專注重防備不取進攻行動蓋黔省雖有增加軍士於荔波·獨山·古州等處然距離桂省尚逺且黔省軍隊亦取防守態度不肯輕舉妄動以避起釁云 
[直軍撤防之湘訊]  
　　自吳軍决定實行撤防湘中各處即謡言蠭起有謂吳軍雖無異動湘南南軍必乘虚掩入者有謂吳軍撤退並不北旋僅至岳州即行屯駐以扼湘省門户者省垣軍警當局以此等謡言足以擾亂人心妨害秩序除由戒嚴司令部及警務處警察廳先後宣示吳軍撤防眞相嚴禁謡諑外並由湘江道尹王丙坤通令各知事飭各趕緊出示布告以定人心並傳知吳軍經過之水陸各地居民各安生業母得妄聽謡言致滋紛擾至吳軍駐岳之說蓋因吳氏所部多至三萬七千餘人斷不能作一起撤退且不能沿途絶不延擱逕直北歸故吳氏特爲酌定從二十日起分作四期撤退且分作兩路一由衡陽乘火輪到省改乘火車赴鄂一由衡陽乘火輪至株洲由株改乘火車赴鄂其沿途暫駐之處在長武路線者指定岳州在京漢路線者則指定自劉家廟起逕至信陽外間不知内幕遂以訛傳訛謂吳師將全部駐岳至鄂省關於吳軍過境及暫駐地點兩事鄂督王子春以有須與吳氏籌商之處昨特派其參謀蔣秉忠過省赴衡就商一切至前方防務在耒陽安仁一帶者張督已令駐湘東之第二路總指揮張宗昌率隊前往接替張師長以接防一應進行事件尚須與張督籌商因特派總指揮部諮議方大章爲代表於昨日來省迨見張督承商一切又湘潭水警署長王瑜增以潭邑據長沙上游關係極爲重要此次吳軍撤退其由水道到省者潭邑適當要衝水上防務布置尤宜周密究應如何布置之處須請示辦法因於日昨來省謁見張督請示機宜 
　　湘督爲吳軍撤防問題昨發出通令三件併錄如下（一）照得第三師戍湘兩載軍士勞苦思歸又以餉源不繼函電往返磋商不得已而始議撤防並非别有他故外間不察遂發生種種謡言以致人心不免驚恐此皆奸徒乘機煽惑希圖挑起惡感擾亂秩序得以逞其詭謀不知三師與七師感情最厚平日辦事彼此皆相見以誠極稱融洽披肝瀝膽賓主交歡豈若輩謬悠之口所能播弄亟應出示通告以息謡諑而釋羣疑除分行外合行令仰該處卽便遵照出示通告商民人等一體知悉望勿輕聽浮言自生驚擾一面即責成各該警吏切實維持地方秩序以保治安母得稍涉疏忽（二）現在大局未定三師撤防外間難保無奸黨故造蜚語希圖淆惑人聽擾亂秩序潛謀内亂亟應嚴加防範以備不虞除分行外合亟令仰該處卽便遵照加派警探嚴密偵查造謡之人拿案究辦並加班檢查外來客商母令奸徒混跡入城免生意外（三）查湘省爲軍事省分謡言易起此時大局未定又值第三師撤防飛短長流人心不免益滋疑慮全賴處以鎭靜藉保秩序而安民心以前凡遇偶有發生事故之時即有少數人員首先將家眷逺避以致謡諑朋興人心惶恐似此張皇實堪痛恨合亟通令遵照凡軍隊及軍民各機關職員眷屬僑寓在湘者非俟風聲平息無論因何事故不准遷徙離長如敢陽奉隂違一經查出即以擾亂軍心論定將該員撤差查辦决不姑寛張督又以岳陽爲湘省門户關係至爲重要原駐該地之范國璋軍隊旣須調防衡陽岳陽鎭守使吳新田之軍又已開赴前線地方空虚亟應調軍塡駐爰擬派第十一師開往岳陽駐守業已商請該師師長李奎元卽日派隊前往至直軍之第一期開拔者業巳實行撤動昨十九日晚間由長株火車運到第三師馬隊甚夥二十日又運到第二混成旅千餘人在省並未下車即逕赴鄂省 
[直軍撤防過鄂紀]  
　　湖南撤防直軍巳有一小部分過鄂兹又有直軍第三師第三團馬隊業由防次撤至株州嗣復由株下運其前部第三營第連連長張小階業於十九日夜八時督率全部由武長車來鄂在武昌望山門外鮎魚套車站駐紥一宵當田鄂軍署招待曹起鵬曹天榮妥爲招待至二十日上午八時即乘軍事輸運船過漢至劉家廟暫駐惟聞武長路軍事專車每次運載僅能裝載一營人數將來直軍大批開拔或者由水陸並運云又直軍三師第六旅十一團長董政國於十九日乘武長車來鄂晋謁軍署是晚卽下榻奉直會館同行者有師部少校副官趙某及軍需監王某並差弁四名當有二十一旅張營長以鄉誼關係就斜級營鴻磐樓晚餐餽餞據云直軍撤防雖經參陸處允許而運輸軍費尚未撥到且粤漢路局亦未接奉交通部訓令株長車站仍未備具軍事車輛吳師長特派伊等馳赴保定面呈曹經略轉向陸財交三部一領兵費二備軍車俾免臨時障礙並携有全軍兵官實額統計表一部以營部爲本位每營須領開拔費六千元計直軍第三師第五旅張學顏第六旅張福來兩單旅共兵十二營砲隊三營騎兵三營工程一營機關槍一營野戰醫院醫兵一營本司令部基幹隊一營電信地雷軍樂衞生各雜軍共一營合計二十四營應領開拔費十四萬四千元第一混成旅兼攻郴總指揮王承斌所部步兵六營馬砲工輜各一營機關槍一連護衞一連電信衞生軍樂救護各一連合計十一營應領開拔費六萬六千元第二混成旅閻相文所部較第一旅少三營因第一旅兼攻郴總指揮故馬砲工輜均擴充成營第二旅則僅符混成旅制度各編一連故全旅僅九營應領開拔費五萬四千元第三混成旅蕭耀南所部與第二旅同應領開拔費五萬四千元第四混成旅曹鍈一部上年已撤回榆林鎭守使管轄僅有營底一營此外尚有第一補充旅步兵六營各兵站附屬輸送隊兩中隊（每中隊分爲十連）適合四營合計十一營應領開拔費六萬六千元以上統計直軍戍防湘南者實額六十四營共應領開拔費三十八萬四千元回憶當年逺道出征支耗兵費曷止倍蓰足見師行匪易勞民傷財莫甚於此可嘅也 
[鄂官錢局維持漢市]  
　　漢口市面上兩比期危險已極倒閉者數家牽連者甚衆各帮摇動而票價日落東滙日漲先令日縮大小生意均叫吃虧自隂曆三月底至本月初一二三等日因仁和祥順豐之影響更覺危殆官錢局恐影響官票危及地方經濟乃一面停止售出新票復於二十一日撥出現欵洋例文二十萬兩分給五等錢莊頭等三千兩二等二千五百兩三四五等遞減各錢莊領得此欵下午立現佳象錢價亦稍提起新成立之錢業公會以此自伐其功謂此欵乃該公會所求得者實則官錢局自動之計劃也 
[南京快信]  
　　一中二年級乙丙兩班學生今日上課四師亦有明日全行上課說 
　　徐州第七師範揚州第八中學清江六師三農均因反對校長風潮極烈省署教廳派員疏解無效勢將迫於解散 
　　各界聯合會長徐瀛昨函省議會促速推代表星夜赴京與魯黑陜滇等省一致協爭魯案力挽危局 
　　上星期日省立各校演講團仍分頭在城内空闊處演講力爭外交抵制日貨 
　　浦口扣留塗改護照之軍米四千石現經陸部曁步軍統領來電證明確係軍米昨已放行 
　　新任駐京美公使克蘭君定今日（二十五）由滬來寗李督齊長派温世珍曹豫謙石錦川陳廷謨葛權等赴車站歡迎 
　　新繭將次上市水警第二廳長趙會鵬電軍民兩長報告於養日乘兵輪赴太湖一帶巡閱 
徐恩元昨介紹美資本家某某等三人來寗謁李督即午在署設宴欵待晚車赴滬 
　　曹錕張作霖派來密使今晨赴贛接洽聞李督前日語曹銀張作霖代表不主張派兵入陜攻川破壞和局 
　　岑西林代表冷禦秋昨由滬電李督准宥日偕章行嚴來寗接洽李督諭副官處届時派員赴站迎接 
　　謝傳安奉調豫交涉員昨謁李督並陳述日人擊斃兵士案最近交涉情形 
　　齊省長病已痊愈昨照常批閱公牘惟未見客 
　　張敬堯代表蒯毅昨連接張密電兩通即携呈李督請示機宣聞係關於吳佩孚撤防事 
　　李督派楊宗漢齊省長派李明逺赴蚌埠視倪嗣冲妻寗氏壽 
[杭州快信]  
　　省教育會定本月三十日下午一時續開臨時大會修改會章 
　　杭州絲市定夏曆本月十四日開秤每兩約六角左右駐閩浙軍各官佐眷屬現由潘師長派設營隊委員潘芝昌乘坐福康輪船於二十日起程護送回杭約二十七八日可到昨已函告到省 
　　杭州錢業公會因會長倪壽枬辭職問題今午一時開會全體主張挽留 
　　公民毛蒙正余壽堃等請願省議會緩築環湖馬路有何必以有用之六十五萬金錢築此無謂之四十七里馬路等語已付大會公决 
　　調任江蘇徐海道尹金華道尹趙會蕃今日辭行赴任 
地方通信 
[蘇州]  
　　勒緝城内鉅竊案富仁坊巷彭氏家菴被窮鉅贓一案迄今旬 
日尚未破獲警廳崔廳長昨特先令該署長巡官各記大過一次仍勒限十日内破獲倘再玩延定即撤差一面令行偵探隊帮同偵緝矣 
　　屠宰稅苛罰之反響蘇州城廂内外屠宰稅自商人李漢洪即李保林經辦後勒令各肉舖增加捐數稍不遂意立即飭警拘縣罰懲近且有勒令停止營業情事該業大動公憤前日特在敬業公所開會籌商對付方法温棟團知事得悉立傳李漢洪到署而諭嗣後按照認定捐數徵收母許苛勒以恤商艱而安營業 
　　蘇青年會己得滬同鄉贊助蘇州基督教青年會募捐總委辦前以蔣市董龐商會長名義致函旅滬蘇州同鄉會諸君請予捐助該會幹事又於前日赴滬與員潤生楊叔雲二會長商妥訂於二十六日「星期三」在四川路青年會會食堂舉行旅滬蘇州同鄉宴會報告蘇州青年會之進行計畫徵求同鄉諸君之同意并請王正廷博士蒞會演說届時想有一番盛舉也 
　　取締城内人力車蘇垣城内向不通行人力車前年有玉度者擬欲創行被各市民公社及地方公民等羣起反對事因中止乃自今春以來紳商多自備包車蘇警廳近據各區報告此項人力車己多至百餘輛頃由潘紳若樑等呈請崔廳長訓令各區取締各區奉令後己於昨日起一律實行並聞警廳己印就布告即日發貼以便各界周知云 
[鎭江]  
　　朱慶瀾過鎭紀聞朱慶瀾去年在滬集合巨資　派員至江北阜寗鹽城等縣收買大宗荒田創辦墾植公司業己成立頗形發達現因所植桑株正在發育之際朱氏爰於日前由滬偕同辦事員前往阜鹽各縣實地查勘刻已事畢即於二十三日乘舟蒞鎭並至金焦各山游覽一周翌晨九時乘車赴滬 
　　城鄉賽會之狂熱鎭郡都天會定於夏曆四月初十日舉行城内外各業公所先期佈置會堂頗形忙碌會器亦均齊備各會堂大開正門任人游覽餘若東鄉之丹徒諫壁南鄉之天王寺石橋等處亦於本月二十二三四等日舉賽東嶽神會旗鑼牌傘踵事增華一般男女買舟來觀爭先恐後亦可見社會程度之一班矣 
[揚州]  
　　溥濟水公司之發起人會江都溥濟自來水公司發起人胡顯伯·王楚仲·夏小岑等於二十三日下午假商業學校内邀請紳學各界開談話會到者四十餘人臨時主席胡顯伯報告組織理由及利益惟須股本三十萬元並聲明不招外埠外人股份次顧南超請主席指示不招外股之保證次錢祥保焦汝霖等主張五元一股一致贊成遂請來賓簽名贊成俟發起人擬訂章程再訂期會議進行方法 
　　令辦義務教育教育廳近以江都義務教育汔未舉辦特訓令勸學所長曾萬里於暑假前擇地開辦並將開辦情形隨時呈報 
[楓涇]  
　　鎭民組織萍社楓涇鎭民謝福駿沈履剛葉紀常等鑒於改良習俗之必要主張提倡高尚娱樂爰共發起組織萍社己於日前正式成立其緣起有云囘人等組織斯社欲乘三餘之暇把晤言歡種種護備練係高尚娛樂不涉其他意味云云社址即假葉氏别墅地在車站附近社中有屋數楹屋後有園中植名花嘉木以供社員費玩之需室中徧懸名盡墨寳以供賞鑒並備書報以便社員批覽更有絲竹藉以陶寫性情並時擊請酒以振風雅其他顧曲敲棋品茗聚餐談笑等各隨社員之便以是鎭上各界優秀分子以及寓公旅客方外等一時紛紛報名入社大有近悅逺來之勢亦云盛矣 
[杭州]  
　　杭垣金融米市近狀杭垣因絲繭上市需用現洋甚巨亟應籌足以免現洋缺乏之虞中國銀行蔡行長特向滬籌商鉅欵來杭以資活動昨日早車由滬同和轉運公司裝到現洋二十餘萬元金融因而活動矣浙省食米因來源稀少湖墅各米行大盤頂尖每石須售洋八元八角城内各飯舖歷來門售每碗制錢二十八文現因米價昂貴不得不顧成本昨在后市街飯業公所開會議决每碗暫加二文即日起門售每碗三十文添飯十二文起碼云 
　　浙長官公讌省議員浙江省議會自第一届告終第二届召集之初楊齊兩長曾一度在西湖公園讌請省議員乃楊旣不自陪席且　雜中下級軍官多人議員遂不歡而散此次未設讌之先由張師長載揚至某議員庽所稱盧督軍頗欲爲浙做事擬提兩椿大案一爲模範緣絲廠一爲浙東漁業公司某議員謂漁業固應提倡惟省長交議之漁業局全係壟斷性質探其内幕乃台屬某議員一種販米出口販土進口之計畫萬難贊同至模範繅絲廠屈映光在巡按使任内曾經辦過耗費不少一無成績實緣所用非人兼之此項木機爲日本廢物而我浙引爲模範豈不可笑張師長云盧督所提之漁業公司及綶絲廠係另有辦法越數日省議會休息室内軍民兩長請客知單燦然發現遂於二十三日午在陸軍同袍社張筵盛讌議員到者百十餘人較之出席會塲尤爲踴躍上午十一時軍民兩長先至該社派員招待入席並作軍樂陪席者有一師師長張載揚四師師長陳樂山督軍參謀長范毓靈警務處長夏超寳業廳長雲韶政務廳長馮學書錢塘道尹張鼎銘等盧督軍就席演說謂現在時局雖不敢謂爲和平無望要可謂和平無期然南北之和平雖無期而吾浙之和平固自若也享此和平不積極爲地方着想豈不負此和平鄙人爲浙江計省道一事便利交通仍主張進行他若浙東漁業公司及模範繅絲廠等皆爲浙江刻不容緩之舉巳擬有招股章程請大家做做發起人或贊成人又備述樟腦局造幣廠兩事如有餘利當爲地方力謀公益云云議員等掌聲如電次齊省長演說又次周議長演說演說畢即進膳軍樂又作膳畢盧督致頌詞賓主遂盡歡而散 
[廣東]  
　　東濠塌橋慘聞二十日下午五時餘粤垣東門護城東濠橋忽然崩塌一時道路紛傳發生慘變有人前往調查悉東門外原日護城之束濠本有石橋一座近因拆城改築馬路特將舊橋拆卸改建橋拱接駁馬路承拆工匠己在橋之北邊用竹木蓋搭高約丈餘長近十丈之浮橋以便行人來往惟浮橋尚未搭妥行人猶在舊橋往來拆橋工人遽將橋旁泥石陸續掘去又不在橋梁之下搭架支柱橋梁日久廢壞受震不能支持遂至突然傾塌幸時在黄昏行人不多而橋塌之際先有工人麥某察見裂痕立呼同伴走避並在路上阻止行人故其時在塲目擊者祗見有婦數人被其壓下並見有數歳小童從旁墜入濠中路人喧傳共有二三十人被壓實係揣測之辭事變發生值班警察及在塲目擊者立即落濠援救壓傷人中有搭棚工人一人及勞工數人最爲奮勇即刻將婦人陳黄氏一口及其女孩救出聞陳黄氏是時背負其年甫週歳之女孩出外購物行至橋上適罹於難其夫陳根人呼爲「大眼仔」係在清紫坊某茶居傭工現在越秀第二號門牌居住該陳黄氏壓傷下體傷勢頗重女孩則壓傷手腕衆人隨又救出婦人一口現居長興里姓氏未詳亦將下體壓傷甚重均已送往廣東醫院醫治未幾各路消防隊紛到救護又將男子一名救出問悉姓黄名德現在陸軍一師一旅二營八連充當厨夫在廣九車站附近駐紮即由警察四區分署將其送回該連轉送公醫院醫治查該橋而闊約丈餘崩塌之處約長一丈下方水流湍急各路消防隊百餘人到塲將塌下之泥石發掘掘至九時五十分己見濠底並未發現被壓屍體則當時壓傷之人想祗有救回之男婦小孩共四名口而己至於衆人眼見在橋旁墜下之小童則始終不能發現不知是否爲濠水冲去踪跡殊未明瞭也當時事變發生第四區分署警長到場查勘以該承拆工頭事前不在橋下搭架支柱實屬玩視人命即將工頭梁列一名帶區核辦 
[湖北]  
　　鄂議員清釐奬劵餘利案軍事奬劵原係專爲鄂西善後之用兹施南議員吳經禮以鄂西未受實益特提出清釐此項奬劵餘利一案得徐大煜等三十人之連署於昨交會矣原案如下施鶴地瘠民貧捲入戰爭漩渦兩年有餘征量籌餉十室九空案集流亡在在需欵王前兼省長鑒於鄂西地方之糜爛湖北財政之奇絀於上年援案呈准開辦軍事善後有奬義劵專案聲明以其盈餘撥充鄂西賑撫之用當時全省紳民以開辦此項奬劵旣經指定用途與他種籌欵情形略有不同不得不各本善與人同之心以仰副王前兼省長嘉惠窮黎之意惟查開辦期限原定一年現聞復因堤工呈准展限名義旣巳變更界限自應劃分綜計上年十二期正副奬劵餘利爲數應有三十餘萬元若不卑爲清　東支西撥則所謂軍事善後者勢必有名無實擬請分咨督軍省長公署轉飭義劵局迅將上届十二期奬劵盈餘確數造具對照表並一切開支欵項造具表册呈咨過會以備查核一面將所有餘欵儘數提出聽候指定銀行存儲生息以備鄂西軍事平定後一切善後之用如查有因工借撥情事即應設法歸墊以重專欵勿得隨意挪移致失開辦之本旨云云 
來件 
[中法協進公會經過與籌備第二次開會之說明]  
　　第一次公會紀略民國七年（即西曆千九百十八年）由中法協進會發起第一次中法協進公會Ｃongresdesoeuvrossino-francaises於十月二十日在北京江西會館行開會式於十一月二日在北京大學行閉會式兩週之内並屢開委員會討論各項問題撮述其大略如左（甲）開會蔡孑民主席報告開會法公使徐大總統代表傅教育總長梁參議院議長陸外交總長代表熊督辦張僑工局長葉交通次長代表相繼演說本會幹事鐸爾孟李石曾報告會務並宣讀廣東軍政府岑伍兩總裁及汪精衞吳玉章二君賀電主席宣佈散會（乙）委員會討論及决定諸問題之總目（一）請教育部召集之中學高等學校校長會議議决於各學校中添授法文兩會議俱表同意（二）委員會討論之問題略分八類曰教育曰科學曰美術曰圖書曰編輯曰兩國學界之聯合曰僑工問題曰實業問題（丙）閉會蔡孑民鐸爾孟李石曾相繼報告除認可委員會所擬各事更决定由中法協進會於常時實行之或促進之並决定每年舉行公會一次 
　　開會後及今十八閱月中法協進會直接間接進行各事之略狀（一）各學校添授法文者此事己漸見諸實行保定育德中學·及省立第六中學·北京第四中學·皆先後添授法文廣東及其他各省學校·亦多添授法文惟名稱數目未詳（二）本會直接或間接在國内之各種事業北京之孔德學校·法文專修館·西郊天然療養院·保定城鄉法文工藝學校兩處皆次第擴張（三）本會直接或間接在法國各種事業一年内到法學生一千餘人中法各團體在巴黎西郊組織華僑協社維持在法華人各種事業組織里昂中國大學 
　　第二次公會之程序兹經中法協進會擬定第二次公會程序如左（甲）開會民國九年六月二十日在江西會館舉行開會式（乙）委員會討論問題（一）擴張或實行第一次公會擬定各事之己辦與未辦者尤以推廣各校之加授法文爲要（二）計畫與維持各項事業之經費（三）闡明法國眞理的教育諸學說討論中國精神教育之趨勢（四）請法國學者來華或演講法國學說或研究中國學術並組織機關（五）在法國之中國學術與教育事業如留學生里昂中國大學等（六）科學美術之介紹如刊行書報組織圖書美術展覽會等（七）促進兩國實業關係之進步如組織中國里昂勸業會（八）增進兩國各界聯合之機會如組織赴法觀光團（丙）閉會七月四日在北京大學舉行閉會式 
　　第二次公會後特别之事業第二次開會除討論中法兩國教育實業問題及助其發展並即實行組織兩種臨時之事業以增進兩國人士接進之機會（子）里昂勸業會中國部之組織里昂勸業會於春秋兩季各開會一次爲各國實行交易之商塲其形式略如博覽會然其切重商務不僅觀感則較博覽會爲尤要明春該會特邀中國實業家組織中國部中法協進會爲便利兩國之交易計願稍盡輔助之責凡欲赴此會者對於籌備寄送貨樣派代表赴法寄貨免稅預定減價船位等有商詢者皆當相助以利進行於此事另有可供參考之件請於開公會之日起向中法恊進會事務所索取（丑）赴法教育實業觀光團近年中法事業日見發達歐戰以來在法華僑數以萬計一年之内留學法國者數以千計近來又有巴黎中國學院·里昂中國大學·里昂勸業會中國部之組織於是中國人士欲直法觀光者亦日以增進兹特由中法恊進會組織赴法觀光團延請教育實業及關心公益各家於明春赴法與勸業會同時舉行團員除參觀里昂之中國大學及勸業會並至法國其他重要區域參觀一切定期往來四個月欲各自展期者聽一切招待及便利旅行節省費用等事協進會與其他在會諸團體當量力相助關於此事詳章請於開公會之日起向中法協進會事務所索取 
雜評一 
[撤兵問題與各省（黑）]  
　　撤兵問題不過一極小之問題耳然而今日中部各省若以爲極重要之問題者無他有互相疑慮之意雜其中也 
　　夫互相疑慮之意旣生則無論若何細微之事卽足以釀成鉅大之患况乎兵事哉 
 
 
 

Page 11

 
 
   
 
 

Page 12

 
 
   
 
 

Page 13

 
 
 [G 
[消化有序夜睡安寕能使嬰兒長成肥胖康健喜樂也]  
嬰孩自己藥片專治胃不消化能令嬰兒及小孩睡眠安舒 
若嬰兒之母親乳水不足稀薄無力或其乳水不敷嬰孩所需吸則嬰孩立現其狀態驟變彼卽時覺飢餓難求一飽且患腸風腹痛胃不消化嘔吐其大便艱難顏色不正或反是則大便時常泄瀉多水似肚瀉症吵閙不休微有寒熱難以安睡時常啼哭夜間更甚彼之身體重量不增或且輕减致令其爲母者不敢舉秤權之其情狀之不滿人意者一至於此則其進步之失敗斷難達其目的矣或問照此情形應用何法耶第一次當注意者卽飲食是也旣因其母親之乳不足之咎立卽須改良之乳食俾嬰孩藉以滋養第二嬰兒之軟弱情形在乎腸胃首當療治之其最穩妥之方法卽服用嬰孩自己藥片是也或問此藥片有何功效吾何由而知之此藥片能使余之嬰孩有益無損耶答曰一則嬰孩自己藥片乃是專門與嬰兒及小孩服用也爲嬰兒初生起至孩童止尋常各症之良藥二則嬰孩自己藥片係韋廉士醫生藥局之出品可保絶無危害受損各質攙合藥性和平卽最幼穉甫生之嬰兒亦可餌服也則閣下之嬰兒服用定必滿意且已曾治愈多數嬰孩非但在中國卽天下各處之嬰孩賴是片之奇功得慶更生者已不知幾千萬人矣請讀以下潘孟威先生之證據 
潘孟威先生之公子玉照 
在江西撫州有二小孩患病沉重 
由嬰孩自己藥片之功力得獲治愈肥壯强健江西撫州中學校敎員潘孟威先生者係小孩福生現年三歲及小孩祿生現年二歲之父親也讀其來函云弟生二子均因其母體弱乳水不足孩兒吵閙夜不安睡祗得另以飯粥代乳哺之不料胃不消化腹痛黃瘦性急暴躁骨瘦如柴後經親友告余購買嬰孩自己藥片與而服之不覺兩孩日見安寗夜亦熟睡飲食亦增身體逐漸肥壯大子皆能行走此乃服韋廉士嬰孩自己藥片之功效專肅寸　敬謝韋廉士醫生藥局嬰孩自己藥片之功德附呈長兒鳴震即福生之小照一紙以鳴謝悃 
出牙各症治愈　坎拿大有一爲母親者之證書 
坎拿大翁太利亞地方呂臺性夫人來信云小女出牙時期甚爲困苦身體發熱舌現厚苔口氣臭穢且嘔吐如腐塊之乳余之醫士命余投以嬰孩自己藥片立即見效小女夜不安睡已三月有餘余因其困苦若此憂愁飲泣者屢矣雖醫藥遍嘗鮮見功力及服用此藥片病竟霍然現今小女飲食消化有序口氣芬芳舌苔清潔彼即安舒喜樂令余不能不竭力舉荐此嬰孩自己藥片俾得他人之爲母親者亦可用此藥片如余之小女爲他藥所不能治者此藥片一服即愈矣 
[嬰孩之母親衛生方法]  
以及如何得獲康寗之效果 
嬰兒康壯之初基全在乎初生之第一年中撫養得宜如撫養失宜决不能成爲强壯之小孩是以嬰孩之乳母必須身體强健則其乳汁濃厚有力喂養嬰兒必得康壯也 
哺乳之母親如若血薄無力難望其有濃厚之乳汁可使嬰兒强肉壯筋健骨也因彼之身體軟弱無力轉使小兒吮吸如水之乳易於飢餓使嬰孩得軟骨之症以及一切軟弱病症是也强健乳母之血液使乳汁有力之妙劑即天下馳名行世已歷三十餘年之久韋廉士大醫生紅色補丸是也是丸曾經治愈千萬無數少婦幼女之患疾病者且男女均可服用即如月經不調　腰痛背酸　疾病頭痛　赤白帶下　血薄氣衰等症是也凡經售西藥者均有出售或直向上海四川路九十六號韋廉士醫生藥局函購每一瓶英洋一元五角每六瓶英洋八元郵力在内 
如欲索取忠告婦女小書一本即須寄一明信片至以上所列地址原班郵送不取分文 
嬰孩自己藥片所當記憶者如下 
一此藥片輸入中華甫及一年有零且嬰孩自己藥片並非新出之品在泰西各國久已通行暢銷矣 
二乃是韋廉士醫生藥局之出品可保絶無危害並無絲毫麻醉性之雜藥以及一切能成癮之雜質攙合其中也 
三此藥片毫無損害大有滋助自最幼穉甫生之嬰兒起至六歲孩童止均可服用爲嬰兒及小孩尋常各症之靈藥也即如　便閉　胃滯不化　腹瀉　肚痛　嘔吐　發熱出牙各症　蜖虫等患均可療治 
如何可得嬰孩自已藥片 
如尊處無從購買嬰孩自已藥片即須郵寄大洋郵票六角或郵局滙票六角至上海四川路九十六號韋廉士醫生藥局原班郵奉一瓶可也每六瓶英洋三元郵力在内ＢＡＢＹＳＯＷＮＴＡＢＥＥＦＳ嬰已 
[如何能使嬰孩康壯]  
茲有精美小書一本奉送諸君索閱或可幸免數百元之損失 
嬰孩體量之輕重 
哺乳之法如何 
嬰孩可食用之品 
不易消化之食物 
小孩沐浴 
嬰孩啼哭之故 
以上係舉書中内容如此甚爲簡明閱者易知書名係保赤妙訣如欲索取即須將以下證劵剪下墊寫姓名住址寄至上海四川路九十六號韋廉士醫生藥局原班郵送但須貼於明信片上寄來也 
請付所送之保赤妙訣一本以及衞生小書各一份原班寄下爲荷 
姓名························· 
住址························· 
 
 

Page 14

 
 
本埠新聞 
[美新使在滬之談話]  
　　字林報云昨日午後字林報訪員往見美國駐華新公使克蘭氏詢以時事克公使答詞雖未盡如人望然甚直率訪員問美政府對新銀行團之地位克公使謂離華盛頓時美政府仍在考慮此事並未有切實辦法訪員問下届美總統選舉事克公使謂下届總統究屬何人較前更難推測大約以約翰森氏爲最有希望渠之資望才能頗足爲羅斯福氏以後之繼起人物從前羅斯福之進步黨大都爲約翰森所羅致故最有獲選之望上届選舉中與威爾遜總統競爭最烈之休士氏今亦有被舉之望魯登氏亦爲候補總統之一但擁之者不多伍德將軍亦共和黨候補總統若民主黨之候補繼統則僅有威爾遜之婿麥加杜氏一人克公使言及美國過激黨謂美國過激運動並不甚有力前之抱過激思想者全漸悉過激手段之眞正結果美國工人並不以過激主義爲進步方法美國驅逐出境之過激黨人數無多美國罷工風潮實非重要勞動家態度今較温和非六個月前可比生活代價昻貴工人乃有觖望俟物價略平人心漸定昨據路透電稱美國物價續落果爾則勞動家更不致罷工矣云云 
　　大陸報昨紀上海美商會等在滙中旅館宴請克蘭新公使情形略謂克蘭公使即席演說據云起程之先曾與威爾遜總統密談一小時故受政府訓令獨爲詳細威爾遜對於中國事件知之頗深且極注意但其所受訓令與威爾遜所持主義適相脗合自威爾遜宣佈其主義後舉世爭傳無逺弗届即阿刺伯人與埃及人亦皆聞聲奮起惜地中海諸國未採用威爾遜主義致該方而釀成不愉快之情勢希望太平洋諸國當可對於威爾遜主義予以更大之考慮威爾遜曾有言曰余苟能稍有作爲以減輕人類之擔負余願足矣今中國擔負甚大欲補救中國時局惟在採用美國制之教育中國如能追蹤美國採行同樣方法以圖發展則中國可大增世界之利源與和平但若中國境内仍有侵略開拓之行爲而妨碍其和平發展則前途正可慮也出離美京之最後一時曾與國務卿與海陸軍總長晤談彼此意見適同在華美人無論有何異見然對於華事不可不一致行動云 
[美巴兩公使北上紀]  
　　日昨（星期二）新任駐華美公使克蘭氏偕夫人等於上干七時半乘汽車至北火車站同時巴西駐華公使勒拉維氏亦到站先經滬寗路局長任筱珊預備花車兩輛太埠軍政各界蒞送者有楊交涉員帶同交際科長陳世光楊小堂軍署孫副官長海軍藍總司令王參謀長徐警廳長沈知事等並有軍署軍樂隊警廳音樂隊及衞隊迨至克公使等上車軍樂齊鳴送行者咸各脫帽握手而别並聞李督軍於昨派洋務諮議熊某來滬迎接克公使等到寗云 
[民食問題之昨訊]  
　　議决設立平價局上海縣知事遵奉省令籌辦平糶事宜訂期二十四日在署開會集議已紀前報前日届期於午後兩時開會到者有上海地方自治研究會會長李右之副會長吳叔田公欵公產經理處經理員朱福田慈善團董事凌伯華上海十九市鄉經董陸崧侯·錢貴三周采臣·劉子瑜·等二十餘人首由主席沈知事報告開會宗旨畢即宣言謂奉省公署電令以軍漕等米業經照案截止然近來米價仍有漲無減自非疏通來源不可擬呈請江蘇省長咨湖南江西等省長採運秈米來滬接濟即便設局開辦平糶並請各該省長免去沿途關卡捐稅隨發護照憑照騐放云云經衆贊成遂議决先從上海市辦起然後再行推及各市鄉仿照辦理上海市方面擬定設立平價局兩處其地點（一）在大東門外龍王廟（一）在小南門外商船會館以上兩處地最適宜各鄉航船來滬轉運亦較便利酌定即日開辦外並派人前赴贛省湘省兩處採運大批米石運滬接濟議畢時已薄暮當即言告散會並聞上海縣沈知事以平價局即日開辦所有辦理墊欵經費本署公欵支絀無從籌撥非設法籌備躉款斷難着手是以商由公欵公產處經理員·及縣商會會長等公同擔任擬代向江蘇銀行籌借現欵洋一萬元以憑開辦惟此項借欵係用縣公署等名義云 
　　陸部准予停購軍米上海地方自治研究會會長李石之昨接何代軍使公函云逕啓者前准貴會眞代電業經據情電請國務院陸軍部核辦並函復在案本日准陸軍部馬電開元電悉此後遇有請照赴滬購辦軍米者應即暫停以維民食等因准此除已通飭所屬各機關曁行知海關一體嚴密稽查外相應函請貴會查照可也 
　　安亭附近發生搶米案前日有無錫帮米船周孝弟承裝謝姓客人經銷之米一百四十石由無錫來中於下午七時許駛經安亭相近突來小船六七艘口操土音之六七十人圍住去路躍上周船將米或用洋鐵糞箕或用筐籃木桶盛儲而去幸係散艙祗搶去艙面上之米約四五十石周不敢與較任其所爲而去昨日開行來滬停泊新閘橋堍即報告謝姓客人由謝向米業公所籌商報請該處官廳緝辦一面設法請官廳沿途保護云 
　　斐律賓華僑之談話聯合通信社云昨有由斐律賓來滬華僑之陳君言近日報載國内到處皆鬧米荒何國人茫無辦法一至於此陳君後引現在斐律賓處置米荒之辦法云斐埠日來米價亦非常昻貴該埠檢事局曾通告所轄各機關嚴守米律凡有破壞定律則科以五百元以下之罰欵或二年以下之監禁或二欵併科而業主方面亦須逐月報告收獲及出入情形以便稽查而免混弊國内亟宜設法速定米律以杜大亂云云 
　　工會否認派人查米中華工會總會昨因報載龍華軍署致南北商會函關於檢查私運涉及該會乃於昨日特致函何茂如代使聲明其事函云護軍使鈞鑒頃閱滬上各報貴使致南北商會公函據探報有中華工會總會近因上海米價日見飛漲滬上全埠工人生計維艱擬派人往南碼頭等處實行檢查奸商輸運出口並聯絡十人團組織檢查輸運處等語不勝駭異且敝會成立以來純爲工人範圍以内作事並無絲毫軌外行動會中同人大都束身自愛者差堪自信所謂聯絡十人團組織檢查運輸處並不知有此無意識舉動至於此次米荒儘可官民磋商辦法以蘇民困何必張皇失措無故自擾查上海五方雜處良莠不齊想係出自不良份子任意招謡揑造探報致有誤會殊屬無味敝會爲維持名譽起見未便默而不言特此聲明敬請貴使即行更正以免淆亂觀聽幸甚中華工會總謹啓 
　　省長飭查獲米重量日前江海關在某輪船上查獲運往外洋之米石因與護照所塡斤兩不甚合符當即扣留存關兹查得此米係由某公司代僑商徐某報關事爲江蘇齊省長訪悉電令上海縣沈知事會同米業董事查明該米究與護照相差斤兩若干擔脚實數若干仰即切實照復等因沈知事已遵照辦理矣 
[關於蠶桑之兩消息]  
　　楓涇桑葉價格大漲楓涇春蠶已值四眠開秤在即昨有繭客自該處乘滬杭火車來滬謂楓地此届蠶汛甚好惟種桑甚少不敷喂食致各地裝來桑葉每擔漲至六元以上然葉未到楓中途已爭購一空云 
　　浙省乾繭已有運滬浙省各地乾繭現已陸續上市滬杭甬鐵路昨前兩日已由拱宸橋車站運至上海南車站乾繭五車共五百十一包均由杭來夜貨車運滬除分别卸入該站貨棧外並知照江海關派員前來復騐現因繭市尚未旺故騐關人員並不常川到站須由繭商臨時知照云 
[絲市報告]  
　　中美新聞社譯錦昌華絲出口公司報告云本星期中國機器絲價略跌是否將再跌不得而知横濱絲交易所巳暫時歇業俟某某日本銀行調查後再開故紐約絲商目下不在市上辦貨計市價特别大號銀一千二百五十兩特别號一千一百兩中號一千零四十兩土色絲市面不活動普通絲歐莊略有交易 
[參觀尼羅號紀船長之說明]  
　　昨午尼羅號船長金斯來君（ＣaptinＨ·Ｋingsley）特備午餐於該船轉託中國郵船公司經理威廉氏（ＪＰ·Ｗilliams)　及該人司董事勞敬修君代邀本埠各輪船公司經理·美郵政局局長（Ｅ·Ｈ·Ｅverctt）青年會幹事·中西報界代表宴會未及一鐘來賓紛紛聚集由威廉氏一一介紹於船長乃由船長導往各部分參觀且詳爲說明船長及其船員均和藹可親故賓主怡然頗相得也該船之組織極完善船中出路居中置以鐵門數重便於預防危險也艙位及浴室餐室等共六十餘間牀 
[尼羅號攝影]  
　　鋪清潔空氣流通一切位置均極寛敞艙面之寛與俄皇后號及亞細亞皇后號較有過之無不及該船駛行已二十五年而船上一切均無絲毫損傷可爲堅固矣中國郵船公司爲華人集資創辦因華人不諳航行一切事務故請美人爲辦事員實則皆華股也該公司自開辦以來發達異常從未虧折去年因修理中國號耗費極鉅出入相抵幸相差尚少預卜不日可還復其原狀也尼羅號本英產數年前由中國郵船公司購來價七十萬元加以修理再行開駛當歐戰之時復被英政府假爲運兵之用服役四年去年年終方得歸還故船中設置未免稍有不齊以後當再加修理該船速率頗大每小時可行十四海哩參觀畢入餐室進膳船長舉杯祝各人幸福及中英美三國之進步餐畢二時半乃由船長殷懃送至艙外一一握手言别 
[各輪船之消息]  
　　法國郵船公司之貝郝號將於五月二十八日（星期五）晨自上海開往廣東西貢等處而至法之馬賽及比之安得威伯等羅脫熊段拉秃號將於六月十日（星期四）自上海關行赴英法等處 
　　昌興輪船公司之蒙帝尼格號將於五月二十七日自上海開行赴香港 
　　中國郵船公司之中國號已於昨晚夜半目香港抵申旅客須於今晨九十時離船登岸出口之旅客須於五月二十六日（今日）下午四時自海關碼頭出發 
　　乘尼羅號來申者有華人八人西人十七人赴香港者有華人六人西人十三人往新加坡者僅西人三人而巳有檀香山僑商范寛君前日亦附該船返國據言該船房位雅潔飲食精良招待週到無微不至而船主管事等尤與華人相習親洽異常故船中華僑百餘人同聲揚頌謂爲歷次出洋所未有云 
[新茶尚未開價]  
　　祁門新紅茶巳到滬一千餘箱昨由恒記·謙秦昌·忠信昌·洪源永·同春等五茶棧各發樣茶三四種送往英法美等各洋商研究此種新茶色香味三者均在上乘惟國外存茶尚多不欲急於添辦以是新祁紅茶尚未關盤 
[青角新菜子上市消息]  
　　北市米商接青浦珠家角快信略謂新菜子於今日（二十五日）上市售開每石洋六元其身份七五折市價較去夏新貨頭盤漲洋一元日後收數希望天氣晴朗尚不致減色云 
[銀市報告]  
　　中美新聞社譯友華銀行二十五日報告云前星期六日倫敦大條銀近期價漲一便士逺期漲一便士又四分之一此間今晨開市時價不動市面穩固售出金鎊五六月份價六先令一便士半金圓五六月份價一百十七元日金七月份價四十三元半横濱第七十四銀行停業致日本經濟界頗緊急紐約銀價一元零二分今日此間出口交易甚少電滙亦不多預料銀價不至再跌 
[上海紡織公司案展期再訊]  
　　三井洋行經理之英商上海紡織有限公司因英股東要求加派清理員辦理結束事宜而公司不允致被英股東在英按察使公堂控告昨晨公堂開審此案原告律師投稱近數日兩造接洽漸近頗有商定辦法而使雙方滿意之希望故請堂上寛展一星期再訊被告律師對於展期之請求亦投案表示同意堂上乃判定下星期二日開訊 
[上海蒔花會春季大會]  
　　本埠中西商人爲奬勵植物營業與娛適精神起見組織上海蒔花會歷有年所每年賽會二次一在五月一在十一月每次開會一日與賽花卉蔬果等品由評判員分爲三等優美者有奬昨日午後二時該會在南京路市政廳（即小菜場樓上）開春季大會會員送來陳列與賽之花卉等或植於盆或揷於瓶或盛以竹筒或貯以篾籃或紥成花球與花蓋或折置杯與晶杯供諸案者墊以素巾布諸地者媵以緑葉五色迷離萬香馥郁是眞大觀也已評判者爲斯締芬Ｃ·Ｃ·Ｓtevensen鮑石陀Ｊ·Ｃ·Ｂosustow福婁Ｐ·Ｆowler等全會以列第一第三兩等者爲多第二等較少有一種肥碩之蒜亦獲居第一等游人見之輒爲之啞然失笑晚間八點半工部局西樂隊之樂大作十一時始散會統計來會參觀者不下五百人云 
[公共體育塲駐兵未撤]  
　　西門外斜橋路之公共體育場係已故勸學所長吳懷疚發起成立巳閱四年場内有足球網球臺球等場室任入場者競賽以便公衆而重體育乃自此次學潮發生後該場地點有軍人防守不但閒人不得進内即場内辦事人員出入亦難自由現在華界戒嚴令除軍區範圍外巳示無形取消而該場之防軍尚未奉令撤除致地方上頗多感觸聞該管理員已切商主任請爲迅陳縣公署懇予轉呈軍署請求早日撤防以回原狀不識能否邀允也 
中華職業教育社年會預誌 
[「日期」五月二十九日·三十日]  
[「内容」參觀學校·展覽種種·聽杜威博士大講演]  
　　中華職業教育社成立已届三年社員達三千餘人遍於國内各省區與英美法日諸國及南洋羣島兹聞定於本月二十九三十兩日在小西門外陸家浜南該社附設之中華職業學校内舉行第三届年會因職業學校開辦已越二年新建築校舍先後落成各工場設備布置亦漸竣事先於二十九日上午九時起招待來賓參觀由學生引導說明敦請指教以便改良又自該校成立以來各處仿辦者紛紛繼起而苦無參考之資料爭向該社詢問該社利用機會徵求各種職業教育圖表書籍並向含有職業性質之各學校索取其規程·報告書·計畫書於三十日上午分别展覽俾欲研究試辦者有所采擇室中以一部分陳列各種玩具因五四以來國人競事提倡國貨玩具製造需要尤殷該社曾通告各處小學手工科從事製造此時特設此部以備考覽美國杜威博士前主講北京大學近由新教育共進社敦請南下分赴各地講演博士於職業教育研究最精該社特請博士講演其講題二十九日午後二時爲「職業教育之精義」三十日午後二時爲「職業教育與勞働問題 
」凡欲聆博士高論者均可到時赴會不須入場劵云 
[第二師範十五週紀念會預紀]  
　　省立第二師範學校係龍門書院改組迄今已十五年舊歷四月十一爲該校第十五届紀念日經其校友聯席會議决開一大會以資紀念爰商准賈校長於二十七至二十九日停課三天是三日内規定自上午十時起至夜十二時在校舉行慶祝紀念·校友俱樂·學生運動·學藝表演·游藝競賽·等等並佐以附屬高小之童子軍操作·學術表演·與各組學生化裝講演·新劇家鄭正秋亦與會表演入晚開聚餐會演梅蘭芳之影片此外種種游藝競爭無不美備現正將校内各級課室·禮堂·講堂·與學生之自修成績室·宿舍等處從事布置又分接電燈校之頭二門首與禮堂上高搭松柏牌樓綴以鮮花紥成紀念大會四字佐以電燈五光十色燦然可觀昨日賈校長具柬邀請政學兩界領袖與各學團團體曁學生家長至時到校觀覽派有招待員分别欵待並已印發入場劵數千份想是三日間必有一番熱鬧也 
[聖瑪利亞書院之消息]  
　　聖瑪利亞書院將於六月十九日開懇親會特請學生家族親友茶點及展覽成績校同門會會員亦將來校招待賓客本届畢業生要求教職員將畢業遊藝會暫停而籌備演劇大約暑假後即將舉行所收之費悉以捐助新校舍禮堂建築之用該欵現已由同門會及學生募得一萬五千元此次演劇欲補其不足也本届網球隊現巳開始練習另有六十餘人野球比賽已於上禮拜終局得奬者爲王桂英禮拜五該校音樂會開會奏技入座者頗衆禮拜六下午該校體育會開會敦請聖約翰大學童子軍獻技其手術之靈敏精神之活潑令人嘆服觀者莫不盡興散 
[護士會開始試騐]  
　　本月二十四日起二十九日止博醫會附屬之中國護士會在中國各省考試已畢業之護士入會一節已誌前報兹悉本星期一已開始試騐此届報名應考者較去年尤多有百餘人去年祇八十四人由會承認合格者四十八人本届當可增多云 
[救國十人團評議會紀事]  
　　上海中華救國十人團聯合會改選之新職員已見前報昨日下午八時在南陽橋新會所開第二次評議會公推王梅塘爲臨時主席夏叔芳爲紀錄當由主席報告開會宗旨略謂梅以事前旣未準備事後又失急智今承諸君愛推是不得不勉爲其難請諸君依通告指定案提出討論云次由崇淦泉提議謂應先推出正副評議長後再擬評議部章程童理璋附議付表决贊成當即用記名選舉結果馮松園當選爲正會長虞植卿王梅塘爲副議長次照章選舉書記四人結果丁觀瀾童理璋畢格心夏叔芳得票最多當選爲書記末議評議部修改細則章程起草員當即舉定虞植卿丁觀瀾王梅塘夏叔芳四人爲起草員散會已十一時矣 
[寗波同鄉會徵求會餘聞]  
　　寗十隊副隊長朱之椿致各隊同人書云寗皮同鄉會徵求會各隊同人公鑒謹啓者此次滬會有徵求會之舉行各處同鄉爭先奮起文居金陵望風相隨蓋不敢以棉薄自棄也月之十七本會假一品香行閉幕禮所得總數超過定額在坐同鄉握手相慶於是起立發言爲進行之貢獻者坐席相接文以迫於時間無所表見今請爲諸君一陳述之竊此次徵求之會同人竭一月之力鄉人節衣食之需積微成巨始克有成來也非易故用之宜愼監之宜嚴否則不僅我同人所期望抑亦無以慰納費入會之鄉人也此則兩次聚餐之費文所欲提議另繳者也文之主另繳者非謂不當有餐費也亦非謂餐費用之失當蓋一月以來各隊同人敝唇舌之力竭奔走之勞熱忱所在决非兩餐所能言報况各隊勸募所耗間有數十倍於餐費者故兩餐之費在會不足爲多受者可告無愧惟同人參與是會旣以造福同鄉爲之標幟則福利應與共享不當獨受不然跡近居功而貧苦鄉人且或引以相責也蓋所集公欵是有爲我而費者白璧之價輕於微瑕以微瑕足以爲病也况兩餐之費爲數非巨分任更覺微細文不自鄙先捐二十五元居四十分之一則吾知所餘之三十九必爲當仁不讓者所先得矣若是不獨足以表白同人亦可使後此用欵者有所顧慮也爲義所驅不及擇言惟我四十隊同人有以教之此頌公祺寗十隊副隊長朱之椿謹啓 
[碾米公所常會紀]  
　　昨日（初八日）爲機器碾米公所常會之期仍在總商會三層樓上議事廳開會下午二時董事張樂君錢貴三曁同業到者二十餘家開會後首議新閘區同業沅成永大等廠提出爲煤價逐賤電費應予讓減一案衆以工部局電汽處巳復電允減而我中國官場之閳北水電廠反託詞省長延遲不答應由公所再行函催繼又議總商會轉來松滬何代護軍使函謂查有中華工商協會及十人團等名目組織檢查米糧出口之事經衆磋議之下僉以該團體等檢查私運果屬美事但非正式機關且於南市浦江等處皆爲米業彚萃之中心點何能知其爲出口勢必混淆黑白擾亂商業應予函復總商會拒却云云次又議四月中旬同業之糠粞價目仍舊未更議畢散會已五時矣 
[林建章請取消節制陸軍名義]  
　　海軍司令公署昨接駐崴海代將林建章電略謂前年我國因參戰關係由政府選派陸軍一師開拔到崴駐紥並派海容軍艦駐崴埠並奉大總統任命建章節制海陸軍事以資統率現因歐戰告終各國均將派往軍隊陸續抽調回國我國軍隊亦奉陸軍部電令撤駐雙城子等處所有節制陸軍名義自應懇予轉請院部即行取消惟海軍未撤以前仍領海軍代將銜以符體制等情藍總司令得電後當即轉呈海軍部核辦矣 
[寳山籌辦全縣幹路之計畫]  
　　寳山羅店·大場·劉行·彭浦四市鄉經董錢衡同等因規畫寳山全縣幹路致函該縣經董聯合會已紀前報兹將其計劃書再錄如下（一）幹路之定線定線之標準當以商務繁盛之區與出產品輳集之處相接方適宜於供需我寳邑出產品匯集之區夙推江灣吳淞·羅店·爲最現江灣吳淞早有鐵道及馬路等之建設獨羅店劉 
 
 
 

Page 15

 
 
行等區僻在西北與鐵道距離較逺商賈往來交通不便而位置又貫全縣之中心似應先就羅店以達劉行大場彭浦而至上海定爲南北幹路爲最宜且上海至大場新路已成事半功倍其餘各市鄉互相往來之幹路或支路均依條例次第興築（二）集欵之方法縣路之設施乃縣自治事業之要素是項經費自應就地籌集以圖進行惟路事需費甚巨　賴全縣財力急切恐難勝任兹擬分三種方法（甲）由本地方熱忱紳士分任勸募臨時捐欵（乙）呈請省署及財廳轉飭上寳貨物稅公所於貨物稅項下附帶若干（丙）呈請省署及財政廳於本縣忙漕項下帶徵附稅若干如能實行水陸交通商務發達可計日而待云 
[造船所承造美艦之昨訊]  
　　江南造船所承造美國軍艦十二艘需用材料以鋼板爲大宗現己造未成者祇有四艘其未開工者八艘除已造未竣工之四艘材料配足外所有未開工八艘需用鋼鐵條板各料不敷尚巨且本年下半年當再開工製造四艘應用物料現須急速採辦故由該所工程處開明應用各材料數目清單送請劉所長迅予添辦以便配用至該所前向外洋訂購之大批鋼板業於前日運滬現正雇船駁送船塢料棧存儲云 
[滬杭路特開專車運送空車]  
　　滬杭甬鐵路杭州段各站每日來滬貨物平均總有五十餘車之譜加以目下繭市漸旺拱宸長安南星各站需車更急該路車務總管特令上海各站將來貨各車隨到隨卸所有空車即由每日由滬開杭之貨車帶杭昨日（二十五）因待掛空車擁擠赴杭各車限於機力不能盡掛經車務總管准予特開專車運送空車赴杭應用遂於昨日下午一時許由上海南車站開出共掛空車三十輛杭段各站積貨當不致延擱矣 
[曾被扣留之大商輪載貨抵滬]  
　　本埠英國輪船公司有極大商輪一艘專往來倫敦上海等處於歐戰時曾經德國扣留迄今已有四年兹該輸業已釋回於前日由外洋滿載白竹布藍洋布約六千餘箱來滬停泊浦東其昌棧碼頭連日正在雇工卸運貨物聞該輪嗣後須隔兩月方可到滬云 
[造幣販械犯之定罪]  
　　私販軍械僞造貨幣之張載昌前經上海審檢廳訊明辯論終結候判在案昨日午後該廳周刑庭長會同許檢察官開庭飭提張載昌至案略詰一過問官判該犯僞造貨幣罪處監禁一年私販軍械罪處監禁一年六個月應共執行刑期一年八個月判畢飭令還押候上訴期滿送監執行起案一切證據一併没收 
[破獲私造僞幣機關續誌]  
　　閳北四區警署在大統路某弄内破獲私鑄僞洋機關抄獲僞質大洋角子石膏模型等物拘獲顧生生劉林寳二人押候訊究等情巳見前報昨經顏署長提案研訊之下判劉無干開釋顧送司法科轉送淞滬警廳懲辦 
[護軍使署槍斃盜犯三名]  
　松滬護軍使署於昨午後二時許槍决盜犯三名兹錄布告於後爲布告事案據公共公廨呈解拿獲夥衆持械槍刦倍開爾路晋陽里五十號林均重家並拒傷傭婦林陳氏之盜犯黄垤·甘竹三·（即梁祝三）潘阿法等三名並抄供册到署發交軍法課傳集事主探捕人等到堂提同人犯詳加研訊據事主林均重之妻林何氏指認該犯黄垤實爲持刀侵入伊家戳傷傭婦林陳氏頭部經探捕當塲截獲之盜訊據該犯黄垤供認聽從己獲之甘竹三（即梁祝三）潘阿法糾約夥同在逃之陳進於舊曆去年十二月二十四日午後二時許前往晉陽里林均重家搶刦財物先由甘祝三將尖刀一柄陳進將布球二個蔴繩一條分别交伊携帶以備行兇及摑人塞口之用及至事主門口甘竹三潘阿法兩人在外把風呌伊與陳進侵入實行當因事主家傭婦大聲喊捕伊即持刀戳傷該傭婦頭部數處嗣見探捕到來伊等即行分投逃逸不料伊走到巷口即被捕截獲立將身邊所帶尖刀等物搜出質之該犯甘竹三（即梁祝三）潘阿法同供夥刦晋陽里林均重家係由該兩犯起意分别糾約己獲之黄垤及在逃之陳進於舊曆去年十二月二十四日午後二時許帶同前往實行並由該犯甘竹三交給黄垤尖刀一柄以備行强之用行至事主家門口由該兩犯分别把守事主家前後門促令黄垤陳進入内搶刦財物旋聞屋内有人大聲喊捕探捕聞警到來伊等各自逃逸只因黄垤當場被獲帶同探捕將伊等指拿到案等情不諱查該犯黄垤一名聽糾夥衆携帶尖刀等物侵人林均重家肆行搶刦甚至持刀傷人己搆成刑律第三百七十三條第一二三各欵之罪甘竹三（即梁祝三）潘阿法二名事前起意行刦糾黨同謀臨時率領上盜擔任把風按照大理院統字第一二五六號復河南高等審判廳電内解釋亦均搆成刑律第三百七十三條各欵之罪該犯黄垤·甘竹三·（即梁祝三）潘阿法三名應即一併按照懲治盜匪法第二條之規定判處死刑以昭炯戒除飭將該犯黄垤等三名騐明正身押赴行刑塲依照軍法執行槍决外爲此布告軍民人等一體知悉此布 
[鐵華學校歡送校董]  
　　法租界巨籟達路鐵華兩等義務學校於前日下午三時因校董會主任元芳洋行大班倍恩君行將返國特開歡送會藉作紀念校董到者有永通洋行大班弗埃脫君英工部局員廉爲模君老公茂大班惠勃斯脫君伉儷曁其女公子華董佘伯才君及元芳洋人惠而司君等當由陸鐵華校長接待假座比鄰禮和大班花園内場地引閱國民義勇隊全體兵式操演及拳術技擊等繼高級生羅長根宣讀英文感謝贈詞随由衆推密司惠勃斯脫代表捧贈該校綉製之英文頌詩綢旗一面於倍恩君經謙讓至再而後收受遂起致辭略謂余初聆貴校聲譽以爲大致平常殊未置信比至參觀竟出余意外驚喜過望各科教授歷届成績均富現精神足見陸女士與諸教職員之深具責任心故能臻此余不特中心起敬更願回國後廣爲鼓吹介紹熱心同志以助貴校擴充改良云云辭畢共攝一影欵用西點而散至星期四日尚須開第四次校董會議一切主任手續於時移交老公茂經理倍泰君代攝即於下星期一乘輪遄歸届時該校全體擬往恭送並聞校董惠勃斯脫君特捐寄宿舍白洋紗床帳四十頂於該校云 
[惠中清心比賽棒球]  
　　本月二十五號下午四時惠中與清心作第二次比賽在惠中球塲雙方球員奮發異常結果爲四十三與四十二之比惠中勝 
[禁阻看守所員役需索之布告]  
　　上海地方檢察廳昨發第四號布告云照得本廳監督之看守所對於覊留被告及其家屬所有接見一切不許需索分文迭經諭令該所長認眞辦理在案兹恐日久玩生除隨時查察外合行布告被覊留人及其家屬知悉如有該所上下人等需索分文或故意留難情事務即舉出證據隨時向本廳遞狀告訴或口頭告訴並准郵函告密但須寫明姓名·年歳·籍貫·住址·職業·違者不理一經偵查得實定即依法嚴辦倘有挾嫌誣告意圖傾陷人者反坐不貸仰即一體遵照特此佈告 
[皂燭公會辦事處遷移]  
　　本埠皂燭公會刻因浙江路事務所屋宇狹窄不敷辦公且同業到會路徑不便現己於昨遷移泗涇路特通告各廠函云本會兹因浙江路偷鷄橋屋宇狹窄交通未便特於日前遷移寳善街泗涇路洋廣公所樓上工商研究會内交通尤便理合函達即希寳廠及各團體到事諸君查照爲荷 
[元濟善堂施醫給藥]  
　　北四川路元濟善堂歷年施醫給藥今歳循例舉行己於舊曆四月初二日開堂所請醫生俱有經騐診視後憑單至三藥舖取藥三藥舖爲西武昌路德慶堂·北四川路長春圃·東武昌路生和堂·惟德慶堂輪值雙次云 
[靜安寺舉行佛會紀]  
　　本埠靜安寺僧衆因昨日（舊曆四月八日）爲佛生日特舉行大佛會於是一般迷信鄉愚扶老携幼往寺燒香寺周買賣貨物者不可計數靜安寺捕房捕頭恐有匪徒乘間攫竊特派探捕前往照料 
[責成水警巡緝海盜]  
　　江蘇李督軍近因訪聞江浙二省交界之各海洋面海盜充斥航海往來儎運油荳北貨之商船時被刦掠除咨明浙督飭緝外昨特令行水警第一廳迅速調派兵輪廣艇駛往江浙各洋面認眞游巡嚴密查緝 
[鷄鴨販在滬猝斃]  
　　興化縣人吉昭希日前偕同鄉人邵康雲蔣玉明販運鷄鴨來滬投入十六舖合美鷄鴨行謂爲鎖貨前日深晚吉忽患病逝世昨由該行主投報一區警署飭十六舖地甲查得滬上並無尸屬報告地檢廳於午後四時經廳長派員蒞騐得死者確係病死年約三十餘歳惟尸體左肩膊生前有擦破傷痕當即塡明尸格飭該行代爲棺殮並着函追尸屬來滬領棺 
[胎孩產婦被虐殞命之慘劇]  
　　住居北浙江路四百四十五號門牌德興里門樓上之某姓老嫗素性殘暴時將其媳虐待前日因不許其媳某氏在門樓上分娩於臨盆之際强曳下樓致氏跌仆於地胎孩下墮傷及頭顱頓時殞命產婦亦因此受傷延至昨晨身死一時隣人羣抱不平互向該嫗詰責該嫗避匿不出直至午後三句餘鐘尚未收殮 
[獄犯瘐斃六名]  
　　漕河涇江蘇第二監獄監犯胡阿二·何阿生·張寳泉等又蓬萊路地方分監監犯吳煥章·吳阿三又檢廳看守所前曾脫逃獲回之押犯王步清等均於前晚忽染疾病不及醫治分别倒斃獄所昨晨先後報告檢廳委派朱許兩檢察官並沈毛兩檢騐員等前往騐明皆係病斃分别令由家屬或善堂棺殮 
[廣東街之兇劇]  
　　住居高昌廟之北方人崔德發前因犯事覊押本城地方分監其妻某氏以伊夫前在造船所充作小工時有工資若干被工頭張阿發宕欠昨乃糾合李二·張明德·陳廣祿·吳尚得等數人（均直隸人）持刀尋覓張阿發意圖恃强硬索所欠工資下午二時許張阿發在廣東街經過爲該氏所見立即扭住向其索討張答以爾夫工資現尚未結出稍緩數日自當歸還詎該氏本以索錢爲由另有仇隙爰即喝令李二等動手用刀向張連戳三下致後背腰部等處受傷旋有張阿發之友秦阿東上前排解亦遭若輩兇毆肩背被戳二刀傷重倒地不省人事嗣由崗警到塲將行兇之李二·張明德·陳廣祿·吳尚得等四人連同該氏一併拘獲該區張巡官略訊一過即命將一干人證備文解送二區警署訊究 
[韓來生忽受刀傷]  
　　滬城梅溪弄紹興人韓來生昔開煤炭店今改爲泥水匠年逾五十生有一子向在北市爲馬夫家有餘屋租與同鄉人周大椿同妻沈氏居住該氏年二十歳日前與韓不知因何衝突吵閙該處附近流氓得悉即以韓調戲婦女等詞將韓軋入茶肆中評理當塲詐去洋三元前晚八時許周之堂兄周大釗協同大春等向韓詰問以致互相爭毆不一刻韓之頸項忽受一刀傷頓時血流不止人即倒地當經附近崗警到來將周夫婦與證人大釗分别拘獲即送二區二分所由孟警佐提案研訊周等堅稱韓之傷痕實係用刀自刎孟警佐以韓來生傷勢頗重立命送新普育堂醫治周等着送地檢廳訊究嗣由檢察官提案預審判令一併收押昨午同沈檢騐員等蒞堂察看韓來生所傷若何再行核辦 
[流氓索詐鬭毆]  
　　丹徒人王玉海昨在浦東十八間收買小貨舊鐵七十餘斤行經隆茂棧碼頭被滬氓許阿土陸六根等撞見向王索詐陋規洋二元未遂互相鬭毆旋經駐棧巡警到來將許阿土陸六根連同王玉海併解三區警署經曾警長訊明前情以事關索詐命押候備文解送警廳司法科訊辦 
[汽車傷人兩則]  
　　昨日上午十一時許老巡捕房派在漢口路江西路角亭子内站崗之五百十七號華捕被某號汽車撞傷腿足當喚另一華捕到來將汽車號碼抄錄呈報捕頭請示奉諭着送受傷華捕往醫院醫治再核又昨午有某號汽車駛經四川路將江北人張二福撞倒受傷當經老巡捕房七百六十五號華捕到來抄錄汽車號數另雇車送受傷人投醫院醫治一面歸報捕頭候示 
[擅開汽車肇禍之結果]  
　　高洪卿前將伊友許桂卿洋東之汽車私自開駛不諳司機規則以致違章將該汽車撞損肇禍後高即避匿事爲洋東所知以許不應將車任人私广具控法公堂判着許償還修費洋六十五元再罰銀二十兩充公並將開車執照吊銷後許將高尋見扭控公堂訊明私開屬實判許所繳之修費及罰銀着高如數償還原告押追在案迄今未繳許續求訊追高稱民人前托朋友還過洋二十三元餘求出外陸續拔還許稱並未收到分文陳讞員以此案不便再懸着押滿三月前吊銷之執照准予發還許桂卿領去完案 
[大南門外火警]  
　　大南門外馬路橋迤南某鄉民家於昨日傍晚五時因晚炊不愼遺火積薪頃刻冐穿屋頂由救火聯合會鳴鐘報警各區救火會驅救火器具皮帶馬車馳往施救得即熄滅燬去平房三間後由該管二區派出所將起火之家主帶回解由總署酌罰示儆 
[紗廠棧房失愼即熄]  
　　前日午後浦東陸家嘴日華紗廠花衣棧房内忽然失火登時濃烟四佈幸時在白晝經該廠大班督飭小工竭力施救得即撲滅僅焚焦花衣數包尚無大礙昨經該大班查得各小工救火異常出力各賞給工資一日以示酬勞 
[尋獲寡媳續誌]  
　　江北老嫗唐夏氏在閘北四區警署控放車租之季有才拐伊寡媳朱氏一案經誌昨報昨由顏署長提案質訊之下以原告所訴無確實證據判季有才交保釋放朱氏交其姑領回管束 
[兩粤婦交保候質]  
　　廣東婦人陳阿五·王彩和日前由人領至楊樹浦黄浦碼頭美國商輪海納號船上游玩經船員西人指爲入伊内室竊洋二十五元報告水巡捕房將兩婦拘解公共公廨發交官媒看管候訊昨晨由關讞員會同美丁副領事升座提審即由水巡捕房梅捕頭及華探何阿春上堂稟明前情並稱兩被告係商輪船員英人擊傷舢板船户案内之要證該案定今日在英按察使署開審云云被告同延律師到堂代辯之下問官核供磋商結果判原告所控竊洋案註銷兩被告各交一百元人洋並保出外自投英按察使署候質 
[併紀查獲鴉片之訊判]  
　　汕頭人郭大連在廣西路福祥里口私設長豐永鴉片烟膏店並售燈吃洋烟經老閘捕房華探顧阿根·居阿巧·西探搿勃脫查悉往將郭及烟客蔡老五·馬老二·范阿四·蔡阿同·並抄出之嗎啡兩磅烟土數隻烟膏多缸解由公共公廨訊判分别交保拘押候究等情己誌本報昨晨續審即由見證陳根生到堂證明上月十六號由顧探交伊洋一元向被告店中買烟膏兩盒交還顧探被告實係私開烟膏店等語質之郭供烟膏自食並不出售且與蔡阿同·范阿四·同延律師代爲辯護其餘兩人亦不肯供認吸食鴉片審訊結果由關讞員與美丁副領事會判郭押西牢二月蔡老五·馬老二·各罰洋五元充公蔡阿同及范斥釋嗎啡烟土烟膏悉送海關焚燬 
　　又老閘捕房中西包探前查獲在九江路天香閣茶館門官私設鴉片膏店之潮州人陳鳳山·陳祖·連同抄出之烟土六只烟膏多缸以及營業賬簿解經公廨諭各存洋五百元保出候究亦紀前報昨由關讞會同美領丁君升座提訊兩被告延朱斯芾律師出庭辯護謂此項烟土烟膏均係被告故父遺下今並未出售云云問官以被告旣未破壞烟禁判令開釋烟土烟膏併送海關焚燬 
[併紀輪船抵滬時之查獲烟土]  
　　法公司輪船由外洋開駛來滬有火夫朱寳香陳阿喬私帶烟土朱帶二十二兩陳帶六兩又怡生輪船水手王阿根私帶烟土三十九兩又蔣振友乘神丸船來滬私帶烟土一百八十兩皆於登岸時爲海關洋員分别查獲拘送水巡捕房梅捕頭諭將各人押送地檢廳究辦烟土送往海關候燬 
[昨日公共公廨訊案紀]  
　　昨日下午公共公廨第四公堂由兪襄讞會同英包副領事審理（一）「郁寳青訴吳文元不還借銀五百兩及利息案」被告不到由原告偕律師上堂呈出證據請求缺席判决「結果」吳文元臨訊不到業經原告提出證據應判令償還銀五百兩並利息堂費（二）「祥裕瑞康兩錢莊環訴戴德榮不理欠欵案」被告己經償還由原告稟請消案「結果」照准（三）「蔣聯鑣訴吳紀生不理欠欵案」原告代表律師到堂以案經了結請求註銷「結果」照准第三公堂由陸襄讞會同美約副領事續訊「戴德榮控繼室翁氏不守婦道請求離婚及氏反訴戴不將首飾等物交還案」兩造證供均已訊畢兹係由原被律師各爲其當事人辯論「結果」候會商堂諭改期宣佈 
[法租界破獲大賭窟餘聞]  
　　法捕房西探意帶利·探目黄金榮等日前訪悉有温姓在自來火行西街七十一號内開設大賭窟一所前往拘獲張貴鴻等二十餘人抄獲籌碼七百三十六根現洋四百零三元解經法公堂判罰洋三百元今查得入賭之人須將現洋先購每根一元之籌碼然後賭博該籌碼即現洋故着張貴鴻除罰洋外再繳出洋七百三十六元充公云 
[指控刦洋無憑]  
　　郭少楠指控周煜生在西棋盤街串黨攔刦現洋五十元等情昨由總巡捕房將被告拘解公共公堂經中西官質訊之下以郭所控無憑判周開釋 
[騙電泡押十四天]  
　　虹口天潼路二百十九號門牌合豐電燈店經理鄭鋆生因欲推廣銷路令雇夥金桂林携電泡向店舖居家兜售如果適用再取價值否則貨可退還此種經營計劃爲寗波人汪阿標得悉乃冒金之名義向收受電泡之北浙江路四百另五六號門牌陸雲生等將電燈泡騙去事聞於鄭乃赴滙司捕房控汪騙電泡一百只等情派探陸連奎恊同西探目泮士林將汪拘獲抄出原贓電泡十二只昨晨傳齊人證解送公共公堂請究即由原告及見證金桂林陳雲生等上堂證明前情質之汪共祗　電燈泡十九隻賣去七隻餘己抄去等語李襄讞核供商之美約副領事姑念被告年輕初犯從寛判押十四天示儆 
[發貼猥褻廣告之傳訊]  
　　前日有人代漢口路天德堂·及海口路合合堂·兩處自稱專治花柳之奚占一在北京路一帶將廣告遍貼牆上經老閘捕房捕頭開立根查見以此種江湖術士無非欺騙人財且廣告言詞猥褻不堪入目有違工部局取締稟請公共公廨出單於昨飭探陳阿根住傳奚託故不到遺夥李長發到案李延律師請求交保改期再訊中西官諭李交一百元保展期七天訊核 
[訟案起滅自由之科罰]  
　　李衍芳前投法公堂控被王阿根虧欠洋銀若干求追等情經中西官准詞發出傳單往傳質訊在案現在檢察處稟稱奉諭往傳原被言巳在外了結均不允到案請示中西官以兩造不應起滅自由着各罰洋五元充公 
[混用僞角押兩月]  
　　安徽人周福山前日身藏僞輔幣十角在南京路向人混用被探姚錫卿查見拘入老閘捕房押至昨晨解送公共公廨請究經中西官訊實判周押西牢兩月僞角銷燬 
[流氓强捋金鐲]  
　　婦人梁陳氏昨日午後因事行經海寗路北山西路附近突被無錫流氓顧阿福糾黨攔住去路將臂上所戴值洋八十元之金鐲一只搶取逃逸氏狂呼刦物適包探陸連奎與一千一百二十二號華捕迎面而來帮同將顧攔獲搜出原贓帶入捕房捕頭略詰一過飭押候解廨訊究 
[匪徒攫帽]  
　　匪徒王紀通串同在逃之一人在西華德路攫取行人林强明頭上所戴西式呢帽一頂飛奔圖遁經王大聲喊捕由探沈阿炳與一百六十六號印捕聞警趕至帮同追獲帶入捕房押候解廨請究 
[行兇人又竊皮帶]  
　　無賴高子有在楊樹浦路三新紗廠門口向陳裕生拆梢洋二十元不遂糾衆十餘人將陳毆傷被控逃逸後復至日商上海第二紗廠内將值銀四十兩之救火皮帶竊取改作褲帶經該廠日人報捕派探季立仁將高拘入捕房押候解送公堂訊究 
[竊銅絲與窩贓並儆]  
　　浦東人薛桂堂竊得虹口斐倫路工部局電燈公司棧房内之紫銅絲一蔴袋前日携至東有恒路一百十一號門牌徐錫堂家寄藏被五百三十三號華捕查悉歸稟捕頭飭探沈阿炳協往將薛徐兩人連贓一併獲回收押昨解公共公堂請究原告工部局電燈公司由西人到堂陳述被竊情形被告薛桂堂供詞支吾徐錫堂則延許理律師出庭代辯中西官以證據確鑿判薛押西牢三月徐押一月分别示儆 
[誌謝]  
　　昨承中國工程學會贈第一號會報一册又知學會贈第七期上海週刊兩册又上海郵務管理局贈上海郵務區域圖一幀書此併謝 
來函 
[上海學生會實業科致各工廠函]  
　　溯本科成立將届半載同人等早夕警惕冀以極微薄之力量提倡我中華實業於萬一誠以實業爲國家根本當此時局謀所補救舍此其誰同人等知所勉矣特目今實業方面一切情形非有專書烏能備述其詳而廣通聲氣爲用亦非淺鮮職是有實業調查錄之編輯俾爲社會熱心於實業者作參考之用特備表格徵求實業界之塡錄務希詳細見告是所至盼一俟各方交到即可彚集付刊然後分發各界而盡本科之微忱尚祈熱心實業者有以教之上海學生聯合會實業科啓 
來稿 
[旅法華人各種運動（續）（凍雨投稿）]  
　　（六）里昻中國大學校址的形勢及内容砲臺是一千八百四十年建築的（雖老然極堅實毫無破壞改作學校無須他項修飾祇須搬入牀椅：：：用具及稍爲掃校）全臺面積七九八○○平方米突高三○五米突天氣清朗時可逺見阿爾卑斯山之白山至於里昻則全城在目有電車通城車各處至往大學十五分鐘卽到房屋大小五座最大者樓凡四層可容五六百人其次樓三層者可容三四百人當中一座樓兩層下層可作大演說廳上層可作藏書樓等最爲適宜進門一座尤爲精緻可作辦公室及接待室等有馬房可改作印刷所及儲藏室等臺四周有水溝包圍他水溝寛十米突全溝長四百二十米突臺西北與東南有極寛之大坪其面積與砲台面積大略相等可加建房屋如不建築房屋可興耕種至體操坪等空地可在臺内各地應用臺内有古蹟數處此臺以前住兵二千若將軍械室等概行住人尚可多住至二千五百因住學生比住兵占地略多故祗計千餘人（七）中比大學的先聲中比的感情本不亞於中法月前比國大學有每教授寫信問褚民誼先生云聞里昻將設中國大學消息究竟如何褚先生遂詳細答他一信說此並非理想中國法國巳成事實該教授接信後又來一信謂比國亦可設立中國大學並云其組織當較里昻中國大學尤易請去接洽現褚民誼先生約張溥泉先生即日往比國接洽此事云（（五）（六）兩段較開會報告時略有增加） 
　　（五）蕭旭東子昇君報告本會與基督教青年會交涉之經過一個團體與别團體有所交涉本是常事但本會與基督教青年會的交涉各同學時常來信問及並有許多說得狠關重要的所以借此機會報告一下本會與青年會向無何項交涉自去年來有許多工界來信說華工青年會時向華工說什麽本會的壞話本會本不相信本也視爲無足輕重但也向該會問過該會曾派代表到本會解釋自是本會與青年會遂彼此的非常了解了直到今年該會又要組織留法學生青年會有許多同學又紛紛的來信又說青年會的幹事曾向國内報紙上登過同學的壞話本會爲此事特向同學出道通告隨即該會又派代表到本會問及本會對於該會組織學生青年會的意見迨後來信問過都是爲的這事本會兩次答覆的大意是說本會宗旨絶對不信宗教凡傳教及有傳教性質之行爲本會概不贊成又本會對於會外任何團體之行動本會也無權允拒等語總之本會態度非常寛大和平天地之大萬物並育而不相悖基督教青年會是信教的本會是絶對不信宗教的本可各行其是祇要他的行動與本會没有妨害本會當然没有什麽話說本會不信宗教是在眞理上的不信是正大光明的不信卽欲對於一個問題有所解决態度也極明瞭决無不正當的手續（下略） 
　　（六）談話各代表互相談話或向本會問事及發表意見兹不備述 
（七）散會（完） 
雜評二 
[開辦平糶（怡）]  
　　民食問題鬧已多日今陸部電覆停購軍米上海縣署議决平糶矣不可謂非民食問題中之好消息也 
　　雖然空言停購軍米以後能保無米糧出口乎設局開辦平糶貧苦小民果能得沾實惠乎 
　　滬上人烟稠密貧者尤夥斷非一二平價局所能遍及故平糶一舉縱辦事人毫無弊竇亦不過供近處人民之稍得沾潤不能及於一般平民也欲及於一般平民須使市上平價欲使市上平價須來源多而去路少故第一須切實查禁私運現旣停購軍米米販已無所假借粒米出境即係私運如有所獲悉數充公即以之流通市上一面再籌的欵向產地購米來滬則來源多而去路少米價自易平矣 
　　吾爲此言非反對平糶也特以僅僅平糶而不能嚴禁私運或獲米不能充公尚非治本之道耳 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[舊金山瑣談（三）] [  白丁]  
　　七號「中國商務俱樂部」宴吾國來美學生於舊金山商會第十四層樓上宴畢後該會持雇小輪一導游金山海灣流覽輪渡碼頭據人言輪渡往返每日約載三萬五千人云又觀造船廠並渡至「可侖」Ｏakiand參觀「加州大學校」ＵniversityofＣalifornia校長ＢenjawinＩdeＷheeler君極表示歡迎之意佐以茶點終則述其盛意略謂五十年以前東洋與西洋文化各行其是不相爲謀今則互相溝通以趨一致舊金山臨太平洋之濱與東洋文化最易接近加州大學校即在此地實爲溝通東西洋文化之第一門户云云余等參觀畢乃乘輪渡回金山 
　　「舊金山輪渡碼頭」ＳanＦranciscoＦerries建築甚奇特自岸上登渡時如在房間中從樓下登梯以至樓上不知不覺已登船上矣輪渡之安穩無出其右 
　　八號晨收拾行李至「可侖」乘火車至「支加哥」Ｃhicagc轉車赴一波士頓」Ｂ頓cston東行横越新大陸又在征程矣舊金山十二年以前遭逢地震地震之後又遭大火全城著華殆盡毁矣距今不十餘年燦爛之市街己恢復原狀據人言十年來新建築共值美金三萬五千餘萬元觀其魄力之巨進步之速殊令人驚歎不止 
劇談 
[梅訊（四十二）] [  春醪]  
　　昨見沈子培先生題雅集圖詩云 
　　子野聞歌復奈何江南只是落花多金剛香　人天眼逈向維摩一懺摩 
　　阿母分明語阿鬟通天臺逈造天關漢皇合是眞靈主早付仙圖五嶽看 
　　肥水東流漢水流暗香疎影遍南州如何第一霓党序不到姜家水摩頭 
　　文字滄桑換刼波尊前鄭重緩聲歌紫雲廻曲風吹去會度西天梵衍那 
　　子培先生以畹華留贈小影復賦臨江仙一闋貽之曰 
　　五十年來三世相華胥夢裏婆娑神光離合洛靈過天花原下落休去老維摩露電無痕仙影在江南江北愁多　　幽香小遲道人歌梁塵千日繞奈許韈塵何 
　　畹華此遭來滬賣座之昻已達極點而昨晚臨别紀念圍主尤特别加價花樓至四元且事前亦不與畹華預商先日所發戲報在後臺者一律不印價目前台則突然加價意存朦混畹華至當日午後始知之勃然大怒立即告假不唱謂此臨别紀念何得忽然加價久久經人調停雖勉强演唱而心中終覺怫然也 
　　此遭畹華逗滬海上吸收之欵至五十萬左右天蟾舞台收人十四萬各旅館十萬綢緞店十五萬飲食店五萬其他各項六萬 
　　轅門射載從未唱過大軸子即徐小香演之亦在程長庚前今畹華居然唱大軸子爲之嚆矢矣 
　　畹華輩前承汪鷗客君所贈山水扇而欣喜無巳兹又以香南雅集卷子求汪君添繪一圖汪君亦欣髯爲之點染云 
　　昨日臨别紀念劇觀客多贈以花籃陳列滿台紅紫紛緋畹華見之頻爲莞爾 
　　昨日天氣清朗下午補至松社攝影戲復唱留聲機天女散花黛玉葬花兩片 
　　畹華反串小生係當年徐小香劇本也 
　　畹華今日下午至各處辭行凡曾荷投贈諸名士吳昌碩何詩孫王息存沈子培鄭海藏汪鷗客朱古微况夔笙皆一一登門話别 
　　商務書館以畹華扮演影戲却酬特作謝函曰 
　　畹華仁兄青鑒敬啓者此次執事蒞滬聲容益茂中外歡迎敝公司欽仰之餘商請扮演名劇攝印影片旣承慨允並却報酬雅量清操至深感佩夫以千載一時之美術流傳世界發揚國光異日盛譽所歸聲價奚啻百倍惟借用天蟾伶工子弟以及附隸左右吹管諸郎不可不薄有持贈藉慰其勞特奉菲儀即希察入分致爲荷雪北香南偶紀因緣於勝地西歐東亞長瞻色相於諸天逺上白雲抑 
[公欲善其事必先利其器光漢]  
　　何足擬敝公司曷勝榮幸之至專此布謝順頌日佳商務印書館有限公司謹啓九年五月二十二日 
　　畹華昨在大世界卡爾登兩處秤磅計重一百二十四磅姚玉芙一百二十二磅半 
　　南通三日已排定戲目獅吼記全本紅鬃烈馬天女散花畹華定今晚十一時赴通綴玉軒閣員中如教育内務兩總長内扈從前往想明日此時又呈身紅氈毹上反腰貼地矣畹華行矣玉龍吹徹一片隨波海上雅集清譚比月以来被諸吟咏渲染丹青更僕難數秀道人云乾坤清氣得來難畹華所謂得乾坤之清氣者非耶翠茵羅幕之間溶溶欵欵如羽衣仙子舞衫一卸則固濁世中佳公子遇人循循然周旋羣耆碩彥間雅嫻禮法園囿花木之秀亦復一一領其情趣非同凡夫涉獵聊取皮相之觀畹華洵解人哉春草碧色春水緑波南浦之行即在斯夕凉蟾半規人影在地顧畹華乃擲海上而北行此别經時重見不知何日樂章詞云多情自古傷離别今宵酒醒何處徊環領略大有詞中景趣耆卿抑何言之悲也畹華抑何行之决也珍重舞衫歌扇者日日赴劇場自今日始明炬中有一卷自娛耳其相與較深或結丹青翰墨之緣者當更日日作停雲之篇懷想遐思無有窮日而彌月以來酒醺人倦大抵已成陳跡佛說山河四大均幻想而成又闡空華圓覺之義顧此山河四大間誕此畹華復生無　蒼生晨夕接其　該則縱幻想亦終沾泥惹絮而巳楞嚴云如掌上觀珠愛不釋手此理何如宜更質之畹華畹華今日去滬梅訊亦暫息俟其重來容更專付梓行留爲雅集之嘉話畹華聞之亦爲莞爾否乎庚申佛誕日春醪主人漫記 
雜錄 
[宿草餘哀錄（下）] [  抱上]  
　　余哭庸生詩 
　　一月二十五戊午臘未送我游七洲洋迤西之蘭貢萬里天送雲千言伯哭仲大驚手倐僵少定心轉痛吁嗟孟夫子翩翩人中鳳流俗豔科名卯日已殊衆擔簦蓬萊游編蒲律令諷論政權集分學計劑求供嫠婦憂隕周路鐸警聾宋抵掌談天下不言言必中制國有常憲諸儒紛庭訟君代民呼號惜哉彼昏瞢辛亥舊邦新良苗孰培壅法美考民權書成萬家誦吾初不識君於文驚兼綜民治倡海上風雨樂朋從議堂開江南朝夕借磨礱曾居一日官終辭十萬俸松江何湯湯肅愼石弩控有土號處女奈何棄不種行舟通百貨立卽懲一鬨方知賜多方堪笑回屢空往歳大連灣遇君良倥偬縱談星浦潮小飲胡天湩袖中有新詩百首吮毫凍頗愁邊將驕稍學少陵縱誰知後一年此地君長慟更稽月日時大悟造化弄我登南海舟君引上清鞚同是天涯人一死一生共方今世弭兵風塵息澒洞四海以爲家和平大帡幪恣君魂所之不歸亦無恐倘持新輪迴遂落舊塵夢遲君二十年重效國家用嗚呼君已矣後死者責重 
新聞拾遺 
　　蘇州之新曲社蘇州人士研究崑曲者向不乏人曲社之多亦爲東南各處冠上年春有新曲社出曰禊集取蘭亭修禊意社友十餘人殫心研究一年間精習二百餘齣顧曲專家莫不歎服現聞該社定於本月七八九等三日假座雲錦公所舉行大會一獻好身手届時並請全城曲家到會參觀云 
　　這也是大解放法人菲拉列氏嗜郵票成癖於六十年問陸續購到世界萬國已用或未用之郵票值價約二百萬元故爲世界著名郵票收藏家不幸今已逝世此項郵票卽將出售云[  豐]  
　　孝女大發神經病南京南門外沈姓女某教會女校之高材生也品學兼優乃今春自椿萱逝世後傷心過度致得神經病雖百般醫治均不見效昨竟持刀追殺其嫂嗣又放火焚物其兄恐肇事端乃將其監於空室茶飯由窗隙送入云噫亦大可憐矣[  隱厂]  
　　誰教你傾翻車子昨日一時許有一人力車載女郎二在南京路自東駛來經畫錦里口偶不愼將行人某甲馬褂扯一大孔某忿極追至直隸路口攀車後布蓬車夫不能支車力仆二女翻出車外與甲爭論批其頰某甲大慚去[  立德]  
　　霸王被打南市陳某素無賴綽號小霸王昨因事乘人力車至滬西愚園路因短給車資致起爭執適某號印捕至詢知情形以曲在陳用手持木棍連擊之陳初尚不服旣自知理屈恐被拘捕乃抱頭鼠竄去有識之者謂爲棍打霸王亦雅謔也[  吳秉恬]  
劇本 
[新婚夫婦（五）] [  瑙威名家皮琴生著一圭譯]  
　　父親（仍讀新聞紙）我們也儘能爲他們開一個跳舞會作爲報答 
　　母親我們曾受過許多人的邀請原該報答 
　　勞拉是啊這就好了加着我們這裏也很　跳舞的場所（略頓一頓） 
　　阿克塞（靠向勞拉所坐的椅中）試想你那件新的跳舞衣是我送給你的第一件贈品這可能引動人麽藍色的洋紗上面不是布滿着一顆顆銀星麽今夜你就不許他們第一回放放光麽 
　　勞拉（微笑）不母親倘不在跳舞場中那銀星也放不出光彩來咧 
　　阿克塞很好待我寫信去道歉（回身走出去） 
　　父親（仍讀新聞紙）或者還是我寫的好（阿克塞立住） 
　　母親着啊你寫是最好的 
　　瑪蒂爾達走將進來後邊跟着一個下人把門推開了瑪蒂爾達早膳巳預備 
　　父親（握他老婆的臂）我愛你仍披着肩巾客堂中是很冷的（二人一同出去） 
小說 
[社會小說衆醉獨醒（五十二）] [  瞻廬]  
　　坐了片刻聽得屏後脚聲響諒是主人翁出來了忙卽摸摸冠拉拉襟按按心凝凝神準備搶步上前一拱到地誰知老大的誤會這一陣七亂八糟的脚步走到屏門左近便停了脚步一停這唧唧噥噥的私語聲咭咕𠵯𠵯的嘻笑聲郤又� 
同時並作（伊何人斯）青巖子細聽着多分是婦女的聲音聲音有潤有燥便曉得裏面的婦女有老有少那個冬烘腦袋竟似牽線的傀儡險些兒被這婦女聲音牽了轉去）聲音能牽人頭顱故科學家名之曰音帶）轉念一想今天不比往天往天聽得鶯聲燕語自然要看個十二分飽滿今天在廳堂上做上賓怎便這般輕佻拚着委屈了這個頭頸下死勁的把那腦袋撑住才不被裏面的音帶牽了轉去（此之謂强頃先生）那時裏面的竊竊私語歷歷可辨你一句我一言都向青巖耳朶裏　入青巖郤老大的懊悔今天怱忙出門牀席下放着的青布耳朶套不曾隨帶在身要是帶上耳套憑他們胡謅些甚麽話也不會鑽入我的耳朶裏現在郤没法只得伸長耳朶聽他們的批評（腦袋轉不得眼睛看不得耳朶掩不得眞是老大吃苦）聽得一個說春天到了園裏的樹尚没開花先生的帽上郤先開起花來一個說先生穿的方馬褂貼滿了大大小小的膏藥莫非這馬褂兒害了毒瘡一個說先生穿的套褲可做得肉店招牌掛滿了累累贅贅的豬油這幾個都像小丫頭的聲口還有一個老媽子聲口的說道太太這個先生的模樣好像··青巖聽到這裏心頭卜卜的幾跳又聽得一個老婦人道王媽你說先生像那個老媽子低着聲唧唧噥噥聽不明白早有幾句落在青巖耳朶裏說甚麽洗衣服的阿巧娘說甚麽爲了拆姘頭在巷裏打架 
[自由談之自由談] [  鵑]  
　　好勇鬭狠爲吾國下流人之積習以爲非此不足以示其威武也然威武僅一時終必爲法律所屈服旣不能横行一世隨處示其威武則又奚必好勇鬭狠哉 
　　更正昨日自山談之自由談首句「栗六竟日」誤排「栗立竟日」特更正 
 
 
 

Page 19

 
 
   
 
 

Page 20

 
 
   
 
