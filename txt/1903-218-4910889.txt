# 1903 - 218 - 4910889

 

Page 1

 
 
[敬募急振] [  申報館協振所啓]  
　　天災流行無歲蔑有然如今日之兵荒水旱交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黃河決口數百里內外室廬牲畜漂沒無存而廣西又因匪徒揭竿肆行焚掠今雖亂事稍弭而孑遺黎庶謀生殊難聽鴻飛之到處哀鳴冀駿惠之及時下逮所望四方好善君子或節筵宴之資或省嬉遊之費囊金慨解多寡從心俾敝所得以匯解灾區源源接濟一念之善必能上迓天和所謂身其康彊子孫逢吉者此理可操　卜也肅此佈陳惟希垂鑒 
[新印歴代史事政治論] [  點石齋啓]  
　　是書集古今論史之作多至五百種如玉夫之讀通鑑論沙張白讀史大略之類悉數採入無一遺漏其中更有不經見之書如明刻于愼行讀史漫錄王穀讀史管見魏禧史論尤侗看鑑偶評夏之蓉讀史提要等類不下數百種一一搜錄幷各爲之標題以時代編次史書中可命之題無一不備購此一種可免別購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代售 
[學堂科舉得失論]  
　　今之論時務者輙曰欲興學堂必廢科舉科舉不廢則學堂終不能興智而辨者倡之於前愚無知者和之於後一若科舉實足爲學堂之累不借觝排攻擊各逞所能甚至通達時務學有本原如直總督袁慰庭湖廣總督張香濤二宮保亦以此爲言疏請朝廷每屆鄉會試按科减成取中俟三科後一律停止務使國家所得之士悉出自學堂中其鼓人向學防人倖進之心不可謂不至矣今者張宮保回京述職陛見時又力陳其事聖心頗爲所動幾將立見施行嗣以各省學生大都沾染平權自由革命流血諸謬說動輒私立會社訾議朝章甚且排滿滅淸恣行不法而日本留學生更藉俄人要索東三省爲名設立特派班義勇隊運動部諸名目將至長江一帶滋生事端經駐日大臣蔡和甫星使及　奏陳得以設法　範於是執政者知學生之不甚可恃雖有專事興辦學堂之意至此亦未便昌言其一一老成世所詆爲守舊者鑒於學堂中囂陵之習遂謂科舉萬不可廢各抒所見聚訟於朝此邇來科舉絶續之機兩宮所以遲徊審愼而不能遽决者也聞某日皇太后召見某大員時諭以學堂種種荒謬尙是科舉可得人才並謂學生緣何一至東洋心術遽變某大員固力贊學堂之成者多方剖陳兩宮默然終不以爲是竊以爲聖明求才若渴用中執兩目有權衡　下書生何事鰓鰓過慮然竊有說者夫科舉爲掄才大典無論詩文䇿論祗憑一日之短長其間空疎迂腐之流僥倖成名勢所難免然自唐宋以迄今日名臣碩輔勳業彪炳者多出其中本朝胡林曾駱左李諸公經濟文章卓卓可傳而究其進身之階亦皆由於科舉安得因噎廢食漫謂科舉中必無眞才夫科舉之能否得人其權操之主司應試者不能自主試觀歴科闈墨優劣迥判皆視主司之目力以爲衡其間豈無濫竽南郭之流貽誚識者然極其弊亦不過多得幾輩唯唯諾諾旅進旅退之人才而已究未嘗爲國家大患也若夫學堂則自開辦以來浸假而與教習相仇矣浸假而與監督爲難矣紛爭偶啓要挾多端人謂此其弊皆教習監督實釀成之良以平時學生或去其辮或改其裝教習監督熟視無覩或反躬導其先徒襲外人皮毛頓昧本來面目遂使心術愈壤邪說橫行平權自由革命流血之言聞於各學生者不自今日始不早禁遏至於逆燄曰熾立會演說到處譁然者不知誰尸其咎國家糜帑千百萬廣爲培植而此身受培植之恩者乃幷尊親大義而忘之將來學業告成如何報國如何事君槪可想見雖十步之內必有芳草十室之邑必有忠信學堂中豈無光明磊落有守有爲之士而究之少年浮躁習與性移者所在多有彼曰本留學生陰謀不軌潛入長江一帶佈散黨徒安保各學堂中不有聲氣相通已被煽惑者今幸事機敗露不遽發難於一時而有心人每爲之齒冷學堂之見端如此科舉之往事如彼予不敢謂科舉之必賢於學堂特卽二者而論之得失之間已不待智者而後决當軸者盍亦辨之於早哉 
[諭旨恭錄]  
　　六月初七日奉旨巡視北城事務著崇興去都察院漢都事員缺著陳壽衡補授曹金鑅著准其留院都察院滿洲筆帖式員缺著潤年補授西城兵馬司正指揮員缺著王清鼎補授北城兵馬司正指揮員缺著趙錄俊補授欽此 
[拿問犯官]  
　　京師訪事人云已革廣西提督邊防大臣蘇元春待罪京師僑寓東四牌樓迤南報房胡同法華寺六月初七日忽奉拿交刑部之旨清晨肅邸甫自內廷出卽密派南營參將金叅戎親帶健壯兵丁三十餘名於已初馳至法華寺向蘇宣旨促卽登車電掣風馳立刻解送秋曹下之於獄 
[龍頭杖斃]  
　　京師訪事人云閏五月杪內城工巡局拿獲匪黨一名送部究治嗣肅邸又密派南營菜巿汛惠守戎在某妓館小班中續獲奉旨交拿之官犯三人亦送交刑部治罪事甚密秘口供慨不得知至六月初八日忽聞刑部將斬决犯官立傳營汛弁兵伺候迨午後又聞此犯已奉旨在刑部獄中杖斃矣詢之知其始末者云此犯姓沈名克諴號愚溪前鄂省候補縣丞當唐才常亂漢口時曾封正龍頭僞職事敗之後在不知所之前月獲諸內城在篋笥中搜出富有票是以立刻送交刑部再三推鞫語極支離因之奏奉諭旨杖斃獄中隨諸置空屋封錮三日然後拖屍出獄殮埋至續獲之三人是否另案犯事抑被沈所扳尙未得悉 
[劣弁伏誅]  
　　聞之廣西友人云兩廣總督岑雲帥於日前行抵潯州卽傳蘇革提部下某營官至行轅幷著帶領所部營勇百餘名某營官卽率勇禀見雲帥諭以我帶來親兵甚少現擬以汝所帶之勇挑補某營官唯唯雲帥又問各勇向用何種洋槍某營官卽將槍呈閱雲帥曰此槍太舊後當另易新槍某營官又唯唯雲帥旋將各勇點騐點畢卽 
 
 

Page 2

 
 
喝令親兵一一綑綁厲聲曰汝等平日强姦婦女搶掠打單勒收行水擄人勒贖今被人告發汝知之否旋發交潯州　訊實擇劣迹較著之四十餘名連營官正法 
[剿撫兼施]  
　　近得廣西友人手函云兩廣總督岑雲帥初抵粵西卽將貪酷官吏擇尤懲治一面極力振撫飢民現在各處土匪多已解散惟王革撫蘇革提所部舊勇多有盜去軍械竄伏負喁者以至風鶴頻驚民不安枕幸雲帥預爲布置密令所帶親軍及安勇常備各軍分扼要隘剿撫兼施是以刻下尙無亂耗云 
[伊犂將軍馬奏設學堂並派學生出洋肄業摺]  
　　奴才馬亮跪奏爲擬設伊犁養正學堂並派學生出洋肄業就地儲才備用酌議章程繕具清單恭摺仰祈聖鑒事竊以振興政教首重人才培養人才端資學校近年以來欽惟我皇上更定科制廣建學堂頒發各等章程兼講中外教法凡此更新圖治之盛謨興學作人之雅化薄海臣民宜如何鼓舞研精學術以求治本查伊犁承平後士風譾聖師道寖微滿營辦事人員通曉滿漢蒙回文意者固不乏人然兼通俄國語言文字熟習交涉事務者究難其選現設義學所教子弟亦能粗知滿漢文義未能會通中外文學若不開通風氣培養才能誠恐繼起無人邊遠旗僕近接俄鄰平時旣未備通才臨事更何資肆應上　索偷營領隊大臣志銳於會辦司牙牧時曾與俄叅議官潘特索福商擬派生出洋肄業雖據覆文照辦旋因前任將軍長庚交卸尙未奏請舉行奴才到任後察度諮詢僉以肄業洋學開設學堂事可並行勢難再緩當飭滿漢營務處妥議舉辦茲據酌擬章程呈覆前來奴才查核所擬十條尙能仰體欽定蒙學堂章程意旨並於因地因時制宜辦法可以次第推行所議學生出洋擬以距伊一千八百里之阿拉穆圖地方俄堂肄業取其就近易於詢察學無上進者隨時調回另派不致糜欵曠時其洋學以十人更番往返以三年爲卒業本地學堂挑選滿蒙子弟四十人入堂肄業定以四年爲期按班挑換除學堂房屋由滿蒙各營自行捐建外初辦之年購買書籍製辦器具出洋川資約估需銀二千數百兩額　束修膏火奬賞等項經費無閏之年約估需銀七千五百餘兩奴才詳加酌核所定各欵亦屬力從撙節惟現在庫欵支絀措置爲難就地設籌惟有牧廠孳生羊隻變價一欵尙可動用以之開支此項經費尙屬有盈無絀如蒙允准擬俟奉旨後卽於滿蒙官員及投効人員內擇其品學兼優者考充各項教習並請旨卽派索倫領隊大臣志銳兼充總理堂事官其副理各員卽由滿漢官員內擇其通文敬事者分任其事　名卽擬額曰養正以示蒙學之義一切章程均照所擬十條核實辦理數年之後於伊犁辦理中外交涉事宜冀可先收實效如將來諸生有志上進願赴京外各學堂以及各國游學者准其隨時呈明奏請咨送俾諸生勉加上乘之功得備匡時之選以仰副朝廷培養人才之意於萬一所有擬設伊犂養正學學酌議試辦章程除咨外務部大學堂曁戶兵工部外理合繕具清單恭摺具陳伏乞皇太后皇上聖鑒訓示敕部立案謹奏奉硃批著照所請該衙門知道單併發欽此 
[鐵路述聞]  
　　京師訪事人云前中城司張貼告示略有鐵路公司占用西河沿燼餘地基一叚建蓋房屋等因刻又將其地四園所插木牌全行撤去另在宣武門外橋東河南一帶屢次丈量聞之知其事者謂西河沿空地今已舍而不用將來在宣武橋東南岸拆毀民房改修河道展寛北岸建造屋宇以作蘆漢鐵路馬頭然未知究竟如何也 
[刼匪正法]  
　　京師訪事人云頤和園後有一小巷名曰松樹畦革勇某甲賃屋開一小客店時有營中人於此橋寄閏五月中旬某日突有游勇七人刼得某布店布疋來店俵分所派未勻互相爭競甚至放槍轟擊傷及一人巡捕中營遊擊王遊戎聞有槍聲潛至店門探訪得實急返署調集兵丁會同頤和園外宿衛營前往圍捕隨得擒獲六人解交步軍統領奏送刑部訊明具奏六月初四日奉旨按照軍營犯事例立刻正法梟示外間悞傳頤和園被劫卽此事也 
[錢店復閉]  
　　京師訪事人云東四牌樓恒和錢店前於五月中旬倒閉至閏五月中復開不料六月初六日重復閉歇按恒和爲四恒之一交易甚廣虧空亦獨多此次因冋華俄銀行借貸巨欵久無成議遂不能支目下官家仍未封門但恐此後復開頗不易易耳 
[京師喜雨]  
　　京師訪事人云五月以來畿輔屢經得雨然皆未能深透老農老圃依然翹盼甚殷閏五月二十九日午後雷雨交作惜爲時不久祗得雨二寸有餘迨六月初五六日炎暑逼人氣候鬱悶初七日晚陰雲漸合初八日向曉細雨霏霏經久不止已午之交雨勢轉大簷溜淋浪至暮不歇夜半益傾盆而下歴半時許次日天遂放晴至此而甘霖沾足大田可望有秋矣 
[京師火警]  
　　京師訪事人云閏五月二十六日四鼓後陡聞街上警鑼亂鳴推窗眺望見正南方赤光燭天直至東方旣明火勢漸減詢悉回祿神稅駕於正陽門外施家胡同被焚者係義善源寶聚源兩票號及同院聚泰源寶隆源兩銀爐比鄰房聚慶堂飯莊計房屋三所共百有餘間經水會中人齊集撲救直至二十七日辰己之交方滅聞其肇禍之由係義善源夥在前進打牌消遣後屋燃長香薰蚊蟲久而香倒引燒蚊帳迨人知覺則烟氣已盈室倉卒施救又將煤油傾翻登時火燄上衝延及紙牕上接凉棚遂致不可抑遏其比鄰兩家亦俱有凉棚火星亂飛一齊燃著附近趙某見火逼近急浼某水會赴救水會中人以票莊勢正危急堅不允從趙情急相與口角被水會中人所擊趙盛怒而返遂得暴疾次日竟卒其房舍則幸免波及云 
[紹郡官塲紀事]  
　　紹興訪事人云義橋釐局委員汪玉農大令因烟酒各捐另有專員承辦自解零星之貨捐欵寥寥兼之港紛歧不免偷漏之弊因於日前赴晉省禀陳整頓之䇿○餘姚釐捐局員曾季融司馬廣鍾係湘鄉太傅之文孫奉藩憲委署雲和縣篆適染清恙辭不赴任 
[甌郡官塲紀事]  
　　温州訪事人云本月初三日永嘉縣秦鹿坪大令附招商局普濟輪船赴甯波公幹○温州洋廣貨捐局委員陳鑑漚大令允豫現屇期滿藩憲委尹澄甫大令溎來温接辦○代理瑞安縣唐壽臣大令因虧空撤任刻已委某員接署矣 
[越江秋汛]  
　　紹興訪事友人云紹郡所設遷善局專收游民地痞逆子等犯預定年限期滿則交人保釋予以自新近日當事者以經費支絀搘拄維艱因令各犯在局工作如糊扇磨箔絡絲刻字等各就其性之所近習成一藝所得工値除備飮食外餘均存候開釋時給爲謀生之本茲又擬備木質機器若干副令各犯以棉紗學織毛巾且有某梓人能造是機每架只須洋銀十二元之信○松厦鎮左近有孫某者性甚淫兇人皆側目涎里中少艾某氏婦之色勾引成奸漸至肆無忌憚近日氏因藥砧在外貿易將次言歸恐被察知將孫拒絶不意頓觸其怒遂於某夜乘醉直入持刀猛砍氏之族弟聞聲出阻亦被砍傷大聲疾呼鄰人畢集孫見事不妙逃逸無蹤聞氏傷勢垂危不知如何了結也 
 
 

Page 3

 
 
[文星照滬]  
　　丙子科翰林院庶吉士馮宇丞太史由珂里入京道經當滬上昨日輿赴縣署投剌拜會縣主汪瑤庭大令延入廢事中　茗清談移時始別 
[局員仙逝]  
　　日前本邑浦東楊家渡巡防保甲局員賀二尹元鈞忽患痧疫醫治無效延至十九曰辰刻病故家丁唐貴立卽投報保甲總巡局總巡謝岳松明府禀請蘇松太兵備道袁海觀觀察派員接辦昨日由家屬備棺收殮各同寅咸吊唁如儀 
[琴堂鞫盜]  
　　前日英美租界公廨讞員孫建臣直剌獲解行劫浦東張家浜倪鑑明等家之盜犯張老五至上海縣署當晚縣主汪瑤庭大令升堂硏訊張供小的係湖北孝感縣人素來安分從未犯事大令命提前經獲案訊明之邱臘梨何老三質對邱何同供小的等於四月某日由萬老么在某茶館內糾往浦東行刼同黨共十三人張亦在內事後分得洋銀數元並無金銀首飾大令向張轉詰張仍稱小的並不同往大令喝令鞭背五十下始稱小的願供小的向在某營當勇裁撤已有三年向依某公館服役今歲四月某日來申在帶鈎橋左近某茶館遇萬老么糾令至虹口葉姓船上鬥牌至半夜開赴浦東張家浜揮令衆人一齊登岸萬則左手執洋槍右手執大刀餘人分執木棍竹棒同行半里許到事主門前萬用竹篙猱升入屋開放大門呼衆入內分投上下房搜得衣箱一口衣服一包時萬在門前把風小的在屋外接贜迨回船卽渡浦而西由萬分給小的洋銀十二元餘人分得何物小的並未知曉大令一再盤詰矢口不移乃飭釘上脚鐐收禁外監邱何還禁 
[撥醫治犯]  
　　上海縣獄中所禁盜犯沈長根近忽患病勢頗沈重　日禁卒投縣禀報縣主汪瑤庭大令卽諭令官醫許棠入獄診治蓋恐一經倒斃不能明正典刑也 
[邑宰驗屍]  
　　前晚小東外護城河畔倒斃一丐子地甲報請同仁輔元堂給棺收殮堂中司事察得身有傷痕因卽禀報上海縣署昨日縣主汪瑤庭大令帶同刑仵前往騐得並無重傷仍令堂中收殮瘞諸義阡 
[賭案移縣]  
　　邇來南市豐記碼頭左近南園茶肆中時有聚賭情事前日流氓趙阿和等竟因賭起釁互相鬥毆事爲江蘇海運滬局委員某君所知道丁持名片報諸二十三七鋪巡防局局員韓仲甫二尹卽飭勇丁前往責令肆主朱鶴生將趙及某甲交出連小刀二柄帶回二尹略加研訊函送保甲總巡局總巡朱森庭明府訊悉供詞移送上海縣署旣而有陶陳氏者投案訴稱是日在南園啜茗適逢伊等爭鬥悞將小婦人肆意兇毆繼又被朱痛擊求恩提究明府傳朱研詰令一併移縣歸案訊辦 
[毆捕宜懲]  
　　前日南市八十二號巡捕張仁林巡至大東門外直街突有某笆斗店學徒周順陸阿榮拋擲磚石向之叱阻竟糾人扭毆幷攫取所佩銀質對時表經捕奮力拘獲送入捕房轉解馬路工程局總辦翁子文太守倩襄讞委員黃衡堂二尹研訊周陸同供數日前小的等將垃圾傾棄於路被某號巡捕拘回科罰因之挾恨時思有以報之是日見八十二號巡捕面目與某捕相似故與尋釁今知其誤尙求鑒原至對時表則實未攫取二尹命押候查明然後復訊核辦 
[撈獲溺屍]  
　　昨日本邑南市救生局巡船在浦江中撈獲溺斃屍骸四具帶至老白渡局中人騐得實係失足墮江所致因卽招令家屬認明備棺收殮 
[法界火警]  
　　前晚一點鐘後小東門外潮州會館後門東首信和糖行棧房內不戒於火霎時冐穿屋頂幸捕房近在咫尺急用皮帶吸水以澆得卽熄滅然已殃及左鄰捷茂糖棧矣當勢急時信和傭人某甲舍命奔逃跃傷兩腿事後捕頭傳到行主交人保出聽候查明肇禍情由然後解送公堂禀請讞員魏蒓塢大令核奪 
[娼寮命案]  
　　英界四馬路百花里第一百九十七號門牌某龜所開娼院中娼婦花三寶所雇傭奴王阿金忽於前晚吞服生烟及至毒發呻吟始由其夫王增福卽王阿二負至仁濟醫館求治醫生告以事已無濟迨負回甫至門前卽已氣絶因之投報捕房捕頭派包探劉光震前往查明協同地保赴上海縣署禀報昨日午後縣主汪瑤庭大令帶同刑仵書吏嗚騶戾止阿二泣稱小的之妻阿金年二十有一前晚酒醉吞烟救治不及自取其咎與人無尤求免騐屍容小的自行棺殮大令准之令具呈免騐甘結然後呵殿而回 
[上海縣署瑣案]  
　　法界公廨讞員魏蒓塢大令移送姚秋堂控朱雪咸拐匿伊妻一案至上海縣署前晚縣主汪瑤庭大令升堂訊究朱供小的向在某洋行爲夥光緒二十六年娶兪氏爲妻生子已有三歲向居西門查兪氏早經嫁過姚秋堂因不睦休退自小的娶後姚並無異言至今事隔數年忽聽從無賴唆使於三月某日糾人將小的軋至某茶館中逼令交還伊妻幷勒寫甘據小的被逼不能脫身浼二十二鋪地甲汪三代寫旣而姚又令以洋銀三十元酬伊所糾衆流氓小的一時無著亦被勒寫借據准於五月內歸還至五月某日小的行經法界姚文將小的軋至某茶館出票索洋銀小的無可交付姚遂串令包探誣訴捕房被押至今始得送案求鑒姚供小的係本邑人亦在某洋行爲夥與朱素識小的之妻於光緒二十六年失去今始在朱處尋獲已被姦佔三年是以訴知地甲向朱理論朱自願寫立甘據將妻及所生之孩交還又以朱於光緒二十五年借去洋銀三十元立有五月分期票今向索還朱竟圖賴大令謂爾顯係勒詐因當堂將期票焚燬笞責一百板朱則收押自新所候提汪三到案質訊○本邑二十六保二十一三十一圖地保康錫榮素性强橫時時違忤其祖阿天前日竟將阿天扭至梅家弄巡防局控其侵吞田地等情局員汪晉喬二尹訊得康誣控尊長不法已極立卽移送上海縣署請革去卯名以憑究治縣主汪瑤庭大令諭令値日差嚴加看管旋有圖董等人投縣禀稱康惡跡多端務請從嚴究辦大令准之 
[美租界捕房紀事]  
　　昨日午前西婦某氏投捕房報稱僑居有恒路鄰右粵婦某氏時將所雇婢女無端凌虐鞭撻之聲耳不忍聽捕頭令包探陳洪德前往查明實在情形以便將氏拘解公堂禀請讞員孫建臣直刺訊辦○昨晨王阿森不知在何處竊得衣服携至虹口某押鋪質錢被巡街華捕拘入捕房捕頭令押候轉解公堂禀請懲辦○前晚無賴張某行經西華德路某里見某氏婦在門外納涼因之口出穢言向之調戲氏夫某甲正言喝阻張不服遂喚令某號巡街捕拘入捕房捕頭令押乞丐牢一宵以儆 
[新書快覩]  
　　自西力東侵而遼瀋舊都幾爲俄羅斯之外府設關榷定法律經營布置緜歴歲年華人之經商及旅居彼處者苟或不諳制度反有舉足觸網之虞上海李蘭洲太守家鏊通俄語俄文久爲海參崴埠商務委員以商民之懵於情勢特於暇日譯成俄國東部新徵稅則海參崴公董局城治章程俄租遼東暫行省治律各一册付之鉛印流布海隅不特旅居彼埠者得此先路之導可省問禁問俗之煩卽有志經世之流偶一覽焉亦藉可悉彼中情勢然則太守是編非足備中國他日挽回治外法權之一助哉特書數言以誌欽佩井以告世之讀是書者 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[騙婚判離案詳文]  
　　福州訪事人云日前署侯官縣譚子俊大令訊斷騙婚一案客有傳誦其全案詳文者爲之照錄於下花翎在任侯選府本任南安縣調署福州府侯官縣爲詳請立案事本年三月十三日據職婦鄧張氏禀稱伊夫前福建候補縣丞鄧書升原籍山東膠　人氏於光緒一十一年在閩病故遺女品蓮幷生遺腹子思岵因宦景蕭條流庽在閩苦守撫孤去年二月間有林厝卽大姊見伊女品蓮長　十七到家誆騙說渠有仝居鄭鴻年卽四四年二十四歲冋當鹽釐可事家資豐厚並願養膳外家求聘品蓮爲妻氏一時糊塗允許於三月十六日定聘並立養老約字一帋嗣於十一月初二完娶俗例次日回門鴻假病不至亦不照約迎養迨氏查探始知鴻向作　士年歲亦不相符林大姊係著名潑婦爲鴻義母彼此狼狽相依氏向較被辱無奈將女帶回詎林大姊更設計謀欲將氏女騙回變賣於本年三月初九日唆令鴻之表兄林二二率黨擁衆將女搶去存匿破屋意圖變賣黏字呈乞押放究辦等情到縣據此當經飭差押放拘傳去後旋據鄭鴻年具訴並據遵傳帶　鄧品蓮林大姊投案前夾遂卽提集兩造訊緣鄭鴻年年二十七歲冋作道士度日家徒四壁與義母林蔣氏仝居林蔣氏素行不端知已故福建候補縣丞鄧書升之妻鄧張氏有女品蓮年已及筓稍有姿色商同鄭鴻年卽四四謀騙爲妻勾串鄧張氏傭婦鄭厝作媒騙說鄭鴻年向當鹽釐可事年僅二十四歲家資豐厚若肯許配將來情願奉養鄧張氏母子鄧張氏一時被騙糊塗信以爲實並未訪察卽行允許寫立願養約字過禮下定於去年十一月初二日迎娶俗例次日應行回門鄭鴻年恐事敗露推病不至亦不照約將鄧張氏母子迎養鄧張氏心疑查知理論將女接回留住不放林蔣氏不甘與鄭鴻年設計意欲搶回變賣遂於本年三月初九日令鄭鴻年表兄林二二率黨擁至鄧張氏家將鄧品蓮搶回致有是控茲經訊悉前情卑職伏杳律載男女定婚之初若有疾病等事務須兩家明白通知各從所願若有妄冐男家加等治罪不追財禮已成婚者離異媒人知情者减本人罪一等各等語此案鄭鴻年以素作道士之人而娶宦室之女門第旣不相當年歲亦不相匹自知明說必然不允　串同媒人以素作道士之人而騙之曰向當司事以一貧如洗之境又騙之曰家資豐厚以一十有七歲之年又騙之曰二十有四一味炫耀目相矜誇致鄧張氏婦女無知墮其術中將掌上明珠輕投糞壤荆山美玉委諸泥塗遂使名花受汚白璧被瑕而林蔣氏挾貪饕之心鼓如簧之舌見名姝而起意計善換梁假義母之威嚴僞工刁惡此誠其情之可惡其心之可誅也照例固不待再計卽應加以責扑絶其燕好然卑𧸉初尙以女子從一爲貴鄧品蓮以宦家弱息失身卑賤固非嘉耦但白璧已玷若一斷離必致再事二夫有關名節是鄭鴻年雖曰非耦但木已成舟與其離而再　致失名節何如將錯就錯勉全終始以爲完人乃勸之再三鄧品蓮痛哭流涕悲不願生謂鄭鴻年上無片瓦下無立錐自願尙且不能何能養活妻子况平日又毫無憐惜一味偏聽林蔣氏刁峻無日相安若再斷合有死而已其情甚切其詞甚决察其情形萬難再合於是卑職始將鄭鴻午林蔣氏分別照例責懲斷令離異鄧品蓮交張氏領回取結完案其未到人証俟緝獲日另結此本照例定斷者也乃鄭鴻年心已服遵林蔣氏猶抗不具結後經鄭鴻年勸之再四始行勉遵猶曰我必上控卑職自維訊斷此案毫無偏倚旣遵朝廷之律例又察人情之向背萬不可合始行斷離乃林蔣氏猶不自知已過倔强不服此誠刁健之尤者也查該氏素有女兇棍之名此案於彼心旣不甘必然圖翻揑詞上控在所不免今特將訊斷情形詳明立案倘該氏等揑詞上控應請嚴行批飭押發下縣訊究以杜刁告而警健訟是否有當理合具文詳請憲臺察核俯賜批示祗遵寔爲公便除詳督憲曁臬憲外爲此備由呈乞照詳施行須至詳者 
[英美租界公堂瑣案]  
　　騙子徐芝桂朱福卿賃屋東棋盤街高懸成豐牌號日前書就憑條遣人持往悅生森昌義昌等家購取拷綢等貨迨貨到付以假莊票事爲悅生等家執事人覺察報諸捕房捕頭派包探李星福往拘朱已先　逃逸僅獲徐芝桂一名搜出假票圖章解送至案讞員孫建臣直刺訊明著押候拘齊羽黨訊辦昨由李探將徐解案稟稱徐願覓人保出尋朱並先將所騙員價洋銀三百七十八元繳出故由小的請示直刺商之英總領事署白繙譯官飭將徐押候交人保出限半月內將朱交到所繳洋銀暫存旋有楊炳泉者投案訴稱在鄭家木橋永盛洋貨爲夥今願保徐直刺准之　開設張記牛奶棚及吉祥春番菜館之張益祥虧欠華洋各商銀兩控經直刺簽提張聞風逃去因將其子阿味拘押旋接准德總領事夾文請提張妻妾究追遂於昨日飭某包探將張妻魏氏提到發交官媒押候訂期會訊○小工王阿二阿四入水泳遊被某號西捕拘送到案直刺判枷三天發犯處示衆○包探顧阿六解竊取林榮義家小孩臂釧之陳金小到案直刺判責三百板○莊阿順牽一小白洋狗沿路求售包探李星福見之恐係竊來送案請訊直刺判責五十板狗發交捕房喂養○包探何阿春解車夫陸阿四到案禀稱此人行竊吳照會家綢洋傘一頂故由小的送請訊追直刺判責一百板○陳錦甫藉端將李晉大毆傷報由包探沈阿岳解案直刺判責五十板○宓寶生行竊楊杏生家蚊帳一頂由包探邊槐州拘獲請究直刺判責一百板 
[法租界公堂瑣案]  
　　馬夫石金寶在某西人處當執鞭之役日前駕車而出誤將冷水給馬飮之致馬因此成病懼受主人譴責逃避家中事爲其主查悉延醫爲馬療治一面報知捕房昨被包探將石拘解至案某西人遣人投案訴稱此馬受傷後其價應减一半求連醫費追償銀九十兩石供小的自知不合無力償銀讞員魏蒓塢大令商之法總領事署費繙譯官著押候覆訊核辦○小車夫胡三川爲某糖行載運糖包同業馮銀桂起而爭奪致被毆傷旋由巡捕一併解案胡供小的之傷據醫生言須閱兩禮拜方可告痊馮供小的一時失手後當痛攺前非此次尙求寛宥大令飭繳洋銀一元給胡爲養傷費○吳福林行經西新橋左近見張阿二與人爭閙向之解勸被張攫去銀質對時表一枚並毆　腰背等處昨日倩人扶掖至案前聲訴張供吳實係跌傷小的並未行兇叩求明鑒大令判枷號一月期滿之後責五百板○前者九十號華捕以江發財陳伯仁江連桂拒捕行兇擊傷腰腿等情投案禀訴大令訊究之下江等不認行兇因諭令暫行管押昨日包探禀稱小的查得拒　之事江連桂實不與聞大令提案略訊飢將連桂開釋發財責二百板伯仁責三百板○某鞋底作學徒王如文收得貨欵洋銀兩元行經新拓租界中被王阿心糾人搶去報經包探將阿心　案如文聲訴前情阿心俯首求恩大令判責手心二百下 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
光緒二十九年六月京報 
[江蘇巡撫恩奏特叅庸劣不職各員摺初一日]  
　　頭品頂戴江蘇巡撫奴才恩壽跪奏爲特叅庸劣不職各員請旨懲儆以勵頽風而肅吏治恭摺具陳仰祈聖鑒事　　爲政務在安民安民必先察吏欲抉其弊先清其源矧在今時得人不易䇿吏半取中材何敢求全責備是以奴才於批判案牘接見僚屬之時無一不朂以誠心任事潔已愛民力圖振興有過必改其中才具明敏奮發有爲者固不乏人而屢誠不悛習於委靡者亦復不少兹查有江蘇海門廳同知王賓性情執抝藐視紀綱於府委提審案件徇庇要證有意抗延應先行開缺交臬司勒傳人證質訊明確從嚴究辦丹徒縣知縣張德迪人地不宜才遜于前丹陽縣知縣劉炳靑寛於馭下聽斷非其所長以上二員應請開缺另補南匯縣知縣汪以誠流於治盜貽悞地方陽湖縣知縣翁延年習於巧滑緝捕廢弛近因縣境連出盜案逾限未獲實屬老懦無能不知振作候補通判王祖望性躭賭博有玷官箴試用同知王秉忠貌似有才工於粉飾莫葆辰優柔寡斷同流合汙候補通判曹蔭緯佻達目矜敢於爲惡候補知縣汪國奎氣質鄙陋嗜利營私以上七員應請旨斥革以示懲儆汪以誠尙有控案未經訊結俟查　再行叅辦候補主簿楊慧蓀聲名狼藉候補巡檢錢乘驄行止卑汚候補縣丞邵鳳年肆無忌憚徐家修性嗜　蒱應請一併斥革桃源縣教諭胡麗榮土論不孚難膺師表崑山縣教諭周光蕚體弱有病講解多疏鹽城縣教諭洪德樽年力就衰難資訓迪以上二員應請勒令休致管帶蘇防前營常州右營守備徐誠檀庇　賄和罔知悛攺鹽捕中營補用遊擊姚魁伍縱容逃弁貽害巿廛均請一併革職並不准投効各路防營姚魁伍已勒限將革弁林得勝交出歸案審辦淮楊鎭標左營叅將郞桂林體弱多病暮氣已深應請開缺由淮揚鎭隨時察看用肅營伍此外如再有泄沓不職各員仍由奴才隨時考察指名嚴叅以爲玩忽因循者戒所開文武員缺蘇省現有應補人員應請扣留外補所有特叅庸劣不職文武各員緣由恭摺具陳伏乞皇太后皇上聖鑒訓示遵行謹奏奉硃批另有旨欽此 
[直總督袁奏裁减淮練各軍移供新軍餉需摺初一日]  
　　太子少保北洋大臣直總督臣袁世凱跪奏爲裁减淮練各軍節騰欵項移供新軍餉需恭摺仰祈聖鑒事竊臣於光緒二十七年十二月間附奏募練新軍籌撥餉項片內聲明俟訓練數月後卽將應裁各營分別遣　以所裁之餉移歸新軍支放奉 
旨著照所請該部知道欽此欽遵在案查直淮練各軍於光緒二十四年經前督臣裕祿分別裁併酌攺營制餉　均歸一律計馬步砲隊淮軍二十營又歸入淮餉案內支銷武衛前軍三十營七哨水師砲船五十二號練軍三十八營迨一十六年拳匪之亂有添招者有攺併者計前督臣李鴻章任內淮練及新　各車一百二十餘營水師砲船五十號節經陸續裁併自臣蒞任以後實存淮軍四十二營九哨一百騎又山西調回武衛前軍六營八棚攺爲淮軍先鋒隊水師砲船五十號練軍三十一營一隊其督署衛隊餉局護勇尙不在內値此時艱欵絀自應嚴行整頓汰溺留强以紓餉力但直境自經兵燹伏莽繁多人心浮動亦未可　之太急應酌量緩急依次辦理計自上年以來節次裁併尙存淮軍四十一營八哨二小隊水師砲船四十二號練軍二十　營三哨四小隊內淮軍統按每營裁二哨以三哨爲一營練軍除駐防熱河古北口庫倫等處十營因仿務緊要未能裁攺外其餘十四營統裁二成計淮餉項下原銀一百五十餘萬兩現存五十一營八哨二小隊水師砲船四十二號計每年共需銀一百萬兩連裁節雜支　項約可勻撥銀五十餘萬兩練餉項下歸防練餉支發者現因津郡曁各每口聨軍尙未全退巡緝彈壓關繫要重所有巡練　營祇可分別變通整飭未便遽議裁　其歸練餉局發餉者馬步二十二營二隊原撥銀一百十三萬兩共銀約八十萬兩發歸常備軍餉需惟引項裁節之欵必須各省恊餉一律解足始可照數勻撥儻稍有短欠卽難挹注軍食攸關不得不另行請欵以資接濟至現存各營容臣隨時體察地方情形再行陸續裁汰妥籌辦理除飭該管局所將現存裁定各營各額餉數另行造報咨部外所有裁减淮練各軍移供新軍餉需緣由理合恭摺具陳伏乞皇太后皇上聖鑒勅部查照謹奏奉硃批該部知道欽此 
[直總督袁奏報練軍情形片初一日]  
　　袁世凱片再直地當衝要門戶洞開逼處之勢已成伏莽之跡未絶建威銷萌要在整軍臣受事以來惟日以練兵爲急務第限於財力祇能次第經營上年分遣員弁陸續選募計已編齊常備軍左鎭步隊十二營砲隊三營馬隊四營工程輪重各一營復添募左鎭馬隊一標四營共二十五營當經奏報成軍在案其目統將以至小隊人等亦均照章分年應支薪費餉乾並雜支額欵共需銀一百四十二萬餘兩本年閏月應加銀十萬餘兩此外購製軍火器械及各項物件數難預定曾經奏明隨時籌欵備辦而常年操練所需及一切額外零星用項不能不預籌的欵約雲銀十萬兩統計本年需銀一百六十二萬餘兩前因上年創練之始原撥善後賑捐一百萬不敷尙鉅並籌備本年餉需又將續收捐欵餘存銀四十一萬餘兩奏明儘數留用現除撥補上年不敷銀十萬餘兩尙存二十餘萬兩復經臣節次裁减騰出淮練兩軍餉八十萬綠營制兵餉項二十萬共一百二十餘萬尙短四十萬兩當此度支告匱羅掘維艱而計口授食之需不得不通融勻撥　於運庫新增項下每月動支銀二萬兩其餘不敷之欵於烟酒稅內隨時挹注以濟要需一俟續籌有欵再行擴充募練理合附片陳明伏乞聖鑒謹奏奉硃批該部知道欽此 
[護貴州巡撫曹奏展限盤查各屬倉糧摺初一日]  
　　護理貴州巡撫布政使臣曹鴻勛跪奏爲各屬倉糧盤查展限恭摺具奏仰祈聖鑒事竊查藩司到任例應盤查各屬常平積存各案倉糧向係移委道府盤查有無虧缺限三個月由司造册具結詳請題咨歴經　辦在案今署藩全　績於光緒二十九年四月十三日到任應查照舊移委盤查結報惟查黔省自咸豐四年桐匪楊逆滋事川東上下游苗　　戾　匪　繼竄擾又因髪逆蔓延奉調官兵分路堵勦存儲常社倉糧碾供　食並因被擾之區秋糧難徵所需兵氷亦係碾動倉穀支放間有餘剩穀數 
 
 

Page 14

 
 
石又因城池失守被賊焚掠奏准豁免所有各案倉糧礙難盤查結報均經前撫臣奏明展限現在地方雖已肅清　營攺爲練軍而餉項及善後經費需用浩煩各屬應存倉糧無從籌欵買補是以未能截數結報據該署司全楙績會同護糧　道鄭思賢詳請具奏前夾臣覆查無異合無仰懇天恩俯准展限俟各案倉糧設法籌補截有成數再行委員盤查結報以符定制除咨部查照外謹恭摺具奏伏乞皇太后皇上聖鑒訓　謹奏奉硃批著照　請該部知道欽此 
[黔學政趙奏報歲科二試一律完竣摺初一日]  
　　貴州學政臣趙惟熙跪奏爲恭報貴州歲科兩試一律完竣仰祈聖鑒事竊臣于去年十一月初九日曾以舉辦上游　試並興義一府暫緩按臨各情形具摺奏報旋奉硃批知道了欽此欽遵在案嗣以地方漸就安謐開春後行文興義府飭令速行赶辦府縣各試臣隨於三月二十七日出省按臨該府並循例調考普安廳經旬而畢所有全省　科各試一律告竣遂於本月初一日回省興義自經遊匪滋擾地方極形彫敝應考牛童已較歲試約减三分之一然尙能進取如額人數旣少弊端亦因之而稀臣仍終日坐堂　意防閑未敢稍涉疏忽發落之曰殷殷告誡以安靜朂其立品以奮往等其程功諸生聽受之餘尙能領會查貴州通省士子大致質地聰頴易與有成而習近浮囂亦其一短又地處邊僻書籍　鮮師範尤乏坐令美材廢棄　屬可惜　凡後臨　至必諄諭地方各官速　籌欵推廣學堂以期多儲有用之才上備聖朝採擇至臣所經過州縣麥收尙稔雨暘應時民情亦均安帖堪以上慰宸厪除邊防情形另行奏聞外所有微臣歲科兩試一律完竣各緣由理合恭摺具陳伏乞皇太后 
皇上聖鑒謹奏奉硃批知道了欽此 
[山海副都統倭奏頒到左右二司關防摺初一日]  
　　乾清門侍衛山海關副都統奴才倭恒額跪奏爲由部領到左右兩司關防劄飭前派掌管之員承領任事並將所擬事程繕單呈覽緣　恭摺具陳仰祈聖鑒事竊奴才前因左右兩司並未頒有專司關防司旗界限不淸無所區別請　該旗協佐內由奴才挑派妥員專理其事奴才衙門遇有旗營尋常詞訟均歸左司審理呈由奴才核辦倘有旗民交涉要件再行送交地方官會同旗員審辦請旨飭部頒發左右兩司關防二顆由奴才嚴定章程奏派才具優長之員認眞掌管稍　籌給津貼公費庶可分理旗營一切事務以專貴成而昭愼重等因於光緒二十八年三月二十七日附片奏陳四月初三日接奉硃批覽欽此嗣經奴才在於八旗協佐內悉心　　察看二品銜左翼恊領圖勒筆善人尙老成辦事穩練堪以掌管左司關防三品銜正藍旗佐領蘇倫布通曉滿漢辦事精明堪以掌管右司關防等因於光緒二十八年五月初七日具奏本月十二日接奉硃批知道了欽此復因兩司公費無項可籌請將每年解部生息餘銀四百九兩零懇恩賞　作爲奴才衙門左右兩司津貼辦公之需等因隨摺附片具奏同日接奉硃批著照所請該部知道欽此欽遵各在案奴才遵卽派員前赴禮部請領關防去後茲於本年四月二十六日委員將左右兩司關防二顆領到奴才劄飭前派掌管左司關防二品銜左翼恊領圖勒筆善掌管右司關防三品銜前任正藍旗佐領今陞右翼恊領蘇倫布承領據　於六月初二日開用奴才准有嚴定　程督飭該二員認眞酌核動用津貼兩司公費俟年終歸併生息案內報部核　謹將擬定章程十條繕單是否有當恭呈御覽但事屢創辦所擬章程如有不妥之處一俟奴才隨時體察奏請更正以昭愼重合併聲明所有由部領到左右兩司關防劄飭前派掌管之員承領任事並將所擬章程繕單呈覽緣由理合恭摺具奏伏乞皇太后皇上聖鑒訓　謹奏奉硃批該衙門知道單併發欽此謹將擬定章程十條繕單恭呈御覽計開一旗人遇有尋常詞訟請攺歸左司審理也察從前八旗人等凡有涉訟事無大小均送交臨榆縣審辦左司雖有理刑之名而無理刑之實今旣頒有專司關防亟宜認眞整頓擬請嗣後凡遇八旗尋常詞訟均歸左司照例審辦呈由奴才覈辦所有應用刑具以及掌刑人役隨時事臨榆縣用至旗人應押之犯亦仍交該縣管押以節糜費一遇有旗民交涉案件曁旗人人命重案請仍歸地方官會同旗員審辦以免枉縱也察從前凡有旗民交涉案件曁人命重　均歸地方官審辦旗人或不心服擬請嗣後凡遇旗民交涉案件曁旗人人命重案由左司隨時派委旗員會同地方官秉公審辦若重案則會審供招後槪由地方官管押照例詳報辦結庶無枉縱一旗人遇有不安本分屢次酗酒滋事及送忤逆　　例　發遣者請免解部以免苦累而示體恤也察定例旗人屢次酗酒滋事不安本分例應發遣者由該管大臣　察明案由咨送　部審明擬定發遣吉林黑龍江充當苦差等語惟山海關距京七百餘里往返跋涉差費川資諸多苦累　請按照舊例稍爲變通嗣後如有此等人犯免其解部由左司審明呈由奴才定擬應發何處先行咨　　　覈辦一　接到刑部　發何處明交卽由山　關　解發遣以歸者便而示法外之仁一緝捕巡街宜嚴也察街道廳原有緝捕巡街之責嗣後無論旗民凡在街酗酒滋事者該弁兵一體拿送該地方官或左司懲辦遇有應緝捕等事由左司簽差認眞緝捕以專責成一關門宜嚴守也察上海關城西門皆宜嚴守而關門係通東三省孔道行旅往來尤虞匪類潛蹤更爲緊要向由奴才衙門輪　官兵看管已習爲故事現左司旣頒閟防貴無旁貸嗣後卽飭左司按日派員稽察以嚴管鑰一馬匹直也察山海關兵丁分拴餧養之官馬若置而不問　有不肖兵丁尅扣　乾致有倒斃病弱之　現左司旣頌關防每月卽派該司將所有馬匹親自看驗　其肥瘠以誌該兵丁功過　　兵丁宜嚴　　　山海關自聨軍到防所有營房十毀八九際此庫怒無餘又不能及時修理所以兵丁城內房者或散居四鄉擬卽飭左司每月察點一次嚴察該兵有無遠出滋事等情以整頓而資保聚一每季兵　宜行文定價以免生事也察山海　旗營應領兵　　季　由領催到管糧通判署內與倉書門丁議價無論多少領催允領　領而該管官竟置身事外此中有無弊竇因其口　無憑頗難稽察如此辦法爭論貴賤直同商賈　屬不成公事且此地兵丁素習刁頑故每季米價因此多有物議甚則借商聚衆奴才急思設法整頓現名司旣貧　防嗣後到季米之期請由右司照當時行單米價行文與管糧通判商定折價後由該通判覆交註明每斗米價値若干安妥卽由該 
 
