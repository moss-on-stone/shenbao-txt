# 1903 - 305 - 4910976

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八丁已陸續發交與股諸君現因秋試在邇赶緊印訂後三百卷亦已告成至是全書工竣共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尚書作續集又祗及宋元明代尚付闕如讀史者者每以爲憾當塗夏明府燮有見於此爰將有明三百餘年之事跡本之正史矣之稗野以至諸家紀述凡可以訂典故之得失證史傳之是非者還紹旁搜折衷至當踵成明通鑑一書非惟讀正續二鑑者所當蟬聨而下卽彼究心明史者亦不可不以此爲考鏡之資也兹由本齋用潔白連史紙石印告成每部裝釘十三本定價洋兩元卽日出售此佈 
[答客問中俄開釁事]  
　　客或問於余曰今者中俄開戰之事外間已傳述紛如敢問此事果信乎抑否乎應之曰開戰之事刻尚未有所聞戰釁之端則已確有所見雖然開釁者開戰之因也開戰者開釁之果也有因必有果今旣開釁矣我安能保其必不出於戰客曰中俄開釁之端可得而聞乎應之曰可本月十六日本報譯登十四日京師來電謂盛京將軍增軍帥　近爲俄人所覊京中得此消息皇太后皇上卽召見直總督袁慰庭宮保垂詢一切事宜若非開釁增軍帥何以被覊袁宮保又何以突召入覲乎此可證開釁之一也十八日本報又譯登十六日天津來電謂直提督馬軍門玉崑現統大兵一萬名馳往山海關駐紥以資防堵若非開釁馬軍門何以忽統將士駐守山海關乎此可證開釁之二也是日本報又譯登十六日電傅上諭那桐著調補外務部尚書授爲會辦大臣大學士王文韶著管理户部事務開去會辦外務部大臣王相國素主親俄者也那尚書則曾傳目本素主親目者也王相國旣開去會辦外務部大臣差使則朝廷對俄之政策已可知其憣然改變矣此可證開釁之三也今日本報又紀天津友人來函謂東三省一事鶴唳風　甚爲緊急電報不通者已有數日觀此則知俄人已踞有東三省外間傳述奉天城内文武各官盡被俄人驅逐出境等語要非虚言否則電報何以竟至於數日不通乎此可證開釁之四也至業已開戰之説外人或有傳言而本館則未得確信以意度之旣開釁矣安能保其不出於戰此卽我向者有因必有果之説也客曰中俄開釁之端旣聞命矣我確知其爲信而有徴矣但中俄究以何事而開釁如謂因要求未遂則此事磋磨已久我政府終虚與委蛇今豈竟以嚴詞拒絶之俄人知志不得逞故猝然有此舉動乎應之曰上海距東三省程途甚遠中俄開釁之細情刻尚未能知其曲折詳盡然其因要求不遂所致則固可一言以斷之者也至以爲猝然有此舉動則客固未知俄人之久蓄狡謀矣當前月間駐京俄使雷薩氏曾函致外務部慶親王謂貴政府輕聽各國之言拒絶敝國之請致敝國遠東總督阿列克塞夫立意永不撤退東三省之兵然敝國因重中俄睦誼不肯輕舉故先將此事通知尚希貴政府詳察幸勿堅持前説致貽後悔云云是俄之欲與中國開釁早已自言之矣而况美日商約均有將奉天安東大東溝三處許爲美日商埠之條則俄人於東三省不得獨展其一己之勢力故毅然開釁甘爲戎首而不辭嗚呼俄之允撤東三省駐兵也非眞心也别有所要求也要求得遂則東三省不啻爲俄所有逞惜撤兵要求不遂而他國反得於東三省有開闢商埠之地俄人掌握東三省之策失而與中國開釁之計乃决於此矣或以爲因開釁而借詞愚以爲未始不因是事而開釁也客旣退乃拉雜書之於報端 
[本館接奉電音]  
　　昨日午後三下鐘時京師飛電傳來上諭八道做謹譯登○九月十八日内閣抄奉上諭雲南臨元鎮總兵員缺著劉樹元補授欽此同此奉上諭江蘇淮揚鎭總兵員缺著馬金叙補授欽此同日奉上諭馬蘭鎭總兵兼總管内務府大臣著延祉授補欽此同日奉上諭外務部尚書那桐户部尚書榮慶加恩著在紫禁城内騎馬欽此同日奉上諭理藩院右侍郎著堃岫補授欽此同日奉上諭大學士孫家鼐吏部尚書張百熙著派充政務處大臣欽此同日奉上諭貴州安羲鎭總兵著董履高調補著卽迅速赴任毋庸來京陛見欽此同日奉上諭丁體常奏參劾屬員一摺廣西前署武宣縣知縣補和知縣翁炳南藉辦團練肆行勒派著革職永不叙用富川縣知縣張文林信任丁役罔惜民艱前署武緣縣知縣截取知縣魏達文設卡重抽商民交怨候補知州傅沛然性情囂張惟利是圖選用直州州判張鼎星朋比爲奸試用縣丞王猷貪利營私候補縣丞蔣裕光膽大妄爲升補西隆州吏目宜山縣巡檢洪誥擅受民詞試用巡檢方鑅肆行無忌均著卽行革職昭平縣知縣何慶輔才具平庸昧於治道惟文理尚優著以教職歸部銓選餘著照所議辦理該部知道欽此同日奉上諭岑春煊奏會辦軍務大員積勞病故請旨優卹一摺前貴州提督馮子材於咸豐初年投効軍營轉戰湘鄂粤桂等省迭著戰功尤以戰守鎭江及鎭南關兩役爲最偉積功洊升雲南貴州提督整飭戎行歴久不廢朝廷念其老成宿將派令會辦廣西軍務忽聞溘逝軫惜殊深馮子材著照提督軍營病故例從優賜卹任内一切處分悉子開復加恩予謐原籍及立功省分准其建立專祠并將生平戰功事蹟宣付國史館立傳伊長子一品蔭生馮承祥著賞郎中分部補用欽此 
[電傳宮門抄]  
　　昨日午後三點鐘時京師友人專電告知本館云九月十八日皇上召軍機大臣及溥興 
[啓釁原由]  
　　京師訪事人云近日都中喧傳中俄有啓釁之事有知其緣由者謂前月駐京俄使雷薩君函致 
 
 

Page 2

 
 
外務部領袖慶親王略謂貴政府輕聽各國之言拒絶敝國致敝國遠東總督阿列克塞夫立意永不撤退東三省所屯之兵然敝國因重中俄睦誼先將此事通知尚希貴政府詳察幸勿堅持前説致貽後悔云云慶王托病不理俄人遂逞其强悍欲於滿洲自行已意啓釁之故或卽以此也 
[東事日急]  
　　天津友人來函云東三省事鶴涙風聲甚爲緊急且電報不通者已數日外間傳述奉天城内文武各官盡被俄人驅逐出境惟覊留增軍帥祺以爲要挾地步云 
[移查船價]  
　　廣州訪事人云中國南洋寰泰兵船駛過汕頭被昌興公司印度皇后輪船撞沈援昔年萬年清兵輪船在吳淞口被英公司某輪船撞沈之之案移文福州船政局查取寰泰製造工料清册計共銀五十五萬七千二兩砲位器械尚不在内大約須如數控請追償也 
[商部遴才]  
　　京師訪事人云九月初六日商務部考試各部院咨送之司員計一百七十一人旋錄取六十人兹將題目及各員銜名照錄於下題爲馬班以後貨殖無傳論美洲未立商部以前商務之得失情形如何策所取爲王大貞楊道霖單鎮冐廣生徐履謙邵福瀛龔心銘王曾綬張璧田魏震顧祖彭唐浩鎭方燕庚靳學禮熙彦靳志楊壽枬阮惟和胡子明慶隆關文彬梁用弧景溎夏仁虎余寳蔆李德星郭家聲何聨恩范熙壬田步蟾玉貴胡濬沈家彝忠興李繼沆熙明聶夢麟華學涷成沂潘毓椿延齡彭紹宗梁濟宗室容濬興廉曹元忠陳德沛俞壽滄吳達三張百城宗室德𫀵王楊濱長福董如鴻汪春榜鍾鏞秦曾源劉潯孔昭晉韓仁祖 
電傳癸卯恩科山東鄉試題名全錄 
　趙正印泰安　徐金銘歴城　褚　舒嶧縣　朱家楨肥城　孔昭諤寗海　尚慶翰平度　劉金第濰縣　宋富春樂安　程榮山濟寗　　王孺林黄縣　劉慶餘東平　劉志清章邱　董築之萊陽　張中立臨淄　王文斌滋陽　于景清長清　張勳年萊州　馬蔭榮荏平　　王謝家濟寗　陳德樹蘭山　袁崇鎮長山　王　訥安邱　李鳳書莒州　孫懋銓平陰　田士懿高唐　王樹皚新城　李樹聲德平　　王平仲嶧縣　米克昌平度　高紹和東阿　莊侶蘭莒州　高徽嶧青州　陳　芳東平　仲延士寗陽　李郁華高密　孫樹業禹城　　施沚廻臨清　鞠國香汝陽　邱琮棠青州　王金奎霑化　李沼鈺章邱　曹霨春沂州　蔡巨源歴城　曲中源高唐　張錫第荷澤　　孟慶錫曹縣　耿　翼新城　竇清翰東阿　王蔭遠臨朐　梁榮第萊陽　劉一鶴安邱　張稼軒高苑　胡際雲歴城　張餘慶濰縣　　史　福青州　樓裕廷黄縣　臧著愔諸城　王興賢齊東　孫　蔭歴城　馮志超沂州　趙鴻勳平陰　孔　玫　　　高芳繼淄川　　崇　方青州　孔慶　　　　王榮貴諸城　壽　齡德州　崔情田海豐　張裕庚歴城　孔慶鍔　　　陳紹彬萊州　唐學三昌邑　　鞠凌九安邱　李繼琨濟寗 
副　榜 
　于元芳登州　孫培益濟甯　王鳴珂安邱　常銘恩濟寗　張棟銘諸城　任祖藩高密　王廷蘭萊陽　瞿鳴岡館陶　李肇樞濟南　　臧著唆諸城　楊昭煥濰縣　閻與可德州　張德基福山 
癸卯恩科浙江鄉試官板題名全錄 
吳敦義仁和附　湯在容蕭山廪　柴錫堂富陽廪　曹鼎汾蕭山貢　潘光組餘杭貢　李昻青金華廪　唐夑垚蘭谿廪　宣澍甘諸曁貢　趙佩茳太平附　程宗伊海鹽增　包延杰湖州附　胡承治錢塘附　俞安時鄞縣貢　方積琳鎭海貢　沈企彭蕭山增　莫永貞安吉監　王秉珩黄巖貢　陶　垂嘉興附　章　嶔仁和附　馮毓潤德清廪　趙昌熙嘉興附　嚴壽鶴山陰廪　景學鈐仁和附　姚壽慈湖州增　周震咸蕭山監　林典太平廪　　來　雍蕭山廪　趙邦彦歸安貢　王序賓奉化廪　周繼瀠臨海廪　朱元樹餘姚廪　徐　韜慈谿附　何焯時諸曁貢　丁紹璡長興廪　蔣希周樂清廪　俞長齡山陰附　胡宗楙永康貢　錢錦孫嘉興廪　高如澧秀水附　俞鍾禮錢　附　鍾毓龍錢塘廪　洪承魯湯溪貢　王　燾仁和增　王邦藩蕭山附　衛光澧仁和優　胡樹桐錢塘附　裘冕羣嵊縣附　徐道政諸曁貢　高時顯仁和廪　李升培湖州廪　周守程仁和附　夏之楷嘉善附　張克重仁和監　蔣　拯諸曁附　孫乃炤嘉善附　陳壽宸永嘉貢　朱鴻儒紹興增　蔡煥文德清廪　任　重黄巖附　馮巽占杭州廪　姚漢章仁和附　許乙藜山陰廪　葉渭清蘭谿附　呂　陶新昌貢　蔣汝藻烏程增　陳　疇紹興附　杜芝庭山陰附　張　愷鄞縣附　卻　棠烏程附　閔錫來湖州附　許寳綬仁和附　高　欒仁和廪　談文烜海鹽廪　陳　謇黄巖附　朱壽枏蕭山監　鈕澤　湖州廪　殷安華秀水附　謝掄元餘姚貢　鄭寅亮黄巖監　莫章達歸安增　吳乃琛石門廪　曹元鼎歸安廪　方鴻珍杭州廪　何丙藻錢塘廪　朱冕英仁和附　李思瀚慈谿附○宗　彝駐防廪　孫爾瓚定海廪　范耀雯仁和貢　程量書秀水貢　梁有立錢塘附○吉　恒駐防附　江文榖平湖增　楊文鼎黄巖監　王嗣曾上虞貢　陳振祥黄巖監　袁寳善錢塘附　余重耀諸曁廪　劉燕棣杭州附　沈寳昌山陰監　周積厚桐鄉廪　李思浩慈谿廪○穆都哩駐防附　金　籙錢塘附　沈綬恩餘杭附　朱紹濓石門廪　沈　炤嘉興附 
副　榜 
張樹森海寗廪　袁兆墀慈谿廪　陳時臬諸曁附　胡義訓山陰附　翁錫麟永嘉貢　王以銓山陰附　陳恩蓉天台附　黄憲儒餘姚貢　許清澄海鹽廪　王銘恩蕭山附　陳樹基秀水增　諸宗元山陰監　吳貞懿石門附　祝紹政蘭谿廪　袁頤壽會稽附　徐錫麟山陰附　陳星煒仁和附　楊德溥仁和附 
[匪黨伏誅]  
　　浙江台州府屬甯海縣境匪徒閙教情形迭詳前報兹得浙中友人手函云本月某日台州府知府某太守將所獲匪黨葉崇涓卽明秀董麟有趙玉蘭王樹和章高成等五名訊明口供先行正法一面據情禀詳撫憲聶仲芳中隬核示其文曰敬禀者竊照各軍攻破甯邑大裏村匪巢獲解匪犯多名業經具文禀報兹卑府督飭甯海縣蕭代理令並派委員蕭令邦愷提集各犯隔别研鞫已據葉崇涓卽明秀董麟有趙玉蘭供認投入王錫彤匪股當日王匪係糾約白巖寺僧禮釋閙教伊等或招集匪黨或執旗指揮一同入城在塲助勢燒搶斃命續後官軍到村一齊開槍拒敵並據王樹和章高成供認投入白巖寺僧禮釋匪股當該匪僧紏合王錫彤閙教時王樹和執旗號召率衆搶擾章高成帶衆進城毁堂糾搶各不諱其餘各犯供詞尚多游移希圖避就卑府查该犯葉崇涓卽明秀等所供投入匪夥鬨進縣城任意毁搶助勢斃命抗拒官軍各節均屬同惡相濟法無可貸正在錄供禀辦間忽城鄉内外謡言紛起謂有王匪及白巖寺匪僧糾聚黨類意圖來城劫獄奪犯以致人心震 
 
 

Page 3

 
 
動驚惶異常維時駐城營勇先由營員分撥各鄉查緝或調赴曰巖寺搜捕匪犯城中存勇爲數有限不無空虚疎失之虞事機急切不得不權變辦理當於八月二十四日將匪黨葉崇涓帥明秀董麟有趙玉蘭王樹和章高成五名驗明正身押赴巿曹先行一併正法懸首犯事地方以寒匪膽而壯軍威目下謡言漸息足紓憲厪除再督飭縣委將已獲各犯訊明辦理外理合將訊辦匪犯情形先行附禀仰祈大人察核再匪犯葉崇涓等供詞容後開摺送查合併聲明 
[鄂省官場紀事]  
　　漢口訪事人云新任湖北臬司岑馥莊廉訪自交卸所署藩篆後卽料理鐵政事宜俟有就緒然後擇吉履新○官塲中人傳述漢黄德道一缺現由兼督端午帥奏請以郭觀察寳琛補授不知何所見而云然○梁節菴觀察辦理武昌警察事宜頗著成效日前外間忽有自行辭退之謡實則蜃樓海巿不得信以爲眞也 
[燕巿筑音]  
　　京師訪事人云右安門内有古刹焉俗呼爲龍爪槐住持僧某與湖廣總督張香帥有舊香帥入都暇輒往訪因見殿宇凋零慨然有重修之意都中士大夫聞之凡欲與香帥把盞言歡者皆假坐僧室於是馬龍車水爛其盈門昔時冷落之區一變而爲熱閙之地其廟南之謝公詞向稱繁盛者今則反居其後人情向背因乎勢利觀此不益足信哉○前門大街迤南天橋左近向爲游人蟻聚之所日前突有三印度人策蹇而至人皆相顧驚異趨避不遑適姜軍門所部勇丁巡至此處目擊情形卽扭住三印人飽以老拳三印人受傷始抱頭鼠竄而去○印度馬戯自進呈御覽後旋在東交民巷奥國界内曠地上支搭布棚開演都人士之往觀者頗有如水如雲之盛○自崇文門内大街自克林德君石牌樓起綿長二里許凹凸崎嶇亟須修理前經肅邸諭令商人估價承辦聞某洋商僅估銀二萬六千兩有奇較之他人獨廉大約此路工程卽歸洋商承辦矣 
[蕺山挹秀]  
　　紹興訪事人云浙東各山礦質甚多久爲外人覬覦雖有紳商禀請試開無奈資本無多又不知化煉之法多所虧耗卒至無成近日某富商查得壽昌縣境某處一礦獨出冠時曾將礦苗倩化學家考騐頗有把握因卽投縣具禀請准試開縣主貝大令藴章因已調補臨海卸事在卽置不與理刻下某富商投省垣農工商務局禀請核示未識能否准行也○當新任撫憲聶仲芳中丞下車伊始紹興府熊再青太守乘舟赴省叩賀任喜兼賀司道各憲回任大約勾留旬日卽賦言旋 
[恭祝佛誕]  
　　昨日釋家者流相傳爲觀音大士誕辰清晨蘇松太兵備道袁海觀觀察署理提標右營參將周子安參戎松海防同知劉乙笙司馬上海縣汪瑶庭大令咸往沈香閣拈香行禮 
[羽士輕生]  
　　本邑城隍廟西房住持羽士曹詠梅犯初被逐後由其徒龔某暫行接管時龔年甫十六少不更事由東房住持羽士曹劍華襄理一切今龔忽聞此席已爲他人所得忿恚莫釋遂於前晚自縊於文昌殿中迨人察知已返魂無術矣慘哉 
[請停發落]  
　　昨日爲法租界捕房發落案犯之期適副捕頭别有要公禀請讞員魏蒓塢大令及法總領事署繙譯官費君暫停發落一日大令及費君皆允之 
[秋賽閏聲]  
　　昨日庽滬西人豪興未闌重復舉行賽馬之戯并於夕陽將墜相約馮河蓋卽諺所謂跳浜也是日共賽七次第一次八馬同賽德總領事署寫字人代愛字來首到馬灰色衣帽均黄紅色第二次十三馬同賽牛莊蒲司首到馬白色衣白黑色帽紅色第三次六馬同賽高易副律師愛立司首到馬黄色衣緑黑色帽黑色第四次十一馬同賽楊子克明代杜美登首到馬黄色衣帽均紅黑色第五次六馬跳浜天祥洋行西人得采馬黄色衣帽均綠黄色第六次十一馬同賽克明代小袴子首到馬白色衣帽均黑色第七次七馬同賽禪臣總執事之馬夫德金首到馬白色衣帽均紅白色當跳浜時克來登之馬蹄蹶不振以致傾跌受傷 
[續譯興學陳詞]  
　　外人以提倡俟華人華人以協助望外人使華人旣已提倡則外人未有不恊助者雖外人之中有曰尚賢堂多益華人不僅購地費須出自華人卽一切經費在在當責之華人顧外人之中亦有以爲不然者蓋尚賢堂宗旨原爲聨絡中外各泯猜疑華人固多益而外人亦有益故華人提倡於前外人必協助於後蓋尚賢堂爲中外合辦之善舉與華人有益則華人必當提倡與各國有益則各國亦當協助推而至於商務學務教務亦莫不有重大之關係也僕已按照此意函致英美德三國之尚賢堂董事並已允捐資之紳富請其將前項捐資卽速匯兌到申以便鳩工後當函致法俄比荷丹等國紳富卽數年前僕因創立尚賢堂遊募彼國承其欵顧允爲恊助者乃近得數函有協助如初者有以本堂躭延五年之久其心冷淡者雖然僕必竭力勉勸且函告滬上華人之如何踴躍提倡以然炙其初心至於每年經費僕深望寓滬之中外紳富數百人樂充本堂會友每人歲助洋銀二十元而此法猶未舉行故今年經費尚屬無著又深望將來各國紳富能助本堂所用各國人之薪水如英國紳富助本堂所用之英國人美國紳富助本堂所用之美國人則每年經費籌之不難矣惟如是辦法恐週年難以成功須由漸而升如登梯然此稿未畢尚待續登 
[上海官塲紀事]  
　　江蘇候補道楊仲卿觀察因公來滬昨日命駕赴道縣各署拜會○昨日江蘇撫轅中軍仇翼南參戎因公來滬旋詣道縣各署拜會○昨日午前蘇松太兵備道袁海觀觀察因公赴縣署拜會縣主汪瑶庭大令大令飭丁擋駕隨詣道轅禀陳一切○昨日辛丑科翰林吳康伯太史及中書科中書金沁園中翰先後到縣署拜會汪大令大令飭丁擋駕 
[英美租界公堂會訊案]  
　　西洋人克羅法投本管總領事署控華人劉少坤圖賴期票洋銀經總領事濮君備文照會公廨前日午後讞員鄧鳴謙司馬會同西洋繙譯官畢禮納君升堂研訊廨差禀稱劉於提到後大老爺暫准交人保出五日前小的曾告以訊期囑卽投案今竟不到惟有請大老爺嚴提保人勒交可也原告克羅法倩律師凱第士聲稱劉自出期票不肯付銀今又避不投案質証顯見情虚務請著保人交案押追司馬商之畢君著俟劉到案後付銀二百四十兩吉敢故違加倍罰鍰○有入西洋籍之華人鄭業者控王雲福圖賴借欵等情經前讞員孫建臣直剌會同西洋總領事署繙譯官畢禮納君訊供令王將銀三千七百兩存公堂各邀公正人查明帳目禀候復核在案前日午後司馬會同畢君復訊鄭業投案請追王所借洋銀一萬元王延律師愛立司投案聲稱前者奉諭各邀公正人查明帳目嗣因公正人意見各殊迄未妥洽惟請從公判斷王供照帳核算鄭經手放出之欵約一萬餘元又自欠一千餘元伊弟欠二千餘元當公正人查帳時鄭不肯將帳交出是以無從查核且公正人各有偏袒若照帳杳明鄭尚應找職員洋銀若干司馬商之畢君卽令兩造將帳呈出各延一公正人查核如果相符則存堂之銀給鄭領去倘有不合或鄭須找王洋銀亦應秉公核辦兩造遂遵諭而退 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[整頓樟]  
　　厦門訪事人云福建延平府永安縣屬素多樟樹運者申官設局　取樟腦以興利源於是西　工　輒布同舌人格繹而至棍徒亦乘機混跡向各鄉　肥而噬以致劫掠之事時有所聞縣主某大令心焉　之據情禀請督辦福建全　　務之興泉　　　少山觀察明定章程嗣後凡工師所帶之人上等者給發護照僕役工匠則由總局查明年貌姓名塡給　牌或身穿號衣以便隨時保護一面飭工師嚴加約束不准下人出外滋事如無腰脾號衣卽係匪徒由地方官查明驅逐 
[八閩瑣志]  
　　福州訪事人云月之某日宮巷林姓遣僕某甲持物一包至南街郵政分局寄往某處包面未書寄至何地何人接收局中執事人陳姓深恐傳遞有悞令持回書明甲不依以致互相齟齬馴致揮拳互毆郵政洋員聞之以此風斷不可長欲照請華官嚴懲林姓自知理絀浼人從中挽回并令甲向陳負荆其事遂寢○福州諸古嶺打鐵弄有費姓者老元緒遺商也家蓄雛姬四五人雨窟雪巢頗爲深邃邇被街鄰控諸緝捕局局員彭别駕壽松卽派勇丁前往將前後門圍住入内冥搜拘獲龜鴇及妓女五人連狎客香店嫩者解至局中局員略詰情由判令將鴇掌頰數十下妓女交親人領回狎客及龜枷號示衆娼寮發對藏垢納污之地一旦忽化爲清凈之塲聞者快之 
[平山題壁]  
　　揚州訪事人云郡城東關外對何　道每當河流湍激不免有塌陷之虞現在臧杜兩茂才擬仿照仙女　河岸辦法密釘排樁樁内塡以泥土爲一勞永逸之計當卽具禀淮南總避局憲批其牘尾曰興築緯道事尚可行究需木樁若干候飭差往　購備俟該生等興工時具文來局領用可也○揚郡善堂林立雖各由紳董經理而所需經費類皆支自兩淮運庫中前者運憲恩新甫都轉札委淮南總局提調戴分轉文儶會同各紳兼理立貞崇節育嬰等善堂事務蓋亦愼重善舉之意也 
[馬夫猝斃]  
　　有蔡春元者向當執鞭之役賃居馬立師洋行所置屋内前日清晨翩然而出至晚不歸家人正深疑訝忽聞左近屋後有一男子倒斃其間視之果蔡細察身上並無傷痕遂置備衣棺成殮聞者異之 
[上海縣署瑣案]  
　　南巿吉翔霎鞋店主陳雲卿虧欠北巿俞啓泰王萬聚周茂德馬源豐各縀莊貨欵洋銀八百餘元控經馬路工程局總辦翁子文太守移送到縣前晚縣主汪瑶庭大令升堂質訊俞某供小的莊上被欠貨銀三百餘兩王某周某馬某同供小的等三家每家被欠洋銀二百餘元分文無著反圖脱逃幸先有所聞得以扭案求大老爺允准將貨拍賣攤還陳供小的實因生涯寥落虧欠貨銀求恩寛限日期自當陸續料理大令著交差看管所存之貨交各原告折賣折償流氓馮大奎馮大林毆傷向類陸金生由西門外巡防局員某君移送到縣前晚大令研訊之下陸供有流氓頭目名小福生者　馮索詐馮疑小的唆使糾約羽黨將小的曳至楊家塲曠地上用刀戳傷叩求驗明究辦二十二鋪地甲夥役汪三禀伊等兇毆時小的並不在塲及聞信奔來業已星散後查得陸實被馮大奎等所戳是以拘解局中馮大林自知不合持刀　殘叩求明鑒馮大奎供小的在治下開鞋底作雇王李兩人爲夥嗣以行止不端於前月辭歇不料王唆使流氓小福生糾集惡黨將小的及胞兄大林曳至某茶館中拔刀恐嚇欲詐洋銀數十元後經同業中人竭力解勸給予洋銀十元當時小的無以應付先給兩元其餘　期三日後胞兄大林詗知小福生與陸金生同黨此事陸必與聞故手携切皮刀約同馬等尋至伊家將伊曳往楊家塲毆擊馮大林供小的向陸理論被陸兇毆今已受傷求恩騐視大令飭仵役騐得馮大林腿際假做傷痕喝令笞臀二百板掌頰一百下始一一供明陸刀傷屬實飭回去自行醫治馮大林發押所中大奎交人保出候提小福生等到案訊明究辦 
[馬路工程局瑣案]  
　　前日陸子雲扭施善郎至捕房訴稱伊誣我藏匿大土兩枚捕頭解至馬路工程局總辦翁子文太守倩襄讞委員黄衡堂二尹研訊陸供稱小的係崇明人在彚興公司仁和小輪船司帳施充送信之役昨日無端至船上向小的冐索大土二枚强將帳箱開看向之理説恃蠻痛毆爲此扭求訊斷施供稱本月初七日小的接北沙港廣茂號來信倩購大土二枚卽赴恊盛土行購就交陸帶往當時見陸將土儲藏帳箱内至前日接廣茂來信言土未收到迨赴船查問陸忽稱並無寄土之事小的情急開看帳箱陸自將指咬破誣稱小的毆傷小的恐干賠累求恩明斷二尹揮令退去聽候查明復核至昨日重復提訊依然各執前供爰命移送上海縣署請縣主汪瑶誔大令訊究○沈桂生竊取施阿六家布襪一雙當場追獲搜出小刀一柄指交巡捕解入捕房旋解經工程局黄二尹研訊施供稱小的係本邑人在潮惠會館司閽今晨沈潛入後門意圖竊物小的遇見伊卽隨手攫取布襪洎追獲在身畔搜出小刀叩求訊辦沈供小的係浦東周家渡人向在緝私營當勇現已革退偶至泉漳會館訪友被施指爲竊物求恩赦宥二尹判掌頰四十下○本月初六日黎明時老白渡恊源泰桂圓店失火延及鄰近各捕燬去房屋二十餘幢事後衆鄰扭恊源泰夥金少堂至工程局控經黄二尹研訊察核供詞跡近縱火因令管押捕房限交到在逃之店主張麗卿在案昨日命提復訊謂前經限爾交出店主何以延至半月之久仍未交案金供稱小的在押無從訪尋二尹命移送上海縣署請縣主汪瑶　大令訊辦 
[英美租界公堂瑣案]  
　　偷兒錢金生掩入李連生等四家竊取衣服烟袋等物報由包探徐阿華拘獲吊到原贜解案請究讞員鄧鳴謙司馬商之德總領事署繙譯官麥令豪君判責二百板○吳金標先後行竊陳雪齋等家衣服烟袋等物報由包探竇如海拘獲吊到原贓解案請究司馬判責二百板發押捕房兩月○陳阿二徘徊蘇州河畔見有人行色忽忽必强曳其裾令附乘某小輪船卽俗所謂野雞接客夥九昨日適爲包探陳金標所見立卽拘解公堂司馬判責一百板枷號一禮拜發犯事處小衆○某洋人家細崽朱年根被其主疑竊衣服報由包探倪順泉解請司馬訊供暫行管押昨日解案覆訊司馬判責三百板○偷兒王阿榮行竊章祥裕家衣服陳德興行竊陳阿大家烟袋茶壺報由包探石金榮先後拘獲解案請懲司馬判責王三百板陳二百板贜分别給還失主○朱林生吳正祥在新閘馬路旁設攤貨肉包探徐榮珊以其有違租界章程解案請訊司馬判各罰洋銀兩元諭以如再犯案定卽重懲 
[法租界捕房紀事]  
　　新拓租界中羅家灣居民某甲將碎瓦斷磚堆積於途巡街捕阻之不理乃卽拘入捕房捕頭令押候堂期解請　　魏蒓塢大令訊究○某銅器作學徒某乙向某丙騙取洋銀四元昨日在途相遇扭入捕房捕頭令押候堂期解請訊究○前晚八仙橋左近某洋貨店被賊竊去貨物約值洋銀數十元昨日包探緝獲偷兒某丁送入捕房捕頭令押候堂期解請訊辦 
[美租界捕房紀事二]  
　　前晚某國兵船上甲乙水手在百老匯路酗酒滋事一百四十九號及一百十二號二印捕見之恐肇禍端設法拘入捕房捕頭令押至酒醒時釋出○日前停泊浦江中之某國兵輪路上逸去水手一名由管帶投報捕房昨經四十三號西包探查悉此人匿　虹口篷路某西客寓遂禀請該管領事發出提單前往拘獲押送領事署聽候訊辦○昨晨小竊某甲掩入吳淞路某姓家行竊衣服適爲某號華捕所見連贜帶入捕房捕頭令押候解送公堂禀請讞員命鳴謙司馬訊辦 
 
 

Page 10

 
 
[蘇垣官報]  
　　九月初十日首府田禀知奉委警察局提調差知縣張鵬翔禀辭赴滬見道憲新料翰林院庶吉士郭立山湖南人由京來巡檢蔡辦桂禀辭赴奔牛厪局司員差十一日長洲縣蘇元和縣金吳縣李　昨日禀謝奉委警察局隨辦差元和縣金票知下鄉查閲　練並勘秋成知縣陳香祖禀辭赴宜興釐局差禀銷發審局並督密局差萬銘璋禀謝奉委廣審局帮審差府經歴葉紫綬禀謝飭知徒陽運河出力蒙給酌委署事一次馬棚由上海來巡檢鄭家儒禀謝飭知奉部核　註册知府銜補用府江蘇候補直隸州知州陳錫純於本日四日病故十二日知府張人傑由法國回華招集商股那昌禀知奉撫憲委本月考試課吏館監試差同知黄琪由五庫釐局專丁來省廪知十一日到差知縣謝蘭軒禀銷發審局差並請假回籍修萬王慶徴由上海電報局來洪冀昌禀辭赴高寳興彚淳縣抽查保甲　練差同知銜分獲江蘇卽用知縣尚光　安徽人由京領照來省禀到押解梟犯新任靖江縣典史熊飛禀辭赴任帮帶續備中營遊擊銜補用都司聶廷梓禀卽昨日到差十三日首府田禀知奉撫憲委本日考試紫陽校士館監試　知縣姚詩聲禀謝奉委鎭江府城外保甲兼府帮審差宁殿元禀謝奉委督審局卽日到差理問于貴之禀謝奉飭運河工程尤爲出力蒙記名儘先拔委署事一次府經孫毓　禀謝奉委震澤縣保甲差卽辭巡檢胡澄江禀謝奏署川沙廳司獄事新任蘇州府許於十五日由松開行來省聞於廿二日辰時接印預備在三賢祠 
[皖省官報]  
　　九月初三日署盱睹縣程仲昭到指分安徽試用巡檢李訓英到廣東人趙鴻懋到江蘇人從九楊光裕謝超酌委各一次初四日鳳陽府裕厚到知縣王清濤謝超委一次縣丞朱汝傑謝記大功一次陳加鑫辭赴皖北措資初五日委辦六安釐卡知縣薛臨正辭候補知府劉沛然到由泗州訊案回並奉委會辦壽議公所提調直隸州松岳知奉撫台委收詞差初六日委辦三埠管釐卡准補頴府通判王承洛辭挑城基麻厘卡知縣俞文謨到蕪湖巡警局收發文件巡檢朱　冕到謝超委一次指分安徽試用縣丞馬啓豫到江蘇人直隸州德昆辭委解京餉初七日鳳陽府裕厚辭署盱眙縣程仲昭辭初八日委辦蕪湖巡　局收發文件巡檢朱論寃辭指分安徽卽用知縣田毓璠到江蘇人號　璵本任黟縣孫家瑚辭回黟縣渚理交代府經李正煥謝超委一次初九初十日安慶府桂鍈赴懷桐濳宿查勘秋成回池太同知志寛辭指分安徽試用縣丞楊清彦到直隸人丁艱典史沙邦彦謝超委一次記大功二次知縣查光華謝奉行知准補望江縣劉籌銷假並奉大學堂札委禀畫皖省輿圖十一日候補知縣賈士駿到由崇文洲查水災並騐堤工回曹寳書面試縣丞丁士圻謝超委一次十二日花翎知府用先換頂戴得知府後賞加三品銜截取直隸州白曾焯到順天人號少植廕生指分安徽試用縣丞徐壽昌到江蘇人准補懷寗縣丞唐春雲知任事署懷寗縣丞董祖修知缷事丁艱知縣彭鴻年知銷帶澄清水師營十三日候補知縣俞文謨面試李壽宸辭委解京餉十四日指分安徽候補道陸善格到直隸人號寳臣丙子舉人　長翰林本任太和縣王樹中由金陵簾差回委署懷還縣張奎漢辭請補旌德縣丞王家丕辭赴懷遠帮審候補知縣鄭學　謝奉行知　别留省補用直隸州同任壽彭辭赴廬州差遣 
 
 
 

Page 11

 
 
   
 
 

Page 12

 
 
落成礙難挑剔倘令從新更換竣工更屬無期此外已購未用各料不特劣不合用抑且未備齊全等語臣與藩臬兩司親往看視無異查承修學堂委員河南試用知縣鄭祖光於二十八年五月經現任河東道吳匡候補道鄭景福先後委該員承辦並據鄭景福詳稱去後領銀八萬餘兩均係交該員承領支用是該員於學堂工程責無旁貸乃辦理逾年人言嘖嘖一經勘騐所修工程窳率皆敗所購料件無不薄劣種種貽誤顯有侵蝕偷减情弊貪玩至此何可姑容相應請旨將承辦山西學堂委員河南試用知縣鄭祖光先行革職發交看管歸案訊辦仍責令將已修工程抽撥賠修並將未完工程赶緊蕆事如再不知悔懼任意抗玩卽由臣奏請從重治罪以儆貪婪所有請將貽誤學堂工程委員先行革職審辦緣由謹附片具陳伏乞聖鑒訓示謹奏奉硃批鄭祖光著革職看管歸案訊辦餘依議該部知道欽此 
[伊犁將軍馬]  
　　奏揀員請補糧餉印務等處章京摺 [X>二十三日奴才馬亮　福跪奏爲　員請補伊犂糧餉印務等處章京主事職銜各缺恭摺具陳仰祈聖鑒事竊奴才等據伊犁糧餉章京嵩林等呈稱伊犂糧餉本處章京主事職銜吉罕泰於光緒二十九年六月初六日因病身故所遺之缺呈請揀員補放前來奴才查定例伊犁糧餉章京四缺一用京員一用本處人員二缺用在京廢員各按底缺更換如係本處之缺由該大臣於本處筆貼式揀選奏請賞銜頂補七年期滿更換如不得人仍請以京員更換又例載七年期滿之員又經該處大臣以辦事得力奏請再留三年者俟留辦期滿果能始終奮勉再行送部引見各等語伊犂自收還之後糧餉章京四缺經前將軍色楞額奏請裁去二缺酌留二缺一用京員一用本處人員光緒二十七年前將軍長庚以糧餉事務漸繁奏酌復一缺聲明京員到此額支不敷人地生疎難期熟悉懇照錄用本處人員之例由本處經制筆帖式内揀員奏請賞銜頂補均奉敕部議准在案今糧餉本處章京吉畢泰出缺例應由本處筆帖式揀員請補惟各處筆帖式非歴俸未滿卽欵目未熟若請以京員更換則人地生疎辦事尤難得力查伊　印務木處章京主事職銜卓錦自光緒二十二年六月初四日奉旨補放伊犂印務章京扣至本年六月初四日業已七年期滿該員操守謹廉辦事勤愼以之調補糧餉本處章京銜缺相當辦事必能勝任擬請比照七年期滿再留三年之例仰懇天恩俯准將印務本處章京卓錦調補糧餉本處章京俟三年期滿果能始終奮勉再行送部引見如蒙俞兒所遺印務章京一缺查有歸部卽選主事　犁印務經制筆帖式伯奇善辦事勤能熟悉繙譯擬請照例賞銜頂補除飭取各該員等履歴清册咨部查照並將遞遺經制筆帖式各缺照例揀補咨部註册外所有揀員請補伊犁糧餉印務等處章京各缺緣由理合恭摺陳明伏乞皇太后皇上聖鑒訓示謹奏奉硃批著照所請該部知道欽此 
伊犁將軍馬奏預估光緒三十年伊犂餉數片 [X>二十三日奴才馬亮廣福跪奏爲預估伊犁歲需新餉懇恩敕部准照减定成數援案指撥以濟要需恭摺仰祈聖鑒事竊查伊犂滿蒙標紳各營官兵俸餉以及一切雜支各欵歴經各前將軍覈實裁减歲定額支銀四十萬兩按年奏請估撥在案奴才亮到任後檢查接管卷内迭准户部咨令節省仰體時局多艱於無可撙節之中議將原定額支各欵一律覈减一成五發給約計歲省銀六萬兩請自光緒二十九年正月初一日起每年按三十四萬兩之數指撥的欵以供支放並請催收二十八年以前欠餉撥還二十八年以前借用甘新兩省欠欵以清轇轕於光緒二十九年正月二十日具奏在案原慮恊餉省分籌解爲難積欠不清有名無實貽誤邊局責任匪輕嗣奉部議以指欵還欠未便過於軒輊行令陜甘督臣新疆撫臣會商奏覆再行核辦除俟咨商定議再行會奏外兹屇預估光緒三十年新餉之期查伊犁境接俄鄰地方遼闊原設滿蒙標練各營官兵現已不敷分佈旣難再事裁撤俸餉業已減成支放又復無可再裁據糧餉處核實估計呈請仍照本年正月奏請减定銀三十四萬兩之數奏撥前來相應籲懇天恩俯念邊防緊要需餉孔殷敕部准照减定銀三十四萬兩之數援案指撥的欵以濟要需而顧邊局除咨部外所有預估光緒三十年伊犂餉數緣由理合恭摺具陳伏乞皇太后皇上聖鑒訓示謹奏奉硃批户部知道欽此 
伊犂將軍馬奏請旨飭催各省歴年欠解新餉片 [X>二十三日馬亮等片再查伊犁餉項奴才亮於上年八月到任接准前任將軍長庾移交截至光緒二十八年六月止各省歴年欠解新餉共已積至四十一萬七千餘兩之多歴年支欵無出借欠甘新兩省者亦不下四十萬三千餘兩前因歴年新餉向由甘肅統收分撥各省欠餉未便逕行咨催而甘新借欵積數過多亦不能不設法清償是以本年正月於議請減餉摺内有指撥的餉並由新甘兩省催收欠餉扣抵借欵之請原冀清從前之欠而杜後此之虧未蒙部臣議准本不應再行瑣瀆第伊犂地處極邊自新疆改設行省以後事機不屬欲圖自立苦於無源可開前請試辦官茶圖　盈餘稍濟餉源之不給而成效尚難預期此外則興屯辦牧值此時勢經費無出開圖亦難仰食於人支持甚屬不易現在時逾半載據甘肅咨報各省關解到新餉應分撥伊犁之數尚止五萬餘兩奴才等派員請領新餉雖經新疆撫臣顧全大局多方湊墊撥發銀十萬兩祇足敷春季開支而以前借銀四十餘萬現尚無可撥還以後更不堪設想　此邊軍嗷嗷待哺旣經减成支領又令懸釜待炊雖明知恊餉各省籌解爲艱然邊疆將士枵腹從公奴才等責有攸歸實未敢再事　默致誤事機惟有仰懇天恩敕部咨收催協餉各省關將歴年已撥未解新餉源源補解俾支邊局地方幸甚所有各省歴年欠解新餉過多擬請勅部分别行催補解緣由理合附片陳請伏乞聖鑒訓示謹奏奉硃批户部知道欽此護浙撫翁奏爲救護遭風難民出力員弁請奬摺 [X>二十四日頭品頂戴護理浙江巡撫布政使臣翁曾桂跪奏爲救護遭風難民出力員弁懇恩奬勵恭摺仰祈聖鑒事竊照總理衙門續議救護章程嗣後外海水師管駕人等遇有中外船隻在洋面遭風觸礁瞬將沉没者果能奮身冒險救出三十人以上准其照異常勞績奏奬每次不得過兩三員等因歴經遵辦在案兹查光緒二十七年六月十八日閩商金順利陳順發陳永利曾廣順等號 
 
