# 1883 - 91 - 4903566

 

Page 1

 
 
[四書味裉錄出售] [  點石齋主人啓]  
　　啓者本齋用石印照相法所印各書不特字樣縮小以便行篋携帶並務求點　分明俾閱者不費目力此固久爲海內文人所賞鑒無侍贅言茲又將　　味根錄飭工照印其字雖較原本略小然仍縷蜥條分無論童　卽燈下亦堪齡　兼之紙色潔白　光　淡相宜裝潢亦極精雅現約於三禮拜　　三月二十外當可出書欲購者祈屆時至三馬路大禮拜堂南首申報舘間　申昌書畫室購閱各外埠由賣報人代售此布 
[再論流氓]  
　　魯諸生過余而言曰子以大府有流氓之禁著爲論說大抵謂民貧多詐水淸無魚而以客所言者人之常情子所言者政之大體爲斷然乎否乎未可知也是取非耶未敢必也姑無論禁之能不能試先言知之盡不盡蠢兹么麽其細已甚而吾子於其名類尚未能周知又何能言之確鑿而預必其能禁弗能禁乎且吾聞時賢月旦之評曰明湖子方寸之間具有六合豈務遠者每致畧近明見萬里而不能自盼其睫一言以爲智一言以爲不智可不愼歟余聞之仰而哈俯而嘆曰明有所不察不察者察之所不及也智有所不知不知者知之有所蔽也自明者暗自智者愚吾之所不察子或察之吾之所不知子或知之轉相咨詢互相告語則不察者察矣不知者知矣子其有以益我乎魯諸生曰吾與子東西南北之人也然同游海上久入鄉問俗入國問禁將至海上而預有戒心者以在吳門之日已耳熟流氓之名惴惴乎畏之虎若防之寇若而外示坦然有備無患是以幸免迄今垂二十年矣與流氓相值一望而知爲老於海上者不復以鄙人爲念矣然每逢北客之初五也必殷勤告誡毋輕出獨行一瞬目一投足將爲流氓所弄客有以吾言爲信者有疑信參半者有一笑置之漫不經意者及遭挫折始憶吾言然已無及矣其黨與甚繁彰明較著者約分爲三曰津黨日寍黨曰滬黨津黨令人畏而避之寍黨令人避之不及滬黨非惟令人不畏不避而且親之就之斯三黨者旣以人分又以術異雖蠹國殃民同爲閭閻之害而操術之顯晦入彀之難易津黨視寍黨有間甯黨視滬黨又有間而爲害之深淺因之矣何言乎畏而避之也燕趙之產賦性豪邁古多慷慨悲歌之士今世猶有遺風焉第作法於凉猶底於貪父喜任俠其子將有爲盜者其流弊然也况又爲貧所驅遷流異地異言異服人皆以儈父目之而喜事妄爲是其本性以揮拳爲常事以白刃爲兒戲以粗用事多欲少成其外狂暴而丙坦易者往住爲人所用不啻木偶爲住師所持雖五官悉具而中無所有其舉化實牽引以機直俾儡耳彼狡猾者誑之曰汝爲其外我爲其內天下事不足爲也子之勇世執敢富者於是爲之狂喜稱之曰知己知己專其害而共其利甘受其愚猶自以爲得計北人之强如是如是昔有飢虎山行遇狐將噉之狐哀之曰吾與子形殊而類同獨不聞兎死狐悲惡傷其類乎何不求人而瞰之吾之肉豈足食虎曰子之肉不足果吾腹吾所知也顧安得人而食之飢甚矣恐不及待矣狐曰嘻人以此山之有君也莫之敢登樵蘇爲絕而子猶坐以俟之能無飢乎子雖多力而不善用盍隨吾以物色之蔑不濟矣虎曰諾遂偕至路隅須臾見行人遙至狐耳語曰其要之於途伏以伺之及其過也突起而撲之可得一飽試之果如所言虎于是大喜食未半而行人屢有過者伺而撲之無一免者虎於是又大喜推以食狐且謝前罪曰微子吾不及此旬日之間幾斷行旅有司患之募獵者往捕焉虎視其來覺有異顧問狐而狐已杳矣思竄獵者斃之以　舁而歸見者莫不曰殺人者虎也而不　狐實教之豈惟教之且使彼受其名已居且實同其利不同其害獵至狐竄知有虎不知有狐而虎死矣何言乎避之不及也四明固大郡其流寓海上者於服賈之外多以操舟爲業間有失業貧無所歸者遂流而爲氓其黨指浦江爲飯盌每值商貨初至登舟强索卽梨棗之微亦事爭奪錙銖畢較視之例若此爲釣船沙船言之也他如金利源太古諸埠頭輪舟卸客行李登岸任擔當之役皆彼道中人有客不知以一車可代二擔爰召輿夫與夫百無一應道旁一夫淮揚人至滬未久貿貿然許以馳驅登舟爲客　裝甫及肩已被奪捽其髪如牽羊犬到岸　於地數十人攢毆之幾死而是客失去囊一篋一當搶攘時爲其黨所攫也何言乎不畏不避而且被之就之也夫津黨尚橫意氣凌人無論矣卽寍黨之尚脅亦不若滬黨向誘之用心獨巧也目爲所誘至死而猶不悟者其術亦神矣哉按津爲獨立之黨寍與滬時有相合者脅開且誘易售其欺卽諺所謂拆梢黨也閒嘗步江于見有三立　衣窄袖者執一人挾兩腋以行踏沙上聲軋軋然去如飛洶湧之勢如處重囚將至市曹者然吾甚疑之次日有鄉人走告曰某先生昨臨江而眺猝爲流氓擁去入新洋涇橋茶肆責數之曰洋人地有尺寸爾何人敢擅往某氣奪不能設一詞將執付捕房有口操滬音者突至前曰姊夫何被執顧左右而言曰舍親唐突祈推情原宥遂探某囊得膺錢十數餅一鬨而散某亦踉蹌而歸云魯諸生聞諸鄉人爲余述之爰泚筆誌其大略如此噫爲鬼爲蜮成何世界雷迅其威風行其令是所望於秉鈞者 
[杭府接印]  
　　○署杭州府林大守在湖接奉藩憲飛札卽日帶印來省已於二月初二日接印任事湖州府篆卽在省交於傳大守卽日登程帶印赴任云 
[書院甄別]  
　　○杭省三大書院以敷文爲首崇文紫陽次之每年於二月初二日甄別歸三大憲親試今年是日適值天晴護撫憲德曉峰方伯於八點鐘時出鳳山門親至敷文書院點名散卷與考生童約一千一百餘名生員題克伐怨欲至可以爲難矣童題湯之盤銘曰　詩題中和節進農書得書字是日崇文書院爲署藩憲瑞觀察親到與考生童約一千一百餘名生員題　文莫吾猶人也　一節　童題夫子之言性　生詩題　銅似士行得銅字　童詩題　松栢有本性得松字　是日紫陽書院爲署臬憲唐觀察考試亦係親調與考生童約千四百名生員題　于張問仁於孔子　一章　詩題　花徑　曾緣客掃得春字　童題使者出使乎使乎　詩題　晴窓檢點白雲萹得晴字 
[建業近事]  
　　○二月初二日爲書院甄別之期鐘山題王由足用爲善　經題民事不可緩也詩題春寒花較遲得遲字兩院同是日鍾山交卷者一千二百有奇尊經交卷者一千四百有奇聞竟有一人做至七八卷者文壇飛將軍縱橫凌厲辟易千人眞不啻朔方健兒好身手矣○侍其巷有某甲失去馬褂二件契據兩帋投保甲分局請緝局員悞 
 
 

Page 2

 
 
會茅茹之不相連也駁以馬褂非藏契之具契據非隨身之物不與追甲不得已赴總局具禀于是分局總局互相詰覆而甲遂疲於奔命矣○書曰牝雞司晨惟家之索此語古今引之以爲陰盛陽衰者戒其實從無是事也近聞駐防各營雄雞往往相交而且或遺其卵此理殊不可解成有謂爲亢陽所感召者然乎否乎○祝由科之療疾也僅以白水書符令病者依法服之可以奏手立效近有數鄉人扛一腹番番然大如五斗甕者止於萬春客棧之門請某先生醫治盖氣服也先生亟爲之咒符詛水一如其法但聽病者之腹　　有聲直趨穀道遂若鼓牛鞞者不絕又如演連珠砲者然不移時病者立起捫其腹爽然若失自稱九死一生者三年矣不圖今日忽逢扁鵲噫是可謂難術矣○有甲乙兩生者俱庠序中人也平時學問甲實在乙右卽鄉先生　旦亦詡甲而薄乙然每當歲科試乙輒列前茅而甲則瞠乎其後甲恚甚遂大書其門口騏繳末老甘驚馬以先馳巨鰲不靈因頑石之在上不知此乃鄭毅夫謝主司啓中語也是時鄭領解第五故件怏怏上年壬午甲亦以第五獲雋始悟預兆脗合云○某翁者以貿布起家列肆于南門大街翁性豪且喜夸靡每以阿堵物炫耀其鄉黨戚友有某嫠者與翁亦華末見翁之席　履厚也　謂松柏可以永託遂以三千金丐翁爲之生息翁卽以手據爲質去冬嫠察知翁有外强中乾之勢恐爲所給急索其償翁囑以據來嫠示之尚未釋手也翁乘間卽在嫠手丙纂取而吞之反誣嫠以要索嫠百口　辯痛哭而歸於是日夕焚香詛天誓地必欲借鬼神之力以爲助而卒無應也乃元旦之日翁忽失其常問之則月恍惚中似有人掖其出舍者然於是獨自喃喃語不可辨家人恐爲左道所崇更延善龍虎山之符　者設壇驅治亦不效數日便薨有知之者咸謂其吞三千金之報云 
[九江官報]  
　　○新任德化縣金邑尊於上月二十八日由省起程日內當已抵潯聞金邑尊籍隸鄂渚精明幹練向爲各憲所器重歷任鄱陽雩都等邑循聲卓着案無留續庭有落花今又符綰柴桑行見花滿城中吏行冰上潯陽　頭必有興歌來暮者矣 
[論兵彈壓]  
　　○九江桑落鄉圩埧於初二日辰刻朱鎭憲調新勁營勇前往修築　列前報茲聞是日午刻赤松鄉城子鎭之紳耆數人詣鎭轅求見朱春山鎭軍虛懷若谷温語相接紳耆等稱久仰軍門德政凡宇下各灾黎無不被德我等赤松鄉圩埧面江背湖現在春水泛漲業已沿家派夫修築奈毗鄰外縣地界難保無阻攔生非等事尚乞軍門飭弁督修以資彈壓則歌頌無旣矣朱鎭軍俯允所請卽調親兵兩棚前往想以鎭憲它虎威彼處之從事畚挶者踴躍經營必無意外之虞也 
[恃寵作威]  
　　○九江鎭轅某巡捕恃鎭憲待其仁厚不自檢束擅作威福凡聽差各弁稍有拂其意者竟擅自裁撤兵弁怨聾載道兹爲鎭憲查明大發雷霆卽行斥革矣 
[京口瑣聞]  
　　○淸淮米船販米至京口者約育數十艘而船泊碼頭時須給江快使費每船若干上月杪江快楊某向米船索費言明每船出錢一千共船七十二隻均被楊某包攪厥後又有江快田某亦向朱船索費米船中之趙某因旣有楊某爲護符不肯再出使費田某以趙某之抗己也謀所以報之適田某獲一小竊因教該竊誣趙某爲窩家一併送交保甲局局員孫明府洞悉其情立將趙某開釋而究田某訛詐之罪田某再三袁懇始得免究而米船中人又投公禀伸訴孫明府復慰諭衆人今以後每船只准給錢十四文倘有差役硬索儘可投局喊控衆乃可謝而回○排灣巷地方有某甲者木工也娶妻某氏年甫二八猶有童心而甲待之甚厚亦無間言適同業某乙因索逋時至甲家上月乙又來見甲不仁家私念甲妻如許年紀嬌痴若此是可誘而致也乃佯謂之曰揚州有龍燈盍住觀乎汝若欲觀我可送汝去仍當伴汝歸往返不過半日耳且爾夫山外及暮方歸比伊回來吾等早己安坐家中何慮焉甲設聞之不覺心之怦怦然乃託隣人作看門戶與乙同行至義渡碼頭將渡江矣而甲要恐爲其夫所責遂有悔意謂乙曰我欲回爾自去可也乙不肯仍欲與之偕行有好事者問何故婦以實告之正在紛擾間忽有某內　趨而至謂婦曰爾夫不見爾托我偏尋爾今與何人偕行婦以手指某乙某丙卽將某乙獲住而使人馳報於甲甲聞信卽至將某乙及妻一併送縣請辦馮邑尊升堂詢究見乙年約二旬姑念年幼無知特從寬典責一千板遞解回籍甲妻本無大過仍交甲領回管束甲叩謝而退○大閘口地方有震源順錢莊近忽倒閉據聞因揚州土棧張某欠茲莊欵不下千金該庄一時不及挪展遂致倒閉近聞張某被人控告管押江都縣中是以震源順庄主亦欲赴江都縣請追云○日前有輪船抵碼頭忽有扒手上船潜竊某客銀箱一隻卽爲某客所覺告知船主喚捕追查旋見一人衣服華美手携包裹將捨舟而登岸船主　焉奪其包裹視之乃銀箱也遂令某客自認果是原物卽將該賊送交保甲局局員問賊逗遛何處賊言住江邊長發棧已數月矣明府卽飭差提該棧主訊究而該賊所處之房內尚有皮箱數隻亦一併解至局中未悉以後如何判斷也○昭關下地方有棲留所一處入愜中者大抵老者病者耳然而斗室之中穢氣薰蒸令人難耐使無病者人其中不出旬日而病作矣統計入春以來死者已有八十餘人春日且如此更何論夏日哉然則關心民瘼者何不蕩滌其穢滓而隱消其疫癘也 
[承借一枝]  
　　○京師東四牌樓德泰炭廠其掌櫃者白姓也有夥鄭姓于去秋歸家旋于臘底回廠新正某日夜間鄭受煤毒而亡鄭在該廠多年存有京錢二百餘串未曾動支鄭子痛父橫死殯後卽向白索父存欵白遭此奇禍花費不貲正自抑鬱聞鄭子索欠遂將鄭死後一切花費暨衣衾棺木之欵共計三百餘串開單向鄭子淸算鄭子以爲父死非命且在白舖方　白爲照拂兹聞白言心頗不服不但不認此欵且索欠益急兩人鷸蚌相持旋被鄰右極力說合令白代鄭子謀一寄食之所存鄭之欵作爲罷論云 
[游戲無益]  
　　○上元令節津門各店皆踵事增華或懸燈彩或放花砲民俗於是日看燈着綵謂之却百病至晚月色燈光輝映如畫婦女携手遨遊塡溢街巷富家巨室則駕車以往今市縱觀每至燃花放砲處遊人　聚必更擁擠聞針市街某店施放烟火遊觀之人疉臂聨肩中有乘輿之少婦年約二十餘儀容艷美衣服麗都適當悅目賞心之際不覺嫣然一笑登料輕薄少年聞此一笑不禁大聲呌好一唱白和喧若雷震旁一俊僕出而喝禁之衆更呌讓不休噗怒不可遏逢人便打好事者見其可欺亦以　拳相贈厮打之際將轎擠倒輿夫亦被壓在地待婦趴出轎欲從人叢中奔人路旁舖內暫避又被衆人撞倒乘勢攫取簪飾一時喧聒莫辨誰何烟火因而頓止旁觀者恐禍及遂鬨然而散觀此一事可見游戲之無益而身爲家主者可不早計及之耶 
[澤及枯骨]  
　　○津郡紫竹林一帶荒原殘塚暴露朽骨見者惻傷現以黃花農載史商諸劉薌林觀察友惲簫諸太守籌辦掩埋並禀明傳相創立是舉刊有暮啓冀集貲以垂久遠兹照錄如下○津郡拯溺救飢撫孤恤寡冬糜夏藥扶病起衰凡可利人之生者有美必臻無微不至獨念此邦爲四達通衢五方雜處春雨萬家　望高原膴膴出城百步低頭荒塚纍纍其間客死流入薄棺淺士血飽狐貍之腹肉肥犬豕之身朽骨已寒猶入野貛之穴殘魂旣餒難尋裹革之屍此在死者何知豈戀一坏之土然而物傷其頗同爲七尺之軀同人等目擊殘骸心酸落淚伏念下車瘞骨二老來歸掩骼埋胔五經垂訓生者旣安其生死者願安其　同人等切實會商謹擬集貲設局每日帶同夫役各於叢塟處逐一踹尋其骸骨尚全者各斂小棺庶幾男女有別其散亂無紀者彚爲一塚毋使暴露堪傷掘土深埋立石標記至於義塚之碑石界石倒者豎之碎者整之 
 
 

Page 3

 
 
缺者補之漫者刻之俟有來尋體骨俾遂首邱嗟乎黃士成堆不至犂爲隴畝靑山無恙聊爲妥此覊魂伏冀大人先生仁人君子各助廉泉共成義舉施恩于不報之地定知報在子孫稽德於至厚之心原自厚其福祿 
　　光緒九年正月同人等謹啓 
[出店吞烟]  
　　○漢　郭家巷下　正街喬復興車行開立有今舊主乃黃陂縣人也前年因舊主不願開設將牌帖頂與同鄉劉某開張相安無事該行有店司某用者亦黃陂人也與主人有鄉誼該司年逾花甲稼稽中人老而益壯故未乞骸骨也跡正二十七日屈指蟾光已圓一度該司向主人支俸以濟家中用度主人以無錢爲辭因而口角致該司出言唐突陡遭主人之怒遂用力一掌恰中該司之頰由是譁然主人遂辭其生意呶呶不休經人勸散後該司忍淚出行擬馳歸家而胸中早有成竹私買鴉片煙抵家後私吞之迨爲家人所覺則鄉間難覍解救之方因將人用竹床抬至漢口擬投醫院行行重行行此老巳半途而斃矣二十九日將屍抬至該車行停放正室一面飭保管人一面投縣報驗本月初一日於正街搭棚專候柳邑尊臨騐不知有別情否也容俟續錄 
[與子同仇]  
　　○天津人張西曲子王三秀子在津時本有宿仇曾經打架張四之右腿被王三打折新正二十日王三禿子在營口復邀其黨十四人到張四處尋仇適張四不在家乃弟張五與一廚子奮力抵敵手快眼明王三所邀十四人均受重傷內有三人奄奄若斃而張五亦身被念餘刀張四問信回家禀訴廳憲廳憲卽簽差　人　其中有鄉約染某家業豐厚亦助王三打架致被張四所控亦不知自愛矣 
[神父言旋]  
　　○本埠徐家匯天文臺之神父去年前往外洋購買機器曾經列報兹悉該神父已於前日附法公同輪船回滬其機器等物皆隨帶而來聞係在法國購得本擬再赴英國恐久曠時日故卽言旋其在法國時有人請其談論天文祗以欲附原公司船言旋故無暇晷不克應命也　則天文臺又添機器多種測量推算必且益見精詳矣 
[拔去病根]  
　　○虹口鄉人某甲之女年十三歲右眉上忽生一　日漸長大諸醫束手乃於昨日至同仁醫館求治西醫乃敷以藥割以刀再用生肌膏貼之而去 
[南市失愼]  
　　○初九日夜分時南市利川碼頭某姓家由廚房失火燒去房屋一座約三十餘間因樓梯先經燒斷致人不得不幸四面繚以高垣不致殃及隣家然昨日檢查人口計少六人旋在瓦礫中已尋得屍身兩具云 
[夜行宜愼]  
　　○英租界鄭家木橋西首之新橋地方地僻而人稀前夜十點鐘時有寍人某甲衣服麗都由法租界行過執橋突有一人短衣窄補適然相遇將甲推倒甲於此時欲拒則力有不敵欲逸則勢有未遑適有東洋車三輛由英界而來甲則大聲雇車一躍而　向北疾馳回顧頃間所遇之人則在法界　浜蹣跚徐步四五成羣殆卽拆稍之流亞也寄語夜行者其愼毋踽踽獨行哉 
[縣署提人]  
　　○居老閘浜北川洪浜地方之陸驛梅投上海縣署控陸瑞等曾將出灘田地價賣與人其地連漲灘出賣未報升科且價銀六萬二千兩亦未報稅等語由前署縣范邑尊飭提人証訊供丈地各情曾列前報此案迄今未結業由黎邑尊飭差傳二十五保頭圖正保胡瀛芳察究詎意胡子竟有拒差之舉該差等回禀邑尊卽添差提人前日該差行至山家園胡姓門首適胡出外當卽提到縣署未知如何訊供也 
[葛子小範歿二年矣昨聞其歸葬京口時余客茸城風雪歲殘愴懷疇昔賦五言古詩四章以弔之傷君之命亦以抒余之悲焉]  
　　○昔同治千串余時客東山君隨尊公來邂逅識君顔翩翩佳公子意氣非等閒高　驚四座時勢頗能嫻示我新詩篇筆花吐爛斑君家庭訓嚴讀書常閉關盍簪甫三日損別遽告還有家住陽羡入棹烟波閒訂交期白首不愁造物慳矯矯雲中龍許我相追攀回思十載交仰天涕淚潸○君本將家子文事兼武俗忽抱失恬悲先業恐廢棄移家來太湖地僻塵囂避相見各歔欷滄桑別來事西窓話秋雨徹宵或忘寱相期各努力拳拳敦古誼槖筆游江淮依人非素志有時一歸省余齋跡屢至意氣日益豪抵掌發高議世變洞古今下筆籠天地才人無不可萬象供游戲曉聞剝啄聲投詩走僕使泛月約同舟看山許并　醉後各門險留題古雪寺　寺在東洞庭山之麓頗饒幽勝　至今山中人韻事應能記○我家住廣陵君亦常戾止我自哭西州驅車返故里君適來自淮相見各驚喜室廬距非遙晤語每移晷風雪滿天地歲華行盡矣贈我縞紵資患難重知己時序倐推移萍蹤互轉徙我將浮申江君乃淤越水風塵屈一官養親博甘旨繪圖羣餞別屬題到賤子娟娟二分月相送情何己君抱榦濟才騰驤自此始何期一載別交情判生死西湖萬樹梅飲泣思高士　君惟愛梅自號味梅居士○將軍推小李　謂稚益騎尉　靈秀挺英傑與君葭莩親患難相關切一夕將星郎湖山光彩滅馳書告我喪哀情何鬱結李氏撫遺孤賴君獨提挈閱時未期年君亦悲永訣造物何不仁二豪出一轍君生自淸門先世籌勛烈明德傳子孫待君顯閥閱君軀極雄偉少年遽夭折君德殊仁厚一朝遺澤竭　君年僅廿六耳復無子　傷哉白頭母哭君哀欲絕君性最純孝九原應泣而聞君葬南徐宿草封墓穴金焦相向念揚子流嗚咽嗟我客茸城歲暮阻風雪默坐數良友晨星痛賢哲何當過京口弔奠撫碑碣哦詩對短檠感舊中腸熱 
　　壬午祀竈後二日廣陵守白子楊贊華并識 
[癸未孟春去永嘉作]  
　　○萍蹝聚散豈無因甌海句留兩度春愁裹每驚鶯喚夢醉時常愛竹爲隣幾回强欲登山去奈何百憂與千慮但覺漸瘦沈約腰未能喚住羲和御曾傳名勝在其間山有水兮水有山漫饒洛下花千樹不讓揚州月一灣我來客此無所覩坐對韋編不出戶交情身外薄雲天旅况尊前苦風雨嚴君權鎭友瓜斯舊任重回返旆馳建白未能靑史著心丹惟有碧天知輿馬紛紛行復止東出郡城一二里殷勤寄語謝江山後會何　難以擬去矣一聲登輪舟可送靑山無限愁鴻爪雪泥憑誌處麤辭賦就別東甌 
　　浯江無可辰何齋主人未定稿 
[冬暮卽事]  
　　○行期濡滯本無心臘鼓聲催百感侵柳色未舒春己到梅花欲謝夢難尋三盤遠望烟波渺九斗近瞻雲樹深擬寄鄉書歸　少祇將客思付微吟○寄懷翁月樓　別後無聊甚憐君益自憐春風經兩度舊雨隔三年故國情何限他鄉恨易牽詩懷殊往昔瘦態勝從前巳覺相思苦還添俗慮煎雕蟲慚末技驚鶚祝先鞭心事憑魚訴行蹝托　傳揚鑣宜努力仰止意　　○元旦書感二律　一刻韶光換千家淑氣臻雞籌纔報旦鳳籥又更春故里音書滯他鄉景物新登樓憑眺候詩酒最宜人　富貴何須祝聰明不用鞭雄心殊昔日鄉思入新年畫虎情原異藏　勢必然引盃拚一醉欲作醉中訕 
　　浯江無可奈何齋主人呈稿 
[江督轅門抄]  
　　○正月二十八日通判丁繼瑞赴氾水辭　○二十九日從九徐正邦奉府委解難民赴淮　委署桃源典吏高長庚謝委　藩轅牌示邳州舊城司王純一　受民詞撤任缺以府照　江德堃署理　○二月初一日調署銅山縣袁謝委並交卸高淳縣事回　淸河縣楊雙甸厘捐布經潘作楫謝准借補理問飭知均禀到　沐陽縣王赴任均辭　○初二日調補江寗縣買卸山陽縣事回　巡檢張克賡姚況均分寗均禀到　知府章隸辭赴海運准補沛縣唐奉委城外保甲發審　縣丞盧由鈞到漢西門差從九劉燦然到南門差　○初二日直隸州汪承福　知縣張　恩黻朱應江均禀知難民開船　崇明釐捐題補豐縣胡爾銘禀到　調署銅山縣袁　淸河縣楊均赴任　通判李詔良　知縣張華書均赴蘇　朱子幹赴沿江等處履勘河工均禀辭　○初四日調補江寗縣賈辭赴徐州知縣章寅蘇州來 
[蘇省撫轅抄]  
　　○二月初六日兩淮候補鹽大使姚國仁揚州解餉來　縣丞吳巽權禀知奉太倉州委充學轅巡捕來省　○初七日候補同知温世京禀知奉　藩憲札委會辦　泰伯府祭品差　周文壽禀知奉　藩憲飭知咨送松滬厘局差遣直州判童寶善禀辭赴松滬釐局差委　○初八日蘇學憲黃辭行赴太倉考試明日起程　同知銜浙江候補縣顧德恆禀奉　護理　江撫憲委解書籍赴江蘇學部院衙門投交來蘇　候補縣楊嶽方禀辭護解吟密國王俸緞赴甘肅 
 
 

Page 4

 
 
[浙省撫轅抄]  
　　○二月初三日刑部郎中何慶涵親拜辭行道謝　杭府林禀見　湖州府傳禀見禀辭赴任　童光澤禀奉　憲諭卽赴三塘勘工禀安叩辭　陳恩普交卸長興厘局回省禀到　程　銷上城冬防保甲差　通判汪學沅禀見叩辭赴石門厘局　○初四日府經歷方晉昌禀知聞訃丁父憂　典史周之翰辭赴津局 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百五十五號]  
[光緒九年正月二十九日京報全錄]  
　　宮門抄○諭旨十道錄前○浙學政祁　奏恭報接印日期摺子○陝撫馮　　新授道員出缺請　旨簡放摺○楚督涂等　奏潘司病請開缺並請　簡放摺子○蘇撫衛　奏爲請　旨立案夾片○大臣李　奏請擇光獎勵摺○將軍崇　奏調委署各員夾片○正月二十九日理藩　鑾議衛光祿寺正藍旗值日無引　見○周德潤謝授內閣學士兼禮部侍郎銜　恩○懷塔在謝授部奈院左副都御史　恩○長有假滿請　安○恩承請假十日○召見軍機　恩福　明日吃肉夘正二刻人座　○○吏部右侍郎浙江學政臣祁世長跪　奏爲恭報微臣接印日期叩謝　天恩仰祈　聖鑒事竊臣於本年八月初一日蒙　恩簡放浙江學政九月初一日具摺請訓仰蒙　召見訓飭周詳臣卽尅期束裝就道十月二十三日行抵浙江省城十一月初二日准前任學政張澐卿將浙江提督學政關防一顆並文案書籍等件委杭州府擊訓導程大廉齎送到臣臣當卽恭設香案望　闕叩頭祗領任事伏思兩浙湖山鍾毓多生異材碩彥通儒隨時而出學政一官有矜式化導之責必使庠序多出一文行交修之士　朝廷乃多收一名實相付之人樸拙如臣恐難勝任惟有廉隅自矢訓示以誠嚴密關防細心校閱以期仰副　聖主教育人材至意所有微臣接印日期並感激下忱除恭疏　題報外謹具摺叩謝　天恩伏乞　皇太后　皇上聖鑒謹奏軍機大臣奉　旨知道了欽此　○○陝西巡撫臣馮譽驥跪　奏爲新授潼商道因病出缺請　旨簡放以重職守恭摺仰祈　聖鑒事竊據署藩司葉伯英詳報新授陝西潼商道潘衍鋆於本年十二月十三日因病出缺等情前來臣查潘衍鋆於本年八月初一日欽奉　恩旨補授陝西潼商道於十二月初五日到省繳憑因沿途車塵勞頓並感風寒甫經抵省卽據請假調理擬俟病體就痊飭赴新任乃不十日間據報出缺伏念該道詞垣供職十有八年校理之餘留心時務此次渥承寵命　簡任監司方期奮勉從公力圖報稱詎料未經蒞　遽爾辭塵且查其身後蕭條並有借貸川資之累其情實堪憫惻當飭地方官妥爲照料一面籌措行資將其柩眷妥送囘籍外所遺潼商道員缺係冲繁難兼三要缺與晉豫毗連爲東路入陜門戶兼復榷收商稅仕重事繁相應請　旨簡放以重職守除另行恭疏題報外所有潼商道因病出缺日期緣由謹會同陝甘督臣譚鍾麟恭摺具陳伏乞　皇太后　皇上聖鑒訓示謹奏奉　旨巳錄　○○湖廣總督臣涂宗瀛湖北巡撫臣彭祖賢跪　奏爲藩司患病籲懇　天恩俯准開缺調理並請　旨迅賜簡放以重職守恭摺仰祈　聖鑒事竊據湖北布政使王大經禀該司於光緒四年七月奉　旨補授湖北　司其時先由臬司署理藩篆于五年閏三月赴京　陛見交卸北上至七月回任迄今供職匕逾四年愧裨益之全無懼衰頹之日甚本年秋間偶患咳　雖旋卽醫治痊愈而精力因此驟减每當簿書冗沓批閱多卽覺心神恍惚甚至氣促眼昏不能下筆伏思藩司任重事繁今旣衰邁難支時形委頓不敢因循戀棧致有貽悞再四思　惟有禀求奏請開缺俾得回籍調理等情前來臣等查騐該藩司王大經患病屬實相應仰懇　天恩俯准開缺調理並請　旨迅賜簡放以重職守所有藩司患病請開本缺緣由謹合詞恭摺具陳伏乞　皇太后　皇上聖鑒訓示謹奏奉　旨巳錄　○○衛榮光片　再據元和縣紳士三品銜浙江前先補用知府沈寶恒呈稱職故祖三品贈職吳縣庠生沈鴻邦嘗念支庶蕃衍菀枯異常慕范氏高風欲置義田瞻族未償隱願齎志以終故父二品贈職議叙鹽運司知事元和縣增生沈傳柏仰承先志備置義祭田一百餘畝又提存鉅款以備建莊之需嗣因時况不齎收歸不易未經告成中道而殂職習聞庭訓失志儧成收回存欵爰置膄田合故父所遺義祭之田共集成坐落長洲元和二縣不等則田五百畝零五分一厘四毫計絕契價銀七千五百七兩七錢一分永爲贍族之產又置莊詞一所坐落元和縣境北張家巷共四十三椽歲收租籽除完賦祭修等用外餘爲贍養貧族之資職追懷世澤勉慰先人遺意但事關贍養闔族誠恐日久廢墜呈請奏明立案等情前來臣查該三品銜浙江補用知府沈寶恒家傳詩禮產置膏腴九族之贍養攸資兩世之貽謀克紹洵屬後先濟美任恤可風旣據聲具奏相應請　旨勅部立案施行除飭取田號莊規各册結詳送核咨暨先咨明禮部查照外理合附片具陳伏乞　聖鑒訓示謹　奏軍機大臣奉　旨　部知道欽此　○○前大學士署北洋通商大臣一等伯臣李鴻章太子少保署理直　總督兩廣總督臣張樹聲跪　奏爲送獲海洋首夥巨盜多名審明分別和懲請將出力員弁擇尢將勵恭摺仰祈　聖鑒事竊上年秋間臣鴻章訪聞天津濵海一帶育巨盜王洛八謝昆等糾夥多人時在洋面强刦大爲商民之害因非內地情形可比州縣力難及遠當飭天津鎭道會同統帶楚軍馬隊記名總兵徐邦道各派妥幹員弁專意設法嚴拿仍令地方兵役隨同偵播務期根株　絕嗣據迭獲夥盜訊辦今年四月臣樹聲接任後據津海關道周馥等探得首要各盜逃赴江蘇山東奉天沿海各處遂添派津軍翼長江蘇候補道楊嘉善航海馳往上海鹽城昭文海州鎭江一帶與江蘇統帶毅字營楚軍候補道王之春密訪　緝並飭津海關道天津道派委候補知府蕭世本督飭弁勇分赴東奉一路會同楊嘉善派出弁勇水陸並進實力搜拿均有擒獲上海租界洋巡捕亦奮勇協助且被拒補受傷惟著名首要各犯行蹝詭秘飄忽靡常屢購未得復飭各員察酌機宜嚴密布置由江蘇山東奉天節節窮追沿途又獲多名而王洛八謝昆孫九張大全等竟敢逃入京城藏匿卽經訪明蹝跡愼密往捕始經於九十月間就獲先後押解至津統計拿獲首夥王洛八謝昆孫九張大全韓泳沈站牛孫洛王涪鐵候二劉三劉喜來王有張自仁季恒邢洛陳洛黃四劉大甌韓世得魯三劉二田洛王二洛破季幅全金洛疙疸韓五韓四王玉章王萬有韓洛王小眼葉罄禾周萬幅張三王洛寥春玉狄秉一馮六季三麻子高發芬共四十名起獲原贓及賊械洋鎗等項多件內季幅全金洛疙疸二名由奉省訊明正法馮六一名解赴山東歸案審辦王洛八等二十三名據原任天津道吳毓蘭前兼署天津道津海關道周馥現任天津道額勒精額研審明確據供爲首爲從結夥數十人持械駕船迭在直　山東奉天洋面著劫客船搜掠銀兩衣物得贓甚巨王洛八謝昆刼至二十餘次或十餘次其不能記憶者尚不在內並有殺斃事主官差强占婦女其韓五等五名並行劫內河民船首要之犯均屬兇惡昭蓋罪不容誅經臣等先後批飭正法分別梟首示衆其王小眼葉罄未周萬幅張三王洛廖春玉狄秉一李三麻子高發芬九名情節較輕男飭擬辦其餘夥盜亦經各省拿獲正法全夥殲除殆盡洵足以彰　國法而快人心所起贓物傳主認領搶械等件分別存庫充當寍河縣捕役劉七天津縣眼線高九均被槍斃及受傷之洋巡撫已酌給恤賞而受傷弁勇亦飭加緊調養伏查王洛八謝昆等犯本皆濵海不逞之徒平日糾結海洋積盜劫殺各省商民恃有輪船飛渡兇悍飄　無惡不作人莫敢攖一經捕拿吃緊外則藪藏通商約界內則竟敢匿跡都城倘不迅速捕除海疆重地必致嘯聚　衆別釀釁端今據各員弁等設法訪捕並能不分畛域遠赴各省海島洋面及內地各處儘力捉拿跟蹝跴緝竟獲首要及夥盜至四十名之多不特爲商民紓夙憤亦實爲地方除隱患且此縣盜匪多挾利器視拒殺官差爲慣常該員弁不避艱險奮勇格鬥卒使各奉拿獲著名巨盜及大夥馬賊二三名或罪應斬梟斬决十名以上或兩案三案每案均在五名以上准保翎枝升階升銜加級等因此案拿獲著名海洋巨盜及斬梟斬决者已至三十名以上較定章名數逾倍迹其迭次糾聚夥黨橫行刦掠拒殺兵役情形與大夥馬賊無異自應將出力員弁擇光照章請獎據周馥額勒精額禀請會奏前來除會籌捕辦之事海關道暨天津鎭道等均不議獎外所有記名總兵徐邦道布政使銜江蘇候補道楊嘉善擬均請加隨帶三級三品銜江蘇候補道王之春擬請加二品銜三品銜候補知府蕭世本擬請戴花翎遊擊銜候補都司劉之寶擬請俟補缺後以擊儘先補用藍翎守俻銜補用千總章筠生擬請換戴花翎衛守備補用千總除國祥擬請加四品銜葛沽營鹹水沽汛經制外委任彼着儘先把總河營經制外委黑振芳均擬請戴花翎合無仰懇　天恩俯准照擬給獎以示鼓黑謹合詞恭摺具奏伏乞　皇太后　皇上聖鑒訓示謹　奏軍機大臣奉　旨該部議奏欽此　○○崇綺片　再署軍粮同知　任鐵嶺縣知縣毛憂現令仍回鐵嶺縣本任所有軍粮同知員缺卽委奏請升補是缺之現任遼陽州知州徐仲三先行署理所遺遼陽州一缺以現署海城縣知縣韋樾調署其遞遺縣員缺查有候補知州金熙葆明幹有爲堪以接署除分檄遵照外理合附片具陳伏乞　聖鑒謹　奏軍機大臣奉　旨知道了欽此 
 
 

Page 10

 
 
[京報第三百五十六號]  
[光緒九年二月初一日京報全錄]  
　　宮門抄○上諭一道錄前○大學士寶等　奏爲遵　旨查明核議緣由摺○晋撫張　奏爲留員總理營務夾片○浙臬惠　奏爲恭報署印日期摺子○大臣桂　奏爲奏　聞摺子○二月初一日吏部翰林院廂藍旗值日無引　見○前福建學政崑岡到京請　安○內閣奏派騐放之大臣　泒出靈中堂麟書薛允升周家楣○吏部呈進月官卷○兵部奏派查齋之大臣　派出桂全德魁明魁維慶長春富勒軍泰耀年花尚阿○召見軍機　○○吏部等部大學士管理吏部事務臣寶鋆等謹　奏爲遵　旨確查具奏事先經內閣抄出貴州巡撫林肇元於防剿雲南昭通竄匪並擒斬遵義興義思南各府屬謀逆會匪土匪號匪地方肅淸保獎案內附片奏稱候補道夏聲律前赴安徽勸捐並未奉有札委部臣議以降三級調用又已革花翎貴州補用知府仁懷直隸同知簫兆芬因署銅仁縣事未將前任隱匿獲犯揑報緝兇之案查出揭報並將犯証保釋提省審訊奏叅革職又已革同知銜江西補用知縣周尚文經江西巡撫臣李文敏以才識平庸頗滋物議奏叅革職又貴州試用縣丞吳雲卿於署理錦屏縣丞任內簽差不愼失防絞犯一名限滿無獲部臣議以降一級調用又已革補用副將謝世貴前因帶隊進勦都勻踞匪畏縮藉故請假私逃奏叅革職拿辦嗣經查明該革員實係因病請假訊無畏縮情事奏請免罪又已革貴州武舉羅應堂前撫臣黎培敬以該武舉不守營規抬搖滋事奏叅斥革各在案臣查該員夏聲律等於被議後均在黔營投效巡緝餘氛會匪頗著勤勞此次雲南昭通逆匪卯招詳等謀襲府城竄逼黔境勢甚披猖該員捐資帶練會各官軍扼要擋防殲擒首要俾生民免遭擾害地方得保敉安洵爲異常出力合無仰懇　天恩俯准將夏聲律開復降調處分仍以道員歸部選用蕭兆芬開復原官　賞還翎枝周尚文開復原官原銜俱照例錄用吳雲卿開復降調處分仍以縣丞留黔補用謝世貴開復原官仍留黔省補用羅應堂開復武舉並請均免繳捐復銀兩之處出自　逾格鴻施等因光緒八年十一月二十九日奉　旨該部議奏單一件片二件併發欽此欽此遵正在查案核議間十二月二十三日內閣奉　上諭前據林肇元奏請將捐資帶練殲擒首要之降調候補道夏聲律等開復降調處分當令該部議奏兹據給事中孔憲瑴奏夏聲律蕭兆芬周尚文吳雲卿謝世貴羅應堂等皆係獲咎被議之員請縣保案撤銷等語着該部卽将夏聲律等保案確查具奏欽此欽遵抄出到部除另單內開貴州貴西道曾紀屬等一百三十餘員所請獎叙之處應按例章詳細查核分別准駁另行辦理具奏外查奏定章程內開土匪及邊蠻番搖各匪滋事經地方辦理完竣祇准照尋常勞績保獎又隨時甄別革職之員雖加倍半不准捐復降捐又凡加倍不准搖復人員非軍功勞績不准保奏開復又因公呈悞奏請開復人員准其保留原省各等語查前候補夏聲律因在安徽設立捐分局經安徽巡撫裕祿升署雲貴總督前貴州巡撫峇毓英查明該員並未奉有札委輙帶照紙赴　催收尾欠奏請交部察議欽奉　諭旨着攺爲交部議處經部照不應重私罪律議以降三級調用貴州署銅仁縣事前任仁懷直隸廳同知蕭兆芬於前任隱匿命案不行查出詳報並將被告凶犯擅行釋放經前撫臣岑毓英奏叅革職提省訊明該員扶同隱飾代爲照例開叅將犯證保釋似此溺職之員雖訊無賄縱情弊難以姑容業已革職應毋庸議江西巡撫李文敏於隨時甄別案內以該員才識平庸頗滋物議奏叅革職貴州前候補縣丞吳雲唧因在署錦屏鄉縣丞任接遞絞犯一名簽差不愼中途脫逃限滿無獲經部照例議以降一級調用公罪例准抵銷因該員無級可抵照例降一級調用各在案今據貴州巡撫林肇元以該員等捐資帶練會合官軍扼要檔防殲擒首要俾生民免遭擾害地方得保救安洵爲異常出方請將夏聲律開復降調處分仍以道員歸部選用蕭兆芬開復原官　賞還翎枝周尚文開復原官原銜俱照例錄用吳雲卿開復降調處分仍以縣丞留黔補用均免繳捐復銀兩奉　旨該部議奏等因查苗猺各匪滋事地方官辦理完竣定章祗准照尋常勞績保獎並無私罪降革人員准其保奏開復明文夏聲律蕭兆芬俱係私罪降革人員周尚文係甄別革職非軍功勞績不准保奏開復之員該撫以該員等防勦匪犯出力謂將夏聲律開復降調處分蕭兆芬開復原官復還翎枝周尚文開復原官原銜均免繳捐復銀兩之處核與章程不符應不准行至前貴州候補縣丞吳雲卿降調原案係屬因公呈誤此項人員得有尋常勞績向准開復原官今因防勦出力應准其開復降一級調用處分仍以縣丞留於貴州補用並無庸補繳捐復銀兩兵部查已革補用副將謝世貴前因帶隊進剿都勻踞匪畏縮藉故請假並將行營關防携帶私逃經前撫曾璧光奏叅革職拿辦旋據前撫藜培敬奏稱該革員前任軍營實係因病請假迨病痊投首訊無畏縮藉故請假情事先行免罪仍留防營以觀後效當經臣部酌照失守城池立功定章准其免罪留營奏奉　諭旨允准在案此次因捐資帶練殲擒首要出力經該撫奏請開復原官仍留黔省補用並免繳捐復銀兩臣等查奏定章程內開失守城池免罪留營之員再次得有勞績給予虛銜頂戴三次得有勞績准其開復完繳加倍半捐復銀兩俟捐項繳淸給咨送部引　見必須攻　克敵戰功卓著方准保奏其辦團練防堵等項尋常勞績槪不准率行列入等語今謝世貴以免罪留營之員得有勞績自應仍循成案酌照失守城池定章核議該革員係辦理團練　堵出力並非攻堅克敵戰功卓著該撫率行列人保案核與定章不符所請開復原官仍留黔省補用並免繳捐復銀兩之處應毋庸議又已革武舉羅應堂前因不守營規招搖滋事經前撫臣黎培敬奏叅革職此次因捐資帶練殲擒首要出力經該撫奏請開復武舉並免繳捐復銀臣等公同商酌該武舉前以不守營規招搖滋事被叅斥革係因私罪獲咎此次出力又係尋常勞績未便率准開復致滋冒濫所請開復武舉並免繳捐復銀兩之處亦毋庸議所有臣等遵　旨核議並確切查明且奏緣由謹恭摺奏　聞是否有當伏乞　聖鑒訓示遵行再此摺係吏部主稿會同兵部辦理合併聲明謹　奏奉　旨已錄　○○張之洞片　再培准部咨知府李秉衡巳蒙　簡放平陽府知府本應卽飭赴任惟該員自到晉後臣稔知其曩在直　曾帶練軍防勦曉暢軍事擒捕盜匪所至有効晉省營務廢弛兵氣頹弱亟宜上緊整頓卽派該員會同太原府馬丕瑤總理營務處並統領湘練兩軍馬隊該員守潔律嚴勤於訓練數月以來漸覺攺觀治兵爲晉省今日急務以後尚須規畫全局大加修飭各員中曉此者尤難其人應令暫緩赴任責成該員竭力經理以期武備日有起色理合附陳伏乞　聖鑒謹　奏軍機大臣奉　旨知道了欽此○○二品銜署理浙江按察使鹽運使奴才惠年跪　奏爲恭報奴才署理臬篆任事日期叩謝　天恩仰祈　聖鑒事竊奴才於光緒八年十一月初八日奉撫臣檄飭署理浙江臬司篆務遵於十一月初十日佳前任按察使孫家榖將印信文卷移交前來奴才當卽恭設香案望　闕叩頭謝　恩祗領任事訖伏念奴才滿洲世僕知識傭愚蔭末秩于諫垣晉郎官于銓部效微勞而仰邀　京察任鹽道于三湘膺卓異而入覬　天顔補運使干兩浙理鹺十載臬事三權未報涓埃方兹兢惕今復奏署浙江臬篆查臬司爲刑名總匯浙省孫煩庶要區舉凡詰奸禁暴察吏安民在在均關緊要無枉無縱期秋讞之胥平惟允惟升履春氷而倍懍自維　昧深懼弗勝惟有益加勒愼倍勵廉隅隨時禀商撫臣認眞經理以期仰答　高厚鴻慈於萬一所有奴才接署臬篆日期並感激下忱謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○奴才桂昂跪　奏爲伐除海地回乾樹株數目完竣循例奏　聞仰祈　聖鑒事案查嘉慶十二年軍機大臣遵　旨議奏嗣後紅白靑椿界內回乾樹核令該管營汎隨時查報該管大臣詳騐將各色樹若干株造册咨報禮工二部及承辦衙門備查遇修理撥房栅木橋梁　取此項木植年終分別咨題其不堪應用者俱作爲祭祀燒柴一併咨題覆銷以杜弊混等因奉　旨依議欽此欽遵在案查光緒八年分據左右兩營及鮎魚關大窪老廠溝靑正嶺黃崖關將軍關曹家路墻子路黃花山各營汛呈報其貼記回乾樹二千七百一十九株當經委員查騐造册咨報禮工二部嗣准欽天監擇吉前來隨卽分飭各該汛員弁親視伐除所有園墻內外正關城口外伐除得乾樹八百四十九株修搭橋梁使用一百五十株下剩六百九十九株均　截不滿三尺木叚共秤兌七十七萬五千二百九十七斤分作祭祀柴薪七十一萬二千八十三斤下剎六萬三千二百一十四斤作爲園墻內外各維撥夜更柴又內火道六關凡及曹家路墻子路等處所除乾木一千八百四十因株添橋梁栅木紅自椿等項使用所剩枝　併換下朽木分作防夜更柴黃花山所除乾木二十六株均作爲該處　園　祭柴現　伐除完竣奴才委員分投查驗嗣各員呈報均属相符並無揑報除造册咨部外謹將伐除乾樹數目敬繕淸單恭呈　御覽伏乞　皇太后　皇上聖鑒謹奏軍機大臣奉　旨該部知道單併發欽此 
 
