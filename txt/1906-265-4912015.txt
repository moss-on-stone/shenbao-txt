# 1906 - 265 - 4912015

 

Page 1

 
 
   
 
 

Page 2

 
 
[論立憲當以敎育普及爲基礎（僇）]  
　　天下之變岌岌哉。欲挽世變在人才。欲興人才在敎育。此義也。人人能知之。人人能言之。至於今日。立憲之詔旣下。薄海内。外煥然攺觀。莫不以求學爲先務矣。雖然。吾敬斷言曰。吾同胞欲享幸福决非空言所能成事者也。是不可不求立憲之預備。何以爲預備也。曰是不可不從敎育普及着手。 
凡文化未開之世。國與國爭者。不恃乎全體之國民。而恃乎一二之豪傑。文化已開之世。民族與民族爭者。不在乎有特出之豪傑。而在乎有愛國之國民。夫二十世紀之世界。一民族競爭之世界也。當民族競爭之世界。欲求自存於大地。非使人人養成國民之資格不可欲使人人養成國民之資格。非使人人有國家思想不可欲使人人有國家思想。非使一般社會。咸受普。通之敎育不可是故普及敎育者救亡之權機。而致。强之根本也。雖然。言敎育普及於毆美易言敎　育普及於中國難。以中國時局言之。人數過衆。其難一。度支不充。其難二。師資乏人。其難三。夫敎育普及之難旣如此。而敎育普及之關係又如彼。吾於是正告我同胞曰。波蘭之亡。突厥之覆。彼其中非無憲法也。以國民全體。未受敎育。不知愛國之所致也。吾同胞不欲爲立憲之國民斯亦已耳。如其不然吾願吾同胞。當此不可多得之時首從事於敎育普及。以求事半功。倍之策。所謂事半功倍者　在。曰就今日言之。請獻一種决定義。二種旁義。一種師墟義。夫今日所立之學堂姑勿論其無濟也。就令有濟。而十人中能入學者纔二三人耳。其執最多數。敎育之權者。固不。在學校。而仍在墊師也。自今以往宜由各省督撫。札飭各州縣。凡爲塾師者。皆須一體考試。由提學使擇其稍知敎育原理者。有普通。知識者。予以文　。准其敎授。下此者黜弗庸。年試一次。學生之成級優者師有獎。仍用舊法。專責記誦者黜弗庸。是曰决定。義更無疑義。凡各府州縣。由該地紳士。共舉熱心才辯之士數人。或十數人。廣開演說會。巡行。各村鎭。每至一地。宜廣集婦人孺子。告以世變之亟。諭以家國相關。之。理曉以中國現。象之危。使人人知天下大勢。是曰一種旁義。中國受禍之原。由於識字之人太少。今宜創立諧聲字母。一洗國文繁重之習。使下等社會。盡人解之。以便應用。宜廣編白話報。隨地分類。宜多設劇塲聘文學之士擇歷史中可歌可泣之事。編爲新戲登塲演習。任人縱觀。不收分文是曰。二種旁義。由學部明定强迫敎育年限。凡子弟若干歲。不入學者罪其父母。一面籌款。多立蒙小學堂。是曰歸墟義。遵此道行之。三年而人才　。五年而國勢振。而猶患貧弱者。未之聞也。若夫因循苟且。坐失事機。慕興學之虚名。忘根本之大計。三數年後不敢言之矣不敢言之矣。吾又聞西人愛勤氏之言。曰中國。不足受敎育。卽有 
 
 
 

Page 3

 
 
之亦奴隸敎育非國民敎育。嗚乎。吾又何言 
[日俄議定兩國人民得在滿洲游歷]  
十一日東京電云外務省公文通告安東縣大東溝奉天省城均已同時開放日本曾通知俄國擬將蘇平（譯音）葢約章作廢蓋原約内訂明日俄兩國人民不得在南北滿洲游歷意在屏絶俄人使不得享受南滿洲開放之利益惟日俄兩國磋議多次並無端緒旋經日本催逼始於今日將該約撤銷譯字林報 
[議開江浙軍港京師]  
　　現聞政府據某等條陳擬將浙江之象山舟山江蘇之海州開爲軍港目下正在計議而某大臣亦以海州在南北之中開作軍港尢爲得地（呂） 
[决議添設水師總督北京]  
　　水師擬設總督早有是議迄未實行現政府又與南洋大臣端午帥商摧此事以海防吃緊整頓海軍實爲當今要務已决議添設水師總督一員以資統治聞不日即當入奏（呂） 
[卾省奏派大員入京議政湖北]  
　　此次奉旨今各省督撫派司道大員入京叅議新政現鄂省擬派荆宜道陳少石觀察候補道曾履初觀察一同入京隨同王大臣叅議一切（荒） 
[調查京外大員歷史北京]  
　　二十六日樞府諸公擬諭飭軍機章京會同吏部調查京師及外省大員歷史繕單呈閱察其才能以備攺定官制後奏請任使俾名實相符而資治理（上） 
[議飭各省考察候補人員北京]  
　　七月二十九日議政大臣談及近日仕途猥雜各省候補人員文理欠通者指不勝屈而督撫又未能親自考察吏治殊形腐敗現當攺訂官制用人必擇眞才應飭各省督撫留心考察候補人員出具切實考語彙送軍機處政治館備核以便分别奏請錄用其庸劣者據實開叅勿稍徇隱（上） 
[擬裁撤各省提塘官京師]  
　　政府諸公近與袁督談及直隷提塘積弊甚深業已裁撤其各省塘務情弊諒亦相同應請各省督撫仿照直隷辦法一併裁撤不惟公事妥便并可撙節糜費云云袁督甚以爲然（上） 
[電飭查勘蒙荒添設官缺京師]  
　　日昨政府電致盛京綏遠城等處將軍曁熱河都統謂查所屬蒙古地方遼闊邊防最關緊要應請迅卽查明蒙荒各地體察情形酌量添設官缺以資鎭攝（和） 
[户部催報粤海金價京師]  
　　粤海貢金開支至四五十換屢經户部駁令核減詎至今仍未核實已由部咨催將前次金價按照磅價折合足銀逐一開明以備查核而重庫儲（呂） 
[東南各省議平銀價之不易南昌]  
　　贛撫吳仲帥電致湘鄂皖江浙等省督撫擬平銀價一則已見初五日本報茲聞各省覆電有照辦者有查與巿面阻碍勢難一律者故此事刻尙未能定議也（左） 
[江西紳商公呈贛撫禀（爲鹽斤加價事]  
具呈口等爲公懇電請察明夏道賣空運司袒詳挽回鹽斤加價以重路工而維大局事緣鹽斤加價試辦一年之奏必　行試辦　則接辦絀則停辦方足以服人心而昭公道前辦督銷局夏時濟當將辦加價之先預爲囤買空票商人亦恐後爭先　至預賣五萬餘引皆銷於開辦加價之後者也若僅自六月下旬補繳加價空票計之係督憲寛待商民不能以此盡空票之數也正引自因之少銷不得謂之帶銷盖合計之一年仍銷十萬引分計之則暗銷空票在比較之外明銷正引短比較之中也空票以原價買之加價售之民受加價之累而鐡路毫無所得是以前撫憲胡電商於開辦之後過鹽時勒令補繳四文旋經督憲周電覆有案委員監管有人現在空票過鹽未竣委員尙未銷差空票之確據一接辦督銷局奏炳禮禀指夏時濟空票佔正引銷路請遲比較空票之確據二渾司　濱彦據實詳准展至本年正月起比較因上年下半年數月只可專銷空票並奉督憲周批准空票之確據三以夏時濟營私如此空票確據又如此乃運司一切抺煞專以正引之少銷指爲加價之碍淮引詳停加價准鹾局之遲比較獨不准路局之遲比較一事两歧一若天下人皆無耳目焉者今試以去年正月至臘月淮鹽銷數比較前年又以本年正月至臘月比較去年則無碍淮綱不辨而自明週年合計銷引旣可無虧部欵自不至短不過運司藉以聳聽耳夫區區加價四文果於鹾綱有碍則江西紳民亦豈肯顧此失彼致妨課帑惟確屬比較無虧徒爲夏道之賣空票所害運司之袒詳所朦衆情急迫茫無所措因思江西鐵路爲憲台所管疆宇内事一切應歸保護主持如果停辦加價大於鐵路成敗攸關適中彼等報復私計非止翻江西之案實圖翻部憲之案也事繫國家命脉外人覬覦已久是以不揣冐昧公同叩懇憲台俯念下情求即日内電請督憲奏請准照秦炳禮展遲比較之例自本年正月扣算如至年底不敷比較再行停辦以冀挽回大局不勝迫切待命之至謹呈 
[詳覆免提練費歸入折漕杭州]  
　　浙省漕白向係每年起解本色四十萬石餘均折色每石作價銀　兩復於前年在各州縣解費盈餘項下加增練兵經費銀四錢近奉户部咨飭將練費歸入折漕一併解部因由藩司糧道詳請咨覆聲明原委請免提解詳文錄下 
爲詳請咨復事竊奉憲台札開光緒三十二年三月十八日兵部火票遞到户部咨開雲南司案呈查上年四月間本部以浙省奏報光緒三十年分漕粮折價每石折銀二两與蘇省相去懸殊當經奏明仍令查照上届數目酌量加增以重正供等因奏准行知在案旋　該撫奏稱本届折漕每石折銀二两並另提銀四錢充作練兵經費每石共折價銀二两四錢等語本部以折漕正欵未便挪作别用復經奏明請旨飭令該撫轉飭該司道等卽將該省三十年分折漕銀两按照攺折七萬六千餘石米數計每石加提銀四錢共該銀三萬两有奇迅速解部交納以裨庫帑等因於上年十月二十三日具奏奉旨允淮行知遵照亦在案迄今數月之久仍未據報解到部𪧚勝遲延相應飛咨浙江巡撫嚴飭該司道等遵照本部奏案即將前項折漕加提銀两趕緊派員如數解交部庫以供支放勿任再延可也等因到院札道即便遵照毋違等因移會到司奉此伏查浙省漕折每石解銀二两漕折盈餘每石提銀四錢係屬两案並非挪作别用敬將詳細情形明晣陳之查浙江漕米向須照數起運自二十七年奉文與蘇省合運一百萬石浙省四成司米四十萬石下餘攺折解銀奏准撥抵賠欵之用此漕折之原委也嗣於二十九年飭籌練兵經費百計搜羅短額甚鉅因思漕米起運州縣尙有費用今攺折解銀一切費用可省應有盈餘是以就攺折項下每石另提銀四錢連同丁漕平餘一併作解練兵經費此漕折盈餘之原委也惟認籌練兵經費案内奏明酌提各廳州縣丁漕節省三成役食各局卡盈餘未將漕折盈餘一款分晰詳叙上年聶前憲台奏復部駁漕折無力增解又將另提練兵經費銀四錢一併聲明以致大部視爲漕折正項一再行文催解寔則案由各别先後議辦年分亦並不同案卷具在如果欵力可及則練餉同係解部並非别作外用何必瑣瑣瀆辯無如浙省財力艱窘三十年增折盈餘一項固已悉數凑解三十一年練兵經費早經動用無存其三十一年應提之欵現正分别催 
 
 

Page 4

 
 
提以備續解練兵經費之用萬難提解况練兵經費認定年解銀三十萬两寔未照額籌足若將此項銀三萬两有奇歸入折漕解部則練餉益不敷解勢將貽誤躊躇至再惟有仰乞憲恩據情咨請户部查照邀免提解以全要需理合會同詳請伏乞憲臺察核批示祇遵再此案係本司主稿合併聲明爲此備由呈乞照詳施行荷 
[粤路分清界線之計畫廣東]  
　　粤漢幹路第一叚黄沙至高唐前經合興公司購地備料去年由三省認欵贖回湘三粤三鄂一現廣東粤漢鐵路公司會同湘鄂代表蕭存兩君估値核定價銀七十九萬一千四百五十兩擬將銀撥回湘鄂經代表分電各該省俟接覆電即可成交至省佛枝路將來亦擬照此辦理以清分辦之路線云（暑） 
[議擬開辦火車票稅京師]  
　　日前政府大臣會議整頓財政擬定辦法多條並擬開辦抽提火車票稅以便湊集巨欵惟慶邸對於此舉並不贊成但云所擬各欵尙須通咨各省督撫妥爲籌議總期有益無弊云（貴） 
[諭飭妥訂女學章程京師]  
　　自考察政治四大臣回國後俱有條陳振興女學之奏兩宮頗爲感動决計興辦並擬先由八旗辦起日前已面諭學部尙書榮大軍機妥訂女學章程務求完備勿滋流弊奏請核示施行（貴） 
[江蘇學會函牘二則]  
　　致上海縣函逕啟者頃據敝會黄炎培報告會員楊斯盛因屢集水木作同業勸令鳩貲興辦實業學校同業以公所董事黄志香素行無頼慮款集後徒飽私囊議遂中輟比者該董事適緣他事誣控工人煽衆罷工楊君斯盛激於同業之公憤益觸發其興學之本心偕同志數人聯名具禀上海縣瀝陳情節請撤舊董另行公舉以順輿情一面再圖興學詎王邑侯疑爲扛幇插訟並以禀稱職工斥爲創見并著投案質究炎培以經理楊君所創之廣明學校又與楊同列學會不敢緘默請總會維持等語查楊斯盛圬者也自傷少賤失學罄其數十年所蓄以十餘萬金創設學堂蓋幾幾士夫所勿能爲性樸愿不競流俗之譽海上達者有欲爲之請獎且婉詞謝謂始願不在此顧海上各校林立振興實業者尙寡楊益思有所發抒儗聯集同志以爲之倡然水木作業雖微近來工作繁興類能致　人以上之産又得楊爲之先導興學之議遂鼓吹於各工人之口而公所董事黄志香所行多不韙衆思易一人以善其後宜若極合公理者細譯尊批必出於幕僚及吏胥之手我公明達斷不出此立憲新 
詔一曰經畫無不公之於黎庶再曰庶政公諸輿論是舊說之所謂扛幫者亦卽可與地方公論取決多數相例裁判之金科玉律必不在彼而在此至楊斯盛斥其家貲之半辦學而不辦官旣稱曰職而尙不忘工似更足以愧一朝得志喪失本來面目者獎之且無榮斥之更何捐執事蒞任未久或未識楊斯盛其人或以楊斯盛爲另有一人敝會旣據報告未便默默乞審察之幸甚專頌台安江蘇學務總會謹啟 
　　致金山縣函宣甫仁兄公祖大人閣下側聞分符劇邑榮問休暢甚善甚善貴治學務方在萌芽黄紳繼曾等實爲之先導自春徂夏屢因設立學會爲忌者所集鏃黄紳熱心公益見義勇爲滬上士夫交口稱譽彼忌者何心今春曾有誣訐學會之事幾欲陷以不測黄紳等力白其誣乃免今聞又有邑人阮典史等糾同素有嗜好及聲名狼籍者十餘人朦禀省垣意在破壞一切有益地方興學之舉聞已批縣查復此中是非自在明鑒夫勸學所係遵照部章組織將來辦事之紳必合所開之資格且禁烟之詔令方新立憲之預備宜亟阮典史自問資格何如其同列諸人自問資格又何如吾國上下有一通病往往於紳學界偶有衝突即不暇推究其是非而但兾以和平了結夫所謂以和平了結也實不啻以和平消滅也故無意識之衝突意中殆有所恃而不恐蓋謂縱不卽勝亦未必敗但因我之衝突而得彼之消滅已爲達其目的而官塲亦利用其消滅以爲能是固省事之一法然人民之程度則日益加塞是又不得不有望於在位之賢人有以别白之矣因託雅故聊罊愚忱希察焉順頌任禧愚弟張謇頓首（助） 
[日本簡派駐粤領事]  
　　十一日東京　云駐紥廈門之日本領事現奉政府調往廣東譯字林報 
[日本大員准期抵滬]  
　　文匯報云日本大谷伯爵夫婦將于明日抵滬駐節上海禮查西旅館聞大谷伯爵擬先往西安府游歷然後取道入都 
[澳洲擴充海軍以自衛]  
　　十一日倫敦電云澳洲政府自衛之策昨由狄經君在美耳朋首府畧行陳說謂政府已决定三年以内購置魚雷艦驅逐魚雷艦八艘以保護沿海海岸後三年内添購驅逐艦八艘保護海岸又八艘巡行洋面澳洲政府擬在英國購置數艘其餘在澳洲仿樣自造 
[日本漁人羣集於貝令海]  
　　十一日倫敦電云有一英國兵艦駛回坎拿大温哥等埠報稱日本人在貝令海捕漁者之多實爲前此所未有皆置禁令於不問云 
[俄國總督仇視猶太人]  
　　十一日倫敦電云俄國歐弟薩省總督高爾巴斯答覆猶太人代表謂俄國人民聯合會之會員如有一人被害則歐弟薩省將有流血之禍聞者皆異常恐懼 
[英國大學以學位致贈日本博士]  
　　十一日倫敦電云日本東京大學校敎習松村博士承愛博諦因大學贈以法律博士之學位譯字林報 
[土耳其陸軍大操]  
　　十一日柏林電云土耳其政府定於愛德理安拿潑爾地方舉行陸軍大操其意因勃爾加利亞國陸軍演操特藉此以耀軍威耳 
[古巴總統不豫]  
　　十一日柏林電云古巴總統患病 
[俄國敗將之末路]  
　　十二日倫敦電云俄國敗將司徒塞爾中將已奉政府逼令解任至獻降旅順一案亦不再究追 
[法國軍港患疫]  
　　法報云法國兵艦之駐泊度龍軍港者其將士等皆患腹瀉病症因此致死者已有數人現已設法嚴防矣 
[美國風災]  
　　十二日倫敦電云美國大風雨爲灾棉花受損甚巨阿拉巴瑪省被灾尤重即就弗羅利達省之賓薩阿拉地方及鄰近一帶計之所失已有两百萬元○十一日柏林電云美國魯伊西阿那密西西比卓耳其亞三省忽起暴風爲害甚烈譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[袁京兆由漢赴湘湖北]  
　　順天府府尹袁樹勛蒞漢多日茲已諸事告竣日昨乘湘潭輪船由漢赴湘（千） 
[委員設立購地局湖北]  
　　楚督張香帥近委某某二員在漢陽西關外設立局所專購川漢鐵路在鄂境以内地叚并分别定有官價以昭公允（千） 
[密查尅扣營房工料鎭江]  
　　鎭江南門外建築之營房本爲南洋第九鎭駐紥新　之用詎監工委員高杰人言嘖嘖謂有尅扣營私情事業己由兵備處派員密查矣（巧） 
[鐵路營攺爲巡警兵湖北]  
　　京漢鐵路彈壓之兵業由鄂督議定一律攺爲巡警兵併寛籌　費添募數營以資保衛（千） 
[示催徵兵歸伍松江]  
　　華婁徵兵自與募兵交閧回松後經督練處開列姓氏行文嚴催始陸續歸伍詎近日仍有私自回松者督練處乃復開單嚴札華婁兩縣出示曉諭飛催私歸各兵從速歸伍否干未便（酒） 
[電商派兵彈壓松江]  
　　江南提督徐吉雲軍門前日因事赴滬適南匯縣境有搶米情事遂發電來松與中營李參戎前營余遊戎城守曾遊戎熟商應否派兵馳往彈壓各營主議定後派急足至滬禀復（酒） 
[師範附屬小學堂廣額招考蘇州]  
　　師範附屬兩級小學堂各學生現已届第一學年監督王觀察因卽添招第二學級學生分高等初等兩級額各五十人有年學合格者定於本月初十日起至二十日止來堂報名隨時考驗以定去取（舉） 
[重修外務部衙署京師]  
　　近日外務部王大臣因部中房屋多年未修幾致不堪辦公因於本部經費盈餘項下撥欵一律攺造洋式樓房不日即可擇吉動工矣（樂） 
[巡分局裝設電話蘇州]  
　　蘇城七路巡警分局因時有要公禀商各大憲特禀准蘇撫陳筱帥於八月初八日一律裝設德律風線所需欵項均由善後局給發（永） 
[北借南鹽揚州]  
　　淮北以今年雨水太多湖流漫溢將滷池晒場全行淹損致鹽無顆粒可收而各岸遂無可濟運海州運判袁述之分轉世傳禀請運憲向淮南借鹽十萬包分配運岸以濟民食一俟産旺卽照數歸償或繳回原價亦可趙都轉已札飭淮南總局諭商集議仍詳報督鹽憲批示祇遵（引） 
[復議開辦平糶杭州]  
　　杭省前於夏初擬開辦平糶未果茲緣秋雨成灾米價飛漲故奉張筱帥照會紳董議卽提撥積穀舉辦平糶并須派員駛赴鄰省運米接濟（的） 
[贛撫批玉山縣商民上控警察案南昌]  
　　廣信府玉山縣商民上控警察一案茲奉撫憲吳仲帥批示云查警察之設所以保衛地方維持秩序增商民之幸福謀公共之安寗爲現今要政責成甚重凡各府廳州縣均應認眞舉辦前據廣信府承守禀報辦理各屬警察及玉山縣添籌的欵派委總巡各巡形均經本部院批局會處核明具覆轉飭遵照並據該總巡孫直倅啟昌造册申報各在案茲據該縣典商同豫等聯名公禀以該縣警察費鉅商力難支懇恩核減府委總巡性情執抝罔恤商艱巡長目兵　娼滋事以致巡務廢弛怨讟繁典等情察閱黏抄所開支用各欵與孫直倅所送局用細數清册大致相符惟逐欵勾稽其中不無冒濫之處爲局用一款委員以及目兵旣支薪餉不應再開伙食每月開支銀三十兩　嫌過鉅至巡　目兵藉勢招搖劣迹層出巡兵之毫無約東屢滋事端均屬違背警章日墮風紀如果屬實殊堪痛恨僅據該商等一面之詞恐未盡確亟應切實考查以覘虚實究竟孫直倅辦理是否核實該商等所禀訐各節是否實在情形所籌警察經費應否酌减以紓商困仰警察總局會同按察使轉飭新任廣信府迅卽逐一確切查明據實禀覆以憑核奪並飭令釐訂詳妥章程呈候核飭遵照再該府屬各縣所　警察是否認眞辦事各員能否勝任並飭該府一併查覆均母徇延（用） 
[招告士棍松江]  
　　南鄉富六圖地方無類徐阿妹近經華亭縣程伯棠大令訪拿到案釘鐐收禁旋又出示招告准受害之人來案聲控一訊卽釋（酒） 
[蘇州]  
　　蘇鄉望亭地方日前忽有一不識姓字之男屍自縊於樹由地甲投縣禀報昨經長洲縣蘇靜庵大令帶同刑仵人等前往該處相騐○蘇城辦蓮巷醫生馬培之家前晚忽有宵小越墻而入竊去皮箱三口價値甚巨翌晨飭投縣禀報吳縣張大令會同西路巡官文大令前往踏勘後立卽比捕嚴緝（舉） 
來函 
[雲南賑欵]  
　　浙江撫憲張筱帥籌銀三千两交大德恆電匯雲南山東撫憲楊蓮帥籌銀壹萬两交義善源電匯雲南謹爲滇省荒民恭拜大德 
[中秋筵席月餅助賑]  
　　昨奉　記紗廠各同人來函以廠中向例中秋佳節有筵席月餅等項無非値此良宵藉娛清賞並非在不可免之例茲聞浙江湖州水灾甚重彼乃田舍蕩然無衣無食我輩循舊取樂痛廢漠關揆諸同胞義務殊覺悵然謹將筵資月餅等洋廿六元一並送呈尊處請即察收涓滴之水明知無清江河但願滬埠各等各行能將區區微忱取以爲法則斯願已足等語同人等展誦之餘無任感佩謹將原書刋登以揚盛意並爲灾黎叩謝施則敬龐元濟吳慶第楊兆監等謹啓 
[湖州水災義賑善會經收第一批捐欵墊欵清單]  
　　本月初七日至初九日止收顧敬齋兄墊洋二千元沈譜琴兄墊洋二千元楊涵齋兄墊洋一千元邱彬五兄墊洋一千元邢穗兄墊洋五百元謝子楠兄墊洋五百元邱稼蓀兄墊洋三百元朱春陽兄捐助洋二百元黄殿梅兄捐助洋二百元紀小亭兄捐助洋二百元胡仲巽兄捐助洋一百元朱熙亭兄捐助洋一百元孫冠臣兄捐助洋一百元徐昇甫捐助洋一百元潘祥生兄捐助洋一百元姚亷泉兄捐助洋一百元朱竹坪兄捐助洋五十元不華善士捐助洋十元洋芹書屋捐助洋两元勉力子捐助　十元守約居士捐助洋五元瑞記紗廠衆友捐助洋十五元修梅逸士捐助洋二元兆鋻墊洋一千元慶弟墊洋二千元以上總計各户共收墊捐两項計洋二萬二千五百九十四元正祇領之下莫名欽　當即在滬在錫購辦白米蒙朱熙亭兄借發湖平輪船裝送到湖養粟仁漿適應饑民之待哺高情厚誼報施福壽於綿長特肅蕪詞謹爲七邑災黎九叩以謝施則敬楊兆　　元濟吳　弟等謹啓 
[今日尙有本埠及各省新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[蘇州官事]  
　　十一日蘇藩牌示鎭洋縣知縣謝元洪因事未能赴任攺委吳其昌署理○洋務局總辦馮祖蔭另有差委遺差撫委陳觀察瑜接辦（且） 
[蕩租未准撥充學費蘇州]  
　　南匯縣民人錢鴻逵等近日具禀蘇州商務局謂該處有蕩田一萬三千七百八十六畝請准承種認繳額租備充實業學堂經費並先繳票洋五千元以作保効現經總辦陸純伯批候籌議妥協再行飭知票洋發還（康） 
[預防土捐肇事紹興]  
　　餘姚内地類皆種植鶯粟所産漿土數甚浩繁茲因攺辦統捐已奉總辦劉葆良觀察派員到餘擬就滸山設立捐局縣王汪大令以該處民情强悍素號沙蠻前此所設局卡屢被焚劫打毁鑒於前車深虞覆輙已切實通禀省憲請另妥愼布置（早） 
[勒捐滋鬧廈門]  
　　距厦七十里金門一隅四面環海地瘠民苦近因開辦國民捐金門縣丞邱春霖不照章程任意苛勒各鄉民咸抱不平詣署大閙茲又聯名上控不知如何了結（中） 
[縣令被竊廈門]  
　　新任海澄縣張令接篆後借校士館爲公館前晚突被竊去衣服什物多件當卽飭捕拿到窩家陳興化一名弔出原贓五件供有賊犯三名均係福州現大令已飭差來廈移請厦防廳一體查拿並出賞格務在拿獲嚴辦（中） 
[上海官事]  
　　甲辰翰林李德鑑赴日游學日前來滬伊犂將軍文案方書屏陸軍步隊將校松屬奉金上等處徵兵官徐昌翼等昨日均到道拜謁又巡警學堂第一課長程明理禀道謝委兼充堂長○新關驗貨委員屠仁溥禀請給假數天○候補縣梁偉年奉飭續往浦東訪龍王廟夏大龍等一案昨日返滬到道禀知銷差○高昌廟巡防局員縣丞李錫年禀請展假一天○崇明縣魏詩銓由蘇返申昨至道禀　回任（宜） 
[讞員赴蘇]  
　　法公堂會審委員陳楚生明府昨因公赴蘇禀見各大憲（深） 
[嘉穀堂米店公所復總工程局函]  
　　（前略）平價一節權在行家查河下米價曾漲至九元六七角合錢十一千以外而店鋪門買從未滿十千之數此中暗虧當可共諒至攙秈一節亦係原來如此即如本日　葉蓮惠售出之泗涇白梗卽係攙秈此係最近最稿者餘尙不勝枚舉此等情形可請貴局向行家訪查即知咎不在店鋪也至於秈梗價値向有傳單分别開明各店貼出即與牌示無異感蒙關切用特分别陳明（下畧） 
[仁穀堂米行公所復總工程局函]  
　　昨奉尊函并抄示嘉穀堂米鋪公所信一帋具悉一是該公所以平價一節權在米行似非確論夫百貨之漲跌視存貨來源銷塲三者爲定日前米價不平咎固不在米店豈獨在米行耶前因敝業奉總商會函開議平米價於無可籌畫之中以粳米貴　缺秈米廉且多上海人習食梗米有以致此苟能勸令中等食户多糶秈米茲事不無裨益等云泐函申復乃貢其愚見非卸過於人也近日新米到貨稍旺價已平減此後但望天時暢晴大象自可無虞今售破礱白梗每石八元八角中等八元五角高白新梗八元四角中等七元五角機器嘉興新白秈六元五角同里新白籼六元四角敬呈米樣六種註明包面呈請鑒察 
[示諭下忙帶徵串捐]  
　　上海縣昨日發貼告示畧謂奉府札奉蘇學務處札准藩司咨奉撫憲陳批司詳核議松屬各廳縣仿辦串捐以充學堂經費一案由奉批如詳辦理仰卽轉飭遵照等因轉飭到縣查此案前經本邑紳董秦錫田顧言等禀請援照常鎭兩屬於忙漕串票每張收錢五文以充　鄉學堂經費由各大憲批准照辦各在案查此項串票錢文常鎭各屬早經禀准帶徵本邑風氣開通最先豈宜反居人後自應及早徵收以濟學費上忙串内因未定案以致未及帶捐奉飭前因應從本年下忙爲始加戳每票帶收錢五文爲此示仰闔邑業户人等一體知悉母稍抗違（宜） 
[道批二則]  
　　批汪紹文禀據呈續出敎料書七種如果均係自行編輯應准照案示禁翻　以保版權惟現在科學新書紛紛雜出究竟前項各書是否有裨敎科之用候移送江蘇學務總會核復再行辦理可也批職商廉泉等禀簡靑齋書局翻印該書局修身敎科書籍議罰不悔仍敢偷印地理敎科書諉過别人實屬有違示諭究竟翻印若干部　人合做仰會審委員飭提畢春寶到案切實根究並令繳出已印各書及玻璃版片當堂銷燬仍將辦理情形報查抄粘前發（事） 
[攺建平橋]  
　　總工程局前議在董家渡起至小南門外大街止一律攺築石路並在江西會館對浜建一平橋　志前報茲聞續議卽將外倉橋攺爲平橋云（尺） 
[查復小輪未設碼頭]  
　　總工程局前奉關道瑞觀察照會請查馮彭年在南巿創設之美利小輪公司　無另設碼頭及窒礙馬路等事茲由局董飭探查明該輪於本年六月初開駛帶船一艘往來南滙周浦塘口等處祇載搭客並不裝貨亦無另設碼頭搭客上落均用渡船該輪與拖船停泊江心尙無窒碍業已據情照復（尺） 
[札查假學敲詐]  
　　浦東六灶鎭革貢張仁庠創設持正學堂近因苛派該鎭祥和典當捐項不遂致將學堂所掛之虎頭牌告示等物飭令學生　向祥和當强欲質銀事爲江蘇學務處悉已移請滬道札行南匯縣查明根究矣（宜） 
[查飭死者家屬]  
　　寗人潘榮和前因用迷藥刧掠張慶才銀洋行李判押捕房五年李春林前因竊張楊氏洋二百元奉訊押追茲該二犯俱在押患病飭送司考子路病院醫治無效身死捕頭飭探查明死者有無家屬禀復核辦（深） 
[上海縣案]  
　　潘友林投縣呈控楊傅九新店違章前晚經帮讞洪明府訊質潘供在東馬橋開水爐多年同業定章添開新店須距老店四十家楊　開一新店祇隔小的二十餘家求究楊供小的之店興潘相距四十餘　潘係妄控明府判候蒞勘訊斷○胡阿發胡阿弟扭控王阿林竊轎等情訊究一胡供有中轎一寄於竹林𤲅忽於初九日失去後悉吳阿五目覩王阿林將轎竊往和尙浜爲此扭控　供前亦抬轎今因年老廢業竊轎斷非一人所能爲實遭誣控明府　王交差候查明澈究○　行鎭賣烟土妓胡小妹王小阿毛經前縣汪大令訪拿到案曾由該　等之本夫串老婦爲母到案　保不准今有賄串張榮壽張金榮具禀保其不再爲　明府　两　詰 
 
 

Page 18

 
 
斥外判准其保釋再犯連保入并究○玉器業黄耳仁保欠王厚生貨洋廿八元不還由警察北局函送原被到縣洪明府判王交差限三天歸還違則押追事） 
[總工程局記事]  
　　管文鈞扭王省三至南區控被伊兄欠洋一百五十元避匿不還當經解局昨孫明府提訊判王押候交兄到案訊追○局董查知十六鋪中段清道夫周　泉次延　不將垃圾挑除解由孫明府提訊判戒責一百下○高毛毛控鄰入李阿大李金奎誣指伊妻與汪鑑泉有姦請究茲已由局派探查明情節再斷○萬裕碼頭之　　船業已一律逐去惟王家碼頭等處仍有該幫船隻停泊各商家起運貨物多所阻碍局董查悉後諭令一律逐出（尺） 
[公共公廨早堂案]  
　　某輪船夥王壽祥與張森壽竊取船中舊鐵繩索雇舢板船户戴陳二人裝載賣與胡言莊爲水巡西捕查獲將人贓併獲解案請究並稱舢板船内有枕箱一只内洋十四元一百十九角請察訊之王供此項舊鐵陸續積成以致値洋一百餘元因欠胡洋將此貨作抵並未說明價目求察訊之張供並不同竊質之胡供與王同襄讞孫明府判胡言莊押廨半年王押廨四月張押一月舢板船户王陳两人從寛罰洋两元分别示儆贓還失主○吳盛氏前以搶親等謊投上海縣控媒人徐木炎毛炳生曹老三等人奉縣移提解廨西官因原被均住租界不允送縣　還押候訊已詳前報昨解案請究徐供與毛炳生代媒管世華已出財禮洋八十元两金两銀並衣服等聘定吳妹詎吳盛氏收禮後忽又反悔頼婚現在已情虚畏避不到求恩交保候訊質之毛瑛供與徐同判一併交保候移傳原吿吳盛氏到案下禮拜六再訊○前者德商惠大洋人控老大洪阿二撞壤游船請提保人朱呈藏到案訊供追賠己詳前報昨又復訊朱供所保洪阿二做生意並不保他撞壞游船難以照賠求察訊之洪供有駁船一隻在陸家嘴角聞因風潮沈沒不知屬實請察明府判朱交原保出外將洪船尋交到案免賠○馬夫王長生前將陳大保之馬車盜賣經陳具控公廨判王賠洋二百元具結在案該馬夫王長生與陳大保結成仇怨屢屢爭毆陳又投公共公廨禀控奉司馬准詞飭提於昨晨解訊明府將两造申斥一番各具安分切結開釋○北香粉弄烟妓陳阿五因身患　瘡　鴇逐出即奔入濟良所昨日送案請示陳供訴前情請爲安插明府判發濟良所留養○電車公司洋人控張仁生行竊電帶値價甚鉅報經包探徐榮珊緝獲人贓解請訊究襄讞孫明府會同德副領師謀君訊供明府以該公司係屬英商判將張交捕房帶回俟禮拜一英領訊期解辦○應海潮於上月十五日在大新街烟間與沈阿生口角爭毆應之左目戳傷報捕送醫左目已盲昨由捕解案請辦明府判張償還應洋二十元完案○湯桂榮與馬阿金於前晚在東新街茶館内聚賭由探拘案請究明府判湯罰洋三十元馬　　　　公○陳阿榮同朱阿大至虹口發封之客棧内圖竊報探拘案請究中西官　得尙無贓物判各押三天○宋仲蘧遣丁易升控木作頭陳泰森盜賣水木料等情　奉傳案判押候過堂復訊○毛利甫控趙金何以僞土騙銀等　奉訊押候於下禮拜六訊核○蔡阿三控許大大行竊請提案究辦昨奉提案判押候訊奪力 
[公共公廨晚堂案]  
　　永興押店陳迺才投公共公廨控夥王關保舞弊呑洋一案前晚堂奉孫明府提訊陳供店夥舞弊用去洋五百五十四元叩求追訊之王供求寛限料理明府判押限七天理楚○前者王春和控程朝圖頼包造鐵路橋工洋銀一案訊供判交保將橋圖呈案再訊各情已詳本報前晚覆訊王將圖樣呈閱訊之程供該橋在無錫縣境後來尺寸溢出因之賬遂不符求察明府判程再找王洋五百五十元交保限七天繳洋完案（力） 
[法租界公堂案]  
　　萬吟香張瑞卿吳子祥蔡士記等四人投廨控二房東於松喬挾嫌縱火經陳明府提訊於供小的住屋現已推歸於姓正在遷居不知樓上如何火起並非縱火亦未保有火險求鑒判交保候查明再訊○陳寄園前在太古碼頭被匪人搶去衣包及鈔票洋五十元曾報捕房請緝茲有包探拘獲積賊林來生一名於是案頗可疑爰解案訊問林不供認明府判先押十天候查明核辦○徐子山前控傭婦張王氏行竊鈔票一案禁押日久尙無端倪昨提案命交保出外候查○唐菊泉將妻陳氏押入娼寮未幾逃走報捕緝獲奉訊將氏發堂唐則押候核辦昨提唐到案開釋着邀母同來領回陳氏○童養媳王小妹爲翁姑凌虐逃出奉判發堂茲女翁設案求領小妹堅不肯回判仍送堂留養○胡增祥圖頼朱省三欠洋奉判押追昨胡妻陳氏投案求保明府不准飭另覓人滋两保的實保人（深） 
[美租界捕房事]  
　　某西人酒醉至吳淞路毆人由八十四號西探拘入捕房　候核辦○前夜有王愛生張品法郭春生等在有恆路因賭互毆郭氏勸解被王毆傷頭而由氏投報捕房捕頭以　由賭起斥不准理○百老匯路某俄人侍者胡阿星現因意見不合向洋東堅請停工不遂並被鳴捕將胡拘入捕房奉飭照常工作○楊阿二狄阿大行竊某姓家綢衣多件由探倪順全拘入捕房押候查明失主送辦○許大二行竊裏虹口應姓家衣由探朱桂生拘獲押辦○百老匯路聶和生報稱前晚走失廿二歲之女兒一口小名雙鳳請予飭查捕頭允之○章阿天前晚掩入塘山路陳阿毛家爲陳母撞見疑其圖竊嗚捕拘入斥釋昨章又糾同無頼吳昌海等將陳母斬至茶　勒索由五百七十五號捕將章吳拘入捕房判押丐牢一天以儆似 
 
 
