# 1896 - 239 - 4908353

 

Page 1

 
 
[校印王氏潛齋醫書五種○脈學四種] [  圖書集成局代啓]  
　　灣齋醫書五種海寗王十雄先生所著先生博覽羣書研究醫學數十年署手成春名布遐邇其書風行海内久爲醫林鴻寳惜原板久巳漶漫翻刻訛悞甚多讀者懴之今緯文閣生人倩本局用新鑄鉛字校印紙張潔白字畫淸楚一洗模糊之弊首醫案正續次病源匯參次古今辯論一案一方條分縷析誠醫學津梁也○温熱經緯是書彙輯名人方論互相參考發明仲景諸家奥義實辨别温熱之要書也○飲食譜詳考食物之本性功用洵衞生之寳鑑醫家不可不知○增訂霍亂論是書經烏程汪曰楨先生重加編訂益爲詳備首病情次治法次醫案次藥方共五種每部洋一元半○脉學四種一爲李瀕湖脉訣二爲奇經八脉考三爲脉學輯要四爲李士材診家正眼每部碼洋六角在上海三洋涇橋緯文閣書莊發售 
[記香港定例局事系之以論]  
　　香港居廣東省之南珠江之東離廣州府治約二百七十里當道光二十一年經中國政府讓與英人爲東來口岸蓋一四面環海之島嶼也測以步弓計長三十三里最闊處約十三四里狹者祗六七里其中向無烟火惟漁人時或艤舟於此入海捕魚暇時則就岸邊結草爲廬藉庇風雨自經英人所得經營滲淡煞費苦心建屋設廛漸啓繁華之象而地勢高高下下不甚平陂加以氣候不和居人易生疾癘乃祗就島之適中處布置一切俾得貿易日興旋設總督一員轄治其地其屬有臬司將軍水師提督等官政令所施日新月異爰創爲議政局由總督主之副以英官五人每舉一切事宜必先入局會議至光緒十年有總督姓博文者除已設之議政局外復創開定例局每當釐定例章時必延商人五名與之商議迄今仍遵循弗替緣香港素無工部局是以各種地方公事皆須開局聚議取决從違也特是局中雖有五商人而權仍操之官吏計官吏有七商人之勢不敵凡事皆不克主持且五商人中華商祗有一人在内其餘皆係英商至光緒二十年夏間各商人多有不服其事者聨名禀諸英國議院大旨謂香港自爲英國屬地已歴五十餘年從前狉狉榛榛一荒蕪之島耳今者市情日盛人民多至數十萬名每歲所榷之捐約計可得洋銀二百餘萬圓之譜而各事皆由官舉辦商人幾不能儳一言自應大改章程由百姓多選英國商人入定例局議定規制以分官吏之大權庶議事時商人有所建白可以侃侃而談地方上凡有要公胥歸在局商人核定等詞禀上列名者計大小商人有三百六十三名之多議院各員據此移知屬地部斯時屬地部大臣尙不加可否迄今歲屬地部新任大臣查閱案牘始札知香港總督稍改舊章然仍不能照各商人所陳之意惟言香港旣爲國家屬地自應援照屬地之例辦理所有定例局有官七員商人五名已足敷從公之用但旣有此禀姑准再添官一員商人一名設或有時總督因事他往則局中位置由將軍補總督之缺至港中華商之數較多於英商是以所添之一商卽由華人承乏且工部局未經設立倘另設工部局於地方公事未甚合宜因工部局事機亦由官爲董理宜再添二商人入議政局而其人不必另選卽取之於定例局中以上皆譯自港中所刊簡編叙述此事之緣始者也本館觀此情形竊謂凡人意見無不相同無論僑居何處卽應量爲捐助使地方上得以布置從容久而久之無不思自出心裁將地方逐加整頓所惜香港具禀之三百六十三人於所具禀詞過於輕描淡寫且禀中無一華商列名紙上攷香港生意進出每年有英金四十兆磅所榷之捐計銀圓二百餘萬其中西人所捐無幾大都皆榷自華商緣香港合中外商人計之共得二十二萬二千口而西人只四千有奇其餘悉屬華商此其華商輸捐之多可以不煩言而自解乃何以具禀之際但言西人曾納捐款並未提及華人似乎在局諸人尙欠公平之道設使禀中詳明縷析則屬地部大臣所改規制大約尙可使商人得占便宜至於定例局五商人中曾舉一華人何姓兹者所添之華商聞姓韋在香港有利銀行當買辦之職熟習英語想定議時必能對答如流若日後就定例局中選二商人入議政局所選何人刻尙未定惟局中旣有二華商參議其間必有足以遂華人之心願者不似上海各租界工部局祗歸西商主宰華人不能參贊一詞豈非華人之住港中較勝於住滬上乎 
[上諭恭錄]  
　　五月三十日奉上諭昨日道旁叩閽之江蘇民人彭錫珠著交刑部嚴行審訊欽此 
[本館接奉電音]  
　　昨日午後京師飛電傳來硃筆上諭各一道敬謹譯登○六月初八日奉硃筆張英麟補授内閣學士兼禮部侍郎銜欽此同日奉上諭陶模奏特叅貪劣不職各員一摺捐升道員分發四川前甘肅古浪縣知縣黃炳辰貌似有才心實貪酷開缺皋蘭縣紅水縣丞查得朗性情浮躁行爲卑鄙均著革職永不叙用以懲貪劣該部知道欽此 
[澧澦没堆]  
　　宜昌訪事人函云月半前天氣炎亢又久不雨田畝皆裂鄕農盼澤孔殷延至廿日左右始得好雨連宵廿一日簷溜倒瀉田皆透渥農家者流莫不額手稱慶一時溝澮皆盈補種可望惟上游溪水甚急隨流冲下什物不少大約沿溪必有被災者因是小划子爭拾零物不料是日風雨甚驟划船竟反失事宜郡上首平善壩一帶所泊船隻轉以收拾不及走錨斷鍊驚駭異常竟有大船隨波泛泛而下者約計數十隻皆以船旣不及寄椗被風吹開祗得順水而行聽其自然聞直流至宜郡江董地方始各徐徐捩舵傍岸據老長年云此時若不逆來順受與水相爭立見傾覆矣可見人生境遇亦然苟有不如意事祗可從容排遣以待其平否則非徒無益而又害之○宜昌洋碼頭一帶較數年前又是一番氣象自前英領事雷君夏伯將圓覺庵前後街修平石路至今人無泥淖之苦近英商又將街後一帶修成大路下起龍王廟後上至城東門外上下數里一片坦途足有四五尺寛馬路向不砌石只用沙泥雜以細石塡一層築一層與中國修路全用石板者不同又在路傍密栽楊柳等樹木中國古時亦有此政今無知者近來上海沿浦到處濃陰遍地炎夏行人雖卓午亦不知在烈日中西人最講樹藝忌人權毁故凡無知之徒偶爾攀折亦所必禁宜昌爲興養之始西官已照會東湖縣出示余大令已爲禁止攀折矣示言列後照得領事署後一帶均屬洋塲沿路新栽樹木必期種植久長待其枝葉茂盛濃陰遍覆淸凉詎有過往愚民膽敢攀折毁傷似此任意妄爲實屬居心不良特此簡明示禁保甲隨時巡防倘有無知之徒仍前攀毁違抗定飭差拘重懲切勿以身試嘗○近値大雨之後溪流湍急河下米船仍少日來每石須錢六吊數百文尙非上熟據米業中人云本地米船已盡非由别處赶到若干船恐米價尙不止此也○天時或寒或煖調攝不易城内外人家多生疾病其症似瘧非瘧一經發熱甚卽發狂如傷寒發狂之類故醫生多指爲天氣亢熱宜用凉藥不知一用凉藥人卽不救間有不用凉藥治以温散等劑居然有效聞近日無論大小人等一患此病先進凉藥者多不能起　者反詡詡然自謂束手無策而不悟其實誤於見証之不眞也愈形忙碌愈見殺人無算 
 
 

Page 2

 
 
[皖事彚述]  
　　安慶府所屬之潛山縣距省城百數十里四面皆山縣治處萬山之中山高田少風氣樸素居人以田不足以供饔飱乃爭鋤瘠地以蒔雜糧山椒山麓到處皆荷鍤成雲揮汙如雨由勤而儉幾如桃花源裏人家有地曰天堂言其上可比玉淸下可無求於塵世也該縣西接六安州之英山縣英山上接馬當峰巒視潛山尤峭峻然産茶每歲所擅利市綜六安霍山而共計之不下二十餘萬上月兩縣皆起蛟據本館常駐安省訪事人書云五月十九二十日連朝大雨山洪挾蛟不自上衝下所過城墻當被刷開五六丈高高下下頓成澤國緣蛟之爲物初伏土中如巨卵所伏之處冬雪不積春草皆焦入夏則成形欲出將出未出之先已有聲如殘蟬曳絮嘒嘒者數日其出也天必異常潮熱雲昏黑下垂雨大如注平地水頭可十丈有見其形如牛戴角而躍者每躍水亦隨之三躍後則水已漫山谷甚至懷山襄陵包城堞爲一片亦不解其水從何處而來曾聞吾鄕太平縣城外有仰山橋計石洞十三洞前明時造也十年前黃山蛟出當經該橋洞相傳蛟不出洞下必斷橋而過避水者在城上親見有物在水中騰擲漰湃向橋直撞橋爲之一震而不圮物純黑不長而團見橋未圮卽挾浪折回半里許又漰湃箭激迅疾如前再撞橋則橋已中斷氷亦頓落丈許此人所目睹者非空言也余昔往來新安箸領間曾記天暑避雨於嶺脚之山寺寺旁有溪放半忽聞溪水有撞擊聲挾雨而巨淸辰望之則十尋之石百年之樹不知從何處移置寺前岸上水已消退計距水已百餘步甚詫異寺僧曰此山間尋常事也檀越他日再過此恐山徑溪流又不似今日景象矣可見蛟之爲害誠爲居山者所惴惴此次兩縣蛟災已據潛山紳士函懇籌賑公所爲之賑濟所陳災况並災民嗷嗷待哺情形亦誠急於大旱之望雨公所諸善士已爲刊報乞賑矣本館因再述之以告海内外之廣種福田者又皖省上月中旬狂雨時江潮陡漲兼之飛廉作虐覆舟時聞連日晴和江水漸退然前月三十日上午大南門外有楚人黃某之婦年纔三十手携籃至江邊洗菜滑入水中幸家在咫尺見者急告其夫赶來援救當時卽撲入水中將妻抱住黃年四十在砲船上當槳手素知水性自恃無恐不料該處乃陡岸又値磯水回流一時兩人牽制有勇難施竟雙雙同入波心屍身無著該哨弁禀知領哨立發溜單仰沿途各汛砲船留心打撈據云黃無子僅遺數齡一女並曰髮老母日日其母携孫女痛哭江干見者無不爲之慘然同日八卦門外操江碼頭有一人已及冠獨在江邊洗脚由淺而深突遭淹斃此人係某傘店學徒家在鄕間日前因病經師送回兹病愈由家來城尙未進店自入鮫宮云 
[金陵近事]  
　　據訪事人魚箋云屈計省垣彌月以來竟無三日晴雨水之多爲近年所罕覯首府偕元寗兩邑宰每日詣城隍廟拈香求晴已紀報章乃甫晴兩日以爲天從人願當不至霽色難期矣詎第三日依舊淫霖不止月底月初轉復傾盆自晝至暮未稍停間家家天井中以簷溜如注久已積潦成汪漸生醯雞街上陰溝洩水入河今河水反倒灌入溝溝與地平一動土水卽溢出向來地形卑下之處雨後㶁㶁淸泉今無　城廂内外一陣雨過平地皆積水尺許以故四鄕破圩之耗日有所聞交伏前曾爽晴二日秦淮兩岸潮汐潛退漲痕减去尺餘日來一稿鴨緑頓添五六寸如貢院前一帶又不堪涉是昔人以問吳下長腰米價爲長卿慢世今年米珠不止長安居大不易各鄕鎭米船阻雨未到城外糧食行進貨頗艱米石驟貴熟米每石需制錢四千三四百文視平日熟米價僅二千數百文者大相懸絶卽糙米價亦英蚨四元而柴船又因水漲不能駛入水關購運費力柴價每擔三四百文甚至有五六百時候較平日又不止加倍矣夫省垣爲四民薈萃之區柴荒米貴如此誰能免仰屋興嗟耶噫○六月初二日鍾尊兩書院輪値首府課試先期牌示頭門仰兩院肄業士子一體知悉屆期齊赴下江考棚聽候點名給卷當晨李筱軒太尊排導出署在考棚大堂降輿升坐府上江三學校官督率書斗等按册唱名畢太尊握管命題鍾山題學而知之者次也困而學之又其次也詩題賦得樹陰滿地日當午得陰字五言八韵尊經題詩可以興可以觀可以羣可以怨詩題賦得松下淸齋折露葵得淸字五言八韵末後硃諭限本日亥刻繳卷逾限不錄○太平門外有玄武湖以在前明時實當明故宮之後載門故又曰後湖由城外迤邐逕達或曰城南有莫愁湖爲前湖此故爲後湖湖例前湖賣藕後湖賣荷葉不知定自何人然居湖　者守其法惟謹每屆夏令城内外各鋪戶所用新鮮荷葉皆出自後湖大担小担一年利市較前湖確有三倍記出太平門不里許卽沿湖而行十里長堤緑楊掩映湖四圍可十七八里中有亭翼然湖心一値夏季文人墨客輙聨袂偕遊憑欄四顧荷葉荷花簇紅泛緑令人飄飄乎有凌雲之想加以淸風徐來香淸益遠不必泛舟容與於采蓮洲渚早覺一塵不染心境俱淸不啻濯魄氷臺移情員嶠此種淸福却非軟紅中人所能領略一日有某公子者慕太原之豪宕蕉衫竹扇心想滿湖佳景正在此日因與一二友相將戾止小酌亭間酒興旣濃四望别無消遣召榜人至曰我醉欲眠爾能乃炮盪舟於芙渠深處一遂我藕花爲壁船爲家之樂我當不吝靑銅數陌也榜人唯唯蓋湖中向無游船故欲扣舷高歌者必與榜人熟商方能得其扁舟一葉否則閣槳而歸不顧也少頃船至公子見其小僅容膝亦不敢坦腹坐船頭歴折其葉之大者以爲可付作碧筩杯繼又念蓮生菂菂生薏到此方分晰箇中滋味何不多折數枝歸遺細君使喜此行不虛正在得意忘言覺一派白蓮素豔簇簇尤矯潔動人急傾身攬之懷中詎船一傾側花反笑人落水不似我出泥不滓矣時幸湖平似鏡葑厚如茵雖如趙子固手持蘭亭直立弁山湖水中然腰以上猶未淋漓盡致也舟子與同游客急挽之起自顧帶水拖泥皆平生所未經之境地頗有悔恨不堪之意遂怱怱掃興而返 
[厦客述新]  
　　厦門采訪友人云周子迪觀察交卸道篆後擇吉六月初三日接受福建臬篆五月二十七日先將合署中官親幕友僕從等人附靖遠官輪船赴省衣箱器物亦隨往焉至二十九日觀蔡乘得忌利士公司海壇輪船就道淸晨水師提督楊西園軍門新任興全永道楊道憲及四營將領五營叅軍遊擊泉州闔屬印委各員齊集接官廳恭送○前報紀水師練軍營勇赴潘塗鄕拿獲僞造銀錢之匪徒周江漢等人解至厦防同知研訊旋奉大憲飭將各犯解往福州嚴辦因於四月二十九附靖遠官輪船押解前往○周子迪觀察備兵厦門時見街道堆積穢物臭氣蒸人特委分叚巡員雇夫糞掃兹者楊觀察接篆之後諭令自六月初一日起一律停辦各委員遂遵諭銷差○厦門各處挑夫向分地叚各洋行所有進出口貨物均有一定規制若輩不能彼此紛爭某日小太古洋行主以夫頭任意把持意欲另外易人承辦衆挑夫聞而鼓噪各出槍砲器械準備鬥毆地方官聞信前來分投彈壓英國領事亦請某兵船統帶派兵護衛現經地方官向若輩婉言開導未知能免一塲口舌否也 
[川電述災]  
　　上月二十上日沙市某字號接四川來電云重慶府朝天門外某日失愼延燒八百餘家表其火道約一　有奇聞是處建造房屋隨山曲折蟬聨而下如建瓴之勢商人於此貿易者雖無大宗生意然被災甚巨恐所失亦非淺鮮矣 
[章門逭暑]  
　　江西訪事人著作云江西道府知府儘有好差道臺則惟城門而已不知當時何所見而定此章程也至同通州縣以厘卡爲最優署缺次之保甲緝私又次之催欵提案爲下竟有到省不一二年卽得上司調劑者亦有到省十餘年未得一差者上司視人之材能爲器使其苦樂不均卽上司亦無可如何也撫憲德靜山中丞洞悉情形於資格之中叅以勞績將本省厘差定章輪委並牌示次序以杜諸弊昨見撫轅懸牌計開補用縣許明府金策殷明府紹李明府鏡銘呂明府敬直將來挨次差委厘卡云○各省督撫於部選各缺往往有扣留學習不令到任而調人署其本缺不獨江省爲然現在藩憲翁小山方伯恐啓弊端凡部選到省者無不飭赴新任如餘干縣洪明府錦標會昌縣蔡明府琛皆甫經禀到卽牌示詳請赴任卽題補部准者如彭澤縣黃明府嘉爾奉部覆准方伯亦飭令赴任不使實缺人員有一賦閒投散亦不使候補及實缺人員紛紜酌委調署方伯可謂實事求是矣○經訓書院爲江省高才生肆業之所主講席者必學問淵博文詞巨麗方足以勝斯任皮鹿門掌教箸作等身允孚衆望主講斯席迄五六年多士景從者無間言邇因箸書多而刊貲少强半未及問世以致問津者嘆爲憾事兹有某君願解囊 
 
 

Page 3

 
 
承刊今文尙書疏證數十卷掌教卽命其高足盧茂才文朋文茂才公達一再讐校其魯魚亥豕使作者刊者校者俱與之不朽豈非經學昌明文章福澤哉○江西學憲黃吉裳宗師五月十一日旌節按臨建昌府當卽詣學講書行香放告次日卽開考至二十五日試事已竣二十六日卽起節抵撫州府二十八日開考約六月望前卽可回省歇伏○新城縣學鄒廣文瑞蘭因科考齊集建昌府與府學漆廣文均元有世誼端午日漆廣文具柬邀請席散後鄒廣文回至中途忽然跌倒街心旁人疑其醉也爭來相扶並代雇轎廣文皆辭之自謂偶爾失足無他也步履如常而去詎行不數武廣文蹉跌如前於是衆人從後赶來扶之視之已氣息奄奄亟喚輿擡至寓中甫入門溘然長逝一時見者咸謂廣文並未被酒語次殊無醉態廣文先生官雖冷然精神甚健年六十有三平日毫無龍鍾氣象此次一蹶不振人多謂之莫解語云人生若朝露洵然 
[武林雜說]  
　　據訪事人函云省會之中向例演劇酬神不准夜演近年以來好事者每苦日不足繼之以燭藩憲龍方伯深恐肇事特出簡明告示嚴禁其所以防患於未然者至矣○拱宸橋新闢租界營造房屋時有小竊混跡其中倫竊物件西捕頭麥君華副捕頭張君督率各捕查察甚嚴時有所獲故近日宵小尙知歛迹也○時屆夏令工作人等赴河洗澡偶不經心輙遭濡首滅頂日前太平橋有一人自詡泅水最善詎下水忽立脚不定遂致隕身又有泥水匠朱姓者某日在闊板橋河下洗澡亦被三閭大夫招去臨深淵者可不愼旃○杭地新開店鋪類皆格外公道以廣招徠以致相近老店亦不敢獨昻價値本月初三日菜市橋大街新開久昌南貨鋪先期遍貼招紙聲稱平價發售店係大石庫門内三楹廳屋排塲極大實則外强中乾該處左近向有大南貨棧三家曰德茂曰徐德昌曰寳昌悉係久遠馳名資本充實者三店預先會議於久昌未開之先將各物槪行减價如紅燭每斤向售一百六十文驟減至一百二十八文餘貨均減至八五折光景久昌甫新開勢不能再減祗得照此出售無如該店早存一減價之心所進之貨均係次等遠不及德茂等之佳故開市日生意咸萃於久昌人山人海幾無插足之區少頃則德茂諸店亦覺熱閙非常晚間市散久昌自知勢不能敵爰浼人向三店叨情願擺筵講和○計五月以來雨多晴少天氣乍暖乍寒河中水漲數尺田間袂種往往爲水所没農人無不心憂本月初三大雨傾盆天將明始息次日天氣放晴潤礎亦漸收燥天公安排火繖張空也 
[杭綢加價]  
　　杭垣訪事人寄語云杭地絲價較之去年加漲十分之三各綢莊例於六月初一日公議綢價或漲或跌一年之内以此爲率不得更動本年一槪議增寍綢每尺加價五分羅紡每兩加錢五十文頂上寗綢每尺須洋六角六分副紡五角八分紡綢每兩五百二十杭羅每兩五百六十於初一日分給行單不得紊亂以昭畫一 
[麋臺閒話]  
　　姑蘇　訪友人云婁縣林大令鈞澤署事一年現已期滿經藩司鄧小赤方伯檄令調省另候差委所遺婁縣篆務於本月初六日午後牌示以卸署宿遷縣知縣葛大令祥熊委署○吳江震澤一帶各鄕鎭時有鹽梟士棍聚賭抽頭爲害地方實非淺鮮事爲趙展如中丞所洞悉遴委標下都司胡都閫昌寳帶領飛划營勇駛往兠拿數月以來歴將著名匪徒按律懲辦上月又獲巨梟施老窩子解省後訊明正法若輩遂栗栗危懼稍稍戢羽潛鱗某日某鎭紳董某君來省拜會都閫據稱各鄕鎭近有匿名揭帖略謂若輩向在各處開塲聚賭從未被人驅逐不意邇來忽被都閫將頭目擒拿正法殊屬可恨兹特約集同志若干人仍欲來鎭重理舊業倘都閫前來掩捕自當整隊相迎决不稍却云云都閫聞之立卽在鎭上準備一切想若輩行將自投羅網矣 
[飭查機廠]  
　　上海爲通商總匯之區各項機器製造廠如繅絲織布軋花打米榨油造磚電燈地火自來水凡有利可圖者莫不次第興辦雖其中多用洋商牌號而華人出資開設者亦復甚多日昨江海關道黃幼農觀察接奉南洋大臣劉制軍電札著飭英法兩界讞員將界中各項機器廠逐一淸查計某廠開設某處何國商人所開廠中製造何項貨物須彚開淸單呈覆英界讞員屠别駕接奉道諭立卽飭差將一一機器廠淸查限禀 
[過站起程]  
　　昨報南匯縣王驛生明府派勇押解梟匪徐阿明林啓胡桂發科阿三四名至申過站一則昨日本縣公文備就移請城汛李千戎撥兵八名於午後押解赴松投府請勘 
[監犯病斃]  
　　前有崇明縣黃仲蘇大令獲盜陳洪臺等九名解申過道寄禁縣監黃觀察前委糖捐局委員竇甸膏明府會同黃大令會訊確供已詳前報兹悉内有蔡仁英一名在監患病醫治無效延至昨午病斃禁卒飛禀核示想照例須請憲飭鄰封相騐矣 
[賭未鋤凈]  
　　虹口沈家灣賭檯自經好捕頭拿獲八十餘名之後若輩驚避地方賴以安靖不料現在羅家浜又有綽號三和尙者就該處搭棚聚賭呼么喝六晝夜不絶經二十三保二圖地保費全全告知圓通寺巡防局王壽華二尹卽於前日下午督勇前往掩捕衆已得信逃逸二尹回局依舊大張旗鼓焉 
[英界述聞]  
　　後馬路源昌永金鋪倒欠巨欵鋪中執事人私取赤金逃逸前晚乾和莊執事人方瑞行至四馬路與源昌永夥夏品三相遇因卽扭至公廨請追欠項屠别駕著公差管押訊核○周張氏僑居德仁里積欠雷錦堂洋銀數圓前日之晚雷倩其友陳仲芳代索陳登徒子也見氏頗具姿首恣行調笑氏以正言斥之陳依然肆無忌憚氏怒喚集鄰人將陳扭送公廨未幾有人出爲排解勸之息訟因卽具結求銷○周陳氏携幼孩錦榮至某處忽有周洪楊者向之扭住爭閙不休旋由三百零七號巡街華捕一倂拘入捕房捕頭令轉解公廨别駕著分别看管候訊○日前有口操湘音狀似游勇之甲乙兩人同至松江路某小客棧止宿包探黃四福心焉疑之昨晨前往查緝見甲乙雖衣衫　縷而鋪程内置有縐紗棉被知其來歴不明因卽解入捕房捕頭令暫行管押候解送公堂請訊 
[上海縣案]  
　　前日十六鋪巡防中局移送薙髮匠王阿七被周杏千毆傷一案到縣請騐黃大令升坐花廳提訊王供南匯縣人年三十一歲　治下大東門外開整容店夥計吳火全到店纔十餘天前晚深夜不歸小的斥其不應伊就辭歇積恨於心昨晚糾同業俞金發俞夥周杏千共二十餘人到店毁物毆人周杏千用鐵梳子打小的及夥馮林春均受重傷業倩傷科敷治大令曰尙有别情否答去年小的將店盤與俞周當無現錢分立期票兩紙至期無洋小的將店收回因此積恨求察騐馮供亦南匯人在王店爲夥供與王同質之周杏千供年廿六歲南匯縣人在俞店内爲夥吳火全來說王阿七待他無狀託去講理不敢行兇小的頭額被傷求騐俞金發供無錫縣人年三十歲亦在大東門外開剃頭店供詞一味支吾大令傳地甲裘鎭問明係俞周兩人行兇卽飭仵騐得王阿七右額角有傷血汚業已封固馮林春肋下有傷周杏千左額角亦有血汚傷痕固封均未便揭騐當判俞金發重笞五百板周杏千持器行兇本應嚴辦姑念亦有傷痕免責著具保辜結交案俞具結領回著俞照賠王阿七打毁物件之價王馮飭回醫治一面補提肇事之吳火全訊辦○前年本邑南鄕閔行鎭有江北船戶朱永來與航船戶呂和尙因撑擋口角糾同呂光聚將和尙毆傷越日殞命當經地保奚永和報請本縣黃大老爺騐訊通詳解省勘招奉飭發回監禁候示俱詳前報兹悉大令日前接奉蘇臬司吳廉訪札内開奉到部文以該犯朱永來恭逢皇太后萬壽恩詔期内例得仰邀赦典飭令地方官遵旨交保開釋並令追取埋葬銀二十兩給發屍屬具領以符舊例等因前晚由蔣刺史提朱至案諭曰爾毆斃人命本應按律擬償幸案在恩詔以前現奉恩赦應繳埋葬銀二十兩交保以後務宜常記　皇恩浩蕩自當改過安分如再犯事無論何情均子加倍懲辦其銀何時可繳朱叩稱小的實係貧苦無力　繳務求豁免連連叩首刺史姑念苦情從寛不追飭令具結交保速自回籍朱謝恩而去○本邑鄕民楊妙秀呈控奉賢人張阿林拐帶伊妻周 
 
 

Page 4

 
 
氏一案先在奉邑控告金邑尊訊後移解來申請本縣辦理前晚蔣刺史升坐花廳先問楊妙秀供小的廿九歲耕田爲生娶妻周氏八年生過二子皆亡因周氏今年二月廿二日出門帮傭被張阿安拐至奉賢姦佔是以到奉呈告移案求斷周氏供小婦人年廿六歲十歲時入門童養至十六歲完婚丈夫不務正業在外與潘蔡氏姘識置小婦人於不顧今春二月廿二日竟被賣到法租界一枝春茶館後弄花烟館爲妓丈夫出立筆據得洋八十元小婦人一意從良未幾有烟客張阿林詢悉願出洋一百廿元爲氏贖身帶至奉賢家中丈夫聞悉誣控求明察張阿林供小的奉賢縣人年四十五歲在家開肉莊前憑媒娶該氏小的出洋一百廿元且曾告知氏姑丈奚桂寳氏叔周木英並非私拐求明鑒刺史又問楊曰爾賣妻爲妓身價洋八十元究有其事否支吾答稱收過四十元刺史謂已經賣入娼家夫妻恩義已斷何以又起風波喝令笞責二百板責畢楊堅求領妻回家刺史判限十日内償還張贖身價洋一百元方可准領楊稱遵斷又判周氏暫發普育善堂俟楊繳到銀洋給領張阿林飭暫退候領價洋兩造具結而去○日前由新閘巡防局委員藍茂如二尹函送湯鳳元毆傷一案到縣請騐前晚蔣刺史提騐先據湯鳳禮供稱泰州人在滬北開車庽鳳元是堂弟拉車度日前日在新閘與坐客錢阿福論價吵閙被錢毆打面門等處小的聞悉往視果已受傷就投局喊控送案求騐訊之湯鳳元供與相同質之錢阿福供小的在怡和洋行爲馬夫每月工洋七元其時因妻妹被車夫湯鳳元論價爭拉因向批斥不敢行兇求察夏德祥供小的紹興人擺設小菜灘度日錢阿福與湯鳳元在小的門首互毆上前解勸並非帮兇刺史傳十圖地保金梅亭曰爾知錢等究竟因何起釁答稱係錢兄妻妹被湯爭拉起見遂飭仵作檢騐湯左面頰有傷判斷錢阿福出洋十元給湯養傷具結完案 
[開局施醫]  
　　本局歴年於夏秋延請内外諸科醫士施診今仍循舊例於六月初一日開局期逢單日午前因近在鄕僻局内自製飲片照方給藥其有重症不能就診者可卽到局報明住居姓氏請醫往治車輿之貲由局酌給不取病家分文惟需費甚鉅敝局素無恒産全賴同志諸善士痌瘝在抱共深己飢己溺之懷惻隱爲心同具壽世壽人之想伏望踴躍捐輸源源接濟庶幾衆擎易舉敝局免掣肘之虞貧病獲再生之慶則功德洵屬無涯矣[  滬南放生局司董謹啓]  
 [Ｇ> 
[鴻運通吕宋票後天開彩快請發財]  
英七月票Ｏ卽華六月十二日開彩Ｏ頭彩獨得洋五萬元屢中大彩中外馳名現售英七月票雙單張比衆克巳條頭格外公道諸翁欲得大彩者速來購票遲恐飛漲在上海棋盤街卽河南路四百四十六號門牌又英八月份票已到卽華七月初十開彩鴻運通啓 
[鄺其照書籍]  
粤東鄺蓉階司馬其照前奉檄出洋久駐美邦特著華英各書爲後學津梁司馬回華後疊奉上憲辦理洋務公餘之暇更澄心攷述中外人有志華英學者莫不爭先快覩推爲有用之書茲由本號發售Ｏ華英字典銀五元五毫凡有益人生合用者錄登殆盡而深得握管臨池之助亦足括文壇學海之奇Ｏ英文成語字典銀五元載英文之成語萬句有奇搜羅富有注解精詳令學者照錄過册恍如出自心裁Ｏ應酧寳笈銀二元各國朝廷商賈所有應酧握要事宜緝載美備雖仿用臨時如閱歴平日Ｏ英語彙腋初集銀一元半Ｏ二集銀二元載有英字萬餘淺深盡致言詞適用分言祇見成句合貫可以成章書啓用之有文皆韻對答用之無曲不宣Ｏ英學初階銀六毫本中英文字具宇宙奇觀描成畫譜目觸而心通宣解文言縷分而條晰誠爲初學階梯也此佈Ｏ英界别發洋行Ｏ河南路華彰號同啓 
[來信照登Ｏ據實佈覆]  
新昌主人閣下去冬小兒患痴顚症百藥罔效嗣購寳號馬寳十元一旦霍然至今心感無已且佩寳號至寳奇靈尤深欣羡今春舍親楊明府從關外來覔有馬寳一枚重約十餘兩弟愛之向其情讓半枚無非備爲方便計適舍表弟今夏驟患顚狂之症卽將此寳磨服至一錢毫無應響殊爲不解何以去年寳號馬寳服僅數分其靈至於此極豈舍親帶來者有别耶此中情理竟有令人索解而不可得者用敢不揣冒昧專函奉詢敢求明以敎我此外寄上英洋十元祈付寳號馬寳五瓶封固交局寄下不勝急盼此請大安弟董雨田頓首Ｏ敬覆者頃接手示幷洋拾元領悉寄上馬寳五瓶請卽察收承詢敝號馬寳奇靈一節用敢直陳至理從來良藥問世其靈效之功全憑製煉得法故雖世有良藥不知製煉妙法仍屬無用猶畫符之不加通也君不見戈氏秘製半夏否乎同一半夏何以彼之半夏獨得奇靈名馳天下世代不休雖有效尤者總勿如也本號囫圇馬寳得家傳秘製妙法是眞奇靈出衆名馳中外世無其四固不獨眞者己也大凡天下有一利必有一弊利之所在人必趨之惟秘製售藥權操於已爲世所難奪耳雖萬金莫易焉旣承垂詢據寳奉覆敬請暑安　新昌參號弟劉花農頓覆 
[興陽奇騐種子神速參茸海狗腎興陽種子衛生酒]  
腎寳係壽堂第一家始創參茸海狗腎種子衛生酒靈騐無比倘他家口舌强奪子孫永遠不昌倘本堂徒托空言毫無實效亦然不靈包退還洋本堂得始家傳奇騐煉選人參鹿茸海狗腎等珍貴純陽之品藥性温和不燥功效神速專治男子命門火虧下元虚冷陽痿精衰臨事不舉不能久堅未交精泄夢遺白濁諸虚百損五勞七傷四肢酸痛精神疲倦等症服則立愈當可以身强體壯任意房事百戰百勝雖白髮老翁無異少年男女同服求子得子而乃一點先天之眞靈必能一索而得男實有百發百中屢服屢騐求子仙丹壯陽妙品倘試者之神速卽非患陽痿之人一經服其二三錢立刻陽物雄壯堅如鐵石可知眞正鹿茸海狗腎之功興陽神速加酒之一物善助元陽行血脉能調十二經絡骨髓無微不至引藥歸經較丸藥之功效大有天淵之别　　補命門養精血强筋骨健脾胃烏髮黑髮轉老還童多子多壽却病延年功效無窮每小瓶價洋二元大瓶四元雙料八元Ｏ參茸海狗腎扶陽種子丸每兩一元料料倍加功同藥酒重用參茸海狗腎如不善飲酒者服此立可以扶陽種子功效大見Ｏ參茸補血娞宮調經送子丸每兩五角倘婦女經水愆期乾血成癆白帶血崩子宮寒冷胎頭胎漏服卽立愈鋪分上洋天啓宮朝東坐北朝南門面便是 
[上洋洽昌煙膏批發]  
開設法界三洋涇橋南塊吉祥街口坐東朝西石庫門自運大小洋藥零躉照箱批發監製各種烟膏發客Ｏ淸膏每洋八錢Ｏ陳宿膏還灰每洋一兩七Ｏ老陳膏二兩二Ｏ陳膏二兩五Ｏ公膏二兩八Ｏ冷膏三兩二Ｏ還灰六成平頭外加格外　已以擴招徠如有低次包退回換倘蒙　紳商遠年函購請認明招牌不悞 
[上海同慶堂聲明貨眞價實]  
鲁陵家石橋南外鹹瓜街口同慶堂戒烟吉祥參片Ｏ分售四馬路鴻福來票行Ｏ附送石印月份牌以免假冒兼戒烟一粒金丹批發 
本堂首創戒烟吉祥參片用上等貴重藥料和眞正老山人參剔選精良務使功歸實效以故風行各省天下馳名如食烟一錢服藥兩粒法　五日一减戒至一月心癮盡去再不喜食洋烟因不用土皮烟灰諸種有害之品與大言不慚有虚名而無實濟者判若天淵茲有忘八匪　以買藥爲名乘計竊去仿單冒效式樣往各埠兜消有壞本堂聲名而悞諸君貴體故特於去年四月朔日爲始更加石印三星賜福圖爲記以别眞僞豈意未及三月見市上有三星圖作牌而買戒烟片者與本堂牌記相混仕商赐顧請騐以式樣併色香味三者俱　以及盒外漆印爲憑方是正藥否則旣受其欺不得其眞大失本堂匡濟之誠所厚望也大盒百六十片一元中盒七十二片價五角小盒二角半分售湖南Ｏ金陵Ｏ常熟Ｏ通州Ｏ常州Ｏ江陰Ｏ海門Ｏ崇明Ｏ寗波Ｏ嘉善Ｏ碳召Ｏ　塲Ｏ上虞Ｏ無錫Ｏ天津Ｏ廣東Ｏ漢口Ｏ武昌Ｏ牛莊Ｏ蘇州Ｏ江西倘蒙函購當班回件逢三逢七門售九扣批發公道赐顧者請寫明陸家石橋南巡防局對面便是 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨堂項案]  
　　有張銀大者蓮船十丈大踏步上公堂籲求超豁前晚屠别駕升堂研訊銀　花容慘淡雙涙盈盈訴稱小　人父　早亡當十一歲時被人誘晳與前充洋藥筆事之李貫之家爲炊下婢今年已二十前年五月初五日　李收令助簉室兹李　物教次子　　以小婦人尙在靑年定欲管人䘕院小婦人恐從此陷身火阱是以乘機投案叩求大老爺筆下超生發入　堂免傚龍濤所陷别　准之飭差役　交棲流女所留養○淮安府屬鹽城縣人陳胡氏與高福大夫婦扭毆不釋經四百九十三號巡街捕拘入捕房轉解公廨别駕飭提質訊陳明　之弟胡金和人堂　稱小的在治下美租界當小工與高爲鄰昨日午後高子扭住小的之子兇毆胞姊陳　氏見而喝散高與其妻　氏　　至家向胞姊揮拳以致左目靑腫小的向之勸解亦被拳毆兹經捕拘案伏名究懲高不知供詞若何訪事人祇　之曰含混别駕判令將高掌頰二十下餘人免究○陳寳生扭逃妻沈氏及姦夫胡菊生請究别駕研訊之下陳訴稱小的家世業治　　幼娶沈氏爲妻上年六月初三日忽然逃失無蹤昨日始在楊樹浦大純紡紗廠左近尋獲是以扭至案下　帖求呈電閱别駕披閱向氏推　供稱丈夫日事游蕩不肯去邪歸正小婦人於十八歲時生有一子已　丈夫賣去兹又將小婦人賣與老北門内湖北公所庖丁某中携往鄂垣旣而甲亦病亡小婦人追念婆婆向日恩情來此尋訪聞因寳生竊取蘇城某顧繡鋪衣物致被元和縣署押禁現在小婦人在某絲廠執繅絲之役不願隨丈夫度日乞大老爺開恩胡供　小的現在楊樹浦某紡紗廠執役前與沈氏有姦現已久不來往昨被陳糾人擁至某茶館兇毆嗣又扭至繁下陳稱沈氏所供小的竊物有案　是胡言小的於光緒二十年在海防同知劉大老爺署中治庖得以稍知法度安得將妻子售與湖北人目下伊兄阿關卽沈阿　　滿無錫請大老爺傳訊便明别駕判令將胡笞責二百板取具不得再與沈氏通　甘結沈氏掌頰五十下交陳領回管東 
[法捕房三則]  
　　菜市街某甲將東洋車一輛出租於同鄕某乙嗣因生意淸淡乙又轉托某内　車　出於西門某姓得　洋十元甲以該車未連日車資無着心竊疑之訪至四門見原車具在乙丙不及逃　爲甲扭獲兩爭不釋巡防　　巡綽至此將三人拘入局内局員訊知事在法租界卽飭勇將三人移送法捕房捕頭命押候堂期解訊○丁　二竊前　　　懲辦此次又在捕　船　竊爲包探瞥見　入捕房捕頭命禁押一宵翌日驅逐出境○菜市街某里有二女郎日往英界　毛　二作前　工畢回來行經　　路有二人攔途調戲巡街捕惡其無禮　阻不理拘送捕房捕頭申斥一審禁押片時釋出 
[美界捕房瑣紀]  
　　縫工韓華南雇屋周浦路第二百九十六號　霖詎成衣店雇　　雪卿　續竊衣出外質錢韓查　奔告捕房捕頭派包探竇如海於昨晨將顧拘至押候吊贓送廨訊究○昨　有王阿卡陳阿香劉　蘭　　　人　自老匯路　毆　某號印度捕一倂拘入捕房捕頭詰知爲失物起釁問誰爲竊賊誰係失主王等　相　　因飭押　　包探倪順泉　明核　○蘇州人趙瑞　向在　　貿易撫粤孩李阿炳爲螟蛉前年領之來滬賃居北山西路德安里第一百十號屋内　　不務正　經趙　出隨與祺盤街萬永和　有往來　　倩卜者書信一封至該店冐取洋十六元昨農趙據情奔告捕房捕頭飭包　范進　將阿　拘至押候　廨　辭○粤人陳某　設小烟間在裏虹口昨晨江北人某甲入内關燈忽爾與陳搆釁互相用武陳誤將玻璃　　破玻入嵌入　内鮮血　　旋經四百四十四號華捕拘　捕房捕頭飭送陳至同仁醫院甲押侯核辦 
[邦江官報]  
　　六月初一日運憲公座製　　豐壩吳分　丁分　　年　察　分　二年　察　分　　　天　　　　陳分　　辭　　　　鹺　　　赴　公幹○初二日許　尹崇興起復回　○初三日杜分轉由　北公幹回分　知事　難　　　　　　　　　　　　回　 
[江西官報]  
　　四月十九日知縣劉漢壽禀謝酌委釐卡一次　知吳　　　　　　　　　　　　　　　　　　　　　　分　九任遣遠縣　程益漢　　照　　蔡潤暉德安辦保甲回萬　都司高鍾奇缷事回　二十日兵部主事　　　由　仁　　　　　　　　　　　地丁四　　　　　　　　　　管　　　　後營王國權　湖　　墓回○二十二日補用縣周　藻解二批　　進京 
[皖省官報]  
　　補直隷州判白承　委署六　州同試用縣丞吳　杰　　　州　　　　　　　　　　　　　　　　　　　　　　　　　省另有差委進　　　本任鳳陽府經靡莊介褘署理領補縣丞田振沂委署鳳陽府　顧以上除另飭知外合　　　　代理　　　本任　　　　　　　　　　用知縣李　　知　　鑿　　差並銷　縣發審差安慶府王汝礪太尊轉觀三天卽用縣姜良不大令奉委　　　　習並甘肅　　 
[廣擊公所收賑淸單]  
　　啓者本公所自　東華醫院來電　辦廣西　務包　分　　　　　各　　　　　　置　　　　十元德　前報　由本公　　　公頂第一批寄　一千五百元第二批續審洋二千五百元兩批共洋四千元該項由文甫　　　　　　　　　　　　　　　　　　　　　出　名　　　　報　以　善舉其　　俟　錄唐鳳墀翁捐洋三百元四知堂捐洋一百元葉樹　堂　洋二百元　　　　　一百五十　　　　　捐洋一百元　　　　　　　　百元　　前翁捐洋二百元陳善亭翁捐洋一百元韋文甫翁捐洋二百元潘　琴翁捐洋一百元　　　堂捐洋一百元　　　　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[二十二年五月三十日京報全錄]  
　　宮門抄○諭旨一道錄前○杭州　　旨　病仍未痊請准開缺回旗調理摺○奉天將軍依等奏甄别知縣摺○御史簡奏請將難廕援照恩廕外用人員一律准予分發摺○又奏請將捐納州縣人員嚴杜流弊片○江督劉等○　揀員請補知州摺○護軍統領恩等奏章京辦事疏忽晴旨開去要差摺○五月三十日戶部通政司簷事府八旗兩翼値日無引見○遷公卓公各假滿請安○崑中堂謝管理藩院事務恩○楊頤謝授兵部右侍郎恩○博迪蘇恩佑各續假十日○芬車請假五日○召見軍機陳學棻溥良○○杭州將軍奴才吉和跪奏爲假期又滿病仍未痊謹再籲懇天恩俯准開缺回旗調理恭摺陳仰祈聖鑒事竊奴才於　年十一月間因肝疾增劇籲請開缺於本年正月十八日奉旨賞假一個月毋庸開缺欽此遵卽赶緊醫治無如服藥過猛正氣愈虧心悸怔忡神不守舍難期速效又於二月十八日具摺奏請仍懇天恩俯准開缺回旗調理兹於三月二十二日差弁齎回原摺奉硃批著再賞假一個月毋庸開缺欽此跪聆之下感激難銘自顧何人疉蒙天恩高厚寛子假期滿冀醫治稍痊卽當力疾銷假勉効犬馬微忱無如近日以來屢服平肝理氣化痰袪溼之劑毫無見效現時交夏令霪雨兼旬爲霉濕薰蒸以致肝火上炎正氣更虧當畫則神思恍惚夜則不能成寐且假期又滿焦急萬分據醫者云年近六旬氣血已耗若非靜心調養難期就痊查杭州駐防營制初復一切整軍練武均關緊要奴才才庸識淺平時精神充足諸事經心尙恐貽悞今則病勢纏綿實難支持再四思維惟有仍懇天恩俯准開缺回旗調理倘蒙福庇醫治早痊卽當泥首宮門求賞差使斷不敢稍躭安逸自外生成如蒙恩允所有杭州將軍員缺緊要伏懇迅賜簡放以重職守俾奴才得以早日回旗竭力醫治則未盡之殘軀皆出自聖恩之造就也所有奴才假期又滿病仍未痊謹再懇天恩俯准開缺緣由理合恭摺陳伏乞皇上聖鑒謹奏請旨奉硃批另有旨欽此○○奴才依克唐阿松林跪奏爲隨時甄别要缺知縣恭摺具陳仰祈聖鑒事竊查州縣爲親民之官必須才具開展辦事安詳方能有裨吏治其或才難勝任必將遺悞地方兹查有撤任懷仁縣知縣俞承卿年力尙健而辦事草率與邊要之缺甚不相宜應請旨將該員俞承卿開缺留省另補所遺員缺係疲難要缺奉省現有應補人員容奴才等揀員請補所有甄别要缺知縣緣由理合恭摺具陳伏乞皇上聖鑒謹奏奉硃批著照所請該部知道欽此○○掌陝西道監察御史奴才熙麟跪奏爲難廕不宜因恩廕卑視請飭下部臣與恩廕外用人員一律准子分發恭摺仰祈聖鑒事竊查部章凡正途人員均經准予分發惟難廕因奏請恩廕准予分發摺内有難廕不得援照辦理之語故至今竟未准行奴才愚昧竊以爲恩廕者現任大員之子孫而難廕者死節諸臣之子孫也現任大員卽使絶無素餐尸位之人要已安富尊榮且可長承恩眷若死節諸臣則生前長此已矣無論死事之慘烈以較現任大員生享之尊榮已萬難同日而語卽其子孫當遭逢變亂之餘亦萬不能如現任大員子孫國恩家慶且可市寵承默而並無俟其生之自謀也故設爲難廕疏通仕路而恩廕不得援照辦理猶爲近之乃部章反是者抑亦有說則難廕未經考試而恩廕必三四品以上大員始得廕其子孫且旣有分部之例是以亦請准予分發與難廕專以外用由世職以降凡微官末秩皆得給廕人數過多者不同又各省候補人員均形壅滯卽予之仍與候選情形無異部議如是是恩廕旣可分部並可外用已優矣而又請准分發難廕專以外用不得内用已絀矣而又不准分發分發何以或准或否則難廕祖父雖曰同一死節而凡微官末秩皆得給廕也恩廕祖父雖曰同一現任而必三四品以上大員始得給廕也以三四品以上大員而論故少而累遇恩詔大員卽得累廕子孫現在以一人廕一門數人者正多其數不且十倍於難廕乎以微官末秩而論故過多而變亂爲百年不常月之事死節乃千百不得十一之人死不可再卽廕不可再現在多二三十年以前之難廕老死都門待選無日所存幾何其數不尤百减於恩廕乎至謂候補情形無異候選恩廕何能獨否豈以現任大員子孫候補情形遂能有異於候選耶凡此皆奴才所不能解猶可解者惟未經考試專以外用二語然奴才愚昧又以爲此斷非朝廷卑視死節諸臣謂其子孫不足與現任大員子孫齒蓋難廕自世職以次莫非外官故因以外用而旣實廕以職斯考爲虛文錄之無關卹典或黜之轉無解　軫卹之厚意耳况難廕苟考而被黜彼復何辭乃向無考例祗以恩廕曾經考試遂謂宜優異於難廕是亦過重考試之虛文而過輕死節之實矣方今時事多艱需人孔亟正賴有以鼓天下忠義之氣使之臨難毋苟顧於恩廕則動曰大員但爲顯宦見孫請擴功名之路於難廕則鄙爲微末不爲忠臣後商略開一綫生機揆情度理實有難安毋乃反使國殤飲恨於重泉忠義灰心於臨事也乎應請將難廕一班飭下部臣援照恩廕外用人員一律准予分發補用以勵忠義而昭公允是否有當伏乞皇上聖鑒謹奏○○御史熙麟片再奴才前於去冬請將道府州縣捐例變通辦理係爲捐納州縣旣有公捐輸捐之弊其勢竟不能不貪酷朘民起見兹閱戶部議覆摺内奏稱以名器而論州縣捐例尙可不停而道府則非正途及應升人員不可濫及等語是固卽奴才所謂兩害相形特部臣以名器爲重奴才以民生爲重此之輕重奴才亦何敢復妄有軒輊惟奴才摺尾所請自報捐上兌扣足三年始准開選正以捐例之開原屬萬不可已而民生之重或勢難重於名器因於不停州縣捐例之中仍嚴杜公捐輸捐流弊俾若輩迫不能待其弊自除乃部臣亦以爲未便輕議更張推原其意蓋恐捐生郤步也然道府州縣均有正途有非正途者道府爲名器所關不可濫及州縣爲民生所關亦何可一任其濫及如謂督撫道府果能一秉大公認眞舉劾則州縣之貪酷無所施論果能與否卽部臣亦不敢預必縱使遇有貪酷州縣無不認眞嚴劾而民之受其貪酷者皮骨早已無存矣則事屬兩難宜求少濟但於捐納州縣之非正途者扣其選期嚴定年限其中卽有郤步者亦不過濫及之人而詩書之教澤孔長正途人員或尙不至公捐輸捐以類相從至於此極也廕請將捐納州縣之非正途者飭下部臣妥議嚴定年限扣其選期以杜流弊而重民生謹附片具陳伏乞聖鑒謹奏○○頭品頂戴兩江總督臣劉坤一兵部侍郎江蘇巡撫臣趙舒翹跪奏爲揀員請補沿海要缺知州恭摺仰祈聖鑒事竊泰州知州王瑞啓於光緒二十一年十月初九日病故應以本日作爲開缺日期所遺員缺係衝繁難沿海要缺例應在外揀員調補該州政務殷繁必須精明幹練之員方能勝任臣等查江蘇省並無簡缺知州應調之員卽候補正途出身人員内與是缺人地不宜亦難其選查有候補班前先卽補知州陸銑年五十歲浙江監生遵例報捐布理問指分江蘇試用投効甘肅軍營積勞有年隨征出力案内奏保同治十三年九月十六日奉旨著以知州仍留江蘇歸候補班前先卽補欽此光緒四年六月蒙欽派王大臣騐放九月十八日領照到省協餉出力案内保加四品銜期滿甄别奏明堪以繁缺留省補用並遵新章考試取列一等十年五月丁父憂十二年十月起復回省經部覆准在案查該員才具穩練辦事愼勤以之請補泰州知州洵堪勝任與例相符據江寍布政使瑞璋等會詳請奏前來臣等往返函商意見相同合無仰懇天恩俯念員缺緊要人地相宜准以候補班前先卽補知州陸銑補授泰州知州員缺實於地方有裨如蒙俞允該員係候補知州請補知州銜缺相當毋庸送部引　見亦無須查造叅罰謹合詞恭摺具陳伏乞皇上聖鑒訓示謹奏奉硃批吏部議奏欽此○○廂藍旗護軍統領奴才恩普稽察右翼前鋒統領護軍統領事務御史奴才恩溥跪癸爲章京辦事疏忽請旨開去要差以示懲儆恭摺仰祈聖鑒事竊本月初五日値本營放餉之期所領銀五千兩僅欠平十一兩零當堂發放該章京誤稱欠平二百十一兩之多適領餉兵丁齊集皆以爲該章京有心朦混物議沸騰經奴才恩溥究詰該章京乃知將扣存之欵籠統聲報未經分晰以致兵丁懷疑不服實屬辦事疏忽除扣存之款經奴才等飭令下月補放外所有續辦事護軍叅領福謙應請開去續辦事之差以示懲儆其所遺續辦事之缺容奴才恩普另行揀員照例帶領引見請旨補放是否有當謹專摺具陳伏乞聖鑒訓示遵行爲此　奏奉　旨已錄 
 
 

Page 14

 
 
[光緒二十二年六月初一日京報全錄]  
　　宮門抄○黔撫嵩奏查明上年四季分調署正佐各員緣由摺○又奏署藩司丁憂開缺暫委臬司兼署片○又奏報上年冬季分委署各缺緣由片○又奏查報各省恊餉銀數片○又奏續報各省協餉銀數片○雲督崧奏遵旨興辦礦務設法擴充開採摺○江學政黃奏歲試一律完竣摺○將軍保等奏報武舉前鋒逃走情形摺○川督鹿奏叅革世職片○六月初一日禮部宗人府欽天監侍衛處値日無引見○恭王謝賞燕窩恩○鈕楞額假滿請安○那王請假五日○耆齡請假十日○吏部呈進月 
月官卷○禮部奏派搜檢之王大臣派出鄭王敬信堃岫鳳鳴色楞額明安定昌明秀舒存恩普○召見軍機溥　○○頭品頂戴貴州巡撫奴才嵩崑跪奏爲上年四季分調署正佐各員並未逾額候補委用試用人員亦無委署有人之缺恭摺　祈聖鑒事竊查前准部咨凡調署實缺州縣佐雜不得逾十分之二並將因何調署緣由及委署若干員按季造册詳咨又咸豐十一年十一月二十三日奉上諭嗣後各省州縣無論奏調委署代理著每屆三月彚奏一次由吏部嚴行查覈如有違例更調等弊卽將該督撫藩司分别叅奏　此又准部咨議奏候補委用試用人員除委署無人之缺及暫時代理無庸覈計外如委署有人之缺擬請州縣與佐雜分計每年各不得逾十分之一以示限制又准部咨議奏州縣佐雜實缺人員調署比照委署定章各不得逾十分之一以示區别各等因歴經遵辦在案查貴州州縣共四十六缺佐雜共九十三缺光緒二十一年春夏秋冬四季分州縣調署别缺者三員佐雜調署别缺者四員並未逾額候補委用試用人員州縣佐雜除實缺調署别缺請咨赴引撤省察看等項所遺各缺不計外並無委署有人之缺據署藩司李肇錫造册其詳前來奴才覆查無異除册分送部科外謹恭摺具奏伏乞皇上聖鑒謹奏奉硃批吏部知道欽此○○嵩崑片再本年三月十六日接准電傳奉上諭貴州貴西道員缺著玉恒補授欽此旋據署藩司貴西道李肇錫詳報丁憂所遺藩篆查得署臬司糧儲道黃元善老成篤實辦事認眞堪以暫行兼署除檄飭遵照外謹會同雲貴總督臣崧蕃合詞附片具陳伏乞聖鑒謹奏奉硃批知道了欽此○○嵩崑片再查前准部咨凡調署實缺州縣佐雜不得逾十分之二並將因何調委緣由及委署若干員按季造册詳咨又咸豐十一年十一月二十三日奉上諭嗣後各省州縣無論奏調委署代理著每屆三月彙奏一次由吏部嚴行查覈如有違例更調等弊卽將該督撫藩司分别叅奏欽此又准部咨議奏候補委用試用人員除委署無人之缺及暫時代理無庸覈計外如委署有人之缺擬請州縣與佐雜分計每年各不逾十分之一以示限制又准部咨議奏州縣佐雜實缺人員調署比照委署定章各不得逾十分之一以示區别各等因歴經遵辦在案兹查光緒二十一年冬季分調委現任人員署理分缺者知縣一員典史一員候補委用試用人員除實缺調署别缺及另有差委甫經准補所遺各缺不計外並無委署有員之缺據署藩司李肇錫造册具詳前來奴才覆查無異除册分送部科外謹附片具陳伏乞聖鑒謹奏奉硃批吏部知道欽此○○嵩崑片　再光緒二十一年十二月分收到各省解黔軍餉銀數業經奴才奏報在案兹查正月分收到江蘇省協餉銀一萬三千二百五十兩又收四川省鹽厘稅協餉抵捐等銀四萬兩共收銀五萬三千二百五十兩據署布政使文海申報前來除咨部查照外謹附片具陳伏乞聖鑒謹奏奉硃批戶部知道欽此○○嵩崑片再光緒二十二年正月分收到各省解黔軍餉銀數業經奴才奏報在案兹查二月分收到四川省鹽厘稅協餉抵捐等銀三萬五百兩又收江西九江關協餉銀一萬二千兩共收銀四萬二千五百兩據署布政使李肇錫申報前來除咨部查照外謹附片具陳伏乞聖鑒謹奏奉硃批戶部知道欽此○○頭品頂戴雲貴總督兼署雲南巡撫奴才崧蕃跪奏爲遵旨興辦礦務擬卽委查舊有各廠設法擴充開採恭摺仰祈聖鑒事光緒二十二年二月二十六日承准軍機大臣字寄本年正月三十日奉上諭雲南向産五金貴州出鉛素旺山西所出之鐵夙稱精良現雖未據覆奏均宜及時攻採以期逐漸推廣著卽將籌辦情形據實迅速覆奏總之開辦礦務以金銀礦務爲最先各該省如能實力訪查確有金銀礦地設法興辦自較煤礦等項得欵爲鉅等因欽此仰見聖主深宮焦勞推廣利源之至意下懷欽悚莫可名言查雲南五金各廠承平時計有六十餘處兵燹以後除銅務一項已蒙特派唐炯督辦外其餘金銀錫鐵各廠計尙有三十處之譜或洞老山空久經停歇或從前極旺之地現在積水過深無從著手或現雖開辦而所出無多僅敷成本或官雖封禁而附近無業貧民不時私自採取種種情形不一而足當此時需欵孔亟允宜收此天地自然之利以裨國用而裕度支奴才身受厚恩天良具在敢不竭力圖維冀紓宸厪當飭藩臬會同善後局司道妥議詳辦現擬遴委熟悉礦務之員分赴各屬先將舊有金銀各廠會同各該地方官一律查勘明確分别何處可辦何處不能辦再設法籌備官本在於礦苗最旺之處認眞開採以期得欵較鉅一面廣集商股加委妥員逐漸擴充辦理倂將錫鐵各廠亦次第興辦緣雲南地處邊瘠兵燹後實鮮富商大賈若不先發官本商民仍多觀望必致日久無濟徒誤事機且查雲南礦務從前承平之時均係用本地工匠開採煎煉歴蕃成效此次亦擬不設機器廠不用外洋礦師以節糜費而杜後患務使開一分利源中國卽得一分利益惟是天財地寳半皆應運而生消長盈虛非可先機而决應懇天恩俯准敕部將一切例章略爲變通並寛予限期俾臣得以督飭承辦各員招集紳商廣爲開採斷不敢畏難苟安一奏塞責自干咎戾除俟委員查勘明確並將辦理情形詳細具奏曁咨明戶部查照外理合先行恭摺覆奏伏乞皇上聖鑒訓示再雲貴總督係奴才本任毋庸會銜合倂陳明謹奏奉硃批戶部知道欽此○○　江學政内閣學士兼禮部侍郎銜臣黃卓元跪奏爲歲試一律完竣恭摺仰祈聖鑒事竊臣於上年七月間南昌等府試畢當將歲試過半情形奏報在案旋於八月初三日由省起程按試贛州次考寗都南安廣信饒州九江南康等七府州屬兹於光緒二十二年三月二十六日旋省已將通省歲試一律完竣查各屬文風以贛州之興國寍都之州屬南安之南庸廣信之上饒鉛山饒州之樂平九江之德化南康之都昌爲優武風以贛州之長寗寗都之瑞金南安之南康廣信之弋陽饒州之安仁九江之湖口南康之都昌爲優臣於考試之日親自稽察悉心衡校各屬文武生童多能恪守塲規尙少槍冐頂替之弊每於發落日朂以敦品立行束身自愛並飭各學教官隨時訓迪臣現擬在省考試書院肄業生童一俟事蕆卽行擇期出棚接辦科考仍當力矢勘愼選拔實學以仰副朝廷作育人才之至意所有微臣歲試一律完竣緣由理合恭摺具報再臣此次經過地方雨暘時若民情均稱安謐合倂陳明伏乞皇上聖鑒謹奏奉硃批知道了欽此○○奴才保年奴才興存奴才伊克坦跪奏爲武舉前鋒逃走循例據實具陳恭摺仰祈聖鑒事竊光緒二十二年三月二十一日據鑲黃旗正白旗滿洲恊領松英呈據兼管鑲黃旗滿洲佐領納勒和長等呈稱醒有廂黃旗滿洲武舉前鋒吉坤經該管各官屢次傳喚不到詢據伊子壯丁富祺聲稱伊父吉坤自本年三月十九日晨早出外至今未回不知去向等語查武舉吉坤係由馬甲應光緒乙亥恩科鄕試中式第五十二名武舉因傳喚數次不到委係初次逃走當卽派委官兵在於城廂内外各處訪尋杳無蹤跡是請行文嚴緝並請將吉坤之武舉前鋒咨部先行斥革等因前來奴才等查例載八旗前鋒護軍親軍領催逃走該旗營將逃走情　　奏聞交部通行緝拿治罪其管束不嚴之該管官照例議處等語今武舉前鋒吉坤旣經逃走旬日尙未報回未便任其遠颺除將該管官職名另行送部察議倂將武學前鋒吉坤咨部先行斥革曁飛咨本省隣省各衙門一體嚴緝務獲究辦外理合循例恭摺具陳伏乞皇上聖鑒謹奏奉硃批知道了欽此○○鹿傳霖片再查雲騎尉世職楊鑑正於光緒四年撥歸綏寍左營學習乃不恪守營規潛自來省在孀歸蕭漆氏家教讀又復不知自愛輒與僕人晏升勾通蕭漆氏使女秋紅竊金拐逃亟應斥革以便飭拿審辦據按察使文光詳請奏咨前來相應請旨將雲騎尉世職楊鑑正革去世職以便查拿歸案審辦除通飭各屬查緝並咨戶兵二部查照外謹附片具陳伏乞聖鑒訓示謹奏奉硃批著照所請該部知道欽此一 
 
