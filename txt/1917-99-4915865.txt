# 1917 - 99 - 4915865

 

Page 1

 
 
   
 
 

Page 2

 
 
時評 
[意氣消散（冷）]  
　　中國之事往往一鼓作氣再而衰三而竭矣此次外交舉動第一步所謂一鼓作氣時也故抗議不巳復殿以絶交之文第二步所謂再而衰時也故遲之又久始以絶交之事見諸實在第三步所謂三而竭時也觀諸内情度諸外勢實巳意氣消散矣 
是故第三步之對德宣戰我非料其不復有也即有在我巳屬有氣而無力在人巳爲可有而可無他日之結果與一步未行者無異徒多種種之糾葛而巳嗚呼 
[命令]  
　　四月十五日大總統令任命賁克昭爲廣西陸軍第一師步兵第一旅旅長陳坤培爲第一師步兵第二旅旅長吕達廷爲第一師步兵第一團團長萬定楠爲第一師步兵第二團團長此令又令陸軍總長段祺瑞呈請任命于鳳鳴爲陸軍第十師副官長應照准此令 
又令陸軍總長叚祺瑞呈請任命蕭昌熾爲湖南督軍公署副官長應照准此令 
又令哈同給予四等嘉禾章此令 
[專電]  
　　北京電王士珍對人言加入希望重在戰後列席平和會議至關稅等恐難如願不過留作懸案而巳 
北京電全國軍事會議展期今日（十六）不開會聞吉林孟督巳抵京山東張督抵津江西李湖北王昨均起程此會開議迅速簡單數日即終不用會議形式北京電政府以軍事會議名義解决外交問題經衆院黄攻素等質問後將臨時改易名稱 
北京電此次外交大會議各省意見派别有三（甲）主無條件加入（乙）有條件加入（丙）不論有無總以絶交而止丙派自倪靳出京聯絡後漸歸甲派方面將來結果當以甲說取决 
北京電陳錦濤昨謁元首舉發財部受賄案諉諸殷汝驪元首立命國務院擬令處分一免殷職聽候查辦一以陳失察准辭一命李思浩代理部務正繕呈間又派夏壽康至院傳諭緩發聞有人爲陳辯護主但罷殷陳則俟决定替人再令引退 
北京電今日晨鐘報巳將財政當局受賄案内關說過付人及支配保利公司所獻銀票十五萬元辦法披露並云元首巳派最親信某君澈查 
北京電某方面消息財政當局受賄問題係由其弟與中行某君勾結與商人約辦鍊銅廠出資二十五萬言明閣議通過交十五萬見元首批准再交十萬先書十萬借條一紙即書錦生堂字樣者但曾取得並無賄賂之憑據陳曾以此呈元首總理自明並欲更易次長卸責殷次長不承現此問題益形擴大云北京電鹽商請示實業銀行股欵下落部批無論如何不使意外虧損實則多巳挪用現行事方派吳鼎昌籌備並令徐恩元兼任總理 
北京電六年度預算不敷五千萬擬發兩種公債一内國六釐公債二千萬一軍事善後公債三千萬 
北京電衆院議裁閑散軍官差事陸部派傅良佐交涉無效現以正式公文力請維持 
北京電中原報案檢廳豫審終了今日巳提起公訴 
北京電陸榮廷昨出京政界送者甚衆軍界亦多赴站握别 
東京電前駐中國各地德領事及其家族等四十七人乘荷蘭商輪戈恩脫號昨晨寄泊横濱午後四時啟輪經美返德 
[外電]  
　　廣州電此間各黨領袖與旅京粤人間一意見不以兩廣巡閱使之任命爲然並贊成將現有之軍隊至少解散三分之二惠州韶州境内江水暴漲如再有雨水恐將溢流當道聞有德人若干改換國籍巳飭各縣知事防阻（十四日）路透電 
東京電十五日在大阪開會之全國紡織業者反對中國增加關稅聯合大會决議反對增稅並布宣言（十六日） 
東京電俄都電云俄國社會黨於前月之杪在丹京克邊哈根與德國社會黨員會合議决實現無條件之媾和因此多數有力新聞均斥其非各都巿因反抗此舉組織大結社者甚多此反對社會因有法國社會黨爲其後援勢將愈昻（十六日） 
東京電羅馬電云意大利政府於戰爭期内凡外國産或經第三國輸入之貨物除三個例外餘概禁止輸入其實行日期由大藏省令定之（十六日） 
東京電松方侯今日有决定就任内大臣之說（十六日） 
東京電鄭家屯電云日本派駐鄭家屯軍隊按照中日决定於十三日撤退該軍駐鄭之際與中國軍民關係極爲圓滿臨行開送别宴者數次極盡歡待啟行之日中國軍隊官吏及一般人民沿途关宪密如堵牆（十六日） 
漢口電江西督軍李純本日乘招商局之江華號船來漢即由京漢鐵路專車北上所帶隨員護兵人等約五十餘人（十六日） 
北京電美國斯姆司卡利洋行建築株欽鐵路之權與法國一千九百十四年該國在廣西鐵道礦山土地（電文不明）之優先權條項有所牴觸故法公使提出抗議（十六日） 
北京電中國之宣戰條件曩嘗由協約國公使會議其問已有四五國公使旣奉本國電示今後協議之方針惟各國有須與日本取同一態度之勢而日本之意向非總選舉之後不能判明故一般人觀測以爲至少非俟二十日後能協議此事（十六日） 
北京電馮副總統之反對加入及不預軍事會議與時局大有影響故段總理以無論如何必使馮氏來京靳雲鵬南下之說由此而起（十六日） 
北京電德國阻留中國公使一事咋由中國政府經由各蘭公使與德政府交涉謂辛慈公使之護照有效期限二個月係由協約國所定今辛慈公使歸國時日倘有不足可另設法務使阻留之中國公使速即出境 
（十六日） 
 
 
 

Page 3

 
 
北京電鹽稅餘欵存放問題近經中國政府商之銀行團請將向歸德華銀行保管者今後改存中國銀行銀行團拒絶不允（十六日）北京電軍事會議各省督軍親自出席者爲由西閻錫山湖北王占元河南趙倜直隸曹錕安徽省長倪嗣冲吉林孟恩遠山東張懷芝江西李純等其他則涙參謀長或副官等代表出席其有未定者政府刻正運動由北京軍人中選派代表業巳分電該各省矣又開會日期尙未確定大約二十日前後先行開會據二三督軍及國務院中人所談具體的協議當在日本總選舉之後又總統府亦派數人列席會議（十六日） 
以上東方通信社電 
[戰電]  
　　華盛頓電衆議院巳一致能過兵債英金洋七千兆元擬以三千兆元供給協約國（十四日）華盛頓電衆議院一致通過兵債案計英金洋七千兆元全院爲之歡呼投票者三百五十九人無一反對該議案規定供給實際上已粤德國開戰各國之借欵限數（十四日）華盛頓電據官中宣稱政府擬派員至俄查明所能協助新政府之各節及研究俄美兩國於戰時共同行事之辦法今料一俟國會通過借欵議案即將先以巨欵貸與俄國（十四日）華盛頓電美艦隊擔任巡查事務乃由英法美海軍官員開會商定（十三日） 
華盛頓電愛狄斯通子彈廠爆炸一案業已拘獲嫌疑犯四人（十三日） 
阿眞廷京城電聞阿眞廷巴西智利現議在阿京召集南美共和國大會以期組成南美協約對付戰爭問題（十四日） 
巴西京城電巴西水兵今日佔據覊留巴西海面之德船衆爲歡呼不置（十四日） 
巴西京城電巴西各報建議巴西應派步兵二十萬人赴歐（十三日） 
巴拉圭京城電巴拉圭宣布贊助美國所取對德態度（十四日） 
阿眞廷京城電據官中宣稱阿眞廷帆船芒特泊洛台吉杜號在歐洲海面被沉阿眞廷政府巳命澈查此事（十三日） 
阿眞廷京城電人民結隊游行各街道大呼剿滅德國兇犯德人所設立報館恐被衆攻擊均已閉門（十四日） 
波里維亞京城電南美波里維亞共和國巳與德國斷絶外交關係（十三日） 
俄京電今日工人軍人代表會議以三百二十五票對五十五票通過贊同本月十日臨時政府宣言書之决議案衆視此書爲趨向實行對外政策上民治主義重要之一步該會並宣言各國政府旣均正式聲明不存開拓疆土之心此實有有助於戰爭之結局但戰爭未了之際如有紊亂軍紀減弱戰鬭力之舉動則民治主義之俄政府必視爲有害國家及其自由未便輕容該會又懇請人民盡其全力供給軍民必需之物該會幹事員切實否認俄國軍工兩界或社會黨曾派代表赴丹京等處秘密議和之說並謂彼等對於此事毫無所知（十三日） 
俄京電據各地方軍工兩界代表會之大會議事情形觀之今大多數贊成總部幹事會之堅心作戰决議案少數極端派雖建議媾和但以人寡勢弱不能遂願（十四日） 
丹麥京城電丹麥國會社會黨議員巴白桀氏近赴俄京擬與俄國社會黨接商一切爲俄員所阻未能入境（十三日） 
俄京電俄内閣現在討論由國家管理煤斤借給辦法並擬增設工部修改稅則（十三日）俄京電協約國政府因俄政府發表宣告波蘭人民之文均致電歡賀並贊成恢復波蘭之議豫料波蘭於歐洲前途必占重要部分 
（十三日） 
俄京電法英工黨代表今日抵此大受歡迎（十四日） 
西班牙京城電西班牙政府關於德潛艇擊沉桑夫爾琴細哇號輪船問題現以嚴厲之牒文致德政府（十三日） 
西班牙京城電西班牙各報因政府締結條約有背中立大加反對故政府特行發表半官文告謂政府所訂條約並未更變政策今致德之牒文較二月六月致德者更爲嚴厲要求德國當尊重西班牙人民之生命政府於此亦未變其政策該文告發露德國曾允西班牙由美運物入口雖違禁品亦無妨惟西班牙運往美國之物須遵守德國捕虜品裁判所之規則 
（十四日） 
西班牙京城電各報評論潛艇戰爭釀成之時局意見不一自由黨機關報力主以嚴厲行動對付德國且謂内閣與國民今急當同心同德共濟時艱保守黨各報則竭力反對加入謂此舉與戰局無關反足自陷於危亡（十四日）亞姆斯特丹電據柏林官電聲稱德皇患病之謠言全無根據（十三日） 
倫敦電英軍大本營各訪員電稱英軍巳攻入蘭斯（按蘭斯爲法國巴斯特加萊省之重鎭距亞拉九英里）（十五日） 
倫敦電公報宣稱西境英軍自九日至今共俘虜二萬三千人内有軍官二百八十五員獲砲一百六十六尊計八寸口徑之砲八尊野戰砲霰彈砲一土 
百五十八尊又獲戰壕白砲八十四尊機關鎗二百五十架（十三日）以上路透電 
華盛頓電參院提出議案防阻美國食物由中立國運入德國美政府刻討論戰時禁止釀造烈酒之問題衆院外交委員會决定　成電賀俄國推翻帝政之議案駐吐里斯之美領事呈報國務院謂四月十日沉失之美國帆船瑪格里特號船長爲國籍不明之一潛艇拘去（十三日） 
阿眞廷京城電阿眞廷海軍部接到非官場之報告據稱德艦一艘在曼特維杜附近擊沉阿眞廷商船一艘（十二日） 
菲拉得爾菲亞電美國又有爆裂事發生於方福兵工廠轟死一人傷多人（十三日） 
以上德文電 
要聞一 
[東京通信（五）（心危）]  
戰局和議之推論自德美絶交俄國政變以來歐戰中之媾和傳說因以復活矣夫德奥請和屢有傳說然皆無從　實不足信也及去年十二月中旬乃有正式提議挽中立國美國瑞士西班牙等爲之周旋聯合諸　旣不洽意於德國所提之條件復疑其不誠而拒之德遂宣言欲和不得無已出最後之手段即潛艇戰也德國是否無媾和之誠心姑置不問但有可和之機會者非不欲和則可斷言且不僅德國爲然也俄旣革命政象臲卼民心不定德奥乘機誘之又以與美絶交勢力尤孤尤亟於和俄以爲失之東隅收之桑榆之計而俄民之一部分以政治上初脫朿縛在國政窳敗民力敝疲之時不欲黷武建功因亦表示非不願和之意焉此今次議和說之所以未必盡歸泡影而成大可注意之問題矣 
德奥當局之聲言講和時有所聞世人以司空見慣不甚注意及俄國各團體發表種種决議表示不願久戰始聳動聽聞最近又有俄政府撤回攻取土都君士坦丁之說（據十二日東京各報之俄都特電）俄國單獨講和云云殆非無因矣茲先將近今同盟國願與俄媾和之表示一一述之上月杪德國宰相在帝國議會演說曰德國决不干涉他國内政茲以俄國革命之結果德俄國交如得恢復則大幸也吾等願與俄人早日尊重各交戰國之名譽克復和平云云此卽德國表示欲與俄單獨講和之意也（據十日東京國民新聞）又謂戰後德國政體亦漸化爲民主性質凱撤（德帝）决不奪俄人艱難困苦所獲之自由使之復隸專制政治之下而爲奴隸云云（據七日東京時事新報）此數語一面對内慰其國人預防步俄後塵一面對外表示對於俄國革命之同情亦即所以誘俄以和也奥國外相旣謂不損奥國體面者無論何時俱願與和（據六日東京讀賣新聞）又謂俄旣鼎革放棄大斯拉夫主義奥俄交戰之必要已消滅云云（據七日東京時事新報）此卽奥國願對俄媾和之表示也匈牙利議會嘗提出議案包涵二義（一）交戰方針在獨裁政治不在俄民（二）匈牙利深望俄國更爲永遠之和平努力議長將此案質之議會財政大臣起曰匈牙利政府對於俄國民黨之竟見全表同意匈牙利王國中中不論何人皆不干涉俄國内政並深望與荷俄民重望之俄政府早日爲名譽之講和談判當時全體一致贊成云云（據七日東京朝日新聞電）此匈牙利願對俄媾和之表示也（記者按奥匈二國同戴一君各有政治組織而對外則步伐一致普通稱奥國實則奥匈二國也故亦有名之奥匈國者） 
同盟諸國之誘俄媾和如是俄國國内則有勞働黨代表及出征軍人代有之决議案曰委員會宜使臨時政府聲明現政府不許有何等侵略之目的媾和時各交戰國不提出割地賠欵之條件戰爭僅以自衞爲目的云云（據七日東京朝日時事等報之哈爾濱特電）與軍隊有關係之社會民主黨員决議曰不望達開戰當初之目的請政府聲明以無條件媾和並望俄政府將此意勸告協商諸國政府云云此俄人主張媾和之表示也此外頗有不主張媾和者如國民自由黨及三數閣員是也然其宣言罔不曰不希望擴領土及剥削他民族之自由由是觀之俄國即使從後者之主張而繼續戰爭則目的亦復消極不求進取質言之彼等戰爭之慾望極薄弱易使之滿足也况主張媾和者有軍隊之代表及與之有關係之黨派則後者之主張能否貫澈猶未可知耳雖然外交及政局皆變幻不易測以現狀觀之媾和似屬有望仍未易斷言也 
俄德奥近况若是英法諸國如何則恐未易言和也蓋德奥如與俄和將集其全體軍隊於西歐力敵英法可無後顯之憂故德奥向俄表示和意而同時不及英法者或仍懷抱野心亦未可知也在英法方面内則民志固定外有美國爲援則其不願放棄戰爭目的亦意中事也 
[我國與世界戰局（二十二）（飄萍）]  
　　今日之國際政務評議會 
未來之各省軍事長官會議 
華工問題之政府計畫 
今日（十四）星期六國際政務評議會例有會議現在第三步旣已停頓有待他種會議之解决該會今日所議者亦僅爲國際之尋常政務而已 
（其一）對德絶交後之對德抗議我國對德斷絶國交所有德國在華之公使領事我政府旣十分慰貼遷就送之出境在德政府宜感我　待遇我國公使之在德者許其出境乃前次顔公使六日自柏林來電旣述德政府之無理要求記者前號通信曾致問政府我國居留德國之公使人民是否託有中立國公使爲之代表保護何以荷蘭公使之在我國則屢次代德人出頭（如關於德使護照及接收德船等事）而我之公使人使人民在德無行動之自由不聞有中立國公使爲之仗義執言質問抗議於是政府乃亦如吾人致問之意對此深爲駭詫數日以前已有電向丹麥方面交涉矣乃昨日再接顔使自柏林來電（前傳颜使巳出境仍誤）未能出境如故且謂德政府之意以辛慈歸國之保安執照期限僅有兩月倘因繞道歸國道路梗塞竟至未入德境而巳逾執照所定之期難免無被敵國捕拿之慮望中國政府於顔使尙未出境之前與以確實保障云云是即以人爲質之說矣今日國際政務評議會討論之結果不得巳亦託丹麥駐德代表爲我提出抗議此一事也 
（其二）鹽欵存儲德華銀行之交涉前次大借欵德亦銀行團之一爲此大借欵之鹽稅德國部分者乃存儲於德華銀行此次對德斷交財政部以借欵爲政府與德國資本家間關係之理由不容爲預備没收之態度故仍存儲於德華銀行而七使乃因是提出抗議此事以往極秘密京報未載之所謂借欵爲政府與私人關係之理由七國固認爲不充足者也然存儲於本國銀行則與前次所約不符交之七國方面之銀行以現在外交程度而言又屬未妥昨日國際政務評議會乃特提出討論尙未有確定之辦法聞以該欵暫儲中國銀行數日而擇一適當銀行爲之存放云此今日國際政務評議會之要案也 
政府召集全國軍事會議之計畫記者前日訪某陸軍當局巳以所言電告無事再述茲以今日（十四）政府所得各處來電爲彚錄之亦可見該會熱鬧之一斑也伹此便是否即可以解决外交問題此會解决而後是否他方面即無問題但是否不至因是而反生問題乃政府所當事前注意者耳今日所報告者如下（一）田中玉田都統於今日報告政府大致言接電後巳遵於十四日起行赴京（二）蔣雁行蔣都統十四日報告政府略謂綏區仰托德威地方平靜接撫事巳竣諸政亟待整理關於經過事實及急須趕辦諸大端並將來應興應革各要政均須面禀總理總長擬於十四日親行赴京面陳一切至地方防務事宜已由王旅長丕煥佈置周協署中軍政周參謀長良才情形熟悉擔任辦理行政事宜由道尹保亨擔任均極妥協絶無顧慮（三）唐繼堯雲南唐督軍十四日報告政府云軍事會議滇省已派總統府諮議葉荃滇第三師第六旅長趙世銘兩員就近代表到會（四）楊增新迪化楊督軍今日報告政府云軍事集議期間迫促新疆距京遼遠查有前部派調查新疆軍事委員錢桐對於新省軍政頗悉情形擬派該員就近赴會集議（五）劉顯世貴陽劉督軍今日報告政府云軍事會議已遵派黔第一師師長王文華爲代表赴會軍事以外關於政治上問題鈞座有垂詢或密諭時舍弟顯治現時在京任衆議院議員乞隨時召顯治密示即可轉達（六）張作霖盛京張督軍今日報告政府云現擬赴京藉承指示乃連日開軍事會議因一時未克輕離謹派參謀長楊宇霆到京代表恭昑臨敎 
關於華工問題政府連日會議此事漸有具體之計畫内務部擬即會同外交部將惠民公司撤消實行政府自辦之政策私家包攬招工類多百弊叢生與國家工人兩有損害固不僅一惠民公司巳也 
[馮副産關於外交之眞電]  
　　馮副總統於十一日特發通電將俄兩國近情報告各省其原電云各省督軍省長承德歸化張家口都統龍華護軍使均鑒前由敝處分别賚送外交紀事及意見書并附函件遠道諸省區或尙在途近處各省當可先後接到紀事所載過去事實及推測將來趨勢當較外間傳聞爲有根據意見書採集時論藉資參考最後結論係璋本意爲中央暗中調停辦法重在必不得已辦成條件加入與紀事推闡利害本屬一貫近接駐外國各使電報告俄美近况與前兩項均有暗中關係茲特爲續布以供參考此次俄國革命與戰局前途關係甚鉅即我國對德方針不能不視此而定前者俄有親德之謠單獨媾和其說甚盛若革命以後新政府方針與德接近則單獨媾和或成事實則我國加入當增　慮近接各報據駐英施使駐法胡使駐日章使駐俄劉使先後來電稱俄國此次革命本其國内政治之改革而最後戰局外交影響尤大革命黨人純以軍人爲中心對德戰事積極進行又云俄后爲德女宫中親德貴族故減京中積糧欲藉詞食缺單獨媾和國人本久惡政府轉乘缺食遽起革命又云俄皇遜位後臨時政府即時政府即時成立國會議長爲臨時政府首領組織新内閣通告各國尊重現行條約决定繼續作戰又云俄京近日糧食到來頗稱　手波蘭及芬蘭人頗鎭靜罷職者祗爲上級反對黨之官員工黨委員會及軍界代表大多數贊成恢復秩序又云臨時政府與各國往來公電皆一致維持戰局又云俄京現已恢復原狀又云各國先後承認新政府皆謂俄國革命係有益於聯邦國公共事業又云俄國消息時局見佳政府之權日見增重合觀各種報告則俄之革命不獨不至聯德且在協商國中益加團結此俄國之近情也美德戰局已成據駐美顧使先後報告威總統請國會宣告美德戰局已成案本月四日元老院通過贊成者六十二票反對者六票六日下議院通遇贊成者三百七十三票反對者五十票并准美總統以全國兵力物力向德作戰該案頃由總統簽字公布總統又交議海陸軍臨時經費案需美金三千五百兆又交擴充陸軍案於一年内添練新軍百萬擬照徵兵辦法又云此次威總統在國會宣言其要點如下美國應竭力内同聯邦國一致行動并儘量接濟各該國二照舊竭力供給聯邦國所需各項軍用材料三用兵目的係與世界平和與公道及聨合自治之國使同心恊力以保此期主義德國專制爲此主義之敵云云此美國之近情也又據駐日章使電告政府美巳加戰我國若再遲延恐失國際地位等語國際潮流日趨急激我國自處亦宜迅决國璋前印刷品兩種於國家牽入戰局與否均有種種關係茲事體大厭求詳以後凡有關係加入戰團之事當隨時電告以盡同袍同澤之義望勿誤會爲幸　　　　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[加入條件與協助辦法]  
　　加入問題大勢巳日緊迫唯政府以加入之前須預爲佈置妥協免陷國家於不利目下正在從事佈置之中而政府以曩日對德宣告斷交之際西北回民頗生誤解此次加入戰團尤應特别注意藉免有意外事變之發生關於此節聞昨日巳有電分致甘新兩省軍民長官略以對德宣戰勢所難免務於所部之各回民預爲開導及安撫俾不至有擾亂情事是爲至要等語並聞近日政府連得駐外四國公使來電知英法等國政府對於我所希望之事皆有樂贊厥成之意大約關稅問題實行什百抽五一層必可辦到至七五之說則尙待磋商賠欵問題各國亦有允許延期之表示至其延期之年限大約在三年以上乃至五年辛丑條約問題（即天津租界二十里内中國不得駐兵問題）解除一層似難辦到然亦非無多少磋商之餘地又駐美顧使昨有電到京述美國宣戰影響甚速中南美各國將一律參戰中國萬無中道停頓之理等語前日美使謁見元首亦陳述此意此亦可見美國方而對我之心理矣至於我之對於歐戰所應協助之招募華工及供給物料兩條件當道亦巳有具體的草擬辦法以便協商時提出討論其所注意此兩條件之各要點據聞招募華工所應注意者如召募手續運送辦法以及旅費工價工事待遇工作保護死亡撫卹各辦法等供給物料所應注意者如各物料之項目數量收集運輸以及課稅等問題先是對德抗議之初七國團公使早已要求我相助條件中有招華工一件係訂明專招曾習工藝之工人給予重資前往各國分入各工廠供製造之職以補其國工人因戰而缺乏之額不比前清時代供販賣猪仔之用惟自斷絶德交之後招工之聲徧於全國邇來加入戰團又將成爲事實招工之條件不日即當履行政府以此舉關係甚大不能任由民間各立門户章程紛歧致罹弊害擬定由内務農商兩部會同特設移民局於京師訂立章程頒布全國以後凡有設立公司招工出洋者必遵照章程呈部批准方能開辦 
[預算委員會開會]  
　　交部審查終了歲入審查開始本日（十三）上午九時三十分預算委員會開會政府委員出席十餘人委員長褚輔成主席宣告續議特别會計第三欵資本支出第一項路政資本支出一目各路建築支出共列十二節審查報告主減二七四六六一○多數可决第二項電政資本支出一目電政資本支出審查報告主減三○七八六○馬驤反對審查報告以此項資本支出與電報前途大有關係如減少其資本實非擴充交通事業之本意主照原案主席先以審查報告表决少數以原案表决多數二目電話資本支出審查報告亦主減二四五六九四馬驤仍維持原案反對審查報告其理由如上主席以審查報告表决少數以原案表决多數第三項郵政資本支出一目郵政資本支出審查報告主減九四八八○馬驤維持原案主席以審查報告付表决少數原案表决多數第四項航政資本支出一目航政資本支出審查報告以未實行主删馬驤林伯和反對之王汝沂等贊成審查報告主席以報告表决少數以原案表决通過主席謂特别會計歲出門審查終了但特别會計旣經取消歸普通會計所有支出列經常門抑列臨時門林伯和等主列經常門陳九韶主列臨時門主席以列經常門付表决多數第一欵交通部所管收入第一項收還借欵一目漢陽鐵廠還部墊軌價照原案第二項應收利息共列十三目均照原案第三項航政註册費一目航政註册費照原案第二欵營業及歲計收入第一項各路營業及歲計收入一目各路營業收入王汝沂等均以此項收入恐不無以多報少情弊應調取詳册核查後再議衆謂分册雖查而内幕眞象難明仍請照原案李肇甫主照原案而加以說明責成交通部於下届預算必詳关究册細表以備查攷主席合併表决多數二目各路歲收入第二項電政營業收入一目電報營業收入二目電話營業收入均照原案第三項郵政營業收入一目郵政營業收入照原案第三欵資本收入第一項路政資本收入照原案一目各路資本收入第二項電政資本收入一目電報資本收入二目電話資本收入均照原案第三項郵政資本收入一目郵政協欵照原案二目前期盈餘撥入照原案主席宣告續議第二科審查歲入各欵經常門請審查報告王玉樹報告審查經過後遂逐欵討論第二欵關稅經常門第一項關稅一目海關稅照原案二目稅司經收常稅照原案三目常關稅審查報告主移一部分於臨時瘦馬驤李肇甫均反對審查報告維持原案主席以審查報告表决少數原案表决多數第三欵鹽欵經常門第一項鹽欵一目鹽稅審查報告主移三九一八一九零於臨時門錢崇愷馬驤李肇甫均維持原案主席以審查報告表决少數原案多數可决二目官運餘利審查報告亦主移二零一四零五於臨時門主席付表决少數原案多數通過第九欵中央各機關收入第一項中央各機關收入一目外交部收入照原案二目内務部收入王汝訴等以内務收入不止此數應請政府將巿政公所所有各項捐收一併報告後再議衆贊成三目財政部收入照原案四目海軍部收入照原案五目司法部收入審查報告主移八○○○於臨時門兼由政府追加律師證書費五萬元亦列臨時門主席一併付表决多數六目敎育部收入七目農商部收入均照原案八目交通部收入九目印鑄局收入審查報告由財政部管轄特别會計項下印鑄局收入七五九一○其中營業收入歸經常門廢物賣却及雜項收入歸臨時門衆無異議第十欵中央直接收入第一項中央直接收入一目印花稅照原案二目烟酒牌照稅照原案三目烟酒稅四目烟酒公賣收入審查報告主兩目合併馬驤等贊成原案主席以審查報告表决少數以原案表决多數五目鑛稅照原案臨時門第二欵關稅臨時門第一項關稅一目至三目均照原案第七欵中央各機關收入第一項中央各機關收入一目至三目均照原案第八款中央直接收入第一項中央直接收入一目至三目均照原案第九欵中央雜項收入一目至三目均照原案第十欵債欵第一項債欵一目三目均照原案五目内債審查報告主減一三○○○○○○馬驤謂此項乃國家理想收入俟本科審查將終結時再議衆贊成第十一欵歲入借欵第一項借款收入一目銀行借欵馬驤主張如十欵一項一目辦理衆無異議時巳十二時四十分宣告延會 
[新省請免苛細重複稅捐]  
　　財政總長陳錦濤呈大總統文略云竊准新疆省長楊增新咨據財政廳長潘震呈稱新疆僻居邊遠舊爲特别區域設省後一切稅捐諸從寛大迨前清末造舉辦新政隨時創辦卽不免於複雜而迹近苛細之捐廳長細加查察如旱磨課磨行捐門巿捐屠捐等項稅法旣非普及收入亦復甚微又吐魯番鄯善兩縣舊有葡棉秤稅收之商人歲額湘平銀四百兩後統稅局成立又經照章收稅而秤稅漏未删除實係重複又南疆和于皮洛等縣有蠶繭稅一項向係於蠶絲入巿之時由佐職收其秤稅本屬陋規亦於辦理新政時提作地方自治各費而繭絲買賣則仍收統稅是各縣所收者即係秤稅且係相沿之陋規以上各稅似在仰邀蠲免之列等情增新查核屬實相應檢同原表咨請核辦見覆等因到部查地方苛細捐稅前經奉令著商同地方長官查明呈請減免業由本部先後呈請將河南京兆黑龍江等省區苛細雜捐分别減免奉令照准各在案茲准新疆省長咨稱前因本部覆核原表所開旱磨課各項或迹近苛細或事屬重複擬請准予照案蠲免以示國家軫念民艱之至意云云 
[假期修學辦法之實行]  
敎育部前開敎育行政會議時於假期修學一節曾提出議案議决辦法其中可採者頗復不少部中體察情形更加訂正特於十日令行京師學務局飭轉各學校切實施行並附抄此案原議其文略以學校之有寒假暑假曰衞生也曰將息也其理由人盡知之然僅具此理由則每届其時學校員生相率安度於家校中可無一人不做一事光陰虚擲公欵虚糜校中課業且隨家庭社會不良之傳導同化於不知不覺之中孟子言逸居無敎西哲言惡事發生於假日滋可慮也縱曰學生身體之愛護最宜注意試問學生家庭寒暖之度是否較適於學校農工商各實業是否爲服務於社會徒養成一般畏寒畏暑怠惰驕佚之人寗非於敎育原理相背馳更何論社會之對於學校信仰力薄以放假爲詬病乎東西各國學校莫不利用假期謀學生德業之增進乃吾國各處學校幾視假期一届即與修學之事截然無關大好光陰任其空費循此不改貽誤何窮今爲補救此失起見特按吾國現狀酌列大概辦法於左一假期修學依各級學校太各種學科性質應分别注意惠門以上學校則調查採集旅行研究參訂編著論文講演學術師範學校則調查採集旅行温習課業講演敎育中學校則調查採集旅行温習課業補充未完全之課程實業學校則温習課業農工商場參觀或實習（實業學校應減少假期）小學校則温習課業或補修職業上之知能其他有益學業事項二敎員因講習會等事留校者應輪流休息三嚴寒酷暑得臨時休息四修學成績於假期届滿時報告學校由敎員評定之 
[魯議會與張兼長]  
　　齟齬後之彼折四月十日省議會開幕張省長出席演說當時以語言誤會與副議長王責忱頗有所駁辨議員許鍾璐并謂本省吏治腐敗　逹極點新委任之各縣知事外間喧傳多由納賄而得因以所聞情形面詰省長其齟齬情形已見前報茲聞張省長以官吏受賄爲法律所不容如果有以上情節不惟自己失於覺察吏治前途何堪設想於次日致函議會請許議員將各知事之納賄事實指出證據以便儘法懲治並限於五日内答覆此張省長一面之憤憤也 
其在省議會方面則十三號補選候補參議員是日午前八時開選舉會至九時議員陸續到會者計八十四人尙未足法數選舉監督張兼省長適有要公北上由政務廳長安善甫代表出席張議員蘅塘起而反對謂政務廳長無代理監督之資格本日當然不能投票語畢拂袖逕出又延長數分鐘議員續到者四人張蘅塘亦復接踵入席計在場共八十八人巳足三分二以上之法數安廳長前席報告謂日前中央有急電來東召集各省督軍開軍事會議討論加入問題張兼省長巳於昨日（即十二日）奉召入都本省行政事務委政務廳長代拆代行又以此項選舉關係重要與他種事務不同故於入都之先特電知内務部委政務廳長代表出席惟選舉監督一職是否可以委人代理法律無明文規定若議員諸君承認鄙人代理即請投票若認爲有疑義時亦不妨暫不投票報告畢旋有議員馬樂善起立謂政務廳長可否代理監督法律旣無規定今日之事非有内務部來電承認政務廳長可以代理監督當然不难投票張議員又續起引伸馬議員之說萬議員仲熙起立謂覆選監督一職可以委人代理法律固無明文而不許委人代理法律亦無規定本席以爲此項問題無關重要今日會場巳足法定人數不妨即行投票安廳長遂倩管理員持名册請各議員簽到而反對投票之馬張兩議員相繼拂然退席在場祗八十六人仍不足法數遂無結果而散其實政務廳長代表蒞會未必即成法律問題在議員一部分之反對亦不過欲表示其不滿於張氏而已 
[鄂議會質問實業行政]  
　　鄂省會議員蕭俠吾等於十一日大會提出關於本省實業行政各項之質問書請省長五日内答復原書於湖北實業財政頗有關係特錄茯全文如下查省議會暫行法第十六條第五項之規定議决本省財産及營造物之處分湖北第一模範大工廠純粹爲本省公有財産近來報載有該廠招商承辦之事日前本員覩該廠門首布告其中亦有本公司字樣是該廠租商一節不爲無因乃查閱咨交本會新五年度地方預算書該廠全部經費歲出歲入依然列造且自去歲閉會以及今日關於該廠事宜並未准省長有何項聲明及提案交議究竟該廠現係如何性質殊不明瞭第一第二農事試驗場據去歲湖北高等農業畢業牛袁瀛陳請書所云巳於民國四年段巡按任内委任商人張朝禧承辦年收租金三千元查新五年度預算該場出入經費仍均列入惟出入相抵之盈餘適與租金三千元之數相符且預算備考欄内並未聲叙曾經包辦及收回與否是否名係官辦實則商營亦屬可疑白沙洲造紙廠據連日報載省公署行大展公司之飭文確已租商承辦訂立合同查此案亦係本省財産之處分何以未交本會决議驟然與之訂立合同合同之爲草案爲正式與其内容如何曾否驟行簽字抑擬俟交會决議後再行簽字均難揣測炭山灣煤礦爲本省一大財源前清由法商開採曾獲巨利改革後由本省收回公辦限年攤還價銀八十萬元民國元年五月前財政司委員開辦二年度編列地方預算該廠除應需經費外每月可獲淨利四萬元此次咨交新五年度預算書何以該廠經費概未列入且查本年公署咨文未列預算各欵清單亦無該廠欵目是否遺漏抑或别有計畫頗難索解以上各項均關本省實業行政爰依省議會暫行法第十九條之規定提出質問書應請省長於咨至五日内逐一明確答復 
[贛省會勘烟苗之近訊]  
　　英員潘樂納會同部員黄兆熊錢廣禧查勘贛省烟苗已於上月出發其路程先至贛西所屬之吉安縣聞英員在某敎堂演說謂本員在贛有年對於各縣情形頗爲熟習有無烟苗早已悉其眞相不待今日查勘始能揭見旋由贛西至贛南一帶對於該地異常注意因贛南接近廣東向爲煙苗著名之地故搜查非常認眞現巳查至贛東屬之撫州其查勘方法每於蒞縣時先傳敎士詢問如云素無烟苗則略加查勘即去倘敎士於烟苗之有無未能確切回答則查勘格外嚴密幸巳勘過各縣尙無煙苗發見不日即赴贛北一帶查勘大約陽曆四月底即可告竣 
潯陽道尹吳竹樓以道屬各縣查禁烟苗業經派員履勘並由各該縣知事取具肅清切結呈送在案現在英員部員早經出發不久即查至贛北一帶惟樂平向爲烟苗出産之區民情又屬强悍該縣知事張絅辦理固稱得力誠恐百密一疏特委文定祥前赴該縣會縣搜查以期周密並將前情呈請省長察核矣 
[蕪湖快信]  
　　美國兵艦把特因號在漢奉該國駐滬海軍司令電調開滬聽候命令該艦於十四日午刻過蕪下駛 
招商局江永輪十二日由蕪開行至西梁山江面機器忽爾損壞當即停駛該輪船貨搭客次日由江裕下水拖去重慶德領事貝特克氏亦改乘江裕赴寗 
駐蕪安武軍第一路統領馬聯甲刻派副官儲耕野往宣城檢閱該軍駐宣一二三等營兵士魯督軍派軍需張蔭萱來蕪採辦軍米一萬石張前日巳由浦口來蕪 
九江聖雅各學校及安慶聖保羅學校學生共四十餘人十二日乘江永輪來蕪與此間獅子山聖雅各學校生比賽足球及各項運動 
[皖省近事]  
　　蕪湖商業維持會前日致函省議會陳訴中南兩路查驗補抽局種種苛擾致蕪巿衰敗歇業甚夥請速救濟以維商業聞省議會巳將此函列入議案俟大會公决再行咨請省長轉請財政部核辦安徽中華銀行倒閉後計存巿面銀元紙幣三十九萬三千餘元銅元紙幣七百六十餘千經財政部核准分作四年八期兌付現第六期將届應還債本五萬元四釐息三千元已由財政廳函知中國銀行届期會同商會照兌 
皖省本年份應償英商怡大洋行債欵（　第二期）四千三萬元倪省長巳飭財政廳照撥皖省農事試驗場本由農校校長金邦正兼代現倪省長以金辦理不善將委鄭璵接辦 
[江北實業之悲觀]  
　　江北淮揚徐海二十五縣幅員之廣勝於大江以南然自丙午以還災荒疊見各界奔走呼號乞得鉅金以銷費於不生産的振濟猶慮不給近十年來出自國庫以及個人之捐助者僂指計之實不下數千萬金雨暘稍愆即以災聞民生困苦依然如故使以此數千萬金經營一種或數種事業豈不足稍資補救歟然而不能者果由當局無遠大之眼光歟 
欲補救江北之民生舍實業外别無他道若謂江北實業毫無萌芽未免言之過甚即如已成立之省立工場方籌備之省立農事試驗場以及學校敎育之籌備何莫非實業之一端然按之實際則殊不然 
省立第四工場機織染色兩科生徒第一次雖已卒業三十餘人然技術因未精深資本又嗟缺乏離場而後依然不能獨立生活遑論普及於社會第二次招生二十餘人軍政兩界以及地方紳董交條關白者至五六百人之多徇情之處恐不能免場長陳君每對人言官辦性質不得不如是其情形可想 
江北應設第一農事試驗場於淮陰第二農事試驗場於銅山久經省議會議决咨請省長執行因本省附加稅三角廢止本省合算不下百萬一切新事業概行停頓此舉之遲遲未及籌備者亦爲是也 
邑人張福增發起蠶桑公司購桑散給各縣農户栽植並擬自行創設模範場以資提倡由滬來浦興致勃勃一般人靡弗額手相告江北蠶桑之一線曙光在是乃於月前南下起運距今一月竟杳不復返矣能無令人失望 
最近省長訓令江北各縣知事關於實業者二起一爲樹藝一爲蠶桑驟視之固爲提倡實業之一助然其實各縣之能否遵辦是否合法殊難預定是則仍不外紙上空談而已附錄大要如下第一二二三號訓令云案據吳江縣知事李世由呈稱爲遵令推廣林木舉行植樹典禮懇請查核備案事林業應普及各鄉知事擬定學校育林辦法依照學區分設林場就學校經費内酌提百分之二預計每歲可得二千元以備逐年推廣業巳定期召集各巿鄉助理員集擬辦法等情前來除指令該縣於縣城内推廣一千株又依照學區分設林場辦法極是可樹各縣之風聲除通行各縣一體仿辦外仰速勘定各區地段卽時設法育苗爲逐年造林之凖備此令印發外合亟訓令各該縣知事一體籌議辦法具報候奪切勿推諉延誤第一三七六號訓令云案據丹陽縣知事胡爲和呈稱辦理提倡蠶桑情形請予鑒核事知事遵將奉發提倡蠶桑辦法布告合邑人民並分行各巿鄉農會一體知照又於附稅實業項下借撥銀三百元令委蠶桑試騐場董事夏朝鼎親赴浙江石門購買桑秧即在該場銷售祗收成本水脚雜費概由公家承認以示提倡現在夏董購運已回計有桑秧二萬株鄉民領購零躉互見殊形踴躍風氣開通良深忻慰尤慮種桑之法鄉民尙未諳練也爰將國民學校校長姜鴻輝所擬種桑淺說油印多份廣爲發送其内所載接桑栽培距離種植耕耘施肥諸要素俾可次第推行不致狃於舊習又慮桑秧種植有偷竊作踐之行爲也爰擬定保護辦法布告周知凡購領桑秧者給示一張實貼曉諭並令行各區警佐如有偷桑作踐情事報告來所務須送案　辦 
 
 
 

Page 7

 
 
决不姑寛此提倡種桑之情形也陽邑蠶桑試驗場上年所植桑抉七千餘株現巳培壅成活而育蠶傳習等當實力奉行特於該　内建築蠶室五間召匠估計工料全包計需銀一千七百三十元察核繪送略圖尙堪適用價値磋商數次始行訂定初無浮濫業巳取立承攬即日興工全部工程約定陰曆閏二月底一律完竣此籌設養蠶室之情形也等情前來除指令該縣辦理蠶桑分别購苗勸種育蠶傳習極力提倡殊堪嘉尙除訓令淮揚徐海各道屬仿辦外仰將各鄉桑苗發育情形及育蠶成績隨時具報備考母任始勤終怠此令印發外合行訓令各該縣知事一體籌議辦法具報候奪愼母玩忽 
地方通信 
[松江]  
　　農會改選職員農會會長吳步蟾已届兩年任滿因於今日召集各巿鄉白治委員及會員等在該會開會改選由李潤之縣長到場監選會員到二百二十五人先由吳步蟾報告兩年來預算决算會員以其手續欠當大起爭執辯論多時仍無眉目經人倡議推定查帳員另行查閱爭潮始息次用無記名票按簽到人數散票選舉吳步蟾得百三十五票最多數連任正會長姜世綏得九十二票次多數當選副會長次仍用無記名票選出評議員戴平章等十六人始振鈴散會 
公選育嬰總董育嬰堂舞弊控案巳由省道兩署批准另舉紳董原訴人張永祚等緣於今日在城内明靜堂開會改選提出吳前　沈慶安雷補同錢同壽四人具呈縣署請於四人中選任一人爲該堂總董惟吳前楣舊係育嬰司月故提出時即有宋麗江者起而質問謂吳亦該堂職員如潔身自好何以不舉發該堂弊資如碍於情面何以不奉身而退請大衆注意經沈立礎起而徐辯始無異議現巳由原訴人蓋章送縣核奪矣 
[蘇州]  
　　鉅賭案提人不到警廳保安隊在幽蘭巷黄老四家捉賭搶洋一案經吳縣公署派警許太飭拘賭徒董稼伯江寳和等十四名日久未能拘到警廳又將看管之楊德明等交保巳記前報茲悉該警接到拘票後卽先至穹窿山欲拘祖師殿道士江寳和江即來蘇托岳某邀集其餘賭徒十三人商議公同凑集鉅欽懇托該警免予解案該警即以所提各人或不在蘇或名姓不符一時難以拘到等詞禀復縣署經孫知事批云查閱該警報告語近支離殊難核實且與警廳函復各節亦有未符案關省長曁道尹令飭豈容稍涉含糊仰該警再行切實偵查隨時具報母稍徇延一面候將此次查傳情形先行呈復道尹核辦 
蘇鄉演戲鬧事蘇鄉南橋鎭保安隊丁因本鎭演戲奉令前往彈壓當有地痞吳阿三王桂生等在場滋鬧隊丁朱其發上前排解吳等誤會逮捕卽有朱阿慶喝令吳阿三王桂生等將朱其發拼力毆打受傷甚重幸該隊聞警往援始將行兇之吳王拿獲連夜解送來縣孫知事驗得朱隊丁傷勢甚危訊據吳等供稱另有主使之人當飭先行拘押候緝到正犯再辦一面通令各巿鄉此後禁阻演劇以免滋事 
組織臨時檢查所朱鎭守使王道尹前日會銜通令各縣知事云案奉督軍省長令開查前准陸軍部電擬定德僑檢查辦法業經訓令在案茲按照該辦法第七條製定臨時檢查規則以便施行除分行外合行檢出規則一本令發到署即便遵照妥愼辦理等因並附規則到署奉此查蘇州現有德人一名係名革次漊克即海關題名錄所載之蘇州關三等驗貨員葛位良僑居閶門外錢萬里橋北堍所有檢查事宜自應遵辦本鎭守使等當即邀集駐蘇軍警長官曁交涉員吳縣知事等公同籌議並遵照奉頒規則第十七條斟酌辦理擬即設立臨時檢查分所於蘇州警察廳至該所委員以蘇州警察廳廳長憲兵營營長吳縣知事曁蘇州交涉署蘇常鎭守使署蘇常道尹公署蘇州水警二廳各派一員會同組織而以警察廳長曁憲兵營營長爲委員主任分由本鎭守使等督飭辦理以昭妥愼除將所擬設立臨時檢查分所規則及委員銜名繕摺呈請備案並分别咨行外合行抄發規則令仰該知事即便遵照如必須設立檢查分所之處可即查照規則斟酌施行仍將辦理情形尅日具復以憑轉報 
[無錫]  
　　鴻山盜棺之慘狀距邑城東四十里地名鴻山明季以來時有棺柩浮厝山麓幾無空地前晚午夜附近鄉民遙見山脚燈火熒熒疑爲燐光未往察看至翌晨有人路過山麓始見浮厝棺柩數百具俱被撬開棺蓋剥去衣冠以致枯骨縱横搗亂自鴻山寺　泰伯墓延長一英里之間所厝棺木幾無一幸免慘不忍覩云 
[鎭江]  
　　西人回國從戎鎭江英工部局西人克立現因歐戰正劇奉令回國從戎於十五號起程乘車至滬然後返國所遺工部局戰務暫由西人馬定庖代 
調艦保護要塞海軍總司令以中德絶交防務緊要昨特電調永豐軍艦駛赴鎭江下游一帶將　山象山各要塞嚴密防護該艦奉令後業於十五號蒞鎭矣 
新任知事蒞鎭新任丹徒縣知事倪和甫奉飭赴任業巳由省蒞鎭擇於十六號進署接印聞章知事交卸後須赴省垣晋謁省長禀陳交代事宜昨章君之眷屬已移住小馬頭琴園矣 
嚴禁迎神賽會金陵道尹俞紀琦昨通令鎭屬五縣知事着即轉飭所屬城鄉各警區一體嚴禁人民舉行迎神賽會以防擾事而破迷信各知事奉飭後均巳遵照辦理矣 
坤維女學之紀念會鎭屬丹陽縣馬陵坤維女學校創辦已十有二年頃聞該校校長任君以四月十三號適届十二週年紀念特開學藝運動大會遍請海内名人到校參觀講演茲紀其會期順序如下第一二日學藝會第三日運動會第四日上午名人演講會下午家庭懇親會第五日成績展覽會（女賓）第六七日成績展覽會（男賓） 
[揚州]  
　　定武軍赴海過揚安徽督軍張少軒現派定武軍第三路吳管帶所部之軍隊開往海州駐防該軍隊業於今日（十四）由寗乘輪過揚 
籌辦藝徒補習所江蘇省立第六工場場長潘斗南爲造就一般貧寒子弟起見擬在本場内附設藝徒補習所以期實用日前特禀請省署核示茲聞已得齊省長許可并令從速籌辦矣 
周知事親自查烟周芷貞知事近對於禁烟一事尙見認眞連日親至署中各幕僚住所從事查察日昨在某處查出烟具等件訽悉此具之主人爲周少貞不知周知事如何辦理也 
承審員訊明盜案前搶刦公民于紹庵家之盜犯王麻子昨（十三）經江都縣署承審員嚴訊王供認不諱按律判處死刑詳請上峰核奪 
控告華嚴庵和尙西門外七釐甸華嚴庵和尙隆海行爲不正劣跡多端現由公民王崧山等在縣控告未識周知事若何辦理也 
警區員請辦賣烟江都警察第十區區員詹壽昌查得管轄區内有石義發私開烟燈日昨詳請周知事飭拿嚴辦 
[安慶]  
　　鹽斤加價之反對本年春初倪省長曾以公民名義刋布通告請願議會擬將皖岸鹽斤加價十年每斤加錢八文興辦因利銀行及實業敎育諸端以裕皖省財力現在尙未經省議會通過而皖省紳商以鹽斤一項爲民間日食所需値茲兵災之後繼以兇年元氣未復若新增此項擔負實屬有害皖人現已密議數次苟省議會通過認可卽會同全省紳商力爭廢止云 
濟良所女子擇配皖垣自警務處長易迺謙蒞任後即於楊家拐組織一濟良所章程完備辦理認眞一時墮落烟花之婦女均賴以跳出火坑近有該所留養女子亞蘭訂於今日（十三）上午擇配并在迎賓館發給擇配證書事屬創舉因由該所主任人柬約各界前往觀禮 
因案殞命之控訴定遠縣知事彭誠蓀前因誤聽該署法警妄報該縣農民趙興桂恐非善類牽及趙興桂之族姪趙德政鎖拿到案嗣因趙德政現充鳳陽縣屬清眞寺敎長復送交鳳陽縣審譸經該縣陶知事偵知其誣隨即開釋時閱未幾趙即殞命刻經趙之族叔興和以伊姪德政案外被捕因案殞命等詞逕赴省公署叩懇提究當由省長批云該民人之姪趙德政爲定遠法警悮拿送經鳳陽縣知事訊明即予開釋判令仍充清眞寺敎長本與名譽無損何至由此殞命惟定遠法警並不訪查明確將案外之人擅行逮捕殊屬不法仰候令行定遠縣知事澈查懲辦具報核奪 
[九江]  
　　致祭蔡上將四月十二日爲蔡松波上將國葬之期九江鎭守使潯陽道尹九江關監督警察廳長縣知事審檢兩廳長均赴塔公祠設立上將牌位舉行祭典紳商學界亦與祭到者約百餘人首奏哀樂奏畢向上將位前行三鞠躬禮畢旋奏哀樂而散 
[武昌]  
　　王督軍入京之預聞鄂省王督軍早即有晋京之說祗以地方重要未能輕離茲聞中央政府因對德問題有招致各省軍政當局來京會議之舉現王督軍正督飭軍省兩署人員清釐重要公務有於十五日帶同秘書金世和上校參謀穆恩棠等起程乘專車赴京消盵省署公務則命政務廳長何佩鎔代拆代行軍署公務則委北洋第二師長王金鏡護理 
[嘉興]  
　　衞隊鎗斃良民案　誌北門外第三警所警士前晚因孩　迎燈竟將小孩追逐下河致釀成極大風潮並開鎗擊斃大脚阿三一節巳誌昨報茲悉昨日（十五）上午十時張知事帶同檢驗吏前往相驗尸屬均不願相騐嗣經商民調妥准予撫恤洋一百元並另購衣棺收殮此外再給食米若干以作養贍始允相騐至當晚拘去之商民陸寳書等十人各商家以均非肇事之人擬請商會設法保釋餘外受傷之人現均在醫院醫治内有數人傷勢頗重恐有性命之憂聞張知事巳將肇事情形詳報上峯矣 
[杭州]  
　　官産處有裁併說浙江官産處周處長楊會辦已奉令任事茲聞財政部以浙省官産自設處清理以來大宗田地多巳陸續標賣現在各縣事務所僅設七處所有官産事宜較前簡單擬卽將官産處裁撤歸併財政廳兼辦以節經費 
杭縣勸學所成立昨日（十五）杭縣勸學所開成立大會政學界到者計胡上裴楊文彬沈維敏蔣天牧阮性存鄭厚庵祝震朱汲民姚應泰等七十九人齊省長派政務廳敎育科科員孫璸爲代表楊督軍派軍務課課長董元秀爲代表錢塘道尹王守恂派道視學汪文璣爲代表朗讀演說詞並由來賓阮性存祝震朱汲民陳明齋等相繼演說至散會時巳鐘鳴十一下矣 
交議留學經費齊省長以浙省留學歐美官費生原額二十名本年擬加增十名共三十名應支學費六萬九千一百二十元又留日官費生定額一百四十名在新章以前補費者計大學生十二名特約四校生五十七名其他官校生九名原派及新派實業練習生十名（照案應占名額二十名）又照新章費額補費者特約四校生三十名大學及其他官校生十二名私校生六名共一百三十九名應支學費九萬六千一百四十元本省留學北京大學學生六十七名應支津貼四千四百二十四元又本省留學北京農業學校學生五十名應支津貼九百九十元已繕具留學經費案提交省會核議 
[吉林]  
　　質問處理選舉訟案疑　公民李芳等本月十一號上吉林地方審判廳第六次追訴狀云竊公民等於上月十日面謁廳長請求解决承諭俟傳楊福洲到案再爲開廳審理等語嗣聞劉逯兩犯將欲潛逃赴京公民等又經面詢廳長報告詳情並拘傳被告以爲臨時之補助復承諭示嚴飭保人絶不使劉逯逃案公民等聽命之下欽佩莫名以爲司法之尊嚴若此實屬民國之幸迄今一月有餘不知福洲果否到案劉逯之保人如何取締當此共和再造之時法廳之威信正應保固維持始不愧名爲民國查公民等第一起吴批云仰候核辦夫仰候核辦者固不必候楊福洲到案而始解决也繼又云俟楊福洲來案核辦似又云非楊福洲到案不能解决也旬日之間批示前後兩歧此公民等所滋疑者一也且楊逯劉三犯表面上雖係共犯以實際而論實係個人行賄個人買票罪成獨立並無連帶關係乃竟云非楊福洲到案不能判决此公民等所滋疑者二也現在楊福洲藉議院爲護符旣未歸案而在案之劉逯二犯潛赴京師又不能據公民之報告臨時拘留事後經呈請鈞廳電致京師同級檢察廳依法就近協緝並指定該犯等住址又蒙批示業已函請京師地方檢察廳依法協助矣茲據同人由京來函京師地方檢察廳並未接到貴廳公文似與所批又不相符此公民等所滋疑者三也似此刑犯遠逃大案難結公權不復國法何存中國前途何堪設想萬不得已爲此狀請貴廳懇希明白指示以釋疑抱並乞查照前次各狀速電京師地檢廳嚴緝劉逯楊三人歸案候審吉林幸甚民國幸甚 
雜評一 
[彌補六年度預算（步陶）]  
　　政府爲彌補六年度預算有發行兩種公僨之議此蓋量出爲入而非量入爲出之預算也夫以瘡痍滿地災歉頻仍之吾國吾民能力之足副此公僨前途之希望者果能有幾乎今且讓一步言之卽使公債發行應募者一如當局預計之圓滿而此後每年預算勢必以次發行此兩種或更多之公債以爲彌補迨至債級遞增吾民終有難勝擔負之一日是即吾國預算終有無從彌補之一日况首平情度理今日時局乃危機四伏之時避今日社會乃顚連憔悴之社會以如此鉅欵之公債其招募之成算顧乃視如外府存儲之取求吾恐其樂觀之程限要有未可遽言者也我故曰預算者宜量入以爲出不宜量出以爲入 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀覊留美艦之遲回]  
　　字林報云上星期五晚間探悉美國砲艦巳奉訓令將在上海覊留卸除武裝長江中各艦亦奉飭回滬各情巳見前報前昨兩日内泊於九江南京兩艦已先後蒞滬惟星期六日午後上海美艦又奉來示囑將覊留一事暫勿辦理以待後命華人對於此事頗爲注意聞中政府並未有覊留美艦之請求此事當先由中國請求云 
[盧使委定參預軍事會代表]  
　　松滬盧護軍使昨奉國務院來電政府現定哿日（二十日）在北京開軍事會議會議藉决外交方針請即迅速蒞會等因當因現在滬上防務重要未克親自赴京爰委使署參謀長兼三十八團團長馬鴻烈爲代表赴京與會馬軍現定今日（十七日）乘滬寗早車赴寗轉乘津浦穴浦穴車北上 
[第二批招募華工定期赴法]  
　　法人在滬招募第二批華工業已取定二百名現由法工程司陶履德與華總理梁耀卿商定此項華工准於本月二十五日乘法公司郵船放洋赴法巳經陶工程司函請法總領事轉致海關稅務司俟該郵船出發時請即照驗放行華工方面亦由華經理傳知各工頭轉告錄取工匠於出發前一日覓具確實舖保來行領取安家費及旅費並准於二十五日上午齊集道信公司聽候派人送乘法公司郵船赴法 
[呈請保護出洋華工之批詞]  
　　江蘇督軍省長批上海總商會呈一件爲呈復保護出洋華工懇令交涉員驗明給照以資取締由呈悉華工出洋本應由交涉員驗明給照至取締保護辦法應候分令上海江寗蘇州鎭江各交涉員核議復奪仰卽知照此批 
[會勘烟苗之千鈞一髮]  
　　淞滬警察廳接上海縣公署咨開奉省長訓令内開查會勘烟苗一事曾經電飭各屬妥速籌備在案茲查英員來蘇爲期甚近蘇省六十縣對於禁烟要政均當振刷精神督率員警嚴切搜查其徐海淮揚各屬英員最爲注意尤應嚴厲進行萬勿稍留毒卉致誤大局一俟中央委員與英員到境卽由該管縣知事陪同前往妥爲保護仍將入境出境日期具報除分行外爲此令仰該知事遵照辦理並轉致復查委員查照此令等因奉此除函致省委查照外相應咨請遵照查英員來滬在邇請速督飭各區巡警再行加意搜查勿使稍留根株致貽口實等因昨徐廳長巳轉飭所轄各區署所一體遵辦矣 
[江海關焚燬土膏]  
　　江海關巡員陸續查獲之洋土藥烟膏及捕房查獲送存關棧之烟土積儲已多茲經正稅務司諭將查獲洋土藥烟膏等物之日期分量及進口船名分别編列三百餘號函致海關監督施理卿君轉請各機關派員到關監視焚燬准定十七日（即今日）上午九時半用海關巡輪將土運赴浦東陸家嘴海關專造之窰内焚燬主任其事者爲海關副稅務司石美第君海關總巡道生君與捕房總巡其他省長道尹交涉監督警察各廳署曁中西各報館代表先於九時一刻在關會齊前往監視並備有茶點欵待云 
又聞江海繈施監督昨日分函各機關云逕啓者本月十七日海關在浦東大窰焚燬積存私土一事業經由關分登各報並由敝處禀蒙省長派委滬海道尹會同各機關人員偕往監視在案茲准稅務司知會是日九點半鐘由關開輪渡浦請轉致各機關派員於是日九點一刻鐘到關會齊偕往前來除由敝處派委庶務科長馬炘曁譯員奚達先於九鐘時赴關接晤外合亟函致敬祈尊處一體派員如期赴關偕往監視仍希將員名示知以便接洽爲荷 
[陸巡閱使行將來滬]  
　　新簡兩廣巡閱使陸榮廷已於前日（十五日）出京乘津浦車回南約今日（十七日）抵滬與薩總司令接洽後即航海返粤現盧護軍使巳飭憲兵營營長張輔漢率領憲兵前往滬寗車站迎迓 
[烟酒聯合會之緊急通告]  
　　烟酒聯合會總事務所昨日通告各埠分會云謹啓者接京師代表團快函内稱烟酒事務署鈕督辦多方運動將烟酒專署經費列入經常門製烟廠經費列入臨時門業經衆議院審查會通過不日提交大會决議其所提議理由書中有先從公費入手將來必須辦到專賣造端宏大非部中附屬機關三數員司能勝任故設置專署與部劃分獨立等語烟酒旣特設專署經費旣列入經常是機關無裁併之希望公賣無廢除之希望且其目的竟從公賣而進於專賣置兩業巳經衆議院通過之請願案於不顧前鈕督辦與吾總代表在京談判時允我先商稅法彼此同意再行提交國會今乃自食前言竟將預算案提出審杳同業莫不痛恨疊經一再開會討論挽救之策與對付之方到者極衆羣情大爲激昻公决除一面籌備抵制外一面致函京師設法挽救并急電衆議院要求矣該預算案提出大會時立予打消今將原電刷印寄奉尙祈察核公决挽救方法即日詳示俾便進行事機急迫特此佈告 
[再誌道屬高等小學聯合運動之籌備]  
　　滬海道屬公立高小學校聯合運動會事務所主任余芷江以本月二十三日舉行聯合運動爲期已近連日在公共體育場督飭各職員籌備一切頗形忙碌昨日又爲該會開職員會之期除崇海奉川四縣各職員先期函知因事未到外餘如上海寳山南滙松江金山太倉海門嘉定青浦等八縣之第三科及視學員到會者計有二十餘人於午後二時開會由余芷江主席與各縣職員協商種種辦法　衆决定三事如下 
一推定事務部各項職員任事日期（公决）本月十二日以前 
一分發各職員徽章及入場劵（公决）按照預定細則辦理 
一支配各縣運動員住宿地點（公决）五處（一）普益習藝所松江奉賢（二）留雲寺南滙（三）公欵公産經理處川沙（四）縣立第一高等小學校崇明嘉定寳山（五）巿學務辦公處海門金山青浦太倉上海遠鄉與會各員臨時支配 
繼又决定本月二十日下午五時再開評判員會籌議一切 
[昨日進口之銀洋]  
　　邇來本埠銀根稍緊銀拆巳漲至一錢上下緣前數日各銀行有大宗銀洋出口之故至各埠進口之銀洋迄巳旬餘寂然無聞及至昨日各客帮始從長江裝來現銀十萬兩現洋五萬元並由烟台客帮裝來銀二十萬兩洋十萬元惟區區數十萬仍不濟事故收盤銀拆仍須九分云 
[又有炸彈爆發]  
　　昨晚七點半時法新租界愛多亞路六百六十九號門牌向爲工人之李姓家樓下忽有炸彈爆裂聲震遠近嵩山路捕房捕頭聞此巨聲立飭探目沈德福包探任水揚等前往偵查據李聲稱日間在途中拾得形似鐵罐一枚不知其爲炸彈故持回家中旋被小孩取至門前抛弄失手墮地以致炸裂等語該探等察得該炸彈炸力不猛故未轟損房屋亦未傷人當即據情回禀捕頭聽候核辦 
[寗波發現僞印花票之根究]  
　　近有某甲携帶僞印花稅票在寗波城中兜售當爲該處商家察破將甲連同僞票扭送該處警署派員研訊據甲供稱此項僞票係由上海新東門（即福佑門）口某烟紙店主稽某所造使我到此行消等語該警署遂備文來滬移請上海地方廳及淞滬警察廳密提稽某解甬訊辦昨午林檢察長委派司法警長梅南枝徐警廳長委派偵緝隊隊長翟世清等會同馳往捕拿詎稽巳知風避匿梅警長等即在該店中詳細搜檢抄獲僞印花稅票一大包帶回廳中據情禀復一面由徐廳長令飭一區二分駐所王金山警佐特派巡警二名前往該店輪流看守 
[解脫惡僕弑主之牽累]  
　　寓居新閘南成都路寳裕坊二百三十六號門牌已故前清淮揚道蒯光典之第二妻王氏與其第三子蒯彦先於本年一月三十號夜半同時被惡僕汪廣福串黨用刀勒斷咽喉殞命當經捕房將汪之保人成衣匠王得成拘解公共公廨迭經訊供收押並由尸屬禀請内地官廳懸賞緝兇在案昨晨由新閘捕房捕頭派探將王解請公廨復訊卽據中西包探上堂訴明前情訊之王得成仍供實不知情求察經俞襄讞商之英白副領事以此案查無證據且被告已押兩月有餘姑寛開釋仍飭偵緝正兇到案嚴懲 
[開驗粤路股票收單]  
　　旅滬各省粤路股東維持會致上海總商會函云敬啓　敝　歷次提議將廣東頭二期鐵路股份仿浙路辦法頭期五股拼一股二期兩股拼一股均適合五元之數茲經粤路總公司訂定陽曆五月二十五日由廣東大會表决經敝會及廣肇公所登明申報自陽曆四月十五日開驗股票及收單陽曆五月十三日截止奉求　會通告有股諸君早日將三期股票及頭二期收單交由廣肇公所核驗以保血本具紉公誼 
[閘北救火會集議添購救火器]  
　　閘北二段救火會研究火政成績漸著自去年購置摩托救火機以來施救頗爲迅捷茲復擬添置最新式滅火機一輛計需英金一千四百五十鎊又雙熟紗皮帶數百碼約需千餘金故於前日（星期日）下午二　邀集各會員開全體大會集議辦法到者有正副會長陶子敢甘熽初　耀庭會董謝　牕陳炳謙陳文鑑徐乾麟袁履登孫瑞康金芝山黄務生周匡應陳維翰文朝李瑞如朱節香鄧雨農洪　卿沈倜凡尹村夫洪文廷戴運來正副隊長徐少棠羅子惠及各會友等計四十餘席所需經費　由各會董擔任籌集决議尅日向外洋定購應用至五時許該會分贈各會董金質徽章後茶點而散 
[滬杭車來滬搭客注意]  
　　滬杭甬鐵路運輸總管布告云本路自與滬寗鐵路接軌以來凡上行車至龍華新站後其前段開至上海北站後段開至上海南站其里數旣不同票價亦各異故凡搭客欲乘車赴上海務於購票時聲明願在上海南站抑在上海北站下車俾售票員得售以相當之客票旣免本路驗票員在車中補票之繁更不至因補票而擾及搭客乘車之安甯彼此皆有利益幸各注意云云 
[洗衣作主中彈殞命三誌]  
　　閘北某洗衣作主甬人沈阿發於本月五號午後至靜安寺捕房收衣洗滌適該捕房八號副捕頭梅鐵生（即梅得生）正在磨擦手鎗悮觸機關鎗珠突出擊中沈之肚腹受傷當送紅十字會醫院醫治無效身死旋經公共公廨王崧生襄讞會同英卓副領事騐明諭令尸屬棺殮後傳該捕頭到廨訊明實係無心失誤且因死者胃肺發炎以致殞命等語中西官因傳訊時尸屬未到諭令該捕頭退去候核在案悉尸妻沈鮑氏因聞案巳註銷特請寗波旅滬同鄉會公函朱交涉員轉飭公共公廨關會審員查明復核關君接函後昨特磋商英卓副領事允再會商核奪 
[副總統與報館交涉之冷眼觀]  
　　旅滬湘人劉啓彦因鑒於馮副總統此次與中原報發生交涉特於昨日上書馮副總統進以規勸原函錄下彦衡湘菲材共和重建蟄居滬上從事實業本無心預聞國事昨閱報載明公通電以北京中原日報無端詆毁欲政府代傳該報記者歸案究辦并遣代表北上以備質訊夫報館造謠誣衊倘誠如通電所云按律嚴懲罪有應得誰曰不宜雖然竊以爲過矣諺曰禦寒莫如重裘止謗莫如自修横逆之來反求諸己犯而不校聖訓昭垂古今來任大事創大業之英雄豪傑猝然臨之而不驚無故加之而不怒者無他所負者重所志者遠計百世令名而不計一時之毁譽也以明公名位之尊威望之隆處國家積弱含垢忍辱之秋趁列　攘臂互鬭方酣之際謂宜利用時機内而捐棄私忿上下一心勤修政治整頓軍戎外而觀變乘時親仁善鄰縱横闌闔揚我國威於以雪數十年之積恥收回治外法權改不平等之條約恢　固有藩屬再進而執世界牛耳傳檄五洲垂名不朽意計中事天意不可知要亦視人之懷抱毅力何如孟子當今之世舍我其誰亭林天下治亂一夫有責彼區區一國之總統懷抱引鏡照影小可自擬夫豈足盡公才志萬一而報館一時譏評灼火螢光徵非信史又烏足以損公名譽毫髮今竟赫然挾雷霆萬鈞之威殫雄獅搏兎之力與報館記者咬文嚼字涉訟法庭勝之未見其武適足以示國人之不能容物且查該報日日記載純爲一種種械作用以攻西川暗奪荆州之故計此中大有人在公竟不勝一時之憤起與爲難得勿自損威信而墮其術中王通門人問止謗之道通曰勿爭匹夫且然矧公身位係全國重望言動爲人民表率乎啓彦之愚君子之過日月之食似宜速電北京撤回代表并飭京警傳該記者稍予誥誡勿事苛求則潛移默化服人以誠前之譏評謾駡烏見後不轉爲歌功頌德是在公之度量用耳年來時局孔艱　端待理起視全國人物幹才殊不多覯惜公兼爲國惜故不揣冒昧一貢彺瞽之言區區之愚尙祈鑒納幸甚 
[查追留比學生之川資]  
　　上海縣公署昨日訓令各巿鄉經董文云案奉省公署第一三九七號訓令内開案准敎育部咨開准咨開案據上海縣知事沈寳昌呈稱案奉鈞署第一四九號訓令内開准敎育部咨開准外交部咨開准駐比汪公使咨開江蘇官費生曹鈞早經畢業今春由朱監督給發川資飭令回國該生於領到川資後遲不動身至資斧罄盡復來擾賴當以該生流落異國終非了局祇得設法遣回計和館墊給旅川各費合之本館所墊共計一千三百二十五佛郎六十生丁此項墊欵業經本館由敎育部　費存餘項下開支分别歸墊卽請轉咨敎育部向該生照數追繳等因相應咨行貴部查照辦理等因到部查曹鈞係上海縣人此次駐比使館墊給該生旅川各置計共法金一千三百二十五佛郎六十生丁應請貴省長就近向該生家屬追還滙部以重公欵是所至盼此咨等因准此合行訓令該知事查明該生家屬將是項借欵如數歸返以憑滙部此令等因到署奉經函致江蘇省敎育會及上海縣敎育會轉詢各會員有無熟悉其人及其家屬住址去後茲據先後函復僉以留比學生曹鈞家屬敝會會員中無有知其住址等語前來理合據實備文呈報仰祈鑒核施行等情據此查此案前經大部咨行到署業已先行咨復在案據呈前情該生曹鈞經前由何處機關派遣留學何人保證其原籍上海皆無詳細住址相應咨請分别見示再轉令確切調查等因到部查該生係由前學部於前清光緒三十一年派遣未曾取具保結備案故該生原籍詳細住址無從查考案關公欵仍請令縣設法調查追繳准咨前因相應咨復貴省長卽煩查照施行此咨等因准此合再令仰該知事設法切實調查追繳以重公欵此令等因到署奉此除分行外合行令仰該　董即便切實調查該巿區域内有無留比畢業生曹鈞其人及其家屬什址即日復候核轉此令 
 [P羣學會訂定兒女養護部章程> 
　　羣學會擬設會員兒女養護部以輔助家庭敎育已略紀前報茲將所訂章程錄下一緣起兒童肄業學校一經散歸家庭間養護偶忽不　貽身心之害本會同人有　於此特聘任男女養護員專事敎導管理以補家庭敎育之不及一養護室内專事温習校課室外導以有規則之遊戲一資格會員之子女孫孫女及弟姪姪女以年在六歲以上十二歲以下身體健全現在學校肄　者爲合格一時問除例假日外每日下午三時三十分起五時三十分止由家屬於此時間内預行認定惟至少必滿一小時一納費每半年三元一往返兒往返如需本會專役接送者月貼役費半元惟距離逾二里以上者慨不接送一携帶課業用品一律携帶來會此外玩具除危險品及食物外均得携帶一留侍如需隨從留侍以女僕一人 
 
 
 

Page 11

 
 
爲限惟須聽養護員之指揮不得攙越干涉附則本届以五月一日開辦至暑假止每名暫收養護費一元六角餘照章程辦理非會員之兒女願附養護者加倍納費已故會員之兒女家况清貧者得減半納費或免費遇學校假期特别委託養護日半或全日納費章程另訂 
[北京擬設工商研究分會]  
　　本埠工商研究會副會長謝復初君昨日由京來函謂該處工商兩界深願聯絡以期融洽南北工商兩界之感情擬卽在京設立分會以助進行請爲邀集全體會員開會議定一切辦法章則名稱函復照辦云云該會正會長楊小川君接函後擬即訂期開會俟議决後備函答復 
[轉運公會定期改選職員]  
　　滬謞甬鐵路轉運公司公會正副會長孫少卿張子嘉現届一年任滿該會職員照章應重行選舉昨由該公會發出通告定於舊曆三月初一日在該公會重行選舉以符定章 
[縣商會經銷印花稅票之通告]  
　　上海縣商會昨日發出通告云印花稅一案自各省設立分處以來調查勸導切實進行此次蘇省印花分處主任來滬以省城行銷稅票已由江蘇總商會代爲經理本會亦應援照辦理爲將辦法分條列後一人民對於現行印花稅法及施行細則並推廣印花稅辦法均應分别遵守一印花稅法有檢查之規定凡照章應貼之件幸勿漏貼或貼不足數致蹈違章之愆一本會發行印花稅票自本年　月　日起均於票面上加蓋上海縣商會戳記以資辨别一本埠商舖居家有先已購備印花稅票者茲定　月　日起兩得期内持赴本會加戳爲證逾期即屬自誤　一本會發行印花稅票零躉一律惟需用較多之家應先自約計用數若干可按月或按季向本會購備以省煩瑣本會隨給證書一紙以便檢查時早驗一凡依法貼用之件無論簿摺單契粘合處一律加蓋用户圖章不僅以簽字爲憑一凡向來代銷印花稅各商店仍可向本會躉購照常零銷以資便利其有日前積存未經銷去者亦應查照上開期限來會加戳幸勿自悮 
[傳諭渡船户遵章載客]  
　　南巿浦江水巡隊潘隊長近悉沿浦八長渡義渡船往往不遵定章逾額貪載渡客至二十人以外且按名婪索渡資並使年輕小孩任船搖渡殊爲危險曾經遵照警察廳長訓令嚴行查禁乃該渡船户仍陽奉陰違爰於昨日親率水探及巿舶所承辦人連錦堂等在各碼頭各該渡船分别傳諭每船祗准載二十人每人祗取渡資五文如給十文應找還竹籌一支以後仍可作用均不得違抗致干查究 
[閘北清潔捐准予續辦]  
　　承辦閘北清潔事宜之商人龐道宗在工巡捐局禀請續辦昨由朱局長批示云據禀巳悉該商請求續辦閘北清潔捐一案經本總局據情呈請省軍署核示在案茲經先後奉到指令准予續辦一年以示體恤仰即遵章將預繳捐欵並認保各結備齊呈核聽候換給印諭可也 
[酌添繁盛巿鄉之官中]  
　　上海縣沈知事以本邑各巿鄉官中除上海巿額設二名外其餘各巿鄉均僅一名惟閘北引翔法華三巿鄉地連租界房地賣買進出甚繁原有官中不敷辦公故已邀請上海閘北引翔法華四市鄉經董集議擬於閘北引翔法華三巿鄉各添官中一名以重公務云 
[德大綢緞莊正式開幕]  
　　德大綢緞莊爲推廣營業起見於去冬遷至英大馬路石路口半年以來營業極形發達茲擇於本月甘七日正式開張並放盤一月以酬主顧云 
[烟膏店陽奉陰違]  
　　新閘白克路四百九十號門牌已閉某烟膏店主李阿松因違禁私售烟膏被新閘捕房六百號華捕查獲昨解公共公廨請究先由該捕上堂訴明前情見證張阿生亦到案候質訊之李延律師代爲聲辯並向該華捕盤詰良久中西官判李交三百元人洋並保候再訊核　 
[再誌破獲西榧棋盤街之賭窟]  
　　王阿福（即趙生福）因在西棋盤街六十九號屋内聚賭抽頭被總巡捕房五十號西探總目偵悉率同中西探捕前往將王與賭客陳阿福馬壽寳朱阿金張春林等一併拘入捕房分别存洋交保並將爲首之人拘留候究等情已誌昨報昨由捕房將各賭徒併解公共公廨經中西官訊明判趙罰洋三十元餘人各罰洋十元一併充公賭具銷燬 
[警佐判罰賭徒]  
　　浦束三區一分駐所巡官王錫恩昨日午後帶同長警在沈家弄某小茶肆内拘　賭徒陳關榮沈林全康阿竹顧楊實陸茂林倪雲林范春林龔阿弟沈竹林王銀龍陸坤顧和尙顧生林陸阿之陳阿福顧春林等十六名連同賭具竹牌一併帶署由孟警佐略詰一過分别判罰半元一元斥釋賭具銷燬 
[續誌爭奪魚池之衝突]  
　　北新涇何家宅鄉人楊恒鈞糾同程迪卿等至馬家角圖董馬天榮家爭奪魚池互相鬭毆由四區四分所長警在馬家搜獲舊洋鎗及刀鎗等件已記昨報前日下午經閘北司法科李科員略訊一過判將兩造並起案各物解送淞滬警廳核辦 
[觀劇場中之兇劇]  
　　孫翼如顧苗金徐老虎前晚同在四馬路丹桂第一戲臺園内觀劇不知因何起釁互相扭毆一時人聲鼎沸上下男女看客疑有火警紛紛外出當經該園看門華捕將該三人一併帶入老閘捕房經捕頭詢知孫顧兩人實有不合諭令一併拘留徐則退去聽候公堂傳訊 
[工人吵鬧郵局]  
　　上海郵務管理局因高昌廟郵局受寄車站火車房工人丁學書所寄清江雙掛號信一件因未收到回照曾經該郵局向前途查問詎丁竟邀集多人時往高昌廟郵局吵鬧殊碍辦公故於日昨函請二區二分駐所飭知該處崗警加意保衞如再前往滋擾務請查究云 
[馬蹄踢傷巡官]  
　　船户王張寳前日（星期日乘馬行經沈衖家適有三區一分駐所巡官王錫恩經過該處避讓不及被馬蹄踢傷腿部該巡官即飭巡警將王張寳帶至該所經孟警佐詰明前情並騐得王巡官傷勢尙輕諭令王張寳罰洋五元充公了事 
[鄉民毆傷巡警]  
　　浦東洋涇鎭南首金家巷鄉董康嘉平之外甥春台係滬西塘灣人前日午後牽乳羊一頭前往塘灣道經塘橋鎭被三區三分駐所崗警疑係竊來將人羊一併拘所收押旋經唐嘉平得悉投函該所懇請保釋當經該所王警佐派警二名將春臺送至唐家詎該處鄉民以該警署拘押無辜代抱不平即將二警扭在毆打該二警受傷而歸訴知王警佐於昨日黎明時派警前往拘獲行兇之金老虎金良生金簡卿三名押候解究惟因肇事地點係　洋涇鎭二分駐所轄境故事後馬警佐亦派警前往調查以憑核辦 
[查復船户溺斃原因]  
　　船户龔炳華於上月十三日在太古碼頭墮浦溺斃當經尸妻龔陳氏以被同業施林寳徐寳生兇毆以致失足溺斃報經地方廳派員詣驗後將關係人吳三囝拘案訊無證據判令交保候查明再核在案茲由該廳派員督同法警等查得龔炳華是晚在舟搬運貨物不愼墮入浦中以致溺斃至於施林寳徐寳生等因當時在旁帮同撈救致涉嫌疑遂回廳據情禀復林廳長請爲核辦 
[板箱作幾肇火災]  
　　昨日午後一時許南巿秀水浜第五百九十二號門牌某板箱作因遺火木花堆内烟熖迷騰幾致燎原幸由鄰居等帮同撲滅後經守望崗警將作主陳子亭帶至一分駐所詰明無心失火罰洋三元充公了事 
[火燒晒台上草屋]  
　　新大橋北恒豐路懷遠里一弄四百八十一號門牌江北人王姓家於晒台上蓋一草屋轉租於某姓居住前晚八時草屋内忽然起火經崗警等帮同救熄僅將晒台燒壞尙未延及鄰居事後四區二分所趙署員親往勘查以該房主不應任憑租户在晒台上搭蓋草屋幾釀火災因飭探警傳房主到案訽問 
[養媳被人販賣]  
　　丹陽婦人柳何氏在新北門内盧家弄開設柳盛昶紅木作有子瑞昌現年十八歲前曾憑媒聘定張某之女寄雲爲媳過門童養該女今年十九歲去年八月間何氏欲爲伊子完姻詎寄雲忽失所在四處找尋杳無音信近始探悉係爲蟻媒嚴陸氏等誘出販賣遂將嚴陸氏扭控地方廳當由檢察官提訊嚴陸氏供認誘拐不諱並稱寄雲現在漢口迎賓旅館中改名劉鶯鶯爲娼　語遂由問官禀准林檢察長備文飭派法警徐重恩前往漢口將寄雲查獲昨日乘輪返申押解到廳留候傳到原告並提同在押之嚴陸氏再行訊辦 
[誘匿髮妻之扭控]  
　　向在周浦鎭爲敎讀之丁錦坤有女阿寳今年十九歲於幼時過寄于張陸氏爲義女前年即由該氏主婚許與王順林爲室王在爛泥渡鎭福昌米店爲夥卽在該鎭借屋與阿寳同居詎阿寳近忽被王根生誘匿無踪前日順林將根生　獲扭控三區警署昨送地方廳經檢察官預審一過判根生收押限交阿寳到案再核 
[青陽男子迷路]  
　　十五歲青陽男子管根寳近隨李某乘輪來滬習業詎行經北河南路忽然失散管在途徘徊當經六百六十八號華捕查見帶入捕房暫留候核 
[冒名行騙之敗露]  
　　韋錦明冒簽某西婦之　串同任阿四至寗波路一號門牌德順牛肉莊内騙取牛肉香烟等物被該牛肉莊内之西人察悉鳴捕將韋任兩人拘押捕房昨解公共公廨請究經中西官訊知韋係過犯判押西牢一年任押一月分别示儆 
[木作主收贓受罰]  
　　武昌路二十七號門牌木作主金阿蘭因收買鄔金福所失之油木被捕查獲昨將金拘解公共公廨經關讞員會同英卓副領事訊明判金罰洋十五元充公贓交原告領去 
[婦人認看失贓]  
　　匪徒王阿四（即陸仁根）因在福建路小久安弄内攫取行路婦人珠花由捕追獲　入捕房押候訊究在案昨經包探陳維坤傳同失主胡楊氏至捕房認明原贓諭令自赴公堂備質 
[婦人控訴被竊]  
　　住居楊樹浦路八百五十三號門牌之甬婦施楊氏以素來相識之同鄉人周梅生竊取衣被投控捕房派探季立仁將周拘入捕房押候解究 
[藝徒私取皮鞋]  
　　虹口東有恒路一千九百三十七號門牌某皮鞋店學徒張小順子前日與同店夥口角後於昨晨五時携取皮鞋三雙乘間逸出希圖質洋趁輪回籍適被華捕查見向詰支吾遂帶入捕房押候查明再核 
[戲館茶房被捕]  
　　現在福州路丹桂第一台戲園内爲茶房之張嘉寳（即俞朝生）經老閘捕房包探姚錫卿與西探奎兒查悉俞曾於西曆一九一四年六月二十六號下午二時半糾黨四人在貴州路出示手鎗　刦婦人吳胡氏金鐲一副及該氏所携綢衣兩件當於昨日禀明捕頭同往該戲園將俞拘入捕房押候解送公共公廨訊究 
[包探追獲匪徒]  
　　匪徒朱阿毛昨在四馬路攫取范夏氏金挖耳圖逃氏卽喊捕由包探張炳成帮同追獲帶入捕房禀明捕頭諭着押候解究 
[拘獲盋碼頭小竊]  
　　江北人許順前日在虹口滙山碼頭竊取日商香烟探查獲昨解公共公廨經中西官略詰一過判許押候照會日領蒞廨會審 
[竊賊監禁半年]  
　　住居鴨綠路六百八十五號門牌之王家甫控蔣坤竊取衣箱等情昨由捕房將蔣拘解公共公廨請究經中西官訊供不諱判蔣押西牢年半贓交原告領回 
[扒竊摸取銀洋]  
　　扒竊李鳳山前日在閘北新民路摸竊王金生衣袋内銀洋被王覺察扭交崗警解入四區警署押候訊辦 
[證明抵押田單之眞相]  
　　曹寳生偕許晋邦劉阿大兩人至法公堂控稱商人前將祖遺田單一紙托許劉兩人爲中向現奉管押之錢文祥抵借洋一百元曾由地保蓋戳爲憑至期備本向錢贖取詎料已被轉抵於邵姓計洋三百元常向理論一味延約至今尙未贖回今有向錢抵借時之中保投案質證請求訊追即由許晋邦留阿大二人同稱曹前向錢文祥抵洋一百元實由民人等爲中保代筆是寳訊之錢文祥供曹寳生前以田單一紙托民人向邵立坤抵借洋三百元有抵據爲憑請察中西官以兩造供詞各執判候傳到邵立坤質證再核在案昨又傳訊邵立坤　稱前有錢文祥領曹寳生前來以田單一紙向商人抵借去洋三百元巳有十餘年迭次向催延不取贖至今核計本利洋六百七十二元去年曹寳生曾向商人情商意欲除利歸本或俟將地售去歸償因不應允故未贖去求請察核中西讞員會商之下遂判錢文祥還押邵立坤無干退去曹寳生如欲取贖此單着即備　本利洋六百七十二元向邵贖取否則此單仍歸邵立坤執管限七天禀覆再行核奪 
[原告繫鈴解鈴]  
　　押店主陳德文前至法公堂控被某衣莊主陸福生虧欠貨洋六十餘元向索不認反被毆辱求請訊究陸供數年前與陳之押店曾有往來惟去年並未向該店買貨所控欠洋不能承認求請察核判將陸　簿據吊案聽候查明再核後由押店學徒投案證明陸至該押店提貨各節判着陸福生交保限繳在案昨又由原告投案禀稱現陸已遣人前來向商人料理清楚應請銷案聶讞員准如所請將案註銷 
[調查被告産業]  
　　董仁香前至法公堂控被錢宋富虧欠黄包車租洋二十二元並擔保計進聚拔付賠欵洋四十八元向索不理求請訊追等情訊之錢宋富供認欠洋惟並不擔保計之賠欵今計進聚亦在案下應請訊問　即投案供稱賠欵前已付過數元現因無力籌措求請寛限每月拔付中西官判計進聚限一月繳洋四十八元錢宋富限二十一天繳洋二十二元交保限繳仕案今已届限無人保出故又解廨請訊原告仍求嚴追聶讞員判限十四天由原告查明被告有無産禀覆核奪 
[被訴人不知去向]  
　　上海縣法警前至法公廨投遞公文内開今有原告某甲在地方廳禀控避居法界之彭　峰請即移提歸案訊辦等因當卽飭探協同來警前往緝拿詎該被告早已遷居他處昨由捕房禀明聶讞員諭着來警禀覆核 
[寄厝棺柩之受損]  
　　西門内靜土菴路鄭姓之幼子於昔年故後將柩寄存於西門斜橋火腿公　每年繳租洋六元詎此次該姓前往祭掃見柩身已有損懷而柩之四周銅環皆已　去詢之公所司事則茫然不知想此後必有以整頓之也 
[西人懸賞尋狗]  
　　法商丕拉抵納住居法新租界霞飛路三百十一號門牌於昨晨失去紅毛小北京牝犬一隻報明捕房函請法總巡施美德君飭探訪查如有人能將此狗送還當酬洋二十五元施君准即飭查 
[交涉公署批示二則]  
　　批商人陸亮臣呈默受難堪請求憐恤以伸寃抑由爾父來呈業經令仰公共會審公廨迅即秉公訊結在案據呈前情候再令行該廨查照辦理可也 
批民人張木林禀地保朦蔽請求飭縣澈究由　呈悉此案旣經禀局奉准移縣查辦何至爲局委捺擱不行是否屬實應卽澈查仰候行知會丈局長迅速查復核辦此批繪圖抄函均存 
雜評二 
[保護華工問題（庸）]  
　　總商會條陳保護華工出洋問題主張由各交涉員驗給護照蓋欲於制限之中寓保護之意以矯向來放任之流弊其意誠善惟吾謂加入之說現旣愈唱愈熾此後華工出洋成爲供給義務之一政府决不再如前此之放任而聽私人自由招工此觀於近日國際政務評議會議决取消各種招工機關由政府負責自辦而可信者也特不知政府一變其放任態度而收歸自辦者其宗旨果何所在使以經辦招工爲有利也則自辦之目的不過爲營利問題其於華工之福利恐亦未必計及如眞爲對内對外負責起見而並不以營利爲職志也則於保護之方或庶幾一講求耳 
來件 
[南洋公學二十周紀念圖書館募捐啓]  
　　謹啓者泰西各國自都會以逮鄉鎭莫不有圖書館之設　羅羣籍以便覽觀其有裨於人民之智識誠非淺鮮而各大學校之藏書樓蓄積尤富就學者得以隨時參究　補敎授之所不及故學問益新國家之文化因之而日進其關係豈不鉅哉我國雬時已令州縣各置稽古閣其後謂之尊經閣相沿至今然率皆虚應故事無裨學　清之盛世於杭州揚州鎭江立文瀾文滙文宗三閣以貯四庫書供人縱覽　亦無效可覩惟各省著名書院若廣州之廣雅江陰之南菁藏書頗多諸生朝夕披閱類成高材古學賴以不墜我校創於民國前十五年頗有聲於當世開創之初前總理何梅生先生徧徵各省官書局書籍迄於今日續有增加然較之廣雅　菁尙遠不逮以比歐美大學之儲置更有天淵之隔矣同人以本校之立瞬届二十年而校中尙無圖書館議就校地餘隙　欵建築校長唐蔚芝先生欣然贊同惟是建築之費約需銀六萬元之多斷非一手一足所能爲力敬乞海内達人同學巨子共襄盛舉競挹泉庶幾早日觀成永留紀念是則諸君子有大惠於我國之文化將與斯館共垂無疆之麻豈第同人之感幸無極而已耶是爲啓 
發起人王清穆楊士琦許世英陳錦濤范源廉張元濟蔡元培尤桐黄炎培章宗元鈕永建李維格楊廷梀胡詒榖陸夢熊劉成志林祖溍徐恩元傅連生穆湘瑤唐文治沈慶鴻謹啓 
南洋公學二十周紀念圖書館募捐簡章 
一本校爲二十周之紀念建築圖書館所有募捐事宜由二十周紀念籌備會主持 
一本館設在校内餘地約佔七千方尺 
一本館儲藏中外圖書並陳列標本模型 
一本館建築費由本校職員學生認捐外並請各界熱心公益者協力資助 
一捐欵由經募人募收後先給臨時收據俟交付本校籌備會另給正式收據 
一年有捐欵概存上海中國銀行 
一所有詳細捐數及各項開支當彚印徵信錄分贈捐欵人 
一本館建築及管理事宜由本校主持 
一本校藏書樓舊有中西書籍概行歸入本館 
一有以家藏善本中外名著見贈者極所歡迎 
一捐欵及募捐　奬勵規則如左 
捐欵者之奬勵（甲）捐款滿萬元者圖書館中置大銅像 
（乙）捐欵滿五千元者館中置銅像（丙）捐欵自百元至千元者銅板分别題名（丁）捐欵滿五十元者贈以紀念品 
（戊）凡捐圖書標本糢型者按照估價　捐現欵者受同等之奬勵 
募捐者之奬勵（甲）凡募捐滿五百元以上者銅板分别題名（乙）募捐滿百元以上者贈以紀念品 
來函 
[上海孤兒院函]  
　　謹啓者敝院開會已蒙各報記載并承諸大善士惠然遠臨座爲之滿鐘鳴二卜音樂開會首由顧馨一先生主座報告開會宗旨繼由女生獨唱西歌高翰卿報告十年歷史略謂十年以來分作三時代其言　院董沈縵雲院長張廷榮次也院董高翰卿院長王舜卿邇時院董王一亭總務王督賢院長顧念劬詳細講論三時代之狀况惟近年來時勢迫促時有凍餒之虞院兒又日漸加增此中辦事人之苦心亦可想而知又比較十年來之種種次由院生英文華文演說男生書畫女生跳舞及畢業出院男女諸生各述經歷即由王道尹代表馮副總統讀祝詞馬參謀長代表盧護軍使讀祝詞院長顧念劬讀答詞上海縣沈知事亦蒞座旋由美總領事及美按察使代表費啓鴻演說王道尹演說江長川演說皆颇動聽咸將鈔票銀洋向講臺抛擲計有一百四十餘元之多羣相激動鼓掌如雷末由女生唱英文歌費啓鴻祝福散會是日也天朗氣清惠風和暢敝院蒙各位長官及諸十善士熱心相助銘感無旣用特登報鳴謝仰答高厚於萬一耳謹肅佈請公鑒四月十六日上海孤兒院謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[西廂記新註解] [  罪我]  
　　門掩了犁花深院（禁烟後烟館之閉歇） 
敎人怎颺赤緊的深沾了肺腑牢染在肝腸（老癮之難戒斷） 
這些時坐又不安立又不隱登臨又不快閒行又困鎭日價情思睡昏昏（禁烟後烟鬼之窘狀） 
不做周方埋怨殺個法聰和尙（烟鬼對於禁烟會之怨望） 
怎生軟厮禁（入拘留所之烟鬼） 
賣弄你有家私（選舉買票之議員） 
望將穿涎空嚥（買票無效之議員） 
是我先投首（楊某之訟潘辛） 
請先生休訕早尋個酒闌人散（潘辛之求和） 
這般問如何訴休（公民團之追訴） 
也有些土氣息泥滋味（新出品之戒烟丸） 
好敎我左右做人難（絶交後中政府之狀態） 
你只擸掇上竿拔了梯兒看（某政客之主張） 
只爲蝸角虚名蠅頭微利（投稿者之目的） 
半晌抬身幾回搔首一聲長嘆（投稿不登之情形）（四十） 
家庭常識 
　　昨載蘭花防蟻法手續頗繁鄙人更有一法甚爲便利但於栽蘭時以大蒜　瓣置於蘭根下可永免蟻傷若蘭巳有蟻時則以大蒜數瓣搗爛以水和之洒於蘭花盆中之土内蟻卽去亦可永除蟻患屢試屢驗[  王師衝]  
各色拷紗新時色鮮甚不雅觀若以清水一盆加醋一杯皂礬一握煎至沸倒木盆中將拷紗放下約一二分鐘即提出吹乾色即變黑如欲深淺均可自便 
室中之透明玻窗漏入太陽至爲可橧若以白鉛粉和熟桐油塗之至乾雖刀亦不能去也 
玻璃洋燈頭口上之銅圈落下時以熟石膏和水膠之惟石膏下水時宜急用置久則無用矣[  小研]  
衣服冠履等經霉蒸有斑點者不可令風吹日曝宜卞刷去或稍用火酒潤刷之仍陰乾則色澤不損如經風日則霉點不復能去矣 
種荷花時加猪毛於底能令花茂 
石榴花於三四月時以去油肉湯灌數次則花茂耐久[  瘦逸] 凡種花卉欲其繁盛須用肥土法以猪肉埋於土中或以馬糞拌於土中令其發熱臭腐即爲肥土 
置　砂少許於小菜内可免饀餿 
小兒腹痛往往因腹内有蛔蟲所致如果蟲症可先服萆麻油一兩半（西藥房買每小瓶二角半）再將石榴根煎湯分三次服下即能將蟲瀉出此法屢試屢效 
雛雞食脹用菜油灌下以細針在胸前輕挑即愈 
稻柴灰和泥種蘭花復時時澆以人乳則肥壯而易花[  飼鶴生]  
新食譜 
　　江瑤柱與冬菇金聖歎謂大嚼江瑤柱爲殺風景然製之不得其法堅靱嵌齒雖欲大嚼不可得也此物僉稱干貝南北菜館均無佳製獨於蛟川客次張君寳之家中所製鮮嫩無匹可以横嚼而無筋累訽其法則以整干貝轟置碗中勿加水但以陳酒滴於各個之上以紙封固入飯鍋中蒸之如上手續凡蒸四次然後應用則原汁儘敷湯料可以整食不羼别物或攪而散之和以鷄蛋或清　或油炒均佳冬菇亦如前法倒置碗中以酒潤其柄蒸至四次則蓋面增厚而綻作龜裂紋同干貝整食之味美極倫前法爲張夫人秘傳後法則予以類推而發明有隨園癖法者盍如法而庖之[  天虚我生]  
集益錄 
　　答第一問逃虚君云欲使玻璃與製鏡之原料黏着其法甚易茲將首尾之手續謹述於下先將玻璃置於極平之板上以水拭其塵芥及手垢敷以水銀與錫片融和之原料更覆以堅牢而扁平之木板用適當之重量壓之擱置數日水銀與錫相融化失其本性成爲合金而附着於玻璃再塗漆其上或黏棉紙以防剥蝕曝之卽可鑑人與舶來品無異依是法製之似無用棗泥等即能永久不脫落也 
又孔旭初君云硍光法可使香烟錫鋪於玻璃上以少許水銀與錫混合然後將手隨勢磨擦惟水銀須隨時試騐酌加過多則玻璃不吸過少則鏡不明若水銀與錫先融和其吸力亦有但使厚薄均匀殊屬困難耳（下略相同） 
短篇小說 
[哲理小說良心（三）] [  小青]  
　　因續曰當保羅見殺之夕風雨陰晦一如今日蓋老人逝後極克旋發電報凶招保羅趣歸保羅　耗立上書棄職答以某日歸家俾主老父之喪極克竊喜陰計其程當於星期一晚間抵家及期極克佯言患病臥床弗出家人信之無疑其詐僞旣夕極克潛自起榻踰室窗而出出時輕捷悄然弗令人覺離屋少遠即伏於樹叢之陰挾鎗以待保羅蓋極克伏處適扼通道之口保羅所必經者也語復止吐舌出吻若潤其枯燥之唇巳又賡其詞曰當極克離屋之際雨脚已止蹲伺有間見有一人　　而至初尙隱約比及行近見其人長身廣膊披油布雨衣冠形平圓顯然係一水手極克見此騰身疾出發鎗狙擊來人來人絶矯捷俯首閃避鎗彈遂斜射弗中極克懼慮不能敵反身佯退思乘虚制勝其人不備果奮通猛追極克斗然回身乘勢更撥其鎗彈出磞然來人乃應聲而倒於時月色朦朧穿濕雲而出照見泥淖之中一人仰臥弗動極克俯身趨視果爲其從弟保羅額角黑瘢爲月光所燭亦宛然可辨乃大欣悅慶所謀已遂旣即藏鎗而返復歸其所臥之室直至於今此事終秘卒無人疑極克行兇迨旣承産遂得歸其虧累倖免於囹圄之苦未一載極克忽挾資他往莫知所之然吾嘗聞諸其友極克固至今存也海崙那語終引其所執之烟斗徐徐叩櫃仰面待敎師判語黑司登不即答但加冠於頂且反其外衣之領已作冷澀聲曰此事洵奇殊爲創聞然如此兇罪吾知其靈魂被眚勞不能永永寜逸雖一時僥倖暫逃誅伐實曰帝罰公允無所偏畸必有一日將受鞫於良心之裁判所差僅在遲速間耳語出海崙那面容立灰手中菸斗亦不期墜地黑司登行及門次復回首顧海崙那曰主人恕吾吾聞行惡之人往往自彰罪史諉爲傳聞所得卽此一端已足爲良心顯露之表徵口雖倔强猶　　力詆究何益耶語畢不竣作答　扉徑出肆門旣闢冷風凛然立乘罅而進肆中廣告之紙受風颭翻一時咸魔旋作舞俄而門闔閘然海崙那遂一人獨留此時支櫃兀立引兩手掩面弗動弗聲木然如痴而腦思如潮鷹沸靡已前塵影事歷歷奔凑厥勢視大洋中怒濤爲烈良久忽悽然　喟舉手自扼其吭且作哀號聲曰嗟夫彼說信也良心裁判但有遲早之差十二年來吾倖得逍遙法外今終不能免乎語時瑟瑟而戰如猝中寒疾晃蕩欲仆巳即涙機熄燈盤散步入内室室即寢處一燈懸壁光色至黯澹可怖室隅則置一小罏殘火星星尙留餘温 
投函諸君鑒疊接手敎囑以新食譜雜錄内驗方等編入家庭常識單行本中自係當然之事現在編輯單本定名爲家庭常識初編内容分爲六類（一）服用整理法（二）飮食烹　法（三）園藝培養法（四）家畜豢養法（五）害蟲驅除法（六）人體治療法所有原投稿人名仍各註明於逐條之下並採集古今秘苑行厨集等故書所載切於實用者附列於内仍各註明出處以期完美用副閱者雅望謹此奉聞如不逐一函答栩白 
 
 
 

Page 15

 
 
四十年前之鉅案 
　　楊月樓案（十） 
廣東同人致本館書 
（見本報癸酉年十一月二十六日） 
廣東四直州二直廳七州七十七縣同人謹齋宿葉沐頓首稽首公奉書於申報館主人曁主律列位先生執事前讀貴館刋列持平子及公道老人一書一論此必列位先生託名之作其論事立言實屬公正通達温厚和平義正詞醇令人拜服史兼三長先生有焉若能虚心敎必可大開茅塞廣益智　謂爲有功世道之言誰曰不宜其餘各件一望而知爲粤人所揑至浙西冷眼旁觀人致貴館書一題業已全露馬脚其他更可不論立志痛詆先生命意已居下乘即令文理優者已係班門弄斧而况出以鄙俚之言駡詈之語乎桀犬吠堯蜀犬吠雪蓋吠非其主吠所未見故也又何足怪先生置而不辨尤爲不惡而嚴此更令人意料不及觀此可以卜先生讀書養氣之功矣夫人生有幸有不幸也幸則生於曲阜鄒嶧之地近聖人居沐聖人敎使人皆稱爲聖人同鄉何樂如之不幸而生於勝母朝歌之地曾子不入墨翟回車惡其名也又况同鄉皆爲不堪之輩先生有不屏諸門牆之外者乎愚等不幸而爲粤人近因楊月樓一案先生統謂之曰粤人先生地隔他省謂粤人盡屬不堪理所當然勢所必至豈知粤人亦自有辨謹爲先生詳陳之務望先生鑒察焉蓋粤人所稱爲糠擺渡俗名買辦細崽廣東婆鹹水妹者均係香山一縣男女也生無恥之鄉習不堪之案任轓人已不齒之於人類而香山男女方以此爲生財之路致富之端揚揚得意以爲光榮實甚他縣間或有之而同鄉不以爲齒故雖實爲此事而亦不敢竟居其名見人必自諱其所爲求免不齒於鄉里也然粤省無此種人之州縣亦甚多並非粤人盡屬無恥不堪之輩也此案在事之人皆香山人也先生統謂之曰粤人殆未能知其詳歟雖然此事亦實難分别也香山本係粤屬無論先生不能不謂之曰粤人卽使愚等亦不能分别之爲非粤人先生其何以敎我而使愚等不爲粤人庶免爲此案所累乎昔人有上書求削門生籍者愚等又不能上書求削粤人籍實屬進退維各無法求全也奈何奈何先生可否嗣後若論此案直斥之曰糠擺渡或曰細崽或曰韋黨或曰黨於韋姓者祈莫統謂之曰粤人是則愚等所禱祀以求者耳然恐勢又有不能也但先生尙能原諒敝同鄉葉君之苦衷想亦必能原諒愚等衆粤人之苦衷也先生以爲何如夫人而曰糠言其輕而且賤也曰擺渡言其小而不穩也曰買辦言其賤同衙署中人下役也崽本渺小而加之以細言其微甚也顧名思義先生可以知伊等之品行矣至於婦女更不待言矣此案犯者訟者毁謗先生者均係何等樣人先生諒無不知之理故敢祈先生筆下超生恕我衆人無統謂之曰粤人也糠擺渡等之最可痛惡者賺足洋人銀錢便自命爲紳富誠如伊等自供平昔所作所爲肆無顧忌忘却本來面目究竟伊等知何道理明何律例故於此案有此胡行亂爲今復敢爲囈言譫語毁詈先生少有人心必不至此子貢有言人雖欲自絶其何傷於日月乎此之謂也伊等何知焉惟是愚等粤人自沐昌黎文公敎化以來皆知孝弟忠信禮義廉恥斷不敢爲非禮之　非禮之言今因一縣爲無恥不堪之事遂使合省衆人蒙不白之寃心實不甘故敢祈先生原宥也至於韋黨諸人誣謗先生謂爲優伶黨謂受優伶賄先生大度處處不屑與辨更非常人所能及蓋公論自在亦不必與之辨也持平子一書尙有譏諷之言若公道老人一論爲中國存體統爲朝廷正律例命意何等正大措詞何等周詳彼買辦細崽及春黨羽豈知之乎又何怪其狺狺狂吠而不能知所底止也愚游滬上前見敝同鄉許星召先達述及先生品優　粹文富識高稱爲當今不易得之才本擬趨承提命適遭此案發作並見各論深知韋黨飾非文過詆毁高賢又知先生大度深仁包容鼠子因此未便進謁恐先生視爲韋黨必招麾之門外拒而不納之辱倘能緣結三生下次再來定當竭誠走候以慰景仰之思也今爲此再三之凟祈先生不却所請改轓人二字爲韋黨粤人幸甚愚等幸甚天氣嚴寒尙祈先生爲道自衞爲禱再者先生足跡徧游天下聞又久在楚北諒亦深知粤人與香山縣人原不同道故漢口粤東會館之外另有香山公所各分朋黨此亦一明證也先生不信祈詳查之廣東同人公啓 
尊聞閣筆記 
[電異（見本報癸酉年閏六月初二日）]  
　　六曰二十一夜間狂飈　陡起雷電交作大雨繼之注若傾盆猝有電氣自空而至擊毁大街西人馬其之舖先是電氣由烟通而入但見火毬一團轉瞬之間忽分爲二其一直擊三層樓由角而下窗上固多銅柱電光忽轉横破一大鏡洞隙二三處却毫不决裂其二逕下二層樓適有水爐設於此旁置一印字架略近波臺電氣竟將波臺扶起懸於空中久之乃下而臺則依然如故時馬其剛與妻坐於書案電氣適由其所而過擊及其妻之臂陡覺麻木異常不能轉動是役也電氣起於沙律躉船擊及海水一時巨浪驟湧洪濤怒立如撼山嶽眞可異哉按中國書籍所載雷異者不可勝數蓋以電之爲物流行空中迅不及測驟一遇之未有不爲害者或有鬱積至久而猝然激發者此固陰陽摩蕩搏擊之氣所致也近日以來天氣苦於炎酷主有颶風今雷電迅烈如此大抵或可以免然以旬内計之一雨三日下水幾至盈尺亦向來未有之盛霖也 
[雜錄]  
　　朱少坡醫士來函云今春奇寒於小兒痧子（栩按杭人稱爲瘄兒）喉痧因誤治而殤者不可勝計弟業醫二十餘年昔年痧子與今庚不同經治愈者頗衆由經騐所得略摘數方請爲登諸來函於時症未諳治法者當一反其大涼清補等種種謬治也想諸先生痌瘝在抱必蒙弗却（下略） 
[小兒痧子治法]  
　　痧子一症本屬肺胃風温往年皆以清透爲治今春天時寒冷發汗不易往往出而復隱邪竄入裏因而喘閉而殤者均係早用凉解所誤鄙人邇來所見甚多茲將經騐所得爰列數方若能循序治之當不致横决莫挽焉（一）痧子初起似傷風身熱咳嗆當用前胡一錢五分荆芥一錢五分牛蒡三錢桔梗七分可仁三錢橘紅一錢如舌苔白滑脈至不揚加蘇葉一錢（二）痧子巳現未多或便瀉目眥用淡豆鼓三錢荆芥一錢五分牛蒡三錢赤苓三錢舌苔絳赤脈息洪大者加桑葉銀花各一錢五分西湖柳四錢（三）痧子密佈因受風寒復隱者必氣悶痰喘煩躁口渴大便或瀉或閉當用紫背浮萍七分紫菀八分牛蒡三錢杏仁三錢荆芥通天草前胡各一錢五分橘絡一錢（如再不現加麻黄三分炒淡豆豉三錢）一面用香菜水常　（四）痧子齊後回凈應投清血解毒潤肺化痰當用桑皮一錢五分銀花三錢青蒿一錢五分生甘草五分連翹三錢蘆根四錢滑石三錢山梔一錢五分如津涸熱盛加鮮石斛鮮生地各三錢天花粉丹皮等酌爲參入今春痧子因早用清藥而邪不能達以至危殆者十常七八小兒之病當以天時人事脈舌形色中察而酌治庶幾誤人稍少可不愼之 
栩按近日舍姪患瘄出而復隱卽與右述第三節現狀相同經張君衡山診治所用藥物即與右方相仿茲巳幸獲痊愈矣 
 
 
 

Page 16

 
 
   
 
