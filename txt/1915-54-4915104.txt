# 1915 - 54 - 4915104

 

Page 1

 
 
   
 
 

Page 2

 
 
時評 
[賣國奴（冷）]  
　　嗟乎何東亞賣國奴之多也北京有中國人夏某者竄譯中國報紙以離間各國感情東京有賣國奴某某竊其機密公文售於中國使署其事實否雖不可知而據電所傳則謂如是如是 
　　夫歐洲大戰各國之反對政府者無國蔑有然而未聞有一人為敵盡力者也中國之黨人亦以反對政府稱也而人有傳其藉人以自伐者則不惜傳電以自白其愛國心不弱人也然而彼所謂北京東京之賣國奴其心固何為哉 
命令 
　　三月一日大總統策令上月二十二日明保勤見之王掞吳思璞孫鴻猷劉淇徐旭李湛田王建均著交政事堂存記此令 
　　又令 
　　本日交政事堂存記之孫鴻猷著交內務部酌量任甲劉淇著仍回交通部原差徐旭著發往廣東王建著發往山西由各該巡按使酌量任用此令 
　　又令 
　　上月二十二日裁缺覲見之龔廷楝著交財政部酌量會用此令 
　　又令 
　　古日光給予三等嘉禾章楊寶銑給予四等嘉禾章此令 
　　又令 
　　胡道文給予四等嘉禾章此令 
　　又令 
　　山東巡按使蔡儒楷呈稱署歷城縣知事陳相忠因病詳請辭職陳相忠准免署職此令 
戰電 
　　巴黎電 
　　其一（英人路透電） 
　　據今日下午公報旨稱我軍在貝爾臺之北面及西北面所得之扼要地點數處今日已成長兩基洛邁當聯接之陣線此外無要事可報我軍且在塞萊北面三基洛邁當陜泊洛特稍得進步 
　　今晚公報宣稱前敵有大雨雪阻此戰事香巴業我軍在曼斯尼爾北面擊退猛力回攻之敵軍我軍在巴瓦勒泊勒特獲防舍一所星期夜在孟斯台爾西北須爾頭蘭擊退猛攻之敵軍（一日） 
　　倫敦電 
　　據官中宣稱達達納爾之戰事因東北風甚烈且有兩霧遠距離之砲擊及飛機之偵探均難實行故復展緩進行（一日） 
　　其二（德人德文報專電） 
　　柏林電 
　　德國外交部宣布本日大本營公報如下英飛機一架飛於列里北面韋爾維克附近為德兵擊落法軍復在德軍陣線一處施放發生煤氣之砲彈無所損傷法兵於數月前曾行此舉香巴業德軍之陣地昨日曾被敵軍至少兩軍團攻擊數次德軍與之奮勇肉搏後卒將敵軍擊退亞貢德軍獲炸彈砲兩尊亞貢東邊及伏柯瓦之間昨有法軍圖破德軍陣線前後五次均大受損失而退德軍昨固守所獲巴同維萊爾東面之陣地抵禦敵軍之攻擊頗為得利洛姆柴北面及哇斯特洛倫加西北之俄軍進攻失利餘無重要戰情（一日） 
　　柏林電 
　　俄增鐵路運費百分之二十五以充兵費德國則反減輕之土耳其電社宣稱駐羅俄使曾告羅政府謂羅國如願以多瑙河口岸供俄國商船來往則俄國願割讓外錫爾伐里亞及以特別權利給予比薩拉比亞之羅民以為報酬羅政府婉辭謝絕之巴黎時報載稱法國陸軍大臣請當道將前充軍官可以調入陸軍者查明塡表報部據日尼伐消息蘇里區（瑞士）大學之日本學生已由本國來電召之回國荷蘭航業公司主人贊成各報反對英國妄用中立國旗號之抗議書且謂深望英政府撤銷擅懸中立旗之命令土耳其政論家茄維特曾語謁客謂土耳其力能擔負兵費達達納爾海峽防務鞏固敵軍攻之者受創甚巨法國銀行停以現金付滙票律復展辰六十日至五月十七日止（二十八日） 
譯電 
　　北京電 
　　駐日陸公使來電謂金邦平已抵東京金為早稻學生奉政府之命以中國對於日本要求之意見面告大隈伯日本之要求關於福建東蒙南滿者僅稍加修改已由中政府承認聞中政府對於聘用日本教練官一條要求改為需員之時儘先聘用如是則亦可承認又對於沿海一帶非經日本許可不得設立軍港一條則要求須訂明中國嗣後不得以此種口岸租與外國或讓與外國始可承認又聘用財政及其他顧問一條已經切實拒絕下次會議將討論關於揚子江流域漢治萍公司營業及路鑛讓與權之要求中政府決議以日本通告三協約國及美國之十一條件為討論之張本凡有礙主權及土地之完全者決不承認且決議與日直接會議不借助他國（二日） 
東方通信社電（日本人組織） 
　　東京電 
　　賣國奴日本人某某等於前月二十八日之夜至東京中國公使館訪問陸公使將機密文書售與該使事為警視廰所知已開始活動偵緝矣（二日） 
　　東京電 
　　日置公使與陸總長第五次會見聞中國承認之條件惟山東問題之一半又聞明日第六次會見並議滿洲東蒙問題聞據北京外國人之觀測此次中日交涉其結果日本終可讓步（二日） 
公電 
　　東京來電 
　　上海申報暨各報館鑒興等無狀與父老兄弟別亦暨兩年前此粗疏繆戾國人所以切責興等者皆一一深自引各惟是非未明內外資為口實狀我國脉淆情此為國家存亡所關非直流谷毀譽之細敢復不辭聞縷略有所陳興等去國以還權威所存樛辱已至而游探盈國好事者塞途又復爭相詆訶務盡媒孽萑苻有警輒入興名炯蔚建鈞見鉤致邇者國交頓挫舉國驚迷興等乞援思逞之謠復見騰播中外夫本無其事被謗議不能自明者古來何止百數興等無似亦誠願安緘默公敵之百年無如興等見毀乃由奸人假之塗飾庸俗耳目以售其欺甚或他人用事恫喝軟弱政府以收其利縱國人不察願絕興等興等果安忍自絕於國人不一暴其素志使知所處哉昔清政不綢宗邦卵國人奮起因有辛亥之役雖曰排滿實乃國存政不加良奚取改革南北統一以後政柄已集於一隅吾黨遵守憲政常規誠有所抨彈牽掣時則國人初習其和吾黨呌囂凌厲之氣亦誠不免國中賢達每來誚讓之聲興等自惟前失敢不引罪癸丑七月之役固自棄於國人然茍有他途國政於以修明興等雖萬被戮又何足悔當舉事時成敗利鈍已能前覩一繫不中即復戰兵誠不欲以驟難克敵之師重生靈塗炭之禍興等雖以此受同志之責居恇怯之名質之天良尚無所歡斯時可戰之卒且復累萬可據之地何止一省猶且不肯負固以困民生今無尺土一兵安敢妄言激進毀興等者即不計吾徒居心之仁暴亦當論其設策策智愚至言假借外力尤為荒誕興等固不肖然亦安至國家大義朦無所知竊覽世界諸邦莫不以民族立國一族以內之事縱為萬惡亦惟族人自董理之倚賴分族國必不保殷鑒未遠即在平南凡茲所談五尺之章可以具知乃煩興等言說短長實為遺憾戰敗以來興等或居美洲或留歐土或散處南洋 
 
 
 

Page 3

 
 
各地即在日本亦分居東西京神戶長府有差外患之生尚未匝月東西萬里居各未移商發本地已極艱困則聚且未能謀將安出乃聞國中談士戟揩怒罵昔年同志貽舊相　　　轉移曉曉嗷嗷恍若道路所傳已成事實鳴呼興等縱不足惜其如利用者掀　於旁公等冥冥中債其國事何哉須知革命者全國心理之符斷非數七百人所能強致辛亥已事即為明徵國人既懲興等癸丑之非自後非有社會眞切之要求決不輕言國事今雖不能妄以何種信誓宣言於人而國政是否必由革命始獲更新亦願追隨國人賭其效果夫兵兇戰危古有明訓茍可以免疇曰不宜重以吾國元氣凋蔽盜賊充斥一髪牽動全局為危故公等畏避革命之心乃同人之所共諒備革命之有無非可求之革命自身而當卜之政象良惡故辛亥之役乃滿洲政府成之非革命黨所能自為力也今者政治清濁事業興廢士氣盛襄助之度較之滿洲何如此俱國人所習聞當興等隨國人後興謂政事當局者每藉口大局未一解免其非此中是非無取辯說但今日之失政決無與昨日之爭權興等被罪以去則新治宜呈矣胡乃　排異已甲乙無擇生心害政益見有加至今空尸共和之名有過專制之實一語反詰眞象立明年來內政荒蕪紀　墜地國情愈惡民困愈滋一言蔽之祇知有私不知有國權力所至自非易男為女蓋無不能又輒借詞內亂未已政力不專具為欺護尤不待問竊論外交受逼雖有時勢因緣而政治組織不良乃其最易取侮之道蓋一人政治近世已經絕迹非其不能實乃未可良以社會之質善於一人團體之力厚於分子此種政治眞義背之不祥今吾國不見國家不見國民而惟見一人宜乎他國以全國之力僅為束縛馳驟一人之計而若行所無事也夫祇知媚外亦有窮時專務欺民何異自殺吾國經此懲創實乃迷夢猛醒發憤獨立之秋日存日亡惟視民氣興等流離在外無力回天遇有大事與吾從有關者亦惟謹守繩墨使不危及邦家而已雖懷少卿不蒙明察之寃猶守亭林匹夫有責之志引領民治望神魂交馳黃興陳炯明柏文蔚鈕永建李烈鈞等有 
要聞一 
[英首相之演說（路透電）]  
　　倫敦電云英首相愛斯葵提議追加經費英金三十七兆鎊並提出二百五十兆鎊之新經費議案謂一九一四年至一九一五年會計年度之用度共為英金三百六十二兆鎊此為平時用度與戰時用度不同之點用度詳情無待贅述惟海陸軍兩項已占英金二百七十五兆鎊此為加入平時用度之數殖民地借去戰費英金三十八兆鎊比國借十兆鎊塞國借八十萬鎊刻方續籌經費接濟同志諸國至此次會計年度終時戰事已閱二百三十日之久英國實在戰費約每日一百二十萬鎊今二百五十兆鎊經費議案為議院前所未有但此數僅可支持至七月第二星期陸軍部估計自四月以後每日陸軍戰費約須一百五十萬鎊海軍部估計每日海軍戰費約須四十萬鎊共計海陸戰費每日須英金二兆鎊英政府刻向議院要求更巨之經費政府之所以有此要求者蓋深知帝國人民於七月戰事之後仍然抱定主義以使其正當這目的的達到最後勝利之地位也（眾歡呼）吾人鑒於比塞之忠勇聯軍據守戰線以待決戰時機之殺力吾人可為之奮發興起招募新兵之事進步頗佳吾人亦可引以為慰以政府所得之經騐察之吾人信任協約國之能力志願終能獲勝至今日而更甚此余所欲　告　院者也（眾歡呼）繼乃論及達達納爾戰事謂戰於法境及佛關特期之大軍並無頹弱之象吾人仍當竭全力以贊助之達達納爾之戰事並不分總艦隊之勢力此舉曾經審愼籌畫含有明白之政治軍略經濟各項目的此戰更可表示協約國於此新戰地之提携行事法國海軍分隊亦奮勇且戰與有光榮此戰且足徵吾英海軍力之充厚最新式之超等無畏式戰艦愛里沙伯號亦在該處其砲距離之遠為前此未聞今與無畏式戰艦之前輩亞茄曼倫式戰艦左右作戰此可為海軍部賀者也繼又論及德國所謂封鎖問題早余今日極明白之語中以告諸君此舉實不足驚人夫條約成規各國所視為減少戰務者也德國作戰以來專以破壞條約成規為務今且施行海上刧掠之計畫請問中立國吾人其仍能安坐如　文明戰爭規則保護之下乎余以為必不能也（眾歡呼）愛斯葵君嘲笑德國封鎖之舉且設問早德艦隊今何在乎自開戰以來僅出現兩次耳實則德艦隊並未從事對鎖且不能封鎖今後無日能封鎖英國海濱矣（眾歡呼）今無所謂經濟之壓力協約國之意彼等不應依賴於此也中立國如有所不便協約國殊為抱憾中立國當知此次戰爭戎首非吾人也吾人未圖戕害中立國之水手毀沉中立國之船隻英法政府固可自由覊留拘捕運貨赴敵國地點或為敵國所有之船隻然非有沒收船隻或貨物之理由決不輕加沒收著相續言曰外間有竊竊私談媾和者然協約國之大目的今既在將達未達之時斷非談論媾和之時（眾歡呼）去年十一月間在商業協濟會演說該問題之言今於本年三月間可重行述之於此（眾歡呼）至是愛斯葵宣讀關於德國潛艇強暴行為之公文一件愛斯葵曰各國關於攻擊商務之法律及習慣皆以所捕商船送交捕據品裁判所判決為捕商船者第一應行之責任麻裁判所可依據規則辦理而中立國亦可向裁判所收回貨物至於擊沉商船本為可以詰難之行為但在特別情形中始可行之惟船員船客之安寗務須妥為保全然後方可轟擊也孰為中立國船隻孰為敵國船隻孰為中立國貨物就為敵國貨物軍艦有詳細辨別之責任故軍艦先須驗明商船國籍及其貨物性質並保存所有表冊方能擊沉商船或捕據之商船之船員無論其為敵人與否軍艦須保全其安寗以盡人道責任此種義務乃各交戰國所應盡者也所有法律上之研究規定戰爭者莫不根據此義而生今德國潛艇絕不盡其義務其占爭之方法悉出於萬國規定戰急時攻擊商船範圍之外德國宣言書竟以無區別之毀滅以代規定之捕據（眾歡呼）德國見此種方法對待和平商人及非戰鬬之船員以期陰止各種貨物及平民糧食使其不能行抵英法或從英法運出於是德之敵國為勢所迫不得不採用陰止德國貨物往來之計畫以報復之此項計畫將由英法政府實行之與中立國之船隻人民及非戰鬬員並無危險故英法政府仍可覊留拘捕運貨赴敵國地點或為敵國所有之船隻茍無沒收船隻或貨物理由則不欲沒收之也在此期前載貨出口之船隻不在此例此為吾人可以答之問難之言也（眾歡呼）德人方面謂美國曾向英德提議某某事件伹英人拒絕不理云云此說不確吾人曾答復美國僅謂吾人當與協約國詳細研究美國之提議而已首相結語日吾人非俟完全達到目的不可稍怠欲達目的非賴物質及精神源源之力不可物質之力當求諸議會精神這力當求諸吾族自古遺傳屢抒國難之特性此種特性維何即自強忍殺犧牲一已願為他人擔負責任由公共責任心所發生之合羣力始終不墜之信義與堅忍不撓之決心諸德是也（眾大歡呼）議院全體通過經費議案反對黨領袖波賴勞君對於首相之演說歡然表示同意且謂政府於所進行之政策已得全國及下議院完全之助力繼又稱讚轟擊達達納爾海峽及法比境聯軍之勇武末謂大不列顚應示德國使知吾人擬用所有之武器以令此慘烈之戰爭得早終止云（一日） 
[達達納爾海峽]  
　　華德日報曰　路透電稱英法兩國以鐵甲鉅艦十艘進攻達達納爾海峽轟毀砲台兩座且已進峽口掃除水雷云云但該兩砲台是否確已受有鉅創尚須待之異日證明今姑將達達納爾海峽之砲臺軍火地勢以及其歷史等項分別說明於下以便眾鑒 
　　達達納爾者埃琴海與瑪爾瑪拉海媾通之海道也此路之長度約略計之有七十啟羅密達合中國一百二三十里而其寬度平均計之約有四五啟羅密達合中國八九里之譜如沿西面航路約寬有四個啟羅密達而最狹之處如介乎齊里特壩與喀勒蘇爾坦野（即車納克峽）之間則僅寬有一千三百密達合中國二里之譜是也歐洲方面之海岸除小河口平外一律為徒斗海岸而有二三百密達高之童山為之陪從亞洲方面為平形海岸伸入陸地直越過一低窪之嶺地而最關重要之地方與港口則為嘠利波利達達納爾海峽不特連合黑海與地中海且與陸海軍事上亦關係重大雖大戰艦亦可航行此路之上惟有必需瑪爾瑪拉海之巨流耳平夙其流每一小時約有一海哩半之巨而遇有急烈之北風時則每小時可達五海哩也 
　　此路之要寨有達達納爾閘四座即塞的爾壩喀勒蘇爾坦野楛姆喀勒齊里壩等是也喀勒蘇爾坦野係一千四百六十二年上皇穆罕默德二世所造齊里特壩謂之新達達納爾閘係一千六百五十九年土爾其首相河克默特奎浦呂里氏所造先前皆屬重大之石室爾後已多翻造皆有各種重砲以為武裝而半已倒塌此外尚有小而且舊之砲台數座 
　　較新之要寨台壘在車納克峽自一千八百六十四至一千八百七十七年因英人鼓吹方始建設而由歐洲方面之納瑪茲嘠（在齊里特壩西再有土砲臺三座）得茲們布倫（有土砲臺一座）與亞洲方面之梅狄狄（有炮臺一座）納嘠拉（有舊式石爽快臺一座新式土爽快臺一座及砲壘二隊）等部所組成凡此各砲台等大半備有克虜伯廠造新式巨炮及一千八百八十六年又用小台壘補充完備一千八百九十二年關津要路用水雷一百五十枚加厚其杜塞之力嗣復更新其半裝設一切交通新器俱加電信電話等物統而計之全部要寨各台壘共有大砲六百八十二尊半屬新式總之新式要寨設備完好非用重大之犧牲不能強行通過而已除此以外尚有布萊一線以為達達納爾杜塞之部分在嘠利波利半島之北計長有五啟羅密達謂之陸地絕路有砲臺三座各有大砲十二尊至十五尊之譜兼有交通線居間砲台及向前所推之方形堡等統共有大砲百餘以備達達納爾海峽遇有敵軍由陸路進攻之時為之掩護 
　　一千七百七十年有俄國艦隊由海軍大將埃爾芬斯屯率領強迫通過達達納爾海峽是為第一次但僅能至車納克峽而已一千八百零七年英國海軍大將約輸杜克哇茲氏通過此路以迄於君士坦丁迨至一千八百四十一年歐洲五大強國與圭廷共訂達達納爾海峽協約凡外國戰艦非先經土耳其政府允許不準通行此路嗣於一千八百五十六年之巴黎和約一千八百七十一年之倫敦協約以及一千八百七十八年之柏林公議等雖有一千八百七十八年英國艦隊通過達達納爾海峽保護君士坦丁之舉亦咸承認先前五國所訂之協約一千八百九十一年土與俄國訂一協約凡俄國志願艦隊之船如是掛商旗即準其通過達達納爾海峽若有兵士在船則必須先行照會土政府方可行也當上古時代達達納爾海峽希臘人謂之希臘斯彭特其關係在乎行近黑海沿邊而其占領與雅典尤有生死之問題焉耶蘇紀元前四百十一年雅典人在其在沿齊諾塞瑪戰勝斯帕爾坦之艦隊但四百零五年彼等在埃溝斯波塔姆斯曾經斯怕爾坦占教得大敗即勝雅典而為強國者是也馬菜斗念國王菲利普第五亦曾與希臘商國陷於爭端而首與洛杜斯及紀元前二百年擬藉收取河畢杜斯杜塞達達納爾海峽以防羅馬人侵入其境 
[達達納爾海峽之關係]  
　　字林報云達達納爾砲臺素稱天險前曾屢被轟擊然從未受毀滅之禍如今日之甚也今聯軍艦隊搗毀達達納爾防務進步頗速將來艦隊之功績可以預知而敵國抵抗力亦可於艦隊停泊丹里杜斯島時知之故艦隊所得之進步絕無搖撼不固之虞達達納爾海峽古名赫勒斯彭為古史所艷稱海面極狹形勢極要分隔歐亞東連瑪摩拉海西接愛眞海羣島峽長四十英里廣自一英里至四英里不等兩旁砲台林立防衛甚堅今德人之勢力旣澎漲於土國則德人必專力於海峽之防禦工程可無疑義但此項工程須有巨資始能為之土國能否籌撒旦此欵為一問題而就土國近事言之土國縱獲此欵其能否正當用之不歸中飽則又為一問題也一八四一年歐洲五強國與土國立約除土國軍艦外他國軍艦如未經土國許可不得出入達達納爾海峽各國商船經過海峽者亦須由土員驗視船單然後放行一八七八年二月英國助土攻俄英艦隊曾駛過海峽而入瑪摩拉海但是年戰事告畢後倫敦復申前說仍禁止他國軍艦出入其間焉此約之發生非僅欲維持土國在近東政治上之優勢不過為列強利益之衝突計耳今戰禍暨開時局一變政治問題將完全重行解決而必不可免者則為土耳其不能復問歐事復據歐土是也今是艦隊行動之所以極關重要為人注意者正以此故聯軍艦隊既燬　口炮臺即可駛入瑪摩拉海所可慮者不過為任意散佈阻遏艦隊航路使其不能直趨君士坦丁及波斯波魯斯海腰之水雷而已瑪摩拉海長一百七十五英里闊五十英里中多小島風景頗佳島之大者為瑪摩拉島以產石膏及彩石著聞　世海右為波斯波魯斯海腰與黑海通左為金角灣君士坦丁在焉波斯波魯斯海腰長十七英里闊自一英里之三分之一至二英里不等故防守極易海腰兩端有燈塔兩岸高峻作鋸齒形岸上古樹奇花宮殿亭榭掩怏游客眼廉景致幽勝甲於他處海腰亦限制軍艦商船出入與達達納爾同土國茍失海峽或海腰即可損其威望及政治上之勢力波斯波魯是防守頗嚴然君士坦丁僅有陸地之防禦嘗稽歷史君士坦丁曾被圍二十八次失守八次今歷史將又有紀錄之新資料矣德國近東政策將因此而受一極大之打擊塞羅兩國前所得軍事之勝利已破壞德國之計畫使其不能穿越愛德里亞海與黑海之間而至君士坦丁今關軍若毀去德國在君士坦丁之勢力則德國由巴格台得鐵路穿土春直達波斯灣之謀又將受間接之阻力矣協約國前互相猜忌致令德國得乘機遂其偉大鐵路之政略德人眼光中視此政略為非常重要奉耶教之德皇且有循此鐵路往耶路撒冷參拜回教聖地藉以收拾回教徒人心之意焉巴格台得鐵路為純粹條頓人之實業德國近東工商業之發達及勢力之擴充悉以此為根據協約國若在達達納爾及波斯波魯斯握得政治上及軍事上之完全勝利即可截斷德國此路之交通故巴格台得鐵路之前途乃今日海戰所解決諸大問題中之一也 
雜評一 
[戰事盲談（一六二）（無名）]  
　　今日戰幾於無有故今日人所議論者唯彼達達納耳海峽一事而已此事關係與土耳其之爭戰蘇彝士河之安危前途甚大故不能忽視者也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日交涉之面面觀]  
　　最近會議現象之所聞 
　　中日交涉於二十五續開會　一　　　本報茲聞是會義之情形較之從前　次會曾　　稍有結果日使一方面態度亦稍覺和平兩方面辯論　久　至九時始行散會所有關係重要各條欵雖未能逐條議決然雙方之意見已漸有融洽之現象惟日使對於減易條件之處仍以請示政府之訓令為言不肯表示明瞭之熊度據聞下星期仍擬定開議二次以便早日解決昨得外交團消息謂此次中日交涉日本政府極望從速了結前之停止會議雖出於日使之意見然亦不過外交手叚上之作用云云惟風聞日本方面熱心山東權利較南滿東蒙之條件為尤甚我外交當局則以歐洲戰事尚未終了中德條約尚未解除中日兩國不能貿然協商此項條件即以日俄戰爭之成例證之亦必俟日俄媾和以後中國始將所允俄人在遠東權利與日人訂約移轉此次事同一律中國若遽承認不特妨礙中外感情外交信用且違反國際慣例故不肯遷就又聞外交當局曾向某要人宣言謂中日交涉如照此順手辦去三星期或可了結惟欲中國絲毫無所損失則實屬難能之事不過儘此力量茍能於輕重之間得比較的利益已為萬幸云云 
　　外人對於交涉之觀測 
　　昨有西人某君論中日交涉　據云中日交涉以現況測之無論到何地步必不致決裂惟此次逐條討論之十二條結果恐每條均有酌量承認之意而酌量二字裹面極有伸縮如何酌量如何伸縮則須看中國外交當事者之手腕而目前之手腕似尚不弱云 
　　英倫中國協會之集議 
　　昨日京報載有倫敦來電稱關於日本要求之事英倫中國協會已於本星期一晶（即二十三日）開會集議該會主張中日不論將來有何條件解決均應與英日同盟條約中保全中國領土及機會均等之條欵不相違背且無論日本要求是否合於英日同盟條約之要義抑或背道而馳該會皆願表示其意見以日本所通告之條件未必盡合也是成該會以為中國亟應將要求原文宣布俾釋羣疑以日本要求與各國在華利益或相衝突且與　在均勢之局或不合故英倫一般人士對於此項消息咸懷疑懼云云 
[巴拿馬賽會紀聞]  
　　一月二十一日發（伐月） 
　　經營略史巴拿馬地峽 
　　隔斷東西之交通世人病之久矣歐人夢想開　者垂四百年幭牲無數之生命靡費無量之金錢終不得其效果美人以三千萬萬金經營三載卒能奏此大功工程浩大舉世無匹乃於千九百十五年開萬國博覽會於美國部之三藩市以慶祝此鉅業之告成實千載一時之盛典也夫世界各國開博覽會者屢矣如法之巴黎意之都郎美之費府聖路易等或紀念一地之事實或慶祝一人之功續或表彰一國之進化雖足　　於一時終皆命意　　規模狹小若此次之大博覽會乃紀念二十世紀開天闢地之大業影響於世界萬國為有史以來未有之創舉故　設計之宏壯規模之闊大建築之精美布置之奇巧逈非其他之博覽會所能望其項背者也斯會於千九百十一年十月開始建築慘淡經營者三載有餘集世界著名之技術家興古今罕有之大建築鉤心鬬角出奇制勝茲者全部工程行將落成光華燦爛然一美麗之都市回憶三年前尚為太平洋岸之一片荒土於以見人事果能勝天面美人魄力之雄令人驚羨不已也 
　　大博覽既為歷史上罕有之舉已如上所述則該會之內容足以供吾人之觀摩資吾人之研究者在在皆是記者於該會未開幕以前先一言其簡史美人倡設大博覽會以慶祝巴拿馬運河之開通發端甚早當千九百年三藩市大實業家即倡議興辦時因地點之爭執意見之不一紛擾多時而不能決定有主張開設於路易西阿拿州之紐阿倫斯市者有主張加尼福尼利亞州（以下稱加州）之三藩市（一名舊金山）者有主張其他著名之都市者競爭甚久卒以三藩市海陸交通為歐亞之中點有地理上之便利美總統塔虎特得國會之同意乃於千九百十一年二月十五日正式宣佈為開設博覽會之地點於是紐阿倫斯及其他城市遂歸失敗而會事從此鞏固矣 
　　事前籌備 
　　開會地點既定為三藩市國會乃以籌辦事付託於加州及三藩市市民市民欣然受之於是創設博覽會社籌集資金以為開會之準備千九百十年四月集議於三藩市之兌換大樓以二小時間得金四百萬旋續增為七百萬博覽會會社猶以為未足乃運動國會議員提出議案以五百萬金請助於加州五百萬金請助於三藩市三百萬金請助於合眾國政府當此案之提出也反對四起其結果卒得國會及州議會之通過而二千萬之基金確定矣資金既足乃於千九百十一年十月十四日破土興工規定千九百十五年為開會之期歷史二百二十有八日始終二月二十終於十二月四日次年二月邀請世界各國并通告本國各州及各屬地籌備與賽各國先後正式承認者歐洲如法奧瑞典那威等北美如加拿大等南美如古巴秘魯等亞洲如中華民國日本等共計四十餘國本國各州及各屬地承認者如華盛頓紐約夏威夷菲律賓等共計四十餘州云 
　　天時地利 
　　三藩市隸於加州為美西部最大之城市且為太平洋岸商業之中心點也地居三藩半島之北西臨太平洋為通東亞及南北美之孔道東對三藩灣為世界最佳之海港長六十里六十尺佔面積四百五十方里可容全世界之軍艦無論潮之高低風之大小雖海洋之巨艦亦可安全碇泊市之北又著名金門水道以聯絡海灣與大洋風景之秀地勢之優全世界所不可多得也三藩市氣候最佳週年溫度相差極小九月為最熱之際一月為最冷之時然最熱不過為五十九度最冷不過為四十九度見水雪　自有史以來僅六次既少酷署之事無嚴寒之虞天氣之佳據天文家報告在美國為第一且雨水稀少一年之中只十二月一月為降雨之期除此則晴光四照無復濘泥之患既得天時又得地利開萬國大博覽會無逾於此地矣 
　　會場佈置 
　　會場位於三藩市之西北美麗之海灣橫於其前峻秀之叢山圍於其後立於兩側者又有國防之炮台陸軍之營地風景幽雅地勢雄壯可稱天然之博覽會場也會場分三部中建祭禮堂及美術教育社會經濟文藝製造工藝機械通運農業食物園藝採鑛治金等十一館東為商店及如有樂場其西沿海灣為扇面式美國各州館加州各郡館及各國政府館在焉更西則為生畜館賽馬場飛行場閱操場以接林肯及金門公園會場佔地六百三十五畝計美國政府館佔用者十畝各州館佔用者四十畝外國政府館佔用者三十七畝生畜館及商店娛樂場各佔地六十五畝其林肯金門兩公園尚不在六百三十五畝之內　地方之大可以想像此會場內之大概情形也至其建築之精美布置之奇巧以及裝飾陳列之種種詳情非一言可以描摹記者當分期以報告耳 
　　講堂落成 
　　大講堂之建所以紀念巴拿馬太平洋萬國博覽大會使之名垂萬古也地什三藩市之馬開街為全市最繁盛之中心點三藩市撒旦七十萬金充地基之費博覽會會社以一百萬金建造四層大樓以備會期中開萬國及內國各種會議之用堂中可容一萬二千席本月十日為該堂落成之日先一夕開萬國跳舞大會邀請市民行開幕典禮首由博覽會總理摩爾君報告此大建築之落成并稱公布三藩市市民之贊助次由市長羅爾夫君代表市民答謝賽會總理經營之功末由大講堂督理克洛克君獻銀匙二枚於摩爾總理總理納其一而以一轉獻於市長蓋此堂雖為博覽會社所造究係三藩市之公產故在開會期內隸於賽會總理之下閉會以後仍當由賽會總理交還三藩市也是夕開幕時鳴砲一百零八響全城閧動市民歡呼如狂如醉堂內集數千之跳舞家扮世界各國之古裝分班奏演直至次日天明始罷博覽會建築物之開放者此為首次故到場者異常擁擠計達二萬五千人之多為三藩市大會集之第一次云 
　　停止遊覽 
　　會場自大建築造成後即準遊人觀覽凡在入口處購有入場券者皆得入內近賽總理以開會斯近各種工程亟須趕造若任人遊覽必碍進行乃定本月十一日始禁止遊人觀覽十日為入場最後之一日過此須待二月二十以後市民利用此機爭往會場以一覩勝景者途為之塞一時車馬水龍大有山陰道中應按不暇之勢據會場人云是日到會者達五萬人為開會以前到場人數最多之日自會場開放任人入覽以來總計到場者凡二百五十萬人多於千九百十四年加州中冬博覽會全期赴會之人數幾等於千九百零五年潑特蘭賽會赴會人之總數也然則二月二十以後每日到場之人數必多於五萬可以預測矣 
[留學生第一試考取名單]  
　　留學生甄錄試揭曉概情已詳昨報茲錄委員會牌示及錄取名員如次留學生甄㧞考驗委員會牌示云本會第一試考取各生按照坐號次序開列姓名於左仰該生等於三月三日上午八時前來會聽候點名舉行第二試此示 
　　法科（日本）黃昌驥周澤南張德簧曹樹袁之興郭憲章李載廣計萬全謝樹彬姚潤仁莊恩澤高國瑛蕭鶴雲魏祖梁丁象謙紀萬韜潘學海胡榮雅阮福田黃震東戴修環張殿璽馮閉模齊立震樊金農謝作孚王士榮張軫周鴻鈞王堂孟晉時經潤程學怡戴國璋周鴻文周號齊周郁驊黃裳元王耐郭裹臣陳蛡忠陳其志歐陽嶽峻董森鄔學昭范塘李炳靈阮慶瀾諶範模黃翼王佐廖延素高時琛曹燮張志行魏爾晟邱灝余掄元王鼎新陳樹年高承謨馬有略楊仰程邱開駿韓開一康殿臣劉天民周覲光劉世長林者仁康誥常殿甲李素彭憲張慰森林懷瑜郝竹橋尚毅 
　　法科（西洋）陳兆焜陳敏望許翥劉良灣 
　　文科（日本）張紱雷通羣陳浩年張維祺李鑑孫炳張遠蔭張仁輔張愷 
　　文科（西洋）曹冕陸懋德 
　　理科（日本）李明澈劉熊 
　　理科（西洋）施厚元虞錫晉胡文耀 
　　醫科（日本）金子直戚學绣范紹洛韓鈖堂 
　　農科（日本）錢穟孫朱炳文周秉坤牛獻周林炳炎萬勗忠王澄清劉家璠命福瀛羅由門于鑛陳耀西張青選瞿祖熊黃勳 
　　農科（西洋）蔣兆鈺 
　　工科（日本）施恩嘰毛毓源陳冠羣羅宗楷李汲琛張正成蕭仁晟萬葆元楊金錀蔡傳書崔哲夫董甫青徐覲陽馬光援李崇典張安蔭 
　　工科（西洋）吳清度韋以黼蒯受先申潤范靜安李景鎬包玉英王録勳 
　　商科（日本）劉輔宣徐鍾英陳昭彥鄧昭袁魏業馮宋光武吳思譓葉春墀張超李壵曹樹藩賈天樹張鑑余熊戴正誠張遵旭閔星台向維楨李炘綸葉雲表傳聯珠張萬煦張翼燕楊允楷陳祖德林紹南陳禧金連墀周震黃袁士騾陳遵楷曹浤周濟安李其珩 
　　商科（西洋）徐新六郭則范 
　　鑛科（日本）楊源曹樹聲林錚楊天章虞和寅梁津 
　　鑛科（西洋）楊維翰白象錦耿步蟾鄭永錫翁文灝李彬 
[陳宦出京之改期]  
　　部員公餞 
　　參謀部次長陳二菴經任命會辦四川軍務之後卽將部中事宜從速摒擋已於二十三日交代任務至陳氏對於入川之籌備現已辦理完妥據聞陳氏此次赴川運動隨節者甚多陳氏為敷衍面子計已擇錄若許人并調用參謀部部員三十餘人今日當赴參謀部公餞讌會聞陳之行期本定二十八日其時參謀部部員已預備届時在京漢車站恭送後以經手事務一時未完又復改緩時日矣 
　　川人歡迎 
　　前參謀次長陳二菴此次任全程附辦四川軍務川人甚為歡迎緣陳會任四川營務處督辦與軍界頗相得而於川省軍務情形又甚為熟悉將來必能有所整頓且胡將軍為陳之門生師弟相處必能相得益彰也昨二十五日四川旅京京官與其他著名紳士在永光寺街全蜀會館特開歡迎大會與會者有願巨六薄殿後鄧芷齡傳增湘會彝進等共計五六十人聞是日陳曾宣言此次赴川一以和平為務對於軍事則取漸進主義一切現制舉不大事更張以俟徐徐乘機整頓對於匪徒則取招撫主義川省近來匪徒雖眾然多係良民迫　出此一經招撫自可相安無事者出以激烈手段不免多少騷擾云云川人聞之均為首簡約聚會二鐘之久相與盡歡而散 
[桂粵大吏請開黨禁以救國危電]  
　　廣西巡按使張鳴岐以此次中日交涉關係民國存亡擬請大開黨禁以救危亡昨特電粵將軍巡按師長徵求同意後當即致電北京總統統率處參謀陸軍外交各部內容略謂現在國勢阽危外交緊急此次中日交涉變出非常深堪悲感惟茲事關係國權存亡與俱近聞政府開議多次日人一味恃強毫無讓步并諸多威脅其欺我朝野無人可知民國值此危急存亡之秋自非上下交勉齊心對外不足以救亡查前清宣統三年時代因革命風潮騷動特開黨禁其黨首汪精衛等均在郝免之列現在政府雖有准令亂黨自首之條但各地仍屬戒嚴懸緝黨徒時有所見以致黨人心存疑慮觀望不前該黨中人多屬少年豪俊當日或因邪說所惑或為時勢所迫日今避身海外稱自悔過情固可原法尤可恕又查近如俄法等國之虛無社會各黨茲因國有戰事無不改變方針一心對外我國黨人不少識時之士當能各擅所長共圖救國際斯兵力財力薄弱時代戰則固亡不戰亦亡惟堂堂民國相率為人奴隸為人臣妾可恥孰甚岐等私心痛之近覘全國人民對於此次日人侵權要索痛亡國慘史無不義憤交加似此民氣尚屬可恃倘能及早設法挽救未為晚也國事急矣伏乞我大總統體念民國手創艱難效前清開赦黨禁辦法并請釐訂章程詳為解釋無論罪首黨魁一律免其通緝許其改過自新并請由外人擔保親投統率處立誓悔過并量材器使同心對外以副進行是否有當伏祈訓示祇遵 
[粵報界對外之大會議]  
　　昨日報界因外患危迫在公會大集會議兩點鐘開會公推徐君勉林粲予兩君主席書記梁質菴君是日提出議案五條經全體表決如下（一）以穏健之言論為一致之進行採用北京報界規約五項（二）彚集國民關於外交之見聞普告國人（三）定期舊曆正月十五日年報界公會開會徵集各界救亡意見（四）提倡振興土貨以表示國民之愛國心（五）致電政府請拒絕日人要索其電文云北京大總統政事堂外交部報界同志會鈞鑒日人無理要索粵民憤激報界一致反對切乞拒絕并請將條件宣布共籌對付報界公會叩散 
[漢商界對日兩事０]  
　　電請宣布條件 
　　自日本向我政府要索二十一條後全國與論均為不平各省商會已紛紛發電主張誓不承認漢口商會尚寂然無聲因之各帮商人投書詰問者屢矣昨該會總理吳幹廷特聯同武昌商會總理殷友于致電中央政府請求速將要求條件宣布以便合　對待並謂實為五碑不作兀全云云惟近國中矣交涉稍向和平故各商民之心亦覺稍定 
　　日視察團離漢 
　　日本農商務省所派之實業視察團至武漢視察已經告竣於二十五號　程赴大治視察礦山僅勾留一日即下駛赴潯再由蕪甯各省埠視察完畢始往上海候北部團員一同返團聞該團此次在武漢雖以日政府派遣名義與官商各界相周旋乃反不如從前日本企業家自組之視察團歡迎為熱鬧此次漢商會並未開歡迎　會僅在番菜館一餞讌而已其起程時亦無多數人歡送商會祇派代表一人送別云 
[漢商反對銷場稅近情]  
　　漢口征收局開辦落地及轉運銷場稅商界羣起反對業已敷日未曾起貨雖經商會總協理開導一面請求財政廰飭該征收局再展期於三月一日實行財政廰長胡君齡已允所請惟恐届期商民仍前反抗乃請求段將軍段巡按會同出示剴切曉諭大致謂過境銷場稅民國初年原定有案現在不過重加釐正核實施行當此歐戰未平金融停滯中央財政竭蹶異常爾商民等休戚相關懸共仰體時艱踴躍輸將以扶大局自示之後各自遵章納稅安分營業如敢阻撓抗拒定行從嚴懲辦決不姑寬云云漢商睹此嚴厲之示文仍舊執定成見謂必須中央明令全國貨稅同樣征收吾漢商乃願完納否則決不承認業已擬具電稿拍發北京總統府政事堂農商部財政部請求維持第鄂財政廰以此乃恢復前清固有之復出口捐現在財政竭蹶搜羅無方有此藉口恐斷不能允取消也聞武昌之征收局則於十五號實行征收銷場稅並未展期其征稅率實不只五釐有人見持天津水梨四簍至省垣武勝門登岸者該處征收局卡向索納稅錢一千文其人以此梨乃由漢口購以送禮價值不過四元何須納銷場稅該卡不允卒扣留其梨謂須完稅方允持去如此征收是值百覔抽稅十五而有餘矣又過境銷場稅新章完納落地銷場稅地點指明起坡時在該管局卡完納不料近有寶塔洲局員司誤認為落地銷場亦由經過第一局卡一次征收致將運往樊城之貨連同落地稅一併征足日前該貨船經過漢口驗票時由漢局員司看出將來運抵樊城必起完第二次落地稅之爭執云 
[湘省三年度之收入]  
　　湖南政府於民國三年度收入之數有較昔年加增者亦有較前短少者總計各項收入共有一千一百四十餘萬元茲特分別彚誌如下 
　　（一）田賦 
　　田賦為國家正供自應為收入鉅額惟湘省去歲水旱蟲荒災情迭見農民損失甚多致田賦一項大半呈准減免或予緩征故三年度收入總額極為短少合計七十五縣其解到之數僅止一百八十九萬七千一百四十五元零三分 
　　（二）釐金 
　　湘省商務頗稱繁盛釐金一項為收入大宗法歲 
 
 
 

Page 7

 
 
經財政廰極力整頓并在津市各處添設局卡故釐金收入較前年超過二十六萬五千餘元其三年度收入總額共有三百九十七萬六千四百七十二元七分 
　　（三）騐契 
　　湘省騐契費其預定收額原係三百四十萬元在國稅廰未改組以前僅收入六十餘萬元自財政廰陶廰長任職後一再催收數始有起色計三年度收入總額為二百七十六萬三千九百零七十二元六角業已解京者為二百五十萬元其餘存數及各縣尾收之欵俟彚解到省再行滙京 
　　（四）米捐 
　　湘省為產米之區其賑耀米捐係與鄂省合辦惟近年每兩本省荒歉禁止米榖出關其三年度開禁之期係自陰曆九月二十日起至十一月二十三日止即已阻關是米捐開辦僅止兩月其收入額額除攤解鄂省外以錢文計算為三十四萬二千七百五十二串八百零八文 
　　（五）印花 
　　湘省因風氣不開印花一稅雖經迭次曉諭而人民購用者尚屬寥寥故收數亦甚短少其三年度各屬解到之欵僅止四萬三千七百九十元零聞已全數滙京矣 
　　（六）鑛稅 
　　湘省鑛產最富每年出口之貨所值不下千萬元去歲因受歐戰影響不免頓形停滯其礦稅礦照之收入亦因而減少計三年度收額為十四萬一千零四十二元 
　　（七）官礦盈餘 
　　湘省官辦之礦共四十餘處以常寗水口山龍王山鉛鑛獲利最優平江金鑛次之計三年度該官鑛官鑛經理處之收入除開支外實盈餘三十二萬七千五百元有奇 
　　（八）銀行盈餘 
　　湖南銀行暨儲蓄銀行原屬營業性質去歲因滙水加昂錢價亦因而大漲前經理劉筱泉故為壓抑雖經撤差拿辦而該銀行所獲之利益除開支外實盈餘一百八十五萬四千元有奇至實業銀行之官股亦應分得紅利十餘萬元尚不在此數 
　　（九）造幣盈餘 
　　湖南造幣廠鼓鑄銅元歷處均有餘利去歲益加整頓減少員工節省糜費不少全年盈餘實額為十萬五千四百七十二串八百文 
[西安近訊]  
　　銀行之開辦 
　　陜省金融機關向為票商所操縱自辛亥兵荒以來票商大半歇業所餘錢莊數家資力甚弱以致金融呆滯週轉不靈現由北京中國銀行派無錫李季康君到陜開設分行聞准於下月初間開幕李君任事實心前在東省由縣令而監史歷任興鳳長春道篆振興各種實業此次到陜辦理銀行必能使行務發達市面活動云 
　　商業之狀況 
　　泰中古稱沃壞出產向以烟土為大宗近自烟禁頒行各地碧粟漸漸減種改植木棉每年出口約值三百餘萬此外又有藥材皮革雜糧等每年亦不下四百餘萬原料之富甲於他省惟因交通不便運輸困難木棉每擔僅售銀九兩四五錢左右牛羊皮更因歡戰發生洋裝不動以致存貨屯積牛皮價每擔自三十餘兩跌至二十兩上下羊皮價亦驟見低落將來金融活動輸軌交通四方資本家來此興辦實業獲利可操左券商務之盛當不下於東南各埠也 
　　郵件之被刦 
　　自潼關至河南之峽石崇山峻嶺徑路崎嶇盜匪出沒其間過客視為畏途本月七號西安郵差經過陜州左近突遇匪類多人手執兇器蜂擁面前將騾匹信件等搶刧一空長揚而去現經郵政司報明該處地方官飭差嚴緝惟該匪類已查如黃鶴未識能否弋獲也 
[南京]  
　　通緝犯贓知事 
　　河南光山縣張知事貪藏枉法畏罪濳逃經政府通緝在案日昨馮將國通飭蘇省水陸軍警各機關略謂准陸軍鄒咨光山縣張知事帶罪遠颺恐其匿跡蘇省各處舨仰一體嚴緝歸案訊辦 
　　派員飭屬會搜蛹子 
　　齊巡按日昨通飭各縣略謂蘇省去年飛蝗為災遺子甚多雖經竭力搜挖而賞格主土中仍難殲除凈盡現在將近春暖蠕動飛揚若不及早預防為患何堪設想誠恐各縣知事狃於冬雪殺蝗之說因屢次得雪遂貪天之功放棄實任除飭各道尹遴派妥員於驚蟄春分時間馳往各縣會同該知事親詣各鄉並盧柴叢生地點嚴督農佃遵照搜挖蝗子辦法上緊搜挖母使稍留餘孽外該知事須知蝗蟲為災不獨關係人民生活且影響國家財賦地方治安設有一縣搜挖不力必至蔓延遺害無窮此次務當認眞奉行不得敷衍搪塞倘本年再有蝗發生即將該印委一併辦決不姑寬倘能搜蝗凈絕必擇尤援案給予獎勵仰即遵照 
[江北]  
　　游緝隊拿獲盜匪 
　　江北游緝隊馬玉仁中將所部營兵昨拿獲連刦高郵縣境清水潭地方劇盜李錦彪等三犯解送揚州縣知事署由馬中將會同周知事訊得確供移行高郵縣知事歸案訊辦 
　　籌劃河工經費 
　　江北下游氾永永高實應高郵江甘五汛河工關係農田非淺現交春令水勢將發尤宜先事修築以防泛溢刻聞河工事務所坐辦萬立鐘親詣各處履勘估計經費約需二萬五千餘元現已詳請巡署先撥一萬元以便從事興修 
[杭州]  
　　體育競技之舉行 
　　浙垣陸軍第六師葉師長為選拔所屬各旅團營軍官佐士兵起見特分布軍令定於三月一二三三日在下城梅東高橋大操場舉行體育競技以觀平日教練之成績茲錄其實施要價如次（一）競技日數計三日每日上午八時開始至下午五時止（二）第一二兩日為預行演習日數第三日為實施競技之日（三）競技科目刺鎗術對刺懸的劍術對繋競繋競走徒步三脚算術答解起居競爭障礙通過徒手通過擔架競走馬術賽跑超越障礙器械體操鐵槓跳高跳遠球術藍球綱球野球餘興角力刀術拳術地點省城梅東高橋大操場 
　　又是役之委員任務亦已指定計司令委員長童保暄評判委員長葉煥華評判委員藩國綱石鐸章祖衡張國成方策鄭炳垣頒獎委員長林競雄頒獎委員趙立薛烔吳蒼糾儀委員長吳斌紏儀委員張大鈞林顯揚馬玉成商文蔚都宗祈衛生委員長厲家福衛生委員章毅陳賢齡方悌招待員章世嘉邱志龍汪以鈁李家鼎胡大猷伍文淵沈宗約余憲文白覲圭陳肇英徐聖康林銳王澦 
[安慶]  
　　皖南北掃把稅則各異之原因 
　　霍山縣所出竹掃把運售皖北毫縣及河南周家口等處銷路其廣向歸統捐局抽收釐稅每捆須完五角有奇而皖同灣山亦出掃把由石牌起運沿途完納行釐稅則較輕商人避重就輕相率販運潛掃致霍掃因之滯銷霍民生計因之受困現經該縣商會代表黎本泗等稟縣轉詳省憲請於潛山出口之處照設掃把統捐局平均抽稅以示大公經財政廰核議以潛山與六霍所掃把貨色優劣不同銷場遠近亦異稅則運費不能平均者蓋因出產地勢使然該商等所請之處未便照准已飭由霍山縣知事轉飭遵照矣 
　　皖商會續請取銷公娼之批示 
　　皖省公娼林立前經商會稟請取銷韓巡按批飭警察廰查覆迄今兩月未據具復現商會又續陳前請痛陳公娼之害昨經韓巡按批云本省創設公娼係救私娼獘害業飭警廰妥籌切實辦法尚未具復茲又據陳各情自應嚴予取締杜漸防微候再飭警廰迅速妥籌辦法詳候核奪 
雜評二 
[黨人電與桂粵大吏電（默）]  
　　前之林虎等今之黃興等聲明決不借外力以危宗國之電其以國為重之心出於至誠國人當能信之也吾謂今日政府亦宜掬誠相示以銷釋從前之憾如粵桂大吏請開黨禁以共救國危之電亦今日所不可少也惟黨人屏居海外雖有謹守繩墨不危邦家之誓言然悔過自新之說彼所不承認自首投誠之舉彼又不屑為故如粵桂電欲其設誓具保而後招之使來以共救國危者吾知黨人必不受也蓋政府與黨人既同以國家為重同以今日之國家為危急之國家而欲急為扶持則在相信以心而不在寬免特赦之具又在揭忠以告而無爭論是非之餘暇吾觀黨人之電祇言不加危於國而未言共救國危桂粵之電言共救國危而未言所以共救之道倘均進一解焉民國庶幾有望乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[會議烟禁進行辦法]  
　　齊巡按使以蘇省自禁烟以來內地均已禁絕惟上海未曾一律肅清現在各內地時有查獲烟土多由上海私運而來若不嚴加禁阻何以廓清烟毒爰特派委員卞某乘車來滬會同當地官廰籌商禁絕辦法前日午間卞委員詣滬海道尹公署晉謁楊道尹遂用電話召集淞滬警察廰長徐國榤（因有要公委某科員代表）地方審判廰長袁麟伯地方檢察廰長林仲立上海縣知事沈蘊石先後蒞止在公務廰開會籌商進行辦法至鐘鳴五下始行散會 
[關稅貨物稅近年收數之比較]  
　　本埠財政各機關收入稅欵除縣知事征收忙漕正賦外以江海關及貨物稅兩項為最戶茲將該兩項近年征收比較概數記下 
　　江海關 
　　元年度約收一千零數十萬二年度約收一千四百四十五萬三年度約收一千二百零六萬有奇三年度（即上年）雖較二年度短收二百餘萬然因歐戰影響上海為進出口貨總口絲稅一項已擱置數十萬兩故征收概數尚較元年度為多預計本年土貨一有暢銷必可駕二年度以上 
　　貨物稅 
　　元年度祇六十五萬二年度增至七十五萬三年度則更增至八十四萬乃自歐戰以來影響所及各認商紛紛請退改為散收者陸續已有二十餘起惟聞該所上年度收數雖不足定額然尚不大遠離云 
[保證金注重三年公債券]  
　　江海關施監督接齊巡按使電開准財政部巧電開本部前領保證金條例及陽電推廣保證金範圍雖屬不同而現金與公債券並納則一惟近以民國三年發行之內國公債券價格稍跌於公債前途不無窒碍亟應設法維持凡從前規定掌司公欵及此次推廣應納保證各員其繳納保證金均應注重以民國三年之內國公債券為代俾於推廣用途之中藉收維持價格之效希即通飭所屬一體遵照等因查保證金條例初係規定掌司公欵人員應行繳納嗣准財政部陽電推廣辦法由部中人員首先一律繳納年俸十二分之一本省自應贊同前已電復在案茲准電知繳納證金應注重以三年分公債券為代俾資維持亟應照辦除分電外合行遵照 
[鎗斃劇盜六名]  
　　盜匪陳毛毛賈元元張才郎陸源全夏阿金王福生等前因搶刧松江航船巨贓並用迷藥圖搶管江氏家財物為法捕房華探目黃錦榮包探韓邦達程芝卿等拘獲解送法公堂訊實申解鎭守使署懲辦在案前日鄭鎭守使至函捕房謂陳毛毛等六犯均已判決死刑定於本月二日二時執行鎗斃届時可派人到場參觀等語石總巡即飭包探方福林前往刑場觀看 
　　又一訪函云上海鎭守使署前據法公堂詳解迭犯刦案盜犯陳毛毛等六名業經訊實判處死刑於昨日（即三月二號）午後三點十分時一併綁赴西砲台鎗斃茲將罪狀錄下上海鎭守使鄭為示諭事案據法公堂詳解拿獲施放迷藥圖刧寶裕里干江氏家之盜犯顧王氏夏阿泉二名並拿獲前與夏阿泉夥刧之盜犯陳毛毛（即陰積毛毛）賈圓圓王福生即王阿福張才郎陸元全張福生劉阿金等七名解語訊辦前來經飭軍法處訊據賈圓圓張才郎王福生陸元全四犯供稱均係聽從陳毛毛糾合私刻警務長名片冒充偵探以搜查烟土為名實行搶刧先後糾同在逃未獲之馬泉生持槍行刧老港船隻貨物及日暉港貨船得藏兩次買圓圓王福生並認前曾糾夥行竊震旦學校衣物等語又訊據夏阿泉劉阿金二犯均供夥刧老港貨船二次夏阿泉又認商令顧王氏施放迷藥圖刧千江氏家財物未遂又據張福生供認夥刧日暉港貨船一次又訊據陳毛毛供認前充上海縣警務所偵探被革之後迭次為首冒充偵探糾眾持鎗先後搶刧老港及日暉港貨船二次又訊據顧王氏供認夥同夏阿泉施放迷藥圖刦干江氏財物未成各等語不諱不陳毛毛賈圓圓二犯曾據另案緝獲之巨盜葉阿龍供涉為夥同往搶刧周浦花衣駁船得贓洋八千元一案之共犯當提葉阿龍質訊據供夥刧周浦花衣駁船贓洋八千元一案陳毛毛分得贓洋二百三十元賈圓圓分得贓洋二百元質之陳毛毛賈圓圓均俯首認罪除葉阿龍一犯已經另歸本案判處死刑外查該犯陳毛毛賈圓圓先後糾眾執持鎗械搶刧周浦花衣駁船及老港日暉港貨船三次俱發又盜犯王福生張才郎陸元全三犯先後糾夥搶刧老港貨船及日暉港貨船二次俱發又夏阿泉前次夥搶日暉港貨船得藏此次又夥同顧王氏侵入干江氏家施放迷藥圖刦財物以上六名盜犯均屬惡行昭著法無可逭應即按照懲治盜匪法第三條第五欵一併處以死刑以昭炯戒又盜犯張福生劉阿金兩犯夥搶老港貨船一次情罪較輕應按刑律第三百七十三條各處一等有期徒弄型期十三年援例發遣黑龍江配置又顧王氏一犯夥同夏阿泉侵入干江氏家施放迷藥圖刧財物居心殘忍應依刑律第三百七十三條處以二等有期徒刑飭發上海縣女監監禁六年以示懲儆業經詳奉馮上將軍批准照辦除將陳毛毛賈圓圓張才郎夏阿泉王福生即王阿福陸元全等六犯依軍法執行鎗斃外為此示仰軍民人等一體知悉此示 
[警務所研訊劇盜]  
　　地方警察事務所在法租界聚寶樓灘簧場緝獲劇盜陸小手陳俊生葉連生等三名帶回該所押候訊辦等情已誌昨報昨經該警所司法員提案隔別研訊據陸小手供稱三林塘人直認為盜有年所刦各案多已不復記儘惟舊歲年底吳淞鎭張家浜某姓家及本年舊曆正月初五夜二十三保九圖殷家巷兩案係伊為首起意糾刦殷家巷案內刧得大洋二十五元藍色縐紗皮袍一領因被寶山警察追捕將皮袍隨路勢裹事後伊與陳俊生各分贓洋五元質之陳烟生（即俊生）供稱伊係陸小手同夥凡陸所作各案伊均在場與分等語訊之葉連生僅供認上年舊曆十月初十日三林塘吳家浜事主薛姓家行刦得贓俵分化用此外並無為匪不法情事司法員得供後檢查擋巷該犯等供出各勻有報嗣可稽惟吳家浜薛姓一起未據呈報有案除將各犯分別嚴押外飭探前往吳家浜實地調查覆候續審再核 
[盜匪誣攀之無效]  
　　盜匪王少堂陸明崗王永順（即王小狗子）等因夥刦嘉定縣屬婁塘鎭協成代步源盛昌布號等四戶巨贓逃匿滬北公共租界業經捕房將王等三盜均解公共公廨預審明白已將陸明崗王永順兩盜照章引渡王少堂因尚在租界內糾黨搶刧老朱家宅利康押店主張若波大小洋銀共二十八元著與續獲同黨梁國廷潘二（即潘德用）及其姘婦王李氏（即王沈氏）與氏母沈馬氏分別押候訊核在案昨由捕房傳同事主將該盜等併解公廨請究先由中西包探稟明王少堂曾於去年八月二十四夜九時糾同在逃之白毛趙三等持手鎗搶刧張若波押店內現洋並稱曾與潘德勝梁國廷於去年七月間搶刧楊樹浦某姓故將潘梁二人拘押惟至楊樹浦一帶調查並無被搶事主請為訊奪繼由原告上堂訴明當時被搶情形並據嘉定縣知事派警持文聲請提回訊之王少堂供稱搶刦張若波現洋係趙三白毛等所為當時白毛執有手鎗我於事後分得洋三元是實詰之梁國廷潘德勝均供阜寗縣人在滬為苦工不敢為匪與王少堂亦不相識實被誣攀關讞員與美領柏君一再詰問矢口不移判王少堂交淞滬警察廰來警帶回歸案訊辦梁國廷潘德勝訊無為匪實據候抄案函送上海縣知事署轉解阜寗交地方官管束並永遠逐出租界王沈氏沈馬氏母女從寬省釋 
[嫌疑犯賴有髪辮]  
　　庽居蕪湖路八十五號門牌之山東人趙長和（即趙四）因被夥刧武進縣屬某姓家值洋九百餘元衣飾現洋之盜匪喬萬標喬品仔等供出由武進縣知事備文移請公共公廨轉飭捕房將趙查獲解至公堂訊供押候武進縣將已獲盜匪喬品仔送廨質證再核在案昨由該縣知事派警楊順帶同喬品仔投廨聲請質究即由中西包探投訴前情並據喬品仔供稱撐船為業並不刧惟聞人言此案係魯人趙四等所為然我與趙從未見過據說趙無髪辮尚在青年今觀到案之趙四髪辮尚埀且年歲已老恐非趙四本人聶襄讞人諭曰爾在原縣已供明由趙四為首今忽翻供且爾既云與趙從未見面何以知被告恐非趙四顯係狡展爾既供認仍須解回原縣懲辦諭畢訊據趙四供稱向在江湖賣藝為生於去冬來滬後在滿庭坊被人連戳五刀傷及右腿即至仁濟醫院醫治近始出院現天須至醫院換芭居滬已久請為查察據云犯案之趙四已無髪弱我之辮尚在且天下同名同姓者甚多乞恩明鑒聶君商之美領畢君判趙還押候派探至仁濟醫院查明復候核奪 
[認明強搶錢洋之匪徒]  
　　閔福桃在虹口菜市擺設錢攤家居有恒路二十五號門牌上月二十八號　　由家將大小銀洋銅元裝入小車囑令學後運往菜往兌換正保值盧行來盜匪多人一匪出手鎗嚇禁聲張即將車上所置大洋三十四元小洋一千二百零七角銅元七千九百枚悉數刦取而逸事後由閱報請美捕房派探帶同眼線陳大德子協往閘北華界緝獲匪徒江北人蕭如軒一名並搜出銅元三百餘枚一併帶回捕房並經閔認明包銅元之字紅上有碎蛋痕跡捕頭飭令將蕭收押昨解公共公廨請究先由中西包探上堂稟明前情並嵋原告偕眼線陳大德子投訴當時有兩匪各執手鎗恐嚇目覩被告搶取銅元惟未帶凶器訊之蕭供多狡賴關讞員商之美領柏君判蕭押候查明再行訊核 
[黨人請赦之批示]  
　　馬維貴因於前年夏間附和龔振鵬曾經皖省通緝在案現奉赦令特於前日具稟滬鎭守使墨香投誠請求核給免罪證書昨經鄭鎭守比示云據稟並悔罪切結保結均悉查原稟聲敘曾隸龔振鵬部下前經本省通緝在案惟當時有無擾害行為本墨香無從查考仰候咨行安武將軍飭查應俟復到再行核辦此批結存 
[奧匪為伍之科罪]  
　　劇盜陸小手之兄陸阿土並同黨嚴佛寶婦人嚴嚴氏因家藏手槍二支贓衣三包前由浦東三林塘警區黃區員飭警查獲將人贓一併解送警察事務所轉送地方檢察廰訊辦在案茲悉此案業經檢察官訊供明確起訴審判廰昨經周澤青推事會同樓檢官等公開辯論命提陸阿土嚴佛寶嚴嚴氏至案研詰各犯均供認私藏軍火及盜贓不諱當由樓君起訴是案事實略謂陸阿土等與匪為伍收藏盜贓及軍火之罪當然成立請為按律嚴辦周推事遂判陸阿土嚴佛寶嚴嚴氏各監禁二年六個月所獲贓物軍火一併沒收銷毀判畢諭令釭鐐還押候送監執行 
[寰球學生會舉行年會預誌]  
　　寰球中國學生會訂於三月六號晚七時假座三馬路醉和春四餐館舉行第十次年會次蹣並請康有為君蒞會演說音樂專家合奏西歌著名藝術家演試新戲法劇已由該會邀請新舊同志届時蒞止矣 
[九畝地道路尚嫌太狹]  
　　九畝地自新舞臺重行開演以來市面又日見興盛惟該處道路尚嫌太挾每逢下午至晚人車往來擁擠異常前由救火會為便利路政起見子請工巡捐局將大境路廢牌坊柱遷去業奉朱局長照准飭傳該廟住持蔣履吉從速遷移俾便交通茲悉該會前日又致函工巡捐總局云竊維利便交通振興商市端在道途寬暢滬地自前清設立總工程局定有章程凡遇翻建房屋均須收讓尺寸洎貴局接辦以來照行弗替道路逐漸寬廣人車往來益形便利惟查九畝地一帶本為荒僻去處從前所定路線初不料有今日之興盛而自開關市場後商舘雲集人烟稠密戶口繁多且有戲園在彼車馬行人擁擠殊甚即如此次火警兩面延燒實因路不過寬之故應請飭知工程科嗣後九畝地一帶如有翻建房屋一律照章收讓俾得寬闊道路不獨利便交通已也查全埠人民地產均負有半路半河納糧之義務而九畝地各农戶皆單地實足令其改建時收讓數數較諸他處尚不受虧想各業主當亦樂從並查大境路東口至紫金路以及紫華路至侯家路等處道路尤為窄狡不伹車輛往還多數不便利急驟隻身步履亦覺擠軋該兩處為由東往西之要道嗣係更重並請迅即規定路線預為出示佈告俾兩旁葉主番建房屋有所遵循為特函請鑒核施行實為公使云云朱局長接函後以事關公益當即交工程科照辦一面趕即規劃實行矣 
[官產丈放局對於租戶之曉諭]  
　　　城濠官產丈放局陶總辦以拆城塡濠一事自北半城告竣後南半城工程未竣現當公欵要需時代自應將沿濠基地趕為召變茲查舊有認定地畝各戶大都觀望延不繳價爰特出示曉諭詢問舊有各戶是否願照新定章程承買限即日來局定奪如再故延即將前讓取銷並因沿濠阻礙工程之房屋逶今仍有未經拆除者一併飭知舊租戶迅行拆去 
[縣署職員遵具取締吸烟之切結]  
　　江蘇齊巡按使取締各機關在職人員私吸鴉片特擬出辦法通飭各屬一體遵辦原文曾誌前報茲悉上海縣知事沈寶昌自奉前項飭文後除自行出具切結並邀取同官切結送由滬海道尹加具印結詳送巡按使備查外其所屬四科科長科員並地方警佐人等已飭遵照取締辦法各自出具切結並取具同官一人切結送請加結彚詳至公署書記等項雇員亦令照具切結送案備查 
[閘北烟土地案]  
　　陳阿三私帶烟土七兩由崗警查獲移送檢察分庭前日提起公訴經孫推事判決罰洋三十元 
　　五區警墨香前日又查獲煙土犯王少亭許青榮虞阿寶陳業內隆陸元燮等五名抄出膏土烟泡十餘兩一併移送檢察分庭預訊還押聽候起訴公判 
[印發地方物品展覽會章程]  
　　上海縣沈知事昨致南商會公函云敬啓者案奉滬海道道尹公署第三○四號飭開本年二月十九日案奉江蘇巡按使公署第九三七號飭開茲定於本年三月一日至五月二十日辦理第一次江蘇省地方物品展鑒會制定章程三十三條（見二月二十三日本報專件欄）除已報農商部外合特發去章程二十份轉飭翻印分送各該地方農工商學各團體及各工廠商號一體籌備出品聽候徵集飭仰遵照妥速辦理等因到署奉此合將印就章程專函送達即希查照辦理為荷 
[工巡捐局之批示]  
　　上海工巡捐局朱局長昨日發出姚雲泉稟控陳阿石抗違霸持由批云稟悉新大橋渡船改歸該民人承辦一事業鈔錄簡章出示曉諭並函請水巡隊派警按日照料在案據稟阿石抗違霸持糾眾尋伊等情是否屬實候咨行淞滬警察廰分別飭屬保護查究至新橋北堍添造碼頭一節由局函請沈紳查照可也此批 
[烏木業店工兩帮又有訟案]  
　　烟桿烏木業店工兩帮前因工帮方面向店帮增加工價涉訟初級廰經訊明判決在案茲有店帮方雲卿違背定章私收學徒故工帮柱首蘇忠泰朱阿福等延陳則民律師在地方審判廰起訴昨午經王張等推事官開第一庭會審蘇朱同供我業工人不下七八百人自紙捲香烟盛行以來烟桿銷路大為減少現各工帮祇有二三百人兩帮立有合同言定收徒係工帮之特權店帮不能收徒今店帮方雲卿違章收徒有碍我等生計請為鑒核嗣據被告店帮代表方雲卿供稱所收學徒在店中作事由店給與伙食與工帮不涉况帮屢次加價故以收徒為抵制之計問官以既經公同協議理應遵守且現在訴訟為收徒事非加價事至此原告律師陳則民與方所延之周積芹律師辯論數語審判長以此案事實上毫無研究之標準須將法律上管轄權決定再為判決遂諭辯論中止俟退庭評議後再行核奪辦理於是退庭 
[警廰飭查朦縱拐匪之隊士]  
　　淞滬警察廰徐廰長訪聞上海地方檢察廰日前准婦孺救濟會在浦東某輪船上提回大幫男女拐匪及被拐之婦女小孩共計十九名一案內中牽涉本廰偵緝隊士串同碼頭偵探賄庇朦縱之事攸關警界名譽自應切實查明以便究懲爰特面飭翟隊長限令確切查明眞相稟復核辦 
[續獲行兇船戶之帮手]  
　　虹口匯山碼頭裝貨船戶周老虎等三十餘人與匯得豐公司大駁船夥陳掌榮等因爭擋起釁周等將陳掌榮等六人兇毆受傷為水巡捕房揁探何阿春等查見將受傷六人先送醫院醫治一面將周老虎朱龍生張進發張文秀沈掌生計阿海朱掌華等七人解送地方廰訊供明確各判監禁二個月在案嗣據該探又獲在場行兇之朱新南一名解送該廰訊押候辦前日又據該探續獲是案帮同行兇之張香生周和尚等二名稟奉捕頭解送地方檢察廰豫審之下分別收押候究 
[誘逃案尚難判決]  
　　寓居閘北之阜寗人李佑甫前偕證人顧李氏顧戴氏李張氏等在檢察分庭控訴監城婦人夏陳氏誘逃伊妻李徐氏一案當經該分庭將夏陳氏拘案訊實轉解地方檢察廰豫審起訴在案前日下午該廰飭傳一干人證由刑庭趙庭長會同鐘檢察官特開第三庭辯論先據李佑甫投訴前情請求追究繼據證人顧李氏等同供與李佑甫為鄰舊曆去年十一月二十四日清晨聞李與伊妻口角氏等以夫妻爭論亦屬常事不以為意即往絲廠做工至午刻回家午膳見夏陳氏在李佑甫家與李妻李徐氏密語旋見一同走出氏等膳畢即至絲廠剝蘭迨至放工回家始知李徐氏一去不同李四處找尋無著向氏等詢問方悉為夏陳氏所誘逃等語經趙君再三詢問該氏等答稱所供是實並無半句揑造趙君即命提夏陳氏至案訊據供稱住居閘北南京會館附近趙君問曰爾與李徐氏是否認讞答稱素來相識惟李徐氏逃逸一事小婦人並不知悉實遭誣控求鑒趙君曰爾在閘北檢察分庭業已供認屬實並言三天內能將李徐氏交案且由顧李氏等證明爾之所為今日法庭之上豈容翻異爾早日將李徐氏交案尚可從寬處晰而夏陳氏堅稱被誣並稱前與顧李氏等同為縫工因事在警區涉論故小婦人與顧李氏等已成仇敵此次實被寃誣云云趙君復向顧李氏等問曰爾等是否為縫工度日答稱氏等向在閘北寶康絲廠剝蘭並未做過縫工亦無因事涉訟警區之事訊至此即由鐘檢察官起訴夏陳氏犯罪事實請為公判趙君又向一干人逐一研訊各執如前遂諭將夏陳氏還押聽候派警前往調查顧李氏等是否在寶康絲廠做工抑為縫工復到後再行核奪李佑甫顧李氏等著即退去候示 
[攔路調戲女子]  
　　滬南機廠戲匠葉生蘭之甥女張阿毛昨日行經南碼頭被義源鐵店小主楊龍泉綢路調戲搶取絲巾一方適被棄與學徒何長根在旁暼見斥阻不服遂鳴警連同伊父楊雲山一併至一分署請究楊龍泉尚曉曉置辯署員以事關調戲女子飭警廰司法科訊究 
[送還命案嫌疑犯]  
　　前有住居法新租界之陸銀生於晚間被人誘出溺斃死中陸妻張氏以伊夫之叔母陸徐氏與銀生有隙疑係徐氏與姘夫袁金根所為具探法公堂提訊袁供前與徐氏姘識現已拆開今徐氏又與施金生私姘是否係施所為不得而知故將施金生關提到案一併移送檢察廰訊辦在案昨日該廰飭派法警將陸徐氏等三人送回法廨稟稱廰中訊無同謀實據故送回發落判交捕房帶回聽候核辦 
[車夫抗拒巡捕]  
　　昨有安南捕至法公堂稟稱車夫尤阿三未捐照會在新租界推車向伊查問非但不服反拾地上石子拋擲繫中頭面故拘案請究尤供自知不合求恩寬宥判罰洋五元再押三禮拜示儆 
[翻做戲片之訴訟]  
　　百代留聲機器公司延蒲石律師至法公堂控稱百代已歇買辦李錫堂與殷業內齊黃棋生等開設萬利公司將百代所出劉鴻聲等上等戲片數十張私自翻做出售有壤百代名譽惟百代資本二三十萬每月有數萬金之生意今被李等將翻做之戲片賤價出售以致三個月內百代生意清淡核算所受損失約有一萬七千餘兩請堂上訊追李等延達商律師辯稱此項戲片並非李等自造係現住神戶地方之日本人所造李等可以不任其各請察原被律師又互相辯論多時聶讞員商之法副領事德君判李殷黃等三人交二萬兩人銀並保出外再候覆訊核辦 
[再誌出售墳地之不同意]  
　　朱萬生等前投法公堂控稱有祖墳一所坐落二十五保九圖地方現因劃入租界開築馬路族中公議將地出售均已簽字惟有朱毛毛將田單霸掯不肯交出請為訊追毛毛供因萬生等並未將價值言明故此不允將單交出判將毛毛押限呈交在案昨有杜阿根沒稱與毛毛係是親戚田單抵押與人故一時難以交出今已贖出遵諭呈交請鑒判將田單存案朱毛毛准予交保再核 
[騙取墊欵案之辯論]  
　　顧文彬控沈金福孫祥裕鄧子範以推薦煤鑛公司帳房為由騙取墊銀五百兩昨經公共公堂傳訊原被均延律師到堂代辯中西官判被告均交保候再訊核 
[攫取烟土地之控訴]  
　　土販屈如福控流氓盧瑞馮阿二在虹口攫取烟土等情昨由捕房將馥告兩人一併拘解公共公堂訊供一過判押候查明於禮拜四復訊核奪 
 
 
 

Page 11

 
 
[賭棍開設花會]  
　　著名賭棍陳協亭李昌因在北京路八百八十九號院內開設花會令人四出誘賭被老閘捕房捕頭偵悉昨派包探將兩人拘解公共公堂訊供一過判李存洋五十元交保陳押候復訊核辦 
[聚眾賭博之科罰]  
　　天潼路六百二十六號居戶王錦記百態倫路一百五十七號茶館主朱文煥哈爾濱路六十三號茶館主顧阿四均因違章聚賭被捕房查獲昨將三人傳至公共公廨訊明判王罰洋五元朱朱罰十元顧罰三元一併充公無洋按照罰欵每元拘留一天 
[混用鉛質小銀元]  
　　北四川路水菓店主王見松控福州人陳阿林混用鉛質小洋等情昨由捕房將陳拘解公共公堂訊實判押一月抄出之偽小洋燬去 
[被訴人交保候訊]  
　　美商愛白司控殷海潮抵單不贖又姚錦裕控萬雨洲不理欠洋二百七十元昨由捕房將被告兩人傳至公共公常分別交保候訊 
[店夥竊之結果]  
　　北京路一千二百四十六號門牌某綢莊經理范燮臣控夥倪文灡竊取縐紗三十五疋一案昨經公共公堂復訊屬實判倪押兩月示儆 
[小工串竊金戒]  
　　海寗路九百九十九號居戶費王氏控工部局澆藥水小工倪百千楊富林張阿四串竊金戒等情昨由捕房將三人一併拘解公共公堂訊明判各務虛七天示儆 
[車夫行竊被拘]  
　　前晚有黃包車夫趙銀楨王禮二人竊取飛星公司車上橡皮車輪胎全副被四區二分署崗警王榮生查見拘送司法科押候訊明核辦 
[毆傷頭面]  
　　前日　　忠三四區二分署控江如有毆傷頭面由該分署飭解檢察分廰經李檢察官預　屬實騐明傷痕押候起訴核辦 
[捕房瑣事]  
　　泥水小工杜根標嚴阿三二人昨在天潼路西巷得路轉角處建築洋房不知因何事故與同伴工人某甲大起衝突被甲毆傷杜等之瑣面由二百四十二號華捕拘入捕房飭將受傷人車送同仁醫院醫治再核 
　　昨有山東人曾文明在西藏路被尤六扭住兇毆咬傷手指等處由三百二十七號華捕一併拘入捕房捕頭飭送同仁醫院療治候核 
　　高阿財傳生順昨在北河南路因索討欠欵無著致致起口角互扭至捕房捕頭拘得案關民事飭赴公廨控告 
雜評三 
[犧牲（訥）]  
　　今人輒曰我寗犧牲一身以救國其言非不壯也然我觀社會中人身外嗜好且不能犧特征一時之痛苦以戒烟犧牲發財之妄想以戒賭犧牲新年數日之娛樂以務正業猶皆不能而謂能犧牲一身耶若生計日蹙道德日鑒一身日陷於罪巒之危險猶不能自救而謂能救一國耶故欲犧牲一身以救國者必自犧牲身外之物以自救始 
來函 
[前浙江省議會議員棄景僖致巡按使函]  
　　請撥公費移濟貧民 
　　屈文六先生大鑒儆啓者自民國二年間辱承地方公舉選充省會議員公餘之暇始晤先生於共和支部繼又晤於溫州同鄉會館熱　荊州不勝榮幸別後回甌星霜二換光陰川逝政治日新瞻仰高山獨殷葵向恭維先生德性忠貞謨猷宏遠為無量公布概自去年間浙省各屬水旱頻仍屢遭雨雹冬至前後天降霖寸田禾既　收成荳麥又　下種青黃不接來日方長清茶目襄助鴻嗷嗷逼野饑寒交迫銀米兩艱目覩情形何忍坐視景僖劇忝列人民代表現雖退食家居猶是公民分于理官為民籌畫共謀樂利以保治安伹博施濟眾力不從心杯水車薪又難救急再四思維無可如何只得將前省議會所寄欠欵公函附呈核奪竊思讓會既經解散所欠議員公費自可無庸捕給伹案經前議會備文報銷迭咨催領在法律上應有既得之權能任事實上亦有追及之權利未便久秘不宣致失　家信用為先生計可否將此項欠欵移公辯公照數提撥賑濟貧窮宣示公眾以昭信允想各議員深明大義熱心公益藉惠桑梓諒表同情並請飭令各縣知事據實呈報認眞辦理查明實在貧難自給之飢民准其取具的保開單領濟此外尤望先生設法籌欵運糧接濟以足民食而安閭里際此時泥春耕糞田不足典當俱空枵腹荷鋤苦難言狀萬一田成廢石後患何堪設想夫民為邦本食乃民天官長父母也白姓則其子也有疾痛顚危父母為之食不甘味寢不安席將疾趨而往救之歟抑意其未必然而曰且往觀乎然後起而安全之歟吾知其必疾趨而往救之茍可蘇其危苦而興之安全心誠救之不留餘力矣昔朱子設義倉以救荒其不甚美惜無朱子之人以行朱子之法致令弊端百出利民又以病民故朱子之提刑浙中也查勘吳荒窮谷深山無不親到單車所至吏民不知洵為查荒良策先生素以民瘼為念前辦晨濟有口皆碑眾望素孚仁心卓著定能於地方吏治閭閻疾苦加意講求下以救水火深熱之人民上以扶風雨飄搖之國本如汲長孺之救飢便宜行事如范文正之濟急一意孤行戒國舍郊興發捕助為百姓謀幸福即為民國保安甯庶發之目官者可無後時之愆而受之於民者得慰反時之望浙省幸甚國家幸甚景僖涼德菲才甘居閒散自愧讀書養氣思救世而未能只得苦口陳辭為同胞而告急有懷欲展馨竹難書區區苦心未知上邀採擇否伏祈鈞誨頻頒聊慰孺衷之仰慕恭叩鴻禧敬請公安 
[毛經疇君來函]  
　　敬啓者舊曆初五日各報載自首黨人彚錄內賤名誤被附入僕此次具稟鎭署為被誣助亂請求恢復名譽事得批誠如報載惟標題不類耳（按本報標題為消釋莫須有之嫌疑）事隔多日本可不必置議然僕既非黨人亦非自首遠道親友見報駭異爭相問訊故略敘案由務請貴報登入來函門為荷此頌日祺毛經疇鞠躬三月二日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[愛國叢談為祖國故（不受酬）] [  瘦鳴輯]  
　　（五）磨坊主人 
　　被亞古勃勒體短小而肥躍狀殊臃腫見者輙笑之所著外衣洗濯已不知其數十百次故色殊淺淡頭上冠一褪紅之冠頰輔間眞趣盎然類稚子古烈士忠肝義膽皆實其胸中其大業磨殻實為一法蘭西之愛國者年七十矣雖老耄其精神熱血未嘗一日消滅也 
　　披亞之父為拿破崙部下一軍士當渠幼年時腦中已搆此一幅幻想之畫彷佛見彼短小精悍之人（指拿破崙）衣灰色之戎衣率其百戰百勝之健兒以踏破歐洲全土而使法蘭西之威權及於全球此榮譽之事披亞尤耿耿不能忘懷而孰知電光石火不轉瞬而俱逝法蘭西忽有一絕大之變局而此絕大之變局即被亞勃勒所椎心泣血者也 
　　一千八百七十年夏法之戰雲正惡一日薄暮披亞口烟斗徘徊門次似有所思其磨坊即講於高地之上於數里外猶能隠約見之此坊屬古勃勒家亦已歷有年所能直達其所居之小屋頗為使利距坊數里之遙為聖盎特萊鎭古勃勒家昔曾卜居焉夏日之景色至佳如披畫圖彌望皆芳草之場及葡之園小山之巓則矗此古舊之磨坊狀似老人景亦入畫登高而眺即見彼奇特之聖盎特萊鎭屋宇鱗鱗歷歷可數小山之他方為一森林廣可數畝中有松柏等樹歷時皆久綠色梋映結為濃陰遠膽之惟見一巨大之黑影而已 
　　披亞且思且吸烟復舉目望此白色之路逶迤達聖盎特萊鎭是時披亞獨立斜陽為狀殊寂寥其坊中所雇之數人方送麺包粉赴鎭必至翌日始以空車歸日來鎭人風聞德軍將來襲因急急准備一切厲兵抹馬磨厲以須鎭中故有砲台四周極為鞏固居民又嚴為之備斯須弗懈脫德人一旦蒞止者即可投袂而起橫戈殺敵數月來披亞每夜必掛杖至鎭中以探消息且徧告鎭人謂戰事已在目前屆時吾輩皆當為國宣力老人輙亦以心事示人冀以其愛國熱誠傳諸鎭眾恒於街頭巷口掉其粲花之舌演說愛國之旨圍而聽者如堵牆也 
　　居久之猶未見敵軍隻影眾志漸怠醉生夢死者雅不乏人披亞獨與其所嗜之紅酒絕交惟指天畫地痛論國事其迷朦之眼似為滿腔血誠所感亦閃閃作光磨坊中則畫夜磨榖以備鎭人守城時麺包之需是日屬為渠末次運麺粉赴鎭也時日已薄暮空際徐徐張黑幕披亞古勃勒猶兀立此寂寞磨坊之側引領前膽狀似入夢思盧既深凡百皆漫無所覺即其烟斗中火已熄滅仍進力吸之弗輟而履聲跫然似亦未聞少須覺有一巨靈之掌力攔其臂披亞乃如夢初醒一回頋則見著普魯士軍服者六人立於四圍則大驚倉皇引之入屋闔其扉而摳肩者仍堅持其臂弗釋披亞視其衣飾知係軍中長官軍官狀至弗耐力摵披亞之身似屬其注意既乃操極純熱之法語曰麥歇磨坊主人吾輩來此作不速之客乞君欵待君其勿卻尤當恭敬將事母以蹇熊示人今趣以君所瞎想酒肉饗吾披亞知抗拒無裨於事乃嘿然弗聲府首應命盡出食品餉之旋乃往來蹀躩聽彼六人喁喁低語顧皆普魯士音聲至格磔弗克辨其隻字食已軍官坐桌前其他五人則待立於側居頃中二人即以所餘麺包酒肉等入一巨筐携之出屋披亞自窗中窺之見二人急急向森林而行是時天漸螟黑不能細辨然披亞深知個中必伏有敵人數千將乘夜中長驅而不襲聖盎特萊一念及此中心如檮思即警告鎭人從速準備顧斯時不啻為幽囚之人潛出勢所弗能一點鐘後日光已沒又有一少年入此小屋與軍官促膝向火而坐二人且語且吸其烟於意至適時火爐架上懸一彩色之拿破崙肖像冠高頂之冠衣灰色之衣一褪紅之絲帶亙其胸次茲像披亞觀之已熱愛之綦摯少年見之微笑作藐視狀立自牆上攫而投之火中火光熊熊少須乃減輕烟裊處一焦黑之紙隨之上升披亞木立視之微切其齒顧仍不露聲色雙眸送此遺爐冒烟突而上眼淚幾奪眶而出乃緩步出室此際外門已有守兵不許他人出入即折道入一窄徑徑盡處為梯上即坊中榖倉披亞徐徐拾級而登啓其機門守兵知上無出路斷不能逸出磨坊一步則亦聽之不之阻披亞既入扃其門久立如石像默然沈思俯視白色之地板上空麻袋及零星之物散於四隅中有一巨罐火油滿之蓋坊中國燈至夥故瞎想油亦富初披亞擬運之入鎭以貽其女庶於圍中無匱乏之虞願後乃忘卻遺之於此披亞既乃上一木梯至於小窗之次啓窗外望去窗一二尺有一風磨風輪旋轉弗已披亞於髫齡時見之已稔今白髪盈眞覺輪中一橫木皆與已有密切之關係不能斯須相離即上所綴片片之蓬左亦靡不出自己之十指時輒加以修茸數日之前方新糿一粽色之蓬布於其上斯時方迭轉其前而過披亞神思惝恍不知所撒旦第默數比巨輪之旋轉輪軸受風頻作格格之聲披亞默數久之乃置風磨弗視竭目力望此數里外之小鎭并念彼　爾無知之鎭人此際方攘攘熙熙焉知末日之已至須叟復注其目於森則黦黯如漆漫無所覩彷彿聞林中敵人皆甲屏息以待號令之聲後又仰望碧空則天凈於撒旦疎星三五閃爍作白光披亞殫心竭慮欲救其國人願久久不得一策中心如害幾失聲而器默計此時即身在途中亦已無及恐一出是門普魯士之彈丸將以吾身為的在勢斷不能生入聖盎特萊必賫恨而歿躓於塗次此心耿耿仍未告厥成功今事急然眉當若何以警告鎭人老人沈思良久已而若有所得目中立呈得意之色即怱怱下梯自木架上取一燈然之更覔一細長之杖置其側乃啓火油之罐携之徐徐上梯伸其手於小窗之外微側其罐辦輸翼過時火油點滴其上已而塗抹殆偏蓬布為油所浸　重量既益格格之聲益厲披亞遂下置其空罐取燈及杖復上放眼望聖盎特萊小鎭旋去燈上玻片以杖就火瞬息立然則持杖倚窗外然風磨之輪剎那間成一新發明之斥堠轆而轉光燭數里之外屋中德人聞聲齊出披亞兀立窗畔翹首外眺雖烟迷其眼仍不之顧希望之色溢於眉字知聖盎特萊人見茲火光必當準備殺敵老人樂乃無極仰視天空明星如爛不覺喜極而呼少頃磨坊中都已著火火燄垂及其身老人猶力自支拄危立如故擇手向德人朗聲呼曰法蘭西萬歲 
詞選 
[一剪梅] [  莽漢]  
　　戰壘蕭蕭獲秋故鬼啾新鬼啾啾燕雲十六幾時收蕭鼓朱褸肇鼓城樓男兒未遂覔封侯愁壓眉頭恨壓心頭杜陵詩思感飄　酒滿杭州月滿揚州 
[壽春為黃伯鈞明經題其宋太夫人夜紡課兒屬] 　　 
　　憶篝燈蕓窓聽車聲札札書語琅琅依約經傳綘額奧朱梁斗　轉漏初長飽熊丸課績綦忙看桂蕊含香蘭芽茁秀家學紹青箱草春碧荻秋芳記諄慈命歷歷難忘贏得名流題詠滿裝標棚筆燕許畫倪黃尺幅中春融萱堂欣松鶴仙姿清奇聿為彤史光 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第十二章（續） 
　　頃之復來則已冠白色之冠與配新司之冠同式美髪自冠簷微露蓋已綰矣配新司曰安那汝髪美不必盡綰來吾當為汝分之孺子汝又失其梳乎安那曰否梳在冠內也言時去其冠出梳授配新司配新司以牙籤分其髪使成二股披於肩次餘者則仍藏之冠內嫣紅笑曰阿母誠解人奈何強使之冠致掩其美髪配新司曰密昔斯好禮倍登此吾教禮欲然也其父亦以其髪美恒使不冠遂成習慣今又科頭見客失禮滋甚嫣紅因笑曰孺子幼耳何可苛責配新司曰十一歲矣凡人當此年齡在理宜勤學安那獨醉心修飾有時至安西來之家見梅麗安西來之衣輒生羨慕其父亦復順其所好然此亦不能怪其父蓋其父亦自富貴中來今雖中落然奢華之習未能忘也嫣紅曰安那在何處受學乎配新司曰渠方肄業於羅斯德倍氏之學校蓋為吾教中人特設者今則已在假期中故得嬉游惟其父則欲其女成女才子故猶循循自為教授凡已所能者咸授之此時嫣紅方欲移桌使就壁配新司亟前助之談緒乃始竭部署已嫣紅遂携安那赴書室視羣雛讀書是日嫣紅雖忙然仍處之裕如未嘗呼憊也 
痴情小說 
[美女花] [  小山梅郞合譯] 　 
　　侯爵官時微動其首似命愛蘭與倍　那行相見之禮愛蘭心益撩亂不能自主重達父命乃含笑至倍而那之前時倍而那木立已久似魂已離舍不復有知覺者茲為容光所照乃瞿然而醒鞠躬向愛蘭致辭曰小姐與余固為第一次相見然小姐茍識地下之斯當雷者則余於小姐示可為完全之外人也愛蘭聞言展其鳳目注視倍而那者良久似不用驚異之狀復回顧侯爵及男爵示人侯爵曰此即小倍而尋也男爵夫人亦言曰可愛之愛蘭此即忠正誠厚斯　雷先生之于也愛蘭於是疑國始釋知此人確為倍而那則笑曰先生余慕名者久矣然外人請傳爾之凶信六年於茲今幸得見欣喜何如雖然余今見爾不禁念及爾父爾父謝世時言將與爾相見於泉下執因爾乃未死今始來此覓爾父也倍而那聞言濳然淚下愛蘭又曰斯當雷先生愛余甚余亦愛之如父被常與余論及先生不勝傷感誰料今日余與先生轉復論及彼也愛蘭言時顧侯爵曰我父曾為倍而那先生預備寢室乎復回首向倍而那曰先生爾固在爾之家中勿用客氣也侯爵呼曰汝言良然奈此瘋先生寗僦居於格郎河畔白石橋邊飽嘗青草綠蟲之風味不願居此宅也愛蘭笑曰然則先生其厭棄予輩耶嗟乎先生予愛爾父爾乃恨予父且恨及余何不思之甚耶茍先生棄予輩而去者人將謂予輩為寡情予輩之親友亦將視余輩為不可交接矣先生其母重傷予輩之心復毀余輩之名願先生熟思之且予輩所負於斯當雷先生者至重今當有以相報爾父在時常以最親愛之手入於予輩掌中今當以予輩之手與爾相緊握先生其諾之母使予輩為負心人也侯爵高聲曰諾之耶爾何能知彼寗斷其臂不欲與余輩一握手也愛蘭聳肩曰先生此言眞耶言時即以織手握倍而那倍而那固自幼從軍一雙巨手為爭戰故堅硬如鐵復為被虜時逼作苦工粗糙愈甚今忽有織繊玉手溫軟如綿握於掌中不禁心旌搖搖雖欲勉強撒旦辭而訥訥不能出口愛蘭笑曰先生何惱恨之深耶予今懇求先生其速消融此惱恨實為予輩非常之榮幸先生武勇過人英名蓋世肯降格與予為友者予之位置當立高試觀爾戰並坐片刻予已染得先生之氣質居然敢強爾以所難予殆已無兒女子熊度而具大丈夫百折不回之概矣 
游戲文章 
[擬要求四隣條件] [  好禮倍登]  
（一）凡我家欠你的債在一百年以內不得向我提起 
（二）你家門前兩條走路在一百年以內只許我走不許你走 
（三）你家地面上種的田稻地底下埋的金窖都要歸我獨占享有你家空是我要起屋你家空屋我要居住你家什物我要拍賣你家不得阻止 
（四）你家租給別人住的房屋所有租約租摺均應交出讓給與我（五）你家要煑飯吃時必須買我的米 
（六）你家和別人合股開的店舘所有股本盈餘都算我的別人不許分派花糾 
（七）你家沒錢用時須向我借借不借隨我不許向別人去借亦不准把東西去押與別人 
（八）你家管帳的做飯的人都要聘用我家的奴隸 
（九）你家招女婿或延醫生必須聘請我家的人 
（十）你家生病要吃藥時必須購用我家所預備之砒霜 
[戲擬搗鬼告示] [  好禮倍登]  
　　為出示曉諭事案准鄧都城鬼于牒開據鬼門關內鬼頭鬼腦等稟稱小鬼等向在陰陽界內開設各種鬼店或賣鬼把戲玩具或賣鬼饅頭或做鬼戲取價極廉久為陽間一般冒失鬼所歡迎禍緣大頭鬼偶施鬼計希圖一綱打盡獨享人間利益以致激動公憤不向鬼店交易生意現在竟致鬼不上門長此以往直將論入餓鬼道中為此不得已迫請俯賜設法維持等語牒轉前來准此查引鬼入門匪伊朝夕久已與鬼為隣無怪鬼域為患本大人畏鬼性成奉牒前因自應為淵敺魚顧全鬼誼為此出示曉諭爾等凡有日用需要物件務向鬼店購買倘敢過門不入有意屏除一經察出定即按名拘罰不寬貸除一面牒請鬼王轉飭各該鬼店門首僱用紅頭鬼沿路硬拉買主外其各一體凜監母違切此示 
 
 
 

Page 15

 
 
   
 
 

Page 16

 
 
[奧發洋行賤售鑽飾]  
挽由歐洲運到各式時新金銀鑽石貴重首飾等品種類甚多茲緣歐戰未平洋東急擬回國不得巳賤價出售然限期短促遲恐不及特此佈吿 
紳商各界閨閣名媛需用粧飾品者幸弗失此良好時機批發格外從廉倘蒙賜顧請駕臨江西路客利飯店十六號任憑選擇如貴客無暇可飭人或電話通知立當送呈可也 
時間本月初九起上午十點至十二點半下午二點至六點止 
代售處英大馬路昇和祥 
華經理毛和源特白 
[新發明壯陽種子品]  
培培根本片 
凡精薄精冷陽萎不舉舉而卽洩等患皆由根本薄削逐漸而來如根本一厚則種種陽萎之疾自能消滅于無形此片耑能培養根本薄者使厚萎者使舉誠壯陽種子之至寳也 
如與式式保我膏並用功效尤其神速 
（定價）每瓶七角五分每打七元　總發行上海三馬路中法藥房 
式式保我膏 
此膏乃經名醫精心研究揀選最上等之珍品配製成膏耑能扶陽補虛助性驅寒培筋健骨止痛消痰尤以色虧種種弱疾靈驗特甚誠有統治百病之宏功藥到回春之特效幸勿以尋當壯陽品視之 
如與培培根本片並用功效尤其神速 
（定價）每張七角五分每打七元　總發行上海三馬路中法藥房 
二種合購價洋一元每打十元 
[時和金銀首飾眼鏡號]  
裝飾寳䝿 
本號專辦頭等鑽石珍珠翡翠精製洋裝各種大小金銀器皿及一切巧妙新奇飾品如彈璜戒指手鐲螺絲耳圈别針仿像動物眞形焊刻中西文字等類尤爲超凡絶倫兼辦鐘錶眼鏡電鍍金銀修理鐘錶且於眼鏡一門素有實學驗目配光悉依西法惟事求實際故不於表面上巧弄虚文以多索驗光配鏡費耳愛眞實者請惠臨英界抛球場一百廿十一號 
[有強健之兒孫者爲極樂之人]  
舉世企慕有強健兒孫之人是以君當設法使兒孫身體強健也但正如樹木然非得日光與雨水不能生長君之兒孫如不服司各脫孔白鰵魚肝油亦不能克償所願因此藥能強骨生肌補腦益體也 
故若君之小孩身弱患肺病血虧或骨症當立卽使服司各脫乳白鰵魚肝油切勿遲延爲要 
服後其小孩之身體必變爲強健快樂四肢有力背脊挺直能使君於年老時得增快慰（五） 
ＳＣＯＴＴＳ　Ｅｍｕｌｓｉｏｎ 
然切勿以奸商牟利之賤藥授與小孩以損害其身體須於封面上認明漁夫負魚商標凡無此商標立卽屏去爲要 
如欲知此藥詳細請函至上海四川路五十三號茂生洋行内便有小書一册寄奉信内請述明於何種報紙見此吿白爲盼商標 
[一瓶斷根靈驗心肝胃氣痛]  
此散不論何種心肝胃氣痛凡痛極難能忍不特辛苦更有性命攸關如遇此症請嘗試騐之妙藥一經服下馬上即速止痛縱有遠年幾無可治之頑症以及結核成塊時痛時止腹胸腫脹痰濕邪熱勞鬰噎氣瘀滯等氣痛即服此散限定一瓶包能斷根永不再發大瓶一元小瓶半元上海英大馬路畫錦里廣東杏濟堂啓 
[京都致和堂]  
戒烟茶葉香片 
本堂之戒烟茶葉香片久已馳名遐邇皆知無論老癮新癮包可戒斷妙在戒時絶無辛苦胃口加增無他皆因泡製得法故耳近日烟禁森嚴時機已迫不趁早戒脫更待何時本主人爲便利購戒諸君起見特托上海大馬路畫錦里橘香閣廣東藥丸號代理賜顧者請向該號購辦可也大盒一元小盒半元批發公道用詳仿單 
[松江縣署代募河南旱灾賑欵清單]  
陳君朝楨捐洋五十元典業公會捐洋二十元汪君務孝何旅長茂如李君淵甫楊君四知全節堂夏君培心李君鴻翔以上各捐洋十元王團長瀛齋吳團長長植以上各捐洋八元劉君永勝王營長國樑王君裕經張營長樹德王營長保安方營長先聰以上各捐洋六元張君受之通利公司電燈公司恒大衣莊謝君寳樹馮君靜岩宣君杏颿以上各捐洋四元朱君翼庭顧君志成戚復荆堂周君世棠高君二義鍾君士秀趙君雲龍不留名以上各捐洋三元楊君宰平彭君裕德愤張君　三郁儉記不留名永豐泰顏君百川費君景賢費君仰周耿伯記耿梅記李君留靑春蔭味臘公和典信元典趙君邦臣王君希直史君廷贊周君閑蕭君子聰陸君紹香陳君鑑如何君鍾秀謝餘慶堂馬君有美蔡君二和大德堂周君世楷徐江蘭陵女士馬君貞元顧君吟香張君虞賡隱名氏沈君安甫以上各捐洋二元葉君至善郁君洪泰王君翰臣許性記郁桂記沈義記郁君承志郁君補拙閑君靜室范君金發陸君懷云孟君信義陳君萬元陳君福昌方君似香錢君桂昌曹君芹香王君月泉周君友耕王君鳳林王君付高孫君來珍陸君壽余許君文斌陸君福山朱君坤補朱君咸章俞君少廷沈君孝光張君百忍陳君詩舲王不留名費龍記楊守記映雪甡泰協李德昌合茂洽成延壽春陽泰同康祥記乾源裕朱裕通萬同茂公大鼎昌張凝遠堂陳君松補顧君秀生顧君萬隆彭君付根王君曜珍錢君伯華張君汝羹潘君文云俞君少湖陳君喻義劉君又新郁君致遠劉四房朱蔚記呂君雪堂高君仰山陳君吉庵金君蘭森會眞觀孫君浩良沈君平叔方君懷之王君子維金君緘三同泰園顧君爾康謝君鑄陳葉君潤靑顧君子長壽君藕香曾君志誠壽君雪峰張君蔭春徐君惠林楊君家驊沈君永康張君星濓陳君叔文張君珠慶戴君籤華王君允文陸君積善陸君寳善朱君介三沈君似南周君幼村魏君少南雷君振聲譚務本堂姜君思儉張君晋甫張君小生謝君子春徐君培生沈君迪軒陳君三樂金君愚昌于君雲汀洪君勝全張君福全洪君炳書張君務本張君灝如姜君桂華徐君才根徐君炳林施君友根陳君子安時君金虎徐君大和徐君咸明張君金魁范君宗伊朱君秋棠陸君琴舟王君茂興陳君小樓吳君永義夏君隆發壽君文欽奚君哲夫顧君福生蔡君連生鄧君祖光鄧君祖彥吳君馨華汪君秀林徐君燧梅温君淑清洪君競珍隆順號慶豐益隆彰長協和成賈君萬勝李君世英陳君葵蔭李君玉錦王君尙元辛君春榮王君春棠周君桐封張君廷楨薛君伯隆李君玉張君廷棟劉君廣勝劉君維增韓君保泰張君殿陞王君蘭芳高君萬榮張君國榮索君長榮孫君英祺宮君茂泉楊君得勝張君建章趙君景星高君榮生于君國春齊君登墀張君宗耀劉君寳忠杜君得山馮君恩楷鄭君迺勳吳君伯康顧君思德諸君谷瑞諸君國維吳君翰芬吳君仲師唐君棣華周君義隆何君元興周君文均胡君新伯陳君叙庭萬君恒豐錢君亦莊陳君鳳鳴莊君鴻智徐君世業陸君永壽王君適園肅君靜仁徐君仁清徐貞記張袁記徐君蔚山褚君象根徐楊王君周君耕畬徐君壽生陳君連慶毛君耀春丁君銀海陸君慶奎金君銀根張君積善柴君金壽衛君鳳德徐君晋祥金君浩卿楊　禮森朱君根忠許君松舟張君雲軒任君桂蘭趙君坤震韓君再初金君德全閔君福全丁君圓春曹君樹咸宋君新發陳和尚楊君榴根陳君蒲生馮君福慶馮君子卿張君義莊吳君硯田金君桂祥陞記湯記黃君吉甫任君躍雲沈君桂祥顧君承照盛君文和張君書樵頋嵩徐君沈廣記喻張楊君錢君一林朱君得琴雷君公雪張記九房不留名朱不留名韓立本堂朱不留名楊不留名不留名張不留名杜曹君世德麟兆堂王不留名杜陳君安記張君祖義林君照生陳君嘉波趙君子鶴彚源油坊馬泗濱堂祥和當敦和當慶餘當張君連生顧君德根馬君谷之翁君笑梅翁君義和朱同泰君朱君鴻業陳君蘭章陳君仰山張君士錦平君月松平君義興汪君義卿汪君文傑汪君六湘楊君書樓楊君善秀周君頌清以上各捐洋一元不留名陳君嘉桂無名氏余君秀金陸君其蘭以上各捐洋六角陳君哲人吳君學人蔡君杏卿蔡君潤芳胡君菊人李君德茂王君杏之張君繼善陳君鶴卿諸君友仁吳君伐齋徐君春霖莊君云卿凌義泰董源盛姜義盛曹君竹慶凌君秀德姜君渭濱張君衡齋陳君星齋卜君永林吳君松卿顧君應和徐君時俊胡君雨才顧君桂芬敦發隆和春祥潘君土根楊君樹興新興行顧君怡如丁君子葵蔣君鏡清陳同泰德盛行沈君廷献封君章萃俞君莘野宏大同吉祥祝君仲山慕君靜卿陸君照明石君振良陳君蓮池石君枕流陸君恒洲姚君書榮錢君順發陳君在生李君根國錢君鶴松沈君鳳明沈君鳳岩朱君迪賡沈君鴻齋黃君友德黃君云岩戚君凝興姜君應全顧君天云陶君茂魁王君友松張君友泉秦君琴云王君芝棠郁君元吉祿記豐和廠乾記正記顧君福生黃君德全張君保和周君伯銘沈君鳳山王君明山裕大祥沈君九榖張君貽榖嚴大房嚴二房沈君金書吳君忠海唐君德金嚴君桂生沈君海林張君炳章以上各捐洋五角鄭粟記尹華記無名氏查君琇堂不留名陳君蓉圃沈君少畬朱君昌亭蔣祥記徐君景然蔣君坤生黃君坤海周君云顯鄧君頌平潘君蔭堂以上各捐洋四角徐君荇邨不留名何君雪峰陳君修之朱君金生朱君昌李君德茂羅君樹生盛君鳴鐘於君靜珠以上各捐洋三角沈君美君愼記陳南記郁碗記張君客琴楊君壽祺無名氏柴君樹生朱君載帆李君才根朱元記朱亨記朱利記朱仁記陳君龍祥朱君云卿盛君寳山朱君云生王君桂芳潘君生發朱君云根邱君吟甫蔣君振餘胡君淦齡盛君永臖不留名宋君子山王君文慶施君四堂以上各捐洋二角許君九齡湯君炳生陸君鑑松金君樹生史君應山以上各捐洋一角　松江縣署謹啓 
[胡竹齋聲明存摺遺失作廢]  
今遺失浙江興業銀行Ｃ字第二百號胡竹記存摺一扣業已向該行挂失作廢外特再登報聲明無論中外人等拾得此摺者作爲廢紙此啟　胡竹齋謹白 
[補力絶倫]  
上海彭壽堂獨秘參茸芝术海狗精如意酒大補氣血神效無比凡服别種補藥不效者一試立分優劣眞仙品也 
本草載海狗腎能生精補腎助陽益氣一切虚損之症服則立愈夫海狗腎功力已如此之大况其精乎本堂不惜工本用化學法煉取海狗腎之精液佐以滋補貴品製成最精最靈之酒專治諸虚百損五勞七傷陽萎不舉夢遺滑精舉不堅久見色即洩面黄肌瘦四肢無力年老乏嗣等症其效如神所異者雖白髮衰翁極虧弱之身體一飮此酒立刻神完氣足精神頓加百倍常服補先天之不足培後天之戕伐反虚爲實轉弱爲强面目光昌骨髓充滿眞有烏鬚黑髮之妙延年益壽之功至於却百病益子嗣煖丹田强筋骨開胃健脾培元固本尤其餘事耳屢試屢驗萬無一失且藥性補而不燥滋而不膩甘美適口老少宜用眞天下奇方也大瓶雙料八元小瓶四元單料减半如用雙料則藥力大而取效更速　上海河南路七號彭壽堂藥房啓 
[賞格]  
李仲薌一名蘭荃年念七歲身中而瘦面帶靑白頭正中有一小塊圓而無髮廣東潮州澄海縣蓮陽上巷鄕人口操潮音兼些廣語在香乾泰隆司賬本年陰曆九月廿七日挾帶巨資往汕頭逃走無踪經巳禀准中西政府通緝如有拿獲者准即賞洋二千元並乞電知本號以便提究該電費仍當奉還立賞是實决不食言　香港南北行街乾泰隆啓 
[真能前知]  
天爲一大天人爲一小天天有不測風雲人有旦夕禍福一日之中天之風雨晦明可以氣候測之而人之休咎禍福豈無氣色顯之特人蹈危機而不知避入福門而不知就市之談相者鮮造精微認目花爲眼秀妄許功名骨粗爲敦厚妄許富饒肉浮爲發福妄許壽考殊不知惡相近乎威儀薄相近乎清秀昧於精神氣魄之理差之毫厘失之千里三陽道人素精星相之學來滬十餘年善辦骨格之榮枯專識五行之眞假能看五官六府之成敗五岳四凟之朝拱以四時氣色驗朝夕之得失吉凶禍福判斷如神前看某勳位某當局知其因禍得福因去反就某爲造時勢之英雄某爲英雄造時勢者如天之晦明風雨一望而知蓋靜觀默察研究斯道巳入精微之域世之君子欲知吉凶禍福休咎之機曷就道人而審辨之同胞幸甚道人現寓英大馬路小菜場對面壽康里内　伍秩庸　虞洽卿　施子英　陸君略　仝啓 
[老太古公司]  
太古火險公司ＢＳ 
叭喇定火險公司雙司勞哈其火險公司 
倫敦崙格西火險公司柯里仁火險公司 
家定火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨面議可也特此佈聞 
[滬甯鐵路開車時刻表]  
[由上海開至南京] 　 
上海　上午七點卅五分（快車）九點（三四等車） 
十點三十分（滬蘇客車） 
下午一點五分（特别快車）三點四十五分（滬常客車） 
五點三十分（滬蘇客車） 
夜十一點（快車） 
南翔　上午八點三分（快車）九點卅一分（三四等車） 
十點五十六分滬蘇客車 
下午一點廿六分特别快車四點八分（滬常客車） 
六點（滬蘇客車） 
崑山　上午八點五十三分（快車）十點卅三分（三四等車） 
十一點五十二分（滬蘇車） 
下午四點五十四分滬常車 
七點九分（滬蘇客車） 
蘇州　上午九點五十分（快車）十一點四十四分三四等車 
下午十二點四十八分客車到二點四十五分（特别快車） 
五點五十九分滬常客車八點五分（客車到） 
夜一點十分（快車） 
無錫　上午十點五十分（快車） 
下午一點三分（三四等車）三點三七分（特别快車） 
七點八分（滬常客車）夜二點十九分（快車） 
常州　上午十一點五十分（快車）六點五十分（常寗客車） 
下午二點十三分三四等車四點廿五分（特别快車） 
八點七分（客車到）夜三點廿四分（快車） 
鎭江　上午五點廿四分（夜快車）九點二分（常寗客車） 
下午一點卅三分（快車）四點廿四分（三四等車） 
五點五十一分特别快車 
南京　上午七點（夜快車到）十一點（常寗客車到） 
下午三點四分（快車到）六點十八分三四等車七點（特别快車到） 
江邊上午七點五分（夜快車到） 
[由南京開至上海]  
南京　上午七點三十分（快車）八點廿五分（三四等車） 
下午一點廿分（特别快車）三點五十分（寗常客車） 
夜十一點（快車） 
鎭江　上午九點七分（快車）十點卅三分（三四等車） 
下午二點零七分特别快車五點五十九分寗常客車夜一點（快車） 
常州　上午七點十分（常滬客車）十點五十七分（快車） 
下午一點五分（三四等車）四點十九分（特别快車） 
八點九分（寗常客客車到）夜三點十六分（快車） 
無錫　上午八點廿四分常滬客車十一點五十六分（快車） 
下午二點廿九分三四等車五點九分（特别快車） 
夜四點二十一分（快車） 
蘇州　上午五點廿四分（夜快車）七點卅五分（蘇滬客車） 
九點四十一分常滬客車 
下午十二點五十七分快車二點四十分（蘇滬客車） 
三點五十二分三四等車六點四分（特别快車） 
崑山　上午八點廿五分蘇滬客車十點四十分（常滬客車） 
下午一點四十一分（快車）三點二十五分蘇滬客車四點五十六分三四等車 
南翔　上午六點四十一分夜快車九點廿九分（蘇滬客車） 
十一點五十分常滬客車下午二點廿九分（快車）四點九分（蘇滬客車） 
五點五十九分三四等車 
上海　上午七點（夜快車到）九點五十五分蘇滬車到 
下午三點十六分常滬車到二點五十二分（快車到） 
四點三十分蘇滬寗客車到六點廿七分三四等車到 
七點卅五分特别快車到 
[津浦鐵路開車時刻表]  
[由天津開往浦口]  
津總站　上午五點壹分慢車濟南止十點十分尋常快車每日開浦口止 
津西站　上午五點三十五分（慢車）十點卅一分（尋常快車） 
滄州　　上午九點四十五分（慢車）下午一點四三分尋常快車十點四十八分（特别車） 
德州　　下午一點五十二分（慢車）四點五十二分（尋常車）一點二十七分（特别車） 
濟南　　上午七點十分慢車徐州止下午八點零一分（尋常車）上午四點九分（特别車） 
泰安　　上午九點五十九分（慢車）下午十點卅八分（尋常車）上午六點廿三分（特别車） 
兗州　　下午十二點五十分（慢車）一點廿九分（尋常車）上午八點卅六分（特别車） 
臨城　　下午三點五十六分（慢車）四點四十入分（尋常車）上午十點五十四分（特别） 
徐州　　下午一點四五慢車蚌埠止上午七點十六分（尋常車）下午十二點四十分特别車 
福履集　下午三點三十六分（慢車）上午八點四十八分尋常車下午二點零四分（特别） 
固鎭　　下午五點五十六分（慢車）上午十點廿三分（尋常車） 
蚌埠　　上午五點四五分慢車浦止十一點卅分（尋常車）下午四點二十分（特别車） 
明光　　上午七點五十五分（慢車）下午一點十三分（尋常車）五點三十九分（特别車） 
滁州　　上午十點二十分（慢車）下午三點十分（慢車）七點三十九分（特别車） 
浦鎭　　上午十一點五十二分慢車下午兩點廿分（尋常車） 
浦口　　下午十二點三分（慢車到）四點三十分（尋常車到）九點零四分（特别車到） 
[由浦口開往天津]  
浦口　　下午二點廿九慢車蚌埠止上午九點五十尋常車津止 
浦鎭　　下午二點四十分（慢車）上午十點五分（尋常快車） 
滁州　　下午四點十三分（慢車）上午十一點二十分（尋常）十點四十五分（特别車） 
明光　　下午六點四十八分（慢車）一點十八分（尋常車）上午十點五十二分（特别） 
蚌埠　　上午六點五分慢車徐州止下午三點零一分（尋常車）二點三十三分（特别車） 
固鎭　　下午七點三十三分（慢車）下午四點零七分（尋常車） 
福履集　下午九點四十四分（慢車）下午五點四十九分尋常車五點二十一分（特别車） 
徐州　　上午七點廿分慢車濟南止下午七點五十四分（尋常）上午七點零二分（特别車） 
臨城　　上午九點四十六分（慢車）下午十點十一分（尋常車）上午八點四十六分（特别） 
兗州　　下午一點零二分（慢車）上午一點十五分（尋常車）十一點零四分（特别車） 
泰安　　下午三點四十八分（慢車）上午三點五十三分尋常車下午一點零八分（特别車） 
濟南　　上午八點卅分慢車天津止六點三十分（尋常車）下午三點十二分（特别車） 
德州　　下午十二點廿八分（慢車）上午九點十五分（尋常車）下午五點三十七分（特别） 
滄州　　下午四點五十三分（慢車）十二點零一分（尋常車）八點（特别車） 
津西站　下午九點零五分（慢車）二點五十六分尋常車 
津總站　下午九點十六分（慢車到）三點零七分尋常快車到十點卅五分特别快車到 
特别快車暫行停駛 
[下關浦口往來公渡時刻表]  
下關開 
上午九點下午一點四點 
逢星期日下午十二點三十五分 
逢星期一下午一點十五分 
浦口開 
上午十點二十分下午十二點四十分五點 
逢星期日 
下午一點三十五分 
逢星期一 
下午二點十八分 
[滬杭鐵路開車時刻表]  
[由上海開至閘口]  
上海　上午八點正（快車）九點五十分（慢車） 
下午二點（特别快車）三點廿分（區間車）嘉興止 
莘莊　上午八點二十五分（快車）十點二十八分（慢車） 
下午四點正（區間車） 
松江　上午八點五十四分（快車）十一點十分（慢車） 
下午二點四四分（特别快車）四點四十九分（區間車） 
楓涇　上午九點三十四分（快車）十二點十分（慢車） 
下午三點十六分特别快車五點三十分（區間車） 
嘉善　上午九點四十八分（快車）十二點三十分（慢車） 
下午五點五十分（區間車） 
嘉興　上午七點二十分（區間車）十點二十分（快車）一點十五分（慢車） 
下午三點五十三分特别車六點十五分（區間車到） 
硤石　上午八點廿五分（區間車）十一點正（快車）二點十分（慢車） 
下午四點廿二分（特别車） 
杭州　上午十一點卅分（區間車）十二點五十分（快車）四點三十五分（慢車） 
下午五點四十分（特别車） 
閘口　上午十二點十分區間車到一點十分（快車到）五點正（慢車到） 
下午六點正（特别快車到） 
[由閘口開至上海]  
閘口　上午七點三十分（快車）九點二十分（慢車） 
下午一點三十分特别快車二點零五分區間車嘉興止 
杭州　上午八點正（快車）十點正（慢車） 
下午二點正（特别快車）三點正（區間車） 
硤石　上午十點四十五分（快車）十二點二十二分（慢車） 
下午三點十分（特别快車）六點正（區間車） 
嘉興　上午七點三十分（區間車）十點三十分（快車）一點二十五分（慢車） 
下午三點四十五分特别車六點十五分（區間車到） 
嘉善　上午八點零七分（區間車）十點五十四分（快車） 
下午一點五十五分（慢車） 
楓涇　上午八點四十分（區間車）十一點十二分（快車）二點二十五分（慢車） 
下午四點十八分（特别車） 
松江　上午九點三十分（區間車）十一點四十九分（快車）三點十八分（慢車） 
下午四點五十一分特别車 
莘莊　上午十點二十六分區間車十二點十八分（快車） 
下午三點五十八分（慢車） 
上海　上午十一點二分區間車到十二點四十三分快車到四點三十四分（慢車到） 
下午五點卅一特别快車到 
[滬杭甬鐵路甬曹綫行車時刻表]  
[自寧波開至曹娥江邊]  
寧波　上午八點開　下午一點五十五分開 
莊橋　上午八點十二分開　下午二點零七分開 
洪塘　上午八點二十一分開　下午二點十六分開 
慈谿　上午八點三十四分開　下午二點二十九分開 
葉家　上午八點四十七分開　下午二點四十二分開 
丈亭　上午八點五十九分開　下午二點五十四分開 
蜀山　上午九點零九分開　下午三點零四分開 
餘姚　上午九點三十一分開　下午三點二十六分開 
馬渚　上午九點五十一分開　下午三點四十六分開 
五夫　上午十點零三分開　下午三點五十八開　 
驛亭　上午十點十四分開　下午四點零九分 
曹百　上午十點三十一分開　下午四點二十六分開 
江邊曹娥　上午十點三十六分到　下午四點三十一分到 
[自曹娥江邊開至寜波]  
曹娥江邊　上午八點開　下午十二點十五分開 
曹百　上午八點二十二分開　下午十二點三十七分開 
驛亭　上午八點三十一分開　下午十二點四十六分開 
五夫　上午八點四十二分開　下午十二點五十七分開 
馬渚　上午八點五十四分開　下午一點零九分開 
餘姚　上午九點二十分開　下午一點三十七分開 
蜀山　上午九點三十五分　下午一點五十分開 
丈亭　上午九點四十六分開　下午二點零一分開 
葉家　上午九點五十八分開　下午二點十三分開 
慈谿　上午十點十二分開　下午二點二十七分開 
洪塘　上午十點二十四分開　下午二點三十九分開 
莊橋　上午十點三十三分開　下午二點四十八分開 
寧波　上午十點四十三分到　下午二點五十八分到 
[人造自來血]  
功效 
一小兒乳水不足先天已虧常苦多病或至四五歲時尙未能行走此卽氣血不足之明證疳積童癆因之而成凡二歲至五歲小兒可於每飯後服自來血一小羹匙每日三次開水冲服自能身壯骨健百病不侵幼時血足到老無恙 
一婦女經水不調或經痛經冷服之非但調經且能種子孕婦常服臨產平安而所生之子日後必少疾病 
一因先天旣已受補則血氣必能充盈且乳汁又佳小兒體質自然強壯 
一婦女向缺運動血氣不和終日悶坐憂傷抑鬱致肝火上升腰酸脚痛能常服此自來血則血分充足肝火不升胸懷愉快決無鬱悶煩惱之苦而腰痠脚痛諸患亦卽消除 
一中年先天不足後天失調或房勞過度血液消耗致有面黃肌削頭暈目眩腰痠脚輭四肢無力腎虧肝旺腦空耳鳴等患述服一月則面色必漸紅潤以前消耗之血液至此已能補足則諸患悉除自然身壯而力健矣 
一文人刻苦用功思慮過度以致心血耗盡面白似紙骨瘦如柴服之心力漸壯血氣充足心廣體胖獲益匪淺 
一年老之人血氣衰耗精神困頓常服之能烏鬚黑髮健骨潤肌精神日見強旺返老還童操券可待 
價目　小瓶一元二角每打十二元大瓶二元每打二十元 
上海五洲大藥房 
[收買股票]  
本號專收浙路蘇路股票及有期証劵川漢粤漢招商局漢冶萍通商交通寗紹等各種股票内國公債均可交易四川路騰鳳里黄順泰啓 
[唐潤光]  
精醫瘰癧等症限日全愈６８４寓虹口蓬路二千一百八十二號德鑫里對面電話一千一百廿九 
[收買股票]  
各種鐵路有期證劵招商寗紹紗廠中華銀行股票股單公債票均可交易請至英大馬路裘天寳銀樓隔壁永和里底公益啓 
[（習洋琴及德英文者鑒）]  
茲有女士一位善于敎授洋琴以及德英文字有志者請至崑山路十二號與哈司接洽可也 
[（盤盤聲明）]  
吳淞成大木行於本年元旦起盤與巽記遷設懷遠里口一切銀錢進出俱盖巽記圖章爲憑如有涉及前東者槪歸自理與成大巽記木行無涉 
[公興股票公債票抵押銀公司]  
專收有價値之證劵收買粤漢鐵路股票代售新華銀行儲蓄票本公司設上海英大馬路議事廳對面壽康里三百三十號　電話三千七百十六號 
[美國女醫士卜明慧啓事]  
本醫士向在蘇州天賜莊任女醫院院長十有餘年今特來申設立診所於美界崑山花園對面林樂知路第一號四層樓洋房内候診並由門人陳沈麗生女士佐理凡就診而遇本醫士出診之時則由陳沈女士接洽特此佈達每日門診上午八時至九時半下午三時半至五時止出診産科隨時另議陳沈女醫士診所在北横浜橋北堍崇福東里四川路二百十八號内 
 
