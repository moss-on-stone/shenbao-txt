# 1917 - 174 - 4915940

 

Page 1

 
 
   
 
 

Page 2

 
 
時評 
[護法（默）]  
　　今日西南盛言護法矣然護法者之主張亦自有不同之點焉陸巡閱感電請速組新國會意僅在護以後之法而置已被推翻之法於不論也岑西林感電請懲禍首速復舊國會是不僅護以後之法而并護已被推翻之法也陳譚兩督號電謂或速復舊國會或速組新國會是護已推翻之法與以後之法尙未表示明瞭也 
　　吾謂旣以護法揭藥號召則主張不可不統一以表面論欲并護已推翻之法其勢非用兵不可若僅護以後之法似較有磋商餘地然而以後之法爭點亦甚多一法解决一法之爭又起果能舍武裝而得逹護法之目的耶 
　　嗚呼今之言護法者多數之主張何如 
[命令]  
　　六月二十九日大總統令司法總長張耀曾呈請辭職張耀曾准免本職此令 
　　又令　農商總長谷鍾秀呈請辭職谷鍾秀准免本職此令 
　　又令　特任江庸署司法總長此令 
　　又令　特任李盛鐸署農商總長此令 
　　又令　特任龍建章署交通總長此令 
　　又令　國務院存記之竇以珏著交財政部任用此令 
[專電]  
　　北京電　李總理昨晨在國務院親撰電稿致滬及西南各偉人内容甚秘又派章行嚴赴滬接洽（三十日下午二鐘） 
　　北京電　岑感電請懲亂首恢復國會昨李乃親擬密電數通致在滬與西南要人内容關於代表會議（三十日下午五鐘） 
　　北京電　頃晤國務院人云關於制定憲法改組國會重要命令已在起草不日發表（三十日上午十二鐘） 
　　北京電　李就財部兼職後定每週到部一次在國務院别設財部公所遇事召部員入内接洽昨對各科宣示方針以急謀增收減出爲前提（三十日上午十二鐘） 
　　北京電　李擬在國務院設財政辦公處次長參事每日到院接洽李不自到部（三十日下午五鐘） 
　　北京電　津大公報載財部將設三次長爲李思浩龔心湛鈕傳善又云章行嚴李派其赴滬與岑西林接洽（三十日下午五鐘） 
　　北京電　中行總裁孫多森已任命（三十日下午九鐘） 
　　北京電　吳景濂仍係諮議王湯加顧問（三十日下午四鐘） 
　　北京電　研究會在京開密議由藍公武報告津會决定仍用進步黨名義造黨俾執政治會議牛耳財政已有人擔任湯濟武南下游說可逹目的（三十日下午四鐘） 
　　北京電　内務丁寳銓如不就則擬江朝宗敎育蔡儒楷外交高爾謙（三十日下午二鐘） 
　　北京電　李派吳諮議赴滬迎薩鎭冰昨報告薩已允就任（三十日下午五鐘） 
　　北京電　張勳增兵二十營將交雷震春統帶（三十日下午五鐘） 
　　北京電　昨楊善德電告浙滬危急（三十日下午五鐘） 
　　北京電　陳錦濤上訴元首有特赦意（三十日下午二鐘） 
　　北京電　陜北軍隊不服鎭使孔庚譁變（三十日下午二鐘） 
　　北京電　晉省風潮傳爲張敬堯主動現張不俟中央復准遽率兵赴晋將逐閻錫山自代（三十日下午二鐘） 
　　北京電　許蘭洲電揭畢桂芳罪狀謂畢與部下均旗籍抱種族主義與宗社黨通故將防蒙軍隊悉數調回洲爲江省軍務帮辦責有專司請速任督長俾洲專事征討（三十日下午二鐘） 
　　北京電　黑省政廳長道尹知事均辭職（三十日下午九鐘） 
　　北京電　張勳定武軍决定留京四營與徐半年一換防（三十日下午四鐘） 
　　北京電　康南海來京引人注意現住張勳庽目的有三（一）議憲機關之組織（一）立法院之改組（一）孔敎訂入憲法之準備（三十日上午十二鐘） 
　　北京電　康有爲秘密來京先住張寓旋移某寺對於國會憲法孔敎等有所建白聞尙有某項秘密任務（三十日下午五鐘） 
　　北京電　康有爲獻議對外交上打消原有主張（三十日下午四鐘） 
　　東京電　日本憲政會方面各政圑昨夜（二十九日）在精養軒開懇親會决議對華外交爲日本政治中樞而寺内内閣徒弄小策未舉成績云云大增今日（三十日）動議彈劾案之氣勢 
　　東京電　日本時事新報論滿鮮行政統一素所渴望惟使都督府權力過重反足致不統一且傷中國人自尊心故租借地以外之事仍以由外務大臣管理爲宜云云 
　　東京電　本日（三十日）日本衆議院議彈劾政府案贊成演說者爲武富時敏尾崎行雄島田三郎等三人反對演說者爲鵜澤聰明關彥直中村啟二郎等三人 
[外電]  
　　哈爾濱電　今晨十時此間發生重大搶案中國某大商舖之代表二人至道勝銀行取回鈔票計十二萬盧布　置兩提囊中出銀行後即乘馬車擬回傅家　距有俄盜六人身藏武器伺其行動亦分乘馬車二輛一前一後而華人所乘之車適在中間甫行過鐵路橋盜匪即下車執手鎗威嚇華人盡刦其所有復登原車疾駛而逃華人坐車中自後追之沿途呼救適有警士二人聞聲馳至躍入華人車中隨同追捕行近大街時盜車一輛中止盜匪三人自車躍出持搶向大街狂奔警士等自後追之卒將三盜擒獲並追回一提囊内置俄票五萬盧布餘盜三人則已挾七萬盧布登車遠遁不知所往官場因盜風大熾已飭軍警巡緝格外嚴緊晚軍警巡行各街旅館飯店酒舖等處皆被搜查遇人即索護照檢視共逮無護照者三百人至警局分别訊問今已釋出大半兵士之告假出外者亦被拘留（二十八日）路透電 
　　北京電　康有爲日前微行入京在張勳住宅一宿卽於昨日移居某寺院（三十日） 
　　漢口電　王督軍以第二艦隊之態度稍有可疑之形跡特飭湖北巡防艦隊楚材等艦增加砲數以防萬一之變（三十日） 
　　漢口電　四川羅佩金劉存厚等經雲南督軍唐繼堯之調停意見業已疏通劉亦約與西南各軍連絡（三十日）以上東方通信社電 
[戰電]  
　　倫敦電　銀市星期報告云茲因各處需銀市面已微具力量六月二十二日三十九便士又八分之七之價率其高爲一八九二年來所未有上海每銀一兩價亦漲至三先令十便士印度因購入現貨之故庫中存銀已增（二十八日） 
　　倫敦電　海格將軍報稱敵軍猛轟方丹萊克羅瓦細萊英軍在柯桀河南面敗敵德兵襲擊者入凡爾美萊東面英軍戰壕即被逐出今晚報稱英軍在沙歇河南面大獲進步俘虜若干人該地廣二英里之英軍陣線復前移已抵亞維盎村邊際英軍擊落敵飛機三架又逐走四架英飛機四架不知下落（二十八日） 
　　巴黎電　今日下午公報云赫特比斯境與柯尼萊山砲戰極烈德軍攻擊太恩東北凡特凡萊爾凸點爲法軍所敗法軍昨日擊落敵飛機兩架今晚公報云敵軍在各地點間斷轟擊法軍亦猛力答之末斯河左岸尤烈德軍以砲彈一千二百枚轟入萊姆中大敎堂者八枚（二十八日） 
　　雅典電　日内將宣布召集上年五月三十一日選舉之國會當時因維里齊洛斯黨佔大多數由希皇專斷解散（二十八日） 
　　俄京電　臨時政府下令定九月三十日舉行國會選舉十月十三日開第一次會議（二十八日） 
　　亞姆斯特丹電　奥國國會討論和平希望時首相歇爾特博士謂奥國常願告成榮譽之和局惟必須引入奥大利亞安全發展之保障一欵否則仍願續戰云（二十八日） 
　　瑞士京城電　瑞士國會討論外交長郝夫滿氏運動德俄單獨媾和一案時議員某氏痛詆蘇里區社會黨議員葛洛里曾赴意國圖以巨金運動該　社　黨反對與德開戰葛洛里氏承認赴意事乃由某員因其經濟利益將爲意國戰務所危故託携金至意交納别無他情（二十八日） 
　　巴西京城電　巴西已取消對於協約國與德國戰爭主張中立之命令（二十八日） 
　　倫敦電　大英輪船公司正式宣稱蒙古號之炸沉計死歐洲搭客二波斯搭客一歐洲水夫六印度水夫十四餘客及水夫共四百五十人已在印度海濱登岸（二十八日） 
要聞一 
 
 
 

Page 3

 
 
[俄國禁酒與中國禁烟成績]  
　　文滙報社論略謂俄國禁酒成效大著民財儲蓄因以大增中國禁烟成績亦復不惡夫國會議案或政府决議固未能使民爲善然未嘗不可去爲惡之法而除惡根在十年以前雖自命深知華人者亦謂中國斷不能掃除烟毒而今果何如哉凡居於内地者皆知罌粟業已剗除凈盡蹤有私種者亦僅限於窮鄉僻境自一九○六年中政府頒布禁烟令後稅關烟稅收入逐年減少最後三年土藥稅收入平均計之每年不足四千兩而一九一六年洋藥稅收入僅一百三十餘萬兩較諸一九○六年不及五分之一惟洋藥因進口有限價值有增無減烟稅收入雖遞減而他項收入則增多至於一九一四年與一九一五年稅關收數稍呈遜色乃受歐戰影響與鴉片無關也自光復以還國家多事政府需欵以供政費然禁烟政策迄未稍弛絶不貪得烟稅而廢禁令中國此舉之毅力有足多焉當時論者謂商業旣已凋敝若果實行禁烟則經營土業者勢必撤回資本市面將愈起恐慌商業將愈見停滯詎知禁烟後之結果竟大異是前之經營土業者今已投其資本於他種營業獲利尤豐市面不獨不疲滯且呈活動之象俄國禁酒後民間經濟大爲發展試觀俄國儲蓄銀行之報告即可知之中國禁烟後民間旣已移經營土業之資本改營他業又省其擲諸虚牝之金錢轉闢生機中政府對於禁烟問題之堅决態度不亦大可稱耶（餘略） 
[東京通信（二）（十）（四）（心危）]  
　　改革滿鮮行政之計畫 
　　日本寺内閣之外交政策屢有宣言然中外人士多懷疑懼尤以對於滿蒙之政略爲甚良以寺内爲朝鮮統監時頗主張合併南滿朝鮮爲一故其當國也鮮不疑其將實行其主張者顧組織内閣迄今八月不見有所設施且親善之聲洋洋盈耳於是信寺内之所謂親善不我欺也然而最近忽有改革滿鮮行政之計畫其内容有三（一）朝鮮鐵道由南滿鐵道公司兼營（二）南滿鐵道公司總裁一職由關東都督兼領之（三）改革滿洲領事制使隸關東都督現在已將第一條提議於臨時議會先期施行餘二者待閣議妥協後再行提議東報對於辦法多謂滿洲之三頭政治（都督府領事館鐵道公司）從此顚覆而統一之效計日可待云而一方疑懼之念隨起以爲此非合併滿鮮之先聲歟要知有不然者日本勢力之深入滿洲無庸諱言目前以其所獲權利與所佔地位而論日本已無聲言合併之必要僅求更發展其利　爲已足不然徒招反感而僨事耳質言之日本僅求滿洲之實權而其虚名則慨然任中國擁有之也故此次改革滿鮮行政之目的即圖發展其實權之利便與合併兩字無連帶關係然寺内旣主張合併於前又改革行政於後則世人疑懼無足爲怪疑懼之念不泯障碍之舉斯作則日本雖改革行政能否收預定之效果尙屬疑問耳更自其制度言之缺點滋多東京時事新報曾詳論之謂三頭政治之弊果宜改革而改革之法不可爲政府所擬者其言曰滿洲果與日本有特殊關係然爲外國領土故將滿鮮二鐵道置之共通管理經營之下非不適宜若逕以滿鮮統一稱之疏忽莫甚也今者政府擬以朝鮮鐵道之經營委託之於南滿鐵道公司則所不敢贊同以委託該公司無寗售於該公司之爲得也聞擴張關東都督府之權限問題亦統一滿鮮之一端其内容有二其一即管轄鐵道其二卽管轄領事此說尙未徵實然言者鑿鑿當非無因竊意此大不可也夫鐵道民業也都督軍職也以軍職營民業曷克有當故朝鮮鐵道以售於南滿鐵道公司爲宜該公司旣併有朝鮮鐵道已可收統一之效無待隸屬都督府也至於統轄領事之權授之都督則今後滿洲領事直由都督任命以軍職而任命外交官理由安在哉抑更有進者關東都督云者尊嚴之官職也都督府之組織繁複且龐大也然所統轄則區區之關東租界耳故事實上僅設民政廳足矣何必有此都督府哉或謂設都督府所以掌陸軍以保護鐵道掌海軍以保護海面然保護鐵道則可設守備隊與司令部保護海面則可委之佐世保鎭守府故都督府者贅疣耳若謂設都督府並所以統轄外交則尤不合理之甚要之欲謀改革當以廢都督始反之而擴張其權限無當也况大隈内閣之倒以對華外交之失態爲主因其在滿洲方面之失態尤爲主因之主因當時之關東州與南滿鐵道公司之附屬地殆如匪徒之窟推原其故在乎都督與外交之命令相枘鑿故改革之要點即在乎此寺内内閣所標榜之變更對華方針此其一端也今乃反增都督之權是不特蹈前内閣之缺陷且變本加厲矣循是以往軍人外交愈益發逹弊害必層見疊出變更對華方針之說將何以副之幸政府三省之云云 
[英文京報之中國改進論]  
　　英文京報載辛博森論文云今於中國時局紛擾中以不佞眼光察之國内情形似大有進步者問者必將疑吾說之遠於事實乎請畢其辭夫處武人當權之世民政固已爲彼黨所制而國事之進行亦受阻力然國人心理發現於外者顯然人人心知法律與國憲之重要此次南方所以不貿然妄舉者蓋其圖謀不凡民意所趨不得不然中國多經一番磨難則佳境日近口舌之是非固無須論惟公衆所要求者當重正義不僅僅以干戈從事也至於解决未來之政府當取何法仍是一難題然一定不易者即爲中國嗣後永無帝制復活之日帝制已死如殭石非人力所能挽回吾人嘗言曰能治中國者惟民意代表政府而已此千載一時之機會一失之不可復得者也際此歐戰方酣之秋中國政體問題自不甚注意然和局一成中國之最頑固最守舊者必遽然夢醒始知北京苟無合法之民意政府列强各國均不能爲中國出力雖遭巨禍外人祗可袖手作壁上觀無能爲力也時至今日凡方趾圓顱者莫不願求自治視武力行政專斷專行决棄之如敝屣焉世界最專制之　國今亦以革命見告矣天津派人以數千兵力恐嚇安分小民而不起國際關係者夢想也美國警告以來該輩尙不悟耶列强最注意於中國者爲民意政治至於國民黨與北洋派之爭本無重要關係當卽行解决者中國政體問題耳若此次政潮平息後中國能依眞理實行民治列强中願爲中國指導扶助者大有人在而國基亦因之而定非然者徒容一知半解之東洋學生仰息洪憲諸臣爭權奪利則中國必爲朝鮮之續是自掘地爲墳不欲其活可乎記者姑作如是想雅不願吾言之中中國人其好自爲之吾人深望今年秋間新國會能成立則大局或可永定記者不言乎國内情形大有進步試觀數年以來通都大邑道路房屋之改良可知矣國民心理上亦漸有舍舊從新之勢交通旣便利國外情形自不隔膜共和制度之爲用日明雖常人亦知共和實有其事非虚誕也今欲其毁棄共和而爲專制之奴設非狂易誰肯爲之記者時與華人交接晤談中時覺華人之心理大非昔比不但較昔易於感化且與外界往來逐漸融洽此中國之所以急宜設立善良政府也中國司法無善可言惡劣舊制依然存在所採取之日德制度又不完美非從根本上改造憲法雖良不生效力也據記者親所見聞腐敗情况彰彰在目北京法廳内之犯人有幽禁數月未曾受審鞫者求其故爲敲詐未遂意祇得聽之而已北京首善之區勒索之行爲尙不能絶推之荒僻縣治更不堪言法制審查委員會成立數月今當增其權力所有久擱　判决之案卷宜交該會辦理以示大公無私如是則腐敗局面或可澄清於萬一若令枉寃無罪之人久幽囹圄中與犯同處是無法之謂也可乎哉再中國欲定良法當參取英國海伯可布斯律（此律准犯人請速開審）至於警察扶助司法之說中國恐不能實行蓋中國警察每爲政治上壓制民意之用公正不偏之精意蕩然矣司法行政旣當如上所述從事改良中國軍政亦急宜整頓袁世凱所創之防兵政策萬不能用國有暴亂分子自當以兵力彈壓之然警察所在兵力可無須中國警察苟能辦理完善謀統一之治非難又何必處處駐兵設營耶中國當實行全國警察制記者見數城警察辦理頗有精神功效已見宜力謀普及謀永久治安之道莫善於此官長旣得於警察自無須乞靈於兵隊矣中國最大之仇敵爲軍人兵固不可少但越軌之行中國軍人每常犯之也中國今日有三大要端急宜貫澈者一爲處置軍人納之軌中二爲設立通行民律三則使中央與各省之關連不以軍政爲單位此三問題極爲簡單行於中國不難也至於其他瑣屑小事爲新聞紙所呶呶不休者如外人之經營鐵路設立商埠等皆於民生無切膚之痛置之可也 
[中央特别通信（八十八）（飄萍）]  
　　國務院今昔滄桑 
　　陸巡閱態度嚴正 
　　西南東北現勢之觀察 
　　政局解决之時期如何 
　　自中央政局破壞决裂以來國務院虚有其名除足供吾人憑弔以外久已不爲新聞原料之產地矣幸也李九登臺重拫旗鼓　有獨脚之歎已開中興之端吾人以新聞記者爲生涯乃又履舊遊之地方今北京政界空氣逈異於兩月以前覺院中景象亦足生今昔滄桑之感與政治變遷之前途殊有重要關係在昔國會未散政派之生命猶存每依臭味之不同各向府院兩方試其活動故昔日吾人涉足其間所遇者多爲政客今則代之以官僚矣有某君者李九幕中之重要人物也愚昨日在國務院中曾與爲二十分鐘之談話某君言李總理向來辦事之態度與他人大異其趣（他人似指段前總理）蓋事無大小務必躬親無論如何親信之人不敢代爲主張其毫末故昔時國務院秘書長須奔走周旋於各派之閭交際之途巷爲廣博今則與之相反李總理不喜爲秘書者與外人多所接洽故留任舊有之秘書頗曾以朋友多寡能否不多見客爲詢蓋欲其實行所謂（秘書）兩字之狹義的任務又如府院之間昔時接洽兩方事屬於秘書長總統與總理見面之時甚爲難得今則凡事皆由李總理往見元首面陳秘書長對於公府方面之活動全然停止因此而公府秘書廳之職權亦當然受其影響凡此種種亦爲中央政治變遷之一段歷史故爲記之 
　　吾人對於李内閣之登臺頗多春秋責備賢者之語但此係公明之觀察與研究派交通系北洋派之因利害衝突而反對者絶不相同蓋國家處此情勢之下若徒因利害衝突之故遂不惜始終行其妨害政敵之手段亦吾人之所不許惟以事實言之旣有此多數政敵始終欲行其妨害之手段則登台之人亦須自量能力預定進退毋貽國家以不利亦吾人所欲忠告李總理者據某要人爲余言李氏所以敢於登台則依李氏自己之觀察方今時局關鍵北洋以外厥惟西南北洋方面有張大帥爲作護符似可抵當得住而西南一角則李氏自問從前清以來歷任彼處督撫樹有政聲方今西南人物大半與有舊誼故敢信爲以彼處之不甚難於接洽登台以後目光斜注内閣身身問題而外厥惟西南對彼之態度依現勢觀察之雖軍事行動不無積極之準備但各督軍圑之横暴要求吾敢信其無有有深知兩方之内幕者言最初兩方皆惟恐對手方之靜止其動作或至無可藉口今則東北各督軍因内部時有暗潮（如山西浙江）氣已稍餒而西南用意欲於此時擴張勢力拓開地盤乃無可諱者此言不無一部分眞理然就所表現者觀之則義正詞嚴大足以促政治之改善讀陸巡閱使感日（二十八）致李總理電公　態度溢於言外竊嘆陸張兩巡閱使之程度何其不相及也原電如下李伸仙總理鈞鑒哿養兩電舉悉政局解紛羣疑已釋主持國是　　老　我公碩德　　毅力熱心簿海欽遲有如望歲總揆一席匪異人任榮廷迭經電懇大總統明諭敦請勸駕伏願本愛國之懷紓救時之策即日就職任事遴選正當閣員共濟時艱弼成晚治尤望克期依法召集國會俾全國民意有所依託庶幾法律有產生之基百政有可循之軌其餘善後各事宜自不難迎刃而解我公手握智珠胸有成竹藎籌碩畫佩仰良深國步方艱民望綦切願言速駕拭盼嘉謨陸榮廷感印 
　　右電在李氏得之視爲至寳然解决時局舍此莫由吾人甚望李氏勿徒喜其贊成之言而於陸公眞意所在加之以考慮焉 
　　愚意李内閣於第一批閣員皆辭不就而後其第二批閣員日内必將發表内閣一時可見其實現惟解决政局似須俟西南方面稍稍成熟而以 
陸巡閱使加入調和之重要地位其時期至少當在一月以後未可以内閣成立卽爲政局抱樂觀也 
[李内閣組織困難之曲折]  
　　國務院消息李總理所擬定之國務員一面徵求同意一面即擬用明令發表蓋因時機緊迫不能久延内閣施政方針非俟閣員凑齊弗克開國務會議前昨兩日院秘書廳已繕就命令將送呈公府蓋印發表旋接某方面來電不予贊成且暗施非常之阻力於是李日感困難而第一批閣員大半空存其名事實上毫無依據聞伍秩庸昨已有電聲明老病侵尋不能應召之意李總理以伍氏之意旣已堅决亦不欲再行相强海軍總長薩鎭冰任命以後政府去電敦促就職薩氏照例辭職措詞並不堅决有頗難遽就之語李總理認爲薩氏必肯就職故昨又去電催内務之趙爾巽前以其弟之喪赴濟南經紀其事至今未歸李旣以電邀之久未得覆於是以統計局長吳廷燮氏向與趙氏接近凂其赴濟南勸駕也吳氏已於昨晨乘車南去矣惟吳氏將行之時李已得有濟南電報署名濟南趙宅略謂次帥已離濟南不知所往蓋託名趙宅管事人上復李總揆之電也農商之張謇聞已得李氏勸其入閣之電其文中最懇切處有我不入地獄誰入地獄之語蓋慮張氏不見諒出山之苦也而張氏復電大意略謂公爲菩薩應世故不妨入地獄以救衆生我非菩薩化身安能隨公同入地獄云云李氏日前曾派張其鍠赴津謁熊鳳凰大意謂能入閣最佳否則亦望來京商榷憲法國會諸大問題聞熊氏絶無允意張氏已回都矣此次内閣所擬閣員李之本意原欲即由國務院直接發表旋因王士珍主張非得本人同意不可於是飭電務處分電各處徵求意見故發表之期尙須稍延且外間反對風潮仍極激烈其重要分子多在天津現正積極進行即將有種種特殊手續發現據某方面密息此派之所以反對者尙非專爲推翻李内閣而已擬將黎大總統一併推翻仍照該派初議改推某大老爲大總統某氏復任總理施行各項特殊計畫决無可以遷就之處故目下中央雖擬設法疏通勢恐未易收效將來尙慮有絶大衝突發生惟聞此項主張在各督軍省長中之贊成者尙爲少數現張勳對此問題非常關懷據張左右人云定武軍出京之期限大半視内閣成立之遲速爲轉移李總理曾與大帥握談切盼内閣早日組成俾時局易於收拾國務藉以發展日來各方面預備爲大帥餞行者爲數甚夥大帥亦亟欲回徐但須俟閣員完全產出將前所提出之條件與新内閣議妥後始放心出京等語然則所傳張氏一星期准可出京回徐之說恐不能見諸實行矣 
　　自李氏發出就職通電後僅吉林郭宗熙黑龍江許蘭洲有一電來敷衍一番而賀王聘卿就陸軍總長之電則多至十六七省彼此相形殊足令李氏減色及昨日忽接到陸巡閱使一電雖所說多是善後辦法然竟有幾句勸駕之詞李氏面子大爲好看矣李氏就職時國務院即在西花園爲李備行館李氏累擬遷入累次中止嗣李意欲改居東院爲參陸辦公處所在因將參陸辦公處遷出讓新總理下榻惟李是否住院今轉有游移不定之勢院秘書長外間傳已定鄭謙不確李已於昨日下一手諭派郭則澐代理郭仍力辭故未用命令發表李氏兼任財政以來因國務繁重致未就任昨日下午二時到部履新接見部員以及附屬機關辦事各員人數約有一百餘人四時許仍至國務院辦公部中所發出之通告略云財政總長爲通告事中華民國六年六月二十四日奉大總統令特任李經羲兼財政總長此令六月二十五日復奉大總統令財政總長李經羲兼鹽務署督辦此令等因奉此經羲遵於六月二十八日就任財政總長並鹽務署督辦之職除呈報外特此通告云 
　　前此段芝泉去職後陸軍次長傅良佐亦即辭職赴津今王聘卿任該部總長乃遣人赴津勸傅仍回本任蓋傅底缺並未開去僅奉批給假也現聞傅已應王氏之招於昨日來京即日到部視事矣 
[徐州快信]  
　　張勳不允派兵赴閩李厚基乃乞援倪嗣冲　倪擬派駐蕪統領馬聯甲率所部八營赴閩協助康有爲昨過徐張司令派軍樂隊赴車站歡迎康未下車即開駛北上 
　　張公逹（張勳之姪）運動江北高等分廳長甚力聞已成熟 
　　劉文揆昨由徐偕甘常憲入京 
　　金甌艦長樂以鴻昨來徐禀報當塗縣防務並領該艦本月餉銀 
　　張勳派許造時赴贛會商防務昨沿津浦車南下轉輪赴贛 
　　李道尹慶璋有任贛省長說 
　　張司令昨乘車赴宿遷慰勞軍隊今日晚車即回中軍閻肇興近與湯玉麟暗潮極烈 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中央對付南北同一疏通]  
　　李經羲雖已就職而組織閣員極形困難如業經任命之海軍總長薩鎭冰始終無就任之意擬定農商總長李盛鐸交通總長汪大燮均雅不願擔任其餘各總長雖函電相商亦均無允諾之意惟聞李氏之意無論如何擬於今日定奪張勳雖主張於李内閣之組織不生何等關係然觀其聲明出京之尙難確定擬再滯四五日則其非待李内閣組織完了不能離京並欲促其早成至爲明瞭故李内閣之内幕實有張勳之勢力潛在似不可掩之事推張氏方面之聲明原欲弄此手段減去北洋系各督軍之反抗惟天津某派尙依然以某大老爲中心執反對黎總統李總理之方針並聞某派之反對持議甚堅仍擬積極進行並已擬定四種手續第一凡與該系素有關係之人一律阻止其入閣第二雖不便再倡獨立惟内閣之各政令擬實際上均不奉行第三聯絡其他各省爲一致行動第四監督防止李内閣之接洽西南各省及民黨其中第一節現正在進行之際其餘各欵卽行分别提出預擬不出一個月則李内閣必决自行傾倒　後該系内閣即行應運而出聞李與王士珍商榷仍擬從疏通入手以期得逹和平解决目的其進行程序擬暫先由北方入手再行推及南方日昨又特派專員四五人赴津與山東保定各等處分别進行此次所抱疏通之理由略有四端一爲外交上之關係一爲内亂上之關係一爲北洋派自身之關係一爲各督軍自身之關係均含有極懇切之理由不知能否得收完全之效果 
　　西南六省之聯合出師政府方面早有電聞惟因道路遙遠訖未得其眞相近日京中報紙有刋載陸榮廷否認護法軍與張勳函電往來甚夥雲南唐督軍並不反對解散國會近日態度冷靜除擁護中央外别無所圖等語均係一方面之辭茲聞雲南確與兩廣取一致行動政府已特派前湖北荆宜鎭守使奮威將軍丁槐爲鄂湘贛三省慰軍使日内即出京南下並帶有奬狀多件爲宣慰時之需用據公府人云大總統連日接到贛湘鄂三省督軍急電其内容係報告兩粤出師聲言北上前鋒已抵贛湘邊界鄂督軍亦以該省爲交通要衝與上二省有密切關係電請中央設法轉圜故元首特派丁氏南行相機宣慰各地方軍隊解釋種種並囑與王譚李三督軍爲軍事上之協商計畫預備疏通兩廣和平解决又丁氏行旌已擬定先臨鄂次赴湘最　抵贛又聞南京馮副總統於日昨曾特派師景雲爲代表特行來京分謁大總統與李經羲王士珍張勳等要人有特别密陳解决時局之機要略　所陳者係分五個問題一爲對於李内閣之意見一爲對於北方各督軍之意見一爲對於西南各省之意見一爲對於海軍方面之意見一爲湘鄂贛等省防務之意見均有提出之種種計畫大致多趨重於調停主義其最握要之主張聞有約法不宜變更國會必須召集兩項各要人亦多表贊成擬於日内特開會議從詳討論又聞李氏爲緩和大局期歸統一計　兩次致電陸巡閱使迄未接其覆電近又接到某省密報有關陸氏對於政局密蓄之計畫昨又特致一電徵其最後之政見未知陸氏究將如何對待也 
[閩湘兩粤之時局電聞]  
　　西南消息近頗沉寂京津間不時有電文發表而又間有自相矛盾莫辨其眞僞者茲據京津消息閩省李厚基有電報告粤省進兵之槪情湘省譚延闓兩廣陳譚二督又有關於約法國會問題之兩電綜合觀之李電所報皆間接偵傳並有籌備就緒堪慰錦注等語似處境已好整以暇與外間所傳請兵請械之狀况頗不相容湘與兩廣之電皆氣度雍容絶無激切之語譚氏近無其他表示電文確否可勿多論兩廣則爲衆目所集視之已經電告自主者何此電語氣竟與號電緩急大異此中當亦有可以研究之點爰分錄其電文如次以供國人參證焉 
　　福建督軍李厚基二十五日致北京電云大總統鈞鑒國務院參謀本部陸軍部海軍部均鑒頃接厦門旅長唐國謨電稱兼署厦門道尹羅昌交來港友報告謂朱慶瀾與李烈鈞等組織北伐隊計畫已定粤滇合兵約兩師之衆直攻福建陸榮廷陳炳焜本極反對因朱慶瀾李烈鈞互爲利用故力主用兵汕頭莫擎宇本無所爲之人初本中立今爲粤中陸軍學生所運動亦已附和　李矣李福林向與滇省有隙今已自告奮勇北伐魏邦平等亦然北泊海軍亦被運動唐紹儀温宗堯不日返粤組織新政府實行分割主義又據唐旅長電稱本日查得上海致廣東明電一件文曰李總理定敬午就職能否無變亂未知大總統不准薩上將辭職給假十日聞駐淞兵艦已往攻閩程璧光在港無所表示又據滬友電稱接康南海函云浩軍擬由孫撫統全隊往攻江港並擾福州各等語伏思以上三種報告或係粤省故倡威言意在恫喝或係有此計畫未必確有其事或係展轉相傳從而加甚卽各海軍各艦閩人十居其八豈有閩人而甘糜爛閩省置祖宗廬墓子孫田園於不顧厚基之意當無此理不過事關重大旣有所聞不敢不據實陳明電請訓示厚基奉命督閩保守閩疆决不敢輕與開釁萬一粤軍竟來犯閩報告成爲事實究應如何對待務乞迅賜機宜俾資遵守閩省幸甚國家幸甚又閩省防務現均籌備就緒駐紥漳泉軍隊人數雖屬無多然皆久隨厚基歷經戰陣粤省設有兵來尙足以資抵禦堪慰僅念福建督軍兼省長李厚基叩徑印 
　　湖南督軍譚延闓致南北兩京電云大總統鈞鑒張巡閱使李總理王總長南京馮副總統均鑒政爭劇烈國步阽危兩旬以來日聞調停之聲莫悉解决之實頃讀倪省長通電内載組織責任内閣招集憲法會議改良國會規制減少議員額數赦免政治罪犯屏退左右僉壬等件均經張巡閱使呈奉批准次第施行等語紹帥及諸公此次以擁護共和之素抱任和平調解之焦勞凖理度情必多詳審惟延闓愚見不能不分别陳述者赦免爲元首特權黜陟亦公府責務分居疆吏無敢置喙至其他各項均關係立法問題事體重大難安緘默查制憲屬諸國會約法布有明文今欲另組織機關證之各國雖有先例然機關之設必有根據非遵照約法第五五條之法定手續爲約法第五四條之修改不能認爲正式之產出第曰呈奉批准不獨陷命令變更法律之嫌尤慮啓人民破壞約法之漸此宜愼重者一改良國會規制減少議員額數係屬一事前者員額過多本嫌　　一院兩院主張各有理由採行亦待斟酌惟國會組織法選舉法明明依法公布乃使舊法以命令廢止新法由命令出生違立法之精神蹈專制之覆轍此宜愼重者二人類集合國家存在所維繫者法耳西人有言惡法亦法欲謀救濟須協規程若憑意見爲是非以命令爲取舍竊恐擾攘糾紛終無已時仲公養電主張國會憲法問題召集各省代表會議爲解决樞紐極佩卓籌黔督亦有徵求未獨立各省意見之請事關國家大計應如何斟酌審愼以求平允之處尙懇博徵輿論妥定良謨定傾扶危全國攸賴譚延闓宥印 
　　兩廣督軍陳炳焜譚浩明通電云南京馮副總統南寗陸巡閱使鈞鑒北京李仲軒先生張巡閱使各省督軍省長承德府張家口歸化各都統龍華寗夏護軍使上海海軍總司令部均鑒李仲老養電敬悉語重心長曷勝欽仰寗人息事彼此具有同情惟組閣制憲諸端悉以國會爲根本不幸元首被脅國會解散法律失效用責任無所寄托卽使勉强從事亦難發生效力爲今之計自當以恢復國會爲先根本旣立一切善後事宜均可依法解决卓見如何伏希明敎陳炳焜譚浩明肅叩有印 
[中美借欵中之公文糾葛]  
　　美國公使關於裕中公司借欵問題曾向外交部發質問書外交部轉咨交通部乃交通部將此種解釋答覆之公文發表於昨日之政府公報北京某外報記者因往訪美國公使館某館員叩其意見據云中國政府前此曾與繼續商議裕中公司借欵案之證言吾人正靜俟其進行乃今日突然發表如斯之公文於政府公報誠不解其命意所在也予今始見之尙未聞公使之意見故本國關於此問題取如何之態度不能明言然大約愼重研究後一二日内即當就正於中國當局云云又往訪交通部權次長據云裕中公司借欵問題業已完結關於該問題諸文件無守秘密之必要至於美國公使之質問由外交部轉來係咨文程式旣爲咨文則性質上當然可以公開萬一要秘密則當然不能以咨文程式回答又美國公使之質問書中有交通部竟發生妨礙態度與微末職員延擱不辦等語交通部爲表示自己之公明當然有解釋發表之必要予不認發表該咨文即爲暴露秘密若果爲秘密文書則外交部應取秘密文之程式至關於文書公開美國有如何之交涉非吾人所知也云云茲特將交通部所發表之公文錄下 
　　爲咨復事准第二六二號咨開美芮使質問裕中公司借欵一事應請核復等因到部查本部自上年與裕中公司商　築路借欵合同以後始終持誠實之態度公平之意見遵照合同及附件以爲協商之根據今美芮使質問各節不惟於合同定欵有所誤會卽按諸事實亦多不符之處茲特分别答復如下一來函謂裕中公司借欵在本年四月一日由嘉　經手按照該合同對於交部提出意見凑集六百萬元之第一次借欵至今兩月有餘交通部未見有所應辦行動而竟發生妨礙態度查原訂合同本應迭次發出借欵以爲工程之用等語查本年四月裕中以前墊株欽周襄兩路測勘費美金五十萬元用罄在卽而美德戰端將開市面欠佳難望依照合同發行長期僨票由美電請暫借短期僨欵美金六百萬元是此項借欵因不能依照原訂合同迭次發行借欵不得已依據去年九月所訂之增訂加詳及申明附件第四條第二項而發行之短期借欵乃美使竟指謂係按照合同本應迭次發出借欵而凑集六百萬元之第一次借欵是誤以短期借欵爲按照合同發行之第一次長期借欵根本上旣已錯誤毋怪發生種種誤會也二來函謂該項借欵按照市價發出此次對於交通部所提出之意見與該合同之欵項相符等語查裕中公司提出之短期借欵條件要求年息六釐實收九成儅期定爲三年而去年九月所訂之增訂加詳及申明附件第四條第二項所載（如在所訂之時期内不能按照本合同所規定或雙方議定之條件發行債票則中國政府與該經理人應議定雙方滿意之辦法發行中國政府五年債劵以資暫時執辦）等語是發行短期借欵須有雙方滿意之辦法且短期借欵限原訂五年今該公司所提議之條件改期限五年爲三年已屬與合同不符况其他各條件在本部均認爲受損太鉅而本部所提出之意見該公司代表復堅持不允以致雙方均未滿意是美使所稱對於本部所提出之意見與合同附件之欵項相符一節按諸事實皆不相符 
　　三來函謂且此實業借欵發出之價值與歐洲各大國在美國所發出之價值比較相廉等語查本部調查近時英國在美國發行債票利息以期限折扣利率三種匀算不過年利六釐至六釐半隴海鐵路去年十月以後在比京發行短期債券實收九五年息七釐期限五年利息匀算亦不過八釐四二今裕中要求以六釐計息九成實收償期三年匀計利息實合一分零三七較之美國及隴海借欵毋乃過重經本部再三與之商議改長還期減少折扣而該公司僅允改實收九十爲九十一措詞堅决毫無磋商餘地本部因受損太鉅且年限一層尤與合同附件不符故不能遽予承認是與比較相廉之說尤不符也四來函又謂交通部竟發生妨碍態度如不將此實業之妨礙立卽免除不將此項合同施行前進本政府不能不料定中政府之不踐前言而本公使亦有　嚴抗議之職務想妨礙此良好實業之緣故不過由於某微末職員延擱不辦等語查鐵路係營業性質旣經訂立借欵規定路線本部甚望早一日通車卽少受一日之損失斷無自行延緩坐失時機之理惟裕中旣不能履行原訂合同發行長期債票復不肯依照增訂附件墊發五年債劵徒以種種要挾之詞要求照彼條件即予承認本部爲國家負擔鐵路成本計勢不能認爲滿意而有待於籌商此係本部應有職責正當行爲所謂微末職員延擱不辦等語不知何所根據發此不負責任之言不知妨礙合同施行責任不在本部而在裕中乃美使不歸咎於裕中之不肯守約反責本部以不踐前言本部斷難承認要之本部對於此案只知根據合同協商辦理旣不能任意要求致礙邦交亦不能過爲遷就徒擺國帑總期雙方得圓滿之結果庶彼此互相遵守俾原訂合同可以進行此固本部所希望而亦本部之職責决無其他意見此等大計斷非微末職員所能參預亦斷非含糊遷就所可定議美使函稱各節未免援據一面之詞相應據實答復咨請貴部查照明白解釋可也此咨署交通次長代理部務權量 
[朱慶瀾辭職之原因]  
　　粤省長朱慶瀾當國會解散之初即有親率三軍武力護法之說乃自陳督宣布脫離内閣關係之後朱忽意氣銷沉亟欲引去連日預備結束甚忙如公署總務科長王仁杰内務科長莊光第實業科長羅惇榮曁科員詹憲慈等十二員前因辦事得力久經允爲保薦嗣以政務　劇迄未實行自昨日起飭將各員保薦呈文限二日内趕急辦竣連同履歷一槪取齊又自二十二日起已派委員數名將署内各科公有傢私器物逐一點存列單登記而公署會計馬金城係朱省長親信之員日昨亦已辭職遺缺委書記傅伯獻暫行代理至各科未竟手續由朱省長限令三日内趕緊辦竣其餘各科交代事件辦理極忙值夜各員亦均忙碌不了其急於去職大有不可終日之勢探其原因則以陳督力主軍權統一朱之警衛軍不能保持故僨而求去陳督自宣布自主後即於二十四日下午專派高雷鎭守使林虎責帶咨文晋謁朱省長請將本署警衛軍總司令部所轄全省警衛軍一百零四營移交林專員接收旋即分諭該部職員將所有全軍餉械文卷趕限於一星期内結束完妥聞總司令部名義暫不撤銷所有該部職員已由林虎二十五早到部分别接洽傳見一律仍舊供職接收完妥之後陳督即發通電略云現值政局變更國事未定所有廣東軍民政務暫由本省自主業經呈明大總統并於號電通布在案本督軍忝綰軍符則全省治安應負完全責任而解决政局擁護共和亦必以武力爲後勁對外對内責有攸歸非先謀軍事之統一不足以策進行而資應付所有全省警衛軍應即改隸本督軍直轄原設警衛軍總司令即行撤銷并請朱省長將該司令部職員曁警衛軍官佐銜名弁兵名額薪餉數目分别造具清册刻日咨送接管各該官佐職員一律照舊供職此後薪餉槪由本督軍署核發希各查照并由各警衛軍司令統領轉飭所部一體遵照督軍敬印觀此則朱之去粤其决心有由來也 
[兩粤自主聲中之鄂聞]  
　　湖北督軍王占元自接到兩廣督軍宣告自主之電後知西南前此之醖釀近已成爲事實而聯軍三路進兵之說又隨各縣告急文電以俱來極目時局殊非聯絡寗贛調停所能爲力於是一意籌畫戰守嚴密防務計自二十四日以至二十六日連開兩次大會議聞洛陽張敬堯岳州吳光新山東張懷芝開封趙倜均有代表來鄂參與會議所議卽係出兵援鄂計畫又派仇副官俊剴往岳州與吳司令會商實行湘鄂聯防計劃並遣前派往荆州與石星川師長商榷防務之杜長榮顧問重行往荆蓋王氏以黎石二師分踞荆襄民黨極力運動總不能無疑大約擬將石師長調移他處是以特派員往返　榷也又海軍艦隊亦極爲王氏所注目現泊武漢江面者爲楚謙拱宸兩艦昨已派湖北巡防兵輪統領兼楚材艦長趙進銳往各海軍艦會商聯防辦法藉以探其意見據聞　軍中人言第二艦隊常川巡弋長江流域其力遠不如第一艦隊行動亦不能自由縱第一艦隊獨立第二艦隊必不致附和然則王占元未免多慮矣 
　　　北主軍僅一師一旅其餘皆爲客軍去歲滇黔之役留鄂各客軍非調往川湘作戰卽移戍邊隘致省防頗形空虚乃援江西招募新軍編練省防軍之例在燕趙徵集新兵編成陸軍省防一二兩圑駐紥省垣其薪餉較陸軍爲薄每月在國家收入項下撥支是本袁氏權宜批准茲財政部以此項防軍係屬地方軍隊不能長久動用國稅電鄂於七月起截止其軍費由本省另籌接濟王督軍得電卽召財政總長商議以省防軍本爲保護人民而設與警備隊性質相同現在時局危險戰雲密布不能裁汰應即另籌的欵本擬規復漢口九九商捐以漢商必不承認乃議定加征全省百貨釐稅附捐一成專作省防軍費即於七月一日實行昨已由省署財廳令行各征收局長並出示曉諭商民一體遵照 
　　鄂督軍前因皖汴獨立影響湖北邊境特命鄂軍第一師二旅旅長劉佐龍督率所部扼守羅田麻城應山等縣特别戒嚴茲以兩省已復原狀無再布防之必要而本省中路防軍又多調防川湘特令劉旅長將增防邊界軍隊撤退原駐地點重行布置 
　　義威將軍孫武爲起義要人進步系鄂派領袖素表同情於梁湯此次各督軍要求解散國會孫君極力反對殊出一班人意料之外聞黎總統日前曾招之往京解釋意見亟囑其疏通反對派故孫近日頻往來於京津寗滬之間茲聞有奉使往川之訊昨已由京回漢擬稍緩起程又公府軍事顧問吳兆麟起義時爲鄂軍師長與湖南現任各師旅長多有交誼近湘軍護法之聲頗高雖由譚督力爲遏抑終恐一旦爆發總統以鄂湘唇齒深爲關注特遣吳往湘勸解昨已過鄂上駛 
　　公府顧問李開侁前經任爲　府　書長（丁世嶧解職之後）及庫倫都護使均辭不就意在得一總長或省長詎竟不能如願段内閣免職之後奉總統電召欣然由鄂入都迨皖變發生李氏感激知遇奔走津滬頗爲盡力然未收何等效果茲因李内閣已經登台李氏非渠一派自知不能見用已於日昨回鄂聞其對於時局比前尤抱悲觀又公府軍事顧問曾尙武亦起義偉人二年在寶塔洲稅局差次竟招兵抗袁爲贛寗聲援經總統在鄂督任内派軍艦圍之開砲驅散上年共和復活特畁以此差茲曾謂總統違法已辭職來漢勾留數日然後往滬聞曾將大有作爲鄂當局已遣偵探尾隨矣 
[湘省之時局問題與財政]  
　　馮副總統昨電譚督謂粤桂有進兵閩贛之事曾電執事主持勸阻以維大局事逾數日迄未得復而粤滇之軍進行日急究竟能否勸阻以及粤滇桂黔等省當道意見若何有無磋商餘地請速電復以憑核辦務望毅力主持和平解决是則國家之幸云云鄂督王占元現亦因黔桂軍隊有出境討逆之事如果會師武漢勢必經過湘地究竟譚督對於此事現時如何調解將來准否聽其假道特電譚督明日示復以憑商酌進行譚督本主張和平接電後以苟有可以爲力之處無不盡力調解現正與西南各省商榷方法刻已將此意分别電復寗鄂矣 
　　湘省籌辦地方有奬公債章程已經省議會改定咨請省長查照在案茲袁廳長因改定各條中有二項難以進行特呈請省長咨交復議（一）第五條原定以湖南銀行及分行支店或縣知事署爲償本付息機關而會中將募集一項亦定歸上列各機關辦理查有奬公債非内國公債可比各地各商號俱可代爲募集故不能照此限制（二）第九條會中所加第二項謂公債價格每額面百元以九十五元收入爲最低價格查此項公債係屬實收並無回扣即經理人費俱照有奬儲蓄票辨法不與額面相涉似不宜有此規定再發行公債之收回紙幣方法與施行細則俱經議會議决請省長自行另定譚督因第一期發行期係七月一日開始轉瞬即届亟應趕速派員擬定以便遵照進行昨特派周子賢黎尙騰二君爲起稿員飭令會同於二日内擬就呈候核辦聞省長曾將此次舉行内債一切理由辦法咨報財政部查核備案昨接代理部務之李思浩氏回文云所擬辦法尙屬詳盡無遺惟以水口山餘利爲擔保品一節是否可行由農商部主持除咨商農商部辦理外相應咨復查照云云又聞此次募集公債五百萬元原定自本年七月一日起每半年爲一期分五期募竣其欵專爲收回銀兩票之用茲聞羅伯蒼總理已將發出銀兩票數統籌確定收回程序計一二兩期每期收回一百五十萬兩以後三期每期收回一百二十萬兩昨已將詳細計畫呈報省長查照矣 
[皖省近事]  
　　倪嗣冲取消獨立後對於政務上主張約有數端（甲）省議會暫不解散將來選舉新國會議員可由省議會產出（乙）内閣未成立國會未改選以前本省照常戒嚴各警備司令亦不撤消（丙）中交兩銀行紙幣竭力維持通行並 
 
 
 

Page 7

 
 
負完全責任僅在戒嚴　期内所有存欵提欵則依前辦理（丁）行政機關除省長仍駐蚌埠外餘不遷動至各地方秩序則一律完全保護（戊）司法敎育實業各事宜次第進行 
　　倪嗣冲前北發之軍隊已撤回四營其第六路張漢英統領軍隊倪令回省三五日即由蚌開拔起程惟蚌埠安武軍行署現在需餉甚急昨已派員來省提欵 
　　安武軍軍需處前委員在蕪採辦軍米一萬五千餘石業已購齊昨由該處飭安豐軍艦拖往浦口轉運蚌埠以濟軍需 
　　前中華銀行紙幣第六届兌現期原定六月一日嗣因政潮糾紛軍餉孔急遂展至七月一日茲又届期財廳以無欵應付特商請商會擬再展至十二月一日與第七届同時兌付（兩期債本共十萬元四釐息五千元）業由該廳出示通告 
　　海軍總司令前派楚觀江利兩艦分駐省垣大通茲江利奉總司令調往上游昨已過皖至通埠則改派建威塡防省城則加派建安該軍艦刻已抵省停泊江干 
[浙江取消獨立之前後狀况（靜眼）]  
　　浙省當獨立時人民一方面事前旣無所聞事後亦毫無驚惶之象一若司空見慣視此爲無足重輕者屈指五六年間各省獨立之事忽已經過四次浙垣人民對於時局觀念以辛亥癸丑二役最爲慌張其時携帶金飾及細軟物件挈　避滬者比比皆是其受滬上戰事之影響因之反遭損失者亦復不少而浙垣一方面安然無事秩序并然轉悔僕僕奔走不免多此一舉所以去年獨立人民之倉皇出避已不多觀至今年獨立之事發生人民心理似無何種感想在督軍圑舉動忽而獨立忽而取消事已等於兒戲而人民亦以兒戲之心理應付之記者昨至一友人家赴宴座中尙有不知獨立已取消者以此等重大問題而人民　度外置之亦一異事 
　　此次浙省獨立以迄取消自表面上觀之各高級軍官似係一致其實旨趣未必盡同在楊氏以北洋系之軍人擁有兩浙自與督軍圑同一鼻孔出氣如擁戴段氏解散國會等等督軍圑謂應若何若何楊氏亦謂若何若何而已至第一師師長童保暄嘉湖鎭守使王桂林等係段之弟子但知擁戴段氏若解散國會等諸大題或已見諸事實或尙在進行之中要皆非其本心他如第二師師長張載陽寗台鎭守使顧乃斌以及向無派别之各旅長圑長等對於擁戴段氏一層旣無何種感情固非絶對贊成而解散國會等種種問題尤非所願不過抱一軍人服從主義隨直接上官之趨勢爲轉移楊曰獨立即曰獨立楊曰取消卽曰取消故論今日之浙江各方面之意見不必盡歸一致蓋其見解各有不同耳 
　　楊氏自本月二十日取消獨立後所有巡防事宜仍飭由各該管文武長官按照戒嚴辦法加意防維數日以來省城衛戍事務異常認眞各軍事機關附近入夜仍密派步哨北軍駐紥地點其步哨線更較前延長郵政電報檢查如舊至退伍退役之閒散軍人尤爲注意日前曾令省會警察廳嚴密稽查寺院旅館如有退全退役軍人居住在内即時勒令出境不知此等退伍退役軍人强半寄居人家其住在寺院旅館者十無一二即令遷出亦仍舍此而就彼且此等閒散軍人旅杭日久語言習慣已與杭民無異旣不易稽查又不易辨别想楊氏將亦無法以處此也 
[杭州快信]  
　　閩督李厚基特派副官焦贊廷來浙呈遞重要文件昨已公畢返滬 
　　楊督軍電致王士珍請以國事爲前提速就參謀兼職勿庸固辭 
　　上月份中央協欵迭奉部催浙省以財政困難電請暫緩昨始由省金庫撥解十萬元 
　　警備隊一區代理統帶陳步棠係督軍署諮議官月支原薪三百元三區代理統帶常榮清係總司令部稽查員月支原薪一百六十元昨均奉省長令飭銷去代理字樣改給薪餉二百四十元公費一百元 
　　財政廳委候補知事朱孚保爲平湖縣統捐局長鄂督王占元贛督李純聞日内俱派員到浙密商聯防辦法 
　　省城防務周密軍隊仍澈夜巡邏下城駐義倉之第三圑尤形得力 
　　安吉縣北鄉山洪暴發大水爲災已由知事沈維誠電請賑撫 
地方通信 
[松江]  
　　開追悼會預誌姚君詠華松地之少年奔走革命者上月得咯血身亡省議會議長沈思齊松紳耿伯齊等爲之發起追悼會並請鈕惕生君撰擬追悼會文啓假西門外醉白池爲開會地點業已决定於古曆本月二十日開會届時素車白馬必有一番熱鬧也 
　　奉賢敎育雜聞奉縣敎育會前因縣市城市之意見水火久未依法成立現經紳士朱家駒等出任調人擬於縣市設敎育會城市設農會以資調停刻已函請孟縣長從速籌備矣縣視學朱友青君决於暑假期内召集各小學敎育假座縣立等二高小組織夏季講習會以六區學務委員分任敎授又聞縣署第三科主任吳錢清近被市鄉學界十六人聯名呈控省署已奉批交省視學查覆 
[南通]  
　　電辭總長張季直自卸任歸里後一味經營地方實業絶不與聞國事乃日昨濠南别業中忽接由北京發來華密電報因無此項密碼特向鎭署借閱始悉招任農商總長張君一笑置之並復電謝絶矣 
　　知事被劾如臯劉知事因辦理捐欵舉辦警備隊違法經省議會列舉情形開會議决咨請省長查辦聞已派員至臯密查現劉知事擬即呈請辭職以息浮言 
　　清潔監獄通邑地方監獄夏令内已連斃監犯近盧知事特令典獄官先率獄役將監内打掃清潔並每犯發給蓆子一條葵扇一柄以資體恤 
[鎭江]  
　　反對縣敎育會丹徒縣敎育會副會長朱兆芝以現在改選在卽所有一切籌備手續均應先期布置業於日前造具該會會員履歷並預備情形呈報丹徒縣署批准立案詎有意存反對之人力抱破壞主義假視察全縣敎育名義爲之多方作梗並聳令一二學界中人出面抵制希圖搗亂以致該會全體會員咸抱不平幾釀成絶大風潮幸經朱副會長親詣縣署面謁倪知事及第三科主任錢君商定辦法數則當衆宣布風浪始息聞改選時期尙須有十數日之遲滯云 
　　小輪暫停連日陰雨江潮暴漲已有泛濫之憂惟瓜洲至三汊河一帶綿長二十里運河水勢泊岸平堤揚鎭小輪往來不絶輪浪衝刷堤岸危險江都縣知事周芷貞昨特電致駐鎭交涉員周嗣培函致鎭江關稅務司梅君示諭各小輪嗣後行經瓜河負縴以行不准生火以保堤岸 
[安慶]  
　　盱眙火災之振撫盱眙縣城内前因不戒於火延燒房屋至六百餘家之多當由縣知事督同圑防卽時撲滅已禀請省長飭由財政廳撥洋一千元振撫災户聞省議會各議員亦共捐洋三百元以資振恤 
　　蕪關查　危險物皖省自戒嚴以來檢查甚爲　厲日昨　公署據蕪關呈報十三日江裕下水經關員在該輪輪軸旁查獲廢銅多件因無人承認照章提關充公誰知本届拍賣時檢查廢銅下面竟藏有猛烈炸藥引三十二枚較和緩者三十六枚銅帽子十六塊子彈五十九塊據報後即商請第一路馬統領派員提回統部收存以免危險 
[江西]  
　　客官連翩蒞贛贛省前有農部總長谷鍾秀來與李督軍接洽昨又有南京副總統所派副官長何尙賢來贛晤商要政於二十六號午後三時抵潯二十七號乘車到省又有前國務院秘書長徐樹錚於二十五號由湖北起程來贛二十六號抵省李督軍特派譚交際員姚副官曾副官魯承啓官率領衛隊傅逹等赴南昌車站迎迓入城下榻中華旅館比即晋謁李督軍晚間在署設筵爲徐洗塵聞勾留二三日卽當北返 
　　廬陵道尹暴卒贛省廬陵道尹程用傑本月六號奉李督軍電調來省下榻於軍署電報股到時腦後生一小痛近日愈發愈大遍延各名醫診治均未見效日前有某軍醫長史開運由河口來省投以肉桂等藥愈加沉重至二十六號午後二時李督軍親臨存視見勢甚危急遂投以頂上人參亦無效驗竟於五句半鐘逝世由參謀處便門抬至湖北會館安置李督特命譚交際員與石副官代爲料理喪事並電吉安促其家屬迅速來省舉行殯殮 
[嘉興]  
　　定期會議小學經費嘉興城區小學經費自抵補金特捐停止後經費異常支絀經區自治委員移挪借墊藉維現狀現因籌措無門自治委員陸效卿特於前日親赴各校調查學生數目欲將經費重行減折支配並於日昨通告各校略云城區學費自抵補金特捐停止後早已入不敷出敝處因一面竭力籌補希圖增加收入一面移挪借墊藉維現狀乃一年以來籌欵均成畫餅而墊欵已屬不貲長此因循殊難爲繼所有六年度第一學期經費急宜妥善規劃以符量入爲出之義茲定於七月一日下一時在敝處集議共同商榷俾昭公允事關各校經濟問題尙祈撥冗蒞臨幸弗放棄 
　　籌設英語專修學校嘉善學界夏念先夏保慈昆仲擬於禾地組織一英語專修學校特於前日乘車來禾與同志接洽一切業已勘定城中芝橋街譚姓房屋爲校址决意購備外洋英語留聲機械爲敎授品現正編訂簡則籌備一切定於暑假期内開課 
[濟南]  
　　倪嗣冲過濟二十七日早八點鐘時先有安武軍高級軍官路經本埠晋謁張督軍護衛軍隊二十餘名肩章皆嵌有安武兩字自午前十時至午後三時自督署以至城外津浦車站軍警夾道肅靜無譁聞卽因倪丹忱過濟張氏親赴車站迎迓云 
　　鎗斃盜犯紀二十六號下午三鐘在南敎場鎗斃匪犯十名茲將該犯姓名及罪案錄下張存露（即張月仔）李收仔高雪嶺以上三犯皆鄒平縣人今春曾同逸匪李中貞等十餘名刦搶上游陳家橋官斗局洋一百元及銅元衣物若干霍殿奎孫　忠陳光法以上三名皆係逃兵今春曾在墨家窪莊頭刧掠客商制錢吳石頭曾於去年陰曆三月間同著匪高連杰等七名刧搶商河傳家莊不知姓名家銀錁騾馬衣服等物尹鳳瑞王耒聘程思榮以上三犯係尹鳳瑞與著匪毛思忠等勾通號稱忠義軍各散布委任狀希圖擾亂並與程恩榮私自携欵在省密賣鎗彈接濟匪用以王耒聘在濟寗開設藥舖爲轉運 
雜評一 
[豈皆爲飯碗問題耶（一子）]  
　　今日所傳調和之唯一方法無他不過以位置爲交換條件而已欲消弭反對李内閣則某系予一總長某派予一局長欲消弭西南省之動兵則酬某民黨以某督羅某領袖於某院嗚呼除此以外豈眞一無調和之方法耶以此調和而有效者則今日之爭豈皆爲飯碗問題耶調和之手段如是我聞之欲哭 
[南北和緩說]  
　　今日北之反對李内閣南之聯盟動兵說皆有緩和之情勢吾謂所謂緩和者非眞能由此消弭意見而日即於和也不過延長其相持不决之時期而已蓋各督旣有反對李氏之表示决不能僅以表面疏通而即能融洽無間也西南旣有護法自主之表示亦不能僅以空言商榷而即能默無異詞也憤憤不平之氣苟不能根本消除則所謂緩和云者特暫免目前之决裂增益其糾紛沉悶之局勢焉耳詎能遽許爲樂觀耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣慰海軍專員抵滬]  
　　前海軍次長李和奉令南下宣慰海軍已誌前報茲悉李君於昨晨七時由滬寗夜車抵滬到時先會晤薩總司令旋赴總輪機處而去 
[四軍艦駛赴淞口]  
　　駐泊滬南浦面之飛鷹豫章同安建康四艦昨奉林代總司令令飭駛赴淞口外三夾水暫泊候令調遣故該四艦已於前昨二日駛赴淞口停泊矣 
[愼重吳淞砲台之防務]  
　　松滬盧護軍使以吳淞砲台係長江門户關係重要邇來謠諑繁興亟應嚴爲防範故於日昨令飭吳淞要塞司令第二十旅旅長榮道一轉飭所屬及砲台掩護軍隊嚴密防範以昭愼重 
[十師第二營砲兵完全駐滬]  
　　盧護軍使日前以滬上防務緊要曾令駐淞砲兵第十圑第二營軍隊調駐來滬以第四連駐防斜橋新營房内餘均分駐龍華一帶已誌前報日來因由松調來軍隊甚多昨經盧護軍使飭令該營軍隊一併調駐滬上新營房内該營長葉寳珍已於日昨率領第五六兩連軍隊及砲械輜重等乘車來滬駐防矣 
[飭議路員節制路警之辦法]  
　　滬寗滬杭甬鐵路管理局奉交通部令開查各路所設巡警論地位爲鐵路行政之一附屬機關論事權則實具有獨立性質以故在站偵邏槪由巡官監督隨車防護不受車守指揮行之有年已成慣例惟是創設路警之本旨原期於所轄各處一體保護治安而大路里程動逾數千小路亦以數十里或數百里計雖巡警可星羅棋布而巡官則未免分配難周近頃以來巡警違法事情層見迭出經本部澈查根究各該警官督察不嚴固屬責無可貸而巡警行動自由不歸路員節制亦實爲其最大原因故欲路警之剷除積弊端賴監察之多方而欲監察之攸往咸宜自應予路員以兼管之責嗣後所有各該路站長廠長所長車隊長等對於所在路警應有指揮監察之責如查有不法行爲或有虧職守者應准隨時糾正并得通知該管官長分别處罰以資儆戒而彰勸懲但一人兩管恐權限或有所混淆仍仰各該局妥議辦法呈覆到部以憑彚核除通令外合亟令仰遵照 
[滬杭甬鐵路五年度之總况]  
　　滬杭甬鐵路局五年度之總况業經塡報大部計開資本金一千五百六十二萬零二百五十元機車三十六輛客車一百十四輛貨車五百二十六輛僱傭三千二百二十九人車隊行走里程八萬三千四百六十七萬五千一百八十六里（輪廻併計）載客一百零六萬一千一百八十八人裝貨四萬八千六百四十三萬九千零五十噸總收入一百七十九萬五千元平均每日每里收入十五元四角總支出一百四十四萬元平均每日每里支出十二元三角四分淨盈三十三萬五千元平均每日每里凈盈三元五分每資本百元淨盈二元二角七分 
[最近金融之調查]  
　　昨日星期六調查金融市面最近三日内各路客帮有天津裝來現洋一萬二千元寳銀五千兩大連裝來雜洋八千元烟台裝來現銀一萬四千兩洋二萬元廣東裝來小洋十二箱約值洋三萬元香港裝來墨洋一萬三千元杭州來洋五千元至於出口則有滙豐銀行裝英公司船往印度孟買計銀十四萬五千兩麥加利銀行亦裝往銀五十一萬兩花旗銀行裝往元寳十六萬四千兩餘有客帮裝往長江一帶計洋五千元裝往青島計洋一萬元 
　　昨爲星期六又係各銀行上半年結賬之期所以銀拆仍須二錢五分此一星期内銀洋並無大宗出口今將各銀行曁各錢莊之存數調查列下麥加利存銀二百十萬洋一百七十三萬大條一百三十六條滙豐存銀五百八十七萬洋三百三十萬大條二百三十四條德華存銀四十萬洋七十萬正金存銀一百五十一萬洋四十萬道勝存銀一百六十四萬洋十二萬通商存銀三十萬洋四十五萬東方存銀一百三十八萬洋十二萬花旗存銀一百五十萬洋一百十三萬華比存銀三十三萬洋三十七萬和蘭存銀四十一萬洋一百二十三萬中國存銀九十六萬洋二百六十四萬台灣存銀六十五萬洋八十萬住友存銀十一萬洋一萬南北各莊存銀二十萬洋二百七十萬交通存銀十五萬洋九十七萬有利存銀七十四萬洋十萬中法存銀五十七萬洋四十九萬綜計存銀一千八百八十一萬洋一千七百二十六萬大條三百七十條比較二十二號多存銀十三萬洋四十萬大條銀一百三十六條惟華商方面祇存銀一百六十一萬洋六百七十六萬以致洋釐已跌至七錢二分零三七五龍洋七錢一分九釐六二五 
[截清租界永遠租契之咨請議覆]  
　　朱交涉員接江蘇胡財政廳長咨文云爲咨請事案奉省長第二三三零號訓令開據上海縣上海市經董陸文麓等呈請截清永遠租契一案飭廳會同駐滬江蘇交涉員滬海道尹核議復奪等因奉此除原文業據該薰等分呈毋庸重叙外查此案前據該董等並呈到廳當以公共租界限内有人向中國業户租用基地置買房屋產業必須遵照中國與各國所訂約章辦理上海洋涇浜北首租界章程第三欵内載凡永遠租地之事如查無關碍方准原承租者與中國原業户商定價值禀明該管領事官存署中呈出中國原業户所寫永遠出租契據二紙係一式繪圖一紙畫出地形詳載四址領事官即據以轉送上海道衙門查明所租之地事俱妥當無碍即由道署蓋印移還給執該地價卽可照數付清等語來呈以產業售與洋商出立正契外另立一永遠租契所謂正契者與永遠租契想非一式呈送會丈局核驗送道蓋印並不經由該管領事均與定章不符且所稱草契及由地保蓋戳諸手續又與現行官中章程所訂須用官契不准以私紙立契由官中到場蓋戳負責各條不合究竟其中如何情形以及呈尾所叙請飭各圖地保將民國六年以前出立之永遠租契一律作廢並請援照寶山縣例將本年所立之永遠租契以六個月爲限逾限未轉道契作爲無效兩層是否可行訓令一併核議具復飭遵在案茲奉前因除令上海縣並分咨滬海道尹外相應咨會貴交涉員請煩查照 
[第五批赴法華工試驗手藝]  
　　道信洋行代理法人招募之第五批華工業經該行聘請醫生賽古勒氏考驗體格竣事定於今日（七月一日）上午七句鐘在法界盧家灣會審公廨斜對過該行工廠内試驗手藝然後定期出發昨日該行已通告各工匠知照矣 
[白克路發生抛擲炸彈案]  
　　炸彈由汽車擲下車内少婦三人老叟一人 
　　寓居公共租界新閘白克路八十六號門牌前清長江水師提督湖南人王某之子王廷柱家邇來連接恐嚇圖詐信函八封均置不睬詎至前晚八時半突來汽車一輛由西而東上坐少婦三人老叟一人馳至王姓門首擲下炸彈一枚汽車風馳而去該炸彈霎時炸裂砰然一聲鄰右咸驚惟炸力甚微祗炸壞門上横木一根旋由事主報請新閘捕房立飭九號西探目斐司蓋潑率同華探沈壽章等馳往追拿該汽車早已去遠當向事主及隣右人等查詢一過並於地上檢起炸彈壳數片帶回捕房據情禀請捕頭核示 
[元豐典當被匪攫洋]  
　　前日午後有甲乙丙三匪徒各執手鎗擁至大東門内大街二十七號門牌元豐典當乙丙兩匪在門外把風甲匪持械躍入櫃内出示手鎗嚇禁聲張當將賬桌上所包英洋五十元攫取逃逸該興夥見若輩執有利器不敢追趕任其大踏步而去 
　　另一訪函云上月二十九日下午五時許大東門内元豐典當正在結賬之際尚未關門突來盜匪四人二人在外望風二人闖入櫃内各出手鎗嚇令該典夥等不許聲張刦得現洋五十餘元携贓逃逸事後經該典執事人立投該管警區報告當由該區派警追緝未獲現已轉報淞滬警察廳請爲派探查緝贓盜矣 
[私鑄鉛質小洋之懲治]  
　　閩人林鴻泰賃居虹口老朱家宅路七百七十號門牌因與在逃之某甲等私鑄鉛質小洋被嘉興路捕房包探葛祖元查悉恊同八十六號西探鄧前往將林拿獲並抄出銅洋一元僞小洋一百八十八角白鉛一磅模印六副及各種製造器具一併帶入捕房解經公共公廨訊供押候補提在逃人證併究在案昨晨由廨復訊卽據中西包探訴稱所有在逃之人四處偵緝未獲諒已遠颺因此復將林解案請究訊之林供認私鑄僞小洋不諱中西官以林擾亂銀幣未便從輕發落判押西牢五年所有抄獲之僞洋及各種製造器具一併銷燬 
[探目禀請移提匪犯]  
　　公共總巡捕房華探目陳雲忠昨晨投公共公廨禀稱著匪岳德勝迭在公共租界内犯有越貨傷人案曾經捕房緝拿未獲茲悉岳逃匿南京近又犯案業被江寗檢察廳拿獲收押爲特禀求函請交涉公署備文前往將岳提滬澈究云云俞襄讞得禀商之日副領事林君會同下諭云據捕房請求岳德勝一犯係在租界内犯有命盜重案六七起之多請爲詳請交涉員行知江寗地方檢察廳迅將岳德勝解滬以便查詢所犯各案等語應即照准此諭 
[甬人報怨之辣手]  
　　住居虹口鄧鐵路三百八十二號門牌之甬人邵雲生前曾圖謀英美工部局衛生處調查職役旋被塘山路三百二十號門牌之友人李心善所知暗地央人謀得是缺邵以李攘臂奪食銜恨刺骨於前晚糾同陳春桂陳三喜張四海等將李誘入弄内用鏹水澆潑致李後背兩脇受傷甚重控經捕房由探將邵等四人一併拿獲昨解公共公廨請究先由中西包探投訴原告傷勢頗重據醫生云須四禮拜後方保無虞等語並據原告投訴昨晚九時已經安睡由張四海來稱有友人在弄口等候商量要事卽隨張同出甫走數步即被陳春桂陳三喜將我兩手揑住邵雲生突將鏹水澆潑致後背等處受傷甚重求究訊之邵等四人供詞互推經關讞員核供商之義副領事羅君以邵之左足陳桂春之右臂陳三喜之頭面張四海之衣袖均有鏹水濺及痕跡未便狡賴判邵等四人各押西牢五年分别示儆 
[巡警與電車司機人之衝突]  
　　淞滬警察徐廳長因華商電車公司十九號電車在中華路撞斃八歲小孩董秀榮之後即將華商各電車嚴行取締令往來中華路之電車駛至警察廳東首路口必須暫爲停機該公司已遵照在彼規畫粉線使開車人一見便明不料昨日午後三點十分鐘時有二十四號電車由小東門往南經過大東門後開至警廳東首路口新劃粉線地點因該處軌道内甫由小工澆油鐵軌過滑輪機不能急截倐忽間衝出路線尺許方得停機當爲駐防近處地藏菴内之警廳保安隊士所見以司機人故意違章卽由數隊士上前將十一號司機人拖下用鎗柄亂擊並拳脚交加該司機人立卽棄車奔逃該隊士追之未獲當將售票人之二十九號銅牌扣留該車停阻不行未幾來往之他車至此亦不能前進相繼阻滯約歷一小時始由公司得悉派替班各司機人均不肯上車旋由公司派司事陸仲霖帶同司機頭目前往保安隊駐防處將售票人銅牌取回即由該頭目上車接替開機行駛其十一號司機人因胸際受傷已由公司送往新普育堂醫治矣 
[殺妻監禁十二年]  
　　海門人陸榮郎家住引翔港於去年九月間將妻陸氏謀斃尸藏灰堆中至上月發現由保報官驗明並將陸拘案訊實昨經地方廳推檢各官開庭宣判陸榮郎殺人罪成立處監禁十二年以儆 
[嚇詐勸業場案之近訊]  
　　淞滬警察廳前在勸業場緝獲投函嚇詐之唐濟生卽小湖北一名並在身畔搜出炸彈一枚訊據供認聽從郭麻子唐爾坤等主使等語卽經該廳將唐犯移送地方檢察廳訊辦並將起獲炸彈送請兵工廠剖騐一面仍飭嚴緝主唆之郭麻子等務獲訊辦各情迭誌前報茲悉唐濟生一犯已經地方廳推檢各官開庭宣判監禁二年而主犯郭麻子唐小坤兩名自經警廳訊據唐犯供出後卽移請英法捕房協緝現該廳因悉兩犯已經公共租界老閘捕房在羣芳茶樓等處緝獲故於昨日特派偵緝隊郝士林金殿臣顧升等前往捕房商請移提以便歸案併辦至前獲之炸彈業經兵工廠廠長謝邦清派員在西砲台試驗向鐵板上力擲數次並未炸發僅將彈殼擊開實係嚇人之贋物現謝廠長已將擊開之彈留存半枚再行剖騐一半仍送警廳查攷 
[轉運公司會議代辦掃倉事]  
　　滬寗鐵路各轉運公司因欲代辦麥根路貨棧掃倉經豆米業志成仁穀兩公所開會反對已誌前報昨日各轉運公司亦於公會開會籌議此事僉以此次志成仁穀兩公所聲稱向章各埠客貨由火車承運到埠俱歸該兩公所派人在棧擔任掃倉扦樣凡遇客貨短絀卽以掃倉貨抵補云云查向來該兩公所掃取地脚並未有抵補客貨短絀情事歷年公司暗受虧損不可勝計甚有扦樣人使其不道德之行爲用刀將貨包割破以圖私利客貨漏落滿地損失尤鉅各公司防不勝防更有濫扦貨樣每車貨有扦至數十次者扦出之後漫無定準以致客商屢向公司索賠例如今年四月間麥站竟有發生僞樣單冒扦貨樣之事當經公所商請通融了結公會並未深究長此以往不加取締恐運輸業之利益有限而虧累無窮此次擬由公會派人代辦掃倉亦不過爲保全客貨起見並無一毫權利私心是以大衆意見擬自九月一號起所有麥棧地脚由貨客自行取回以免損失至於零星地脚仍由鐵路局收回自理一切處分由路局主持會議畢擬於日内將會商情形函告各客商請爲核奪 
[法租界舉行提燈會預誌]  
　　本月十四日（卽舊曆五月二十六日）爲法國統一紀念本埠法租界内向例懸燈誌慶並於先一日晚（卽十三號）舉行提燈會現已由法工部局總巡繙譯胡曹兩君偕内部辦公人員飭匠紥成各種燈彩並備華式抬擱等品届期定晚間八時先集大自鳴鐘會齊向東出發沿浦灘洋涇橋浜由帶鈎橋向南轉大馬路直西至顧家宅花園等處繞游一週然後回散聞此次舉行籌備較往年優勝想届時觀覽者自必異常熱鬧也 
[定期會議萬生橋浜基問題]  
　　老西門外萬生橋浜基前由市政廳塡成平地後即經出召取租撥入公用迄已多年現經官產處蔡處長擬將該處公地收入官產項下召變經工巡捐局朱局長得悉請爲保存迭次磋商未能解决朱局長已據情詳請松滬護軍使省公署等各上級機關聲明應予保存該地之理由請示辦理在案茲定七月三 
 
 
 

Page 11

 
 
日星期二在局開會邀請蔡處長道一及本局名譽各董事到來公同討論解决方法 
[旅滬國會議員致駐粤滇軍將帥電]  
　　廣州李協和先生並轉張師長方師長各旅長均鑒倪張叛逆稱兵犯順蹂躪約法顚覆共和公等統率雄師獨伸大義措詞嚴正日月回光誠民國之菁英作軍人之模範有貴軍之特色徵民國之不亡現在全國健兒感公等義憤多思奮起義旗所指響應必多乞整軍容速清妖孽中流砥柱端賴羣公除電陸幹公及桂粤兩督請同舉義外謹佈愚悃竚企旌麾旅滬國會議員勘 
[基督敎徒關心國事]  
　　本埠基督敎同人以國事阽危各界惶惑殊非公民幸福故於前日由特别聯會議定於今晚（七月一日）八時假座麥家圈天安堂開該敎公民大會敦請前司法次長徐季龍演說並籌議辦法已由文牘員通知各堂届時與會焉 
[清心學校之離别會]  
　　清心學校於六月二十九號放假該校師弟感情頗洽茲當暑假之期特於二十八號晚七句鐘開離别會於校場由鮑周詩主席先唱國歌繼由吳文蔚報告開會宗旨孟保羅給奬熱心衛生之學子畢遂由鮑君演講青年之責任次試演種種游戲及留聲機器更演西湖風景影片後各分給茶點握手高唱驪歌而散 
[青年會之夏季演講會]  
　　本埠四川路中華青年會德育演講會每於星期晚八時專請敎會牧師及名人演講種種關於青年道德之問題助以特别音樂青年之因此獲益者實屬不少每届夏季該會復擇相當題目請人演說以合青年於夏令之需要茲定於下星期晚（七月一號）起擇定各種緊要問題如衛生宗敎歷史等依次演講茲將每次講員講題錄後七月一日題爲國祈禱講員俞宗周八日題爲歐洲宗敎改革史講員麥盧柏十五日題中國耶穌敎會小史講員謝武衡二十二日題閱書之習慣講員唐桐虞二十九日題迷信講員李墨西八月五日題本仁約翰傳講員柯向榮十二日題續前講員柯向榮十九日題擇交講員包傳賢二十六日題歐洲宗敎改革史講員麥盧柏 
[復旦公學畢業式]  
　　昨日（三十號）午後四時徐家滙復旦公學舉行大學預科及中學畢業式中西來賓到者甚衆首由校長李登輝報告近年學務情形並擬增設商科以備造就專門人才次美國總領事薩門思演說頗多勗勵語次校董王正廷演說推求歐美社會發逹原因皆由夫國人注重職業敎育力求實用之故并勗勉畢業生研求實學以造福社會爲己任次澄衷中學校長曹慕管演說注重推廣高等敎育次上海縣知事沈寳昌演說首述欽佩該校歷年進步情形并謂社會促進政治法律促進事實改良社會卽促政治之進步云次曹雪賡演說注重中西學問次敎員代表盛格爾致訓詞次由校董王正廷給憑給奬得金牌者郭成煦次給童子軍奬得銀盾者胡茂欽奬畢由畢業生郭成煦讀畢業文禮畢欵點攝影散會時已鐘鳴六下矣聞此次該校畢業考試甚爲嚴重計中學畢業一班學生六十餘人得憑者祗四十二人所有畢業生名單列後大學預科第三届畢業生（甲等）郭承煦金國寳夏道漳（乙等）陳憲章陳陸英中學第七届畢業生（甲等）羅浩吳毓驤洪輅顧寳書汪楫楊遵矩李瀛羅家倫梁廷光余英傑殷綏萬汪繼蔭閔憲章（乙等）徐樹聲謝季康梁桂苓陳璜潘有年鄭聯璧金明遠錢樹培閔宏章胡茂欽余中楫毛端儀胡宏猷戚其章鮑思信朱寳鈞王躬良（丙等）沈書彥陳嘯風黃光表宋榘冷鑑何炳生黃季陸張之揚王學海陳子倩陳福元賀芳 
[英華書館暑假]  
　　老靶子路英華書館昨午舉行暑假禮學生敎員聚集一堂循例給奬後監院慕悅理曁華文敎務長陳芷谷訓勉學生宜兼重華文諸敎員亦各有勉言末宣布暑假後九月三號開學學生宜准期早到云云 
[明德小學暑假預誌]  
　　武昌路明德華英學校係美國安息日會吳德敎士於今春創設甫及半年學生已逹百餘人今聞該校定於七月八號上午舉行暑假禮請名人演說並有男女學生撫琴唱歌朗誦中西文字並給學生奬券係下届適用書籍品學優者卽給以下届減免學費之奬證畢業初等者循例給證書兼開懇親會開在暑假期内開設補習科取費甚廉云 
[淺水兵艦入塢修理]  
　　水警第二廳之洪平淺水兵艦邇因年久失修鍋爐機器損壞經該艦長吳秉春呈請趙廳長函致江南造船所趕速修理該艦業於日昨駛滬入塢所有水手軍士現在高昌廟附近租屋暫居 
[蕪湖米市之電告]  
　　南市米業接蕪湖來電云該處地方秈米市面因該省督軍派員在江西購米五萬石故江西貨到者甚少皖省產米又因地方戒嚴金融緊急客販亦稀市面受此種種影響近兩日來每担市價已漲起兩角云 
[米市疲滯之原因]  
　　本埠南北米市近因各路粳米到貨頗多銷路寥寥故前昨兩日每擔跌價洋三角攷其銷路疲滯乏故因現值黃梅時節天氣酷熱儲存米石輙易受霉生蛀故該業恐受損失相戒不敢多辦市價之漲大約須在出月以後也 
[水警保護繭市之結束]  
　　本埠絲繭總公所昨接水警第二廳趙廳長來函云據各專署長及派出各巡官先後禀復稱各處繭行現已將所收鮮繭一律烘乾陸續運滬保護告竣等因各師船沿途護送並無疏虞故保護繭市已完全結束特此奉聞云 
[署員偵查信局包封被劫案]  
　　本埠全盛永義昶等民信局包封被刦一案屢記前報茲悉四區三分所署員藍挺英以日前報載該局來函有七家包封盡被刧去毆傷脚夫一名當即報告該處警察請緝等語乃事隔多日分所派駐所各週番處未據該局等前來報告即淞滬警廳曁閘北司法科亦未接該局等請緝呈詞受傷脚夫亦未請檢廳驗傷其中恐有不實不盡之處故已着手偵查俟得此案眞相再行核辦 
[孤兒院七號暑假]  
　　上海孤兒院定於陽曆七月七號下午三時行暑假休業曁畢業給憑禮式現已由該院柬請各界届時蒞臨觀禮矣 
[發票未貼印花之苛罰]  
　　湖北人許小木匠此次搭車洋公司大吉輪船由漢口來滬帶有白米五石昨由浦東爛泥渡登岸經三區崗警萬玉田上前查見發票上未貼印花當將許拘署經解警正略詰之下判罰洋七元 
[賬簿漏貼印花又罰二家]  
　　南市郎家橋堍久記鹹貨行之批發賬簿漏貼印花稅證被調查各員協同第一區署巡官查獲當將賬簿帶回候傳該行執事處罰已誌昨報茲已傳到該行執事徐瑞昌到署問明屬實飭罰洋十元仍着照章補貼又泉漳會館附近久記藥材行之賬簿亦查有漏貼印花之事將賬簿及行夥韓如章一併帶署飭繳罰金十元亦着依法補貼印花不准再違 
[請減認稅之不准]  
　　工巡捐局認稅各商人如清潔稅船隻稅等均因邇來政潮紛起商情凋敝征稅爲難虧耗不資相繼具稟請求酌減認定稅數朱局長閱禀後以本局各項稅疑皆已列入預算詳奉上台立案所禀碍難照准均已分别駁斥矣 
[花衣市價之增漲]  
　　邇來花衣市面南市各花行逐日收進有五六千斤價已漲至四十九元客花之價因此亦漲各紗廠購辦亦見踴躍昨日安部洋行辦進陜西花衣一百包（洋架子）每擔銀四十兩零七錢五分又餘姚金鷄牌一百包價三十五兩四錢又美人牌一百包價三十四兩八錢 
[搭凉棚須先查勘]  
　　新北門外民國路雲外樓舊址名利旅社經理人張海珊呈請工巡捐局給照搭蓋凉栅經朱局長批示云呈悉仰卽遵章派匠來局塡單報告聽候查勘核辦可也 
[香烟廠炎夏停工]  
　　浦東陸家嘴英美香烟廠工人衆多聚集一處於夏令衛生頗不適宜是以該廠每當炎夏必停歇工作半月或一月以資休息近日天時酷熱該新廠一部份工人已於昨日起照倒停工聞老廠現正預備結束不日亦將休工云 
[控告毁謗嚇詐之證據不足]  
　　陳其昌控小報館内之徐龍（即徐疚朕）登報毁謗並用炸彈恐嚇圖詐等情由捕將徐傳至公共公廨諭交六百元人洋並保因無保收押在案昨晨由廨復訊先由原告陳其昌與其弟陳仁元先後上堂證明徐龍於五月十三號二十號二十五號三十號四次至事務所嚇詐並携有形似炸彈式樣之小包聲言王士傑囑伊爲代表最好和平解决否則定用激烈手段對付當即拒絶詎至六月一號新上海小報登載騙術毁謗名譽是以控究並延侯魯公律師到堂代表聲請澈究訊之徐延斐斯律師代表辯稱報載上海五方雜處良莠不齊騙術之多一則並未載明陳其昌名姓至所控被告用炸彈恐嚇圖詐一節毫無證據應請將案註銷經俞襄讞核供商之日副領事林君以原告所控證據殊欠充分會判將案註銷被告開釋 
[串攫珠花分别判押]  
　　匪人俞阿泉於本月二十六號糾同張阿榮許阿大在厦門路串攫樂根榮之妻樂傅氏值洋三百元之珠花一朶逃逸經樂報請老閘捕房派探居阿巧先後將俞等三人緝獲吊到原贓於昨併解公共公廨請究經中西官訊明以俞係過犯判押西牢年半張阿榮押半年許阿大押三月分别示儆贓交原告領回 
[偷拆妻母墳墓之請究]  
　　住居閘北虬江橋之蔡榮生因其妻母潘孫氏之墳墓被同族潘儀鈞偷拆圖賣前日蔡將潘及拆墳小工徐根生陸毛狗陳文明王金林朱道堂徐才華唐金奎等一併扭入五區一分所請辦該分所轉解司法科經段科員訊明判移地檢廳核辦 
[寡婦控告同族圖姦]  
　　寡婦王顧氏住居北新涇前日偕子茂生將同族王金生綁赴四區四分所控稱伊子茂生今日往田中拔草金生乘家中無人突來氏家欲圖强姦氏情急高聲喊救幸家離田隴不遠茂生聞聲趕回始將金生獲住綁縛請爲嚴辦云云當由該分所轉解閘北司法科經段科員判兩造併送地檢廳核辦 
[捕頭查見聚賭]  
　　向爲送信之甬人倪阿寶近在虹口墨克登路二百五十四號門牌屋内聚衆賭博被哈爾濱捕房捕頭與三百九十二號華捕查見當將賭具帶入捕房請廨出單傳究 
[竊案嫌疑人尙須質訊]  
　　松滬護軍使署前據駐紥滬南之陸軍砲隊營長呈解該營書記失竊銀洋文件案中之嫌疑犯江某一名到署訊無確供轉送淞滬警察廳發交司法科迭次提訊仍無實供而江妻杜氏昨赴廳請求交保經劉科長諭稱現正函請軍署飭傳眼線到案質證是否遭誣不難一鞫而明暫行保釋應毋庸議斥令退去靜候質訊再核 
[攫取鈔票之懲儆]  
　　匪徒陸阿柄前日在三馬路攫取戚賢亭所携鈔票洋三百五十中圖逃當被老閘捕房包探石仁信追獲昨解公共公廨請究經中西官訊供不諱判陸押西牢九月示儆 
[搶土判押九月]  
　　俞金生（即沈金生）指控流氓方正法在福州路鼎新里攫取值洋三百三十元之烟土十四包由探將方拘獲搜出原贓昨解公共公堂請究據原告供稱此項烟土買已多時預備自吃並不販賣求察中西官核供判方押西牢九月烟土旣非販賣准予給俞領回 
[竊賊與收贓人又起衝突]  
　　浦東爛泥渡碼頭小工龔吉明前因在太古公司山東輪船上竊取燕窩十二兩售與該鎭醫生陸培元得洋四元嗣以此項燕窩價值甚鉅復向該醫生找價未遂互相口角揪扭經巡警拘解三區轉解警廳訊判陸罰洋十元龔拘留二十日在案詎龔於前日開釋出外復向陸醫生尋釁聲稱伊在押二十天須給洋二十元方肯干休以致又起衝突經崗警到來將兩造併帶至署押候解究 
[限交行竊之傭婦]  
　　李偉軒之妻王氏投法公堂控稱於上年間有素識之許春芳薦來傭婦一口爲日未久詎許與該傭婦串通乘婦人出外時潛入房内將皮箱内值價甚巨之衣服銀洋竊取而逸日前許由原籍來申書郵片一紙寄至婦人處内云前年傭婦所竊銀洋我已知悉甚爲慚愧等語婦人接片後當即持往捕房控告將許拘案求請訊追詰之許春芳供該傭婦係民人之姪媳由民人薦至王氏家帮傭後姪媳向民人言因有要事欲回原籍民人並不知伊有行竊情事當即伴送回籍至家時始行吐實故民人復來上海因無面目去見原告故用郵片告知現姪媳仍在原籍家中是實中西讞員判許交尋常保出外限十四天内將該傭婦交案再行核辦 
[老嫗被車撞傷]  
　　老嫗王劉氏日前行經法大馬路適有許阿桂之黃包車及甲乙兩人所拉之塌車到來不及避讓夾在其中致被撞倒受傷甚重後由一百六十六號華捕將許等一併帶入捕房先將受傷人送往醫院醫治在案昨日捕房將許等解送法公堂請訊先據劉氏之子劉某投訴前情經中西讞員向許等略詰之下判許等還押俟王氏傷痊再核 
[包探破獲竊案兩則]  
　　源記海貨行前投法捕房報稱日前被竊賊私造鑰匙開去貨棧門上之鎖入内陸續竊取價值三百餘兩之海參等物求請查緝等情現被包探姚金福拘獲是實竊犯錢阿二王阿三二名並在城内啓蓉坤所開之南貨店内吊出原贓數十斤昨解法公堂請究先由原告禀訴被竊情形求請追究詰之啓蓉坤供祗收錢等一百數十元之海參是實錢王兩人供認行竊不諱中西官判錢阿二押四月王阿三押三月啓蓉坤罰銀一百兩至原告所近失去海參損失一節着投内地法庭起訴 
　　竊賊劉巧生在巨籟逹路一百二十二號俞海榮處竊得玻璃數十方持往民國路某玻璃店内求售適爲包探杭光福查悉將劉拘獲吊出原贓昨解法公堂請究先據原告投訴被竊情形訊之劉供認行竊不諱判押一月以儆 
[救生船查見浮屍]  
　　前日浦東太古公司碼頭新疆輪船之側浮有無名男屍一具年約三十餘歲兩目突出舌伸唇外身穿柳條布衫藍布褲形似小工模樣當經救生局巡船帶去報由善堂棺殮厝壇招領 
[發現路斃男女尸三則]  
　　西門外萬和醬園後門附近昨晨倒斃無名男尸一具由該處地甲投報地方廳派員驗明該尸年約三十餘歲尙拖髮辮上身赤膊下穿單褲赤足無鞋實係發痧身死判由堂棺殮又徐家滙鎭附近小河中昨發現無名女尸一口亦由該處地保投報地方廳派員驗明係失足溺斃判由堂棺殮又閘北義品里口亦倒斃無名男尸一具由保報廳派員驗明係是病斃判由堂收殮 
[淞滬警所招領迷路女孩之傳單]  
　　（其一）案據五區三分駐所呈稱竊於本月二十五日據警周俊德在崗查見迷路女孩一口並隨帶自穿單夾布衣十四件帶所請核此詢據聲稱姓謝名連發年十三歲常州人父母俱亡家坐有兄姊伊現在常州夫子街東巷里孟姓家爲婢日前被孟家傭婦誘拐來滬居住客棧傭婦出外二日不歸因此由客棧出來迷路等語除將該幼女謝連發暫留所待領外理合呈報鑒核等情據此合亟通傳招領仰該迷路幼女謝連發家屬迅即前往認領可也此傳 
　　（其二）案據一區二分駐所呈稱竊於本月二十四日據警吳大旺報稱在崗查見迷路女孩一口帶所請核據此詢據該女孩聲稱姓周名阿寶十三歲紹興人住在租界進城游玩迷路等語查該女孩頭梳大小辮身穿格布衫條布褲大脚白襪青布鞋除由本所宣告招領外理合備文送呈鑒核等情據此除將該女孩送新普育堂留養外合亟通傳招領仰該迷路女周阿寶家屬迅即前往認領可也此傳 
[上海縣公署批示三則]  
　　義德堂麵粉業公所代表施恩霈等爲酌改行規請核准備案由呈及粘件均悉此案前據工帮王阿林等來呈當以詞出一面未足憑信批示在案各店舖已議定願從衆意將行規内設限制原定三十六丈改爲二十四丈以期通融息爭等情旣據該店帮多數允洽蓋章連署呈請前來應即照准備案以後開設新店即照所議辦理其餘禀准各規條仍應照舊遵守不得紛更多事仰各遵照此批 
　　踏坊大行代表沈家棟等呈爲收徒爭議互商允洽呈請備案由據呈已悉該業收徒一節已與小行互商妥洽等情而來呈僅由該代表具名並無各坊圖章尙欠周妥所請備案之處應由該代表會同各坊蓋章連署另呈核辦仰即遵照此批 
　　裝池工業公益延壽會代表袁耕伯奉批申復請鑒核准行由呈及附件均悉該商等議設公益延壽會旣據將管理收支各項手續詳晣聲明衆情一致允洽應遵立案給發布告該同業等務當照章妥愼辦理以維善舉而昭公信是爲至要此批 
[在途徘徊觀望]  
　　吳淞人張阿姜於昨晨在梧州路一帶徘徊觀望被包探阿生查見向詰支吾當卽將張帶入捕房禀明捕房諭飭押候查明再核 
[劣孩兜售贓物]  
　　劣孩施小金子繆長桂在培克而路一千五百四十八號門牌内竊得周子明之舊鐵十餘磅在途兜售被包探蔣阿二查見當將兩孩連贓一併帶入捕房押候解送公堂訊懲 
[祇准在滬一月]  
　　湖南人曾振卿前向靜安寺路集成總會内之潘仲劬嚇詐被控公共公廨經中西官訊明判曾具結於一年内不准再向原告滋擾並即函送上海縣知事署遞回原籍在案詎曾仍逗留租界前日被新嗣捕房九號西探斐司戤潑遇見以曾不應潛入租界拘入捕房昨解公廨請究先由九號西探上堂禀明前情請示訊之曾延律師到堂代表辯稱被告因在新閘大通路三十七號門牌開設客棧店事無人照料應請堂上寛放限期云云並據捕房代表牛門律師投稱被告律師聲請一層敝律師不表同意要求仍照原斷執行中西官核供判被告交妥保准予在滬一月清理各事後仍照原斷函送上海縣公署遞回原籍 
[誌謝]  
　　昨承康華公司見贈三箭牌汽水二打謝謝 
中華職業敎育社通訊 
[攷察振新染織工場紀要]  
　　國貨之能挽回利權者當以棉織物爲首屈一指以棉織物爲人生日用最繁之品其需用之大實非他種織物所可及也海上布廠林立而其組織之完備營業之發逹當以振新爲最振新染織工場設於上海大南門外馬路橋股東代表爲吳善慶君總經理爲沈覲舜君副經理爲徐秉彝君開辦已越十二年固染織工業中之先進者也除基地屋宇不計外資本金已逹三萬以上現有男工八十人女工四百人藝徒三十五人男工每日工資多者可得一元少亦可得兩三角女工每日工資多者可得六角少亦可得兩角此於貧民生計大有益也該場分織工場染工場兩部織工場中有織機二百五十具均木質出品以夕法花呢洋紗平布爲大宗銷路以南洋羣島爲最暢其仿製府綢色澤宜人遙視之幾與府綢無所區别價每碼售銀二錢半價廉物美尤爲南洋僑商所歡迎布織成後先用人工摺疊次用機器壓平此所以光潔整齊無絲毫縐紋也此外則有搖紗間經紗間紥綜處劃分井然入其中但聞紡紗聲與織布聲相和而已染工場中則有染樣間煑紗處整理處烘間曬場上光處分工操作各有主任司其指揮每染一色必先在染樣間用染料試驗染成合式之標本然後令工人照染此顏色所以無深淺之弊也該廠以染紗爲主未染之先必將紗在鍋爐中熟煑使去其脂肪次令藝徒整理之使之有條不紊再用化學藥水洗過而以機器上光經此手續其紗即有光澤所謂絲光線者是也該廠所染之紅紗藍紗（即毛巾上所用之緯）能使顏色永不脫落此爲該廠獨擅之長初時毛巾上所用之緯均購自日本中國工廠無能自染者該廠股東吳善慶君爲杜塞漏巵計苦心研究復經德國化學師孔滋之指示因得發明不褪色之染法能使染色直入纎維無論如何洗濯磨擦以及曝於日光其色均不剝落現雙手牌（該廠以雙手爲商標）之紅紗藍紗已暢銷全國挽回利權寗可計耶該廠尤有特異之點藝徒除日間工作外夜間課以國文英文三小時使之技能與智識並進一切課業上之用品均由廠購備此所以造就人材不少藝徒三年學習期滿後有在廠司總帳房者有管理紗線收發者所司均重要職務則其功效已見工廠之能實施職業敎育者此其近之矣 
雜評二 
[印花稅漏貼之苛罰（庸）]  
　　發貨票之應貼印花由商店負其責任與買客無與也許小木匠所帶白米五石發票未貼印花致爲浦東巡警所攔阻此在印花稅法言之其責任在漢口之米店許自不任其咎即姑讓一步上海巡警不能處罰漢口之米店而許之承受發票失於覺察非無過失可言警察爲便宜起見令許代負其責任然處罰亦當一依於法律印花稅法明定漏貼者罰貼稅額之百倍並無罰金明文就令處罰亦祗科以補貼印花二元而止吾不知三區警署之判罰七元果何所依據也嗚呼印花稅之不良於中國有由來矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[時事新連珠] [  守拙子]  
　　蓋聞黨派紛則政爭亟無非攘權奪利之心破壞易而建設難尤釀外患内訌之禍是以國會解散大總統通令可脅内閣組織老天師有法難施 
　　蓋聞天理循環報施不爽於累黍國基杌隉扶植端資乎賢豪是以下效上行部屬亦叛其主帥救民護法百粤爰興夫六師 
　　蓋聞創復辟之謬談民國將復爲君主循勝朝之遣制公僕亦可稱奴才是以賜騎賜宴舊皇帝特沛隆恩跪起跪安故將軍獨修大禮 
　　蓋聞天災流行雨暘容有不時水利失宜旱澇因而迭見是以甘澍涵濡望霓方慰於江浙洪波泛溢其魚又患於粤湘（五） 
　　附白游戲問題第八準於七月十日揭曉 
工業須知 
　　製造洋鹼法洋鹼之製造極爲簡易原料亦極平常其法先將草木燒灰當未燒透時即用物蓋住使其灰爲黑色再用篩篩去粗灰然後用木桶一個桶之底邊鑽一漏孔先用物塞住不使漏水將篩過之灰放入桶内加水和匀浸一晝夜使其澄清另取木桶一個承接漏孔將漏孔之塞拔去使汁漏入桶内此汁呈褐色含有鹼性可將此汁放入鍋内用火煎之使蒸去其水氣蒸時可常將冷汁加入最後在鍋内取出少許攤冷試其能否凝結倘不能凝結因其含水分尙多宜再煎之若能成結晶體如鹽狀宜去火將汁取起放入别器内（磁器或鐵器均可）攤冷即成黃色粗鹼因其中尙含有雜質故也可再加少量之水使其溶和約鹼一兩加水二兩浸兩三天并須隨時攪動後濾去其不化之雜質取濾下之水再如前法煑之去火後頻頻攪至結晶爲止即成精製洋鹼色潔白可裝瓶（注意）（一）草木燒灰時切不可燒透若其灰成白色則已燒透失其效力矣（二）原料以篙麥之梗葉及豆類之梗葉殼延胡索苦艾等之粳葉爲最木類宜用其葉及皮否則所含之鹼分不多（三）當木桶内之汁漏出後其留在桶内之渣滓不可棄去因其内含有燐酸石灰可作上等肥田之肥料[  雲夢]  
捕蠅繩製法前載捕蠅紙製法試之無效蓋蠅類不喜油氣殊不能誘而致之也予因改用紅糖及黃明膠松香粉入鉛鍋中熬融試攤於紙及浸以繩成績頗佳其成分乃紅糖十份黃明膠二份加水二十份先入鍋溶之加松香粉收膏攪拌至極粘暫勿離火將粗繩浸入以手曳其一端而以筯勒其藥液所染庶匀且厚爲狀如江北人所製之糖球紅菓晶瑩若濕更以米醋和糖濕其上懸之庭户居然獲蠅無算蓋蠅性最喜糖醋而藥劑之粘性極强一經粘住翅爪即不得高飛遠舉矣因念若以生魚之血或猪血等塗於繩上則逐臭之徒當更趨之若鶩惟腥惡難聞故不欲試[  遷廬]  
家庭常識 
　　去棹面油湯筵席終必有殘酒即潑之桌上揩抹殊光滑清亮洗哆　蔴洗器宜用瓦缸其價二三角且又宜洗綢衣去垢最好用豆腐次皂莢如用木盆肥皂則色即黑不雅觀[  王立方]  
　　假洋漆可用酒精一瓶和以松香粉三分之一經二時成糊狀之物搗而和之以塗手工器具鮮美異常唯夏季易生綠菌惜無善良之法製爲精妍耳[  徐靳知]  
　　帶鷄帶鷄至遠處每苦其途中饑瘦今有一法可先以生猪油兩許切成小塊飼之則可以數日不食不瘦 
　　肥鷄將殺之前三日以硫磺少許攪於鷄食中然後飼之則其皮肉油肥可口[  夢中]  
　　噴水浴具自製法噴水浴具（卽爲蓮房式浴具自上噴下者）爲最佳之浴具以不與初擦之浴水相混也然此種浴具家庭中難以購辦茲述一簡便製法於下購普通白鉛桶一桶底開孔通一短銅管管之他端接一蓮房形之漏斗斗頸置活塞一又桶環上繫以一繩此繩經過置於屋頂上之滑車再將此繩打一結以浴時入水於白鉛桶後桶重勢必全繩隨之下經打結後則繩下之度數至結處爲止因結不能過滑車故此結須打在適宜之處俾桶弔起之高下適合浴者之身體之長短繩之末端置圈扣在壁上之大釘上再地板上置一盆以承下降之水浴時先閉管中活塞然後注水於桶内復開活塞身立盆中桶内之水即從蓮房管中續續下矣可經十分或一刻鐘之久此法係譯Boy　Machanics中所載其法頗妙聞裝一此種浴具祗一元可矣[  孤之] 栩按此法固便但桶底之孔宜開於近底之旁面購一現成之茶壺龍頭連綴其上另製洋鐵蓮蓬斗一於頸上接象皮管套於龍頭之上即可伸縮如自但庋高處毋須用繩與滑車也 
　　儲北洋鮮北洋鮮一名黃花魚吾家恒儲藏之以供盛暑之餚用儲法有二（一）北洋鮮買到後不去臟腑不去頭鱗曝之簾上待至極乾即封實壜中稍洒以燒酒盛暑時欲食取出之先浸水中五六時後去鱗及臟肺烹食之與春間者無異（二）北洋鮮買到後去其頭鰭鱗及腹中污物晒乾後亦洒之燒酒與（一）同樣藏壜食時取出切斷之加酒釀糖醬油猪油塊蒸之三四次後滋味濃透與糟青魚相彷彿而肉反較嫩 
　　魚鬆青魚之筋肉纎維最長爲做魚鬆之主要原料其他黃魚白魚鰥魚　皆可爲之其法將魚洗淨後除去其頭尾臟腑於背上下刀剖爲兩片置蒸籠内蒸之且蒸且潑以老酒（小試驗可勿用蒸籠將魚肉白燒至熟亦可不過膠質溶出湯中鮮味稍遜）蒸熟後剝去魚皮將魚肉放入布袋中榨去水分乃入釜中加以猪油用文火炒乾纎維自然蓬鬆矣及蓬鬆後加入製好之醬油（醬油加葱薑糖香料煑成者）焙乾盛起即魚鬆也蝦鬆祗將蝦出爲仁白燒後手續與魚鬆同鷄肉鬆皆然 
　　羅漢菜羅漢菜與濟菜相似而其葉則圓醃之供病人粥餚極爲適口醃法與瓶菜相同於伏臘時買羅漢菜選淨而洗之陰乾後以鹽醃之越一夜榨去其汁再覆以鹽實瓶中籜封其口倒置灰中至春夏之交即可以食醃薺之法亦然且亦於冬令行之可與羅漢菜同時下瓶[  吳瑛女士] （不受酧） 
集益錄 
　　第三十一問燐爲火柴中之原料鄙人習知造燐之法以硫强水注於獸骨灰中使成可溶性之四酸鈣𥑻『鈣輕四（燐養四）二』濾得其液而以木炭末和之待乾入曲頸甑中蒸之則賴炭之還原作用燐卽從其鹽類中分出而入盛水之受器中遂凝爲黃色半透明之定質是曰黃燐搆造旣成取用於火柴則僅冒白烟而不能發火易以西洋黃燐則所成之火柴極易燃燒想見鄙人造燐之法尙欠研究祈海内化學大家製造專家有以敎導實爲公益[  鑑湖山樵]  
　　答第三十一問按提骨燐時宜用骨灰（即燐酸鈣）砂（卽酸化矽）炭三項充分混和加最高之熱度則反應而成矽酸鈣與酸化矽其成分爲Ca3（Po4）2+3Sio2=3CaSio=P2O5因炭之還原作用燐卽游離而成氣體乃導入熱水中（宜用銅器）乘未凝結時加淡鉻酸鉀及淡硫酸液則其不純之質悉數沈澱俟冷乃成純料之燐鑑湖山樵製法似於提煉時未嘗用砂凝結時未用鉻酸鉀及淡硫酸液所含雜質未淨故其成績不良盍依此法爲之當有實效[  三益社]  
長篇小說 
[寫情小說柳暗花明錄] [  常覺小蝶天虚我生合譯]  
　　第十六章（一） 
　　蘇惠恩所居之律師事務所頗著稱於當時往來者皆紳貴巨富故瑣鄙之事乃不敢入其門其中主幹者爲老蘇惠恩年事已耄故二三年來家居不復理事一切皆委托其姪即吾書所謂蘇惠恩是也蘇惠恩者固不敏幹少年手段活潑對於職務亦頗稱惟其心術則與老律師不可道里計貪得無厭見利忘義即在下級律師亦不若是其甚也事務所在培福路之轉角而蘇惠恩之寓所則在漢樸場至今尙爲鰥魚蓋其心中至今猶未忘沃斯福化粧店中之女郎也日者蘇惠恩自寓所晚餐而出將赴柏倫劇場觀劇蓋是夕適有歌伶自巴黎來蘇恩惠慕名已久因亦躬與其盛第一幕劇蘇惠恩但以呵欠了之第二幕亦然蓋蘇惠恩本不諳歌故亦莫名其妙其時天氣鬱熱蘇惠恩坐久不耐乃離座起憑闌閒眺則滿場觀客其多正如盈盤之橘第二包廂中乃有婦人揮扇扇幅之大幾可隱其全身蘇惠恩自思婦人觀劇往往喜於扇摺之後偷覷旁人此實惡習我若爲報紙主筆必當加以諧評正念時而扇忽不動乃於扇後露一婦人之面蘇惠恩之心不禁一躍自語曰嗟乎此人面目何與彼人乃絶相類耶然而裘狄斯又何能來此是必爲貎似者無疑矣因亦置之復自就座然至第三幕啓時蘇惠恩目光竟無所矚耳亦不聽歌音其心乃又廻至沃司福肄業之時念與裘狄斯相愛之情狀旣又念及羅倫揷身而入竟奪其心中之愛以去則又不禁喃喃自詈詈己之愚並詈裘狄斯寡情終而詈及羅倫至第三幕完其詈始已而口亦渴思得酒以自解乃起行過廂後將赴酒排之間忽見第二廂中巨扇方向己而招乃不禁駐足而婦人亦展爲笑容呼曰蘇惠恩别來無恙耶蘇惠恩聞聲大愕曰汝耶口中言時其足已逡巡入室裘狄斯曰我也我蓋早見汝矣蘇惠恩曰我亦見之但初不料爲汝蓋我以爲汝必......裘狄斯笑曰汝以我爲死乎當知天生吾儕專受煩惱雖加磨折亦殊不容其速死然今不圖於此遇君吾心乃殊樂蘇惠恩此時頗踧踖四顧曰汝來觀劇祗一人耶裘狄斯曰吾身夐夐誰則爲我伴侣君若無事曷少坐 
　　瘦蝶妬時讓竹鄭葆三呆呆一元靜娱罪我伯誠秋涇石農張靜生曹蘭秋錢劍俠漱氷葉澤庭芰隱毛斌志一五癡召侯情仙佚名雲鶴常覺小蝶濟航龍湖漁隱郭衍蕃孱保徐勵吾楓隱小孤山人觀欽非夢冷觀趙仲熊叩天生寒松實秋蔡選青化誠劍濡嵇顯庭枝一陳仲陶緝人赤電汪荔圃趙若均翼翼左丹蓮艙山安伯宜靜暉竹軒秀山子逵寄萍王理堂項翼蒔花夏廷黻唐自華然犀愴然良豐善寶葛嚼冰淨萍喬孫知白儲生綴青女士介菴德照畏盦某君寄塵宋焜孤舟孤星幻空作虞鐵甕村荷匡予練西卡鼎孫靈藥鐵兒俠男辟生諸君鑒上月感承投稿敬備薄酬聊答雅誼請各具條蓋章向本報營業部支取編輯部啓 
－ 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之言論 
[論偶像（見本報壬申年五月二十六日）]  
　　華人有習西敎者述其敎中之人相聚而言曰中國之習緇衣黃冠者流往往成一土木之偶釋者曰此釋迦也此菩薩也此羅漢也道者曰此天尊也此老君也此某神也香花供養朝夕禮拜尊爲慈悲之佛正直之神在習其敎者已覺其愚而不習其敎者亦且從而效之不更惑乎或述之詢於余余曰其然豈其然乎居我語汝昔人有言竭蹶而成之端冕而祀之古聖王之治禮也築圜丘以祀天築方澤以祀地築壇墠以祀社稷當竭蹶而成之日亦不過累積泥土平地爲山而已及端冕而祀之日則曰此祭天也祭地也祭社稷也而祀佛祀神之事又何爲不然夫石豈能言必有物以憑之人旣靈之則自靈矣土木偶象亦猶是也象敎之設也始於漢明帝時帝夢長大金人頂有光明以問羣臣或曰西方有佛其形長丈六尺面黃金色帝遣使天竺問佛法中國始圖畫形像焉此設像之始也後更銅像晋時金陵鑄銅佛像成嫌其頭小身大改鑄則工費浩大不改則觀瞻不美張僧繇曰此胛肥也削小其胛遂五體皆稱今直隸正定有一大銅佛像唐尉遲敬德所監造身則數倍丈六像則莊嚴無比此皆銅像之徵也迨後日趨簡省又以土木肖像矣夫圖畫之像不過一紙銅鐵鑄像不過銅鐵土木塑像不過土木如子所言則拜紙與銅鐵土木而已皆不得爲神佛也然則子敎中所供奉之十字架豈非木與銅鐵所爲乎又何以事之如耶穌也且中國不徒崇祀神佛爲然也古時祭祀祖宗之禮尙有以子弟爲尸者祭祀之時父兄且從而跪拜之拜子弟乎蓋拜其宗祖也後世方易之以木主易之以畫像塑像故程子曰苟有一分肖我親我當事之如親也敢不敬乎又程子與友游寺廟見神像像而拜友非之程子曰姑無論其爲神佛也即此像之莊嚴亦足令人肅然起敬安得不拜夫程子賢而幾聖者也尙且如此何况他人尤可異者乾隆時有一縣令其封翁晚年無子禱於子孫娘娘廟求一塑泥孩兒以歸逾年而生縣令像如泥孩遂送泥孩還廟後縣令登進士爲邑宰患背癰而卒家人往視泥孩其背爲雨漏滲穿一穴如縣令所患之處此豈偶然耶抑土木塑像實有靈顯耶抑人心所係果有感應耶故愚夫愚婦安得不視之如眞神佛也子又何疑乎世人之拜土木神佛者耶客遂無言而退（１１） 
尊聞閣筆記 
[折獄細心（見本報壬申年十一月十二日）]  
　　胡竹溪言其祖守頴時毫州民婦自縊其夫控資郎某過門突見强姦未遂羞忿所致拘某訊之認姦好已久其夫因勒索殮埋未盈其壑乃架控耳各執一詞年餘未結然以罪關生死未便輕結一日花園靜坐飭傳其夫訪毫州園亭之勝其夫略舉一二即詢本園位置如何其夫稱奬不置因謂聽爾所言亦有邱壑爾住所房舍幾間作何營構其夫縷晰言之佯加評許亟命自繪粗樣畢飭帶姦夫詰以某供與爾未相知何敢遽入其室好夫叩言某居房屋係身所造何云素未相知詰以爾爲造房知式樣否奸夫乞筆立繪呈核與其所繪毫髮不爽一鞫而案遂定噫今之爲官者潛心師之大有裨益矣（１１） 
[官兵逐賊（見本報甲戍年七月十三日）]  
　　西報述一事言有器械而不精于用亦足供旁觀齒冷云昔上海被粤匪所踞官兵自外政之兩軍之間有西醫名羅加之房屋在焉因將兩方受傷者調醫故兩方均視爲不可犯之地而羅加安居其間亦頗能窺望兩軍之舉動焉一日自樓窗看望見一官兵手執洋鎗繞跑一墳堆以追逐一賊之手執刀者乃賊頗捷足官兵轉過一角舉鎗欲放而賊又閃過一角自掩于墳後如是繞走數匝忽官兵靈敏有智躍登墳頂以爲敵人從此無生路矣奈鎗腹雖有彈而封門子未曾壓定官兵不知也自上轟下鎗已指準不料彈子徐徐滾出鎗門竟無猛勢不能及遠于是提鎗遂走此時反客爲主賊反追趕官兵矣卒之賊足絆于草樹作觔斗滾地而官兵幸得全軀以逃免云（１１） 
文苑 
[武林竹枝詞錢塘夢花仙子（見本報甲戍年十月初八日）]  
　　吾家四世住錢塘不識人間勢利場今日小窗無篕事好從題句話滄桑 
　　三家書院用人情姓氏從無出十名好把文章收拾起詁經考罷考東城（詁經精舍東城精舍俱試經學詞章） 
　　羅木營前秋氣高羅木營後秋氣豪太平元帥當中坐三楚湘軍大演操 
　　交通四海孔方兄元寶街前播美名可惜雀羅無食客有誰稱贊大先生（此指胡雪巖） 
　　神去中堂奉旨歸滿城老幼仰芳徽明朝風送蕭山去誰向江干弔落暉（此指蕭山朱桐軒相國歸喪） 
　　連天張姓本鍾靈齊道天邊南極星詎料一朝騎鶴背鹿鳴兩度話西泠（張仲甫中翰於同治庚午重宴鹿鳴今年九月仙去） 
　　城中城外甚怱忙男女爭燒八字香都要西方往生去觀音菩薩妙莊王（栩按八字香應作八寺香） 
　　松盛招牌東浦誇酒樓名號讓俞家買　除却孩兒巷更有恒昌噪臥霞（松盛在孩兒巷恒昌在臥霞巷） 
　　阿妹同年貎出羣官人老大醉紅裙潮來潮去無心問一曲簫聲上紫雲（此指江干妓船） 
　　北關燈火萬人家商賈紛紛運物華待到夜深無事候蒲鞋頭上聽琵琶（按蒲鞋頭俗稱跳板船） 
　　絲價今年賤十分機坊恨煞白辛勤東園父老添煩惱妄謂邊城起賊氛（絲行盡在東街） 
　　終朝挑擔出西街錫箔郎兒命運乖大暑不醉紅日曬冷時風雪打頭來（錫箔坊盡在西大街其挑紙擔者每至飯後輙遍街衢風雨無間） 
　　茶室推尊望月樓湘紅海綠訪蘇州清凉不及松嵐閣好把山光眼底收（松嵐閣在豐樂橋） 
　　崑腔不唱唱京腔新到津門王桂芳試問園中眞色藝小花三喜與邊郎（王桂芳正旦小花子小丑馮三喜花旦邊寶笙貼旦） 
　　王飯兒開件肉香冰盤小飲最相當秋來斷却　回味告示沿街禁食羊 
　　門前原要認梧桐多少梧桐一樣同若問假眞須仔細扇子巷内老芳風 
　　梳子爭傳王老娘剪刀最好井邊張兩家舊店今何在蔓草荒烟賸夕陽 
　　西湖秋色認依稀南渡繁華事已非五嫂魚羹五兒肉酒人仍舊醉扶歸（１１） 
雜錄 
[敬告患喉痧及麻疹者之家族（三）（張近樞）]  
　　豫防人有以服某藥或用臭藥水灑地能避時疫否問者應之曰烏乎可或且因自恃其所服藥之力而反增其傳染之危蓋不服藥尙視時疫爲易傳染而避之待服藥後必以爲有恃無恐轉爲所染可不愼諸至於臭藥水灑地一層無損而有益惟力不足耳故無論如何終以遠避爲宜苟親友中有患時疫者勿去探病（如探病者深明醫理或有益於病者則當别論否則徒增病者之煩躁及探者之危險眞所謂有損無益）避傳染之法維何曰病一起即送入隔離醫院俾得與健全者完全隔離其病經有經驗之醫生治之則以病而寃死者可減家族親戚傳染之危險亦可除（以病之傳染迅速致家破人亡者數見不鮮）病家何樂而不爲耶或曰病者至隔離醫院後不救而死者仍多何也或有疑醫院以此病之易傳染故多毒斃之者則告之曰是何言也不求諸己而責諸人此普通人之通病眞實不救之原因有二（１０） 
 
 
 

Page 18

 
 
   
 
