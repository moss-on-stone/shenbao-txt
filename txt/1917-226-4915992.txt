# 1917 - 226 - 4915992

 

Page 1

 
 
   
 
 

Page 2

 
 
時評 
[除宣戰外（冷）]  
　　此次段政府重組之後除宣戰外未有若何之表示也豈以宣戰即可包羅一切耶抑爲宣戰而乃無暇及於他事耶 
議會問題固一不能不决之問題也然而舊會不能復新會不能選參議院又不决定然則究可無議會以終古歟西南問題固又一不能不决之問題也然而旣不能誠意以調和又不能實力以鎭定然則竟可分裂而無事歟 
故曰除宣戰以外未有若何表示也質言之即宣戰以外未嘗一事有成也 
命令 
　　八月十九日大總統令陸軍總長段祺瑞呈請任命吳寄生爲欽廉鎭守使署副官長應照准此令 
又令陸軍總長段祺瑞呈請任命張世繼爲扶農鎭守使署副官長應照准此令 
又令陸軍總長叚祺瑞呈請任命郭閆亮爲陸軍第十三師砲兵第十三團第一營營長應照准此令 
又令陸軍總長段祺瑞呈請將朱超授爲陸軍步兵中校梁士杰羅克明授爲陸軍步兵少校應照准此令 
八月二十日大總統令任命楊熊祥爲國務院參議此令 
又令全國水利局副總裁潘復另有任用著即免職此令 
又令調任許士熊爲全國水利局副總裁此令又令財政總長梁啓超呈官硝總廠廠長張質應請免職另候委任張質准免本職此令 
又令財政總長梁啓超呈請任命朱矅試署官硝總廠廠長應照准此令 
又令司法總長林長民呈請任命吳坪奎署察哈爾都統署審判處附設地方庭審理員應照准此令 
又令蒙藏院總裁貢桑諾爾布呈請任命寳喜爲翁午特右旗協理台吉色旺多爾濟爲鄂爾多斯右翼後旗協理台吉應照准此令 
又令楊裕三給予三等文虎章此令 
專電 
　　北京電滇唐督眞電政府未接到諫電云眞電計逹兩年來痛苦不爲中央所言使中央而能秉公守法則歸心者甯止繼堯一人否則竊恐分裂之禍終不能免（二十日上午十一鐘） 
北京電法使康悌氏任滿將於下月初歸國已得其政府允准（二十日下午五鐘） 
北京電召集臨時參院現又有展緩發表說意在先疏通西南（二十日下午五鐘） 
北京電滙兌銀行資本一千萬中日合辦以陸宗輿爲總理京設總行滬及各商埠設分行 
（二十日下午五鐘） 
北京電敎育實業兩廳經費以裁去首道及省長署敎育科與部派礦務委員費充之 
（二十日上午十鐘） 
北京電浙省長齊因與楊督不睦電請辭職政府仍暫慰留（二十日上午十鐘） 
北京電李純來電報告起程赴甯接蘇督任（二十日下午五鐘） 
南京電李督今晨十時接任 
（二十一日下午八鐘） 
東京電薩洛尼加希臘臨時政商務官雷茲哥斯氏十八日來日就商日本赴歐郵船寄泊希臘批留斯港及阿然斯批留斯二地設置商品陳列所及名譽領事等事件 
東京電日本池袋造幣局長謂銀貨騰貴日本補助貨幣被熔燬者已逹二千萬元當發行補助紙幣以調濟之并宜禁止銀塊輸出云云日政府於此問題目下方在研究中 
東京電日本萬代丸（二千九百十九噸）十五日在（此處電文不明）洋面爲敵潛艇擊沈 
外電 
北京電組織中日滙業銀行之磋商刻在進行中資本擬籌一千萬元中國資本占四分之一餘三分悉爲日資聞著名各日本銀行皆與聞此事總行擬在北京各通商口岸皆設分行以接濟中日間之貿易爲目的衆信恢復交通銀行營業之日人借欵二千萬元其草約業已簽字此舉與善後大借欵之條件有礙未必能照目下形式而成事實也 
（二十日）字林報 
北京電宣戰後各處交涉員之職務更見繁重而以上海爲尤甚上海交涉員電京請派員襄助故北京派相士源赴滬帮辦與宣戰有關之事件丁於昨晨出京（十九日） 
北京電上海護軍使盧永祥不就江蘇軍務會辦之職但政府仍促其就任（十九日） 
廣州電沙面市政廳已接收德華銀行（十八日）以上路透電 
北京電中日合辦匯兌銀行已於十二日經中國政府核准資本額定一千萬元由日本方面出資五百萬元作爲股欵中國方面暫不繳欵其營業爲滙兌並發行金貨銀貨一見即付之滙票等總理爲陸宗輿協理亦中國人以日本人爲支配人銀行設立之所遵中國之規定總行設於北京分行設於上海日本方面朝鮮台灣興業三銀行約有關係云（二十日） 
北京電法國公使康悌氏任期届滿已於十八日奉到本國政府准其歸國電報擬於二三星期內啟行回國該使歸國之後聯合國公使首席爲美國公使來因修氏（二十日） 
北京電據國務院方面消息臨時參議院召集之期須俟西南諸省事局略定故至早尚需一二個月之後云（二十日） 
漢口電第二十師之工兵二連輑重兵一連於十九日夜來漢携帶鎗砲彈藥滿裝貨車四輛該師長范國璋亦於昨夜到漢（二十日） 
南京電新任督軍李純本日接任齊省長交代旣畢卽卸代理職權並卽電告中央政府（二十一日） 
以上東方通信社電 
戰電 
倫敦電法境英軍大本營路透訪員來電述蘭斯之現局云英軍控制該鎭東面之諸路英軍之砲能危敵軍交通而幾使臻於不能之地步德軍現集於一凸隅其地甚小不能容砲隊之廻旋哇比至瑪里柯爾陣線爲蘭斯外第一重防務英軍之砲已可及之且可自新陣地安然瞭望之即特羅柯爾至開安陣線（　　堡陣線之一部分）亦在英重砲之射距內英軍自蘭桀瑪克大戰後其沿高地一帶之陣地更爲鞏固此爲比國北境全區防務之咽喉也德軍現急調大批援兵與砲隊阻遏英軍進路據俘虜聲稱德軍新砲隊現方絡繹而抵並承認英軍重砲曾轟毀德砲多尊（十九日） 
倫敦電海格將軍報稱昨夜敵軍回攻晨間英軍所佔愛貝希東南之陣地激戰後爲英軍所敗英軍在蘭斯南面襲擊獲勝伊泊爾戰地聖强旭伊東南之英軍陣線稍向前移（二十日） 
巴黎電今晚公報云白萊伊與塞尼境末斯河兩岸砲戰復甚活動萊姆復落下敵砲彈六百枚死平民一人法飛機轟毁敵飛機十一架又重創六架迫令降地法飛機以炸彈擲擊敵軍各要點效果甚佳（十九日） 
丹京電今晚奥國公報謂伊森沙陣線之大戰事仍在進行劇烈之勢未曾稍減（十九日） 
亞姆斯特丹電柏林宣布暹邏與其國民在德之產業一律没收（十九日） 
丹京電德皇近曾閱視維廉沙文與北海及希里哥倫之艦隊（十九日） 
倫敦電銀市星期報告云銀價每兩漲至四十四便士實爲一八九一年來所未有其暴漲之故多因市面缺貨不能履行訂購之合同所致中國滙兌率甚穩固上海買賣之數較正式報告爲多顯因中國加入戰局須訂借欵之故此亦爲銀價重行大漲之主要原因而美國之源源需求亦爲原因之一印度庫中存銀已增二百七十萬兩存金多四百四十萬兩（十九日） 
公電 
　　四川省議會來電大總統國務院四川同鄉會督軍省長省議會各報館均鑒准黔議會支電關准滇督行營艶營開據資中顧師長電稱劉存厚逐殺戴督並慘殺滇黔湘人士在川者各等因閱之不勝駭異竊戴督野心勃勃亟欲併川以蜀據長江上游得之則可進窺中原執西南牛耳故成都戰禍唐主其謀羅行其實戴張其毒是不可不辯查滇軍開釁實由戴戡搆煽當時以省長兼會辦憤羅佩金之反對覬覦督軍從中挑撥及滇軍姦擄焚殺則坐守中立不加一矢及得軍印復朦電中央誣劉師長以抗命密遣心腹殺杜聯霄以滅口犧牧人命以圖權利來電稱黔軍力任調護治安其誰信之復辟電來戴卽誣劉承受僞職借端開釁紛爭蓉城兩軍交綏於民何與乃開始戰鬭卽縱黔軍燒殺刦掠行同强盜律以撫后虐仇之義戴戳民賊早喪失督軍省長資格及窮蹙請去本會痛心川亂勉同黔紳鄒憲章等與川軍商議開放南門許其率隊出城乃此方縱歸彼即附敵據確實調查黔軍於霰日離省卽兼程赴仁壽與滇軍合力攻破仁壽旋破嘉定青神可見羅戴連合圖川先有密約來電稱戴戡出走被廖子遜圍擒鎗斃等語徧查劉軍所部并無廖子遜其人又稱戴戡中道走失不知下落且係據潰軍報告就此互觀倐而鎗斃倐而出走自相矛盾不值一據據此情形自係戴戡行抵仁壽滇軍挾仇暗殺嫁禍興師否則戴戡自知焚殺過多川民羣起呼籲僞爲逃颺免干顯戮至來電稱滇黔湘人士在川者有破腹剌心等語是否飛語該三省旅蜀士商業電聲明無庸置辯查前次滇軍激戰冤殺平民千餘人在武城門牆垜剖腹剜腸暴屍城下此次黔軍變亂又慘殺川民取食人肝以滇黔軍之殘忍行爲反以誣陷川軍蜀人一日不亡是非自有定論本會爲主張公道杜絶流言僉以戴戡自絶於川人甘居於大盜詎容詐死逃法早經電請通緝懲治以儆官鴉劉軍長再造共和勳同陸蔡有功不代兩次戰衅純以保護生靈尊崇統一爲職志向微劉軍川民將無噍類何忍滇黔挾忿任情經　壞我長城該黔　會顚倒黑白　　是非誠恐傳聞失實易滋悞會特爲指陳　繆勿令　詞　政僞語亂眞四川幸甚全國幸甚四川省議會叩疎 
泰縣來電各報館鑒泰縣知事鄭輔東因串陷未遂竟將　報封禁除依法起訴外特聞淮南報經理黄立能 
要聞一 
[外交國答覆外部照會]  
　　對德奥宜戰之日外交部當照會外交團駐京各公使茲聞各國公使已陸續照覆外交部爰錄其照會原文如次 
美國芮公使照會云爲照會事接准貴總長本日來照會內稱本國政府宣告自八月十四日上午十時起與德奥兩國同時入於戰爭之狀態等因本國政府欣願趁此機會將友誼及連帶責任協助之處特向中國政府確實表明自必盡力贊助中國在國際上享得大國當有之地位及其優待相應照復貴總長查照可也須至照會者 
八月十四日 
法國康公使照會云爲照會事本月十四日接准貴總長來照內稱自中華民國六年八月十四日起與德奥兩國同時入於戰爭之狀態等因前來本公使據此即將前因速爲轉逹本國政府去後茲本國政府欣願趁此機會將友誼及連帶責任並協助之處　向中國政府確實表明自必盡力贊助中國在國際上享得大國當有之地位及其優待也須至照會者八月十五日 
英國艾署公使照會云爲照會事准本日文稱現因中歐列强施行違背公法危害人道之潛艇計盡並無變更之希望本國政府宣告自本日上午十時起與德奥兩國同時入於戰爭之狀態所有中國與德奥兩國訂立之條約無論關於何種事項者均一律廢止至一九零一年九月七日所訂之條欵及其他同類之國際協議有涉及中國與德奥兩國之關係者並從廢止再中國政府對於海牙保和會條約及其他國際協約一切關於戰時文明行動之條欵仍遵守不渝等因茲已遵照所請　貴政府重要之决議詳報本國政府而本國政府必樂聞斯舉及深可欽佩此與之理由無可疑也尤望因此我兩國更形敦睦時代發始之點茲特聲明本國政府欣願趁此機會將友誼及連帶責任並協助之處特向中國政府確實表明自必盡力贊助中國在國際上享得大國當有之地位及其優待也須至照會者八月十四日 
日本林公使照會云爲照會事接准本月十四日照會內開貴國政府於本年三月十四日與德國斷絶外交關係現因中歐列强施行違背公法危害人道之潛水艇計畫並無變更之希望貴國政府宣告自中華民國六年八月十四日上午十時起與德奥兩國同時入於戰爭之狀態所有貴國與德奥兩國訂立之條約無論關於何種事項者均一律廢止至一九○一年九月七日所訂之條欵及其他同類之國際協議有涉及中國與德奥兩國之關係者並從廢止再貴國政府對於海牙保和會條約及其他國際協約一切關於戰時文明行動之條欵仍遵守不渝合併聲明並請　逹本國政府等因業已閱悉本公使當將照開各節逐一電逹本理政府同時確信本國政府於此際使兩國之 
 
 
 

Page 3

 
 
友好關係益加敦厚緊密幸願以相互之協助斡旋盡力俾貴國得享有國際上大國所有之地位與尊敬相應照復查照可也須至照會者八月十四日 
俄國庫公使照會云爲照復事本月十四日接准來照以中國政府宣告與德奥兩國同時入於戰爭之狀態並請轉逹本國政府等情前來本爵公使當經轉逹諒本國政府欣願趁此機會向中國政府將友誼及連帶責任並協助之意確實表明自必盡力贊助中國於國際團體之中佔得大國當有之地位曁享此地位之優權蓋無疑義相應照復貴總長查照可也須至照復者八月十六日 
義國阿公使照會云爲照復事本月十四日接准照稱中國政府自八月十四日上午十時起與德奥兩國入於戰爭之狀態等因本公使接閱之下茲行表明本國政府欣願趁此機會將友誼及連帶責任並協助之處特向中國政府確實表明自必盡力贊助中國在國際上享得大國當有之地位及其優待特此詳知貴部所有以上照會各等情業經查照轉逹本國政府相應照復云云八月十四日葡國符公使照會云爲照覆事接准照稱自中華民國六年八月十四日起與德奥兩國同時入於戰爭之狀態等因前來本公使據此即將前因速爲轉逹本國政府去後茲本國政府欣願趁此機會將友誼及連帶責任並協助之處特向中國政府確實表明自必盡力贊助中國在國際上享得大國當有之地位及其優待也相應照復貴總長查照爲荷須至照會者八月十五日 
比國麥公使照會云爲照復事接准本月十四日貴總長來文內開現因中歐列强施行違背公法危害人道之潛水艇計畫並無變更之希望本國政府宣告自中華民國六年八月十四日上午十時起與德奥兩國同時入於戰爭之狀態貴總長並聲稱所有中國與德奥兩國訂立之條約無論關於何種事項者均一律廢止至一九零一年九月七日所訂之條欵及其他同類之國隊協議有涉及中國與德奥兩國之關係者并從廢止貴總長併聲明中國政府對於海牙保和會條約及其他國際協約一切關於戰時文明行動之條欵仍遵守不渝等情前來於接讀貴總長緊要來文之下本大臣冒敢確實表逹以此次貴國政府所决定者能使中比兩國至久向有邦交之感情融洽上及友誼敦睦上益行漲生極特别之價值本大臣並以特懷滿足之欣悅照會貴總長以本國政府欣願趁此機會將友誼及連帶責任並恊助之處特向中國政府確實表明自必盡力贊助中國在國際上享有大國之地位及其優待須至照會者八月十六日 
[英倫人士之中國實狀觀]  
　　字林報六月二十九日倫敦通訊云中國實狀此間知者殆鮮惟遠察中國事態似漸有轉機此則英倫人士所引爲滿意者也凡與中國有商業或他種之關係者莫不亟望中國從速鎭定其內政遠東報紙所載關於中國戰後地位及日本活動之議論吾八固見之惟不加以特殊之演釋蓋此種議論價值若何吾人不深知之也英國報紙不轉載此議論其故半由於檢查半由於新聞積壓太多第無論如何中國苟不採用可以應合內勢之一種制度而趨於一致則中國之所言者將來欲得人埀聽發生效力蓋戞戞乎其難矣中英間商業愈覺困難華茶入口之禁令迄無變更非至中國態度明顯後恐未必改絃更張孟却斯德城棉花缺乏因是棉貨運往遠東者必大受影響故吾人預料今年三月份後十二個月之商業將大見低落也施公使近患微症施行開割手術故未能活動辦公約已半月惟症非險重不日可望告痊施之爲人甚活動記者且謂其甚智蓋以駐京日使署隨員爲數較多中使署隨員是否敷用足以代表民國是則可疑問者也境內華人私吸鴉片之案其數日增數日前倫敦某烟室爲警察查覺罰英金百磅二三日前利物浦城有華人十一名因私藏烟膏被控據警察云屋中查見烟膏煙具頗多一罰五十鎊一監禁三月餘者各罰金十鎊 
[宣戰發表後之漢口]  
　　吾國對德奥宣戰並非眞有戰事不過藉此嚴重取締在國内之德奥僑民以防其爲政治上之活動故日前外交部所擬處置敵國人規則有將德奥商民安置於一地之議湖北交涉員因是已預擇定德華學校爲德奥人公共庽所茲悉此議並未實行現距明令宣戰已及五日漢上之德人行動如昔自由僅由新組檢查所重行調查其身分財產一次一律註册所有操和平適當事業之德人皆得繼續其職業每日夕陽西墜仍多乘汽車馬車馳騁於十里洋場狀態泰然者毫無憂戚者惟德捕頭司尼氏與巡捕房總管格若甫氏聞前日已經鎭守使交涉署遴派員兵押送出境有云係遣往鷄公山居住者有云係送往京師德俘收容所者除此二人外未悉有無其他德人請照離境聞特别區華商有在總商會爲董事者因平日與格若甫感情甚厚不忍舍去曾以商會名義禀請王督軍留用此人王以此事關係重大不能通融當即拒絶所請至受雇於武漢各機關之德人上次絶交業已有多人停職茲經遵令辭退者又有漢口郵務局員康林江漢關稅務司帮辦羅丁立查關員比克招商局驗貨立成司武昌外國語校敎員格拉塞等格拉塞在鄂十數年家屬均居武昌自置有居產現聞已要求官廳准許繼續居住由警察於其門外專設崗位保護以示優待漢口德領事署前次絶交後官廳並未收管由荷蘭公使新派之漢口領事借住茲旣宣戰與絶交不同德國公家財產應由吾國没收荷領事深明斯意已願退讓遷往舊荷署辦公空出之德署應委妥員保管吳交涉員查有留美法學博士粤籍華僑張履鰲律師嫻習英德各國語文在漢口中西公堂執務有年特呈准王督軍委其爲德署保管員移其律師事務所於內矣又宣戰以後英法各國在漢口招募華工赴歐一事已在進行昨有以英商公利公司名義者在英界三碼頭亞細亞洋行原址懸旗招工每名工資自二十元至四十元不等視其技能而定並各給安家費百元能識歐美文字者新俸倍之漢口工人與勞力者流趨之如鶩聞此次以招三千人爲額據招募者云英法二國此刻擬在華召募二十五萬人現正與中政府商榷云 
[紀李督軍蒞甯情形（南京通信）]  
李秀山督軍定十九日由贛起節二十日抵寗一節已紀本報前日警廳即派警逐户曉諭自昨日（十九）起將新置備之五色國旗懸掛三日以表歡迎是日午後果見通城五色國旗隨風招展即販夫走卒門首亦莫不懸一極小五色布製國旗蓋警廳命令不能不然也今晨（二十日）六時起卽聞馬車聲汽車聲接觸耳鼓知軍警政商各界赴下關歡迎去矣余乃亦於午前八時驅車赴下關出門即遇雨見沿途軍隊林立武裝實彈三步一崗五步一警由督署至丁家橋爲第六師軍隊約步兵五營由丁家橋至下關江口爲第十四師軍隊約步兵四營由江口至招商局碼頭禁衛軍一營第二十二團一營由招商門首至躉船碼頭保安隊一排第六師軍樂隊一連碼頭兩旁泊水警砲船兩艘沿路線並加添警察八百名且沿馬路店舖每叚樓上並派有武裝偵緝隊士一名荷鎗鵠立樓上守望茶酒旅館客棧每家更加派便衣偵探二三名偵察出入客人警備之嚴誠所未見下關旅館客棧均前一日被軍警政商各界歡迎者包定作憇息所即茶酒飯館亦大有人滿之概先是據九江來電稱李督係昨日（十九）下午七時乘江永輪船由潯下駛預計今日一鐘可到及過一鐘後則又云須三點鐘可到其時軍警曁各界人士皆望眼欲穿且大雨傾盆更增愁悶齊兼督亦於午後三鐘乘汽車到下關暫借招商局憇息未幾見遠遠黑煙一縷則江永輪船至矣軍警乃放哨整隊而散在各旅館客棧之政商各界歡迎人士亦均冒雨奔至招商躉船碼頭預備登輪迎迓江永靠碼頭時停泊江中軍艦砲船齊鳴砲歡迎岸上軍樂亦俱奏樂各界紛紛投剌求謁李督軍先接見王鎭守使師參謀長齊師長陳司令道謝歡迎盛意並謂江蘇數年以來倚賴諸公襄助馮總統坐鎭東南利賴匪淺鄙人資望淺薄盼望諸公以襄助馮總統之往績轉而匡助鄙人則匪特鄙人獲益亦實國家之幸也繼王鎭守使致答辭謂督軍在贛五載地方安謐生民樂業萑苻絶跡頌聲載道綜其治績實爲全國冠此贛人有口皆碑者也嗣政務廳長曹豫謙財政廳長胡翔林金陵道尹俞紀琦地方審判廳長鄒麟書地檢廳長高方潞交涉員馮國勳江寗縣知事吳其昌聯袂入謁李督亦致謝意謂本日一時本可抵寗因在彭澤停輪一小時致勞諸位懸盼實深抱歉繼又謂鄙人在贛五載專治軍事關於行政方面事務均係戚省長之力軍民分治爲鄙人夙所主張權限所關罔敢踰越然於國家有益民生有利者必贊助之以促其成此鄙人在贛對於行政方面之往事也旋各師旅團長亦聯袂入謁（多李督軍部下）李督一一勉勵嗣省議會議員季通王玉樹張援等四人江西同鄉會程學恂曹振常趙惟寅余醒民程學懌等六人同時入謁李督對省議會代表致辭謂鄙人對於立法機關之尊嚴無敢侵犯贛省自議會恢復後依據法律行使職權所有議决軍署無不依行凡有咨請軍署無不立復守分權之正軌重民意爲前提現國會未復國家根本大法未定此後尤望諸公努力進行逹到眞正共和眞正民意立憲於以實現則國家之幸云云王議員玉樹致答辭謂督軍在贛頌聲載道一言一動莫不以利國福民爲前提問人等欽挹之餘深殷佩仰茲來何遲蓋吾蘇人之盼望督軍甚於望歲同人深望督軍以前日之治江西者轉而治汪蘇中立不倚不爲派系所牽制不爲潮流所推移此同人等此不勝渴望者云云李督對江西旅寗同鄉代表宣言謂鄙人在贛五年實有不願舍贛之意惟大總統一再督促不能不應命來此今鄙人身雖離贛而心終未忘之此後形迹雖疏精神若接贛蘇相距僅一衣帶水不啻咫尺異日贛省或有需於蘇必盡其心之所知力之所能以報貴省盛誼且陳秀峯督軍治軍有年與鄙人盛情極好將來蘇贛兩省計劃鄙人當與陳督軍携手云云贛同鄉代表程學恂致答辭謂督軍坐鎭贛垣力尚寛宏撫恤民瘼休養瘡痍贛人感受之深依戀彌殷故移節之耗初傳而攀轅之涙先墮今挽留不獲贛人殊難爲懷所幸甯贛非遙希望督軍無忘在贛之日則吾贛人仍得處於雨露中矣云云省議會與贛同鄉代表辭出李督復謂鄙人在贛與各界感情極爲融洽以後諸位如有見敎無妨常常過談云云嗣奉直同鄉警察各區署長均相繼入謁李督一一接見時已四鐘半李督乃冒雨乘汽車至招商局內與齊省長晤面寒暄數語即入城沿途軍隊均舉槍致敬惟其時大雨如注歡迎者與一般赳赳之武士均遍身被雨透濕不免稍殺風景耳李督入署時已鐘鳴六下車抵大門及大堂各奏樂一通八時在西花廳宴飲杯籌交錯聚首言歡在座者師景雲齊兼督玉廷楨王桂林俞紀琦曹豫謙等數十人 
[南京快信]  
　　駐滬外交特派員薩福楙昨呈報齊兼督收管奥國商輪波希米亞號支那號西里頭亞號三艘馮河間派專使來寗慰勞海軍艦長及艦員 
海軍劉總長近以海防重要官兵異常辛苦除艦長外一律加薪總計月須三萬數千元 
海軍總長劉冠雄電齊兼督籌商設立海軍製造廠 
江寛江裕兩輪自贛駛至下關滿裝新督衛隊 
蘇常鎭守使朱琛甫昨乘滬甯車來省恭迎李督軍蘇皖豫魯剿匪總司令張敬堯昨將剿匪計畫書咨請齊兼督核奪 
齊兼督准內務部咨惟陸軍部函討逆司令部業經裁撤如有冒名招搖應由附近各警區嚴行究辦 
寗垣各學校昨日開會討論童子軍組織辦法 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[路線附近造林之提議]  
　　大水爲灾交通部所轄各路多被冲毁該部爲亡羊補牢之計昨行文農商部請就附近路線各河相度土宜廣造森林以杜水患其文云直省等處入夏以來　雨兼旬河流泛溢津浦京奉京綏各路沿線所經多有被水之處而京漢一路受災尤鉅至本月一日止橋梁冲毁者約二千尺路隄冲毁者約數百處該線已不能全路通車修理期限之長短須視洪水退流之遲速即令臨時搭橋勉强通車預計工竣亦須一月或二月之久况水勢未即全退施工尤難迅速約計此次工務之損失總逹數百萬之鉅現在懲前毖後自應預籌根本計畫以策安全查沿路線各河上流林木稀少實爲致病之一因若按近今研究方法廣闢森林俾累年落葉積成海棉狀之體質以儲蓄水量自能鞏固隄防預杜水患况樹多則空氣流通旱潦均不致爲患於地方亦大有裨益貴部職掌林政自必具有藎籌擬請先就附近沿路線各河相度土宜廣造森林並責成地方官選派得力兵警隨時培養保護禁止研伐用收十年樹木之效相應開具附近各路線河流清單咨行貴部查核辦理見覆實紉公誼此咨 
附近各路線河流（一）京奉路線永定河濼河大凌河小凌河女兒河六股河柳河遼河（二）京漢路線永定河拒馬河滹沱河沙河漳河衛河黄河淮河（三）京綏路線運河上游之羊河（查該河在沙城以下名爲渾河沙城以上河分兩支一爲羊河一爲桑乾河玉河）（四）津浦路線子牙河（滹沱河下游）運河黄河汶河泗河澮河淮河 
[財部賄案上訴開審記]  
　　昨日（十八）上午八時京師高等審判廳在刑庭開審陳錦濤等受賄行賄詐欺取財上訴一案審判長爲吳柄樅推事爲周慶雯葉在均檢察官爲許潤康被告陳錦濤辯護人爲孫潤宇顏澤祺二人陳廷銘辯護人爲唐寶鍔虞熙正辯護人爲張孝琳吳乃琛辯護人爲辛漢商人張興漢辯護人爲劉崇祐陶潤波（被告賈士毅在逃）審判官律師魚貫入庭就座畢審判長首訊陳錦濤詢姓名年齡籍貫後審判長曰爾試述對於地方審判廳判决之上訴理由陳舉地方審判廳判决詞之三謬點力辯其並無受賄情事次訊陳廷銘陳之供詞不外洗刷自已罪跡又次訊虞熙正虞對於地方審判廳判詞駁其七謬大致謂渠之交付欵項實爲留爲舉發殷汝驪之證據殷汝驪以次長威勢强迫渠向總長關說渠當時以僚屬關係當面不得不勉强承認以後晤陳錦濤時即請其申斥殷汝驪可見其並無行賄意思又謂詐財一事審判官對於未到期存欵付息及截付利息之性質我不明瞭等語又次訊吳乃琛吳形容枯槁狀頗可憐吳力述判詞種種錯謬並解釋未到期存欵付息及截付利息之性質甚詳措詞誠摯頗足動聽審判長爲之點首者再最後吳謂渠被押在茅厠邊之小屋中已垂四閱月臭氣逼人實爲難堪可否取保候訊更換空氣藉資攝養等語最後訊張興漢審判長曰爾之上訴呈文係何日遞入張曰首遞一呈因時值復辟地方審判廳無人接收後於初九日又來高等廳遞一呈即現在法庭所收到之呈文審判長曰扣期遞呈日期已逾上訴期限是你已放棄上訴權時張之辯護人劉陶兩律師相繼代張聲明遲延理由檢察官亦起謂張之上訴權本應認抛棄唯當時復辟禍起各機關停止辦公人民亦紛紛避難則遲延當有理由云云審判長宣告暫行退庭合議應否認其上訴爲有效退庭十分鐘又開庭審判長宣告决定認張興漢上訴爲有效於是審問當日組織保利銀公司及煉銅廠情形十二時閉庭 
[津浦路購車租車案再審]  
　　審判長問存票上會計處長出納課主任俱簽字否柴文錦答曰俱簽字彼時柴文錦當堂交出臨時收條底稿審判長曰以上諸語俱確須具結命退出又審問出納課事務員徐貫之徐貫之供稱三月五日五點以前奉柴主任命同到行轅交欵五點以後到行轅點交欵數至時在行轅後樓見童處長及一不相識之人先在當場點交十二萬紙幣九萬現洋之存票交後給與臨時收條一張審判長問臨時收條有無印章花押徐貫之答曰條上蓋有童處長印章及華美公司之紅色押章審判長問童處長之印章及華美公司之押章係臨時簽蓋抑係先已蓋就徐貫之答曰童處長之印章及華美公司之押章俱係先行蓋就審判長間交臨時收條於柴主任係童處長耶抑不識之人耶徐貫之答曰此未注意審判長問第二日交現洋之情形如何徐貫之答曰第二日有一著洋服不認識之人來局取現洋柴主任另派許李二人送九萬現洋於花旗銀行點交餘則概不知曉審判長令退又命前文書課主任楊醒余進審判長問路局應辦之文書俱係你擬稿耶楊醒余答曰路局辦理文書事務計有五處本課係不屬於各課之事件及局長交不之件審判長問關於租車之文稿曾擬過否楊醒余答曰租車第一次呈部之文係醒余所擬同時局長交下幾張漢森公司章擬之合同審判長問以後尚擬有何稿件否楊醒余答後未擬有何稿惟第二次局長交下之文照抄而已文書課不負責任審判長問關於購車之文稿曾擬過否楊醒余答曰三月五日正副局長下令命擬一付欵之稿此稿非醒余親擬審判長問以後還擬過何稿楊醒余答曰查辦案發生後局長命擬一詢問總務出納會計材料機務等處之文稿審判長令楊醒余退又令通譯課主任唐文照述供唐文照供稱華美購車之事通譯課不知三月五日簽字時始知此事王局長對文照曰華美購車事已辦妥惟合同中有一二誤字略爲改正文照即問局長曰何處有誤局長曰數目上有誤文照即以此意逹知外人外人隨即用筆更改審判長問路局與華美交涉洋文辦過幾次唐文照答曰簽字之後路局與華美公司交涉之洋文事件曾辦數次俱有底稿存留至於簽字以前之事概不知曉審判長問洋文合同上簽字者共幾人唐文照答曰簽字者只正副局長除正副局長名用漢字外餘皆洋文審判長問合同上見有見證人在何時唐文照答曰第一次見合同上未有見證迨國務院查辦員到局檢查合同時始見有證人愛莪里字樣審判長謂語俱確實須具結令之退時已十二鐘五十分審判長謂外國證人須俟案情審查清楚再定期傳問遂退庭 
[晉南兵亂外訊]  
　　字林戰八月十四日絳州通訊云晉南土匪似已分竄晉軍與戰數次未能得手萬泉縣於七月二十二日與二十五日兩次爲匪佔據殺死居民數人後二日該城爲晉軍克復避署該縣山中之瑞典敎士雖處亂中幸未受擾八月二日西山吉縣亦爲匪陷且傷及官員各村鎭時有土匪出掠土匪所欲得者爲貴重物品與兵器其所棄之銅幣舊衣雜物則有諸無賴隨而拾之土匪服裝軍械甚爲凌雜其隊伍亦殊紊亂恐未必有政治關係皆携有討閻軍旗幟故當道已派大軍前往征剿矣 
[哈埠陸軍與俄警衝突]  
　　東三省其報云哈埠租界之洋兵即俄人所招之華警也日前江省鮑督軍過哈呼蘭陸軍至哈迎迓十二日有陸軍四名行至俄糧台地方見有押黑紅寳者（俄國賭博）即將賭徒騙逐致觸洋兵之怒鳴警招集洋兵多名將陸軍毆打及被打之陸軍回店報知同營兵士亦招集二十餘人至糧台地方施以報復洋兵見勢不佳逃回俄巴釐司報告俄官謂無故被陸軍毆打俄官即下令云租界內見有陸軍即行捕獲當有送公文之陸軍一名被捕後又在界外同樂茶園內捕獲觀戲之陸軍二名解至巴釐司陸軍大動公憤遂在傅家甸各街口把守凡有至傅家甸之洋兵卽行捕獲至十三日共捕獲軍裝之洋兵二名皆用船載往江北未悉將如何辦理 
另函云哈爾濱俄人爲緝捕盜賊故設有探訪局（俗呼爲洋兵營）局中之俄警（俗呼爲洋兵）皆招募中國人充當在租界東華界西之糧台地方原係一片荒凉之區自去秋俄人將八站地方街基拍賣後赴該地營業者不少一般無賴以其地係租界華界往來之衝遂設立黑紅寳等賭局俄警曲爲左袒與華界官府所設之警備隊積不相能適新任江省督軍鮑廷九氏路過哈埠駐呼蘭陸軍第四旅旅長英積華等帶馬隊二百名前來迎迓十日馬隊七名請假外出午後四鐘遊至此地購食香瓜俄警之暗探見之誤以爲警備隊馳報俄警立派三十餘名蜂擁而來見該馬隊仍在瓜灘食瓜即飽以老拳馬隊亦即還擊俄警竟開鎗三十餘響擊傷馬隊一名馬隊見人已受傷又赤手空拳衆寡懸殊遂馳回求援然已被俄警綁去三名矣俄警將此三人綁去後於十一日送交吉林交涉局懲辦其文中所持之理由略謂該軍隊包庇紅黑寳侵佔俄國之主權云云交涉局不知詳細情形當即收留轉送英旅長英旅長不收謂吾之軍隊到此不過五日安能包庇賭局俄警如此横行非與中東鐵路公司實行交涉不可故仍交該局令將此三人帶回十二日午後一鐘馬隊軍人悉至南說書場搜索俄警俄警早得消息無一人前來十三日在江堤之上有俄警一名被馬隊拿獲綁至江北尚未知如何結局也 
[宣戰聲中之濟南（懷瑾通信）]  
　　對德奥宣戰命令於十四日晚十一點到濟南十五日午前十時張督軍懷芝召集軍警長官開緊要會議午侮後二時交涉員唐柯三卽帶同科長永祜往商埠德領署晤領事貝斯及繙譯孫鏡芙告以種種情形並由警察廳選派幹警數名嚴重監視一面通飭各處調查居濟德奥人民之姓名年歲數目職業或私人團體或國家營業機關限於二十四小時以內詳晣呈報省長公署轉復以交部 
德華銀行濟南方面自絶交以來久已不事營業及宣戰命令發布張督軍除令警察廳選擇警士前往值崗並令唐交涉員雷警廳長將該行所有銀洋數目切實查明以便接收聞檢查之結果該行目前祇有現欵三萬餘元無别項儲蓄其餘營業機關共有十四處業已呈報督軍分别處分矣 
十七日張督軍又訓令濟南警察及各縣知事略稱按照對德奥宣戰臨時條規所有該兩敵國報紙及印刷物得認爲有害時應停止其發行現時我山東境內應一律停止該國報紙之輸入發行云云聞警廳奉此已通飭各區遵照矣 
前次絶交之日津浦路所有重要德人概行停職然仍准其居住原處並發給半薪以示優異其地位稍遜者如黎訥等等則仍舊供職此次宣戰奉部令全路所有德人一概停止公務並將姓名財產調查清楚開單送交各地方官查驗明白聽候裁處聞該路濟南段現已遵照開明呈送督軍公署矣 
十八日早十點三刻省城西北方面忽見黑烟一股冲天而上接連轟然一聲城內外屋瓦爲之震搖一般人心均驚疑不定及詳細調查始知去省城十餘里之五雲山向有火藥庫一所存儲火藥六十餘箱有陸軍一排在彼處看守邇日來因天氣酷熱異常因熱生燥遂致爆發當時炸毀房屋四間傷苦工一名兵士二名均已舁送醫院調治云 
濟南警察廳長雷存修久已有信更動繼雷之後有謂將以西南鄉警署長柳志清升任者有謂宫文卿仍復職者紛紛揣測莫衷一是據個中消息廳長一席雷氏如果去職繼其後者實以督署軍法課課長宋德玉最有希望 
[湘省水災之近聞]  
　　此次湘省水災慘罹浩刦者竟多至二十餘縣災情之重爲近十年來所未有現在業已退落者僅十八縣其餘尚在波濤浩森中嗷嗷待哺也華容初報水災在上月二十九日乃昨據該縣知事何揚烈來電水勢迄今未平致蓮日各鄉垸紛紛告潰護城大垸長堤綿互百餘里亦危險異常雖經官紳日夜搶護然以水勢不退竊恐終不免於潰决也常德因北水大漲致縣屬之後鄉一帶盡成澤國加以來勢極猛無從救護洪濤巨浪冲刷而來氈帽湖等二十一垸遂於數小時之間悉遭冲决損失之數當不下五十萬益陽近以大雨兼旬益湘沅兩水同時並發於是資流阻滯汜濫横流所有火田益新西林各圍乃相繼告潰幸非暴漲故各圍堤雖被冲决而人口尚獲安全惟總計損失之數當已不貲矣 
譚省長迭據各屬知事報告災情以遍地哀鴻亟待賑撫前經電呈總統請予撥欵賑濟而爲日已久尚未奉覆目下待賑孔殷事難久緩爰飭財政廳就國稅收入項下撥洋二萬元先行散放以卹災黎仍一面電知財政部查照矣 
湘垣自舊曆五月二十九日起時降大雨瀝淅不休不僅河水大漲殃及田禾即工事商場亦因而大受影響姜泳鴻知事遂沿前淯習慣禁屠求晴並俯順與情在縣屬東鄉之𪳰梨市迎接陶李兩眞人入城在城隍廟供奉連日親往拈香以求晴霽至本月八日果獲晴明於是各界人民極爲欣幸連日集議定於舊曆七月初一歡送兩眞人返祠刻正醵資籌備一切擬屆期用各種儀仗以及軍樂彩亭等件敬謹護送並多有主張用學生隊歡送出城者旋以各敎員之極力反對其議始行打消惟對於其他各項極力鋪張以表誠敬而已 
[粤省最近之時局觀（平生通信）]  
　　自時事發生陸巡閱使卽逗遛粤西久不東下其態度令人難測今粤省將組織政府國會議員到者日多非常之舉動漸已實見而陳督軍亦竟忽忽赴梧在表面觀之固謂面晤陸使共商大計然其中究竟有何深意則非局外者所知矣當孫中山抵粤時發舒意見在東園開歡迎會諸偉人各有演說而陳督軍之演說已别有所見在聽之者均甚瞭然迨近來謠言甚盛前日各報登載謂桂軍已有重兵陸續東下均駐紥梧州注重粤邊防務此舉極爲粤人注意乃未幾而某軍與各警衛軍情意浹洽又似極端聯絡外間遂有種種謠言而連日軍人因爭索賭規又微有衝突粤人惴惴恐難保無借題發揮之事據有要人傳述謂陸使久不東下曾有電致陳督謂粤事繁重勸陳宜以和平對待倘有問題難於解决之時不妨先行回桂當面熟商大約陳之回桂殆有重要問題急待解决乎日昨港報特電謂陳督致電政府呈薦李耀漢爲廣東省長並請飭令朱慶瀾母庸赴廣西劉承恩亦母庸來粤惟陳督旣宣言自主期內不受政府命令何以有此呈薦此種電文其爲離間者故意誣揑乎抑陳果有此主張乎現在省長問題確有轇轕不清之處自段內閣有粤桂省長對調之令朱慶瀾之地位大爲搖動當時肇羅鎭守使李耀漢手握重兵大有欲起而代之之希望而省中有擬舉陳炯明者則爲李極端反對有擬舉胡漢民者則各警衛軍一致贊成李亦無異詞故卒由警衛軍致函省會推舉省會亦多贊成惟朱慶瀾對於滇軍極意聯絡對於民黨要一人亦向與周旋而各界又紛紛請願挽留於是陳督軍亦從而挽留然朱雖得暫時挽留而民黨中一部分人仍多疑其與段有關係非眞趨向民黨故登報以攻擊者甚多朱究竟能安於位與否殊不易言日來又有一趣語朱省長公署中有新舊二政務廳長舊政務廳長羅樹森已自行辭職極力勸朱去粤者而新政務廳長張嘉紳則極力勸朱不必遵段命令應仍留粤者也某日兩廳長互相辨論意見不合竟至拍案大駡互相動武後得旁人勸解始無事日來又傳朱將去位（日昨竟傳朱已宵遁其印交省議會實不確）其省長一席各方面仍推重胡漢民而港電乃又謂陳薦李耀漢此說頗耐人尋味內容如何不日可發表矣 
 
 
 

Page 7

 
 
[川省最近之戰訊（成都通信）]  
　　川省戰事近尚未已迭將戰况報告於讀者茲再紀其最近情形如下川軍二師炮隊司令賴心輝氏於七月二十七號率隊由成都出發二十九日開抵大滑石（該場距二城三十里）卽命第一營長李雅材於是夕冒雨襲取封門山王營長纘緒鄢營長淮洲率同所部由陳家店助攻是夜大雨傾盆官兵等甫卸行裝卽奮勇前進次日復將仁城背面最高之跨鰲山佔領又復進據華光廟（此地距城僅數里）滇軍山上死力固守被川軍轟擊漸覺不支始奔潰入城然猶在城中抗拒聞由趙鐘奇督隊惟仁壽素無城垣全恃四面之山爲屏蔽而諸山中以跨鰲山爲最高此山一失則該城不保加以各營猛烈射擊遂於三十一號午前九時佔領仁城川軍入城後城內居民早已遷徙一空至仁城附近如馬鞍山尖峯寺盧店子老君場一帶亦受害不淺 
二十號以來大雨不止河水暴漲嘉定城外冲壞民房二千餘家城內亦成澤國二十五號晚陳旅長暫避出城次日滇軍冒險渡河入城城內未被水淹者亦有五六條街滇軍沿街招呼人民開業未逃之商人乃相率開門該軍旋以城內難覔食物不可久居仍退出城外川軍卽於對山安置大砲連日轟擊斃滇軍二百餘名傷兵無算該軍見三面臨河不易堅守仍紛紛向犍爲方面潰敗 
仁壽嘉定尅復後卽得兩方報告一號簡州行營來電云急成都劉軍長并轉陳旅長鈞鑒本團已於一號午前八時將資陽完全克復奪獲敵人鎗枝子彈甚多并奪得機關鎗二尊大砲一門敵向榮縣方面潰逃現正派隊追擊并委員安撫城鄉人民謹此奉聞團長郝熹叩東印 
川軍三師郝貢書團長率隊逼近資陽縣城後連獲勝利於前日（三十一）午前九鐘入壖安民一面追擊滇軍至蓮花山（距資州城數十里）仁壽縣滇軍前數日被川軍包圍刻已奮力突出川軍亦於前日（一號入城嘉定下游川軍亦甚得手滇軍乘船他去川軍一師在隆昌內江方面亦獲勝利此係第二旅長劉湘之一部聞其全部尚未加入戰團川軍二師六團二營營長費東明率所部於二十八號在仁壽屬之清水堡及石高舖等處與敵軍激戰擊斃敵軍頗多任團亦進擊滇軍大敗登時四散青神方面亦有散軍第六補充團兼輜重二營營長陳國棟亦率所部於三十一號向仁壽方面開去三師張團長由香錢舖進攻資中於二十八號大敗滇軍别働隊總司令周炳文二十八號由省出發於二十九號抵仁壽 
岳州來電云順慶鍾師長張道尹鑒滇軍蹂躪川省同人共憤執事義關桑梓想見調護之勤然彼輩陰謀團結無時或忘羅去戴來暴行如一昨接劉軍長電歷述戴部攻擊情形慘不可覩滇軍近逼又見戰事似此任情破壞行同土匪個人縱不足惜如國家威嚴何如川省元氣何執事休戚相關捍衛有責此時當力籌自衛之法得使糜爛新已奉令計畫守力相援望勿慮却近情如何仍乞詳示吳光新巧 
又聞滇督軍唐繼堯確未入川來者係唐繼禹率領滇軍四梯團聞已於七月底抵老鴉灘 
[蕪湖快信]  
　　政府自明令宣布對德奥宣戰後各省商埠均已加嚴防範本埠雖無特别關係然爲華洋薈萃之區故倪省長已通令軍警對於防務務更切實注意以昭滇重 
蕪湖總商會昨接交涉署公函云逕啓者本月十四日案奉外交部電開該處官辦商辦各銀行所有收存敵國人民存欵應通知商會會同查明報部暫行扣存停付如存欵人有因生活所需呈請分期支付者應將數目曁其人口開明報部核准細目函詳並轉該省各交涉員一律遵辦等因奉此除已另函中交兩行外相應錄電函請貴會查照 
旅蕪德人刻僅有新關查貨洋員維司一人昨已解職 
駐當塗辫兵第五十營一營刻奉該軍殷薛先統領電調開赴壽州該營管帶李華輔已請水警第四署封雇船隻預備拔隊起程 
[杭州快信]  
　　辦理戰時德奥事務處日來電報文牘往來甚夥昨又由主任林鵾翔呈請督軍添委員辦事員兩名 
康逆前在杭組織乞丐院奉軍民兩長通飭各屬勸募經費現此案已令取消楊督軍昨將第一師首先呈繳之七百餘金發回童師長退還原户省城自前夜十二鐘起至次日三鐘止天降霪雨勢如瀉山倒海低窪之處盡成澤國牆垣坍塌者不下數十起督署照牆亦同時坍倒省公署頭門內一片汪洋各科人員之到署辦公者均須遣人背負上城講武堂側過馬弄且有壓斃人命情事 
楊督軍昨咨齊省長通令各檢查員嗣後外人往來輪舶火車無論何國人民均須一律檢查不得疎懈刻已分别轉飭遵照 
督軍公署昨派某副官至警備隊司令部查取一區統部全體官長兵士銜名有無傅占元其人係因某黨案牽涉 
新任運使袁思永准下月一號携眷來浙履新已托浙紳王湘泉租賃金芝麻巷大厦作爲寓所 
大關江干聞家堰長興紹興各統捐局（俱一等缺）現因比較奇絀有一律撤換消息 
各縣製硝廠向由督軍規定祇准每縣一所現又紛紛呈請添設一概駁斥不准 
[李督軍赴蘇記]  
　　贛省李督軍因啓節在即特電促吳鎭守使金彪到省吳本擬俟送李督出省之次日正式接事李督以赴蘇定期本月十九贛督一席關係重要遂請吳於十八號正式接篆履行護督職務軍政商學各界均往道賀李督軍啓節時定早八時預計十一時半卽可抵潯約有半小時憇息午後一時登輪下駛起節時所經路線規定出東轅門過洗馬地轉書坊街甲戍坊江東廟西大街復轉省長公署出章江門至滕王閣過渡登車經過各街道由總商會議定各商店設茶點路餞各向李督軍行一鞠躬禮並各懸國旗一路鳴邊爆以表歡送李督因各店預備餞桌未免破費擬每桌給洋數元以爲答謝此外政界省長派代表歡送赴潯其餘各長官亦均預備送至潯陽總商會除龔會長梅生因感冒不遠送外餘如副會長盧馥窗章潤齋電燈公司徐竹亭等均定送至九江又聞九江站已設招待室但李督到潯後擬略與各界接見卽登江永輪船駛寗决不稽延也 
[北京大學改制與蔡元培]  
（續十七日） 
　　依右案則農工醫等專門學校均當爲改組大學之準備而設備旣需經費敎員尚待養成非再歷數年不能進行而北京大學則適有改革之機會於是由評議會議决而實行者如左（一）文理兩科之擴張大學號有五科而每科所設少者或止一門至多者亦不過三門欲以有限之經費博多科之體面其流弊必至如此今旣以文理爲主要則自然以擴張此兩科使漸臻完備爲第一義然爲經費所限暑假後僅能每科增設一門卽史學門及地質學門是也（二）法科獨立之預備北京大學各科以法科爲較完備學生人數亦最多具有獨立的法科大學之資格惟現在尚爲新舊章並行之時獨立之預算案尚未有機會可以提出故暫從緩議惟於暑假後先移設於預科校舍以爲獨立之試驗（三）商科之歸併商科依部令宜設銀行保險等專門而北京大學現有之商科則不設專門而授普通商業實不足以副商科之名而又無擴張之經費故於五月十五日呈請敎育部略謂（本校自本學年始設商科因經費不敷不能按部定規程分設銀行學保險學等門而講授普通商業學頗有名實不副之失現值各科改組之期擬仿美日等國大學法科兼設商業學之例卽以現有商科改爲商業學而隸於法科俟鈞部籌有的欵創立商科大學時再將法科之商業學門定期截止）云云旋於二十三日奉敎育部指令曰（該校請將現有商科改爲商業學門隸於法科一節尚屬可行應卽照準）云云（四）工科之截止北京大學之工科僅設土木工門及採礦冶金門北洋大學亦國立大學也設在天津去北京甚近其工科所設之門與北京大學同且皆用英語敎授設備儀器延聘敎員彼此複重而受敎之學生合兩校之工科計之不及千人納之一校猶病其寡徒糜國家之欵以爲增設他門之障碍而已故與敎育部及北洋大學商議以本校預科畢業生之願入工科者送入北洋大學而本校則俟已有之工科兩班畢業後即停辦工科（其北洋大學之法科亦以畢業之預科生送入本校法科俟其原有之法科生畢業後即停辦法科而以其費供擴張工科之用）（五）預科之改革大學預科由舊制之高等學堂嬗蛻而來所以停辦高等學堂而於大學中自設預科者因各省所立高等學堂程度不齊咨送大學後生種種困難也不意以五年來之經騐預科一部二部等編制及年限亦尚未盡善舉一部爲例旣兼爲文法商三科預備於是文科所必須預備而爲法商科所不必涉者或法商科所必須預備而爲文科所不必涉者不得不一切課之多費學生之時間及心力於非要之課而重要之課反爲所妨此一弊也預科旣不直隸各科含有半獨立性質一切課程並不與本科銜接而與本科競勝取本科第一年應授之課而於預科之第三年授之使學生入本科後以第一年之課程爲無聊遂挫折其對於學問上之興趣且以六年之久而所受之課實不過五年有奇寗不可惜此二弊也此亦促進大學改制之一原因改制以後預科旣減爲二年而又分隸於各科則前舉二弊可去或有以外國語程度太低爲言者不知新章預科止用一種外國語卽中學所已習者習外國語積六年之久而尚不能讀參考書有是理乎 
大學改制有種種不得已之原因如上所述惟未經宣布又新舊兩章同時並行易滋回惑故外間頗多誤會如前數日北京日報有法律冶金並入北洋大學之說其實毫無影響又八月三日四日之晨鐘報揭載余以智君之（北京大學改制商榷）其對於本 
氏之言謂（文科一科可也包法商等科而言也理科一科可以包醫工等科而言也）詢之蔡君並不如是蔡君不過謂法商各科之學理必原於文科醫農工各科之學理必原於理科耳若如余君所引之言則蔡君第主張設文理二科足矣何必再爲法醫農工商各爲獨立大學之提議乎其他類此者尚多故述大學改制之事實及理由以告研究大學制者如承據此等正榷之事實而如以針砭則固本校同人之所歡迎者也八月五日北京大學啓 
地方通信 
[蘇州]  
　　洞庭前山之謀殺案洞庭東山之前山楊橋頭陶姓老婦前日忽被人連剌八刀殺死當時無人知覺次日對門某姓至陶家借物見陶婦横臥在地鮮血淋漓查看身受刀傷多處隨卽報告前山警察分所彭所長立卽傳同地保前往查勘明確據該地保供稱死者是孀婦年約四十餘歲有一子在上海經商家無别人僅有香山人秦阿毛同居阿毛業木匠不甚安分因見陶婦稍有錢財欲向借錢吵閙等事曾有數次今阿毛不知去向情有可疑等語彭所長卽令地保趕緊函致其子回家料理一面詳報吳縣知事署請派員蒞鄉相驗緝兇辦理 
木瀆鎭連刦兩家蘇鄉木瀆鎭趙彩章所開安泰石作於本月十六日夜二更時分突來盜匪二十餘人有執刀棍者有徒手者打開大門先放炮竹四響示威然後擁入內室分投搜刧趙於是日適收有賬欵鈔票一千六百元現洋七百二十元銅元六十五千文尚存家中聞均被刦去又被刦去金珠首飾衣物共值四千餘金石作夥某甲聞警呼救當被匪徒砍傷手臂等處各匪刦畢復至隔壁維昌酒店打門入室刦得現洋十三元錢籌十二千文銅元七千文及零物等件始各呼嘯而去當時水陸警察均未覺察次早事主趙彩章等赴警察分所報告並查開失單赴吳縣公署報請勘緝孫少川知事已令飭偵緝隊長潘秀清帶隊前往該處查勘追緝盜贓務獲解辦並移請水警二廳趙廳長嚴責第二分署長張毅然（張部師船駐紥該鎭）一體追緝未知能弋獲否也 
[松江]  
　　修志職員之函訂續修華婁志書業將經費帶征並已勘定市公所爲修志局所有該局職員亦經縣署函訂以雷補同沈思齊爲續修華亭志總纂朱似石王斗槎爲續修婁縣志總纂並以張嘯眉等十八人爲分纂雷君彥爲收掌閔瑞芝爲董事耿伯齊爲總董黄厚甫爲文牘其前訂籌備員謝宰平因已就職浙省故業將職務辭去云 
幼稚分院之組織育嬰堂附設之幼稚院本爲敎授堂嬰而設開辦數年已著成效今爲推廣計特在城內組織分院一所專收外界子弟决於本年下學期開學唯院址現正物色聞擬借北倉橋于宅開辦不知能允予租借否 
木工學員之保送各學校手工科向列木工一類現值提倡職業敎育之時此類課程尤極緊要但木工一事向多技師而乏敎員故本年南京國立師範學校特設木工一科專備培植此類專門敎員詎該校招考之日獨木工一科無人報考故由該校長呈由省長令飭各縣選送學員以曾任各校敎職者爲合格本邑李知事卽將此項功令轉飭二十四市鄉後業由學務委員秦自芳保送新橋鄉立第四國民學校校長錢思義前往學習並因省令此項學員有酌支原薪二分之一或三分之二明文故擬酌給津貼以示鼓勵 
實業視察之預備省派實業視察員蔣仲兩君現在淮揚等處視察蕆事不日視察蘇松一帶本邑李潤之縣長已飭縣署第四科先事預備凡本邑之農會苗圃平民習藝所以及各種工廠皆在實業之列應令先列爲簡表以便該員到松之後循序視察也 
[南通]  
　　官署更迭通海管鎭守使已於今日去任接華成墾務副辦事新任張仁奎蒞通所有公文檔件已委令丁參謀長預備交代管使去任之時工團商團均恭送軟匾貨物稅所長郭文徹調任睢寗縣遺缺委夏敬履接任如臯縣知事劉煥前因警備隊經費征收違法被省會彈劾早萌去志現省署已委海門縣知事劉式譔來如臯接任矣 
[鎭江]  
　　議劉草鞵公司聞有揚州資本家王君議以資本五千元仿照廣東辦法來鎭創辦草鞵公司現先自備資本二千元其餘悉依據有限公司集股辦法招股六十份每股五十元業在揚州鹽業中招有三十餘股茲王君來鎭後已在義渡碼頭某洋房樓上設立事務所籌備一切俟股分招足即行開辦 
鎭江之海軍人才海軍學生王壽庭徒邑焦東人也前充魚雷艇艇長素有聲望茲奉海軍部電令升任海軍總司令部參謀之職刻已蒞差視事矣 
宣戰後之鎭江中央政府對德奥宣戰後齊兼督特飭令沿江各防軍將所用鎗械册報以便檢查優劣現聞駐鎭各防營長官均已奉令遵照齊兼督昨又將對德奥宣戰命令印刷多張頒發到鎭張貼布告人民周知又省令交涉公署將德僑人數財產查明具報即經交涉公署令知丹徒縣倪知事詳細查復茲據政界中人云五月間與德絶交時此間查明旅鎭德僑祇有六人現在調查祗有美最時洋行大班一人曁躉船大副一人瑞亞洋行行主一人海關供職者二人聞均定於日內離鎭 
扣留德商小輪自五月奉到部令中德兩國絶交後鎭江交涉公署周嗣培以鎭埠小輪公司祗有利通一家隸屬德商而又爲華人創辦未便遽令停止茲因中央已實行對德奥宣戰昨特派員傳諭利通公司尅日停駛該輪東具禀交涉署請求緩辦故今日上午長短早班尚擬照常開行嗣爲周監督所聞立卽派人扣留小船兩艘以符戰時國際之事例至應如何解决之處俟呈報兩署電請部示核辦 
[杭州]  
水利議事會之籌備浙西水利議事會開會在即杭縣知事姚寅生水利會技正林同莊曁會員祝鳳樓奉齊省長委令籌備一切會務聞定於今日（二十一）上午在杭縣公署會同集議辦法擬以新市場龍翔里某號房屋爲會址以九月一日爲召集之期俟各縣會員報到再行正式開會 
織綢公司工人罷工忠正巷虎林織綢公司日昨（十九）上午十句鐘畫花藝徒楊占祿不知如何與機匠單阿堂口角楊某扭住單阿堂肆行毆打工場管理員袒護楊某反責阿堂不是以致大起衝突經理蔡良友令人出喚崗警入內干涉乃將楊單二人一併帶至一分隊訊辦全體機匠二百餘人以楊爲總理親戚乃以口角毆人而管理員又專責單不是於是羣起不平立刻同盟罷工相率出公司而去尚不識如何解决也 
雜評一 
[今日之廣東（一子）]  
　　今日西南之中心在廣東而廣東當道之態度則甚暗昧而不明也陸巡使日言來粤而不來態度不明也陳督軍日言贊同出師而其演說之主張則别有所在今之赴梧晤陸人且疑其不知何意是亦態度不明也朱省長日言表同情於滇軍接近於民黨面與中央仍有電請示今者滇軍民黨亦且疑其與段有關係而力攻之是更態度不明也然則態度之明瞭者僅在廣東之滇軍與民黨耳 
廣東以外湘則地位已變遷也黔桂態度甚冷靜也川滇方專注於自相爭戰而不睱顧也然則西南之所謂組政府召國會議出兵忙碌於大局問題者亦僅廣東之滇軍與民黨耳 
夫今日之中央誠不宜專以武力壓迫西南而西南之主持其事者亦宜外顧時局內審能力以鄭重出之苟有餘地可以商量者商量之有一息可以容忍者容忍之此吾人忠告之意也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（七）]  
　　大陸西報之紀要大陸報云薩交涉員昨已接到北京訓令謂德奥人利益雖由荷蘭領事署代理惟關於裁判權一節則德奥人當與租界華人受同一待遇即各案須由會審公廨審訊是也德華銀行所存現幣盤查已畢計存金值銀一百四十萬兩又存銀約六十萬兩由京抵滬之巴塞里君現會同交涉公署與中國銀行行長宋漢章君接管該行事務聞上海德人商行均不封閉德奥人亦不加拘禁外間盛傳浦江奥船三艘業已售去據日人電稱內務大臣後藤男爵現正與中政府商購中國所拘之德奥商船美國巡洋艦一艘大約爲加爾凡斯登號今晨可望抵滬該艦乃由日本駛出載有美國水手多人俾分派以登浦江美國砲船四艘因該四船自被覊留此間後所留之水兵無多故也 
奥國僑民之調查昨（二十一日）交涉公署交際科長陳世光奉薩交涉員諭自今日起實行檢查奥國旅滬僑商軍械人口惟須先從該奥僑之重要部分着手檢查所有奥僑無論男女大小均須向交涉公署內附設之臨時檢查所註册設有移居亦須請給旅行執照並即會同英美總巡捕房協助辦理 
德文書局之抗議德文書局開在南京路德文新報館之下層前日與德文報館同時被封後該書局總理芬克以該書局及印刷所全係營業性質並無政治關係按照國際公法不在封閉之例聞於前日提出理由親到交涉公署聲請啟封不識薩交涉員將若何辦理也 
錢莊收銀之被阻上海德華銀行前日被封時適有同豐順泰兩錢莊前往該行收銀被阻不准將現銀扛出旋由上海總商會函逹交涉署請爲核辦聞交涉署依據部頒處置該銀行方法第六條所載中國及非敵國人民之存欵欠欵應俟查明設法清理但存欵非先由政府核准不得支付並應視該行所有現欵之多寡平匀規定支付之成數等語函復總商會一面并函財政廳及中國銀行一體知照 
請贖押欵之批示聚康泰康莊等十三户呈請交涉公署准贖德華金條金幣押欵以恤商艱等情業已奉批如下呈悉業已據情轉陳外交部財政部請示辦理矣仰候奉到部令再行飭遵可也此批 
[宣戰聲中之對內防範]  
　　浙江楊督軍松滬盧護軍使均以邇來由滬赴浙之黨人日有所聞且其行踪秘密非派軍人跟查斷難絶跡是以會同議定凡由杭垣開行之火車每交歸浙省派憲兵二名隨車跟至嘉興爲止以便沿途在車詳細查察凡由滬上開杭之火車則歸龍華護軍使署亦派憲兵二名隨車跟往嘉興交替現定八月二十三日開始實行昨盧護軍使已飭憲兵營轉令第一連吳連長遵辦矣 
南市十六舖之甯紹大逹兩碼頭均爲往來滬浙之輪埠當此黨人謀浙躍躍欲試恐將危險物件潛行運浙故由憲兵營第一連連長吳玉璞於前日爲始每日飭派憲兵四名於該二輪埠各商輪開行之時登輪檢查以杜夾帶 
盧護軍使以兵工廠西栅起迤西至外日暉橋一帶之馬路逼近黄浦江邊距離軍廠甚近又自外日暉橋至龍華爲止亦係戒嚴區域沿途均應派兵設立崗位遇事傳報爰特令田步兵三十八團馬團長轉飭所部三營各派士兵在西栅外起至外日暉橋爲止按段站崗其外日暉橋至龍華爲止已令三十九團張團長派兵設崗防範聞每崗所站士兵以二點鐘爲限輪流更換 
[報告儲藏炸彈之不實]  
　　淞滬警廳偵探隊士昨日據人密報謂九畝地富潤里門樓下垃圾桶內有人藏有炸彈數枚該隊士當即帶同探夥馳往該處搜檢並無所獲該探恐尚未携來或因事洩已被携往地處是以派人返廳報告彼則帶領各探夥在彼處左近守候以觀動靜 
[拘住由台來滬之退伍軍官]  
　　松滬護軍使盧永祥氏昨晨據浙省稽查員吳某報告謂有浙省退伍軍官錢某張某兩人查與黨人往還近由台州乘輪來滬希圖濳赴他省謀爲人軌請爲加派稽查帮同協緝等因盧氏據報後立飭本署稽查員會同該員馳往滬南大逹碼頭守候未幾見行駛台州之大利商輪抵埠卽由該稽查員會同駐防該處之第一連憲兵數名登輪搜檢果有錢某等二人在內當場捕獲搜檢身畔並無危險物件當由該稽查等押解就近區署略詰後遂交該員帶往軍署預備派人帮同該稽查員押解返浙歸案訊辦 
又一訪函云松滬護軍使署近接浙省台州軍界來電謂有閑散軍官錢樹森在台私招退伍軍人圖謀不軌現因事機敗露已帶同退伍兵士陶渭章等十餘名附搭平陽輪船潛逃赴滬請爲截留等因軍署接電後即派軍事稽查員會同憲兵兩名在南市大逹碼頭守候前日上午八時平陽商輪抵埠下椗卽由大逹碼頭巡丁長楊子嘉引導稽查員等登輪搜查捕獲錢樹森陶渭章等二名押送軍署看管候電致浙台軍界得覆核辦 
[惡探害人之燃犀錄]  
　　本埠近日報載各事首推對德奥宣戰應辦事件次爲軍警兩界之防務無日不連篇累牘而一般偵探以許久未得差事乃乘時而起又圖擅作威福惟於德奥宣戰謀充軍事秘探慮無資格故無計可思遂效袁氏稱帝時故智派人四出造謠謂某派黨人現正欲謀某省何日出發幾人運往危險品若干希圖起事尚有一般萬刦不赦惡探將種種圈套設計成功並派人勾誘初來滬地或窮極無聊之輩許以厚利囑彼送物或將危險品預藏囑伊前往守候或派人陪往彼則投報軍警預伏以待致無知者入其彀中至死猶不悉其所犯何罪而害人惡探已獲賞得差此種忍心害理之舉不一而足如發生私藏危險物於戒嚴區域及運輸圖浙憑證携帶炸彈赴浙與運動軍隊爲人報告並硬指謀剌浙參謀趙禪正兇等等已連日發生故此等重大案件苟執法者祗憑惡探報告拘解到案不加審愼即置重典則大乖人道矣 
[梅白格路炸彈案之結束]  
犯人衝出押所 
證人尚有關係 
　　皖人陳和臣李春榮及婦人汪王氏因與新閘梅白格路八十六號門牌前清宦裔黄鼎祖家於六月二十九號被乘坐汽車之男女抛鄭炸彈炸燬門閂等物一案有關經老閘捕房中西包探將陳等男女三人及案證徐海卿先後拘解公共公廨訊供分别押候會商核辦在案昨晨由廨復訊據老閘捕房四十九號三道頭西捕上堂禀稱被告李春榮於昨晨乘八百九十一號華捕開門入內點名之時串同另案盜犯三名衝出飛逃當經中西探捕追至南京路牛莊路等處將李與嚴寳昌兩人擒獲尚有兩名竟被逃脫等語繼由八百九十一號華捕上堂禀明前情並據淞滬警察廳偵探投訴本案證人徐海卿由警廳所獲之犯人談炳供與九畝地炸彈案有關應請給予帶回質證中西官判陳李兩人各押西牢五年陳期滿加押三年李期滿加押一年並均逐出租界汪王氏訊無關係應予省釋案證徐海卿旣據淞滬警察廳偵探禀稱尚有九畝地抛擲炸彈案牽涉着暫留捕房候函請警廳將要證談炳送廨質明再核 
又據訪員報告匪徒張振武李世榮身帶勃郎林手鎗在馬霍路愛多亞路等處徘徊被老閘捕房中西包探查獲搜出手鎗解送公共公廨訊供收押在案詎張李兩匪與盜匪鄭秋江及抛擲炸彈圖詐之李春榮等於前晨乘八百九十一號華捕入內點名之時一擁衝出鄭與李春榮等當經探捕追獲張與李世榮被逃昨經該捕房捕頭據情禀請麥總巡通飭各捕房中西探捕一體協緝 
[嚇詐戲館之懲治]  
　安徽人俞小軒（卽小俞）蘇州人王克剛因與在逃人證書寫揑名信函向法租界泰昌祥洋貨店嚇詐被該店報告法捕房派探將俞王兩人拿獲旋經老閘捕房捕頭查得俞等曾向公共租界九江路天蟾舞台戲園主許少卿詐去戲劵洋二千八百元派令中西包探至法捕房將俞王兩人提至公共公廨訊問判將嫌疑人談炳生先行開釋俞王押候會商核辦在案昨晨由廨復訊原告許少卿偕證楊廉伯上堂備質據海德禮律師投稱敝律師係談炳生之代表惟談已經堂上訊明開釋現又爲被告王克剛之代表是以到堂辯護云云中西官以俞王兩人串同書寫揑名信函嚇詐擾害有碍租界治安判俞押西牢三年王克剛押二年仍送回法公堂俟訊明判决後再行帶回本廨執行 
[銀行公會之愛護主權]  
　　上海總商會因聞外人要求政府合辦匯業銀行特電政府請速拒絶電文已錄昨報茲悉上海銀行公會亦以此事關係中國主權金融命脈特於昨日（星期二）上午十時就本公會開特别會議滬上凡入公會各銀行行長經理均列席僉以吾國銀行事業方在萌芽近年滬上商辦銀行對於金融市面則力求其平對於國家幣制則力求統一且各商辦銀行對於政府頒布各項條例無不恪遵原爲整飭國內金融振興實業起見今合辦之事如果實行不獨有礙主權勢必紊亂幣制與吾國財政有絶大關係因卽公電北京政府請速拒絶茲將電文照錄如下北京大總統國務院財政部鈞鑒近日喧傳有外人要求政府合辦滙業銀行准其在通商大埠及內地發行紙幣此事實行金融之權操於外人且滬上商辦銀行逐漸收回舊幣領用國家銀行紙幣原爲冀副政府統一幣制之至意今若以各埠發行紙幣之權授之外人其禍患奚堪設想務懇大總統鈞院鈞部俯念全國金融堅持拒絶無任迫切待命之至上海銀行公會號 
[再誌現已過去之大風潮]  
　　前日（二十）忽起大風黄浦江中潮水驟漲大小船隻走錨斷練者頗多已略誌昨報茲調查船隻失事詳情錄下是日午後五時許有船户朱阿二之碼頭船承裝某洋行之麵粉一千包駛經外白渡橋浦面忽遇狂風巨浪迎面冲激該船支撑不住幾致傾覆幸有新關水巡捕房巡江小輪駛來帮同施救始免沉没然艙面之麵粉傾入浦江者已有六百餘包同時又有怡順昌洋行之麵粉船被浪激沉所裝麵粉四百六十包盡數傾入浦中此外尙有廣裕和之花生仁船亦在外白渡橋浦面失事損失花生仁一百三十二磅以上失事各船現正雇工設法打撈並恐有匪徒乘間攫竊故報告新關水巡捕房由梅捕頭飭派探目何春生協同西捕等駕駛小輪前往彈壓又前日午後有杉板船兩艘相繼失事一在洋涇港口一在其昌棧外面浦心其搭客船户人等均已落水幸經救生局小輪趕來逐一救起得免性命之憂 
浦東爛泥渡三區警正解恩桂以浦江風浪交作晚間行駛渡船諸多危險故特傳諭各渡船自傍晚六時起停止載客俾免意外各渡船咸遵照停止夜渡直至昨晨風浪略小始各照常渡客 
二十一日文滙報云昨夜（二十）侵逼上海之颶風雖在下午十時至今日上午二時之間甚爲猛厲但未若初料之劇烈昨日下午颶風在杭州灣附近上陸猛勢稍減晚間吹至上海北面今日本埠天氣睛朗颶風中心點聞已吹過揚子江滬甬間之輪船昨因天氣惡劣停止開駛 
[海關洋員被控三誌]  
　　海關德人桑姆斯被控舞弊已由公堂訊押候究茲悉該德人係海關外班稽查即各輪船碼頭之驗貨員本年一月經前任安稅務司調往北京路郵務總局包裏間內之驗關處辦事所有經徵包裹稅銀係歸該德人保守彚總解繳不料其串通華人收多解少聞其舞幣之法係大頭小尾現經查出者計有一千數百元之譜云 
[商董改用銀圓之請議案]  
　　本埠商董蘇本炎致總商會函云上海交易向用銀兩而平時所用全係銀元商界久受虧累上年厦門已改用銀元近見報載奉天亦已改大洋爲本位然則上海一埠當無不可更改之理爲特具呈意見書乞於開會時提議爲盼附呈意見書一紙（貿易擬一律用銀元意見書）我國自元明以來整數貿易習用銀錠已數百載自海禁開通洋元流入人民使用咸樂其便以致西班牙墨西哥日本等國之銀元充斥全國前清政府知銀元之利用通飭鼓鑄以廣流通民國成立以來凡國家預算及完糧納稅皆改用銀元是銀元一項不啻進爲金融界之主人翁但上海市場大宗貿易猶以銀兩計算現銀不敷乃以虛銀爲周轉如錢莊之滙劃是而銀又庫平漕平關平豆規銀之分複雜已極寗波改用銀元已久並無窒碍上海爲風氣先開之通商巨埠不思改變其亦上海商界之羞歟因貿易以銀通用以元故貪得之徒藉爲賭博之品一旦虧負家破人亡且以賭博故元價驟升驟落累及正當商人數十年來害難僂計華人與外人交易定價以金計買金以銀計賣貨以元計金與銀價有起落而元價又時有上下商界經此兩層之不定價格無形受損何可勝言絲業花業凡絲花新貨登場之際元價必起此又明受其虧者也近年來金融時起恐慌本會屢次維持請求禁止運銀出口憶上年十一月間市面恐慌議向銀行撥借五十萬兩爲之維持爾時適某銀樓開市各銀樓互相競售三日間售出飾品價值至一百五十餘萬元以此觀之何恐慌之有所以然者銀兩不能抵銀元之故若一致用元何致恐慌若此更有以銀元向銀行抵押銀兩者亦可憐矣今商場之銀欵交易大都以銀元折合收付並無實際上之授受則又何必以少數之銀塊作市面之籌碼耶今春本會又以維持恐慌條陳長官請求南京造幣廠趕造銀元不知銀元愈多即銀錠愈少雖日日言維持實日日促恐慌也况乎幣制不一以錠易元更以元易錠互相更易貼水所虧元錠兩耗受害無窮故改用銀元殊爲當急之務於各界有利而無害雖錢業失一項貼水之進益然爲數極微决不能以一小部份之損失妨害大衆况銀洋貼水跡近盤剥爲法律所不許者耶惟茲事體大非預定辦法不可擬請議决後即通告上海各國領事轉咨該國商人於一九一八年正月一號起一律改用銀元本年十二月間爲銀兩與銀元折算之期其價格由銀行團派代表兩人錢業公會派代表兩人曁總商會會長縣商會會長公定之所有存項以銀兩計數者卽以公定之價折算元數如華商以陰曆年底計算者亦以公定之價於陰曆年底折算之一面並通告國內外各商會凡各界與上海有銀兩往來者一律照行是否請公議 
[偵探私查騷擾之懲前毖後]  
　　上海縣知事公署訓令警察各分所文云本年八月十六日據第五分所長王崇善呈報本月十五日據巡士報稱偵探任海潮昨日被人推跌浦內等情（原呈已錄前報茲從略）據此當經指令該區來呈閱悉該區偵探任海潮此次未奉命令擅自糾夥私往公隆輪船搜查軍械烟土致遭毆傷淹斃可知該探向來放縱行爲不止一日騷 
 
 
 

Page 11

 
 
擾商旅亦不止一次該分所長平日約束不嚴實難辭咎未便因從前獲盜之功稍予寛假着記大過二次以示懲戒所有該區偵探遺額應即撤除嗣後遇有探查案件由本所派探前往協助自經此次告誡後該分所長以後對於所屬長警務宜隨時約束母稍放任致干未便除通令外仰即知照懍之切切此令即日印發外查各分所雖無偵探設置而區內所屬長警甚多賢愚不等恐在外藉端私查騷擾者不止偵探一途漫無約束者又不止五區一處亟應先事預防通飭嚴行取締以免再有發生上項事件除隨時派員查察並通令外合行訓令該公所長仰即遵照自經此次通飭後如有長警在外私自搜查逮捕及其他一切不法行爲騷擾地方等情一經發覺或被告發定惟該分所長自問切切此令 
[四川歸客談]  
川省自羅劉兩軍交閧至今已有數月地方糜爛不言可喻近更兵匪混雜沿途搶刧故川省人民以及客商之駐川營業者紛紛離川以避兵禍調查本埠商號之駐川採辦者約有二三千人自上月到今陸續回滬者已有十份之八昨據本埠恒豐號在川莊客回滬述及川省現狀頗爲詳悉謂滬川兩地之商業非但雙方進出頗爲重要實有左右商業之關係滬埠本爲各國商業之中心點調查華洋各貨之運往入川消售者竟佔十成之四而川省運來之桐油白蠟藥材等貨其來數亦均在各省之上川省自羅劉交閧到今愈演愈劇此次劉軍大舉進省全埠停止營業者半月有餘現雖稍稍回復而大小各錢店一月前多已不肯出票金融機關完全阻滯街上行人下午四時後已經斷絶來往此種妻涼狀况實有不忍言者並謂申地之在川設莊辦貨者共有一百八十餘家現已全數離川大約不日可以到齊云 
[最近運往美洲之土產]  
　　太平洋郵船反爾瑞拿號日前由滬出口開往美國紐約及芝加哥等埠載運絲綢各種土產甚多計安利洋行廠絲四十包怡和洋行廠絲七十包信孚洋行廠絲五包白絲四十包黄絲十包美鷹洋行廠絲一百八十七包愼餘洋行廠絲一百零九包白絲三十包灰絲二十包泰和洋行廠絲十五包白絲五十包百利洋行廠絲五包百多洋行山東綢五件逹昌洋行白絲三十包景昌洋行廠絲十五包白絲七十五包大昌洋行山東綢十五件法昌洋行白絲三十包通順洋行黄絲十四包新時昌洋行廠絲十包惇信洋行白絲十包灰絲四十包通濟隆洋行天津毡一件美國蛋廠乾蛋白一百五十件滙發洋行生羊皮四件天津毯一件綿義洋行蛋白七十八件蛋黄五百三十五件華商綢布雜貨三十一件 
[中國之飛機製造與駕駛人才]  
　　飛機爲軍事上之利器攻堅奪地莫不賴之人所共喻查關於飛機人才計分三種（一）駕駛家（二）飛機製造家（三）飛機之機械製造家除駕駛家無須高深學識只求手眼靈敏身體强健便可以數月之力學習應用外其飛機製造家與飛機之機械製造家均須受高等工程學敎育方能從事學習學成後又須實習若干時方能獨立辦事然此三者實相輔而行不可偏廢吾國數年前已有以能駕駛聞者惟製造人才則未之前聞據最近之調查則吾國製造方面固已有全才能獨當一面不僅在吾國爲特出人才即美洲各廠亦爭先恐後以重金延聘如恐失之者惜吾國不能自用其才耳茲特以調查所得貢諸國人想亦爲留心國事者所樂聞歟 
（一）飛機製造家周厚坤麻省理工學校飛機科碩士曾充美洲某廠飛機工程師現已返國王助英國得罕大學機械科學土美國麻省理工學校飛機科碩士任美洲華盛頓省太平洋飛機製造廠總工程師一年現擬回國王藻英團得罕大學機械科學士美洲麻省理工學校飛機科碩士巴飛洛飛機廠工程師一年現充地脫外飛機廠總工程師王孝豐英國得罕大學機械科學士美洲麻省理工學校飛科機碩士任美洲紐約水陸機械廠工程師一年美洲阿海阿省美年製造公司飛艇工程師數月今夏六月美洲紐約飛機廠以年俸國幣萬元延聘爲總工程師 
（二）飛機之機械製造家曹詒經英國得罕大學機械科學土曾任美洲巴飛洛飛機廠飛機機械部工程師數 
機機械研究科研習若干時現在廠實習 
（三）駕駛家及機匠梁添蔡文振莊子成陳慶雲美國加州華僑曾捐金二萬元於紅木鎭建立航空學校專敎練飛行家此外尚有數人在美洲三藩市飛機廠充機匠 
[江蘇童子軍聯合會大便紀]  
中華民國江蘇童子軍聯合會昨日在江蘇省敎育會會所開大會到會者二十人九時振鈴開會推沈信卿君爲臨時主席卽選舉各項職員議决會長副會長即推省敎育會會長副會長任之不另選舉次投票選舉幹事員（當選諸君姓名附後）選舉畢提議各項進行事宜（一）發刋月刋或週報（二議） 
决非童子軍代表到會表决權之範圍（三）推定杜定友舒敬夫二君調查正副敎練員資格之必要事項於一週內報告職員會議决（四）添設巡廻指導員（五）議决中又旗語事典卽用電碼不另編訂所用記號請薛嘘雲姚麟書二君審查後交職員會决定（六）議决會費繳納期在八月大會以後本年會費九月內繳楚（七）議决暑期研究會餘欵俟得省敎育會同意後悉充本會經費以上（一）（四）兩項交幹事會另議散會已鐘鳴三下矣 
當選幹事員姓名　顧拯來　沈信卿　唐閏生　姚麟書　王英超　杜定友　沈同一　段鋼城　楊聘漁　卓觀潮　 
[三研究會開會預誌]  
　　江蘇省敎育會附設之小學敎育研究會定於本月二十三二十四日上午九時至十二時開會二天開會秩序（一）報告研究狀况（二）提議事件又職業敎育研究會定本月二十五六兩日上午九時至十二時開常年大會其開會秩序（一）報告一年來研究之狀况（二）提議事件（三）選舉職員又師範敎育研究會定本月二十七日上午九時起開會一日開會秩序先報告一年來研究狀况次省立各師範學校校長報告一年內經過情形或特别注意事項次提議事件次選舉職員凡有志研究以上各項敎育者臨時亦得入會 
[幼稚敎育研究會開會通告]  
　　幼稚敎育研究會致各地幼稚園函云前接江蘇省敎育會通告據稱本年八月下旬該會開常年大會時擬請各研究會同時開會並已將各研究會開會日期豫爲編排幼稚敎育研究會排在二十二號上午二十三號下午開會等語按前次本會開職員會本已議决在省敎育會開常年大會時亦開大會一次今旣有兩半日可分行二事第一半日（即二十二號上午）由各地幼稚園代表報告現狀與辦事方針及經驗第二半日（即二十三號下午）如去年例仍開講演大會佐以影戲音樂茲擬請貴團體全體到會并請公舉一二代表於二十二號上午報告尊處辦學情形以資參考二十三號下午講演會秩序單現正在佈置俟諸事妥貼後卽將付印寄奉母誤 
附錄江蘇省敎育會幼稚敎育研究會開會秩序第一日（陽曆八月二十二日上午九時至十二時）主任報告一年內歷史各地幼稚園代表報告現狀與辦事方針及經驗提議關於幼稚敎育之問題隨意討論第二日（陽曆八月二十三日下午三時至五時）主席報告音樂余日章先生演說 
[各學校之開學期]  
　　倉基小學小南門外民國路市立倉基小學校共有學生二百四十餘人本年暑假畢業計四十餘名茲復續招新生定舊曆七月初六日開學 
商業學校新垃圾橋南公益里上海商業中學校現除將正科預科推廣學額添招揷班外更添辦附屬小學及中小各科均定陽曆九月一號卽陰曆七月十五日開學 
振中學校振中英文專門學校開辦迄今已逾兩稔此學期起添聘敎員增高課程特於前日開敎職員會互相討論冀有益於求學諸子議决通過如下（一）專修科課程加高且敎授自修兩相並重俾收實效（一）增添商業簿記兩科庶可謀佔商戰中一席之地（一）附屬高等小學部加珠算銀洋兩科特聘范君振綱擔任以便畢業後無力求學者可改入商界另圖職業（一）并請仲君景堂擔任專授手工圖畫等科注重職業敎育（一）體育科加國技一門以提起兒童尚武之精神并擇定專門科於陽曆九月一號開課高小科於八月二十八號開課議畢用茶點而散 
[選送學習木工之學生]  
　　上海市學務委員賈豐芸呈上海縣公署文云呈爲遴選投考木工敎員養成科學生事八月十日奉訓令第四四七號飭選敎員一人或二人投考省立木工敎員養成科務於本月二十日以前開報公署以便轉送等因並發簡章一紙奉此道即遴選投考學生二人合於簡章所定曾習圖畫手工之資格開具履歷呈報鈞署察核送考謹呈附送投考木工敎員養成科學生履歷單程蓮甫年十九歲上海人和安高等小學校畢業現任和安學校商店職員住閘北長安路二百七十二號凌張全十九歲上海人留雲高等上學校畢業民立中學預科二年級肄業住小南門外中華路西首南岸四十二號 
[滬上官場消息]  
　　滬海道尹王廷賡因奉馮總統電召入京是以電　齊兼督軍告假並荐縣知事沈寶昌暫代一俟電復允准即可成行又聞江海關監督施理卿亦有升調之說滬缺由江寗交涉員馮國勳來申充任又滬甯滬杭甬兩路局長任傳榜亦有改調消息云 
[美副領事銷假]  
　　駐滬美副領事柯理瑟君前曾請假三星期赴日本避暑茲已秋凉於前日返滬銷假昨已照常蒞廨陪審 
[檢察官赴蘇禀辭]  
　　上海地方廳檢察官劉仲鑽因奉命令調任北京地方廳檢察官昨已由滬禀辭赴蘇詣高等廳禀陳後轉赴北京履新 
[減輕麵粉出洋之照費]  
　　吾國機製麵粉報運出洋原定每包照費四角現因核減二角昨由江海關施監督致函稅務司云逕啓者本年八月十九日奉稅務處令查華洋商人在上海採辦機製麵粉報運出洋一案前經本處會同財政部核定由江海關監督發給護照每包應繳照費四角重量以五十磅爲限於本年四月間分行遵照現據上海總商會准上海內地無錫麵粉公會呈請免納前項照費自難准行惟歐戰未息金融恐慌據稱華粉滯銷尚屬實情現由本處會商財政部量予減輕所有機製麵粉出洋每包不過五十磅原納照費四角者核定改納二角以示體恤而維實業令行遵辦等因奉此相應函致貴稅務司查照用恤商艱爲荷 
[驗收早橋工程之催促]  
　　南火車站之旱橋重行興建業已工竣多日因未經洋工程師驗收故未通行現因旅客行走不便由任局長飭令工程處速爲考騐以便行旅 
[杭麻布公所退認稅欵之允准]  
　　上海稅務總公所高所長批杭麻布公所代表方潤卿等禀云旣據瀝陳困難情形應俟八月三十日期滿後退認所有稅欵除八月份准將預繳欵項扣抵外其七月份稅洋七十七元着即刻日措繳母稍延誤 
[電車電燈兩公司又須開會]  
　　南市華商電車電燈兩公司合併問題曾經雙方各股東開會集議兩次旋因電燈公司股東內有數人未表同情致未議决茲聞該兩公司總協理又定於八月二十五日即陰曆七月初八日星期六下午兩時在電燈公司樓上特開臨時大會除預期通告各股東外因恐未盡周知故又於昨日備函邀請務於届時蒞會共同商議云 
[緝私隊官拿獲鹽梟]  
　　上南川緝私左營第一隊隊長張良臣日前奉令派往浦東上南川各處查緝前日巡至浦東新場鎭西趙家浜港內拿獲鹽梟王小保張雲卿二名均係南橋人向在浦東等處販私並抄出手鎗一支私鹽十餘包昨已將人贓一併押解來滬解送上海地方檢察廳訊辦 
[吳縣移緝逃兇]  
　　蘇州吳縣境洞庭東山第六區警察所附近漾橋村地方有陶氏老婦年逾花甲生有兩子長者在上海大東門行醫爲業次者在小東門某海味行爲業舊曆六月二十七晚忽有隣人爲木匠之香山人錢某手持利斧突入陶氏臥房初則嚇禁聲張繼則硬借洋二百元不遂富將該氏撳倒床上周身上下連戳七月因傷斃命錢即攫取所有脫逃無蹤次日氏之長次二子在滬聞耗趕回點檢共失衣飾銀洋約值四五百元遂報告吳縣公署派員蒞驗因太陽穴並咽喉等處受有刀傷致命而死當場判令尸子等自行棺殮一面移請蘇州警察廳崔廳長協緝兇犯該縣公署以此案延宕迄今已有旬餘該分所警佐彭某旣不能防患於前又不能追緝於後實屬有虧職守除嚴飭緝凶外昨又備文來滬移請淞滬警察廳飭屬一體協緝 
[兇犯送監禁錮]  
　　滬城西馬橋福田庵路同泰祥銅作學徒毛福因失竊小洋二角起釁將師叔陳炳恒戳斃嗣經法警將毛拘獲抄出凶器剪刀半爿解送審檢廳訊判處無期徒刑在案茲悉此案判决迄今上訴期限已滿昨由林廳長諭飭將毛福由所提出送往地方監獄執行禁錮 
[冷作工業一再罷工]  
　　本埠專做軋花刀之冷作工業前因要求增加工資同盟罷工經店主報告領袖顧壽生邀集雙方解决每把加工資一分照常工作詎未及一月昨各工人又一律罷工顧領袖得悉即發通告於下午二時邀集店主工人在老閘橋鶴鳴樓茶館會議首由顧領袖宣言各工人要求增加工資已經照辦未滿一月又起罷工再欲加價於理欠符未能成全工人方面舉定代表王杏生陳金培俞永林陳鶴雲等四人謂現在外國招工出洋工作每月薪水可得三十元工人因與店主感情素好不願出洋工作奈百物昻貴實屬不敷開銷原定工價每把三分要求再加一分五釐應請各店東照允以資餬口顧領袖即與各店主再三磋商决定每把加工一分各工人仍不滿意尚未解决 
[女子被拐後之經歷]  
　　烟台警廳派探蔡福春持文押解被拐常州女子郭王氏乘太古奉天輪船於昨日抵埠停泊浦東華通碼頭蔡即將該女子就近送交爛泥渡三區警署當經解警正詰據該女子供稱年十八歲今年春間被人拐至上海轉輪出口賣與安東黎總辦爲妾現被虐待又欲將我賣與妓院爲娼是以逃至烟台警局後被黎得悉前往領取幸該警局不允將我送來上海云云解警正判將該女子連同來探轉送警廳請爲發落 
[誘逃婦女之發覺]  
　　甬人林阿寶向爲木匠住居閘北大統路永祥里其妻周氏本年二月被人拐失捲去現洋四十元刻經林往原籍尋回詢知被恒豐路華康玻璃廠工人同鄉林國榮誘逃前日將國榮扭控四區警署轉解司法科押候究辦 
[瞎子失妻之疑惑]  
　　瞽者徐西路係江北人住叉袋角恒通路其妻韓氏忽於日前失蹤四尋無着徐疑係二房東滕正豐所拐扭控四區警署轉解司法科候訊 
[新婦乘間私逃]  
　　湖北人雷德善向爲小王家住曹家渡上月憑蟻媒邱老四化名王四及婦人宋徐氏等說合娶邱俊娥爲妻出洋四十元不到一月即乘間私逃前日由雷在叉袋角尋見連二蟻媒一併扭控四區二分所轉解司法科訊據邱氏供本夫吳三現在通州原籍與雷姘識等情判移送地檢廳訊辦 
[妓院容留幼女之結果]  
　　浙江路八百另九號門牌妓院龜奴周阿巧鴇婦劉張氏因容留幼女王巧林方三媛汪阿妹被捕房查悉將龜鴇與三女一併拘解公共公廨訊判押候查提鴇婦汪馮氏（即阿珠姐）與妓女瑤月到堂質證在案昨由捕房傳集一干人證解請公堂復訊汪馮氏周阿巧等延朱斯芾律師到堂辯護經中西官向各人研訊明晣判周阿巧汪馮氏各罰洋五十元充公劉陳氏無干開釋女孩王木巧方三媛汪阿妹均發濟良所留養 
[褲脚管內搜出金戒]  
　　賣蟹小販徐毛生前日在愛而近路小菜場與買客婦人王吳氏論價爭執氏所戴之金戒一枚忽然失去氏卽以被徐攫取等情報告滙司捕房派探將徐拘押昨晨解送公共公廨請究原告偕證董吳氏范劉氏上堂訴明前情並據包探禀稱此金戒係在被告褲脚管內搜出訊之徐供原告之金戒落於我之褲脚管內實未得知求察中西官以供證確鑿未便狡賴判徐毛生押西牢半年金戒交王吳氏領去 
[皮衣不翼而飛]  
　　上海稅務總公所管單司事汪述明其臥室係在樓上並無外人進出不料汪之衣箱內所藏灰背綢皮袍綢皮馬褂兩件不知於何時失竊惟箱上之鎖依然不動直至前日汪因取物啓視始行覺察立卽開具失單報告該管警署請爲查緝 
[領回被竊烟土]  
　　八巴利洋行控小車夫張泉二與在逃之某某等串竊寄存圓明園路八號門牌怡和洋棧內值銀二千七百兩之小土五十四只前日經總巡捕房派探將張拿獲吊出原贓帶入捕房昨解公共公廨請究原告延律師上堂代表聲訴案情要求將吊案之贓先交原告領回再請展期研訊中西官判張押候查提同黨到案併究起案贓物准予先給原告具領 
[再誌兜銷印土之騙局]  
　　某國人張得樂與土販常州人孫楚卿於本月十號以兜銷印土爲由向廣昌號夥黄逹川騙取土價洋三千七百五十元逃逸經黄控請總巡捕房派令中西包探將張孫兩人先後拿獲張送該管領事署訊辦孫則解由公共公廨經中西官訊問判交五千元人洋並保在案昨晨由廨復訊據中西包探上堂禀明前情並稱被告因無人具保現尚收押請爲訊究訊之孫供仍含糊並據原告代表律師投稱此案調查一切尚未完全請爲展期研訊經王崧生襄讞商之美博副領事判孫覓交五千元人洋並保候特别訂期研訊 
[滬海道公署批示照錄]  
　　滬海道公署昨批高新水等呈爲競爭權利假私害公呈請檄縣速結懸案由呈悉查前據吳淞釣船公所董事陳權等呈訴康逹冒充會長包攬稅務等情到道當查該公會未經公署許可如有冒領旗照等事殊屬不合已令行上海縣知事查明妥爲禁阻復奪在案據呈前情候訓令上海縣知事併案查明具復核奪此批 
[誌謝]  
　　現有英國新到未經演過之歐戰影戲片帶訂於本禮拜五卽八月二十四日下午三點三刻在卡德路附近夏令配克影戲館開演昨承廣學會雷斯賫君惠贈入場劵三紙邀往觀覽書此誌謝振豫公司勸業場佈置精雅遊人頗衆昨承以遊劵多紙見貽暇當往觀領略新秋風味特先聲謝 
[來函]  
[桑書堂來函]  
　　頃閱貴報載有賤名因嗜鴉片爲妻訴警所等情驟閱之下不勝駭異蓋鄙人寄居寳山路首六載於茲夫婦極爲和睦鄙人嗜好久已戒斷惟因日前家嚴誕辰接待未周大約開罪親友遂致有此謠傳果爲此因容當沿門道慊祇以報載事實有關名譽應乞更正爲感桑書堂謹曰 
雜評二 
[任海潮案之儆懲（步陶）]  
　　自黨案多而偵探乃日活動據近日所發現之各案觀其不能令人無所懷疑者已自不少而道路傳聞則以種種手段爲邀功陷人之計者且無異於袁政府時代之現象焉此無怪縣公署對於任海朝私查案之處置不肯稍爲假借也雖然滬上之偵探固不僅警廳所轄之機關有之其行爲之足以擾害商民者於表面上或不盡如任海潮之顯著而實際上則一切不實不盡之黑幕其足以葬送一般未受敎育之青年或較任海潮爲尤甚也是故今日軍政各機關對於此後偵探之行動宜處處以任海潮之已事作一小影庶其處置一切嫌疑黨案而亦容有哀矜勿喜之情也乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[宣戰聲中之新樂府] [  楓隱]  
　　宣戰宣戰之聲浪喧騰於我耳鼓久矣雖然余鄙人也曷敢與聞國事惟際此署氣將消新凉乍逗聞秋風之肅爽動勃發之雄情爰取近事編作俚辭臨風高唱以當軍歌倘亦戰雲瀰漫之中異軍特起者乎 
　　茗戰 
　　戰戰戰人皆言兵戰我獨言茗戰兵戰傷生命茗戰破煩懣半團或半餅一旗并一槍若者回甘少若者味清香誰家火候足誰家泉水清押陣有森伯衝鋒煩紅丁對壘在磁碗交鋒向石　（陸龜蒙詩嘗茶試石　）勝者茶神封陸羽負者煎茶作樵青一樣凱歌唱戰後兩腋習習清風生戰戰戰我同嗜兮胡不戰 
　　瓜戰 
　　戰戰戰人皆言兵戰我獨言瓜戰兵戰禍生靈瓜戰清胸脘若者浮清泉若者沈綠水或甘奪蔗漿或味如苦李徵事蔡君安（見揮塵前錄）數子越錢氏（見清異錄）義塘偏師搗（墨莊漫錄義塘邨瓜大者如拳）哈密大隊征指揮仗圃師游騎領園丁勝者甘瓜啖三片負者清水罰一甌誰家紅旗屢報捷羣推邵姓東陵侯戰戰戰我同好兮胡不戰 
　　舌戰 
　　戰戰戰人皆言兵戰我獨言舌戰兵戰擾治安舌戰欽雄辯或利喻舌劍或銳比唇鎗語妙君房推口吃陋周昌兩陣旣對壘旗鼓各相當折衝樽俎間奪席議場裏一人逞辯才千夫皆奪氣勝者辭鋒愈逞雄負者遁辭抵禦窮三寸舌强百萬師古人之言豈我欺戰戰戰我同志兮胡不戰 
　　筆戰 
　　戰戰戰人皆言兵戰我獨言筆戰兵戰苦商民筆戰資消遣或爲文陣雄或稱詞場帥或號射雕手或比穿楊隊管城作敵壘藝圃闢戰場擊缽戰鼓催刻燭砲火揚選鋒銳罕比秀頴猛莫當勝者餘墨勇可賈負者曳白思遁逃再接再厲推作手十盪十决稱文豪戰戰戰我同文兮胡不戰 
　　拇戰 
　　戰戰戰人皆言兵戰我獨言拇戰兵戰破和平拇戰申情欵華堂列綺筵首席主觴政雅不學校壺文不效行令將臺擺莊家通關嚇小户伸指即交綏揮拳竟尚武罰籌如束箭擊桌若擂鼓勝者莫敖舉趾揚負者醉向沙場臥一片歡呼謔浪中三關連奪驚四座戰戰戰我同席兮胡不戰（五） 
家庭常識 
　　治飯夏日酷暑米飯往往越宿而餿食之殊有碍於攝生棄之亦良可惜茲得一治法取饑飯置淘蘿中於清水中淘之一再漂攪務使白漿與碎屑俱淨乃於鍋中傾水一大盌即以此碗覆鍋底而佈飯於盌之四圜蓋而煑之起焦香即止火少頃啓鍋已成潔白米飯味與生米煑者無異亦利用廢物之一端也 
百合粉方茲百合上市購十數斤取瓣洗淨之置缶中搗爛裏袋中絞取漿質和水什之六靜置一隅待沉澱後去水曝之乾後即成食法與藕粉同功能清血補肺[  劍飛]  
驅蠅法電燈花線上每集多蠅且恒遺糞殊堪厭惡若以長條白紙剪成梳狀繞花線上則蠅不集且增雅觀 
驅蟲法每有小蟲見電燈光咸集殺之不盡驅之又來可厭孰甚若於燈下二三尺許置面盆一注以清水再置一銅鏡或玻璃片於水底則燈光映於鏡小蟲咸望水趨皆爲淹死此法旣無揮手之勞又不費一文諸君盍試之[  張德生] 栩按水面宜注火油則蟲不能緣盆復起 
燃燭法燃燭久之其油必下淋以食鹽置於燭心之四周卽免擦鞋油法以乾鞋油置於布水塗之於皮鞋再以呢絨擦之則其色光潤而亮[  鐵城]  
詩囊 
[屢經岳墓誌感] [  瘦鶴]  
　　忠墳三尺恰比隣欲薦清　志未伸十里桃源無路入世間難避姓秦人 
蔞蔞宿草宋行宫自古天心最大同國可金元臣死漢不敎靼虜殺孤忠　 
[稍中採蓮悵望]  
　　六月篷船價不高湖流清淺恰平腰荷花帶柄迎風抝茭笋和衣就釁燒北地胭脂誰是主南朝金粉太無聊何曾不念蒼生苦飯顆山中涙有潮（友人寄詩訊余有何時一念蒼生苦之句） 
典盡春衣不道窮湖光吸在酒杯中採菱人近山眉翠掘竹僧歸鶴頂紅高樹早凉無用扇畫船穿藕未遮篷多情最感青蓮　托住荷花不任風（連日大風刮地揚沙舟人呼爲白露風） 
栩按瘦鶴詩頗近隨圍而岳墓二首尤翻陳出新未經人道 
長篇小說 
[寫情小說柳暗花明錄] [  常覺小蝶天虛我生合譯]  
第三十五章（二） 
　　裘狄斯言時狀至兇暴目光睒然如獷獸而慧德則轉現笑影曰羅倫此女殆瘋人也其語雖低顧已入裘狄斯之耳則愈怒曰我癎耶汝則癎耳汝試問彼我爲彼之何人彼縱不承然亦有一物焉爲之承認言時竟從衣袋中出其結婚證書直抵之慧德目前羅倫至此乃大窘慧德亦驚詫幾暈以手握羅倫之手曰噫羅倫此證書果非僞耶羅倫悲痛塡胸莫能爲答則緊抱慧德曰吾愛無論如何汝終爲我之妻慧德驚曰然則彼女裘狄斯狂笑曰汝儕聽之彼乃稱其大婦爲彼女此何云哉維廉大愕舌橋至不能下羅倫則俯首以視慧德曰吾愛彼言亦眞此人實吾前妻曩吾不敢親卿者實卽爲彼其後彼以病死吾乃始得自由而孰、 
知其死乃詐今吾受逼至此亦更無庸諱飾吾惟聽憑法律以求解决特爲卿故乃不得不退讓一步耳慧德且聽且垂其首但作寒噤不復能言羅倫因曰慧德願汝勿悲此事有我自爲對付今汝不妨暫回紅瑤村卽令維廉伴汝同行吾事解决即當後至維廉前曰慧德伯爵言當汝誠不必與彼女相持不如暫避其鋒慧德時已忘有維廉聞聲一警始緩緩出自羅倫懷抱以手掩面頽喪欲行裘狄斯目視二人現爲狡笑曰止吾尚有言汝亦不必避我須知此事苟非羅倫逼我過甚吾吻亦不輕啓我雖其妻然亦不願與彼同居吾之來意不過欲與商量一善後條件使汝等不闖然入室横梗吾人之事者則吾約固早成矣今告汝汝盡得爲伯爵夫人我則但須羅倫簽字事卽了矣言次重以案上文紙黏與羅倫曰簽之羅倫未及伸手已爲慧德奪去撕成碎片裘狄斯面色乃陡變作鬼嘯曰汝癎耶如此便宜事汝尚不爲佳汝旣無禮於我則我對汝亦無所用矜恤今且限汝五分鐘速以碎紙掽聚而使羅倫簽字其上否則汝汝字尚未出聲而口頓翕爲狀似中邪風面色灰敗幾暈而仆目光懾然如見鬼祟衆覩狀皆不解則廻首以望乃見一人倚門而立又手於胸態度閑穆向裘狄斯點頭微笑其人蓋即維廉所見伏於門外之人亦卽羅倫慧德月夜所救之逃囚也當時衆皆愕眙而裘狄斯容色益死其人瘦白之面則且展爲得意之色兩目瘦陷發爲光芒啞聲呼曰裘狄斯别來無恙耶其聲枯澀在空室中廻旋乃類鬼語而裘狄斯聞之竟如雷霆貫頂似魂魄已爲所奪則但聞啞然一聲竟仆於地朱翼飛君鑒屢接來函雅興不淺惟始終不示住址何從答復尚乞明示又湖北郭子佩君鑒疊接各埠來函囑轉左右未悉住址無法寄遞乞速示又近日每有來函囑代轉送某小說杜竊恐代遞以後將來轉負責任故凡附有郵票者概行退轉否則帷有效法洪喬庶免諸君日後一番查究合併聲明栩白 
 
 
 

Page 15

 
 
   
 
 

Page 16

 
 
   
 
