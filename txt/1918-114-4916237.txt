# 1918 - 114 - 4916237

 

Page 1

 
 
   
 
 

Page 2

 
 
時評 
[爲人着想（冷）]  
　　世界紛紛擾擾互爭不休之原因大抵可一言以蔽之曰爲已着想不肯爲人着想而已故我謂欲救世界之紛擾而返於平和則凡事之先於爲已着想之後更爲人一着想乃事半而功倍矣 
　　爲人着想之第一點必自問曰我人也彼亦人也我所不能堪者彼亦决不能堪也如是思維而後决事定策則所决所定者必能減去紛擾之原因不少也 
　　今之政府今之官吏今之有權以治人者其亦一思我言爲當否 
[命令]  
　　四月二十七日大總統令　海軍總長劉冠雄呈江犀艦長毛鍾才另有差委請免本職應照准此令 
　　又令　海軍總長劉冠雄呈請任命薩夷爲江犀艦長應照准此令 
　　又令　陸軍總長段芝貴呈請任命滕殿愷爲古北鎭守使署副官長應照准此令 
　　又令　參謀總長蔭昌呈請任命繆慶善爲江寧鎭守使署中校參謀金麟閣爲少校參謀傅蘭芳爲陸軍第六師一等參謀官均照准此令 
　　又令　參謀總長蔭昌呈請任命鄭智爲襄鄖鎭守使署少校參謀應照准此令 
　　四月二十九日大總統令　任命李家鏊署吉林濱江道道尹此令 
　　又令　外交總長陸徵祥呈請任命署吉林濱江道道尹李家鏊兼任哈爾濱交涉員應照准此令 
　　又令　陸軍總長段芝貴呈准察哈爾都統田中玉咨請以依達木陞補正藍旗佐領應照准此令 
　　又令　陸軍總長段芝貴呈准管理内火器營事務長官李長泰咨請以金保陛補副鳥鎗護軍參領舒祥陞補委鳥鎗護車參領均照准此令 
　　又令　陸軍總長段芝貴呈准管理西陵承辦事務衙門毓璋咨請以英斌陞補募陵右翼翼長應照准此令 
　　又令　邱長吾給予三等嘉禾章此令 
[專電]  
　　北京電　贛督電告自攸縣失守二路多數退至醴萍惟私電醴萍亦相繼失守（一日下午三鐘） 
　　北京電　張懷芝電據前方報告攸縣復爲敵佔施師退至黄土嶺芝調度無方請議處又稱此次第二路失利原於軍火不繼昨參陸處决議將由日運來子彈充量撥發並議更清湘計畫電示前敵遵行（一日下午三鐘） 
　　北京電　第二路失利湘省形勢一變頃派吕調元赴鄂與曹錕接洽援軍事（一日下午三鐘） 
　　北京電　政府連接曹錕急電請將曹鍈第四混旅調回漢口吳佩孚第三師尅日北旋現參陸處擬如所請改令奉軍爲前鋒以直軍任後路（一日下午三鐘） 
　　北京電　萍鄉醴陵均有糜爛之說第二路已棄而退往袁州以與該處奉軍聯絡南雄又爲南軍所得（一日下午三鐘） 
　　北京電　管金聚在漢中募軍隊四團合舊有兵力已在劉陳之上現惟日催械餉其態度與前次馮玉祥相類（一日下午三鐘） 
　　北京電　津電奉軍第二十七八九師長汲金純吳俊陞等昨夜同車到津即在司令部開特别軍事會議於時局又將大變化（一日下午三鐘） 
　　北京電　小徐機關報誣商會聯合會爲受民黨指使並多挑撥政府語該會以此次來者多爲各省商會長與政客無關係將與嚴重交涉（一日下午三鐘） 
　　北京電　王占元感電贊成商會聯合會之調和策（一日下午三鐘） 
　　北京電　昨閣議專爲籌軍費及熊督辦所提工賬問題（一日下午三鐘） 
　　北京電　殖邊銀行今日選舉總理惲寳惠一千五百九十三權當選又提議設股東維持會舉楊度王揖唐爲正副會長即日成立（三十日下午十二鐘） 
　　北京電　李厚基電告抵厦會同浙軍指揮攻粤（三十日下午四鐘） 
　　北京電　中日新交涉林使昨謁段催詢並言須於五月三日南下段如何答覆尚秘密報載日使將易人床次小幡有吉三氏均有繼任望（一日下午三鐘） 
[外電]  
　　北京電　昨日上海寗波福州三處總商會電請政府解除禁止運茶赴俄國之令（一日） 
　　北京電　日本林公使此次旅行南方其豫定日程係五月三日出京乘京漢火車赴漢口六日乘軍艦東下經大冶九江南京上海然後回京回京時擬在青島稍停留否現尚未定（一日） 
　　北京電　中央接到警報謂（因在醴陵方面之第二路軍隊潰散之故致南軍得以長驅直入已進迫離長沙三十華里之地點）異常震驚卽由參陸辦公處發緊急電報命徐樹錚親率奉天軍赴援力挽頽勢中央得陳光遠報告謂廣東省南雄又爲南軍所占領　北京各界因此種消息之傳播遂有戰局驟變段内閣悲觀之說（一日） 
　　北京電　張懷芝因失守攸縣醴陵有負責成今日（三十日）致電政府自請處分政府即去電慰撫且命與奉天軍連絡迅速恢復該地云（三十日） 
　　北京電　段總理南巡與諸將會議之結果對於南方依然實行澈底的討伐其作戰計畫大略如左所云　廣東方面一面竭力援助龍濟光一面以張懷芝李厚基爲各總司令張由南雄進攻李得海軍援助而先復潮汕協力攻略廣東四川方面以吳光新徐樹錚劉存厚之各軍並湖北軍由棧道及長江方面侵入　軍費依據公債募集之方法辦理　又關於妥協問題各將意見均一致若南方仍與中央分離取自由行動斷無妥協之可言（三十日） 
 
 

Page 3

 
 
　　漢口電　阪谷男一行於二十九日夜出發經大冶下江（三十日） 
　　福州電　李厚基於二十一日抵厦門浙省援軍亦陸續運到該處與曩日集中於該處之福建軍二混成旅合計之共有二萬餘人聞其目的擬首先進攻潮州（一日） 
　　東京電　中日實業公属擬增設董事兩名日本方面當選者爲柳生一義氏中國方面當選者爲陸宗輿氏（一日） 
　　東京電　政友會總務床次竹次郎氏於本日上午八時三十分由東京啟程赴中國游歷預定於七日抵滬（一日） 
　　東京電　日本大藏大臣勝田氏語人云中國經濟借欵今後將逐漸增加中日兩國經濟的提携眞爲中日親善之關鍵云云（一日） 
　　東京電　傳聞日本駐俄大使内田氏不日行將歸任（一日） 
　　東京電　東洋製鐵會社今日設宴欵待中日實業公司總裁李士偉以下各董事及中國公使館王參事官等（一日） 
　　東京電　陸軍運輸部長谷田繁太郎少將今日奉前往中國之命（一日） 
　　以上東方通信社電 
　　東京電　曩傳在伊爾庫次克市之日本杉野副領事及日僑會長南氏之被拘禁說已知事實無根（三十日） 
　　東京電　在地中海之日本海軍戰死者已爲之建忠魂碑於馬爾泰島於三十日行納骨式（三十日） 
　　東京電　日本之召還林公使說盛傳故日外務省於今日特公式取消是說（一日） 
　　東京電　在實業學校長會議席上岡田文部大臣演說曰中日親善爲我國是故向中國留學生之教育更當一層努力（一日） 
　　東京電　勝田大藏大臣臨開於大阪之關西銀行大會席演說曰對於中國之借欵邇來進行頗爲順手而已成立之部分亦已多件且向來皆先由日本慫恿其借欵今則反由中國進而請假此實爲東亞可慶之事也云云（一日） 
　　東京電　日本皇宫中爲欲優待碩學宿儒凡帝國學士院會員槪賜勅任待遇并賜以搭乘火車免付車資之乘車劵且時賜陪食（一日） 
　　以上共同通信社電 
[戰電]  
　　倫敦電　今晚海格將軍報稱敵軍猛烈後大舉攻擊自美特蘭附近至齊勒白克之英法軍陣地　敵軍並攻擊伊泊爾北面之比軍　協約軍全陣線戰事甚爲劇烈　二十五日二十九日二十一日敵軍　以大軍　破英軍陣地均爲英軍所敗敵軍損失甚重　法軍敗猛攻希爾班堡及羅巨山之敵軍雖有數地點爲敵軍所破但經法軍回攻逐出所失之地多由法軍回攻奪回　比軍屢經激戰重創敵軍　協約軍戰線數地點戰事仍在進行　天氣不佳英飛機僅以炸彈數枚擲擊各地點（二十九日） 
　　巴黎電　今日下午公報云德軍於夜間屢圖攻擊漢加爾叢林皆爲法軍砲火所阻自維萊爾至白勒同勒至吕斯河及拉細尼與洛瓦容間雙方砲隊交轟甚烈　法兵支隊攻入柯爾白尼．古爾蒂．末斯河右岸．亞爾薩斯上部敵軍陣線俘敵而回　福塞叢林至柯里愛萊叢林陣線有活動之砲戰　今晚公報云泊勒芒境亞佛河南北兩岸雙方砲隊頗爲活動敵兵一支隊圖渡瓦塞河爲法砲隊轟散　二十七日法軍擊落敵飛機兩架法飛機曾以炸彈六千基洛格拉姆　擊敵軍各要點（二十九日） 
　　倫敦電　德國公報云德軍在康美爾山其俘敵七千一百人獲砲五十三尊機關鎗二百三十三架（二十九日） 
　　倫敦電　各報通信員皆謂德軍於大戰第一幕力圖奪取協約軍所守小山一行以便可以安有康美爾山其所受之損失可謂大敗績敵軍大約曾於自伊泊爾東面向南一帶用兵十三師更於伊泊爾北用兵兩師作戰雙方砲火之烈爲歐戰發生以來所未有協約軍砲隊與來福鎗隊擊潰也星期日敵兵之聚集者爲砲火注擊受創甚重昨日敵步兵屢次進撲雖勢如潮湧而皆爲砲火所掃兩翼英軍及中央法軍之陣線均未破裂亦未因以曲折（三十日） 
　　亞姆斯特丹電　二十五日德軍攻取康美爾山一役德皇曾親臨觀戰（二十九日） 
　　倫敦電　美軍大本營路透訪員電稱美軍一部分已加入法軍戰線受法將指揮士氣甚佳所守地段受敵軍砲火較尋常爲烈（二十九日） 
　　亞姆斯特丹電　中央列强與烏克蘭於二十三日簽定經濟條約已設國穀局專辦運穀事宜（二十九日） 
　　亞姆斯特丹電　德國外交大臣庫爾滿男爵及奥國外交大臣布里安伯爵已抵布克哈萊擬與羅馬尼亞續開媾和談判（二十九日） 
　　亞姆斯特丹電　據塞巴斯土波爾消息勞働界主張以該鎭及船港艦隊讓與德奥軍不加抗拒惟水兵已决議抗拒之（二十九日） 
　　華盛頓電　國務部得悉德國現派大隊委員赴俄提出關於交換俘虜之要求俄國如不承認則德國擬佔據俄京德國要求即行開釋能再從戎之德俘其有病者仍許留俄由中立國醫士照料德國則僅允釋放不勝干戈之俄俘（二十九日） 
　　倫敦電　據泰晤士報北京訪員電稱西比利亞哥薩克兵主將西米洛夫氏已擊敗圖阻西米洛夫氏與其他哥薩克兵一隊接合之武裝匈俘五百人（三十日） 
　　倫敦電　德政府已注意瑞典各報所載俄京騷亂及復辟消息德國外交副大臣致電莫斯科德國大使述及瑞典消息且謂彼接四月十三日俄京來函内稱復辟檄文旦夕將發表亞力克齊將軍葛區柯夫氏米留柯夫氏羅翔柯氏等員現均在俄京此項消息未必無因請卽電覆云云（三十日） 
　　倫敦電　泰晤士報東京訪員電稱新任外相宣稱擬襲行前任首相之政策衆意此言含有日本現準備出兵西比利亞惟須受列强之委託而得絶對自由行事之意現信内關將於旦夕辭職大約將組織混合内閣以繼之云（三十日） 
　　華盛頓電　國務部宣稱覊留美國之敵僑與眷屬德國須付其食用費由瑞士瑞典兩國使署轉交現已有人組織大會募捐濟助守法安居之敵僑（三十日） 
　　亞姆斯特丹電　德馬兵一大隊出現於盎凡爾北面荷邊愛斯慶附近（二十九日） 
　　倫敦電　德國　荷提出之要求内容倫敦雖未知之卽荷民亦爲茫然據現象觀之荷政府似不甚懼德於目下迫荷加入戰事（二十九日） 
　　亞姆斯特丹電　何　維克爾博士現正組織新内閣（二十九日） 
要聞一 
[紀江寛撞沉後各方面之詳情]  
　　湖北一等巡防艦楚材號昨奉督軍令隨楚泰海軍司令艦護送段總理東下距楚材艦甫起椗展輪適江寛商輪進口楚材悞將江寛撞沉大致情形已見前報聞段氏啓程原定是日午後五時因吳自堂司令於二十五日趕到遂展遲至燈後始行登輪九點鐘起椗適遇江寛上駛若遲早數分鐘江寛即不致被撞也段總理隨員護衛百餘人均乘楚材艦總理與葉玉虎等則由海軍司令杜錫珪招待乘楚泰艦至九點鐘武漢送行官員登岸楚材艦長趙君即催起椗由劉家廟轉舵向東適江寛輪由青山灣上駛由東轉舵沿西邊南行比時風雨交加雷電交作視線不明迨至兩船接近互相放汽照會事已遲矣楚材轉舵偏讓不及其船首撞於江寛之左舷腹部轟然一聲船身破裂祗聞船上搭客呼號救命之聲慘不忍聞未幾即行沉没搭客同歸於盡此爲長江商輪行駛以來未有之慘劇也楚材原係湖北軍艦民國改爲巡防艦專任江面防務并迎送官差船身堅固馬力充足當該艦與江寛接觸之時船身大震艙面及船首均已開裂幸在水線上端未沉艦中所載人員見江寛沉没不知已艦之損傷情形靡不恐不恐慌失色遂將艦上所繫舢板放下爭先逃命詎人數過多擁擠太甚落水者亦有五六人受傷數人聞均已遇救其餘隨員均乘楚泰艦（楚泰在楚材後行約距半里）隨節下駛查江寛載量約二千五百噸光緒初年落水駛行長江裝載搭客貨物三年一修極爲穩健船上大副及船主司機各執事均係洋員買辦賬房管艙領港茶房郵務管理以及水手人等共有一百餘名此次由滬上發經過鎭江南京蕪湖大通安慶九江各埠起卸裝運到漢船中尚有客貨一千五百餘噸搭客一千餘名不幸遭此浩刦所有船貨損失自有公正裁判而死者已不可復生眞可慘也江寛撞沉之時督軍聞信頓足長嘆然事已如此無可挽回當派張副官及水警廳長前往洋火廠江面調查派水警艦艇看護沉船並派隊至陽邏及青山灣打撈屍身照像備棺暫厝招領 
　　又一函云段總理二十五日夜乘楚材下駛其衛隊坐楚泰在前導駛不意行至諶家磯不知如何與招商局由下而上之江寛相撞致將鍋爐撞炸水門大開立時沉下人聲鼎沸其重要司員多以救命圈及本船脚划出險房艙客人有於撞襲時欲搶上該兵船而兵輪嚴行拒絶駛行不顧於是呼號之聲慘不忍聞惟美孚油廠卽在附近聞警將本廠快輪飛速駛往援救僅救獲二百餘名該輪平日載客輒二千餘人此次尚祗千餘人然被沉斃者亦近千人王督軍聞信後於二十六晨親行乘輪下駛前往詳加查勘旋赴宣撫署會議午後兩點鐘始過鄂回署水警廳二十五夜聞警即派舢板趕往救濟並禁止散划弋取江面浮物二十六日水警廳又派舢板一隻看守並通飭下游各區水警注意打撈屍物物則送廳招領屍則暫行收掩並拍照相片送廳招領又聞江寛行經諶家磯係開極慢之車斯時煙雨朦朧且已傍晚不虞上游下駛之兵輪來速如矢雙方避讓不及致被撞碰郵局在該輪　　之件均没於水昨已派人前往撈取亦必有所損失矣 
　　又一函云楚材艦長趙進銳奉令護送　　總理段芝泉氏赴甯段總理乘坐楚泰在後楚材裝載段氏隨員在前於二十五日燈後率同隨員衛弁百餘失由大智門行轅乘汽車登艦曹使王督及閩省文武齊列江濱送行九點鐘起椗先開平車漫行及過劉家廟即升足火機開全磅馬力之快車抵諶家磯適有招商局之江寛輪由滬上駛相距約二千米達即互鳴汽笛意欲楚材艦向左岸稍讓該處江面甚窄江寛吸水最深而楚材行駛如飛不待轉舵已相隔一箭楚材連吹急笛表示江寛速向右岸讓避因火機力鈍甫一轉車成斜横式而楚材已接觸矣楚材之頭與江寛之腰一直力一横力兩相碰撞轟　一聲不啻山崩地震江寛之汽筒機爐火艙一齊炸裂全舟沉没不留片影　楚材艦係鄂中最古之兵船張文襄督鄂時購自某國係鐵甲艦改造全船俱雙層銅鐵其堅實較商輪不啻十倍兼以下水滿車馬力正旺之際江寛又係上水漫車預備停泊之時突爾撞遇直若以卵敵石故楚材仍得出險惟保身砲台位及艦首艦輪路爲震動並非重大之損傷水警廳長何少樂是日乘鄂巡兵輪在漢口江岸辦理水面護送差務畢正往劉家廟梭巡突聞江寛撞沉之耗即乘鄂巡親往諶家磯救護立時輪上見男女屍横滿江焦頭爛額機艙中之粉身碎骨僅浮衣襟者甚多亦有工習划水浮面未死者何氏令各砲船喊諭救生船小划竭力撈救救得生人一名賞四十金撈死屍一具亦賞八串當時救起三十七人死屍百二餘具其順水流至陽邏百餘里外及閉塞艙門之死屍尤多誠浩刧也 
　　此次江寛之遇險可謂揚子江行駛航業以來破天荒之奇慘據航業家云如甲辰大亨之失火（在十二圩）已算最烈然猶救活坐客十分之三兹則十不及一江寛淹斃人數有謂一千二百餘名者有謂九百餘名者昨日江漢關理船廳派技師四員會同招商漢局人員切實偵查因司賬員及黄于頭剛八度（均船上職員名稱）並各碼頭裝卸底册均入水晶宫無從得其詳數當已分電滬局及沿岸各躉船洋棚火速飛報矣惟該輪員司夫役計百三十名另有洋員三名（即大領江總司機大副）内有一名（英國人）自執太平箍渡水脫險據云搭客約五百餘名三層大官艙係某大政客由申携眷來漢男女主僕共二十人同歸於盡此外由寗皖等省因公來漢之軍政界人物遇害者約三四人（均包房艙者）該輪往次上下水貨艙僅裝其半惟此次獨多蓋因長岳克復武漢商户均大開市故大宗進貨以趕蒲節生意洋貨疋頭綢緞洋紗五金參燕等品居大多數全艙裝滿尚有粗重之貨品百餘件留滬待下次裝運其貨之多可知並有某某等銀行運到生銀七萬洋元三萬昨已雇請水子入江摸撈惟貨物沉水則毫無所用據商界約略調查該輪此次損失連輪本貨本以最低額計之在二百萬以外商户受此影響勢必有倒閉者甚願當局之及早維持也 
　　又開段總理是日原擬坐楚材兵輪取道金陵回京臨行忽改坐海軍司令杜愼臣之坐船楚泰趙周人曾雲霈葉玉虎三人及送行之湯鑄新將軍吳自堂司令均隨總理改坐楚泰開行楚材一艦遂專坐宋朗齋曲同豐諸隨員及總理衛隊楚材旣撞破江寛艦中各執事及坐船各員一時亦誤爲本船遇險敬惶無狀段總理之副官羅某與隨員楊某開警即先登船頂斫斷舢板纜繩爲逃生之計反因折繩落水斃命楚材旋即停輪一時秩序大亂各划飛奔來救宋朗齋行囊均被擄搶一空各隨員因總理業已開行乃起岸由京漢路赴寗總理衛隊遲至二十六日晨始改乘楚信下駛江寛船中溺斃者除茶役水手外并有西人三名船主一人擹客中溺斃者有鄂岸榷運局熊晋閣之公子一位前湖北巡按使吕燮甫夫人及其孫公子姪公子並僕役共五人其他重要人物應亦不少招商局接得亞細亞公司電話通知後立卽派躉船洋人帶領水手人等乘利源拖木駁馳往救援一面會同慈善會及向各善堂借得救生紅船十餘號又小輪數艘一併帮同趕至江寛出事處竭力施援打撈屍身拍照收殮並聞救得華洋船員搭客約三百餘名全局同事通宵達旦發給衣服茶湯米粥安排被難人等迄未片刻休息又聞美孚棧美鷹及八號汽油船施救得力救起二百餘人洋大夫與大副買辦管事以及西崽水手等逃上者約占十之七八據管事夏君云其名下夥計全其九而少其一而寗波人罹難者亦頗不乏人如前太平副買辦謝某及豆汁公司經理李某之家眷二口現今均無着落而李某之弟幸得上岸前日寗波人熱心分子唐愛陸史祖培遂借寗紹公司開同鄉會商議爲江寛輪罹禍同鄉救濟辦法當由宋偉臣發言先借水電公司小輪至被災處救濟如有得慶更生者來漢安頓如見寗波人屍首當即棺殮並拍照以備來領衆皆贊成遂於是日下午五點鐘開輪至諶家磯僅見已撈獲屍首六具五男一女孩目不忍覩昨晨又放小船隨帶衣服及棺木數十套續行救濟 
　　又據福中公司函稱二十五日晚八時許江寛輪船與楚材軍艦相撞時敝公司福中小輪適泊本廠碼頭廠員及輪船人役見江寛漸沉搭客呼聲震天即將小輪開駛往救計往來二次共救起一百三十四人（内有江寛大副一人生火頭一人海關洋人一人婦女兒童七八人其餘不知來歷者尚有一百二十餘人）其時黑雲滿天大雨如注敝公司小輪幕布鐵柱及船首均受損壞楚材軍艦於撞沉江寛後遂靠敝公司碼頭因壓力甚猛將躉船木柱損壞此次本廠及本輪人役見義勇爲救活多命船役等且有將自已衣服給被難者惜雨大不及多救耳 
　　又聞江寛輪沉没之後由漢口總公司電詢上海及搭客約有一千六百二十五名經美孚拖輪前往救活二百零三人同遭滅頂者共有一千四百二十二名之多内有西人四名除溺斃水手茶房機匠四十一人不計外該輪大班亦遭沉没刻招商局已向楚材正式交涉未知如何結局 
　　漢口慈善會於二十五日晚十句鐘時接招商局電話報告江寛輪船在劉家廟下丹水池江面被楚材兵艦撞沉云云該會當即轉咨永安敦實普化三救生局趕派紅船十餘隻往該地力爲施救幸附近有亞細亞美孚二洋油池小輪共同救起二百九十餘名在諶家磯救生分局亦救起二十餘名均用小輪拖至招商局碼頭登岸分居迎賓館高陞客棧次晨即會同上海中國濟生會朱芑臣襄辦一切無衣者衣之有疾者請慈善會醫院長楊恭甫親往診治有家者代爲通電通信欲回者給資遣歸業經慘死者慈善會雇知水性者三十餘人在該處設法打撈當獲十餘屍據傳聞遭此浩劫者不下數百人尚不知何日始能辦竣慈善會已備棺百餘具隨帶照用器具隨撈隨照以便屍親認領聞昨日經慈善會及紅十字等會撈獲屍首二十餘具可謂慘矣附錄慈善會電云江西軍械局李和卿鑒江寛被兵艦撞沉尊夫人及令郎均救起刻有病在迎賓館請速來漢 
[美工程師述被匪覊留時苦狀]  
　　大陸報二十七日郾城通訊云昨日午後希志考君接舞陽消息據謂美工程師凱爾已於二十五日下午後五時行抵該處吾人接此消息後即派數人前往歡迎約行十餘里當於途中遇見凱爾諸人昨夜凱爾與希志考及數友乘快車赴京凱爾被盜覊留共五十二日記者與之晤談略聞其苦據凱爾云在幽禁時代中共走一千二百至一千四百里而行路輒在深夜自三月二十五日與匪劇戰以後盜匪匿於郾城西平舞陽三縣間之平原凱爾不見日光歷一月之久盜匪入夜方行晝間則置凱爾於暗室臥時頗少每至鼾聲大作時盜匪輒推醒之又以革履行時有聲遂奪去其洋鞋而授以中國鞋但大小不合兩脚生泡甚大而痛後不得已乃撕巾裹之而行始稍舒適自裴塞爾君脫離盜穴後盜羣某首領允爲保護凱爾常竭力羅致最佳食物以奉凱爾有兩星期匿處距鐵路不遠常聞火車行駛之聲四月十二夜離鐵路線不足百碼且見客車駛過最後由天主堂商定繳出凱爾辦法凱爾所歷苦境遂告終結記者聞盜首七人已由政府赦免並將予以位置凱爾之得釋放頗得力於陳司令陳到舞陽後布置各事甚爲幹練查盜羣之擄去美工程師爲三月四日事當時攫取一萬三千元之某匪後不在盜羣中凱爾未曾復見其人直至匿居鐵路線附近時此匪始出現挾有糧食鎗械彈藥頗多此後又不見其蹤跡斯亦可注意之疑團也凱爾備受艱苦須休養若干時始克恢復元氣凱爾年已六十有二其妻現在美國有子二人執軍役於法境云 
[留學生借費風潮之報告]  
　　留日川省自費生來函云逕啓者去冬同人等以川亂發生滙兌斷絶請求監督設法維持領費慬及兩月而監督迫令立寫願書領欵歸國斯時國内烽火連天驛棧梗阻即欲歸國亦屬難能况同人等萬里跋涉良非易事中道廢學心實難堪監督不諒此中苦衷以爲發費歸國而後即可斷學生再請之路態度絶决再三哀陳漠不爲動同人等無可如何勉以所領歸國費支持危局日盼大難早平家欵接濟無如天不厭亂陣雲日高近且郵電亦不通矣鄉音望斷惶悚莫名而旅債迫人寒衣典盡無已乃於三月三十日集議向本省經理員月借二十四元暫維生活并覓官費生保證歸還以滙地爲止而經理員以不能直向銀行借欵爲辭復轉商監督金之錚始謂同人等已領欵歸國無再請之理由同人等再四陳說係求擔保借欵非請政府維持無辭抵靠復卸責任於公使章宗祥往返數日迄無結果同人等始推代表數人向監督處直接交涉至　職員星散僅存空屋枯坐半日無人過問同人等呼籲無靈旅債迫急至不獲已於次日復集監督處靜候解决而監督處人員逃避如故也日落西山經理員始將監督尋回問渠交涉抵死以公使不准爲辭徹夜哀鳴堅執如故次晨忽謂同人等云齊到使館可望解决同人等以公使爲國家代表見此慘情必能回心信之不疑入使館後彼復謂此間部派之某某視學二人實受委託辦理此事於公使者也託詞與視學交涉仍回事務所同人等鵠立使館靜候好音謹守秩序未敢或越突有館員姓莊者出斥責同人等不應聚衆要求擅集使館緩帶輕裘形同紈袴同人等本投鼠忌器之義存忍小從大之心置之不理嗣又換着洋服意氣更盛登門瞎駡大放厥詞使同人等忍無可忍起而辯論渠便揮拳欲擊大呼學生亂暴咆哮而走立召警察數十名入館　捕學生隨即縛去七人適同鄉會長韓君從中排解亦被捕去餘人以武力驅逐出館迫令解散此羣情盼望之監督亦應時而至入使館内即不復出俄而警察　　同人等欲求於使館鐵欄杆外貯立片刻亦不可得自逮捕學生而後公使館監督處宣告戒嚴如臨大敵警察遍布偵探四出同人等欲一面監督不可得欲一面公使更不可得涙竭聲嘶呼天無門而被逮八人入東京監獄已半月矣同人等臨獄看視相對揮涕近日國務院來電允許借欵維持而公使監督於費遲延不發於人始終不放且將同鄉會長韓天鵬君學籍革除學生拚若于心血始考入官費學校一旦革除亦云慘矣數日來同鄉官費生代表各省同鄉會代表屢之交涉請求釋放然終延宕未放也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東邊俄激黨之消息]  
滿洲里站傳稱謝米拉夫軍又佔領大烏里站據云謝軍兵數加增足以進取後貝加爾省並聞赤塔哥薩克兵早與多數黨脫離人民亦極力排斥多數黨又如後貝加爾路多數黨除破壞秩序外一無可取故人民極抱不平 
崴埠居民與多數黨大起衝突人民運動排斥多數黨甚烈 
　　駐滿洲里警備總司令張煥相來省面報鮑督謂俄謝米拉諾夫現爲籌備軍事將司令部遷哈爾濱以便防禦黑河伯力海參崴等處云云又聞滿洲里華軍嚴守邊防俄義勇軍分佈於諾爾湖一帶約有二十餘營預備進攻過激派故激派自知力不能支有退出大烏里之說 
　　安達昻昻溪札蘭屯博克圖海拉爾滿洲里以及黑河各處之俄人皆反對過激派惟該黨現仍設法疎通以期挽回 
　　俄貝加爾地方約有匈牙利俘虜一萬餘名近受過激派運動願爲効力現均服俄國軍服行動頗爲自由 
　　吉林第三混成旅第一團團長么品三氏於前月在哈率部赴滿洲里協同江軍辦理防務故奉命爲第五混成旅旅長後迄未到任孟督迭電么氏令將防務辦理妥協速即返吉昨孟督接么氏來電謂俟黑省新防軍到滿防務布置妥協後即行返吉 
　　海參崴自聯軍登陸後華僑因形勢危迫日前搭飛鯨輪船逃往上海者已達一千餘名 
　　黑龍江省新編第十九混成旅徵募兵士將次足額上中級軍官已由鮑督軍遴選妥協即招集舊軍官在軍署驗取錄用已十餘員俱委以下級軍官並於二十日在軍署親行訓誡大致謂軍人天職須勤服職務減省費用管教兵士毋稍怠忽 
[陳督晤段時之贛軍事]  
　　陳光遠督軍應段内閣召於二十四日赴潯與段總理面商機要聞段乘楚材兵艦於二十六日晚間抵潯埠停泊江心陳督軍吳鎭守使曁各機關長官雇用小輪登艦叩見與段總理叙談時局約二時之久段不肯登岸將乘原艦赴寗故陳督即於二十七日上午九時偕同贛紳李盛鐸由潯乘專車至三時抵省各機關長官齊至滕王閣恭迓矣段與陳督商定者第一爲攻粤計劃此次攻粤贛軍總指揮吳鴻昌日前電陳支配贛軍辦法以第九混成旅丁效蘭所部爲左翼進攻肇慶第二混成旅王慶餘所部爲右翼進攻韶州第三混成旅陳光逵所部由贛東入閩以拊潮汕之背牽制粤軍並謂鎗彈不敷已派員進省具領云云又聞陳督日前調撥贛西步兵李定魁所部之一梯團省防劉殿年所部之一團郝賢林所部之第三團均開赴贛南庾嶺歸攻粤軍總指揮節制調遣聽命進攻聞俟第二路大隊抵郴縣後即照商定作戰計畫開始總攻擊矣 
[蕪湖快信]  
　　段總理於二十七日清晨四時乘楚泰艦過蕪下駛並未停輪江干所泊之建威軍艦因在歐戰戒嚴期内故未鳴砲致敬先期江蘇李督軍派副官孔慶塘來蕪迎迓 
　　皖南鎭守使馬聯甲在安慶乘利濟艦隨段總理之後亦於二十七日上午過蕪赴浦口照料一切 
　　昨有客自漢口來蕪云江寛遇險時有落水搭客多人浮至楚材船傍呼救該艦水兵不許登艦竟開鎗擊傷兩人 
　　蕪湖道尹祝從恩前日因選舉問題奉倪督軍電召赴蚌埠已於二十七日回蕪 
　　皖省淮鹽勢將脫銷刻借就蘆鹽一百票由津浦路運皖榷運局長寗祖武特派緝私總巡汪星垣赴浦口接運 
　　蕪湖米商利源長萬發復和等號前日公呈交通部催兌第六期皖路股欵 
　　蕪湖警廳劉兆麟令各警員一律着制服崗警佩指揮刀定於五月一日實行 
　　省垣籌備全省教育行政事務所定於五月十日召集全省教育行政會議會期以半月爲度 
　　財政廳長劉鴻慶前日因公來蕪定三十日回省 
[九江通信]  
　　陳督偕李木齋於二十七日返省通城文武各官均往車站送行吳帮辦汪知事韓廳長送至建昌站始歸 
　　陳督晋省前一日潯軍政警法各界特假鎭署雇請伶人演劇以娛上賓 
　　九江第二届省議會選民總數已改報十二萬有零明日（二十九）又假助理員辦公處開會研究國會選民總數問題 
　　此間逗留各棧魯軍已由華大華利運赴漢口惟病兵則尚有少數未往現該兩輪又運送子彈多箱聞係轉運晉省者 
　　已裁南潯路協理劉廷琦由省返潯聞已與李總理商定再就協理之職現擬俟赴滬移眷返潯後即赴局視事並聞劉已取得總理同意仍領被裁任内薪俸 
　　潯商會會長舒法甲因患時症逝世遺職聞已電金浩如協理由滬返潯接充所遺協理一職徽班主張另行改選雜班則主張以前日改選得次多數票之陳中瑞頂補 
　　潯警廳請求重徵花捐已得鎭道兩公同意現正積極進行 
[張開儒撤退問題]  
　　唐聯帥撤退張開儒一事爲粤中各界重視之一問題李根源旣請挽留於前國會議員又請收回成命於後未知將來如何結果也兹錄國會議員原電於後　重慶唐元帥偉鑒竊天禍民國叚氏弄兵幸我公與西南諸將帥仗義興師聲罪致討卒西奠巴蜀南定衡湘方謂直搗幽燕黄龍之飲直指顧問耳乃北政府以停戰爲緩兵之計以議和爲餌敵之謀我軍以酷愛和平坐失戎機遂至岳州不守長沙繼陷今者北軍以我軍南征高雷不遑北顧假道贛省寇我南雄所幸先事綢繆預防嚴密藉以固我邊陲者卽以有駐粤滇軍張軍長開儒在也乃近閱報章有我公撤換張軍長一電音耗傳來萬户驚愕祺等以爲此舉關係粤防尤關全局心所謂危不敢不言猶憶龍氏據粤之時虎視鷹瞬目無餘子張軍長以滇中健兒銜命東下轉戰數千里霹靂一聲遂有南韶孼龍卒由是而驅諸海隅張軍長之功不在諸將士下也去年張逆稱兵犯闕迫逐總統復立廢帝斯時也山川黯淡天日無光張軍長仰體我公首義之心通電宣言誓師討賊嗣以餉械不備不獲竟其誓斬樓蘭之志坐令段氏冒討逆之功以演成此岌岌不可終日之局良可悲已夫用兵之道以習地利得軍心爲要素張軍長駐嶺南道三年於兹山川要險早在目中滇軍抵粤後同死生共甘苦上下聯爲一心固嶺南道之邊防實無出張軍長右者嗚呼寇深矣當此存亡危急之秋稍縱卽逝後悔無及臨陣易將似非所宜用敢貢一得之愚並盡匹夫之責伏乞俯察輿情收回成命仍令張軍長督率全師擔任防務撑嶺南之半壁作粤喬之長城大局前途有攸賴焉遙望川雲無任迫切待命之至國會議員陸祺丁象謙丁超五秦廣禮凌鉞盧仲琳詹調元謝持進易堂宋楨等公叩 
[廣東軍事通信]  
　　滇軍奪回南雄詳情　日前韶屬軍情日緊頃得訪員報告云此次北派寇粤本已定有計畫近因龍濟光迭電告急故進行愈猛不待張懷芝之齊集贛南即先揮贛軍急進更不待吳鴻昌本隊之到齊即促丁效蘭朱餘慶兩混成旅星夜逾嶺南犯其軍鋒所指即在南雄惟丁朱等震於滇軍聲威未敢深入乃於梅嶺附近命前龍氏時代之南韶連鎭守使朱福全之弟朱賓洪鄉導攻粤先是朱福全朱賓洪兄弟於月前奉龍氏命入贛自告奮勇願爲寇粤　導北軍乃撥出巨欵使朱賓洪在粤贛交界地域暗中組織隊伍并由朱餘慶等派出北軍與之會合相時發動近偵知滇軍駐防人數有限乃突發全隊千餘人分爲三路來襲是時守南雄之滇軍人數本少其接戰之後徐徐退守越日援軍一至即行會合逆襲卒將强敵擊潰克復名城除擊彆不計外尚俘獲百餘人是役滇軍以少勝多鏖戰殊爲勇敢俘虜之中朱洪賓所部固多北軍亦復不少足見朱隊中確有北軍加入或係一部分北軍當支配之任亦未可知 
　　韶北加意設防　昨張開儒有電報告增添新軍文云北敵分三路攻粤邊防緊急亟須增兵應援本部先後委過林英傑爲靖國軍第一旅長鄧耀爲第二旅長蘇無涯爲警備隊第一支隊長曾廷貞爲第二支隊長黄金城爲粤贛湘邊防游擊隊長邵漢明爲混成團長黄駿銘爲特别大動隊隊長責成召集部衆編練成軍立即開赴前敵粤省爲西南根本重地韶北又爲粤省門户今北敵重兵壓境護法之師爲民國存亡所繫在將士無妄圖權利之念在本部無擴張武力之嫌切望分行所屬一體知照勿稍誤會致生衝突是爲至盼陸軍總長張開儒叩漾印 
　　譚氏電責陳光遠　陳光遠背約開釁攻粤昨聞譚聯帥已聯同湘軍總司令程潛去電質問略謂貴督目擊時艱關懷國家前曾圖弭兵革之禍祋爲悱惻之言凡有人心同深感激乃倪軍入贛牽制我湘兵力未聞貴督有以阻止魯軍假道攻襲聯軍後方未聞貴督有所抗遏以至岳陽不守直下長沙兵燹之後閭里爲墟長岳精華悉遭搜刮吾民何辜罹此荼毒又何莫非貴督爲善不卒之所賜我聯軍退駐衡山固戰略上作用使然但長岳棄而不守全因魯軍由後抄擊湘贛不相侵犯之謂何迄今令我門户未復堂奥未安誰實使之貴督亦忍恝然乎邇聞貴督弁髦成約失信天下更欲以贛軍寇犯粤邊尤堪共憤試思當時粤之不攻贛無非尊重貴督中立之約今自埋白骨棄信義而相見兵戎其將何辭以對國民尚望早具悔禍之心翻然改圖毋令烽烟之警蔓延日廣則幸甚云云 
[安徽茶務講習所開所紀]  
　　我國産茶之區皖省爲首屈一指每年銷售於國内外者爲數甚鉅但種植烘焙墨守舊法近來銷售於歐美者反不及日本印度之旺省吏有鑒於此特設茶務講習所其省立之第一花務講習所由省長委定俞燮君爲所長業於舊曆上已節開所是日省長電委休寧縣知事代表致詞實業廳長亦郵寄訓詞委代宣讀屯溪各機關各團體及省立第二師範新安公立甲種商業均有代表來所參觀並各具祝詞來賓濟濟頗極一時之盛誠我實業界之幸事也兹將俞所長之開所詞及實業廳長之盛誠我實業界　　安徽省立第一茶務講習所開所訓詞　茶務講習所者是一種實業教育也中國向來教育自教育實業自實業一似風馬牛之不相及無所謂實業教育此中國之實業所由至今大不振也前清科舉時代之教育無論矣變法以後競言教育猶不外乎教育之教育近數年來教育大家上自大吏皆深知教育非趨重實業不爲功於是因地之利提倡農工商各種實業教育不可謂非民國近來教育上之大進步也中國出産熟貨於國際貿易上茶固爲一大宗尤爲吾皖多數縣分多數人民所利賴是吾皖一種最優之實業也無如業此者相沿舊習尋至今日利權喪失幾幾乎有江河日下一蹶不可復振之勢是蓋於此種實業未有教育未有從學理上研究改良而推廣之之故兹何幸倪前兼省長與現黄省長熱心實業深望茶務之振興爲國計民生增福利委創兹所誠千載一時之盛舉也諸君能仰體省長盛意來所就學是知趨重實業知趨重實業之教育而有志於茶務之振興者深足爲諸君嘉尚今日開學伊始鄙人竊有所勉望於諸君者願稍備其詞焉一在有恒心南人有言人而無恒不可以作巫醫孔子善之無恒則巫醫且不可作遑論其他之事業孔子又云得見有恒者斯可矣可見吾人無論作何事貴乎有恒心諸君來學茶務則對於茶務上之學理事實須要有恒心研究之勿淺嘗而輒止勿始勤而終怠勿見異而思遷恒常久也久於其道自然化成焉此所以勉望諸君要有恒心也一須有虚心中國茶務之不改良振作未始非業此者之不能有虚心所致何以言之吾國茶葉發明最先種植製造他國皆屬後進遂以爲惟我獨尊更無有出其右者咸存一自滿之意不求變通盡利致讓後進産茶國朝夕講求時日研究反令我先進産茶國之茶業退却而衰減豈非無虚心之過歟所以勉望諸君須有虚心也一尤宜肯負責任我國茶業之不能發達不能推廣大半由於業此者無人肯負責任之故以爲茶務發達不發達推廣不推廣大衆之事非一人之事彼推此卸年復一年相沿舊習恬不相怪致演成今日茶業似不可收拾之慘劇諸君今旣有志於是一志求學貴乎各有肯負責任之心孟子有言夫天未欲平治天下也如欲平治天下當今之世舍我其誰是肯負責任也諸君對於茶務宜亦曰夫天未欲振興茶務也如欲振興茶務當今之世舍我其誰學孟子之肯負責任則善矣茶務中多一份肯負責任之人則茶務中多充足一份膨脹之力力最充足茶務焉有不能振興者此所以勉望諸君各宜肯負責任也鄙人今勉望諸君之詞槪括於此别無妄訓願諸君諦審而堅守之茶務前途幸甚 
　　安徽實業廳長訓詞　吾中國地地膏腴天産富饒冠絶寰球而所産品物莫不兼備實足自雄然徒恃天然之美質墨守成規不知競爭投時銳意改良故往往所産原料輸出一入東西各國復以化製成品仍售中國獲利倍蓰利源所以外溢國民所以貧弱胥由於此幸晚近以來舉國上下稍稍覺悟亦知振興實業爲富强之嚆矢工藝逐漸攣求天産力求改良大有駸駸日上之勢矣鄙人忝長實業襄贊省長夙夜孜孜對於桑梓有絶大之希望存焉已闢之利則保護之未來之事則捉倡之而茶業特其一端也嘗謂吾皖襟淮帶江腹地是處出産之盛不讓他省如徽池太廣松杉竹漆藥材安廬和　　桑麻棉葛魚鳥筍菌鳳潁滁泗之椒礬蠟靛絲枲歙宣潛桐　　墨絶扇竹簟菸米以及他種品類不可殫述其上焉固爲世界商場切實需要之具次者亦在本國商場占特殊彩色然茶實爲人生所必需輸出之大宗較他物爲尤甚皖南皖北皆有出産惟徽屬與六安爲最著名邇來謀開發地力種植茶樹爲生産之事業者大半私家組合浮沉優劣聽其自然年來茶市之衰亦　一落千丈尤可驚愕者印度之茶將倒灌輸於吾國矣影響及於國家經濟小民生活尚忍言耶前者中央設模範種茶場於祁門亦使業茶者知所法則兹承省長命令剏設茶務講習所於屯溪以俞君爕爲所長俞君於茶業一途揅究有年經驗甚深曩有擬改良徽茶業意見書考察日本茶葉種植製造報告書所諭茶業改良之方法至爲詳切著明鄙人深爲嘉尚今旣爲茶務講習所所長以平素之經驗而施之於實習朝夕與教員生徒切磋劘礪勿以初立而思難勿以歷久而倦怠則吾皖之茶固具有天然之美質再加以人力之改良浸傳浸盛精益求精供國内之用增輸出之額其進步寗有限量莊子曰作始也簡將畢也巨鄙人於茶務講習所有奢望焉 
[廣德短簡]  
　　近日喧傳有黨人來皖擬在泗安（浙屬）廣德一帶秘密運動起事之說知事劉欽誥特派暗探十餘名分往各處探訪並於四門增設軍警檢查所檢查往來行人以防不測 
　　教育廳長盧殿虎令歙縣休寗婺源祁門黟縣績　　　　　涇縣寗國旌德太平廣德郎溪等十四縣謂本學期　始多日　有委定省視學朱述曾業已指派出發以重視察而資考績 
　　廣德南鄉離别山一帶農家耕牛發生瘟疫死者約百餘頭 
　　劉知事奉黄省長訓令選送合格學生赴省立第一茶務講習所報名投考昨已轉行各機關查照辦理 
　　廣邑劉知事昨令縣視學轉教育會徵集教育行政成績品以便送會展覧 
　　印花稅處處長以劉知事欽誥近來所解稅欵大都逾額特將劉知事記功二次 
　　廣邑教育會定於二十二日（隂曆）開春季大會籌商進行事宜參衆兩院選舉人名册已於今日送部參院選舉人名原數一百五十一名現核減二十九名實存一百二十二名 
[贛省會大鬧後之閉會]  
　　省議會二十五日開臨時大會顔丙臨主席宣讀議題一七年度預算案第一欵内務付總表决照原報告通過第二欵教育微有討論與原報告無甚出入亦照原報告通過七年度歳入各預算總數經臨兩門合計百十五萬二千五百十二元歳出經臨兩門百十八萬六千百五十七元出入相抵尚短三萬三千六百四十五元而七年度預算案已全部通過付三讀二本會决算案以五年十一月起至六年六月止報告書付表决多數繼續討論六年七月起至七年三月止各月用數討論時微有爭點主席付表决亦多數通過三追繳民國銀行欠欵案照原報告表决多數四餘干煤鑛改歸商辦謝遠涵饒孟任二人請願并案報告請願股主張謝遠涵照鑛業條例取有優先權准饒孟任附股詎報告書甫經宣讀燕世經即憤然而起謂當日請願股開會原不足法定人數嗣股長陳鴻藻隨意添寫五人理事黄用中遂造此項報告陳鴻藻黄用中叱之云何得不准燕亦搥桌相爭於是一片詈駡聲相應而起燕派則趁時逃席而去即不足法定人數主席宣布臨時會原定本月十六日閉會嗣以七年度預算尚未議决遂延長十日明日已届閉會之期尚望諸君到會行閉會禮言畢散會二十六日午前九時先行開會歐陽莘主席謂未决懸案尚有四十餘起日前晤李木齋先生開南濟鐵路請願收歸國有案各方面均已派有代表意欲本會亦推舉一人同時赴京又南京省議會代表會議亦迭次來電要求本會舉派代表現時大會僅此一度對於上兩項代表應否推定請爲公决饒正音黄炳煥反對推舉議遂打消楊景洛動議請以六府添設中學案改列第二題以第二題餘干煤鑛案改列末尾賀長治歐陽煒等大起反對雙方爭持頗爲激烈黄炳煥恐鬧散七年度預算案不能成立再三勸解先議第一案主席歐陽莘即以七年度收支更正總數逐欵報告付總表决起立者大多數至此七年度預算案已完全成立矣第二題餘干煤鑛案曹和濟因副和兩派曾擬有修正案饒正音等以其未經法律股認爲不合具詞駁之吳秉鈞云前彭程萬請願限制儘以本省人入股故得本會可决今謝饒請願書均有外省人故絶對否認楊景洛云此案應交法律股以免物議胡廷鑾以主張即行通過者爲爲人傀儡賀長治拍案大駡主張擱置者受人賄買吉贛兩派議員乃起而力爭燕世經往來跳躍戟指謂主席曰如果表决卽爲違法然最激烈者莫若劉子貞賴天球兩人聲色俱厲屢拍案喝打燕派見勢不佳則又相率逃席而去從此一散難以復合至四時來賓齊集遂舉行閉會式戚省長督軍代表參謀張福厚副官王弢豫章道尹各廳長南新知事商會正副會長副議長顔丙臨引導各來賓就席宣布閉會理由及經過種種狀况報告本會期内已决未决各案省長咨交案已决者十二件未决者二件否决一件議員提議案已决者四件未决者二十六件人民請願案二十六件均未决報告畢卽依次奏樂行禮讀閉會詞軍民兩長命人讀祝詞該會復分别答詞而六時散會而贛省第一届議會遂告終焉 
[浙江省議會常會與臨時會議]  
　　四月三十日財政廳致省議會公函云逕啓者本年四月二十九日奉省長令准貴議會咨開案查本會此次集會業由大會決定應認爲第一届第三年常年會於本年四月二十五日咨行省長請煩查照在案現在常年會期内公費旅費等項亟待支付所有本會四月分經常費及常年會旅費辦公費等項經費共需銀圓二萬六千另七十二元相應塡具支付預算書及請欵憑單咨行省長請煩迅飭財政廳於月終以前趕速如數解會實爲公便等由並附支付預算書二份請欵憑單一紙到署准此查本署此次召集係舉行臨時會除經常費一萬三千三百二十二元外餘應照六年度預算案省地方歳出門第一欵省議會經費第一二三等項發給惟上項臨時費係照兩次臨時會計算此次實應發給一次臨時會費銀三千另七元連同四月分經常費共應發銀一萬六千三百二十九元合行令仰該廳查照迅予塡發所有原送書單一併隨發等因奉此應即遵照撥付除塡支付飭書知照金庫外相應將厚字第六百五十一號第六百五十二號支付通知二紙函送貴會查收此致浙江省議會 
[杭州快信]  
　　分桐一帶江流泛溢漫及富春以下杭縣上泗鄉九龍頭等處盡遭波及市上水皆盈尺且由大通橋直達省河連日輪舶往還一律停滯 
　　大嵩場私梟拒捕格斃鹽警（共九人）至今大半屍無着落已限令營縣會緝正凶該場知事江忠煦决定即日撤任另委 
　　省議會本届常會應需經費尚未領到致各務進行延緩秦朱兩副議長已咨請省署提前給發俾支因應　　齊省長現准農商部電開比年華茶外銷阻滯茶商山户金融奇窘生計困難應即設法救濟已令實業廳妥擬維持方法呈縣核咨 
　　楊督軍昨委何連城充一師一團機關鎗連連附即日赴閩隨征 
　　高審廳一等書記官楊湜昨奉令調充金華地方廳書記官長同日又委杭地審廳書記何詒充桐廬縣管獄員 
　　吏治研究所一號十時實行正式開所禮楊督軍特派秘書長雲韶會同省署代表政務廳長馮學書並致訓詞 
　　楊督軍近日對於往來公牘仍親自閱看精神如常外間謠傳嘔血實係不確 
　　復辟犯康有爲於前月宥日（二十六）潛行來杭以西湖一葉舟爲容身地日徜徉於六橋三竺間聞昨甫離杭 
地方通信 
[蘇州]  
　　萃英中學運動會　蘇垣閭門外萃英中學校於四月二十七號舉行第四次春季運動會是日適逢微雨各界來賓僅到六七百人上午八時開始運動至下午四時散會其秩序上午一百碼跑預賽二撑高跳三啞鈴體操四二百二十碼預賽五正科兵式體操六一百二十碼低欄跑預賽七預科柔軟體操八隊球决賽九網球預賽十高跳决賽下午一百碼跑决賽二擲鐵球三正科 
 
 

Page 7

 
 
兵式體操四一百二十碼低欄跑决賽五八百八十碼賽跑六擲木球七預科柔軟體操八二百二十碼决賽九遠跳十四百四十碼賽跑十一提袴跳十二一英里長跑十三網球决賽十四半英里替換跑十五餘興十六給奬甲組優勝第一各生奬給銀别針乙組優勝第一名生奬給花色緞帶等物 
[松江]  
　　匪徒姦刧婦女　古曆十七日午後有金山縣十四園農民王來根之妻周氏因往舊港歸寗路經甪里鎭相近被土棍褚和尚所見刦往家中姦污兩夜周氏旋即乘隙逃出將被刦各情哭訴其夫當由其夫陪赴張堰警察所請究該所警佐徐亞伯以事關風化立飭長警將褚拘獲業已備文解送金山縣署申請嚴究矣　　學校聯合會藝　縣立第一第二兩高等小學校校長錢魯詹姜揆勛二君近令兩校三年級學生舉行聯合會藝以促其學業之進步已於第一校舉行一次昨日續在第二校行第二次聯合會藝由兩校長柬請縣視學倪伯英君到校命題及監課以示無私云 
　　巡官决須對調　泗涇巡官劉菊坡因不洽輿情由李縣長令其與葉榭巡官陳鑑予互相對調各情已誌本報詎命令揭曉後劉旣不欲赴葉而葉榭楊紳等又復公呈縣署挽留陳巡官此事因之延擱近聞縣公署以命令已發不能收回已批駁不准一面並令兩巡官從速交代矣 
[鎭江]  
　　省志徵訪近事　丹徒縣倪和甫知事於日昨發出告示云准江蘇通志局鎭屬徵訪員李函開奉齊省長令飭徵訪先哲遺書請爲出示曉諭等因查此次徵訪先哲遺書係專爲編輯叢書及詩徵文徵之用如有家藏先哲遺書無論已刻未刻一併送署以便轉交幸勿觀望云云又徒邑通志局徵訪員早已推定由縣呈報省署日前有徵訪員全君由寗來鎭對於徵訪事宜急待商榷並籌進行方法故與倪知事晤商後定於五月一日在縣署開會集議昨倪知事已通函徒邑各徵訪員届時到署會議 
　　麥與蠶之利害　鎭地連日隂雨在田麥苗均極滋潤一般鄉農靡不喜形於色各項糧價亦遂低落人心爲之大慰惟連日氣候奇寒須御重棉各鄉蠶桑頗受傷害云 
[南通]  
　　聯合會開會預誌　高小聯合運動會定期於陽曆五月一日舉行其地址已擇定城南公共體育會場各市鄉之與會各校員生及參觀者已陸續蒞城靜俟届期分别運動參觀矣 
　　總商會矯正布獘　通崇海泰總商會因鑒於各機户之作僞者若加漿攙濕布量短狹諸弊層出不窮日昨特揭貼六言韻示於城鄉各區以矯斯弊自示之後如再有任意違犯不思改良之布疋一經發現定行扣留照章懲罰而維布業 
　　勸學所尅期成立　本縣勸學所業奉省教育廳令飭縣署尅期五月十日成立其原有之教育欵産經理處卽於成立之日取銷所有卷宗等件槪移交所長接受開盧縣長已擇定有所長資格之學務委員三人呈廳選任矣 
　　商會爭新交涉案電　北京大總統國務總理鈞鑒上海各報館鑒中日新交涉案喧傳多日據各報所載條件慘酷果成事實國卽隨亡我大總統總理謀國公忠决不致密與定約惟眞相莫明全國駭懼務求迅予宣示一面嚴重拒絶俾繹羣疑而奠國本不勝迫切待命之至江蘇通崇海秦總商會長張詧周坦曁寗通揚淮徐海各商會同叩艶 
[揚州]  
　　裁釐徵稅實行　江北釐局改爲貨稅一事定於五月一日實行淮河一帶之捐卡現經財政廳核計略加裁撤以資振刷一瓜泗釐局現改泗源溝爲貨物稅總局以瓜洲九港太平橋下蜀三岔河（新立）爲分局舊有之土橋新城北河口均撤一灣邵釐局現改灣頭爲貨物稅總局以邵伯馬棚灣劉家窪鰍魚口爲分局舊有之茶菴盧莊裁撤一寳高釐局現改寳應爲貨物稅總局以汜水紫金閘昭關壩車邏爲分局舊有之王港王通泥甸馬溝裁撤一孔仙釐局現改仙女鎭爲貨物稅總局以新碼頭樊川爲分局舊有之宜陵白塔河尤家莊杭家集霍家橋裁撤其他若宿窰若姜泰均酌量裁撤 
　　海州鎭使回防　海州鎭守使白寳山前由省回防道出揚州因私人交涉遂在此勾留數日兹已事畢於三十日回海州防地 
　　盜犯堅不供認　江都偵緝隊長朱蔭南現拿獲搶刦南鄉農民趙長富家之盜犯秦興之一名解縣即經王承審員於三十日開庭鞫訊該犯堅不供認判押候審並限令該隊長緝獲此案正兇一併訊究 
　　財廳追繳欠欵　江蘇財政廳以前辦江邑屠稅委員吕鳳書虧欠公欵四百餘元迄今三載未據解繳昨特訓令縣署追繳以重公欵趙知事據此業飭警提吕追繳 
[南京]  
　　維持民食之手續　實業廳通令六十縣知事云案奉省長令開案查前據該廳呈蘇省糧食出口請轉咨維持以重民食等情當經指令并咨請農商部力予維持在案兹准復開准咨據江蘇實業廳轉據滬蘇總商會及松江商會函電陳請限制米糧出口以維民食各節據情咨請力予維持等因查戰時糧食出口一節前經國務合議議决由本部設立籌辦處先從調查着手原須斟酌盈虚審核辦理目前旣未實行商民自無庸驚擾且前次派員詳細調查亦爲愼重民食之意准咨前因相應咨復查照飭知可也等因准此查禁止蘇省米糧出口前經本省長重申禁令通飭各屬一體遵照在案准咨前因合行訓令該廳長即便轉行各屬一體知照此令等因查蘇省關於調查糧食事項迭准據蘇滬總商會各該縣知事並松江縣商會等函電陳請限制出口力予維持前來均經本廳分别函復指令一面呈請省署轉咨大部請予維持各在案兹奉前因合行轉令該縣即便知照迅速出示曉諭商民勿起驚疑各安生業至爲切要此令 
[杭州]  
　　省議會常會紀事　浙江省議會於三十日下午一時開會政務委員二人議員出席者八十九人秦副議長主席首議追加六年度省立第五中學校教員修金案毛蒙正錢宗翰孫如怡請付審查遂付財政股審查次議追加六年度浙江公立圖書館掌書薪金並更正監理兼編輯等舊名稱案無討論付財政股審本次議七年度抵補金項下照舊帶徵省地方稅一元案財政廳政務委員未出席主席依照議事細則第七條第一項之規定政務委員未到會宣告中止五分鐘委員仍不到會主席云變更議事日程先議調和時局建議案葉景僖說明提案理甲林卓云本案請付特務審查衆贊成當由主席指定余夀堃王兆基李傑許祖謙李芑徐仲偉陳鍾琪陳樹基徐汝蒙宋齊李培鍔莊景仲孫振麒謝鍾喪錢宗翰林卓鄭凝葉景僖徐清揚毛蒙正俞玉書金作梅丁鎔盛邦彦胡璠王倬宋吉成潘澄鑑謝迺績任鳳岡葉冠唐三十一人爲特務審查員葉景僖云昨日大會議决致中央及各省否認中日條件電文何以尚未拍發主席云中央一電已去尚有致各省一電因經費尚未領到故猶延擱陳鍾琪云豈省議會之大竟無分文電費何紹韓云凡大會議决事件辦事處自當照行不能托故留難主席云卽當轉催拍發接議張宗嶧辭職事件無討論付法律股審查主席云財政委員仍未出席第三案不能開議宣告延會秦代議長因各案均付審查七年度預算案尚在繕印特通告各議員五月一日（即今日）休會一天惟調和時局建議案關係重要定於今日上午九時召集各審查員開特務審查會又財政股何審查長通告各審查員定於一日上午九時開第二次審查會 
　　春潮淹没沙地　近日春雨連綿山水驟漲潮汛甚大十七日夜二時清泰門外觀音塘地方該處民人均在熟睡之際忽潮冲入塘淹没沙地掃捲春花幸經塘口農民翁阿生聞潮聲甚奇起身觀視見潮似萬馬奔騰勢頗危險各處塘岸冲破甚多知必害及乃鳴鑼告警附近居民均從夢中驚醒向觀音塘鎭逃避始得脫險聞是刦也計淹没沙地約有三千畝之間民屋一百餘間并有農民十八人因不及逃避致遭溺斃該鄉自治委員金曉亭保衛團甲長丁某爲維持現狀計特雇工數百人在被災地方建築土壩一座以免泛溢云 
　　大批現洋到杭誌聞　近聞省垣各銀行因商用浩繁此間現洋存儲有限特拍電往申捆裝現洋二十萬元已於昨日到杭綜計不下三十餘箱以故市面益覺活動現水一項亦不致過高矣 
　　蠶汛菜子茶笋各業　湖墅近日寒冷異常無日不雨正值養蠶最要之時桑葉旣濕蠶甚嫩小稍不經心卽已僵壞故預料今届繭汛不及上年云又油菜上年天冷且旱致今春菜不發榮而菜子當然減損近日正在結子之時又遇連朝寒雨子成空壳轉瞬打油斷難十足是以菜子之價定必高昻云又筍市較上年不過十分之五近日鄉人上市求售者已漸稀少即有亦西路貨（東路貨在塘南村質嫩味佳早經爲上海笋客取盡）堅硬澀劣而價卻高貴每斤仍須三分有零云又西鄉茶葉近已定價頂上雨前每斤一元三角六分次號一元零再次八角最次五角零比較上年已貴兩成云 
[嘉興]  
　　籌捐設學　嘉興鍾埭區學童衆多學校祗有三處該區公民嚴鹿鳴彭國樑嚴德榮等有鑒於此於葉項浜地方組織國民學校一所籌有薑潭捐茶捐樂捐學費等四項爲經常費即經呈請縣署備案張知事以該校所籌各項收入是否實在於日前令飭勸學所查覆在案莫所長奉令後即派勸學員柏堅前往實地調查所籌各項捐欵尚屬實在業已據情呈復矣 
　　趕送選民正册　嘉興縣辦理參衆兩院選民調查事宜由省電令限於四月末日以前將選民正册造送查核逾限不送惟該知事是問在案張知事奉電後以知事不能代人受過令飭各區自治委員轉飭各調查員尅日將選民正册造送以憑彚轉逾限不送即予議處日昨（三十）爲限期截止之日辦理選舉事務所特雇臨時書記二十餘人漏夜繕寫竟至達旦即於一日早車由張知事備文指派專員將該項選民正册呈送到省矣 
[寗波]  
　　和豐紗廠改選董事　寧波和豐紗廠爲選舉董事曁監察人特延會一日十九日午後二時繼續開會計股東到者四千三百六十二股三千五百零四權李海湖君出席報告固有董事姓名及籖數畢與倪君春墅並監視員孫康宏余潤泉三君共同執行抽籖當抽得留任董事六人高子勛錢中卿范杏生李厥孫朱葆三謝蘅牕次由盛省傳推舉張雲春爲名譽董事臨時議長付表决經衆股東贊成通過乃投票其結果盛省傳戴瑞卿徐鏞笙戴文耀徐棣蓀當選爲董事陳子塤秦珍蓀嚴康楙當選爲監察人遂散會 
[安慶]  
　　飭禁私收鐵砂　實業廳呈復陸謙在太湖縣後部河一帶設爐收買鐵砂確有外資嫌疑應請嚴禁省長令該廳趕速令其撤消仰仍轉行該縣知事以後如有似此禀請設爐鍊砂者隨時駁阻以免交涉 
　　爭持開採鐵礦權　懷寗縣公民産紹泗等呈報懷寗大豐鄉相公保黄土山發現鐵礦前經中日實業公司測勘又有向充該公司司事許居易等已呈請關採故請省長轉電農商部不與許可免蹈裕繁覆轍聞省長已令實業廳迅即查明呈復核奪矣 
　　鹽斤加價交由議會核覆　皖省公署咨省議會請議鹽觔加價一案查加價爲每斤加二分用途爲設立鍊鐵廠因利銀行聞議會贊成者實爲少數未識能通過否也 
[武昌]  
　　撫慰委員詳誌　王兼省長以兵災之後各縣商民之損失及種種痛苦不問可知特於連日分委候補知事八人前赴嘉魚等縣勘視名曰撫慰員兹調查其縣分及委員姓氏於下　一嘉魚蒲圻咸寗通城崇陽五縣朱有光　二江陵松滋枝江三縣張友伊　三公安石首監利三縣許開文　四隨縣棗陽京山三縣吳右銘　五鍾祥宜城襄陽光化四縣劉岡　六均縣鄖縣鄖西三縣鄭光弼　七竹山竹谿房縣保康四縣尹曰遜　八荆門當陽遠安三縣史森 
　　黨案餘聞　近日武漢破獲黨案層見迭出其中被牽涉者以警界居多數陸續拿獲者不下數十人而在逃者亦尚不少如二署之巡長施某三署之巡長彭某七署之巡長江某皆係聞風先遁者嶺處長以該巡長等身爲表率竟與黨案有關係非嚴拿究辦不足以示懲戒已通飭各本籍知事查緝矣 
事件 
[民國七年六釐公債條例]  
　　第一條政府爲續還中國交通兩銀行積欠起見發行六釐公債四千五百萬元 
　　第二條此項公債利率定爲按年六釐 
　　第三條此項公債以每年六月三十日及十二月三十一日爲給付利息之期 
　　第四條此項公債十年以内祗付息第十一年起用抽籖法分十年償還每年抽籖兩次每次抽還總額二十分之一卽三百二十五萬元至二十年爲止全數償清　前項抽籖於每年六月底及十二月底在北京執行之 
　　第五條此項公債付息由財政部按月指撥的欵二十二萬五千元專欵存儲於每届付息期前一個月交由公債局存儲届期撥交中國交通兩銀行備付 
　　第六條此項公債還本指定五十里以外之各常關收入第二次擔論 
　　第七條此項公債照票面價額實收不折不扣 
　　第八條此項公債票面槪不記名 
　　第九條此項公債票額定爲四種如左　一十元　二百元　三千元　四萬元 
　　第十條此項公債之債票及息票得自還本付息到期之日起除海關稅外用以完納一切租稅及代其他種種現欵之用 
　　第十一條此項公債得爲銀行之保證準備金 
　　第十二條此項公債得隨意買賣抵押其他公務上須交納保證時作爲擔保品 
　　第十三條經理此項債票人員對於此項債票如有損毀信用之行爲依照妨害内債信用懲罰令分别懲罰 
　　第十四條每届還本付息十五日以前由財政部呈請大總統特派審壉院審計官二員稽查此項債欵帳目並檢驗還本付息之欵每届抽籖還本之時亦由審計院審計官會同財政部長官監視一切 
　　第十五條本條例自公布日施行 
雜評一 
[南軍又轉敗爲勝矣（默）]  
　　吾嘗言一時之勝之不足恃也叚派恃一時之勝而遂以爲無往不勝於是得長岳又欲得衡陽得衡陽又欲清湘鄂攻川粤其氣之盛一若盪平西南在指顧間非迫至西南屈服不止嗚呼果能如是誠哉其不必言和然而今日何如耶北軍方高唱凱歌而退敗之南軍已返據醴陵佔攸縣且駸駸有進逼長沙之勢然則一時之勝果可恃耶斯時南軍旣勝又必不肯和北軍又以敗爲辱而不肯和從此勝敗相循而終無議和之機矣 
　　是故有議和之機而不知止吾甚爲叚派惜也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[續誌小販求免加捐之風潮]  
　　各小菜場停止營業 
　　探捕開鎗擊傷兩人 
　　工部局諭准免加捐 
　　公共租界小菜場各小販因英美工部局捐務處議决五月一號實行按月加納捐洋一元羣以際此米珠薪桂每月捐納二元已屬力有不逮設再加增殊與生計有碍故於前日糾衆搗毀福建路衛生分所等門窗物件經捕房拘獲四人等情已誌昨報昨日各小販已實行罷市並波及華法兩界全埠幾無菜可買而福建路南京路各大商店恐人多暴動滋事間亦閉門停止營業各小販又擁至閔行路捕房要求經探捕開鎗擊傷兩人各捕房均加派全班中西探捕會同萬國商團隊武裝梭巡保護各攤户小販擾攘終日嗣經工部局發出告示（告示錄後）允許免增仍照舊章征收始稍平靜兹將昨日各訪員報告情形分紀如左 
　　美界之鬧事　昨日美租界各小菜場及水菓蔬菜等各攤店因工部局加捐問題全體停止營業晨間八時許該小販等聚集於虹口三角場菜市者不下二三千人之多該處因閔行路捕房近在咫尺該小販等遂擬先至捕房要求奈彼時人數旣多語言龐雜人聲鼎沸未能一致行動美捕房捕頭聞悉其情立飭中西包探及西印各捕一律武裝到場彈壓一言不合遽起衝突各小販仍擬向前擁入捕房而西印各捕驟覩來勢凶惡急即舉鎗向衆恐嚇該小販仍不稍退遂開鎗轟擊流彈誤傷某甲頭額某乙腿部該小販等見甲乙兩人已被鎗擊倒地遂一鬨而散捕頭得報除即派探將受傷人車送同仁醫院療治一面據情飛禀英美總巡麥高雲曁工部局西董磋商和平解决辦法外深恐該小販等人衆肇事去而復來因特加派中西探捕分班按段加意梭巡並函請萬國商團司令部發出緊急命令招集全體團員一律武裝出巡迨至十一時許虹口捕房發出佈告一則照錄於下各小生意知悉照會錢分文不加仍照前樣毋庸吵鬧虹口捕房示天潼路一帶水菓店等閱示已於午刻開門照常營業矣惟聞受傷之甲乙二人傷勢頗爲沉重恐有性命之虞云 
　　英界之罷市公共租界内之各小販約有數百人於昨日清晨在英法交界處見有同業在小東門販得鮮魚等物欲至英租界内求售者卽將鮮魚傾入浦江或將其物搗毀不准販賣惟南京路小菜場西人所用之食品照常出售其餘華人應用之魚肉菜蔬等各攤均未擺設老閘捕房二號捕頭開立根與九號捕頭棣督同通班中西探捕到場彈壓勸諭散去並囑照常交易新閘愛文義路小菜場亦均罷市派克路牯嶺路轉角四十六號四十七號半門牌陸稿荐肉店及對門之某豆腐店因均照常售賣被各小販等瞥見迫令閉市而公共租界内之各衛生分局均經捕房分派中西印各捕荷鎗保衛 
　　各小販於午後三時擁至福州路公共總巡捕房要求維持生計當由捕房曉諭此事已由中西各董商妥免予加捐令各退去該小販等雖則退走尚不深信復至英法交界愛多亞路東新橋附近隙地會議愈聚愈衆俄而聚至五六百人由福建路（即石路）往北前行數人沿途高呌我等迫於生計不得已而休業各店舖義屬同胞請速關閉否則倘遭搶刦我等不任其咎等語各店舖聞言均相繼收歇霎時間福建路福州路廣東路湖北路浙江路南京路等各店舖大半閉門斯時英美工部局 
已發貼免予加捐文告該小販等尚不得知仍紛紛往北而去老閘捕房捕頭得悉恐釀成巨禍即率通班中西探捕各帶鎗械至各處彈壓並派印捕數十名荷鎗實彈分駐福建路一帶各弄口不許觀看之人任意往來迨至四時半工部局卽發出免加捐費文告分貼各捕房門首兹特照錄如下　爲小販水果店水果攤捐費事照得本局近來各小販致朱君葆三節略陳訴增加捐費爲難情形一事本局正在調查實在情形詎料各小販等忽然暴動深爲不取影響所及足以擾亂人心並界内治安現經本局調查明晣爲此諭仰各小販人等知悉所有捐費仍照向章辦理並不增加惟各小販等務須切實遵照執照内各條欵從事營業以所載各條欵係專爲界内公共衛生而訂至於一切暴動擾亂行爲自應立即停止特此誥誡各小販人等一體遵照毋違特諭　並悉此項示諭已由商會派員通告該小販等解散各安生業似此罷市風潮想可平息矣 
　　公堂之審訊　前日（即三十號）各小販聚集數百人蜂擁至公共租界新閘路福建路北西藏路等四處衛生局門首將該分局之玻璃門窗及一應什物搗毀逃逸經該管捕房中西探捕聞警馳往拿獲跡涉嫌疑之紹興人馬洪林王阿全余星友唐根大四名拘入捕房迨至昨晨九名半鐘老閘滙四兩捕派捕將馬王余唐四名押解至廨經王崧生襄讞會同英卓副領事訊據工部局刑事檢查科代表牛門律師上堂譯稱本案爲工部局增加各小販每月捐費洋一元起見昨早有數百人羣至老閘捕房當經捕頭善言開導並知照伊等公舉代表至工部局要求各人始散未及十分鐘時接得衛生局電話後由各該管捕房派捕前往調查得各小販用扁擔磚頭將衛生分局之門窗搗毀並將西人行凶故將肇事之馬洪林等拘入捕房惟福建路之衛生分局計被擊毀損失洋一百五十元北福建路北西藏路兩處損失洋數十元但聚衆暴動擾亂治安殊屬不法應請嚴究並據捕頭開立根禀稱昨晨十時見有小販三四百人麕集捕房門首我即向衆開導散去不及十分鐘接到福建路致遠街口衛生局電話報告爲已被小販搗毀什物我即率同中西探捕馳往見新閘捕房捕頭愛埃司捕獲王阿全余星友兩人遂飭捕帶回捕房迨至今晨南京路等處之各小菜場一律罷市等語並據新閘捕房捕頭愛埃司到堂證明拘獲之王余兩人係在衛生局門首與出店人等爲難云云又據衛生西人瓊司投案譯稱昨晨我在福建路衛生處辦公忽見小販數百人蜂擁而來先將玻璃門窗擊毀我即囑人用電話報告捕房是實又據一百二十九號三道頭印捕上堂證明目覩被告馬洪林在場毀物情形又據西人魏義聲稱我昨日在北福建路局内見許多小販到來擊毀門窗被告是否行凶之人我不能指實詰之馬洪林供我販賣日報度日並不肇事質之王阿全供稱向業漆匠小販罷市聚衆之事實未預聞求察余星友供稱向做油桶生意昨日路經福建路致被誤拘唐根大供亦不承認行凶中西官得供會商之下判被告均押候宣布堂諭飭尊 
　　小販之呼籲　昨日（即一號）上午七時各小販攤户相率罷市紛紛聚集各處茶館空地於八時許羣至西門外斜橋商董朱葆三住宅幾及千人要求朱君出而維持經朱君一再善言開導勸令解散萬勿聚衆滋事無如人多口雜聲勢洶洶嗣經護軍使署淞滬警廳上海縣署均各聞訊特派軍警飛往彈壓並由朱君當場大呼各小販可公舉代表協商善後朱葆三無不竭力帮忙等語於是各人遂當場舉出代表李復堂龔正卿朱仁清費和甫郭伯言妙阿三胡梅伯吳有利顧桂卿徐順生諸人始各一鬨而散聲言聽候回示朱君隨即與代表諸人公呈節略與工部局接洽磋商協議辦法 
　　官商之會議　公共工部局於上午十二時許特開臨時特别會議因此項取締捐案得之納捐人議决故特開臨時會議商董朱葆三會審官關炯之均與會議當以恐人多滋事爲維持各小販生計起見議决宣布免爲加捐仍照向章辦理立即出發示諭故有准免加捐之示諭云 
　　商會之通告　總商會通告云爲通告事小販加捐事已經本會會長向工部局代陳困難工部局允准仍照向章辦理並不增加已經出示曉諭特瑞通告祈各安分營業勿聽浮言爲要 
　　法界之彈壓　昨日各小販聚集三四百人由公共租界擁入法租界菜市街及八仙橋小菜場强令各菜攤停止售賣如不允從卽將菜蔬踢翻各攤主見來勢洶洶不敢計較暫時停售小東門外之菜市未被滋擾事爲該管　捕房霞飛捕房捕頭得悉立即帶同各探捕前往彈壓並向各小販善言開導該小販等始各散去故無擾亂秩序情事捕頭深恐小販等去而復來有礙租界治安故傳諭通班中西越各捕嚴密查察落差後駐守捕房以便臨時差遣 
　　又函云法捕房捕頭施密德君自聞隣界罷市之信即加派安南巡捕及通班探捕分投彈壓照料昨日上午聞知小東門街鮮魚氷鮮水果等行被小販叙衆脅迫停秤立派探捕前往彈壓當場拘獲滋事小販四人帶入十六舖捕房拘留後經衆要求遂即釋出所有各菜場之售賣野味牛肉西人所食菜蔬各攤各捕房派捕保護照常售至十點鐘例限時刻 
　　閘北之波及　閘北虬江橋華界菜攤小販昨晨經租界歇業各販户羣至彼處勒令停售有不服者即被若輩將菜蔬等殘踏無存以致膽小者亦隨同歇業所派站崗警察見人多勢衆不敢拘捕惟勸令將已挑出者售完故尚未鬧成風潮 
　　華界之防範　淞滬警察廳長徐國樑昨日查悉租界各小販因求免加捐相繼停業誠恐波及華界乃用電話通傳第一第二區署轉知所屬各分駐所飭在華法交界地點注意防護是以南市十六舖及西門外均由該管警署巡官率領警察數名在接壤之區實力巡護 
　　上海縣沈知事自聞租界發生風潮深恐牽動華界於昨除派探前往調查肇事情形外並面諭各探前往各菜市留心偵察力加防範 
　　盧使之關心　松滬盧護軍使昨晨據稽查員等報告公共租界内小販一律罷市人數頗衆成羣結隊有在華界閘北公益里等處集議有在華法交界處會議尚無野蠻舉動惟租界内已有萬國團練出隊保護云云盧使據報後立即召集馬參謀長孫副官長防守司令王賓等開緊急密議聞其結果除於交界處愼密防禦外入夜尤須戒備並函淞滬警察廳一體加派警士梭巡以備不虞一面聞有函致公共工部局及麥總巡等婉勸其函略謂際兹貴國處於歐戰時期吾國亦兵戎相接今聞小販因加捐致激成全體罷市如果屬實無非以物力維艱力竭聲嘶深望善爲處置暫勿加捐能可和平解决本使亦頗樂聞云云 
　　各業之籌商　十六舖鮮魚行同業因正值黄花漁汛又鰣魚開始上市時（聞前日每斤洋三元二角）氷鮮均不能久擱乃召集同業開會集議後决定多備氷塊置放以俟解决南市水菓同業因閘北各行已遭小販迫令停止並揚言將擁往南市迫停故亦開會商議辦法又聞薛家浜殺猪作亦有人前往迫令自今日起停止宰殺云 
　　西報之紀載　文滙報云水菓小販今晨在虹口菜場繼續略起風潮其結果傷人若干工部局近曾决議增收小販執照費由二元加至三元星期五日各小販具公呈致工部局反對加捐呈文係用華文故須轉譯英文星期六日譯就遂於昨日（四月三十日）召集各議董會議决定停止加捐但昨晨已有若干小販暴動搗毀福建路衛生分所工部局停止加捐之决議於昨日午後佈告於衆惟小販不信之致有今日之鼓噪小販公會似於數日前即决定五月一日罷市之辦法届時果然實行公共租界各菜市今晨皆無水菓魚腥菜蔬出售即法租界亦然厨夫赴市購買各物者皆空囊而回虹口菜市聚有多人數約一千七時半左右事勢甚惡但巡捕已有準備當即拘獲爲首滋事者一人送往虹口捕房小販若干追隨其後要求釋放巡捕以警棍驅散之但小販散後復來巡捕乃用火器傷四人内有一人傷勢匪輕有一印捕爲扁擔擊傷頭部巡捕開鎗頗有效力至八時許一切安靖巡捕仍終日在附近防衛團練隊亦奉準備之令惟此後並未發生事變他處菜市如南京路蓬路華德路楊樹浦等處皆有巡捕嚴守故無亂象西華德路衛生分所曾被攻擊但僅擊破玻璃數塊此外無甚損傷今工部局已擬就華文告示想在租界各處張貼後風潮不致復生今日有小販三人捕房解至會審公　控以搗毀福建路衛生分所罪名由英卓副領事與王襄讞提訊後判押候一星期再訊 
[滬南工巡捐局開徵攤捐]  
　　本城内外各處攤頭現經滬南工巡捐局姚局長訂定捐章布告於五月一日實行征收攤捐已迭誌前報昨日届期開征預由淞滬警察各區署所傳諭崗警注意查察並令即行投局繳捐領照故昨日各攤户紛紛投局請領執照遵章納捐者共有百餘户尚有未領者已派員催令從速繳捐領照不得稍有延望致干查罰云 
　　又一訪函云滬南工巡捐局於五月一號（即昨日）起實行征收各項攤基捐城内外九畝地廟前街虹橋小橋龍德橋水神閣三角街大興街西門外等處各菜販所設攤基均在其列昨日工巡捐局因見租界有　市風潮故未派員出外征收各該處販户昨晨雖各設攤貿易迨收市後即分發傳單謂如果局中實行收捐亦當一律反對罷市云云事爲淞滬警察廳徐廳長上海縣沈知事等所訪悉各派探警前去調查並傳諭各販户切勿聚衆暴動聽候出示公布周知云 
[又有一批赴英華工出發]  
　　英國駐滬招募華工事務所此次在浦東虹口等處續募華工二百餘名業已考驗合格由承募華洋各工頭知照各工人預備行裝准於昨日（一號）下午五時齊集法租界洋涇浜太古碼頭乘新疆輪船放洋繞道香港轉輪赴英 
[閩省新兵又到五百名]  
　　閩省呈部核准繼續添招新兵兩團計六營業經陸續招得新兵一千六百四十名先後至滬暫在龍華操場駐紥一俟雇定商輪赴閩等情迭紀前報昨日上午又由招兵之張營長押送新兵五百名乘車來滬亦駐龍華據聞尚有新兵約九百名亦在日内可到迨抵滬後一併起程赴閩云 
[兵工廠續解軍械]  
　　上海兵工廠昨將造成過山陸路兩種快砲及機關砲手鎗等件裝箱解送陸軍部備撥軍用等情已誌昨報兹悉滬廠尚有七密里九口徑之鎗彈一百萬顆曁七生五口徑並八生七口徑之陸路過山等砲彈三萬九千餘顆及碰火銅引銅壳抵火鉛蓋等件爲數甚多亦須解京昨又咨照鐵路局任局長預備鐵篷車二十四輛以便裝　定於今日運送赴寗轉解陸軍部交納 
[美國紅十字會之籌捐辦法]  
　　歐戰連年流血逼地救傷療病仁人之事故各處紅十字會風起雲湧美國紅十字會致力尤偉旅華美人亦設法資助除各個人最力捐欵外又爲宴會演劇等事四月二十九號上海美僑特假博物院路外國戲院演劇籌欵頃刻間得四千二百元自美總領事薩門司君以至各大紳商均興高采烈誠懇之色溢於面云 
　　又美國紅十字會擬在中國設立分會已由中美名人商榷數次舉定王正廷君爲會長聶雲台虞洽卿朱葆三沈聯芳唐露園王一亭朱兆莘歐彬傅筱庵關烱之沈藴石沈仲禮諸君均與其事西人則有美公使館商務參贊安諾爾君美總領事薩門司君英美烟公司大班卡勃司君美孚洋行大班史配格君祥茂洋行大班薩愛士君協隆洋行大班聶柯君太平洋郵船公司總理海爾 
 
 

Page 11

 
 
君華洋人夀保險公司總理伊司勒君卜内門公司大班李德爾君即假上海江西路十八號半協隆洋行爲會所將於五月二十起開始徵集綳帶二百萬條之經費每條需洋二角五分凡有人捐助大洋二角二分者紅十字會贈以精製印花一枚俾爲紀念捐資特多者更有奬書爲贈　上項印花除總會發行外各處郵局及高等商店均有代贈此種籌捐之法輕而易舉其收效必極神速况中美人民感情素佳益以此次紅十字會之舉美國求助於中國中國欣然樂助之不僅於兩國國民交際上得一大進步即吾華人急公好義之懷亦當爲世界各國所稱許也 
[卡爾登飯店之跳舞會]  
　　昨晚卡爾登飯店大開跳舞會并有音樂家二人奏樂助興所備入場劵三百張先一日早已售罄是晚入席時間在八點鐘其跳舞時間在會宴中行之直至二點鐘始罷所得劵資盡行充作美國紅十字會捐欵云 
[日本學生定期賽艇]  
　　駐滬日本總領事昨致函交涉公署略謂敝國東亞同文書院學生擬於陽曆五月五號在龍華車站附近黄浦江面舉行賽艇會如是日下雨改於五月十二號舉賽兹將圖樣一紙備函送請查照并祈轉致地方官憲一律知照等因陳交涉員業已分别函達護軍使署曁水陸兩警廳轉令所屬妥爲保護併令行上海縣知事遵照辦理矣 
[隴海路歸徐段照常通車]  
　　隴海鐵路自徐州至歸德一段自四月十七日起因土匪滋擾暫停開車昨日本埠得電謂該路今已照常通車而以兵士隨車保衛連日殊爲平安云 
[續辦京直奉豫湘春賑電文]  
　　京直奉義賑會接盧護軍使來函云逕啓者去年冬賑甫畢今春復荷諸公毅力進行續辦春賑樂善不倦至堪佩仰兹將敝使致直隸奉天河南湖南京兆各省區長官豔電一通鈔錄原文送請察閱祈查照爲荷 
　　直隸曹督軍奉天張督軍河南趙督軍湖南張督軍天津熊督辦王京兆尹鑒去年因北方水災經敝使邀集紳商設立京直奉義賑會聯同中國濟生會派員在京直奉一帶散於冬賑并於魯豫熱河各省區均有協助兹各紳商熱心捐助續辦春賑議定仍由京直奉濟生兩會派員繼續散放京直兩處先撥五萬元奉天一萬元河南二萬元加入湖南二萬元專爲兵災善後之用日間卽行出發請即飭屬遇有兩會人員執有護照印章賑册入境查賑妥爲接洽保護以重義賑爲荷 
[縣署宣示衆院選舉人名册]  
　　縣知事兼衆議院議員上海縣初選舉初選監督沈昨出布告云案照修正衆議院議員選舉第二十四條載初選監督應按各段票區分造選舉人名册於初選期六十日以前頒發各投票所宣示第二十五條選舉人名册自宣示之日起五日以内如有錯誤遺漏得由本人請求初選監督更正初選監督應自收受請求書之日起十日以内判定之第二十六條宣示期滿不得再請更正各等語查本届衆議院議員初選調查現已齊竣計全縣合格選民共四萬二千八百十四人惟奉文開辦較遲宣示名册兹定以本年五月一日起至五月五日止爲宣示期間除造册分别呈報外合將第二届衆議院議員初選舉人名册分區宣示爲此布告閤邑人等一體知悉如有錯誤遺漏得於宣示期内由本人請求更正逾限不得再行聲請特此布告 
[建屋不讓路線之函請勒拆]  
　　本埠救火聯合會致滬南工巡捐局函云敬啓者據第二區救火會函開竊查上海城廂道路向來窄狹自前清光緒三十一年間設立總工程局訂定專章凡遇翻造房屋均須收讓以期逐漸放寛藉便交通自工巡捐局接辦以來照行弗替並將大小東門内肇嘉浜方浜下岸房屋一律退建放闊馬路兼將各處幹路支路委任專員分别測繪規定丈尺遇有居民改建房屋均令按照路線收讓辦理以來成效卓著不特交通益見利便抑且商市日有起色兹悉敝區界内陳市安橋南首黄姓翻建房屋三幢祗令其收讓二尺若依照從前辦法似覺尚無不合惟查該路南通三牌樓北達舊校場該兩路之路線及收讓尺寸早經規定路寛三丈三牌樓已有多家動工建造均按定章收讓自五六尺至七八尺不等而陳市安橋南首適爲兩路之樞紐凡遇建屋當然依據南北兩路規定之丈尺爲標凖萬無單獨隨便收讓之理况他處建築市房自報請鈞勘給照開工由做三和土以至立柱經過工程總非二星期不辦今該處工程竟能上午给照下午立柱如此迅速殊所不解應請轉函工巡捐局吊照停工飭令仍行按照南北確定路線收讓以維路政而便交通等情到會正備函間又據第七區救火會會員姜浤面稱敝區界内江蘇海運局對面火焚之屋現在翻造其門面仍照原柱地位並不絲毫收讓惟查該處街道甚狹當時規劃路線似在必須收讓之列今不獨不照路線抑且絲毫未收若不早爲報明飭令收讓何以重路政而昭公允應請迅函工巡捐局先令吊照停工勘明照讓再行工作等情前來查規劃路線造屋給照收讓尺寸均屬貴局行政範圍應辦之事本非敝會所能干預但平治街道放寛馬路均爲補助消防行政之一端是路政與火政實有連帶之關係是以凡遇地方建屋收讓尺寸素所關心如被焚之屋重行蓋建更爲注意以上兩處若不飭令停工吊銷執照勒令按照路線收讓將來全市人民翻造房屋均將藉口援以爲例則貴局長其將何以善其後爲此函請貴局長迅賜察核將該二處營造執照即日吊銷飭令停工派員勘明仍應按照規定路線丈尺拆讓俾維路政而昭公允 
[馬湘伯演說職業教育豫誌]  
　　演說家馬湘伯君十年以前時在本埠各團體發抒偉論後以事離滬日久兹已回里中華職業教育社五月五號借江蘇省教育會舉行第一届年會特請馬君蒞會演說預定演題曰教育與實業爲救國根本想届時必有一番宏議以餉聽者也 
[徐警廳長整頓清道]  
　　淞滬警察廳長徐國樑現因整頓清道添雇夫役每日勤加打掃將各處道路所積垃圾一律挑除凈盡以免屯積兹特製備各夫役號衣另飭第一二四五各警署及各分駐所清道員具領轉給昨日起已經實行所有添補各夫役仍着各該區署所巡長每晨督同往所轄境内按段工作車運垃圾至碼頭俾由船隻駁運浦東鄉僻處所傾棄不准中途狼藉致妨衛生 
[查辦頑童妨碍路政]  
　　滬杭路局任局長查得滬杭間往來火車沿途經過各鄉時有頑童拾石擲破客車玻璃實屬妨碍路政自應查辦昨特令飭各站警察巡官督令偵探及沿路線各圖地保嚴查拿辦並着傳諭各鄉民誥誡子弟不得擲石以及妨礙車路各事一經查獲定當重辦云 
[新闢古玩書畫流通處]  
　　上海古董彙市向推邑廟四美軒及實善街怡園等處近數年來四美軒漸次寥落而怡園則日增興旺然地旣狹隘人又嘈雜到者幾不堪容足近有徐君道壺復在寳善街棋盤街口怡珍茶居樓上新闢一古玩書畫流通所時有海内收藏家將金石字畫携至其間一般好古文人及原在怡園作生涯者咸有欣欣向榮之意是以生意日盛一日云 
[示禁鄉婦購柴滋擾]  
　　浦東塘橋鎭華昌片盒公司前以木屑柴料賤價出售因鄉婦購柴時起爭執故將該項柴料包與柴商朱某出售鄉民誤會致起恐慌各情曾誌本報兹該管三區三分駐所宋警佐深恐鄉民誤會致滋爭端故特發貼六言布告諭各遵守布告原文如下　照得華昌盒廠　售賣零碎木柴　乃有婦女幼童　購柴迭起爭端　買賣事出微末　鬭毆有犯警規　業經擇地專買　公平照廠交易　滋擾有妨治安　倘有違抗滋事　定干嚴懲不貸 
[研訊洩漏煤氣毒斃人命案]  
　　南京路八號門牌外國花園内之包車夫通州人姜桃坤與司閽人毛榮於四月五號夜八時許同臥一室因自來火管洩氣受毒不省人事翌晨經該園經理西婦察悉通知總巡捕房派令中西探將姜毛兩人車送醫院醫治詎姜中毒已深施救不及旋卽殞命當經該探等將屍舁入殮屍所報請公共公廨中西官蒞所驗明諭令屍親毛橋山代爲棺殮侯再傳訊各情已誌本報昨晨由廨傳集人證經張襄讞會同英白副領事升座訊據見證某西婦上堂證明姜桃坤身中煤毒殞命情形並稱本花園與自來火行司約係另一經理理辦現該西人並不在滬云云繼據司閽人毛榮上堂證明是晚八時許與姜同臥一室嗣經身受煤毒暈去故未看見死者有何舉動等語中西官得供以姜委係身受煤毒斃命因判毛等退候商明再核 
[香烟廠女工反對改章]  
　　浦東陸家嘴英美香烟廠女工計達三千餘人内分元包錫包鷄牌烟絲合子等間名目甚多手藝工資亦參差不一據云元包間（每包二十枝）工資較優手藝敏捷者每日可得大洋七八角錫包間（每包十枝）不及元包間遠甚該廠大班爲改良起見諭令元包錫包兩間女工自本月一號起每星期互相對調以示平允乃元包間女工忽於昨日上午聚集多人要求仍照舊章辦理否卽罷工（俗稱搖班）該廠洋人深恐人衆滋事當卽向衆善言開導幸其他各女工尚未附和故未釀成風潮事爲三區解警正得悉飭令第一派出所巡官郝文翰就近彈壓調查起釁原因禀復核辦 
[串賣田産之結束]  
　　旅滬嘉定商民程鵬遣代表商人施文德在嘉定縣公署狀訴俞周望查士庭並册書徐仲和鄉警顧錦甫中證薛輔生曾錦淵顧運乾林樹山等串賣田産一案因纏訟已久迭經上級官廳批令秉公判决以了訟案現經該縣金承審官判决仍歸原價洋四百元前收過租利洋一百四十八元再繳租利洋六十五元令十天内照繳訟費悉歸俞查二人擔負由該代表施文德來署給領故該原告代表回滬後已投該管上級官廳呈請銷案矣 
[女工擊傷女孩]  
　　徐正祥江北人住居閘北义袋角有女成珠子年十二歳在天成絲廠打盆前日被該廠女工汪俞氏擊破頭顱流血不止由徐扭該女工至四區二分所告發趙署員以女工虐待打盆幼女已成惡習判解司法科從重懲辦以儆效尤 
[控妻不安於室]  
　　江北人蔣學竹住居閘北長安路長安里前日扭其妻張氏至四區警署控稱伊妻邇來不安於室請爲懲戒經余署長訊據該氏供稱丈夫近有外遇不顧家用等語余署長諭分别暫押聽候查核 
[押追私用賬洋]  
　　寗波人邱登耀因私用賬洋三百三十五元五角被張俊卿控由公共公廨於前日午後提訊原告代表上堂譯稱被告係原告公司内司賬有管理銀洋之職詎於去年夏曆五月間私携前項賬洋遠遁嗣經原告尋獲扭交捕房以刑事起訴公堂後因被告延代表律師請求改控民事由廨核准今請訊追云云繼據原告張俊卿投案訴明前情詰之被告供認私用賬洋不諱關讞員得供商諸義領羅君判邱押限照原告控數還洋並負堂費 
[限繳貨欵]  
　　陳仁林延賚美律師在會審公堂控木匠作頭韓掌生不理貨欵洋二百零七元六角等情由廨准詞飭傳前日午後經關讞員會同義羅副領事訊據原告代表賚美律師上堂譯訴案情請追繼由原告陳仁林投案供稱被告於去年陸續取去石灰磚瓦等貨價洋一百四十七元六角並借欵洋六十元今將賬據借劵一併呈堂請察請求嚴追質之被告亦延范伯良律師到堂代辯並稱被告陸續購貨均交現洋並無結欠惟此借欵洋六十元被告承認餘者原告所控全屬子虚原告賚美律師起而反對譯稱有賬據爲憑可以核對旋據兩造律師互辯良久中西官會判韓掌生償還原告借欵洋六十元並擔負堂費還押限繳 
[縣署催追欠賦]  
　　上海縣沈知事查得本邑四鄉各圖地保拖欠忙漕頗鉅雖一再嚴催而各地保疲玩不堪故於昨日升坐面諭各催征吏着傳知各地保務限於十卯内（五日爲一卯）各將本名下積欠國稅掃數清繳若再限滿不清足見催繳不力惟有將各該催征吏先行收押次將該地保等提案押追云 
[舞弊賬目尚須細查]  
　　氷源泰海味號主孔靜州前至法公堂控司賬錢五昌挖補賬目私開花賬察悉被舞弊銀一千五百兩洋三千八百餘元請求訊追等情經法公堂判着原告將舞弊各欵詳細開明呈候察核在案昨日原告將各賬簿呈案請鑒聶讞員察閱之下向被告詰問錢五昌推諉不認聶讞員以錢舞弊之數究有若干一時難以細察判候將各賬送往該業同行所立之廂業集議公所查明實數俟覆到再行核辦 
[限期將女交案]  
　　唐選青昨至法公堂控稱前有王永年之親女賣與商人爲義女詎於本月十六日私自逃回王家故此報告捕房飭探將王及王妻沈氏一併拘案請求訊追詰之王永年夫婦同供因唐圖將女兒逼娼故於日前逃至英租界濟良所後被民人得悉前往領回現寄朋友翁姓家請求釋出交案中西官判王夫婦交保出外限七天將女兒交案 
[限期交到買主]  
　　王子貞至法公堂控稱上年十月間有南貨店主俞明富遣夥前來購去魚肚若干斤計洋三百元付來支票一紙到期向收無着請求訊追俞稱魚肚係朋友張芝佩向王購買後托商人店中代蓋回單圖章實有其事商人自已並無遣夥向王購買魚肚之事求察中西官判俞退去限十四天交王芝佩到案再行訊核 
[妓女請求超豁]  
　　通州女子金弟現年二十四歳前被匪徒誘賣與閔行鎭花烟間爲娼兹該女不願爲娼乃投地方警察一分所喊請超豁經姚警佐諭送事務所前日下午領袖警佐王敬常諭將金弟發送新普育堂留養候示 
[控告拆梢恐嚇]  
　　鮑官益向虹口梧州路一千零零九號門牌任金順拆梢洋十五元不遂大言恐嚇致被控由哈爾濱捕房包探周阿金將鮑拘入捕房禀明捕頭諭飭押候解廨訊究 
[拆梢行兇之控訴]  
　　昨日午後有寗波人夏新甫偕年逾花甲之母舅陳忠桂至地方檢察廳具禀訴稱現住大東門財神弄前在裕泰桂圓店爲夥兹已停歇母舅向爲木匠前日有住居小九華之流氓吳阿成糾合十餘人將民人軋至天福樓樓上藉端拆梢銀洋民人將衣服鋪蓋當洋八元給付詎吳尚不滿意喝衆將民毆傷母舅到來解勸亦被擊傷爲此來案禀控請求提究下午經檢察官驗得夏陳所傷無碍判令自醫所控各節候派警查明因何起釁再行核辦 
[假摺騙洋之懲儆]  
　　甬人王兆祥前日串同甯波路十七號門牌某號内學徒金仲州僞造李柏記户名假存摺希圖向德康錢莊騙取洋六百元被該莊經理黄麗達察悉控由捕房飭探將王金兩人拘獲昨解公共公堂經王襄讞會同英領卓君訊實判王押西牢一年金押一年假摺塗燬 
[混用僞錢票之押儆]  
　　陳成才因僞造湖北官錢局一千文之錢票在市混用被新閘捕房華探目張芝卿查獲僞票九十四張拘解公共公堂訊押在案昨經中西官復訊屬實判陳押西牢九月期滿逐出租界僞票銷燬 
[包探之更替]  
　　公共租界老閘捕房華探目張寳榮前日因病逝世遺缺業由捕頭調派特别包探石錦榮充任所遺特别探缺由包探内調派王寳生升充業均到差服務矣 
[無賴搶攫銅圓]  
　　無賴陳桂芬日前上午在法租界菜市街搶取婦人張王氏手中所持銅元若干枚飛奔圖逃該氏大聲喊捕當由巡街捕帮同將陳拘獲帶入捕房昨解法公堂請訊先據該華捕上堂禀明前情詰之陳供實情貧苦乏本營業無奈爲此不法求宥中西官判押一月示儆 
[過犯攫取金圈]  
　　匪類奚德寳糾黨在北四川路攫取婦人王李氏之金圈一付圖逃被捕追獲昨解公共公堂請究中西官訊實以奚係過犯判押西牢二年期滿逐出租界 
[竊賊拒捕行兇]  
　　前日有竊賊李聽教混入怡和碼頭永生輪船行竊白糖當爲該輪管艙王炳查見往拘詎李拒捕行凶由水巡捕房何探目將人贓拘送地方檢察廳請爲訊究 
[男女串竊之懲押]  
　　北海路一百三十一號門牌譚德榮在公共公廨控無錫婦人唐余氏與女唐二寳小販曹格春串竊值洋一百元之衣飾等情由廨訊判氏等分别押候吊贓再核在案昨晨由捕將唐余氏等解廨經中西官復訊明確判余氏押女所三月二寳押一月曹押西牢四月分别示儆贓給原告領去 
[滬南工巡捐局批示照錄]  
　　滬南工巡捐局批施恩霖呈倪江林等放違定章請扣執照由據呈已悉查本局近收攤捐底册並無售賣粉皮水货之倪江林嚴洪慶等名所請扣留執照無憑核辦况此種商業旣有行規應由該商自行和平理論毋得一再來局瑣凟仰即知照此批 
中華職業教育社通訊 
[初步木工學出版]  
　　此書爲留美麥亞米大學莊澤宣君著内容具述各種木工工具用法至爲簡明全書一册計銀一角五分兹節錄莊君序如左以見本書編輯之趣旨 
　　自職業教育社成立以來國内提倡職業教育之聲漸高不可謂非近年來國人之一大覺悟也吾向在祖國學工嘗以爲中國欲興大工業非先有基本工業不可基本工業者何要工金工是也吾來美習職業教育更覺此基本工業之重要木工金工不獨爲各種工業之基礎且於教育上有練習心手之重要價值雖不學工者亦宜習之故美國自小學至大學莫不有要工科吾習木工旣略窺其堂奥不敢自私爰擇其爲吾國所急需者於課暇述之成册以供邦人之研究惟吾以爲工欲善其事必先利其器故於工具用法擇要一二說明當此過渡時代因工具構造之關繫或尚不能不采用英尺爲單位故所述悉以英尺爲準工作結構吾國舊法自有優點僅述一二以供采擇至於金工容俟他日有暇再作之 
來函 
[麥吳氏來函]  
　　敬啓者閱二十八號貴報新聞欄内載欠欵照數還洋一則殊與此案不符查此案原係林梓庭上年十二月三號娶氏之堂妹吳女爲繼室林梓庭蓄意不良誣揑吳女爲不貞連日敲打逼其承認欲麥吳氏賠補禮物可以人財兩得迨六號吳女歸寗告訴氏與吳女之嬸吳勞氏即往林宅澈查明白後林梓庭自知誣陷忽夔計誣揑吳女被麥吳氏與吳勞氏唆逼捲逃向公堂誣控本年二月十九號集訊蒙公堂訊明林梓庭誣控將案註銷迨後氏迫得向公堂伸寃將林梓庭反坐以誣控之罪併賠償氏損失名譽洋一千元四月二十六號蒙公堂判林梓庭賠償氏損失名譽洋八百元並非林梓庭欠氏之欵今貴報載云欠欵照數還洋實與此案不侔又云繼由崔通堯投案證明不知崔通堯實名崔通約係林梓庭之友更非氏之證人今閱貴報想係訪事人誤會致失眞相用特專函奉懇務求更正　麥吳氏謹啓 
雜評二 
[小販風潮（訥）]  
　　處此世界大戰之潮流生計上無國不感艱難之苦痛我國雖未當戰事之衝然受内外戰事之影響日見其甚而首及於貧苦之小民亦勢所必然者也此次租界小販之風潮原因迫於生計之不得已其苦衷正與前日　車夫風潮同工部局能體諒之而免予加捐各小販受　非細一時汹汹之風潮自必立見平息也歟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百年叢譚 
[功鹽之弊] [  清白吏子孫]  
　　吾國鹽務積弊太多不勝枚舉即如功鹽一項其弊亦有數端試縷違之凡公家所獲私鹽悉名功鹽在緝私營方面應隨時交所在或就近之鹽行變價以充賞其出力之人於是鹽行視餘斤爲應得花紅其收功之秤旣不公平而解功之善自謀者又往往不與鹽行當場較秤準否惟先私開談判於每百斤之鹽爲留若干之秤另行兌價俾無負此實山一行蓋此輩大都素識正不妨各行其是其弊一功鹽交行分大小包爲大小功大功歸行東收買小功則歸行夥又以化私爲官無資本可言遂不照市作價而小功價尤賤焉故又有解功者不願明言留斤（卽上述留秤之俗名）於大庭廣衆之間乃卽暗商内賬許坐享幾成回扣改大功名爲小功於收據中俾有個人之盈餘且掩其他之耳目是之謂改功其弊二充賞有提紅之事固已有人議之然未知其上級機關之染指人於官佐目兵外而臧獲亦與其列焉其弊三鹽船應受掣驗有私當然必提然無私又何所提此事理之一定不移者乃掣驗局視功鹽爲應享權利勢所必爭故對於鹽船也無所謂有私無私有關節無關節俱有提功之額（按清季有道員趙有倫充下關製驗總辦曾因勒提太苛激成劇烈反抗今口碑尚在也）無參差亦無所豁免惟有私而無關節適爲破獲則又有一照圍（俗名即比例也）名目卽大提而特提之其弊四鹽價以運程較遠則昻掣驗局之功鹽用途甚寛（有報効旌奬辦公等名）故其功鹽須進一步變價與緝私營定章不同且轉運乃封用回空鹽船容量甚宏又有緝私砲船護送其行遂有解功者與局中人聯絡一氣臨時以重利大借外債甚至典衣質物就地買官作私（按鹽行躉售雖有限制明文亦屬空言徒托况重之以疎通乎）以私混官於中漁利數見不鮮而未聞有干涉之者其弊五至於親朋之區區餽贈尚屬人情細故而報銷不實尤爲官場慣例俱無足爲奇因不復摭拾鋪張致佔篇幅云六 
家庭常識 
[瘰癧] [  陳麟書]  
　　治方甚多而有效者殊尠今自友人處傳得一方靈驗異常不敢自秘特錄出之以告世之患瘰癧者方用桑樹上之蝸牛七八個與青銅錢一二文用石塊一同搗爛銅錢融化爲水即以敷於患處俟乾即換如是數天自可消去 
[癬] [  陳麟書]  
　　皮膚病也最易蔓延用臘梅葉擦之卽愈 
詩囊 
[題黄氏族葬圖] [  天虚我生]  
　　人生畢竟似浮漚千古同歸此一抔却笑兒孫無意識乞求餘蔭到松楸 
　　死别由來亦可傷夜臺相見總茫茫何如身後皆同穴骨肉依然聚一堂 
　　晉江山水自清幽有福方能正首邱如此佳城留待汝何須辛苦卜眠牛 
　　麥飯清明野草香年年祭掃薦蒸嘗若緣禮失求諸野只向温陵問姓黄 
集益錄 
[續答九十三問] 　 
　　其時之化學變爲Ｃ６Ｈ６＋ＮＯ２＝Ｃ６Ｈ５ＮＯ２＋Ｈ２Ｏ觀此化學式中並無硫酸之存在蓋此時之硫酸不過用爲脫水劑於作用上毫無關係製取化粧用硝基偏蘇里時須用精製之偏蘇里（精製法詳後）製造阿尼林（Ａniline）時之偏蘇里稍爲夾雜亦屬無碍普通市販之偏蘇里有多數一爲輕質硝基偏蘇里比重爲○。○二即稱爲人工苦扁桃油一爲重質硝基偏蘇里比重爲一．○九一爲最重硝基偏蘇里比重一．一六凡重質者均具有不快之臭不適於香料專供阿尼林之製造而輕質者爲黄色油狀之液味甘有香氣類似於苦扁桃油不溶於水而溶於酒精（丙）阿尼林之製造阿尼林爲有機色素用途甚廣煤黑油中含有之其含量約有百分之○．三至○．五欲直接　煤黑油中分解之極一困難　不能純粹　普通阿尼林之製造槪　硝基偏蘇里　還工藥劑之還　製之之大製造時還元劑用　屑　　酸試騐場上用錫化鐵反爲便　阿尼林之化　式（Ｃ６Ｈ５ＮＨ２）　還元劑使之還元其作用式如次 
　　（甲）用鐵者　Ｃ６Ｈ５ＮＯ２＋ＦＥ３＋６ＨＣＬ＝Ｃ６Ｈ５ＮＨ２＋３ＦＥＣＬ２＋２Ｈ２Ｏ 
　　（乙）用錫者　Ｃ６Ｈ５ＮＯ２＋ＳＮ３６＋ＨＣＬ＝Ｃ６Ｈ５ＮＨ２＋３ＳＮＣＬ２＋２Ｈ２Ｏ 
製造多量阿尼林時其規模甚大須備有攪拌機及冷却器之鐵罐先加水八分鹽酸二分鑄鐵屑五分於罐中然後廻旋其攪拌機令不絶攪拌次將硝基偏蘇里自罐口注入用水蒸汽自導管中開放熱之且熱且投鐵屑使之徐徐作用其時因熱之作用硝基偏蘇里之揮發者得由冷却器收集之仍得還返罐中至反應完全則可投入生石灰以中和其過量鹽酸若再導高壓之水蒸汽蒸餾之則阿尼林沉於受器之底部即得取出再行蒸餾然最初蒸餾而得者尚不能純粹須在百十度至百九十度之温再餾之如此而得之阿尼林係帶褐色適於阿尼林色素之製造（阿尼林色素之製造屬於專門工業學普通化學者所不能詳倘蒙專門家披露報端實所欣幸）名曰阿尼林油阿尼林油者乃阿尼林與托留伊丁（Ｔolurdine）等之混合物也阿尼林油之沸點在百八九十度之間者爲沸點在二百十度或二百二十度之硝基偏蘇里所製成專爲製造阿尼林度之用（阿尼林度卽Ａnilides爲無色絲狀光澤之板狀結晶體常用爲解熱劑）製造阿尼林青宜用重質硝基偏蘇里欲精製如上之粗製阿尼林只須貯於附有還餾冷却器之玻璃壜中加冰醋酸而煑沸之以硫化水素洗滌之溶解於水再加苛性曹達水煑沸之則得純粹阿尼林之結晶以上製法適合於製多量時之用若欲製少量時可於际有還餾冷却器之玻璃壜中投入錫粒注加鹽酸次以少量之硝基偏蘇里徐徐注入煑沸之待硝基偏蘇里完全消失即可傾出其溶液冷却之得結晶第一鹽化錫與鹽化阿尼林之複合物將結晶物再加過量之苛性鉀或苛性鈉而蒸餾之則阿尼林分離而出矣又有用鐵屑及醋酸者其法類似兹不復贅分量則硝基偏蘇里一分强醋酸一分鐵屑一二分是也（未完） 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
　　卷下　第四十二章（一） 
　　黑暗之獄室中駢肩待死者凡五十二人喟歎者獰笑者狀至不一然絶無一人現爲悲泣之容蓋凡人處此絶境其心死已久矣然室中之舊人未去而延頸以伺其後者已大有人此五十二人中貧富老少初不一例而巨洛丁大神至公乃一一加以青眼引之以登天國彼號稱敵國之富翁當時備受法王眷顧尚主而爲國戚今則傾其財産求爲平民亦不可得矣其囚禁之室尤有一賣花女郎年纔十七其貧乃徹骨以視富翁分判雲泥然在今日亦不過一死耳故在此時但各舉其含寃之目互相對視富且貴者已無所用其驕而貧者亦不足爲賤其中獨有湯訥夐夐一身箕踞室中目烱烱如狸狌彼自昨夜受判决後其心早成灰燼更無一線之希望所不能忘者惟其愛妻露蒔但一閉目即見其慘笑悲聲之狀固寗張其魚目使勿瞑焉然其心中尤有一念亦正於曼萊相同則以爲此身横遭凶禍已足傷曼萊之心豈能再示以凄鬱之態而令其痛上加痛乎故一念及此輒又强自鎭定置以後之事於弗念然欲弗念亦大難也心海熱潮時時騰沸而熱涙無知恒不自覺奪眶而出又念此番同戮者且五十二人凡此諸人莫不各有室家誰無妻子彼乃漠然無動視死如歸而我獨戚戚然作兒女態不將爲諸人笑歟乃自拭其涙眼現爲獰笑（未完） 
 
 

Page 15

 
 
   
 
 

Page 16

 
 
   
 
