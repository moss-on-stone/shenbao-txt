# 1918 - 25 - 4916148

 

Page 1

 
 
   
 
 

Page 2

 
 
   
 
 

Page 3

 
 
時評 
[大元帥親征（冷）]  
　　南方前有大元帥親征之説北言今亦有大元帥親征之言南北相峙之奇此亦一事矣或者謂元帥之親征爲收拾其部下人心計非眞實事也故南方雖有親征之説而至今未聞有所發北方即有親征之言而將來亦必撤銷也 
　　夫元帥親征爲何等事况北方元帥又有總統名義者乎以今日世界各國之大戰尚未聞有一君主或總統親征者况以國内區區之亂乎苟實行之則總統之職權將付何人執行乎 
　　故曰元帥親征又一南北對峙之奇事也 
命令 
[一月二十四日大總統令]  
　　内務總長錢能訓呈據檢疫委員伍連德電稱現患心痛請予解除職務回京調養並請派全紹清接充檢疫委員迅速組織醫隊協同接　人員携帶藥品器具尅日赴綏妥籌辦理等語應即照准即由該部督飭派出各員切實進行以　早消災診而保民生此令 
專電 
[北京電]  
　　馮行岳州危耗當晚約段祺瑞同到徐世昌宅商談歷一小時聞馮意擬親赴前敵督師徐段均贊助訂今日開府議取决（二十五日下午二鐘） 
[北京電]  
　　岳州消息到京馮對閣員言西南不諒余决自率十五六兩師親征湖北至下午四時乃約段祺瑞同往徐世昌宅密談（二十五日上午十一鐘） 
[北京電]  
　　馮以岳危故决南征南下後尚有變化徐叚贊成亦各有用意關係複雜馮果行或由浦口方面出發（二十五日上午十一鐘） 
[北京電]  
　　馮徐段密談結果徐段贊成馮親征惟取道津浦或京漢正在密議（二十五日上午十一鐘） 
[北京電]  
　　某派視馮親征爲達目的之機會其機關報直言不必挽留且慫恿其成行而馮之宣言赴敵亦爲一種策略或以軍警挽留名議中止（二十五日下午二鐘） 
[北京電]  
　　今日定開軍警會議商定維持北京治安方法（二十五日下午十一鐘） 
[北京電]  
　　閣議中談及如有復辟等謠盡法懲治（二十五日下午十一鐘） 
[北京電]  
　　馮集軍警會議宣示親征責各首領維地面衆諫阻有允意（二十五日下午六鐘） 
[北京電]  
　　前電言局部討伐令今確將下某方面仍設法留馮或不果行（二十五日上午十一鐘） 
[北京電]  
　　曹錕電話請止親征謂祇要表示决心命將出師士必用命各省督長亦紛電諫阻現擬派曹張先南下（二十五日下午八鐘） 
[北京電]  
　　馮臨行有一通電歷叙各師暴露親自慰勞馮出京在明晚比預定時間稍遲明日上午尚宴臨時參員（二十五日上午十一鐘） 
[北京電]  
　　馮明晚八時出京訪直魯徐州至寗換輪赴漢在聯絡北督非臨戰預定半月回京上午軍警會議下午府院會議馮欲先决國會錢等反對主張先戰勝則易了王獨力擔任維持政局馮小印交院除大事電請餘由閣議决行（二十五日下午十一鐘） 
[北京電]  
　　頃接電襄陽完全爲曹軍第三師收復岳州一日未有電來（二十五日下午十一鐘） 
[北京電]  
　　外息岳州附近戰事極猛北軍電竭力抵禦似無勝利（二十五日下午二鐘） 
[北京電]  
　　頃公府接王金鏡電請准退兵政府去電勿退嚴守待援（二十五日下午五鐘） 
[北京電]  
　　漢口電荊州城已爲十三混成旅秦營長毅佔領吳光新由宜昌電告荊沙軍全數退出吳軍已進荊沙（二十五日下午二鐘） 
[北京電]  
　　外交團接吳景濂王正廷電代表舊國會向公使團抗議南北未合以前不應借欵於政府衆以近惟日本借欵與中國係認現政府爲保持民國政權之機關此等抗議自無考慮之必要（二十五日下午二鐘） 
[北京電]  
　　外交團對我時局極抱悲觀昨馮之訪徐非常注意聞言今午假英使館密議恐將引出干涉（二十五日下午二鐘） 
[北京電]  
　　政府擬發通電表示和議要點昨已脱稿内容（一）按法召集國會（二）龍濟光另授要職陸榮廷仍巡閲兩粤（三）岳州南北軍全撤（四）川省准按未破裂前辦法酌駐滇軍一師一旅（五）湘由湘人自治桂軍退出湘境此電正付閣議岳危報到未决（二十五日下午二鐘） 
[北京電]  
　　張家口商會電請京綏路通車載客運貨情詞極爲迫切（二十五日下午二鐘） 
[北京電]  
　　財次長定汪士元（二十五日下午二鐘） 
[南京電]  
　　施從濱頃來甯接洽魯軍經過浦口事（二十五日下午五鐘） 
[南京電]  
　　日本海軍第七戰隊司令官山岡提督乘旗艦千代田號由滬開來（二十五日下午五鐘） 
[南京電]  
　　岑西林代表耿毅由鄂來甯（二十五日下午五鐘） 
外電 
[北京電]  
　　大同陳醫士昨電稱挨户查疫事已着手辦理全城分四段每段由主任醫士一人率助手行之日醫已到大同昨無疫症今日發見兩起一已證明肺炎疫一已埀死陳醫士又稱據薩拉齊來電傳説人民刻由包頭鎭移往者頗多而薩拉齊之疫勢日見其盛城門已閉豐鎭何醫士電稱二十二日兵士與平民各死二人至二十三日止前後共死二十七人又謂歸化來電稱該處約共死百人疫勢稍殺（二十四日） 
[北京電]  
　　京漢路驗疫今已實行疫氣傳至長城以南南口爲驗疫之重要地點伹京綏路局反對之陳醫士等已回北京專以南口驗疫爲請大同挨户查疫出患疫者甚少大約患者已隱避矣張家口俄郵員曾在郷間目觀可疑之病人（二十五日）文滙報 
[北京電]  
　　醫學校校長　格博士已抵太原襄助防疫（二十三日） 
[北京電]  
　　政府允在南口一設備完善之驗疫局此事早經醫士主張但因各方面之反抗故遲至今日始克實行防疫借欵一百二十萬元其第一批付欵二十四萬元昨已繳出（二十四日） 
[北京電]  
　　龍濟光電稱與桂軍惡戰三日後已佔廉州刻向桂省進取（二十三日） 
[北京電]  
　岳州王金鏡電稱譚浩明兵漸圍岳州苟不　得援軍岳州勢難支持（二十四日）以上路透電 
[哈爾濱電]  
　　海參威軍官三百人會議决定請求友邦合派軍隊以恢復西比利亞全境之秩序該軍官願爲効力哈爾濱俄人某素傾向過激黨刻在滿洲里爲哥薩克兵所殺其情婦爲末斯科某富商之妻現寓哈埠聞此消息後開鎗自擊已送紅十字會醫院療治資克伊克消息謂哈爾濱著名過激黨魯定氏已被伊古資克鐵路電報生所殺（二十三日）字林報 
[北京電]  
　　二十四日下午政府接到岳州危急之電主戰派因之復起反動氣勢將前所議之通電和議條件忽行中變對南方針頗有復活武力解决之勢馮總統於下午五時先後訪徐世昌與段祺瑞密議一切（二十四日） 
[北京電]  
　　自岳州陷落之警報傳來北京人心大爲震動並聞鄂蘇贛等省或將爲自衛計而宣告獨立亦未可知馮總統因時局益不利於北方對於主戰派各督軍面子上不能不稍事聯絡且恐自己立地位或將因之有變動遂决意抛棄其平素之主張自任大元帥率師親征以收拾北方之人心乃於昨日親訪徐世昌且令感情猶未圓滿之段祺瑞亦參與密議會議之後如取得彼等之同意卽命秘書長草討伐令即發表一面復電詢鄂蘇等省督軍之意見且將取决於今日總統府之大會議聞討伐令二三日内將發表（二十五日） 
[北京電]  
　　今日午後總統府大開會議討論左列問題 
獨立亦未可知馮總統因時局益不利於北方對於主戰派各督軍面子上不能不稍事聯絡且恐自己之地位或將因之有變動遂决意抛棄其平素之主張（一）對南方討伐令之發表事件（二）大總統親征事件據聞討伐令已於昨晚起草訖（二十五日） 
[漢口電]  
　　沙市來電石星川於二十二日解散獨立軍之後不知下落（二十四日） 
[漢口電]  
　　荊州軍隊與湖南殘兵相合在荊州沙市兩地大行掠奪釐金局銀行及其他商店大半受侵害至二十三日吳光新之軍隊入荆州其一部直往沙市漸歸靜穩有日本賣藥商人一名受强奪之害餘無被害者日砲艦伏見二十三日到沙市（二十四日） 
[漢口電]  
　　王督軍接奪回荊州之報且致電吳光新及第十三旅旅長李炳之以賀之且派武昌警備司令南元超（譯音）携銀十萬元赴荊州犒賞戰捷將校下士兵卒又命辦理荊沙居民慰撫善後事宜（二十五日） 
[南京電]  
　　福建督軍李厚基又有急電聲言滇粤桂三省聯軍直逼省境勢甚危急請速由滬派兵援閩李純即將此電轉達中央（二十五日） 
[北京電]  
　　聞參戰督辦處與美國磋商之歐洲出兵借欵二千萬元近日即有成議（二十五日）以上東方通信社電 
戰電 
[俄電]  
　　烏克蘭内訌頗烈烏克蘭國民委員會發表宣言書詆責烏克蘭國會贊助加里定將軍　固中等社會之政權並懇請陸軍農民反對國會（二十三日） 
[巴黎電]  
　　俄京電稱全俄農民會幹事部發表宣言書痛詆排斥贊助國會之人其結語曰俄國之自由將爲假名社會黨之專制者呑没殆盡（二十三日） 
[倫敦電]  
　　俄政府以無線電報通告全球各國謂德奧政府兼併土地之目的已於白里斯特里土夫斯 
克媾和會議暴露所不知者惟德奧人民耳蓋兩國政府不敢使其民知之也又稱德國巴伐里亞邦里哇波德親王之參謀長郝夫滿將軍以哀的美敦書致俄政府謂俄國如欲不復待遇德國被俘軍官如平民然則德國將召回派往俄京改善俘虜狀况之委員（二十四日） 
[亞姆斯特丹電]  
　　維也納僅一部分工人開工罷工者今仍有二十萬人匈京亦有一部分工人罷工未已（二十四日） 
[巴黎電]  
　　協約國首相與總理及陸軍大臣與總長將於下星期在巴黎集議由法國總理克勒滿沙氏主席英意首相均將與會凡爾塞地方開戰爭會議美國與希臘代表均將列席（二十二日） 
[巴黎電]  
　　今日下午公報云敵軍猛轟後力襲比境尼曷卜爾東面法軍陣線佔據立足地今晚公報云尼曷卜爾境有砲火德軍攻入法軍陣線者即被逐出末斯河右岸數處砲戰頗活動敵軍進襲敗退自一月一日起至十日止法軍共毁敵飛機十九架（二十三日） 
公電 
　　陸軍十三混成旅佔領荊州電大總統參陸兩部督軍省長各報館均鑒毅率本營於二十二日夜十二點將荆州城完全佔領餘容後續專　馳聞陸軍第十三混旅步一團第三營營長秦毅叩 
要聞一 
[北京特别通信（一百四十五）（淬一月二十一日荆襄事牽動全局帝制黨運動特赦]  
　　愚昨日所發通信　最近時局無可樂觀今日所聞則荊襄之變且將牽動大局雖目下政府之師連電告捷而引起對抗之力戰事不無廣張之慮今日星期二國務院例有會議除却哈爾濱潘安問題及防疫借欵報告等案以外對於時局頗多討論王總理先報告荊襄方面戰事情形並有吳光新今晨來電言石星川已願將荊州沙市讓出伹西南方面譚浩明曾有援助荊襄之表示（前函已詳）現在荆襄失敗岳州通城遂益危急閣員討議之結果聞將頒討伐譚浩明之命令庶幾對於主戰派可以稍加慰藉聊勝於無且將來尚有陸續討伐他部之餘地愚所謂戰事將擴張者此也 
　　閣議散後外問頗有一種風説謂特赦帝制犯之案巳經閣議通過閣員惟江庸稍持異議云云此説果確則吾人可以參透交通系前數日力攻馮王兩公及利用主戰派以與政府爲難之原因而風潮所以平靜者則或交換條件巳成故馮氏遂有非常樂觀之表示然則梁士詒彈冠之日其殆不遠矣乎 
　　吾人更有其他可以參透消息之點縬鎭芳特赦問題曹錕趙倜等運動最力其初司法總長不許事敗埀成然最近則巳因病准其暫保愚因是特詢司法總長江君江君確認其有垂危之病且言巳派員驗無誤云云吾人自無疑惑之餘地而今日遇一隨馮氏北上之某副官偶與談及張鎭芳事某副官堅言張氏無病如彼前所保舉之某鹽運使等近皆來京與張氏大义麻雀大吸鴉片外间所傳病重實無其事由是以思金錢之力大矣哉而曹銀趙倜等之所得好處爲不少矣未知江司法總長爲何如耳頗聞雷震春近居監獄大爲不平亦託人四出運動雷之還我自由殆亦不遠愚書此函不禁感歎交集也 
[南京快信]  
　　聞徐州張敬堯前日巳出發援鄂 
　　巡閲副使王廷楨昨渡江入城會晤李督面商要公李督請病假十日經中央復電照准惟李督連日仍照常見客批閲公牘 
　　第十六混成旅旅長馮玉祥因該旅奉令全部開㧞北上昨入城晉謁李督禀承一切� 
李督昨又派本署參謀韓德銘入京接洽要公陸榮廷代表彭允彝譚浩明代表張其煌於昨日由鄂乘輪來寗 
　　公府諮議龔靑雲前日因公來寗昨日晚車赴滬省議會議長沈惟賢因籌備省議會代表會議事宜亦已於昨日由籍來省 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[章士釗到京後之和局談]  
　　章士釗前晚歸京據其語云南方數省目下所希望於中央者不過三事撤消龍濟光之巡閲使更易四川省軍與撤退岳州北軍此三事者與中央威信及北洋派利害皆無衝突故以爲中央苟早日息爭則似無不可許之理至國會問題據彼觀察知地方問題解决後似容易商量又云中央不欲取議和之形式故岑西林雖被推爲議和代表而爲尊重中央意見計並未發表此項名義但因此南北不能有系統的協商之方法大局混沌長此遷延者亦以此之故也云云又聞章於昨早九時已向公府通知報到馮訂於昨晚九時在寶光門内辦公室晤談章氏詳陳岑君希望大局和議早日告成之隱衷及疎通南方各要人意見之實在情形除面呈岑君與馮密函一件外並將岑西林與西南要人往來之要電一併呈遞馮核閲後復陳江蘇李督軍對於時局所抱之政見 
　　據公府某要人言和議巳有具體辦法其一任陸榮廷爲粤桂湘宣撫使問題在當時段陸長以爲與前内閣免陸明令相衝突頗持異議馮以此乃並非宣撫巡閲當然另是一事故段亦不甚堅持其二爲滇黔軍駐川問題外間頗有馮已允許滇軍一師一旅駐川邊黔軍一旅駐鹽井之傳説然此乃去年原議此次馮尚未先行提出聞昨日馮尚言川滇問題最好令其自行磋商較易解决至陸榮廷方面則公府於前夜得王芝祥由南寗發來兩電第一電係報到第二電於號日發略謂已見陸氏深慮兵禍連結主張先罷戰後議和并謂陸自言余於本年未與中央直接通過一電且無他項要求條件而外間所傳殊難憑信今後如有詢及之處請逕向西林商榷較爲便利此間已一致推崇西林也特聞等語凡此皆中央樂觀心理之所由來也 
[美船在長江被擊之外論]  
　　字林報二十一日北京通訊云美國砲艦摩洛開細號在長江上游被攻一事都中美人聞之驚憤交集肇事之日天氣清朗美旗飛揚如皎日之在天空岸上之人當共見之奈何竟開槍轟擊此艦致死傷二人華兵何爲攻擊一望而知之美艦此中原因美人不能想像知之要知英船受此種待遇已數月於茲矣英砲艦商船屢被轟擊習見不鮮英使署迭接報告幾至應接不暇英使輒向中政府嚴重抗議要求賠償但其交涉之效力直同向看守明陵之石象陳訴耳蓋北京之無權力及於長江猶西藏大喇嘛之不能管轄美國密細密比河也吾人亦唯有承認長江之不平安且國内無權可使之平安凡行於其處之外人惟有自恃其命運而已今美使巳提出抗議要求生命損失之賠償外部則連聲道歉情狀悲楚允就其能力所及設法補救此種轟擊外人船隻之事若非外國有所舉動則必繼續發生於是乃有何種舉動堪以採行之問題廻顧國内欲求一有權力可約束揚子岸上軍隊之人殆不要可得彼濫行轟擊者或爲旣不服從北方又不聽命於南方之湖南獨立兵或爲湖北之變兵或爲熊克武部下烏合之衆或爲純粹之盜匪其類不一或執而詰問其轟擊外船之理由則彼將答稱曰恐外人裝載軍餉或軍需或兵士以接濟上游之北軍耳此輩旣無負责之人外人之受其害者惟有繼續受害或自行處置已耳第外人所可利用之兵力不過爲巡駛長江保護商務之小砲艦其所有軍械除六磅重之砲可施放尋常砲彈若外無他物也以記者所知此種口徑之砲不能施放開花砲彈若以尋常砲彈攻擊隱伏江岸之散兵則無所裨益欲求有效必改用開花彈而後可伹小小砲艦能否載可放開花彈之大砲乃一疑問也砲艦有兵無多故登岸回攻當然不成問題今所可行者僅在以機關鎗與六磅重及三磅重之砲以拒敵耳被擊之砲艦現已有如此佈置者迄未能阻止岸上之續攻若言派兵入江則在事實上又斷難辦到蓋揚子江岸長數百英里必用無量數之兵士始可防衛周到也一國之内旣無政府變亂擾攘如中國者則行於内地之外人直自己冒險耳外人使署雖可使中國現在及將來之政府賠償損失則此舉究不能阻攻擊之復作今外人縱以兵士或軍艦將漢口北京廣州毀爲平地恐亦不能使長江中外船得免攻擊也此爲一大難題各頭等國之不惜鉅大經費設立外交使署者即爲解决此種難題起見故此事當由外使會商辦理之非爲報館撰述之窮記者所可過問也字林報註語曰外人商船各安置機關銷一架卽可解决此事此本報之主張也若逆來順受則適以示弱而增轟擊外船之事變耳 
[取荊攻岳之京中戰報]  
　　昨政府方面接吳光新電稱旅長李炳之在董市兩堤與荆軍接戰獲山砲二門敵傷百餘人又王占元報告趙團長在宜都與荆軍接戰斃排長以下數十人敵退至枝江又據漢口二十一日來電云石星川兩次挫敗精鋭盡覆現與鄂督議行允將荊州沙市完全交出願率所部退居公安詳情續報等語又聞昨日下午政府接吳光新來電亦謂石星川敗北之結果已表示願讓荆州沙市以與政府軍妥協又據沙市來電亦云石星川於二十一日黎明巳將湘軍及其餘軍隊運往長江對岸預定於一二日内撤退此後湘桂軍隊全部或亦將由湖北撤退等語又據公府某要人消息吳光新養日又有密電到京略謂我軍自巧日攻克當陽石軍勢難支持迭次要求議和一概拒絶馬日石星川派參謀蕭某親來據稱空言議和恐難見信願先將軍隊退出荊州要求飭令前敵各軍暫勿進逼等語是否誠意不得而知現仍飭令前敵各軍進逼城下以期一鼓盪平合亟電陳以慰　注云云馮披閲後頗爲欣慰比卽覆電嘉奬 
　　昨聞鄂督王占元截獲譚浩明致武鳴各處攻岳州通電一件據以報告政府其文如左頃截留譚浩明致武鳴各處通電謂我軍進攻荊襄彼已準備即日攻岳等語現岳州吃緊通城格外兵單擬調在漢之第十一師前往援助省城四外縣鎭土匪蜂起惟武漢實在空虚萬祈轉令曹督軍迅速派隊來漢駐防倘前方危急亦可陸續前往接應事機危迫關係全局務懇曲賜維持以全力保守岳州無任禱盼占元篠（十七日）印 
　　鄂督王子春前因荆襄獨立曾主張進戰本月十八日當陽之役鄂督部下旅長朱廷燦團長張元明等皆與焉鄂督已正式爲朱張請奬綠是西南及甯贛方面對於王督頻有責言王督特發通電表明心迹此電係發致主和之寗贛二督及主戰之直魯皖奉吉黑汴浙陜甘晋滬熱綏張徐等處故語帶雙關極爲圓妙大意謂某初與寗贛二督軍擬任調停誠以處地不同非敢故標新異然於戰備未嘗稍涉鬆暇兄弟一家關弓垂涕各有所宜某不敢以模稜兩可貽誤國家亦不欲以 
欲以反覆無常見譏朋友和戰大計悉聽中央主持某惟有奉令承教若謂存心私利則請中央立予罷斥若已决定方針主戰則請中央派兵來鄂助戰云云 
[李厚基又有告急電]  
　　閩省告急之電時有所聞茲據政界消息李厚基督軍於二十一日急電北京其文曰特急北京大總統國務院段督辦鈞鑒參謀部陸軍部海軍部鑒粵欲圖閩先據南服海疆以漸窺江河流域野心狡計舉國咸知現據確報彼方决以方聲濤李烈鈞陳炯明劉志陸等滇粵各軍約六十餘營大舉攻閩方聲濤已有一旅到汕陳炯明聞已於十二日誓師孫文亦有攻閩之説查閩粵邊線長約五百餘里防軍祇十四營守則兵分力薄處處堪虞若以抵禦敵軍則衆寡更爲懸絶而内地則土匪未靖加以亂黨煽惑日益蔓延南安縣且有攻城之事防範尤不可疏駐軍勢難抽調邊防如此單薄一有戰事危險堪虞前經屢電中央請派援師迭蒙允許皆未見到現在事機萬分緊迫更甚於前將士同仇激昂憤慨盼望援師尤爲殷切厚基治軍閩省責在保疆擬請中央俯念閩地所關重要事機太急兵力太單籲懇令飭山東張督軍速統第二路軍隊改道由閩取粵一水可達較由贛境便利實多抑或令飭奉督籌派一混成旅並令浙滬各籌派一混成團兼程赴閩閩省海陸兼防總須加增一師以上之兵力方敷攻守之用敵軍業已發動若再遲回審顧深恐有誤事機前以援師不至致潮汕不能固守所幸在閩將士皆係大總統舊部仍欲圖報於萬一但士氣雖然不衰而援兵依然未至現又戰禍將生而閩地遠隔海南若不早爲陳明臨時實援助不及倘有疏失大局堪虞厚基一身不足惜何以對中央何以對閩省何以對部下務懇俯如所請速派援師南下以赴戎機厚基當親赴前敵効力疆場否則報國心長維持力絀與其負咎於事後不如審擇於幾先惟有懇請速派大員來閩接替以免貽誤全局臨電迫切殷盼訓示李厚基叩個印 
[西南要人近電彙紀]  
　　陳炯明致李純電南京秀山督軍鑒聞聲相思匪伊朝夕此次内閣違法南北啓爭執事不避嫌怨以法律之平挽此傾危之局屢請通電語短心長仁人之言利溥天下惟尚有一部分人恃勢挾持雖執事和平这主張無由　　邇來種種橫暴日爲軌道外之行動而執事亦自陷於兩難地位此海外人士所爲扼腕不已也炯明勉振師干惟知愛國救亡護法實隨諸君子之後今得良教以爲箴規倘緩急有需尤願執鞭不擇危難惟所以命之炯明叩巧 
　　陳炯明致唐繼堯電畢節唐聯軍　司令鑒寒電奉悉中央假停戰爲名紛紛調兵南下其無絲毫和平誠意已予國人以共見我護法各省爲抵禦逆軍侵入計勢不能不再出於戰惟釁自彼開師直爲壯所望戡定川亂後迅即率師東下援助荆襄炯明亦於日内提師進紥潮汕一俟閩境蕩平卽當與執事會師中原奠定民國也炯明皓 
　　唐繼堯致孫中山電孫中山先生鑒勘電奉悉北方言和並無誠意特緩我師乘間圖南此間早已窺破始終一致主張積極進行惟以川中口軍尚未悉數盪平猝難東下現據熊馬趙王之軍報告迭戰獲勝川東川南川北略已次第肅清一俟川局少定卽東出襲門爲荆襄策應也特電奉聞唐繼堯叩眞印 
　　孫中山覆唐繼堯電畢節行營唐元帥鑒眞電敬悉川東南北旣漸肅清悵望川氛早定有日惟襄漢荆宜攻戰最烈北軍數路南下岳州劇戰亦在目前長江義旅馬首是　亟望執事總領師干迅期出發以慰衆望克盡全攻至禱孫文皓 
　　唐繼堯致李純電南京李督軍鑒迭據　友電述我公會同　老電請撤回曹張南下之兵並商鄂贛請撤叚氏參戰督辦並免龍濟光職以爲停戰保證一面酌請南北重要人同作調人磋商條件等語苦心高識熱忱毅力遠道聞風肅然起敬國事至此本不應長事内鬨停戰佈告旣下人人心理均以爲解决有望不圖曹張方駸駸南下龍濟光圖粵劉存厚攻瀘同時并以主座文告置若罔聞似此情形計已目無總統河間若再遷就不惟戰事無時可了恐河間亦且無地自容以河間之明寗不知此或者事勢驟難逕情直遂得我公提携南北力持正氣庶權好氣憟而河間易於懸手我公公誠爲國遐邇傾心排難解紛匪異人任務請堅持初衷力請罷免段龍撤回曹張以弭戰禍劉存厚迭次犯上作亂近且違令攻瀘事同一轍請並附入建議繼堯亦擬約會南省勉從公後力申此權期艱危之共濟庶患難其不渝再聞陸公朗齋對於時局持正有力私心嚮往未敢唐突願託先容幸承明教唐繼堯叩魚印 
[龍勢日盛之粵局平生]  
　　南北局面異常混沌一面調和一面又備戰王芝祥由北而南前日到港旋即自港赴邕晤陸幹卿其銜重要之使命出作調人頗爲世人所注視茲據桂人傳述王言北方要人極欲與南方要人消弭戰禍其於權利一層頗有具體辦法曾提出和局成後允任陸幹卿爲湘桂滇三省巡閲使而任龍濟光爲閩粵巡閲使李耀漢仍爲廣東督軍莫榮新改任廣西督軍譚浩明則任湖南督軍陳炯明任衛戍司令如此辦法似令南方要人各得其所而以實際言之南方之根據全在廣東若令廣東實權全部讓出巡閲使則任龍濟光莫榮新退回廣西質而言之是令桂軍全行回桂而已此等辦法和議斷難就緒王之此行必無效果况近日湘省來電皆有戰禍行將復啟消息聞譚浩明致電莫督以駐岳北軍連日挑釁狡詐百出我軍不能不嚴重戒備已令陸韋兩軍盡渡湘陰進駐通城（岳州屬境）林軍後隊已抵長沙日内由省開㧞赴岳等語似此情形大有矢在弦上不得不發之勢又聞譚浩明别有一電謂據某方面探報北京政府計畫已定利用停戰期間密令龍濟光攻粵以牽制湘粵劉存厚攻瀘以牽制川滇黔並令直魯豫鄂各督聯合分兵進逼收復荊襄其居心殊爲叵測此間對於岳州方面已完全準備攻擊逆料不難得手至粤省方面應迅飭海陸軍隊同時並舉除龍以免爲所牽制云云故粵省對於討龍之事近日十分注重桂軍輸運來粵旣源源不絶而前時編定之援湘第五軍亦决定不出發轉用以討龍微聞龍軍圖粵計畫其始頗專注於欽廉方面欲由此以撼邕近因西省有備則改變方針又忽注意於西江此旬日間龍軍有進無退其新勢力非常發展自雷州完全佔領後遂侵入高州之廉江近又侵入電白梅　矣其别一支則踞陽江後隨卽新據陽春於是開平恩平高明鶴山均告急昨聞又進逼台山廣海衛並已佔踞廣海城（一説已被林虎軍收復）其所佔據之地均屬陸路海軍無所用力而每據一縣則之糧賦雜税均歸其掌握而龍軍軍費又得所取資故當局要人以龍氏氣燄日熾其討龍决採用猛進主義而所最注重者尤在四邑與陽江林虎桂軍驍將也近則帶領大隊馳赴陽春將圖進攻陽江逆料兩陽之間旬日内必有一場惡戰而龍濟光悍黨胡令宣又方由閩赴瓊自告奮勇龍卽分撥趙越兩營交其管帶先赴陽江並委爲兩陽總司令將來旗鼓相當未知何方勝負也惟是兩陽本爲肇軍勢力範圍而龍軍進則肇軍退節節通讓竟然不折一　此事頗令人疑訝有　肇軍現方集中肇慶異日將有特殊之舉動者其説未知是否於是援閩司令陳炯明雖已誓師出發聲言入潮攻閩而近以龍軍滋擾又决將援閩粵軍一部暫緩出發所有李炳榮李次臯熊略洪兆麟各營擬卽親率前往肇慶分路進發以便攻入兩陽特不知肇慶地點有駐守之軍能否容他種軍隊加入倘不相容其中恐又有别種問題發生矣總之粵省擾擾攘攘戰事非旦夕間所能　而龍軍之行動其成敗尚難預料而其牽掣粵省援湘攻閩之師則關係不淺也 
[護法各省聯合會之宣誓式]  
　　護法各省之聯合會經於本月十五日在督軍署開討論成立大會後以此會聯合條例第三章第七條有舉行宣誓式以保證其效力之規定故於二十日仍在督軍署舉行宣誓式是日六時後督軍署即於頭門高張國旗及周番旗二門懸生花綠葉張燈結彩禮堂佈置亦十一時後各要人魚貫蒞臨多身衣大禮服計與會者除各省代表外則有伍秩庸程玉堂林悦卿饒子和李協和陳競存張藻林方韻松林隱靑李耀漢李登同曾其衡魏麗堂張瑩珊秦建奇粵海道尹朱濟丞及各師長各司令各團長營長另國會議長吳蓮伯議員湯斐予楊永秦李漢丞李方城周震鱗李執中軍政府代表胡漢民及省議會羅曉峯陸孟飛兩議長及伍梯雲等凡數十人正午十二時開會宣誓如儀後復將進行方略從詳討論散會已六時矣 
[北京防疫計畫之所聞]  
　　内務交通兩部覆江朝宗電云衞密號二電敬悉關於京綏鐵路京張先開貨車辦法茲據防疫委員會逐條議决如下（一）檢驗所未成立以前客車暫不開行得張家口至北京貨車先行開運惟須照下開辦法行之（二）京綏路之京張段往來貨車分爲兩段一自張家口往來康莊一自康莊往來北京或豐台凡由張至京或豐台或由豐台至張家口之貨車均在康莊改換機車員役接運至到達地點所有張家口開來之機車並員役不得過康莊（三）貨車向有之押貨人暫行停止其運貨及交貨責任由鐵路局擔負但非人力所能爲者不在此限（四）牲畜及皮貨暫緩運載（五）隨車員役須經京綏鐵路醫官驗明給證方准服務（六）貨物消毒一節應照西曆一九一一年四月二十八日奉天萬國鼠疫會議議决條欵第十九條除爛布舊衣及認爲已染毒病之貨物外無庸消毒除呈報府院並令行京綏鐵路局切守辦理外特復内務部交通部個印 
　　晉督閻錫山致電國務院云　電諒達本日據左雲縣電報馬到頭天生店主之子及店夥張姓車夫崔姓村民馬三兒染疫身死前坡村馬姓少婦後窑村過路客民於十五十八等日先後疫死又朔縣報有口外客民吳有義患疫身死其同行之一人已先在平魯縣屬之麻黃村於十八日疫死代縣亦報稱該縣自疫症發生後由口外帶疫回里身死者八人縣民染疫身死者九人均已深埋遺物焚燬房屋燻洒封閉疫氣日漸南侵防地日益擴展焦慮百端徬徨夙夜惟晋民經商口外爲數至夥時届歲關又値口外疫症發生歸里之人如鯽一有傳染卽無治法計惟有不惜欵不畏難對於外來商旅則斷絶交通實行檢驗對於内地染病人民則注重隔離迅圖撲滅此則錫山區區之忱願與中西醫士及所屬軍民長官實力從事者也閻錫山個部覆閻錫山電云准寒電太原防疫事宜業經設立總局並聯合外國醫士辦理等因至爲慰佩茲有本京協和醫校校長美國人楊懷德醫學　精並於防疫事務較有經驗現願來晋襄助除另函介紹外先此電達江朝宗錢能訓巧印 
　　江朝宗致國務院内務部暨防疫委員電云衛密本日邀集大同鎭道縣商會及中西醫士委員等會議議决防疫辦法大同城内擬分四區派西醫司麥雷東醫鶴見小菅及陳檢疫員分區檢查俟檢查後再行電聞江朝宗　 
何守仁自豐鎭致電政府云自綏遠來此之兵士今又死五人内有連長一人傳染者一人近自歸化來此之旅客亦斃一人 
　　附錄大同對於沿邊各口防疫計畫如下一爲防入口行旅傳染瘟疫起見於河曲七墩口殺虎口助馬口四處各設防疫檢查所一處專辦入口行旅之檢查一各防疫檢 
 
 
 

Page 7

 
 
查所須於距各該口外一二十里之村莊擇適宜房院開設一各防疫檢查所擔任檢查區域如左（甲）河曲疫檢查所檢查有何曲至正川各大小口入口之行旅（乙）七墩口防疫檢查所檢查自八墩至雲石各大小入口之行旅（丙）殺虎口防疫檢查所檢查自鐡山堡至破虎堡各大小入口之行旅（丁）助馬口防疫檢查所檢查自威魯堡拒牆堡大小口入口之行旅（戊）拒　堡以東應否於要口設防疫檢查所另行酌定一各防疫檢查所編組人員如左（甲）中西醫各一員（乙）什長一名醫兵十名專巡沿邊紛歧各口行人俾歸總口檢驗一防疫檢查所施行細則另定之一中西醫薪什長月薪每名十元醫兵月薪每名六元一各所醫兵除服所内勤務外並分派至該所擔任區域内各口巡查行旅有從小路入口者均使之至防疫檢查所受醫員檢查一所内一切辦公雜費一防疫經費暫由晉北二十六縣每縣籌欵一百元但此宗欵項係辦理晋北全局防疫事務如各縣範圍内防疫事項由該縣擔任籌措不得支用此欵一大同交通繁盛應即先爲防範其他沿邊各縣設防疫各事亦可參照大同 
[徐州短簡]  
　　張敬堯現擬擴充軍額已派員赴汴洛一帶招兵出發剿匪之軍刻尚無報告到地惟聞匪巳竄往魯境有與濟寗嶧滕一帶之大股土匪（　有衆二千餘名）聯合之勢 
　　日前各市郷董電請倪嗣冲飭駐徐新安武軍就近剿匪已覆電照准 
　　前日（十九）有形似軍人者十餘人各帶手鎗至城南東羅崗莊（距城三十里）以買稈草爲名闖入鄭姓家擄去快鎗四枝衣物無算並將該家主某架走數里始行放回 
　　西北郷之郝村地方發現小股土匪四十餘人到處搶刦滋擾 
　　此間發現喉痧症已斃數人蕭縣流行尤烈徐屬選民據巳册報者銅山有四萬零邳縣十萬零蕭縣七萬零豐碭各五萬零 
地方通信 
[松江電請飭縣騐尸]  
　　靑浦王警佐在松縣練墩廟鎭越境捕賭致釀命案已誌前報茲悉董新觀妻張氏尸體自報縣請驗之後因縣委那警佐祗往偵查事實未將屍身相驗故由屍夫兩次狀催迄尚未騐現屍夫董新觀已電禀蘇州高等審檢兩廳籲求飭縣速騐而李知事則將王警佐誤捕之王益餘黃和尚薛僵楨趙樹堂穆桂發等五名開釋外特親赴上海面請道尹指示辦法茲將董新觀電禀高等法院原稿錄下蘇州高等審檢兩廳鈞鑒十二夜十三日靑浦縣警佐兩次越境至松江縣屬連墩廟濫權逮捕毆傷多人并搜索民家民妻張氏被毆成傷十九日斃命狀請松江縣詣驗至今捺擱不行人命至要陳尸待殮乞電飭該縣速驗松江縣公民董頌聲叩（頌聲即新觀别字） 
[蘇州莊景珂交卸赴日]  
　　江蘇高等審判廳長莊景珂　任駐日公使館秘書所有高等廳長缺已任命林棨調充林昨已抵寗聞將於陽曆一月二十六七日到蘇定於二月一日接任而莊急欲赴日蒞新遂將廳長職務交民庭長蕭敏暫行代理已呈報京省各署查核莊日内即當起程駐蘇口本領事池永林一前日特在本署設筵餞送其餘在城官員連日亦紛紛設席餞别昨日高審廳全體人員恭請莊君至廳署合攝一影以爲留别紀念當時莊君向全體人員宣言謂鄙人蒞任一載有餘其間臥病數月後又赴清江商辦高等分廳至上海商組捕獲地方廳及赴日本等處南北奔馳致不能與諸君常相親晤諸君辦事勤愼總計本廳成績就小者論已審結民刑訴訟千餘件大者論則有組織清江高等分廳及上海捕獲地方廳兩件皆賴諸君相助而成實深欣幸今新任廳林君有函來云本廳官員以至夫役悉仍其舊概不更換一人諸君可安心從公云云遂合攝一影而散 
[無錫觀前街之命案]  
　　住居觀前街之馬竹雲年已七旬日前將銀表一只托附近裕源典夥薛祖望修理機件馬因亟欲應用向薛索取昨早兩人在觀前街相遇忽起齟齬致相用武由馬竹雲首先動手將薛　倒地上加以拳足薛起立後怒不可遏將馬力推致連跌兩交馬爬起後餘怒未息尚擬奮鬭不意足下一滑又復跌下究以年老力竭當即氣塞殞命旋由馬之家屬所知雇人將屍移入裕源典内交涉一面由地保報告警區請求轉報縣署核辦而裕源方面則以此次衝突純係薛祖望個人關係與本典無涉萬不能任其將屍移來藉此敲詐故亦具呈縣署請爲核辦　 
[天主橋逆倫案]  
　　天主橋居民徐巧生向以造船爲業有兄名阿盤自杭州返家後貧不聊生屢在家中吵擾欲將屋契取出抵錢家人不允致起口角前日巧生之子寶全將阿盤誘往酒樓灌醉扶回家中晚間約同妹子徐秀雲潛以繩子將阿盤勒斃藏尸附近荒地上破船中嗣阿盤妻母來尋其壻不見詢諸鄰右言某夜聞有呼救命聲恐有不測隨報縣請緝楊知事派探前往獲住徐寶全兄妹兩人並於破船中發現死屍經王承審員研訊兩次徐寶全兄妹已供認同謀勒斃事關謀殺尊長想須按律嚴懲也 
[安慶印花税處長易人]  
　　皖省印花税分處處長鄒日奎蒞差以來將近一載近聞該處長以事務煩瑣頗萌退志遂向財政部呈請辭職已由中央照准委任舒鴻儀（懷寗縣人前清直隸巡警道）來皖接辦鄒處長連日督率各職員辦理移交甚形忙碌一俟新處長蒞皖即行交卸聞舒擬於二十五日接事云 
[九江潯陽外交彙聞]  
　　上海禮行洋行行員德僑利台爾由滬移居牯嶺業得外交部許可並經南京李督軍將該僑啓程日期電知潯陽道尹及九江關監督在案茲聞利台爾昨乘江新輪船抵埠由皖軍及水上巡警暨某科員某巡官護送前來九江警廳即派警護送赴牯妥爲監視牯嶺四十四號失愼該處即德人石羅得奧人蘇耳住所當焚去房屋一棟旋即撲滅並未延及他宅其餘衣服物件亦無損傷昨由盧山文署長呈報警廳鑒核贛省長令發外交部製定查報敵僑表式六種已由潯陽道尹轉令九江警廳遵照辦理聞警廳業已查畢並將有無職業及充中國雇員兩種表式一一塡就其餘如移居充他國雇員等表均因無此種類付缺未塡計牯嶺德僑二十八家奧僑二家其家屬男女共八十餘人又蓮花洞某德僑一家九江德僑把爾謝高爾二家共男女十餘人昨已呈報吳道尹轉呈備案 
雜評一 
[和議又阻（步陶）]  
　　和議方擬具體條件而岳耗一至頓爾阻滯馮且劍及履及儼若有滅此朝食之情概焉何時局廻黃轉綠之若此其不可測也雖然此僅就表面言之耳若叩其實際荆襄本西南之同氣世安有加戈兵於人之同氣而乃謂其人可與吾言歸於好者是故和議云云條件云云均敷衍外觀之面具當其進兵荆襄之日固早知岳州方面之必不能無事特不欲顯居動亂之名故一方以匪之一字巧爲掩飾一方以虚擬之條件姑慰國人迨其機一熟斯厥然而起不知者或聞之而不勝其驚感而知之者則深歎其裝演之入神矣 
　　主戰各督軍今何往乎何竟以親臨前敵之役重勞大總統耶且出師歐洲非對德宣戰後所應有事乎何以海陸軍大元帥之重不思揚國威於海外而乃區區以湘岳間同國人之鬩鬬是計較耶即曰均不計及丈夫志氣是爭欲赴前敵斯赴前敵可耳何計議已定又築室道謀舉以詢諸軍警豈眞許子之若是其不憚煩耶嗚呼此中奧妙誠非局外者所能窺及其萬一已 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[修改税則委員會記事]  
　　修改現行進口税則委員會正主任曾述棨君邇來迭據津粵兩分所及本埠洋廣各貨公會送到調查貨價表甚夥前後翻閲異常複雜現已督飭柳劉兩書記將各處送到之調查貨價表編一總表分門别類並註明年月及從前貨價與税收若干現時貨價與税收若干以及將來切實値百抽五後應徵收若干俾便檢齊歷年海關華洋貿易册逐一比較以昭核實聞該公所日内尚須開一内部會議其討論事項除關於切實徵收値百抽五以及貨價外其最關緊要者爲自經此次修改税則後將來繼續修改亦須同時規定以何年爲標準并聞曾主任以政府委辦此事所定經費實不敷用擬請增加云 
　　又該會第三次會議原訂於一月二十三日仍在總商會舉行後因允日本領事某項之請求遂至稽延茲聞該會已改訂於本月三十日繼續開會並已分函各國會員請其届期蒞會討論前次未經議决各件聞巴西領事亦奉該國政府命令派充會員我國政府已許其加入至調查貨價辦法經會中連日開内部會議亦已略有頭緒不日即可分途進行矣 
[籌建上海時疫醫院]  
　　紅士字會副會長沈仲禮君前因山西等省發現時疫深恐流傳至滬特請淞滬警察廳徐廳長派員會同該會籌備防疫事宜先從閘北着手已誌前報茲悉本邑城廂内外各慈善機關亦經開會討論以防疫一事關係重要上海人烟稠密尤應特設時疫醫院以備不虞業已由新普育堂董事陸伯鴻君等勘得該堂南面有一隙地爲義塜舊址東至禇婆橋西至蔣家宅南至廣肇山莊北至馬路周圍約地十餘畝定於日内招商投標包造房屋名曰上海時疫醫院想一經成立將來滬上染疫者必受惠不淺也 
[外人不允繳納地方税]  
　　閘北工巡捐局長曹履氷查得寓居華界之各國僑民向有繳納地方税特派譯員汪東屏偕同收捐人挨户勸諭照章納捐已記前報茲據汪譯員覆稱各僑民均因未奉該國領事通告不允遵辦雖經一再開導仍無效果等聙聞曹局長尚擬呈請駐滬交涉員向各國領事商請飭遵云 
[洪述祖債務暫擱]  
　　謀刺前農林總長宋教仁案内之要證洪述祖迭經公共公廨訊明本擬照章引渡因洪另有民事案件未經解决判洪管押滙司捕房候民事訊結後再行磋商核辦在案前日午後王襄讞會同美博副領事會訊民事時由債權西人韋爾之代表朱斯芾律師投案聲明被告虧欠原告洋二萬七千三百餘元請爲訊追被告洪述祖由其代表禮明律師到堂譯稱被告所有靑島之產業現歸日本人管理所抵產業須俟戰事平定方可變動今被告設法籌洋五千元先還原告云云中西官以原告代表律師並不反對遂會同簽判云此案已由兩造議妥由被告先繳付原告洋五千元原告暫將此案取消被告免予交保此判 
[江和輪船被擊述聞]  
　　昨有宜昌商客自漢口來滬述及怡和洋行之江和輪船於上月初旬由漢開宜駛至岳州之上監利縣轄境被岸上軍人開鎗擊傷該輪客艙内搭客某甲之手臂惟該輪中外船員均未殃及船上亦無損傷該輪第二次上駛（陰曆十一月二十左右）由英兵輪沿途保護惟須白書行駛故二次返漢遲至陰歷本月初八始到較往常延擱一星期現江和已停駛宜昌由英商和記洋行僱運糧食猪牛羊鷄鴫雜貨等類往返南京漢口兩埠沿途概不搭客亦不裝運他家之貨云 
[教員補習國語之機會]  
　　江蘇省教育會致本埠各學校函云敬啓者本會以統一語言爲普及教育之基礎迭次開會議定各學校用國語教授辦法四條並附實習方法三條託由各縣教育會分送各本縣學校切實履行計邀台察惟各學校向用土音教授今改用國音各教員雖不乏諳練之人其但諳土語者驟圖改變不免感受困難亟應設法補習務期各學校教員咸能通曉國音庶幾前布辦法利於推行茲定於寒假後先集合上海各校教員辦一國語補習會延請精熟國語并在注音字母傳習所畢業之李君文元教授先授注音字母定國音之標準并逐日練習國語以期純熟當經議定辦法六條用卽印刷奇奉貴校教員中有幾人來會補習即請於二月二十日以前開示姓名由校具函報名至以爲盼附錄課程簡表並希察閲（附國語補習會辦法）一定名江蘇省教育會附設國語補習會一練習員上海各校教員一期間三月一日至六月三十日一時間午後七時半至九日一納費每人四元（如同校教員有二人以上到會者每人減爲三元一地點本會三層樓（課程簡表）四十小時音韵講習四十小時動字與名詞講習四十小時助字講習其餘爲練習時間 
[南洋公學畢業生赴美]  
　　交通部上海工業學校即前南洋公學歷來辦學專重實際學生在校必精實驗畢業後則擇尤資遣實習美廠歷年往任實習者已逾三十人成績之優久爲美國各廠所嘉許本届各廠先期函訂計有十六名之多聞該校以部費頗少自費人寡僅派出十名茲將所派各人姓名地點及赴美船期列右葉家俊陳慶江張紹鎬蘇德煌以前四名均派往美國費拉德非亞省之抱德温車頭公司實習已乘去年十二月二十二號高麗丸出發黃篤慘朱端上二名均派往紐約省之奇異電廠實習楊耀德周琦上二名均派往本薛佛尼省之西屋電廠實習陸銘盛夏全綬上二名均往芝加哥省之生的非持鐵路公司實習以前六名均乘本月二十五號天洋丸出發 
[函請注意地方清潔]  
　　江蘇省教育會致二區警察署函云敎啓者敝會因教育路北段空地上仍有行人隨地便溺於一月十七日函請貴署嚴重取締未蒙示復茲查該處已由貴署貼有禁止便溺之紙條乃行人對於此項紙條認爲具文每値敝會會員經過其地見隨地便溺者多或八九人少亦一二人仍川流不息幾以數方畝之地爲極大之公厠天氣春融以後必至穢氣四布釀成疫癘危險殊甚查隨地便溺本違警章一面宜飭警隨時梭巡或移設崗位嚴加取締照章處罰一面宜訪問地主飭令結籬障隔并鏟除積穢鋪塡煤層藉以防止商氣此爲注重地方清潔根本辦法務請迅即實行並祈示復爲具專此敬頌公安 
[强盜殺人逃逸]  
　　前晚十時許有口操粵音之盜匪三四人突至美租界福德路九十九號門牌信和烟紙小錢莊一擁入内袖出手鎗利刃嚇禁聲張圖刦銀洋因該店夥張月海周承康大聲喊捕即被各匪持刀亂戳張身受刀傷六處登時倒地殞命周之手臂亦彼戳受傷該匪等見已釀成血案始各出門奔逃迨經該店經理柴文華偕同學徒虞德榮投報該管捕房飭派通班中西包探馳往兜拿已無蹤跡旋又折至出事地點詳詰各匪面貎服式並將受傷人送院醫治一面將張屍舁入驗屍所候禀公共公廨中西官蒞所相驗再核 
[五誌北四川路之殺人越貨案姨太太眼光不準]  
　　北四川路一號門牌義泰洋廣貨店主粵人鄭旭祥於本月十七號夜被匪預伏臥室用刀戳傷肚腹身死並被刦去値洋四百五十元之金飾現洋事後報由美捕房派令西探目利扶司粵探江標華探目王四福於次晨協往察勘時有北京路廣德玻璃燈罩店夥江能安隨至門首觀看當爲鄭妾俞氏瞥見以江之面貎與匪相似告知中西包探將江拘解公共公廨諭着押候查明核辦在案昨由捕房傳同見證簡文炎鄭文桂並死者之妻妾張氏俞氏將江解廨復訊先由中西包探上堂禀明查得被告確在廣德號爲夥從未犯案繼由鄭俞氏投訴被告面貎雖與兇盜相似然並未細看不能指實訊之被告仍由佑尼干帮辦羅斯律堂到堂代爲辯明實被誤認請求省釋張襄讞商之英白副領事以原告所控證據不足遂判將案註銷被告開釋 
[再紀傷害西捕之蛛絲馬跡]  
　　靜安寺捕房三十三號三道頭西捕海密爾登於去年十月二十四號夜在滬西同孚路晏芝路附近搜檢行人被匪開鎗擊斃後即經派駐老閘捕房專查特别事件之中西包探查得當時有印捕開鎗還擊彈中匪徒小腹因卽分往各醫院調查彼時有無小腹受傷之人投院醫治旋在寶隆醫院查得該西捕被匪擊斃之夜有小腹受傷之周壽亭（即周開樓）至該醫院醫治迄未全愈當即向之盤詰供出同黨王鉗芝綽號王大爺匿居法租界内旋即會同法捕房探捕將王移提至公共公廨經中西讞員諭令押候訊究在案昨日復由捕房將王鉗芝解廨由華探目李星福陳雲忠石金榮西探目壳羅香等相繼上堂禀明前情並稱被告周壽亭受傷過重迄今尚未醫愈應請展期開審經關讞員商之英卓副領事判王帶回捕房候周壽亭傷勢平復於下禮拜五解案質訊 
[江北婦女要求作證之吵鬧]  
　　南市高昌廟地方昨有江北婦人大小二十餘人聚集周順泰柴行門首號淘痛哭當由駐紥該處之軍警詢據婦人楊柳氏聲稱舊曆本月初旬在西郷閘港地方由伊夫楊仲興等購得樹柴數十擔計洋十五元二角分裝四船於初十來滬船泊高昌廟浦灘即將數柴賣於周順泰柴行得價洋三十七元即於是日午後三時開船擬往西郷再行購樹駛至曹港浦灘因天晚停船正在煑飯詎被該處郷民誣指爲盜嗚鑼聚衆卽將伊夫楊仲興等九人鳴警解送該處警區船亦被扣惟該處警察曾在船内搜查並無贓證各郷人知係誣指乃將鋪蓋兩個擲在船内指爲盜贓現在該警區已將伊夫楊仲興等轉送上海縣警察所指爲盜匪實被誣害須求柴行作證俾得伸雪云云惟該柴行因未明底藴堅不應允以致吵鬧不休軍警等當即禁阻囑令該婦楊柳氏等自往上海縣公署具呈陳明聽候核辦各婦始各散去 
[邑廟内擒獲逸盜]  
　　西郷干港鎭許姓家於一月二十日夜半被盜三四十人各帶凶器撞門入内刦去金飾銀洋等物値價千餘金當經松江縣往勘查緝分咨水陸軍警協同查拿在案昨由水警第一專署偵探張阿妹王雙喜張金泉等在滬城邑廟内拿緝此案盜匪葉秋山湯老二朱生等三名協同該處崗警就近解送淞滬警廳拘留候究 
[兩刦案均有關係三誌]  
　　温州人婁文卿寗波人林煥槎與蔡德興吳賢甫周良伯等經新閘捕房捕頭查得與西華德路祥興烟紙店及福建路運大國記錢莊被刦現洋鈔票九百餘元兩案均有關係已飭中西包探同往新閘路同昌里一千三百五十七號及白克路六百五十四號兩處屋内將婁等五人並跡涉嫌疑之王義喬陳樹之先後拘獲解送公共公廨訊供判陳樹之交保餘人押候查明訊辦在案昨晨復訊先由捕房代表牛門律師上堂聲稱被告婁文卿林煥槎蔡德興吳賢甫周良伯五人已在捕房供認搶刧祥興運大兩舖不諱查彼等未犯案之前由法租界新民里四十六號門牌總機關内之首領發給各被告手鎗即至公共租界内搶刧該首領係民黨份子惟王義喬陳樹之二人查與此案確無關係請爲訊核繼由線人張阿三投訴我與被告林煥槎等五人素來相識伊等於去年十月八號及二十二號兩次搶刦祥興運大兩家現洋鈔票我均得悉迨經通知包探伊等已均避匿是以破獲稍遲此案嫌疑人陳樹之仍延律師到堂代爲辯護訊之林煥槎供稱祥興運大兩案確係我等五人所爲惟起意者卽爲眼線之老葉手鎗亦由老葉給發我僅分得贓洋二十元是實婁文卿供此案實係老葉起意我分得贓十餘元又據蔡德興吳賢甫二人供與林等略同質之周良伯王義喬均不承認經關讞員商之英卓副領事以婁文卿林煥槎蔡德興吳賢甫四人持械夥刦罪已成立判均押候錄供解往護軍使署按例懲辦周良伯與盜爲伍亦非良善着押西牢二年陳樹之王義喬訊無關係一併開釋 
[瀛豐莊刦案近聞]  
　　淞滬警察廳偵緝隊在閘北緝獲盜犯譚濟斌羅藎臣等發交司法科訊明供涉滬南瀛豐錢莊刦案經劉科長禀明徐廳長備文呈解護軍使署收訊等情已紀前報茲悉譚犯在廳曾經供認借給手鎗子彈於王阿四往刦瀛豐莊得贓分用並在譚處搜獲二 
次革命時之委任狀羅犯亦供認與瀛豐案有關是以徐廳長備文呈解時聲請執行死刑於犯事地方以昭炯戒聞俟慮護軍使訊明電詳軍民兩長核復後即須送回警廳押赴犯事地方示衆行刑云 
[水警引渡盜匪]  
　　江蘇水警第二廳第一專署長沈葆義前日飭派水警張敬全持文至法捕房報稱盜匪葉秋三在内地搶刦某姓家銀洋衣服等贓逃匿法租界寶興里八十九號門牌請爲協拿等情副捕頭阿而風西立飭探目黃金榮沈德福包探韓邦達等前往該處將葉拘獲抄出鑽戒衣服銀洋等原贓帶入捕房昨解法公堂請究先據張敬全禀訴前情請予引渡中西讞員會商之下以人贓並獲諒無寃抑交來警帶去歸案訊辦 
[寓客私藏軍火續誌]  
　　温州人朱根五與友陳立熙同寓公共租界山東路尚仁里同安旅館内藏有軍火被老閘捕房西探奎兒華探姚錫卿查悉協同前往搜出六響實彈手鎗一支即將朱陳兩人拘解公共公廨訊供押候查明再核在案昨晨復訊先由中西包探上堂禀明前情繼由熟悉軍械之某西人投案訴明該手鎗之擊射力訊之朱根五供稱手鎗係陳姓友人寄在我處因初次來滬不知租界章程求宥次據陳立熙投訴雖與朱同在一處實不知其藏有手鎗中西官判朱押西牢二年期滿逐出租界陳立熙着即驅逐出境手鎗充公 
[檢察廳失竊烟土十一誌]  
　　上海地方檢察廳贓物庫失竊烟土八百九十六兩曾經詳報蘇州高等廳委派江忠章檢察官來滬勘明勒限破獲在案茲自此案發生以來已逾半月雖經林檢察長懸賞四百金仍無影響林君以迭受上峯請責頗爲焦急故昨又傳諭謂除原定賞格外再加洋四百元如有知風報告因而破獲人贓者給賞八百元此係本廳長捐廉儲欵以待决不食言亦不根究報告人之來歷云云 
[普濟輪船失事十一誌]  
　　旅滬寗紹各客商自普濟輪船被撞沉没後咸有戒心曾經紛函寗紹兩同郷會轉函招商局請將往來滬甬之朽舊老船江天號易以堅固新輪以免危險並委代表向該局董事會接洽尚未得滿意之答復茲悉寗紹公司各董事深知招商局更換他輪一時不易辦到擬將該公司前向香港訂購行駛外洋之商輪一艘電令開駛來滬由公司改換名稱插入滬甬班營業所有水手頭目張阿毛等現正守望該船到滬據云船身與江天相似不日卽可抵埠云 
　　鎭海鄰近之小洋山地方有屍四具雖經該地紳士小殮尚未下釘温州同郷會昨日請招商局開輪該處認領奈招商局以不知該地航線無從開往不得已函請浙江外海水上警察廳長來醉樵君派輪前往認領並着虞柏　之姪同往原函如下醉樵廳長鈞鑒普濟之刦慘不忍言前曾函達台端敬懇出示沿海一帶招撈屍首諒蒙惠允茲據友人來報並詳探情形深悉貴轄小洋山地方發見屍首四具其中有男屍一具年約四十左右身帶救命圈其所穿衣服確與北京財政部官產總辦虞伯　先生落水時相符且聞虞總辦落水時亦帶有救命圈刻囑其令姪仲謙　謁台端哀懇貴廳查明地點乞撥小輪一艘開往該處令仲謙同舟前往認領實爲至德查該處離鎭邑頗遠而帆船不能行駛且往返須經旬日尤爲不便用敢冒昧奉商另由張敦夫君函請肖卿先生轉懇諒巳接洽如確係虞總辦遺體俾伊姪迎骨歸里豈僅生者戴德靡涯已乎惟赴該處時須帶照相一人帶同照相器到地卽將各屍先行攝照如非虞總辦之屍亦乞將各屍速停鎭邑使敝同郷屍親前來認領尤爲感激所用照相等費均由敝同郷會奉還 
　　普濟失事後　撈屍首已獲六十餘具惟徐班老夫婦及虞柏　黃穰卿諸屍尚未獲到徐班老之世兄翰靑穆初二人昨日下午親赴吳淞海面設奠招魂定本日同華先由穆初送靈返温翰靑在申專辦撈屍卽定昨日申刻成服温州同郷會同人敬備祭禮在同華碼頭致祭徐班老夫婦及同舟罹難諸同郷 
　　並濟失事後永嘉商會專函并派代表來申協商一切近日又電函質問昨温州同郷會函復該會原函如下永嘉商會公鑒逕復者前奉來函并所提四條以匡不逮足見貴會關懷甚切欽佩莫名貴代表唐君伯寅亦已接洽敝會二十日特開幹事會曾請唐君臨會面談普濟之刦慘不忍言敝會對於招商局力疲聲嘶交涉事件自正月六號起按日登報諒達台鑒嗣後接駛甌滬輪船關係尤鉅敝會已正式函致招商總局董事會及楊會長杏城嚴重交涉未得來復敝會對於此事力之所及無不竭誠進行以副故郷諸公之委託查招商局輪船極少堅固新輪尤爲難得非合内外諸郷紳之力爭萬無見允之一日擬請貴會一面函邀六縣商會聯合電交通部及招商總局董事會詳述廣濟狹小及老朽情節請飭令另調新輪一面函請處州各縣商會亦須聯名電部如此進行將來或可達到目的如能並電陸軍部陳君仲麟司法部殷君叔祥農商部郭君漱霞教育部洪君岷初財政部杜君冠卿諸同郷就近向部陳訴或易見效現因唐君返温之便略述所見專函奉復即希鑒察昨接籌議普濟失事善後事務所來電尤令人感佩均此致意恕不另椾 
　　旅居各省温處同郷對於此次普濟失事痛惧已極茲有北京温處同郷來電錄下招商局願電悉撫　撈屍承照辦並派大船甚感惟念此次普輪遭險生命財產損失極重當失事至沉没計有一時之久倘船上設備略周何至演此慘劇誰生厲階言之痛心死者已矣來日方長承允大船究係何船是否堅實設備是否嚴密應先由旅滬同郷會同意再行呈部立案不許時常　易同人等經此創鉅不得不審愼周詳以期補救於萬一希速電覆温處旅京同郷林試郭鳳嗚杜師業孫詒澤洪產遠孫延釧等五百三十五人公叩 
[上海公學休假]  
　　白克路上海公學本届學期考試已畢於昨日舉行寒假休業式茲錄其秩序如下（一）振鈴開會（二）全體學生唱校歌（三）校長訓辭（四）報告學生成績（五）發給奬憑（六）行禮散會聞該校爲鼓勵學生勤奮向學起見凡考分列入最優等第一名者得免明年一學期學費本期得此項特奬者爲中學三年級生崔文成中學一年級生鍾祿高等三年級生潘覺蓀高等二年級生呂國琪國民四年級生沈登瀛五人 
[羣學會小學教員講習會畢業]  
　　羣學會附設之小學教員講習會係賈季英王慕詰二君發起會同會長蘇筠尚高硯耘君辦理成績甚佳於陽曆年終講授完畢核定分數計及格者六人如左吳芬江蘇上海華實小學校教員洪濤江蘇嘉定先春小學校教員鮑晉馨浙江定海華實小學校教員郁芬江蘇海門毓英學塾教員李蔭萱浙江蕭山愛羣女學校教員朱文華江蘇武進新民小學校教員 
[明德學校即日放假]  
　　明德華英學校係安息日會美教士吳德所創設原在武昌路源康里自今春開辦以來學生日益發達校舍不敷容納卽於冬季購置老靶子路七十號洋房爲高等學校校舍初等則仍在原址武昌路月之十六日上午兩校均在老靶子路七十號内舉行寒假禮並　懇親會報告學生成績循例給奬又聞該校華英並重務求實用明年尚須添聘教員大加擴充仍推馮明權君爲教務長以資熟手刻正通告招考插班生數十名定於寒假之次日分别考驗云 
[英華書館年假]  
　　老靶子路英華書館於日昨下午舉行寒假首由監院慕悦理君報告各生成績繼由陳芷谷君等加以訓詞並循例給奬是日到者甚衆西校董亦多蒞正英領法磊斯君演説濟濟一堂頗極一時之盛迨茶點散會已鐘嗚六下矣聞該校於明年正月十八日開學云 
[西區小學遷移擴充]  
　　西門外西區小學年來學生非常發達上届開學前三日已經額滿卽登報截止招生現已租定西林路江蘇省教育會後面邵姓新造房屋十餘幢前後均有操場擬將高初兩部劃分辦理各添招新生四十名聞初等科主任已請定江蘇省立第二師範畢業生楊伯素君擔任云 
[滬江大學近聞]  
　　楊樹浦滬江大學得美國來函有人捐助金洋三萬元建築宿舍及畢業生得授學位曾誌前報茲悉該校又得美國友人來函謂有某君允助該校美金二萬元以爲另造理科館之費聞此項捐欵到滬後即須鳩工建築該校大學英文部昨開會議討論教授中國學生英文之法及更改課本採用報章等議案陽曆二月一號爲該校舉行大學畢業式之日上午畢業演説會及神道學院畢業式其前一夕則舉行第三次大學英文辯論會特請名人評判勝負聞辯論之題爲中國大學制度完備後應否實行男女合校云 
[羊城小學之擴張]  
　　北四川路武昌路口仁智里粵僑羊城小學校係由熱心粵僑捐資組織於去年下學期成立綠邇來學生日衆本年添租房屋大加擴張注重職業教育並增設義學乙所俾無力納費之粵僑子弟入學以期普及云 
[中華工業專門學校近况]  
 
 
 

Page 11

 
 
　　新閘路辛家花園中華鐵路學校開辦已經三年成績卓著本學期因報部立案改爲中華工業專門學校該校向來三育並重如考試各科均列甲等得奬勵免繳學費本學期考試各科成績均列甲等而得奬免學費者計專門預科黃報潤中學三年級韓昌阜一年級秦之盛朱仁鈞共四人又一學期不曠課而品學俱優應得奬憑者計有四十餘人之多足見該校熱心教育實事求是聞昨日上午舉行寒假休業式定二十六七兩日招考新生云 
[警廳長攷察巡長]  
　　淞滬警察廳長徐輔洲定於今日清晨九時召集各區署所隊一等巡長兩名二等巡長三名到廳當面考察記錄以爲將來提升之預備 
[工巡捐局全體職員之餞別]  
　　滬南工巡捐局杜局長因代理三月期滿交卸在卽前日由該局内部各科科長科員等全體假滬北法馬路鴻運樓酒館設筵公餞互致頌詞以留紀念頗極一時之盛云 
[再誌署長署員之更調]  
　　閘北淞滬第四區署長姚念祖現奉盧護軍使調升滬南工巡捐局局長所遺四區署長卽以淞滬第二區署長余炳文調任又以二區一分署署員杜金釗升爲二區署長均經委任在案茲悉二區三分署署員馬恩起業奉徐廳長調至二區第一分署所遺二區三分署署員一缺即以吳淞第六區總署巡官范書田升充將於二月一日分别接事云 
[審檢廳遷移期近]  
　　小西門外黃家闕路附近新建上海地方審檢廳工程早經告竣惟因内部裝修尚未竣事且看守所工程未畢故未遷入日來審檢兩廳陸林兩廳長各派工匠分投布置並裝電燈聞二月一日即舊曆十二月二十日定可遷入新廳辦公云 
[商團隊長之命令]  
　　上海萬國商團中華隊正隊長葛第十五號命令（操練）第二次團操（日期）一月二十六星期日（排隊）二時三十分（聚集）愚園空地（服裝）操練服用大衣又第十六號命令（操練）第十二次隊操（日期）一月二十七星期日（排隊）九時三十分（聚集）愚園空地（服裝）操練服用大衣 
[殖邊總行復函之敷衍]  
　　麥家圈交通路催兑本埠殖邊銀行債主聯合會日前函致北京殖邊總行催促開兑茲將該總行復函錄下逕復者接奉惠函誦悉一一敝滬行復業一事同人等無日不在積極籌備之中詎事正進行忽來政潮之影響風波迭膺以致久遷時日負疚之深良用歉愧復承諄諄函囑愈增汗顏此後益當竭力籌措期得早見實行用副衆望諸公明達尚望屈　敝處地位之困難也伏希貴會婉爲商導稍緩必有一定辦法萬不至久事延宕重負尊囑也特此奉復即頌台祺許世英啓一月二十一日 
[蒲淞市學董爭論校產之呈文]  
　　本邑蒲淞市學董潘紫綬等呈教育部省公署滬海道尹公署文云竊紫綬隨先父潘上珍歷年墊欵集會創造學校平房五十餘間樓房五幢收入租金除每年完糧祀祭修理賒棺一切公益開支外預先禀縣指定俟清還本息後其餘悉作新蒙養正學校基本金二十餘年以來慘澹經營備嘗艱苦不意有劣董願鏡清串通沈寶寅無端攘奪紫綬以數十年之心血一旦遭此攘奪破壞教育歷經陳請保護在案上年五日　復赴教育部鈞署提起訴顧奉批呈悉查此案前准教育部來咨業經令行滬海道尹督同上海縣知事妥爲斷結在案茲據前情候再訓令滬海道尹飭縣秉公辦理具報等因又於六月間赴道具呈旋奉稱令批從速斷結具報等因遲之又久未見辦理嗣於八月二十四日又赴道呈請奉批查此案迭經訓令上海縣知事斷結具報迄已多時尚未具復到署殊屬延緩據呈前情候再訓令上海縣知事迅遵前令秉公斷結具報核奪此批等因在案迄今已逾四月縣知事仍然如故案懸莫毌紫綬等以教育有關縣知事如此對於此案實覺無法進行不得己提出辦法籲求嚴令施行茲特合詞謹爲我部長省長道尹分别陳之（一）註銷朦詳也自新涇郷歸併於蒲淞市顧董指使沈寶寅欲將一郷之公欵公產劃歸市有復覬覦本校基本金迭謀攘奪此綬以新涇郷旣被併入蒲淞市其餘欵產自應由市圍董支配惟本校係私立性質所造房屋誠如前道尹楊批認爲潘上珍個人性質之財產明明係私人所有不應劃入市有範圍故紫綬等萬難承認乃沈寶寅恃有顧董之情托某科員朦蔽該知事膽敢具文聲請朦詳勒令將關廟校產基地田單房屋以及學校器具等件盡行勒交而本校全部之破壞皆基於一紙之朦詳也今欲維持學校非嚴令註銷不可此聲請者一也（一）撤回縣示也上年該知事偏徇朦請某科員恃其主稿之權不問是非曲直妄出示諭勒令租認關廟基地各户儘本月内各向市經董辦事處另換租據完納租金費用否則將房屋發封於是該劣董串謀攘奪之目的得達迫逐教員估據學校其時上級官廳之命令飭該知事秉公處理迅速斷結之文已不啻三令五申苟奉公守法不稍徇庇自當遵令處斷以示公衆乃皆悍然不顧對於上官煌煌訓令視若弁髦對於劣董旦暮營求則服從若此（未完 
[俞鳳賓治疝之奇效]  
　　省立第二師範學校師範生何承澤近患疝氣來勢頗劇校醫金誦盤謂須送往醫院剖割始可免患該生家屬因事屬危險未敢遽允不得已移至親戚家暫住以資調治由其戚介紹留美醫學博士俞鳳賓往診俞君云是係小腸拖下如能剖割固屬最妙然急則治標尚有一法乃用灌腸器由肛門灌以温水令病者仰臥用力呼氣一人將兩足提高俞君按摩腎囊漲處納入小腹頃刻奏效亦可謂神乎其技矣 
[大連黃豆抛盤之遺禍]  
　　大連黃豆於今年六七月間因抛盤糾葛華商虧耗之數滬連兩埠共有五六百萬之巨幾至完全停市幸經大連進田洋行出爲排解始得維持然大連華商受此大虧無法支撑宣告停止者已有十餘家而滬埠行家及客人潛行逃逸者亦甚多其餘稍有勢力者勉力支持頗覺困苦近値年關結束該業中之外强中乾者大都岌岌可危聞南市某公司經理　某因虧負過巨無法彌補竟至服毒自盡云 
[貨船遭風覆没]  
　　船户項松林裝俶麫粉五百包由滬運往嘉興交卸前日由滬開駛晚間至閔行附近狂風大作竟至全船覆没報由隣船將項及船夥三人救起項於昨晚乘輪來滬　告客人林某當即雇船前往打撈船貨 
[預防疫癘之警告]  
　　江蘇省立第二師範學校印發鼠疫警告云山西一帶鼠疫日甚萬一南來必遭蹂躪上海居民近益繁盛及早自　衛生宜謹飲食新鮮衣服潔淨洒浴自新灑掃益奮除臭藥水善防疫菌牆奧庭清驅除淨備痰盂以外唾痰宜愼沿路便溺臭穢難忍便桶傾水惹人怨恨易染疫癘切勿任性多畜貓隻疫鼠自遁賊剝貓皮尤宜嚴禁公立醫院在寶山境萬一　疫速往求診利己利人保全衆命父老兄弟及早深省廣佈斯言尤所引領吾校全體特先告警 
[軍廠附近之火警]  
　　昨午十二點五十分鐘時滬南陳家橋西首天主堂養老院後面突然失愼火勢甚烈該處距離軍廠甚近憲兵立即往救並由救火會皮帶車到場灌熄共燬草房十六間查係江北人周二家煑飯失火所致云 
　　又一訪函云昨午一點餘鐘滬南機廠街安老院後面空地上江北　艒船户所搭之草棚不戒於火頃刻成災由各區救火會驅車前往救熄已延燒草棚數間後山崗警將李小三子帶至一區一分駐所詰據答稱因周姓婦人生產烤火不愼以致成災周已逃避等語奉飭交保候再查辦 
[趁火車跳躍受傷]  
　　滬杭甬鐵路管理局據駐滬王巡官報稱杭滬三號快車中有搭客陸秋廷由楓涇赴松江收賬車至石湖蕩站誤認爲松江慌忙跳下跌傷頭面自願回店就醫經派朱巡警偕同陸秋廷乘滬杭六號慢車送回楓涇鎭交伊開設之江興隆石灰舖主人並取具收條附案又據駐杭吳巡官報稱查一○六次車行至許村站尚未停穩有長安人周阿坤跳車失足跌傷右足兩指經警護救送杭當由王醫生轉送醫院趕治 
[電車線忽然中斷]  
　　昨日上午十一時半小南門外濟壽堂藥舖門首電桿上之横線忽然中斷該處適爲要道守望崗警立卽報告區所加派長警逐一攔護行人免蹈危險凡行駛小東門至西門之電車均暫停駛旋由查票員用電話知照公司派匠接修完整計歷一小時始得通行云 
[搶匪分别處置]  
　　揚州人陳在朝前日在福建路攫取張吳氏珠押髮又甬人王阿根在四川路攫取張沈氏金挖耳圖逃均經包探查獲昨解公共公廨經中西官逐一訊明判陳押候查吊原贓再訊王阿根犯案已非一次判押西牢半年 
[茶館鬭牌之干涉]  
　　引翔港地方開茶館之徐陳氏時常容留茶客聚賭紙牌前日由五區四分所將該氏傳案解送閘北司法科押候訊辦 
[女巫造謠之可惡]  
　　浦東洋涇鎭南首三壯廟内巫　人等屢屢造妖惑衆藉此歛錢該廟玉府神偶像已於本年陰曆十月間娶某姓亡女爲夫人詎該女巫等近又揑造妖言謂鄰村陳姓女郎姿態驚人廟神將娶作爲夫人等語事爲女父得悉大怒業於前日午後糾集村民數十人將該廟偶像搗燬一空並將所燬偶像抛諸溝壑以破迷信 
[乞丐凍斃]  
　　閘北四區一分所崗警昨晨在新民路旁空地上見有凍斃男丐一名年約三十餘歲當卽報告巡官飭傳十圖地保請慈善團派工收殮 
[兩雄角逐]  
　　海門人施阿卿昨在浦東陸家嘴地方與崇明人張記和互相揪扭三區崗警排解不聽卽將兩造並婦人陳宗氏拘解至署經解警正訊據施阿卿供年四十三歲向住新閘與宗氏姘識已及五年生有四歲小孩不料該氏近與張記和私姘匿居陸家嘴今經尋獲反被毆打等語當以案關刑事判將一干人併解地方檢察廳訊辦 
[請追棺柩下落]  
　　楊長根許金生二人昨日同至地方檢察廳訴稱民人等籍隸無錫家住西門外林蔭路現爲水果生理所有已故父母棺柩均寄在陳錫華地上立有契約不料上月間陳將該地賣去民等父母棺柩均不知去向因此情急向陳根究言語支吾爲此來案控請提究林廳長以一面之詞尚難憑信諭候傳陳到案訊明核奪 
[私販鴉片案不允復訊]  
　　潮州人陳同來在蓬路五百十三號屋内私賣紅土及烟膏由捕查獲解至公共公廨經中西官訊實判押西牢十八個月在案茲由陳之家屬於昨晨延請律師代表投廨聲明不服理由請求復訊中西官以被告私販烟土罪已成立案經判定未便翻異判陳仍照原斷還押 
[顧南浦疊被控告]  
　　趙冠慶至法公堂控稱本年六月間有吳菊英來言伊友顧南浦在南興公司爲經理向某洋行租就輪船一艘至十二圩等處運鹽缺少租船價銀將該公司與大和號訂定運鹽合同及租船合同並某洋行收條抵借銀兩當由商人轉向寶泰洋貨號抵借銀一萬兩立有抵據書明收到運鹽水脚卽行清還後知水脚已收分文不繳向顧催索顧即托大和號内之林春生出一字條蓋有圖章允許將應付南興公司第三次水脚送往寶泰洋貨號收取此項字條係　顧南浦至大和號内取來交於商人托吳菊英持往該號照對無訛故林春生亦應擔負責任後因向索不付特延律師寫信向林春生催繳林亦延律師寫一回信内稱林春生出信允付寶泰號一節不過回覆南興公司之言等語商人所延律師又去一信内云回覆南興公司之言一語不能承認商人方面之律師去信留有底稿呈案請鑒惟南興公司係陳維周所開亦請傳案訊追訊之吳菊英供稱顧南浦將大和號内所出之字條轉在信中交有趙冠慶後趙即轉交商人持往大和號向林春生照對並請林加蓋圖章是實林春生由巴和律師代表投稱林與寶泰洋貨號毫無關係趙冠慶顧南浦如何交涉與林無干今趙冠慶不應揑詞將林春生具控故林現欲反控趙冠慶惟趙住居英租界内後來林春生爲原告時應請堂上准林在法公堂起訴現請堂上將趙交保林又自稱與吳菊英並不相識某日商人由外回號據司賬言南興公司有信送來商人即囑司賬回一字條並無允許准付水脚銀兩於寶泰洋貨號之事顧南浦亦延律師到案代表陳述一切陳維周由愛偷律師代表投稱寶泰被欠銀兩係由顧南浦交接陳維周與寶泰毫無關係中西讞員會商之下以顧南浦已承認欠銀判交人銀兩保限一個月繳還本利銀一萬另七百兩並擔負堂費林春生訊無干涉將案註銷陳維周候查明是否爲南興公司股東再核趙冠慶因林春生尚須起訴着交尋常保出外候訊 
　　此案訊畢又有晉昌煤號主李薔廊延巴和律師代表投廨控稱南興公司經理顧南浦於八月九號前來購去松島煤一百五十噸共計價銀一千四百餘兩除收過五百兩尚少九百餘兩向催延約後將田單契據塹抵於原告處今原告被顧拖延日久除請追還貨價外尚須由被告賠償損失銀三百兩並請將田單折賣作抵訊之顧南浦供稱因煤不佳不値此價故不找付判交人銀兩保限七天繳銀九百兩堂費歸被告擔任 
　　又有煤號主朱謹信投廨控稱南興公司股東陳維周前向商人號中賒去烟煤計價銀一千八百另五兩迄未付還此項烟煤雖由陳維周賒去惟該公司一切事務均歸顧南浦經理故亦投案具控請求向顧訊追顧供煤係公司中向之賒購是實判交人銀兩保限七天繳銀 
[洋行用人舞弊]  
　　北四川路三十號門牌某洋行用人龔定甫塗改帪簿私用洋二十元茲被該洋行察悉報告捕房昨日派捕將龔拘解公共公廨經中西官訊供一過判龔押候查明再訊 
[徘徊觀望之可疑]  
　　山東人胡清林北京人高有恒因在虹口武路昌徘徊觀望被美捕房五百零一號華捕與華探周耀廷查見以胡等形跡可疑一併拘入捕房禀明捕頭飭將胡高二人押候查明解解請究 
[皮貨店失贓出現]  
　　滬城東街泰生永皮貨號於本月初旬晚間被賊掘洞入内竊去皮貨一大包値價數百金當時報告警局並知照同業留心查察在案前日午後有婦人林王氏手持原贓至三牌樓銷贓當被察破嗚警拘送一區二分駐所詰知有一姘夫胡鶴明同居魚行橋地方此項皮貨係由胡與在逃之徐阿三等串通竊來餘贓均在家中王警佐立派巡警押同該氏前往將胡拘拿詎胡不服行兇拒捕當由巡邏警帮同拿獲又在室中起出原贓押解到所傳到泰生永執事賈紀生認明確是失贓諭將人贓申送警廳訊究賈自行投質 
[銷贓人展限交案]  
　　住居恒豐路長樂里之收舊貨人鄧秀章前因收買閘北水電廠失竊之油桶四只由該廠司事徐泉生報經四區二分所將鄧拘解司法科判合交保尋交銷贓人陸妙林到案究辦茲已逾限日久復經段科員於前日着保交案訊問一過判交原保展限一星期務　銷贓人交案以便澈究違干未便 
[竊賊與事主爭毆]  
　　浦東爛泥渡浴堂弄婦人張陳氏家昨被竊賊陳三潛入房内竊取棉被一條携贓圖逃適陳氏回家撞見上前奪取大呼捉賊乃該竊膽敢拒捕與事主對毆旋經崗警到來將該竊拘解三區轉解警廳司法科訊辦 
[浴堂内捉獲竊賊]  
　　無錫人吳紀榮前日在海寗路二千二百六十九號門牌浴堂内竊取浴客胡邦光布衣五件圖逃被値堂人瞥見鳴捕拘押昨解公共公廨經中西官訊實判吳押西牢一月以儆 
[日本人喊捕捉賊]  
　　浦東人陳白財闖入虹口有恒路十四號門牌日本人家圖竊被該日人瞥見鳴捕將陳拘入捕房經捕頭略詰一過押候查明解廨訊究 
[上海縣公署批示]  
　　王銓達呈爲抄黏呑欵證據續請查核澈究由呈及抄黏均悉此案業已派員澈查應俟復到察核辦理前據該公民請示即經批明揭示在案仰即遵照前批趕速投案候訊 
　　福新第二麫粉公司股東代表榮宗敬呈重訂瑟同抄錄議案請核轉註册由來呈未照公司註册規則第四條之規定辦理且　貼印花税票一角照章不予受理仰即遵照補繳註册費銀三元及黏貼印花另呈核辦此批抄件暫存 
　　趙和尚等呈朦禀破壞生計請求維持由呈悉所請是否可行應由工巡捐局核辦仰即逕呈可也 
　　二十八保十六圖地保黃瑞堂呈爲奉批查明請求移提由前據呈稱張秀春購買墳地之契由該地保收存着將原契送縣察核 
　　二十六保二十五圖梱保杜關榮呈爲抗糧不付請求提追由候提張木全張錫桂到案訊追該梱保亦到案備質 
　　曹枚卿呈爲地保辦事公正輿情翕服環請准予聯充由二十五保九圖地保已經招人驗充毌庸飾凟 
　　曹枚卿呈爲再陳下情請賜察辦由巳於另呈批示着即知照 
[烟包可換贈品]  
　　紙烟一項近年來華洋公司共有數十家所出各牌計有百餘種以英美公司及南洋烟草公司所出爲最廣其餘各公司所出紙烟價廉物美者首推花旗公司近來市上花旗牌三八牌亦已盛行聞其空包可換最美之贈品云 
來函 
[錢業公會來函]  
　　逕啓者滬市爲各商薈萃之區金融進出較繁敵業向例收解各欵均以陰曆年終爲止蓋從各商家之便也今庚仍照老例收票出票仍以除夕爲結束之期今報載有二十六日爲限之説誠恐各界悞會合亟聲明乞登錄來函門實紉公誼錢業公會啓 
雜評二 
[調查貨價（步陶）]  
　　調查貨價爲修改税則中之一要事本埠洋貨各帮今方在忙碌調查中我知將來結果各商帮必能本其愛國心以爲眞確之調查也雖然我有一言不能不爲各商帮預告者蓋自利之心人人所有調查之權旣操諸我手則稍減其貨價之一二於我目前貿易即有若干分之利益我又何樂而不爲者然其價旣定税率隨之我之所減於我個人所獲者僅爲一時而影響於今後國家關税所入者乃至無窮且洋貨之税固非直接由我所出或多或少咸非吾商人成本之所在若必貪目前之微利而姑爲折減是食其利者仍爲外貨而相對之國貨且將因而受莫大之打擊焉是故眞自利者必自利其國家而不僅利其一己眞愛國者必爲實際之裨益而不僅以空名提倡爲能事也我商帮諸賢其有意乎但於一舉筆一拂紙之頃而能實事求是以無負此平旦之天良斯於此次修改之役厥功匪細矣 
[本館啟事一]  
　　本館本埠訪員王佑之自陽曆一月一日起業已辭通恐未周知特此告白 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[擬蛇與龍書] [  戴濟航]  
　　龍兄同族大人麾下竊維雄飛矢志英雄固有用武之時蜷局藏身俊傑要具議時之智濁則隱而清則見本任吾族之自由升在天而潛在淵尤賴吾兄之卓議袁朝巳得雲雨滇池固非久戀之郷粵海屢起風潮瓊島可作棲身之地今者丁已之運告終小蛇將隻身以歸　戊午之年繼任彼馬露兩角之睜　致雨騰雲詎必爲彼族而　首潛蹤匿跡何如息　甲以養精况近年宦海升沉已　波譎雲詭之妙冰山傾倒猶爲含沙射影之謀明存虺蜴之心結團體而大開會議暗逞鬼蜮之技名調和而實欲進攻吸氣在陸吸水在川蟆氏子本爲兩棲之類敵去則張敵來則合蚌將軍漸有知機之心鯉據江滸而稱雄或有化龍之志𩺣以津沽� 
而作勢終同轍魚之窮湘流之鮒已逃波瀾豈容推助松江之鱸雖美氣味總不相投倘吾兄未占蓍龜之靈漫投葉公之好率來蝦兵蟹將陣作魚麗之排極力鼓　揚髮冀爲鯨鯢之　將見　鼓未動潮人已移驅鱷之文霓旌所懸壯士將揮斬蛟之劍何若巨鰲伏海以成戴山之功愼勿駕　爲梁輕龔伐越之計弟以族類所係体戚同關敢供逆耳之言不避批鱗之禍爰爲獺祭聊作魚緘務希海涵伏維燭照（四） 
家庭常識 
[簡便茶壼桶] [  陳幻夢]  
　　取帽盒一只將正面之上下沿各剪爲半圓形（大小須與茶壼嘴相等者）置茶壼其中以壼口置於小孔外内用棉絮裹之以保温度（却酬） 
[痔瘡勿藥] [  謝開勛]  
　　治痔瘡之法甚多見奇效者亦有然皆用藥費事而耗時實爲缺憾今有一法不須用藥劑惟購獾皮若干製爲椅墊或坐褥時常坐之不久即愈此不侫親見之於老友者一日不侫至其家見其椅凳之上皆置獾皮墊一方因問其故彼言伊數年前曾患痔瘡且甚劇自用此法大見功效久已不復發矣今仍留此物者一以紀念其功能一以備示他人也按獾皮非貴物北方多產之）（不受酬） 
[雷火針] [  淡]  
　　雷火針亦稱太乙針可治風溼筋骨疼痛等病針之極效製法用陳艾絨二兩乳香没藥穿山甲硫黃雄黃川烏草烏桃樹皮各一錢麝香五分共研爲末拌於艾中攤皮紙上用力捲緊以蛋清黏住候乾入磁瓶或長圓之馬口鐵管内埋地中四十九日用時先以紅布七層置患處將此針於燭燄上燃着熨布上覺熱痛即止少停再針每次以三針爲度（却酬）（按宜視病之所在依銅人針灸圖灸之大抵非灸至數百無效應灸若干壯圖中固有規定 
[擦酥] [  蓉軒]  
　　擦酥爲杭州菴堂寺院之特產品用以餌施主無不歡迎其製法亦殊不難用黑芝蔴一升洗淨入鍋炒熟至芝蔴爆烈爲度不可太過否則必苦取出以麫棍研細或用研藥之鐵船尤爲便利另以麥麫粉一斤入鍋乾炒數分鐘取出以麫棍研散球粒入鍋再炒至黃色爲度將前項研細之芝蔴粉和入麥麫粉内加煉熟蔴油或猪油並白糖入鍋調匀使粉粘潤入糕餅模印成餅形味甚適口勝於酥糖 
新酒令 
[百美酒籌百種] [  雪香]  
　　洛神（離席小步者飲）壽陽公主（面額有斑者飲）琴操（談佛者飲）窅娘（着素襪者飲）小紅（唱曲一闋）韓翠蘋（取紅葉一擲至何人身上即與猜拳）班昭（有著作者飲）黃崇嘏（舉動肖女性者飲）樵靑（飲茶一杯）樊素（口小者飲）李香君（身短者飲）陳圓圓（脱帽者飲）紅線（身畔有盒者飲）杜秋娘（公賀年最少者一杯）薛瑤英（衣服輕小者飲）賈午（身香者飲）褒姒（不笑者飲臨時强笑者倍之）眞娘（公賀江蘇人一杯）石醋醋（飲醋一杯）顧橫波（有目視得籌者飲）馬湘蘭（善畫者飲）雲英（手白者飲）未完 
集益錄 
[答第七十八問] [  孤舟]  
　　司替亞林製造時副生之屈利設林在第一部手續完終時排出之黃色液中而陳君所問榨出之黃色液則爲油酸而非屈利設林油酸用水洗過可酌和於製肥皂之油類中以製肥皂其自第一部手續完畢時排出之黃色液應用提取屈利設林之法如下取骨炭加入此液中而攪拌之以除云其色　過後傾入潔凈之釜中徐徐加熱以蒸發其水分至比重一＇一五移入玻璃製之二口瓶中瓶口各塞有孔之塞孔挿曲玻璃管各一甲管之下端挿至離瓶底二三分乙管之下端則與塞相齊另取一玻璃燒瓶盛水至八分滿置於鑪上瓶口塞有二孔之塞一孔挿攝氏寒暑表一孔挿曲玻管管之下端亦與塞相齊其上端則與乙口瓶甲管之上端用橡皮管相連更取一玻璃燒瓶置於冷水盆中或以冰屑食鹽圍之以爲受器其口挿有孔之寒孔挿曲玻璃管管之上口與二口瓶乙管之上端用橡皮管相連裝置畢燒炭於爐中以加熱於盛水之燒瓶使瓶中之水化氣通入二口瓶中之液内則屈利設林化氣同水氣通入受器復凝爲液惟初時水氣之温度不可出攝氏百十五度須時時啓受器之塞傾取其溜液用藍試紙試之如紙色變紅則將其溜液傾去裝好再受片時後再試之至紙色不再變紅然後加高温度使屈利設林盡化蒸溜惟温度亦不可出攝氏二百度蒸畢將留於二口瓶中之物傾去更將溜液移入用同上之蒸溜法再蒸一次則得屈利設林與水之混合液將此液入釜加熱以蒸散其水分至比重一＇二六五而止即得純粹之屈利設林 
　　右原問見一月十一日集益錄並參看常識二集造洋燭法 
長篇小説 
[二城風雨錄] [  英國郤而司迭更斯原著常覺小蝶天虚我生合譯]  
卷中第十八章（二） 
　　曼萊聞語不禁羞赧且詫乃竟無語爲答欲答又苦不得其當不知應如何措辭而卡登已復言曰吾惟存此觀念乃覺前途生趣實已盡絶無復一毫之希望今乃以此無聊之語上凟君聽吾心亦非有所圖特望君能知卡登其人亦非無心肝者正以愛君過深乃不敢眞愛君耳吾今將有遠行後會之期未可預定特傾積愫以當話别願君勿以冒昧見橧言至此曼萊亦不禁爲之黯然蓋知卡登之語實出至誠初非有所矯飾因曰君語至足感人我非本石寗不知君意之誠然君當知我固以君爲良友也故每視君鬱鬱之態亦殊爲君爲歡自今以往願君力圖自振勿存厭世之心須知上帝仁慈亦必不負善良之人也惟君今者忽欲遠去去將何之豈前途有希望在歟卡登曰吾安有所希望此去亦非得已特以鬱鬱處此不如作汗漫游耳惟有一事懇君君亦能見許乎曼萊色赧莫敢可否心房突躍幾使隔座可聞卡登曰無他卽我今日之言實類狂　願君勿語他人曼萊始應之曰君語亦殊磊落豈必畏人聞知然旣承囑自當不以告人卡登曰然則對於君所摯愛之人亦必弗告之矣曼萊大頳低首自撫其柔荑卡登乃作苦笑曰吾願君勿以爲我痴也我正以愛君之故乃亦並愛其人深恐一旦不能自制或竟樹爲情敵則我重傷君之心矣故我不願以我所語爲彼所　即今遠適亦正所以自制其心也願君勿以我爲痴因捧曼萊之手而親之以口黯然曰别矣露蒔祝君報福前途更無一絲之情梗吾今塊壘已消以　誓不瀆君今日之來無異臨死之人自行懺悔於神前願君　上帝之心恕我一切罪妄曼萊至此心中似投五味覺其哀感動人實爲生平所未經受則顫聲曰謝君吾知君之心矣卡登悲且喜曰得君此言吾雖死亦瞑矣士爲知己者死死亦甘也此後君如有所需我或爲君所愛之人有所使遺我雖赴湯蹈火亦必不辭他日歸料此有情眷屬必已子女羅　苟復許我爲座上之客者即吾幸矣今請爲别因復執曼萊之手親之曼萊旣感且羞則以一手自掩其面及廻顧則卡登已去遠第聞楓葉蕭蕭挾薰風而作微響似卡登之太息餘音猶繚繞於梁塵問也（第十八章完） 
　　更正第十七章（二）第卅四行十七字下誤勞雷爲史蒂爾 
 
 
 

Page 14

 
 
   
 
