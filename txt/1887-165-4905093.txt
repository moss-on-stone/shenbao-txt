# 1887 - 165 - 4905093

 

Page 1

 
 
[古今圖書集成告白] [  圖書集成印書局主人啓]  
　　啓者本局閏四月内共印過原書二百零三本連前共印四千二百五十三本尚存未印者七百六十七本此佈 
[附送募振册] [  本館拜啓]  
　　有東沈災未澹募振諸君幾於智窮力竭設竟半途而止大非救人救澈之道近有大團鎮盛賡伯龔潤生兩善士特　印作善降祥册一萬餘扣由文報局轉託本館於今日隨報分送務乞諸善長接閱之餘各發婆心慷慨　助不特災黎感德卽盛龔二君亦當額手稱頌也 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林之大觀惟巧搭一書從無專選巨帙以供揣摩未免闕如茸城頌萱室主人其有憾焉爰取同人名手搭題窗稿以及歴届歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭網珊竊巳見於向時石印諸書中者槪從割愛准於十二月十五出書每部分訂八本定價洋四元四角在上海南北申昌及各書坊外埠申昌發售如願躉購者問法大馬路南申昌面議價從格外此佈 
[皇朝經世文編石印成書告白] [  點石齋代啓]  
　　是編爲善化賀藕庚先生手聚本朝以來碩公龐儒俊士畸民之言爲卷百有二十爲綱八爲目六十有三言學之屬六言治之屬五言吏之屬八言户之屬十有二言禮之屬九言兵之屬十有二言刑之屬三言工之屬九讀之增長識見裨益學問不淺也本齋承慎記交來初印本規撫付石現巳印竣出書分訂十二本價洋八元極便提挈如有主顧請至逢源里慎記而議躉售從廉可也 
[華人宜習法文說]  
　　凡人之學業也必擇之審而習之精而後得其用而握其要此不獨行事爲然也卽語言文字之間亦何獨不然僕前者屢著論說謂中國此時而苟能閉關謝客不與泰西各國往來則巳如其不能則必卽以其人之道還治其人之身然就目前而論之閉關絶使之說斷斷乎其不得行則仿西法制輪軸備器械無非執柯伐柯之義而與爲周旋以及交涉往來一切非習其語言識其文字不可此京師同文館上海廣方言館等處之所由設也顧中國習學西法不患在不能而患在不專不特語言文字爲然卽如水師所用之器械前此教習爲英國人則皆購之英國繼而教習者爲德國人則又購之德國若再易教習爲法國人則必購之法國推而廣之有可知也不知一國之器自有一國之用法我中國而必欲集諸國之大成則當取各國之器而悉備之且於諸國之人而徧延之以爲教習於是分其門類若者專習美若者專習俄若者專習英若者專習法取之多而用之宏凡外洋各國之所有者無不有之乃足以誇示於海牙而無如其有所不能旣不能兼而有之則與其愛博而不專將來卒至於一事無成不如專習一國專用一國之器　足使習焉者漸次而熟設有事端尚可以得其用而資其力此一說也亦曾早言及之乃芻蕘雖献採納不聞甚而至於軍中口號亦時有更動忽焉而操英語忽焉而操法語忽焉而操德語雖曰教法旣異號令自必不同然紛更之弊則固行軍之大病不可不知者也雖然此其弊尤其顯焉者也中國與外洋交涉所憑者全在約章而約章所書有數種文字要皆必有一種法文假如中國與英立約約書三通一通爲華文一通爲英文一通爲法文而必以法文爲正推而至於與他國立約莫不皆然然則法文之不可不知也明矣而中國之人能知法文者殊屬寥寥就我之所知者而言則官塲中惟馬湘伯中翰馬眉叔觀察此外則無所聞雖或由於見聞狹隘知交寥落然有於中者必著於外彼果有能之者未必皆深自韜晦者也夫西學諸館所收諸學徒其學習之時亦嘗有法文之一門無如學之者終屬不多其所以不多之故則因英文乃生意通行法文則皆官塲所用凡學西字者大都其志在於發財並不在於做官故往往英語英文稍稍粗就卽不欲卒業而出圖别業或爲洋行買辦或爲掮客報關以及洋關寫帳之類月可以得修金爲事畜之資如是焉而巳足故願學英文英語者多而願就法文法語者少也且英文學之者旣多則可以就正於師者更可以就質於友習之有伴自覺其易法文雖止二十五字母較之英母而少其一然苟非請業於師則此外别無可問而且學成之後除爲官之外初無所用以此而學之者益見其少能之者愈覺其希也或者謂中國之人通法文者實多於通英文之人第皆係民間而官則甚少試觀教門之中中國之人不可以數計天主一教大都以法人爲大宗故入其教者莫不能操法語以意度之其中善法文者當不乏人何以謂少耶余曰是又不然教門以清淨爲主彼旣入教中又孰肯出而爲國家效命雖有深知法文善爲法語者無足以濟也近來交涉事多與國益衆苟罔知法文則外洋成將乘我所不知以行其詐此其所關乎國家者豈淺鮮哉竊以爲法文之所以習之者少或乾無良師以教之或有無佳書以導之以致習此者皆畏難而退耳誠能得一精於法語之人爲之細譯而詳解孜孜焉教授不倦則爲最妙否則或有善本捷徑之書籍如學英文者之有英字入門無師自通英語錄等書可以時時觀玩在在悟入則不數年間而中國之知法文而通法語者必且蒸蒸蔚起用以爲繙譯爲參贊爲使臣使之辦交涉聯與國而外人不敢以相欺豈不美哉豈不美哉時適有濓溪舊隱過余齋頭見余此論撫掌曰子之所論善矣美矣然此願不難償也余驚問其故則曰近有龔君佩卿者精於法文法語新著法字入門一書馬眉叔觀察爲之序而梓之頃巳剞劂過半此書旣成則學法文者可以不患其難而造就者衆矣子之願何難償耶余喜曰有是哉請備書之以爲他日之左劵 
[本館接奉電音]  
　　昨接在京友人發來電音有閏四月二十九日諭旨四道敬謹譯登○閏四月二十九日奉上諭浙江温州府知府惠陞着開缺送部引見欽此同日奉上諭内外臣工章疏聲叙各省地名及臣下銜名等類均應全寫溯查乾隆嘉慶道光年間迭次欽奉諭旨訓飭不准率行减省允宜永遠俗遵乃近來奏疏往往任意减寫如科布多僅稱爲科塔爾巴哈台僅稱爲塔吉林黑龍江熱河僅稱吉江熱之類不勝枚舉至烏魯木齊烏里雅蘇臺均稱爲烏更屬漫無區别又如司道但稱某司某道府縣但稱某守某令殊失君前臣名之義本朝年號尤應敬謹全書如乾嘉道咸字樣私家著述偶有省文豈可登諸奏牘嗣後内外各衙門陳奏事件於年號地名人名等項務當全行書 
 
 

Page 2

 
 
寫不得減文致乖體制將此通諭知之欽此同日奉硃筆暢耀着補授吏科掌印給事中欽此同日奉硃筆謝祖源着掌江南道事務欽此 
[鐵路開辦]  
　　粤報云有某西報訪事人來信言日前伊至基隆見有華兵約五千許用以建築鐵路西人碧加必剌二人現將地勢勘度巳至幾加地方是處約離基隆三里之遥鐵路工程現須洞穿一山開一地道高二百四十尺方可四達不悖其工多用兵士爲之此則未免廢時耳其餘各地皆無大碍現由幾加至基隆一路沿山之旁皆有營帳以爲兵十駐宿中煤港至基隆之支路亦將開辦巳有西人列勘度地勢矣而新礦不久亦將開取基隆地方之旺可指日而待之 
[茶號倒塌]  
　　近年漢口各茶商每多折閱去歲業茶莊號巳覺吃虧然百家中猶有數家獲利至今歲而益覺不堪聞問矣上月茶甫上巿旬日間巳疉倒三家一係湘帮兩係武帮約共虧負五萬金左右多係扯用莊欵甲乙丙三錢莊素爲巨擘一聞倒塌莫不徒喚奈何刻下旣倒者如氣之巳絶未倒者亦如病入膏盲往年劃兌銀票隨茶至漢指日可以兌銀今年不惟茶銀遥遥無期幾至望穿秋水抑且數相懸殊一悮而按用之欵盡悮江河日下誠可慨哉 
[穗垣紀事]  
　　四月十八日奉旨着派恩承薛允升前往鄺　查辦事件欽此巳是本報所登電傳諭旨現在粤省大憲　二星使於陛辭後航海南下因飭地方官將皇華館陳設一新以備使節賁臨○桂林電線工程刻巳告竣從此消息靈通軍務商務兩有裨益其監工委員周君行銓亦巳回省銷差○試用未入流華君潤膏派充保甲局委員勸慎當差地方安靖臬憲知其能給予超委一次○蒲洲砲臺前由善後局委員興修現巳修築完固承修某委員來省禀報大憲遂委補用同知劉司馬忱前往勘騐○試用巡檢魏君步瀛奉製造局札委查點工匠差卽於十六日進局視事○善後局發出鎗砲藥彈共三十餘件委靖江輪船解往梧州聞由梧州轉解鎮南關以備邊防之用○香山海防捐輸局開辦以來屢更寒暑每年收支經費爲數甚鉅藩憲訪聞有報銷不實之弊遴委幹員前往會計○前報張香濤制軍擬於附城源頭鄉創修廣雅書院一節聞涓吉於月内鳩工庀材大施畚挶委候補府方太守爲總辦通判范别駕鼎知縣續大令芳爲帮辦至一切經費均由制軍捐廉給發並不動支公欵所謂國而忘家者制軍有焉○南海某鄉落有麥何兩姓因爭水界起釁互相毆擊傷斃多人邑宰聞報卽日帶同差役刑仵人等親往相騐○方照軒軍門巡緝洋面拿獲海盜十餘名押解來省交營務處收禁待審沿途有兵丁數十人各穿號衣執待器械爲之護衛盖恐其黨乘機劫奪也○省垣五方雜處良莠不齊現届科考之期士商雲集匪類更易潛蹤臬憲因飭保甲委員各按街叚嚴密巡邏毋許疏忽 
[發餉述聞]  
　　福建省會鼓鑄制錢巳有成效現大憲凝將長門營餉銀錢各半發給該營兵勇不以爲然前日曹統領到省與大憲晤商其事尚未定議以銀折錢如果公平於營勇亦無所損是在經理者之得人否耳 
[皖撫過蕪]  
　　皖撫陳六舟中丞握節過裕溪口赴無爲州一帶察閱圩堤至上月二十四日清晨始乘兵輪抵蕪湖小泊雙觀察崔鎮軍以下紛紛赴舟次投剌請安中丞接見之餘逐一細詢吏治　於巳刻登岸赴各衙門拜客輿前僅親兵及戈什　數十人地方所備儀仗概置不用亦可見中丞之體卹下情也迨回舟報時鐘巳鳴十二點當卽起椗回省垣水陸防營排隊恭送旗旄耀日鎗砲轟天屬僚之遠送江十者亦復軍馬冠裳如雲如水真一時之盛也 
[營口贅談]  
　　山左某戱班梨園巨擘也來東半月餘日在屈子中演唱至上月二十二日始上西大廟戱臺是日演二進宫一劇歌喉瀏亮幾於裂石穿雲其中正旦尤爲有目共賞大會中賞錢八十吊以旌其能○前述徐松林之弟柏林因聘妻之手殘疾遂另聘王氏女擇於上月二十日迎娶云云事爲泰山孫某訪知控諸縣署官飭將兄弟禁押班房具兄當卽央人保出堂訊時斷孫將聘禮送還另行擇配栢林責以六板百下媒人部之現柏林尚在押所須俟岳家交還財禮始行釋放○有孫姓者控稱去秋水災時小的赴粥廠就食祗留妻子在家及歸巳不見詢之岳家云巳賣去得錢百千小的心不能甘叩求提究問官研鞫之下其岳供稱孫自巳情願賣妻有手墨可証孫云小的歸家臥病被岳父將手拉住蘸墨印成司馬勸孫婦仍回本夫家度日婦聞言大哭堅不肯可問以故曰回恐仍被丈夫所賣耳官問孫曰經賣之人是何名姓孫未及答原差陳某從旁代問司馬大怒喝令掌頰二十下隨諭孫曰根爾五天内繳還錢百千將婦領歸否則仍歸後夫爾若是好人不難尋得傭工之家先支工價若不能則是明係敗類領歸恐不停妥不如斷歸後夫之爲愈也諭畢卽退堂 
[水手滋事]  
　　上月十九日薄暮兩湖總督裕壽帥官船經過鎮江文武各員及營兵俱赴江干迎迓壽帥官船並未停泊卽赴下游文武各官迎謁後紛馳回署有常鎮道憲家丁一名自江干乘便輿而回其時道憲先巳回轅該家丁追赶不上因促輿夫疾行經過鎮屏街西口之鶴鳴樓酒館門前適有太古公司躉船水手三名醉後閒行中有張某之頭被轎頓撞痛張遂與橋夫詈毆繼與該家丁用武適保甲局孫委員經過是處喝問起釁之由該家丁禀明梗概並言於紛擾中巳將道憲衣包失去内有朝珠等件孫委員立飭差役將張某拿獲帶回局中先笞數百板張仍出言挺撞又掌頰三百下交保看管尚有同伴之二人早巳遁去着張交出否則定要重辦 
[古潞近聞]  
　　浙江局示略云官駁船承運浙江少船漕米由津抵通交納米色乾潔不欠者本局除賞銀外每船緩追米一石現在續裝招商局粮米將來查騐米色如果原裝乾潔圓整自應優加犒賞仍緩追米一石以示體恤違者重懲○前歲海氛不靖南漕稽延官駁船户困守日久經李傅相奏准飭江浙糧道由漕務項下壽欵每船户津貼津平銀十兩今届船户裝運江浙漕米一律乾潔不欠復由李傅相奏准津貼銀五兩至第三次交米後該船户各赴本局領取現江蘇局定於自三十五起開放浙江局定于自三十三起開放届期該船户具領押狀赴局親自領取兩局巳貼告示曉諭駁船户矣○通永道許仲韜觀察於上月十七日早起節進京謁見尹憲面稟地方事宜憲輿甫出適有某婦人面帶血痕攔輿喊控被伊夫砍傷並砍傷兩歲幼子等語道憲當飭快班將婦帶送州署訊辦王藎臣剌史當日親騐傷痕訊明該婦帶子於三月間改嫁徐某嗣因彼此不睦自行砍傷希圖洩忿剌史得供飭將婦交母家養傷再行訊斷○張璞君剌史奉尹憲飭知交卸薊州署篆回通州本任通州合署書差於上月十七日前往藥郊通謁擇於二十七日接篆任事○王仲芳明府蕙蘭籍隷山東以名進士現宰官身屢當海運差使今届倉憲仍派外河監兌兹奉藩憲牌示准補正定府阜平縣明府卽交卸差使前往天津謁見傅相隨至省垣謁見司道領憑履新百里之才可以展布矣○浙局某甲與本地李某互毆受傷業經呈報現兩造傷巳平復經人調處行將呈請銷案矣○通邑五方雜處良莠不齊又兼糧艘北上水手圂跡其間有時三五成羣同遊妓院或挾嫌以互鬥或吃醋以逞兇推原其故總由本地無賴之徒窩頓流娼土妓遇事生風釀或巨禍許觀察聞之除飭州嚴禁外面諭各所地保限十日内將該地游娼土妓一概驅逐出境違者從重懲辦○北後街美國醫院附近城根前夜有妙手空空兒援城而下挖開玻璃窓而入竊去被褥零碎物件惟携物過多登城不易將被褥藏于城穴以待次夜來取天明院主查點失物尋蹤偵探見被褥在於穴中至晚密飭傭工五人伏於某處遲之又久不見動靜有二人下城小憇瞥見黑影中一人緩緩而來相離咫尺五人齊出拿捉賊墮城而下城上人喊捕驚動四隣持械追逐賊巳杳如黄鶴次早視其去跡見鮮血徧地始知賊受傷不輕 
[九江錄要]  
　　九江來信云前次湖口縣廻畧磯等處盜案經地方宫會同水陸營汛四處緝拿現巳拿獲數人解往湖口縣署經德化縣 
 
 

Page 3

 
 
金明府湖口縣徐明府會同研訊其時彭雪琴宫保適在湖口遂禀明彭宫保分别懲辦於上月二十五日提出正犯四名略加訊問喝令差役捆縳押赴巿曹處决隨將首級　顆解往湖口九江廻峯磯新港等處懸竿示衆各犯均係著名强盜一經梟示彼緑林豪客當知國法森嚴有所儆懼矣○瓜洲水師總鎮聞彭宫保駐節石鐘山昭忠祠内卽趨赴湖口謁見宫保並面禀一切要公至上月二十四日禀辭往九江二十五日搭江永輪船駛回瓜洲鎮署九江龍開河袁守戎率各砲艇升砲數門迎送如禮 
[祝釐紀盛]  
　　昨爲寓滬西人公祝英國大君主亞勒三的利那維多利亞臨御五十載之期先二日黄梅雨潤檐溜丁冬泥淖滿街一出門卽須蠟屐不覺眉山雙鎖曰天公不做美旣有此勝事何阄不令人耳目一新耶至昨晨聞好鳥報晴聲不覺色然以喜披衣而起則癡雲猶護簾外而雨師早巳返駕無復玉女盆傾矣客有叩門而入者謂當十點鐘時天主教主教倪君懷綸方在新北門外堂中督率中英各教友及公塾學生行彌撒大禮緣英人多信耶蘇教然亦間有信天主教者故爲此以便來堂祝禱也客旣去散步至三路馬紅禮拜堂前見西人方陸續而至或携幼婦或挈小孩或駛飛車或乘油壁各欽差各領事及英刑司則皆穿盤金公服胸懸寳星望之儼然頗極肅恭氣象時方十點三十分盖皆從規矩會堂約齊而至也少焉遥聞鳴金聲鞺鞺然呵殿聲于于然有中國二貴官排導戾止近視之一爲代理上海縣剻虎臣大令一爲英廨巘員蔡二源太守及門降輿經西官肅而入有頃聞堂中唱經聲和以洋琴盈耳洋洋悠然動聽衆西人爲君主祝福咸各敬謹以將事畢報時鐘巳鳴十一點二刻次第散歸轔轔然得得然交錯縱横一望皆車轍馬跡至十二點時遥聞砲聲麤然廢於水上是卽昨報所譯浦中各英兵船放礮五十門浦灘西商團練兵亦放五十門答之也斯時西水手俱猱升桅巓持械部立放礮旣畢各引吭效嵩呼岸上阿斐利加洲樂工亦作西樂以和浦灘帶北至虹口南至法界所植木杆及樹上皆懸英國旌幟及五彩長方尖旗摇曳於雨絲風片中頗極十色五光之致大馬路口所搭高臺中掛英國大旗四面皆懸綢彩并五色小旗各洋行及各馬路口亦皆懸旗志慶或間以五色紙燈三馬路口有利銀行前牌樓之畔復建一方亭柱皆圍以青松翠柏内懸中國孩童所玩走馬燈又有絹製之燈藻繢精工玲瓏可愛浦江英兵艦及兵商各船皆挂綵旗若長虹然亘於天際浦東各棧房船廠亦有旗燈掩映仁記洋行門首所製自來水如萬丈銀河自半天倒瀉遥想赤城瀑布未必有此奇觀當各西人聚集浦難時有某照相舘中人携具至大馬路南照成一相中西士女咸入畫圖中亦雅人深致也午後各人方鷺翹鶴企欲觀水龍會烟火燈棚諸勝景忽有持西字傳單分派者謂會中董事以雨又大作攺于明日舉行倘明日雨仍不停則俟天晴再賽本館當印單張傳發以免來觀者往返徒勞更望碧翁翁迅掃隂霾莫任癡龍行雨則我華人得飽眼福者不重賴大君主之洪福如天哉 
[埠夥應笞]  
　　前紀船户某甲被船埠頭夥毆傷遂投巡防總局喊控云云前日馮直剌飭提兩造集訊甲卽顧阿土訴稱小的撑駕柴船爲業本月十八日剌舟大碼頭船埠頭曹小弟徐金海向索陋規小的未允伊等去而復來扭住毆擊徐稱小的係灘船埠夥曹爲小夥並非勒索陋規亦未毆擊實奉縣中傳諭封船數艘裝載前縣令莫人老爺物件至太倉顧抱怨小的以致誣訴求恩鑒察可也曹供與略同直剌曰爾等船埠頭往往恃勢凌人肆意訛詐本總巡早所深知况莫大老爷旣巳升任太倉州應由屬縣辦差爲何要爾封船裝物所供顯見不盡不實遂判徐重笞一百板徐嘵嘵置辯直剌飭再掌嘴五十下曹從寛免責送交船埠頭正身收管顧釋出 
[送縣騐傷]  
　　粤人鄧光紀送七歲女孩至仁濟醫院聲稱因患驚風請卽診治醫生察得該女孩並非驚瘋之症實吞洋烟且背上有鞭傷痕疑被凌虐致圖自盡遂轉送英公廨由蔡二源太守傳鄧訊供以上各情巳登前報前日蔡太守飭差將該女孩送請縣署騐傷蒯大令傳集仵作官媒於下午時請帮審委員吳司馬升堂騐視察得該女孩腦背確有藤條傷痕卽交英公廨差役帶回聽候太守發落 
[上控發回]  
　　浦東金家橋人姜金和被弟海全毆傷斃命一案經前縣令莫直剌傳訊屍父永春及經手殯殮舁棺之諸人同供金和委係發痧身死並非被弟毆斃願具甘結請免相騐直剌飭各人分别具結了事日前忽有金和之堂兄名仲仲者投松江府署控請伸寃恩詩農太守飭將仲仲押解來滬仰上海縣提集訊明錄供詳覆以上情節業巳次第錄入報中前日縣署帮審委員吳司馬升堂詰訊仲仲供稱小的向來出外贸易近始回家訪悉堂弟金和被伊胞弟海全毆傷腦門而死地保楊仁茂姜錫堂等胆敢得賄朦庇若非代爲伸雪則死者寃沉海底矣司馬曰此係命案重情爾不可任意妄控旣照雪亦須具結備查答稱小的情願具結司馬着暫行退夫候傳齊通案人証再行復訊核辦 
[法界捕房瑣事]  
　　東洋車夫某甲積欠車主租錢三千數百文分文不付反將車售與他人經車主尋到送入捕房管押諒須解赴公堂也○某甲不知何許人前日被咸德里某氏婦交捕抱入捕房訴稱甲有拆梢情事捕頭以流氓起釁可惡異常着卽押候解案 
[失孩領回]  
　　前報登葉沈氏之子因重華銀樓差往大東門失去一則今其母來棧云實避在川沙家中現巳領至該店矣○再所登龍華西南朱家巷鎮顧根秋於本月十八日來申走失今伊姊夫來云巳在北新涇鎮尋見遂卽送至家中[  三馬路陳與昌棧啓]  
[上海文報局内恊賑公所瑣記二十四]  
　　福州曾伯厚王子芸兩先生辦理普安堂事精心果力於籌賑一事又加意振作多方勸輸二十二日蒙續寄賑銀五十兩敝所拜收後敬爲災民誌喜○二十七日江小棠太守寄來襄陽提標中軍丁斌全叅戎勸募它平銀一百五十五兩零以鷹揚之偉略逮駿澤于災區想見籌筆從容關心民瘼感佩之至○池寗緝私總局吳子豪先生湘隂也筮仕皖省前曾捐廉助賑兹接受福册後勸募鷹洋一百六十元子二十八日寄到函稱出巡轄境携册廣勸行部所至爲民請命斯真飢溺猶巳者也○阮藕汀太守歴辦直東賑務勞瘁不辭日前因事過滬助來鷹洋五十元并述山左災情重大急籌解濟等語大造災黎其漢之良二千石歟 
[題匾紀略]  
　　昨偶過陳家木橋見濟濟多士聚於花耀庭先生之門薄而觀之始知爲黄緒初叅軍贈以匾額其文曰術紹岐黄跋云甲申夏法人披狂時余從事臺疆謬司甲仗轉戰基隆滬尾觸受瘴癘兼染濕熱患三年矣屢治罔效今春遇耀庭花先生於申江客邸謂余濕熱内藴奏效非易余遂進而請曰先生具岐黄妙手能爲鄙人一起沉疴乎先生始有難色固請曰諾於是湯丸並進不數日而舊病全捐余感甚酬以重金先生因有桑梓誼固却之愧無以報聊書此以誌欽佩云光緒十三年閏四月榖旦金唬匱黄丕承題贈并書 
[奉和松堂司馬小樓吟飲圖原韵]  
　　春明舊夢杳難尋欲借斯樓滌我襟量窄未堪供暢飲才疏怎敢學清吟登臨喜遂當年志談笑方傾此日心安得眠琴隂緑處與君海上訂知音 
[奉和小樓主人小樓吟飲圖元韵]  
　　本是同宗未易尋徘徊望月怯羅襟四明山水鍾靈秀一世才名擅咏吟縱酒儘消元亮癖放歌還寫謪仙心蘭亭序後旗亭句傳到于今有嗣音[  涇縣女史麗清王夢鸞呈草]  
[西園雅集]  
　　長日無事偕縷韾仙史訪松堂於滬北適蓬青亦來松堂謂靜安寺之東有西園焉林木蓊鬱細草如茵畜有猿狖孔誉頗饒山林氣盍往觀乎爰命僕夫展軨前進至則園主人巳在門肅客入袁君翔甫張君書常潘君陶齋宋君子靄俱先在焉與之品茗傳以共叙情話園主人曰滬上固稱繁華惜少名勝處子今闢斯園小築亭臺廣蒔花木蓋不欲獨樂而與衆樂也諸君子暇其顧我乎余應曰 
 
 

Page 4

 
 
[諾歸而成五古一首寄與園主人卽以此爲息壤]  
　　西北有高樓瀕臨大道側下有　馬喧往來密如織倚欄試叕茗　風蕩胸臆勝侣相招邀清談暫憇息吾人攖世網竟日苦逼仄如鳥困樊籠如馬被覊勒偷得半日閒其樂便無極况遇主人賢殷勤具黍稷出門謝主人一笑而憑軾暮色何蒼蒼萬灶炊烟直 
[寄懷子文軍門]  
　　卓識鴻才世共傾君侯繩武更飛聲巫山楚水資舒嘯礮雨槍林肆戰争動業幾經垂竹帛指揮若定慶昇平伏波矍鑠今猶昔却喜龍頭屬老成[  山隂斌章何漢璋拜稿]  
[潮郡鄭讓卿明經以小星新隕未能忘情五月初三虞之辰同人理應弔奠余寄一詩藉以慰之]  
　　當君粧閣廻腸　正我西冷返櫂時參术無靈留鶴馭神仙有刦閟鸞姿玉階早見芝蘭秀生子巳七歲金榜遲占桂杏期撒手塵緣千古恨那堪揮涙奠瑶巵天南遯叟十韜侍定草 
[江督轅門抄]  
　　閏四月二十二日藩臺許安徽通判曹驤縣丞蕭堃三鹽知事魏桂均見總兵丁華容署揚州府程儀洛卸回事監藍掣同知沈元龍揚州來六人縣吕憲秋泰興督銷分局運判吳允倈江安輪船楊星田江隂向均見江甯縣丞金禀知奉府委帮同江寗縣赴鄉勘查保甲○二十三日候補道郭道直直隷州朱廷球運判吳允倈　縣郝炳綸朱公純唐如楨記名總兵羅澤湘均見理問吳繼祖禀銷催提如臯港工經費差並奉委提寗属上忙差知縣胡北麟禀知巡檢包濬病故○二十四日織造廣拜曾候補追鄧楊鏞琛沙漫洲來試用道嚴歲昌四川來同知徐瑞昌直隷縣郭覲墀謝酌委記大功一次安徽同知稀枬通判鄭鏞江都縣謝廷庚署馬光勛均見江寗縣陸禀知陶吳鎮相騐通判劉人僑請期假二十一天知縣蔣錫年上海來州判胡麤禀知奉委解餉赴蘇江寗理問高日盈廳宋布大使吳善埴巡檢李汝墉從九葉煒欽奉藩憲札委鼓鑄錢文稽查收放差江安輪船楊星田送徐道辭赴揚州 
[浙省撫轅抄]  
　　閏四月二十二日試用從九品李明禮交缷桐廬縣典史回省禀到○廿三日主簿譚銘瑞禀銷烏程歸安催漕項差○二十五日准補平湖縣吳佑孫禀知防軍局委估修清波門城工差並禀知二十四日嘉湖道豐差人禀知西 
[蘇省撫轅抄]  
　　二十五日候補通判郭廷沛禀知奉委赴徒縣丹公幹卽辭○二十六日縣丞尹崧齡江北緝捕回去簿趙光瑜禀知奉換飭蘇差委○廿七日候補縣黄世本銷崇明釐局差並禀知奉委發審局差鹽提舉銜分發江蘇海防新班卽補用府經歴楊元動浙江人由京驗看來省稟到縣丞王澤存江北緝捕回主簿張煥文江北公幹回○廿八日陳榮禀知奉藩憲委解京餉差委署新陽縣張祥符昭文縣吳觀樂鎮洋縣劉葆宸均謝委六品銜指分江蘇新班先補用布倉太使秦以勳由京騐着來六品銜知縣用分發江蘇候補班前儘先補用縣丞張廷棟均浙江人俱稟到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年閏四月二十四日京報全錄]  
　　宫門抄○發抄硃批八道○黔無潘奏爲借補要缺叅將摺○又奏叅知縣革職審辦片○又奏請免送部引見片○大臣沙奏爲屯田收穫粮石分數摺○浙撫衛奏爲審明殺死一家二命兇犯按例定擬摺○江督曾奏委署同知片○又奏檄飭知府赴任片粤撫吳奏爲銷毁會辦木質關防片○閏四月二十四日理藩院戀儀衛光祿寺鑲紅旗值日無引見○曹秉哲謝授河南河北道恩○洪鈞李文田萬桂施寳成各預備召見○齡公請假五日○耆齡請假十日○托克湍續假一個月○召見軍機洪鈞李文田曹秉哲萬桂施寳成○發抄卞寳第奏劉雙生謀殺一家二命案審擬奉硃批刑部速議具奏欽此○又續獲閙考毆官案内從犯審擬奉硃批刑部議奏欽此○又委吕出田署粮儲道篆務奉硃批吏部知道欽此○張曜奏遵查海陽令叅欵牽硃批寗師張着間缺照例議處餘依議該部知道欽此○又汶令松年與單縣令吳汝繩對調奉硃批吏部議奏欽此○陳彝奏徵信册請展限辦理奉硃批户部知道欽此○恭壽奏酌定節餉練兵奉硃批知道了欽此○又挑放各缺請復舊制奉硃批兵部知道欽此○○貴州巡撫臣潘霨跪奏爲叅將要缺仍請借補以禆營伍恭摺仰祈聖鑒事竊查朗洞營叅將員缺前經臣以分發貴州儘先補用副將龔聯元奏請借補兹據部議巳照例將名次在先之儘先叅將胡元壽擬補具題奉旨胡元壽依擬用餘依議欽此所請龔聯元借補朗洞營叅將應毋庸議等因咨覆到黔臣查定廣恊都司胡元壽於光緒七年因傷疾舉發呈請開缺回籍就醫於十一年六月初一日在銅仁府原籍身故未據該家屬呈報是以未經咨部該員病故旣在擬補奉旨之先其缺自應仍作爲第一輪第五缺照章補用儘先人員查前次請補之分發貴州儘先補用副將龔聯元久歴戎行熟諳營伍以之借補朗洞營叅將實屬人地相需輪缺旣不紊亂例章亦屬相符合無仰懇天恩俯念員缺緊要准將分發貴州儘先補用副將龔聯元偕補朗洞營叅將洵於地方營伍均有裨益如蒙俞允該員係曾經引見之員毋庸再行送部並請飭部頒給札付以符定制除咨部查照外謹會同雲貴總督臣岑毓英貴州提督臣羅孝連合詞恭摺具奏伏乞皇太皇皇上聖鑒訓示謹奏奉硃批兵部議奏欽此○○潘霨片再據藩司曾紀鳳臬司李元度詳稱該司等於本年二月間訪聞署仁懷縣知縣崔暕有任性濫刑之事正派員密查間旋據縣民張振文以上年四月内該縣不知因何飭令家丁楊錦堂等將伊兄張振元等提案治斃等情赴司呈控案關人命無論虚實均應澈底相究當將該縣撤任提省審辦並據該管道府揭叅前來理合詳請奏叅等情到臣覆查無異相應請旨將署仁懷縣事准補黄平州知州崔暕革職以便審解除咨部查照外謹會同雲貴總督臣岑毓英合詞附片具陳伏乞聖鑒訓示再黄平州係屬調缺黔省現有應補人員俟接准部覆卽行揀員請補合併聲明謹奏奉原批崔暕着卽革職審解餘依議該部知道欽此○○潘霨片再臣前於清查荒欠案内奏保出力之候補知府余雲煥請註銷因公降調處分欽奉諭旨着照所請該部知道欽此嗣准吏部咨開以該員辦理清查荒欠不辭勞瘁不徇情面將歴年請豁丁粮報解足額洵非尋常勞績可比應准其開復原議降調處分仍令該撫照開復人員給咨送部引見等因自應遵照辦理惟查定例凡開復引見人員係因錢粮虧短叅後續完或係留緝重犯及因案被控審屬全虚等類均照本案開復之例給咨該員赴部引見今候補知府余雲煥前獲降一級調用處分係屬因公况係前任知府漏未交代致該員無從覺察核與本案開復者有間若槪令赴部似無以示區别查該員現辦清查丁糧事宜正資得力未便遽易生手臣亦可藉收指臂之効合無仰懇天恩俯念邊地需才准將該員免其赴部引見之處出自逾格鴻施除咨部查照外謹附片具陳伏乞聖鑒訓示謹奏奉硃批着照所請吏部知道欽此○○奴才沙克都林札布魁福跪彟奏爲屯田收穫粮石分數恭摺奏聞仰祈聖鑒事竊查科布多上年所種十屯地共收三色粮七千二百一十二石奴才等差派委署筆帖式烏勒西蘇會同新任統轄屯田叅將阿克達春等將所收穫糧内揀擇乾潔三色粮七百石收入屯倉作爲今年耔種其餘糧石均收入城倉查例載十屯種地官兵各視其收穫粮石分數量加鼓勵辦理等語上年所種十屯地内收穫粮石在十三分以上正犁頭馬兵劉廷科照例遇有該省各營經制外委缺出儘先補用所有前任統轄屯田叅將德春總管把總張有柳湧以及專管把總等所管十屯地拉展收穫粮石均在十分九分以上者照例應請交部議叙總管頭二三四五屯地委署蒙古叅領達克巴總管六七八九十屯地委署蒙古叅領圖們巴雅爾並專管頭二三四五六七八屯地委署蒙古章京驍騎校等所管屯地位展收穫糧石各在十一分十分以上者應請頭等賞小彭縀共十二疋收穫粮石在十三分十二分十分九分以上屯田當差緑營兵以及蒙古兵丁應請照例分别賞給銀兩烟茶等物以示鼓勵專管九十屯地委署蒙古驍騎校三古所管屯地拉展收穫粮石在八分三厘五毫照例應請毋庸議奴才等合將上年所種十屯地收穫三色粮石分數並獎賞弁兵分虽另繕清單一併恭呈御覽伏祈皇太后皇上聖鑒謹奏奉硃批該衙門知道單併發欽此○○頭品頂戴浙江巡撫臣衛榮光跪奏爲審明殺死一家二命兇犯按例定擬恭摺具奏仰祈聖鑒事竊查安吉縣客民李汶應因行竊敗露殺死劉中連等一家二命一案前據該縣李宗鄴騐訊獲犯詳報當經前撫臣批飭審解臣抵任後查案札催旋據該縣以案關重大詳經批飭提府督審去後兹據湖州府知府丁鶴年督同烏程縣知縣徐振翰安吉縣知縣李宗鄴審明擬議由署臬司盛康覆審解勘前來臣親提研鞫緣李汶應籍隷湖北鍾祥縣向在安吉縣晏莊地方求乞度日巳死劉中連年十三歲與年甫十齡之劉妮姑係屬同胞兄弟其父劉樹意由鍾祥縣帶同兩子遷居晏一莊墾楠荒田與李汶應同鄉素識光緒十一年四月十六日傍晚李汶應至劉樹意家討乞適劉樹意外出工作劉中連留尼姑同在門外遊嬉李汶應見桌上放有錫茶壺一把布夾襖一件一時貧苦難度並欺劉中連劉尼姑弟兄年幼乘間竊取茶壺夾襖欲走被劉中連進屋撞見扭住衣服不放並稱伊父回家定欲告知不依李汶應因竊情敗露起意將劉中連致死滅口卽用手携錫壺向劉中連顖門犯毆兩下劉中連鬆手喊跌倒地登時殞命劉尼姑走到見而哭喊李汶應又起意一併致死放下茶壺夾襖將劉尼姑欽按倒地騎坐身上致擦傷其左臉膊李汶應解下腰繫布帶挽成活結套入劉尼姑項頸收勒劉尼姑用手亂抵致指甲抓傷咽喉李汶應兩手分執帶頭用力拉勒劉尼姑亦卽氣閉身死李汶應慮及破案問罪復起意理屍滅跡先將劉中連屍身負至老虎冲山内用手刨開浮土掩埋復往負劉尼姑屍身同埋尚未進門適隣人王導慎經過瞥見李汶應慮被撞破轉身逃逸嗣劉樹意回家查見劉尼姑巳死劉中連無蹤報騐詳緝獲犯訊明劉中連屍身掩理處所復往檢騐業被野獸殘食不全詳批飭府督審擬議由司解勘經臣提犯研鞫據供前情不諱覆詰不移案無遁傭查例載殺一家非死罪二人斬立决梟示酌斷財産一半給被殺之家養赡又殺一家非死罪二命死係服屬期親者專摺具奏各等語此案李文應因行竊劉樹意家衣物被其子劉中連撞獲扭住衣服聲言欲告其父不依輙敢起意將劉中連及其弟劉尼姑毆勒致死滅口殊屬不法查竊盜臨時盜所拒捕殺人與逞忿謀殺十歲以下幼孩均罪止斬决惟殺一家非死罪二人例應斬立决梟示自應按例從重問擬李文應除移屍被野獸殘食輕罪不議外合依殺一家非死罪二人斬立决梟示例擬斬立决梟示左面剌兇犯二字該犯逃後訊無知情容留之人應毋庸議犯係乞丐查無家産可斷應免着追原贓當時撩棄巳由劉樹意收回無干省釋屍棺同骨殖飭屬領理勒帶案結銷燬除供招咨部外所有審明擬議緣由是否有當理合恭摺具奏伏乞皇太后皇上聖鑒勅部核覆施行謹奏奉硃批刑部速議具奏欽此○○曾國荃片再海門廳同知李春藻調省差委所遺員缺應行委員署理該廳地處海濵民情刁悍非精明廉幹之員不足以資治理查有理事同知恩秀堪以調署遞遺江寗府理事同知員缺查有候補同知黄海崙堪以署理據藩臬兩司會詳請奏前來除檄飭遵照外謹會同江蘇巡撫臣崧駿耐片陳明伏乞聖鑒謹奏奉硃批吏部知道欽此○○曾國荃片再調補江寗府知府李廷簫現巳到省稟繳文憑自應飭赴新任以專責成據江寗藩司許振褘祥請具奉前來除檄飭遵照外謹會同江蘇巡撫臣崧駿附片陳明伏乞聖鑒謹奏奉硃批知道了欽此○○吳大瀓片再臣前刻剣辦北洋事宜木質關防曾於上年十一月十四日奏明此次封摺及應行公牘仍用會辦北洋關防俟到任後再行銷毁兹臣於光緒十三年二月初九日接印任事應將會辦北洋事宜木質關防卽日銷毁理合附片陳明伏乞聖鑒謹奏奉硃批知道了欽此 
 
 

Page 12

 
 
[秃奴無禮]  
　　金陵近來釵弁不甚分别鄉間混雜尤甚男女無論老少可呼朋引類團坐茶棚下相率鬥葉子戱有過河愎棍赶麻雀等名目鄉人渾樸每侗其婦方登塲與人决勝負時恐失所利輙終日凝立婦後婦又頻頻呵斥之戒其母多言於是相習成風少艾者專求時式大帽子爲牀頭人戴上便可一生吃着不盡矣上月湖熟有殺奸一事殺者僧也有解嘲者謂這頭陀是真傳白馬寺主的衣鉢者惜無面似荷花之六郎爲之護法耳意從此梵嫂必當大歛迹詎前日有通濟門白下寺之某僧居然在道旁鋪内與婦女扶牌僧東面坐一女菩薩年少而豔左則半老徐娘右則看破紅塵之卞玉京僧拈花微笑不顧路上之往來者欲效蘇良嗣批懷義之頰適某局總辦過其門僧若無睹不料點點滴滴都落在學士眼裏行未數武總辦命從者拽僧送保甲分局笞而枷之以爲守空門而享豔福者戒當是時人忽哄傳將穿蘆席爲四孔令當日之同賭者各按其方向在通衢對坐一日聞者大快俄見方盤托出大西瓜者非他人卽僧也餘人並未波及然自愛之家各引以爲戒不令閫内人與方外人分庭抗禮可見天下無不可移之習俗特在主持風氣者爲之隨時補救耳或曰城内祗通濟門迤東北一帶地處偏僻故帷薄多從簡略若城南搢紳閥閱之家無不以禮義爲防閉雖亦有承梁武帝捨身之流弊者然半山草堂可拾爲寺而蘇玉局終未聞引佛印爲狎客鄉愚妄信佛法遂疑佛門弟子無物不可以解脫災難此僧之所以愈出愈奇愈穢也某總辦此舉有益於世道人心不淺 
[助賑摭要]  
　　直東水災未巳所賴各省仁人出資酌助藉拯餘生今有南巿瑞裕祥北貨號於本月二十日開巿節省酒筵移助賑洋十元惠逮鴻嗷財臻駿發不勝抃賀○徐善士在璣爲三令郎完姻將筵費洋移助二十元委解直東災壤流離感恩匪淺○常孰義隆寳號助洋五元裕昌寳號助洋五元均係端節酒資省兹口腹以保平安如此脯誠定能償願○蘇州趙門居氏本擬設醮因念災區需欵孔亟助洋二十元以祈消災降福彼蒼鑒此自令百福駢臻焉長沙朱鄂生善士求子目疾速痊助湘平銀一百兩默迓祥和定操左劵○阮藕汀太守自山東辦賑旋申光莅敝公所道及山東被水災户疾疫繁興惟六馬路仁濟堂正氣丸能治百病特治洋五十元委卽虔合俟端陽節後復欲赴東省帶去分給樂善不倦愛民如子不勝佩服之至○金陵無名士助賑洋五十元亟紓民困不冀人知孤詣苦心欽佩奚似○樂石山房主人求病速愈助直東賑洋三十元誼篤救災定能就愈○蘇州王憶笠先生來復函言貽榖堂吳因近鄰失慎蹈厥焚如籲叩竈神前許願得保平安助來完願洋二十元並云本月十七日爲袁子三先生之令郎病垂危篤諸醫束手助來救急賑捐銀一千兩正以上各户當卽具禀關聖神前謹代籲求袁君處虔備竈神疏一扣并覆函賑捐收單一併寄去十八日接到竈神疏焚呈後逐日見鬆邪退病痊今囑具禀叩謝神庥可見一念至誠求無不遂天之報施善人誠哉捷於影響也[  上海北巿絲業會館籌賑公所少欽施善昌謹誌閏四月二十七日]  
夢畹先生申左名士也青蓮善飲鶴巿名高白傅工詩雞林價重考金石鼎彝之古篆六籍鈎心倚玉關楊柳之新聲雙鬟屈膝洵乎文囿通材騷壇巨擘矣歲丁亥泗水張君景房散步烏溪聯吟白屋聞渠說項旣齒頰之芬芳令我瞻韓益神情之向往爰賦一絶以誌神交孟浪抛磚無非引玉當門布鼓竊欲間雷錄請大方家一晒云爾○叔度才華盖世欽詞壇傅誦短長吟蒼蠅附骥平生願會向申江筮盍簪[  華亭石振聲友梅氏求是草]  
[客窗書感和種榆山人原韻郵呈桂笙先生正謬]  
　　媿乏孤鳴技何緣博衆驚客中同駐馬春盡怕聞鶯念舊山川隔傷時涕涙生聆君歌古調風雨夜窗横[  西岷攻玉生時客青谿求正草]  
 
 
