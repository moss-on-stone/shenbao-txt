# 1887 - 106 - 4905034

 

Page 1

 
 
[古今圖書集成告白] [  圖書集成印書局主人啓]  
　　啓者本局三月内共印過原書一百九十二本理前共印三千八百五十六本尙存本印者一千一百六十四本此佈 
[延請安慶訪事人] [  申報館石齋]  
　　啓者本舘現欲銷一友人在安慶採訪新聞如有願承其乏者祈先錄近事數則寄示再行定奪其住　姓名務　　　以便作覆專此奉布惟祈雅鑒不宣 
[石印殿板佩文韻府并拾遺出書告白] [  點石齋主人代啓]  
　　本齋代膏記股印佩文韻府一書前曾有人請爲非殿板而自稱曰眞殿板本齋絶不與之置辨者以有目者自有與賞也兹已全數印梭即請貲鑒家評號其高下字形不可以僞爲而紙張墨色在他家之上股價之廉乂較他家遠甚料想　　　君必見之而色喜而後此之樂就乎本齋　印之書者更可預卜矣分裝六十本外加文木箱子一　雲銅鎖匙齊全准於初十日出書持票找洋取書悉　大馬路鴻仁里長順曾此白 
[敬印雍正硃批論旨招股告白] [  點石齋主人代啓]  
雍正殊　　官一書凡百十有三部武英殿刋　初印本民　向不　見　　兵甕尤如吉　　　　　　　　　　臣民轉　以　　極　　　　郅沿之謨不著今　　樓主人出其家擬初印本付點石齋石印仿　　廢行本大小　凡三　　　章　　　或憑仍舊貫不　騐眞　　敬印殊字赤黑分明殊便展　惟是石印工科旣貴而　印硃字尤　不資現已撑吉　印　本年七月應出書　定者毎　偵洋二十八元　　　亢號取書　　成找洋二十元　書一都其未經附股　統定四十元　　毎　計六十　外加　本　予一只　　鑽匙悉用　嗣隷字　　　　絶儉凡在同志幸早　顧售股處在京　煤市街　　潤並發兌各　石印書籍揚州厚生在上海點石齋附順帳房候　 
[論所以待泰西之道]  
　　嗚呼今日之天下正臥薪嘗膽之時非可逸豫嬉游之日也大敵當前强鄰逼處北顧眈其虎視東瞻肆其鯨吞扉翰不存藩籬盡失四十餘年來我之險易强弱虚貨豐歉無不爲其　知灼然在掌握之中又以利餌我中國之民使爲已用一日有事如乘輕車而行熟路泰四列邦通商於我國者卽不藉合縱之勢而我已有孤孑之形危疑之象　我欲自强必先入於萬國公法之中遣使出洋以與泰西列國相周　盟會聘問燕享慶弔無役平至無事不預寍　之而勿外之如是庶幾其情通其誼浹往來不至於無益交際不至於徒勞臨機決事不至於隔膜度勢審情不至於影響彼能來我亦能往爾無我詐我無爾虞開誠布公推心置腹與之相見以天卽有狡焉以思逞者恃有萬國公法在必有出而折中以與我排難解紛者如是可以不戰而屈人不煩一兵不折一矢而自戰勝乎朝廷之上口舌之間然必裕其謀於平日乃能收其效於臨時此之謂外交中國之六患在上下交往利士人束髮受書習帖括應考試所期望者無非富　利達而已若何可以致君澤民者不講也富商臣賈市儈臨夫目不識一丁朝納貲夕缺仕所求者得以　　當差且　　也有如操券閱宦途中人有能矯情鎭俗不愛一錢者乎未之聞也上取之於下下取之於民簠簋不飭苞苴盛行旣受其賄不得不徇以情但知爲已而不知爲國爲民有一於此衆共嫉之或見非於羣口力排而去之雖覿面移書未嘗不以忠正廉明相朂然不過口頭門面語耳言是而實非也舉世悠悠良可浩難馴至於因循苟且蒙蔽粉飾矜　虚矯而天下事益不可爲矣又况政令之宜變者不能變積習之宜挽者不能挽人心之渙不能聨賢才之登不　廣由斯以談雖四郊不警兩戒無虞智者觀之實猶處積木之上而時時慮其焚也然○如何而後可必也朝乾夕惕苦慮焦心若涉淵氷如臨大敵人布之衣大帛之冠茅茨土階勿除勿翦聚天下之財力物力畢而致之海防精練水師必期見之實用一切勿尙虚文有以乾嘉時豐亨豫大游觀興作之說進者誅斥勿赦宸衷之堅如金石賞罰之信如四時十年二十年後中國之局庶有振乎此之謂内治外交旣密内治旣修而後可以徐皆用兵兵可百年而不用不可一日而不治夫治兵非卽欲用兵也亦求有備無患而已好戰必敗佳兵不祥至不得已而應之則天理人事似有可憑夫我中國或一日而與泰西列邦交兵亦惟戰守兩端而已然我中國祗一守局耳戰可隨時屈伸守則萬年不易自古及今未有敵來棄地拱手而讓之者也海洋遼闊波浪掀騰洪濤巨浸之中風颶無定敵之新式船礮層出不窮而又善於駕駛操舵者制勝全在占據上風我欲與之海上角力談何容易故戰於今日可勿輕言若守則有扼之海口截其登岸之法有姑棄海口礮臺不守歛師内地扼險要擊之法但得良將精兵紳明變化卽可收以逸持勞以主待客之效蓋海軍近今所創設海戰從古所未有設也我與泰西彼此相見以兵戎祗能蹈隙出奇而已若亦如泰西列邦縱擊于大洋之中互相轟持用力相角未見其必出於萬全也若待造船鑄礮駕駛施放事事津逮泰西而後言戰齊守雖百年必世不能也然則我所以待泰西之道亦從可知已曰信以固之情以聨之禮意以覊縻之仁義以要結之孔子曰忠信篤敬行乎蠻貊斯誠萬世不易之常法也我與泰西交其道無他恪循和約徹守盟言凡有交涉之事可則許否則拒立斷立行勿稽時日以示之信懷柔遠人固有常經視其所至力行保護俾有賓全如歸之樂厚在而薄來從容燕會酒醴言歡　示之情繁文縟節西國所弗尙儀過嚴則情不親必也優之以禮貎將之以　意於周旋晉接之間而有和順恪恭之將以示之禮意西人待友誠信相將有時發　由衷今我與之交接亦當矢之以懇誠悃欵不欺勿二以示之以仁義凡此四者待與國睦强鄰所不可廢者也無論彼來無論我往駐我境中在彼國内皆當遵之而勿變不惟得其歡心亦可見彼實意禮要則然不得謂之謟也試觀日本不過束瀛小國耳平時之待泰西也厚西人無不悅之輒爲贊揚不置甚且　事則爲之左袒議論之間毎揚日本而抑中國何則感其禮貎之隆有以服其心也我中朝堂堂大國西人始敬畏而終貎視者以我中國待之也薄視之也輕不足以服其心也誠使今而後待之有加禮焉則其敬畏我中國也當出日本上此固有可決者也夫豈虚語哉 
[本館接奉電音]  
　　昨接在京友人發來電音有三月二十九日上諭一道敬謹譯登○三月二十九日奉上諭李鴻章奏甄劾庸劣各員一摺直隷順德府知府李賛元辦事尙勤年力就衰着以原品休致候補知府宋寶華品行猥鄙不堪表率候補通判徐以修委辦差務聲名頗劣均着以府經歴縣丞歸部選用滄州知州趙秉恒辦事草率居 
 
 

Page 2

 
 
心近滑懷安縣知縣李容鍾因循不振才力竭蹶井陘縣知縣葉祖苕庸滑　能捕務不力元城縣知縣宋人龍讞獄糊塗官親用事均着勒令休至昌黎縣知縣張舟怠惰任性不洽輿情着即行革職赤城縣知縣許憬性情疲軟文理尙優着以教職留部選用望都縣知縣閻鍾清才具平庸人地不宜着撤任另行酌補以肅官方餘着照所議辦理該部知道欽此 
[温州大閱]  
　　本年爲浙省大閱之期衛靜瀾中丞奉旨代蒐車實抵温後於上月十八日十點鐘時詣郭公山校閱水操是日午第大雨滂沱中丞旣閱温標水歸即傳諭免操各技　登舟前往處州當啓行時有柟溪人李某攔住憲輿以石塊裹呈紙擲入輿中中丞大發雷霆飭將李拿交永嘉縣諭令嚴懲恩邑尊帶回衙署立即升堂喝笞數百板荷以頭號大枷鎖在頭門示衆 
[鄰封獲犯]  
　　招　甌局及廣燫茂被衆毁屋搶貨一案疉紀報端其鳴鑼聚衆之犯名三娒者已在寗波府城拿獲上月十九日由鄞縣朱友笙大令籖差遞解抵甌恩邑尊升座訊供該犯供稱當時鑼在阿連手内　來由小的鳴至瓦市殿巷口遞交戮自新卽返雙門其時廣祥茂已被多人搗毁小的僅擊破窗一扇其餘實不知情邑尊命當堂畫供加上鐐銬卽行收禁查廖早已拘拿管押想一經提質其孰爲爲首滋事之犯卽百喙亦無可推辭矣至阿連犯案之後復在白象會塲聚賭經原差帶同　線前往緝拿該犯自知罪無可逃當卽投河自盡矣 
[都下委談]  
　　上月二十二日清晨神機營八漢自來火砲隊在德勝門外兩黄旗教塲操演各陣正演打聨環有正紅漢砲手練兵某甲以水洗刷砲鏜隨取火藥紙袋裝入鏜内舉杠入砲口築堅不料火門未經刷淨以致餘藥炸發轟然一响砲杠擊出折爲數截甲右手腕筋骨折斷皮膚尙連咬喲一聲倒地亂滖衆兵赶卽扶起報知該管官舁至隊後善人購藥救治及操演畢派兵舁入城内送至其家有目見者謂甲年未三十而無人色未卜性命如何也○國子監算學爲曉諭事本學額設算學生例由各省舉貢生監以及俊秀人等考取中式後挨次傳補期滿奏交欽天監照例補用歴經遵辦在案現本學懸缺無人傳補爲此傳諭各省舉貢生監俊秀人等如願考者取具同鄉五六品京官印結赴學投考一俟彚齊卽行定期考試勿悞特示○宣武門内鴨子廟人格成重利盤剥開賭誘財數十年來無惡不作近已年逾花甲始稍稍斂迹其子三人無賴也上月十七日第三子路經獅子大院見某宗室之妻妹抱孩佇立門外三子逼而視之口出謔言女出言拒之三子羞忿怒駡女之姊聞聲而出問明一切卽向三子理論三子不服彼此詬詈三子以手按住婦頭舉瞳蹴其胸肆行强暴婦駭極喊救旁有數十人見之俱畏其凶勢不敢勸阻幸同黨毛雙子至方得勸散婦卽匍匐歸家有不平者送信於其夫夫忿極赶回正遇三子與之理論三子反揪住涉訟旋由其黨人調處過去某宗室見此光景赶赴廂藍七甲官廳呈告經廳官送諸北署云○御河嘺東西三座門内堆積長條粗石甚多有石匠多名開鑿聞自東三座門迄西三座門所有甬路將改用石條修砌云○上月二十二日午前奉宸院堂官六額駙帶領管工司員赴中南海内查看一切工程並閱南海内各殿廷油飾彩畫各工及殿内陳設古玩器皿閱畢傳各廠工頭至諭以各行匠役人等第名賞給京蚨八百文 
[浙臬過禾]  
　　新簡浙江臬司蕭杞山廉訪韶於三月二十八日早十點鐘時過嘉興境禾城文武各員均赴蘇州塘迎接脚靴手版極盛一時憲舟並未停泊隨帶官船大小七艘用小火輪三艘拖帶並有砲船十數號護送嘉協弁兵及楚軍水歸砲船均排隊放鎗以示誠敬想憲舟於是晚卽可抵机也 
[災及猪闌]  
　　三月二十七日蘇州葑門外横街某姓猪行失愼水龍聞警馳來竭力援救是處取水甚便得免釀成巨災僅毁平至兩椽旋卽告熄事後檢得有剛鬣十餘頭被回祿君所斃客有欲大嚼者乎正不必屠門　過矣嘻 
[彈傷坐船]  
　　江西巡撫德曉峯申丞於三月十八日起節赴都各情當經列報是日中丞座船由滕王閣起椗僅行里許天色將暮卽行停泊次早開行各陸營兵勇仍列隊章江岸上恭送並開連環鎗以示敬意不料中丞座船突傷槍彈玻璃木板皆成粉碎查得當座船之處係振武軍列隊開鎗當飭該哨官上船看明形迹諭令查出是何勇丁所爲哨官唯唯而退中丞左右皆竊議曰如謂前日操練打靶之彈尙在鎗内則昨日下午恭送憲駕已經開鎗其非遺彈可知今日之彈何以放入鎗内且官船十餘艘聨絡而行何以獨傷中丞座船又迎送者望見官船卽行開鎗致敬何以官船在前均尙無恙坐船在後獨至傷彈種種疑竇殊未可解幸中丞多福故能安然無事使稍有叅差尙堪設想哉江西訪事人函告如此因照錄之 
[署府到任]  
　　上年十月前任南昌府賀幼甫太守良楨升任長蘆鹽運司時李顯之中丞在藩憲任内片示以贛州府崔第春太守國榜調署南昌府此已列報兹聞崔太守卸贛州府事於三月十六日到省卽於二十四日丑時接印視事崔太守歴任南昌首縣有識有膽敢作敢爲迭蒙各大憲專摺保奏奉旨留中實爲江省不可多得之員而南昌又爲舊游之地今埂一麾出守百事修明其將與黄霸之治頴川龔遂之治渤海後先輝映哉 
[委辦貢木]  
　　禁城以内千門萬戸歲修所用之木料板片皆由各直省于正供之外效獻曝之微忱江南例于三年輪貢一次由江寗瀋司詳請制府指撥木本銀二萬兩委員詣厥木惟喬之地方設局開採大抵在江西湖廣一帶委員開局後卽飭工匠携帶圖繪尺寸入深山相度其長短合式者許以價值令其人敬謹護守名爲皇木採皇木者必封禁十數處方請委員親臨諏吉以斧斤從事如不中繩墨則又舍而之他否則卽留爲副本以備將來風濤之漂蕩程途之折損九難者在距水次之遠近計一大木自山凹運至河岸非百夫之力不辦而又必趁夏秋之交綠時過則拱漲無期雖有陸地行舟者亦覺無以施其伎俩故運脚視木價相懸可十倍向來部限起行文至收騐例有三年故委員無以違限得處分惟須辦副木如正貢之數相隨而行沿途未免稍有淹滯木植抵金陵由委員禀請上司派人估看照章核實准春報銷則委員便可銷告竣差以後轉運北上或仍则原辦之員接運或另委人均由司再領水脚銀五千餘兩從前上司以捐納之州縣成數耱輕一官所值尙不及木價之半因此改爲給札後止發銀萬兩俟採辦報有確數再准由就近之督銷局撥給一萬兩所以杜侵冐昭鄭重也適上届以收貢處頗費周折議者因欲改解折色就天津估辦洋木又以借材異地使中土鍾毓之杞梓楩楠置之閒散殊非政體議遂中止現在已委候補知縣萬中培大令承辦屈指三五年來木商之以木東下者十減八九産木之區鉅株山積皆苦於無人過問則大令此行度必有效貢奇珍于窮崖深谷之閒者可以速則速請事斯語 
[購拿私鑄]  
　　福州圜法之壞至斯而極矣市錢毎百必攙和鵝眼錢三十文左右閭閻受害無右如何現經楊制軍開局鼓鑄新錢業已通行榕省紳商無不歡欣鼓舞然法立卽弊生私鑄之徒益覺星羅棋而制軍因飭司道懸立賞格能獲私鑄首犯一名者賞錢二百千并出示嚴禁其略云爲預防私鑄嚴禁購拿以重圜法事照得省垣錢鋪通行票張由來已久奈日蝕月削逐漸消耗制錢缺乏空楮僅存小民生計窮蹙莫知所措大憲軫念民依設籌巨欵由外洋購採銅鉛奏准在省設局鼓鑄毎文計重八分五厘業已辦有成效並將鑄就錢文發鋪領用在案惟恐不法棍徒違禁私鑄希圖攙用亟應嚴禁查拿明白曉諭查宫板制錢毎文重八分五厘毎錢一千文計重五觔五兩有零其質細膩其色光亮私鑄者勢必鉛多銅少質薄色暗一目了然斷難攙雜律載私鑄銅錢數至十千以上爲首及匠人罪均擬斬爲從及知情行使者俱發新疆給官兵 
 
 

Page 3

 
 
爲奴其房主及隣右家長知而不拿獲舉首者予以杖徒煌煌功令何等森嚴何必妄貪一時之利甘蹈三尺之條除檄飭地方文武員弁購覓眼線嚴密查拿外合行出示曉諭爲此示仰軍民人等一體知悉爾等何事不可謀生何業不可餬口何必犯禁亂法甘罹重辟自不之後務各父誡其子兄規其弟族房鄰右互相勸勉勿圖微利勿犯刑章革面洗心勉爲良善倘敢故違一經發覺拿獲到案立卽分别首從按例擬辦其房主鄰右家長知而不首一并提案杖徒决不寛貸本司道言出法隨愼勿嘗試其各凛遵勿違特示 
[峯屏柳鏡]  
　　松郡西門外某婦以接生爲業比年以來類有儲蓄一聞人家呼喚則必鮮其衣華其飾而後出有無賴諸人稔知婦故豐實不覺計上心來一夜蓮漏已三下徑畀肩輿至某婦門詭云某姓家産婦臨盆卽請速往婦不知是計徑隨之往被諸無賴抬至菜花涇曠野之處將轎抛下委婦於地以士掩其口使勿聲張而頭上之金步摇手上之金條脫及身上所穿之衣裙搶攫殆盡始鳥獸散某婦啜泣風露中瑟縮如蝟至天明始得尋故道而返急遣人往質鋪探問則原物具在已典錢數十緡矣○某甲年已不惑尙應童子試但以素性迂執未能獲售今年不得志於有司而復抱西河喪明之痛遂大發顚狂以爲死父之不佑也遂將靈座所供之粟主付諸斧鑕無何身得暴疾而口中作亡父譴詢狀至死猶駡不絶口蓋去其孽子之夭未旬日耳磨蝎宫中幾多厄運甲如有　當赴地下主者一剖之○三月廿六日郡人迎東嶽神出巡東郊又有神將五位一體迎賽是時桃花扇煖杏子衫輕郡中士女嬉遊于春光明媚之中正不减臨淄道中肩摩轂擊廿七夜諸神朝叅東嶽但見火炬通明宫燈照燿婦女之游觀其際者不啻入不夜城矣 
[邑尊騐屍]  
　　昨報列虹口恒來酒店夥陳阿福與同事張子揚鬥毆以致受傷斃命云云兹悉事後店主周正禮將張扣住一面協同二圖地保錢師竹赴縣具報至昨日三點鐘時莫邑尊前赴屍塲相騐地保錢師竹同恒來坊主周正禮申訴前因屍子陳信甫供甯波山北人年十八歲父親阿福在坊爲把作有年因執事人與我父挾怨唆使坊並張子揚行兇將我父打傷越日身死現已函追祖父來滬刻尙未到請爲伸寃屍叔陳寶生申訴前情葛月樓稱陳阿福是我姊丈邑尊問周何日起釁究竟因何致死周稱因清明節飲酒陳張酒後猜拳齟齬爭扭後已經傷痊勸合和息至二十六日陳阿福臥床恐係痧症曾延挑痧人到來醫治無效至二十七日身死邑尊命仵作騐得該屍並無傷痕的係發痧身死邑尊又親騐無錯隨向屍子等曰今已騐無傷痕可見因痧身死如爾等不服當指明傷在何處具切結再請隣　覆騐所云執事人挾怨唆　張子揚行兇之說更覺荒謬如不能指定傷處今當棺殮屍子稱俟祖父到來定奪邑尊謂現須棺殮否則由堂備棺屍子又稱情願自行棺殮惟棺盖須祖父見面後釘奸邑尊隨着屍親人等同具自行棺殮切結備查惟着移棺另行安厝張子揚帶回候訊發落 
[曉諭小輪]  
　　定例凡有小輪船駛　蘇杭等處須先赴江海關報明請領護照邇來龔仰蘧觀察查得小輪之駛入内河者日衆東衝西撞民船受累不堪且有並不赴關領照者其中難保無夾帶私貨情事遂於昨日出示嘵諭略謂自後各輪駛入内河概須赴關領照違則一律究懲云 
[縣訊失洋]  
　　前報紀永和永泰豐兩信局雇馮阿土划船裝運信物致失洋銀四百五十三元馮疑船夥吳阿長所竊送縣請究云云前日莫邑尊升堂集訊原告許福三偕馮投案先據馮訴稱本月十一日雇馮船裝運諸客托帶洋銀等物至嘉湖各處行至七寶鎭因晚暫停不知如何失去洋銀四百五十三員據馮言停船後伊卽登岸買物船上托吳夥照管顯係吳監守自盜請爲詰究可也馮供與略同阿長供稱馮上岸時小的在船作晚炊事畢亦卽登岸啜茗時同帮共有五船當小的上岸時曾託隣船供爲照顧不知如何失去小的並不與聞邑尊盤詰再三阿長始終堅執邑尊以吳監守自盜並無証據惟疏忽之咎實所難辭因著交保出外自向局中料理 
[兄妹嗣縊]  
　　本城大南門内陳箍桶橋南首有顧姓兄妹二人賃屋居住前晚不知何故闔戸雉經至次日已亭午矣隣佑見其雙扉緊閉扣之不應當卽啓戸入視則見兩人縊於一繩上業已體冷如氷聞其兄年四十三歲妹祗三十七歲尙有一弟在外販布爲生遂由房至知照到來備棺成殮 
[英界公堂瑣案]  
　　包探秦少卿禀稱粤婦鄭春娥家本有二女孩昨日不知何故將七歲者盡情毆擊遍體鱗傷頭面亦浮腫不堪爲特將鄭及該孩送案鄭供小婦係娼妓由日新輪船二副所立的包定毎月出洋二十元現該二副出洋未還女孩以洋蚨三十五元買得並未毒毆該女孩噤口無言不能取供麥捕頭稱此婦喜賭毎遇賭輸毒忿則將孩肆虐今其家中尙存四歲之孩蔡太守以該孩情實堪憐交捕房送醫院調治鄭凌虐買女情殊可惡飭發官媒收管俟所立的回滬再訊并飭捕房將四歲之孩提案候察當有某西人上堂稱我與所立的　朋友可否保鄭出外俟所立的到來再行交案太守不准○周金桂訴稱小的素日設攤檐下得錢餬口昨晨楊德初覇佔攤基與論逞凶致被咬傷手指楊供小的係鎭江丹徒縣人年十八歲父母弟兄均在原籍惟小的流落在滬藉賣牛肉爲生周以小的佔其攤基爭執之餘誤傷手指叩求　遣回籍俾得一家圑聚則感恩不淺矣蔡太守飭將楊父值日差看管以待資遣回籍周略有傷痕着自投醫院療治○絲綫店夥王阿二訴稱昨日楊溪祥來買桂子邊計洋一元五角並不付給持物奔逃當卽狂呼由捕阻獲原贓已被抛掉今蒙解案叩請將價追償楊供湖北人向在營中當勇業已裁撤昨向買邊抛掉原屬不是惟叩施恩蔡太守判管押十四天并着繳還價洋一元五角○王吳氏訴稱家住吉慶里昨有周才生闖入家中强指小婦人賣娼與論持蠻扭入捕房捕頭以細故不理釋令出外周旋又來尋釁致被拉碎布裙因又報捕拘案周供小的昨至人家索錢一百四十文路經該氏門首被該氏拉入小的不依與之口角别無他故蔡太守謂該氏隨路拉人無恥已極嗣後再有前項情事定干究辦惟周疉向尋釁亦屬不合姑飭覔人保釋 
[法界公堂瑣案]  
　　法租界城河浜紫來街紫來閣茶館主施嘉泰投案訴稱昨日陳長春來啜茗與其同業中人算帳打架我上前勸解被其毆打并將衣服扯破牙齒打脫茶椀檯子等被伊打毁爲此鳴捕將陳送案據陳長春供做穿滕生意在致遠街開店向木匠朱松林索欠洋三元二角伊云在茶館中坍伊檯故與我打架我祗一人茶館中不將伊等拉住反將我拖出茶館痛打然後鳴捕王司馬問朱松林住在何處答稱伊住老北門内穿心街司馬着將陳長春暫押候簿到朱松林再核○昨日黎明時法捕房巡捕拘到一人手携活雞一頭秤一枝鐵鑿一柄鎖匙一個質押票十二張以其形跡可疑拘押解案王司馬詰問之下據其人供姓盛名玉山在寗波會館相近見一人跌落河中囑我拉起身體盡濕故將物交我暫携詎被巡捕拘去落水者　我被拘乘間逸去司馬詰其票中何物答稱兩張是自已之物其餘是借别人衣服質押有棉被七條及短衫作裙等司馬着將盛玉山押候查明再行核辦○積竊王阿六經法包探查到管押解案後業已懲貴王司馬以該竊逗留在滬難保其不再犯偷　因着送縣遞回原籍○前報列十六鋪禁地家逃出竊犯陳才寶楊渭英兩人因該竊曾偷法界楊華華家物件被法包探查到解案後供出板箱業已賣去衣服三件質錢用去押票在彩視街烟館王徐氏處王司馬着吊贓及法包探往查時衣服口被王徐氏贖出計錢一千三百四十文又買票計錢一百六十六文當將衣服吊到并傳王徐氏及原告到案司馬詰問之下判將衣服三件着楊華華領去王徐氏窩贓照數着再罰一半充公陳才寶楊渭英押候嚴比○法包探獲到積竊莫阿狗王桂生抄出押票昨日解案據供票中是馬褂道袍等物係在瀾泥渡道士家内偷得王司馬以莫阿狗釋放不多時今又犯竊實屬可惡着責四百板王桂生押候懲辦 
 
 

Page 4

 
 
[書警船燈浮樁册後]  
　　昨承海關造册處貺光緒十三年各關警燈浮樁總册一本披而閱之則内開通商各口燈塔燈船燈行警船浮樁等建置之處自初設以迄光緒十二年十一月卽泰西一千八百八十七年正月爲止精細詳盡纎悉靡遺誠航　之金針指迷之寶筏也是書本係英文深恐華人未盡精通因更譯以華字諸君子留心船務者可向上海香港横濵等處别發洋行購閱也特識數言以答雅意 
[仁心利濟]  
　　屈臣氏大藥房製藥精而取效速遠近咸知無庸贅述其分設山東省城者口歴多年正月間山東巡撫張朗齋中丞差巡捕官以紅絨帳一張至分局懸掛又以仁心利濟匾字并手書寄至香港藥房主人處大加褎美蓋諸藥之治病補身固爲可取而其有裨於中國士民者尤在戒烟諸品中丞與人爲善宜其亟爲表揚也錄廣報 
[更正]  
　　昨日瑣記中載布告天下悞刻號召天下台卽更正[  文報局内協賑同人謹誌]  
[北條鷗所先生來視余疾次日以詩見寄并惠名紙詩以謝之卽步原韻]  
　　年逾四十尙無聞幸有名流德可薰視景也知嗤趙武論交敢說慕田文藥爐消受春三月竹枕支離夢二分最喜雲箋天外至題詩不待埽苔紋[  古越高昌寒食生拜手]  
　　哭四詩人詩頻年以來詩人之萃于海上者固多而近年之中詩人之死於海上者亦復不少以余所最相知者而論有四人焉屈指追憶各哭以詩魂如有知定同浮一大白於九泉下也○葛隠耕孝廉如此才華付冷吟都絳痼疾苦相侵登科幸破詩人例閉戸原非志士心早把集成付梨棗似知病不起參苓盖棺自有千秋論温厚和平是正音○陳曼壽明經東瀛原飭勝西瀛彼此同輕域外行方擬歸舟談海國偏驚騎鶴返蓉城髫年熟聽聲先噪老境何堪運不亨手把味梅遺稿讀輸君早我負時名○李芋仙刺史一夕詩狂竟上天詞人交痛美人憐死拚骸骨埋花底生擁圖書滿榻前君有句云一身放倒聽花埋又常繪萬卷隨身圖友徧公鄉徒碍道買殘歡樂不論錢毁譽何苦紛紛起我服斯才定可傳徐　笙明府老不逃禪輙戀花年年海角又天涯有情遍　留芳躅無疾驚看返素車　近風華塵不染集成天韻衆爭誇訂交我切忘年感負　難償屬望賒○詩成再系一絶仙才都應修文召朽拙偏留吏隱身無補蒼生亦何用空將老涙哭詩人倉山舊主狂醉稿 
[蘇省撫轅抄]  
　　二十七日縣丞朱祥榖禀知本日到閶胥門外二叚夏防陸巡　藩轅牌示照得長洲縣敎諭陳濚計典休致遺缺查有丹徒縣人前泰興縣訓導趙性堪以委署○二十八日候補同知金鍾彦銷解京餉差從九何其昌禀知奉督辦浙西常鎭緝私丁道憲札委留營差遣 
[浙省撫轅抄]  
　　三月二十四日改掣浙江卽用縣江峰青由京分發來省禀到鄧進燮禀銷紹興發審差布經歴張禀知本日任事代理布經歴葉禀知本日交缷候補府照磨周袞禀知防軍局委山東等處探硝礦差卽辭巡檢席與壽裏銷直隸　硝礦差○二十五　縣丞邱軒禀在防軍局委　福建硝礦差只○十十六日署化縣金禀銷發審局差禀辭赴任蔣清竪禀知奉東司委　局幫審差咨　鎭海縣穿山巡檢程德昌禀謝藩司飭知赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年三月二十四日京報全錄]  
宫門抄○江督曾等奏請將已故大員立傳建祠摺○雲督岑奏特叅疏防重囚越獄營獄各官摺○又奏請調署府縣片○閩督楊奏爲請補守備摺○川督劉奏委員採買牙硝片○西撫李奏叅知縣摘頂片○將軍希奏留員差委片○三月二十四日刑部都察院大理寺正藍旗值日吏部引見二十八名都察院四名○廣西按察使張聨桂到京請安○升泰謝賞荷包等物恩○長善請假十日○漙豐續假十五日○果勒敏布續假一月○召見軍機松森奕年宗佑張聨桂○皇上明日用膳辦事召見後至北海○○兩江總督臣曾國荃安徽巡撫臣陳彝跪奏爲已故大員戰功卓著遺愛在民籲懇天恩俯准宣付國史館立傳並在立功省分建立專祠春秋致祭以彰藎績而順輿情恭摺具陳仰祈聖鑒事竊據署安徽布政使丁峻詳稱據安慶府知府成善詳據懷甯縣紳士署宣城縣教諭舒卓元等禀稱已故署安徽巡撫原任安徽布政使吳坤修前在軍營帶兵剿賊轉戰江西湘鄂各省咸豐九年間移師來皖次年正月攻克建德是役以數千人擊悍役數萬衆卒能以少勝多厥功最偉同治元年先後收復洞城廬江廬州府縣諸城四月駐防西梁山八月調紥太平府是冬移駐蕪湖縣三年九月會合各該水師疉克窰灣金寶圩水陽新河莊塘溝滄溪各該賊隘乘勢進兵降賊二萬旋削平東壩賊壘四年署安徽徽甯池太廣道五年補安徽按察使署布政使七年補布政使署理巡撫篆務以軍營積勞過深十年間在任病故奉旨照布政使例議卹贈内閣學士銜廕一子入監嗣經江西官紳禀請入祀鄉賢祠經禮部核准於光緒三年三月初二日具奏奉旨依議欽此伏念吳坤修自交卸軍務莅官來皖時值省城初復各郡縣當賊捻糜爛之餘民氣蕭索百事廢隳吳坤修崇學校講吏治撫難民查保甲借籽種修城垣悉心籌畫百廢具舉公帑不足輙捐廉濟之八年在署理巡撫任内適值大水爲灾飢黎徧野吳坤修親乘小舟周歴查勘倡捐萬金全活無算尤其政績之最著者也此外如籌築圩堤興修衙署循荒積榖掩骼埋胔諸要政靡不及時舉辦不數年而民氣晏然若不知爲兵燹後者其用心之苦任事之實洵爲遺愛在民爲此造具事實册結轉詳請奏前來臣等查前漕運總督袁甲三前署徽寗池太廣道福咸前署蒙城縣知縣蘇履中等均經前撫臣等奏准於皖省建立專祠有案今已故署安徽巡撫原任布政使吳坤修遺愛在民事同一律旣據該紳士等聨名籲請合無仰懇天恩俯准將吳坤修戰功政績宣付國史館立傳並在安徽省建立專祠由地方官春秋致祭出自聖主鴻慈除將送到事實册結咨移部科查核外謹合詞恭摺具陳伏乞皇太后皇上聖鑒訓示謹奏奉硃批着照所請該衙門知道欽此○○降二級留任雲貴總督兼署雲南巡撫臣岑毓英跪奏爲特叅疏防重囚越獄之管獄有獄各官請旨分别革審議處恭摺仰祈聖鑒事竊據姚州知州曾楫事據吏目謝金銓禀稱光緒十二年十二月二十五日酉時風雨大作監墻水溝被雨冲决一洞有監犯余品三胡椿庭饒小餘僅陳洪潤四名乘更夫人等在監外更房躲雨扭斷鐐銬扳折栅木將禁卒一人用帶縳口並將其手足捆住卽由冲决溝洞處逃逸報經會營加派兵差跟蹤追捕於二十六日拿獲陳洪潤一名因被追跌傷心坎將犯騐訊飭醫詎該犯傷重卽於是夜身死余品三等逃逸無獲禀請通飭嚴緝等情據　卷查核犯余品三胡椿庭饒小餘僅係糾劫過客得贓傷斃事主韓谷齋案内正盜余品三胡椿庭罪應擬斬饒小餘僅係被逼上盜臨時畏避事後亦未分贓罪應擬徒之犯前據委員會審供認不諱已批飭分别照章辦理在案陳洪潤係搶奪州民王鳳書家因訊供游移尙未定罪名之犯當經臣以盜犯余品三等越獄脫逃其時尙在黄昏何致兵役人等皆無覺查不卽追拿且被悃禁卒究係何姓名該州來禀不將勘訊情形詳細叙明難保無隠飾情弊卽經批司將該吏目撤任勒令嚴緝並飭委員前往查勘明確將此案提省審辦去後兹據該管道府揭由署藩司史念祖署臬司譚宗浚會詳請叅前來臣查該吏目謝金銓職司管獄自應嚴加防範乃漫不經心致令重犯脫逃四名之多雖據於五日限内拿獲未定罪名一犯其餘斬犯二名徒犯一名尙在脫逃未獲實非尋常疏忽可比該州曾楫未能督飭豫防致有疏失咎亦難辭相應請旨將管獄官署姚州吏目謝金銓革職拿問以便提同禁卒人等審辦有獄官姚州知州曾楫交部議處俟限滿有無弋獲再行分别辦理外所有特叅疏防重囚越獄緣由謹恭摺具奏伏乞皇太后皇上聖鑒訓示再雲貴總督係臣本任毋庸更銜合併聲明謹奏奉硃批另有旨欽此○○岑毓英片再麗江府知府歐陽儀調省遺缺查有現署廣南府事准補麗江府知府黄金銜應卽飭赴本任所遺廣南府知府缺查有補用知府周濟泰品學兼優堪以署理又調署元江直隷州知州大關同知周瑞璧烟不耐烟瘴辭退遺缺查有補用通判韋勳承頗有胆識堪以署理又署祿豐縣知縣王永廉撤省遺缺查有准補易門縣知縣孫祥麟堪以署理據署藩臬兩司先後會詳前來除分檄飭遵外謹附片具陳伏乞聖鑒再雲貴總督係臣本任毋庸會銜合併陳明謹奏奉硃批吏部知道欽此○○頭品頂戴革職留任閩浙總督兼管福建巡撫事臣楊昌濬跪奏爲遴員請補陸路守備員缺以重職守恭摺具陳仰祈聖鑒事竊照浙江甯波城守營守備吳得林因案革職所營守備係陸路題補之缺准到部咨第三輪第四缺應輪用儘先人員行令揀員請補等因部定章程儘先各官均按奉旨先後挨次補用如實在不得其人或員缺緊要亦必須將名次在先各員按名指實於此缺何項不宜方准將名次在後之員聲明請補等語查是缺守備駐紥甯波府城該處係沿海要區華夷雜處稽察巡防最關緊要若非精明勤幹之員不足以資得力臣隨在於已收標陸路儘先各守備内逐加遴選如名次在前之竇雨田王立忠李殿魁均請假回籍未報旋浙林步明丁憂甫據服滿另案咨部余慶祥收標履歴未據造送請咨謝家桂續保都司施恒敬官育僑蔣大觀高洪深邵錫藩均與是缺人地未宜俱未便遷就請補惟查有閩浙儘先補用守備馬雲龍年四十一歲浙江錢塘縣人由武進士引見奉旨以營守俻補用欽此蒙部掣發福建省試用同治十一年七月初十日收入閩浙督標中軍試用期滿報部續於台灣後山三次剿平番社案内出力保奬以守備留於閩浙儘先補用並加都司銜光緒五年十月二十五日奉旨允准並造送履歴咨准部覆註册歸班序補在案該員年力富强才具勤幹歴署台灣泉州城守各守備事務辦理裕如前因海防吃緊經浙江温州鎭總兵張其光派充親兵哨長晝夜嚴守不無微勞詳保存記有案以之補授斯缺洵堪勝任核與班次列章均屬相符而名次在先各員亦按名扣除例得聲明請補合無仰懇天恩俯念沿海陸路守備員缺緊要准以閩浙儘先補用守備馬雲龍補授浙江寗波城守營守備於營伍地方均有裨益如蒙俞允該員係奉部掣發候補今請補守備銜缺相當毋庸送部引見除飭取履歴另咨外謹會同浙江巡撫臣衛榮光浙江提督臣歐陽利見合詞恭摺具陳伏乞皇太后皇上聖鑒勅部議覆施行謹奏奉硃批兵部議奏欽此○○劉秉璋片再查光緒八年十一月初七日准戸部咨議覆軍需善後報銷章程内開各省設立機器局採購機器事前報部立案事後方准核銷等語奏奉諭旨依議欽此等因謹卽欽遵行司移局辦理在案兹據機器局委員成綿龍茂道承厚候補道黄錫燾詳稱局中製造洋火藥需硝甚多必須委員速爲採辦方免停工待料之虞現在局中所存牙硝將次用罄亟應委員帶銀前赴茂州一帶地方採買頂上牙硝十萬斤運解回局以資製造等情前來除飭愼選委員前往迅速採買俟購辦齊全核實彚案報銷並開具清單咨部備查外所有此次委員採買牙硝緣由理合附片具陳伏乞聖鑒謹奏奉硃批該部知道欽此○○李秉衡片再州縣經徵錢粮例應隨解不准酌留致有挪移兹查有前任興安縣知縣柳恩慶徵存光緒十一年分地丁銀四百六十九兩三錢八分七厘又二厘耗羡銀四十七兩四錢六分四厘又五厘耗羡銀一十一兩八錢六分六厘又部飯銀九兩六錢九分四厘又停支一成耗羡銀一十六兩八錢二分九厘又兵部粮米折銀二百三十一兩八錢八分七厘共徵存未解銀一千三百四十六兩三錢三厘迭經嚴催均未解繳據署藩司慶愛署臬司凌彝銘會詳叅追前來相應請旨將前任興安縣知縣柳恩慶先行摘去頂戴勒限四個月内將前項徵存銀兩掃數解清倘逾限不解或有虧挪情弊另行從嚴叅辦謹附片陳明伏乞聖鑒訓示謹奏奉硃批柳恩慶着摘去頂戴勒限追繳餘依議該部知道欽此○○希元等片再查吉林揀發留補兩項佐雜人員除丁憂事故外現均委署地方省中需員差委查有儘先選用巡檢林雲陞候選巡檢唱維翰二員年富力强當差勤愼合無仰懇天恩准將該二員留於吉林補用藉資差委除飭取履歴咨部外理合附片具奏伏乞聖鑒謹奏請旨奉硃批吏部議奏欽此 
 
 

Page 10

 
 
[光緒十三年三月二十五日京報全錄]  
　　宫門抄○諭旨二道錄前○發抄硃批四道○黔撫潘奏本年秋收後查覆保甲完竣摺○閩督楊奏爲查明各屬未經審結盜案摺○又奏爲拿獲盜匪就地正法片○浙撫衛奏報甌海徵收華洋各稅銀數摺○楚督裕奏爲委署道員片○江督曾奏爲籌議江北冬漕仍由河運章程摺○蘇撫崧奏糧道北上日行事件由蘇府代行片○將軍慶等奏請將洋藥釐捐暫充營餉片○三月二十五日工部鴻臚寺鑲藍旗值日無引見○呼倫貝爾副都統薩克愼請訓○徐郙曾紀澤由東西陵回京請安○咸公續假二十日○閻中堂請假五日○召見軍機徐郙薩克愼恩燾裕理○皇上明日用膳辦事召見後至北海○發抄裕祿等奏籌備制錢解津辦理情形奉硃批戸部知道欽此○又整頓錢法現辦之案相符奉硃批戸部知道欽此○德馨奏補行計典舉劾各員實蹟奉硃批吏部知道單併發欽此○又陶繼曾署安福令奉硃批吏部知道欽此○○貴州巡撫臣潘霨跪奏爲本年秋收後覆查保甲完竣恭摺仰祈聖鑒事竊查咸豐六年十二月十八日欽奉上諭蔣霨過奏舉辦保甲及民教未能依限辦理一摺保甲與圑練相輔而行貴州省苗教各匪勾結滋擾曾據蔣霨遠以咸豐三年以來辦理圑練頗著成效入奏朕方謂該撫自已將保甲章程實力經理乃復以匪徒滋擾未能清查爲辭實屬不知體要所有該省保甲事宜着蔣霨遠督飭所屬認眞赶　毋得視爲具文欽此又查嘉慶十九年十月二十四日欽奉上諭編查保甲一事着各直省州縣于秋收後責令該管道府直隷州親往抽查禀報督撫交兩司核對具詳督撫于歲底彚奏次欽此伏查黔省漢苗雜處向祗編查漢民戸口苗寨係責成土司編查嗣因客民附居苗寨買當苗産者漸多清查客民戸口田産編入保甲不准續增毎年秋收後將客民舊戸遷徙若干現存若干其舊戸内有子孫分居若干覆查一次奏明辦理歴經按年奏報在案兹據貴陽等屬具報光緒十二年分應辦保甲各地方官循照條規曉諭村寨保長人等將戸口有無遷徙增减自行逐細查明造册呈送先由地方官親往查核出具互保甘結將門牌查對塡寫按戸懸挂造册申詳由本管道府直隷州親往抽查申報至省垣重地與關廂内外人烟稠密恐有匪徒濳匿分派委員圑練紳士挨戸覆查今將姓名年歲逐一登記藩臬兩司核對各該員辦理尙無廢弛滋擾情事據貴陽等屬原報附居苗寨客民六萬五千七十一戸歴年遷徙回籍者一萬二千八百七十九戸現在實存舊戸客民五萬二千一百一十六戸又道光十年起至光緒十二年秋間止舊戸内子孫分出另居者一萬七百九十戸又查興義府原報佃戸客民四千一百三十四戸亦自道光十年起至光緒十二年秋間止舊戸子孫分出另居者一千三百六十六戸據藩臬兩司具詳前來臣覆核無異除將光緒十二年分查報戸口佃數仍照向例歸於民數榖數案内造册咨部外並督同兩司飭令各屬隨時稽察實力奉行務使戸口肅清奸匪無從溷跡閭閣永得乂安以期仰副聖主綏靖苗疆之至意所有光緒十二年貴陽等屬覆查保甲完竣緣由理合恭摺具奏伏乞皇太后皇上聖鑒謹奏奉硃批知道了欽此○○頭品頂戴革職留任閩浙總督兼管福建巡撫事臣楊昌濬跪奏爲查明各屬未經審結盜案恭摺仰祈聖鑒事案准部咨咸豐元年欽奉上諭各省大吏有察吏安民之責卽如緝捕一端已迭經申諭力求整頓之方着該督撫等於年終將特　交辦事件並拿獲盜案除辦結外其未結若干案分晰開單並將現辦情形具奏以備查核欽此伏查閩省山海交錯　類易於濳蹤緝捕一端經臣迭飭各屬力求整頓並酌撥營勇分布巡防不容稍涉懈弛所有光緒十二年分各營縣拿獲盜匪除審明情罪重大者禀准就地正法另行按季彚奏餘亦隨時審解照例擬辦外計有林鴨姆灶等盜案八起或捕經報獲或尙須質訊一時未能完結業經飭司嚴催赶辦仍督飭各屬認眞編查保甲搜捕奸宄以靖地方兹届年終彚報之期據署福建臬司解煜會同臬可張夢元核詳前來臣謹開單恭摺具陳伏乞皇太后后上聖鑒謹奏奉硃批刑部知道單片併發欽此○○楊昌濬片再閩省内地就地正法各犯遵照部咨按季具奏在案兹查光緒十二年冬季分據防營曁崇安上杭等縣報獲匪犯譚履輝袁海青彭嗣才應正林徐青仔五名或入會爲匪或夥盜殺人均屬情罪重大未便稽誅當於審明後欽遵前奉諭旨卽行正法以昭炯戒據署福建臬司解煜會同藩司粮鹽二道核詳請奏前來除咨部外臣謹附片陳明伏乞聖鑒謹奏奉硃批覽欽此○○頭品頂戴浙江巡撫臣衛榮光跪奏爲甌海關第一百二結徵收華洋各稅銀數遵照新章敬繕四柱清單恭摺仰祈聖鑒事竊准戸部咨新添温州等四處通商口岸援照瓊州開辦成案將收各項稅銀三個月奏報一次又准部咨祠後毎届奏報華洋各稅將管收除在數目逐欵開單送部以憑查核等因在案兹據管理甌海關温處道苑棻池詳稱自光緒十一年十一月二十七日起至十二年二月二十六日第一百二結期滿止所收稅鈔並支存各款遵照部章開具四柱清單詳請奏咨前來臣覆核無異除分咨查照外敬繕清單恭摺具陳伏乞皇太后皇上聖鑒謹奏奉硃批該衙門知道單併發欽此○○裕祿等片再湖北安襄鄖荆道盛樾型於本年正月十七日因病出缺所遺篆務亟應遴員前往接署查該道統轄三府一州界連秦豫民風素悍更值各該軍營散勇之後游手衆多戢匪綏良倍關緊要必須强幹有爲之員方足　資治理兹查有候補道陳汝蕃才識練逹任事實心歴任湖北府縣措施咸官於該處地方情形亦深熟悉堪以委令署　除檄飭遵照並將盛植型因病出缺照例恭疏題報外所有安襄鄖荆道員缺緊要相應請旨迅賜簡放以重職守謹合詞附片具陳伏乞聖鑒謹奏奉硃批另有旨欽此○○太子少保兩江總督一等威毅伯臣曾國荃跪奏爲光額十二年分江北冬漕仍由河運籌議辦理章程恭摺馳陳仰祈聖鑒事江北本届新漕遵照部議仍辦河運經臣等將起運米數於光緒十二年十二月初九日專摺會奏在案兹據江寗布政使許振褘江安糧道馬恩培詳稱江淮揚通四府州應徵　田漕粮徐州府屬應運粟米改辦大米經委員分往江北一帶照數購儲一面遴委江北候補知縣俞熙作爲襄辦馳赴寶應氾水界首等處設局將雇船兌米各事宜提前趕辦於上年十二月初一日開兌限本年二月内全帮兌竣分爲前後兩帮次第開行俾得及早抵東候汛渡黄北上惟查微山湖係江南山東兩省濟運水櫃近來淤淺日甚不敷鋪濟其大泛口夏鎭口三汊口十字河開河靳口袁口安山等處或向係砂礓或淤墊太甚濟甯一帶向恃汶水濟運上届分水口築壩收蓄船到開放頗爲順利十里閘口門外仍須將舊河挑通取直俾得順流而下迨漕船挽抵臨清歴因衛水較小守待汛漲未免耽延時日如將臨清磚板兩閘内塘河挑深配年衛河之底庶船到卽套塘前進無須候汛入衛以及十里鋪陶城埠口門外新淤均須分别大加挑濬方得暢行無阻應由東省赶將淤淺各工認督疏濬一律深通以利漕行所有應辦一切事官查照成案參以現在情形擬具章程具詳請奏前來臣覆加查核謹繕清單恭呈御覽此外如有未盡事宜及沿途有須設法變通之處容俟隨時由糧道酌量禀請奏明辦理除飭江安粮道馬恩培將應運米石依限斛兌開行沿途實力催儹並咨東河督臣山東撫　迅將東省運道及淤墊各處先期分飭查勘興挑赶辦以免臨時棘手外理合會同漕遵總督臣盧士杰江蘇巡撫臣崧駿恭摺由驛馳陳伏乞皇太后皇上聖鑒訓示謹奏奉硃批戸部知道單併發欽此○○崧駿片再蘇省光緒十二年分各屬徵收漕曰粮米除提撥河運十萬石外其餘米石仍行由海運抵天津後循辦徑運通壩交兌業經奴才於　運章程摺内會奏飭委蘇松督糧道成桂前往津通督辦交米在案兹據該道詳稱卽日帶印北上除緊要公事隨時遞由途次核辦外其日行事件委蘇州府就近代行代印以免積壓詳請循案奏報前來理合附片具陳伏乞聖鑒謹奏奉硃批知道了欽此○○慶裕等片再奴才慶裕查船規銀兩向歸捷勝營支放月餉不敷之欵由鹽厘項下撥發奉軍餉乾亦由鹽厘項下發給捷勝營月餉壽勝字營撥去底餉毎年不下二十萬十一十二兩年因被水災船規收數大減鹽厘亦因之不旺船規收數愈少鹽厘撥數愈多奉軍餉項計至下半年亦不敷支放查洋藥厘稅票捐自上年四月起至本年二月内外城已收厘稅票捐共三萬零計至四月截數止可收四萬上下合無仰懇天恩准將上年四月至本年三月所收厘稅票捐銀兩暫歸捷勝營充餉如明歲船規徵收足額仍照部章將洋藥厘稅票捐另行存儲聽　部撥奴才爲預籌餉項起見是否有當伏乞飭部核議施行謹奏奉硃批覽欽此 
 
 

Page 11

 
 
[好事多乖]  
　　九江大南門内某尼菴日前有一狂童携其意中人相將入門稽首慈雲徘徊殿下日之夕矣遂于老尼前婉言轉借一席地以免跋涉霜露老尼許之二人遂就　之西廊借枯木床爲雲雨之會正在繾綣情深不提防爲老尼所見遂大怒曰佛門清凈土豈容汝輩玷污耶若不速去請吃金剛杵勿怪老身唐突也二人聞言不勝羞愧遂相携而去噫使君自有婦羅敷自有夫何竟忘瓜李之嫌而作鴛鴦之夢耶宜其爲老尼所呵也 
[鄂渚報]  
　　三月十三日委辦湘口厘局候補府司獄王權禀謝留辦管解第一批京餉候補縣姜光裕禀辭准補沔陽州同鄧乃漙卸署隨州州同回省藩憲牌示武昌府同知要缺飭准升之長坦赴任武昌府通判印務詳委分缺先前補用通判徐澄署理十六日署黄陂縣黄宗度謝委卽用縣譚爲霖孝廉　正知縣藍佩青俱奉江漢關委問案差署大冶縣道士洑巡檢胡灝准補房縣典史俞世恩均禀辭赴任十七日藩憲牌示　陽縣典史事務詳委補用從九詹釗署理 
[助賑彚登]  
　　四川無名氏善士爲病求痊續助賑洋二百元委解直東災區○楷記交來義茂和寶號春酒移賑洋一百元○浦東賈善士聨淦來函述及令叔翠巖先生平生節儉不尙浮華三月二十八日爲先生七秩壽辰因念災區需賑孔亟移助英洋十元以爲同志者勸○京口桐油業春巵移賑洋四十元委解直東是皆能俯憐歉况獨見其大者用特謹列報端以志敬佩上海北市絲業會館籌賑公所少欽施善昌謹誌 
[泗安軍次感懷]  
　　大纛高懸落日横時在何子文軍門幕中蒼茫海島感浮生天涯莫挽沙蟲刼人世難消鷸蚌爭賈誼上書徒痛哭長卿買賦太輕名引杯剪燭攻愁壘寶劍春宵匣裏鳴[  草草寄廬主人楚南謝楨榖罄宜氏甫稿]  
[奉訪高昌寒食閉門養病漫占俚句卽呈吟正]  
　　屏除聲利斷知聞盡日簾攏樂氣薰丈室看君閒示疾一尊許我細論文門前水可長三尺夢裏春還留幾分預備遊山雙蠟屐明朝好去破苔紋[  海上浮查客弟鷗所求删稿]  
[春夕招同倉山舊主高昌寒食生崽琴室主懴情侍者諸君小飲意琴有詩見示卽依原韻錄呈吟正]  
　　悠然高遁此心甘世味何如醪味醰紅閣傳杯花共笑筵借　斐卿校書粧樓明鐙照影酒微酣萍蓬遊跡來江上楊柳春愁滿浦南且要當筵拚一醉少年心事與誰談 
說着虚名我不甘且憐書味漫醰醰一年容易春還暮小飲先判醉已酣若得題襟追漢上也忘作客在江南詩成只寫閒胸臆格律何須俗士譚海上浮查客率稿 
[上海三馬路與昌恊賑公所陳竹坪經收山東直隸賑捐三月廿六七日第六百十一二次清單]  
　　本埠王悔初善士祈病速愈洋一百八十元張華堂先生交來醒悟齋洋三十四元胡蔭菊爲妻患病祈禱灶神許愿助賑立見全愈完愿洋十元無名氏洋十元鎭海道人爲五旬生辰子女集洋移賑洋二十元吳越世家子女祈母平安完愿洋六元陳席氏祈脚疾速愈洋三元無名氏洋一元○瀏河陶靜涵先生續募來隠名氏本洋五元徐福順金同順二戸各錢五百文張源順徐萬興沈隆順先元泰吉萬盛徐來興豐源順尹吉來劉長源各錢四百文裔福興曾萬泰各錢三百文裕安泰錢二百文以上十五戸共來本洋十元内估看銅洋一元○塔册紹興山隂柯橋全盛信局鄔生順續募無名氏洋一元五角魏如滿洋五角以上合來洋兩元由全盛局交來○移種福田册新篁恆森絲行續募張壽萱堂洋一元友竹山莊維記二戸各洋五角以上合來洋兩元由全盛局來○新册補過子第十次續募張恆興絲線作吳隆昌染坊朱裕泰北號金泳興紙號金竹筠高南屏宋魯山謝道杰朱錫山祝三多吳均安陸蘭生繆子雲徐子嘉李蘭香李菊亭何壽軒蔣于莊鄭芷香鍾雲升畢方洲各錢五十文以上合來洋一元由姜珍卿先生交來○京都善士助來諸鉅公墨寶對聨二副售見洋二元百忍堂銅洋八元裕記銅洋八元張大善銅洋二元○兩天共收英洋二百七十一元本洋九元銅洋十九元合併聲明 
[上海四馬路文報局内恊賑公所經收賑捐三月下旬清單]  
　　廿七日常熟馮璧瓏李永詳徐木君三翁送謝景宣兄湯餅會十元張雪堂先生送謝景宣兄湯餅會二元清江電報局朱海蜂先生送謝景宣兄湯餅會二元本埠同康莊内孫芸臺先生送謝景宣兄湯餅會二元太倉繆衡甫先生送謝景宣兄湯餅會一元○南陞輪船陳灼廷先生銅洋一元又交來福建韋錦山善士爲韋翁氏求病速愈許愿助英洋三元又爐坯洋七元○笠澤妃青閣内史求肝恙速痊一元○使君受福册定海道頭巡政廳盛交來井養生爲次兒仲安省冠禮又爲兒輩航海平安四元又經募李張　節省帮傭工資移賑一元又勉之女史一元○本日共收英洋廿七元爐坯洋七元銅洋一元 
[上海北市絲業會舘籌賑公所施少欽經收山東順直賑捐三月十六日第一千三百十八次清單]  
　　現成功德莫要錯過機緣救命摺第五千七百三十七號源豐潤募聿修堂王朱鞠人經儉甫清愼堂章伯撥五戸各五角○又五千七百八十五號同心置一元錢二百寗波正和局來○又四千一百十四號同潤謝借詩募無名氏六戸各錢一百五十又八戸各一百又二戸各五十共十六戸合來洋一元錢七戸五十○又三千九百十五號長源萃記募方榮記陳菽記蔣愼記王景記月記馬雲卿沈啓说唐少華翁東順李心章蔣福昶高網珊十二戸各錢一百劉文記宣賜記蔣錦芳周藹堂四戸各五十共十六戸合來洋一元錢三百四十五○又七千五百八十三號祥和典募黄求病不發一元陳一元麟四百五十徐四百孫二百共五戸由平湖全盛局合來洋三元○又三千四百二十三號嘉興無名氏隴西氏吳海亭三戸各一元憶昌庄五百徐三百不書名不書名南雅堂宏農氏四戸各二百馮添源孔庚伯隠居士不劉名五戸各一百共十四戸合來洋五元錢六十豐泰來○又六千十六號廣昌典募詹子俟七角不留名六角半不留名宋愼卿無名氏王禹門吳明遠不留名隠名氏七戸各二角萍寄生一角半王寶生江永年黄殿卿清卿夏炳玉汪建業六戸各一角共十六戸合來洋三元虚對開一元○又六千八百十七號久和典募無名氏一元無名氏六百月記無力子雲記三戸各四百江乙青吳鏗不書名鄒友仁勉書名董偉保六戸各二百陸席珍一百共十二戸合洋四元蘇州全盛局來○又三千七百六十號裕泰募無名氏二戸各五角如松堂五角共三戸合來洋一元五角○又八千九百五十二號不力子洋二元由蘇州通裕局來○又六千七百八十一號德泰昌恆興德無名氏三戸各二元竺韶亭張劍亨各一元無名氏二元艾慶瑞一元共七戸合來洋十一元○又二千一百九十七號永泰募貧幼子求椿萱益壽一元桂脉山房九角永泰怡昌各五角葉鏞守寒子葉健記三戸各二角葉毓山吳雪香吳正記孫松巖陸慶堂五戸各一角共十二戸合來洋三元五角虚對開一元○又六千九百零九角安生典余二元九角洪氏求合家平安汪居安氏程氏合家平安類川福田四戸各一元知愧生一角隴西氏三百五十平陽氏業安氏各三百名揚氏一百共十戸合來洋八元八開一元錢二十○又一千九百八十四號蕪湖源興莊募無名氏三戸謙興雲木號陳宇華恊興隆木號源興德吳方泰乾泰和九戸各一元吉利祥王和生木號信義行無名氏四戸各五角無名氏四百五十王炳元董湘臣各三百共十六戸合來洋十二元老福興局來○又五千二百二十五號　申號募曹旣勤發寶堂各一元由鎭江正和局來洋二元○又三千十七號谿溪徐永孫平安洋二元○又五百八十五號利和號募劉存仁堂六元補過齋二元由大通恊興昌局來洋八元○又三百三十號吕劍儔一元三角黄梅舫沈英泉各五角朱康田四角楊春卿胡亦香各三角無名氏二角共七戸合來洋三元五角○及三百九十八號潤昌棧募無氏名五角又三角又四戸各二角愼星金鑑堂煥四戸各二角求祿子一角崔鼎銅洋一元共十二戸合來洋廿五角銅洋一元○又一千四百八十號補拙二善士洋三元瀏河寶順局來○又六千四百九十四號南匯王姓募張佩卿一元留餘記郁李溪各五角徐曉樓黄琴堂陳益齋徐耘渠穆匯訂唐裕臯夏石香曉山八戸各二角王敬亭倪雲樓不留名庄硯花王洪生五戸各一角共十六戸合來洋三元五角錢六百十八文寶順局來○又三千四百三十號三竃代募氏募汪瑞周吹壎生無名士徵敬士四戸各一元保家安彚芹士程百昌獻芹子闔家吉合誠氏祝椿記誠應士八戸各五角共十二戸合來洋八元垣直橋寶順局來○又三千三百三十一號廣生昌售見錫箔灰五角慈谿山野居士五角由嘉興正源局來洋一元○又六百九十六號上海學寄鴻善士募六記九記十記三戸各虚對開一元體睡軒主三浙閒鷗無名氏周記無名氏陳興六戸各二角醉玉樓主人倚紅馬記三戸各一角共十二戸合來洋一元五角虚對開三元○又九千八百八十號詠花居士秋爽齋二戸各二元純嘏堂中和義記顧耕烟德蔭溪城南室鼈記求目光復明六戸各一元共八戸合來十元由嘉興全盛局來○又六千四十九號無名氏四一元錢一百文○五千六百九十七號無力人募洋一元由寗波恊興局來又七千二百九十一號聽濤主人募吳士發吳家駿二戸各一元紅梅軒四角隠名氏五百六十文不留名張氏不留名三戸各四百文王大榛查少吟集賢屋不留名席氏五戸各三百文香雪居二百六十文不留名吳氏石琴三戸各二百文共十六戸合洋六元四元○隠名氏求合家平安由盛澤正源局來一元無名氏由硤石恆受參號石恆受參號寄永和局來銅洋十二元陸基康爲次子酬愿一元無名氏遊資移助四元六角無名氏由豐裕洋行來十元陳聞聲病愈完愿五元求病速愈人由蘇州全盛局來二元力不足主人求次男痰疾卽愈由婁東永義昶局來二元陳桂祥由杭州恊興局來二元趙沛霖春生合五角唐祥鳳求病速愈五角二戸由坦直橋政大局來洋一元 
[棲流所捐欵]  
　　謹啓者日前承陳竹坪大善士交來蒙馮直刺總巡蓮士俯念流黎不分畛域勸到姚文記捐洋十元又徽州留餘堂助洋十元撥助敝所經費欽感實深除掣收票外理合登報以誌謝忱棲流公所司事謹啓 
 
 
 

Page 12

 
 
   
 
