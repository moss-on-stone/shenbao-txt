# 1909 - 36 - 4912938

 

Page 1

 
 
   
 
 

Page 2

 
 
第一張第二版 
宮門抄 
　　正月二十一日召見軍機肅王陸潤庠唐景崇瑞良論說 
[實業進化談（東）（吳）]  
　　天生人而恐其不能生活也。金以銑之。木以幹之。土以敦之。火烜風撓水裦以蒸化之。若山若林。若河若澤。若蹄而走者。若翼而飛者。若鱗而泳者。皆所供人之取求備人之食用者也。方在草昧未開時代獉獉柸柸。一物不知。或茹毛而飲血。或食肉而寢皮。或結巢於樹巓。或穴居於山腹。生生不絕。孕育斯繁。及其稍進。則鑽木以取火。磨石而爲斧。刳木成舟。亦具櫓䊢。範泥作灶。粗識烹飪。蓋已漸漸能知山石木土之用矣。及其更進。則織麻以成布。播穀而取秧。育蠶以取絲。養蠭以釀蜜。動物植物之利。漸次發生。家事其事。人業其業。以其有餘。補彼不足。交易之道。蓋亦自此始矣由斯以上。則爲金鐵時代。冶而化之。鍜而成之。宮室服用。百物具備。布帛菽粟之交易。至此漸覺其不便。於是乎幣制乃興。囊貨以出。易幣以歸。一物之有。可以易百物之無。而人乃各專其業。器乃日求其精。尋丈之木。自棟梁以至物玩。惟用者之器使。一滴之漿。自下秧以至成物。幾變化其形質。蓋至是而天生萬物以養人者。人人皆能利用之。而製造之業大興矣。夫製造之業旣興。則竹頭木屑。皆有取材。馬勃牛溲。不爲廢物。土再燒以成磁。鋼百鍊而繞指。智惟其巧。工惟其精。心思以磨礪而日出。物類以變化而日多。恐逾供求之率。乃爲酌劑之方。行商跋涉。不遠千里。市賈牟利。 
 
 
 

Page 3

 
 
不遺。一毛。而於是商戰之世界開矣此。實業進化之由來蓋。非一朝一夕之故。始遞演而至於今日也。 
　　好望角之航路通。蘇彝士之海峽穿。歐亞交通。日益接近。亞東古國。遂爲世界商戰之中心點。奇技淫巧。日出不窮。太平洋之鐵艦。西伯利亞之汽車。莫不捆載其機械製造品而來。以易我金錢購我原料以去。夫我國開闢最早文明最先論。其實業未嘗不由木石時代而進於金鐵時代也。顧戶口繁而土。地廣天然之。物產富甲於寰球。地旣不患人滿則。無開拓新地之思想。遷都越國之人少。而其見聞狹。膏腴之田旣足敷人耕。天生之物。旣足敷人用。則亦按時順命。因陋就簡。而其爭勝之心弱。故自四千年來迄於今日。未嘗有一機械製造品。發見於中國。而手工之製造且。有今不如昔之歎也。則自漢以後中國之實業。雖謂爲一大停頓期可也。浸淫至於今日。雖謂爲一大退化期亦。無不可也夫在閉關之時。一事一物。未嘗與人接觸。停頓也退化也。未見其爲害也。不幸十九世紀歐洲列國。適有人滿之患。方盛獎勵其工商業以求推廣其事業於國外。而我國適承其敝。其地大則生產富。其人衆則銷貨廣。其工業不振。則人人樂購外貨日復一日。年復一年。漏巵之鉅。莫可計算。而中國困矣今者中國怵於工業之日疲。土貨之滯銷。亦嘗設法獎勵工商業。以冀稍挽利權。顧機械之學不明。事事仍須仰賴外人。大者若礦若路測勘也建築也。開掘也無。一事不聘用客卿。而機器又須購自他國。購之而不能用之。則又不得不以重。薪延人主理糜費旣巨。獲利自難。稍一不愼虧折隨之其次若森林若絲麻。天賦之以美善之物產。而不能盡其利。用土法則技甚拙。用機器則先以鉅。欵輸出外國。而其獲利猶在不可知之數。蓋機器者實業之母也。機械之學不明。則實業必不能發達。試觀。一時計之小縱横不盈拳。瑞士號稱著名者。或造輪。或磨琢。不知經幾十工廠而始。成即一火柴一鼻針。購之僅值一二文。而工廠之屋。大逾數畝。製造之器。爐火徹雲。蓋不知幾易人手。始能貢入市塲也。今中國提倡實業。未嘗不以機器製造物品。而其所謂使用機器者。僅能解其運用之方。不能悟其搆造之理。是不啻爲機器之機器而已。夫二十世紀以後。歐洲大陸。方駸駸焉自煤氣時代而進於電氣時代。千鈞之力。動於一指。萬乘之車。繫之一線其。取之也不盡。其用之也至便。此後。實業界之進步。方將一日千里。而我國猶安其蒙蒙昧昧之故習。雖欲夢想實業之發達。豈可得乎。嗚呼。中國今日。旣爲世界商戰之中心點。斷不可任他國互相激戰。而以我乾凈之土地。作他人之戰塲。爲他人所蹂躙也。我是以願留心實業者。其速講求機械學。則庶可與於戰陣之列焉。 
專電 
[電一（北京）]  
　　某御史奏政務處辦事敷衍阻礙新機應請整頓原摺留中 
[電二（北京）]  
　　皖撫朱電覆樞垣鈞電已轉李經羲得覆電稱痼疾已除宿宿恙未愈復患瘧痢赶緊醫治准二月初詣闕聆訓 
[電三（北京）]  
　　桂撫張奏改五月十五日爲諮議局初選期七月十五日爲複選期仍赶於九月初一日成立不致有悞奉批憲政編查館知道 
[電四（杭州）]  
　　浙撫增得嚴州府電遂安縣章吳兩姓械鬥各斃一人勢甚洶洶請兵彈壓浙撫即電飭衢州防營沈管帶迅即督隊往援抗即格殺 
緊要新聞 
[度支部淸理財政之意見北京]  
　　官祿不均言官屢以爲言故此次淸理財政辦法雖經政務處議覆京署各欵仍由各該部自行收發報度支部核銷而度支部遵旨妥議仍改歸由度支部直接收支　照常核銷隨後可以損益現聞度支部對於此事異常注意已經商議及此擬俟財政淸釐就緒後即於宣統三年起將各部已籌經費統歸度支部均匀分給再不得自私財用致分肥瘠而中央財政亦成分離之形已飭丞叅廳酌擬辦法先期奏明（按度支部奏覆政務處淸理財政辦法摺錄今日本報第四張） 
度支部議覆黃河辦法經費北京 
　　度支部議覆魯撫奏預籌黃河辦法購料培堤並添撥經費摺云臣等伏查山東黃河歲由本省籌撥防汛經費六十萬每年伏汛添撥搶險經費五萬嗣以河患頻仍光緒二十九年戶工二部議覆前撫臣周馥奏陳辦法五條案内 
 
 

Page 4

 
 
准該撫自籌二百六十萬兩分爲三年湊濟工需之用旋據奏稱疏築下口展寬大堤設立汛堡三條暫從緩議仍以加培堤身酌改石隄二條爲最要司道各庫加提盈餘一項每年收數不足二十萬連工捐屯價併計亦無八十萬可籌此後亦儘前三項收欵察看工情緩急分年辦理經前戶部行令不得率挪别項以省轇轕自工捐停止之後前撫臣楊士驤奏撥三十三年培隄專案銀十五萬署撫臣吳廷斌奏撥三十四年隄石各工銀十五萬均請由司道各庫挪湊亦經臣部核准咨行各在案今據該撫以磚石各工辦有成效預籌來年濼口修建鐵橋隄岸倍形緊要援案請撥經費銀十萬兩係爲先事預防起見指陳各節均屬實在情形估需數亦與歷届成案有減該省如果無碍京協各餉臣部自應准其在於藩運兩庫動支仍飭河防司員認眞辦理毋得草率偷減以重工需至前項工程自二十九年奏辦以後雖與臣部三年分辦原議欵項多寡工程大小不同惟籌辦迄今初無閒斷如果已辦之工並皆堅久則逐漸增修全隄石工終有告成之日綜歸歷任撫臣治河各奏僉以隄身卑薄由於河底日高祗因費鉅工艱爲此急則治標之計通計前後六載用欵已屬不貲究竟險要各工辦到十分之幾應令即飭河防局員將該省全河形勢各按經管地段繪圖送部凡業經修築之處分别標識逐一註明使完缺情形部中皆有所稽核數年以後隄工一律鞏固即可勝出欵項宣濬下口疏瀹中洪庶幾標本兼治永慶安瀾臣部亦得按期而責效實於財政河防兩有裨益 
[議准東省訂借銀兩北京]  
　　東督徐世昌日前以蒙旗債累困苦懇請將所有前向大淸銀行籌借節省之十萬兩仍向大淸銀行息借另訂合同專爲東省籌備接濟蒙旗之需一摺曾奉旨度支部議奏該部當以所稱節省十萬兩不知指何項而言箚令銀行監督張允言查明聲覆旋據覆稱東督因代還札薩克郡王債務所借銀行四十萬兩祗須用三十萬兩節省十萬故欲再向息借此項借欵息微期久深慮受虧呈請奏明此後各省如向銀行借欵須示限制惟此十萬兩之數仍在原借四十萬兩之内究與另行借用有别等語刻已由度支部據情覆奏略云查此次該督奏請息借銀十萬兩旣據查明在原借四十萬兩之内且由該督認明擔保應即准如所奏向該銀行息借另訂合同以昭信實至所稱將來借給何旗仍取具印文以所收荒價租賦抵償一節未免範圍太寬且大淸銀行官商合辦係具商家性質斷非臣部所能强令借給現據該監督呈請限制此後接濟蒙旗如有向銀行借欵之處應由該督自行向該銀行商酌毋庸由臣部轉飭俾淸權限 
[陳尙書參案餘聞北京]  
　　郵傳部叅案入奏後外間風傳謂陳尙書有抄家消息陳之眷屬業己出京 
　　郵部司員嵩秀謝侍御原叅謂其目不識丁故孫那二相傳嵩司員當面出題考試題爲車同軌論嵩當面成文二叚約一百餘字 
陳尙書叅案本定十二日覆奏改期之故一因是日有禮部具奏恭上 
大行兩宮尊謚禮節摺應即廻避又因現審叅案人証尚有牽制未經詢明之處故緩至十四日覆奏 
[御史攻擊御史北京]  
　　頃聞都察院某御史具摺奏參本院言有某御史其内容謂某御史逢迎上意沽名釣譽其所遞之條陳先將底稿呈與某大軍機過目後再行繕摺入奏若某大軍機曰否則該御史之摺亦竟不遞並謂某御史位列言官實不稱職云云該摺已經攝政王留中 
[資政院近事北京]  
　　資政院總裁孫相國以今年該院首先赶辦事宜一爲改定該院人員不得兼差一爲酌改院章擴充一切一爲再添提調一員以資參贊故擬於日内大開會議又聞倫貝子孫相國議定十五日會同諸協理各堂開議除擬辦諮議局事外并議該院選舉章程聞昨日通電各省即爲是事 
[民部擴充探訪局辦法北京]  
　　民政部各堂會議擬將稽查緝捕局探訪局歸併一局另行組織大加擴充仍歸民政部直轄日内即將實行又聞日昨探訪局崇總辦丁史兩　辦到部禀商辦法擬先行將城内已裁各局重行組織至名目擬統用探訪兩字城内責成丁幫辦城外責成史帮辦崇君則總理其大綱 
[各駐使會攝政王覲見禮節北京]  
　　外務部所擬攝政王外交禮節曾於年前照會各使署至今尙未具覆聞日前外部各堂會議以喪服將届百日即應預備各國使臣在文華殿覲見事宜應照催各國使臣迅速照覆以　辦理聞日内即將照催駐京領袖公使 
　　又聞日昨各國使臣會議該禮節中有三欵稍加删改至外國親貴奉呈國書及覲見攝政王二欵仍須再禀各本國政府俟訓命至再行定奪 
[收回使界警察之布置北京]  
　　京師使界警察前由民政部肅邸倡議接收近聞該尙書並步軍統領朗貝勒復與外部梁尙書提議擬於本年二月内先派兩翼鎗隊分駐各使館以代各國衛兵撤江 
 
 

Page 5

 
 
後之保護并爲將來收回使界警察之　步日内即須由外部照會各國駐京使署 
[法政府不允減輕越南稅欵北京]  
　　旅居越南之華商曾電外務部請照會法政府减輕苛例即由外務部電告駐法劉星使照會法外部電商駐越南總督刻已由劉星使電覆到京據稱法總督覆稱越南貿易並無苛稅所抽欵項僅供各埠費用若再减輕諸多妨碍所商碍難允准 
[郵傳部改良電話機器北京]  
　　郵傳部昨札北京電話局云照得前因北京電話機器太小呼應不靈未饜人意亟須籌換新機以圖改良當經札飭周道萬鵬前赴萬國電政公會順道考求東西各國電話並令各洋行開具機件價單送部核奪在案茲據東西各洋行將各項價單陸續寄到查閱單開各節固價目之不同亦良窳之各别亟須認眞考求加意比較以爲一勞永逸之舉合將原單札發札到該局即便遵照詳細考核並由該局擬定合同底稿呈　核奪總以物良適用欵不虛糜爲主所有回用使費陋習悉予删除以歸核實無論本部及該局人員如有在外招搖撞騙一經查實定必嚴行參辦當此整頓之際各該員務當潔己奉公保全名譽是爲至要 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　陸軍部現已將編訂新軍律組織完備即日脫稿聞鐵尙書擬先行送交修訂法律大臣詳加叅核再行奏頒各鎭施行 
　　攝政王府第前安設信箱一節已誌各報茲聞每日由專員請匙開取呈攝政王親閱隨員分别公私并要緊尋常兩類交專員掛號錄底 
度支部堂憲現以郵傳部所經管之鐵路餘利一項爲數甚多將來全　　國鐵路日漸發達爲數益屬不貲度支部有總括全國財政之權擬咨請各省按委繕具淸單知照以備核查 
　　郵傳部日前接外務部咨稱准法使聲稱中國已將京漢路收回所有該鐵路總局係法國使館地界應飭讓還當由郵傳部派鐵路局長唐士詒與該欽使協議訂立合同五條大致係先行讓還兩處其餘俟八年後再行一律讓還不收中國租費聞刻已簽押互換矣 
　　貴胄學堂定章學生均須二品以上大員子弟在三代以内者方得考取入學刻聞政府欲廣爲培值忠勳後裔議將貴胄學堂大爲推廣凡忠藎後裔五代以内皆准投考入學現正在籌議中 
　　民政部各堂因憲政籌備事宜之内應歸民政部辦理者極爲繁多惟四郊警察尙未開辦城廂一帶多在營汛權限之内其近畿村鎭又係順天府轄境權限未淸諸多滯碍現擬與步軍統領衙門順天府尹會議劃分權限 
　　慶親王以總司稽查崇陵工程差使頗爲重要將次開工故擬於開印後擇期出京赴勘定之地敬謹查察 
西藏帮辦大臣温宗堯由粤航海赴藏已誌前報茲接溫大臣電奏略云現已抵藏一俟與趙大臣會商後卽到察木多接任 
　　津浦鐵路督辦大臣呂海寰會辦孫寳琦初九日同赴天津面見楊蓮帥商議路事即於十四回京 
　　禮部以去臘趙侍御有催議滿漢服制之請因查得漢員丁憂持服二十七月滿員丁憂一百日即出當差現擬劃一章程以融滿漢刻已將底稿送軍機處核示即行覆奏 
　　樞府諸巨公近又議建新内閣時期聞擬俟籌備憲法中之有關内閣事宜略具規模後方議建設日期外間紛摶之議當係不確 
　　日前政府以幣制重要再交會議政務處妥議具奏係由度支部所請其原因聞自去年議定以一兩銀幣爲本位後度支部堂憲不以爲然惟各省督撫贊成一兩本位者居多遂决定採用一兩本位制度支部堂憲心甚不服仍擬改爲七錢二元本位故有此請 
西報譯要 
[留美華僑近狀]  
　　文匯報載二十一日倫敦電云美國近有華人大會代表留美全體華僑致　羅斯佛總統謂美國上下對於中日僑民厚薄各殊有失公允且移民稽查員虐待華民一如罪犯開列福利亞省學校各律及其餘種種苛條應請總統設法弛除以昭大公 
[間島最近消息]  
　　文匯報云日本外務部近接北京電謂中國外務部大臣梁氏偕大員兩人曾於本月十三日在日本使署會商中日間島及其餘交涉各問題 
[滬嘉鐵路新落成之斜塘橋]  
　　鋼樑兩空每空一百尺 
　　重一百九十二噸每尺活動力二噸 
　　伸縮力二分　　風力每寸四十五磅 
　　河寬四百六十尺深（平水）四十六尺（潮漲）四尺 
　　此橋自開工至完工計十三個月定本月二十四日行落成禮 
　　尙有圓洩涇橋明日續印 
 
 

Page 11

 
 
分類新聞 
政界 
[三防同知一律裁撤浙江]  
　　浙撫增中丞以東中西三防同知本屬閒員自設立海塘工程局後無所事事決議裁撤等情已詳前報現已奉到部文奏准裁撤應辦之事均歸入工程局辦理 
[籌辦處注意地方自治蘇州]  
　　蘇省諮議局籌辦處司道昨札飭各府州廳縣其文云照得開辦地方自治應先從調查地方風俗習慣戶口生計入手而此項調查員先具有法政知識方可從事現在朝廷注重地方自治應即籌設調查員養成所選舉明達紳士入所肄習以資造就等因除通行各屬遵辦外飭即一體遵照籌議辦理 
[江督批飭開辦淸鄉之宜愼南京]  
　　徐州緝捕淸鄉局以開辦日期禀詳江督茲奉午帥批云查徐屬淸鄉一事昨經酌擬簡要辦法八條札飭遵照旋據該道禀請以樊守溥霖兼充徐防各營馬隊管帶亦經批准照辦在案至此次舉辦淸鄉原以淸查窩家緝拿眞正匪盜爲要旨有被匪脅誘案犯僅一二次之人准其赴案出首盜賊須呈繳原贓會匪須呈繳票布訊明悔悟屬實分别情節輕重量予减免仍取保註簿後再有犯從嚴治罪其中有愿充眼線者應准隨營隨局効力贖罪果能迭獲著匪並准一體獎赏此外所擬籌辦各節以及摺開月支員薪局用數目尙屬妥協應准照辦速即督同印委各員查照原定章程及前札辦法核實經理期收實效如有未盡事宜務即隨時籌擬禀辦除行江藩司財政局蘇臬司仰即轉飭遵屬 
交涉 
[魯撫注意各國條律山東]  
　　魯撫袁中丞以中國與各國歷訂條約大都成於戰後旣多受虧而東西洋各國互訂之條約稅章及遇有損害本國權利應如何補救之法中國向未搜輯成書不特考證無資即將來遇有可乘之機與各國更訂條欵亦苦無依據特奏請勅下各國駐使大臣將各該國歷來所訂條約稅章等件廣爲採輯譯送外部彚編成書爲養成外交人材講習之必要並頒發各省一律講習至各國法律與吾國風俗習慣自有異同現在修訂法律自必採取列邦廣爲搜譯亦請勅令修律大臣將已譯各書印發各省爲講求外交參考之助 
[請賞俄員頭品頂戴庫倫]  
　　庫倫辦事大臣延錫之奏開辦庫倫金礦著有成效應請將該礦總辦俄員柯爾德賞換頭品頂戴以資獎勵 
[俄人允賠華民損失吉林]  
　　吉省商民於日俄戰時損失之財產向俄政府要求賠償刻聞俄國已允認賠欵五十餘萬盧布發給哈爾濱富商紀鳳台領回轉給各商收領 
軍界 
[英山縣懇請撥兵駐防安慶]  
　　英山縣治十八道地方萬山叢雜緊與湖北羅麻等縣相接素爲匪徒麕集之所該處敎堂林立自去冬省垣馬砲兩營兵變後所有該處駐防軍隊當由田参議中玉命令撤隊回防現在該處頗覺空虚居民深恐叛兵勾結匪徒肆擾地方頗有風鶴相警之狀現經該處保董聨名具禀六安州方直牧轉懇當道撥防兵若干名速往該巡邏保護敎堂俾資鎭懾 
[派員保護修理電綫事竣安慶]  
　　廬州至桐邑電杆去歲多被叛兵砍壞以致消息不靈皖北地方素稱强悍設遇有事難免不無阻滯當經該電局派夫修理並請營務處飭派巡防營彭管帶酌撥運漕防次　兵兩棚前往駐紥保護修理業已告成刻聞該哨弁兵已全行拔隊回防並經該管帶按照派出冬防請領夫價章程禀詳巡防營務處轉詳撫憲飭局查照銀數發給該管帶飭領以免賠累 
[札飭各團隊長自行觀兵鎭江]  
　　江南陸軍第九鎭徐固卿統制以新正例應舉行全鎭閱兵分列式以觀軍容惟現在國喪未滿百日所有前項禮式應行停止特飭各標營團隊長於開操之日在本標營内或附近操塲飭令所屬整隊觀兵切實舉行仍將觀兵情形報告備查故駐鎭三十五標新軍統帶李文升已奉札遵照 
學務 
[餘杭學務之一斑杭州]  
　　高等小學堂每年經費雖有三千之譜去年終核計短少六百餘金幸堂長鮑君改請黃君紹庭爲會計墊洋四百元始資彌補商立學堂爲商會所設去年各商虧耗者居多兼以該會成立以來煩言嘖嘖現議將該堂學生併入小補學堂歲貼四百元半日學堂本爲勸學所附設撥船捐爲經費去冬經蔡君等禀請裁撤校長以省經費批准後勸學所董孫君槐伯改前校長潘君承蔭爲修身算學敎員以息爭端小補學堂自董君問樵接辦以來力圖改革無如學生摧折殆盡益以前董何紳催繳學費動輒以官力相壓致聞者裹足現報名者尙只八九人議君擬在嚴家牌樓郎宅設立分堂以匡不逮西鄉學堂每年實在經費不滿三百金故年假畢業後不添招新生爲經濟所困也盛宅學堂自陳潘纒訟不息名譽日壞開學否尙未有消息裏區學堂敎員均屬西鄉學堂畢業生故開支甚省聞二十後開學育才學堂去年堂長潘君萃馨賠累甚巨因所捐欵旣不豐富又未能淸收今年開學否尙未定苕北學堂敎員祗二人故開支不大尙可敷衍然僻處山鄉風氣未開開學尙未有期止戈學堂緣堂長張君祺安家務紛繁無暇及此敎員至今猶未聘請東鄉學堂堂長章君鴻閑尙能實事求是然鄉人仇視學堂者多故未足額未知此次開學能擴充否 
[設立東區女子初等小學常州]  
　　常郡勸學所因東區初等小學報名學生較少而就近女生尙多遂於陽署前陸宗祠内設立東區女子初等小學定額五十人每月學費四角 
實業 
[覆勘洛口橋工山東]  
　　詹觀察天佑於客臘奉派調查濟南洛口 
 
 

Page 12

 
 
橋工曾誌前報現經查覆略謂建橋之處在棗樹園地方距洛口半里左右長一千三百邁當零適當正溜之上又迤北建十五孔小橋聨接兩岸堤埝甚爲穩固自前升任運司丁達意以爲建橋之後防河出險另於正溜之上建四孔大橋其南岸一柱適當正孔之衝正洋工程司所謂不顧後患者考察大勢惟第二圖橋（即指丁運司改建之橋）工有未妥之處若必從此入手則職道不敢置議至第三圖橋工於中洪加寬須增經費銀六七十萬之多云云聞此次察勘係會同該官紳一同前往 
[江撫振興北滿計畫黑省]  
　　江撫周少帥因振興北滿起見於去歲曾委李聘三觀察到哈爾濱會同　决要項三條慈探得其内容如下（一）因便於黑龍江省之呼蘭綏化拜泉度慶各地農產輸出俄屬起見擬自哈爾濱敷設通綏化拜泉之輕便鐵道（二）因培養森林事此後東淸鐵路公司得使用黑龍江省某河煤礦之煤炭以代材薪（三）因謀甘河運輸上之便利擬新造蒸氣船及木質帆船專在嫩江松花江黑龍江航駛以供搬運煤炭等之用 
[浙撫派員辦理浙江銀行浙江]  
　　浙撫增中丞浙江官錢同業經奏明改設銀行現當創辦之始所有籌讓章程以及一切開辦事宜均關重要亟應遴員辦理以昭愼重當即飭派藩司顏方伯爲督辦董觀察元亮爲監督業已分别札委遵照 
雜記 
[嚴懲棍徒南京]  
　　南匯縣王令禀各憲文云竊照縣境一團泥城地方濱臨海角灘民强悍成風知縣於上年到任後隨時訪察意在擇尤拿辦懲一警百以期移風易俗訪得該處一帶有著名棍　董學德唐阿佩陸阿桃三人當即密飭查拿一面出示召告旋據地保董家聲以查明該犯董學德綽號火藥包前爲百龍會黨羽曾因爭姦用刀戳傷王姓並藉徐姓退妻劉姓口角插身嚇詐洋錢硬牽莊姓牛隻强賒店貨凶毆等項劣跡開單禀請核辦又據民人顧寳全控該犯唐阿佩姦佔劉阿海之女後因此女嫁與係姪顧良松爲妻該犯輙敢糾衆持械往將伊姪兩眼挖瞎並將伊姪孫媳毆傷衝毁用物攫取衣飾等件又據孀婦邱張氏禀控該犯陸阿桃恃强將伊寡弟婦姦佔以伊未找淸朱氏田價糾衆突至伊家搜擄　花衣物作抵各等情據經騐明顧良松兩目被挖勘明邱張氏家被擄屬　訊據該保董家聲等供與各禀呈同勒據差保先後將該三犯設法擒獲解案分案嚴訊均極刁狡傳證抵質仍不承招加以刑嚇始終無供將犯收禁人証省釋伏查董學德等三犯或恃匪黨種種擾害或挖人目毁物攫財或佔孀婦糾衆擄物所犯雖有不同而其爲凶恶棍徒則一未便因其狡不認供輕縱貽害知縣再三察酌擬請將情節較重之董學德唐阿佩酌予監禁二十年次重之陸阿桃酌予監禁十年均俟期滿察看能否改悔再行分别禀請釋辦 
[鄉民殺人投案寗波]  
　　定海之大展莊鄉民向稱强悍動輙逞凶茲有銀匠三阿之子阿明不知因何仇怨持刀殺斃成衣匠楊阿中一命投案請罪血跡徧衣觀者塞署屍妻及其弟楊如松亦赴廳喊控究竟不知緣何啓釁也 
小說 
[潘傑小史英國梅特撰著泖浦四郎信譯]  
　　（一）白玫瑰（八）是日奇南頗形心亂。室室整理物物佈置。殊有條理。 
　　宛南夫人憇坐。一室舉目四顧。色然欣喜。時奇南方取物坐於夫人旁拂拭。夫人笑語奇南。曰爾將爲誰家之婦。 
　　奇南笑曰。母親作如何想。 
夫人曰。余藏寳物。待價而賈久　。而問津者鮮。亦事之良可怪者也。 
　　奇南曰。倘余一旦適人。母親不將悉慮寂寞乎。 
　　夫人曰良然。愁慮寂寞。固不待言。余雖尙有如鮮花姣豓之潘傑。而一切操作勤動。安足以方汝。彼常此如一在抱之孩子矣。 
　　奇南曰潘傑艶麗活潑。遐勝於我。語至此低首默想。約一二分鐘許。又語曰潘傑恆如在睡夢中。悲歡憂樂有所未知。 
　　宛南夫人曰。汝則醒矣。亦何嘗知有大悲歡大憂樂。 
　　奇南聞言。大爲震動。戚然曰。上帝臨我。余惟素惟剛暴。語言失檢。母親與我接吻。請恕我鹵莽。明日縫工至矣。余將詣潑斯台市購瑣碎物。 
　　宛南夫人並不回言。奇南乃步至房中。於衣鏡中覩一白玫瑰在於棹上。心頗駭異。急取花視之。則香氣馥郁。鮮艶如初。宛然在園中時。尙有未開之蕊。在於其旁。 
　　奇南自語曰倘余懸此。彼必解釋此意。余亦决矣。何所用其疑慮乎。若人自他女觀之。未必悅意。顧我非此人莫屬者。余亦初非有愛於彼也。惟憶余在園中時。適彼經過。矯而長美。回頭頻顧。苟一閉目思念。猶如見之。彼之憶我。當亦仍靑靑一女子也。 
　　忽又自訽曰。余懸白玫瑰善乎。彼將先覩此白玫瑰乎。余將往遇弗侖痕於潑斯台。假食彼今晨抵家。必至余處。此行或遇諸途。亦未可知。務須注意。毋失佳會。若果有緣。遇之必矣。 
[東三省新總督錫良]  
[淸谈]  
老嫗相罵。瑣屑可厭。淫婦鬥嘴。穢褻可笑。文人弄舌。文雅可聽。武夫角。口粗俗可鄙。訟師。舞文。陰險可懼。不料此數者。竟集之於今日所稱最文明最高尙人物之口。 
記者驟聞之而覺其可聽。繼聞之而覺其可鄙可厭。卒聞之而仰天大笑。又復凛然大懼。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[陜西]  
　　陜西巡撫恩壽具奏云臣竊維諮議局之設甄采普同有益之良規折衷至當不移之成憲博取輿論爲資政院預儲議員之階事體重大條理紛繁非迅速舉辦則難見精神非詳愼持籌則易滋流弊陜省風尙樸質士紳習知忠愛者正不乏人惟求其通明義務擔荷仔肩者頗不多得亟須敦誠勵勉切實研求使知歐美富强之策原不殊周禮職事之方施敎得宜自能漸收實效暫就省城賃用民房作籌辦處辦事之所俟擇定寬廣公所再行遷移爲將來建立諮議局之基礎即以藩司許涵度爲諮議局籌辦處督辦會同司道統籌辦理以在籍前山西候補道閆迺竹爲該局總評事在籍翰林院編修吳懷淸法部主事周鏞爲該局評事仍由藩司督飭籌議己於十月初一日據報開辦一面由奴才刋發木質關防一顆文曰陜西諮議局籌辦處關防飭領鈴用俾資信守一切詳細辦法應如可公舉　員分期選派謹當次第規畫務期妥善得人固不可急切圖功斷不敢因循曠事總期無逾明年九月成立之期以仰副朝廷變法圖强實行立憲之至意其開辦及常年經費己飭司陸續籌撥應請作正開銷 
[廣東]  
　　兩廣總督張人駿具奏云臣自光緒二十四年八月二十三日奉諭後遵即詳核章程叅酌地方情形將籌辦處應行豫備各節妥爲規畫一面遴選官紳分任職務以期次第舉辦現擬派廣東布政使胡湘林署提學使沈曾桐按察使魏景桐署鹽運使丁乃揚爲該處總辦札委奏請開復前廣東廉欽道王秉恩爲該處會辦以廣州府知府高覲昌提調處務另委補用知府謝師元駐處坐辦一面選延在籍正紳前貴州巡撫鄧華熙等十六人爲該處議紳以後如查有公正明達紳士仍擬隨時添派　該處一切事務由紳公議由官執行期通官民上下之情藉收集思廣益之助此外應需編查司選文案庶務各員飭由司　愼選官紳分别派充務明各稱其職臣伏查廣東地居邊海風氣早開而僻壤窮鄉仍多囿於聞見遇事不免隔閡加以民風强梁巨族豪宗　於陵弱暴寡甚至同邑異姓同姓異支睚眦微嫌動成仇敵如選舉分區餘額歸零諸端支配稍或不愼均　肇釁致爭此臣所爲審顧躊躇於籌辦選舉之事不敢不愼之又愼也現在籌辦處旣經設立並由臣手訂簡明章程分淸權限各專責成其駐防專額議員亦經照章附入本省辦理仍由臣會商將軍都統核定所有一切事宜自應依限赶辦以期速底於成惟茲事體大操之過急誠恐致滋流弊且事屬創舉條文繁密各屬官紳多未通曉尤須派人講解開導乃能奉行無誤所有初選複選之期爲時甚促恐難依限辦竣臣惟有切實督催不任稍延該處應需經費己飭司籌撥羹請准予作正開銷 
[江蘇蘇屬]  
　　松江府戚太守通飭各屬云正月十一日奉蘇省諮議局籌辦處憲眞電開現在選舉人呈訴判定期已過各屬人名册諒己確定希即速轉飭分别繕造一面先將人數電復至投票開票管理監察各員亦飭即行派定具報爲要等因到府奉此查此項册籍前經發換在案茲奉前因合亟飛飭札到該縣立即造送並分别電復具報毋再刻延 
[專件]  
　　奉天諮議局籌辦處擬訂投票所辦事細則一初選監督按投票區之多少分設投票所每所設投票管理員一名或二名凡投票事務之準備及布置管理員皆任其責複選監督於複選區内設一投票所派管理員一名或二三名 
一初選複選各區得設投票監察員一名或五六名協助管理員稽查投票所紀律 
　　一投票所設立以後未裁撤以前管理員及監察員必有二人住宿所中其火食雜用由選舉經費項下開支 
　　一投票日期除由選舉監督於三個月前宣示各區之外各投票所門前尤應時懸牌示以昭觀聽　　一投票所之啟閉以午前八時午後六時爲限禁止出入 
　　一投票所宣示選舉人名册時有姓名相同者應將别號住址載出如投票人寫票時欲舉同姓名之某人准其旁註别號以示區别 
一投票管理員接到投票紙時須記載票紙多少於投票旣畢之後必將用去票紙實數呈報選舉監督若有乘餘當繳還之 
　　一投票管理員及監察員每日按時會集須親自署名於治事册上其有因要事請假者須另設請假簿記其事由均於事竣後呈送選舉監督查核 
　　一投票管理員與監察員或監察員對於監察員有意見不合時均得陳述意見請監督判决（未完） 
本埠新聞 
[紳董保全主權之計畫]  
　　本邑西鄉法華一帶前有洋人購買民地擬築馬路經該處紳士王豐鎬等禀陳滬道轉致西官禁阻在案茲該紳等查悉二十八保三圖及西七圖十八圖等處洋人所立築路界石仍未拔除爰又集議辦法議定以後倘有外人私購民地各地保不得蓋戳並須赴縣禀報以便阻止一面禀請地方官示諭鄉民毋許貪利私售各圖紳董仍公舉數人隨時密查如有洋人購地情事即由該紳等禀官禁阻以保主權聞業己分禀道縣一體備案矣 
[鐵路橋梁落成]  
　　蘇省鐵路公司建築之斜塘橋圓洩涇橋均經落成現已試車至六店灣定二十四日下午一時特備專車請官紳商學各界前往觀成 
[疏濬洋涇浜預聞]  
　　旅滬各洋商擬於下次納稅人集議時提議疏濬洋涇浜事宜近復聨名函請工部局於集議餘暇提議此事旋得覆函謂一俟本年預算案通過當即注意此事云 
[且視上等華人之觀念如何]  
　　丹鳳髦兒戲館男 
 
 

Page 19

 
 
女合演曾由會審公廨寳讞員函請工部局禁止開演已誌前報茲據本届工部局議事報告稱此事須視本埠上等華人之觀念如何再爲核奪故已展緩於下次集會時再議 
[吳淞鎭賽會肇禍續誌]  
　　吳淞鎭巡警局於本月十六日被南石塘砲台營勇聚衆擊毁并毆傷巡士多名已略紀十七日本報茲續接訪函云是日爲西鄉東嶽廟迎神過鎭街道擁擠時有砲兵數名與婦女聚談巡目蔡某疑係調戲上前喝阻砲兵不服遂口角用武旋號召數巡士拘住行凶砲勇二名解局看管後有某弁到局請爲保釋警董不允遂悻悻而去是日適係該營放假之日登時聚集百餘人分執刀矛木棍擁進警局逢人便毆見物卽毁所有客廳玻璃門窗棹椅以及巡長以下各房内衣被雜物盡被撕毁并將覊押所擊毁放脫押犯十餘名其時觀者不下數千人隨聲附和勢甚洶洶時有二巡七被衆兵拖至馬路拳足交加受傷頗重並擬抛擲浦中置之死地幸由海關扞巡洋人救出得免於難當時人心驚惶全鎭店舖遂即罷市是晚警紳即飛禀滬道請爲查辦寳山縣胡大令亦星夜來鎭諭令各舖戶照常開市詎翌晨巡士均未站崗謠言未息各店舖仍相率暫閉後由淞防營徐統領加派巡兵到鎭人心始定十八日又由胡大令來鎭竭力勸諭各店始一律開市連日胡大令邀同淞防營總統徐太守砲台總台官趙都若警董盛李二君在署勸理由縣暫墊銀洋三百餘元爲賠修養傷等費并重治滋事砲兵此事想可了結惟現在各巡士仍罷崗要挾請將滋事勇丁枷示局前始肯站崗而警董以此次起釁咎在巡目蔡某仍擬照章撤退但一時未便發表云 
[請設禁烟醫院之覆電]  
　　盛杏蓀宮保接北京禁烟公所覆電云貴大臣電稱外國商人擬在滬開辦禁烟醫院等因現在已咨請外務部辦理矣 
[電飭優待印王]  
　　江督電致滬道略云准外部電據英使函稱賣索爾圉王係五印度内數國領袖之一去冬往日本游歷歸時擬道出上海茲奉本國外務部電咨請於該王爵抵滬時從優接待希轉咨查照等因請卽飭上海道届時從優接待等語希即知照 
[浦江連出盜案]  
　　烏家橋顧姓航船於十八夜行至南黃浦王家渡地方突遭盜刦次日黎明莘莊姚阿妹花衣船亦被盜匪多人持械登舟將王姓搭客洋四十元船主洋二十元人併搜括仍駕划船逸去幸未傷人 
[巡捕越界追逐小販]  
　　新閘捕房五百三十八號華捕施龍標昨晨十一句鐘在新閘橋上驅逐小販追至華界巡士以該捕不應越界扭入四路一區警局請示核辦捕頭得悉當即率同中西包探前往詢問該局孫正巡官以此事有關主權遂將該華捕送至總局禀請總辦核奪 
[新簡浙江粮道過滬]  
　　新簡浙江糧儲道王石塢儲憲季寅昨日由京來滬詣各署拜會後卽於當晚起程赴杭 
[英副領事升任]  
　　駐滬英總領事署管理地契副領事施彌德君茲奉駐京英使升爲成都正領事遺差委方爾第君辦理 
城内 
[循例開會]  
　　二十日是午七時地方公益研究會開第三年第四期常會由趙運文君演說地方自治問題至九時散會 
[居然敎習]  
　　吉林檢騐傳習所監督候補縣丞金燦文前日到蘇聘請敎習茲查悉本縣仵作吳研香之孫研孫堪勝此任爰即稟知蘇撫札行李大令傳諭吳研孫隨同到吉定於今日動身 
[竊犯病斃]  
　　竊犯王廷瑞因病發堂前日斃命當晚即由本縣李大令札委水利廳蒞堂相驗備棺收殮 
[官事]  
　　候補知府施典章宜興縣知縣賴豐熙中國新公學畢業生劉悳馨昨均到縣拜會 
南市 
[榜示功過]  
　　總工程局警務處昨將去年九月起至十二月止巡目巡士之功過册報告局董榜示局前 
[誘匿婦女]  
　　前日英界捕房飭派中西包探持英廨寳讞員信函至總工程局稱徐上山之妻吳氏被汪永山誘匿南市高岸頭地方請派偵探前往協提歸案訊辦局董准之 
[查弔熊膽]  
　　昨日法捕房派探帶同竊取太古洋棧熊膽十一枚之小竊徐恒順至總工程局協探至會舘弄阜泰藥棧查吊原贜未獲當將棧主陳茂順帶局勒限交贜 
[開唱淫詞]  
　　總工程局董訪悉木作頭徐森記雇無賴林小坤施蘭亭等在大達輪步碼頭開唱淫詞當即派深往提解局嚴懲 
[存款紏葛]  
　　曹恒源帋店主婦曹駱氏控唐萬順木器店主唐秋生吞没存款銀二百兩洋一百元一案昨經工程局孫明府復訊唐偕伊母吳氏供稱該款係托辦木器運往蕪湖並非存款且祇銀洋一百元己收去二十元並被搬去木器等件求察判移送該業公所理處 
[戒責逆子]  
　　周　人包維翰將伊子菊生扭至工程局控被違忤陳叅軍判包自行戒　領回約束並令戒烟 
閘北 
[偵探罰充勞役]  
　　偵探徐阿茂招搖聚賭擅匿贓物前日經總局孫裁判提案研訊供認不諱判責四百板發往四路三區罰充路工勞役一月 
[巡士罰充勞役]  
　　四路三區巡士伍必臣越境拿賭攘奪銀角事爲巡警巡局張叅事查悉飭發警法科訊明革責並發還該區罰充路工勞役兩月 
[竊賊罰充勞役]  
　　王永田朱阿文串竊牛皮被偵探拘解總局訊明屬實判各責二百板罰充勞役兩月 
[巡士竟不深究]  
　　永順里空屋内抽頭聚賭由巡士拘獲張阿桂一名己兩誌前報昨經四路一區孫巡官提訊判張從寬交保開釋所有牽涉之某巡士亦不深究 
新租界 
[求免相騐]  
　　住居梅白克路之馬夫崔柏子墮入坑　淹斃己紀昨報昨日午後上海縣李大令蒞所相騐經尸兄崔德惠禀准免騐自行收殮 
英租界 
[事關人命]  
　　毛朱氏唐大生陳鳳生等七人被人搶去衣飾陳受刀傷由探拿獲李阿根戚阿四二人解　收押在案昨日復訊陳鳳生之子愼先投稱父親被該二匪搶去皮衣並被戳傷現已因傷身死求恩伸雪毛朱氏等六人亦投案求究訊之李戚二人均不承　判一併還押候查明實情再訊 
[復訊盜匪]  
　　行刦寗波慈谿縣境某姓家臟物之盜匪汪德順高桂生毛阿四朱阿四王阿四五人昨由捕房解廨復訊仍無確供判一併還押候函催慈谿縣派差來滬再核 
[强搶金飾]  
　　匪徒龔三郎紏黨强　兪鄧氏金挖耳由　追獲昨解公堂請究供有同黨二人逃往法界判押候補提再訊 
[不認强搶]  
　　李陸氏控流氓戚道子搶取金戒昨經公堂復訊戚仍不認判還押候資明再訊 
[夥索賄]  
　　奚祥福因案在押昨日控告差夥黃順香勒索賄賂經公廨李襄讞與美 
 
 

Page 20

 
 
副領事巴君訊明屬實判黃押半年 
[疊被控告]  
　　山西路福裕公客棧股東金靜山楊少甫被潘駿一等挖告不理失贜又被賈生甫控告假單騙銀又被王子雲等控告欠銀不還昨晨由探將楊金二人一併提至公堂請究判潘　失竊一案於下禮拜二訊究王等錢債案歸晚堂訊追 
[勒償夙欠]  
　　英商祥太洋行控李行壽不還貨銀昨由公廨會訊原告洋人訴稱李於西歷一千九百零七年九月結欠　銀迄今連利共計七百餘兩求追訊之李求寬限料理判李交　百兩人銀並保限一個月還淸 
[是誰勾張]  
　　葉某之妻黃氏被鄰人蔡某引誘成姦前晚由葉紏人至虹口三太弄姦所將男女一併拘獲葉遂將蔡頭髮剪下送入捕房昨解公堂請究葉供娶氏五年今忽不安於室請即發堂願貼膳費蔡供係由黃氏自行勾引求恩成全訊之黃氏供與蔡相識數月蔡曾借去道飾當洋一百元當票呈案旋由包探將二房東陳王氏解案據供蔡於去年九月十六日賃屋半間每月租洋三元不知伊等姘識求鑒判男女三人一併還押候下禮拜二再訊 
[電車傷人]  
　　聘白爾公司之十一號電車昨日傍晚駛至浙江路厦門路口因前有電車停頓遂打倒車詎將轎夫周錫金撞倒碾傷兩脚轎亦粉碎旋由巡捕將周車送捕房轉送仁濟醫舘醫治聞足骨已斷恐有性命之憂云 
[妓女受驚]  
　　山西路一百三十七號妓院前晚留有狎客某甲住宿甲於黎明時吸食紙烟燃及蚊帳霎時濃烟密佈甲即遁去經龜奴人等設法救息事後被捕房查知即飭中西包探前往察勘 
[拐匪定罪]  
　　拐匪吳献廷　鳳山與婦人張翠娥販賣湖北女子張燕靑及富英由探一併查傘解廨收押在案　日復訊屬實判瞿吳張三人分别各押一年兩女送　良所留養擇配 
[查獲幼妓]  
　　山東路尙仁里三百二十四號妓　近由杭州買一幼女來滬取名林波小　縣　　客事爲濟良所查知報告　禁飭探將該妓送廨訊究林妓供由杭來滬餘語支吾旋由妓傭張阿金投稱林係伊之女甥前日來滬偶往閑觀求恩給領判林妓暫留濟良所候查明訊奪 
[竊案彚誌]  
　　某洋人控方堯松行竊衣物公堂中西官　訊無憑証判交保候查陳阿根蒯阿根竊陳萬芳衣服判押候吊贜再訊西　洪桂林祝金甫王瑞龍串竊洋東衣物判各押二月金京生鄭福來挖洞圖竊山　查獲解廨判各押一禮拜期滿逐出美租界 
[又斃兩犯]  
　　提籃橋西牢　又病斃押犯趙阿三朱鴻春二名由管獄人知照捕　飭令地保查明收殮 
[設電燈]  
　　北四川路界外西入住宅　見增多近由工部局遍設電燈以防匪徒暗中竊發 
[私售洋酒]  
　　吳淞路蓬路二百三十號門牌永裕洋雜貨店私售洋酒昨由捕房飭探查明店主姓名請廨出單傳案訊罰 
[拆梢銀洋]  
　　某日人侍者洪松林昨投捕房報稱被同業某甲拆梢洋三十元請究捕頭當飭中日包探將甲拘入押候查辦 
[自應賠償]  
　　馮某曾將花緞皮袍一件携至天童路傅安慶刷染店洗刷昨日往取傅稱已被人騙去馮即將傅扭入捕房飭令償還了事 
法租界 
[代追押欵]  
　　朱錫臣前將定單道契若干張向法商戴克司抵銀八百兩今戴己回國託羅大洋行向朱代索延約不理遂倩開達律師投廨　追朱適因犯他案收押公共公堂昨日移提到案訊據供稱當時抵押此欵共有道契四張定單兩紙請飭一併交案即可措資取贖聶司馬頷之判仍送回英廨候原告將單契交案再核 
[替工難]  
　　烏利文洋行侍者陳阿根倩吳榮發　替被吳當去布衣一件並俞竊該行洋瓶金戒等物遂即將吳拘送公廨請爲究辦吳供當衣　實餘物並不竊取　所穿綢衣係向　鐵店主徐阿根處借來判吳收　候　明再核 
[盜取馬匹]  
　　江根生盜取南市陳紹昌白馬一頭由朱妙正代爲銷臟控經公堂押候補提朱妙正再行訊究在案　因日久未獲復於昨日將江提案判移送工程局訊辦 
[聊以塞責]  
　　顧雨梅經理唐永愼米店時用空客帳洋一千餘元控奉公堂判令折還洋八百元交保出外詎迄今仍未料理提案復訊顧供因主顧處實難收取現祇收得洋二十一元先行交案餘分四季拔淸判仍交保赶緊理處 
小說 
[官場小說衣冠影（三十二）]  
　　第九回巧捐官移花接木逐西八鐵面氷心金觀察就道。你旣然没有護照。又吃醉了酒。在外面閙事。照着通商條約章程辦　。是要押解到貴國領事那邊去按律懲辦的。如今我顧全兩國的交情。限你二十四點鐘内。離去這個地方請你赶緊收拾行李。立刻就走。那洋人聽了。暗想你們中國的官。都是一班虎頭蛇尾的寳貝。不要說你不過一個道臺。就是撫臺。也不敢把我乍樣。想着。便反轉臉來。大聲說道。你是個什麽人。敢於輕視我們。我旣然到了這個地方。却還要在這裡。頑上幾天再說。不要說你赶我不動。就是你們的總督。也不敢把我息樣。你開口閉口說這裡是你們中國的土地。像你們中國疲弱到這步田地。還爭什麽主權。金觀察聽了那洋人說話放肆。心中大怒。想要駡他幾句。恐怕他再說出什麽没輕重的話來。未免礙了觀贍。便捺住了氣性。並不發作只口中說道。我也不來和你鬥口。只限你二十四點鐘之内。離去這個地方如若過　二十四點鐘你還不去時那就怪不得我了那洋人聽了。那裡肯服。口中還在那裡夾七夾八的亂嚷金觀察也不去理他。轉身就走。到了明日便派了兩個差官。拿一枝令箭去催他起身。那知去不多時。那去的兩個差官。都被他赶了回來。有一個差官。頭都被他打破。鮮血迸流。抱頭鼠竄的逃走回來。見了金觀察。訴說一遍。金觀察大怒道。我叫你拿了令箭。去催他起身。怎麽倒被他趕了回來。他只有一個人。你們是兩個人去的。難道兩個人打他一個。還打他不過。會給他打得這般模樣。虧你還有臉回來見我麽。差官道。並不是打他。不過卑弁們看他是個洋人。不敢和他動手。恐怕打出亂子來。大人要見怪。金觀察聽了。格外生氣。把棹子一拍道。放你　的狗屁。洋人便怎麽樣。洋人又不是你們的祖宗三代。難道洋人要打死你們你們。也憑着他。打死麽。况且我呌你們去的。就算弄出亂子來。有我一面承當。與你們什麽相干。分明。是你們自已不中用。不會當差。却到我面前來把這樣的話兒唐塞你們當差官的人。連人家打你。都不敢回手。你們還當什麽差使。說者。便呌一聲來。給我把這兩個没用的東西。扯下去打。要知後事如何下回交代。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[度支部奏覆政務處妥議淸理財政辦法摺]  
　　光緒三十四年十二日初十日内閣奉上諭前據度支部奏淸理財政宜先明定辦法一摺當經飭交會議具奏茲據覆奏朕詳加披覽與度支部原奏大致相符更有補原奏所不足之處全國財政攸關不厭詳求著將原奏覆奏各摺件一併　交度支部妥愼斟酌另行具奏欽此欽遵由内閣鈔出到部仰見我皇上愼重財政睿慮周詳莫名欽感竊維　財爲庶政根本故憲政籌備即以淸理財政爲初基度支當財用滙歸則淸理章程自以統一財權爲先務臣部前奉明詔頒布淸理財政章程深慮權限未明即章程亦成虚設故先舉其大者數端以便於從事淸理於是臣等有明定辦法六條之奏蓋爲遵旨淸理財政起見並非於内外臣工强相執難也此次會議政務處　奏大致以各省辦事之艱難疑臣部操持之過急旣韙統一之仍多遷就之詞臣等一再推求亦知積重之弊勢難驟返顧以迫於事會責無旁貸現奉諭旨令臣部妥愼斟酌另行具奏自應逐欵詳議期臻妥善敬爲我皇上縷晰陳之 
　　一覆奏稱募借外債統歸度支部主持咨明外務部會商辦理又稱各部各省如願自向外國放債之人相商者准商之辦法仍歸度支部出名立約承借一節查整理國債自係臣部專責外債關乎交涉自應咨明外務部以昭妥愼外債流弊言之疚心去年六月間臣部經有豫爲裁制之奏此次臣等原奏愼重外債固深慮事權紛歧漸開侵軼之路亦欲使豫算適合不悞淸償之期而用意實在於不使輕易募借倘無論應否舉債准由各部各省目向放債之人商定辦法由臣部出名承借是放任仍舊而中央財政益滋其患也請嗣後各部各省必不得已募借外債應先經臣部核准由臣部會同外務部奏明再由臣部出名訂借交該部該省領用各部各省不得逕向外國訂借如此則該債指抵之欵償還之期自應由臣部合計全局豫算核定其從前各部各省已借洋債應如何分年歸還均令各部各省於國家稅地方稅未劃分以前籌定切實辦法報部立案至國家稅地方稅劃分以後如何分别動用亦應豫爲議明以免届期轇葛 
　　二覆奏稱在京各衙門欵項分别經收隨時報明度支部其應銷欵項照常支撥如有浮收濫費可咨商該衙門切實核减槪令解交部庫再向部庫請領徒多周折一節伏查雍正年間設立會考府察核各部院動支錢糧以國初費用之簡而立法之嚴尚且如是近日在京各衙門欵項乃自收自用臣部無從過問前年内閣學士吳郁生奏請明定養廉統籌畫一辦法近日御史謝遠涵奏官祿不均請一財權而除積弊各摺片皆以各部自私財用爲言臣等實引以爲疚現當籌備憲政財政統計又爲臣部專責若中央財政任成分劃之形殊非憲政國庫獨立之法且臣部旣司國庫則盈虚質劑具有權宜若仍令各衙門自爲收支則肥瘠不均遑論制用覆奏謂徒費周折是仍多遷就之意應請嗣後在京各衙門將現在已籌及將來應籌之欺分别情形或由臣部直接經收或由各衙門經收統由部庫收發各衙門應　欵項暫仍照常支撥將來隨時損益加實有不敷再由臣部核定奏明撥補以資辦公 
　　三覆奏稱各省官銀號所出紙票應田公家擔其責成自應由部稽核但須聲明此舉專爲稽查票數成本起見所有盈利仍歸該省支銷並不提撥一節查各省官銀號發出紙票其濫惡實過於日本明治初年之藩札秕政　深隱憂滋天聞湖北江蘇等省爲數尤鉅近外人以事關商務曾照會此等紙票是否國家擔認各省旣向不咨報無從知其底蘊實屬難於答覆近日各商埠銀根奇緊危險迭出滔滔之勢爲害何堪設想各疆臣旣濬此利源自當擔此責任籌本金保信用必已夙有權衡而臣等私憂過計作此未雨之綢繆蓋懼其害非冀其利也　奏謂由公家擔其責成且沾沾以盈利爲言均未深明此中弊害應請旨飭下各省督撫所有現開官銀號無論舊設新設將開設年月及資本實數現在發出紙票若干預備金若干經理恊理何人限六個月逐一詳細列表送部以　稽考而期核實郵傳部交通銀行亦一律辦理（未完） 
國外新聞 
[日德協約不確]  
　　二十日東京電云日德協約之說現據可靠消息云實係不確 
[印度親王不豫]  
　　二十日東京電云現在日本游歷之印度尢親王近忽患麻疹 
[駐俄日使行蹤]  
　　二十日東京電云日本駐俄大使本野男爵近由日本回俄國原任道出旅順曾以花圈數枚置於日俄陣亡　卒紀念碑上以表警慕該大臣已於今日在大連啓程擬收牛莊至北京游歷 
[德法摩洛哥條約續聞]  
　　二十日倫敦電云據法國半官文牘宣載德法摩洛哥條約實由德政府發起以示政府及德皇注重和平事業之意該約並承認德國惟享有摩國財政上之利益 
[歐洲和平之進步]  
　　廿一日倫敦電云星期二日英德兩皇席間酬酢之詞及德法摩洛哥條約議結之舉發現後英德國民無不額手相慶視爲歐洲和平進步之眞象英皇英后旣抵柏靈德法摩洛哥條約復於同時議結歐洲大陸公債劵之市價因之頓漲三成二十日柏靈電云德法摩洛哥條約議結後全球各報無不愉悅謂可減少戰爭之禍法國内閣已有祝電寄交駐德大使康本英外務部大臣葛雷亦向駐英大使宣述歡意法國外務部大臣闢匃及德國駐法大使賴杜林親王亦互致祝詞德國首相蒲羅親王及外務部大臣史氏均致謝法國外務部大臣闢氏忠誠俄政府及西班牙政府均由法國照會通告意奥兩國政府則由德國通告該約全文已由駐摩法德兩國公使轉達摩洛哥政府 
[智利嚴緝罪犯]  
　　十九日柏靈電云智利政府嚴緝謀斃德國使館書記員裴開脫之兇犯聞該犯當時放火圖搶係欲害斃德國使臣鮑德滿云 
[德商會力闢黃禍之說]  
　　十九日柏林電云栢靈商務總會常年報告力闢黃禍之愚說 
[法簡越南總督]  
　　十九日柏靈電云法屬斐洲塞納哥爾總督哥培爾業己簡爲越南總督 
 
 

Page 27

 
 
   
 
 

Page 28

 
 
   
 
