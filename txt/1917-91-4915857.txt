# 1917 - 91 - 4915857

 

Page 1

 
 
   
 
 

Page 2

 
 
時評 
[疏通建議（冷）]  
　　世界上事决無眞能一致者亦無反對而可以疏通者故國家之執政者惟視國人多數之從違耳 
　　贊成而多數雖有反對祇須明白以宣布其主張不必疏通也反對而多數明白宣布其主張而無效是决不能疏通故亦不必疏通也 
　　疏通云者非貫澈之義而且就之義也國家大事非個人可比斷無可且就之理且即且就僅能敷衍於一時不能相持以永久故余謂今日政府之對付時局祇問贊成與反對間之多少數而已不必問疏通與不疏通之空周旋也 
[命令]  
　　四月七日大總統令孔兆成給予四等文虎章此令 
專電 
[北京電]  
　　高次長准國務院函代伍總長出席國務會議昨第一次入國際評議會主外交上速進第三步尤力極言先提條件再云加入非計且述伍總長意今日時機已到萬不可失結果衆以南方輿論不一建議政府疏通 
[北京電]  
　　第三步仍在漸進一面確定條件一面融和反對報載中變未確 
[北京電]  
　　伍氏對德主張本取與美一致今美德宣戰故亦趨於積極態度即日銷假到部視事 
[北京電]  
　　賠欵俄最多計一年七百零九萬三千二百八十二兩有奇法次之計一年三百八十五萬六千三百七十四兩餘聞法不允展期俄允一年 
[北京電]  
　　伍總長與法使近仍和好昨復該使京報失實已咨内部飭警廳轉知更正 
[北京電]  
　　伍外長日前擬再上辭呈今似中止 
[北京電]  
　　財長確議及汪大燮張國淦惟汪張未敢允就國會尤難通過内務擬田文烈係府之主張爲多田昨來電力辭而政府尚擬疏通國會日内政局漸有變動 
[北京電]  
　　某派宣布許世英長交通後之十四大罪 
[北京電]  
　　浙裁審檢所案昨經國務會議解决（一）用命令取消行政處分（一）由法部呈請裁撤各縣審檢所 
[北京電]  
　　倪嗣冲來京原因（一）爲地方自治及籌賑（二）陳對外政策及國防（三）整頓海軍及建造（四）請政府防範奸人愚弄（五）議改皖蚌爲省城 
[北京電]  
　　贛督軍請假兩月保齊燮元護理 
[北京電]  
　　參院定蒸日（十日）開全院委員會係外交股提出報告 
[北京電]  
　　華僑選舉定十日截止 
[北京電]  
　　扣留朗潤園之德軍紛求發電本國安家屬心政府飭陸部檢視後即予免費照發 
[東京電]  
　　日本興業銀行副總裁小野英二郎自美返國謂美德宣戰經濟界無特别影響美人由戰爭所得利益現方研究用途似注目華俄南美三方面希望日美提携投資中國者頗多以美資本家（一）乏政治的野心（二）不解中國事情（三）承認日本實力對華協同投資足舉日美親善之實云 
[東京電]  
　　紐約日美協會長拉賽氏昨日來日擬盤桓三月研究日美貿易日美協同投資中國日美經濟關係務求密切等方法後更擬游歷中國 
[東京電]  
　　據倫敦電三月中擊沉船數共一百七十七隻計五十萬噸又據紐約電美德宣戰美國沒收德船八十八隻計六十一萬噸 
[東京電]  
　　據某當局所得消息謂美總統演說與德宣戰同時將英蘭銀行五分五釐之利率改爲五分此爲英美默認經濟提携之證云云 
外電 
[廣州電]  
　　廣州德領事與北海領事今仍未能離粤因通行證尚未辦妥也粤人虚戰事將作請官場從嚴監視德人之行動廣州進步黨領袖徐勤於晤見時謂主張立即對德宣戰（六日） 
[廣州電]  
　　此間舉行之農業展覽會引起異常之注意有許多人因此方知廣州未嘗不宜於農業昨日學生數千參與種樹盛典朱省長首先行禮（六日） 
[北京電]  
　　國會議决請政府取銷買土合同一案已爲國務院贊成聞馮副總統已派代表赴申與土商討論此事（七日） 
[成都電]  
　　此間商業近已大爲活動前缺現銀今巳漸多商民紛滙巨欵至海濱各省購辦貨物（七日）以上路透電 
[東京電]  
　　全國師團長會議於七日在陸軍省開會協議經理軍器等事（八日） 
[東京電]  
　　後藤鐵道院總裁七日之夜假座帝國旅館開王次長等歡迎晩餐會當夜寺内首相出席先述中日交通之關係後就中日親善演說大意如左中日兩國之關係非僅同文同種之意往者我國負中國文明之處甚多及至現今仍續有無共通之關係惟以境土相接關係密切其結果動生種種問題往往意思欠於疏通殊爲遺憾幸茲兩國智識階級之人皆能理解自他共通之利害至聞中日親善之聲此余不勝欣善但此親善非止語言文字之上深刻腦中表現實行之上亦當努力惟是將來　因兩國關係更加親善之故致起種種問題亦未可知斯時兩國具眼之士必能深體善鄰眞意互相法意使不稍生間隙此余所可深信也云云（八日）　 
　　以上東方通信社電 
戰電 
[恰堡電]  
　　巴西商船巴那拉號（四四六六　）被沉水夫十三人失蹤（六日） 
[巴西京城電]  
　　巴西外交總長述及巴那拉號輪船被沉謂巴西素頗持重今全世界將見其亦能堅决云（六日） 
[瑙威京城電]  
　　二月份瑙威船被沉者四十一艘水夫死者十四人失蹤者二十二人三月份被沉之船共六十四艘水夫死者四十六人失蹤者百人（六日） 
[倫敦電]  
　　俄國公報云俄軍擊敗暫時佔據伊魯克斯克里伏南而戰壕之敵軍敵軍以化學品砲彈猛轟保衞斯土克化特河渡口之俄軍陣地且發煤氣十三次俄軍不支而退敵軍乃渡抵河在俄兵數枝隊退走時曾大受損失（四日） 
[倫敦電]  
　　俄軍承認在伏爾希尼亞所遭之挫衂純爲關係一隅之性質似非德軍大舉進攻之前驅蓋該地卑濕而多樹木且正融凍殊難行軍也（五日） 
[俄京電]  
　　俄國公報云本月三日俄軍被逼退至斯土克化特河右岸一役防守橋端砲台之俄兵受創甚重兩聨隊退抵右岸時僅剩數十人聨隊長均陣亡尚有一聨隊失其戰鬭力之半另有兩聨隊生存者僅數百人（五日） 
[倫敦電]  
　　德國公報云德軍奪獲土波萊橋端砲台及戰於斯土克化特河一役共俘俄軍官一百三十員拴九千五百人獲砲十五尊及機關鎗與炸彈砲一百五十架（五日） 
[巴黎電]  
　　法國軍家評論家著文曰協約軍長驅直入未遇障礙昨日敵軍復大遭挫衂敵軍防守雖勇但松末省已全爲法軍克復今無一敵兵留於境内敵軍在亞貢與香巴業兩處猛攻以圖牽制法軍僅在香巴業暫獲勝利法軍偵察隊今距聖康丹門戶不足一千五百碼（六日） 
[倫敦電]  
　　美沙波太米亞戰報云俄英枝隊已於本月二日在狄亞拉河左岸會合聞土軍現向基夫里退走（六日） 
[亞姆斯特丹電]  
　　德國柯洛業報等現否認德奥將提議媾和之說並謂好事者根據德首相在國會之演說及奥外相與某報代表之談片散播謡言殊爲可憾云（五日） 
[俄京電]  
　　爲革命殉身之烈士一百八十人今日舉行國葬軍民執紼者一百萬人各工廠商肆學校等均休假諸屍葬於瑪索伏波爾街四方形路口之四隅諸棺製以亞鉛覆以紅錦晨間由六處出發一路國歌與軍樂之 
 
 
 

Page 3

 
 
聲相應和觀者人山人海彼得保魯砲臺亦鳴砲致敬（五日） 
[倫敦電]  
　　威爾遜總統已於國會通過美德間具戰爭狀態之决議案署名並正式表露美國與德國作戰參議院已議决第一次急用戰費美金洋一萬萬元隨威爾遜總統之意用之參議院議員洛巨氏提出議案准陸軍總長以來福鎗與軍火派給國民軍 
（六日） 
[紐約電]  
　　覊留紐約波斯盾巴爾蒂摩爾新倫敦之德國商船均經佔據　留其他口岸之德船九十一艘大約亦將佔據當道命令並未述及諸船將作何用（六日） 
[華盛頓電]  
　　當道聲明佔據德國商船及乃保全諸船及附近産業起見所佔諸船共六十萬噸現正籌議用之之法（六日） 
[哈伐拉電]  
　　古巴總統致文國會請宣布古巴與德國間具戰爭狀態（六日） 
公電 
[南京來電]  
　　申報時事新報時報新申報新聞報神洲日報中華新報民國日報鑒此次改選參議員出席投票本諸職權而少數反對者散布流言顚倒黑白騰播報紙冀起風潮在報館有聞必錄當無成心同人等問心無漸本可不論惟恐有人利用使輿論之公因而貶損竊所不取以後尚望主持公道當爲有責之言勿拾無據之說庶不致淆亂聽聞是爲至幸江蘇省議員王玉樹張援潘恩元張倚孟鐸宋銘動潘子楨戴思恭沈朱軾閔瓛等庚 
[南京朱紹文來電]  
　　各報館鑒現在改選參議員金錢問題已不發生自應同好棄惡以時到會特此聲明淮徐海省議員朱紹文等齊 
要聞一 
[俄美國情與我外交局勢]  
　　吾國承認俄國新政府由駐俄劉公使電告情形業誌前報茲悉劉公使昨復有電到京略謂俄國外部部長已由前敵回京會晤之時深謝吾國政府親善之意並謂吾國爲共和先進國將來事事皆可爲彼之師資云云同時駐美公使顧維鈞亦有電到京謂美國威大總統繼續在國會宣言謂美與德宣戰有四要點至於奥國雖曾贊成德國潛艇計畫然與美從未挑撥惡感奥新派駐美公使雖未接待而國交仍可照舊與德宣戰係爲人道計公法計本大總統認爲必不可少之舉惟上議院反對甚力下議院對於加入同盟國亦不甚贊同并謂美國輿論現主張派兵往歐助戰者甚多云云並聞美國有砲艦一艘在中國沿海某地停泊現美政府因欲與德國宣戰特電詢吾國將來對於此艦之辦法聞政府之意以爲吾國雖與德國絶交目前尚未加入戰團美國加入之後其在華之戰艦當然與其他戰鬭國軍艦同受一律之待遇聞已將此情形覆知美政政府以各處商會來電對於第三步均抱懷疑頗認爲有可注意之價值近日擬派農商次長文羣君赴滬與商界接洽一切但文君近患咸冒昨未到部赴滬之說有此計畫見諸實行與否現尚未十分確定 
　　新任外交次長高而謙於四日到部視事曾誌各報昨（六日）上午十一時記者與約談於外交部高君稍有氣喘之疾近日天氣温暖已漸痊愈惟談話尚未十分舒暢耳記者詢高君前日歷訪各國公使外交上有何談話可紀者否高君言初次拜會未談公事且余始到部段總理僅見過一次其餘各總長尚未有會晤者一切事務均尚未有頭緒也記者言次長今日所處地位固爲事務官之名義不能以次長資格發表外交上之意見但記者頗願聞先生個人對於此次外交主張如何能明示否高君言當歐戰發生之初愚意固以爲雖屬中立但爲世界潮流所激盪即相機活動亦屬不得已且爲可能之事故個人對於此次外交覺得第二步已實行無返顧餘地今當仍思活動以改善地位但此亦須得多數國民之贊助方爲穩妥此次反對第三步方針者即余（高君）之知交好友中亦不乏人但確信其本諸良心無黨派之見故政府對於此種意見自必設法疎通然後可行記者問伍總長病狀已否痊愈能始終擔任外交否高君言伍總長病已稍痊但其意似仍欲脱離關係政府是否允許尚難確定耳記者問聞伍總長對於此次外交意見比較他人更持愼重其說然否高君言伍總長之意頗亦以時至今日必須求進行之道至於愼重則政府當局殆皆持愼重主義者蓋茲事體大不容鹵莾從事也記者問以外交情勢觀察之近日能有發展否高君言此却未深知但近日當可謂之暫時停頓一時無發展可言高君狀甚誠篤出言尤愼重思維而後答於談話時覘之固一穩練之外交官也談話三十分鐘記者遂約再見而别 
[哈爾濱之俄事消息]  
　　哈埠俄國各機關之獘端以中束鐵路爲甚現哈埠俄執行部成立首以清查各處積弊爲急務刻已將秦家崗總車站站長阿列塞夫與裝貨廠監察蓋瓦斯基同時撤換至各路車站亦正在調查之中所有站長將一律撤換果爾則華俄旅客皆受莫大之利益矣 
　　自歐戰延長俄前政府屢次强迫徵兵僑哈俄民有已被徵由路間潛逃者有未被徵而先行逃避者均經巴釐司俄官設法捕回拘於哈埠俄監獄内現該國革命成功新政府大赦黨人而哈埠拘禁之逃兵皆聲明願赴前敵助戰盡忠心於新政府執行部業經批准將該逃兵等如數送往前敵矣新政府欲發行公債之電到哈旅哈俄人皆爭先往購四月一號一日間卽賣一千餘萬盧布其實公債票尚未發到不過僅一紙電音耳而購買之踴躍已如此可見俄人之心理矣 
俄京新政府命令凡俄　之軍官軍士必須對天宣誓頗效力於新政府然後方能加以委任哈埠臨時執行部接到此項通飭後業已宣告軍界一體周知不日即在秦家崗大敎堂前行宣誓禮並准各界前往參觀以表示駐哈俄軍皆願盡忠於新政府之意也 
　　哈埠臨時執行部前擬將巡警改爲民團現據海參崴函云該埠巡警已改爲民團將市面從新整理頗稱安靖而盤查旅客尤爲認眞日前由某飯店内查出德奸細二名故哈埠民團現亦竭力組織不日即將成立 
　　自歐洲戰事延長後哈埠租界内之房價屢次增漲貧苦俄民生計格外艱難現值臨時執行部成立各租戶特聨名呈請取締房價以濟民困聞該部業經批准不日卽可實行取締　　中東鐵路公司總辦霍爾瓦特本受德國敎育此次革命成功哈爾濱臨時行政委員會卽電請政府撤換新政府以霍氏辦理路政十有餘年一時難得其選故覆電該會准其暫行留任臨時行政委員會會長阿里基三氏與副會長特羅甫司金氏接電後即向霍氏提出三件要求承認（一）長民政之那發阿次夫長警察之福華那爾諾忒二人立行免職（二）凡中東路沿線之行政權一概交出（三）三月二十三日臨時行政委員會所議决之案霍氏當宣誓遵守霍氏以如是條件是僅有總辦之虚銜故當時只承認第一條其餘二條並未承認至二十九日該會正副會長又向霍氏提出二條件（一）免職之民政長與警察長須三日内出境不准逗遛哈埠（二）前提出之二三兩條是否承認限三日答覆按霍氏居哈辦理該路十有餘年由長春東至海參崴北至烏蘇里沿路各機關之人員屬霍系者甚多 
中東路沿線各站警察由長春起東至海參崴北至烏蘇里共二千餘人哈爾濱乃其總機關也各站之警察人員統由哈埠總機關委任現因哈埠警察長那爾諾忒與檢察廳長蘇里依闊夫通同摧殘民黨故臨時行政委員會將檢察廳長驅逐出境次即向霍氏要求撤換警察長公舉俄商巴爾斯基代之現霍氏已徇該會之請而去之矣那氏旣去凡屬那系之人如斯巴司雙城子之警長等亦將撤换聞日内即須發表也 
[紀六日之憲法會議]  
　　平瑆院將難存在 
　　覆議權爭論未决 
　　昨日（六日）午後一時憲法會議開會參議院議長王家襄主席延長時間至兩點各員始陸續出席參議院一百八十三人衆議院四百人均满三分二先由議長報告議員請假在七日以上者參議院韓玉辰等四人衆議院黄羣等七人均無異議宣告照議事日程開議憲法第八十六條法院依法律受理民事刑事行政及其他一切訴訟但憲法及法律有特别規定者不在此限贊成反對相問發首陳家　首先發言其主旨在删去法院之行政裁判權鄭江　主張特設行政裁判機關何雯則表示贊成原案劉恩格主張另設行政裁判所馬驤維持原案王謝家又表示贊成修正案請行政官與人民旣有區别當然不能受同一之裁判正在討論之時議員陸續退席議長又宣告檢查人數檢查結果已不足法定人數議長以提前休息諮詢衆議唐寶　等多人反對之遂由褚輔成到休息室招呼移時法定人數又足某議員提起討論終局表决多數宣告討論終局遂以黄雲鵬陶保晉范熈壬蘇毓芳駱繼漢賈熙庸各議員之修正案以次表决均不足法定人數終以原案表决在場人數五百八十二人起立者四百九十二人足四分三之法定人數通過第八十七條法院之審判公開之但認爲妨害公安或有關風化者得秘密之褚輔成修正案將妨害公安或五字删去其理由以爲法院之審判旣云公開則風化有關之秘密已爲特别規定若加以妨害公安之制限是法官可以自由限制也後又有數人簡單發言先以褚議員修正案表决少數又以原案表决在場人數五百八十二人起立者五百三十五人足四分三法定人數第八十八條法官獨立審判無論何人不得干涉之王謝家修正無論何項權力不得干涉之唐寶鍔反對之議長以王謝家之修正案表决全場起立者三人王葆眞又主張加但書但關於參審院之職權依參審法之規定表决少數以原案表决在場人數五百八十二人起立者五百三十七人已足四分三法定人數時至四點十分宣告休息休息後繼續開議王謝家主張八十八條後加一條法院有解釋憲法之權表决少數宣告第八十九條法官在任中非依法律不得減俸停職或轉職第二項法官在任中非受刑罰宣告或懲戒處分不得免職但改定法院編制及法官資格時不在此限第三項法官之懲戒處分以法律定之原案無修正表决在場人數五百八十二人起立者五百六十八人足法定人數通過第九章標題法律無修正表决起立者五百五十二人足四分三法定人數通過第九十條兩院議員及政府各得提出法律案但經一院否决者於同一會期不得再行提出褚輔成修正案删去但書說明理由後無反對者遂付表决起立者四百二十七人不足法定人數以原案表决起立者五百二十五人足法定人數通過第九十一條國會議定之法律案大總統須於送達後十五日内公布之無討論表决起立者五百六十三人足法定人數通過第九十二條國會議定之法律案大總統如否認時得於公布期内聲明理由請求覆議如兩院各有列席員三分二以上仍執前議時應卽公布之吕復修正主張三分二以上之仍執前議應爲減少人數蓋觀我國經過歷史經兩院同意已屬不易况又限制三分二其將來交覆之案勢必至不能仍執前議國會之議决法律權薄弱大半矣湯漪反對吕之修正案以爲各國憲法之覆議規定三分二成爲萬國公共成規我國無特别變更之必要正玉樹又贊成吕之修正案陳銘鑑羅家衝解樹强相聞發言後秦廣禮謂憲法旣取用國會内閣則議會所議决之法律自與政府意旨相同在形勢上觀之萬不能有交覆議之事實故本員動議此條全條删去某議員謂秦議員對於吕議員修正案報號發言不能發動議正在爭論時至法定時間遂無結果而散 
[華僑改選限期結束]  
　　改選華僑參議員按章須有選舉人二百人以上始足法定人數然二十日以後到會者乃寥如晨星其初猶有十餘人七八人不等及後乃僅有一人到會至五日則即此單獨到會之一人亦知此舉决無成就遂亦屏跡不到於是偌大之選舉場遂不復見有選舉人之足跡矣而昨日亦然現已由選舉監督酌定本月十日爲結速之期催促選舉人到會投票終恐未必有效惟選舉監督則必發至十日而後截止耳茲錄參議院議員華僑選舉會選舉監督農商總長通告於左爲通告事本選舉會自十八日開始選舉至今已及兩旬除十八二十等日選出當選人二名外其餘等日雖按照法定程序逐日開會均因到會之選舉人不足法定人數未能投票節經再三勸告選舉人按時到場以便繼續選舉候補當選人乃近日到會之選舉人多則不過一二十名少則僅止一二人甚且並無一人長此遷延空廢時日殊非所宜亟應酌定限期以資結朿茲特以本月十日爲限如届期候補當選人仍因到會選舉人不足法定人數不能選舉本届選舉即行截止除呈明大總統外合行通告各選舉人知悉再本日到場領票者仍無一人定於七日上午十時至十一時投票十二時三十分開票如當選不足額即於是日繼續投票開票各選舉人務各按時到場是爲至要特此通告 
[向衆院請願投海之離奇]  
昨日衆議院收到請願書一件請願人姓王名昭箴自稱係江西九江縣人特將家藏之古磁屏對字畫送請衆議院爲之掛於會場以爲紀念并謂擬即日赴津投海請衆院届時須爲表揚云云其措詞錯亂無章大似有神經病之人所爲請願書井物件送到該院時院中以請願書無人介紹不合格式特由號房問其由何處送來送信人自稱住在東四牌樓明德堂古玩舖不待書給收條便狂奔而去該院立即派丁役送到該處退還原人乃據丁役還稱徧覔不得明德堂古玩舖問諸附近巡警亦無知者茲聞院中無法辦理擬卽日發交警區尋覔發還如尋覓不得則擬在各報遍登廣告證凡有識王昭箴爲誰者可到院報告或王之親屬能說明送來之件形式及欵識如何者即交其代領亦可是亦不可思議之一事也 
[蕪湖快信]  
　　蕪湖本月五日隆和輪上水抵蕪載有德國人名蘇勒柴克者係由寗上輪沿途盤旋船頭不入艙内船主恐該德人有危險舉動乃具函報告駐蕪英領事柏達氏比即函請徐監督函知警廳派員登輪查察隨將該德人帶至華洋旅館暫住檢察其所帶物件並無危險品該德人呈出護照兩紙一係洋文由奥國發給載明某係佛敎徒年四十八歲來滬游　三個月限期已過一係淞滬檢查所發給載明該敎士由滬移居重慶字機警廳已電詢淞滬檢查所曾否發給此項移居護照俟得復後再行核辦 
　　宜昌德領事巴克樂湖南德領事麥令蒙均於前日乘招商輪先後過蕪此問軍警服章均派專員隨輪護送至寗 
　　倪省長本定於五日由蚌埠回省蕪道尹祝從　警廳劃兆嶙補抽局　壽頣均於是日晨乘輪赴寗迎迓乃至午刻又接蚌埠來電知倪省長已於是　乘專車入都 
　　召集自治請願聨合會蕪湖縣議會公縱吳松亭代表晉省與會 
　　美國兵艦奎洛斯號於四日下午七曉由寗抵蕪停泊江面次晨開往上游 
　　大通警察局長陳祖蔭駐通定武軍第三十四營營　張青楠因地方要公同於前日來蕪見祝道尹 
　　蕪湖下游對江和縣屬白渡橋警員裴玉成係其乃叔裴景宋署和縣知事時所委任日前責押鄉民朱老三一案朱一時憤極竟在警所自縊斃命未知如何了結 
[南京快信]  
　　辛漢潘承鍔楊石葛夢樸仲頤郝儒琳被江寗地方檢察廳拘留昨日確已由省議會副議長錢崇固保出聞係以私人名義又聞此案北京司法部曁總檢察廳均有電來寗飭地檢廳秉公究辦毋稍徇情 
　　齊省長昨召江　地方檢察廳長高方潞入署聞爲辛潘事 
　　省議員連日來省者頗不少惟雙方意見極深選舉會仍難望得足法定人數 
　　馮副座與北京中原報起訴聞决派何副官長紹賢到庭代表 
　　馮副座决即將府中被焚之屋宇估工建築聞需欵約在四萬元 
　　大總統昨派公府秘書惲寳惠來寗慰問馮副座火災並接洽某事惲現住華洋旅館 
　　張勳之參謀長惲毓昌前日奉派來寗慰問　副座准今日午車回徐 
　　財廳昨委任用道尹許藻章充猪隻統捐兼張黄港税務所長 
　　印花税分處昨委候補知事李嶽蘅赴淮屬六縣督查兼勤辦印花税差包景燧赴徐海各屬督查兼勸辦印花税差 
　　財政廳前派周慶瑩赴京請領公債票業於昨日回寗 
　　岑西林之代表朱祖蔭昨過寗赴滬 
　　卸任滬海道尹徐元誥昨過甯沿津浦車北上 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國務院官制之修正]  
　　日前衆議院大會交付審查大總統提出國務院官制案經法典委員會開會首開初讀會審查大體衆無異議原案大體成立卽繼續開二讀會審查内容僉以原案本取機關職　主義而其第四第五第六第八等條均於國務總理一人特定專權此等職權或最後約須取决於國務會議如第四條是也或竟不取决於國務會議逕由總理一人處斷其權限又未免過於闊大如第六條是也該會於此等條文國務總理字樣一律改爲國務院以符原案機關職權主義之本旨此重大之修正處也他如農商部本由農林工商兩部合併而成其所管事項本有工業在内該會乃就農商總長改爲農工商總長以期名實相合第三條第七欵之但書原案祗有大理平政審計院各院長其進退所以不經國務會議者無非尊視行政統系以外之最高獨立機關之意惟此案提出適在大總統府官制提出之後大總統府官制制定之後自必有應設之簡任官以上人員此等人員本非行政官吏不過供奉大總統左右而已其進退儘可由大總統自由擇定似不必再定何種經由程序故該會於此欵但書加入及大總統府簡任官以上人員字樣其餘條文亦間有修正茲將法典委員會修正國務院官制案錄下第一條國務院以國務員組織之國務總理及左列總長均爲國務員外交總長内務總長財政總長陸軍總長海軍總長司法總長敎育總長農工商總長交通總長第二條國務員以國務總理爲首領總理國務保持行政之統一國務總理或各總長有事故時呈明大總統以他國務員代理第三條左列事項以國務員組織之國務會議議定施行（一）法律案及敎令案（二）預算案及决算案（三）預算外之支出（四）軍隊之建制（五）條約案（六）宣戰媾和事件（七）簡任官以上人員之進退但國務員平政院長審計院長大理院長及大總統府簡任官以上之人員不在此限（八）各部權限之爭議（九）依法令應經國務會議事件（十）議院咨送之事件（十一）國務總理或各總長認爲應經　　 
國務會議事件前項會議以國務總理主席由國務院秘書長報告文件並紀錄會議事項至關於其他官署有要事時得知照各該官署派員報告第四條國務總理對於各部命令或處分認爲有礙行政之統一者得先中止其執行提出於國務會議以院令提出之第五條國務院得就地方長官所管事務指揮監督第六條國務院對於地方長官命令或處分有認爲違背法令或逾越權限者得停止或撤銷之第七條大總統公布法律發布敎令及一切關係國務之文書事涉各部全體者由國務員全體副署其涉及一部或數部者由國務總理會同該部總長副署專屬國務總理所管者由國務總理副署第八條國務院經國務會議之議决得發國務院令第九條直隸國務院之各官署其官制另定之第十條本制自公布日施行 
[財部臨時門預算之審查]  
　　昨日（五日）上午九時四十分衆議院預算委員會開會政府委員出席二二八委員長褚輔成主席宣告繼續審查財政部所管臨時門第六項衆無異議第六項第一目中美輪船公司補助費第二目日本法政學校補助費第三目賠償招商局新裕卹欵及租金均照原案第七項第一目各省清理官産經費審查報告以清理官産勵行數年所得無多儘可責成各省財政廳兼辦以節糜費主裁財政部派員說明並送理由書一件分册二件由主席朗讀畢政府委員要求保存此項經費羅綸發言反對政府委員說明贊成審查報告克希克圖王葆眞鍾才宏馬驤等均有討論動議主席遂付表决終以馬驤主張此項經費應分别辦理對於各處墾務局木植局等項共約三十餘萬元應仍列臨時門餘均裁去責成財政廳辦理以節糜費主席付表决多數通過後以羅綸主張官産處併財政廳其開支以百分之四爲標準表决多數第二目籌辦製煙工廠經費審查報告主張列一種繼續費以示提倡易宗夔主列經常門克希克圖主仍列臨時門删去審查說明主席以易說付表决少數以審查報告付表决少數終照原案通過第八項第一目鹽務臨時費第九項第一目海關監督署經費第二目税務處經費第三目常關經費第十項第目外債第二目内債第十一項第一目第一預備金第二目第二預備金第十二項第一目中國銀行股本以上各欵以次表决均照原案其各省財政經費則除江西甘肅新疆三省少有裁减外餘亦照原案通過此外財政部尚管有特别會計一項審查報告以特别會計最足破壞財政統一非有必不得已情形不可保留致滋弊端主張歸入財政部直管機關項下衆無異議主席付表决多數時已十二時因下午一鐘各政團歡迎陸督軍不能延長時間宣告延會 
[模範製鐵塲已提出閣議]  
　　　農商部擬設中央模範製鐵工場聞已諭礦政司擬定預計書提出國務會議其總廠地點擬設在直隸灤陽預算每日擬鍊生鐵三百噸生鐵擬開採龍關縣之龐家堡及灤縣之司家營鐵礦石炭焦煤聞暫取諸開灤煤鑛經費定爲二百萬元約分三期進行分廠地點擬設在江蘇浦口預算分廠每日擬鍊生鐵五百噸生鐵擬取諸江蘇之秣稜關鐵鑛焦炭暫取山東嶧縣經費定爲三百萬元如辦有成效再擴充鍊鍋廠此項基金擬在第一期實業有奬劵項下擴充開辦費先由某項借欵暫行挪用未識國務會議能否通過也 
[汪專使過奉回京]  
　　赴日贈勳之汪專使於上月三十一號由東京起程回國本月二號早九鐘到連赴旅順謁拜關東都督詳述日政府優待種種三號日都督特備專車送行晩七鐘到奉張軍長特派參謀長政務廳單副官長等多人親赴車站歡迎 
　　汪專使由連來奉駐奉日本領事官奉關東都督電汪使赴日原爲奉中國總統贈送勳章之命令由連返京到奉下車妥爲保護云云故該領事率帶警察署長排列憲兵軍警在車站迎迓特别照料汪專使於次日早在軍署宴會後即電致旅順關東都督並日本政府申謝其由日起程至奉一路優待之意下午起程乘車回京 
[漢口茶業之現狀]  
　　漢口爲華茶出口總滙每年貿易總額計共二千餘萬金其行銷場以英佔多數俄國次之法美最少自德國厲行封鎖政策後大西洋航運阻滯而俄國前又因軍事緊急西伯利亞鐵路只裝戰品不裝商貨故前此兩湖贛皖各處茶商得悉此信對於本年茶業已抱觀望宗旨迭由各帮莊棧行號在漢漢議維持與洋商磋商條件决定較往年減辦一半始各入山收買然膽小與資本薄者以現狀危險頗類孤注一擲終不敢貿然入山故設莊者亦減少其半詎甫經關莊而情勢益復不佳我國又有加入戰團之說於是茶商皆以減而又減跌落盤價爲唯一目的山戶尤爲受虧茲將上海茶業公所之來函及漢口宜茶維持會之意見書錄下以告關心茶業者 
　　上海茶業公所函上海茶業公所近致鄂省長公函云去年茶業狀况曾經敝公所議决傳布在案邇來因英政府忽定新章禁止華茶及爪哇茶進口查向年箱茶運英約十餘萬箱新章一行失此大宗銷路其勢不得不專靠俄商但俄商因羅卜價跌固已飽受暗虧今加以無英商競爭必出其挫價手段業茶者不可不知不可不防爲此函懇貴省長轉行産茶各地之各商會茶業行號等查照俾知趨避而免蹉跎云云 
　　宜昌維茶會書宜昌長陽五峰等縣向來出茶極富統名爲彝陵茶價值頗高近因茶市危險大抱悲觀由長陽彝新公司等發起宜茶維持會其意見書畧云本年茶務之危險達於極點英之運道銷路兩絶俄之運道又被阻滯我與德絶復影響金融險象環生實無一絲生路兼以上年大受損失元氣已傷資本豈堪復折由此言之則今年茶務絶對不辦方爲自全之道但各處慘淡經營有年誰肯一旦停業必協力維持妥籌善法或能僥倖於萬一維持之法有謂將以上種種情形詳明報告使山戶行號知所改良知所驚覺根本解决不惟無見但人之欲利誰不如我貪心一熾則冒險更甚恐非一紙空文所能起其戒心也同人等再四籌畫厥有一法非平價不可實行平價非預算出産確數各號分配不可分配無效非議罰重金不可罰金無效非籌備訟費不可請詳言之夫茶務之所以失敗者由於山價之太高而山價高由於各號之爭買各號爭買由於不知出産之確數以爲求過於供恐有不足故肆行標碼希圖一網打盡一家作俑各號踵接繼長增高致有七八百文一斤之奇價粗老老爛均所弗計迨後經濟不裕或器小易盈則又閉門謝客棄貨於市已買之貴茶欲吐不能吐未賣之賤茶欲吞不能吞始悔前之搶買買時已晩矣欲除此弊必先預算出産確數若干茶號若干酌景分配務使有盈無絀價碼劃一不得此高彼低自我作主勿爲人播弄買足者不貪多未足者不患少如此則價不期平而自平矣倘有貪得勿厭所買逾乎分配之外者卽以破壞公益論罰金以議其非倘不服從則視爲公敵提起訴訟衆怒難犯理絀辭窮恐亦無所逃也是雖非正本之道實爲治標之策管見如是伏乞公决云云 
[漢口接管德界之近訊]  
　　漢口德租界現已改名爲特别區設警務管理局以行使此區域内之統治權茲聞中央更擬設一行政委員由外交内務二部會同請簡以專辦此界内行政昨農商部工商司長陳介由京來漢原係國務院特派辦理處置德人善後事件聞有承乏斯職消息至前由滬來漢之丁世源雖奉有襄辦接收德界之委任實含有視察性質茲因接收已竣丁又奉國務院令往滬調查收買存土事件矣 
　　德人在華之利益係託荷蘭辦理故漢口德人須受荷領事保護然漢口之荷領係本爲名譽領事前德領事以各種事務辦理不便故電由荷公使另派書記官爲漢口領事嗣因荷使無委任領事職權復行取消將湘鄂各處商埠改由駐滬荷總領事管轄即由該總領事派其副領事專管漢口事務來漢辦理接管德人事宜顧前之名譽荷領事未奉荷政府命令解除職務新荷領事我外交部尚未承認聞駐京荷使已電本國政府請示惟尚未奉到覆電也 
[魯省通信]  
　　魯省民軍統遣之初計周村濰縣各一混成旅高密一混成團諸城一團兩月以來又逐漸裁汰目前所留遺者僅尹錫武薄子明兩步旅餘俱遣散矣並聞當道意見又擬以戴春成化尹錫五以上官建勛代薄子明組成一師而以參謀長朱泮藻爲之師長尹薄兩人則予以他項位置以優待之鹽業一項向爲弊藪亦即爲有勢力者之所盤踞江蘇之銅山安徽之宿縣渦陽河南之永城夏邑商邱虞城等縣皆食魯鹽而尤以銅山宿縣兩處爲最發財之區據内幕人言銅宿局長一席每歲可獲利二十萬元自前清以至今日非有特别勢力者不能得此歷任局長如民國元二兩年之張濟康三四兩年之孔幼雲孫寳璋五年之袁克宣皆其先例也現聞軍署某高等顧問有得此希望大約不日即可發表前往接收矣周自齊自民國復活後卽携妻子避地日本之長崎其天津北京濟南三處所有房産早已變賣淨盡詎事隔數閱月濟南忽發生一案先是有曹州匪首彭順乾於民國元年投誠徐州民軍及民軍解散彭又投周帳下充當馬弁已歷有年日前彭順乾來省忽爲軍政稽查處拘獲詢其情由係有人告密謂彭某此次到濟奉有周自齊委任與宗社黨人密謀起事者稽查處得此情形即將彭送交軍法課嚴密審訊究竟與周有無關係須俟將來審明後方能揭曉也 
　　長清縣知事彭一卣在任四年貪聲著於全省去歲冬間經省議會彈劾撤任並追索所吞公欵二萬餘元彭以案旣查實無可逃避不得已乃繳出洋銀一萬元銀三千兩黄金一百兩金銀共折洋七千餘元尚欠二千餘元而上官命令非全數繳足即予押追彭乃委其幕友復到長清一帶揚言於衆謂十二年内國公債將來必歸無用云云其意蓋冀以賤價收買公債抵伊欠欵也 
[絶交後之重慶德領事]  
　　中德交後渝城德領事署已於前月十六晩將該署所有文件書籍概行焚燬又聞渝城領事擬在渝稍住俟雲南成都領事集齊重慶後同行赴滬歸國德領署所租之房據該署人云尚不退佃該領事宣言謂戰局了結後仍當來此惟自絶交之日起德領事已將所掛大德國領事署之招牌收下矣此間德商多不歸國領事異常忙碌日向官廳交涉聞所有僑商事件均交由駐滬荷蘭領事代理昨有人致函德領事詢問所用器具地氈等物將否估價拍賣刻尚未得回復或者未必出此也 
[成都退伍兵打店風潮]  
　　川省兵工廠保廠營全營官佐士兵因二十三日退伍當於午前九時紛紛入城由連排長官分率往下東大街之東來天寳福鑫永寗金源各旅館寄宿而各旅館主人答以前奉警察命令謂省長督軍日前訓令省會警察廳轉令各區署所飭各該管客店旅館寄宿所不准容站退伍軍人如有違抗命令者得受處罰等語東來店内約有軍人四十人其連排長官一聞店主之語即出手毆打各士兵隨亦附和店主遣人招呼該段值班巡警到店排解而該連排長官以店主所答有警察命令之語故一見巡警入店未待其開口即喊打打該部士兵乃立將巡警佩刀警笛扯下捶毁並將巡警掀倒在地亂打各商舖覩此情形恐其波及遂紛紛關舖由城門口起直關至舊臬署其糖市南北紗帽三聖南北打金各街商民分投奔向該管警所報信值班巡長隨即趕去而衆軍又正在圍打守望巡警將所掛佩刀奪取相刺幸衣厚未被刺傷往來之人均紛紛向各街巷跑避秩序大亂該巡長甫至意欲勸息與伊等設法代覓宿所殊衆軍人見巡長至愈形忿怒隨抓菜販糞挑之扁擔將巡長圍住呌打時已打成數堆而東來店雜役亦打成將斃之勢所有房舍桌櫈碗盞家具盡行打壞警所署員巡官聞警復派休班巡警八人前往解圍未到地點即遇衆軍人蜂擁向警所路線而來一見巡警又將數警圍着正在動手忽遇黔軍開差約一連人均全武裝行至該處見秩序大亂又來一百餘軍人（着軍服者多便衣者少）帮助逞兇有持槓者有執棒者均在亂跑亂打遂向之詢問何事路人答以兵工廠保廠營退伍軍人因寄站客店起釁在此逞兇黔軍帶兵官長聞言卽呼貫彈入鎗向滋事軍人大聲呼曰若不聽干涉立令開鎗並以鎗擬之各軍人始棄槓丢棒而散繼而憲兵開至將滋事軍人逮捕五名而去衞戍司令部電話不通未至軍警聨合隊亦至見事已息遂去至午後四鐘街面尚無巡警值班茲錄四分所呈報文如下爲詳報事本日午前九點後兵工廠保廠營退伍軍人約三十餘人在東大街東來店投宿該店房舍均有宿客不能駐紥該軍人不服將店内門窗戶格房舍打毁並打傷雜役老唐該店主當即邀值班巡警鄒貴卿前往勸解反被毆打戰刀打斷負傷頗重經巡長曾正光將鄒貴卿扶回當卽電知憲兵司令部將退伍軍人帶去五名去後又來軍人百餘名復進東來店亂打後又用扁擔將東大街一段守望江奎五二段守望周述藩週身打傷不能行走並將戰刀軍帽打落稍問該退伍軍人四處漫散乃派巡長曾正光巡警吳振邦李榮廷彭傑黄國湘董麗生楊復春邱炳章等八名將帶傷巡警扶回殊該退伍軍人見巡長出外一擁而至用扁擔亂打均受徼傷並傷及彈壓戲園舍長何銀五　街商民見此情形均關門閉戶幸經黔軍經過彈壓始息除將帶傷頗重巡警鄒貴卿江奎五周述藩三名奉令送院醫治其餘受傷巡警九名由所覓醫調治外理合具文連同打斷戰刀詳請鑒核謹呈廳長鈞鑒二區四分所署員羅雲謹呈 
[皖省近聞]  
　　安徽倪省長本訂六號由蚌埠來省頃聞因接奉京電因有要事晉京會議遂於五號改乘津浦專車北上聞須俟一星期後方可回皖 
安徽省議會已訂十號召集十五號開會各議員均已到齊頃因倪省長晉京一時不能來省昨已電令該會届期照常開會不必俟其來省矣 
安徽財政廳長鄭鴻瑞在任將近兩年近日外間忽謡傳有辭職之說謂因聞馮副總統保舉安徽警務處長易迺謙以繼其職之故又聞倪省長亦擬保舉公署政務廳長秋桐豫繼之未知確否 
[慈谿縣知事與專審鬭法]  
　　浙江慈谿知事封閉審檢所胡專審電省請示各節已誌昨報茲聞高等廳得電已於四日有電到慈電云慈谿知事專審員冬江電悉候電部核辦再江山係未據報裁竟以縣知事名義判决姜宗根盜案經電奉司法部江電以該知事判决不能認爲有效等因并仰遵照高等審檢廳支印惟是電去後仍不生效力次日胡又致電高等廳文曰杭州高等審檢廳長鈞鑒支電敬悉知事仍不服從又於今午强將職所所張貼收發處收狀處牌示及張貼收狀處門首佈告悉將撕毁並於職所法庭上張貼縣公署法堂字樣合再電呈慈谿專審員胡永靖叩微印同時並致林知事函曰逕覆者案准貴知事公函内開本日奉高審檢廳支電開慈谿知事專審員冬江電悉候電部核辦等因查冬江兩電未經敝知事列名所請何事亦未與聞茲奉高審檢廳電令前因相應函請貴前專審員迅將冬江兩電底稿檢送一閱是爲至要等由准此敝專審員對於此次省長非法裁撤審檢所一案於三月二十六日准貴知事函以省長轉准院電准予裁撤茲擬於三月二十六日將敝所裁撤即希將應移文件尅日移交等由敝專審員准此函知後當以省長電文情節離奇頗難憑信特將前情電呈高等審檢廳長核示旋奉高等審檢廳長感檢艶三電以轉奉司法部感檢電開並無准裁院電嚴令照舊辦理毋得更張等因詎貴知事膽敢堅持省長之非法命令而違抗主管長官之非非法命令竟於冬江兩日以縣公署名義擅設收狀處勒令訴訟人投遞訴狀並帶領警兵以野蠻手段封鎖敝所收發處收狀處勒令管卷員交卷撕毁佈告收藏掛牌又於支日迫逐敝所法警承發吏又於微日即本日至敝所法庭上張貼縣公署法堂字樣撕毁敝所收發處收狀處牌示並收狀處門首佈告等種種不法行爲貴知事以野蠻手段加害於敝所而敝專審員决不肯以野蠻對待祗得於冬江兩日先行據情電呈高審檢廳長核辦現高審檢廳長支電示候電部核辦者即核辦貴知事之冬江兩日所作之不法行爲也再敝專審員係現任慈谿縣審檢所專審員何以來函稱爲貴前專審員更屬不解豈貴知事有撤換敝專審員之權乎抑以敝所被貴知事不法加害即認爲撤消乎尚希明白答復是爲至要此致慈谿縣知事林六年四月五日 
[杭州快信]  
　　陸軍講習所學員柴福旺拐逃魯魏氏案發遠颺高檢廳移請督軍省長飭屬通緝砲兵營連長謝某吞蝕退伍伙夫存餉聞楊督軍 
 
 
 

Page 7

 
 
已電飭第一師查辦 
　　海寗監印杜用揆冒領公債票六千金匿跡蘇省省長已咨請飭緝 
　　吳興知事吕俊愷有更動消息將調杭縣姚應秦署理姚之遺缺張良楷最有希望 
　　蔣尊簋此來携其夫人吳氏同赴留厦掃墓舊部求見一概拒絶亦不拜謁當道 
　　杭州青年會附設官話研究所以全紹先（第四師軍醫長）爲敎員兩月卒業 
　　農商部特派調查礦務員葉左之現已公畢旋省即日北上 
　　舊旗營官地向無租賃規章現有人在該處搭篷設肆昨由官産處令縣查禁并將奉何種機關許可情形一併查覆核辦 
　　督軍公署服務職員於昨日起奉諭延長辦公時間 
[閩省會之開幕]  
　　本月一日省議會行第三期常會式上午十時議長議員就席畢由贊禮員引督軍省長及行政官入議場就席後奏樂先由議長林翰主席宣告開會並致開會辭次督軍省長致頌辭次主席答辭次議員演說者計有四人林師肇略云行政官對於省議會所議决者若有一案不實行卽是官吏違法演說畢由贊理員引議員行政官向國旗行三鞠躬禮再奏樂主席宣告散會攝影是日旁聽席坐爲之满男女賓有數百人茲將新省長蒞會頌詞錄下今日爲福建省議會第三次開會之期本省長來蒞是邦躬與斯盛曷勝欣幸然以到任未久不克與諸君子從容談論於清燕之暇而開會以後所逐日討論者又必限於各案末由貢其區區故今日所言不 
敢爲尋常頌禱之詞幸諸君子垂聽焉夫地方議會之設本以表現其需要但各地之需要不同則彼此有衝突之慮甚至與國家全部之需要相背馳若無調劑之方將生破裂之患故省議會暫行法有第三十條第三十七八條之規定取相互作用使劑於平此立法之精神也然吾國自有省議會以來一方則以從前隔閡之惡感藉行政官到會之機一洩其不平之氣一方則用其圓滑之手段敷衍對付於一時閉會之後一切議案仍置不理議會積憤愈深不得不出其至高最上之特權並質問查辦彈劾而盡用之感情所蔽自難盡當政府不予准行而議會之信用失人民惡其浮囂而議會之信用又失甚或本其喁喁望治之心以爲議會專掣行政之肘不如去之以爲快以此心理之所演勢必回復於專制大可慮也閩省號海濱鄒魯之邦數年以來議會之協和長官之謙誠均遠遇於他省上述之弊固未嘗有然而議决之案間有不能實行者則或於事實上尚未研求詳盡也此次常會本省長於所議之案如有見爲執行困難者必依據事實陳述意見以供諸君子之採擇尚望合衷共濟不厭求詳期於一案議决卽有一案之實行一案實行即有一案之實益使人民咸曉然於議會之作用而導揚立憲國之精神則非徒福建之幸亦中華民國前途之幸也 
　　又即省議會議員謝漢潮因議會又届召集之期乘坐海壇輪船於昨日（一號）到省當在馬江時被禁烟查緝所檢查行李搜出烟丸百餘粒藥膏二錢半左右遂將人物併送警署請予究辦是亦省議會開會聲中之一缺點也 
地方通信 
[松江]  
　　警保衝突之原因華陽橋派出所巡士陸寶泉因聚賭　頭致被那警佐查實斥革拘案押辦一面並飭警察秦洪補提賭犯董某以便併究奈車十九圖地保朱兆祥又匿犯不交致啓衝突甚至互相扭毆各受傷害均訴主管衙門檢驗核辦等情已誌本服茲悉此案衝突原因緣賭犯董某當派警察秦洪第一次往提時即請托地保朱兆祥壽秦警番佛三十尊約定免予到案是以秦警於所中屢屢催傳時必藉詞搪塞奈那警佐因現有革警陸寶泉在押候訊故又添派巡士張某與秦同往拘提務獲到案地保朱兆祥見此情形卽以秦爲背約不允將董某交出以致在肉舖中互相扭毆並將該舖中之樹桌櫃箱打毁故縣署卽據此情形而爲雙方究辦之判决也 
　　檢查員抄閱賬目之質問西門外森大南貨店等以檢查松太兩府屬印花委員張芝生與商會職員趙子芳等於各店調查脹簿發票時後將各項賬簿上所載收付欵項自行抄錄是以由森大店主張季堂君據例力拒並請商會會長鄭子松君速至縣署質問該委員之抄錄賬目究依何項條例請即明白宣示俾釋君疑至縣署答覆商會長之措詞如何容再探明續錄 
[南通]  
　　電燈實行開火通明電燈公司早將城廂電管燈泡裝就祗因電機購自美利堅運轉匪易前特借用唐　引擎先行將西廂一帶開火茲悉該公司電機業已運回故城東城南均於日昨一律開點 
　　外人絡繹考察鎭署接奉省令英人湯懋士美人司彌特瑙威人徐拿奥人卜祿德日本人宕賴美等同赴南通考察實業希即於該英人等到境時引導觀覽照約保護云云遵即轉諭所屬知照矣 
　　舉行植樹典禮通海管鎭守使南通盧知事遵章于清明節聨袂至城南舉行植樹典禮各界前往參觀者甚衆並攝影以留紀念 
[鎭江]  
　　世界道德會近訊鎭江童仁甫君近因鑒於世界道德之淪落欲急起挽救特組織一世界道德會專心提倡道德現已成立設總通信機關於鎭江西城外龍王巷内各埠來函入會及索取簡章請設分通信機關者日有多起今該會又接上海吳海秋君盛澤宋駿省君杭州吳聽猿君來函均係請設各該埠分通信機關又有松江朱益元君亦來函請願入會 
　　嚴禁銷燬制錢近每有人收買前清青銅制錢販運出口以供銷燬雖經官廳一再禁止然皆視爲具文齊省長昨又通令查禁丹徒章知事奉令後當即出示謂如仍有好商私運出口許卽拘案嚴懲 
　　組織女子職業學校鎭郡素乏女子實業敎育兹有王女士發起組織私立女子職業學校一所其宗旨以養成女子有職業之技能不致純粹依賴男子而造成良好之之家庭云 
[揚州]  
　　嚴禁以鹽代價十二圩苦工以鹽代價相沿已久獘竇叢生今歲兩淮鹽運署曾奉北京鹽政署飭令揚子總棧　止以鹽代價一律發給現金現通泰場商公恒茂等因揚子總棧奉令出示後苦工多未遵行特於日昨（五日）具禀運署再飭損子棧嚴厲禁止以免鹽斤抛耗聞劉司長已准如所請并飭該棧長迅速施行以重鹽政 
　　運商禀請運鹽淮南四岸事務所以濟南場近來船隻不敷分配致鹽額不如期到圩特于日昨（五日）具文淮運署懇請迅連派輪拖運以濟岸需聞劉司長已飭場運局查復核奪 
　　江都國民敎育調查記江都縣國民敎育第一學區（城廂）現有學校除私立外公立八市立二十四每年經費約計二萬元以内兹特將各校狀况調查如下（一）公立第一校校址柳巷董公祠内校長湯寅臣學生三十八人設備完全諸臻妥善（二）公立第二校校址皮市街萬壽寺内校長郭綬章學生四十一人各項布置均合法度（三）公立第三校校址康山曾公祠内校長符宗瀚學生三十八人設置整齊管理合法（四）公立第四校校址東關街琥當行宫内校長項書城學生四十人設備一切井井有條（五）公立第五校校址風箱巷觀音菴内校長俞堅學生二十九人校室布置尚屢整齊（六）公立第六校校址雙忠祠内校長李祖蔭學生四十人此校爲模範小學校辦理最善成績亦優（七）公立第七校校址贊化宫校長王祖培學生三十五人（八）公立第八校校址北門關帝廟校長陳德菁學生三十人是校校舍軒敞光線充足（九）市立第一校校址徐凝門街校長厲鼎　學生五十二人校舍布置完全管理亦頗周密（十）市立第二校校址傅家甸校長易斌學生三十人以有中柱之住房改作校舍頗不適用且光線亦不足操場在外亦不便利天井狹小上下課難於列隊（十一）市立第三校校址常府巷校長陳宗亮學生三十六人（十二）市立第四校校址八巷校長劉儒學生三十六人設備編制均甚合法（十三）市立第五校校址三祝菴校長沈繼慶學生四十七人校舍布置一切俱極合宜（十四）市立第六校校址南河下校長張官魁學生三十人設備齊全單級授法編制亦合（十五）市立第七校校址牛彔巷校長丁實榮學生四十八人（十六）市立第八校校址府西街校長羅會仁學生三十人大致合法惟少學生預備室是其缺點（十七）市立第九校校址瓊花觀校長潘朱學生三十人校舍適宜操場亦大（十八）市立第十校校址縣學校長陳悅三學生三十八人（十九）市立第十一校校址便益門外校長吳邦俊學生四十人校舍設備尚屬合法（二十）第十二校校址南門外都天廟校長王福如學生三十四人校内無風琴是一缺點（二十一）市立第十三校校址西門外廿四橋校長周勤學生三十人（二十二）第十四校校址北門河邊校長史習經學生二十四人（二十三）市立第十五校校址馬神廟校長洪章學生四十人（二十四）第十六校校址全節堂校長張紹志學生四十五人設備完全辦理合法其他市立及中學等容續調查 
[杭州]  
　　省議會七日開會紀省議會昨日（七日）開第五次臨時會下午一時報到議員一百零一人請假者十人政務委員出席者五人當由議長振鈴開會報告議事日程畢開議第一案籌設改良磁業傳習工場案提出者蔡齡登臺陳述理由當由孫如怡發言贊成遂付審查接議第二案議員許炳堃孫棣三辭職事件一致贊成完全通過又議第三案修濬淅西水利修正案張廷霖告審查之意旨衆無異議開二讀會文字亦無修改續開三讀通過又議第四案報撤銷浙江船舶牌照捐案毛蒙正等咸謂應咨請省長速將是項規則提交本會再行議决存廢衆無異議又議第五案王行健回復議員資格案樓倩然首先反對謂王君除名上年常會中屢有動議延至臨時會始行除名並由大會全體承認無異言可成鐵案現在如果回復不論中閒之接續職務如何將置吳議員忠懷於何地次由王倬任鳳岡王廉胡國銘許祖謙等發言謂如果回復王君咨格是議會之違法均竭力反對張宗嶧毛雲鵬陳錘祺何紹韓等主張回復爭持不下議場秩序稍亂沈議長宣告欲就議員席發表意見秦副議長主席議長就議員席後大有附和張毛等議員之意旋付表决贊成審查報告回復王君行　咨格起立者祗四十五人少數審查報告不成立張宗嶧提出異議復爲反證表决不贊成審查報告起立者五十八人多數宣告本案打消本案解决依法議長復席後宣告休息復入席接議第六案中華民國六年度浙江省地方歲出入豫算書衆謂豫算紛繁應付財政審查第七案關於修築省道咨詢事件無討論付庶政審查第八案查辦浙江圖書館長陳樹基發言解釋侵吞公欵公産理由最詳故重付審查議畢散會 
來函 
[無錫陳子琳來函]  
　　警啓者昨閱貴報載有米商臚陳梁所長劣跡一則内稱有米業中人陳子琳代表商民具請願書於省議會請咨省長查辦云云查該代表職業姓號適與鄙人相同但鄙人素來不預外事是否另有其人無從得悉爲此函請大主筆先生祈即更正以免混淆即望登入來函一門是爲至禱 
雜評一 
[行政裁判（一子）]  
　　普通法庭受理民刑事件與行政裁判所受理行政爭議之事件性質本自不同故日德皆特設行政裁判　裁判行政上之爭議較英美即由普通法庭審理者其制爲優蓋司法官日理民刑訴訟事件於民刑法律固所優長而行政法規未必皆能深究且行政法規之變更棄置較刑民法律爲繁似不宜强之兼　况行政之目的在福國利民在法制界限内有自裁　之餘地其依法而行依一種手續而非其目的司法官則卽以準據法律爲其目的故目司法行政劃分而後行政裁判因之特設機關非無深意共和國之眞精神在以法治而法治國之大障礙在行政權之專横特設機關爲之審理所以防專樹也現憲法會議打消平政院而以普通法庭受理行政訴訟自今以後司法官之責任愈重欲有以饜人民之望不益難哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀美艦在華之態度]  
　　大陸報云美國在中國領海内之艦隊將有何種行動目下無從探悉現各艦分泊長江一帶由重慶以至上海無不有其蹤跡非俟奉到訓令未必駛離此事將成中美兩國政府間協商之一事如何變遷將視中國是否步美國後塵加入戰團抑或對于美德宣戰宣佈中立而定云 
[法人歡迎美國之宣布開戰]  
　　美國與德絶交加入戰團迄已多日前日駐滬法總領事接到法政府來電以美國已於是日與德國宣佈開戰因此昨日法總領事署及公董局均加扯美國旗幟以表懽迎 
[布置德使行館之費用]  
　　上海縣沈知事前奉盧護軍使面諭以駐京德使辛慈氏由京南下轉道來滬乘輪返國飭即籌備行館以資招接當經沈君擇定西門外王家闕路新建之審檢兩廳即委姚科員等將會客所及臥室分别佈置所費不資詎届時辛氏到埠因悉荷蘭船行期已促不及躭擱遂由火車站换車直赴吳淞下輪是以所備之行館辛氏並未蒞止現姚科員將置辦物件及雇用西崽厨役等項逐一核結計共用去洋一千三百四十餘元業已分列表册陳請沈知事呈報盧護軍使查核撥發以資結朿 
[調查進口貨價之商會議案]  
　　上海總商會日前開常會時爲調查進口貨價事臨時提議茲錄其議案如下三月九號准江海關來函奉部電調查民國三四五年份進口貨價限期三月告竣請會主任至如何請撥經費希隨時見示等由到會當以前次調查係承王亦梅黄搢臣二君擔任閱時八月用費五千始得大種類之大概價值欲求花色細目種完備必非一年半載所能竣事限期三月爲時固然侷促且從前辦理各員能否召集亦難預必總之此事非倉猝可以擔承函復去後又准江海關兩函一再要求並以電奉部准撥付經費一千五百元倘不敷用尚須增撥請會詳復等說本會應否擔任卽請公議公决旣准江海關一再要求未便固却惟此事調查困難非老手不能辦理仍公推王亦梅黄搢臣二君勉再擔任由會備函專懇至准撥經費能否敷用應請預算致會以便轉商免致辦事掣肘 
[最近運出之土産]  
　　英法兩國及英屬孟買等埠邇來華絲銷路甚暢調查兩月中運去絲（即府綢）二項共有四千數百包之多最近英公司船挨拉號由滬出口開往倫敦及孟買所裝絲綢雜貨爲數不少探誌於下有餘洋行廠絲五包白絲二十七包黄絲七十二包灰絲十包蠶繭十包達昌洋行白絲五十包黄絲五十三包三星洋行黄絲一百四十九包同功絲三包祥利洋行黄絲十包伯興洋行黄絲三十三包烟葉三件河南綢十四件大昌洋行白絲三十三包黄絲三十五包廠絲二十包信孚洋行黄絲八十包廠絲八十四包百多洋行黄絲十包悃葉三百五十一件老沙遜洋行黄絲八十包河南綢二十二件高倍洋行府綢五十九件同功絲八包沙咪洋行黄絲十包山東綢二件蛋白五件公安洋行白絲十五包黄絲九包克昌洋行黄絲四十七包通順洋行廠絲二十五包黄絲五包祥茂洋行白絲四包絲頭下脚三十三包泰和洋行黄絲二十二包府綢五十六包法昌洋行廠絲二十包隆茂洋行苧麻一百二十七件猪鬃四十五件犴皮八件獾皮二件安利洋行大豆三百包蛋白三十四件蛋黄二十八件福興洋行白羊皮八件猪油六百件彙昌洋行府綢八件集昌洋行灰絲六包榮昌洋行廠絲二十五包義昌洋行黄絲二十九包森茂洋行府綢十五件絹絲公司絲紗十一件亨茂洋行烟葉一件華商綢類二十六 
件藥材三件布類一百八十八件天津毯三十三件又怡大洋行經理之格林下門船開往法屬其來埠其裝永興洋行蠶繭一百九十一包絲頭下脚四百十五包羊皮三件猪鬃二十五件隆茂洋行苧麻一百十件生牛皮十五件老沙遜洋行生牛皮十件安利洋行苧麻五件台祿洋行絲頭下脚二百三十九包三井洋行蠶繭十九包 
[現銀出口進口之調查]  
　　本埠外國銀行日前將大批現銀裝運出口已紀前報茲悉怡和洋行財生輪船前日由滬出口開往香港花旗銀行又裝去寳銀一百八十箱計五十八萬兩麥加利銀行亦裝去現銀一百零七箱計三十四萬兩而自四月一號起至七號止此七天内各路銀洋進口則祇有東洋莊由日本裝來日金洋十五箱估計銀三十餘萬兩又各路客帮裝來龍洋六萬元英洋四千元比之出口之數則相去懸如矣 
[法工部局查禁私售烟膏]  
　　法新老兩租界向有挑膏店一百八十七家於前年七月間起由法工部局抽籖三次禁閉四份之三尚存四十六家於上月三十一號一律禁閉並將照會繳銷在案現法工部局以各挑膏店於禁絶後雖皆閉門歇業惟恐陽奉陰違仍有私行售賣情事故飭各探捕嚴密查察如查有私售實據着即報告聽候核辦 
[尚有大宗私土來滬]  
前日午後有一輪船從大連開駛來滬停泊浦東老白渡碼頭當經海關扦巡洋員上輪搜查在該輪後梢第四號艙内抄出私土三麻袋約計二百餘鎊立即帶關存候銷燬一面由税務司函致各機關飭拿販土之人到案嚴究 
[恐嚇圖許之惡習]  
　　浦東老白渡扛挑小工頭李榮記賬房於前日午後來一素不相識之人送交書信一封包裹一個據稱内係貴重物件由滬城戚串家囑令送來等語言畢告别而去比經拆開檢視内係炸彈一個信中有告借英洋五百元限三日内送往滬北某處如敢負約定當以最後手段對付今日奉上之物尚乞試驗方知言之不虚等語當由該賬房司事將炸彈書信送至三區一分駐所請爲查究孟警佐立卽飭警嚴密查拿務獲究辦 
[演講菲律濱華僑狀况]  
　　寰球中國學生會前晩延請郭秉文博士演說菲律濱華僑之狀况張默君女士陳鴻璧女士周森友傅士俞鳳賓博士均在座先由主席沈商耆君報告開會次丁女士唱歌周森友夫人奏琴繼請郭博士演講略謂余往菲律濱及日本考察職業敎育計行程一萬四千餘里爲時二月之久查華人在該處關於中國之盛衰甚人其僑居該處之華人約有七百萬人尤以福建籍最多且華人僑菲最早外人多以菲律濱爲中國寓地者因其服式及耕種器械人種文字等大略與中國相同觀其議院華人約爲百分之七十五卽菲人亦自認爲華籍居多故極願與祖國人相聨絡其於商業勢力最大以營業獲利而成鉅富者比比皆是聞有一販猪者竟積蓄二百餘萬有燭舖主人貯金至五百餘萬之多其生活程度甚低一人新婚所備衣帽物件不過墨洋六元近由美人贊助後生計漸增人民程度亦與日俱進即此次歐洲戰爭所有種種土産製造物品無不盡力運銷出外且彼處交通極便銀行滙兌靈便獲利頗爲不少惟近年來日人勢力澎漲甚速華人所營各業不免漸被侵奪歐美人亦望而却步矣菲律濱寄居多福建厦門人吾人前往每因言語不通未能親近甚至華人與華人談用西班牙人作譯員方得彼此通欵曲蓋此西班牙人熟悉英語又諳福建音故能傳話也庽菲華僑對於祖國頗著愛護曾有在中國營業爲地方劣紳侮慢不得已仍返菲島致中國實業不興深可惜也吾人在日本所見各書販出售中國書籍甚夥注目一觀令人悚然而懼其所售書名有所謂（揚子江兩岸）者有（山東半島）者有（南满洲）（南洋羣島）者無非關於各地人情風俗物産等詳細無遺由此以知日人之用心無㣲不至所以其勢力之澎漲有如此之速願吾人以後對於外人當格外注意如能保守固有之殖民地則甚幸也詞畢又請諸女士奏樂闔座鼓堂不絶次主席沈商耆君演說民國五年來之敎育經過情形及敎育部法定之規制理由詳細解釋頗有研究之價值因演辭甚長聞將刋入該會　環球雜誌演說畢後又有商務書館凌文之郁仲華二君映演活動影戲觀者無不稱善末由演說部主任朱少屏君交誼部主任周越然君等招待來賓各欵以茶點而散 
[紀省敎育會之譯音統一談話會]  
　　江蘇省敎育會迭據余日章君轉達山東濟南齊魯大學美國路敎員以現在譯音未能統一閱者讀者均感不便請發起譯音統一會等語省敎育會以事屬重要卽於前日特開談話會邀請中西敎育家到會商議辦法下午二時開會到者中敎育空爲黄任之余日章沈信卿張菊生吳和士鄺富灼俞鳳賓葉上之陸費伯鴻（吳和士君代表）等八君西敎育家爲潘愼文賈腓立來會理傅步蘭竇樂恩文顯理路思義皮比等八君先由余日章君爲到會諸君一一介紹畢公推余君爲臨時主席余君即起言譯音統一之必要並報告郭君鴻聲陳述　見（一）來函用官音爲標準（二）譯名宜簡短（三）定西名之每一音節爲漢字之一務使名詞短少又俞君鳳賓有對於譯音商榷之竟見書一分文顯理君帶有迻譯音表一分以備參考報告畢請先就俞君意見書之繁法簡法二種討論（一）繁法將所有地名人名編列成表譯爲官音使學者有所遵循是爲繁法（二）簡法將外國音母聲母編列成表將所有聲音譯成中國字樣或符號使譯者就原文之聲音配以一定之字樣是爲簡法即由俞君說明二法之應用并言簡法較繁法便利但已通用極熟之名詞如亞當阿富汗等雖不合簡法之規則者似宜仍舊以免紛更次潘君言名詞規定後有何方法强迫使人依從余君謂當預備草案另開大會請政府派人共同審查然後報告敎育部公布則各處當能樂用不必强迫沈君謂規定名詞如果適用不强迫亦可通用張君謂當先設法規定然後請政府採用次黄任之君言宜分辦法六層（一）提出西文字音（二）以中文字音配合西音作爲草案（三）請敎育部派代表並請各團體派代表共同審查草案請各團體時所應注意者以從事繙譯編輯之團體爲尤要（四）定期請人對於審查之草案發表意見（五）徵集合處意見後再開會審定（六）呈請敎育部公布惟各步辦法各有宜加審愼討論之處（一）西文字音用俞君表抑文君表（二）應否用官音及所配之漢字同一官音者亦有字數鄙意似應用筆畫最簡者又以前通用譯名如拿破崙華盛頓等似宜仍舊各步辦法討論旣定然後分别請人擔任各步各項之事務次經多人討論俞君簡法尚未甚妥善即由賈君張君等提議指定數人約日細細討論衆贊成路君謂最好此時即請敎育部派人一同進行張君沈君謂着手伊始各步進行頗費時日請部派人尚可從緩遂由賈君提議先組合五人中定爲華人三人西人二人衆贊成卽推定來會理潘愼文張菊生吳和士俞鳳寳五君並由奈君提議於本年八月後十月前開大會討論草案由現定之五君討論起草於八月前草定付印至此會議已畢賓主復歡談數十分鐘至五時餘散會 
[紀烟酒聨合會之星期常會]  
　　中國烟酒聨合會昨開常會各業代表楊耿之及會員俞葆康等到者五十餘人首由主席陳良玉宣布駐京代表聶允文等來函報告京師近日情形次宣布牛莊鐵嶺商會山西代縣商會直隸永遵十縣酒業公所浙江衢縣酒業公所徐州興化酒業公所儀徵分會阜寗分會寳應魯文伯東海趙瑞齋太倉王君等來函均對於公賣情形及近今烟酒事務署之計劃頗不满意非一面歸併即一面統一無以救目前之急而於各處公賣苛勒情形言之尤爲沉痛宣布畢楊耿之起言公賣之害旣衆口一詞江北一帶現在掛洋旗者日見其多爲公家計如不趕緊改良則收數亦必日减不知當軸者亦曾計及否耳即不爲商家計獨不爲國家計乎次洪少楚起言如當軸者改良税則一案一二月内不即實行則衆情外向本會諸公雖具愛國保商之熱心恐無所用其力矣公决摘叙各函要旨函達京師代表團轉陳當軸請其一省及之迨時逾五鐘始行散會 
[嚴緝白晝行刦之逸犯]  
　　法新租界打鐵浜吉益里二十一號門牌張夏氏家於上月二十五號下午三點餘鐘被盜匪潘清英郭亭情范福卿王愷壽及在逃之楊芝清楊芝超等搶去現洋衣飾等物當經法捕房探目沈德福包探陳三林梁大寶項光福魏志餘將潘郭范王等四匪拘獲抄出原贓及單刀一把解經法公廨訊判潘等各押西牢四五年不等期满後永遠逐由租界在案茲中西讞員因恐楊芝清楊芝超兩人日久遠颺後再擾累爰又傳諭各探捕嚴行查緝務獲究辦 
[招募華工赴法之合同式樣]  
　　道信洋行代理法人招募華工一事迭誌報端茲將該洋行與應募工人合同式樣錄下立合同人姓名年歲住省縣村行業聲明依照吕的爾　之傭工章程自願充當機匠應自上船之日起以二年爲期由法回華之日則不在二年期限中但到法境後吕的爾君或係代表有權將本工人飰工期限預行終止惟須於二個月前先行咨照本合同共計三份於一千九百十年月日訂於中國上海本工人簽押左拇指印右拇指印　附註該工人聲明未知簽押故當下例各署名證人前僅蓋撑指印各證人證明該工人願遵守本合同内之各條規 
[反對加入戰團之函稿]  
　　本邑公民張嘉謨等昨致參衆兩院秦姚二議員函云政府自中德絶交明令宣布後舉國疑懼深慮禍至無日現又有人促政府加入戰團作孤注之一擲若成事實將來遺害國民不知靡旣今將愚見所及爲我同鄉諸公縷晰陳之若中國加入戰團勢必與協約國盡戰爭計畫上之義務至派遣軍隊等情姑不必論如招募華工輸出物料勢所應有將來華工放洋勢必任以前敵防禦上之工作生命危險殊爲可慮至物料輸出糧食等項定必弛禁年來中國收成歉薄糧價日漲自顧尚且不暇一旦弛禁輸出國内定發生饑荒之象歷年國民生計艱難以致萑苻遍地若糧價驟漲饑民鋌而走險勢必踵起外釁内患旋踵而至猶如蠶繭自縛現在外交風雲朝夕變遷公等職司議席爲國民之代表務懇内審國情外觀大勢據理力爭共救危亡國家幸甚 
[自來水收費時期之改革]  
　　南市水菓業錢業水業油荳餅米業等前因内地自來水公司違背部令收進水價改用陰曆支出各欵擬用陽曆曾經會議　决暫扣閏二月份水價以補暗虧又經上海縣沈知事函囑公司務須遵照部令進出各欵悉從陽曆故該公司總理已允將閏二月份水價通融照辦此後悉用陽曆並在收取水價單上加貼印花免再爲人藉口云 
[趕製手鎗之頓挫]  
　　上海製造局鎗廠所造之白郎林手鎗工料堅固取價又廉故各省軍隊訂購者接踵而至曾經李總辦飭令鎗廠加添夜工趕造應付詎製　手鎗機械潭拉摸（譯音）前日忽然損壞一部份以致難於趕造業經該廠王委員呈由李總辦轉飭機器廠從速修理並於昨日起停止夜工俟機械修竣再行傳諭工作 
[續編五年度農商統計之手續]  
　　上海總商會昨奉省長公署令開准農商部咨開本部農商統計歷届通行遵辦在案現值六年應行調查五年度之期亟應賡續舉行以求精良藉驗民生之消長而資部政之措施查此項統計表式前於民國四年三月五日頒行遵照嗣於辦理四年度統計案内申明暫緩調查一覽表使繁簡適當各省易於推行此次五年度辦法應請查照前頒表式詳晰塡報　應調查從省事項亦卽檢查四年度前卷繼續辦理以符通案惟四年度統計各省未能依限塡送迄尚懸案以待致稽出版現辦五年度統計務希尅期蕆事以期通力合作同底於成除省表一項另行分送外相應檢同各項調查表票簿或咨行查照分令所屬農商各會一體遵行如限呈報暈轉送部至紉　誼此咨等因並附市鄉鎭農産物調查表二册工産物調查簿五册各縣農商統計表一册各項調查票八種到署准此茲已　各項表票印刷完全令發一體查塡爲要 
[河南旅滬學會成立]  
　　河南旅滬學界向無聨絡機關茲有復旦公學工業專門兩校學生余中楫毛端儀陳璜朱端陳中正等邀集南洋中學震旦學院約翰大學龍門師範各河南學生組織河南旅學會各校河南學生無不欣贊遂於本月七號在哈同路民厚北里百四十四號開河南旅滬學會成立會並宣布章程舉定職員彬彬儒雅萃集一室洵極一時之盛 
[閘北振中學校之春季旅行]  
　　閘北中公益里振中英文專修科及高等小學校以前星期爲春假之期故於昨日舉行春季旅行督率學生旅行南翔導以國旗繼以樂隊車抵南翔先假義務小學校休憇半小時復至嘉定縣立第二高等小學校參觀旣畢更至古猗園及全鎭遊行一週返至火車站搭車回申時已入暮矣 
[水木作同業捐建殯舍]  
　　寗紹三邦水木作同業曾在滬城硝皮弄内建設公所惟殯舍尚付闕如現由該公所董事顧蘭洲效良等發起各自集捐在閘北潭十灣地方購田十餘畝建築殯舍刻已興工不久即可告竣 
[承租浦灘餘地之儘先權]  
　　工巡捐局推放南岸線一事自開工以來業已塡竣所有當時規畫公共碼頭五座之外其餘地位本由大通公司儘先承租建 
 
 
 

Page 11

 
 
築輪步碼頭並堆貨棧房尚有餘多地點再行招人承租刻聞各租戶之函請承租者頗不乏人惟大通公司應用地畝尚未勘丈劃清現朱局長已函請大通公司發起人虞洽卿朱志堯陸伯鴻管子卿等訂期會勘劃清界址然後議訂正式合同 
[魯省裁兵之怨恨]  
　　昨有魯省裁兵謝鞠千李振屏等多人因到滬後盤川已罄求歸不得痛恨旅長薄某尅扣自肥特在法界吳興里某號集議擬聨名將該旅長在魯種種不法行爲逐條刋布並請同鄉某君電請政府懲辦一面推舉代表具禀盧護軍使王道尹要求給資遣回原籍以免落魄滬上未識盧王兩長官將若何處置也 
[藉斷斷連]  
　　通州婦人丁氏前在南市花衣街泰興里一號門埤某姓家爲婢女時曾與近處開設恒泰昌京貨店之江陰人沈培卿私識去冬丁氏因腹中懷孕被其主人偵知斥歇沈即出洋一百五十元納之爲妾不料過門後被其大婦　逐沈無奈給洋六十元令氏回籍氏卽至毛家弄舅父某甲處暫棲後即分娩産一孩近氏仍欲遷入沈家因被拒却不得已投控一分駐所傳沈詰問沈呈上離婚據一紙請爲核示質之丁氏則稱並未分離所取洋六十元係爲生産時之用度等語因兩造各執一詞飭送警廳司法科訊核 
[遇人不淑]  
　　甬人貝生泉無故將妻玉氏退婚並向妻母王章氏勒索洋一百元不遂將妻虐待前日由王章氏母女具禀公共公廨請求提究經收發處訴知檢察員轉禀中西讞員准予出票傳貝到案訊核 
[領回被拐爲娼之女子]  
　　浙江嘉善縣屬西塘鎭人陶阿萬之女阿三於上月間被人誘拐來滬押入公共租界勞合路德裕里四弄二十八號門牌龜奴陳金所開之雉妓院内化名小紅賣娼陶阿萬因女于歸在即萬分着急前日偕親戚來申找尋入晩行經南京路適女在途拉客被陶瞥見隨女同入妓院向陳追問來歷陳不能將誘拐之人交出允將該女交其父領回寢事 
[親家大興問罪]  
　　江北人陳物華住閘北長安路其子維楨娶彭利俊之女爲室前日因家庭細故夫婦反目事被利俊聞知即偕其妻彭戴氏趕至陳家責陳父子欺凌伊女大肆吵閙由陳鳴警拘入四區警署聽候核辦 
[女子被人串賣]  
　　宿遷婦人姜張氏住閘北新民路隆興里有一義女名喚陳大弟現年十八歲日前不知去向茲由隣居張成榮在天保里北四十二間小工姚文斗家瞥見通知該氏將姚扭控四區警署經姚警正訊據陳大弟供係被宗二發張順泰串賣於姚文斗爲妻得洋二十六元等語因又派警提到張順泰訊供不認宗已在逃判解司法科訊辦 
[女拐子無可抵賴]  
　　揚州婦人李周氏拐得五歲男孩根福搭藥輪船擬赴汕頭販賣爲探查獲拘送地方檢察廳預審明確起訴審判廳前日由堵樓推檢各官開庭提訊據該氏供年三十五歲丈夫已死根福實係親生並非拐來堵君駁曰爾在檢廳巳經供認根福係出資買來此次出賣於陳姓今日何得抵賴該氏始俯首求恩判氏還押候判 
[男女均被尋獲]  
　　滬城季家弄戶謝榮福之妻現年三十一歲已生二子一女邇來張氏時常與夫吵閙謝因此在外寄宿久不回家不料該氏見夫不回卽與夫友季培生私識雙宿雙飛儼如夫婦嗣爲謝得悉回家將氏略加訓斥後該氏即與季商通於前日將家中所有席捲偕逃謝即托人四處找尋至昨日午後忽在小東門内長生橋地方尋獲扭交崗警將季與該氏一併拘送警廳連同原告轉送地方檢察廳訊辦 
[查獲被拐小孩]  
　　婦孺救濟會偵探虞占順余長林等昨在和生輪船上查獲被拐之十一歲寗波男孩王利福一名惟拐匪已經逃逸當即帶入水巡捕房由梅捕頭詢據該孩答稱向在原籍於本月初旬跟隨堂叔來申住居馬立師地方前日出外游玩遇一素不相識之鎭江人某甲領我出外吃飯看戲至晩住在客棧中今日囑我在此等候同至外國游歷等語梅君知係被拐遂即備函將孩送請地方檢察廳安揷林廳長諭令送交救濟曾留養候屬認領 
[巡警不受賄賂]  
　　浦東爛泥渡三區警署巡警易樹泉昨日在差站崗查見甬人陳金揚肩負花衣一包形跡可疑上前盤詰陳即以小洋四角賄贈該警不爲利誘遂將人贓一併拘署經解警正詰問陳供詞支吾顯見來路不明姑念爲數尚少判令罰洋二元花衣賄洋一併充公並狀易警洋八角以示鼓勵 
[巡警拘獲竊賊]  
　　浦東陸家嘴英商祥生鐵廠邇來迭次失竊報由三區警署飭緝在案昨晨黎明時經該區巡邏長警在該廠牆外拘獲迭次糾夥行竊之趙　廣一名連同賊鐵數擔一併帶署經解警正略詰一過判贜給失主具領趙解檢察廳訊辦 
[三人均受重傷]  
　　法租界東新橋街實興里一百零二號門牌正福和烟紙店樓上有餘屋半間轉租於某姓居住昨日該姓遷入後又向木器店租賃床榻檯櫈等物該店遣夥三人送去二人登樓用繩吊取木器一人在樓下照料不料該屋洋臺因年久失修砉然坍倒二人從高跌下樓下一人亦被壓倒均受重傷後由巡捕到來將三人車送捕房轉送醫院醫治聞内有一人頭背腰部等處受傷最重恐有性命之虞云 
[焚燬屍棺之原因]  
　　引翔港鄉民江阿春控趙和尚焚燬伊父母尸棺請求提究等情前日由地方廳堵推事官會同樓檢察官開庭研訊原告不到被告供稱是日民人在田工作回家行經江姓墳墓在旁吸烟將火遺落遮蓋尸棺之稻柴上致兆焚如惟當時民人並不知曉不非有心縱火現在已向原告說妥自願賠償損失求鑒問官以辯論終結諭候宣判 
[吉和船買辦作古]  
　　怡和洋行之吉和輪船買辦錢梓堂君充當該輪買辦二十餘年人極和藹中外同事無不融洽本月初在漢臯偶攖微疾竟至不起存年僅四十有八昨日由該輪將錢君靈柩運送來申先期由其親友在埠拱候聞執紼往送者頗不乏人云 
[索欠反被毆傷]  
　　大南門外老虎灶夥陸大前日與竹匠湯正華索欠起釁口角用武致陸之頭面等處受傷當由巡警到來一併拘送警署轉送地方廳訊究 
[尋獲欠賬逃匿之廚司]  
　　胡大生向在徐家滙虹橋某花廠爲廚司因虧欠各店帳欵逃匿閘北前日爲該廠夥顔五尋獲扭入四區警署轉解司法科訊核 
[註銷私刻圖章案]  
　　天津路原德號主朱浩然與北四川路美泰西衣店主王錦山同控胡恂卿私刻圖章於去冬十月間至江西路二十四號門牌滙東公司冒定木桶等情業經捕房將胡拘解公共公廨訊交千元人洋並保在案茲於上星期四由廨傳訊先由華探王松濤西探海明惠上堂禀明前情繼由滙東公司西人到堂證明被告向該公司定貨係由買辦經手等語並據王錦山投訴被告冒名定貨由滙東公司來函知照方始得悉訊之被告延海德禮律師到堂辯稱原告所控私刻圖章並無充分理由另一原告朱浩然又臨訊不到應請將案註銷經王襄讞商之美博副領事判准將案註銷被告開釋 
[女婿控告丈人之失敗]  
　　葉錫春控妻父徐福寳不付存欵一案上星期四由公共公廨王襄讞與美副領事博君傳訊據原告代表律師上堂譯稱被告係原告之妻父前清光緒三十一年原告之妻曾將現洋四百元存於被告處迨至宣統二年原告之妻病故後屢索無看是以控追並將存摺呈案請察訊之被告延海德禮律師到堂代爲辯護否認存欵中西官以原告所控證據尚欠充分遂判將案註銷 
[押欵糾葛案行將和解]  
　　傅筱菴在公共公廨呈控張士熙不理押欵洋九萬七千元由廨將被告訊諭交保候派員理賬再核在案上星期四由廨傳訊據理賬員之代表律師上堂譯稱此案現已經人理勸雙方均願和平解决行將就範請求堂上展期研訊並由兩造代表律師到堂聲稱理賬員代表律師請求一層敝律師等均表同情王襄讞商之英皇副領事判被告仍交原保候展期再訊 
[缺席判决之手續]  
　　黄振聲控黄筱香不理欠銀一案上星期四由公共公廨王襄讞與英副領事卓君傳訊據原告代表朱斯芾律師上堂聲稱被告屢奉傳訊抗不投質應准登報通知被告限期投質如再逾限不到請卽缺席判决云云中西官判准原告律師請求登報兩禮拜如被告逾限不到按照原告控數缺席判决 
[擔保貼欵之賠累]  
　　美生紙店控唐伯漁不理擔保鴻昌印字店貼欵曾由公共公廨訊判被告如數貼償在案嗣因被告抗不遵斷故上星期四復由原告代表斐斯律師投廨陳述被告違背堂諭應請飭提被告到堂訊追中西官判限被告於兩禮拜内將斷定之欵繳案轉給 
[設攤誘賭之科罰]  
　　無賴王德全前日在新閘路設攤誘賭被九百四十二號華捕查見將王與賭具一併帶入捕房經捕頭訽明轉禀公共公廨中西讞員諭王罰洋三元充公賭具銷燬 
[不點車燈之違章]  
　　吳仁高前晩在南京路乘坐脚踏車未點車燈被四百十一號印捕查見以其違章將吳帶入老閘捕房禀明捕頭諭令存洋五元保出自赴公堂候訊 
[偷竊車輛類誌]  
　　車夫楊德修向某公司租得黄包車一輛詎被同伴陳阿三張小發二人串窮圖賣昨日由楊尋見扭控五區警署解送司法科判移地方檢察廳究辦又江北人陳小老虎前日在北蘇州路竊得顧惠芳小車一輛推至法界向某甲抵洋兩元五角圖遁旋即被顧偵知報由滙司捕房飭控王桂生將陳拘獲押候吊贓訊究 
[淞滬警廳取締車夫之簡示]  
　　其一照得車夫串竊最爲深惡痛疾迭經本廳嚴辦此風漸已稍息近聞故態復萌亟宜從嚴查禁本廳有犯必懲務各洗心革面旅客記明號數以防失物追尋嚴禁中途換車勿墜匪徒好計車夫藉端滋擾立即扭送來廳本廳言出法隨合再重申前令　　其二淞滬警察廳示嚴禁車夫中途換車希圖串竊擾害行旅如有土項情事准旅客人等隨時嗚報沿途崗警拘送到案嚴辦不貸切切特示 
[淞滬警察廳批示三則]  
　　批周新照禀據禀戲程九種種劣跡實堪痛恨查本案因戴程九復勾奚元良同到公所收捐該代表向索被騙之欵而起則本案先决問題應查明戴程九有無騙欵事實方爲本案成立之主體果戴程九騙欵非虚是詐欺取財律有明定自可逕向法庭正式起訴尤不隸巡警範圍至李桂生干預毆打當場旣未鳴崗到區報告且事隔多日毫無證明所請傳案應毋庸議嗣後該李桂生如再有逞兇暴行等情應卽立時鳴崗扭區解辦仰卽知照可也 
　　批金昭弟禀據禀已悉如果金姓再有滋擾等情應准立即鳴崗解區訊辦自可毋庸備案仰即知照 
　　批茅生根生禀據禀已悉查杜安生方連卿掉包換灰前次發覺預審時以楊順芳收買之灰内有杜安生原贓攙雜當援照違警所得之物予以沒收處分案經决定何能更變該民等不知原委輙復插身率凟殊所不合所請着不准行此批并斥 
[道屬高等小學聨合運動之預備]  
　　滬海道屬公立高等小學校第一次聨合運動會定期四月二十三日始舉行昨該會事務所已函達各職員於十四日午後開評判員會十六日午後開幹事員會計議一切云 
來函 
[曾貫吾來函]  
　　敬啓者貫吾無暇兼顧新民慈善戒烟醫院董事職務除向該院董事會辭職外特此登報以明責任請大報登入來函無任感激　曾貫吾言事 
雜評二 
[菲律賓之華僑（訥）]  
　　人每謂中國憂貧吾謂貧尚不足憂貧而不能開發其生計爲可憂不能開發生計而復　於奢侈不能强抑其生活程度爲更可憂所謂不能開源又不能節流則眞最可危之現象也日本國民一面力圖發展其生利事業一面力保其勤儉耐苦之積習爲其致强之眞精神不謂今日菲律賓之華僑亦有此種能力豈非我國人之好模範乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談部人名對（二）] [  嫉俗]  
醒公瘦鵑紅樹佐白雲鶴警衆醉儂小蝶黄華選青風蝶勵吾野鶴杉園萼樓莊生白山梅　逸虎桐廬蔆沼劉郎碧波楓隱　倭介清白雲癯海梅魂太雄振亞化誠黑子寒松蝶影仲靜囦公嘯虎覺迷孤衷罪我務實召侯飯牛逸塵一鳴起予逃虚寒塘常覺魯庵力學子代山農夫西湖月檇姻橋非夢蟄廬浪游生潯陽商人南屏山人 
家庭常識 
　　以秋海棠瓣去心置蜜中貯放磁碗内以桑皮紙封口紙上密縷細孔使其通氣在飯鍋中蒸之三四次後揭去封紙藏之瓶中用時加橙汁幾滴芳香艶麗實較市品爲佳 
蘭花宜用山泥種之（山泥性燥類沙）種後無論何時均忌過潮最好於盆下置一水盤以防蟻類營窟蓋蘭根一經被穴立時凋空無用冬日嚴寒移藏暖室日間出曝陽光俾不凍損則來年開花定能茂盛[  守拙子]  
龜裂預法防法於入水後即以乾手巾擦之使無濕氣更以兩手之背及掌互相合擦至數十次 
　　傷風服阿司匹靈（西藥房均有售）極效 
顔色之洋布衣服洗濯後宜以反而曬之否則必易變色 
不眠症用矢爾華那爾SULFONAL一錢分四包臨眠時服一包 
掛鐘於木柱上須襯釘一木板使平否則易致停擺 
印泥宜常曝於日光中切不可以鐵器拌之致變黑色 
夏日以生莧菜或新荷葉鋪冷飯上則越宿不　[  逃虚]  
狸猫夜呌不休至惹人厭可以香油一蜆壳灌入鼻内立止 
呢料極易蛀縮惟於未裁前反面用生芋擦之曝日中待乾即成衣後不縮不蛀氈料亦然 
　　白芨一兩爲末用好牛乳調匀可以膠碎瓷器以線扎緊烘火上使乾永遠不脱[  明南]  
　　白綾染墨可以白蘿　擦之惟擦時須先以白紙或滲墨紙襯其下方可收墨[  丙元]  
　　自落之梅子置鹽滷中患喉痛時含之口内即有涎吐出痛能即減 
　　貯爛橘於磁器用以敷湯火傷極效 
　　刀傷跌傷血出不已可用烏賊骨粉（烏賊魚骨用刀乔之即下） 
敷之立止且能止痛而愈後毫無瘢痕較用白糖尤妙 
　　藥鼠之方頗多其實危險滋甚不如不用爲妙蓋鼠悮食後必不即斃往往斃於穴中或地板間迨日久腐爛臭氣四佈轉致釀成疫癘是欲除害而反召害也猶憶七年前上海以鼠疫發現於是有派人分送毒鼠藥之舉（俗名老鼠藥）詎斃鼠多而鼠疫益盛居戶咸相戒不敢用嗣知其害復飭役往各居戶打掃挖地板澆藥水然已受累不堪矣故欲弭鼠患仍以蓄猫或備捕鼠器較爲有益而無損也[  何立三]  
事物閒評 
　　游戲場之戲台下座椅前後不分高低看客每多起立障礙别人殊感不便似宜仿舞臺之式庶臻完善 
　　上海店櫃夥友每每不理人而以略帶洋氣之店家爲尤甚竊謂此等惡習晰非經理或店主所知傷觸買主實於營業上殊多妨害竊願爲經理人者常托友人托名購物一嘗試之而加以懲戒[  慈恩]  
　　車站之力車夫一見旅客出站輙蜂擁而前爭攬乘客且任意搬取行李以致損失物件者有之中途被勒索車資者有之其爲害而可憎實不亞於碼頭之挑夫深望官廳設法取締則行旅獲益當匪鮮也[  立三]  
新食譜 
[春蔬養身談（續）] [  翼翼]  
　　茼蒿俗稱菊花菜爲屬於菊科之蔬菜性清涼除火氣患目疾者食之頗宜與豆腐煑食味清香爲春日之佳蔬一栩按杭人稱爲蒿菜配以筍丁用小磨麻油及醋拌食頗清芬可口） 
豆菜又名苜菽即俗名所謂草豆也富於蛋白質食之頗滋養惟食之過多則氣脹此物宜素食若與肉類共食則失其眞味芹菜有水芹旱芹兩種水芹屬於繖形科以生於高田者爲貴具有特别香味與肉類煑食則加添爽快之香味以其成分中灰分多含有鐵質食之有清潔血液之效旱芹屬於辛香科亦富香味爲辛香科中一貴用之品味甘無毒止血養精益氣止煩去熱殺藥毒食之令人肥健功效甚大惟赤色者不可食若和醋食則損齒 
 
萵苣筍者是也生食香脆惟稍有苦味因其成分中含以奴林故生食法先以鹽揉之去其苦汁復拌以醬蔴油則苦汁減而味佳與肉共食味尤佳（栩按萵苣與春筍同食清膽爽人勝於拌肉） 
　　蘿蔔食之消痰止咳利膈寛中多食耗脾氣生食滲血嘈心如服地黄人參者食之則鬚髮易白調製法葷食味佳素食無味（祤按蘿　片與整蝦同製爲湯極佳素食則切絲與千層（吳人稱百葉）同炒煨爛入辣醬少許亦頗有味） 
謎話 
　　余於戊申歲客金陵所製謎語甚多亦有爲射覆所得者忽忽數年大半遺忘憶錄數條以供消遣如『汾陽王原無外號』射唐人一四書一句（郭正一名所獨也）『丞相祠堂』射詩經一句（祀事孔明）『梁太子亦庶民耳』射書經事句（百姓昭明）『八庚』射左傳地名一（上陽）『旣從巴峽穿巫峽便下襄陽向洛陽』左人名一（杜回）『銅元』史記本紀一句（無不一以當十）『打龍袍』史記列傳一句（願請君之衣而擊之焉）『大』莊子一句（人處一焉）『肅靜迴避』六才二句（休言語靠後些） 
『天下英雄惟使君與操耳』六才一旬（權時落後）『如臣之類車載斗量不可勝數』紅樓人名（多官）『呵』牡丹亭一句脱靴（兩口丁寧）『道光』詞牌一（嘉慶子）翼德子龍嘗爲先主馬前侍衞』詞牌一（駐雲飛）『白』金剛經一句（百分不及一）『箕斗』藥名二（南星百合）『勿視勿聽勿言勿動』字一（罪）『玉宇無塵銀河瀉影月色横空』憲書字三（白白白）『乾卦六爻皆九』縣名一（龍陽）『先甲三日』書名一（秘辛）餘謎尚多以底面未能盡善故不錄[  襄陽午峰] （二） 
短篇小說 
[榆莊影事（愛迭勒著）] [  常覺小蝶合譯天虚我生潤文]  
　　第九章三月二十二日刋起 
　　梅爾且行且奔乏極乃坐記里碑下迴念夜來之事其謀害之目的固已顯而易見今所念者此事吾將報之官中耶旣念不可蓋往報警廳必至北保羅往返至遠今須往見谷菲之事急也特不知今已何時探手取錶則已空然即其金錢亦不見乃知亦爲馬司登竊去今竟不名一文矣梅爾不禁大怒欻然起身欲往紅獅旣亦自念又覺不妥蓋若儕多羽黨己寡非其敵且所失者爲數亦細不如罷休乃逕取道造谷菲之家至則谷菲仍未歸詺以何往亦不知梅爾大失望徘徊道左莫知所適而飢火中焚尤復難受凡人每當奇餓思路輒淆時梅爾但思求食目視榆莊念此葱籠者莫非吾産而其主人轉於道左乞食天下寗有公理思至此乃大怒逕舉步向榆莊而奔立意往見彼冒名之人而索此産實則梅爾於相見之後如何應對亦未嘗一爲念及之大凡少年盛氣恒有此冒昧之舉終乃蹈身危險後悔無及初亦不止梅爾一人也梅爾旣近榆莊適有一曲背老翁啓門而出梅爾心乃大躍念此人必坦微矣乃立前曰坦微汝可引我見汝主人坦微大愕蓋荒村之中從未一見生客且其人又能道己姓名則張口而胎目　視梅爾不少瞬旣而忽變色跽而呼曰嗟乎小主今日歸耶老奴萬死言至此聲咽已不能續則力執梅爾衣角狀至悲梗梅爾寸心忐忑不知所云則扶之志坦微忽又驚曰噫誤矣何爲乃無面瘢然而貌則甚似先生汝究何人乎梅爾初見坦微悲怛之狀殊愕旣而大悟乃曰老人勿駭吾爲汝小主即梅兩潘西之子也坦微聞語乃亦恍然則立現爲莊嚴之容肅其主人入梅爾者久居坎拿大森林中待人率以平等至是心轉不安乃曰坦微汝毋然今可引我見彼僞潘西老人坦微又失色曰主人此實不能蓋彼性情暴烈入必無幸梅爾握其手曰汝母駭汝但告我其人現在何處我當自入見之坦微毅然曰小主固欲入者則老奴亦何敢自恤誓當護我小主入面其人彼此時當在餐室言次忠勇之色盎於其面梅爾乃復握手慰之遂從之進歷庭院無數始抵餐室門闢則此冒名之老人方據坐長案以老頰瘢乃益顯獰狀使人生栗見梅爾入亦殊錯愕旣而立隱淡然曰客何自來言次目梅爾又視坦微坦微爲其目光所懾首乃立俯顫聲曰主人小主歸矣言次以身袒梅爾若恐老人肆其凶頑　梅爾仍堅定曰坦微勿駭此事我自當之乃向老人曰吾來亦無他意汝今所踞即吾父遺産吾名梅爾潘西今來收回産業老人聞語紅瘢益顯獰笑曰孺子汝殆自瘋人院中來耶梅爾大怒曰吾來自坎拿大耳其地善人固多而如汝惡徒亦復不尠老人乃微笑曰先生汝乃無禮梅爾曰果也然汝奪我産業據爲己有其事亦未必衷禮老人乃起立曰嗟乎此少年痴矣可憐哉果何處來此瘋人言次欲行梅爾知老人氣燄已殺乃立前阻之曰先生汝勿行吾儕尚須談判然而吾腹饑矣坦微汝可爲我具朝餐坦微時已駭極木立如偶聞語遂退去梅爾即據案端而坐與老人相對老人怒極以手緊握檯布之角目光凶然注視梅爾似欲攫而生啖之者口中言曰嗟乎此誠奇事果作何解者時坦微已具餐進梅爾卽據案大嚼竟不復答老人之言 
　　閱者諸君鑒近因各稿擁擠揷畫頗占篇幅故暫弗用承投畫稿至感惟不及刋載殊負盛意特此佈達請暫止投編輯部啓 
 
 
 

Page 15

 
 
老申報 
[四十年来之囬頋尊聞閣選]  
　　四十年前之鉅案 
　　楊月樓案三 
　　記楊月樓事（閱盡滄桑道人） 
（見本報癸酉年十一月十一日） 
楊月樓者滬上春台部之小生也貌僅中人惟聲技頗佳故名噪一時觀劇者每以不得見月樓奏技爲恨今歲新正月樓演梵王宫齣時粤東韋王氏率女往觀母女皆悅之遂連往觀三日歸後女作書函並年庚帖細述思慕意欲訂婚約令人持投速其親往相見月樓恐爲人所誑至蹈陷穽不敢往女因是遂病母恐女死遂遣心腹招月樓告以故保其無事月樓台至母女同出見令延媒妁以求婚月樓艶女美且有厚奩故如約從事於是常往來於韋宅後定長至日行親迎禮王氏夫弟知之謂王氏曰嫂昔言婿爲天津商今聞實係楊月樓果爾惟退婚方不辱門戶王氏遣人告月樓月樓商之同鄉同鄉以爲彼此均有媒妁婚書聘禮爲證豈可退婚復命於王氏遂密商於十月晦日效滬上故事以搶親焉粤人怒公訟之長至日夫妻方行合卺禮縣差與巡捕至扭月樓夫婦並其乳母赴會審衙門陳司馬堂訊後以案關搶盜移縣究辦葉邑尊提審痛惡月樓素行不端敲打其脛骨百五批掌女嘴二百鞭乳母背二百後男收外禁女押官媒尚未定案然街談巷議實令人不堪入耳矣猶憶昔年遊杭曾聞一事與此相類可見物必有偶事亦必有偶云浙有鹽商某者娶數年即謝世僅遺一女母女相依以爲命女及笄往觀劇見小生演受吐獨占齣温存備至女悅告母欲託身焉母曰此戲焉烏可信爲眞女遂病厭厭欲死母懼甚商之於女之伯叔兄弟及外戚皆執以爲不可並爲畫策曰選擇名門而嫁之卽謂爲某小生亦何不可母是之時小婢洩其言女誓死非某小生不嫁母恐女死復婉求内外戚族破格從女謂救女命即救余命也衆曰我等與汝母女向無仇恨何必相逼同死第家素清白安能作此醜事無已有數策在能聽則任汝行不能則任汝死汝女病亟人所共知買棺一具僞作汝女死者而後汝母女改姓易名移居他處婚嫁之事汝等爲之我輩不預聞也嫁女之後母歸則可女歸則不可自後汝可往女家女則不能來汝家婿則更爲路人願從則行不願則止吾家不能容此女此女亦不必認吾家母女從之諸事照行當時事甚秘密無論通國不知卽近隣亦不知也女贅某小生後某性情暴戾全不似演劇時之温存且癖嗜嫖賭未期年母女積蓄數千金揮霍罄女貧苦無訴抑鬱而死不能成殮其母哭曰早知如此聽汝早死一年何至出此家醜後其小媿嫁出始洩之於人云予因今所見憶昔所聞並詳書之俟諸君閱兩事所處之法孰得孰失必有能辯之者且以告天下後世遇家庭之變必有法以善處之斷不可使穢德之彰聞也 
　　感事詩滬上見人聞 
（見本報癸丑年十一月十五日） 
　　優孟衣冠日演場紅妝相見便生狂低頭不語心私羡誤認兒夫作帝王 
　　花燭輝煌耀满庭青天忽地起雷霆紅鸞天喜今何在只有披頭五鬼星 
　　纔到公庭悔已遲片言擬告世人知可憐脚骨連敲遞一樣森羅殿上時 
　　紛紛鳳佩與鴉鬟未免痴情太厚顔好把楊枝根斬去讓他重作老香山 
　　楊花無賴太紛紛半逐紅裙半翠裙此地不堪仍　植移他好去伴孤墳 
　　折柳攀花不用煤自言緣是命中該不知暗裹神明察今日重頭算賬來 
　　懲惡原來有網羅從今執法斬淫魔傳聞幾處勾欄裏更比親喪眼涙多 
　　寄語金閨窈窕委莫來觀劇悮情痴不如裙布荆釵樂免到公庭出醜時 
　　優伶服色異新鮮惡習風行到省年若使學他眞一樣今朝也喚奈何天 
　　事關風化治尤難半說從嚴半說寛不是清廉賢令尹何能隻手挽狂瀾 
[尊聞閣筆記]  
　　記萃秀堂觀菊花會（見本報癸酉年九月廿四日） 
昨日爲菊花會之次日友人招遊廟園迤邐至門則見瘦石疏苔曲廊小榭深得畫意繞湖山石折而東北地忽開朗隱約見門内菊影婆婆已不勝秋景满園之想循迴廊人萃秀堂則萬卉千花高低疎密羅列堂前棐几湘廉磁盆竹格無不盡態極妍爭奇鬥異其種之最新巧者有若碧桃紫牡丹洋蝴蝶雪青帶金絲桃諸名色其種種最别致者有若黑牡丹紫燕飛霜蒲菊紫楊梅紅紫台捧桂金銀台諸名目其種種最高貴者有若御袍黄黄金帶玉帶蟹爪雪獅松針雪青針諸名色每種盆盎皆標列藝菊主人别號有曰碧梧　者有曰安蘭居者有曰泊鷗山莊者目眩神摇令人心醉微風偶拂則又有微香清沁仿髴彭澤東籬也遂由石徑紆折而出或石壁峭空或石池下注俄而洞口㟏岈俄而坡陀突兀又轉一境則垂柳千絲平池十頃横通略約斜露亭台取景清幽又似别有一天地焉滬上多金銀氣不圖城市山林一洗塵障此心殊暢適恬愉恍動我招隱小山之興矣爰泚筆記之如此 
[文苑]  
　　嘉定陸烈婦徵詩啓（見本報癸酉年五月廿五日同邑黄宗起） 
　　蓋聞扶輿清淑之氣鍾於閨房嬋娟砥行之貞堅逾金石是以邸風管煒讀靜女而斷章齊國城傾聞杞婦之夜哭如嘉定外岡里陸孚有之繼室黄氏婦采其烈行良可風焉婦少住梁溪生有淑德曰嬪練水來歸名門詬誶忘鄉鄰之嫌禮儀爲中表所則方孚有服賈在外猝遘厲疾婦往載以反中道倐殂痛失所天誓以身殉於其歸也搜篋中簪珥以授夫前妻之女　檢嫁衣與遺褂共焚之玉釵敲斷鳳凰不飛壞裙成灰蝴蝶欲舞迨其殯也則又佯辭綵伴潛别纎帷上　砧望遠之山而今已矣寫巾箑斷腸之句何以生爲遂於當夕自沉鹽鐵塘下卒年二十有九玦佩凝霜麻衣出水清波一鏡香骨千年時癸酉正月七日距孚有之殁才二日耳嗚呼亮明白之節徽美未殊築懷清之臺表彰斯盛况歌傳烏鵲塜合鴛鴦猶足輝映苕華激揚彤史者乎伏願閬苑詞客發爲文章儒林丈人錫之銘誄金閨諸彦蘭台羣英請增鉅製於集中永慰貞魂於泉下行見崇祀者明璫翠羽靈旗卷風雨而來聞風者桑戶蓬樞弱質勵松筠之操謹啓 
[警世寓言]  
　　范某（見本報甲戍年正月十六日） 
　　韶郡范某虎而冠得也倚勢豪濫充公局人員凌燦鄉里鄉人有婢色麗都某買充妾謂非完璧立貨諸青樓鄉人畏勢燄不敢出一詞練局清匪時嘗受人金誣其仇者爲匪執解於官屈殺之其人兩世單傳其母以子遭誣死旦夕痛哭不半年而殁某得匪人金力爲營脱匪之賴以生者不下十數人雌黄其口上下其手顚倒生殺者指不勝屈而某方自雄謂植基孔固人難動摇之不意某熖方張遽棄世人聞其死多擊桌嘆可恨蓋恨其獲死牖下也某存日仇怨满身道路側目甫死人多憑凌之即有明知其家被欺者亦置不理蓋怨毒在人心也某殂後家道日衰田園多易主三年而廣厦亦變姓矣某長子被人毆擊吐血病瘠死某妻亦棄世遺幼子甫八齡無人周恤竟流爲丐鄉人婢旣被貨於娼林久之轉徒於穗垣洪恩里一日有新入該堂妓籍者婢見之大驚蓋某之女也婢曰姑何至此女泣下蓋夫亡再醮爲匪人賺鬻女見婢追思前事曰父不作孽則儂或不至此誠孽報也夫何言婢以事由某作亦不仇視其女且示以院中行徑至臘時婢脱籍離院女哭送之某之仇者遊娼院見某女訊之得其故亦殊憐之蓋亦不仇視之也吁天道好還有心幸勿爲兒孫栽荆棘可矣 
 
 
 

Page 16

 
 
   
 
