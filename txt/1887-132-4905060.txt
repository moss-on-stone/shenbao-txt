# 1887 - 132 - 4905060

 

Page 1

 
 
[告白新章]  
　　本館現定新章於閏四月初一日起凡貴仕商所登告曰如欲排在𦣻幅論前者須以三百字起碼第一天每字計洋一分自二天起至第七天每天字洋七厘第八天起每天每字洋五厘字則仍用五號如登在轅門抄後者價仍照舊特布[  申報館主啓]  
[古今圖書集成第一批出書告白]  
　　本局所開印古今圖書集成截至三月終巳印過原書三千八百五十六本尚存未印者一千一百六十四本約至八月問全書可以排竣擬定分奬三箱其第一箱裝明倫彚編並目錄業已裝訂成書計四百零八本合原書一千三百廿二本其明倫彚編本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱到明年正月間可訂齊第三箱届時望交第三批銀五十兩領全書一部計三箱如刻下欲先領明倫彚編並目錄一箱須卽繳第三批銀五十兩其銀仍交申報舘當給以第三次繳銀　並第二箱第三箱發書懇單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此奉闻圖書集成印書局主人美查啓 
[新出石印藝林拱璧出售]  
　　藝林拱璧一書吐藥一切生面别開係武林吳君少琴所選居作窗果集中多而家藏名稿亦採取二三理法一准平灣奠風氣必家諸時尚得文五千餘首萹之墨備列評語俾文之妙處易於藝繹後附分韵試帖詩四千餘首亦皆眉樣人時者校對不厭精詳字跡亦極匀甄至於開印之時機器悉籍火力故墨色黑而匀更無燕瘦覆肥之誚現巳出書每部分訂十二本價洋五元五角法馬路甫申昌書防與外漳申昌廢　皆可購取如躉買至新北門外天主堂街大順行及還讀樓面議可也[  點石齋主人啓]  
[招股石印阮刻十三經注疏并校勘記]  
　　儀徴阮文達公巡撫江西時重刋宋板十三經注疏書凡四百十六卷後附文達著校勘記成其以於南昌府學中此書由元入明遞有修補有闐板有明監板有汲古間毛氏板輾轉翻刻訛謬滋多阮刻旣出爲士林所推重其中卷數襲數　數子數門載詳明俾後人爰知自惟憶阮刻距今巳越七十年難保無潦草翻刻者轉有魚目混珠之憾春及軒主人藏有初印善本不自思秘特圖點石　以石印法縮爲巾箱　行本紙取潔白字益顯明并將校勘記附在每經之後庶便檢閱更延通經學古之士悉心勘對用臻全美與阮刻初印買昂而　得妨購字漆　糊之本何如得北精校精印便於取携之眾本以於篤志芸窗者賞有裨益但工本校鉅書成須每部洋廿元可售現擬招股開印酌定每部洋銀十二元願附股者先邀四元給與收條爲憑竦於閏四月出書書成再找八元取書一部凡有同志請早賜顧爲幸售股處在上海申　舘帪房點石齊帪房法馬路還讀樓書坊蘇城宏豫庄掃葉山房京都正　門外西　路南廠打磨　　號天津化門外針市街眾通　　江號祥泰　廣東省城楊仁　街德昌乾號揚州申昌號同文生記石門海寗城誠吉典寳成典杭州申昌常州恆生德錢莊漢口小夾街陶聚茂綢庄内躉買向入海法馬路南申昌後馬路惠養庄内晉升號面議[  點石齋主人代啓]  
[觀機器刷印古今圖書集成記]  
　　皆有機器印書以來而書之成也精而速此誠開千古未有之大觀也申報館點石齋創之於前諸家踵行於後凡宏文巨典奬不歲有所出日有所增如佩文韻府十三經註疏與夫駢字類編等雖以卷帙最爲繁重之書一用機器開印自覺輕而易舉成之綦速北海一區凡機器印書之家無不蒸蒸日上而其書之尤爲典貴極爲浩繁則莫如古今圖書集族一書是書計爲編六爲典三十有二爲部六千有餘爲卷一萬有一部而數百數十卷者有一卷十餘部者每部之中有彚考有總論有圖有表有列傳有藝文有選句有紀事有雜錄有外編此中細目不可以更僕數肇目聖祖仁皇帝命儒臣廣羅羣籍分門别類統爲一書成册府之鉅觀極圖書之大備辭時因卷帙浩富不免有訛謬闕遺之憾經歴茂時久而未就洎乎世宗憲皇帝紹登大寳以繼志述事爲先務特命大司徒將文肅公總裁其事督率在館諸臣還加編校窮朝夕之力閱三載之功釐定三千餘卷　删數千萬言圖繪精審考定詳明至雍正四年九月而書乃成卽用武英殿銅刻聚珍板刷印計共印六十部而止藏之石室寳垂久遠民間士庶罕得一見蓋一則天府之珍不易窺視一則卷軸過多購置爲難以是藝林飽學之士有但知其名而未獲一見其書者不禁深爲悵然乃竟有人焉出奇制勝大惠士林用機器印成此書至一千五百部之多是眞古今來非常之大業矣其印書之局在新閘之北創於今上羅飛十年之夏計地若干畝餘建屋置機器聚人工於其中孜孜矻矻不厭不倦者蓋三年於兹矣余初未之往也近聞是書將次可以告成其印成者第一批巳可出書又復并力催督每月約可出書二百本盖照原本而計之所未印者實巳無多一俟名圖印就而全書卽將告竣矣因撥冗一往觀之値淸和下浣新雨初霽携奚童登車過老閘　而西入門則日屋宇鱗次衆人并力合作督率之人極爲認　面南樓九楹皆高爽曠朗下則爲帪房機器房機器多架皆連火力以轉之其力匀而印書速宜其每月所出有此數也視其巳成之書墨色光潤紙張潔曰刷印精妙裝訂工雅誠爲各書之冠樓之上則爲排字房字計共七十餘架每架之字約重一千四百磅排字者一百六七十人人多而手敏故其成之也捷詢其一日之中所添之字約以萬計故有鑄字機器兩架一則用拍一則用摇其摇機尤爲敏速尚有冷字及篆字皆須鐫刻故又有剞劂氏十餘人向明處列長几多張校對之人據案批校無倦容盖書之校對最爲關要是書則校之尤難故用校書者四十餘人自頭校以至總校計一紙書成已閱四人之目以故魯魚帝虎之病一掃而空蓋目上海開設機器　書以來無人焉足以望其項背誠所謂洋洋乎大觀也哉觀止矣蔑以加矣於是入室稍憇詳詢一切知局中上下不下三百餘人晨興卽開工至日入而後息冬月日短則佐以夜工不惜焚膏繼晷焉原書并目錄計五千零二十本現在字小行密本數較少約計不及二千本第一批所出者爲明倫彚編計書四百本外目錄八本尚有彚編五如歴象彚編方輿彚編博物彚編其中圖爲較多理學彚編經濟彚編則其中之圖亦與明倫彚編相彷彿卽當陸續竣工其巳印之書則皆庋之棧房除局中自有棧房外尚有棧房數處以備藏儲近日已訂之第一批書來取者已不乏人矣余聞之愈爲之撫掌稱快曰主人之於此書其用心可謂周至者矣夫以如是大書當初歴康熙雍正兩朝數經寒暑而後成所印且正六十部今以機器刷印三年之間巳可印成一千五百部此其遲速之效不大彰明較著哉盖印書之法至機器而極無論何等書籍不難尅日成功宜乎上海一區其業此者至於如此之多也今是書已將竣工而此外可印之書正復不少乘此人工已集始基已立所宜推廣擴充是誠莫大之功業不但足以嘉惠士林而且可以坐收天下之大利安享天下之盛名所謂非常之創舉夫獨非非常之美舉也乎周歴旣竟興辭而出局友送余至門外導行數武招小舟竣登南岸拱手而别旣歸與友人言及咸稱歎不去口爰卽所見挑燈泚筆而記之如此 
 
 

Page 2

 
 
[竊銀被獲]  
　　香港西字報言有張姓者在九罷華界開店今年三月初查出銀櫃失竊銀洋鈔票四千餘元其人有分店在筲箕灣係外國租界因卽報知巡捕前往查勘查得係張之姪某甲所竊四處跴緝旋在妓館將姪　獲尚有票洋二千八百四十五元未經用去其餘則俱購置金表鑽戒衣服并嫖賭一切悉巳化消矣該報因言張店在華界未識此案可由西官究辦否設如不能則送父華官又不知若何辦理也 
[津郡郵筒]  
　　比利時國駐京欽差維禮用君於十八日由京到津寓於仁記洋行聞當赴滬取道回國○去年道府兩憲勸識紳董創辦民更局其經費由各鋪户分上中下三等輸捐時有抗捐者一百餘户現在該局已經裁撤虧空殊多擬催該欵作爲彌補奈屢催罔應汪總辦禀明府憲由开子常太守派令三班差役按户查催如違嚴懲不貸○胡雲楣觀察示期十九日行常雩禮由十六日起致齋三日不理刑名業經示諭闔屬官員知悉○車利尼馬戯到津經列前報自十六晚開演觀者約八百人以後日夜演劇至十八日多至二千人有目共賞如是如是○武備學堂於十五日續考新生計投考者三十九人文題少者懐之匹夫不可奪志論賦得一劍曾富百萬師得師字並覆試初一日已取新生二十九人文題學而不厭匹夫不可奪志論詩題與上同 
[金陵風災]  
　　鄉村四月閒人少纔了蠶桑又揷田此言節屆淸和家家競以提籠陌上布榖堤前爲子婦丁男之程課非比花事闌珊玉樓人醉猶堪賽春社於桑柘畔邊也今歲閏四月氣候較遲金陵已兼旬不聞鳩喚婦聲雖蚓笛蛙簧互相唱荅而池塘春草迄今未見緑漲三高瞻蒲望杏家久欲得澤下尺以爲分秧及初夏師步而天公殊不肯做情豈所謂做天難做四月天耶月之十六日忽驟雨密雲垂地雷迅且烈不禁爲誦喜雨亭記以相慶可怪者上燈時候大風陡從西南角刮起七十二鴛鴦片片舞空際人家凡接簷以席樹竹爲籬者無不若白鹤之盤旋天半茅龍被封家姨鞭策夭矯長　箇箇似琴高之乘赤鯉見首　見尾城北一帶多峻壁又大抵類顧長康之畫龍不待點睛已乘夜破壁飛去變起倉卒一時如檀弓之所謂死而不弔者則又不止少無宦情之王夷甫一人因念天下事不如意者十有八九次早查知邀貴井有陸姓者與其隣共倚一牆以維屏維翰者非一日牆年久每風雨輙隠隠有俯仰痕隣畏其壓巳也以木撑之是夕牆果圮圮處正當陸樹下陸有女年及笄一掌珠也適與其兄與媪就燈下據案食牆壓女恰磬折左右隣聞呼救命聲急爲移甓以視則媪與一男子匍伏桌下雖傷重而皆不致命惟女已氣絶次日其隣膝行而前願備棺木衣衾視常禮加一等不必求雪公庭陸君固逹士深悟今生刼前生業亦不願爲死者結不解之緣當首肯而事遂寢又三條巷有舊閂圈高尋丈而風雨剝蝕勢摇摇如懸旌無敢近者忽去冬有侉子數人支螉蠮行窠於其下以金陵造宅者多用斷磚時磚已向盡價漸昂侉子利磚値遂不避危險數月來果予取予求無汝瑕疵者詎是夕一巨磚穿共竇而入竇下一四十餘歲者仰臥地上磚正碎其頂腦漿迸裂有就視者見其内空洞無一物死者儘一破儥鼻袴蔽其體詢知其無以爲殮也乃引至某善堂爲乞三寸桐棺一具噫死者有知應悔所得者小而所失者大矣雖然茫茫宇宙又誰是能勘破此關頭者又下關一湖廣船俗名鴨艄子者由上江滿載而來半途遇一客求附舟客固非俗士旣登舟見舟上之樵靑雖非絶世然篷窗相對亦足以消岑寂不覺情之所鍾正在我輩于是關隘所在悉賴客爲之虚張聲勢一如破竹而下舟子遂獨得漁翁之利是夕本有所以爲客壽者以客在石頭城未歸舟子因獨酌以俟風旣起呼篙工不應舟子乃彳丁船舷口中纔說得一醉字而巳撲通一聲竟如李謪仙之捉月醉眠水底矣又大勝關有蘆柴船高如山聞風來急下岸加纜纜忽斷頃刻間吹至西江口而覆舟上僅一婦人初猶聞呼救聲云嗣聞各口岸之以風走錨折纜無可蹤迹者不一而足正不獨金陵爲然大抵時在黑夜雨師風伯並駕齊驅有不容人持砥柱於中流挽狂瀾於旣倒者故知江湖城市在數難逃 
[靈櫬過禾]  
　　前署蕪湖縣文禹門明府病殁寓次由其公子扶櫬回旗於日前經過嘉興舟泊北碼頭宗太守及嘉禾兩縣均赴舟次祭奠聞宗太守與文明府有親誼云翌日起椗來申當由輪船北上也 
[譯錄美國外務大臣照會]  
　　日報載前年中國人寓居美國金山埠被美民戕害焚燒財產甚鉅此案兩國理論已久現美國國務卿奉政府允賠之命特照會中國張欽差其文云一千八百八十五年九月間敝邦屬下金山埠寄留貴國人爲暴民戕害併損失財產之件事關重大經敝國上下議時集議數次决定支出賠償金以了事至本年二月二十四日敝國大統領批准蒙允付賠償洋銀十四萬七千七百四十八弗七十四錢輸入貴國政府以便分給被害者此意祈貴大臣傳達貴國朝廷是所企望特此照會一千八百八十七年三月三日北美合衆國國務卿上啓大淸欽差大臣張 
[臺事紀要]  
　　臺灣孤懸海外而物產富饒不特茂林修竹巨材叢生卽五金之礦亦所在皆有自光緒十一年設立臺省命劉爵帥撫之駐節臺北分兵四營扼要防禦是處距基隆七十里臺南八百餘里隨山刊木以路險艱於轉運所駐四營雖稱勁旅然道阻且長勢難聨絡爵帥憂之特電傳泰來洋行司事卽蒯令佩芬席令步天至轅面授機宜創建鐵路勾稽精確璧畫周詳千餘里海澨山陬瞭如指掌兹先自臺北至基隆試辦俟有成效再行開拓便可直達臺南此後山木礦產轉輸易而運費輕其利一也南北防營有警則傳檄卽至首尾不難兼顧無事則兵額量爲裁减以節軍糈其利二也南北之轉運便捷百貸流通華賈洋商聞風麕集其利三也封圻得人而物阜民康不數年而臺省之富庶安見不甲於東南哉然其效皆基於鐵路是誠可爲額手相慶也客冒如此爰卽筆諸報端 
[蘇臺鹿夢]  
　　去歲除夕姑蘇越獄各犯除拿獲正法外尚有趙庭華一名係海州沭陽人曾在吳淞營當兵現尚未經弋獲兹訪得該犯匿跡申江因飭差捕人等分頭嚴緝想該犯罪惡貫盈終不能如魚之漏網也○逃犯汝勝高經木凟某花爆店報知府差富生等前往擒獲府尊當堂賞洋五百元猪半隻酒一罈各差羣起紛爭幾同鷸蚌遂議以百元捐助府土地堂衆始無異言至該花爆店亦賞五百元而鎭上窮民如蟻聞羶紛紛索取頗覺擾累不堪云○蘇臬張屺堂廉訪拿獲賊犯兩名後又讀獲一名親提審實後飭匠製成木籠　卽站斃俾梁上君子知所儆懼不敢穿穴踰墻亦懲一儆百之意也○姑胥機匠某甲年逾古稀尚抱鄧攸之戚因央媒嫗聘某氏女以續鸞膠女年甫十七齡中恐蹈一樹梨花壓海棠之譏謬言四十八歲并將鬍鬚薙去俾頷下如濯濯牛　女父母羡其多金勉允所請迨女過門見新郎扶鳩而出白髮如霜詢得眞年不覺失聲大哭甲勸慰再三女不答惟連呼父母悞我迨至夜深人靜甲正擬賦鴛鴦十飛驀聞裂帛聲急視之則已將紅絲三尺繫頸矣蒼黃解下呼戚串伴至天明報知女父母請將女領歸姑俟異時再行完聚 
[火不成灾]  
　　金陵自三山街大火後痛定思痛恨不朝朝寒食司更者每於黃昏時候便擊柝號呼於路誠以火之爲禍也烈終未可以火燒人心之說自恃此中無他遂坦然高臥於厝薪之上也詎月之廿一日秤錘巷某公舘忽兆焚如以該宅係臬統領之湯沐邑護衛多健兒聞警卽結束如臨大敵祝融氏威亦爲之少殺僅燬其廚下餘屋而止當時左右鄰見其武庫有所謂火藥彈子及開花子等物悉望空叩首謂如天之福得免彚茹否則何堪設想因籲懇令其擇城北僻靜處暫時寄頓俟營中軍火烙來卽由旱西門徑下以後永不於人烟稠密之處留此軍營禁特乞著爲令聞已聨名禀由保甲分局轉詳某統領矣緣將軍爲魏武之子孫淸門碩望控制大江南北一意與民休息不欲以兵擾民故所至人人有鳩我豸我之思保障下關日最久及移閫吳淞百姓謀借宼君一年而不得甚至有爲攀轅臥轍如臨淮軍之留侯君霸者其得民心也如 
 
 

Page 3

 
 
此故此次民雖驚擾猶喜謂吉人天相云 
[燕市酒痕]  
　　山西巡撫派委澤大令押解京餉銀十五萬業巳抵京投文前赴户部交納本月十七日經部庫當堂劈鞘過平騐兌如數收儲當卽繕給回批交大會收領以便回晋銷差○自三海大興土木後至今春復修海淀淸漪靜明等園及昆明湖武備學堂所需材料中磚瓦灰石取之尚易惟木植較難新料果松恐易𡮦朽老料來源早竭不得不作挹彼注此之謀資買民房拆卸備用京城内外售者巳屬寥寥遂買定廟字將原木拆下換以楊柳等材每日運木入城之車不可勝數云○京城各當鋪自讀搭便制錢之　旨約齊攺用銀兩然所質衣物成數者百不一二究不若錢之爲便故自淸和月起九城各當仍以制錢交易每質一物劵上亦書制錢數目其有付以當十大錢者則每文作制錢二文核算云○前紀西四牌樓東北拐角樓房被火一事查正紅旗漢軍官廰原有樓房若于此次一炬可憐官廰悉被祝融氏收去是日皇上駕幸北海望見火燄當蒙垂詢旋經步軍統領衙門以不成於火燒去房屋數目於初九日入奏並請交部議處隨奉旨右翼正副委翼尉各記大過一次該廰領班恊尉王長恒等交部嚴議以示懲儆刻下該廰旣經焚去無處辦公暫借對門氷廠堆房棲止俟報明工部勘估後當再興修也○神機營抽調八旗驍騎營兵丁更番訓練一事迭綴報端兹聞廂黃滿抽調官兵經本固山以此項抽練官兵操練辛勤雖由神機營酌給口分僅敷一餐若不酌加津貼不足以勵軍心擬於調練之日由本固山加賞每官京蚨二千每兵京蚨一千並聞此錢係惇邸自捐鹤俸分給並不動用官項云○此次官員軍政經　欽派王大臣考騐馬步諭以每員皆射二箭如能全行中靶馬射亦中正鵠卽經記圈交兵部照例給子加級一次彚齊奏明其馬步未能合式步履艱難之各員記交兵部分别叅劾休致此五載考績之鉅典也又聞正白滿洲某印務叅領經本都統烏大司馬查看步履遲慢且平日辦事竭蹶未能細心遂咨請兵部照例劾休云○前報言俄欽差拉德仁擬於淸和月首途一事兹聞俄廷已准其告假遂赶將經手一切事宜交代淸楚至天津附輪回國本月十九日巳秉節出都矣○冋有小民在通衢擺設錢擬無論遠近錢票皆可持向換錢鋪户居民經不稱便而各燒臘鋪亦有作此項經營者人春以來換票加錢至上月杪每票一吊竟加錢至四百之多至月初錢鋪倒閉多家銀價愈賤現經步軍統領出示禁止不准擺設錢擺憑票換錢擅加錢文各燒臘鋪自安本業不准換錢違者從嚴懲辦除飭各地方悉將錢攤驅逐外並於各燒臘鋪門首黏貼告示一紙云○此月户部開放正藍廂白兩旗弁兵找領庫銀雖出以京平而仍加放每兩二分六厘以符原議至各旗分放弁兵除廂白漢一固山將二分六厘加平核匀開放其餘則僅按京平開放云 
[擊彈斃命]  
　　聞天津有某甲令年二十一歲拾得兵勇操演時所放之砲彈以歸取物擊之彈忽炸裂霎時火星迸出石破天驚血甲遂死甲尚有老母黃統領聞而憫之給銀五十兩以示撫恤 
[西節停公]  
　　昨日爲耶穌升天之日羣向禮拜堂中舉行瞻禮法公堂因照例停辦公事一期 
[督弁脩橋]  
　　本城大東門外吊橋年久失修殊多朽壞現經提右營陳鈺鄉路　　飭城汛李千戎鳩工修整行人過此莫不稱便云 
[示期放告]  
　　代理上海縣蒯虎臣大令牌示定於本月二十八日放告想大令鑒空衡平洞燭民隠凡有申訴無不判斷公明也 
[埃人攫物]  
　　西包探群偕華包探禀稱邇來有流落滬上之埃及人時至各租界日本人所設雜買行及華人錢壯鐘衣鋪買物乘間攫取奔逃報捕請查者巳有九户經小的等在虹口緝獲埃及人愛勃輪愛夕克意日勒羅盆司乾格郡日甫亦列等三人搜之所帶洋銀無幾惟有時辰表四枚及銀練等物查得皆係攫取當經失主認明由愛勃輪愛夕克與意日勒繼盆可二人朋串搶洋至乾格郡日甫亦列則惟袖手旁觀今將人贓一併送案失主唐甘泉稱廣東人在華昌日本店爲夥伊等前來託名購物及付銀找洋時驀攫去銀票十兩日本人田中訴稱其人曾　 
至我處攫銀四十兩陳聶慺稱在義大錢莊習業伊等持銀票來兌洋伺隙攫去洋銀四元五角張某稱仕乾豐錢莊爲夥被攫小銀二錠計重二　 
兩何恊和鋪夥稱攫洋五元五角燮理齋理表鋪夥稱伊等來購時辰表付卜銀票囑找洋元正在交付之時攫洋八元而去萬生錢莊被攫去洋二元久亨莊被攫去洋二十元九德莊被攫去洋三元亦皆有人申訴愛勃輪愛夕克意日勒羅盆司乾格郡日甫亦列同供我等均埃及並未攫洋蔡太守以該國並無領畢應由公堂辦理判將愛勃輪愛夕克意日勒羅盆司發捕房管押六月乾格郡日甫亦列押候資遣回國起案之物交捕房拍賣攤償 
[爲弟伸寃]  
　　昨紀糞船户某甲向南市某鹹貨店購物遭店夥毆傷舁縣請騐旋由該店主挽人調處云云兹悉當日理勸未妥仍復控諸公庭當經上海縣署帮審委員宋二尹升堂詰訊李松春訴稱小的係松江西門外人與胞弟松順載柴來滬泊舟大東門外昨日胞弟至夙家憍九記醃臘莊買黃魚數條議價旣諧店夥陳錦祥將魚膠挖夫弟不允收錢而去陳卽扭住呼集多人按住攅毆受傷回船告知小的及小的向該店理說依舊逞蠻且呼巡勇驅逐不得己舁案叩乞騐傷二尹飭傳松順詰問松順供亦相符二尹察得松順受傷屬實令松春舁回自行醫治俟提該店夥到案訊辦 
[英界公堂瑣案]  
　　　一百八十號華捕禀稱吳榮文與潘阿三因事口角將潘擊傷已送潘至仁濟醫院癈治吳則拘送請懲吳稱不敢行兇叩求恩恕蔡太守飭押候潘傷痊投案再行質訊○張雲九訴稱今晨持籃至菜市購物被林阿勞竊取籃内散錢百餘文由捕阻獲人贓送案請究林供粤人窮困無聊偶爾爲此以後决不敢再犯蔡太守判押候送歸廣肇公所資遣回籍錢交張領○三百零六號華捕禀稱昨見吳阿仁擺設紅黑籌賭攤哄騙鄉愚孩子爲特拘案請懲吳供嗣後不敢再犯蔡太守判枷號七天發頭門示衆○沙遜洋行收租人張炳堂訴稱戴家祥拖欠租洋四元向索逞蠻由捕拘案戴供商令暫緩付租張竟不依蔡太守飭交保出外繳租○一百八號華捕禀稱工部局定章不許深夜設攤昨見周金雲王全法二人於夜閒十點鐘時在石路擺設舊貨攤爲此拘案請罰周王同供不知誤犯以後不敢違章蔡太守格外從寛免子科罰○華捕禀稱見李吉庚駕車之馬身有傷痕爲特拘案李供駕車時馬尚未傷諒由皮帶擦傷皮膜蔡太守飭將馬交馬房喂養七日俟傷痊始准駕車 
[法界捕房瑣案]  
　　小東門外鐘表店主某甲以弟不務正業習於下流因之恨入骨髓前日將弟送入捕房捕頭着押候解案○碼頭小工頭目向居永安街安樂里故各小工時時出入其間前日有甲乙兩小工工作之暇初祗謔浪笑傲繼忽反脣相稽以致扭作一圑互結不解乙勢不能敵被甲將頭額毆傷遂扭人捕房控訴捕頭見傷勢甚輕令其出外調處乙不允因暫行管押至昨晨捕頭復加研詰將乙釋出着投公堂候示甲則管押候解○昨晨巡街捕見某姓小竊携有銅燭籖因卽拘入捕房該竊自言在新街十二號門片某家竊得捕頭着押候解訊开傳矢主認贓 
[文報局内協賑所接嚴佑之先生自淸江來電]  
　　綏心翁鑒霖於廿三抵淸廿六開車請籌續欵速解霖上四月廿六日 
 
 

Page 4

 
 
[江督轅門抄]  
　　　四月十五日蔣文鴻禀知起服省姚德鈞禀知奉委城内保申局差發審差○十六刑部主事易俊拜會辭行進京○四月十七日兵部主事徐貞辭赴江西○十八日監掣同知章琪揚州來○十九日調署而門同知恩秀禀知卸理事同知事並禀辭赴任委署理事同知黃海崙禀知任事知縣姚德鈎銷北六七叚保甲並到保申總局發審差桂正華卸署山陽縣事○二十日六合典史陳壽金謝委 
[浙省撫轅抄]  
　　四月廿一日謝卽知並謝步○廿二日准補餘姚中村巡檢汪丙榮禀知藩司飭赴任叩謝候補縣丞劉廷楝禀知厘賑局委縣郡厘局差遣禀謝○廿三日宋濟淸靑田吳壽昌聞揠俱禀知厘捐局委接辦厘局差禀見叩謝運副徐葆光海富餘臨四州縣運判胡汝翼善平海三縣供禀知運局委查醬缸差 
[蘇省撫轅抄]  
　　二十三日候補道吳承潞現奉院憲札委曾辦松滬釐捐總局○二十四日正任揚州府宜霖禀辭赴金陵○二十五日藩轅牌示照得准補震澤縣知縣張大任堪以飭令赴任限於本月二十八日來轅禀見聽候給札赴新任正任松柘林通判潘兆芬禀知俸滿引見回省並銷解京餉差五品頂戴兩淮候補鹽巡檢程廷燮奉運臺委解固本京餉來典史劉金壽禀知奉牙釐局委管解　餉差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年四月二十一日京報全錄]  
　　宮門抄諭旨二道錄前○陜撫葉奏爲審明謀殺一家三命重犯按律定擬摺○護西撫李奏叅知縣摘頂片○陜督譚奏揀員借補副將摺○又奏爲委署副將片○將軍慶奏爲叅革筆帖式摺○將軍恭奏請補恊領摺○四月二十一日内務府國子監正白旗値日兵部引見二十四名鑲白滿二名正紅漢一名○四川學政高賡恩請訓○謨貝子請假五日○淸安請假十日○掌儀司奏十九日祭奉先殿載津行禮○郭勒敏布奏請開缺○召見軍機高賡恩文熙佛佑卓凌阿○皇上明日辦事召見後至北海○○頭品頂戴陜西巡撫臣葉伯英跪奏爲審明挾嫌謀殺一家三命重犯按律定擬恭摺仰祈聖鑒事查前據署鎭安縣知縣湯銘新詳報訪聞該縣客民劉荃正梜嫌商同逸犯劉荃山等謀殺方邦華父子一家三命一案當經臣以案情重大批司提省發委西安府知府李楹督同局員嚴行審訊兹據該府審明議擬詳由臬司黃彭年解勘前來臣親提覆鞫緣劉荃正原籍湖北蘄州寄居該縣務農度日與巳死方邦華並其長子方定蠢次子方定懐先無挾嫌光緒五年三月間劉荃正分居胞弟劉荃品央允方邦華保借武登雲錢十一千文原議每月三分行息滿年淸還至期劉荃品無錢歸償復央方邦華代爲墊付旋經方邦華屢向催索未給十二年二月二十四日劉荃品病故無嗣遺留房屋歸劉荃正經管二十八日方邦華令方定蠢將劉荃正喚至其家聲稱伊代劉荃品墊還武登雲借項連閏共已七年本利滾算應該錢九十五串劉荃正旣得劉荃品遺業自應認還墊錢劉荃正先不應允方邦華喝令方定蠢方定懐綑縛毆打比經方邦華妻兄郭兆興與素識之陳名海先後路過走進問明勸解劉荃正將山地一分作錢三十六串立約作抵餘錢約緩措交迨後方邦華父子屢往逼索滋閙劉荃正無奈陸續措交錢四十二串並指山地押借陳名幅錢一十七千文一併交淸完結七月十四日方邦華因見劉荃正懦弱可欺復向揑稱劉荃正故父劉學錦在日輸欠其賭博銅錢六十串仍須歸還劉荃正斥其訛詐方邦華恃强躉閙不依劉荃正轉央郭兆興李公魁從中勸處允許給錢三十千文了事各散方邦華回家後劉荃正憶及方邦華父子前次滾利盤剝兹又向其訛賴心懐忿恨起意將方邦華父子三人一併致死洩忿因慮方邦華父子强横人少難敵稔知在逃之堂兄劉荃山被方邦華藉墳占地有嫌密向劉荃山及在逃素識之蔡信告述前情央令相幫劉荃山應允蔡信先向勸阻劉荃正許以事後重謝並稱事破有伊承當蔡信允從十七日劉荃正往向方邦華詭稱錢已措就須其父子於十九日上午至其家交領以免後累方邦華等信實首肯劉荃正知方邦華父子至家取錢必由紫溪河僻路經過十九日早飯後携帶鳥鎗火繩裝就子藥邀同劉荃山蔡信各帶柴刀往伏路旁墈上樹林内等候移時方定蠢赶騾先行方定懐跟隨在後同至劉荃正濳放鳥槍轟傷方定蠢左肋仰跌倒地方定懐驚見逃跣劉荃正復裝子藥追赶點放轟傷方定懐右後肋横跌地下登時一同殞命劉荃正因方梆華未至商令蔡信假裝路過順至其家揑稱方定蠢等巳至劉荃正家坐候劉荃正必須方邦華親往交錢方邦華起身蔡信卽繞道向劉荃正告知劉荃正復將鳥槍裝就子藥移至該處前面捷徑藏躱方邦華走攏劉荃正放槍稍偏未中隨棄槍拾石連擲傷方梆華腦後頂心側跌倒地赶攏　按復用石亂　其脊背右後肋左右臀方邦華用手遮護致傷左手腕劉荃山亦拔刀近前砍傷其左手心適素識之陳九隆路過喝阻詢悉情由查看方邦華已死通知其母方胡氏投約報騐劉荃正旋卽自首比緝逸犯劉荃山等無獲訊供通齤因案情重大批司提集犯証至省發委西安府審明議擬由司審解到臣提犯親審據供前情無異案無遁飾查律載殺一家非死罪三人者凌遲處死財產斷付死者之家又例載殺一家三命以上兇犯審明後依律定罪一面奏聞一面恭請王命先行正法各等語此案劉荃正因方邦華代伊故弟劉荃品墊還借錢滾利盤剝主使其子方定蠢方定懐綑毆逼還旋復平空訛詐心懐忿恨起意商同劉荃山等將方邦華父子三人一併殺斃查方邦華等向該犯綑毆逼債訊係事出有因其賴欠訛索係偶然挾詐贓未入手均不得以罪人論該犯起意慘殺父子一家三命實屬殘惡巳極雖據自首無因可免自應仍按本律問擬劉荃正合依殺一家非死罪三人者凌遲處死律擬凌遲處死臣於審明後恭請　王命飭委臬司黃彭年臣標中軍叅將英林將該犯劉荃正綁赴市曹凌遲處死以昭炯戒財產斷付屍母方胡氏以資贍養該犯訊無妻子無從緣坐案証郭兆興陳名海陳名幅先後調處係爲息事起見武登雲借給劉荃品鋮文業巳輾轉墊還歸結均無不合應與救阻不及之陳九隆俱免置議方邦華方定蠢方定懐違例盤剝訛賴罪有應得業已身死應毋庸議所得錢地訊已變賣花用身死勿徴逸犯劉荃山等飭緝獲日另結無干省釋各屍棺分别飭埋兇器鳥槍查係圑練所用編有字號現已隨案起獲失察職名邀免開送除供招咨部外所有審明挾嫌謀殺一家三命重犯按律定擬緣由謹恭摺具陳伏乞皇太后皇上聖鑒謹奏奉硃批刑部知道欽此○○李秉衡片再州縣應徴錢粮例應隨徴隨解不准存留挪移兹有前署永甯州知州方宗冕徴存光緒十一年分地丁銀五百六十八兩又兵粮米折銀七百八兩九錢八分三厘二毫共徴存未解銀一千二百七十六兩九錢三分八厘二毫又署永福縣知縣褚興周徴存光緒十一年分地丁銀四百五兩又二分耗羡銀二十六兩五錢三分一厘又五厘耗羡銀六兩六錢三分二厘部飯銀四兩五分停支耗羡銀九兩五錢四分四厘歸公耗羡銀五十一兩八錢八分一厘兵粮米折銀三百四十二兩二錢二分四厘存留米折銀二十三兩七錢三分四厘稅契銀一百二十三兩九分三厘共徴存未解銀九百九十二兩六錢八分九厘迭經嚴催均未解繳據署藩司慶愛署臬司凌彝銘詳請叅追前來正核辦間旋據兩司詳稱褚興周已將其欠解銀九百九十二兩六錢八分九厘全數解淸業經收儲司庫請扣除免叅等情除褚興周應免叅議外相應請旨將前署永甯州知州方宗冕先行摘去頂戴勒限兩个月内掃數解淸倘逾限不解或查有虧挪情弊再行從嚴叅辦謹附片陳明伏乞聖鑒訓示謹奏奉硃批方宗冕着摘去頂蔑勒限解繳餘依議該部知道欽此○○頭品頂戴陜甘總督臣譚鍾麟跪奏爲揀員借補副將要缺以裨營伍恭摺仰祈聖鑒事竊查洮岷恊副將陳元萼現丁外艱其開缺日期已另片奏報所遺副將員缺係屬邊要爲番回漢雜居之地彈壓巡緝在在關重非熟悉情形之員不能勝任查有記名提督李良穆老成穏練辦事勤能現署河州鎭篆務整碩營伍綏緝番回最爲得力以之借補洮岷恊副將實屬人地相宜合無仰懇天恩俯念員缺繁要准以李良穆借補洮岷協副將以裨邊防如蒙俞允應請飭部給先署札俟防務告竣再行給咨赴部引見以符定制謹會同署陜西固原提臣沈玉遂合詞恭摺具奏伏乞皇太后皇上聖鑒訓示謹奏奉硃批兵部議奏欽此○○譚鍾麟片再臣查凉州鎭屬永昌恊副將王聲揚因案撤任遺缺查有督慓右營叅將喻先知堪以委署除檄飭遵照外附片陳明伏乞聖鑒謹奏奉硃批兵部知道欽此○○奴才慶裕跪奏爲特叅久不入部當差之筆帖式恭摺具陳仰祈聖鑒事竊查盛京刑部筆帖式科興額係滿洲正黃旗依勒杭阿佐領下人前於光緒九年三月初四日因丁父憂請假續於光緒十一年九月二十二日呈請赴京捐職並由部請領過山海關照票一紙嗣於十二年六月初二日呈報服滿入署充差由該旗詳報轉咨前來當查筆帖式科興額係屬實缺人員永不入署經前任侍郎松森行飭該旂轉傳在案迄今久未久部當差奴才接署刑部印鑰以來每遇堂期考騐各官均無曠誤惟該筆帖式科興額久未入署實屬曠職未便從寛相應請旨將筆帖式科興額卽行革職以肅官箴而儆効尤並飭該旗群查有無在外滋事再行分别另案查辦理合恭摺具奏伏乞皇太后皇上聖鑒謹奏奉硃批科興額着卽行革職餘依議該部知道欽此○○奴才恭鏜祿彭跪奏爲循例請補恊領員缺以重職守恭摺具奏仰祈聖鑒事竊查齊齊哈爾城鑲黃旗恊領巴彥孟庫升授布特哈副都統銜總管所遺恊領之缺亟應遴員請補奴才等查有黑龍江城鑲白旗佐領依鏗額現年四十歲係由委護軍叅領借補佐領于光緒十一年曾經前任將軍文緒以恊領擬陪給咨引見經欽泒王大臣騐看擬陪之依鏗額請以恊領記名於光緒十一年六月初二日覆奏奉旨依奏欽此遵在案今巴彥孟庫所遣協領之缺奴才等公同考騐依鏗額當差勤愼管轄嚴明以之請補斯缺實堪勝任旗翼亦屬相當如蒙俞允該員已經引見毋庸再行送部卽令任事以專責成所有循循例請補協領緣由理合恭摺具奏伏乞皇太后皇聖鑒謹奏奉硃批着照所請兵部知道欽此 
 
 

Page 10

 
 
[袁浦閒談]  
　　劉道憲涓吉十五日已刻自行臺移節進署各屬官一律赴轅叩賀○米價甚廉故倉米亦減價而購者依然寥寥每石只値制錢一千九百文○外洋顔色甚屬鮮明售於内地藉以濡染貨物者不一而足然人皆病其有毒不敢施之於食物兹由某大憲考知其理謂爲無毒已給洋商以執照遂示揭緣由俾得家喻户曉云○南河聽鼓之劉司馬繹成偶患二豎之災遂返九霄之駕春婆一夢至此方醒宦海中人無不爲之浩歎 
[安慶試事]  
　　皖垣現當科試之期大屬生童及貿易之輩蜂屯蟻聚核計約有三萬餘人齊集郡城到處擠擁先是首縣范映泉明府大張曉示略謂考童雲集省城各行生意總宜平買平賣不准高擡市價云云是以主客相安並不聞滋生事故云○貴隖樵文宗牌示二十二日考太湖二十五日考宿松二十八日考潛山桐城各邑文童正場○督學部院示照得生員向例貢監科試錄遺由地方官起文加結送考由學塡册送考查皖省貢監生員藉敬敷書院送考者殊與定章不符開年戊子科轉瞬卽屆除札知安慶府提調官先期出示曉諭敬敷書院肄業貢監生員嗣後務令由地方官起文加結送考由學塡册送考以符定例仰各教官一體遵照 
[皖江瑣錄]  
　　西門内司下坡元升錢鋪開設已有年矣月之十五日遇業某甲持寳銀一錠向該鋪易錢鋪夥年甚少視其銀色不佳擬以藥水試之瓶蓋甫去卽有靑烟上衝瓶忽炸破藥水濺於臉面頃刻紅腫漲變黑色覓醫診治迄無良方適某乙見之言先以冷水麻油調和飲之然後擦於患處試之頗效想不致有性命之虞矣訪事人之言如此本館按此必璜强水其性猛烈者物卽腐置點滴於肌膚上立刻卽能潰爛惟玻璃及磁器不能銷化然　泓淸水略帶淡黃色水内並無靑烟兼無能炸裂瓶盎之事内地人不明用法悞濺皮肉以致悞以傳誤驚爲未有之奇耳○十七日傍晚濃雲密佈細雨如絲燥熱異常行者揮汗少頃北風大作幾於捲海翻江寒氣逼人重棉可挾直至次日午間始得風息雲散云 
[江右瑣聞]  
　　有某營武弁身嫺戎務而心好文墨操練之餘飭勇負箋拾字紙以示敬惜之意日前該勇又往臬署書科檢拾某書任其取携以去旋查知有某案稿放在架上被該勇悞拾卽禀知臬憲飭新建縣簽差四名拘案該勇微聞風聲棄簍而遁不敢回營雖屬爲善受累然疏忽之咎亦所難辭○省垣各營兵丁有應補糧缺須試以火槍步箭刀矛等件先由千總挑取次由都司再挑後由協鎭覆挑定奪此向章也近出某營粮缺五名往試者不下百人乃某甲火槍打靶用藥過多機方撥動槍卽炸裂前手掌轟成數片一聲哎喲昏倒於地隨後某乙方持火槍以待接試忽甲槍炸鐵從空擲下中乙頭額鮮血淋漓不省人事營官卽飭將甲乙抬回醫治不知有性命之憂否○男子有外遇者無不視意中人如帝天視家中妻爲草芥情所必至勢有固然省城某甲風流自喜頗有三河少年之目日遊花柳塲中此間樂不思蜀矣其妻積不能平時有怨言向隣婦一訴日前甲回家隣婦偶泄其言甲聞之忿火中燒適有柴在旁拾以亂擲妻中要害頃刻玉殞香銷不知其泰山泰水見掌珠之死於非命能爲之一洩寃抑否○江右提塘年不如年積欠京塘之津貼交代與省塘之流傳然底爲數甚鉅而喜家之報條出息又被棍徒冐充省塘盤踞各州縣遇有捐納中式者無不車轎鳴鑼喧闐報喜其報資盡被佔盡而省塘亦偷惰僅請一紙文告移各州縣嚴禁並無人持喜條前往報賀以杜霄充是以積弊日深已成坐困之勢近有豐城縣某武舉自願備銀五千餘兩淸理京塘津貼及省塘流墊禀奉藩憲批准騐收銀兩令其接充塘務從此力求整頓百廢具舉當日有起色也 
[浙事瑣錄]  
　　蕭杞山廉訪接印後木擬十六日晋　旋因察看署内風水有須攺造之處故仍在行台辦事廉訪精於堪輿之術現在巳經動工修攺並在上房外向隙地添造三間購買木瓦等料及工作一切均中任姓門政巡手○德靜山都轉壽十七日抵下馬頭十八日進城駐節三元坊湖南會館有擇二十日接印之信○機器局已於本月十六日在報國寺用機器開鑄制錢向來所用爐頭一槪斥退不用僅用司事四人每人每月薪水二十元○砑箔作坊自十年經仁和縣趙邑尊斷定每甲減砑工錢十文凡箔鋪不准兼砑以奪砑業後工價實巳減去箔鋪仍多兼砑卽俗所謂本作是也現在砑業齊集會議務須各遵縣斷不准箔鋪再裝砑幹日内定有一番舉動安得預爲之防也○府考富餘外六邑正塲放二牌後拿獲富陽槍手三名新城槍手一名二覆放三牌後拿獲錢塘槍手一名均發交錢塘縣程邑尊看管俟考試事竣聞吳郡尊當嚴行審辦○商籍正塲内各童查出冐籍一名不敢扭控恐蹈去歲故轍乃商用　輪戰法以三四人爲一班向其滋擾不令作文以困之留塲委員　 
出而相勸有失言處各童遂相譁噪之憲飭將所指冐籍帶進花廰俾其完卷出塲 
[閩中淸話]  
　　水捕提督彭軍門楚漢於日前到省現已言旋矣○世襲武員前詣督轅請考經制軍定於初十日在督轅箭道考校是日新雨初晴馬道泥極滑跌倒數人幸未十分損傷○福州自光緒二三年間連遭水患後民間生齒日繁而物產有限致民生日漸凋敝近數年來物力艱難鹽商倒欵於前錢鋪隨席捲於後億兆黔黎窮困已極非開利源無以爲繼楊石泉制軍治閩以來時時以興利除弊爲念近復委　康侯觀察勘騐金銀各礦以便興工開天地自然之利誠爲目前要務但能不蹈往年諸礦之覆轍則富國裕民固可操劵而待也○省城明里一帶楝宇雲連其間以舊衣店爲最多有某甲因生意欠佳僞作典鋪抄贓模像將舊衣積成一堆按件持勸喝唱每件價錢若干另囑某乙核算懸牌一面每兩折錢幾許按抄贓者因質物期滿　典鋪轉售各鋪家放曰抄贓豈有鋪家亦有抄贓之事鄉村佃民不知其情圍觀如堵每遇合意之件以爲便宜爭先喚買衣服銷賣不少附近衣店見其獲利逐漸效顰現約有十餘家一經其地卽聞持籌握算熟識者莫不含笑而過然閩中市面愈趨愈下於此亦可見一斑 
　　同鄉韋壬泉先生令嬡自十二齡遭兵燹後二十餘年矣今因王秋伊仁丈函達悉陸墨緣先生招爲義女爲之相攸惜其夫周鞠峯逝世 
[八年今得父女重逢洵難得也賦呈霧裏看花客海上忘客學齋老人北濠居士諸吟壇郢政]  
　　二十年前女悽然此仳離悲歡交集日仁義兩全時友誼肫誠貫天倫會合奇焚香祗痛哭聊以慰先慈伯母去年逝世惜不能見惟於靈前痛哭良久泉壤有知將何以堪霅溪趙炳藜謹擬於靑藜閣丁亥四月二十六日 
[贈小樓主人松堂司馬卽請高昌寒食生申左夢畹生正刊]  
　　圖名吟飲足傳流佳景都教入小樓我欲抱琴來海上江天蒼莽恣吟謳騷壇芳譽已超羣酒國還堪張我軍一辦心香空祝禱不知何日得逢君[  景芳居士張倬草]  
[徐園十咏次懴情侍者韻塵請高昌寒食生大吟壇政刊]  
　　菊籬斜編麂眼映流霞帶紫摇紅一簇花傲世偏　香晚節依稀景物賽陶家○桂窟雲外飄來繞屋栽果然仙種維塵埃渾疑月府前宵夢曾向蟾宮折得來○竹徑迎　淸韻和松濤緑影浮空左右遭萬箇濃陰春晝永勾留佳客盡詩豪○梅喦當窓疎影映莓苔玉蝶羣飛滿月臺莫笑此花寒徹骨孤山春意暗香來柳提泛櫂風吹緑縐撥蘭橈隔岸凝眸密翠遥烟外斜陽荒草渡櫓聲柔似唱紅么○畫橋垂釣桃岸虹腰映夕暉竽垂釣坐魚磯常憐歲月消磨易叅透淵源悟化機○草堂春宴歡聨名十宴華堂玉盞新醅泛夜光滿座春風花欲語狂呼拇戰壽東皇○寄樓聽雨空濛細雨醒花魂伴客登樓對酒尊萬紫千紅齊著色羣芳含笑沐天恩○長廊覔句分箋醫鉢舊詞家春入吟毫腕底花曲折廻廊頻躑躅欲尋好句付籠紗○曲榭觀魚一灣流水浣花溪約伴觀魚曲榭西瞭望落花噴沫處輕波細浪逐鯨鯢[  莘溪閒農子梅鄭其裕求是艸]  
[上海三馬路與昌恊賑公所陳竹坪經收山東直隸賑捐四月二十至廿二日弟六百世四至六次淸單]  
　　寗波周逢時洋十元嶺南蔡李氏求足疾速愈察李氏求足疾速愈五元漢口恊記綢莊經募常德美顧紹記二户共捐原平銀五兩申規銀五兩另二分新篁全盛局寄來周欣齋邑翠室各錢四百高經記二百世三户合洋一元○新册第一萬八千二百十二號漢口衡源寳莊募梯雲書屋洋五元愼久山房梅名各洋二元餘慶堂一元稚德堂文心居十善發耕餘軒樂善士餘本堂本堂不計名七户各錢五百永大不書名二户各三百無名氏三户祝健氏雙壽圖湧泉茂記不書名各二百永生平安田君楊記武萬福樂記喜記澤記　記無名氏二户寳記昌記慶洽堂務滋堂　蔭書屋十六户各一百衡源莊二千六百以上三十九户共來洋廿元○塔册第一萬八千二百四十六號漢口怡昌油行代募胡對軒顯之各二千汪瑞甫程敏文程德懐汪熾昌鄧酉卿胡品芬六户各五百鄭震垣汪晉白吳樹庭汪麗生半半愚入鄧正萬不書名七户各三百江南惠無名氏各二百以上十七户共洋七元○胡北新册第六萬二千另三十九號隠名氏洋一元又使君受福册隠名氏洋一元第八千三百廿四號隠名氏洋一元以上三册共來洋三元由全泰盛局寄到塔册第一萬八千二百九十四號德裕昌棧錢二千又募榮念祖洋一元榮鴻業允裕棧榮文耀張松齡四户各錢一千法堃元堃厚堃合錢一千無名氏錢七百○福建新册第五萬四千七百五十二號問心氏錢一千另五十如願氏九百五十愼微子量力了願子知足常樂子各一百以上五户共來花洋二元錢九千二文無錫王源隆寳棧寄來使君受福册王鼎記洋六元常熟新册第六萬六千六百九十三號怡順興募何小第錢百割書割絶害心一百卿人夫忘五十另餘等三十以上四户共來錢三百八十文太倉張寳善先生寄來天遂人求妻病速愈洋兩元無錫善記銅洋五元○甬江義隆號託上海　興泰號交來黃翌周病愈完愿洋廿元張志瀛求肝冐氣疾速愈洋四元文記洋二元鄭余氏三元張氏求合家太平不樂十元韋謝氏四元徐姓小洋念角同記銅洋三元胡鼎榮二角○三天共此英洋一百另七元内花洋二元外銅洋八元規銀五兩另二分小洋念角錢四百七十二文合併聲明 
 
 

Page 11

 
 
[上海四馬路文報局内恊賑公所經收賑捐四月下旬淸單]  
　　廿二日江寗電報局任愼庵翁送謝景宣兄湯餅會洋兩元○使君受福册張堰錢家圩胡交來沐湖生募三本齋十元太和室錢四元蕉居錢二元露香精舍二元醅經書屋春風及第二户各三百二十文錢師竹不留名二户各二百文以上實收英洋十九元○又册台州寗海縣署交來宜宣軒任二元○又册寗郡道後蛟川蔣寄三先生募蔣次八百文景春四百文壽南三百文光榮逸記布帆三户各二百文翰章一百文實收洋二元○柬阜書屋一元○又册家涇增盛號募系叔初小洋二角陳錦記知足居朱少齋三户各四百文從雲杜謝芹甫張子安三户各二百文不知足沈潤卿陳伊記三户各一百文實收洋二元二角○本埠松茂祗號交來靑口余源潤號募馬黃氏二元許少琴二千文又洋一元余釣壽寳善堂馬二户各二千文馮初香金彝甫二户各一千文羅通甫羅昌緯玉景樟周時生四生户各五百文以上實收洋十二元五角錢二十五文○崇明大成號衆友公積移賑五元○本日共收英洋四十五元小洋七角錢念五文 
[上海四馬路高易公舘内籌賑所李秋坪經收直順山東四月十三日賑欵淸單]  
　　接上河南開歸陳許道鞠子聨觀察匯來第二次賑款鄭州馬經募禄字四千二百八十九九十號册鄭州正堂馬銀九十三兩一錢葉錦庭六兩鄭州吏目董訓導文炳彝叚鴻賓各四兩學正翟　文甫梁厚餘各一兩鄭州門印等錢千千文趙鏡溪得心成各二千文李煥揚一千七百文趙達庭馬仙洲宋運貢李啓　馬汝駿閻壇李國政沈錫鴻牛義李如梅鄭州車馬總局祥泰永林興公振聲和廣泰號順源恆久聚公廣魁久景文州義源合元亨豐祥興玉中和得鎉興店廣源恊永發源天芝堂各一千文劉玉堂孟濚陳寳書毛得玉隅茂號長發號福源號和泰昌恊興號有興號天聚永各五百文許茂永錦聚永復興永隆發永劉吉祥各二百文共捐銀七十四兩一錢錢四十九千二百合銀二十八兩一錢二分共銀一百零二兩二錢二分短平銀五錢六分○西華縣正堂鮑募四千六百二十三號册西華振得鹽店鮑東甫各銀廿兩月樓小隠十兩張璿錢十千文存禮堂八千文宦游閒人蕭小雲各四千文荆蔭堂仁興堂福昌號馮義順庫房朱森桂劉安貞堂陳雲樵熙德堂各三千文光靄堂二千朱俊卿傅經堂劉宗兀倉房張承堯各一千李金章二千永華樓全興永各六百李化普楊維鏞豐裕德胡錫疇廣恆號同心堂聚順祥復興公奇昌坊世隆店順泰坊德興成黃義興李化成三義坊順成興恊泰福各五百文質育堂人興號各四百文牛萬泰福興樓運興號裕泰坊雯茷蔚三和坊永興義胡錫弼胡自動泰山永萬興隆朱福泰順發昌義順和各三百三盛行長興隆馬大升趙福成朱發泰三合號義泰號義和慶胡新泰義和坊三益坊王淸森泰昌坊胡發祥閻維路張庭惠胡自啓胡靜之胡修文萬隆魁永茂公同發泰義興臨豐裕坊聚興坊仁和行全泰成恆茂裕各二百共捐銀五十兩錢八十二千文共合銀一百兩短平二錢○新鄉縣正堂李募四千二百十九二十號册新鄉縣正堂李銀四十兩新鄉縣鹽總店游燦奎衛敬愼堂新鄉縣當商夏慶元各八兩潤代興鹽廠六兩北關各鋪户五兩城丙各鋪户四兩守正堂三省堂浙湖卞樹堂各二兩陸慶毓店一兩敦厚堂陳德慶堂李樹棻堂朱本善堂李修善堂張百忍堂樂善堂各錢五百文潘怡安堂黃善立堂申福善堂李否林堂沈鳳梧堂趙金忠堂傳繼說堂積慶堂慶善堂同慶堂各三百擇善堂慶餘堂崇慶堂同善堂積善堂德化堂同樂堂馬占元高本福裴明王士中虚鏡堂張永富張明白長淸石文信敬修堂各二百文愼行堂崇德堂健行堂各一百文以上合銀一百兩短平五錢四分短色四錢○榮陽縣正堂李募四千二百四十七八號册榮陽縣正堂李銀五十兩純和堂四十兩信成號十兩在城鎭　春堂等祥符營鎭各八兩五錢鹽店八兩二十里鋪鎭七兩八錢榮陽縣右堂陳郭以敬堂崔廟鎭各五兩榮陽縣儒學鄭陳合助四兩長盛恊陳見三各四兩春和永長泰昇松茂　各三兩梁愼餘堂京水錢景和永各二兩李愼修堂一兩二錢榮陽汛王燕英堂天叙堂李西成同心堂呂全泰須水鹽店魁聚恊魁聚泰信隆昌信德昌瑞和湧和聲永復泰合信永昌信義誠德順天和坊公和坊永和坊敬盛爐崇壽堂各一兩公順坊同成坊陳樂益百忍齋各五錢共銀二百兩短平六錢二分短色十四八錢九分○通許縣正堂舒募四千二百廿八號册通許縣正堂舒銀廿兩祥順昌鹽店當商劉廣泰各十兩局楙堂陳濟倉各四兩無名氏無名氏各二兩五錢劉心如通許縣右堂沈各二兩徐石甫夏鑄庵沈少笙曹杏農通許縣正學朱副學王城守營王敬勝俊李藴隆號各一兩户房庫房龍泉湧柴茂盛源茂泉元昌號積成源鼎昌恊各五錢共銀七十兩短平三錢九分短色三錢○尉氏縣正堂許募四千二百七十八號册尉氏縣正堂許銀十六兩尉氏縣右堂張榮敎諭劉師恕訓導劉惠麟李世榮馬幼樵劉廣全馬樹侯廣全黄中和成黃芷汀孫百川各錢二千周文華朱錫庚王明義孫光遠吳承化秦國珍腰含玉李宗儉劉玉孫光祖李金生米千倉葛盈修王化朱富朱照林李宗華孟照遠陳景雲聶忠吳松林裕德堂李際昌吉慶堂王運亨敦厚堂汪文波潘松山周占元秦繼仙郝以李淸張玉王彬許崑各錢一千文四合公九百文共捐銀銀十六兩錢五十七千九百文合銀三十四兩共銀五十兩短平二錢三分短色一錢○開歸陳許道署募四千二百零三號無名氏謝玉樹堂林景牧堂各銀五十兩陳敦彝堂三十兩楊玉華二十兩開歸道庫房錢粮房各十兩李亷惠堂王滋得堂各四兩張詒榖堂王知止齋無名氏頭班工房開歸道頭班吏房等各二兩共銀二百三十八兩○禹州正堂李集捐銀五十兩長平六錢○汝州正堂潘集捐銀五十兩短平五分○寳豐縣正堂杜魯山縣正堂馬伊陽縣正堂魯合捐五十兩短平七錢○以上十八柱共集捐銀二千一百五十五兩五錢内申新野縣等三處長平銀一兩一錢二分除郟縣等十二處短平銀四兩八錢八分除長短相抵計仍短平銀三兩七錢六分又除新野等八處短色銀十八兩四錢九分又除匯費銀二十七兩三錢計凈汴平足色紋銀二千一百零六兩由元豐玖號匯來本賑所實收到規元二千二百六十五兩 
 
 
 

Page 12

 
 
   
 
