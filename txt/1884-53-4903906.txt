# 1884 - 53 - 4903906

 

Page 1

 
 
[經理南京報務告白] [  申報館主人啓]  
　　前在南京經理本館報務之友人現已更換另請聚寳門内沙灣大街宏源絲經縀行内徐年慶先生接辦如金陵城内外諸君欲購閲申報及買申報館點石齋兩處所印之書籍祈向徐先生購取此布 
[招請賣報售書] [  申報館主人啓]  
　　廣東爲極大省會什商雲集本舘現欲請一友人在穗垣代銷申報及點石齋申報舘兩處所印之書籍如有粤反辦此事祈來本舘面議一切淮須在 
上海覔一殷實大鋪作保方可訂定也此布 
[論捉賭]  
　　賭之列於禁令也謂其以財誘人情同局騙聚衆招摇匪徒混跡而輸　爭執易於滋事一擲千金傾家蕩痊又或陷於 
下流與夫債負輕生妻孥凍餓等事推設賭者之心直無異於謀財害命以故指爲地方之害而禁之惟恐其不嚴也然其間惟顯係開塲聚賭者方足以當其罪若其流弊不至於此則罪名亦有輕重之差不可以一槪論也盖律貴誅心法嚴造意開賭塲者自將以此爲生涯但有入局春不問其錢之何來皆願其罄倒而去雖其人久溺於賭生業耗敗始或典質衣物繼且變賣田房終竟鬻及妻子過此以往惟有以性命作孤注而彼顧不問焉是其居心本欲胥天下之人而盡至於此境而己乃取之不竭用之不窮抑何狡且險也有心殺人謂之故殺其無心者過失殺而已造意殺人謂之謀殺其不謀者誤殺而已理刑衙門於人命案件一字一句之差必稱銖比兩而後定謂殺人者抵出入重也至於賭則出入輕重未嘗不如命案而顧不能稱銖比兩者則以賭罪不至死卽明明開塲不過枷責著名賭棍屢懲不悛王法之所窮者亦無非以光棍擬之比條科罪充類至盡止於軍流而已此辦賭案之所以不甚區别也然律文雖簡下字極有權衡逐條分析皆以開塲聚賭爲言而賭而非塲聚而非開似乎可從末减地方官到任例出禁條亦曰不許開塲聚賭此在善體律意者思索而得之也人情玩好有從同者花骨頭亦一端也三十二張之牌考諸古書與象戯三十二著相偶出於韓信軍中自此流傳不廢而賭徒輙以此爲賭錢之具卽骰子之用變化不一亦以自一至六之點數爲斷而老稚婦女無不好之其不好者皆未得此中之旨趣耳苟一揣摩無不溺志者也雖曰事涉游戯亦可見人情之同故千百年來不能毁廢然苟不以此爲生而或深房大厦朋輩相從令節新年消閒遣興旣無坑人之計又非久戀之鄉入其中者雖或輸贏千百要皆財主鉅商囊資富有與正經生意人輸其金而無身家性命之憂然後可以聚處盖此等賭所下流之人無由階進故也滬上五方雜處商賈所萃行棧字號於新正每有賭錢之事其人皆同業客帮與夫鄉親故舊暫之所好或招而來或不招而亦至同賭者無不相識苟其經營絶大資財巨萬則輸蕆之多且不必盡是現鈔匯劃過帳彼此相信無有異言其氣派之豪爽如是問有輸錢而憂及性命者乎且店面之中過初五卽須開市賭以五日而止若行號則無門市生意年關甫過客路未通交易清淡無所事事藉以消閒往往於津河開凍時始罷或更待絲茶上市各路客貨進出漸旺然後無暇及此就使人類不齊外强中乾勢所不免輸錢竭蹶亦有虧逃挖肉補瘡典質以搏勝負十人之中亦屆其五而較之明明開塲終年聚賭之處其禍害固自有間矣今歲新年景象大率蕭條賭者無資雖好之而不得逞往年錢莊絲茶洋貨字號十必有五而今竟不及十一此風之殺蓋亦市面使然惟至終年開賭如虹口之老臺新臺摇寳之粤人與寳善街之木盌賭局則不見其衰止見其盛何也此等著名賭臺盡人可往大至千百金小而百十文皆得一試其利鈍而行號中非體面人不能入也市面之枯渴見驗於上等人而游蕩無藉者無所關係故一見其少而一見其多而爲地方之害之甚與否亦於此判決焉所可異者租界捉賭之事僅僅見諸橋頭巷角之小賭攤而著名若虹口之賭則從無被捉者尤可異者前夜吉祥東里生和錢莊之賭原係新年嬉戯諸友招邀主人礙於情面以致多聚幾塲旣非抽頭亦非開塲視虹口等處不同而捕房又能捉之將無開塲聚賭終年不歇者可以不謂之賭聚集親知偶然嬉戲者乃實謂之賭乎捕房禁令公正嚴明無可非議獨於此事殊有令人不解者或曰以虹口視生和微特捕房不必捉之且當保護之葢虹口之賭盛則被坑陷之人多而匪徒日益横張字號之非盛則有銀錢之人多而市面日見闊綽今年賭者寥寥正以倒閉虧逃不一而足之故如生和者亦若碩果之僅存假令并此無之恐上海局面更有不堪設想者誠以人生具有同好其不賭者非畏法也是無錢也有地方之責者而欲地方之上無一有錢之人嗚呼計亦左矣余謂此論似乎矯枉過正然細思之捉賭實亦不在乎此意者捉不捉之間捕房自有權衡本不眞爲地方除害計也不然何若是之顚倒哉 
[美報譯錄]  
　　美國新聞紙言有美員至華寄信於美國云駐華之各口美領事官有數處皆有失職之咎厦門之美領事有正有副署中所用之差役係黑人而前經獲罪私逃者漢口之美領事則用一婦人爲差役亦有劣迹與領事頗有往來外人罔不周知其所以用婦人供役之故則不可知然實則署中别無所事惟領工資時在收條上簽一字而已此外各口之美領事其差役等均有弊端止有上海横濵兩處之領事則絶無私弊差役之弊舉其一人可例其餘有差役某一年之中别無事事止拘獲水手五名而此所獲之五名每次或得洋五元十元不等國家又給以工資每年洋一千元卽此可見其弊領事之中有多人不能辦公或有受祿而無事可辦者寗波之美領事官則日在醉鄉幸該處並無事端尚可勝任鎭江美領事官亦聲名平常但較寗波爲愈此二處皆屬要地每人歲支俸洋三千餘元按以上皆美國報所述想美廷聞之必當查其確否或者言之過甚美國各領事未必若是之溺畿是所望幸者耳 
[朝鮮近事]  
　　東邊道陳本植於去臘愈四日管理中江税務監督關防並帶各員出邊舉辦商事○初九日黄柑設科應制試取十二人榜首儒生李源熹金德洙賜及第黄柑二字是何取義不得而知也○二軍府迤南數矢外有 
 
 

Page 2

 
 
公所一區額曰耆英館當年養老之地也去臘念八夜將二鼓時忽然失愼火光照耀直射雲霄袁司馬聞報卽率練軍及家丁等架水龍往救移時始滅臨街數十間盡成焦士幸隣近俱係衙署不致殃及民房也○朝鮮練車已有成效惟好飲之風不絶富耆英館遭焚有右哨哨官某醉後閙事被統領李君祖淵棍責斥革以示警○初三日鐘樓大街有草包一具外露衣服形有人取視之則衣服内裹有死人身首異處血色模糊鬚髮皆赤當卽報官聞其左右舖戶居民等皆拘於縣絏中屢次敲比追究渺無端倪无妄之災言之慨然○初四日中國駐防營官均赴王宫叩賀年節軍容齊肅旗色鮮明國王大開飲宴文武各官及勇丁隨人約有五六百人國人之聚觀者盈街塞巷幾於舉國若狂云○十三日國王躬祭太廟世子亦隨駕而行年十一歲端重不佻宛有成人氣象道旁觀者莫不嘖嘖漢美○去歲朝鮮人有欲爲吳軍門立生祠者再三禁止始作罷論遂於大路左右遍樹感德木碑又爲袁司馬立碑於三軍府路口爲正營統帶方鎭軍立碑於東門外可見人心之易於感化也○正月吳筱坤有撤防之議朝鮮君臣固請乞留百姓有望行轅叩首者吳筱師不忍拂其意許留袁司馬代爲駐防諸人始忻歡而去蓋袁司馬恩威並著素爲朝鮮人所信服也 
[殺人如麻]  
　　近日朝鮮盜賊甚多距王京數十里疊出刦奪之案每起數十人國王怒甚責成其捕盜大將捕得八十餘人盡斬於國門血流成渠屍横如山羣盜聞之其亦胆碎耶 
[法船行程]  
　　前報法國兵船之赴越南者先後到新加坡裝煤兹閲香港四字報知正月十五日又有法船名巴亥都載兵八百名行抵新埠裝煤而去又云法船沙郎前在谷泠北遭損當卽脩理兹悉於十一日業經修好起輪取道新加坡大約又至彼裝煤也又有兵船名沙木落克於去臘念三日裝兵由都郎地方起程前赴越南矣 
[澳門近信]  
　　中外新報言澳門官憲前議建設海底電線一道通逹香江藉冀信息遥傅不煩鮮鴈轉瞬萬里無費書函經將其事奏請葡廷已蒙俞允一俟部文到日卽便興工開辦此舉若成可爲澳中商賈便捷之慶矣至澳督前因法越之事中國勢成騎虎大有邊釁之興干戈不免澳門地屬粤境恐致池魚林木之災曾經具奏請發軍兵來澳守禦以衞商民兹聞有炮船附載葡兵來渙已抵星架坡不日可至澳門矣 
[雄師抵粤]  
　　粤垣官憲近因法越搆兵邊防孔亟前經彭宫保奏調各省營勇來粤駐防業已分撥各處要隘嚴加防守以備不虞兹於上月二十日復有湘勇二千餘名附航抵省旗幟號衣大書湘軍慶字中營兵勇聞統帶該軍官弁乃婁軍門麾下節制之師是日大隊登岸之時初由泥城登陸從彩虹橋直入西門暫在東較塲立營紥寨其營帳軍裝噐械等物則另有兵勇千餘人由東石角搬運登陸具見軍容荼火士氣凌雲誠不愧貔貅之稱熊羆之旅也聞該勇丁多有籍隷粤省之清遠英德兩縣者此次樂返家山効力戎行莫不人懷敵愾志切勤王者矣錄中外新報 
[羊城近聞]  
　　香港西字報載有粤東正月二十五日信息云電線近已造至廣西大約一月之間可以一律完竣又云赴粤防兵現已厚集俱係由陸路到防聞湖南提督鮑爵帥亦將統兵赴粤所部頗衆云又言海口各處近己密置水雷以資守禦矣又言穗垣前以謡言四起日防法人來攻華商多有惶惶騷動之意目下沙面重造洋房上梁竪架衆人見之以爲西人仍復建造洋房則前言必係訛傳法人未必相櫌故近日人心稍覺安定也又云廣東玉噐爲生意之大宗其玉器有行有店行中玉貨多係大塊有值至數千金者各店或力不能購則向行中賒貨或略付半價然後俟玉噐製成賣出以還行帳去年因市面不佳玉噐行皆不肯賒出各店無貨可做去秋至今各玉噐行尚閉門如故以是玉噐帮中歇業者甚多按廣東有三項工人最多一木噐一機坊一卽玉噐現今該業賦閒者多不免滋生專端故各官憲皆留心伺察加意防範　使其稍有蠢動是亦思患預防之要務也 
[盜黨横行]  
　　澳門報言正月初十日該處有男女十餘人共坐一船正在泛乎中流忽遇盜船兩艘將該船㧦住過船刼掠有三少婦一年十六一十九一二十皆跳入海中不知存亡舟中尚有舵工及航工之岳母并水手等八人悉驅之上岸祗餘舵工之妻及兩孩并船曳之以去直至澳門僦一小屋同居以男婦兩盜守之至八日之後爲捕所獲盖舵工已赴澳門報捕也捕至小屋將男婦兩盜獲住舵工之妻子皆得救出又在他屋中緝獲盜黨人人并所劫贓物舵工及妻均一一指認明確現在跴緝餘黨想必難逃法網也 
[渡船被刦]  
　　港報言正月二十三日有渡船載客由他處行抵香港將近處突遇盜劫船中所有銀錢貨物盡數擄去有某洋行出店亦附此船赴港同遭是刼比該出店到行中訴其東人則身上祗餘一犢鼻禈此外皆爲剥去以港中左近而有此劇盜亦行路之憂也 
[漢口火災]  
　　漢鎭正月二十七日七點半鐘驟聞警報火光燭天詢知係半邊街緯子街萬年街及萬壽宫前街四街接連交界之處先從孚邊街林香露茶室南首某機坊後面住宅肇災係用火油不愼所致一時救樸不及遂成燎原之勢恰值北風驟作怒吼如雷下風之處人皆不敢嚮邇雖有龍局次第趕到灌救文武官帶兵殫壓已經不可收拾火乘風勢節節蔓延向西南上掃直至萬年街大高墻而止約焚一點半鐘被災之户百有餘家西至萬年街布號巷路而止南半邊至乾元絲行後墻爲止南至緯子街朱公茂線店小巷與對門之華森盛紙號爲止東至萬壽宫街之朱復來戲衣店對門之鄭天順顧繡店爲止北卽半邊街林香露茶室與對門之法蓮巷傍住宅爲止所焚堵皆十字雙面街縱長百外步横寛數十步其間店舗林立盡成焦土祝融氏之禍烈矣哉 
[炸船轟震]  
　　昨早十一點鐘三十五分本埠忽覺震盪爲時不满一米力苑如人坐舟中微覺蕩漾是時各色人等正當動作故鮮有知者三點鐘三十七分又震如前疑爲地震嗣悉浦中前有沈船海關恐碍舟行故用炸藥炸而裂之連炸三次始得全船粉碎故有此異也 
[輪船北行]  
　　昨日本埠有輪船六艘開往天津怡和洋行則高陞順和太古則重慶武昌招商局則海宴保大並有馬立師洋行之帆船名阿刺馬西亞亦連翩北上迨晡時江天輪船進口述及武昌海宴兩船均在吳淞口外擱淺正欲爭先忽焉落後是亦該兩船所不及料也然苟險而不害尚屬幸事矣 
[工局清帳]  
　　本埠英工部局去年收支一切帳目現已繕成清册計去年所收各捐共銀三十七萬六千一百六十九兩四錢七分前年 
存銀一萬一千三百二十兩零六錢二分兩共銀三十八萬七千四百九十兩零零九分去年所用共銀三十七萬五千零七十一兩零九分尚存銀一萬二千四百十九兩其用款之最鉅者爲脩路增闊購地擴充脩橋及碼頭陰溝等項計用銀十二萬二千九百九十五兩三錢其泥城外舗路則另用銀一萬一千七百十七兩四錢六分中西巡捕包探等工銀計六萬九千一百四十八兩一錢九分局中諸人辛俸共計二萬一千九百三十五兩八錢七分點燈共用銀一萬八千一百七十六兩零四分其餘各色零用不及備錄今年併存可收銀三十萬六千一百九十一兩派用中西巡捕包探等工銀七萬七千兩脩路等費派用銀六萬八千三百五十兩泥城外修路等費派用銀四千六百六十兩局中諸人辛俸派用銀 
 
 

Page 3

 
 
二萬三千五百七十兩掃地澆水派用一萬九千三百兩點燈派用銀二萬零八百兩此其大較也其餘零欵亦不備錄 
[工局會議]  
　　昨日爲本埠英工部局大衆會議之期爲之主者係英正領事許君所議諸事摘錄於下一係去年收支各帳及今年派用各帳並予核准一係去年法界尼姑所設學堂曾由英工局助以洋一千元以贍貧孩今年派用帳内此欵不曾列入法銀行主問其故則以此項原非額定每年派用故未列入嗣法銀行主謂尼姑早以此欵以待用之資仍請助給元芳行東亦助以請乃許付之一係哈華托狀師請酌加巡捕工資衆人紛紛議論各有各理卒以爲無須議加有人間上海舊捕何以不升爲捕頭及三道頭何君理代答以舊捕在滬未久於中國情形不甚熟悉由香港招來新捕則處港多年中國一切情形均已諳練故用爲三道頭及任以捕頭諸事庶能順手也一係許工局今年借銀一萬五千兩以爲購買地址擴充街道之用一係議定准用電燈之事電燈公司經理人立德言正月初六日本公司奉書工部局内云現用電燈本係三十五盞十盞在大馬路十盞在黄浦難十五盞在虹口百老會路今請添用念五盞四盞在五馬路六盞在四馬路三盞在三馬路三盞在二馬路添兩盞於大馬路寗波路設三盞北京路設四盞共連前計六十盞一年需銀一萬五千六百兩請爲核准衆人又復紛紛議論有謂不必爭論可俟新董事自行酌奪繼而復議卒予准行一係議另派銀三千兩整治楊樹浦一帶地址其餘尚有一二小事以無甚關要故不贅錄議畢相與致謝許正領事而散 
[西捕受傷]  
　　上月三十日下午有似兵勇椲樣者數人在小東門外洋行街洋廣貨店内爲掉換小錢起衅打架適西捕來彈壓送將西捕攅毆致頭額受傷後經人拉住一人將送捕房在路又被彼等劫去該西捕回禀捕頭一面將該捕送公濟醫院一面禀明領事已於昨日照會海關道邵觀察請爲查辦 
[火不成災]  
　　前日老閙大橋北堍旗昌繅絲棧内因烟囟爆出火星落於梁間遂致冐穿屋頂宰該棧備有水龍人手衆多當卽樸滅僅焚去樓上一角耳 
[拿獲私土]  
　　法公廨昨接洋藥局來文稱本局巡丁在法租界興聖街口查獲走私川土兩簍計八十六塊當解法捕房等情翁太守傳該巡丁詰詢拿獲情形據鄭光仁等四人禀稱伊等將士送到興聖街石庫門土唐隨卽查拿暫交法捕房解案翁太守着將箋開看果無印花明係販私旋據洋人沙而門帶同華人楊錫奎稱此士擬運往甯波不須報捐向章如此並非私土翁太守詰其土行是何招牌答稱中和復據局丁等稟稱如土運往别處者不捐不能上岸現在其門口獲住明係販私若旣上岸再往别處亦應將貨送局騐過蓋戮方能出口翁太守復詰楊錫奎該土值價若千斤兩若干答稱計重二千三百兩值洋約七百元光景太守若將土發局充公而楊錫奎嘵嘵置辨太守謂上憲早有文書知洋人沙而門及安納蘇兩人專與華人販私况川土乃中國所出與該洋人並不干涉着將楊錫奎并獲到之土一并送縣辦理 
[續訊拆屋案]  
　　法人克勒多控吳珊記拆屋毁物一案已列前報昨日二點鐘時覆訊據克勒多稱因拆屋之事致我妻兒染病生意躭遲翁太守詰其吳珊記及沙遜有恒先到爾處通知否損壞貨物呌伊看過否克勒多稱吳珊記不來通知拆屋之後沙遜來說物已損壞然二萬五千兩之貨物一時何能遽搬沙遜拆牆正當我房間其時吳珊記同一人來看適落一磗擊碎鏡子一面我欲伊賠洋八百元伊置諸不理翁太守詰其曾報捕房否英公堂有案否答稱報過捕房有人來看貨前年西歴九月間又到英公堂見一人將情訴知伊以我是法國人遂不准翁太守謂外國人控中國人公堂斷無不准况有領事可訴卽使不准亦可到法公堂伸訴一間閒人豈可算數法副領事謂拆屋必然吃虧誰人不知克勒多又稱貨物值價銀五百兩者祗賣銀數十兩以此共虧銀一千七百三十三員拍賣據現在太守詰其旣報捕房此捕可到案否答稱英捕不肯告訴捕頭又不回明公堂看貨之人不是捕房中人現亦不知何往詰問再四太守又傳吳珊記到案吳稱租屋未寫年期拆屋之先半月職員與有恒均到伊家關照伊索搬費五六百兩顯見存心不好太守詰其有恒肯到案否答稱沙遜不過出面事皆有恒所爲豈肯不來翁太守謂當邀其令洋人到案一間克勒多又稱我有貨桶一只高七尺闊四尺見方被雨淋濕翁太守謂此祗一處耳總之此案有四層不准吳珊記租屋旣未寫定年期不拘何時均可搬遷此是一層拆屋之先早巳關照况有有恒在内此是二層旣壞貨物並不控告又不呌人看過卽使吳珊記規避懼賠儘可呈明公堂今乃一無憑據此是三層拍賣不去知照賣與何人亦不能交出實據此是四層克勒多嘵嘵置辨太守謂吳珊記曾云該處房屋鎖匙在爾處當卽交出由捕房派人仝往開看否則恐爾别生枝節法副領事謂鎖匙於前領事訊案時留下可着兆豐洋人來領惟領事訊時吳珊記實已認過卽將前斷時所寫之帋據取出内載有的兩字太守復詰吳珊記有是言否答稱領事訊時係兆豐洋人到案法國書信館洋人及播威洋人均在座我未開口太守遂着將兆豐有恒兩洋人邀到定期再訊 
[英界公堂瑣案]  
　　包探陸子雲稱副捕頭所雇傭婦張李氏昨因抱孩在門外遇陳阿生接抱良久不返後得尋見將陳解案請辦該氏供同陳供與該氏相識接抱西孩玩耍回遲别無他意黄太守判陳阿生營押一月○馮阿金稱在輪船做工與同伴李長春口角被其持斧砍傷頭顱請騐黄太守騐得馮受傷屬實隨判李責百板再罰洋二元給馮養傷○朱寳和稱經管德和洋行房屋被陳文東積欠二月房金洋八圓竟於今晨私自搬移被我看見將陳交捕房票呈閲陳供現已措洋八圓繳案請爲給領太守謂陳旣將所欠房租如數繳案可毋庸議 
[寓蘇垣杭屬團拜公分移賑]  
　　奉到蘇省卽補分府前署松海防廳吳仲英司馬官印恒來函今正杭屬官慕同鄉團拜弟念直東兩省水災春賑需欵甚鉅時勢維艱勸募不易商之同鄉可否將所收之團拜公分移助賑捐旋蒙蘇寓諸同鄉公允慨然樂助兹故將收下公分先由老正大信局寄上洋一百元請先登報彚解災區後批續有收齊再開清單寄呈按戶抄登報章等語想仲英司馬爲國爲民不分畛域一視同仁災黎共沾實惠恩同再造惟望蘇垣各帮大人先生倣而行之亦籌賑之一大助也不勝盼切之至上海絲業會館籌賑公所鄉晩生施善昌代災黎叩啓二月初一日 
[蘇州天庫前順天直隷山東賑捐公所經收正月廿一日至廿七日止清單]  
　　福來泰記衆友十元濟昌典經辦善舉餘欵二元○以上廿一日○震記五元富貴源頭册同字五千六百六十一號六戶七元王承基求身健讀書通逹二元金匱學募續字第十四批二戶五元○以上廿一日○嘉善金安懷堂來金許氏一元王竺西求合家平安本身免災禍十元金匱學來續字第十五批四十七元八百三十文徐容三元○以上廿四日○蘇字三十五號册滬城北市元和錢莊四元○以上廿五日○同里厘局募蘇九百三十一號册十一戶二元七角三分又募九百三十二號十一戶八元七角二分七厘又募九百三十三號五戶四元以上三册共收洋十五元錢五百另三文楊乾豐來蘇一百六十三號三戶對開二個八開二個○以上廿六日○樗悟二元金陵祝善隆箔庄胡吳二公經募代善堂英四元知非子求諸事順遂英二元寄巢本一元耳鳴子指直賑本三元陸氏灶君功德本二元金陵陳鴻記英二十一元飬心齋求父病速痊本二元三鳳堂英四元隱名氏虔求病痊英七十元以上九戶實收洋一百零九元○又本洋申水洋六角四分合錢七百文○以上廿七日○廿一日付解直賑蘇漕平補水紋一千兩卽交金州礦務局彚解灾區散放現在春賑正急敝處近來收數殊遜於前尚求領募諸大善士作速擲交以便趕于月初續解不勝禱切之至原辦桃塢協賑同人謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
