# 1895 - 176 - 4907970

 

Page 1

 
 
[四史復出] [  圖書集成局啓]  
　　四史者何史記前後漢書三國志是也從前本局印過數次人皆爭先快覩甫更寒暑篋笥巳空茲以問價者多重爲印釘照向　　　六十册實　洋四元售處仍從其朔此佈 
[再接論商務]  
　　商務之旺皆在貨物之暢銷而貨物之暢銷端賴製作之精美欲精其製須擇良工西人致富之術非工不足以開商之源是以工爲體而商爲用也出口之貨以絲茶爲大宗當時通埠之時絲茶之商非不均獲重利至今銷數未見暢旺且商人多有虧本者中國出數未嘗稍减皆因西人講求栽種之法外洋所出之茶未必遜於中國將來栽植之處愈推愈廣炒製之法愈講愈精中國之茶必至滯消所幸中國地脉較西土爲腴如加意講求倣照西法貨眞價一必期取信於人則茶項之利權當仍在中國也絲則外洋不如中國組織上等之貨必須中土之絲方能光壳潤澤現今西人已將中國蠶種播傳外洋栽桑剪葉一一倣行且較中土格外講求能視蠶之病去惡留善所以所出之絲日好一日一切做絲之具皆用機器工省而貨高將來絲之利權又必爲其所奪進口之貨以洋布洋綢爲大宗有絲經棉緯者有絲經毛緯者有棉毛雜織者有純綿者無不皆以機器爲之而所用之絲所用之棉所有之毛半皆販之中國一轉移間利可倍徙外海之物中國幾至無處不通行卽至窮鄉僻壤亦未有不穿洋布者以其價廉而物美也不特中國之女工將廢而一切絲綢亦爲减色日本倣行西法心精力果西洋所有者東洋無不有之雖比西洋之物稍遜而價則較廉西人之利又爲日本所分而中國則又多一漏巵矣現在中國見獵心喜繅絲織布洋紗等局次第舉行惜推行未廣而所出之貨尙未能與西人相將宜使人民家諭而戶曉隨地設機庶各省所出之貨皆可成物如織絨則於天津直以取口外之羊毛織布則於上海蘇州以就本地之木棉織綢則於杭湖兩郡以購本地之蠶絲西人工料旣貴轉運於數萬里外尙能獲利若以本地之貨成本地之物工作旣廉運販亦便價目必减於西洋則華人必將盡需華貨而洋貨之漏巵塞矣中國人民之衆有四百兆之多爲五洲之冠無業之人居其半此貧弱之原也苟推行日廣工作日煩旣可以安頓游民又可以多出貨物大學所謂生之者衆衆莫衆於此矣爲之者疾疾莫疾於此矣或者謂設機器以代工作究嫌奪小民之利然洋布毡絨等物本非出自中國中國多出一分之貨則洋人少獲一分之利而吾民亦自得食一分之力并使貨物日出日多則價值必至日輕日减如較洋貨便宜不特華人皆不願買洋貨卽洋人亦或轉而購我貨物商務之興非但步武西人且可與西人抗衡卽駕而上之亦意中事也其利不亦薄哉然欲導利之來源必先塞利之去路查中國進口之稅輕於出口進口之稅輕則貨價必廉價廉則易銷華人之所以競用洋貨也出口之稅重則貨價必貴價貴則銷滯此華商之祈以受困也宜普减出口之稅加增進口之稅於各國換約之時重爲議訂西人稅厘本重於中國而於出入之間輕重懸殊往往進口之貨加之又加出口之貨减之又减卽此意也如放行西法則本國之貨價廉而易於脫手别國之貨使不易暢銷於本國不可謂非開財之源節財之流之上䇿也且進口之貨爲害莫大於鴉片民間歲費鉅資數千萬無異擲於洪濤巨浪之中自鴉片進口以來數十年中出欵奚止數百兆幸中國本原較厚久久不絶終必爲其所困病國病人莫此爲甚旣不能禁民間之吸食又不能禁貨物之不來當格外加重稅厘卽如本加之不爲過洋人卽有病人之心亦斷不肯折本賤售土價一高貧人勢不能吸食亦不禁而禁之一法也此亦商務中之最關緊要者也中國而欲富强也宜鄭重於商務也可 
[本館接奉電音]  
　　昨由京友電傳諭旨八道敬謹譯登○閏五月初五日奉上諭山東沂州府知府員缺着錫良補授欽此同日奉上諭徐桐着稽查欽奉上諭事件處欽此同日奉旨啓蔭着充武英殿總裁欽此同日奉上諭陜西督糧道着霍協賛調補毓賢着補授山東兗沂曹濟道欽此同日奉旨榮祿着補授閱兵大臣欽外同日奉旨麟書着補授内大臣欽此○初六日奉旨廂紅旗滿州都統著載瀅調補廂黄旗滿軍都統著依克唐阿補授未到任以前著裕德箸理欽此司日奉上諭啓秀着補授總管内務府大臣欽此 
[竹西雨話]  
　　昨紀揚城霪雨旬餘由廿九日至三十日一夜之間雨至九寸之多三十日下午又復大雨滂沱簷溜聲喧徹夜不歇至初二晨七點鐘始止因之大街小巷無論地勢高低一律皆成澤國雖通衢閙巿前日未曾上水之轅門橋教塲街等處至此亦一片汪洋途爲之斷各店内水深尺許致終日不能交易嗣各店公議醵資雇人挑戽奈無處可傾復議雇匠疏通地溝俾可宣洩乃石板甫起溝中之水反汨汨上泛幾至束手無䇿城内河道水亦上漫洪濤駭浪河岸不分教塲各茶社已輟業三日最苦者教塲中各項小本貨攤不能擺列出售無不仰屋興嗟其南北河下以及三祝菴前東圈門古旗亭皮巿灣子等街住房均各上水其無水處亦不過東關大街北柳巷等數處而已其餘惟舊城被水處不似新城之多而且深究因地勢高逾新城數尺也城外則由凹子街起迄頭橋一路皆水沙河壩至萬家橋亦不通行南門草埂缺口門外木行前來往行人皆須搴掌而渡否則卽須劍負以行各項生涯無不愁眉深鎖惟御車者曁輿臺之輩大獲利巿論者謂揚城雖昔年清水潭决口城内街巷從未如是淹過誠數十年來罕見事也幸初三日晨陰霾已解一輪紅日已推出雲表無異銅鉦高掛果能就此暢晴各處積潦諒不難宛轉洩瀉也 
[潤州大雨]  
　　鎭江信云今年鎭江府屬二麥收成尙稱中稔蠶豆采子亦皆大有頻書惟秧歌唱罷迄今未得雨澤秧苗乏水滋養未免憔悴堪憐上月二十七日驕暢麗空天氣酷熱至午後狂風大作十丈紅塵不知消歸何處翹首長空大有催詩之意於是犁雲鋤雨者流咸額手　慶以爲好雨知時必當從天而降也乃曾不逾時而風息雲消依然杲杲日出二十八日午後凉颺略起一刹那間電光閃閃雷聲隆隆繼以大雨傾盆簷溜如注直至二十九日傍晚始止而田疇已潤澤如酥不復如前時之龜坼　至三十初一初二初三等日雨仍不止據野老云已陸續得雨二尺有奇從此高原下隰旣沾旣足陂塘亦碧水盈盈但見四野秧針剌水嫩緑如烟篝車之望庶幾自此慰乎得雨後裏河外江連朝陡漲臨江及低窪之區一二日間變爲一片汪洋而江北都天廟多係圩田濵臨大江值此陰雨連綿江流洶湧一線圩堤岌岌可危各鄉農深慮此堤或决則廬舍田園皆難復保遂各備帶畚鋤麕聚於駱家洲一帶晨夕保護遇風狂雨驟卽可竭力堵築惟城内外大小街巷水深數尺盡成河渠車馬皆不能往來各鋪戶被街水倒灌而入深至五六尺 
 
 

Page 2

 
 
不等薛家巷南首茅屋林立所積之水高逾房檐什物之漂流房屋之倒坍者不可以僂皆計小碼頭救生局廚房數椽年久失修頗有欲圯之勢此次大雨連朝墻根浮動前晚六點鐘時忽聞　然一聲鄰近屋瓦震動人皆驚出四顧則見屋已倒一丈餘幸無人經過不至受傷雁兒河邊王姓家被江潮衝倒平屋兩椽王子名大和尙者尙高臥未起被壓於瓦礫中幸家人設法救出得以起死回生然一腿筋骨已斷恐不免郤子之跛而登矣陽侯眞惡作劇哉 
[將星回鎭]  
　　太子少保督辦江南防務馮萃亭宮保日前在江陰等處閱視砲臺畢卽乘輪赴金陵與南洋大臣張製軍面商一切已紀報章兹接鎭江信云宮保事畢卽於上月三十日午刻乘坐官舫用小火輪帶引下駛六點鐘時行抵京口舟泊德勝門先是丹徒縣王大令飭辭差人役在江干預紥綵棚高掛紅燈寳蓋山新兵營勇丁在蒜山列隊鵠候有頃常鎭道呂觀察在城文武各官及萃字各營管帶聞信後紛紛詣馬頭恭迓　　常勝萃字各營亦振旅而出齊集甘露港一帶旌旗拂拂槍砲隆隆迨憲舟旣抵馬頭文武各官咸詣舟次投遞手版宮保接見有差鐘鳴七下宮保登岸乘大轎排儀仗至考棚行臺各官迎接禮畢始分道回衙時已明星萬點矣 
[川中教案續述]  
　　成都打毁教堂一事已紀前報兹接川中訪事人詳信合再錄之當五月初五日滋事時四聖祠地方醫院房屋幾於片板無存惟藥房土墻歸然無恙匪等將墻塗以藥水其色赤誣指爲剖孩之處血痕尙在又用多骨置之墻上又一小孩約十三歲口不能言用鐵箱裝之擡至縣署作証謂在地板内搜出由是全城哄動初七日教堂打毁至午刻劉制軍調兵保護在縣衙各西人下午華陽縣請問西人名姓開列清單並問小孩之事請恪教士斐教士往看該孩果不能言惟能寫字謂有人用藥迷倒要殺以供食初八日下午又請啓教士斐教士等同看審訊小孩之案小孩與各教士均不相識是日制軍出示謂如有造言生事者格殺勿論并將所獲數人分别裝籠枷號示衆謡言相息惟城都附近各州縣教堂早被匪人聞風而起洶洶滋閙嘉定府雅州府教堂相繼打壞叙州府亦有匪人蜂屯蟻集經地方官擊退惟學憲尙在考試嘉定轉瞬卽按臨叙府瀘州重慶一帶武童雲集難保不生事端緣光緒十一年重慶閙教半皆武童啓釁也現在上游各教士紛紛來渝前赴宜昌暫避重慶亦有謡言幸道憲鎭憲督飭文武員弁兵役逐日梭巡嚴密查訪尙覺安靜獨惜大足永川等縣有土匪嘯聚搶刦已撥兵勇數日前往恊捕以致重慶兵力甚形單薄六月間武童來渝恐不敷彈壓也 
[麋臺夏諺]  
　　前日有一老者在過駕橋附近號咷痛哭一時觀者甚衆有詢之者則指一戶云此間卽機房殿羽士姚筱和家室也姚與某姓婦私識時用我司奔走之役傳消遞息已有多年當時曾許我終老其家故我竭力從未外揚現在某姓一家已攺姚姓居然野鶩作家鷄矣詎姚以事已成就可以無須用我矣竟將我辭歇驅逐門外但我年已花甲不能自食其力奈何奈何言已哀慟欲絶聞者咸爲之不平然亦無可如何時適有某紳行經是處見聞之下不覺髮指眦裂現聞某紳以該道不守清規擬驅逐出外另選住持云○汪阿榮者無錫之老黿也向在蘇州閶門内倉橋下塘開設妓院用龜奴三人一名阿運一名阿三一名陸阿二陸卽向在高師巷開設娼寮之陸老娘之子性極凶惡奸詐異常上月下旬某夜因分肥不匀以致角口唇鎗舌劍之餘陸趨出突以尖刀一柄一躍而入向汪亂剌不意黑暗中誤將阿運剌倒連戳五下登時鮮血淋漓奄奄一息阿三上前勸阻亦被連剌二刀幸經鄰右人等聞聲趨集得將陸阿二獲住當喚地甲至擬報官擡騐旋汪以開娼違禁不敢涉訟勸受傷者隱忍當爲之倩傷科敷治傷科某謂傷勢沈重非洋蚨六十翼不能醫治汪滿口應允如數予之現聞阿三之傷尙輕可無妨碍阿運則尙難保其無虞也 
[好行其德]  
　　總捕同知劉少峯司馬夙精岐黃術去年蘇垣痧症流行惠者大有朝不保暮之勢司馬惻然憫之特以家傳秘方自出鶴俸四百餘金製合解瘟避疫等藥在本署施送一時求藥者肩摩踵接幾於戶限爲穿司馬且製且送大有日不暇給之勢去年一夏活人無算咸頌司馬之德不衰邇者時交夏令司馬仍捐廉製藥循舊例在本署號房施送猶恐民間未及周知特出告示一道遍貼通衢大街小巷俾衆咸悉示中略謂現屆夏令感觸暑氣疾病叢生蘇垣醫生價多昻貴請封外又需輿金有力者尙可延治無力者往往因此坐以待斃是以本分府捐廉製藥施送云云如司馬者誠可謂好行其德者矣 
[孝思不匱]  
　　統領緝私等營李質廷軍門新燕之太夫人於本月初七日爲八十陰誕軍門孝思不匱追慶壽辰預備簡帖恭請各同僚及在籍紳士屆期赴宴又於大觀戲園雇召梨園名角筮初五六七三日在嚴衙前公館登臺演劇想屆時必有一番熱閙也 
[禾中人語]  
　　嘉湖兩府以客匪聚賭會同往捉嘉興府宗在守帶水陸各兵乘舟密往烏鎭與湖府文武各官會齊訪悉匪已散去乃梭巡一周分道而回聞有某統領率帶砲船往迎一兵偶不經心失足墮河赶急撈救因水勢甚急一時無從設法待後救起已氣絶矣統領飭賈衣棺收殮暫厝○南門外鄉船載男女十餘人往王江涇賣絲回時稍晚適經水師巡船見而喝住鄉船急欲回鄉置之不應巡船上前追赶並燃放空鎗鄉民驚懼一婦失足墮河當擬設法撈救遂被追及過船盤詰並搜查有無犯禁之物爭扭逾時翌日投縣訴請查辦未知若何處置也○嘉興縣漕務告竣例有酬神之舉由各經書傳全福堂文班於初一二等日在郡廟敬演神戲兩臺絲清竹脆玉艶花濃裙屐如雲一時稱盛○宗太守於初二日乘舟用小火輪拖帶駛赴省垣謁見各大憲諒有要公商辦也○禾地零兌錢莊罔利病民但知以壟斷爲事前經宗太守傳　限以零兌每洋一元至少須兌錢一千近復經秀水縣寗邑尊嚴禁而若輩剔取重錢攙入砂廣鉛鐵未肯稍减憲諭煌煌視若具文狡獪若此謂非巿廛之蠧耶 
[浦上官塲紀事]  
　　清江訪事人云五月二十一日漕帥牌示轅門委丁問梅司馬向鼎辦理沙溝釐局所有現辦沙溝釐局之沈司馬溶調辦新洋港釐局聞丁司馬涓吉閏五月朔日赴沙溝接差○漕標衛所定例實缺人員以十五年爲任滿後漕帥因候補者多酌攺新章以十年爲限本年期滿者計温州揚州等八缺聽鼓閒曹無不翹跂以待矣○清河縣示期五月二十八日取齊闔邑文童閏五月初二日舉行縣考芸窓秀士雪案書生有志採芹者咸鼓勵精神躍躍欲試矣 
[鄂省官塲紀事]  
　　湖北訪事人云荆州駐防左翼副都統瑞統制自任所入京陛見道出鄂垣拜會督撫司道各員譚敬甫中丞曁各員咸伸東道之情設筵欵待聞統制當於日内起程北上俾得早覲龍光云○正任漢陽恊丁恊戎貞釗調陞他處所遺漢陽協篆務經湖北巡撫譚中丞札委現任漢口都司高副戎長洪署理 
[宜昌近事]  
　　五月朔日爲英國君主生辰駐宜英領事於是日招請在宜西人至領事署宴飲極其熱閙又在上海辦來烟火數架及各色花子於是夜燃放一時往觀者甚衆惜不得其門而入耳○前月杪快利輪船往漢宜昌之水師統領樊軍門乘之赴省統帶防營日前昌和輪船下漢軍門之瀛眷亦乘之回省各營弁兵及砲艇水師莫不燃鎗恭送○現在東湖縣試文塲旣畢武塲亦已考竣府試約在七月底開考每次考試學院街鋪面出租甚旺往往有租不到手者本年歲試將屆早有殷實鋪戶先付定錢將鋪面租定以免臨時向隅所以該處鋪面房價較往歲爲昻也○宜昌海關在江邊所築埠頭極其寛闊彎屈各有數十級其無階處分上下兩坡共有一二丈高前晚有一瞽丐在坡岸彳亍而行偶一失足由上坡滾落下坡又由下坡滾至江邊以致淹斃又荆南道行臺在南關外江邊亦築埠頭高三四十級旁築平臺一方極其陡峻前夜亦 
 
 

Page 3

 
 
有人在高處跌下雖未傷命難免殘廢人皆謂是處宜修欄干以免行人誤事是亦方便之舉也○某船由重慶裝載藥材數件及洋藥百餘箱及抵宜棧查檢各貨俱無所失惟藥土有一箱内少三十餘元外有二元乃泥土揑成號客查究之下方知該船在萬縣地方搭有一客至歸州起岸而去以爲可疑雖該客作弊而不能不究船戶不知該船戶能否賠還也○快利輪船現經商局調陸良臣爲買辦聞到漢時搭客裝貨較前爲多云○宜昌土俗以五月十五日爲大端陽各馬頭爭造龍舟以備競賽南門外烏龍先成十一日午後用鑼鼓鞭砲迎接龍頭往龍王廟割雞以祀不料三割未能出血於是匠人等勸令本日不可出船而人皆興高采烈定欲上船當開行時約六十餘人識者令其在就近試划以待十三四五日方行大爭勝負及划至中水門定欲過河西划去不意駛至對面之石榴紅左近該烏龍舟入泡水之内船頭已沈船中之人慌亂致全船翻轉衆人悉入水底岸旁小划赶救不及有泅上西岸者有經漁划援起者查點人數或謂少六七人或謂十餘人尙未得其的數也 
[格致書院乙未夏季課題]  
　　今年格致書院夏季正課由浙江寍紹台兵備道憲吳福茨觀察命題共題二道其一問中東　和之後大要在籌欵變制練兵三事息貸應急未可常恃購船置械隨在需資如興地利則開礦墾荒擴商務則設廠製器汰冗員則停捐實官叅和糴以運漕設銀行以用鈔烟酒加徵絲茶剔弊鹽禁私以裕課貨併稅以抽厘除中飽而節流似宜急籌良䇿定制未可驟更而文廢帖括武習槍礮減官增俸减兵增餉或編農兵或别烟籍造鐵路以速徵調置郵局以收利權節短取長興利除弊亦應講求至練陸軍以西法全改緑營舊制復海軍以巨艦多購新式快輪選器用人戒虚糜尤懲浮惰海軍合南北洋爲一家陸軍聯各省爲一氣火輪鐵甲相輔而行營壘礮臺沿海林立必如身使臂臂使指泯畛域而一事權庶幾可日期彊富然言非艱而行惟艱應如何整頓創興以維時局其各抒所見切實言之其二中西有閏無閏辨按中日和議旣成亟宜於善後諸事力圖整頓量爲變通先當借材於異地如礦務鐵路郵政三者皆當立時舉行卽以其所出爲籌欵之用則事速而易辦絲茶宜籌良法鹽亦爲食物一大宗亦宜剔弊清源福茨觀察所問皆當今要務當必有善法以維其後庶足以上裨國用下益民生歴法中西各異三代以上已知以閏月定四時至今不改惟中國所行從太陰轉曰陰歴西國所行從太陽轉曰陽歴中國有閏月西國則有閏日西國二月止二十八日有閏則多一日積四年而一閏上下數千年並無差忒宋時沈括謂不如以二十四節氣分月以立春日爲元旦不必置閏永無積餘後世帝王必有行之者余謂以朔望弦晦定月亦西國古法也昔猶太人亦如是諸生肄業書院者明於時局長於歴算必能悉知以對今自出題之日爲始限於六月杪止截逾期不收凡繳卷者仍至三馬路格致書室可也 
[總巡宴客]  
　　保甲總巡夏芝蓀明府昨日午間設筵於滬北徐園恭請本縣黃愛棠大令水利局總辦周秋江司馬以及各同僚入席宴飲以伸同寅之誼冠裳畢集永陸筵開亦臣海中之韻事也鐘鳴四下盡歡而散 
[海國歸帆]  
　　前琉球國陪臣向克寛曾授封職嗣因國中有事避難津沽遂爲亡國之臣流落七十二沽間已歴年所近由津關道盛杏蓀觀察遣送來滬並函托江海關道憲劉康侯觀察設法送回原籍劉觀察接函之下卽飭英讞員宋莘樂通剌妥送上輪俾得早歸故里業已首途通剌已據情禀覆觀察矣 
[幸未成災]  
　　美租界篷路第七百四十三號門牌廣德元烟間係粤人所設店内懸掛之火油燈於前晚因懸繩中斷轟然一聲星火滿地烟焰迷目手足失措急呼鄰右帮同撲滅故未致漫延亦云幸矣 
[馬車傷孩]  
　　前日下午浦左某船廠内某西人坐四輪馬車一輛行至楊樹浦橋相近適該處楊姓孩踯躅於途被車撞倒碾傷頭顱疾馳而去孩年九歲幸所傷尙輕諒無妨碍卽送至同仁醫院敷治 
[塗改鈔票]  
　　有某甲者在老閘橋堍某烟店爲夥前日至英界仁昌祥衣莊購買衣服數件計價洋四元八角甲曰可遣人同往二馬路清芬堂取值衣莊中卽遣學徒同去及至烟館先有某乙短榻横陳孤燈相對甲卽向取鈔票一紙計洋五元學徒找與小洋二角持票而去交帳時帳房察出票已塗攺急令再往找尋則甲乙二人早已杳如黃鶴不知所之矣立卽據情投報捕房捕頭知之卽飭包探黃四福往查確係塗改鈔票數目旋在老閘橋將甲拘獲送入捕房捕頭詰問情由據言鈔票係悮行收下想須解案訊究也 
[英界晚堂案]  
　　劣子送廨巳紀昨報前晚由宋通剌升堂集訊據宓企堂供係浙江杭州人向在杭城萬安橋某公館辦公目下已辭歇長子嘉增自幼學業現在法界恒生神廣貨店爲夥近年來不思長進喜與無賴爲伍時常醉後回家與吾吵閙膽敢將母肆意辱駡并私取家中衣服典掙使用此等逆天違理之徒將來恐吾父母受害是以扭案請爲從重治罪頂好則求大老爺將逆子收入改過所永遠不放恩同再造通刺問宓嘉增何故將父母輕視嘉增供稱不敢忤逆如今只求恩典通剌謂宓企堂曰送改過所非上海縣不可旣爾子略有不合辱駡父母本分府將伊管押俟能改過自新再行保釋○捕送失路之小孩吳守富至英公廨請爲安揷前晚宋通刺升堂訊問吳供安徽人家無父母親友此次在鄉　被人拐騙乘舟在吳淞停泊小人在舟中住宿多日因聞拐匪等在舟中互商欲將吾售賣適伊等上岸乘人不備急行逃逸悵然失路旣送案下求請恩典通剌以其旣無父母親長着交棲流所好爲留養成人自當習業餬口吳叩謝而退 
[英廨瑣紀]  
　　有張某者向居新閘地方富有貲財所業田産亦頗不少有地一區在义袋角左近適與工部局産毗連因界限不清工部局以其有心侵佔屢經理論不妥昨日通知捕房飭探往拘旋由八號西包探適與張遇遂卽拘入捕房暫行管押以便解送公堂訊理○金張氏不知有何寃抑昨日獨行踽踽至洋涇浜畔縱身一躍已入清波當爲四百零四號華捕所見立卽設法救起向之詢問默然不答遂送入捕房捕頭略詰數語卽飭轉送至廨值日差據情禀知宋通剌諭令暫交官媒看管聽候訊核○王未氏在縣控張錦榮徐德福欠洋不還一案由縣移提前來昨由差役在租界將張等捉獲當卽轉送至縣歸案○許殿揚扭金樹森至英廨控稱日前曾有衣服手釧等件寄存金處今向索還忽然掯阻意圖吞没旋由和事老從中理勸求請銷案值日差據情入禀宋通剌准如所請飭令一併開釋○野鷄妓女花小寳在途拖拉狎客適爲二百六十九號華捕所見當卽拘入捕房轉解至廨宋通剌諭令暫交官媒押候公堂會訊○顧少齋不知何許人向與施王氏姘識一對野鴛鴦儼同伉儷邇來不知何故時相口角雖有人勸解終不能棄嫌脩好昨日偶在中途邂逅又相爭閙唇槍舌劍各逞詞鋒正在吵閙之際適爲四百二十六號華捕所見一併拘入捕房捕頭飭令轉送到廨值日差據情禀知宋通剌著分别押候訊究 
[法捕房紀案]  
　　小東門益和大成祥等洋貨店同業廿七家投法公堂呈遞公禀控泰興祥店主張忠卿欠銀一千二百餘兩倒閉潛逃一案經鄭大令諭以先登申報告白三天屆期拍賣公攤嗣據四達瑞洋貨店瞿長順魚行二家呈遞禀詞請將欠欵歸案攤派等情已紀前昨兩日報章昨大令蒞捕房會同謝副捕頭發落益各等廿七家同投案下候示大令將帳簿先行逐一查檢益和等同禀請騐該店與四達瑞往來一項筆迹不符且查存貨亦有不合四達瑞遣夥呈遞送貨簿稱泰興祥有蓋印回單爲証又呈細帳一本大令查閱之下謂四達瑞帳目並無不合益和等各家又禀帳簿未嘗不合惟該店自五月初八以後進貨從無售出四達瑞諒必無差其弊在泰興祥請提張忠卿到案自能明白又據潤康源泰純泰等各莊呈遞禀詞聲稱與該店往來銀兩向憑支票進出各家同禀查該店與潤康往來向係現洋作銀該店出票支銀潤良不應不付源泰呈遞經摺一扣聲稱與該店往來向由此摺支取各家又禀該莊與泰興祥往來必有保人何以到期不付以致該店倒閉論理不能公攤 
 
 

Page 4

 
 
况當曾向該莊照過何以屆期不付求請明察大令謂爾等旣收不到何不退還前途衆稱卽於是日倒閉逃遁不及退還大令著將呈遞票據帳簿等一并附卷俟續吊泰興祥簿據到案復核○蘇玉興控王性源欠銀一案以張靑元曾經理勸屢次抗傳不到經鄭大令飭提到案禁押捕房旋因患病暫准保出原告以王性源避不到案昨日將其子王恒甫卽鳳林扭案請追據王恒甫供稱當時由張靑元理勸言明先付洋六百元餘出期票父親允付四百元以自已只有二百托張轉借二百元原告不肯收受是以不付自此以後小的出門收帳不知如何大令問爾父究在何處供稱在蘇鄉一帶收帳現已有信去矣惟前措之洋二百元現在張處蘇又禀求恩將鳳林管押嚴追繳洋職員被欠以來受累不淺大令謂此案廷宕已久欠銀一千餘兩先付洋六百元不爲過分著將王恒甫押候傳到張靑元質訊察奪原告斥退屇期投案備質○命提長江輪船竊取棉被之王永桂及金利源碼頭竊取藥材之郭阿三二犯到案著照原斷各枷號一個月期滿責放○命提竊取自鳴鐘之陳阿金照原斷笞責　百板竊取萬里春茶館堂倌短衫之林連有照原斷掌頰一百下著從寛一并釋出自行回籍不准逗留○賭棍王中敖枷期已滿命帶案陳枷姑念先已責懲從寛釋出竊犯計德泉朱阿濤枷期已滿命帶案疎枷照原斷各笞一百板一并釋出勒令回籍不准逗留 
[韓盧感德]  
　　昨奉到浙寗無名氏助來養狗經費洋十元云係眼見捕狗驚嚇致病許願祈求速愈等情敝堂祗領之飭因念自上年開辦迄今解蘇之狗已有二十八批計二千二百餘頭又解寗波及别埠五百餘頭現在仍舊逐日領狗續解風雨無間惟是敝堂經費統計前後所收捐欵總屬不敷後顧茫茫難乎爲繼惟願仁人善士接有敝堂救命功德圖册捐簿者俯念狗命雖微慈悲則一迅賜解囊以濟善舉俾摇尾乞憐之類不致日遭戕害造福實非淺鮮也是爲啓[  上海六馬路仁濟善堂董事施善昌等謹啓]  
[濟困扶危]  
　　謹啓者敞堂施醫經費不敷正在籌措兹蒙黃鎔六翁募助一文願册捐計十六戶共收洋十一元又魏志榮翁百忍堂有心人魏張氏計四戶共助洋一元宿遷縣無名氏助洋兩元容膝書齋助洋一元臺北柯克翁經募四十八戶共助花洋五元磘灣鎭誠興厚寳號經募六戶共助洋兩元力不足齋二戶助洋一元嘉定朱天一堂經募十戶共助小洋三十六角又無名名助洋四角先後祗領欽佩實深恤鮒况助資福田廣種沐鴻施而普濟壽域同登請誌報章藉伸謝悃[  上海虹口元濟善堂董事唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學徒自盡]  
　　寗波某姓子年十七歲上年由同鄉人薦於法界彩視街恒記槽坊爲學徒前日爲店主婦呵斥在店中竊取小洋三角忿氣出門連日不返旋爲店主尋獲回店後又加訓責該學徒恨不欲生暗購紫霞膏一盞背人吞服逾時見神色有巽赶卽舁送仁濟醫館比至中途已魂歸地府矣舁回後卽投報捕房一面立卽發電至寗波咨照家屬前日其母同親友前來業已棺殮號淘大哭以三房惟此一子痛不欲生店主見此情形知事不得了遂將店門關閉所有貨物亦已運出倩二華捕看守鄰居嘖有煩言屍屬尙未妥洽不知如何了結 
[釋放枷犯]  
　　江北小船戶前在閔行鎭西河灘同帮停泊因爭開船起釁打降朱永來毆傷呂和尙旋卽身死呂廣聚毆傷錢星觀後漸平復當經本縣黃大令詣騐明確帶回縣署研訊確供不諱分别禁押申詳上憲核辦旋奉各大憲批示朱永來乃命犯正兇解省勘訊按例問擬呂廣聚雖然毆傷錢星觀後仍平復毋庸置議著從寛枷責交保發落黃大令奉札後卽將朱永來解省候勘呂廣聚笞責枷號遵札辦理在案兹以呂廣聚枷期屆滿浼其姨丈曾洪投案具禀願爲作保代求釋放大令准之前晚升坐花廳提案當堂發落曾洪供亦江北人在十六鋪開設老虎灶茶館呂廣聚是小的姨甥願保嗣後不敢再犯大令謂呂曰爾案亦在命案之内本應重究今奉上憲格外恩典從寛發落如果以後再犯定須加倍嚴辦呂唯唯遵諭連稱小的日後當革面洗心痛改前非大令飭令開枷保釋並具改過切結有卷曾洪出具保狀如呂遇有再犯到案惟與曾洪並辦具畢飭退 
[縣案彚錄]  
　　前准十六鋪巡防局移送幼伶俞吉林姚東立兩名到縣黃大令飭差看管候訊卽據黃士俊霍春祥投縣具禀請領黃大令前晚升坐花廳訊斷俞吉林供年十六歲直隸薊縣人家有父兄姚東立供年十五歲家有父母來申二年俞來申五年同供皆憑父母寫立　書投滬上天儀茶園學習優伶老板何永寛倩師教唱多方凌虐刻因何老板回家無師教唱有某師兄將枕箱給交小的等欲想回家故到巡防局喊控轉送案下求大老爺作主施恩黃士俊供天津人在天儀戲園何老板名下當帳房何老板現在回家未來上月廿五日幼伶俞吉林姚東立忽將枕箱携取而逃内有票摺銀洋等物大小洋約計五十元之譜求恩給領央霍春祥作保日後决不凌虐霍春祥供亦天津人在天儀戲園唱戲與俞吉林姚東立同儔習學唱戲師父總有訓責皆因俞等年幼無知悮聽人言不知輕重赴局呌喊况伊父母皆有關書投師習學不能不守規訓　的願保何永寛日後斷不凌虐求恩給領大令曰爾等天津戲邦習氣如此往往教訓毒打本縣早有聞知爾能保他日後無事准子所請霍　　保大令飭將枕箱檢點銀洋物件相符飭黃十俊具領狀霍春祥具保狀人物一併當堂給領黃霍叩謝領之而去○粤東龜子汪四梯與妻惡　柳氏凌虐其妾吳氏身死一案屢經本縣黃大令嚴刑研訊柳氏刁狡異常堅不承認發交官媒看管候傳同民張周氏等到案質訊等情迭詳　端兹據該差傳到同居張阿長卽矮子阿長禀解到案黃大令飭差提出汪柳氏到案質訊張阿長供廣東番禺縣人在北京路呂泰洋行當侍　正妻張梁氏住居虹口小的與江四梯棲上之張周氏卽周三姑娘是姘識前雖來往頻仍近因正妻阻橈時多吵擾常在家中居住四月廿八夜汪吳氏身死小的不在該處住在家中是以不知顚末求明鑒大令曰各原告指稱爾與張周氏皆在目覩故傳爾到案一問以好定案此事與爾無干爾儘可供明毋庸疑慮張堅稱並不在塲實係在在家中又問張周氏何在答稱不知去向盤詰至再求限二日交案大令准之飭取保人保去限二日交到張周氏又訊汪柳氏究竟用何物凌虐吳氏致死仍照前供稱是濕痰上湧循粤俗用廣東香燒剌又稱發濕毒所致大令大怒喝跪大練良久仍不吐認發交官媒看管候張周氏到案質訊 
[美捕房瑣紀]  
　　捕房中押犯押期久遠者例應兼做小工前日下午有粤犯某甲派往園内灑花繼見無人看守遂去其鐵練意欲逃遞經二十二號西探查悉甲尙欲奔逸窮追至武昌路始拿獲解入捕房覊押○昨報曹春春被江灣人譚湘湘竊去金戒指銅面盆等物譚已經倪包探拿送捕房尙有羽黨三人昨晨經失主在楊樹浦地方扭獲徐榮榮一名因徐倔强喚走街捕拘入楊樹浦捕房曹卽奔告黎捕頭遣包探倪順泉拘至美捕房覊押候拿羽黨一併送辦○蘇州人黃福寳向在金桂戲園守門昨晨竊取園内之椅凳二雙荷至大馬路經包探倪順泉拿獲拘送捕房捕頭詰知再有紡綢洋傘一頂命押候吊齊原贓解送英廨訊究○偷兒王阿崇曾在順泰碼頭停泊之紅烟囱某輪船上竊取拷綢衣服及武昌路某粤人家衣服爲日已久尙未破獲昨晨在武昌路經包探竇如海查獲解捕房押候吊到失贓送廨訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
