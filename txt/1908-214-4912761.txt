# 1908 - 214 - 4912761

 

Page 1

 
 
   
 
 

Page 2

 
 
   
 
 

Page 3

 
 
今日本報目次 
[第一張] 　 
　　上諭交旨讑說專電緊要新聞 
[第二張]  
　　接緊要新聞分類新聞清談灜談 
[第三張]  
　　要件本埠新闻國外新聞小說 
[第四張]  
　　專件來函 
[上諭]  
　　七月十四日奉 
　　上諭廣東警道員缺著王秉必補授欽此 
　　七月初五日經内閣奏派上大臣驗看初六日蕧奏奉 
　　旨廕生壽恩着以旗員用廖世雍著内用内閣侍讀學士員缺著延昌補授翰林院秘書郎員　缺著富爾遜補授察哈爾遊牧主事員缺著明祥補授直隸遵化州理事通判員缺着法豐阿補授截取繁缺知府度支部郎中李毓芬民政部外城總廳司法處僉事高祖佑俱著照例用欽此 
　　七月初五日經内閣奏派王大臣驗放福建延建邵道彭述雲南建水孫知縣周布南直隸安平縣知縣吕承堯江蘇無錫縣知縣張丙廉四川遂寗縣知縣權芷生甘肅會寗縣知縣惟康醇賢親土園寢筆帖式凌閣理藩部筆贴式保權均堪以准其補授保送分發同知内閣中書金梁堪以同知分發省分補用截取内閣中書范大杰都察院經歴陳銘保舉江蘇補用知府蔡宗翰員隸補用知州郭曾鈞山東補用知縣高世坦河南補用知縣甘士逹陜西補用知縣李志慶雲南補用知縣鄭鸑鏘均堪以照例用廾補河南信陽州知州李文烈堪以准其升補開復前江蘇常鎭涌海道郭道直堪以准其開復原官原銜照例用捐復前降調福建候補道柯欣榮堪以准其捐復降三級調用照例用奏留吏部學習主事麒瑞七品小京官鋪霈均堪以准其留部初六日覆奏奉旨依議欽此 
[宫門抄]  
　　七月十四日皇上召見軍機楊士驤 
[交旨]  
　　七月初六日交外務部本日給事中陳田奏滇亂暫平宜選得力　　大員愼重交涉摺奉 
　　旨外務部知道欽此同日交農工商部本日貴部奏遴員署理丞參　　各缺一摺奉 
　　旨依議欽此 
　　七月初七日交會議政務處本日翰林院代奏編修喻長霖敬陳管見一摺奉 
　　旨會議政務處知道欽此同日交會議政務處本日御史張世培奏都察院官制闕略請飭令詳議增訂一摺奉 
　　旨會議政務處議奏欽此同日交會議政務處本日御史俾壽奏京外冗員宜設法疏通摺又奏法爲治本擬請切實施行摺均奉 
　　旨會議政務處知道欽此同日交會議政務處本日御史俾壽奏請開儲材館廣選材能以備顧問摺又片奏各部院官缺請飭破除滿洲蒙古漢軍畛域等語均奉 
　　旨會議政務處議奏欽此同日交度支部本日御史俾壽奏興教以籌欵爲先請飭部籌給各旗經費等語奉 
　　旨度支部議奏欽此同日交學部農工商部郵傳部本日御史俾壽奏請飭選派滿漢子弟分送各國學習工藝片奉 
　　旨學部農工商部郵傳部議奏欽此 
讑說 
[讑江鄂湘督撫奏請開鑄銅元]  
　　自各省設局鼓鑄銅元以來。官塲　於獲利之豐厚。併力鼓鑄。市面頓受其影響。於是財政處與度支部有歸併各局限制銅元鑄額之奏。考察銅幣大臣陳璧回京後。以各省錢禍日亟。奏訂章程。上年度支部又於核覆摺内。聲明如再充斥。即行停鑄。當時議者。謂銅元之害。已有朕兆。欲停。鑄。 
 
 
 

Page 4

 
 
則竟停鑄耳。限制無益。觀望無益。不料斯言不幸而中。各省銅元局之鼓鑄。無限如故局員且恐驟停而鼓鑄益力焉。各局雖經裁併而私鑄如舊焉。銅元乃益擁擠於市面。物價頓漲。錢價頓落。商賈居民。交受其困。大局蒙害大。吏疏通無術。於是度支部復於本年二月間。有請令各廠暫行停鑄銅元之奏。即於二月二十七日奉上諭著照所請。京外各廠一律暫行停鑄數月。在當時議者。以爲一經停鑄。市面當可稍平。乃數月以來。銅元之充斥。較前更甚。銀洋一元。市價可兌銅元一百二十四五枚。錢價之低。於今爲烈。查辦私鑄而私鑄愈多限禁私運而私運如故。商家不得已而改用洋碼。或减折使用。則又風潮屢起。罷市迭見。小民持錢而歎。商賈握算而嗟。然則今日者。止錢禍最劇烈之時代。將設法以消弭之不暇。奚堪再開鼓鑄以重商民之困哉。何爲乎江鄂。湘三督撫復有請鑄銅元之。電奏也。銅元充斥之禍。彼爲督撫者。豈眞一無所聞。亦嘗以銅元充斥之故。而禁止私鑄私運矣。亦嘗以銅元充斥之故。而示諭商家公道贸易。不准抬高洋價矣。亦嘗以銅元充斥之故。而嚴禁折九折八使用矣。何爲乎。明知其。害而又從而益之耶。夫不知銅元之害而請之。是謂盲目之。督撫知其害而請之。是謂忍心之督撫。其將焉擇。或曰。彼爲督撫者。固亦有說以處此。蓋我國近數年來。各省辦理新政。莫不取給於銅元之餘利故自。限制鑄額之議起。各省督撫。已有慮及。餘利短絀。新政經費無著者。迨暫行停鑄數。月之諭下。而各督撫中。遂有以銅元。可停鑄新政不可停辦之說。責難政府者。矣政府知其然。故於擬旨時。先籌一復鑄之地步。曰暫行停鑄數。月隠示以停鑄不過數月。一刹那即可開鑄也。各督撫知。其意。故亦相與忍耐。默而不發。今已五閲月矣。不可謂。非數月。矣於是。奮然而起。曰時機至。矣遂相約以開鑄。請噫。各督撫之。用意。果如或者所云。耶則記者更有一言以詰之曰。當日暫行停鑄之上諭。不嘗曰俟銅元價值稍平。乎不又。曰查看市面情形再行復鑄乎。試問今日銅元之價值。較二。月廿七日奉。旨時。漲耶落耶。試問今日之市。面情形。較二月廿七。日奉旨時。平耶否耶。上諭所謂查看者。各督撫亦嘗一爲查看否耶。而乃毅然以復鑄爲請。豈所謂舉辦新政者舍銅元餘利外。竟無處可以籌措耶。眞令人百思而不得其故矣。或又曰。江鄂湘三省此奏。度支部未必議准。然以私意測之。必無不准之理。蓋當飭令。停鑄之時。旣先預籌復鑄之訂晝。則今日乘其機。而請之。有迎刃以解而已。鳴呼。鑄則鑄矣。然銅元之擾亂市面。其現象已有岌岌可危之勢。倘冉開鑄。必更有無數銅元。湧現於市面。無消。路而但有增加。不疏通而益以擁塞。勢必有潰決之一日。奈何封疆大吏。而不知慮此。最可異者。前此暫停鼓鑄之上諭。曰維持市面也。今日江鄂湘之電請復鑄。亦曰維持市面。然則市面究以停鑄爲維持耶。抑以多鑄爲維持耶。豈二月。間之市面。宜以停鑄爲維持。而七月間之市。面即宜以復鑄爲維持耶。異哉市面竟變幻莫測。而可兩方。面並行不悖也。 
專電 
[電一（北京）]  
各省國會請願代表昨會議謂此行係受全體人民之託非請得最短年限不能缷我輩之責任相約堅懇都察院速遞 
[電二（北京）]  
十二日皇上召見崔祥奎垂詢治滇條陳奏對稱旨 
[電三（北京）]  
民政部設立統計處已經奏准肅王諭飭認眞舉辦 
[電四（厦門）]  
　　海闗拿獲私運軍火百餘萬日人出而交涉 
緊要新聞 
[國會問題]  
　　駐英使臣李經方。昨日電致政府係請速行宣布國會召集年限。電中並援引中外情形。語皆中肯 
　　東督徐世昌。電致政府略謂各省紳民請願國會。皆出於愛國熱誠。不可日久延宕致失案望并請明降諭旨。速安人心以全大局而免渙散 
廣東旅京同鄉接到本省來電得悉粤省請願代表人梁肇修王孝問等將次到京因刋發傳單預備開歡迎會會塲擇定南橫街粤東會館 
　　江蘇鹽城馬爲瓏留學日本早稻田大學近因署假回國用回鄉名義發布國會請願意見書到處勸導聞江寗六屬簽名者不少此爲江蘇第二次上書之舉 
　　浙江台州紹興金華衢州嚴州處州六府代表因吳雷川被舉人京代表 
 
 

Page 5

 
 
遲遲不行特繕具公函促之速行原函節錄如下 
　　涇啟者國會請願事關全局葉邵二公旣已出發則公不得獨後當時各府同人選票注意我公者謂公資望足以副此巨任不然繼葉邵票選者我浙大有人在何爲斤斤於公哉茲聞公致蔡君函托故不行殊失人望且公於會塲慨允赴京二次敦請亦荷承認今忽焉中止殊所未解若謂高等事冗未便遠離則公任高等匪伊朝夕胡不當衆告辭其時或可另舉務請迅速朿裝以繼三君之後以孚各府選舉之望統希示復 
　　按昨報載吳君專函到滬右稍遲入都之說與公函所稱忽焉中止者略有不同 
　　福建教育總會提倡國會請願刋布　會期成會意見書分送各府州縣現各界簽名者已有一千餘人不日亦將公舉代表入京繕書呈遞 
[憲政館通咨設立諮議局籌辦處北京]  
　　憲政編查館咨行各省督撫略謂本館會同資政院具奏擬呈諮議局章程附加按語及議員選舉章程一摺六月二十四日奉上諭（中略已錄前報）欽遵查諮議局關係重要選舉事宜尤屬創辦此次所訂章程頭緖繁多條文細密各省如有疑義應隨時咨詢本館以便詳爲解释俾免歧誤其選舉票投票匭及當選執照等件亦經擬定格式期歸一律現在諮議局尙未成立各省應就省會地方先行設立該局籌辦處由督撫欽遵　諭旨選派公正明逹官紳創辦其事所有各省現設之諮議局應一律改稱諮議局籌辦處俾免混淆俟一年内籌辦就緖諮議局成立後即按照此次奏定章程辦理將籌辦處概行裁撤其籌辦處詳細章程由各省自行酌定仍咨送本館備查至諮議局開辦後與地方官吏來往公文體制督撫用劄行司道以下用照會諮議局均用呈文並應由本省督撫刋給該局木質關防以資鈐用相應恭錄諭旨刷印原奏清單並選舉票式投票匭式初選當選及議員執照式共四紙咨　貴口欽遵查照辦理可也 
[晋撫奏辦諮議局北京]  
　　晋撫寳棻奏稱法治之國首重憲政而憲政之成立有中央立法以集統一之主權又有地方議會以採國民之輿論今日各省諮議局之設爲地方上級之議會凡上承顧問下衷羣言皆屬應盡之責任關係至爲重要奴才以官紳集議爲近日創行之事必須格外愼重方能歴久無弊當於省中司道大員及在籍紳士悉心考查遴得現任藩司丁寳銓學識優長洞明時局去歲議結福公司礦約利歸本省常委爲該局總辦專任統籌事宜又在籍翰林院檢討梁善清鄉望素孚熱心公益前在日本學習　政於彼國法制多所考究當延爲該局局長預備選舉事宜旋由藩司丁寳銓督飭開辦議掇諮議局創辦所簡章分部設課選仠員紳大要養成諮議人員爲宗旨奴才詳加考核尙屬周妥即於六月十三日先行開局試辦仍俟奉到資政院詳細章程參以地方習慣即當切實舉辦以爲開集國會之預備至於地方自治事宜與諮議局性質最近附設尙爲相宜云云七月初六日硃批該衙門知道 
[浙撫又保御醫入京杭州]  
　　浙撫前遵奉政府電飭奏保杜令鍾駿晋京請脉已令即日起程惟此項人員京内使費頗鉅自應寛籌經費一面函詢各省有無成案可援仿照辦理一面函諭顏方伯籌撥欵項現聞業由藩庫籌洋三千元發給該令作安家川資之用以便刻日赴京恭請聖脉 
[銅官山礦最近交涉]  
　　英領事爲麥奎購運炸藥致江督函敬啟者安裕公司現擬于鎭江購買炸藥引火釘運至銅官山爲修路開礦之用事前日面商之時貴大臣曾云不如從緩爲是頃又據該公司禀稱此項炸藥等件急于需用且在該山一年有餘何至今日率爾阻止此事或謂應候李大臣與凱約翰在倫敦議决始行准運惟本領事之意准否與凱約翰如何議决毫無關係久仰貴大臣素敦睦誼諒肯盡力襄助爲此函請貴大臣再行酌奪希即另籌善法准其運往是爲至禱 
　　蕪湖商會爲開會事致商學界函日昨接奉北京壽州相國曁同鄉京官公函爲銅官山礦事外務部開具說帖屬皖人公擬妥善　法以期收束同鄉京官公議分請省蕪寗滬四處同鄉刻日會議决定函復以便轉告外部等語茲擬擇期開會集議惟同鄉紳耆商學各界諸公未能週知用特函告凡吾旅蕪皖人請各縣公舉代表先期報告敝會以便訂期奉請或各抒所見開具說略以備集會時參酌統限五日内報送如逾期未到不便久候即請鑒原是幸特此布告 
[預備逹賴晉京事宜]  
　　内務府奎俊琿藩部壽耆會同議訂供應逹賴喇嘛欵銀已於七月初七日會奏逹賴來京陛見所有應行預備各項事宜先請由度支部撥銀十五萬兩以便辦理一切支應 
　　晋撫寳中丞電致軍機處云逹賴喇嘛俟秋凉後來京係按驛站並不願搭乘火車惟逹賴徒衆時有到民家刧掠等弊如不搭火車恐致延宕沿途州縣不免滋擾云 
今日尙有緊要新聞接入第二張 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[保和會預會問題]  
　　欽派駐和海牙平和會大臣陸徵祥保和會叅議錢恂兩星使先後奏請 
第三次保和會蒞會應行發議問題　由部核辦各等因己誌前報茲悉政府議定光緒四十年第三次預會應發議題如軍輪郵電路礦商務財政國債文學禮敎版圖交涉理藩各問題除各督撫核照前咨發論咨部備核外仍由各該部院按照所轄各抒議題迅速咨部以備研究 
錢陸兩大臣電請外部簡派保和會公斷議員常川蒞會一節現悉部中擬奏派會員二員其一爲檀香山總領事曾容川京卿由美赴和蒞會其一未詳 
[京師近事]  
軍機處軍機大臣鹿傳霖自查辦山西墾務叅案後政躬常覺欠安當時己請假兩次計有二十天前月杪又請假五天銷假未久近又因疾請假以致外間傳言鹿相有歸田之意 
内閣已故雲南記名提督開化鎭總兵白金柱奉旨予謚飭交内閣撰擬茲内閣己撰定忠果勇壯武勤威慤八字呈由中堂閱看初九日奉旨予諡忠果 
外務部外務部因民敎時起衝突現議訂地方官保護敎士章程十二條特於日昨請旨頒行各省將軍督撫通飭地方官照章遵辦又該部行文津海闗道飭查俄國貨物由火車運至天津口岸者如中津再運入内地是否先補足原免三分一之稅再納一子稅應請津道查明稅章以憑核辦又近遞封奏一摺略謂儲才館將德國交涉政治各書譯成漢文二部敬謹裝訂恭呈御覽奉旨著交南書房收存 
民政部民政部通飭内外城總分廳及各巡警區探訪局略云頃得確實密電報告有某國僞造之大清銀行紙幣現已運入内地爲數甚多若不嚴行稽查實於國家財政銀行信用有絶大之影響飭即迅派明練警員逐處查察一經獲有確據即時申報核辦 
陸軍部陸軍部鐵尙書飭司員核計伊犁新練陸軍步隊共計三十二營馬隊二十七營均己成軍歳需的欵九十八萬七千八十一兩零已咨覆允准又部中以事務繁冗特札委保定陸軍速成學堂畢業生存厚李殿英二人爲本部額外學習科員兼派充貴胄學堂體操敎習 
農工商部農工商部前經通飭各省調查全省礦產詳細列表造報現據各省先後來電均以事體紛繁期限過促一時碍難調查清晰聞現已展期年終以便從容調查 
學部學部致各省督撫電本年八月考試游學畢業請將應考各生加具考語照章咨送於八月初十前到京並將姓名學科先電本部 
度支部度支部現查各省欠解部欵竟有四百七十餘萬之多昨特分電各省將所欠之欵務於年内掃數解清不准蒂欠以重庫儲該部日昨又咨行順天府略云京師官私銀行及金店銀錢店凡具有銀行性質者經本部將管理註册章程奏明在案惟各號未經註册者甚多請即飭商會傳知各商遵章註册以備查核現凌大京兆己飭各商遵照 
法部法部改良監獄工程現己告竣戴尙書仍在假内初八日特由紹王兩侍郎查驗工程聞各工多不堅固頗不滿意 
理藩部理藩部前奉政務處咨請振興蒙古農務現壽尙書己將内外蒙古已墾未墾堪興農政告地分别旂區詳繕節略備文咨送政務處備核以便曾商農部及墾務大臣核辦 
分類新聞政界 
[度支部催解漕折運費蘇州]  
　　度支部致蘇撫電云三十三年漕折運費共銀一百三萬七千九百餘兩部欵奇絀立待要需希迅速飭司交由上海分行解部幸勿稍延陳中丞得電當已飭司分批速解矣 
[擬撤各省鹽運司辦法奉天]  
　　近聞政府以東督徐菊帥於各鹽務局所均係委員辦理省費不少其法甚善擬將各省所設鹽運使以下實官奏請一律撤去照東省委員辦法以節用度 
蕪湖紳民挽留皖撫要電 
北京軍機處都察院王爺中堂大人鈞鑒皖撫馮勤勞國事久著政績事無巨細悉自親裁公正廉明古明臣無以過之不但皖民仰服亦王爺中堂大人所深知也今忽聞開缺皖民實爲惶惑伏乞奏留挽回成命以慰民望不勝感戴之至皖民代表王弼汪忠訓崔泰楨張平智張振璜李經明等公叩 
[汴臬新率學生站崗開封]  
　　河南巡警學堂本届乙丙丁班畢業上峯擬令站崗不意風氣不開該生等百計反對故此事迄未果行現李廉訪以諸生不肯站崗不過狃於積習以兵爲賤役之故擬擇日躬自著軍服在撫院署警崗站立以示提倡 
 
 

Page 11

 
 
[委查各省吸烟人員福州]  
　　閩省官塲禁煙刻已委員分省調查計奉直兩省委候補府張兆奎知縣康倬曹士元山東籍委福州府曹太守山西籍委知縣張斯鈺湖北籍委福防廳陳履益安徽籍委知縣馬立禮胡作霖廣西籍委知縣陽人熙浙江籍委通判許德新知縣張鑑文計逹三廣東籍委知府鄭勛知縣李丹麟湖南籍委知縣李漙霖江西籍委通判萬琪知縣朱蘊文江蘇籍委知府劉世芳通判吕保孫知縣章芸新疆甘肅川陜籍委知縣魏垂象謝剛國山西籍委知縣閻希勇河南籍委知縣七襄洪維岳雲南籍委知縣何金章 
交涉 
[鄉愚與敎堂爲難鎭江]  
　　有敎士於十一日往西鄉打獵見西瓜田洒以藥水使潮蟲出現鄉民以該敎士有心破壞瓜田以絶鄉間生計遂鳴鑼糾集多人約期拆毁某敎堂地方官得報立調巡防隊二百名分布租界敎堂左右以防不測并在租界各栅欄外遇有鄉民即向前阻止以免肇禍 
[木植問題行將解决奉天]  
　　東邊木植問題久經開議迄未解决日前度支司張貞吾曁交涉司陶杏南又與該日人及各木商等磋商辦法已經議有端倪禀商徐欽帥聞俟定議後即可咨部立案矣 
[日人游歴蒙地之多奉天]  
　　準噶爾台王旗地方日前有日本人多名前往該旗藉游歴爲名到處滋擾現由該王旗將日人等護送出境並禀明督撫帥請示辦法刻聞該日人已出境赴遼源州一帶矣 
軍界 
[皖省秋操之預備安慶]  
　　皖撫以今年江鄂會操皖省雖不與其列而會操地點適在皖省該省軍隊不可不力加整頓以聳中外之觀瞻爰與江督端午帥妥商擬在江南軍隊中調嫻習軍事者二員　以叅議協統之職借資臂助聞午帥擬派巡防隊統帶余大鴻擔任協統一職其叅議則於駐江寗三十四標統帶艾忠琦及駐鎭江三十五標統帶蕭先勝三十六標統帶杜淮川數人中遴選一人前往 
[睢寗整頓捕務徐州]  
　　徐州府太守田庚睢寗縣汪寳增禀詳西鄉馬鞍山匪勢已散地方安靜並擬整頓捕務簡章四條到院旋經江督批云閲來禀所擬整頓捕務章程四條均尙切要團練一事可以清内訌而禦外匪最爲除莠安良善政昨于楊鎭袁道陳統領等會禀酌派馬隊出巡案内批飭切實舉辦並復專札嚴催務速督率紳董人等將團練事宜妥速辦理本部堂將以地方之是否安靜驗該縣辦團之是否得力勿得以一紙空言敷衍塞責至查出之桿首窩戸人等應飭楊鎭陳統領督率馬步各隊營哨弁兵按照摺開姓名迅速嚴拿務獲禀報究辦其餘會哨及利用會緝票二條均如所議辦理睢境之梁家集陳家集地方昨據汪令來禀已批准飭由陳統領酌派營隊前往駐防以資鎭懾靈境之張家大路青塚湖等處並候札飭毓道派營駐紮巡防與陳統領所派之營聨絡一氣無事則各司查緝有事則互相聲援以杜此拿彼竄之虞而收通力合作之效仍責成楊鎭袁道陳統領隨時認眞督飭嚴密攷查務期有匪必獲勿任養癰貽患 
[匪徒搶刦師船蘇州]  
　　蘇省飛划營統領陳玉田於十一日用坐船裝運毛瑟鎗三百餘桿派委敎練官張楊兩弁由葑門外接官廳載送至上星橋軍械庫存儲迨繳清後兩敎練及船上勇丁人等均至岸上散步突來匪徒多人擁至船上意圖行刦鎗枝見已空虚遂將船上稍樓艙板篙舵篷帳及舗陳等一切零星物件悉數攫去迨張楊等知覺追赶匪黨竟放鎗拒捕一哄而逸該統領聞知勒令二敎練將所失各物備價賠償併限期嚴緝匪黨務獲究辦 
[拘獲私販羽黨松江]  
　　初七日奉贒泰日橋地方私販拒捕戕勇事後由張領哨派人會同縣差至肇事處指拿私販羽黨劉阿良袁阿和兩名解歸奉贒訊辦 
[同袍社委任社長南京]  
　　江督端札舒叅議吳統制文云本部堂前以南洋陸軍將校衆多亟應仿照日本偕行社名義組織團體相共游息以期互通情欵交換智識當經札飭督練公所叅議暨第九鎭統制等籌議辦理茲據禀覆並開摺呈送同袍社開辦大綱並請遴委社長以期事有歸屬等情前來除批准外所有社長職務自應遴委擔任查有督練公所會辦總叅議舒叅議清阿代理陸軍第九鎭統制吳統制錫永堪以委充合就札行札到即便按照所擬簡章辦理 
學務 
[贛省毆斃學生案之近情江西]  
　　九江府中學堂學生羅德鋋被庽贛粤人在廣東會館毆斃一案疊紀前報昨德化舉人王盛春等以挾嫌縱兇橫擊斃命懇提省嚴訊究辦具禀護撫奉批云來禀所叙釁情與羅大全原報不符恐係該舉人等事後揣度之詞犯旣就獲且已委員會訊畢竟因何起釁如何致傷身死一經當堂環質不難廉得眞情當飭按察司會同提學司迅飭德化縣會同委員提集犯證屍親虚衷研鞫務得確情錄供通詳察辦如提審仍無就緒亦即由該縣等將訊供情形赶緊詳細禀覆核奪 
[鄞縣學界之惡現象浙江]  
　　鄞縣密岩地方有應忠才應秉鈞父子藉創辦崇義學堂爲名橫行鄉里强佔民間田產當經該縣敎育分會禀控在案本月初三日該分會紳董馮紳丙然等又詳叙應某劣跡十三條及前後不法各節函送省城總敎育會請爲協力維持茲將原函錄左敎育總會諸位鄉先生大鑒敬啟者敝邑密岩地方有應忠才應秉鈞父子創辦崇義學堂僅二年餘藉學佔地威嚇鄉族之事歷有所聞辦理旣不完全作爲又多任性敎員更代一如傳舍校中公牘儼然官符章程龐雜不一而足種種怪象實駭見聞疊經西鄉鄞江分會報告當由敝會調查情形大致相同夫出資興學論其跡固屬可風若藉學便私測其心究何可問查應忠才之子秉鈞即桂馨本無辦學資格往來蘇滬有年其人其品當亦諸先生所稔知敝會恐學務前途大有妨礙爲杜絶流弊起 
 
 

Page 12

 
 
見不認安於緘默除將崇義學堂藉學佔地全卷抄呈外理宜備函報告寳業 
[張中堂調查粤路稿件武昌]  
　　張中堂自奉督辦粤漢鐵路大臣之命即電致鄂督請飭原辦鄂境粤漢鐵路會辦曾履初觀察及購地局提調曾廣敷太守迅將路局一切公件抄錄全份携帶來京現曾觀察已折回鄂垣預備束裝北上 
[電禀維持路權奉天]  
　　吉林旂民人等會議爭回吉長鐵路自辦等情迭誌前報茲悉該路與日人合資建築之約由創修新奉路線而立欲逹廢約目的官先禀商東督設法挽回方有成效刻聞吉林地方自治會已電禀東督謂籌議路股粗有端倪仍懇大力維持以收上下同舟之効云 
[開墾燭溪湖案又被上控杭州]  
　　餘姚燭溪湖爲該縣水利所在溉灘民田至二萬餘畝前年該縣魯姓倡設西湖學堂建議將此湖濬低蓄水塡高成田撥充該堂經費激動鄉民公憤釀成械鬪緾訟二年疊控府道臬藩撫各憲本年五月間該縣馬堰徐姓十八村聨合房族徐九哲等來省跪香要求給還水利保全民命當經馮中丞嚴飭紹府督同縣委秉公提訊仍捺擱至今聞被告魯寳鳳魯美堂等極力運動致有外間納賄袒詳之謠日前徐族復又聨合數百人以捺擱舞弊等情赴新撫轅上控籲請派員督訊未知能邀准查辦否也 
[雑記]  
[湘省大水續誌]  
　　澧州澧州徐直牧電禀省台略稱一小時陡漲二丈五尺水滿城潰居民死無算等情已誌前報茲悉是日水漲時州城内外商舖及附近居民均以水之來勢甚猛不及走避轉瞬之間城内盡成澤國城垣因此坍塌溺斃人口多至一萬餘所有房屋及各戸財產器物盡付汪洋至該州所屬之安鄉石門等縣地處低窪鄉間多係圩田此次大水圩堤多被衝决人民死者亦多至數千省台得電後一面據情電奏一面派委知府一員知縣一員州判一員隨帶錢米乘慈航官輪前往賑救並電飭新任澧州劉葉唐太守迅速赴任辦理善後事宜 
常德常德府據辰州下游此次大水因永順辰州兩府水勢暴漲常河適當其衝加以常郡又連日大雨山洪驟發一時奔流溢注故其來勢甚猛計自六月十九日下午起至二十一日早陡漲三丈有奇河街舗屋損失貨財無算所幸銷退亦速二十一日即已漸退其郡城對岸之善卷村及龍陽對岸之大圍堤幸未傾潰至該郡所屬之龍陽縣城垣不高水勢由北門入城西門外向多田畝恐水由城内溢出致傷田禾遂將西門緊閉不意封閉未久而城垣不勝水力頓致崩决丈餘壓斃十餘人縣署亦被水淹合署人口遷避萬壽宫大約城内稍高之處亦水深一二尺各鋪戸均已停贸遷徙貧民以米鹽之屬無處可售故待賑甚急 
[西湖橋大火長沙]  
　　湘省南城外西湖橋河街於本月初三夜有某鋪失愼致兆焚如約三小時之久始行救熄被災者約三四十家有梁復茂羅正發兩船廠當火起時速將家中衣服及緊要器物搬至船上以兾保全並以兩歲小孩置之船艙無何船上忽然火起該兩家祇顧家中設法施救並未計及船上迨聞船上火警則已無從施救聞一小孩亦成灰燼 
[鎭府嚴飭禁賭鎭江]  
　　鎭江府羅少杰太守緣近日賭風甚熾特飭丹徒縣王令嚴密查禁札中有如一個月後仍未肅清當惟該令是問等語并聞此舉太守係奉藩臬憲之命 
[詔安平亂後情形福州]  
　　詔安土匪經洪子青門尅平後餘黨悉已解散所有起事之把總職銜陳某馬快役陳某武生許某已先行正法其舉人許煥章仍押縣署執帖房俟詳革奉准後再行擬辦 
[奸商賄買護照運米揚州]  
　　禁米出口業經三令五申仍有奸商賄買丹徒縣護照專在揚屬仙濠邵伯姜埝等鎭放價購裝又賄通關卡或由三江營或由爪埠運至江中僻靜處過載釣船揚帆而去故早稻登塲而米價每担仍飛漲至七千文以外江都縣令雖設法禁阻然亦無效 
清談 
[揑電]  
　　今年入夏以來。電股收回。電局誠多事矣。而揑電之事。亦以此時爲甚。 
　　四月。夏家橋徵兵捉賭案。紳士電禀。領銜者爲姚文棟馬良。而揑已故七年之丁立鈞六月。信義銀行驗資案。商人電禀。領銜者爲馬儲（據鎭道電稱係馬良之誤）傅信巖。而揑實不知情之熊希齡與姚錫光黃忠浩杜兪。 
丁立鈞死無對證。雖有人揑名入電。决不出而自行陳明。猶無害也。至熊姚黃杜四人。儼然生存。乃亦憑空揑造。致煩鄂督湘撫之覆查。（姚黃杜）與夫鎭關道之電詢。熊希齡）而卒水落右出。自陳明其揑造之故。則眞無益而有害矣。 
所不可解者。鎭江爲通商大埠。開化最先。列名者又爲吾蘇之大演說家。而此兩事。均關於其地其人。地之傑歟。人之靈歟。吾鳥乎知之。 
灜談 
[（二）火器之最新發明家。]  
　　近有英國著名練鋼家名鮮森者。新發明造礮藝術。不用火藥炸藥。能使重二千磅之礮彈。飛射至華里千里之遠。其製法尙未宣布但聞鮮君對人言。僕所製發明之礮。全憑電汽。每分鐘可發重五百磅之彈子。至五十枚之數。其發彈之易。與尋常五十磅之彈子無以異。推之遠徑。此砲射至百英里。又與尋常槍礮之射至百碼無以異。據陸軍營造司穆德參軍。致函倫敦彙報。謂此項新砲。余曾親自試驗。考其彈子速率。每杪可及三萬尺。且出彈之時。無暴發之患。無濃霧之迷。無反坐之灾。是礮一出。從前水師所注意之護障。可以廓而清之矣。無論何項船舶。俱可添建礮臺較準速率。毋論野戰與攻取。俱可代短礮之用。不第此也。此礮發射。初非一轟而止。彈子陸續进出。源源不絶。一尊之功用。可抵一軍之快槍隊。誠水陸軍中犀利無前之器械也 
或曰。此種新術。二十五年前。已經出現。時鮮森猶未生也。當時某國欲行其術。卒爲公法所禁。事不果行。此說而果確也。則鮮森君之新藝術。亦僅足以助談資而已。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[查驗第一期報到薦舉各員清單]  
分發内閣中書周嵩堯浙江舉人江北提督　王士珍原保考語才識宏深品行純正尤肯任勞任怨以經營時務爲心臣等會查得該員熟諳名法潜心經濟於江北要政言之多中肯綮足徵學識 
翰林院編修記名學部參議袁嘉穀雲南進士署江蘇巡撫臣陳啓泰原保考語器字清肅識量閎深平日究心經世之學抱負頗偉雲貴總督臣錫良原保考語據根柢之學抒爲經濟藴蓄宏富其　識品學足式士林臣等會查得該員學養深純有體有用精實强固勁氣内含其任事勤懇宅心敦篤頗有任重之力 
翰林院編修郭則澐福建進士東三省總督臣徐世昌等原保考語性質英敏襄理文件敏速詳　輕重協宜臣等會查得該員英華發越應對敏赡闗東利弊調查最稔不爲剿說陳言若老其才堪資任使 
翰林院編修林炳章福建進士　郵傳部尙書臣陳璧等原保考語學識宏通議論純正倡設去毒局東南各省以福建最爲成效臣等會查得該員秉承家學器識不凡在本省充高等學堂監督並辦理禁烟事宜堅强果毅堪稱任事之才 
外務部員外郎曹汝霖江蘇進士東三省總督臣徐世昌等原保考語才具優長學識深遠洵屬外交之選臣等會查得該員學擅專門才長肆應精詳明澈議論明通於法律學研究最深夙有心得其才識敏赡尤於外交爲宜 
民政部左參議延鴻紅旗滿洲附生民政部尙書蕭親王臣善耆等原保考語才識明敏究心治衛民政諸務考求詳確臣等會查得該員才具幹練心思縝密於警察之學確有心得規畫民政用當共才其律身謹飭尤爲可取 
民政部參事記名叅議章宗祥浙江留學日本法科畢業生東三省總督臣徐世昌等原保考語識度深學有心得洵爲法律專門臣等會查得該員器宇清純安詳穏練歷充要差事理通逹議論切實法律學尤其所長 
民政部民治司郎中記名參議陸宗輿浙江舉人民政部尙書肅親王臣善耆等原保考語識力過人宅心正直理財之學具有實效東三省總督臣徐世昌等原保考語整頓稅務創辦巡警具有條理尤長於財政統計之學臣等會查得該員專長財政歷練有年現在奉天充鹽務要差頗有成效其議論曉暢尤能曲盡事情 
銀行正監督張允言直隸進士度支部尙書臣載澤等原保考語才猷練逹體用兼賅辦理銀行漸著成效臣等會查得該員器字端謹閱　老成凡財政之區畫商情之操　所言皆確有見地可稱遠到之才 
度支部右丞傳蘭泰正黄旗蒙古進士管理陸軍部事務慶親王臣奕劻等原保考語宅心純正識學兼優籌辦各項要件中邊俱澈纎悉靡遺遇事能見其大臣等會查得該員局量閎深才識優裕學深謀遠沈毅有爲其宅心正大不務苛細尤足膺艱鉅之任 
度支部左參議曾習經廣東進士度支部尙書臣載澤等原保考語才長識練沉毅有爲臣等會查得該員熟諳掌故精研計學於造紙印刷諸事探微舉要能道其詳考察功深有裨實用所長不僅財政一端 
署度支部右參議利川浙江進士度支部尙書臣載澤等原保考語踐履篤實辦事精詳臣等會查得該員材質明敏心思沈細論鹽務利病窮原竟委頗有心得於土藥稅辦法亦能批卻導竅悉合機宜是於鹽務財政足擅專長 
本埠新聞 
[嚴辦私運米石禀批]  
　　滬道蔡觀察禀督撫憲電云據吳淞釣船局禀報初七夜該局巡船於吳淞左近崇寶沙地方拿獲金順利釣船一號裝載秈米五百餘石運客及船户乘間逃逸僅有水手數名據稱因寗波缺米向由蘇省江北一帶採買接濟　值價昻嚴禁出口是以偷運並非運出外洋云云除飭將水手解滬發縣訊辦並將米石變價候示外謹聞旋奉撫憲電復云文電悉吳淞釣船局又獲私運米船所稱接濟寗波並非運出外洋顯係避就自應將水手發縣訊供嚴拿私販船户務獲嚴辦所獲之米仍照前案辦理惟頃據該局委員陳景韶電稱將米起岸詎恃衆抗阻已擒五人餘衆尙多等語應由該道迅速派人彈壓妥爲辦理母任滋事仍將辦理情形電復並飭該局員知照 
[電復洋人缷載商船貨實情]  
　　蘇中營一號艇船在川沙鴨窩沙洋面與金鈞安商船互碰沉没經川沙廳陳司馬將該商船主俞道莊解滬飭發上海縣研訊在案茲聞江督端午帥訪悉該商所裝米糧　件已由上海壳件洋行夥友雇船前往缷去且無完稅報闗憑單爰即電飭滬道謂此係華營艇船與華商船隻相碰案件本與洋商不涉乃事後忽有洋人載缷貨物明係轉托洋人出而干預應即函詢稅司查明由道集訊判斷滬　蔡觀察接電以此案業經函准新闗稅司復稱金鈞安所裝米糧等貨確係壳件洋行夥友巴矮托裝此次係由漢口運滬轉運寗波曾已報闗完稅現有根據可查並未漏完惟兩船行駛究竟因保碰撞錯在何船己飭理船廳往查繪圖送請核辦須蘇中營一號艇船現已沉於海底祇有桅桿透出水面來往船只經過是處甚屬危險應即用藥轟除以防不測等語據此以觀似無串托洋商干預情事業於昨日詳細電復矣 
[札拿演戲不法洋人]  
　　英國人司透而門生由滬雇坐許周氏船隻赴蘇開演影戲詎抵蘇後船户向索船資該洋人非惟不付反敢開鎗轟擊乘勢逸去事　元和縣魏大令訪悉以該洋人如此不法理應查拿究辦爰特禀陳蘇撫陳伯帥札行滬道照會駐滬英領事拿該洋人究辦 
[西人毆斃車夫續誌]  
　　西人四丁姆生在虹口張家口路毆斃車夫陳蘇文一事已紀昨報昨日捕房將屍兄陳蘇慶等送至英署略詰數語經英領事照會滬道須用西法破腹驗明傷痕始可究辦聞蔡觀察己飭李大令前任會驗矣 
[製造局索還尼庵]  
　　新高昌廟女尼因與己封閉之天福庵僧祥壽私通經李大令將廟發封茲製造局張總辦查得此庵係前次興造練鋼廠時由局中購地遷造所有地租糧串均由局給因即據情函致上海縣請予查明將廟產歸還 
[自水來公司商請加價]  
　　内地自來水公司近因加取水價前日函致張楚寳觀察　道台蔡觀察商請將製造局水價一律照加旋由蔡觀察查得該局月給水費銀四百兩己屬不薄且當時所裝龍頭水管概由局中自鑄公司未出分文且該公司在包家宅營造水廠其基地本係局中地產常年未據出給租資因邀同總理楊京卿總辦張觀察在洋務局會議以該公司所開用水數目不甚符合張觀之意欲在局中自造水表一只將水數較明再行定議云 
[三誌李春來第二]  
　　前開報闗行王某之妾王周氏與自稱入籍日斯巴尼亞之金劬管姘識覇呑遺產逃匿租界經王妻王陳氏控奉道 
 
 

Page 19

 
 
轅札廨將王周氏提押各情兩紀前報昨奉公堂提訊原告延愛理司律師譯稱周氏不守婦道與金劬管私識將伊夫家產霸吞逃匿租界應請嚴辦被告王周氏延穆安素律師代辯謂周氏因與大婦陳氏爭產以致涉訟現周氏已經被押四天請予交保候訊李襄讞商之西官以案關姦騙巨金未便保釋判氏還押候下禮拜一再行訊核 
[違章多儲火油]  
　　救火聨合會查得洋貨店信泰祥愼泰興源隆昌葆昌等數家不遵定章將火油堆至數百箱之多核與章程所載十五箱不符爰即函請總工程局孫裁判將各店夥施仁桂王菊生王海記馬善甫等傳案訊罰施等以並非經手難以專主判各交保限交執事并店東到案再核 
[蘇藩來滬消息]  
　　聞道轅接到蘇藩署消息藩憲瑞方伯因有要公定於十八日乘火車來滬 
[調驗營弁有無烟癖]  
　　江南提憲劉華軒軍門前以屬下各營弁對於戒煙一事仍多朦混具結爰特咨請蘇撫派員調查茲聞上海右營中哨一隊王千總二隊馮把總右哨二隊趙把總前哨一隊李千總後哨一隊杜千總均奉調松騐看云 
[公餘中英夜社紀念會]  
　　十三日公餘中英夜社借大東門外老白渡街東區小學堂開第二週紀念會請顧霖周等演說並學生游藝午後一時開命來賓二百餘人 
[城隍祠壇]  
　　今日爲中元令節本邑城隍神例至厲壇祭享無祀孤魂前晚先由各會首到廟　神出堂行發牌點卯諸禮聞今日會中各儀仗亦極整齊云 
[核給男女押所造價]  
　　公共公堂改建男女押所現將竣工該匠頭應領第五次工料價銀五千兩昨已禀奉讞員寳明府轉請滬道核給 
[信船遇盗]  
　　全盛正和林仁記永泰豊四局信船於十一日晨駛至離禾三里之三塔灣地方遇盗搶去銀洋等物船人亦被敺傷 
[贈額酬謝熱心]  
　　此次皖粤兩省夏潦成災本埠丹桂茶園夏氏季昆次第演劇所收鉅資悉數充作振欵其踴躍好善洵屬可風現經安徽勸振所及廣肇協振所各製匾額一方其文皖曰桑梓情深粤曰勇於爲善特送至該園懸掛以留紀念 
[謝贈]  
　　法界商品陳列所於本月十三日起添設活社電光影戲所得看資除繳費外悉充賑捐昨承惠贈入塲劵四紙誌以鳴謝 
城内 
[姘妓女罰六元]  
　　杜采卿扭控姘婦洪陳氏到店胡閙等情昨由一路一區游巡官審訊杜采卿供開設紙店洪陳氏本係妓女曾與姘識花錢不少此次到店滋閙兇橫不堪扭請究辦洪陳氏供杜係狎客曾許娶婦人爲室豈知杜妻不容棄置不理求鑒判洪陳氏掌頰五十下驅逐出城杜采卿不合誘騙該妓姘識罰洋六元 
[告欠項限一月]  
　　萬茂木號主干城控兪森泰嫁粧店主兪仁基圖吞買欵昨奉游巡官提訊干供與兪往來貨欵曾付下正二三月期票六張共計洋七十元屢次向索游約反敢持蠻圖頼請究兪供欠洋屬實求請寛限拔還判限月底先還洋三十元餘洋四十元分九十兩月拔清 
[押遷]  
　　任宫氏至一路一區巡局喊控房客禹懋堂覇房捎租昨奉審訊任高氏供有樓面一間轉租與禹去年房東加租禹亦該照加豈知非但不允反將房租掯覇不付至六月止共欠洋三十五元有另現下情願减讓請予勒限搬遷禹供支　别駕判限月底遷出如違押追 
[相驗]  
　　盗掘坆磚牽涉敎堂之要犯毛鳳祥在押患病奉飭發堂醫治無效斃命昨日蔡觀察札委松海防查司馬到堂相驗委係因病身死諭飭棺殮候傳屍屬認領 
[官事] 　　 
　　候選縣丞勞　瑶昨日到道禀見新委塘橋巡局委員蕭泗勛禀知本日到差調辦北新涇巡局委員何紹先禀知十五日到差 
南市 
[做保煩惱]  
　　汪甘氏扭控劉周氏稱伊夫劉家俊托氏子汪潤甫担保在日商興隆洋行執業詎劉用空銀二百四十餘兩避去致累潤甫被押英廨等情昨日將劉提案孫明府判交的保出外迅將該行控欵赴廨理明 
[開燈吃虧]  
　　洪陳氏與奸夫談老虎私售燈吃經房主控由南區提押在案昨奉陳參軍訊實判談及陳氏各戒責二百下烟客唐阿美等七人各戒責一百下烟共銷毁 
閘北 
[包探革]  
　　巡警局偵探課員孫大令昨飭巡弁孫駿發傳革探趙永祥即趙德勝到案著將號衣號掛　笛警燈出如違當送總局嚴辦趙唯唯而道 
[總辦忙]  
　　巡警局總辦汪頡荀觀蔡因有要公於昨乘火車赴蘇謁見蘇撫 
新租界 
[水]  
　　白克路水爐公所義塜地近由徐某售於工部局改築馬路今晨正在工作忽有水爐同業聚集四十餘人前往喝阻停工各工人不允扭入捕房捕頭詰悉情由囑該業自向徐某理論不准再行滋閙一併斥釋 
[火]  
　　今日午後一點鐘新閘路江寗公所柴間内失火該所適在建醮入手衆多當即救熄幸未成災 
英租界 
[花園買辦失體面]  
　　趙信惠即姚新輝在勞勃生路十號維新避暑園内爲買辦私取園内物件爲園主洋人查悉控告中西官判姚交二百元入洋並保候查明於禮拜五再行訊究 
[電車工人大神通]  
　　聘白爾四十四號電車司機人周同生因在江西路附近將途人沈生泉撞倒碾斃由公堂訊押在案昨解復訊周延哈華托律師偕西醫投訴當沈撞倒後即送醫院醫治驗係右脚受傷不致傷命此係沈自不經心應請堂上察核中西官會商之下判周存捕房洋五百元暫行保出候見證到堂再核 
[停訊]  
　　今日爲中元令節寳讞員照會西官請飭捕房停解訊案一天 
[收贓]  
　　虹口元芳路裕源　舗收押賊贓均不登簿爲捕頭查悉昨飭包探王阿巧將店主馬堯裕傳至公堂中西官判罰洋五元再犯嚴辦 
[竊鐘]  
　　華捕敎練所新招之八百九十四號華捕趙金昌竊取所中擺　爲捕頭查獲將趙斥革昨解請究判押捕房一月 
[騙洋]  
　　徐雨林等控張阿五冒名騙洋一百八十元昨奉公堂研訊麑實判張押限二禮拜繳洋如違究辦 
[跌死]  
　　泥匠學徒張貴榮王順林前午後在南京路亭逹利洋行東首四層樓上因口角互扭失足墮下跌傷頭面當由巡街捕將二人車送捕房轉送仁濟醫院醫治詎張受傷過重逾時斃命捕頭飭探將屍車送斐倫路飭保報縣相驗 
[打死]  
　　廣東路正和飯店值掌人朱咸元被同夥朱阿德敺斃一案昨由捕房將兇手朱阿德解請復訊中西官查閱上海縣來文以被告已給原告撫恤代爲求免究辦自應從寛辦理判將朱阿德開釋完案 
[尋死]  
　　浙江路天來小客棧内昨有年約三十餘歲之棧客林愛桂吞服洋烟經棧主車送仁濟醫院醫治無效斃命當即禀知捕房將屍車送斐倫路飭保報縣淮驗 
[迷路]  
　　迷途小孩小香由捕解請訊奪據供寗波人年五歲判留廨懸牌招領 
 
 

Page 20

 
 
[瑣案]  
　　侍者郭桂生竊取洋東銀表判押西牢八月洋人控帥婦王張氏行竊衣物判押候查明實情再訊衣匠姚德福因欠洋人貨洋不還被控公廨昨奉傳案判姚交保候禮拜三訊奪流氓王富生擲包騙取婦人洪沈氏金圈判押西牢半年 
美租界 
[機車禍]  
　　洗衣司金叶乘坐機車至禮查客店送衣忽在半途敺破腦門由捕送入同仁醫院醫治無效斃命業經尸屬自行棺殮 
[汽車禍]  
　　昨有三十七號汽車在百老匯路撞壤瞿立子之人力車由捕帶入捕房以其自不小心斥不准理 
[醉生]  
　　前晚有一酒洋西人在西華得路胡閙由捕拘押候酒醒核辦 
[夢死]  
　　前日有一不知姓名人在閘北倒斃由捕將尸舁入驗尸所報由上海縣李大令蒞驗委係病故飭保報堂棺殮 
法租界 
[花烟間中之人物]  
　　魏朱氏前由吳國豐經手抵押於王張氏花烟間前日由氏之胞兄朱茂材　見報由捕房將吳等一併拘訊張氏稱朱氏於三月間由中領來出洋八十元抵押兩年有契可驗朱氏稱夫故後與劉姓姘識被前夫兄與姘夫抵入娼寮景明府判氏發堂擇配吳國豐及王張氏從寛各具改過品開釋 
[優伶場中之慣技]  
　　周連生前控岳母蔡錢氏將已嫁七天之女兒周蔡氏領回與伶入葉鳳仙同居一處控經捕房往拘人已避匿當將伶人及氏之官紗衫一併解案奉判交保著父至今無人保出原告昨又請追葉稱蔡女來家小的尙未起床迨起身入已出去棄下紗衫是實惟女母時將女兒嫁出接回再嫁是伊慣技求鑒蔡氏狡頼官以蔡等串通無疑判一併押追 
[東奔西走之巨拐子]  
　　男孩周金生係蘇州護龍街人被拐匪拐往汕頭旋又附輪拐來上海爲探查見解究周供年十五歲家有父母求請給資回籍明府憫之給予洋一元零用另將罰欵内提出若干作爲川資飭探送往蘇州交伊父母具領 
[巧語花言之火種頭]  
　　震豐烟紙店失愼一節蔡同福不認囑人放火並稱有唐關通因索賄洋五百元不遂買出王阿二等誣陷有胡雪卿之父及阿桂姐爲証等情已記前報昨公堂將唐胡等一干人傳訊唐稱與蔡素昧平生豈有索賄之理實遭誣陷胡供與唐蔡俱不謀面實不知伊等之事阿桂姐供並未親見索洋情事景明府以蔡所供俱是不實判還押候卜間定斷 
國外新聞 
[土國立憲成否之關係]  
　　十二日柏靈電云土爾其青年黨頒布文告表明信任新内閣之誠意内謂政府舉行新政能不違土王立憲本旨國民决不干涉並勸土民除去私刑陋習又電云土王接見駐土各國公使王以嚴守憲章自誓於衆十二日倫敦電云前任兵部大臣里若總督及宫内機密顧問員等現均逮獄裁判大臣里其白執鎗拒捕自窗内外擊卒亦被拘同日倫敦電云俄京聖彼得堡電稱有十爾其青年黨一隊業已行抵波斯台勃里斯現正分佈勸導波民擬合信奉回敎之國同居憲政之下每日電報德黑蘭訪事電稱傳聞台勃里斯波民現已宣告歸服土政府十三日倫敦電云俄政府已將英俄改革馬其頓政策通告各　以候各國覆文俄政府之意以爲土爾其旣已立憲各國施行改革凡有違逆上王意旨之舉未可遽行土政府勵精圖治俄固願表同情而不加以干涉惟土王政策若無滿意之結果則各國仍將行其改革政見英國擬在馬頓設立游擊隊之舉今亦同具此意 
[日本汽船沉没]  
　　十三日東京電云日本汽船盤柯九（譯音）自北海道滿載煤炭開赴橫濱於星期五日遇風吹覆溺斃二十八名船長等十一名遇救得生惟身俱受傷 
[韓國亂黨暴舉]  
　　十二日東京電云高麗東北哇台歇斯考符地方有亂黨殺斃日本漁民十一名濟物浦附近有暴徒拘留韓國漁船餘艘 
[齊伯爵擬復建飛船]  
　　十二日柏林電云德國有立會爲齊潑林伯爵募捐再造飛船者該會由德國皇太子發起現已頒發捐册四處集募新飛船日即可動工開造八星期内復可上昇各國人士亦均踴躍輸資以上譯字林報 
[美艦隊行抵新西蘭]  
　　十四倫敦電云美國艦隊業已行抵新西蘭奥克倫地方 
[馬其頓又起蠢動]  
　　十四日倫敦電云馬其頓暴動之事現已漸起布勒嗄利亞之人皆有占據敎長所轄村寺之意土爾其青年黨議會業已商定擬以嚴厲手段出而公斷 
[亞民潛入美境之故]  
　　初六日倫敦電云文戈武特别訪事電稱美總統羅斯佛宣述近曾派員調查中日人民濳入美境之故始知均由墨西哥及英屬哥倫布邊界移民委員暗與助力有以致此云 
[俄防土亂]  
　　初七日倫敦電云俄國黑海艦隊現已愼備出發蓋因土爾其頓起變政防有意外之事故也以上譯文匯報 
小说 
[學界小說風流太史]  
　　目錄　　　楔子 
[第一回]  
　　一夕話喚醒夢中人數萬言敷陳新學界 
[第二回]  
　　興學務北闕降綸音進文明南天施敎化 
[第三回]  
　　談算學忽來門外漢脫奇文笑殺箇中人 
[第四回]  
　　痛風潮名士登塲肆嫚駡頑民梗學 
[第五回]  
　　袁刺史求見柏留守章觀察拜會李制軍 
[第六回]  
　　毁偶像銷滅神權歸官辦改良校舍 
[第七回]  
　　說謊話研究新體操開大會公留杭敎習 
[第八回]  
　　陳劣跡敎習離堂受侮弄先生辭館 
[第九回]  
　　講幾何全校起風潮革學生無端爭意見 
[第十回]  
　　起紛爭監學員受辱撤差使敎務長坍檯 
[第十一回]  
　　懲無恥抵制敎務長變官制及放提學使 
[第十二回] 　　 
　　酒　花天春申小住偎紅倚翠太史風流 
[第十三回]  
　　信堪輿太史糊塗護同胞學台造謊 
[第十四回]  
　　春花秋月銷受中年暮雨朝憲忍逢神女 
[第十五回]  
　　孫桐卿喜認掌中珠眞梅谷怒革郭公子 
[第十六回]  
　　賣良朋大令得優缺吃花酒冤家逢狹路 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[初三初五初六日四御醫脈案]  
　　七月初三日陳秉鈞請得皇上脉尺軟未和左關弦細右均弦而帶數屬氣陰爲虚氣不能流絡脉營不能贯注經隧近日腰愈酸痛較前更甚且氣虧於營右部重於左部甚至俯仰轉側皆爲牽引以致内風上擾仍頭暈不平濕滯下行腿筋不制且厥陰尅脾胃當其要衝食後運遲滿悶作曖大便勿調溏泄不實以脉合證以證議藥素問云形不足者温之以氣無如少火化成壯火安敢重温又云精不足者補之以昧變胃不爲胃變安敢峻補謹擬調埋于氣味之中標本虚實均能照顧飯蒸於术一錢五分製首鳥一錢五分土炒當歸三錢金毛脊一錢五分去毛川續斷三錢炒夏麯一錢五分桑寄生三錢宣木瓜一錢生白芍一錢五分引用絲絡七寸切紅棗三個 
　　初三日張彭年請脉兩尺軟弱如前左細弦右部弦而微數仍屬氣分不足陰分亦虧數日來腰部酸痛較前更甚重於右者左屬血右屬氣則氣虚爲多痛甚則筋掣而跳又爲血虚風象氣血虚者中必餒故脾胃運遲而便溏至於頭暈耳鳴虚陽上冒腰酸體倦濕土中虚不受補惟主運中謹依前法以肝脾腎爲大綱而以和平之劑調理製首鳥二錢生於术一錢五分土炒當歸一錢五分金毛脊二錢桑寄生一錢五分宣木瓜一錢大白芍二錢半夏麯一錢五分橘絡五分用焦苡米三錢紅棗二個 
　　初三日吕用賓請脈左部數象較滅弦仍在右部無力尺尤甚諸症未輕故脈亦未復腿胯酸痛偏右較重牽引滿腰咳嗽低俯腰更甚右屬胃土胃主宗筋筋不潤故腿胯偏右痛運遲便溏嗌酸皆太陰脾土虚弱不能健運所致耳鳴頭暈腰痛仍髓海空腎氣不足故也細繹脈症乃眞陰眞陽之虧謹擬草木之質佐以至靈之品暫爲試服龜鹿二仙合異功散增減黨参懹山藥扶脾胄鹿爲陽善通督脈可治頭且龜爲陰善通任脈可治腰胯且鹿得龜而陽濳龜得鹿而陰化参苓健運中氣以冀上下和而肢體暢適上黨參二錢米炒懹山藥二錢炒酸棗仁一錢五分炒雲茯神二錢白蔲仁四分鹿角膠一錢五分蛤粉炒製龜板一錢五分金石斛二錢覆盆子二錢鹽水炒潼關蒺蔾二錢引用橘皮五分炒榖芽三錢 
　　初三日施煥請脈兩尺無力左關滯右關弦滑左寸細右寸弱症應腰酸腿酸痛右更重牽掣腰腿俱酸疼耳響嗌酸便溏等症查滯爲鬱滑爲痰無力爲虚皆由思慮傷神以致心氣不足腦爲之不滿耳爲之苦鳴頭爲之苦暈脾氣不足溲便爲之變運化爲之遲四肢爲之倦腎氣不足腰爲之酸痛腿爲之牽掣陰津爲之不固蓋奇邪走空竅津液少升必多思飲飲多恐有留飲在膈現將秋令肺金不肅故發咳肝鬱故嗌酸種種不足之象若專以草木藥品恐難奏效伏祈皇上怡情開爽再加以血肉有情之品量爲調攝或可徐見功效耳謹擬藥治並調攝品上呈桑寄生三錢桑螵蛸四錢石蓮肉二錢合歡皮四錢營草二錢西洋參一錢熟地炭二錢用砂仁末以酒炒炭略存性炒鬱金子五分清晨取仰荷葉内露水煎爲引 
調攝之品宜多用白木耳肅肺金以益大腸多用蓮子羹並牛肉汁培脾土以養胃氣多用葡萄並魚翅補腎以利膀胱蓋魚翅補陽不燥葡萄滋水不凝蓮子羹美補脾固腎牛肉汁補土驅邪白木耳益氣最清服可以止洩又古書云久病宜食佳宜每膳略帶此小菜些須尤如葡萄酒多年者亦可服 
　　七月初五日陳秉鈞請得皇上脉左右三部均見滑而帶弦數象尙未見平仍水虧火旺胃强脾弱所致耳管鳴響眩暈時生腰夸酸痛牽掣脾腎兩經爲之進退腎之封藏未必能堅脾之健運又爲不職昨夜大便兩次且復稀關乎胃家運行不利榖食不得盡化精華而變糟粕遂至氣怯神倦上下寒諸見證謹擬芳香以醒胃健化以和脾野於术一錢五分飯蒸白茯苓三錢炒夏麯一錢五分厚朴花五分生白芍一錢五分陳皮八分炙甘草三分廣藿梗八分金石斛三錢引用鮮荷葉一角紅棗三個苡米三錢桑梗一錢酒炒 
　　初五日張彭年請得脈尺弱關弦而滑微見數象溏泄兩次耳鳴腰痛體倦運遲水虧木旺脾弱胃强病機互有出入天時暑濕流行長夏又屬濕土似宜以運中爲首務謹擬健脾益腎兩和法土炒於术一錢五分陳皮八分雲茯苓三錢炒神麯一錢五分半夏麯一錢五分廣藿梗一錢生甘草三分生苡米三錢厚朴花八分引用荷梗一尺炒穀芽三錢 
　　初五日吕用賓請得脈左部弦細雷龍之虚火上炎右部濡弱脾腎之精氣不固欲清上宜補腦濳陽建中宜扶脾和胃欲益下宜滋水涵木然按法進方而耳鳴腰痛腿酸未減便溏夜間疊見蓋由腎虚不固脾虚受濕所致滋補調攝難得其平温中則助炎滋陰則傷脾塡塞則上下之機不暢斟酌損益擇善而從謹選清利之上品以濟陰陽之偏培水土之眞元以固後先之本南沙參二錢大豆黃捲二錢雲茯苓二錢白扁豆二錢金石斛三錢金毛脊一錢去毛炙女貞子三錢乾百合三錢薏苡仁二錢炒穀芽三錢引用橘皮四錢 
　　初五日施煥請得宗脉虚則下溜脉竭故耳鳴仍重脾腎濕故腰胯仍酸痛擬扶脾而不燥清濕而不寒爲要玉竹三錢金石斛一錢五分卑薢二錢偑蘭梗一錢五分苡仁六錢桑寄生三錢合歡皮六錢炒淮山藥二錢引用厚朴花五分如無佩蘭梗以藿香梗五分代之 
七月初六日陳秉鈞請得脈數減而轉沉細細而兼滑右關尙弦兩尺俱軟諸部脈情見爲叅差屬近日溽暑傷中中者脾胃也考胃脾屬土寄旺於四季炎夏乃獨主其權陽在於外陰在於内受熱皆能阻遏氣道更易停滯所以食物更少運行大便不調逹氣不流行則津液内虧心腎之證層出疊見耳鳴勿息腰愈酸軟腿筋掣痛甚至寤寐欠安眩暈頻仍上之虚熱口泡時起下之肢體疲困數日間不見遺滑者爲脈數得平也現雖虚不受補而攻伐分清諸品亦不敢用謹擬清養北沙參一錢五分法半夏一錢五分陳𥞊米一錢五分生白芍一錢五分黑料豆一錢五分廣皮絡八分白苡米三錢鹽水炒生炙甘草各三分抱 
 
 

Page 27

 
 
茯神三錢辰砂拌引用桑寄生三錢扁豆花十朶紅棗三個炒建麯一錢五分 
　　初六日張彭年請得脉數象較減而轉細滑而關弦尺部軟弱時暑熱流行脾濕更甚故大便尤易不調惟倦則體軟嗜臥消化不靈濕熱上蒙清竅爲之鳴弦濕流關節腰胯因以酸痛至於天熱而精關稍固下焦虚寒顯然可見上焦熱難進温補况治脾礙腎治腎礙脾此所以未易調攝也按症用藥惟隨天時之燥濕爲轉移脾腎之進退爲消息謹依前法仍以芳香醒脾甘淡養胃權爲調理生於术一錢五分抱茯神三錢橘絡六分炒苡米三錢鹽水炒法半夏一錢五分秫米一錢五分交籐一錢五分生甘草四分用竹葉捲心十四片硃染燈心二尺初六日吕用賓請得脈左尺略大關分弦數遲行部仍軟總屬脾爲濕困水不濟火之象脾不健運故食物滯化便溏肢體倦乏肝不潜藏故子丑時不能寐因子注於膽丑注於肝也寐不安則陰氣不足胃熱時見故作事覺滯行坐覺倦口中起泡以致火炎於上耳鳴頭暈水虧於下腰痛腿酸腿體虚不能受補故用藥難適其宜滋陰不宜滯膩補土不宜温燥盖滯則膩膈燥則助火謹擬清輕甘淡之品和胃氣以養脾陰滋腎水以制相火懹山藥二錢炒女貞子三錢大豆黃卷二錢白偏豆三錢炒金石斛三錢生甘草三分雲茯神二錢橘絡八分生白芍一錢五分引用生熟穀芽各二錢夜交籐三錢 
　　初六日施煥請得脈左部弦而帶數右部弱中弦滑尺更軟症腰腿掣跳疫痛耳鳴神倦食物不多大便不調現值夏季將秋爲脾旺肺相之時脾濕喜燥因腎病陰虚燥藥不宜按孫眞人所論腎病脾濕胃不和者應腹大腰疼失精耳鳴等症所以心肝脾腎相因不足矣故有陽維脈絡陰持陽氣跳陽鬱於陰則酸總之陰虚陽逆脾胃不調前從陰陽樞注意欲升清以降濁今在陰陽維用心欲清火以濟水庶不碍及脾濕水也謹擬藥味上呈　玉竹三錢合歡皮四錢白芍八分酒炒金石斛一錢五分以牛乳同小於术炒去油桑螵蛸二錢苡仁米五錢絲瓜絡四錢法半夏二錢生甘草八分眞珍珠二分研極細末爲引 
湖北兵工廠機關學堂日敎員上鄂督意見書 
[關於機關學校生徒敎育之方針]  
　　凡事之成功如何全視夫創立時之方針如何故當初定基礎時所關極重大未可漫言創立也今該校之創立方針若何未嘗確示本職能否肩重任以副當局者之希望使之一無遺憾固自不敢預言惟就平日所見聞并玩味各國現時之此種敎育制度用敢分項陳述自已之意見質諸内外之衆議因爲當事者指定對於該校之一定方針是則所深望者一生徒之觀察 
（甲）學生之志想與從前之目的相乖異似無有希望海上生活者宜確定其志向 
（乙）德育上之發逹甚完足 
（丙）知育上之發逹不同特求理之感念薄弱者多 
（丁）體育上之發逹雖甚完足習練嫌少 
二生徒敎育之方針 
　　依以上之壯態先宜專選有海軍出身志顧自其内定採用員數依下所定敎授法互相關聯養成海軍機關官員之性格 
（甲）科目機關學數理學見取圖及見學銃隊體操柔道機械體操 
（乙）學期之區别 
　　分二年爲第四期自第一期至第三期止於學術與見學以最後之第四期爲實地之見習使乘艦船誡應各期施行之 
（丙）敎授科目 
　　機關第一期罐第二期機械第三期補助機械數理學（關於機械學必要之　科數理） 
製圖學第二期第三期敎授見取圖及見學時間以製圖學造船學第三期末或第四期内敎授搆造及原理 
三對於此方針之設俻 
（甲）減現在之生徒含二十或三十名組成二班現在生徒之學力不獨不平均且艦内塲所狹隘無由同時使多數人員見學故定爲上述之人數籍以便施敎詢一急務也 
（乙）助手帮敎之必要 
　　當局者於世界各國此種學校敎育制度諒必通逹無論何國皆逹中學程度卒業　約使三十名以上高等官及相當之助手敎育之四年或六年此普通之定制也故該校内至少須有助手三名選用其受有各種專門敎育者 
掌機兵敎程卒業者一名 
掌電機兵敎程卒業者一名 
掌丁機兵敎程卒業者一名 
以上於敎授上來伎從軍於艦内之作業預於敎授用軍艦養成下之卒使確有心得以俻將來錄用尤爲得策 
（丙）通譯之必要三名 
陳氏之外須通數理者一名及普通通譯一名共爲三名 
（丁）圖上之必要三名 
　　使製造生徒敎授上必要之圖面 
（戊）敎授用軍艦一隻 
　　實地見學或見取圖敎授上數日既經分解即有實施之必要故宜特俻隻供生徒用規定非萬不得已時不得使用但至必須使用時略宜於十日前通報用完仍須復舊 
（已）兵丁廠機械廠 
　　生徒工業研究上必要之塲合宜與工兵廠預先交涉聽許使用其適材料及工塲 
（庚）小蒸氣船一隻之必要 
　　以便生徒因見學或見取圖得隨時往復於艦船 
（辛）敎授用軍艦之完成圖面一則 
　　以上之設俻準目下之狀况二年間略可養成通悉軍艦操縱之機關員芻見如此伏乞鈞裁 
 
 

Page 28

 
 
来函 
[防疫良法]  
　　夏秋之際每有疫厲流行甚則死亡相繼深爲可憫茲有錦文大黃防疫之法異常簡便吾家行之數年頗能奏効傳之親友無不獲驗今間漢口患疫甚烈且已傳及九江鎭江滬上爲江水流止之處尤當未雨綢繆故將此法登報以廣傳流倘有人將此法傳至漢口等處功德莫大焉其法用錦文大黃兩塊每塊約三錢左右盛於碗内每日製飯時蒸於飯上至吃時移去用碗蓋蓋好置於灶廚内日日如是大黃不必更換五六月起蒸至九月杪棄之黃隨安堂啟 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
