# 1891 - 173 - 4906532

 

Page 1

 
 
[第二次開印二十四史] [  圖書集成局啓]  
　　啓者本局所印二十四史紙墨精良校讐詳盡細心參酌有美畢臻是以招股之時購票者卽爭先恐後迨去冬告竣除售出股票外局中尚留書二十部現可出售每部收現洋五十六元并以購者源源而來深恐不能遍給因又續印准明年正月告成其精妙與第一次所印無殊决不稍有苟簡諸君子如來購票每部仍價洋五十元先付二十元餘俟出書時找足至從前已購股票目今尚未取書者請卽移玉來取以便先覩爲快也肅此布聞伏維雅鑒 
[新印左文襄奏議繡像三國演義出售] [  圖書集成局啓]  
　　二書俱用本局新式鉛字印成校對裝潢並皆佳妙夫文襄公中興碩輔奇才偉略並世無雙其條陳赭宼之披猖敷奏官軍之犀利老謀勝算實堪嫓美武侯披閱之餘猶如見公生平事業焉三國演義原本正史義正辭嚴扶正統而斥奸雄足令人心目俱快而又卷首冠以繡像每回更倩名手繪圖書中行列井然圈點精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不可 
[外洋宜設公塾以訓華人子弟說]  
中外通商而後華人之出洋貿易者年盛一年如新加坡檳榔嶼火奴魯魯古巴卑魯新金山舊金山紐雅克以及日本之長崎神户大坂横濱總總林林多以十百萬計其人大半傭工餬口藉一手一足之烈謀衣食而畜妻孥雖受欺凌亦所弗惜誠以利之所在人皆樂於趨之也亦或富有資財牽車服賈開設大行號以牟什一之利輕身而往者往往滿載而歸甚且鬻田園長子孫家於斯室於斯海外遺民幾不思復我邦族我皇上民胞物與深恐此輩覊身異域或不免見侮於外人因設星使以駐彼都復分派理事官赴各埠凡遇獄訟爭鬥錢債諸務例得與各地方官會同辦理辦理不决則禀由星使逹之外部齗齗然據理以爭俾我民得所依歸不致常年受屈蓋自光緒二年八月十三日總理衙門奏奉諭旨簡派大員常駐各國明年九月二十五日奏准派設領事後凡我黎庶無不歡聲雷動深頌覆幬之恩矣顧僕以爲聖人之論保民富庶後必加以教誠以民而不知禮義雖曰富强有效終於椎魯無知也今之航海謀生者或如巫臣之盡室偕行或如蘇屬國之娶有胡女生育孳息人口日多持籌握算之餘惟是令肄習西文以便與西人相問答問以華字而竟茫然叩以華書而更昧然我恐再閱數十百年勢必并華語而亦遺忘坐令數十萬赤子蒼生淪爲被髮左袵誰司保護之職問心能不歉然乎僕觀泰西諸大邦其學校皆由國家設立子弟勝衣就傅卽令入塾讀朝一切火食束修悉係官中支給是以山陬海澨斷無不識字之愚民日本雖僻在亞細亞之東地方祗有數千里而通國學校多至三萬一千七百九十二所教習多至九萬六千八百三十三人卽各國之襥被來華者人數尚屬不多亦無不設有書院日本更就滬上創爲貿易研究所麕聚生徒其内朝考夕稽用能使會計之餘漸知向　獷悍習氣一變而爲儒雅風流也我中華亦宜於各國華人聚集之區由星使創立公塾令華人之凡有子弟者送入塾中禮延名師爲之課讀除四書五經子史之外更講解聖諭廣訓藉以宣播皇仁如是行之庶幾養與教兼施深合聖人之治道而凡生長海外者亦得漸以涵濡禮義篤志誦弦不致他日回華而不識不知竟似狉榛未化歟或曰子之言是也然設塾則須籌經費試問將何所取資意者言之非艱行之惟艱雖屬意美法良亦惟空言無補耳曰是不難各處通商口岸皆有會館亦皆有巨商當創設之初不妨勸令會館中先墊出公費若干餘則令各巨商應付然後從牌費中提出按期一一攤還或則將牌費略加諒我民亦不致嗟怨至於常年費用則子弟之入塾肄業者責令津貼若干尚何憂經費難籌以致左支右絀哉或又曰塾旣設矣塾師將何從延致曰是亦有道必如華人之教法逐一爲之指授則一人僅可教十餘人海外夙少經師必致皋比虚設今當叅用西法分别學生年歲作爲頭二三班一師管教一班同此一班卽同授此一書及背書則次第蟬聨每生各背一句豈非事半功倍不必多延教師歟且師亦不必延自中華也僕嘗游歴東瀛見各埠租界中有用白木板大書中國學校者有門貼經蒙並授字様者問之知者云係華人所設蒙館大約其人不必皆文理不通惟是海外飄零居停難覔不得已而爲三家邨學究以博朝饔夕飱耳今誠令其將蒙館閉歇在公塾爲師體面旣崇安見其有不樂就者更何必迢遥數萬里另由中華聘以出洋哉非然者生長外洋惟識外洋風俗養而不教本性漸移坐令中華多一出洋謀食之人卽爲外洋增一百姓他日者傳之數世幾不識祖宗之原籍何邦恐非我國家保民如赤之至意也或聞斯言首肯者再乃操管作外洋宜設公塾以訓華人子弟說 
[太液澄波]  
　　右翼前鋒統領爲咨報事本翼現接承辦兩翼八旗值日所有揀定右翼前鋒叅領一排五人前鋒侍衛一排三人廂黄旗護軍叅領一排五人廂白旗副護軍叅領一排三人廂藍旗護軍叅領一排五人副護軍叅領二排六人共七排計二十七人定於本月十二日加班帶領引見相應將排單附送咨報奏事處查照○花翎四品銜户部郎中顧漁溪正郎簡授内閣侍讀學士嗣奉諭旨顧潢現已補授内閣侍讀學士着仍在軍機章京上行走欽此内閣接准此旨後立卽知會顧侍讀具摺於三日内呈遞謝恩○大金吾福敬文三堂憲定於本月十三日辰刻在地安門外帽兒胡同步軍統領公署内揀選步軍營廂藍旗協尉一缺廂黄等旗副尉二缺委協尉一缺正白等旗步軍校五缺委署步軍校二缺並拔補各固山六品領催三缺七品領催四缺隊長四缺已傳知應行入揀各員弁兵丁等各備弓箭於是日前赴提署預備揀選拔補各缺勿悞○海贊廷院卿之繼母太夫人跨鶴西歸延集喇嘛道士大建道塲三日並以紙糊成樓庫金銀山尺頭整碎金銀古玩陳設各桌四季花盆等件用火燒化擇吉十三日伴宿十四日卯刻發引所有大槓棺罩儀仗由燈巿口永利槓房預備煥然一新觀者咸稱羡不置○粤東粤西福建考官爵里住址錄左福建正考官瞿子玖著作郎鴻禨湖南善化縣人同治辛未科進士現官翰林院侍讀學士寓宣武門外教塲五條胡同副考官叚太史友蘭江西永新縣人光緒已丑科進士現官翰林院編修寓棉花上四條胡同惜字館廣東正考官徐季和副憲致祥江蘇嘉定縣人咸豐庚申恩科進士現官都察院左副都御史寓宣武門外土地廟下斜街 
 
 

Page 2

 
 
副考官周太史樹模湖北天門縣人光緒已丑科進士現官翰林編修寓騾馬巿大街蔴線胡同郢中會館廣西正考官劉太史玉珂湖北安陸縣人光緒丙戌科進士現官翰林院編修寓宣武門外新開路副考官宋太史育仁四川富順縣人光緒丙戌科進士現官翰林院編修寓　家河沿○内閣侍讀貴秀謹禀中堂爲禀聞事由侍衛處送到清字諭旨一道皇上明日辦事用膳召見後由勤政殿乘轎出德昌門西苑門進西華門隆宗門内右門還内入齋宫欽此○吏部以現任户部尚書翁同龢恭逢恩詔應得正一品廕生請以繼孫翁之廉補承恩廕當卽查核本部辦過成案均屬相符應如所請准予補廕等情繕具題本循例進呈請旨五月十二日奉硃旨依議欽此○國子監爲曉諭事准禮部文開議覆御史吳光奎條陳廣東省錄科人數不得逾七百名之數等語於二月二十七日具奏奉旨依議欽此通行遵照在案本監現擬於七月十一日廣東省考到十五日錄科爲此示仰該生等知悉務宣遵照該省錄科日期早日赴監報考騐照毋得自悞○署理四川提督本任四川重慶鎭總兵錢軍門玉興三年任滿奏准陛見本月初十日抵京在東安門外煤炸胡同賢良寺中暫駐襜帷具請安摺緑頭牌於十三日子刻齎至西苑門先將安摺二扣交奏事官分行呈遞皇太后皇上御覧旋將緑頭繕牌一支齎交樞垣於膳前呈遞旋於第二起入見勤政殿垂詢川地邊情戎務軍門跪奏畢退出西苑上卽乘轎還宫軍門跪伏路旁俟大駕已過然後回寓○禮部爲咨報事漢檔房案呈本部精膳司郎中陳兆奎升補廣西平樂府知府所遺郎中一缺揀擬正陪於光緒十七年五月初十日帶領引見奉硃旨禮部精膳司郎中着擬正之高蔚光補授欽此欽遵到部相應咨報軍機處查照○通州大西倉漢監督現在懸缺例於京倉各監督中揀員調補刻經祥許兩倉帥公同遴得儲濟倉漢監督吏部郎中王琛應卽調補通州大西倉監督除檄飭王琛遵照外已分咨吏户二部查照矣 
[璇宫課織]  
　　前奉皇太后懿旨在西苑門設立綺華館命總管内務府大臣福箴庭大協揆總司其事咨由浙江尚衣購備經緯絲觔機張器具織紡練染工匠養蠶婦人管解入京以成斯舉業已錄入前報兹悉明尚衣已購備各色經絲五百斤各色緯絲五百斤織江綢織紗織紡綢機張三分運機運車練染等項器具全副招雇通曉織繅練染管工一名工匠十名經歸安縣招覓養蠶婦人五口已於四月十六日由浙押送起程航海入都點交内務府以供綺華館需用等情專摺入奏本月初九日奉硃旨該衙門知道欽此按蠶桑爲中國自然之利延至今日不免漸爲外洋所奪今者皇太后以親蠶爲天下倡特於禁禦之中研究織繅之法從此後宫嬪御大内才人咸得以妙手靈心贊襄黼黻村嫗里婦逖聽風聲其有不益勵蠶工勤修女職也哉 
[營口叢談]  
　　前任山海關道誠觀察訓丁艱後虧短庫欵交代不清日内尚在署中未離任所致新署道希觀察暫假悅來店作行轅刻閱邸抄知山海關道以現任山東督糧道善聨調任大約木樨杳裏卽有旌節遥臨矣○今年油荳兩宗本可望其减賤不意去歲粤省花生告歉民間改用荳油以致今春各輪船運往粤東者爲數甚巨巿中價值層累益高現查合巿存油祗有三萬簍約計自此至封河時節連本營所出祗共八萬簍有奇恐出貨不多銷塲極旺不免有匱乏之虞矣○去冬苦旱農民皆有赤地之憂芒種迄今連得大雨禾苗菽麥彌望青葱胼手胝足者流咸謂好雨知時可慰滿篝滿車之望矣○端陽時節生意寥寥惟酒肆戲園最爲獲利緣邇來新設銀爐雜貨鋪多至二三十家當未開巿之前例以優觴讌客是以其門若巿幾致應接不遑云 
[錢儈造謡]  
　　天津私錢毛帖充斥巿廛爲害閭閻實非淺鮮道憲禀明李傳相設立清泉公所嚴密稽查闔郡十六行均稱利便嗣有人控司事將代取之帖任意侵挪公所遂廢私錢毛帖充斥如前府憲不忍良法美意廢於半途詳禀道憲變通章程仍就府署設公所裁革十六行津貼另委經歴督率書差經理凡送到毛帖按卯由公所支給大錢於是攙和折扣支延等弊一洗而空乃有妄造謡言者謂公所功不補過錢鋪亦以私錢不便公然行使謡諑從同太守洞燭其奸詳明出示略謂公所之設於換錢局諸形不便自係實情此外則有益無損何亦雌黄信口正不知是何居心本府下車之始卽經出示如有與民不便等情准爾等呈明酌改清泉公所係爲便民而設其中或有弊竇亦准呈明聽候核奪惟不得造言生事致干咎戾刻已張帖通衢矣 
[之罘石刻]  
　　張朗帥旣莅烟臺簡閱營伍卽於上月十六日赴旅順口折而至威海衛會同李傳相閱視各防營及兵輪船操演事畢又騐看鐵船塢及各處砲臺旋赴膠州查勘海口旌節迤邏向西順道閱卽墨萊州營伍傅相則於膠州遄回津郡本月初二日道出烟臺小泊片時鼓輪出口○本月初一日俗稱小端陽各鋪户皆高懸蒲艾與重五日無殊習俗相沿亦足異也○醫者某甲略識之無卽自命爲扁盧之亞不特靈蘭秘籍素所未聞卽藥性賦湯頭歌恐亦從未寓目一日爲細柳營中人治疾悞用毒藥登時暝眩不堪急以緑豆湯解之始得免於慘斃旣愈卽於端陽日造門叩謝一言不發突出剌刀揕其胸甲負痛而奔狂呼救命衆鄰麕集始不致於喪身說者謂若此醫者普天下幾多若恒河沙數惜不遇赳赳武夫耳否則一一餉以湛盧庶足令枉死城中人齊聲呼快○本月初七之夜大雨傾盆至黎明乃止大田禾稼旣霑旣足無不欣欣向榮矣○某甲少年桀驁自恃男兒好身手時時顧盼自雄一日與同類某乙不知因何起釁突出一指摳其瞳神鮮血狂噴眼珠迸出乙控諸案現已被拘諒不免照例懲辦矣○南洋兵輪船於北洋會操後護送李傳相回津本月初八日鏡清等三艘初九日開濟等三艘由天津回烟聞俟陸續到齊添裝煤火卽須游歴東洋云 
[潯江梅雨]  
　　統領水師譚斌廷軍門文秀月初率帶砲船來潯防護已列前報兹聞軍門於上月巡閱贑州太和吉安等處水師事畢回省卽奉德大中丞覈委統帶水師來潯會同水陸各防營保護教堂嚴查匪類軍門年富力强昕夕從公不遺餘力遂致感受暑熱潯城各官均往視疾軍門一槪擋駕謙光可挹聞者翕然現聞已占勿藥矣惟見水陸營伍防守周密各教士均已回住教堂照常安處宵小潛蹤地方亦甚靜謐軍門於十八日諭飭各砲船照舊駐紥嚴防一面乘坐長龍砲船回省謁見德中丞面商要公是日清晨軍門飭差往各衙門辭行旋卽解維下駛九江鎭道等員出城送行軍門坐船早已揚帆出口矣○九江後街祥太茶棧日前收到子茶多件由司事廣招婦女入内揀剔有某雜貨店之女衣履整潔風致嫣然貪此蠅頭微利遂亦姗姗而來與鄰右某嫗同坐一處忽因細故一則嬌聲微諷一則惡語相侵適雜貨店傭工某甲在門外遊玩見女郎受辱不覺怒髮衝冠一躍而前疊批隣嫗之頰隣嫗不肯稍讓扭作一團勢甚洶洶棧主卽請保甲委員彈壓朱委員帶勇而來訊悉情由以婦女揀茶口角原是常事男子何得揷身在内顯係不安本分喝令重笞百板其事遂了 
[袁江雜錄]  
　　初八夜大雨如注簷溜聲喧是日河水漲至四尺有奇清江越閘下已可泊舟矣○初九夜越河頭某姓家失愼警鑼四出火會紛來立卽救熄僅焚去草屋六間○公濟衣莊去冬移設太平樓南首旋卽閉歇今因宿貨屯積仍於大街列肆出售○清淮選鋒馬隊緝得盜犯一名押解營務處飭寄縣獄以候審辦 
[四明銷夏錄]  
　　寗紹台道吳福茨觀察現因天時炎熱民間疾病滋多特製痧藥施送此亦恫瘝在抱之一端也○現當青黄不接之際米價略漲較之上月每石約加二角而白荳出自餘姚因該處所種之荳收成大减其價漲至每石二元二角惟柴價平平無甚上落○寗郡四鄉秧已揷齊農人因亢晴已久晝夜以桔槹從事適十七晚油然作雲沛然下雨至天明始止自此高下田疇旣霑旣足足慰三農之望矣○某甲者 
 
 

Page 3

 
 
素以担負爲生涯年强力壯每於酒後自誇其能一日爲同伴招飲三杯耳熱馬脚漸露見某米棧方運榖袋每人祗負二袋重僅二百斤甲笑曰是區區者不值乃公一笑同伴謂之曰子能倍之我輩當沽酒巿脯以酬子勞甲欣然首肯躍入舟中取榖四袋疊承肩上甫登岸適河埠石滑偶一失足榖壓於身身觸於石立時噴血後經延醫救治雖不致死命然受傷不淺恐不免成殘廢人可恃血氣之勇以自逞乎哉○南門外石碶某烟攤主一日早眠未起忽聞叩門聲甚厲問之不應披衣而出則見一人手持木棍一若尋釁而來者某急閃避其人挺然入室見物便毁不啻孫行者之大鬧天宫某從後門逸出呼集隣人幇同拘住不發一言急召地保至始知係同里某姓子久患瘋癲是農防範稍疏逃逸出外致動意外干戈旋由地保押歸逼令修理門户賠償物件某姓一一允諾卽將瘋人拘繫以免後患 
[東甌宦轍]  
　　　温州府德峻臣太守因公晉省已於初五日黎明坐鹽局小火輪回郡俟城門啓鑰立卽乘轎歸衙印委員不及迎迓次第赴署禀安○浙江提督馮南斌軍門因巡洋之便乘坐超武兵輪於初三日駛抵甌江在城文武員弁瞭見兵輪戾止咸以爲五馬公旋及下椗江干方知軍門惠然肯來聞軍門因患足瘡訪醫而至小作勾留卽於初六日展輪東指○新委平陽古鰲頭厘局委員金叅軍遵祖乘輪來甌約二十三四日到局接事云 
[諄諄曉諭]  
　　杭垣前有匪人徧貼匿名揭帖冀以煽惑愚氓現由仁和縣高大令錢塘縣束大令出示禁止其略曰杭城教堂之設相安已久近有不法匪徒誣衊教堂遍黏匿名揭帖滋生事端除密訪懲辦外理合出示仰軍民諸色人等知悉爾等須知洋人教堂原爲勸人爲善　院學堂尤爲善舉不得揑造謡言摇惑人心如敢故違從重究治等語貼於横大方伯廣濟醫院門首杭城守都閫府亦出四言告示貼於馬所巷信一教堂照墻大略相同不復贅錄 
[西泠小誌]  
　　前紀杭垣禁止旌德觀温元帥賽會云云是日有高蹻一起扮作翠屏山故事導以鼓吹閒行街巿聊以解嘲不料爲某署差役所見當卽捉住拉將官裏去仍穿戲衣並未更換而面上塗抺脂粉煤墨等亦不令洗去故見者咸譁然嘲笑謂其樂極生悲也○杭垣近有一種戲班名曰串客戲脚色不多所演無非淫穢之事摹擬入神大傷風化下皮巿元帥廟於十六十七十八等連演三日藉以敬神夫聰明正直之謂神以此敬神神其饗之乎爲民上者當與男女班一例禁止也 
[雙珠忽墮]  
　　金陵城北張姓者以開設機房爲業昆弟二人均已授室妯娌之間不免貎合神離箕帚詬誶耰鋤德色非一日矣節屆天中循世俗例以角黍饋送戚串家嫂送母家五十枚送弟婦母家四十枚弟婦知之以爲同一母家何得厚薄若此心甚不平經嫂婉言勸慰怒始解初十日弟婦之妹省視阿姊嫂僅巿魚一尾藉以娛賓弟婦勃然曰汝阿兄來必羅列杯盤旣多且旨彼何奢此何儉也同受阿翁庇蔭汝欲故爲軒輊耶始而詈繼而哭嫂不肯相下唇鎗舌劍之餘忽揪髮對搏扭作一圑弟婦大呼一聲暈絶於地但見石榴裙底鮮血淋漓墮下一肉塊乃尚未成形之嬰孩也小姨奔告父母問罪之師頃刻畢集正擬得嫂而甘心嫂忽捧腹大呼屈腰不起衆人環視之乃知嫂亦小産玉種藍田殊非易易一朝口舌致損雙珠彼婦之愚抑何可歎次日嫂之諸姑伯姊與弟婦之戚黨各執一詞憤憤不已欲奔訴上元縣署途遇巡查委員喝問何事兩造各訴顚末委員謂爾等各有不是然各墮一胎已足相抵瀆訴何爲乎往者不可諫來者猶可追不如回家安分之爲愈也兩造遂廢然而返該巡員可謂深得模稜了事之法 
[茸城消夏]  
　　北河家橋在莘莊迤西係華亭屬境也其地有楊金氏者青年守寡節勵氷霜生有一兒尚在垂髫年紀夫兄楊阿福心懷不良欲將該氏逼醮以爲肥已地步念表姪徐某尚未有室遂令其變賣産業納該氏爲妻計議已定遂爲强刦之計一夜漏下三商撞破該氏臥房强掖而出逼令與徐成婚氏涕泗滂沱項不爲屈阿福以其倔强喊同烟舘夥甲乙兩人拾取樹條肆行毒打並用蔴索拽上梁端至再至三死而復甦阿福懼其遁出擅將黑索繫諸空房然猶兾其改志也事爲氏父金某所聞前往探視挈同女兒外孫並兇器奔赴華亭縣署喊寃葛大令立卽升堂飭忤騐得遍體鱗傷目不忍視據氏供夫兄阿福名雖將氏配與徐某實則待事定後販賣滬上兾獲重金大令訊問再三立卽籖差提究此種凶惡刁徒實爲有生所共憤賢有司執法如山必當從嚴處置也○葉謝莊九圖婦某氏花信年華丰姿俊俏其夫某甲半生碌碌出外經營未能與床頭人常相厮守鄰村李某等見婦而艷之以爲奇貨可居密與唐姓薛姓羅姓商議定妥於前月間賺氏他往載至平湖縣境廣兠主顧選購者接踵而來氏顧謂衆曰羅敷自有夫祗以偶墮匪人詭計浪跡至此公等幸勿爲所惑李等見事不諧乃密託某蟻媼輾轉求售竟得厚貲而返羅某以分肥不遂暗遞消息於甲李念悶戎蘆業經打破勢必根追而後已遂負荆請罪於某莊董力求排解願出番佛二百尊以作甲另娶之費甲不允恐不免涉訟公庭也○有地名松隱者在郡治西南三十餘里係華亭金山交界處也上月初十左右有某甲開塲集賭累月不輟廊下地方光蛋混名飛虎將者聞而心動糾合十九圖黑衣餘黨徐某沈某及客民李姓等駕駛鎗船數艘膽敢於本月初七日前往該處與賭匪格鬥鎗礮齊施如臨大敵相持至一點餘鐘之久汛弁朱某聞警彈壓立卽解散幸未釀成巨禍而賭首某甲未肯歛跡復於十一日遷往華金交界之後岡鎭明目張膽旗鼓大張他如亭林吕巷等鎭亦時有牧豬奴戲擾害閭閻刻經南鄉各莊董聨名禀請澈究除莠安良是所望於爲民父母者又婁縣西鄉何家村地近泖湖本爲賭匪淵藪其地有沈某者癖嗜摴蒱藉博進之餘資供烟霞之嘯傲爲汛弁林某所知面禀中叅府劉鎭戎移知婁署張肖芸大令立派幹役拘提本月望日沈適赴郡索取賭項小矩於西關某烟館中搦管横吹領略此中風味爲某役偵知拘入縣署張大令立卽提案研訊沈供於某年納捐監生子某初入釁宫等語大令喝令掌責二百下押入飯歇等吊騐監照後再行察究 
[潯陽喜雨]  
　　九江南北兩岸所種田禾豆菽無不青葱可愛惟仲夏以後雨澤愆期河流甚涸農民得以桔槹從事均已勞瘁難堪此外下隰高原無水灌漑者俱見龜坼紋德化縣張大令趁此防務稍鬆正擬設壇禱雨十七日午後忽見陰雲四合雨師風伯連轡而來簷溜聲喧通宵逹旦至次日辰刻始止遠眺郊原生機蓬勃於此歎蒼蒼者之愛民無乎不至不待有司祈禱早已大霈甘霖彼釣譽沽名之輩思貪天功以爲已力者其亦可以廢然返矣 
[傭婦吞烟]  
　　九江某洋行買辦某甲與通事某乙在六間頭地方各賃房屋一椽俾眷屬有所棲止所僱傭婦不時往來道短說長不免滋生事故十三日又因細故娘子軍各張旗鼓再接再厲聲逹户外甲婦乃詆傭婦王廖氏之短氏變羞成怒在甲門首尋釁誓以性命相拚旋經多人勸解給以大錢三十千文氏慾壑未塡復於次日與其夫某丙至甲家喧鬧頓吞阿芙蓉膏蓄意圖詐不期吞烟過多立時毒發甲家卽倩西醫診治無效而斃赴德化縣報請相騐不識將來作何了結也 
[人天渺隔]  
　　督辦漠河金礦李秋亭觀察之靈柩道出滬江擇本月二十三日開弔曾列報章兹聞昨日暫借四明公所設幕各官紳均往弔唁素車白馬絡繹於途 
[滬南火警]  
　　有名了頭者在本邑南巿小普陀橋南首開設蘆蓆店前晚十二點鐘時不知如何遺火以致蘆蓆被燬勢若燎原二十三鋪地甲立卽鳴金報警輔元堂果育堂復善堂坎濟社花業錢業道轅各洋龍先後馳至竭力灌澆計焚去樓房二幢拆去平屋二椽火始告熄 
 
 

Page 4

 
 
[嚴申門禁]  
　　欽加同知銜升用直隷州正任南匯縣調署上海縣正堂袁爲出示曉諭事照得本縣奉道憲面諭與劉叅鎭面商此邦環海濱江華洋交錯五方雜處人類不齊禁暴詰奸實爲第一要義各城門進出其人如梭自晝至晚絡繹不絶甚至深夜城門已閉有以照會請開者有以名片請開者一人導其先衆人步其後積習相沿殊非愼重之道今限各城門子晚十點鐘局閉無論何人扣關俱不准開放如遇奉有要公不能不納務以對牌爲憑守城官兵查明無訛然後准開仍向執有對牌者向明同伴幾人照數放進此外不准附從似此匪類無可混跡閭閻藉以安謐而且城外租界烟館妓寮戲園書塲以及茶肆酒樓無一非蕩心之所一至夜間益形煩擾年輕子弟往往墮入其中沈迷不返而各項店夥以及手藝經營者亦不免因此浪費失業自城門早閉之後進出不能自由旣免其耗費錢財又得以養息精力棄邪歸正悉由乎此實於地方民生兩有裨益爲此遵飭示諭諸色人等以及守城兵丁一體遵照須知此次城門定限至夜早閉不准私開係爲安全我民起見爾等務宜仰體道憲愛護之苦心勿負本縣誥誡倘有藉此滋擾則是自外生成提撕不悟懲創繼之不得謂本縣執法嚴明也守城兵丁尤應實力奉行劉叅鎭賞罰嚴明當爲爾等所素悉其各凛遵特示 
[犯首離滬]  
　　蕪湖鬧教首犯王光經傅有順正法後奉劉峴帥札令將首級解往揚州鎭江等處懸竿示衆旣復解至上海袁大令發往董家渡製造局二處懸示業已三日觀者幾至塞途昨日大令飭差隨同原解委員將首級解赴松江蓋是處亦有匪類造謡故懸示以昭炯戒也 
[失票糾葛]  
　　有某甲者失去當票一紙找尋無着遂至當鋪掛失鋪中人告以已有人來贖去甲自認悔氣無可奈何前日行過王家碼頭裏街至某烟舘過癮目見原贓具在遂向烟館夥商議意欲購回烟館夥非但不依反扭甲毆擊甲忿無所洩據情訴知十六鋪地甲地甲出爲調停令甲照當本八百文加倍出資購歸并責令烟館夥向之服禮其事遂寢 
[縣訊拐匪]  
　　上海會捕局線勇嚴頌眉在途拿獲誘拐太倉小孩顧桂泉之匪犯王梅卿卽王茂和又在新閘拘拿竹工趙錦福並在王身畔搜出賣孩契工紙一併解送法公堂葛同轉提訊之餘送縣署訊辦此已詳列報章矣前日之晚袁大令飭差將孩帶至身旁婉言詢問供稱姓顧名桂泉年七歲太倉人父親阿二向習皮工此次被周煥誘來出售與王計洋銀三十元聞王挈帶來甲意圖轉售現欲回家安度不願隨王大令又提王及趙研訊王代稱此孩由伊伯顧貴文求售小的由趙囑令買取並無誘拐事情趙供稱小的年甫二十七歳於本年三月娶妻生子與否尚難逆料豈有先撫螟蛉之事此事係被寃誣大令着將王收所趙交的實人保去孩發往善堂留養 
[英界公堂瑣案]  
　　譚朝榮張錦文邵小春貧病無依沿街露宿先後由巡街捕舁至捕房捕頭命送公廨蔡守飭發交棲流公所醫治俟痊後冉謀安置○王子卿扭李桂林至公廨訴稱前在城中普育堂見桂林因卽娶以爲室豈知竟不守婦道屢訓不悛反竊取衣服簪環背人逃逸今得尋見扭请訊懲蔡太守飭暫發官媒收管俟過堂訊供核辦○崇明人王寶昌在願籍控妻子陳氏私逃至滬叩請關提崇邑尊准詞備文派差偕王來滬尋見陳氏指交巡捕解送公堂先由王申訴前情旋經崇明縣差將公文呈上蔡太守飭將陳氏交來差帶回訊理○沈阿金向周雲萊索取蟹錢周不肯付以致爭毆由某捕帶至捕房解送公廨旋有人出爲調處令周如數還錢蔡太守以兩造旣已理明無庸深究 
[法捕房瑣事]  
　　龜奴趙蘭坡與子明山虧欠陳松記陳文記及李國昌等洋銀二千數百元前經陳李二人具控法廨嗣將趙父子拿案訊追蘭圾具保出外限五天内理處禀覆候核昨日限期已滿陳李投案禀稱趙蘭坡自從保出之後置之不理欲將福仙堂生財每月租洋三十元抵作拔欵然趙積欠甚多些微租欵不足抵償爲此投案禀追同轉卽將趙蘭坡及股開福仙堂之鄒阿鳳等着保交案問趙曰爾出外數天可曾將欠項理處明白答稱因原告不肯應允遂致延擱至今同轉問保人何不理處答稱趙蘭坡祗有福仙堂生財一欵總難抵欠謂本委知趙光景甚好尚在别處開設妓院今與伊子明山串欠銀洋竟敢圖賴實屬藐視着將趙蘭坡管押諭保人先將陳處之欵一千八百元限五天内料理李處之欵四百五十元亦須隨時理楚不得延宕○協源舊貨店夥吳桂生竊取店中物件避匿在外經店主許元生尋獲遂案訊押諭令荐保張老玉兪阿茂等將吳桂生之親戚喬新高交案究追餘物已詳前報嗣因荐保人出外日久仍未將喬交案同轉傳案訊問張兪二人一味游約同轉將兪管押令張赶速將喬送案如違提究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖中小錄]  
　　委辦大通督銷局兩江補用道丁觀察葆元於十七日抵皖省謁見沈仲帥面商厘務不日卽當回局視事○安慶自入夏以來久無雨澤沈仲帥於十五日復在城隍廟龍王廟兩處設壇祈禱十七日午前雲氣迷漫義輪匿彩至午後大雨傾盆長河倒瀉閱三點鐘之久珠點漸停礎潤未退農人趁此快雨得以補揷新秧桑榆之效不難收之於異日也 
[甲報舘恊賑所經收順直山東賑捐五月十一至二十日第一百十六七次清單]  
　　十一日無名氏洋一角五位善士洋一元○十二日潘月記洋四元鳳記銅洋一元　 
釋子洋一元長江水師湖口鎭標中營前哨四隊把總何文玉洋一元王復泰錢五十文李復泰錢五十文黄同昌錢五十文吳永興錢五十文李振廷錢一百文孫本禮錢一百文符蘭廷錢一百文張洪發錢一百文宋學雲錢五十文廖有文錢一百文何振武錢一百文元昌成錢五十文鼎豐錢五文黄開泰錢一百文黄如發錢一百文雷崇桂錢一百文以上十六户來洋一元二角善名氏銅洋一元○十三日芹香書屋洋六元留餘書屋洋一元○十四日九如氏爲妻病全愈洋十元吳王氏洋十元善名氏洋二元○十七日彭芳違洋二元邱枝榮花洋一元豫具行花洋一元金海賓花洋一元袁茂盛花洋一元丁鴻孫花洋一元熊文法花洋一元四知堂楊花洋一元　香海洋一元世德堂許二元賓葛岑洋二元王任遊筠人花洋六元世德堂許花洋六元賓葛岑花洋六元○十九日鹿樵主人洋一元○二十日大團邵逹夫盛仲甫銅洋二元虚對洋一元萬浩如銅洋一元萬森園銅洋一元蔣生初洋二角補過子洋三角客邸宇宙閒人飾銀一兩七錢七分二厘兌見洋二元四角二分宿月樓祈四季平安洋五元山東黃縣王福昌求母病愈規元四兩合洋五元五角○總共收洋四十六元七角二分花洋廿四元虚對一個銅洋二元 
[勸辦恊濟順直賑捐滬局清單]  
　　雲南藩素記求壽濟義濟信規銀五十九兩一錢三分六厘磘灣元升三元三聽堂二元山東俊民氏雲洲氏展雲氏在文氏乃文氏保文氏各庫銀二兩顧餘慶堂六元無名氏一元雲南藩署素記求壽規銀三十一兩六錢八分珍記求壽規銀十兩五錢六分四厘世義堂宋無名氏朱懋仙各二元宋敏功勉力軒各一元裕生二角朱新甫夏友文各一角姚恩本二角尚有功吳林宣世義朱壽胡承江圖林馬榮熹楊邦傑孟家榮胡禎貴李樹東汪維先萬順行兪昌濤張薦士各一角張金順二元周峰亭一元無名名氏十元吳昆八元四八一洋一元孫宗祠童陞各十元顧湘舟華望嵩華朗山劉蘊山各七百文高耀方王梅初共七百文高寶　無名氏陳蘭芳各五百文顧梅泉張金林觀各四百文鄒聽寶觀王梅初吳逸亨各七百文華原記華青記各一元周梅記兪三喜華鳴章周竹齋周鳳山馬朗山陳蘭洲吳翼廷各五角倪懷古二元尤敬修蔡润秀袁承基各五角華孝友一元廣益堂五角惠鳴甲吳坤艮各一元過萬選張德基共一元華保太薛龍福二元嚴蘭亭三百文華坤觀二元陳奎觀顧耀太共一千陳汝東周德順一千文朱萃耕孫公裕共一千文錢有初周德順合一千蔡裳錦繡共二元蔡德福馬馬氏合二元吕仁本蔡裕生合二元蔡叔凡五角蔡無名蔡進修合六百文蔡子丹　百文趙竹山王步雲合一千文陳浩溪孫榮亭合一千文吳嘉和吳顯甫合二元趙承基高培之合一元顧長記陳晋齋合一元陳義一元安嘉德安桐記各五角計文莫一元錢竹云五角　清芬二角黄煥悔一元五九三不書三元五九三無名氏一元五角一二圖合洋三元五角楊仲馨一元周逸庭二元朱承祖朱洪二元黄親仁吳寶山二元吳雲軒吳恆均二元謝仁記湯順記二元逹源莊二元吳溪一元餘慶堂五角凝遠堂三角繼記二角張銘一元蔡雲山世澤堂一元楊彬張雲山一元邵錦堂二百文王吉吳賓洋一元左貴一元方鑑堂余徵一元徐愛如殷子成一元竹山一百文無名周雲一元五七二洋一元兪近三五角三五四錢一千文汪泉忠一百文劉文逹二百文張泉程雲泉錢二百文劉鎭之一百文周郭高一元劉桂亭一百文童壽郎邪潘氏五百文騰敬安張福山共二百文方旭初高仲祥共二百文張錦山孫竹泉共二百文郭子青乙百四十文吳雨窻錢菊屏共二元單拙初張又顚共二元王韋廷陳裕觀共二元倪竹隱海洲子堅一元吳杏初殷月亭共一千文裴杏村三百文鄧伯華九百文華樹德七百文羅炳華五百文謝晴　許亮卿共六百文秦銘三裴潤之共一千文陳餘慶五元李耀邦陳樂山共一元王慶善王槐蔭共一元陳季浦諸渭川共二元陶裕德三角楊文金二角陳秋亭五角鄒湘廷汪菊人共四角朱竹亭六角浦耀山吳小壽共二元沈德記一元瓦松廷六百六十文周鋤經周世德共五角周緝熙錢　安共五角唐鳳山陸共垣共二百文王維新一百四十文周鴻德一百文鄒振遠鄰志成共四百文陸萬生一百文潤通三百文鄒叙興敬齋共二百文朱廣和一百文沈務本二百五十文鄒少一千文鄒錦福二百五十文萬芝亭邵竹村共二百文邵柳村一百文周承本五角葛勤業三角葛崇本二角五二三一洋二元一七五四一洋二元五三二蔣芝家二元二五二九洋二元二六錢七百文顧錦堂一元汪禎祥錢士洲共　元陸曉峰二角五分周務本七角五分費鶴秋五角徐金德一元顧寗遠徐惟善共五角吉典孫克明共二元倪彩明徐張川一元童子平胡太記共二元朱文隆五角單緝朱養溪共角殷榮亭黄子卿共六角朱潤平周怡卿共六角鮑湘洲殷月亭共六角高子泉單蓉初共六角汪竹卿趙逹三共六角朱伯遜鄧虎卿共六角諸雪村三角張才記浦何生共一元吕錦法一元湖二記司馬二生共一元楊四氣五角吕泰記二角吕錦云五角四七一洋一元五六鄧義山一元四八三洋一元諸渭川文標共五角蔣裕興周鶴庭共一　諸在郊五角周秋亭一元范文申陳湘亭共一元許復盛　念劬共一元杜靜山安秀流共二元錢德安楊六壽共一元華元喜楊記共乙元錢嘯雲處蔡經兪共一元周文星富庭共一元周世記朱巨以共一元王紹復無名氏共一元章介眉五共大共二元三五二六四洋　元三五八四六洋二元三五三一洋二元三五七五洋二元方和記一元衍慶堂先徐堂共八角　善堂五角積善堂一元朱有雲義泰成共六百文楊金觀楊逸亭共一千元蔣生原　　堂共六百文無名氏五百文何永謂三百文楊逸堂四百文潤記松記共二角　　純　共二角連起　鏡一角買汝明五角賴心怡乙元葉幹卿秉卿四角培記三角　如二角李心齋碧泉共二角方萬興李星初共四角無力子洋二王懋堂一角湯詠卿品　　茂永五角恆源二角益成三角陳德盛陳德成一元陳嘉祥　氏共一元　怡隆一元厦祥昌記共四元星橋氏一元陳榮齋一千文李在寅五百文無名氏楊際霖共四百文雨生氏馬鴉華共　百文甘雨人趙雲生合四百文克掣逹七百　無名氏慶萱　合一千文三槐堂師竹齋合一千文燕翼堂百忍堂合一千文永譽堂清芝堂合一千文仁壽　景興棧合一千文　　棧五百文　承裕三千文仁讓　一千文　　　五百文　星農善棣農合一千文　　氏星　氏合六百文無名氏錢二百文 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年五月十五日京報全錄]  
宫門抄○諭旨二道錄前○發抄硃批五道○豫撫裕奏總兵因病出缺請旨　賜簡放摺○又奏飭道員外任片○又委署知府片○又奏委署總兵篆務片○又奏請議卹片○又奏甄别州縣片○又奏委解銀兩起程日期片○又奏出省校閱營伍起程日期片○通政使黄奏假期又滿病尚未痊請准開缺調理摺○護新撫魏奏核明定擬摺○五月十五日工部鴻臚寺八旗兩翼值日無引見○徐樹銘由東陵回京請安○黄卓元謝授侍講學士恩○熙貝勒請假五日○工部奏派承修顏料庫工程派出徐郙徐用儀○召見軍機○皇上明日丑正二刻至地壇寅正二刻上祭禮成後至雍和宫少座用膳畢還海辦事召見大臣○發抄劉坤一奏守備蕭定拔留江蘇内洋補用奉硃批着照所請兵部知道欽此○又副將楊志高等請勉騎射奉硃批着照所請兵部知道欽此○又臬司陳湜毋庸兼理營務奉硃批知道了欽此○又都司王定元補狼山鎭標遊擊奉硃批兵部議奏欽此○又千總張大義補蘇松鎭標守備奉硃批兵部議奏欽此○○河南巡撫奴才裕寛跪奏爲總兵因病出缺請旨迅賜簡放恭摺仰祈聖鑒事竊據河北鎭標中軍遊擊文福呈報署河北鎭總兵本任歸德鎭總兵李承先因督率練軍更番勤操感受風熱觸發吐血舊症醫調罔效於四月初七日因病出缺所有身後事宜該遊擊會同地方官妥爲照料等情前來奴才查該鎭李承先豫中宿將久著戰功由記名提督三次署理河北鎭篆本年三月奉旨補授歸德鎭總兵平日整飭營伍辦事認眞據爾因病未起深堪惋惜除遴員前往接署河北鎭總兵篆務另行具奏外所遺本任歸德鎭總兵員缺緊要相應請旨簡放以重職守爲此循例由驛具奏伏乞皇上聖鑒訓示謹奏奉硃批另有旨欽此○○裕寛片再選授河南河陜汝道沈守亷現已領慿到省應卽飭赴新任以專責成除檄飭遵照外理合附片陳明伏乞○聖鑒謹奏奉硃批知道了欽此○○裕寛片再開封府知府吳重熹現委護理開歸陳許道篆務業經奴才會同河臣許振褘附片奏明在案所有開封府印務係省會首郡時有發審案件政繁任重自應揀員接署以資治理查有南陽府知府濮文暹精明老練有守有爲以之調署實堪勝任遞遺南陽府印務查有候補班前補用知府賈敦恮才具安詳辦事細心堪以遞署據藩臬兩司會詳前來除批飭遵照外理合附片陳明伏乞聖鑒謹奏奉硃批吏部知道欽此○○裕寛片再河北鎭總兵篆務應卽遴員接署查有記名總兵楊鴻禮江蘇銅山縣人由守備投効前漕臣袁甲三臨淮大營屢著戰功奉調來豫管帶臨勝營馬隊隨同提督宋慶追剿竄匪轉戰數省於克復陜西綏德州城及截堵鹽海子等處竄匪出力案内蒙恩賞換奇車伯巴圖魯名號復因攻克洪岡　寨並剿竄　疏通後路尤爲出力案内奉旨以總兵記名簡放在豫帶兵有年情形最爲熟悉曾署歸德鎭篆三年有餘兩署南陽鎭篆三年有餘均能整頓營務綏靖地方管帶練軍訓練勤明巡防嚴密現在省城總辦營務處籌畫周詳布置合宜該員才識精卓屢權鎭篆軍士悅服以之接署河北鎭篆務實堪勝任除檄行遵照外謹附片陳明伏乞聖鑒謹奏奉硃批知道了欽此○○裕寛片再查已故歸德鎭總兵李承先籍隸皖亳初由奇勝營哨官攻剿鹿亳捻匪經前團練大臣毛昶熙調赴歸德委帶選鋒營馬隊截剿劉添祥大股捻匪復調赴汝光會同各營兠剿擒獲巨捻張鳳淋並克尚店荒坡各巨寨同治二年六月攻克張岡擒匪首霍光玉盡殲匪黨四年管帶豫銳營追剿賴牛股匪大獲全勝解諸巿寨及光州城圍五年會各軍堵剿黄河堤岸竄匪克復陜西綏德州城及山東濟陽一帶兠擊張總愚股匪扼守運河防剿任賴各逆全股蕩平大小數十戰該故鎭無役不從無戰不勝搏膺血戰大呼陷陣賊皆畏之積功荐保蒙恩抉至記名提督並賞節志巴圖魯名號嗣總理豫省營務處兩次署理河北鎭總兵皆能遇事整頓饒有將才且秉性剛直人不敢干以私因之上下悅服本年二月再署河北鎭篆旋蒙簡授歸德鎭總兵方期營伍得人不意偶爾嬰疾遽至不起豫中宿將彫零失此臂助曷勝惋惜合無籲懇天恩俯准將已故歸德鎭總兵李承先勅部照軍營立功後積勞病故例從優議卹以昭激勸理合附片具陳伏乞聖鑒訓示謹奏奉硃批李承先着交部照軍營立功後積勞病故例從優議卹欽此○○裕寛片再查道府州縣保歸候補班人員無論何項出身到省一年後詳加甄别歴經辦理在案兹查候補班前先補用知州饒拜颺候補知縣陳垣王希仁均已試看一年期滿據藩臬兩司會詳前來奴才逐加察看該員饒拜颺精明穏練陳垣才明年壯王希仁安詳勤愼均堪以原班分别繁簡照例補用除履歴咨部外理合附片陳明伏乞聖鑒謹奏奉硃批吏部知道欽此○○裕寛片再光緒十六年九月初二日准户部咨奏派河南省製辦南陽縐一千疋汴縐一千疋解庫交納等因當經前護撫臣街司遵辦去後兹據布政使廖壽豐派員採立齊全定於本年三月十八日委員管解起程赴部交納並開具色様價值清摺呈送前來除清摺咨部外理合附片陳明伏乞聖鑒謹奏奉硃批户部知道欽此○○裕寛片再奴才欽奉諭旨查閱河北歸德兩鎭營伍於三月初二日起程先閱河北鎭屬各營業將起程日期恭摺奏報在案兹河北鎭標各營均已閱畢於三月二十七日順道旋省稍爲清厘公事卽於四月初四日起程前赴東路校閱歸德鎭標各營除俟統閱完竣再將詳細情形恭摺具陳外所有奴才閱畢河北一鎭順道旋省卽赴東路校閱歸德鎭各營起程日期緣由理合附片具奏伏乞聖鑒謹奏奉硃批知道了欽此○○署都察院左副都御史通政使司通政使臣黄體芳跪奏爲假期又滿病尚未痊籲請天恩賞准開缺調理恭摺仰祈聖鑒事竊臣前因患病蒙恩賞假兩次感悚難名緣臣素患脾泄自去冬感冒風寒之後氣虚心悸胸背不時發冷四肢不時發顫據醫者云心脾不足濕蘊化熱結於氣分非靜養一年半載恐成痛痺之證伏思臣備員歴使權貳臺端兩署各有應辦事宜深恐誤公獲咎惟有籲懇天恩俯准開缺以例調理臣現年未踰六十俟病痊之後卽當泥首宫門求賞差使斷不敢自躭安逸有負生成所有臣兩次假滿籲請賞准開缺緣由伏乞聖鑒謹奏奉旨已錄○○頭品頂戴護理甘肅新疆巡撫新疆布政使臣魏光燾跪奏爲姦夫故殺姦婦核明定擬恭摺具陳仰祈聖鑒事竊李潰莊與張氏通姦後因無务資助拒絶吵閙將張陳氏故殺身死一案據署哈密廳通判沈先鉷騐明獲犯訊供議擬詳署鎭迪道兼按察使銜陳名鈺核轉前來臣覆加查核緣李潰莊籍隷甘肅武威縣向在哈密赶車營生與已死張陳氏赶車因而熟識光緒十四年七月不記日期李潰莊到張陳氏家閒坐調戲成姦以後遇例姦宿不記次數張陳氏親夫遠出及娘家父母均不知情十六年正月張陳氏向索銀兩李潰莊變賣騾隻給銀十兩交張陳氏花用二月中旬張陳氏又索衣服李潰莊無力未允張陳氏卽與拒絶致相吵閙經陳氏之父陳海聞知恐釀事哉令張陳氏回住娘家陳海就往張陳氏家照料門户閏二月初五日李潰莊想起張陳氏薄情心中忿恨起意尋毆洩忿往陳海家呌門入室張陳氏不理李潰莊聲言變賣騾隻爲爾花用又要衣服無力應允爾就不肯與我姦好張陳氏斥駡李潰莊隨拿地下鐵斧用　柄打張陳氏手腕一下張陳氏用手奪斧李潰莊用左手肘拐傷張陳氏右胎膊張陳氏被拐跌坐炕邊大聲哭駡李潰莊愈加忿急　起殺機有心致死遂舉鐵斧很砍張陳氏頭上五下致傷頂心額角偏左偏右等處張陳氏之母陳徐氏趧攏救阻李潰莊始棄斧逃　當經屍親投約報騐經署哈密廳通判騐訊議擬詳署鎭迪道兼按察使銜核轉臣覆核無異查例載婦女因貪財與之通姦後以無力資助拒毆致死者仍以謀故鬥本律定擬又律載故殺者斬監候各等語此案李潰莊因與張陳氏通姦給過銀兩嗣要製衣無力應允致被拒絶該犯挾恨尋毆因被辱駡起意故殺將張陳氏連砍頂心等處身死自應仍按故殺間擬李潰莊合依婦女因貪利與之通　後以無力資助拒毆致死者仍依謀故鬥本律定擬又故教人者斬律擬斬監候秋後處决照例先行剌字張陳氏犯姦罪有應得業已身死應與不知情之屍父陳海救阻不及之屍母陳徐氏均免置議無干省釋兇斧案結銷燬屍棺飭理是否允協除將全案供招咨送刑部外所有姦夫故殺姦婦核明定擬緣由謹恭摺具陳伏乞皇上聖鑒勅部核覆施行謹奏奉硃批刑部議奏欽此 
 
