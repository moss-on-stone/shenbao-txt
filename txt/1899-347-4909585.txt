# 1899 - 347 - 4909585

 

Page 1

 
 
[勸墓紹屬嵊縣新昌上虞餘姚水災急振] [  申報館恊振所謹啓]  
　　前月中旬浙省紹興府灟之嵊縣出蛟新昌與嵊犬牙相錯山洪陡發水勢如倒瀉銀河下游曹娥江潮水逆流以致梁湖百官後郭等塘同時潰决洪濤洶湧横决無前不特沿塘一帶田禾房屋盡被漂流且水勢内衝一片汪洋亦幾盡成澤國淹没人口不知凡幾四野浮屍逐浪而至其生存者又以室家旣毁蓄積已空待哺嗷嗷呼號求救馳書乞振急若羽書想海内仁人君子必有具同胞之量擴樂善之懷者指囷粟以予人駕麥舟以贈友古人高誼猶且振卹貧窮矧值此中澤哀鴻性命在於呼吸詎可不解囊相助以拯阽危乎聚沙不難成塔集腋可以爲裘少固無妨多尤足感淮冀仁　義粟源源而來庶被災黎民得不至同填溝壑此則籌振者所九頓首以祝者也振欵乞交電報局源通官銀號仁濟善堂及本館恊振所均可代爲彚解肅此佈求伏維德鑒 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷蛈較繁閲者不便爰會通兩家之　　爲是編用筆謹嚴叙事詳備方今國家崇尙書學稽古之士允宜家置一編惟惜坊間所印均係剛節之本又字書纖小讀者憾焉今埽葉山房主人覓得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽菜山房均有發兌此佈 
[論中國宜多派游歴人員研求西法]  
　　山吾知其高也然非身置憐峋究不知其若何之高海吾知其大也然非目窮渤澥究不知其若何之大誠以凡事必經親歷非可懸揣以求之也華人素憚遠遊偶一出門卽有離别可憐之色富閉關自守之時各直省中如蜀道之艱難昆明之遼遠人尙裹足不敢前又遑論乎餐洋哉自與泰西各國通商人每任彼之來不敢隨之而往致交涉之事著著受虧嗣後交涉有年中外和洽朝廷派使臣駐各國於是外洋消息漸慚通靈然究不如洋人之來華者衆故洋人之識華情較華人之識洋情爲透闢凡中國幅員之大小山川之險阻物産之多寡人情之好惡在彼無不詳審研究一有舉動巨細皆得周知中國雖有使臣分駐各國然人數少則不能周歴且經費有限亦斷不敷周歴之資以故星使隨員三年瓜代其所探悉者不過官樣文章而於各國之物産工作地勢人情未必能詳細也從前雖派有游歴人員惜未及數年遽爾中止然兵法云知彼知已百戰百勝近旣有天下一家之勢而不能洞悉其情尙望能與之爭勝乎日本東洋一小島耳其所以能自强者仿行西法故也其能仿行西法者無非恃游歴之人一一研究非若中國之影響模糊此其明效大騐也中國現在風氣雖開而分未大開若各省多派華人出洋游歴庶可將從前管窺蠡測之見一概破除前日本報録日本大坂每日新聞云四川總督所委游歴日東之丁鴻臣軍門及武弁學生等於華歴十月初六日由横濵附西京九抵神户取道回華聞軍門所注意者日本海陸兩軍并擬於返蜀後舉行五事一就成都創建日文學堂研究一切文物制度意欲白諸總督禮延日儒日島氏爲師此外另設武備學堂中西學堂招習生徒授以新學二就成都開設日報館以助國家啓迪民人三招雇日本之精於育蠶者傳習育蠶之事四改軍營操法務底於良五所設巡捕須將規制改訂現在軍門未經抵蜀諸事尙未舉行然旣有此心必有舉行之日將來西蜀新學大興非軍門游歴之功所致耶説者謂現在各省非無仿行西法之處而行之終未盡善何也曰各省雖欲仿行西法而信從者寡且有從而阻撓者故雖學而不能精其阻之撓之者大抵皆未身親閲歴之人所謂不見泰山之高不知培塿之渺小不見河海之大不知溝洫之細微究之好惡者人之所同每晤自外洋歸者無不稱西法之善豈彼其人皆有私於西人耶使丁軍門而不至日本卽耳有所聞亦斷不能若是之深信也蒙意中國非精求西法不足以圖强非游歴者多不足以精求西法質之談時務者以爲然耶否耶 
[本館接奉電音]  
　　昨日午刻京師飛電傳來上諭一道敬謹譯登○十一月十五日奉上諭毓賢奏分别舉劾屬員等語山東候補鹽大使聯輝著以鹽大使儘先補用代理郯城縣知縣余則逹鑽營取巧任性妄爲署莒州知州平原縣知縣錢心潤不洽輿情匿災不報均著卽行革職以肅民方該部知道欽此 
[强鄰覬觎]  
　　天津國聞報云俄德諸國耽耽虎視已非一朝聞俄於明春擬派巡艦三艘砲艦三艘水雷船數艘至亞東洋面德亦汲汲擴充水師迨英搭開仗以來法更與俄德默契其動靜頗足留心論者　三國乘英有事時卽擬酬其素願其或然歟獨美國堅欲主持亞東和局頃者廷議定於日内派頭等巡艦一艘砲艦三艘至中國并另選兵艦六艘添入亞細亞洲艦隊 
[議賠船價]  
　　天津國聞報云英紳布羅萬君在下議院中將高陞輪船事詰問貝爾福君貝爾福君答曰西八月二十二號接准中國政府來文略謂高陞輪船沈没之咎中國實難承當尙望貴國稍展日期以便絀心核奪旋又告我國駐華代理星使愛恩賽君謂須待中國駐英大臣來文方能定局當經咨會愛使令轉告中國政府謂吾英不願貴國將此事諉諸駐英使臣云 
[俄營鐵路]  
　　有客自吉林至天津者語諸本館訪事友云俄人於東三省鐵路旦夕經營不遺餘力現雖嚴冬風雪工程亦未稍停且沿途派駐可蕯克兵多至二萬餘人至牛莊枝路業經告竣惟剩四五百里鐵軌尙未鋪平似此併力經營告成之期當計日可待矣袞袞諸公其亦嘗爲未雨綢繆之計哉 
[京卿消息]  
　　天津國聞報云督辦蘆漢鐵路大臣盛杏蓀京卿於十月三十日再上封章歴陳爲鐵路之事並聞初次所上章程二十二條其已見諸施行者惟加稅與整頓商務二者耳 
[嚴防竄擾]  
　　湖北訪事人云湖廣總督張香濤制軍近接四川總督奎樂帥電文知川鄂交界之處時有匪徒聚衆滋事深恐蔓延四竄貽害閭閻因電飭宜昌鎮傳弼卿軍門派勇馳往防勦想跳梁小醜不難尅日盪平也 
[備迓制軍]  
　　鎮江訪事友來函云本月某日鎮郡官塲接白門電信悉兩江總督劉峴帥以時事多艱外侮日亟長江爲數省門户防務最爲緊要因定於十六日出轅親蒞鎮江會同黄芍巖宫保赴象山圖山江陰吴淞等處查勘砲臺兼閲各營防堵事宜因卽飭辦差人役在六吉園碼頭搭蓋綵棚並將接官廳鋪陳華美轉瞬帥節遥臨宦海中手 
 
 

Page 2

 
 
版脚靴當有一番歴碌矣 
[蘇撫出轅]  
　　蘇州訪事人云江蘇巡撫鹿芝圃中丞於本月十五日午後三點鐘時排導至胥門外官馬頭接官廳小憇藩臬以次文武印委各官已先齊集鵠候中丞接見之下茗談片刻卽揖别登舟用小火輪船帶赴吴淞聞擬察閲砲臺并勘視新闢租界然後往長江一帶巡閲防務 
[示期課吏]  
　　武昌訪事人云鄂中大吏開設教吏館定章同通以下各官均須報名應考現已由提調劉太守度來製備試卷禀請藩憲於本月十六日在貢院扃門考試矣 
[統制回旗]  
　　杭州訪事友來函云杭州副都統玉式庭統制交卸署將軍篆務後於本月初八日由下馬頭登舟北上回旗省城文武各員均在官廳恭送常軍憲特派巡捕官一員戈什哈四名護送出境 
[觀察示疾]  
　　紹興訪事友來函云浙江行營營務處前雲　監法道鍾厚堂觀察自九月十五日兼統台防各營卽移駐台屬海門是處向有城垣今則零落摧殘僅存遺址觀察慨然有重修之意并擬添設電線以報軍情乃未及興工忽遇台匪猖厥十月下浣親自帶勇往剿因　乏力傾跌於途迨扶掖回營則已症類中風舌强便閉遂於十一月初四日回會稽東雙橋珂里時適浙江撫憲劉景韓中丞巡閲海防道出越州觀察將營務處關防繳送行轅求銷差使中丞再三慰勞并令赶緊延醫療治一俟痊愈仍須借重長才所遺營務處要差札委浙江候補府朱曉南太守榮璪暫行庖代 
[請領軍裝]  
　　杭州訪事友來函云浙省籌備海防亟需軍械前經撫憲劉景帥咨請南洋大臣劉峴莊制軍飭江寗製造局代製快槍及藥彈若干現已製就照請卽日派員前赴金陵領運本月初六日浙江藩憲惲菘耘方伯札委候補縣彭大令循堯往領大令奉札後卽於初八日禀辭首途 
[米禁未頒]  
　　蕪湖訪事友人云月前兩江督憲劉峴帥議禁蕪湖出口米石札飭江寗藩司妥議禀覆等因已録前報嗣悉峴帥詳閲藩司禀詞以所議尙未妥恊爰批令與鎮江關道察酌情形禀候核辦似此案尙可稍緩時日是以各米商聞之皆眉飛色舞以爲事或可幸斡旋兹從官塲得其禀稿及峴帥批語用特照録於下其禀稿云江寗布政司爲遵飭議覆事奉憲臺札開據江寗府上江兩縣會摺呈稱竊查現　秋成尙稔米價轉增請將閩粤採辦概行停止專濟北洋之糴及戴令所禀請將北洋糴欵匯寗由憲臺遴委妥員分赴蘇寗兩屬採辦再仿海憲章程派員押運赴都等語可否採擇酌行抑或於北洋米船出口時收回護照彚齊考查足數截止之處伏候憲裁省垣人民繁衆明歲又係鄉闈尤當預爲籌備擬請憲臺於支應籌防各局内酌撥欵項多購稻榖分儲各倉以資民食及科塲之用等情到本部堂據此查米糧爲民食攸關本年秋成中稔而米價現轉加增顯係因外省搬運過多所致且其中尤難保無奸商影射朦混運出外洋現在除津商赴滬辦米昨准撫部院函業飭滬道派員押運毋庸再議外所有閩粤兩省來江安採辦米石應否卽概行停止以保本省民食札司遵照察核情形刻日妥議詳辦等因到司奉此本司伏查該府縣所禀不爲無見省垣根本重地户口繁多是經本司昨以倉局兩處存榖不滿七萬石詳請憲臺札飭振局撥解銀八萬兩解司委員購榖六萬石以資儲備况前奉憲臺行准閩浙督院咨會委員赴揚州採辦米石富以揚州同屬寗轄自應一律禁運卽經咨復曁行司轉飭知照有案現在省城正在採辦積榖而津商赴滬辦米亦已奉撫憲飭由滬道派員押運分濟已甚吃重所存閩粤兩省來江安採辦米石本司采核情形應請概行停止以保民食除行府轉飭遵照外所有遵飭核議緣由理合詳格督憲批初云據詳已悉查京津等處現均招商給照來江安分赴滬鎮蕪運米閩粤亦係向賴商米接濟且閩省按年來江採辦積榖運米二十萬石係屬奏明辦理今獨禁該兩省辦米恐有藉口鎮江前因商輪運米堅執半年繳照之約不照三聯印照新章暫禁運米在案現據該關道來禀已經領事商允遵辦並據聲稱蕪湖已准出口鎮江恐難久禁今該司議禁閩粤辦米與該關道所禀亦屬兩歧究竟能否一律禁止應再由司會商該關道察酌情形另行妥議詳覆察辦仰卽遵照繳鎮江關道禀並抄發 
[禁抑龍銀]  
　　揚州訪事人云近來銀價日跌錢價日漲墨西哥銀每枚只兌錢八百數十文而本省曁湖北所鑄龍圓又須折耗數十文至他省所鑄更多方挑剔故意爲難經紀小民受此暗虧正不知伊於胡底府尊沈碧香太守聞知其事深惡巿儈但知牟利不顧大局遂示諭通衢略謂照得各省奏鑄龍圓成色輕重與洋圓無異完糧納脫久已示諭通行且京餉捐輸並准作銀搭解似此京外通行原期流通巿面乃揚郡各店鋪輙敢任意區别曰某省所鑄可用某省鑄者須折耗數十文似此專抑龍元任情擡價非特顯違國法抑且大碍民生本府昨閲報章悉蘇屬署藩憲陸已嚴行通飭上海縣已遵飭示禁鎮江亦歸蘇屬自必示禁踵行查揚城銀洋巿價向以鎮滬爲轉移該錢鋪尙有所藉口此更不容飾謊該鋪等須知所鑄龍元均照洋元一律價值毋得故存軒輊倘有不遵一經訪聞或被告發定卽提案從重懲辦等語見者咸欣然相告曰賢太守維持巿面矜恤小民誠可謂無微不至矣 
[飭查女賭]  
　　鎮江訪事友來函云邇有一種流氓在小碼頭賃得閒房開設女賭攤招集女流听宵賭博一八其彀往往蕩産失身現經常鎮通　道長久山觀察訪聞以其有害地方面諭保甲局委員饒子敬别駕密率差勇前往緝捕得以擒獲流氓五六名搜出賭具禀知觀察解交丹徒縣王履安明府訊辦翌日明府飭差將賭屋發封 
[逆媳弑翁]  
　　鎮江訪事友來函云七濠人某甲素以犁雲鋤雨爲生生有一女自幼許字王姓子爲妻自賦結樆伉儷甚篤不料紅顔薄命未及半載卽痛失所天鵠寡鳬單空帷寂寞久之與某乙有染珠胎暗結恐翁所知因濳與乙謀乘夜闌人靜時以利刃將翁　害戳傷腰際血若泉流翁驚醒大呼鄰右聞聲畢集將乙及氏扭住告知地保投縣禀控幸翁傷不重業已漸次就痊矣 
[箔工滋事]  
　　紹興訪事友來函云錫箔爲紹興土産之一業此者除砑工而外以打箔之工爲最辛苦其法用徑寸點鐘錫千錘百鍊始能薄而且明工資向係每洋銀一元申錢五十文今則通行小龍銀每十枚亦申錢五十文然持赴巿中兌錢則僅得九百二十文計每圓須折耗錢一百三十文小民生計維艱何堪暗中虧耗爰相約至各箔坊求將洋銀與小銀圓各半付給各箔坊主置之不理衆工人氣憤填胸越三日糾約二千餘人赴各箔坊將器具肆行擊毁山陰會稽兩縣境内共毁三十餘家卽去年新建之箔業公所美奐美輪落成未久亦半遭毁壞惟洋銀雖抛棄滿地並未遺失一圓蓋相戒不得拾取也當肇事時各團勇出而彈壓衆工人齊唾其面勇見勢不可犯相率遁歸迨城守言都戎左營陸守戎帶兵前往善言勸慰箔工始漸漸散去事後山陰縣寍大令會稽縣黄大令同赴箔坊勘騐謂箔工聚衆逞强雖有不合而箔坊高擡銀價咎亦難辭乃邀張紳怡庭繆紳香勸諭箔坊嗣後工資仍付大洋銀一面拿爲首滋事之人從嚴懲辦 
[津門火警]  
　　天津訪事友人云本月初一日之夜更魚兩躍時東門外天后宫前東德順鏡鋪不戒於火是處街道甚狹望衡對宇密若繁星直至天明始經各水龍救熄是役也東首延燒某姓燒餅羊肉鋪修理鐘表鋪廣盛居醬園湧興鮮果鋪恒益茶葉鋪恒利鼻烟鋪義興德布鋪聚勝齋茶食鋪秀升鍋鐵鋪永裕成布鋪芸香閣瑞馨閣兩香貨鋪鴻升同升南鞋鋪永裕華昌義豐德元利亨永昌和五錢鋪至石頭門口某 
 
 

Page 3

 
 
畫鋪而止西首延燒天后宫東角門口灶神殿及比鄰賴天生烟鋪桂蘭齋茶食鋪桂升齋鴻升齋兩鞋鋪某姓洋鐵鋪興隆生海味鋪興生染坊恒裕雜貨鋪火越襪子胡同焚及某肉鋪某水鋪桂興京貨鋪日升恒布鋪合春鼻烟鋪德興首飾鋪長盛鮮果鋪恒興玻璃鋪至李姓住宅而止此外尚有檳榔鋪小帽鋪共計被災者多至五十餘家房屋二三百間 
[杭垣火警續述]  
　　杭州訪事友來函云本月初五晚省城小塔兒巷福音堂被火所焚時適教士裘君因事他出未將火爐熄滅致兆焚如比聞警歸來則已不可嚮邇諸物均付楚人一炬約值三四千金有一犬閉置室中無從逃逸遂遭慘斃誠可傷也 
[津郡官塲紀事]  
　　天津訪事友來函云總統武衛右軍袁慰帥奉旨署理山東巡押本月初六日由小站至天津翌日卽乘火車入京陛見司道以下各官皆往送别北洋大臣裕壽帥因宿恙新瘥差人持帖相送聞慰帥莅任時擬將武衛右軍馬步全隊帶往以壯聲威○直隸總督裕壽山制軍前因政體違和請假十日以資調理刻下假期已滿早占勿藥之爻遂於本月初五日接見屬僚照常辦事○新授長蘆鹽運使楊藝芳都轉宗濂接奉督憲裕壽帥飭知擇吉十一月初九日接篆任事署運司方勉夫都轉仍回天津道本任署天津道佘澄甫觀察仍回電報局總辦差 
[鄂省民塲紀事]  
　　武昌訪事人投函本館云調署荆宜施道朱少桐觀察交卸之後趨詣督撫二轅晉謁旋卽飭回本任遂於本月初九日禀辭啓程○黄石港釐局委員某君因收多報少被商民聯名控告撫憲于次棠中丞札委陳大令瑞潤馳往查辦現已事竣回省銷差○鄂中茶釐各局向於茶巿開時興辦事畢卽撤銷以節經費刻下茶巿告竣總辦六縣茶釐局務盛我彭太守已照章撤局回省銷差矣 
[鎮郡官塲紀事]  
　　鎮江訪事人云前者常鎮通海道長久山觀察以時局艱難米少價昻有妨民食爰嚴禁奸商裝運出口乃近有不肖棍徒見有肩挑車載及小艇裝運者卽藉口向之勒詐事經觀察訪知特札飭丹徒縣王履安明府出示曉諭略謂此次查禁運米係專指裝輪出海而言其内地行販車載船裝囤積銷售不在禁例自示之後倘不法棍徒仍前藉口勒詐許卽指名禀候提究决不姑寛具各凛遵毋違○本月某日長江水師提督黄芍巖吕保會同統領新湘全軍陳宇山軍門乘鏡清兵船赴圌山江陰一帶查勘砲臺防堵事宜初九日傍晚事畢返斾車門卽登岸回營宫保則於翌晨展輪赴金陵謁見南洋大臣劉峴帥旋於十三日遄返江勝新湘各營官咸詣江干恭迎虎節○日前總巡蘇省牙釐各卡黄再香大守由金閶起程查察各處釐務初八日道經京口舟泊六吉園馬頭旋卽命駕入城拜會各當道就水陸總巡局暫駐襜帷聞有要公須與鎮江下游釐局委員李玉芳大令商議也 
[憲節將臨]  
　　昨日上海縣主藍雲峯大令接得蘇垣來電悉撫憲鹿芝圃大中丞定本月十六日出轅約計十七日可以安抵滬江因飭辦差丁役整備迎迓 
[斥革扞手]  
　　新閘北卡扞手葉少堂蔣桂寠因索賄事發由道憲余晉珊觀察飭差提到委保甲總巡戴子勵明府訊悉實情前晚發出革條粘貼照墻一併斥革聽候從嚴訊辦 
[循例查點]  
　　昨爲普育堂點騐留堂男婦之期因松海防同知劉惭笙司馬别有要公改委縣丞劉耀庭二尹庖代二　奉札後卽於午前赴堂逐一查點 
[解犯過申]  
　　南匯縣人吴阿美在青浦縣境白鶴江誘拐周大觀之妻陸氏經汛弁拘解青浦縣署縣主汪南陔大令　訊之下並無實供因派差遞解回籍昨日行至滬上循例投上海縣署過站　雲峯大令飭收自新所候備又加差轉解南匯 
[改設公座]  
　　英美租界會審公廨自遷至美租界拉圾橋北首大堂狹隘會審各案諸多未使因於昨日就新建之洋務局樓下改設會審公案 
[絲廠控案三誌]  
　　意商格美納所開源記練絲廠控案前已兩誌報章兹悉此案自經江海關監督蘇松太兵備道憲余晉珊觀察札委戴子邁朱森庭二明府查覆後復將局員連二尹傳至道轅面詰前任源記執事人邀同各絲廠貢辦在絲業會館會議公禀道轅至朱明府奉委後卽至源記廠勘明連二尹前往拘拿俞國鈞之子鶴年時親自踢毁之棲上房門及勇丁所碎之玻璃窓等物未幾戴明府蒞太陽廟巡局先將連二尹面加申斥然後傳源記廠更夫訉究更夫將歹人拆毁　笆等情一一據實禀訴明府旋冋俞鶴年再三慰勸連寃被管押之鄰近縫工無端笞責枷號之廠中車夫等人送回并飭丁持名片至廠道歉歹人則暫交的實人保去諭候禀覆道轅冉行辦理昨日觀察照會意大利國總領事計細有請轉飭源記照常工作至昨報所紀連二尹往拘俞鶴年時帶勇數十人實係臨時借自某營地保某甲則以不敢隨同上樓致被二尹舉馬棒痛擊其背云 
[呈控忤逆]  
　　前日南通州人戴方氏帶同子女赴上海縣署控次子行兇不法至晚襄讞委員吴端甫明府升堂提訊氏供小婦人現居治下小南門外長子金鰲小本營生次子金金素性兇横昨向長子尋釁擊破頭顱小婦人向之喝阻亦被毆擊且女婿陸春祥助之爲惡無端將女兒毆傷爲此同投案下求卽騐明訊究其子金鰲供詞相同其女陸戴氏供長嫂近將分娩小婦人回家照料丈夫陸春祥不知何故忽來尋釁將小婦人面部毆傷求騐明府飭仵作騐得戴金鰲與陸戴氏俱有傷痕令一并退去候查明核辦 
[上海巡局紀事]  
　　滬南董家渡裏馬路天源棉花行於本月初二晚失去棉花數包及雜物若干件曾開具失單投報二十三七鋪巡防局屢經比捕限緝迄今仍未破獲前晚局員盛雨村二尹復提汛捕地甲到案研訊之下以其玩愒已極判令各責二百板勒限五天破獲如違提比○前日挑夫李金泉投十六匍巡防中局控蔡杏泉竊去白米兩石局員文二尹以此案尚有同黨蔡阿順在逃未獲飭地甲赶緊緝拿到案以便質訊 
[英租界捕房紀事]  
　　前日流氓葛忠國在二馬路行走不知如何被陳子善誤撞其身卽藉端訛詐洋銀三元葛心有不甘投捕房聲訴捕頭令包探陸阿九前往抱入捕房押候解送公堂請辦○潮州人普光逸之姪向在某土棧司奔走之役性好賭雖屢戰屢北興不稍衰上月輪去洋銀一百餘元無以彌補因闖入同德泰土棧乘人不備竊取大土三枚而逸報捕後由包採倪順泉拘獲押候解訊 
[美租界捕房紀事]  
　　甬人李阿三向業成衣近因不務正業致與宵小爲伍昨晨掩入虹口頭壩路某姓家竊得及物適爲包探劉阿炳所見拘入捕房捕頭令押候解送公堂禀請讞員翁笠漁直刺訊辦○偷兒趙二芝係三湘七澤間人昨晨不知在何處竊得綢布衣服若干件携至虹口某押鋪求質適爲包探劉阿炳所見拘入捕房捕頭令押候解送公堂禀請究辦○本邑人朱阿剛不知所操何業家居裏虹口某里有餘屋半間租與甬人張某棲其　屬昨晨忽失去衣物疑張所竊致相扭毆旋至捕房聲訴捕頭之疑竊無憑斥出不理○昨午某號巡街捕巡緝至外虹口見有形迹可疑之張某因卽拘入捕房捕頭命押候查明然後解送公堂禀請訊究 
[敬謝雅貺]  
　　英商祥茂洋行夙以肥皂著名兹者將　製各式肥皂繪圖貼説分贈與人十色五光輝煌奪目昨承忠賜一幅特綴數語以逹謝忱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吉大天相]  
　　揚州訪事人云新署揚州營叅將袁叅戎擇於本月初十日由湖南會館鶯遷進署旋排導出轅拜客甫登輿忽不豫立卽延醫診治聞已一劑而愈誠可謂天相吉人矣 
[承辦釐金]  
　　廣州訪事友來函云邇者七十二行商人承辦廣東全省釐金擬先籌足銀一百萬兩爲初二兩月餉需其第三月起再卽繳上期餉銀每五日繳一次日前黄鎮軍全福將情轉禀大憲大憲卽諭令釐局委員馮朱二觀察傳集各商詢以是否如此辦理各商稱係實情二觀察謂事關重大倘將來七十二行有欠餉情事須由擔承各商稱此係七十二行公事餉項斷不拖欠觀察如由爾等承辦各釐廠須照常分設否各商答以仍須仰仗官力二觀察請俟將各情轉禀大憲聽候核奪可也各商乃退 
[逆媳宜懲]  
　　姑蘇訪事友人云昭文縣境富室黄振聲被妻弟丁大先串同傭婦張周氏誣姦幼女一案經上控由大憲發交蘇州府彦詠之太守訊明將黄開釋惟其妻丁氏以不得其姑歡心禀求太守懲戒太守准之本月初十日飭提丁氏訓誡再三令向其姑服禮丁氏堅執不從太守大怒飭卽收入女監俟改悔後再行省釋至前報謂丁氏與弟有同謀誣陷情事蓋傳聞之誤也 
[南巿捕房房紀事]  
　　日前滬南祥記馬頭麻雀杉板船户翁阿炳與同業姚五爭攬渡客彼此互毆翁力有不敵致面上受傷旋扭姚至捕房聲訴捕頭察得翁所傷尙無大碍令將姚押候解送工程局禀請局員司徒貽芬司馬核辦未幾姚浼人具保出外自願理處捕頭允之○前日浦東魚船户顧大喜與同業沈景才因分帳不匀致相口角旋渡浦至南巿大馬頭意欲重整旗鼓適爲四十七號巡街捕查見一併拘入捕房管押後由夏榮海王大有兩人投捕房擔保出外理勸捕頭允之○昨日午後南巿董家渡生興羊毛店主婦某氏投捕房訴稱本月十四日偶在門首收買牛皮雜骨被五號巡街華捕李炳文所見言此係違禁之物如能賄給洋銀五角不妨代爲隐瞞云云心有不甘訴請嚴辦捕頭王經年查得李炳文前曾因事由巡防局員懲辦此次又敢向人索詐實屬不法已極候查得確情再行定奪 
[英美租界公堂瑣案]  
　　日前姚信堂姚阿四與陸連生爭閙由包探秦少卿解送公堂讞員翁笠漁直刺略訊情由著押候飭查核奪昨晨提案覆訊秦探禀稱二姚與陸同在鴻源紡紗廠做工此次雖曾爭閙並無持刃行兇等事地保稱其已由爛泥渡巡防局員老爺訊辦更屬子虚二姚同供小的向來安分營生不敢多事地保兒少峯供二姚被責事在數年之前直刺商之梅繙譯騐得二姚臀上並無板花判令各責四百板連地保管押一月○包探竇如海拘解李隆昌到案禀稱此人竊取益豐洋行脚踏車一輛經小的查獲人贓送案請究益豐洋人投案領贓李隆昌供認行竊惟求恩典直刺判押半年車給還失主○包探陸阿九解送李長生到案稟稱李竊取茂生紙烟公司中烟絲數磅報捕後經小的緝獲送請訊究茂生西答投案請辦李長生供小的不敢行竊求賜鴻恩直刺判責三百板管押一月 
[法租界捕房瑣案]  
　　昨禮拜一讞員朱森庭明府蒞捕房命提太古洋行管棧人楊桂卿竊取貨物被恊記源豐各號具控一案略訊情由飭將楊枷號一個月發太古棧門首示衆期滿責釋○鞋竊之姚桂林朱金生竊柴之張錫桂前已由明府訊明昨日飭提至案各責一百板○前日包探解行竊水烟袋之陳和尚行竊牛奶之金阿四逞兇毆人之包長發至案明府逐加詰問暫行管押昨日著提至案前各責二百板一併釋出○騙子年赤林小偷劉阿榮芮倫錫均於前日經明府訊明昨日著照原斷各責三百板然後斥釋○木作頭戚永昌欠銀七千七百餘兩被邵松泉具控明府著交保出外理處昨日黄子香持聚樂樓茶肆保單投案求保明府笑謂區區一茶館耳何能保此鉅欵著將保單擲還另覓的保○楊顧氏前控陸稿薦肉店主丁逸英欠洋銀一百八十五元明府訊供之下著交保出外限十日内理楚逾限不理原告投案求追明府飭探著保人交案訊追○許子香之妻周氏被蟻媒王張氏誘入野鷄妓院爲娼控發後明府判令將王張氏枷號一禮拜昨已滿期命帶案開枷掌頰二百下然後釋出○車夫顔柳紹拉並未納捐之東洋車混入租界經捕拘獲解請明府訊供判枷一禮拜昨日期滿命開枷責手心五十下然後釋出○華詠蘭張文蔚前控恊盛魚行主凌德興以股單抵借洋銀四百五十元歴久不還明府訊取口供知華張揑據誣控著押候懲辦昨日裕興棧主金裕卿投案具保明府不准著押候過堂傳齊人證復訊核辦 
[金陵宫報]  
　　十一月初一日藩臺恩鹽巡道徐總理兩江營務處安徽候補道席支應局候補道郭均見籌防局候補道沈辭赴吴淞公幹潘學祖到奉委兼辦吴淞開埠工程請補江寗城守恊蔣良眷叩謝部覆行知駐蕪米厘候補道志鈞到候補道何維樸那良均禀知到抽查冬防保甲差金陵營參將陳麟書禀知巡江回知縣秦基謝飭知銀圓局勞績給予酌委州縣一次又聶培新禀知採辦賑榖一萬五千石交倉清楚又查有銑秦委通濟門保甲卽到差又李如松辭赴武穴請補上元縣縣丞魯厚堃由清江回鹽火使許之景由揚來祥雲輪船耿朝泰辭解龍洋赴上海○初二日奏留兩江差委廣東試用道武襄傳見知縣賀筠謝委稽查通濟門差○初三日辦安徽洋務局候補道馮詠薇到由安徽來陸師學堂候補道錢知州閔家鎮六合縣吴大照到交缺署豐縣事回並飭赴六合縣本任均見提督吴隆海到湖南來知縣杜召棠禀知赴滬見道憲巡檢劉國楨銷通濟門稽查差江安輪船楊星田到送水師學堂漁雷赴江陰○初四日總辦滬寗鐵路候補道藩學　辭陸師學堂候補道錢禀知畢業大考先於初二日起洋教習問答同知崔鼎辭赴滬姜泰厘捐知縣鄧炬案徽知縣萬祖恕均到試用府經歴盛治到見禀知到省　督吴隆海見辭赴浙江○初五日辦安徽洋務局候補道馮詠蘅大河口厘捐知府徐炳倬泰興厘捐知縣陳其璟均到姜泰厘捐知縣鄧炬知縣毓楨奉藩司委解京餉差安徽知縣萬祖恕奉委辦皖南墾務均見揚州營叅將袁大升到正任銅山縣陶在鉐到交缷回知縣陸景澄禀知奉撫憲飭知分寗從九姚元啓奉委隨辦漢西門粥廠差○初六日藩臺恩陸師學堂候補道錢均見首府劉禀知本日扃試奎光書院丁憂知縣吴增僅由　公幹回並禀知高等學堂書器籌防局經費遵札收清六合縣吴大照辭藩轅牌示泰興縣韓愔因病請假遺缺查有候補知縣劉思懃署理○初七日員外郎曾廣銓由滬來通判孫厚由揚來候甄别候選州同朱正元叩謝辭赴滬○初八日湖北督銷候補道王立清到駐蕪米釐候補道志钧揚州營參將袁大升均辭統領衡字全軍王江勝軍後路事宜候選通判羅治霖正任銅山縣陶在銘均見大河口釐捐知府徐炳倬泰興厘捐知縣陳其璟均辭知縣徐樹查奉委解京餉差布理問姚永福到由京來到省 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十五年十一月初六日京報全録]  
　　宫門抄○接續前摺○大臣李奏爲確切查明程萬里一案據實覆陳片○皖撫鄧奏爲查閲全省營伍情形據實奏聞摺○十一月初六日刑部都察院大理寺廂紅旗值日無引見○陜西總兵孫金彪請訓○沈佺謝交軍機處存記恩○祥順預備召見○召見軍機祥順沈佺孫金彪○接續前摺攢典蘇紹武禁卒李申于程萬里在排坐宿以爲常事均不知關吉蔥等藉此得受錢文惟關吉恩代程萬里卸去刑具係屬徇私藐法該攢典等並不阻止禀報實屬不應蘇紹武業經病故應毋庸議禁卒李申應請酌照不應爲而爲事理重者杖八十律擬杖八十折責革役失察之管獄官前承德縣典史閻金堂有獄官前署承德縣知縣劉朝鈞應請旨交部分别議處察議鄉約賈成信因見程九式查點錢帖輒以不知是否盜贓等詞在營含混供説亦屬不合賈成信應請酌照不應輕笞四十律擬台四十折責發落仍革去鄉約差使屍子程九殿於其父被獲後求張奎持銀求釋訊因恐父受罪出於情急屍弟程步瀛託監犯關吉恩照應給予錢文亦係恐程萬里在監受苦情切所爲似均與别項行賄者不同屍子程九式在都察院呈控失實係因痛父懷疑旋卽供吐明晰尙非誣執可比應與受託代求之張奎概請從寛免議發審處委員趙臣翼等會審此案於賈元桂疉責程萬里時曾經勸令俟傳到事主再訊尙屬詳慎賈元桂現在雖有牽執之詞意在諉卸然有屍親及掌刑差役等供證可憑卽屬衆證明白應請均免置議刑差岳泰秦等均係聽使下手之人責由官吏律得免坐委員馮文俊因德成責撻鄉約事主曾經力冋勸斥並未隨同逼供與傳誘婦女情事應毋庸議其委員德成與在逃之已革哨官鵬翮吴明均飭嚴緝獲日另結盜犯楊得林等訊無在程萬里家住宿之事此外有無夥搶别安仍咨回飭交發審處訊明詳辦鄉約張作寛被德成鞭責之傷已經平復應與事主吉慶餘曁無干人證均行開釋未到各証佐免傳省累除將該犯王振興等交縣分别禁押保候並將全案供招咨部外所有遵駁覆審擬議緣由謹恭摺具陳伏乞皇太后皇上聖鑒飭部覈覆施行再此案因飭緝在逃鵬翮吴明及咨提委員德成等往返行文動需時日是以擬請稍遲合併聲明謹奏奉硃批另有旨欽此○○李秉衡等片再程萬里一案遵由臣增祺並經臣秉衡會同詳加查訪該程萬里委係良民捐職從九品家道殷實開設鋪面多處光緒二十三年十月初二日馬賊王四蒙古等二十餘人闖進程萬里家强行住宿拿去衣物旋因吉慶餘朱國吉等家又被王四蒙古等綁索錢八千吊曾向程萬里所開之萬昌合號借錢二千六百七十五吊措付時有奉字右車統領德英阿哨官鵬翮藉鄉約王振興賈成桂誣指程萬里爲窩賊過付卽將程萬里妄拿到營當有本街紳商並原失事之朱國吉等公保不准非刑酷逼妄供經人説合以實銀十錠求將程萬里釋放銀由鵬翮轉交德英阿手收德英阿因聞有省控之信遂將程萬里解省並將原銀作爲行賄贓銀繳案經發審局提訊委員賈元桂因程萬里營供翻易逼取原供輙卽重打手板疉次責打兩手數百板以致左右兩手心潰　接連兩手腕兩𦚼䐐兩胎膞俱紅腫潰爛刑傷攻發因而身死查原騐屍格相符統查全案統領德英阿哨官鵬翮實係妄拿無辜委員賈元桂實係濫刑斃命鄉釣王振興賈成桂亦係藉端悮指死者沉寃罪難遁飾再鵬翮已逃案未獲所有遵旨確切查明緣由理合附片覆陳伏乞聖鑒謹奏奉硃批另有旨欽此○○頭品頂戴安徽巡撫臣鄧華熙跪奏爲彚陳安徽少營伍遵旨查閲情形並回省日期恭摺仰祈聖鑒事竊查光緒二十四年二月欽奉諭旨派臣查閲安徽省營伍遵於閏三月間出省先赴寗國府城將皖南鎮標左右練軍馬步並調集徽州池州蕪采廣德等營分起閲畢繼至裕溪口將長江水師裕溪營及調提標中營大通無湖等營曁防軍精健右前二營步勇分校竣事回省後接閲撫標左右安慶濳山游兵及練軍馬步各營精健左營步勇並長江水師安慶華陽二營澄清水師勇營時值皖北災荒到處需兵彈壓應閲各營暫行展緩由臣先後奏明在案本年九月初二日臣具摺奏報往閲皖北營伍隨卽輕騎就道初十日馳抵壽州將壽春鎮標中右練軍步隊並調齊六安廬州潁州毫州泗州龍山宿州等營曁卓勝軍馬步防勇分日閲看回經巢湖按閲該處水師出循大江查看各處砲臺九月二十二日回抵省城應將全省營伍次第閲過情形彚齊奏陳臣維時事多艱兵防關繫緊要此次凛遵聖諭所到各處逐一認真簡校水陸兵勇精强尙無老弱充數查騐器械鋒利完備並無軍實不齊馬匹師船亦皆臕壯堅固陸軍　操大陣步伐整齊施放連環槍砲聲勢聯絡刀矛籐牌雜技蹻捷熟嫻洋槍打靶準頭均在八成以上馬步箭枝亦復多能中的逐一比較練軍防勇咸勝於緑營制兵而緑營中撫標左右皖左皖右壽中壽右等營亦居優等各水師列陣江面使船迅疾旋轉自如登岸聚操亦與陸軍無異臣擇其材技出衆者分别記拔並給犒賞其生疎者勒限學習庸劣者斥革出伍實缺候補將弁考校馬步弓箭奏免騎射者循章試以槍砲全中者多叅酌精力人材逐細登記出色者當塲分等給賞營官加札奬勉汛弁存記拔補壽春鎮總兵郭寳昌皖南鎮總　黄本富同爲老成宿將治兵嚴肅威望交孚地方倚以爲重其餘各營將領亦均深明紀律誠練有方查有統領省城練軍記名提督韓大武督兵精練最爲認真管帶卓勝右營儘先補用副將王鳳台勤奮操防治軍嚴整河州營都司朱天慶緝捕勤能疉獲著名要匪爲民除害有效可徵以上三員籲懇天恩勅部議叙以示鼓勵又查有署皖南鎮左營把總調補寗國汛把總謝玉珍池州營建德汛右哨二司外委張繼先代防廬州營合肥汛把總梁園汛外委蒙隨中池州營殷家匯汛左哨額外程保禧代防臺州營龍德寺汛外委存城汛額外姚樹　宿州營存城汛額外王榮化均屬箭枝無準應請一併開缺飭令勤加換練署潛山營走水溝汛外委鄭福友代防亳州營存城汛額外何繼典代防潁州營阜陽汛哨官李蘭芳均中箭尤少請將鄭福友革營何繼典李蘭芳本係馬兵均斥革名糧出營儘先守備署壽中營鳳台汛把總張雲龍六安營城守把總王振邦均年老頽唐應請勒令休致俾肅戎行所遺各缺由臣咨會兩江督臣揀弁分補此外技藝稍疏年力强壯者限期勒習與留防請假各弁由各該營呈送補考防軍威靖營勇分駐亳州渦陽宿州等處均與蘇豫接壤災荒匪擾之餘巡緝防閑咸資兵力又淮河長字卓勝等水師船隻裁存已少分撥長淮上下要處及防護關卡皆未可離勢難遠遵調操致滋他慮嚴飭各該營統帶員弁督同實力操練嚴密邏巡不得稍有疏忽至每處校塲操畢臣會集各該營將領勉以補救時艱以練兵教戰爲第一要義務當督率勤操益求精勁向來積習必須痛戒體恤兵艱作其勇氣無事則巡防宜力有事則戰守交資兩次江行親至東西梁山攔江磯前江口等處登岸看視砲臺試演砲位　諭駐紥該處之精健營員推究防守機宜以期緩急足恃沿途察看各屬民團練丁壯健行列整齊以舒城六安壽州合肥等處爲最武備爲當務之急臣仍時嚴考核分别勸懲務使兵皆得用餉不虚糜仰副聖主整軍經武之至意再　經過地方秋成中稔雨水調匀外江内河圩隄稳固民生安業堪以上慰宸衷所有查閲全省營伍情形並回省日期理合恭摺彚陳伏乞 
皇太后皇上聖鑒訓示謹奏奉硃批著照所請兵部知道欽此 
 
 

Page 14

 
 
[光緒二十五年十一月初七日京報全録]  
　　宫門抄○諭旨一道録前○御史文奏兵馬司正指揮升途遲滯宜量爲變通摺○總兵祥奏爲患病難支懇恩開缺調理摺○禮王奏軍機處漢檔告竣摺○順天府奏爲援案請撥粥米摺○越撫劉奏派員管解銀元機器赴部投收片○又奏爲買補倉榖情形片○閩督許奏遴員署理道篆片○十一月初七日工部鴻臚寺正藍旗值日工部引見十五名正紅蒙一名正紅漢六名廂白旗滿八名廂紅蒙四名廂藍滿十三名廂藍蒙二名兩翼十六名内務府八名奏宸苑六名○廖壽恒續假五日○景澧請假十日○田庚預備召見○工部奏派承修石路工程派出徐會灃景灃○内閣呈進勾到本○召見軍機田庚○○巡視中城掌山東道監察御史臣文　等跪奏爲兵馬司正指揮升途遲滯宜量爲變通以資治理恭摺仰祈聖鑒事伏查五城司坊升途正指揮俸滿外升以同知用副指揮俸滿外升以知縣等官用其副指揮如係正途出身者俸滿外升以知縣用近年以來副指揮一班或選缺到班或呈請分發各省候補尙不擁滯惟正指揮一項推升選缺同知到班無期皆因内閣中書俸滿班次在前故正指揮雖有應升之名而無選缺之實以致正指揮揀發到城甚屬寥寥遇有差使不敷分派似非慎重公事之道杳正指揮一官管理地方命案又兼刑部及步軍統領衙門查騐責任綦重事務極繁若永無升途未免向隅不足以示鼓勵而昭公允臣等公同商酌擬將知州一缺作爲正指揮應升之階單月京升到班與未途出身之副指揮作爲一班選用如有已經俸滿正途副指揮應升知州人員輪至京升正班到班時先儘該副指揮選用以昭平允其正指揮願呈請分發者仍准共以知州照例呈請分發省分歸候補班補用如此分别變通與部章並無窒碍而正指揮升途稍寛辦人以必更奮勉合無仰懇天恩俯准飭部議覆施行臣等爲疏通正指揮升途以免擁滯起見是否有當謹恭摺合詞具陳伏乞皇太后皇上聖鑒謹奏○○奴才宗室祥霖跪奏爲奴才宿病加重現又感受風寒痢泄頻行氣體微弱實難力疾視事叩懇天恩俯准開缺回旗就醫調治恭摺仰祈聖鑒事竊奴才前於請假候墓期内緣由續假一個月迨假滿時病尙未能大愈身體亦極軟弱祗以職行太重圖在竭力富差弗敢稍涉耽延遂力疾銷假於跪請聖安後赶緊馳回本任方期以重職守詎意到任以後山間又受風寒以致夙病加重痢泄頻行纒綿不止更兼舊患肝疾因而觸發現在周身作痛氣體大虧雖屢經調治醫藥罔效實在難以支持伏思陵寢重任稽察地方培養樹株在在均關緊要現奴才病體難支惟恐稍有廢弛關繫甚爲重大且此地醫藥兩乏亦難期奏效躊躇再四焦灼萬分合無仰懇天恩俯准開缺回旗就醫調治奴才年甫五旬倘邀聖慈福庇宿疾早爲得瘳卽當泥首宫門求賞差使萬不敢稍耽安逸自外生成如蒙恩准所有泰寗鎮總兵印鑰曁内務府大臣關防可否仍請 
簡捎守護大臣奕謨暫行署理俾奴才得以早爲交卸以重職守而昭慎重相應請旨遵行所有奴才患病難支懇請開缺回旂就醫調治緣由謹恭摺具奏伏乞皇太后皇上聖鑒訓示謹奏奉硃批另有旨欽此○○臣世鐸等跪奏爲恭摺奏聞事竊查軍機處歴年所有漢字矑諭旨寄信及議覆等項册檔前於咸豐四年奏明每屆三年繕辦一次自光緒二十二年辦理以後本年復屆繕辦之期前於二月内奏請繕録並聲明將出力之供事隨案擬保奉旨依議欽此臣等遵卽查照成例傳内閣中書十六員分册繕寫並揀派軍機章京總司校勘計自光緒二十二年正月起至光緒二十四年十二月止共三十七册又逐日登記號簿十二册又洋務檔三十七册又電寄檔二十七册又引見六册早記檔十二册將積年舊檔一律補綴齊全查歴屆辦理清漢檔册告竣均經奏蒙賞給議叙在案此次繕寫三年檔案並將積年各舊檔修補完善檔册較繁供事人等亦稍多所有阿辦各員及在館供事等可否比較歴屆告竣之例酌給獎叙出自天恩如蒙俞允臣等查明各該員功課及供事分别等第咨部辦理所有軍機處漢檔告竣緣由恭摺具陳伏乞皇太后皇上聖鑒謹奏奉旨欽此○○臣孫家鼐臣何乃瑩臣長萃臣劉恩溥跪奏爲援案請撥粥廠賑米以惠窮黎恭摺仰祈聖鑒事竊查通州地方每年冬間王恕園等處設廠放粥歴蒙恩賞賑米分撥各廠煮粥散放欽遵辦理在案兹據署通州知州高紹陳詳稱通州地方每屆冬令本境及外來失業貧民凍餒無依實賴粥廠以資生活自光緒二十一年於常例粥米八百石煖廠米二百石外酌請煖廠加撥米二百石棲流所歸入煖廠帶辦另撥米三百石共米一千五百石作爲常年定例現屆冬令遠近貧民漸漸而至加之入秋以來雨澤愆期鄰境災歉深恐就食尤多擬請援照成案米數奏撥並五廠例米八百石柴薪經費銀每石五錢一併如數撥發以供煮放等情臣等伏查通州爲水陸衝衢貧民本衆餬口無資該州援案請撥粥米前來合無仰懇天恩賞給通州王恕園等五廠並煖廠棲流所共米一千五百石分撥各廠煮粥施放以廣皇仁此項賑米向由通州西中二倉支給粟米應札飭該州照案具領妥爲散放至所需柴薪人工等項除由各廠紳董查照向章辦理外下餘不敷經費再由臣孫家鼐等酌量籌發以咨濟用所有援案請撥粥米緣由謹合詞恭摺具奏伏乞皇太后皇上聖鑒再此摺係倉塲衙門主稿會同順天府具奏臣孫家鼐現在請假未克呈遞膳牌合併陳明謹奏奉旨一道○○劉樹堂片再浙江省鑄造銀圓遵 
旨停鑄撤局並准部電令將各項機器調至京局應用候電起運業經臣專摺陳明在案兹准户部來電令將機器卽行起運行據布政使惲祖翼詳委候補知縣劉永安眼同前辦局務杭州府知府林啓候補知府朱啓鳳等將全副機器督匠拆卸分别裝箱造具清册卽飭劉　安小心管解起程由滬附搭輪船運津解部投收呈請奏咨前來臣復查無異除咨户部查照曁分咨撥護外理合附片陳明伏乞聖鑒謹奏奉硃批户部知道欽此○○劉樹堂片再浙江省各屬民捐積榖　年因辦理平糶類多動缺前撫臣廖壽豐於事後卽飭籌補附片陳明在案今春臣到任後因查各屬多未具覆隨復愷切通飭務令清理舊榖續籌勸積嗣據各屬先後稟覆所有上年糶缺榖石有已陸續買補者亦有因青黄不接未能採買者至續捐積榖甫經集紳勸辦惟浙省從前積榖辦法不盡一律此次或循照舊章或因時變通内有分年遞捐兼籌建倉要皆各就地方情形難以强同臣逐加詳核其辦理認真之處加以奬勉間有未盡周妥者切實訓誡數月以來雖尙未報竣已粗有就緒臣原令於今冬一律交倉現屆秋成復行通飭存有糶價之處趁此新榖登塲儘數買補續捐之榖亦卽催交但本年秋收不無灾歉之處積榖本叶匱於豐如果民力不繼又當臨時體察量爲展緩總期有裨積儲無累民生容俟通省催收截數再行據實詳陳所有辦理積榖大概情形謹先附片陳明伏乞聖鑒訓示再浙少應提學堂經費前撫臣奏明請以一半先爲籌備積榖之需嗣經由司詳明飭各解存府庫以杜挪移臣現亦通飭查明解存之欵察看糧價及時採買合併陳明謹奏奉硃批知道了卽著體察地方秋收情形分别辦理餘依議欽此○○許應騤片再本任福建興泉永道署延建邵道惲祖祁奉旨開缺交部議處應卽遴員接署查有現任鹽法道儘先題奏道楊正儀者成謹厚　以調署遞遺鹽法道篆查有候補道陳同書才具開展堪以委署除分檄飭遵並咨部外理合附片陳明伏乞聖鑒謹奏奉硃批吏部知道欽此 
 
