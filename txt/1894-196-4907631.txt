# 1894 - 196 - 4907631

 

Page 1

 
 
[聲明東報訊言] [  申報館主人啓]  
東歷七月三日卽我華六月初一日日本讀賣新聞記申報館記者姚文藻航海至日本云云閱之殊深詫異本館緊無其人不知何以悞傅此事合亟聲明於此以息訛言 
[延請漢口訪事人] [  申報館主人啓]  
　　水館欲在漢口延一妥友採訪新聞上而官塲下而里善事無巨細亟付郵箇如有願就斯席者請繕寄新聞　則並開示住址姓名以便修函訂定此啓 
[新印醫宗金鑑告成] [  圖書集成局代啓]  
　　醫宗金　一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之問賣醫林之大成也　由煥文書局主人倩本局用活字排印刻已告成紙墨並佳裝潢益美計分釘廿四本碼洋四元如祇買外科書則收洋八角寄語杏林老宿　　名賢有欲得盧扁眞傳者請向上洋申報館三洋涇橋沿浜煥文書局鴻寳齋千頃堂古香閣文賢閣文玉山房外埠則山東膠州成文堂福州益記　局購取可也 
[論美國亂耗]  
　　閱西報知本月初七日英京發來電信云美國芝加高地方亂黨近日愈加猖獗鐵路所用材料或掠或焚博覽曾塲亦付之一炬美廷各處調兵防剿不能尅期奏功舊金山更亂不可遏所有防禦之兵有潛以藥彈接濟亂黨　錄竟不禁扼腕咨嗟曰何天下好亂者衆今年法國伯理璽天德被亂人所刺俄皇又有人欲刺而未成英國亦有匪人蠢動之信而高麗之東學黨至於因此而挑動日人覬覦之心煩我中朝悉心防護正不知何日底定夫匪黨之最大　首推俄國之尼希利士黨時萌弑君賊上之心以爲此等亂黨可稱千百年所罕見者矣而乃法總統被刺亦卽爲阿捺基斯黨人可知黨之爲害最烈惟美國則向來上下聨爲一氣不啻君民一黨而别無異心意其可以無黨矣而孰意又有所謂工黨者亦時起而肇事焉今芝加高及舊金山之亂殆卽工黨中人乎然則此其患實美國政府有以釀成之非關乎他人也何則工黨之所仇者華工也而華工之所以被仇者則以工勤而値廉以致爲土人所忌嫉積忌成仇竟欲禁之驅之焚之殺之而又有機利者爲之定苛例以禁阻華人政府中人如果一秉至公則當先諭土人以理美國土人雖曰凶蠻然上苟能委曲開導則亦可以漸生其悟否則明定章程令土人與華工一律受値或减土以就華或增華以就土侍之以平自然可以無事而乃計不出此但知取悅於土人以預爲將來公舉地步土人曰華工可禁政府亦曰可禁土人曰華工可驅政府亦曰可驅於是乎機利之新例亦漸至於不得已而必欲强華人以允于彼蓋以爲如此　理則土人之感之者衆而他日或有公舉之事必爲衆人所推許夫是以毅然行之雖以中國欽使舌敝唇焦與之反覆辯論而决無回心轉意華工之生機以絶土人之志願以遂彼政府者以爲如此而土人之意饜矣可以安享太平自佔厚利矣華人昔日力爲墾闢以成大埠以萃商務以俗國課以濬利源凡一切華人之大有造於美人者一旦悉付之於腦後違理蔑情祗以取媚於土人而彼土人者又非體面中人無非藉一手一足自食其力者流有何高見遠識有何器度局量彼直以爲我之勢大政府且畏而聽我矣我又安在不可以惟所欲爲遂乃聨絡糾聚結而爲黨横行無忌漸　爲亂迨夫黨之旣固亂之已成而後政府多方調兵以爲防剿之計則已晚矣詩曰亂之初生譖始旣含亂之乂生君子信讒美國之亂正可以此詩贈之夫中國之工人昔日何以至美以美人招之作工故也作工而惰雖罰之而不敢怨作工而勤宜可獲賞矣而乃不得賞而反得罰平乎不平乎取値而昻人不樂用流落亦無可如何也若取値而廉嵵具且爭用之而乃反爲所拒平乎不平乎萬物不得其平則鳴竊嘗恐華工之被逼者激而成變以爲美國之禍而孰知文物之邦雖受侮辱而不敢爲犯法干紀之事而彼土人者上且多方以如其願百計以順其情新例旣在必行華人勢將漸逐土人心滿意足不復使臥榻之側有人鼾睡而上下從此更可聨爲一心官民從此更可結爲一氣下之於上可以予取予求無所拂逆斯上之於下何難使臂使指範我馳驅而豈料若輩凶蠻成性不可以理喻不可以情遣其願則愈遂而愈奢其心則愈順而愈粗其膽則愈逞而愈大一旦稍有所抑而勃發焉不可遏卽以其欺華人者欺政府彼蓋視政府之附意曲從亦不啻如華工之可以任意侮弄遂致揭竿倡亂鐵路工料搶者搶而焚者焚博覽塲頓成焦土而防　之兵且以藥彈私濟黨人由是言之美國政府之助土人以虐待華人實無異助土人以玩視法紀尋及叛亂也美政府於此亦悔於厥心否 
[本館接奉電音]  
　　昨由京友電傳上諭七道敬謹譯登○六月十六日奉上諭邵松年奏請尊祟正學一摺據稱毛奇齡所有四書改錯自逞才辯詆毁先賢近來石印盛行高明之士惑於其說以程朱爲不足法請飭嚴禁等語四書改錯一書有違止解於土習頗有關繫現在河南旣有此書他省恐亦不免流播著谷直省督撫出示嚴禁不得再行出售至校閱文藝自當恪遵功令一律以朱註爲宗不得錄取異說致乖文體用副朝廷崇尚止學至意欽此同日奉上諭邵松年奏重修書院請賞給匾額等語據稱河南登封縣嵩陽書院爲宋儒程灝兄弟講學之地康熙年間曾經邑人少詹事耿介捐資修葺威久不無傾圮兹復由該學政等捐廉重修條規學程亦加厘定著　　出書匾額一方交該學政祗領懸掛以資觀感欽此同日奉上諭朕前恭讀世祖章皇帝御製勸善要言一書誨諭精詳　功世道當經發交武英殿刊刻成書賞給内外臣工并令各直省督無重刻宣講以裨風化兹據邵松年奏河南早經刊甲頒發又經河南府重刊頒學但恐一邑向未徧及懇飭廣行刊發等語著各直省督撫飭知各屬准其重刻廣行頒紛務使窮鄉僻壤家喻户門俾得遷善改過一道同風用副肤化民成俗至意欽此同日奉上諭邵松年奏考核教官請旨奬勵一摺河南密縣訓導亢煥勳等據該學政奏稱或内行克修或學問淹雅歷久不怠自應重予恩施以昭激　密縣訓導亢煥勳洛陽縣訓導何家珙暑賞加内閣中書銜六品銜在任候補知縣選缺後加同知銜河南府訓導杜夢　署以知縣卽用並先賞陳同知頂戴另　奏增生謝泰階等品行端方篤信好學等語孟津學增生謝泰階雁州學增生張仰文均署以教職選用河内縣布衣蔣蔡田致滋新安縣布　价亮均著賞給貢生另片奏教授訓迪有方懇恩奬叙等語六品銜前署河南常德府教授黄舒内著交部議叙以示嘉奬該部知道欽此同日奉上諭張　奏革員虧短鉅欵避匿 
 
 

Page 2

 
 
無蹤請旨通飭拿辦一摺已革山西托克托城通判汪爾艎前因虧短正雜各欵逾限未繳先後降旨革職監追詎該革員已先期聞拿避匿難保不匿原籍或遠颺他省著山東巡撫及各直省一體嚴拿務獲解赴山西監追審辦以重庫欵而儆藐玩該部知道欽此同日奉上諭張煦奏革員虧短正雜各欵等銀請旨監追查抄等語暫革山西降補知縣張式芬前在大寍縣任内虧短正雜各欵及倉米價銀爲數甚鉅業經降旨暫行革職勒限追繳迄今限滿屢傳未繳實屬玩延張式芬著卽革職監追一面將該革員歷過任所寓所資財嚴密查抄提集經手丁書人等究明是侵是挪照例嚴辦並著四川總督雲南巡撫務將革員寄籍原籍家產一併查抄備抵以重庫欵該部知道欽此同日奉上諭前因京師自五月以來　澤沾足尚未暢晴朕兩次親詣大高殿拈香宣仁廟拈杳仰荷穹慈眷佑旋卽晴霽乃昨晚聲雷驟雨繼以疾風誠恣禾稼受傷朕心實深厪系九宜再申虔幬謹擇於本月十八日朕仍親詣大高殿並詣宣仁廟拈香時應宫著派貝勒載濚照　廟著派貝子弈謨凝　　著派輔國公載澤同是日分詣拈香以迓時暘欽此 
[戰事將成]  
　　昨日北省來電云目下中日兩國因高麗之事似乎不能免於一戰日本以無理之詞壓制高土中國斷不　聽其所爲兹已發兵一大隊前往更於兵費外另行籌備巨欵以供意外之需皇太后之意擬將萬壽盛典逐加酌减以所省之費供軍資俾侍我武奮揚大張撻伐某日招商局派出輪船若干艘至東沽裝兵進發另租賃西國公司輪船數號載軍士赴東 
[日事近聞]  
　　日本於高麗之事無理取鬧所費良多大約已用至一千萬圓之譜本月國中各海口所收之稅大不如前華商之挾巨資者大半舍而他適以致生意减色市景寥寥目下中國旣有大軍赴高日本亦須勉力添派日官特出告示勸華商照常貿易不必驚惶卽啓兵端亦係國家之事與商民無涉仍當盡力保護使獲安全觀此是日本外强中乾早已不言而喩我中國苟持之以久日人自必俯自求成也又有西人之在高麗者來信言日本皆以孩子當兵本館按日人本短小若侏儒從無高至四尺以上者不似華人之身材高大體熊昻藏西人恐未經見慣故悞以爲小孩耳他日者一經開仗我華兵以大壓小其不致糜爛者幾希日人其奈之何哉 
[譯西人論日高事]  
　　有西人之在高麗者撰成論說郵登西字報其文甚長不及備澤兹惟撮其略曰日本人於三百年前已有圖高麗之事其意以高麗物產甚富久思據而有之按日本情形其國中頗不穩妥每欲由外肇事使國中稍稍敉平此次中國調兵住高剿滅亂黨日人初意亦未嘗以中國爲非乃厥後忽另生計較去歲日廷以大石正已爲駐高欽差大有藐視高麗之見時與高土爲難卽日廷亦深爲不悅卒由中國商務大臣袁觀察調停了事旣而大石回國日廷簡大鳥圭介爲欽差大鳥人甚妥實與袁觀察及高麗君臣甚爲和睦不料忽有金玉均之事金玉均於十年前圖謀作亂致中日不睦人所共知卒以事不能成逃至日本由日人保護至是附船至上海被洪鍾宇所刺其時東學黨大爲猖厥更甚於前高麗僉請黨中有日人陰助卽日本新聞社亦直認其事日人之喜金玉均者以日廷並不辦理此事心滋不樂又以日廷飭知領事將金玉均屍首交與華官載回高麗益復譁然而起及金玉均之棺至高剉屍示衆并戮及全家於是日本各新聞社皆妄肆議論　成衆怒是時大鳥忽回國有日本議員之與衆不合者航海至高麗一切川貲皆取諸議院旣至卽謁見高麗通商大臣趾高氣揚索取金玉均之屍并令將洪鍾宇交出而東學黨愈肆無忌憚至華四月二十三日高王輾轉籌思一連六日旋商請袁觀察可否發兵以勦三十日復以手書請觀察調兵五月初一日日人問觀察曾接高王求救之書否觀察答以有之日人謂此事甚妙敝國亦富調巡捕四五十人保護日本公使館及商民去後觀察出示謂東學黨作亂高王請中國弭難中國允調兵一小隊前來及初六日中國有兵一隊馳至屯於牙山初八日續到一隊亦屯牙山牙山離仁川二百十里合計中國兵不及二千名是日中國兵到後日本調到水師四百名從仁川入韓京人有問之者答以只此區區不復多調矣詎料初九日又到一千零三十人亦望韓京進發人又問之則仍對以此後不再多調然每日陸續調到多至八千名尚有續到者各國駐高欽差向日官問以何意答以由日廷派來保護日使館及旅高日人其時時局尚太平而日人已稱欲扶高麗爲自主之國是則與萬國公法相　而馳英人咸知其欲謀人之地矣窺其意實欲使高王無秉國之權俯首而聽日人命令然各西國及中國肯聽從與否尚不得而知鄙意恐决不聽從也宜會同各國將日人驅斥不使占踞高麗俾高王能料理國政勿授權於人致與三百年前事同一轍如日人一定無理恣横　高人亦决不順從蓋高麗除官員外無一人喜本者三百年前之事至今尚不能忘從前被日人擾壞之地甚多高人皆所深悉所以高人心中必不能　也 
[港電報疫]  
　　昨日香港來電云刻下病有七人死者十人留醫者九十九人有我人已載回粤東矣 
[杭州火警]  
　　本月十一日辰刻杭州靴兒河昇號油棧庖丁在廚下作早餐偶爾失愼一霎時烈焰　空各義集水龍概不赴救幸藥材會館有太平龍一架某烟棧有水槍十餘枝相爲吸水以澆少選各署洋龍陸續飛奔而至旋卽救熄僅燬房屋兩間 
[火未成災]  
　　本月初十日晚漢口苗家碼頭徐姓就榻前燒蚊藥以免白鳥噆膚至次晨曙色初開忽延燒　帳火勢驟衝帳頂延及樓板甲從夢中驚起束手無策幸鄰家呼羣引類立卽救熄尚未成災事後地保王祥發將甲拘拿言欲送請禮智司訊究後卽釋歸不知如何設法也 
[曲院荷風]  
　　杭垣官署洋龍民社義集水龍因爭水道啓釁經杭州府曁仁錢兩縣會同紳士出爲調停屢登報章兹悉某紳邀請義集龍長再三和解事已冰銷瓦解適某署武員餘忿未息且作大聲之呼而各義集仍出聨單會議如遇火警照舊不准出龍住　故十一日望仙橋下首靴兒河下油棧失愼竟不鳴鑼報警現又風聞各紳擬竭力調停以息爭端誠恐天時炎熱風乾物燥若遇火警僅　洋龍未免遲滯蓋洋龍救火險較水龍靈捷而辦之於官龍夫工食有限至義集民間會辦龍一出而各店均有捐輸利之所在莫不爭先恐後　且　水人夫亦有定例每擔給籌一支事畢憑籌給錢多多益善故人皆踴躍從事耳○錢塘縣束大令於十一日辰刻奉到部文當卽升坐入堂將繕雲　盗犯李炳堅安吉縣盗季張鳳高二名從獄中提出略問一二語書寫斬條標硃綑綁飭城守營兵護送出東轅門至淸波門外堞　旁處斬訖大令詣土穀祠拈香呼殿回轅○署臬司王心齋廉訪偶感風熱玉體違和約有六七日之久　聞邀請醫士吳某診視想吉人天相不日卽占勿藥也○近日酷暑蒸人寒暑表升至九十餘度每日午後雷聲殷殷轉瞬卽風來雲散未降甘霖而患急痧症者甚多某日狗兒山地方某甲乘輿過此中暑昏暈仆　轎外輿夫急借門板一扇舁回家中未知能保性命否 
[瑁湖荷影]  
　　公江西門外大倉橋街某醃臘店學徒某甲日前以小麥粉貯於大碗中逕投某茶肆冲以開水擬作漿洗衣裳之用適有隣近某店徒乙亦在茶灶泡茶邂逅相逢相與嬉戲詎當手舞足蹈之餘中徒偶不經意致將所冲麫漿盡掀於座上農人某内之　頃刻間使肉爛皮開痛不可耐當卽鳴諸地保責令店主酌償醫藥費並工資若干先給靑蚨干翼赶爲療治越一日内之戚某丁等糾合同居楊家莊人十餘輩復至該店聲稱丙傷勢殊重坐臥不安亟請店主問話店夥某戊答以頃與友人出外品茗丁謂在何茶寮戊以不知對丁等隨怒目疾視曰安有主人外出爾輩夥紀竟不知所在者乎遂拒案大駡戊等亦不肯讓人者舌劍唇槍相持不下再接再厲各逞雄風丁等固夙著　蠻店中物仵蹂　一空夥伴某戊遭其毒毆幾至體無完膚店主覩此情形恐有他變隨倩人舁赴婁者具禀請騐苛丁等亦卽赶回楊家莊舁内到署呈騐張邑等隨於十一日黄昏時升堂檢騐雖各受有重傷究竟孰是孰非想明鏡高懸者自不難爲之立判也○松郡西門外市河並大張涇白龍潭諸 
 
 

Page 3

 
 
處河道經婁縣張筱　邑尊禀請恩詩農太守轉禀提憲潭宫保札飭統帶正副兩營張叅戎曾游戎督同邦帶兩守戎曁各哨弁各率所部健兒親歷河隄指示開濬自二月間至五月底始行告竣西門外客紳　製成　政牌匾並萬民傘二十餘件於初十日　肅衣冠恭　提轅曁府婁兩署並張叅府曾游府以及帮辦河工之張都戎兩帮帶處敬謹懸出以誌甘棠之愛提府諸大僚均躬自出迎再三謙遜而後受欵以盛筵禮也○邇來松郡乞丐輙敢結隊成羣逕向市廛强行惡討其在堅不給發者動以惡言相向醜悲華呈固並論已間　給　較少或　遲　亦必以磨至極薄之靑銅錢突向額際自劃謂之開天門其血應手而出塗抹臉面沾及衣襟覻其店主之膽怯者　且多方嚇詐甚主反誣　毆傷某日普照寺東首某飯鋪以一時未便緩以後日償給惡丐不允遽行開天門之術店主深知且技急爲收拾翹足以待旋　隣店調　　以靑蚨十數翼怏怏而去某日迤東鐘停橋堍某肉店以乞丐人浮於市難以照發急喚丐頭某甲乘與之計較詎惡丐不服將甲痛毆左右諸鄰店大怒振臂一呼擬拖數惡丐解縣丐始抱頭鼠竄而逸　邇日天氣炎熱恍同熾炭雖靜坐斗室猶覺汗出如漿城廂内外觸熱發　因而斃命者已日有所聞攝生者可不愼之又愼哉 
[談虎色變]  
　　厦門獅山一帶常有猛虎出外居人所豢性畜常爲所噬而傷人則未之聞也某日忽至東邊日將某姓牧童攫去牧童與某姓有葭莩誼自海澄來此以牧牛爲事是日虎出見一小牛遂伺於山麓欲待無人時撲食適爲甲所見卽將小牛牽　有　復出至夜半尚未回家某姓甚爲憂慮次日分赴山中尋覓至山後溪邊覔得頭顱一個而全身已葬於虎腹矣慘哉○六月初七日傍晚　美鄉村民　山麓有母虎一帶　虎三隻出外游行遠遠觀看待母虎引子入洞鄉民卽集十數人蜂擁而往以巨石堵塞洞門初八日遣人　厦　　　　洋行英人勿魯司偕和記管船頭目某西人携帶洋鎗坐小火輪前往以鄉人爲導引至洞口就所堵山石孔中安放洋槍對準母虎然放正中　　立時倒斃連放五六鎗始將雛虎擊斃乃去洞口之石曳虎而出於初九日下午回厦將虎擡至鼓浪嶼洋樓權之母虎重　百四十磅雛虎各重四十餘磅 
[命案已結]  
　　前報嘉興大雲寺鄉民屠某禀報命案云云兹悉劉邑尊於初十日下鄉相騐仵作報　並無傷痕惟　前　靑色四點諒係服毒邑尊親騐果有靑點惟不似服毒詢諸鄉民知爲發痧時倩人提痧故有此點遂填明屍格飭令具結備借收殮卽於當晚回　　屠本欲娶近處王姓之女不意被閔某作伐另配屠於是晚向王姓家詰問及至其處業已掩扉　睡遂悵然而返日問本已發痧晚間往來　　精力已疲回至半路覺腹痛難忍適經閔姓門前遂倒臥於地當時寂無知者翌晨視之已無可救樂矣年僅廿六閔姓畏罪舉室逃避房屋什物被屠姓擊毁一空十一日經邑尊升堂提訊諭以閔姓受虧不少况死者發痧自斃與人無尤卽令各具坊結完案 
[豆棚閒話]  
　　本邑西南鄉徐家匯地方某氏婦於前日下田　草忽有靑蛇一條長不過尺許將氏猛嚙氏痛亟狂呼鄰田中人聞聲畢集氏已昏臥在地不省人事後用板門舁回曾不多時已一命嗚呼矣慘哉○昨有操淮南王術者甲乙丙丁　數人因攫取　傘在南市趙家灣錫作門首打架聲勢洶洶乙丙欲將丁拔去丁强立不走以手攀任錫作之木欄干被甲乙丙猛拖一下致將木欄折　　作主不肯干休遂扭入茶肆評理後不知所終○有名晉生者本邑人也向爲木工度日昨正在萬裕碼頭外灘工作突有惡丐多人擁至作塲門首拾取廢柴晋生向之喝阻惡丐倔𠎦不依反被拔入茶肆痛毆再令晉生出茶資若干晉生無可如何只得出小洋兩角代惠茶鈔而去　　横行如此豈地方之福哉 
[外觀有耀]  
　　英租界老巡捕房重加興造大事擴充傑閣雲連崇樓霞起工程旣竣由工部局諸董事觀　一局見其規模闊大氣象崇閎莫不嘖嘖稱賞定於今明兩日大啓重門任人游玩至禮拜一巡捕人等卽入内辦公 
[探夥被毆]  
　　法包探夥莊延齡前晚十一點二刻鐘時行經公館馬路枝春茶館弄口小便黑暗中突未流氓七八人將探夥拖入　内肆行毆擊該探夥寡不敵衆大聲呼救同夥二人聞聲出助各流氓見有人接應卽往帶鈎橋逃入英界遺下拷反　衫一件爲探　拾取投訴捕房謂著名流氓石秤圖於兩月前糾同黨羽百餘人在小東門外一家春茶館評理小的恐滋事端當時喚同西捕拘拿該流氓　風逃遁因此挾怨時思報復此次俠路相逢若非同夥出爲襄助幾乎性命難保今將所遺拷皮衫呈騐捕頭仍給予該探夥　命並拿肇事之各流氓　案請讞員葛同輕從嚴究辦按流氓之麕集法界者較多於他處賢長官姑息爲懐卽便肇　拘案不過笞責二百板或枷號一月而止期滿釋出依舊怙惡不悛横行市肆然則地方何以安耶 
[示領屍棺]  
　　本年五月初十日某圖地保曹福卿投上海縣報稱仁濟醫館向小的告知某日有無名　子赴　馬路聚順飯店具膳店主見其神色有異卽情某人爲之挑痧其人自稱吞服洋烟不是發痧當卽報知捕房轉送醫館救治無效延于中刻　絶身死黄大令卽赴仁濟醫館騐明委係吞烟身死查無屍屬認領飭收殮標封發壇浮厝一面諭令差保查傳屍屬到案認領刻已許久並無屍屬領　　日大令出示召認略謂示仰各色人等知悉爾等如有親族出外不歸查照後開年貌服色相符者許卽具用戳領狀呈縣以憑　明將棺給領埋葬毋得觀望計開無名男子年約三十餘歲科頭無鞋身穿藍布短衫褲腰束曰布肚兜内有當票一張白布襪 
[會訊改裝]  
　　通州汪直刺會同狼山營兩遊戎解送潛匿内地薙髮改裝之日本人藤川賴藏並隨從　人孔慶祥押發會審公廨富　該管領事先將日人保去訂期前日午後二點鐘會審宋通刺倩熟悉日語之孔君爲繙譯同往日本領事習會訊先由領事官　向藤川賴藏籍貫年歲逐一答明又問爾何時抵通州作何事業答　去年十一月間憑東興行主薦至通州所轄之蘆涇港陳源泰花修理軋花機器因中國人不能修理所以雇我代修逐月向源泰行主陳楚濤支領工洋源泰行内機器有三十餘架常有損壞故須隨時修　又問爾知該行機器從何處買來答稱冋上海東興洋行買來我去時機器早在行内其餘供詞與前堂略同宋通剿遂倩繙譯孔君問藤川曰　至内地因何不冋道憲處請領護照可知定例不帶護照不能擅入内地乎答稱實不知通商規例又商陳源泰加　用記字樣是何道理答　　知又　　因何薙髮改裝可知有違和約否答稱該處都是華人惟我一人穿東洋服式殊不雅觀所以改裝並無别情又問　知汪老爺傳諭後不准久戀該處否答稱已知之正欲附輪回申一時不及致被押解道轅又問爾所帶華人孔慶祥作何事業答稱帮修機器兼爲庖人訊畢宋通　向總領事大　君曰日人改裝擅入内地應得何罪大越君答以查看和約再行定奪 
[英界公堂瑣案]  
　　包探施富寳禀稱陸成生私刻虹口晉昌洋貨號圖章向抛球塲悅生棧冐取白塔油一箱値洋一百二十元嗣由晉昌與悅生對明始知其僞當卽報知捕房由小的將陸拘獲請究悅生遣夥投案訴明情節並請領回原贓晉昌　請將　成生從重懲辦以儆將來詰問陸成生俯首無詞惟求恩典宋通刺商之易副領事著將陸枷號十日發記事地方示衆○二百十九號華捕　　　　益子小元俱推東洋車度日昨日在浦灘爭攬坐客小的囑伊等不得搶奪伊等置之不理旋又互相爭奪是以送案請辦通刺謂本應判罰姑念食力之人從寛免罰一併斥釋○某華捕拘駕車爭先之馬夫楊阿林到廨通刺謂与車爭先最易肇禍若不懲儆不足以戒將來判將　罰洋十元笞責五十板○西人愛實司失去火油燈四盞查係王阿照所竊故將王及薦保富阿炳交包探陳可九　　請訊愛實司申訴前情請追贓物富　寍波人王阿照係小的所薦伊等竊物小的實在不知通刺著將富王二人一并押候交到賠洋四元七角始准開釋○二百四十五號華捕禀稱　阿大行竊萬毛毛夏衣八件解案請辦萬申訴前情吳阿大供寳山人以後不敢再犯通刺著將吳　　七日期滿驅逐出境　　大主○　高氏控陳雲化 
 
 

Page 4

 
 
攫洋六十元　洋一百零五角經包探顧阿六解案請究吳高氏供本邑人家在滬南前日欲往新閘地方還欠行經石路遇見陳雲化卽將小婦人所帶之洋攫去現已起到五十元尚有二十元求恩追繳陳雲化供潮州人爲薙髮匠該氏素與小的併識前因小的欲盤一店故向借洋並無攫取情事通刺廉得其情以兩造均屬無恥之尤判令各責一百下所有未還之洋著卽交出 
[法廨停訊]  
　　昨禮拜四係法公堂訊案之期因捕房中押犯寥寥克捕頭飭探告知葛同轉停訊一期 
[法捕房瑣事]  
　　法界新街有某甲開設銅帳鈎作學徒操作不勤常思出外遂以械梏其手學徒大聲呼喊爲巡捕所聞拘入捕房捕頭訊問之下徒稱不願習業又將甲傳到押候覓保出外邀同引荐人向學徒善爲開導如果不願習業可交還家屬收管○有褚某者常與麹秀才爲友前晚十點鐘又在法馬路某酒店沽飮不覺沈醉至對門復興里小便看門人用木板塞斷告以此處不能溲溺褚强將木板拆毁爲看門人鳴捕拘入捕房　頭以其違章著罰洋二角另罰洋半元償還修費○招商局金利源棧房堆積之靛靑爲賊偷挖經巡丁瞥見拘送捕房押候堂期解訊 
[請救狗刼]  
　　黄佐卿善士樂助洋三十元皖江悔過女史省藥資求病愈吳竹崖子病求速愈各助洋二十元趙馥疇吳熙麟太原氏三善士各助洋二十元陳瑞華善士助洋二十元銅洋四元趙李氏夫病求速愈助銀十一兩八錢五分七厘本仁民而愛物魚鳥同春合天德以迎庥珠環獲報宜邀天佑曷罄心儀乞登報章以誌謝悃[  上海六馬路仁濟善堂董事施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[台屬科試題目]  
　　浙江學憲徐李和宗師考試台温回杭及塲規一切　錄前報兹由杭友抄示台州各塲題目照錄於後　屬生員舉爾所知爾所不知　策問晉陶侃温嶠優劣　賦得邪蒿命去得邪字　優生　文莫吾猶人也躬行君子　賦得孔顔樂處得顔子　貢監　周雖舊邦　策問朱子知南康軍以何者爲先務　賦得以友輔仁得仁字　一塲童　太平　紅紫　天台　褻裘　次題　緩其二用其二　賦得盂方水方得方字　二塲童　臨海　耦　仙居　居侍坐章　次題　地非不足　賦得心秤平得心字　三塲童　黄岩　長息　于田章　寍海　長息　問友章　次題　越人　賦得毋雷同得雷字　覆生員　南方之强也君子居之　賦得經明行修得修字　提　童　臨　非其義也上句　仙　非其道也上句　太　未之能行　天　非公事　黄　不曰如之何　寍　今之成人者　五刻作破承小講　領題又臨　非其義也下句　仙　非其道也下句　太　御者　黄　雖不得魚　寗　雖欲勿用　天台　免作限五刻作後比每比約百字　總覆童生　其有所試矣　賦得思樂泮水得芹字 
[上海縣署瑣案]  
　　本城三牌樓源復春茶葉店傭婦魏潘氏糾同方唐氏潘陳氏於今春正月初至近隣久大茶葉店滋擾久大店主張傳銘控諸縣署略稱源復春主汪元鎭使婦盤踞串誣訛詐請爲提訊黄大令准詞批飭提訊在案至前晚升坐三堂飭差提魏潘氏詰問供稱小婦人家在虹橋年二十四歲丈夫在鄉耕作小婦人於去年三月至源復春茶葉店傭工十二月二十四日停歇因年幼無知竊取店中茶葉售與久大計有四十斤得洋銀三元六角其餘售與别家店主查知卽喚薦保人到來欲著小婦人向久大取回小婦人卽同潘陳氏方唐氏索回八包其餘不肯交出小婦人被店主逼迫無奈又於今正同二婦至久大索取致被控案潘陳氏供稱小婦人家住西門外專爲茶簍箬包生意與源復春主人相識憑方唐氏作保由小婦人薦魏潘氏到店傭工不料作此壞事源復春主人知照小婦人轉告方唐氏至久大店索取十二月二十六日取回八包其餘不認方唐氏供稱小婦人家住老閘與魏潘氏爲親串因與婆婆不睦到滬傭工小婦人轉託潘陳氏舉薦不料因此事拖累小婦人祗得同至久大索取大令提張細詰張供稱安徽績溪縣人在三牌樓開設久大茶葉店歷三十餘年去年汪挾嫌誣詐主使女棍盤踞　　大令曰所挾何嫌供稱辛卯年紳園烟館倒閉欠監生居中洋銀十七元汪許氏爲收取囑監生寫一收條付伊迄今不交去年臘月監生向伊理論據稱未收監生以錢旣未收可將收條交出汪老羞成怒暗施鬼蜮伎倆誣害監生大令曰魏潘氏等供稱去年十二月二十六日取回茶葉八包果有其事否答稱並無其事二十日監生在店午餐魏潘氏以手巾包放櫃上聲言茶葉欲買否監生回說不買伊卽携之而去並無别情至正月初女棍三人來店手携烟合佯吞詐死欲監生以洋銀五十元給汪是以來案呈控大令曰魏潘氏等所供事非無因爾可實說張堅執不移大令提汪推鞫答稱安徽歙縣人開設源復春茶葉店去年三月十七日憑藩陳氏薦傭婦魏潘氏來作工十八日卽行肆竊其時監生往杭州至午間查悉失去茶葉三百餘斤計久大收買六十八包取回八包尚有六十包大令曰魏潘氏供四十我爾供六十八包何以數目不符答稱再有二十八包賣與淸泉樓問十二月二十六日取回八包有何見証答稱地甲及方唐氏之父皆見之大令提訊方唐氏等三婦同供稱地甲到時八包已取回父親未到久大小婦人亦未進内大令謂汪曰旣據方唐氏所供並無見證豈可憑空妄說爾旣知售與久大何不早來控訴反被久大先告顚係爾與傭婦等均有來往串同誣詐答稱失物應著保人追賠因有人相勸故未控告大令拍案大怒曰爾與方唐氏供詞自相矛盾毫無　証一味妄辯爾係生意人不應健訟若此張控爾代收洋銀十七元究竟曾付否答稱監生本店被欠二十七元有奇亦未收到伊之十七元自然無付大令曰據此張所控之詞究屬有因現照本縣核斷十七元紳園未付久大不得再向爾索爾店失物無憑亦與久大無涉汪初不遵斷仍請向久大查究大令迭次拍案申斥曰爾係生意人如此刁健本縣可將爾等店發封遞回原籍或將爾收押候補提地甲店夥再核汪始稱遵依公斷大令又問張曰本縣斷爾十七元不必再向汪取伊店失茶指控無憑不能向爾索賠爾可具結張供稱魏潘氏等來店吵閙一月心尚不甘大　曰魏潘氏本應懲責汪又供稱張於春間發揭帖狀數千張今呈上一張大令閱畢怒曰爾旣來案控告印此揭帖何用有某甲者在旁揷口大令喝令拿下責手心四十下又謂方唐氏曰爾爲保人當著爾賠償方叩首求恩稱小婦人無力奈何大令又謂汪曰爾用人不愼自三月至十二月陸續竊物爾竟不覺察咎亦難辭今保人無力惟有將竊婦懲辦可也遂喝令將魏潘氏鞭責籐條一百下交方唐氏領下送交伊夫收管○常州人盛紳僑寓上海有王景之者曾將市房一所央縣捕柴樛介紹抵去銀若干日久本利不淸屢經盛催促王置之不理向柴理論亦一味遊約遂繕詞復縣控追前晚黄大令升坐三堂提訊盛遣家丁盛升投案禀訴前情柴禀稱王抵屋之事是小的作中現已二年有餘未曾付利又不出屋小的屢次催伊淸理無如王不能應約王供稱小的將屋抵與盛處本欲及早料理無如邇來運蹇時乖無從措調一俟措齊卽當取贖不敢延玩大令曰此案本應押繳念爾措借不便姑予寛容交的實人保出限十日内赶緊淸理如過期不理定當提案比自隨諭令盛升回去禀覆主人候王繳案時覆訊 
[卾省官報]  
　　六月初七日撫轅文巡捕候補府經歷歐陽梦奉委撫署監印差禀謝湖南湘潭轉運煤局湖南候補府經歷王　　禀見新海防試用吳史王德鎔由京騐看來省藩憲牌示蘄水縣知縣印務詳委歸州知州畢大琛黄安縣知縣印務洋委委用知縣楊泳春天門縣知縣印務詳委僅先補用知縣汪　　　陽縣知縣印務詳委卽用知縣徐培光光化縣知縣印務詳委大挑知縣徐躍鯉俱代理○初八日委辦漢川釐局候補府許炳恭見辭赴局候補府劉翰翔禀見起服　省　憲解示當陽縣知縣員缺飭本任之李元才回任京山縣知縣印務詳委本任房縣知縣歐陽烜雲　縣知縣印務詳委新選廣濟縣知縣夏廷楷羅田縣知縣印務詳委候補知縣陳承澤俱署理○初九日湖南候補道陳允頤自湘來鄂赴京引見禀到見委辦漢川釐局候補府許炳恭銷交代局差委辦鄖陽釐局候補縣黎　質俱禀辭赴局候補縣局穀生　京引見回省 
[蘇省官報]  
　　十一日指分江蘇試用府經歷吳讞湖南人由甯來崇明縣典史劉培淸謝飭知回任○十二日知縣張秉　　　傾資回省○十三日准補崇明縣縣丞李贊元謝飭知赴任通判濮子滇禀知奉委宜荆釐局差○十四日花翎卽選道新授江蘇蘇州府遺缺知府詹鴻謨領照到省通判　子滇辭赴宜荆釐局差五品頂戴縣丞用分缺先用縣主簿王輔臣服滿領咨回省從九兪　壽本臬憲委赶淮揚緝捕差辭 
[江西官報]  
　　五月二十一日縣丞邵作賓長江緝私回典史章錫朋安褐等縣催地丁回署都昌周溪司吳錄卸事回趙　　安福催稅契回凌　拔委一次王遐齡申　英賀席珍俱酌委一次新建縣丞王洪達記大功三次張鴻勛接查章外保甲顧冠賢接查廣潤門義寗州同伊葆衷保舉知州交任補用　咨引見以萬先縣丞凌剛署理○二十二日湖南舉人沈錫瑞由京回江江蘇同知黄珙由京扶柩回籍指分典史陳敏樹繳照係安徽人州判金沛田委解九江　餉進京○二十三日許寳蓮文英營公幹顺鄭由熙缷辦良口卡王金元拔委本　一次陳席形史保恆俱解九江關餉進京何朝崧解慶典工需銀京回龍錫楨查惠民門署袁州府經胡瑞得禀報患病回省就醫以縣丞黄存厚署理委署安仁縣丞朱榮福無力赴任以劉瑞林署理○二十五日臨川温家司吳永年山東案内奬給布理問銜安徽知縣陳世炳由淸江籍來省回皖 
[上海六馬路仁濟善堂經收養狗所放生册捐四月初九至五月廿九日淸單]  
　　不書名善十規銀二百兩載運來仁翁交來戴慈祥一百元不書名洋三十元鴻寳齋十九年年底止諸友罰欵移助廿六元九角又公司積存銅洋十三元四角劉氏求久病速愈誠輸主人各助洋二十元慈谿潘潮　信昌珠號隱名氏三户各洋十元甬東邱雨均六元　　求愈人萬通洋貨號嘉餘書屋眠雲樵子姜馮氏無名氏六户各洋五元寓虔州心願子劉隱名磨老義記四户各洋四元兆室居成順泰十三位合助江陰鹽摠棧交來百讓堂隱名氏四户各三元水豐莊交來無名五位二元八角史奎後馬克佑琴川泉張承志朱三洲陸全木咸康餘凌芝　敏愼堂悔庸長眉浣雲樓寄雲女史常昭鹽公堂保安氏水共氏隱名氏隱名氏求病愈人十九户各二元馮汝壽一元七角元善氏一元五角廣生錠號一元五角銅洋二元衆善居一元四角公記何隨園各一元二角無名徐一元一角古歙無名氏一元銅洋一元思義堂九位合一元李韶初陳麗生馬吉齋郭翼如陸維鏞汪希古詹佩五胡藴之仲月謹志成信瞻卿王三槐堂孫明禮堂思維堂永昌順布莊大豐布號惜分陰齋何湘雲女史合源號知足道人無名氏二人　善居士紫來居士滬北日省軒錢雲記朱善士眠琴氏陳謝氏陳魏氏　巢氏泰隆洋行帳房田隱名無名氏無名氏無名氏三十五户各一元犀林軒等五户合助洋八角王桂喜邱熊溪孫儲卿汪賣棠同義樓兪桂林無名無名合八角周芝山唐信卿朱玉松吳福素錢星如王士卿孫　卸合八角姚江鉅鹿氏壽石生各八角皖南野叟七角三山陳六舟柳東書　六憐者不留名無名氏五户各六角麥宅怡大保康兆記孫駿記鄂生味痴人黄德業趙子英吳殿增孫　茂孫寅氏安危氏蒼培居士李怡壽堂五位合助王親　堂隱名氏無名氏無名氏十九户各五角吳問心堂孚惠堂程小弟無名氏四户各四角恭壽堂潢記棠記敏記東記合三角錢十二文熙榮氏延雲安氏有心無力士楊際高昌子記六户各三角唐延昌諸位合助不買發財票人受知於人氏　爲善人遷免遷跡氏范　氏林氏係氏　姓尹子章福記柳學記覽記啓記王珍記王佑記壽記增記鼎記棠記焦竹艸堂安定堂六　堂洪都客郭鴻雲麥乾初麥勝全麥順府馬無名石無名三十户各洋二角月記一角半發財票人好生道人惜物生修竹居受辱人沈士記　阿姐周熙福延迺昌鄭卓雲馮忻鉎心田氏不書名范無名陳無名秦無名丁無名張無名無名十九户各一角拯刼客愛犬惜命子各五分無名銅洋十三元蕪湖茀康銅十二元恆豐信銅洋五元再與發銅洋二元二角沈性大銅洋二元洪子文次米記石程川記姚益記合錢五百文不知何許人三百二十文以上共收洋四百七元三角半銅洋五十元二角規　二百兩錢八百三十二文次米一石 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
