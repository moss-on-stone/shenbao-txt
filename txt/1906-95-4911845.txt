# 1906 - 95 - 4911845

 

Page 1

 
 
   
 
 

Page 2

 
 
[電傳宫門抄]  
　　三月十七日召見軍機吳重熹恩潤來秀 
[張殿撰復寗學務處沈觀察函代論]  
　　辱承來書。並陳君杭來稿。披誦再三。中心悢悢。益不能已於言也。學務者國民公共之事。故迭次興學之詔。官與紳共其責成。夫中國數百年來之所謂紳。非皆所謂不准干預公事者耶。（按定例紳士干預罪至革職）惜乎干預兩字。界限未曾分明。遂至地方應興應革之事。賢者輒引避之不遑。斤斤自好。不賢者或有所憑藉。爲挾制地方官之具。行政人與社會。幾幾如冰炭之不復相入。以演成今日之現象。善乎陳君之言曰。今之言學務者。往往是紳非官。其寔曾受敎育明公理之人。不盡在紳官退爲紳紳出爲官初非異致此論似己顧安得有如許受敎育明公理者而爲官更安得有如許受敎育明公理者。而爲紳耶。雖然。自興學議起。又各處有遊學回國之學生。計每府州縣之绅士中。不乏一二稍知敎育。稍明公理之人。設遇一地方官長與之反對。小之如泰州之事。大之如安徽含山縣之事。幸泰州凌君素有以自見。而含山某學生亦竟得平反然己遭摧折不淺矣尤。可異者。各處摧折學界之文牘。不曰流血。卽曰革命。不曰把持地方。卽曰莠言亂政。甚至以苗沛霖洪秀全相比例。其信然也。何平日漫無覺察。至今而始知之。他處吾不必言就已事而論行政人對於社會槪可想見。夫以阻撓學務之舉動退而爲紳。且不可。况出而爲官乎。故陳君所論。爲有普通。知識之官與紳言之可也。設以有知識。之官而遇無知識之紳。則必執法以繩之無疑也設以。有知識之紳。而遇無知識之官。閣下將從何而下一轉語耶。日本勃興。其最初之起點。由社會影響所被者爲多。蓋社會之性質其發起之始。良莠决不能齊。然視聽旣多。較之從前之深閉固拒。收效固己不同。且天下事有積習數十百年。受自然陶汰而不以爲意者。受人。力陶汰。而卹焉若驚。腦筋震動之餘。始群謀翻然振作之計。（如戒烟天足等會皆然）况學界沈痼。重以科舉之毒。又在。政體未改以前。社會之不悅於行政人。殆無足怪。雖然。社會之少秩序。亦有不能爲之諱者。非特如尊示所云中學西學一無根柢也。卽在熱心辦事之人。或操之太蹙。而適以偾事。猶御馬者不察馬。力之幾何。徒作一日千里之想。卒至不及五十里或百里而止。此則在乎。辦事之有經驗。已非僅談學理者所能喩。至近日各地方官解散社會。輒藉口於在事之不得其人。（或曰嗜好甚深或曰聲名素劣）此誠不必廻護。亦無所用其廻護矣顧社會處立法之地位。地方官處執法之地位。吾誠。不願社會中人留此藉口者。受執法人之陶汰然寗蘇兩屬中。所謂處執法之地位者。其能免於以上藉口者幾何。又何以自解於社會也請以此問題而質之陳君。又以爲何如也。總之社會之解說。一日不明。卽行政人之疑慮。一日不解。鄙人有一極淺近之比例。譬如科舉時代。其城鄉書院遍設。而課士較勤者。則科第必盛。其僅讀高頭講章。除時文八股外。一無所課者。則獲雋者且闃如焉。况學堂性質與書院全然不同。書院則人人意中。皆功名利祿之思想。學校。則人人意中有生存競爭之。思想。書院則人人意中。有服從依賴之思想學校則人人意中有奮起獨立之思想。行政人設以待書院者待學校則學校中人殆無一可滿行政人之意者矣。各處風潮迭起。實由於解釋之不明。積疑生嫌。積嫌生釁。蓋爲此也。同人组織學會。不過社會之一部分。而學務實爲各社會之母。其各處立會。設或大純小疵。尙望行政人之補救。辦事之難。得人尤難。當互相體察。以期仰副官紳並受責成之詔。正不必有所偏畸其間也。執事開誠布公學。界欣佩。非一人之私言。惟近來各地方官於設立學會之命意。不無誤解之處。故不嫌詞費。塵之左右。倘以爲然。可否將以上情節。通知所屬。庶同舟共濟。其有豸乎。學會中不少官退爲紳之人。設體察情形各社會之舉動。實有不滿人意之處。賢有司俯賜箴砭。亦所甚願。但如泰州含山故事。是非亦極易分曉。誠如來函所云兩爲調人於興學誠無大補。是則行政人自有權衡。非弟等所敢輕議矣。 
[本舘接到王侍御奏進士改爲知縣請以卽用分發專電十七日申刻到]  
　　北京專電云御史王誠羲奏進士改爲知縣請照散館例以卽用分發省分奉旨吏部議奏（懐） 
[本舘接到政務處奏准綠營改爲巡警專電十七日申刻到]  
　　北京專電云政務處議覆巡警部前奏准將綠營一律改爲巡警奉硃批依議（懐） 
[本館接到都察院代奏南昌敎案辦法己交外部專電十七日戌刻到]  
　　北京專電云都察院代奏江西京官條陳南昌敎堂辦法奉旨外務部知道（仁） 
[本館接到外部電飭抄送南昌全案與法使開議專電十七日戍刻到]  
　　北京專電云南昌敎案移京議結外部己電飭贛撫抄送全案與駐京法使開議（仁） 
[本館接到侍御參劾贛撫奏摺留中專]  
 
 

Page 3

 
 
電十七日酉刻到 
　　北京專電云某侍御揭參江西巡撫胡廷幹辦理南昌敎案迂拘固執請飭查辦摺留中（懷） 
[廷寄查辦江西鬧敎參案湖北]  
　　昨日官塲傳出消息言京師有人奏參南昌敎案暴動係由藩司及某道臨事不善調和因循坐誤等情廷寄飭交鄂督張香帥查辦聞香帥對於此事甚費躇躊連日召集司道各員竟日籌商第不知如何辦理（世） 
按南昌敎案之不善調和因循坐誤者罪當以胡撫爲首此摺殆爲胡撫脫卸地步耳 
[中國大員對於南昌敎案之意見京師]  
　　南昌敎案聞有某大員擬請英美兩國居中停調或與法國磋商交海牙平和會辦理惟政府因目下外洋各國有排外之風傳恐袒護法國有損于我故頗不以爲然（閏） 
[西報紀中俄議約事]  
　　十六日北京電云中俄約事俄國己允將前次佔據之江山（譯音）交還中國中國亦承認前革道周冕與俄所訂密約之一部分至於滿洲撤兵期限俄國不能减短但十八個月内當可撤盡譯字林報 
[外部照請俄使停止長吉鐵路工程]  
　　北京電云據吉林將軍達桂電報俄國鐵道會社以前任將軍富順之契約爲口實强行敷設由長春至吉林之鐵道己於吉林募集支那人夫現正在起工矣然本線路將由吉林官紳出資敷設今俄人强行敷設則必發起紳董之公憤聞外務部已將此事照會俄使請爲中止俟清俄條約議定後再議云譯大阪每日新聞 
[陜撫曹行鐵路總局文（爲覆商部電陜甘京紳李閣學來陜會辦鐵路事）]  
　　爲行知事光緒三十二年二月十七日准商部電開洪密尊函悉路事接陜甘京紳公呈舉李閣學爲會辦當據入奏奉旨著升允曹鴻勛督同該省各紳詳晰妥籌奏明辦理等因欽此業經錄旨鈔奏咨明在案茲准函請飭李閣學速來一節李係二品大員必須再行請旨可由尊處逕行電奏或電達本部代奏統希酌辦商部銑等因到本部院准此當卽覆電洪銑電奉悉陜路事宜荷承鈞敎同深感激聞洛潼一綫豫省己奏請立案想鈞部主持全局必樂觀厥成也陜中財力本絀籌議之始各員紳槪不支給薪水夫馬必待路工開辦後再行酌定詳細章程容俟另咨呈核旨意飭陜甘兩省妥籌辦理自應欽遵李閣學一節俟奉到大咨商明甘督或逕奏或請代奏議妥再陳等語除拍發外合併行知爲此仰局官吏查照來往電文事理卽便知照毋違（霜） 
　　按派升允曹鴻勛督辦陜甘鐵路已見二月十六日本報專電商部電請陜撫奏派李聨芳來陜會辦己見二月二十四日本報專電可與此文參觀 
[肅邸對於蒙古之意見]  
　　北京電云肅親王擬往蒙古於初六日召見時面呈摺奏一件其大要謂整頓蒙古之法俟先至庫倫後見機處置兩宫嘉納其意諭以防備俄國之侵略及鐵道礦山之要求語頗懇切譯大阪每日新聞 
[俄國注意肅邸之蒙古行]  
　　北京電云俄公使濮科第對於此次肅王往蒙古一事深爲注意聞己電訓駐紥庫倫之俄領事矣譯大阪每日新聞 
[東報紀蒙古困苦情形]  
　　北京電云自北洋陸軍第三鎭駐劄錦州以來馬賊遁竄附近蒙古各地吉林奉天附近之科爾沁奈曼及喀拉沁之各旗大抵己不蒙其害然蒙古無兵無軍器財産牛馬粮食等槪被從前掠奪殆盡或受俄人之掠奪或因開拓蒙古由官收取其牧業地伯魯台吉等地民不聊生農民離散困苦之象現達於極點云譯大阪每日新聞 
[代奏整頓蒙古事宜北京]  
　　官場傳聞近有内閣中書鍾鏞條陳整顿蒙古事宜具呈本衙門懇請堂官代奏其條陳分四大綱每綱各有細目一曰練兵一曰理財一曰興學一曰開墾洋洋灑灑約有三萬方頗蒙各堂嘉奬業於日前據呈代奏當奉硃批政務處知道又聞政務處以該中書條陳關于蒙古事宜應咨行理藩院辦理云（吕） 
[外部定議開放滿洲商埠]  
　　十六日北京電云外務部電致直督袁慰帥奉天將軍趙次帥謂因美日兩國皆商請中國速行開放滿洲故盛京安東兩處皆將於中四月間開作商埠一切辦法皆當預籌譯字林報 
[裁撤政務處軍機處歸重内閣述聞京師]  
　　得確要消息政府會議現内閣事務清簡而軍機處政務處名目紛歧故决意將軍機處政務處請旨裁撤一切軍國重事内政外交事宜均歸内閣總轄以一事權而齊政務聞此事係因孫京卿向政務處提議而軍機亦賛成之也（閏） 
[河南匪亂已平湖北]  
　　河南遂平西平等處土匪倡亂曾兩錄前報茲聞此項土匪不過爲地方一部分之流氓及外來土工等滋擾迨營兵一至皆己星散現在已獲匪首一人從匪數人往來火車仍照常開駛（公） 
[江督通飭先禁官塲吸煙蘇州]  
　　鴉片設局官賣及禁止吸食一事現江督周玉帥擬先禁官塲次及書差再次民人聞蘇省上憲己接到玉帥札文擬令官場中之嗜此者自行報明限期戒除如逾期不戒當將官册除名聞已定期四月初一日起一律照辦矣（接） 
[派員密查德安鬨丁案湖北]  
　　德安府安陸縣鬨丁一案聞上憲以當時府縣勇役鬥毆有毁壞大成殿祭品不能成禮之事特密委員前往查訪確實情形以便分别申斥（公） 
 
 

Page 4

 
 
[續寳蘇銅元新廠收支總數册蘇州]  
　　支基地銀一萬三千八两八錢二分三厘 
　　支廠屋工程銀十四萬二千八百六十二兩七錢二分一厘五毛五絲 
　　又洋五萬二千一百二十九元八角四分四厘 
　　支機器銀二十五萬四千六百五十七两四錢八分四毛五絲 
　　又洋一百三十二元二角三分八厘 
　　支器具銀九十八两九錢八分八釐 
　　又洋二千八百十二元七角九分三厘 
　　支機器關稅銀三千七百九十一两八錢九分一釐 
　　又洋一百八十二元八角六釐 
　　支工程機器水脚川資銀五十九两四錢九分八釐 
　　又洋九百二十元八角四分四釐 
　　支開辦起至三十一年四月止員司薪水銀六千二百三十二两二錢四分一釐 
　　又洋一百六十四元 
　　支開辦起至四月止伙食洋五百二十六元九角七分 
　　支開辦工匠辛工銀十五兩 
　　又洋一萬八百九十六元六角五分 
　　支開辦起至四月止油燭茶炭洋七十六元九角六分一釐 
　　支又筆墨紙張洋七十八元七角三分六釐 
　　支又雜用銀四百四十八两 
　　支花旗東洋銅價銀三十二萬三千七百四两五錢七分六釐 
　　支銅片銅餅銀五十六萬三千四百七十一两六錢一分九釐 
　　支鋼模胚工洋三千八百六十七元二角未完 
[袁宫保奏陳學務事宜北京]  
　　直督袁制軍奏請派令翰林遊學又請改各省學政爲司官歸督撫節制專派翰林充當均奉旨交學部議覆（日） 
[江蘇學會附設法政研究會]  
　　江蘇學務總會於四月初在本會附設法政研究會推雷君季興爲講員先講一月下半年擬再擴充爲法政講習所兼收會外人云（望） 
[商部奏定商船公會章程十八條]  
　　第一條商船公會專爲保護整頓中國航業由航業商人禀呈本都批准设立 
　　第二條商船公會應視各埠航業繁簡情形分設總會分會分會設立之時應先由總會認可再由總會報部立案總會分會應用之關防圖記照各處商會成案呈報本部酌核辦理 
　　第三條商船公會應照商會章程總會設總理一員協理一員分會設總理一員 
　　第四條商船公會總理協理各員由航業商人中公舉熟悉航務衆望素孚之人禀請本部酌核加札委用其任期及續舉等項悉照商會章程辦理 
　　第五條商船公會應辦之事如左 
　　一調查船隻之種類籍貫編列號數 
　　二檢查船隻之良窳 
　　三編製航業商人名簿 
　　四計畫航業之發達航路之擴張 
　　第六條商船公會有直接保護商民船隻之責應製備船旗船牌發給船戶收執其格式由本部頒定 
　　第七條船旗船牌每年應更換一次由商船公會分别大中小三等每年大號收費六元中號四元小號二元惟須俟開辦後商情允洽著有成效方准收納不得抑勒强派 
　　第八條除前條旗牌之外凡運貨之船每次應另給行照一張塡明所裝貨物名目件數及運往某處字樣以爲沿途關卡呈驗之據行照之費應由商船公會另擬專章呈報本部核定 
　　第九條凡商民船隻領有旗牌行照者應由商船公會註册毋庸交納公費 
　　第十條商船公會經費卽就所收旗牌行照等費開支開立之初應由會中先行墊辦 
　　第十一條商船公會除發給旗牌行照外應再責令旗戶自備船燈一份至夜懸挂桅頭以免碰撞其不遵者由商船公會查出議罰（未完） 
[日英和好之證]  
　　東報載倫敦電云日本派往倫敦接收新遣戰艦之委員皆謂此次受英國如是之歡迎實出於意外英人皆極贊成英日之同盟又謂日本水兵之舉動爲英人所稱美 
[匈加利新内閣成立]  
　　十六日倫敦電云匈加利首利華克爾君所組織之新内閣内有聨合黨領袖考素斯君及亞邦意安特賴薩仁開三子爵該内閣擬先預備選舉時之一切辦法至於陸軍各問題且從緩議 
[日本新造戰艦由英起程日期]  
東報載倫敦一號電云日本在英新造戰艦二艘將於禮拜四下水試騐皆定於西五月三十一號由英開赴日本 
[意大利火山噴裂續聞]  
　　十六日倫敦電云斐蘇斐俄山之天文台業遭毁壞各科學家皆于常時逃避該處鐵路亦已損壞附近之那波利城滿堆灰燼賽其失波及賽其凡納兩處地震數次屋宇因之倒塌居民有壓斃者石塊鎔化成溪計高廿尺廣六百尺坡斯科奪雷開斯城爲之淹没現復侵害及臨近海濱之托雷阿那定阿達鎭（在火山之南）鎔化之石塊每一小時能流半英里之遠阿泰也那地方亦有此害勢甚猛烈該處房屋亦遭傾頽奥斯塔公爵率領兵隊在彼以資鎭守在灣中停泊之輪船皆預備一切以防不測意大利艦隊已奉命開赴那波利海灣聽候奥斯塔公爵調遣又有戰艦兩艘現正載運特爾克來科地方之居民遷徙他往 
[日本新戰艦下水]  
　　十六日東京電云日本新造巡洋艦生駒號巳在吳軍港下水 
[日本子爵逝世]  
　　十六日東京電云日本子爵長岡護美君素爲中國人所稱道者己于昨晚逝世 
[郵船愆期]  
　　十六日東京電云太平洋郵船韃靼號因温哥華埠天花痘疫流行故行抵横濱之期未免遲延（按該船本應于前月廿六號由温哥華埠起椗開赴日本） 
[英與那特爾交涉餘聞]  
　　東報載倫敦電云南斐洲英屬那特爾聞英政府之讓步頗爲欣悅那特爾内閣大臣已將從前辭職之成命收回荷蘭僑民因英國殖民部之干預亦頗表同情卽開坡殖民地首相哲美生君亦謂倘開坡處於那特爾之地位亦必反對英政府之干預 
[俄行新政近聞]  
　　東報載俄京二號電云今日爲行選舉開會議員之期君主立憲黨在各處聚會政府頗注意彼等之舉動俄民今而後始知選舉之關係緊要也譯字林報 
[德皇論功行賞]  
　　十六日柏林電云愛耳其西亞斯會議業己告竣德國樞密院長哈爾斯丹君及外務部大臣脫邱斯屈開尹皆受紅鷹寳皇之賜 
[西班牙王受驚]  
　　十六日香港電云西班牙王在西維利地方有人謀刺旋卽發覺現在因此案被捕者己不少 
[海牙和平會開會之期]  
　　法報云海牙和平會將於西七月開會 
[俄國新債數目]  
　　十六日柏林電云俄國新債總數共計二千七百五十兆佛郎開以五釐半起息内有二千兆當於本月二十七號在倫敦巴黎兩處籌募其餘七百五十兆擬留爲戶部證券之用者業巳籌集 
[駐英日使内任之消息]  
　　文匯報云日本首相西園寺俟爵擬簡駐英日使林董子爵爲外務省大臣至公使一職當由小村男爵接任譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[瑞昌縣申復保護敎堂事九江]  
　　瑞昌縣蔡令申覆九江　保護敎堂略謂光緒三十二年二月十六日奉憲台札開光緒三十年二月十五日接法國樊敎士體愛函稱自南昌鬧敎事起各處地方敎士敎民均有岌岌可危之勢謠言蠭起人心惶惶以瑞昌縣地方爲尤甚日前經敝堂司事及福音牧師囘　該縣今請爲出示彈壓禁止詎該縣竟置不理未知何意敝總鐸惟恐謠言日甚滋釀事端用特函請貴道希卽飛飭九江府屬五縣地方官竭力防範保護各該處敎堂敎民并飭責令各鄉紳力爲勸導防護俾各敎民家不致有受害情事另祈飭令瑞昌縣卽爲查拿造謠滋事之人從嚴懲辦以靖禍端而安民敎再瑞昌縣地方敝堂近又新蓋有房屋數間該地人民較他處尤甚蠻悍應請飭令該縣格外留神防範保護免滋事端并望見覆爲盻等情據此查省城已出敎案棘手各該縣自不容再出此事該敎士所稱各節如果屬實該縣何以竟置不理殊深駭異亟應嚴行查禁俾免滋生事端除分札遵辦外合就札飭爲此札仰該縣立卽遵照先行出示曉諭并嚴拿造謠生事之人從重懲辦仍將境内各敎堂敎民及新蓋房屋數間督同員紳兵役加意巡防認眞保護切勿稍涉大意致干重咎母違此札等因到縣奉此查卑縣自省垣莠民焚燬敎堂之後恐有訛言傳播致令無知愚民乘機煽惑造謠生事當卽移會地方文武員弁紳董率同兵役凡有敎堂敎士敎民處所不動聲色晝夜嚴密防範保護至天主堂司事所請出示一節卑職告以目下已經會督員紳嚴密切實保護此事以鎭靜爲主若稍涉張皇恐反起疑忌但求民敎相安不致滋生釁端等語茲據樊敎士函稱云云良由該司事轉達傳訛之故奉札前因除剴切出示曉諭并諭紳董力爲勸導防護及嚴密查拿有無造謠生事之人隨時認眞辦理外合申覆云云（新） 
[安吉縣請兵防匪湖州]  
　　安吉縣境毗連皖蘇二省夙爲匪盜出没之區故如竹木等商均曾禀請自行集欵雇勇保護詎於月前復有皖匪竄入搶掠幸卽擊散現鍾香樵大令以梅溪鎭等處兵力不足故又詳府求請添兵駐防巡緝俾杜匪蹤（陳） 
[札委水師右營管帶蘇州]  
　　護蘇撫濮紫帥以太湖水師右營管帶徐海淸被控有案應卽撤差查辦遺差查有補用遊擊洪占奎堪委接帶已淸委遵照矣（永） 
[武弁在官廳互毆事批令明白禀復蘇州]  
　　統領巡警三旗記名提督顔子琴軍門日前與仉参戎在官廳互毆現由顔軍門據實具禀經護撫濮紫帥批示云官廳乃嚴肅之地中軍爲表率之官竟敢掌摑同僚如果屬實尙復成何事體應候札飭仉參將明白禀復察辦至仉都司志鳴前領棚價尙應交出若干希督練公所參謀處查明勒令照繳倘再抗延立卽詳請參追舊營惡習非嚴辦不足示儆也（永） 
[舊案報銷出奏有期奉天]  
　　趙次帥將三十一年六月蒞任以前列爲舊案報銷六月以後列爲新案報銷己詳前報茲聞舊案報銷刻己赶緊彙核限期三月内告竣約四月卽可出奏新案報銷亦卽接續辦理（丙） 
[蘇省風俗改良社第一次會議情形蘇州]  
　　蘇省拒烟會發起人姚君淸溪於十五日午後二句鐘邀集同志在鐵瓶巷開議風俗改良社會到者一百餘人由代表人李君磬張少甫宣讀宗旨一女子放足一婦女不立門前（當由父兄本夫禁止）一女子七歲須讀書（當以女孝經爲先）一凡遇婚喪喜慶撙節糜費以爲公德公益之用常由徐浩然謝序卿姚伯希吳次伯次第演說旋姚淸溪欲求一完全辦法徐等皆然之均謂應先議訂妥善章程及公舉會員併應守規則數條然後當衆報告俟緩期再議云云（接） 
[輕辦信局吞銀被斥蘇州]  
　　前者蘇垣伊公館託閶門政大源信悞寄江西竇公館信内洋銀十元接到收條曁回信迨後始知信局僞造回信吞没洋銀禀經閶胥門外總察戴運寅大令飭提該局管事徐姓到案適該局與戴令素有瓜葛僅止罰令出洋二十元了事經臬憲陸廉訪以該信局受寄洋信私自拆匿吞没銀洋復揑造回書居心狡詐出人意表倘鄉曲小民偶寄一信以道路浮沉失於追究者可勝道哉現當振興商務之際有此敗類不嚴加懲處率以罰洋了事使若輩更無忌憚該總察戴令不權輕重擅自擬結實有不合批飭蘇州府立傳該令嚴行申斥嗣後遇有此等案件務須解縣審辦云云（永） 
[札飭嚴查土藥漏稅蘇州]  
　　江督周玉帥以徐州土藥行銷本省每百斤向征稅銀三十三兩新案賠欵膏捐銀十二两上年因凑撥江北練兵經費兩次又共加膏銀十三兩本年又加練兵經費膏捐銀十二兩總共七十兩飭令於正月十五日起示諭加納如由海關出口另征稅銀十九兩八錢均經奏明在案茲據徐州道袁大化禀徐州毗連三省皖捐四十兩齊捐四十八兩豫捐四十二兩九錢向皆輕於徐捐（中略）今捐稅加重必多偸漏淸江向有統捐驗補局查騐船隻而營兵差船恃有護符有意走私擬派妥員駐局查騐浦口等處亦添設補騐分卡等情到院公札金陵釐捐局並會同江北提督示諭官商軍民人等嗣後無論差船兵船及各項船隻經過各處徐州新設土藥騐補局卡均應一律停船候騐放行如有夾帶私土查係積慣私販卽行全數充公如情節較輕從寬補收稅捐七十兩之外再行加罰兩倍其充公私土變價後除補完正稅外其餘以五成歸公五成充賞藉資鼓勵（永） 
[學生醉打三雅園蘇州]  
　　蘇垣學堂學生宋某王某等七人於十五日至道前街三雅園酒舘沽飲至半酣時嫌菜不佳呼店主詰問値堂人答以店主外出王宋等以不應慢客將値堂人掌頰其餘五人亦各動手打毁椀盞不計其數店夥卽喚巡捕至店亦被撕破號衣該店不得己當卽閉門後幸有人將各學生勸令散去（永） 
[吉林派員調查新政奉天]  
　　吉林省各項新政多未舉辦較之奉天程度相去尙遠刻經達留守派委李司馬澍恩王明府泗孫來奉調查仕學巡警財政各事並聞尙擬赴北洋調查練兵云（丙） 
今日尙有各省新聞及本埠新聞均列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
委署不過一時而實任尤關緊要自非攺定缺項酌量變通不足以資治理相應請旨敕部將雲南阿迷寗州路南彌勒宜良呈貢河陽江川等八州縣一併改爲衝繁要缺由外于實缺應升應調並候補人員内擇其人地相宜者酌量升調補用以裨地方等因光緒三十一年十一月初七日奉硃批吏部議奏欽此欽遵抄出到部臣等查雲南爲邊要省分現又值鐵路所經該督所奏係爲地方因時制宜起見應即准如所請其别省之缺仍應按照定例辦理不得率請更動俟命下之日由臣部更換缺日並行知該督嗣後遇有缺出卽行分别辦理其現任此缺各員能否勝任亦由該督奏明請旨所有臣等議覆緣由恭摺具奏伏乞皇太后皇上聖鑒訓示遵行謹奏光緒三十一年十一月二十八日具奏奉旨依議欽此 
　　宫門抄正月十二日吏部呈進春季搢紳禮部呈進春山寶座順天府呈進春牛圖王中堂徐中堂等同鄉官謝恩慶王續假五日掌儀司奏十五日早晚祭奉先殿倫貝子橚貝子行禮内務府奏派遞酒派出貢桑諾爾布召見軍機欽天監奏爲遵旨酌議欽天監天文算學章程摺 
　　欽天監謹奏爲遵旨酌擬欽天監天文算學章程恭摺仰祈聖鑒事竊奴才等擬將國子監算學改爲欽天監天文算學並聲明未盡事宜另行酌擬奏明請旨遵行於十一月二十日具奏本日奉旨依議欽此欽遵在案伏查奴才等所管之算學設制之初雖極詳善歷年旣久自應因時制宜庶於學務有裨奴才等悉心叅酌謹擬章程三條敬爲我皇太后皇上縷晰陳之一官制宜循定章也額設管理恊理大臣各一員助敎敎習分敎六缺擬仍照定章辦理至助敎等員並茶皂等級應有領項均用欽天監照例支領其助敎等搢紳曁京察等第均附隸於欽天監一印信關防宜改鈐換製也學中一切文件向係鈐用國子監印信今擬鈐用欽天監堂印助敎關防文曰國子監算學助敎關防擬將原領關防咨行禮部繳銷改製文曰欽天監天文算學助敎關防未經領到以先暫刋木質關防以資鈐用一學生額缺宜量爲變通也原設八旗滿洲學生十二名蒙古學生六名漢軍學生六名向由奴才等所管之學行文國子監咨取各旗官學生送學挑補算學生現在國子監旣經歸併學部無從咨取今擬經行八旗滿洲蒙古漢軍都統咨取各旗閑散聰頴合格者送赴奴才之學挑補惟原設之額滿洲十二名蒙古漢軍各六名今分八旗挑補各旗之額未匀是以不敷挑取擬將滿洲每旗挑取二名共十六名蒙古漢軍每旗挑取一名各共八名作爲定額以昭平允所食膏火仍由各該旗照例支領至漢算學生十二名肄業生二十四名以及報滿均照向章辦理以上奴才等叅考定章量爲變通如蒙兪允卽行知各衙門遵奉施行嗣後如有應行整頓之處隨時奏明請旨辦理所有奴才等酌擬天文算學章程緣由是否有當謹恭摺具陳伏乞皇太后皇上聖鑒謹奏請旨三十一年十二月初一日具奏奉旨依議欽此 
[奉天將軍趙奏爲請旨調員赴奉片]  
　　趙爾巽片再奉天整頓諸務需才甚亟久在聖明洞鑒之中奴才疊次奏調京外人員無不仰蒙允准下懐實深欽感無如奏調雖多而來者無幾推原其故該員等或現當要差各省正資得力或選補資格已深不願舍之他去因此遲徊諒難勉强而奴才昕夕盼望幾有懸事待人之勢延攬無術焦灼莫名惟有仰懇天恩格外寬爲之地所有奴才奏調京外各員免扣資俸應進單者照常進單應選應補者照章選補其已經到奉各員無論補署差遣但有卓犖俊才准奴才隨時據實保奬庶該員等得以需次之暇自奮功名奴才更得於藉助之餘相爲汲引如蒙兪允請旨飭部曁各省遵照施行或冀奏調各員踴躍而至實於奉省現在吏治大有裨益奴才爲亟於求才起見冒昧具奏伏乞聖鑒訓示謹奏奉硃批著照所請該部知道欽此宫門抄正月十三日唐紹儀謝授太常寺卿恩召見軍機皇上明日卯正二刻至奉先殿壽皇殿行禮 
[山東巡撫楊奏據登萊靑膠道東海關監督禀報理海關應解外務部三成船鈔銀兩解至一百七十九結止片]  
　　楊士驤片再據登萊靑膠道東海關監督何彦昇禀報理海關應解外務部三成船鈔銀兩業經解至第一百七十六結止茲自光緒三十年八月二十二日第一百七十七結起至三十一年五月二十八日第一百七十九結止共徵收外洋並招商局船鈔銀五萬一千四百四十八兩三錢除將七成銀三萬六千十三兩八錢一分按月由稅務司領交總稅務司按結報銷外所有提出三成銀一萬五千四百三十四兩四錢九分己飭委試用府經歷洪德浩解赴外務部交納臣覆查無異理合附片陳明伏乞　　聖鑒謹　奏奉硃批該部知道欽此 
[工部奏爲遵旨議奏事摺]  
　　工部謹奏爲遵旨議奏事内閣抄出載等奏節愼庫放欵現按四成核减不敷辦公擬請變通辦理一摺光緒三十一年十一月初四日奉硃批工部議奏欽此欽遵抄出到部查原奏内稱近年諸物昻貴應發各欵若由現放五成之中核給十分之四誠有不敷擬請凡關典禮要件仍按五成實銀請領其隨時修理更換等項由該衙門核實造報請領如節愼庫放欵逾時請嗣後由工部應領各欵將戶部應撥節愼庫欵内預提銀五千両年終奏銷各等語伏查東陵西陵承辦事務衙門在臣部節愼庫領款從前皆有折扣雖辦稿具領史爲五成而庫書司吏之尅扣侵蝕承領承辦各員之沾染虚糜核計實在辦公與動支數目諸多不實臣部自裁吏後極意推求認眞釐剔盡悉其弊是以前經奏明核定成數發放該衙門能以盈補絀足敷辦公部庫節省之銀两歸入庫存正欵每月刷印清單呈堂付司查閱不能稍事欺朦從前書吏尅扣侵蝕未聞該衙門有不敷之議何以臣部一經裁吏卽須遽復五成實銀乃敷辦公况戶部每年應撥節愼庫之欵近年僅六萬兩除陵寢要需外壇廟内庭以及各項緊要工程全在此數萬兩之内實不能不力加撙節勉體時艱故臣部近來一切發欵無不酌定成數核實動支非獨該衙門一處爲然如果從前領欵並無折扣侵蝕之弊則典禮攸關臣等何敢率行議減再四籌商惟有籲懇天恩俯念庫欵支 
 
 

Page 17

 
 
[志士東游松江]  
　　靑浦錢靜方學坤吳縣鄒譜笙尊瑩両志士於去年糾集同志在靑浦建立競新崇本兩　學堂各一所辦理一年成效雖屬可觀學科終虞未備爰於今春均自備資斧請咨游學東洋攷察敎育管理諸法學務處批靑浦優廪生錢學坤吳縣優附生鄒尊瑩均自備資斧游學東京有志向學志趣均佳候詳撫憲核示現己核准給咨遂於三月初赴滬兩學堂學生一百二十餘人均在江干恭送刻聞已乘美公司輪船東渡矣（容） 
[論禁借學濟私吳淞]  
　　寶山月浦鎭西寺近有潘姓鄉人借興學爲名集衆詐擾當經紳董到塲解散事後住持訴知各紳董聨名禀控寳山縣署昨日王大令發出示諭畧云舉辦學堂係爲開通民智起見本邑設有學務公所稽察一切凡有措施務期於地方無礙查奏定章程學堂學生於不干己事尙且不准預聞豈容刁徒假借學務爲名横逞私圖致壞學堂名譽如後有關學堂事宜應由各廠董禀報或由公所陳明以憑核辦不准刁劣之徒從中干預任意妄爲一經察出定卽嚴辦不貸（不） 
[水師定期會操吳淞]  
　　江南内外洋水師十一營炮艇歸提督與蘇松狼山福山三鎭台等節制定於本月二十日在淞取齊聽候一提三鎭校閱操練（不） 
[滬城官事]  
　　坐辦裕蘇官銀錢局候補府李薇莊太守厚礽因公在申住四馬路普益書局又湖北補縣丞劉資生二尹又江西護送留學生赴日之江西高等學堂兼洪都中學堂敎習莊震生明府又邑紳候補同知張小香司馬又水利局委員兪夔坿明　昨均先後到道禀見○松海防同知秦錦泉司馬錫鎭本城城汎兼護守備周監之千戎昨均因公到縣拜會（合） 
[滬道擬定解案新章]  
　　公共公廨向章遇有犯罪較重之案例應解縣訊辦乃近來各領事每多爭執致有　解情事曾由廨員禀請道憲核示在案茲悉瑞觀察擬定一相且辦法以後凡遇此等案件公廨仍須照章解縣訊明擬罪詳禀照憲惟該犯仍送公廨禁押俾與會審章程及現定新章兩得其宜聞己札飭各辦矣（宜） 
[派員估修新閘橋]  
　　前報紀滬道函請稅務司查復新閘橋曾否劃入租界一則茲悉昨奉稅司復稱此係華界向有之橋故經滬道瑞觀察派委候補知縣黄大令明黼前往估勘興修矣（事） 
[禀請給發護照]  
　　近有郭鳳鳴孫錫純朱禮璇王沅等四人欲赴義國携物賽會禀請滬道瑞觀察給發護照前住（事） 
[意水師兵與學生會操]  
　　停泊浦江之意國兵艦統兵官麥葛排魯前日帶領水師兵一隊至徐家匯天主堂操演陣法堂中敎習令學生一百餘名戎裝排隊赴董家渡天主堂操演繼又渡浦登該兵艦與水師兵會操各種陣式操畢統兵官欵以茶點而散（深） 
[照會照料賽會物件]  
　　近有出洋賽會各物四十五件又行李二十件裝法國公司耶門倍愛克輪船於二十日開駛昨日滬道瑞觀察照會法領事轉飭該輪請勿碰撞外一面函請稅司屇時免稅放行（事） 
[江西赴日之留學生過滬]  
　　前日有江西前赴日本之畱學生一百二十餘名到滬由接待所委員留長松明府分别招待以便禀道請照前往（事） 
[札飭嚴拿積棍]  
　　積棍范高頭近經滬道訪聞匿跡蘇松交界之處仍前横行不法詐擾鄉愚故札松府戚太守嚴行拏辦（嚴） 
[抄送租界地址章程]  
　　江督周玉帥近日札飭滬道瑞觀察向駐滬比總領事薛君抄取租界地址章程觀察頃己抄到一册於昨日申送督閱（嚴） 
[上忙錢糧帶徵賠欵]  
　　上海縣汪大令昨日諭飭各櫃書遵照本届應徵錢糧每兩帶徵賠欵以二千四百文核收（宜） 
[函查紙烟納稅辦法]  
　　華商三星紙烟公司所出紙烟禀准値百抽五完　　經　　升道刷印免照送關塡用在案嗣因華洋商人所納稅銀輕重懸殊擬禀商部核减一面仍照原章估値納稅將己納稅銀存關候示現在該公司因未見明文復被扣留禀請關道瑞　察示奪昨經觀察函覆該公司略謂現在是否仍照原章辦理旣經估價征稅報運出口因何復被扣留已函致好稅司查明辦理云（宜） 
[總工程局特别會議]  
　　昨日總工程局爲元吉泰與巡士轇轕事開特别議會茲將决議之事錄左丁振林詈罵巡士　而爭競因爭競而閉禁巡士丁某應認肇事之咎旣經判責手心二百下姑勸裁判官從寬取保釋放金敎習聞報赴救爲所應爲原無不合而告語失當致爲衆意所不滿不能辭忿事之咎應請辭退（容） 
[滬南馬車改收捐]  
　　滬南總工程局爲示諭事照得經行本界之馬車向章按季捐者每季收洋二元五角按月捐者每月一元一角現在本局暫定新章所有馬車一律改作月捐每月捐洋五角爲此諭各馬車夫知悉自四月初一日起卽照新章繳捐領照母得漏捐干咎（尺） 
[飭查巡士索費]  
　　滬道近日接閱匿名信函内稱南市總工程局巡士不法並有勒索路費等事觀察以匿名各信例不准究惟事關巡士索費故于昨日照會總董詳細查復（嚴） 
[攤償熾大愼大两鐵行所欠洋商欵銀]  
　　本埠熾大愼大两鐵行因虧欠華洋各商銀十三萬數千兩以致倒閉行主張念堂避不出理各債主紛投公廨控追奉關司馬商之英美德三領事將行發封拍賣攤償迭紀本報茲悉該兩鐵行業己拍賣得銀一萬四千餘兩奉中西官商將愼大拍得之銀二千餘両先行攤還洋商各欵前日午後三下鐘關司馬會同英德美三副領事升堂公攤英商新沙遜西人投案禀追房租洋四百七十餘元招商局遣夥投案呈賬求追被欠銀三千一百二十七兩三錢八分美商恒豐德商利元投遞西字欠賬求追司馬商之各副領事以愼大所拍之銀祇得二釐餘攤償招商局之銀應攤得銀六十五兩八錢餘欵亦應照此攤派各副領事允之遂當堂用筆算法攤算無誤諭令各原告退去候將應派之銀分别送交其熾大所拍之銀畱候攤償華商各欵（力） 
[挖目案移縣訊辦]  
　　全盛信局划船夥王嘉有去年二月被何鴻八糾合同業十餘人誘至鹹瓜街鳳來儀茶館吃茶因王時向卡内指伊偸捐起釁後將王擁至信局公所綑縳用棉被捲紥棉花塞口扛落船中駛至嘉善西門外鄉間挖去雙目任意吊打經人勸解送回紹興家中醫治並議每月貼洋九元不料至今分文不付近王偕父永奎來申將何尋獲扭送總工程局由正裁判官孫耳山明府提訊王永奎供去年二月廿九日小的之子嘉有被何糾同徐阿華何阿心劉阿六等十餘人綑縳毆打挖去雙目後由詹文有葉阿華相勸應許醫費洋一百三十元並每月貼洋九元至今分文無着扭請恩斷王嘉有供與父同質之何供在杭州爲信局夥因王不時黑夜竊物致干衆怒雙目被不知姓之壽星挖去明府以事關挖目重情局中未便斷理判一併函送縣署訊辦（尺） 
 
 

Page 18

 
 
[水巡捕撈獲女屍]  
　　文匯報云昨報所登法界金利源碼頭水巡捕撈獲之女屍刻己查明實係中國人並非外國人且同時撈起者共有三口現已由捕房驗過 
[飭差備解要犯]  
　　本縣應解秋審魏連生一名將於目内解省會勘昨日汪大令飭差瞿德預備堅固鐐銬一副赭色衣褲一套木籠一隻並撥幹差二名協解一名速卽備齊候解（宜） 
[查閱男女押所]  
　　昨晨英美讞員關司馬與美副領事白保羅君查閱男押所及新女押所（力） 
[錄摺譿請起造西牢]  
　　滬道瑞觀察前日將英美租界會審委員關司馬禀准公廨起建西式牢獄錄摺詳請督撫各憲察核（嚴） 
[流氓因聚賭閙事開放手鎗]  
　　美租界肇勤路申和茶樓昨午後有流氓多人聚賭啓釁内有張阿茂卽混名板箱阿二及王阿炳等開放手鎗擊碎玻璃牕多扇由七百五十三七百五十七號華捕兜拿張王飛步奔逃幸由某西人帮同截獲交捕搜出手鎗刺刀等器帶入捕房押候送廨嚴究（似） 
[禀請拿辦流氓]  
　　奚良濟藥鋪主奚榮棣投老閘捕房禀稱在福建路協盛祥烟館吸烟被素不相識之流氓吳子敬梁渭銘等索欠洋三百元不問情由扭住毆打有羽黨數十人助毆以致身受重傷併打失鑽戒一唯豜爲究辦等情捕頭准詞立飭探捕往拘詎己散去昨晨奚復投捕房續控捕頭又派中西探至吳梁庽所拘拿均己避匿不見刻由奚延請哈華托律師赴廨控告奉關司馬准予提案嚴究矣（力） 
[上海縣案]  
　　總工程局函解寕波烏山船戶孫忠發等六人浦東駁船戶嚴恊隆東夥二人各寗人又扭送駁船戶唐桂金等四人到縣經襄讞馬參軍訊究孫供小的等烏山船三四十隻均裝柴炭集洎太平碼頭今午溯　嚴恊隆將伊　船纜繩拴在小的船上小的不允鬥口嚴　招呼衆　船　住逞門將小的及解勸之江三元等毆至骨斷身傷求辦江三元孔錦昌張阿貴周阿升供俱鳥山船戶因勸遭毆鄭友根供係烏山船埠頭聞耗往勸熱難抯止嚴供時因潮流湍激篙套鳥山船上孫卽　罵逞凶持稿戳傷小的船夥張阿寳右腿小的頭額亦遭擊破張阿寶供詞相同參軍飭騐孫之右臂骨断屬實飭送仁濟醫院醫治江之肩背右腿及孔錦昌等受傷尙微各自醫治騐畢飭提被扭之唐桂金瞿咸桃張堂發朱桂榮研訊四人同供辦駕　船卸貨回南被甬幇船戶無端扭案參軍衡情之下槪予交保嚴與鄭友根交差俟孫等傷愈質明核辦○縣捕徐文泰諭至英公堂禀請將凶犯顧和尙卽王金標帶回解訊順供姨表兄江二素不安分張立榮預商小的幇同謀斃是日張令其友某姓假稱親戚有事邀江同往排解張同小的在西門外第一樓守候江與某姓到來卽隨至僻靜處由張拔刀杴江倒地抛尸大南門外是實參軍得供以與在押之張立榮等不符判釘匍押候再訊○北局解張阿海控武生陳紹麟違章設灘請訊張供在陳市安橋開　　　陳在大東門内開店復在小的對門設攤貶價有違同業定章向論恃蠻扭請訊究　供四實店閉設攤餘語支吾參軍判張邀到行頭候訊飭陳將攤移開以杜爭競（宜） 
[總工程局紀案]  
　　公義碼頭某花行包車夫王阿二因事托曰鄉劉阿二轉雇王金桂替工私竊棉被及車中油衣被主人查悉著王照賠由王將劉及金桂扭局請訊孫明府判金桂貴手心一百下押捕房两禮拜○萬聚碼頭扛夫陳坤發在萬生泰　米行之各油棧起迷　言謂工程局禁止油簍不許置放馬路由該行送局請究副裁判官陳二尹判押候諭飭夫頭查明核奪○城内四鋪垃圾夫朱增有懶於工作經范董事送局請究陳二尹判責手心五十下○船夥吳阿毛竊船上棉被經包探查獲解究吳供被係船主張金生之物二尹判傳張到案具領○己倒穗豐米行執事朱星　挈妾捲逃妾之母勇周阿土來申探望拘局收押曾志前　　因患病内陳二尹　發　育堂醫治（尺） 
[英美公廨晚堂案]  
　　玉道發控成衣匠楊德財許錦春合開店號不認虧本前晚奉襄讞孫明府提訊王供出股洋七千五百示將許楊合開之勝義公司攺號瑞升開張伊等向錦和洋行定貨不出商人墊銀出貨賠去洋二千元伊等俱置不顧求請究追訊之楊供求恩斷許錦春因事未到王又禀稱現在楊一貧如洗定貨開店時由許糾合務求向許究追明府判候復訊核斷○李傑臣控楊瀛洲卽潮潤圖賴捐銀亦奉捉訊李供係廣西賑捐局委員駐滬勸捐職銜翎枝前年浙江烏程人楊瀛洲以百五潮潤名字向局代捐監生加捐花翎同知職銜收過洋一百三十元欠銀四十兩向索藉口部照未到竟思圖賴務求追繳訊之楊供未見部照是以不付明府以捐納功名豈能狡賴判交保先繳銀五十两餘於端午繳二百兩年底繳　百兩飭具遵結送查○柴鑫培控趙如蘇圖吞拍賣銀两亦奉訊究柴供開永昌　　鋪兼售舊貨上次將店盤頂與趙計銀六百两又夾根船一隻由伊拍賣得洋一萬餘元除文到外有銀三百餘两被趙吞没求究訊之趙供除還過外祇欠洋二百餘元有收條呈電柴供並無收條且趙之期票實係僞造明府以供詞各執判趙押候柴呈帳再核（當） 
[英美公廨早堂案]  
　　美商通裕荷商德昌曁德商某洋人華商敘豐等環控同裕莊股東吳春九等不付期票洋元經吳禀稱被　人股係跑街夥王祥　及擋手陳仁生興昌號主潘菊生朋串陷害求　究斷己詳本報昨晨捕房派探王阿巧將王祥初等邂分吳延穆安素律師投案代訴前情德昌洋人譯供商人處係一式拉夫來賀雪茄烟付票两張計銀二百五十两十天爲期嗣又交代票洋二千五百元由匯豐向同裕收取詎俱無著退回請追穆律師稱此案是否形名抑係錢債請堂上明示關司馬商之美白副領事判謂此案乃係錢債並非刑名穆律師唯唯旋有洋人密司奔投稱售出葡萄洋酒五瓶付來該莊票洋一百元向收己閉請追又福來德洋行洋人稱商人亦有該莊期票兩張計銀五百八十兩向收無著求究傳訊王祥初供在同裕莊爲跑街該莊係李月華周記向吳春九糾股開說各出股銀三百两與源大九和等莊均有來往叩求明察司馬得供以吳係受糾入股之人從寬商之白君判交人銀並保股東鄭桐江亦交保候訊王陳還押捕房俟下禮拜四兩點半鐘會訊核奪○郭星甫用假票向源通官銀號取銀被人察出交捕解訊郭供票係造册處排字張桂祥托取不知是假司馬還押候補提人証復訊假票七紙存堂○過犯戴利生違章送食物與在押犯人由捕解辦司馬判押一月○捕解王云卿竊張王氏家單被賣魚之嚴阿三　賣水菓之嚴四豪張秋林錢洋布裙潘阿永竊錢阿火衣服請究　王嚴各押一日潘押一禮拜○流氓林達江與張偉卿藉端向張宣氏拆梢剝去衣服押洋七元報捕解究司馬　各押兩月（當） 
[法租界捕房發落]  
　　許福元之弟婦丁氏由南潯原籍逃逸至滬前日經許尋狂扭控法廨奉判押候氏之家族到堂再核在案昨日許之嬸母丁金氏投捕房求領陳大令著下期至廨候核○周阿順控沈朱氏誘拐八歲男孩奉判押查在案昨日周携失孩投案禀稱由朱氏之夫在义袋角尋回求請銷案大令判下期至廨候示○周庭山控車夫張榮和竊去行李衣包請追大令判張押半月○蕭阿加以未盖印之猪肉混售爲宰甡公司查獲解究　供肉在英界買來携至南市家中並不售賣大令從寬判罰洋四元○探解陳金生竊衣服水烟筒銀表等物請辦大令判押一月贓存待領○又解王阿大張阿明吳阿祥在途圖竊　究大令判各押五天○又解張金林徐王氏　控范有才竊烟鎗烟膏有飾等物吊到各贓請辦大令判贓給失主范押三月○又　搶　之陸阿福金州池陳杏林請訊大令判各押三月○廿三號巡捕拘送搶表之李阿生　究李供與該捕素識因有要工故向暫借銀表押洋大令判交保限五天内還表候核（臨） 
[美租界捕房事]  
　　狄思威路源泰小客棧主昨投捕房報稱前晚有不知姓名之某客投宿翌晨身死　示捕頭飭探恊同地保查明棺殮○小車夫王小巖因推某甲衣箱而逸報由捕房飭探錢盈堂查獲押候弔贓送辦○胡阿金掩入　璧禮路陳阿仁家圖竊由陳扭入捕房飭押候究（似） 
[巡局𤨏案]  
　　小南門外財神弄協興昌酒作夥周大成前晚乘車回家被匪搶去身畔洋廿餘元疑近隣木匠王阿狗等三人所爲扭至廿三七鋪巡局朱二尹提訊以情節支離判王　　飭地甲查明　　○大南門張姓之馬夫周炳元近被惡丐江湘杏生卽陳杏　　　扯送廿三七鋪山江鹺尹判責手心八十鎖示三天（寶） 
 
