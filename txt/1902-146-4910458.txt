# 1902 - 146 - 4910458

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宫軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[憂俄篇]  
　　中俄東三省之約今已定矣地則定期歸還兵則按期撤退普天率土之士方且謂俄人雖多方要挾我中國受損之處甚多然猶幸英日聯盟而俄人始有顧忌之意樞臣堅忍而俄人始有轉圜之心詳觀和約各條在我之所失縱多而推究俄人之初心則尚未躊躇而滿志也雖然俄豈竟須臾忘我東三省哉日者嘗有俄員由黑龍江回國謂人曰滿州一地無論如何他日終爲俄有决不至讓與他人并條陳治理滿洲之策及如何設立文武各官嗚呼觀於此而東三省各地今雖未爲俄有而俄人視之則已如外府之藏矣豈不危哉豈不危哉夫俄人之覬觎東三省初非自今日始也當康熙二十八年中俄訂約畫界時兩國界綫約在北緯五十六度西以額爾古納河爲界東以黑龍江北大興安嶺至海爲界至嶺南一帶流入黑龍江之溪河盡屬于我然約中雖載其語而實則赫眞費雅喀奇爾諸部族我僅覊縻而已未能立界碑於大興安嶺之外於是俄人知我之可欺而謀侵東三省之心遂始此矣迨咸豐八年乘英法與我有釁脅我愛琿之約自額爾古納河至松花江海口左岸盡爲俄屬地右岸順江流至烏蘇里河爲中國地由烏蘇里河至海作爲兩國共管之地於是我黑龍江割棄之疆土東西闊處至十三度南北長至二十三度東三省之海口遂拱手而謹之於俄曾不二年京師訂約俄又要我自烏蘇里河口南踰興凱湖至琿春河以抵圖們江口作爲兩國交界之地而我吉林省之棄地亦南北六百里東西二千里俄乃得大治海參歲以以增戰艦通鐵路之根本而謀侵東三省之心至此乃愈熾亦至此而益顯然猶未下手也迨遼東一役俄人威脅日本巿德中國要鐵路經過東三省之利於是西伯利亞鐵路可由赤塔徑趨東南入黑龍江境過呼倫貝爾齊齊哈爾渡松花江由阿勒楚喀拉林甯古塔以抵海參嵗而吉黑兩省之勢遂成中斷俄旣踞旅順大連灣而鐵路之由松花江南哈爾賓分支者得出吉林奉天以直抵旅大而奉省亦歸其　括蓋至是而東三省之地雖未爲俄有而俄人循設鐵路脈絡貫通運鑲調兵朝發夕至我東三書之所謂重鎭者若　爾根愛琿呼蘭三姓雙城廳等處皆懸隔俄路之東一旦有事緩急旣不相應勢力又不能敵其可與之抗衡乎此必不能得之數矣俄員謂滿洲一地無論如何他日終爲俄有豈漫然爲此大言哉殆早已見及於此矣嗚呼我中國淺見之士方以今之爭回東三省爲幸而識微知著者則且以爲東三省雖未失而已不啻全失皇皇焉惴惴焉欲釋其一日之隱憂而終不得也此吾憂俄之篇所以大聲迫切冀一警當軸者之聾瞶而毋以和約已定息其懼焉斯尚足以補救於萬一乎 
[諭旨恭錄]  
　　四月十四日奉旨分發江蘇試用通判彭鴻年李慶元吳家樞安徽通判吳澤鋆山西通判王榘芳浙江通判劉宗嶽江西能判蔡濟襄黃肇翰場承源周謙譚從炳湖北通判傅慶餘四川通判余應詔廣東通判李家彬貴州通判增治長蘆試用鹽運判孫多褆兩淮鹽運判沈乾照饒鳳琮徐寛嚴方在瀛劉鏡蓉江蘇直隸州州同阮譜咸河南直隸州州同尹嘉樹福建直隸州州同曾炎湖北直隸州州同丁兆元直隸知縣徐永棨江蘇知縣潘思謙安徽知縣陳兆祐山東知縣楊錫珍濮賢恪狄紹梁嚴正琯山西知縣戴書銘河南知縣長齡黃河清常運藻陜西知縣梁士荃劉以桐江西知縣李繼綱福建知縣高發湖北知縣彭璋廣東知縣張際昇廣西知縣于敏才雲南知縣李崇樸直隸知縣龔慶霖張時霽劉本清陳繼光江蘇知縣楊鑾坡陳銳譚鏡蓉孫舉璜伍輝裕章心培王元輔蘇錫岱杜紹沅潘瓚陳作銓劉廷舉劉永濤孫樹稷楊寶善謝恭懿劉文煜譚傳霖魯國壽彭在中鄧簡圭李嶽蘅郭慶祺王禮垣張國英馮慶灝張學緒汪培棟管衡孫光衍何崧齡陳慶垓俱照例發往欽此 
[硃筆恭錄]  
　　四月十二日奉硃筆圈出御史陳秉崧補授協理京畿道欽此同日奉硃筆圈出御史承平稽察正黃旗蒙古旗欽此 
[本館接奉電音]  
　　昨日午刻京師飛電傳來上諭七道敬謹譯登○四月二十三日内閣抄奉上諭泰寗鎮總兵兼管内務府官著福補授欽此同日奉上諭浙江寗紹台道著惠森調補春順著調補直隸霸昌道欽此同日奉上諭雲南臨元鎭總兵著黃呈祥補授欽此同日奉上諭廣東陸路提督著馬維騏補授所遺潮州鎭總兵員缺著蒯德浦補授欽此同日奉上諭肅親王善耆著補授御前大臣欽此同日奉上諭奕謨現在請假所管廂黃旗蒙古都統著芬車署理欽此○二十四日奉上諭朕欽奉兹禧端佑康頤昭豫莊誠壽恭欽獻崇熙皇太后懿旨順天府奏候補三四品京堂李經邁之生母李吳氏捐助學堂經費請予奬叙一摺李經邁之生母李吳氏著加恩賞給正一品封典以示嘉奬欽此 
[宫門抄]  
　　四月初十日内務府國子監鑲白旗值日無引見那王德洪額文璞各假滿請安榮中堂等謝賞方略恩松壽謝賞三代一品封典恩趙爾巽謝授山西布政使恩崑中堂續假十日英信續假十五日蔡乃煌李盛鐸樂平清泰秀昌各伺候召見掌儀司奉十五日祭奏先殿濤公行禮召見軍機及 
 
 

Page 2

 
 
蔡乃煌李盛鐸秀昌十一日理藩院鑾儀衛光祿寺鑲紅旗值日宗人府引見十四員理藩院二十五員鑲白滿十員兩翼三十員前安徽巡撫王之春到京請安阿王續假五日阿公續假十日崇中堂等謝賞方略恩景灃有泰德公各請假十日樂平清泰趙爾巽預備召見召見軍機及樂平清泰趙爾巽十二日外務部正藍旗值日無引見孫中堂等謝賞方略恩蔡及煌謝交軍機處存記恩　廉假滿請安禮王續假十日榮霈斌俊伺候召見内務府奏派廣仁宫　髻山拈香　派出橚貝子博公召見軍機及榮霈斌俊十三日吏部翰林院鑲藍旗值日吏部引見八十員肅王謝授步軍統領恩孫中堂假滿請安海福謝授浙江知府恩克王續假五日官祥續假十五日瑞豐劉思翥預備召見侍衛處奏派保知殿監試派出頭班醕王芬車逹賚德洪額成安二班倫貝子棍貝子志公琦瑶松普召見軍機及肅王瑞豐劉思翥十四日户部八旗兩翼舉日吏部引見八十員肅王謝開去都統並健銳營事務恩松溎等因伊子得保奬謝恩澤公吉恒各假滿請安綽哈布謝賞方略恩景清齊普松武海福預備召見掌儀司奏十七日祭奉先殿載瀛行禮召見軍機及海福齊普松武景清 
[請簡使臣]  
　　南洋新加坡叻報云月前義大利國新任駐華使臣覲見中國皇上時所呈國書中有勸中朝遣使至比奥兩國之語旋復照會外務部述及此事前報所紀朝廷分簡義比奥三國駐使云云蓋從其所請也 
[奥相之言]  
　　英京倫敦來電云某日奥國外部大臣當衆宣言德奥意三國聯盟之事大略謂我三國之所以聯盟者實欲保全大局無異俄法兩國之聯盟也 
[英報之言]  
　　英京倫敦克勞尼格爾日報云目下德人大華舉動大都仿效俄人如俄旣佔據旅順德卽佔據膠州灣近又見俄人得握滿洲利權遂向中國索取山東礦利惟各英商則均願德人洞闢中國門户而不喜俄之若此行爲也 
[英土交情]  
　　英國地毬報云英人近欲與土耳共訂立密約允阿剌伯國所屬克威酋長操自主之權論者謂此一事也實足敗壞俄德兩國隂謀然未卜其確否也 
[時疫駭聞]  
　　美屬小吕宋島來函云刻下島中時疫盛行人皆惴惴西歴上月十六日二十四點鐘之内人民患疫者多至一千二百十七名口因而不治者八百四十七名口此眞亘古未聞之駭事也彼蒼者天胡不弔斯民至于此極耶 
[忠櫬出京]  
　　天津直報云合肥李文忠公靈柩擇期本月二十五日出京屈指二十七八日可抵天津聞須在津受弔三日然後航海而南 
[嚴禁賽會]  
　　京師訪事友人云日來好事之徒迎神賽會采烈興高此往彼來絡繹如織爭赴妙峯山朝頂進香妄冀道經頤和園得邀皇太后慈覽某日順天府府尹陳玉蒼大京兆途遇某會詢悉其故立飭揮之使去若輩遂繞道而行旣而大京兆以勞民傷財此風斷不可長爰會同五城察院刊印告示遍貼内外城嚴行禁止其文曰兼管五城事務順天府尹堂陳五城察院爲剴切曉諭嚴禁事照得左道異端聚衆燒香久干例禁况自拳匪肇禍以後尤應除盡根株近聞仍有一種無業游民聚衆塗面鳴鑼擊鼓燒香賽會在街巿招摇藉鄕儺名目爲蠱惑民心之計北城徼家坑地方井旁禱神掛匾男女混雜朝以繼夕更屬不成事體亟應嚴行禁止以靖邪說而杜亂萌除牌飭各勇局員弁實力驅除拿辦外爲此示仰軍民人等一體知悉聚衆燒香今昔懸爲厲禁不得仍蹈前愆致罹法網自示之後倘有前項不法情事經勇局員弁嚴行拿辦詳解到本尹堂院定必加等科罪不特送部監禁已也該員弁等不得知情故縱致干叅革其各凛遵毋違特示 
[星軺抵省]  
　　金陵采訪友人云欽命出使比利時國大臣楊誠之星使前以監司需次省垣熟于交涉事宜頗爲上游所引重歴辦儲材學堂等事均能精心擘畫妥帖易施兩江督憲劉峴莊宫太保器之保充經濟特科之選遂得帝心簡在使命榮膺本月十九日節蒞白門趨詣督轅咨白良久聞在省勾留數日卽將載詠皇華矣 
[咨調道員]  
　　金陵采訪友人云兩江總督兼南洋通商大臣劉峴莊宫太保准辦理商約大臣吕鏡字尚書盛枵蓀宫保電咨請飭江寗派辦新政處會辦潘芸蓀觀察速赴滬江藉資臂助遂於十九日飭觀察捧檄登程 
[師範設堂]  
　　武昌采訪友人云省垣保安門内墩子湖邊有全皖會館焉建自合肥相國督鄂時以祀淮軍之殁於王事者其地頗擅湖山之勝風亭月榭幽雅絶倫皖人士之需次鄂中者大半於此寄寓收其租值以供歴年修理之需邇者湖廣總督張香帥擬就館中創設師範學堂俾師生得以習靜用功大約日内卽須興工修葺矣 
[警察先聲]  
　　武昌采訪友人云鄂省警察局本擇吉五月朔日爲經始之期總辦武昌府梁集菴太守候補府金峙生太守以刻下天氣炎蒸巷尾街頭亟應將穢物掃除以免釀成疫癘因預於本月十五日遴委府經歴顧叅軍恩慶府司獄沈少尉丙榮爲街道委員督同夫役逐日自清晨六點鐘起至十點鐘止午後自一點鐘起至四點鐘止輪流巡察見有不潔之物卽飭夫役掃除凈盡一面嚴禁行人在路上小遺違者照租界章程分别示罰日來大街小巷積穢一清巿井齷齪之塲頓現光明世界矣 
[並非兵變]  
　　前報曾紀鄂中兵變一事兹得武昌采訪友人續函云當日鄂省某防營行抵某鎮被外省營勇若干名暗相句結逃去數十人營官隨據情禀報督轅以致訛言四起實則並未閙娼釀事戕害哨官也 
[示禁苛索]  
　　南昌訪事友人云日前江西商務局縣有批示略謂前據茶商謙愼安等禀稱塗家埠釐卡苛索茶船等情卽經札飭卡員嚴飭司巡勿得留難需索迄今爲日不久該商等運茶到卡旣已完足額稅何以司巡人等尚敢創設陋規私行刁難委員近在咫尺固不致毫無覺察卽使商販偷漏舞弊亦應回明照章罰辦何致任意稽延扣留禀情有無揑聳姑候札飭該卡委員查明如無漏釐情斃立卽放行一面將此次商船爲何扣留之處據實禀覆核辦勿稍廻護徇隱致干查究 
[派員解犯]  
　　姑蘇采訪友人云江蘇撫憲恩藝棠大中丞示期本月二十日舉行秋審大典隨經蘇州府向子振太守遴委人員將各犯解回原縣計昭文委蘇州府照磨姚寶信及州判孫靖遠海門委按經歴盧炳文吳江委縣丞章寶琳及府經歴閔煥萍武進委縣丞胡義明李潤章寶山委通判丁浚昌及縣丞王傳綬奉賢委通判陳祖德上元委通判章殿榮陽湖委通判汪鍾麟及巡檢朱兆彭華亭委通判楊澍霖龍燦雲如皋委通判胡逹賢甘泉委通判李鎮端震澤委通判劉鴻圖嘉定委通判葛寶成泰興委府稅課大使胡棨光高郵委道庫大使羅鼎儀徵委布 
 
 

Page 3

 
 
理問錢厚德及典史李良波丹徒委典史徐宗一及從九品張嘉謨金山委從九品舒士榮上海委從九品陳盛鈞　湖委州　目林毓蕃各員奉檄叩謝後隨於二十二日分别押犯登程 
[長洲盜案]  
　　蘇州訪事人云滸墅關附近某鄕係長洲縣所轄上月二十七日之夜三更後有緑林豪客十餘人明火執仗蜂擁至某姓家破扉而入任意冥搜直至慾壑旣盈始呼嘯而去事後檢查所失約值一千餘金堂卽繕單投報縣署二十九日縣主蘇靜菴大令帶同書羞下卿勘騐旋於三十日回城即飭差捕四出嚴拿務獲究辦 
[長洲命案]  
　　蘇州訪事友人云長洲縣所轄某鄕張姓子因與族叔母某氏口角致氏氣忿難堪投河自盡當經地甲投報縣署縣主蘇靜菴大令立即帶同刑仵書役前往相騐飭將張姓子帶回研訊供出與氏已在五服之外爰令暫收外監飭差陸某下鄕查訪併傳其親族甲乙丙三人到案甲乙丙鄕愚無識不敢見宫遂賄以洋銀九百元避匿不到嗣大令另飭某差往提訊悉死者實已無服爰卽當堂開釋事後甲乙丙有悔於心羣向陸差理論陸差置之不理刻已繕禀投縣控請訊逋矣 
[白門火警]  
　　金陵采訪友人云本月十六日之晚四鼓時水西門内坊口大街某姓家忽遭火厄直至東方旣白祝融氏始斂淫威及往探之則火塲四圍人如山擁斷磚敗礎猶是餘燄上騰蓋火起於乾康廣貨店中一霎時延燒比鄰成億興銅錫鋪對門某席莊賴廣茂烟莊億大信局南始于銅作坊北迄馬巷共燬店屋百餘椽耗失貨物以數萬計以故其勢若是之猛不可當也 
[直省官塲紀事]  
　　聞之保定友人云本月某日直隸藩憲周玉山方伯牌示轅大略謂前署井陘縣胡錫綸調省另候差委飭正任歐陽繡之前赴本任署城縣戴作檝調省另候差委飭新補之陳沐前赴新任○直隸藩憲周玉山方伯自辦理陵差回省後屢次陳情乞退　憲袁慰庭宫保婉言挽留事遂中止頃聞方伯又有告歸林下之說然確否尚未知也○前者督憲袁慰庭宫保舉行校士館月課業已揭曉計取超等十員特等二十員一等三十員附課一百二員超等爲武錫玉梁建章尚秉和韓德銘劉大年賀德深王鍾嶽張震堃王培眞楊式震特等一等不及備錄○四月十四日爲直隸秋審之期各州縣預期將應入秋審人犯紛紛解赴省垣 
[輦下瑣聞]  
　　京師訪事友人云前者順天府府尹陳玉蒼大京兆巡見徼家坑井旁某廟遍懸匾額跡近招摇飭將廟中司事及設攤售香燭之朱某拘送五城總局研訊嗣以訊係初犯薄責釋回○近日前門外某茶肆有某某諸茶客妄談國事旁若無人謂皇太后皇上不日又將遠巡正在趾高氣揚時忽被五城練勇所聞立即扭送總局覊禁想當予以嚴懲矣 
[監司謁客]  
　　前者意大利國駐滬總領事計細君航海回國署中公事由聶臘君代拆代行現在計君業已來華因是蘇松太兵備道憲袁海觀觀察訂於昨日命駕前往道賀並赴日本總領事署拜會小田切君茗談片刻别 
[縣批照錄]  
　　上海縣户房清書高秀溶控庫書龔豫昌欠銀龔亦繕詞禀訴昨奉縣主汪瑶庭在令批示曰該書遇事颟頇不自振作且又心地糊塗當斷不斷因而受累自貽伊戚是誰之咎高秀溶爲該書雇用清書於裴前縣任内負虧濳逃累及該書心術已壞概可想見嗣高秀溶遁來滬地該書獲見之日何不扭控究辦以懲昧良乃以兎死狐悲反假婦孺之仁資助接濟並使盤踞署外空支糧櫃辛工殊不知人心莫測一旦境與時遷致有今日之反噬現據禀報該書結欠一千餘千之多指一朱松泉爲公正非常之見証揑砌浮詞暖昧攔瀆保無勾串肇事希冀聳聽要知書差良莠本縣洞若觀火高秀溶爲虧逃漏網之人不知斂跡常至户櫃尋擾本應提究今旣膽敢妄控若不嚴行澈究則爲鬼爲蜮勢必肆行無忌該書有無借欠訴稱有兩廊書深悉是非自有公論非高秀溶獨指朱松泉可比候傳諭户庫文移糧櫃各書並兩郎年老書吏據實查復以憑提訊嚴究俾可折服其心高秀溶禀摺附發 
[懲治流氓]  
　　昨日上海縣署公差薛順奉諭拘獲蔡阿根胡耕全陳阿三三流氓旋又由巡防交局解送流氓吳阿弟周善根二名到縣縣主汪瑶庭大令訊究之下見若輩皆辮根甚鬆短髮覆額遂判令將吳枷號十天餘人當堂薙去短髮然後交人保釋 
[仰遵憲令]  
　　昨日上海城廂内外保甲總巡朱森庭明府親率勇役巡至南巿十六鋪境内見有五人額覆短髮形似流氓命即帶回局中聽候訊供核辦蓋亦仰遵憲令也 
[騐充新捕]  
　　本邑南巿馬路工程局總辦翁子文太守現擬招募印捕十名以資巡緝未幾應召者絡繹而至太守爰定於昨日一律傳至局中親加挑選入選去每名月給工飯洋銀十六元告以須尊守新章毋稍違悮 
[法界火警]  
　　昨晚八點鐘法租界三德里三十七號某姓家忽然失火一霎時冐穿屋頂延燒比鄰四十一號四十三號房屋法界洋龍首先馳至竭力澆灌旋卽救熄共焚燬房屋四幢至如何起火容俟明日詳錄 
[流氓揮刃]  
　　浦東唐橋左近有孫步雲者近被衆流氓索詐不遂所欲竟於前夜蜂擁至其家曳至門外揮刀亂剌傷厥頭顱迨孫狂呼救命若輩已逃竄無蹤矣 
[憲令毋違]  
　　兩江總督劉峴莊宫太保札行所屬各府州縣嚴禁地痞流氓辮根空留數寸不結名曰攤三股周圍留淺髮一二寸用膏漿粘刷如婦女然等因本館已登諸本月二十一日報紙昨日英美租界會審公廨接奉憲檄讞員張柄樞司馬因卽出示通衢大約如有以上事情卽須嚴查究治矣 
[上海巡局瑣案]  
　　前晚恊生廣貨店傭人吳和尚携洋傘數十頂至十六鋪附近突被諸無賴攫去兩頂隨將顧阿三陳新堂二人扭控十六鋪巡防中局局員黃衡堂二尹研訊之下判各責一百板洋傘給吳領去○馬松山前賃大南門外奚姓房屋積欠租錢十餘千文被奚控諸二十三七鋪巡防局局員盛雨村二尹研訊之下斷令分期拔還 
[善氣迎人]  
　　日前本館協振所承張鴻賓大善士助來期票九八元三十兩正求長孫殿林成人長大延壽康健又裕記助洋銀一百元又某大善士免禍爲福求桂子助洋銀五十元又求平安氏大善士由福興潤信局寄來助江西急振洋銀二十五元又恒心堂主人助江西急振洋銀二十元又退省軒陳大善士由公盛信局寄來助振洋銀二十四元又陶大善士先賜助龍銀十四元洋銀六元竊惟辦振至今日已同弩末博施濟衆虚願徒殷今承諸大善士義粟仁漿源源樂助生死人而肉白骨惟此呼吸之頃奏效甚捷食報甚隆語云種瓜得瓜種豆得豆天人感應如影隨形有不迪吉降祥可操左劵者哉拜登之下謹書此以表頌忱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　陳明揚控族姪士良掯贖田單等情前晚縣主汪瑶庭大令升堂研訊士良供小的有祖遺田單一紙前因急用抵與族叔明揚至光緒八年明揚亦將田單向小的抵去錢七十六千旋又兩次加押錢三十千至十五年明揚子殤無後自願將田歸還小的繕有筆據今特呈請察核其子建堂供詞大略相同陳應康供此事確由小的介紹陳明揚供其地價甚昻貴目下約值洋銀數百元前雖轉抵與士良僅得一百餘千太覺受虧以故欲向回贖不料士良竟敢揑據霸阻求恩究追大令著士良再找明揚洋銀二百五十元將地管業陳應康本因别案管押仍著還押所中○前日鄕民瞿寶元舁其弟瞿春咸至縣訴請騐傷大令訊係地販瞿瑞堂與已革地保沈班卿因謀買春咸墳地不遂糾同流氓張阿四將春咸毆傷遂飭將張拘案訊不承招隨又將瞿瑞堂緝獲前晚研訊之下張阿四供小的並未將春咸毆擊實因日前春咸娶一有夫之婦小的斥其不應士犯法度以致挾恨誣控瞿瑞堂供紴阿四因何與春咸鬥毆小的實不知情地保倪瀛州禀稱張阿四因見春咸娶一寡婦爲室向之婪索不遂所求卽攫伊身畔洋銀數元大令判令重責張一百板然後交人保釋○去年陳李氏控其子阿連違忤大令訊取口供判將阿連笞責收入改過局半年兹已期滿由管所委員李二尹送案函請發落前晚大令略加詰訊陳供小的嗣後當痛改前非不敢冉有違忤矣現由岳父到此作保求恩釋回大令准之 
[英美租界公堂會訊案]  
　　德商元亨洋行主人投本管領事署控華商德慶記主陳明鈞定貨不出等情德總領事據情函致公廨讞員張柄樞司馬飭差將陳傳到昨日午後會同德繙譯官佛爾克君升座原告延律師佛威被告延律師侯魯公到案先由佛律師聲稱去年西歴八月之杪德慶記號主陳明鈞至元亨行定購大呢等貨共計三十箱分三起來滬初到十箱催令往提藉詞推諉旣而陸續又到二十箱稱與原樣不符不肯提出實則因目卜先令漸貶意存觀望侯律師稱此貨實與原定之樣大相逕庭未便提出當定貨時陳與元亨買辦嚴士林合股原議陳得七分嚴得三分嗣因貨樣不合嚴屢至德慶記商令退不行中酌償銀五百兩陳允之嚴卽出銀一百五十兩餘皆由陳措付不料行中收銀後又來控告殊出意外嚴供與陳合股定貨及退還時陳所出銀三百五十兩係補償先到十箱虧耗續到之二十箱不在其内當時立有收條請飭陳繳呈便可明白陳供付銀時並無收條可令沈家甫爲見証沈供嚴囑陳出銀三百五十兩了事因彼亦有股分故未向索收條况嚴尚囑陳將銀交與新太恒號兩律師復爭辯良久司馬謂付銀旣無收條姑免置議現在此貨究竟如何答稱實與原樣不符司馬商之佛君著兩造退去候飭差至元亨取到二藍呢一小方與原樣一小方同蓋戳記函送西商總會請評優劣俟復到後再行核奪 
[英美租界公堂瑣案二]  
　　包探顧福其解王阿應陳阿三到案禀稱二人均曾因事遞籍兹又濳入租界中爲此拘解請究讞員張柄樞司馬商之德總領事署佛繙譯官判責王三百板管押三月陳責五百板管押半年期滿仍遞解回籍○包探胡瑞龍解張阿其到案禀稱此人曾竊取李德恒匡阿二兩家衣物及席公館内瓷花瓶兹經小的拘獲吊到各贓解請訊究司馬判責四百板贓給各失主具領○某流妓家女傭章吳氏在福州路中强曳行客作狹邪游適爲巡街捕所見拘解公堂司馬判責手心四十下○一百七十七號印捕解楊李氏楊阿根許阿榮至案禀稱巡至長浜左近見楊許二人將楊李氏兇毆是以一併解請究辦楊李氏供小婦人係無錫懸人夫故無依來滬傭工度日不料夫叔楊阿根糾同許阿榮肆行毆擊勒偪回家叩求鑒察楊供小的因氏不守婦道是以促令回家並無毆擊之事旋有楊阿貞者投案訴稱小的媳婦李氏漂流在外實不安分是以令其回家司馬飭將楊李氏遞解無錫交母屬具領楊許各責二百板押兩禮拜 
[法租界公呇瑣案]  
　　公館馬路西式薙髮店細崽張阿永竊取洋銀四十三元被店主查悉投報捕房昨日捕頭令某包探解案請訊張供小的祇竊十六元並無如許之多讞員杜枝園大令商之法總領事署費繙譯官著押候嚴比○偷兒王阿根竊取某西酒肆中酒桶二口濕衣二件報捕緝獲後捕頭查悉桶已售與豆腐店主王金生因一并拘案請訊大令判將王阿根枷號半個月責三百板驅逐出境王金生罰繳洋銀八元○甬人陳阿毛之妻周氏與羅泰洋行細崽姚阿芳私識被阿毛尋獲連姚扭送捕房昨日解案請訊姚供小的與氏成姦閱時已久今氏方懷孕尚乞鑒原大令判將氏掌頰一百下交阿毛領回管束姚重責五百板○豆腐店主蔡增泉偕行頭顧海林控店夥張枵泉糾約流氓攫去金戒指等情大令以人證未齊諭令暫行管押昨日蔡顧偕見證人陸德明張三投案訴稱張杏泉初至店中即故意留難及辭歇後藉端訛詐攫去金戒指一枚私質洋銀五元今將質票呈電陸德明張三同供小的等在電燈公司當工匠伊等口角時小的確曾目擊情形惟不知因何起釁大令判罰洋銀各三元張押候繳到洋銀五元然後覆訊核辦○王雲橋前控曹德志行竊親戚家金珠首飾所值不貲失奉大令訊比除吊到原贓外其餘堅不呈出昨日提案覆訊著送上海縣署請汪瑶庭大令備文遞回揚州原籍○王錦有竊得對時表一枚質取洋銀五元被包探拘獲吊到原贓解案請辦大令判枷半個月責三百板遞回鎮江原籍○唐瑞林控房客陳阿狗積欠房租四個月計洋銀二十元大令研訊之下著卽遷居○前者西捕柴某將韓梅生所抵引翔港附近之田五畝有奇建立界石近被人私行撤去因之投案控訴大令飭傳地保許炳裕到案著將界石照前建立並代爲過户應繳地租銀向柴收取 
[美租界捕房紀事]  
　　昨日午前甬人胡阿昌投捕房訴稱在武昌路開設鞋店頃被羅阿他竊去鞋數雙求爲查緝捕頭允之卽遣某包探將羅扭入捕房詰究之下羅言被胡積欠工資向索無著是以取鞋作抵捕頭以事關錢債令胡自投公堂具控○昨晨鄕民某甲投捕房訴稱頃間行經提籃橋左近突被不知姓氏之衆流氓借端索許并肆兇毆捕頭允遣包探往查 
[蘇省官報]  
　　四月初七日知州黎明江西人起回省禀到前元和縣李超瓊由京起服引見回省禀到委署崇明縣陶聯琇由滬見道憲回卽辭赴任委署宜興縣下邾司巡檢顧有衡禀辭赴任從九楊光藻禀謝奉委武陽縣捐差卽辭調補中營湶涇汛把總楊紹源禀知護解上海秋審人犯來省卽辭初八日知州黎明禀知繳咨起服過班到省四品銜指分江蘇候補班補用知州畢兆熊浙江人由京領照來省禀到縣丞楊寶書禀知前晚驟患喉症未及赴差現就醫繳札准補周莊司巡檢蔡廷熙禀謝給咨赴郝卽辭指分江蘇試用巡檢李慶琛河南人由京騐看來省禀到初九日首府向禀知昨晚入場初覆常昭崑新江震六縣文童松滬局管庫通判劉國邴由滬解餉來通判唐悳勛禀辭赴都引見知縣唐鶴年禀辭赴海運京沾局差議叙班補用知縣胡文驌安徽人由寗來改指江蘇試用縣丞嚴師鋆福建人試用從九品湯應嵩河南人均由浙騐看領咨來省禀到初十日藍翎同知銜指分江蘇試用知縣蕭啓奎湖南人由京領照來省禀到指分江蘇試用縣丞王淦浙江人又試用巡檢凌森廣東人均奉撫憲騐看來省禀到從九蔣裕鈺禀謝奉委洞庭山絲捐差十一日花翎江蘇試用直隸州知州德堪正紅旗由京領照來省禀到知縣張嵩齡禀辭回籍措資又譚從貴禀辭赴都引見委署松江府知事姚霆禀辭赴任崑山縣石　司巡檢吳崇文禀知押解秋審人犯來省禀到卽辭從九蔣裕鈺禀辭赴洞庭山絲捐差指分江蘇試用巡檢郭廷幹山東人由鄂領咨來省禀到又莊緒勇浙江人奉撫憲騐看到省又從九童錫珪湖南人由藉領咨來省禀到又王謙禀知先行到省正任常熟縣楊家騵於四月初十日辰時在省寓病故 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年四月初十日京報全錄]  
　　宫門抄諭旨均錄前○廣西巡撫丁委爲調補知州摺○又奏爲籌欵設立育才館造就人材片○督辦墾務大臣貽奏爲調員襄辦墾務片○湖北巡撫端奏爲委員管解京餉片○直隸總督袁奏爲陳明從九品遺失監照作爲文童保奬片○閩浙總督許奏爲遴員接署道篆片○又奏爲委署知縣片 
廣西巡撫臣丁振鐸跪奏爲調補知州恭摺仰祈聖鑒事竊准内閣資開所有各省具題本章奏明分别存收發還各摺片於光緒二十七年十二月十一日奉旨依議欽此相應將原題本章發還該撫衙門查明應改奏者卽行遵照辦理等因咨行到粤臣查發回本内有賓州知州殷謙奏叅革職一件於光緒二十五年十一月十一日奉旨應以奉旨後五日行文按廣西照限一百日减半計算扣至二十六年正月初五日接到部文作爲開缺日期應歸正月三十日截缺所遺員缺係内地腹俸選缺聲請扣留外補是月并無缺項相同毋庸掣籖應即遴員請補查粤西選缺知州一項上次左州知州係第八輪第一次留缺前經請以補用慶汝鑾題補今賓州知州奉部咨係第二留缺按班應用新海防遇缺先查新海防遇缺先舊海防先海防卽鄭工遇缺先舊例遇缺先遇缺又坐補原缺裁缺卽用廻避卽用新選新補又正途出身之記名分發各員均無人應以候補之員請補已據前藩司李興銳前臬司張廷燎請以候補班前先補用知州曾紀壽題補經前撫臣王槐森查曾紀壽現年三十九歲係湖南長沙府善化人由俊秀於光緒五年三月十八日在黔捐局遵籌餉例報捐監生加捐縣丞雙月選用均蒙給發執照祗領在案復於十六年十月二十三日在滇省捐局遵新海防例由雙月選用縣丞加捐州同指省分發廣西試用旋卽在滇隨營差遣十七年二月内將營中經手事件交代清楚赴部呈請騐看四月二十日經户部換給執照二十八日蒙欽派大臣騐看五月十一日領照出京十月二十七日到省十九年十二月接奉行知因前在滇營効力于攻克雲南富民祿勸兩縣城池案内出力彚案保奏請免補本班以知州仍留原省歸候補班前先補用旋經吏部行查該員係有省分人員因河徑赴雲南差遣查明覆奏到部再行核辦十九年四月復專摺呈明曾紀壽係投入滇營効力人員富祿肅清後方呈請離營北上請仍照原保給奬免補本班以知州仍留原省歸候補班前先補用光緒十九年五月初九日奉硃批著照所請吏部知道欽此接奉行知在案旋卽請咨晉引于二十年十月二十四日蒙吏部帶領引見奉旨著照例用欽此二十六日領照起程光緒二十一年五月初五日回省業已試看一年期滿甄别留省補用二十二年三月委署灌陽縣知縣于四月二十日到任七月初八日在任聞訃丁父憂當卽報明交代清楚請咨回籍守制二十四年十月初八日服闋因赴京措資就近在部呈請起復仍回原省候補二十五年五月十一日領照起程于二十五年八月十五日回省查該員幹練精詳實事求是以之請補賓州知州員缺實屬人地相宜與例亦符如蒙俞允該員曾紀壽係勞績保舉歸候補班前先補用知州請補知州銜缺相當毋庸送部引見亦毋庸覈計叅罰具題在案兹准内閣將原題本章發還改奏等因理合會同兩廣總督臣陶模恭摺具奏伏乞皇太后皇上聖鑒敕部核覆施行謹奏奉硃批吏部議奏欽此 
丁振鐸片再廣西省城孝廉秀峯宣成經古各書院同時裁併從前應課舉貢生監其中有寒畯無力亦有因質地年齒不能選入學堂肄業者一律棄置未免向隅現擬仿山東校士館章程就書院舊地另立育才館一所於舊山長中遴其品端學粹者延以爲師舉貢生監皆准應課按科塲新定條例試以中外政治史事藝學論策及四書五經義每月由官出題收卷彚送山長校閱其取錄高等者優加奬賞以示鼓勵而資講求擬飭司道於閒欵項下每歲籌撥二千金以爲山長束修諸生奬賞之需與大學堂章程並行不悖庶寒士籍以養贍而中材亦得所甄陶以於造就人材不無少裨是否有當謹會同兩廣總督臣陶模附片具陳伏乞聖鑒訓示謹奏奉硃批知道了欽此 
貽榖等片再查蒙旗墾務事關重大頭緒繁多凡聯絡蒙部安輯地商及一切招墾清丈勘界各事在在均關緊要自非揀調熟習蒙墾情形實心辦事之員無足以資驅策而專責成本擬就近取才惟晉省自上年以來需次人員較少兼以現在興辦要政需人尤亟遇有署缺委差不時乏人此次開辦蒙地臣等詳商僅能揀派　數員仍不足供差遣之用查有候選郎中熙煜户部候補主事增格刑部候補主事周祚麟兵部候補主事季雲慶候選主事廣恩國子監助教托龍武江蘇試用道陳際唐分省試用道曹受培安徽補用知府許炳榛候選知府鍾秀分省補用知府張鳴岐陳開熾奉天試用同知張光鼐分省試用同知于翰篤候選同知賦儀四川候補通判符霖候選通判周清任分省補用知州沈濳分省試用通判馮汝琪黃桂棻奉天補用知縣宋乃杕教職知縣范克宗分省補用知縣于蔭堂已革山西代州直隸州知州劉鴻逵已革安徽黟縣知縣周憲章以上各員臣等均夙悉其人或操守可信或勤樸耐勞擬卽調赴晉邊襄辦墾務以資臂助合無仰懇天恩俯准飭下吏部查照其應選應補人員仍請免扣資俸出自鴻慈逾格除揀派晉省人員及咨調各省雜職另行次部外所有請調京外各員併卽由臣等分咨各省將軍督撫轉飭各該員迅速前來聽候差委理合附片具陳伏乞聖鑒訓示謹奏奉硃批著照所請該部知道欽此 
端方片再光緒二十八年京餉湖北省奉撥地丁銀四十五萬兩應卽分批委解兹據湖北布政使瞿廷韶詳稱在於地丁項下動撥第一批銀五萬兩查有試用知縣雷元芬補用通判文林楨堪以委解等情請奏咨前來除繕咨轉給該委員等速行起解並飭將應解銀兩續籌委解外謹會同湖廣總督臣張之洞附片具陳伏乞聖鑒謹奏奉硃批户部知道欽此 
袁世凱片再查上年盧漢鐵路恭辦回鑾差務出力各員内有監生陳敦善經臣保以從九品不論雙單月歸部選用欽奉硃批著照所請奬勵等因欽此當經飭取履歴去後兹據監督盧漢北路行軍事宜存記道孫鍾祥等查得陳敦善於光緒二十六年遊幕天津避辭南下監照失捐案未能記憶請作爲文童得保詳奏前來臣查文童保奬從九品係屬合例合無仰懇天恩俯准候選從九品陳敦善作爲文童得保以免向隅除將履歴彚册咨部外理合附片具陳伏乞聖鑒訓示謹奏奉硃批著照所請該部知道欽此 
許應騤片再福建汀漳龍道滎堃現已調任雲南糧儲道所遺江漳龍道篆務查有候補道何成浩操守廉潔局度安詳堪委署理以便榮堃交卸起程除分檄飭遵並咨部外理合附片具陳伏乞聖鑒謹奏奉硃批吏部知道欽此 
許應騤片再署福建將樂縣本任南平縣知縣郝士珍丁憂遺缺查有本任仙遊縣知縣王煒堂心地明白堪以署理署壽寗縣知縣潘仰熊調省遺缺查有本任永福縣知縣屠宗基才具開展堪以調署據福建藩臬兩司會詳前來除咨部外謹附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十八年四月十一日京報全錄]  
　　宫門抄諭旨均錄前○盛京將軍增奏爲尚茶人出缺揀選擬補摺○又奏爲籌欵撥解黑龍江以濟災黎片○又奏爲撥欵撫恤喇嘛片○又奏爲籌欵遣散育字軍兵勇片○湖南巡撫俞奏爲匯解第五期新案賠欵摺○大學士管理吏部孫奏爲請旨簡補大理寺卿摺○陜甘總督崧奏爲知縣丁憂循例奏聞摺○廣西巡撫丁奏爲知縣呈請開缺修墓請旨飭部揀補片○又奏爲遴員署理知縣片 
奴才增祺跪奏爲尚茶人出缺揀選擬補恭摺具陳仰祈聖鑒事竊查嘉慶五年六月二十一日欽奉諭旨所有送京引見之茶膳香燈拜唐阿等俱係微末之差道路遥遠往返不無糜費嗣後遇有缺出著交該管大臣揀選奏補不必送京引見以示體恤等因欽此欽遵在案兹福陵尚茶人桂林因病出缺昭陵尚茶人常祥陞任遺缺均經飭傳應陞之人來省聽候揀補於光緒二十八年三月二十三日經奴才揀選得廂黃旗劉保住管領下拜唐阿文陞現年四十七歲食餉二二四年當差勤愼堪以擬補桂林所出尚茶人之缺又揀得正黃旗得舒管領下拜唐阿融春現年三十七歲食餉十二年差勤人愼堪以擬補常祥所出尚茶人之缺以符定制所有尚茶人出缺揀選擬補緣由理合恭摺具奏伏乞皇太后皇上聖鑒訓示遵行謹奏奉硃批著照所請該衙門知道欽此 
增祺片再查光緒二十七年十一月聞准黑龍江將軍綽哈佈由京來函内稱江省兵燹之餘數萬災黎嗷嗷待哺請設法代爲籌撥銀一二萬兩先交協領都爾蘇匯解江省以濟年前之急此欵或由安徽兩淮協餉内扣抵等因當經奴才飭查安徽省解交江省銀三萬三千兩上年四月准前北洋大臣李鴻章咨業經留抵奉天應還北洋防費而黑龍江省前亦由盛京户部借撥過銀五萬七千五百兩輾轉劃扣已竟無欵可撥惟該省待撫孔殷不得不通融挹注因於無可籌措之中設法騰挪巿平銀一萬五千兩交協領都爾蘇齎回以濟急需除分咨查照外謹附片具陳伏乞聖鑒飭部備案謹奏奉硃批該部知道此增祺片再前年變亂之後據總管喇嘛班第事務掌印逹喇嘛格薩巴爾等聲稱寺宇資物多有散失衆喇嘛困苦度歲無資當經奴才飭由糧餉處先後接濟過銀元一千四百元合瀋巿平銀一千零三十兩藉資撫恤而廣皇仁此項銀應歸入辦理善後經費欵内一併作正開銷除分咨查照外謹附片陳明伏乞聖鑒謹奏奉硃批該部知道欽此 
增祺片再前以育字軍退紥熱河一帶遽難調回奉省枵腹日久譁潰堪虞由奴才設法湊銀一萬五千兩咨行熱河都統派員來奉領取以便就近收繳槍械給資遣散等因具奏於光緒二十七年十月二十四日奉到硃批著照所請該部知道欽此欽遵在案旋於十月十六日准熱河都統札派候補縣丞鄭國蘭來奉承領當飭糧餉處撥交該委員瀋巿平銀一萬五千兩匯解去訖除分咨外謹附片陳明伏乞聖鑒飭部備案施行謹奏奉硃批該部知道欽此 
頭品頂戴革職留任湖南巡撫臣俞廉三跪奏爲匯解湘省派攤新案賠欵第五期銀兩恭摺仰祈聖鑒事竊臣准户部電開公約賠償付還各欵應電飭各省將撥定數目均作十二次先期解交滬道切勿輾轉推諉致悮還期等因查新案賠欵湖南省每年原派銀七十萬兩每月應解銀五萬八千三百三十三兩三錢三分又部撥漕折等四欵每年應解銀三十萬四千兩每月應解銀二萬五千三百三十三兩三錢三分自上年十二月第一期起及本年第二三四期應解銀兩均經按數匯解先後奏咨在案兹據善後釐金各局並藩司及糧鹽二道等會詳稱派還洋欵現值光緒二十八年第五期撥請在于新籌欵内動支稅契銀三萬七千三十三兩三錢三分鹽斤加價口捐兩項銀七千兩又八釐息借商欵銀一萬四千三百兩湊足一月償欵銀五萬八千三百三十三兩三錢三分此外奉撥加復俸餉旗兵加餉加增東北邊防經費漕折等項接月應解銀二萬五千三百三十三兩三錢三分連前共銀八萬三千六百六十六兩六錢六分又加關平補水銀一千三百七十四兩六錢四分三釐三毫於三月十九日發交春和祥澤春阜隆三錢店各承領銀一萬四千兩集義錢店承領銀一萬四千三百三十三兩三錢三分逹順錢店承領銀一萬四千兩又承領補水銀一千一百五十五兩五錢七分六釐六毫蔚泰厚銀號承領漕折銀一萬三千三百三十三兩三錢三分又承領補水銀二百一十九兩六分六釐六毫均限於二十八年四月十九日一併匯解赴滬交江海關道收解守候庫收批照回銷以期迅速而免逾限等情詳請奏咨前來臣覆查無異除分咨外所有籌解第五期新案賠欵銀數日期謹會同湖廣總督臣張之洞恭摺具奏伏乞皇太后皇上聖鑒謹奏奉硃批户部知道欽此 
大學士管理吏部事務臣孫家鼐等謹奏爲奏明請旨簡員補授卿員事查品級考内開大理寺卿係正三品開列具題由詹事府詹事太常寺卿奉天府府尹光祿寺卿太僕寺卿陞任以上各衙門無人方以通政使司副使大理寺少卿升任又定例開列京堂等官應升人員始有各項事故及未報到任或現有服制俱不開列於本内聲明扣除至其次應升人員俱逐員開寫另行繕單與題本一同進呈如有各項不合例事故亦於本員名下注明各等語今出有大理卿榮慶升任一缺查應升之太常寺卿印啓現有服制應行扣除謹將應升歸併翰林院之詹事府詹事恩順等職名敬繕清單進呈請旨簡用一員補授大理寺卿缺爲此謹奏奉旨欽此崧蕃片再據甘肅布政使何福堃署按察使黃雲會詳據署皋蘭縣知縣張元潹詳據卸署靈台縣正任成縣知縣李族家丁李升呈據家長李鷟年三十九歲四川中江縣人由監生遵海防例報捐選用知縣光緒十七年五月選授甘肅階州成縣知縣十八年到省四月二十五日到任二十五年調署靈台縣事二十七年十月交卸進省二十八年正月初七日接到電信家長父親江蘇候補道李賡猷於正月初一日在江蘇差次病故家長係屬親予例應丁憂等情轉詳前來奴才覆查無異除將供結咨疗查照外理合附片陳明伏乞聖鑒飭部查照所遺成縣知縣係簡缺應請歸部銓選合併聲明謹奏奉硃批吏部知道欽此 
丁振鐸片再臣接准吏部咨開潯州府通判井應斗修墓遺缺應作爲第三輪第二留補選缺等因臣查潯州府通判井應斗呈請開缺回籍修墓經前撫臣據情具奏于光緒二十六年十二月三十日奉硃批後第五日行文按照限减半計算扣至二十七年二月二十四日作爲開缺日期應歸二月三十日截缺所遺員缺係内地腹俸選缺應卽遴員請補查廣西通判一項並無記名分發及候補班前候補正班合例應補之員據藩臬兩司會詳請旨揀補前來相應仰懇天恩敕部揀員請旨補授謹附片具陳伏乞聖鑒敕部查覈謹奏奉硃批吏部知道欽此 
丁振鐸片再宣化縣知縣周頌聲因病請假回省就醫所遺員缺查有宜山縣知縣李曰謙才具開展緝捕認眞堪以調署據藩臬兩司會詳前來除檄飭遵照外理合循例附片具陳伏乞聖鑒謹奏奉硃批吏部知道欽此 
 
