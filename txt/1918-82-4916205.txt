# 1918 - 82 - 4916205

 

Page 1

 
 
   
 
 

Page 2

 
 
時評 
[不戰不和（冷）]  
　　余昨有和歟戰歟之疑問今如京電所傳則政府實不和不戰之政策也其政策維何即段内閣所云無條件之和與彼不相犯我不再攻是也無條件之和即不和之意也不犯而不攻即不戰之意也 
　　不和不戰之政策即斷絶不相往來之政策也即摒不同國之政策也蓋和戰雖不同道而尚各有互相聯合之機若不和不戰則聯合之機盡矣意者政府殆欲棄西南各省而不顧問歟 
[命令]  
　　三月二十九日大總統令外交總長陸徵祥内務總長錢能訓財政總長王克敏陸軍總長段芝貴海軍總長劉冠雄敎育總長傳增湘署司法總長江庸農商總長田文烈交通總長曹汝霖呈請辭職陸徵祥錢能訓王克敏段芝貴劉冠雄傳增湘江庸田文烈曹汝霖准免本職此令 
　　又令特任陸徵祥爲外交總長錢能訓爲内務總長段芝貴爲陸軍總長劉冠雄爲海軍總長傳增湘爲敎育總長朱深爲司法總長田文烈爲農商總長曹汝霖爲交通總長兼署財政總長此令 
　　又令特任孟恩遠爲吉林督軍田中玉著回察哈爾都統本任此令 
　　又令任命齊燮元爲陸軍第六師師長宫邦鐸爲步兵第十二旅旅長此令 
　　又令鄒致權授爲陸軍騎兵上校並加陸軍少將銜此令 
　　又令財政總長兼鹽務署督辦王克敏呈請任命王其康爲淮北運副應照准此令 
　　又令陸軍總長段芝貴呈諸授恩波爲陸軍步兵中校並加陸軍步兵上校銜梅盛芳爲陸軍步兵中校劉福雲爲陸軍騎兵中校劉光璽爲陸軍步兵少校並加陸軍步兵中校銜范昭漢爲陸軍步兵少校均照准此令 
　　又令陸軍總長段芝貴呈請授婁和晴劉鑾珮爲陸軍步兵少校應照准此令 
　　又令徐洪晋給三等嘉禾章蔡傳奎劉書蕃均晋給四等嘉禾章此令 
　　又令世德鄰馬道爾卜禮士麥倫達均晋給三等嘉禾章穆麟聶克逐克立德格林費宿金鈕滿阿林敦齊爾利阿杜能均晋給四等嘉禾章此令 
　　三月二十八日大總統令署海軍總司令海軍中將饒懷文任職有年勲勤懋著自擔任總司令以來親率艦隊巡閱江海各防保障東南厥功尤著兹以積勞病故悼惜殊深着照海軍上將例從優議卹特給治喪費二千元生平事蹟並宣付國史立傳以彰勲勩此令 
　　又令特任藍建樞爲海軍總司令此令 
　　又令海軍總長劉冠雄呈聯鯨艦長温樹德請假離職請予免職應照准此令 
　　又令海軍總長劉冠雄呈請任命劉永誥爲聯鯨艦長曾以鼎爲永健艦長均照准此令 
　　又令李傳業授爲陸軍少將王運豐授爲陸軍步兵上校此令　　又令許得勝授爲陸軍步兵上校此令 
　　又令陸軍總長段芝貴呈請授黃臚初爲陸軍砲兵中校盧長勝加陸軍步兵中校銜丁振明潘振芳郭金勝王之榮牛忠廉許得龍閻子端吕松泉爲陸軍步兵少校葛芬德趙汝騎王立筠王金元戎鴻逵加陸軍步兵少校銜柴文昇李長發加陸軍砲兵少校銜均照准此令 
　　又令陸軍總長段芝貴呈請授胡得勝爲陸軍步兵中校郝慶元梁國印加陸軍步兵中校銜徐貴成于得璽夏思忠爲陸軍步兵少校甘志和爲陸軍騎兵少校郭傳山加陸軍步兵少校銜均照准此令 
　　又令陸軍總長段芝貴呈請任命陳炳揚爲暫編浙江陸軍第一師步兵第一團第三營營長王民皥爲步兵第一旅少校副官均照准此令 
　　又令此次文官甄用審查合格簡任職存記之勞勤餘著交國務院文漙著交外交部李秉元著交内務部邵繼全劉宗彝夏啓瀾均著交財政部楊蔭桐著交鹽務署汪鳳梁著交交通部酌量任用此令 
　　又令此次文官甄用審查合格簡任職存記之劉保鴻著分發直隸王文治著分發吉林曹元度著分發河南史久芳著分發浙江交各該省長酌量任用此令 
　　又令朱兆莘繪予二等嘉禾章此令 
　　又令馬福壽給三等文虎章此令 
　　又令陳發標陳得勝高俊傑均給予三等文虎章楊克穎郭振標馬聯芬均給予四等文虎章此令 
[專電]  
　　北京電主戰聲浪仍高段在閣席上曾表示彼不相犯我不再攻但滇軍東下湘鄂局勢均危（三十日下午五鐘） 
　　北京電梁定月終到京自言曾與民黨接洽收拾時局之法現段派下小徐主戰到底靳雲鵬等與徐不同梁段亦不一致將來北方意見仍屬分歧（二十九日下午八鐘） 
　　北京電梁士詒以弔任鳳苞喪名義來京擬先訪徐東海討論調和條件但徐又錚派已表示不歡迎（三十日下午五鐘） 
　　北京電聞東海曾向馮述段意謂段亦願相機息兵惟不願南方有提條件之事（二十九日下午八鐘） 
　　北京電張謇致函東海詢復辟之謡語涉徐樹錚並請東海將原函交段閣昨徐段均已覆張多剖辯語（二十九日下午八鐘） 
　　北京電段左右大多數反對徐樹錚但曹朱閣員及以方樞或張伯英爲院秘書皆爲徐主持（三十日下午五鐘） 
　　北京電梁士詒定今日晚車來 
 
 
 

Page 3

 
 
京雖聲言不入政局不談政治實則所擬解决時局意見尚未與東海交換故不輕易提出（三十日下午二鐘） 
　　北京電閣議府議决不與西南取議和形式惟以命令出之不從則戰（二十九日下午九鐘） 
　　北京電曹汝霖兼財政朱深長司法皆徐樹錚意（二十九日下午九鐘） 
　　北京電曹王兩督電陳長沙勝後應速設法收拾統一（三十日下午五鐘） 
　　北京電張志潭决辭秘長擬方樞繼（二十九日下午八鐘） 
　　北京電張志潭决辭職段派已起暗潮此番閣員僅動財法兩部即因支配爲難所致（三十日下午二鐘） 
　　北京電段致電劉存厚言執事請放心做去中央當援助以定川局（二十九日下午九鐘） 
　　北京電徐將爲四省剿匪督辦（三十日下午五鐘） 
　　北京電譚处闓來電賀張督湘得人請開湘省長缺（三十日下午五鐘） 
　　北京電段電令在湘北軍先取守勢以衡山方面進取極難（三十日下午鐘） 
　　北京電張敬堯已抵長沙即日就職所部暫時休息候中央指令遵行或謂最近局勢北兵至湘恐難再進故政府於作戰計畫尚未有所表示（三十日下午二鐘） 
　　北京電綏遠都統來電告急俄黨煽惑外蒙行將大舉來犯除分防外請迅派兩混旅一飛機尅日到綏以厚實力（三十日下午二鐘） 
　　北京電七年公債仍主加額發行但王已免職曹來或將另籌方法（三十日下午二鐘） 
　　北京電總檢察長定張孝多（三十日下午二鐘） 
　　北京電梁士詒晚車到京住什錦花園關冕鈞家（三十日下午十鐘） 
[外電]  
　　北京電馮總統准各部總長辭職後卽命曹汝霖兼長財政朱深長司法此外各部總長仍照舊一一加以任命於是段内閣遂於昨日完全成立（三十日） 
　　北京電本目下午三時日本林公使偕船津書記官訪外交總長就於在上海協議之改革關稅問題中標準價格等項傳達日本政府之希望而有所交涉（三十日） 
　　北京電國務院秘書長張志潭終將准許辭職繼其後者非現任法制局長方樞必爲現任國務院秘書徐鳳書（譯音）（三十日） 
　　北京電今晚將發表任命吳鼎昌爲財政次長及長沙克復頌揚北軍之功之命令（三十日） 
　　北京電據某方面消息段祺瑞前擬長沙克復後進行南北妥協之方法今長沙已降即一面待梁士詒於一二日内入京又一面利用言論機關先事鼓吹南北妥協之論以圖南北意見之接近更窺機會成熟時將以旣定之方針開始妥協交涉云又傳徐樹錚張作霖一派仍主張以武力澈底解决云（三十日） 
　　東京電第六次日華鐵路連絡會議定四月五日起在鐵道院開會會期共七日各代表均擬出席（三十日） 
　　東京電向來由日本運往青島之貨物其戰時保險費照運往外國之貨物之戰時保險費加兩倍徵集現在此項章程已加改正與日本内地之戰時保險費一律（三十日） 
　　東京電中村井口大谷三陸軍大將被特命爲檢閱使（三十日） 
　　東京電擬於四月五日在東京開中日鐵道運輸連絡會議鐵道院提出之議案如左（一）將設定中日美連絡運輸且關於日中通輸日中週游事務並設置連絡運輸事務管理者（二）對於滙兌金銀巿價之變動研究運賃調節方法與往返乘車船劵日中週游劵日中關體乘車船劵及小汽船之連絡運賃並手携物賃金等兌算均適用該調節法（三）增設日中小荷物運送辦事站數（四）日中小荷物運至交附後由鐵路員代徵價銖之辦法（三十日） 
　　以上東方通信社電 
東京電東亞興業會社現擬組織特種出資團以爲對華企業中樞機關又日本興業銀行爲投資中國起見發行興業債權一億元東亞興業會社與之聯絡擬恃爲援而謀大發展於中國（三月三十日） 
　　共同通信社電 
[戰電]  
　　倫敦電海格將軍正午報稱昨晚與夜間松末河兩岸與北而自亞貝爾至波葉萊一帶有劇戰英軍在松末河流域及波芒哈美浦維西曷摩瓦央勒維勒附近屢敗進攻之敵軍俘敵若干人獲機關鎗數架松末河兩岸戰事仍在劇烈造行今晨敵軍猛轟亞拉東面英軍防務該地戰事目下正在發展中今晚海格將軍報稱自松末河南起至亞拉東北止廣五十五英里之全陣線日間有惡戰晨間敵軍發砲猛轟繼於濃烟中在斯加泊河南北二面廣闊陣線大舉進攻同時且沿松末河南英軍全陣線猛攻多次敵軍於亞拉東面攻破英軍前哨陣線繼在英陣陣地終日苦戰屢次進撲輙負重創而退目下仍在鏖戰中斯加泊河南面之英軍在波葉萊等處屢次擊敗進攻之悍敵敵軍曾兩次攻入台爾朗柯爾村卒爲英軍回攻逐出殺俘多人英軍在松末河南亞爾維萊佛勒萊哈美附近終日與敵激戰有數地點得失數次英軍卒能維持陣地大戰進行未已是日天空戰事敵飛機之爲英飛機擊落者二十四架受损損降地者七架英飛機失蹤者十九架現信内有數架乃降落英軍陣線内（二十八日） 
　　巴黎電今日下午公報云昨晚與夜間大戰仍在劇烈進行敵軍爲法軍勇士被阻於拉細尼與洛瓦容陣線前及瓦斯何左岸乃以全力攻擊法軍左翼且以重要之軍投入芒第第愛境該地曾遭空前猛烈之戰事法兵聯隊勇武不屈屢挫敵軍卒以衆寡不敵整師退至芒第第愛正西之高地今晚公報云敵軍繼續以勁旅在芒第第愛境進逼今晨圖於該地西南二面擴張所得佔有古特滿希美斯尼聖喬治亞桑維萊數村但爲法軍奮勇回攻逐出法軍乘勝沿十二基洛邁當陣線前進二基洛邁當餘拉細尼洛瓦容瓦斯河南之陣線雖有苦戰敵軍毫未得利法軍刻仍力守各地（二十八日） 
　　巴黎電今日公報云法軍自二十二日起至二十六日止共擊落敵飛機四十二架（二十九日） 
　　倫敦電德國公報云英軍復由他陣線調生力兵助戰德軍在巴卜末西北逐退敵軍敵軍圖復亞爾貝爾鎭作戰至猛仍無效果敵軍在亞爾貝爾西面山坡猛攻助以戰車爲德軍所敗受損至重德兵數師在松末河南面多處擊敗英法軍迫令退至自一九一四年開戰以來所未涉及之某地德皇太子之長勝軍進攻不輟自聖康丹渡松末河深入六十基洛邁當昨日復前撲進抵比愛勒邦德軍已佔據芒第第愛德軍損失輙在尋常限度以内惟於數要點不免稍重德軍死傷之數微傷者佔十之六七勞蘭砲戰更形劇烈德軍於松末河及亞佛河間進攻佔據敵軍固守之數村（二十八日） 
　　倫敦電巴黎來電謂法後備軍將即參戰衆爲大慰蓋軍事專家之意大戰之結果多賴此軍之聚集也迨雙言之一由目下之陣地進攻或從事回攻則最緊要之試驗期始至協約軍日後於此戰爭必能利用其生力兵云敵軍顯已止此段陣線以便修繕陣線調運砲隊一面於松末河舊戰地謹愼前進其疲乏之兵處於平野毫無掩蔽終夜爲英軍大砲與飛機所轟擊敵軍之主要攻擊目下顯在松末河南逐步進行據菲列浦斯氏電稱敵軍由佛蘭得斯省調兵十師由勞蘭調兵四師由蘭斯調兵一師似欲注擊英軍右翼而不從事擴張斯加泊河北面之運動故敵兵現正厚聚於德皇太子所統大軍掩護之區域（二十八日） 
　　倫敦電敵軍雖南進甚遠且佔據芒第第愛並向亞拉方面擴張攻擊然戰局之要點實在扼守陣線敵軍之施擊芒第第愛大約志在分裂協約軍該地旣失危及亞米安通巴黎之鐵路其關係固大然軍事專家於協約國後備軍參戰前均不欲評論戰局（二十九日） 
　　倫敦電法軍大本營路透訪員昨晚電稱德軍　今所獲勝利皆用衝擊法其法固有實力非任何陸軍所能久持也德軍於以毒氣彈猛力短轟之際卽調重兵密集攻線之後第一師聞令衝擊不顧損失一擁而前旣至新陣線乃以來福鎗機關鎗轟擊第二目的線且以三十四密里邁當輕便砲無數猛轟鎗砲之彈如雨而下以擾二千碼外對抗之後備軍是時第二師已越過第一陣線進前佔據新線仍如前法轟擊於是第三師繼之而進轟擊如前師復一師直至達其最後目的或被擊退始已此種新法損失甚重大約除不顧輿情任意徵兵之政府外不能用之德軍於攻擊時且用一種新式七十七密里邁當低製野戰砲運動之易一如過山之炮故可隨步隊而進云（二十八日） 
　　俄京電協約國大使已由芬蘭回至俄國各使發表宣言　謂俄國與中歐諸國單獨媾和牽涉協約國利益至爲重大令不得不設法保衛之又稱彼等之移居伏洛格達實爲彼得格勒無中央行政機關及因其他原因云（二十八日） 
　　亞姆斯特丹電伏細斯區報載稱烏克蘭亂事已達極點數處農民以手擲榴彈及機關鎗抗拒運榖至奥維也納來電否認過激黨克復俄迭薩之說（二十八日） 
要聞一 
[英議院中之華工華茶問題]  
　　字林報二月八日倫敦通訊云此星期中下院提出兩層質問皆與中國有關議員亨特氏起問白克希爾地方以華工修築道路首相曾否知之他處是否亦有招用華工從事築路情事招致華工以作國内粗工是否爲政府之政策工部代表答稱有中國水夫若干人數不多因暫時未能仍執舊業故用諸修築道路此事曾經工人聯合會同意贊成其所得工係照聯合會定率給予招致華工在國内做工非政府之政策但此項華人早在國内且暫時賦閒而英國工人又不敷用故始使其築路耳亨特問曰何不用德俘乎答曰以吾所知已用之矣議員摩賴爾問曰政府行政部得不爲招致華工之經理人乎答曰此項華工確已早在國内並非招致而來也云云查此築路華工原屬水夫因受濳艇影響以致暫時無船政府自知對於若輩所負之責任故與工人聯合會商定移作路工之辦法衆人對之並不仇視也其他一事爲華茶問題郁議員質問商部大臣詢以（一）商部所允華茶入口三百萬磅之數合諸平時華茶入口之額約佔百分之幾（二）三百萬磅茶葉近佔之噸位不足一千四百噸如中立國船隻尚有噸位可以運茶商部可許酌增入口之數否（三）遠東英是否主張因感情與商業利益之理由而發生之通融辦法（四）商部所允運入之華茶將在中國如何收買商部能言之否（五）商部對於收買華茶之人將予以幾何酬勞（六）此項酬勞是否將由各茶商攤認（七）將來在英國之售價究竟幾何商部代表答稱三百萬磅按一九一四年至一九一六年華茶輸入之每年平均數約佔百分之二十八但今欲收買者僅爲上等華茶平時則尋常華茶實居多數以言噸位三百萬磅華茶所佔者不止爲一千四百噸至於添購問題則須俟第一批華茶買成後方可置議此項華茶將託怡和洋行代購管理糧食部當酌定酬金由各茶商攤認將來售價須視運費及他種費用多寡而定云云關於華茶一事尚有他項問題如華茶非一時所能到糧食部對於將來輸入意旨若何又所收買之華茶是否爲去年存茶抑係今年新茶等事亦須動問也近三四年來世界産銻不少足供製造軍械之需且有餘多加以購銻之俄國今已脫離戰局故銻之前途無大希望矣 
[邊警中之黑龍江]  
　　江省鮑督軍電經中央核准後業將滿洲里海拉黑河三處劃爲特别戒嚴區域 
鮑督軍近擬視赴滿洲里巡視一切聞已電告中央 
　　二十二日黑龍江督軍署傳出消息據駐防滿洲里警備司令部報告俄之藍牌隊現與紅牌隊宣戰日期已定地點即在滿站附近商民異常　恐請示方針鮑督電令嚴守邊防依照國聚公法不干涉俄國内亂防務應特别注意并電告中央又派出砲隊步兵七連赴滿 
　　二十三日滿洲里消息俄藍牌隊首領謝米拉夫現分二隊與過激派對敵已由馬姻奇利出發俄紅牌隊（卽過激派）分隊爲四亦向阿威利亞車站進發約於俄曆三月十日開仗謝米拉夫現正敷設地雷於某某等處 
　　鮑督軍電令警備總司令張煥想轉致俄統領謝米拉夫各軍如不勝而退不得回滿廳退軍於札蘭諾爾湖藉維地方治安 
　　西比利亞哥薩克兵因與過激派激戰糧食缺乏日僅一餐近據報告哥薩克兵有併入過激派之說海參崴之多數黨徒請協約國海軍司令撤退水兵該埠各街由國防巡警當其任云云聞所請尚未經協約國承認 
　　二十一日下午六時有霍爾瓦特中將答侙押之諭令任命俄國將軍布勒漢科夫管帶俄國軍兵及駐紥中東鐵道内之軍隊布將軍於軍界中極有名望其任命極受俄軍官之歡迎故其任命與現時行政上大有關係 
　　龍江道尹王維宙由奉回江言此次陳少將在奉商請援軍及借用鎗彈各事張督面允將許蘭洲所部八營開拔來江鮑督以許蘭洲在江兩次逐出督軍恐又引狼入室特電奉督婉詞謝絶請另派他軍 
　　奉省南征軍隊業已出發新編之兵均已告竣乃籌及派兵赴江助防經張督飭由二十九師抽調騎兵二營砲兵一營步兵一營又由許蘭洲所部抽撥騎兵二營步兵一營約共一混成旅已於十六日由遼源西豐等處拔隊起程赴江帶兵者爲五十八旅旅長陳錫五與暫編混成第二團團長王玉珩 
[中央最近之政局]  
　　國院消息國務例會之期段總理先有意仍改爲星期二五兩日嗣因值此政務匆忙之際每星期僅開閣議兩次恐於進行未免滯碍故仍就原定之期間每星期開會三次以利進行并聞二十七日之議事日程其最重要之案（一）爲繼續討論財政司法兩總長繼任人物問題（二）爲援助宜昌問題（三）爲任命海軍總司令案其他尚有外交財政兩項要案多件惟因王財政總長二十七日仍不出席故財政問題無討論希望至二十五日之段内閣第一次會議大概情形已記昨報兹聞前日閣議尚有兩項重要問題（一）爲張敬堯爲湖南督軍案首由段總理將湘省最近情形曁曹仲珊保薦張敬堯督湘原電報告大衆未加討論即一致通過通過後復曾討論兼代省長問題亦無異議此案遂完全决定（二）爲曹潤田兼代財政總長案尚無結果 
　　公府近况自段内閣成立公府方面公務驟然清簡頃據公府人云公府自段内閣成立之日起無論各方面何種來電均不單獨致答亦不辦一事而元首對於各方來電亦非事關重要者不加以批閱即加以批閱亦不置可否至其對於和戰之事尤絶口不談一語云云亦可見元首對於責任内閣之態度已 
　　閣員問題段總理到院履新時即宣言閣員一律留任其他閣員均無異議惟王財政總長堅意求去段總理比派曹潤田總長前往慰留曹於二十五日在閣議席間報告王叔魯萬無挽留希望情形段總理比與諸閣員商定繼任人物諸閣員一致推薦曹潤田兼代曹始無允意嗣經段總理再三勸勉曹意乃漸活動段總理及　閣員决定强制執行此案亦可謂已有結果不料是日按照輪班程序應由曹潤田總長入府報告閣議情形曹入府報告至此案時以事關本身不便謂已定奪乃力向元首陳述王叔魯總長辦理財政經驗宏富非請元首極力挽留不可馮總統遂以此意轉達王叔魯總長王總長仍堅執前見故財政一席至二十七日尚未定人以致全體閣員新任命令均未發表又聞閣員問題因財政一席仍未覓得相當繼任人物故至今尚未發表但聞二十八日閣議全體閣員仍當敦勸曹潤田兼代如得曹同意該晚即可發表至司法一席則聞江翊雲如不回任仍以董康呼聲爲最高又一消息司法江總長去志甚堅聞日内即擬東渡繼其任者現以朱深之呼聲最高緣許世英旣不願再長司法董康又嫌太舊方樞資望亦淺故以朱氏爲有希望蓋朱君於司法界閱歷已深故也又一消息段合肥自兼財政總長徐樹錚任財政次長之說二十七日又盛傳而梁燕孫周又廙一派聞一時確無登台之意兼聞梁氏並已勸告王叔魯無庸固執求去勉維現狀此外尚有田煥亭張遠伯之說然亦不過一說而已又一方面消息云段合肥登台閣員擬仍請蟬聯現僅擬換一二人司法總長一席合肥力邀張國淦擔任但張以司法非其所長薦現大理院長董康自代聞將來多數閣員改組時即騰出内務一席以位置張國淦云 
　　今後之時局段内閣成立後時局問題當然有何等變動據公府某要人云段總理對於南北大局問題日前與元首晤談已表示態度與段總理就職通電之大意相同如南軍方面有息事寗人之本懷則中央自不過事吹求惟近傳唐繼堯有東下進窺宜昌消息誠恐大局或因此而絶和平之望况段内閣之主張如國會問題等與西南要求舊國會之舉直南轅而北轍即此一問題亦恐不易解决和平之希望雖不能謂爲將絶然亦非易於着手云云叚内閣成立後其大政方針已將發表頃從國務院方面所聞叚總理業將其大政方針擬妥惟須俟全體閣員定奪後再行提出國務會議討論發表至其内容則與就職之通電大略相同 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[施宜之危急消息]  
　　自唐繼堯有派顧品珍等率師東下之信鄂省施宜鄖等處防務日形危急政府已接曹宣撫王督軍先後來電急令奉督張雨亭迅撥兩旅開往宜昌以資抵禦不意近日黎天才王天縱兩處潰卒竟先滇軍而擾鄂西政府於二十七日接吳光新二十五日來電略謂黎天才盤踞秭巴王天縱竄至秭歸施南陷落已數日險要已失無可設防湘軍新受招撫心志未定而上游較湘西爲緊宜昌動摇危及中原自應先發制人仍懇電令第八師速派大隊來宜並乞接濟子彈云云據此以觀宜昌日來之風聲鶴唳固不盡由於滇軍之將東下也又據某要人云滇黔川軍隊進犯宜昌施南一事據聞參陸辦公處於二十六日下午六點發致沙巿吳光新治密急電一件内容謂據報滇黔川軍聯合東下且有侵犯宜施之耗望執事迅飭勁旅扼要防戰以杜敵軍進窺另一消息此次滇黔川軍進犯宜施其兵力有一萬二千名計分四軍每軍三千名第一軍司令爲顧品珍第二軍司人充爲葉荃第三軍司令爲黃毓成第四軍司令爲袁祖各又據政府某當局云唐繼堯確有率兵東下之舉動曾將鹽商運鹽船隻扣留（其四十餘隻）以爲運兵之用宜施間之居民因此紛擾異常又據沙巿電訊謂唐繼堯大軍東下確於宥日（二十六日）行抵鄂境巫山擬分兩路一路由巴東歸縣進攻宜昌一路由建始進攻施南鄂督王子春於二十七日午又有第二次告急電報到京除據探報情形轉達外並請中央速示辦法並聞川軍此次東下係以顧品珍率師兩混成旅爲先鋒惟又據軍界消息則謂唐繼堯目下確在畢節行營駐守並無已抵重慶之事按此消息與連日外間所傳不符姑並存之 
[張殷請特赦張勲電]  
錢能訓代閣時代業將帝制復辟犯全體特赦而獨遺張勲蓋以張勲爲復辟首禍又有外交關係故不易特赦聞其舊部定武軍軍官徐州鎭守使張文生統領殷鴻壽等二十五日電致政府請特赦張勲原電略云前者復辟之變原因複雜在事諸人均蒙恩赦現值國家多事之際仰懇垂念前定武軍軍統張勲歷年功績法外施仁張勲素性戇直必能努力圖報文生等尤當感激奮發相與赴湯蹈火以酬高厚不勝屏營待命之至云云尚未知段内閣將如何處置也 
[北京之長沙戰訊]  
　　聞公府二十七日下午接到曹仲珊急電報告前敵各軍原定二十八日向肯沙開始總攻擊乃譚浩明等業於二十六日聞風先遁錕恐長沙秩序無人維持土匪或乘機騷擾致貽外人以口實已令第三師師長吳佩孚率隊由岳州開拔向長沙前進藉維秩序等語公府接電隨商同段總理於是日下午三鐘左右拍致張敬堯張懷芝萬急電各一件令其火速向長少前進無論先後總期早至長沙暫維省垣之秩序云云又據某交通機關昨晚所得漢口電訊謂北軍前隊確已於二十六日黃昏行抵長沙城下南軍當時并未出城迎戰至二十七日上午八時有埋伏城外之某支南軍忽向北軍側面攻擊雙方均有損傷并聞城外南軍已向湘潭方面退却北軍已進城某軍事機關消息亦謂前敵軍官二十七日晚已有開抵長沙之報告矣又一消息云南軍鑒於北方軍力充足斷難抵禦故有情願讓出長沙以謀和議之表示惟政府深恐南軍另有謀畫致墮術中故决議催兵仍向長沙直進大總統與段總理皆同此主張又一消息湖南紳民電請停攻長沙要求北軍駐湘险南軍退至衡山一事中央並未允許聞南軍主面由譚浩明出名昨有通電到京電局因係敵軍來電不敢代送當將電文抄送國務院内容如何因院中尚守秘密故未得知 
　　張敬堯爲湖南督軍已見命令聞二十七日命令頒發後國務院參陸辦公處與公府均有電報拍致前敵各軍長官除叙述此項命令全文外並令前敵急赴長沙以免戰事久延又聞張敬堯目下仍在羊樓峒蒲圻之間曾經中央電促速赴長沙惟張尚無起節確期政府於二十六日晚又去電力催張氏早日往長沙進駐又一消息第一路軍隊及張敬堯所部軍隊有於二十八日抵長沙之報 
[紛紛擾擾之湖北（漢口通信）]  
　　武漢自昨日起下令加緊戒嚴武昌門禁森然往來盤查之嚴密甚於曩日漢口後湖後城一帶下午十句鐘後武裝全副之北兵各路嚴防非通衢大道不准有行走行人有兩人以上之談話者則注意之或且加以干涉查其戒嚴之原因一由於日來破獲黨人機關數處前昨兩日陸續鎗斃彭學俊楊伯楨等二十餘人或横尸武昌或流血漢口因之謡諑繁興人心惶急謂黨人又將乘機而起實則破獲黨人機關多在武昌搜出炸彈手鎗甚夥黨人之運此物皆係南軍攻下岳州時運入以備襲取武昌響應南軍之用並非爲此時擾亂而然也武漢人爲驚弓之鳥一有不靜便多謡言故政府之戒嚴藉鎭人心而已再則爲奉軍南下逐日車棧必有京奉車至劉家廟而止下車者皆張作霖之軍隊現到者已有一團人之數是否開往他處抑駐漢口刻尚難定惟漢口初未來有所謂奉軍現聞張作霖之兵多係北方馬賊入伍横行無忌往往擾害地方武漢人士憚之故又起謡言當道爲思患預防起見遂藉黨人擾亂之說加緊戒嚴不知奉軍仍有不法之舉昨晚有身背子彈之兵八人至春記大舞臺觀劇不允納資與巡捕相爭拔刀砍人當即圍捕五人人押巡捕房矣 
　　鄂省當局目下態度與往日懸殊始而鄂贛寗爲一派後曹張之軍入鄂湖北處於漩渦之中王督危處武昌不能有所表見惟申言保護鄂民維持地方治安爲職志當時武漢民黨自由行動運鎗運彈至顯而露者不過逮捕管押而已並無株連鎗决情形迨岳州旣下北軍氣振奉軍又南下而王督之態度一變故將舊收新捕之黨人及南方偵探均鎗决之昨前兩日共决二十四人今又在警務處提去聶龍蔡某十九名至軍政執法處審判此項犯人係自十字街捕得中有總司令副司令等名目料亦在銷决中矣曹王近日往還較密而王主和之說今亦一言無聞矣 
　　鄂省民黨一派久無勢力且無絲毫活動荆襄獨立後孫派之劉英曾尚武蔡濟民梁鍾漢等向襄河及長江上游一帶活動招集土匪購置器械就地籌欵一舉而聚數千人現在劉英梁鍾漢聚兩千人游行於當陽遠安之間欲求黎天才編制黎以其器械不及十分之二未允所請其形幾若流宼曾尚武據監利與公安石首之唐克明軍通聲氛經吳光新之軍逼敗唐軍王汝勤又攻監利曾所集之人一閧而散日來武漢所鎗斃之當人聞皆某之部下也目下此派雖無勢力然暗中進行仍未有已 
　　馮玉祥留任調往北方能北行與否是一問題觀現在行動馮之馬頭東向武穴一部厚集糧草器械補足缺額留陸建章於武穴共襄籌畫且有擁爲總司令之說現在將所有兵隊多開至黃梅清江口下游一帶駐防並嚴加訓練似有待機而動之勢倪嗣冲亦將軍隊駐於安慶前日電致曹王兩督攻訐馮旅曹仲珊恐激巨變使長江擾亂故願爲調人昨特請發來軍前効力之雷震春前往武穴疏通馮氏馮固與雷有素且甚親密此行或不辱命也馮於昨晚亦派其副官長虞崇業來省與曹王兩督接洽其使命如何尚未得知 
[西報之常宜消息]  
　　英文楚報十九日常德通訊云記者近從南洲回此該處駐兵二千居民驚慌無措紛紛避往他處迤北居民受苦較南洲爲甚盜匪遍地皆是往往自相殘殺鄂境石首縣盜匪且敢捆辱官長常德則甚安靖桂兵舉動尚佳購買物品輙給全值故名譽頗好　英文楚報二十三日宜昌通訊云本月初旬南北兩軍接戰數日後南軍退往附近他處蓋以宜昌不易攻破故也吾人不聞鎗砲之聲今已半月交通仍不便利蜀省來船寥寥無幾即郵舟亦被扣留漢口郵局刻託汽船運送郵件雖較遲緩然頗穩當英商汽船今復往來於川河面上下游之轟擊過船今亦不常見北京欵餉不來統兵者屢請商人籌措軍餉故商人甚以爲若不知所墊之欵將來時局平定後政府亦肯償還之否宜昌冬季甚乾近日始降大雨春收頗有希望云 
[南軍失岳後之湘聞]  
　　北軍克岳時江家橋曹家坡兩要隘爲五六兩團防禦地亦即敵人攻擊最烈之處與關山抝及羊樓洞爲直角形六團團部駐黃泥團距火線僅三四里該團三營防守其間先是聯軍駐守曹家坡被北軍衝鋒佔有者二次曹家坡一失則四面受敵之江家橋益難防守於是六團二營曾營長君聘派周連長篇誠猛力奪回復與五團堅守未幾又失六團一營劉營長復派袁連長植奪回旋又失之江家橋方面魯團長滌平與黃連長鐘珩死力抵禦相持十二晝夜黃連長偶於戰終時中彈由肩部入腰旁出黃猶忍痛支持魯團長忽得後方命令始將黃護送湘隂聞現已送入醫院療治傷雖甚重然據醫士云或不致有性命之虞查攻江家橋之北軍卽三師第六旅云 
　　湘漢航路自岳陽發生戰事以來中途諸多阻碍最近春水已漲較大之輪船已可直抵長沙惟華輪均因岳陽一帶在劇戰中示敢輕於嘗試聞其中亦有在漢向各洋行買得洋旗一面且未取得執照而敢冒險撞過者惟往往被軍隊查出即予扣留供差乘客則無論男女老幼一概勒令上陸其困苦顚連不可名狀月來得以暢行者祗有兩輪即日商之大元大亨是也乘風破浪獨往獨來故其生意殊不寂寞日前有英輪昌和由漢來湘尾以英兵艦一艘以資保護中途爲軍隊所阻並鳴鎗勒令停駛昌和不顧皷輪逕行致相衝突現昌和已安抵省垣並准於昨晚解纜下駛其船之兩面均護有鐵甲版極爲堅固不虞中彈故乘客亦甚擁擠也 
　　譚聯帥昨出召集軍隊示云照得回省兵士集合四十九標業經派員招待不准滋擾鄕郊合亟出示嚴禁應即迅速回營倘敢故意違抗軍法决不輕饒 
　　程總司令又以各縣散兵携帶鎗枝者甚多當兹國家多難之秋正宜厚集兵力掃清中原若散處各方旣失軍人本色且恐鄕民疑懼昨特遴派多員分往各縣收集來省凡有鎗兵士每名發給旅費二元慰勞金三元無鎗者不收兹將各委員姓名列下湘鄕蕭型曾延熙湘潭朱世鴻李隆俟寗鄕龍啓縉益陽張雲龍醴陵張子卿瀏陽蕭海鵬聞各委員均定於今晨啓程昨日下午二時聯軍司令綁出犯人六名一律鎗斃所有該犯罪狀姓名錄後一袁桂林二十六歲湖南衡山人二陳益南二十六歲廣東廉縣人三李鵠翔即周榮清二十二歲廣西南寗人四章豹文三十歲湖南湘鄕人五朱壽銘二十八歲湖南長沙人以上袁桂林陳益南李鵠翔三人均係潰兵搶刦財物章豹文朱壽銘二人均係北兵偵探又楊春生即　萱一名二十七歲湖南湘隂人勾引兵士威索財物係前湘潭兵站拿解到部發交軍法處提訊明確者 
　　省警廳通令云頃接譚聯帥布告内稱此次退兵現正集合歸隊兹訪聞有奸徒乘機煽感以重金收購銷枝此等不法行爲亟應嚴拿重辦合行示布軍民人等一體知悉如有上項情事一經查獲無論與者受者一律以軍法從事决不寛貸等因奉此除將布告分發各署先行張貼外合亟令仰各該署隊所即便遵照督飭巡宫長警分途嚴密偵查認眞執行母稍放任至要 
[成都之風雲詳記]  
　　蜀道多梗音信久沈成都之風雲欲求一眞相而不得本日疊來函七通（第一函係二月二十一日所寄）係某君一手所寄歷叙劉存厚督軍張瀾省長之出走與熊克武之到省情形頗爲詳盡當亦留心川局者之所急盼者也爰節錄如次 
　　二月十六日督軍劉存厚省長張瀾通電與西南各省一致護法後宜乎各方停戰入於和平矣而不知有不然者銑日通電本由於滇黔各軍方面來電限其於十八以前宣布與中央脫離關係然後議和至十六川軍各方面作戰者均不能支持而劉成勛師長（新編第四師）已與漢黔一致與劉督脫離關係矣故十六劉督關軍官會議卽同省長張瀾倉猝通電所有前敵各軍未得同意雖有全體師旅長名義但不贊成者仍多當其未發銑電之先劉督不過爲主和派軍官不滿意故其時勸其附南者不過有二師師長舒榮衢（係新由旅長升充者）及第一混成旅長陳洪範第二混成旅旅長汪可權與夫早欲附南之劉成勛師長而已銑電宣布後主戰派軍官非常激昻不肯停戰而滇黔各軍見川軍未即停戰亦進攻不已 
　　二月十七日及十八日前敵將領如三師鍾體道一師徐孝剛一師旅長劉湘陳能方賴心輝縱隊長（現改爲砲兵獨立旅但命令十七始發表）二師廖謙等均紛紛來電不肯休兵措詞頗爲激昻大概皆謂戰事幾及一年死傷盈千累萬今督軍爲個人計宣布附南死者亦不暝目并有勸其引退者主和派中之劉成勛亦勸其引退更有迫之太甚者要求殺其署内劉氏親信諸人如顧問郭幼農秘書長楊湘丞參謀副官多人明知劉督之萬難做到不過以此爲逼之引退之一種手段而已 
　　主戰派旣未停戰滇黔前敵各將領亦未下停戰之令故十八日簡陽失守淮州方面袁玉峯支隊（川軍）亦在作戰劉督一面派軍到前增援一面於十八日請紳商曾鑑等在署會議各紳亦要求其引退劉氏以附南尚不能見容於人頗爲貧慨十八日又開軍官會議劉氏自願到前方背城一戰十九日書大旗一面上書斗大之紅字爲再退者斬數字派人持到龍泉驛竪立賴縱隊退到石橋井亦抵死不讓聲言滇黔各軍由别道取成都彼不管若要由龍泉驛一帶到省非將其殲滅凈盡彼决不休等語淮州方面亦可到省但該處現亦駐鍾彭袁各軍將及一師之多熊軍原不易飛渡惟鍾師長以劉督現已不能統一川軍熊氏在渝城時與滇黔各軍及川軍各派將領均有所接洽川軍均贊成熊使之川人治川主義故得容易通過直達成都而劉張於是乎出走矣時在十九日晚之三更也 
　　聞十九號午前劉存厚尚命所部二師軍隊由金堂淮州向簡陽石橋移動所有萬支隊袁支隊等均由川北彭總司令率領前往及午忽接賴司令來電言簡陽施家壩龍泉寺方面已來黔軍熊隊甚多本隊萬難抵禦祗有退過沱汪開到石橋方面然該處無險可守簡城危急請示遵行云云劉接賴電惶恐異常即下令散發子彈與敎導營（此營爲劉所招簡州同縣之子弟兵營長爲劉之妹夫李鑄特護衛劉者）預備離城一面召集本署各處課長開會討論離城辦法午後又接淮州方面來報彭總司令已由簡陽開到川北賴司令仍駐簡陽俟省城布置周妥乃能向川北移動至原駐淮州方而之三師已將淮州讓出因能已經川軍公認爲督軍須放熊軍先行到省免滇黔客軍之報復前仇云 
　　聞劉本預備正式交代後方走乃是夜（十九日）有多數傷兵到督軍署滋閙謂我們抬轎子（川人俗謂抬舉人爲抬轎子）抬到此時你要掉頭併且轎錢都不給（指欠餉數月之故）眞正豈有此理今日非拿了錢不能走守門衛兵阻之不聽衛兵遂開鎗擊斃二人大多數人仍一閧而進劉存厚無法每名給銀數元但後到者甚多劉知難對付乃率敎導營兵士由署後新開之便門濳逃向北而去云（未完） 
[雲南通信]  
　　唐繼堯之通電唐聯軍總司令日昨通電前方各軍師旅長文曰本總司令頃致寗遠陳遐齡一電略云查張軍長煦仗義興師原屬擁護約法乃該護使甘心附逆蹂躪義軍前擬分派大兵嚴加剿擊嗣據劉存厚三十一電稱願將軍民兩政交熊總司令接收并飭所部一致向南請先行停戰等情故會理方面亦將本軍撤回今劉存厚張瀾及各師旅團長均於本月十六號全體宣佈與西南一致行動而該護使并未署名又八號電請飭部退守原防勿得再誤等語詞意殊屬狂謬應限該旅長於本月二十六號以前表示態度果能一致向南自可從優等遇如仍倚附段氏則西南首義之區萬不能容此叛黨也現劉成動陳洪範馬爲麟華封歌徐振海各師旅團長已嚴陣以待當卽飭令分道進剿何去何從即盼立復等語特達督行營號印 
　　佽飛軍之增編唐聯軍總司令部增編儁飛軍當唐總司令出發時僅有佽飛軍一連扈從現在添編爲兩連之數除士兵已由行營就近各團營挑用外惟需畫戟二百枝馬鎗一百枝畢無餘存已電令軍署飭由工廡照式趕製從速運畢馬鎗亦由省局提解其餘服裝外套水壺飯盒糧袋雨衣各需二百套有則先寄無則速製以便成立俾壯觀瞻現在工廠加工趕造但戟纓缺乏已由工廠佈告收買矣 
　　永善縣之兵變雲南永善縣因地居滇邊素與四川毗川匪時常爲患故該處有游擊隊駐彼防堵邊匪詎今日探聞駐紥永善之永綏游擊隊士兵於本月十二號午前九句鐘因受好人煽惑忽然譁變當將隊部搶擄一空并將段隊長及汪蘇趙三分隊長執去蔣處長一聞警報即飛令縣團跟蹤截擊并派分隊長陳受之相機招撫蔣處長更一面改道永綏鎭壓查辦所幸人民未受擾害現已睡獲三分之一其餘散往緩江并有悔過圖報之意現聞蔣處長已會同李知事鐘本親往招撫矣 
　　永北縣之火災雲南永北縣亦因遠在滇邊向典四川會理寗遠相接故地方尚稱熱閙不料日昨有該縣城内南大街居民周毓璸家不愼於火致肇焚如一時風狂勢猛難以撲救致將民房燒燬延及東西南北四城舖户街場焚去五百二十餘户共計房屋一千三百二十餘間並焚燬該屬六丈餘高之鐘樓一座所有各家銀物糧食契據概成灰燼及燒斃周姓女孩六日拆燬房屋一百餘間被災各民總共男女三千一百餘丁口火災如此之重爲數十年罕聞且各街均係該縣城最繁盛之區經此祝融之後災民婦孺泣聲震天慘不忍聞該管縣知事呈報上峯暫提縣屬積榖百石趕碾成米按户照丁口賑濟並由縣知事捐出錢五百千文督紳散給以卹災黎 
[時局變化中之西南兩要人]  
　　伍廷芳陸榮廷氏以西南大局問題近益急迫須與伍秩庸博士面商辦法日前特電請伍伍氏躬親赴桂伍遂於本月十七日偕同其子梯雲乘坐安北鹽務緝私兵艦溯流西上駛至梧州上新灘河面陸使早已派定廣西第二號淺水兵艦在此迎候伍即轉乘該艦再行西上陸使急欲一面秩老在貴縣大本營得接伍已西上電報非常歡忻亦即乘坐廣西第一號淺水兵艦順流東下以期及早會晤並令第三第四第五淺水兵艦三艘隨同出發以資保衛及至藤縣（是處距離梧州六十里）時則探悉伍將蒞臨陸使遂即於此守候寄碇中流不復再進由辰及申伍氏果至當即請其過船兩雄握手其喜可知叙談二日一夜聞所討論者仍屬應付北方之方略及和戰問題伍於此多所主張陸亦深以爲然直至前日各始珍重握别陸使亦即乘坐原艦趕回貴縣大本營至伍等於二十三日已由貴縣起程返省一俟抵粤後當卽有重要問題發表也 
　　唐繼堯雲南唐督軍以維持西南之道首在力圖統一故對於合併軍府聯會一事頗爲贊成日前發出通電表明主張其原電大意云民國肇造於今七載政變迭生動摇國本我西南諸省仗義興師犧牲無量數之生命財産幸得以延國脈然前車方覆來軫方遒國勢飄摇無日不陷于枕席不安之境推原禍始實皆由北京政府所釀成各省宣言護法以保障國基亦以冀法不摧殘故軍府依法成立誠不忍别圖建設以自趨於離析之途故籌設統一機關迄今猶多審愼乃北京政府近更倒行逆施變本加厲下令討代也特赦帝制復辟犯也此而可忍孰不可忍况現在德俄媾和滿洲摇蕩張軍南下京師震驚外患内憂迫於眉睫而北方悍然不顧惟以所豢養之兵殺戮同胞以求一逞西南諸省非早自爲計則惟有與之俱亡而已鄙意此時救濟之方仍惟有速設統一之機關以爲對内對外之樞紐至機關之組織以及設立地方各省主張尚難一致惟時機旣迫籌設非旦夕可期擬請卽照伍唐程吳諸公鹽佳各電辦法合併軍政府聯會議爲一機關較爲輕而易舉萬乞諸公速决俾觀厥成至爲企禱唐繼堯巧印 
 
 
 

Page 7

 
 
陜西軍界以時局益陷危險兵爭難息特發起推舉唐督軍爲四省總司令其電文略云此次陜省舉義以護法爲决心以奠國爲宗旨大義所在先經通電陳明諒已早邀青盼深維大難方殷川陜唇齒相依軍事行動尤宜一致本日開全體軍官會議舉定唐蓂公爲川滇黔陜四省靖國聯軍總司令業已電請蓂公慨念時艱尅日就職謹此奉聞中華民國軍政府陜西婧國軍司令胡景翼曹世英曁全體軍官同叩寒印 
[汕頭破獲機關紀聞]  
　　西南援閩總司令陳炯明於本月二十日電飭將校巡察隊長李士善派暗探馬克明吳海卿楊振邦等多人赴汕頭和樂街順成棧四號拿獲細探福建泉州人葉青眼許水泉張祖恩陳炳飛等八人又在奇碌新興街第九號拿獲陳少臣一名并搜獲僞刋（文曰閩南護法軍義勇隊司令之印）木戳一顆及信電多件比即押解總司令部嚴訊據供係受某方面主使來汕組織機關運動軍隊定十二星期内在汕發難牽制援閩軍進取而與北軍響應等語其總機關設於澳門昨曾電澳滙欵一萬一千元來汕爲運動費並有某處定購大批軍械陳少臣卽爲軍械採買員葉青眼爲駐油主任葉另寄居汕頭怡安街老福隆店訊供後即派隊在葉寓搜獲證據甚多另有在逃之福建泉州人黃文振號壬癸一名已由陳通飭各軍嚴密查拿務獲到案外其餘在押各犯俟對供確鑿卽將處以重刑 
[蕪湖快信]  
　　馮玉祥刻派副官邵勃由武穴來蕪採辦軍米一萬石先期皖南鎭守使署已接倪督軍電刻經轉致本埠水陸警署遵照如馮旋邵副官來蕪購辦望接洽保護切勿誤會滋生事端云云如此足證倪馮業已握手矣 
　　政界消息云英山確爲土匪佔踞該匪前曾在湖北黃梅縣謀亂未成此次由羅田縣竄來武穴馮旅長刻派兩營前進連合皖軍會剿 
　　建威軍艦前日開往安慶海軍司令刻派湖鷹魚雷艇由寗開駛來蕪塡防 
　　大通榷運局長寗祖武皖省警務處長劉道章前日同乘招商輪過蕪赴蚌埠 
　　新任蕪湖英領事官兼九江領事歌爾克氏前日已由潯來蕪視事 
　　蕪湖郵政局昨接安慶郵務管理局通告略謂邊疆多事寄往俄國包裹一律暫停 
　　土耳其人馬生在本埠某公司服役有年前日忽報因病身故當由地方廳檢察官驗得確係病故並無染疫情事 
　　南京發現時疫後蕪甯兩地郵件往返悉由旱班傳遞查由蕪至寗路程僅一百八十里來信非三日不可警廳昨日致函郵局長舒慶餘凡南京寄來郵件必須用藥燻過方可傳遞 
[杭州快信]  
　　曹錕昨又電浙報告長沙未下前南渡歸義河夾塘一帶戰况并桂軍軍長韋榮昌彈穿手腕負傷潰逃及趙恒惕馬繼石星川等所部潰兵沿途騷擾情形 
　　楊督軍齊省長昨聯電張總司令賀其督湘並促早日履新綏輯羣黎 
　　駐嘉善一師輜重營營長沈宗約奉令調回省城塡駐另　四師砲兵團第一營移駐善邑 
　　遣散之二師第三旅機關鎗連現師部决議先事恢復召集全體軍官會商分配計劃業已停妥不日將告成立 
　　浙省滷晶徵稅案前經袁運司通飭實行現各農民紛紛反對齊省長以關係全屬生計已商准袁運司暫緩實行 
　　長興警備隊哨官温長勝有通匪嫌疑獲解到省楊督軍已咨准齊省長組織軍法會審 
　　清理官産處辦事延宕省署飭查公牘積至數十件絶不一覆齊省長昨特專令嚴申誥誡措詞甚厲 
　　上虞知事王乃祿警佐潘光烈因離城半里許發生盜刦鉅案昨奉省令嚴行申飭并各記大過一次 
　　督署西首佑聖觀巷方面新屋業已落成昨將參謀副官兩處移入該屋辦公 
[南京快信]  
　　臨時防疫局調查昨日仍無疫病發現疫氣似已消滅津浦滬寗兩路火車明日准照常行駛上下江輪亦准明日照常靠下關載客茶館酒肆戲園大約日内亦可准其營業 
　　近日謡言又起紳商各界昨推代表晉謁軍民兩長請回復交通以定人心 
　　馮總統昨通電來寗宣言前敵軍事概歸内閣主持以符責任内閣制度 
　　李督賀段内閣電甚簡略僅十餘字聞係李督親擬 
　　奉軍南下開抵滁州者已有一旅大約目前不至卽開來浦 
　　張文生來電報告許蘭洲昨（二十七）到徐布置軍事奉軍大隊不日到徐李督復電飭張妥爲招待 
　　據王巡閱副使語人云倪（嗣冲）李（純）意見已渙然氷釋奉軍經過浦口决無事故發生近日此間人心稍安 
　　聞倪嗣冲以皖北不靖現集中所部於臨淮關以備策應 
　　倪嗣冲張文生經徐樹錚之說合結爲蘭譜暗中携手 
　　贛西鎭守使方本仁電李督述贛西軍事佈置前鋒已開始攻湘後隊未到株州 
　　新任江浦縣知事楊南珊昨禀辭前赴新任 
　　傳聞徐州近亦有疑似肺炎疫發現防疫局已派西醫兩名赴徐查察 
　　警廳以茶館酒肆花舫戲園最易傳染疫症昨該業等呈請准其照常營業未奉批准 
　　張敬堯電告於宥晚入長沙南軍畫退衡山 
地方通信 
[松江]  
　　發現疑似鼠疫西外某洋貨號有小兒一人於前晚突慮頭痛繼以略血延至昨午而死一時道路喧傳皆謂鼠疫發現時天恩堂美國牧師班德生適經其地探知其情遂據以報告警局請其注意防範一面派人至上海購買防疫口套並商請私立景賢女學校及樂恩堂附設之聖經慕衛兩女校學生依式依製據班牧師自言每製防疫口套一具約需大洋三分製成收擬售大洋五分所獲盈餘即以添製口套施送貧苦不能自購之人至三女校之製工則純係義務性質又西外某澡堂主婦聞亦於昨日身死其所患症象略與洋貨號小兒相似惟時問尤速云 
　　博士定期演說美國哲學博士艾迪應天恩堂班德生牧師之招允於三月三十號偕上海青年會總幹事來松演說業已由班牧師在西外樂恩堂佈置會場並印入座劵千張邀請本地官紳及省立第三中學縣立第一第二兩商等小學學生到會聽講改選孔敎職員孔敎會松江支會現届改選職員之期由舊職員姚大任等定戎舊曆二月十九日舉行奉季大會並投票互選職員 
　　緝獲行兇要犯漕涇流氓沈金友去臘因向陸某索詐不遂將陸連剌四刀當時陸曾赴縣請驗由縣飭警拘捕詎沈聞風先匿現聞縣署已於二十八日將沈拘獲矣 
[南通]  
　　防疫停止輪運邇因南京發生鼠疫本縣各港埠上下水長江來往商輪均暫行停止接載客貨因之城廂街巷發生一種謡傳謂現已封港疑爲時局不靖云 
　　城内外同告火警城内養老院對面河岸吳姓竹園内棚屋及南城内保家巷口某雜貨店前晚均因煑餐失愼遺火柴堆致肇焚如消防隊及城廂各水龍鎭署王副官等均聞警分往災場踴躍灌救計共焚去棚屋四間店屋間餘損失尚微 
　　顧團長防守靖江通海鎭守使署昨飭一百五十一團顧團長率領所屬全團官佐士兵開往靖江地方駐守聞已即日拔隊 
[揚州]  
　　示禁謡諑揚州防守司令劉槐森於二十八日出示云時局不靖謡諑易滋甚至自相驚擾無故張皇本司令防守斯邦與民休戚相關在在力持鎭靜管區以内可保無虞查近因避疫遷徙來揚者固多而游手匪類竄入亦屬不少除分飭稽查偵探嚴密查拿外合亟佈告禁止匪徒妄造謡言淆惑聞聽一經查獲定即按軍法懲辦云 
　　淮鹽河運濟南製鹽大德等公司現以籌備帆船試行河運提具理由書禀請鹽運使核准並請保護張司長據此業轉行所屬知照矣 
　　保護測量江都縣公署奉省長調令略謂陸軍測量局測繪員現已在寗出發至江泰高寶東儀六屬實地施測到境時仰即妥爲照料云云趙知事業飭各警區遵照矣 
[鎭江]  
　　公布衛生規則丹徒縣知事兼警察局長倪和甫君出示云本埠雖無鼠疫發生然當防患未然本埠人民習慣於衛生之道鮮所講求本局長爲保護生命起見除通飭各區嚴加取締外示告闓邑人民務將本局擬定衛生規則十四條各宜遵守母違以保公共衛生而防疫癘 
　　初選調查將竣衆院初選調查原限本月底將選舉人數電呈省署丹徒縣城區各調查員已於二十八日將選舉總數彚呈初選監督俟各鄕區調查完竣即行彚案呈報云 
[杭州]  
　　浙路股東集議地點浙路股東集議處擬設在杭诈在站迎軿旅社定於三十日下午開預備會籌議進行事件即以四月一日爲正式成立之期並公推總務幹事文牘幹事各一員以便駐處辦事至對於交通部有所交涉事均請軍政兩署曁杭滬商會核轉以昭鄭重 
　　鹽業協會開會紀事兩浙鹽業協會昨因增加稅率改編商巡問題特召集浙東西全體會員開會討論到會者不下四五十人討論下列各條（一）研究此次加稅是否專爲改編鹽巡而發抑係普通加稅（二）商巡改爲官辦於商業有無影響（三）各地向納巡費於此次所加稅率相差幾何當經各會員詳細討論僉以綱地擔負獨重商力不支且即欲增加亦須全國一致何獨使兩浙受困似非事理之平萬難承認决定電呈鹽務署請其收回成命至改編商巡一節關係商業亦非淺尠似宜擬分兩起力爭可於他日另行開會單獨討論議至此遂振鈴散會 
[安慶]  
　　皖北靈壁之匪警有石某者徐州北境十八圖著名之大棗木（匪語頭目）也當初次光復時曾率徒黨繳械投陸軍第三十九混成旅旅長陳幹麾下充當連長旋經前袁政府派莊檢閱使雁行解散復歸綠林二次光復張動以長江巡閱使坐鎭徐州遂將石復收委爲定武軍管帶復辟發生張勲戰敗石故態復萌飽掠徐城嘯聚於蘇魯交界之紅山藍嶺之間出没不定恒與毛匪思忠互通聲氣後毛匪投誠於張敬堯督辦而石聚黨千人仍盤踞山中鎗砲子彈甚足徒衆照軍隊編制旗枝鼓號應有盡有石之行動輿馬俱全四境富户被其綁票勒贖者動輙數千金甚至有萬金以上者前張督辦曾派收服之毛恩忠巢撫之詎毛石交鋒如同兒戲蓋因舊交也邇來魯皖土匪四起石亦乘機思逞遂南竄至蘇境丕縣之上虹集擬得皖北靈璧縣之雙溝鎭查此鎭古名天保寨地當蘇皖通衢形勢險要商民富庶若有疏虞則淮北一帶無寗日矣現靈璧縣知事楊芑生聞耗即飭新編警備隊一營調駐該鎭以資防守併通令附近團防各局相機策應尤恐衆寡不敵急電蚌埠請軍堵擊刻靈境惶恐異常望兵如歲不知倪督軍如何調度也 
　　森林局對於植樹節籌備之會議安徽省立森林局近以清明將届所有應行植樹儀式自宜先事籌備因假省敎育會地點函知各學校於本月二十八日（即今日）上午一時開會研究辦法以憑清明佳節一體齊集舉行 
　　皖省茶釐發表皖省茶釐向例於元宵後即可發表近因財政廳長劉鴻慶前次因公赴蚌至日前返省故遲至昨日始行揭曉兹將所委人名照錄如左皖南茶稅總稽查許植材休寗湯鳴岐秋浦陳祖庥歙縣楊翼善銅石華國藩婺源甯鼎龢宣郎廣彭天爵祁門蔣開徑涇太馬安仁皖北茶稅總稽查龔慶雲觀埠倪樹芷嚴家渡連鴻鶴統波　李崇騫舞旗河吕大淪兩河口謝繼恭八里灘黃瑞琛女兒街李聯璧毛坦廠劉兆熊七里河謝永禮黃栗抄田璧五霍山徐榮奎諸佛庵李春華饒州查驗局員舒家鯤街口樶驗員紀澹誠南陵查騐局員李玉前懷遠李驗局員曹襄黎家集查驗局員汪效　 
[南昌]  
　　省議會將開會省議會前因在省議員不足法定人數故兩次延期一再展緩頃聞連日陸續到省人數已將近六十去開會之期旣尚有數日諒可凑足七十一人不致再行延緩聞傳說云該會以上兩次之延緩在表面看去雖似自誤實際上則某巨公在省時聞該會有開會說深爲不懌假使某公他往則對於該會或發生阻力故延期不爲無益云云 
　　商會改選會長之定期南昌總商會選舉正副會長照新商會法應由選出之新會董再行定期選舉正副會長故該會訂定本月二十七日爲選舉正副會長之期除書記預備選舉票曁通知各新會董查照届時出席外并柬請戚省長實業廳長蒞會監視以昭愼重兹據商界中人言及謂此次改選正副會長不過係手續上之作用其結果必仍以龔盧兩會長蟬聯蓋因商會法會長可以蟬聯三四五任而龔梅生盧馥窗二人均皆第一任期况值此軍馬倥偬之際商會會長一席非彼二人决難勝任云 
　　皖省長送眷回籍安徽省長黃雋刪特派馬弁數兵護送其瀛眷姜夫人曁公子等共十五人於二十四日由潯來省昨晚在新中和暫住一宿今早已遄赴新淦本籍 
雜評一 
[無條件之和（默）]  
　　京電謂段意不願南方有提條件之議和又謂對南方不取議和形式須以命令出之是其實際與表面均無議和之意味直欲使西南表示降服也西南今日而果兵竭財盡舉滇川粤桂所有之勢力摧滅盡絶無一矢一卒足與北軍抗則惟有屈服而降耳苟其不然而尚有一戰之力量者吾知西南必不承認此無條件無形式之議和也段旣持此主張而謂有息戰之誠意人誰信之耶 
　　夫以今日北軍之氣張勢盛而進與言和宜爲戰派所非笑使此後之戰事果能如其所願平川滇定桂粤一如克岳收湘之易則欲西南之降服亦有日耳雖然其能如其願望也耶使段内閣之力而果符其願望則西南不致成爲西南矣願戰派一思之也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[防禦南京疫症之流傳（十一）]  
　　滬寗鐵路局昨接南京來電寗垣疫勢已漸消滅經會商津浦路將聯運通車自三十日起一律照售客票其滬寗客車鎭寗一段亦於二十九夜車起照常通行但滬寗來往車客必須在車上預購防疫面具一副計洋五角此項面具須於車抵下關江口浦口間車客各自帶罩以防疫氣傳染否則即由路局醫員扣留查驗必取得該員保證書方允放行業由滬寗津浦兩路會呈交通部核准飭即照辦滬寗車務處已發出通告俾車客一體遵照 
　　淞滬警察徐廳長以本廳現已設立防疫所所有防疫各事自應切實進行昨特加派警士四名至滬杭車站專司檢查疫病其臂上繫有白布黑字標明檢疫警士以免與搜查禁品各警士有所混淆 
　　徐警廳長查得南門外一帶每有江北貧民將平日收集之牛皮舊鞋底用鍋煎熬成膏穢氣四溢殊礙衛生當此厲行防疫之時亟應禁澁故於昨日特飭偵緝隊加派隊士分投阻止如違拘解到案嚴懲不貸 
　　上海模範監獄典獄長兼淞滬護軍使署陸軍監獄典獄長敖雲亭對於防疫事宜非常注意前曾呈請盧護軍使委任吳良伯爲陸軍監獄醫官兹經盧使核准於昨日令行該監遵照辦理敖君奉令後即轉知該醫官將防疫事宜妥爲籌劃吳醫官卽於是日到監辦事大陸報云寗垣疫氛似將清淨而租界衛生官復有新問題須籌對付蓋香港所患之腦脊炎症忽於滬上出現昨以此症報告衛生處者共有四起之多三爲外人一爲華人外人中已死一人諸病人均經隔離當不致有傳染之虞衛生處醫官史丹萊醫士昨夜聲稱諸病人無一有彼此相關者且經確實證明與香港之症無關故今所發見之數起想爲散行惟所異者爲同日發現耳此症本係散行惟一經隔離當無他患云查病者四人一寓西門附近一寓南京路一寓租界東區華人則寓愛文義路某客棧四人中惟華人之病似係被染者蓋其人乃由漢口來滬該地近亦有腦脊炎症發現也所死之外人爲女公會中之杜白斯女士嬰疾未久即於星期四夜物故數星期前本報（大陸報自稱）曾載自香港來滬之某外人染有此疾該外人病勢不重後即痊愈據史醫士最近所接香港消息聲稱本月上中二旬此症蔓行頗速三月二日止之一星期内死三十八人三月九日止之一星期内死五十五人三月十六日止之一星期内死八十三人至於前數日之死數今尚未經報告云又本埠昨日復有一疑似疫症發現患者乃華人寓愛文義路某客棧已置入隔離醫院審愼檢驗其結果昨夜尚未發表此爲本埠施行防疫後患疑似疫症者之第五人南京之消息頗佳史密斯醫土曾致電史丹萊醫士謂前五日内無疫症發生津浦路線已宣告無疫云 
[轉運公司請求免加運費]  
　　滬寗鐵路前因煤斤昻貴酌加運費自四月　　起實行業經通告各轉運公司查照聞各公司以近來時局不靖巿面日疲轉運一事業成弩末各貨主對於增加運費一事頗多反對已於日昨開會公議函致滬寗車務處請將增加運費一事暫緩實行俟商業稍有起色再行酌加以維現狀並公推代表面爲磋商云 
[總商會又爲茶商請命]  
　　上海總商會呈各部長曁稅務處電云北京公送稅務處農商部外交部鈞鑒前因茶業會館函稱華茶禁運往俄懇求取消一案當經據情呈請取消禁令以紓商困迄未奉到批示施經漢口茶業公所抄示鈞處支電内開貨物暫禁運俄原爲免落敵國之手起見其運往海參崴爲居民日用者領有崴埠領事給證仍可報運洋商亦一律辦理華商未便獨異等因頃各茶商到會惶遽面述新茶瞬到舊茶屯積仍多商等以血資爲命脈勢難坐以待斃吾華箱茶向銷俄國十分之八崴埠一隅銷數有限須俄全國暢銷華茶方免障礙目今俄國内亂不已金融恐慌羅卜每枚僅合華銀一錢招之尚恐不來何反懸兹禁令自絶生機迫得籲乞取消禁令華洋一律准運往俄用保千餘萬之血資救茶商垂絶之生命等語本會以其惶急萬狀所述均屬實情特轉陳務懇鈞處鈞部俯賜照准亟盼電諭上海總商會叩馬 
[部飭設立農商習慣調查查會]  
　　司法部前據上海南北商會會呈以上海爲商務繁盛之區關於純粹商事案件尤多凡商業中糾葛於法欠缺者須採習慣法爲佐理往往司法官對於習慣上未盡審悉致訴訟進行不無窒碍擬請援照京師試辦章程飭由法庭委託商會調處等情當奉批令上海地審廳查核并咨内外部轉飭滬交涉員令行公廨遵照在案兹司法部爲尊重法規起見故又令行高等廳略謂吾國夙重農商近來各處民事訴訟凡關涉農商兩界之事實者較多非深知其内容習慣不易爲公允之評判現擬就各該省高等廳所在地設立農商事習慣調查會會址即附設於廳署内專事調查各本地方農業商業上之種種權利問題及私人交際間之一切習慣凡行使已久著爲爱例者均應詳加考查編錄成帙禀送本部以備參考云云高等廳長奉令後業已轉令上海地方審判廳長樶照矣 
[上海縣苗圃之開幕期]  
　　上海縣公署昨到南北兩商會曁各團體公函略謂本署遵奉省令籌辦縣苗圃一案兹勘定浦東東溝二十二保五十圖内曠地四十餘畝業經籌辦成立現定於四月五號行開幕禮並以原辦植樹場已遷往該處左近即於是日行清明植樹典禮届時務希駕臨同行典禮至爲盼荷云云並聞是日由浦東塘工善後局專備小輪停泊英大馬路外灘銅人碼頭於上午九時開行渡浦 
[杭滬間防軍之移調]  
　　浙省楊督軍爲滬浙聯防現已接洽定妥特令駐防嘉興之浙軍第一師所部各團營移往杭省以便就近指揮所有現駐松江之陸軍第四師所部步兵第十五團各營應令調駐嘉興定於四月一日分别出發業已函致滬杭甬鐵路任局長預備車輛以便屆時載送惟松江調派何軍塡駐尚未發表 
[新康輪船出租誌聞]  
招商局新康輪船此次由外滚載運煤炭來滬於昨日上午抵埠停泊浦東董家渡碼頭卸貨畢旋卽移泊楊家渡碼頭雇工修飾聞該輪船將租與英商航行海外業已雙方接洽就緒云 
[再誌處置南京政府之存欵]  
　　財政部前派代表律師在公共公廨呈控本埠中華銀行不理民國元年南京臨時政府存欵洋四萬元及息洋四千八百元曾經公廨傳訊原告願將本利撥充直隸水災賑欵判候展期再核在案昨農復訊兩造代表律師相繼到堂聲訴一切請爲核奪經李萼仙襄讞商之英卓副領事判兩造退去候下禮拜四復訊核斷 
[水巡隊查獲盜船]  
　　閘北水巡隊巡官廷貴前日（二十九號）帶同長警在蘇州河义袋角西首查獲盜船一艘當即上船抄出鎗珠數排利刃數把以及硫磺火把鑰匙等物數十件抣住看船人一名解回該隊經解巡官詰據看船人答稱姓陳名阿二希圖搶刦是實解巡官命將陳犯押上小輪解送南巿水巡總隊訊究一面飭派探警密查盜黨蹤跡務獲澈究 
[尹神武與沈祥夫之辨認]  
　　松滬護軍使署鄧軍法科長昨又提訊謀剌前鎭守使鄭汝成案内之尹神武（卽軍署探員所指之沈祥夫又名孫强夫）除傳到證人馬漢明楊某並女傭 
李氏外並由鄭汝成之第七弟鄭汝重列席旁聽據聞被告極口呼寃謂伊實係尹神武並非沈祥夫有伊兄在滬可以傳案作證而各證人則均指認被告實爲沈祥夫即孫强夫審訊良久仍無結果聞尚須將沈尹二人之照片令各證人悉心辦認云 
[朝鮮銀行之發展]  
　　日本國明治四十二年（西曆一九零九）韓國經濟界日見發展當時伊藤統監以設立中央銀行之必要得日本政府之允許即任命日本銀行總理松尾臣善氏及其他委員三十二人爲組織該行之設備當積資本金一千萬元卽於是年十月開幕迨至西曆一九一七年復增加資本一千萬元其在日本及中國朝鮮滿洲各地所設分行計有三十三處之多發展之能力爲銀行史上所罕見今聞尚須擴充資本爲五千萬元已在國會提議并可望多數之贊成刻該行又設分行於上海南京路七號洋房擇於四月十日開幕聘定顧棣三君爲該行華經理顧君旅滬多年商界情形素所熟悉將來爲該行發展勢力當可操劵也 
[僑商開闢利源之計畫]  
　　距離吳淞口外二百餘英里有海島數處一名泗焦一名黃龍一名程前一名化巷一名金鷄一名馬蹟一名中柱人民聚族而居以漁業爲最多各島曠地甚廣土質膏腴爲天然地利現有僑商周積萱等親歷各島考察以有此天然曠地不知開闢利源殊爲可惜擬集資至各島開辦蓄牧樹藝以興利源業已集商辦法條陳各官廳請轉農商部核辦提倡進行一俟核准即須興辦 
[馮軍將離武穴之消息]  
　　旅滬九江等埠各客商自馮玉祥軍隊開至武穴停留不進以後因該處商業不無影響咸抱悲觀兹於昨午據長江返滬之某商輪船員云此次該輪下駛經過九江（與武穴隔江）據由武穴來船之搭客述及馮軍現已决定赴鄂一切應用物品已經派員分投採辦妥貼連日預備出發頗爲忙碌云云旅滬各客商聞之以武穴馮軍旣將開拔商業可望轉機故無不色喜云 
[公民調和會所接復函]  
　　九江總商會復函德立先生惠鑒兩奉瑶函敬悉先生對於敝國内爭事洞見本原切中利害廻環特誦豈特敝會感佩而已哉瞬届全國商會聯合會召集大會之期先生之宣言當爲全國商人所感泣而必求達其目的也所望先生始終主張和平幸勿因電京未允所請稍存觀望尤爲切禱 
　　吉林總商會復函敬復者兹奉函示領悉先生爲中國時局熱誠勃勃議在上海設立南北和議公會弭平鬩牆之釁免成分裂之慘婆心愛華詞意痛切拜誦之下本會及各團體無任歡忭贊同希望和平務請毅力進行奠安中國則再造幸福皆出自我先生之所賜也臨箋無任盼禱之至 
[道屬高小成績展覽會行將開幕]  
　　滬海道屬高等小學校成績展覽會假省立商業學校定期四月一日（卽明日）開始陳列四月三四兩日招待來賓展覽計三日上午九時至十一時半下午一時至四時半四日上午九時至十一時半爲男賓觀覽時間四日下午一時至四時半爲女賓觀覽時間現各縣評判員均已報到江蘇敎育廳符廳長昨特派省立第二師範學校校長賈豐臻君代表與會舉行開幕禮式並携有頌祝各詞至時宣誦以資鼓勵 
[江灣賽馬記]  
　　萬國體育會自江灣賽馬場成立以來每逢佳節必舉行賽馬滬上中西士女之前往觀賽及購票奪標者因交通尚便故已年盛一年昨日爲西國敎主耶蘇之紀念日期該會又舉行賽馬計馬計自午刻起至傍晚始正並定於星期一（四月一日即隂曆二十日）續賽一天兹將昨日得標之香賓號碼及中彩洋數列後 
次數香賓號碼彩洋 
　　第一次二百八十一號一百六十八號四百八十五號一千四百二十三元四角四百零六元七角二百零三元三角 
　　第二次二百三十一號二百三十二號二百七十六號一千五百九十五元二角四百五十五元八角二百二十七元九角 
　　第三次四百八十三號六百十三號二百六十號一千八百九十元七角五百四十元二角二百七十元一角 
　　第四次五百三十四號五百九十六號五百零八號一千八百九十二元八角五百四十元八角二百七十元四角 
　　第五次四百三十八號一百八十六號一百七十一號一千八百九十二元八角五百三十五元一角二百六十九元五角 
　　第六次四百零三號一百零三號六百零五號二千九百四十元二角一千一百二十五元八角五百六十二元九角 
　　第七次六百十五號六百二十一號五百三十二號一千九百零九元六角五百四十五元六角二百九十二元二角 
　　第八次二百四十八號六百零一號一百二十三號一千八百二十九元五百二十二元二百六十一元 
　　第九次三百零三號三百七十三號四百四十八號一千六百元零零二角四百五十七元二角二百二十八元六角 
　　按第六次每票十元餘均五元 
[女學生領照出洋之手續]  
　　江蘇敎育廳符廳長函致江蘇交涉公署以據景海女學校畢業生蔡蘇娟呈稱自費赴美請塡發護照轉給等因陳交涉員查得游美護照向章須由領照人按照表式塡明姓名籍貫執業等項連同照片持謁美領簽字後再由交涉署驗明蓋印給執歷辦有案業將前情函復符廳長轉知該女學生親自到署請領以符定章 
[追悼嚴忱熱]  
　　盡瘁社會之嚴忱熱君經戈鵬雲張讓三方樵苓趙晋卿尤惜隂周廉生袁履發陳良玉俞宗周龐子賢等通告同志准於今日（三十一）午後二時假座四明公所舉行追悼演講式不分宗敎界限以自由適宜之儀節爲便以誌追思 
[邑紳提倡農藝]  
　　滬紳朱福田君在浦東東溝附近楷杷灣開拓種植農藝場每日號召工役一百餘名不避風雨在該處從事苗圃植竹栽花建築屋宇挖掘河溝鞠躬盡瘁亦可謂熱心公益矣 
[覆選監督委任辦事員]  
　　滬海王道尹奉江蘇齊省長令委爲滬海各縣國會議員覆選監督等情已紀前報兹悉王道尹奉委後業在道公署設立事務所並委任宋介受趙崧余沅薛成棟高港恩董汝棠等各員駐所掌理覆選事宜昨經王監督呈報省長公署核准後飭令迅速籌備以重選政 
[碾米廠同業開會記]  
　　滬上碾米廠同業定於三十日假邑廟豫園蓙秀堂開會選舉正式司月皮評議員等七人已紀昨報昨日下午兩時各同業先後到會公推張樂君監視即設匭投票旋即揭曉司月通商得十一票永大昌得十一票恒豐山得十票致中和得八票鎭昌得十六票源昌得十三票繼又選定評議員七員朱安生得十票蔣敬文得十票曾影毫得八票羅新泉得七票黃愼康得六票陳秋季得五票黃守仁得四票後又公議本月二十一至三十糠粞各價議定米糠每擔六角五分白粞每石三元七角造粞每石一元九角糠粞每石洋七角繼復會議公所進行諸事並司月評議員輪值及擔任責務至四時全體攝影而散 
[屯田灘蕩官荒價則之採用]  
　　上海縣公署昨奉清理江蘇官産處訓令云案奉財政部批開本處會同財政廳呈送屯田灘蕩官荒地價等則表請核示由奉批呈悉所擬屯田曁湖河蕩灘以及官荒地畝三項價格及各種特别辦法均予照准又奉省長批開所訂屯田灘蕩官荒價則各表尚屬周妥仰卽彚訂處分條例施行細則呈送察核各等因查前項地價等表業於呈送之先令行遵照在案奉批前因仰即遵照切實辦理 
[緝私統領定期發餉]  
　　兩浙緝私統領宋明善定於四月一日在統部點名發餉昨已令飭所屬盧婁張許屈蔡六營長届期各率軍需隊長各員携餉册來滬聽候點驗逐一核給 
[緝私隊長查獲私鹽]  
　　兩浙緝私第二營二隊隊長王錦鑄查得川沙高宅基地方近有梟匪多人秤販私鹽昨特率隊前往拿獲私鹽二百餘包解送公堂没收梟匪則未有所獲 
[香烟不許冒牌]  
　　产涉公署據商人曹澄川呈送商標圖樣請求給示保護等由昨日發出批示云呈悉該商開設烟廠製造各種香烟旣稱赴縣呈准註册近因出品有紙捲二種其商標圖樣同時亦經送縣批准備案祈請給示保護係爲預防假冒起見應行照准仰卽知照此批 
[火油池派警保護]  
　　浦東火油池及油棧計有美商之美孚及亞細亞等兩公司惟該處地方人類不齊小工人數尤衆淞滬警察廳長徐國樑爲保衛治安起見擬派警察一隊馳往浦東駐紥火油池地方隨時防範業於昨日選調巡士三十名派委巡官劉秉寅督率前往擇要巡防矣 
[西人毆打華捕]  
　　住居兆豐路之某西人因在漢璧禮路被哈爾濱捕房落差華捕施金甫碰落帽子將施扭住兇毆即由三百零二號印捕帮同拘入捕房經捕頭詢悉前情飭令該西人存洋二十元保出候示 
[刑事送往法庭]  
　　北新涇鄕民王正銀王學金前日在該管四區四分所控被沈銀祥張阿江裘國香裘阿順等兇毆受傷一案當解司法科經段科員訊問之下以案關刑事諭送地方檢察廳驗明核辦 
[日人繫鈴解鈴]  
　　虹口漢碧禮路二百四十五號門牌松尾東洋雜貨店主某日人控夥張鳳儀私用賬洋五百餘元昨由捕房將張拘解公共公廨原告即行投訴是項賬洋已由被告償還請免究辦中日官判將控案註銷被告開釋 
[租地糾葛之解决]  
　　王仁貴前投法公堂控顧福祺不付地程洋四百六十元顧如數繳存公堂後即延逖百克律師反控顧福祺向王仁貴租地立有合同後王將地掉換不照合同辦理故此將洋扣付請追缺少地基之損失等情王亦延盛得祿律師代辯一切判王將地交足在案昨日盛律師稱此案在外和平解决請求註銷並請將存洋給王具領逖律師稱現由雙方律師調處照原租年限外加租八年仍照原租價每年租洋八十元並將該地丈見叵干另立新契爲憑前付被告押租洋一百元俟期滿後歸還原告原被已有同意請求核示中西讞員准如所請卽將存案洋四百六十元給王仁貴具領堂費原被各出一半完案 
[摺子送交捕房]  
　　米行主王永珍前投法公堂控荳腐店主王矮郎虧欠黃荳價洋一百二十五元向收不付求追等情被告稱民人與該行交易收貨付洋均以摺子爲憑摺上收付均由該行夥甘瑞卿書寫照摺核算祇欠洋三十八元二角是實判着原告偕同甘瑞卿到廨訊明核辦在案昨日甘投案聲稱摺子上商人祗書三次餘係他人所書聶讞員察閱摺上所書之字均係一人筆跡此慴確能作憑判將摺子交捕房算明究欠若干再行核奪 
[撤銷串騙牛皮之訴訟]  
 
 
 

Page 11

 
 
乍浦路四百七十七號門牌某且商控韓正道（即金蘭卿）曾與現押西牢之湯錫林等串騙值洋一千七百二十五元之牛皮等情業經捕房將韓拘解公共公廨訊供管押昨晨復訊先由中西包探上堂禀明前情並由被告代表賚美律師上堂譯稱被告與此案並無關係且原告並非本人係是日商之用人今又臨訊不到應請將案註銷並追償被告被累之損失等語經俞襄讞商之日副領事林君判令將案註銷被告開繹 
[要求改科罰金之無效]  
　　浙江路一百六十八號門牌雉妓院鴇婦陳李氏因將伊媳陳鳳寶及女子陳阿巧逼令爲娼不遂任意凌虐致鳳寶阿巧自投濟良所解送公共公廨經中西官訊明判兩女發濟良所留養陳李氏押女所兩月在案兹陳鴇不服判决延請羅傑律師之代表海司格律師於昨日投廨聲明不服理由要求改易罰金中西官以陳鴇逼良爲娼禁錮兩月已格外從輕所請改易罰金碍難照准着仍照前斷執行 
[被訴人傳案交保]  
　　上海圖書美術學校在公共公廨呈控周湘登報毁謗請追名譽損失洋一千元又楊增元控林孟鳴陸續騙取洋二百七十元又黃亦生控沈金寶不理押欵洋三千元等案解由捕房將被告各人傳案請求中西官諭令分别交保候訊 
[外來惡丐之騷擾]  
　　的日城内外等處到有外來惡丐成羣結黨先在南門外馬路橋一帶以持蛇飛碗等技向居户店家任意需索稍不遂意即擲蛇驚人非索錢數十文或一二百文不可前日午後四句鐘時丐頭趙三寶因收濟益捐行經南門外粥廠地方即被惡丐十餘名蜂擁上前頓遭毒毆當由是處崗警前來拘獲常金生一名餘丐均乘間逸去遂將常丐解至二區二分駐所轉解警廳司法科訊明著即銷示犯事處示衆十天俟期滿帶回察核兹聞普益習藝所長張逸垞因據丐頭報告該粥廠向宿老弱殘廢之丐近被外來是丐非丐者二百餘名形似退伍兵人向之驅逐一味恃强而邑廟沉香閣廣福寺等處亦有前項惡丐盤踞見有婦女入廟扭索香金攫取雜物似此行爲殊爲騷擾請即轉呈警廳除此惡習而安地方等情該所長已據情函請淞滬警察廳長出示禁止並諭崗警令各該署所傳諭崗警隨時協助丐頭押逐流丐免致滋擾 
[流氓攫取煙膏]  
　　孫梅芳前晚在法租界鄭家木橋買得煙膏十盒携至英租界福建路被流氓朱來生糾黨攔住將所携烟膏悉行攫去孫即鳴捕將朱追獲帶入捕房昨解公共公廨經張襄讞會同義副領事羅君訊知朱係過犯判押西牢一年期滿逐出租界 
[陳訴自縊圖盡之原因]  
　　張阿根前日在黃浦灘楊樹上自縊圖盡被九百零七號華捕查見設法救下帶回總巡捕房留至昨晨解送公共公廨經中西官訊捕供稱年十七歲寗波人與無賴爲伍受欺是以圖畫判送改良所習藝二年俾能自立 
[破獲兜售洋碱之騙案]  
　　日商羅公司用人夏梅生指控已閉瑞豐號主劉福順於民國四年十二月二十號以兜售洋碱爲由驅取定銀二千兩濳行逃逸昨由捕房將劉拘解公共公廨即據西探目朋山華探張玉嶺上堂訴明將被告拘獲情形並由原告代表日本律師譯明案情又據原告夏梅生投訴被騙狀况請爲訊究中日官判劉押候下禮拜六開審 
[私售烟膏之否認]  
　　潮州人陳阿二在天潼路八十一號屋内私售烟膏被六十八號三道頭西捕查見將陳與買烟之人鄭羊郎一併帶入捕房昨解公共公廨經中西官訊供不認判令退去候查明核辦 
[茶館主聚賭受罰]  
　　朱阿和在北蘇州路六十五號門牌開設小茶館近因聚賭抽頭被捕查見將賭具帶入捕房禀明捕頭昨派包探將朱傳至公共公廨經中西官訊明判朱罰洋二十元充公賭具銷燬 
[裁縫司務受罰]  
　　成衣匠陳兆榮前日在海寗路口乘坐三十號電車將西人梅脫爾之月季票朦混被二百十八號賣票人察出向論不服且又行兇當被鳴捕拘入捕房昨解公共公廨經中西官訊明判陳罰洋兩元充公以儆 
[承認誘拐小孩]  
　　江北婦人王項氏昨扭同鄕高楊氏至四區二分所控稱楊氏將婦人之子和尚誘拐藏匿請爲究追當解司法科經段科員提訊楊氏供認將該孩拐出交於桃源人關王堂家之同居人森堂是實判被告暫交妥保限交到森堂再行訊奪 
[羅笑倩見惡丈人]  
　　何子春之女金蓮前許配於羅笑倩爲室尚未成婚現羅投身劇界在法租界鳴新社演唱新戲爲何得悉頗不滿意延請巴和律師代表至法公堂請將婚約撤銷等情昨經公堂傳訊羅不到案由該社經理易勞生到廨聲稱羅笑倩前在社中爲小生角色上年隂曆十月間因合同期滿即行告辭往外埠演唱刻在何處實不知悉判令退去再行核辦 
[客棧違犯烟禁]  
　　法捕房捕頭阿而風西偵悉楊阿毛所開之客棧私設烟楊留人吸烟當即帶同包探前往抄出烟槍九枝烟燈十餘只及銅鍋内尚未煑成之烟膏一鍋帶入捕房昨解法公堂請究楊供認留人吸烟不諱中西官判罰洋一百元並將該棧執照吊銷 
[小工氣憤圖盡]  
　　住居浦東陸家渡向業碼頭小工之揚州人魯維兆前日午後忽與鄰居唐開信姚茂喜等衝突揪扭經人解散乃魯氣憤塡胸背人吞服洋烟　盡當經三區崗警易樹泉等得悉將魯維兆唐開信姚茂喜併帶至署經解警正訊據魯供稱因本月隂曆十三日唐關信將我髮妻沈氏帶往浦西借宿客棧經我尋獲本欲扭赴捕房涉訟嗣被姚茂喜從中勸解約至浦東令唐服禮不料事隔數日伊等置之不睬以故氣憤圖盡等語質之姚茂喜供稱魯欲向唐索詐洋五十元未遂出此下策云云判將一千人轉解地方檢察廳訊辦 
[婦人潔身而死]  
　　浦東周浦鎭地方鄕民馮友益曾充顧紳冰畦之用人隨宦哈爾濱海參威等處頗有積蓄回里後娶妻某氏貌美而賢馮前在家養病伊戚某甲來家探望時常挑撥氏每返身不顧詎隂曆本月十四日晚馮因事他出甲卽身懷利刃闖入向氏强迫該氏抵死不從致被殺於灶下該兇手自知難逃法網亦即自縊於屍側逮馮回家扣門不應心知有異遂排闥而入見此慘狀急將兇手救下氣猶未息移時即醒翌日乃報知地保將兇手解交警局押候訊供究辦 
[婦人扭控姘夫]  
　　海州婦人劉王氏昨扭山東人劉得勝至浦東瀾泥渡三區警署訴稱氏與劉姘識已久初次光復時被劉騙至南滙縣境四團倉地方賣與于銀乾爲妻得洋九十元嗣後復將氏長子賣得洋六十元次子賣得洋三十元劉於去年二月間又到南滙將氏誘至無錫賣與某姓爲妾得洋五十元氏此次由錫私行來滬在陸家渡將劉尋獲扭署請究等語當經解警正訊據劉得勝供不承認判令轉解地方檢察廳訊辦 
[黃包車夫糾黨攔刦]  
　　黃包車夫邱小二子糾合同黨在北河南路華租交界處荒地上攫取某西人身畔之銀洋四元六角圖逃適被包探薛正昌查見邦同追獲將邱帶入捕房押候緝提同黨解廨請究 
[雜貨店捉獲對買賊]  
　　浙江人張榮生串黨至虹口百老滙路一千零九十七號門牌某雜貨店以購物爲由乘間竊取外國漆二聽圖遁被該店夥許韶鳴瞥見鳴捕將張連贓帶入捕房押候解廨請究 
[撈獲受傷屍身]  
　　救生局四號巡船昨午在浦東隆茂棧門前浦中撈獲無名男屍一具帶至南碼頭該局前察得該屍頸項等處有傷未便收殮即請地方檢察廳派派員前往相驗 
[監犯倒斃]  
　　上海地方分監昨日午後倒斃刑事案犯一名經該分監函請地方檢察廳請爲派員相驗再行收殮 
[探警拿獲帮兇]  
　　有混名小由東阿順者前爲某木行工頭因與流氓綽號馬夫阿二又名油荳腐阿二等結成不解之仇迭次紏衆報復嗣被阿二等紏黨在南巿望海墩地方用鍊刀將阿順戳斃由警報告地方檢察廳派員驗明諭飭司法警察四出緝兇一面移請淞滬警廳並地方警所一體協緝在案兹悉此案正兇馬夫阿二雖已遠颺無蹤而帮兇之邵長生等則仍匿迹滬上前日下午爲地方警察所偵探沈阿松偵悉禀准警佐領袖王敬常帶同警士不動聲色馳往大南門馬路橋小茶肆中將邵長生拘獲又至陸家浜將陳德才拿獲一并押解到所經司法科預審一過判令收押昨日午後備齊公文令飭該探等將邵陳兩犯解送地方檢察廳歸案訊辦 
[女屍請免相騐]  
　　閘北錦華銀樓於某夜被匪乘雨刦取銀洋首飾當時報告警局拘獲嫌疑人歐陽官利父子二人訊供之下判將官利交保出外伊子則收押候示在案兹悉官利之妻范氏昨在恒通路長樂里十號門牌家中忽然暴斃據聞係跌仆身死時適官利不在家中伊子在押該處警局以事關人命未便草率諭飭地保至地方廳報請相驗林廳長卽於昨日午後委李檢察官沈檢驗員等蒞長樂里相驗旋由死者之胞弟范某到來請求免驗自願備棺成殮李君准如所請着即具結送查 
[淞滬警察廳批示三則]  
　　袁葆生批呈悉案經發科訊明該史順金僅於事後受寄贓物而於任才生等騙截洋紗情事訊未預謀所有搜出銀洋二十一元亦據供認有三元爲任才生所酧報該洋應否給領之處應歸法庭處分案已移送檢廳仰即逕往訴追可也 
　　劉傳綱批據呈一面之詞碍難照准旣知于丁氏並未回泗陽原籍仰卽伴同來廳以憑訊明核奪 
　　陳阿林批據呈流氓趙董慶等拆梢行兇各節如果屬實深堪駭異惟來呈無被告住址無從查拘仰即隨時報警解辦可也 
來函 
[朱企洛敬告同鄕書]  
　　敬啓者吾台同鄕寄寓滬上甚衆企洛雖在此三年並無毫末進益於吾同鄕之前且以職務所繫及未識高棲故又不及一一把晤於心滋歉當此鼠疫潮流愈激愈厲浸浸乎有自南京東漸之勢企洛更不能默然僅就個人預防法敢貢於吾同鄕諸先生之前幸乞垂鑒並請分迭爲荷 
　　（一）鼠疫由一種微生蟲曰百死脫菌傳染而起由鼠及貓介紹於人身育貓驅鼠固爲天然防疫法然對於貓亦不可不可不加防範（二）鼠疫頗烈一經傳染朝病夕亡鮮獲幸免絶無根本治療惟有預防之一法預防之法在公家衛生以斷絶交通爲要務在個人則以隔離爲上策凡自疫地往來之人及貨物信件等概不宜接近鼠疫潮流雖未延及本埠然亦宜未兩綢繆早爲防範飲食起居當加注意茶坊酒肆劇場遊所切勿常去以防不測而杜病源 
　　（三）鼠疫萬一延及本埠内地及租界爲防疫起見必至斷絶交通自在意想之中吾人急宜勵行消毒防備諸法消毒法以石灰水洗洒居室内外（消毒藥以石灰爲便常用以生石灰一分水四分混成撒布室外及隂濕處對於隂溝床下厠所及大小便等之消毒則可用稍淡以石灰水）待二時後掃淨衣服器具可嚗之於日光下至於特别消毒法須托之醫者倘能來院報告洛亦當爲吾同鄕稍盡義務防備法卽各人備假面具一個（本院有式儘可來觀）此爲路行之用最好伏居已室勿事外遊俗云關門家裏坐禍從何處來斯言良不誣也 
　　（四）鼠疫初起疲倦嘔氣頭痛眩暈煩渴發熱咳嗽腺腫咯痰舌苔乾而厚脈摶數而疾等症不幸已染此病或與此等相似症候宜忍居已室並勵行前條簡單消毒法物價賤者且燬之一面來院報告俾得檢查是否爲鼠疫　否須行特别消毒法區區微勞决不敢辭 
　　七年三月二十九日朱企洛掇於上海南巿公立上海醫院 
[曾明齋來函]  
　　逕啓者閱報載聚成絲棧控劉浦生及鄙人不理往來銀七千六百餘兩一案前日經公共公廨集訊原告延代表律師上堂聲請究追訊之劉供欠欵屬實與鄙人應無關係當蒙堂上將鄙人名義取銷該欵歸劉清還鄙人與劉不過同鄕當日劉因事返里申事託鄙人暫代嗣劉來申卽完全交代清楚並當憑原告聲明脫離關係事隔月餘劉事始覆鄙人竟被控爲第二被告業蒙堂上明鑒已將鄙人名義取銷報載鄙人尚未到案殊與事實不符請予更正爲荷 
雜評二 
[炎（訥）]  
　　今日熱中之徒爭勢力奪地位皆所謂權利心發炎也此權利心之發炎傳染幾徧國中戰禍之所以時起時滅即此權利心發炎之結果故今日人心中之傳染病無法醫救一如疫症之無法醫救也 
　　人心如此天心應之於是於肺炎疫消滅之後又有腦脊炎之傳染發現何炎之病人若是乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[訪員之弊] [  筆俠]  
　　訪員爲報館之耳目人民之喉舌也承其乏者宜如何宅心公正束身自愛以重自身之價值而增報紙之光榮乃以余所聞則竟有大謬不然者而剔其大弊厥有六端一揑造新聞也報館於訪員採訪新聞大都有所限額蓋預防其曠職也乃惡勞好逸或沾染嗜好之訪員多不躬親採訪惟日夕徜徉於茶摟酒肆以耳爲目妄行摭拾旣不虞其不實不盡復有時嚮壁虚造影響毫無希圖奉責而已一顚倒是非也民間細故本無賴於報紙之左右然愚民每誤會焉故往往有訴訟事多出資請託訪員以爲之鼓吹者訪員固歡迎之不暇也惟一念編輯神明曷以蔽之則惟側擊旁敲冀聳其聽聞耳一借端敲許也丁此民智半開之候人民私德豈能盡修而有等訪員即利此時機大行其道於或有隱惡者或先使人示意招其運動爲之諱飾或先以微詞見報而隂行挾制必有若干之餽　始不復盡情宣布於是畏事者則布置不遑而惜名者亦不得不姑與周旋矣一需索陋規也訪員在報館中固有職無權也乃庸儒官吏竟誤以其爲報館要人恨無緣以識荆而訪員亦以此種官吏爲可欺因緣以結納之或本無口碑也而爲之鋪張以聳聽或偶有惡聲也而爲之洗刷於無形於是官吏德之必有所報酬而訪員乃謝却之乘機藉口有子或姪閑居已久家計維艱要求挂名一事藉資捕助使其誼不容辭故訪員之善招摇者於各機關能月收津貼焉一私通關節也訪員旣可與官廳接洽官廳豈無日行案件而有等訪員卽藉此招摇包　一切與官廳朋比爲奸於中漁利然虎口分食談何容易故庸懦官吏又多有受其愚弄供其利用徒負虚名而敢怒不敢言者一誑騙愚民也廣告新聞各有效力然非其人不解也嘗聞訪員之兼理告白者遇有愚民委托其事可動聽聞則必吞没其登費變更其情詞而移揷於新聞欄内以抵塞之迨經原人質問則又以新聞較廣告爲有力此與編輯人人情良非易得以紿之以上六弊平心而論固未必盡人皆有而人心不古欲求其一弊絶無者恐亦不數覯也（五） 
家庭常識 
[鼠疫之經騐] [  劉佐泉] 　　 
僕宦遊閩省二十年庚子歲初夏省垣鼠疫盛行死亡者日以百計其疫之發生見鼠從地板隙中而出並不畏人到處覓水吸如大渴然須臾倒地而斃人觸其氣或助問或腿胯間忽然結核作痛初起時畏冷發熱宛如風寒感邪重者一二日即斃輕者亦不過苟延四五日而已僕是年適在省垣供差該處中西醫士或用表散或用消毒均無應效當時有同僚李君之戚沈某亦傳染是疫勢極危險李君乞方於余余謂李君曰鼠居地板下感地中濕熱之氣最先而受病亦最深鼠死而人觸其氣必由口鼻吸入從氣分而入血分夫氣爲血配血因氣行一受穢濁不潔之氣氣爲之滯氣滯則血凝於是或兩肋間或兩腿胯間結成痛核而兩處結核之部位屬於队分則隂分中血凝而有熱自無肄義如體質壯實内無伏熱者正可敵邪尚無妨礙倘其人本有熱邪内伏一經感觸其氣即爲導引之線相斷傳染要之此疫之發生由於人因稠寗地氣鬱熱董騰也所以城巿繁盛之區流行甚厲鄕村空曠之地傳染較少此其明徵也查考古書並無鼠疫之名亦無治法今揣度致病之由獨出心裁擬就一方姑且試之方用蜜水炙製香附一錢五分黑梔子一錢五分紫草茸一錢紫菜五錢（即南貨店中賣者）忍冬籐八錢速翹心一錢五分粉丹皮一錢五分茺蔚子二錢生研牛蒡子二錢橘紅一錢苦可越 
仁泥去皮尖研末三錢鮮竹心一錢蓮子心十四粒臨服藥時冲入鮮藕汁一小酒杯如熱毒攻心加犀角心羚羊尖磨冲各一分如隂虚而熱重者加鮮生地元參之類方中乃直清營分之熱佐以調氣去瘀之品此内治之大略藥方也至外治之法此症初起畏冷發熱即用磁湯瓢燕菜油刮背心及兩手灣並兩腿灣宜順刮千萬不可倒刮以刮出紅紫點爲度愈刮得透愈妙使其熱毒從毛孔而宣泄於外免致熱毒内攻熱毒旣瀆所結之核不必用藥敷而自消如用藥塗敷或貼膏藥反使熱毒内攻無從撥泄非徒無益而有害也當時李君即以僕内外兼治之法試之伊成沈某竟全愈無恙旋僕在閩遇有鼠疫症均用此法以治愈者頗不乏人特錄供以備高明採擇 
[茄子餅] [  黃囑伊] 　　 
選嫩茄子剥去其蓋四周用刀破之以鹽醃之則茄皮柔軟繞之成　以板壓之如餅又備糖和醬油將餅　之而蒸蒸後置篩曬之曬後又蕪糖和醬油蒸之蒸後再曬如是約五六次即可入口味極鮮凈 
[麵筋] 　　 
煑麵筋約五六滾盛於磁罐内封好二十日後取出撒以食鹽再盛罐内並加花椒少許封固其口勿令洩氣三四月後炸而食之香脆絶倫其滷佐湯等用尤佳 
[飯有焦臭] [  鄰] 　　 
煑飯火過烈卽有焦臭須急取一碗滿盛冷水置鍋中仍將鍋蓋蓋上少頃飯之焦臭自被冷水吸盡 
牧業須知 
[實騐養猪法] [  振先]  
　　猪爲畜産中之重要物我國社會中以猪肉爲最普通之食品消耗甚巨故農民家家養之惟畜牧最重實驗專門家耗多年之心力經若干次之失敗然後始得之經驗又未肯輕以告人有志畜牧者請益無從徒侍幾册語焉不詳之譯本冒昧從事蓋未有不失敗者兹將鄙人實驗所得者供諸社會有志斯業者請勿忽略視之至於普通之養育法則有各家所譯之專書在概不贅述豕孕二月則腹動現珠形之胞三月乃大動四月乃産畜豕者宜於母豬臨産前數日距牆三四寸之地用二直木打爲椿二木相距約二尺餘高約二尺上縳一横木爲梁架之全部務極堅固架外鋪以乾草爲母猪臥處則産時不致將先出之子猪壓斃 
　　兩猪孕期通常爲一百二十日左右最遲爲一百三十三日以至一百十三日生産者子猪最多如日愈久則所産愈少蓋子猪多者在腹内擁擠故産日較早否則必遲（未完） 
長篇小說 
[二城風雨錄] [  英國郤而司迭更斯原著常覺小蝶天虚我生合譯]  
　　卷下第三十五章（三） 
　　其次曼萊老人證明湯訥固爲其壻並謂其愛國之熱忱固與老人同也於是衆復歡呼老人方欲令勞雷並出爲證而陪審諸人已皆滿意但問法官意指如何則爰書可以立定實則法官此時亦無主權但視衆意而爲左右此五陪審員者次第羣稱湯訥無罪當釋釋字一出堂下呼聲已如雷動不容湯訥發言已羣起趨前擁抱或親湯訥之手或抱持其頸以伸狂賀湯訥甫逃刑戮轉覺受寵若驚身兢兢然惟恐爲衆　籍而碎衆人亦不待堂上宣讀赦書逕擁湯訥以出甬道其中有人即於法庭中奪得一椅納湯訥於上卽以四人舁之而行前後圍繞者直數百人喧笑雜作逕出通衢但見紅冠滾滾如愱血浪而口中尤作高唱爲共和愛國之歌沿途之巿人和之愈趨愈衆大類蒼蠅之附　於時老人已先趨歸報知其女曼萊大喜過望直出街尾迎之果見塵沙飛揚之處乃有狂人一羣舞蹈而來竹椅之上高坐一人則湯訥也曼萊喜極欲暈亦忘危險竟排衆而入投入湯訥之懷暈絶不知人事矣然衆尤喧擾不忌置竹椅於街心匝之三繞然後扶之下輿此時曼萊已暈絶素白之面與湯訥相熨熱涙互流二人襟袖盡濕衆人見之則復大樂高呼曰國民自由萬歲是宜爲賀遂有一腫面之婦抱一侏儒而舞一舞則衆亦舞但見怪影幢幢往來於月影之下顧竹椅已空則别擇一婦人納之而坐號曰自由女神前後呼嘯簇擁而去五里之外尚隱隱聞呌囂聲也湯訥驚魂始定如出夢寐明月之下乃見老人勞雷皆展頰相對而笑又見苞洛抱其小露蒔捱入人前合湯訥親之湯訥悲喜交菜更不能語但抱曼萊隨衆入屋置諸棍上則曼萊已張眸甦矣廻眸四囑見諸人皆無恙則又啼笑不知所可湯訥以手引曼萊之肩柔聲呼曰露蒔吾今平安歸矣曼萊猶疑爲夢舉目視湯訥良久始曰吾親愛之嘉生此天帝之力也容吾跽而謝天並謝吾父因埋首於老人之懷涕泣不知所云老人意殊美滿堅握湯訥之手而撫其愛女之髮曰如何吾當日不曾告汝耶湯副合日果出獄矣）二十五章完） 
 
 
 

Page 15

 
 
   
 
 

Page 16

 
 
   
 
