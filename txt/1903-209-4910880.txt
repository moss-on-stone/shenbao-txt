# 1903 - 209 - 4910880

 

Page 1

 
 
[重印雙璞齋四書五經義大全出書廣告] [  圖書集成局白]  
　　自八股改試經義承學之士驟遇更張輒以師承無自爲慮此次各省榜發所刊第三塲闈作頗因體裁有乖致爲有識者所訾議况現在各省歳科試經義列爲首塲苟非出色當行尤未易破壁飛去雙璞齋主人嘗謂作經義之法疏解聖經當用說義正義之例徵引史鑑兼及時事當用衍義講義之例爰取古今名儒碩彦經義諸作彚而選之題有未備則敦請通材博雅分任操觚搜採富而抉擇精廻非市上所售者可比現由本局用新鑄鉛字排印成書都計五十六卷爲文三千篇流布藝林爭相購取所印首批業已售罄現印第二批裝訂十六厚本價洋兩元八角欲購者請速臨申報館申昌書室及各書坊購取可也 
[論粤西禍始]  
　　廣西匪宼之亂已二年於兹矣全省震驚名城迭陷人民之罹鋒鏑填溝壑者不知凡幾鄰省邊防無不爲之戒嚴國家費館之鉅徵調之煩雖不若當年髮逆擾亂之廣而抗軍殃民曠日持久中國近數十年中之内亂竟然直接髮匪匪亂之盛必起於粤西豈粤西民人杲較爲兇悍耶抑髮匪之餘孽尚未靖耶推原禍始雖匪亂情形先後不同而當其起事也則無不如星星之火涓涓之水苟早爲撲滅早爲阻塞誠反掌事耳乃前誤於疆吏之養癰致成燎原致成河海幾幾乎不可收拾雖經曾左李諸公肅清宇宙而費餉至數千百萬用兵至數年之久殫精竭慮始克竟此大功所謂忽於始者必難回其終今者雖未成燎原未成河海而欲穴埽犁庭已非易易其起事也亦不過土匪耳游勇耳使當時蘇元春勤於剿撫多則數月少則數旬小醜之踐梁何難撲滅乃其奏報也虛張聲勢欲爲邀功之地及其剿撫也則又因循怠惰俾養成羽翼貽今日軍事之棘手非蘇之咎而該咎耶當時人但知蘇之不善用兵耳及爲周侍御參劾朝廷諭令岑雲帥確查以蘇縱兵殃民缺額扣餉奏覆於是蘇之罪始著而蘇之貽誤於廣西益大白於天下夫缺額扣餉承平以來武員久視爲利藪一若習慣自然然在無事之秋兵士敢怒而不敢言猶可冀其無事也乃當用兵之時缺其額而能使兵協力乎扣其餉而能使兵用命乎兵不協力兵不用命卽屬之古之善用兵者恐亦無能爲役也粤匪之熾有自來矣且兵不協力兵不用命而仍願爲兵猶幸也使一旦兵士以爲兵之苦不如爲匪之樂爲兵之弱不知爲匪之强是不啻驅兵以爲匪也缺額扣餉之患其弊必至此安知現在粤匪之熾不有蘇之兵士在其中耶蘇之負國誠負國矣然當王之春巡撫粤西猶可以補救也而不料蘇旣誤於前而王又誤於後雖無縱兵殃兵缺額扣餉情事而諱敗爲勝朦蔽朝廷鹵莽僨事與蘇厥罪惟均前報紀柳州南寗等處苦匪擾害柳州府周太守天霖將匪首及黨羽數百名設法招降給以頂戴而王之春訊聽人言恐爲後患適値外匪攻城甚迫遂疑所降之匪有同謀情事立斬數名其黨聞之頓生變志謂太守有心陷害乘夜闌入府署將太守槍斃瀛眷幕友閽人等一併戕害其餘保匪投誠可各紳士亦遭慘斃自此匪勢較前愈熾矣夫靖匪之法不外撫剿兩途有剿而後撫者賊勢旣窮恐其走險則宜撫之有撫而後剿者先導之以理義曉之以利害見其果難馴服然後以斧鉞加之從未有旣已招降又從而殺这者也周太守及紳士等被戕猶小焉所患旣變之後則撫之一字從此可不必言矣非但從此匪之不肯就撫恐痛恨於官之無信而抗拒益力蘇之貽誤於前已無窮王之貽誤於後不更無窮耶方今朝命岑雲帥督兵西指人謂雲帥素號知兵并雷厲風行不難滅此朝食吾謂雲帥而在蘇元春之時平之固易也而在王之春之時平之猶易也現在廣西局面爲二人破壞匪勢日熾恐雲帥亦不克迅奏膚功也是以令人不能不歸咎於禍始者矣 
[本館接奉電音]  
　　昨日午後三點鐘時京師飛電傳來上諭四道旨一道敬謹譯登○六月初十日内閣抄奉上諭直隸正定鎭總兵著徐邦傑調補董履高著調補江蘇淮揚鎭總兵欽此同日奉旨各省選舉優貢生著於本月十六日在保和殿考試欽此同日奉上諭直隸布政使著楊士驤調補周浩著調補江西布政使欽此同日奉上諭此次考試經濟特科本日引見之庶吉士袁嘉榖著授職編修免春散館舉人張一麐著發往直隸以知縣補用翰林院庶吉士方履中著授職編修免其散則河南試用知縣陶炯照著以知縣仍留原省卽補舉人徐沅著發往直隸以知縣補用江蘇興化縣教諭胡玉搢著發往湖北以知縣補用内閣中書秦錫鎭著發往江蘇以同知補用翰林院編修俞陛雲袁勵準均著記名遇缺題奏選舉優生馮善徵舉人揀選知縣羅良鑑均著以知縣分省補用工部郎中秦樹聲著作爲俸滿截取翰林院編修魏家驊著准其保送知府副貢生吳鍾善著以州判分省訌用直隸試用道錢鎔著以道員仍留原省補用分省試用道蕭應椿著以道員發往山東試用舉人梁煥奎蔡寳善均著以知縣分省試用直隸補用道張孝謙著以道員仍留原省卽補禮部額外郎中端緒著俟留部後以郎中卽用内閣中書麥鴻鈞著作爲歴俸期滿湖南攸縣教諭許岳鍾舉人張通模均著以知縣分省試用候選郎中戶部候補主事楊道霖著仍照主事卽補舉人張祖廉候選直隸州州判吳烈均著以知縣分省試用刑部學習主事陳增壽著作爲學習期滿欽此同日奉上諭前因近畿一帶得雨尚未深透經朕親詣覺生寺指香派醇親王載澧前詣大高殿恭代拈香並派員分詣時應宮等處拈香虔申祈禱仰荷昊慈眷佑渥沛甘霖郊原一律沾足寅感實深允宜敬謹報謝用答天庥朕於本月十四日親詣大高殿拈香覺生寺派貝子銜鎭國將軍載振敬謹恭代拈香時應宮派貝抦載瀛昭顯廟派貝勒載濤宣仁廟派貝勒哉洳凝和廟派鎭國將軍溥侗同於是日分詣拈香並派順承郡王訥勒赫詣黑龍潭拈香行禮報謝仍冀頻邀鴻貺甘澍應時以慰農望欽此 
[電傳宮門抄]  
　　昨日午後三下鐘時京師友人專電告知本館云六月初十日皇上召見軍機大臣及 
 
 

Page 2

 
 
鐵良 
[議舉教皇]  
　　西報云羅馬教皇崩逝後應舉新教皇以承統系華歴六月初八日紅衣主教數十人在教皇宮中商議此事盡扃其戶毋許他人入宮蓋以事尚未定不可稍有漏洩也 
[萬壽無疆]  
　　天津直報云本月二十八日恭逢皇上萬壽聖節先於二十六日升仁壽殿受賀所有應行禮節現已由内務府移咨禮部敬謹辦理至諸王公大臣則均於二十五日赴奏事呈遞如意以崇典禮 
[再續寗滬鐵路合同]  
　　第六欵此鐵路預備開築之時督辦大臣卽設立管理造路行車事務處名之曰滬寗鐵路總管理處其總局卽設在上海共辦事人員五名内中國人員兩員一由督辦大臣選派一由鐵路經過省分督撫會同縣辦大臣選派除總工程司外英員兩名由銀公司選派以上五人薪水均由督辦大臣與銀公司核定由鐵路總帳項下支給至於總管理處辦事章程隨後由督辦大臣會商銀公司代理人訂定如遇中英人員有意見不同則由督辦大臣與銀公司駐華代理人會同和衷商酌辦理鐵路中西辦事人員及其執事除總工程司由銀公司所選派督辦大臣所核准外其餘人員及其薪水並名下人員之薪水統由總管理處擬定禀告督辦大臣至重要職司應由總管理華員預先禀商督辦大臣辦理除總管理處各員外南洋大臣可另派一員官階與總管理處華員相等其職任係爲稽查帳目工程辦事各情形禀報本省大憲總管理處應予以一切便宜以便稽查禀報所有上海總局案卷准其隨時查閱惟不可干預總管理處辦事之權其薪水與總管理處華員一律由鐵路總帳項下發給鐵路辦至何省必須由督辦大臣於該省奏派大員一人以期省内地方一切事宜能與地方官接洽商辦地方大憲以及督辦大臣之意總工程司自當時常敬重總工程司職任止能管理建造行車以及辦理鐵路相干之事所有鐵路上甩用洋人不准不尊敬中國官員或干預地方上事倘有滋生事端或　傷華人一經督辦大臣告知卽行開除如鐵路辦事華員須有職銜並才幹合宜者可由總管理處華員禀請督辦大臣札派辦理鐵路重要之事須有才幹練逹之西人乃可雇用至工程車務各事熟悉合宜之華人亦可派充無論中西辦事人員或因本領欠佳或因行爲不妥總管理處可隨時開除並將開除之事禀知督辦大臣其總管理處華英人員或因疾病或因公外出准將應辦各　托能就近到塲之人代理惟代理華員之人須由督辦大臣核准代英員之人須由銀公司核准鐵路學堂教授華人工程行車事務如查明應要辦理卽由總管理處舉辦禀由督辦大臣核定鐵路進支數目均歸總帳房登記簿籍隨時由總管理處閱核鐵路建造行駛所用各帳悉用上海規銀核算帳目華英並記華員英員一齊簽字帳房辦事人員中西並用務必妥實可靠 
[蜀將東來]  
　　廣州訪事友人云本任廣東瓊州鎭總兵署理四川川北鎭總兵李慶堂鎭軍近經兩廣督憲岑雲帥奏調回粤月初某日軍麾已抵五羊矣 
[桂撫受篆]  
　　廣州訪事人云廣東藩憲丁方伯恭奉恩命護理廣西巡撫已於上月二十五日乘廣福輪船起節西上擇吉二十八日在梧州接受關防 
[電調大軍]  
　　武昌訪事人云日前丙廣總督岑雲帥發電來鄂請撥防營赴粤西助剿署督端午帥充之卽飭武建營勇弁整備行裝准於六月初六日迅速拔隊馳往中途不准逗留至所委統領何人刻尚未能深悉也 
[軍斾回袁]  
　　鎭江訪事人云南洋常備左軍總統正任雲南提督張蘭陔軍門向駐清江近因滇省匪氛不靖奉命督帶練軍四營馳往鵰劃甫抵宜昌卽接滇中來電知匪亂已一律肅清爰卽折回月之初七日有前隊一營乘某輪船抵瓜洲換坐民船向袁公浦進發聞軍門及後隊各弁勇不日亦可回清江矣 
[新勝獲梟]  
　　鎭江訪事人云駐防鎭郡之南洋續備新勝水陸各營管帶徐寳山都戎親率師船往下游巡緝月之某日在常熟縣境某處擒獲梟匪六名初七日押解回鎭刻已禀請上憲照例懲治矣 
[梟匪互閧]  
　　蘇州訪事人云邇來蘇屬各處梟匪充斥其中首領大抵皆董孔吳三姓人蓋董姓本係皖中巨族孔吳二姓恃有族人在江蘇某營當管帶故敢如是之肆無忌憚也前月某日之夜四鼓時距震澤鎭二里許之某鄉忽聞槍聲絡繹附近居民咸從睡夢中驚起互相探問莫知所由旋經汛弁江理堂都戎飭人往探始知著名巨梟董大發與族人董某爭奪某處賭塲各率羽黨二三百人列陣戰鬥時各紳董已齊集汛弁處聞信之下急請留防右營管帶劉君帶勇前往彈壓劉君膽怯堅不肯行諉稱未奉將令不敢妄動紳都戎以槍砲之聲愈近挺身而出帶領弓兵二名乘一小舟由槍林砲雨中冐險直入勸令息爭若輩始各收兵而散然彼此已各斃二三人傷者更不少矣 
[刑人於市]  
　　蘇州訪事人云本月初八日江蘇臬司朱竹石廉訪接奉刑部釘封文飭將溧水等縣解省盗犯八名正法爰飭長洲縣蘇靜菴大令由司府二獄提至大堂略詰口供卽押赴北寺大校塲斬决 
[粤省官塲紀事]  
　　廣州訪事友人云兩廣督轅自前任德靜帥遷出後卽經南海番禺兩縣雇工修葺近日督憲岑雲帥已將瀛眷幕及由廣雅書局遷入署中矣○新授惠潮嘉道褚觀察成搏抵省後於上月十六日啓程赴惠州涓吉二十一日接篆○平遠縣知縣辛大令元澤病故遺缺上憲以候補知縣龍大令紹儀署理○署欽州知州李直刺家焯被岑雲帥撤任後所部勇丁悉數潰散并將槍械紛紛携去雲帥聞而大怒立即咨請水師提督何檜庭軍門前往查辦傳聞刺史知難免禍逃往安南未知確否 
[甬郡官塲紀事]  
　　寗波訪事人云署理浙江甬東司巡檢徐少山少尹一年期滿上憲委丁少尹來甬接署○督銷局員王大令現値瓜代之期上憲札委某大令赴甬接辦○京師大學堂設立預備科招選學生肄業前由管學大臣札行浙省轉飭各屬出示曉諭閱時已久未據申送日前浙江學憲張文宗札飭寗波府轉飭所屬如有願赴學堂肄業者速由地方官備文申送行轅以便咨送考選等因府尊葆太守奉札後業已分飭各縣曉諭矣 
[潤郡官塲紀事]  
　　鎭江訪事人云日前常鎭通海道郭月樓觀察出有告示大略謂諭寳晉校士館肄業生童知悉照得本科鄉試在卽凡在館疑業生監有應赴省錄科者約計七月初旬卽須起行本道定於六月初十日開課卽爲諸生决科届期務各遵照詣院候試毋違○江南全省提督兼吳淞盛字全軍統領李壽亭軍門定於六月某日在提轅舉行軍政以故署鎭江城守營參將兼南洋巡警新兵　營管帶吳養吾參戎署鎭江城守營守備王守戎占鰲以及各汛弁同於初七日乘某輪船赴松江聽候考試 
 
 

Page 3

 
 
[吳郡官塲紀事]  
　　蘇州訪事人云金山縣知縣蔣瀾江大令現由卜黨調辦簾差所遺縣篆經藩憲效述堂方伯牌片示以卽用知縣李明府祖壽代理○江蘇臬司朱竹石廉訪查得上月丹陽縣境連出盗案四起均未破獲因將汛弃王得勝朱錦江先行摘頂限期半月務將贜盗悉數破獲 
[珠江月色]  
　　廣州訪事人云省轅内外向設電燈每每大放光明無殊白晝兹聞縣憲岑雲帥以此項過於糜費特於啓行赴粤西之前札飭善後局員派督同工人將燈拆險送交製造局存贮○馛安勇調赴廣西後南海縣屬河清鄉時有匪徒狼奔豕突某日擁至魚花寮行刼未成縱火焚屋旋又在烟橋蘇合墩劫去三人勒令以巨資取贖河清鄉醫生譚應之子亦被若輩擄去匪燄猖狂可謂極矣○肇慶府屬新興恩平開平陽春鶴山高明及羅定州屬東安等縣皆與廣西毗連匪徒出没靡常時有搶劫之事肇慶府多太守心竊憂之禀請上游迅派幹員會同縣宰下鄉清查以除遺孽旋奉上游批示飭太守切實辦理所有營勇均歸調遣務將著名匪首李北海梁駝背炎謝亞才黃秋宛羅黑耙及在高明滋擾之區新悉數弋獲以靖地方○日前江濟輪船在順德縣境容奇桂河中容與中流招人附載不料船中早伏有匪人突出手槍向人恐嚇併偪令舵工向西行駛及至西馬寗卽將船上甲乙二司事及數客挾之而逸旣而順德協中軍羅都戎壽崇聞報在陳村拿獲正匪甘亞旋一名復探悉匪黨匿跡順德香山交界之滘石排地方因之馳往圍捕匪黨聞風逃逸祗將被擄之林清華高輝堂李瑞堂黃蔭朝陳楚彦蘇紹恩黃汝拭何耀宗八人悉數查獲 
[黃樓玉笛]  
　　武昌訪事人云鄂省警察局例於夏季開局施醫日來天氣炎蒸漸興時疫遂就各叚分設醫局以惠病人○方伯騎箕已詳昨報兹悉湖北布政使瞿賡甫方伯實於月之初四日卯刻騎箕而去署理藩篆之陳馥心觀察已涓吉於初六日接受關防矣 
[薇旌赴省]  
　　前日新任江寗藩司黃花農方伯由金陵來滬小駐行旌卽命駕赴道縣各署投刺昨晨起赴蘇晉謁撫憲恩藝棠大中丞瀕行時蘇松太兵備道袁海觀觀察上海縣主汪瑶庭大令均往舟次恭送 
[大令驗屍]  
　　寗波人吳福生冋在某西人處執役近與扇骨作夥蕭正雲卽小湖北在法界蘭芳里某花烟館同狎一妓以致結成不解之仇數前日蕭守候里口與吳相値突出利刃連戮數下隨卽乘間脫逃巡捕見之將吳送入捕房捕頭令飭送仁濟醫館醫治延至前晚身死捕頭令包探投報上海縣署昨日午後縣主汪瑶庭大令帶同刑仵書役人等臨場屍母吳章氏禀稱小婦人由原籍聞信來滬兒子尚能言語據稱係烟妓唆合覙湖北戮傷大令命將屍身舁出飭仵役如法察驗旋報稱死者刀傷三處委係因傷而死大令飭書吏填明屍格將屍身交伊母棺殮取具領館切結然後鳴騶回署 
[舉哀盛禮]  
　　羅馬教皇崩逝後滬上各西人擇於昨晨八點二刻時在法租界聖若瑟堂舉行追思之禮堂中高揭羅馬教皇所用之黃白色二旗捕頭先期派中西各捕站立途中悉心照料西人之或乘馬車或乘東洋車紛馳而至者絡繹於途各國駐滬總領事及中國蘇松太道以次各官亦先後戾止肅恭入堂迨禮成已鐘鳴九點二刻矣 
[美界火敬續述]  
　　美界火警已誌昨報兹悉火起於虹口西華德路瑞源南貨店樓上约歴半點鐘許經救火會中人救熄共被焚去樓房二幢 
[上海縣署瑣案]  
　　薛友榮控田孫氏霸匿伊妻等情前晚縣主汪瑶庭大令升堂研訊田孫氏供稱小婦人係江北某邑人兒子前在上海謀事娶妻陳氏後忽於去歳三月某日病故小婦人聞訃來滬料理一切事畢隨復回家媳婦則依某姓爲乳嫗今年四月小婦人至滬擬令媳婦再醮與浦東唐橋羅姓家得受身價理償兒子喪葬之費不料媳母先將媳婦嫁薛但媳婦卽欲再醮應由小婦人作主其母不合與聞尚求公斷薛供去歳小的娶陳氏爲妻當時問明田姓並無一人故由伊母張氏出立婚據收去身價今田孫氏乘小的不在家時將妻領去大令飭將田孫氏交人谷出候提陳氏到案復訊○張德芳控譚阿坤周文邦黃士泉串吞屋價等情大令升堂研訊張供稱前被姊夫黃蓮村將母親住屋向唐姓抵銀二千五百兩前年唐投案下控追母親因浼譚周黃三人將屋出售得洋銀一萬一千元付還唐姓抵欵三千元銀被伊等串吞叩求追究譚供張趙氏將屋售與洋人愛爾德由小的付還各債洋銀六千元尚餘五千元交張趙氏母女收去周供張趙氏賣屋還債田譚經手小的並不與聞黃供張趙氏將田單請換道契時浼小的借洋銀一千元爲使費及賣屋後均已還清張趙氏供小婦人年八十有三餘言均甚糊塗大令傳訊氏之長女任張氏供稱小婦人夫故七載在家侍奉母親屋價祗收到洋銀四千八百元銀由譚霸住混稱還去舊債六千元從未開送細帳顯係譚周黃三人串吞求恩追給大令曰當售屋時何以不知照爾弟德芳反托外人經手遂飭將任張氏交人保出限十日内給德芳洋銀五百元譚旣代還各債應將帳目開明呈案察核○陸秋喬控張妙榮不還抵欵等情大令研訊之下陸供張父於光緒初年將田單抵錢四十五千繼又加抵錢二十千後又加抵六十七千至今連利核算應還洋銀五百餘元單據呈電張供故父將田單抵錢利息初已付清近因貧苦不堪無力付利兹旣被控祗得勉力措齊洋銀二百二十七元餘求核减大令判共還本利三百元兩造遵斷而退 
[浦東總巡局瑣案]  
　　前日江北某邑人陳二失去小洋銀三百枚欵同鄉人周元守所竊扭控捕東楊家渡巡防局局員賀二尹向之研訊堅不肯承遂轉送保甲總巡局總巡謝岳松明府以此事並無贓証可指諭令陳退去聽候查明核斷○前日浦東太古洋行貨棧工頭袁阿邦不知因何與同事張林生口角互毆力不能敵略受傷夷旋扭控保甲總巡局總巡謝岳松明府騐明袁傷痕飭將張押候查明實在情由然後帶案訊究 
[馬路工程局紀事]  
　　前日甯波人方元順在馬路中攫取陳友山所持洋銀五元被陳追獲扭入捕房捕頭解至馬路工程局總辦翁子文太守倩襄讞委員黃衡堂二尹研訊方供小的僑居法租界昨在馬路中收買洋油箱陳言有鐵箱若干出售小的隨之而往行經養和茶樓門外將洋銀五元托某店察看眞僞不意被陳攫去是以扭案求追陳供並無其事二尹飭押候查明核辦○前日徐來發與工程局八十四號巡捕在馬路中互毆旌扭至捕房捕頭轉解馬路工程局總辦翁子文太守倩黃衡堂二尹研訊徐供稱小的被捕毆傷求恩明鑒二尹以巡捕在差與人扭毆情不能恕大加申斥令捕頭從嚴管束 
[南市捕房紀事]  
　　昨日午後寍波船戶某甲在十六鋪滬南中華茶樓啜茗與某乙相遇不知因何忽起爭端致甲之頭被乙擊破四十四號巡街捕聞聲而至一併拘入捕房捕頭令押候轉解馬路工程局禀請翁太守訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　閏五月二十八日内務府國子監正藍旗値日無引見希朗阿稽查中左門覆命溥良海平各假滿請安瑞豐饒昌麟預備召見掌儀司奏初一日祭奉先殿載　行禮召見軍機及瑞豐饒昌麟派出閱卷榮慶葛寳華張之洞張英麟陳邦瑞戴鴻慈李照煒郭曾炘　 
[惡棍下塲]  
　　松江訪事人云郡治西門外有蔣阿四者著名兇棍也去年有甲乙二嘉興人在滬執業陡聞母病束裝歸省道出茸城至裏館驛王姓所開小烟館小憩身畔帶有洋銀三十元被蔣所見糾黨詐去並攫其衣包致甲乙情急投河旁人咸抱不平勸令投控婁縣署縣主屈吉士大令聞而震怒飭差拘蔣到案勒繳原贓俾甲乙早歸故里隨判令將蔣禁錮半年期滿保釋本月初三日之夜在所占莊姓蕩婦室中忽有四人貿貿然來告以白龍潭後福菴僧人與左近彌陀菴安尼止叅歡喜禪亟往捕之可償大欲蔣欣然隨之而往自此杳無音耗至初六日牧童某甲見福菴後積骨塔中有一屍倒栽臭穢四逹莊姓婦及其胞兄急往審視果卽蔣也遂四處尋覔見兩菴適中之地有血蹟一片及手巾一條燈一草鞋一附近小石橋柱上亦血液淋漓因卽投縣訴請伸寃次日忽又禀求免騐大令諭以蔣雖無賴實係被戕豈容含糊了事因將禀擲還隨帶同刑仵馳往見死者遍體傷痕將次腐敗仵役翻騰良久報稱身上共受刀傷二十餘處辫髮亦已剪落委係被人戕害大令遂飭購棺收殮一面嚴飭通班差役四出緝兇 
[贑省官塲紀事]  
　　江西訪事人云前月某日藩轅牌示廬陵縣鄭恭調簾以同知潘敦先代理彭澤縣陳麟蔚調簾以試用縣金盛秋代理宜黃縣孫家璠調簾以銅鼓營同知俞錫祉代理安義縣文廉調簾以候補縣鄒嘉年代理上饒縣向步瀛調簾以本缺張紹良到任新淦縣吳國珍調簾以候補同知張政慶代理永新縣李克鑅調簾禀請廻避以原委德興縣張慶霖給署所遺德興印務以補用縣李啓煃署理瑞昌縣陸鎬撤任留緝所遺印務以候補縣姬愼思酌署又撫州府王太守以慜調省以徐太守嘉禾接署○南昌府江訒吾太守邇因大計卓異升授吉南贑寗道日内已整束行裝將次履任矣 
[潯郡官塲紀事]  
　　九江訪事人云本月初四日江西德化縣江雲卿明府乘舟赴省謁見各大憲禀商要公○九江前營遊擊胡寳林遊戎前赴省垣考試軍政現已事畢回營矣○長江水師提督程從周軍門前赴湖南巡閱營伍事畢回皖於月營某日道出潯江命駕至各當道處拜會○九江巡江委員劉琪仙二尹福謙於上月二十九日因病逝世身後一貧如洗賴同寅趙少梅舒清臣王慕仲三君竭力料理并禀請道府及各同寅賻助酌量始得棺殮聞者憐之 
[英美租界公堂瑣案]  
　　包探徐阿華解杜少如到案禀稱此人將杭州女郎邱阿英誘至某小客棧姦宿旣復帶至某花烟館逼令賣娼兹由小的訪得告知捕頭送請究辦阿英供母舅陸五培在三洋涇橋某棧執役讞員孫建臣直刺商之英總領事署許繙譯官判將杜責三百板押捕房一月期滿之後再責三百板阿英派差押交陸領回管束○積賊徐阿全行竊安卿家衣服約値洋銀二百餘元持至南市某當鋪質錢報由包探李星福獲送公堂請究直刺飭押候函請上海縣派役吊贓然後訊辦○呂姓家所雇車夫施阿福串同傭婦顧張氏卽阿二及張阿巧竊取金飾報由包探趙銀河拘獲解案禀稱小的查得尚少金釧兩雙及水烟袋等物請卽訊追顧張氏供所少各贓窩留自來水橋左近薛姓處直刺判令將阿福責三百板押繳銀贜顧張氏掌頰二百下押官媒處三月阿巧掌頰一百下押官媒處一月所吊贓給呂具領○張四喜潛入美最時洋行行竊金表金練報由包探王長桂拘獲送案直刺判責二百板押捕房一月期滿之後再責一百板○積賊張阿根先後行竊某洋人及華人張增福等六家衣服銀器報由包探李星福拘獲送案直刺判責五百板枷三月期滿之後再責五百板發押捕房二月俟押期届滿再責二百板然後遞解回籍○泥水匠王富林見陳王氏獨行路上戯擲以磚傷及頭顱報由包探倪順泉拘請重究直刺判責二百板○黃家庫李阿順所開京貨店學徒某甲將鼠釘斃被印捕拘入捕房昨由包探陳雲忠解案請究直刺語似此傷及物命不可不格外嚴懲遂判責二百板枷號半月鼠若有知當永永銜感於地下矣特當此庚躔初伏汗出如漿旣受笞臀又遭梏頸其苦當較鼠之被釘而更深耳噫吁嘻○王雲山行竊蘇州葉仁五店内洋銀一百餘元潛逃來滬由包探陳金標獲案昨日葉禀請領贜直刺充之隨判令將王責三百板遞解鎭江原籍○一百七十五號巡捕解深夜馳馬之宋佐愚至案直刺判罰洋銀二十元宋操焉語分辯西官謂直刺再責一百板以儆 
[法租界捕房瑣記]  
　　某甲誘拐同居某乙之婦藏匿南市被乙偵知將甲扭送捕房捕頭命押候交到乙婦然後解送公堂稟請讞員魏蒓塢大令訊究○流氓小老槍迭次犯案怙惡不悛前日偕同黨小猪　等奪取途人所佩對時表適爲包探所見獲送捕房捕頭命押候堂期解請研訊○剪綹賊小來發竊得途人所佩銀對時表被包探緝獲解入捕房捕頭令押候堂期解請訊究 
[美租界捕房紀事]  
　　昨晨剪綹賊朱阿三在篷路菜市中竊取甬人胡阿才衣袋内所藏皮夾被胡扭交二百六十三號巡街華捕帶入捕房捕頭令押候轉解公堂禀請讞員孫建臣直刺訊辦○昨日跑灘賊王阿有潛至外虹口某碼頭上貨棧中行竊所儲舊鐵被司閽人所見拘入捕房捕頭令押候解送公堂禀請懲辦 
[上海虹口元濟善堂經收閏五月分送堂一文愿並施醫藥捐清單]  
　　無名氏無名氏兩戶規銀四兩二錢伸洋五元五角譚容溢四愿由廿八年八月半至今年十二月止洋二元二角錢念文李細地李仁喜程傑南三戶各一元延公館三角葉門周氏二元四角三合號銅洋一元公昌祥銅洋六元無名氏銅洋念四元念角共收愿洋十三元四角錢念文銅洋三十五元念角○曹錦谿醫藥洋十元楊吳氏無名氏兩戶各五元沈文淇無名氏程禮材楊門梁氏亞旺四戶各二元吳榮昌翁手交來張門朱氏施材洋一百元共收醫藥洋念八元施棺材洋一百元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
　　遺各缺山東現有應補人員應扣留外補所有特叅貪劣不職各員緣由理合恭摺具陳伏乞皇太后皇上聖鑒訓示謹奏奉硃批另有旨欽此 
[湖南學政柯奏爲整頓學校片二十日]  
　　柯劭忞片再臣承准吏部劄知光緒二十八年六月十八日議覆陜西學政沈衞請裁併教官一摺原奏所請飭下各督撫學政嚴加甄核並令學政隨棚舉劾不准俟任滿始行陳奏一摺應請准如有奏飭下各省督撫學政切實舉行奉旨依議欽此仰見朝廷整飭學校之至意莫名欽服臣按試所至接見各屬教官隨時考察類能循分供職其學識優長者查有永順府教授傅基虞講求姚江这學體用兼備訓迪有方岳州府教授皮宗義品行端正學殖淹雅辦理學堂事務士論翕服前桃源孫教諭嚴家鬯躬行實踐篤守程朱爲士林之表率以上三員可否仰懇天恩賞加京銜以資奬勵再保靖縣訓導伍栻老憊龍鍾學務廢弛不堪司鐸擬請旨勒令休致以懲辦棧而肅官方臣爲遵旨舉劾整頓學校起見謹附片具奏伏乞聖鑒訓示謹奏奉硃批另有旨欽此 
[江督魏贑撫柯奏請改設分防通判摺二十日]  
　　頭品頂戴兩江總督臣委光燾護理江西巡撫布政使臣柯逢時跪奏爲分防通判請改設廳治准理民事以資治理而固邊防恭摺仰祈聖鑒事竊查道光二十八年前督臣李星沅撫臣吳文鎔奏請將贑州府分防通判移駐觀音閣地方兼轄龍南縣之大龍新興太平三堡信豐縣之楊溪鎭南步口四戈四堡並築城以爲之衞自是以來頗形安輯臣等伏維江西險要率在贑南觀音閣地居極邊爲省南門戶明王守仁之平三浰吳百朋之滅三巢當卽其地城在龍南縣之西東距縣治五十五里東北距信豐縣治二百里而遥其兼轄信豐之楊溪等四堡縱約三十里横約四十餘里龍南之大龍等三堡縱約百十里横約百六十里計轄境縱横約一百數十里由西而南與廣東之南雄始興翁源連平和平等州縣接壤自六十里至九十里不等形勢袤延山谷叢雜民貧俗悍執械横行近年又時有粤東會匪闌入互相煽誘出没無常刼掠成風此拿彼竄以致强者流爲盗賊弱者無以爲生區區一隅幾同化外縣令幅員太廣防範難周通判雖有聽斷緝捕之責而命盗重案仍須坐縣審辦事權不屬呼應不靈敷衍因循治理益壞教養兼失隱患實深自應因地制宜以期安良除暴飭據吉南贑甯道親詣周巡臣等復詳加考察擬請將觀音閣通判改爲虔南廳撫民通判卽以原轄龍南縣屬大龍等三堡信豐縣屬楊溪稱四堡之地撥歸管理以專責成所有刑名命盗搶竊案件統歸該通判審辦叅緝由贑州府審轉七堡原有田地山塘應徵正雜錢糧各欵令龍南信豐二縣查明額徵銀數造册報撥歸該通判催徵由府考核該通判本係要缺今改設廳治仍定爲繁疲難兼三要缺由外揀員升調移龍南縣教諭一員以爲學官不設訓導卽於龍南縣减文童進額八名信豐縣减進額四名撥歸廳學至信豐原設楊溪堡巡檢本任兼轄境内應改隸該通判統轄又移贑州府照磨於廳治兼管監獄舊城東西相距四十丈南北僅十餘丈略加修啊藉資防守應設壇廟秩祀及衙門監獄酌量改造所有巡防邊界彈壓地方守護倉庫監獄緝拿命盗案犯配撥防營駐劄並令開墾荒地以興利源多設學堂以開風氣編查保甲以重詰奸所費無多而於地方實大有裨益據司道會詳請奏前來臣等往返函商意見相同可否仰懇天恩俯准飭部核覆如蒙俞允臣等卽遵照妥籌辦理其餘未盡事宜容再體察情形隨時具奏請旨所有分防通判請改設廳治緣由謹合詞恭摺具陳伏乞皇太后皇上聖鑒訓示遵行再此摺係臣柯逢時主稿合併聲明謹奏奉硃批該部議奏欽此 
[護江西巡撫柯奏請量移縣丞以資治理片二十日]  
　　柯逢時片再查贑州府安遠縣屬之羅塘市地方在縣城一百七十五里東界福建武平南通廣東平遠該處周圍百數十里西隔長寍會昌轄地約三四十里不等與縣境不相連屬山徑紛歧民風强悍五方雜處易於藏奸鄰匪之出没靡常民教之齟齬尤其縣官鞭長莫及視爲華離甌脫之區以致淵藪通逃形同化外臣已飭續備後軍統領移駐該處復與司道體察情形悉心籌酌擬請移設佐雜一員以資治理查贑州府屬之贑縣原設縣丞本係簡缺並無地方之責以之移設安遠作爲分防羅塘市縣丞分轄該處附近地方改爲調缺凡有盗竊會匪案仵一體責令承緝遇有鬭毆賭博私宰等案就近彈壓查拿解縣訊辦暫借公所以爲衙署應設弓兵差役俸江等項卽以所裁贑縣縣丞原設俸工改撥支給毋庸另議如蒙俞允並請勅部改鑄安遠縣分防羅塘市縣丞關防頒給祗領以昭信守據司道具詳請奏前來臣謹會同兩江總縣臣魏光燾附片具陳伏乞聖鑒勅部核議施行謹奏奉硃批該部議奏欽此 
[湖南巡撫趙奏薦舉賢員片二十日]  
　　趙爾巽片再現署貴州按察使貴東兵備道袁開第文章經濟早著令聞初任水城通判四面皆賊卒能計擒亂匪轉危爲安謀略瞻職一時無兩歴守各郡久任分巡折獄有神明之譽用人得衡鑒之公信屬文武兼資之選記名山東試用道朱鍾其學足匡時才能濟變理繁治虧游刃有餘忠愛之懷出自性生倘得及時自效必能有補新政現任湖北襄陽府知府鄧嘉縝體用兼賅器識閎遠才猷卓越特立不摇所至皆著政聲民情愛戴惟袁開第鄧嘉縝係現任人員皆有政績可攷朱鍾琪係候補人員擬懇天恩俯准送部引見量材錄用以上三員皆志慮忠純才能幹濟堪膺重任奴才知之最深不敗緘默謹附片密陳伏乞聖鑒謹奏奉硃批袁開第等均著送部引見欽此 
[湖南巡撫趙奏知府辦事勤能請留湘省差遣片二十日]  
　　趙爾巽片再湘省夙稱繁劇近來應辦諸務如籌防桂匪議開鑛産輯和民教諸多艱棘非有明白諳練之員難期措理兹查有奏調湖南差遣委用知府金還前以山西保升知府苪城縣知縣經奴才奏奉硃批准其開缺以知府發往湖南差遣委用該員 
 
 

Page 14

 
 
自隨奴才到湘以後委辦文案於洋務鑛務營務學務以曁邊防各事宜明切指練悉中窽要湖南候補知府中雖不乏可用之才而員數無多如該員之才堪肆應品學兼優結實可靠者亦不多觀合無仰懇天恩俯念湘省地方緊要外交内治助需才准將該員卽以知府留於湖南補用以資佐使又查有奏調湖南差遣指分直隸試用通判方荃人極誠樸於一切委辦之事均能實心經理不辭勞怨亦擬懇將該員以通判留於湖南補用均出自逾格鴻施謹附片具陳伏乞聖鑒訓示謹奏奉硃批著照所請吏部知道欽此 
[直隸總督袁奏已故督臣功德在民懇恩建立專祠摺二十日]  
　　太子少保北洋大臣直隸總督臣袁世凱跪奏爲故督駐津日久功德在民公請建立專祠恭摺仰祈聖鑒事竊據天津在籍紳士翰林院編修嚴脩戶部郎中李士銘刑部郎中李士鈺候選員外郎黄昭章楊俊元光祿寺署正卞煜光候選部寺司務華承彦特用道黃世煦前浙江台州府知府徐士鑾山東補用知府王文郁河南試用知府王賢賓候選知府寗世福李寳恒等聯名呈稱已故直隸總督太傅一等肅毅侯大學士李鴻章勲隆柱石名宸環球業經奉旨淮於京師及立功省分建立專祠直隸之保定省城亦經奏准建祠在案伏念故督坐鎭畿輔前後幾三十年以駐節天津之日爲最久津民之追維遺愛亦較他郡爲尤深同治九年民教交訌釀成豐大業之杂法人調集兵艦勢將决裂故督親率勁旅由陜入直防務漸固法使卒就範圍成約以去其半遂奉命移督直隸兼通商大臣天津不至再滋教案者故督有以消弭之也津沽本係九河入海故道自同治十年以後疉遘水災故督或奏請截漕或飭意輪運米平糶或各處派員勸捐恊賑災勢以光緒十六年爲最重集欵至千萬以外存活饑黎無算且留餘欵備荒天津幾屬屢被水災而不至流離失所者故督有以拯濟之也十七年熱河朝陽縣鬍匪肇變故督不動聲色調兵助剿不日敉平天津幸得免罹宼亂者故督有以綏定之也平日講求新法銳意定强致富莫要於通商崇工致强莫急於整軍儲鑲如創辦招商局電報局電報學堂開平煤鑛漠河金鑛津京鐵路以及設立海軍衙門水師學堂武備學堂機器局軍械所購鐵申戰艦築大沽砲臺是皆富强籌策之顯著者采泰京之精華樹中原之基礎鞏京師之屏翰壯甸服之聲威津地爲發蹟所自之區津民有造福無竊之感蓋親承故督之善政善教觀摩奮起三十年如一日也至若北洋醫院之療治疾苦集賢書院之振拔寒畯乃惠津之緒餘耳各國綜論外交專家咸推故督爲巨擘心悅誠服異域同聲中外方恃以爲安危天津一隅假賴尤甚甲申甲午兩役海上多事迄未窺犯天津迨庚子變生天津先受其害僉謂故督不去何至若斯及聞移節議和由粤蒞滬慮其緩至不啻大旱之望雲霓喜其果來有似嬰兒之獲父母入都越歳和議垂成方期還我賢臣與民休息胡天不弔遽愴騎箕津民設位盡哀爲之罷市靈柩過津回籍津民爇香行哭私奠塞途是故督之再造天津與天津之永懷故督悉本一誠所固結歴始終而罔或淪也昔蜀中伏臘拜丞相之詞堂峴首涕洟撫太傅之碑石旂常不朽爼豆有虔以古方今夫豈異致紳等恪遵明詔詳述遺型勤尸祝於生前冀歆承於殁後擬於天津建立故督專祠藉隆　饗呈請據情陳奏前來臣覆查李鴻章移督直隸長駐天津行館從容擘畫一以養民固圉爲經而逹變通權則在交鄰之政策臣相從甚久知之較深兹承恩命忝綰疆符愧撫輯之未遑幸規隨之有自高山景仰之詠前事堪師甘棠茇憩之思莫談無斁旣據該紳士等呈稱故督駐津日久功德在民公請建立專祠出自眞誠未敢壅於宸聽合無仰懇天恩俯准於天津建立故督李鴻章專祠並敕部列入祀典由地方官春秋致祭以照偉績而順輿情理合恭摺具陳伏乞皇太后皇上聖鑒訓示謹奏奉硃批著照所請禮部知道欽此 
[湖南巡撫趙奏統兵大員得受統費訊實懲辦片二十日]  
　　趙爾巽片再湘軍夙稱勁旅其先皆由名將輩出治軍嚴整故能所向有功近數十年來漸就消之留居本省者尤少將才當其鄰匪未靖愼固邊圉巡緝内奸極　緊要尤須將領得人奴才到任以後先嚴邊備復擬就章程十條通飭各營旗將弁一律遵守埽除舊習激發天良不准稍有缺額蝕餉等弊在案兹查接管卷内統轄强字旗記名捉督賀長發有索取空名　收統費情事管帶强字第一旗儘先遊擊劉定陞營務廢弛均經前撫臣俞廉三風聞撤差未及確查移交奴才核辦當卽嚴覈飭該統帶等到省研訊據劉定陞供認自上年十一月接帶以後共送過賀長發統費銀三百二十兩賀長發雖不認統費名目而將受過劉定陞銀三百二十兩則供認屬實查賀長發身爲統帶輙敢需索營官統費其不能嚴爲督飭任令營務廢弛已可概見劉定陞旣私相饋送專事謟獻則操防自難得力當此切實整頓之際尚未查有缺額短饟確據均難稍事姑容相應請旨將記名提督賀長發卽予革職永不叙用儘先遊擊劉定陞卽予革職以肅軍紀而儆效尤除追取各保札查銷並咨部外謹附片具陳伏乞聖鑒訓示謹奏奉硃批另有旨欽此 
[出使大臣梁奏援案請奬出洋期滿人員摺二十一日]  
　　三品卿銜候補四品京堂出使美日秘古國大臣臣梁誠跪奏爲出洋各員三年期滿援案請奬恭摺仰祈聖鑒事竊查定章出洋人員以三年爲期年滿准給奬叙又吏部定章出洋保奬准照異常勞績各等因歴經遵辦在案兹查有前使臣伍廷芳奏派駐美日秘古各員均已三年届滿該員等遠役重溟勤勞鞅掌或辦公詳愼熟習外交或宣譯勤能留心時務實屬異常出力自應援案請奬謹將各員銜名擬保敬繕清單恭呈御覽合無仰懇天恩俯准照擬給奬以照激勸又單内鈕約正領事官曾兆錕由駐英二等叅贊調美駐美隨　蘇銳釗由駐俄隨員調美該二員均是進退以禮並非在差不能得力規避告假亦非零星湊合年月接續前資照章例得併計請奬合併陳明除將各員詳細履歴列册咨呈外務部查核外所有請奬出洋期滿人員緣由理合恭摺具陳伏乞皇太后皇上聖鑒訓示謹奏奉硃批著照所請該部知道單併發欽此謹將期滿請奬各員銜名並擬保升階升銜封典繕具清單恭呈御覽計開署駐美使署二等叅贊官調駐金山總領事官鹽運使銜廣東補用知 
 
