# 1896 - 59 - 4908214

 

Page 1

 
 
[古今圖書集] [  圖書集成局謹啓]  
　　本局新印古今圖書集成一書　　印之外多印之書歴經售出現已所餘無多本局因急欲結帳擬將所餘之書减價出售毎部計九八規元二百兩是書問有誤　處刻已查準補釘完全賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[推廣善舉說]  
　　孟子謂養生送死爲王道之始誠以養生爲人生最要之端而送死尤爲人世最重之事所以喪葬之事棺槨之製備詳於禮經以示爲人後者斷不能有一臺膜視荀且而輕忽也然天下之人貧者居多所謂棺槨之製喪葬之事非但不能皆使之盡合於禮經并有無力喪葬無力備棺者更難責以稱家有無之義暴屍路側行道之人所弗忍也敝帷不棄爲埋馬敝藎不棄爲埋　聖人體天地生物之心爲心卽畜類之微尙不欲輕於膜視而况人爲天地間最貴之物乎而謂能聽其露屍而不爲之助歛聽其暴骨　不爲之掩埋乎此施棺代葬之舉地方所不能無者也竊謂施棺之舉更急於代葬代葬雖爲地方不可少之善舉而尙有可緩之處大坻至輕且薄之施棺暴露荒野經風露之剥蝕一二年中未必皆朽壞損裂此可隨時而爲之非迫於一時之舉也若人當氣絶屍易臭腐卽極冷之時亦不能缓之二三日者死者殯於牀生者哭於室欲歛之而無錢以備棺家徒四璧告貸無門此時之生者較死者爲尤苦或有向親戚以求助向鄰里以告貸挽友朋以賒取幸而如願周折殊多不幸而東掘西羅左支右絀及至收殮已需時日體已腐爛不堪收拾屍氣觸人染之卽病往往有死者方殯而生者又臥未始非遲歛之故而所以致遲歛者類皆貧無所措不能得棺之故自施棺之善舉行則一方之貧民不將有恃而無　哉然各處善堂所施棺木皆至輕且薄卽無以爲歛尙不欲用之不過備之以收無主之屍耳凡一切路斃溺屍及乞丐之流皆歸善堂棺歛外此鮮有聞向善堂乞施棺者說者謂貧人旣無以爲歛又不欲施棺不顧親朋連累鄰里張羅致停屍腐臭不特不諒人抑亦太不自諒矣不知貧人非不自諒而不欲諒人也貧人之無以爲歛或迫於一時之　後日或可挪移或子幼妻嬌後日望撫孤成立且於死者終有不忍之心能盡一分之力不肯不盡經言凡附於棺者必誠必信貧人雖未必皆讀書明理而至性所關若合符節此尙爲世道人心之厚未可厚非也且貧人旣無以爲歛而借助於人亦必無地以葬而借地以厝雖有以柴爲軒以瓦爲軒者少則五六年多則十餘載若善堂施棺斷難如此經久勢必暴骨露屍其不爲狗彘所食者幾希矣且俗見有人食施粥終身貧困親歛施棺子孫不能發跡故雖至貧極賤而苟有一綫之可傳者情願東借西移不欲向善堂領取職是故也於是有地方好善之士憫貧人之無力鑒貧人之苦心糾合同志聨爲賒棺之會有施之實而不受施之名選料合工價歸一例且有料取其堅加以髹漆與尋常自備者無二不特棺好於所施且取亦便於所施能償者償不能償者聽或略償若干或後日補償均可自便如此而死者旣得實惠生者可免羞顔此誠地方善舉中最爲盡善盡美之事惜各鄉各邑不能皆仿而行之且所行之處惜皆不能永　大抵鄉邑之間經費難籌樂善之人有心無力以致創始者無從籌措半途而廢者居多竊思滬上人烟稠密士商雲集雖爲富饒之地而究屬食苦居多而且半皆流寓一旦暴亡張羅非易不必時疫流行之時毎逢夏令出棺者亦相屬於途亦可見居人之多矣時有無以爲斂者目見耳聞殊堪憐憫大商富買宜皆大發慈悲廣聨是會略减車馬花柳之資酒肆茶寮之費已足襄成善舉大以成大小以成小苟能充足則存本取利更可久遠否則創始固難永遠更難終不免有初鮮終耳四方樂善之士能不河漢斯言爲子孫造福則蒼蒼者斷不負人也不禁拭目俟之 
[上諭恭錄]  
　　正月初七日奉上諭上年湖南長沙衡州二府所屬州縣被旱業准截留漕折銀二萬兩預備平糶續據陳寶箴奏稱長沙府屬之醴陵攸縣茶陵衡州府屬之衡山耒陽清泉安仁寶慶府屬之邵陽等州縣均經被旱成災在六分以上輕重不等甚有顆粒無收之處其瀏陽湘潭湘鄉新化各縣被旱較輕收成亦屬歉薄所種諸豆雜糧又因霜霰太早損失過半至澧州及安鄉縣並岳州常　二府所屬之巴陵華容龍陽沅江等縣被水侵淹現已飭屬分别查勘並將被旱之醴陵等州縣懇恩接濟等語卽著該撫飭屬將賑撫事宜盡心經理並查明被水被旱成災輕重將應完錢漕分别奏請蠲緩其被旱較重之醴陵攸縣等十二州縣除蠲緩錢漕外應如何接濟之處著該撫再行設法籌欵妥爲理辦毋任一夫失所用副乘春布闓至意該部知道欽此同日奉上諭史念祖奏知縣虧短銀米延不完解潛回原籍請旨查辦一摺前署廣西承淳縣知縣潘天秋徵仔銀米迭經嚴催延宕不解竟敢潛回湖南本籍殊屬玩懈潘天秋著卽行革職並著陳寶箴派員解赴廣西嚴追以重庫欵餘著照所議辦理該部知道欽此 
[蘭州捷電]  
　　九江采訪友人馳書相告曰本月十六日申刻九江接蘭州局電音内開魏中丞已將前在西寗擒獲之回逆韓文秀等交縣收禁復陣斬逆目百餘名勒令綑獻逆目八十　名先後正法目下西寗三關已一律肅清惟西北兩川聚賊甚衆方在會合董鄧各軍分投痛剿也 
[節鉞重臨]  
　　金陵采訪友人云止任兩江總督劉峴帥由揚州起節准本月十五日抵江寗地方官卽於十四日乘輿出儀鳳門赴下關伺候翌晨飛騎報稱憲舟已過黄天蕩於是各員登高翹企遥見官舫二號帶以小火輪船一縷濃烟上衝霄漢自燕子磯鼓浪而來比船將傍岸城内外防營如新健勝營城守營新湘營緝捕營督標新兵營各營官弁一律在江干鵠列由儀鳳門直達旱西門沿途跪接報名鳴槍誌敬沿江各砲臺施放巨礮數十門隆隆之聲不絶於耳上元縣王伯芳大令江寍縣翁笠漁大令先投手版禀安峴帥諭令憲舟開往旱西門兩大令隨乘差划赴石城橋畔官廨踰時署兩江總督張香帥亦排齊全副儀仗親率在城文武印委人員出城迎迓憲駕甫至砲響三聲峴帥已離舟登岸執事人在接官廳儀門外排設香案禮生導引香帥率同司道恭請聖安禮畢然後拜會旣而各員以次傳見香帥卽命駕回轅迨鐘鳴十二下司道各員請憲駕入城前導有洋鎗隊對子馬繼以銜牌十餘對如一欽差大臣兵部尙書兩江總督部堂紫禁城騎馬碩勇巴圖魯等字樣後隨戈什哈多人道旁觀者如堵皆屏息無譁憲駕迤邐至奇望街行轅暫駐示期十七日辰時接篆届期香帥飭備彩亭陳設關防派員齎送前來峴帥望闕謝恩行三跪九叩禮轅下文武各官紛紛投手版道賀聞香帥回任兩湖擇於二十四日起節云 
 
 

Page 2

 
 
[嚴訊贓官]  
　　上海蘇冶生司馬紹良經道憲派員押解福州嚴追贓欵此已詳列報章矣兹者福州采訪友人來書云去年我朝以臺灣畀日人原非得已之舉可恨者有一種貪官污吏膽敢乘紛紛擾擾之際私挾庫帑軍餉脫逃此眞罪不容誅法無可宥者矣事定之後言官奏劾臺員私匯銀兩情節重大欽奉廷寄著閩浙總督邊制軍查辦制車委前臺中府方樾亭太守祖蔭赴滬訪查至冬間太守回閩據情禀覆臘月制軍以前署臺南府安平縣督辦磺腦總局并辦商務總局姚西牧明府近范前機器局提調兼總辦機器總局捐升同知蘇冶生司馬紹良所侵吞者爲數甚巨遂分别行文提解到省發府訊問一面札提案内人証臘杪前督辦全臺善後局捐升同知前任臺灣藩庫廳任幼生司馬如淓由浙江督審局委員龔大令廷玉續解來閩制軍委李大令綺青赴馬江迎提交王大令先澤看管旋經方太守提訊一次姚明府及任蘇二司馬各遞清供皆稱在臺所領各欵均已報銷太守向蘇司馬盤詰某疑何在蘇司馬任意推諉太守再三巖詰然後退堂噫　國家旣以全臺讓去似此區區庫疑豈所愛惜而不得不認眞究辦者其殆爲後來懲戒計乎 
[觀察歸期]  
　　湖北官塲傳言漢口淮鹽總局志仲魯觀察鈞赴江寍實係遠迎正任兩江總督劉峴莊制軍並非叩賀張香帥年禧其歸期當在杏花春雨時矣 
[招軍回省]  
　　正月初九初十等日各處招募練軍漸次回金陵知縣林明府因脩由通州同知慶司馬錫壬由泗州均禀到計慶司馬招二百六十一名季明府逢辛由徐屬招馬砲隊二營共三百八十六名汪明府如瀚由鳳陽招來馬隊一百八十名方明府道濟招砲隊二百三十五名均禀知練軍總辦錢觀察德培曁提調沈仲禮太守洋操統帶來春石泰等親臨點騐按數塡收入册轉詳督憲交付華營管帶接管矣 
[推廣儲材]  
　　金陵訪事人云南洋向無同文館自前左文襄公督兩江時允總辦洋務局候補道劉治鄉觀察之請而設者也計自光緒九年八月開館迄今十有餘年原議試辦數年卽行禀請奏明立案以爲將來挑選人材地步今由候補道楊誠之觀察兆鋆接辦館務現聞館内肄業諸生中西並進蒸蒸日上毎歲大考兩次均係酌古準今命題面試甄别優劣必須確有造就方邀前列毎次洋漢課卷封送督憲披閱迭經署督憲張香帥奬許至再上年以創設練軍延派洋員爲教習曾就館内挑選優生五六名委充洋操繙譯數月以來無忝厥職該館仍在城北妙相菴内所有肄業子弟半係成材香帥到甯知本館規模未擴於去臘具摺奏明從此可與水師學堂相頡頏矣正月初九日恭錄奏稿札飭誠之觀察遵設儲材學堂歸併推廣同文館觀察奉札後隨詣轅叩謝並禀知到差刻聞學堂大略章程擬將南門外機器局内之同文館歸併妙相菴一處延請學問宏博之西人充英法教習兼設算學博物等學學生以一百二十人爲定額毎名薪水銀統歸四兩不扣火食俟學堂房屋落成之後再行挑選頭班學生遷入儲材學堂薪水銀毎月八兩十兩不等大略如此詳細章程容俟續錄 
[京師火警]  
　　京中采訪友人云去冬十二月二十一日之夜前門内中御河橋恊力順草鋪失火鋪中向與泰西各國欽使館交易出售餧養馬匹稻草積草二垜盡付一炬更失洋貨若干計值約二千餘金掌櫃劉姓向供執鞭之後多年積畜亦已一掃而空當火起時奔赴火中經人救出後由俄英兩國水龍吸水噴救鄰右得未延燒○本年正月初一日已午之交火又起於櫻棋菊街某姓麻花鋪延及比鄰棺木鋪是處多優伶下處不知當祝融煽燄時菊部妙人梨園艶質衝烟冒火能免驚碎芳心否也 
[杭垣火警]  
　　據訪事人云十二夜鐘鳴十一下二刻忽聞警鑼四起赶卽出戸觀看知在下城東街地方次日探知失愼之家係潮鴻寺巷王姓住屋其起火之由因其家人於夜膳後鬥牌取樂比及散塲腹中飢餓又至廚房燒點消夜遺火未及知覺迨火已燎原不可救遏赶將緊要物件搬出廳屋一座已爲灰燼各水龍洋龍分路施救幸該屋四面俱有墻垣不至延燒鄰家耳 
[寗波考信]  
　　四明采訪友人云浙江學政徐季和宗師行文寗波定於正月二十四日由省起節卽於是日取齊各生童至府試象山縣文童則示期十七日開考 
[湘楚振務業譚]  
　　湖北采訪友人云去歲各屬災荒飢民蠭起大憲念切民艱曾派員赴皖省蕪湖等屬購米以振惟是遍地哀鴻恩難遍逮因又派候補府劉太守翰翔赴蕪湖採米刻已詣轅禀辭鼓輪直下矣○去歲湘南各屬因旱成災而以安化醴陵二邑爲受災較重雖經陳佑民中丞賑米以散而待哺窮黎仍屬不少各屬紳士因具禀來鄂懇請不分畛域一律發粟發財鄂撫譚敬甫中丞聞而憫之自捐鶴俸委候補縣李大令兆庚解赴湘中振撫 
[失孩復得]  
　　姑蘇采訪友人云胥門内西善長巷同福來客棧爲木瀆人某甲所開中夫婦二人年俱半百膝下僅有一子字曰蓮生年甫八齡聰明伶俐正月十四日午前偶至門前游玩忽被匪徒拐去甲夫婦四出偵訪消息杳然某日甲婦至百善橋觀音堂卜以抔珓遇一中年婦涕泗交流詢之則泫然曰我家失去十五齡小姣生幾如剜却心頭肉矣於是二婦同病相隣抱頭痛哭直至夕陽西逝始分手而歸當蓮生之被拐也拐匪二人驀地劍負而去繞道出胥門逕至距光福鎭二里許之某村落蓮生遥見一老姥至大呼好婆蓋孩之外祖母家於是處老姥狀貎與之相似是以呼乞救援也二拐匪禁之不得就身畔出小七首嚇之曰汝再高呼當將汝殺却蓮生遂不敢作聲二拐匪旋將孩鎖置附近空屋中隨偕往鎭上過癮蓮生細聆屋外無聲息知二拐匪去已遠遂狂呼救命途人聞之尋蹤而至自　隙窺屋内旣無人影又無器具詢以何事呼救蓮生且泣且言歴述所遭并告以外祖母何氏舅父何名口若懸河絲毫不爽途人爰將門撬開遍覓室中尙有五六齡跛足女孩一口蓮生之外祖母亦已聞信而至卽携之投光福巡檢司署控訴司員立飭差勇至屋中守候傍晚二拐匪果稱然而至得以當場獲住司員研訊之下二拐匪初猶狡賴旋經蓮生當堂對質始語塞承招復經司員究出拐案多起前年臬署西首石巖橋畔薦頭錦堂之女亦係此二匪所拐想解省後卽須照例重懲矣 
[薦剡錄登]  
　　吏部等部謹奏爲遵旨議奏事内閣抄出接辦塔爾巴哈臺叅贊大臣富勒銘額奏　九年邊防出力各員請奬一摺導奏内稱查閱接管卷内前經副都統額爾慶額具奏塔爾巴哈臺地處極邊毗連俄境蒙哈雜處良莠不齊加以俄屬哈薩克毎遇春融解凍秋　馬肥時往往百十成羣肆行刼掠防範不容少懈均經飭派各營員弁兵勇隨時搜剿緝捕分别懲辦邊境賴以安謐迄今已逾九年在事各員益加奮勉仰懇天恩俯准將在事出力文武員弁照尋當勞績擇優酌保於光緒十八年十一月二十一日奉硃批准其擇尤酌保毋許冒濫欽此欽遵在案抵任後接前任承辦營務文案委員將在事出力員弁造册呈請具奏前來伏查所關請奬人員當飭該承辦委員詳加核减復調查各處舊册考核文武員弁在事任差年限及紥卡巡防殲除會匪緝捕盜贓并轉運軍裝辦理營務文案實在出力者再行删减謹擇其尤爲出力者分别等第酌量請奬查文職恩隆等四十四員出力最多核其勤勞應請照異常勞績給奬又蘇楷等三十三員出力稍次應請照尋常勞績給奬調查各營舊册考核該員弁勞績及歴得奬叙底銜有遠在阿爾泰山哈巴河防營者有沿漫紥卡者往返行查遲延時日合併聲明謹將尤爲出力人員繕具清單恭呈御覽合無仰懇天恩俯如所請奬勵出自逾格鴻施所有塔爾巴哈臺九年邊防出力開單請奬緣由謹會同伊犂將軍長庚恭摺具奏等因於光緒二十一年正月十七日奉硃批該部議奏單併發欽此欽遵抄出到部查光緒二十年五月奏定章程内開嗣後各項保舉成全案合例有一員與例不符者著全案駁回俟更正到部將合例之員議准不合例之員撤銷不准再行請奬各等語吏部查前 
 
 

Page 3

 
 
據原任叅贊大臣額爾慶額奏稱塔爾已哈臺邊防九年請將在事出力員弁援照伊犁新疆七載邊防成案異常勞績保奬等因奏奉硃批准其擇優酌保毋許冐濫欽此欽遵在案今據接辦塔爾巴哈臺叅贊大臣富勒銘額開單奏請將出力各員奬勵欽奉硃批該部議奏臣等查此案係光緒十八年十一月二十一日奏准擇優酌保今據該大臣富勒銘額將出力人員奏保到部核計請奬日期已逾一年之限惟查原摺聲叙前任大臣額爾慶額因病出缺未及具奏移交後任大臣核辦富勒銘額抵任後將各處舊册往返行查始行奏請奬勵遲延尙屬有因自應仍查照原奏辦理查此次單開七十七員内所請奬叙核與例章不符有姚佩賢等三十員照章應將全案駁回俟更正到部再行核辦其保奬武職人員兵部查前經吏部會同臣部議定章程嗣後各項保舉或全案合例有一員與例不符者著全案駁回等語今塔爾巴哈臺九載邊防出力武職各員臣等檢查全案核其勞績均係防戍出力究與戰功有間自應按照尋常勞績核議查此次單開九十三員内所請奬叙核與定章成案不符有白占春等七十三員應將全案駁回俟更正到部再行核辦至保奬台吉人員理藩院查單開之三品頂翎哈薩克台吉千戸長瑪木爾伯克於塔城邊界内緝捕盜賊辦理中俄交涉搶奪案件甚爲得力請賞給二品頂戴惟查該哈薩克台吉瑪木爾伯克並未聲明何年所賞幾等台吉千戸長等名目又單開之吐爾扈特親王屬下佳占委帶隊章京丹巴賞給四品頂戴扎薩克台吉屬下佐領委帶隊章京巴桑擬請賞給三品頂戴又吐爾扈特親王屬下委帶隊官布圖拜扎薩克屬下委隊官察罕瑪吉均擬請賞給五品頂戴之處第查該大臣奏　哈薩克台吉及吐爾扈特親王及扎薩克台吉等旗委帶隊章京等四員均未指明何部落某親王屬下幾等台吉未便含混擬給奬叙一俟由該大臣詳細查明報院再行議給奬叙所有文武核與不符人員敬繕附片清單恭呈御覽謹將臣等遵議緣由恭摺具陳伏乞皇上聖鑒訓示遵行再此摺係吏部主稿會同兵部理藩院辦理合併聲明謹奏 
[西泠新語]  
　　杭州采訪友人云毎届上元佳節好事者必迎賽龍燈炫異爭奇鈎心鬥角至十二日下午各燈咸往吳山龍神廟點睛毎夜行遊街市居然舉國若狂上年海疆告警居民俱無此雅興今正舉斯會署亦屬寥寥蓋由去歲生意清淡洋銀價值短少各物昻貴所致十二日上山者僅有二起一爲宿舟河下崇善廟一爲汪干資福廟是日天忽大雨會中人無不拖泥帶水而歸燈綵俱未出門祗有鼓亭一座雲盞一堂而已○毎届新年有越東男婦來杭唱演花鼓淫戲臬司聶仲芳廉訪訪知其事飭保甲局員查禁并諭令城門委員見有此輩不准令其入城故街坊之上打花鼓者絶無所見也○胡某者家居三聖橋向以打金箔爲生自恃勇力好與人爭毆新正某日在梅花碑同春園品茗與一老翁爭座老翁曰茶坊中不過略爲消遣空座尚多何必爭此一席耶胡見其年老心甚輕之欲以老拳相敬其人聲色不動以手拍胡肩曰阿弟慢來胡不覺骨節麻木手伸而不能屈知爲所弄再三謝過老翁曰汝自恃力大今而知力之無所用乎以後再敢自逞其强否則曰不敢因撫摩一過而胡頓愈有識之者謂翁本山東人素精拳棒從前爲人保鏢宜胡之不能敵也○陸壽民觀察由粤解組歸來將祖廟巷舊第修整一新今正於門前添點路燈一盞以便行人鄰里咸稱羡之○文虎之設本屬韻事而杭人尤酷好之新正自人日至今幾於無日不有可謂盛矣 
[沙埠市情]  
　　據沙市訪事人函云沙市南通湘沅西接巴蜀北連裏樊洵數省之要津也向來貿易中之以銀錢匯兌者皆以沙市爲會歸之所去歲江岸之南被水冲刷顆粒無收襄河蛟患爲災淤積未退卽如裏河一帶亦未見豐登以致沙市生意日形枯寂市面更見冷淡現時錢價漲至八錢四分六厘人多不解後復推原其故知去歲九十月間沙洋運錢築堤客商辦買花布故彼時錢價因之陡漲旋堤工漸畢客商亦散而錢價仍有漲無跌者則緣各質典循向例於秋間先將所存之錢賣出專等冬初鄉農爲禦冬計者無不來取舊質届時進錢自必多於出錢故不妨以其所無易其所有一轉折間可沾微利不料農事歉收鄉民謀食維艱然念典中二分取息兼以現在錢價所損實多何暇辦此由是連日有當無取各典見無錢應手紛紛至沙買錢致令本鎭之錢一時不敷周轉加之來源稀少去路更多狡獪者流從中居奇錢價遂騰貴異常各典來買錢者盛吃大虧於是各典商議來質物者如價可值錢二竿只質五百文小民衣縷本不值錢各典又有此番抑勒雖云爲錢不足之過然揆之設典便民之義未免大相悖耳况典東無非殷實富戸他處年終均有减利之舉以便號寒啼飢者贖以卒歲未知各典東亦有以解嘲否○沙市本地所産之米惟岑河口外六臺等處毎歲可卜倉箱然皆不足以供闔鎭之饔飱專恃湖南客米以濟之今年南省歉收米粒阻禁各碼頭一帶未見有米航時常停泊以故米價等於洛陽之紙上熟者四串四五百中熟者三串八九百糙者三串五六百小本營生之倫終日賺得杖頭錢數十文仍不能如數米爲炊之願度日幾如度歲焉近有殷實戸及錢店客帮目覩情形大發慈悲至各外縣置米數百石以濟减價平糶窮乏由保甲局出示黏貼通衢自臘去冬月廿六起至廿八止毎人以五升爲度毎升取錢三十文先領票後領米至期窮民接踵而來實繁有徒後見米爲水漲入手輒作虀粉紛紛退米索錢怨詈而去張邑尊關心民瘼查悉其弊將船戸保正各笞責二百板分别上米次米上米仍取錢三十文次米卽和水之米取錢廿五文於廿七日接發窮民得此消息踴躍爭先聲沸似潮影聚如蟻保甲局提調龍大令來往梭巡計上中下三處上處赤帝宫領票財神殿發米董事者聚亨祥等錢店中處普仰寺領票龍堂寺發米董事者春森蔚等錢店下處鎭江寺領票楊泗廟發米董事者中成豫等布號又關道憲周子瑜觀察在蕪湖買米三百石由昌和輪船裝運抵埠爲貨物所壓須俟上宜昌卸載後冉轉至沙市起米由關道憲給發窮檐蔀屋中得此以資生活古云廣行方便後世必昌吾代小民爲官紳馨杳以祝矣 
[上海求志書院乙未冬季題目]  
　　經學題吉凶與民同患解公追戎於濟西解暴内陵外則壇之解爾雅峘字有三音宜從何說○史學題書中論譴交篇後書論衡逢遇篇後遼疆域考金疆域考○掌故題國初破福唐桂三王戰功考國初平吳耿尙三遂戰功考俄國通商交聘考美國通商交聘考○算學題有甲乙之較弧正切辰有甲乙兩正切之較已甲大乙小求各正切法以辰减已復以辰除之爲長方積已爲長闊較開平方得長爲甲弧正切闊爲乙弧正切有甲乙較弧正切辰有甲乙兩正切之和卯法以辰减卯復以辰除之爲長方積辰卯相乘以加二復以辰除之爲長闊和開得闊爲乙弧切又以辰加卯復辰除之爲長方積辰卯相乘以减二復辰除之爲長闊較開得闊爲甲弧正切試並證之四不等邊形求面積舊法以四較連乘開平方得面積今試作一平圓任於圓周上四點作四切線成四不等邊内容圓形以此四邊連乘開平方亦得面積試證之三角形之三邊爲角亢氐有角氐較甲亢氐較乙角大氐小又有角氐夾角求角亢夾角或亢氐夾角試爲細草○輿地題間詩經所言南山有可指實者否今之土耳其是否卽古之突厥試證其說地球分氣於日論論水有鹹淡之理○詞章題聖人見霜而知冰賦以題爲韻擬沈初明獨酌謡擬劉青田兩鬼詩晉人有了語危語試衍其意各賦七律一首 
[循例開篆]  
　　昨爲文武衙門開篆吉期本城關道憲黄幼農觀察上海縣黄愛棠大令均在金陵未返是以道轅縣署均未舉行惟海防廳提右營以及各印官於辰刻循例啓封書吏卽就所繕之開印大吉紅條上喝印連陞三級再向本官叩賀同僚文武亦往來道喜三 
[城隍開印]  
　　邑廟城隍神於是日辰刻升座大堂排衙開印屬下新江司長人司財帛司高昌司咸到廟中由班手唱名叩賀盛筵謹待縣署各差役亦以開印吉期醵資讌神並召清音四班分在各班房奏唱以娛神聽 
[鼓吹迎神]  
　　本邑城廂内外各鋪地甲向供奉太歲神現因偶像年久未經裝飾以致形神剥落各地甲前曾集議醵資在積善寺新塑神像一尊業已竣事昨晨排齊執事鼓吹迎至邑廟玉清宫供奉焚香禱拜竭敬致誠 
 
 

Page 4

 
 
[悍婦虐媳]  
　　西門外井亭橋畔有陳司務者操薙髮匠業娶婦某氏潑悍性成頗有雌虎之目家有童養媳一口年僅十五長不滿三尺日來天氣寒冷僅穿單布衫袴至晚納入油簍内爲棲息之所鄰居代爲緩頰卽以惡言相向該處巡防局近在咫尺想不日必有拔此女於十八層地獄者 
[畚泥得寶]  
　　本邑會同青婁兩縣開濬蒲肇兩河各夫役畚鍤齊施去臘卽在江干從事現因春水將生黄大令示催早日告竣已誌本報兹聞小工胡某法華鎭之鄉人也本月十二日下午在西門外羅家灣畚泥舉鋤而下忽有物觸鋤鏗然有聲撈取視之居然元寶一錠遂洗去泥污懷之而歸旁觀咸以胡無意得寶頗爲頌羡云 
[縣事一則]  
　　去冬有劉蘅者投縣禀稱寄寓高昌廟巡防局樓上因事出外失去衣服等件查緝無蹤報請飭捕緝馴黄大令據報後刻已發出牌票飭捕赶緊查緝矣 
[英界案牘]  
　　有甲乙兩雛婢均在某倡院傭工相約賃屋胡家宅鶴鳴里口與有情人共度春宵卽俗所謂小房子也前晚忽失去寗綢單罩衫兩件因於昨日倩包探黄四福勘明查緝○蕩婦王阿毛向與流氓陸坤堂姘識盟山誓海矢以白頭邇者陸囊内空空因與阿毛之弟阿新商通逼令阿毛嫁某姓爲妾阿毛誓死不從陸乃與阿新一再逼勒阿毛無可如何於昨晨奔赴公堂控訴屠别駕飭押候提齊人証訊判○袁春蘭者亂頭粗服楚楚娟娟奔赴公廨訴稱小婦人曾由寍波人袁老元購備小星之列近日時遭毆辱苦楚不堪求請大老爺援出火坑登諸袵席言畢潸然涙下幾如斷綫珍珠别駕著候提訊○章袁氏前與顧桂蘭有私昨日忽在途中互相爭鬧由一百三十九號巡街華捕一併拘入捕房捕頭著解送公堂别駕飭分别押候訊核○小孩唐阿華向在虹口永祥鞋店習藝昨日其師令出外購物行至後馬路忘却歸途哀哀啼哭由四百二十八號華捕拘入捕房送至公堂待領 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甄别改期]  
　　杭州訪事人云武林三書院向定於二月初二日由撫藩臬三大憲分院甄别今年是日爲上丁釋菜　　　　　有　司是以由各豐院禀請改期於正月二十六日預行考試投考生員由各學申送貢監童生由縣起文移知監院造册詳送收考　　　　目期　於　印以前截止運則不及至各生意投考某院均先報明注册不得重名跨考 
[興奏]  
　　杭有某甲者住居三官巷口向作玉器生涯去年有同業某乙向之借洋四元慶索不還至年終時乙　　不　　正月十　與之　　甲並不提及濫之到家乙以新年之際諒不索此舊逋且又無可脫身祗得同至甲家甲因出　殽相待輾　多時不　　　　　　罩之皮馬　脫下甲遂密令其子將馬褂付諸質庫得洋四元比中膳已畢乙尋覓馬褂甲乃將質票付之曰適有要需晉備　用　安年　　　楚後卽將原物贖回奉趙乙知其中計然亦無可如何祗得悻悻而歸 
[總巡局事]  
　　本城頭三七等鋪近來皆出竊案各事主紛紛投保甲總巡局報請查緝曹荃生明府據報後業已分　　　　　上　　案前晚聞知某包探在天福茶園訪獲技藝高强竊犯一名盤詰再三吐出行竊城中各案云云明府立派局差前往探　明　　　　　　　　請移提歸案訊追 
[美界捕房紀事]  
　　虹口新虹橋側畔有水橋由工部局建以便居民浣濯者也附近森大木行往往將木牌　於水橋之外　　居民大爲不便屢經捕頭諭令遷讓行中人堅不依從昨晨捕頭復派包探石金榮恊同二十三號西包探著速遷移違干查羅○昨爲　　三月二　　房向在元濟堂附近隙地查騐東洋車適因細雨令改赴菜市衆車夫互相滋閙聲勢洶洶巡捕喝阻不依不得已飛報捕房捕頭　中四　　十名前往彈壓衆始歛手○前晚甲乙二無錫人在伯頓路因爭錢角口繼復揮拳經某號巡街華捕一併拘送捕房禁押 
[法捕房發落]  
　　昨禮拜一鄭大令蒞捕房會同代副捕頭發落各案命提李茂坤控金毛毛等糾衆槍洋牽涉之同黨李金和　案照　斷笞責一百板還押具結釋放○張渭生在新街搶洋三元爲包探拘獲洋已交還失主鄭大令著照原斷先行荷枷半個月期滿釋放○　竊倪桂生本欲送入改過所永遠監禁兹因一再苦求著加責二百板還押具結○法書信館西人去年臘月爲侍者董才寶竊取衣服　　對時表各物至虹口質錢爲包探拘獲解經大令訊供吊贓核辦昨日命提董才寶孫阿五及徐芝亭到案覆訊押店夥翁來喜亦投案候訊大令再三　　如何竊取董供向在書信館服役熟悉門徑乘其不備掩入竊取又問是否通同出店串竊供出店並不知悉翁交原保其餘一併　押　　　　○教婦趙易氏卽愛珠爲蟻媒誘入錢洪氏花烟間内因不願爲娼潛行逃逸控經鄭大令提案訊供分别責懲趙易氏交其夫領回昨日命　錢洪氏到案研究錢洪氏供此婦由朱三保之工人薦來去年十二月十一日子三保之爲奉賢地保帶去小婦人不知此婦來歴求恩明察大令謂爾不應收留來歴不明之婦子三保之亦不應貿然放走命提地保吳蘭桂供去年十二月十二劉子山回去之後並無音信其人住三十五圖小的卽三十六圖地保保之並不認識據云卽劉之親戚大令謂爾爲地保不應不報捕房貿然同蟻媒至花烟間内通同作弊豈非知法犯法劉子山與保之二人著爾交出吳供求恩著桂姐交出當小的回去找愛珠之女及至滬上桂姐已搬去大令著還押過堂復核錢洪氏著押具　狀於五日内尋交子山保之到案究辦 
 
 
 

Page 10

 
 
   
 
 

Page 11

 
 
[光緒二十二年正月初四初五日京報全錄]  
　　宫門抄○諭旨一道錄前○新授府尹胡奏糧臺續復酌展餉期一律截止開辦報銷摺○桂撫史奏請旨改派查閱營伍摺○又奏更換水師統帶片○直督王奏請議卹片○又奏請調道員總辦水師營務處片○又奏　明定擬摺○閩督邊奏叅革守備片○新撫陶奏都司因病出缺片○正月初四日額中堂謝賞假兩個月恩○廣東巡撫許　　到京請安並謝賞福壽字恩○召見軍機　振褘皇上明日卯初二刻升太和殿看版已初進壇入齋宫○正月初五日張中堂等同鄉官謝恩○祥普續假五日○召見軍機皇上明日寅正壇内上祭禮成後還宫辦事召見大臣後至南海　皇　　　兩安畢還宫○○頭品頂戴新授順天府府尹臣胡燏棻跪奏爲糧臺續復酌展餉期現已一律截止開辦報銷恭摺仰祈　鑒事竊臣於光緒二十一年九月初八日奏明糧臺應發餉項擬截至九月三十日爲止以後概歸淮軍銀錢所支給庶糧　　　　　　　專辦報銷等因在案嗣因北洋新募各軍尙有三十六營而銘慶兩軍甫經拔隊淮關另有應給遣餉淮餉不敷支發　　洋大臣王文韶與臣商酌　由糧臺再發一月正餉並將續裁各營遣餉亦歸糧臺貼給方敷支放臣查淮軍銀　所向祗五十餘　　　　舊供計餉力難支　　實在情形祗有糧臺酌展餉期俾資周轉當將銘慶兩軍一律裁撤此外覆裁吳育仁仁字兩營周蘭　　字一營正餉裁至十月底止又裁卞得祥祥字兩營史濟源直字新左一營吳宏洛宏字兩營買起勝勝字三營正餉截至十一月初十日爲止　餉分别近省遠省按章酌給一月兩月業經臣臺一併發清遣散完竣正月盛軍進關尙擬酌裁九營該軍向食淮軍銀錢所之餉　歸該所核發以好飭章統計北洋新舊所留各營餉力已可勉供支應其自十一月起卽由淮軍銀錢所支給另有水師營務處支領　欵並飛霆飛騰　飭新餉嗣後卽歸海防支應局核發以清界限現在糧臺已無應發之餉自應裁清數目專辦報銷除督飭局員赶　清釐造銷並報部署照外所有糧臺展發餉項並裁數日期及開辦報銷緣由理合恭摺具陳伏乞皇上聖鑒謹奏奉硃批該部知道欽此○○頭品頂戴廣西巡撫臣史念祖跪奏爲請旨改派查閱營伍事竊查前准兵部咨開内閣抄出光緒十九年二月十八日奉上諭奉年輪應查閱福建浙江廣東廣西四省營伍之期廣西改派張聨桂逐一查閱認眞簡校如有訓練不精軍實不齊卽將廢弛之將弁據實叅奏毋得視爲具文欽此欽遵咨行到粤當經前撫臣張聨桂查粤西春夏多雨山溪不時泛漲行程阻滯向來閱伍皆在秋間簡經歴任撫臣奏明在案光緒十九年特開管榜票行文武鄉試撫臣應循例於八月入闈監臨文闈事竣接考武塲計揭曉已届年底次年秋間又值甲午科文武鄉試均難分身出省籲懇恩准展至乙未年查閱奉硃批著照所請欽此兹張聨桂因病奏請開缺回　調理欽奉諭旨已於九月二十六日交卸回籍所有廣西營伍相應請旨改派查閱理合恭摺具奏伏乞皇上聖鑒謹奏奉硃批卽著史念祖認眞查閱欽此○○史念祖片再更換水師統領欽奉諭旨隨時奏報在案兹統領省河水師中軍巡　　擊戴慶有前准兵部咨准補臣標右營遊擊業經請咨赴部引見所遺省河水師中軍巡船應卽遴員接統查有儘先副將彭惠　　情勇敢曉暢戎機堪以委令統帶除檄飭該員遵照督率水師各弁勇認眞整頓勤加訓練實力巡防外所有更換統帶緣由謹會同　廣總督臣譚鍾麟附片具陳伏乞聖鑒謹奏奉硃批兵部知道欽此○○王文韶片　再據署永定河道竇延馨會同河防局詳稱六品銜直隷候補主簿趙福濟在工年久熟悉河務光緒十九年南上汛興辦大工該員自估工以及合龍始終勤奮大王甫竣卽接辦南上士埽工程親督長夫晝夜趲辦不遺餘力復因黑夜搶險奮不顧身被樁頭跌絆倒地傷胸嘔血於二十年五月因勞　傷突發身故又候補主簿王應泰上年委赴北三工協防大汛日則監工夜間周歴巡查嗣因盛漲搶險親立河干指示挂柳失足落　　　得生猶復力疾從公督築柳壩七晝夜未嘗稍息竟致積勞病故均堪憫惻查同治十二年署南下汛宛平縣縣丞葉昌緒因搶　　　身故光緒十五年署北五工永清縣縣丞張紹良因搶險落水身故均經前督臣李鴻章奏准從優議卹有案該故員趙韞濟王應泰舉同一律詳請援案奏卹前來臣覆核無異相應仰懇天恩勅部援案將趙福濟王應泰二員從優議卹理合附片具　伏乞聖鑒訓示謹奏奉硃批著照所請該部知道欽此○○王文韶片再北洋水師營務處爲海防樞紐之地是非爲守業優才識並茂而又熟諳洋務不徒以語言文字見長實不足與於斯選就臣所知查有分省補用道黄遵憲籍隷廣東光緒初年臣在總理各國事務衙門行走時該員由舉人充出使日本叅贊就公牘中隨時體察早已心識其爲人十九年臣在雲貴總督任内該員適充新嘉坡總領事其時英法兩國均有事於暹羅該員以暹羅切近滇邊曾將該國山川形勢及英法互相侵削脅和勒約情形康原本本馳書相告　爲臣代籌防範機宜預爲之地臣深德之該員體用兼資聲實相副近經署南洋大臣張之洞調赴兩江辦理洋務聞現在上海清理積案非有一定差委倘蒙恩旨調赴北洋臣卽擬令總辦水師營務處俾得展其生平爲國宣力蓋北洋海防事同創始微臣自問　孱實不足以副此重任但得二三有志之士左右維持匡其不逮庶幾交相策勵冀以稍效涓埃仰酬高厚是否有當伏乞聖鑒訓示謹奏奉硃批黄遵憲著准其调赴直隷差委欽此○○直隷總督臣王文韶跪奏爲審明竊賊拒捕故殺一家二命按例定擬恭摺仰祈聖鑒事竊查薊州獲賊劉淘氣獨竊事主屈王氏家糧食被追拒捕故殺屈王氏母女二命一案前據該州審擬解司因犯供翻異駁委保定府覆審兹據該府陳啓泰訊明解由臬司季邦楨勘轉到臣因值駐津委審無異臣覆加確核緣劉淘氣籍隷平谷縣在薊州寄住先未爲匪光緒二十年十二月初七日劉淘氣因貧難支赴到虎溝姊夫馬春雲家意欲借糧適有馬春雲同溝素識之屈有春踵至邀馬春雲同赴外村買木約定是夜五更動身劉淘氣知屈有春家僅有女流存有糧食一時窮極起意前往偷竊當卽走回是夜劉淘氣携帶短木棍一根口袋一隻並將其妻劉張氏白布單袴帶去預備裝收糧食獨自一人在到虎溝山坡等候五更時分見屈有春等出村走遠卽至屈有春家門首掇開籬笆門進院推門進屋時屈有春之妻屈王氏在炕和衣睡熟劉淘氣卽在糧食缸内竊得黍子玉粟黄豆裝滿口袋正欲逃逸適屈王氏驚覺拉住喊嚷劉淘氣用木棍將屈王氏左腿肚毆傷屈玉氏不肯放手轉身往裏拉奪劉淘氣又用木棍毆傷其脊膂左後肋屈王氏鬆手喊駡稱欲報官指拿劉淘氣生氣起意致死滅口卽將屈王氏扭跌倒地用木棍毆傷其偏左額顱右眉骨損屈王氏當卽氣絶殞命屈王氏之女屈俊兒驚醒在炕哭喊劉淘氣慮人聽聞起意一併殺死復走進屋内將屈俊兒從被内拉出按倒炕上用木棍將其右額角連毆致傷骨損屈俊兒亦卽殞命劉淘氣將棍撩在炕上携贓逃逸報州勘騐獲犯審供前情不諱案無遁飾查例載殺一家非死罪二人擬斬立决梟示酌斷財産一半給被殺之家養贍等語此案劉淘氣持械獨　事主屈王氏家糧食携贓逃逸因屈王氏追捕喊嚷輙敢起意致死滅口用木棍屈王氏毆死並因屈一氏之女屈使兒哭喊將其　併致死實屬兇殘不法自應按律問擬劉淘氣除持械獨竊得贓輕囬不議外合依殺一家非死罪二人擬斬立决梟示例擬斬立决梟示左面刺兇犯二字該犯訊係赤貧並無財産應免斷給失察該犯爲匪之牌甲飭州照例責懲除備錄供招咨部外所有審明定擬緣由理合恭摺具奏伏乞皇上聖鑒勅部議覆謹奏奉硃批刑部速議具奏欽此○○邊寶泉片再藍翎都司銜儘先補用守備吳懷亮辦理長樂縣漁圑藉端勒索擅受民詞被人控告查訊屬實經藩臬兩司會詳請叅前來臣查吳懷亮藉口經費不敷輒敢按戸苛派並違例擅受民詞實屬膽大妄爲荒謬已極相應請指將藍翎都司儘先補用守備吳懷亮卽行革職以示懲儆除咨部外理合附片具陳伏乞聖鑒謹奏奉硃批著照所請兵部知道欽此○○陶模片再臣據署迪化城守恊副將湯永山申據署撫標右營遊擊徐積誠呈稱前署該營遊擊寔任迪化城守恊中軍都司徐廣學於光緒二十一年四月十六日在喀什噶爾防次積勞病故等情轉請核辦前來臣覆核無異相應奏明開出該故員都司實缺另行揀員請補除將原領劄付及委員承查嫡親印甘各結咨部外謹會同陜甘總督臣楊昌濬附片具陳伏乞聖鑒謹奏奉硃批兵部知道欽此 
 
 

Page 12

 
 
[光緒二十二年正月初六初七日京報全錄]  
　　宫門抄○諭旨五道錄前○桂撫史奏揀員請補同知摺○陜督楊奏遵旨訊明職官自盡一案並無袒逼緣由片○護陜撫張奏查明已未結交代案件起數片○正月初六日恭王請假五日○王汝濟等同鄉官謝恩○張英麟等同鄉官謝恩○意公績假五日○海公請假十日○召見軍機○正月初七日澤公服滿請安並謝議叙恩○徐樹銘等同鄉官謝恩○克王英俊劉恩溥各續假十五日○八額駙寶昌各請假十日○掌儀司奏十一日祭奉先殿瀾公行禮○召見軍機皇上明日卯初二刻升中和殿看版○○頭品頂戴廣西巡撫臣史念祖跪奏爲苗疆烟煒要缺同知需員籲懇聖恩俯准揀員請補以裨地方事竊照　色直隷同知顧國誥於光緒十八年十一月初二日在百色署任奉文准補是缺應以奉文准補之日起連一閏扣至二十一年十月初二日止實歴邊俸二年期滿照例撤回内地騐看候升所遺員缺係新改苗疆烟煒惡劣衝繁至要三年俸滿撤回内地候升之缺應卽遴員調補查該同知駐劄土田州地方與滇南接壤新改理苗直隷廳並轉一縣民苗雜處有彈壓土司審轉命盜案件之責該廳地處邊徼伏莽未靖一切整飭搜捕尤非精明幹練之員弗克勝任臣與署藩臬兩司於内地同知逐加遴選非現居要缺卽人地未宜一時實無可調之員伏查定例道府以至同知知州如係奉旨命往或督撫題明留於該省候補者均無論應題應調應選之缺該督撫擇其人地相宜者悉准先儘補用又定章廣西省龍勝通判百色直隷廳同知等三十六缺如無合例堪調之人准以候補人員請升又定例嗣後廣西烟瘴苗疆缺出應於太平泗城鎭安慶遠思恩百色歸順等五府二州廰内先儘籍隷廣東福建湖南雲南貴州等省人員揀選調補如人地未宜准以别省人員揀選再人地不宜於别府州縣内先儘籍隷五省人員揀選倘人地又不相宜始准以籍隷别省人員揀選等因遵奉在案今百色直隷同知係烟瘴要缺例應於太平等五府二州内先儘籍隷廣東等五省人員揀選請調請補請升查五府二州内實缺同知雖有籍隷五省人員或不耐烟瘴或不熟邊情於此等邊徼要區難期勝任亦無籍隷别省可調之員其别府州内籍隷五省及别省人員非現居要缺卽人地未宜並無可調之員至廳升班内五府二州及别府州内籍隷五省及别省人員於此缺亦不相宜未便稍涉遷就兹於五省應補人員内逐加遴選查有補用同知平南縣知縣張棠蔭現年四十九歲雲南雲南府安寗州人由廪貢生候選訓導應同治十二年癸酉科帶補辛酉科本省鄉試中式第四十名舉人光緒四年投効廣西軍營於援剿越南並　捕武宣南寗逆匪案内出力保奏光緒六年三月初九日奏上諭著以知縣留於廣西歸候補班前補用欽此請咨赴部九年四月初十日蒙欽派王大臣騐放二十一日領照起程十月二十五日到省試用期滿甄别留省補用因蕩平匪峒生擒首逆案内出力保以同知用並加運同銜經吏部核議改俟補缺後以同知用其請加運同銜核與章程不符應無庸議光緒十二年三月十一日具奏奉旨依議欽此又因剿平古零土匪案内出力保俟補同知後以知府補用經部議駁改爲議叙加一級歴委代理永福署理思恩武緣　桂等縣篆務奏補平南縣知縣奉文核准坐於光緒十七年四月初三日行文按照限减半計算扣至十七年五月二十三日作爲候補同知到省日期十八年二月飭赴平南縣本任於四月初二日到任因邊防期滿案内出力保俟補同知後以知府用於十八年三月十八日奉旨依議欽此業已試看一年期滿甄别留省補用在案據署藩臬兩司以該員張棠蔭廉明篤實幹練有爲能耐烟瘴以之請補百色直隷廳同知員缺實堪勝任與例亦屬相符詳請具奏前來臣到任未及三月例不加考相應仰懇天恩俯念邊疆要區靈才孔亟准以補用同知平南縣知縣張棠蔭請補理苗百色直隷同知於烟瘴要區可收得人之效如蒙　俞允仍俟該員經手事竣照例給咨送部引見恭候欽定該員係蕩平匪峒生擒逆首案内出力保舉奉旨以同知補用之員今請補斯缺毋庸查叙叅　所遺平南縣知縣員缺係内地腹俸選缺廣西現有應補人員應請扣留在外俟接准部覆再行遴員請補合併陳明謹會同兩廣總督臣譚鍾麟恭摺具奏伏乞皇上聖鑒勅部核覆施行謹奏奉硃批吏部知道欽此○○楊昌濬片再臣上年七月欽奉諭旨有人奏職官含寃自盡知情袒逼請飭查辦一摺飭臣親提人證按照原奏所指各節秉公研訊確情據實叅辦毋得以陳　　　稍涉廻護原奏著鈔給閱看等因欽遵在案業經臣將甘肅候補知縣石懋官自盡一案訊明覆奏併聲明新疆候補府經歴宋德　　盡一案俟咨提該故員家屬來甘再行審辦旋准護理湖南撫臣王廉咨覆轉據瀏陽縣申稱訊據宋德賓之父宋世鄂供稱伊年　　旬長子患癲孫亦幼穉不能遠道赴甘且均在本籍案情不知卽使能往亦屬無可質訊惟德賓遺骸並其子女不忍遠棄現倩房族采德縫宋覲儀前往携取返里等供隨飭藩臬兩司並添委候補道常祥會訊詳辦嗣據署甘肅布政司聨魁按察司裕祥候　道常祥　集原被人證疉次研訊據劉策劉宋氏及媒證劉篤臣蕭渭川王定國各供均與前供相符惟宋德賓之子宋揚聲年甫十一童　　　難以訊供詳請訊辦前來臣覆加查訊無異現宋德賓之房族宋德縫等今逾半載並未來甘案已訊明並無别情未便再無致滋　　應卽擬結如原奏所稱當劉微與宋德賓訂姻之始僅由其妻主婚婦人識見短淺難保非被其哄騙作妾所以劉策致書宋德　　　稱認岳婿若果娶爲繼室岳婿名分已定斷無不認之理一節查劉策娶宋德賓之第三女爲繼室有媒証庚帖爲憑已用彩輿迎娶　非作妾可知且女子之嫁母命宋德竇在新疆候補伊妻胡氏寄居甘省主婚嫁女自係恒情且查其次女適劉姓卽係　氏主婚娶後胡氏常至劉家走該女亦常歸寗迨胡氏患病係延官醫鐵文謨診治不效因病自故劉策出貲殯殮人所共知衆供確鑿並非服壽皆縊劉策初次寄書未稱岳婿據供實係病中糊塗請友代筆其二次信函岳婿稱呼並無錯誤等語無如宋德賓仍執先控各情總謂伊妻服毒自縊旣多方開導堅執不從及令出結騐屍慮恐反坐又禀稱伊妻係氣忿得病身死現有案可查此劉策娶宋德賓之女　　室並非哄騙作妾及宋胡氏實係因病身故之實在情形也又原奏内稱宋德賓入關赴審劉策果能執子婿之禮宋德賓心中便已　然何至仍執先控各情堅求離異以岳控婿卽或審出實虚罪不至死又何胃懼之有而必至於輕生豈非問官多方届抑以致其死耶一節查前經蘭州府知府胡孚駿同委員等審訊據劉宋氏供稱該氏適劉微實係伊母主婚有媒證庚帖又用彩轎迎娶係豐明媒　娶該氏情願歸劉家不願離異該問官等只能照例斷歸劉家况女子從一而終該氏旣不願離若違例枉斷致生他變該問宫　　　此重咎乃宋德寶當堂狡執總求斷離洶洶而去不服訊斷詎宋德賓以控情失實經媒證當堂質證無以爲　因而氣忿莫釋遽　　見服毒自盡至宋德賓入關之初劉策卽執婿帖往拜數次宋德賓拒不見面無人不知卽屢次上禀亦以職　　謂有案可稽此　　賓寶由氣忿自盡問官實無袒逼之實在情形也至宋德實身藏寃狀查核情嗣摭拾羅織語多不情臣猶恐　有隠情再三密加　　實無别故如果有寃抑旣奉旨飭訊臣斷不敢稍事廻護不爲昭雪惟案情具在又不能以無爲有枉坐人罪致　情法之　應　　結此案已革分省補用知府劉策娶宋氏爲繼室旣無哄騙作妾情事惟其初次寄書宋德賓未稱岳婿　宋　　　　妄控執　　　致釀人命究屬率謬應請昭不應重律杖八十擬杖八十係職官業已革職應斌免議新疆候補府經歴宋德有控詞失實執求斷　　允氣忿服毒自盡與人無尤同其妻宋胡氏實係因病身死並無服毒自縊情事均毋庸議劉宋氏不願離異　　官　州府知府胡　　委員候補知縣史文光余人　並無袒逼應請免議無干省釋宋德賓眷柩俟該家屬人到再飭搬領所有遵旨查訊新疆候補府經歴宋德賓自盡一案並無袒逼緣由理合據實覆陳伏乞聖鑒訓示謹奏奉硃批刑部議奏欽此○○張汝梅片再准部咨陜西省新舊交代分别已未完結半年彚奏一次等因查光緒二十一年四月以前新舊交代一律督算　　　臣附奏在案兹自光緒二十一年五月起至十月底止統計新案已結倉庫驛站錢糧交代二十六起均遵例限隨時咨部尙有　結交代九起查係未　例限據署藩司李有棻開單具詳前來臣覆查無異除分别嚴催依限造報並清單咨部外謹陵片具陳伏乞聖鑒謹奏奉硃批戸　知道欽此 
 
