# 1916 - 116 - 4915522

 

Page 1

 
 
遊記 
[羗海雜誌（十）（四）（生入）]  
　　輝特爲伊克明安氏係札　甘黑爾根之裔而不詳其所出要亦元人後也與科布多杜爾伯特附輝特二旗扎薩克圖汗附輝特一旗同族族勢最微初隷杜爾伯特牧於金山（今之阿爾泰又作阿爾台山）清初游牧靑海屬於和碩特雍正二年分藩靑海東南不設扎薩克編置佐領祗一旗爵輔國公 
土爾扈特初無氏後定爲恭博必塔氏係元臣翁罕之裔本突厥種其先爲平涼雜胡後魏太武滅沮渠氏有阿史那者以五百家奔茹茹居於金山工於鐵作金山狀似兜牟彼土方言謂兜牟曰突厥因以名其部自回紇興而突厥亡今土爾扈特蒙古皆其遺裔也土爾扈特部散處者漠南西套一旗漠北科布多二旗新疆珠勒都斯四旗和博克蕯里三旗庫爾喀喇烏蘇二旗晶河一旗及靑海四旗靑海之土爾扈特其先駐牧雅爾（即塔爾巴哈台其地多水獺譯言水獺也）翁罕九世孫博第蘇克游牧靑海淸順治中率衆内附大兵征厄魯特靑海之土爾扈旗先降雍正二年分藩靑海東南析居黃河南北不設扎薩克編置佐領凡四旗台吉四人 
喀爾喀部爲元太祖十五世孫達延車臣汗之季子格呼森札賚爾之裔亦稱車臣汗氏蓋元太祖之後推車臣汗一支爲最盛與漠南東四盟土默特右翼敖漢奈曼巴林札魯特克什克騰喀爾喀左翼烏珠穆沁浩齊特蘇尼特十部十五旗西二盟卾爾多斯喀爾喀右翼兩部八旗皆同族爲元太祖嫡裔然非大宗也格呼森四傳至多爾濟阿喇布坦伊勒登淸初投入靑海靑海蒙古惟喀爾喀一部不稱厄魯特勢力甚微族小不能自立其俗侫剌麻習梵唄於諸蒙古中爲尤甚後有大剌麻察罕諾們汗者自西藏分支住此最富盛貧番子往往賴其牛羊以活喀爾喀前在漠北慣聽命於哲卜尊丹巴胡土克圖至此謹事察罕諾們汗與之通族族衆遂受其管轄而旗主仍世襲如故雍正二年分藩靑海南岸不設札薩克重編佐領祗一旗台吉二人兼隷於察罕諾們汗今以强族稱（相傳昔喀爾喀台吉某當羅卜藏丹津亂時脅其附和台吉不從竄身海島丹津親往追之馳至海岸冰忽陷溺其從騎丹津跳而免其部衆數百人遂爲丹津所有丹津敗喀爾喀衆禽薙將盡察罕諾們汗　人入島迎台吉還不獲靑海平蒙古分牧地察罕諾們汗遂以台吉女妻己子分番衆隷之冒稱喀爾喀蒙古而受茅土封其後台吉女入山尋父怱於石洞得其遺蜕一慟而僵衆收葬之今其迹猶存部衆無主勢孤不能自存分投别部自是靑海喀爾喀部遂變爲番種故與蒙古諸部不合羣而與番族視同一家焉此事史乘雖不載亦容或有之） 
要件 
[游戲敎育（三）（婺州廢民譯）（芬來專遜女史原著）第一章緖論]  
　　余以游戲法敎育我舉校中之兒童旣敢記其應用之方於是書　而先有小容已於言者惟盡善盡美之方法始足以敎育吾輩之兒童而無遺憾在音時巳然而今日尤甚凡克副敎育家之名者余深信其必無異辭也然余仍不覺當吾輩（即使吾輩中之思慮最深者）之盡其天良以探索此至善之方法也一心追求此方法而或失其見及童子之明也余以與其討論方法及學理不如討論兒童以此自奮遂擲若許創始之功於兒童之自身余實行其經驗之學校爲一英國之鄉校年齡稍長之學子約八十五人初級之兒童四十五人余之姊妹亦擔任初級之敎務十二年前余爲此校之敎務長以自給而在彼時已斷言其急須爲根本之變更矣蓋對於兒童之性質探其原而爲入手之方者旣若是其微渺則非用外科之剖割（即完全革除舊習慣而構成學校之新習慣）誠不能適於事情也余最先所藉以爲資助者爲自然之研究ＮＡＴＵＲＥＳＴＵＤＹ此大都原於美學之見地且視確爲兒童自行研究者爲自然有幾許之價値若經插畫之圖解也敎科書也枯槁之標本也及科學之名詞也自然之美感巳濾之凈盡曁乎注其鎔會之快樂於兒童被動之心中已無物矣此必非自然之謂也所謂自然之研究者對適於勤動而有生氣之自然的事物眞實研究之在露天之地處於自由行動之境而受自然的訓練以任兒童之受用者也夫自然物非詩人與美術家之藏府乎彼等之感觸旣自此吸收之則自然之研究恍若開卷了然由此進於文學與美術極樂之境界僅一間耳故凡可應用此種研究之敎科均以之爲基礎若唱歌讀本習字算術圖畫設色背誦作文文法等科皆視校中自然的花園與自然的游行爲要件地理一科尤甚焉 
 
 
 

Page 2

 
 
時評 
[權利思想（冷）]  
　　帝制之所以失敗者何故歟權利思想之故也帝制者權利思想之極軌也故旣謀帝制不能不以權利思想爲前提即不能不有失敗之惡果故帝制與權利思想與失敗三者如影之隨形無可逃避者也 
雖然帝制固不能離懼利思想而獨造權利思想實不僅因帝制而獨存所謂權利思想不僅帝制一端也故自今以後所謂盡力於國是而投身其間者無權利思想而淸白其心其事必成而中國必興苟其不然假國是之名而以權利思想爲實則日後之失敗亦必如今日之帝制而中國眞莫可救藥矣 
[命令]  
　　四月二十三日政事堂奉申令據京兆尹王右呈稱京兆寳台等八縣四年份秋禾被水被蟲成災分數各村並請分别蠲紱糧租繕册祈鑒等語上年寳台等縣災患洊臻又遭蟲害以致收成歉薄若將各該縣應徵糧租仍行照當徵收民力實有未逮應准照所請將被災歉收之寳台等縣應徵糧租按照册開分數分别蠲緩以抒民力該京兆尹即將册開詳細數目刋刻布告徧行曉諭務使實惠均霑用副國家軫念民艱之至意餘如所擬辦理交内務財政兩部查照册並發此令 
四月二十九日政事堂奉策令楊桑給予一等嘉禾章桑達克多爾濟給予二等大綬嘉禾章札那密達爾給予二等嘉禾章此令 
又令王荃要給予二等嘉禾章陶湘程源深均給予三等嘉禾章此令 
又令張祖廉章社均給予四等嘉禾章此令 
又令任命劉孝祚署理福建鹽運使此令 
又令財政部呈請任命黃濬署秘書姚未彥署僉事應照准此令 
又令陸軍部呈請揀　團附員缺應准以劉經綸兼任黑龍江陸軍第一師步兵第三團中校團附此令 
又令特授熊祥生吳新田以動五位此令 
又令馮學書給予二等嘉禾章此令 
又令沈致堅給予二等文虎章此合 
又令葛先廷給予二等文虎章此令 
又令商震趙廷凱謝費翔均給予三等文虎章陳德鶴馬寳成均給予四等文虎章此令 
又令趙觀江孫振海吳人達李鵬程陳　齋均給予四等文虎章段榮琮饒光明給予五等文虎章此令 
又令任命楊士琦李映庚李景鉌爲參政院參政此令 
又令任命鹽務署長張弧兼稽核總所總辦此令 
又令財政部呈造幣總廠監督張士珩因病懇請辭職張士珩准免本職此令 
又令任命吳鼎昌兼署造　總廠監督此令 
又令馮學書加少卿銜此令 
又令唐啓垚授爲陸軍中將潘金山授爲陸軍少將楊世元授爲陸軍步兵上校此令 
又令李炳章授爲陸軍少將此令 
又令葛振全張紹緖均授爲陸軍步兵上校此令 
又令陸軍部呈將賈萬勝加陸軍步兵中校銜應照准此令又令蒙藏院呈據喇嘛印務處詳請核補喇嘛員缺應准以擬正之那遜得勒格補放熱河普寗寺敎習副達喇嘛此令 
[專電]  
　　北京電項城去就明日大會議取决 
　　北京電府議財政案有退位果實行某項犒賞尙須百餘萬　　北京電議和條件（一）地點南京（二）代表各派三人（三）開議由馮主席（四）雙方核定條件代表不得擅改（五）期限一月 
　　北京電昨叚條陳三事（一）軍權歸閣宜布公令（二）南方意見應即疏通（三）國會須速籌備又云祺瑞精力有限請飭黎徐二公襄助 
　　北京電段移三海居遐矚樓　　北京電湯薌銘來電附有陸榮廷答湯原函一件 
　　北京電統處議防某國人在内地軍事自由行動策 
　　北京電薩福懋决辭中行總裁定陳威坐升 
　　北京電袁希濤病辭未准批云詎可以時局未𡩋引疾乞退� 
　　北京電外交官領事官甄錄試取百十一名委員會限五月馬日（二十一日）前報到 
[譯電]  
　　香港電香港日報沙面訪員稱佛山附近石灣地方有激戰雙方各死傷四十人革命黨若干人襲擊龍兵所守之營壘殊易敗之廣東巳調重兵開往佛山瑞塘（譯音疑係新塘之誤）二十七日黎明亦有激戰（二十九日） 
　　香港電中國各口輪船船副會館致書香港日報否認中國各口船員擬輟業之説謂數呈期前會館曾請各公司承認會館雖屢上書未見覆會館頗怒公司之無禮各船長曾擬上書要 
求增薪伹以愛國情殷故未發作今衆對於公司輕蔑會館之舉動怒不可制云（二十九日）以上路透電 
[東方通信社電（日本入組續）]  
　　北京電據可信之某大員談袁總統自得馮國璋與未獨立各省將軍並段祺瑞等暗中聨合收拾時局謀使袁氏退位之密報以來亟施種種沮止手叚決令派赴湖南安徽軍之主力停止出動並示張勳將來予以江蘇將軍地位之意以爲防馮之備一面則派北軍入閩以牽制兩廣旣不與段内閣以兵權之實日陰使派赴南方之北軍頻向政府要求軍餉使段内閣陷於窮地南北議和之事亦不假手馮段另行派其心腹辦理近時頻頻流布任命和議代表之説甚至謂帝制發生以來反對甚力現在上海之徐佛蘇等人物亦爲和議襄辦員任意鼓吹以淆聽聞努力離間排袁派亦滑稽之甚也現馮國璋及聨合各省將軍等均藉口省内防務需欵有不肯解欵協助中央之勢如斯則利用離間手叚其結局 
恐難奏功云（三十日） 
　　北京電袁總統將兵權交付叚内閣一事實際内部情勢似大停頓因是長江一帶各省將軍等於袁氏態度未決定以前尙須觀望其對外國方面則故示袁總統退位將起兵亂使懷恐怖之念一面則以急需軍餉之説向各外國極力運動借欵其實借欵之目的及希望别有所在云（三十日） 
　　東京電日本駐華盛頓大使館電報日除哈同德派外美國大多數諸新聞紙之論調 
均以日本之要求爲正當如彼紐約世界報已一變其昔日記載否認的態度該報四月二十八日曾記上院移民委員會决定將日本異議之點删除且並攻擊加州之煽動的政治家美國對日本無理由之侮辱可除足爲兩國之國交賀（三十日） 
　　東京電日本首相大隈伯爵在經濟調查會演説曰交戰國佔世界之經濟界約亘十分之七以上或三分之二以上故於戰時經濟財政上必需調查此無待言惟從來之調查各方面各行其是此次則爲綜合的研究故恃組織調查會德國之經濟調查會雖係敵國其制度亦有足學者調查會之内容計分五部深望　有經驗學識諸氏十分調查云云（三十日） 
　　東京電俄國前任大使馬勒維志氏於今日午前八時由東京驛首途歸國（三十日） 
[戰電（英人路透電）]  
　　巴黎電據今日下午公報觀之凡爾登戰事似將告終公報云法軍陣線無重要戰事法飛機擊落德飛機四架法飛機隊轟擊華愛佛鐵路今日下午公報云愛恩河北面胡台叢林砲火甚厲末斯河西面瑪蘭柯爾叢林有砲戰末斯河東波瓦佛山與杜哇芒間砲火亦甚劇烈他處均頗安靜星期四夜間法飛機以炸彈擲擊敵軍火車站（二十八日）　　倫敦電海格將軍報稱今日敵軍在羅蘭柯北面轟發地雷五枚繼以砲隊及戰壕臼砲轟擊後分兩股進撲英軍戰壕爲英軍擊退昨日德軍以煤氣在魯斯附近進攻爲愛爾蘭兵所敗他處僅有無關重要之砲戰兩軍飛機交鋒二十四次英飛機四架攻擊德飛機八架交戰十分鐘逐退四架英飛機一架曾中彈但未死傷一人（二十六日） 
　　倫敦電湯興特將軍率師在美索小波太米亞力戰一百四十三日勇敢異常極可紀念今因接濟巳窮爲勢所迫不得不降所有大砲及彈藥先已毁壞湯興特將軍部下共有英兵二千九百七十人軍官在内又印兵六千人（三十日） 
　　倫敦電英商船實業號（四○四四噸）被沉水夫遇救（二十八日） 
　　雅典電希臘政府宣告决計不允聨軍借用鐵道裝運塞兵故希臘時局頗爲吃緊駐希塞使照會希政府謂鐵路運兵事屬必要今希臘不允以此便利給予同盟國塞政府頗感痛苦云云三協約國之外交家刻方守候政府後命（二十八日） 
　　倫敦電杜白林附近傳來星期四日私人報告云自由 
廳已爲立斐河中一砲艦所毁兵士安置機關槍於某旅館及某俱樂部之屋頂上並施放炸彈驅退據守聖斯狄芬要地之亂黨今亂黨仍守耶柯白餅乾廠士兵已放兩砲轟擊之郵局與裁判廳俱被砲擊聞兵士已以炸彈奪獲郵局星期一日不逞之徒乘戰事進行時擄搶大街（二十九日）　　倫敦電費蘭巨子爵報告云開往杜白林平亂之軍隊進行順利亂黨僅限於數處以薩克維爾街一區爲根據地以郵局爲總機關處兵士進圍該區亂黨匿於防禦線之後常從民屋内開鎗襲擊而以裁判廳西北爲尤甚裁判廳刻仍爲亂黨所據此種狙擊舉動須暫緩時日始能肅淸二十七日財產燬於火者頗多目下薩克維爾街火勢仍熾愛爾蘭他處擾亂之地點爲加爾衛與恩尼斯柯資兩處基拉尼克隆美爾與柯萊亦有暴動之消息伹皆限於一隅餘處安靖如常（二十九日） 
　　倫敦電今晚各報議論大旨謂政府於迭次國會密議時竟未能完全詧知下院之意見以免去昨日之失敗殊屬可異國内之未婚與巳婚壯丁人數頗多儘可招募政府偏欲羅致役期巳滿之兵士與年甫十八之靑年此種辦法殊欠公允今番軍役議案之撤消職是之故工黨議員華爾施曾謂政府如宣告强迫軍役已成必要之舉政府必須實行則政府可無庸以後果爲慮云云觀此則政府對於工黨態度之疑慮未免太無把握矣今後政府將如何乎調停之時期今巳過去其將來結果定不出於完全强迫軍役一途耳（二十八日） 
　　倫敦電今即擁護政府之報承認政府於軍役議案巳受非常劇烈之挫折議院休息室中之意以爲此次辯論更可堅政府提出普及軍役案之手腕而反對政府之報紙則謂重組内閣乃必不免之事（二十八日） 
　　華盛頓電國務卿宣稱美國復以牒文　英請開釋在支那號郵船所拘去之敏國搭客三十八人（二十八日）　　倫敦電英皇午後至倫敦召見愛士葵吉靑納晚間回溫沙宫每日新聞報云總選舉之説今已復活（二十九日） 
　　倫敦電銀市報告云存銀漸罄而購銀鑄幣者絡繹不絶故銀市仍佳價値且有增無減暫時即使購者稍稀然適增投機者之利益縱日後價値稍落亦不過暫時事耳（二十八日） 
[公電]  
　　馮將軍齊巡按致張委直電各報館局道尹轉張季直先生鑒時局紛紜風雲迭變就蘇兼旬之間兎起鶻落國璋等維持苦衷與先生對於南通如磁芥之暗合夫江蘇全省本屬安寗自有此輩爲之亂階地方乃受其蹂躪猶之南通本無事變而伏龍等欲圖亂於前周徐等又要脅於後幸仗貴邑官紳深識大體於伏龍等之圖亂則與衆共棄之於周徐等之要脅則公函嚴拒之每讀函中維持破壞界説之分明以爲此不獨有造於一邑亦有造於全局夫蘇省者江蘇各縣之所積也天下縱有不明是非之人斷無不識利害之人本安寗也而擾亂之吳江江陰之事猶南通之有伏龍等也縱次第削平而地方經一次變亂即多一分瘡痍無事自擾是誰之過然猶曰此輩意關擾亂本無與於維持大局乃國璋等迭據各營縣探報及自稱公民者上書其口吻亦漸與南　周徐相類果爲維持也則國璋等當負完全之責如其以破壞爲維持也恐維持之利未形而破壞之害先見國璋等之利害與江蘇人共之此則斷然未可嘗試頗聞建議公民與先生多雅故且類託於先生意恉固未敢深信甚或組織機關互相擁戴某爲軍政某爲民政　路以目駭人聽聞而其中黨派紛歧暗關其烈蓋周徐等嘗試於南　者以彼例此亦百步五十步之間也於是先生所感受南通之痛苦國璋等亦一一身受之總之欲保全江蘇之治安必先驅除此輩之擾亂就現在江蘇狀况而極力維持以待政局之解決國璋等之職志始終如此先生對於南通旣爲極明瞭堅决之表示尤望以愛南通者愛江蘇徐者藉口維持而寳行破壞此則江蘇全省人民拜先生之賜國璋等亦受賜於無窮也幸賜箴以匡不逮國璋昨函奉約如承枉顧俾得敎益親聆尤爲感昐國璋齊耀　　 
要聞一 
[最近之外交如何飄萍]  
　　一月以來多數報紙關於外交之記載甚少有之惟腐心於議和者放其危言聳論欲轉移國民之視線於對外而已雖然列國對我外交上之進行固因歐洲戰事有濡滯而不得謂其絶不進行也此無論西南方面北京方面中立方面皆所宜知者也 
自兩粤妥協而後護　軍之勞力驟見增加固不待論而外交方面影響尤鉅外人之眼光可自此决定西南有組織臨時政府與受外人承認之資格故日本世界新弭載同志會系中某大官之言曰西南之形勢如此事實上有承認交戰團體之必要當第一革命時日本政府實際上承認南京政府事實具在諸　交涉皆有前例今次護國軍興北京政府之政令不行較第一革命初起時尤甚則列國或將格外迅速爲承認之宣明諸國間方在交換其意見此承認問題之最近所聞也外交界所尤注目者爲項城退位問題但外人之意見仍依全國國民之意見所向而定其方針以今之時勢言之退位問題矣然曠日持久列國固可認爲有害於其利益也依東 
 
 
 

Page 3

 
 
報所載則引倫敦太晤士論説主張列議協同以處分時局且云現日本帝國政府與英美法俄互相商榷或出何等之措置（二十五日世界新聞）夫以巳不成問題之退位問題猶復遷延濡滯必待外人容喙其間在友邦不居干涉之名而國家乃受干涉之實而大勢所趨又仍不離乎退位遲早之間利害存焉此記考所以敢以最近之外交情形告也 
服從全國之輿論乃政治家大度之胸襟不能服從全國之輿論而至不得不服從外交上之處置是國家將因一人之喪人格而貽莫大之禍害焉故記者略述外交上之情形願北京政府自省願中立各省知所適從尤願民軍之一致行動促北京政府與中立者之速悟也 
[西報述滇中近狀]  
　　京津泰晤士報四月二十七日北京通訊云昨夜接四月三日雲南函其文如下前月此間諸事絶少更變舍各空場有兵士操練外全無兵革氣象居此者幾不知境外戰事正在進行中也駐叙馮司令曾建議休戰此項意見通報唐都督後頗爲贊許今雙方巳會議數次其結果若何尙不能悉取消帝制巳見明令鄙意北京當局今急宜設法以求和平解决蓋獨立各省兵力甚厚大可續戰雖雙方軍隊裝備均劣然滇軍紀律嚴明訓練純熟精神實力兼而有之滇軍誠可謂爲全國新軍之冠統計出征與新募之兵足有六萬人今仍續募凡空地均滿駐新兵晝夜操練期成勁旅桂省旣已響應滇黔宣布獨立滇黔軍可以全力戰於蜀邊某外人由蜀省游歷抵此據稱北軍　形狼狽顯無攻入滇省之志云 
吾人讀沿海諸口岸報紙覺政府於滇中眞相簡直懵然不知否則報紙决不致登載離奇消息　以廣西宣告獨立一　而言吾人於三星期前已知桂省必與雲南賡同調乃報　　猶謂中央方以軍餉軍械等運往桂省抑何可笑耶報紙又謂北軍已佔據蒙自實　報紙所謂佔領蒙自之軍隊其時方力窮勢蹙坐待撻伐也滇人　湘粤皆響應以記者觀之此言不盡無因　中倡義以來秩序井然苗族前曾謀亂擬擾蒙自但不旋踵即　剿平治安恢復此役曾正法數人舍此而外滇省自舉義　後未嘗殺一人凡政治犯皆得保全生命官場對於人命極爲鄭重總之此番革命乃中國有史以來計畫最完善秩序最整齊之革命　就記者目光所及目下乃調和之良好時機但北方必須洞悉時局之危險而和運用狡謀之無益後　可有望滇人不喜權詐使政府而果有切實調停之意也則必揭示其眞誠而後可帝制撤消無裨時事革命聲勢且更浩大如爭戰不巳則南方全部將悉屬於革命範圍滇人謂非袁氏退位必不甘休雖他省觀望者或因帝制撤消而不急起響應然起義諸人必堅持到底何則帝制雖廢禍根猶在若一遷就則起義諸人安保能免喪身之禍而和平一復安保帝制之不復興耶記者嘗與此及内地之外人談論時事彼等皆謂最善之策乃以起義諸人處南方重要之位置握充分之實權庶幾生命無虞而帝制之餘毒可不致復見於將來云 
[補誌徐勤脱險之始末]  
　　海珠事變原委早詳前報徐勤身歷其間幸以機警得免於難徐君離險後曾有布告各界文前報亦已載及茲者海内函詢徐君當時眞相者猶絡繹不絶徐君因復有脱險記之披露雖其事已爲明日黃花而源本本頗爲詳盡爲再誌如次其文曰護國軍攻城司令魏邦平率艦撲城之日駛至中途接電粤垣已宣佈獨立及進城時又得將軍府顧問譚典如警察廳長王協吉到艦備述龍將軍獨立之實情後復各紳商紛紛來艦陳述獨立眞誠力保龍督别無他意於是魏司令允卽停戰並傳論城廂内外各艦隊各路　國軍一律停戰靜待復命當時港澳各黨人皆力主進攻而爲緩兵之計所誤弟以總司令名義將報紙所載魏司令傳論各路黨人始行應允此數日來省中各界紛紛電邀弟到省商議維持地方治安之法而王協吉譚典如兩君電邀尤爲迫切陰曆三月八日譚典如親到懇邀遂即偕同搭船晉省到海珠警察署暫寓王協吉相見之下欣然而道此次獨立確出至誠吾敢以全家姓命爲保證即電督署稱徐勤已到現寓海珠旋接龍張覆電稱聞徐君到甚喜着王廳長極力優待並謂已在巡按署内預備房屋招待陸梁岑徐諸公並約徐相見弟即託王協吉復電謂數月以來因政見不同致生衝突今卽開誠佈公言歸於好俟陸梁岑三公到省和平解决後自當握手言歡暢耹雅敎云云翌日各紳商各統領紛紛到海珠探問力求維持治安請飭各路護國軍未起者即行解散巳起者即行停止免地方糜爛遂卽日擬定函電數十通分發各路並電促陸梁二公即來其函電已詳省港各報不復贅述是日忽有軍界某君奔告謂前日各統領歃血爲盟密出花紅三萬金襲攻江大兵艦弟當時以龍督旣開誠布公萬無此事一笑置之越日湯覺頓代表陸梁二公到省至海珠相見謂今日幾死於兵艦中因湯所坐江漢抵省時道經魚珠砲台詎料臺上忽發開花砲四門向該艦轟擊鎗彈如雨下傷水兵手腕一人艦上大聲疾駛問其何事該台官答稱以爲江大由梧州來故誤擊耳因　之故黨人皆知所謂獨立者其眞僞不言而喩力勸弟即行離省不必接洽各界以免危險弟當時答云此次全因維持公安起見若因危險而逃閉門謝客所爲何來凡有勸告者皆正言却之又越日早晨又有軍界某君奔告稱探聞昨夕各統領賀文彪梁永　蔡春華潘斯凱顏啟漢及何某王某等在胡令宣人館密議决定擁戴龍濟光擬　會議爲名盡致公等於死地勸令即行逃走以免不測弟答稱凡辦國事無不冒險者若因人言而退何必出而任事且龍督宣布獨立中外皆知豈肯爲此盜賊行爲而自損威信耶蓋因是日十二時定在海珠會議維持地方之策也此會之發起者爲商團長岑君伯鑄岑爲商界巨子熱心公益素負時望弟之所以赴會者全以岑君之言 
爲可信耳時至午刻各統領顏啓漢潘斯凱蔡春華賀文彪何營長先後踵至弟適在别應會客岑伯鑄李戒欺二君稱各統領已到請閣下出席岑復云湯覺頓先生爲梁陸二公代表請一併與會以疏通意見弟卽轉告湯君同蒞會揚先由王協吉推舉弟與湯君爲主席王起立宣言湯君爲梁陸二公代表徐爲護國軍總司令兩君皆極願和平保持公安者今得叙首一堂疎通意見實吾　之大幸云云旋舉湯君演説湯卽起立謂此次奉梁陸二公之命專爲聨絡兩粤感情而來以爲他日討賊之計並謂龍陸姻親關係尤爲密切今龍督旣獨立又得各紳商各統領出而維持治安甚爲欣幸云云弟繼起立謂此次來省有兩畢最可喜者使當日帝制巳成周自齊賣國條件實行則中國已爲高麗弟雖得生入國門亦只有楚囚對泣而已尙何有今日之盛會耶二則使當日吾黨兵艦抵省時不徇紳商之請而維持治安則水陸兩軍同時並舉如火如荼之省會或變爲瓦　之場尙安有今日之莊嚴凈土爲諸公高會地耶然此二事之所以能至此者豈非雲貴首義諸公及在座紳商統領之功德耶弟此次之來犧牲一切不問處境之危險不顧黨人之詰問只計公安如此苦心當亦爲坐中諸公所見諒弟昨日徧發函電於各路護國軍即行停止以待陸梁二公之來報紙所載公等想皆洞鑒今日之會諸君有何宏謀偉論願有以見敎　畢賀文彪即言謂現亂事蜂起何者爲黨軍何者爲土匪無從分别欲請徐先生各給一函以便與各路護　軍接洽以免衝突語畢顏啟漢即携弟入房謂今日所議辦法甚是正當應即速行語畢復歸座適見有一衛兵持一名片稱將軍府特請湯代表赴署斯時王協吉與湯覺頓均起立顏啟漢復携弟手入房甫數語即聞鎗聲正驚駭間忽有警衛軍蜂擁入房糾纏我身開鎗亂轟彈子四射衣衫破褌爲彈穿血濺長衣徒手與數十兵丁相縛　幸各兵畏彈仆地我亦隨仆地趁人亂烟迷之際乘間逃出避登樓上所見會場廳房各物破碎血染墻壁屍體枕藉慘不忍覩暴動約一小時各統領始率隊呼嘯而去岸上及辰堤軍隊及蠻船輪船仍向海珠轟擊不已在樓上約一小時見有警察三人荷鎗守護樓口弟即託其雇船出險警察云現在窺伺甚嚴密無船敢泊姑小待之弟在樓上即將身上文件毁去脱長衣換工人服適有僕來問我何人弟答云是王廳長之友也即隨僕人下樓至門口見吕仲銘屍陳戶外復見譚麗剛以布裹其傷足適有某電船來遂　入船中飛駛而去抵岸後贈舟子數十金並錄其姓名留爲後報並云胥漁父淮陰漂母不圖今日見之匆匆而别億未會議之先已有蠻船數艘夾附海珠内藏兵隊數百當日荷鎗圍繞會場者又約數百人長堤一帶亦如之此時已有人謂今日之會情形極惡有勸中止者弟尙以正色責之吾生行事生死何畏不料言猶在耳即槍聲四起演出此慘劇或云此次因意見誤會故起衝突不知此次並無意見並無衝突或謂此次開鎗先由王偉忖思王偉以一匹夫在軍隊林立中四面皆水孤立無助斷無妄行開鎗之理且王君只列末席並未發言而鎗彈皆發於弟之左右所死傷者盡爲弟坐左右之人則此言不確可决矣龍都督照會各領事謂匪徒擾亂則當時内外軍隊數千監視森嚴所到者皆紳商軍警各界極有體面之人安能容匪徒厠身其間此實自欺欺人言弟一文弱書生萬目注視鎗彈叢集數十壯士圍繞格殺於一房之中入此絶地以視高祖鴻門宴韓信背水陣其險更過萬萬自問萬無生理竟能倖免從容而去此則共和魂在天之靈所默爲呵護者也弟自念以紳商會議之地而演此義和團暴動之事國紀何存言之傷痛又　弟以一介文人未嫻武事竟演出一叚血戰駌鴦樓之壯劇亦不可謂非生平痛快事嗟乎此生未死國事方長虎口　生破涕爲笑濡筆紀之以告我同胞徐勤書於舟中途次 
[譚學衡致民軍司令書]  
　　此次粤事調停往來省肇以爲疎通者譚學衡實其中重要之一人解决之後譚氏爲善後各節又致各路民軍司令書云海珠事變亡弟學　以任調人而飲彈殞命至爲悲痛然經此波折無人繼任調停粤事益形危急衡不得已含涙奔走廣肇之間疏通兩方意見以期彼此融洽不誤會所幸陸梁珦公及龍都督同以顧全大局爲心非如鑿枘之不相入粤事辦法已由雙方妥商和平了結衡深望各界萬勿驚疑並可照常貿易等情業經登報通告諒邀台鑒二十一日由肇慶回省往晤龍都督細察雙方意見益覺水乳交融陸梁兩公因邇來吾粤水道不靖四鄉船隻每多停止往來致令省城居民愈形恐怖欲請龍都督將調回省城之段船及軍隊飭令各回防次仍照原日地段紥藉資保護龍都督聞之深表同情並謂日前調回段船軍隊原屬不得已之舉今陸梁兩公旣以是爲請自當照辦惟仍恐或有誤會不可不分清界限擬自馬口及西南以上歸魏君邦平李君耀漢陸君蘭淸擔任防守馬口及西南以下由龍都　督分派段船防隊彼此各有界限不相逾越如有地方巳爲民軍駐紥者應否調紥地處已由龍都督電請陸梁兩公酌奪辦法分别轉告至於日來各處運省米糧多爲民軍截留一事亦經龍都督以民食所屬至爲重要電請陸梁兩公轉告民軍如需米糧各宜就　　畫不可仍前截留矣乎吾粤自辛亥以還屢遭兵燹加以頻年水患滿目瘡痍元氣未復何堪再事蹂躪以省會而言十室九空商場停止貿易實令人不忍見不忍聞而四鄉之蕭　困苦更無論矣凡屬民　均爲粤人官軍中雖非盡粤產然所領餉糈悉爲吾粤民脂民膏深昐彼此捐冺猜疑各守所定界限不生衝突致令省鄉交通梗塞商務停滯人心惶惶有礙大局故龍都督所請於陸梁兩公以轉告民軍者尙望從速實行以維桑梓區區微忱諒邀惠察不勝翹企　至再二十一日晤龍都督後即赴肇慶今早復回省晤龍都督知分派段船防隊一事當即照行順以奉告即候台祺譚學衡啓 
[戰事中之江蘇政局（南京特約員）]  
　　江陰戰事巳告終了二十八日官電民軍巳無戰鬭力一面招撫變兵付餉繳械此説係官中流布以實力情形觀察民軍新招軍隊合計不足兩旅官軍則有一師其中有盧永祥所部朱熙所部王廷楨所部楊春普所部又方更生敗退後復招兵十營開往戰地民軍餉械尙可支持而衆寡不敵且無援軍其不能持久固在人意計中也馮將軍自决定以武力鎭壓乃電調定武軍五營屯下關其行署衛隊頂有三營内有紥駐河間保護家鄉者現一律補足又添招巡緝隊一千人駐中正街上江公學籌畫戰備不遺餘力 
政界表面雖安靜財政困窘異常此次戰費第一批爲十六萬元新練軍隊餉械服裝在外 
政府解欵巳停止各縣收入鋭減釐税亦絀徵收機關如烟酒公賣清理官產均停滯不進江陰靖江吳江金山川沙等縣以發生事故縣知事已全撤換新任有逗遛未去者内務行政僅辦兵災各縣之善後實業無事可辦下關江岸工程照常進行 
敎育行政以財政影響學欵籌畫極難盧殿虎來省維持本月費將於下月中旬發給向例初旬撥放也鎭江　六中學校長棄職他往以周徵萼繼任 
[紀𡩋垣之防務]  
　　自滇黔桂粤浙五省相繼舉義蘇省大勢動搖澄軍發難獨立吳江繼起　　蘇州金山嘉定等亦　人　謀起影響幾徧全省地方土遂乘機擾盜案百出　　警隊保衛團等不敷防緝馮將軍爲添厚兵力之計特　　前　西鎭守使劉槐森來寗組織游擊一大隊劉係皖北風陽人已奉調來省暫假花牌樓軍警會議事務所（前第一師長章梓充公房屋）爲辦事地點昨已派曾胡兩營長前往蕪湖大通九江等處設局招募由馮將軍咨請皖贛兩省軍使知照飭屬保護聞此隊編制成立後專事分巡各屬歸馮將軍直接管轄不受各師旅節制成爲獨立隊之性質云 
自無錫戰事起後滬寗車停駛一日寗垣人心大起驚慌現雖澄軍旣退火車照常開駛而謠言仍日出不息江寗鎭守使王廷楨恐有人潛匿造謠除加派探員四出偵緝外昨特會銜第十九師長楊春普七十四旅趙旅長憲兵陳調元司令官省警廳長王桂林出示遍貼通衢勸論居民務各安居樂業切勿自相驚擾搬家移眷自受損失云云 
寗垣禁衛軍及第十九師七十四旅各軍隊多已出發蘇常省垣兵力空虚馮將軍恐所有軍隊不敷防禦特電張巡閲使請借調武衛軍十營開來註防茲已開調四營由浦口乘飛虹輪渡江分駐下關及城内三牌樓駐紥聞尙有數營日内即由徐州㧞陸續抵寗人民見辮子軍情狀頗覺驚懼云 
[澄事餘譚]  
　　無錫通信云澄事解决後有深悉澄江獨立情形之某商來錫述及江陰獨立之時所駐軍隊共分三種性質一部分係堅主獨立者一部分係被動附和者一部分處於從違兩可之間者當襲攻無錫之時前隊一營原是新招當地之人組織而成後隊一營即　駐澄方旅長部下之軍人數本不甚多出發時由蕭司令統帶迨戰後返澄僅二百餘人嗣知無錫大軍雲集將次進逼其一部分已携帶搶械渡江退向靖江方面而去澄軍司令見事不可爲乃允解散及常州北軍拔隊進攻獨立軍本已無人抵敵官軍因此唾手而得乃大張克復之功矣 
當二十三夜澄錫兩軍激戰之際蕭司令駐軍無錫北鄉胡家渡地方曾在當地搜獲無錫實測地圖一紙蕭司令閲後即與鄉人言此次進兵預料結果必至失敗如能早得地圖於衝進白蕩圩收口臯橋左近時即可馳向無錫西鄉錢橋鎭一帶至惠山經五里街而進撲西城門定可成事云云事後據一般熟悉掌故之無錫人云五十年前太平軍自常州起兵進窺無錫任臯橋一戰後確由惠山方面衝下此次事未生之前惠山一帶並未駐兵該處又　房節此即有　隊亦不利於守澄軍未計及此誠屬不明　理之故云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新内閣之箇中消息]  
　　段祺瑞氏當此時局萬分危難之點而决然出爲擔任國務主席人多莫明其故據聞因東海見大勢迅變己身無法維持不得不求一時譽圓滿之人暫當一面更兼以袁公極意勸駕明知運命不長不得已而出爲暫任故其入見袁公時有苟後來賢擔任總理一職者物色就緖則巳仍當退去之語也然裹殊不可知 
新内閣大致業經組織完竣段國務卿本擬於政事堂各局所職員外增設秘書八人茲聞此次計畫日内又有緩辦之説凡國務卿一切文件仍由機要局司務所兼辦唯政事堂名目擬即酌行更改其用政府或國務院名稱目下尙未决定政府　前規定凡關於政務要件槪由政事堂辦理關於軍務要件槪歸統率辦事處辦理政軍兩務形若分立而總攬其權於項城一人之手茲旣有責任内閣之名目自當將政務軍務統歸於内閣惟實際上尙有難於辦到之處蓋政事堂變更其組織歸併於内閣雖無問題發生而統率辦事處則一時難於取消僅改段國務卿爲該處之辦事員長以敷衍其一表面而已然則所謂軍權之移轉目前固尙非事實也 
[遲回觀望中之退位問題]  
　　當局尙在游移英文京報云解决時局付諸國會此固當局所甚願而南方輿論則甚反對之因組織新國會遷延歲月於此時期内項城暫得留任慮有他變故也茲聞此事旣不果行有人向政府獻言不如即召集舊參衆兩院議員於來月十五日開會於北京以圖速解决時局其中似亦有何等計畫但當局之意亦尙躊躇未决又云近日政府方面所倚爲調停時局者内之爲段祺瑞氏外之爲馮國璋氏馮叚間頻頻有密使往還彼此意見自可一致惟所處　位究不相同故表面態度不能無異昨日本報旣發表馮將軍來電其爲主張項城退位自不待言乃聞有人因此往晤叚國務卿叩工其最近意見段答項城似乎不妨留任至言退位談何容易卽以四年來財用而言如何與人再辦交代云云此語固未足爲叚氏反對退位之證然亦足見當局今日尙　游移觀望中毫無一定辦法也 
　　徐段合詞請退二十六日下午八時叚國務卿曾爲項城退位問題親就徐東海宅第邀同李仲軒參政密議一次據聞所議因鑒於時局之阽危與外六之險惡又項城之威信巳失國民意見之向背於項城再爲留任一層誠不易有所 
挽回深恐相持日久軍事延長他省再有搖動不但大局可危反失維護項城之善意致結意外之惡果不若面請早爲退位庶可保全國本以爲將來議和時交涉之地步雖前定政見未能貫澈終不致有悮大局藉以挽回民心等情擬於二十七日上午由段建威力向項城陳述一俟奉有如何之訓諭再定大計或謂項城巳允如所請即令段國務卿電商馮國璋陳宦等各將軍徵集政見再議實行之手續未知確否 
　　疑慮退後處置二十七日天津日報云南北調停一事今雖尙無成議然北京政府仍行種種計畫冀能違其目的此際根據責任内閣制公布新政府組織 
令以段祺瑞爲國務總理而組織責任内閣項城退位與否今尙未得要領南方獨立各省之首領主張袁氏退位不然即無調停之餘地其中似有主張甚硬强者不工蘇之騷擾益足相迫今不過時日之問題耳退位一事雖或由項城親自告退　退後如何處置或另成一問題項城至今仍猶豫不决恐亦疑慮此點聞項城若退位 
獨立各省擬推黎元洪繼其後任或有謂擁立岑春煊今尙紛紛莫衷一是至議和地點有謂在北京或在上海或在南京固皆未定也要之責任内閣今已成立段祺瑞將公然開南北調和之議其前提當在項城之退位退位後待遇方法則别成一問題若未决定此問題時必無正式調和之商議以上所述者係按現時之形勢而預測之若時局 
有變遷此推測或不的當亦未可料南方獨立各省之嚮背與　方責任内閣總理段祺瑞等之態度乃决定中國收拾時局之如何此際甚宜注意而項城之去就亦當注意云 
[財政難題與停戰限期]  
　　項城於日昨（二十七午後三點三十分密召税務督辦梁士詒新簡中國銀行督辦同自齊新简外交次長夏詒霆在純一齋開臨時秘密會議大致係以中央財政窘枯已達極點償還外債之期轉瞬巳至無力應付誠屬一大問題特召該三氏籌議對付方法又聞梁士詒氏近以財政無從整理有提議發行不換紙幣之説當新内閣成立之前撤退中國銀行總裁李士偉而代以薩福懋並以周自　爲督辦均於此有至大關係旣而新愉閣成立及用孫寳琦張弧等爲總次長　免於梁氏之計畫有所掣肘大約計畫中之不換紙幣不日即將用中交兩行人發行惟另一説謂此議巳由國務會議打消不知就確 
南北停戰期限轉瞬將滿關於調停問題恐一時尙難完全解决茲聞陸榮廷等昨有復徐東海要電一件大略係對於項城退位之舉作最後之要求並謂此項調停事宜請限於停戰期内協商就緖如果届期未能將主要條件正式解决即認爲和議决裂繼續宣戰毌庸再展議期云云徐已將該電呈明公府又據軍界消息日昨駐湘司令江西第六師師長周文炳致電統率處報告駐紥湘南湘西北軍最近擔任防務之情形聞北軍方面攻守線分三路第一路司令爲六師師長周文炳第二路司令爲安武軍統領倪毓棻第三路司令爲豫省混成旅第七旅旅長唐天喜以此觀之南北和議難成定可預卜矣 
[帝制人物之升沈]  
　　外交總長陸子欣在帝制進行之際正任國務卿所有關於帝制及痛斥黨人各項命令　由陸署名其關係較朱周諸人尤深現　陸氏將於日内提出辭表段國務卿刻正在挽留之中 
據公府消息政府刻雖禁止要人出京面對於帝制一派則又　持放任主義探其理由蓋以帝制派人物不在中央可望漸次滅除此事之痕跡痕迹旣無即希望南軍將懲治禍首一條實行取消若勉强留之旣爲民國之蠧恐召復燃死灰之嫌則懲辦一層自所難免與其將來政府不能保護彼等不若此時任其遠颺　覺免去多少周折凡此種種皆個中人不能明言之㣲意故刻下彼等辭職即准其請而在任者亦均淘汰無餘於是此派人物覺得無事一身輕現皆預備行裝陸續出京維此輩闖下掀天揭地巨禍縱此能否逍遙事外恐今日不能定論也 
參政院與帝制問題頗有密切之關係年前解决該問題之際參政全體一致贊成並提出政府以資進行今茲帝制已告撤銷該院固有負擔責任之理由聞參政中不昧良知自頋顧羞恥之人爲數弗少關於此項責任頗極憂慮擬不久糾合同志一律辭職並聞政府之方針俟該參政等多數表示辭職時擬即允准所　同時解散該院全歸消滅當在其時 
[民軍活動時之粤東民食]  
　　粤事解决情形詳昨報惟當陸　　在途粤事萬分吃緊之際各路民軍紛紛活動隨處刦輪船刦軍械刦糧食馴至江河梗塞輪渡不通人民皆將絶食其恐慌爲向來未有試觀郵遞不通各地一覽表即可知民軍活動範圍之廣矣其時 
廣東郵務局長樂思會致函報界公會詳列郵包不能郵遞各地方茲爲列舉如下鶴山官山沙頭　海口　民樂市　龍潭　水籐　馬寗　石岐　九江　龍山　　龍江　沙坪　大洲　倫敎　下塘　公益埠　單水口　新　昌　赤坎　三洲　古勞　勒流　桂洲　黃連　大良　小　南　潭洲　容奇　大黃圃　棠下　江門　甘竹杏壇　陳　村　龍眼　江門城　炭步　官窰　金溪　五和　西華　三江西　赤泥 
　以上皆爲郵遞不通之地其故蓋由於輪渡停擺而影響遂至於穀米無由運輸人民幾於不生不死一時呼籲絶食之函電紛至沓來商會當爲發出哀啟乞請援救所有行將絶食之各地點大　列後高要高明十五圍要明十五圍内富　西　三洲全仗省城高明兩輪拖輪運省光接濟茲海道綆塞無米運到餓民盈途致江浦简村南　江浦簡村堡盜風蔚起航運不通省佛渡船停輟　　用米食向靠官山一壚現在每元僅買米二斗三水果區三水東區三江樂平保平各局地方全靠三江輪渡運米同鄉接濟自三江渡　　後局内各墟每銀一元僅購得米七八斤遍地饑民無救四會近日匪狷截刧米船各處貨船不敢來往尤以石灣紫洞鯉魚沙白蛇轉等處賊匪爲甚國會米舖將近告罄待哺前途急不容緩倫敎羊額順屬各鄉沿海一帶海盜刧搶頻仍各鄉輪渡停　米食 
無從接濟現倫敎羊額各鄉有在陳之苦黃連勒樓順屬黃連勒流兩鄉慘被爛仔　踞轉運不通粒食垂危其禍比去年水災爲尤烈陳村香港東華醫院澳門鏡湖醫院謂粒食告絶勢將餓斃請維持等語 
此皆各鄉之亟於告饑者其他接續呼籲者尙不止此各社團善界朿手無策卽禀之官廳官廳亦無可如何不得已乃有籲請民軍保護米食書登之報端其詞云朱執信陳炯明各府縣國民軍列位總司令鈞鑒竊謂國以民爲本民以食爲天君等　義護國必先護民目下香港各米商因日前運米入省在小虎河面被人搶去小輪船三艘至今裹足不前内地穀米無多專靠洋米入省若果市面停滯以後外洋之米恐無付來香港言念及此則我粤人尙有生存者乎此件最爲扼要君等聲勢浩大必須及早囑令各軍人凡米船往來拖帶關於民食者務祈嚴申禁令不得冒犯並加保護火急宣佈擔任然後米船方敢上省現聞順德各屬四鄉旣無渡船運米斷絶交通内地穀米告竭舊歲水災之番茨芋頭雜糧少生貧民乞丐不得多有投河自盡者鳴呼傷心慘目人孰無情兎死狐悲物傷其類縱君等功高祿位饑民塡於溝壑矣茲我廣屬同胞聨同　　切企候明文宣布擔任民國保護香港洋米入省及保護各鄉米食毌任感佩皇天后土共鑒眞誠三月十七日廣屬同胞同鞠躬 
[湖北之黨案與防務]  
　　武漢緝捕黨人近來仍極嚴厲陸軍審判處訊明判决處死刑或徒刑之黨案日有所聞各機關獲解往該處之犯亦日有所見無如黨人此仆彼起竟有愈拿愈多之勢王將軍爲便於人民報告起見刻巳令本署調查處長周長齡將該處遷於署前舊爲憲兵司令部之官房中以免報告人進出軍署且飭該處再添調查員四人及傳達書記等蓋因近日該處辦理黨案甚爲忙碌也昨又聞有在大通獨立之黨人十一名搭金陵輪來漢假寓大旅館預備聨絡漢口黨人促進湖北獨立詎被總稽查處長劉有才偵知（該旅館卽劉所開） 
立將拿獲解省内有二因行得消息入館旋即遁去故只獲九人又漢口熊家巷某茶館中於二十三日有黨人五名在内會議被偵探查悉立報游巡隊搜查有三人懷有手鎗並帶有日記簿名册鈔票等項故皆捕送省垣陸軍審判處研訊二十四日省垣糧道街悦來賓館中亦經警察四署查獲黨人沈西伯等兩名據開藏有炸彈手鎗於衣箱夾底内並搜出秘信十數封與武昌郵政糧道街支局供事彭某極有關係遂將彭逮案以上三起均爲近日有證據之黨案其餘以嫌疑或誣陷被捕者甚多以無關重要從略惟有一女子奇裝被捕案不可不述查此案之主人係同仁醫院醫士某甲之妻妹汪氏在外洋學醫甫歸妝束不中不西金續輝煌極動人目由漢口下輪渡省時軍偵探即跟隨至省垣糧道巷寓宅門前猶徘徊不忍捨去其見而叱之該偵探惱羞成怒逐曰吾乃將軍調查爾等形跡可疑特來偵查且言且入其室向此女盤問來歷該女士答以吾方由某國學醫歸人　不知言　頗怒偵探之無禮笑罵俱作偵探愈怒竟召警將該女士及家人拘送軍署請示云此女由外洋回裝束奇異言語可疑不服盤詰必爲黨人之流幸軍醫課長李君熟識某醫士向調查處證明始免嘗軍法風味後聞調查處長以該偵採胡鬧巳將嚴懲矣 
頃又聞留鄂第二師輜重營中有下級官數人通同黨人謀約合駐紥省垣内外某某二團發難業已粗有頭緖經第二師長王金鏡偵查確實於二十四日捕獲該軍官四人在司信駾密訊知主持運動之黨人住在斗級營某客棧比即派軍隊會同警察往抄於地板下起獲炸彈等物並捕得重要黨人兩名與悦來棧捕獲之兩黨人均屬一黨現巳解由軍法處於二十五六兩日先後鎗斃聞王將軍以省城各軍各級官佐前俱面詢宗旨皆以服從命令擁護中央對今軍中竟有暗通黨人事昨特將新調來卾之第十二師二十三旅駐漢各團營連一槪調紥省城以資牽掣原有各軍而備變起鎭　之用並聞前派往湘西出戰之軍王將軍以其可恃亦將調回增防矣 
省垣防務近日緊上加緊現狀尙稱安謐將軍因聞黨人現改方針謀在外縣起事乃將各縣防軍重行支配所有兵力單薄各地皆加派軍隊駐防且時相抽換不令久駐一處淮聞孝感通城各縣近均有不靖消息但係土匪滋擾無礙大局又省垣軍署及各重要軍事　關四周之民房現爲預防縱火計擬由軍署撥欵將各民房一槪收買昨已飭警務處調查毗連各機關牆垣之民房爲數共有若干棟値銀錢若干該處已遵照派員調取各民房契約登記其價値此信一出一般置產附近官署之商民皆恐慌萬狀羣以際此財政困難官家豈有多金購屋必被賤價勒買無疑惟省垣設防如是嚴緊各監獄外均派有守衛巡邏而武昌分監中竟於二十三大風雨之際有監犯曹松林挖牆洞逃脱之事亦可見防不勝防矣 
[段芝貴去後之奉天]  
　　奉天軍務自張督理昨日通電誥誡各縣防軍曁知事　衛團等略謂各縣文武人員均有地方職務不必晉省講道賀之　文毌許張皇爲辭職之舉動務望各治其事共濟時艱云云 
張督理前以省垣地方關係重要不特外人雲集抑且商舖繁多防範不可稍髮持面諭軍警長目督率梭巡在於晚間十鐘以後尤而嚴加防範各該長官亦宜隨時抽查以期得力而省會警　長宋墨林以委代全省　務處長後日間公務繁多晚上抽查深恐不能兼顧爰於日昨面禀張督理詳陳困難情形並舉第一署分署長王蘭坡爲代理警廳長聞巳准如所請由按署發給委任狀約星期一任事 
叚香岩到奉之時其有關係之人材上自廳長局長下至科員書記以及兩署顧問諮議等戰其多迨其離奉也均各追蹝而去不　一員實際上不免受其影響張督理現正遴選相當人材如袁金鎧巳聘爲秘書長民軍兩署公牘均歸核閲按署之政務廳長屬於民治方面最要之職巳委任榮厚氏接任榮因　藩道試期近業已到省惟廳長與道尹位置雖屬相同而表裹未能一致現珔進退兩難然廳長一席必屬榮氏疑此外淸丈局長則屬意於閻廷瑞東三省官銀號總辦則擬委孫鼎臣並有擬調某員爲高等審判廳長派某員爲特派交涉署長等説衆議紛起要皆因辭職衆多而遂儗議及之其實尙未定局也 
段香岩離奉後二日始將軍署一律騰出略加修葺張督理於二十二日始行遷入將軍行署辦公星期日傳見軍民兩署在留之各職員其軍界中之旅團長官曁憲兵營營長及連長等亦往謁見聞於午後二時一律接見畢諭令各職員照常　公毌須懷疑自誤云云至拜訪領事團及各國駐奉武官則定於星期一二兩日前往 
延琿鎭守使高君寗阿蘭鎭守使徐君均於二十一日由省乘早車到長軍警各界均赴車站迎迓下車後小驻行旌卽換南滿汽車晋京聞二君日前奉統率辦事處電召赴京磋商軍事故怱促啓行 
[最近之皖省（楚女）]  
　　二十六日午前九時見有小汽船兩艘各拖帆船一隻（兩帆船約五○噸）滿載藍服辮子軍溯靑弋江而南數約兩中隊（步兵）其爲何營何隊則不得詳惟知其係由浦開來之張軍前任寗國建平廣德一帶者其殆防浙師之度獨松越天目而西歟太平府控梁山采石之中扼靑弋江口亦一要塞也張軍之駐此者除前開㧞赴潯者外尙有該軍第一路第四營步兵全部及已赴潯各營之殘病留守者約一中隊近復開來新募步兵三營營號尙示詳其人皆有辮惟軀幹較前見各營之兵士稍弱小槪係山東曹兗兩屬之民（此次所招或係貧民爲多蓋其人皆非有綠林響馬之氣槪也）現紥文廟書院兩處每日自晨洎晡操練不已落絮風中其嫋嫋然之畫角淸笳無一分鐘不在吾人之耳鼓也 
皖民性馴雖處此國家鼎沸这時仍泰然聽其天然之結果然近自浙省獨立以來又重之以江陰吳江大通連一連二之警報其詳固不得開然以其地之相距甚近故　秘室蹙額曲巷接耳所惴惴者咸以爲安徽省陷入可怖之境其中心不在安徽之遭黨人注視鄰省之開釁而在另有一特别之原因云 
[蘇垣通信]  
　　馮將軍於昨日十時來電召崔警廳長赴省面詢吳門現象崔長於十一時即赴白下報告蘇紳意見地方治安等事今日即已返廳來去殊爲神速 
師長朱琛甫氏　任鎭守使任即經下令嚴拿黨人而派出之探員僉稱自吳江事平後蘇州城廂内外並無一黨人溷跡詎水警二廳昨電令警廳於養育巷之舒巷内破獲黨人郝某時檢出通信機關一紙始知蘇州黨人溷匿於租界者尙復不少且馮將軍今日又有特别急電到鎭守使署謂黨人郭 
 
 
 

Page 7

 
 
文元黃世瀛兩人頃由上海到蘇專司運動軍警關係實非棧鮮着該使轉知各軍警官長士兵留意云云頃已由朱使分行所屬軍警知照另　偵探二十名秘密偵察其舉動矣 
馮將軍前因蘇州各軍工警有黨人接洽等事近以時機危急而圖謀者又亟亟伺隙恐各軍警誤入歧途特派行署軍事德稽查官鄧琦（即報載简放蘇常道道尹者）來蘇與水陸各軍警長官接洽順便垂詢軍事上現時之設施等情鄧稽查於昨日到蘇暫住閶門外山塘街某旅館内今日朱兼使趙廳長曁水陸軍警各長官均往謁見鄧擬小作勾留折赴琴川一帶巡視 
前於吳江獨立時殷使爲保衛使署起見商明朱師長將駐屯閶門外上津橋之機關鎗連調至城内於鎭守使署内架設二桿滄浪亭之師司令部内架設二桿另有鐵砲兩尊防守可謂周密昨朱兼使因聞江陰事定蘇地當可安靜飭併撤去仍令機關鎗連開駐城外四十六標營房以補七十六團調赴吳江之遺任業於今日開移城外矣 
禁衛軍劉夢九團長昨接南京四路要塞司令官本師師長王廷楨諭知云江陰雖下而砲台未下恐不免以武力解决維望和平　讓且獨立軍據守要塞雙方激戰必皆有絶大之犧牲如果一旦攻克澄軍必向無錫蘇州方面而逃查無錫兵力已足頗可分佈近又調開砲隊一連而安武軍馬泗柱所帶之一營昨（二十九）日亦經上將軍於蕪湖調開到邑業經散駐鐵道路線以截澄軍逃兵蘇州鐵道滸關望亭一帶最爲緊要即由駐蘇禁衛軍第四樹一二兩營内抽派一連預先派赴該兩處以杜來路一經拿獲除將軍裝鎗支等收繳外願則押省補充行伍不願則押送原籍云云劉團長今日巳與朱使商定决派官兵一連分佈於蘇州附近道一帶矣 
地方通信 
[松江]  
　　再誌浦南人民之恐慌前報所紀狀態不明之徒由廊卜張堰等處掠奪商團警局所有之槍械現因利器在手嘯聚益衆人數已達千餘到處索借餉項遠近惶駭遷避不遑昨聞至錢家圩向著富錢姓索洋五萬後以萬五千説妥先付三千餘約期交付　　飭查金山獨立案松江縣李知事近接馮將軍電扎因水師兵警在洙涇强迫金山林知事獨立未成一案飭即調查具際及其損失聞林知事日前呈報稱失去洋一千元 
　　鎭斃圖逃之獄犯松江縣獄大帮罪犯前日同謀越獄警察迅即防範未逸一人惟當場擊斃曹元祥一名事後疉經縣公署提訊電陳馮將軍齋按使請將桀　不馴數　　之十四人　斃本日已奉到批回提犯綑綁解赴刑場鎗斃矣 
[鎭江]  
　　葛司令親自巡邏新任駐鎭要塞掩護隊葛應龍司令自任事以來對於本部内外各營連及象山焦由圖山等處江防陸防軍紀風紀異常注重業經遍臨各防次列隊演説詞頗嚴厲近兩日來以外問謠言四起親自督率部下於每晚三更時排隊出巡統城内外街市一　至夜　始返署 
　　部視舉行將蒞鎭敎育训新委蘇省視學員夏君現巳由京乘車南下抵寗不日即蔣來鎭查視各黌校劇社　閲書新社近况故鎭埠各校社均已預爲准備聞夏君至鎭查視後即將順道至蘇屬一帶親察云 
　　市面金融枯竭鎭郡自時局不靖以來市面銀根荒迫周轉不靈雖經商會極力維持總因現金枯竭岌岌可危加以百貨停滯異常困　實爲辛亥以來所未見 
　　驅逐奋帮出境鎭郡對江瓜洲四里舖各鄉村日昨忽來奋帮多人並帶槍刀棍又等件在各該處走馬賣戲歛取鄉民錢財當爲四里舖警察區員查知恐其滋生事端即飭長警督同地保將其騙逐出境以免貽害地方 
　　設法維持各學校鎭郡近日市面停滯學　難收章知事深恐各鄉學校難乎爲繼竭力設法　持已於昨日照舊發欵至城廂各校則由學董王蔚　設法維持故市鄉學校得免中途　止 
[揚州]  
　　客民遷徙來揚近日蘇常一帶居民乘來揚者甚夥蓋因錫澄方面發生戰事後該處謠言頗惡有親戚在揚居住者紛紛來揚投奔故目下小輪碼頭較平日尤爲擁擠憲兵營及縣警察所恐有匪頭混入稽查頗爲嚴密 
　　籌辦通俗學校揚城自光復以後所有貧民半日學校均改爲國民學校刻有杜和清君擬在揚組織一通俗學校其開辦及經常費均由杜君獨任茲定於二十九號午後邀集學界在廣儲門女子公學曾議一切以便早日開校 
[安徽]  
　　請設禁烟公所之被斥皖屬婺源縣自烟禁以來不能嚴厲取締致私售吸者實繁有徒徒現該縣知事王允晳忽妙想天開擬於縣署内附設禁烟公所即以烟案罰欵爲經費昨已具詳到省李使閲詳後以該縣私烟如有未凈儘可從嚴查緝有犯必懲何得標立禁烟公所名目致啓歛錢之漸現巳批斥不准矣　　道尹公費仍復額皖省三道尹公費上年經部核減共裁去一萬六千餘六元曾經三道尹詳請力爭部復以　關通案未允本年三道尹復聨銜會詳以道署衛隊餉項一恃公費與他省情形不同若再核減無法支持應請仍復原額等情詳經軍民兩長曾呈政府核示刻已奉批令照准矣 
[湖北]  
　　商人希望罷兵自滇黔獨立以來卾省往來軍隊無日無之河下船夫槪供兵差以致商船停泊不能上駛者計四五百艘貨本維滯者七八百萬商人痛苦不堪曾經宜昌商會上書全國商會聨合會代表轉陳政府勸告項城退位俾便罷兵以　商艱原函曾紀本報茲聞漢口商會昨亦有電分致南北兩方面勸遵息兵安民惟其主旨甚贊成馮上將軍通電之調和各欵云 
　　敎育現狀退化鄂省各校學生因時局岌岌多退學回藉昨段巡按爲維持學校現狀起見特召　各學校校長會議責成校長妥爲勸導勿使學生再有驚擾情狀致紛紛託故告假回籍妨　敎育至巡按署上年杪所定春季全省學校舉行之連合運動大會前因時局恐慌展期於五月間舉行茲恐慌愈甚學生寥寥此事已暗中取消即南北和議得成亦非秋冬間不能實現此盛會敎育現狀之退化至可哀也 
　　漢口商會舉辦商團漢口籌辦商團曾於日前開會兩次議决進行惟經濟無著殊費手續然又必須急辦未便久延乃由商務總會設法向中國銀行商　現銀二十萬兩爲　辦之費　　來募集有欵再行歸還刻已　商就緖不日即簽字　　數兌交矣　　武昌分監越獄案再誌武昌分監犯人　運喜曹　章　天喜挖洞脱逃一節已紀昨報昨由趙樹榮典獄報請高等廳分　通緝當純劉廳長查悉以該監後圍墻外係僻靜之地該犯等挖洞潛遁看守長等事前何以漫無覺察　免無别項情勢設犯人悉從洞口而出則地方秩序何堪除則該看守分别訊辦　並將該典獄交普通文官懲戒會議處 
[天津]  
　　第二旅新兵過津駐京陸軍第二旅步兵第三團團長前派委員侯君赴　德府一帶招募新兵五百名刻已募齊於二十六日由徐州乘火車來津轉赴北京入軍習練 
　　通飭製造婚書天津縣知事由示布告云爲出示曉諭事案查前奉財政廳飭開（中略）婚書一項　人事證憑之一　　條例應貼印花本廳曾經通飭各屬令其關切布告母任隠　在案惟是婚書雖爲嘉禮之要端向無法定之程式地方自爲盟　文質各有不同茲經本廳飭縣參酌當地情形擇通用紙張　式監製作爲官紙之一種勸導一體購用俾使依法貼用花至制製造婚書每分定價若干准由各縣自行酌定以收成本爲限不得藉　赢利致礙税收總之婚書之規定無非爲發行印花起見各該縣務深體此意妥善辦理仍將辦理情形隨時詳報此　等因奉化擬定執行規則詳奉財政廳批准照行在案除咨請警察廳分飭各區一體糾查並咨請商會轉飭售賣婚書商店一體　照外合行出示曉諭爲此示　闔邑居民人等一體知悉自示之後凡有締婚者務須遵照毌得自誤致干處罰 
[吉林]  
　　護使來吉日期吉林王巡按使晉京後吉按一席由吉長道道尹郭宗熙氏護理本定於二十三日來省接事所有省公署中事務業於昨日整理預備辦理交代省垣各機關中重要人物即分别發電往賀旋得覆電謂長春道署事務紛繁須料理完竣然後來吉三四日後可以來省云 
[山東]  
　　發現集有軍字之明碑滋陽公署近因種樹掘出石碑一具高約丈餘寛三尺厚六寸已跌作在段係明司理李公德政碑崇禎壬午二月立春坊左諭德清田黃起有撰文臨邑布衣許慶士集晉右軍王羲之書分五段鐫刻每叚二十四行每行九字現已有倩工楊印惜石質太粗且爲土剝蝕字畫頗多縸糊云 
雜評一[兩可之消息]  
　　中國今日時局上之消息無一不爲兩可之消息如關於内閣消息一面似爲卸責之預備也一面又似爲不卸責之預備關於停戰消息一面似决不再用武力也一面又似準備再用武力關於議　消息一面似傳已無餘望也一面仍傳有餘望關於退位消息一面似將成事實也一面又假决不成事實關於各省要人消息一面似贊同獨立也一面又似不贊同獨立所得消息旣多在兩可之間故人心亦遂　疑而不定然此非消息之兩可也製成此消息者之心尙在徘徊兩可之間演之於時局者在旁皇兩歧之境所得消息有不兩可者乎雖然終有一不兩可之日其日藎不逮也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[金山縣境之紛擾]  
　　四月二十四號下午四時曾有黨人率衆前往洙涇　結合金山縣警衛水巡及駐紥該處之緝私等隊迫令金山縣知事林開棻宣告獨立林未允從僅允籌洋七千五百元以充軍餉旋被附和之警衛等隊將縣獄人犯一併釋放嗣因江蘇水警第一專署長沈葆義奉令率領師船馳往彈壓各黨人即偕同附和各隊退往吕巷詳情已迭誌前報兹經林知事查得該縣薦任某員亦黨人聨絡當時率衆擁　署内將所有什物搗毁無遺並查明警衛隊快鎗失去三十四桿警士制服五十餘套餉洋四百餘元正在會同沈專署長辦理善後並備文　報間又於二十七號據探報告派往吕巷等處巡緝之水警復受黨人運動突然譁變逼迫各師船艙長等發給餉銀該艙長等因無現銀發給遂被脅迫偕同至該鎭各商舖勒借餉銀計被索去洋七百餘元現在吕巷干巷等鎭商舖居民頗受驚擾等情林知事沈專署長聞報後以該兩鎭距離洙涇祇十二里該處河道西岸即係浙省平湖縣境因恐聞風竄往浙界遂即率帶師船二十餘艘配齊鎗彈整隊追擊及至吕巷均巳散匿旋於二十八號傍晚在距離吕巷五里許之廊下鎭緝獲變兵首領洪生王更生張仙聲三名訊據洪王二兵供認受惑譁變不諱當由沈專署長立即電 
涇當衆鎗斃張仙聲一名訊係被迫附和判候加行詳辦並由沈專署長追獲前次被擄之鎗划船七艘昨已將辦理情形分電楊護軍使及軍巡二使謂該處現巳平靖商舖照常營業云 
[浦東燃放鞭砲之虚驚]  
　　昨晨九點餘鐘南市方面突聞槍聲自東北角傳來居民莫不驚　南市各機關即用電話　紛探問後由警察廳長派探查悉浦東陸家嘴海關旗台上之打旗西人某君回國由同伴　西員燃放鞭砲藉以歡送該探即回廳禀報分轉告驚魂始定 
[滬杭通車之周折]  
　　滬杭通車一事近由各轉運公司及滬浙兩商會提議規　公請雙方核辦已有端倪迭誌本報茲悉浙东屈都督　因此事特派代表龔心銘來滬辦理昨又加派軍官兩員（卽近時往來於滬杭間者）及杭州總商會代表王湘　來滬邀同上海總商會代表某君面謁楊護軍使磋商之下即由楊使電逹北京交通陸軍兩部請示旋得復電謂如無他虞自可照准惟交界之處應審愼辦理以期兩無顧慮等因現聞雙方訂定辦法於松江嘉善間仍用輪船往來過渡商界中人以似此辦法運輪貨物仍多不便故尙未能滿意云 
[三誌招商局門首之炸彈]  
　　福州路黃浦灘口招商輪船總局被人抛擲炸彈炸燬門窗玻璃牆垣　炸傷看門人萬樓虎萬妻陸氏（即牟氏）及其戚劉春生由捕車送仁濟醫院醫治各情已兩誌前報茲悉萬等三人業經中西醫生悉心醫治日漸見　可無性命之虞所有被燬門窗玻璃牆垣亦經該局雇匠分别修理矣 
[新裕輪船運兵失事五誌]  
　　招商局新裕輪船運兵失事已屢紀前報茲悉該局新裕新銘愛仁三輪同在天津裝兵赴閩由大沽口開出時第一艘新裕第二艘新銘第三艘愛仁先後起椗新裕由海容護送新銘愛仁由海圻海籌護送駛至相近福建之刀魚山因遇迷霧被海容撞斷船身登時沉沒當由經過之商船救起未經溺斃之北兵多名由沿海溫州等處登岸昨日本埠寗紹輪船由寗波裝來此項遇救北兵二十八名當由該公司派人送至護軍使署請爲安插 
[紛紛避難之稽查]  
　　法捕房石總巡以澄錫兩處戰事發生之後該處居民扶老携幼逃避來滬者實繁有徒恐有匪徒混跡其間乘機肆擾故飭各探捕於避難之人抵埠時譯細查察凡携帶物件之良民均須妥爲保護並論各探至各客棧嚴密稽查有無匪類藏匿在内以衛口旅而保治安云 
[龍華鎭破獲黨人機關三誌]  
　　龍華鎭叙初元藥舖暗設黨人機關部被楊護軍使查悉拘捕該舖夥友四名叙初元則未經緝獲詳情屢誌前報茲悉楊護軍使以該舖各夥已據供認希圖運動謀變不諱業將情罪較重之朋趙彭三姓按照軍法於前日（即二十九號）午後一併槍斃矣 
[宣布巡按使維持現狀之電文]  
　　上海縣公署昨日發出示諭云案奉巡按使公署儉電内開近以時局不靖各縣地方時起驚擾一般營私植黨之徒明目張膽毫無忌憚甚或冒託機關私自組織某爲軍政某爲民政甲起乙攻莫可究詰是蘇省本屬安甯而此輩實爲亂階卽如吳江江陰亦係暗中勾結乘間竊發經次第收復而地方經一次事變即人民多一分瘡痍言念及此殊堪憫歎又如南通一縣黨人前往迫脅獨立本地官紳嚴詞答覆拿獲十餘人即行鎗斃於維持破壞界説至明可見公正紳民之心理斷不肯輕易附和自蹈水火現不蘇全省秩序均尙寗謐正宜維持現狀以待政局之解决設再有此等要求甚至以危詞迫脅咸密地組織互相推戴是自行破壞秩序與内亂罪無異各知事身任地方責無旁貸如遇有上項情事當嚴密偵察卽照統率辦事處巧電歸入軍事範圍嚴拿詳辦毌稍枉縱並仰示論各地方各團體知悉切切等因奉此除由縣遵辦並分行縣屬各機關及商會外合亟出示曉諭爲此諭仰　邑人民一體知　海違特示 
[江陰新知事蒞任之報告]  
　　上海縣公署昨接江陰縣公署來電云新任江陰縣知事陳思於二十八日接印是日輪電皆通商店開市地方安靜如常云 
[新内閣與護軍使之電訊]  
　　聞松滬護軍使署昨接新内閣段國務卿來電首言内閣成立對於時局進行方法並徵集意見繼詢　隊實力及一切是否完全倘有不足卽須添補整齊保障東南共維大局云云楊護軍使當即答復並有賀電中有支撑危局砥柱中流等語 
[紗廠支持不易]  
　　本埠各紗廠前因棉紗滯銷市價日疲而原料棉花價仍昻貴紡紗出售不敷成本巳將出品減少乃近來又因各處宣告獨立各客帮將貨止運此一星期内惟四川等帮稍有辦進以致生意異常冷落據該業中人云似此清淡雖前二次革命時亦不至此計此一星期内每包又跌數十兩左右現十六支水月牌每包跌至八十六兩（小包）雙虎八十六兩東洋紗亦跌十兩之譜廿支紅財神跌至九十二兩各廠家因銷場呆滯銀根急迫勢難支持故擬暫停工作候大局平定市面復活再行開辦以免虧折成本云 
[保護繭商之條陳（再續）]  
　　本埠江浙皖三省絲廠繭業總公所總理沈聨芳協理楊信之等因内地不靖禀請三省當道保護繭 
商銀貨往來其所上江蘇浙江兩省之條陳已錄前昨兩報茲將上皖省條陳續錄於下一靑陽銅陵涇縣貴池等繭行共計十一家其銀貨均由大通出入陽曆五月十六號起至六月六號爲現銀蓮送之期最關重要其六月六號至六月二十六號爲繭貨出口前後保護共計四十天 
二寗國南陵郎溪宣城當塗廣德等縣繭行共計十家其銀貨均由蕪湖出入陽曆五月十號起至五月三十號爲現銀運送之期　關重要其六月一號至六月二十號爲繭貨出口前後保護共計四十天 
三保護分爲一節第一節請預飭蕪湖大通兩營長派兵六十名駐招商怡和太古三躉船二十名專駐招商局一家躉船守候洋輪抵埠裝有現銀提上躉船而免疏虞第二節請預飭蕪湖大通兩營長凡有躉船運送現銀至岸上錢店銀行沿途一律派兵護送第三節請預飭蕪湖大通兩營長凡蕪湖大通錢店銀行存有繭商現銀不論盡夜嚴密梭巡保護第四節請預飭蕪湖大通兩營長如繭商由蕪湖大通起運現銀至各縣繭行來營請派軍隊護送者隨時酌派軍隊協同護送送到後仍回本營銷差第五節請預飭蕪湖大通兩營長如内地各縣繭行儲欵辦繭時間當地軍警不敷分布由繭商函請蕪湖大通軍隊前往保護者營長接信後立卽派兵保護（聲明）本届大通已設立皖南繭業公所分辦處公舉前蕪湖總商會正會長崔　爲議董伏祈飭知蕪湖大通兩營長以便該繭　隨時接洽 
四大通蕪湖向有水陸警察伏祈預飭各警察胡查照第三條各節協同軍隊隨時隨處妥爲保護五產繭各縣如靑陽貴池銅陵涇縣寗　南　鄭溪宜城當塗廣德天長等十一縣知事伏祈預先飭知凡有繭商沿途裝運銀貨以及繭行内儲有現欵不論畫夜嚴 
密保護設遇繭商到縣請求事件准予立卽施行六大通蕪湖軍警如有繭商請求赴内地駐紥保護應由縣知事擇定要隘地點借屋駐紥至於各縣有無軍 
警是否足以防護或須借撥鄰縣軍警抑由蕪湖大通酌派軍隊前往各由知事電請鈞署及早布置免得臨時爲難 
七繭市時間短促每有借販繭爲名糾約數十人至繭行行强掗賣乘勢發生變端行爲伏祈飭知十一縣知事邏派就地警察常駐繭行妥爲彈壓其請領短期行帖設法從嚴取締杜絶根源以保治安以上各條除抄附外用特刋印四十份一并陳送伏祈預飭蕪湖大通兩營長曁水陸警察十一縣知事公署查照施行如有未盡事宜由繭商繭藎隨時面請地方廳妥愼辦理以期周密 
[整頓福建茶業之計畫]  
　　各省茶商前日在茶業會館開會邀請赴美賽會監督蘭薰到會報告美國茶業情形决定組織大公司實行推廣已紀本報茲悉陳君已將切實辦法分咨產茶各省徵集意見現已接到福建巡按使咨復文云准貴監督咨開我國茶業出品得最優奬者有七省之多美商慕我名產願爲贊助集資在滬收買運美銷售請飭茶業會館商議集股協力舉辦並廣闢荒山多植茶樹以期普及等因當經本巡按使分飭曁南局並福州厦門商會及建甌寗德福安各茶業研究會邀集茶商及回國僑商評議認股覆署轉咨並飭各道縣遵照農商部前咨限春間闢地各種茶樹十萬業不准推延在案茲據曁南局總理林輅存詳稱遵於一月十二日邀集本局顧問黃承璋等茶商楊廷𣝇等七十二人公同討論議决辦法� 
三條一對於上海組織茶業公司事件均極贊成請鈞使咨覆陳監督轉告上海茶業會館及興華貿易社遇有整頓茶業事用通信法寫交厦門曁南總局轉送茶帮公會以便直接函商二銷美茶件向以厦門最多因臺灣茶漸盛厦茶即逐年隳落龍溪平和龍巖寗洋一帶出產已無幾只剩安溪一縣所產皆上等之茶多係運銷南洋今則按每磅售價美金四角茶貨不一美國所需係何等之茶裝色如何運費如何懇鈞使咨復陳監督懇其代查詳缳將茶樣先行付來以便公同酌核三認定股欵數目候商會開議時再行酌認以上三條係該日議决之大槪情形也惟茶業爲吾閩出產之一大宗去歲福建行政討論會議决整頓茶業案内蒙鈞使特委葉紳昭遵爲整頓閩省籌辦員懇飭催該員邀同辦茶著有經驗之厦紳傳政林資鑑及茶商華僑等公同討論辦法藉資整頓等情到署除飭葉紳昭道再集各紳商妥議整頓外相應咨行貴監督查照希即轉飭上海茶業會館及興華貿易社　厦　直接函商並調查美商需要閩茶品類酌取茶樣函寄本署轉致實糿公誼 
[解釋商會及施行細則之疑義]  
 
會法及施行細則間有疑義條文茲經咨准農商部遂條解釋咨請通飭遵照等因准此合特照錄解釋各條除通飭各道縣轉知各商會曁分行省會兩總商會外合亟行知該總商會卽便查照辦理 
　　附錄解釋條文（一）總商會雖因各商會請求得調處商會間之爭議但照商會法第七條第四十一條及本法施行細則第十三條第三項之規定總商會與商會自並無隷屬之關係（二）總商會區域仍與商會同等劃分並不在商會區域之上另定區域此於商會法第三第四條第四十二條及本法施行細則第一條可資解决（三）同縣數商會中之一旣因依照舊問會法裁併而消滅之並非現時繼續存在雖於舊商會法施行前業曾成立亦自不能援用新頌商會法施行細則第二條作爲本法施行前成立之商會但若該區域内未喻西商會之限制並在三十里以上商務同一繁盛確有復設之必要時亦得禀請農商部核准 
[驗明製造私土之原質]  
　　虹口漢碧禮路同興押店股東翁雲喬因與寓居福建路某旅館内之周菊年私販波斯土被洋藥公司與中國禁烟督銷局曁江海關查悉以其有碍烟禁並偷漏關税報告老閘捕房派探將翁周二人連同私土十包一併拘解公共公廨訊判二人各交三千元人洋並保候化驗私土再核在案前日上午由會審員王肇之君會同英康副領事在樓上會客間安設公座復訊先由禁烟敊銷局代表穆安素律師上堂譯稱私販波斯土不但有違禁烟第三十四條定章並犯中國二百六十六條刑律應請訊究繼由海關西員勞勃司投訴驗得此種私土係用蔴油猪血和以二成烟膏製成其中並無印土及烟灰惟其製法甚好竟如紅土及波斯土之一種如有印土烟灰和入其色黑而香至其是否攙入波斯土尙未研究言至此由被告代表禮明律師向之盤詰一過又據一百九十六號西探上堂禀稱四月二十五號午後有人至捕房報告被告等在福建路某客棧内販售大宗私土當卽前往將被告二人及私土十包一併帶入捕房解案請究又據被告代表律師聲明堂上飭令捕房將告人姓名説出並稱是晚由翁阿來知照翁雲喬謂棧中到有大宗紅土囑令被告前往察驗土質故即隨往致被拘拿請爲明察並要求准令被告等改交尋常保人中西官判被告改交一千元人洋並保候再訂期復訊 
[私造鈔票案訂期復訊]  
　　新閘捕房在重慶路四百二十四號屋内破獲私造鈔票機關將爲首之歐榮生趙慶記諸志明陳芳芬等八人連同各種私造器具解至公共公廨經中西官訊判陳芳芬交一千元人洋並保餘人押候訂期訊究在案茲悉此案業經中西官訂於星期二三兩日下午繼續研訊昨先飭知檢察處分别函致被告各代靜律師一體知照 
[引渡犯案纍纍之强盜]  
　　盜匪張金芝王樓春迭在公共租界内糾黨持械搶刦北海路金松泉勞合路萬雲樓北蘇州路陳吉生海寗路李陳氏等家金珠飾物現洋業經公共公廨訊實押候備文解送護軍使署訊究在案茲悉關讞員業巳飭承檢齋安案卷於昨日發交捕房着即選派中西包探各一名將該兩盜押解軍署按例懲辦 
[國貨維持會開會記事二則]  
　　一評議會國貨維持會於四月二十八日晚八時開評議常會首由汪星一議長報告天興靛號由兩廣運來之靛必經香港轉運茲因港政府檢查甚嚴請由本會函致駐滬英領事署聲明係吾國自用之品並無接濟敵人等情但此事關係甚鉅應如何辦理請爲討論繼由天興代表吳志淵起述香港檢驗扣留情形並港地已由商號擔保放運惟滬埠亦須以團體名義證明以免阻滯云云當由全體相繼討論决議先由該商號自向英領事署聲明倘若無效再行詳細函致本會以便轉達交涉公署請求辦理主席又報告民國四年份元山領事商務報告已陸續由交涉署送到會其中於進口華貨調查甚爲詳確茲擬另編一比較表以便報告週知又報告前議提倡紫梗一事茲接山東巡按使復函已轉飭膠東各縣切實勸種並托本會勸導燭業一體購用以廣銷路茲擬將來函抄送燭業公所通告同業提倡勸導衆皆贊成議畢時已十點餘鐘遂散會 
　　二歡迎會該會又於四月二十九號下午假中旺弄錢江會館開會歡迎興華貿易公司赴美考察商業回華之楊自容君及南洋錫江華僑回國調查國貨之黃則登君各業代表會員到者甚衆四時開會首由王介安副會長報告楊君此次赴美調查商業曁巴拿馬賽會情形師以饗吾商界尙希諸君注意改良以圖發展貿易庶不負楊君之一片熱忱並請全團起立歡迎以誌景仰衆皆起立繼由楊君起立演講甚詳次由黃則登君演説略謂中國商貨阻滯不能運銷外洋者約有數端一中國出口貨物徵收出口税過重致貨本昻貴不能行銷二金融機關不靈外國辦貨皆由銀行押滙運用靈便流通自易而吾國商界尙無此種辦法以致輪運阻滯並謂吾國貨物如草帽布疋麵粉等項均甚暢銷且南洋土人繁庶生活程度甚低故日本廉價之貨行銷甚廣尙望各業竭力改良以圖擴充云云末由王文典趙鏡清等相繼演講吾國商業不振國貨衰落之原因及亟應研究改良諸端時已鐘鳴六下略飲茶點散會 
[縣敎育會推定職員]  
　　上海縣敎育會於四月二十三日在也是園開常年大會並選舉正副會長兩人職員二十四人嗣又於二十七日由當選各職員復開會議推定職務如下（會長）吳韾（副會長）賈豐臻（評議員兼幹事）書記錢允中楊嘉椿李然白李廷幹金潤章會計丁熙咸姚文枬李宗　朱贇庶務曾鈞賈豊芸曹楝高壽基樊書瑞（評議員）奚敬壵孫惟雄趙徵麟朱瑞基朱光熊何煥其陸松蔭朱煥顧乾元瞿慶普 
[第六區救火分會成立]  
　　上海救火聨合會組織各區救火分會城内地段已經盡分佈置妥洽南市方面則因無相當處所故未成立茲聞南市已劃爲第六區救火分會賃定生議碼頭千姓房屋兩間安設洋龍現正籌欵進行昨日特假南市各商會午後兩時由聨合會主任陸錦麟會　莫子經張樂君及南市各商董等到會共有二十餘人報告開會宗旨並聲明今日爲第六區救火會成立之期彼此提議急籌的欵添置一切救火器具並再推舉正副會長等以便據任該區事務云 
[西人定期賽馬]  
　　旅滬西商春季賽馬之期業經跑馬總會議定於西曆五月八號（卽陰曆四月初七日）星期一開始舉賽 
[許世英由滬往京]  
　　前福建巡按使許世英呈請辭職已由政府命令護軍使李厚基 
兼理許君於交卸篆務後即乘輪來滬住居租界某旅館勾留一星期　乘滬寗火軍轉搭津浦火車晉京 
[點名發餉續誌]  
　　淞滬警廳長徐君本擬於昨日上午親赴南京第一區召集該區所屬各分駐所長警點名慰論發給餉銀適逢陰雨未克守行故 
 
 
 

Page 11

 
 
飭署董警正自行點驗各分所警察則展期派員前往點驗所有餉銀着各該警佐來廳具領以便給發 
[務廳長派員訓勉長警]  
　　淞　警察廳長徐國樑君以現値防務緊迫昨日特委督察長張桂榮赴一二三區各警署傳集長警點名並致訓詞閘北四五兩 
及吳淞六區各警署則委行政科長沈海觀點名訓勉大致以保護地方預杜隠患等語爲主要云 
[奬勵拒絶賄賂之隊士]  
　　　　門陳俊卿家之傭婦陸曹氏於上月間乘主人夫婦出外將聨　梅香誘拐藏匿　取金　金表等物由囑台跳下跌傷足骨送往仁濟醫院醫治嗣因該婦缺乏醫資託其兄曹金山將金　携至大東門内實成銀樓兌得洋一百二十元正欲出門被淞　解察　偵緝隊士金殿臣顧升查見以其形跡可疑上前拘捕　金山見之恐懼顧將所兌之洋如數獻出賄求免究該隊士不元　　拘解警廳司法科訊明移請公廨將陸曹氏提案並派探至常州暫藏匿之婢女梅香提回併争上海地方檢察廳預審起訴訊斷茲警察廳長徐君以該隊士等留心緝捕拒絶繭据繭殊堪嘉尙當各賞給一等奬章以示激勸 
[物腐蟲生]  
　　賃居南市十六舖某酒店樓上之王桂雲前晚聚衆賭博忽有鎭江人劉阿狗自稱大達公司偵探强欲入局口角動蠻將桌上銅元二十餘枚取去王即追上扭住互相毆擊由崗警拘至第一區　詰得王違犯警章飭罰洋五元劉冒充偵探藉端圖詐本擬移廳訊辦姑寛罰洋五元各具甘結交保釋放 
[兩婦爭奪一女]  
　　揚州婦人劉徐氏有一女兒現年十餘歲名蘭英於五歲時被人拐匿無蹤近始偵知被陳湯氏所匿住居小東門外法租界該氏向領不放旋在南市十六舖地方口角由警查見帶至第一區置詰據陳湯氏供前在揚州過繼該女爲義女竲出洋七十元現忽反悔已在法公廨涉訟奉判給我領回該署董警佐因兩造各執一詞飭送警應悮法科訊究 
[提回被人拐賣之鄉女]  
　　鄕女楊小妹邇被無頼邱麗汀誘逃無蹝由其兄楊志高控經上海地方檢察廳將邱查獲訊據供稱小妹與伊私姘已有二年此次由某某等慫恿將小妹帶至奉賢徐里橋地方售於高阿生爲室得價一百二十元是實當經該廳林檢察長備函飭警前赴奉 
賢縣公署請爲協提前日已由該法警將小妹移提到案禀復林廳長諭飭收押候未 
[女子迷路]  
　　迷路女子名小妹妹不知其姓年十四歲由警帶至第一區署詰其姓氏住址則呆若木鷄不發一語奉飭移送警司法科詰明安插 
[母女專事誘拐續紀]  
　　黃阿掌之妻賀氏及公益里王孫氏之女阿大阿二被住居大統路安祥里之王白氏串同其女阿桂誘拐出外由黃扭控四區警署已紀昨報茲經警研訊據白氏供黃妻係被住居老北門内之殷經所拐遂判解送司法笠訊辦 
[拆白黨之罪惡]  
　　拆白黨王春生混名鎭江老三羽黨極衆專事引誘年輕婦女至旅館姦宿然後　其同黨帶往他埠販賣得價瓜分受害者不知凡能聞若輩衣服華美場面　綽因此輕浮婦女易於受愚前日王又勾引住居老北門附近之十七歲女子鮑阿大至旅館姦宿嗣爲女父鮑某所悉控經上海地方檢察廳將王並該女一併提案研訊屬實起訴審判廳判女交乃父領回管朿王着監禁二個月在案嗣經救濟婦孺會偵探何連實查悉王春生前爲誘逃江趙氏之媳江朱氏即金寳當時江趙氏得悉其媳爲鄰婦唐徐氏即二實串由王春生等誘至旅館姦宿數宵後即販賣無蹤當偕懋人陶金氏等投廳禀明林檢察長至押所辨認王春生確係拐逃江朱氏之犯江趙氏即具禀檢察請廳爲併究並盤問伊媳下落林廳長論候提案訊辫 
[夫也不良]  
　　夫兆桂與妻方氏素不和睦稍有口角即肆行兇毆前日又將方氏毆傷後由鄰人代抱不平報告捕房飭探往拘朱已逸去祗將方氏車　法公堂請訊方氏猶不肯供明其夫之兇惡旋有一尼姑投案禀稱小尼半路出家親子兆桂不應將媳婦虐待小尼雖係方外之人不忍坐視故已回家將兒子訓責現在逃避何處　不知悉中西官判方氏暫交捕房帶回醫治候補提朱兆桂到案訊辦 
[女婿控告丈人]  
　　林文藻兩至法公堂控稱前憑張祥麟　連生爲媒聘娶項月亭之女三妹爲室現被捲去値洋四百餘元之衣飾私行沈逸　　　探悉實被項月亭唆使捲逃人亦被伊藏匿請求追究判項交保找尋在案昨又提訊林偕伊胞姊梅新投案據梅新供三妹於未婚前許過張姓爲妻胞弟不知前情以致受愚聘娶成婚後常有私信來往始悉其情今又由弟之舅嫂某氏無意中言及三妹　與某汽車行内之司機人姘識賃屋同居惟不知究住何處項家定必得知况捲去之衣飾均係女子之物請求追究張陶同供爲媒是實私逃之事與民人等毫無干涉項供女兒在林家出外恐民人向伊索人故控民人唆使逃匿爲先發制人之計求察項妻徐氏稱女兒於上年十一月間被梅新兇毆女兒被虐難堪曾用剪刀自戳傷及喉間具控捕房有案可稽現又被毆出外生死未明須求澈查判項等退去候補提司機人及林之　嫂等到案質證核斷 
[雉妓與木匠之交涉]  
　　北京路四百三十一號半門牌雉妓陳阿寳王三寳前晚十時强曳木匠張水牛入院狎游因過索夜度資以致口角陳妓即以張行竊皮袄等詞報捕將張拘入捕房當經捕頭派探劉葆生前往查得實係該妓等揑詞誣竊禀明捕頭飭將兩妓帶入寫字間詰問旋據包探陸桂山禀稱查得張水牛前曾犯竊經公堂訊辦有案捕頭飭將張與兩妓分别押候解送公共公廨訊辦 
[流氓串攫烟土]  
　　流氓盛連生陳三仔陳祥之沈子林陳仁福張羅卿裘阿四等前日在廣東路串攫土販王金言胡海清値洋四百七十六元之烟土逃逸王等即報老閘捕房派探朱阿巧協同西探將盛等七人一併查獲帶入捕房押候解廨訊究 
[混用鉛質小洋]  
　　住居閘北大統路安祥里之李阿生前日在長安路錦華絲廠門前水菓攤上混用鉛質小洋被四區巡警拘入警署解送司法科後又在李身畔搜出四開鉛角十九枚押候究辦 
[工匠跌斷左足]  
　　泥水匠陳生生昨在武昌路建造房屋從高墮地跌斷左足當由工頭舁送同仁醫院請爲醫不治未識能免殘廢否 
[並非因傷致死]  
　　北新涇左近楊家沙鄉人謝玉明前與張阿毛細故起釁將張毆傷未隔數日張即斃命由張家屬控經上海地方審檢廳派員驗明張阿毛受傷後因病身死判令尸屬棺殮候究在案前日午後由端木棻推事官會同宗雲亭檢察官開庭研訊謝玉明供稱張阿毛糾人將小民田中所種蠶荳作踐向之理論反被行兇小民畏懼奔逃張在後追趕自行跌撲受傷與小民無涉端木君曰張阿毛之傷當時驗明確是拳傷今日公判庭上豈容抵賴惟並非因傷身死尙可寛宥傷害罪　然成立遂當庭判處謝玉明四等有期徒刑監禁一年又五個月判畢飭令還押候上訴期滿送監執行 
[行兇被拘]  
　　沈文奎彩堂前日在南京路某號電車上將金順卿兇毆由捕查見一併帶入捕房禀奉捕頭論將沈周二人押候解送公堂訊究 
[莊夥謊報遇盜]  
　　盈大錢莊夥黃子金前日在某銀行收得鈔票洋六百零二元與在逃之黃子玉串通吞沒並至總巡捕房謊報被盜搶刧旋經該莊查悉報告捕房將黃拘押候解公共公廨訊究 
[學徒私刻圖章]  
　　中法藥房已歇畢徒黃招生陳根生因私刻該藥房圖章先後騙取中華眼鏡公司値洋一百四十四元之金絲眼鏡十四副及四　路華英藥房内薄荷油被中法藥房報告捕房前日派　　　陳兩學徒一併拘入總巡捕房押候解　訊究 
[西婦失竊之疑惑]  
　　江西路外圖花店内某面婦失竊値洋二十元之大　一件疑係楊玉鳳所竊於前日稱告總巡捕房　派擇將楊拘押候解公共公所訊核 
[違章打架]  
　　昨有魯阿發順與順在美租界西華得路　素　起覺互相　　由捕一併拘入捕房押候訊理又陸阿金朱林生等在漢　　路毆打亦由巡捕拘入捕房候究 
[施醫給藥之善舉]  
　　近有徐子賢等以西門外一帶貧民較多每遇疾炳大都無力醫治爰特邀集同志在肇周路天佑坊租房組設濟濟慈善會旋醫給藥定陰曆四月初九日開辦請内外各科朱贊之陳　民石金　張鶴鳴諸醫生逢單日午前九時至十二時施醫發給龍票至鼎太和堂藥店取藥聞所需經費均由發起人自籌並不托人募捐以杜流弊云 
[敎會記事三則]  
　　傳道聨會同人因美國靑年會佈道家薄克門博士來滬舉行奮興大會特於禮拜一（今日）午後三時在山東路火鐘下保羅堂集商一切 
　　基督敎會聨合舉行大佈道三星期定於五月一號（今晚）在滬城倫敦會堂法界浸會堂英界慕爾堂三處先行開幕由周亮亭李賴主等主講救世要道每晚八時起至十時止現値各埠不靖避居海上者衆實佈道之良機也 
　　佈道團查經部各員請懷恩堂牧師馮釗光講論經義基督敎協贊會開月會亦邀麥倫書院校長周夢熊演説均於五月一號晚七時半在麥家圈敎堂分别開會 
[氣候報告（上海徐家滙天文臺天氣測候報告）]  
　　已遇者之報告四月二十九日日本中央有猛烈之反旋風中國氣壓　低東京（越南）北部有低度天晴下午六時左右有陣雨海濱有不定之凉風各處有霚三十日上海天雨而有霚凉風由東北轉至西北北日出時氣壓漸升三十日下午四時前二十四小時内上海氣候温度至高六四八至低五七四去年同日至高六三四至低五三六 
　　未來者之推測三十日下午四時三十分預測北京中央天氣似有晴意南部有雷雨 
雜評二 
[實力（訥）]  
　　天下事最後之解决必恃實力無實力而以感情謁停者感情窮而調停無效矣無實力而以權術和解者權術盡而和解無效矣是故感情權術非必一無所用有時或亦能收敷衍之功然究其實際則殊不可恃徒使其事懸懸於危疑之中光陰心力金錢虚擲於不可知之地而不能斬斷糾紛之葛籐也欲斬斷糾紛之葛籐者必自儲備實力始其他这紛紛又安用哉 
[來函]  
　　褚嘉猷來函 
　　啓者不侫自辛亥南歸從未預於時政性成疎懶報章亦罕寓目頃係朋曹走告滬杭各報所登　中此次推舉三閭爲都督曾列賤名不侫實未前知亟合聲明以存其眞褚嘉猷啓 
[楊士煌來函]  
　　敬啓者昨見貴報載有楊士煌赴新考察商務一節按鄙人向寓滬江弟兄輩並無士琦之名且此行爲個人游歷而已合行聲明請賜登來函以昭核實 
 
 
 

Page 12

 
 
[]  
 
 

Page 13

 
 
   
 
 

Page 14

 
 
自由談 
游戯文章 
[讀楊晳子傳仿王荆公讀孟書君傳] [  揚介清]  
　　世皆稱楊晳子善籌安元首以故器之而卒賴其力以興死灰復燃之帝制嗟乎楊晳子特一亡國奴耳豈足以言籌安不然帝制之命令一宣布焉宜可以靖内亂而禦外海尙何至有滇黔之變五國警告哉夫至有滇黔之變五國警告此籌安之所以爲籌危也 
塵餘觚剩 
[鈕大爺（續）] [  劍秋]  
　　是日風勢甚利昫息已越數十里正行間船主忽轉柁直向蘆葦叢雜處駛去遂擱於淺灘上膠不能動少年謂諸人曰君等且避彼將下手矣衆爭匿床下不敢動少年倚窻坐手書一册觀之陽陽如無事俄而艙門闢矣船主躍而入手握利刃目炯炯露兇光見少年大聲叱曰爾勿動動則取汝命少年笑曰爾將何爲船主怒曰窮光蛋何預汝事舉刃欲下少年突起飛一足船主仆刀鏗然而墮船主復騰身欲起少年又飛一足中其胸血自口中出死矣水手聞格鬭聲爭進少年拾刀於手指而謂曰來來鼠輩不怕死敢與鈕大爺比武乎水手聞之皆失色崩角泣告曰某等萬死不知大爺在此願恕微命少年擬刀於其頸曰此後敢再萌異志否皆對曰不敢願聽大爺之命少年乃叱之起曰去休速爲我取女子來賤婢爲虎作倀日來窺探三四次罪亦不可恕也時諸人已續續自牀下出汗流浹背羣向少年致謝少年止之曰君等勿爾且觀吾了此賤婢俄而女至玉容慘白戰栗無人色見船主陳屍於地血液淋漓驚而啼少年呵止之即問船主是爾何人爾何以甘爲其倀女乃泣訴身世謂己本良家子自幼即爲此賊所刧撫爲己女敎以種種窺探客囊之術不從即鞭撻隨之身入樊籠欲逃不得實非出於本心也少年不信女又指李曰君不信請問李老爺（當時凡應試士子船家率以此稱之）妾非屢以眼色囑令警備者耶特監察嚴密不敢明言耳李謂少年曰事誠有之鄙人愚昧誤爲别有用意乃至於此願君恕之諸人亦代爲乞免少年見李與女雅有情愫乃問女曰今惡徒己死汝焭焭弱質將何所歸女不即答目注李者移時少年曰汝願從李老爺乎女埀首至臆脉脉不語少年擲刀笑曰好奸小妮子眼力誠不弱吾當爲汝玉成之李力拒告以家中巳有大婦少年起曰居母固辭彼一無告之女寗有奢望齒之小星之列足矣回顧女曰汝願之乎女嗚咽答曰得見天日爲婢爲妾所不敢辭少年大喜促女拜李亦不復拒受之如禮諸人各向李道賀少年乃撫掌笑曰快事快事今日乃除一巨憨成就一多情眷屬隨取船主屍擲之江中共酒飲船即泝流而上席間李問少年君何以知船主爲盜少年曰勿問船主亦知某爲何如人李曰壯士也少年微笑曰實告君某乃江湖大盜耳衆相顧錯愕少年慰之曰君等勿恐某之初意　欲有所圖謀自入舟中渥承禮是李君又豁達大度以以萍水相遇而有所疑慮吾輩作事當磊磊落落人旣推誠相待而我復陰蓄不利其人之心非夫也初擬至鎭江登岸繼見此輩皆非善類眉宇間隠　殺氣知君等必遭毒手　聞其隱語益信遂决意除之以報數日來拳拳欵待之雅意今元兇已死矣諸君可高枕而臥某當親送至石頭城下也衆咸起謝於是劇飲甚驩越日船抵水西門外李與女及諸人皆登岸少年乃貨其船得五百金以三百金爲女匲貲以二百金分給諸水手勉令改行爲善已則一無所取向李告别李挽留之不得肘雨蓋背靑布袱掉頭逕去李是科領鄉薦女至今尙在 
海外摭奇 
[細菌燈] [  雲鶴]  
　　懊國莫利希博士研究發光細菌之專家也嘗以大玻璃（即化學用之燒瓶）培育此種細菌久之繁殖極盛而發光輝煌無異燈火且光力頗强即在距此丈許之處尙能辨寒暑表之刻度若在黑夜則耀光能映及六十步外幾與電燈相彷彿博士謂以此種燈光用諸火藥工場可免因火藥引火而生爆發之危云 
[蚊脂]  
　　蚊脂蟻汗舊俗所斥爲烏有者也然　時達飛拿孟氏曾聚集　　蟲十四萬匹（係來集於電燈而被捕者其重凡十二瓦）用辨蘇恩抽出其脂得褐色惡臭之半圓體物厥後氏因不能繼續研究擱置經年脂遂酸化而乾着容器周圍作假漆狀復行分析測得中含臘狀物質達百分之十故知蚊脂之質必近於臘 
[小蛾騒擾各商罷市]  
　　燈火周圍常有小蟲纏繞雖屬可厭究無損害乃前年美國費府竟囡小蛾叢集蔓山遍野途爲之塞交通被阻各商罷市所受損失達數十萬金詢奇聞也 
[偉人與母齡]  
　　可倫氏謂母齡三十五歲時所產小兒最爲强健緣其時精力方剛也又有佛丁克氏者就近二百年中偉人七十五人考其誕生時之母齡則槪在二十四至二十八歲之中間由此可知壯年產子不僅肉體强健卽精神上亦恒較優勝也 
詩選 
[答劉三] [  鵷雛]  
　　去歲盡十餘日復止海上因得誦所作酒悲旣結深要遂陳差非祈死之戴逵迺乞淵明之生挽得詩一歎聊復云云短世焉須惜薄名頻年誓墓仍遐征餘生祗覺風流盡小飲猶能感慨并歷歷肺肝圍獨坐沉沉燈火動徵醒結鄰倘傍要離塜應説求田計未輕 
[除夕簡楚傖匪石兼懷亞子子美] [  人]  
　　微吟正藉諸君共薄醉殊辜一月留差喜冰姿能驚座稍憐暝色欲侵樓吳江楓長春初入白下霜多涕未收何似參軍髯自好祗將爛熳答春游 
詞選 
[月下笛月當頭夜與匪石中冷聨句] [  白中疉]  
　　疉鼓催人橫琴佇夜新寒愁沍（中疉）天高尺五捲晶簾挽雲住匪石）霓裳不信姮娥老還暗妬嬋娟靑女（中冷）問一年幾見山河影事總付尊爼（中疉）眉嫵銷魂處記露冷風淸　欄初度（匪石）南飛凍雀今宵飄泊何許指頭佛説無量刧渾未覺珠光太露（中冷）怕醉後舉杯難邀得枯蟾涙注（中疉） 
自由談屑[  鵷雛]  
　　廉恥之道喪則倒行逆施無所不至其初亦未嘗不稍欲爲邊幅計也堤防一潰亦曰晚蓋無從耳 
道德砥礪者可欺以其方暴烈橫行者可弭之以利一則過一則不及合此二種之人以趨一途宜其萬事之鑿枘也 
[小説俠情小説紅蘩蕗别傳] [  天虚我生]  
　　第三十四章 
　　此時門房獄之守兵室中乃有二人密語一曰吾友今事如何矣則有一人答曰以吾度之不久即當完全告其成功前一人曰如何吾固謂此獨不能久耐也其人曰但汝不謂英國之人至忍耐無比豈能遽吐其實其一人笑曰汝誤矣彼雖堅忍但逐漸之磨折實較毒刑爲尤甚彼亦肉軀豈能久耐於是二人皆縱聲格格而笑循聲以聽則海龍與舒勿林也其時已過夜半海龍方視白拉根内而出遂與舒勿林相遇乃佇立小語舒勿林此時意氣至高自謂彈指間即不難自紅蘩蕗口中得太子消息故其語亦帶驕音旣而舒勿林忽低聲曰然則此事何不即於今夜了之海龍曰吾意亦復如是特吾殊無法啓其扃耳舒勿林曰汝謂此英人之齒堅耶汝果以全權授我我必有術足以令其發言海龍曰然則一任君爲之蓋此强項吾實以無法可以治之舒勿林聞語不禁微哆其唇視爲鄙夷之色在舒勿林心中實恨不以其一已之意見處治紅蘩蕗初不須海龍爲助則其見功或且較此爲速然而今茲之舒勿林已不如在蒲龍時之備受共　國家信用凡事乃轉不得不依賴海龍而行在理民國制度凡有奸細被獲處决不得出三日今紅蘩蕗被囚竟至十六日之久乃大動一般人之公憤昨日之夜海龍觀劇於國家戲園坐甫定即聞有一種喧噪之聲直破空氣而至詰問海龍彼英人紅蘩蕗何故尙留不殺爾時舒勿林亦在座目見羣情汹然大有攻擊海龍之狀知紅蘩蕗實巳不可更留然遽殺之則太子之秘密又將不得唯此之故乃夤夜來見海龍擬親自一爲審鞫此事海龍雖不願但深知此事實非己所能辦乃不得不勉强允諾 
 
 
 

Page 15

 
 
   
 
 

Page 16

 
 
   
 
