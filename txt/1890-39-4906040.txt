# 1890 - 39 - 4906040

 

Page 1

 
 
[二百十五畫報吿白] [  點石齋啓]  
南洋之星亞厘珊都海島爲人跡罕至之處去冬有輪船經此見有日本男婦三人支帪而棲　泉而飮禽魚鮮果取食無窮居之甚樂問之其人云係前年航海飄流至此者勸之歸亦弗肯觀其遺世獨立頗有上古井鑿耕田之槪雖謂桃花源裏不復有人家耶今繪爲圖以供衆覽准於二十六日出售此佈 
[賑物求售] [  申報館恊振所謹啓]  
本舘自籌辦賑捐以來屢承諸善士以書籍　奇助賑商泉分惠威　五中現辭積有猞猁狲袍套統各一襲　原文鈔十部金　經墨賤一部刻　壽字中堂一軸六書通二部歴代名人　譜三部經藝五美六部歲朝圖一軸泰西美談一部津門雜記一部石印七十二家評註楚辭一百册　　堂詩文全集十一部石印求治管見七百册聖教序一張玄秘塔一張皇甫府君碑一張多寶塔一張郭家廟一張象牙笏版一塊　九兩重木刻　鑑易知錄全部自來柄時辰裘一枚木版列國志一部玳瑁邊眼　一副蘇州府學義田記黃州竹樓記普濟禪院碑銘文宣王廟記大千里饒一个錢吉生士女立軸一副大學中庸木板全付伏望諸君子慷慨解囊速臨購取庶幾楊枝一滴得以　遍蒼生乎 
[觀招商局新裕輪船記]  
同鄉俞小坡司馬造皋廡而問日招商局近日新增一船名日新裕亦聞之乎余日此早見諸日報烏得不聞俞君日其船乃購自英國頗極精美亦曾見之否余日未也中國自設招商之局輪船之往來於南北洋日益加多必欲每輪而見之則卽招商局中人亦未必能之况我輩哉俞君日某日當泊碼頭其船中買辦爲陸君雨生爲吾浙之湖州南潯人與僕有金蘭誼前在海晏輪船曾與醇邸差使供奉頗稱周到嗣在豐順諸事亦措置裕如今主理新裕船如欲往觀則亦陸君之所願也余日唯唯庚寅新正二十有三日其船已泊金利源碼頭船中收拾大致楚楚俞君以馬車至邀余偕行日陸君已候於船矣登車遂發馳至新開河橋適在修墊乃迂道由城河浜橋上繞出金利源碼頭見所泊招商局各輪船皆煥然一新齊臻臻寄椗於碼頭頗爲壯觀盖應修者修應漆者漆以待開河之時爭馳而北也旣而遙見一船較他船尤巨俞君指謂余日此卽新裕船也車行漸近但見旗幟高颺船身雄壯氣象與衆不同旣至俞君前導余從之而登陸君一見握手喜甚揖至官艙稍坐所坐處設炕列椅如花廳而爽亢明亮則過之時來觀新船者中西人出入甚夥陸君一一酬應幾如山陰道上應接不暇旋招總管機器西人導余周歴上下前後上至艙面則亦與他船不相上下惟風管較他船爲多計自鷁首以至舵尾長英尺二百五十尺左舷至右舷寛英尺三十六尺其大已可想見船中約有中國官船六間皆精潔無比上艙之房則二十四間大艙之房十八間每間皆有風筒故尤爲爽氣散鋪百數十處共可搭客四五百人裝貨約可一千餘墩可謂大之極矣而每點鐘可以行十四諾脱約中國海里五十里左右則又速之至也近來大沽口水勢頗淺淤泥日積未聞有濬治之舉輪船抵沽往往不能逕入口内必須駁貨盤人諸多　折今新裕船空船吃水僅八尺有奇卽使滿載亦不難鼓輪直入初無濡滯之慮是亦一快事也周視旣畢導入機器艙歴鐵梯四層西人以棉紗一塊分給同往之人恐新船欄杆等處不免油污客手因隨之行至一處一一指示余遊輪船已屢而機器艙則從未暢遊惟先時董紫珊太守所製混初船曾一見之他未之見也因詳閲而細問之其機乃單輪極爲堅固而更靈巧詢有馬力一千五百匹其力可謂巨矣機上懸表頗多皆所以騐火力水力風力以及上下關照之用其式大小不一機器之旁又有小機器一座詢之則云用以吸水者一旁則有如鐵箱者上連艙面箱之旁摺鐵葉如帆詢之知係風箱名之日自來風蓋船上各房間所設之風筒所以使之爽氣者皆此物爲之其風正從此而出也陸君云此係新式爲此船所獨步他船未之見也西人見余詳問亦頗樂爲之吿有黑暗處則燃燈以照之復以手捩輪使之旋轉者數四又欲導余入司火之處則衣服太厚不得輕身而進遂止不行辭西人仍由鐵梯而上每至梯輙側其身始可行乃歎華服之不宜於此等處而西人之益形便利也陸君引余至大餐房進茶點是處尤爲亮爽精潔余顧而樂之舉甌謂陸君日此船之隹處在乎吃水淺而裝載多以此行於北洋吾知招商局之生意必更蒸蒸日上吾予先時在海晏豐順於北洋事宜久已熟諳今復管理此船則所謂駕輕就熟自然無往不利不待鄙人祝頌乃余所尤爲心服者則招商局總辦之調度有方知人善任也夫知大沽水淺他船不得逕入而特購此等淺水輪船以往來北洋行旅聞之未有不深爲欣喜者而又以有其船必更得其人於是舉吾予以當其任若網在網有條不紊總辦之善於調度如此而謂招商局有不日新月異　利無疆者乎是則中國一大可喜之事當爲秉筆以記之陸君猶謙讓未遑而余與俞君行矣馳至靜安寺一轉回寓而作此記光緖十六年正月下澣高昌寒食生識 
[本舘接奉電音]  
　　昨由京友電傅上諭三道敬謹譯登○正月二十四日奉上諭英廉等奏循　請撥欵項一摺據稱現在恭備要差籌備庫仔欵不敷　由直藩庫撥銀一萬二千兩迅卽委解等語着直總督飭司照案撥給以應要需欽此同日奉上諭溥齡等奏請飭撥款項一摺據稱現在恭辦要差永濟庫無欵可　請由直藩庫撥銀一萬五千兩於二月十五日以前委解等語着直隸總督飭司如數撥給以　要需欽此同日奉上諭直隸承德府知府員缺着啓紹補授欽此 
[嘉言讜論]  
　　大挑教諭陳廣文景韶閩中篤學士也孜孜爲善於拯嬰之事尤加意焉督辦省會育嬰總局陳子良封翁深爲器重延董其事廣文始在西關外甘蔗鄉設局後推廣西鄉一帶如大湖俟官巿關源裏穆源各墩均以次設局南鄉如尙幹等處爲著名猛鄉沈溺嬰孩弛禁已久經廣文次第舉辦遠至馬江長柴邑皆有分局數年以來活孩不可以數計閩俗女忌屬虎如遇寅年溺女尤多廣文著有論說洋洋數百言黏禀督轅懇請給示曉諭卞頌臣制軍批其禀尾略云覽禀具見樂善不倦抄呈女忌屬虎說亦甚透澈請頒告示候照繕發今將廣文所著辨女忌屬虎說照錄於下以廣流傅閩俗寅年生女忌其屬虎也輒溺殺之積習相沿何其愚也請詳悉爲之辨案十二支本十二時辰之名卽天之十二次舍也以配歲星所在也以配月斗枘所指也爾雅太歲在寅曰攝提格攝提東方之星主生物故名 
 
 

Page 2

 
 
釋名寅演也演生物也夏止建寅爲人統日人生於寅是故寅也者於時爲春於行爲木於方爲東其義爲人其德爲仁其用爲生地支中之最美者也以十二支配十二禽古無是義説起於王充論衡意亦取五行相配其云寅木也其禽虎也盖木生於山虎亦生於山故屬之丑土也牛從坤爲土畜亥水也豬從坎爲水畜猶斯義耳且卽以虎論虎之猛可服故周禮有服不氏騶虞日虎也不食生物不履生草故虎亦稱義獸彼馬之别種日駁良虎豹夫且猛於虎蛇之毒犬之猘皆能禍人者不之忌忌虎何爲夫鼠貪而犬愚猴淫而豕躁今生於子戍申亥者性不必相肖也獨疑於寅生而虎日哉卽詢之星家推命亦未聞以虎爲嫌也今寅年之女乃以虎而溺之噫騃甚矣苟持人與虎較必日虎暴人仁矣雖然虎之暴而未嘗噬子吾則謂其虎而入人之仁而忍於殺兇吾則謂其人而虎則是子之虎其禍人也不必然親之虎其殺兒甚可痛也不觀吾閩之搢紳大夫家恒屬虎而多福者乎其生於寅年寅時者則有封翁孝廉沈丹林先生諱廷楓德配林夫人宫傅文忠公之妹宫傅文肅公之母也其生於寅年者則有安徽毫州知州進士曾蔚巖先生諱元兩德配蔡夫人江蘇知縣孝廉蔡日華先生之女陝西候補道進士曉滄諱兆熬之母今太史幼滄名宗彥之祖母也又封翁何鋭齋先生德配林恭人廣文孝廉薇臣公之女今運　銜甘肅知縣進士何翊卿名履亨之母也又截取知縣孝廉鄭升侯封翁德配劉恭人孝廉東圃之女甘肅知縣孝廉幼升公之母今刑部主政進士籛　閣中書進士籌之祖母也又江西知縣進士黃瑞庭先生德配林安人數世家者皆夫婦齊眉子孫顯達飭舉二三餘可槪矣世之不屬虎而不幸者又可勝數哉誠能力剖此惑無論何年生女皆一一留育固仁人君子之用心其不願留有者當卽抱送到局南鄉則中歧營前尙幹西鄉則甘蔗侯官市竹崎奎石林柄皆有局所長樂則縣局旣立各都分局亦以次添設孩至本局必加衣寄哺妥覓良家給憑爲媳或遣丁抱送省會育嬰堂收育在在矢誠保護務期萬全各鄉樂善諸君子幸將此文闡明傅吿俾愚夫愚婦共破愚圃庶使梟獍洗心虎狼廻慮行見陰陽順軌怨曠胥平煕熙赤子遊國家浩湯之天喁喁芸生拜列憲撫綏之賜詎不上召天和而永膺多福哉 
[土棍就擒]  
　　著名地棍林海棠閩省尙幹鄉人也性兇悍善拳擊姦淫邪盜無惡不作案積如山前曾逮案被其脱逃仍不改行去年冬間胆敢　黨在灣辦角浦口各處攔江截搶擄人勒贖某甲之妻被其姦拐在家日夜淫宿其夫前往查訪被其偵知綑回已家繫於臥房諸般凌辱使甲敢怒而不敢言其平日作事兇惡大率類此現經盧大令出有賞格會同管弁購線拿獲將姦婦及子併解到案大令連訊兩堂林甚刁狡不肯吐實姦婦某氏年紀尙輕拱認一二大令喝掌嘴只二十下又驚又痛始供有孕大令憐之暫緩施刑其子供曾搶某舟糖四担母親亦在塲林仍不供認喝用重册倔强如故是眞地棍中之尤無忌憚者也現聞有林犬唐亦係著匪拘獲到案尙未訊辦除暴所以安良盧大令能認眞辦理眞八閩蒼生之慈父母也 
[蘇省官話]  
　　江寍布政使許仙屏方伯三年任滿應照例入覲兩江爵督憲曾官太保以方伯有經手事件未淸奏留兩月然後交卸昨傅得江藩篆以蘇臬劉景韓廉訪署理蘇臬篆以現任江南鹽巡道馮觀察應壽署理然尙未見明文也 
[減成收租]  
　　蘇省業户以上年租米顆粒無收現議設立收租局禀請藩憲出示通衢統減五成然所收仍屬寥寥蓋各鄉農去歲卽有盈餘已花費殆盡故收租之説恐終成畫餅也 
[京江燈景]  
　　京口北岸六七濠一帶居人每於元宵前後迎賽龍燈今歲依舊迎賽龍燈外繼以高蹻裝扮各種戱劇九光十彩悦目賞心茶擔一項陳設珍奇如入五都之市令人自不暇賞另有所謂堆羅漢者一人肩上站立三人三人肩上又立兩人層累而上共有十數人而最下一人仍能往來行走不失故步可謂力大於身矣南北居人扶老携幼相率往觀頗爲熱閙又鎭江山巷後回民某甲創立澄會别出心裁以紙糊成棺材一具棺前一婦手持巨斧棺後一人散髪披肩作劈　狀繼以各種傘扇嗚鑼擊鼓熱閙非常行至山巷内大街該處居人見之以爲新歲賞取吉利不應紥成不祥之物上前理論甲等不服遂動干戈正在拳脚交加幸有老叟出爲勸解并令甲換扮蕩湖船庶使見者皆大歡喜免致鷸蚌相爭云 
[龍燈肇事]  
　　揚州訪事人云上元佳節新月二分好事者每迎賽龍燈以相娛樂落燈之夕竟有十餘起之多鬥巧爭奇各分黨羽有某甲之燈與某乙之燈相遇習俗以先讓者爲弱以致彼此相持不下始而口角繼竟揮拳迫經和事老解開而龍甲龍鱗早已乘風飛去矣有某姓龍燈迎至某妓寮盤舞移時向索蠟炬妓靳而不與龍夫大怒與蝦兵蟹將爲難妓亦糾集多人與之對敵龍夫始懼而奔散又有某姓者紥成鱗之而模樣口稱送子金龍遍向各店募取　費各店心滋不悦略與齟齬事爲地方官曁保甲局訪聞立傅各處坊保一律諭禁有識者咸謂防患未然頗爲周摯然有葉公之好者則不免垂頭少興矣 
[客舟被刼]  
　　嘉興北門内大街申天寳銀樓小主人日前乘舟赴濮院鎭家中行至余涇溚突遇盜船兩艘詭稱係查私鹽者十餘人一躍　過不由分説遽將物件搜搶計被刦去洋八元時辰表一隻大手袍套一副零用錢數百事主因爲數不多遂未　案然亦可見行路之難矣 
[吳山隹話]  
　　上燈節雲凈天空月明星爛靑龍勝會自上下城廂周行幾徧花開銀火照徹通衢聲振金鑼閙成夜市見尾一盤旋而首尾緾聨有甲有鱗一潛躍　鱗甲生勳當　則明珠一顆滚滚而來結尾則綵繫雙全飄飄欲舞更有春回萬象紥彩亨而形色俱鮮雲隠入仙戱妙墨而鬚眉畢露兒童爭看珠箔初飄婦女偕來衣　欲惹誠昇平之點綴省會之勝游也○八旗駐防因慶賀皇后千秋聖節在梅靑院傅班演戱三日合城人民觀看者熙熙然如登春臺無不頌皇恩浩蕩也○男女班唱戱本干例禁杭城新到脚色名震一時薦橋某公館因賀燈節開演堂戱妙舞淸歌通宵達旦聽者忘倦見者消魂恐繼起者尙不乏人也 
[臺撫告示]  
　　太子少保頭品頂戴兵部侍郎兼都察院右副都御史巡撫福建臺灣等處地方提督軍務兼理糧餉海關學政一等男劉爲示諭事據稽查委員袁守懹忠呈送各營病勇各摺請給飯食等情查勇丁偶患疾病調理卽可痊俞　或病至沉重臺北現有官醫局儘可移送就醫該營哨痛癢相關所應隨時查騐加意體卹何以勇丁一經患病便卽驅令出　致使道路流離死無棺木該營哨于心何忍現查摺開病勇五十一名捷定兩軍多至十分之八除飭該統領查明各該營哨先行申飭外以後各營勇　患病該營哨如再不能容留任意驅逐准由該勇丁來轅控告果係營官知情驅逐者卽將營官叅辦哨官重責一千棚頭正法法不寛貸合行示諭爲此示仰各營勇丁一體遵照毋違特示 
[寗郡官陽紀事]  
　　寗紹台道吳福茨觀察晉省賀年於十九日回署○浙江巡撫崧振靑中丞將次節臨寍郡鄞縣徐邑尊嚴飭工房將察院修理一新以便節麾暫駐隨探得中丞筮期二月初六日出轅先赴紹興然後至寍波大閲云 
[天下第二橋]  
　　前報紀英法兩國接壤處海中擬設一大橋俾得往來利便云云兹聞東西兩半球毗連處亦擬建大橋以相連屬具橋東堍在俄國雱利哥海峽西堍在西比利亞埃藍司揩其海峽最狹處量之相隔六十英里以上中央有一島嶼以鐵橋贯之其島如心中一點墨説者謂是橋大小與英法兩國所建相同惟長知稍遜然亦不失爲天下第二橋云 
 
 

Page 3

 
 
[續獲盜犯]  
　　盜犯王金標等糾衆行刼蘇省香橙并某姓家由總捕廳惠司馬飭差拿獲訊得尙有李大發等逃匿在滬遂　領哨曹錫榮購線緝拿昨日午前曹偕夥李雲行經英界石路中驀與李遇當卽知照英讞署捕役趙金帮同拿獲解送公堂蔡太守命押候飭差恊同移解蘇省歸案究辦 
[吞烟斃命]  
　　前日下午有甲乙丙三人舁送某丁在路行走巡街捕見而疑之上前盤詰不料甲乙丙等棄丁　逃該捕無奈將丁舁至捕房察丁情狀似係吞烟巡捕頭命包探何瑞福將丁送交仁濟醫院請爲救治逾時斃命須傅地保查明死者有無　屬再行核辦 
[情天魔障]  
　　戚司務者向住法界褚家橋縫衣度日有一子一女子名雲記又名朝良係色中餓鬼且有賭癖每日設計害人入其彀中無不懹恨知滬上不能存身乃於二年前携眷往寗波貨屋一椽依舊靠賭爲生稍有積蓄女名阿玉早年許配木匠董某爲妻女姿色妖冶性格風流與鄰右某甲有私因念奸合鴦鴛終非久計遂於去秋將室中衣飾席捲一空隨甲逃遁織女渡河支機有石結璘奔月斫柱無人自以爲無事矣不料被董偵知雙雙拘獲初送英界公堂繼而移縣收禁及至年終中始具保開釋女由董某領回管束無如蕩婦心情如石難轉董知無計攝伏遂央人賣與馬姓妓院得價洋三百數十餘元甲知之一縷情絲如春蠶之自縛欲入妓院探望則被鴇婦所阻由是另生一計誘戚司務來申告以爾女墮入烟花未免玷辱家聲爲今之計自須出洋贖身方免遺臭戚允貼洋五十元其餘任甲辦理甲以爲數不敷向戚大肆咆哮在法租界口角適巡街西捕至甲等見勢不佳遂各罷鬥經人商妥冩信至寗波邀戚子來申料理未知以後如何也 
[縣案彚錄]  
　　昨報死紀王氏將丈夫抬赴上海縣求請騐傷一節前晚經帮審姿員陳伯葵明府升堂訊究王氏稱小姑自幼許配與陳姓爲童　媳去年翁姑相繼病歿爲兄嫂所不容時遭毆辱前日小姑哭泣回家言被夫兄季春痛毆丈夫阿春卽往陳家問其因向啓　季春一味恃强將丈夫毆辱昨日又將丈夫拉往浦東兇毆以致頭面受傷叩求究辦明府飭仵作騐明阿春受傷甚微並無妨礙着令自行邀同親戚理處不明再行具詞呈候提訊○前日有趙東全投縣喊控寡媳沈氏不守婦道違訓犯上等情經帮審委員陳伯葵明府訊究趙稱媳婦沈氏守寡在家日前小的因病臥床喚媳取物不應立卽央人找尋方知在隔浜母家旋經小的訪悉有不喘事病痊後向媳父沈阿華評理遭沈辱駡氣忿回家將家中衣服什物查檢不料已被沈氏潛連一空向之詢問媳竟恃强將小的毆打爲此情急投案喊控叩求提究明府着明白具詞呈候提訊○　楊氏控屠雲鶴誘姦養媳馬氏一案經裴邑尊將馬氏交楊氏領回楊氏復至某公舘吵閙經邑尊傅案訊押前日經帮審委員陳伯葵明府升堂訊究諭以毋再胡閙本委從寛釋爾出外楊氏稱不願出外仍求管押明府一再申斥仍令開釋 
[英界公堂瑣案]  
　　華捕稱在坭城外斜橋地方梭巡見張阿生騎馬東撞西歪碰壤吳德文所駕之馬車立卽拘張突有陸永發到來勸解謂馬車當着張賠修毋須拉至捕房我答以不能專主陸卽與我忿爭扭至附近王家庫捕房轉解新巡捕房陸尙逞蠻至被拉脱號衣鈕扣今特送案吳德文申訴前情升稱　修馬車需洋五元張阿生供爲堂倌借友人之馬暫騎不諳控馭以致碰撞陸永發供種花園餬口見巡捕拘張阿生代爲解勸不敢毆捕蔡太守問爾與張阿生認識耶答稱不認識太守謂旣不認識何必代爲解勸判張阿生繳修理馬車洋五元外再與陸永發各罰洋二元撥充醫院經費○包探顧阿六稱錢周氏投捕房訴稱被藩阿旺行竊銅鍋一隻由二百二十五號華捕拘潘被潘用鐵鑿亂戳該捕慌忙避讓手指已受傷藩又自刺喉間赶急阻住業已帶傷拘至捕房由我吊到原贓被質錢五百文一日用罄解案請究錢周氏申訴前困二百二十五號華捕禀請騐傷藩阿旺供與該底姘識花錢不少現在因有急需借銅鍋質錢詎被報竊忿極自刺蔡太守得供之下謂該氏與潘事屬暗昧毋庸深究惟不應戳傷華捕判押二十一天以儆銅鍋交該氏領去○天冿人劉寳浦稱開鞋　雇用顧星盤金星州爲夥業已停歇現查得鋪中共少鞋子六十雙去歲底顧向人借洋二十元亦立借票盖我鋪圖章尙未了結到顧處蔡看顧從後門遁出爲此報捕　金星州一併拘案請究顧星盤供曾借洋二十元已還十五元又劃付洋五元票已掣銷至鋪内如何失鞋我不知情劉來時適我要將衣質錢見面不雅故從後門走出並非逃遁金星州供在鋪司帪失鞋之事毫不知情蔡太守問顧金二人均有荐保否顧稱我由劉之子　我爲夥並無薦保金稱我有荐保太守謂原告疑竊毫無証據碍難追究飭將顧交保金開釋俟查明實情再核○捕役趙金包探王阿二稱奉上海縣諭移提賭犯同至虹口地方拿獲馬四賈福奎尤阿金顧坤榮鄭嘉榮等馬賈二人係縣票上有名之人尤阿金等在賭塲附近拿獲馬四供江北人做小工的不敢犯賭賈福奎供開烟館從未犯賭尤阿金供做小工的路經該處被拘顧坤榮供開烟舘不敢賭愽鄭嘉榮供在火藥局生理不敢賭錢蔡太守商之賈副領事以馬賈二人係由上海縣移提自應送縣究辦尤顧鄭三人交保○鄧周氏稱開妓院有張小寳欠洋私逃查被熟客張少白與童金生領去藏匿爲此報捕拘案請究張少白供與妓相識如何逃遁我不知情童金生供平空被誣尙求明察蔡太守以該氏所控尙無憑據飭將張童二人交保俟查明核辦 
[法捕房瑣事]  
　　東洋車夫李希正專向酒醉洋人身畔攫物偷洋疉經犯案昨日叔祖母向李索取被租李適在鴻義園啜茗與其同儕高談闊論見嫗至怒謂老物不應在此索欠始則厲聲詈駡繼竟奉以老拳衆人咸抱不平李知公論難逃始行釋手飛奔而逸嫗有子李成壽聞信赶來將嫗抬回旋至捕房控告捕頭諭以不論何時遇見李希正卽行送捕房定當究辦○開車寓之江北人李眞富前日向車夫某甲索取舊欠互相爭論適有是處流氓金魁並山東小和等出頭覇阻謂李不應在此處胡閙遽批其頰俄而拳脚交加適巡捕至該流氓誣李搶車上照會當解八仙橋捕房管押昨晨解至大自嗚鐘備捕頭詰得兩造各有不盡不實釋放出外着候堂期自投公堂伸訴○某甲前夜至恒德典當弄内花烟間出洋半元事畢出門摸索袋内少洋一元卽向烟妓索討該妓身畔磪有洋一元稱是已物以甲有意拆梢當卽嗚捕將申扭送捕房備捕頭詰問原委以甲洋有圖章妓洋無之藏袋日久擦得光亮其爲妓物無疑命退出不准追還申執定要洋捕頭着押候解案請究 
[更正]  
　　廿五日本報英公堂瑣案内老廣和洋行專售各種洋酒云云兹悉實係正廣和非老廣和也合亟更正以昭信實 
[痌瘝在抱]  
　　本館恊賑所昨接江西南昌府署集腋堂來函云接到江浙春賑捐册載誦大啓具徵胞與爲懹願存宏濟私衷欽偑未可言宣弟等彈鋏爲家阮囊是愧竊慕先生之德意爰集吾輩以諏諮咸以飢餒堪矜詎獨酒食是務因之公同商議節省年節酒席英洋四十元卽以輸捐用襄善舉云云本館祗領之餘當卽掣付收條并綴數語以揚諸君子之大德焉 
[駿惠頻來]  
　　頃奉到四川何大善士湘平銀十兩合見規銀十兩零五錢三分五釐樂助敝堂醫藥之資又王式翁交來周浦夏大善士續助施粥米十石遵照拜領欽佩奚如竊以醫藥救病施粥療飢方今各處災荒來申災黎貧民謀食求生　形鵠面瘡痍滿目敝堂施醫藥設粥廠早經開辦惟是經費愈繁深虞竭蹶乃蒙不以萬里之遙情殷接濟疉助粥米加惠飢黎兩大善士之好行其德久而彌篤將見護褔降祥可操左劵特死報章謹申謝悃 
[大日本校訂縮刻大藏經緣起]  
　　夫佛經之繙譯自漢魏至隋唐經律論大備而未有一定詮次唐太宗開元十年沙門智昇著開元釋 
 
 

Page 4

 
 
教目錄二十卷詮次經律論及諸師撰述五千四十八卷以千字文定函號是大藏定數之始也爾來歴朝大藏詮次以開元錄爲模範嗚呼漢明之夢感一動五千餘卷遂傅宇内王侯士庶書冩鏤刻以莊嚴其福慧宋元之間官私刻板其多及二十餘副云而罹元末兵燹悉歸灰塵至明　有南北二藏南藏者太祖所刻在於南京官庫北藏者太宗所刻藏於北京城中是以得之亦不容易也浙之武林更刻方册大藏無　而其板亦湮滅萬曆　間有密藏禪師者發願刻方册大藏普募緇素無不響應紫柏憨山等碩德爲之羽翼陸光祖馮關之等諸宰官爲之賛成其募緣疏成實萬曆十四年而創刻於五臺在十七年矣無何藏師匿迹而去代之總事者爲余幻禪師師亦尋遷化始與藏師與事者四十人至萬曆二十九年其人存没半而其刻未能半云蓋全藏终功不知在何歲也辛苦勤勞亦可想矣爾　海内緇素得閲大藏是密藏師之賜也舶載於本邦頗多鐵眼禪師所翻刻亦此本也惜哉其所見止南北宋元四本其校訊非不詳密古本不存無對校誤脱之由我邦星統一系萬世不易欽明天皇朝佛教東　遂以篤敬三寳爲憲法列聖群臣護法之迹昭昭於正史是以書冩之大藏或鎭巨刹或納神庫千有餘年之古冩本現今存在亦不少矣雖至後代朝廷屢行冩經之事堀川天皇嘉保三年三月十八日令僧俗一萬人一日冩一切經見於中右記順德天皇建曆元年四月廿三日以一萬五千僧一日冩一切經見於一代要記而刻藏之事以堀川天皇康和四年三月刻一切經云云見於園大曆爲始世間今不存其本寛永年間大將軍德川家光公令天海僧止刻活宇大藏經自寛永十年三月十七日始至慶安四年三月十七日歴十二年終其功全部六千三百二十　卷所印刷千四百五十三部云具活字之經今猶存於寛永寺寛文年問鐵眼禪師翻刻明藏六千七百七十一卷至於今陸續印刷流布海内然上來刻本未盡校訂世以爲憾寳永年間京師獅子谷忍溦上人嘗發疑於明藏及閲高麗藏大有所得於是更發對校大藏願一日奮然日大厦之顚一木何支今也發見明藏之誤脱而校訂之在一身何堪不如與衆謀之乃寄書于三緣山増上寺招致同志者十餘人於獅子谷始從事對校然建仁寺有藏規不許出於閫外會近衛基熙公大感忍溦上人有此舉特諭建仁寺令許上　所請實寳永三年丙戍　是歲一月起業至七年四月竣其功校凡三次每次換人遇有異同則註於行間故獅子谷所藏明本卽是宛然高麗大藏也及文政九年丙戍越前丹生北郡絲生鄉凈勝守主順惠上人就建仁寺校讐明藏鳥其所缺五百卷補焉歴十一年其業始成此本今在增上寺昔者高麗國王歸依佛法慨嘆支那大藏屢經改刻誤謬甚多徧聚宋朝官板及本國所傅國前本國後本中本丹本東本北本舊宋本等使大德校正之刻以傅四方是麗藏所以勝他本也而彼板亦久亡今則其經亦無存云我邦之麗藏可謂天下至寳也聞建仁寺麗本其寺第百九十世永嵩禪師欲修堂宇募緣彼土之日所齎歸也天保八年丁酉九月廿六日罹災今則僅仔四十九卷由是觀之麗本全存者獨止増上寺所藏乎本寺三大藏者天檀越征彝大將軍德川家康公所寄附也高麗藏六千四百六十七卷舊爲大和國忍辱山圓成寺所藏傅云後土御門天皇文明年間寺主榮弘所請慶長十四年大將軍與食邑百五十石請之宋藏五千七百十四卷宋理宗嘉熙三年安吉州思溪法寳資福寺所重彫舊爲近江國伊香郡菅山寺所藏傅云後宇多天皇建治元年乙亥寺主專曉所請慶長十八年大將軍以食邑五十石及山林請之元藏五千三百九十七卷元順宗至元二十七年杭州路餘杭縣白雲山大普寍寺以思溪福州一本所校刻舊爲伊豆國走湯山修禪寺所藏慶長十五年大將軍與食邑四十石請之寳希世之珍尤當秘惜嗚呼昔時傅道之龍象願力深重冐流沙熱風凌南海激浪支竺之間來往不絶梵士經卷無所齎而支那歴朝王臣盡力財於翻譯事業崇敬之至其成功之偉固非思童所及也本邦諸師奉勑求法支那也所請來本則官府保護是以梵漢旣佚者今猶存於本邦蓋諸佛菩薩願力所聚天龍八部冥護所加被孰其不仰之乎哉曩緇素相謀設弘教書院創四藏對校事自明治十三年四月至十八年七月盛業告竣其間屢移處頗有似密藏師創工於五臺後移於徑山又與事人前後出入有類密藏師匿迹念雲師接管刻塲然而對校之業印刷之功併得全了是無他聖天子泰平恩　護法善神本誓冥助所致也後閲此大藏者宜信受奉行而令法久住世間焉明治十七年甲申八月東京弘教書院同衆烏田蕃根識 
[春日登華衆會有應續題壁韵星秋聲館夫子大人誨政並呈隴西廉訪淸河方伯兩師鈞鑒卽請高昌寒食生夢畹主削刊]  
　　獨立憑 
闌眺誰憐時世妝　眉描淺碧　足蹴深黃指本事説劍心猶壯　搽意自芳何堪回首處大雅泣　旁有人持畫圖求售展視之上繪束洋車數　中坐題者牽車者則落魄子也窮形盡態標其題日大雅扶輪閲畢不禁黯然[  百花祠香尉畢以堮呈草]  
[江督轅門抄]  
　　正月初十日同知陳家態缷署睢寗縣事回並交代算淸建德縣黃國城謝飭知赴　○十一日委署祁州楊激雲請感冐假兩天○十二日通判俞鳳琴採辦積穀回○十三日委署祁州楊激雲展假兩天○十四日知縣楊鳳池奉委府發審差○十五日藩憲牌示高郵州謝國恩丁母憂遺缺查有候補知州陳道濟署理署沐陽　桂正華調省差委遺缺以安東縣柏壽調署所遺安東縣缺查有候補知縣俞熙堪以署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海六馬路仁濟善堂接到浙江温州玉環廳憲請賑來書照登]  
　　少欽封翁　善長大人澤庇鴻嗷熙凝燕寢名楊中外合萬國而　誠惠溥梓桑無一夫不獲所已饑已溺淮命載惻隠之心立德立功荷九重絲綸之錫遙瞻矞嘐允愜頌私弟承乏海疆於兹七載天災降罰遍及四鄉亟於救民莫　移粟仰荷慈悲廣被頓醒涸轍之魚匪獨黎庶感深願　銜環之雀肅泐敬請善安敬啓者敝邑自七月二十六夜狂風驟雨勢若山崩廳署大堂頭儀門宅門鼓亭照牆東西轅門監獄茶房門房一齊坍倒巨木盡折餘屋牆坍壁卸片瓦俱無僅留空架此外城牆文廟學署考棚營署同罹斯　民居鮮有完善黃水滔滔淹　南門以内次日午後聞報各海口屍骸遍滿鹽盤蘆隩塘乾江等處全村漂没人畜隨波而去卽走函紳士雇夫打撈給資理掩並親往詣勘情形商借錢洋茹絲先將極重村庄捐廉振散每丁六百文小口四百茹絲三十斤單身者一千文計用去一千五百餘　一面飛禀大憲請欵撫卹隨　晉郡面求道憲爲災民請命蒙轉飭温州府張太守倡設募賑公所移請温州三府吕通守總辦捐募先由張太守借墊錢一千五百串續奉撫憲撥到温州釐金銀一千五百兩會同員紳前後核放初次四千八百一十丁口每丁三百五十文小口二百五十文單身五百文二次二萬六千七百九十七丁口内極重一千三百三十三丁口每二百文次災每八十文儘數散訖復蒙撫憲委候補知府楊太守　玉查看時未始不可禀請添振惟聞杭嘉寍紹等府屬同被巨災又値庫藏萬分支拙諒時度勢恐有不能况經二次振後民心稍定故請緩撥留爲春振第玉環山多田少本非產米之區全賴茹絲爲食今年晩禾受淹山茹風捲收成大减目前雖貴尙有糶糶明年　缺勢所必然是以不得　爲未雨綢繆之計續經温州募賑公所解到洋一千五百商諸紳士僉謂購米平糶爲便其時適有鎭江米到卽購諸四百担又借款令　紳携洋千元派兵八名前赴石浦南浦等處購米榖未轉嗣奉浙省籌賑總局委永嘉學褚廣文帮辦在籍候選任廣文來玉　賑奉撥米二　石蒙尊處邀　何周二君先解千石到甌以單丸之玉荷大善長遺遐遠勞諸君子險涉風濤而僻壤哀鴻無採蕨採薇之憲此誠浩瀚汪洋之盛德曷勝感激頌禱之至諸君子不辭勞苦缺裝甫畢分投下鄉查稽災口察看災情擬於運创米内　提五百石極重所年年内散放冬賑禀請籌振局加給米五百石電致貴局補運備次災處明止减價平糶誠如是日引月長源源購糶上可撙節難繼之欵下而災民仍得日沾實惠爲不賑之賑法良意　苟能敷衍　隴麥告登停止則玉民咸鼓腹而上春臺商諸地紳意見從同已會銜禀陳各憲此項在會議商辦之情形也如邀允准電致貴處尙求始終務全添運赴甌俾得遣舟接載災黎幸甚肅陳梗概敬乞涵鑒再請善安百益愚弟胡鍾駿頓首 
[上海四馬路文報局内恊賑公所經收山東浙江賑捐十月中旬淸單]  
　　十一二三日○兩廣電報局沈小園太守經募第十一批賑欵規元二百兩本埠愼餘莊朱杭城三元坊謝子安善士洋一百元又寳和莊來蘇城醬業公所潘仲溪翁來第六批募通甫翁身體康　益壽延年指捐江浙洋十元又潘桐生翁募并麗居懹淸堂春壽堂三户各洋十元榮錦堂八元宏豫莊四　祥成永三元祥盛恆源記兩户各洋二元厚記洋一元天津紫竹林電報局募麥信堅吳星仲兩户各洋二元陸耀南佘梁氏蘇楚生無名氏四户各洋一元張叔屏無意中兩户各洋五角北洋施醫局津錢二十千文姜性善鄭肇英兩户各津錢三千文于敬熙李種萱趙晋齋小有令亭遄喜齋五户各津錢二千湖烟記華中卿王春甫華少榮何齊臣張竹紫堂　玉亭張永泰李尙志堂宋玉堂彭讓之十一户各津錢一千許學純沈其潮無名人三户各津錢五百祁雲橋津錢三百文以上統共實收英洋三十二元五角曹娥鎭隠名氏洋一元崑山隠名氏募求安氏保平安氏湯安名孔安人六户各洋二角實收洋一元錢二百另六文○十二日蘇周淸求父母在堂增福延壽並合家平安洋八元卜洋二十角沙溪萬泰祥號來隠名士洋一元又來各善士洋一元小洋二角蘇城周乾泰號募陳少甫公記兩户各洋三元求病愈隠名士兩户各洋一元本埠吕姓善士銅洋二元○十三日淸江書畫社同人募光裕堂洋六元羅藕生眞穉屏慶餘堂三户各洋二元劍譚手丁羅同兩户各洋一元來福堂無名氏兩户各洋五角以上内有銅洋一元仙鎭藩錫堂募了母子莊源盛兩户各洋五角興記無名人永記履記無名氏五户各錢二日已厚士錢念五文以上實收洋二元仙鎭豆心室主人酒筵移賑洋四元安省安愚道人本洋一元亞本洋一元又來無名氏錢二百文○三日共收規元二百兩英洋二百三十六元本洋一元亞本洋一元銅洋三元小洋二十七角錢四百另六文合併聲明 
[上海四馬路文報局内恊賑公所經收山東浙江賑捐十月中旬淸單]  
　　十四五日○浙臺太平茂和號金梅村翁爲病愈完願洋三十七元積邑西關章瑞卿翁募程雲先堂十元程雅馨堂五元程文星四元章瑞星程立愛堂周怡堂榖堂三户各二元章敏修堂程德馨堂無名氏吳士寶慶周春愷程谷川六户各一元章遠凡六角俞布先高翰周兩户各五角章美財四角馮定華三角章培元章正分無名氏胡閏交姑胡聚和葛觀春周福高失名章任同章志昆章恆鋼　輯五章壁甫程益隆號十四户各二角胡光明葉德輝方紹文王家准張士滿妹章福順號章正順章正南章正錫九户各一角本埠留陰子一元再生子一元○五日高易賑所彚解第一批浙賑英洋三十元泰興縣季家市無名氏指捐山東規元一百另八兩本埠黎以輝　求痰迷全愈平安五元又來黎以名以照黎同三户各一元頼江謝小琴募祝萱康三元于　睦堂吳始元堂蔡徐氏三户各一元敏齋居一粟子怡泰號三户各　角賑記四角小心火燭人元吉泰松鶴堂三户各一角以上實收洋八元錢二百另六文陳留室淸　室隴西室桂娟女室合洋一元臺灣李謹之翁募樂靜軒主人二十元中和堂劉子楊郭佑民三户各十元府　鹽舘程志淸七元念德堂四元今華山舘二元陶源舘順成號張復號陳于周柯聯輝學道堂哲仁慶賢李聯基李羽杰十户各一元深定舘視尾舘范國勳三户各五角修德　鄭鴻猷兩户各三角鄭中子鄭鴻莫兩户各二角以上實收英洋六十元另五角爛板洋十五元又來江西九齡童子爲叔父目疾求卽愈三元六角○兩日共收規元一百另八兩英洋三千一百五十七元一角爛板洋十五元錢二百另六合併聲明 
[上海北市絲業會舘籌賑公所施少欽經收山東江浙賑捐十一月二十至廿二日第二千二百九十六七八次淸單]  
　　江浙捐潤記號隠名氏洋一百元甌城曾道西十元南匯金永賢爲母衞氏病愈完願　助八元震澤沈乙漢募吳厚甫二元雙溪徐孫之爲妻產平安還願一元○浙江捐無名氏求妻病愈洋五元嘉郡徐秋記代募二元九江無名氏一元以上二十日山東捐恊源莊來敦復堂郭世德堂朱各洋二元綬記漱薇生存本堂葉熾記彥記耐安居六户各一元泣浙捐蘇垣醬業公所潘仲溪翁第二百念次何錫予祈保合弟平安由恊昇莊來洋三十元浙寗大關金竹孫許敬城皇願移助十五元漢口升昌典募羅福田王濟修各五元又程壽山胡建勳各一元邦江吳松年求保妻生養平安二元浙江捐吳門宋氏求病愈洋四十元吳會沂爲亡兒穉喜資福廿元丹陽俊源典同人爲同事喜慶答席資移助七元恊源莊來眞州存心　徐少卿善士募馮崇善堂九八五曹寳銀一兩無名氏洋五十元祝三多四十元甡記和記各廿元合店平安德記本記輔記臣記麗記泉記七户各十元福記壽記仁記義記四户各五元曹貽榖堂四元無名氏三元趙琴鶴堂何　餘堂各二元鐘麗記助湖州十元無名氏九户各一元慈竹平安助江浙廿元恆記心記丙炎記三户各十元共三十四户合　三百元銀一百兩批見規元一百零四兩一錢六分三厘○湖州捐葉子戲洋八元四角靑亷書屋三元六角節省氏三元無名氏七元乾大行六元無名氏二元浙省河野生記李永生五元義號莊敬　堂程張氏善慶吳茂榮季富袁二房遂記七户各一元朱經大成典銅洋三元節用居士洋二元吳松慶軍左營曹價人朱耀　卞鳳吾三户各一元陳得舟子宜童瑜煊許少棠四户各五角以上廿一日○章少銘英文舘全助山東洋一元五角○江浙捐空峒氏大善士規元五千兩榮陽榮記助棉衣洋十一元長洲陶仁鰲求病速愈十元本瀆俞益松代募五元曲江氏三元章練塘同春　程承源三元蟹資助賑二元新塲蔣國　求病全愈二元南匯寶慈堂錢三百五十文源記來臺南府和泰寗　募無名氏祈妻病全洋一百元李榮甫廿元竹西書樓十二元瑞和號玉興號各十元　都司全泰成施永成任冬甫雙合號無名氏六户各五元怡裕號泉裕號長美號錦榮恊裕號晋昌益昌崑記永瑞泰彩文號九户各四元瑞勝號加勝興加錦德昌　立記德有棧恊興昌錦興號蘇國揚八户各二元黃厘記益成號陳文記福昌康無名氏五户各一元潘仲胡無名氏各五角共三　五户合規元一百七十五兩二錢○浙江捐厦門沈少洲由福裕南號來洋三百元合規元一百三十二兩永興土棧洋廿元不書名求佑妻病念五元同人寳莊助湖州一元○盛澤體仁書屋募京兆邁生祈家慶善各五元　刧餘生三元力有不逮君子求安樂安居士三户各二元平陽氏祈保平安錦安慶正誼室善欲濟不能王坤記履安堂蘭生少記寶善堂徐同人好善節孝樂餘氏無名氏仁德堂十四户各一元常州李勤甫募惺惺子聽香軒許浩泉三户各二元洪昌知不足齋不書名張張澤民張愷件華堂知非子余瞿氏瞿梅軒九户各一元稼墨堂錢七百文不書名張不書名各五百文求益子三百文共十六户合洋十七元○震澤捐徐樂峰求于病愈洋廿元蘭溪震記各友四元同善會助嘉郡四元以上廿二日　　 
 
 
 

Page 10

 
 
   
 
