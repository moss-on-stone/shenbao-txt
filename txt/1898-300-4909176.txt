# 1898 - 300 - 4909176

 

Page 1

 
 
[觀] [  啓]  
　　上年淮徐海一帶洪水爲災小民　　析　居　　言　　　省大善士解　　　以　　　中　　　始得　　　　謂瘡痍未復而霪霖又復成災計自四月下旬至七月初　　　風無時或已麥　熟而不及搶　禾已　而盡　　　下民果有何辜而迭遭此上天之厄耶惟是大創之後生計更　待哺嗷嗷朝不保暮若不設法籌欵解往災區則數百萬予民勢將盡塡諸溝壑兩江督憲劉峴帥江寍藩憲胡方伯　　在抱軫念災黎函致本協賑所命爲籌集　資匯往施放伏望海内仁人君子同襄善舉再發慈悲節宴會之豪資省日用之浮費或多或少任意樂輸蓋賑欵　多得一　卽災民可多活一命生死肉骨胥賴同人不獨本協賑所馨香以禱者也肅此佈陳伏惟德鑒 
[古書圖書集成减價] [  圖書集成局謹啓]  
　　本局新印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩是書間有誤釘處刻已查準補釘完全賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[紀客述籐牌可禦火器說]  
　　客有言於執筆人曰嗚呼今之變兵制練洋操者莫不曰聘請洋匠仿造火器爲當今之急務矣夫火器西人之長技也師其長技無論其不能及卽或及矣而以剛制剛以利制利此必敗之道也　錯曰兇奴之長技三中國之長技五帝王之道必出萬全則避其所長攻其所短無不如意如今之西人利在海戰我宜拒之於陸利在火器我宜急求禦火之注禦火之法則以籐牌爲最善恭讀欽定平定羅刹方略云康熙二十三年十二月乙巳命發　　官兵二十四年正月戊子命林興珠等率藤牌兵會剿羅刹二月癸卯命送籐牌片刀於烏喇八月乙巳命　　　剿羅刹籐牌兵二十五年二月甲午命發籐牌兵至黑龍軍前草茅下士敬繹聖祖之意亦以羅刹善用　　　鳥槍等火器爲　甚烈故重用籐牌以避其銳後俄人卒悔罪返地蠕伏不動而成此長駕遠馭之規也今泰西火　　　日闢槍有馬的里乃可達林明敦哈吃開士黎意毛瑟可爾得秘爾丹等砲有克虜伯烏里治瓦瓦斯羅登飛馬　裕林薄烘未汀等　種新制雖與羅刹所用鳥槍西瓜砲今昔不同要之陸路接仗之時重用籐牌操練嫺熟尙可冀其得力何以言之火器遠固可及近反無用而籐牌隨滾隨進則因其進速而易於近敵也此其可避者一火器高則可中低又無用而籐牌能跪能伏則因其勢低而可暫挫其鋒也此其可避者二又藥彈之出多係徑直而宋張威籐牌撒星陣聚守散殺變化莫測可使其槍法眩亂而我有薄人之勢也此其可避者三裴氏廣州記稱籐牲軟滑無物可比滑則火彈雖猛必不能炸或更酌加幾層薄綿則尤禦之多術矣此其可避者四及至薄近敵軍短兵亂斫雖有利器則已魄動神喪委而去之反爲我用矣此其可避者五有此五善尙何疑其迂闊而謂必不可用乎且前朝因火器而致敗者蓋亦多覯南宋之季金人以之守汴史所載火器之利殆與今不相上下而卒至於亡明季湯若望在李建泰軍中多有製法蘭西槍砲者而亦無救於事觀於此事益可見火器之不可深恃而聖祖純皇帝所以趨重籐牌綸音屢下其睿謨遠見能料敵於數萬里以外而足爲來世所鑑法者矣獨惜守舊者行間雖有籐牌相率視爲戲玩之物而莫得禦火之良器而維新者專主火器虚糜巨費學步西人著著落後之二人者於以柔制剛以鈍制利之道皆茫乎未之知也嗚呼若能師聖祖之遺制求相制之善術避其所長彼卽不能護其所短我乃可以呈其所長從古名將戰無不勝攻無不克皆用此道以成大功然則泰西火器雖甚精良我奚懼哉我奚餒哉近德清兪曲園太史集中以籐牌爲禦火之利器而用法言之不詳上海張經甫明經救時芻言打靶之外佐以籐牌等技而亦未詳言其避之之法僕故用康熙破羅　之故事參酌今日情勢以火器之未可深恃而籐牌陣勢猶可用之今日告諸吾子著爲論說以俟夫世之握兵權者　酌情形請旨施行以冀收萬一之效焉執筆人曰鯫生少事筆墨未列戎行軍旅之事奚知利害子旣言之當爲著錄爰　次所述之語弁之報端以質之整軍經武者 
[本館接奉電音]  
　　昨日上午京師飛電傳來上諭三道旨一道敬謹譯登○九月十四日奉上諭興廉著賞給副都統銜作爲庫倫掌印辦事大臣照例馳驛前往欽此同日奉旨伯都訥副都統著嵩崑補授欽此同日奉上諭廣西思恩府知府員缺著那福補授欽此同日奉上諭柏英奏假滿病仍未痊懇恩開缺一摺伯都訥副都統柏英著准其開缺欽此 
[查拿會匪]  
　　寗波訪事友人郵寄浙省陳軍門嚴拿會匪示諭云提督軍門陳爲出示曉諭事照得哥老會匪最爲地方之害迭奉諭旨嚴行查拿均經轉行欽遵各在案查寗波爲通商口岸鎭海爲寗波總口五方雜處最易藏奸兹本軍門訪聞寗鎭兩處頗有蹤跡詭秘之人此等匪徒暗中煽惑立會結盟不特游兵散勇與地方素不安分之人易爲勾結入黨卽在營弁勇亦易爲其所惑當此整頓營伍之際必須防練各營嚴密防閑於内地方文武實力稽查於外有犯必懲思患預防庶匪徒無隙可乘不至滋蔓爲害除嚴飭防練各營查拿外合行出示曉諭爲此示　軍民人等一體知悉爾等兵勇務須恪守營規時常不得私行出營託名同鄉舊識與人往來亦不得窩留閒人在營住宿如有不遵卽行嚴懲至居民飯鋪烟館不得貪圖小利窩留游痞游勇以及形迹可疑之人如敢有違一經察覺定卽分别按律懲辦决不寛貸其各凛遵母違特示似此實力奉行想匪類聞之亦當稍稍斂迹矣 
[會黨難平]  
　　香港循環日報云廣東新安縣屬三合會黨聚衆聨盟蠢然欲動省憲聞報急調勇剿辦目下會渠魁鍾某易洋人裝束出没於烏石棠下等墟自稱大元帥每出乘馬後擎黄傘其黨羽之最悍者爲陳李鄭鄧四匪或稱軍師或號先鋒屢向附近殷戶打單勒索萬金或數千金不等而東莞土匪華觀瀾等亦嘯聚同類聲息相通聲稱本月某日揭竿起事並聞博羅歸善等縣亦有無賴煽惑愚民歙謀不軌似此雲集響應辦理若稍延緩必致滋蔓難圖杞人之憂何能已乎 
[花縣盜儆]  
　　香港循環日報云上月下浣有賊匪一股在花縣西龍墟恃勢横行嗣竟將軍械向墟内某肆典質司事以私押軍裝有干例禁婉詞以拒匪徒不服互相爭閙適安勇巡邏而過欲爲勸解匪黨反謂其扛帮拔械相向 
 
 

Page 2

 
 
同類聞聲麕聚約三四十人安勇大隊亦齊集與鬥傷斃賊匪十餘名墟内團練及鄰鄉丁壯亦列隊以助官軍賊匪見勢不佳始分路逃遁委死傷者於道旁墟中人報官請騐分别究懲殮葬又花縣茶塘鄉於九月朔日之夕被匪連刼五家鄉勇與之格鬥甚爲出力賊匪深爲憤恨瀕行縱火焚燬房屋一間翌日之晚横塘鄉又被賊匪連刼二家並聞上月晦日之夕湯邊鄉某姓家亦遭緑林豪客蹂躪婦妇同受創　據言匪類結成大股嘯聚南海花縣交界之處時出擾害良民未悉責任地方者亦有所見聞否也 
[博羅教案詳述]  
　　博羅教案已紀昨報兹閱香港循環日報得其詳細情形云博羅縣屬向有洋人設堂傳教民教相安歴久無異近年有人在其附近設立善堂宣講聖諭然各行其善始猶相容繼則同時開堂宣講互相辨論勢等冰炭上月某日兩堂講士始而爭辯是非繼則互詆疵瑕無賴之徒從而煽動人心竟將教堂毁拆教士辛某亦被毆傷事聞地方官立出彈壓衆始解散將爲首滋事之朱貴拘押獄中聽候訊辦旣而附近鄉民楊江朱等族糾集多人擁塞縣衙勒令邑宰將朱貴省釋聲稱如仍不恤衆言則借楚人一炬以洩此忿邑尊張明府理諭再三衆猶滋閙不已營官及典史某君聞之齊帶兵差而至衆始散去惟民情依然洶湧事機似甚危急明府遂禀請省憲派兵查辦譚宫保得禀後以明府平日未能保衛教堂致釀重案實屬辦理不善札飭岑方伯將明府撤任牌委補用縣葛大令肇蘭往爲代庖並商請陸路提督張蘭階軍門就近派員管帶營勇馳往恊同辦理雖民情或易安輯然交涉恐未易妥議也 
[閩督仙逝]  
　　昨日本館接奉上諭知前禮部尙書許筠庵大宗伯簡授閩浙總督兹閱蘇省官報知前任閩督邊潤帥於本月初九日酉時騎箕西去潤帥總制八閩頗多惠澤一旦大星忽隕想福海秋濤當亦爲之嗚咽也 
[川督過皖]  
　　安徽訪事友人云升任四川總督奎樂峯制軍於本月初七日午後抵皖憲舟在大南門下碇　城文武各員均至江干迎迓未幾制軍命駕入城詣撫轅拜會鄧大中丞設筵欵待一時杯盤交錯水陸紛陳把盞言歡情來興往及至金烏西　玉　東升制軍始興辭而出登舟後隨卽展輪泝江而上文武各員恭送如儀 
[拯船條例]  
　　日本長崎埠訪事人云十月十二號日皇降旨略謂邇來中日已締盟好此後兩國如有船隻遭難應於各該地方隨時救拯所立條例四章照錄如左第一條兩國沿海人民遭難救助時所有支給衣食旅費送藥及撈屍埋葬等諸費總核若干待難民返國後由本國政府償還第二條兩國救助難民時所有派出官吏之旅費並護送資電信公文往復等項均由本國政府收到難民後亦如數償還第三條兩國遭難船隻貨物等倘救助保存後所需夫工資棧租賃費等項待該船主人貨主人到來領收後各費卽向之索償第四條以上三條於光緒二十四年九月初一日卽明治三十一年十月十五日實施並通知廢止甲國乙國日後有十二個月効力右日本文及漢文各二通各執兩通存據大清欽命總理各國事務和碩慶親王太子太傅文華殿大學士一等肅毅伯李軍機大臣戶部尚書王戶部尙書敬禮部尙書許刑部尙書步軍統領崇軍機大臣刑部尙書廖尙書銜戶部左侍郎張大日本國北京駐劄臨時代理公使林光緒二十四年七月十九日卽明治三十一年九月四日 
[飭繪輿圖]  
　　金陵訪事友人云新任江蘇巡撫德靜山中丞自上月十二日履新以來目擊時事多艱思爲未雨綢繆之計深恐省中瀕海要害及江淮衝僻各區風土民情猝難周悉因仿陳文恭公遺制特飭蘇寗兩藩司詳查所屬各府州縣地志政綱縷晰條分繪圖貼說刻期彚呈以備稽核藩憲當卽分飭屬下一體遵行 
[裁員述聞]  
　　宜昌訪事人云裁汰冗員迭誌本報兹悉宜昌擬裁五缺一同知一通判一南沱司巡檢一長樂縣縣丞一鶴峯州州判聞上憲商議已定惟尙未見明文 
[添設水巡]  
　　蘇州訪事友來函云姑蘇靑陽地自開商埠後一切租界章程皆由總巡捕頭鄂爾生辦理頗能井井有條近以馬頭上停泊船隻逐漸繁多爰特商諸當道開辦水捐聞議定船一艘月捐靑蚨四百翼自寳帶橋起至五龍橋止分爲四叚每叚添設水巡捕三名又以創辦之初悉用華捕恐事多窒礙難行因於某日親往上海雇用西人若士名來蘇襄理每叚用西捕一名副以華捕二名聞定期西歴十一月一號起捐 
[蘇省保甲委員名單]  
　　東路吳秉衡單布曾許景慈南路高念慈葉葆齡沈錫綬西路陳崇璋孫之灃張文瀾北路王定邦聶師賢湯　垣中路鄭光稀鄭興貴舒家騄閶胥門外黄基孫彭齡葉漢霄婁門外薛觀齊門外王登瀛葑門外單寳森 
[皖省官塲紀事]  
　　安徽訪事人云准補六安州符直刺兆　前奉撫憲給咨送部引見現己回省於月之初八日詣轅禀到○帮辦求是學堂委員鄧少尹宗煦經藩憲札飭委署合肥梁園司巡檢所遺求是學堂差使經撫憲鄧大中丞札委保甲總巡龍司馬鳳鑣接辦遞遺保甲總巡經臬憲鄭廉訪札委候補知縣王大令開甲接辦候補巡檢李少尹久森奉臬憲札委查東門外街道差○現屆冬防保甲猶宜愼重例應加派委員大小南門内外冬防差委候補巡檢過少尹亮弼爲帮辦餘則尙未派出 
[蘇省官塲紀事]  
　　蘇州訪事友來函云丹陽縣知縣員缺前經上憲以卽用知縣劉大令炳靑請補現已奉部覆准藩憲聶方伯卽於本月初十日牌示飭大令前赴新任以重職守○金山縣典史員缺前經上憲以遇缺先典史韓少尉鼎請補兹亦奉部覆准方伯因於同日懸牌飭赴新任 
[東海要聞]  
　　日本訪事友人云近者日廷勵精圖治加意攺革新政水陸將校大爲調動計陸軍中特邀賞拔者多至一千二百餘員轉補者尙不在此數海軍亦有四百餘員舍舊謀新力返積習日人其别有深意乎○九月二十六號東京電報各處云刻下日本一舉一動俄人竊伺其旁留意詳察不稍寬懈不知是何居心也○九月二十七號又電報各處云中國逆首康有爲圖謀不軌事洩後奉旨密拿駐京日公使　之據情電達外務省外務大臣奏知日皇日皇甚爲憂慮卽命電達北京詳訊始末二十四號午後復遣宫内大臣偕外務次官至中國駐日大臣衙門訪問一切其關心我國時事也如此 
[江州客述]  
　　九江訪事友人云本月初八日申刻新授四川總督奎樂峯制軍乘保民兵輪船抵潯潯城道鎭府廳營縣各官均赴江干迎迓選鋒新勁團防各營排列隊伍鳴砲申敬是晚駐節龍開河次晨展輪上駛各官咸恭送如儀○前營守備丁仰之守戎因病出缺後鎭憲卽以城守營守備熊守戎偉廷調署其城守營守備則以前管帶新勁營候補都司白都戎琨玲署理已於初八日接印　事矣○初九日爲霜降之期是日天未黎明時九江鎭宋佩珍鎭車飭前營遊擊萬遊戎雲衢後營遊擊周遊戎席珍率同熊守戎偉廷王守　惟軒白守戎琨玲曁　營將弁勇丁赴大校塲行禮旌旗耀日戈戟凝霜洵非常熱閙也 
[鳩水芳漪]  
　　蕪湖訪事友來函云輪船運米出口向有嚴禁　届秋稼登塲新關稅務司一再申請弛禁以增稅餉遂於八月十一日俯准所請惟定議各商運米出口必先請有護照并須載明米數俾得有所稽查現在汕頭帮米號並　兼收購運甚爲踴躍至米價頂高者每石二 
 
 

Page 3

 
 
兩一錢次則二兩左右彼小民之　米而炊者不禁代爲欣慰焉○直隸提督　功亭軍瘦所統之武毅軍向年曾派員常川駐蕪採辦軍　本　秋成仍派員來蕪坐辦本月初一日頭批軍米購齊雇用摺商局新豐輪船裝運至初三日已裝足一萬三千八百餘包行卽鼓輪下駛適新　　主以按照原載似船身入水不至如此沈重特請新關騐秤西人重加抽覆則每包較原報之數重出八九斤或十餘斤不等乃禀諸稅務司照　將船暫擻旋經軍米司事再三婉求以此米關係全軍急餉實難須臾延緩自願先以一千七百金存押關廨預備罰欵新豐遂於初四日鼓輪出口繼聞此事經稅務司訪悉係本關華人與軍米司事賄通爲之以多報少擬律以予受同科之條一倂送請當道究問旋因局中百計轉圜願照所短正稅加數倍認罰遂得從寛免究○蕪湖電報局委員王叔英直刺辦理局務已八載於兹近經撫憲委辦舒城中梅河厘金所遣之缺由督辦盛京卿以現辦湖北大冶電局黄君名濤者調辦黄君接奉札文定於本月内蒞蕪任事 
[邗水柔波]  
　　揚州訪事友人來函云每屆霜降細柳營中人例於前一日行郊迎之典本年重九佳辰適逢霜降揚州營叅府袁叅戎　照向章於初八日出迎先期飭令中軍守備示諭所屬弁勇一體預備是日黎明守備袁守戎城守營周千戎各率所屬齊集叅府署前須臾叅戎戎裝而出各勇排成隊伍出東轅門迤　至校塲演武廳祭旗禮畢傳令開操各勇施放排槍三次然後拔隊回城沿途觀者萬頭攢聚熱閙異常○揚城每屆冬令開設粥廠施濟貧民所有購辦薪糧等項向由塲運各商佽助去歲因米薪昻貴又加以南來京食者較上屆增多常捐實有不敷上憲遂檄令淮運司勸諭塲商運商於常捐外各捐助一千五百千文如再短缺由本地紳耆捐助各商體念時艱慨然允諾運商隨將所認一千五百千如數呈繳塲商因轉輸不及循照向章請淮南總局轉飭某錢莊代墊俟將來售鹽時連同本息扣還局員俯如所請當卽飭莊墊繳以應急需一面俟該商售鹽領價時按引扣錢五文計自上年十一月朔日起迄今年八月二十七日止本息已一律扣清隨飭該莊具領歸墊已出示截止曉諭該商知照聞除還莊欵外尙溢收尾欵十千餘文已撥作廠中經費矣說者謂如是鉅欵不一年已扣還清訖諺稱集腋成裘衆擎　舉信不謬也 
[星軺返滬]  
　　出使日本大臣裕朗西星使及瓜受代於昨日傍晚乘美國公司輪船由十洲三島間安抵滬江本埠文武各官咸往公和祥碼頭恭迓星使旋卽登岸乘緑呢大轎至北河南路天后宫側出使行轅暫駐使節聞小作勾留卽當入京覆命也 
[讞員赴蘇]  
　　昨日午後英廨讞員鄭瀚生大令由申起程乘小火輪船前赴蘇垣面謁各大憲禀陳要公大約不日卽須返斾也 
[瀛眷蒞滬]  
　　備迓魚軒已誌昨報兹悉王大令於昨午始行到滬大令親往迎接太夫人立卽登岸排導進城至敬叢書院公館暫駐 
[不准攔輿]  
　　昨晨上海縣王忻甫大令隨同道憲赴各廟拈香畢遂回公館有某甲攔輿具禀大令怒甚命差拿住重責一百板斥逐不准又諭令差頭薛貴傳知各差凡遇本縣升堂訊案務須親自帶案站班如專倚夥役辦事一經查出責革不貸 
[請設巡防]  
　　上寳嘉鎭四邑紳士陳枬等前曾在總巡局禀稱新閘迤西要道井亭太陽殿彭王廟等處時有匪徒乘深夜　客單　肆其兇暴爲害民間實非淺鮮請添設巡防以衛行旅云云戴子勵明府察閱所禀爰卽批示曰仰候會同上海縣據情詳請道憲察核明府復於前日帶同差役至新閘一帶次第履勘以便設法佈置也 
[幸未成災]  
　　本城九鋪馬弄内顧姓玉器作前經兩次失火未至成災由鄰右投巡防北局禀控局員王二尹判令押遷旋因有産婦分娩尙未滿月故暫緩期不料前日廚房中柴堆上忽又火起一時烈烈轟轟濃烟四射勢將燎原幸在白晝經人竭力灌救得漸熄滅○本城三牌樓棕榻店前日下午在樓上午炊火從灶中墜出燃及樓板其時樓上無人濃烟從窗中射出爲隣居所見駭極狂呼行人畢集幸對過卽係老　灶相與汲水狂澆未幾卽烟消火滅然四鄰已受驚不淺矣○昨日武昌路三百二十六號門牌廣合隆烟館因煮午炊不愼遺火積薪　刻之　炎炎直上急卽撲救祗焚去木柴數綑不致成災殊爲幸事 
[失愼宜防]  
　　前晚三鼓時南市外郎家橋堍萬瑞火腿店中諸夥友偶作葉子戲不知如何潑翻洋油燈一時火光熊熊勢將不可　　幸人手衆多得卽設法救熄維時左右鄰居莫不從睡夢中驚醒次晨生泰硝皮作永豐鮮肉莊蔣大成席店王長興鐘表店生泰磚灰行程公館等十二家以其不知謹愼遞禀十六鋪巡防中局請爲訊究局員潘仲泉二尹提店主徐某至案質訊旋命具安分切結釋之使出另諭生泰等十二家亦宜隨時留心以免肇禍各戶皆唯唯而退 
[並非放火]  
　　日前正豐街失愼後人言藉藉皆疑恊泰烟紙店有意縱火嗣經捕頭聞知派出趙顧兩包探將店主某甲拘入捕房詳加查訪並無縱火實在證據未便久覊因卽從寛斥釋 
[捉賭不易]  
　　前日午後五點餘鐘裏虹口圓通寺巡防局委員劉穆庭二尹訪知胡家木橋一帶賭風甚熾因卽督率勇丁前往捉拿不料各賭棍消息靈通早已逃逸一空毫無蹤影二尹無奈只得悵然而返三 
[訪拿賭棍]  
　　新署上海縣王欣甫大令自下車以來訪知裏虹口胡家木橋二圖地方賭臺林立最爲閭閣之害因於昨日飭差限令地保將各賭徒姓名住址詳細開呈以便按名擒獲盡法懲治是亦除暴安良之善政也 
[拘拿流氓]  
　　日昨浦東廿二保保甲局董事函致總巡局稱有流氓顧鶴山爲害地方請爲提究戴大令接函後遂於昨日飭差下鄉拘拿矣 
[大令騐屍]  
　　流氓趙阿虎前因犯案經前任黄大令發收攺過所禁押兹因在所圖逃被斫身死管所委員高雨之二尹函報至縣王欣甫大令遂於昨日四點鐘赴所相騐命傳九鋪地甲李升至案供稱今晨局内顧勇頭傳小的至局查悉巳死案犯趙阿虎昨晚在所率同衆犯打破號門意嘿逃逸什長喚集各勇在儀門口攔阻不住竟被一擁而出各勇情急舉刀亂砍致趙受傷甚重越時殞命其餘各犯遂回號所求恩鑒察大令飭仵騐得趙阿虎屍身倒臥儀門内天井中大腿腰際皆有刀傷數處委係因傷身死大令離座親騐無誤遂飭同仁輔元堂給　收殮發交地甲暫厝荒阡貼封標記候傳屍屬投案具領判曰案犯趙阿虎糾衆圖逃拒捕格傷身死死由自取與人無尤其餘各犯從寛免究判畢命駕至縣署循例排衙再回公館又浦東嚴家橋地方日昨河内有浮屍一具無人認領由地保投上海縣報明請騐王大令據報後定於今日赴鄉相騐 
[徒犯過站]  
　　南匯縣汪蘅舫大令派差押解徒犯陸阿桂薛阿忠兩名赴丹徒縣配所前日傍晚路經申江赴縣投又過站王大令飭卽寄禁内監并諭經承備過站公文於昨日上午加派差役將兩犯解赴嘉定 
[小工跌斃]  
　　英界大馬路會審署前舊設小菜塲基地自經工部局翻造烃來雲斤月斧土木大興近已將及兩載前日午後有工匠某甲正在工作偶一不愼從高墜下是處地上滿儲磚石適觸要害竟致不省人事各工匠見之急卽告知工頭延醫救治奈受傷過重旋卽斃命報知家屬由工頭出資置備衣棺從豐收殮噫慘哉 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[機器傷人]  
　　昨日本地人張森林大楊樹浦老公茂紗廠工作偶不經心忽爲機器上之皮帶　去右耳血肉模糊痛不可忍當經廠中司事倩人舁至同仁醫院醫治　須半月方可告痊 
[小竊被拘]  
　　昨晨小竊林寳善至百頓路七百九十七號門牌某姓家竊取錫酒壺錫茶壺各一把爲包探沈阿鶴所見立卽拘入捕房押候解送公堂究辦 
[上海縣署瑣案]  
　　朱士生投縣控韋順子與弟媳通姦前晚新任上海縣王欣甫大令在敬業書院公館升坐提訊朱供年二十九歲向業肉莊二弟媳吳氏被韋引誘通姦由三弟媳前來訴知小的立卽回去將韋捉獲二弟名木木先已被韋設計送入捕房管押矣韋供監生在開平局當工頭八月間朱士生在家開賭約監生赴他家入局旋被邀登樓上誣稱與其弟媳有姦求察朱吳氏供年二十四歲丈夫木木因與人爭毆致被拘入捕房韋順子屢冋小婦人引誘一時糊塗墮其術中叩求恩釋詰之朱之三弟媳朱孫氏供年二十二歲丈夫業已故世專做女工度日韋與吳氏通姦已久確由小婦人告知夫兄捉獲求察大令以朱開賭韋犯姦均有不合判朱責二百板韋責一百板吳氏姑念婦女無知從寬申斥著各具結完案○英界公堂移送馬夫唐阿善拉韁不愼致將小孩金阿三輾傷亦經王大令訊問阿三之母孫氏供江北人年三十九歲丈夫推小車度日本月初九日小婦人與兒子阿三在紗廠放工而出在路行走被唐之馬車撞來致將兒子頭額輾傷卽送仁濟醫館醫治求請恩斷金阿三供年七歲餘供與母同馬夫唐阿善供昨日九點鐘時馬車由北至南因收　不住故有此失求賜恩鑒大令飭仵騐得金阿三兩額角右肩甲均有車輪輾傷痕跡已經用藥封固未便揭騐大令斷令唐阿善出洋十元給孫氏具領作爲養傷費完案○張慶林投縣控被遠族張義率領多人來家滋擾并被毆傷前晚亦經王大令提訊張慶林供年三十一歲於十五歲時由張姓撫爲螟蛉子本年四月初一日嗣父故世一切喪事由小的經理並分田産數畝與嗣父之姪近有遠族張義聽從其岳丈周廷裕唆使至小的家中滋擾用長凳將小的毆傷背肋求提究辦張慶林之母張嚴氏供與相同大令判著原差調處明白禀覆核奪 
[南市捕房紀事]  
　　前晚有王德榮者在南市新馬路中袒衣狂呌狀類痴癲爲三號巡街捕勇所見爰卽拘解捕房捕頭王榮培察知素患瘋疾命暫押一宵於次晨交捕逐往西鄉○前日午後王瑞珍張金榮兩人在新馬路中互相毆擊四十四號巡街捕勇在彼經過詢問之下知張欠王洋銀一元二角屢索無著在途撞見以致忿爭捕遂一倂扭解捕房捕頭以索欠欵項甚屬細微不予准理命交十六鋪地甲帶往調處○南市自新馬路告竣後地勢平坦與租界無異西人每乘脚踏車以試其逐電追風之技前日上午有某西人乘車而來適有唐金桂踽踽獨行偶不提防未遑避讓車上小燈驀被撞毁事爲十九號巡街捕勇查見當將唐拘解捕房捕頭以其鹵莽之甚碍難諉卸嗣以西人並不投報捕房遂從寬交二十三鋪地甲帶出覔保釋去○二十三鋪汛捕阿德於昨日協同六號巡街捕勇在途拘獲王永生一名持有大小銅器八件另有水烟袋一支再三盤詰情跡可疑因而拘解捕房捕頭命在身畔搜獲質劵八紙洋銀一元二角稱係已物並非竊得爰命押候解送工程局研訊○奚家生不知何許人前日手持旱烟桿至法租界某押店求質爲法捕所見以其形跡可疑當卽拘獲解至捕房捕頭詰知由南馬頭取來爰卽送交南市新馬路十四號巡街捕勇轉解捕房捕頭王榮培命暫覊押候解工程局訊究 
[英界公堂瑣案]  
　　老公利信局主黄月山前被表弟焦桂卿竊取洋銀五十九元衣服三件投報捕房由包探趙銀河將　緝獲起到贓洋二十一元惟衣服已被質洋七元解案請究焦供安徽人在生大烟紙店爲夥此洋係向母舅商借不敢行竊鄭大會商之福繙譯判交捕房遞解回籍○三百八十四號華捕禀朱阿太朱寳元在陳才元所開酒館内因醉滋事擊毁盌盞雜物由小的拘獲是以送案請究二朱同供自知不合尙乞施恩大令判各罰洋五角○洋人矮四立禀侍者孫子卿竊取油衣一件由包探胡瑞龍拘獲今已送案叩求懲辦孫供物在廚房門首拾得本欲送還並非行竊大令判責二百板管押捕房兩禮拜○工部局洋人控　興客棧主婦陸王氏傾棄穢水有違租界定章是以拘案求究陸王氏供臥病在牀所雇老嫗貪懶誤犯尙求原宥大令判罰洋五元○包探顧阿六禀積竊金阿蘭前日至張阿大家竊得棉被二條水烟袋一枝及衣服十餘件由小的拘獲起到原贓送案請究大令判責二百板交捕房管押半年○王阿東控稱前日小的行至西華得路突被流氓蕭百棍將金戒指一枚對時表一隻强行奪去尙不滿意必欲勒索洋十元正爭執間幸爲包探竇如海所見遂得拘獲今已送案叩求究辦大令判責三百板交捕房管押三月○包探李培之禀扛夫林友忠王酷德在公和祥碼頭竊取舊鐵若干由小的拘案請懲林王同供窮極無聊出此下策大令判各責二百板○包探洪阿寳禀陸柳卿行竊顧紀生東洋車一輛經小的拘獲送案求究陸供顧曾欠小的洋銀久而不還因將車子扣住大令判管押一禮拜以儆　　　　二 
[法界公堂瑣案]  
　　昨日讞員朱明府會同代理繙譯費君至公廨升座包探禀稱竊賊沈阿根甫經釋出故態復萌前日糾同王阿三陸阿發至同興公棧竊取各物持往城河浜某押鋪質錢由夥伴查獲人贓傳同失主謝祥華郭其昌陳阿元解案請訊謝呈遞失單聲稱尙少各贓求恩訊追明府以沈怙惡不悛著枷號一個月笞責四百板王陸各責四百板贓交失主領去○老沙遜洋行經租人朱錦芳禀稱房客陳阿大積欠房租洋銀二十三元查其屋内生財只值三四元叩求追繳明府見陳形同乞丐情實堪憐著押候掌頰二十下從寛釋出○包探禀稱流氓顧松泉卽小麫筋與城内設攤售鳥之張阿根流氓李阿有蔡寳生馮阿三陳阿大等六人恃衆拒捕毆傷探夥奉諭著將餘黨開泰尋交到案尙未定讞今由捕頭令將各犯解案請訊明府著將爲首之李阿有枷號一个月笞責六百板顧張蔡各枷一个月笞責五百板馮陳各責四百板一倂開釋○大昌洋行買辦朱達夫禀稱包車夫阿來所雇替工陳再榮將洋銀一百六十元私自竊去逃回崇明原籍現經阿來尋獲送案請究薦頭張陳氏供陳係新長發所薦不涉小婦人之事明府著將陳暫押候朱邀同阿來到案再行質訊核辦 
[金陵官報]  
　　九月初五日江蘇學憲　鴻禨會候補道汪嘉棠辭赴蘇見撫憲開濟兵船李田到由安徽來卽辭送學憲赴通州鹽大使秦鴻翥辭回揚州學院文巡捕典史衞祥辭隨學臺赴通州　昨日江南提臺李軍門到委解槍砲委員知縣劉毓期到見由蘇來解槍砲赴四川卽辭○初六日陸師學堂候補道錢辭赴上海候補道魏嘉齡禀辭赴　湘内閣中書鄭師灼到由京來鹽捕營都司劉玉泉禀到日本欽差首侯爵相伊籐博文繙譯猶原陳政隨員森　二郎特岡茂宏到會蘇松太道蔡到見知縣鍾靈銷院考武童稽查差○初七日江勝前營陳煦亮奉飭知赴鎭江安徽知府王詠霓鏡清兵船董全才送江勝營赴鎭江均辭通判王萬選奉委府發審差兩淮運判許念祖由京引見到省瓜泗厘揷知縣竇鎭山到知縣張存彝奉委解京餉並給咨赴引候選州判陳錫謨均到又江孝運謝委轅下監印卽到差安徽卽用縣陳守先辭回皖蘇松太道蔡鈞委署江陰營遊擊徐靑雲均辭委署六合縣趙興　見銷轅下監印差　赴任鹽捕營都司劉玉泉見○初八日藩憲胡銀圓局候補道任洋務局候補道黄均傳見辦淮海營務處候補道方碩輔禀知奉札頌發關防會辦吳淞開埠事宜前廣西 
 
 

Page 10

 
 
桂平梧道向萬鑅試用道鄧賢輔知府袁恭宏由江西採辦官　來正任如臯縣單儒紳交卸回知縣單琳由京引　見回首府劉兩首縣蕭戴均禀知在城隍廟接壇求雨運判龍　鈞辭回揚州 
[蘇省官報]  
　　九月初六日知府沈鳳韶由上海　捐局來卽辭太倉州蔣禀辭直隸州謝謙由吳淞江厘局來同知錢遵訓由上海來知縣李樂善由車坊厘局來又張彝崇明海門又林士菁鹽城阜寗安東均禀辭赴各屬抽查保甲差直州判臧毓麒由上海出口捐局來○初七日候補道　良辭行回寗吳縣賴禀知下鄉查看保甲秋禾情形回直隸州周煦山禀辭赴淮安清河桃源抽查保甲差知縣寶鎭出由局專丁來省禀知奉金陵厘捐總局咨調委辦瓜泗厘局卽行到差同知嚴恭壽武陽宜荆通判吳汝繹海屬均禀辭赴各屬抽查保甲差道庫大使許光熙禀銷荆溪縣保甲差州吏目凌汝賢禀知由江北勸捐回縣丞錢文瀾禀謝奉委齊門水關卽日到差五品翎頂指分江蘇試用巡檢錢家煜浙江人禀到管帶湘軍南字中軍右旗兼統江甘五岸緝私水師提督銜記名簡放總兵唐玉才湖南人由揚州來管帶撫標巡緝快船營儘先遊擊宋學成禀知赴江震靑　一帶巡哨○初八日花翎鹽運使銜江蘇儘先補用知府黄家瑋江西人由寗來鹽運使銜指分江蘇候補班補用知府查濟元浙江人由京領照來省禀到花翎指分江蘇試用同知吳源浙江人指分江蘇試用同知姚體羲浙江人指分江蘇試用知縣劉芝蘭湖北人均由京領照來省禀到高郵州章禀辭同知張辰禀辭回上海閩廣貨捐局又王秉璋禀銷查勘吳江縣荒熟田畝差又李福冕禀辭赴淮徐海各屬稽查鋪遞差又恆坦上元江寗六龣工浦知縣朱福濳銅蕭宿睢均禀辭赴各屬抽查保甲差又查亮采謝飭知在差第二次期滿蒙給予酌委署事一次通判陳以屏由同里厘局來委辦江西宜春礦務候選知府遇缺補用知縣蔣家駿安徽人由江西來赴滬勘立煤廠縣丞何魁昌由鎭江來主簿朱龍光禀謝委署金山縣衛城司巡檢事指分江蘇試用縣丞阮學書安徽人又巡檢劉騫浙江人均由京領照來省禀到直州判臧毓麒禀辭回上海商船出口捐局○初九日總辦寗滬鐵路兼駐滬官書局二品頂戴軍機處存記江蘇候補班補用道潘學祖通知蒙督撫憲會奏仍回江蘇原省補用分發江蘇候補道陳紹棠福建人通知由京引見來省禀到候選道李鶴臯辭行回湖南新科翰林院庶吉士何聨思浙江人山京來通判陳以屏禀辭回同里厘局藩轅牌示照得丹陽縣知縣員缺前以卽用知縣劉炳靑請補業已奉部覆准自應飭令該員前赴新任 
[皖省官報]  
　　安慶懐寗縣敎諭舒廣文濟寗國府太平縣敎諭周　文爾潤奉藩司李方伯札飭互相調署新選貴池縣訓導胡廣文齡書徽縣績溪縣敎諭王廣文璣舒城縣敎諭黄廣文桂芳霍山縣敎諭慶廣文昌鑾均奉藩憲札飭卽赴新任以重職守試用巡檢王少尹琢玉前奉上憲委署無爲州吏目期滿交卸回省刻又奉藩憲李方伯委署徽州歙縣黄山司巡檢少尹接奉飭知卽詣轅禀謝擇日履任 
[江西官報]  
　　代帶親兵副營李茂乾由義寗州來省守備何煥文文由京解春貢回知縣黄秉湘禀謝記大功　　行知舉人周宗彬由京來江從九盛廷珍委辦臨川保甲南康縣孔昭珍謝咨晉京戴鴻恩禀知勸辦淮徐海賑捐事務孫長靑由南昌各鄉騐收圩堤回彭錫蕃往南安黄麟往廣信單甲榮往寗都俱查牙帖從九黄習傳往長江催運指分縣丞鍾渠繳照道庫董正禀到委署永新上　司程廷琛據禀無力赴任以徐念慈署理浮梁營都司王定邦現報病故查有標下右營候補都司黄慶雲堪委署理南豐把總楊樹森瑞州額外高春芳臨江額外黄高　鉛山世職吳斌俱投紅批通判史保恆禀謝記功一次馬守中辦石塘厘卡郭昌會辦臨川保甲安義縣丞朱齊祿解關餉進京按知蔣星煥往吉贑查驛馬籖分雲南卽用縣　　珠由京回新建籍署吳城通判余本嶲卸事回候補縣何濬先由湖州賑捐奬加同知銜馬肇修調辦滁槎厘卡張鳴珂陶鈞俱辦撫院文案蔡汝寫聞訃丁父憂 
[邗江官報]  
　　九月初五日毛分轉昌駿辭回通屬差次李鹺尹傳慶到總局五成鹽價銷南掣聽差○初六日泰分司李分轉公幹到揚准補通分局凌分轉謝委○初七日陸鹺尹寳委南京餉差○初八日張分轉　　　詹鹺尹樹　孫鹺尹務本等十九員投考署經廳賴鹺尹知廳陸鹺尹同委考試巡塲 
[上海北市絲業會館籌振公所施子英經收順直山東湖北安東淮徐賑捐七月初一至三十日第四十四次表單]  
　　初一日江右保甲局宋嘉樂求病速愈洋八元棉力山子求病速愈五元松江湯乃勛爲内子外症求速愈四元陳選靑求病速愈二元○初三日維揚心田氏完願洋十元　求外症速愈四元蘇州汪蔭椿求佑合室平安五元松江中子氏保合家平安四元無名氏求兒病愈三元○初四日勉力子因父有恙求速愈由實源莊來洋四十元張珍張球爲嗣母錢氏有疾求愈十元○初五日福記求病速痊洋一百元西湖舊衲周筱塘硃拓四幅薛虹如花卉四幅姜又白花烏直幅何子貞硃聨壽薛小云篆字豳風六幅浙江省城圖一幅春牛圖兩張金華叢書兩合○初七日河南候補知縣孫景榮求右目雲翳速退復明由恊餘莊來河南天平銀一百兩合洋一百四十四元又山陰隠名老人求諸恙速愈洋五十元沈紹基還生經資十二元求免災平安氏十元裕記祈保合　平安二元吳隠名完放生願一元○初九日無錫丁馬氏求保平安洋三十元浙紹義橋厘局鍾席儒小洋三百角○初十日陳選靑求速愈洋廿元○十一日無名氏求母病愈身　洋十元○十二日嘉定錢禮耕堂嘉　記祈神保平安還願洋五元○十五日太倉王周氏求胎前産後平安洋四元無名氏三元友貽堂許二元○十六日白氏主人求祖母疴速　洋廿元不輸名求病速痊十元○十七日杭州恆豐順募永興完願洋五元松江馮靜巖移燄口資爲祖先冥福由湯譜笙兄來四元知非子完願四元○十八日屠姚氏祈病速愈洋一百元○二十日不詳姓字洋五十元蘇州長春　園移年例醮資由恊昇莊來廿元蘇州朱姓由新署來四元安徽池州府署不留名龍洋二元○廿一日高郵丁一軒募陳一山手無名氏求病愈洋十元徐李氏小洋五角○廿三日平陽伯仲氏求母康健洋十元○廿四日四茂堂洋四元○廿五日浙省慶福湖城王焜爲慈壽辰求保慈躬康健眷屬清吉洋五元蘇垣許紹蕃求病愈三元○廿六日許眞記求保平安洋二元嘉餘主人生銀板洋七元銅洋三元○廿七日中東積善堂劍雲生大善士由義善源來規銀五百兩○廿九日尹永修洋十元陳姓一元○三十日無名氏圓兒平安五角○七月份共收規元五百兩洋六百五十元龍洋一百零二元小洋三百十角扯七四零五合規元五百七十和兩八錢一分一厘以上共收規元一千零七十九兩八錢一分一厘生銀板洋七元銅洋三元連前共收規元六萬八千五百零九兩一錢四分三厘生銀板洋七元銅洋五百七十九元七角太乙　疫丹九千錠逐疫丹一千粒正乙丹一千服 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年九月初報全錄]  
　　宫門抄○諭旨四道錄前○府　孫等　奏爲順天擬設首善中學堂摺○又奏爲擴充學堂屋舍片○晉撫胡奏保薦使才片○又奏爲甄别知縣留省補用片○贛學政李奏報歲試過半摺○船政大臣增奏遴員接辦船局提調摺○贑撫德奏保薦道員懇恩引見片○閩督邊奏爲道員因病出缺請旨簡放摺○九月初七日禮部宗人府欽天監侍衛處值日無引見○睿王順王熙俊各假滿請安○吉林副都統成勳請訓○馮金鑑謝授四川川北道恩○黑龍江總管烏爾圖那遜謝恩○綏遠城恊領音得泰謝恩○尙其亨預備召見○文熙續假十日○敬昌請假十日○召見軍機成勳馮金鑑尙其亨○○臣孫家鼐臣胡燏棻跪奏爲順天擬設首善中學堂謹將籌辦情形恭摺具陳仰祈聖鑒事竊臣孫家鼐前於議覆五城設立小學堂摺内奏明順天府地方設立學堂當與臣胡燏棻籌商辦法在案查順天爲首善之區較各直省省會尤爲重地非規模閎遠不足繫四方之觀聽臣等公同商酌擬請將金臺書院攺爲順天府中學堂就所屬二十四州縣調取學中廪增附生年十六歲以上二十四歲以下材識通達志趣遠大者大縣挑選三名小縣挑選二名來京扃門課以時務策論分别甲乙以定去留以四十名爲額金臺書院向有外省士子肄業並另設南額二十名一律考取延致洋文教習二人課以西國語言文字及藝政算學各書華文教習二人課以經史及一切經世之學並派駐堂監督一員總理其事由臣等遴選通材隨時奏派洋教習薪水較優應俟經費充裕再行續訂惟諸生起自寒微多以居鄉教讀爲業一旦招之入堂恐仰事俯畜無所取資不得不酌給膏火以示體恤通盤核算每月至少須銀一千兩現就書院原有欵項歲可得銀三千五百兩擬請於現解順屬湖南漕折備荒經費項下先撥銀八千五百兩作爲學堂經費俟再設法勸募以備常年費用其一切詳細章程統容臣等妥爲籌定再行奏明辦理所有擬設首善中學堂緣由理合恭摺具陳伏乞皇上聖鑒訓示謹奏奉旨欽此○○孫家鼐等片再順天設中學堂處所初擬卽由金臺書院量爲擴充無如地處湫隘講舍無多不敷棲止現所裁各衙門亦屬院宇寥寥難期合用查地安門外兵將局有鈔産官房一所屋舍寬敞堪敷學生下帷之地可否請旨敕下内務府將該處官房撥給順天府作爲首善中學堂之用以便揀選士子進堂肄業理合附片具陳伏乞聖鑒謹奏奉旨欽此○○胡聘之片再臣接准吏部咨光緒二十四年四月二十三日奉上諭方今各國交通使才爲當務之急著各省督撫於平日所知品學端正通達時務不染習氣者無論官職大小酌保數員交總理各國事務衙門考騐帶領引見以備朝廷任使等因臣維近年外交之事日益煩重折衝撙俎尤貴得人顧數萬里瀛海之隔必身親閱歴乃能學有本原庶可力持大體以臣所知鹽運使銜候選道許珏品行端謹學識宏通曾隨出使大臣張蔭桓薛福成楊儒前後出洋三次派充駐美駐英叅贊於美國驅逐華傭一事曾建重訂約章廢除苛例之議此外贊畫亦合機宜又江蘇試用同知鄭孝胥器識閎深志趣純正於中西各學俱能洞見本原曾經出使大臣李經方調赴日本派充神戶領事約束嚴明辦事公允中外悅服以上二員學粹品端毫無習氣於中外交涉情形尤爲熟悉堪備使才之選謹附片具陳伏乞聖鑒謹奏奉硃批另有旨欽此○○胡聘之片再勞績候補人員應於到省一年期滿由督撫詳加察看嚴行甄别等因歴經遵辦在案玆查有候補知縣金振聲業已到省年滿例應甄别據署布政使景星按察使楊宗濂詳請核辦前來臣查該員金振聲年健才明辦事穏練考以律例尚能通曉應請留省照例補用除履歴咨送吏部外謹附片具陳伏乞聖鑒謹奏奉硃批吏部知道欽此○○江西學政臣李紱藻跪奏爲歲試過半循例恭摺仰祈聖鑒事竊臣去秋欽承寵命視學江西冬間復奉温綸　升詹事當在瑞州府棚次具摺叩謝天恩并將出省歲試瑞州情形陳明在案嗣由瑞州依次遞考袁州臨江撫州建昌廣信饒州等六府於本年六月十四日回省接試南昌適奉上諭生童歲科攺試策論等因欽此伏念江西爲人文所萃首郡開風氣之先自應欽遵諭旨卽行攺試策論以覘實學亦經奏報在案臣考試各生童策論悉心校閱尙能明白曉暢足敷錄取擇其留心經濟學有根柢者拔置前茅用示奬勸現於七月二十一日試竣各屬文風以瑞州之高安袁州之宜春臨江之清江撫州之臨川建昌之南城廣信之上饒饒州鄱陽南昌府之南昌新建爲優袁州之萍鄉撫州之金谿南昌之義寗奉新次之武風以瑞州之新昌建昌之南豐廣信之弋陽饒州之安仁爲優其餘挽强命中亦不乏人文武皆取進如額臣每至一棚必嚴密關防不敢稍涉疏懈一切弊竇皆預頒條教剴切示禁復責成教官廪保認眞稽查調覆面試尤詳加衡校去僞存眞人知無可僥倖以是恪循規矩歴試各郡塲内均極安靜臣於試畢發落時朂以敦品勵行勉爲實學應飭各學教官隨時訓迪俾資造就以期仰副我皇上作育人才之至意至臣經過地方年榖順成民情安謐堪以上慰宸厪所有微臣歲試過半緣由理合恭摺具陳伏乞皇上聖鑒謹奏奉硃批知道了欽此○○福州將軍兼理船政大臣奴才增祺跪奏爲船工緊要遵旨遴員接辦提調恭摺仰祈聖鑒事竊奴才於光緒二十四年七月初七日承准總理各國事務衙門電寄奉旨徐建寅現已賞給三品卿銜督理農工商總局著增祺迅卽遴員接辦船政提調傳知該員赶緊起程來京勿稍延緩等因欽此奴才遵卽一面傳知徐建寅一面赶卽揀員接辦提調惟刻值整頓船工提調有稽核一切表率員紳之責非熟悉廠務爲守兼優不足以相助爲理會辦提調楊正儀現經督臣委署福建督糧道篆並兼辦通商局務交涉事繁朱能駐工工程處道員魏瀚管理工程各有專責一時愼選尙難其人而徐建寅係奉旨赶緊來京未便稍事延緩當查有前船政總稽查道員沈翊清現奉旨發往四种補用由上海便道回籍措資該員穏練老成才優識卓在船政歴有年所情形極爲熟悉隨商督臣邊寳泉亦以該員勤愼有爲堪資臂助因令暫行接辦提調以便徐建寅交卸起程惟該員係發往四川補用人員合無仰懇天恩俯念船工緊要准其暫留差委實出逾格鴻慈其在部所領赴川執照卽由奴才先行咨送四川督臣查照繳部應以繳照之日卽作爲到省日期一俟船政揀派提調有人再飭該員赴川候補除分咨查照外謹會同閩浙督臣邊寳泉恭摺具陳是否有當伏乞皇上聖鑒訓示謹奏奉硃批著照所請該衙門知道欽此○○德壽片再江西候補道賀元彬氣宇宏遠才識超卓在江省候補資格最深從前統帶江軍水師於營務頗能整肅署理鹽法道亦能恪共厥職祗因江省道員缺少以致有才莫展上年經山西巡撫臣胡聘之奏調該員前往山西尙未回江儻蒙聖明採擇可否敕下山西巡撫給咨送部引見出自鴻慈謹附片具陳伏乞聖鑒訓示謹奏奉硃批賀元彬著送部引見欽此○○頭品頂戴閩浙總督臣邊寳泉跪奏爲道員因病出缺請旨簡放恭摺仰祈聖鑒事竊福建督糧道唐寳鑑於本年五月間有經臣奏委署理福建臬司所遺督糧道篆務以候補道楊正儀署理在案兹據報該署臬司唐寳鑑於七月初七日因病出缺所遺臬司篆務查接法鹽道余聨沅堪以署理遞遺鹽法道篆務查有福州府知府胡廷幹堪以署理遞遺福州府篆務據司詳委候補知府全學獻署理除分别給委署理并另行恭疏 
題報外所有福建督糧道員缺相應請旨迅賜簡放以重職守理合恭摺具陳伏乞皇上聖鑒謹奏奉硃批另有缇欽此 
 
 

Page 14

 
 
[光緒二十四年九月初八日京報全錄]  
　　宫門抄○諭旨一道錄前○齊撫張奏爲緑營裁减員弁節省俸餉數目摺○晉撫胡奏爲遵旨查明晉省書院經費數目並擬籌辦各府州縣學堂情形摺○齊撫張奏爲己革提督懇恩留營差委片○粤督譚奏爲委署糧道片○九月初八日皇部太常寺太僕寺鑲黄旗值日無引見○莊王假滿請安○載瀛因伊子謝賞命名恩○楊頤由東陵回京請安○湖南學政吳樹梅請訓○廣東副將馮英華謝恩○湖北叅將楊龍章謝恩○崑中堂續假五日○楊樞預備召見○召見軍機吳樹梅楊樞○○頭品頂戴山東巡撫臣張汝梅跪奏爲緑營裁减員弁節省俸餉各數目恭摺具陳仰祈聖鑒事竊查東省緑營舊制臣彯及兗登曹三鎭陸路共計三十二營分駐防守本係各有專司嗣因積習相沿兵丁多不得力同治九年曁光緒十一年汰去馬步戰守兵額一成以上並裁减把總以下三十九員復經前撫臣李秉衡酌裁兵丁五成分作五年遞减自光緒二十二年爲始至二十六年裁竣均經奏准辦理在案惟是兵額裁汰過半營員星布如前自應及時變通以節虚糜但各營汛地情形不同員缺衝簡亦異何缺可以裁撤何員可以歸倂必須酌籌妥善以期毋稍窒礙當經臣移咨各鎭並行撫標二營分别核議一再商確旋據撫標左右二營以該營等均駐省垣差務較繁擬請各裁經制外委一員額外外委四員等情具詳並准各鎭先後咨覆兗州鎭擬請裁汰兗中營額外外委四員兗右營中軍守備一員千總額外外委五員沂州營經制外委額外外委十二員泰安營經制外委額外外委五員台莊營叅將守備各一員千總經制外委額外外委七員濟南城守營額外外委二員武定營經制外委額外外委五員安東營都司一員把總經制外委額外外六員沙溝營經制外委額外外委二員其台莊安東二營裁存至千把以下弁缺撥歸沂州沙溝二營就近管轄又曹州鎭擬請裁汰曹中營經制外委額外外委六員曹右營中軍守備一員把總經制外委額外外委四員臨清營副將一員千總經制外委額外外委七員德州營千總經制外委額外外委七員東昌營額外外委二員單縣營千總經制外委額外外委三員高唐總把總額外外委二員壽張營遊擊中軍守備各一員額外外委五員梁山營額外外委二員鉅野營把總額外外委二員桃源營千總額外外委二員濮州營千總額外外委五員其壽張營裁存之千把以下弁缺撥歸東昌梁山二營管轄至臨清營裁汰副將擬以該營中軍都司攺爲專營以資督率以登州鎭擬請裁汰登中營把總經制外委二員登右營把總經制外委二員文登營千總經制外委二員膠州營把總經制外委四員萊州營把總經制外委四員卽墨營千總把總二員靑州營經制外委二員濟寗營經制外委一員其登標各營大半濱臨海澨而英德租界均在省東所裁員弁均係擇簡酌汰各等因咨請核明彚案奏咨前來臣維東省陸路各營官員於裁兵之後兵少事簡自當因時制宜酌量汰撤兹經該鎭營籌酌擬裁倂員弁尙屬妥洽兗鎭各標共裁參將都司各一員守備二員千總二員把總一員經制外委十八員額外外委二十七員曹鎭各標共裁副將遊擊各一員守備二員千總五員把總三員經制外委八員額外外委三十一員登鎭各標共裁千總二員把總六員經制外委十一員撫標左右一營共裁經制外委二員額外外委八員以上共裁副將遊擊都司守備千總把總經制外委額外外委一百三十二員每年節省餉銀九千五百一十一兩三錢八分八厘扣存司庫抵充部撥認還洋欵儘數提用至所裁副叅遊都守各官原轄汛地有應攺爲該營以次之員管轄有應撥令附近之營統率並關防條記應行繳銷頒發諸事宜統俟兵部核議覆准後再行分别辦理所有裁缺人員應請仍留東省見缺儘先酌補其原有之馬步戰守兵丁勻撥各營汛地督率巡防以重地方至東省緑營支餉章程自同治八年以後臣標兩營及濟南城守營皆按四季全發其餘各營槪發春夏秋三季是以節餉銀數亦按三季四季扣算除將擬裁各營員弁銜名駐守地方並千把總以下裁缺歸倂移駐各節造册咨部查照外理合恭摺具奏伏乞皇上聖鑒敕部核覆施行再正在拜摺間欽奉電旨令將文武冗員酌量裁汰容臣分别查明另行奏報合倂陳明謹奏奉硃批該部知道欽此○○頭品頂戴山西巡撫臣胡聘之跪奏爲遵旨查明晉省書院經費數目並擬籌辦各府州縣學堂情形恭摺仰祈聖鑒事竊臣前准總理衙門電開奉旨令查明各該省書院及每年實用膏火束脩確數電覆等因欽此旋准部咨奉上諭以各　中學小學尙未一律開辦令各督撫飭地方官各將所屬書院坐落處所經費數目限兩個月詳查具奏卽將各省府廳州縣現有之大小書院一律攺爲兼習中學西學之學校等因欽此仰見朝廷振興學校培植人才之至意當經先後恭錄行知司道查覆籌議去後正在籌辦間又准總理衙門電開奉旨前於五月二十二日降旨諭令各省開辦學堂限兩個月覆奏等因欽此當將晉省籌辦各學堂並查各書院經費情形先行電奏在案兹據該司道查明籌議前來臣維育才之道首在興學顧欲廣興學校必先寬籌經費晉省各屬書院共計一百零九處有一縣地方　無書院者有數處合設一書院者歲用束脩膏火及雜支等項經費共銀三萬九千餘兩錢二萬六千餘串此項銀錢或出於生息租資或紳富　民隨時籌捐或由地方官捐廉給發現據開報之數出於生息者每年出入尙有定數出於各項租資及按年籌欵者歲入多寡旣無一定每年　欵亦隨時酌量變通未能作爲常額至通省各壽院經費動欵除省會及河東外其餘各府州縣皆歸紳士經理並無動用公欵之處是以歴未　報此查明通省書院經費數目之實在情形也今旣將各府州縣書院一律攺爲中西兼習之學堂必須籌添經費另延教習晉省地方僻陋風　未開雖究心中學者尙不乏人而兼通西學者殊難其選欲多延西人教習則需費過鉅現實無此力量計惟有於各道駐所及各府直隸州所　設學堂就近調取所屬生童資性聰敏有志上進者令其入學肄業延請品行端正長们中西各學者充當教習課以實學其各州縣如有經費　充可以自立學堂或紳冨中有能捐籌鉅欵建立學堂者仍卽飭令該官紳自行延訂教習妥速興辦其向無書院及經費不敷者旣經調取生　赴本管府州學堂肄業自不難轉相傳習漸開風氣俟籌有欵項仍飭一律添設學堂以廣造就惟查各省設立學堂或提州縣平餘或有商民　欵晉省徵收錢糧向係按以時估銀價徵解並無餘欵可提業於提减平餘覆奏内聲明在案此外有無陋規濫費可以提作學堂經費曁各州　紳商富戶能否募捐集欵所屬祠廟社義各學有無可以攺設學堂之處已飭詳細確查妥速籌議應查明議覆後再行酌核辦理除將設省學　業由臣另案具奏外所有查明通省書院經費籌設各府州縣學堂緣由是否有當理合繕單恭摺具陳伏乞皇上聖鑒謹奏奉硃批該　門知道單倂發欽此○○張汝梅片再記名提督林秀全前因召見失儀奉旨革職臣查該革員年力正强素稱驍勇往年在前撫臣　曜營次轉戰各省所向有功薦保提督現在整頓營伍之際將領需才廢棄可惜合無仰懇天恩寬其前失准將已革提督林秀全交臣留營　遣之處出自鴻慈臣爲珍惜將才起見是否有當謹附片陳請伏乞聖鑒訓示謹奏奉硃批著照所請該部知道欽此○○譚鍾麟　再督糧道延祉欽奉電旨飭令來京預備召見所遺督糧道篆務查有候補道蔣式珍趨事愼勤年資亦深堪以署理除分札飭遵外臣　謹附片具陳伏乞聖鑒謹奏奉硃批知道了欽此 
 
