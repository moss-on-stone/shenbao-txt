# 1934 - 137 - 4908654

 

Page 1

 
 
[出售中東戰紀本末○又續編○文學興國策○續編有李中堂籌商和戰密電七萬字] [  圖書集成局代啓]  
　　廣學會著中東戰　本末八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京外　公密摺俄日各國　約西報叢説等類皆萬金不換之秘本百思不到之眞詮同在申報館申昌書畫室室致書室美華書館四馬路大吉樓古　　廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准鄉會試策問歲科試經古皆兼時務題目此二編與泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學興國策二角時事新論六角 
[增註目耕齋精本初二三集告成○評點小題正鵠全集] [  圖書集成局代啓]  
　　是書風行已久海内之士莫不奉爲圭臬無如坊間木板未刊註釋近來雖出石印購者皆嫌字細有損目力兹有天祿書局將是書重復校警增評加註倩本局用大字鑄板加入圈點上眉評旁線批後附總評註釋字蹟淸朗條緒分明誠讀本盡善盡美之書以潔紙上墨印成六大本碼洋七角七折劃一如單購註釋目耕齋小題折實一角八分評點小題正鵠初二三集後附訓蒙草養正草字跡與目耕齋同碼洋六角七折劃一購者認明本局圖記以免魚目混珠由三馬路南晝錦里天祿書局南京天祿閣發兑及各省皆有代售 
[論上海南巿倡興自來水事]  
　　上海城北租界之有自來水也於光緖八年壬午歲始也先是西人之旅滬者念滬地河道淺溢潮汐往來淤泥留積重以民居稠密朽腐委棄淸流變爲濁流飮食所需恒致痴病乃效西國之法設自來水公司鑿池於美界之北楊樹浦相近地方池中置沙礫疏密大小區而爲三於浦濵設巨鐵管用機器吸浦水由地中以達於池歴三池而水乃澄至極淸於是又於地中安設鐵管引池中淸水以底英界吳淞江南淸遠里之積水臺里北舊有橋自此臺之成而橋遂以自來水名臺高八九丈累巨石爲基周圍植鐵柱者八中以鐵鑄成巨柱大數十圍而空其中卽水所積處又由此分布鐵管於土中先徧英界次及法界如支幹之生發如脈絡之流通凡馬路旁皆設龍頭有司之者啓其機則水如瀑布充溢百道流泉頃刻都滿一遇火警卽由此取立挹注尤便溯自租界有自來立後雖遇火無巨災焉其他民居鋪户皆可分　至屋中雖四五層高樓與平地無異盖由積水之臺高出他屋上臺中之水以池中爲來源轉輸不稍關乏故水力所　可及高屋當水之未設也滬上居民需水以潮汐爲期租界擔水夫凡數百輩倚以爲生懼水之成而妨其生計也咸　啄以阻之或謂水中有毒藥或謂飮此水者再飮他水則病腹痛或謂有作工者墮水死尸腐臺中不得出水臭不可　甚至謂臺水中有緑毛鬼種種悠謬不値識者一哂及水成而人試飮之味淸且冽無他患人乃漸樂飮之迄今逾十　年而數十萬之居民食德飮和視爲固然回思曩昔之初相顧猶豫者當亦啞然自哂矣轉移之始擔水夫卽爲公司　用送水至租界内外各户遠及城中與南巿路愈遠値愈昂若輩旣無慮失業而城中與南巿居民咸羣然羡自來水　置歲在甲申此邦人士曾具牘邑宰請於城中及南巿仿辦自來水邑宰可其請申詳上游而某大憲卒以鐵管通水　租界入城穿穴城根爲不便於是議遂止至今事逾一紀無人重倡此議去歲有某省某觀察等擬合股創辦滬南自來水先則關白地方官由地方官照會本城紳董集議以爲可行業將設法購地粗有頭緒乃未幾而竟寂然西人每謂　國官塲辦事往往無成豈其然歟乃觀本月十一日本報所紀倡興自來水一則云本埠自南巿十六鋪橋迤南沿浦　興築馬路巿肆日繁一切皆仿照租界爰有自來水公司西人曾於去年十月間在浦灘丈量基址擬欲興創自來水　便居人現悉由法界工部局在南碼頭滬軍營外新築馬路旁購買肖家廠曠地八十餘畝興造自來水公司一所由　任廣東道員唐觀察總理其事已於前日創立界石擇期昨日先行破土矣執筆人不禁爲之色喜曰天下事之成否　乎自有其期哉未至其時雖有大力者而事不能集旣至其時則事半功倍之效夫人而能收之凡事皆然兹者滬南　設自來水其一端也中國居民之飮水也澄之以礬盛以益碗聣而視之固一泓淸水矣設以西人十數倍之顯微鏡窺之則見微塵焉易以數十倍之鏡則見沙泥焉再易以百餘倍之鏡則見有椏枝焉有蠕蠕而動者焉更易以數百倍之鏡則椏枝者具根葉焉蠕蠕而動者具首尾足翼焉去其鏡仍一無所覩也此等物非隔以沙漏不能凈盡吸飮腹中致生百病而中國醫者且茫然不知致病之何由易斯以譚而謂滬南之設自來水可緩乎哉抑豈獨滬南爲然哉擴而充之試以此言爲嚆矢 
[上諭恭錄]  
　　四月初十日奉上諭順天府奏拿獲結夥持械拒傷事主搶刦盜犯請交部審辦一摺所有拿獲之大頭王卽王元劉　金鍾等三名著交刑部審明懲辦原拿此案之獻縣知縣胡良駒著俟刑部定案時聲明請旨庐該衙門知道欽此 
[本館接奉電音]  
　　昨日上午京師飛電傳來上諭二道敬謹譯登○四月十九日奉上諭給事中戴恩溥奏各省州縣虧欠欵項請飭從嚴究辦一摺州縣虧短正雜官欵例應嚴行追繳近來各省辦理此等案件往往有心因循含糊了結殊非愼重庫欵之道嗣後各該督撫當按照半年淸查事例核實嚴辦如有查抄之案地方官矇混結報並著一併嚴叅欽此同是奉上諭步軍統領衙門奏拿獲盜犯康八案内餘匪請交部訊辦一摺所有拿獲之康大倉頭康優勒得康八三爾張八棣老等五名著交刑部嚴行審訊按律懲辦未獲之楊四熱仍著嚴拿務獲毋任漏網原拿此案之營員及協同奉天練軍出力各員著俟刑部定案時聲明請旨餘著照所議辦理該部知道欽此 
[土希新電]  
　　本月十九日倫敦來電云前者各國駐土使臣會同奏請土廷與希臘議和德便尚未列名兹者德使已隨同畵諾矣至土廷傳諭將臣停戰一事係准俄廷之勸故得以載戢干戈云 
[盜案破獲]  
　　鎭江訪事友人函云郡城之東約七十里之遠地名大港鎭一小巿集也鎭西有王姓錢米鋪資本旣足生涯浩繁四月初一日下午突來盜黨十餘人手執刀槍勢殊兇悍店夥六人盡被將髮辮互縳驅之入内使其不能走動於是傾箱倒篋搜括一空長颺而去及坙夜分鄰人見店内𨶑無人聲又無燈火心竊疑之入内探問則夥件等瑟縮如蝟并作一圑不禁駭絶代爲解救詢問情由始知被盜查檢被掠各物計失去英洋百餘元靑蚨十餘千文衣飾約値數十千文次日王至郡城開單報縣邑尊王伯芳大令前往勘騐屬實回衙後卽飭捕役跴緝並移會各營汛購線緝拿事逾數日未獲眞贓詎料天網恢恢疎而不漏瓜洲水師中營周哨官訪悉十二圩有盜潛蹝遂於十二日乘坐砲艇偕同眼綫前往拘拿查悉贓物均存於某客寓内遂帶勇搜出諸盜得知消息羣欲脱逃幸各弁兵四面兠拿拘獲九人尚有數匪已被乘機逸去當將所獲之匪解至京江送入縣署大令升堂鞫問盜等初尚狡展嗣令用刑始供認搶 
 
 

Page 2

 
 
刦王姓一案訊畢釘鐐收禁待緝獲餘黨然後定讞治罪 
[巡洋獲盜]  
　　温州采訪友人云某日永定輪船巡緝至温州洋面驀被洋盜槍傷測量沙線之某甲槍子洞穿肩膀登時昏暈艙中延至本月初六日因傷斃命所獲洋盜三名解請鎭道二憲訊辦聞是時洋盜扮作商船伺刼客商適遇營中所扮商船互相攻擊正在相持不下經永定船主瞭見奮力兠拿除解郡之三盜外各汛口亦均有擒獲超武兵輪船更獲數盜身上均已受傷目下方解請費統領發落云 
[另開錢局]  
　　湖北采訪友人云前者湖廣總督張香濤制軍憫制錢之缺乏爰就省中善後局用機器鼓鑄以濟其窮兹復議定另創一局乃委候補道陳觀察慶恩總理其事而以漢陽縣薛誠伯大令漢陽槍砲廠稽查委員張明府鈞溥李明府汝釗副之局中一切章程刻下方在釐訂也 
[風波可駭]  
　　九江訪事人函云前辦九江城内保甲委員易子英叅軍去秋奉關道憲誠觀察委解餉銀晉省盤桓兩閲月爲范觀察委辦神岡山緝私鹽卡差遂回潯辭卸保甲事於冬月間赴卡今正晉省拜年以事至湖北南京一帶三月抄返旆抵潯後雇坐民船由福康公司小火輪船拖帶詎料行至鄱陽湖突遇風暴將船擊沉幸遇救援得登彼岸惟行李一切則均被龍宮收去矣 
[盜賊猖獗]  
　　客有在汕頭作寓公者貽書香港循環日報館云近日盜刼成風隨處皆然然未有如潮州之橫行無忌者潮陽縣屬有地名下陽村者爲緑林豪客出沒之區其地兩南皆山中有一道闊僅丈餘而羊腸路曲泥濘載途車不能方軌人不能步履大有一夫當關萬夫莫進之勢亶藏奸之數也盜匪恃其負嵎之險聚衆至三四百人時分其黨四出刼掠人莫敢攖附近鄉村遭其害者不知凡幾地方官欲窮治之而苦無良策海陽縣尊能吏也念强暴不除終爲閭閻之害乃用暗度陳倉之法令兵差扮作乞丐入村行乞乘其不備羣起而攻拘獲黨羽數名巨憝知機早從村後間道逸去兵差追尋無著遂按户窮搜獲其糧食軍械無算内有洋蚨十餘箱珠寳稱是皆從刼掠中來者亦爲兵差搜得惟當時失於布置未能掃穴擒渠致爲後日之患識者已切切憂之澄海縣屬與梅溪相近地名道頭村富翁曾姓乃暹羅巨賈也素擅居奇之術所之無不如意近以厚資廣積滿載而歸問舍求田爲終老計復新營大厦一所結搆輝煌規模宏敝中設窟室爲收藏金寳之所日前甫告成工大設華筵廣邀賓客並召梨園子弟演劇落成惟時賀客盈庭鋪陳華麗蕉苻輩早見而垂涎惟以耳目衆多未敢下手翌日興闌人倦盜匪乘其不備率悍賊七十餘人破門直入將室中珍寳搜括一空并刦去藏銀數萬復縱火將屋焚燒殃及鄰近民房盡付咸陽一炬蓋事前盜匪已將火油灌於并中故水龍汲水注射愈救愈熾究不知其與曾姓何仇而出此毒手也事後曾姓繕具失單禀官追緝旋報拿獲案犯十餘名官令暫行收禁候訊時監犯中有識其面目者知爲下陽村股匪卽冋官禀稱賊匪窩藏之所伊已盡悉願作線人設法引拿以贖前罪官許之立飭兵差令其導去迨入村則盜黨適出外行刼未返事不果行聞者惜之 
[營棍宜懲]  
　　姑蘇采訪友人云三多橋南畔人謝景山被元和縣公差拿獲旋由趙中丞飭發吳縣照例究辦賴大令帶回交典史某少尉看管閲日升堂提訊供稱前在左爵帥營内當差迨肅淸新疆出力洊保至總兵銜副將大令稽其年歲頗不相符飭呈獎札祗呈出六品功牌一紙餘稱在營遺矢顯係營棍之流乃押諸飯歇中俟禀明上游再行詳辦 
[滕閣留題]  
　　江西采訪友人云藩司翁小山方伯查得二套口厘卡委員張明府已補授石城縣缺例應飭赴新任遂檄令交卸卡務以便履新查知三閲月中厘金短解至四成以上爰飭扣留在省聽候照章辦理明府聞而懼甚自願補解足額究不知其措得多金否也○有某氏老嫗不甚知來歴惟聞奴僕船户皆以太太稱之於是人咸尊之曰太太莫有敢褻視之者上月某日舟經石灰窰厘卡巡役查出夾帶私貨纍纍遂將船扣留照章議罰○上月二十二日某錢鋪學徒某甲赴府衙前某錢鋪收錢票一百四十七紙每紙計錢一千文裏藏手巾中持之而返匪徒李某見之尾隨至豫章樓畔曲巷中突揮拳毆中踣地攘其錢票飛奔鄰人聞呼救聲代爲追捕李恐不免擲石拒之事爲德勝門内保甲分局員紳所知立飭巡丁兠捕將李擒獲傳同鄰證地保錢鋪主質證確鑿搜李身畔有原票一百四十七紙騐之鋪主收摺曁牌號數目一一相符李自知無可狡供逐一承認局員飭笞臀四百板由送保甲總局局憲又飭笞臀六百板然後移送新建縣究懲○某日藩司翁小山方伯牌示轅前略謂萬載縣譚紹裘廻避原籍應行離任俟調補後再飭赴任所遺萬載縣篆務詳請以卽用縣黃增榮署理蓋卽輪委單上名列第一者也 
[天竺梵鐘]  
　　杭州訪事人函云僧人披薙後取度須往名山受戒領牒衣鉢始可行脚四方如野鶴閒雲遊行無滯否則爲缁流所不齒叢林古寺不能隨處掛單蓋亦彼中之例然也傳戒之所到者皆有而所稱爲大戒壇者祗有三座半除普陀金山九華外杭州之昭慶寺則居其半焉每當開壇之時各處僧尼往者甚衆均須先期報名以便置辦衣鉢本月初八日爲昭慶寺傳戒之期先於初一日開壇凡願求戒者咸住宿於廟僧人分居各雲房女尼則於寺旁建有靜室令居其内啓閉甚嚴閒人不准擅入每日辱午戌三時命諸僧演習禮儀女尼則否至初六日法師五人登蓮臺説法僧人則以五人爲一班分跪靜聽女尼在臺下亦如之初八日五鼓時殿上鳴鐘擊鼓諸僧咸集排次跪下合掌誦佛號執事僧人以棗泥塗於諸僧頂上用藏香寸許舉火灼之然後給以衣鉢戒牒令各歸房安息女尼則在殿左之六和堂中受戒是日爲如來佛誕辰男女進香者絡繹不絶在寺宿山並觀傳戒者不下百餘人寺中擺設素齋計有二十餘席亦云盛矣○四月初八日爲釋迦牟尼降世之辰佞佛者流設立放生太會於初一日起在西湖一帶搜買鱗介之屬俟至初八日放入裏湖及三潭印月等處是日男婦往大佛寺進香者亦携帶銀錢買物投放而妙年子弟每約同伴侣徜徉於西子湖邊或雇輕舟或乘怒馬往來不絶長堤之上行人如梭各茶坊酒肆熱閙非常昭慶寺西張勤果公祠園亭花木較勝他處平時儘人遊玩而是日則雙扉緊閉不肯輕開蓋因人衆恐其滋事也錢塘門外自響水閘起至石塔頭販魚鼈螺蚌者是日無不售罄尚有由城内購定命人携往抛入者統計所放生命不啻如恒河沙數記算無從並有弄蛇乞丐亦聚於昭慶寺外大橋之上每放一蛇大者須錢二三百文小亦百文左右内有大蟒二條索價甚昂玩弄多日迄無售主直至初八日午後放生諸人漸漸四散乃願贬價求售旋有女尼以英蚨一番易之命其放入湖中而去○日前杭省小學前鄭益泰紙店被匪徒縱火當卽救熄幸未成災現在下叚巡局紳董朱君特懸賞格如有前項放火匪徒當塲拿獲者酬洋五十元卽時給付决不食言似此辦理此風或可漸息乎 
[遼陽采風記]  
營口采訪友人云各口鮮魚例不徵税鮮果鷄鴨猪羊皆然惟鹹者慨不能免日前奉邊道廷觀察出示曉諭略謂近查魚船下裝鹹魚上蓋鮮魚矇混取巧兹後無論鮮鹹一律照例徵收税餉○遼河小船攬裝豆子每每攙水作弊本年上河積貨稍少豆價驟昂頭帮小船卽已汲水攙和旣而愈趨愈下攙水更多客帮日選乾豆願出重價而不可得向年日本專銷濕豆今者日船寥寥無幾濕豆銷路更疲近日乾潔上等貨每擔價銀五兩四五錢次者遞减至四兩一錢然頗不合用也○元興盛號裝船行與太古元機器油坊聨合租得老爺閣東首路北之屋直接河沿碼頭修葺煥然大有高華翬飛之勢潮建帮諸客遷入者不少旋於四月初六日懸匾開張賀客紛紜頗形熱鬧○東西河沿長約十里西人以東了灣爲租界昔年老沙遜洋行曾將河岸興修三次祗以潮來湍急不克告成現已售歸遠來行英國領事謝君建議抽取貨捐以備修築照貨本每千兩抽二兩南帮及大會以不便情形禀請道憲照復謝君本月初四日道憲帖諭南北各商力圖久遠之計不得互相推諉不知各商能允從否也 
 
 

Page 3

 
 
[鄂省官場紀事]  
　　湖北采訪友人云江夏縣徐性臣大令嘉禾因公他出適有南鄉人之來署報命案者上憲遂委候補縣石明府壽春往騐○刑門州與沙洋毗連處之官堤連年經襄水衝决民間物産蕩焉無存湖廣總督張香濤制軍恐今夏洪水仍復懷襄爰未雨綢繆乘水涸時委洪太守超督工修築兹已大工告竣回省銷差矣○此次自强學堂招考諸生卷旣繳齊禀請張香濤制軍評閲以期拔取眞才聞揭曉之期約在本月二十左右云○江夏縣徐性臣大令經張香濤制軍札委馳赴江夏咸寗交界處彈壓安挿電綫工程並向京口估勘堤工所有署中日行公事由縣佐代攝 
[鐵路閒評]  
　　中國創興鐵路外間紛紛傳述或謂當盛太常入都時面陳皇上請飭官商協力興辦不必借助於外人乃迄今官商無有願出貲者遂有人建議仍向某國貸銀然在京各大員多不喜此意欲力阻鐵路之成太常獨力難支以致迄夫成就究竟此事能辦與否目下尚難懸揣而知也 
[中丞蒞滬]  
　　湖北巡撫譚敬甫大中丞陛見出京將次來滬本縣黃愛棠大令聞信之下飭差在馬頭准備一切以便恭迎昨日午刻憲旌抵埠在金利源馬頭下椗本城文武各員咸至舟次晉謁 
[巡局調員]  
　　本邑西門外巡防局委員蔡蓉卿二尹奉關道憲劉康侯觀察札委南巿十六鋪保甲中局差遞遺西門外一差則委楊樹浦巡防局委員鄭厚餘二尹辦理蔡二尹奉札後已於昨日到差視事虹口二十三保十五圖園通寺巡防局一差經江海關道憲劉觀察札委李蘭史二尹接辦昨日上午李二尹蒞局接差視事 
[貼捐姑誌]  
　　前者英租界欲加增小車捐以致閙成巨案關道憲劉康侯觀察體恤民情此等推小車者大都貧苦不堪之輩故商請駐滬各國領事暫爲免加三個月至七月一號再行增捐嗣劉觀察以此一事屢次假滬北洋矞處商議免加奈各領事均未經應允務欲照章每輛加捐二百文法租界步其後塵亦欲酌加捐費兹聞劉觀察欲在各商船上抽取捐項或將各貨加捐以貼小車捐之費在滬北泥城橋設立通瀛公所專管抽捐舉張施沈等諸人司其事現在西歴已將七月觀察擬先墊銀若干飭上海縣轉交工部局俟七月一號捐照時按數貼補各小車夫祗照常例捐納惟此係得諸傳聞姑錄報端俟有確音再錄 
[聽斷被攆]  
　　前晚本縣黃愛棠大令升坐花廳訊斷各案突有身穿漿色褂藍寍綢夾袍之某甲闖至花廳内在公案傍聽斷繼而在身畔取出香烟劃自來火吸之適被大令所聞以其有犯堂規喝令拿下甲急欲奔出堂上役隷甚多當卽扭住詰問之下據稱係文生姓閔因酒後無知誤犯堂規値日差據情禀明大令姑念文墨中人不與深究飭差逐出閔遂抱頭鼠竄而去 
[馬路裝欄]  
　　本埠南巿十六鋪橋迤南沿灘開築馬路以來工程已大半告竣並在沿浦裝做鐵欄倣照租界之式現自關碼頭迤北一律配裝惟楊家渡一帶浦邊所泊之艒艒船前經開築之始已由上海縣黃大令給費催遷無如若輩恃貧藐法屢敢抗違現以馬路告竣依然麕泊於斯不肯遷讓工程局委員朱森庭明府屢次飭令差甲嚴行驅逐若輩猶置若罔聞未讓明府作何理辦理也 
[監婦患病]  
　　犯婦汪柳氏係廣東某邑人於二十年分因凌虐夫妾吳氏身死由上海縣黃大令拘提其夫汪四梯一併到案訊供確實收禁屢次解勘省垣秋審發回收禁擬罪在案兹該犯婦近日在監忽患寒熱氣鬱之症頗爲沈重當由禁卒邢棟禀請黃愛棠大令撥醫調治大令據禀後已傳官醫進監妥爲醫治 
[機工受傷]  
　　寗波人徐炳
元在楊樹浦華順織廠内司理機器昨日上午工作之際偶一疏忽被機器帶住愛辮因之頭面受傷頗重當經同人送至同仁醫院求療 
[收贓案了]  
　　聚昌號主林順泉控徐愼記收買所失之四們　泥一案現悉此泥由聚昌號夥吳松芳私售與徐愼記經徐延請律師哈華托料理明白已於昨晨求銷吳松芳則須請屠别駕懲辦 
[上海縣案誌略]  
　　彭松年扭控霍殿臣侵吞資本經蔣剌史請俱著兩造出外淸理前晚又經剌史升堂提訊彭供前家審訊著將帳目核算其中大有不合且被匿去帳簿數本以致不能理淸所有資本均被浪費推念情誼曾允折還洋三百五十元除生財作抵外尚少二百餘元求請訊追霍供虧空洋元因無力歸償求開恩典剌史訊得霍虧空甚巨實屬胆大姑念貧苦格外從寛除生財作抵外著繳洋一百三十元限十天内先繳洋六十元餘洋八九兩月如數繳楚如違嚴比○孫金保抩陶永林至虹口巡防局揑稱被奪産業由巡局轉送至縣前晚蔣剌史廾堂訊問孫供本地人務農爲業胞兄故後寡嫂無嗣曾招陶永林之父再醮之卽俗所謂撍火進也嗣陶又病故有遺田二畝五分給與永林一畞有餘早經價賣得洋三百元小的名下應得之一畞餘後亦價賣得價洋一千元永林屢來滋擾向之理説反遭兇毆當卽扭赴巡防局由局員老爺斷令小的出洋五十元永林尚不允從是以轉送案下求請明斷陶永林供父親贅至孫姓有三十餘年共有遺田五畞餘抵押在叔孫金保處得錢七十餘千現在備本向贖掯勒不放許給洋四百元小的不允致被扭至巡防局轉送來案求請公斷剌史得供謂永林曰爾旣係孫姓子孫本委斷令孫金保給爾洋二百元不准再向纏擾且爾當時將金保毆辱目無長上尤屬非是著當堂向金保服禮各具遵斷結了案 
[英界公堂瑣案]  
　　洋人阿尼爾自漢口來滬借居虹口美國洋婦所開之客寓内言明每月房飯洋六十五元當時先付洋四十元豈知住經二月餘竟無房金付下向之索取藉词延約控諸美領事查得阿尼爾並無領事管束故函請英公廨出票拘提昨晨西包探憑票將阿尼爾拘案請究客寓主婦投案申訴前情質之阿尼爾供係英國人由漢口來此問何以不投領事署報名註册答稱曾至領事署適領事不在以致延未報名問有無憑據答有文憑三帋現在行李中未曾帶來别駕據情商之薩副領事以阿尼爾旣有文憑著仍交西探帶回查明究係何國人氏再行訊核○包探趙銀河禀稱過犯王阿木前因犯案遞解回寍波原籍今又潛來是以拘案請判質之王阿木供稱因有要事來滬卽欲回藉别駕著交巡捕房遞回○包探顧阿六禀稱流氓楊土生昨向周阿松拆梢不遂所欲扭周毆打查獲送案請爲究辦周投案申訴前情質之楊供寳山縣人向周索欠不敢拆梢叩求明察别駕判令笞責二百板驅逐出境○包探黃四福禀稱昨日傍晚時有缫絲廠做工之女郎沈金鳳等三人坐一小車在胡家宅地方經過無賴蔡錫榮妊隨其後始以言語調戲斷竟將車推翻致沈金鳳手臂跌傷爰將蔡拘獲送究沈金鳳投案申訴前情悊之蔡供因爲沈詈駡故推翻其車别駕判令枷號七天發犯事處示衆○包探孔阿才禀稱日前有馬夫沈林焦駕車不愼致與婦人挑秀林所坐之馬車相碰姚從馬車跌出受有傷痕當由印捕獲送案下兹查得姚雖受傷尚無大碍因特解請復訊姚投案訴稱傷已痊可惟腰際略有疼痛沈一味求恩别駕著從寛交保○包探韋阿友禀稱昨有陳小寳在棋盤街同芳居火燒塲竊取伍阿來之綢套褲一雙查獲人贓送案請究伍投案請領失贓質之陳供實是拾取並非行竊叩求恩典别駕著將陳笞責五十板以儆○包探倪順泉禀稱王阿三竊取陳炳旺布衣兩件拘獲送究陳投案領贓質之王供認行竊别駕判責五十板贓還失主○包探石金榮禀稱陳阿才竊取楊阿二張淸法等家金銀圈各一隻報捕後緝獲人贓送案請辦楊張二人投案領贓質之陳供寗波人行竊該死叩求恩典别駕判責一百板遞解回籍贓還失主○包探施奎江禀稱女子倪阿秀徐阿林陸小妹等在路行走被流氓奚正法扭住肆毆是以拘案請辦别駕判責五十板以示薄懲○水巡捕唐寳榮拘解蘇春生到案禀 
 
 

Page 4

 
 
稱此人撑駕糞船於十點鐘後尚停泊蘇州河内有違租界章程故拘送請究質之蘇供因不知章程以後不敢冉犯别駕判罰洋二元以儆 
[彚解賑欵]  
　　啓者敝所疉接朱君樾亭張君曉日電稱建恩交界處所被雹被蛟災情更重川東奉節等縣亦復同遭浩刼需賑孔殷因又湊解規銀一萬兩交源通官銀號匯至漢口函請紫卿家兄以五千金寄交朱張兩君迅速查放以五千金電匯川東請任逢辛觀察擇尤賑濟是批計申報館撥銀五百兩電報局楊子萱先生撥銀一千五百兩指賑湖北仁濟堂撥銀二千兩絲業會館撥銀六千兩謹鈔乞登報布告仁人仍祈續行慨助接濟多方俾垂斃飢黎更生同慶臨池望澤不勝迫切待命之至上海北巿六馬路仁濟善堂盆湯弄絲業會館籌賑公所制施則敬子英甫謹啓 
[解欵聲明]  
　　啓者鄂省水旱成災節經登報募捐荷蒙諸善士慷慨樂輸業將收數淸單逐次登列報端計蒙公鑒兹已集成規銀一千五百兩列爲第一批解交絲業會館施子英太守彚解散放惟地廣災鉅需欵孔殷尚求義粟仁漿源源接濟謹爲災黎稽首頓首以請命上海陳粗木橋電報總局内籌賑公所謹啓 
[璋儀助振]  
　　盛揆臣太守通門世德貴胄淸才前因一索得男石麟誕降特助振欵洋一百元交由敝堂代收彚解兹届彌月之期筵開湯餅喜溢門楣文葆增輝賀者紛至乃太守敬遵杏翁京卿之命雅意謙冲先期辭謝多儀之享概勿領情信厚等仰體太守崇實黜華之意與好施樂善之忱公議將璋儀悉數撥人川鄂振欵預祝郎君他日貴壽無量云誠恐各埠諸君與太守雅相契合者未及周知特綴數言藉爲嚆矢倘承厚惠請逕交敝堂掣奉收照爲憑併此附聞伏希公鑒上海六馬路仁濟善堂董事嚴筱舫葉澄衷楊子萱黃佐卿施子英劉蘭階謹啓 
[鉅欵助賑]  
　　啓者頃由大德通匯兑寳莊送來山西祁縣無名氏大善長賜助申公足銀四千兩合規元四千二百九十四兩祗領之餘不禁與川鄂災黎同深拜謝則敬自去年經收至今從未有此大宗接濟今承大善長不我遐棄慨助鉅資抑且施不求名好行其德求之晚近洵屬難能可貴者也除備函鳴謝並塡奉收照外謹急鈔乞登報奉揚仁風行道有福竊與受惠災民馨香祝之上海北巿絲業會館籌賑公所制施則敬子英甫謹啓 
稱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法捕房發落]  
　　昨禮拜五鄭大令蒞捕房會同鈕副捕頭發落各案命提竊取信昌柴船衣服二件之陳阿四照原斷笞責二百板提寛斥釋○又提竊取義順煤炭店烟煁　張阿大照原斷責五十板釋出○小船夫瞿佳千竊取永泰蛋行鷄蛋六千枚控經大令訊供飭探帶至拉圾橋查問並無蹤跡昨日命提到案着重笞一百板供認一千三百五十枚賣與新衙門菜蔬　某店得洋二元六角其餘均抛棄垃圾橋河内大令以其所供不實着還押再行嚴比○　源余錦甫陳仰軒等控同昌泰煤炭店主徐松堂賣出火油掯不交貨以致虧折甚鉅迭經大令訊供嚴比押追迄今案懸日久尚未了結昨日余陳投案禀稱現據童茂衡等從中調處求請銷案大令著具銷案切結當堂簽字存案備查○金利源碼頭小工張友生何阿順等在萬森泰酒店沽飲與林金標口角爭毆致毁該店碗盞物件經巡街捕拘入捕房請大令訊供以張等向同行洪蛤靶借錢起釁著將張友生押候提洪到案再核昨日森泰店夥王方樂偕洪蛤靶何阿順等投案禀稱當日被毁物件求請斷賠大令著明日投公堂候示○醬園弄居民浦兆榮之女於八年前逃出爲王玉堂劉廷開等輾轉售賣與劉四林爲妻旋至又袋角紗廠做工復至浦東爛泥渡托張榮堂租屋在茂生紗廠做工經巡防局移送法公堂鄭大令訊供時有劉四林投案呈遞婚帖禀稱浦氏憑劉廷開等爲媒嫁與小的爲妻求請領回大令著邀同媒證到案候訊昨日劉四林偕寡嫂劉王氏禀稱往找媒人以吳淞營規嚴謂不能入内大令謂媒證不到無從質對著退出旋據浦在榮禀稱女兒背親潛逃良心喪盡不願領回求請發堂擇配大令命提在押之甫氏到案問因何逃出供被王玉堂之妻騙至吳淞着會卽被留住大令謂爾旣欲至吳　理應禀知父母旣至吳淞何以不卽回家顯見爾亦情順隨王輾轉售賣此次在又袋角做工可以又隨張榮堂至浦東殊屬不合着掌頰浦氏供稱知罪求恩免　大令命　張榮堂到案供稱浦氏托租房屋餘不知情大令着掌頰一百下謂爾將浦氏領至浦東租屋非拐騙而何着再　責數百板與浦氏一併　押劉四林仍交原保着邀同劉廷開到案候示原告斥退 
[美捕房紀事]  
　　虹口北河南路天后宮北首某米店司帳某甲夙有劉　　　癖　邀集同業在樓上賭博有某米店夥某乙輸錢頗巨昨爲其店主某内所知　情投控捕房捕頭卽　包探查明是否確實再行辦理○寗波人施萬　曾娶么二妓女林黛玉爲妾未久林妓不慣安居背施逃逸　偵尋無著賑晨施因事至虹口途經北山西路德安里適見妓匿在該處蕩婦張王氏屋内於是直入欲將妓扭出王氏出爲阻止互扭之際妓卽乘隙由後門逸出施卽將王氏扭交四百七十五號華捕拘送捕房捕頭略詰　由飭將二造一併送至英公堂訊核○寍波人李阿友昨携福記圖章支鎰大莊計規元三十六兩五錢之三連僞銀票一紙在西華德路某號　用經包探石金榮查獲拘入捕房押候送廨訊究○前晚有積竊陸桂堂在百老匯路某　内施其伎倆　洪阿寳倪順泉二包探緝　拘入捕房捕頭飭押候查明再行送廨究辦○前日下午西華德路永富里門樓下有病斃無名男屍一具走街華捕報知捕房飭包探傳二　地保俟奚坤寳報請某善堂給棺收殮○挑水夫張阿狗前日傍晚時因事至乍浦路行經某洋房門首突有惡犬一頭奔躍而出將張胸際猛噬嚙傷頗重旋卽奔告捕房捕頭卽飭送往同仁醫院敷治一面深狗夫前往捕捉 
[白門官報]  
　　四月十六日松江府恩興辭首府劉兩首縣張胡均禀知在城隍廟設壇求晴知縣呂廣堂禀知丁父憂○十七日委辦湖北宜昌加抽川鹽釐奏調兩江差委廣東候補道武勷見辭赴差金陵營叅將楊祖田禀知巡江登瀛洲兵船何必川辭赴江　　老湘合字營散另赴岳州運判丁士年到揚州來知縣桂步瀛叩謝咨文禀辭北上靑山守備許和生叩謝署平望營都司牌示淮安城守營守備謝啓才叩謝辭 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十三年四月初九日京報全錄]  
　　宮門抄○諭旨兩道錄前○陝督魏爲鎭安銅苗不旺難敷鼓鑄暫請變通辦理摺○又奏爲調辦營務之道員咨回原省片○密雲都　蘇奏報查閲官兵操演情形摺○蘇撫趙奏報蘇省海運漕糧全數兑竣摺○江撫德奏叅文武各員摺○江督劉奏爲揀員借補内　都司要缺摺○四月初九日内務府國子監廂藍旗値日無引見○慶王榮中堂由東陵回京請安○耆齡續假五日○福潤愛秀預備召見○掌儀司奏十五日祭奉先殿溥僎行禮○内務府奏派致祭昭顯廟派出錫露○倉塲奏漕船五日回空○召見軍機慶土榮中堂福潤慶秀○皇上明日午初升文華殿○○魏光燾片再陝省鼓鑄制錢前因局存洋銅無多上海續購不獲經前撫臣張煦奏請暫行停止鼓鑄嗣因鎭安銅廠派委員紳採辦雖銅苗不見甚旺而礦線尚堪開挖光緖十八年經前撫臣鹿傳霖奏請開爐試　　　照原定章程每年額鑄十卯遇閏加鑄一卯各在案十八年開爐事在初辦實鑄九卯因銅苗未旺節年遂以九卯造報迄未能如十卯之額查寳陝局自十八年開爐以來謹買運洋銅三萬斤每卯搭用一成專以鎭安銅爲大宗十七十八兩年陸續解過銅九萬五千餘觔十九二十二十一每年解銅二萬觔上下雖迭次嚴札攺委飭令認眞開挖無如總未得倉以致所解銅觔年少一年不敷鼓鑄且查二十一年鼓鑄後僅存鎭安銅七千八百餘觔卽令赶挖煉解恐亦難敷九卯之用而外洋銅價甚昂搭配鼓鑄虧本太多欲請暫時停鑄街巿錢滯商民益形苦累再四恩維惟有擬請暫就鎭安銅廠每年所解之銅儘數鼓鑄不必定准卯數一俟得倉之日再請仍復舊額據寳陝局司道會詳請奏前來臣覆查無異除垷在督同司道另派委員並嚴飭現辦鎭安銅務紳委在各處察看礦苗赶緊採辦俟銅苗梢有起色仍時加卯鼓鑄外所有鎭安銅苗不旺難敷鼓鑄暫請變通辦理緣由謹會同陝甘總督臣陶模附片具陳伏乞聖鑒敕部立案施行謹奏奉硃批户部知道欽此○○魏光燾片再補用道直隷候補知府鄭業斆臣前駐軍錦州調營辦理營務文案旋復隨同赴甘光緖二十二年十一月附片陳明奉旨允准在案該員在營辦事甚資得力現在軍務肅淸并無經手未完事件應仍咨回原省聽候差委除咨明直隷督臣外理合附片具陳伏乞聖鑒謹奏奉硃批知道了欽此○○奴才蘇嚕岱跪奏爲查閲密雲等六號官兵操演情形恭摺具奏仰祈聖鑒事竊奴才仰蒙天恩簡補密雲副都統當將接印任事日期奏聞在案所有任内應行查閲名事件奴才於到任後自應逐一辦理當經查得密雲庫存官兵俸餉等項銀兩均與應存數目相符并無虧短閲看八旗官兵步射騎射均屬可觀點騐額設官馬四百五十匹俱屬足額查騐官兵軍器均與原設數目相符其各項操演技藝曾經擬俟巡閲各處操演完竣再行閲看隨於三月初五日自密雲起程前往兼轄之昌平州順義縣三河縣玉田縣古北口等處挨次巡查各處官兵軍器昀尚堪用點騐各處馬匹亦足額數閲看各處官兵步射騎射均尚和平鳥槍兵丁演放鉛子中靶者尚敷成數閲看古北口官兵操演大陣演爬雲梯甚爲整齊其玉田三河二處兵丁演爬雲梯及各處兵丁演札長杆各項技藝亦尚嫻熟此内惟玉田縣操演較優三河縣古北口次之昌平州順義縣又次之奴才卽嚴飭該防守尉等官平日必須勤加操練務期一律精熟以資得力奴才分巡完竣於本月十九日回營二十日隨卽閲看密雲兵丁演放砲位抬槍鳥槍打靶中靶均敷成數二十一日閲看官兵操演大陣進退連環甚屬聨絡整齊演爬雲梯及馬上三槍三箭長槍舞刀小過堂各項技藝甚爲便捷二十三日閲看馬隊操演亦甚嫺熟所有密雲等六處官兵步射騎射槍砲中靶及技藝嫺熟者均經奴才隨時分别獎賞生疎者當面責飭以示勸懲之意查密雲駐防近來生齒日繁兵丁多係年力精壯頗堪造就奴才惟有與恊領等勤求武備將所　兵丁嚴加操練務期精益求精悉成勁旅以期仲酬　髙厚鴻慈於萬一所有查閲密雲等六處官兵操演情形理合恭摺具奏伏乞皇上聖鑒謹奏奉硃　　　批知道了欽此　○○江蘇巡　臣趙舒翹跪　奏爲恭報江蘇省海運漕糧全數兑竣放洋日期專摺馳陳仰祈　聖鑒事竊照蘇州等五府州屬光緒二十三年起運二十二年分徵收漕白二糧遵照部咨一律統歸海運當將頭批米船於本年正月二十八日兑陖放洋　臣恭摺由驛會奏一面飭催上緊撥運接續兑開批上嗣據具報兑竣二批米船三十隻共裝交倉漕糧正耗米七萬三百四十八石零隨運經剝食耗三欵米一千八百七十六石零沙船耗米五千六百二十七石零於二月初六日起陸續放洋並經臣分别咨行騐收防護在案兹據蘇藩司聶緝槼臬司吳承潞糧道陸元鼎會詳據海運滬局委員詳報末批米石催據各屬接續剝運到滬詳愼選騐米色現已全數兑竣計配用沙衛等船二十九隻共裝交倉漕糧正耗米七萬五百五十三石零隨運經剝食耗三欵米一千八百八十一石零沙船耗米五千六百四十四石零一律發給水脚等銀取具領狀互保實裝米數各結查明水手籍　携帶器械塡給聨單於三月初八日起委員押令各船開出吳淞駛至崇明縣轄十滧海口守風放洋聨檣北上所有派撥招商局輪船裝運交倉潛糧正米四十五萬七百石白米全數正米七萬二千餘石現已據報起運漕白共米三萬九千五百石其餘米石亦卽接續運赴天津等情詳請具　奏前來臣查本届江蘇省海運漕白糧米照案仍交沙衛各船並招商局輪船分裝由海運赴天津轉運通州交兑今沙衛各船承運正漕米石業已全數兑竣放洋北上辦理尚稱妥速除分别咨行騐收防護以期迅投天津赶早剝運通倉交兑仍飭催招商局將輪船承運米石　數裝兑開行另報外謹將沙衛等船海運正漕全數放洋日期會同兩江總督臣劉坤一漕運總督臣松椿恭摺由驛馳　奏伏乞　皇上聖鑒謹　奏奉　硃批户部知道欽此　○○頭品頂戴江西巡撫臣德壽跪奏爲特叅文武庸劣之囎請　旨革職攺教以肅官常恭摺仰祈聖鑒事竊查武職乃干城之選全賴槍砲有準庶幾堪資備禦而知縣爲親民之官必須政平訟理方爲無叅厥職兹查有臣標左營花翎遊擊銜儘先補用都司胡經魁前署袁州營都司任内公事玩誤聲名甚劣卸事回省後試以月課又復馬步全空又新喻縣知縣李廷榮玩視民事庸懦無能信任官親家丁需索滋操實屬有辜職守惟係進士出身文理尚優據藩臬兩司轉據該管道府曁贛州鎭總兵何明亮及臣標左營叅將鮑莊署袁州恊副將田明山先後揭報前來相應據實奏叅請旨將臣標左營花翎遊擊銜儘先補用都司胡經魁卽行革職並將新喻縣知縣李廷榮開缺攺以教職歸部選用臣爲整頓吏治起見是否有有當謹會同兩江總督臣劉坤一恭摺具　栓伏乞皇　上聖鑒訓示再所遺新喻縣知縣江西現有應補人員應請扣留外補合併聲明謹　奏奉硃批著照所　該部知道欽此　○○頭品頂戴兩江總督臣劉坤一跪奏爲揀員借補内洋水師都司喪缺恭摺仰祈聖鑒事竊蘇松鎭標右營中哨都司曹廣榮升補遺缺接准部資係内洋水師題補第二輪第七缺應用儘先人員行令照章揀補等因伏查是缺都司駐紥崇明南北岸有管駕師船巡緝洋面之責非精明强幹熟悉風濤沙線之員　期　　臣於内洋外海實缺候補各員中逐加遴選查有奏留江南内洋水師儘先遊擊蘇　鎭　左營守備蘭克明年五十六歲湖南長沙縣人由行伍咸豐十年投効外洋水師　次打仗出力薦保以遊擊儘先選用並加叅將銜歴署江南水師通州營把總千總光緖十五年請補蘇松鎭標左營守備員缺經部覆准嗣因原保遊擊　屬　用未經留省　臣　章奏請以原保官階仍留江南内洋水師補用光緖二十年九月二十七日欽奉　　允　各在案該員歴練風濤緝捕勤奮且資格較深以之借補是缺都司洵堪　任　與借補限制亦屬相符合無仰懇天恩俯准以儘先遊擊蘇松鎭標中營守備蘭
克明備補内洋水師蘇松鎭標右營中哨都司員　實於水師營五均有　益如　　　　俟部覆日行給咨送部引見以符定制除飭取該員履歴咨部查核外　會同　　　　臣　　　　　具陳伏乞皇上聖鑒訓示所遺蘇松鎭標左營守備員缺江南現　應補人員應請扣留由臣另行　員請補　併整明謹奏奉硃批兵部議奏欽此 
 
