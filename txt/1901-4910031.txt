# 1901 - 76 - 4910031

 

Page 1

 
 
[勸慕濟急局春振急欵] [  申報館協振所啓]  
　　去年北方拳匪肇亂居民㠁遇干戈凡我南人之作客就津才瑣尾流離益形其苦於是滬上諸大善士創爲濟急善局募捐集欵資送還鄉保全甚多皆四方好善君子解囊之助本館協振所襄贊其後深愧無補車薪惟念今者和議雖已將成而淹留失所之人尚復不少欲居則饔飱難繼欲歸則行李胥無進退兩難恐不免仍塡溝壑若非急籌春振何以使孑遺黎庶袵席同登所願各省大仁人大義士救人救澈再發慈悲各隨力之所能爲不拘數之有多寡聚沙集腋自易或功請早佈施擲交本館協振所轉交本埠中國通商銀行隨時彚解蓋振欵能早到一日則黎民卽早安一日翹企惠澤固不啻羽書之急也肅此禱求諸維　德鑒 
[與客論華人犯事寄禁西獄事]  
　　有客問於執筆人曰凡租界人民犯事或經包探緝獲或被巡捕拘拿解送公堂中西官訊明口供除應責應釋外有應管押者必發回捕房遵斷辦理或更絏以黑索押作苦工惟控諸公堂者由差役協探拘案收押翼房定章井然不可或紊何以近年來忽有寄禁西獄之事以致此輩屢患濕腫之症瘐斃者時有所聞卽如去年所押爭裝糧米之小工楊文芝等二十八人今已瘦斃其八所餘楊等九人变皆患病近日美界送押之瞎子毛毛等二十八人亦呻吟牀褥氣息奄奄幸經各家屬求恩釋回得保殘喘似此非死卽病豈眞時數之適然耶抑獄中所定章程實於華人有所窒碍耶吾子見聞較廣識解宏通其能爲僕一開茅塞乎執筆人曰西獄本爲覊禁犯罪西人而設自鄭瀚生大令操英美租界讞政目擊公廨及各捕房所押人犯日增月盛幾於無地可容爰商之西官擇其判押日久者寄禁于此藉以疎通無如西獄舊章每用冷水洗澡西人性好潔而體質强壯自幼卽以冷水蕩滌其身故雖冬令亦無所苦華人氣體柔弱益以嗜慾戕賊大半皆已中虚一旦寒入肌髓其有不釀成痼疾者幾希嗚呼是烏得委之于數哉夫人至不能束身自愛以致陷于縲絏之中卽在中國各州縣亦豈乏因病斃命之犯然其事究不多見蓋中國各州縣有内監外監之分大抵視其所犯情節輕重分别收入聽候按律嚴懲獄卒每從而魚肉之往往任意誅求不遂其欲不已有力者飽其私槖獄卒卽待之甚優無論烟酒可供妻孥可見甚且羣聚狂談或更團坐作葉子戯優哉游哉幾若别有天地其貧苦無力者不能輸納陋規獄卒卽百般凌虐慘惡情形不堪言狀同在圜扉之内而苦樂判若天淵向嘗謂此等弊端惟西獄庶幾或免乃何以西獄地甚淸潔並無凌虐索詐情形而染病喪生者竟較中國各獄爲尤甚耶自來仁明之吏矜恤庶獄每恐獄卒種種舞弊非文誥所能禁除必親往稽查恤其所苦前讞員翁笠漁直刺查知公廨押所私設高鋪低鋪恣情索詐卽嚴行禁革以示大公今讞員張柄樞司馬蒞任之初復申前禁關心民瘼頗有蕭規曹隨之風而獨此奇禁西獄之犯顚連困苦以迄死亡曾不議及豈以鄭大令已定之局無可挽回耶吾恐益重大令之過也且大令當日不知有今日之事故毅然行之設有人告以所見所聞當亦惻然引爲深疚雖然西人賦性慈善凡界内居民苟有不便一經呼籲無不改絃更張彼判押一年或二三年者其罪究不至死前此或未悉華人所以致病之故今誠由司馬商之各國總領事及工部局董歴陳先後致斃情由俾知死者雖已含冤生者命猶可保或籌欵添設一所或移送改過所俟期滿釋歸此中保全當非淺解或謂租界向章遇有犯罪較重者應送歸上海縣署訊辦則讞員之所判斷者本無命盜重情苟量予薄懲未始不可其有必應管押者亦酌减其期如此則捕房不致有人滿之憂無容寄禁西獄豈非探本之道乎客唯唯稱是而退執筆人爰詮次其語錄諸報端質之欲登斯民于袵席者當不河漢斯言 
[俄兵舉動]  
　　烟臺訪事友人云近有客自旅順來言及數日前彼處俄兵忽由統帶官徵調若干隊尅日登程一若旦暮將有戰事也者詢諸知其事者命謂此軍開赴滿洲剿辦焚毁鐵路之馬賊云 
[俄國招工]  
　　烟臺訪事友人云俄人經營旅順口大連灣靑泥窪等處前已招雇工人若干名在彼工作近復在東省廣爲招募貧民之欲圖餬口者絡繹來烟乘船前往約計先後已不下萬人矣 
[英擴海軍]  
　　西字報登本月某日英京倫敦來電云英國水軍經費今已由政府算定須加至英金二百萬磅之多員允須添至三千七百四十五人艦隊中須添大戰艦三艘巡洋艦八艘魚雷艇十五艘及荷蘭國所造没水雷艇五艘 
[裁兵節餉疏]  
　　奴才永德奴才奎成跪奏爲擬請裁撤新練馬步各軍以就餉項恭摺由驛馳陳仰祈聖鑒事竊奴才等於本年六月間因歸綏所屬各處軍務吃緊奏請由綏遠城官兵内揀選馬隊五百名步隊五百名揀選營總等官管帶並舊有留防馬隊練軍步隊分所紥屬各要隘以資堵禦而衛地方應需餉項均按奏定行營口分章程分别由晉省籌解照案由歸綏道覈發造報其補修軍械製辦旗幟號衣帳房等項由奴才派員製辦隨時造報各等因業經奴才等奏准遵辦在案現因歸綏所屬各處時有潰勇結隊竄擾尚賴旗練各軍相機堵禦實力彈壓或可藉資鎭懾然兵以餉項爲先兹值各處多事需欵浩繁而山西撫臣於籌餉一事實屬不遺餘力前以綏遠新挑馬步各軍餉項難籌業經該撫臣奏請飭部另撥的欵抑或酌量撤减以期節省一摺於十月初一日接到原摺奉硃批户部議奏欽此等因咨知各在案奴才等伏查此項新挑馬步各軍應須餉項旣經晉撫屢咨實難籌解而綏遠廳庫更屬難籌奴才商酌至再卽將此項新挑馬步各軍一千餘員名擬自光緖二十七年正月初八日止暫行裁撤仍回本城當差以後設週緊急再由奴才等咨商晉撫籌定餉項隨時奏請成軍庶不致誤其舊有留防馬隊二百十員名練軍步隊三百八十餘員名原有籌定防餉津貼等項自應仍舊支領以符原案而省餉項此兩項官兵每年約需防餉津貼銀二萬數千餘兩向由晉省撥解歸綏道覈發造報嗣後仍請由晉省源源撥解以濟軍食惟前經奏准提欵補修軍械製辦旗幟號衣帳房等項爲數無多仍由奴才等開單奏銷所有裁撤新挑馬步各軍以就餉項緣由是否有當理合恭摺馳陳伏乞皇太后皇上聖鑒訓示遵行謹奏奉硃批著照所請該部知道欽此 
[議設教董]  
　　温州訪事友人云温處道王心齋觀察因温地民情浮動屢與教士爲難深恐潛滋後患因力籌民教相安之策擬定章程十條詳請省憲酌核示遵大略謂各地方宜設教堂紳董妥擇司事等人每遇雀角微嫌先投訴紳董妥爲理處如三年以内民教貼然則紳董量于保奬云云亦可謂煞費苦心矣 
 
 

Page 2

 
 
[仕途盛會]  
　　南昌訪事友人云每屆獻歲後各屬官吏往往託名賀歲先後赴省藉瞻大府丰裁本届贛省各府州縣及各局卡委員絡繹而來者計瑞州府俞太守培元謝埠卡張叅軍洪鈞代理豐城縣周明府景祁南康府葉太守慶曾瑞袁臨分局朱太守錦樵舍卡張明府綬黄萬年橋卡湛少尹精三湖卡鮑太守國積臨川縣鄭明府恭署鄱陽縣應明府衷代武寗縣楊明府焜廬陵縣馮明府蘭森吳城下卡程明府堻奉新縣蔣明府家駿家福縣陸明府善格金谿縣杜明府璘光寗都州緖刺史成瑞昌縣陳明府乃績貴谿縣張明府察義寗茶稅局張太守雲錦瑞金縣章明府乃正湖口縣倪明府廷慶署新昌縣孟明府慶雲浮梁景德司何少尹家謨德安縣賀明府煇玉署建昌府崔太守湘進賢縣陳明府慶綬住岐卡阮别駕志觀石鎭卡潘少尹樹聲東鄉縣戚明府揚鉛山縣陳明府元焯上饒縣周明府邦瀚署景德同知艾司馬廷棟代義寗州陳刺史燕昌鄱陽卡李明府克鑅新城縣譚明府紹裘樂平卡丁叅軍毓謹古縣渡卡羅明府培鈞生米卡策府明嶲藩司張筱船方伯在任較久與各員寅誼尤深循照向章設筵以欵衣冠蹌濟酬酢雍容洵宦途之盛事也 
[禾試續志]  
　　嘉興訪事友人云嘉興秀水兩縣舉行縣試已紀報章某日扃門初覆　嘉興四書題　交鄰國　經題　敷求哲人　詩題　賦得花倚春風待客歸得歸字五言六韻　秀水四書題　而注之海驅蛇龍　經題　其新孔嘉　詩題　賦得舍南舍北皆春水得春字五言六韻迨案出卽示期二覆　嘉興四書題　從其大體　詩題　賦得春水緑波得波字五言六韻　賦題　業精於勤賦以業精於勤荒於嬉爲韻　秀水四書題　及是時明其政刑雖大國必畏之矣詩云迨天之未陰雨　詩題　賦得一生好入名山游得游字五言六韻　賦題　山月照彈琴賦以題爲韻　雜作題　南湖春泛七律不限韻 
[當塗盜案]  
　　蕪湖訪事友人云去歲臘月某日當塗縣許姓家被盜匪排闥入室將許用繩懸空際以烟煤薰其鼻逼問藏銀之所許不得已以實對羣盜正在冥搜不虞許子出外鳴鑼呼救羣盜忿甚持刀將繩斫斷許遂由高顚仆年老血衰竟至不起迨衆鄰畢集盜已遠颺無奈偕地保奔赴縣署據情禀報縣主呂璇甫大令准之飭捕緝查日久無獲近日事爲太平府劉沛然太守所聞迭次札飭嚴緝然鴻飛天外恐弋人終不得而簒之矣 
[禾中命案]  
　　嘉興訪事友人云郡城南門内黄某之子年甫弱冠在杭州塘對岸紅廟附近某鄉某姓家課讀各臘散館後黄不見其子歸來疑而往詢知去已數日急遣人四出尋覓蹤影杳然遂據情具禀秀水縣迨正月十九日忽由闈泥船撈獲男屍一具黄聞而往視果係其子因卽投報縣署次日縣主熊大令帶同刑仵書差前往相騐旋經仵作唱報死者周身並無傷痕惟左眼梢略受微傷一足尚穿身靴以係失足墮河淹死大令親視無悞遂飭塡明屍格交其父備棺收殮黄稱兒子曾往紅廟前某茶肆品茗恐有被害情事大令遂將茶肆主某甲及地保帶回研訊 
[局划遇盜]  
　　松江訪事人云正月二十七日滬上永泰豐正源全盛協源四信局划船駛往嘉興等處天色黎明道出松郡北門外三里許生生橋突遇盜船截刼時松地全盛協源順成三信局划船正行駛至此見之卽協力兜拿盜匪見勢不佳意圖逃逸驀被全盛舟子扭住一匪匪情急持械猛擊隨登陸逸去舟子隨將盜船帶至松江解送婁署禀請發落 
[賽燈肇事]  
　　宜昌訪事友人云每屆試燈風裏選事之徒往往製就各種彩燈沿途迎賽藉以點綴昇平本屆先由墨池書院所駐團防勇丁製一獅子燈未幾左哨各勇接踵而起居民觀者少見多怪擁擠異常行至蒲包街有姓家於娛目賞心之下犒以花紅團防營勇丁未及受領遽被左哨奪去致相用武擊傷左哨勇丁數名時有四哨弁在旁彈壓見已肇禍急令收拾而回事爲團防管帶黄君鵠元所知立將肇事之勇責以軍棍以儆效尤 
[禾中火警]  
　　嘉興訪事友人云正月二十七日之晚新塍鎭吳家弄某姓鞋作忽然失火延燒大小店鋪八十餘家東至施王橋西至土地堂上下岸止是亦巨災也 
[揚城火警]  
　　揚州訪事友人云正月二十八日之夜九點鐘時舊城西門雙井左近某姓家突兆焚如新城各善堂水龍飛馳往救地方文武各官亦到塲彈壓未及炊許卽熄僅燬平屋數間是處距火藥局伊邇故赴救者尤形踴躍 
[潤州火警]  
　　鎭江訪事友人云正月二十八日天將破曉時打索街左近源順和烟館突然火起遠近各水龍星馳電掣而至文武員弁均臨塲督救約歴一點鐘時始熄延燒某姓木器鋪等瓦屋十餘家 
[潯上官塲紀事]  
　　九江訪事人云日　江西督銷淮鹽總局督辦錢琴齋觀察因公赴江寗旋奉兩江總督兼南洋通商大臣劉峴莊制軍札委來潯辦理中外交涉事件○新委二套口釐卡委員黄頌臣别駕啓麟於正月二十一日抵卡二十二日任事前委員裘逹臣明府交缷後於二十四日買棹回省○正月十八日江安軍統領王良臣軍門命駕赴省賀新任撫憲李勉帥任禧○正月十八日南康府葉太守因事來潯小作勾留卽返本署○正月二十三日九江後營遊擊李雲亭遊戎因公赴江寗謁見兩江總督兼南洋通商大臣劉制軍○蘇松太兵備道兼江海關鹽督袁海觀觀察之瀛眷由珂里乘官舫帶以飛渡輪船順流東下正月二十四日過潯○湖口釐卡局總辦胡緘三太守差期已滿省憲委余鐵生太守鎔接辦○景德鎭同知艾少堂司馬因拿獲要案首犯經上憲改代爲署 
[鄮山樵唱]  
　　寗波訪事人云正月二十六日之夜四鼓時郡城東鄉高錢地方李宗富家突來盜匪三十餘人手持刀械毁門而入刦去洋銀一百元及衣物若干翌日事主協同地保投鄞縣署報案縣主徐大令委鄞江司徐少尹往勘以便勒捕嚴緝○寗波府高嶼卿太守因浙江提督學政李文坡大宗師按臨在卽是以正月二十四日之夜二鼓時發出象山初覆案後卽牌示五鼓入塲二覆○鄞縣徐大令本示期正月二十六日考試武童嗣因報考者不過一二名遂不果行大約須遲至府試時再行示期傳考矣 
[沙渚客談]  
　　沙市訪事人云月前沙防營忽與團防營勇丁滋閙旋經荆江水師營某統領調處令沙防營將所毁團防營旗幟一律賠製所傷各勇給費養傷某紳竭力調停受傷甚重目下沙防營願將爲首肇事之甲乙二勇送交江陵縣收禁視某紳傷勢如何再行核辦○正月十二日署理江陵縣楊葆初大令壽昌乘大元丸抵埠擇吉十五日接印視事○此間自去臘十二日得雨後迄今一月有餘每日天氣晴明銅鉦高掛迨十七日傍晚忽風狂似虎黄沙漫天後街茅屋被風吹倒者不下十餘户傅仁發銅器店後屋亦遭摧折墻垣猝倒壓斃店夥二人誠无妄之災也 
[漢上題襟]  
　　漢口訪事友人云漢上著名惡棍李春亭卽李松亭生平劣迹罄竹難書近與黄陂人張琴堂有隙因於正月二十三日之夜糾合流氓蜂擁至張寓處曳至曠野飽以老拳併將室中細軟行劫一空所失約二千金左右翌晨張開明失單禀控夏口廳署大約南面者定必嚴緝重懲矣○近日鄂省各營中統領咸軍律森嚴不稍寛縱其中不受約束之勇往往同隙私逃統領恐有句通票匪情事除嚴密防範外併飭按名查拿 
[采石題詩]  
　　蕪湖訪事友人云近日長江水師副將楊福田副戎訪聞有梟船若干艘灣泊太平府屬某處河中遂親往驅逐詎料梟黨 
 
 

Page 3

 
 
堅執不聽副戎大怒拔刀斫地誓欲滅此朝食府尊劉沛然太守差之恐肇事端立飭保甲委員楊君向之開導梟船遂解維而去是亦可見梟風之難戢矣○上月中旬某日太平府城中突來匪徒數人行蹤詭秘頗有狡焉思逞之意事爲府尊劉太守所聞卽飭當塗縣呂明府嚴密巡查幸得安謐 
[康山佚事]  
　　揚州訪事友人云正月某日兩淮運憲程雨亭都轉接督鹽憲劉峴帥來文略謂據江西督銷局禀運商承運西鹽遭風淹汰可否免完半釐無庸補運等情到本部堂據此除批西岸運商永茂信招雇船隻分運西鹽行至吳城五顯廟碼頭遭風實汰消鹽三百九十二包合四十九引旣據勘騐屬實具結呈送准其免完半釐毋庸補運仰候札飭淮運司轉飭遵照繳結存印發外合亟抄禀札司云云刻已照案行知淮南總局由局員轉諭該商知照矣○仙女鎭西南隅有地名七閘者濱江要口也上月二十五日忽有一江豚隨波逐流竄入口内時駐防緝私某營正在操演洋槍聞人大譁曰江猪來矣江猪來矣營勇某甲遽將洋槍實以鉛子向之轟擊悞中某老嫗之額負痛　地未逾時卽斃命家人聞信而至哀痛異常奔投有司衙門報案營中人旋亦設法戕江豚獲住舁入城中禀明情節 
[五茸芳草]  
　　松江訪事人云正月二十八日省垣電致江南提督兼自强軍統領李壽亭軍門由滬上電報局派急足齎送提轅適軍門因公赴蘇由轅中太飭差弁齎往蘇垣投遞聞電碼多至五千餘未知是何要事也○本月初旬某日西門外黑魚弄長發客棧樓房忽然坍圮樓下僑寓之閔行人吳某不及逃避致被壓傷雖無性命之虞然右臂已折恐不免成廢人矣○管帶浙西鹽捕前營孔子元遊戎督飭部下師船在金山嘴東離張家庫三里許漕涇左近巡緝突遇梟匪販私船因卽截獲梟匪一名本地私販二名隨派某營甲乙二哨弁押解華亭縣署縣主林霨生大令逐一研訊分别釘鐐收禁○署華亭縣林霨生大令瓜期將屆日來紛紛傳述署江蘇藩憲陸春江方伯牌示調署元和縣篆一面飭正任華亭縣王緯辰大令得庚回任○張堰鎭丐頭姜和尚被同類某甲劫至松郡旋經沈某排解分讓地叚　半並出洋銀五十元爲衆人壽姜不依允恐未能遽息爭端也 
[鎭軍赴淛]  
　　安字營統領顔梓琴鎭軍奉文裁撤勇丁之後卽由升任浙江巡撫余晉珊中丞函催赴淛因於昨日赴本邑各衙門辭行卽日雇定官舫束裝就道 
[總辦將來]  
　　前日升任浙江巡撫余晉珊中丞札委吳太守爲浙江海運滬局總辦太守奉札後在省料理行裝不日卽可遥蒞滬江到局視事矣 
[兇犯順供]  
　　兇犯顧爛頭卽顧培生生瘡麻子卽陳得生戳斃孟金定一案由上海縣主汪瑶庭大令訊實口供詳奉臬司朱竹石廉訪飭卽解省訊勘因於前晚飭提到案順供陳所供與前無異顧忽逞刁翻異大令怒甚飭掌頰五十下始復一一供認并叩求超豁大令飭在供單上蓋印指模仍還禁獄中聽候派差起解 
[兇犯狡供]  
　　潘尚春被人戳斃抛屍蒲匯塘上海縣汪瑶庭大令親臨相騐嚴飭緝兇前日捕役協同包探在英租界靑蓮閣獲到凶犯譚靑生解由公廨讞員張柄樞司馬略詰情由移解至縣當晚大令升堂研訊譚供小的係湖南某縣人前在本埠日暈港安字營當勇安守本分從未爲非叩求明鑒大令惡其刁狡喝責三百板並上天平架良久始供去年有富有票匪二十餘人由寗波來滬投安字營自首未蒙錄用至正月二十七日安字營裁撤各匪聞信相約俟發給恩餉時守候門外見有領銀而出者卽肆行搶劫潘亦彼黨中人是日搶得洋銀五十元有余姓者欲向分肥潘不允因挾恨追至龍華肆其毒手此事小的初未深悉後由項姓告知大令再三研詰仍無確實口供乃命釘上脚鐐收禁外監聽候覆訊核奪訊至此原差投案禀稱潘之屍棺由地保趙菊生領去抛在田中並未安厝大令立傳趙保至案略訊數語喝責二百板飭將棺木舁厝義阡 
[淸道易員]  
　　本城淸道局委員陳明府刻奉蘇松太兵備道袁海觀觀察札飭另候差委遺差委候補縣葉叔洙明府接辦明府定於本月初六日在大東門内地藏菴比鄰公館中接差任事 
[局員諭話]  
　　新委本邑城廂内外保甲總巡朱森庭明府到差後特於昨日飭各鋪地甲傳諭各烟館主到局呈騐執照聽候諭話蓋亦官樣文章也 
[上海縣署紀事]  
　　前者汪王氏控盛張氏虧欠會欵洋銀縣主汪瑶庭大令訊明交保淸理嗣以盛張氏延不措繳乃於前晚提案比追盛張氏哀求寛限大令惡其刁狡著交官媒管押○昨日本邑改過所委員李二尹查知押犯王阿山現已期滿爰飭勇押送上海縣署請示縣主汪瑶庭大令諭令值日差暫行看管聽候訊核 
[上海總巡局紀事]  
　　前日織工方和尚與阿大不知因何起釁恣意兇毆適爲城汛周鑑之千戎所見喝令勇丁將方拘送保甲總巡局禀請局員朱森庭明府訊辦明府研訊之下判令笞責二百板枷號一月然後發收改過所半年○前日有流氓綽號二眼者向八鋪居民金某訛詐金告知地甲沈慶拘送保甲總巡局局員朱明府略訊數語喝令重責二百板發交改過所管押半年 
[法租界捕房紀事]  
　　寗波人某甲在某茶肆彈唱淫詞與同伴某乙口角互毆致傷面部爰將乙扭訴捕房捕頭騐得甲受傷屬實令送仁齊醫館療治乙暫行交保出外聽候解送公堂禀請讞員杜枝園大令訊辦○惡丐某丙專在洋涇浜一帶攫取行人之帽昨爲某包探所見拘入捕房捕頭令押候解送公堂禀請訊究○正月某日太古洋行鄱陽輪船上忽失去土川一包報捕後昨經包探拘獲竊賊某丁帶回捕房向之研究供稱所竊之土已售與南市同春樓茶肆捕頭命押候吊到原贓然後解送公堂禀請懲辦 
[籌辦陝振四十七誌]  
　　啓者則敬前因廉運公會紳董籌集鉅欵公舉蘇紳秉彝赴樊城等處採辦雜糧運陝平糶當與楊子萱觀察梁玉堂太守電禀岑雲帥云有廉運公會紳董公舉職貢蘇秉彝在鄂省樊城等處採運雜糧五千擔分批運至災區平糶請飛飭經過陝境州縣保護並電咨張香帥給發護照十張每張五百飭令沿途各卡免釐州縣保護俾便遄行楊廷杲梁榮翰施則敬叩又電禀張香帥云陝災重米糧缺奉飭設法採運平糶現有廉運公會紳董公舉職貢蘇秉彝在鄂省樊城等處採運雜糧五千擔分批運陝平糶求給發護照十張每張五百交招商漢局施丞肇英代領並飭沿途各卡免釐州縣保護已電禀岑雲帥查照矣楊廷杲梁榮翰施則敬叩又電致漢口招商局紫卿家兄云頃有蘇紳秉彝携欵赴樊城採糧運陝已電禀香帥給發護照十張每張五百聲明又兄代收謹電聞敬又移蘇紳秉彝云爲移請事案奉陝西巡撫岑雲階中丞電開陝災極重糧價奇昻飭卽籌欵採運雜糧减價平糶等因奉此正在設法籌辦間准廉運公會紳董函稱董等集有捐欵洋銀二萬元公舉善紳馳赴鄂省樊城等處採辦雜糧分批運赴災重處所設局平糶函請轉詳給照免釐並飭沿途地方文武各員妥爲保護前來敝局接准前因良深敬佩除電請湖廣督憲張繕發護照飭令經過關卡查騐放行曁分禀陝西撫憲岑准飭沿途地方文武各員一體妥爲保護外合亟備文移請爲此合移貴紳請卽携帶前項洋銀馳赴樊城等處採辦雜糧分批運濟專　民瘼望卽施行須至移者右移浙江善紳蘇上海六馬路仁濟善堂盆湯弄絲業會館奏辦陝西義振總局施則敬錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前日有某甲者在英租界中竊取東洋車一輛曳至南市張家弄陳阿六所開車寓内求售陳知其來歴不明向之窮詰甲乘機逸去陳遂將車送至二十三七鋪巡防局局員邱友林二尹飭留候失主具領○前日本邑南市二十三七捕巡防局員盛雨村二尹忽爲二竪所侵所有局務倩邱二尹代庖刻經延醫療治已漸次告痊矣 
[馬路工程局瑣案]  
　　前者松江府屬婁縣人顧友梅偕沈氏到本邑南市董家渡附舟至某處舟人朱阿春見沈氏係伊妻前經乘間逃出因卽指交巡捕拘送馬路工程局訴請訊懲總辦葉孟紀司馬研訊之下朱供小的前在本邑西鄉誘領沈氏爲妻已歴多年生有三女後忽脫逃今始遇見求恩給領顧供沈氏由伊兄主婚嫁與小的有婚帖爲憑司馬飭將婚帖檢呈候核迨前日朱投遞禀詞聲稱前者沈氏因母病故浼人執柯令小的入贅彼處已歴九年司馬閱畢謂之曰前日爾已供認誘匿今忽翻異實屬刁狡喝令笞責四十板驅逐出境沈氏移送上海縣署請縣主汪瑶庭大令核辦一面令顧檢出婚帖自投縣署備質○江北某邑人陳沈氏因其弟沈二不肯養瞻其父特於前日扭控馬路工程局總辦葉司馬判責五十下諭以嗣後痛改前非不得再有違犯○前日有陳金生者至金姓船上竊取布篷適被捕役某甲所見拘送馬路工程局總辦葉司馬略詰數語判責二十板以儆 
[英美租界公廨紀事]  
　　張春華控鄭廷山浼朱啓宗介紹以田單抵借洋銀逾期不贖讞員張柄樞司馬准詞飭差將鄭朱提到押候訊追○楊李氏投上海縣署控江文祥以田單抵借洋銀日久不贖縣主汪瑶庭大令查知江僑居英界因移文公廨請讞員張司馬協提昨日司馬飭差將江提案押候訊明然後解歸縣署○朱宗熙控許蔡氏誘匿伊女小和子與朱義成作不端事向領不放等情司馬准詞飭差協同探捕將許及小和子拘入捕房押候訊核○某捕頭見崇明人毛生其年逾大衍老態龍鍾偕妻毛袁氏來滬尋子躑躅街頭恐被馬車撞倒因喚令四百二十號巡捕解送公廨禀請安插○有虞瑞生者不知所操何業前日乘司馬升座判案時貿然闖入拘而詰之稱向家丁某甲索取木器價值司馬諭令押候查明核辦旋由陳某投案具保司馬准之 
[美租界捕房紀事]  
　　昨日午前有甲乙二印度人醉態瞢騰行至西華德路中虹橋堍手舞足蹈恣意喧譁旁有丙丁二銅匠駐足閒觀卽被扭住痛毆某號巡街捕見之恐肇事端將二印人拘入捕房捕頭令押至酒醒時釋去○前晚偷兒陳阿木闖入外虹口百老匯路粤人某姓家竊取布衣數件携至某押鋪求質適被包探劉光震所見連贓帶入捕房捕頭令押候解送公堂禀請讞員張柄樞司馬訊辦○昨晨賊犯錢阿寳潛入下海廟内竊取神袍手持所置衣服木器等件携之而出五百十二號巡街捕見其形狀慌張知非善類因卽拘送捕房捕頭令押候解送公堂禀請訊究○昨晨小竊王德福掩入裏虹口漢璧禮路甬人某姓家竊得綢布衣服十餘件携之而出適爲包探孫阿新所見送入捕房捕頭令押候轉解公堂禀請訊辦 
[西安官報]  
　　光緖二十六年十二月二十日知縣王往河北查賑務三原縣鄭進省知縣陳芑芬往渭南查災二十一日候補道吳由龍駒寨轉運局回署延安府尹缷事回知縣李志高往山西解銀訖二十二日知縣王新楨往三原問案典史吳成杰潼關聽差二十三日署延安府劉上任知縣梁椿年往臨潼查賑知縣李丙焱由高陵解銀回二十四日無事二十五日知縣余紹僑由蒲城查鹽地回從九諸駿由漢中典史趙樹箴由醴泉典史余巽光由臨潼俱公幹回二十六日藩轅牌示分縣王秉鏞署寗羌州州司事直隸州尹昌齡往西路查賑三原縣鄭回任按經歴董用威渭南查河回二十七日隸直州葆平委長武收厘金知縣丁錫奎往河南解銀巡檢查鉅緖由三河口收厘金回 
[嶺南官報]  
　　藩轅牌示嘉應直隸州缺以候補府李慶榮署理南雄直隸州以嘉應直隸州知府關廣槐調署曲江縣知縣缺以電白縣知縣李滋然調署仁化縣知縣缺委補用縣陳廷蔚署理題補河源縣知縣李漢靑飭先赴任題補興甯縣知縣王克鼎飭先赴任龍川縣知縣缺委優貢知縣王會中署理題補防城縣知縣曾汝材飭先赴任署龍門縣知縣謝裕棠撤任所遺之缺以定安縣知縣張調署俸滿新會縣典史王渭飭回本任 
[金陵官報]  
　　正月十七日將軍崇會江南提臺李軍門會辭行總統南洋兵輪蘇松鎭陳旭辭代理大湖縣于普源奉示騐看美國領事馬敦會蕪湖米厘候補道志鈞辭赴蘇兵部武選司郎中包延祺到由京來赴行在通判鍾楠奉糧道委押運差武穴分省知縣李如松到十八日知縣劉　瑞察看又丁煜考試從九張桐騐看均奉示知縣薛華墉禀知轉運局吳道委解直隸恊餉赴濟甯回省又郝鼎元奉糧道委押運差十九日文武各官均禀賀洋務局候補道汪英國領事孫德雅國水師提督伯爵蒙德格理馬利亞德利賽兵船總中軍士城架中軍守備煤來又伯來架管帶署中軍捕披先又守備王雅舍路士堡城渠何錫均會厘捐局候補道穆辭赴蘇順查各釐卡署鳳陽府王詠霓到二十日水師學堂候補道方禀知今日　學洋火藥局候補道楊正　旗恊領錫齡均由鎭江提旗犯回南琛兵船徐傳隆由鎭江解旗犯來二十一日帶精健左營兼營務處李賑標辭調署常州遊擊督左營遊擊王友田護軍營務處分省直隸州王世綬見隨辦運河隄工林駿逹到調補江防同知梁佩祥禀到二十二日調補江防同知梁佩祥知縣陳崇煌尹祐湯由蘇算寳山交代回均見知府桂　華禀知奉委　辦江甯府提調上海城内保甲總巡請補海州直隸州傅章辭回滬交缷差務二十三日督轅牌示鎭江營參將鄭國祥撤任察看遺缺本部堂查有管帶新兵前營　信營參將吳繼培堪以署　兼帶新兵前營府照磨唐玉瓜洲營右司把總傅慶榮辭赴任柘林營都司朱啓詠到直隸州周煦山到二十四日長江提憲黄宮保到會銀圓局候補道劉到由滬回遊擊張輔仁到天津來東臺縣張紹棠到知縣鄭汝騤禀知到通商場淸丈發審差又遊師程銷代辦通商發審到淸丈局會辦差 
[江蘇官報]  
　　正月十六日知府勞乃寛由滬來知縣全善禀辭回宜荆釐局十七日總辦蘇省督銷鹽局浙江候補道張雲逹禀辭赴常州後赴杭州同知樊炳煦由滬來禀知湖北賑捐案内奬叙知府銜靑浦縣汪禀到並謝調補吳縣知縣缺寳山縣金禀知寳山縣交代算結卽辭知縣尹佑湯知寳山縣任内交代算結卽辭赴甯措資十八日　補震澤縣夏輔咸由甯來禀銷金陵通商塲淸丈兼發審差前署元和縣陳際唐由安徽籍來知縣孫喬年禀辭回寳山沙洲差次道庫大使吳陛鏞由滬來十九日候補道劉錫庚由甯來首府濮由寗回元和縣王由甯回知縣松年禀銷騐收崑山縣積榖倉工程差二十日前湖南學憲邵松年由常熟來前雲南學憲姚文倬辭行赴陝西知縣姚詩馨禀辭赴車　釐局差並銷撥審局稽核督審局差同　銜候補知縣劉卿采禀知在籌餉局捐足三班以知縣仍留原省補用縣丞李宗顥禀知奉飭派蘇差委二十一日興化縣　禀辭知縣沈唐禀辭回松江王慶燿禀辭回南匯沙洲差次二十二日候補道丁葆元由寗來知縣陳文藻禀謝奉委赴金壇公幹卽辭待質　所官醫委員候選訓導高瑛禀謝奉委代辦官醫局卽日到差二十三日知縣周相輔禀知奉藩憲委赴寳山公幹卽辭節制太湖水師全軍正任太湖恊鎭歐陽成松由　壇溧陽查哨回管帶撫標中營水師揀　叅將許國祥由常熟回 
[皖垣官報]  
　　正月十八日委辦大通厘卡知府楊奎綬荻港厘卡知州張守誠到旌德縣李邦慶辭五河縣楊汭到　選霍邱縣敎諭鄭庚到涇縣　十九日廬州府通判劉春海署婺源縣張振鋆合肥縣趙煦宿松縣許金綬巢縣彭德超舒城縣蕭仁丙委辦灣沚厘卡通判王鎭　均辭宣城保甲墾務知縣萬祖恕到候補縣陳守先辭解鄂局米價運銀沈　衡到由淮北牙厘局差遣回府經史繼昌辭赴諸佛菴茶厘縣丞徐鴻立辭赴管家渡茶釐魏殿丞辭赴皖北措資二十二十一日署廬州府陳文騄到銅陵縣魏馴委辦荻港卡知州張守誠均辭前任涇縣閻恩培奉委籌餉捐輸局差候補知縣胡登崧勞文琦均到採辦貢物回董玉書知接帮辦賑捐局文案差趙元熙知銷帮辦賑捐局文案差二十二十十三日五河縣楊汭辭四品銜指分安徽候補知州婁國華到江甯八號子靑指分安徽分缺先補用州吏目祝鼎銘到直隸人卽用知縣王元綎知奉梟憲委赴六安會訉案件安慶衛趙匡知赴淸江見漕憲候補知縣柳元翹知奉委辦籌餉捐輸局收　陳兆煊謝超委一次巡檢夏文炳到起服來省 
[江西官報]  
　　候補府鮑國楨辦三湖厘卡通判黄啓麟辦二　口厘卡樂業守催甯都州交代繕顧永煇蓮花廳公幹驾馮由解第九折漕折往陝西林志延補入讞　正辦羅文昭帮辦發審新選新建縣丞熊汝舟禀到　授贑南道賀元彬禀到騐憑投文候補知府任貴震接查城外保甲知縣葛明遠接辦永平藥庫向步瀛解甘餉往陝西史　蕃往宜春公幹倪望隆儘先酌委優缺係嵩年酌委本班指分縣丞劉隆麟禀到　授贛南道賀元彬飭赴新任知縣王祖彝陳善垣俱謝酌委一次　致慶由揚州辦捐回王錫珍起服來江府經江　瑞禀見驗看　用賓帮辦都昌保甲委署永豐沙溪司朱鳴球無力赴任以狄渭署理從九陳爲棣禀　拔委一次改指府　陳毓鑫由浙江來省調署樟樹通判余本嶲具禀繳委以郁震培署理署興安縣孫彭錫蕃期滿以請補斯缺周繒藻先行署理　補永豐典史沈乃杰飭赴新任曾廣選拔委一次署義甯挑埠司朱緯期滿以請補斯缺黄先弼先行署理翰林院魏時鉅拜會改指知府垣松禀到調補　甯同知梁佩祥禀辭殷崇光會辦七門城内係甲張鳳　姬愼恩俱解地丁赴陝西　由解第九　漕折赴陝西劉恆淸解老湘營餉往金陵陳敬方起服來江署豐城典史瞿鼎盛期滿以信豐楊溪司余家彬調署又奉新縣丞吳光怡調省察看以現代新　縣丞潘壽曾署理所遺新建縣丞以坐補原缺之熊汝舟赴任淮補貴谿典史王永精飭赴新任 
 
 

Page 10

 
 
[維揚官報]  
　　十七日魏鹺尹作樞禀知晉省吳鹺尹賜眞由仇湖卡來伍祐塲顧鹺尹呂四塲黄鹺尹均辭十八日調委阜甯縣張大令樞到揚十九日運憲公座開印各官禀賀李軍門定明抵揚公幹二十日泰州羅刺史允猷由省抵揚辭赴新任二十一日王鹺尹鴻陸馮鹺尹溥唐鹺尹靜菴遵章甄别二十二日高郵守備陳守戎兆連中正塲江鹺尹錫麟均到揚二十三日趙鹺尹麓川辭押北鹽汪鹺尹秉端由差次抵揚公幹 
[杭州西湖恊德堂義賑公所經收李幼梅觀察來南潯厘局廿二年分經募一命浮屠捐移助陝賑淸單]  
　　絲業公所洋廿八元春暉堂何八元淸心屆士宏大公記六一居士競秀齋咸與維新居執義堂王義堂正厚旅舍拂雲道人九户各一元傅廣隆傅和齋乾記莊姚子珊怡昌莊周易隆鳳寳樓益泰莊恆昌莊問心子十户各半元以上共收英洋五十元已併入第四批彚解上海絲業會館收訖合併登明[  上海絲業會館施則敬鈔登]  
 
 
 

Page 11

 
 
   
 
 

Page 12

 
 
   
 
