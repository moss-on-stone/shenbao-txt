# 1917 - 48 - 4915814

 

Page 1

 
 
   
 
 

Page 2

 
 
時評 
[發表態度] （冷） 
　　據京電謂德覆已到密議後將發表今後態度使其信果確則中國一成不可變之態度不久將確定之矣蓋第一次抗議之態度雖有所傾向然僅可謂態度之朕兆而已不可謂之確定也何則以其尚可加進退於其間也若今後之態度則不然非特更進一步而與德絶交爲一成而不可變即不與德絶交而依然如故自後亦更無進退之道何則今日者乃進退之門限不進則退不退則進其態度必歸於一方而無可依違於其間也 
命令 
　　二月二十二日大總統令王開治授爲海軍造艦大監此令又令洪承點給還勳三位此令 
又令駱書雅給予四等嘉禾章此令 
二月二十三日大總統令參謀總長王士珍呈山東督軍公署中校參謀徐克恒因事呈請辭職徐克恒准免去本職此令 
又令陸軍總長段褀瑞呈准廣西督軍陳炳焜咨稱本署軍醫課課長蔡化文呈請辭職蔡化文准免本職此令 
又令陸軍總長段祺瑞呈請授劉中臣爲陸軍第九混成旅少校副官應照准此令 
又令胡詒轂徐維震陸鴻儒李祖虞均晋給三等嘉禾章李景圻李懷亮郁華石志泉均給予四等嘉禾章褚榮泰王勁聞均晋給四等嘉禾章此令 
專電 
　北京電　德國覆文已到德使署今日（二十四）將交我政府内容與駐德顏使所探告者無甚差異係避實擊虚對於濳艇計畫僅言不能取消之理由無抵抗語一方盛稱中德睦誼及戰事之有利將來德必爲我盡力於和議時之談判聞我政府今明將再開一重要密議發表今後態度 
　北京電　德政府答復公文昨已遞到對我抗議無一語正確表示但再三說明中國此時當放眼詳度各國情勢以仍中立爲是云 
　北京電　頃晤某國務員言德國正式覆文並未到華外間所傅卽係顏公使前日來電之推想　北京電　日内有外交中心由北京移至東京之風說故北京外交界頗形沉静此事極可注意　北京電　今日（二十四）國務會議對於外交畧討論日本方面消息無新發展 
　北京電　厦門警案二十日我提出抗議二十二日日代使至外部答覆仍無要領 
　北京電　外部通電各省保護各國敎堂 
　北京電　馮副座昨午到站即赴公府謁元首後與國員會饔未談政治旋回禁衛軍本部行轅三時半元首答拜五時出始分起見客聞訂明日（二十五）以政府名義迎寓府中集全體國員開大宴會當晚擬在新政事堂密議先定内政次及外交 
　北京電　梁任公有長法部說 
　北京電　議員韓玉辰提議修正憲草第三十條原文以副總統爲參院議長一可疏通立法行政之衝突二使副總統受政治之訓練三畀國家中心人物以相當位置四使現任副總統而爲軍人可免其因身分所生之弊害云 
　北京電　今日（二十四）國務例會通過國立保險局法案提交國會 
　北京電　參院咨政府請總理財内兩部長於二十七日下午二時出席質問收買烟土案 
　北京電　昨憲法審議會二十二條參院組織原案通過 
　北京電　府秘書長任李開侁未到前以夏壽康代 
　北京電　元首昨在居仁堂召國員會議提出者三項（甲）攤銷民國五年内國公債（乙）改編全國海軍艦隊（丙）實業借欵積極進行結果交各主管部分别擬具辦法再付閣議取决 
　北京電　滬道將以朱兆莘兼任日内有發表說 
　東京電　某方面得一急報謂日本郵船赴歐繞行好望角在古倫母洋面發見德國巡洋艦一隻擊沈航行中之英國輪船二隻某國艦隊即回該處出動 
　東京電　本月二十八日神户中日實業家一百二十名擬開一中日親善宴會陸宗輿當亦與宴 
　東京電　英國政府禁止英國人民之購入他國船隻 
[外電]  
　北京電　買土合同刻頗引起都人之討論昨日政府委員因買土事出席參院大受窘困全體議員通過要求總理親自出席披露本案文件之動議衆院卽將提出要求取消合同之議案萬國禁烟會力勸馮副總統設法取消此項交易今日英文京報登載買土事竟佔報紙六欄之多觀其情狀似中國青年派頗有對此問題作大决鬭之意記者從可恃方面探悉總統總理與政府某某數員皆不以買土爲然惟馮副總統極力主張此事國務院出於不得已遂予批准將來合同宣布後内有數條件難免不引起國會之爭論查土欵擬付以民國元年南京臨時政府所批准之第一次愛國債劵此劵原定三十年贖回惟付與洋藥公所者則特别註明限十年内歸償且以印花稅與地契稅爲擔保品當道之所以特用此種債劵者其意顯欲避免以買土合同送交國會核議之必要也合同又訂明五年後方開始贖回債劵至於五年期满後是否以賣烟之資贖回債劵則合同未曾訂明大約鴉片必於較五年更爲短少之期間内售盡售得之欵儘可用於任何事項而收回債劵之資則取償於民國十一年以後之印花稅與地契稅也（二十三日） 
　北京電　非正式之消息雖已由駐德公使傳來然德國覆文迄未到京（二十三日） 
以上字林報 
　北京電　馮副總統午時抵京總統總理之代表及若干要人在車站迎接車站及通至總統府之街道皆有軍警保衛黎總統指定袁世凱所飭造專備國務員應用之房屋爲馮住室但馮或願住於私邸馮此次來京僅能盤桓數日因比公使行將出京赴美道出南京故馮必於二十七日以前回寗以便招待比使傅說馮專爲收買存土而來惟聞未解决之問題將於馮在京時解决如將來中國對德之動作即 
[中國紅十字會誌謝元月二十一號起三十一號止]  
　伯　君經募王龍棣君福建建寗分會鄒暮春君介紹黄錦青君練金泉君官豫發君伍開銘君何金　君葉理富君游福生君游亮保君游福金君虞茂恒君虞成賓君邵邦儒君李良杰君王秀玉女士魏景忠君張合泰君黄懋松君王元興君鄒玉亭君何發雨君封瑞唐君黄潤君鄒仰曾君熊茂正君黄貫英君連延禧君葉家權君沈興泰君葉朝陽君真澤玉君郭贊唐吳宗康君馮煥聯君張克强君連端仁君周鑾貞女士嚴維益君張智錦君張榮賜君吳承緒君連世祿君黄森發君劉思增君留思增君彭敦譚君劉翼謀君羅會詩君李榮春君饒喜慶君羅俊君羅捷先君羅興君落中義君鄭福奴君夏章勝君傅金龍君鄒宗聲君張森興君華風順君李滋蕃君姜炳貴君馮煥忠君梁鏡幻君介紹金蔭鴻君以上各捐洋廿五元俱推贈爲正會員回始分會介紹張賡雲君周碩甫君謝谷蓀君殷少卿君以上各捐公債票洋廿五元俱推贈正會員鄭君銅洋廿二元銅小洋一百十三角仁記號銅洋十元銅小洋一百零一角泰晋土棧銅洋七十八元銅小洋一千一百角源長號小洋二百七十二角梁培桂堂棉衣米票捐洋十元盧星堦君洋十元無名氏銅洋十二元銅小洋十二角裕達公司丁巳年春季常捐洋十五元無名氏銅洋八元銅小洋廿五角洪女士寳塔月捐洋五元陳幹夫君江蘇賑捐洋十五元朱晋笙君求病速愈江蘇賑捐洋五十元長和花行四角銅洋三元四角吳淞隱名氏醫院經費洋廿元泰東輪局　小洋七十六角周爾其君求四季安江蘇賑捐洋四元蘇州順康莊經募諸位洋十八元上海電報局招考書記生無法寄還郵票洋八角四分吳菊舫君銅洋一元廿角吳積慶堂銅洋八元三十二角無名氏洋十三元無名氏小洋五角錢五十文經緯老人乙戌捐洋一元並經募丁王女士洋一元閻肅貞女士洋二元黄子壯君洋二元以上各捐除交會計董事朱葆三君核收外合亟登報以揚　仁風　上海二馬路中國紅十字會總辦事處沈敦和啓 
[上海華商貿易銀行事務所廣告]  
本事務所成立巳届二月所有巳收股本或存同行或放押欵或抵當放欵暫行圖利兹緣有巳認未交並巳交而尚未交足及有願新認者或有願讓渡接受者凡整股每股請先交第一期四分之一之股欵如一次交足即認爲優先股兹爲便利各股東交欵起見請托杭州普泰莊惟康莊並宓廷芳先生及寧波彚源莊務請認股諸君就近接洽交欵挈取收據可也此啓　上海天津路五百零六號本行事務所啓 
[浙江興業銀行開股東定期會廣告本銀行於陽歷三月念二月念九日午後一時假上海英租界寗波路（即中旺弄）錢江會館開股東定期會報告上年營業情形選舉監察人請各股東届時莅會並照章程第二十四節於會期前三日將所有服據交上海本行總辦事處並帶圖章一方應用以憑入會除專函通知外特此登報公告再自即日起至開會日止本銀行股份照章暫停過户并聞總辦事處謹啓　公告第十七號 
[上海商業儲蓄銀行]  
本行設在上海寗波路九號辦理各種銀行業務資本集足銀圓三十萬元各項存欵結至五年十二月卅一日止共有銀圓一百四十萬元由英商克佐時洋行擔任查賬一切交往誠信相孚如蒙惠顧竭意歡迎特此奉布 
本行前年冬問因准縣公署函轉奉省長電飭維持巿面曾有久孚錢莊莊東黄松堂以自置田房契据訂期押借洋二萬五千元乃逾期巳久除兩次僅還八千元外餘欠本利約二萬元迭經函縣追徼迄未清還本行債權所在理應執行業經函請省長立案行縣轉知商會變價備抵第内地尚無拍賣先例本行惟有先將田産按照契面價格出售以昭公允此産坐落江都縣境内計七處約田七百五十餘畝如有願購者請來本行接洽會同商會成交俟購定後另由本行與受户雙方陳明縣署飭佃過領稅契執業毫無糾葛揚州交通銀行白 
[浙江興業銀行開辦儲蓄囑託存欵廣告]  
本銀行自今年爲始於原有各種存欵外增收特種存欵兩種名目辦法列下（一）儲蓄存欵每户自一元起每月不得過二百元隨時可以支取（二）囑託存欵内分四類（甲）修學預備儲金（乙）學資儲金（丙）婚嫁預備儲金（丁）養老儲金躉存零取或零存躉取均極便利此項詳細章程請向上海本行杭州漢口天津北京各支行取閱可也 
[上洋郁良心藥號分設北號廣告]  
本堂向設老北門内東馬橋自運各省道地藥材精製飲片虔修丸散膏丹杜煎虎鹿龜驢諸品仙膠各種花露藥酒精選毛角鹿茸野山高麗東西洋參外洋官燕貨真價實童叟無欺荷蒙各界推許惠顧者遐邇咸集今爲擴充營業起見特在北巿盆湯弄橋北首山西路中新造石庫門面設立分號所有各貨更無不精益求精以副惠顧諸君之雅意一俟佈置完備即行擇吉開張特此廣告 
[永安公司建築洗身池招人投標廣告]  
本公司在南京路建築水門汀洗身池如欲承攬者請到五馬路口巴麻丹拿打樣間看圖可也 
[輪船招商局買煤招人投標廣告]  
本局現擬購煤約三四萬噸關稅歸賣主付給貨到上海在本局碼頭卸交如有願承辦者請先到本局問明章程然後開明煤名價目並將煤樣於陽曆二月二十六日以前交到本局以便開標擇買此佈　輪船招商局啓 
[幼科陸慕君啓事]  
鄙人向在南巿董家渡蔡聚興飯店内設期應診歷有年數兹因北寓門出診頗形忙碌南巿之期勢難兼顧日常往南必在午後五六點鐘時巳將晚病家恨等待不及即鄙人亦心所不忍今自登報日起凡南巿有抱恙者無論門診請出槪至英大馬路五龍日升樓後南香粉弄六十六號門牌本醫室掛號此啓 
[參議院華僑議院選舉監督農商總長通告]  
爲通告事參議院華僑議院第一班改選日期經本部咨明内務部呈請延期奉令准於本年三月十八日舉行等因查華僑選舉法施行法第二條載第二届選舉華僑選舉會由華僑之居地所設各商會中華會館中華公所及書報社各選出選舉人一名組織之前項商會以經本國政府認可者爲限中華會館中華公所及書報社以選舉法公布前設立者爲限等語除通電各駐外公使各領事迅飭各團體知照外特此通告　中華民國六年一月二十九日 
[新開同樂樓菜館]  
本號開設法大馬路大聲舞臺斜對過創業以來十餘年遐邇馳名因房屋翻造告竣擇吉本月初四日開張親至廣東禮聘厨司改良衛生大漢全席應時海鮮隨意小酌美味清潔堂倌應酬週到格外克巳與别不同法製臘味罐頭送禮品物一應俱全本主人爲推廣營業起見非圖漁利可比承蒙各界諸君請嘗一試自知言之不謬也賜顧者請認明本號庶不致誤　同樂樓謹啓 
[翻砂同業增價廣告]  
謹啓者敝業近因鐵炭昻貴工價等無不增加以至虧累短本實難支持爲此保全血本起見邀集同業公議自二月起翻砂粗貨一例每磅價洋八分細貨每磅價洋一角花色另議凡蒙賜顧叨光帳目槪歸大小月底結清倘照清單不符當時可能彼此交接特此聲明 
[虎林絲織公司股東公鑒]  
兹定于隂曆二月念四日即陽曆三月十七日下午一時在本公司開銷三届股東會届時敬乞駕臨籌議進行方法并請隨帶息單以便發給股息紅利除通函外恐未週知特此通告董事會謹啓 
[大發公司大世界特備報酬徵求美術]  
人民之智識愈新則發明之美術愈巧無論一事一物苟有新鮮思想即事涉遊戲頗足以增人興趣受人歡迎本公司擇地建築大世界遊戲場所有場中布置一切將來開幕之時自當應有盡有惟今天下之大美術之多合外洋五大洲中國二十二行省計之必有目所未覩耳所罕聞之事事物物大之如電氣作用機器鼓盪小之如聲光變幻及手術或非藝一切凡可新人耳目助人遊興者本公司一律徵求請發明之人繪圖貼說詳告寗波路廣西路轉角大發公司事務所或請於下午二點鐘起至五點鐘駕臨面談本公司備有相當之報酬如果此發明之品適合公司之用此項報酬即當奉贈不合者恕不作覆想當世儘多高明之士必有以下慰渴忱　大發公司總理黄楚九啓 
[中華鐵路學校續招生]  
本校定舊曆正月十八起至念六止每日上午續招專科一二年級及中學一二三四年級學生有志者向上海新閘路辛家花園本校報名隨繳報名費洋二元取作學費不取發還函索章程寄郵票三分空函不復凡入中學預科無論英文算學習過與否均可插班開學期舊曆正月念六 
[孟河馬培之徵君孫際周先生]  
先生爲前清御醫馬培之徵君之文孫弱冠即侍徵君臨診治疾徵君暮年休養先生輒代主方應手奏效旣官浙江尤以醫術見重當道迨去年秋始經蘭泉等挽留海上懸壺治疾凡一經診治磨者不交口稱頌除主治内外婦幼各科喉痧瘰癧腦疽發背横痃下疳諸重症并貯有祖傳（秘製方藥）靈驗無芬現庽二馬路大慶里口沿馬路二百三十四　介紹人陶蘭泉周舜欽祝蘭舫貝潤生惠雨亭榮月泉 
[浙寗陸氏老醫局基康長子丕善遷寓廣告]  
本局向在小東門外大街歷有四十餘年巳於民國三年遷至小東門口北首民國路第十五號門牌設局開診恐未週知特再聲明　號房謹白 
[德醫董振民遷移新址]  
董君自德國醫科大學畢業後復臨診寳隆醫院與德國諸專科名醫精究多年於内外科花柳皮膚科産婦科兒科耳鼻喉科及精神病科均以德國最新良法施治奏效速而流弊絶無今懸壺滬上活人必多特爲代訂診例門診上午九時至下午四時診金一元出診下午四時至八時診金五元號金均一角提早逾時加倍貧病不計急症隨請隨到新藥戒烟種痘新六零六與各種血清注射另議診所跑馬廳新世界對面寳康大菜館間壁大慶里口一一六號樓上電話四八七六介紹周金箴朱葆三袁麟伯黄之顧馨一温幹丞沈聯芳田時霖沈仲禮虞洽卿林仲立莫子經張公權宋漢章姚子讓蘇筠尚陳作霖張逸槎陳光甫沈温石顧企韓毛安甫李馥蓀莊得之孫藹人沈瓞民等同啓 
[毒門聖手]  
僕去秋患下疳淋濁及外腎腫痛全身發出瘡毒痛苦難堪經數名醫診治各束手無策幸表兄奚惠人携至上海跑馬廳愛仁醫院美國眼耳喉鼻花柳專科畢業周森友博士處就診未及一旬不但毒消腫退淋濁全愈而且精神加倍身體尤强因感先生大德特登報以謝　浦東棚南大聖寺西北顧文卿謹誌 
[新學會社優待書劵]  
專爲學校及實業團體以現欵購書者設須有確實圖記爲憑滿洋一元贈劵一角 
本社自開辦迄今巳十有五年出版圖書專以實業爲主旨與國家財政命脉及平民生計本原極有圖樣近鑒政府之對於農林社會之對於國産均有亟謀發展之事實本社因特製優待書劵以愛護團體之私爲捧土益山之助如學校如農會如敎育機關如試驗場所凡有確實圖記以現欵賜顧者滿實洋一元贈劵一角滿五十元以上除例贈外特加贈一元但贈劵以上海棋盤街交通路本總社爲限 
[聲明遺失公濟公司股票]  
敬啓者敝號遺失淮北濟南場公濟鹽業公司第二十八二十九三十三十一號股票四張花名福記每張五股每股錢三百千文共二十股計錢六千千文巳向該公司報明補給股票所有遺失股票無論中外何人拾得槪作廢紙特登申新兩報聲聲明　揚州湘岸永康福鹽號啓 
[胭脂豔]  
冶遊秘本不是小說精製精印每册二角郵票函購不折不扣代售處南京碑亭巷楊宅 
[新到雲南火腿]  
自辦正雲南宣威腿普洱茶發售　上海四馬路接元堂啓 
[劉煥章男婦内外大小方脈]  
寓美界北河南路鵬程里第五百念一號門牌待診梁雲甫金玉麟孫勉之楊壽山嚴濟生吳惠甫仝啓 
[函授催眠術招生]  
普通三月畢業速成一月畢業倘若學不成功學費如數送還函索詳細章程請寄郵票一角 
日本神户平野下祇園町 
中國精神研究會 
[淮安府學堂伍君頌揚沈製鏡面散]  
專治雀斑酒剌粉剌烟容紅點白點暗晦等症果然立奏奇功 
人壽醫藥室餘年先生惠鑒鄙人面上素有紅瘰斑點百藥治無一效每一攬鏡竊自慙恨前于正月中旬郵購尊製雙料鏡面散一料如法敷搽旬日減一月痊愈果然立奏奇功不獨紅瘰斑點悉行去凈而近時面色紅潤嬌嫩逈非昔日不揚蒙恩殊深理當鳴謝用誌數語謹登各報以彰保証庶海内外同胞有患面上紅瘰斑點烟容粉剌瘡疤滯氣油光酒剌等症俾得同霑惠澤也（下略）淮安府中學堂伍雋義上言二月念五日郵局挂五八四號原信彚裱屏幅任人閱看　沈製雙料鏡面散售價每洋兩瓶每料六瓶洋二元五角單料每瓶二角半每洋五瓶人壽醫藥室開在上海山西路即盆湯弄大街集益里二弄對門認明餘年氏小影藍龍商標美國巴拿馬萬國賽會優勝獎憑北京國貨展覽會金牌獎證 
[奉送第一期醫藥雜誌]  
中西醫藥函授學校招生章程各科謹義樣本函索附郵五分上海西門方浜橋中西醫藥函授學校 
[女子醫學函授學校招生]  
敎授淺近産幼各科學費不取詳章須附郵三分上海民國路二四號 
[恕訃不週]  
不孝傳誨等罪孽深重不自殞滅禍延顯考清授朝議大夫蓮蓀府君　于民國六年二月十五日卽舊曆丁巳歲正月二十四日寅時　終滬寓正寢兹擇于舊曆二月初九日扶柩回籍二月十五日在鄞縣東巷本宅領帖遠近戚友除訃告外恐未週知特再登報訃聞孤哀子林傳誨謨泣血稽顙 
[退保聲明]  
傳誨侍奉無狀痛遭大故先父蓮蓀府君在日凡爲人擔保銀錢夥友一切者因傳誨年幼無知素未接洽一概不負責任外間或有出立保單等均屬無效永作廢紙伏希　矜鑒　棘人林傳誨泣血稽顙 
[洋棧召租]  
在蘇州路老垃圾橋沿浜南西首倘欲意者請至五馬路本行接洽　嘉利洋行啓 
[出賣廣告]  
啓者今有打球台一座打球電燈球棍俱全西式櫃台一面玻璃磚酒架一張其價公道如欲買者至鎮江海關彈子房接洽 
[快來戒烟]  
祝由科蔣韻淑女醫生能用神符替人戒烟（另有靈丸且能醫治百病效驗如神寓法大馬路八仙橋首安里四弄内） 
[立止白濁丸]  
每瓶三角雙料半元不效倍罰本號遷移上海東棋盤街口門牌廿二號　廣東保太和謹啓]  
 
 

Page 3

 
 
其一也華字報云内閣將因馮之來京而改組財政與交通兩部總長將有更動云馮離寗後一切公事暫由參謀長代行（二十三日） 
路透電 
　北京電　公言報云恊約國公使昨奉本國政府關於中國加入恊約國條件之覆文此後談判將在東京舉行（二十四日） 
德文電 
　北京電　馮副總統昨日偕同段總理詣總統府謁見黎總統密談要政黎總統昨日午後一時特備午餐招待馮段二氏並各總長馮副總統辭總統府内行館就禁衛軍司令部駐節擬定十日以内歸寗馮副總統表示贊成中國加入恊約國方面之意（二十四日） 
　北京電　總統府秘書長一職决定前肅史便夏壽康（二十四日） 
　漢口電　漢口德租界附近因時局之緊迫警戒益加嚴重德人現多準備退去（二十四日）　北京電　聞兩三日前駐德公使顏惠慶來電有德國回答中國之抗議不得要領等語惟政府於此事尚守秘密（二十四日） 
　北京電　德國公使辛慈欲移馮副總統之意而防止中國加入恊約國並中德國交斷絶故於昨日以來開始猛烈活動至中國之最後决心如何想兩三日内必可决定其大體（二十四日） 
　北京電　北京政府昨接駐俄公使電報謂俄政府意甚希望中國速與德國斷絶國交加入恊約國方面等語（二十四日） 
　北京電　前電德國覆答中國駐德顏公使之内容據中國人方面言係中德邦交原甚敦厚茲者平和即在目前中國仍宜嚴守中立中國人之生命財産無被損害之虞云云（二十四日） 
　東京電　日本郵船公司近益認其所屬船武裝之必要曾向當局陳其希望不久卽將實施武裝船舶之範圍爲歐洲航路命令諏訪丸以次十四艘自由船富山丸以次十四艘其經由南阿經由巴拿馬之船尚未决定實施武裝（二十四日） 
　東京電　據最近之調查自二月一日德國新宣言後至二十一日止恊約國及中立國船舶爲敵艇擊沈者一百二十五艘計二十七萬一千三百六十四噸此外船籍不明者尚有十五艘（二十四日） 
以上東方通信社電 
戰電 
　華盛頓電　上議院以六十票對十票通過間諜議案該議案以大權授與地方官並准嚴懲所拘之間諜（二十一日） 
　馬德里地電　駐德美國大使桀拉特君已抵此間（二十二日） 
　蘇里區電　德國各埠之美領事稽延多日且稍受德員留難後已行抵瑞士蘇里區比國各埠之美領事則無消息（二十日） 
　紐約電　此間拘獲二人被控結黨覓取關於英國之地圖攝影及其他事消息旣得之後送至美國然後再寄德國聞此案株連十五人之多若輩多喬裝新聞記者赴英覔取消息 
（二十一日） 
　馬德里地電　西班牙政府擬澈查浮標案嚴懲案中諸人以示西班牙嚴守中立西班牙人民對於德人此舉異常忿怒此案之發覺乃由海濱防兵見加薩吉拉港附近有浮標二具連以巨練下繫不透水之箱三十具一满裝爆裂品餘盛德人佔據西班牙地位之函件與訓令置此浮標之濳艇且秘密以善用炸彈之人數名送登岸上加薩吉拉之德領事穆勒已就逮尚有一自稱美人名海里胡特者亦被拘西班牙政府現以嚴厲手段辦理該案首相與外相曾與美法德大使及駐德美國大使桀拉特氏分别會談（二十二日） 
　馬德里地電　柏林電稱西班牙答覆德國宣布濳艇戰略之公文德國殊爲驚詫德國今願以煤斤供給西班牙而購其橘果收成之一部分並願以覊留西班牙口岸之德船若干艘賠償德濳艇所釀之損失（二十二日） 
　倫敦電　昨日僅沉捕魚之帆船一艘載重一百四十六噸（二十二日） 
　倫敦電　藍烟囱輪船配蘇士號（六七二八噸）被沉　（二十三日） 
　倫敦電　公報載稱泊拉愛茅資港中立國船隻概不得駛入（二十一日） 
　巴黎電　法國各報及政界對於中政府所取對德態度甚爲關心研究不已德國對於此事驚詫之理由殊難解釋要知文化發逹最早之中國夙以文學哲學科學爲重今出於自然加入保護人道公理進化主義各國之方面則亦意中事耳各報除稱揚中政府無私利心之舉動外且謂中政府如秉此態度有進無退必能享受重大之利益此爲高尚舉動正當之報酬也而其商業財政亦可免爲一損人利已之國所把持中國依附威爾遜總統之主張實爲革命以來國際上第一大舉動足徵其革命或可爲進步新紀元之起點土耳其青年黨之革命也陷其國家於重厄而令爲德所制中國則步日本之後塵無章外之危險無流血之犧牲僅以依守國際公法大主義而於一轉移間得與爲文明而戰之各國處於同等之地位云（二十二日） 
要聞一 
[東報論中國加入條件]  
　　大阪朝日新聞述中國加入交戰國方面之條件曰據外電謂中政府若加入戰團則對於聯合國有希望二（一）改正關稅（二）延期交付庚子賠欵此二者尚無正式交涉然各方面已從事研究矣中國方面之發意者當爲熊希齡陸徵祥梁啟超三人其進行方法由熊氏對日陸氏對俄蓋關稅一項日俄與華關係最切故進行自游說日俄始也中國方面所據理由謂中德絶交後中政府必須取締在華德人之陰謀是故應當解散之軍隊必須解散其費用之鉅不難概見此外須監視德國商船及維持治安無不需欵職是之故有積極消極二法以濟之負擔卽延期繳納庚子賠欵也中國提出此議之外又催促大借欵之成立云聯合國對此意嚮尚未明瞭但當大正三年（卽民國三年）發生本問題時英國大體贊同法國則别附條件而贊成之惟日俄兩國不表同意而日本之紡織業者反對尤烈及歐戰後此說遂息迨夫今日舊事重提英法態度大約與往昔相同俄國亦無甚異議獨日本如何大可疑也徵之現政府之行動未必與前年熊度相貫或圖他策以償日本所被之不利益而容中政府所希望也此事結果不但使日本之營對華輸出業者加重數百萬元之負擔且可促中國内地紡績業之勃興日商將因是大受影響焉吾日政府其愼重臨之云 
[我國與世界戰局] （八）（飄萍） 
恊商國之希望 
日外相之宣言 
顏公使之電陳 
第二步將發表 
　　近來恊商國各公使在駐京法使館中屢有密議報載中立國亦與斯會其實恊商國公使以外中立國並不與焉所議之重要問題卽討論我國加入戰團之關係但此純爲一種希望並不欲行國家對於國家之勸告蓋獨立國家之對外除須遵守已所參與議决之國際公法而外有無上之權威絶不容他國有所勸告此國家與個人不同之點報紙有載列國將勸告我國者殊未得體蓋各國對我僅有希望而未有所謂勸告也 
　　日本對我之態度早已宣明無待再述但追思已往日本對於中國之政策則世界列强不能對之無所疑慮傅聞日本外務大臣有鑒於此已對我駐日章公使正式宣言謂日本甚望中國之再進一步倘至與德絶交宣戰之日中日兩國惟以誠意相待日本决無絲毫干涉中國内政之言動云云傅間章使已將此電於二十日上午十二時逹到政府惟措詞是否如是尚待調查 
　　聞政府昨日又接駐德顏使一電述德國外相曾有非正式之談話大意先言濳行艇計畫之不能不行惟與中國尚有商榷餘地或劃明區域或用其他方法並言其戰事之必居勝利中德邦交鞏固則平和克復以後大有利益云云是亦不過德國外交上緩和之一種手段而已 
　　近日外交之變化純在德國以外之其他方面故德國之答覆如何並不能爲時局開展之原力僅能供給時局以開展之一種機會近則機會已熟而其他方面如關於經濟之恊議聞頗有所進步而最可注意者則爲今日（二十二日）之國務特會傳聞今日所議之重要問題純爲第二步以余個人之觀察大有進行之勢馮副總統之來京其要點亦即在此若無他種新事故發生則第二步之發表當不出一星期之外矣姑誌之以觀其後可耳 
[參院質問收買烟土詳情]  
　　昨日（二十二日）參議院議員丁世嶧爲政府收買烟土事請國務員出席政府派委員四人五時出席答復質問詳紀如左丁世嶧之質問略謂本席爲何動議請國務員出席提出質問乃因上海萬國改良會來電以爲政府收買烟土有汚國體并有請兩院一政反對等語之故惟據報載對於此事有關涉者尚有英公使外交總長及唐君少川並政府亦均與有關係此事關係重要究竟是何人發起請政府委員明白答復委員之答復謂此事外間喧傳已久從前衆議院質問財政部已表示無此事實上月國務院接到馮副總統陽電此事始發生現在中英烟約届满在英人方面固請展限在政府方面堅持厲行禁絶不逹目的不止此事一舉一動莫不牽涉國際問題即如江蘇廣州江西三省包銷烟土合同本年四月一日以前亦已届满固應廢止惟不易兩全欲即廢止於財上又有關係只可收買留作藥品考各國禁烟亦有此先例不獨我國爲然欵項無著只好以公債收買當時財政部因公債爲人民負擔當請國會通過後接馮副總統來電以爲係屬暫行挪用性質一轉移間即爲補還恰有舊存六釐公債票非新募者可比故未交議旋經國務會議通過將來製成藥品發銷即得其利若遽停包銷收入必減少故雖用公債國人亦無擔負謝家鴻質問謂考中英鴉片條約十五條中國無收買擔負之義務江西等三省包銷合同日期满當廢止何必收買委員又答復就合同十四條十二條看來至本年已爲限满之期但每年會查一次殊不可靠若就種種經驗考查大有功虧一簣之勢丁世嶧又質問云如此收買存土是發動於副總統答亦經財政部核議丁又問國務院曾否議决答曾經議决丁又問如此議决試問其目的何在委員未答丁又問是否爲關係合同前途抑關係副總統面子答此乃關於國務會議者丁又問何以不能說明目的湯漪質問謂該委員只能說財政部國務會議一項不能說明目的一項可謂不得要領但此乃財政部委員其不知國務院情尚可原可不必再問他了主席云政府委員出席四人有能說明者否張我華謂委員說話須代國務員責任時有一委員起立謂敝委員乃代政府答復就是政府出席發言亦須至必要負責處方負責任湯漪代張君伸明謂不過欲使委員與政府出言一致今天委員說的話明天政府不可不承認貴委員勿誤會委員答復二項謂中英煙約雖期满吾國因革命事務有不得已之處以致尚有六省未告禁絶須中英派員會勘果已禁絶再議廢約但會勘多請在陰曆三月五月之間爲期尚遠况一日不會勘肅清則條約所限一日不能禁止鴉片進口如此則禁止洋藥進口亦須延至三五月之後故發生收買問題一經買盡則廣州江蘇江西三省即可限制鴉片進口其合同解釋如此丁又問收買後六省能否同時禁絶洋藥不再進口答如此中英烟約上海廣州江西等處烟土買盡約即解除吕志伊云包銷合同乃與英商所訂商人焉能拘束其政府收買烟土果能廢約乎答政府方在力謀進行極圖廢約使其不來只剩内地禁絶自易辦到王湘質問云政府買烟土造何藥品答造衛生藥品如鴉片酒等均爲醫家所必需王湘謂鴉片酒製自外國中國不會造丁世嶧云本席據院法十三條請國務員出席不想派委員答復不得要領請議長通知政府將副總統來電及所定收買鴉片合同一併送院閱看並請國務員定期出席答復質問於是主席請委員退席 
 
 
 

Page 4

 
 
   
 
 

Page 5

 
 
   
 
 

Page 6

 
 
 [H第二張第六版 
要聞二 
[馮副總統與最近政局]  
馮副總統來京之前一日曾致政府一電文云國務院段總理鑒現擬入都展謁元首定於本月二十一日起程所有督軍署日行公事卽委本署參謀長師景雲代拆代行如遇重要事件仍飭隨時封寄由國璋指示辦理除電呈大總統外特電布聞國璋號印據可靠消息河間於昨日午後三時動身其過蚌埠過徐州過濟南似均有數小時之息駕則到京之期必在明日若照行車時刻南京到京不過二十五點鐘而河間此行决不能按照常例也至其來京之原因昨報已略言之茲詳細調查聞前數日馮曾派其駐京代表某晉謁大總統關於外交問題及内閣問題有所陳述大總統當即剴切答覆由該代表電復馮君此次來京或當由此動機又聞國務院前接馮君來電對於政府最近外交上之行動初頗懷疑嗣經國務院覆電詳陳理由馮君似已深諒政府之意惟國務院深恐電報往還不能詳盡故連發兩電敦請馮君來京面談一切並希望馮君完全瞭解政府之外交方針並轉喻他省長官免致發生誤會是則馮君此來於外交上當愈可收舉國一致之效至政府旣定之方針則决不至再有絲毫變易也改組内閣一部之說北京原有一派人竭力鼓吹今乘馮君來京此種運動自當因之益盛然就内外之形勢論就政府之態度論恐此種運動終不能成爲事實也此次對德交涉之第一步解决經幾次之聯席會議段總理不輕發言最後伍總長代表出席全體研究議論漸歸一致叚總理始毅然决定即日發表當聞議未决之前及抗議書已發之後亦嘗徵集在野名流與官僚中有宿望者之意見此爲集思廣益起見固亦題中應有之義若謂局中人之主持完全爲局外人所驅使换言之即謂此次對德抗議之决策局中人本無人能見得到斷得快非局外人則外交局面萬不能到此地步則未免太不近情理乃外間流言斡旋此事之始末者不外徐東海汪伯棠數人而局中人完全爲傀儡其實事實固不爾也聞段總理現在實無改組閣員之意思非以爲現時之閣員能满總理之意之謂也約法上同意權之限制旣不能自拔與其多所紛更畢竟組織不得自由又何若仍其舊貫静待憲法頒布同意權取消後爲完全之自由組織乎進一步爲更易總理問題則黎總統於今日之事勢上旣無此種必要而段總理亦絶對的未嘗表示退讓之意則改組改組云者亦衹以表明其一部份人之希望而已 
[二十一日之憲法會議]  
兩院制通過　參院組織法之爭議 
　　昨日（二十一）午後一點憲法會議開會議長王家襄請假副議長湯化龍主席兩次延長時間至兩點始足法定人數計參議院出席者一百八十九人衆議院出席者四百二十五人均已足三分二法數報告請假議員在七日以上者參議院何士果一人衆議院郭人漳等三人衆無異議又報告參議員一員中請假在三次以上者曹汝霖等三人表决否决遂開議憲法第二十一條審議報告審議長報告結果云修正案表决不足法定數又以原案表决贊成者在三分二以上可决議長報告謂按規則審議報告後得不用討論即付表决在場總數六百五十人贊成原案條文者請起立起立人數五百五十一人已足四分三之法數仍照原案通過接議第二十二條原文云參議院以法定最高級地方議會及其他選舉團體選出之議員組織之陳光燾提出修正案其條文云參議院以左列之議員組織之（一）各省省議會及省參事會選出之議員（二）蒙古西藏青海各選舉會及華僑選舉會選出之議員（三）法定商會互選會學會互選會及其他互選會選出之議員陳君說明後羅家衡亦提出修正主張在本條之後增加第二項其文云前項法定地方議會選舉團體以省議會議員及縣議會選舉代表各一人組織之其理由以爲參議院旣云代表地方其地方自以縣議會爲根本故本員主張其選舉團體亦當由各縣議會各舉一人參與組織此選舉團體云云蘇毓芳之修正案條文云參議院以地方最高級議會及其他選舉團體並互選團體選出之議員組織之說明後劉恩格反對第二十二條原案主張交回原起草委員會另行詳細起草以爲參議院議員應取列舉主義各團禮應選出若干人必須明白規定主席謂臨時修正之動議有三十人以上附議方能付之討論有附議者請起立起立在三十人以上秦廣禮謂此動議乃無根據之動議不能在本會議提出時已三點十分主席宣告休息二十分鐘三點三十分　續議會至四點五分始克開議葉夏聲首先發言大致反對陳光燾及蘇毓芳之修正案湯漪則贊成修正以爲原案條文不能將議會精神發揮盡致况一切歸之國會組織法以本員看來該法恐不能盡屬可靠一次會期之内已經幾回修正且該法規定蒙古王公世爵及華僑之特别選舉權卽與本法第四條不相脗合云云末又歷陳法國國會組織之變更改良及其經過之歷史以證明之張我華謂蒙古王公世爵亦非階級蓋蒙古無地方議會故以王公世爵爲選舉人而已湯漪謂若無區别則蒙古王公世爵之選舉權從何取得吕復則反對修正案陳銘鑑復贊成修正案略謂本員原爲主長兩院制之一人而對於現在之參議院認爲與衆議院性質無甚區别故主張必須另爲修改省議院之組織法故本員主張本條必須修正且謂叅議院代表地方不過其一種之職權不能專爲代表地方而其他團體即不能代表也云云陳君發言畢羅家衡反對陳光燾之修正案略云本法所採取之精神乃立平民政治之基礎王謝家又贊成修正案某君提起討論終局之動議附議者在五十人以上表决大多數遂以陳光燾之修正案付表决董增儒謂劉君之動議離題最遠湯漪謂修正案及原案均不能成立之時方可以此說表决張我華謂劉議員之修正案何在議長謂劉君精神上之修正主張列舉主義羣復反對主席遂以陳光燾修正付表决在場人數五百九十六人起立人數一百五十六人不足四分三法數又以羅家衡之修正加入一項付表决起立贊成者三十九少數又以蘇毓芳之修正付表决贊成者一百九十六人不足四分三之法數又以原案付表决在場人數五百九十六人四分三爲四百四十八人起立人數四百一十四人不足四分三之法數衆呼疑義附議在二十人以上主席以反對原案付表决起立人數一百七十九人在四分一以上足以證明原案贊成者亦不足四分三法數李國珍提議付審議會附議者在五十人以上主席付表决贊成者大多數遂散會時五點五十分 
[清理田賦之三項主張]  
　　清理田賦爲今後救濟財政之惟一法門聞政府近來收接此項條陳說帖已盈筐累篋而所主張之點略有差異大别之可分爲三派甲派之主張爲積極主義乙派之主張爲消極主義丙派之主張爲折衷主義積極主義略謂理財致用端在開源中國田賦之輕較之各國莫與比倫現在國用匱乏徒事補苴不惟無以救危濟急且使國脈日見斵傷若亟蔣田賦極力改良增加實可收速效而圖永久消極主義略謂現在民凋特敝已逹極點休養生息尚慮調攝之不及豈可再日削月朘且民智未開常識不足狃於輕賦薄歛之習慣聞此種政策必羣起反對舉國譁然枝節橫生其利未收而害已先見折衷主義謂係就積極主義消極主義而折衷之以甲派固言之成理而乙派又持之有故爲今之計實莫若於清理田畝入手蓋田畝旣經清理則賦稅收入自然增多此所謂不加之加也且俟田賦清理後衡其賦稅而平均之成比較收入之損益而定增加之數在人民方面亦屬有益無害之舉以上三說聚訟紛紜莫衷一是而當軸者對於此項意見則頗趨近於折衷主義云 
[張鳴岐與粤局] （平生） 
　　自陸督軍續假兩月當時盛傅其將返武鳴原籍對於政局頗抱消極思想然陸督軍關係粤局甚重故一面由雲南督軍唐繼堯電京請催陸銷假視事一面由廣西督軍陳炳焜電京自請到粤挽留其唐督軍之電甚爲切摰略謂廣東軍事善後得陸督軍擘畫經營逐就整理仰佩我大總統知人善任獲此效果正希互相提挈毅力進行以紓國家南顧之憂迺聞該督軍引疾乞假舉員自代我大總統總理明鑒萬里自勿慮繼任不得其人值此國步艱難需才甚急苟似此相率引退國事將誰與共理况陸督軍老成碩識人望所歸其進退尤繫乎視聽擬懇　電敦促早日銷假視事以資策勵云云至於桂督陳炳焜則已到粤多日聞所恊商頗已就緒陸督已允不返原籍定期銷假經飭代督譚浩明迅將經手事項妥爲辦結但外問喧傅陸督如果銷假張鳴岐亦必出山故此次陳炳焜之來晤陸而後隨即往港晤張張復與陳偕來同駐於觀音山此中固大有線索可尋也陳桂督與高中將佐國月之十日曾聯袂赴港並有前巡按使文案劉樵山隨行高中將此行授勳已畢除返京復命外自無别故陳督軍則專謁張鳴岐有所商榷必與劉樵山同行者以劉與張關係最深也此次託劉代逹意旨請張鳴岐出山聞已得中央同意陳氏赴港本乘寳璧運艦及抵港即有電來省謂十四日早可乘原艦返省並同張鳴岐偕來約定先在黃埔寄碇是日陸督軍特於下午五點五分鐘偕同參議吕鴻元電報調查長陳幼嘉及弁兵二十餘人至天字礪頭同乘廣通巡輪開往黃埔並由江固砲艦隨後護送至十四晚陸督抵黃埔與張鳴岐會晤後即在巡輪寄宿翌日十五乃往水雷局船局及該處各砲台考察直至夜深始動輪返省星夜回署計隨同來省者除督軍隨員外桂督陳炳焜桂財政廳長田文甫交涉員羅開軒交涉署科長商衍孫等而張鳴岐亦翩翩然來矣到省後沿途擁護極爲嚴密卽在督軍署下榻據政界消息張鳴岐此來殆有允再出山之意將來粤省長一職當屬於張朱省長將調長他省然亦有謂張未必就前巡按使李開侁較有希望者蓋以李昨有電來致其親友謂準本星期内由滬來粤李與張陸督對之感情均極渥將來朱氏如果去粤則粤省長一席二人中殆必居其一也 
[奉天軍警暗潮之裏面] （化險） 
　　奉天全省警務處長兼省會警廳長王永江係遼陽三傑之一核其平日辦事尚能不辭勞怨而於用人一端亦能不聽人言不徇情面一出於自已之意思故其見重於當局者在此而其招物議者亦在此當王氏接任處長之始曾禀明張督軍要求各種特權得其允許始行就任任事甫數日卽將處廳兩處科長科員調换一空卽各縣之警務長凡從前所謂馬弁警長步卒區官者亦陸續撤换人謂奉省警務從此可以刷新矣乃其結果則殊不然蓋奉省警政創辦雖十有餘年而於軍警權限尚屬未能分明王氏以整頓警務爲已任凡屬於警政範圍以内槪不令軍界預聞而奉省軍界勢力正在勃興時代上年冬卽有某高級軍官出而反對王氏因向張督軍辭職張督軍温詞慰留并允維持其改革於是王氏以省垣站崗制度尚未盡善將各警區添設分駐所若干每所駐警五六名指定地段責令警兵對於轄地内各住户注意稽查每警一名約管住户十五六户令將各住户人口職業姓名一律詳晰註册無訛又限定鐘點分班巡邏當添設各分駐所時招匠建築房舍其時適在嚴冬均以木板爲牆原定陽曆一月實行嗣因工未趕竣展緩限期聞其建築工價計需一萬六千餘元此項工程殊多不實不盡且廢站崗而爲巡邏各大商家曁工商兩會亦不甚贊成故遲至今日各所均已修好而馬路各崗仍然存在說者謂王氏改革之計劃可實行而不實行者其中必有阻力發生也上月間二十七八兩師各軍官均以王氏所爲不甚满意進言於張督軍張之用人信任本專且業以不製肘許王氏不能不爲王氏解釋其時某旅長進言最力謂其任用私人多係重要位置卽省會警廳内至親多至六七人又皆不諳警章以致廳中公事雜亂無序往往案已判罰苦力迨持欵來贖反行送交法庭且有苦力期滿請釋反令其繳欵取贖者其顢頇可想云云張氏對於兩方面原欲從中排解無如彼亦有理此更有理暗潮因以日烈近日竟有旅長以下各軍官相繼辭職之舉王氏始知情勢急迫已無轉圜餘地且恐釀成風潮二月二號先將家眷送回海城原籍迨至八號晚間即濳往車站趁火車回去及至海城始電軍署禀請病假聞已决計不回本任矣現在有警務處長之資格者如廖彭氏宋郁文氏均各暗中活動究不知誰人所得也 
[粤漢路武蒲通車紀詳]  
　　粤漢鐵路湘鄂一段因設備未周祇材料車已行多日裝貨搭客之車則於十四日方始開行湘鄂叚總理顏德慶以本路由張文襄苦心孤詣向美國合興公司贖回借欵自辦十餘年來或作或輟經過手續千磨百折今日由武昌逹蒲圻之鄂境工程已完始逹開車目的不可謂非交通上之一大紀念爰於開車之先派人在各車站張燈結綵咸寧蒲圻兩縣知事亦均於是日率領紳商警隊在該境車站歡迎武昌之徐家棚鮎魚　兩站並特備盛筵招待來賓觀者盈千累萬頗極一時之盛茲將該路開車情形拉雜紀右 
　　徐家棚站在武昌武勝門外新河下與漢口租界對岸本路各工材料廠均建築於此鮎魚　站在望山門外　河口亦濱江與漢陽鸚鵝洲遥遥相對茲以鮎魚　爲總站該處巿面並不繁盛現新開客棧四家十四日早七點三十分鐘開第一次客車武漢各界人士之往咸蒲以及湘境平江岳陽者多於十三夜分宿各棧統計四棧客有二百餘人次晨七點鐘開始賣票各票概收銅元不收銀元紙幣有詢其原因者據謂現在賣票固爲便利行旅實以接軌易於運料收費藉作工資特收銅元以便發放七點十分客車開到站前計二輛係就料車改造形式簡陋嗣因賣票處報告已售票二百八十餘張不敷乘載乃加掛料車二輛七點三十分先摇鈴次鳴口笛車遂開行沿途所經各站均停三五分鐘不等於午後一點鐘到蒲圻所過之地並無山洞共有橋樑五處工程尚稱堅實此段計長七十六英里零三十一若無歐戰影響早已逹到長沙現聞夏間可通至岳州秋間可逹長沙沿路警察業已設備並有陸軍按站保衛至由蒲圻開返武昌之車於下午一點五十八分開七點十四分到當日載客亦有二百人首次開行乘客卽如是踴躍營業發逹當可斷言矣 
　　武昌爲政治中心向來商業本不集中於此光復以後居民較清季減少一半商務尤受影響粤漢全路告成武昌固可卜繁盛但此時僅武蒲交通武漢之渡江鐵橋尚未建造漢口之大批客貨附火車載運必須輪駁轉輸諸多不便湘鄂路局逆知現在未能與小輪爭利碍難逐日開車故規定每星期只三六兩日開客貨車俟茶業開巿咸蒲崇通之茶如願附車裝運再逐日開車並擬由局備輪往來武漢接運客貨以期利便至渡江鐵橋因本路借欵未交一時難修前有某比人擬墊欵包修　而未妥現已作罷矣 
　　鮎魚　設站定議之初該處挑抬力夫即大起爭執 
迄無正當解决蓋該站爲金沙白沙二洲交界之區二洲力夫埀涎其利爭執甚力金沙洲力夫則善取巧聯絡路局員司上年起卸材料概不取資故現在站後碼頭設有碼頭夫其他力夫憤憤不平十四日開車有糾衆械鬭之信事爲車站長所聞特請軍警列隊彈壓下午蒲圻車開回時並嚴禁力夫上站一場惡嗣始消弭無形然來日方長將來恐難免也 
[陳時拒却審判原因之一說]  
　　鄂省議員趙光弼等控告當選參議員陳時一案高等廳原定於十日覆訊至期以調證未齊展期於十四日開審乃届時陳時忽又以審判恐有偏陂爲詞提出拒却狀向大理院抗告高等廳即命承發吏將傳票弔銷停止傳審將是案卷宗申送上級法院核辦至陳何以不待高廳判决卽提起抗告外間傳其原因謂由高廳向東京駐使館北京敎育部國立法政學校調到各種證據多與陳時不甚利益而陳時之有力反證第一當屬族譜此族譜陳又不能呈出本身毫無足恃所恃者惟官廳之援助然聞高等審判廳長周貽珂以此案萬目睽睽全省人士莫不注意本廳旣經受理惟有依法裁判决不撇過證據專徇情面陳時初聞周廳長此種論調以爲不過官場例有之口頭禪經央某有力者向周探詢意見周謂原告所執清鄉底册亦屬官文書之一種旣可以證明陳映寰實年二十七歲又有他項證明陳時即爲陳映寰該被告無一有力反證呈出僅憑黃陂知事根據選舉調查册呈復之件恐無以服人心陳時至是知此次訴訟在高等廳内難操勝訴之權乃提出抗告申請移送大理院發交他省法庭審理周廳長亦以此案難於判斷遂允其請撤消傳審矣 
[紀湖南之黨案]  
　　湘省近日以來又發生黨案多起雖名目怪誕不值識者一哂然亦未必非湖南之隠憂也亟錄之如次辰沅道尹張學濟昨有電來省謂陽日派隊在沅陵東門外正覺寺破獲宗社黨機關一處獲匪劉正邦等四名禁物多起惟黨魁程永騏在逃查係向桃源下游一帶濳遁除將劉匪等收押研訊外應請通電沿途截緝云云趙范兩代長接電後即電令沿途各縣知事及水陸軍警認眞緝拿並懸賞一千元以示鼓勵 
　　湘陰近有匪黨孫潤臣等在縣城太安巷内組設一宗社暗殺團招集黨徒圖謀不軌事經該縣李知事介春查悉會同駐縣守備隊宋營長前往緝獲孫潤臣等三人並宗社暗殺團關防一顆及徽章名册等件聞已解交督軍署訊辦矣 
　　督軍署昨出有布告云前奉大總統電令查有匪徒聯絡 
 
 
 

Page 7

 
 
湘贛黨羽組織護法軍圖謀不軌情事飭即嚴拿究辦以遇亂萌等因迭經本督軍嚴密查拿頃在省城拿獲僞旅長林鵬一人訊據供認勾結湘贛黨徒謀亂不諱當經電奉大總統電令處以死刑茲於本月十日午後二時監提該犯林鵬一名驗明正身帮赴刑場執行死刑爲此布告一體知悉 
　　趙代督軍現查得匪徒勾通湘中帝制餘孽在漢設立機開挑撥惡感希圖搗亂亟應派員跴偵以便電鄂拿辦昨已委派易士康等二人赴漢偵緝矣 
株州陳國亮一案現其餘黨尚在株州假護國軍名義圖謀不軌昨九號七時該黨等在文家巷本機關内不知因何將炸彈爆發軍警聞聲入查已空無一人惟斃一少年橫屍地上隨搜得印信委狀名册等件已電告趙范兩代長查照矣 
[安慶快信]  
　　倪省長現委議長柳汝士爲省立第一中學校長議員劉道章爲法政專門學校長柳於前日由鳳陽來省視事茲又返里爲乃父祝嘏各當道贈送壽儀甚豐 
　　省議會第三届臨時會期現由省長擬定四月一號開會 
　　管鵬昨由北京來皖調查礦産已與財政廳實業科會議一切一俟就緒即往滬與某資本家商訂投資合採現將調查未開辦之各礦詳細列表並繪圖說以備陳請立案 
　　皖省印花稅分處於昨日成立暫設北門内大關帝廟左側財政廳已將印花稅案卷宗咨送檢收 
　　水上警廳程廳長前委員密查分汛警官歐陽青私罰煙土案現已查明屬實不日將另委妥員接替 
　　省城正月初二日地震今日（二月初一日）九時忽又地震與前次僅隔三十日 
[杭州快信]  
　　定海縣海盜猖獗二十夜匪首顏壽富糾刦項義虎等五十餘家殺斃事主五人匪首濳逃齊省長今日（二十四）接顧鎭守使電禀請懸賞一千元飭各營縣一體嚴緝 
　　嗎啡誤斃兵士案昨（二十三）經預審衛生材料廠司藥吴浩騎兵團軍醫正陸潤康均供認誤發誤給不諱聞第二審即可定讞軍官自團長以下軍佐如第一師軍醫處長材料廠長等各有處分 
　　浙省軍事經費經國務會議决照原預算核減三十餘萬元 
　　張財廳長擬接篆後部署粗定即赴京參與財政會議 
　　莫財廳長今日交卸後卽於下午乘特别快車赴滬鄞縣知事黃理孚農商統計表延不造報奉記大過二次 
　　齊省長令金華道尹署改設衢縣 
　　浙省政局迭更舊人物將已去盡聞官産處周會辦佩箴及於酒公賣總局長蕭鑑亦有去志不日即將辭職 
　　各縣典禮費原編二萬一千五百元現中央已删去一萬九千五百元僅存二千元除省會祀典費五百元仍照原案列入外每縣祀典照派僅有二十元 
地方通信蘇州 
僞契騙欵案之纏訟昇平橋開漆器店之袁夑卿前向通和坊王張氏借洋四百元後串出王涵之書立筆據以僞契抵押袁自居於中人地位並於利息摺上加蓋盛氏留園賬房紅戳以爲擔保事後王張氏偵悉受騙屢向袁夑卿催索詎袁非但本利不償卽將漆器店閉歇他往王張氏卽赴吳縣公署起訴由縣傳到袁夑卿王涵之等訊明前情判决限四個月令王袁將本利一併清還詎事隔半載延不清償又經王張氏禀請飭封袁夑卿昇平橋房屋備抵乃縣署僅批飭警催繳故王張氏已赴高等廳呈控 
[無鍚]  
商會新屋落成無鍚商會於馬路上太平巷口建築會所自去歲動工迄今始得告竣該會即於日前遷入新屋辦公其原在竹場巷絲錢公所内之會所業已撤銷舊曆二月初一日舉行落成典禮到者爲代理知事朱祖懋警佐吳桂森及其他來賓商會全體會員共數百人下午三時振鈴開會首由孫會長述開會辭次爲蔡副會長報告建築情形（三）朱代知事進頌詞（四）各界頌詞（五）會長答詞（六）來賓演說（七）會董會員演說至五時散會後由辦事員引導來賓往新屋全部遊覽一周其工程係仿洋式建造樓星多幢第一進下爲門房庶務等室中層爲商品陳列所上層可以俯瞰城巿並有花木點綴第二進爲高大開闊之洋房下層設客廳三間左右兩房即正副會長辦公室後軒文牘室上層爲議事廳地址極廣可容數百人東邊廂屋數間則爲職員辦公處此會所佔地共四畝餘購價七八千金建築費逹二萬四五千元據聞除籌有二萬數千元外尚不敷五千金云 
[鎭江]  
張芝珊過鎭張勳堂弟引芝珊於日前由寗垣乘車抵鎭暫駐行旌旋於二十三號早間乘招商小輪赴揚州聞係奉張勳派往面晤兩淮運使劉文揆商榷某事云 
取締旅館新委鎭江警察局警佐甘君到差後以鎭郡城外客棧旅館循環簿不能適用傳諭棧主更换新式循環簿將往來寓客姓氏職業分别塡註每日呈候交换以便每晚查察如查出塡寫不合者照章取締再違封閉以免匪類混迹而保地方治安 
[揚州]  
會議營地變價江都台營官地變價一案去歲曾經省局規定五等價目每方丈自二元至二十四元商民以定價太高均未照繳祗肯出自一元至十二元因此相持未下嗣由省議員朱幹臣商同南京張應長及孔局長要求馮副總統寛限至今歲二月再議繳價現已届期商會周總理出爲調停邀同王局長於今日（二十二）在商會内開會討論赴會者九十餘人先由周君將原議五等地段略爲變更以轅門橋爲甲等敎場街左衛街多子街以西爲乙等敎場心新勝街爲丙等大儒坊南北柳巷爲丁等東西營爲戊等衆意照省定價目七折繳價並須減讓店面（巿房前設有櫃台者如在甲等地段店堂一進只照乙等繳價其餘以次類推）周君卽將此意轉詳省局未識能邀允許否 
城内發現盜案徐凝門内蔣家橋描金巷賀姓家於昨晚十二時被盜多名衝門而入刧去衣服等件約在百元以内當時由賀家男僕拿獲一名據稱僅分得洋四元皮衣一件隨卽交警察一區收押今晨該事主繕具失單及報告書呈請官廳追究 
[南通]  
興辦水利南通水利不修於茲多載原有涵洞大多淤塞去歲紳商各界提議徵收畝捐開濬惟因欵項甚巨尚未齊集茲由通紳張嗇公先向縣署借撥公欵若干爲開辦費用大約三月一日卽可開辦 
修築道路去歲嚴寒積雪尺餘城廂道路多已損壞現巿政籌備處薛巿董特雇匠按叚修築以利交通將繁盛之十字街先行整理其餘路叚陸續進行 
改建巿場南門外模範巿場成立已久惟長橋以北一帶民房窳敗不堪盧縣長特飭技士孫支夏繪具圖說用價收買改造洋樓藉壯觀瞻 
　擅壞小輪内河小輪逹寗行近東板橋將輪機開足猛力上駛詎爲橋石擅壞幾至沉没所載搭客爲他輪救去幸未失命亦云險矣 
[安慶]  
　皖路收歸國有問題前皖路代表方夢超電請財政部將皖路收歸國有應償股款援浙省成案分期發還經大部照准並飭蕪湖交通銀行開兌在案詎財政部昨又來咨略謂皖路未收歸國有以前所佔地畝應由商辦公司繳納丁漕等因省署當卽行知該公司遵辦 
　盜賣礦山之飭查近聞蕪湖繁昌兩縣所管之雙峰嶺九塘冲兩處礦山由當地人民私自盜賣與洋商惟契上並未載有洋商字樣事爲蕪湖交涉員徐鼎襄查知以該兩處礦山係在内地不能私售外人昨特呈報省長飭該兩縣查明盜賣人姓名跴緝到案取銷私約以保礦權 
[武昌]  
　省長委員勘烟王兼省長以現在時届初春正烟苗出土之候若不嚴行查勘一至三四月間即行收割其害不可勝言特嚴訂委員會縣查烟規則除委員查勘外並責成各縣知事迅令各團鄉董到縣出具並無私種烟苗切結一俟委員到縣查明各結後即分往勘查倘有私種情事烟犯送縣懲辦田畝一併充公昨已將新訂規則頒發各縣並諭以中英烟約期限將满本省原爲禁絶省分各知事愼勿玩忽致干重咎茲將所委人員調查如下　田芝采查大冶陽新通山通城四縣徐士彬查黃安麻城圻春羅田四縣李炳榮查應山隨縣棗陽京山四縣劉扶青查鐘祥宜城南璋三縣常祖槃查襄陽光化谷城三縣吳治一查鄖縣均縣鄖西三縣陳志琅查荆門當陽遠安三縣曹之駿查竹山竹谿房縣保康四縣林祖彝查興山秭歸巴東三縣劉岡查長陽五峰鶴峰三縣朱有光查恩施建始利川三縣何殿元查宣恩咸丰來鳳三縣此外有向不種烟之武昌黃岡安陸等二十八縣則責成知事親勘不另委員云 
來函 
[韜園俱樂部來函]  
　　敬啓者頃閱各報載有韜園俱樂部對於此次對德抗議表示贊成等語查本俱樂部對於此事迭經開會討論主張嚴重愼重不可輕易加入至我政府抗議通牒業已出發應付諸成事不說之例本俱樂部亦並未表示贊成各報所載實係傳聞之誤用特聲明希爲登載是所至禱即請撰安韜園俱樂部啓 
雜評一 
[丁世嶧辭職] （步陶） 
　　丁世嶧久有去府秘書長職消息據昨電果已成爲事實矣數月前府院暗潮丁固其中有關之一人故當孫徐後先去職之頃卽有丁氏隨而下野之傳布然而丁則屹然無動自若也今外交風雲迫於眉睫内政待理紛如亂絲府秘書長職司樞秘於時局關係自較其他爲重要丁氏竭其智能以服公務亦固其所然而丁又毅然决然立提辭表以出公府焉綜觀前後默察政象此其中消息升沈之故殆非僅丁氏一身進退之所關也 
　　謂丁去所以結府院暗潮之一幕與然府與院早相接洽於丁去否初無若何問題之發生謂丁無心政局思竭全力以盡議員天職與然兩院今日尚組外交委員會以活動於政海寗有本置身機要反以脫離關係爲必要耶且丁氏之去不先不後適於馮副總統行將抵京與内閣改組聲浪忽然發現之際然則丁氏非純粹淡於宦情者之浩然引退又可概知矣夫政局動静往往於一二人進退微伏其導線非沈機觀變之旣久殆難畢窮其究竟此我所以對於丁氏辭職之舉而不憚反覆推群也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[女飛行家第四日獻技記]  
　　美飛行家史天遜女士以陽曆本月十七十八兩日在江潯試演飛機知不足以饜觀者特於二十二日遍邀本埠中外各報記者於午後前往觀演連演三次成績均極優美並定於星期六（即昨日）仍在原處飛演復經各職員對衆宣言凡執有十七十八兩日入場劵者一體繼續有效各情迭詳本報昨日届期本埠中外男女各界執有前項入場劵續至江灣觀演者固實繁有徒而另行購票往觀者亦屬不少統計約有數千人茲將昨日種種情形分誌於後 
　軍警之照料昨日大飛機旣未飛行亦未陳列午後經中西各助手將小機陳列於觀賽廳側草地上先行任人參觀迨二點三十五分始將小機推至廳前草地以俟女士御之而飛賽場前除由六區第一分所通班長警巡邏外並由閘北警局選派游巡隊三十二名荷銷附車前往列隊照料又有京畿憲兵營第二連排長魏海福帶同目兵八名往來巡察 
　飛行之成績昨日共飛兩次第一次自二點四十四分起至二點五十六分落地向南而東而北而西繞行四匝約高四千尺上下第二次自三點五十四分起至四點一分落地向南而東而北而西繞行六匝約高三千尺上下兩次飛騰時除由下層機葉施放琉煙外並於平行盤旋之時疊作顛倒翻騰之勢先後共計十餘次此爲飛行家難能可貴之絶技故觀者鼓掌聲與進行機鳴聲如相和焉　售洋之總數聞上星期六本星期日兩日所售入場劵共得洋一萬一千餘元除一應開支外史女士得洋一萬圓以内此據場中指揮員所言特其言是否可信抑或尚有出入則無從深知 
　女士之體態聞史女士今年僅十九齡其體態則輕如飛燕翩若驚鴻對人則和藹可親嫣然微笑金髮鬑鬑垂於肩背暴觀之似僅一妙齡弱女子然細觀其額則又縐紋甚深此足證女士之濳心於航空術者久矣 
　站員之自由昨日觀者雖執有十七十八兩日入場劵仍須至車站購買車票此事理之常固無足爲異所最不可解者車站職員見乘客甚衆即將粉筆於三等車旁大書頭等字樣更於素裝各貨車旁（卽石子車）大書三等字樣凡購有頭等車票者迫入三等車中購有三等車票者迫入貨車中然頭二等車仍掛多輛不知何用各乘客亦祗可聽站員之自由而已 
[徵求小學校圖畫手工之成績]  
　　江蘇省敎育會致省立各師範附屬小學校及上海各小學校函云敬啓者本會揆度時勢之需要方期我敎育界同人各趨重於職業敎育爲一般青年生計之準備職業敎育之種類至爲複雜前經製定調查表式分寄我敎育界同人其關於工業方面者實以圖畫手工爲重要科目果能於小學校中植其基礙將圖畫手工二科聯絡敎授删去一切無關實用之敎材俾兒童養成一種應用之技能於他日生計前途必有影響迭經小學敎育研究會招集在滬圖畫手工敎員開會討論就决定之敎授方法各於本校實施敎授數月以來必已日有進步其他各地方公私立各小學校對於此項敎科素有研究者自必日新月異斐然可觀爰經議定於本年六月一日起特開小學校圖畫手工成績　　展覽會三日素稔貴校成績優美用將議决辦法印刷寄奉即希查照將出品早日送會陳列此項出品務以兒童課業之成績爲限勿爲特别之預備是所至盼 
　　小學校圖畫手工成績展覽會辦法 
　　開會期六月一日至三日止每日午前九時至十二時午後二時至五時 
　　徵集截止期五月二十日 
　　徵集出品種類圖畫科記憶畫寫生書圖案畫寫生圖案畫（由寫生變化爲圖案者）製樣畫（係製作物品前預備之團樣） 
特别應用畫（如適用於廣告簿面信封信箋者）手工科兒童玩具學校用具家庭用具特别應用手工（如利用本地方物産製成社會適用之物品者）簡單之模型製作 
　　出品學校之範團（一）省立各師範學校附屬小學校（二）上海各小學校（三）其他願照徵集種類出品之學校 
[國民禁烟大會今日開會]  
　　中華國民禁烟大會定於今日在法租界霞飛路尚賢堂舉行該會正副主任于右任韓復炎等因會期已迫特於昨日先在長浜路新民里事務所齊集各會員公議開會秩序並推舉各項臨時職員經衆决定請孫中山章太炎汪精衛譚石屏諸君到場演說茲將决定秩序及執事姓名錄下 
　秩序一摇鈴開會二推舉臨時主席三報告開會宗旨四報告經過手續五討論進行辦法六推舉請願代表七推舉請願書起草員八推舉職員九演說十摇鈴散會 
　職員男賓招待員夏爾鈞張人傑張子騫劉鐵峰等十餘人女賓招待員沈佩貞吳木蘭等二人會場記事員邵仲輝葉楚滄孫次公等三人 
[四日内銀洋進出之調查]  
　　滬巿金融自歐戰肇釁以來各國銀行每將現金輸入易以現銀輸運出口以致銀價日漲金價日低巿面爲之牽動而大宗現銀之輸入則久已無聞茲調查四日以内本埠各國銀行之進出口銀洋分紀於下以供衆覽計中國銀行由泰順輪船從福州裝來現洋十二箱計六萬元又由海晏輪船從温州裝來現洋八箱計四萬元日清汽船會社由南陽丸船從長江裝來寳銀一百二十七箱約計銀四十四萬五千餘兩滙豐銀行由泰順輪船從福州裝來現洋五箱計一萬元臺灣銀行由基隆丸船從台灣裝來現洋十二箱計六萬元道勝銀行由新疆輪船從香港裝來現洋十箱計三萬八千餘元臺灣銀行由熊野丸船從日本裝來現銀四十三箱（數未詳）共計進口現銀一百七十箱現洋四十七箱至出口之銀則有滙豐銀行裝榊丸船運往大連寳銀八箱合銀二萬四千餘兩又裝神户丸船軍往大連寳銀三十六箱合銀十一萬五千餘兩道勝銀行裝普大迷號船運往海參威寳銀一百三十四箱合銀四十三萬二千兩兩相比較進口多而出口少故滬巿金融近數日内稍有活動之象也 
[疋頭巿况之活動]  
　　本星期疋頭貿易逐漸活動不若新年假期内之停滯巿情已復舊狀價格漸漲大約下星期内疋頭之價或視本星期爲高貨價之漲不驟而穏陰曆二月内未必跌落細察本星期疋頭活動之原因有二第一原因爲匯水低落商人初以爲先令尚須低賤必有銀一兩值四先令之一日故遲遲觀望不卽下手進貨今見先令稍起逈異所料乃不得不入巿場第二原因爲裝載洋貨船隻或被擊沉或未能如期開行之消息聞有一船載疋頭五千件開赴上海中途遇險際此來源不暢存貨漸罄之時遭此損失夫商人不能不慮及將來之貨價再洋行存貨固屬無多而商人所積存未售者亦復有限加以來貨輸運不易動遭阻碍上海巿價自然逐步起漲矣新年以來疋頭銷路向限於長江各埠惟本星期天津寗波皆來購貨湘蜀兩省則因滙水不合尚覺沉寂星期二日公平呌莊銷四百件行情頗好星期三日怡和呌莊價格有增無減星期四日元芳呌莊銷五百五十件貨價尤有進步各家限定數目不肯多賣以海上商船常聞失事恐來貨無多不能抵其售出之數也 
[查復商界定貨之習慣]  
　　上海總商會日前開會提出會審公廨諮詢定貨習慣辦法案當經公同議决照復公廨茲錄其議案報告如下准會審公廨函據美商茂生洋行控中國化學工業社定貨不出欠銀一案兩造供詞各執定單文義又不明瞭應查明商界習慣辦法以杜爭執等因請核議公議依據上海商業習慣定貨如載西文O.I.F.字樣者係屬貨到上海遲十天交貨交貨之後與售出之人脫離關係（照譯C字係貨本I字係保險費F字係水脚費）今公廨錄送譯文定單係O.I.F.字樣者應照前習慣論卽照復公廨核奪可也 
[整頓路務之一斑]  
　　滬杭甬鐵路管理局奉交通部訓令云查各路站長爲全站之表率應如何恪守定章實心任事以重要公即如路簽路牌乃行車安危所繋稍一不愼危險堪虞實與全車之生命財産至有關係自應照章由站長親發親收以防危險乃聞各路站長往往擅將收發路簽路牌等事假手工徒以致因舛誤而生危害撞車肇禍層見迭出推原禍始不職之站長實爲厲階又如客貨運費票價關係公欵理宜愼重乃各路站長竟有委其事於司事工頭經理以致弊竇叢生者似此放棄責任殊屬不成事體至各站之候車室原爲利便行旅而設近據報告竟有將候車室改爲司事休息舍而將司事休息舍改爲站長住眷室者亦屬不守定章亟應分别嚴行整頓以肅路風除分令外合行令仰遵照嚴申誥誡隨時稽查嗣後如查有以上各項情弊即以溺職論從嚴懲處以儆效尤並將辦理情形具報查核 
[省公署墊發賽品售價與賠欸]  
　　上海總商會呈請江蘇省公署將赴美賽品售價賠欵迅賜核發昨已奉到指令照錄如下據呈已悉赴美賽品之售價及賠欵待部核發恐須時日業已由本公署籌欵墊發不日通告具領母慮出品人有所損失仰卽轉知此批 
[請願回復自治代表之續報]  
　　江蘇縣議員聯合會前接赴京請願恢復自治代表來函報告情形已誌前報茲悉該會昨日續接代表費璞安自京寄來快信略謂日前參院議决交議自治案付審查後韞又催詢審查付議日期茲得確訊内部主張於兩月内俟自治章程編訂付議時再行審杳報告參院主張須於一月内成立大約此項報告總在一月以後韞急須南旋現擬過三月一號大會後即日赴滬再行報告一切與諸公商議辦法現内務部自治編查委員會於前星期日成立開會時即將本會呈文付議議决先行調查調查分二法一普通調查電各縣呈報二特别調查指我國自治最有成績之處（如南通等）調查目的前清辦理情形解散前後各項事實（一）興事業之狀况（二）經費支配之情形經此調查事竣然後從事編訂新制此致府方面現在之情形也至參院方面探悉多數主張政府能於審查期間趕擬新章實屬可行於恢復問題亦願打消倘於審查期内並無此項新章擬訂祇有仍執前議全院議論固有紛歧然此說似占多數想公等引領已極爲此略陳大概現已到山西奉天爲全省代表餘福建湖北直隷安徽爲縣代表附聞云云 
[西報紀商輪失事]  
　　大陸報云近兩日内本埠盛傳藍烟囱輪船配蘇斯號（載重六七二八噸）於開赴東方之際在哥倫布外沉没或謂爲炸彈所毁但尚無正式消息徵實聞該船載有上海與海參威之貨其夥（按此船確已被沉見今日譯電） 
[查察奉南川禁烟成績]  
　　江蘇齊省長昨委候補知事龔應鵬前赴奉南川三邑調查有無私種煙苗及私吸情事並監視奉賢縣公署焚燬所獲之煙土煙具及嗎啡藥針等類龔君業於昨日來滬謁見道尹後即赴奉南川各縣查察 
[愛衆保險費責令清償]  
　　滬海道尹爲上海縣呈明愛衆壽險聯保公司被控情形據實呈復省長請爲核示當奉指令云呈及附件均悉該公司前請註册尚未奉部核准而廣告中竟謂本公司實係照章註册之有限公司如此有意欺朦實非正當營業自應咨部將該該公司呈請註册案先行撤銷一面勒令停止營業並由該道尹令縣並咨交涉員轉飭會審公廨會同查明該公司及南京蘇州公司共收保險費若干責成該經理人分别清償並將辦理情形呈報備核仰卽查照此令 
[瑪禮孫路爆發炸彈再再誌]  
　　前日午後虹口瑪禮孫路忽有炸彈炸裂已據西報所載譯錄昨報茲悉事後經美捕房捕頭得悉立即八十四號西探目利扶司華探目石金榮包探譚鳳池王桂亭等恊同前往查得發現炸彈之處距離十七號門牌某洋行工頭韋鵬飛家祇有十碼遠近當時見有華人兩名與一日本人在彼徘徊情節可疑一併拘住後向韋姓詢得該炸彈有人安置伊家窗檻上由傭婦瞥見告訴韋知係危險物品囑令携置距離二十碼遠近陰溝旁側且迭接自稱民黨嚇詐巨欵之信函曾被取去洋二百元該探等知該炸彈係匪徒暗置圖害卽將該三人連同檢獲之炸彈碎壳一併帶入捕房經捕頭詢得一安徽人李華翁一常州人莊少雲均民黨份子並向該日本人略詰一過諭送該管領事署核示李莊一併收押昨晨解送公共公廨請究據中西包探上堂譯訴前情並稱嫌疑人李華翁住居閘北華界應請移文該處警署調查供至此將韋姓呈出之恐嚇圖詐信函及二百元之收據呈案請察經俞襄讞商之美沙副領事以案關棄置炸彈嚇詐自應澈究判李莊一併押候查明再訊 
[復訊置放炸彈案之結束]  
　　太倉人吳彩臣因將周阿福交伊之炸彈一枚携至新世界界游戲場附近置放自來水龍頭上被美捕房包探侯松山薛正昌拘獲連同周阿福併解公共公堂訊明判周與吳各押西牢五年在案嗣因周阿福不服判决延斐斯律師聲請復訊已議昨報前日午後由捕將吳周兩人解送公堂經關讞員會同德師副領事繼續復訊命周阿福上堂由代表斐斯律師詰據供稱前在公共捕房充當巡捕七年嗣因薦生意得賄撤差後在工部局清潔處收賬與吳認識已有四年去年七月初二吳來呌我至西門儀鳳樓吃茶據稱現有韓榮源與陳履昌積有嫌隙欲將炸彈圖害囑我帮忙事成後允許酬勞洋三十元我以此事害人性命當即拒絶至初八吳又來邀我同至法界遇見友人三小同往飯店果腹之前約四五點鐘時在四馬路某酒店内吃酒有人來呌吳下樓少頃上來見其手持大洋五元小洋 
 
 
 

Page 11

 
 
一百十角據云收來賬欵吳又將炸彈圖害之事提及將次實行囑我切勿洩漏我以吳欲害人性命故即至虹口將情報告包探侯松山至翌日傍晚我引侯包探至五馬路石路口等候吳來我即指點侯松山照面跟蹤至十三日將吳拘獲後由捕傳我到捕房辦認至於韓陳兩姓均不認識此事我實被吳彩臣牽累等語當由捕房代表牛門律師向周駁詰之下復向堂上聲稱此案内中情節堂上已經訊明並非陳履昌弟兄圖害韓榮源實係韓榮源賄託包探侯松山薛正昌串同周阿福指使吳彩臣將炸彈誣陷圖害陳氏弟兄但韓榮源韓榮堃居心險毒與租界安寗大有妨害捕房亟應照章另行起訴請究治以應得之罪以儆不法云云繼由被告周之代表律師請求核減科辦之罪韓榮源亦延朱斯芾律師到堂辯護經中西官會商之下以此案業已復訊明晰即令韓榮源至案前諭曰爾與此案大有關係本應由捕房律師另行擬禀起訴究辦因手續繁冗以故格外從寛免究斥釋是時韓尚欲辯論堂上叱令退去遂判吳彩臣周阿福仍照原斷交捕帶回執行 
[文監師路發生刦案]  
　　美租界文監師路祥麟里一千三百五十三號門牌某洋行買辦紹興人戚姓家於前晚七時突來盜匪六人各執兇器將事主用繩捆縛當被刦去值洋五百餘元之金飾皮衣等物事後由事主投報滙四捕房捕頭立飭通班探捕四出兜拿匪已遠颺無蹤矣 
[查緝攔刦小輪之强盜]  
　　水警第一專署昨令各分署文云據王升記輪局呈稱該局小輪於本月十六晚由滬開往平湖行經江浙交界之胥浦塘附近牛屯尖地方突聞鎗聲數響卽來盜船三艘匪徒约三十餘人一湧上輪喝令停駛當被刦去搭客現洋衣服甚夥並將該輪賬房内之衣服銀洋刦掠一空呼嘯而逸並見盜匪中有身穿紅線軍衣數人請求查緝等情到署仰速緝拿務獲解究 
[搶洋匪徒收押候辦]  
　　匪徒吳阿四又名吳阿金白晝糾黨在滬城縣西街通源煙纸店搶刦銀圓當場拘獲由一區二分署申送警廳訊辦各情已紀昨報茲悉該廳司法科昨已傳到通源店夥汪永泉見證崔漢文連同吳匪備文送往地檢廳請爲究懲下午即經檢察官預審將吳收押候辦汪與證人崔漢文退去候示 
[南巿商家催築公用碼頭]  
　　南巿各業因工巡捐局在沿浦推放岸線築造輪埠並由浚浦局在南段開浚浦灘將舊時建築運貨之碼頭一律拆卸以致運貨不便迭經禀謂維持由工巡捐局規定建設公用碼頭五座專便商貨上下乃提議已久未見實行故又互相討論向縣商會陳明理由請轉函工巡捐局長務將前項勘定地點之公用碼頭趕速建築勿再延緩云 
[續展典業照貼印花之期限]  
　　本邑南北各典業自財政部通行印花稅後按照部章每元應貼一分各典商因銀根奇緊營業艱難具禀求減未允遂由江浙兩省同業組織聯合會赴部力爭該部允暫通融准以五元起貼展限至去歲年底爲期彼時因巿面未佳又一再禀懇暫以華界五元租界十元爲額照貼一分在案迨至去冬該典商等以展期又届自應照章粘貼惟查施行細則每元粘貼一分雖扣之當户究其實在未免剝削貧民萬一租界未能實行勢必華界當户盡驅北巿是以重行函致聯合會繼續請求寛展期限以維典業而利貧民去後茲悉財政部以所呈亦係實情業於日前分咨江浙兩省長准即續展半年以惜商艱等因齊省長奉文後當卽查照部咨訓令上海縣沈知事着卽轉令各典商業於所粘印花仍照現章續展半年限至本年六月底爲截止期惟七月一日起自應遵照所定四元起貼一分不再續展以重稅收昨沈知事已函致典業公所轉知各典商一體知照矣 
[纸業與稅務所之交涉]  
　　本埠紙業認稅一事因舊認商秦馥記與新認商景綸堂紙業公所互相爭奪由江蘇財政廳令飭上海稅務所將此項認稅撤銷歸所中自行散收已於本月二十一日實行茲吳所長遵令散收後迄已三天所有該業曾報認商驗訖蓋印尚未運回之貨槪不承認將貨扣留責令照章報徵該業以旣在認稅機關納稅驗訖稅所再欲報稅不啻一貨兩徵萬難承認昨日羣向吳所長詢問留難重徵之理由現吳所長已准將扣貨發還各業主具領而該業以貨雖陸續給領被扣兩天已受損失且尚有分運單及棧貨等事均未解决仍向稅所質問不知吳所長將如何對付也 
[調查江浙防軍事宜]  
　　本埠淞滬兩地防軍本由第四第十兩師抽調塡駐自去冬楊護軍便調任浙江督軍後已將所部第四師抽調數營赴浙所有滬防雖由新任盧護軍使將所統第十師酌調數營駐滬其淞地要塞防務須俟中央調派者至今尚未發表且浙江主客軍隊亦擬改編統一是以政府商由陸軍部委派該部步兵軍衡司盛某南下調查江浙兩地防軍事宜以爲調防及編制統一之準備聞盛君擬先至寗順道往鎭江江陰考察畢到滬視閱然後再赴浙江現已於前日到寗不日即來滬故滬上軍界已預備一切云 
[交涉員新舊交卸]  
　　新任駐滬外交部特派交涉員朱鼎卿君來滬履新已誌本報茲悉朱君昨已與楊交涉員接洽定於二十五號上午八時接任視事故該署各科職員趕辦移交異當忙碌所有楊交涉員之眷屬已於昨日下午遷移出署矣 
[通緝被控濳逃之安徽警廳長]  
　　上海縣公署及軍警各機關昨奉省公署令開准總檢察廳函稱前安徽警察廳長朱家珂在任内違法濫權營私舞弊曾經呈控有據業朱已解職濳逃深恐隠跡蘇省故特函請飭屬緝拿飭獲解究等情仰卽一體偵緝 
[私印債票案暫緩研訊]  
　　本邑人徐道生因串黨私印中華民國八釐公債票被中國銀行查悉報捕將徐拘解公共公廨押候解請美領陪審在案昨晨復由捕房將徐解廨請究經俞襄讞會同美沙副領事略訊一過判徐還押候關讞員與美博副領事研訊 
[竹籃内發見孩屍續誌]  
　　法租界小東門捕房二百零六號華捕前日在黃浦灘金利源碼頭上查見車夫顧友仁黃包車内置有廣東式竹籃一只帶入捕房開視詎籃内藏有身穿棉襖袴尚未彌月之女孩尸體一具當將車夫扣留詰訊據稱有粤人在美租界天潼路雇車至碼頭下車後將藍暫交民人看守俟其兌换銅元付給車資再行取籃不料候至兩時之久尚未到來等語捕頭諭將屍體車送輔元堂騐屍所飭探許福卿前往美租界查緝棄籃之人因該粤人係在途中雇車故難查察禀覆捕頭轉禀讞員聶君及法副領事德君駕蒞驗屍所驗得竹籃口上用白洋布縫緊形似裝水菓竹籃該屍週身毫無傷痕細察之下似係私生之女孩身死抛棄當由堂中給棺收殮掩埋 
[復訊私運烟土案]  
　　奉天人許財林鎭海因在海參崴地方將紅土置於牛莊高粱酒壜内朦混報關私運來滬販賣被海關查獲將許林二人拘解公共公廨迭經訊供判許交五千元林交三千元人洋並保候再訊核在案前日午後由廨復訊先由林鎭海上堂由其代表律師詰據林供此項高粱酒係許財在天津裝運來滬提單上有東順記圖章係報關行所蓋當時不知壜内藏有烟土直至抵埠後經江海關托巡查出始得知悉至發票上文茂盛三字係商人店舖牌號等語繼由原告代表律師向林盤詰良久王襄讞商之英白副領事判被告仍交原保候再訂訊 
[軍械加工趕造]  
　　製造局各廠工匠向例於每日上午七時半上工下午四時放工現奉部令因軍務倥偬需械孔亟着令加工趕造李總辦奉文後卽飭各廠長於三月一日起提前上工各工匠均於上午七時上工下午四時半放工著即一體遵照云 
[各大學比賽籃球]  
　　昨日（二月二十四日）爲東方各大學籃球奪標第二次比賽之期與賽者爲交通部工業專門學校（南洋公學）及聖約翰書院賽場在約翰書院計南洋公學勝二十分約翰書院勝十二分 
[學生會日校開會]  
　　寰球中國學生會日校日昨（二十四）全體開會學生曁管敎各員不下二百餘人首由校長楊德鈞君報告開會宗旨略謂今春開學比較開學比較去歲甚爲發逹此後責任綦重凡關於一切敎授管理自當與各敎員妥愼進行至各级學生亦應互相策勵勤苦求學以答父兄之期望報告畢請曹恂卿君登壇演說文字之源流曹君探源竟委推闡盡致對於求學方法指示頗詳校長乃殷殷致謝宣告散會 
[約翰同學會定期開會]  
　　約翰大學上海部同學會定於二月二十七日下午六點三十分鐘在四川路青年會餐室開會籌議西曆一九一七年首次會務事宜其開會程序如下（一）准七點一刻欵宴各會員（二）會計報告一九一六年賬項（三）會長余日章君報告一九一七年會務之進行（四）選舉特董擔任一九一七年進行事項聞昨日已由朱友漁君通告會員届時一體蒞會 
[養正校友會將次成立]  
　　城内三牌坊張家弄巿立養正學校畢業生梅元琳王家羊等發起組織校友會已誌前報茲悉該會現已籌備妥洽定三月四號（卽陰曆二月十一日）下午一時開成立大會日昨發起人已通告各同學届時一體蒞會 
[船隻又可夜行]  
　　浦江往來船隻在冬防期内因恐匪徒混入曾由水警廳出示禁止夜行現届冬防期满且各貨旺銷之際所有禁止船隻夜行一節業奉省令取消水警第一專署昨已接奉廳令轉飭各分署一體遵照云 
[三誌圖騙壽險賠欵之訴訟]  
　　金星壽險公司控古董掮客揚州人施爾忠串令方玉衡冒用施之妻弟胡玉廷之名在揚州拍電來滬謊報伊妻施胡氏病故圖騙保險銀一千兩由捕將施拘解公共公廨迭經訊供因施患有疝氣病判送醫院醫治並備文派探前往揚州調查胡氏屍棺並將押在該處官廳之方玉衡提同質訊在案茲悉捕房已將方玉衡移提來滬昨解公廨請究據中西包探禀稱曾與揚州六區警局長瞿辛伯至各寺院調查並無停寄施胡氏之棺柩各廟住持僧均具有切結等語中西官判方押候原審官研鞫 
[車夫被人毆斃]  
　　車夫秦阿四住居閘北華興坊現年三十一歲昨由伊妻劉氏偕同地保至地方廳禀稱丈夫昨被拉車之石來順軋住口角兇毆以致受傷斃命現石已逃逸請求相驗該廳即委劉檢察官毛檢驗員等蒞場驗明秦明四腰肋等處受傷而死判令尸妻自行棺殮聴候緝兇究辦 
[船户病斃船中]  
　　西鄉北橋附近小港内前日有一船户駕一小舟泊在該處越三日未見行動該圖地保上船查看見該船户倒斃艙内查無家屬當即投報地方廳委派沈檢察官沈檢驗員等下鄉驗明該尸年約三十餘歲實係因病而死判令由堂棺殮小舟交地保保存聽候尸屬認領 
[電車撞斃老婦續紀]  
　　前日有年約六十餘歲形似江北人之某姓老嫗手持木桶行經法租界黃浦灘適有某號電車馳來不及避讓撞在木桶之上連人跌倒由捕房飭送醫院醫治無效旋即身死將尸車送輔元堂驗尸所飭探查明有無尸屬並禀請中西讞員檢驗等情已誌昨報昨由死者之子譚惠章得悉至捕房禀稱民人擺設飯攤爲生死者譚丁氏年六十六歲係民人之母今死於非命求請伸雪捕頭諭往堂中看明無訛尸子旋投捕房禀請免驗自行棺殮捕頭准如所請着具切結存案備查 
[定貨糾葛案之判斷]  
　　香港正元號主郭雪瀾前委代表楊裕慶至法公堂控稱前向晋和號經理蔡蘭友定購硃紅顏料二十箱計銀三千六百兩二次付過銀三千兩後因貨價飛漲該號延不交貨以致郭在香港抛出之貨被人控告損失甚鉅故委商人投案禀控請向晋和號經理蔡蘭友追償等情蔡延賚美律師代表聲稱原告前向晋和定購顏料托代墊欵該　因郭前欠未清不允墊付曾經拍電通知囑其現滙貨銀速來出貨如不照電辦理作爲無效請察代表楊裕慶又稱接電之後曾於去年正月十三十七兩次滙交貨銀三千兩時蔡並不言及遲悞况自定購之後並未書明期限中西讞員當將來往電稿察閱之下詰據蔡蘭友聲稱商人亦向掮客許阿文購來祗有十四天期限該業向章如此郭豈不知今被遲悞不出致將商人所付之定銀一百兩充公作罷曾經去電通知所定之貨無貨可交故將郭付下之銀收入前欠之賬是實中西讞員判着聽候宣布堂諭在案昨又傳訊讞員聶君以察閱全案證據定購時蔡蘭友實未書明期限遂判蔡蘭友於七天内交付原告定貨硃紅顏料二十箱正元號應交銀六百兩蔡如逾限不能交貨着照巿價計算償還現銀並着蔡蘭友交五千兩人銀並保至被告告請追郭之前欠諭令另行起訴 
[逃犯加長刑期]  
　　拐匪李桂祥前由地方廳判决監禁七年尚未執行卽在押所隨衆掘牆逃逸嗣經該廳法警在閘北寶山路炒麵店樓上拘獲解案昨由端森推事會同賀檢察官開庭研訊李俯首求恩問官會商之下以其脫逃罪已成立判照原判加禁一年三個月共監禁八年三個月判畢卽命加釘雙鐐還押聽候送監執行 
[喉痧遇救]  
　　上海工廠林立煤烟薰蒸以致喉痧一症常較他埠爲多兼以去冬天氣嚴寒伏邪内鬱故今春此症尤甚每有闔家傳染者海寗路焦姓一家大小十九人齊患喉痧已傷其二嗣經滬寗火車站西首寗康里謝利恒醫生診治而愈猶不幸中之大幸也 
[誌謝]  
　　昨承華章造紙廠惠贈五彩畫兩張繪工精細設色鮮明其紙張亦潔淨堅韌又承新世界遊戲場惠贈觀覽劵六紙書此併謝 
雜評二 
[敢告禁煙大會] （庸） 
　　國民禁烟大會將於今日開會是會發起之目的固在討論存土問題則對於茲事之特别注意當爲到會諸君唯一之任務也 
　　吾人卽就當局所公表之原委而研究之其一則中英禁烟條約所定原必待會勘而後認爲完全禁運區域然以蘇省論自民國元年勒閉内地膏店土棧以來雖未會勘而禁運之功令早已嚴厲著手蓋禁烟純屬内政吾國固有自主之權印花土未開放以前厲行禁運洋商且無異詞而　開放期满以後反可橫生枝節斷無是理若以銷路呆滯不能售盡爲詞則三省銷土之合約在我所負責任本係賣放而非包銷（參觀本報九日所載合同第一件第十五條）且提銷一箱始繳一箱之報效亦無所謂虧耗此當局之藉口土商交涉吾人不能承認者也又其一則前清禁烟成案原以十年禁盡爲期所謂禁盡者不特指國中無吸烟之人且包括國中無一因烟瘾而服藥之輩蓋藥爲烟之代替物藥苟一日不盡即烟瘾亦一日不除是以禁吸手續始則使之服藥以戒烟繼則令其除藥以斷癮而禁絶省分對於私服烟藥亦科罰有差（如浙省等是）今如當局所定製藥行銷等辦法是不啻將前清十年禁盡之　案一舉手而又展限十年謂與禁烟並無妨礙其誰信之此當局所擬存土處分吾人更不能承認者也茲事關係重大記者故不辭其煩複願與禁烟會諸君一討論焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[請調癩將軍抵禦潛艇鞏固海防表] [  小孤山人]  
　　二月初三日龍神來朝（見道書）謹上表于玉帝靈霄殿下臣維海居四凟之王龍忝百鱗之長蜃樓蛟窟爲子孫卵育之鄉貝闕珠宫盡寳藏藴儲之穴臣敖氏兄弟等分居四海雄長一方固世世守土于茲矣在昔哪吒閙海孫悟空大閙龍宫雖皆驚天動地之舉然不久而旋平今則潛艇大王拱行海上翻捲地中之浪陵陸爲塵打穿水底之天波濤盡赤不惟龍虎鬭而魚鼈遭殃即龍子龍孫均不免鯨鯢之禍亦且𧑐蚌爭而漁翁得利至珊瑚珧柱亦無分玉石之災故自無限制潛艇戰策行寰海震動羣起而反抗然非惟反抗之而已必將實施其反抗力以破壞其潛艇之計畫而後快第以夙稱海王之國握有海上之霸權且屢屢爲潛艇所襲擊回顧我族則蝦兵非不衆也而實無一可用之兵蟹將非不多也而實無一可恃之將他如巡海之夜叉守海之羅魒以之臨陣脫逃則有餘以之摇旗呐喊則不足事非兒戲豈可輕嘗臣竊見江淮之上非無小蚌將軍徐海之間亦有野　大將水面走生角之馬徒誇馬元帥之威風島中潛掘尾之龍堪笑孽龍王之利害要皆有名無實外强中乾一入茫茫大蛤中恐不免化而爲水直與波臣爲伍也查有癩將軍元氏者修二丈有餘軀幹奇偉力能跋浪氣足嘘雲駕脊骨而梁竟成伸爪牙而船遂没世稱之爲河伯使者先嘗有奇功於明太祖與陳友諒大戰於鄱陽舟幾殆黿銜其柁以持之得出於險太祖嘉之封爲將軍至今鄱湖中介族惟元氏爲蕃衍舟人過之不敢犯犯則探首出水以足覆其舟誠哉高敖曹爲地上之虎而河伯實水中之龍也乃或謂癩將軍行止蹒跚蠢然一大頑物龜形鼈相殊不類將軍臣竊以爲今世將軍多廢物縱堂堂一貎儀表可觀直龜形鼈相之小若求其實能効用者要莫如癩將軍倘起將軍於鄱湖之上率其族類中大小千百數盡羅而致之於海中以與潛艇從事將見鯨波鱷浪間將軍出其死力與潛艇相驅逐艇行亦行艇止亦止艇浮亦浮艇沉亦沉左右前後相夾持使汽機不得行動自由全失其戰鬭力然後破釜沈舟舉五六百艘濳行艦隊一掃而空之隻輪不歸全軍盡没五大洲之風潮從此太平無事矣豈不快哉豈不快哉臣爲禦濳艇固海防起見伏乞玉旨敕下施行謹奉表陳請以聞東海龍神廣德王臣敖順崩角上言（三） 
家庭常識 
　　冬日披裘白色易黑洗之之法用蘿菔片擦之擦畢曝諸日光卽色白如新 
　　去面上黑痣法用檸檬之皮日日擦之卽去 
　　衣服有霉跡以一匙監丹及一杯阿摩尼亞末融解於一匙之清水中融化之水即在霉跡上擦之擦畢置在風中吹乾閱數點鐘後用清水如普通洗衣法洗之霉跡即能以凈 
　　荷蘭水於夏令飲之極爲凉爽蓋藉炭酸氣有使胃爽之益也法用潔糖入蒸溜水中如欲味佳可加香蕉油或楊梅油檸檬油橙皮油等數滴然後用果酸六分及炭酸曹逹十二分混合後卽成沸騰散惟不遇水前雖混合而不起作用乃入於四倍沸騰散之糖液中當分解起泡狀發生炭酸氣引入含糖汁之溶液中加以壓力使其充分溶解即成絶妙之飲液（栩按此法及後法均效）竹刺入肌肉内不出法用萆蔴子一大粒去壳搗爛敷患部其剌自出將藥洗去卽愈[  逃虚] （二） 
短篇小說 
[自殺黨　] [  常覺小翠合譯天虚我生潤文]  
　　是篇爲司蒂文遜所著原書凡三章一曰（啖餅少年）二曰「箱中之秘密」三曰「怪晏會」筆法特異而佈局尤新不落尋常小說窠臼所叙事實雖至怪誕然切按之實爲黑暗社會中應有之一段秘密史也而波海彌嗣王之舉動尤快人意爰倩常覺譯述命小翠筆而錄之以供讀者丁已春天虚我生識 
第一章啖餅少年 
　　波海彌之嗣王福理賽爾美丰儀而性温厚當在倫敦時居民咸禮重之然有怪癖卽好奇與嗜險是也每當無聊時輒偕其親信之大佐曰裘拉丁者微服夜行剌探民間奇聞瑣事大佐雖少年而閱歷頗深有智謀且擅易容術不第能變易容態即其聲音思想亦能隨時而易王倚之如左右臂大佐亦忠於王一日薄暮王與大佐化裝易服行於雷撒司脫場畔爲風雨逐入一酒肆中因座客已满乃就室隅而坐王虬髯濃眉狀至粗莽而大佐則類於無聊之新聞家故二人入時衆客亦不注意王四顧座人除談笑外初無特異之事久之漸覺厭倦而窗外雨聲猶浙瀝不止王因欠伸欲睡忽聞門聲明然回顧見一少年推門外其後二人從之手中各捧一巨盆盆上有罩似以遮雨者旣入少年卽去其罩其中乃乳酪之餅少年至每人座前各奉餅一狀至恭謹有笑而食者亦有斥其冒昩而却之者少年卽取其餅自食且嚼且讚其美分餽至末乃至王前少年屈其拇食二指自盆中取一餅出鞠躬曰先生此乳酪餅予自下午食至於今味固甚佳先生曷嘗試之王哂曰予意殊不在餅之佳劣但問餽食者果爲美意否耶少年仍作謙恭之狀曰先生詢予餽餅之意乎此予實無聊甚乃以之爲消遣耳君倘不嫌冒昧幸食其一否則又將令予食第二十八餅矣予實已腹脹欲裂可奈何王曰汝語良可憐吾與吾友雖不喜食亦必爲汝勉啖其二惟予亦有所請蓋欲與君其餐亦能俯允否乎少年沈吟少頃乃曰承君美意自無不允惟予盆中尚有數十酪餅須往他肆分送君等當已饑·····王曰予固未飢不妨少待予意欲隨君而行俟君分送盡後偕至餐館如何少年曰可王曰今吾儕商旣妥予請先踐吾約因取餅啖之力讚其美少年微哂復取一餅授大佐遂返身而行二從人捧盆隨之態至稔熟抑若習之有素者王及大佐乃相視而笑亦起立從其後至第二肆爲狀亦與前同有却者有食者却則少年必自啖之又入一肆出則其盆中已祇餘九餅少年曰予知君等當已飢矣吾殊不願以我之故而遲君之餐請即偕行予腹雖已鼓然爲君故當勉爲進餐蓋今日雖爲予騃愚生涯之結束日顧殊不願自食其言即取九餅盡啖之探囊出一皮篋取金酬其從人麾之去復取篋凝視良久忽發狂笑力擲之入街心曰行矣於是三人相偕入一法蘭西餐館（未完） 
　　今日插畫爲「中德交涉將進於第二步政府果有所準備否」 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之交通譯錄厦門設電線情形]  
　　（見本報甲戍年九月二十一日） 
　　福州至厦門創設電線之役前曾聞係官憲主持以期軍報之捷速呼應之靈便也乃今閱西字報則稱此工現已暫停蓋因官憲有阻撓之意也惟此樣電線已經通過海島島中居民並無驚爲創見不樂觀成之心并能竭力贊助云推官憲之意大約因電線爲西人經理則將來軍報要信勢必先爲西人得知或致有漏洩之弊歟未可知也 
[廈門電線遺累] （見本報甲戍年九月二十一日） 
　　據昨晚通聞報所述則福州厦門一路所新擬懸立電線一舉經已生出大患據曰俄國前經與總理衙門商議欲自俄界之通商各口槪亞刻城設立電線以直逹於北京當時總理衙門以婉言辭之且許曰若日後中國内地有設立電線之舉則貴國之請本國是當惟命是聽茲俄國欽差近聞華憲已准丹國電線公司在廈門福建一路創設電線於是當卽自慶曰先圖可成矣然亦不遽於問也俟該路之電線一經開工似不能半途而廢然後專具一書照會總理衙門其書之犬旨曰旣准丹國公司在中國内地設立電線則敝國之前所請者想無復有延緩矣云云夫此事出總理衙門意料之外因卽照復曰該路電線若果有其事則爲福建總督擅專本衙門固未嘗准行也以故總理衙門卽咨閩督於此舉斷不可行且重責以專行之咎現在閩督已發某道憲係先日創行此事者即往京都解說此事並將電線工程停止矣茲又傳曰俄國已私行文於丹國之人勸以此事旣爲中國准行於先不可聽其停止於後且又告曰若有爲難之處俄國情願扶助也 
[尊聞閣筆記]  
　　西國公主（見本報癸酉年四月初六日） 
　　西例聽訟必戴髮冠人莫解其故究所由來可發一大噱蓋髮冠者卽髠者之假髢也古有一西國公主姿容妍麗體態温柔皓齒明眸修蛾髯髮芳肌勝雪吹氣若蘭秋波一轉百媚橫生見者無不色授神與魂銷心死天潢貴胃世爵公子每思一得其當藉邀顧盼第公主意中殊少許可者擇對甚苛頻年待字於時駟馬高車臨門求見者指不勝屈公主心厭焉思有以絶之公主嗜食杏仁一日自擘破之而授與一客使食其半與之約曰嗣後以物相授受之際須云記得二字如或忘之各有所罰設汝忘則髠髮我忘則以身屬汝客曰善然以後有時會晤笑談之際多於無意間致誤因是髠髮者踵相接爰製倣髢飾之髮冠蓋自此始也當時人多惑於公主之美故雖受髠髮之戲亦不當捨必思有以致之顧公主明慧非常機警百出閱人雖多而人終無間隙之可乘一日有某國王子至其人丰姿秀出倜儻不羣公主意亦悅之相見時王子每以兩手藏於腰槖公主異而詢其故王子曰敝國之禮甚嚴男女不相授受公主曰設欲畀物若何王子曰可代以足公主曰如是則與余約適相反何能成姻事耶王子曰恐受卿所簸弄也公主曰然則汝來不徒然乎王子曰慕卿愛卿願一見以爲快公主笑曰汝以爲快奈我以爲不快何啓齒嫣然殊有深意王子與公主往來約一載情意愈密投契益深一日公主誤遺巾於地令王子俯拾之王子鈎以足翹而授之公主無奈略屈身以接之曰我不敢忘又一日公主邀往遊别囿飛樓峻閣曲水廻橋鳥語泉聲花明柳媚公主曰如此美景良辰何不暢談衷曲而爲是默默耶王子曰雖然彼此皆懷私計雖遊亦不能暢懷也不如各袖其手並肩散步庶可脫略王子婉轉言之公主始一笑而從於是同行樹下山花山果簌簌墜衣時梨已嫩熟香沁鼻觀正慮取之無術忽有一梨低垂至肩際芳馨滑潤口爲流涎公主因命王子取之王子乃以口囓之下而令公主以口承之公主笑銜以齒而未言記得二字於是遂歸於王子此亦訂姻之創格伉儷間一叚佳話也 
[花叢談屑]  
　　阿雲（見本報癸酉年九月初十日） 
　　珠江風景清娱呼妓侑酒者紛如也某生眷一妓名阿雲明眸善睞膚如凝脂殆江淹賦所云氣柔色靡者也頗識字解誦詩詞每一掉文如匡說解頣不數鄭家婢泥中之對某生曾贈以詞云簾前記執纎纎手中堂細酌盆盈酒語軟情温惆悵巫山一段雲背人特地留儂住驚風又拂衣衫去無悶無愁萬轉千呼不轉頭又云驚春正滯珠江擢悲秋始返雲山道此日相逢疑是飛環下碧空鬟裙半掩名花飾雲鬟低亞胭脂赤相對多情衹少些兒畫不成二詞盛傅於勾欄中（栩按係偷聲木蘭花） 
[雜錄]  
　　無名氏廋詞（見本報癸酉年四月十六日） 
　　袈裟（左傳一句）衣身之偏師曠重聽（俗語一）瞎打岔紅粉髑髏（蘇詩一句）當年桃花面柙（地名一）虎牢伯牙（四子二句）爵一齒一欲語終無語氤氲满室香（洛神賦二句）含情未吐氣若幽蘭岳武穆心思（四子一）去其金如日月之代明（山海經一句）出入有光宗師會香資（六才一句）秀才人情燒香已畢（六才一句）參過菩薩旌旗載道（星名一）招摇如囊螢如映雪（俗語一）借光文王發政施仁（縣名一）昌化虞廷上表（離騷一句）就重華而陳詞顛狂柳絮隨風舞蝶戀風痴一簇香（詞牌名二）雪花飛醉花問盍（四子一）蓋闕如也晋侯乘小駟從戎以致敗（書經一句）御非其馬之正 
 
 
 

Page 18

 
 
   
 
