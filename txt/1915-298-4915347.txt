# 1915 - 298 - 4915347

 

Page 1

 
 
   
 
 

Page 2

 
 
時評 
[延期不延期（冷）]  
　　據今日之日本電謂各國通告之意不在中政府能保擾亂不擾亂而在欲中政府回答延期不延期是眞所謂外交上之難關矣蓋擾亂不擾亂中政府尚可以决不擾亂回答之然若以不延期回答不知彼通告之國尚有何事在其後也 
　　夫國體咗題之起也國中人常恐引起外禍而國外人常恐引起内亂其立言均在對面甚可思也今外交上之難題先内政上之問題而來矣不知内之易與歟外之易與歟 
[命令]  
　　十月三十日大總統策令馮占元授爲陸軍騎兵上校並加陸軍少將銜此令 
　　又令敎育部呈請任命王家榘汪梁寶兼任秘書羅惇爰試署秘書應照准此令 
　　十月三十日大總統申令據内務司法兩部呈准文官高等懲戒委員會議决貴州巡按使呈劾台拱縣知事彭承先疎脫監犯　案依照知事懲戒條例應受降等處分等語彭承先着准照所議即行降等以示懲儆此令 
[專電]  
　　北京電聞財政部現籌備國體確定後發給軍界恩餉一月 
　　北京電政府現與五國銀行團商借一千萬兩擬以鹽稅餘欵作擔保 
　　北京電中美協商解紛止戰條約已於養日交換 
　　北京電張錫鑾昨帶隨員二十餘赴津改任直隸將見明令 
　　北京電陸潤庠今日出殯喪儀隆盛惟送者僅五人 
　　北京電日本駐京衛隊前赴山海關演操昨日回京 
[譯電]  
　　北京電昨日日本代理公使小幡與英俄公使同至外交部英俄居於贊助之列小幡爲發言人以友誼之警告正式通知中政府以爲改變國體之計畫在今日尚爲時機未熟當頭棒喝震人耳目謂爲政治界中之炸彈誠非形容太過自一月間日本提出要求後北京發生可驚可愕之事不爲不多然未有如昨日一事之霹驚人也中政府將何以答之目下尚難確悉但可人人共喻者此爲不易解决之難題大概政府自已尚未知發生者究爲何事日英俄究有何原因而出此舉動或謂日本等所以出此者殆因不喜中國將來採用德國政府制之故是說也純屬臆測有識者一笑置之又有一方面消息謂中國帝制成則禍亂作流血恐慌時代不知至何日而始已中外人民必有損失生命財産之苦且禍亂旣作財政必紊亂政府將不能履行其債務之責任終至全局破壞不可收拾此外人之所以引爲杞憂而進其忠告也此說頗能言之成理帝制派則曰日本初無舉動任帝制計畫之進行滿擬帝制必生内亂届時日本可乘機而入以攫我權利而固其地盤詎知迄今並無内亂日本當局乃知中國帝制即果實現亦未必發生重大亂事故幡然變計有此警告之行爲以期召起亂事轉言之日本此舉乃助黨人之膽而使中政府曉然於日本將以實在助力援助黨人也帝制派當然嫉日本之好事彼等以爲所謀一切今方依次進行大有一日千里之勢前途可保順利决無重大阻碍彼等今日甚至謂俄國軍火不繼須仰給於日本故日本乃得號召協約國質言之即强逼英俄贊助其舉動是也日英俄皆屬君主國不過憲法各不相同耳今乃力勸中國維持共和而共和之法國則其公使以訓令未到反未參與其間可謂異事此間華人多信帝制派或將再以讓與權杜日人之口但消息靈通之各界皆謂協約國確信中國今日謀變國體行之過早殊昧時局協約國日後至必要時且將以更重之壓力加諸謀復帝制之黨徒聞各省竭力反對帝制實現之種種舉動及一切文章袁總統全未有所聞見惟梁啓超評詆帝制一書以不能隱藏嘗達其前至於外人議論則全憑譯文傳達而已今夜有主張帝制之某要人言曰此間中國政治生活大爲日俄英三國舉動所驚擾吾人殊不欲因帝制計畫而與日本失和帝制問題純屬中國内政與外人無干故日本實無干涉之權昨日之舉去干涉幾希日本若必欲達干涉目的則吾人大約所定之謀或將中止就吾人觀之日本此舉志在復於中國占一特别地位耳各省選舉今必照常進行選舉法已由參政院通過大總統公布且已有五省開會投票贊成帝制政府現信力能維持治安無庸外人干涉日本不能無故遺師至華今次舉動其意可知美法二使均無動靜此亦可以注意之一事也云云（三十日）（譯大陸報） 
[特約路透電]  
　　北京電除順天時報及京報外其他華字報皆未登載東京發來之日本公文惟略紀其事間有附註批評者總統府刻開會討論此事聞政府電致各省官吏徵集意見並詢問如恢復帝制能否維持治安聞政府接到各省覆電後方答覆日本選舉仍照常進行一面嚴諭各省將軍極力保全秩序據滬鎭守使鄭汝成報稱上海已拘獲黨人數名處決黨首兩人又謂種種亂謡皆無根據（三十一日） 
　　北京電華新公司三十年專利權因直魯豫三省反對及妨害他種利益聞已應商部之請取銷（三十一日） 
　　美國巴爾狄摩電巴爾狄摩與哇海哇鐵路公司之貨棧兩處皆燬於火内存運往倫敦及利物浦之貨物悉被焚去大約因電線走氣致有此火（三十日） 
　　美國細特爾電藍烟囱公司之貨棧爲火所毁損失約美金五十萬元疑係縱火所致（三十日） 
[戰電]  
　　其一（英人路透電） 
　　雅典電希斯狄亞報從外交方面探悉羅國有接受協約國提議加入戰局之氣象俄軍或能穿越羅境以援塞國聞協約國提議承認羅國種種企圖即俄屬比薩比薩拉比亞亦在其内（二十九日） 
　　倫敦電駐英希臘公使奉希首相之命切實否認外間所傳希政府曾派專使親見布皇及希政府擬損碍薩洛尼加聯軍之安寗諸說且謂此種謡言志在離間希臘與三協約國之邦交云（三十日） 
　　倫敦電泰晤士報雅典訪員電稱布軍復陷庫泊魯魯法軍力守斯特魯姆尼柴（三十日） 
　　亞姆斯特丹電奥公報記星期四日意軍之攻勢謂海岸一帶陣地皆有戰事砲聲不止戈里西亞橋端尤爲劇烈云云公報雖謂意軍皆被擊退然自認奥軍壕線已被攻入且謂杜洛米資境内意軍之活動力仍未稍滅其目的乃在於柯爾狄拉那又謂塞國大雨戰地泥濘幾不能行但戰事極爲激烈布軍佔領譬勞特後塞軍遂沿全陣線而退（二十九日） 
　　彼得格勒電今晚公報甚爲簡略謂南面戰地雖有若干劇烈戰事然全陣線并無變動（三十日） 
　　羅馬電意公報稱意軍不顧奥軍之抵抗及地勢之險惡向前進攻頗不順利奪取砲台俘獲敵兵意飛機於期星四日屢攻加沙陣地擲落炸彈轟擊戈里西亞至特萊斯特之鐵路與敵軍之營壘及進行之軍隊奥軍砲擊頗烈意飛機皆安然飛回（二十九日） 
巴黎電今日下午公報謂古爾蒂勒境之戰事繼續進行晨間德軍進攻四次希圖奪回昨日所失之戰壕法軍堅守陣地奮力抵禦德軍未得带志法軍昨夜在亞土瓦續得進步獲哈琪叢林之戰壕一叚德軍在沙歇東南進攻一次爲法軍砲隊及機關槍擊退 
　　今晚報謂今日法軍力戰以爭德軍所守古爾蒂勒殘餘部分之際復得顯著之進步在廣一百五十邁當之陣線奪獲敵軍死守之戰壕數道且俘未傷之敵兵二百人敵軍死傷者共約四百人巴洛瓦森林與佛蘇間間之陣線德軍砲隊轟擊異常劇烈法軍砲隊回擊甚力（三十日） 
　　亞姆斯特丹電電報新聞謂德國萊因河諸省之戍軍現有若干已被調至戰地（三十日） 
倫敦電吉青納昨晚讌請法帥霞飛在座者皆一時名流（三十日） 
　　倫敦電英皇夜間安眠今日精神較好全世界皆有慰問之電（三十日） 
　　倫敦電公報稱英皇起居已有進步昨夜能安睡若干時痛漸減輕熱度與脉息已如常（三十日） 
　　巴黎電新首相陸軍總長及霞飛元帥星期四日曾開會議必係討論巴爾幹問題（三十日） 
　　倫敦電今日内閣會議衆以法帥霞飛亦列席與議且以首相愛士葵將於下次發表意見時宣佈組織一較小之戰時内閣直接指揮海陸軍戰事之辦法故視此會爲異常重要霞飛今日至伯金漢宫聞向皇后慰問英皇之受驚旋往覲皇太后（三十日） 
　　巴黎電官中宣布新内閣之名表如下首相兼外交白里安陸軍加里尼司法維維亞尼殖民杜交爾古首相切實宣布内閣改變非改變政策之謂内閣之政策一言以蔽之曰求勝而已（二十九日） 
　　倫敦電官中宣稱二十八日夜間輔助掃雷艦海愛士號與他艦相撞登時沉没艦中除水夫外約載二百五十人聞有百人不知下落續電官中宣稱海愛士號失水夫十人軍官兩員兵一百四十八人（三十日） 
華盛頓電海軍部切實决定九月四日沉没之亞蘭公司郵船希斯泊里安號（一○九二○噸）艙面查出之鐵片乃魚雷之殘屑（三十日） 
　　瑞典電英國與瑞典現商訂因戰爭發生之商務問題條約（三十日） 
　　巴黎電昨日自晨至暮俄艦隊砲擊伐爾拉與波格斯加以重大之傷損（三十日） 
　　東京電今日天長節因天雨未閱兵宫中曾以茶點饗外交團由外交團領袖瑪爾維區君祝頌日皇外相石井男爵亦晏待外交團繼開歡祝會顯貴到者一千五百人向例宴畢輙舉行舞跳會石井男爵因日本之協約國今皆在戰爭中家多遭喪者故命停止舉行（三十日） 
　　其二（德人德文報專電） 
　　華盛頓電駐美奥國大使署宣布十月二十八日維也納公報云意國第一軍並未續行攻擊杜白杜高原其第二軍仍在進攻土爾米洛及佛里區附近之山谷又有一軍進攻杜洛米特斯第四軍則在南鐵洛爾掘地道進攻全遭失敗其他戰地意軍之進攻者亦未得利意軍仍在轟擊戈爾士橋端砲臺（二十九日） 
　　柏林電十月二十五日布國公報謂布軍在里哥汀獲麵粉燕麥甚夥又在多瑙河泊拉化伐西面之庫細亞克港獲冬服四千件風帽二千頂子彈三十箱柯索夫境之阿爾巴尼亞人現已起抗塞人布軍烏斯庫白發見塞國軍官眷屬甚多蓋知决不致受布軍擾害故未遷移也然塞國當道於該城陷落之前曾勸外人及美國敎會敎士他徙且稱布人爲野蠻云布京電稱布軍已占據斯特魯米加附近之克拉斯伐克馬其頓之土軍已擊退英法軍布土過山砲隊戰於該處者大獲勝利俘虜二千人已抵布京（二十八日） 
　　柏林電德國工學會會長在中國俱樂部宣讀所著中國古戰品文旋由駐德華使以純粹之德語答謝並謂當此重要時代彼適寓德得見德國偉大之建設能力無任榮幸云（二十九日） 
[東方通信社電（日本人組織）]  
　　北京電袁總統對於日英俄諸國勸告之態度極爲秘密（三十一日） 
　　北京電北京政府昨日召集關係有力者開重要之會議聞並飭令各省再將（地方平靜人民皆希帝制毫無擾亂之虞倘有不穩之事誓當力爲彈壓）等之安電呈達北京政府（三十一日） 
　　東京電中國外交陸總長談及此次列國之警告謂今日之帝制勢難停止因係民意之所向不得已也等語按陸總長之見解及其議論殊非此次警告之目的要之現今世界之形勢 
 
 
 

Page 3

 
 
不問爲帝制問題或爲其他問題不可不避惹起危險之事已極明瞭列國見解一致因有要求帝制延期之舉故列國此次之警告非北京政府當局者之議論及其見解所能動列國所欲聞者惟延期不延期之回答而已此日本政府　說警告之意味與目的也（三十一日） 
　　北京電中國政府以鹽稅爲擔保向五國銀行團商借短期借欵銀一千萬元之交涉其後並無何等之進步（三十一日） 
　　東京電日本駐華公使日置氏前蒙賜假歸國兹定來月十三日乘由神户開駛之汽船回北京使任（三十一日） 
　　東京電日本海軍大演習旣畢軍艦百餘艘於本日排列神户海面滿艦裝飾極爲壯觀（三十一日） 
　　東京電今日天長節各國元首均有祝電到日當由天皇分别復答（三十一日） 
　　東京電今日天長節仍如恒例於午刻在宫中豐明殿開盛大之祝宴與此盛典者内外臣僚八百人俄國大使代表外國使臣以日本語奉答上聞今夕之夜會因聯盟正在在大戰故停舞蹈大會（三十一日） 
要聞一 
[日人論其政府之對我警告（東京通信社社眞飄萍）]  
　　（十月二十六日） 
　　日本對我下通牒之說十日以前之事也今則東京各報均載其通牒之内容略曰 
　　貴國國體無論民主君主爲貴國之自由日本帝國並不容喙倘閣下一日即帝位而擾亂四起有害東亞平和及列國在華利益閣下能完全負責耶閣下有此覺悟否耶 
　　此種警告惟對於中國有之耳然日人則曰此最議讓最客氣之言也（某報論說）記者今綜合其全國重要報紙對於其政府此次向我發通牒之亦論可分反對派政府派無黨派三種 
　　反對派論大隈内閣此舉爲其失策其一言對我警告而我國不依其警告則將如何如第一次次革命時日本曾對於中國政府（前清）吐露其贊成帝制之言後卒改爲共和大傷日本之威信此次將蹈前轍其二言足以招中政府之反感爲將來外交上之不利其三則痛斥大隈利用之以對内欲免國民之攻擊其内政此反對派之論也 
政府派之論則言此通牒爲最要觀察近日情形我國内亂不知何時卒發各國皆投入歐戰漩　無暇伸手東亞我與英有同盟關係與俄法等有協商關係東亞和平各國權利日本應爲保護而此通牒則爲其先聲即對中國外交上手續之第一步有言在先他日可以自由行動云云 
　　至無黨派之論則是認政府派之言通牒爲對我外交之第一步而乃進而求大隈内閣之須有大决心謂警告不理則須以他種方法貫澈帝國之目的且第一通牒以後可發第二通牒再要求穩固之保障不離則我直聲言自由行動故第一通牒誠爲初步緊要不可少而最要者在政府之决心苟無决心則不能貫澈目的反蹈前次之覆轍云云 
　　吾人綜以上三說觀之反對黨謂其絶對無用乃一偏之見而大隈欲利用之以對内此言不無一部分眞　我國有此好問題誠大隈之好運氣也 
政府黨之言不過鋪張其理由而維持東亞保護各國利益云云皆表面上之言然所謂對我外交之第一步則實在情形也 
　　無黨派者之言更可怕矣注重貫澈目的之决心此派可以大阪之每日新聞爲首領（二十六日論說）此日人對其政府向我發通牒之論調也善讀者不難知今後日本對我之方策與我所處他位之危殆矣 
[青島之現在與將來（二）]  
　　（東京通信社社員飄萍） 
　　日人山田少將談青島諸機關之設備 
　　上節旣述青島居民之現狀山田氏更繼續述青島諸機關之設備節錄於次（諸機關多沿襲德國租借當時之舊） 
　　軍政署日本在青島之軍政署有二一設於青島其軍政委員長爲吉村中佐一設於李村其軍政委員長爲多賀中佐 
　　稅關青島稅關問題爲中日交涉之導線交涉旣解决即以日人立花政樹氏爲青島稅關長受總稅務司之支配稅率值百抽五中國政府得八成以二成歸日本貨物之納稅於青島稅關者入内地不課釐金斯爲中德條約之特點德國之貿易政策也日本旣襲青島并襲其舊制考青島巿場之所以繁盛貿易額之所以鉅大此政策之結果也 
　　港務部及埠頭部二者爲取締領港檢查疫病處理貨物之機關 
　　水道部自來水與隂溝俱於戰爭時破壞今已修好自來水有水源井二一在海泊河半每日可起水分百噸一在李村河畔每日起水三千噸皆以起水機之力抽水至毛奇山之貯水池然後分達巿内供給飲用排泄污水與雨水用水機七台由隂溝流出故巿街常能清潔頗合公共衛生之道也 
　　發電所青島向用七百啓羅之發電機今已增至一千啓羅電線之幹線埋於地下其用電桿者僅小支線耳 
　　通信機關通信機關已完全設備陸上電報與中國連絡海底線與日本連絡德人經營之無線電報向在東亞首屈一指但於戰時毁壞今以軍用之必需已由日本海軍重行設置郵政局已與北京政府訂好條約一切郵件兌匯可與内地郵局相通 
　　敎育機關向者德人經營青島頗能注意敎育設立中小學高等女學以敎養其子弟之外遍設公學專授普通敎育設德華高等學校（即青島大學）注重高等科學皆專收中國學生者也今日人僅設小學有學生八百人各村鎭亦設小學收中國兒童以往昔之敎師主持之 
　　屠獸場屠獸場内並有冰室設備完畢宰殺檢查俱在其内行之目下每月約殺牛二千頭供給青島本埠之外復輸至烏港牛爲山東特産故將來更有發達之希望也 
　　林務部與病院亦已設置 
　　日本海軍防備隊青島戰爭之時沈没船隻不尠今由日人或撈或毁行將告終 
　　經濟機關銀行銀行有日本横濱正金銀行之營業所中國龍口銀行支店及山東銀行但自商界觀之猶有不足之感 
　　貨幣通用貨幣有軍票與正金銀行鈔票二者但爲銀本位常受銀價漲落之影響對外換滙頗感不便其下尚流通一角小票及中國銅元銅元一百三十五枚兌洋一元亦殊不便計算日人擬發行大洋一分之銅幣以替代之貨幣之外有大洋一分五分一角之車票每本共值洋半元云 
　　公共機關有青島巿民會者其職員由日本軍政署長任命之置評議員二十人月選幹事二人本機關介乎官民之間用以連絡意見及企圖青島之發展 
　　中國商務總會中國人組織之實業連絡機關也 
　　各種機關設備漸周現象稍佳當初日本官民皆少經驗不善處理故民間不平之聲常有所聞（民間指日人）今則相互疎通意見漸漸融洽然尚多惟利是圖之徒懷一攫千金之妄想及不得逞則又非難當局此爲時勢之産物不足憂也云云 
　　又今日（二十三）東京時事新報載有電文居民中外合計已達六萬人左右而諸般事業未有大資本家興辦上述種種機關於鑛山鐵道二者已往一年間約自國庫支出三百萬元其他約一百四十萬元但近日利益日增現在除去開支之外約有一成以上之收益云 
[南京快信]  
　　明日（二日）國民代衣齊赴將軍署投票表决國體問題 
　　日本議員參觀團松龜一郎等日前來寗謁軍民兩使當晚王鎭守使俞道尹馮交涉員等設宴第一春公讌各議員賓主均各盡歡而散 
　　聞徐屬士紳於徐州建立張巡閱使專祠定於三日行落成禮 
　　烟酒公賣局高局長飭各區棧於徵收公賣費百分之十二外不准帶徵他項稅欵 
編輯餘談 
[遊美隨紀（二）（遠生）]  
　　（十月二十五佐渡丸中） 
　　昨日離滬明日正午即到日本之門司矣余將自門司乘火車作數日游至十一月三日本船自横濱開船時乃再登舟豫定十一月十九日可到夏的耳故途次其費二十九日（中間須停船四五日）實計坐船之日共計十八日耳余本有暈船之病余自念此後將以忍受種種苦痛爲宗旨任有何種苦惱皆將忍之不料到船以後風浪大作余同室張君病莫能興船中歐婦亦已不見於飯堂而余乃能行動飲食自若且今尚能在吃烟室中作此紀及寫信若干封或從前航海已慣余不自知船人爲言入太平洋後或將更甚然君已能耐此後或無慮余又多一番經歷即事前想像之苦惱臨時或不如此其甚且或絶無則亦爲一極大慶幸之事雖余有此等偉大之經驗而不自知亦足豪矣（船中外國男子絶少暈船者） 
 
[三馬路石路萃豐綢縀顧繡格外放盤壹月]  
新增新出品愛國最時特色奇樣綢緞　轉角七間洋式門面　電話一九六八 
本號專向蘇杭兩垣名機定織國産新出品各種最時綢緞貨質精良花樣玲瓏均係純絲純絨織成甚是受用且價値極和平是以向蒙各界愛用國貨同胞所歡迎有口皆碑無待贅述其外省函購者亦因此紛紛而至推銷日廣爲此特再别出心裁定織各樣新出電光四以閃緞三色百合緞閃光鏡中天緞各色絲槍閃緞純絨緯成緞及花素加重杭庫緞眞頭號摹本羅紡線春湖縐實地紗等於本月内皆已到齊其貨皆别選眞上等加重實事求是非尋常漁利者可比今爲擴充營業起見定價格外克已於舊曆八月二十日起特别放盤一月聊酬　諸君子雅誼際此秋高氣爽之時務希　各界士女賁臨敝號選購無任歡迎時機難得幸勿交臂失之謹此露佈 
[上海綸華杭省履安恒和記二公司经銷嘉興精勤厰各種線襪天孫行鷹球牌粗細襪機廣告]  
　　本公司創設以來專爲推銷中國自製織襪比年來各埠設廠機織日見增多所出之貨無一不托本公司批銷曾有百餘廠之多然貨品類皆粗劣欲求完美者鮮自經銷各襪頗受　社會歡迎者惟獨精勤廠之襪最占優勝其銷路亦甚發達用料製法實與他家逈別不特色澤光潔貨樣新異且應時製造溫良適體早蒙　各省採辦者同聲推許洵爲線襪中之冠因是紛紛向本公司定購精勤廠襪者幾有時虞不給致負　惠顧空勞而返爲特與精勤廠定有專約凡運銷滬杭各襪槪歸本公司二家經理自後遠方近埠商號採辦者不致有缺貨之虞猶其餘事價格悉照廠盤不加分文如欲定織海陸軍警操襪者可先看定標樣赶造限期交貨不誤或有商號欲定織各襪另立一牌者請　駕臨面議亦可通融辦理茲將精勤廠出品各牌列後（甲等汽車牌純線細長統操襪）（雙星牌市粗襪）乙等脚踏車牌市粗中人襪）改良稻牌市粗襪雙喜普通粗襪　　上海法租界大自鳴鐘對門綸華恒記公司杭州淸泰門保佑坊大街履安和記公司同啓 
[上海美泰西藥行]  
　　世界愈文明理化愈精進而醫藥材料亦愈見推行本行鑒及此特向泰西名廠定辦原藥香料有名藥片藥粉德國雪花醬以及化學儀器照相物件大小尺寸干片白金紙等有美必備以應各界諸君之購辦兼以自建藥廠監製衛生藥物粧飾用品凡蒙賜顧移玉本行無論躉批零售一律歡迎至於貨物鮮美定價低廉則尤本行之特點也如承函購即班囘件英界交通路一百零八零九號電話一三零五號 
[令權士百益愈瘋葯]  
專治五勞七傷諸虚百損筋骨疼痛諸般瘋濕一切花柳毒症是服此藥無不藥到病除經驗主治各症列下諸瘋癱瘓　口眼歪斜　手足拘攣　半身不遂肩背酸痛麻木不仁流走疼痛不能行動時患脚腫陰瘡陰毒　瘰癧　核　濕毒膿窼遠年爛脚大麻毒瘋楊梅廣瘡下疳白濁便毒腐爛紅瘡血癬横痃魚口　楊梅瘋毒　以上之症無論男女老幼遠年癎疾可皆奏效此藥服下使運動筋絡自能通入三十六道骨節搜盡病根萬試萬靈輕者一二瓶全愈重者三四瓶絶根價目每瓶一元每打十元總發行所上海法界吉祥街吉如里華泰和記藥房　上海棋盤街交通路美泰藥行抛球場信大槽坊及外埠各藥房 
[立愈小腸疝氣限三日永遠斷根]  
　　京都天寳齋○人患疝氣症○從速購試○立能消止平囊○可以一刻而脹矣○宜愼宜認○毌以自誤另有咳嗽順氣化痰丸每瓶洋五角服法另詳仿單 
本齋秘製小腸疝氣膏藥其靈效之神速可以推倒天下之疝氣藥也無論陰囊腫大陰核偏墜甚至坐臥不安痛苦難忍速將此膏貼於膀胱之處立刻陰囊縮小氣鳴脹消極至三日包能斷根屢試屢驗百發百中倘若諸醫束手諸藥罔效請試立奏奇功每張一元二角如内服第一靈騐疝氣丸雖數十年老症服丸一料包可永遠不發眞乃神藥也每盒一元每料六盒五元每打十二盒洋十元郵局函購當即回件不誤舖分上海馬二路西鼎新里石庫門内便是　遠埠函購原班回件信力自給　京都天寳齋啓 
[良醫難得]  
余席兩江督幕埀三十年公餘習醫亦十餘年凡江蘇盛名鼎鼎之醫士莫不窮其底藴而求一名實相副如高子波君者蓋未見其人余家多小兒亦多婦女凡有驚風痧痘胎産癆弱以及喉症眼疾全恃此君爲主治卒無不瘥親友中或有病傷寒瘟疫瘧痢腫脹瘟病時邪咳血便紅及瘋癲淋濁各雜症雖至危殆亦無不痊今者國病新　民病未已良醫難得願有心人一辨别也寓大馬路廣西路永隆當隔壁　　江海關監督施理卿謹白 
[保壽丸之六大特色]  
能使精血强旺◎腦力充足能使經絡舒暢◎心血倍增能使腎虧身弱◎立能健强能使戒烟之後◎精神百倍能使調經止帶◎受孕種子能使諸虚百損◎萬病回春本醫生自研究醫學數十年來方藥已不知定出幾許然欲得人人適宜兼有强壯之滋養劑殊難得也每欲定一人人必需之方劑以期普救人生之疾苦而又苦無入手之法於是從腦筋一門復加精細之研究乃得一種腦系之原理按腦系爲人身之主管五臟六腑及其軀殻神髓無不賴腦爲轉移蓋腦系能使人身心血發生能使肺經呼吸和匀能使心臟血液增多能使腎部濾血之强旺能使肝經發生胆汁能使清液充足腦力健全故腦系之作用與人身有絶大之關係也本醫生以探微之法而得精奥之妙遂於一千八百九十八年定成保壽丸一方後經各國醫藥研究會及柏林醫科大學主講審查化驗始由美立根廠製造而成一經發售即爲歐美諸國哄傳稱爲治病治根之新藥當時余方以爲愧乃知近來幾有人人作爲常食之品而報告精强力壯却病延年之書不下數十百萬人足徵定名與余之本意實相脗合茲願中國人早爲嘗試以期速脱隠憂實本醫生之所深望者也價目大瓶一元七角半小瓶一元每打十七元五角每打十元煩外埠函購郵滙票一律通用當班郵局保險寄奉内地各省　寄均可通行○中國各大埠各大藥房均有出售 
總批發所上海五馬路中外大藥房電話四千四百四十九號總經理德醫生藥局　　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於最近時局之京塵一瞥]  
　　政府之防範昨據政界消息政府日前密電各省有所命飭其内容雖未可知而大略總不出維持治安之範圍蓋國體問題解决在邇京内外現有種種風說次第喧傳外國政府亦有懸念各地秩序之說故政府特於事前密飭各省長官值國體變更之際極力維持該管治安以便國體之進行兼預防各國之容喙云並聞近來南方各省有種種不穩之風說溯其原因係屬於國體問題之進行就中如兩粤湖南及上海三方面實爲該風說所産出之巢輝聞政府連接該地方等之來電非常注意種種籌備故今後於南省之形勢若遇有何等變化則政府亦可隨時辦理以期無絲毫遺漏昨有某要人云自國體問題發生以來歐美諸國間曾有謂變更國體爲時期尚早者換言之即謂變更國體之事須先整理内政再經數年方可實行耳然而以余（要人自稱）之管見苟有一偉大手腕者出而統御中國而無禍亂之虞則今日變更國體與數年後變更之其間毫無差異也若無如是之大人物縱數年以後變更國體亦不知其可如時之遲早固非緊要之問題故迄今歐美諸國已無固持時期尚早之論只有尚慮變更國體之際國内治安恐致摇動者雖然中國當局者所熟慮治安之念較外國實更有一層注意胡有自信不固而遽然决行如此大革新之理乎現今大聲喧傳南方有黨人造謀等事之說實不過一種杞憂而已中國當局者斷然能維持全國治安乃余所深信而不疑者也云云但某要人之所謂深信者不知究何憑證耳 
　　總理之人物國體變更後國務總理一席現在最有勢力可望候補者爲粤派首領梁君士詒與皖派奇才楊君士琦之兩人兹據最近消息梁楊兩君依然尚在總理候補之列並無别人攙入其中惟梁君勢力一時凌駕楊君迨於近日楊君勢力亦漸加增現正在互角暗鬭中將來趨勢尚未可知但關於國體變更新朝甫出所需鉅欵梁君力任籌措大有頭緒此事亦於將來總務一席頗有密切之關係云又據某政客更云陸君徵祥已被擬爲第一候補者楊君士琦又爲最有望之候補者然其人與梁君士詒之關係不甚融洽梁君現在勢力甚稱優異有旭日螮天之勢故楊君或辭未來總理之地位以免將來之滋嫌乎第三候補者爲孫君寶琦世人曾有謂孫君爲無意於政界者則大誤矣孫君原係温厚君子又無辣腕新帝國首相之地位如此人物豈非適於揆席者乎現時已有某重要人物擬推選孫君之說決非風說也第四後補者爲周君自齊考周君與某派首領原有密切之關係故或能膺新帝國初次首相重任亦未可知也云云 
　　推戴之手續國體問題原分爲兩種手續一爲國體之確定一爲將來統治者之推戴國民代表大會陸續解决國體第一種手續已將告竣則此後之個中人所急欲進行者只爲推戴統治者一問題兹聞此一緊要關鍵現在各方面已從事預備將來勸進之實行除由各地方之所謂國民代表大會者草定推戴書呈遞於參政院以外其他復將分頭齊進由所謂全國政軍學商各機關各團體者各遞推戴書請參政院轉奉於被推戴者以壯觀瞻至其進行之次序則聞勸進第一表爲清宣統帝所遞次則爲王式通蓋王係機要局局長爲近來政府中極倚重之人物是以由内史一升而爲機要局長王君現在親擬勸進表一件俟清帝勸進表遞上後王君表方遞呈是爲二次之勸進表再次則視官之大小以爲衡大致可以類推然又據京報消息謂將來君主雖云必有專屬之人物然亦不能一經推戴即公然即位其勢蓋自國體决定總統辭職而令人民自行推舉賢能時必先由某界發起非逼迫某某即位不可而當時所謙抑儘讓者惟在宣統一人而謂他項資格亦在讓及之列者似屬不確蓋現政府之代表民國行政原係出於前清付託今旣决定君主國體即不能不提及復還舊君而人民若皆不欲復歸故主則固與彼無涉也故届時必須讓及之宣統宣統必自以爲行政權早經讓出謙以德薄不敢自居然後所謂屬之人物乃始受其讓又得一特别消息據云一俟國體解决即行辭職並無舍彼取此之意初擬仍歸位於宣統嗣又改變方針擬於倫振兩貝子中擇舉其一日昨慶親王來京即爲協商此事又聞主張此意者張勲最有魄力那相曾往徐州與張上將軍接洽其内幕刻甚秘密以上種種說詞頗近離奇據有聞必錄之例爲並存之以俟異日考證其後說恐終不確也 
　　法律之問題國體變更問題雖尚有待於國民代表大會之票决然以大勢所趨當局者對於諸事亦漸次預有凖備聞政府以法律問題關係重要昨日已飭法制局調查現行之法令於國體變更之時尚可照舊適用者乃須爲字句間之修改者並過於牴觸須大加修正者分别列表以憑核辦並聞此項調查限兩星期竣事云 
　　募欵之風說歐戰開幕以來五國銀行團早已失其結東因之中國政府亦受影響損却由外國輸入資金之便利故斷然採用内債主義募集已由二次中間帝政問題突然發生中央政府之需要欵額頗達鉅大又不能驟挪内債之進款以補充之刻據外間風說政府對已叩問某西洋銀行家之意見擬從新急募外債以糊塗一時云至其確否本報刻難預知特暫記其事以俟續聞焉 
　　軍隊之簽名順天時報云據箇中消息云自籌安會發起改革國體而一時請願團體有女子有商會有學會有法學會有文官有將官而獨未間有兵隊實非所以表示全國之民意前數日陸軍參謀兩部關於前項事情特發命令凡一切軍隊統由各長官傳至官舍簽名蓋印一致贊成現聞各處均已辦理完竣數日之内即由各長官電達政府大約與各將軍電報同時發表矣云云 
　　周氏之辭職周緝之與總統爲姻親又爲總統所信用此次出長財政實出於總統之懇請然不數月而忽托病不到說者謂由於財政之困雖然據某要人云緝之辭職而不知實有最大原因蓋周之父周馥雖爲前清遺老其實最主張共和督兩江時即有意改革無如爲滿清政府所知竟以免官讀周馥巡海之詩至今尚有餘音也民國成立周老雖未直接出力而間接受其指揮者亦復不少前月籌安會發起改變國體周老聞之大發雷霆之怒立召其子回津囑即辭職緝之得此一番敎訓後欲辭職則有碍姻舅之而子欲不辭職又背家令進退維谷無可如何再三沈思不得已而稱病請假以示其全忠全孝之意一俟病假滿後接手有人即正式辭職也云云 
　　太監之問題清帝辭位後之優待條件甲種共分八欵第六款内載明以前宫内所用各項執事人員可照常留用惟以後不得再招閹人等語現在民主將改爲君主一切手續均已分别籌備惟宫内執事如何規定頗形爲難政府迭經召集重要人物會議有主張仍用前清太監者於甲種優待條件自相矛盾有主張不用太監而以女子代之者又恐别生枝節聚紛紛絶無正當辦法現已電陸宗輿公使詢日本之制度如何再行定議 
[國務卿交替紀]  
　　徐相國辭職陸子欣兼代國務卿爲近月以來政局醖釀之小結束此項命令未發表之先徐相國已將政事堂中自已所用之書籍什物陸續搬回東城五條胡同本庽其必出於辭職早爲人所共和今雖仍在假期然暫時已釋仔肩日内卽移居本庽靜養相國因病屢勞總統遣人存問並親往視疾故命令發表後即力疾進謁總統面陳感激之忱至陸子欣兼代國務卿雖責任綦重然已曾擔過不難舉重若輕又以徐相國在病多日諸事待舉於昨早八點鐘謁見總統祗聆訓言相談一點餘鐘至九點五十分遂到政事堂視事堂中局長職員皆先後往見陸亦照例周旋數語大概謂材輇難勝斯任奈因徐相國久病未愈謬蒙總統任命不敢不勉爲其難惟當遵照相國成規與諸君共勉而已云云是日並由政事堂發布就職通告其文云本月二十七日奉大總統策令徐世昌現在因病請假特任陸徵祥暫兼代國務卿此令徵祥遵於本月二十八日就代理國務卿之職除呈報外合行通告云云陸氏所以兼代之原因據聞此事初因公府本有以楊君士琦代之之意惟因楊君自錢君能訓出署平政院長以來政事堂大小事務一人辦理頗極繁忙加之楊君又對於國體問題有種種關係並無兼代國務卿之餘裕曾向總統力辭故有此番臨時變更任命之事實至徐相之假期雖准一個月然聞相國退志已决無論政躬痊愈與否一俟假滿即行呈遞辭職書並聞相國以京中缺少名醫擬赴津就醫（相國津人也赴津養疴較京爲宜也）大約下星期即可就道矣 
[參政院之審查會]  
　　參政院代行立法院於昨二十八日星期四午後二時在第三審查室開修正刑法案審查會委員長王劭廉及委員注有齡嚴復那彦圖黎淵等七員並政府特派員周貞亮同時出席討論原草案經兩小時之久因原案都三百數十條分晣子目甚繁討論政見不當日將原草案略加修正尚未完全通過定另日再行審查至四時餘始行宣告畢會 
[新約履行時之滿蒙觀（十三）]  
　　德惠之日警察與延吉之法權機關（化險） 
　　延吉問題正在交涉之際而德惠縣之張家灣鎭日人又違約設置日警察矣（詳情見二十八日本報）其設置用意殊不可思議也德惠者屬長春道管轄其地向爲蒙地依從前言之則蒙地而爲内地者也依近來新約言之則爲東蒙而非雜居之地也（新約只許南滿爲雜居區域）舊時内地並無外人可以居住之明文新約中東蒙辦法但有合辦農業之規定亦與雜居逈然不同故無論就前後立論日人均不應有在該處雜居之事雜居尚且不可更遑論其他哉且使吾國歷史地理日人或不盡明晣或佯爲弗知此次約文滿蒙之界線又未見明文規定即利用並未規定之時機姑不視爲東蒙而視爲南滿可以雜居藉此先行嘗試爲近頃習見之事然嘗試之道亦至雜居而止雜居之不足而又設置警察以臨之此則吾所深爲駭詫者也新約不有雜居日人服從吾警察法令之條乎旣須服吾警察法令而又自設警察然則一地將容兩國警權吾警權尚得謂之完全而日人尚得謂服從吾警察法令乎夫服從吾警察法令者非吾所謂有主權而行之也乃根於新約之條文而來新約非吾片面之言乃吾國與日本國家締結之約此約之威嚴爲吾與日本所共蔑視新約其對於吾之警權固不值一盼直視吾國家主權亦如無物而共同締結之約棄而勿顧則對於彼本國國家亦豈尚有留存威嚴之餘地乎何况該處之爲東蒙除合辦農業外尚不能如面滿之可雜居乎此吾人對於日人此舉所不可解也 
　　延吉問題至近來之險惡狀態　爲如何耶吾於日昨讀滿洲新聞載有數電其中有一延吉電云近來韓人向日領事起訴者減少昨今則誠寥寥矣殆有回復新約實施前之狀態日本威信將遂掃地刻保護法權機關之必要固已實見正在進行云云觀此益見日人在延吉强設所謂保護法權機關者今已實行矣且其文謂韓人回復新約實施前之狀態認爲日本威信將遂掃地殊不知此等重圖們江界約之精神正所以崇視中日兩國之威信否則倒逆行爲寗復有中國主權之威信存在耶 
[廣東覺魂報被禁後消息]  
　　被禁之原因粤省省城警察廳長奉龍將軍面諭勒令廣州學魂報停版並將該報編輯人黃笏南及黃益階黃煥南賴逸民四人傳訊曾紀前報聞該報被勒停版之原因係因日前著有忠告袁總統論說一篇及諧部欄空中來電謂玉皇大帝查得某大龜精在粤垣作怪又謂北京發現蝗蟲卽係新皇帝出現之徵兆等語某要人謂其有意譏剌商之於龍將軍故龍將軍面諭王廳長執行云 
　　申辨之禀詞廣州報界公會爲覺魂報事具禀警廳文云現據覺魂日報到公會投稱敝報自出版之初即以提倡民德開通民智爲主旨歷來持論正大想爲同業諸君子所深知近因國體問題發生敝報同人僉以君主民主均有學理可以研究歷奉大總統明令亦稱研究學理原所不禁是以連日以來敝報對於國體問題均有所表見雖立論不無一偏之處然仍謹守研究學理範圍並無於範圍外肆意詆毁原報具在可以鈎稽不料於昨十八日晚敝報忽奉警察廳飭謂運日論說諧談詆毁大總統應即刻日停版並傳敝報編輯黃笏南賴逸民等四人赴案審訊等因敝報聞命　惶萬分業已遵照暫停靜待後命惟念敝報向守法律並未敢妄加詆毁乃忽遭此不白之寃情何以堪爲此函達台端伏乞俯念同業迅即轉行各報代爲維持實紉公誼等情據此查報紙言論以報紙條例爲範圍如無違犯報紙條例似應受法律之保障該覺魂日報言論或有過激惟於報紙條例似尚無抵觸情事今該報奉飭停止發行並編輯人黃笏南賴逸民等逮捕看管同人等僉以爲依照報紙條例辦理似不至此用特據情代陳請准予覺魂日報復版並將編輯人黃笏南賴逸民等一體開釋以保法律而維輿論云云又悉覺魂報股東梁廷美等亦以此事極力向當道申辯請求准予復版並請將左押之黃笏南等四人省釋業已具呈警廳請爲俯准矣其呈文與上略同兹姑從略 
　　省釋之可望又聞被傳人黃笏南等四人現仍覊留警廳偵探樓上准人探望王廳長查得該報論著尚無違犯報紙條例未便咨送審判廳昨祇面諭該編輯人數語謂北京及各埠報紙均知大局已定不敢反對該報何得持此激烈言論云云現已詳報龍上將軍日間即有省釋之望云 
　　取締之飭文自覺魂報被封後廣東省城警察廳王廣齡廳長發出飭文云爲飭遵事現奉振武上將軍行署廣東巡按使公署飭開照得國民代表現已定期選舉關於國體問題應候國民代表大會解决各報館不得妄肆議論並不得轉載港滬各處報紙及外洋各埠電報免淆觀聽即日由廳嚴行取締倘敢不遵即行查封拘究以示懲儆爲此飭仰該廳長遵照迅速轉飭各報館等因奉此合行飭仰該公會尅日轉致各報館一體遵辦云 
[川省卭州防兵之小激躁]  
　　日前傳言卭崍縣中（即舊卭州）有兵變之舉兹得該處友人來函叙事尚詳特錄如左 
卭崍駐防爲陸軍第一混成旅第一團第三營張營長辦事向來認眞軍士多憚之其第九連之梁連長辦事亦認眞前因城外野操司務長室内失去銀洋一百三十元嗣於草灰内尋得六十九元本月十一號晨梁連長杖前日守棚之兵士復送營部究辦本連士兵聞令不服登時激躁乘連長赴營部未歸時共同爭取槍枝子彈趨奔營部道遇梁連長持刀彈壓遂致鳴槍是日適爲縣城趕場之期人衆擁擠梁連長遂乘間避去兵士等即奔赴營部聲言討餉張營長恐操之過激致使巿面大受損失亦暫避之該兵士畏罪當糾合全連同出西城聞在十里外之金龜山暫住隨由李副營官出城招撫想易就範圍也 
　　當該兵士等施放槍彈時計傷本連司書一人誤斃南街一樂茶社外新繁縣菸葉客販某一人城内并無損失不過稍受虚驚而已至同住城中陜西館第十連楊連長力勸軍士謹守營門極爲鎭靜閱時張營長及該縣知事均有安民告示附抄於左卭崍縣知事孫示云照得駐防陸軍現已一律歸伍各連排官長均力認維持治安本知事亦當妥爲保衛務期照常安謐免致商民人等稍受恐慌特此剴切曉諭仰各一體知照照舊安業勿爲浮言所惑此示駐防卭崍縣營長張令云照得本日午前本營第九連梁連長因辦犯事之兵致生惡感遂有鳴槍之舉恐一般人民未稔事實妄信謡傳有壞軍舉仰城内人等各安生業勿得驚惶爲要此令 
[津浦路案之裁决書（四續）]  
　　（丁）徐州站長陸洪開於民國三年二月充蚌埠站長時因梁兆蓉虧款濳逃一案曾目請降調後來未加處分反調徐州原報告書謂由上海求新廠設法運動經滬海道傳詢求新廠經理朱志堯據稱陸洪開原係親戚詰以陸懼撤差向總局代爲運動一節則堅稱不知主料無其他證據（戊）營業科主任關瑞麟前充車務正叚長時曾有向稽查站長鳩會借錢完債情事經趙慶華聞知改調總局當差本年二月間派赴臨城至濟南一叚考試剪票司事取錄三十人據稱考試科目兼用中文英文並無賄託情弊調取考試原卷該局覆稱造失經咨行山東巡按使派員分赴濟南臨城各段按照所取剪票司事名單嚴密考試並查明有無賄賂情事旋准覆稱業經考查竣事除各站剪票司事已告退者不計外因事因病請假者三人因中英文字毫無研究故意規避者二人實在與考者二十人校閱試卷中英文字稍稱完全者七本無大錯謬者五本稍通門徑錯謬重疊者八本至考試時有無賄賂情事以事隔多日難得確證等因是關瑞麟受賄與否雖不可知而考試司事取錄不公則無可解免（已）總務處科長歸寶熙自趙慶華辦九廣鐵路時已即相從任事津浦路局一切規則多由歸起草委用人員分事亦由歸辦帳務處總管袁長漪係電報學生素與趙慶華相識且有戚誼趙任局長後調爲帳務總管二人皆與趙關係最深甚爲信任惟調查案卷及歷次供詞尚無劣迹可指第八秘設機關違禁烟賭一款據江蘇巡按使查覆文内開據下關區署長余家謨詳稱鐵路同志會名稱起自民國二年以前原設於下關大馬路清漣池舊址兵燹後全埠被燬三年三月由趙局長改租儀鳳門外天后宫對面樓房兩棟以爲員司公寓本年春部飭取銷公寓將該處後進改爲港務處駁運事務所前進改爲該路招待所該處員司等偶爾聚會不過藉打彈子賭酒决勝從無金錢關係惟查酗酒狎妓一節在未取銷公寓前局員往來頗爲雜遝當員司薈萃之際藉　飲以資酬應事誠有之等語復據委員陸振摺陳吸食鴉片一節當此禁令森嚴之際即有其事亦必深自隱諱密查之時難得眞相聚衆賭博酗酒狎妓一節查該路辦公時問較短每日三四鐘後過江南來與下關辦事人員互相邀約三五成羣爲消遣娱樂計或仿西國葉子戲或 
 
 
 

Page 7

 
 
　麻雀及招妓侑酒誠所難免惟近來該路人員聚集地點以在下闕各旅館爲最多訪之與論雖酒食微逐時所常有而賭博一層勝負均屬有限未必即爲豪賭然舉動不自檢束物議之來良由於此等語查津浦南段處長爲葉道繩據稱招待所每月租金二百二十元各種設備均由公欵開支竟任所屬各員聚賭狎妓於其中不應毫無覺察第九路政廢弛不加整理一欵據趙慶華供稱徐州一帶係夜間行車每有匪人用銁將貨物鉤去以致倫竊之事時有所聞前奉部飭令路局擔負完全責任路局未敢承認因此路篷車不能敷用如能加增篷車一百輛或可免失物之弊惜此時尚辦不到滲漏處亦所不免伹此事應由站長叚長報告車務總管再由車務處知照機務處修埋此係伊等責任惟此路只有車六百輛逐日開行幾鮮空閒時候苦無工夫修理等語此雖實在情形然對於整理路事不肯負責即此可見第十濫發免票不顧路欵一欵據趙慶華供稱免票章程係民國元年所訂本年又改訂一次路局職員接送家眷都有免票但發給時仍由職員署名不能借與别人交通部路政司亦存有免票皆由局長簽字送部隨時塡發等語調閱路局所訂章程員司乘車票分爲免價半價二種因公調差如携帶眷屬准發還免價軍票因私事往來乘車者如携帶眷屬每年准發給來回半價車票至多不得逾二次以上云云又據葉恭綽供稱免票由路局送部每本一百張皆有存根在路政司長手如需用即由司塡發長期免票部中只有四張恭綽自已亦有免票數張但常存在署内未携至家中等語查路局塡發各轉運公司之長期免票旣有一百餘張路員携帶眷屬復有免票部員亦各有免票雖經定有章和而濫發之弊固自不免（完） 
[杭縣小學聯合運動會詳誌（靜眼）]  
　　浙江杭縣各小學之聯合運動會本定二十四日開會嗣因天雨延期至二十八日始舉行概情曾見前報今誌其詳情如下 
　　與會之校數四十有九較之十年前在金衙莊所開與六年前陸軍小學操場所開幾增倍蓰參觀焦人亦比例而增團體爲第一師校及附屬小學商業學校蠶業學校復新女校及女子職業學校城立及單級各校等 
　　會場假梅東高橋之大營四圍有牆場内劃圈三中爲運動區域外圍爲運動員休憇之處又外爲團體參觀席又外乃爲普通席是日非星期團體到者較少不然普通之賓爲諸團體遮蔽視線不得及矣 
　　自奏樂開會迄閉會凡演五十節每節之中有一校者有合二三校者亦有中途改變者而以普通體操及舞蹈爲多不獨無選手競走也且各校之中亦無分兩組爲競爭遊戲者雖爲避去衝突起見然過事和平殊失鍜鍊之機會吾甚爲斯會惜之 
　　由到會之學生觀之其勇壯活潑天趣盎然誠爲少年之佳象且服從師令謹守規則亦堪羡慕苟得良師指導皆他日有用之國民也敎員對於此會亦非常熱心而生徒姿勢亦甚有合宜者鄙人對於斯會且望按年舉行以求裨於體育然尚有一二未愜心之處不敢緘默敢正告於各敎師資商榷焉徒手體操多連續爲全部似非兒童體力所能堪且中問少暫憩之時又易疲勞嘗鼎一　已知眞味何必貪多務得乎 
　　於胸腹及頸部運動絶對禁止發聲而各校有呼唱者殊背生理衛生之原則想敎師常因授課時問太多而少研究之餘暇耳 
敎材之選擇非平素研究有得者往往不適是日所操間有極新式者然多數則爲舊式又有臆造雜湊者病由敎師之少研究該縣敎育會若能於年暑假開臨時體育講習會各校敎師齊集聽講則改變新式當不費時日耳 
　　運動員之排列及出入均有一定地位各敎師有未及注意隨意行止者是亦規則上之失着也尤可怪者佩刀之敎員往往不解刀之用法於舞蹈及並通游戲常出鞘而舞豈以此刀作指揮鞭用乎又有以刀支其倦態者亦不免失勇健之精神書業商如商務中華兩家均於會場内高搭蓬帳歡迎會員而商務書館於開會之前向會中獲得秩序單及運動會歌爲之代印後面即印各種之廣告此種廣告爲人人所欲得費輕而效鉅其休息處之地點旣佳設備茶點亦周到故主要之客咸蒞其間且於運動各校之敎職員及學生咸有贈品天色甫明已布置齊全各校師生得秩序單及贈品均甚滿意該館并另發紀念優待劵以鼓舞永久之興味學界均贊成之第一師範生徒集合同志創勸用國貨會是日乘午飯休息時對衆演說明分貼長條於各處觸目驚心見者咸歎仰之 
地方通信 
[蘇州]  
　　省校聯合運動會之預備蘇省省立各校第二次聯合運動大會定於十一月一二等日在蘇舉行業經齊巡按使委派敎育科長盧殿虎來蘇籌備各事盧君到蘇後即在閶門外上津橋農業學校内設立籌備事務所委任工業學校長劉伯和爲該所主任員擇定第五團全部營房爲各校生徒寄宿舍即以該營門前操場爲運動場所各項職員亦均已分别推定一切應行備辦之物皆已辦齊計入會運動者全省省立各師範中學法政農工醫各校及上海交通部立南洋公學等男女各校共四十三校已陸續開行來蘇至三十號一律到齊此間吳縣敎育會諸君已借定盛氏留園於三十一號特開歡迎會歡迎全省各校 
　　此次各校應行運動節目甚多每日僅運動七句鐘是以兩日不克竣事已議定延長一日至十一月三號爲止 
　　殷道尹以各校人員齊集蘇垣人數衆多恐有匪徒乘間滋擾特飭水陸警廳派警保護水警二廳趙廳長特派師船十六號前往上津橋下津橋一帶河内常川梭巡並隨時禁止往來船隻在該處一帶停歇（只許通逼而不准停泊）陸警廳崔廳長亦已加派警長警士往來後巡並出示布告人民凡十一月一號至四號止人民有經過上下津橋者均須繞道行走勿得有違等語第二師朱師長亦已飭派憲兵隊前往梭巡保護矣 
　　小學校亦開聯合運動會洞庭東西兩山各小學校素不注重體育自學務委員宋銘勛到山後極力整頓練習體操各小學校遂練習徒手體操其東山商業學校則習鎗操一載以來操法尚稱純熟兹因吳縣全縣小學校定於十一月五六等日開聯合運　會連日各校生等認眞演習頗爲忙碌已將商業學校獨立一組其餘各小校合成一組預備即日整隊到蘇赴會 
[鎭江]  
　　鞫訊滋事機工機工蔣樹銓等屢次聚衆罷工業經章知事研訊數次迭誌前報兹悉章知事於日昨復提蔣等四人鞫訊蔣等仍供多狡賴章知事以該機工等實非善類乃飭重責拘押以憑懲治 
　　清潔所將次開辦鎭江清潔所爲張金門楊子槃柳衍齋等所發起日前會議各股東公舉柳衍齋經理其事暫籌資本一千元先生開辦俟開辦後陸續籌股以憑推廣 
　　省校學生赴運動會十一月一日爲省立各學校至蘇州聯合運動之期鎭江省立第六中學校全體學生早已操練純熟現將届期乃　擋一切預於十月三十日赴蘇 
[廣東]  
　　道士致電請願之趣聞廣東有道士葉至芬等致電北京云參政院鈞鑒天下不可一日無君袁大總統應天順人衲思古人墜馿慶太年之誼請早正大位謹禮斗七天祝新朝國祚綿長道納葉至芬等稽首 
雜評一 
[勢力（步陶）]  
　　覺魂報何爲而被禁曰不許其議論當局也粤警廳何爲而通告各報曰不許其如覺魂報之有所議論也通告各報又何爲而特别取締其轉載及於外埠或外人之各報曰不許粤人知有一切報紙議論也今且不與言報律今且不與言公理第以粤當局之勢力言固已自知其不能令世界一切報紙必不有所議論特對於粤人則不計之知耳充乎其極不過粤地從此遂無一報粤人從此遂一無所知然而粤人不可得見之脉脉心情粤地不成文式之箇箇表示又安得而比户禁諭之曰不許汝若何若何思想縱曰能之思想之鬱積也久則異日之發洩也必十百倍於尋常而其影響或且不僅及於粤省然則以勢力制人者固示有不終自制於勢力者也特局中人往往不自臆及耳嗚呼吾念粤報已事吾蓋不禁穆然於往古來今之多少興亡之鍵矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[五誌謡言黨人起事之防備]  
　　防務漸鬆滬上自謡傳黨人起事以來軍警各界嚴密防護迄已多日毫無動靜巿面亦安堵如常故上海縣警察所景警佐領袖已於前日將全夜巡防之舉傳諭取消淞滬警察日間防務亦已略鬆惟夜間仍嚴密防備 
　　查禁造謡鄭鎭守使以散佈謡言最足僨事除飭軍警嚴密偵查外並着偵緝處編制暗探若干人身穿便服隨帶憑證至城廂内外茶樓酒肆以及車站輪埠等處嚴密偵查如有造謡生事之徒即便拘拿究辦以息謡言 
　　禁阻遷徙近日南半城居民間有遷徙至他處者詢其原由則謂軍警戒嚴恐有意外故昨日鄭鎭守使特傳上海縣沈知事淞滬警察徐廳長到署諭飭曉諭居民切勿自擾聞沈徐兩君除各飭警區隨時禁阻外尚擬訂期在署集議共策安全云 
　　誥誡貧民上海鎭守使鄭汝成君出示云照得亂黨託名革命志在搶騙往事可徵照昭共見上海吳淞口一帶現下駐有精兵一師一旅防範甚爲嚴密豈千百烏合之衆所能得逞該亂黨等亦深知斷難成事但受其渠魁所給資財不得不稍生擾亂以爲報銷地步且又冀乘機搶掠敲詐以遂其抵補虧空之計所最堪憐憫者則無知貧民利其每日給與之數角遂被愚弄驅迫入於死地前二年亂黨攻刦上海製造局死傷枕籍多係此等被雇從亂之貧民及今思之猶爲痛心該亂黨大小渠魁等當起亂之時即驅貧民血肉以當鎗砲而已則避於鎗砲不及之地安坐指揮及至一經失敗即捲帶擄掠所得逃匿外洋逍遥享受而使盲從之貧民悉遭鋒鏑豺狼性成當爲天下所共深惡該貧民等誰非父母劬勞撫育而成誰無妻子嗷嗷待哺之累詎可貪圖目前戔戔小利受一時之蠱惑蹈萬死之危險以數角之伐價喪七尺之身軀權其利害大爲失計本將軍素以愛人爲念不憚再三諄諄特此出示曉諭切望善體此意勿爲亂黨誘騙絶爾生途蹈於法網爾衆貧民自經此次誥誡之後務各安分謀生其圖樂利不惟愛國兼以愛身本將軍有厚望焉 
[客棧内拘獲黨人續誌]  
　　法捕房於上月二十七號晚偵知有黨人携帶炸彈匿跡法租界西洋涇浜一百零七九兩號門牌永昌客棧内當由西探目阿而風西帶同探捕前往該棧房中拘獲五人抄出炸彈十八枚大爆竹三個派捕將該棧房間看守候再核奪在案現石總巡以炸彈係危險之物留存棧中恐肇禍端故將炸彈吊至捕房浸入水缸中銷其烈性並經石　巡將所獲之人提出詳細盤問據闕朝書稱炸彈係李德興交來不知其是何來歷質之李德興答稱是日在某處途中與徐某遇見該炸彈係由徐某交我送至永昌棧中交闕收取嫌疑人楊某等同稱不知炸彈之來歷石君諭令管押候錄供禀請公廨中西官核辦 
[尋覔抛擲炸彈之線索]  
　　公共租界山東路南京路口亞西亞日報館於九月十一號夜被人抛擲炸彈炸斃行人三人炸傷十三人所有受傷最重之河南人楊玉橋因其兩手均被炸傷似係當時抛擲者故捕房對於此人非常注意已送入工部局醫院醫治並派捕看守在案兹悉楊之傷勢業已日漸平復可保無虞故由捕頭傳諭看守華捕格外留意並令探詢其究竟操何事業有無家室在滬興嫌疑人談桂福等是否相識冀得線索俾明眞相云 
[斷結設計殺人之懸案]  
　　上年十二月一號有住居法新租界之皖人龔克勤字遠侯被吕伯樵等設計誘往法租界菜巿街崇本里四號門牌披屋内用刀殺斃後吕反遣伊姘婦吕李氏持字條至龔妻龔張氏處通信事爲捕房查知即將吕李氏吕伯樵及同黨朱文開與嫌疑人李少雲等拘解法公堂迭次研訊後因屍妻扶柩回籍未能投案故未判决乃迄已日久屍妻尚未來申法公堂以案關人命不便再懸爰飭捕房將吕等解案由聶　員商之法副領事德君以此案前以詳訊母須再問判吕伯樵押三年朱文開於拘案之日起算押滿二年期滿一併永遠逐出租界吕李氏押滿十月釋放李少雲姑念患病開釋免究 
[捕房盤詰兇盜]  
　　匪徒沈阿福（即烏龜阿福）曾於去年春間糾黨李錦標李仁卿等在泥城外大沽路福壽坊里口持械攔刦女子唐毛媛值洋一百六十元之金鐲並開鎗擊斃唐姓飯司吳永昌逃匿法租界由法捕房包探將沈與兩李緝獲業經老閘捕房派令中西包探將沈等三匪一併提回解至公共公廨諭令管押候究在案兹悉沈等帶回捕房後捕頭卽飭帶至寫字間向沈詰問擊斃吳永昌係何人開鎗攔劫唐女伏誅之著匪廣東桂林是否在場所有手槍現匿何處聞沈答稱並無手鎗雖與廣東桂林等相識並未隨同搶刦詰之兩李亦不承認遂飭一併收押聽候解廨訊究 
[慈善團贊助公共體育]  
　　本邑慈善團前因止海縣擬借該團在二十五保十三圖斜橋地方之荒地一區設立公共體育場惟該地現正有人承租將次定價覆請另行擇地已誌前報兹悉慈善團自將前情函覆後續接沈知事函商出價租用故該團特於昨日邀集各團員開會公同討論僉以籌設公共體育場係屬地方公益旣舉縣知事來函自應准予租借惟該地計有二十六畝二分四釐五毫將來尚須劃築道路應以丈見之數爲凖至租金一節因關公共事業格外從廉議定每年四百元分作四季照繳擬先會同縣敎育會函復沈知事再議訂立合同之手續 
[撤銷閘北審檢分庭之實行]  
　　上海地方審檢廳迭奉江蘇高等廳飭將閘北分庭於十一月一日實行取消歸併地方廳繼續辦理經紀前報兹於前日由林檢察長飭派法警持文照會捕房赴閘北分庭將在押人犯八名一併移提到廳收押候核而分庭推事官陳愼卿檢察官李素軒等亦於前日將分庭經辦訴訟案牘及各項罰金訴訟費等携至地方廳　見袁林兩廳長交代明白略談片刻而去所有該分庭法警則由林廳長諭候酌量錄用一面由袁林兩廳長與推檢各官磋商組織簡易庭並指定推檢各官辦理刑事初級裁判定於今日（即一號）實行 
[莫子經不允代理局務]  
　　上海工巡捐局長朱壽丞君因丁母艱詳報上海鎭守使滬海道道尹轉電江蘇齊巡按使請爲給假所遺局長一席業已舉薦前總工程局城自治公所巿政廳總董莫子經君代理惟聞莫君因年老力衰不允擔任已向鎭守使署具禀力辭請即另擇賢員接辦云 
[新縣署裝修未竣]  
　　上海縣公署行將遷入新署辦公所有傷署房屋基地業已派員鑑定價值將次召買惟聞新署内一切零星工程尚未完工故須遲至隂曆十月中旬始能遷入至舊署二門内之兩廊房屋前日已雇匠先行拆卸矣 
[寗波同鄕會開會紀事]  
　　日前寗波同鄕會開職員會由會長虞洽卿君主席報告本會各科職員於去年九月投票選舉現届一年期滿應否另行選舉付諸公决經衆討論僉謂向章選舉職員每年在三月開大會時與正副會長同時選舉今年大會職員尚未期滿應延長至明年三月開大會選舉爲是請各職員暫仍其舊勉爲擔任衆贊成今將職員名單開列於后　（總務科長）周金箴　（總務科）陳良玉　方樵苓　袁履登　（審查科）應季審　趙林士　趙滄蓉　（評事科）丁欽齋　傳筱菴　李雲書　錢逹三　謝蘅牕　陸維鏞　吕耀廷　石運乾　黃和卿　洪承祁　（調查科）嚴忱熟　柳鈺棠　陳鏡如　孫梅棠　李吉生　裘子怡　韓孝先朱錦康　穆子湘　陳厚載　（文牘科）張讓三　賀寀唐　（會稽科）邵子建　項松茂 
[勸用國貨會開會紀事]  
　　十月三十號爲勸用國貨會報告常會到者數十人先由陳良玉報告（一）北京國貨展覽會長雍劍秋君覆函（二）尚賢堂李佳白君來函係徵求國貨到彼處陳列（三）本會辦理國貨證書事已有熱心會員擔任印刷費報告畢由冠華帽莊姜君報告北京國貨展覽會情形又由華盛貿易公司謝復初報告南洋華僑提倡國貨情形次由嚴忱熱演說德皇提倡國貨大意次由孫函卿報告東有恒路萬利吕宋烟廠辦理情形次由余民進報告富潤公司辦理煤鑛情形末由舒蕙楨女士演說提倡國貨進行方法摇鈴散會 
[夜校增設國語科]  
　　寰球中國學生會夜校爲普及國語統一語言起見增設國語一科請金醒吾君擔任敎授聞定於今日開課學額暫定二十名刻尚有餘額可補云 
[聯絡情誼之宴會]  
　　上海内地自來水廠業經浙商姚慕蓮徐冠南等集欵禀准財政部購歸商辦由部委派史久龍來滬監視交替現已竣事該部員行將回京刻聞姚商等以公司營業須學地方紳商共同規畫以期妥洽爰訂於今日在滬北設筵柬請本埠各當道以及紳商各界會宴以聯情誼云 
[日人舉行祝典]  
　　昨爲日本國皇誕辰旅滬各日商曁日領事署均懸旗掛燈以伸慶賀 
[鄭鎭守使之誕辰]  
　　昨日爲上海鎭守使鄭子進君誕辰鎭署大廳等處均縣燈結綵迭奏運樂本邑文武各官均前往道賀 
[秋季賽馬之先聲]  
　　旅滬西商秋季賽馬之期業經跑馬總會議决准於十一月八號（即舊曆十月初二日）開始舉賽 
[募捐修廟之文告]  
　　上海縣知事公署前日發出示諭云據上海縣公欵公産經理處經理員丁熙咸張信詳稱竊據邑廟東房住持羅克裕西房住持邱金生函稱本邑城隍廟自前清宣統二年間以寢宫年久失修四處窳漏經前住持曹劍華施霖等商請同仁輔元堂姚董文州等呈請前上海縣田給示募捐重行修葺惟當時因經費不足内外未能一律重新現在歷時已久如二門以内戲台二廊大殿寢宫等處日見潮朽本年七月颶風爲災損壞更甚若不亟籌修葺則日窳日配傾圯堪虞爲敢奉函貴處仍乞援案詳請縣長發給示諭等情前來當經熙咸等前往履勘果屬實情查邑廟爲前清講鄕約祈禱晴雨之地中外觀瞻所繫自不得不酌量修理爰飭匠估計約需修費三千餘元即由本處刋立捐册加蓋圖記編號發交該住持羅克裕邱金生等公投勸募並查照前同仁輔元堂歷次經理募修成案將來工程告竣刋印徵信以資稽老惟本邑五方雜處恐有作僞冒捐等情爲此檢同捐册一本援案詳請縣長察核備案並迅予出示曉諭以便勸募而觀厥成等情到署據此除批示外合行出示曉諭仰地方紳商一體知悉 
[奬賞指拿黨人之華捕]  
　　淞滬警察四區二分署日前在閘北义袋角地方緝獲黨人朱連耀一名經紀前報兹悉朱之被獲係由租界捕房四百七十一號華捕偵悉蹤跡投報四區二分署乃由譚警佐偕同巡官李鳳翥率警前往拿獲並據該華捕報稍朱連耀尚有證據藏在革某二旅館内當由該警佐等馳往搜獲僞團長委任狀及約期舉事往來密函等件現經徐廳長據情報明鄭鎭守使奉批以該華捕指獲黨人功勞甚著應予奬賞特籌洋一千元交由警廳轉給該華捕具領以示鼓勵云 
[協緝三點會匪]  
　　粤省潮州三點會首領許雪秋前因謀亂事敗已由潮州吳鎭守使緝獲訊明鎗斃兹又由吳鎭守使查得許雪秋之徒弟鄭某曾在潮州一帶開堂放票糾合兩廣會匪謀爲不軌現經偵悉鄭匿跡上海故於前日致函滬上軍警各機關請即設法協緝歸案訊辦云 
[胡慶元業已開釋]  
　　胡慶元因身帶社會黨徽章深夜在寶山路行走被五區崗警查獲已紀前報兹悉此案已經司法科段科員派警調查明白並無别情判胡取保開釋矣 
[發現鎗彈剌刀]  
揚州人張壽全前日由租界遷居閘北其友張符臣葛幼山張毛頭等帮運物件詎内藏舊式手槍一支子彈五排剌刀一柄被四區二分所崗警查獲連同婦人張陳氏一併拘解閘北司法科聽候訊辦 
[屠宰稅帶徵敎育捐續紀]  
　　本邑敎育款産經理處前奉縣飭以省敎育行政會議議决屠宰稅一項按照部定數目帶徵敎育特捐三分之一各縣一體舉辦特訂於十月三十日下午一時邀集十九巿鄕經董等會議等情曾誌前報兹悉是日因十九巿鄕經董人數未齊以致未能開議現擬另訂日期再行籌議云 
[空銅壳棄之可惜]  
　　上海鄭鎭守使奉宣牙上將軍督理江蘇軍務馮飭開案據軍械局孔局長慶塘詳稱竊查各軍隊及各地方官在職局領去鎗砲各種子彈爲數甚巨其用於剿匪者無論矣若練習打靶及陸軍野操用過之空銅壳任其遺失殊非愼重軍火之道且此種空銅壳完好者固可重裝子彈破壞者亦可爲製造材料之用棄而不收至爲可惜擬請上將軍通飭各軍隊並咨會巡按使轉飭各地方凡練習打韞用過之子彈應按照用過數目愁數將銅壳用原裝木箱繳送職局至陸軍野操所用之空嚮子彈難免遺失應按九成解繳如此辦法則子彈旣不致空糜於軍火前途實有裨益應否通飭各軍隊及咨會巡按使詳請裁奪施行等情據此查所詳各節頗有見地除咨會江蘇巡按使轉飭各地方遵照辦理以重軍火並批示曁分行外合亟飭仰該鎭守使即使轉飭所屬一體遵照辦理 
[監禁男女拐匪]  
　　拐匪楊金山楊顧氏夫婦日前拐得十一歲海門男孩蔣華郎（改名楊金福）十四歲鎭江男孩魯照宏（改名楊紅子）擬乘輪船帶往與化售賣當爲探警拘送地方檢察廳預審明確判將二孩發送救濟會留養候屬認領一面將案起訴審判廳經開庭辯論終結候判在案前日午後由該廳推檢各官開庭宣判楊金山楊顧氏處四等有期徒刑各監禁一年又二個月以儆 
[惡姑賣媳爲娼]  
　　寗波婦人莊陸氏在上海地方檢察廳禀控李錢氏將伊女桂香逼勒爲娼曾經該廳提案研訊判李錢氏收押桂香給伊母莊陸氏領回聽候起訴審判廳核辦在案前日午後由審廳堵推事官會同賀檢察官開庭辯論先據莊桂香投案訴稱今年二十三歲原籍寗波於十歲時至李錢氏家爲童養媳迨至十六歲即與該氏之子李和尚成婚初時尚稱相安邇因家務細故迭遭虐待不料今年舊曆七月初六日李錢氏暗與女棍王三寶商通將女子誘至烟台賣娼女子因不願爲娼故倩人寫信來申懇母設法援救我母得信後卽偕母舅陸福生携取寗波同鄕會信件至烟台同鄕會投遞之後始將女子領出來申投案禀控是實莊陸氏陸福生所供略同質之李錢氏供詞支吾問官判將李錢氏還押候究餘人斥退 
[捕房通緝逃犯]  
　　英美總巡捕房刑事科昨日發出通緝逸犯之文告一則照錄於下爲通飭事照得逸犯名嚴闌生年三十四歲上海人該犯已由公堂於西曆一千九百十五年十月二十八號午前十點三十分鐘判押十八個月期滿復行逐出租界詎由公堂解回捕房時中途脫逃爲此通飭一體協緝如有知其下落或拿獲請即報告總巡捕房總巡可也 
[鐵管噴火]  
　　愛而近路均益里一百零七號門牌某姓家壁間裝有自來火管久已廢置不用詎前晚鐵管忽裂一縫火勢炎炎由縫中噴出延及柱木當由巡街捕查見歸報捕頭立即知照救火會前往救熄昨已傳知自來火公司速派工人將鐵管拆除免再肇禍 
[漆匠失足受傷]  
　　漆匠顧阿榮昨在滙山碼頭油漆房屋從高處失足墜下跌傷腦部甚重由捕雇車載入捕房轉送同仁醫院療治 
[討債被毆續誌]  
　　周阿和控染坊夥李耐霜欠債不還反被毆傷頭部一案前日經警廳閘北司法科叚科員訊實判李罰洋二元 
[女工拘留七天]  
　　繅絲女工蕭姜氏因毆傷打盆女子陳大女子之頭面由五區警署解送司法科經叚科員訊明判該氏處拘役七天以儆 
[竊犯拘留半月]  
　　竊犯王金富前晚大鐵路北首圖竊被四區三分所崗警查獲抄出鐵器當票等物解送閘北司法科段科員判王處拘役十五天以儆 
[匪徒攫物奔逃]  
　　松江婦人顧氏於前日傍晚行經山西路九江路轉角一林春茶館門首突　匪徒從後攫去值洋十二元之金挖耳一支飛逃當時鳴捕追拿未獲報由捕房飭探查緝 
[借欵照據措還]  
　　劉直夫在公共公廨具控已閉和豐旅館股東茅雪鴻不還借洋三百七十元前日上午由聶襄讞會同英領卓君在民庭研訊屬實判茅交保着令照據還洋 
[文件尚未檢閱]  
　　同益轉運公司股東代表吳德先在公共公廨呈控分公司經理楊詠村匿賬不交擅加記號楊亦禀控總公司經理李煥之毁壞名譽請追損失銀五千兩業經公共公廨訊得尚有回扣銀兩存於滬寗鐵路估司判候函致該公司止付並吊賬理算在案前日上午由廨復訊滬寗鐵路公司將關於此案之文牘簿據呈案兩造各延律師上堂代爲辯論中西官以所呈文件尚未研究判各退去候再訂期研訊 
[巡捕更換號衣]  
　　法捕房石總巡以時將冬令天氣漸寒中西巡捕尚穿秋季衣袴自應更換故已通知各捕房捕頭轉諭各捕於昨日起一律換穿嗶嘰衣袴以禦寒氣 
[雉妓違章拖人]  
勞合路二百三十五號門牌雉妓王老二與同路二十三號門牌雉妓陸翠英前晚同在南京路老閘捕房門前强曳行人被二十七號西捕查見以其有違工部局第七條定章當將兩妓帶入捕房禀奉捕頭轉送公共公廨由中西讞員着將該兩妓各押女所十天以儆 
[酒店深夜賣酒]  
　　福建路三百五十四五號門牌某酒店因深夜賣酒被一百四十二號華捕查見以其故違工部局第三條定章回禀捕頭請廨出單傳該店主朱興賢到廨訊罰 
[誌謝]  
省立學校聯合運動會定於十一月一二三日在閶門外第五團操場舉行昨承該會事務所惠贈入場劵書此誌謝 
[氣候報告]  
　　（上海徐家滙天文臺天氣測候報告） 
　　十月三十日颶風向泊拉太斯島進發進逼中國　南與汕頭間海濱台灣海峽風浪甚大更北有猛烈之信風安徽與山東間有反旋風 
　　十月三十一日上海天氣晴而不朗非常乾燥 
十月三十一日下午四時三十分預測中國海北部有旋風台灣海峽北風頗大海濱他處信風猛吹 
　　十月三十一日下午四時前二十四小時内上海氣候温度至高六三五至低五四八去年同日至高七四八至低五五二 
雜評二 
[法公廨斷結懸案感言（宇）]  
　　串黨誘人至其所設之陷阱中而害人性命其計已毒甚矣及至放下兇刀又從容執筆遣其所親暱之人通信於被害者之家屬以故示關切使人不疑其心計尤爲巧甚然而天網恢恢疏而不漏不旋踵而仍爲捕房捕去則其奸計宜若無可再用矣乃不謂案懸日久被害者之家屬竟遲不投質此中之底藴安知非仍是斯人之計劃有以使之然耶幸也法廨讞員今已明燭其奸毅然判斷以治其罪焉詎非大快人心之事乎不然則人之心術將愈壞而不復成爲世界矣 
[補錄命令]  
　　十月二十七日大總統策令財政部呈復覈晉省辦理驗契出力人員請照章給予奬勵等語祁縣知事馮延禱平遥縣知事萬和宣前臨晉縣知事李天祥太谷縣知事蔡光輝文水縣知事丁尚恒前平定縣知事吉廷彦崞縣知事牛寶忱定襄縣知事萬寶成晉城縣知事戴書銘陽曲縣知事俞家驥徵解欵項均在三萬元以上太原縣知事李錫疇汾陽縣知事徐昭儉介休縣知事王宗彝壽陽縣知事李學富前忻縣知事劉懷瑛忻縣知事陳時雋前永濟縣知事侯初昌萬泉縣知事孫纘緒前解縣知事陳斐然前新絳縣知事徐又行前陽曲縣知事郭存綱前榆次縣知事宫重熙前太谷縣知事金寶泉前徐溝縣知事梁仁漙前交城縣知事蒯藻江前清源縣知事鄭裕孕前孝義縣知事文涵前平遥縣知事胡毓麟長治縣知事李廷英長子縣知事孫迪光前襄垣縣知事高增奎前潞城縣知事郭象恒前高平縣知事陳玉麟高平縣知事李耀廷沁縣知事彭贊璜前孟縣知事張秉彝前壽陽縣知事陳丹墀前大同縣知事郭際豐代縣知事葉學韓前五台縣知事李聯枝五台縣知事陸廷珍前崞縣知事王丙炎前洪洞縣知事喬褉亭前浮山縣知事張作霖前汾城縣知事馬繼楨汾城縣知事盧重慶前曲沃縣知事李友蘭曲沃縣知事郭拱辰前翼城縣知事蕭增秀前虞鄕縣知事樂實卿虞鄕縣知事魏楨前榮河縣知事張鸞詔榮河縣知事程桂芬前猗氏縣知事邵允恭前安邑縣知事張之仲前夏縣知事宋殿元平陸縣知事陳寅前聞喜縣知事戴樞前聞喜縣知事顧元璣稷山縣知事王正鴻徵解均在一萬元應均給予五等金質單鶴章以昭激勸餘如所擬辦理此令 
　　十月二十九日大總統策令廣西巡按使王祖同呈奉議縣知事陳贊舜難資得力請免本職等語陳贊舜著免本職此令 
 
 
 

Page 11

 
 
　　又令湖南巡按使沈金鑑呈請將前京兆尹公署科長陳戀咸朱錦朱運昌等調湘任用懇予免去本職等語陳　咸朱駕朱運昌均免本職此令 
　　又令内務部呈准福建巡按使許世英咨稱省會警察廳署警　　正姚崇一回籍省親應請辭職等語姚崇一准免本職此令 
　　又令陸　部呈請將馬錫仁授爲陸軍步兵少校應照准此令十月二十九日大總統申令山西巡按使金永呈稱前蘭州關監督　　堪遵會具結悔罪自首請予特赦等語徐壽堪旣據查明□安牽涉公欵係屬被　提撥且業經詢川省查覆屬實應即按照附亂自首特赦令准予特赦以示寛典交内務財政司法各部查照此令 
　　又令兹制定管理寺廟條例公布之此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[京劇新字類賦目] [  佚名]  
　　天文部 
六月雪九更天 
　　地理部 
翠屏山徐策跑城白水灘四杰村隂陽河 
　　時令部 
鼎盛春秋八百年 
　　人倫部 
目蓮救母機房敎子剌嬸娘 
　　人品部 
忠孝全節義廉明 
　　天體部 
割髮代首三擊掌 
　　職官部 
四進士六國封相 
　　文學部 
雙釘記盜宗卷戲迷傳 
　　武備部 
魚藏劍 
　　樂律部 
打花鼓 
　　外敎部 
打城隍　 
　　宫室部 
桃花宫富春樓紅梅閣 
　　服飾部 
打龍袍九件衣斬黃袍　 
　　珍寶部 
海潮珠六國進寶 
　　器用部 
雙包案挑華車七星燈對銀杯 
　　飲食部 
打齋飯 
　　顔色部 
□□□ 
　　數目部 
十八扯 
　　植物部 
寶絨花一枝桃 
　　動物部 
盜御馬小放牛遊龍戲鳳御猫 
栩園詩選 
[和悼棠子悼亡韻二之一] [  趙種青]  
　　抛下淩波十幅裙問君何處覔湘君極難消遣惟孤月最易飄零是彩雲蠶有情絲營獨繭燕無心緒掠香芹斜風細雨崇川路腸斷蘼蕪綠自紛 
[前題二首] [  葉鑌虹]  
　　孤鸞怨曲忍書裙仙帳無因款少君淮水秋波濃似滬海棠春夢薄於雲慧心一點終憐蕙情種三生儻化芹料得銖衣緋鳳翼華鬘天上逐翩紛 
　　蕉萃張郎四五年畫眉窗下拾螺烟銀河縹緲愁中憶璧月嬋娟影裏憐鶴涙瑶笙潘岳賦蝶迷錦瑟義山絃替人垂涙儂痴絶紅瘦芝花燭夜然 
[病中書懷] [  張峽亭]  
　　多病多愁奈此身年年傷别復傷春半廉杏雨濃於酒一榻茶烟瘦似人天使生來償藥債我如死便作花神繩牀角枕殊寥寂睡鴨無馨几有塵 
[題林黛玉葬花圖]  
　　錦囊爲裹玉爲棺淒絶香桃骨已寒依舊蜘蛛情網密簇新蝴蝶殮衣單哀詞合撰芙蓉誄小塜長封芍藥樣忙煞簾前雙燕子營墳銜盡絮泥乾 
風旛蕩漾海棠窠彷彿招魂弔翠娥早料瓊花年不壽果然玉樹恨埋多螺香奠到椒香酒　哭哀於薤露歌摘下金鈴三十萬一齊殉葬委烟籮 
[遊福田寺]  
　　茅庵雙闔夕陽天試叩禪扉破晚烟檀篆如絲千寸斷蒲團與夢十分圓好花媚佛恰無語老樹揖人疑有緣踏遍綠隂歸去未一聲清磬落山邊 
[述懷二首]  
　　席帽欄衫太瘦生如虹意氣未能平才非騏驥人偏妬夢絶能羆累轉輕白社有僧常索句青樓無妓不知名蒼茫大有中年感豪竹哀絲寫性情 
　　靡蝎臨宫運不齊五更怕聽祖生雞闢三弓地栽花木萃一囊詩待棗梨知已交情誰鮑督艱辛家况累鴻妻蹉跎久絶封侯念倒盡金樽醉似泥 
栩園詞選 
[齊天樂秋夜不寐] [  潘少文]  
　　屧廊葉落西風歇蕭蕭半庭烟樹組帳扃寒紗櫺漏月今夜藏愁何處銅盤貯露怎醫可相如起吟秋雨換罷爐薰漫邀紅袖拂琴柱摇窗鐙影如豆正鴛衾耐冷誰許同住鑑水沉魚嵩山阻雁憶煞眼波眉撫情絲一縷夜綰住相思夢還歸去檢點鮫綃把啼痕寄與 
[洞仙歌過舊宅有感]  
　　釣魚磯畔正垂揚盈把燕子飛來又春社自尋芳載酒策馬敲詩歸去也剛到鎭東橋下舉頭頻眺望物是人非驀見西廊短牆亞屋角認題詞梔子親栽嘆今日一般泥化問老婦當年女如花道梅已成隂海棠俱嫁 
筆記 
[醉靈軒瑣話（續上月三十日）] [  小蝶]  
　　鶴翎素粉紅色瓣長而微曲大可六寸披拂蹁躚有鶴　臨風之致賽姚黃大尺許厚半之赭黃色花瓣作數層環抱糾結乃不類菊置之洛陽譜中庶幾彷彿月露團形色俱似繡球黃心數點隱約瓣間瓣稍圓正視之黃純白月色花光不可以色相求之簇銀針花心淡黃瓣長二寸純白銀毫細簇花狀特異海紅蓮黃心密綴如球近心皆作小瓣外卷稠疊束瓣稍大嫣紅茜白比之朝日芙蓉形色俱肖蒨牙盤花心正黃瓣卷筒牙色微紅末淡黃如擫圍徑圓均狀欲承露一名七寶盤奪錦標菊之類紅者特少此作正赤色俗傳狀元紅殆不及也紫霞觴狀與碧霞剪相似而色微紫大亦過之蝶翅叢花色純白起樓瓣銳下而圓上粉痕軟縐栩栩若蝶翅胭脂帶花大尺許黃心中簇紅點小瓣十繚繞其間邊四垂梢際重如結緩金玉相花心作黃金色瓣淨白如玉光質交映有類雕琢青玉案花心正藍類點翠瓣色白末作微紅於諸菊中此别饒幽韵勝芙蓉狀似木芙蓉而芊蒨過之花心淡黃色如絨錦雜粲瓣長而闊大可七八寸鏤瓊盃瓣各長二三寸抽管作白色漸暈粉紅疎密有條理狀若雕鏤玉燕翎瓣如簇銀針隱以褪紅色望之儼然玉剪臨風鶴頂丹黃心五出似桂叢紫瓣赤如丹砂一名赤臙肢秋水霞一名朝陽素花心淺白漸露微黃瓣作淡紅如水色霞光在掩映間顫紅翹花徑尺許黃心綠暈瓣卷筒初爲粉紅色漸作紺紫瓊瑛梳櫛比如聚釵然鏤金葵花心正黃瓣微淡垂垂如金縷與向日葵同晚酣霜小黃心花紅如霜後本奴秋容欲醉舞絳絲黃點紅瓣疎而細長不風自動裊裊游絲菊中異品也 
小說 
[家庭小說嫣紅刧] [  常覺小蝶合譯天虚我生潤文]  
　　第七十章（續） 
　　威廉乃徐徐迥其首以視梅麗欲語乃不能作語但覺中心有無限不平無限怨憤直湧入腦海併爲苦笑笑乃無聲忽安西來自外探首入呼威廉同赴工廠威廉乃徐徐握梅麗手忽釋似有無限言語皆藉此掌中之血脈而傳者頃之始出近過窻次廻首視亨利亨利乃不覺失笑低聲曰威廉實告汝梅麗自言寗嫁乞兒不嫁雪笠兒也威廉舉其目似不信將欲有言顧一臂已爲安西來所挽乃聯步出門而去行行將抵工廠矣安西來忽曰威廉汝亦聞哈勃克事乎此謡言蓋傳自德國者威廉曰聞之安西來又曰汝以爲確乎威廉乃不答顧其中心則以爲確也此事著者初未之知其後雖聞之海兒斯東村人然亦不詳但知哈勃克忽然捨去荷蘭而赴德國且有人見其與皮靄卡同行也安西來自聞此信乃恍然於雪笠兒所以急於求婚之故實因哈勃克一事爲之應響也此二事乍視之似不相續然細思之則又在乎情理之中蓋安西來者端直人也平生嫉惡如仇倘哈勃克之事一旦而爲安西來所聞則應響所及雪笠兒求婚之事亦且不成故不得不爲先發制人之計預先求婚於安西來則一諾之後雖哈勃克之事不幸而爲安西來所聞於雪笠兒致加部夷然而成諾在先欲悔亦不得悔矣其策固至善也安西來一時悟及其故因以語威廉初不料威廉且先知之矣時二人已行近工廠雪笠兒方獨立門外與路人閒話彼自理痕赴法以後工作之事久已廢棄威廉兹雖代理痕職爲安西來副然於雪笠兒亦不甚加以苛督良以雪笠兒倔强不易制也至是雪笠兒忽見安西來與威廉挽臂而來中心熱度不禁不冷知昨夜所求之事且不成矣蓋雪笠兒自入廠以來從未聞主人片句温言而其與威廉乃竟親睦如是則其愛威廉也勝已又奚啻千倍哉夫以不愛之人而欲得其至愛之女雪笠兒雖下愚亦可知爲必無之事矧雪笠兒固爲伶俐之少年乎 
 
 
 

Page 15

 
 
   
 
 

Page 16

 
 
   
 
 

Page 17

 
 
救國儲金 
[交通銀行收欵清單]  
　　十月八日第七十一次報告（七續） 
　　七十册一至一百號王均和四元六角林金波四元六角鄭裕生四元六角董在猷二元八角俞守富二元八角林　金二元八角孫玉庭二元八角林瑞華二元八角薛長佑二元八角張福臣二元八角姜元慶二元八角張東山二元八角袁培新二元八角范餘慶二元四角徐孝發二元四角生金玉二元四角易興發二元四角嚴金官二元四角方世元二元四角張篤義二元四角林利發二元四角張金山二元四角俞兆福二元四角任厚安二元四角胡吉慶二元四角祝長林二元二角邱發亨二元二角施錦官二元二角梁樂山二元二角王蘭生二元二角王小甫二元二角湯守業二元二角吕子經二元二角王毓亭二元二角蔡恩慶二元二角徐寶華三元四角任謁通三元四角王履新三元四角馬祖良三元四角周貴傑三元四角李茂岩三元四角劉忠輔三元四角趙守海三元四角任世欽二元八角謝順志二元八角陳秉坤二元八角洪發二元八角陳心和二元八角林長春二元八角王芝官二元四角錢金海二元四角官世江二元八角楊正興二元四角陳長發二元四角謝開承二元四角韓福盛二元八角徐方慶一元八角施金環一元八角周桂生一元八角張欲才一元八角張保一元八角吳德成一元八角（以上楚有軍艦來）薩夷二十八元丁士彦十三元六角唐荔生十六元八角邱邦良五元六角陳淦秋十一元二角陳福全五元六角江壽安四元唐伯椿五元二角趙仕俊三元四角梁鵬飛三元四角嚴邦位四元六角林寶山四元六角張成才四元六角陳世興二元八角張友興二元八角林金榜二元八角李文欽二元八角陳玉屏三元四角程天關三元四角林衆烺三元四角周維貞三元四角陳渭玉二元八角嚴榮利二元四角何松庭二元四角陳依發二元四角嚴用隡二元四角嚴天章二元四角梅廣仁二元四角程壽金二元四角吳榮二元四角黃守功二元八角鄭國聖二元八角鄭永升二元四角侯耀庭二元八角鄭得勝一元八角朱治平一元八角林細俤一元八角高日陞一元八角以上張字雷艇來 
　　第七十一册一號至一百號俞發四元陳學堅四元任世文五元二角陳照來五元二角黃紹平五元二角袁悅來五元二角王大祺三元四角王大屏三元四角張樹恩三元四角林江漢三元四角任世有四元六角鄭先快四元六角朱炳祖四元六角陳星發四元六角鄒允堃二元八角張秉鈞二元八角葉玉龍二元八角劉得榮二元八角王得桂二元八角陳恒堂二元八角李奎元二元八角郁芝雲二元八角陳士銘二元八角王守經二元八角林文生三元四角郭玖三元四角李松三元四角張鎭波三元四角夏學傑三元四角施蔭桂三元四角曾卿藩三元四角劉松孫三元四角楊修坤二元八角林景山二元八角楊禮瑞二元八角陶連芳二元四角喻海清二元四角任世棉二元四角邵立臣二元四角王勝招二元四角楊安興二元四角劉中華二元四角熊福山二元四角董得水二元四角吳宗年二元四角王昌榮二元四角胡玉書二元八角吳長喜二元八角鄭學禮二元八角張學照二元八角高登源二元八角郭永康二元八角任景和二元四角丁達二元四角歐陸二元四角張阿成二元二角金貴生二元二角洪周彫二元二角畢文年二元二角高三元二元二角唐序林二元二角陳壽彭二元二角莊志剛二元二角郭泰二元二角趙浩清二元四角楊廷璋二元四角（以上均楚觀軍艦）吳廷光三十三元六角湯寶璜十八元薛元燊二十二元四角鄧文彬五元六角陳葆十一元二角邵玉崑八元林文仁八元四角潘渭清四元鄧一新四元姜柏飛五元二角楊雲渠三元四角鄧金樑二元陳樑四元六角陳清濂四元六角邵鐵四元六角高榮藩四元六角林雲全二元八角鄧朝宇二元八角張炳述二元八角李青鈿二元八角陳壽山二元八角黃得意二元八角林得通二元八角林振元二元八角林木水三元四角陳泰壽三元四角董水三元四角林木泉三元四角張幼臣二元八角王殷勤二元八角鄭品祿二元四角唐宗仁二元四角林祥增二元四角邵國興二元四角（以上均江鯤軍艦） 
　　七十二册一號至十九號董祺祿二元四角鄭依嫩二元四角劉洪光二元四角陳必燦二元四角鄧日新二元八角林邦綱二元八角葉麟山二元四角卓益銓二元四角陳育楨二元四角陳奮揚一元八角朱福財一元八角鄭記生一元八角林細弟一元八角梁福祿一元八角羅嫩弟一元八角（以上均江鯤軍艦）吳賽仁四十二元彭瀛二十二元四角龔慶霖十八元陳繼明二十八元 
　　七十二册二十號至一百號黃愼旃十一元二角程祖研十一元二角張善如十一元二角陳桂光八元四角翁紅八元邱振華六元八角林于藝五元二角王宜雲五元二角任進五元二角劉學文六元八角徐登發四元張諸瑞六元八角陳森烺五元二角陳興五元二角任秋官五元二角邵得祥五元二角梁德榮五元二角黃清泰四元六角黃成通三元四角楊兆金三元四角陳友福三元四角王梓安三元四角笡克祥二元八角林克康二元八角李炳秋二元八角王順二元八角鄭得勝二元八角林振邦二元八角陳兆祥二元八角陳祥枝二元八角陳大俤二元四角嚴華文二元四角李明善二元四角林德坤二元四角陳發年二元四角田萬順二元四角陳志二元四角任承惠二元四角卓大林三元四角殷秀棟三元四角任國竹三元四角葛自成三元四角劉榮春三元四角丁榮昌三元四角張金生二元八角嚴信才二元八角程依珊二元八角金依彬二元八角嚴師生二元八角梁敬桐二元八角鄭鈺官一元八角陳三山一元八角劉俤一元八角潘君仁一元八角陳友祿一元八角唐天喜一元八角吳文林一元八角陳品官一元八角（以上均同安驅逐艦）任光宇二百元陳光欽二十二元四角陳秉清十八元陳學卓二十八元葉宜彬二十二元四角林寶清十一元二角陳壽基十一元二角陳桂祥八元四角何琦先八元陳愉壽十一元二角楊永昌六元八角鄭成五元六角鄭加銓五元六角任日珍五元六角戴漢原六元八角林啓凱四元任守宜四元周仲良五元二角劉天祿五元二角張永啓五元二角陳仲　　元二角姚永康五元二角（以上均建康軍艦） 
 
 
 

Page 18

 
 
 
 
