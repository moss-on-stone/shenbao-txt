# 1904 - 3 - 4911032

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閲者必参觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[重印十三經注疏○五經備旨○十七史商摧出售] 　　 
[點石齋啟]  
　　自來詁經解經之説莫詳于十三經注疏一書其次若五經備旨則疏解五經語意雖各樹一職而其　發精義類皆詳畫無遺本齋前將此二書讐校精詳悉心石印惠士林海内風行早已不脛而走兹更用頭等潔白連史紙印成計十三經註疏装釘三十二厚本每部定價洋銀六元五經備旨每部定價洋銀七角○十七史商搉一書爲千西莊先生所輯議超卓考据詳明論世知人折衷至當有志中學者不可不加意講求兹亦角頭等潔白連史紙印成每部定價洋銀五角卽日出售 
[興學不患無經費説]  
　　自奉旨興設學堂而後各省大吏遵飭所屬各府州縣一體奉行於是大中小蒙各學堂名目繁興訂章程延教習此唱彼和規畫井然宜乎海内風從上以育才爲心下嚮學爲務雖在窮鄉僻壤無不絃誦琅然矣乃兩年以來培　英才講求學術者固所在良多而輾轉推諉安於弇陋迄無所成者亦不一其處問其故類皆藉口經費之無著也否則房屋之未落成也夫當此時事艱難之際捐輸迭出已極煩苛苟欲於此再籌興建之資民力實有末逮然移緩就急豈乏良圖特在上者不知輕重去就之宜遂一任其作無益以害有益耳夫今天下最無益之舉莫菴觀寺院若廢之以攺學堂當軸者早經議及然遷延旣久卒未見諸施行者非地方官禁令之不嚴也亦非委員稽查之不力也蓋由羽士緇流雅善乞憐每有大力者爲之護法以故南面者皆付諸不論不議之列任若輩不耕而食不織而衣游手好閒無所事事甚至恃其遺產之富　奢淫佚無惡不爲而明明造士之良規轉以挹注無資徒抱向隅之憾嗚呼是誰之過歟不意近日湖北武昌縣知縣王大令士衛竟毅然將長嶺鎭財神廟攺爲普及學堂禀出武昌府梁集菴太守批小服其膽誡稱許良深並以此舉通行所屬地方官遵照辦理蓋僅去此武昌縣一財神廟所增者亦不過武昌一學堂而已倘能舉天下佛寺神廟去之不知可增若干學堂更推而舉天下一切淫祀悉去之學堂所增益不知凡幾淫祀日少學堂日多又何慮費之不足哉所患如王大令者之不數數觀也且天下惟淫祠中各善信所捐產業爲獨多蓋彼昏庸富厚之徒一念徼福之心每不惜傾資以　彼其意圖飲以此媚神也而豈知不久卽以供住持者之任情揮霍如近日松江府屬華亭縣轄境北鄉莘莊鎮之會眞觀住持羽士屈某因誘姦婦女被人禽獲解送縣著請懲縣主陳仲陶大令查知觀中產業甚饒特提九十八畝有奇撥入中學堂再提四十九畝有奇撥入小學堂尙有一百五十畝及存洋銀五百元之莊摺發交屈徒任某俾司觀中香火夫以一觀之地而有田幾至三百畝之多今雖提去百餘畆而發還者尙屬可觀是蓋於知所當務之中仍寓不爲已甚之意雖視王大令所爲似不如其痛快而亟亟焉扶持正學其心則同故能盡斥淫祀力崇正道則當師王大令之廢財神廟苟欲處以和平則宜如陳大令之處會眞觀詳查存產酌盈劑虚蓋均之不作無益害有益也方今國家勸學之典至矣士人向學之心殷矣而彼身膺民社者猶曲爲之解日吾無藉手之資爲之建齋舍購圖書廣攬學生相與砥礪有成而偕之大道也其亦聞王陳二大令之風而知所興起乎予爲此説爲學堂幸而竊不禁爲天下各學堂望焉 
[本館接奉電首 [P 
　　昨日午後三下鐘越十五分時京師飛電傳來上諭一道敬謹譯登○十一月十四日内閣抄奉上諭本日召見之奉天試用知府徐景濤著仍留原省以知府補用並交軍機處存記欽此 
[電傳宮門抄 [P 
　　昨日午後三下鐘越十五分時京師友人專電告知本館云十一月十四日皇上召見軍機大臣及徐景濤 
[俄盼和平]  
　　英京倫敦來電去邇者俄國覆答日本之書尙未遞送然逆料不久將和平了結聞俄京辦理外交者咸謂俄日紛爭無關遠東時局也 
[俄毁礦約]  
　　聞之京師友人去訪聞駐藏大臣於上月某日電逹政府内開本年二月初一日駐藏帮辦大臣某曾與俄使科洛吾議訂藏中開礦條約内有開採金銀铜鐵煤諸礦悉照市中價値每百兩提銀十兩報効中國政府一條近日俄人意欲撤去請示方略以便力爭未悉政府諸巨公作何覆答　 
[俄兵剿賊]  
　　香港循環日報云傳聞日前奉天將軍增瑞堂留守電告政府日遼河一带大股馬賊或三五百名或千有餘名出没無常專以殺人越貨爲事俄兵追剿甚力商民被其所累岌岌不安請外部迅速照會駐京俄國使臣電致駐東俄官所有土客匪徒均准由中國官兵自行剿辦 
[學生無狀]  
　　金陵采訪友人云邇各來處訛傳東三省已悉被俄人所據省垣更大興謠諑謂英法二國爭索長江一带各要隘刻下英人將派總督來此管領政事人民各學堂肄業生少年寡識平日習爲康梁邪説以革命流血自雄至此竟嘯聚數百人議於鷄鳴出北極閣將踵日本留學生倡興革命軍之事恣行狂悖視法律如弁　事爲高等學堂總教習繆筱山太史所聞馳白督署兩江督憲魏午帥急飭上元江甯兩縣主嚴密查拿迨兩縣主派役馳抵閣中則聚議諸人早先星散未幾陸帥學堂各學生忽投禀戟轅膽敢請領軍裝與俄交戰禀中摭拾讕語頗多悖繆之詞午 
 
 
] ] 

Page 2

 
 
帥驚詫之餘赫然震怒責令陸師學堂總辦楊愼初觀察查拿爲首具禀之人觀察随趨詣督請罪并力辭是差午帥斥之日爾不能約束學生自應撤委何待力辭旋查有江蘇候補道錢琴齋觀察德培前曾辦理陸師學堂學生均恪守規條專心學業絶未聞有此等悖舉動足徴教育有方爰檄令接辦此堂以昭愼重 
[制軍興學]  
　　武昌訪事人云兼署湖廣總督端午帥於學堂一事頗能竭力振興所設南路小學堂高等小學堂皆已著有成效惟北路小學堂房舍營造尙未完工特與兩司會商暫借貢院爲絃誦之地 
[弋陽興學]  
　　江西訪事人云署弋陽縣知縣豐大令和蒞任以來力興蒙學考取生員之博學能交者給以文憑令充教習其小學堂則力籌經費已有端倪大約冬末春初當卽開辦矣 
[西粤軍情]  
　　廣西南寍友人來函云慶遠府屬永福永寍柳城雒融四縣交界處有山名芝麻甕者匪首陳何發嘯聚三千餘人踞爲窟 
穴日遣其黨分劫附近各村墟修仁象州六塘蘇橋一带居民咸受其害上月某日駐紥彼處之平字營與之接仗衆寡不敵致勇丁死二百餘名 
傷數十名失去洋槍二百餘桿督憲岑雲帥聞報特調設戍南寗之綏遠軍副中營前往以厚兵力至督辦邊防大臣鄭蘇龕京卿所統之武建軍駐守連城近忽脱巾譁譟一日京卿派兩哨赴龍州迎護軍餉中途潰散携去軍械二百餘件餉銀萬餘兩京卿聞報急電飭各處地方官嚴密緝拿就地正法 
[建復藥庫]  
　　廣州嶺海報云省垣東門外永濟藥庫於今春被焚事經數月始由大憲籌貲建復月初某日已委令某員監督工程以重製造而裕軍火矣 
[冐勇行劫]  
　　廣州嶺海報云番禺縣茭塘司所屬瀝　鄉衛姓聚族而居烟户甚繁地瀕巨海店鋪百餘所五光十色百貨雲屯月之初六日薄暮時突來盗匪數十人扮作某營勇丁聲稱辦案分駕西瓜扁船兩號及長龍船若干艘扼守要隘先刦車渡勇廠得有軍器以次及民户數十家倒篋傾筐無得免者鄉中人某甲與之抗拒致遭轟斃横陳血泊之中各匪臨行復縱火焚燒鄉中人畏其兇强莫敢與較祇協力將火撲熄然已焚去十餘家矣事後鄉紳環投縣署禀報某日邑宰親臨履勘騐明甲屍以俾移行各處地方官嚴緝贜盗 
[因教獲咎]  
　　紹興訪事人云浙江台州府甯海縣閙教案現由大憲將縣主蕭慶増參將周友勝孫紹發奏請革職解省候懲匪首王錫彤迄今尙未弋獲大憲以府尊徐乳羔太守咎字難辭擬卽開缺調省惟遴委何人接任一時頗難其人 
[鑄匪科罪]  
　　武昌訪事人云日前湖北營務處發出私鑄銅圓要犯六名交江夏縣嚴訊縣主原小蓬大令訊實口供擬以永遠監禁叧有私造假票之雷玉廷一名現方暫禁犴狴中尙待嚴行訊鞫 
[嚴懲繞越]  
　　蕪湖訪事人云此間自設關常關收數頓絀近由徽寗池太廣兵備道童觀察嚴飭杉板砲船弁勇晝夜邏緝毋稍疏虞上月初旬有民船繞越走私致被拿獲將水手送縣嚴究船則鋸爲兩　竪立江千迨二十二日清晨宿霧漫天又有數船分裝黄豆棉花揚帆直下適爲弁勇所見駕舟狂追船中人竟敢施放洋槍逞强抗拒旋經弁勇竭力拘獲交關上委員陳晴溪大令研究各水手供稱各貨實向余姓包運因將余及船户锺某一併提案究懲 
[婁邑鞫盗]  
　　松江訪事人云前者郡城東北鄉婁縣所轄七寳鎭某當鋪被盗行劫報經縣主屈吉士大令勘明飭捕嚴緝旣而滬上各國公共租界包探某甲緝獲此案盗犯王子良一名婁縣壯捕王某聞之禀請大令齎文至捕房將王带回本月十一日大令升堂訊鞫王供小的係揚州府屬泰安縣人安分營生並不爲盗詰以纍纍銀飾從何得來答稱由家中携出大令怒其刁狡喝令鞭背六百下始供認到滬謀生被人誘往夥劫得贜後卽由盗首促令至租界中付質因之被拘大令随飭還禁獄中其護解前來之包探夥役當堂賞給洋銀三十元 
[羊城火警]  
　　聞之廣州友人云十月初五日冬至節午後南關大巷水埔前某雜貨店樓上杲姓烟館中偶爾疏虞以致火烈具舉霎時延燒附近房屋數家左鄰镜海樓右鄰烟滸樓亭榭園林頗極遊觀之勝至此而雕梁綺閣悉化劫灰烟滸樓由前署清遠游擊黄遊戎向人典受去年遊戎娶周姓女爲媳妝籢衣飾値至萬金當火熾時捨命狂奔僅以身免其起火之烟館主眷屬亦寓樓中其妻已懷孕數月一見火發飛步下樓旋憶得曾收闈姓彩銀返身往取而梯已中斷以致焚斃其中叧有孤貧藍縷之男婦數人雞棲於右鄰板屋中突被烟滸樓危牆壓斃治初七夜三鼓後城内豪賢街高典史公館中猝然火起時家中人皆已睡熟及驚起則火勢猛烈满满室熊熊婦女七人同罹斯劫祗一小僕伺隙逃生亦已額爛頭焦不忍偪視後經坊衆及各處水會中人竭力援救得免殃及比鄰是夕典史方因公出門洎歸驀覩情形失聲大哭後由諸同寅醵金以賻始得將屍棺殮嗚呼傷已 
[鄂省官場紀事]  
　　武昌訪事人云湖北向有清查積案局歸臬司總理局中委員二人專核各州縣詳報案情釐定功過迫岑堯階廉訪蒞任特飭局員江迂生大令認眞辦理切勿狥私並移請善後總局添給委員薪水書吏工食以示鼓勵是亦愼重刑各之意也○日前兼督端午帥牌示初到省之同通州縣佐雜人員均應報名投考以微學優入任之據兹報名者已有數十人特定於本月初八日在仕學院扃門考試甄别優劣以定差委之後先 
[南臺望月]  
　　福州訪事人云順天府府尹陳玉蒼大京兆直隷總督袁慰庭宮保以京師正陽門自遭兵燹破毁不堪亟須督匠興修以崇體制爰會銜發出護照飭商分詣漢口福建等處採辦大木所經關卡一律免納稅釐日前在閩購得若干株行經洋岐釐卡突被扣留指爲偷漏商人稱護照已由前起木船帶去浼人至南臺總局力陳局員姑允釋回不及深究然究不知所言是否確實也○北門外有張建官者隴畝中人也前年爲其子纳一童養媳年甫十三四未幾出外購物蹤跡杳然近始查知被旗丁榮水串令匪人拐賣禀經侯官縣某大令拘押候追旣而榮妻某氏指張誣控投軍署鳴寃軍憲崇佑庭留守飭福州府玉太守會同理事同知悉心推鞫供証鑿鑿罪無可逃乃命押候補拿同黨黄庴楊厝二犯到案訊實按律以懲○倉前山人張書隆素患癩癇幼時曾聘程氏女爲室女母程陳氏以張疾屢醫罔效赴縣訴請斷離縣主浼帮審委員楊少尹訊明斷令氏繳還婚禮洋銀五十元准其女另行擇配張抗不遵斷訐訟至今日前偵知女在田耕作纠入效世俗搶親之舉劫去成婚氏無奈復赴縣署聲控不知南面者何以了此一叚孽緣也 
[鷺江漁唱]  
　　厦門訪事人云洋務局兼古浪璵租界會審委員楊直刺建勳因案被上司參劾遺差委保商局提調張文川太守兼辦 
 
 

Page 3

 
 
此間常關自歸併洋關後稅項陡絀推原其故因台帆北烏艚等船進口規費極重以致商人皆裹足不前按此項陋規於同治五年左文　公督閩時奏請豁免現在稅務司阿理嗣君已函請大憲查明一律禁止矣○本年八月某日某姓家逃去年甫十三之婢女一口偵騎四出蹤影杳然十月十八日某姓至鎭邦街購物途中相遇詰知被鄰右某婦誘出售與某洋行因卽報明地甲協同馬快扭婦至厦防廳控請究辦○禾山鄉保甲委員某少尹不洽輿情被人控告道憲延觀察卽檄令撤差攺委候補巡檢潘少尹森接辦 
[四明攬勝]  
　　寗波訪事人云江北岸宏濟輪船公司中人蔣信福前曾騙取袁某洋銀二百元佯稱代繳工程局罰欵後經稅務司查悉飭捕拘拿傳袁面質蔣知難抵頼自願如數繳還並罰洋銀五十元事已了矣不料本月初四日不知因何案忽被鄞縣主周少軒大令提案管押　想能不免於重懲矣○甯郡時有匪徒私宰耕牛設攤求售府尊白幼三太守查悉出示諭嚴禁一面飭差四出查拿○有惡棍周順金者綽號暴勿羅日前向妻父徐某索詐不遂遽爾兇毆傷及頭顱血流如注徐怒甚禀請鄞縣周大令提案訊懲　 
[鑑湖波鏡]  
　　紹興訪事人云紹屬各牙行向多影戳招牌並無部帖兹奉大憲札委趙少尹宗植赴各邑會同地方官逐一清查如有未經稅銀者限一月遵章請帖如違勒閉○蕭山東沙等鄉農民應完本年上忙條銀前於五月中由庫書禀請縣主簽派差保下鄉催繳兹者衆鄉民忽聯名赴省上控總書董清涯舞弊侵肥藩憲翁筱山方伯札飭紹興府熊再青太守澈查禀覆 
[鹿城葭管]  
　　温州訪事人云浙江温州府知府王雪樓太守自將中山書院攺爲中學堂經之營之規模頗具邇日西文教習蔡某與經學教習王君意見不符互相齟齬幸經堂董陳墨農大令調停其間始各平和寢事○温州鎭總兵余鼎臣軍門於前月三十日偕營務處王雪樓太守詣西郭大校塲閲操迨事畢回轅已鐘鳴四下矣○上月二十八日之夜有偷兒名天下保者至西門岩豆巷應順記炭行越墻而入擬施其胠篋手叚随被棧工某甲扭住計不得脫掣出小刀向甲亂戳傷及甲股仍堅持不釋繼戳其肩甲負痛狂呼捕者聞聲麕集得卽拘獲用刀割去一耳然後解交保甲局轉送至縣縣主程大令著押候傷痊究辦 
[探杏先聲]  
　　昨日上海縣主汪瑶庭大令接奉松江府丁次軒太守札文内開記名繁缺道特授江蘇松江府正堂随辦蘇防全軍太湖水師營務處丁爲轉飭事光緒二十九年十月二十八日奉撫憲恩札開案准禮部咨光緒三十年舉行甲辰恩科借闈河南會试江南限十月起送等因卽經札司轉行各府州通飭所屬一體遵照出示曉諭在案現届起文限期未據一處詳辦且查上届會試各屬請咨公文往往延至歲暮來年正月始行具詳間有科分名次舛錯輾轉駁換有需時日本衙門按名核給咨批頗形掣肘殊非愼重公務之道除分飭遵照外合行札飭等因到府遵此除解排單申繳外合亟轉飭札到該縣立卽遵照迅將會試舉人逐名造具詳細履歴册結二套限文到後一月内徑行詳送核咨一面照造册結送府備考毋得舛錯延宕切切特札 
[敬授入時]  
　　昨日上海縣知縣汪瑤庭大令會同江蘇布政司理問傅參軍出示曉諭日爲諭禁事照得民用時憲新書向例由廳造辦鈐蓋欽天監印信發售便民歴經循辦在案兹查光緒三十年分時憲書業已造成循例在省城圓妙觀内設局發售因念滬城書鋪較多距省稍遠除設分局就近辦理外合行示知爲此示仰城廂内外及鄉鎮各書坊紙鋪知悉爾等應售新時憲書均須赴城隍廟園内時憲書分局批發倘有刊刻私板以及販賣石印鉛板機器通書並外鋪僞造各項曁浙省私書情事一經本縣本廳查獲定行提案按律嚴辦决不姑寛其各凛遵毋違切切特示 
[集議要公]  
　　昨日蘇松太兵備道袁海袁海觀觀察傳上海縣知縣汪瑤庭大令南市馬路工程局總辦翁子文太守九畝地滬軍營管帶鐵 
松巖太守鈞和兵輪船管帶馬鎔軒千戎救生局委員陳松屏别駕到轅互議要公良久始退 
[奉令履新]  
　　實授奉賢縣知縣郭大令重光由蘇垣捧檄過申昨晨趨詣道轅謁見蘇松太兵備道袁海觀觀察面陳一切隨卽禀辭就道聞擇吉本月十七日履新 
[法員赴閩]  
　　駐滬法繌領事巨籟逹君前赴福建省垣與船政大臣面商交涉嗣因西歴一千九百零四年元旦暫行回滬部署一切兹又訂於今日附某輪船赴福州 
[飭拿鑄匪]  
　　金濟堂在鄭家木橋北首恊豐店樓上私鑄當十銅元經包探竇如海查獲解送英美等國公共租界公堂金供小的前在某當鋪執業保有人壽險賃居鄭家木橋左近曾將後樓餘屋轉租與奉化銅匠胡老三所鑄铜元出自彼手小的不敢爲非求恩交保出外尋胡交案襄讞委員王松丞刺史著攺押公廨候備文籖差赴奉化將胡緝拿 
[英界火警]  
　　昨日亭午時英界九江路生大機器皮帶店不知如何烟囱爆裂火星四散延及積薪烈烈轟轟幾肇燎原之禍迨瞭望臺上鳴鐘告警救火會善士急驅英法美三界洋龍洋龍馳至已由鄰人救熄得免於災 
[續錄分發人員騐看名單]  
　　新海防例指省分發鹽大使陸培餘江蘇直隷錢壽慈貴州雲南雲騎尉周葆煇浙江兩淮陳敬浙江雲南布政司經歴顧錫齡安徽湖北李祖憲浙江江西鹽運司經歴葛賜勳浙江廣東州同王琛直隷山東文治正紅直隷直隷州州判李從正直隷陜西孫啓昌江蘇江西楊承憲貴州四川府經歴馮樾順天山西馬佩珂直隷四川范篤煒山西山東陳光遠湖北四川黄振鐸湖南湖北許中書河南直隷章梓河南山東縣丞王璟直隷河南通判升銜池漢明福建江蘇李宗瑩廣東山東沈靖瀾湖南江西焦振瀚山東陜西劉旭昇湖南江蘇朱延祚湖南江西周儒明江西四川王耀星江西湖南胡銘勳河南湖北王連三河南湖北馮元鉌浙江四川葛延慶浙江廣東朱鼎勳浙江北河州吏目高効墉江蘇河南縣主簿王畛河南北河道庫大使徐鴻勳江蘇江西按察司司獄陳焯浙江湖北府倉大使曹文夏陜西山西府司獄林徵祥順天湖南巡檢朱霞廣東福建艾藎臣直隷廣西徐炳綬順天廣東梁渝生順天貴州張家駒廣西湖南王步瀛山西陜西李錫孫湖南湖北黄作霖湖北陜西許銓湖南四川舒洪疇安徽湖南韓國慶江蘇河南姚啓本安徽江西皮樹基江西安徽萬婁祥安徽江蘇胡毓清河南江西王多藝河南直隷趙壽萱浙浙江北河何光裕陜西四川吳得煦順天四川從九品郭曾基福建江蘇許福京湖南湖北仇元承山西陜西曹晟山西四川李景成湖南陜西劉本豫湖南湖北凌桂昌雲南四川趙從駿江西廣東呂學沅安徽湖北倪昭普順天河南典史陳鍔湖南山西高維壎直隷四川方德楨江蘇山東趙逢年浙江湖南岑長蔭浙江山西未入流祝宗典河南四川[  此單仍未登畢容再賡續]  
 ] 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴守惡談]  
　　紹興訪事人云近有客來自浙之嚴州述及嚴州府知府黄時青太守下車以來孜孜圖治迄今甫逾半載小民感懐口德政公議醵資製讞牌傘以表頌忱太守聞之出示曉諭云諭各紳董士民知悉今晨有貢某等來見面稱各處欲送德政牌萬民袍傘本府聞之且愧且異愧者愧無實惠及民而恥受虚名也異者異無積欵辦公而樂擲浪費也如中小蒙學堂爲培植自家地方之事迄今觀望徘徊無錢急公有錢送情眞不解也本府到任半載欲興學堂以教士清山業以養民至今具僅粗模辦猶未也效何有之卽或清理詞訟尙無偏欹皆爲地方官分所應爲之事汝等有何牌傘致送徒受劣紳歛錢藉端漁利之苦本府恐各士民不知意旨用特出示無論何縣何鄉在本府居官之日有來送牌傘者牌在大堂碎之傘在大堂焚之祗求做一兩件教養實事歴數十百年後雖後之婦孺猶能不忘則本府可無負於嚴民而嚴民亦有報於本府也一時貢諛獻媚者見之無不汗流浹背 
[釐差瓜代]  
　　金陵訪事人云江寗府屬釐捐差向以一年爲期過此卽須易員瓜代十月某日總辦俞恪士觀察查知各局員之現應更易者共有九人因就候補州縣中遴選十有四員開單備文移請江甯藩司黄花農方伯遴委接替旋經方伯委定高寳灣邵等八處惟姜泰尙未委定何人 
[曲突徙薪]  
　　鎮江訪事人云邇來大小閘口江岸時有販户廣積薪蒸水陸總巡周錦堂都戎以附近泊有躉船並洋關貨棧當此風乾日燥偶一不愼卽有意外之虞因禀准常鎭通海道兼鎭江關監督郭月樓觀察於本月初三日出示限於三日内將柴一律遷去違卽提懲是亦防患未然之道也 
[鄂民望雨]  
　　武昌訪事人云今歲自春徂秋暘雨應時四野農民頗爲欣慰不意入冬以後天久不雨田疇龜坼麥菜俱枯日來再不渥沛甘霖恐春熟無望收成貧苦小民益難支拄矣 
[上海縣署瑣案]  
　　寡婦劉洪氏偕幼子福寳控夫族弟劉立甫纠人滋詐等情前晚縣主汪瑤庭大令升堂研訊氏供小婦人原籍常州隨夫來申貿易寄居小南門丈夫在日稍有積蓄曾在徐家匯買有墳地去年夫故擬卽營葬詎料夫族弟立甫由原籍帶甲乙兩人前來謊稱族叔已控之蘇州吳縣署甲乙係縣差役責令帶來守提婪索錢文任情滋閙鄰人不服羣起詰責甲乘間逃逸僅將立甫及乙卽顧容甫扭　求究福寶供年十二歲餘語與其母相同立甫供小的家住常州堂兄在滬病故原籍本有祖墳可祔葬劉洪氏不應將棺暴露異鄉是以族叔投蘇州吳縣控告縣主大老爺籖派差役令小的隨同來此指提不料劉洪氏竟恃蠻扭控顧供在寶山某署作幕向與立甫相識今送兒子來申讀書與立甫途遇隨至劉洪氏家解勸並非差役餘亦不知情大令大加申斥叱之使退判令將立甫責三百板收押所中著交出冐差脫逃之人聽候究辦○張殿卿控靜安寺左近八九圖地保高老二吞没祖遺地十九畝等情大令訊詰之下張供小的家住新閘之西祖遺地畝冋由交親經管今父親於六月某日病故小的喪事粗了查悉有地十九畝坐落曹家渡北首盡被地保吞没求賜訊追高供張父在日將地十二畝有奇售與小的立有賣契叧田五畝有奇因單已遺失由升科局憲傳喚小的代報升科嗣卽售與瞿姓田價亦由伊父收去小的並不吞没叩求明察大令著將單串契據並瞿姓買契一併呈案聽候察核 
[上海巡局紀事]  
　　前日南市十二圖汛捕全川拘獲竊賊龔素掌王掌朗倪子明三名解至二十三七鋪巡防局局員姚谷蓀二尹研訊之下飭送保甲總巡局請總巡朱森庭明府訊○昨日上海縣主汪瑤庭大令飭差役陳松持票至南市二十三七鋪巡防局禀稱十二圖境内張錦堂開設老虎灶有違定章經人具控有案請派地甲恊同小的往提歸案訊究局員姚二尹淮之 
[馬路工程局瑣案]  
　　前日某店夥章錦昌向店主葉阿元索取所欠辛工洋銀四元七角不遂所欲糾同劉錫桂向之理論以致擊破頭顱迨扭訴捕房卽由捕頭轉解馬路工程局總辦翁子文太守猜襄讞委員黄衡堂二尹研訊斷令葉將工資如數付還各具切結存案○寗波人湯阿初與其妻姚氏沿途互扭經巡街捕拘入捕房轉解工程局黄二尹向之研訊氏供丈夫與蕩婦江阿巧私識不顧室家故與爭論二尹飭傳阿巧到案一併移送上海縣署請縣主汪瑤庭大令訊纰纰斷○昨日朱福山投工程局控陶有芳虧欠貨價洋銀四十元等情總辦翁太守准詞飭差傳陶訊究 
[英美租界公堂瑣案]  
　　陶增林向遠錩牛肉莊主張冢萬騙取洋銀三千八百元開設鴻昌升記米店未及數月虧空脫逃經張報知捕房捕頭令包探倪順泉獲陶請究陶供小的糾股開設米店一切進出均有帪簿可查今除牛財及帳欵外凈虧洋銀二千五百元容出外自行清理襄讞委員王松丞刺史商之德總領事署繙譯官麥令豪君著押候過堂訊核○王仁卿徐夫生於九月初十日串拐張錫坤之弟婦楊氏價賣與寶山吳淞口人某姓經張查知報由包探沈阿岳連見証人楊鍚村獲案請究刺史著一併押候移提楊氏訊辦○著名騙子朱錫仁卽小朱誘騙某洋人銀兩除已還若干外尙欠一百四十四兩有奇控經讞員鄧鳴謙大令提訊押追在案昨日洋人投案禀催朱供求恩寛限自當設法理清刺史著攺押捕房追繳○流氓孫家園在四川路轉角處攫取朱鳳岐所持洋銀二十元報由包探趙銀河獲案請究刺史判責二百板管押捕房兩禮拜洋銀給朱具領○戴子卿在某烟館遺失金絲眼鏡一副被沈阿二拾得交還事爲王阿生查知索酬洋銀五元致相爭閙經戴報知捕房捕頭令包探李星福獲案請辦刺史判責王二百板沈無千省釋贓給戴具領○過犯張阿毛掩入倪阿五等四家行竊衣物報由包探張天林拘獲弔到原贓解案請辦刺史判責二百板押捕房四月○某洋人家傭人曹阿桂行竊洋銀衣服報由包探王長桂獲案請辦刺史判责一百板押捕房二月期满再責一百板 
[法租界捕房紀事]  
　　有顧李二人由南匯携皮箱二口來滬同寓吉祥街某小客棧昨日忽失去箱内所儲洋銀二百數十元及狐皮馬褂銀對時表等物查得甲局丙三茶房形跡可疑爰卽投報捕房捕頭令某包探前往棧中拘獲略加研究押候解送公堂禀請讞員魏蒓塢大令訊究○東洋車夫某甲扭某乙至捕房訴稱伊因訛詐不遂强將車輛曳匿不交還捕頭追問之下乙稱向索借欵甲不付還以故將車作抵捕頭命押候解送公堂禀請訊究 
[美租界捕房紀事]  
　　前晚粤人葉阿奎投捕房報稱僑居青雲里第一百五十六號房屋前日墻忽倒塌器物盡遭壓懐請傳屋主追賞捕頭令自向理處○前晚賭棍錢阿法沈阿有糾集羽黨在西華德路某號屋内大開賭塲事爲二百四十六號巡捕偵知前往拘獲解入捕房捕頭令押候解送公堂禀請讞員鄧鳴謙司馬懲辦○前晚有某國兵船水手飲酒過醉在百老匯路恣意行兇某號華捕見之雇車送入捕房捕頭 
 
 

Page 10

 
 
令押至酒醒時釋出 
[蘇省官報]  
　　十一月初六日署淮揚海道李維翰到滬甯鐵路總辦候補道沈　請補徐州道李經楚二品銜江蘇候補班遇缺儘先前補用道厲玉麒候補道劉能緝均由甯來徐賡陛辭行回甯淮補鹽城縣張祖綸由甯來知縣鄭籛禀謝委署無錫縣事俞志善由吳淞江釐局來魏詩銓由上海法租界會審差次來戴壽昌禀謝奉飭留蘇差委孫鼎禀謝飭知廿二年分海運出力蒙保奬補直隷州知州後加四品銜瑞成由京解書回銷差巡檢何心濂由滬來禀銷松滬局管庫差並謝奉委糖捐局差遺撫轅武巡捕補用守備梁映　禀知解貢赴都回初七日兩淮運憲恩到一品頂戴存記道潘學祖由滬來總辦湖北督銷局俞啓元由甯來花翖三品銜江蘇試用道萬中立湖北入由甯來三品銜指分江蘇試用道胡炳垣浙江入由杭州來同知　秉璋由江北公幹回署南匯縣張專丁來省禀謝飭知廿四年分海運案内蒙保補缺後以直隷州用委辦下關釐局張翼軫由寗來知縣　裳治陳文藻均禀辭回甯李瀠禀辭回滬陳習謨湖南人由甯來又劉怡縣丞李宗顥銘均禀謝奉委　辦農務事宜張作書禀辭回甯撫轅文巡捕吳樹楷由京回禀謝飭知　四年分海運　内蒙保以知縣用初八日請補徐州道李經楚辭行知府莫　禀知奉委復勘吳縣三堰五閘工程松江府海防同知劉禀到直隸州王史禀知奉委赴滬採買書圖器具卽辭　翊清禀辭赴甯見制憲知縣杜仁幹禀銷抽查豐沛碍邳保甲圑練差錢國銜丹陽張鵬翔昭文縣丞程文賢太倉鎭洋巡檢姜　猷華亭王如陵婁縣吳　昌新陽吳兩鴻武進均禀知奉儲憲委催提漕項差卽辭初九日知府朱寶瑩禀辭赴甯通判金殿元由徐屬公幹回吳汝釋禀謝奉委課吏館照料卽日到差選授搮陽縣盧葆楨禀謝奉飭赴任　補奉賢縣郭重光禀謝奉飭赴任知縣魏詩銓禀辭回滬游錫龍由甯滬採訪工藝局事宜回府經歴劉承裕金山巡檢徐振南凊江均禀知奉儲憲　催提漕項差卽辭 
[邗江官報]  
　　十月廿六日方鹺尹期委武障河卡陳鹺尹鳳　委總局文案廿七日署泰壩杜分轉禀辭廿八日委署泰壩夏分轉敏功禀辦赴任黄鹺尹昌濤羅鹺尹其肇均禀知赴省廿九日楊鹺尹誠委六閘提溜差世日盧分轉國煦委捆運功鹽朱鹺尹凯勳銷鄂岸聽差十一月初一日李鹺尹傳慶到五成鹽價差初二日正任板浦塲祖尹文斌初三日逢分轉迪訓均由省公幹回初四日馮鹺尹　圭禀辭赴省　初五日许鹺尹立綱銷南京餉差初六日陳鹺尹熾昌赴三塲緝私朱鹺尹士良赴吳家集卡均禀辭方分轉在　辭赴省 
[江西官報]  
　　候補縣倪　隆往宜春公幹易延福謝留省補用行知指分試用縣章翰彬禀到府經王蔭棠往九江勸辦山東賑捐錢之燧謝保奏補缺後以知縣用行知贑縣丞黄盛標期满更替以朱華福署理又鄱陽石門司蔡濟良留辦捐務以陳鳳韶署理又贑縣大湖司李家杰病故以宋希文署理又石城典史鄭家綬無力赴任以章紹曾署理候補府林祖炘辦吉臨清賦局知縣吳迺冀往撫州發審張家駒委解漕折進京楊栻辦武甯清賦局南　縣丞張曾詒護解廣東犯官潘　往　子縣交替遇缺先巡檢周文光禀到揀選縣周先稷統領内河左軍候補縣黄宗斅統領内河右軍章如貞往湖北查官錢票章程候補府殷崇光往廣信府公幹王以懲接辦省城外釐卡林汝立謝准補義甯州同行知指分巡檢汪履敬禀到瑞金縣章乃正前經飭赴本任該員現尙調任興安一時未能交缷該瑞金印務以唐文鼎代理又建昌同知鮑祖　德安縣柴正衡均飭赴新任 
[皖省官報]  
　　十月三十日十一月初一日户部主事紹先辭行知縣梁昌駿謝奉行知加一級紀錄二次張傳鴻銷假並由山東賑捐局加同知銜楊光詒陳詩均知奉臬憲委首縣帮審初二日缷代理甯國府經廳陳範到候補知縣倪善慶謝超委一次沈釗知入課吏館肄業布經歴董仰舒知奉委赴桐城協辦牙捐一初三日候補知縣梁景面試巡檢沈瑞圖謝奉行知請補懐遠洛河林祖謙謝超委一次初四日指分安徽分缺先補用按司獄白家榖到湖北人儘先補用州吏目曾進昌到四川人候補道童祥熊知鴻府楊綜清均到由上海公幹回初五日初六日湖口鎭楊福田到安慶府同知志瑞通判張廷鑾均知奉臬憲委警察督查候補直隸州李萬基知人課吏館肄業知縣王在欽知奉委勘估修余忠宣公祠楊光詒縣丞楊清彥均知代首縣下鄉騐案厲存憲謝奉行知甄别留省補用初七日知縣鄭學嶟知奉府委代理望江縣廖昌彝而試初八日土藥　統捐局提調江西丁艱知縣彭騰瑞知本日開辦知縣陳詩知入課吏館肄業　 
 
 
