# 1910 - 11 - 4913270

 

Page 1

 
 
   
 
 

Page 2

 
 
上諭 
[監國攝政王鈐章十一月二十九日内閣奉]  
上諭本年十二月二十九日歳暮袷祭太廟遣載功恭代行禮東西廡派錫露榮墪各分獻欽此 
旨著派榮墪進稽察三海值班禁兵大臣班欽此軍機大臣署名奕劻世續鹿傳霖那桐戴鴻慈 
[宮門抄]  
　　十一月二十九日召見軍機恭王榮中堂葛寳華 
論說 
[請願國會對於政府之希望（毅）]  
自。海牙平和會有提議監督吾國財政之風說。於是海内人士惕然以驚愀。然以悲慮蹈印埃之覆轍羣謀所以自救自衞之策我江蘇諮議局首發起請開國會各省詢謀僉同各舉代表數人會於上海爲再度請願之舉。己於前日出發嗚呼天時人事相逼而来福國利民在此一舉吾政府其亦能熟察内外之情勢聯絡上下之感情與國民爲一致之行動速開國會以扶持國家於顚危者乎 
或。謂去歳請願國會其手叚之和平情詞之懇切圑體集合之鞏固無以異於今日而其卒也政府以極尊嚴之面目極威厲之文告。禁止集會結社之自由聲東擊西懲一警百。而此一紙請願書遂沈滯壓擱於都察院中。而不知其究竟。今日之政府其果有異於昔日之政府矣。乎記者不敢言也。雖然度之於理徵之於事揆之於勢。今日之政府容有與昔日不同者。敢縷述之以鼓吾請願諸君之勇氣。並以慰吾國民希望之𤍽心 
政。府之不願速開國會别有深衷特不肯明白宣示惟援據一國民程度不及。之空言以爲抵制。吾國國民向無參預政事之權其於政治上之智識經驗若何不得而知程度之至與不至亦無從試驗若。今日則程度不 
[葆良啓事]  
啓者鄙人承乏津浦南局所有購買物料包辦土方均係當衆開標秉公較定絶無情面可托至轉運材料及租用輪船駁船亦擬一律開標深恐各處商號未能周知或遇招摇之輩藉事生風致受欺騙用特登報聲明務望諸君共諒此意若欲來局交易祇須照章辦理如果商號殷實價亷物美自可獨得錦標幸勿輾轉請托受人愚弄也津浦南局總辦劉樹屏謹啓 
[浙江旅滬公學招生]  
本公學奉浙撫憲撥欵創辦先設實科中學曁高等小學一切學科程度年齡遵照定章辦理茲開列各條於后納費每學期○學費八元外籍生十二元小學四元外籍生六元○膳費各二十元○宿費各四元○損繳書籍等費每名五元於暑假時揭算盈餘發還短欠補繳報名處西門外生生里本公學○三馬路寳安里浙江旅滬學會試驗處本公學試驗期十一月廿八日十二月初六日 
[收買舊書]  
本宅收買精印舊學書藉價值從豐願出售者在外埠請將書名册數板式刊印年月序跋姓名逐一開示信資自給如不合用恕不答覆在本埠請將樣書交下當面議值以午前入點鐘午後一點鐘爲限過期不候新垃圾橋浜北北長康里沿馬路武原張公館啓 
[商辦漢鎭旣濟水電有限公司添招新股廣告]  
本公司股東會議定推廣營業添招新股二百萬元每股十元計二十萬股以十八萬股儘老股東照原有股數添認六成如原有十股者得添認六股餘照此類推不願增股者聽其將所認添之股轉售别人惟不得押售與非中國人其餘二萬股准本鎭用水電各紳商鋪户任便認購惟用水電之户約及千數每户匀認以二十股爲限多恐無以應命自冬月朔日起新舊股東即可至本公司或本公司代理處繳欵認股先付收條俟股票印成憑條換票股欵一次收齊限於本年十二月底截止老股東若至年底未來認股者其應添股份即由公司另售特此通告再本公司股份旣增原發股票理應另印新票一律更換以期舊一式老股東認添股份時或領取利息時請將原股票並息單携交本公司或代理處先換收據俟新股票印成當即報通告以便持據更換此佈 
[辯正廣告]  
啓者前閲天津某報載有時寳璋應繼丁憂一節查愚兄弟同胞四人長兄慶蓀生子寳璋次兄慶萊生子寳賢慶蕃居又次生子寳璐寳璜再次弟慶藻無子故後即以慶蕃次子寳璜過繼是四方均有子矣慶萊兄之子寳賢入泮後首娶吳春泉觀察之女爲媳繼娶宗湘文觀察之女爲媳不幸上年寳賢姪身故寡姪媳宗氏猶存現慶萊兄去世因寳璋姪只有一子名壽恩長房長孫例不得過繼次房親旋公議以慶蕃長子寳璐之子名壽彭過繼零姪媳宗氏爲子即爲慶萊兄之承重孫有慶萊兄訃聞可考且寳璋姪由外官實缺調補京官吏部度支部及江蘇巡撫署内有三代親供可憑寳璋姪不應過繼婦孺昏知此事關繫重大外間傳開失實不得不將遵例過繼承重孫緣由登報告普告時慶蕃啓 
[天成綢緞局暫行遷移廣告]  
本號茲於上月十五日暫遷至抛球塲南首二馬路口轉角洋房先行交易俟明春新屋落成再行興遷開張凡蒙各界諸君惠顧請移玉趾謹當格外克已籍酬盛意至貨物精良花色美備久荷識者稱許可無贅焉 
[鞏華厰革品特色]  
本廠貨比西洋而價廉及半爲軍商各界所共稱茲設批發所于英大馬路專備𤍽心同胞觀覽考驗俾中國實業界日有進步皮張物件數十百種不及備載交易照本絶不圖利此佈 
[長餘肥皂公司聲明]  
啓者本公司於今年春間成立公推關芝坪君爲經理現關君别就另請曹蓮生君接辦所有以前關君所簽收條一槪作廢諸股東如執有此項收條者祈即向本公司換給新收條爲幸 
[新屋工竣召租]  
該新屋坐落法界永安街太安里内有兩樓兩底一厢並三檯三底兩廂房子數拾幢高爽堅固住眷行號均宜合意者請至本帳房面訂可也太古公司啓 
 
 

Page 3

 
 
及之空言己無可援據。何也以各省諮議局議案國民己表示其成績。也諮議局第一次開幕而其秩序之整齊討論之和平審查之精密釐然秩然毫無遺憾其。所提議之事件多爲數十百年之積弊經無數之名公鉅卿縉紳碩學焦心瘏口欲去而未能者而各議員能於。四十日短促之時期一一爬搔。而抉剔之不遺餘藴智識經驗之豐富即方諸文明先進國之國民亦無。容多讓第一次開會其成績己若是則此後層累曲折而進者不問。可知聚一省之賢俊以謀地方政事之改良其成績己若是則集全國之賢俊以謀。國民最大之幸福定全國最大之方針其效果之良又不問可知是故國民程度不足之言。可發之於一二年前而决不可適用於今日政府旣不能藉口於國民程度之不足則對。於今日之請願更無拒絶之理由不能拒絶則必有翻然變計思所以慰我民望者或縮短預備時期。或卽時頒布憲法二者必居一於是矣 
　　朝廷革新之動機發之於下與發之於上發之於千百疎逖與發之於二三勳貴。其理勢之順逆收效之遲速難易判若天淵曩歳國會請願僅僅發之於下彼當軸諸公固絶無贊成之者又其時南皮相國以保守黨之首領握樞府。之大權其所持政策恆以老成持重和緩漸進爲主義内外大臣資望學識皆不。如南皮之高故一切政見皆隨南皮爲轉移雖有一二才識宏逺之大臣亦以礙於南皮不便有所主張今則南皮壽州相繼凋謝保守黨之勢力己漸形薄弱。二三親貴相繼柄用英年卓識方欲有所表見於時故當各省請願國會發。動之始肅邸倫貝子澤公等皆深表同情并擬聯合親貴各大臣合詞籲請速行立憲近則江粤晋魯各督撫亦同電樞府贊。成國會請願請速决定勿爲無識者所惑是此次國會請願之動機不僅發之於下即内而勳貴外而督撫亦。合力主張共認此舉爲必要由是相推相挽相提相挈以弼成和平立憲之新事業較之僅僅數十代表嘵音瘏口瀝血陳詞於九閽之外其效果之大有不可以同日語者 
至於國勢之危。迫亦有與去年不同。者安奉鐵路之自由行動外部諸公外苦鄰國之要求内受輿論之抨擊亦己窮極困難至東三省之交涉旣終而列强。監督我國財政之警告又起漫天慘霧四面楚歌風雨飄摇殆哉岌岌丁此存亡呼吸之秋而欲謀挽救之策則普及教育也振興實業也。籌辦海陸軍也皆爲刻不容緩之事。徒以計臣仰屋國帑空虚未能切實舉辦國會一開則此種種困難不數旬而解决諸公旣可稍弛其負擔國民亦可共。竭其智謀上下一心維折危局彼列强之。野心勃勃者見我朝政之刷新。民氣之發達有一躍千里之勢亦將戢其狡謀歛手而退日本進步黨犬養毅之。言曰中國欲成立國會即在此數年間否則列强亦無容我設立國會之餘地。痛哉斯言以我攝政王之賢明内外百執事之宏達寗不知之此速開國會在今日言之。又易於動聽者也 
嗚呼請願諸君入都矣前途渺渺其所經過或不無一二之阻難然度之於理徵之於事揆之於勢。則有如右之所言時乎時乎不可失我請願諸君更能始終。堅持不稍懈怠如本報前日之所言則上下交孚必有達我目的之一日有年此際或己届召集國會之期未可知也願與全國同胞拭目而俟之 
專電 
[電一（北京）]  
　　閩督松壽電致軍諮海軍兩處請興復該省船政廠軍諮大臣復以俟洵貝勒回京議商 
[電二（北京）]  
　　吏部議復鄂藩楊文鼎處分擬罰俸一年解職惟按律解職係在置產省分今己移任湖北應母庸議 
[電三（北京）]  
　　各省要求國會圑電致宜昌會館借該館爲辦事公所 
[電四（北京）]  
　　度支部通電各省監理官外銷欵項最繁母任隱匿勿畏難有玩忽者呈部奏参 
[電五（東京）]  
今　　　日東京諸新聞紙論美國提議滿洲鐵道之中立謂美國此時過於干涉後来必有一日悔其外交手叚之誤 
[電六（東京）]  
　　大隈伯評論此事頗爲激烈謂美國若眞欲以滿洲鐵道視爲中立之公共利益則須由彼提議世界各國之鐵道均應視爲中立物以總合資本經營之而後可不當專施於清國之滿洲也 
 
 

Page 4

 
 
緊要新聞一 
[吳士鑑憲政封奏之内容北京]  
　　前月二十七日吳　　士鑑遞封奏二件奉旨憲政編查館議奏己載前報兹探得原摺大略其請申明裁奪議案摺則謂各省諮議局宜與各省督撫會議廳對待不得與資政院對待如諮議局章程第二十七條督撫如有侵奪諮議局權限或違背法律等事諮議局得呈請資政院核辦則是諮議局與資政院對待非所以尊崇朝廷也其奏各省議員宜限制兼差摺則謂議員兼任教育上事雖非法律所禁但教育亦有教育上之行政仍以一切限制爲宜其奏請各省行政司法官吏由憲政編查館覆核奏派片則謂各省行政司法官吏近来各督撫紛紛咨調明晰法政人員申請不扣資俸此事宜歸憲政編查館核准方可允行云云 
[資政院細則草案大綱北京]  
　　資政院於本年七月　　奏請續訂院章時曾奉旨著將細則章程迅速籌擬奏請宣布在案兹聞該院自奉旨後即行詳加籌擬現在草案將次告竣其大綱仍係分别四項（一）提議事項之限制權（二）恊議政事之法制權（三）特奉詔令開會之秩序（四）議員建議事件與行政責任之區别各附以詳細規則多條現以此事關係憲政前途擬趕年内詳核入奏明年元旦特旨頒布 
[憲政館近日注重之點]  
[憲法]  
　　憲政編杳館咨各省略稱編纂憲法爲籌備立憲最要之端然必須憲法告成先行頒佈然後可開議院此事雖經分行各省詳加籌議惟憲法乃一國大典現當編纂之初自非逐項擇要詳細研求不足以昭愼重而垂久永而憲法精要之點在於政府受議院之監督以見君主神聖不可侵犯及議院監督財政協贊立法明定人民之義務權利設各級審判廳執行司法權以爲保障法律之要素以上各節均憲法上之最精要者自應體察地方情形酌核各國成法一體悉心酌議切實妥籌以憑陸續查核編纂以臻完善 
[建議會]  
　　憲政編查館日昨接魯撫孫中丞電咨山東議諮局常駐議員丁世嶧發起人民建議會應否准予立案該館當即電覆飭照結社集會律酌辦惟不得用建議名義云云現聞憲政館以此事關係重要各省必有聞風興起者若不加以限制恐將来釀出民氣囂張之弊擬即將所覆魯撫之電通電各省遇有此等議會即照此辦理 
按憲政館與魯撫爲此事往来要電錄第二張官電欄 
[澤尚書整頓鹽務之手續北京]  
　　澤尚書奉旨派爲鹽政大臣己見明諭昨日澤尚書與各堂會議各省鹽務積弊太深非有專員澈查斷難有濟擬中部仿監理官辦法凡產鹽省分及總銷口岸均派調查員常川駐紥將一切弊端並應行改革事宜按期調查報告并擬定新章十數條通飭名省督撫鹽運司並口岸商灶等遵照新章加意整頓以清各塲利弊 
　　澤尚書近在本部設立鹽務研究所派晏安瀾爲總辦餘如陳宗嬀傳蘭泰曾習經楊壽楠奎濂張茂炯吳晋夔錢承志李思浩雷多壽周韞華錢錦孫陳錦濤章宗元等分别派充提調總覈曁各項科長科員共派三十餘員現正開單籌辦一切 
[度支部請將各省鹽務歸部管理北京]  
　　度支部奏宣統元年五月十四日臣部以淮浙鹽務疲敝奏派署右參議晏安瀾等十員前赴產鹽銷鹽及引界毘連各處擇要調查奉旨允准當經劄飭該員等馳往江蘇浙江河南安徽江西湖北湖南等省分投考察去後兹據查明禀覆前来臣等詳加詢問切實研究查淮南所產爲煎鹽淮北所產爲曬鹽兩浙所產有煎鹽有曬鹽淮南額設二十塲近因海勢東遷滷氣漸淡蕩草日絀供竈維艱雖有移置𪣿竈之議尚未見諸實行故石港劉蔣等塲產鹽極形短絀金沙一塲且久不出鹽若淮北則板浦中正臨興三塲離海較近滷氣濃厚引潮汲井皆可成鹽惟曬鹽出於磚池例須按池定引近則磚池以外廣開沙基甚至新基己經增設舊灘並未剗除以致產額益無限制而南商同德昌在淮北鋪池曬鹽不歸塲員管轄北商尤嘖有煩言兩浙產鹽之旺首推餘姚岱山次則松江之袁浦青村横浦等塲皆板曬之鹽也而杭嘉寗紹所屬煎鹽各塲其滷料亦大率購自餘姚近下滷貴薪昻煎鹽成本加重較諸曬鹽相形見絀商家旣舍煎而取曬竈户亦廢竈而停煎煎鹽產數日以衰微故兩浙名爲三十二塲實則龍頭長亭長林等塲產鹽久缺而鹽務注重轉在餘岱餘姚海灘遼闊距塲甚逺岱山孤懸海外向不設塲雖經立局建厫而官收有限私曬無窮板數旣漫無稽查私鹽終未易禁絶此產鹽各處之大概情形也淮南之鹽行銷江南之寗揚通泰等處及鄂湘西皖四岸淮北之嚴行銷江北之桃宿睢邳等處及皖豫兩岸浙東之鹽行銷浙江之金衢處處寗紹温台等處及安徽徽州江西廣信兩府浙西之鹽行銷浙江之杭嘉湖等處及江蘇蘇松常鎭太五屬安徽廣德一州皆有一定引地不容彼此混淆而豫之西平遂平久成廢岸湘之衡永寳三府及靖州一州本淮界而 
 
 

Page 5

 
 
借銷粤鹽鄂之安襄鄖荆宜五府及荆門一州本淮界而借銷川鹽浙之寗台温處等處祇抽鹽釐尚未全行官引就目前情事論之淮北以三販轉運於岸情每多隔膜故票販不問關銷豫販又多歸怨於湖販此其病在於商情之不相聯而各省抽收釐價各自爲政勢亦足以病商淮南有四岸督銷與運司均屬平行故運司不能制督銷分銷亦不盡受轄於督銷此其病在於官權之不相統而商人情志渙散各不相謀勢亦足以自病浙江之鹽距塲近者有肩引住引之分距塲逺者有綱地引地之别加以官辦商包其法不一紛紜破碎節節補苴故商人皆坐昧逺圖督銷亦幾同盧設至捆鹽出塲沿途轉運局卡之留難需索船户之夾帶偷漏以及到岸銷售攙和雜質有碍衞生凡此情弊淮浙皆所不免此銷鹽各處之大概情形也（未完） 
[又有提倡海軍捐者北京]  
　　璧玉峯觀察爲華僑捐助海軍費事赴京面謁慶邸己紀前報兹悉與觀察同往者爲徐景明徐曾留學美國牙科遊歷南洋各島深知海外數百萬華僑切望祖國興復海軍以資保護且以華僑每人年捐二元即能每年得千數百萬元况每人斷不止捐二元然須朝廷遺派親貴前往安慰方可興起聞慶邸以此事無庸間接己命向海軍處直接開議 
考察海軍大臣洵貝勒有電来京略謂海軍要政在所必舉惟庫欵支絀籌辦維艱雖海外華僑與内地官紳間有𤍽心提倡捐欵但爲數總不甚鉅至致界中則尚無提倡此項捐欵者特首倡捐銀五萬兩以爲先導又爪哇華僑學堂教習某君近寄條陳於海軍處擬請在該埠糾集華僑開辦一元海軍捐未審處憲如何議覆 
[郵部預備萬國鐵路大會事宜北京]  
　　郵傳部以西歷千九百十年比國在柏蔭地方舉辦第八期萬國鐵路大會中國己允准與會並前己由部將預選赴會之詹天佑鄺景陽鄭清濂李大綬洋員沙多等五員銜名預行交會存記現因距離會期己近昨特飭知各該員趕將經手要速行政清理並由部將一應川資經費籌定以便先期赴會詳細考查 
[發起全國稽查路欵會北京]  
　　近有燕齊紳士以中國各段鐵路漢洋工程各務分歧雜出月支欵項局外無可查悉不足以鼓集股諸人之氣爰倡議公設一稽查路欵會於京師招集全國志士遍查各叚工程出入欵目請於徐尚書尚書允之現儗募集五萬金以備三年内之局用一面即組織會務俾可速觀厥成 
[鄂路代表在京紀事北京]  
　　十八日旅京鄂人在湖廣會館開會歡迎鄂路代表到者約三百餘人首由萬君際軒宣布開會宗旨次劉君心源演說略言此次拒約造路乃湖北全省生命所係如郵部能允許固善萬一不允查路欵共估需二千五百萬元吾等每年籌集五百萬事非難行現本年之欵己籌得四百餘萬即擬開局估工由紳民自行起築與國家借洋欵之路分途並進必達此目的而後己宓君丹階繼之謂鄙人不間世事己十年此次来京實爲大衆請命不復作歸計若所請不遂决不生回武昌便當自盡遺櫬應暴露漢陽龜山之麓俟自造鐵路工竣方是吾安身窀穸之期語氣悲壯聞者莫不感奮是日到會諸君自認股欵共有九千餘股均各簽名而散 
二十一日旅京湖北全鄂學界在江漢學堂開歡迎會次序如左（一）樂歌歡迎代表入場（二）左質澤君演說歡迎宗旨（三）劉代表演說路事（四）張代表演說鄂垣人民認踴躍情形竟有囚徒瓦匠洗衣婦慨然認欵之事（五）石山儼君提出招股意見（六）朱羲胄君提出辦路意見（七）劉張二代表解决石朱二君提出之問題（八）各校代表報告股數共一萬四千一百三十五股 
[毛慶蕃革職餘聞北京]  
　　甘肅布政使毛慶蕃自奉旨革職後即有長電達軍機處自辨被參之誣藉伸復職之請該電爲攝政王所見益不以毛慶蕃此等舉動爲然當日即囑軍機大臣另鈔一分送交度支部閱看 
聞當日度支部參劾毛慶蕃摺上時軍機擬旨本着交部議處後經攝政王親筆改爲即行革職當時并有某大臣大抱不平擬向澤尚書理論嗣以引嫌未果聞日前曾向所親云監理官與藩司衡突雖係藩司怙權亦半係監理官爭權其間兩有是非若聽監理官一面之詞殊非持平之道且必至日益水火財政安望清理云云 
近聞學部以毛慶蕃學問尚優電詢該藩有請調爲該部丞參上行走之議毛得電後己覆電力辭有才不勝任退志己堅等語 
又聞毛未曾參革之先京中有人密電該藩囑其從速設法毛置之不理遂有此禍毛原籍江西刻聞江西人士以毛舊學尚佳擬公推爲江西存古學堂監督未知確否 
陜甘總督長庚日前有長電至京分致民政部憲政編查館資政院等處力陳近日所辦各事力反前督升允及前護督毛慶蕃之所爲所有一切應行籌備事宜均當尅期照辦云云該督可謂見風張帆矣 
 
 

Page 6

 
 
[承瀛獲咎之由来北京]  
　　内閣學士承瀛革職之日監國攝政王垂詢諸軍機云内閣學士承瀛在外招摇有所聞否各大軍機答稱招摇實據尚無所聞惟此人平日聲名平常故遂革職又北京某報云承之獲咎尚有一最近原因承曾向新分發山東某知縣自稱係榮文忠公之戚現己以巡撫記名不日卽可放缺並向某知縣索二千金贄見禮後某以所謀不遂知爲承所騙遂向某邸禀揭以至獲咎 
[京師近事]  
　　御前進講大臣陸中堂昨與樞臣會談今上典學洵爲天禀聰明照各大臣進講班次須旬日方能輪週而中堂前班恭進書史講義今上皆記述無遺聞明年尚擬添派講官大約李殿林嚴復二人皆可膺選 
　　外部於十八日下午由法國郵政局送到匿名信一封聞其内容係報告現在比法等國擬於實業工商上謀我利權等語所陳極爲詳細並有抵制之辦法梁尚書閱後頗爲疑慮當日電詢比使楊樞是否有此情形　　學部此次增派郎中員外各缺業己擬妥計郎中五名得補缺者爲雙泰彥德馬濬年范源濂顧棟臣五人所有本届京察一等人員概不提升聞馬濬年出赴吉林二年此次亦得補缺是以人言嘖嘖云 
　　聞侍御某君近有封奏條陳西藏事宜大旨請欽簡大員實行監督政策以挽危周並痛言覊糜籠絡主義之種種弊害歷指各王大臣二年来籌議整頓之因循敷衍坐失事機全摺約二千餘言詞意極爲懇摯 
　　駐藏大臣日前電奏来京謂達賴喇嘛於月之初九日率堪布徒衆等己回拉薩地方所有各旗藏民逺近咸皆跪迎因達賴離藏日久藏民思戀甚切故𤍽閙異常 
　　粤督電請捐鹽抵睹迭紀前報兹有旅潯粤商鄭官桂等電懇政府略稱粤諮議局籌抵賭餉加抽膏捐有利無害粤督准李世桂等包承全省鹽務雖足抵補殃民愈甚乞電飭粤督撤銷以恤民困 
　　日前慶肅兩邸濤朗兩貝勒曁各中堂特開會議均係關於海軍組織及籌欵用人等事聞有一欵擬奏請將南北洋兩廣兩湖閩浙等五總督駐英美德法日本五欽使均賞加會議海軍大臣銜以便擔任籌畫考察等事當日各王大臣均己認可不日即具摺入奏 
　　監國面詢各軍機大臣近日各報紛載某某兩國己在東省締結密約其中損我國權利之處甚多亟應電飭駐該兩國欽使詳確調查報告以便預圖抵制業由軍機處密電該兩欽使迅即查報 
　　聞樞府因與各國所訂商約現届修改年限所有關稅章則亟應預行籌訂昨特電致商約大臣盛宣懷妥爲修改以便關稅同盟會時開會增入預議 
　　文華殿大學士一缺自侯爵李鴻章故後迄未補人前日特旨世續著充文華殿大學士實爲異數并聞閣中擬推世中堂爲首班 
全國銀幣統歸中央鑄造早有是議近聞政府又商諸度支部欲將通國銀元分爲五省鑄造探得草議五省爲直鄂粤江蜀即在此五省内各設總局一所分辦鑄幣之事聞澤尚亦無異議大約可以實行 
時評 
[還債何踴躍歟]  
親。貴發起還債者濤朗振　諸邸也樞臣發起還債者鹿那世戴諸大臣也督撫發起還債者崔張馮增諸疆吏也。商界發起還債者津滬杭諸商人也學界發起還債者吉直蘇浙皖贛等省。比比皆然也外洋之發起還債者留日學生也星加坡華僑也下至販夫乞丐慷慨捐輸莫不贊成盛舉偉哉吾國民極風馳電掣一往直前之能事 
雖然其結果未知如何 
記。者曰且勿論其結果歳云暮矣大債還小債亦須預籌 
[日本太欺人哉]  
　　美國倡議滿洲鐵路中立政策固司馬昭之心也。然而日人反對此議則眞所謂哄騙童騃者矣 
其言曰美人倡爲此議於滿洲目下眞狀殊形隔膜 
滿洲鐵路己爲日本籠中圽矣乃美必欲中立之誠哉其隔膜也美國極欲沾潤滿洲之事業 
日旣攫取美何獨不可沾潤 
此。全係中日兩國之事。業何庸美國代謀 
此全係中國之事業更何庸日本代謀 
並信日本决不賛成此議 
日。本之不賛成路人。皆知更何待言 
爲圖害中日兩國自尊之。計 
日。本先己圖害中國之自尊 
中國加欲恢復此路權最佳毋令外人干。涉 
日。本非外人乎何。以先事干涉外人之所以干涉路權者。因日人先干涉也如日人言。則請日本先放棄之 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[皖路更舉總協理要電蕪湖]  
　　蕪湖路礦公會連接京皖各會来電協商另舉皖路總協理事省會復催派代表晉省于本月二十八日開會决議宣布故蕪會於前日開職員會公舉崔星門潘秩齋二君爲全會代表己電達省會現因崔君以目治公所事煩不暇兼任復改舉方止逸君偕潘君于二十六日晋省兹將關于此事要資錄左 
[北京路礦會来電]  
　　蕪湖皖路礦會公鑒路總理味西辭職京舉蒯禮公接任請發公電勸駕協理擬與蒯商舉貴會意見若何並盼電復格畬憲等 
[蕪湖路礦會復電]  
　　北京皖學堂轉皖路礦會楊余李馬諸公鑒電悉路總舉蒯公極贊成惟擬與各會預約俟蒯擔任後須請統籌兼顧弗舍南而專圖北弗借外債一切照公司律行以免再誤想貴會必表同情乞速復即電寗勸駕蕪會馬 
[安慶路礦會来電]  
　　蕪湖路礦公會吕潘諸公鑒路總周味翁辭聞京會舉蒯禮公繼任皖多數贊成擬聯合蕪寗滬贛于二十八日開特别大會宣布並公舉協理電京取决務祈到期公推代表到皖以便會商皓 
[蕪湖紳商學界致皖會電]  
　　安慶路礦公會洪朗老吳季翁諸公均鑒頃聞　會擬舉蒯京卿任路總電約合會舉代表晋省于念八决議宣布具佩𤍽忱惟聞有人主張停築南綫專辦北路廢己立之基礎礙南北之交通與奏案不符俟舉蒯確定後務請蒯兼籌並顧以利交通而符奏案除電京會外特電預約責會意見若何希電復餘詳另函周馥吳廷斌吕祖翼曁旅蕪紳商學界全體有 
[皖路新總理意見]  
　　新舉皖路總理蒯禮卿京卿日前復京同鄉函内有云一停工集欵俟集欵至半數以上再請同鄉决議皖南北路綫孰當先辦二欵項請皖藩司監督三米商給息不給股四協理暫不另舉人聞安慶此次開大會宣布總理兼舉協理一事蒯公甚不以爲然 
[商界歡送國會請願代表漢口]  
　　十六省國會請願代表定于二十六日到漢乘車北上昨漢口商董張濟芳特發起聯絡各界届時至車站歡送兹錄傳單如下敬啟者二十六日爲十六省代表諸君北上之期其宗旨在要求政府請縮短開國會之期限實行立憲救危亡而希幸福無論何界同胞凡屬國民届時理宜至車站恭送行旌幸甚幸甚商界國民張濟芳等謹啟 
[浙撫電奏漕米改由車運杭州]  
　　北京軍機處王爺中堂鈞鑒浙省起運冬漕向由州縣雇船運滬交兌中經浦江二百餘里風潮險阻動延時日攬頭船户攙雜偷漏百弊叢生查蘇漕於光緒三十三年起改由無錫驗收交滬寗鐵路裝車運滬轉輸便利成效昭然現在杭滬通車嘉興爲適中要道浙西各屬倉米運嘉驗兌裝車運滬程期較速實可掃除積弊乘此轉移於漕政大有裨益當飭督糧道派員會同蘇浙鐵路公司及招商局妥籌辦法嗣後由兩公司備置轉運車輛修築驗收塲棧招商局亦以旣有蘇漕成案均無異議本届冬漕開辦在即擬即援照蘇省車運成案改由嘉興設局試辦並由海運局招商局蘇浙兩公司分派員司在嘉驗收各屬倉米交鐵路公司裝運到滬仍由招商局鐵路公司會同過磅上棧以昭核實除飭會訂章程咨部立案外理合電請代奏增韞叩馬印增中丞於本月二十三日發電後己通飭各属道會同妥議詳細章程矣 
[夏會長請派大員澈查師範風潮杭州]  
　　教育總會夏會長咨呈浙撫文云竊震武謬蒙委任監督師範自十一月初十日任事至二十四日撤銷半月之中風潮疊起上累貴撫部院知人之明下爲報學兩界集矢之的辦理不善無所逃罪惟推原風潮之起由前監督教長教員力拒調查所致其所以力拒調查者蓋有不可調查之隱否則人言藉藉該前監督等夫豈無聞幸得調查以明心迹歡迎不暇何反拒絶震武於十一月二十二日曾臚舉師校腐敗實據函請貴撫部院急派公正大員會同教育總會調查並謂所言如虚當伏毁人名譽之罪非一辭所能謝責所言如實則前監督教習敗壞學校必當按法懲處嗣奉鈞函不置可否並准學司抄詳照會撤銷監督以學司而詳請撤銷監督雖爲從来未有自震武始亦何不可惟是監督可撤是非必不可不明否則以敗壞學校之監督教習而不懲處固無以服震武以毁人名譽之監督而僅撤銷亦無以服該前監督等震武身雖去職而是非一日不明此心一日不服鼎鑊可蹈方寸難誣究竟師校是否不腐敗震武是否毁人名譽誓必窮極根株解决明白而後己敢請速賜選派公正大員將震武前函明陳腐敗實據澈底清查虚坐實究又師校學生有職員教員腐敗一覽表於該校腐敗情形言之至詳且盡亦請一併飭查惟教育總會會員屢經全浙公報指爲震武私黨應請無庸會同以免藉口爲此呈請貴撫部院鑒核並附呈職員教員腐敗一覽表伏祈照准施行 
 
 

Page 11

 
 
分類新聞 
政界 
[川邊設局筦理財政四川]  
　　川滇邊務大臣以川滇邊務經營伊始條理萬端經費入欵則由部撥銀一百萬兩續在川省籌辦油糖捐均經奏明專爲邊務之需各在案關外改土歸流兩次會同四川督臣奏請設官分治雖尚未經政務處議覆而地方向係土司徵粮徵稅毫無一定章程自應先行委員清查地畝及馬牛羊各項並籌鹽井抽收鹽稅凡此入欵己極紛繁至出欵則屯墾礦務工藝以及闢治道路修建祀典廟宇蓋造衙署創建橋店並開支委員司書薪水及關外購物一切價目運費等欵尤爲雜㳫又以事皆創始關外並無成案可循當此清理財政之時咨報度支部欵項期限有定不容延緩雖己咨明部臣暫不設清理財政局而出入之欵分門别類臨事之支銷事後之造報要須條分縷晰以期按季報部非有總滙之處不足以資統計而愼出入現特於巴塘設立收支報銷局一所刋刻木質關防一顆遴委明幹之員充當總辦並委提調一員兼辦文案將局中各項併爲五科曰統計曰經徵曰墾務曰礦務曰工程愼選委員分科辦事凡屬邊務一切收支各欵統由該局經理隨時詳報現己核飭造册咨部核銷矣 
[營縣對於禁煙意見之叅差杭州]  
　　台屬本年種煙地畝愈植愈廣日前臨海縣杜光佑大令迭奉上峯嚴檄訪聞府城北鄉大田地方即馬姓一家佈種六十餘畆當派幹差前往諭禁各烟户羣起爲難縣差逃回禀明杜令立刻移請防營劉管帶玉山親往查禁勒令將種煙田畝犁割凈盡並帶種户到縣懲辦該管帶慮鄉農拒抗刻日督隊下鄉馬姓等惶急萬分極力運動該營彭哨官代爲緩頰並致送餽贐洋四百元劉管帶慨允包含囑其具結聲明並未種烟如明春查有煙苗任憑罰辦等語以故駐鄉數日頗爲各烟户歡迎遂即率隊回城以鄉民具結交由杜令作爲銷差杜令大怒謂此處烟田本縣訪查明確無論拔除與否必將該烟户拿到否則據情通禀各憲請示辦理 
[嚴定各屬捐欵功過安慶]  
　　皖省陸軍小學堂經費向由籌議公所撥濟按期給領現因各州縣各項捐欵多因循不繳兼之蕪湖米釐收數短絀以致該所無欵可撥大有難乎爲繼之勢現經該所嚴定各州縣捐欵功過通飭按季如數完解倘再遺誤重則參處輕則記過示懲並移蕪湖米捐局認眞稽征以濟要需刻己上詳撫憲核示矣 
交涉 
[哈埠日領抗之交涉吉林]  
　　日本僑民在哈爾濱埠營業者向以娼寮爲最多傅家甸各日寮一切規則均仿效華妓近年復私設煙燈以供游客警兵無敢過問地方官屢次與日領交涉終未畫諾現巡警局長以日妓旣受中國保護便應納捐否則但有與日領磋商使遷入租界之法當己禀請關道照會日領未知能達其目的否 
[札飭保護游歷女士湖北]  
　　鄂督奉外部咨稱准駐京英領事咨開敝國倫敦女學監督喴連爾秀女士率同女生四人擬往貴國江皖湘鄂四省游歷希照章發給護照等因己由本部塡給護照特電咨貴護院如該女士到境時希即妥爲保護以重邦交刻己札飭江漢關查照矣 
軍界 
[鐵山包恊領請撥防兵黑龍江]  
　　鐵山包協領呈請公署略謂該處東邊山林叢密久爲盜賊淵藪前設旗兵一營巡防地面頗覺安靜今春因改編營制旗兵均己裁撤前由巡防左軍派来一哨二十人駐紥奈地廣兵單時出搶案若不設法彈壓將来匪禍蔓延不堪設想請撥欵另招兵隊或由何處再撥一營前往紥駐以保居民而護地面 
[二鎭招補退伍新兵直隸]  
　　駐紥保定陸軍第二鎭步馬砲工輜重各營目兵此次應退伍者約二千三百餘名所有缺額數目另募新兵補充刻經督憲飭知保定續備軍招募新兵須年在十八歳以上二十五歳以下相貌端正身體强壯者方爲合格有願充當者即往南門内迤西招兵處報名以便考驗 
學務 
[提學使苦勸各生考職黑龍江]  
　　黑龍江考試優拔投考者頗形濟濟至優拔塲完後復由提學司懸牌定於九月間考職且牌中書明十中取一奈期己到而報名投考者尚屬寥寥遂展期至十月初以待各生員等之報名而報名者仍復寥寥延至現在己逾十月中旬而報名投考者尚無十人不符十中取一之數提學使張建勛對於此事頗形焦灼現擬派員赴各處勸考云 
[江省學生散歸之眞相黑龍江]  
　　黑龍江省中學近因各處訛傳警告該堂學生紛紛請假回籍究其原因云回籍辦理圑防以衞鄉里及散歸後家居無事偶與人陳說皆目爲怪事緣其中具𤍽誠者固屬有人而無志嚮學日思曠課欲退學者究亦不乏遂藉此故請假回鄉云 
[吉省學生減少之原因吉林]  
　　省垣各學堂習慣春夏之間生徒則日增秋冬之際生徒則日減頃聞學界中人云本年冬間與客歳無異其減少之數尤以各初等小學爲甚據最近調查其減數各校或數十人或二三十人不等年年如此亦教育前途之大障碍也 
[縣令捐廉添設小學安徽]  
　　五河縣梁令到任後巡視各鄉鎭集調查學務頗爲注意惟因該縣地瘠民貧多限於財力小學未能推廣殊不足普及教育旋經該令會同當地紳董一再集議由該令捐廉一百串文購置書籍器具於城内添設菁莪小學堂一所其教授科學均遵部章延聘教員如法教授以宏造就刻己抄錄訂定規章詳禀撫憲核示立案實業 
[派員調查全省樟腦出產杭州]  
　　浙省樟腦產於金衢嚴温處各 
 
 

Page 12

 
 
府近因洋莊旺收歳爲出產大宗而就地奸商動輒糾合洋商暗合洋股種種弊竇防不勝防勸業道董觀察决擬設法提倡組織全省合一機關以挽權利特札委縣丞陳應鈞邱毓驄二君即日分赴金衢嚴温處五府調查樟樹出產製腦運銷各節大致以樟腦一項發明於台灣推行於閩省嗣以民間私售洋莊遂致大利外溢深爲可惜查本省温處及金衢嚴各府所產樟樹亦極繁盛若以炊製成腦其利必溥本道有提倡實業之責自未便聽其棄利於地惟該處鄉民有無任意砍伐及與外人私相受授情弊應先切實調查兹查有該員堪以派委會同地方官前往查勘並酌給川資洋六十元除分行外合亟札委札到該員即便遵照馳往金衢嚴温處一帶切實查明禀復 
[巴塘發見鹽井詳誌四川]  
　　巴塘一帶素稱產鹽瀾滄江東西兩岸皆有并地歷年爲巴市衣河西臘翁寺番僧屢出滋擾風鶴頻驚商路阻塞瀾滄江東岸有井三十餘口其西岸有井二十餘口東岸井深鹽質頗厚西岸井淺含有硝質色味較遜晒户就井設箱汲水攤晒全賴風日之力凝結成鹽惟每歳夏間瀾滄江水勢盛漲井口悉被淹灌須待秋冬水涸晒户乃能復業屢經就井圈牆築堤終以江濤狂湧工力難施而止其鹽色紅而味澀本擬改用煎熬之法曾經試驗一經提鍊色味俱佳惟關外向無煤礦全用山柴成本幾增二十餘倍現計每歳產鹽約一萬馱之譜每馱以一百二十斤爲準完納稅課藏圓一圓半並於附近設卡盤驗暫用巡防營勇締造伊始產鹽無多一切疏節闊目以廣招徠俾閭閻得免淡食之虞而邊務經費藉以稍資挹注 
[勸業道呈報商情之結果杭州]  
　　浙省風氣開通最早進步亦速惟僅注重學務其農工商各界僅俱形式勸業道董觀察視事後極力提倡凡偏僻城鎭迭次文檄勸令組織商務分會而觀望者仍如昨聞杭州總商會所轄者計杭嘉湖金衢嚴處七屬而己報成立分會分所者僅至三十七處現經農工商部一再嚴催董觀察不得己先將大略情形據實呈報兹奉大部批迥經增中丞加批札知略稱前據該道遵飭查明浙省己有省及寗波商務總會兩處拱宸橋雖屬通商口岸惟商務不甚繁盛自毋庸再設立總會此外未設商會地方仰仍勸導以次設章可也此批現己由道通飭各府遵辦矣 
雜記 
[妓院會館勢力之雄厚漢口]  
　　漢口妓院林立各龜奴設立會館曰清香堂其龜董總持曰何銀山凡六十三家堂班有事皆龜董出而任之日前龜帮創辦小蓬萊書館（即上海書塲漢口向無之）運動警察一局詳請總局批准開辦行賄一千金嗣經商務總會函請禁止夏口廳奉江漢關道諭傳訊該龜董令即遵限到案休歇何銀山僅一到案出差費六百串亦足徵龜力之雄矣小蓬萊開後復有羣芳書館天香樓書館等相繼開辦一在租界一掛洋旗官塲不敢過問商會無從請禁云 
[華實公司賭塲之害民吉林]  
　　頭道溝華實公司之賭塲聚賭者綜計四百餘人賭首十分之一棍奴十分之二無賴游民十分之二農商之賭錢者十分之四會局跑封者十分之一終日雲集賭塲之内日得進欵一千餘吊於十六日晚十鐘在賭塲之西戲棚内縊死一人年約二十餘歳次日報知檢察廳檢驗其賭塲南面近有無賴遊民八九名每日擺設黑紅寳專愚弄来城賣糧之鄉民日昨有鄉民行至該處觀覽身帶官帖五十吊被彼等瞥見盡行搶去有地方之責者不知何以置之不問也 
[東山崩裂紀聞湖北]  
　　長樂縣屬東山（亦名土山）高數十丈林木繁茂日前忽然崩裂石殞如雨附近居民房屋壓倒數十家幸未傷人 
[倫常慘變記聞杭州]  
　　紹屬山隂縣邁婦張曹氏日前遣抱具呈撫院以次子張增祿不務正業游蕩妄爲迭經家族管教不悛並敢向弟兄輩敲詐尋仇不得己將其雙目擦瞎爲大義滅親之舉等語本日奉增帥嚴詞批斥謂該氏次子種種不法並向胞弟張增嵩作借尋仇如果屬實儘可送官究治乃該氏計不出此率用石灰將其兩眼擦瞎亦屬不合增嵩等更難保無帮同下手及搬擄物件情事案經由縣傳訊仰按察司速飭山陰縣作速集訊究報不得以管押了事 
清談 
[倔强哉毛慶蕃之末路]  
　　咸豐。時無錫鄒中丞鳴鶴巡撫廣西以嚴守桂林。罪開賽欽差擀陷落職歸爲東林山長鬱鬱不自得一時好事者至以楹帖相揶揄詞曰撫院不爲爲監院桂林失守守東林鄒見之恙甚。發憤請纓思欲有以一雪此語值親家翁陸建瀛總制兩江被命爲沿江一帶欽差大臣遂奏。留江寗總辦後路圑練城陷殉節時論悲之 
　　頃者甘肅藩司毛。慶蕃以阻撓憲政爲監理官劉次源所舉發度部揭參奉旨革職江西人士以毛系贛籍人雖。頑固才尚不無可取擬公推。爲江西存古學堂監督以展其才 
然則毛慶蕃今日殆可謂末路矣。前者奉簡蘇學心頗鞅鞅夤緑升甘藩識者己早知非逺大。之器有學政不司司財政之目到任後誤公溺職今也果隴中失居居贛中矣章江人士仍以學務相饋餉誠哉其所謂。還我本相得大自在者歟設彼邦而尚有好事者出聯語以相贈竊。不知於此當作何語 
意者毛。氏至今日必且閉門思過晏然以罪臣自居無復有發憤請纓。之大志矣而乃長電辨誣志不得。逞尚覥然語所親云我雖革職幸無永不叙用字樣開復自在指顧問待到爾。時無論劉次源如何勢位吾必有以對待此獠然則其亦聞鄒氏之故事乎。特表而出。而以爲毛慶蕃告 
宦海紀聞 
[某提學之去思碑]  
　　某提學在任。時不理學務濫用私人學堂局所。到處皆是本年考試優拔職輿論沸騰聊對甚多兹錄其一聯云頭塲忽提堂二塲忽提堂六千卷不批不閱鏹非白。眼誰青縱多士半世芸窗數奇怎奈銀錢少考拔一串七考優一串七二萬緡予取予求學使肥秀才瘦。怪鄙夫三年瓜代滿載猶嫌篋笥空 
[某觀察之如夫人]  
　　某觀察近日寄居京師以辦捐積有多。金會購京城著名某妓爲如夫人。現在偕来京師稱爲夫人每日使之花衣補褂晉謁各權貴聞。該妓前在京城。即與某權貴等有密切關係然則此行必可求吾所大欲矣 
　　記者。曰難乎其爲如夫人矣雖然抑猶未也。某觀察何不竟擇一某權貴將如夫人贈送之以遂其欲。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
官電 
[魯撫致憲政館電]  
　　憲政編查館鑒據山東人民建議會發起人丁世嶧等禀稱諮議局爲建議機關惟人民意志所在至爲複雜僅限此百三議員之耳目不能詳悉民隱特號召各界同志擬在省城設一建議會以次擴充凡人民皆可入會建言藉以補而諮議局議員所不及懇請立案等情查人民陳請建議事件照章諮議局原有收受之權惟丁世嶧係常駐議員今欲特别發起設一建議機關應否允准敬祈核奪電覆飭遵再據稱浙江己有人民建議協會未知貴館允准否寳琦蒸 
[憲政館覆電]  
　　濟南撫台鑒蒸尤電悉丁世嶧等發起建議會應由貴撫查照結社集會律酌核辦理至原禀旣稱諮議局爲建議機關則該會之設應以研究政治爲限不得用建議名義致與諮議局牽混是爲至要浙人建議協會並未據電咨到館餘咨詳憲政編查館筱 
[川督致憲政館電]  
　　憲政編查館鈞鑒資政院選舉納稅多額議員其所納正稅及公益捐查照地方自治章程規定選民權指解部庫司庫之各項租稅爲正稅四川除地丁津捐外加鹽茶課羡油酒糖捐百貨釐稅等是否皆屬正稅至公益捐上有地方二字可否看作地方稅抑凡無稅之性質之一切捐欵並包在内統祈詳示遵照巽眞 
[憲政館覆電]  
　　成都制台鑒眞電悉鹽茶課羡油酒糖捐百貨釐稅應均作爲正稅其地方公益捐包括一切無稅之性質之各項捐欵而言希卽查照辦理憲政編查館篠 
[黔撫致憲政館電]  
　　憲政編查館吏部鈞鑒上年遵章考試外官不列等各員自應咨送回籍昨准大咨酌採河南辦法令文理未通各員暫緩咨回由學堂特開一班專令補習國文一年期滿再行考試等因准此該不列等各員現尚留滯在省並公懇援照新章辦理可否收入學堂另開一班以廣造就伏候電示鴻書眞 
[憲政館覆電]  
　　貴陽撫台鍳眞電悉應照本館前咨河南辦法准予通融爲不列等各員特開一班補習國文以示曲全如一年後文埋再不通順即行照章咨令回籍不得遷就此覆憲政編查館篠 
[憲政館致各省督撫電]  
　　奉天天津南京廣州武昌福州蘭州雲南成都各制台奉天吉林齊齊哈爾太原安慶南昌貴陽蘇州杭州長沙開封桂林西安迪化濟南各撫以鑒本館頒發民政財政統計表式内列府廳州縣有縱横均應合計者須每項每府計一總數全省再計一總數兹查来表缺漏甚多除姑免駁換外未到各表概應明晰塡注希飭遵辦憲政編查館篠 
[護鄂督致民政部電]  
　　民政部鈞鑒城鎭鄉地方自治調查分區事宜己飭自治籌辦處遵章妥辦漸就端緒惟荆州駐防人口數目曁將来選舉投票事宜是否附入就近之江陵縣城抑另劃分一區未泰大部定章核示究應如何辦法謹請電示遵行護督藩司楊文鼎叩魚 
[民政部覆電]  
　　武昌制台鑒魚電悉荆防自治選舉應查照自治章程第十五條辦理不必另訂辦法倘人口過多亦可查照自治章程第十一條規定酌量分區統希就近酌奪民政部 
[署粤督致民政部電]  
　　民政部鈞鑒據地方自治籌辦處禀開城鎭區域過廣地方得分劃若干區刻應設之區董是否即在城鎭選舉董事時同時選出抑在選舉董事後另選特許之代理人投票時應將代理憑證呈驗其憑證是否由作爲選民之人書立字據爲憑抑别有給予憑證辦法城鎭議事會議員以二十名爲額而粤省各廳州縣所治城廂地方居民有僅一二萬者其議員名數是否仍照定額抑以鄉議事會按照人口之數爲比例遞爲減少不論本籍京旗駐防或流寓均爲城鎭鄉居民而廣州駐防住居省城内西偏一帶行政尚多區别辦理選舉時是否悉照定章抑援前五條分區方法暫行辦理等情請爲電詢鈞部特此奉達即乞示覆以便飭遵樹勛眞 
[民政部覆電]  
　　廣州制台鑒眞電悉查城鎭分區細則照章程第十一條應以規約定之所有選舉區董等事應俟此次規約議决後按照規約所定辦理其特許代理人投票時應行呈驗之代理憑證即由作爲選民之本人給予但須本人署名畫押即爲合式城議事會議員名數不論該城居民多寡照章應均以二十名爲定額各城駐防照章程第十五條一律作爲本城居民所有選舉事宜悉照定章辦理希即轉飭遵照民政部專件 
[順直諮議局力爭常駐議員權限函]  
　　順直諮議局以常駐議員權限歷經編查館屢次電咨剥奪殆盡昨特致函上海聯合會請其協謀力爭兹將其原函照錄如下定州王振堯謹頓首聯合會諸君子大人閣下頃閱滬上各報知聊合會不日將行開議得我各省賢議員實畫其間自可望迅底於成但此次所難者惟在進行之方法要必謀定後動方可免欲速反遲之弊東西洋國會一事皆非容易得来今吾國欲免去此弊其下手之初尤非較各國更加愼重不可也兹有啟者諮議局章程旣無常駐議員可辦之事而開會後督撫駁議之案又必不能無是以敝省開會之始曾慮及此欲以此權委之常駐議員各省籌畫想亦大略相同惟近查憲政編查館覆吉豫兩省電謂常駐議員照章無議决督撫交議之權所有應行覆議事件如諮議局業經閉會應由督撫聲明緣由交常駐議員存案俟下届開會再行交議云云是此權業經剥奪而雲南爲鐵路一案當道者卽據此以爲難其弊端己可概見若各省羣照此辦理則凡議案之不便於督撫者何者不可以覆駁稍一稽壓己届閉會之期此案遂行無效卽謂下届可以理議而時勢變遷前日之方法或己不適用於今日即今其可以再用而比一年内民間所受之苦痛將何以處之種種困難實有儳焉不可終日之勢竊謂各國地方議會皆無設常駐議員之理其有應議事件而己經閉會者則由議會委任叅事會代爲辦理此爲各國之通例今諮議局旣設常駐議員督撫會議廳又可與議則非純爲議會而兼參事會之性質也明甚此就閉會 
 
 

Page 19

 
 
　　後言若謂無覆議之權則又何必設常駐議員若旣設常駐議員而又不令其覆議則歳糜數萬金覊留數十人將何所爲而爲此推原定章程者之意豈不曰職任權限自九至十二爲常駐議員應辦之事乎夫此九至十二各欵一爲申覆資政院諮詢事件一爲申覆督撫諮詢事件一爲公斷和解本省自治會爭議事件一爲收受本省自治會或人民陳請建議事件推尋其故大半皆由局外所發生而非局中之自動假令一年之中資政院及督撫無諮詢本省自治會無爭議地方人民無陳請建議而此常駐議員者復何所憑以盡其職耶將遂優遊以送日乎抑别於權限外自行之事乎而諮議局章程固明定之曰常駐議員均常川到局辦事編查館電咨固嚴限之曰常駐議員不准兼差並義務差亦不準兼然則是聚一省之聰明才智發奮有爲之士被之以美名奉之以厚糈而閉之於空廢無用之地使有諮議局時反不如無諮議局時之𤍽心公益者尚可以效力於桑梓此其於憲政前途爲得爲失可瞭然見矣振堯左右躊躇不能嘿爾想諸君子焦灼時艱己饑己溺之懷當更甚於下走伏祈趁此聯合會開議之時當各省議員聚集之地公同籌議謀所以對待之方法倘編查館由是而追改其命令則此舉之造福於全國者當億萬萬無量數矣無任頓首蒲伏以俟伏維亮察不宣 
本埠新聞 
[記中國青年會開禁烟紀大會]  
　　中國青年會於上月二十八日開禁烟紀念大會午後四時江督代表蔡伯浩觀察蘇撫代表關絅之太守上海縣田春亭大令及各紳商先後蒞曾来賓約七八百人開會情形錄下（一）唱禁煙紀念歌（二）李平書君宣告官長訓詞（三）牧師禱告（四）樂歌（五）李平書君演說鴉片如何進口如何蔓延全國其害不獨廢時失業且有壤人格并謂現在烟館雖己禁盡而烟膏未除嗜者猶衆須以禁喫爲歸宿願各人矢志自持力勸親友勿再染此鴆毒如是則煙不禁而自絶尚有無形之害等於鴉片者莫如紙煙特恐鴉片日衰而紙煙日盛一害未消一害又興願諸君戒之勉之（六）西樂（七）沈縵雲君演說鴉片之害人盡皆知今能禁除有效良由各志士各教士到處演說大聲疾呼始有此現象當南市禁煙之時總工程局總董李君平書邀集　紳董實力奉行始得將各煙館一律禁閉猶恐無知愚民乘機暴動由南市商圑嚴加防範始得安堵如常而租界禁煙全恃工部局諸董事毅力贊助我等所宜感謝者也然欲杜絶根株我國民自當各盡天職語畢合座爲之拍掌（八）音樂（九）李提摩太博士演說大旨謂除煙須先除依賴心不能專恃政府官長云云（十）奏樂散會 
[部派幣制顧問員]  
　　度支部札上海商會總理周金箴觀察文云幣制調查局案呈本部遵旨設立幣制調查局業經釐定章程派員辦理惟幣制關繫重要必須博採羣言万能折衷至當自應遴選通曉幣制人員作爲本部幣制顧問員博訪周諮以收集思廣益之效兹查有上海商務總會總理周晉鏕堪以派充本部幣制顧問員相應札行該員遵照即將幣制利獘得失悉心研隨時呈報以憑採擇 
[又有違犯烟禁者]  
　　法界禁閉烟館後凡有違章開燈者罰辦甚嚴詎前日又有開客棧及烟間之趙小谷吳德燕朱進行又開車庽之張連生施阿三等各家竟敢售賣燈吸被捕頭親自查獲昨解公廨請究判朱趙吳三人各罰洋五十元施張二人各罰十元嗣因施張無力遵罰改押捕房十天以示懲儆 
[盜匪畏罪自盡]  
　　靜安寺捕房包探查獲行刦青浦縣境蔣寳忠等四家之盜匪曹雲卿陳錫林等男女大小共十三人解廨訊明判解青浦縣歸案訊辦在案兹陳錫林己在捕房畏罪自盡經捕頭查悉除照章報縣請騐外昨晨特將男女大小盜犯十二人一併解廨禀奉中西官諭令五十八號西捕將該盜等點交沈哨弁派勇帶回沿途除由捕房派捕照料外並由寳讞員派令警役護送至滬嘉鐵路車站押登火車前往松江以便轉解青浦縣歸案訊究 
[學商公餘社開會紀略]  
　　南市學商公餘社於二十八日午後二時假座大南門外高昌廟開三週紀念大會並選舉職員是日来賓頗衆舉定職員如下（正社長）顧翕周（副社長）范應生（評議員）黄襄君葛伯超顧霖周陸伯觴桑丹笙（書記員）袁頌豐（會計員）鄧源和（庶務員）汪春涵沈耀祥汪春波單菊蓀 
[泉漳公學開游藝會]  
　　泉漳公學於上月二十八日開遊藝會順序事下一軍樂二校歌三國文四地理五會歌六英文七習序八體操九筆算十化學十一軍樂十二國文十三圖畫十四樂羣歌十五珠算十六歷史十七餘興（演伊籐被刺故事）是日来賓三百餘人莫不盡歡而散 
[覆訊虧欠女工辛資案]  
　　徐鯉庭控夏叔琴與張鴻秀欠銀偕逃一案昨由捕房解廨復訊徐供前將元豐絲廠生財租於張鴻秀開設詎張虧空與夥夏叔琴逃匿今夏己獲案請爲究追查伊等共欠各女工辛資洋一千餘元張有白絲十五担值價洋二千餘元棧單押於聚和永請飭夏將棧單交案以便將絲變價給發工資夏供商人在廠示久一切均不知情求鑒判夏仍還押候補提人証再訊旋有女工數十人投案求追工資寳讞員諭各散去靜候核示 
[謝贈]  
　　昨承韋廉士醫生惠贈庚戌年五彩月份牌六幀康强指南六册書此誌謝 
城内 
[有何見教]  
　　新任湖廑總督瑞制軍昨在滬北小沙渡公館傳本縣田大令前往問話 
[盜匪入獄]  
　　盜匪唐德裕范小窩子前因搶刦豆餅船被獲解縣收押在案昨日復訊判將唐范二犯一併釘鐐改收外監候示 
[同族爭鬥]  
　　浦東高橋人吳坤坤與子掌全前日與同族秉生西庚爭奪坟地紏衆兇毆致將秉生父子毆傷昨日抬至縣署經田大令驗得吳秉生腿臂受傷兩處西庚傷在頭面諭令抬回自行醫治一面飭差下鄉立提行兇之人到縣訊究 
[誘拐鄰女]  
　　鄉人沈阿美之女秀林自幼憑媒許於潘姓家爲養媳上月秀林回家省視其鄰居楊姓老嫗設計將秀林誘騙至梅溪路荳腐店主林毛毛家唆令秀林認楊嫗爲叔母由林毛毛爲媒配於顧桃桃之弟阿 
 
 

Page 20

 
 
義爲室計得身價洋五十元現沈阿美因女被楊領去己將匝月潘婿亦来迎接及詢問楊嫗言語支吾阿美遂四處訪查得悉其事前日在顧阿義家將秀林尋獲連同顧桃桃顧阿義二人一併扭至東區轉解一路巡局審訊秀林供年二十二歳自幼田父配於潘姓家爲養媳丈夫年祇十人歳尚未完姻前月回家望父被隣居楊婆婆騙至荳腐店内住宿由店主毛毛爲媒嫁於顧阿義爲妻是實顧桃桃供向與林毛毛知交前月林向小的云有楊老大之侄女人材甚好茶禮極廉小的信以爲眞遂託伊爲媒娶爲弟媳言明茶禮洋五十元即日完娶共用去酒席媒金等費約共洋一百餘元今不滿一月即被沈阿美將秀林扭局實係串騙請爲究辦判一併移送縣署訊斷 
[飭查實情]  
　　王黄氏控告地販姜渭濱將夫弟茂生威嚇致斃一案刻奉滬道批云究係如何情形仰上海縣移查明確具復一面轉催塘工局將此案紏葛赶速理明報查毋遲 
[局批三則]  
　　一路巡局批貢生鄭錫爵禀云查此案前自該生呈控後即將被告提案而該原告反屢傳不到再四催訊忽稱跌傷忽稱請假到湖北查取契據在該生初次控案惟恐被告不到及被告提到原告復有請假之說實難索解且該生旣欲興訟何不將契據查明然後控案直至臨訊時始不逺十里而查取契據實所未解兹遷延數月之久又復呈請飭提設將被告提到而原告仍不到案將若之何案關爭奪坟地勢非按照兩造契載基地丈量分斷不可本局無丈量弓手仰即赴縣呈請勘丈訊明核辦又批職員陸棟釗禀云顧永銓以房屋抵押奚姓三年之久無人過問今顧己回贖該職忽稱此項房屋係該職祖產並稱顧永銓又爲該職先世舊僕之後應即自向理論索還可也 
又批商民周尚黼禀云據禀被騙各節仰候提案訊明核辦可也 
南市 
[請給恤欵]  
　　西門外京江公所後面洽記磚灰行於上月二十二日夜半失愼殃及鄰居二十餘家曾經西區偵探查得該行保有火險銀二千兩行主逃避遂將司帳某甲拘留候查在案兹被灾衆鄰約同赴區請給恤欵當由區長報知總工程局俟將行主查獲解案訊明後再行核斷 
[是誰僞造]  
　　泰生永紙店控徽州人劉益青將僞造莊票兌換現銀一案昨由工程局陳副裁判提訊劉供友人王子餘近將基地抵於某洋商得銀五百兩小的分得中費銀三十五兩又向王借銀五十兩由張梅卿出此期票不知是僞求宥判交保出外着將王張二人尋交来案候訊 
[疑圑莫釋]  
　　崇明婦人王張氏前日由浦東乘舟来滬旣抵碼頭被人奪去衣包内有銀洋五十元金戒兩枚該氏疑係船夥龔阿三串通扭交巡士解至工程局訊究龔供在嚴家橋中途有一某甲上船與氏絮語或即被其取去判龔押候傳同船主趙阿東船夥孟正三到案再訊 
[結果不良]  
　　孀婦管吳氏同女金寳將前在川沙開設烟館之祝會侯扭至工程局控告氏供去故五年被祝强佔又圖將女賣娼求究祝供管吳氏再醮小的有媒人婚書可証該女己許給小的爲養媳過門五年今該氏忽又私　判氏及女留局著祝於三天内檢呈婚據察核 
閘北 
[追繳賠欵]  
　　馬隊巡士金長貴前站門崗時因疏於查察以致該隊巡弁失竊衣箱由警法科判令賠洋四十元交保理處在案兹逾限己久昨由孫裁判飭傳保人張登榮到案判限七天將金交案究追 
[措贖田單]  
　　徐錦山前至巡警總局控稱光緒二十二年份以田單一紙託趙玉坤經手抵於陳姓計洋六十元刻向取贖陳避匿不面請爲究追昨經孫裁判提趙質訊判交原告帶出赶緊理處 
[吸烟獲咎]  
　　吳阿狗向根元昨至何永安家吸烟被巡士查獲解至四路一區經黄正巡官訊明判何戒責一百下各具改過結交保開釋 
英租界 
[紙店失愼]  
　　河南路大豐烟紙店於前夜十一點鐘後起火殃及天来生紙店共燬房屋五間左鄰致中和烟紙店亦受水漬事後捕房以各家均保火險即於昨日飭探李阿三前往查訪 
[情之所鍾]  
　　濟良所昨解粤妓彭友根到廨復訊據包探禀稱兩堂奉諭令該妓之狎客梁葉池繳呈身價洋一百六十元將妓領回兹查梁己有大婦爲特禀明請示李襄讞商之英廓繙譯官諭將彭妓帶回濟良所另行擇配而該妓堅稱自愿隨梁爲妾叩求恩典判彭妓暫留本廨候傳梁父梁妻到案於禮拜三訊核 
[以僞亂眞]  
　　祝蘭舫等控掮客朱維昌魏耀江混賣冐牌麵粉等情昨日由廨提案判朱魏一併交保候禮拜五訊核 
[將次定斷]  
　　廣東路同春戲園主董長清因欠繳工部局捐欵被控昨由公廨傳訊諭董於禮拜三来案候示 
美租界 
[馬事肇禍]  
　　昨有粤婦陳李氏乘東洋車行經海寗路被某號馬車撞翻跌傷手腕旋由巡捕車入捕房送院醫淪一面由捕頭飭探查明肇事馬車再行核辦 
[撞損車輛]  
　　陳阿二昨拖東洋車在途被某西人馬車撞損當由該西人給以名片一紙命報捕房候核 
[號衣何来]  
　　昨有唐琴山身穿工部局號衣在公司碼頭帮同車夫裝運西人行李送至禮查旅館嗣向車夫吳三分拆車資互相爭執被撬查見一併帶入捕房捕頭以工部局向無此項雇工恐係假冒暫行拘留候查 
[共意何居]  
　　天潼路成衣店主吳阿良昨至捕房訴稱店夥三林業己歇退詎前晚復將行李等件車来不知何意捕頭命將該夥物件留存捕房再行核奪 
 [ｌ>法租界[是否圖詐]  
　　李春梅昨至公廨禀稱上月間有皮箱一只寄於新街興隆棧内前日因欲取衣向之取箱據茶房答稱棧主黄洪耀現將故父棺柩盤回原籍須待伊回棧方可領取詎黄回棧後忽稱箱己交還希圖霸吞是以投報捕房傳案請究黄供李之衣箱於十八日親自搬去且當時寄箱並不言明内有鈔票洋元伊在捕房稱有洋一百元今在堂上稱有鈔票一百五十元寳是圖詐判黄交保候查明再核 
[移解拐匪]  
　　袁應堂前偕邱朱氏控許阿虎拐賣小孩查提未獲後由方子卿知情報捕送廨許推諉不認收押候查在案昨經公廨中西官會商以原告旣住英界理宜送往公共公堂訊辦故於昨晨將許方二人一併移送英廨辦理諭令原告自行投案候質 
[搶匪宜懲]  
　　著名匪徒朱榮生前搶某氏婦金壓髮逃往蘇州久緝無獲近被元和縣派差拘禁捕房得報立即派探持文至蘇將朱提回於昨日解廨訊究朱供金飾己被同黨土良桂兌去小的抵分用洋八元聶司馬商之顧副頭事判朱枷示一月押捕房六月期滿再核 
通俗談（我） 
　　自前晚十點五十分鐘後街談巷議莫非地震一事有謂主兵災者有謂主荒歉者其年老者則歷舉一生數十年所聞之地震所見之災象以實之而少年傾耳聽之不言倦 
嗚呼年老者我無責焉少年人亦迷信若是耶我因有以覘我社會之程度 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[貝勒毓朗等奏續擬貴胄法政學堂章程併預算常年經費摺]  
奏爲續擬貴胄法政學堂章程恭摺仰祈聖鑒事竊維設立學堂宜詳規制事屬創始條理萬端一切教授之法管理之方亟應考訂研求方可漸臻完善現在增加學課廣選師資業於九月二十九日具奏并聲明增加學課展長年限所有職竊經費及分别修業畢業辦法亦應酌擬章程續行具奏仰蒙兪允在案查此項章程應以憲政編查館原奏爲本叅酌目前情形變通辦理此次奏定課程正科及聽講班均經展長年限並添設預備一科辦法旣己擴充規模自難沿襲當即公同商酌將資格限制學額科目及入學程度畢業奬勵等項詳加訂正纂成章程七章共四十六條繕列清單恭呈御覽其宗室王以下及其子弟入學原無限制此時定額爲難嗣後人數若更增多自須酌加推廣惟應行入學之人學堂原無册籍可考無從稽查應由宗人府查明照章辦理又豫備科爲親貴就學者培其根本將来考封等項應用滿文若俟豫備科畢業後自習應考不無延誤查普通學中如圖畫之類尚可省併應即改添滿文一門以求完備至經費一項豫算常年各欵分爲額支活支兩宗計額支項下每年銀六萬八千六百五十二兩活支項下每年銀一萬九千三百六十四兩預備費每年約需銀四千兩以上均係核實撙節爲必不可少之數謹一併繕單請旨飭下度支部如數撥給實於學事有裨所有酌擬釐定學堂章程並預算常年經費各緣由理合恭摺具陳伏乞皇上聖鑒謹奏宣統元年十一月初九日奉旨己錄 
謹將續擬貴胄法政學堂章程繕具清單恭呈御鑒 
第一章　總綱　第一條本學堂以造就貴胄法政通才爲宗旨分設正科簡易科豫備科及聽講班正科五年畢業簡易科及豫備科各二年畢業聽講班三年畢業　第二條正科習普通二年法政三年簡易科習普通半年法政一年半預備科習淺近普通二年聽講班習普通一年法政二年　第三條學員資格分三項如左　一宗室王以下奉恩將軍以上及其子弟蒙古汗王以下至四等台吉塔布囊　二滿漢世爵及其子弟　三閑散宗室覺羅與滿漢蒙古二品以上大員之子弟及世職均須在中學堂畢業者第四條凡貝有第三條第一項資格者宗室王以下奉恩將軍参上及其子弟年在十五歳以上三十歳以下應由宗人府查明除現有差缺或己入其他官立各學堂外必應一律造册咨送入學蒙古汗王以下至四等台吉塔布囊年在十八歳以上三十歳以下漢文通順願入學者應由理藩部造册咨送入學均無庸考試第五條凡具有第三條第一項資格年在十八歳以上三十歳以下願入學者應分别報由陸軍部各旗造册咨送聽候定期考試入學第六條凡具有第三條第三項資格年在十八歳以上三十歳以下願入學者應各具圖片或印結塡明三代官階及本身必歷自行報名聽候定期考試入學惟開辦之初如此項畢業者尚少亦可擇文理清通品行端正者量予錄取第七條凡年逾三十歳業經從仕之貴胄及滿漢蒙古四品以上職官有欲補習法政者經各該衙門咨送来堂均得入聽講班一律聽講　第八條學額暫設三百名分正科爲兩班簡易科爲一班預備科爲一班聽講班爲一班每班六十名如嗣後入學人數加多應隨時酌量增設 
第二章　課程　第九條正科所授普通各學科及每星期授業時刻列表如左　第一學年　學科（每星期鐘點）　倫理一　國文六　經學六　外國文五　歷史四　地理三　算學三　理化二　體操二　合計三十二　第二學年　（學科每星期鐘點）　倫理一　國文六　經學六　外國文五　歷史四　地理三　算學二　理化一　論理學二體操二　合計三十二　第十條正科所授法政各學科及每星期授業時刻列表如左　第一學年　學科（每星期鐘點）　倫理一　國朝掌故二　本國刑律二　法學通論四　憲法三　政治學二　政治史二　行政法三　刑法二　民法三　理財學三　財政學三　體操二　合計三十二　第二學年　學科（每星期鐘點）　倫理一　國朝掌故二　本國刑律二　憲法三　行政法三　刑法三　民法四　商法三國際公法三　國際私法二　理財學二　財政學二　體操二　合計三十二　第三學年　學科（每星期鐘點）　倫理一　中國法制史二　外國法制史二　刑法二　民法三　商法三　國際公法三　國際私法二　外交史三　刑事訴訟法二　民事訴訟法二　統計學三　監獄學二　體操二　合計三十二　第十一條簡易科所授普通各學科及每星期授業時刻列表如左　學科（每星期鐘點）　倫理三　國文六　經學六　歷史四　地理四　算學四　理化三　體操二　合計三十二　第十二條簡易科所授法政各學科分三學期計算每星期授業時刻列表如左　第一學期　學科（每星期鐘點）　倫理二　國文二　國朝掌故四　本國刑律四　憲法三　法制大意四　論理學二　政治學三　行政法三　理財學三　體操二　合計三十二　第二學期　學科（每星期鐘點）　國文二　國朝掌故四　憲法三　國際公法二　國際私法二　民法三　刑法三　商法二　財政學三　政治史三　外六史三　體操二　合計三十二　第三學期　學科（每星期鐘點）　國文二　國朝掌故四　國際公法三　國際私法二　民法五　刑法三　商法二　財政學二　民事訴訟法二　刑事訴訟法二　統計學三　體操二　合計三十二　第十三條豫備科所授普通各學科及每星期授業時刻列表如左　學科（每星期鐘點）　修身二　滿文二　國文十四　歷史四　地理三　算學三　博物二　體操二　合計三十二　第十四條聽講班所授普通各學科分兩學期計算每星期授業時刻列表如左　第一學期　學科（每星期鐘點） 
倫理一　國文十　歷史四　地理三　算學三　理化三　合計二十四　第二學期　學科（每星期鐘點）　倫理一　國文十　歷史四地理三　算學二　理化二　論理學二　合計二十四　第十五條聽講班所授法政各學科及每星期授業時刻列表如左　第一學年　學科（每星期鐘點）　中國法制史二　法學通論三　憲法三　行政法二　刑法二　民法四　商法二　國際公法二　國際私法二　政治 
 
 

Page 27

 
 
學二　合計二十四　第二學年　學科（每星期鐘點）　行政法二　刑法三　民法三　商法二　國際公法二　外交史二　理財學三財政學三　民事訴訟法二　刑事訴訟法二　合計二十四（未完） 
小說 
[短篇小說訛中訛（皥）（六）]  
　　其要甫聞女言方追憶其夫無妻之語。殆亦由癲狂使然且僕旣取金。去而彼又親歸索金非病狂當不至是。於是取金付獄卒訖不問情由。　命婢僕輩將其夫緊緊捆住送至靜室中延醫診視其僕洛密亞以語無倫次與主人病相似亦一同縛住兩人去未久忽有一僕入報阿及立。那謂主人及洛密亞正在一道庵前盤桓行　。想己從靜室中越檻而出。阿及立那忙與其妹急往視。之果然蓋西城之恩夫立斯固猶在對僕作驚訝狀。其所接得之金。練尚懸於項間時匠人亦至勢甚洶湧呵責其食言之罪恩則。謂匠人自强與以金練後迄未相遇食言之謂何。婦覩此情形越發憤怒。命衆速擒恩恩見事不諧即偕僕竄入菴内匿身一道姑前道姑富智略。常爲人排難解。紛見兩人入怪詰之知爲悍婦所窮亦不驅之出。却自往見。婦且詢其由婦一一具以告道姑曰郎君之得此奇疾果曾有所喪失於大海中乎抑有親愛之戚友棄世使之悼喪使然乎。婦曰無之姑曰然則果有外好因是生厭惡心於夫人前乎婦曰然此實其一大原因彼。蓋己與他家婦嫺有素矣姑此時覺言雖出。口追憶其狀却不似夫之厭婦而實出於婦之妬夫乃復言曰旣如是夫人當正言責之婦曰然吾旣寢與之言。食與之語自朝至暮幾未有不以此事責之而彼卒不晤我又將奈。何道姑旣得婦之眞情遂責婦曰天下惟有妬婦之言語其毒較癲犬之齒爲尤甚爾寢與郎君言郎君猶得安所睡乎食與郎君。語郎君猶得飫食乎朝夕無。不責郎君郎君猶得所愉快乎爾妒若是則郎君之病狂也宜矣婦聞姑語喪然大憤獨其妹羅雪那則謂彼之遇夫實屬苛刻己。甚道姑之言正可引以爲戒切勿與之爭强婦不。聽欲入菴擒夫奈道姑自把其門不許外人入聲言恩君之病非妒婦所可醫。留之菴中使之自省復益以温語則病自愈矣 
 [Ｌ>國外新聞 
[日本郵船遲期抵埠]  
　　二十七日東京電云日本郵船會社加賀九郵船（来往日本倫敦）以無線電報報稱該船暗輪總軸業己被損故駛抵横濱須遲十日 
[雅典皇宮之火災]  
　　二十六日柏靈電云雅典皇宮己全遭火燬係由火爐起火 
[意國外交員之更調]  
　　二十六日柏靈電云意國駐土大使英配利拉里侯爵己調爲駐英大使遺任以駐美大使泊郎區男爵調補現任駐英大使桀里阿洛則將改簡美使 
[法總統往游瑞士]  
　　二十七日柏靈電云法總統法里愛區現由桀里伐湖法國之濱往游瑞士 
[英國飛船家之特色]  
　　二十七日柏靈電云英國飛船家賴塞姆君近駕飛船昇至一百十邁當之高實屬創見 
[英國商業漸有起色]  
　　二十八日倫敦電云一千九百零九年十二月英國入口貨共增英金三百九十五萬九千八百九十九磅出口貨共增英金四百三十八萬八千三百二十一磅綜計是年入口貨共值英金六百二十四兆七十四萬磅出口貨共值英金三百七十八兆三十七萬九千磅十一十二兩月商務之起色己使出口貨轉減爲增 
[英員失言續誌]  
　　二十八日倫敦電云貝斯福君在漢萊演說因出言不愼致被外國詬詆兹聞當時貝君曾引述各小國政治家外交家對於英德必啟戰爭之意見貝君措詞雖頗謹愼且並不以所舉之意見爲然然己不能免外國之評駁矣 
[美總統之新政見]  
　　二十八日倫敦電云美總統塔孚脫己以公牘一通呈入國會請增重各帮商律之權力其意擬設合衆商務裁判所一所凡各邦商務委員判决之鐵路案件悉歸該所辦理該所係隸屬高等裁判所之下 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
