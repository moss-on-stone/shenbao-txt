# 1921 - 271 - 4917466

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[北伐聲（老圃）]  
　　北京政府日益墮落所用者亦多聲名浪籍之人固與安福時代同一腐敗南方不肯講和亦即以此然近據西報消息粤中政府一派確與安福之徐樹錚陳樹藩輩互相提携意欲大舉北伐果爾即一朝顛覆北京政府亦不過恢復安福時代之狀態廣東政府固亦深惡痛疾於安福者一朝變計引爲同類欲得國民之同情難矣最難解者爲四川之出兵四川天富果能自治固大可有爲之地乃兵盜如毛莫能整理反出而干預他省之事旣與閉闗自治之初衷相剌謬而其志又僅在割據宜昌收鹽莢之利則所謂自治及援助自治者誠口頭禪矣回憶昔時雲南强盛屢欲以四川爲殖民地四川人嘗深恨之曾幾何時乃四川人又欲以宜昌爲殖民地則又何說 
昨有西人著論謂爲中國改良計北京政府固在斥去之列廣東政府亦不能存此語雖稍快然尙無偏私西人於南方推崇陳炯明於北方推崇吳佩孚謂中國今日非得人物如陳吳者互相携手不能救中國此其觀察是否不誤當証以此後陳吳之行爲若就今日而論則除南北兩方有力之優秀分子互相提携外實無他法非即謂彼兩人也 
[命令]  
　　十月四日大總統令外交總長顔惠慶呈外交部特派奉天交涉員闗海清因病懇請辭職闗海清准免本職此令又令任命佟兆元爲外交部特派奉天交涉員此令 
又令國務院存記周琮著交財政部駱繼漢著交交通部酌量任用此令 
又令陸軍總長蔡成勳呈請授儲世德黄百祿爲陸軍步兵少校董士俊蕭金和宋國鈞爲陸軍騎兵少校均照准此令 
[專電]  
　　北京電江（三）（日）乾　胡同張景惠家會議内閣問題王迺斌許蘭洲蔡成勳趙玉珂王毓芝並郭則澐决定依曹張議定由奉直兩派代表通知靳氏去潘是夜上列諸人入靳宅臨時加張志潭潘復二人靳言潘不幹予證明府奉直已一致閣員叛靳過半靳成孤立不决能持久（五日上午十二鐘） 
　　北京電靳勸直系推曹銳長財政曹銳不允昨勸奉系推王迺斌擔任王亦不允府令奉直會舉財長奉直請徐提出一人大家尊重此張壽齡說所由來（五日上午十二鐘） 
　　北京電府態度轉硬昨徐諭馬鄰翼靳不消假國事停頓非計應想一適當辦法徐意財長提張壽齡如靳願留則留奉直代表對張壽齡亦諒解（五日上午十二鐘） 
　　北京電靳諭郭則澐財長不决予不消假請展十天郭請先展五天王迺斌勸靳消假赴院靳云請君代理故今日閣議閣員均冷淡僅議水災懲奬條例及陜敎廳任沙明遠可决（四日下午十鐘） 
　　北京電本月應由鹽餘項下撥付欵需五百餘萬實收僅二百餘萬財部空頭支票公會已調查計有四百十五萬元請潘復收回 
　　北京電今日財部以元債百萬庫劵百萬向農商銀行借四十萬九四交分八利先扣息由鹽餘撥還（五日上午十二鐘） 
　　北京電京漢局呈本年收支不敷七百餘萬請維持（五日上午十二鐘） 
　北京電馮玉祥電院督署軍需科案卷陳樹藩臨行燒盡凡非玉祥自率到陜軍隊餉册無從稽考概不負責請備案（四日下午十鐘） 
　　北京電劉湘電交部請將存部未發路欵五十萬交傅增湘胡景伊蒲殿俊滙川賑水災（五日上午十二鐘） 
　　北京電江代辦慕古海質問交通大學生去法文班何意（五日上午十二鐘） 
　　北京電澳門問題葡使并未向外部抗議符氏深知爲中葡局部問題無在京交涉必要昨葡使於下半年第三一次訪顔係使團事非澳門問題（五日上午十二鐘） 
　　北京電此回太議洋隨員馬士祿已行尙有洋員三名删日（十）（九）行 
　　北京電閻錫山派晋北鎭守使張樹熾赴保漢協贊廬山會議 
　　天津電許世英今明卽出京赴皖長任此行將携鉅欵發放安武欠餉以買軍心 
　　天津電北京京兆同鄉會通電總商會謂直隸當道下令停止召集第三屆三特别區議員顯係不顧輿情擅更法律京兆當選議員誓死力爭聮絡各縣同聲致討 
　　天津電此間警察以賑災名義向大小舖户勒索賑捐又向行人索捐（以上五日上午八鐘） 
　　漢口電孫傳芳電省支（四）（日）巳由沙巿到宜與吳使交代各事卽將司令部移宜 
　　漢口電聞劉湘允息兵惟但懋辛唐式遵不允尙據秭巴待時機湯子謨一旅巳由施南退回奉節由藍文蔚派軍駐施（以上五日下午四鐘） 
　　漢口電吳江日來電川軍已退至秭歸興山约十數日卾西可肅清　　漢口電上游無戰事卾軍正面展進至秭歸右翼抵興山左翼抵野山闗吳以川事缓和將軍權移交孫傳芳另派張福來爲前方總指揮趙榮華盧金山爲左右翼指揮　　漢口電吳冬（二）（日）巳自南津闗返宜定支（四）（日）乘楚振艦赴岳布防三日内卽來漢進行國是會議 
　　漢口電蕭派北洋第一師二團支日往襄陽防陜陳侵卾北 
　　漢口電支午軍法處槍斃黨犯方鎭藩張養直方亞初三名查方鎭藩卽方剛正張養直卽張養浩之本名 
　　漢口電張紹曾江電覆伍廷芳請勸川軍退出卾境當保證吳不侵川並請勸導西南當局贊助國是會議 
　　漢口電漢商會江（三）（日）開成立太會討論會推萬澤生鄭似松爲正會長曾務初爲副會長胡厚齋爲幹事長又幹事十三人（以上四日下午五鐘） 
　　漢口電卾軍正面大隊至羅佃溪皇陵廟冬（二）（日）克三斗坪左翼劉旅攻施南巳抵賀家坪右翼盧師攻興山巳抵方家河鄧家河附近川軍節節後退未有戰事 
　　漢口電陳介由岳折回定微（五）（日）晚乘輪赴宜（以上五日下午八鐘） 
　　滁州電許世英魚（六）（日）乘津浦一次車南下虞（七）（日）八時到蚌卽赴皖接省長篆（五日下午六鐘） 
　　杭州電省議會麻（六）（日）開第三次談話會决定選舉會日期並討論二届交替事全體共負責任每屬推舉監視接收員免新議長爲難並推舉檢察員（三日下午八鐘） 
　　南京電議會頃發通啓定六日下午一時開選舉會反對派决以激烈抵制（五日下午十二鐘） 
[公電一]  
　　南通張孝若來電各報館鑒頃致南京省議會一電電曰南京省議會即分送諸先生公鑒民主立國之精神在自治而今日自治之權輿在聮省議會不過爲立法之機闗議長亦僅爲一會之代表其眞正作用則在於議會本身之能統一有實力能統一則意見不致紛歧有實力則精神自能團結此議長之推選但求其資望學識能饜衆望而巳足不容參雜絲毫成見於其間也本屆省會複選孝若謬承邦人不棄幸與其列論天下興亡匹夫有責之義本不容辭祗以慈父年高需人侍奉地方事繁需人助理辭職之書早巳提出是以召集開幕足跡未出南通一步或以會未開議諸先生恐尙未寓目近忽聞有人欲以議長責之孝若且有謂將以勢取而利攫之者蜚語紛來足駭聞聲將謂孝若引議長以自重乎則個人各有地位不待借此而增高身價將謂孝若憑省會以自雄乎則生平抱定宗旨不屑植黨以廣樹聲援是議長之得失於孝若實毫無增損也前與友人談話推重張仲老之意早經宣布揭之報紙諸先生必有見者孝若不才方冀脫離議會俾得專致力於地方何致爭此非分之名若復黨同伐異出主入奴爲此區區糾紛無已匪特令旁觀者齒冷於解决蘇政之無人亦轉使議會本身失統一團結之實力固孝若之所深憾亦諸先生之所不取國事　塘至於此極統一無期思之心痛一綫生機端賴省治正賴諸先生共負匡時之責早定聮省之基發揚民治思潮植立省制基礎俾吾蘇議會有團結之精神無紛歧之意見實孝若之所馨香禱祝者也仲老資望學識夙負時譽諸先生能一致推選必於議會前途大有裨益幸早决定藉免糾紛敢布腹心諸希明察張孝若江河工局代印 
 
 

Page 8

 
 
   
 
 

Page 9

 
 
   
 
 

Page 10

 
 
公電二 
　　上虞來電申報館轉江浙皖水災義振會諸公鑒虞邑南鄉沿江一帶連災三年民不聊生疊荷濟生會曁紹屬同鄉會捐欵助賑至今年又四遭洪水籽粒無收富無餘粟貧巳絶糧轉瞬冬令饑寒交迫實難堪此用特電籲貴會迅賜派員勘賑以拯哀鴻無任盼禱上虞章鎭自治委員葉振聲叩歌 
世界路透電 
[倫敦失業者之示威]  
　　四日倫敦電今日倫敦發見最大之失業人游行計有一萬人各執小旗趨往海德公園秩序尙整發起人本擬同時在特拉福爾街口作示威運動因倫敦州議會正討論失業問題也嗣爲警察所阻乃改赴公園運輸工人聮合會會長葛士林氏在倫敦州議會發言謂倫敦失業人數在最近三個月内由九三四六五人增至一三九九三八人各職工聮合會所有之津貼金業已用罄現已至極迫切之境倫敦東端之空氣甚爲激昻隨時可以爆發工黨領袖漸失其約束力苟此難題不立即解决則全國將起變端倫敦州議會乃通過議案請政府設法安插失業之人或有以維持其生活 
　　四日倫敦電特拉福爾街口失業人與警察發生衝突曆時甚短但頗不幸海德公園中有一失業領袖勸衆勿顧警章衆從之向特拉福爾街出發半途單獨行走旣至街口警察四面擁出逐退示威人但示威人後隊續至蜂擁而前警察持棒拒之衆乃奔逃警察有被玻璃瓶擊中者雙方俱略受傷示威者有數人被捕 
[英相之滙率演說]  
　　四日倫敦電首相喬治氏在英佛萊斯演說之際述及滙率漲落靡定大足妨礙商業且爲失業之原因一節其詞甚長首相謂今日進步須賴各國財政活動與外交政策措於安穏地位而不能專恃一國今必俟各國知與鄰邦協和合作爲彼等興盛進步之鞏固基礎而後始能有此安穏此並賴各國能悟每次印刷國庫劵不能富其國庫云云 
[英國商業樂觀]  
　　五日倫敦電據路透社電美國銀行公會會長特魯穆氏在洛桑奇爾斯演說對於實業前途有樂觀語調據謂依全國一千銀行家之報告實無理由可抱悲觀而作世界趨於滅亡之說多數輿論皆謂國内有三種勢力致碍實業之恢復（一）勞工調節之遲滯貨本遂不能低落（二）運輸費用之高昻貨品遂不能流動（三）徵稅制度之不善資本遂不能集合惟最近數月内確有稍稍起色之表徵 
[俄國農民之覺悟]  
　　五日倫敦電據莫斯科消息俄國農業現有大改革農民不再倚賴上蒼以求豐收若輩受旱災之敎訓現從事大興水利鐵路現幾全行運輸穀種將護保至外人賑務進行殊爲滿意英國救兒會現於薩拉夫州供養孩童一十五萬人 
[希臘戰敗後之政局]  
　　四日巴黎電辯論報載稱希軍在亞拉土里亞敗績後國人大憤反對政府日力甚至仇對希王陸軍死傷人數之發表已使希臘輿論起不良之印象政府且殊無意實行解除動員蓋恐反對政府之兵士歸里後將發生影響也反對黨現竭力抨擊政府主張於首相戈　里斯氏赴英之前召集國會某某數報且詆及希王旅美希臘人曾在紐約開會一致通過建議案要求希王康斯坦丁遜位 
[法國飛機發動機之懸賞]  
　　四日巴黎電法國航空宣傳委員會决議懸奬百萬佛郎招人建造商用飛機之發動機次耐用而易拆修者且將舉行國際競賽由法蘭西航空俱樂部主持一切 
[西班牙於摩洛哥戰事]  
　　四日巴黎電時報載稱摩洛哥戰事甚爲劇烈摩人奮力抵禦西班牙軍進攻西班牙軍已進距拉杜爾五基羅邁當内現開始作包圍運動 
[各國近事記]  
　　四日華盛頓電國務院現準備邀請比葡荷三國參與遠東問題會議 
　　四日華盛頓電聞比荷葡三國參與華盛頓會議之地位將與中國同 
　　一日馬尼剌消息馬尼剌華僑已電政哈定總統請其邀南政府代表參與華府會議聞馬尼剌國民黨及學生會皆將發出同樣電文 
　　四日紐約電白萊斯貴族今日在此演說之際謂彼意將來戰爭之危險伏於歐洲大陸而不在太平洋白氏歡賀華府會議爲增進國際交誼之一大進步 
　　四日柏林電茲因馬克價值日落入口稅附稅將自本月二十日起由百分之九百增至百分之一千九百 
　　四日匈京電匈國巳簽定議定書允將白根海讓交奥國俾奥匈可遵照大使大會之决議締結協約 
　　四日倫敦電北威爾斯煤礦因工價過高全行停閉　　四日倫敦電英政府决議以戰時所餘醫藥品及衣服等類移充俄賑此項物品值金約二十五萬鎊將交與英國紅十字會在英分散 
　　三日倫敦電國際聮盟議會今日開會時行政會會長顧維鈞博士報告第一委員會謂行政會之意目下未便增加行政會會員惟請委員會草擬釐定闗於選舉諸問題之程序以便可於議會閉幕以前提交議會 
　　四日巴黎電辯論報探悉國際聮盟行政會已將上西萊西亞問題商得同意擬成决議書大約將於星期六日致高等議會會長 
　　四日巴黎電法國善後總長洛歇爾氏明晨赴維斯巴登大約將於星期四日或星期五日與德國善後總長賴齊諾氏重開會議 
　　四日瑞典京城電瑞典内閣業已辭職 
　　四日紐約電農務局棉收報告云棉季遭遇向來未有之蟲患致八九兩月减收一百六十六萬六千擔農民現擬清除田畝提早下種藉以减輕明年之蟲患 
　　四日倫敦電華僑樂品餘（譯音）因在倫敦東端私售鴉片不日將被押解回國據警察聲稱此種貿易至少已因驅逐犯法者暫時禁盡而亦因水手聮合會反對英船僱用華人致華水手來英者漸少之故 
　　四日馬尼剌電羅基菲勒氏今晨啓程前往香港 
太平洋路透電 
[魯案覆文]  
　　五日北京電據半官消息中政府答覆日使請開魯案談判之牒文已於今晨送交日使署同時由外交部照會其他各使署覆文將於明日發表 
[梧州之匪患]  
　　五日香港電亞細亞煤油公司之調查員丹人萊斯末森氏於十月一日在梧州上游某處爲匪擄去勒索贖金 
[日韓間之飛行]  
　　五日大阪電昨晨有水面飛機四架由九州飛往漢城抵者僅一架兩架已安然降地尙有一架不知下落現由驅逐艦四出尋覓此次飛行乃東京長春間軍用飛機飛行之豫試 
[横濱罷工者之勝利]  
　　四日東京電横濱罷工業已解决僱主允自十一月一日起增加工資百分之十開除之工人加倍給付工資明日均將開工 
[日皇病狀]  
　　四日東京電宫内副大臣今日宣布日皇病狀謂日皇於四月間病體漸愈此後按時體操惟體操之時間漸減有時須需人爲助神經漸失其效能發言漸鈍頽唐之象更爲顯露且不能思慮記憶軀體甚爲衰弱皇於冲齡曾患腦膜炎症幼時屢嬰重疾故須善自調養自登極後内政外交事務殷繁體益不支 
國内要聞 
[魯案覆文發表有期巳送達日使館]  
　　魯案之駁文（或聲明）業已通過閣議聞外部對於修正案之整理亦已完竣擬今日（四日）下午送致於各國如無他項延緩原因則送致各國後明日即將原文發表聞内容係將日本所提各重要之點加以駁擊惟并非專覆日本且同時送致各國故無貴政府敝政府等字樣但稱（中國）或（日本）故亦可謂爲我國之聲明書也又聞閣員中有人主張於此次答覆文内不妨叙明以取銷二十一條密約爲先决條件如果彼方肯予容納則開始交涉亦無不可此說頗爲有力大約今日閣議席上將爲最後之决定也 
上海日人某通訊社五日北京電云日本小幡公使本日上午十一時半訪問外交部當時外交部即將答覆日本提案之文面交該公使 
[太平洋會議與中國]  
　　意歷史家之觀察 
　　世界新聞社譯意大利歷史家茀賴羅氏ＧＵＧＫＵＥＬＭＯＦＥＲＲＥＲＯ文略云凡兩國之間締結同盟其目的常在預防一敵國此敵國或爲現在者或爲未來者或爲眞實者或爲假定者英國與日本締立聮盟其所防假定之敵爲俄羅斯此人人所知者英帝國與日栓提携之作用在助日本之盡量發展使得爲一種之障碍物以阻俄羅斯在遠東之擴張今俄帝國巳崩潰矣在遠東握覇權之國顯然祗有一日本然則英日同盟如果續訂者其目的究安在耶據吾人所見英日兩國共同之目的祇有一個即征服中國是也或換一較確切較質直之詞言之則使此兩同盟國闗於中國事情之權力超過無論亞歐美三洲任何他國之上是也日本因與中國同種同文地域接近有歷史上密切之闗係故在各自命中國保護人之間最易得勢然欲獨握覇權歐洲列强勢不相讓美國在中國已取得重要之利益亦必不肯坐視中國苟不能自强必始終爲西方各國與日本政治上商業上之逐鹿塲大戰前十年間競爭已甚烈今後勢將更爲猛烈惟俄羅斯旣已崩頺英日同盟之力大足以造成非常之優勢對於中國及歐洲他國與美國皆不復有所忌憚此項局勢亦爲大　之一結果蓋前之英日同盟固足以阻俄之發展而俄亦未嘗不碍英日在遠東之澎漲今則此種均勢已不存在矣英日同盟之優勢因種種之原因迄今尙不甚顯著英國所受戰事創夷尙未恢復且有他事掣肘尙無暇伸其手腕於中國日本則因國内發生種種意外之騷亂危機四伏故亦未能遽定方針英日雖爲同盟國究之同床異夢其締盟目的亦不能若合符節也雖然使英日同盟果續訂者則兩締約國必不能抵制非常優勢之引誘力於是必引起太平洋上兇猛之海軍軍備大競爭遲早必再發生一大戰事此項鉅禍將以何法避免之乎今哈定總統召集華盛頓會議如果開始正當所得效果當非淺尠曩威爾遜君企圖造成一全世界各國之大結合今哈定總統則擬分别解决各大問題以試與此難題更有闗係之各國究能得一友誼之諒解否如欲將太平洋問題及歐陸問題由直接闗係之各國代表分别討論是已吾信此實一較良之辦法較各國大結合之理想近於實際如此分别研究即遠東問題亦不難解决不必特定新鮮理想的計畫以期改造世界或改變歷史之過程祇須列國在華盛頓會議中協定某種原則與條件以和平遠大之態度適用之於實際於是已足至於爲保持遠東和平必須適用之原則據吾所見應爲下列之三大綱（一）日本不與任何非亞洲之强國締結特别同盟（二）中國之主權獨立領土完全（三）軍備之限制以上三根本原則互相闗聮不能分析苟無（一）（二）兩條之實行則限制軍備即不可能如宣言維持中國之主權獨立及領土完全而列强仍行其貪戾之政策則亦無效列强而果不願太平洋辜負其太平之名者則必盡力承認此等原則而其成功之責任首在英日二國英國對於哈定總統之邀請若甚爲歡迎者如果出於誠意則爲一極佳之朕兆據許多表徵觀之英國似巳漸漸抛棄其停戰以後之危險政策然則祇餘一日本爲西方最難索解之謎彼之思想如何野心如何目的如何均無人知之彼在全世界人民之中目不旁瞬口含微笑大有作壁上觀之勢但絶不一露其意思故華盛頓會議而果能使日本一發其吻者亦造福世界不淺也 
[交通界之太會鐵路意見（續）]  
　　二辦法甲共同投資辦法（一）各國共同投資以不違背我國鐵路自行統一之辦法爲原則（二）各國共同投資不能含有國際共管之意味（三）我國銀行團亦可加入各國銀行團共同投資受同等之待遇但另有單獨投資權不能爲各國銀行團所束缚（四）除共同投資之銀行團外如某銀行團條件較優我國當然另行商借不受何等拘束至新銀團某次借欵件他國銀行團如願依樣辦理當然准其加入合爲一團（五）無論共同投資或單獨投資與吾國政府訂立合同均以我國自訂統一辦法爲標凖不能絲毫妨害管理主權（自訂統一辦法詳後）（六）凡現在國有營業各路及興工各路確有建築成績者不在共同投資範圍之内此節曾由美政府聲明經英日法三國政府承認（七）凡已訂合同而未售債劵各路或未訂合同而借欵優先權已許與某國籍者應由我按我國情勢自行提出路線之分合存廢開辦之先後緩急與新銀團協議决定之原合同除因事實變更經我同意得商酌修改外其餘不能修改其協議决定應行修築之路線如我國不自行修可歸入共同投資範圍之内但須規定實行年限逾限得由中國政府另定辦法依前項廢併之路線其已墊過欵項應由新銀行團以合宜條件借資償還（八）境内外人經營之路得由中國斟酌情形贖回自辦或准新銀行團共同投資惟條件須彼此協定（九）此外應行修築各路線應由我分别緩急自行籌欵興辦新銀團不能要求投資某路線如我國認爲必須募借外資時可向新銀行團隨時接洽商訂條件總以公共平允不失管理主權爲要旨乙自行統一辦法除已往統一各事已爲交通部實行外茲爲規定共同投資辦法起見當繼續自行统一者逐條擬訂如左（一）闗於選擇路線制定運價計畫工程處理會計審訂法規任免職員軍事運輸以及機務行車管理曁其他一切有闗行政上各項事務中國完全有自主之權（二）闗於購買材料稽核欵項監理工程並任用洋員各項均應根據國有各路現行有效合同内最有利於中國各條訂定之至抵押品利息折扣佣銀可按金融情形隨時協定（三）鐵路會計須完全獨立除預算决算自應彚送審計院稽核外凡與銀團有闗係各路之賬目可由該團派員帮同審核按期公佈以昭大信（四）鐵路借欵及每年餘利絶對禁止挪用中國政府允銀團隨時稽核得否認此種欵項之挪用（五）我國可組織一銀行經理工程及營業時期之收支欵項或由改組代理國庫之銀行經理其事其重要職員可用外國人（六）工程機械運輸材料等可酌聘外國人繼續商榷統一之法（七）購料包工先儘中國方面辦理或照各統一規定之標凖公開投標並自設鋼鐵車輛等廠（八）如須組織稽核處以稽核共同投資各路之賬目除由中政府選派員司督率辦理外可以就投資各國選用洋員以爲之副（九）爲統籌路線起見所發生之鐵路工程司會議可參用外國人但其提出計畫書須經我政府之核定方得實行（十）鐵路管理行政高級人員須完全用中國有學識經騐之人中級華洋員應一律考試任用惟華洋人數及權限宜詳細規定（十一）下級員司夫役應全用中國人惟須設各種講習所施以相當敎育（未完） 
[去留不决之靳内閣]  
　　靳雲鵬以財政問題尙未解决不願銷假視事聞昨日（三日）上午東海又派張志潭吳笈蓀赴棉花胡同勸靳務於今日到院視事靳云財長留任余亦並無問題當晚奉直代表張景惠趙玉珂約同全體國務員（除潘復外）在靳宅開會討論維持内閣辦法奉張新派之代表許蘭洲氏亦參加會議許謂張使對於靳閣决意維持到底至於財政問題除中央直轄軍隊外各省自行設法靳以中央財源竭涸已久所有直轄軍隊餉項平時每月約需三四百萬現值川湘戰事加至數倍如即銷假視事羣矢將集一身以此銷假與否仍未决定 
[中美無線電借欵追加條件]  
　　中美無線電借欵之追加合同業於上月十九日正式簽字據美報所載美國務院發表之合同内容如下（一）此次中國政府與費德拉爾公司間所成立之追加合同係因建設無綫電事業而募集之公債該合同規定之事項共分四欵（甲）以一九四九年爲還債之期（乙）利息八釐（丙）最初十年間所得之純益由公司與北京政府均分之（丁）十年以後六年間所得之純益每一百萬美金公司取二成不及一百萬美金者公司取一成（二）合同成立後由公司先在上海建設無綫電台一所限一年半後竣工此項工事告成中美兩國間旣可自由通訊並可不受日英兩國之檢查删改（三）該合同中府有特别决定一條即由中國政府新聞通行機闗每日約供給三千語之材料於美國分配於美國全境 
[鄂高師學生抵京已赴敎部請願]  
　　武昌高師全體學生因經費無着來京呼籲已於本月一日起程北上昨（三日）下午四時餘由京漢路抵京共二百餘人當有北京學生聮合會代表何玉書等到站照料一切同時敎育部亦派部員陳延齡等四人在站接洽力勸該學生等母庸赴部并聲明該校經費問題業經部中致電吳佩孚巡閱使請其設法籌撥此次大衆旣經北來請先分住各旅館靜候解决言畢並朗誦敎部致吳使電以示無欺然學生方面旣抱决心北上非赴部請願得一確實結果不可隨由北京學生聮合會代表等引導前往敎部時已六鐘餘聞决定即在該部住宿俟該部今日如何答復又聞北京學生聮合會亦定今日召集臨時會議討論援助辦法 
[許世英赴皖就任]  
　　許世英任命後經江朝宗等各方疏解之結果已可安然到皖旅京皖人當於昨日（三日）上午十時在安徽會館開全體同鄉大會歡迎許氏由江朝宗說明此次政府任命許氏長皖實貫澈皖人治皖之主張請大家一致援助俾許氏得以徐展其抱負並公推吳侑三朗讀歡迎詞讀畢許謂皖政紛紜應分治本治標兩辦法治本不外發展自治改良政治縮小軍備籌備參事會設立審計委員會提倡實業敎育治標不外籌募振捐解决姜案等惟治標期以三月治本則須偵察各方之形勢相機進行此次同鄉爲公家之犧牲不顧一切殊堪欽佩尙望本此精神輔助鄙人勿鬧黨見勿謀傾軋並勿以作官勢看我要以公司中之工頭看我衆鼓掌嗣由皖學校全體宣讀歡迎詞十一時遂摇鈴散會 
又聞旅京皖人昨接安慶各團體來電對許表示滿意原文如下皖長大任屬在許公民治前途昭蘇有望此皆我京津蘇滬諸老曁愛鄉人士協力殫心敬恭桑梓用敢敦促政府尊重民意特簡賢良刷新皖局逖聽之餘同深慶幸皖人歷經創痛望治孔殷此後設施萬端仍祈諸父老一本協進精神共承許公力承艱鉅造福鄉邦以塞喁望臨電母任欽遲安徽敎育總會·商會·農會·律師公會·自治聮合會·報界聮合會·學界聮合會·學生總會·各團體及京蕪等處代表同叩 
許世英見京皖兩方空氣尙好已凖備赴任業向府院請訓辭行昨晚（三日）八點半乘車赴津與倪嗣冲及舊安武軍統領疏通感情如倪系贊成許可安然到任據聞皖督張文生除電請許氏早日赴任外並派秘書陳敬儒來京迎迓倪道杰以許在皖省顯宦中比較爲易於說話一流亦宣言贊助似此許之就任已無問題而皖省局面或亦可暫告平靜矣 
[辛酉被災各省聮合會開會]  
　　討論籌賑方法 
　　辛酉被災各省聮合會於三日下午三時開會由會長錢幹臣報告謂本會籌集賑欵前已函商政府約分三項（一）海闗附稅（二）常闗附稅（三）交通附捐闗於交通附捐交通部已有覆函大致以附捐限期現以届滿如欲續辦須另呈政府至海闗常闗附稅據財政方面人云可以提議續辦其美國救災會上年所籌之欵除撥用外尙存美金二百餘萬訪之美使可否撥濟此次賑務業得其允許惟上年海闗餘欵本會應先與政府磋商外人亦頗注意也次由副會長熊秉三報告謂國際統一救災會尙存上年賑餘欵項一百二十萬元亦可撥濟但須各方洽商有德醫士者萬國救災會長會也渠甚主張上年賑餘之欵應盡行撥濟此次被災各省並可向銀團先借三百萬元以濟急用美國某君云美救災會餘欵現是否爲救災會基金抑即撥用大約須視中國附稅附捐若何處置乃能决定大致外人方面頗贊成以上年附稅及交通餘欵放急賑也次由會長提議對於政府接洽如何進行公决推汪伯唐袁紹明兩君携本會呈文晉謁總统張乾若李斐君兩君見總理聲明外人方面均極贊成請政府俯念災民交閣議通過撥用次李斐君提議現在籌賑團體發見甚多大約均須向外人請求援助而外人不知詳情徒見來者紛紛似不甚適宜擬由本會通知各籌賑機闗如意見無甚出入最宜合併公决通知各籌賑機闗次袁履卿報告與六省協濟會接治與本會合併如不能合併闗於一成賑捐曁對外人請求協助辦法兩會一致進行嗣議定兩會因性質不同不必合併惟辦法一致進行極表贊同當由協濟會推定代表十人與本會接洽至賑災公債曾與惲公孚接洽據云分配各省額二百萬元若常闗釐金一成捐各省有未辦者有截留者實解之欵不能如預算之數僅收四十九萬餘如何辦理俟到賑災公債處及賑務處詢問次陸建三提議對於交通附捐若何進行葉玉虎云交通附捐繼續或可辦到另捐恐不易辦議至此時已不早乃决定星期三上午十時再行開會而散 
[武漢破獲黨人機闗詳紀（漢口通信）]  
　　當湘鄂戰事尙未判分勝負時湖北地盤即爲南方所注意爾時租界住居黨人甚多聞皆來自羊城者暗中計畫非外人所能盡悉一月以前省垣夜半時有匪徒縱火情事及經軍警覺察又大索不得無不深以爲異因是軍警多方偵緝久久不獲詎料上月二十八晚漢口竟破獲黨人總機闗事隔二三日外間尙無知者自是以後無日不破獲機闗捕拿黨人且於今日晨在鄂東蘄春縣某處起解大批軍械到省言之至可驚駭也據聞孫派因垂涎長江各省地盤特聮合安福黨在長江上游之湖北組織湖北國民第一軍江西案徽江蘇均有同樣組織而其幹部則設於漢口法界望平里五十六號武昌有機闗四三在城内一在城外漢口漢陽均有分機闗不下十數處總機闗内部組織儼如督署設總司令一人副司令一人内分軍務軍需秘書會計四處又設總指揮總參謀以及參謀副官各職其黨徒分爲步隊 
 
 

Page 11

 
 
砲隊馬隊敢死隊炸彈隊各名目多至三四千人中以張敬堯舊部爲多當湘卾戰事正急時該黨擬在省城起事佔據武昌以斷直後路及見軍警嚴密所事不成乃先騷擾鄂東靳春黄梅各縣收集槍枝勒索軍餉鄂軍一至彼即竄至窮鄉藏匿不出警務處探訪隊有陳某者自省垣發現縱火案後即多方剌探未久果知黨人在武漢遍設機闗但不知其内部情形故設法入黨始得黨首信任其組織情形與進行計畫無不瞭如指掌陳某以事機已熟遂於二十八日晚引誘漢口總機闗内要人至華界計議某事黨首不之疑同陳往行至華界大郭家巷暗陬處即被陳預先埋伏諸人所捕獲並未走脫一人計總司令方剛正副司令張養浩總指揮方亞初敢死隊督帶官郭定唐團長劉孝偉及參謀副官共十二人又派人至總機闗搜出湖北國民第一軍委任狀印信徽章密碼電本多種比即潛解某處嚴爲秘密蓋恐消息一漏餘黨皆聞風而遁也同日武昌城内總機闗亦被警處探訪隊所破獲搜出證據多種三十晚探訪隊又在漢口華界六度橋雲錦里樊姓樓上獲黨人丁秀與張陳二姓者三人聞丁即前冒充卾東第一路自治軍總司令佔領黄梅縣城之丁旭一日晚復在法界長清里某號破獲一機闗拿住黨人九名當即連同各犯押解過江昨二日晚探訪隊又在漢口紫竹菴内獲參謀長方榮一名解至中途忽被黨人刼去僅當塲擒獲同黨四人當即寄押警察五署今日押解過江崔振魁處長於上獲各要犯曾加訊問據方張等所供牽涉各界要人甚多崔恐連累無辜統於二日送交軍法處收押聽候兩長究辦今晨在靳春起解到省之槍械即該黨之所藏貯陳某參與秘密故得按圖索驥毫不費力也聞該黨名册被探訪隊搜出列名其上者多至萬人漢口兵工廠某技士武昌某署警長均因嫌疑被捕將來之無辜受累者當必不少惟聞蕭督不願大興黨獄擬將黨魁數人從嚴懲治餘悉置諸不問以示寛大但未知是否如此辦理也（十月三日） 
[吳佩孚之行蹤]  
　　大陸報三日漢口電云吳佩孚已將宜昌防守事宜交與孫傳芳辦理吳將乘砲艦抵長沙解决湘卾間和局問題吳稱如川軍近出卾西渠將回洛陽但若川軍仍採侵略政策則渠將率兵討之聞吳佩孚擬奪取宜昌鹽欵但未果武昌現到有宜昌難民數千人向督署籲請救濟 
[湘省之分治與裁兵]  
　　湘議會不允趙氏辭去省長並責成其收拾殘局業已咨覆挽留趙氏得此咨覆祗得暫留整理一切惟咨中旣有責其不應濫用武人之語故於咨文送達後即發生以下兩事（一）政務廳長李鳴九·財政廳長袁華選·均屬軍人已於日昨以材力不勝退避賢路爲詞先後呈晴辭職潮流所趨當然照准惟以繼任人物尙難確定是以兩廳辭呈尙未批示據聞政務廳長一席鍾才宏吳景鴻兩人最有希望財政廳長則將屬姜濟寰（二）武人保薦各級官吏巳爲湘省之習慣吏治不良實由於此現省議會及各公團旣痛陳其害一般湘人亦莫不深惡之趙氏前在軍事會議席上曾相約軍人不再薦行政官員昨以一團團長又有保薦知事之事趙遂發出通電云軍人薦任官吏跡涉干政前經集各軍長官開會决議自後地方官吏概不得由軍人推薦庶使民治有發展之餘地而軍官亦藉免黨私庇護之嫌事旣昭然理尤共悉乃頃接一團團長鄭鴻海感電請委任一師軍法官唐毓尋爲沅江知事有違前議殊爲不合該團長鄭鴻海擅行薦舉干涉民政着記大過一次以示儆戒此後務望共體此意藉清吏治合即通電知照 
趙氏所訂裁兵辦法雖已通電遵行然至今尙守秘密因之外間對此頗爲懷疑茲聞其辦法内容名雖僅留兩師兩混成旅實則仍有二師十團之多而湘西之巡防軍尙須暫仍其舊其裁併辦法則仍從檢騐入手徒手老弱胥汰除之所有八混成旅二步兵旅均各縮編爲一團多餘之精壯士兵及各混成旅之馬砲工輜各兵則以一二兩師缺額尙夥即以此補入俾足兩師之數各高級軍官隊一二兩師長仍舊兼有鎭守使之各混成旅長專任鎭守使某某兩旅長改任新編之一二兩混成旅長外並擬添設岳陽零陵兩鎭守使以安插之其餘則或准其辭職或改任團長此總部所定裁兵辦法之大較也惟自省議會所提改編省防軍案咨交政府後此辦法又似難遽行即如省防軍原案規定爲二萬人而此項辦法所定者則及六萬人之譜原案規定軍費總計月不過三十萬元而照此項辦法則每月至少亦需五十萬元且原案之提出完全在縮小軍事範圍而此項辦法則尙須添設鎭守使缺尤與原案相反故能否實施尙未可定聞趙氏已决定召集且體軍官代表到省特開軍事會議再行决定 
[孫趙携手之湘訊]  
　　湘省自被直軍戰敗粤軍攻湘之聲即洋洋盈耳周震鱗爲湖南勞軍使之任命亦於此時發表當時湘省極爲恐慌遂一面派前任財政廳長楊丙前往南寗與陳炯明聮合一面紛電周氏阻其來湘茲據某方消息周氏勞軍使之發表實爲孫趙携手之發端當時湘中尙未深悉此種情形不免誤會故有電阻周氏來省之舉也當湘直戰事激烈之際周氏適在滬濱外問對於湘省頗多稱許至周氏對趙自其駢殺李仲麟易象等七人後即極不以趙爲然至此以趙能盡力攻直遂亦易聽移視以爲湘省援卾旣非敷衍自應加以贊助返粤之後因進言於孫中山請量爲援救孫方允許而素與趙氏不洽之某派　起而反對之彼此互相爭論經數次之開會卒以主張以善意助湘者居多數周氏爰再請於中山而勞軍使之名遂以發表迨湘中去電阻止某系又多少攻擊周無如之何遂一面以眞相託人告之湘趙一面於二十五日由粤旋湘趙氏旣悉其内容遂特派高審廳長李漢丞率衛隊一連遵陸前往郴州歡迎其所以派李氏前往者因周李同爲舊國會議員素多美感俾以私人之感情勸周氏將部隊留駐粤境以免此間各界懷疑聞李氏已於二十八日首途大約至宜章縣屬之砰石即可彼此會晤矣 
[王大貞報告查烟電]  
　　查勘福建烟禁特派員王大貞抵閩後尙未出省垣一步日惟徵逐於酒肉顧名思義查勘兩字實未絲毫做到昨聞王氏有電到京居然大談成績原文如下大總統鈞鑒國務總理鈞鑒内務部總次長台鑒大貞奉令查勘福建卾皖烟禁業將行抵福州省垣日期分别呈報在案旬日以來先行從事調查惟閩省幅員遼闊上下游氣候微有不同瞬届舊曆九月誠恐偏遠各縣已到下種之期自應未雨綢繆妥籌預防之策節經會商李兼省長先期會用布告俾人民知所警覺一面由大貞編知忠告書嚴爲勸誡並經省長道尹及禁烟總局迭次飭派委員前赴各區分報查禁日前適值分駐各道之師旅長各道道尹各交涉員曁各縣知事等因公來省復於月之二十四日邀請李兼省長召開臨時會議與會者約近四十人當由李兼省長報告開會宗旨對於本届烟禁力持嚴厲主義其誥誡文武各官尤爲嚴厲懇摯復經大貞詳述此次英使抗議中國種烟語極横厲闗係外交至爲重要自非凈絶根株不足以杜責言而維信用旋由在會各員各抒辦法數條尙稱嚴密李兼省長復嚴定攷成及奬勵士紳辦法同時分電各縣實力遵辦經此先聲傳播或可不虞偷種大貞擬俟規畫就緒先行親詣下游切實查勘其偏僻各處亦即派員分往嚴查以期周密除俟到達各地方再將辦理情形隨時呈報外理合先將經過手續電呈鈞鑒王大貞叩豔印 
[福州近訊]  
　　閩省自治之厄運門羅來閩之預備 
　　福建省議會以自治潮流各省正在奔騰澎湃實行者實行籌備者籌備本省獨闐寂無聞殊非自救之道日前特開茶話會多數議决咨請省長召集第三届臨時會討論自治并制憲事宜詎九月二十七日省長咨復略謂准咨開據本會議員黎景曾等函請召集第三届臨時會等語亟應咨請查照依法召集等因到署查貴會臨時會本年業經召集兩次現第二届省議會議員正在籌辦進行此項臨時會似無庸召集相應咨復查照云云查第二屆省議會議員之選舉迄無影響寗此正在籌辦進行一語所可　塞即以第三屆臨時會而言縱能召集距實行之期尙遠矧并此而不能召集耶聞該會又定於十月一日開茶話會討論此事料亦無甚結果閩自治之厄運於斯可謂極矣 
福建敎育團體及敎育行政機闗日昨均接到北京敎育部及敎育實業調查社來函稱此次聘請美國哥侖比亞大學校敎育院主任門羅博士來華調查吾國敎育以期指示應行興革之點爲辦學者之方針定九月二十七日出京分赴各處調查預計十月十五日左右可抵福州勾留三日即赴厦門其調查計劃如下（甲）調查事項（一）敎育行政機闗（敎育廳勸學所）（二）各種學校（初等中等高等附各校課程）（三）敎師訓練（初級師範高等師範）（乙）調查方法（一）實地參觀（二）約敎育界中人談話及徵求各人之意見（三）由該社預備表册分送各團體及各學校填請諮詢事件現敎育廳及省敎育會等已聮合搜集各種材料並商議一切招待事宜矣 
[蘇議會之二次談話會]  
　　省議會三日開第一次談話會對於議長問題之摀亂情形已詳昨報今日（四日）下午一時接開談話會果不出記者所料幾至揮拳相毆雖未破頭流血然其哄鬧呌駡情形實屬不堪入耳誠有議會以來未曾演過之活劇也當未開會前雙方均預備對付方法甲派則集於江寗公寓乙派則集於議會之休息室（内容複雜故暫假定爲甲乙兩派）延至三時許計簽到九十六人振鈴開會仍由張肇炘主席報告到會人數張福增即起立質問謂主席昨日當衆所書字條係定五日開談話會何以忽改爲四日不知主席係受何方面金錢運動抑係秘書受何方面金錢運動請答覆主席謂係調停辦法屠方謂旣當衆寫出宣布不能私自變更龔廷鶚徐果人劉文輅亦起質問謂表决定四日開選舉會何以忽改爲談話會係受何人脅迫抑係主席自己變更請答覆雙方初則呌駡拍案頓足繼以揮拳相毆幸魯仲連多未致破頭流血旋復就席朱紹文謂如此吵鬧終非辦法總須想一妥善之法大家協商鄙人與張仲仁亦至好與張孝若亦至好比較上與孝若稍見親切此次孝若組織議長預備三十萬目下已用去二十萬可恨經手人太不公平同人中有每人得五六百元有得一二千元甚至有得三四千元者聞已共收買到八十一人實用不過十一二萬元其餘均被經手人呑没未免苦樂不均選舉買賣已成慣例銀洋鈔票誰人不愛最好辦法請經手諸位宣布究竟孝若出錢多少大家平均分攤以昭公允否則即選出議長亦做不穏蓋摀亂終無止境愚見如此不知經手諸同人肯採納此辦法否劉文輅龐振乾朱積祺謂此言太無恥得錢汝何所見朱紹文謂自家人無話不可說何必還作假惺惺劉文輅謂旣有金錢買賣何不向法庭起訴張福增謂汝不起訴即非人類趙雪杜廷鸞屠方等謂我江蘇六十縣人民之代表不問良心至於如此豈不昭羞全國耶劉文輅謂趙先生等如此清高果肯將議員辭去不做則鄙人欽佩到萬分趙謂旣有人可賣良心可賣議長即可賣江蘇我輩不做議員他人即可任所欲爲耶除非江蘇人死盡不然中國不亡國亦將亡省矣李中一謂鄙人雙方均無闗係向無黨派但議長不能不選但各憑良心主張可矣蔡鈞樞朱積祺龐振乾龔廷鶚均云願投朱紹文爲議長票朱謂此話果眞耶可惜我没有錢一時愈說愈醜愈鬧愈糟旁聽者莫不掩耳繼張福增又與龐振乾朱紹文爭論甚久蔡鈞樞謂議長不能不即選者有數要點（一）太平洋會議本會對此問題不能不發表意見（二）本省水災問題本會旣爲人民代表對此奇災不能不速籌賑濟方法（三）本省財政問題水災之後稅收短絀秋漕無望收支不能適合勢必借債此又不能不速籌辦法此外廬山會議更爲緊要且爲張仲仁所主張最力者張福增謂本會自身問題弄成一團糟何必還說這一篇官冕堂皇的話使人笑死復又呌駡多時張福增謂係定五日開談話會忽然改期必定係秘書受賄請秘書出席說明久未至張遂往外尋甲派一哄而散乙派復尋主席亦不見呌駡一頓乃亦散去此誠空前未有之活劇也 
[杭州快信]  
　　省議會今日（五號）實行開會式省長陳財廳夏敎廳王交涉實業廳代表唐寳鎬汪知事馮政務廳長均到由省署第一科長孫智敏致訓詞畢馮與議員陳惠民沈定一黄羣盛邦彥次第登以演說沈指斥省長以浙人苛捐病浙民語多激昻午刻攝影而散 
　　前省議會議長周繼濚離浙至今未到本届移交託副議長姜會明代辦 
　　本届全國敎育聮合會在廣東舉行浙代表王卓夫許漢章胡墨仙三人准麻日出發赴滬 
　　杭縣統捐局長李壽慈蘭谿統捐局朱國楨决更調日内即當發表 
　　中央特派專員何奏箎（號見石臨海人）第二次南下與沈省長接洽要公庽清泰一旅館 
　高等檢察廳委邱作銘充象山管獄員 
　　司法次長余紹宋今日赴公立法校演說（該校開全體歡迎大會）畢赴西湖貝莊應法界公讌晚間准由城站乘車詣閘口登畫舫明晨解纜回龍游原籍 
　　自稱松江大綸織綢公司經理之黄鏡湖携有路車二等免票往來滬杭歷二年餘販賣大批烟土在杭與王馬巷土娼范吳氏姘識現經其弟黄仲民舉發由警廳拿獲搜出證據黄某改名王蔭炤已送法院嚴辦 
地方通信 
[蘇州]  
　　催解附加賑捐蘇州總商會以各認商曁紗緞業貨稅附加賑捐一案前經呈奉財政廳核准減繳五千元一次繳足即經按額攤派通知照繳現已半月有餘尙未據繳到昨特轉函各業刻日將應繳銀兩迅速交送到會以符原案 
　　相騐自戕水警吳縣洞庭西山楊灣地方駐防水警蕭松生前日背人將實彈槍械射擊自戕即經該管長官函報縣署派員蒞騐昨由郭知事派令檢騐員陸殿英前往相騐並令第六警察分所長會同勘騐呈復核辦 
[揚州]  
　　令所修暮府學王知事因據文廟管理員汪錫恩呈請在學田三成開支内撥欵修葺府學大成殿及朽壞之屋宇特於四日訓令勸學所查照辦理 
　　馬鎭守使來揚准揚鎭守使馬伯良日前赴省公幹現已事竣三日由寗來揚遄返清江防次 
[清江]  
　　反對宰牛塲淮陰警察局今春因餉項不足曾商同第一巿捐董喬伯瑶呈請省署在清江石碼頭地方設立宰牛塲一所抽收屠捐以資彌補乃自入夏以來霪雨爲災洪水汜濫淮陰全境幾成澤國於是四鄉農民多將耕牛售人宰殺日必三五十頭當有公民靳鍾難等呈請道尹設局保留並請由道飭縣禁止而警局奉省批准之訓令亦於是時趕到一面縣署出示禁宰一面警局又籌備開塲彼此衝突横生意見然人民方面因見街衢之上生熟牛肉充斥耕牛不問是否殘廢横遭宰殺大多數對警局表示反對故除靳鍾靈等業已呈請道尹外刻更有戈福慶等數十人復呈請省署懇求訓令淮陰警局緩期舉辦以保餘牛 
　　扣留小麥船二十七日清江河北第四第六兩保衛團團總朱石菴范耀卿等在運河閘上查獲麥船一艘上用黄豆封蓋據船户云麥四百五十石黄豆五十石皆城内某錢莊所買朱等當即飛報商會一面又呈縣請示縣署旋亦派出警備兵士多人前往扣押聞一般與論多主充公 
[徐州]  
　　十口罷課風潮省立第十中學敎務主任謝某因受理化敎員 
某之指使革除三年級學生三人旋三年級全體學生以該被革三生平日品學兼優今以細故斥革殊爲可惜乃要求收回成命詎竟拒絶不允遂於日昨全級罷課出校聞該生等志極堅决非達目的不止 
來函 
[張世鎏致省議會函]  
　　南京江蘇省議會六十縣議員公鑒披閱報章知公等因選舉議長爭執日期幾至用武而按其實際則又似爲受金錢運動派與不受金錢運動派之積不相能選舉議長是否有人行賄以謀攫取局外固不得而知惟議塲門外發現傳單每至十餘種則其說諒非盡屬虚構衆口喧騰隣省非笑議會之莊嚴何在議員之人格何存當此内憂外患不可終日之時公等應如何嘗膽臥薪拯人民於兵災之刦免國家受共管之羞其以金錢運動議長者不知究挾何種野心設其學識能力果冠儕輩則無待苞苴暮進自爲衆望所歸設其人徒慕私榮兼圖利己則縱爲議長亦至可危須知民主時代階級貴賤之分等於無物朝獲民心崇爲首領暮抗羣意退處散民近徵國内遠鑒他邦有勢力　除求爲平民而不可得者矣有退處平民而爲清議所集矢者矣則又奚必爲此議長不惜以金錢搗亂而削盡全省人民之顔面哉側聞行賄者素擁多資即此時耗去金錢而不得議長倘使力湔前非痛加悔悟而以餘暇從事正當營業則已失之財尙可望桑榆之獲今此之失視爲商場意外之虧折亦無不可而江蘇全省人格於焉保存人心恢復晚蓋可圖其果受賄者到手金錢或已漸散則應盡斥其餘出充本省賙濟水災之用不自列名諒難發覺是不啻爲行賄者造眞福鄉人旣可相諒良心亦可安寗公等果能採從此意以求解决選舉議長之爭議會前途公等自身江蘇全省均蒙莫大之幸世鎏蒿目時艱痛心世道故有不能已於言者惟公等爲江蘇計互相勸勉一本人材主義各從良心選擇母事紛呶母墮人格是爲至禱臨穎神馳維珍重自愛江浦公民張世鎏十年十月五日快郵 
雜評一 
[左右（默）]  
　　說者謂現内閣必爲左右牽倒又謂吳佩孚變更其向來方針爲左右所誤而近始知悔嗟夫左右之不可不慎如是乎 
夫過而諉之於左右未免近於文飾然觀今日之中國上自政府要人下至社會領袖無一不有承旨希寵之人環繞於左右苟胸中稍無主宰者即無一不爲承旨希寵之左右所默化好貨則媚之以貨好戰則慫之以戰好名則誘之以名政府左右有政客軍閥左右有軍客社會名人左右有食客其所謂客始則貢獻策劃導之以爲非作惡繼則挑撥播弄陷之於進退兩難之途終則旣遂其慾飽而颺去而當局身敗名裂至於雖悔而無可救是故今日無論何界苟稍有勢力之人即無不有趨附奔走之左右追隨其後世事惡濁皆此輩造成寗獨政府軍閥之左右然哉 
親賢人遠小人前漢之所以興隆親小人遠君子後漢之所以傾頺專制時代君德之隆污判於此共和時代政治之興替亦判於此而古今中外士人立身行己之大本事業成敗之途徑亦無一不判於此左右之人可不慎所擇哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[全國商會聮合會開幕禮記]  
　　共到十三省代表......已逾半數 
　　今日選舉正副會長......開議各案 
　　昨日下午二時全國商會聮合會因已到直·卾·湘·晋·豫·皖·川·滇·閩·贛·魯·浙·蘇十三省代表已逾半數遂假總商會行正式開幕禮各省代表到者八十三人（一）奏樂（二）振鈴開會（三）向國旗行禮（四）各會員入議席（五）推舉上海總商會會長聶雲台君爲臨時主席（六）聶君報告開會宗旨云（此次全國商會聮合會本擬在漢口開會因恐有兵燹等患由江蘇全省商會在南京議决改至滬上今日舉行正式開幕典禮曷勝快慰惟現在適值太平洋會議之重要問題發生同人等誠應格外慎重也歐戰以後在華各埠外僑如英國·日本·美國皆已次第在滬舉行商會聮合會故此種會議實至重要本會此次除討論商務問題外尙有太平洋會議問題應同切實討論現在南北政潮未已總代表等似尙未能派定滄海横流莫知所届所幸本會與敎育會聮合會均在滬開會吾國政事雖未統一而人民始終無分歧前美國亦經七八年之血戰而後太平現吾國前途殊足令人危懼自今以往當各努力協助由眞正之民意將來建設鞏固之政府其美爲何如）（七）何護軍使之代表陸達權演說謂謀國之富强不在兵而在商此次商會聮合會實大有益於國闗稅病民最甚將來太平洋會議席上吾國代表除應提各案外應提及之代表等之在美是否能有効力尙不可知其後盾則爲眞正之民意故商會代表諸君實負責任綦重云云（八）許交涉員秋颿演說謂聶陸二君之言適如所懷太平洋問題甚繁闗於商業之闗稅一項希望諸君備述苦痛於各國當可獲佳效云云（九）來賓沈卓吾君演說希望羣衆力肩重任以振孱弱云云（十）會員相繼演說（甲）南京總商會代表蘇民生云本會所議不僅徒托空言且須實行按此次會議實較前二次重要蓋不特商業問題又如國内南北不能統一國外太平洋會議均須多加討論（乙）漢口總商會代表蔡輔卿云内訌不已商民痛苦漢口地方尤有草木皆兵之象各省痛癢相闗希望協力互助（丙）太原總商會王秀山主張推舉代表參加太平洋會議以冀取消不平等稅則（丁）安徽姜少廷云本會須有團結力量一以供太平洋會議代表資料二以供各省代表返省後改良本省社會資料尤要者則在實行裁釐改稅以减商民病苦（戊）重慶總商會袁治齋云一地方之痛苦即一省之痛苦亦即一國之痛苦商人應有覺悟方能自决（己）雲南總商會李秀峰（庚）長沙總商會向淑予均主張派代表赴太平洋會議以期盡量發表本會議决案件　内應先行組織完固國貨亦須加以改良（辛）贛縣商會李伯衡云本會總期能說能行（壬）濟　總商會石紹先（癸）杭州總商會王薌泉均謂本會應取精神聮合不求表面切不可有始無終蹈前兩次覆轍（子）通崇通泰總商會馬息深報告民國五年第二次全國商會大會議决裁釐改稅經過情形並謂此次如果進行必須先行解决釐稅抵補方法（丑）蘇州總商會王介安云希望開會結果必與大局能稍有益並主張派員赴太平洋會議請願改正商約（寅）杭縣拱宸橋商會朱鴻達云本會除應討論諸大案件外尙有一重要問題即解决一省之事務是也如果各省能自行解决將不期而自趨於統一矣（十一）滬海道尹王賡廷演說云鄙人頃始接農商部電云（王道尹鑒據全國商會聮合會電稱十月五日假上海總商會開臨時大會請派員蒞臨等情時期甚迫即請台端届時代表往爲荷農商部支印）當即來此此次開如許重要會議希望諸君盡心討論種種發生良好影響云云（十二）振鈴散會時已五時許會員退至休息室復進茶點而散該事務所即發出一電云（北京農商部鑒本聮合會臨時大會已於本日下午二時行開會禮到會代表計十三省八十三人明日選舉正副議長開議各案謹此電聞全國商會聮合會臨時大會事務所叩微）旋又發一電致各報館轉全國各界詞略同 
該事務所昨日所接議案計有二件（一）普設工商學校案河南安陽商會（二）否認所得稅案江蘇金山縣張堰商會該會昨接江蘇實業廳函云（頃准大函以本月五日開臨時大會擬請敝廳長出席現敝廳長因公在滬即請貴會就近接洽可也）該事務所昨接陜西西安總商會來電略謂）陜省地處偏僻道路阻隔特派代表遠道赴滬殊多不便爰由全體會員公推大德通駐滬經理孟紹軒君爲本會正式代表請其就近出席）云云孟君今日當可蒞事務所報到矣昨日各路商界聮合會因各省商會代表跋涉赴會應稍盡地主之誼爰通告各商店於昨日懸旗一天藉表歡迎 
選舉章程草案第一條依本會章程第十條之規定選舉議長一人副議長二人由到會會員投票選舉之第二條本會選舉議長用記名單記法副議長用記名連記法由選舉人自行之第三條各省區僑埠到會會員之選舉權規定如下每省十權每特别區五權每僑埠五權前項選舉以出席會員滿十二省以上之列席用記名投票法行之得票滿投票省區權數三分二者爲當選但第一次投票無人當選時就得票較多者二名决選之以得票過投票省區權數之半者當選第四條選舉時由主席於到會會員中指定投票開票管理員四人監察員四人但被指定之管理員仍得行使其選舉權第五條本章程自議决日施行 
今日（六日）之議事日程如下下午二時開會（一）通過選舉章程（二）選舉正副議長（三）通過議事細則（四）討論商敎聮席會議組織大綱草案及會議日期 
[代表名號席次庽所表]  
　　省姓名號所代表之商會席次現庽地址 
直高金釗保卿京師總商會二七大東旅社六十六號 
直闗中數翼之同上二八同上 
直劉守訓述言同上四二同上 
鄂蔡文惠輔卿漢口總商會一一品香五十號 
鄂張黻藻餘仲同上二一品香二號 
鄂王先庚義甫同上三一品香二號 
鄂陳志元伯思同上四興仁里兆豐莊 
鄂汪得深黄石港商會七一品香三十七號 
卾汪孝慈笑詞同上八天津路新昌源棧汪吉記 
鄂汪文燦潤之沙巿商會三四孟淵旅社一○八號 
晋楊生芳子春太原總商會四七孟淵旅社四○號 
晋王肇泰秀山同上四八同上 
晋李光魁梅軒同上七六同上 
豫王興仁振卿周口鎭商會七二天津路長鑫里四八九號 
皖姜志彬少廷蕪湖總商會七四惠中旅館三十八號 
皖吳正塵興周同上七五惠中旅館三十八號 
川胡公訓懋昭成都總商會五九天津路集益里濬川源銀行 
川江經沅湘浦重慶總商會二四山東路七號勤華公司 
川袁治齊治錤同上二五福州路九一號大中銀行 
滇李杰秀峰雲南總商會三三福州路懷遠里雲豐祥 
閩李逢年晉江總商會二九法租界泰和里第一家 
贛汪筠竹卿樂平縣商會二三新開河復昌恒報闗行 
贛李學權伯衡贛縣商會三五天津路新昌源棧曾際芳號 
魯石丕緒紹先濟南總商會五三上海旅館十號 
魯唐慶璋禮南同上五四同上 
浙王錫榮薌泉杭州總商會三七北京路富潤里光華火柴公司 
浙王祖耀竹齋同上三八愛文義路聮珠里一五三七號 
浙陳鳳起翰臣同上三九同上 
浙謝永康虎臣同上四十同上 
浙毛雍康安卿寗波總商會三六四馬路老其昌棧四十四號 
浙徐清揚眉軒乍浦商會三一洋行街鼎記號 
浙陳宰埏秉衡紹興總商會一二中旺弄積福里泰昌申莊 
浙周共潤培滋蘭溪縣商會五○振華旅館五十六號 
浙徐浩然養吾常山縣商會五五寓所未定 
浙沈椿年任夫定海縣商會五六垃圾橋浙江硝　屬駐滬轉運處 
浙王守鍔仲廉定海沈家門商會五七貝勒路義和里二弄九號 
浙應儒韓仲退慈谿縣商會四一後馬路隆泰莊 
浙應餘藩耕三餘杭縣商會一五栱盤街新學會社 
浙應兆松夢卿同上一六同上 
浙徐補齋補齋杭縣拱宸橋商會一七後馬路慶餘洋貨號 
浙朱鴻達志瀛同上六七孟淵旅社六十九號 
浙朱椿照且晴海寗縣硤石商會六六三泰旅館三十二號 
浙潘忠甲更生海寗縣袁花商會六白克路侯在里七四五號 
浙毛雲鵬酉峰江山商會四三麥根路福星里四十四號 
浙顧振庠嘉善縣商會六一振華旅館一百十二號 
浙林文琴子桐武義縣商會六五振華旅館一百十五號 
浙張嘉榮金華縣商會七一河南路如意里晉康金號 
浙胡佚民慶皆上虞縣商會七三民國路紹興同鄉會 
浙何櫝鹿山奉化縣商會七七南京路龍泉園十八號何元通號 
浙高如澧仲萊嘉興縣商會四五振華旅館一○五號 
浙孫鏡清廉君同上四六同上 
浙盛同枝味根嘉興新塍鎭商會六九振華旅館一○五號 
浙胡振緒貽清鎭海縣柴橋商會九中國商業信託公司 
浙徐宗彥仰仁同上一八上海舊縣基農商部實業債劵局 
浙王孝賫曉籟嵊縣商會一三中旺衖樂安坊大來 
浙唐庚伯寅永嘉縣商會二六山西路謙吉旅館五十號 
浙沈澤春田莘吳興縣商會三○北京路敦貽里 
浙陳澤蓕衍蕃象山縣石浦商會六二大行臺四十一號 
浙史經藏留青同上六三同上 
蘇蘇致厚民生南京總商會五惠中旅館十四號 
蘇王介安蘇州總商會三二南京路泰和里義豐綢莊 
蘇韓錫圭稼梅同上四四新旅社三十二號 
蘇馬炎文息深通崇海泰總商會一○孟淵旅社四十一號 
蘇聶其杰雲臺上海總商會一一仁記路恒豐絲廠批發所 
蘇湯富禮節之同上一二福州路商報館 
蘇于樹深小川鎭江商會一四後馬路潤昌棧 
蘇江湛上達武進縣商會一九江西路Ｂ四十五號 
蘇趙叔雍叔雍同上七○南洋路十號 
蘇王勍克循無錫縣商會二十一品香九十四號 
蘇張迭生迭生泰興縣黄橋商會二二曹家渡達豐染織廠 
蘇張小宋小宋六合縣商會四九惠中旅館十一號 
蘇姚紫若上海縣商會五一上海縣商會 
蘇姚慕運上海縣商會五二上海縣商會 
蘇鮑友恪執之寳應縣商會五八上海旅館八號 
蘇倪宇昌質衾松江縣商會六八鄭家木橋浦口旅館廿號 
蘇俞惟玨葆村吳淞商會六○東亞旅館九十二號 
蘇胡嗣垓惠兼泗涇商會六四寳善街來安旅館 
蘇周彝臣宿遷縣商會七八 
湘向瑞琨淑予長沙總商會七九 
浙莊驥千庚雲吳興南潯鎭商會八○ 
湘吳啓瑞長沙總商會八一 
蘇田時霖上海總商會八二 
蘇方椒伯同上八三 
蘇錢新之同上八四 
蘇鄔挻生同上八五 
蘇趙晉卿同上八六 
蘇趙林士同上八七 
蘇盛丕華同上八八 
蘇穆藕初同上八九 
蘇葉惠均同上九○ 
蘇金悅箎石聲莘莊商會九一 
浙余發盛餘杭縣商會九二 
浙鄭寳琳楚臣麗水縣商會九三 
蘇錢潤澤伯塤金山張堰鎭商會九四 
[商敎聮席會之進行]  
　　預備發起外交善後團對西南態度皆爲滿意 
全國商會聮合會已於昨日正式開幕敎育會聮合會亦於今日在西門外江蘇敎育會正式集議在兩會尙未正式開幕以先闗於商敎聮席會議曾經幾度之接洽由商敎兩方推舉起草員草擬聮席會議規程敎育會方面由江蘇代表沈信卿君與商會方面接洽據敎育會方面之預計六七兩日必可將聮席會議規程完全通過八日起在總商會開商敎聮席會議五天專討論外交提案至十二日竣事十三十四兩日將提案整理完善提交十五日放洋之總代表在開會期内尙須提案由商敎兩聮會發起（外交善後團）容納全國各界人物共同討論在太平洋會議期内設立常設機闗於上海靜待大會結果隨時准備應付以爲提案後之後盾敎育會同人俟總代表出發後十六七日即行聮袂赴粤開會又商敎兩會到會代表對於廣東敎育會代表汪精衛所代示之西南態度謂西南不干涉北京派遣代表自身亦不希望派人加入只靜觀其後與國民採一致行動等語皆爲滿意引爲國家莫大之幸云 
[首批太會代表團出發餘聞]  
　　太平洋會議首批代表團及僕役共九十二人已於前日午後五時登輪該郵船亦於日昨（五日）清晨五時離淞放洋交涉員許秋颿昨將接待各代表及歡送登輪詳情電報外交部曁各部茲國聞通信社據送客之某君所述略謂此次該輪中所定艙位凡高爽清潔之處概爲外交部人員佔有以其次層之黑暗艙位安置其他各部人員又如次層每號房間規定祗有兩鋪而臨時因次層之人員擁擠强使居住三人於是非外部代表之人員大不滿意加以外部總長之姪某氏原係隨附出洋藉以游歷竟獨據特等艙位一間上船之後各部人員頗有不平云 
[租界電話接線人罷業尙無結果]  
　　日昨（五日）午後五時許本埠租界電話一律斷絶據國聞通訊社消息謂因日前接綫時某接線人與拍電話者言語誤會致起衝突迨至昨日該拍電話人即率其夥友至公司理論嗣由該公司執事將某接綫人獻出當即送至公廨處以拘禁兩月示懲一時同業工人咸多不平遂於午後五時上班之際一律罷業未知若何結束也 
[陳獨秀被捕爲編輯新青年等書籍故]  
　　住居法新租界地方之陳獨秀邇因編輯共產主義·社會主義·工黨主義·勞動主義·新青年等書籍被特别機闗探目黄金榮·包探程子卿偵悉以其有過激性質於前日偕同西探至該處抄出是項書籍甚夥當將陳及其妻林氏並牽涉人褚樹成牟有德楊一生胡樹人等一併帶入捕房除陳夫婦外餘均交保出外昨日傳至法公堂請究先由西探上堂禀明前情並將書籍呈鑒被告陳獨秀延巴和律師代辯稱此項書籍是否有過激性質敝律師尙未詳細查察請求展期訊核中西讞員判陳交五百兩人銀並保陳林氏開釋餘均交尋常保出外聽候展期訊奪 
[章太炎電責于右任]  
　　章太炎昨致于右任電云三原于右任先生鑒接左子衡等二百九十六人來電稱頌吳逆功德贊成廬山會議降虜發言公然通電無恥乃爾而君幸未署名但旣取消靖國軍推君爲北賊管下之目治會會長知君亦與同情不意歷年稱民黨而竟爲此眞有　陳樹藩多矣魏武云于禁從孤三十年何期臨難不如龐德思君家法　之　然章炳麟叩江 
[各界籌備國慶記]  
　　　月十日爲國慶紀念本埠公私男女大小各學校除放假一天外内有高小各學校舉行提燈會以資慶祝刻已整備一切 
　　斜橋公共體育場是日上午九時有本埠童子軍全體舉行慶祝並行升旗禮十時該塲球部之籃球隊與南巿清心實業學校藍球隊行比賽同時足球隊隊員　西人在場比賽足球下午二時塲内之甲組足球隊與乙組足球隊在塲比賽並黄隊之籃球隊與澄衷學校籃球隊作比賽該塲之技擊部行第一次畢業式表演技術刻由該場主任東邀各機闗領袖届時前往觀禮 
　　南巿中華武術會昨通告會員略謂本屆雙十節又值民國成立十年紀念因定九號號星期日上午九時開國慶紀念大會並舉行新會員閱操典禮一爲激起愛國熱忱一爲提倡鍜鍊體育之興味凡我熱心愛國同志屆時早蒞云 
　　東西華德路永貴里辛酉社於雙十節開慶祝大會已由該社幹事積極籌備除通告全體社員參預外並該社附設之義務夜校學生亦加入祝慶其慶祝秩序中有國歌演說魔術及各種餘興晚間並舉行叙餐云 
　　中華勞動聮合會爲籌備國慶紀念及該會成立週年紀念并此次徵求會應發奬品等統擬於雙十節日晚七時舉行於本月四日特開聮席會議决定假北四川路底懷恩堂爲會所現正趕辦彩景所定開會秩序除於雙十節日午前九時排隊出發加入聮合大遊行外（一）報告（二）慶祝（三）歡迎新會員（四）徵求隊給奬（五）演講（六）團體表演（七）滑稽戲法（八）會員新劇（九）沽動影戲（十）振鈴散會 
　　江海闗布告云照得民國十年十月十日國慶日奉定於是日爲放假之期本闗循例給假封闗停辦公事爲此仰華洋各商人一體知照 
　　各團體所組織之國慶紀念籌備會加入者頗衆此項紙燈均歸各團體自行製備北城商業聮合會已預備提燈四百盞邑廟豫園商業聮合會預備三百盞工商友誼會預備一百盞此外各團體並有各紥特别燈籠引人注目並用軍樂隊開導云 
　　上海證劵物品交易所凖於國慶日休假一日昨已在巿場貼出通告矣 
　　青年會交際科定於陰曆重陽節晚六時半舉行國慶大宴會於童子部盛備精饌滿陳名菊佐以音樂趣談幻術助興等且以預祝中華民國十年十月十日國慶大紀念業由該科發出請柬遍邀會員到會與宴每份宴資六角與斯會者可向該會事務所簽名聞現在定座者已不乏人云 
[引翔港發生越貨傷人案]  
　　連刦三處開槍擊傷三人 
　　昨晚七時許滬北引翔港南街路南樓茶店有多人聚集摇會突來盜匪七八人内有一人身穿華絲葛長衫其餘皆穿短衣各執手槍擁至檯前將檯上會洋三百餘元搶刦一空并開放手槍擊傷摇會人周姓唇齒及姚姓左臂復擁入唐晋興米店刦取賬檯上現洋二十八元小洋數十角而去該店小主唐雨泉擬上前扭捉被盜開槍擊傷左臂痛倒於地盜等行經元豐泰衣莊門前復入内搶得賬檯上現洋九十三元小洋數十角臨行開槍數響示威始呼嘯向南奔去及由楊樹浦巡捕房探捕聞警趕來已失盜踪遂由九百十二號華捕雇車送三受傷人往同仁醫院醫治一面由捕頭通知各捕房一體協緝行兇盜匪解案懲究 
[閘北加房租之近訊]  
　　房客再舉代表向房主情商 
　　閘北天保里北南林里房屋因房主加租强逼搬遷各里房屋共計十五弄二百零七幢住户達三千左右一旦用高壓手段勒令出屋各房客以一時無處安身迭與情商均遭拒絶茲各房客以當此生計困逼又遇此驅貧民於絶地之事各弄已組織團體公舉代表十五名再與房主情商請照七月二十六日加租通告略爲減讓昨日該代表楊頌甫錢梁鴻毛子良等代表全體房客致房主一函爲錄於下 
敬啓者此處天保里及北南林里一帶房屋自煦記帳房於今夏　歸尊處所得後曾於五月二十一日接到貴賬房傳單内載各房客如欲接連居住須有五月份房票爲憑等語房客等居於此里者均各多年僉謂一動不如一靜即從前有積欠煦記賬房租資者亦莫不多方籌措竭力設法甚至有典質衣飾始得家家如數繳清於貴帳房而得此五月分房票也房票背面均有貴賬房所簽連住字樣房客等得此房票後方謂可以安居不料七月二十二日又接貴賬房傳單通告加租其時房屋修理尙未完工房客等方苦各工匠之騷擾月餘益以薪桂米珠居家已極不易若再驟加房租至四成之鉅不獨房客等擔負爲難即照申巿加租通例亦從未見有若是之甚繼思貴賑房旣欲加租勢亦不能不加然房客等之苦衷想亦必可原諒故於七月二十六日合詞函請貴賬房將房租略予增加正在盼覆間於七月二十九日又接貴賬房分發羅傑律師具名之傳單限各房客於八月底一律遷讓云云房客等見此傳單深以爲異不得已於八月初推舉代表向貴賬房作數次之磋商均未荷賜予解决之答覆乃本月初一初三等日又忽有多人至天保里圍築竹笆該處各房客均因並未積欠租資何遽阻止其出入雙方正在爭論時適有警察到塲始得勸令工匠暫罷此舉以上諸端雖均爲已過之事實然時未百日而所發傳單及變遷宗旨各至二次之多姑無論是否貴賬房欺賬恐嚇虐待房客總之其一無誠意已昭然若揭雖然加租之事爲貴賬房固有之權然屢議屢變試問房客等亦將何所適從况天下之事不外情理現在房客等再具誠懇之函向貴賬房爲最後之請求總望貴賬房格外體諒房客等之生計艱難將所加房租照七月二十二日通告之數目略予滅讓以期早日解决使房客等亦得稍稍安心蓋各房客出資租屋無非爲安身起見今將寢食不安其何以堪况房東與房客本爲最切近之賓主彼此宜相見以誠如各相持不下實非雙方之福想貴帳房亦必鑒察及此無待曉曉多贅也再者所有七八兩月之租資各房客均存儲待收特此附聞並希見復 
[女青年會徵求會之預備]  
　　中國基督敎婦女青年會今年徵求大會須募集捐欵一萬五千元此項徵求大會自十月十一號起至十月二十六號止茲爲預備此事該會募捐執行委辦與募捐顧問委辦於昨日在崑山路Ａ字十一號上海女青年會會所開午餐會始由女青年會協會幹事楊錫珍女士規劃該會事業繼由上海女青年會幹事湯靄林女士演說藍三角形及其與上海婦女之闗係此次餐會由范玉榮女士主席並引導楊湯二女士等人演講講詞大致對於女青年會在中國所做事業於已成者當如何注重於未來者復設爲計劃是日到會者除上述兩委辦人員外尙有來賓錢新之君聶雲台君梅華銓夫人謝衡牕君Ｍr.T,M.Knight,Mr.William　Hawkings,Mr.C.H.Stit,MrsC.W.Aikinson,Mrs.A.T.Welch,等人而Mis,EdichSawverMissEosoloeVenable則　募捐執行員云 
[航務消息彚紀]  
　　太古公司之蘇州號昨由香港來滬裝來廣東小洋七十二箱每箱三五萬枚不一價值二十餘萬元又金 
四箱點錫三百方該輪於本日出口計裝至香港者有大德昌運去之大條銀二百三十八條合銀二十四萬兩又裝至廣東者有錦經綸之大條銀一百六十六條 
　　昨日下午五時許有英國兵艦兩艘進口一名天台尼亞Titania艦　係載客之郵船改作故艙位甲板均完備船分六層約有一萬噸運量艦中未見安設砲位現已駛往高昌廟一　停泊一名口號艦身異常狹長首尾均尖艙　加　大砲一尊刻在南巿浦江停泊 
　　怡利洋行之西亞班輪　得乾　昨日已開赴歐洲上　裝去出口貨八千件以蛋黄　鷄鴨毛爲大宗茶葉甚少 
[昨日車運進出之銀洋]  
　　昨日（五日）滬寗路大通運銀公司承運本埠中南銀行現洋十萬元金城銀行四元惠興春華茂等莊現洋十萬元均裝赴天津又中交二行寳銀各九箱計五萬四千　大陸金城鹽業三行各一箱計九千兩均裝赴南京造幣廠 
滬杭路同和公司承運日夜銀行寳銀十四箱計四萬二千兩又鹽業銀行五箱計一萬五千兩均裝至杭州昨日由杭來滬之早快車在杭州造幣廠裝來新幣八萬元分裝十六箱係上海日夜銀行三萬五千元中交鹽業三銀行各一萬五千元又杭州中國銀行運交上海中國銀 
 
 

Page 15

 
 
　　行現洋四十箱計二十萬元又杭州同昌運交上海裕祥現洋五千元又杭州信昌運交上海福源現洋五千元又硤石保大運交上海大成現洋五千元又硤石保大運交上海五豐現洋五千元又硤石保大運交上海五豐現洋五千元又松江牲源運交上海益昌現洋二千元又嘉興道吉運交上海信成現洋五千元又嘉興恒和運交上海致祥現洋五千元以上共計現洋三十一萬二千元均運抵上海南車站缷車分别送交矣 
[米價日見鬆動]  
　　本届新穀登塲後米價每石曾貴至十三元半蓋因江浙各鄉田禾被水淹没不能割稻之故現在内地來信田畝積水均已退盡故近日内地各產處將米裝運來滬者絡繹不絶浦江中米船到者日有二三十號除常帮破礱陳貨不多外泗涇青浦角里西新均有裝到昨日南北兩帮到船有四十餘號巿上各米店際此下山勢更觀望不進故昨日各種新米洋　羅秈等又均跌去二三角較之最大之價破礱每石跌去一元四角現開十二元中次之米亦小去一元五六角巿面可望日小矣 
[本花衣來貨漸旺]  
　　南巿本花衣各花行開秤以來連日所收之貨不甚湧旺每日祗四五百擔現南路徐家匯等處放盤四十六七元而浦東南川各路來路亦漸旺昨日已達萬餘斤有百餘擔可進據農人云西鄉各路收成較遲尙不致全爲風潮所損云 
[總商會派員赴寗點交出品]  
　　上海總商會代爲徵集江蘇展覽會出品業分兩批運寗茲聞運品到寗後尙未開箱會場辦事人員曾對中華書局沈君聲明出品如有遺失不負責任等語而聶會長亦接南京友人報告該會内幕情形誠恐貴重出品不免有遺失之患昨日特派專員范長春並調用商品陳列所事務員楊輝光虞勤穀赴該會塲公同開箱點交出品茲錄聶會長公函如後逕啓者此次江蘇舉辦展覽會由敝會徵集出品九月十七日第一批由江孚裝運九十二箱二十六日第二批由江安裝運六十三箱查第一批内有四十箱係由國貨維持會裝箱造册業由該維持會派委程君迪仁押運前來已有函達在案茲據出品人華珍公司中華書局先後由寗返滬具述會塲布置情形甚形忙碌所有敝會兩批運來出品尙未開箱陳列茲由敝會特派專員范長春君並率同事務員楊輝光虞勤穀兩君前往貴會催速開箱分部陳列其開箱時着由該員等逐件點交會畢以後凡應發還各出品人之品即請貴會裝箱憑該員等接收運滬以清手續敝會以此次徵品凡屬出品人均以昔日賽會迭遭損失爲辭若茲所運寗之品再遭損失良於奬進實業前途大有妨碍前接九月二十七日及二十九日兩次快函均以敝會造册僅有一份又未分類爲言查敝會前所造呈出品清册一本係按裝箱號次編成原冀開箱時便於點騐至欲分類陳列加貼標籖自屬貴會應辦之事茲准前因特再造具出品分類清册兩份一份交貴會點收出品一份交該員存查俟點收出品以後有無損壞之品幸祈逐件開示爲盼此致江蘇第二次地方物品展覽會 
[籌備上川長途汽車之進行]  
　　上川長途汽車刻正積極進行前日經籌備主任邀集各發起人在恒大紗廠批發所開會討論進行方法决定名稱爲上川交通股份有限公司以開始築路爲入手辦法推舉凌雲洲爲測量主任顧蘭洲爲工程主任穆抒齋以籌備主任兼上海收股主任陸蓮溪爲川沙收股主任業已開始復丈對於汽車經過之河道橋樑開浚建築及購地等事宜精密規畫以便次第實行並將測量情形呈報主管官廳備案飭警保護云 
[華商電車員司免扣制服費]  
　　華商電車公司職員司機等要求增加薪資已經陸總理慨允加增惟該職員司機等所穿制服向章由公司於發薪時照數扣還現悉租界電車公司巳將制服錢免扣爰亦聮絡要求該公司照北巿電車公司例免扣制服費歸公司擔任聞陸總理亦巳允准故自八月份起發薪時已　增加數目免扣制服費云 
[南巿調查民局航船之禀覆]  
　　淞滬警察廳長徐國樑前奉省令内開據江蘇管理郵務管理局函稱現當檢查郵件之際惟恐民局及航船户等私帶信件亦應一律加意檢查並查明航船地點分别呈報以便擬訂取締辦法等因當經令飭所屬區署查報以便轉詳南巿一區警署王署長奉令後查明南巿境内民局二十餘家惟航船聚泊地點不一特派巡官前往調查當查得航船大半駛行内地及浦東等處多係裝貨不帶信件民局雖自備划船亦專往鄉間各鎭口者爲多凡遇交通便利其他各埠之信件均係轉遞郵局承運尙無違禁私帶信件之事昨特據情報告王署長查核聞此事尙須復查以免隠漏云 
[江海闗定期焚燬毒物]  
　　請各機闗派員監視 
　　江海闗姚監督昨致各機闗函云逕啓者九月三十日接勞稅務司來函第二百四十四結即本年七月至九月份有查獲充公之烟土等項計共一百零六擔三十斤九元嗎啡七兩又十六分之五安洛因七百五十兩此外尙有内含毒質之戒烟丸等共估值闗平銀五百五十兩三錢五分茲訂於十月十二日上午九時將前項烟土等運至浦東窰内焚燬除俟清表繕就另送外請轉致各機闗屆時派員臨塲監視並派軍警守護等因除電請江蘇省長派員來滬監視一面分函松滬護軍使曁淞滬警察廳酌撥軍警彈壓照料並分致外相應函請查照屆時派員　塲會同監燬仍望將所派員名先行示悉以便轉知 
[逆倫案高等廳判决書（續）]  
　　况查朱健臣購買毒藥報酬按照許據所載原係六百元之數後因張欣生未曾交足原數始由控告朱潮生要求朱健臣出立過割據以免日後糾葛亦經控告朱潮生自供不諱可見此項過割據實與前項許據係有聮絡闗係查控告人朱潮生旣自供認實爲此項過割據中人則前項許據中人更可斷爲控告人朱潮生無疑此可證明其犯罪者二原判認定控告人朱潮生亦爲本案犯罪之一人自屬正當惟查張欣生混號蠟燭即係毫無主意之人查其家屬人等供詞均可證其在外並無虧欠則其毒死父親自必另具一種原因現據張欣生所供控告人朱潮生誘其賭博因而敎其毒死生父云云自屬可信則控告人朱潮生對於敎唆殺人之罪當然成立（參照大理院五年五月九日上字第五一八號判例）原判謂其觸犯事前帮助殺人罪稍有未合控告人上海地方檢察廳檢察官闗與此點提起控告自有理由該控告朱潮生及委任辯護人控告意旨闗於控告人朱潮生向張欣生索其銀洋以及要求朱健臣寫立過割據了清許欵項各節均未加以否認惟對於身爲許據中人一節方加攻擊而已茲查其攻擊之詞並無一種實據即係空言搪塞何能認爲有理由（二）闗於聚衆開場賭博營利及開設館舍供人吸食鴉片烟部分查張欣生在原檢廳偵查中供稱朱潮生茶店前樓設有賭桌三四張麻雀骰子牌九摇寳都有並是一年賭到頭的控告人朱潮生在原審廳偵查中供稱我茶樓上只有兩具麻雀牌十個鋼元抽一個銅元的頭各等語（在其家内搜出骰子盆兩隻）則其開塲聚賭營利除張欣生證明外並行自認不諱事實自無可疑又查張欣生在原檢廳偵查中供稱我往朱潮生前樓吸烟各等語（在其家内搜出烟灰一包）則其開設館舍供人吸食鴉片烟及聚衆開場賭博營利兩罪自應成立原判於其以上兩罪引律科刑均無錯誤該控告人朱潮生及委任辯護人控告意旨捨去自白及人證專以賭具不全烟灰甚少不能成立罪名爲辯亦認爲有理由查控告人趙杏仁犯罪部分有二分别證明如下（一）闗於藏匿罪人部分查控告人趙杏仁在本案發覺以後）舊曆十二月初二日發覺）即行雇船密接張欣生至滬送至其友董德林家藏匿迭經張欣生供明在案事實已無可疑况查原檢廳訪悉前情先緝控告人趙杏仁到案訊出藏匿地點始將張欣生拿獲證諸案卷極爲明白更無狡賴餘地核其行爲對於藏匿罪人之罪常然成立（二）闗於詐欺取財部分查控告人趙查仁藏匿張欣生以後迭向張欣生訴稱代爲設法弄好陸續取去二百四五十元業經張欣生張徐氏先後證明在案證據亦屬確鑿核其行爲對於詐欺取財之罪亦應成立原判於其藏匿罪人（即被追攝人）一罪依律第一百七十七條第一項處四等有期徒刑一年六月於其詐欺取財一罪依刑律第三百八十二條第一項（漏引第二十八條）處四等有期徒刑一年八月罪係俱廢（查其藏匿張欣生時并無詐財之意原判以俱發論罪尙屬正當）依刑律第二十三條第三欵執行有期徒刑二年自無不合該控告人趙杏仁及委任辯護人控告意旨闗於藏匿罪人部分謂其自來實屬狡辯（仍未完） 
[劇盜分别發落]  
　　朱李水吳四盜解送軍署慾辦劉醒民判决監禁 
　　江國興摘釋 
　　劇盜朱渭李忠山水錦標吳隆生劉醒民及嫌疑人江國興在滬寗車站對面之界路被特别機闗包探白忠麒王長根緝獲抄出手槍解由公共公廨押候查明刦案再訊等情均誌前報昨晨捕房傳齊人證將朱等解至第二刑庭經張襄讞會同英赫副領事升座研訊首由西探目柏生華探白忠麒上堂稟稱查得八月十八號東　綠路方東貴烟紙店被盜搶刦銀洋開槍拒斃店夥陳意如一案實係各被告所爲自八月二十九號在滬寗車站左近拘獲迭經捕房詢問除江國興一名不承認與搶刦拒捕等案有闗外餘人均直認不諱並供出刦案多起錄有供單呈察次由證人俞連之到堂證明方東貴之烟紙店被刦及拒　同事陳意如伊均目覩第一被告朱渭確曾在塲惟餘人則不能辯認又由韓雲坡上堂投遞崑山縣公文並稱伊係該縣法警因縣知事查得獲案之朱渭係朱德標化名彼曾於本年六月十二夜在巴城紏黨明火執杖搶刦居民陳友堂家財物業經通緝有案今旣拿獲應請准予引渡又由淞滬警察廳警探張福蘇升兩人到堂呈文稟稱水錦標一盜係華界閘北大統路老成大號於五月四號被盜刦失銀洋物件案内之要犯應請交給帶回歸案訊辦被告劉醒民延律師代辯請求從寛發落中西官乃向各被告質訊之下以江國興無子應即摘釋朱李水吳四人迭犯搶刦傷人重案着押候備文錄供詳解護軍使署按律懲辦至劉醒民一犯張襄讞判决監禁西牢五年期滿帶堂再核英赫副領事則判監禁十年期滿逐出租界 
[新開之荷商洋行]  
　　四川路三十一號新開之大亨洋行係專售上等雪茄香烟各色琴酒菓酒香水化妝品並各種糖漿罐頭食物貨品優美價目亦廉該行由荷蘭Ｔhe　royal　Dutch　Cigar　Works　Eugene　Goulmy 
＆Baar烟廠Hulsthamp＆Moly酒廠J.C.Eoldoot香水廠United　Preserving　Factories　Ltd.糖漿食物廠·四廠合組現爲推廣遠東營業分設上海如欲購辦該行貨物者至該行興買辦朱君接洽可也 
[禮明律師控告美按察使消息P ] 
　　大陸報云據馬尼剌所接美國與共同通信社之消息上海美人禮明律師在美京司法部控告駐滬美按察使羅平吉氏溺職九月二十二日司法部宣佈現已從事調查案情而羅之律師已抵華盛頓陳述一切云 
[利濟副劵開奬紀]  
　　昨日爲第十二次利濟有奬副劵開奬之期在南巿久大碼頭總局内舉行自上午九時半開始至午刻十二時半始止茲將五大奬號碼及經銷票號錄下頭奬二萬九千三百二十三號本埠老通源二奬一萬零四百二十一號杭州協記公司三奬三千六百八十一號漢口振華公司四奬一萬六千三百三十二號南昌福順祥又四奬二萬六千一百三十四號杭州大春祥五奬六千三百六十三號杭州協記轉兆元又五奬一萬七千零四十八號漢口振華公司又五奬二萬四千一百六十七號杭州大吉祥 
[曹家渡小火]  
　　滬西曹家渡公益工房係一般勞動工人所居住鱗次櫛比雜沓而居者不下二百餘户前晚（四日）七時許有在申新紗廠作工之黄大郎家不知如何失慎登時冒穿屋頂火勢燎原經保安救火會　新辦之帮浦機器大龍及皮帶車等趕往施救將左右對面隣居樓屋保住惟已焚燬樓房兩幢租界各捕房救火車亦同時聞聲趕至迨到塲見火旣熄故未出水云 
[失慎罰銀八百兩]  
　　法租界小東門大街芮壽卿所開之老大房糖食店於前日晨失慎焚斃學徒一名已誌前報昨日傳至法公堂請究先由捕房禀明前情並稱查得該店保有火險銀八千兩請核詰之芮供商人是早不在店中究係如何起火不得而知司賬邱培之供是早係二層樓上起火各店夥均從屋頂逃出是實中西官判罰銀八百兩充公以儆 
[檢察官驗尸兩則]  
　　一爲火達碼頭之男子一爲江灣留養院之女孩 
昨午十六舖地甲投上海地方　報稱頃據淞滬警察廳水巡隊傳喚大達碼頭有一無名男子斃命查無屍屬報請相騐當經該廳委派郭檢察官毛檢騐員等前往騐明該屍年約四十餘歳身畔有大洋六元銅元五枚小錢二文周身並無别故委係因病而死填明屍格令由善堂棺噞候示召家屬認領 
上海地方廳昨據救濟會發來電話畧稱江灣留養院今日病死留院女孩一口請派員來院檢騐等因王檢察長據報後立委孫檢察官沈檢騐員等乘坐火車前往騐明諭令該院相殮 
[電車下之新鬼]  
　　前晚有身穿元色洋布夾長衫内襯白洋布衫之某甲行經法新租界霞飛路被電車撞倒傷及頭部身死後由巡捕到來將尸車送同仁輔元堂騐尸所昨經中西官蒞所騐明即將人證傳至法公堂請究先由三百三十九號華捕稱是晚我在該處站崗目見死者從我背後冲出行至軌道時死者見有電車到來忽又退回以致撞斃見證宋仁祥供我在電車月臺上目見死者自不小心致被撞死中西讞員判以死者自不小心與人無尤將案註銷 
[汽車傷人兩則]  
　　北四川路崑山路口昨日上午九時許有一千三百四十三號汽車駛過撞倒潮州人十歳女孩盛鳳仙跌傷頭部等處當經滙司捕房七百五十號華捕到來阻止汽車開行押令載送女孩往同仁醫院醫治一而帶該汽車夫入捕房稟候捕頭發落又有南京路沙利文糖店用人邢阿才於昨日下午四時許行經鐵馬路景安里口被某號汽車撞傷倒地當經閔行路捕房一千四百八十六號華捕瞥見將汽車號碼抄錄另雇車送受傷人往同仁醫院醫治一面歸捕房報告請究 
[地保匿尸不報]  
　　上海縣警察第四分所巡警前日在二十五圖黄泥石橋某姓田内查見受傷無名男屍一具當經報所飭傳地保潘鑑餘投地方檢察廳報請相騐乃該保匿不呈報擅將屍身収殮埋葬事爲所長所悉以該保擅埋傷屍隠匿不報恐有别情遂拘該保傳同地主潘柏濤一併解送到廳昨經司法員提審該保供以擅埋匿報諉爲圖董主使司法員得供後當將全案送地方檢察廳訊辦 
[漕河涇越獄犯禁押三月]  
　　張大前在華界犯案判押十二年禁押漕河涇監獄内於去年二月初二日越獄逃出在法租界某作場内爲廚夫茲被探目徐阿東包探張惠泉偵悉前往將張及其姘婦馬氏並嫌疑人顧金香陳少福等四人一併帶入捕房昨解法公堂請究先由西探稟明前情詰之張供認越獄出外現在安分營業不敢爲非求宥質之顧等三人供與張不識中西讞員判張押西牢三月期滿永遠出境顧等三人開釋 
[公共公廨訊案彚錄]  
　　昨晨公共公廨民四庭由闗讞員會同美丁副領事訊理（一）和興機器廠訴朱子英不理欠欵案（結果）准改期七天訊（二）王恂華訴周志歧不付房租請飭押遷案（結果）應由兩造按照租契於十四天内磋商解决（三）袁子清延許理律師訴周正鑑定售火油精到期無貨請追損失及定洋案（結果）改期續訊（四）范詠春訴婦人王冷氏不理欠欵案未審 
又午後民四庭由李襄讞會同美奥副領事訊理（一）何月記延甘維露律師訴吳維清竊取老介福存摺呑没存欵案（結果）准提前排訊着即進稟候核（二）沈金福訴李明貴欠洋案（結果）准其自行具結出外料理（三）馮乃千聲請破產案茲馮延律師到堂請求以旣經核准破產要求開釋堂上以債權中有意商闗係故當時未允所請 
[誌謝]  
　　昨承生生美術公司惠贈該公司五週紀念第二十九期（世界畫報）一册中華武術會惠贈第一卷第二號（武術）一册内容皆極豐美書此誌謝 
中華職業敎育社通訊 
　　社址上海西門外方斜路三四八號 
[議事員會與職業學校經濟校董會]  
　　本届議事員會以所議事件多與職業學校經濟有闗特邀集經濟校董前晚在一品香開聮席會議出席者有史量才袁俶畬蔣夢麟顧蔭亭黄任之朱叔源賈季英郭秉文王儒堂袁觀瀾沈信卿宋漢章穆杼齋錢新之諸君公推沈信卿君爲主席除報告辦事部變更情形舉辦全國報紙特約通訊情形本屆徵求社員本埠外埠國外三起總結束情形組織職業學校聮合會舉辦出品展覽會情形歸還職業學校社債第一期本息情形收到斐律賓捐欵情形外議决添請章君伯寅辦理職業出品展覽會及調查講演事宜添舉施光銘陳迎來楊嘉種蔡　成李清泉薛芬士六君爲經濟校董施君等均係斐律賓重要僑商熱心贊助本社者也 
雜評二 
[告女界（旡用）]  
　　我國現社會職業之難難矣然未有如婦女職業之尤難何也今之社會直未爲婦女分配職業也 
婦女無職業故惟有飽食終日無所用心馴致視婦女仰給男子爲當分之事而以婦女亟亟謀職業爲可恥嗚呼我國人生活之困難最大原因爲婦女無職業八口之家坐食者六七生之者寡食之者衆安得而不貧且窘焉 
雖然婦女之職業須有人焉起而要求要求婦女職業與其望諸痛癢相隔之男子曾不如婦女之自起要求第此運動非易遽發團結聮絡藉以打破數千年婦女深閉固拒之惡習女青年會之組織記者所昔昔屬望者惟是過渡時代須察過渡時代之情形而定滬中風俗澆漓詐僞百出組織團體選擇不可不加審慎然習俗所存未可一朝盡革開化女界尤當注重於缺乏敎育之女同胞故於品性馴良或雖偶涉迷途而才尙可造者仍當抱有敎無類與人爲善之志而羅致以化導之初未可自劃鴻溝示人以狹此固記者默察現社會而願爲先知先覺之女同胞告也 
公布欄 
[江蘇高等審判廳]  
　　民庭判决凌月季與張伯勤（即張晋祺）爲債務涉訟控訴一案（判决主文）原判變更張伯勤應償還凌月季銀一千二百九十四兩一錢九分四釐其利息自民國八年陰曆十二月初一日按月八釐計算至執行終了日爲止本案訟費及前上告審訟費歸張伯勤負擔陸晋康與陸施氏爲田畝涉訟上告一案（判决主文）原判撤銷本案發還上海地方審判鹽迅予更爲審判姚安伯與王紹成爲欠欵涉訟上告一案（判决主文）原判撤銷本案發還上海地方審判廳更爲審判邱金泉與周雲龍爲借欵糾葛控訴一案（判决主文）控訴駁回本審訟費歸控訴人負擔黄阿興與黄洪奇爲嗣產涉訟上告一案（判决主文）本案上告駁回本審訟費由上告人負擔湯珍與王繼溥爲田產涉訟聲請延期一案（决定主文）本件聲請駁回聲　費用由聲請人負擔 
　　批示冷欣甫呈一件聲請發還案卷由呈悉查該案尙未確定所　發還案卷之處暫母庸議此批温王氏呈爲請飭江寗地廳就近送逵决定并按實程徵費由呈悉已令行江寗地審　迅將决定書就近送達并將微收費用情形切實查復以憑核辦仰即知照此批僧良鐘呈爲滸闗巿董張冕傑串奪庵產請予救濟由呈悉據呈張冕傑等縢蔽温前縣長串奪庵產各節究係如何情形仰候令縣查復以憑核辦此批以上十月五號 
[上海地方審判廳]  
　　判决主文（民一庭）一件判决周怙記與火國楨因欵項涉訟一案主文本件訴訟駁回訴訟印紙費用發還一件判决徐杏芳與愈嘉美借欵糾葛一案主文俞嘉美即俞裕美應償還徐杏芳原木洋四百元並自民國四年正月以後按月八釐利息算至執行終了之日止但利息不得超過原本本案訟費歸俞嘉美即俞裕美負擔一件决定陸壽康與孫振金借欵糾葛一案主文本件訴狀准予註銷訟費歸原告人負擔 
　　批示一件應月發狀請執行由狀悉准再派吏執行此批一件傳宗泉狀領欵洋賬簿由准領此批一件錢宗清狀請銷案由狀悉准予銷泰房票七紙并准塗銷附卷此批一件徐永洲狀請給領由狀悉准予來廳具領此批一件孔萬興狀請銷案由狀悉准予銷案此批一件朱松濤狀請銷案由狀悉准予銷案此批一件倪盛才狀交欵洋由准交此批一件陸毛毛狀交　洋由准交此批一件吳欽德狀　執行由狀悉查本　業據孫　卿提起上告所請應從緩議此批一件顧福生狀請執行由狀悉候派吏執行此批一件劉　東狀請執行由狀悉候派吏執行此批一件傅錦芳狀請執行由狀悉准即派吏執行此批一件孫周氏狀請釋放由狀悉　傳同曹佐臣來　訊明核奪此批一件查談氏狀請釋放由狀悉候傳案訊辦此批一件王鴻儒請函縣發封由據狀已　此批一件陸秋餘　狀　給　由狀悉養即來案候諭此批一件支仲侯狀請發　原卷由狀悉查核案第一　原卷已於本年八月十一日發　矣　即知照此批以上十月四日 
 
 
] 

Page 16

 
 
   
 
 

Page 17

 
 
   
 
 

Page 18

 
 
自由談 
遊記浙皖旅行記 
[新安江之觀感（二）] [  風塵餘生]  
　　十一點抵徽州府矣余在此稍作勾留承珠蘭茶業維持會會長洪君斌彩優渥招待代爲指導一切心實感之次晨二十五日復游屯溪夫屯溪爲徽州府屬之一重鎭其商巿可推徽州首屈一指水陸交通俱便余至此間蒙通裕諸君招待欵以茗點指示一切至四時興辭而别即日回歙復又承洪君招待翌日約叙於問政山上洪君之宅晚由周張二君陪游歙城次日予已預備行裝囑轎夫俟予於梁下清晨五時應洪君之約與周張二君上問政山於是遂得飽覽歙縣全城風景是山距城約三里左右五時半吾等已達山巓即造洪君之宅而洪君已早俟吾等於門首其宅建築精良佈置清雅門前百花成行廳堂對畫俱名貴先以珠蘭茶進次即由洪君陪同參觀其珠蘭花園共計大小八千餘盆異香撲鼻誠佳品也珠蘭茶葉爲洪君之首倡其爲人慷慨好義不欲以此爲奇貨故今之繼此業者洪君實與有力也參觀畢早餐於宅遥望黄山風景因早霧未除不克明辨山景雖層巒聳翠崗嶺互攀曲折巍峨雄秀獨出已可窺其大概與問政山相埒距約百里下山已在八時半乘轎離歙於是余徽州之游可告一段落焉 
筆記 
[媸情記（三）] [  恨蝶]  
　　維翰喟然曰彼二人之相得余豈不知第初意以爲稍緩無妨固不料孟生之母辦事若是之速也今若成全彼二人者惟有速電孟生之母解除某氏婚約謂余已將慧珠面許孟生矣現婚約自由料可如願後事尙可爲也周氏然其言即發電致孟生之母並命人至肆覓孟生即孟生已登車車已行矣明日接孟生母復電謂屯地風氣未開某氏以無故解除婚約爲不名譽堅執不允維翰周氏均嗒然若喪視慧珠則懨懨病矣延醫診視則不肯服藥周氏無奈以堅决之語告慧珠曰汝與孟生固相得然彼已聘某氏彼臨去時是無情於汝天下多美男子以汝父之財力必可爲汝嫁一如意郎何必戀戀於孟生在周氏不過欲絶慧珠痴情不惜作此語而慧珠以爲不入耳之言來相勸勉愈增其悲念孟生决非負人者臨别之後言猶在耳但某氏旣不肯解除婚約又將若何孟生若因此而果生不測是不啻伯仁由我而死於是愈思愈悲病日以增維翰及周氏亦無如何徒悔恨嗟歎而巳數日後又接孟生母函知孟生巳抵家略云前接尊電比向某氏提議解除婚約某氏不可曾奉電告今孟生到家亦復要求解除且以死自誓某氏初仍不允繼覩孟生貌陋始允解除今已解除矣承已將慧珠字孟生渠二人旣相得又屬葭莩敢不承命等語維翰及周氏均大喜以示慧珠慧珠雖不驟呈喜色而病日以起矣維翰乃與周氏議將店事稍料理即挈慧珠至屯擇吉與孟生成禮婚日觀者麕集僉因孟生解除某氏婚約事聳人聽聞也及覩新人貌成爲詫異皆曰是眞惺惺惜惺惺無怪其然也某氏女甚美月餘後亦適他姓服新人服較之慧珠眞有東西施之别不知其底藴者咸爲孟生惋惜孰知孟生誘其賴貌醜陋得以解除婚約爲大幸事也今孟生慧珠結婚二三年伉　之情與日俱深生子巳歳餘子秀極不類父母頃者孟生及慧珠挈其子來宴於吾家語次笑指其子曰此非吾二人之子乃媸情之種子也因爲作媸情記 
劇談 
[崑曲叢話] [  弧潔說]  
　　白符號 
　　曲中於呼喚他人時往往先發一音然後緊接其人名字或稱呼其音類滬人口中之矮字舊譜俱用吓字茲擬改用唉字以示區别 
又大笑時亦必先出一沈着之音類南人口中之鞋字然後緊接大笑譜中用吓字而下接哈字者是也茲擬以咲字爲符記 
又大哭時先出之音作哈之上聲類滬人口中之蟹字舊譜中有作哈字者有作嗄字者茲擬一律用嗄字 
曲目 
崑曲標目往往拘於兩字故有明明一齣而分之爲二者如寫 
折柳招商 
陽闗串戲 
之類其實折柳陽闗一齣也招商串戲一齣也何得强分之耶故又有簡作折陽與招串者此是戲班中習語至堪失笑不意士大夫並習焉不察也此外如定情賜盒之作定賜梳粧擲戟之作梳擲迎像哭像之作迎哭拾畫呌畫之作拾呌皆拘拘於兩字之過也崑曲標目明明有兩字三字四字之分折柳陽闗招商串戲以四字爲目者也彌陀寺（琵琶記）以三字爲目者也惟兩字者實居大多數耳 
雜載 
[秋思錄] [  禹鐘]  
　　秋風旣起太平洋會議之幟亦隨以高豎於美洲華盛頓遥想其臨風飄舞似爲人類祝幸福也會議之第一要件即爲裁減各國軍備問題仁術義舉天下屬望夫秋主刑盛殺伐之氣今各國軍備均將經此會議後從事裁減夫軍備减去若干即世界和平增進若干相爲消長略無疑義世界干戈行且自此而漸戢然則今後之秋亦必一變其殺伐之氣而易爲和平不得復謂之主刑矣 
秋日無論晴雨昏盡在在使人裊其愁絲初無靜理當夫天高氣肅西風拂檻黄葉亂飛紛然辭樹覺秋氣中人輙增騷屑其情愁細雨一簾愁雲在望雨絲觸敗葉作聲似聞嘆息其情鬱小樓人靜月色窺窗蛩語啾啾如和鬼唱此時獨坐從萬籟寂然中領略秋聲一味其情苦曉日濡檐作淡黄色晨露未晞秋花帶涙中庭孤立默對無歡其情獨故余恒謂三秋無佳日也 
小說 
[劇賊胠篋記（十九）] [  一圭]  
　　第三節珠寳箱 
　　好容易客人漸漸散了我這纔隨着辣弗里司到了他自己的房裏他扭燃電燈我就闗上房門向他說道你可曉得大事不好了麽暗地裏已有人跟隨着我们從城裡直到此地巳有一個偵探在這裹了辣弗里司回頭向我道你怎能曉得他說時雖有一些驚慌的神情但毫無恐怖之色我就把米希所說的話詳細的告訴他一遍又道今天午後我们在旅館裹看見的那人恐怕正是那個偵探辣弗里司道偵探呀你何以曉得呢我道那人旣不是偵探他却是誰呢辣弗里司摇摇頭道你在彈子房裹和你打彈子的那人你可曉得他是誰我道他是蘇格蘭的照相師......我頓了一頓辣弗里司接着道他是蘇格蘭的照相師麽你的目力大差了他不是别人正是蘇格蘭場偵探麥根司你和他打了好一會的彈子還不能辯認得出你這樣的愚笨還想做甚麽大案子呢我道假定你的話是不錯那人正是麥根司但他爲何到這裹來呢辣弗里司道他是爲着監察一個人來的我道恐怕他正是監察我们辣弗里司瞪眼望着我又摇摇頭又遞給我一支紙烟道請你請了這支紙烟我有話和你說我笑道你有甚麽話儘管請便了我们耳聽着就是辣弗里司道你以爲麥根司是監察我们來的你可大錯了因爲克勞尼方纔已告給過我了我们在旅館裹看見的那個紅臉的人原來正是倫敦城裹最有名的巧賊我曾經和他喝過一次酒故而認識但是現在我们别有所斷不便被他看見所以我就避開了他我道他不是單身一個人麽辣弗里司道我想他至少有一個同黨這個同黨就在那所房屋裹面 
餘瀋[  滿湘白蘋]  
　　世問最巧之物莫舌若舉凡一切是非曲直美惡妍媸非舌無以彰意志情感非舌莫由達長雖不過三寸鋒頴實利於刀槍蓋刀槍雖能殺人猶不若舌劍之能於無形中致人命萬端秘妙齊具舌尖發而成聲能福人亦能禍人可利己亦可害己前賢有云一言可以興邦一言可以喪邦舌之爲用旣如此其大也寗不可畏人皆有舌人盡能言一語之差可鑄大錯駟不及舌無可挽回是故君子貴慎言 
 
 

Page 19

 
 
   
 
 

Page 20

 
 
常識 
常評 
[擡轎與坐轎] [  隨]  
　　今之惟利是圖者往往喜爲人擡轎凡知某某爲有錢之人彼必從而擡之而不知坐轎與擡轎已均不合乎民國之精神 
擡轎之人冀得轎錢而已坐轎之人自宜有相當之代價不足奇也所奇者今日坐轎之人其人亦深知民國之精神不宜於坐轎而擡轎者乃不問其人之願坐與否拚命而擡之甚至高擡轎價强索轎金致不願坐轎而坐轎者竟陷於進退維谷之境此時雖欲叱退轎夫詎可得乎 
且此尙不足奇也擡轎者必須認識路徑或登高山或履平地均非盲目者所能勝任若盲目而擡轎則欲登高山而或墮九重之淵本履平地而或入數丈之坑其危險何如然而擡轎者則一味索　價之轎貲不問己之盲目與否不問坐轎者之危險與否此則奇之又奇不可思議矣 
道德 
[敬告農村學校敎員] [  萱百]  
　　勿慕城巿而薄田野田野饒佳景多生趣可養成高潔心勿愛徵逐而嫌清靜清靜省酬應節浮費可養成節倹心勿謂少友朋而所接多田夫野老田夫野老有樸實氣皆得視爲良友且常與談話亦可漸開其智 
勿謂無園亭而所見僅菜畦蔬圃菜畦蔬圃無塵俗氛或且勝於名園若勤習樹藝又可自食其力 
雖經費不足修俸恒薄而交通不便亦省消耗 
雖設備不完窒礙頗多而誠懇所至自有精神 
暇可緩步田歌樵唱牧笛漁燈何岑寂之不破城巿無此也閒可學詩稻香麥秀溪淨山明何吟詠之不適城巿無此也他人對於農村學校或畏難而不前我勉爲其難以騐己之耐性 
他人對於農村學校或一就而即去我安之不去以盡己之愛情 
視學員曰此良敎員也 
勸學所所長曰此良敎員也 
優待條件行見隨贊美之聲而至矣我道德高尙之敎員其勉之 
鄙人農村人也故就農村言農村（乙種酬） 
經濟 
[改良妝奩之商榷] [  樓明遠]  
　　嫁女隨嫁之一切物品謂之妝奩衣服也首飾也以及種種器具也豐者以千元計次亦以百元計卒之供過於求不能盡數使用而習尙時移或且幾成無用（如十年前之衣服以小袖爲時今則以大袖爲時彼小袖之衣服改無可改是幾無用矣）豈非違背經濟主義耶是不可不有以改良之如何改良請述如次 
凡嫁女妝奩除除爲日用所必需者外概以實銀授之若能代存儲蓄機闗而以憑證授之則更善焉蓋以千元百元辦妝奩嫁女何如以千元百元實銀嫁女之爲得也何如以千元百元實銀存諸儲蓄機闗而以憑據嫁女之更爲得也閱者疑吾言乎再申論之夫千元百元妝奩不過千元百元妝奩而已旣無利息之可圖復有蟲傷菌蝕之堪慮若存千元百元實銀於儲蓄機闗即以年利一分計算亦可得百元十元以每年所生之利爲每年添辦衣服首飾等之用固不患其不足而能迎合習尙尤爲可取焉更有進者此種辦法如遇節儉婦女將利生利吾知不二十年縱非巨富亦可小康不然坐擁妝奩雖多奚益損傷經濟莫甚於斯嫁女者其審諸（乙種酬） 
法制 
[民法的效力] [  黎離]  
　　民法的效力就是說民法支配力所能及的範圍的意思可以分别爲四種 
（一）　於時的民法是以不追溯旣往的效力爲原則所以在發生的起初就支配將來所發生的事實如對已過的事實還有追溯的效力這就是例外 
（二）闗於地的民法是以在國内所有的效力爲原則推其效力於國外的爲例外（如領事裁判權） 
（三）闗於人的民法以支西存在國内的一切人民爲原則如在外國的中國人中國的民法就不能發生效力 
（四）闗於事的民法是對於一切的民事皆有支配的能力但是對於特别的民事如有特别法規定時就不得不讓特别法一步而後再推及其支配力（乙種酬） 
衛生 
[公共衛生與個人衛生之並行] [  何宗侃]  
　　現在外邊流行病很多從根本上推想起來都是因爲不講衛生所致所以要免此患必須先從衛生着手現在分兩方面講因爲必定雙方並行才能收效果 
第一種是公共衛生的方法 
（一）清潔水道則飲料清潔 
（二）禁止販賣不潔飲食物品 
（三）敷設溝道濬滌積穢 
（四）多設垃圾箱 
（五）掃除街道 
（六）通衢大地不准設畜牧塲屠獸塲及厠所 
（七）非經官廳許可之墓地不准任意埋葬 
（八）旅館中一有染傳染病者即令遷居醫院 
（九）撲殺病獸 
（十）於公衆處所不准隨意吐痰 
第二種是個人衛生的方法 
（一）衣服常洗滌 
（二）隔離病者 
　　還　希望做　太爺吴待作英　　　 
（三）病者所居之室及衣服與糞溺涕睡必行消毒法如（燒滅）（煑沸）（蒸汽）等法 
（四）生物必煑沸始可食 
（五）多開窗牖且撒石灰於陰濕之地 
（六）多設痰盂中置藥水消毒 
（七）小兒甫週歳即須種痘成人時亦以每年種一次爲佳（八）夏日置少許洋油於積水中以免蚊蟲 
（九）隔夜之物勿食 
（十）常沐浴剪髮 
以上各種假使能做去我說一定有效果的（乙種酬） 
雜錄 
[捷克斯拉夫] [  Czechoslovakia]  
　　歐戰以後捷克斯拉夫共和國遂告成立名稱亦即時見報端近復於國際聮盟會之委員會中占副會長一席然不明其國情者尙多故述之以告不明其國情者 
建國於西曆一九一八年十月十九日脫離奥匈聮邦其運動獨立首領爲斯脫發尼克氏貝耐斯氏及馬薩里克博士（Ｄr.Masanyk）世有捷克立國三條之稱 
界址西以波米瓦爾得尼爾士兩山脈與德相隔北接波蘭新共和國以蘇特支與喀爾巴什二脈爲界東連羅馬尼亞以喀爾巴什西折支脈爲界南接奥匈二國 
國都在白萊格（Brague）（一作巴拉加）沿易北河（r. 
elbe）之支流占柏林維也納間鐵道之中心工商業頗盛人種爲捷克與斯拉夫二族組合而成計九百萬人並有日耳曼人二百餘萬雜處其間計有五萬五千萬哩之面積實業國中工廠林立所製玻璃尤著於世金銀煤鐵出產頗豐農產物亦甚發達實爲奥匈國富源之所在無捷克即無奥匈殆非過言（乙種酬） 
[太平會議之參考資料序一]  
　　吾國外交日亟矣前者巴黎和會吾國認爲不能滿意對於山東問題三條尤難承認而該會不諒吾國祗得拒絶簽約美國亦表示不滿故雖簽約而卒不能得國會之批准凡物不得其平則鳴其由來有自矣近今美國主開太平洋會議不但謀裁減軍備且研究解决遠東問題誠以巴黎和會未能排解一切恐將來影響大局或有出人意料外者夷考歐戰未開以前歐洲各國因巴爾幹半島問題地勢扼要之故擾攘百有餘年不得圓滿解决卒之引起偌大世界之戰爭參與戰事者計三十有一國兩方軍隊達二千餘萬其損失之大較之世界歷史上四千餘年戰事之損失有過之而無不及誠有駭人聽聞者夫巴爾幹半島究非優美地點也旣無絶大之面積又乏繁盛之商業然仍爲歐洲羣雄百年不能解决之爭點雖受無窮痛苦而不之恤殆歐戰告終近東問題得一結束各國視線遂羣轉注於遠東問題而當其衝者厥惟我國查我國地大物博以巴爾幹半島較之何啻什伯設有不幸吾國不能自立使各得其平其影響於世界者何如何不煩言而解殷鑒不遠吾爲此懼亦爲吾國國民所切宜注意者吾國自通商以來凡闗於外交事項幾無一次不喪失主權前因加入戰事得與協約國一律參與巴黎和會將喪失之主權向德奥收復一部份惟當局者第負加入戰事之虚名絶無戰事之實績致在巴黎和會中無成績之可言且遭山東三條之失敗國民於此始知外交之不可忽頗欲起而研究國家致弱之由來藉謀桑榆之補救今太平洋會議闗係遠東問題者也我國得美國正式之邀請將派專使出席參與會議正與我國民外交後援之良機惟熱心研究者雖不乏人一船苦無參考之材料史君量才有心人也握輿論之中心茲搜集近今外交上有闗係於我國者編輯是書眞可爲我國之外交鑑雖太平洋會議之結果吾國得失不可預知而其主力仍屬吾國之自動外人究不能左右之自動者何即銳增國家之實力人之恒言曰不有内政奚言外交國民之敎育實業國家之國防政治即實力之表見者也國民乎欲乘此機而爲自動之補救乎除急起注意自立外不可不亟手是編熟讀而深思之用爲外交之後盾也民國十年九月奉化王正廷 
 
