# 1893 - 87 - 4907163

 

Page 1

 
 
[新印咸豐朝續東華録告成] [  圖書集成局啓]  
　　九朝東華録恭紀歴聖成憲原原本本洽見殫聞本局曾取而印之早己寰海風行爭先快覩矣茲又有咸豐朝續録備紀征討赭宼及與泰西諸國通商互靑中宜尤爲賅括詳明足資精考亟用鉛板排就印以雪白連四紙校讎裝釘罔不精良刻己告成分爲一十六册外加紅木夾板每部碼洋兩元五角欲　我朝掌故者請臨申報館帳房及各處申昌書室購取可也 
[重印大題文富告白○附登售書價目] [  點石齋主人謹啓]  
　　本齋於戊子年曾印大題文富五千部士林稱賞海内風行未及年終卽己告罄蓋以集中鴻篇傑作與大題文府大題三萬選等各樹一幟絕不雷同且一題祗文一篇更無疊床架屋之弊共文一萬四千首戞戞獨造簇簇生新實爲藝苑中不可多得之書祗以當時係集股告成各人志趣不同未能重復開印數年來久付闕如空勞賜購深用歉然今本齋獨出鉅資將各股全行購歸卽日開印約三月間出書一切仍從曩例裝釘三十二本務使字跡淸晣一覽了然永無細若牛毛模糊莫辨之慮有志觀光者誠不可不備也倘各書坊有欲定購二三百部或躉購若干者請至本帳房面議爲盼又十三經難字音註價洋二角岑宫保介福圖洋一元悔蹉跎齋試帖洋八角售處仍照曩例此佈 
[三百三十一號畫報告曰] [  點石齋啓]  
　　陶孝子名孝譜蕪湖人也事寡母有至性母殁廬於墓側適皖南山洪暴發堤圩岌岌可危居民倉呈奔避陶獨繞柩呼號無何水忽壁立不流且反退焉人皆曰是孝感所致也他若顧鼠之蒙犬皮雄鷄之孕人狀伴姑不愁無袴騙子以計賺財梁溪之建德政亭岳墳之留鐵人像西人有還魂之異英豪有出衆之能及所附叢沙等圖說准於十六日出售此佈 
[論中國宜遠樹屏藩]  
　　今夫諸候守在四鄰天子守在四裔薄海内外悉主悉臣惟屏惟翰長駕而遠馭遐交而近攻凡有國家者其所措施而籌畫無不如是也今之爲吾屬國者有五而在東南洋諸島國無不遠慕聲教懷德而畏威回疆之外向有覊縻各回部願列屏藩以備職方其間或有雖未設官而正朔是頒或有雖未入貢而奉命維謹如坎巨提回部者乃其一也其地近喀什噶爾南界在葱嶺西南其疆域縱横廣袤計數百里戶口約近萬人歳貢中國沙金一兩五錢例賞大縀兩端邇年屬回之入貢中國者祗此一部新疆識略稱之曰乾竺特一統輿圖稱之曰喀楚特蓋卽一地也音同而譯異耳邇時又服於克什彌爾歳有貢献克什彌爾今亦爲英之屬國坎巨提遂服英所轄而爲兩屬之國矣惟埃目提酋長以阻英築路致開兵釁先是英之印度總督歳貼坎巨提經費外以助其整頓防務爲名而内實隱收其内政之權坎巨提酋長己心滋不悅兢兢然恐爲英人所兼併英人又築礮臺俯臨坎境曾赴喀什噶爾告急逮乎英兵修築大路直貫夫境北抵興都哥士大山在英人初意原欲扼此隘口以阻俄衆南侵本非以全力專注於坎巨提也乃坎巨提酋長不加細察興師阻截奮螳臂以當車致爲英人所擊敗酋長所居之地爲昆雜城亦爲英兵所佔踞遂致流離轉徙叩關求援在英雖無滅坎之心而實有據坎之意在我中國存亡國保小邦不使遽撤其屏藩理原不能坐視置之弗問而英人則以坎之酋長罪惡多端聲名素劣屢經輕慢英官勢難使之復位惟是因中國之請而特爲轉圜之舉選於國中得舊酋之弟可繼之爲酋長特請中國派員會同英員行封立之禮如是則坎巨提無君而有君國賴以不亡而中英和好之誼亦於以輯睦矣自來辦理中外交涉之事未有如是之創局如是之交情者也夫坎巨提不過一蕞爾小部落無足業於重輕而此事之行實爲體制所關也傳聞海外俾各國咸知中國於兩屬小部猶不肯漫然舍棄字小保弱勿替厥祁可以泯異時爭競之端戢别國囂凌之氣一舉而三善備焉有裨大局豈淺鮮哉慨自近今數十年來我國家多故未遑勤遠略泰西諸邦鷹麟鶚視蠶食鯨吞日思肆其東封如霍罕如布魯特如哈薩克布哈爾諸回部皆爲俄人所吞併恃其兵力爲封豕長蛇之薦食拓疆闢地不下數千里阿富汗介於俄印之間日爲兩國所覬觎不屬於俄卽屬於英如巴逹克山魯善什克南諸小部落素皆服屬於阿富汗供其驅使今阿富汗旣爲英之屬國則此諸小部咸望風而靡英以鞭箠臨之足矣於是英之大勢駸駸乎可越印度一隅北嚮與俄人爭雄而中國西陲以外遂日以多事矣誠不可不早慮之也在英人之心務欲結好於中國藉以保印而禦俄俄人之畏忌中國亦何獨不然中國幾有中立之勢在英則英重在俄則俄重然以大勢觀之俄燄方張其一切舉動設施意殊叵測英則持盈保泰己顯示其端倪方思亟圖聨絡斷不肯斂怨而樹敵且與中國商務往來所繫尤重卽以坎巨提一事觀之英人之不欲失歡於中國可知也夫英人之於坎巨提經營籌度積慮處心己非一朝夕矣一旦乘釁而動其志未嘗不欲滅此而後朝食初不知中國齗齗然與之論辨亦殊出乎意料之外其仍立君復國不敢貪其土地者一碍於公義一欲聨和好也不然者我中國幅員廣斥疆域延袤初未嘗計較於尺寸之間從不因力爭藩屬致啓釁端遽興戎政彼固早有以窺我之隱矣今之所行固屬創舉也而今而後我國家力爲整頓内修其政治外振其兵力一切良法美意任科於國家者無不立爲施行招賢任能登崇俊良顯巖穴隱逸之儒訪求奇材異能之士破格用人不次遷摧先以空言以觀實效或卽使行其所言毋掣其肘以專責成他若練兵開礦通商惠工勸農務學講求藝術製造器物能出新意有裨於實用者受上賞并使得專其利行之務以實心實力毋尚虚憍毋襲皮毛毋胭循毋苟且毋粉飾毋矜詡毋自足而尤必録取海外之人材以爲我用收拾海外之人心以爲我羽翼昔時東南洋諸島國孰不遣使來庭預共球而列貢獻登王會之圖附職方之志其載在前史者可考而知也自歐洲諸國東來智驅術馭計誘力攻或覆昏庸或兼昧弱乘亂侮亡巧取豪奪伺間抵隙割據併吞而盡入其版圖矣卽有一二倖存者亦僅守府而己寍不可哀哉然近時我中國人之商於海外者殊不乏人近自暹羅西貢星加坡遠至澳大利亞嘉釐符尼殆不下數百萬人其中雖係窮乏者多苟得有勢力威望之人材幹優長氣宇豁逹以招徠而撫輯之俾爲我用未嘗不可樹聲援於海外再得輪舶以爲聨絡按時而至又以兵輪歳時巡閱未嘗不可施其保護此不獨可以旺商務兼可以壯國威將見仰慕聲靈感懷德化者自遠畢至豈第一坎巨提而己哉 
[京電譯登]  
　　昨接京師來電云現煥銀鼠褂曰袖頭 
[日邊紅杏]  
　　神機營自同治九年問奏准每歳春秋兩季分撥馬步隊伍一半移紥南苑駐採歴經遵辦在案兹届春季自應照章辦理經管營堂憲慶邸等擬於二月廿五日撥隊入苑駐　兩月俾資習練己飭總理文案處繕摺 
 
 

Page 2

 
 
請旨○侍衞處爲知照事准中正殿喇嘛印務處文稱正月二十九日傳集喇嘛衆在雍和宫誦洞禮經演跳布札請由本處奏派散秩大臣一員前往拈香聽經並酌派侍衞預備供茶等因前來經本處於正月二十七日具奏奉硃筆鈐派委散秩大臣一等誠勇公慶麟欽此除由本處知照該大臣曁派三旗侍衞二十員届期前往外合行知照中正殿查照○内閣爲片交事前准理藩院移咨撰擬己故杜爾伯特札薩克多羅貝勒德勒格爾瓦齊爾滿蒙祭文一道等因兹將滿蒙祭文撰就爲此片交理藩院派員卽日赴内閣典籍廳持片承領○吏部爲咨行事文選司案呈本部議覆直隸總督李等奏以分巡通永道楊宗濂丁憂遺缺請以直隸新補道張紹華擬補等因覈與例章相符應請旨准其補授一摺於正月二十八日具奏奉旨直隸通永道員缺張紹華著准其補授欽此欽遵到部合將原奏抄黏分咨直隸總督曁順天府府尹查照○管理太常寺事務禮部尚書臣宗室崑岡等奏爲具題請旨事查祀典内開每歳仲春仲秋祭昭忠祠應由欽天監擇日由臣寺開列散秩大臣銜名題派一火致祭歴經循辦在案本年二月初四日春祭昭忠祠准恃衞處送到散秩大臣銜名由臣寺繕具題本進呈伏候欽派一人其後祠兩廡例由臣寺司員派往分獻統俟　命下之日再由臣寺分行照辦理合題奏請旨伏乞聖鑒謹題正月二十四日奉硃筆鈐出委散秩大臣二等果勇侯錫光後祠兩廡著太常寺派員分獻欽此○軍機處爲片交事正月二十八日軍機大臣面奉　諭旨本日引見截取繁缺知府禮部郎中吳景祺一員著於二月初一日預備召見欽此欽遵爲此片交吏部轉行傳知該員於是日寅刻在西苑門外伺候召見○吏部示傳現出有黑龍江呼蘭城倉官一缺據該將軍揀得黑龍江無品級筆帖式瑞慶擬正錫麟擬陪給咨到部相應示傳該二員穿天靑褂備帶元靑褂並佩帶對子荷包手巾於二月初三日丑刻赴左翼門外本部朝房書至聽候點名頃備於膳前帶領引見如排班時不到卽將緑頭簽撤下再傳於二月初一日己刻衣冠赴部演習口背履歴毋違特示○正月二十九日戶部銀庫堂司各員先後抵庫開放内外蒙古各盟旗親郡王貝勒貝子公台吉等本年俸銀應領之王公等各遣護衞官員至庫先將印領投交出具並無虧平欠色切結畫押訖方准領銀計是日給發銀二萬數千兩有奇 
[興修試院]  
　　前報紀調署安徽懷寍縣包伯琴明府示期於二月十二日舉行縣試云云兹悉先期諭飭差役協同地保招集工匠將試院修飾一新築登削憑昕夕從事掄才之地居然美奐美輪各處童生接踵而來預待報名入試檐簦負笈絡繹如梭特不知金鼎開時誰是丹成九轉也 
[漢上題襟]  
　　初三日亭午某童在洋街放紙鳶翺翔天半繫以爆竹火星亂落延燒十大家某姓茅簷炎炎上熾幸知覺尚早衆鄰人取水灌救拆斷火路始免成災然亦險矣○前報某甲在顔家彎厠中自縊經善堂給棺成殮云云兹聞次日經甲之家人將棺領去另備衣衾爲之殯殮葬於祖塋之旁據甲婦言甲因好賭屢喪腰纒出此下策嗚呼慘矣○鄕人某甲至漢鎭探親勾留數日忽將五歳嬰孩奸污被其親戚送往官署訊責收禁據甲言是日見有二八佳人情不自禁遂興雲雨俄而定睛細視始知爲嬰孩此誠可謂瞞天造謊者矣○漢鎭各行鋪于本月初六日一律開張先一夕燈彩輝煌笙簫迭奏張筵宴客其樂陶陶興酣耳熱之餘更放各種烟火鰲山萬疉蠟炬千枝較金吾不禁時尤覺繁盛也至次日招牌高挂攘往熙來貿易如故 
[山門玉帶]  
　　鎭江信云每值輪船抵岸各客棧夥俱爭先接客紛紛攀附船舷近更有雇坐小划船由外邊緣登船上者擾攘紛更之際船客遺失物件往往無處追尋刻下保甲局委員出示禁止棧夥不准雇小划上輪船接客若不遵諭遇有客商失物卽向該棧主追賠○靑皮之類遇有睚眦之忿動輙呼朋引類擁入茶肆評論始則口角譁囂繼遂兇毆不止因小事而釀成大禍春蓋己數見不鮮矣一日柴炭巷富春樓又有靑皮登樓喧閙互張旗鼓各逞雄强其地與保甲總局爲鄰事爲局員所聞飭差前往禁止並標高脚牌一面竪立門前大略謂再有講茶之舉當卽飭差扭送府轅懲辦店主縱容不止一併究辦○元宵節後燈戲盛行近日寶鳳戲園常演洛陽橋善游斗牛宫諸劇鏤金錯綵十色五光簾捲蝦鬚履綦滿座園中厮役輩見生意蒸蒸日上以致龎然自大厥狀如牛見客之面目主疎及衣履樸素者率加以白眼視若等閒某日有某甲者雖破帽殘衫而氣宇不凡大有瞻視尊嚴之概屢呼厮役不覺忿火中燒突起爭端擊毁桌椅杯盤無數座客紛紛避讓頃刻間散若晨星喜事之徒一唱百和有呼打者有呼拿者蝶閙蜂喧人聲莫辨臺上遂暫停鑼鼓逾刻事解諸伶始復裝束登都甲悻悻出門誓圖報復或云此係某署差役也或云係過客有識者曰二說皆非也其實爲紅蓮幕下之賓嘻杜牧之書記翩翩而亦大殺風景如此乎是可異己 
[雲間日麗]  
　　松江西門内某鞋鋪主李某娶妻某氏歡諧魚永形影不離客秋忽患癆瘵之症妻　藥量水服事周詳數月於兹異常困　上月杪感患春温之症錦衾角枕相對呻吟初八下午時李命登鬼籙妻哭之動氣壅痰閉不逾刻亦相繼云亡誦孟東野梧桐相待老鴛鴦會雙死之句殊爲黯然○月初某夜西門外竹竿匯某猪行夥磨刀霍霍宰猪十餘頭剔胃湔腸收拾旣畢遥聞麗譙更鼓己四轉乃深入黑甜鄕夢醒黄粱東方旣曰起視猪之失去者計共九頭不覺訝然曰剛鬣公旣己畢命刀碪豈尚能不脛而走耶急向南沿河追緝至鬥富浜左近紅廟頭見有一船形跡可疑其行重滯不敢冐昧搜捕遥喚之曰僕欲至某處探親所苦杭無一葦船上大哥肯行方便則囊自有錢不愁沽酒無資也船戶力却之追者疑益甚飛棹划上一躍而登船戶見勢不佳立與其妻鳬水逸去船中惟剩一幼女年約十二三嬝嬝娉娉嬰伊可愛搜其艙内各猪具在不失毫厘隨將船及女子押回解送婁署夏邑尊研訊之下女供稱家在洙涇父親充當金山縣捕役與在逃之船戶夙有一面緣至是否作無本生涯實未知其究竟邑尊以女供詞閃鑠叱令發官媒收管俟備文至金山查核猪卽給還又聞某日西門外某鹽公所亦被梁上君子所算失去五百金之多某水果店失物五六十千宵小横行至於此極有地方之責者宜如何整頓捕務以安閭閻也 
[隄工未竣]  
　　江省各圩堤上年多有損壞八月間卽經各圩民禀明大憲批准照章修復祗以官塲文牘輾轉需時遲至隆冬始克興工未幾冰雪交加畚挶因而暫輟本年正月間又以雨多晴少工作難施迄今尚未報竣說者此項工程須於秋末興工冬初告竣則晴多雨少土實工堅次年夏秋水漲可以不虞泛濫今則己無及矣姑存此說以告後之築隄者 
[來何暮也]  
　　督辦江西督銷淮鹽總局程雨　觀察儀洛以名進士外用歴任知縣同知洊升府道分發江蘇辦理金陵書局去冬經劉峴帥委辦江西鹽局觀蔡於新正首途試燈節前卽抵潯隊空可早蒞豫章因道出吳城典蔡義臣司馬有寅誼舊雨重逢披襟翦燭作平原十日之留乘使訪察吳城分局情形至上月杪始抵江省禀見撫憲拜會　道各官在城外立誠堂暫憩行蹤擇於初六日視事 
[作育人才]  
　　湖廣總督張香帥自蒞任以來旣設鐵政局以興美利復創織布局以闢新機凡所以爲富强計者固己次第興辦香帥又念辦事在於得人人才非作育不能蔚起遂在咢垣鐵政總局設自强書院考格致商務教算學方言以期人才輩出備奔走禦侮之用格致商務兩類惟舉貢生員方准收考每類以二十人爲額算學客數亦如之惟擇類不甚苛耳如蒙録取奬賞甚重並准留院肄業每月膏火銀三兩方言一類必擇十六歳以内作文己成篇幅者入院學習每月亦給膏火銀三兩待造就成才再加甄别列高等者另給優奬現己出示曉諭招人報名投考想有志之士必當奮然而起以無負香帥作人之雅化也 
 
 

Page 3

 
 
[箔作遭災]  
　　本月初七日漢鎭老官廟德泰和金箔作因爐灰遺火延燒屋柱至晚八點鐘火烈具舉光芒上燭 
急往灌救加以垣墉鞏固回禄神不能越鴻溝而出僅焚一家己報火息矣 
[難民滋擾]  
　　去年寗波柴橋大碶頭及毗連奉鎭一帶秋收歉薄榖米昻貴冬間冰雪交加寒威尤甚鄕民困苦難堪現當靑黄不接之時勢將坐以待斃於是男婦老幼約有數千人成羣結黨沿途求乞每遇富家大戶撞門入室强奪硬吃與前報所紀定海吃荒情形相彷彿經鎭海江南等鄕各富戶每名給米四升給至千餘石尚難徧應其求喧譁滋擾非煦仁孑義所能爲力各富戶不得己赴縣禀報鎭海縣束大令於十二日晉郡面禀道认垎憲道憲恐滋事端先撥兵勇前往彈壓一面詳請省憲核辦想省憲爲一方保障必能籌善法以安輯之不使流離失所也 
[盜刦尼庵]  
　　寗波北門外靑林渡對岸某尼庵精藍小築曲徑通幽比邱尼焚脩其中夕吹晨鐘同持凈業某夜忽有塗面持械者多人破門直入諸尼畏之蝟縮一隅不敢聲張任其飽掠而去是役也被刦洋銀三十餘元榖米衣物約值百餘金從此香積廚空祇園香盡得無怨我佛無靈否聞是夜適有十餘齡之女童寄宿菴中被盜姦污淫凶若此能不爲之眥裂 
[團操誌略]  
　　西商團練兵於昨日下午三點鐘集俄而列隊以出有砲隊槍隊馬隊行列森然導以笳吹鏗鏘動聽赴泥城外砲馬塲操演各陣至日墮崦嵫始整隊而還 
[會訊紙鳶肇釁案]  
　　紙鳶肇釁情形己詳前報昨日下午三點鐘蔡太守會同英國佩副領事升堂新巡捕房好副捕頭囑包探何瑞福黄四福等將行兇之張阿發及同放紙鳶之陳阿根等解案並傳見証費桂林倪桂生候質該包探禀前日上燈時寍波人邵阿順等扭張阿發至捕房聲言邵阿順之弟邵友初被張阿發用刀剌傷右腹經捕頭詰問張阿發則稱向顧二寶取小洋刀割麻線誤傷邵友初當有費桂林倪桂生同稱聞有呼喊聲旋見張阿發奔逃上前追獲奪下剌刀及白骨柄小洋刀各一柄鐵拳襯二個問張阿發則稱傷人之小洋刀不知失落何處問悉同放紙鳶者尚有陳阿根陳阿寶顧二寶等卽帶張阿發指拿到案小洋刀剌刀鐵拳襯呈堂好副捕頭稱剌刀小洋刀皆無血痕據張阿發言另有黑柄小洋刀己無着然觀邵友初之傷决非小洋刀所剌太守謂本分府曾至仁濟醫院騐明邵友初受傷頗重右腹之傷長四寸且巷深共有六孔見証費桂林稱係本地人向爲木匠當日下午經過新馬路聞有多人大呼拿捉卽見張阿發奔逃經我阻住伊尚欲持刀行剌後得倪桂生前來幫同拿獲奪下剌刀鐵拳襯小洋刀在捕房搜出不見伊如何傷人倪桂生稱係寗波人爲木匠是日在該處經過見邵友初大聲呼喊臥地不起見作腹受刀傷腸己流出又有二人大聲喊捉行兇人我卽帮同追赶由費桂林將張阿發阻住得以成擒不知伊等如何起釁太守問包探邵友初受傷後有同伴之阿毛阿福今來案否包探禀阿毛阿福曾至捕房言邵友初受傷呼喊追拿行兇人由費桂林倪桂生帮同獲住今未到案太守命傳張阿發詰問餘人暫行帶下阿發供原籍寗波生長上海今年三十四歳母於去年病故父名阿毛小的在太闰洋行爲出店有同行侍者陳阿寶之姪名阿根同顧二寶在山家園西首新馬路旁荒塲放紙鳶小的前去觀看顧二寶交下黑炳小洋刀兼有鋸子割斷蔴線紥上風筝因有多人來奪小的與爭一失手誤傷人腹太守將起案之剌刀小洋刀鐵拳襯交看問是爾物乎答稱非小的之物小的右眼旁先被打傷請騐太守飭將陳阿根帶案供稱係寗波人年十三歳叔父陳阿寶在太平洋行爲侍者先一日在山家園放鳶因斷線墮在東洋人住屋後面被多人奪去撕成粉碎且被取去麻線當時走散回家告知叔父陳阿寶言以後不可去放鳶次日下午顧二寶來邀同去答以有人奪鳶不去矣顧二寶言己不肇事他人亦不來尋釁旋與同去放鳶己升高矣叔父適來命將鳶收下回去用膳正在收鳶行中出店張阿發前來先看收鳶俄至西邊看馬車行中馬夫放馬轉瞬間忽失張阿發所在小的與叔父同回旋卷鄕人言有持刀傷人之事尚不知張阿發所爲及回家張同包探來拘小的等陳阿寶供在太平洋行爲侍者先一日姪兒阿根放鳶被奪去告知小的囑令不可再去次日不見姪子問知又同顧二寶放鳶因卽前去招回不知張阿發如何傷人顧二寶供係本地人年十六歳前日至陳阿根處約同前去放鳶將晚收拾回家不知張阿發如何肇釁太守　陳阿根向爾言有人奪鳶不肯去爾告以不妨事乎答稱小的但言己不肇事他人亦不來尋釁又問爾有黑柄小洋刀交與張阿發乎答稱有鹿角柄小洋刀交與陳阿根並不交與張阿發太守問陳阿根鹿角柄小洋刀何在答稱自行失落問張阿發爾與邵友初尋釁陳阿根陳阿寶顧二寶等均不在塲究竟如何起釁答稱伊等同放紙鳶又被奪鳶致起釁端太守問見证人費桂林倪桂生曰爾等見陳阿根陳阿寶顧二寶等否答稱未見太守憶及曾問邵友初據供被穿素戴白結帽之人剌傷今觀張阿發確戴白結帽卽飭將帽子及剌刀小洋刀鐵拳襯存捕房商之佩副領事命包探將張阿發帶回捕房管押陳阿根陳阿寶顧二寶交保看邵友初傷勢能否無碍再行核辦 
[戎旌就道]  
　　新授上海提右營廖楚才參戎來滬後擬赴松江一行然後回滬接篆此己列報兹聞參戎己於前晚乘坐原舟向茸城進發矣 
[襄讞有人]  
　　江蘇藩憲鄧方伯札委葉司馬來滬襄讞縣署案牘己於昨午進署聞司馬曾綰靖江縣篆長才素裕此次捧檄遥臨必能勝任愉快也 
[糖棧走水續述]  
　　法界小東門外鴻興糖棧前晚失愼昨報己紀其略兹悉起火之由實因自來火鐵管損壤所致室中本有自來火管年久未經燃點今年正月後稍加修理而棧板下之鐵管不知於何時損裂煤氣從此噴出前晚九點三刻鐘時内外門戶皆閉煤氣愈蒸愈熾焚及樓板捕房卽鳴鐘呼救其時法公廨繙譯魯鼐安君克捕頭及謝副捕頭等聞警先至令中西捕分投彈壓救火洋人亦星馳而出幸屋面甚爲堅固且其中無助火之物故未冐穿救火之人不見火光疑爲己熄大半皆駕車而返其實室中餘燼未滅賴捕房中人以皮帶汲自來水在前後灌澆至十二點鐘時火始盡息樓面兩幢己被燬矣貨物亦遭水漬左右隣雖未殃及然受驚不淺矣 
[籌賑善策]  
　　去年山右被災甚重馳書鄰省爲將伯之呼兩江督憲劉峴帥民瘼關心不分畛域因諭江南製造局總辦劉康候觀察在本局各工匠名下妥爲勸導觀察奉文後以順直災區本局各工匠業己解囊佽助此次再令捐輸恐食力之人力有不逮籌思至再以局中歴年存下廢銅鐵不少如果變賣可成鉅欵遂命議價處劃定價目聽候商人購買俟有成數立卽解往災區化無用爲有用觀察誠不愧萬家生佛成 
[賽會屇期]  
　　浦東爛泥渡迤東吳家廳地方向有廟宇供奉中天王不知昉自何年邇以節届淸明各會首擇於今日迎神出巡一切儀仗爭奇門異中有采蓮船一艘看船一艘着馬數匹當此輕風破煖微雨弄晴尋芳鬥草之餘可覩芝盖春旗之盛不可謂非賞心樂事也 
[創建公所]  
　　人參一業向無公所如有事故則在泉漳會館會議該業董事以借人廡下殊多不便相與集資在裏鹹瓜街中巿購地一方建造參業公所雲窓月牖工程己將報竣矣 
[淞南瑣録]  
　　寍波人某甲自稱在招商局新裕輪船爲水手平時喜與劉伶輩爲伍前晚與同鄕人某乙赴南巿探友迨回時業己酩酊步履欹斜東歪西倒後至陸家石橋堍某糖果店購買糖食以爲解醉之需偶不經心悮將糖盤上之玻璃擊破並不回顧揚長而去該店學徒某丙飛步上前扭住衣服欲令賠償甲仗　秀才驚將丙毆擊店夥見而勃然羣起攻之甲見勢不佳央友人出爲調停情願賠償始寢其事○本邑 
 
 

Page 4

 
 
人某甲素以局賭騙錢爲事羽黨甚多近以岸上設賭恐被官憲訪拿於是别開生面在滬南十六鋪橋相近各碼頭畔小舟上賭博前晚有某乙輸洋十六元旋卽察出破綻向賭徒理論紛紛擾擾不知所終○有秃頂偏衫者三四輩在小南門外校塲左近賃屋而居自稱來自湖州向在某寺爲住持因大雄寶殿年久坍毁無力起造是以來此募化擇於昨日坐關僧於關中置釘累千萬揚言有能發慈悲心除去釘者須助洋半元愚夫婦相率往觀途爲之塞左道惑人有干例禁有鷹鸇之志豈能默爾而息乎○陸阿狗於前日上燈時在大南門内守備署相近某姓家越墻而入門箱倒籠將各物紥成一包正欲携之而逸適被失主知覺當塲拘獲欲送局中究辦陸一再哀求始縱之去在某姓不爲己甚不愧仁者之用心而此賊則誠笨拙異常矣 
[不准减捐]  
　　本埠南北兩巿鹹鮮蛋業等捐欵向由源泰鹹貨行等按月投貨捐局報明認捐邇來源泰等以生意淸淡籲請减捐總辦朱太守以該業各貨日有起色局中並不加增捐欵己屬格外體卹豈容再减遂批斥不准業將批示懸挂局門矣 
[小竊解縣]  
　　徐阿海行竊物件被捕拘送公堂蔡太守於前日飭差送縣值日差據情禀明卽奉内諭將徐收所候訊 
[移家無針]  
　　魏癩痢者句容産也素習待詔業薄遊滬上娶某氏爲妻瑟靜琴耽倡隨相得祇以薪桂米珠支持不易欲作還鄕之計妻念隨往婿鄕則迢遞雲山未克歸寗父母梗其議者屬矣魏知不可以情動則以計誘之以徙宅爲名密至大碼頭雇船一艘講定船價洋四元先付一元在江干艤棹以待卽與妻相携出外同視新居旣至是處將妻强曵不船令舟子解維其妻心知被誑乘人不備躍入浦中羅被凌波幾逐洛神而去幸經舟子瞥見援篙施救不至滅頂然楚楚衣裳己被澄波濕透魏扶至艙中欲爲更換香羅甫解舟子以爲不利紛擾不休後經船埠頭排解令魏點香燭了事所有定洋作爲罰欵魏至此自悔失計祇得將妻送回母家暫行安置心匪石而難轉美視死以如歸魏妻可稱女中之周昌 
[押犯脫逃]  
　　自來水公司出店傅阿如因盜賣銅鐵管經公堂訊實判押捕房一年近因傅在押患瘡送往同仁醫院療治飭華捕看守前晚九點鐘時傅乘巡捕登厠乘間脫逃及巡捕往追則己杏如黄鶴矣 
[比翼分飛]  
　　海州人張某携其妻乘鄱陽輪船於前日抵滬相將登岸各坐東洋車欲往八仙橋巡防局尋其兄夫前婦後載道馳驅無如車夫足力不齊一則奮步爭先一則瞠乎在後婦初來異地不辨東西南北徬徨歧路不知爲計祗得仍回原船守候良久不見藁砧來尋遂在船上放聲號哭司船者詢悉其情將婦送交大自鳴鐘捕房請爲安插婦不願留捕頭准其仍回船中司船者以婦家在海州與輪船碼頭相去甚遠未便帶歸遂送之上岸鼓輪而去婦棲身無地欲投浦自盡爲探夥所見立卽援救仍送捕房昨日其夫己知下落偕胞兄某甲投捕房申訴願將妻領歸捕頭諭令覓妥當人具保方准給領所以昭鄭重也 
[英界公堂瑣案]  
　　鄔雲元李阿根同訴稱小的打掃街道突有梁德明等取石擲傷報捕拘案梁供邳州人並未擲石另有人與之口角周小雲供伊等打架與小的不涉實有孩子與伊爭閙蔡太守騐得鄔等受傷甚輕判梁管押五日周保釋○陳金標訴稱與陳富六飲酒口角致被擊傷頭顱由捕拘案陳供崇明人醉後打架尚求恩宥蔡太守判管押十日期滿交保○一百九十號華捕禀陳阿八前曾犯事今又在天后宫前擲骰賭錢是以拘拿將賭具一併送案陳供在旁觀看不敢犯賭蔡太守判枷號一月發頭門示衆賭具銷毁○時多寶訴稱看管房屋常失物件昨見周阿富闖入圖竊獲送巡捕捕頭稱周阿富前曾犯竊周供蘇州入入内觀看非圖竊也蔡太守判管押一月期滿遞籍○日本女子訴稱昨夜在路行走突有醉漢攔路調笑交捕送案錢四福供向在虹口捕房爲庖人醉後調戲今當攺過蔡太守判管押一月○戴吳氏訴稱係蘇州人昨在路中被醉漢張阿餘毆打是以交捕張供與該氏及别友飲酒致相吵閙蔡太守飭將張暫押俟查明因何起釁再核○包探黄四福禀王增海周吉堂梁言照等同在酒店鬥牌王輸錢詭稱失洋爭閙不休一併拘案王供與伊等鬥牌口角失洋四元周梁周供與王門牌王輸錢圖賴蔡太守謂因賭起釁各有不合判王管押十日周梁各押七日○三百七十四號華捕禀羅德高在輪船上行竊胡阿狗衣服當時追獲不見贓物諒被抛棄矣今特送案失主未到羅供到船尋友並不犯竊蔡太守以指竊無贓飭將羅交保如無保人管押七日 
[法捕房瑣事]  
　　掃淸麻子者卽薙髮匠之别名也昨有薙髮匠甲乙丙三人約伴至小東站妯樂樓品茗三人合泡一碗茶博士欲令增添三人不允口角之餘馴至用武將茶博士頭顱擊破血液淋漓衣服皆染猩紅色適巡街華捕至上樓查視甲乙等乘間免脫惟將内拘獲送入捕房管押○游勇某甲前因行竊烟槍經法公堂懲辦驅逐出境昨日甲又在法界行走遇見探夥慌忙沈避探夥在後狂追當卽扭獲送入捕房在身畔搜出押票三張據供在十六鋪中竊得銅盆等物捕頭著管押○包車失某甲去臘尾行竊主人靑蚨二十五千避匿他方近因所竊之錢業經用罄遂在法界東張西望適被主人撞見卽行扭住送入捕房管押 
[捐數更生]  
　　敝堂前收福蔭堂助來第四次淸單上計九八規銀十兩正因初九日登報時悮作洋九十八元合請更正以符捐數滬北廣益善堂謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　二月初二日督部堂牌示湖南提標中軍叅將員缺以鎭篁鎭標儘先叅將楊正洪請補湖南乾州協中軍都司員缺以湖南撫標儘先游擊柳新盛借補湖南鎭篁鎭標中營後軍守備員缺以長沙協儘先都司李攀桂借補湖南綏靖鎭標中營中軍守備員缺以該標中營補用守備鄧得詳請補湖南乾協右營守備員缺以該協雲騎尉世職候補守備楊通文請補初三日藩憲牌示荆州府理事同知印務詳委試用知州英勳署理初六日撫部院署荆州城守叅將丁卸署撫右游擊事游錢永林禀知任事調江夏縣鮎魚巡檢禀知任事卸鮎魚巡檢吳金銓赴兩院禀知候補縣竇居恒禀辭赴荆州聽差 
[福州官報]  
　　通判高企辛卸署石碼通判稟到知縣翁天祐奉委松政厘局知縣蘇夢蘭奉委光澤厘局均於初六日禀辭○新選温美塲涉恩毓自京禀到○從九陳兆祥奉委竹崎關水亭查騐縣丞夏寶瑚奉委署溪口州同事 
[江西官報]  
　　按知貴彬援查順外保甲指分從九徐炳南禀到係浙江監生蓮花廳崔祺剛字營後哨鄧少春均解匪犯來省補用府斌鑑卸辦涂家埠厘卡戴兆英由山東賑捐奬加花翎三品銜候補知縣姜汝祥拔委一次縣丞王懋漳儘先酌委優缺一次委署德化城子鎭文揚藻無力赴任以主簿王師善署理知府邵夢善會辦軍裝所宋廷樑總查七門城内保甲巡檢袁惟昞接查惠外保甲縣丞楊蔭光接查永利門張承祖遇缺先用委署興國州典史姜震南無力赴任以縣丞章葆樹署理宜春縣楊焜淸江縣馮蘭森奉新縣汪綬之上高縣江召棠俱由順直販捐牂換花翎府照陳鳳韶拔委一次通判胡先翥由京起服來江由臺灣保舉補缺後以同知升用淸江縣馮蘭森與樂平縣吳錫紳對調署理先委藩經歴代理淸江縣印務以便交替所遺經歴事務以劉祖培代理樟樹通判恩霖病故以余本雋輪委署理署贑縣蕭雲維卸事淸理交代回省何文光拔委一次任國餘接辦撫瞏收呈指分知縣王瑞同繳照係廣西監生姚景義解輕齎銀進京王啓烈解籌邊銀進京 
[上海六馬路仁濟善堂經收南北巿各米實行米麥雜糧捐正月二十一至二十九日止第三十九旬淸單]  
　　穗祥寶行錢六千百二十文恆祥五千三百七十八文永 
順和三千二百八十九文生源二千八百八十四文乾利二千五百七十文裕祥二千五百三十五同順二千五百一文豐和二千三百六十三文萬順公二千二百九十文慎茂豐二千二百四十八文元昌豐二千二十一文同泰公二千十四文振豐一千六百十文萬源一千五百十五文協昌泰一千四百三十九文豐記一千二百五十八文聚源一千一百八十二文永順八百三十二文德盛八百十三文憾源五百二十九文義生四百五十四文協記三百六十文元生長三百五十八文萬昌三百四文義記公二百八十文晉泰二百六十九文錦祥二百六十五文三和二百十二文德大二百十一文同德二百六文咸茂一百九十一文協聖一百七十七文潤元一百七十文裕和一百四十文宏茂一百二十二文恆裕九十七文啓昌八十六文唐永順六十五文北同泰四十文錢憾泰九百四十文源順協九百二十五文興合四百五文憾隆三洋六十一新興和二百三十九文高升記二百三十一文同興一百十五文正義隆三千八百二文長豐三千一百七十九文實泰二千九百二文裕昌二千八百三十八文元吉泰二千二百六十三文松盛二千一百七文泰潤一千五百四十二文仁和利一千三百七文衍源一千一百九十文潤泰九百六十三文生泰九百四十五文葆生九百四十文震大九百三十四文餘大八百九十八文天和八百八十一文潤相七百七十五文萬隆錢七百五十八文元和七百三十三文萬生五百八十二文天元四百三十文鼎昌源四百十三文和記三百八十六文三泰三百六十文聚泰二百八十五文義記二百六十五文元泰二百四十五文泰興二百三十五文愼餘二百二十七文南元昌一百九十七文同泰一百七十七文萬盛泰一百六十七文愼泰一百五十九文萬祥昌一百二十九文愼生一百十五文萬祥九十二文萬盛七十文和生義六十七文新興六十九文甡義五十七文和泰三十五文長義十文以上八十七戶共收錢八十六千八百五十文 
[上海六馬路仁濟善堂經收咸有一德施醫給藥一文愿册捐正月二十六至二月初十日止淸單]  
　　隱名氏大善士求妻血崩速愈助洋二十元唐育珍萃學耕堂二戶各十月百川通票號交來三多堂六元十一位善士五元五分誠意子五元胡立成求父母康健王陶菴百讓堂京口壺隱子四明無名氏五戶各四元憂樂四心人三元六角存心氏祈保平安聚盛莊來十八位合李修本來見册免力子杭州葉隱名種煇堂五戶各三元陳錦華完愿蔡曉嵐徐紫峰許炳奎龔雲坎謝文智周有松張承發孫文彬顧存澤堂何敦仁堂愼德堂鄂卓氏隱名氏隱名氏愿記茸城無名氏越城志心道人潼陽女史眠雲樵子慶和諸位趙氏倪帶經書屋二十三戶各二元曲江求名子一元二角錢一百八十文犁雲樵子一元五分衆友馮錢氏祈保寛平安謝文海祈身健廣號王吳張不書名屠沈蔡不書名靈福春李子瑜錢子卿戴經畬陳福庭錢亷卿湯景候曹雲溪金噜香閔九思鄧幕禹唐偉生唐培生汪養涵陳德齡陳欣榮姚桐笙謝錦帆謝世鴻謝世正古夥余菊舫楊州馮鶴亭陳海補拙居榮陽求安室遨遊生招商潯局經眞堂至德堂積慶堂裕通行杭州無名氏蕪湖無名氏京口無名氏無名氏無名氏無名氏花洋無名氏花洋隱名氏隱名氏蔡麥氏潘銘記四十七戶各一元廣和棧八角張蔣氏求病速愈無名氏無名氏隱名氏陸餘慶堂秋懷庭吳心柏朱學昌朱學昌續叻陳錦華陳錦新陳吉祥十二戶各五角張蓉初黄不書名京都忠厚堂京都忠厚堂四戶各四角高壽康堂人張不書名無名氏梁旭初沈少春梁旭亭吳菊初張楨祥許富春黄玉興十戶各二角兪　記周宅唐平黄宅無名氏無名氏無力氏無力人不具名不留名曾春發吳德枝陳飛楊印福謙十四戶各一角勉力從事人韋猷安施鳳高吳記鄭記周宅六戶各五分潘茂森銅洋五元種煇堂銅洋三元裕泰元瑞興號二戶各銅洋一元褚憶春九江無力人定安氏三戶各錢七百二十文無免工五百文磐如江夏守拙子爽泉子陳舫璿金幼香平安氏篷生氏紫陽氏無名氏韞記志記　記晴記逹記金記南記碩記仲記康記子藩記二十一戶各三百六十文隱名氏二百文無名氏求保平安規元七兩二錢以上共收洋二百二元銅洋十四元規元七兩二錢錢十千六百文 
 
 
 

Page 10

 
 
   
 
 

Page 11

 
 
[光緒十九年二月初八日京報全録]  
　　宫門抄○諭旨三道録前○發抄硃批四道○尚書徐等奏遵旨查明覆奏摺○御史李奏糾叅府尹片台撫邵奏揀補通判摺○閩督譚等奏揀員請署知縣摺○台撫邵奏台灣台南兩府科試請旨派員代辦摺○二月初八日戶部通政司詹事府正藍旗值日理藩院引見十三名○殺虎口監督恩浩到京請安○怡王請假十日○祥麟續假二十日○李培元請假五日○召見軍機張蔭桓恩浩○發抄李瀚章奏瓊州撫黎局添設壯勇立案奉硃批戶部知道欽此○又吳祥光補水師提禁都司奉硃批兵部議奏欽此○又底營薪公等項仍請照案全支奉硃批著照所請該部知道欽此○譚鍾麟奏龍溪等縣被水冲塌勸捐修築奉硃批著照所請該部知道欽此○○臣徐桐臣翁同龢跪奏爲遵旨查明覆奏恭摺仰祈聖鑒事光緒十八年十二月二十二日准軍機大臣字寄奉上諭有人奏順天府府尹孫楫近來驕怠益甚遇事任情接見屬吏動輒訶斥前東路廳同知郝聯薇素有吏聲被其辱詈憤而自縊其署中公事尤多積壓等語著派徐桐翁同龢按照原叅各節確切查明據實具奏原片均着摘鈔給與閱看將此各諭令知之欽此遵旨寄信前來臣等遵卽接照原叅各節分别詳查一面札行現任東路廳查明前任同知郝聯薇於何年月日因何身故飭令查傳該故員家人聽候詢問復咨行兼管府尹檢齊順天府衙門本年收發文簿以憑查核並札傳順天府治中大興宛平兩縣知縣詳詢一切旋據現署東路廳同知調送通州知州據呈通禀郝聨薇病故原卷一宗卷載家人張純具報原呈内稱家主郝聯薇於六月十九日忽染時症至二十日午刻痰氣上壅因病出缺等情並據詳覆該故員家屬己於九月間扶柩回籍現在並無宗人在通無從查傳等語又據兼管順天府府尹咨送十八年收文簿十五本均經按照簿内案由逐件分别註明又詢據順天府治中等申稱府尹署内應辦公事均係隨到隨辦每逢五逢十堂期接見屬員遇有緊要公事及外州縣來京面禀公務均隨時接見詞色平和等語臣等查原叅順天府府秀孫楫驕怠各節應以郝聯薇是否被辱自縊及公事有無積壓爲據現查郝聯薇報病全卷該家人具報原呈確係因病出缺經通州知州據呈通禀有案是郝聨薇並非被辱　縊己有原卷要憑原叅自係風聞之誤至該府尹署中應辦公事按照到任後收文各簿詳細查核自十七年十月起至十八年十一月止均經逐件註明除應行附卷彚存各案外並無未辦之件亦不得謂爲積壓順天府府尹管轄各廳州縣董率屬吏整飭地方是其專責如屬吏實有過失自不能曲子優容致啓寛縱之漸其原奏指叅各節旣經查郝聯薇並非被辱自縊有該家人具報病故原呈可憑應辦公事尚非積壓有收文各簿可據應請勿庸置議調到案卷文簿分别發還所有臣等遵旨查明覆奏緣由謹繕摺具陳伏乞皇上隔鑒謹奏奉硃批另有旨欽此○○御史李慈銘片再現任順天府府尹孫緝近來聞其駱怠益甚遇事任情接見屬吏動輒訶斥前東路廳同知郝聨薇名儒之孫素有吏聲被其辱詈憤而自縊其他公事積壓尤甚順天頻歳災荒現當辦賑孔亟之時豈容此等劣員濫竽尸位臣職在糾繩旣有所聞不敢不告謹附片奏陳伏乞聖鑒謹奏奉硃批另有旨欽此○○頭品頂戴閩浙總督臣譚鍾麟頭品頂戴福建臺灣巡撫臣邵友濂跪奏爲揀員請補海疆要缺通判以資治理恭摺仰祈聖鑒事竊案准吏部咨福建候補同知直隸州知州所遺埔裏社通判要缺應令另行揀選光緒十八年八月二十九日具奏奉旨依議欽此坐九月初四日行文等因按閩省照限减半計算應扣至十月十四日作爲出缺日期除另行截缺咨部外所遺埔裏社通判係臺灣後山新設要缺辦理撫番招墾巡緝在在均關緊要非遴選精明强幹熟悉臺灣後山風土　形之員弗克勝任臣等督同臺灣司道於閩省現任通判人員内遴選調補非現居要缺卽人地未宜惟查有現署澎湖通判本任漳州府石碼通判潘文鳳年六十五歳安徽涇縣附生遵籌餉例捐布經歴指分福建補用並加知州銜咸豐八年稟到辦理順昌土匪投誠案内保舉補缺後以知州留閩補用遵例捐免補本班以知州歸候補班補用請咨引見領照回閩軍務肅淸案内保以本班儘先補用借補　江通判到任後開缺另補嗣於拿辦南日洋盜案内保奬奉部議照獲盜例送部引見復准補石碼通判光緒十三年閏四月二十一日到任歴署沙縣寗德仙遊福淸同安南平浦城莆田嘉義漳浦等縣知縣埤南同知各篆務十五年大計保荐奉准俟引見後卓異廻避來臺委署澎湖通判光緒十八年八月十四日任事臣等會查得該員潘文鳳持躬穩愼　　老成在閩年久曾署臺灣廳縣各缺於臺地風土情形極爲熟悉以之調補海外要缺通判人地實在相需與例亦符合無仰懇　　　俯念海疆通判員缺緊要准以石碼通判潘文鳳調補埔裏社通判實於地庡　裨如蒙兪允該員係現任通判調補通判銜缺相當毋庸送部引見併免核計叅罰據臺泫司道會詳前來臣等謹合詞恭摺具奏伏乞皇上聖鑒飭部核覆施行至該員潘文鳳係廻避來臺應與臺灣實缺通判對調今出埔社通判遺缺因人地相宜以之調補所遺石碼通判係選缺閩省現有應補人員應請留閩俟准部覆由閩另行遴員請補合併陳明謹奏奉硃砒吏部議奏欽此○○頭品頂戴閩浙總督臣譚鍾麟頭品頂戴福建台灣巡撫臣邵友濂跪奏爲揀員請署海疆要缺知縣以資治理恭摺仰祈聖鑒事竊案查光緒十八年三月二十二日據代理台南府知府包容申報嘉義縣知縣林元榮於光緒十八年三月十二日在任聞訃丁父憂當經由司詳題開缺照例以聞訃丁憂之日作爲出缺日期業歸三月分截缺案内詳咨在案所遺嘉義縣知縣缺係台灣海外要缺政務殷繁必須精明强幹熟悉海疆風土情形之員方足以資治理臣等督同台灣司道於閩省現任繁簡知縣内遴選調補非現居要缺卽人地未宜一時實無堪調之員復於候補試用知縣班内逐加遴選查有調台差遣現代理嘉義縣篆前貴州試用知縣捐離原省攺指福建補用之優貢知縣鄧嘉縝年四十八歳江蘇江寍縣廪生考取同治庚午科優貢朝考一等奉旨以知縣用欽此光緒乙亥恩科本省鄕試中式舉人九年呈請分發簽掣貴州十年正月到前試用期滿甄别留省補用歴署貴筑縣貞豐州正安州各篆務順直賑捐案内議叙同知銜歴經奏保奉旨褒勉欽此十七年奉硃批著軍機處存記欽此奏調台灣差遣十八年二月抵台禀到委令代理嘉義縣知縣光緒十八年四月初一日任事於山東捐輸案内遵新海防例捐離貴州原省攺捐福建補用十八年九月十九日奉部給照發領由司另行詳咨臣等會查得該員鄧嘉縝志趨端正政事勤明於台灣風土民情極爲熟悉現代斯缺辦理裕如以之請著嘉義縣知縣洵堪勝任雖調缺請署與例稍有未符第人地實在相需且與變通補署章程相符合無仰懇天恩俯念海疆員缺緊要准以攺指福建優貢試用知縣鄧嘉縝請署嘉義縣知縣實於地方有裨如蒙兪允該員係優貢試用知縣請署知縣銜缺相當毋庸送部引見仍俟試署期滿另請實授併免　扣叅罰據台灣司道會詳前來臣等謹合詞恭摺具奏伏乞皇上聖鑒飭部核覆施行謹奏奉硃批吏部議奏欽此○○頭品頂戴福建臺灣巡撫兼管學政臣邵友濂跪奏爲臺灣臺南兩府科試請旨派員代辦恭摺仰祈聖鑒事竊照臺灣學政攺歸巡撫兼管自分治後添設府縣各學歳考試應分三棚前届歳考因大嵙崁番案籌辦善後深恐按試輾轉需時經臣奏明將臺灣府屬生童調集臺南併棚考試在案現計科試在卽節據臺灣府屬紳士以該處文廟考棚建造竣工懇請按臨俾免生童遠涉臣查臺省分治旣定應試生童各歸各屬台灣轄隷四縣苗栗尤爲偏北之區若再令赴台南殊非所以體恤寒畯而巡撫主持一省海疆公事尤屬紛繁若己駐紥中路省城則每考一棚旋卽回省尚不致久廷時日今由台北出按兩府道途往返不無稽遲積壓之虞伏思各省鄕試監臨例准奏請代辦台灣上届科試前撫臣劉銘傳因在病假期内奏蒙欽派台灣道代辦有案瞬届來歳科考除台北一府由臣就近按試外所有台灣台南兩府科試事宜可否請旨飭派台灣道顧肇熙分赴代辦以重公司而慰士心如蒙兪允届時容將學政關防文卷劄交代辦仍令將開考日期曁按試情形禀臣奏報所有台灣台南兩府科試請旨派員代辦緣由理合恭摺具陳伏乞皇上聖鑒訓示謹奏奉硃批著照所請禮部知道欽此 
 
 

Page 12

 
 
[光緒十九年二月初九日京報全録]  
　　宫門抄○諭旨二道録前○發抄硃批四道○水師提督黄奏恭報巡閱上江營伍事竣並擇要舉辦情形摺○皖撫沈奏揀員更補知州摺○二月初九日禮啊宗人府欽天監廂藍旗值日提督衙門引見二十三名○張中堂等同鄕官謝恩○崇光吉恒各假滿請安○八額駙請假十日○錫侯續假十日○花尚阿續假五日○内務府奏派致祭馬神派出崇光○正白蒙奏派稽查壇廟派出熙敬文秀○提督衙門奏拿獲偷拆東直門角樓木植賊張立東等七名又奏職官常福因傷身死人犯高發一名均請交刑部○召見軍機崇禮崑岡○發抄譚鍾麟奏試用令張炳善期滿甄别奉硃批吏部知道欽此○剛毅奏請將欠解交代銀兩之同知高紀等革追奉硃批著照所請該部知道欽此○李瀚章奏查明在洋護救商船出力之都司周振邦等奬勵奉硃批著照所請該衙門知道欽此○又遵旨確查粤省盜案據實覆陳奉硃批知道了欽此○○長江水師提督三等男爵奴才黄翼升跪奏爲恭報奴才巡閱上江營伍事竣並擇要舉辦情形恭摺具陳仰祈聖鑒事竊奴才前在江寗省城恭報接受提篆並將起程日期附片陳明在案奴才拜摺後卽於九月二十二日由江寗起程先至安徽太平府淸理奴才署中公事就近校閱提標五營隨卽泝江上駛以次校閱湖口鎭標五營漢陽鎭標四營岳州鎭標四營各營陣法尚屬整齊施放槍炮亦尚嫻熟當將尤爲出色者存記升拔生疏者分别懲責以資鼓勵而生觀感行經安慶武昌省城復繞鄱陽洞庭至南昌長沙省城面晤湖北湖南安徽江西各督撫臣商辦事宜計周廻四千餘里往返七十餘日己將本標五營及上江十三營一律閱竣尚有下江瓜州鎭標四營該各營甫經兩江督臣劉坤一於夏間出省校閱而奴才接篆後卽日出巡尚有與督臣應行面商事宜因於十二月初九日寄碇江寗暫駐行館擬將商定公事赶行辦理開春卽接閱瓜標四營以符定例竊惟長江經制水師經始於同治初年奴才先於同治三年四月間奉旨補授是缺其時軍務甫定凡百草創親見前大學士兩江總督曾國藩前兵部尚書彭玉麟等訂立營制之苦心第原摺己稱將來尚須隨時損益誠以風氣有異則當量爲轉移或日久玩生又當力加振作而其關鍵全在實事求是破除情面奴才擇其切要者先爲申儆一曰禁陸居水師陸居本有厲禁從前戰士舍船隻外無可爲家嗣後舊勇日漸彫謝照章挑選附近習水之人接續充補人屬土著卽難保不就便上岸該弁兵等或此去彼來或早去暮歸造端至微而平時之約束臨時之呼應皆將因此窒碍現經奴才通飭無論官弁兵丁凡有違章陸居者一體叅革並嚴禁私派差使擅離汛地以重防務一曰戒嗜好水師羣處舟中易於沾染烟賭此二事多在暮夜而盜則之伺隙亦恆在暮夜從前奴才定設四板船隻夜間各就本汛放哨巡更近聞作輟相叅因之行船時有失事查烟賭二事水師禁約極嚴現經奴才申明舊禁有犯必懲其放哨巡更則以晚間有無失事考其出力與否以定賞罰一曰動操練營伍貴在習勞臨陣尤當人械相習方爲可恃查水師營制凡考充餉糧炮糧皆有一定程式立法本屬周密惟該管將領若不隨時訓練迨巡閱届期其劣者雖立予責革而前此己屬虚糜糧餉且應操之與臨陣心膽之壯怯聲息之緩急則又有間矣矣和現令按時操練務須糧益求精庶臨時耳目手足無不如意之所欲赴一曰屏虚文查水師入手得力全在勤樸二字卽攺爲經制以後亦令將虚文一概從略近來各營駐紥日久與地方官時有交涉公事雖尚無講究酬應之弊然亦有致飾於外漸忘本來者矣夫武人之練技如學人之窮經必先屏絕紛華乃能一其心志奴才嚴飭弁兵等各務本職但視差事之勸惰技藝之精疏以定黜陟其稍涉浮滑紛飾者嚴加戒飭務令悛攺總不使蹈緑營悃習致失湘勇之舊規惟奴才所尤在念者則以而奉諭旨嚴防會匪一事查外間所稱哥老會多係游勇相率爲非辦法務在逐漸解散絕其萌芽方不致釀成事端沿江一帶伏莽上年經督撫臣先事發覺辦理迅速始獲無事然事後仍不可稍涉大意業經奴才通飭各營無論生熟人等如敢混迹來營設詞煽惑卽當據寶密禀聽候拿辦其有從前誤被誘脅者但呈繳票布許其不追旣往若仍執迷不悟一經查出照章送交該地方官按律嚴辦奴才接見各營弁兵諄諄面戒仍督飭各該管將領明查暗訪總期設法杜絕到處防範不令與營中勾結爲奸藉副朝廷整飭營伍之至意此外應辦事宜仍隨時妥商各督撫臣悉心經理實力整頓如查有敗壞營規不能得力之員弁卽當隨時會叅不稍寛假除各省校閱日期業經各督撫臣另行會奏外所有奴才巡閱上江營伍事竣及現擬辦理各情形理合恭摺具陳伏乞皇上聖鑒訓示再奴才經過湖南湖北江西安徽江寗各省先後均得有透雪民情歡忭足以仰慰宸厪合併陳明謹奏奉硃批知道了欽此○○頭品　戴安徽巡撫臣沈秉成跪奏爲揀員更補直隸州知州以資治理恭摺仰祈聖鑒事竊照和州直隸州知州羅錫疇病故遺缺前以發往安徽補用直隸州知州徐宗澄奏補在案嗣准吏部咨覆以前出有廣德直隸州知州一缺應先儘該員徐宗澄請補今此一缺按班應用候補班前之人行令查照更補等因卽經行司遴員另補去後兹據布政使德壽按察使嵩崑查有勞績候補班前先卽補直隸州知州朱大紳堪以請補會詳請奏前來臣查和州直隸州知州羅錫疇於光緒十八年三月十七日病故應歸十八年三月分截缺係繁疲中缺應卽查照按班遴員更補查定例各小道府同知直隸州通判知州遇輪補升調遺病故休選缺先儘候補班前酌補一人次將候補正班酌補一人又查鄭工新章内開道府以及佐雜等官無論何項所出留補選缺何項到班仍以五缺計算先用鄭工新班遇缺先二人海防新班先一人無人用鄭工新班遇缺先人員抵補至第四缺海防卽海防先分班輪用一人第一輪海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員如無人用舊例銀捐遇缺人員再無人過班卽接用各項輪用班次一人以五缺爲一週至新例報捐各項本班儘先補用人員於各本班輪補到班時第一次用鄭工本班儘先一人第二次用海防本班先一人第三次用鄭工本班先一人第四次用海防本班先一人鄭工無人用海防人員海防無人仍用鄭工人員至第五次用舊例銀捐本班先之人如無人用常捐本班先再無人用各舊例本班先如又無人始用勞績本班先之人又查新海防章程内開報捐外官分發各省新海防遇缺先等項補用人員仍照鄭工事例跟接次數卯數分别掣簽按班銓補各等因安徽省直隷州知州一項上次廣德直隸州知州用至候補正班止此次廣德直隸州知州缺業己遵照部飭先儘捐資特旨卽用人員請補不積各項班次在案今和州直隸州知州係在鄭工新海防章程以後所出之缺查鄭工新海防遇缺先舊海防新班先新班卽舊例銀捐遇缺先銀捐遇缺均無人照例應接上次廣德直隸州知州補過候補正班之後此次輪用候補班前人員查鄭工新海防候補班儘先並舊例銀捐候補班前俱無人舊例常捐候補班前胡元孚丁憂尚未起復回省例不准補其次無人應卽在於勞績候補班前人員内遴員請補查有勞績候補班前先卽補直隷州知州朱大紳現年四十八歳江蘇荆溪縣人由監生遵籌餉例報捐雙月選用布經歴同治五年調營差遣七年於東南肅淸案内保免選本班以知州分發省分儘先卽補於直東肅淸案内保戴花翎十一年於越境剿除叛匪案内復郷列保十二月十五日奉上諭著免補本班以直隸州知州分發省分歸候補班前先卽補欽此旋經吏部駁查復於十二年七月奏奉硃批著仍照原保奬勵欽此十三年七月在湖南協黔捐局捐指廣東請咨赴部光緒元年二月十五日蒙欽派大臣騐放奏請照例發往奉旨依議欽此五月二十九日到省繳照四年攺捐安徽歸原班補用五年六月十八日到皖繳咨六年試看期滿甄别留省以煩缺補用七年二月聞訃丁父憂回籍九年起復回省十四年十二月在蘇皖賑捐局捐加知府銜該員年强才裕辦事穩妥以之列補和州直隸州知州實堪勝任與例亦符如蒙兪允該員由勞績候補班前先卽補直隸州知州銜缺相當毋庸送部引見除將履歴淸册咨部查核外謹會同兩江總督臣劉坤一恭摺具奏伏乞皇上聖鑒勅部議覆施行再此案應以光緒十八年十月初十接到部文之日起限今於限内具奏合併陳明謹奏奉硃批吏部議奏欽此 
 
