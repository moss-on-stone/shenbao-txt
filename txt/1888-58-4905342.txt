# 1888 - 58 - 4905342

 

Page 1

 
 
[新印曾文正公書札出售] [  申報館啓]  
　　曾文正公勛業文章彪炳　宇觥觥大集久付棗梨本舘前將向未刋出之家書一種印行海内鴻　爭先購致兹又經景賢書屬覓得公之　札以新錢鉛字印成中皆致名公鉅卿之函或請戎機或　理學或詳漕政或考鹺　要皆確切精詳原原本本而校對之心細印釘之工良尤爲有羙　臻衆目共賞計二十七卷都二千八百四十一首又續鈔六卷都二百九十二首現已告竣定於八月初四日出售每部分裝二十本價洋一元六角諸君子有先覩爲快者至本埠申昌書畫室各書坊及外埠各申昌購取可也如欲躉購則請至本舘帳房面議 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批章奏無閒宵旰天縱之明如日月天威之赫如雷　而極之屬精　治之心則本天心之仁愛一天道之裁成庶物而已　本齋知是書之有功世敎也從事於此書者數十人歲紀一周始獲告蕆其初每過一關必校兩次層層遞進校益嚴密及至書成復又通讀過有出入重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君愛　之心焉分裝六十册外加文木箱子定價四十元准於本月十五日由本齋帳房三馬路申昌書畫室清遠里新泰絲棧發兌至於紙張之　白字　之湛精猶爲此書餘事有目共賞不自譽也巳此佈 
[直行康熙字典出售] [  點石齋主人啓]  
　　康熙字典一書自本局創印以來久已風行海内而直行本銷售尤爲最夥前所印者早經售罄惟書中分行直線易於混目閱者嫌之今本局將　中直線槪行剔除重加描潤一再校勘毫無遺憾矣準於是月出書每部仍裝六本外加紅木夾板價洋兩元八角售處在三馬路逢源里愼記書莊及南北申昌各外埠申昌此佈 
[見幾篇]  
　　黄河自去秋决口入海無路全匯於洪澤一湖自湖達江中隔數百里之運河所恃以障之者惟一線運堤耳湖水入冬以來已經拍岸平堤轉瞬凌汛旣至春雨又多則黄淮並漲勢必漫堤淮安高寳一帶堤高於城旣漫之後必刷成缺口大者千餘丈小者亦必數百丈徑趨下河如蛇赴穴十數日間數日里之地匯爲陸海矣况運堤單薄西風暴起坐灣溜急之區如清水潭子嬰閘露筋灣頭等處堤必先潰又不待水之漫也裏下河地勢平衍無高山大陵水至而逃非舟不可無諭無舟可覓卽或有舟而水勢洶涌下河船必不能敵亦有傾覆之虞嗚呼吾民將何策以自免耶人第見半年以來苟安無事不知黄河决在秋後來源旣弱其力尚微江水又枯故能宣洩耳今則來源旺矣江水長矣屈指驚蟄節後則長河冰解約期一月必入江南之境設今春雨少則變在三月以後如或雨多則二月杪必見災異矣河水灌入下河則最低之鹽城東臺興化必匯爲湖如近今之洪澤湖乃宋以前之洪澤鎭也因黄奪淮而淮水匯爲湖現在黄水入湖必淤黄奪江則江不能容水之所歸在此數縣地勢然也水满之後又必穿范公堤而入海必不能作涓涓細流全歸於江亦水性然也故居今而言修防雖神禹不能爲力救急之法惟有棄地與水速令各州縣人民遷其資財丁口牲畜近南者則渡江近北者則往北乘水未至事一而功十待水旣至則數百里間無處非水何所容足總之赭宼之亂其禍中於江南惟裏下河爲完善此次水禍中於江北較赭宼　尤烈江皖湘鄂皆隱受其患當道果能密　州縣州縣密諭士民早爲奔避其功德不可思議至於鹽場爲國家財賦所出每年釐課二千餘萬賴以食者四行省聞鹽塲所積之鹽足供五年之運現在而欲保固鹽塲誠爲無策惟有破除成例急令塲商將存鹽運入江南屯於高處由官管鬼照章提售則國計民生兩有裨益如或拘　舊法借口防私則萬萬金之鹽將淪爲海水民與國兩不忍冒失明者見微於無形智者防患於未然今則已形將然矣急行吾策已如渴而掘井鬥而鑄兵况再遲疑怠忽冀倖於旦夕之安禍敗旣至　歸於天命嗚呼天命獨不可以人事挽之耶聞高家堰已爲黄所齧諺語有之倒了高家堰淮揚不見面居淮掦與治淮揚者能不急籌補救之法歟昔梁武之築浮山堰也一旦崩潰數千里人畜胥淪於海史載其事讀之酸鼻彼時只壅一淮今則加以黄河勢且十倍其運河寛只數十丈豈足洩此二水與壅之何異嗚呼吾何不幸而目見此變耶是所望於知幾者此篇爲湘上寓公所著指陳黄河形勢瞭如指掌非拾人牙慧者可比而文筆亦足以達之其言今春水源旣旺河水勢必灌入下河鹽城東臺興化一隅不免盡成澤國此固必然之勢非人力所可防維者顧欲謀移民徙鹽則此事實非易易合江北通泰各塲灶熬波煮海利賴無窮高積如山誠不可以數計一旦欲徙而之他處不特人夫不能頃刻而集而江南雖號遼闊倉卒中亦難度地以積存且搬徙之時能保無私販梟匪乘機竊發揭竿而起搶掠頻仍乎至於移民則更有非可輕易舉辦者小民安土重遷大半戀其家室當其洪水卒至廬室蕩然尚或擇高阜以暫棲不肯遠離故土今當水之未至而欲其轉徙他方彼黎庶有何遠慮深謀惟有彼怨此嗟詈上之人輕舉妄動而已况旣欲移民必先爲之謀托足之方餬口之計彼舍其田園棄其生業他鄉漂泊哀鴈嗷嗷使無以生聚而養育之則弱者惟流爲狗盜雞鳴强者且作緑林暴客矣况目今哥老會性理教諸黨江湖密布無地無之一見災民之瑣尾流離必且散布流言多方煽惑蕭牆之禍實爲隱憂而謂民可輕言遷徙乎雖然已事而謀補救不如未事而籌之之爲愈也當機而事綢繆不如先機而防之之爲妙也今有一譬焉彼患痬者待其膿血淋漓瘡口潰决而後敷以藥末　漸收功雖不致有性命之虞而已備嘗痛苦况藴毒旣久性命亦未嘗不可虞則何如乘其未潰未决之先開以銛刃使膿血流盡而瘡可告痊目今河之爲患旣深春汛斷難免于泛濫使已泛濫而始尋塲灶顧及庶黎雖有善謀亦將興吾未如何之歎則與其臨渴而掘井何苦未雨而徹桑寓公所言其卽瘡未潰而先開之道袞袞諸公痌瘝在抱閱是篇也其亦有感於中否乎 
[本館接奉電音]  
　　昨接京友發來電音有本月二十一日上諭五道敬謹譯登○正月二十一日奉上諭雲南昭通府知府員缺着倫五常補授欽此同日奉上諭湖南鹽法長寳道員缺着宜麟補授欽此同日奉上諭貴州貴陽府知府員缺緊要著該撫於通省知府内揀員調補所遺員缺著吴壽齡補授欽此同日奉上諭文碩著來京另候簡用長庚著賞給副都統銜作爲駐藏辦事大臣迅速馳驛前往毋庸來京請訓欽此同日奉上諭鴻臚寺卿鄧承修奏病仍未痊懇請開缺一摺鄧承修着准其開缺欽此 
 
 

Page 2

 
 
[茸城巨災]  
　　松江西門内佛字橋東　大街紥蒸籠筐籃店開張已久店主李姓同治初患癲狂之證時發時愈家人因其尚未闖禍不加禁錮詎正月二十日妻及子婦俱外出惟李在家三鼓後起煨竹屑遺火二十一日四點鐘遂致燎原時東南風勁如摧枯拉朽勢不可遏郡城文武官譚軍門率正副營親兵劉吴石曾張五營營主恩太守楊張二明府俱到全節善堂彈壓撲救直至七點鐘火始熄上岸東至宋姓住屋西至昇平弄湯珍三筆墨店計廿一家門面下岸東至郎姓刷染店西至胡同豐線店司十八家門面共屋二百伊間當起火時李姓燒及衵衣覺臂痛亟跳河旋卽淹斃又嫁裝店新收學徒亦遭焚死禍誠慘矣烈矣 
[京師歲事]  
　　琉璃廠寳英堂書鋪夥某甲冀州人去臘二十左右約伴數人言旋鄉里道出固安縣夕陽已下止宿無方忽見密林中竄出暴客四人身衣號衣狀類游勇將車攔住諸人因見兇惡未敢與爭以致車中所有零星被盜搜羅罄盡復解開諸人衣袴内外細搜諸人身　白鏹約共百餘金均爲劫去俟盜去遠始乘車回固安縣城將被盜情形禀諸縣署該縣派役四路緝拿至今尚未弋獲也○前門外柴兒胡同姜姓向充兵部書吏客臘二十九日午後忽有兵部街寳聚恒帳局夥某甲手持利刃闖入室中時姜以避債遠游家中僅留女眷見甲强暴均由後院越墻避於隣舍姜妻情急　赴北城坊署首告當經坊官漸役多人同來拿捕甲見諸役至大怒將姜室内陳設之物　　無遺當經諸役綑送坊署坊官因公事冗忙暫且收禁聞姜欠該帳局本利約有七八百金久未歸償是以甲情急拚命耳○除日張燈時有人手持寳銀二錠向前門外北火扇胡同恒隆鋪兌換現錢該鋪出價過少轉往他家行至取燈胡同迎面突來四五人將其人踢倒劫取銀包飛步向西南而逸迨至其人立起則已蹤跡毫無矣遂泣赴北城坊署禀報至曾否弋獲尚未得聞云○前門外迤東草廠八巷工部製造庫書吏某甲忽於客臘除夕夫婦共服阿芙蓉膏而死次日經家人禀報南城司署初四日司官親臨相騐委係吞姻自盡遂塡明屍格取具鄰族供結詳報城憲至城憲作何究辦尚未有聞也○臘月二十左右京南海子南苑有一青年婦携一七八齡小孩躑躅而行時已日暮路靜人稀忽叢林中躍出一人手持巨棍將婦截住婦懼伏地哀求許以簪釵奉上乞免褫去衣裙盜執意不允婦怒極拾取路中巨石擲中盜太陽穴仆地而死當卽禀諸地面官署刻經地面官詳報順天府尚未聞該府作何辦理云○宗室芸海誘拐子女多口販賣得贓被獲由宗人府會同刑部質訊贓証確實並另犯奸拐訛詐持刀傷人各案按律應遺發黑龍江目下尚未定案故將芸海一犯外看候訊外看者不將該犯收入空事處僅置宗人府現審處所派撥皂役一名恊同該族長看守而已該犯巧語支吾乘間出署皂役悚惶莫措禀明承審司員謂小的將其找回後請加振頓俾免再出云○掌儀司題奏止月十四日宣宗成皇帝忌辰除照例遣官恭謁慕陵致祭外是日應詣奉先殿壽皇殿行禮可否親行抑或遣派近支王公行禮之處伏乞聖裁爲此　奏請旨本日奉硃筆朕親詣奉先殿壽皇　行禮欽此○户部片傳鑲黄正黄兩旗應領正月甲米折銀本庫定於初十日己刻開放相應片傳該兩旗是日差官赴庫支領○恭辦大婚典禮各衙門漸次派員承辦聞光祿寺景少卿灃到任最久其於屬員中某也賢能某也廉明某也能耐榮苦某也夙稱謹默一一成竹在胸乃與各堂剖辯一切舉其所知互爲酌核各堂遂照景少卿所稱之满漢署正署丞典籍司庫筆帖式三十二人全行擬派承辦大婚典禮又各據所知添派四員計共三十有六員○稽察壇廟大臣烏達峯大司馬奏明恭照皇上宿壇壇門内外理宜嚴肅尢宜禁止車馬喧譁方昭恪愼溯查感豐年間奉旨著傳知兩翼前鋒統領八旗護軍統領曁步軍統領嗣後如遇宿壇務當多派官兵彈壓車馬攔管聲音不准任意喧嚷煩擾倘敢不遵卽著派出之官兵立卽　交衙門從重治罪等語刻復重申禁令知照各項蓋因冬至上宿齋宮開外間聲音一片聒耳不休故也○總署函致各國欽差謂准步軍統領衙門片稱恭照正月初九日大皇帝恭祀祈穀壇初八日駕宿齋宮此二日均走正陽門沿途道路理宜嚴肅應轉致駐京大臣切囑各洋人此二日勿庸由正陽門一帶行走等因相應函達貴大臣轉飭貴國官商人等一體遵照○神機營交諭馬步各隊正月初六日照章全隊入營所有該各隊自專操管帶帮操營總章京以迄隊官隊長練兵悉於是日齊集該隊練兵廠内不准一名不到以備祭地行禮除委員是日分往察點外爲此傳知各隊一體遵照勿違○新正初四寅刻天氣陰寒濃雲密布滕六稅駕大出花飛至下午三點鐘始止計得雪幾及二寸○今年係戊子正科鄉試之年刻經順天府儒學行知八旗满蒙漢固山内開准督學部院牌飭本學所有科考八旗满蒙漢文童卽宜舉辦以便今夏按照考試循便遴派公正廉明之廪膳生員充爲廪保俾旗童領結報考除將廪保旗佐姓名黏單附送外相應行知貴固山轉飭各佐領應將旗童科考事宜循例舉辦 
[之罘春色]  
　　練軍營例于正月初旬擇吉開操烟街舊有海防練軍而在防之各勇營亦相距不遠故連日鎗砲之聲不絶於耳○俗傳初九日爲玉皇誕烟街迤西二三里舊有玉皇廟是日演戯諷經鬥菊部之笙歌聽蓮山之梵唄香烟繚繞士女偕來亦一時勝會也○某妓家一傭婦年老矣因爭客賞與主人口角負氣吞烟將圖自盡幸發覺甚早急爲灌救始得無事後主从將中保招至將工帳算清令其回去免致日後貽累○十二日晚八點鐘寳興洋行失愼焚去貨屋七間一時火勢猛烈幸是夜天晴風靜未至蔓延他處○鄉人每於元宵節有秧歌之戲烟街繁閙之區歴來罕見前時尚有滇防營兵丁紥成龍燈蓮船數事巡游街巷點綴風光今年爲雨師所阻遂作罷論街巿之間又少一番景色失○十五日雨霽天后宮及潮建帮會館均召梨園子弟奏法曲於重臺慶試燈之佳節入夜皓月東升纎雲四掃鄉民於是夜然燈祭墓墓高以望但見萬點明星照耀山谷長春園不夜城當不是過也 
[章門新語]  
　　正月初三日天降大雪琉璃世界一片晶瑩初六日滕六君復稅駕至初九日尚霏霏不已城中街道有積雪至尺許者○某甲爲迷龍神所蠱卜畫卜夜賭興甚酬適當大雪迷漫峭寒徹骨乃爇獸炭以禦之不隄防燃及壁間茅草烟𦦨上衝頃刻之間梁棟化爲灰燼幸積雪未經融化椽瓦皆濕梁崩榱折火勢卽被壓熄尚未殃及池魚此係本月初八日事○去年某縣人因收租過刻被佃人殺斃業將佃人訊實擬抵佃人不服遣抱京控遞解回江新正八日由某司馬親解人犯到省該佃婦隨之而來攔住南昌府之輿大聲呼寃呈遞詞狀府尊停輿收受一時擁觀者圍若堵墻○善後軍火鄭工挪墊各局皆于初六日開辦○上年所派河工銀兩已解過數次今正初六日又委候補縣楊大令廣欽管解銀兩往河南○歲序更新屬員之晉省賀年者不一而足撫憲牌示凡有禀到禀見禀辭禀知銷禀者均按三八五十日衙期辰正投呈手版聽候接見餘日毋庸來轅倘到在見客以後者歸入下期再見 
[湖樓烟雨]  
　　嘉興信云十八日在郡文武大小印委各員齊赴府轅行團拜之禮宗太守設筵欵待并傳鴻福班演劇粉墨登塲頗形𤍠閙○去歲以綢縀布匹紙貨爲獲利最多南北貨鹹臘京貨帽莊次之惟衣莊大爲折閱因前年銷塲甚旺各衣鋪於去歲貨皆進足不料竟高如山積問價無人也○去歲有由杭來禾之有利號賃屋北門内大街雇匠裝修名爲發售戒烟參片丸藥實則專售呂宋小票每張售錢二十四文或洋一角秀水縣朱邑尊訪聞以爲誘人錢財有千例禁特出示曉諭禁止不准再賣刻下該號裝修已竣大有進退兩難之勢云○日前有委員由省來禾赴府禀見聞係大憲飭委傳提管押經廳内之石門縣庫書金某到省訊理前任劉邑尊任内虧空之事此事去冬有石邑士民欲爲具保大憲已飭委幹員訊理後忽中止然該庫書果有印薄爲憑大憲自有公斷無須士民之多事也○十八日天氣暢晴春光和暖傍晚忽降大雨直至半夜始止十九日復放晴光惟街道仍然濕透不免泥滑滑路難行云 
 
 

Page 3

 
 
[范童子事略]  
　　童子姓范名邦銓世爲鎭海縣人父溱源業儒兼習醫家言童子生而頴慧六歲知童韻背誦唐詩琅琅上口九歲解吟咏適村中演劇有以此命題者應聲云冠冕雖如在其人是俗人又善屬對如漢高下求賢詔李斯上逐客書之類一時咸賞異之十一歲遍讀九經文選喜爲律賦試帖數日中成三十餘篇中多佳句其父由此期望愈殷光緒十三年秋疫流行童子竟以傳染暴殤年僅十二歲聞者莫不太息童子未病前一夕拈筆作秋興詩云秋到名園草未凋佳期惟有嫩凉招碧波千頃漁舟集明月三更鴈陣遥江上青山都隱隱澗中白水正迢迢欲尋苔跡迷無路靜聽秋聲到六橋其父檢遺稿得之大慟以爲少游之詩讖云 
[粤省官塲紀事]  
　　瓊州鎭中軍遊擊缺前以儘先遊擊陳游戎代理遊戎履任後緝盜安民循聲卓著張香濤制軍見其勝任愉快遂下札攺爲署理以專責成○水歸提標右營遊擊缺經張制軍札委吴叅戎次漢署理現署斯缺之陳叅戎朝清飭赴海口營叅將本任○前日高紫峯方伯王魯鄉廉訪英續村都轉齊赴善後局商議要公馬溢車闐冠裳雲集迨斜日西沈始各興辭回署 
[江西官報]  
　　新授九江府曹秉濬東人壬戌翰林禀謝飭赴新任行知候補縣徐緒昌委辦贑州東關厘卡統領江軍水師記名提督譚文秀禀辭往金陵通判王葆鋆禀謝拔委一次行知彭澤縣羅廣煦親解錢糧來省新選南豐縣典史劉炳南大庾縣典史張藩贑縣桂源司韓錫麒均已到省應行飭赴新任候補府馮芳植由吉安分局親解厘金來省候補府王景沂由三湖卡胡輯瑞由瑞袁臨卡候補縣石守謙由餘于康卡俱親解厘金來省胡松年往德安公幹吴大惇委解協餉往陜甘直𨽻州施保修禀謝拔委一次行知委署上猶縣范羲馭據報原籍湖南桂陽縣距任所在五百里内例應廻避所遺印務輪應同通班以補用通判郭俊酌委署理瑞州府達春布奉新縣屠福謙者義寍州黄壽英饒九道李亦青署河口鎭翟惟賢星子縣任國銓吉安通判劉朝墀湖江縣徐允升俱禀到 
[滬上官塲紀事]  
　　南匯縣袁海觀大令因公來滬暫住後馬路天寳棧昨至道轅謁見龔觀察又往各署拜會聞日内卽欲回南○前日下午龔觀察排道至英公廨蔡太守命家丁擋駕觀察謂有要公面諭太守遂迎入花廳晤談良久而别 
[新劇誌奇]  
　　新丹桂戲園登告白於本報後有所謂善遊斗牛宮新戲初不知其情節若何也昨爲唐武氏舞六合還醉之夜蓉波仙子招余往觀時適赴春酒之召比至已十點鐘小金寳之佳期拷紅業已演過正在意興索然忽見新戯開塲魚龍曼衍幾令人目迷五色不覺觀之忘倦其中最妙者爲高蹻十餘人皆能屈一足作商羊舞可稱絶技又擡閣八九座有以一人肩二人者所扮故事亦皆戲劇卽於肩上演之　眞戲中戲矣又有八仙各乘魚蝦龜鼈作渡海狀各水族皆綵畫而燃以燭靈活無匹末爲斗牛之宮則兩龍守門交口作勢而欲動燈光燦然上爲觀音次列善才龍女坐於機上旋轉不止後列各星宿則皆安坐於綵紥假山内以花障身以雲補空望之萬頭攢動不可以數計而上坐鰲背作觀音者則秀麗嬌婉之郭文琴也是日雨勢滂沱道路濘滑而觀者人山人海擁擠不開迨觀畢而出則天公正在玉戯乃插六出花以歸路誌數語以表其奇欲擴眼界者當必爭先快覩也 
[索債批頰]  
　　王素卿在公陽里賣娼負男女傭債洋七百餘元無奈藉入城禮佛爲詞至某姓家避匿而使其生母某氏至妓院商議折償各債户約該氏至青蓮閣理論及氏到來有龜黨林鶴亭之姘婦名阿寳者突批該氏之頰經人解勸阿寳言我弟被該妓欠洋後不知其究竟 
[上海縣署瑣案]  
　　前日引翔港人周子青着地保王咸泉將陳阿狗阿坤陸阿大忱阿美等四名送請訊辦至晚裴邑尊飭差帶案研訊該地保禀稱正月初七晚姚姓家不戒於火當經陳等四人爲之澆救旋向姚索取酬儀姚遷延不給伊等遂至姚處搬取棉花小的知之令交還五包姚　搬去花衣十一包今祇五包未便收受因此滋閙由周董着小的將陳等送案陳等同供小的等當日救火出力姚姓曾親許酬謝豈知事後食言是以將花搬取業經地保交還不料伊竟混稱十一包不肯收受邑尊以該保所禀含糊喝令笞責一百板陳等四人鎖在二堂候查明覆核○沈湘帆方永林聚賭抽頭經裴邑尊訊明判令枷號游鄉示衆此固曾登前報者也前晚原差解沈方至案禀稱小的奉諭帶令遊鄉今已满期投案請示沈方同稱蒙大老爺笞責枷號小的等刻已知悔嗣後决不再蹈覆轍叩乞從寛開釋邑尊謂爾等在鄉聚賭魚肉鄉愚殊堪痛恨着再枷號三月發頭門示衆尚有同賭閙事之人飭地保聶德昌查明禀覆核辦○日前十鋪副甲王阿大勒索規費經裴邑尊笞責枷號在案前日正甲張勝投案叩求開釋邑尊問爾曾得賄否張稱小的並未得賄邑尊謂爾用人不愼亦應懲責姑念未曾得賄從寛免究該副甲着再枷號兩月以儆 
[英界捕房瑣案]  
　　曹奚氏扭楊雲州至捕房訴稱媳婦丁氏私逃訪知在浦東曹家路口楊家前往尋見楊不肯放今得路遇是以扭來捕頭飭將該氏及楊一併送會審公廨蔡太守飭將楊暫押該氏交保候訊○徐金海扭周銀春至捕房言被吞用信洋捕頭飭將徐周一併送會審公廨蔡太守飭徐交保周暫押候訊 
[畫潤助賑]  
　　四弦道人夙藉丹青餬口兹見河南皖北疉被巨災發願以潤筆一半助賑三月計指墨扇而册頁一角翎毛花草竹石屏條三四五六七八尺三四五六七八角中堂加倍横幅照中堂加半帳額八角點景加倍泥金加半七日取件潤筆先惠由錦潤堂收付戊子正月舜湖笙甫高鑅識 
[上海陳家木橋電報總局内豫皖賑捐處十九二十廿一日事略]  
　　本月中旬計收規銀二千一百九十兩零鷹洋三千五百元零連同紋銀湘銀爐坯洋對開洋銅洋制錢八項共折合規元四千九百四十五兩五錢六分八厘細數另登○莊君旦成名鴻度學識宏通楊羲臥太守辦理嘉　鹽釐局務聘之入幕深資臂助去歲鄭州决口籌募賑捐陸續交到九批兹又承募到楓涇楊廟乍浦王店王江涇東栅各處善士捐欵共交到鷹洋五百元疉蒙厚施災民裨益非淺敬佩敬佩○廣東電局沈小翁來第九批規銀一千兩當昭凝善堂來四十四十一批蘇城吴蓮翁西塘江公懋號各欵均到先此報聞 
[巨欵疉到]  
　　粤東愛育善堂辦理一切善舉事事認眞久爲梓里所佩服自鄭州告災後荷蒙籌募賑　先後共匯來鷹洋四萬四千元洵莫大功德也頃又蒙惠賜第十六批賑銀一千四百四十兩囑　豫曉春賑之需諸善長籌募有方歴久不懈誠屬難得而該處好義者衆於此可見一斑○寄居淮安府　姚周伯餘仲和兩兄來函云家嚴年近七旬去科染患風𤍠遏肺上則喘咳不臥下則濕𤍠流注腿囊　爛甚竊危急曾在神前許願餉蒙轉危爲安願助豫賑規銀五百兩目下雖見稍愈仍未却病兹先將賑銀五百兩寄上祈代疏向神前求兹全愈等因所囑自當如命行見孝思所格定邀默佑也○香港安泰保險公司於南洋各埠均設有分號此次豫灾承總理何崑山仁丈函致各埠諸君廣爲勸募歴次惠來賑捐均經登報鳴謝今又寄　小呂宋埠黄潮卿先生經募賑銀一百五十四兩九錢一分五厘二毫由上海普源公寳號交到同心同德令人欽敬○恊同慶寳號交來甘肅凉州善士經募捐册一扣計三十户凉平銀一百兩止申規元一百零五兩六錢又協隆洋行陳可良先生繳回春賑册一本計七户共捐鷹洋七十元又裕號助豫賑規元一百兩先此報謝[  上海四馬路高易籌賑所秋李朝覲謹誌]  
[送别張少軒副戎]  
　　花易飄零酒易中旗亭握太匆匆沙塲匹馬男兒志莫便臨歧唱𢚰公[  桐蓀周鳳林呈稿]  
 
 

Page 4

 
 
[送張少軒副戎赴連城營次]  
　　臨歧一唱大刀環悵望河梁夕照殷贈與青青灞橋柳欲隨春色度邊關補枝周釗泉呈稿承天節偕釀花仙史契蘭室主訪林湘君詞史于涵碧樓語次以近學小楷出示喜其筆致韶秀風韻天成口占絶贈之錄請釀花契蘭同粲○格仿簪花妙卷舒墨痕帶粉脂餘料應斑管忙香闥纔捕雙眉又學書○客窓感懷錄請高昌寒食生　諸吟壇郢政萍蓬聚散本無常雁北狐南各一方過眼繁華驚電回頭風月感滄桑塵心淨似梅凌雪詩骨貞同菊傲霜自笑近來無個事寒燈影裏讀蒙莊惜紅生稿于侍梅閣 
[蘇省撫轅抄]  
　　十二日候補　釗李蓮矩禀辭赴同里厘局差巡檢邵光煦禀知辭奉臬憲委赴松江一帶緝捕差分發江蘇遇缺先補用巡檢陳儒璜補用巡檢楊者直均浙江人俱禀到○十三日常鎭道錢到　　經暦周國桐解青海王公俸緞赴甘肅回縣丞王以寀銷江陰河工差○十四日兩淮運臺田到蘇巡檢姚師釗缷署華亭縣金山司巡檢事回○十五日兩淮運臺田辭行從九湯維淵禀銷江陰河工差 
[浙省撫轅抄]  
　　正月十二日汪元龍禀辭赴津局海運差○十三日沈文障交缷曹娥釐局外請咨回順天籍守制署奉化縣丞李如金禀辭赴任○十四日鄭工新班遇缺先補用巡檢殷文謨由京騐看來省禀到○十五日曾翰章禀知赴海運差在塗次聞訃丁母憂○十六日卽用縣余鴻霄銷復催秀水縣月耗等米差 
[江督轅門抄]  
　　正月十一日皖岸緝私知府許元傽新選歙縣楊濡安徽來候選直隷州江興賓從九王俊英均儀棧來鹽知事魏桂揚州來運判札拉芬阿同知文頤赴寳汜界首等處提米差均禀辭庫大使翁丙榮銷催提徐屬下忙回○十二日同知徐炳焯銷灣頭厘捐差同知陳家熊辭赴蘇藩轅牌示江都縣謝延庚丁憂遺缺查有儘洗補用知縣林之　題補又江寗府北捕通判員缺前經請以候補通判劉又澈請補現已奉部覆准自應飭赴新任○十三日知府唐際昌銷寳應釐捐差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[多金歎]  
　　世人重多金流俗比比是金少交不深頽風尤可恥無若宋人然卑污且鄙俚題字愧顓孫違章竊勝婢生兒不能教荒淫　驕侈羅胸無墨瀋被體尚紈綺旣浹鄧通貲更恃子都美醺醺滯醉　戀戀入花巿咄咄宋家子懵懵何日已時有張家郎亦是富人子祖父皆早亡撫孤垂彤史甫逾弱冠年嘉禮歌燕喜家難迭相乘避地申江水陋彼巿井儔廣交名下士邂逅遇宋朝相見恨晚矣乃結金蘭盟孽寃從　始解佩贈瓊瑶締交投桃李不願同日生但求同日死禁談禮詩書競鬥宮商徵秋艇反蘭蒿春郊執鞭弭晝永訪高朋宵深招艷妓西園一盌茶禍根從此起友誼貴通財再三伊胡底顔色似欣歡語言輒詆訾歲暮張思歸小輪尅期駛送客五六人盤飱奏刀七夜分潮未來假貸又啓齒張云我將行拒之本正理孰料殺機生洋槍藏袖裏一發復于發殺人兼殺己張旣洞心窩宋亦破腦髓哀哉孽寃深性命薄於紙君子愼擇交前車鑒乎此[  萸𤲅退叟未定草]  
[贈陸校書月航]  
　　六朝金粉白門鶯千載風流有繼聲漫道佳人皆薄命繇來名士悅傾城雙鬟翠擁江雲暗兩頰紅匀海日晴箇裏銷魂誰省得搴簾一笑最多情取次尋春每恨運今來剛趁養花時西陵嘉樹成連理北里羣芳雜卷施碧玉小年曾就抱靈芸非雨總堪疑相如賣罷長門賦不惜黄金入酒巵福慧從來苦不齊對人含笑背人啼琵琶幾見檀槽蝕槃袖翻嫌玳押低慣把舞衫教我疉故將歌扇索　題生憎燕子雕梁上白日分飛夜並棲海上看花近十旬鶯嬌柳嚲逐年新明知色界皆空界偏執迷因當夙因楊柳芳菲悵離别芙蓉艷麗想丰神亟須珍重千金體待覓雲英再見身[  湘上粲花吟史題贈]  
[上海三馬路與恊賑公所陣竹經收山東直隷河南皖北賑捐十一月十一日第八百六十一次清單]  
　　上虞縣鹽公堂蔣一元常熟恊成號來　姓一元○韋謝氏五元德記銅三元寳豐祥虚對二個○○另收河南賑○蘇州裕隆昌朱翔秦來斯記洋念四元蘇州胡厚生求病速愈十元蘇州恆孚銀樓寄來培德補過各十元蕭山蔡娱山二元小姐一員以上共廿三元漢口方芸莊廿元楊州眞州無力子因妻難產求平安十元河南養心室主人因女患病許愿助賑果獲全愈完愿十五元○行道有福册富春桐廬署來不書名三元○又册江右蕭永壽堂一元○又册杭州恆豐順來鏡明二元孫沈氏一元○又册九江耻道人助舊棉襖褲鞋襪等七件○又册源豐潤寳號募九户共二元○又册温標右營遊署寄來張梁臣四元○又册惠泰交來小鴻雪齋於求病愈袁力不足子三户各一元馮雲溪姜穆卿陳文潤吴蓉卿四户各半元以上共五元○又册清江可堂　念元○又册平湖清暉堂五元○又册嘉興大有典來了民願人一員三角六分壽萱頤間氏了心願各一元北斗山樵六角四分以上共四元○又册漢口竹林書屋三元梅花頭陀二元無名氏　元以上共七元○救災圖册蘇州潘利豐洋三十元○又册無名氏銅洋四元○又册本埠劉湧泉先生募來陳侶仙二元張幼亭黄否生劉泳泉韓懷君五桂堂五户各一元董雲山琢如錢子頴三户合一元楊一莊孫吉齋孫湘門汪崑山玉長庚賑子無名氏農道人軒蔭居聽山房思果人知足人十二户各五角無名氏周子雲各二角任子衡周松筠各一角以上共十五元六角○又册賽過氏一元○又册最樂堂一元○又山同裕成號交來四户合五角○張少記募無名氏一元二角馮南生四元蔡芹生求足疾速愈五元誦芬書屋一元龔清如求病速愈一元以上共收河南賑洋二百十四元銅洋四元小洋十三角舊棉襖褲鞋襪七件○○本日共收英洋二百廿一元銅七元虚對一個小洋十三角食棉襖褲鞋襪七件合併聲明 
 
 
