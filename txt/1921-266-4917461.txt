# 1921 - 266 - 4917461

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[說痛] [  老圃]  
　　頃聞南方健者發爲激昂沈痛之論謂民國九年來之痛史皆爲一致對外四字所误此次太平洋會議須將南北一致對外四字一刀剖斷果爾則一致對外將剖而爲二致對外二致對外之結果亦不過演成痛史且適足以増痛试以狡焉思啟者言之彼豈不馨香禱祝惟恐中國之一致對外果能二致對外則議席之間振振有辭矣此其可痛者一以同情之友邦言之雖有志助中國必因中國二致對而有爱莫能助之势此其可痛者二就北方軍閥言之固因二致對外而受打撀然因二致對外受外人輕賤者爲中國全共管清算受外人處分者亦爲中國全國南方同受亡國之慘而此軍閥不必受苦此其可痛者三就南方地位方之亦不因暴露北方之醜而地位爲之增高外因此輕視北方不使在議席有發方之自由而同時亦輕視南方并不使其有出席之權利此其可痛者四兵猶火也弗戢將自焚争地以戰殺人盈野争城以戰殺人盈城此其可痛者五南北相持同一破產北旣倒行逆施南亦羅雀掘鼠敲其骨吸其髓剜其肉剔其肌魯瘠而杞肥侏儒飽而朔飢血盡膏亡有死而已此其可痛者六故一刀剖斷愈剖而愈痛藉日有痛覺也則止痛之道固在彼不在此 
[命令]  
　　九月二十日大總特派湯薌銘督辨渶口商塲建築事宜此令 
　　又令任命丁香玲爲豫西鎭守使此令 
　　又令参谋總長張懹芝呈科長王樹常另有任用請免本職應照准此令 
　　又令參謀總長張懹芝呈請任命岳貽本爲科長應照准此令 
　　又令内務總長齊耀珊呈准兼署福建省長李厚基咨請任命易兆雯爲廈門警察廰廰長應照准此令 
　　又令張志澂畢化東均晋給三等嘉禾章吴廷玉晋给四等嘉禾章此令 
　　九月二十九日大總統令安徽省長李兆珍呈請辭職李兆珍准免本職此令 
　　又令特任許世英爲安徽省長此令 
　　又令任命耿錫齡爲陸軍第九師步兵第十八旅旅長此令 
　　又令岳憲玉加陸軍中將銜郭連第授爲陸軍步兵上校石聿德加陸軍步兵上校銜此令 
　　又令黃國彬加陸軍少將銜林起鵬授爲陸軍步兵上校並加少將銜此令 
　　又令陸軍總長蔡成動呈請任命陳鴻猷爲黑龍江督軍公署副宫長黃恩榮爲軍務課課長均照准此令 
　　又令陸軍總長蔡成動呈請將要鴻翥授爲陸軍步兵中校朱遇思加陸軍騎兵中校銜尹宜春吴明泰裴興發生得勝鞠連庚諊錫爵均加陸軍步兵中校銜張子潭陳鴻逵藍青山李金三房玉珂均加陸軍步兵少校銜巴忠祥加陸軍二等軍醫正衔均照准此令 
　　又令陸軍總長蔡成勳呈請授高憲周爲陸軍步兵中校李勝魁劉玉恒爲陸軍騎兵中校張鼎爲陸軍憲兵中校胡鼎元加陸軍步兵中校銜范德慶陳永勝李玉堂馬友廷杜芳洲劉祝三陳秀嵩段治乾耿振武爲陸軍步兵少校高凌漢爲陸軍騎兵少校戴學曾鄧世榮子振武劉金贵加陸軍步兵少校銜均照准此令 
　　又令司法總長董康呈江蘇高等審判廳推事劉祖望懸請辭職應照准此令 
　　又令曹鋭晋給一等文虎章此令 
　　又令賈士毅給予二等大綬嘉禾章此令 
　　又令陳廷澤給予三等寳光嘉禾章張硯田給予四等嘉禾章此令 
　　又令趙乃裕給予四等嘉禾章此令 
　　又令吴慶 
 
 

Page 7

 
 
旣定事實及特定國際關係除外但美終未爲何等責任回答 
　　北京電藍辛有條陳電京謂美擬日程太泛中宜切實提出五項要求加入日程（三十日上午十一鐘） 
　　北京電今日閣議决答復魯案如前进展例案派汪榮寳出席保工會代表派孫寳琦繼任防疫會長蘇皖浙請提附賑撥十萬 
　　北京電中日國境對巡辦法昨經閣議通過作爲東省地方問題責成張作霖辦理（三十日上午十一鐘） 
　　北京電吴佩孚電告肅清宜屬方略擬編三枝隊追南沱粗都孫家堙之敵遵中央訓令撃出川軍於巴東爲止（三十日上午十一鐘） 
　　北京電張作霖又催王士珍速就蘇皖赣巡閲任并保張勳在蒙統兵有年熟悉蒙情請簡三區巡閲付以经略蒙疆全權政府將以延宕法應付（三十日上午十二鐘） 
　　北京電陳威赴津留呈辭職决不返部潘請張壽鏞主持庫司張摇首不允（三十日上午十二鐘） 
　　北京電蘇督電魯督韓恢聚衆千餘盤踞邳西張莊遍揷自治軍旗幟請撥隊協剿魯督已派許團張營前往會剿（二十九日下午四鐘） 
　　北京電宜昌奬案院電吴查明出力將士呈候給勳（三十日早午十一鐘） 
　　北京電新楊電阿山代理道尹魯效祖措置乖方請先交懲戒會議處後再由增新組軍法裁判會審辦（二十九日下午四鐘） 
　　北京電范其光電告俄路壓斃永健艦郵差等二名俄局允賠九千元完案（三日上午十一鐘） 
　　北京電駐巴黎總領事廖世功調部派趙詒疇繼駐盎凡爾斯總領事派許熊章回任（三十日上午十一鐘）　　北京電王繼曾電告二十三日與墨新協定换交情形外團消息墨國更换駐京公使以委内苪拉博士繼任（三十日上午十一鐘） 
　　北京電崴電俄新黨谋攻崴埠雙城子等處崴政府難久持 
　　北京電许世英允卽來京請訓赴皖（三十日上午十一鐘） 
　　漢口電宜昌上游儉（二）（十）（八）艷（二）（十）（九）無大戰事川軍大本營仍在南沱上扼險以守昨傳鄂軍克秭歸係官塲消息不確近日宜昌官讯每與事實不符 
　　漢口電吴宥感兩日連接曹使三次電召北上擬將鄂西軍權交孫傳芳定感（二）（十）（七）午十時離宜返岳再來漢搭車北上旋因劉湘所提條件過苛荊沙又吃緊孫不能離沙來粗遂未果刻尙在宜布置艷又由省解大批子彈赴宜吴令二師兩團由荊沙调駐公安石首防湘軍鄂軍二旅四團由羊樓司調駐襄陽防陜軍吴眷屬已來漢 
　　漢口電外訊英艦鐵爾蕢儉晨由宜上駛南沱商請川軍開放河道行抵平善壩以上被川軍射擊該艦亦還擊轟倒民房數棟仍駛回宜 
　　漢口電聞霞林寺附近湘軍叛變紛返長沙向趙索餉人民又大起恐慌 
　　漢口電湘桂軍均主攻鄂趙無力制止電吴請示吴允協助已電岳州直軍嚴防套站艷運子彈四列車赴岳一説趙爲四週所逼表面與吴敷衍另派高審廳長李漢丞赴粤接洽可信聯軍北指將成事實（以上三十日下午五鐘） 
　　香港電魏邦平令第三師各部集潯將自梧東返潯防擬由楊坤如暫駐 
　　香港電粤軍報告徑（二）（十）（五）佔牛頭山飯包頭兩砲臺宥（二）（十）（六）佔寗明並佔離龍十五里百水地方龍决必陷 
　　香港電劉逹慶徑日通電辭職李賴兩友軍悉由粤供給尙在桂林橫征擾民陳炯明馬電該兩團約束所部（以上三十日下午八鐘） 
[公電]  
　　湖北各團體來電各報館均鑒頃覆張敬輿將軍一電文曰公以仁心宏願發起廬山會議爲全國解糾紛謀統一仁言所被羣論翕然竊念内亂頻仍外交迫切覆巢累卵深懼危亡茲聆偉論敬表贊同尙乞毅力圖成無任企禱等語惟茲事體大端賴羣策羣力海内賢逹諒有同情碩畫宏猷佇盼明教湖北省議會副議長李德寅湖北農會會長湯丙南副會長宋康益武昌商會會長徐榭廷副會長張則先湖北教育會會長謝石欽同叩代印 
　　柏文蔚電安慶教育會轉商農會律師公會學校聯合會縣自治聯合會學生總會及各公團均鑒奉敬電欣悉拒李成功開民意戰勝强權之新紀元苦心義憤感佩莫名主張政務財政公開教育獨立尤爲切時扼要祈堅持到底文蔚等誓竭駑駘爲公等後援負傷諸君均此慰問柏文蔚等叩 
世界路透電 
[國際聯盟會記事]  
　　二十九日日内瓦電國際聯盟議會大多数探納討論販賣婦孺委員會之報告並將報告併入一新公約南婓代表末萊氏提出報告時請各國之未簽定公約者速簽定之英國热切贊助此項報告法國則主張延攔兩月 
　　二十九日日内瓦電聯盟議會已採納第六委員會之報告内有建議案一條由薛西爾氏屬稿請舉派國際封鎖委員會面有權召集專家　議會諮詢關於對侵犯公約國施行經濟懲戒之意見並主張委員人數不得過八人至少有半數代表無充行政會會員資格之國 
[澳報論太平洋會議]  
　　二十九日墨爾邦電墨爾邦導報論華府會議謂不列顛連澳洲在内當與美國將太平洋及遠東問題商得共同之了解英日盟約之賡續足以打銷英美友好了解之一切企謀蓋美國輿情更將以爲英國欲借重日本以抗美也且英國之親日使日本藉此爲護符扼制中國更爲着力中國今已處日本之　中中國之欲参戰也日本不予以行動自由且侵犯其土地完全並在和會之中室其呼吸该報又曰他日美國或須與目本一戰以保全其在華商業自由日本或須與美國一戰以鞏固其勝利或求借此擴大其勝利英日聯盟已破壤中國之主權中國今方明白宣布其志願即願日本之侵入與英日盟約早日終止是也美人謂日本之侵逼中國實由英日盟約爲其厲階英國若在華府會議與美携手贊助中國所提出土地完全與解放之要求則日本對華即不敢肆行無忌矣 
[取銷對德經濟懲戒]  
　　二十九日巴黎電柏林民主黨與左黨各報對於協約國取銷經濟懲戒條例均表示滿意柏林日報謂此乃韋士博士政策之勝利使法德邦交之恢復可因此更近一步 
　　二十九日倫敦電取銷對德經濟懲戒條例即取銷六個月來畫分占領區域與德國餘土之關卡之謂此項取銷之難點及英法對於稽查德國發給護照方法問題之異見均於一星期前解决協約國與德國專家今將集議决定協約國委員團監督塡發護照之辨法 
[協約大使會議記]  
　　二十九日巴黎電大使會議今日特别注重阿爾巴尼亞問題現信大使會議擬贊成阿爾巴尼亞之政治與土地完全但亦承認意國之特别利益 
　　二十九日倫敦電大使會議聞匈國議重行召集新兵二萬八消息已通告匈政府協約國未能容許實行此舉 
[賠償委員會之談话]  
　　二十日巴黎電賠償委員會中法英意美比五國主要代表擬於每星期二日開半公式談話會討論維斯巴登條約德國以貨品抵付賠欵問題其談話目的乃在稽核本年五月間照會德國應付之賠欵 
[英愛和議之近聞]  
　　二十九日倫敦電英相喬治氏覆台勒代氏之書已於今晨發出重行聲明政府之根本地位與帝國之存在有至要關係故不能更動並重言一再以文牘辯論之無益請其派代表於十月十一日在倫敦集議 
[希土議和説]  
　　三十日倫敦電每日新聞探悉希臘現謀與土耳其國民黨議和豫料希王將與外國代表會商此事因基瑪爾氏迄今拒絶與希代表直接谈判也希臘財政日見支絀故大局更形阽危 
[俄國饑民之近狀]  
　　三十日倫敦電據俄國薩拉土夫消息飢民現結隊紛向西比利亞烏克蘭土耳其斯坦三處前進農民刻正奮勇保其來年收成牲畜大缺最爲困難馬匹因乏芻勝死者纍纍伏爾戞河東面現試用駱駝耕田甚爲順利但無駝馬之處則全用人力爲之農民持燈籠力作至深夜不息发期於降雪之前播種完畢 
　　二十九日丹京電丹麥因勞農政府不容辦振者充分管理散振事宜已停止進行賑濟俄災計畫 
[美國之酒禁觀]  
　　二十九日紐約電今日格蘭特裁判所審訊違犯禁酒會之芝加哥警察據見證供稍警察於輪船抵芝加哥時抄獲之酒均託人以廉價售之旋有衣制服之警察至購主之宅搜出輾轉售抄有至六次之多藉此漁利至該酒入充公處而後已某次有警察兩隊互争威士忌酒一車會相惡鬭禁酒界中人皆引爲笑談 
[德波工人之索償]  
　　二十九日柏林電波蘭與德國勞工已銷除前嫌聯合要求賠償因德波戰争所受之損失若協約國國際委員團或　主不徇從要求則宣布全體罷工日者在哇泊林加土維資白成地方作示威運動兩種勞工二十五萬人結合游行協約國委員團表示同情但稍無欵可給僱主謂彼等於戰事中亦受損失無力賠償 
[各國近事記]  
　　二十九日巴黎電希政府否認土耳其國民黨占據愛斯基希爾之说 
　　二十九日纽約電七釐息阿眞廷債劵美金五千萬元購者業已滿額 
　　二十九日巴黎電巴黎泊林丹巨厦PRＩNTEINPSDUIL * 
DIDG被燬損失值佛郎八千萬枚 
　　二十九日美國台登電飛行家美克里第中尉今日乘雙葉飛機升高四萬八百呎此爲破紀錄之高度機中之養氣櫃在三萬呎左右之高度即凍結但美氏仍冒險上升至機不能動始直瀉而下安然降地 
　　二十九日柏林電柏林大會中國語文及歷史教授兼漢文專科監督格羅特ＧＲＯＯＴ博士前在萊登大學研究漢文會寓遠東六年後充萊登大學漢文教授著作甚寓内有論中國宗教之英方書一册英八甚稍揚之 
　　二十九日盎代爾電荷美公司之愛丹號輪船與英國格林公司之格里諾格爾號輪船（開往中國與横濱在希爾特河互　兩船均受重傷 
　　二十九日華盛頓電失業大會之統計委員會計算失業者目下共有三百五十萬人至四百萬人之多 
太平洋路透電 
[日本近事記]  
　　二十八日東京電橫濱船港工人今日發生小暴動工人乃宣佈罷工要求增加工資百分二十並復用前開除之勞工團體會員 
　　二十九日東京電六釐息國庫劵日幣一千萬元將於二月十五日發行實收九十三定於一九二九年六月一日償還此項債欵擬撥充鐵路經費 
　　二十八日東京電美日協會今夜宴待美使華倫氏與宴者皆一時名流華倫氏即席發言謂美國非欲於華府强行其志願惟求與各國抒誠討論俾得公布原則希望實際旅行後可阻彼此利益之抵觸並消除軍備原因華倫氏之意華府會議可有宣布關於太平洋問題原則之機會此種原則並不干涉已往之活動或打銷任何一國正當之志願而將保障太平洋列强合法國家利益之發展得導諸國入於合作及友好通商之路俾因此而逹相互了解唯此始可爲永遠和平之基礎云 
　　二十八日東京電安田氏爲安田銀行之創建人日本巨富之一年八十有四兇手何人尙未查明初傅乃東京律師某氏後查明某氏現正病臥在床 
[東俄近事記]  
　　二十九日哈爾濱電有皮貨一批約値四十萬金盧卜由哈埠運往大連爲人以假提單改運前往奉天由該處某日商以假副提單提去聞此項贓已由警察查獲且查明鐵路職員亦有同謀者今已有數人被逮 
國外要聞 
[美國特約通信（二）故吾]  
　　改訂入口税則與中國之出口貿易上次通信所列改訂入口税則大綱足見美國對於世界工商業競争之一斑其全案之關鍵尤在譏變更估價舊法不依出産地之市價計算而以出售地之價値爲抽收之標凖中國對美輸出各貨如生皮油類年來多見减少此案實行之後情形更自不同美國現以共和黨在國會占势力而此案又爲共和黨政府所主持什九必得通過將來縱小有更易大體當不逾是則中國之作對美貿易者誠不可不早爲之謀也茲特就案中中國出口貿重爲摘錄之至於紗麻各項限度綦繁姑且略其細目俟此案通過後再爲详述可耳 
　　明礬每磅一分 
　　酸化銻每磅二分 
　　硫化銻每元二十五分 
　　動植藥材每元十分 
　　栗實（染料）每元十一分 
　　墨每元二十分 
　　醋酸鉛每磅二分半至三分半 
　　樟腦每元二十五分 
　　萆麻油每磅四分半 
　　豆油棉油每磅二分 
　　胡麻油每磅二分半 
　　橄欖油并容器計算重四十四磅以内者合容器每磅七分半以外者每磅六分半 
　　落花生油每磅二分半 
　　菜油每磅一分半 
　　油烟每元二十分 
　　密陀僧·鉛粉每磅二又八分之七分 
　　硃砂·銀硃三十三又三分之一分 
　　酸化亞鉛·酸化鉛亞鉛粉狀者每磅一分半·和入流質者二分 
　　芒硝晶狀者每噸一元·無水者二元 
　　石膏每噸二十五分·已製成粉者一元四十分 
　　磁土每噸二元五十分 
　　罃每石短噸五元（未完） 
 
 

Page 8

 
 
   
 
 

Page 9

 
 
   
 
 

Page 10

 
 
 
國内要聞 
[北京通訊（炬）]  
　　毅軍閥中行打陳威之前因後果以財政支绌軍閥婪索之故財部債户盈門朝暮不絶如是者已一載有餘軍閥中之强硬者以屢索不得或探得是日財部有某種收入即率領兵士包圍總次長室或强拽庫藏司長不得欵不放出署此亦一年來迭見之事直奉及張宗昌皆曾演過者也然至庫藏司長被打財政部罷工則今爲第一次叙其内幕大有小説的意味也 
　　庫藏司長陳威於二十六日下午三時在中國銀行被毅軍毆傷釀成部長辭職部員罷工之局此事實也然欲紀陳威被打之由不得不先述財部支票之性質中交兩行代理國庫因之財部支放之欵項率由部出支票總長簽名付之領欵者使自向該行領取然近年以來財部支票至兩行每不發生效力兩行之措詞謂財部並未交下此欵不能支給（銀行之例必有存乃能支）其實領到支票後必再有特别疏通經財部再行知會該行始能發欵且財部當債户不能搪塞之時而又不願給之則每一面發支票一面電告該行此票勿付凡京外與財部曾有交涉者類能知之即從前國立各校經費領得支票以後仍不得欵亦此種作用也此次毅軍支票其數十萬尙係秋節前所發財部方面本置諸不付之列蓋今之可以得欵者除直奉之外不能有此資格也及姜桂題入京對於此欵有不得不休即得亦嫌不彀之勢東海已飭鈕傳善必須照發而姜亦囑其部下必須領來此爲肇事之原因 
　　在二十六日以前毅軍軍需官已到中行索取數次中行皆以財部無存欵拒之二十六日下午該軍需官又率兵數人往洶洶不已其時早經東海知照又悉此日之索欵比前更爲利害鈕傳善與陳威商擬派人往中行接洽稍給若干以資轉圜陳威至時毅軍軍需與中行争持極烈行員正無法擺脱見陳氏入乃曰彼係庫藏司長財部有無存欵問彼自悉毅軍軍需亦以爲冤有頭債有主也責以財部發支票騙人言出拳隨衆兄弟一齊動手陳威之頭起壘塊兩個頰頸手各有指甲抓傷腰間亦被踢一脚大打以後復拘執之聲言不付支票不放走其時在中行守衛之巡警環伺室外不敢入而干涉事後有人詢之巡警謂我抓人不難恐彼來報復必將中行搗毁釀成大事其實三五巡警亦不敢捋虎鬚也 
　　警報到部鈕在而潘不在鈕乃一面四處打電覓潘一面設法爲陳解圍乃歷時許久交涉多次毅軍仍不肯放陳最後浼人向姜求情且允五日内給欵始由姜電飭軍需發放陳氏返部已將六時矣時潘氏已來馮耿光亦隨往問慰潘氏拍案怒駡謂如此財政部何能幹時適律師高朔在部潘乃令其偕陳赴地檢廳起訴騐傷到廳之時業已散値日檢察官某氏在某見係毅軍打人也乃諭以軍人適用陸軍刑事條例不在本廳管轄範圍高言被害者非軍人此時只有先由貴廳騐傷再談管轄範圍某仍不肯謂起訴手續未備高謂口頭起訴法有明文此時正適用此項争持至七黠鐘始經檢騐傷痕詢明被打情狀然聞地檢廳仍未受理次日已送軍事裁判機關矣 
　　近日潘居楚歌四面之中心中正非常懊惱而又不甘言去適遇此事竟得一好題目且姜東海方面的人與靳派無與更好做一番聲勢於是一面約同鈕傳善同提辭呈並報告毅軍官擾亂金庫毆傷司長之事實一面示意親信之部員全部總辭次日一律罷工是日晚間財部罷工之聲已大播於外次日部員雖有到者然見人多不到且罷工係長官密指更落得放假一日自尋消遣去矣故昨日一日財部却實行罷工然二十七日午間郭則澐即致潘一函謂潘鈕辭呈已呈主座主座對毅軍滋事甚爲震怒已飭陸軍部嚴辦財政事繁端賴兩公　　囑請勉爲其難並　到部維持免致貽人口實牽動外交云云郭又數次致潘電話勸令到部潘意已活將商鈕同往矣然恐部員不來兩部長到仍不成事而暫時召集部員又來不及故昨亦未到部今日報告毅軍滋事呈及潘氏辭職呈業見指令結果甚有面子明目財部人員已可照常到部料經潘氏再一番做作説明總統嚴辦毅軍勸留部員即可無事矣至潘氏本身於此一辭一留之間大有作用蓋以此題目求去徐不能不留而經此一留又可抵制其他之逐客令也至於姜桂題方面態度仍非常强硬彼於此次政府允給之欵（其數不止此十萬）絲毫不肯短少聲言區區此數乃係賣都統缺應得之錢昨日毅軍仍有人到中行催索大約不付欵不了而交陸軍部從嚴懲辦之結果亦未必能辦到底也（二十八日） 
　　附京報消息毅軍打傷陳威致惹起財部人員罷工一事昨日總統府方面已命陸長蔡成勳偕同步軍統領王懹慶秉公查辦並定出辦法三種（一）懲辦指揮兵士傷人之副官軍需長（二）派專員慰問陳威並希望姜桂題表示歉忱（三）重懲傷人之兵士以上三項若於二十八日下午十二鐘前辦到財部人員即准於二十九日一律復職至查辦肇事軍人及挽留潘鈕之指令業已發表兹並錄如下（一）令財政次長代理部務潘復呈毅軍軍官擾亂金庫毆辱本部簡任官情形據實陳明仰祈核奪由呈悉該軍官等膽敢肆逞凶暴毆辱職官實屬大干軍紀此風斷不可長着陸軍部查明肇事詳情及該軍官等職名先行呈請褫革並依法從嚴懲辦母稍徇縱此令（一）令財政次長代理部務潘復呈財政困難無力維持懇請辭職由呈悉該次長久任部務備著勤勞際兹計政奇艱正頼切實籌維共匡大局未可以應付因難遽萌退志所請辭職之處着母庸議此令（一）令財政次長鈕傳善呈懇准辭職以免隕越由呈悉該次長贊襄部務共濟艱難正當勉力匡持未可遽萌退志所請辭職着母庸議此令 
[北京發起全國外交大會]  
　　地點擬擇上海時期定雙十節前後 
　　北京各團體國民外交聯合會於日前在水榭開一次代表會議議决通電各省區發起全國國民外交聯合大會惟該聯合大會係專論外交問題並不涉及其他事件兹將該會議所發通電及宣言披露於下俾各界得知其宗旨［通電］旬日以來外交問題日趨險惡非聯合全國一致對外無以救亡顧對内若無一致之結果則對外安有一致之表示本聯合會竊本此旨籌備月餘先後加入者二十餘團體已於本月十九日正式成立所有規約及宣言快郵奉逹當日復經議决聯合全國公私各團體及因太平洋問題特設各團體共同發起全國國民外交聯合大會並經擬定上海爲集合地方雙十節前後爲舉行期日其餘組織手續均候各處協議再定凡我國人對内本無畛域之分對外更無異同之見一致表示端在此時邇者日本魯案之交涉美國議題之提示及選派代表提案方針各問題律以國民外交均屬責無旁貸切盼貴處同聲應和共策進行並乞聯絡就近地方尅期推舉正式代表到滬集會大體贊否及進行情形並望迅賜電教俾有式憑不任翹企［宣言］吾國數十年來國際外交咸處於被動之地位領土分割勢力範圍遞嬗遷移胥循此旨歐戰以還形勢一轉參戰之役吾國旣參加矣徒以國政不綱政策中阻成參而不戰之譏巴黎之會吾國亦參列矣又以秘密外交内外束縳成和而不議之局此次太平洋會議發起原因本極複雜而遠東問題實爲主要一月以來國際問發生事件如日本魯案之交涉美國議題之提示共關係吾國皆極重要國家存亡胥在此舉我國人其勿一誤再誤矣外交不振國家實力薄弱之故也内政不綱國民實力薄弱之故也共和十年吾國以不統一之故貽笑海外今兹則我國民對外表示意思表示能力之時也願對内若無一致之結合　則對外安有一致之表示一致之表示在我國民之自身而已南北相持歷年不决南與南相持北與北相持且方興而未有艾要皆當局個人利害衝突之問題於我國民無與也我國民對内本無畛域之分對外更無異同之見今日以對内不統一誣我國民我國民不任受也以對外不統一誣我國民更不任受也而無以表示則不啻默認之矣此我國民所當投袂而起者也此次外交之成敗以吾國統一與否爲斷政府之能否統一固不可知我民自初即無不統一之説國民對外之一致即國民表示統一之特徵巴黎和約拒絶簽字山東問題拒絶交涉皆我國民對外一致之所表示及成功也國民一致之表示即爲國是國是所在當局者雖欲逆行而不可能外交方針其一例也欲謀統一之表現須有統一之機關太平洋會議發起以來我國内團體應時而與者不下數十起此外公私各團體對於外交問題特别研究或主張者亦不勝計其宗旨皆一致分之則神離而力薄聯之則體合而用大竊本斯義爰有北京各團體國民外交聯合會之組織並發起全國國民外交聯合大會對内一致爲對外一致之表徵對外一致則對内一致之張本凡我國人盍歸乎來 
[美報所傳之外交消息]  
　　赴美代表不出發魯案覆文内容 
　　大陸報二十九日北京電云中國赴美之代表團今夜乘專車出京十月一日午時可到上海顔博士未同行如中國魯案政策及早决定顔可趕往美京參與開幕禮則顔將附俄后號輪船出發否則以大理院長王寵惠爲總代表北京前於九月二十七日電致伍朝樞請其擔任代表一席大約伍可首肯中國所擬魯案之覆文雖已擬妥尙未送交日使蓋恐引起國人之反對也但中國駐外公使一致主張從速直接開議據最近消息政府亦抱此見解中國覆文載有對於九月七日日本提議之答案内有山東鐵路及沿鐵路礦産槪歸國際銀行團管理青島　爲萬國公共租界歸中國管理與津漢前德與租界同一辦法青島海關照各口岸海關一致辦理等條外交部照會美日使署聲明報載之雅泊島辦法侵犯中國主權及國際平等原則德國所享安置上海雅泊間每電綫之權已於中國對德宣戰時註銷並未讓與他國故苟無中國之同意美日皆不能代取此種權利 
[中韓交涉之雜訊（一水）]  
　　奉省署報日本測量鴨綠江以該江爲國際河流請派員協往勘測即飭克税司派員經克税司轉請上每總税司派委副巡工司米祿司與管駕正陶爾到安會同日本所派海軍水路部海軍中佐小川俊彦等實行測量已由安東海口測至大東溝據米巡司稱該江水道若能疏濬非特興航業并利商業修濬手續宜仿營口之遼河天津之海河上海之黄浦褔建之閩江成法所需經費亦可援成案於進出口正税外酌收少數以資進行并稱日本水師提督亦以爲然惟該江爲中韓交界習慣中流爲分究竟界在何處不能指實米擬先製一大圖爲兩國劃界張本預算測量時間須五閲月經費除測量不計外約需關平五千四百兩已准由税關先行墊撥 
　　安東道報前月木商唐寳宗放簰至蔴綫溝斷纜經人撈獲由唐購回復索撈費唐未允翌日韓人即約日警持械過江綁木商奪木簰激動民憤園將韓人并械送交外岔溝水警局至涼水泉子復來日警多名鳴槍轚落簰夥五六人落水并綁去四十餘人韓人全爲奪去復在渾江口封鎖木簰槪不准行刻正嚴重交涉 
　　奉天巡署報有自稱大韓光復團西部長崔南琪及團長李範九隊長金秉澤在長白嘯聚經我保甲轚散戰數小時保甲陣亡一名斃韓黨十餘人餘逃逸已通飭對不逞韓人嚴加防範 
[日人主張山東撤兵之論調]  
　　不撤本無理由撤退又添一宣傅資料 
　　日本此次提出魯案直接交涉之九條件中第九條爲撤退膠濟路沿綫日軍之辦法謂［當照再三聲明之旨俟接中國政府巡警隊組織之通告日本政府即宣言撤兵將鐡路警備之任移交巡警隊後即行撤退］苟我國不通告日本則該軍隊將永無撤退之期於我國固無利而於日本亦未必有益最近某東報載有日人某精通外交者關於撤兵問題與魯案直接交涉問題之觀測主張兩者分别辦理軍隊尤宜早日撤退表面讓步實則爲日本將來地位也特照譯如下夫山東之撤兵與漢口天津北京駐兵之撤退前在滿韓會議（即軍事外交重要會議）旣依前陸軍大臣田加之主張决定大體方針而於近將開會之太平洋會議陸軍省方面對於日本之根本方針亦贊成將對於中國之一切懸而未决之案一律結束是所謂對華懸案者皆宜及早收束也明甚乃此次之山東問題直接交涉條件中有［鐡路警備之任須移交中國巡警隊後始實行撤退］之條文然則非待中國應允直接义涉而與日本協定巡警隊之組織將永遠無撤兵之期矣夫中國之應允直接交涉與否日本固無顧慮之必要然若如此則於日本國民實有種種不便且克復和平後旣三年於茲而爲對德戰争派出之日本軍隊不特無長此駐紥隣國地方之理由並亦不能若西伯利亞得以强借維持秩序擁護國境之口實可謂爲因僑民之不安及待移交中國而已但此亦無駐紥日本正式陸軍之必要並非除此之外則無適當之方法且結局必有不得不實行撤退之一日與其與提示交還條件分别實行毋寗與年示條件同時斷行之藉將日本之誠意與地位宣示於内外反得收相當效力也總之日本陸軍方面旣已决定山東撤兵之大體方針則此際宜進而督促政府斷行之外國人或能諒日本陸軍方面之態度精神也 
[進行中之煙酒借欵草約已簽訂]  
　　烟酒借欵近日有成立之説此事發動原因綠我國政府從前曾以烟酒税擔保名義兩次向美國芝加哥銀行借得美金一千萬元其中第一次所借之五百萬扣至本年十月爲本利清遠之期此次阿卜脱氏到京察視我國財政狀况明知無履約之能力因與徐恩元等籌商擬另行成立一宗新借欵俾將舊債如約還清以資結束在阿氏本意不過以新債抵舊債經過一番掉换之手續而已然我國當局却欲利用此機會增借欵額若干以濟目前之急用邇來雙方協議數次業經擬定草約其内容無關於秘密者大致如下（一）借欵總額美金一千六百萬元（二）利息週年七釐（三）九一交欵即每百元交九十一元（四）擔保品以全國烟酒税充之（九）除扣還兩次借欵本利外下餘五百餘萬元另申中政府指定提出協商用途 
[阿爾泰已收復中俄共同動作之结果]  
　　新疆防務近月以來異常吃緊蓋因阿爾泰全區悉被俄舊黨佔據該黨乃募兵屯糧準備大與且有定期襲攻迪化之風説新督楊增新睹此情勢乃决計先復阿山燬其根據地然後以大隊驅逐出境以期廓清惟因本省軍隊無多深慮戰端旣開實力不敵反爲所困因復與俄新黨方面栛商會剿辦法並訂立臨時條約聲明此舉僅爲新省地方與俄軍一時的之共同動作以驅逐舊黨離去新疆境内爲目的不涉其他政治關係俟任務終了之後俄軍即須依約撤回本境此事經雙方同意後即於本月中旬各派軍隊在布爾律一带與舊黨接戰三次擒斃千餘人餘衆紛紛竄散遂將阿山全區一律克復現楊督正在籌辦善後犒勞客軍一面並將大略情形電令駐京代表先向政府報告一俟各事收束就緒再行正式呈明 
[奉商界反對大連金建（微）]  
　　日本關東廳山縣長官與朝鮮銀行當局在大連改幣制爲金本位業已强迫實行該埠華商前以日人操緃金融後患叵測一致反對並派代表向中日官廳要求取消一面集議對会方法决定全體罷市通電全國商界请求援助嗣有人主張開闢連山灣爲商港遷市於斯日商以如此辦法大連商業必致凋敝亦羣起反對當時日政府頗有順從民意之趨向無如山縣持之甚力且以去就相争於是華商之奔走呼籲遂完全失敗惟其反對之態度仍未稍减當金本位實行之日華商無有與之交易者山縣見事機不妙乃一變其計劃使朝鮮銀行分行長小西理事大田等運動巨商德聚豊油坊許以特别利益令向各華商陳説利害誘其贊成而華商中本有一部分騎牆派遂爲日人所惑刻聞加入取引所者數華商仍在積極抵制查大連爲東三省商務樞紐金建實行三省商業必受極大打撀因此奉天總商會近特邀請三省各埠縣商會派遣代表蒞奉討論對付方針現各代表到奉者已有三十餘處超過全額半數以上即於前日在該會開特别會議當經出席代表一致反對并議决六項辦法（一）從此各商一律退出取引所（一）不向日銀行借債（一）華商不以金票作貨幣（一）與日商交易一律以銀幣往來（一）在營口組織華商交易所（一）以前華商所存之金票一槪向朝鮮銀行兑換現金嗣後即與該銀行斷絶往來態度堅决大有不逹取消目的不止之槪 
[吉林省議會之内幕（深）]  
　　吉林省議會發生議長賄買訴訟後巡閲使張作霖氏會電令孫兼省長查明核奪孫以省議會爲一省議事機關頗不欲釀成訴訟以免兩方發生惡感故授意於實業廳長馬俊顯永衡官銀錢號會辦佑雨人二氏以紳士資格（馬何均吉人）向雙方调停和平解决原告議員安慶雲等堅持另選議長懲辦不法當選之正副議長嗣經馬何再三解勸由調停人擔保正議長于源浦於第一期常會（八十日）内辭職表面上已告一結束實則内部黨潮甚烈安派議員雖不似從前之倔强而於第一期常會内已無出席之希望蓋其欲去于而後甘心也即于派議員及超然派議員均以雙方争持不下多於秋節问里在省于派議員寥若辰星以致屢次召集不足法定人數記者昨往晤某秘書詢該會對於太平洋會議事某秘書云當太平洋會議發軔之初本會即有討論會之設併登報徵求各方意見吉林一切權利泰半屬於日本勢力範圍之内太平洋會議不通天假我綠努力進行時不可失本會受全省人民之付托豐敢後人祇以新會召集黨派倾軋無暇及此今距開會期迫我國專使放洋在即迭催各議員到會討論我國應行提案之意見選派代表赴京陳述前二日皆以不足人數而散今日衹到十八名仍未開會或即因此有誤代表民意之眞義云云觀此則該會對於太平洋會議我國應行提案之意見恐無提出確期也 
[濱江通訊（鴻）]  
　　東路匪禍之眞相屯墾制能實行否 
　　中東路線之一面坡以東自牙不力迄綏芬河一带數百里間素爲官軍足跡所不至胡匪巢穴多在於此然其爲匪也僅以勒捐林塲收割烟刀爲生活尙不搶掠財物擾害地面故能相與安之自俄亂發生以來此輩益形活躍且有利用其徙衆接濟其餉械使之牽動路政而行其擾奪之谋者我國收歸護路權後東路匪患毖幾無寗日雖經撫剿並施終未能廓清今復以各林場停止四季輸納米麵布帛之故（林塲之於胡匪有輸納米麵布帛之義務年分四季竟成習慣而匪之於林塲則盡其保護之責）乃憤而爲緃火燒林之毒計林塲爲中東路生命所繫全路道木及火軍燃料（此間因煤斤缺乏之故皆以木板作燃料）均取給於是一旦盡付之一炬路政進行自受絶大影響外人責難要非無因吉林督軍兼護路總司令孫烈臣氏深恐路權旁落乃親自出馬至一面坡勞軍復令護路軍總參謀長張煥相氏籌劃東路防務並視察東路爲實地之調查一面嚴飭護路軍盡力痛剿以殱醜類張氏曾於九月五日東下林塲聞已將佈防策略列表繪圖呈請上峯核示間曾與匪接仗數次由張氏親自督戰生擒著名匪首估東邊·九龍山·掃北等多名匪氛因之稍歛近聞張主實行屯墾制以期永絶匪患並嚴禁種植嬰粟以免匪類資爲根據此事果能辦到東路當可粗安惟此項匪人類皆迫於飢寒遂至鋌而走險今在東路已失所憑依故有竄越國境以外者有流散内地爲患者是東路雖安而匪患仍未能絶不過驅而之他以鄰爲壑耳據道路傳聞俄境雙城子四站間有匪數千係由靠山统率紀律嚴於官軍某國屢以利餌使爲國患終不爲所動某國人恨之購俄力士乘其不備而剌焉靠山死後徒衆遂潰散化成數十小隊時有分竄國境以内之耗亦近來之隱憂也夫東省匪患所在皆是撫之旣不勝其撫剿之亦不勝其剿此剿而彼竄是剿之適以擴大其擾害之範圍非根本計畫也根本計畫維何曰爲生計問題使各有謀生之道又何至以生命相搏而樂於爲匪也哉所望東省當局於人民生計有所籌設對於匪類則恕其旣往而開其自新之路或即招以屯墾荒蕪如此切實辦理若輩未始不可漸化爲良善所謂衣食足而知榮辱也 
[西報紀川直兩軍近况]  
　　字林報二十九日宜昌電云今日英砲艦提爾號作最後之試騐擬恢復川河上游之航行故護送隆茂輪船上駛也英砲艦雖放六磅重之砲彈四十六枚川軍轟繫仍有增無减乃不得不抛棄上駛之計畫美孚油行之美丹輪船本不在川軍所反對船雙之列近準備開行但亦不果蓋在川軍未退盡以前川河爲不可行也北軍現未能向川峽疾進吴偑孚乃擬作第二次抄攻之行動以巴東爲目的地已調第八師遵陸沿南路而進吴偑孚因此不能即返武昌懸掛法旗之新蜀通輪船上次載川 
 
 

Page 11

 
 
兵八百前往巴東嘉定輪船裝載軍械偕之同行今日吳偑孚已獲有此事確證特派人至新蜀通船上不許其開赴重慶又悉新蜀通裝兵時已暫時取銷法領署註册之效力但仍懸掛法旗迨行抵此間後又享有註册權利矣川軍迄未自認失敗故吳偑孚謂必圍而捕之吴氏請宜昌領事將其議和條件轉送川軍以川軍退出鄂境北軍不入川界爲主旨據吳偑孚之言川軍現所用之軍火大半係王占元所賣出得自前湘督張敬堯之物當地官塲稱確有實據可證明王占元賣出軍火買入鴉片蜀商所置租掛法旗之蜀享輪船仍被扣留於此因查知该船八月十日開出宜昌時曾爲王占元裝運大批軍火接濟熊克武由瑞豫兵輪護送在重慶附近起卸而駛回時則又裝載川兵也軍情現沉寂而無興味政治消息亦不可得須俟吳偑孚返武昌復開廬山問題後始可得政治新聞云 
[湘省會駁覆吳偑孚電]  
　　湘省議會因要求直軍出境迭與吳偑孚往返電商昨該會又致吳一電係駁覆蒸電者原文如下頃奉蒸電循環雒誦難已於言願垂清聽夫自治以民治爲本與官治對言湘之官不治多如尊電所指湘之民求治正在制憲期成官治愈不良民治愈難緩且湘省現爲力圖自治實行之時並非實行自治失效之日先生混官治爲自治求善果於惡因界説未明矢放失的尊電指李夏蔣諸人妨湘自治查李烈鈞昔駐兵湘西敝會曾電請出境彼旣熟察湘情退出矣夏斗寅去歲率兵來長沙實從湘軍驅張性質與其他客軍有别蔣作賓請湘援鄂驅王自治湘軍因之出動自持武力统一主義者言之則爲越軌作亂自持分治聯省主義者言之則爲愛鄕卹鄰曲直是非各執一説事關湘中軍界行動應待海内賢逹批評功過不涉本會尊電所與教育實業水利交通軍政民政財政吏賢民安政興法立諸自治實跡恐在武人官僚政客薈萃之區均難語此願先生對所臨之鄂省與所戴之政府一律責難湘省之於自治未讑效果先定規模敝會受各公民督促亦正勉爲其難得奉箴言益當奮勵尊電謂陳兵岳陽江下冀以勝殘去殺維持湘省治安语代似可感第恐猶是一種武力统一之飾詞此項政策段祺瑞曾假吴光新之手以實行卒以起湘省之禍而動西南之兵事與願違可爲殷鋻儻蹈覆轍竊恐以内争招外患國際共管禍在目前尙何自治可説尊電稱要求湘省裁兵蘇民分權祛弊藥石之言實所心折敝會現正本三千萬人民公意挾全力以求逹此目的但諸事均屬内政以人民實力促成之則爲自治以他省武力維持之則反自治此中關鍵不容以毫釐之差致千里之謬先生前旣主張國民大會今又贊成國是會議解决國事一似以民意爲從違何獨對於湘省自治而必臨之以兵湘人旣感痛苦國人亦必疑先生之爱國爲無誠意尊電疑湘省自治近酋長部落主義夫酋長無法部落不聯惟以省憲樹自治之基國憲定聯省之局則兩弊自除湘人均抱此旨若反是而專注集權之统一漠視分權之自治則猶是秦皇祖數千年前力征經營之思想恐不合近日潮流綜此多端敬陳數語一請先生勿以陳兵岳陽行滿人駐防政策而慨然罷去一請先生勿以鄂贛武力辅助湘省自治失民族自决精神而毅然放任果若此則湘鄂之和可不待議而先生去歲衡陽退師之初衷可以貫澈而今年廬山會議之贊助匪盜虚聲此一得之愚爲湘省計爲民國計爲先生計不能不盡情傾吐以求諒解於萬一者也臨電神馳無任感禱湘省議會叩馬印 
[陜馮圍攻漢中計劃（開封通信）]  
　　靖國軍改編之傳説 
　　陜督馮玉祥近因陳樹藩連川圖陜節節進兵情勢險惡曾連致當軸數電條陳剿滅漢南陳氏根據地之計劃查陳樹藩之所以敢於擾陜由於負隅漢中毘連川境之故現馮决意將本省軍隊分三路進攻尅日包圍漢中外并商调山西商震一旅作爲進攻之後援一面請中央另调陸洪濤兵十營由徽當兩縣進攻鳳縣之側面蓋自郭堅死後鳳翔已成靖軍與陳部分據之地陳氏刻下凖備由漢南北犯亦即取道該地故馮氏不得不先收鳳區以爲先發制人之計也（當陳得郭堅死訊時曾撫掌狂笑因陳前曾求成於郭冀其讓出鳳翔郭終不理日者郭死於省垣而鳳翔又未當爲直軍有陳以爲有穖可乘故大樂）聞汴當軸對馮此項計劃頗爲贊許當即電商甘陸令其就近派隊截制陳部行動陸氏業已同意惟晋督以晋地駐軍不敷分配爲辭尙未遽允又　馮氏對於處置靖軍之善後計劃已派員往商于右任擬將該軍編爲屯墾隊十二營（約六千餘人）分駐陜北榆林一带并擬派阎部二十師之四十旅前往高陵三原于部駐地辦理改編事項至靖軍方面能否受編情形尙未明瞭據聞于氏亦擬趁此下台曾宣言馮氏本人如有相當之處理亦未當不可遷就惟仍須徵集部下意見一致後始能决定若直軍必欲用强制方法迫令改編則實無商榷餘地又據觀音堂直軍後方司令部消息稱靖軍副司令張伯英（張鈁字）對此事（奉于命往）與吴使接洽已非一次張現尙隨吴氏左右並未回陜張鈁態度雖未明白表示惟就事勢上觀察于部實力固不足以抗直軍如不聯陳氏共攻直軍則終當出於改編一途也 
[李兆珍去後之皖政界]  
　　省署政務廳長一席李兆珍接篆之日即委伊甥柯逸接任李離皖柯亦隨去原任廳長李大防請假兩月現在省長無人此缺因之虚第一科科長李介春第四科科長韋錦田皆吕调元長皖時所委任聶憲藩未更動李兆珍接篆之次日即改委卸任宣城縣知事章識言接充第一科長林觀成接充第四科長現經程炎勳（程係警務處長李臨行時委程代拆代行）仍將李介春韋錦田二人回後舊職此外被撤各科科員等亦均令照舊供職李兆珍所委诸人一槪無效省公署馬步衛隊新委連長潘錦隨李兆珍去後已委軍樂隊隊長羅科訓並带羅本湘人與兵士無甚感情程警務處長昨日特令原任連長高定回任又該衛隊有第七棚正目名王占標者當公民圍省署時始而阻止開槍繼因長官命令不敢違抗乃囑各兵士勿得平放以免釀成大禍所以槍聲雖不下百餘響并無一人中彈刻經程警處長將王拔升步隊第二排排長以資獎勵 
　　柯逸拔升政務廳長後所遺舒城縣知事一缺即經李兆珍牌示委該縣承審員廖雲楨接署廖在舒城有年與地方各團體頗有聯絡奉委後隨即接印視事李兆珍失敗委任人員當然無效詎該縣商會教育會地方財政局各公團等居然有電致程處長李道尹謂廖已任事全體承認秩序如常一方面又有公民束朝棟等以公民大會名義通電拒絶謂廖雲楨嗜好甚深任承審員聽斷不明復受李兆珍僞令署理知事誓死不能承認刻下程李對於此事尙未有解决辦法和縣知事亦係同時掛牌飭令金保權回本任金在皖歷任要缺富有貲財此次掛牌代價一萬元李兆珍僅得三千元此外七千元由柯逸一手支配金捧檄赴任適前任劉遠伯赴蚌未回金急不可耐一面電稾省署謂劉知事藉故至蚌印信交伊母保存其弟掯不交出請示辦法等語一面借用和金釐金局長關防作接印之形式并將該縣署錢糧票櫃封鎖程警處長接到金保權來電即與第一科長李介春商酌電覆謂該知事應否接事俟新任省長到任後再行飭遵是金之知事已無形打消即廖雲楨之舒城知事亦恐不能認爲有效也 
[江西旅京同鄕會之兩要電]  
　　教育與自治 
　　上上海申報轉南昌省教育會總商會農會各團體各報館各處同鄕會公鑒聞省城中學以上學校因經費枯竭迭請當局速予維持迄無效果將有總辭職之舉至爲驚異查省城九校經費每月不過一萬數千元無論財政如何支絀决不至并此無着况軍費政費百十倍於此者尙可支持豈應先令教育破産處今之世不賴教育何以救亡當局昧於上計坐令淪胥吾人痛切肌膚寗容漠視誰無子弟忍見共廢時失學不思自救者哉凡我贛人對於維持本省教育無論在省或在省外塯屬責無旁貸舉凡關於鞏固常年教育經費及籌立全省教育基金諸種計畫各盡竭力進行爲教育界有力之協助母令精神勞働者孤立無援遂出於消極之一途也臨電近切不勝企禱江西旅京同鄕會叩感 
　　上海申報轉江西自治籌備處歐陽煕譚承元先生大鑒文電敬悉自治名字甚美但須國民自主方爲眞正自治若爲軍閥官僚假借則名爲自治實則官治官治與自治極相反而不能並立者也竊謂贛人自治被陳楊破壤無餘其尤甚者凡重利所在之一切行政財政機關則全掌諸陳楊私人一系之手其利輕責重又爲法律所限不能用外省人者則利用贛人爲之分過如僞造省議會壟斷地方銀行設自治籌備處何一非官廳操指揮之權運用其固位漁利政策而使贛人爲之作倀乎聞亡人國者利用漢奸陳楊二氏實抱亡贛野心同人痛切桑梓誓與偕亡至先生個人鄕人本甚仰望惟念慶父不去魯難未已陳楊未除何有自治威迫利誘術誠可畏衆醉獨醒惟望賢哲何去何從惟公裁之江西旅京同鄕會叩感 
[贛教育會改選之搗亂]  
　　江西黨派甚多任何團體開會會員紛呶不休如省商會改選會長省議會互選議長南潯鐵路改選總協理必須經幾次搗亂許多時日始能議定而議定後又往往變卦雖經多人出任調停终難得圓滿之结果其先例蓋彰彰也咋日（二十五日）省教育會改選會長又大搗亂先是教育界人以二中兼心遠中學校長熊育鍚辦學二十餘年苦心孤詣又無黨派臭味教育界有名之人擬爲組織會長乃有法政校長胡薰爲純粹官派恃原任副會長吴士材桂汝丹之力四處拉人投票屢以酒食徵逐是日破壤會章竟將已死會員吴式訓及不在省之熊近道證書誘小學生入會投票被王朝楨韓震離王佐庭數十人查出命警驅出其未發覺者甚多一時會塲喧譁大閙自愛之士均即離席出會遂由胡薰同黨歐陽季瀛桂汝丹錢振神余彭齡等趕緊寫票（胡薰在會指揮）旋投旋開結果胡獲當選會長趙寳鴻吴士材當選爲副會長胡之人格旣如上述趙爲工業校長學生亦不滿意現省視學盛懹谷等已發通告宣布胡等舞弊罪狀並電北京教育部及廣東全國教育聯合會聲明此次選舉誓不承認矣 
[杭州快信]  
省議會定三日行開會式本屈省議員有温籍某以上海某信託公司股票購買議長溫台等處議員身畔多携有是項股票至少二十餘張到處抵押銀洋咄咄怪事 
　　全國商會聯合會臨時會代表陳翰臣王竹齋拱宸橋代表朱志瀛等定於一日赴滬報到 
　　司法次長余紹宋請假回龍遊原籍爲母稱觴今明日可抵杭此問法界人員已預備迎迓 
　　杭縣律師公會二十五日常會未足法定人數現因北京國際律師協會十月二十五日開會五號前須將代表及參列人姓名報告經第二十一次常任評議員决定（二日）上午續開第二次總會俾使推定 
　　錢塘道屬自治督察員已委定十一人俱内務部自治講習所畢業頭班畢業者月給薪金三十元二班畢業者二十四元其辦法以杭嘉湖三屬分作三組每三個月爲期循環督察輪流更替准十月一日分别出發 
　　公民裘英胡逸等發起國民自治會二日下午在運司河下九十五號開幹事會討論一切事宜 
[南京快信]  
　　外交部電告赴美參與太平洋會議代表團定二九十日晚出京由津浦車南下齊督昨諭副官處派員赴浦口車站照料 
　　内務部復齊王兩長電云寒電敬悉交通附加税盈餘一案昨經本部將詳情形電逹各省撥振蘇災一節雜應俟交通部將該欵查明解部後再行核辦特復又財政部復電云效電敬悉各常關附征振捐係指定專作撥償振災公債基金向由各關逕解督辦振務處核收電囑改撥貴省放振一節除函知振務處外仍請由貴署直接電商特復 
　　京師總商會電請將銅山縣扣留京商購運之米發還兩長復電蘇米禁運出省歷有年所現定查獲私運充公充賞辦法原以蘇米爲目的物米係蘇産即應扣留此次同泰公私運蘇米經銅山知事查訊明確判决定案來電以米爲無罪請准發還未免悮會至嗣後京商擬在蘇購米一節更難照辦希即查照 
　　興化縣知事張鑄昨電兩長云昭關壩百年未開其歸海故道應由丁溪小海下東台王家港該港年久淤塞南塲水流倒灌興境迭請挑濬有案今若開壩歸海無路勢必逆湧串場河争趨門龍一港年范堤以東墾務發逹湖有新堤三壩洪流不能直逹港口再加一壩西旣直注東復逆流何啻以興爲海除電駐工參贊並派員會同赴局請命外羣情惶急萬乞救援 
　　財政廳昨准北京税務司頒到維持華茶辦法六條 
地方通信 
[松江]  
　　管獄員請增因糧邑監管獄員彭鍚繩昨呈高憸廳文云案照因糧定額每名日給食米折洋六分是每百名祇合六元近年蘇米奇昂此項米折之中尙有柴菜油鹽茶水所需即在米價平時已形竭蹶倘値災多米缺米價愈昂勢必愈難敷衍鍚繩上年奉令調任　江松境米棉井産棉多於米其米又皆上熟價格太高民間普通食米半多購自上海職監囚米情形相同惟在秋初滬米尙多不難採辦詎至近來産米各區災象已成滬市來源頓少亦難多購現在職監囚米正在輾轉招商改於浙省嘉善一带設法採運供給因難已逹極點况每石米價漲至十餘元之多超過額支倍許囚糧旣應照常全省又多災象秋收有限一時米價未必能平鍚繩寒素家風寥寥清俸赡家應世已形拮据似此賠累來日方長伊於胡底不特此也罪犯以囚糧爲生命職監額多人雜時思不逞加以監牆不高難資固圍設因缺乏囚糧影響監獄治安誠匪淺鮮夙仰鈞長關懹獄政洞悉下情爲此披瀝陳明伏乞迅賜特别設法救濟以示格外體恤應如何酌予挹注之處出自鈞裁 
　　延聘通人講學楓涇縣立第三高小校長沈人杰市教育會會員郁昂青王雲翔葉企文等爲改進教育計公請北京高等師範畢業生會任南洋爪哇中學教員張崇玖君蒞楓講學聞張富有教育經騐届期當有一番　論也 
　　開會研究醫術楓涇鎭朱豫才任芳蓀　壽綸沈玉儕等各醫士所組之醫學研究會已歷十餘年按年均由在會各醫士於夏秋之交組織施醫局施診送虊今歲秋初仍循例舉行計到局就醫者多至數千人現已期滿停診各醫士遂將研究會重行開幕現定按月開常會兩次遇有疑難險症得臨時集會互相討論 
[蘇州]  
青年會開幕展期蘇州青年會在北局中建築大會所一處動工已有數月原定八月杪工竣九月初開幕嗣因工作未竣展至十月一日開幕現已届期房屋雖將完工而油漆及佈置等項尙未全竣祇得再行展期俟一切完全工竣後叩行開幕 
　　皖同鄉組織義賑會旅蘇安徽同鄉因迭接家報今皖省因雨水過多寖成災荒農收無望特組織義賑會附設於蘇州　門外蘇關監督署内並刊發募捐多份遍發同鄉廣募捐欵 
　　證劵交易所之理事會蘇州證劵交易所業奉農商部枇准立案前日該籌備處特召集各發起人組織理事會舉定名譽董事陳惠農理事長錢子楚常務理事謝公序倪晴波朱頌孫丁南舟理事嚴聞先蔣毓泉周味桹王君武監察人陳鼎一陶知餘吴省三并將理事會成立日期呈報主管官廳備案矣 
　　預備致祭關岳蘇常朱鎭守使近以十月二日爲秋戊合祀關岳之期應行照章致祭特訓令吴縣郭知事查照成案先事預備一而派定分獻糾儀隌祭各官於是日上午七時随同朱使親詣護龍街大關帝廟致祭 
　　商團將開紀念會蘇州商團開辯迄今已届十稔兹於前日各部聯合會議議决定於十月九日下午一時齊集商會舉行十週紀念典禮夜間提燈而返並定於二日先開幹事會每部派幹事二人布置會場等事昨已通告各部員一體知院矣 
[鎭江]  
　　籌議修築堤岸本年夏秋之交霪雨連綿江潮泛漲水勢奔騰沿江揚中新洲二洲各處圩堤先後潰决慘釀巨災現已放晴多日江潮逐淅退落揚中縣知事特於日昨召集各洲紳董等開會討論修築堤岸辦法 
　　各業助振踴躍沿江各洲此次風潮爲災田廬淹没秋收絶望災情極重現經鎭郡各業董事等分投持册勸募捐欵籌辦急振已有成數一面已派人分往災區散放矣 
　　鎭屬新棉市况本年自夏徂秋雨水過多鎭屬各縣産棉區域大半被淹收面歉薄刻下新花業已上市銷場尙旺開價在三十二兩左右聞近來外棉暴漲帮故本花價格時難以見鬆 
[揚州]  
　　限制墊發工欵江泰與東鹽五縣偏工補助河工人員防護高實運堤危險用欵亦歸各該縣籌給刻因急需推由代表倂馨山　赴運河局請先墊發千元並請嗣後飭高郵工次墊發俟截數後歸五縣攤繳該局陳科長因現狀甚急除先於二十日撥發千元外特電海安督會辦（張韓駐節地）報知前情旋奉回電以墊發三千元爲限須令各縣具送印收以昭愼重頃該局復轉電高郵駐工徐參贊查照矣 
　　控告警官違法江都大儀集公民王敬齋等在縣控告該集警察分駐所巡官談秉文曠職濫權請予撤换以重地方王知事已咨警所查辦矣 
[南京]  
　　災童教養院成立會上海大昌烟公司去年因直豫魯奇荒收撫災地孩童多至千名内有一百名撥寄於南京中正街省立貧兒教養院去臘爲之添建房屋附設災童教養院現已竣工於二十八號開成立大會院長周其永報告大昌烟公司總理黄楚九君撥助建築費三千元及擔任教養費每月五百元云云次各長官訓詞次黄楚九代表孫玉聲致詞又次來賓演説災童唱歡迎及歡謝歌全體男女院生唱歡迎歌至五時合攝一影而散 
[山東]  
　　安格聯總税務司到龍山東龍口商埠自經開闢以來在事趙張诸君盡力進行埠内工程均已妥備現在烟濰路工自將總站總局設置埠内而地價日淅增高房屋賃出一空明春該路實行通車則龍埠爲海陸交通之中點發展之期指日可待昨日北京税務處總税務司安格聯氏親乘並徵輪船來龍會同商埠局長趙琪海關五税務司并带領洋工程司洋隨員等多人改乘小輪游視碼頭勘測海關租建地點深贊龍埠碼頭工程堅固水勢適宜聞不久即將興工建築海關新署云 
雜评一 
[張勳與吴佩孚（默）] 　 
　　曹於自身巡閲外加一吴佩孚之巡閲於是張亦於自身巡閲外在索一張勳巡閲以對抗之然吴佩孚巡閲以力戰而得一般人雖深惜吴之主戰然亦未嘗不稱許其善戰所謂軍閥中之佼佼也張勳之人爲頑朽戰之成績爲善逃屢敗之將豈能言勇若以此等頑朽善逃之人物而蒙以虎皮示與直派旗鼓相當未矣 
　　軍閥所恃以争地盤壯聲勢者能戰而已直曹得一吴佩孚足以自豪奉張念念不忘一張勳適以見奉派之無人而增其醜吴雖善戰然以應付四面相逼之敵軍尙露左支右绌之窘狀若以頑朽善逃之張勳付以征蒙責任其難倍於吴今日所處之地位如果實行征蒙則將來必遺羞於國如不以對蒙而以對内亦必遺羞於軍閥是故奉張之保張勳以巡閲且讓之以經略使他姑勿論即爲對直計亦劣矣哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[首批太會代表今日下午抵滬]  
　　滬寗路局昨接交部來電云太平洋會議之代表七十餘人已於昨日出京南下由津浦路特備專車將於十月一日（今日）黎明抵浦即刻渡江轉乘滬寗路特備之專車於下午二時左右可能到滬又隨带文件箱十餘箱由路警四名照料來滬云云昨江蘇特派交涉公署得此消息當即知照淞滬警察廳屈時派警到站照料並諭第二科長陳世光洋務秘書楊念祖科員汪煜鄒應歡孫用康吴正甫到站迎接一面諭令第二科科員沈士成前往黄浦灘匯中西旅社等候又令科員聶道宏錢伯衡前往大東旅社迎迓聞許交涉員亦乘汽車到站躬迎云 
[工商學界各團體之時局電]  
　　一致日使一致徐世昌一致顔惠慶 
　　昨中華民國全國各界聯合會中華民國學生聯合會總會上海各路商界聯合議會各路商界聯合總會上海學生聯合會電器工界聯合會四川旅滬同鄕會華僑學生聯合會四川路商界聯合會山東路商界聯合會中華勞動聯合會五區商業聯合會改造湖北同志會四馬路商界聯合會豫園商業聯合會山西路商界聯合會福建同鄕會旅滬贛民自治促進會五馬路商界聯合會勵志愛國宣講團東北城商業聯合會救國十人團聯合會滬西商界聯合會法租界商界聯合會留日學生救國團工商友谊會海屬旅滬學生會北山西路唐家弄商界聯合會河南路商界聯合會愛多亞路商界聯合會等發電致北京小幡公使反對魯案直接交涉並致徐世昌顔惠慶電主張退還日使提案並勸阻北京政府派遣太平洋會議代表原文甚長洋洋洒洒主張頗爲堅决也 
[反對加租風潮之昨聞]  
　　大慶里鼎元里民康里新康里望平街 
　　國聞通訊社云近來反對加租風潮日趨擴大南京路大慶里房屋亦因接到房主通告自陰曆九月初一起每幢加租三四成不等以故該處房客大爲反對已有人發起逐户簽名發布宣言書籌備房客聯合會全體停付新增租金誓逹目的云 
　　閘北滬寗車站北首虬江路延緖山莊對面一带前年仍係荒地曾由法租界牛肉莊主陳順興房東建造鼎元里租屋每幢原定月租十元去秋方始一載已經加租一成各租户均經容忍今又將加租二成居户實難緘默因公同致函房東懇請從减竟無隻字答復不料昨日收租人傳语自九月初一日起實行加租各户如不遵照即强迫執行各租户聞悉之下大爲恐慌即組織房客聯合會謀籌對付已得大多數贊成前特開談話會公决應付房租籌備存儲待加租事解决後再行照付一面公舉代表往房東處懇求顧念房客困苦暫免加租竟被拒絶不允現房客方面正在積極進行也 
　　南京路民康里房客亦因反對加租羣起集合昨晚特開籌備會議决定先組織房客聯合會聯絡各處房客聯合會共同研究互助進行 
　　新閘新康里房客聯合會昨晚開職員會議議定大會地點日期及手續當推舉糾察招待各四人主持大會事務各房客並願捐助經費以爲聯合會進行費用先擬公推代表十人向房主方面請願如不能逹到目的再籌别種方法該里省商店亦　結合團體一致進行即有犧牲亦所不恤也 
　　望平街九江路佛陀街等房屋各房客亦因加租數目太巨且無限制致動公憤經各房客邀集會議一致反對堅持到底組織山東路等房客聯合會以聯絡三馬路四馬路五馬路等各加租房客以便互助進行故該會於昨晚又開會討論到會者五十餘人首由主席報告開會宗旨當由太古晋代表李君發言謂吾人旣以公意否認加租恐房主哈同未知吾人不能加租之苦衷應派代表與伊接洽俾免雙方隔閡以表吾人决心全體贊成當時推定十餘人爲代表次四馬路五馬路等代表相繼發言希望一致聯絡遂議决反對到底不逹目的不止且聞該處房客向來與房東感情甚好房租按月先交後住並不拖欠故哈同派員向各商店接洽每間願减去六元但各商店以爲加數與减數相錯太遠故仍未允云 
[反對加租聲中之加租聲]  
法界嵩山路長安里及沿馬路房屋百數十幢昨房主忽發通告定陰曆十月初一日起沿馬路者每幢加洋六元弄内雙間有過街樓者加十元其餘八元六元不等該處房客及沿馬路有西人數家均尙無所表示聞靠東西之房屋一排另是一房主亦有同樣加租之説 
[商教聯席會之昨訊]  
　　各省區代表未過半數今日先開談話會 
全國商會聯合會教育會聯合會聯席會議各省區教育會代表續有推定彙誌如下浙江李傑·孫增大福建鄭貞文又湖北省職教員聯合會電告湖北省教育會因改選中阻由該聯合會同人公推余日章君主席該會議本定本日開會茲因推舉代表到會省區未過半數（商會十省·教育會八省區）故先於本日下午四時在總商會開聯席談話會云 
[全國商會聯合會臨時會紀事（九）]  
全國商會聯合會臨時大會現到代表已逹十省五十七人昨日下午開談話會决定十月五日開正式大會又駤 
代表之報到者有山東濟南總商會石不緒唐慶璋二君浙江常山縣商會徐浩然君浙江定海縣商會沈椿年君定海沈家門商會王守愕君江蘇寳應縣商會鮑友恪君收到議案共四件（一）請求取銷加税案南城縣商會提出（二）統一中國烟酒税則意見書江蘇總商會提出（三）遵守簿摺貼用印花原章以維法律案又國會省會增加商界議員額案山西事務所提出（四）整頓關税之治標計晝案及改正註册辦法案均海寗袁花商會提出 
[工商友誼會爲澳門衝突之要電主張嚴重交涉]  
　　國聞訊社云昨日上海工商友誼會發致廣州政府要電略謂前閲報　澳門葡人無理侵犯粤界與我國體主權甚有關係現在世界盛倡和平而彼葡人竟逾越防線意圖佔領銀坑乘我南北戰争之時以爲可欺殊不知對外一致我國民甘爲兄弟争産而亡决不願受外人無理强權而讓步我政府代表民意應與嚴重交涉勿稍退步全國人民誓爲後盾云云 
[江浙皖水災義振會消息]  
　　江浙水災義賑會昨上江蘇浙江安徽省長公函云敬　者前奉賜電敬悉敝會成立後本月二十八日第一次董事會提議籌賑辦法應先從調查入手惟統計江浙皖三省被災區域不下百餘縣勢不能一一派員前往調查公議製定簡明調查表一種送請鈞署轉發塡寄以期迅　茲附呈調查表二百張伏乞迅賜轉發被災各縣知事并飭查照表内關列各項逐一详確塡註每縣造具二份限十月十五日以前逕寄上海雲南路五六六號敝會查收以便彙核辦理是所切禱云云又該會昨接湖州紳界乞賑公函云敬啓者敝郡地處下游恒苦水潦本年陰曆七月颶風　雨連亘兼旬全境已成澤國八月中旬又復傾盆大雨晝夜如倒圩隄漂没一片汪洋高下田疇十淹七八現雖晴霽而積洪不退禾稻朽爛無望收成田蠶兩荒較已未年更加悽慘哀鴻遍野目不忍覩此湖屬水災之實在情形也現在籌備急賑積榖無多杯水車薪難救萬一適接滬上同鄕來函知諸大善長設立三省義賑會統籌全局徧濟災區義問仁風遐邇感佩敝處災情至重自應加入貴會同沐鴻施塏等與同人集商竭誠　附先申函請乞賜教言再當趨候台端面陳一是諒諸善長厪懹胞與慨念災祲必蒙一視同仁而爲湖民請命也湖州李塏許文濬朱廷夑鈕褔安蔣鴻施仕楨俞宗濓陸樹基李培鍔王士源 
[安徽水災急賑會開會記]  
　　安徽水災急賑會於九月二十九日下午二時在皖商公司開第三次聯席會議到者甚衆文牘主任澹臺進修報告議事日程畢由主席柏烈武君商同理事評議兩部議决事項如下（一）關於皖省鹽捐餘項擬與安徽義賑會協力向部争撥並與皖淮水利協會一致進行務逹到工賑目的（一）對於請賑各縣除分别函復外已派人携欵赴蕪購辦米糧並委員分往各災區調查實況以便散放（一）曹雲階報告江浙皖義賑會昨日開會提議向部争撥附加税移作賑欵情形衆議一致争持以爲後盾（一）募捐一事已委託交通金城兩銀行代收捐欵掣給收據勸募人决不經手收費欵以昭愼重（一）會址假定雲南路仁濟堂期與各善團聯絡一致並擬發行旬刋將經辦各事報告大衆云 
[順直旅滬同鄕之會議]  
　　順直旅滬各界同鄕因修訂會章改選職員事日前特開常年會議到會者七十餘人公推石小川君爲臨時主席石君報告會務畢繼行演説曹氏專政之情形繼由張君提議本會向係理事制與鄕會性質稍有不合擬修訂章程改選會長經多數贊成公舉石小川君爲會長並照新章由會長推定周發先爲文書科幹事王義權爲庶務科幹事王冠卿爲會計科幹事許尙武林中椷馮錫璜劉守經李士奇張誠吴鳳崗等二十人爲交際員分頭聯絡藉策進行云 
[各團體國慶籌備會消息]  
　　昨日本埠各團體所組織之國慶籌備會以雙十節將近特發通告請各團體學校從事籌備以崇典禮函云敬啓者本屆國慶佳節適值十年十月十日吾人對此難逢之良辰允宜具有特别之表示俾隆盛典而勵將來本籌備會前經邀集各團體議决於是日舉行聯合提燈大會藉以發掦共和之精神鼓舞將奄之民氣久仰貴會貴熱忱國是諒表同情尙希加入慶祝從事� 
籌備以便聯絡而增國光尤盼鼎力提倡是所感荷如何進行竚候明教專肅即請公安云云刻聞山西路四馬路五馬路大東門北海路滬西九路等商界聯合會及中國工會等團體均已首先加入聯絡一致矣 
[老公茂自增工資之美談]  
　　願資本家企業家聽者 
　　楊樹浦老公茂紡織廠男女工人共有三千餘名之多該廠買辦周慶生君以邇來蔬菜米糧價格無一不飛漲該工人等服務尙勤當此生活程度日高之際亟應酌加工資俾其安心操作爰商由該廠大班西人惠勃司脱每名每日加增工資三分以示體恤云 
[織布廠工人罷工續誌]  
　　護軍使派兵彈壓衆工人請釋代表 
　　南市高昌廟一带織布廠工人因要求廠主增加資而鑫太布廠反將原價减缩以致工人王少卿等相約日前起一律罷工前日並向該廠經理商加致起衝突兩造各有受傷當爲查街　兵等干涉一併送交警區轉解地方廳訊辦已誌昨報茲悉松滬何護軍使以聚衆罷工素干禁令高昌廟及斜橋一带係爲軍事區域無論工商各界應守軍署前頒取締規則不准聚衆會議罷工滋擾惟現在米珠薪桂苦力工人求加工資情尤可原廠主方面自宜稍予體卹察酌現市情形略爲加給藉以維持惟不應聚衆争擾而致妨礙秩序案旣送由檢廳自當静候訊判因查南市各布廠昨日仍未開工而停工之工人成羣結隊沿途來往不絶值此飢寒災荒時代恐有匪徒乘　附和煽惑擾禍貽害地方是以特派士兵二連於斜橋至高昌廟及南市一带妥爲巡　以資彈壓一面派員傳諭各布廠速與工人代表妥爲解决免致滋生禍患云 
　　又函云鑫泰織布廠因扣减工價各工人大爲反對舉代表魏昌樹殷三才王四等向該廠股東王裕如吕家才黄傳民等交涉致起互毆由警拘送地檢廳一併收押候示兹悉該廠全體工人自舊曆八月二十五日停工迄今已有多日而該代表魏昌樹等三名至昨午未經地檢廳省釋下午該工人聚集百餘人擁至地檢廳堅請將該代表等開釋嗣經檢察官谕略謂本案調查手續尙未竣事一俟查明即當開釋可也該工人等始紛紛散去 
[上海商科大學夜校開學紀]  
　　上海商科大學開學情形已紀本報昨夜七時半該校　　　 
又舉行夜校開學禮學生到者一百五六十人校長郭秉文仍在京未回由朱進之代表主席報告夜校經過情形謂滬爲東亞商業中心顧少商業教育尤少高等商業教育欲求商業發逹非有領袖人才深明世界潮流洞知經濟趨勢者不可本校有鑒及此爰設夜校以爲商界诸君增進學識之助然本校志願甚欲推廣造成全國商業專門人才除夜校以外爲需要計擬再籌畫商業補習教育先自上海一隅逐漸推廣以期普及全國各省刻正在進行中實現當不甚遠也次由教務主任馬寅初報告夜校現開班數缘由謂國立學校仰政府爲生活際茲國庫空虚校中經費自難充足不能不有節省之計夜校初定學程三十餘門每學程選讀在三十人以上者只銀行學·銀行簿記·商業簿記·經濟學國際匯兑·五門其他各學程有只報名三五人七八人者亦有　無一人者固由需要之不急亦以校中經费窘迫不能爲少數人特開一班嗣後倘得外界之補助或不難將所有各學程悉數開班也銀行學本欲自己擔任因在北京大學尙須擔任功課亟須北行改請周啓邦先生擔任周先生留學美國曾任摩根銀公司職員多年現任本埠淮海實業銀行國際匯兑科主任以之擔任銀行學並兼授國際匯兑允稱得人瞿季剛先生亦留美有年精於各國最新銀行簿記制度現任中美懋業銀行會計科主任並任復旦大學與中國公學兩校之銀行簿記今特請其擔任夜校銀行簿記學程劉樹梅先生自美國留學回國後即任南京高等帥範商科教授學識經驗兩皆豐富今擔任夜校商業簿記學程朱進之先生爲留美經濟學博士著述等身今任夜校經濟學學程以上諸位先生允稱近今商業專門人才悉任本校功課想能有以饜諸君之望也復由瞿季剛劉樹梅周啓邦三君相繼報告所授學程教授法至鐘鳴九下始禮畢散會 
[南市電車工程近訊]  
　　滬南電車公司因中華路電車單軌自小東門至西門之電車等候交車躭誤時間殊多不便故而加鋪雙軌以利交通自開工以來兩月有餘全路鋼軌均已鋪竣惟尙文門外一段之　軌因高昌廟往來各車必經之道尙未接通現經該公司工程處督飭工匠日夜工作一經築就即可加撥電車直接通行往來各車毌須等候以期迅速云 
[太古公司航業之新發展]  
　　國内航業吾國雖有招商局輪船行駛惟進行遲滞致各處航權幾爲外人競奪殆盡而華人之漠不注意如故也太古公司近年於中國國内各路航業逐步擴充不遺餘力去年獲利頗巨本年逐爲更進一步之擴張其新造之輪已先後落成今届實行之期茲就所悉者分誌如下 
　　船舶增加本年七月以前該公司使用船舶尙祇六十四艘總運量爲十三萬三千三百六十噸自七月至今三個月内其在英國及香港等新造成之外洋船共有七艘又江輪一艘共增十六萬六千六百四十噸之艙量其中已經竣工者有廣州·廣東·貴陽·張家口·等　輪已在香港東澳間·及香港菲律濱羣島間·駛行而尙在施工之已經下水者亦有四輪即江蘇號慶源號Kingyuan（譯音　）荆洲號Kiungcbow嘉定號Kiating是
也·該四輪在此一二月中亦可完工現在所有船舶已有七十二艘共有十五萬噸矣 
　　湘鄂添輪該公司之揚子江航業　滬漢線之長江班一路外尙有湖南線·沙市線兩路湖南線自漢口經長沙湘潭至岳州今爲吉安號湘潭號兩船開行沙市線係由漢口宜昌至沙市者先祇洞庭號一輪繼加沙市號近來雖因戰争受一時之停頓然營業上頗有振興之象故該公司今擬以香港至西特尼木曜島之外洋輪船長沙號調加入揚子江中駛行刻　香港總行决定於十月一號新訂之航路内編入矣 
　　宜重開班重慶宜昌一路至今已爲各國商輪之集中地本年英美法日之加添重宜班船不下十餘輪而繼之者猶在接踵以興也太古公司獨於斯路付之缺如祇代隆茂經理一輪今該公司已定自派輪船開闢宜昌重慶一路即將新造之嘉定號指駛此線一俟出廠便即開班云 
[航業消息彙紀]  
　　中國郵船公司之南京號船中艙位别爲一等三級其中有特别室八間票價較普通爲巨由滬赴舊金山本售每客美金洋四百三十二元刻於十月一日始减爲四百零四元由滬赴檀香山前售三百三十六元者茲亦改爲三百十四元云 
　　提督輪船公司之吉廷號Ｊａｄｄｅｎ即日將至上海此次由紐約開來裝來機器花衣三千三百件書報紙四十三件機器一百四十二件電熱一百五十六件攝影所用之砂四十八件雜貨三十餘件現定七號還美由上海裝往之貨有茶葉一千三百七十箱羊毛一百零五件樟腦五十噸燈泡三百噸咖啡精五箱草帽九件磁器等十餘件又該公司之新郵船慧目邦號於四日赴舊金山由申裝出之貨亦有茶葉一千三百二十一箱鐵礦苗七十件餘爲雜貨 
　　昌興輪船公司之俄羅斯皇后號本日來滬由温哥武裝來者有洋布及機器二千四百噸當日即往小吕宋及香港 
　　法郵船安得來朋號明日可從西貢開出預定十一日進口抵滬停泊黄浦碼頭船上有九月二日以前之法國書信及郵件 
[近週中之絲市狀况]  
　　邇來絲市仍無動静八繭灰經新貨已上市平均上等牌號扯價五百三十兩成交一千餘包无月份期貨已經開盤最近成交者價格較上星期提升二十兩本週成交各絲計有各牌廠絲一百六十包價由一千零三十兩漲至一千一百三十兩各牌明州黄絲一百十三包價自九百三十兩至一千零零五兩不等八繭灰經一千三百十包價自五百三十兩至五百五十兩不等 
[友華銀行銀市報告]  
　　中美新聞社譯友華銀行三十日報告云昨日倫敦近期銀價不動遠期高一便士之八分之一紐約銀價不動倫敦紐約間匯價高半分今日此間開盤金鎊金洋價俱不動交易價十月份爲四先令三便士十二月份爲四先令二便士又四分之一金洋十月份爲七九十二月份爲七八市况不定然尙輕鬆 
[銀洋市况之報告]  
　　金融通訊社三十日報告云今日洋市甚平早市因銀行略有購買價稍抬高計七錢二分四釐二毫五午市跌去一二五買賣均稀蓋銀拆抬高洋市大受影響買户固不願急於購進多洋者亦已紛紛向銀行抵做押欵不肯出售故市面反致平定至各路需要亦因本埠銀根緊迫暫停購買惟不久即當又起需要云 
　　銀拆早市七錢午市略跌收盤爲五錢五分市况終日甚緊廣　介大條欵約百萬兩其餘先令介欵亦多銀行雖有做出押欵爲數甚小故市直終日未見略鬆收欵五十萬兩 
[金融狀况之觀測]  
　　上月二十九日中國郵船公司尼羅號由美儎來之銀盎斯九百三十六條（每條值銀千兩）係本埠大通銀行者日來本埠銀根依然極緊先令亦因之頻長昨日新舊曆均值月杪之期各銀行收欵共有九十萬兩之多致晨市銀拆漲至七錢長此以往銀拆或稍鬆動然先令終無看低之象 
[一星期之外國股票市况]  
　　本期適届陽曆月底外國股票　割之期·故交易清淡各股價格大都略疲揚子保險公司股價二十六元船廠股上海船廠毫無需要新工程股價十一兩紗廠股交易均少市價亦稍回鬆怡和東方兩廠股均見回鬆怡和股計價二十三兩四錢東方股現貨十六兩七錢五九月期十七兩上海紗廠股價三十六兩五錢云 
[米價尙須看小]  
滬上米價新榖登場後高至十三元數角中秋以後天氣已晴聞常熱無鍚崑山蘇州同里青浦角里各産地鄕間水已退盡田禾收成可有五六分希望故近五日之内廠機米高貨跌至十二元五角較前小去八九角中次之米跌去一元之外新粳亦小去一元二角料秈昨祇九元六角亦跌一元四五角白元（即糯米）則尙須十二元四五角浦江中到船甚湧際此銀根甚緊各米店以新貨續到市價終難立定皆存觀望不願存貨故天時若不下雨米價尙看續小也 
[桂圓與車糖之市况]  
　　福建興化等處新貨桂圓出市以來本年收成不過中稔前日招商局之江元輪船由福建厦門等處裝來桂元二千餘箱現存招商局各棧房市上捷春每擔元五十四兩駕記五十三兩義祫五十二兩什牌五十兩厦門貨新頂極二十九兩新極元十八兩新天洪十四兩新出辦十一兩新廉州四十八兩新海南四十三兩新台灣三十八兩新生晒四十八兩云 
　　車糖市面仍見疲勢惟滬上存底不厚人心逢漲則皆趨漲人心遇跌則遂趨跌惟目下各行皆注意於東白到八兩一錢方可入手並謂各省水災消塲不動恐冬令後市面大有變遷云 
[錢業締夥友入交易所營業]  
　　滬上自創設交易所後其投機失敗者傾家蕩産屢有 
所聞錢業中莊夥本有宕賬之例稍墊證金即可入所投機致該業夥友亦多捲入漩渦聞南市有某莊夥因買二洋涇橋某交易所本所股虧耗鉅欵於前日潜逃昨日北市匯劃莊錢業會館董事秦潤卿邀同南市匯利錢業全體在鐡馬路公所開會籌議防杜之法開會後經同業討論以近來我業中之未入園各莊竟有經理莊夥等在某某交易所居經紀人位置難免我業與之交接但投機事宜跡近賭博爲禍甚鉅亟宜防止云云遂經衆决定自陰曆十月份起凡同業各莊無論經理夥友皆不准入交易所作投機生涯並互相查察以杜後患如有查出私做情事經公衆開會籌議議處分議决而散 
[改良上海港口之工程師會議]  
　　字林報略云濬浦局於一九一九年初着手調查改良上海港口之情形已屢有報告發表因其建議遂有國際工程師會之組織現中英美法日荷六國已派定海港專門工程師故此會將於十月十五日左右在滬開議會期六星期研究上海海港之需要及其發展之可能性以便改良就入港處之情形港口吃水之深處及將來太平洋船隻所可有之吃水量加以討論繕具報告其主要議題包括下述三種（一）吴淞口外沙灘可否整頓（二）可否改用杭州灣爲入港之路（三）入港之路如仍舊貫 
 
 

Page 15

 
 
　　則船隻停泊之設備及口岸一切之措施應如何設法改良云 
[鐡路局消息彙錄]  
　　進出銀洋昨日（三十日）滬寗路大通運銀公司承運中國銀行現洋二十五萬元又金城鹽業二行現洋十萬元又餘大昌惠興等莊現洋十二萬元均裝至天津又山東銀行現洋三萬元裝至濟南又中交二行寳銀各九箱計五萬四千兩又金城鹽業大陸三行各一箱計九千兩均裝至南京造幣廠滬杭路同和公司承運鹽糳銀行寳銀五箱計一萬五千兩又日夜銀行十三箱計三萬九千兩均裝至杭州又現洋五千元至嘉與昨日（三十）由杭開滬之早班車在杭州造幣廠裝來新幣二十萬元分裝四十箱係交通銀行十萬元日夜銀行六萬元中國銀行二萬元鹽業銀行二萬元又滬嘉區間車由嘉興泰隆運交上海德豐莊現洋五千元又松江甡源運交上海鴻祥四千元松江信餘運交上海致祥莊現洋三千元以上共現洋二十一萬二千元均運抵上海南站卸車 
　　運來新花滬杭甬鐡路上海南站昨日（三十）由滬嘉區間車在新橋裝來新花衣九十五包又明星橋裝來新花衣一百十八包均係上海興記花行云 
　　撞斃路夫前夜滬寗路常州車站分路夫蔣貴林正在工作之時偶一不愼被調車機頭撞傷要害登時斃命當由該站站長徐士元拍電來滬報告總管外並派警照料待其家屬備棺收殮 
[汽車載運大宗烟士之攔獲]  
　　共二十四箱約值二十七萬元 
　　昨日清晨總巡捕房捕頭得有線人報告謂北四川路一百三十四號門牌屋内有人組織販賣烟土機關即時將有大宗烟土運出捕頭得報立率二十七號西探目彭山·十號七十二號兩西探·與華探婁寳生馳往北四川路靶路轉角該機關附近守候至七時許見有汽車滿載疾馳而來該捕頭命中西包探將車攔住當在車内搜獲烟土二十四箱約值洋二十七萬元當飭將烟土與押送烟土之粤人許友·蕭阿泉·紹興人沈元發·汽車夫陸阿源·工人周培清等一併带入捕房旋解公共公廨稟明前情俞襄　得稟商之英包副領事判被告等仍带回捕房候查明於下禮拜五再訊 
[檢察廳今日焚土]  
　　上海地方檢察廳王訪渠檢察長定於十月一號（今日）將本廳没收之烟土膏灰並一切烟證等物當衆焚燬先已稟請上级官廳並函請各機關届時派員來廳參觀昨午王檢察長又飭派法警往雇工匠在該廳看守所旁隙地高搭蓆棚一座爲臨時參觀各員駐足之處 
[美領署逃犯送英監獄收押]  
　　本埠美領署前日將所拘破獄脱逃之獄犯孟西與諾爾曼二人移送厦門路英監獄暫行收押因英監獄佈置較周防範嚴决不致再有逃獄之事也諾爾曼之情婦因有串同脱逃之嫌疑前由美當道拘留審訊昨復開訊檢察官候魯公聲稱被告有病政府願撤銷控案堂上准之當將被告釋出至於諾爾曼與孟西二人逃獄一案現已定下星期二日預審 
[司法官更動紀]  
　　審廳長今日履新檢察長後任未定新任上海地審廳梅伯孫審廳長定於十月一號履新昨晨該廳辦公員役及承發吏等已整備迎迓又上海地檢廳王訪渠檢察長奉諭調充大理院推事所遗地檢廳檢察長一職據司法界中人傳述已奉令委派鄭天錫廣東人來滬接任因太平洋會務關係未到任以前着蘇州高等廳首席檢察官黄用中先行代理云云惟地檢廳尙未奉到命令 
[看守所長今日接事]  
上海地方廳看守所長启棟丞（毅）業奉上台令飭調任泰興縣管獄員所遗之缺即以崑山縣管獄員陸益涌（朝弼）調滬接辦陸所長昨已來滬於上午到地檢廳稟到並定於今日（一號）　新接辦 
[青年會消息]  
　　半淞闌　滬南勝景具有山水之樂春秋佳日足資玩賞本埠青年會定於今日（一號）下午偕同會員前往游覽業經該會商諸園主優待廉價有興偕游者速向該會事務所簽名齊集隨纳游資一角額定四十人准二時出發晚六時半爲該會宜昌隊會員叙餐會凡在會員均可加入餐畢赴同樂會觀劇槪不取資晚八時又有秋季第三次同樂大會選演偵探電影［女賊］四大本外加開士東滑稽片助興入座劵每紙二角會員減半 
[開會消息]  
　　各路商界聯合議會草　章程三十八條經崔通約等七人審查各路議董亦提出疑義及應行修　改數條定期日（星期日）開會二讀 
　　旅滬商帮協會於夏曆九月初二日開例會應議各案已編列議事日程分送各帮會董查照矣 
　　基督教監理會定明日（星期日）上午十一時在三馬路慕爾堂爲會督　華德博士開追悼會 
[馬橋區教育會更選職員]  
　　本邑馬橋區教育會於　曆八月二十六日開第五次常年大會由到會會員分三次投票選舉第一次投票選舉會長孫康祖常選第二次投票選舉副會長奚鋆當選第三次投票選舉評議員王瑞年張　秦汝礪楊逹時沈涵清奚　章王承堯朱禮儉沈澄清奚仲等十人當選除照章呈報外又定國慶日開職員會討論會務進行云 
[香亞公司工廠今日開幕]  
　　香亞公司爲旅美華僑所創辦初設廠於美國之舊金山聘德國技師爲教習出品精美甚得美國士女之歡迎繼該公司爲振興祖國實業起見將總厰　回上海近且極力擴充自建新廠於閘北香山路建築宏偉於今日開幕并柬請各界前往參觀云 
[華商電車招雇售票與可機定初三日考試]  
　　華商電車公司近因營業發逹售票與司機人不敷分派現擬添招售票司機各職人員昨已通告招雇定於本月初三日十午九時齊集該公司聽候考試選取云 
[郭母定期舉殯]  
　　已故上海同仁輔元堂總董郭聘之君之母朱太夫人於舊曆六月二十四日病故年七十五歲歳現郭宅擇本月二日（即舊曆九月初二日）領帖未刻舉殯凡與郭君有宛誼者想届時當前往吊奠也 
[绥遠正劵開獎紀]  
　　昨日爲第十一次绥遠工賑善後有獎正劵開獎之期在西門外方板橋共和影戲園舉行自上午九時開始至午後一時始竣茲將五大奬號碼及經銷各票號錄下頭奬三萬六千零三十五號本埠大發祥二奬四萬零九百十三號杭州兆元三奬二萬二千七百零七號本埠廣萬元四奬三萬三千三百零四號本埠飛來福又四奬三萬八千八百二十號漢口分局五奬八千二百五十三號本埠廣萬源又五奬二萬九千七百三十九號本埠瑞源 
[買棉紗客遠適他方之代了]  
　　證劵物品交易所市塲昨日揭示云頃據六十八號經紀人萬興號黄揆伯君報告委託人顧祝三君於九月九日委託買進二月期雲鶴紗一百包十二日買進十二月期雲鶴紗一百包十三十七二十一日買進二月期雲鶴紗各一百包十四日買進二月期雲鶴紗一百五十包共計六百五十包今因本人他出無法取追金不得已按照營業細則第二十四條第二項之規定定於今日上午先行代爲了結二月期雲鶴紗四百包又揭示云第六十八號經紀人萬興號黄揆伯君報告委託人陶世忠君於九月十七日委託買進一月期雲鶴紗一百包九月二十日買進二月十二月期雲鶴紗各一百包九月二十一日買進一月期雲鶴紗一百包九月二十三日買進二月期雲鶴紗一百包同日又買進十一十二月期雲鶴紗各五十包現因該委託人遠適他方無從收取追證金茲依據營業細則第二十四條第二項之規定於今日前市收盤將其交易如數了結 
[東溝航船失事之不確]  
海關水巡捕房梅捕頭查得日前報載東溝航船在陸家嘴浦面失事溺斃十餘人一節當時船户並無報告恐有别情故特飭探調查昨據復稱是日陸家嘴浦面並無船雙失事情事面詢諸東溝航路共有函艘一艘船主名老木金共一名莊駿發安然無事現仍載運客貨照常行駛等因梅君據報即轉詳理事廳税務司矣 
[舟子溺斃]  
　　吴淞船户羅阿三專運内地米糧來滬銷售昨日該舟行經曹家渡羅子正在搖櫓櫓繩忽然折斷立時墜落河中急即施救人已踨無從打撈致遭溺斃後延多時屍身浮起設法拖至船中今已載回棺殮聞死者年僅二十左右且娶親未久云 
[幸未成災]  
　　昨日（三十日）傍晚小西門外家庭工業社之化騐室因茶房和成偶不經心誤將自來火頭擲於門首致將内貯酒精濾過器引着登時爆裂滿屋皆火幸即撲滅未釀成災惟該茶房已被灼傷現送仁濟醫院施法云 
[文明劇塲之野蠻舉動攫取金挖耳]  
　　婦人羅靳前晚在小世界文明新劇場觀劇迨閉幕時忽有徐永昌攫取金挖耳一支逃逸當由趙培林帮同追獲指交巡警惟原　已經無着由警將徐押送一區二分署連同原告並證人於昨轉送地檢廳審訊之下判徐收押候辦 
[醋海之波瀾]  
　　向操醃臘業之高杏泉近娶孀婦某氏爲室貫居小南門外事爲高舊時情婦某氏所知該氏係駕划子船爲行向高理論致起衝突該氏糾約同帮婦女十餘人於清晨登門將該孀拔出街心大肆攢毆高上前解勸亦被兇毆後即被扭至第二區警署由署長預審之下將兩造大加申斥然後分别酌罰交保省釋 
[成衣匠略诱少女]  
　　前日有婦人張陶氏投地檢廳稟稱家住恒豐路懹德里行有一女名寳寳今年十七歲忽遭隣人爲紅帮裁縫之陶善卿勾引姦污舊曆本月二十四日下午陶乘婦人他出雇得汽車來家將我女搶上汽車不知去向氏正在偵查間至二十六日我女即乘隙逃回因此不甘來案控請提究王檢察長得稟後立飭法警朱萬沅往拘昨午後該警將陶善卿張寳寳先後拘解到廳奉諭分别收押候往傳該氏來案質訊 
[薙髮匠不還衣飾]  
　　海潮寺附近爲羽士之陸少楚因事赴川沙迨回時伊妻王氏所有衣飾各物不知去向當即根究據稱被薙髪匠蔡正元借去陸逼令該氏四出找尋昨晨在途與蔡相遇上前扭住向索借物詎蔡不選並稱與氏有私陸即鳴警將蔡拘送區一分署轉送地檢廳奉諭收押候訊 
[洗猪頭撃傷人頭]  
　　紹興人朱阿義·小工爲活前日在某作塲内因取自來水洗猪頭與木匠李筱安李信萬父子口角起釁被李以竹槓轚傷頭部由警一併拘入四區經顔署長訊明判李償還原告傷費洋一元外並罰洋兩元以儆 
[自由婚何行頼婚]  
　　揚州婦人吴劉氏住共和路餘慶里内有女年已及　近與隣居孫國慶之姪孫寳祿私姘偕逃我尋無着前日該氏扭孫國慶之妻楊氏及該里管門人張阿二至四區控稱伊女與寳祿姘識係張從中説合等情　署長正在訊問查辦時吴女忽自行投案聲稱已與寳祿自由結婚並無媒妁等語奉判原告所诉不實將案撤銷 
[潤昶莊夥捲逃案之和解]  
　　潤昶錢莊去冬被夥友王懷德等用空鉅欵控由公廨將王懷德張守堂李竹書劉伯琴等拘案今春交保出外料理詎王保釋後即行潛逃致其妻王冷氏被拘到廨以無人作保在押迄今而張李劉等三人近已尙該莊主邱渭卿商妥和解辦法以故昨晨原告律師投廨聲請准該三人免予交保着其具結料理時王冷氏之律師亦到堂陳述該氏對於此案實無關係且在押已久要求開釋經張襄　商之義費副領事判准以上男婦四名均免予交保各自具結出外候示 
[煙膏店敗露受罰且有賭博行爲] 　　 
廣東人胡新記租賃虹口北四路二百二十五號門牌房屋私開鴉片烟膏店茲爲該管虹口捕房西副捕頭麥根泉華副捕頭邢紫垣偵悉前日以洋一元飭人前往購得烟膏一盒當命該購烟人導往適胡與洪阿照何永生及婦人羅王氏正在聚賭即將該男婦四人曁胡之夥友何興李愚馬星文金福生黄康劉元陳項等一併拘獲搜出烟膏六十三盒烟土數包以及天秤等物带回捕房分别交保管押昨晨解送公共公廨由麥副捕頭上堂稟明前情將抄獲烟賭兩案證物逐一呈察並稱前往買土之人不便带到公堂蓋恐其露面有所不便云云被告胡新記延律師代辯以該烟膏店主另有其人現已回籍歸何興經理胡係在輪船上執役因船未開帮往該處又麻雀消遣等語經陸襄　向到案各被告逐一質訊之下商之英赫副領事·以胡私售洋烟證據充足應科罰洋三百元佑興等帮同私售遠禁物品着何罰洋五十元馬金二人各罰洋二十元李劉陳三人各罰洋三元洪照善何永生黄康羅王氏均臨訊不到着將保洋充公抄獲證物分别銷燬 
[買烟與搶烟同罪]  
　　住居法租界寳裕里五十六號門牌内之孩子朱祥學前日在東棋盤街某土行内買得烟土一包携至浙江路被流氓謝阿行所悉糾同在逃五人上前攔刦經朱鳴由包探嚴阿慶　同將謝追獲搜出原贜带入捕房昨解公共公廨經中西官訊明以朱孩私带烟土亦爲有罪著押西牢七天以儆烟土送海關銷燬謝阿生押候查明另案併究 
[公共公廨審理車輛肇禍案共二十九起]  
　　星期四午後公共公廨張襄讞會同英領赫君升座車務公堂訊理車輛肇禍違章案二十九起分誌如下（一）汽車夫陳文新在兆豐路開車不照定章並不聽巡捕指揮且係屢犯不悛訊判罰洋五十元無洋改押西牢一月開車執照吊銷（二）徐和尙（三）陸阿昌（四）馮阿大（五）徐炳章（六）魏尙卿等五汽車夫因在愛文義路静安寺路等處開車不照定章並夜間不點燈火判各罰洋五元（七）周兆云（八）許國珍（九）高阿根（十）楊士香（十一）杜金發（十二）王永昌（十三）陳阿三（十四）沈阿寳等各汽車夫因在百老　路蓬路等處開車疾馳不聽巡捕指揮並夜間不點尾燈判周兆雲罰洋十五元餘人各罰洋十元（十五）郭寳羊（十六）陶金生（十七）王金生（十八）李連生（十九）徐蓋道等因在南京路九江路等處夜間開車不點車燈並停車碍路判各罰洋五元（二十）徐朝榮（二十一）葉明德（二十二）陳德根（二十三）王兆之（二十四）陳阿根（二十五）何阿福等各汽車夫因在楊樹浦路静良寺路等處開車不照定章並夜間開車燈牌不明不點燈火車後發洩濃烟判各罰洋三元（二十六）馬夫祝根才在梧州路駕車不愼入晚不點燈火判罰洋一元（二十七）金國（二十八）朱怡根（二十九）張桐慶因在静安寺路南京路等處開駛汽車不愼並瀾揑喇叭均訊供不認因證據不足判案註銷 
[公共公廨訊案彙錄]  
　　昨晨公共公廨民四庭由關讞員同美丁副領事訊理（一）婦人張李氏延甘維露律師訴其夫張　才虐待請求離婚案被告延禮明帮辦台維司律師辯　據兩造上堂各自聲訴之下［結果］訊無充分證明合於離異之條原告所請各節未便照准兩造仍爲夫婦和好如初是所厚望女孩應由伊父領回撫養（二）李章亭訴陳辅之延不出屋案由原告偕代表許理律師到堂證明案情［結果］被告臨訊不到應照原告所訴缺席判决限被告於一月内遷移（三）周康成訴願秉南不理貨欵案［結果］原告律師臨訊不到應繳堂費銀二十五兩改期下禮拜五再訊（四）沈仲怡朱仲平不理欠欵案［結果］改期　理 
　　昨日午後爲公共公廨輪審俄僑訟案之期二時半承審官陸襄　陪審者領袖英總領事特派之俄員儀君蒞庭（一）華商鴻發號訴俄人披愛司那哈暴夫欠租洋准兩造請求改期七天接審（二）俄人梅弟訴阿立克山得羅夫吞没託存认銀行之羅卜票洋六萬元案乃發生言語争執問題綠梅弟所延之代表律師兩人中美國律師林百克氏亦居其一林氏以被告代表律師俄國人所操係俄國語言雖带有舌人然祇將俄語譯爲華語而不能再譯英語遂向堂上要求均操英語被告代表律師操俄語反對之辯論頗久繼陪審俄員亦操英語與林氏談判良久結果俄員律師及俄人仍得以其本國語言訴供争端於是决此案旋亦判展期三禮拜再訊（三）係俄人沙而門訴辦頭史蓋毁壤生財請追損失案又發行訴讼手續問題辯論又甚久時光已黄昏故此案亦判候續訊 
[法公廨訊案彙錄]  
　　漏濕絲繭案百利洋行吴成和控船户錢春江由南潯承運絲繭五十一包來申收藏不妥致將絲繭漏濕求請遍償損失一案錢押候覆訊再核在案昨又提訊先由原告代表律師巴和上堂聲稱漏濕共有二十一包請求追償損失銀八百餘兩錢供實因連遭天雨雨從薦篷内透入艙中漏濕三包並無如此之多判錢還押聽候宣佈堂諭 
　　撞壤汽車案伯興洋行延農復師代表投法公堂控稱原告於七月七日駕馳汽車至公共租界南京路雲南路口忽有王學泉之汽車疾馳到來原告急即避讓致汽車撞在電桿上受损請求向王追償修理銀二百五十兩被告王學泉由華蘭庭律師代辯稱是日被告之車甚緩駕馳至雲南路口實因原告之車開馳過速以致撞損當時被告之車亦被　損須修費銀三百二十兩原告自不經心請求察核中西官判退去聽候覆訊核　 
　　請追餘欠案姚晵楨前延　蘭庭律師代表控夏馥生違背契約請追還本洋損失判着夏如數歸還後餘除付外尙欠二千五百元限七月底交付現因届期不付故又傳訊先由原告律師投訴前情夏請求寛限交付中西官判限三天内先付一千元餘欠一千五百元限八天内付清 
　　僞票收賑案何偑增前延律師控石珊安私收客賑揑造　票案被告不到判登報限被告到案質訊昨又傳訊石仍不到原告律師請求缺席判决中西官判以被告不應迭次避不到案揑造僞票私收客賬按照新刑律着押西牢三年俟提到執行所欠之欵着原告查明被告有無家産稟覆核奪 
[介紹新刋]  
　　［上海總商會月報］第二期現已出版昨承該會惠贈兩册内容分論説·譯錄·國内外商情·工商新語·實業調查·等等搜羅頗爲豐富又商務印晝館惠贈第十八卷第十六號［東方雜誌］及第三一二期［英語週刊］各一册併此誌謝並爲介紹 
雜評 
[賭博外交（无用）]  
　　賭博爲圖利自己之事也外交殆亦圖利自己之事歟故善賭博者好行其詭譎之術而大外交家亦好行其詭譎之術歟吾嘗見三五無頼集聚於十字街頭誘良懦者入局博而勝則滿載以散博而負且别用不正手段以攫其財物外交家亦採用此種手段歟先哲謂交鄰國有道又謂盜亦有道昌黎原道斥佛家之道其所道自古是非無定評惟在人之認識之記者昨讀日紙云［中國之外交術以與賭博同視取其一望其二占其三欲其五慾望誠無涯涘卒欲驅日本於中國以外而還其朝鮮與臺灣］云云斯言也明於責人昧於處已取一望二占三欲五之说不啻夫子自道也太會將開正外交家鈎心鬭角之時投機歟否歟進歟看歟最後之决勝猶在心地光明脚踏實地者日紙旣以賭博譏外交吾姑以賭博喻外交 
公布欄 
[江蘇高等審判廳]  
　　民庭判决楬萬旺爲追根退佃涉訟抗告一案（决定主文）原堂諭撤銷� 
本案應由宜興縣知事公署依法裁判楊柳汀與趙善昌因街道涉訟上告一案（判决主文）原判撤銷本案發　上海地方審判廳迅予更爲審判沙幹與鄭劉氏爲承　涉訟控訴一案（决定主文）本案控訴駁回趙福與願邦臣因贖田涉訟上告一案（判决主文）本案上告駁回上告　訟　歸上告人負擔　老四等與施順堂因田地涉訟上告一案（判决主文）原判徹銷本案　還上海地方審判應迅予更爲審判史　華與施賢銀等爲合同糾葛上告一案（判决主文）本件上告駁回上告審訟費歸上告人負擔馬勤稼與馬沈氏等（即馬姚氏）爲婚姻涉訟控訴一案（判决主文）原判撤銷馬沈氏與王順卿之婚姻　予撤銷本審及原審訟費歸馬沈氏王順卿共同負擔吴少琴與范子敏等爲欵項涉訟上告一案（判决主文）原判撤銷本案發還江寗地方審判　更爲審判時劉氏與劉光林爲撤柩涉訟上告一案（判决主文）原判撤销本案發還江寗地方審判　更爲審判姜寳璜爲房租糾葛不服南匯縣知事判决聲謂回復原狀一案（决定主文）本件聲請發交上海地方審判廳調查裁判 
　　批示陸　氏呈一件請查陸潤安再抗告一案是否駁回並請送逹由狀悉查陸潤安不服松江縣執行提起再执告一案衆經大理院决定並發决定正本送逹該再抗告人陸潤安收受在案所有本案卷宗亦於八年十月十六日令發松江縣矣仰即知照此批趙松聲呈爲案　確定吴縣知事延不執行請求救濟　呈悉本究竟如何仰候　令吴縣各事查明迅予依法辦理具報辦查此批楊　等呈爲决定無定受理不理延宕無期請澈查糾正由呈悉究竟是何情形　候　令江寗地方審判　查復並迅予依法辦　此批　效莊呈爲請求救濟由呈悉前經明白批示毋蕭多瀆此批以上九月三十號 
[江蘇高等檢察廳]  
　　批示　合　狀悉准予上告此批徐海瑞不服如　縣批示聲明抗告　　一肰裳阿男對於張渭川　再行聲明　　一狀以上兩狀業經本廳查閲函送同級審判廳核辦理即知照此示侯白弟提出辯訴并委夏喆鋒辯　呈　二狀業經本　查　　呈送總檢察廳核　仰即知　此示以上九月三十號 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記浙皖旅行記 
[新安江之觀感] [  風塵餘生]  
　　（一）新安江之起源 
　　新安江起源於漁亭是江與錢塘江會合計長約八百餘里支流甚多而沿江人民大都曰徽河記者此次旅行斯江流域無暇從详考察難免有不周之處斯江蜿蜓八百餘里崇山峻嶺深潭險灘實爲東南之一要江也若其河道能再加整顿以利交通殊不亞於長江流域斯江水性重而急加以起源甚高與深山相依沙性尤多 
　　（二）新安江要邑之經見 
斯江要邑由下流爲首即富陽桐蘆嚴州淳安徽州休寗黟縣支江若汾水金華蘭溪遂安要鎭若漁山里山靈橋中埠塲口東梓横山窄溪注溪倉後茶園港口息埠威平街口小川深渡棉潭薛坑口南源口朱家村浦口屯溪等茲余將已經過諸地之觀感約略述之八月十八由杭州城站起程往江干已七時半即向錢江商輸公司購票登輸名曰恒新爲該公司五輪之一船長約九十尺闊約十八尺吃水量五尺有半可戴重凡七十噸每點可駛行三十里九時由江干開輸經過門堰義橋惟義橋爲三江交匯之衝即錢塘江諸曁江新安江是也輸船在此稍停即向新布江上駛此輪爲修理後第一次入新安江正與我之第一次入新安江相埓江面與上海之黄浦彷彿田坂平疇山林起伏欹憑輪窗遠眺風景殊佳續經漁山里山靈橋諸地無甚可述十二點已在富陽惜乎輪未近岸不得登陸一望爲憾然據同坐者説此處商市亦不十分發逹居户千餘而已 
筆記 
[慘别記（五）] [  側帽逃]  
　　萊青聆若言論爲之心折意此女果博學也微笑曰我將勿言如再言者女士又以我爲過譽已女士蓋學博而意志又極堅定者也慧姑曰萊青先生吾二人神交久已吾觀國内少年大抵皆沈沈如醉夢即得一知半解往往以爲已足而普通人之心理復以能官便佳相　望先生之美術吾所欽偑此時抑能以希望見告乎在慧姑之意以爲爾能詳詰我以一节切吾將返以之詢爾於茲可覘爾这個性所以覘吾情之謬用與否也而萊青則亦自負將以自獻其懹抱冀彼美之青盼乃曰女士之言頗中誤國之瘕結不佞將於畫學之外復兼治科學其中有原因二畫學能表現一切的美其功效勝於文學蓋畫者婦隭皆曉而又不能凡人盡知也且畫可以調和個人與羣衆之性情頣養身心此爲利器故吾極喜研究冀他日爲中華國粹發揮而光大之至治科學則爲利國利已起見吾國科學不及歐美萬萬吾個人復將借此以自活不然徒恃畫以爲生不將窘迫無已時耶故以科學爲正業用畫學爲副業槪括言之不外兩問題曰麵包問題美術問題是已一俟京校畢業便將渡美歸國后吾復儗自建工廠以求不受資本家之壓迫此余之宿志也女士知吾能畫其實我心目中之企望尙在於斯乎慧聆　　之點首者再此君果大器也更曰吾於美術方面素鮮研究僅時以音樂自娱至於言畫則更自視爲門外漢矣先生之作品究近何者願乞明教萊青曰吾頗以羅丹爲法近方從事深刻若以畫家自名固非鄙之所願女士能琴必披婀娜也慧姑曰誠然襲在滬上某教會女校大酷嗜之忽光陰去如流水今猶憶兒時之狂歌不禁懊喪言至此徽止憶前夜會歌以洩胸中塊壘實爲萊青而發思一言之顧不敢孰知此夜萊青宴客湖上會聆清歌審爲慧姑積思成海之表現廢然而返此際根觸前時悽莫勝久久無語時已六句　慧姑視表曰六句鐘矣吾當歸萊青亦起伴之行在途萊青嗚咽言曰女士之心我知之矣某夜歌聲胡　爲不佞愴傷至此耶 
雜戴 
[秋思錄] [  禹鐘]  
　　流舟彼譬文辳１９２１ 
　　秋夜一燈照壁獨居習静紙窗透寒淡濡月影案頭炷一爐香輕烟細裊微散妙馥於時披離騷曼聲讀之百隔巷有吹洞簫者音奏凄宛遙爲應和偶一合眼即髣鬚見行吟澤畔之人臨風吐其妙句芳草沾悉湘蘭級怨馳精於九有之外如與古魂欵語此景此情寗復塵世然而愁境也 
　　宋玉九辨曰悲哉秋之爲氣也蕭瑟兮草木搖落而變衰憭慄兮若在遠行登山臨水兮送將歸泬寥兮天高而氣清寂寥兮收潦而水清愴悽增欷兮薄寒之中人愴怳懭悢兮去故而就新坎廪兮貧士失業而志不平廓落兮　旅而無友生惆悵兮而私自憐又曰皇天平分四時兮竊獨悲此凛秋白露旣下降百草兮奄離披此梧楸去白日之昭昭兮襲長夜之悠悠離芳藹之方壯兮余委約而悲秋反覆讀之覺萬緖攒心古愁在抱孤室徬徨人間何世 
小説 
[劇賊胠篋記（十五）] [  一圭]  
　　第三節珠寳箱 
　　辣弗里司道我們就去見啞密司梯罷你道啞密司梯是個何等樣的人物原來他是個伯　狀貌很冠冕堂皇領下存些短鬍鬚因爲體胖就有了兩個下頦他招待我們很爲周到他又道下一月裹我們開個球會我們膽大竟敢邀請英國的貴人參加此會又指着辣弗里司道承蒙他的不　當即允許我眞快樂極了而且介紹你先生就格外榮幸密司脱····密司脱····他接連説了幾句密司脱方幾想起我的姓名來又向我彎彎腰道我想你定是個打球的高手了辣弗里司代我答道　當初在學堂裹也很注重打球但自出了學堂之後一直荒疏到今日了我道我的球術眞是淺近已極何敢稱爲　手呢啞密司梯笑道你也不必客氣了我想到了開會的那天定有一番熱閙我兒子克勞尼也來與會我自己也加入倘若你們二位也願意來要一會我們变快樂到極點咧我以爲你們也不必推辭就答應了罷所有開會的事還得請你們帮助佈置呢辣弗里司微微點頭啞密司梯以爲他已答應就很高興站起身來到門口去辣弗里司也站起來我拉住他的袖管道我委實不是個打球家我何必加入請你向他説一聲就除去我罷辣弗里司道這又何必你雖不打球却必須要來倘若你能在這裹等你過了六點半鐘我再告訴你内中的道理我聽了他這番話眞個猜不出他的意思但我已决定不上球場和他們比賽免得當塲出醜這時辣弗里司已走到一個亭子裹去過了好一會他方纔回來他見四下無人這纔向我説道你想啞密司梯開這個盛會到會的人自然很多當中必然有許多婦女之輩那般婦女又必然是珠圍翠繞豪闊非常的我們遇着這種盛會正是我們的好機會必得設法混到裹面以便相機下手現今啞密司梯認做我們是好人把我們當做賓客看待旣有盛筵可啖事兒更容易下手這眞是我們不可多得的幸運又那能不去呢我不由得説道那麽你不是去做客却是去做賊的了辣弗里同道我不得不去做一次了 
餘瀋[  吴秉恬]  
　　世稱古今人不相及此中含有二義以道德諭則今人不若古人以機械論則古人視今人相去亦遠然不得謂古人愚而今人智也人生世上苟無道德心而一惟機械之是圖雖有時幸獲勝利然終至失敗者究居多數其智也正其愚耳 
 
 
 

Page 19

 
 
   
 
 

Page 20

 
 
常識 
常評 
[造孽] [  錢覺]  
　　造孽錢有二解取不當得之錢而自長其惡謂之孽錢與人以不當得之錢而助人爲惡或使人助己爲惡亦謂之造孽錢 
　　今之從政者非自取第一種之造孽錢即與人以第二種之造孽錢此風浸淫及於社會而代議制度亦受其影響以予所聞因是墜落者不知若干人矣 
　　昔伊任天下之重其最不可磨滅之精神在非道非義之一介不與一介不取夫一介不取即不取造孽錢之謂也一介不與即不與人以造孽錢之謂也而今之人能知此義者幾人哉 
衛生 
[毋多箴] [  馮天農]  
　　毋多憂愁多憂愁能傷心 
　　毋多忿怒多忿怒能傷肝 
　　毋多坐多坐能傷脾並足以致血液滞行 
　　毋多悲傷多悲傷足以耗肺陰 
　　毋多行房事毋多恐懼多房事多恐懼足以傷腎 
　　毋多言多言能傷氣更足以肇事端 
　　毋多行走多行走能傷筋 
　　毋多立多立能傷骨 
　　毋多食物多食物能傷胃（食物宜有度量忌過飽） 
　　毋多視物多視物能傷目力 
　　毋多閲書多閲書能傷心血（以一時閲書中抽出十分休　爲適宜） 
　　毋多操作操作過勞能傷體 
　　毋多事多事足以僨事並足以隨人格（乙種酬） 
[食物之主要營養素及其生理作用] [  禪航]  
　　吾人爲什麽要飲食就能發育滋長無飲食即飢餓而至於死欲解釋此問題當先明飲食物之組成然後再説食物之生理作用 
　　大抵各種食物多含有蛋白脂肪含水炭素三物質謂之主要營養素不過各種食物内所含三種營養素之分量有多寡之異耳 
　　脂肪含水炭素二者在身體内分解發生熱力能使吾人之體温常保持爲三十六·五度蛋白則消化輸送於身體各部以組成器官筋肉吾人日日食此三者得以維持健康發揮精神爲社會服務職是之故 
　　脂肪不足可用含水炭素代替含水炭素不足可用脂肪代替因二者同爲發生温熱之用也惟蛋白不足則體内之蛋白反被分解而消耗身體即至黄瘦而無力 
　　每人每日需用三種營養素之量並按如何比例爲合宜曾經學者詳細討論實驗在歐戰前與歐戰後互有不同茲所採之標準係依據歐戰後所發表者　 
　　平均每人每日食物營養素需要量含水炭素二四○克蛋白質九○克脂肪二○克（乙種酬） 
道德 
[修身要語] [  禔昌]  
　　嫖賭是最猛烈的毒藥千萬莫去嘗試 
　　慾性如野獸不可打開他的牢籠 
　　田裹種田工廠做工的人都是我的好帮手不可看輕他 
　　依賴是成功的仇敵 
　　嫉妒人自己不會有長進的 
　　時時存救人心自然有人救我 
　　自己飽煖須顧念飢寒人的痛苦 
　　輕薄人必定没有立足地步 
　　如欲成大事須從忍着手 
　　驕傲必定失敗 
　　富貴易招人忌 
　　青年是最危險的時代 
　　忠厚是少年人本色 
　　光明路須肯吃苦的人總能走去 
　　替人做事須竭力行去力雖不逮心已無愧 
　　失却信用猶失却無量數的黄金（乙種酬） 
[入世箴] [  韓祿生]  
　　勿愁事不成只愁無成事之實力 
　　凡事利己亦必利人 
　　待人以誠人必報以眞 
　　處世當虚心滿則受害無窮 
　　做事之前須抱定宗旨旣做事務底於成 
　　無决心者不能成一事 
　　心静則志定志定則事業有進 
　　處事接物勿任意批評須刻刻研究 
　　樂聞已過即是無過厭聞已過則過上加遇 
　　處理事務須定程序否則眉目不分措置當 
　　保守時刻是經濟的要義 
　　聚錢有方散錢有法乃是眞正的理財家 
　　吾人立身應世當支配環境之一切超乎其上勿爲環境所支配困伏其中 
　　重己亦當重人 
　　過能改不患多 
　　寗捐棄個人而爲公共造福勿犧牲公共利益而谋個人安樂 
　　視他人之事如己事無論何時不分彼此斯即互助的眞精神 
　　燥急爲敗事之根忍耐爲立身之本（乙種酬） 
經濟 
[月結和節結的比較] [  蕭公元]  
　　吾國商人的習俗凡和同行店家或用户結賬之期往往每以端午中秋爲小節年終爲大節不論如何總要逢節結賬至於上海地方則或節結月結没有一定大槪節結的多而月結的少咳這中利弊爲甚麽不起來研究研究呢吾現在把他比較一下 
　　一月結是每月月底結賬可以清算節結則必要逢節結算而尙不能一律還清 
　　二月結可以將每月盈虧隨時统計節結那就不能了 
　　三月結時同行或用户如不願結清即可停止付貨節結則數月來所發之貨積欠甚巨倘遇事出意外的倒賬即使設法料理而較之月結必爲躉數 
　　四商業上之主要一義全在欵子流通迅速那未容易發逹月結每月可以將貨欵一律收清節結則數月拆息虧耗何堪設想呢（乙種酬） 
雜錄 
[願同志多以太平洋會議意見投稿本欄] [  蔣大椿]  
　　自美總统哈定氏發起太平洋會議吾國被邀參與後朝野上下彌不注意及此凡號稱大都會者無不有研究太平洋會議圍體之組織一以表示國民之意見一以作政府之後盾其餘如各公團之通電各報館之徵文在在足以表示其法意凡此種種皆共和國民所應盡之責而國家前途之幸福也 
　　申報爲吾國最久最大最負時望之報紙故對於太平洋問題較之各報更爲注意其日所披露該會議之消息及星期增刋中所譯載之文稿並即日出版之［太平洋會議之參考資料］即其明徵 
　　惟常護欄爲申報有價値之增刋其言論主公開故各門稿件都收投稿其投稿者大半青年學生大椿每日披閲見他種稿件旣美且多對於太平洋會議問除插盡外獨无何種意見發表豈肉食者谋之而毋容青年學生借箸耶抑匹夫負國家興亡之責而此會議與各國前途無何等之關係耶又豈各報都有是項徵文之廣告而不願投之本欄耶大椿不敏敢决其皆不然且願提出數種意見以爲投稿同志告 
　　（一）申報銷路最廣倘有意見在本欄發表當較他報容易普及 
　　（二）各報徵文都須巨篇鴻箸不若本欄規定五百字較易發表 
　　（三）申報於太平洋會議異常注意倘有意見投本欄發表當不拒絶 
　　（四）本欄投稿多係青年學生所發表之意見較之政客幕友更能得人贊助 
　　以上四則雖屬大椿一人之見但願投稿同志多以太平洋會議意見投本欄發表庶發表之意見愈多則討論之精神愈足促國民之注意作代表之後援雖事之利鈍未可知寗得視爲細故耶（乙種酬） 
問答 
[兆南問]  
　　佃户未經業主之許可而私自建築房屋於業主之田上爲業主者可否將其建築物拆去之望海内法律家有以賜教也 
 
 
