# 1915 - 194 - 4915244

 

Page 1

 
 
   
 
 

Page 2

 
 
時評 
[大規模（冷）]  
　　自民國成立以來各事苟且未嘗有一以大規楧行之者有之則第一爲以前之借外債第一則今日黨人之計擾亂 
借外債之舉半爲失國權半又爲整頓國内事也其事雖未全成而其利猶復參半若大規模以擾亂則今日中國豈尚能有堪此擾亂之力量民困水火救死不暇苟再值之同歸於盡而己 
　　嗚呼我夙望中國之改革無一不以大規模行之而今屈指以計所聞大規模者僅兹二事抑亦可以傷心而無語矣 
專電 
　　北京電財政部自周自齊時添設機關增員頗多因嚴令裁員昨發表裁去七十餘僉事之被裁至十餘人 
　　北京電印鑄局前因所鑄陸軍部銀印用時印柄忽然斷裂經農商部將原印化驗得内含銅質遂將技正史久望禠職工頭焦振鏞提交法庭現由檢察各廳調取該局未經製造銀塊復送農部化驗證明成色較原印略低銅質係銀内原有確非舞弊焦宣告無罪史亦擬呈請開復 
　　北京電此間接公電龍濟光巡視災區途遇炸彈死傷衞兵十餘龍微傷另報載亂黨係以大規模行之己全被捕將大檢舉不日有明令發表 
　　北京電陸軍訓練總監處蔣總監己將辦公地處規劃定當預備二十日開始立公除五監之外又設總務一廳直接總監内分副官機要會計庶務四科副官長沈銓係蔣在江北護軍使任内之副官至各分監下設一二三四等監員亦己配置定當俱係一時專門之選 
　　北京電財政陸軍兩部奉總統面諭四年度下半年各省軍費照上半年折半開支該部總長接諭後當即行文各省將軍巡按使遵照辦理 
特約路透電 
　　北京電新近成立之採金局遣專門家若干人分赴各省勘查政府希望明年鑄幣所需之金銀可盡取諸國内奉天將軍張元奇電請袁總統准其出巡總統電覆諭令順往東蒙古考視而於警務森林礦産及民生疾苦等事尤宜注意梁士詒刻取減政主義呈總統文中謂稅務處裁撤冗員每年可節省三萬元袁總統批答稱獎袁總統諭財政部撥五萬元匯往廣西賑濟水災（二十日） 
戰電 
　　其一（其人路透電） 
　　巴黎電今日下午公報宣稱昨日法軍在沙歇及亞貢小獲勝利擊退猛攻之敵軍沙歇德軍夜在廣一千二百碼之陣線進攻受挫而退 
　　巴黎電今晚公報宣稱沙歇周圍有砲火亞貢有炸彈戰事德軍在末斯河高地進攻多次大受損失而退法飛機一架携霰彈砲一尊追擊一敵飛機敵飛機旋墜於蘇瓦松附近德軍陣線爲法砲隊擊毀（十九日） 
　　羅馬電據公報宣稱意國鐵甲巡艦加里巴爾地號（七三五○噸）星期日在加太洛外中魚雷沉没 
 
 
 

Page 3

 
 
艦中將士多被救起（十九日） 
　　　　電十八日意軍在伊森沙陣地獲一顯著之勝戰公報謂陣地會有劇烈之戰事野戰炮與重砲相輔而用極爲完善意步隊攻擊加沙高原防衞甚周之戰壕數道俘敵兵二千人奪機關槍六架來復槍一千五百枝及彈藥甚多昨晨戰事復作意軍勇氣較前加倍加杜爾伐爾薩里戈境内意軍發表攻勢亦佔優勝意軍衝鋒奪獲防舍三所加林西亞境内泊勒沙東北赫蒙砲台己爲意軍所擊毁（十九日） 
　　哈爾　電彼得格勒電社宣稱薩洛尼加接君士坦丁確實消息謂有軍官五百人希圖叛抗德軍官均己被捕小亞西亞各巨鎭土耳其舊黨及自由黨現圖推翻内閣與聨軍單獨媾和英軍艦一艘於搜查由譬里島斯開往薩洛尼加之希臘商船時查見德軍官三人喬裝船員當即捕之解往穆特洛斯雅典來電謂希臘新國會本定於本月二十日開會今政府因希皇病體未全痊愈特展緩開會（二十日） 
　　倫敦電軍械部商部與教育部諸大臣昨日往加狄夫抵境後即向礦工代表演說軍械部大臣喬治氏謂凡負作戰責任之政府斷不能容許資本與工作之衝突致失勝利之機會云（十九日）　　倫　電自波羅的海起至比薩拉比亞省止俄國險要戰線一千英里目下皆有惡戰蓋德軍己於星期四日起　總攻勢興登堡將軍在北麥剛森將軍在南以期包圍華沙也德軍自稱己在南北大　勝利俘俄兵數千人俄軍自認稍向豫備之地位退走惟仍屢次痛擊敵軍德俄公報中有一特點殊可注意蓋謂沿波羅的海各省現有馬兵大戰蒲羅將軍己渡過温杜河現向米托南北進發敵軍於泊拉斯尼資境施用全力戰於遼闊之陣線俄軍自認被逼聚集於距拉里夫河較近之陣地俾維斯土拉河左面之俄軍得以重整其師此舉目下正在進行並未受擾麥剛森將軍戰於維斯土拉河與布格河之間星期六日在魯白林南維爾柯拉士附近奮力進攻是日俄軍退敵至十餘次之多德軍自稱曾轟擊化爾姆（恐即恰爾姆）南克拉斯洛斯太夫俄軍承認敵軍攻擊至薄暮己在該地附近向北前進奥軍自稱己逼俄軍棄維斯土拉河與自拉杜姆至基爾斯鐵路間之陣地俄軍宣稱曾俘星期五日渡里斯特河之奥兵二千人 
（十九日） 
　　倫敦電首相愛士葵君今日在平民議院宣布逹逹納爾海峽戰事至六月底止海陸軍將士損失之數如下 
軍官死五四一員傷一二五七員失蹤一三五員 
　兵士死七五四三人傷二五五五七人失蹤七四○一人（十九日） 
　　倫敦電雅典電稱德奥兩國現正草擬致羅馬尼亞之最後通牒因羅政府扣留德國運往土耳其之炮彈數批之故加里西亞陣　騰出之軍本擬用以攻塞今己調至羅國邊界德人現頗重視此事蓋德國之軍火苟不能運抵土國則逹逹納爾海峽即難保也（十九日） 
　　紐約電美國工界聨合會會長戈姆泊斯氏謂美國德人運動工黨領袖希圖擾亂工界以阻軍火之輸往協約國今日康納克狄克特省橋埠有製造軍械之工人一萬二千名罷工德人今往紐海文唆使温乞斯特軍械廠工人輟業新英倫製造軍火各地咸有工人騷動之象云（十九日） 
　　其二（英人字林報專電） 
　　倫敦電教育部大臣漢特森君今日當衆演說逆料戰事至少尚須遷延一年且謂吾人今己預備及此韋爾斯煤礦罷工大爲人所斥責故不久可平英國雖遭此事然製造軍火事務仍逐步進行不日軍火可以足用而所招新兵應需之軍裝今亦頗易籌備云節用之說大倡於全國豫料明年正月間復將募債土耳其奥布加利亞之談判未能臻了解之地步（十八日） 
[東方通信社電（日本人組織）]  
　　東京電近日東京復傳袁大總統爲皇帝之說然不致惹起何等之感興因知此爲中國問題非區區個人問題之結果也（二十日） 
　　濟南電邇有傳聞日本學者及有志者議於靑島設立儒教大學是以山東儒者亦議提倡國教獨立兹擬於曲阜設一大學己呈北京政府懇准立案並極力運動（二十日） 
　　東京電東京商業會議所定於二十七日之晚設延招待各省大臣並中國駐日公使及重要中日實業家等以聨兩國之感情 
（二十日） 
　　東京電中國各地近有排日運動鎭靜之報一般國民因大感動（二十日） 
　　東京電學制調查會表决由中學至大學九年畢業之所謂菊池案以十六票對七票之多數探東京電擴張海軍問題漸趨論爭之的或將再開防務會議（二十日） 
　　東京電日本各地方運動選舉府縣會議員各政黨之間競爭勢甚激烈云（二十日） 
　　東京電近有法國外相電致安南總督之報聞其内容略謂日本要求日本貨物輸入安南請照特别最低減之輸入稅額徴收一節我國己全然與表同意云（二十日） 
　　東京電大正四年度日本之租稅減收一千零四十萬元　（二十日） 
要聞一 
[英人之東歐戰略談]  
　　倫敦泰晤士報軍事專家云加里西亞之俄軍雖全遂退走尚能秩序不亂敵軍旣得沙爾基夫萊姆堡遂不可守六月二十二日俄軍退出萊堡同時里斯特河中部俄軍亦相繼撤退二十四日甲斯特河渡口在齊台沙夫以下者悉爲敵軍所有但齊台沙夫以下之沿河防務俄軍今仍固守以策應自米柯拉約夫與齊台沙夫退走之軍隊河橋當己被毀加里西亞南部之俄軍當能且戰且行以與塞里資河與布格河陣地之軍相合俄軍今在拉伐魯斯加與台里夫河上流中間頗有活動之象但欲重創敵軍破其戰略則今日尚無此希望也據德國方面消息云俄軍今方委棄維斯土拉河與桑河中間之三角處而南波蘭之俄軍亦向維斯土拉河退走吾人詳察戰情敵軍仍欲大挫俄軍且欲將俄軍衝爲兩段使其首尾不顧蓋德人欲驅退俄軍南翼至布格河之外如是則加里西亞可告肅清一面留奥軍追逐敗軍防守土地一面調遣得勝之德軍以行與德國更有關係之事業第德國應行之事業多矣德參謀部究以何者爲急務目下尚難知之西境則聨軍人數較多意境則戰情亟迫塞境則塞軍有躍躍欲動之勢而華沙則俄軍之中部與北翼方整陣以待今若俄軍一敗而退出萊姆堡東面布格河陣線再敗而與西北俄軍隔斷則德參謀部必有乘勝進取之意將以全奪波蘭爲其用兵之方針矣德人在波羅的海諸省東普魯士及波蘭邊界屯紥數軍一旦有機可乘卽可進撲俄軍之中部及其北翼苟同時另有一軍從南面趨入俄境自台里夫河萊姆堡而攻維斯土拉河及布格河陣線則德軍可望獲鉅大效果焉東歐德奥攻勢之主要目的乃欲摧殘俄軍使其一蹶不能復振今作戰多時俄軍雖敗然未潰散德國若遽棄之他顧不收全功則後患可虞德國將難安枕揆情度理德軍殆不得不侵入俄境以期貫澈其目的歟若東歐勝利屬於德軍則軍事上與政治上之優勢亦必爲德國所有察德參謀部之計略苟無意外之阻力則必於此夏季中以全力專注東歐而在他處陣地祗　固保守勢今日俄參謀部所當愼重研究者乃何者爲俄軍最善戰略之問題俄軍南翼苟未能保守布格河之地位將東向基夫而退乎抑北走以聨中部俄軍乎苟南翼東退則可據守西南俄境且召接濟惟與中部相隔之處泊里伯特河及沼澤地在焉雖有鐵路大道貫通其間然南翼與中部兩軍之側面苟欲聨络作戰互相策應則究有極大之妨碍欲收臂助之效難矣更進言之假令南翼被逼或自行東退俄軍中部應仍駐維斯土拉河乎换退至布格河乎如何可保與南翼提携拒敵乎凡此問題非確知俄軍人數軍械子彈内情者無以答之然吾人就尼古拉大公爵己經之戰績推想之敢謂尼古拉必團聚兵力不恤犧牲苟有益於戰情雖暫時棄地定毅然爲之决不躊躇瞻顧敵軍即得俄國之寸土亦必付極大之代價此爲吾人所深知者也今若謂德參謀部絶無駐重兵於西歐之謀則吾人殊不能信其必然未雨綢繆乃吾人之責任吾人其速固我防線强我戰壕勿以德軍刻方注重於東歐而稍存懈意當知加里西亞俄軍之所以失利者未始不由於防線之不固吾人雖在西境謀取攻勢然善事凖備以防疎失亦未嘗非計之得也 
[英國糧食與兵費談]  
　　字林報七月十八日倫敦通訊云今日聞農務大臣山爾邦貴族逆料歐戰或將延至一九一五年秋收之後故己派定委員會研究維持英倫及韋爾斯糧食産額之辦法或規定法律或另籌他策總期使之有增無減余（通信員自稱）昔恒料戰局之告终必在一九一六年歲杪之後或在一九一七年該大臣先事綢繆責固當爾也委員會着手方法即管理全國糧食之供給是也俟該委員會之報告宣布後全國即將依以實行今日各項用品價均奇昂肉食尤甚當道現敦勸農民勿一味貪利而將尚未長成之牲口售諸市上然各物亦非一律昻貴疏菜之謙逈異尋常奢華品則皆無人過問各報章及任公共職務者皆力倡節用之說蓋非　注意於目前之急需且尚籌及戰後之艱鉅也國内之物尚可自給所缺者爲麵粉耳因有來源數路仍閉塞未通也此次戰事就吾英一國而論日需英金三百萬鎊而輔助他國之欵尚不在内國用之巨可以想見試問吾英所用兵費迄今共有若干乎去年八月六日議决一百兆鎊十一月問議决二百二十五兆鎊本年三月問議決三十七兆鎊故本届會計年度内共曾籌欵三百六十二兆鎊而維持海陸軍和平時代額數之經費尚未列入此項經費歲需約七十五兆鎊今將本年四月一日起至六月十二日止之國用列表於下其數之巨從可知矣 
　　陸軍　　　　　　　一百二十一兆　 
　　海軍　　　　　　　　　三十六兆鏞 
　　貸與外國及殖民地政府　二十六兆　 
　　糧食　　　　　　　　　　　十兆　 
　　雜用　　　　　　　　　　　一兆　 
　　以上共英金一百九十四兆鎊以日分之日　　需二兆六十六萬鎊 
英國籌欵若是之巨然四月一日政府第四次議決之國用二百五十兆鎊今係　餘五十兆鎊用至本月杪止即將告罄新籌之二百五十兆鎊將於七月初開用以日需三兆鎊計之僅足支持三月耳國人今正討論秋季徴稅問題聞擬將所入稅每鎊增至四先令六便士此悉未必確實大約乃三先令六便士也間接稅行將普及或議徴收廣告稅數雖不資然各報必羣起反對政府果能修訂稅則則入稅必可 
豐收也 
[南京快信]  
財政部因津浦鐵路參案牽涉滙通公司特派部員高壽愷南來調查一切情形 
寗鎭烟酒兩業商昨在商會集議擬呈請財政廳退認烟酒捐數 
巡署禁烟　長朱興汾現委辦大河口釐局所遺禁烟處差委嚴寳榮暫行兼辦 
江寗絲業行商王裕泰等禀呈行用盈餘提充學費昨齊巡按飭江寗縣知事查明復奪 
雜評一 
[印案（無名）]  
　　京中獄案之多無有如近日者今又以一印柄之故致褫職者某提交者某及其結果乃復提交者宣告無罪　職者呈諸開復官方之整頓不遺餘力耶抑庸人之自擾無所紀極耶誠可謂多事之夏矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京漢路案之關唐投案紀]  
　　京漢路局交代事宜關於總務處一切案卷己於十五號　新日俞局長接收完畢所有屬於總務處之一切案卷清册等件均己逐件點清移交無誤自昨日起關氏對京漢路局己脫離關係關氏以局務己經交代完畢自應早日歸案候訊聞己於十七日午前九時到平政院投案至於投案之後如何發落現尚未有所聞京漢路車務總管唐十清亦爲案内重要份子本應與關氏一同投案惟唐士清所管之車務處事務繁重不能與總務處同時交代俞局長己定於十六十七兩日接收車務處一切事宜唐士清係車務總管應俟交代清楚之後始能到案故今日關賡麟氏赴平政院投案唐士清則須俟交代完畢之後再行到案候訊車務總管一職有謂由俞局長兼任者有謂由車務處總文案王世堉氏兼代者兹據詳細調查交通部以該路車務總管一職非常重要派人不能不愼擬以俞局長兼任車務正總管而以王世堉氏爲副總管因王氏在該路車務處有年情形熟悉故部中擬變通辦理以收臂助之效惟部文昨日尚未發表大約今日唐士清交代之後當有明文也 
[外交官任用法案之提出]  
　　駐外各公使領事不唯辦理外交事件關係重要並觀瞻所在均有關於國家之體統故任用之際不可不特爲詳審以昭愼重唯民國成立以來多係因陋就簡對於正式之外交官任用法尚未制定頒布兹聞陸外交總長應於此必要己爲外交官任用法案之提出並聞其所擬之外交官資格大略如下甲）駐使資格　一曾任外交總長曾任或現任外交次長者二曾任或現任外交部最高薦任官者三曾任駐外公使者四現任駐外使署一等秘書或總領事曾以使才記名者（乙）領事資格一現任外交部薦任官二現任外交部有薦任資格之委員三現任或曾任使館領事官之秘書各缺四内外保送外交上有特别經驗先行調部人員（丙）駐使領事上具資格外之資格一兼通一國以上之外國語言二身體健强三外貌整潔 
[整頓漢陽兵工廠製造之辦法]  
　　整頓漢陽兵工廠製造一節己誌本報並見總統批令兹錄陸軍部原呈如下　呈爲漢陽兵工等廠鎗械時多炸裂　將總會辦及在工員匠分别擬　呈請鑒核事准統率辦事處函開案查第二師因漢陽兵工廠所造步槍因實彈射擊炸裂多枝一案由本處奉大元帥令交由貴部澈查嚴辦嗣准貴部先後咨開己將漢陽兵工廠會辦敖廷銓鋼　廠總辦沈鳳銘各記大過三次並將薪水減爲七成該鎗廠子彈廠之管理及檢察各員撤差治罪其造藥人員一併撤差等情業經轉呈奉諭軍械爲國防利器何等重要此次承辦疏忽各員該部係擬將總會辦記過減薪殊難蔽辜管理槍廠子彈廠及造藥者究係何人發交何處治罪並現派何項人員接辦整頓均未詳細聲叙殊屬含混著即核實擬辦具文呈報備核等因奉此查軍械爲國防利器該廠在事各員匠承辦疏忽致有炸裂實屬罪有應得本部初擬將總會辦等記過罰薪其槍廠彈廠管理檢查各員分别撤差治罪嗣因此項專門人才搜羅不易其實勝任者一時殊難其選不得不暫緩撤懲是以前咨統率辦事處未經聲叙現奉明諭嚴辦自應切實再行詳議伏查漢陽兵工廠會辦兼照料總辦事務砲兵中校敖廷銓於三月一日到差七月二十九日始行兼代總辦任事日淺情尚可原且業記大過三次並減薪七成擬請免予再議鋼藥廠總辦砲兵上校沈鳳銘主管藥廠經理不善以致所造之藥漲力初速不一燃燒常有餘燼擬請褫奪原有軍官暫免撤差令其戴罪自効其兵工廠領工鄧定誥鎗械廠領工繆芝祥檢驗員張步瀛檢驗處正匠目徐霖又鋼藥廠化驗處正長蔡錫雄副處長兼製造處正長程翼等承辦疏忽自應即予撤差究懲惟查此項犯現行陸軍刑事條例及暫行新刑律均無治罪專條祗舊律載有造成兵器不如法者笞五十等語酌量比照擬請依據陸軍懲罰令第四十八條第十五欵公物經理調護失宜之罰則將鄧定誥繆芝祥張步瀛徐霖及蔡錫雄程翼等均各處以重檢束三十日限滿分别撤差開革惟該廠現正由薩督辦籌備接管所有此次各員匠若遽予處罰概行撤换一時交替乏人易滋紛擾擬請暫緩執行俟薩督辦接管後交替有人再依本令補行罰辦 
[留學生與地方實利之關係]  
　　北京高等師範學校校長陳寳泉前曾條陳鼓勵人才並擬提倡補助各業辦法總統嘉爲頗有見地奉交農商部核議該部覆稱查陳寳泉原呈内稱此次考試分部各留學生恐因人滿位置閒曹不若就其所學振興地方實利等語係爲用人貴當其材辦事務求實際起見本部總轄全國實　所有部中各司及各附屬機關薦委人員均經愼選專門隨材任使前次分發到部之及第留學生二十三員除留部分任各司技術事務外其礦科專員並經派任所屬地質研究所教務及分充各省財政廳礦務科技術員並己與各省辦有成效之礦業公司接洽酌派此項專員往充技師藉收實效而助興業一面再派分查各省礦産礦業俟得視察之報告再定倡導之方針其農科專員並經酌派所屬農事試驗場擔任技術事務現本部籌設之棉糖林牧各場辦理正在進行人材自多需要尚擬陸續遴派俾展所長其工科商科專員亦經酌派在工業試驗所及權度製造所分任事務藉以實地練習養成致用之材至提倡補助辦法關於工藝製品業經訂有獎章考驗成績之高下分别給予專利執照曁褒狀等以示提倡關於公司奬勵則保息條例曾經公布一俟指撥的欵卽當立見實行云云 
[中央地方間之財政商榷]  
　　權限與解欵之關係　各省財政廳長本直隸財政部受該部之指揮監督乃上年宣布外省官制又規定巡按使有監督財政之權因之財政廳長非受巡按使之脅制即於事務上時生衝突此外獨延誤解欵且於國家財政之進步大有妨礙日前財政總長周學熙於覲見總統時面陳各省財政廳長應有獨立處理該省財務之權一切事務應直接詳報財部云云大約各省財政聽長之職權或有一番變更也又財政部前會通電各省財政廳長謂擅撥未經核准之款以擅用公欵論云云此電之用意實因各省解欵一再延遲且將應解中央之欵任意挪用故特通電各省規定解欵細則（一）所有應解中央各欵應於每月初呈報（二）所有應解之欵應於呈報後十五日以内滙解（三）如有延解情事該省財政廳長應負責任（四）未得政府允准爲他項用途短解應解欵項之全部或一部卽犯處分以擅用公欵論 
　　預算與外債之分擔　聞政府此次實行減政以後本年預算尚短一千萬元業己開會多次討論彌補方法現經決定所短之數其百分之三十歸中央籌畫其餘百分之七十歸各省分擔而其分擔之比例一視該省等財政情形爲等差比聞財部己將各省分爲三等列一等者爲直隸山東河南江蘇浙江湖北廣東七省每省應各攤認四十萬元列二等者爲奉天山西陜西安徽福建江西湖南四川雲南九省每省應各攤認三十萬元列三等者爲吉林黑龍江甘肅廣西貴州新疆六省每省應各攤認二十五萬元又聞本年政府償還外債債額本利共計需一億三千萬元以内國公債及關稅鹽稅抵付尚不敷五千六百萬元聞財政當局擬令各省分擔大致分配如下一直隸河南山東湖北江蘇江西浙江四川奉天福建等省令各擔任三百萬或四百萬元二安徽湖南陜西山西廣東吉林等省令各擔任二百萬元以上擔任款項限令於九月以前解京 
[司法部有增訂律師義務消息]  
　　自律師案發生後如熊垓如劉東漢等皆足爲司法界之悲觀近來司法界某公復有請廢律師之建議頃從某方面又得一消消息司法部於修正律師章程復增訂律師應守義務五欵取締極嚴謂如有違反即援修正律師章程三十三條及三十四條移付懲戒云云兹將所聞關於律師應守義務之五欵略述如後（一）律師於委任關係存在時凡收受委任人贈與者須經證實係出委任人之本願並爲正當否則委任人得隨時撤銷與委任人締結賣買抵押或其他有償契約須經證實係爲公平正當且與委任有利益者否則委任人得隨時請求解約與委任人除委任外締結其他法律關係須經證實行爲係屬正當否則委任人得隨時請求廢約（二）律師因處理委任事務不論用何種名義或基於何種行爲向委任人之相對人取得利益時須轉移於委任人（三）律師處理委任事務如有因不諳習法規程工或因怠懈過失致委任人受有損害須負賠償之責若己收受報酬者並須追繳（四）律師於民事訴訟案件發現委任人無正當理由後仍繼續代理或贊助而爲訴訟許行爲者應負擔訴訟費用並對於委任人之相對人負賠償損害之責（五）律師應以誠篤信實行使職務如審判衙門發現有扛帮詞訟教唆供述虚稱事實等事應即移付懲戒 
[葛諾發條陳模範省之原文（續昨）]  
　　然歐戰結束以後則列强與中國不伹於財務上發生關係且對於此邦必懷有良好之感情放其眼光以審視中國之情形旦必用嚴格之審視法以評斷成績所惜當今之世政治之運行不復受道德及感情之拘束而優勝劣敗之公理己深中人心今試設一譬喻各國所見之中國有二其區域及组織均相同而辦事之精神則大異其一中國頒行法律條例甚爲忙碌並不將其完全實行惟從事於機關衙署之增設及裁撤而毫無成效之可言又一中國則先就全國之一隅整理經營甚爲　懇旣確定其改革之計畫即著手施行而發展之任用幹練誠實勇於任事而眞心愛國之士不久成效卓著經驗漸富復留心培養人才以爲推行新政於他省之預備此時外省見政府之辦事懇摰大爲感動即捐棄其從前抗不遵從之積習而爲施行新政之準備若使各國見此二種情形試問其所贊成者爲何種其財務上及政治上之感情所傾向者爲前者之中國乎爲後者之中國乎 
凡施行新政用漸進方法不但各大國爲然即幅員較小之國亦用此法在小國交通便利集權中央己成定制可靠之官吏及卓越之專家不處缺乏然整理財政賦稅及辦理自治等事尚用漸進之法而收良好之功效蓋若將未經試驗之計畫驟然行之於全國設一有錯誤其影響亦必及於全國則爲害不淺今於稍小之區内推行之即有錯誤亦屬有限而所得閱歷則爲有用且可將各種理想試驗之不適用者棄除或改良之而採用其效者由一隅而推及於全國其完全收效之時期並不加長在一省整理成功之後再仿照推行於各省其事至易所需時日大可減少且冒險之處亦較少也 
是故建設模範行省之議若蒙採擇則此時實爲政府布告决心之最適當之時機也政府一面布告决心一面著手開計之善者無逾於此蓋中國甫經大難民心憤激正喁喁仰視亟欲覩政府之一展新猷以誌救國之起點政府而從事於此等切實之計畫則不特增加入民之信用並足以鎭靜人民之心志而納之於正軌使現時務逞意氣議論激烈之風氣自行停息蓋此等風氣長此不改必致招禍也且政府當此存亡危急之秋表示切實改革之决心則雖有固執之官場及黨派亦必不忍出而阻撓也 
當萃精盡力以建設一模範行省之時政府亦不必放棄各省之事務而不理凡各省之事務仍隨時督飭使其按照現時之程序以進行待辦理模範行省有妥善之法發見時再斟酌仿行可也審計院顧問葛諾發謹上 
[沈佩貞改判徒刑三月]  
　　沈佩貞案上訴由地方審判廳刑一庭兩次開庭情形己誌前報兹悉此案己於日昨判决上午十時開庭宣讀判詞到堂旁聽者頗衆宣讀畢即宣告閉庭簡易庭原判係無故侵入人家一節處拘役五二日損壞他人所有物一節處五等徒刑十月今第二審發見郭同住居南横街旣非正户又非江彭年之附户實係汪氏十五人中之一人有警廳户口調查册爲證故此次判决將原判撤銷僅對於損壞物件一節判罪改判爲五等徒刑三月至檢察官所提附帶控告亦己駁回矣 
[鄂省繅絲局女子罷工紀]  
　　鄂省繅絲局定章工人只有犒賞並無分紅之規定上年六月該局缫絲女工等因紡織蔴三局男女工均有紅分以本局亦係徐榮廷一人經理何得無紅因藉此罷工數日損壞鮮繭爲值甚巨徐榮廷恐損失益巨不得己按名犒錢四串並云以後須視局有盈餘方能提賞否則不能援以爲例乃去歲該局營業終結計算虧本二萬餘元本年即擬停辦因巡按以該局創設乃張文襄維持女子生計之用設竟停辦殊非創建之本旨徐不得己復籌欵收買鮮繭於月前開辦乃該女工等工作未幾即以紅利爲要挾又於十五號全體罷工該局經理爲禁嚇計令拘留女工四名於是各女工愈憤竟在廠中大肆滋鬧該局無法制止電請警廳派隊前來彈壓軍署聞信亦派調查員前往查辦各女工始懼而散去徐經理以本局現存鮮繭無多不懼其要挾當飭將工作停止現聞各女工知不能逹到目的己於十七日自到該局請求借給本月工資繼續開機以爲轉圜之計徐己允之惟徐以現當歐戰未了絲銷阻滯本年恐又須折閱　將存繭繅淨即行停止不再續辦蓋以此次風潮大足寒心之故云 
[鄂省最近之黨案]  
　　武漢總稽查處長劉友才近於漢口廣永等處拿獲黨人錢應章張懷靑等多人訊悉京山縣永隆河地方尚有同黨設立機關招集襄河一帶亂匪共謀舉事當派偵探若干名前往拿獲首要多名正擬知會縣營派隊押解來省詎其黨竟聚集千　人各執器械圍刦致將獲犯悉被刦逃並傷偵探隊士數名殺斃探目李洪奎一名昨劉稽查長得電特禀報叚將軍電飭該縣防軍嚴行搜拿勿任漏網被害受傷探目等飭候核議給卹 
陸軍審判處近因亂匪案己日減迭次裁員現該處自處長以下辦公人員僅有三人刻聞鄂省警廳偵探在湘鄂交界之華容地方破獲亂匪機關一處抄出證據甚多經水陸軍警會同將捕獲之首要黄亞雄等六名押解來鄂發交陸軍審判處研訊該處因併訊總稽查處解來之黨犯各員大爲忙碌己由程漢卿處長禀明將軍飭派軍法課長陸榮棨帶員到處會訊一俟判决即與前在漢口捕獲之錢應章等同時行刑 
[蕪湖司法界現象續誌]  
　　法官審訊時非法凌辱早爲法律所禁記者日前因友人介紹參觀蕪關小學校詎至校之日適有極悽慘之乞恩聲與板子之着肉聲震動耳鼓心竊異之友曰此比鄰法衙之刑訊也日必數起記者乃至廳一探其究竟則見有一如狼似虎之法警牽一囚首垢面之犯人將送至看守所犯人之行甚緩法警喝之曰誰教爾不供明日尚要請爾嘗嘗鞭子的滋味云云習而蕪某檢察官每訊一案則必以此語爲出口腔大約官派應當如是也 
法警執行職務自有一定章程蕪廳改組後所用法警多湖北老此輩暴横殊甚每遇一命盜案發生審廳或檢廳必印發不書名之拘票法警持有此項拘票卽横行無忌日昨本縣南鄉有一盜案經事主查姓報告檢察廳該廳檢察官向某卽援照向來辦法印發不書名拘票多張分給各湖北老於是拘得數人其中尚有一小學堂之學生及某局探士一人此外則販米之小販在湖北老對於以上各人或餉以老拳或敬以飛毛腿某小學生腰際受有一傷某探士則腿上踢有兩大傷及到廳則悉加以手靠脚鐐嗣經檢察官訊問因無絲毫證據不得不取保釋放然各人所受之傷只得自認晦氣而己 
現行審判制席擇用直接審理主義己明著於大理院判詞矣而蕪湖審判廳之民事案件則專以承發吏之報告爲憑常有訴訟人請承發吏作一報告而費至數十金者於是承發吏乃以報告居爲奇貨矣 
維持法庭秩序其權屬之審判長然蕪廳則庭丁實有此權每於開庭審訊時庭丁兩旁侍立哼喝之聲一似從前縣署之衙役常有訴訟人兩相辯駁審判長方凝神倾聽而庭丁忽有禁止一方面發言之號令審判長亦若充耳不聞亦可異也 
地方通信 
[松江]  
　　兩獲私售燈吸西外高家弄苻雲生家私售燈吸昨因細故與鄰孩爭吵赴警區報告馬區員遂帶警往搜果獲烟膏烟具等類解送總局轉解縣署判罰二百元又知事署南方姓家私售日久爲李知事所聞飭警於本日晚膳後往捕獲主客五人餘均逸去遂併解縣署　訊 
　　中校添習　水中學堂楊校長教授各種科學頗爲認眞以學生偏於文弱添練拳術擊劍之屬下學期尚需演習泅水以校後瀬臨市河水面較關不需另關池沼也 
　　演講通俗教育　通俗宣講社團員丁蔚白君　十人由靑　 
 
 
 

Page 7

 
 
等處齊集松城昨日設會場於府學明倫堂由教育會介紹各界人士前住聽講因天氣火酷到場祗有二十餘人 
[蘇州]  
　　因交代又起衝突　水警第三專署第三分署長王楚雄因尅扣軍餉案被一等巡官陳德潤在水警警廳指出證據對　後趙廳長將王陳二人一律撤差改委吕國華接充早誌本報兹悉王交卸時於常熟三里橋緝獲盗船一案之贜物交代不甚清楚陳德泗因經辦之案恐受嫌疑特向王理論王避匿不見昨晨適在閶門外大馬路福安茶居會面互起衝突又扭至水警第三專署稟見仇志鵬署長各訴一切刻聞仇己令新分署長吕國華將全案移送來署再行核辦 
[鎭江]  
　　查明烟酒銷數自烟酒兩項政府批准公賣後聞有王弼臣君擬專承辦酒稅查得鎭江每年高梁燒酒兩項約有一百餘票之多每票百擔其花酒紹酒等酒尚不在内又查得鎭埠銷烟每天爲數亦巨王君現擬赴南京　請承辦矣 
　　刦咨　人　連山東洲地方離城約三十餘里有陳在元者平口以耕種爲業家道本不粤厚突於昨夜有盜匪十餘人蜂擁入門大肆搜刧所有衣服等物盡被　去並將事主砍傷三處刻己赴縣報案請求勘緝矣 
　　夏布暢銷夏布銷路近年漸形發逹尤以細貨爲最近來該業又新發明一種小花夏布其織造之精緻色相之文雅實過於絲織之吕借格亦甚相宜惜門面太狹裁剪時蝕耗較多據該業云現在此布之銷路實較素貨（卽無花者）爲佳因發明伊始出貨甚少故有求過於供之勢 
　　注意河防　江北上游堤工事務所萬坐辦日前通飭各汛員弁以現在汛水發生日漸增漲各該汛職守攸　例應查照定章將汛内水勢逐日漲落情形按五日報明一次以憑轉報藉資考察 
[杭州]  
　　第一舞臺之虚馬　前晚（十八）杭州城站第一舞臺適李吉瑞演風波亭之際忽聞中間包廂人聲鼎沸一時樓下觀客澳會火起都各牽衣倒屣擁擠而出幸而門崗警察竭力攔阻並聲明非是回祿實係觀客决諸客萬勿紛擾各安其位於　諸客始止移時樓上巡警將某甲扭下後隨乙丙二人血流如注汙衫染紅事後探訽知所扭下者爲徐劍生此事緣起不知何故惟聞徐與旁座蔡陳周三客口角紛爭徐將茶壶茶杯次第飛擲致蔡等三客頭面俱受擊傷血流遍體尤以蔡陳二人受創最重當經交警偕在第六分署趙警佐以關係刑事一時未便解决却置不理聞蔡等心有不甘昨晨己赴法院起訴矣 
[武昌]  
　　縣知事金章之燦爛　湖北各縣知事因驗契收數暢旺而得奬五等金鶴章者共二十七員刻己由財政廳祇領來鄂轉發具領聞每章收費五十元兹將得獎各員職名錄下内有襄陽縣知事鄭壽彝一員己經因案革職故扣發云計開京山吳克讓秭歸孫榮彬濳北劉世璈　宜都周貢金　宜昌丁春膏　孝感劉善佑　夏口王縉天門崔昌閥　宜城朱希云　公安舒紹伊麻城王蓋臣　圻水王光　蒲圻李志雋谷城帥培寅應山邵孔亮巴東張國浚武昌史森監利饒國光鍾祥何熙年羅田姜繼襄隨縣張廣義崇陽張汰一棗陽白壽銘石首雷震黄安王垓黄岡黎廣潤襄陽鄭壽彝　　新財廳長將接篆鄂財政廳長胡文藻被參革職當己電請交卸委員暫代財政部復電以己促新任廳長張尋　即日來鄂勿庸委代現胡己督率總務徴榷制用三科長趕辦交代聞張廳長有於十八日來鄂接事之說其隨從人員己有先行抵鄂者 
[安慶]  
　　軍米局取消護照前次浙江派員來皖採辦賑米安徴商人趁機偷運出口者有之藉護照影射者有之雖經當道查悉屢次申祭而私運之事仍不免時有所聞故安武軍軍米局於採辦齊全之後即將所有購運軍米護照一律取消復函知各釐局云如有奸商藉軍米局名稱希圖漁利及再有軍米護照發見均係假冒　請扣留罰辦 
　　派員清丈馬田　懷寗縣馬田約有九百餘石每年租稅繳納懷寗縣署轉解省庫光復後各佃户以前清官産民國官僚不甚明悉希圖隠匿頻年繳納不及一半現官廳欲大加整頓己派徐宜桐郭小川二君前往清丈矣 
[天津]  
　　警廳長提倡粤賑　天津警察廳長楊敬林爲廣東巨災事昨特通函各界略云頃閱報章知廣東水火之災甚鉅凡我同胞豈宜坐視况廣東士紳對於各省感情素厚偶逢災歉賑濟弗遑今廣東不幸遭此巨災是當奔走呼援不遺餘力將伯之助踴躍爭先但使吾輩盡一分子之心卽災黎緩須臾之死仍望海内同胞幽燕善士嗜善如渴尚其同心協力以謀義舉不論何省凡　慨輸捐善士即希函示襄助爲理如有設立籌辦賑款處者鄙人亦願附驥尾不敢言報不過聊表篤愛同胞之微忱云爾 
雜評二 
[整理漢陽軍械廠（訥）]  
　　陸軍部之整理漢陽軍械廠固今日最要乏圖也顧整理之法第一步在欵不虚糜第二步即在精益求精不徒令所出之貨足供需用己也此次歐戰各以新發明之戰器爭勝負一遇新者而舊者立敗成效亦旣彰彰矣乃我兵工廠所造之槍械則多炸裂鋼藥廠所造之彈藥則漲力不一此種製造危險殊甚雖多亦不能用更遑論其精耶故今日整理方法宜搜求精於製造之留學生或研究有得之專門人才重加獎勵厚其俸給俾令自奮而來製造前途始有一線之望也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各商曾暫緩改組之允准]  
　　全國商會聨合會總事務所昨由上海總商會交到農商部陳蔗靑司長函稱商會改組一案己由部吴請大總統展緩至本年年底爲止届期參政院應己將商會法修改議定無復窒碍難行之慮知關注念謹以附聞等因同日又接該會請願人胡鈞堂君自京來函事同前因並有據陳司長謂此星期内必可奉批大約可望允准囑先函告等語合亟飛函通告即希查照轉致各分會統俟參政院代行立法院修改商會法條文後一律改組以免紛歧而歸一致現該會總事務所所己　告各省各僑埠分事務所一律知照矣 
[平糶可望早日實行]  
　　日來滬地米價昂貴小民升斗維艱以致某某兩業工人又有發生要求加給工價之事事爲鄭鎭守使楊道尹所聞以現值商業凋敝居户工人兩有爲難不能聚衆要挾致滋紛擾昨特分别發電上海縣沈知事淞滬徐警長查詢有無上項情事諭飭妥爲防範旋由沈徐兩君先後到署面陳一切當經晤談良久聞鄭楊諸君以現在米價太貴實輿小民生計攸關根本維持非趕緊開辦平糶不可等語若是則滬上開辦平糶之議或將因之早日實行也 
[新泰商輪失事六誌]  
　　新泰商輪遭風覆溺一事己五誌本報兹再錄續聞如下 
　　滬海道楊道尹因奉齊巡按使電飭查新泰商輪溺斃搭客洋人人數姓名國籍當飭由上海縣沈知事派委地方警察所調查員姚幼連調查具覆在案兹悉姚委員查得是晚搭客内實有洋人三名是何姓名無從查考惟知俱係瑙威國籍同爲開平公司華平商輪之船員兩人泅水得生一爲華平船主一則二管其被溺而死者爲大副己由船主二管兩洋人於十六日出資將其屍身撈起棺殮該輪沉没之區在石碼頭北三里外爲寳山縣轄境岡字號三十三圖於七月十四晚十一時失事由救生局船救起三人次日即資送回籍十五日撈起屍體七具十六日撈起四十四具十七日撈起二十二具十八日撈起三具十九日撈起一具五日内共撈獲屍體七十七具内有女屍三口餘均係男屍己由該公司拍照棺殮招領昨己禀覆沈知事詳請楊道尹核轉矣 
　　該船遭風失事一應善後辦法亟待解决己由該經理沈鳴嘉邀集各股東於日昨開會籌議一切事宜嗣因各股東僅到三人以致未能開議 
　　沉船託滙德豐公司承辦打撈係由該公司董事會議决惟滙德豐以該船是否定可撈起未能預决經彼此商定如能全船撈起給價銀一萬五千兩萬一勞而無功須貼還工本六千兩現此欵亟須籌備亦爲昨日股東會中一重要之議題嗣因昨日未及開會故尚須另籌云 
[助賑粤災彚誌]  
旅滬粤帮以粤東水火奇災每晚八詩在廣肇公所會議籌賑辦法廣肇公所領袖唐少川伍秩庸楊小川陳可良湘州會館郭竹若兩郭樂軒黄少岩李少庚曁守經愼守閱安廣安懷安各堂巨商均每晚到會兹將連日各界助賑情形彚誌於下（一）美領事照會交涉使以美水師提督軫念粤省災情重大借撥兵艦二艘由滬代運賑米赴粤概粤概盡義務外人救災恤鄰熱心如此凡我同胞必更跟躍也（二）本埠綢布各莊昨日上午半日之間助捐者四千餘元（三）泰豐公司捐餅乾五千磅三泰駁船公司招海泉君所有駁運賑糧概盡義務催眠術家陳維新華僑梁芹生在海寧路域多利戲院報効大戲法四天戲資悉以助賑（四）小花園水芸女史致函廣肇公所以粤東此次水火奇災閨閣名媛曰家婦孺焦頭爛額同葬火坑或弱質殘魂盡歸鉅浸爲狀尤慘凡我女界同胞皆宜投釵捐鈿以爲拯救謹竭棉薄捐助金鐲一對重一兩一錢四分五釐外洋五十元祈併解災區以拯此水深火勢之女同胞等語故女界聞風興起亦頗踴躍云 
[太平洋海線中斷]  
　　大陸報云東京至瓜姆（太平洋中之島）之海線己於星期夜中斷按小吕宋至瓜姆之海電亦於前數日中斷故目下發來美國之電報須由歐線轉逹惟至小吕宋至瓜姆之海線修竣後即可照常直逹矣 
[民國三年各常關收稅共數之飭照]  
　　江海關監督現奉稅務處梁督辦飭開以據總稅務司安格聨報民國三年分各稅務司兼管五十里内之各常關如牛莊天津煙台宜昌沙市九江蕪湖上海寗波温州三都澳福州厦門汕頭廣州江門梧州瓊州北海等十九口全年統計共徴收常關稅關平銀三百三十八萬九千零一兩八錢二分六釐比較民國二年分共徴收各常關稅關平銀二百九十二萬九千四百十一兩八錢二分七釐計多徴關平銀四十五萬二千五百八十九兩九錢九分九釐請爲轉報前來除呈　大總統批令着交財政部查照外飭關查照 
[又獲攔刧小輪之嫌疑犯]  
　　絲商梅恆裕南號因於上月二十六號由滬雇舟載運巨欵擬往南潯收買絲繭由公裕小輪拖帶駛至松江縣屬沈家浜突遇大帮盜匪開鎗恐嚇被刧去現洋三萬七千五百元逃逸卽報請内地官廳移請英法捕房一體　緝業經公共總巡捕房探目李星福包探王潤甫協同二十七號西探目朋山查得向爲賣魚之劉阿根似與此案有關將劉獲解公共公廨諭着押候查明訊核在案前日又經包探王潤甫查得往居泥城外孟納拉路一千一百十二號屋内之常熟人陳根泉張如坤婦人陳王氏張朱氏均與此案有關協同二十七號西探目往將陳等男女四人一併拘獲並抄出贜洋一百三十餘元帶入捕房分别收押昨晨解送公共公廨請究即由中西包探上堂禀明協往將陳等男女查獲情形王襄讞得禀商之美領郭君以此案係由德領陪審判陳等仍一併分别押候禮拜六解訊 
[盜匪尚未移解鎭署]  
　　匪徒方海清李開光周二劉順因與己經解送鎭守使署訊明鎗斃之盜首方玉才等持械夥刦東有恒路李叔和家金飾巨贜由探一併獲解公共公廨訊判與方玉才等併解鎭守使署申明如訊供有關仍送回公廨遇堂後再行解送鎭守使署核辦嗣經鎭守使署訊供後送回公廨復經訊判仍併送鎭守使署訊辦在案詎西文宁由單上未經領事簽字雖己辦就公文迄未移解故昨復由捕房將方李周劉四大併解公廨請示會審官王肇之君着照前斷執行商之美領畢君畢君不允所商遂判方等仍帶回捕房候詳請鄭鎭守使將方玉才等供詞送廨再行察核 
[補錄九畝地盜案之咨文（續）]  
嗣提丹陽和尚訊問據供與李阿三同認識周臣鑑王姓嗣周王想辦革命無餉令我們去搶我允爲偷竊未答應搶刧以後犯人與孔小六子馬口鐵和尚在閘北行竊犯案一同被獲押在檢察廳旋因狡供未認朦混釋出後聞姘婦小寡婦告知九畝地搶案係李阿三做的因李阿三亦與小寡婦姘識故小寡婦知道此事以後犯人在西牢内與李阿三口角時說起此事被陳阿亭聽見後赴警廳報案的以前所供聽見因妓小寳告知搶案之話並無其事等語詰以周王二人曾否與該犯商議搶刧倪姓之事其金寳元阿天阿土小張子阿毛炳根是否由該犯邀約入夥預備搶刧答稱李阿三曾拿一紙上蓋有印給伊看過以後他們在我家商議運動謀亂之事犯人並未預聞惟無商量搶刧倪姓之事至金寳元阿土小張子向與該犯認識餘不認得亦非由伊邀約入夥搶刦質之沈鑫培即李阿三堅稱仍在丹陽和尚家商量搶劫倪姓之事事後並提給丹陽和尚贜洋一股交與小寡婦收存各等語函囑捕房傳緝小寡婦及逸盜金寳元等日久無獲應即先行判結查沈鑫培即李阿三供認聽從小阿四糾約共同暗殺陶焕章該犯在門外望風係於寳施犯罪行爲之際帮助正犯按律準正犯諭罪應將該犯沈鑫培依律三百十一條殺人罪宣告死刑又該犯供認聽從周臣鑑王姓教唆以强竊財物爲三次革命之預備並受委爲交際員是該犯預備謀亂爲犯强盜罪之原因强刦殺人爲犯謀亂罪之結果依刑律二十六條之規定應從一强盜殺傷重罪處斷擬請將該犯沈鑫培並照懲治盜匪法第三條第一欵宣布死刑以上兩罪俱發併科死刑應依刑律二十三條第一欵定期執行又丹陽和尚即張和尚雖不認同謀搶刧倪姓之事惟據沈鑫培供指該犯同受周臣鑑王姓之委任曾在其家商議搶刦倪姓之事並由其邀人入夥質之該骸陽和尚亦稱李阿三（沈鑫培）曾給與委任狀看過伊等之商議搶刧該犯只偷竊是其共謀爲盜預備内亂業己自承惟丹陽和尚事前雖經同謀起意然於實行搶刧倪姓之前該犯業因另案被押並未在場帮助事後亦無得贜之確據是該犯對於倪質郡家被刦一案僅爲未遂犯與共同實施之正犯不同應即依律減處徒刑又該犯另有與孔小六子等犯竊狡供朦釋之案應將該丹陽和尚移付上海檢察廳併案依律訴判其證人陳阿亭訊無干係應仍發回警察廳省釋除抄錄供判詳報馮上將軍鑒核示遵外相應抄錄判本備文咨會貴巡按使請煩查照云 
[救國儲金昨日之收數]  
　　昨日（二十號星期二）爲中國銀行收受儲金之第八十五日計收銀洋二百零四元又交通銀行收受儲金之第五十九日計收銀洋一百十六元又銀五錢一分兩共計收洋三百二十元又銀五錢一分連前共計己收到銀洋七十一萬四千零七十三元銀四千五百六十四兩八錢二分八釐 
[沿浦建築輪埠之近聞]  
　　定期開工　工巡捐總局長朱壽丞君議將沿浦岸線推放建築輪埠業與滩浦浦會訂合同定本月中開工在案兹又奉鄭鎭守使楊道尹等飭知着速進行朱局長奉飭後己將塡灘工程規畫妥定即由浚浦局總營造司訂期二十六日（卽隂曆六月十五日）開工就大碼頭爲始實行挖塡 
　　限遷碼頭　朱局長因建築輪埠碼頭將次開工塡泥所有沿浦一切障碍之竹木料物概令從速遷去以免阻碍要工兹又查得大碼頭南之立興公司平湖小輪碼頭建設時並未禀請立案至此應令一併遷除故己飭知該公司遵照限於三天内拆遷 
[烟酒公賣分局之勸導]  
　　江蘇省第二區　酒公賣分局長謝惠塘昨　本埠西　公所皮絲公會旱烟公所潮烟公會文云爲飭知事案奉江蘇省　酒公賣事務籌備處批開據詳及抄黏菸業商西菸公所等原禀均悉查外菸入口　貨滯銷征捐重疊生計艱難自係實在情形惟辛亥以來國庫空虚司農仰屋國家取重於民原爲不得己之舉然家國一體該局素有愛國熱忱此意亦早共諒所請産銷兩地如征一道事屬可行經過各省不再重征公賣費徴收之中仍屬恤商之意至公賣費值百抽五與部章牴觸斷難允准查部章公賣費徴收方汉由十分之一以至十分之五本主任體恤商民酌中定爲十分之二原爲雙方兼顧之計實亦無可再減仰即勉爲其難組織分棧以期早日開征庶免各方觀望有碍商務該局仰即轉飭知照等因奉此合行照錄飭知仰該商等即便遵照勿違　　上海烟酒公賣分局長謝惠塘現將酒業請求認稅設立分棧之辦法轉禀省局長高幼農君擬定押櫃洋一項應分别紹酒燒酒兩等酌定紹酒押櫃洋一萬元燒酒八千元嗣由該業紛紛請求輕繳紹酒祗肯四千元燒酒三千元謝分局長以與原數懸殊一再向之勸導謂上海爲商業總　之區其總機關雖設於南京但必以上海之第二區之辦法爲標準將來各處商家俱聽上海各商之成法而行現雖經請求省局長尚無一定施行之法對付希該商等仰體情形仍須增多押櫃銀數云云 
[吳所長聘囘舊職員]  
　　稅務總公所吳所長到差以來將内部各司員概行淘汰仍將前任韓所長時所用舊部各職人員一律聘回以資熟手而免罣誤 
[紗業商人又請退認]  
本邑棉紗業認稅商人聞某前曾迭次禀請退認未奉准行慈該商又復具禀財政廳决意退認謂原訂期限一節因中途輒生變故至此己無効力迅求允予准行退認以卸仔肩云云特不知能否准行也 
[組織紗廠之籌備]  
　　勸用國貨會執行員屠景三以今日欲人購用國貨莫如先製造國貨外貨除糖食等品外其入口大宗紗爲其一前曾草定章程擬創一紗廠籌集資本百萬元己於常會報告兹聞屠君籌集之股欵己逹四十萬元其餘會員中紛紛認股者亦復不少據屠君言此紗廠不辦則己辦則必可發逹緣紗之銷路非常關大故也若股本逹七十萬元時即先開辦想舊曆七八月中當可從事創始矣聞此章程現己付印不日即可告竣云 
[惜隂公會之進行計畫]  
　　本埠惜隂公會開辦有年成效卓著近聞該會會所己遷移於滬寗車站均益里後面將所辦各事益加振作積極進行兹探得其最近計晝爲錄於後 
　　一敦請贊助員該會成立數年會中同志團結力頗稱堅固商界中人佔其大半年來商業雖屢受影響而於會務不特能維持且更加進行當地商學界人士如貝潤生沈聨芳范靜生王亮疇陸維總諸君均己允該會之請相繼加入爲贊助員矣 
一提倡體育該會向注意於智育德育二端苦於地方狹隘不能多所提倡自遷移後即請寗竹亭君教授　術張士一君教授十五分鐘運動藉以提倡體育 
一擴充商業學校　該會商業學校自去年秋開辦迄今己滿一額外并添設中學預科曁初小科以便學子而宏造就 
[印贈國恥立軸]  
　　本埠寳昌路紅墳山西首李梅路七十八號國民請願會自張人傑逸民等發起敦請黄君奠華左腕鷄穎贈書國恥匾聨屏幅以來本外埠以紙墨送寄該會者日有數十起聞黄君本在養疴際此盛暑揮毫不輟猶有不暇應接之勢爰由張君等籌募經費印贈國恥立軸萬幅一面仍請黄君贈書云 
[三育學校十週紀念會誌]  
　　新閘大通路三育學校爲黄涵之獨力創辦今届十週又爲第七次畢業之期爰於十七號下午開成績展覽會十八號下午開紀念會開會時首由姚春煦代校長報告一切次爲吳畹九演說因事未到由教員方瑞五代讀演說辭次由穆杼齋演說謂學生讀書原欲學成致用當先立志後日入何等社會勿以畢業後高不能應低不願就則畢業者愈多即致用者尤多我國庶有望云云次由學生演各種學藝順熟精巧又有來賓陸應麟以科學游　助興末次爲給憑給獎是日天氣雖熱精神甚足當晚演五彩活動影戲來賓愈衆 
[祥茂洋行商購輪船]  
大陸報載七月八日舊金山消息云據大賫君宣稱彼己將大責號及曼克基洛號二船售去上海祥茂洋行現正　商購勞勃特大賫號輪船美國水夫律於本年十一月一日寳行後則懸美旗駛行太平洋之輪船僅明萊沙太一艘而己 
[南琛軍艦在寗擱淺]  
　　海軍南琛兵艦從蕪湖下水駛滬詎於上屋期日駛離南京祗詎六十里之某處江面忽被沙帶擱淺該艦船底爲淤泥阻滯不能行駛當雇拖駁設法拖曳亦屬無效迄未出險昨爲駐滬海軍總司令部得悉己派艦迅往設法拖曳矣 
[修理砲艦無線電機]  
楚觀砲鑑兹由福建駛抵南市浦江楚同砲艦亦從湖口駛滬現因該二艦内所裝之無線電機均己損壞每遇拍發電報不能傳遞該二艦長恐誤軍務報請海軍總司令部雇用電師修理聞並須换裝吸電桅桿云 
[修理造船塢廠房]  
　　江南造船塢機器廠房近因年久失修圍牆業己不固故由該塢陳總辦禀奉海軍部批准撥欵興修昨己飭匠開工修理矣 
[鄭鎭守使行將北上覲見]  
　　上海鎭守使鄭汝成君久有晉京覲見之議嗣以公務殷繁未克北上近聞鄭君又曾電呈陸軍部請代轉懇覲見兹己接到部飭謂己奉中央核准等語惟因代理各事職任重大尚須禀商辦理一俟摒擋完備即須北上 
[無錫米市之報告]  
　　昨日閘北各米行接無錫快信謂日來米麥市價日緊皆緣鄉人農忙出貨甚稀之故今日早市售高鮮礱糙粳每石六元六角零高糙元六元三角五分糙洋秈六元三角糙杜子秈六元三角頂磨小麥四元八角云 
[氷池内發現男户續誌]  
　　滬北胡家木橋某冰廠後面冰池内發見無名　尸由該圖地保報請地方廳委派宗檢察官等前往相驗等情曾紀昨報昨日宗君偕同毛檢驗員如法相驗當驗得該尸年約二十歲左右和尚頭周身一絲不掛委係在該池洗浴溺斃並無别故因無家屬出認宗君諭令由堂棺殮發封厝壇一面返廳禀復林廳長核辦 
[訊究碾斃小工之塌車夫]  
　　塌車夫陶正元前晚因與在逃一人拖車過中虹橋疾馳而下適江北人劉三睡於橋堍馬路邊納凉致被碾傷腦部身死由捕將隐拘押並報請中西廨員將劉尸身驗明棺殮於昨將陶押解公廨請究經中西官路訊一過判陶押候補提人證再訊 
[過犯戳傷小販]  
　　匪類王阿四前日在廣東路持刀將賣瓜小販張雙全戳傷手　等處由捕查獲昨解公共公堂訊供明晰以王係過犯判押西牢四月期滿逐出租界 
[常熟鄉婦誘拐女孩]  
　　常熟鄉婦張陳氏因誘拐愛而近路高壽里二百八十三號門牌居人朱趙氏之十四歲女孩巧珠帶回原籍翁家村藏匿經氏偵悉往領不放是以控請捕房派探前往於前日將張陳氏與女一併移提來滬昨解公共公堂請究原告因病不能到案由其内姪趙少山投案禀明前情訊之張陳氏一味狡賴繼由女孩朱巧珠證明被拐情形陳氏始俯首求恩中西官核供會商之下判張陳氏押女所一年女交原告領回完　 
[法包探查獲拐匪]  
　　張福三攜帶男孩王海坤趙友仁兩口行經法馬路爲包探查見以其形似拐帶拘解法公堂請訊旋有王洪福投稱海坤係民人之子今蒙查獲求請給領趙友仁供崇明人在碼頭上閒看被張攜我同行是否拐帶不能指實張供見王趙兩孩在途同行無人照管故攜帶同往不敢誘拐判張押三月逐出租界一年王孩交伊父領去趙孩送堂留養候父母認領 
[女孩薛阿修迷路]  
　　女孩薛阿修年約五六歲身穿蘆席布短衫藍底白花單袴蒲鞋頭鞋子在法租界啼哭爲捕查見帶至法公堂請訊詰其父母住址均不能知判送堂留養候父母認領 
[索租爭執案牽涉承發吏]  
　　湖北婦人李王氏前遭陸祥豐以虧欠房租等情控經地方審判廳訊判該氏償還洋七十元諭令速卽遷徙在案兹該氏以並不欠租不願措繳不料陸於前日前往氏家親自索討以致互相爭執由警帶至一區二分駐所該所以旣經地方廳有案斥不受理而陸復又糾人將氏扭至該廳收押昨由該氏之多數同鄉人不服到檢廳具詞控告並牽涉承發吏吕某有未奉官廳命令擅自拘傳情事經林廳長諭候飭查核辦 
[茶肆内禁止講茶]  
　　滬城九畝地靑蓮閣茶肆自開設以來一般流氓前往糾衆拆梢聚吃講茶幾於無日無之前日有染坊工人因某坊主毒打學徒羣抱不平於是邀集同帮往唤該坊主前來决鬭而該坊主亦邀集武夫約有二百餘人定於前日下午在靑蓮閣評理預備惡鬭事爲守望巡警查悉因見人數衆多立卽回至二區一分駐所報告由杜警佐飭派巡官督率通班長警馳往解散始得無事嗣爲淞滬警廳徐廳長訪悉以聚衆决鬭有違警章且與治安有碍立飭將該茶肆主傳案諭令繕具永遠不賣講茶切結存案備查 
[私販烟土之被獲]  
　　無賴梅老大黄耀金等專以私販烟土漁利爲事前日又在滬北購得無印花烟土多包行經南市爲警先後拘獲抄出烟土解送警廳司法科略詰一遇轉送地方檢察廳奉飭分别收押候究烟土存案 
[德教員赴杭游歷]  
　　本埠德文學堂教習德人衞德夫君於前日搭滬杭火車赴杭游歴 
[揑印泥水匠欺侮幼女之圖畫]  
　　泥匠徐秀榮因將三泰路泰安里居人朱施氏之十歲女兒銀弟欺侮受傷由捕將徐獲解公共公堂訊押候究在案詎有小販孫金友將徐欺侮朱女情形刷印圖畫前日在甘肅路一帶喊賣被捕查見帶入捕房昨解公堂請究中西官以案未判斷不應揑印　畫喊賣判孫押七天圖畫銷燬 
[毛孫氏不願爲娼]  
　　妓傭毛沈氏將姪媳毛孫氏押入香粉弄某雉妓院賣娼因孫氏不願逃出被其姑毛尤氏在帶鈎橋遇見在途爭執由捕查見一併拘解公共公廨訊判毛沈氏及毛尤氏姑媳分别押候傳其未婚夫毛阿狗到堂質訊核斷在案昨晨復訊毛阿狗偕其父巧福投訴前情中西官核供以毛沈氏一人所爲遂判沈氏押女所三月餘人開釋孫氏交其翁領囘完案 
[又有二雉妓拉客]  
　　石路公陽里一百八十八號門牌雉妓王三寳勞合路三百九十一號門牌　妓張寳林均因在途拉客違章由捕一併拘獲昨解公共公堂訊供均稱並無本家自鋪房間賣娼中西官核供判各罰洋五元充公以後再犯須飭探查提該龜鴇等到案併案 
[又有無賴訓戲逞兇]  
 
 
 

Page 11

 
 
無賴左金才前日向婦人蔡陳氏調戲不遂老差成怒反敢毆破該氏之鼻由四區崗警拘送檢察分庭預訊時有許子安到案證明判左收押聽候起訴公判 
[傭婦與婢女串竊]  
　　陳坤倫投法公堂控稱有使女梅香年己及笄日前有傭婦朱沈氏之胞弟沈阿根前來探望伊姊將梅香誘出姦宿被商人察知後沈氏旋即出外不回又陵使梅香行竊金戒一只洋一百五十元並衣服等逃匿沈氏家中報捕拘獲各　除吊出外尚少洋八十元求請訊辦梅香旣作不端之事不願具領請堂上核辦訊之梅香供受沈氏姊弟兩人之愚所少之洋被沈氏等取去是實沈氏供認唆使行竊逃逸不諱沈阿根供不合聽信姊言前往串誘所取梅香之洋與姊分用己盡無力交還求宥聶讞員判沈阿根朱沈氏各押六個月梅香押三個月期滿發堂擇配 
[鞋店夥倖脫網羅]  
　　向在麥家圈（即山東路）南美華鞋店爲夥之沈　紀於上月間由新閘白克路二十七號洋房某公館之女主人飭人呼唤前往正在内室叙談間適爲主人回家擺見卽以私入内室行竊白熟羅女衫等詞控由捕房拘押一再解由公共公堂訊供判押西牢半年嗣因被告以實被抛贜誣害心不甘服特延律師投禀公堂請准復訊前日午後捕房飭捕往西牢内將沈提出解廨復訊一面往傳原告到堂備質乃原告夫婦早己離滬僅留家丁在申看守門户因即將家丁葉載林傳案禀經原審官王襄讞及英卓副領事覆訊先由捕房派探禀明前情並經被告代表律師譯述請求復訊之理由卽命原告家丁葉載林及車夫宋阿四先後上堂供明當時聞家主聲唤有賊即行上樓見被告跪在家主面前乞曉所竊之綢衣尚在手中並云家主與主母自此案判决後卽動身前往南京云云訊之被告供稱實因該公館女主人三次差人來叫始敢前往並未行竊實被栽贜誣控並經見證李芍岩李瑞林上堂證明當時連次有人來店呌唤被告情形復經被告律師辯論移時並稱原告今臨訊不到顯見所控不實情虚規避應請將案註銷中西官核供會商之下因判原告臨訊旣不到案察核被告所供似尚近情應即將案註銷　告開釋 
[串竊案候傳人證]  
　　黎湘惠控沈濟民（即老四）舉陳福生串同其妾朱氏（即朱小二寳）竊取值洋一萬餘元之金珠飾物逃逸等情業經捕房將沈陳兩人與朱氏一併拘解公共公廨分别押候訊核在案昨晨復訊先由原告代表律師上堂聲明前情請飭補傳人證到案質訊繼由中西探捕投案禀明往將被告等提獲情形中西官核供判沈與朱小二寳併交五千元陳交二千元均人洋並保候補傳人證於下禮拜二集訊 
[先行註銷竊案]  
　　僑居四川路十五號門牌之印度人哈拉生控華人于教江竊取鐵床昨由捕房將于拘解公共公堂訊供不認稱係王姓所竊現王在逃等語中西官核供以原告並無實據呈出判將竊案註銷着被告交十二元人洋並保候原告改民事起訴案歸英　　審 
[原贓不准代領]  
　　甬婦翁葉氏控流氓朱桂寳於前日在南京路擬取金挖耳昨晨由探顧阿根將朱拘解公共公堂訊供推賴中西官以據包探禀稱原告己回寗波原籍今令伊戚到堂代領原贜核與定章不得遂判被告開釋贜存捕房候原告自投捕房領取 
[崗警查獲扒手]  
　　扒竊楊懹德前日上午在閘北長安路菜場摸取李錫恩衣袋内大洋一元被崗警查獲拘入四區中警署押候究辦 
[私用客賬挺押不理]  
　　義品銀行大班前投法公堂控稱前用李順生爲式老夫被渠私用客賬銀五百餘兩查悉後李即逃往漢口今始來申尋見向素不交求請訊追李供認私用不諱奉判人銀兩保限七天交銀在案迄今尚未保出己逾限期分文不理原告續求訊追李供在押實難設法可否求恩出外陸續措還判還押嚴追 
[錢債案交保候訊]  
　　賈恒久控余萼卿又張連生控祝炳生均不理欠欵等案昨由捕房將該被告等傳案中西官　令分别交保候訊 
[銅匠跌破頭顱]  
　　住居寳山路之銅匠殳阿生前晚因鄰居某西人家潑翻火油燈殳從睡夢中驚醒見火光熒熒忙亂無措當在樓窓口躍下致跌破頭顱受傷頗重當由家屬舁送同仁醫院請求醫治 
雜評一 
[此後無寗日（訥）]  
　　懲辦國賊條例甫解釋而日人輿論又以内務部擬訂之管理土地房産條例爲含有排外性質紛起猜疑矣中國每訂一條例卽來一外人之干涉則此後外交無寗日 
查辦中央各參案未了而外省巡按使之被劾又紛起劾查結果必更動更動一人必有多數附帶之更動則此後政界無寗日 
匪亂稍平息而廣東炸彈抛擊龍將軍案又起據京電謂將大檢舉此外湘鄂黨案復紛紛見告則此後地方無寗日　人民受戰事影響尚未蘇甦而各省水旱之灾又至籌辦振濟日不暇給則此後人民無寗日 
今日國危己遇所謂平靜無事之日也平靜無事之日尚且不寗則中國尚有寗日哉上下不寗則必力爲此不寗所擾又尚有整理圖强之日哉嗚呼 
來件 
[内國公債局通告]  
　　手爲通告事案查交通總銀行函稱轉據交通無錫分行函稱三年公債付息辦法迭遵辦理惟今日有人持來第二號息票將四面餘紙剪盡而與空白方紙不相連屬者又有僅將息票剪下交來而將票角空白方紙遺失者詢之來人均稱係遠遵寄回此項息票應否收兌再迭接各分行函稱各屬領息之户剪下患票不合法者甚夥究應用何方法依式剪齊庶幾昭示大信與預防流弊二者得以兼籌並顧等因本局查債票中所附息票原爲購票人力求便利依期憑票付息免再將債票呈驗領息起見伹使購户依期剪下於原紙各方再無傷損使經理者得以剪口紙紋等處與上期息票細爲驗對亦足助預防流弊之一端今如交通各行所稱經理付息未免稍涉困難雖吾國風氣初開息票剪裁未必盡能合法然或因此小故稍有轇葛或生何等問題在購票人亦非利益轉恐流弊所在反與國家信用相妨而購票人旣將息票剪下即能領息若再將四邊空白方紙遽行剪去多此一舉亦屬無謂之尤此雖薄物細故第爲防獘與尊重國家信用起見不得不遇事維持現在此等情事想各處大略相同除逕覆交通銀行及函知各省財政廳曁中國銀行轉飭各經理機關遇有此等息票持赴領息者該如何剪法隨時即同來人明白告知並分登廣告外特此通告 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[暑天生活] [  茸顚]  
　　築幽室營廣厦栽竹成蔭植荷滿池集姬妾十餘歡笑雜作　浪兼生飲氷忘廉嗬囒水廣張盛筵大义麻雀夕陽欲下未下則驅一輪鋼絲車左擁右抱馳聘於靜安寺路黄浦灘畔氣揚意豪不至露滴袂寒不己此則暑天中僑滬官僚之生活也 
夕陽西下時穿時髦之紗衫摇漂亮之　扇雪茄一枝啣於嘴内蹺然作棍形口内形先帝爺卽小東人張口提喉極喊小弄僻巷作爲獵豔之場釘梢調戲實行膀子之吊酒吃　邊戲看胡調夜花園中幾若彼　之總會巡捕房内時見若人之蹤形此則暑天中滑頭之生活也 
包車雙擋龜奴二三四兜圈於福州路上涼風拂襟衣香四生電燈映身鬢影似晶旣出局而帶納涼復風頭而博呌好鐘鳴一下則易包車而摩托卡與恩相好雙雙作夜花園之遊此暑天中時髦倌人之生活也 
一聲來　腔學蘇州半夜徬徨露立街頭納涼而兼拉客兜圈勝似倚門三道頭來羣作驚鳥之散胡調客至難想一茶之圍此暑天中野雞之生活也 
車拉黄包人似蠻牛兩脚如飛額汗如雨日賺幾隻八開養妻瞻子時出幾身臭汗辟疫免邪外國火腿時嘗巡捕短棍老吃此車夫之生活也 
宵深入靜佇立路隅假納凉之名行拆梢之實衣華剥衣錢多搜錢巡捕遇見各自東西此流氓之生活也 
灼於烈日之中背赤膚黑坐於樹隂之下喝水抽烟牽牛歸家負鋤返舍則有黄面婆笑口相迎赤皮兒張口呼爸旣酌自釀之酒復嘗自捕之魚信口亂唾談沫若噴筒而出隨意安身蹺脚若老樹之杈此暑天中農人之生活也 
手中蒲扇亂摇猶說心定自凉額上汗珠點滴還覺事事生寒一枝秃筆漬汗不枯半張白紙着污生垢難作紙貴之文且寫大别之字此暑天中茸顚之生活也 
譯著 
[間諜生涯] [  天虚我生]  
　　（四）君士坥丁之游（續） 
予念　此怱又有人召予赴伯爵辦公之室予亟從之入伯爵初不予　　凝日覲予由　而踵久之始曰博士年幾何矣實告讀者此踏實吾富時斯至不願聞以吾年正輕殊不足見重於人也然旣聞　書又　能弗　則曰二十五矣伯爵軒其眉曰僅二十五　吾　以爲　　己壯且老故往事幹　如此今乃不然誠出　意　　　又曰博士汝自　即可任事於此直接隸　於予無　　何其他長官均不能　遣汝然汝亦不能背　面見其　長 
官博士汝解吾意乎曰知之則曰甚佳費　一切汝可直接取諸書記但每月須列一清册以爲報告予應之伯爵又曰然則汝尚須休息幾時然後接事予毅然曰兩句鐘即己足伯爵曰旣若是愈速愈　吾今命子立赴君士坦丁探具政府中受俄法之賄者果爲何人又高級官長之寵妾均何如人并屬何國籍但此去汝可相機而行吾不能爲汝介紹致起其疑以彼邦人士性　至狡猾也尚有一事汝亦宜憶之則赴彼之後進行宜緩欲速則不逹且多禍兆伯爵言至此少息以俟吾問吾遂舉一二要事以問伯爵亦剖晰爲予言絶無竊矜氣概旣而伯爵又曰博士汝之號數爲一七三四但汝以報告致予時則可用一七而官中報告則用三四以示區别汝尤宜憶之母誤予領命出復與書記商略費用之事定妥後始歸寓所而心中亦殊樂蓋以此後予於外交部中諸事益得聞見較確也予於此次升擢原因雖在旅順口一役然尚有一事亦未始非其中主動之大半也今試爲讀者述之 
[詩話] [  蕉軒]  
　　寳山沈夢塘先生好爲香奩詩吳宫曲云館娃宫裏春遲遲修眉星的綽約姿綺疏斜對曉妝鏡濛濛薄霧珠簾垂妝成一笑君王顧畫廊曲折聞繊步衣香吹散六銖輕越紵吳紈不知數采香徑畔草先春路指胥臺駐畫輪臺上可憐歌舞夜豈知臺下臥薪人秋風昨夜梧桐葉東門眼見兵車入亡吳霸越兩鴟夷美人斜抱琵琶泣重向春風憶苧蘿故宫花草問如何君聽暮雨瀟瀟曲猶是當年白紵歌圓卿曲云荷珠滴露湖心貼散後重圓采秋葉芙渠墮辦不聞聲飛出一雙紅蛺蝶生成璧玉字圓卿鴉髻相逢識小名舊宅殷妃羞冒姓新妝趙燕本諧聲鈿車迎接圍瑶席綠雲低覆鵝黄額雨落西邊似有情風來東面渾無蹟星籥宵殘酒力微曉窗　鵊苦催歸十行别樣銀鈎字一曲離心金帶圍遲飛伯勞疾飛燕明月流黄獨不見比日傳聞薛蕙詩數年重覩雲英面儀態盈盈壓萬方豐容盛鬋略梳妝勝常好女人三拜歎逝餘哀涙兩行零丁孤女逢多難五載清明泣羅幔大有楟花藻帶憂况兼倚竹牽蘿怨外家翁媪最相憐淒絶秦王送舅篇翠蔓移根寄生草紅心捧影哴花天蚪檐東畔開妝閣靑漆雙扉間院落吮墨偷鈔捉搦歌吐絨低　鞦韆索九重閣對十重樓隔院書聲互唱酬下學慣敲金屈膝問奇戲贄玉搔頭靈均阿姊班超妹秋娘合作冬郎配指腹難尋王寳興異貲私戒房遺愛　衫利市手新裁心事分明月入懷避暑園林投綠李銷寒圖畫點紅梅標梅　李傷春色錯刀錦段無消息依舊彭郎對小姑不須公子尋磨勒夜闥濳窺啓玉扃閒愁欵欵話殘鐙未沾春夢瑶姬雨共誓秋期織女星雙星泒泒秋期早空谷無人閟窈窕忍俊誰能負此宵多情難得逢生小爲郎顦顇尚羞郎攏鬢佯佯鏡匣旁砂粒有痕防蜥蝪天衣無縫覆鴛鴦從此銀河塡作路蟋蟀倉庚等間度一口張羅事竟成六州鑄鐵誰貽誤傳信靑島尚徘徊辛螫拚飛變鴆媒豈有邯　配厮養己聞甄逸許曹丕聘錢十萬輦雙轂黄者爲金白者玉養母催忝贈嫁衣蹇修艶說藏嬌屋珍珠密字約蠻箋楊柳梢頭月悄然划襪重尋今夜夢吞　難覔再生緣絮語偷聲拌訣絶玉壺一寸紅冰熱忍垢含君豈蔲胎同歸贈汝丁香結魯戈揮日易黄昏油壁香車直到門十尺朱絲方畢命一時碧海共銷魂頃刻秋風催百卉猜量舊事都難諱如何座上炙牛心不及人問爛羊胃驚散羣鴉尾畢逋返魂香窟覔蓬壺更無府吏重迎婦共說羅敷自有天傳奇祇爲清門累銀液犀株齊化涙雀角狂穿亞字　兎絲牢束同心帶風流仙令訝姮娥桂樹原應傍月窩釵索己曾桱綠鳳琵琶休令泣明駝故人重訂新人約牘尾研朱親畫諸下牒虚　追討聲抽　己渡風波惡靑　扶出轉舍羞珠薄玲瓏下玉鈎照影自憐春水畫眉仍帶遠山愁當時難復須臾忍樓閣憑空浮海蜃險絶親經　澦堆近來怕讀　　引夜月重吹律史　比肩顔色兩瓊瑶郎身幸作黄　子妾夢還驚朱雀　縷金裙　飛香屑帷燈閒話嵩山術此夕行雲接斷雲隔年散雪成團雲秋荷結子尚田田不用明珠賣翠鈿留得圓卿佳讖在樂昌破鏡果重圓 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十六章（續） 
是日晚餐之時威廉旣歸姑不以其事語阿母然其心中轆轤旣詫且疑致行坐亦弗自安乃披其大衣復至廠中則警長格賫符斯正與安西來偶語蓋特來覓己者也見威廉至即日密斯特好禮倍登君能衣汝大衣隨予一往華安特之肆乎威廉曰警長汝尚疑我耶警長曰否今者吾不過求汝作證見耳威廉曰佳吾儕即於此時往乎安西來曰卽於此時往亦佳但警長亦許予偕往乎警長諾於是三人遂行途次安西來與威廉二人行稍後安西來語威廉曰威廉吾所最疑者即此衣大衣之少年每夜徘徊汝屋後果何事歟威廉曰主人此予亦弗知矣安西來曰以吾思之或者此人實爲有意冒汝亦未可知威廉方欲答怱警長曰好禮倍登汝亦嘗御淺色之手套乎曰否吾蓋喜御深色者言次出其袋中之手套以示警長警長視之蓋黑色也乃曰謝君今華安特肆至矣容吾先入問之其時華安特正坐於高凳之上警長逕呼之曰華安特汝視之换支票者卽是人乎言時以手指威廉華安特聞語倚其身於櫃之借燭光而視頃之曰衣履是矣然人則非蓋换票之人固較短也安西來曰然則汝誤矣其人必較威廉長耳蓋彼自問適聞警長與理痕之言皆謂其人較威廉長故以華安特之語爲誤華安特曰否吾安得誤且密斯特好禮倍登吾本識之縱使化妝焉能瘦而短哉警長笑曰然則换票之人能必其非汝所素識乎華安特曰然又向安西來曰但此支票將來固屬於誰豈予竟坐受此十四鎊之損失乎警長曰弗急吾終令汝不損失可耳言次遂與華安特爲别三人復循來路行安西來曰此一問益糢糊矣汝不聞華安特之言其人乃較威廉短耶警長曰然吾亦知其人爲較好禮倍登短也今吾可以無疑矣密斯特好禮倍登兩次勞汝實至歉仄容後爲謝如何言時己至歧路警長折道去安西來亦偕威廉曰歸 
奇情小說 
[秘密汽車] [  東埜譯]  
　　第四章（續） 
　　斯德見他呆呆的只是沉思微窺出他的心事便又說道他芳名呌做柳仙嘉而德如今椿萱並委孤苦伶仃只有一個哥哥在郵政局裏充當郵卒所得薪水自然有限却時在嫖賭場中涉在足結識許多歹人也不知他所用的錢是從那裏來的他哥哥一些也不肯周濟妹子歲時偶一還鄉還要使出性子來欺侮他他　有忍氣吞聲無可告訴有時心裏抑鬱不過負負的走到二老墳前跪地飲泣灑幾點思視之涙而己斯德述到這裏聲音便有些　便縣逹情不自禁也自瀌眥瑩然欲聽不忍不聽又有些不捨得只聽斯德接着說道他自父母相繼病殁哥哥流蕩在外不來奔喪家中無多恒産置辦衣衾棺槨之外一貧如洗况且門祚式微内無期功强近之親外無應門五尺之童只有他一個甇甇弱女子遺世獨立春間當今之世米珠薪桂豈是吸西風所能過活的囑斯德己經年　說到這裏氣有些喘了便略停一停　遠倒一杯咖啡給他自己也呷了兩口問道後來呢斯德道辛虧這位姑嫌幼時隨着鄰家姊妹天天到村　中讀書他生性聰明又是　勉好學每當　　日落從鄰村負笈還家燈影書聲習爲恒事如此不到四五年書算音樂件件皆精針黹女紅也無不頭頭是道的他的父母當他一顆掌上明珠每撫着他笑道痴丫頭你莩莩求學不厭不倦將來想擁臯比做一個女教師麽咳以前不過戲言誰知今日眞成語識呢滕逹聽到這裏暗暗說聲慚愧我昨夜一見他那副韶秀容顔端莊體態就料他是個極聰明極有學問的人不徒以容貌見長的今己證實我的預料不錯 
勘誤十六日游戲文章第十四行自字下漏鳴字又十七日小說嫣紅刧第十一行二十五字鐘誤者又十三行十四字支誤友又十九行二十五字者誤鐘又二十一行二十三字眸誤眺又秘密汽車第一行十五字了誤事均此更正 
救國儲金 
[交通銀行收欵清單]  
　　七月六日第四十七次報告 
　　第四十三册四十七號至六十號胡昌年一元吳隆泰一元劉毓濤十元沈壽昌一元耿長生一元耿長壽一元黄鏞一元于寳善一元談祖蔭一元於鏡安一元楊椒其一元方永濟五元上海縣立第一高等小學學生十八元文記一百元 
　七月六日第四十七日共收儲金銀元一百四十三元連前共　計己收儲金銀元七萬一千零四十七元銀七百五十一兩六　錢五分八釐　　交通銀行謹啓 
[七月七日第四十八次報告]  
　　第四十三册六十一號六十七號張子平二元金麒章四元王寳卿五元鄢祥稷朱純元五元張識之三元文記一百元七月七日第四十八日共收儲金銀元一百二十四元連前共計己收儲金銀元七萬一千一百七十一元銀七百五十一兩六錢五分八釐交通銀行謹啓 
[七月八日第四十九次報告]  
　　第四十三册六十八號至一百號劉駿業五元丁穎五元吳善五元何邦莊五元羅浩五元黄倫芳五元李睴陽五元王兆榮五元楊蔭純三元日本熊平第五高等學校中國留學生十元日本熊平第五高等學校中國留學生元五錢五分（以上均中華銀行來）朱鈞弼三百元鄭大和二百元顧祖鑣一百元朱逢年六十元王維亮六十元陳疇六十元許人後六十元王文苑二十元王濟時二十元泰曾浩二十元張朝鏞十六元王耀光十六元楊醒余十六元顧啓洛十二元徐鳴謙十二元吳治釀十二元張官澂十二元馮冶十二元楊榮熙十二元范熙庸十二元吳善慶十二元沈松增十二元（以上均上海工巡捐總局） 
　　第四十四册一號至五十六號　許錫永十二元沈和敬十二元諸晞涑十二元翁之華十二元楊繩祖五元石元鐸五元王文淑五元李樹森五元王光吉五元朱成章五元李春瀛四元浦昌裕四元曹毓麟四元夏錫衍四元朱濯江西元徐履岵四元沈國康四元陸承贄四元練堃四元顧元鎭四元陸懋祥四元趙錫樑四元馬傳吉四元詹邦泰四元馬文蔚四元顧元楨四元張其方四元孔憲章四元朱潤章四元楊壽延四元何寅生四元羅浩年四元吳杰四元劉尚文三元汪遵範三元湯堅白二元陳繼蕃七十元金鴻炳十六元王楝十六元錢淵十六元鄭泉聲十四元范一仁十二元王傳澹十二元錢松麟五元錢履晉五元顧元鑫五元汪國彬四元陳樹蕃四元陳鰲四元李運昌四元何玉魯四元周鳳韶四元張瑞章四元郭廷錫四元陳同復三元（以上均上　七月八日計收儲金銀元一千五百零三元銀五錢五分連前　共計己收儲金銀元七萬二千六百七十四元銀七百五十二　兩二錢八分　交通銀行謹啓 
 
 
 

Page 15

 
 
   
 
 

Page 16

 
 
   
 
