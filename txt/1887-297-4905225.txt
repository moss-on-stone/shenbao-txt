# 1887 - 297 - 4905225

 

Page 1

 
 
[開印　二十四史　九通　資治通鑒　五種紀事本末　東華錄　預啓]  
　　本局所印圖書集成將卽竣工現擬印　二十四史　九通　資治通鑒　五種紀事本末　東華錄　紙張則務求潔白墨則悉用上等與石印之墨一類視現印之圖書集成同一光亮字樣又新而且大校對當格外精細務使一字無訛此種書印出行見士林中同聲讚歎視同拱璧至每書價値自當格外從廉且俟陸續出書時再行酌定藏書家如欲購求善本願少緩須臾必當有以報命也用特預爲布知[  圖書集成印書局啓]  
[大題觀海告白] [  點石齋主人啓]  
　　制蓺之作權與於宋八股之法詳明史選舉志中由來舊矣國朝因之康熙三年改試策論至七年復以四書文取士自是遂爲定制國家用人雖數途並進而以科名爲重試士之法雖有經策而以制蓺爲先天下之士竭其才力以從事於此故老師宿儒操選政者皆視之爲金科玉律然限於邊幅不及備登閱者有遺珠之憾自滬上開設石印制蓺名目可謂備矣而擇之不精珉玉並登又不免有叢脞之嫌求其博而有要富而有　蓋非易矣本齋久有此願豫爲博求國初以來珍本秘笈兼搆時下髦俊鴻文鉅製共集得文十萬餘首乃延聘高材碩望特設館舍　加精條流不雜共選得文四萬首顏之曰大題觀海分初二集初集專選國初以來諸名作以乾嘉爲斷二集專選道豐以來諸名作及時賢窻稿初集所選皆經經緯史興高采烈之作凡幽冷艱深之篇概從陶汰近科取士力矯浮華文風不變亟登初集者庶使操觚諸家得覩漢官之儀而識正始之音也二集則刪繁補缺題必求全刋譌存眞文惟其是名山藏稿時賢窻作不惜重貲收羅維殷凡已見他部者雖有佳文亦從割愛其或每題登二篇者必一正一奇一散一整立局命意迥然不侔凡稱極時眉樣百發百中者舍此莫屬亟登二集者所謂千佛名經萬瞻俱潔者也夫制蓺代聖賢立言必須原本經術近時墨裁聲調高朗之作未嘗不瓣香於先賢韞山隨園秋谷犢山諸家則又句梳字櫛其源出於劉熊諸前輩故農山振幾社之聲金壇接柳潭之武尋源溯委亦如詩家之三昧也　體旣別裁篇又浩博多寶船家有其書矣然篇目不及文府之備文府備矣而觀海視文府又多十中之四定於明春正月出書定價若干且俟成書後再登此白 
[石印芥子園畵傳序]  
　　芥子園畵傳爲秀水王安節先生所摹湖上李笠翁序而刊之三易寒暑而後卒事其摹繪之精鐫刻之工世無其匹久已風行海內丹靑家罔不家置一編矣顧是書成於康熙十有八年迄今已二百餘載原板初印之本絕不可得其坊間輾轉翻刻者則又不免訛誤失之毫釐謬以千里欲求善本實未易觀鴛湖巢君子餘爲張子祥先生入室弟子間嘗與其師談及芥子園畵傳之妙欲就先生所藏之善本重加校刊未果而先生捐館今省事哲嗣益卿茂才克成先志以付石印因巢君介小樓主人王子松堂丐序於余余於此事固門外漢將何以序之哉然重以松堂及巢君之命不敢固辭乃就見聞所及掇拾捃摭以應之曰畵傳固何自昉哉以余所知最早者爲南齋謝赫之畵品　品第畵家優劣自　探微以下凡二十七人分以六品各爲之評畵家之稱六法始於是書次　陳姚最所撰之續畫品蓋繼謝赫畫品而作所錄凡二十人系以論斷十有六篇惟敘時代而不分　第與謝書體例不同又次則貞觀公私畫史乃唐裴孝源所撰其書雖以貞觀畫史爲名實則所錄皆隋代官庫之本畫壁亦終於隋楊契丹蓋記隋室舊藏至貞觀初尙存者　前列畫名後列作者之名而以梁太清目所有無分註於下則欲考隋以前名畫之目者莫古於是畫　至張彥遠又有歷代名畫記之作其前三卷皆爲畵論四卷以下皆畵家小傳逸又軼事引據浩博多可以資考證不但評品丹靑而已唐朝名畫錄爲唐朱景元所著所錄畵家分爲神品妙品能品逸品神妙能各分三等逸品則不分等畵家之稱逸品自景元始又　畵山水賦並附筆法相傳爲唐荆浩所撰然文皆拙澀殆出於他人所依託以流傳已久且所論畵法時有可採故亦得傳至於今至宋劉道醇有五代名畵補遺之則因胡嶠先作梁朝名畵錄而劉氏補其遺與宋朝名畵評並傳蔚爲大觀矣宋朝名畫傳分爲六門曰人物曰山水林木曰畜獸曰花柳翎毛曰鬼神曰屋木每門又各分神妙能三品古畵之分類記載自此書始而黃休復之益州名畫錄繼之所錄皆蜀中畫手始於唐之乾元訖於宋之乾德凡五十八人以逸神妙能四品分隸與朱景元書同例惟移逸品於三品上則見解稍異耳其繼張彥遠名畫記而作者則有宋郭若虛之圖畫見聞錄起五代訖宋熙寍七年所分四門曰敘事曰記藝曰故事拾遺曰近事所論多深解畫理故馬端臨文獻通考稱此書爲書畫之綱領焉宋郭熙著林泉高致集曰山水訓曰畫意曰畫訣曰畫題其子思又補以註釋並續二萹曰畫格拾遺記熙生平眞蹟曰畫記則述熙在神廟朝寵遇之事　　李蔫則有德隅齋畫品米元章則有畫史而宣和畫譜則不著作者姓名以十門分類所載凡二百三十一人畫六千三百九十六軸識　　大抵皆米蒂所鑒別故具書皆在博古圖上此則畫學中之大觀矣此外如宋鄧樁之畫繼元湯彥之畫鑒皆足以觀而　國朝則石渠寶笈而外如周亮工之讀畫錄王毓賢之繪事備考厲太鴻之南宋院畫錄鄒一桂之小山畫譜大都皆發明畫理足以爲後學之津梁而芥子園畫傳則綜諸家之大成益之以勾皴諸法無不畢具而又增以海海名人畫　雖未得門徑者觀之亦不難自尋門逕以漸窺其堂奧然則此書之有功於藝事也豈淺鮮哉昔人言善繪事者必得其壽蓋以筆下皆生氣故氣類相感而得長生然有生氣者要必有生理不解其理則生氣亦無自而生此書則明明以生理餉人俾天下之寢饋于其中者皆登仁壽之域其仔心之仁厚爲何如矣巢君之畫直造　荆關之　胸中邱壑卽足以覘經濟而騐文章余于巢君雖非深交而以所作之畫觀之已足以知其爲人而益卿茂才之善承先志尤足欽佩吾知此書一出足以名世足以壽世而成之者之名之壽胥於是乎卜之矣時在光緒十有三年大歲在疆圉大淵獻鞠有黃華之月山陰高昌寒食生識於海上畢廡小隱之南牗下 
[諭旨恭錄] 　○九月初十日奉　旨盛京戶部郎中員缺着綽普補授　泰東陵禮部員外郎員缺着德璋補授　定東陵禮部員外郎員缺着長亨補授盛京刑部主事員缺　崇安補授翰林院待詔員缺著耆恩補授鴻臚寺少卿員缺着章耀廷補授陝西道鹽察御史員缺着崇齡補授內閣典籍員缺　舒成補授　壽　善巴克唐阿春仲俱准其補授駱騰　陶惟琛龐瑞霖俱照例用周錫慶着不必坐補原缺汪守正著准具每次早異加一級仍註冊回任候　欽此 
[本館接奉音] 　○昨日十點一刻時本館駐京訪事人由電飛傳本月十五日　上諭一道儆謹登○九月 
 
 

Page 2

 
 
十五日奉　上諭湖南鎭　鎭總兵員缺着周瑞能補授欽此 
[帝都載筆] 　○新任禮部尚書李蘭蓀大宗伯鴻藻於本月初六日辰時履新視事先期由　部司務應黏貼紅諭　驗闔署官員吏役暨會同四譯館大使鑄印局大使等員一體　署謁見○吏部示傳所有指補　福陵關　衙門筆帖式覺維常壽指補　京戶部筆帖式恒春巴　唐阿指補旅順水師營覺維春仲等四員卽於本月初九日丑刻均穿紅靑褂並備帶補褂靑褂並佩帶荷包手巾前赴內廷左翼門外報到伺候帶領引　見並傳該四員務於初七日進署以備演習口背履歷○初一日夜有賊入醇王府第竊去陳設數事暨綢緞二十餘卷當卽告知容澤園文錦如兩鎭軍飭為查緝隨檄令綠步各營趕緊嚴行跴訪緝拿務將並獲　廣東巡撫委員營　貢蠟一萬一千觔裝箱封固航海進京前赴戶部顏料庫交納經戶部顏料庫司員稟明管庫各　憲於本月初十日開庫騐收○新任吏部左侍郎許少冡辛庚身經該部司員稟請上任日期少冡　定於本月初六日午克履新日前已傳知　署官員吏役人等至期一體謁見矣○新疆烏魯木齊巴里坤等處舊設旂營官兵自遭回亂率皆歿於王事間有逃避他方者肅清後曾在南北各路招集旗丁並於邊界遠近分投收回倂入古城從新訓練以圖久遠復奏設城守尉一員藉　管轄刻下劉毅齋中丞與德城守尉會籌先將烏魯木齊巴里坤旗兵全數遷入古城倂爲旗營酌擬營制操演屯田月餉官兵額設各項缺分一切事宜章程數則擬奏請　飭部核議遵行刻已經中丞馳陳　麱座奉　旨交該部議奏矣○哆羅貝勒載澍奉　旨指定桂副都統祥之女公子爲夫人六禮旣備詹吉本月初五夜迎娶過門副都統備具妝奩自東安門外皇城根本宅鼓樂送往朝陽門小街孚　計箱櫃木器鐘錶古玩陳設首飾衣服鋪蓋二百餘擡沿途觀者幾如霧聚雲屯○管理奉宸院大臣諭令苑丞苑副等嚴飭三海海戶丁役人等不時照料各處殿庭迤南陳設古玩各項物件並盤察做工夫役出入不准怠惰偷安仍前疎懈倘有前項情事一經查出定　叅辦不貸初七日經院卿率領司員前赴三海各處察點一週○正藍旗護軍統領爲咨取事印務處呈稱本旂現出副護軍參領一缺例應咨取各處人員來營揀選　應咨行侍衛處於二等侍衛三等侍衛中保送一二員造具出身履歷務於十日內咨送本營以憑彚督揀選○湖南巡撫委員管解京餉銀十五萬兩陝甘總督委員管解京餉銀二十萬兩先後押解到京前赴戶部投納文批初九日經部庫當堂劈鞘過平騐收儲庫並　給該委員回批以便回省銷差○東陵各　陵　寢所種松樹客歲多爲蟲蝕致枯萎七千數百株本年自夏徂秋迭經守護大臣馬蘭鎭總兵嚴飭該營旗營弁兵人役逐一細加搜捕務使松蟲凈盡並酌給該弁兵等津貼銀兩以示體恤此後雨雪應時松株自鮮枯　之慮矣○吏部出示本部招考謄錄業經示傳滿洲蒙古漢軍漢人舉人恩拔副歲優貢生以及由貢監捐納六品以下候補候選左貳各官取具佐領圖結九六品同鄉京官印結赴部投考等因出示在案茲因限期已滿恐投考人員未能週知現在各館需用謄錄孔亟惟赴部投考者人數寥寥不敷考試合　展限至十二日止所有願考人員務於限內取結赴部投遞以憑九月內考試○廂黃旗漢二等侍衛陳岱山廣西羅陽縣人由丙戌武進士　授爲侍衛現在稟請領侍衛內大臣代奏賞假回籍省親略謂昨接家信本年五六月間本籍瘁　水災田廬大半漂　職父母年邁流離無人　養懇祈代奏　賞假回籍以遂烏私惇邸允之該員除往返不計外　賞假四個月回籍省親○自天津至通州運河一帶水程數百里幾如地棘天荆上月杪有舿船二艘在某處被劫貨物財帛散失一空報官後由官派撥礮艇十數號沿河來往梭巡並由該管各官曉諭客商船戶人等來往行船日落卽行停泊○新任刑部右侍郎周生霖少司寇德潤於初六日午刻進署履新所有秋曹正郎副郎主政筆政提牢司獄咸穿　褂以備謁見 
[東小誌] 　○溫郡乞丐之多甲於他處往往三五成羣沿門強索永嘉縣恩邑尊廉得其情出示嚴禁並製高腳牌黏貼告示派親兵協同値日差役掮之而赴各處巡查故近來市廛頗稱靜謐不聞有伍員簫聲云○永嘉縣屬枬溪鬥門地方陳姓五房因向七房索債起釁竟於前月二十四日之也四鼓後糾集多人各帶洋鎗擁至七房攻擊其時七房諸人均在黑甜鄉一聞鎗砲聲各自上山逃避婦女躲避不及致　彈斃三人傷數人次日赴縣報命恩邑尊立卽帶同刑仵等人前往檢騐並獲住首要兇犯三名騐畢回署升堂訊問犯等供詢狡展堅不肯認邑尊喝令各笞數百板管押翼房以俟另日研訊云○前紀苑秋舫觀察偕同劉藜三鎭軍乘　艚紅單兵船駛往玉環樂清等處洋面梭巡隨於初五夜四鼓時返署城中文武印委各員聞信急馳往雙門碼頭迎接而觀察已由東門入城矣○李太守定期初六日考試泰順文童正塲　與考者共一百四十餘人臨點不到者十餘人初六日出案冠軍爲陶君驥○瞿學憲札開九月十九日仰闔郡與考各生童齊集郡城　按臨考試李太守奉札之下已出示發貼考棚前矣○停棺不葬有干例禁頻年來經李太守委員督同司事差保人等往各荒僻處查明停棺數目分別有祀無祀限以日期飭令埋葬至本年時疫流行死亡相繼除無祀路斃等棺由太守給以葬資五百文飭保隨時厝瘞具有祀貧　各棺今又不計其數太守因再出示重申禁令札飭委員將清明橋十二間牛廠三角門城下及城內三牌坊倉前坦各處所有停棺概行押令瘞　免至屍氣熏蒸釀爲災癘云○城守營譚守戎作友素有哮喘症本月初四日舊疾忽發痰涎上涌頃刻間卽歸道山其公子新婚甫三朝新人正議回門而阿翁猝焉逝世諺云歡聲　斷哀聲至賀客方回吊客來頗切斯時景象刻聞所遺篆務已由劉鎭軍委駱守戎署理矣○初七日樂清人某中因李太守拜客而回攔與遞稟太守閱得所控係是人命重情遂將呈擲還諭令先向代書盖戳明日告期遞呈甲忿極趨赴甬道下躍入井中幸差役與夫均未星散趕緊奔往救援尚未凶占滅頂惟額角耳後有數處碰傷致鮮血淋漓滿　旋經府署門丁將呈收去圍以好言甲始彳亍而去○大同巷王某之子年僅六齡初八晨獨往門外嬉遊倐來一拐匪鉺以棗菓哄其同行不數武卽挾之逸去路經大南門廣利橋人見孩狂呼大哭行跡可疑將該匪攔住詢詰情由該匪恐敗露大言曰我去邀伊父來此子託諸公略爲看視脫身而逃去如黃鶴迨至午後王以找孩不見雇人鳴鑼訪尋行至該處始得珠還亦不幸中大幸也 
[京江近事] 　○本月十二日下午有某甲齎漕督公文在二馬路疾馳而過二號西捕見之阻不容行甲言所齎係兩江總督回文限定日時不能延悮捕不諳華語輒舉木棍擊之隨復扭至捕房解視包袱則果　中丞及曾府爵帥回文不覺色然以駭甲以該捕遲誤時刻不能呈遞且又無故兇毆堅欲鳴官究辦該捕無法稟明英領事由領事照會保甲總局局憲孫君以事關緊要不便理問立卽稟明道憲陳觀察謂攔阻公文以致延誤律有明條遂先發電至清江及姑蘇陳明該捕不諳中國語言因之攔阻並非甲之遲延云云甲隨叩課而去至英領事如何將該捕處治尚未得詳也○柳某之子年逾而立不務正業甘入下流柳惡之縶以黑索並加笞責子惟面從而已偶一寬縱仍從無賴子游日前偶因細故與繼母口角且扭住痛毆之柳啣恨已深通知族中隨購烟膏兩許和以燒酒偪令食之隨閉置一室以待其斃延至次日毒發而殂柳購薄板棺斂瘞荒塚論者咸謂子雖不肖父亦未免不慈云 
[揚城小言] 　○大爐坊街某店尚未開市日前店東與篾匠口角旋至交毆店司又出而助之該篾匠近身受車傷及昇回祗存一息恐將成爲命案尚武者其鑒諸○重陽佳節俗尚登高揚城　花觀之三層樓高出雲表隔江諸山皆可俯瞰前日游客甚多致某　失去一子甫四歲又有周姓女子字桂珠年甫五齡亦不知去向現二姓出帖遍覓尚無下落云 
[斷橋衰柳] 　○杭州來信云秋來天氣晴和禾稻收成較往年爲早夕陽影裏耞板聲喧打稻家家趁晚晴誠一幅天然圖畫也然省外各 
 
 

Page 3

 
 
州縣仍有稟報荒象者大吏委各官查勘其中間有水旱偏災惟亢旱多時河水乾涸由杭至嘉湖蘇申行舟阻滯良多若浙東紹興寍波各河更節節阻碍由寗至紹本來一水可通茲則百官盤壩地方須走旱道四五十里聞老于行舟者言再晴十日恐上河不能通流矣安得碧翁翁速降甘霖以慰民望哉○杭城辦理保甲各員俱極認眞從事以簫廉訪爲之倡率也然編查戶口惟據該戶自　勢不能入人家室一一稽查惟烟館最爲藏垢納污因令將房主館主夥友男女大小姓名籍貫年歲一一查明另編烟戶冊然後照給門牌查時務令人人當面以符實數倘後查騐不符定卽發封不准開設如此認眞辦理彼烟霞窟中人庶不致作奸犯法乎 
[紅友悮人] 　○前夜十點鐘時有兩西人醉態瞢騰之寶善街南首石路爭毆巡街華捕見而喝阻西人卽與捕尋釁捕勢不能敵卽吹號呌招各捕到來兩西人已東倒西歪不能行步各捕遂僱車洋車昇至捕房諒當查明何國人移該管領事署發落也 
[法使北上] 　○法欽差李梅定於昨日乘輪北上清晨九點半鐘時　捕頭謝而諾督率西捕一十名之太古碼頭伺候工部局各西董公廨辦公各西人書信館銀行各主人暨祁繙譯續至碼頭俄而欽差之夫人乘車而至繼之以法總領事德尚廷隨欽差自密采里上太古行通州輪船各西人咸脫帽款接寒暄數語分道散歸該輪乃卽鼓浪出口 
[司馬公旋] 　○松防同知劉乙笙司馬於月初赴吳門公幹至昨晨公旋署中各役咸往碼頭迎迓 
[嚴防押犯] 　○前報列上海縣裴浩亭大令飭匠在大堂之左待質公所內裝置木柵云云日內業已裝好乃派看役二名禁卒一名常川居住並將所收各犯一概移押所中以昭嚴密云 
[縣批徐元林稟] 　○爾祖徐泉元被丁錦泉騙去洋錢不將丁錦泉控告請究而向無干之姚蘭舟拼命滋鬧爾叔徐順德等又復疊至姚蘭舟家中逞兇毀物殊出天理人情之外今爾叔順德君瑞爾弟元和業已先後病斃均奉道憲札委鄰封騐報在案爾計無所施尚不輸誠納悃據實呈明仍以爾祖爾叔及弟等均各受傷在押身死現奉母命死者不能復生不願終訟等情文飾具稟旣不　敘實情又不明請銷案顯係預爲翻告地步刁狡之情已露紙上爾果自知悔悟欲求完案應將始末實在情由逐一敘明毋得稍事含混若爾所欲未遂尚難甘心則應指明爾祖爾叔爾弟何處受何物傷痕何人所毆何人見証出具切結照例呈請檢騐以便實究虛坐不能任爾架辭纏訟也違式特飭 
[上海縣署瑣案] 　○紹興人朱鴻仁遣妻呂氏至油車碼頭收取房租被夫兄鴻德夫姪廷柱出爲攔阻鴻仁聞而赶至以致手足相殘旋卽投縣署訴請騐傷時蒯虎臣大令方　上海縣篆卽請幫審委員吳瑞甫司馬騐訊飭將廷柱管押諭令鴻仁等自行醫治稟候覆訊核辦此案情由前已詳登報牘日前鴻仁投案開呈節略叩求集訊前晚帮審委員王雁臣司馬庭訊鴻仁訴稱油車碼頭房屋一所由先父遺下每年租息約千餘千向由長兄鴻德經手每至歲暮分給小的錢三百餘千自兄回紹興尤姪廷柱經收遂將租息掯阻歷經　族理論竟執意據為己有前遣妻所收之租乃四日間由小的出資修繕之平房十餘間　房言明歸小的收租豈知又遭霸阻向論反被凶毆呂氏并子廷柱廷榆所供從同鴻德供稱油車碼頭房屋一所係小的自己所買與弟不涉弟竟恃收租又來朦訴殊出清理之外務求明鑒其子廷柱廷相所供略同司馬謂兄弟之間極宜友愛爾等不思一本之誼釁起鬩牆實屬偷常乖舛至呂氏前往收租鴻德儘可理說不應冒昧阻止然此皆家世本委不予深求姑飭鴻德給鴻仁洋四百元具結收領鴻仁供稱父親遺資累萬悉由鴻德掌管曾經親族理勸鴻德已允許分給洋二千元住宅一所司馬怒其違喻喝令掌責鴻仁仍嘵嘵置辯司馬又飭懲責鴻仁乃遵諭具結盖印指模司馬飭將廷柱責手心二十下各人均遵諭而退○前有華雲亭投縣署訴稱媳婦孫氏之兄孫關增串同謝杜雲將媳誘匿經　善徵直刺提集訊供令華自行尋媳嗣華上控臬轅張屺堂　訪准詞行文上海縣飭提訊辦裴浩亭大令奉文後終於前晚升堂質訊華伸訴前情叩求嚴究孫供稱妹子金翠已由小的訪悉被人誘至寍波小的並無串匿事情求恩明鑒謝供稱小的向爲銅匠係租住小的其妹逃匿情事小的並不得知大令謂華一再呈控諒必事出有因乃飭差帶孫往寍波找尋金翠歸案究辦並捐廉賞給盤費錢五千文謝枷號候孫氏到案釋放原差稟稱恐孫在路逃逸叩求交保大令謂爾當格外小心孫亦不能逸去無庸交保 
[英界公堂瑣案] 　○公平洋行西人控追繅絲棧股分虧銀蔡太守及賈副領事訂期會審等因已登前報前日下午傳到被控人莊敬甫王笠記已故之施守之由家人施福投案中西官升堂後公平洋行主申訴前情并稱每股銀千兩核計虧至二千兩須追還莊土等同供當時公平行主合開繅絲棧時曾言每股存銀千兩設有贏餘照股均分如果生意不佳約存本虧去一半卽行停止庶所存之本尚有一半可以給還我等素知公平行主誠實欲向索銀不料反控請追找施福稟稱主人在日常言公平繅絲棧當時置辦鍋灶値價甚鉅停止後租與旗昌理合定價派分公平行主稱公司股份議有章程前經呈案我惟始終照章辦事不能偏私現金虧耗甚多自應按股找出莊等又稱職等皆不識西文惟憶當時所說太守閱得第二十二條章程載明公司執事人與各股友有意見不合者各邀公正人秉公議論公正人所議不合則由公正人再舉一人定奪隨商之賈君着兩造照此辦理賈君然之公平行主曰我邀請華商徐君隸山可謂至公矣莊等亦言果有是項章程容卽舉定再行稟覆賈君向太守曰公平行主已舉華商則華人無異言矣然莊等尚未舉定何人請定限三禮拜內舉定一人會議逾限則憑公平行　舉之徐君專主莊等須均遵照太守隨諭莊等具限請公正人會議○馮阿大向妓女沈雲芳索欠洋七十元該妓以並未欠洋實由熊長生等串同捏據圖訛投訴捕房捕頭知熊乃遊手好閒之人飭捕拘拿送案蔡太守略加詰訊飭押候覆訊核辦以上情由已登本報嗣中人田春山保人熊長生卽戎長生均自投案訴稱該妓借馮洋七十元立有票據由小的等爲中保太守飭候集訊前日晚堂太守訊供之下沈中訴前情并稱實未欠馮洋銀係流氓戎長生田春山串馮捏　拆梢馮供小的在該妓處爲傭借洋七十元立據畫押聞此洋卽還前項傭人借據呈閱戎供該妓向馮借洋七十元由小的作保今被誣指串同訛詐心何以甘田供該妓借洋時懇小的爲中戎爲保人今竟昧良若此反控人拆梢請爲究辦且該妓尚欠娘姨大姐之洋銀亦小的介紹目下娘姨大姐均在外邊馮稱屢次向索無着曾央人來言願折還洋二十元小的未允今該妓言旣未欠洋如何央人來講太守細閱借票飭該妓曰爾借馮洋旣因　力清還不合投捕房誣控實屬胆大妄爲今當自行料理娘姨大姐在否娘姨大姐均上堂稱小婦人等並無被妓借洋之事如何央田爲中太守謂爾等旣稱該妓未借洋銀則將來被賴不得再來控告矣該妓堅稱並無借馮銀洋之事太守謂該妓旣不遵斷飭連馮押候移請上海縣發堂擇配所有欠項均毋庸呈繳戎田開釋票據存堂○江海新關水巡西人麥根稟　各輪船　口時每有各棧所雇駁船爭先攬客當浪湧濤翻之際翻復堪虞是以屢屢禁止有違犯　拘案請懲昨見徐阿四李也　之駁船由泰昌棧阿根雇坐飛駛上前爲特一併拘案張供小的在泰昌棧接客雇徐　駛上時輪船已經停泊徐李同供小的之船由張雇喚蔡太守飭將張徐李押候差傳船埠陸岳修到案訂於明日再訊○昨日紀包探顧阿六緝獲竊犯張小鳳搜出時辰表眼睛解由蔡太守訊供飭將人贓交該包探帶回俟失主認領再行發落昨日該包探稟稱查得張小鳳同馬姓串竊尚有銀洋因續獲馬解案馬俯　求恩張執定前詞太守飭將張馬及贓交捕房仍俟 
 
 

Page 4

 
 
[法界捕房瑣事] 　○昨日禮拜二祁繙繹送法欽差李梅赴都遂請王太守暫停訊案○前晚甲乙二人扭進捕房據稱因索賄洋一元値班捕頭飭管押一宵昨晨備捕頭詰得事在英租界着送歸英捕房 
[良醫心苦] 　○良藥苦口利於病而世人往往憚其苦而昧其利然欲得其利則又不得忍其苦若有去其苦而仍不失其利者此則妙想天開新裁獨出者矣粵東霍君炎南八世名醫也設天行堂藥鋪於珊記碼頭早已名馳遠近茲復殫心竭慮精製參茸衛生樂餅其功效一切載於本報後幅告白不煩贅述而其用意則欲使人服其藥而不覺其爲藥是眞良工之苦心矣本館雖不知醫理未敢勸人服藥而此藥則直可以代果餌謂之藥也可謂之餅也亦可固有益而無損者也故樂爲之讚陽衛生家盍嘗試之 
[奉贈顏芝雲司馬] 　○廉吏可爲今誰匹魯公山斗仰高絕蒹葭洄溯秋水長相隔淞南與淞北　君現在吳淞　騐局差次　聞君榷政秉至公口碑藉藉道路中抑強能拔大本薤正已欲食斷寸葱商旅隱隱受其福弊絕風清振流俗盈盈一剪吳淞波耿耿千秋高士躅惟公對此無愧心清潔剛方媲古今亦知潛德不終隱風塵之外有賞音[  古越高昌寒食生拜手]  
[瘦鶴詞人以疊五時韻見贈卽依原玉奉答錄請指正] 　○惠我佳章疊五時臨風想見朗吟時情懷跌宕空千古箸述聲華盛一時鄒子談天言有物賈生上策志匡時他年擲筆封侯去可憶程門立雪時　余與君同執贄紫詮夫子門下[  廬山舊隱稿於壽萱室]  
[恭祝太原壽母黃太孺人五十榮慶] 　○九霄耀采朗媊星獻瑞啣芝鶴集庭膝下萊衣瞻舞彩樽中菊釀紀延齡天倫樂敘安荆布家慶圖開煥畫屏一曲仙璈聲縹緲西池王母降雲軿[  酒坐琴言室]  
[江督轅門抄] 　○九月初二日知縣許懋功赴清江見辭○初三日調補壽春鎭任祖文湖南來提督郭寶昌衣○初四日知縣姜　寶奉府委赴江浦公幹卽辭○初五日安徽訓導汪榮基辭○初六日江蘇卽用知縣王芝蘭蘇州來稟到巡檢許光熙稟知奉委儀鳳門冬防差兩江督憲曾宮保於今日六點　進　辰時接篆 
[蘇省撫轅抄] 　○初八日署松海防同知劉元楷稟到並謝奉飭金匱縣倪咸生於九月初七日辰時在蘇寓碧鳳坊巷公館仙逝○初九日運同銜　發南河候補同知沈　昌浙江人自藉來卽辭回浦○初十日分發江蘇海防新班先補用巡檢劉金鐸浙江人稟到○十一日委署吳江縣汾湖司巡檢　聿桐稟　　任並銷葑門水　差縣丞沈恩湛稟知奉委上游駐瓜州分卡卽辭赴差○十二日藩轅牌示照得新陽縣知縣李福沂准調常熟縣遺缺查有候補班補用知縣周罈堪以請補 
[浙省撫轅抄] 　○初八日同知阮祥藻稟知厘捐局委臨浦厘局差叩謝○初九日候補府張琳稟知厘捐局委辦關　厘局差　安叩謝魏鵬展到京引見來省稟到會稽縣丞程繼修稟知藩司飭知調補臨海縣丞缺奉部覆核准稟謝○初十日布庫大使葉祖巽由舊倉回省稟到稟見銷硤石海昌曾辦茶捐差前　　陽典史楊馥稟見分　差遣委員 
 
 
 

Page 5

 
 
{G>　　石印經訓堂叢書出書啓　大同書局代啓 
　　是書爲鎭洋畢秋帆尙書沅考核計二十四種可該羣籍蒐殘存佚爲功尤鉅惜兵燹後原板無存卽原書雖百盒亦不能得咸以爲憾茲椒園主人家藏初印原本不自矜秘願公同好倩本局石印法縮成紙旣潔白字亦顯明但資本較鉅書成每部劃定洋三十二元現在從亷招股每部定價洋十六元先收四元以取書票爲憑出書再找洋十二元取書一部印有樣張隨股取閱如欲躉發當格外從亷同志者請早賜顧爲幸前訂八月出書茲因原　罕而愈珍深恐校警偶有失檢特再愼重攷訂以期精益求精須緩至九月底方可成書　勞有股諸君　盼先此奉聞再續印經韻樓士禮居文獻樓守山閣等叢書現已發抄俟此書成後再行登報售票處上海棋盤街寳文閣著易堂芸湘閣掃葉山房江左書林千頃堂文玉山房蔣同泰京都文玉山房分莊天津文美齋寗波簡香齋紹興墨潤堂湖南胡開文墨莊此佈 
　　石印數理精蘊出書啓　大同書局代啓 
　　數理精藝一書爲○○○仁廟蒙養齋彙輯律歷淵源之第三部集古今之大成融中西而一貫誠爲算學家必不可少之書無如原板舊存禮部流傳者少學者恆以未得眞本爲憾今守山閣主人藏有初印書印特倩本局將原書　描發裱　之石印先行出書其餘儀像考成歷象攷存現已開工續印此白 
　　石印誦荻齋曲二種出售　大同書局代啓 
　　此書係嘉定誦荻齋主人所著託本局精寫繪圖付之石印分訂四本護以錦套茲摘兩書大略如左○一爲梨花雪紀同治年金陵黃烈女淑華靈根完貞奇事帶表金姑眉壽之死烈裴女卜仙之弔貞○一爲白頭新紀乾隆年淮　程允元暨妻劉守義誓貞奇事準於月內出書每部價洋一元二角由各書坊發售躉售者請至二洋涇橋人和里奎記洋棧面議價可從亷 
　　石印周臨芥子園畫傳 
　　芥子園山水諸法皆備海內宗之惜板已漫　如以初印本石印稍加潤色深恐失眞今請錢塘周備笙先生對臨一集付之石印定於月內出書每部二元五角如欲躉售價當從亷請至拋球塲九和綢莊邑廟得月樓面議至於筆墨之高妙先生童　年善畫名重藝林較原本如何諒世間自有眞賞 
　　求是齋主人啓 
　　積山書局石印各種書籍碑帖價目 
　　本局不惜重資購得殿板初印康熙字典子史精華各一部付諸石印校描印工紙張墨色均極精美茲將告成如欲躉售到局面議本局開設上海鐵馬路廣東花園間壁自辦各種石印書貼幷可代印茲將已成書貼價目列左新科朝考卷彙編四角加批四書味根錄兩元四書典林一元六角小題文藪二集四元四書合鏡一元六角無情巧搭兩元陸宣公集兩元巧搭清新兩元說文續字彙八角小搭徑寸珠兩元四角歷科殿試策一元二角多寶船二集六元毛詩品物圖六角賦海初編六元戴文節墨蹟附摺楷三角詩文錦　一元二角詩　聯珠三元戴文節畫絮五角詩韵合璧附　韻兩元精楷牙牌數二角詩韻全璧兩元四角精選玉堂楷則訂四角裱七角文掣類編一元二角爭坐位臨本五角　鳳生吳　楷則三角俞太史隸書橫幅裱五角韻海大全六元 
　　新開老大房陸稿荐燻臘店 
　　本店向開在姑　城元妙觀東首醋坊橋計已百有餘年精製異味燻臘凡醬蹄繃蹄醬鷄醬鴨鹽鴨及本店所售各物無不色色精妙味美於回久已四遠馳名足供大隱惟從前專在蘇城開設並無分店在外現以上海爲通商大碼頭南北舟車往來弗輟本店若仍專設在蘇致上海熱閙處轉　分店曾恐貴客過滬有思嘗一　者以道遠難致或將投著而嗟茲故擇定滬北英大馬路拋球塲西首坐北朝南門面分設一店準於九月十八日開張店面之裝潢固極寬廠精潔卽店中之　友亦大半是蘇省　人方足以資熟手而得眞味至於出售一切貨物自當格外提尖剔選加功加料如法　炙務使色香味三者俱全與蘇鋮老店之貨一律凡仕商賜顧者無論送官禮或家常小吃須認明姑蘇分此老大房陸稿荐招牌庶不致悮 
　　石印胡刻通鑑畢刻續通鑑附通鑑目錄啓　上海蜚英舘啓 
　　胡果泉中丞仿元刻資治通鑑畢秋帆尙書續資治通鑑附仿宋刻資治通鑑目錄三書皆以原板初印本付之石印不假抄胥以防譌奪不加描樣以免失眞准於本年十二月成書每部分訂六十本合裝文木箱價洋三十元預定者每部洋十四元先收五元俟出書時再收洋九元取書一部問價較局本爲亷平字跡視他書尤宏問印有樣紙取閱自知至通鑑一書　大思精爲世宗尙無勞殫述畢書亦淹貫賅博足與頡頑目錄體若表譜爲讀通鑑之門徑其他宋元以來編年之書甚繁精博率多未逮未敢濫相廁合致爲有議所　也 
　　石印鮑刻太平御覽啓 
　　太平御覽一書宋太平興國中敕撰其時古書未亡搜羅多至千六百九十餘種南宋播遷經籍淪散獨賴是書所引尙存什一故乾嘉諸老校　古籍搜採　書咸以此編爲考據之淵數至於故典雅記爲詞章之學者尤有取焉是書以歙鮑氏仿宋刻爲最精兵燹後行本已稀入市購求非數十金不得本舘因以初印原本影照付印每部分訂四十八冊外加本匣統售洋廿六元預定者每部洋十四元先收六元付收條一紙成書後再收洋八元取書一部準來年二月底出書將見家置一編無異琳瑯滿目也 
　　上海蜚英舘 
　　催取佩文韻府 
　　本號訂印點石齋韻府前因書中間有誤處由點石齋聲明更正現已竣事敬吿附股諸君未取書者速持股單取　已取書者來取更正一本惟取書之期限於本年冬月底截止　屆期不取所有本號原出股單作爲廢紙所收定洋罰去其　另行拍賣　勿久延爲望 
　　晋記啓 
　　石印○○○御刻三希堂石渠寳笈法岵招股啓 
　　法貼之刻　觴昇元而以淳化大觀爲最備元明以降私刻彌繁而秘閣　　則不數覯○本朝乾隆年間○○○詔以宋拓淳代閣貼原部重摹上石嘉惠士林復○○○命鍾臣　集○內府所藏歷代法書上自義獻下迄文　皆以眞蹟鉤勒鐲付貞珉命曰三希堂貼海內之士琛若璆琳惟石藏○天府除○頒賞大臣外別無拓本文人學士無由上窺鴻寳卽　或一遇價逾兼金臨池家徒深豔羨而已本舘購得初拓精本以新法石印筆意絲毫不爽每部分訂綾面書式十六冊價洋廿四元先定者每部十二元先收六元印成後再收六元付貼一部欲裝裱貼式另議酌加至楮墨之精印有樣紙隨股分送惟所印無多幸早賜顧爲盻 
　　蜚英舘啓 
　　翰苑分書局舘賦鈔出售 
　　精選歷科散舘大考前列賦之工者分請翰苑諸公楷書付之石印精美無匹每部一本價洋四角躉售另　　蜚英舘啓 
　　老三雅園 
　　九月十七日演 
　　賜福　別南　訓女拐兒　勘　相刺園奸請舟梁會傳敘酒逼離賤契　鼓寶館納銀堂配 
　　九月十七夜演 
　　三星賜福吟詩脫靴全本十五貫絮閣樓會誘叔別兄 
　　天　　園 
　　九月十七日演 
　　虎狼彈南陽關　珠配換刀計雪　獨占羅家凹黃金台酒金橋 
　　九月十七夜演 
　　定情賜盒迴籠鴿玉玲瓏八講蜡廟敎歌白馬　斬顔良全本天齊廟 
　　留春園 
　　九月十七日演 
　　夜戰馬超御菓園鉄　　御林郡獨虎營百萬　開山　太君辭朝探徐州 
　　九月十七夜演 
　　嘉與府送灰麺黃金台全本節　　明盜鑫牌 
　　詠霓茶園 
　　九月十七日演 
　　千秋嶺釣金龜祭寶塔靑紗帳雙天師慶陽園紅鴦　烏玉帶望月閣連營寨 
　　九月十七夜演 
　　采石磯玉堂春眼前報雄黃陣殺　上山三上吊虹霓關盜金牌 
　　禮拜三拍賣 
　　啓者於今日兩點鐘在裕興棧拍賣哈喇呢數十包斜紋呢二箱合意者請至該棧面拍可也此佈 
　　倍發行啓 
　　禮拜三拍賣 
　　啓者子十七日二點鐘半在順發綫拍賣洋白銅鐵絲帶洋毛針上等藥料製成疳積糖五十箱顏料等貨此係外洋寄概無限盤此佈丙 
　　倍發行啓 
　　賽禽獸會 
　　啓者於英十一月十七號　華十月初三日在跑馬廳　賽禽走獸會如有人願以珍禽異獸送入會塲鬥賽者請卽知照履泰洋行可也 
　　經理賽會人履泰洋行主阿蒲斯諾謹白 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年九月初十日京報全錄]  
　　宮門抄○諭旨一道錄前○發抄　旨四道○　撫李　奏革潛逃營員並飭緝辦摺○又　奏叅疏脫重犯之解員等摺○又　奏叅高安縣等片○又　奏委水師統帶片○又　奏調署知縣片○滇撫譚　奏試用期滿等員照章甄別片○又　奏委署道缺片○又　奏委署知府等缺片○九月初十日戶部通政司詹事府廂　旗値日無引　見○李鴻藻謝充武英殿總裁　恩○荆州協領寶俊謝　恩○齊齊哈爾副都統托克湍請　訓○召見軍　　莊　奕杕托克湍寶俊○發抄　李鴻章奏請以孫錫康調補天津令奉　硃批吏部議奏欽此○又知縣完欵開復奉　硃批周錦德着開復暫行革職處分餘依議該部知道欽此○又前署臬司捐賑請獎奉　硃批方濬師着開復原職銜翎該部知道欽此○又知州助賑破格請獎奉　硃批施則敬　以知州留於直隸用該部知道欽此　○○護理江西巡撫布政使李嘉樂跪　奏爲特叅虛報勇數藐法潸　之營官請　旨革職永不敘用並飭緝獲嚴辦以儆陋習而肅戎行恭摺仰祈　聖鑒事竊臣前荷　恩綸暫護撫篆例得統轄各營常慮營弁就此數月之間乘機舞弊每遇接見勉以時事艱難務須勇丁足額不啻三令五申茲　候補都司王興發稟稱管帶親兵中營花翎留浙補用遊擊志勇巴圖魯徐盈太駐　湖口地方有　少勇丁情事卽日密委候補知府顏鐘驥突往點騐旋據回省稟覆該營弁勇向係三百一十七員名此次逐哨點騐寔只有二百六十四名計少五十三名其中尙多不穿號衣難保非豫約附近闲人混入應點猝難查考雖據該遊擊聲稱領餉及告病各勇未及回營亦斷不能短數如此之衆又稱對河札勇二十名嗣經候補遊擊馬飛雄查明實無其事臣立將徐盈太撤差委候補通判伊清額往提來省審辦查有記名提督趙榮　治軍得力檄調接帶親兵中營現據趙榮亮稟稱六月十八日到營僅有號房交出關防勇冊各哨官聲稱徐盈太就醫不知去向伊清額回省亦稱徐盈太於數日前避匿無蹤營次及寓所中人均不知其現在何處無從守提各等情臣聞之不勝駭異查防營均屯要地原恐匪蹤猝發亦防勇丁滋事不可一日管帶無人徐盈太竟敢擅離營地棄置關防倘有疏虞不堪設想實屬胆大妄爲總因劣弁惡習帶勇則虛名冒餉犯案則先事遠颺甚至投效別省軍營希圖朦保開復幾成慣技若不嚴爲究辦其何以儆效尤據善後總局司道詳情叅辦前來相應請　旨將留浙補用遊擊徐盈太革職永不敘用並拔去花翎撤銷勇號仍請　飭下各直省一體嚴拿務獲解歸江西審辦俟再查明有無欠發勇餉損失軍裝諸弊一併照律定罪以昭炯戒是否有當謹會同兩江總督臣曾國荃恭摺具陳伏乞　皇太后　皇上聖鑒再江西各營尙多臣仍隨時認眞查訪汰弱留強務期餉不慮糜勇皆實數仰副　闕廷整軍經武之意稍盡微臣實事　是之心合倂聲明謹奏奉　硃批徐盈太着革職永不敘用拔去花翎撤銷勇號並着該護撫咨行各省嚴拿務獲歸案審辦該部知道欽此　○○護理江西巡撫布政使臣李嘉樂跪　奏爲特叅押解秋審重犯中途疏脫之解員請　旨革職並將簽差不慎之知縣先行議處以肅　功令恭摺仰祈　聖鑒事竊照起解罪囚理應嚴密防範不容稍有疏虞茲據署新諭縣知縣文聚奎稟稱光緒十三年四月二十四日據押解秋審人犯委員萍鄉縣蘆溪司巡檢汪曾事以伊奉袁州府札委督解分宜縣秋審人犯黃銳七黃人私辣子黃授四黃彥行等四名赴省提勘事竣奉司加札管解回郡於四月十九日由省起程按站前進二十二日解至清江縣二十三日由清江縣派撥兵役協同原解丁役騐明各犯鐐銬裝坐木籠解往新諭縣二十四日傍晚行抵新諭縣東門外地方該犯黃人私辣子聲稱腹痛欲行出恭解役將犯提出木籠赴路旁側屋出恭乘間由屋後牆缺逃逸伊督同解役追捕無蹤當將黃銳七黃授四黃彥行三犯解縣稟經縣馳詣該處查勘屬實飭緝無獲等情臣查該犯黃人私辣子係分宜縣人因共毆致傷鐘繞十身死審依共毆人致死下手致命傷重者絞監候律擬絞監候解審具　題接准部覆入於光緒十三年秋審解省提勘發回之犯該委員汪曾事奉委督解自應督率兵役慎重防範乃竟漫不經心該犯乘問脫逃是非尋常疏忽可比且恐有私開刑具受賄故縱情弊亟應提同澈究從嚴叅辦分宜縣知縣丁毓琨清江縣知縣馮蘭森簽差及護解不慎均屬咎無可辭據署藩臬兩司轉據該管道府揭報前來相應據實奏叅請　旨將解員萍鄉縣蘆溪司巡檢汪曾事革職以便提同兵役人等嚴訊有無賄縱情弊按律擬 
　　京報　第二千四百八十三號　丁亥九月十七日申報附張不取分文 
　　辦籖差不慎之分宜縣丁毓琨護解官清江縣知縣馮蘭森先行交部照例議處以　玩泄重囚　戒除飭關移隣封營縣嚴緝逃犯黃人私辣子務獲究報一面行提押解兵役解省發委確審擬辦並查取兼轄及武職名另行請叅外臣謹會同兩江總督臣曾國荃恭摺具奏伏乞　皇太后　皇上聖鑒訓示再所遺萍鄉縣蘆溪司巡檢員缺係佐雜要缺容臣揀員另行調補合併陳明謹　奏奉　硃批汪曾事着卽革職丁毓琨馮蘭森均着先行交部照例議處並嚴緝逃犯黃人私辣子務獲究辦餘依議該部知道欽此　○○李嘉樂片　再州縣爲親民之官雜職有當盡之貴均須奉公守法方於治理有裨江西吏治歷經澄汰尙知互相儆戒問有不職之員自應隨時叅劾免致相率効尤茲查有正任高安縣知縣葉滋蘭辦案草率又不遵札留緝潜蹤回省且有縱容家丁拖欠庫書錢債情事前署永新縣事候補知縣周長森信用親丁　押釀命治家不肅物議沸騰該二員皆有控案現飭該管知府分別研訊如有索詐情弊再行從嚴懲辦又永新縣上坪司巡檢張鉁盤踞縣署任性妄爲樂平縣典史朱炘擅管民詞不知檢束據藩臬兩司轉據該管道揭報前來相應請　旨將高安縣知縣葉滋蘭前署永新縣事候補知縣周長森永新縣上坪司巡檢張鉁樂平縣典史朱炘一併革職以肅官常所遺高安縣與上坪司巡檢樂平縣典史等缺江西應補人員應請扣留外補理合附片具奏伏乞　聖鑒訓示謹　奏奉　硃批葉滋蘭周長森張鉁朱炘均着卽行革職餘依議該部知道欽此　○○李嘉樂片　再江軍水師經前撫臣李文敏于光緒七年奏明派委候補道賀元彬領帶在案臣見該員講求吏事人尙和平惟帶此軍多年營務近形鬆懈調度亦難合宜未便遷就貽悞所遺江軍水師自應遴員接領江西水路紛歧匪徒時虞竊發　須得力大員修明武備以固江防查有提督銜兩江　記名簡放總兵譚文秀勇敢精明治軍嚴　堪資委任除檄飭辦接統江軍水師整頓操防並飭賀元彬仍以道員照舊候補外理合會同兩江督臣曾國荃附片陳明伏乞　聖鑒謹　奏奉　硃批者照所請該部知道欽此　○○李嘉樂片　再署南昌縣知縣潘懿請咨赴部引　見所有南昌縣印務查有准調臨川縣知縣對調斯缺尚未接准部覆之汪綬之練達精明堪以調署該員任內並無盜劫三叅屆滿已起四叅及錢糧未完叅限將滿有關降調之案據署藩臬兩司會詳前來除檄飭遵照外謹會同兩江總督臣曾國荃附片具奏伏乞　聖鑒謹　奏奉　硃批吏部知道欽此○○譚鈞培片　再道府同知知縣等官到省試用一年期滿例應督撫察看才具奏明甄別以肅官　茲查有知府用候補班前先補用同知直隸州知州馬世麟改發雲南試用知州徐培端到省試用均各一年期滿例應照章甄別據藩臬兩司會詳前來臣到日未及三月例不出考惟查該員等均堪以各本班留省補用除將履歷清冊咨部查照外謹會同雲貴總督岑毓英附片具陳伏乞　聖鑒謹奏奉　硃批吏部知道欽此　○○譚鈞培片　再代理雲南迤南道唐啓蔭回省另候差委所遺之缺查有請補迤南道鄧華熙堪以委令先行署理以專貴成除分檄飭遵外謹會同雲貴總督臣岑毓英附片具奏陳伏乞　聖鑒臣到任未及三月例不出考合併陳明謹　奏奉　硃批吏部知道欽此　○○譚鈞培片　再永昌府知府劉毓珂調省察看遺缺查有候補知府鄒馨蘭堪以署理元謀縣知縣傳炳墀因病請假遺缺查有現署永善縣事補用知縣張克敏堪以署理遞遺永善縣知縣缺查有本任該縣知縣安寶宸應卽飭回本任署寍州知州王廷棟調省遺缺查有准補該州知州謝本崙應卽飭赴本任署寶川知州朱桂籙調省遺缺查有現署文山縣事賓川州知州魏朝瑞應卽飭赴本任遞遺文山縣知縣缺查有准補該縣知縣熊開先應卽飭赴新任署寍洱縣知縣羅光　調省遺缺查有現署定遠縣事甯洱縣知縣張鐸應卽飭赴本任遞遺定遠縣知縣缺查有現著陸凉州事定遠縣知縣萬邦治應卽飭回本任遞遺陸凉州知州缺查有現署馬龍州事陸凉州知州杜鳳保應卽飭赴本任遞遺馬龍州知州缺查有本任該州知州蔡茂秩應卽飭赴本任各重職守據藩臬兩司會詳前來臣到任未及三月例不出考惟查委署各員人地俱各相宜除分檄飭遵外謹會同雲貴總督岑毓英附片具陳伏乞　聖鑒謹奏奉　硃批吏部知道欽此 
 
 

Page 12

 
 
[臨別] 　○未別似多意臨岐轉末言雙親情脉脉稚子舞蹲蹲秋欲老征客月偏明故園蓬窓有知己聊與話黃昏○客中詠懷　十載困風塵依然七尺身可憐故鄉月猶照客中人歸夢不愁遠讀書無補貧明朝重九節此夜倍思親○無事不由數此心何染塵貧因知夢穩窮益見情眞江水清詩思秋風老病身誰家吹玉笛愁煞倚樓人[  龍山擅夢生初稿]  
[秋興八首錄二] 　○十年魂魄念家鄉無奈飄零莫主張湖海未除豪士習公卿須趁少年場驚風葉颭汀蘆白　雨花開野菊黃俯仰乾坤眞莽莽眼前世界幾滄桑　世態炎涼多變態人情冷暖少常情夢縈京國年來切月照鄉關分外明靑海何時洗兵甲黃金幾輩買功名家貧贏得年華富猛欲先鞭着祖生[  于湖調燭使者汪紹炎炳臣甫稿於歇浦藜照軒]  
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
