# 1884 - 30 - 4903883

 

Page 1

 
 
[新購電信] [  申報館主人謹啓]  
　　法越搆兵糾結未解本館知中國官商以大局攸闗日深懸念無論孰勝孰負總期先得的音藉抒遠注用特函託歐洲友人及香港四友遇胥法趙交涉事件凡與中國有闗繫者迅發電音專逹本館俾卽命報以便遐邇周知昨已接到回電允卽照辦從此西歐南徼一動一靜消息靈通雖遠隔重瀛而不啻近在一室矣先述屋略不盡區區 
[招請賣報售魯] [  申報舘主人啓]  
　　廣東爲極大省會仕商雯集本舘現欲請一友人於明正月初起在穗垣代銷申報及點石齋申報舘兩處所印之書籍如有粤友願辦此事祈來本館　議一切惟須在上海覔一殷實大鋪作保方可訂定也此布 
[論法人添兵]  
　　法國之攻越南其初以爲易如反掌故發兵頗少其繼梗於劉軍覺衆寡有不敵之勢於是不得不議添兵至去冬所議添兵兩起一起三千名卽已啓行臘月業可到越一起三千名則約今正可到如此則已添至六千統計前後法兵共有八千餘名然其所議固在案台未得以前也維時波滑將軍回國曾經言及法國欲敉定越南東京非一萬兵不可此兩次發兵之所由來也乃新正初六日本館譯登法都巴黎斯去臘二十八日發來電音則云法廷又添派新兵前赴越南此何故哉夫法人旣得桑台之後大張聲勢傳電通報以爲從此勢如破竹一節之後　刀而解并云可以不俟新兵之生卽將進攻北寍然則法兵之現在越南者似乎用之已足所添之六千兵尙屬無所用之又何必於臘月二十八再有添兵之舉豈前此法軍之勝其信息固不足憑乎夫桑台之戰或謂劉軍之棄桑台爲誘敵之計法兵墮其術中以致全軍盡覆或以爲法兵竭力鏖戰而得之或以爲法人攻獲桑台奪得兵餉軍械無算法兵囊中皆裝滿條銀或謂劉軍自棄桑台引軍而退法軍僅獲空城所得者不過廢炮一尊而巳或又謂劉車正守第一砦而聞桑台城中有警遂棄第一砦而退守第二砦入城查視見越兵有私通法軍之形跡則桑台旣有内應不可復守遂誅叛人而棄城全軍而退法人猶不知劉軍巳退開炮攻擊至數點鐘時而後探得細情率軍入城或又謂法軍旣得桑台引軍一半以歸河内留其半以守桑台其竇則桑台旣得之後復爲劉軍所蹙或又謂有人見河中死屍敵江而下多係法人裝束似劉軍之獲勝無疑凡若此者議論紛紛莫衷一是本舘但循有聞必錄之例傳聞法軍敗　則取而登之傳聞法軍捷音則又取而登之幾疑所登倍息反覆不定然軍情瞬息千變固不可以執一不人事有反覆則亦但據所聞者而據事直書而巳第以本館臆見言之則以爲桑台之失自是確音雖法人不無夸張之詞然究不至全無把握也今觀於屢次添兵之信則殊有不能無疑於法人之敗者矣添兵一次必有一次之費用苟法兵而攻獲　台軍聲大振則卽以得勝之兵進可以攻退可以守何必紛紛征調以糜餉需今一再濟師不巳則前此之捷音或者未可深信乎或謂法人之攻越南原非專爲越南項莊舞劍志在沛公彼蓋欲尋事於中國而爲索賠兵費之計也今中國整頓海防發兵戍越之北寍知中國此時不若從前之積弱而且所調防邉戍守之兵皆屬精銳船艦軍械一切堅利非可輕敵故增兵不已名雖赴越實則趨華或乘中國不備而猝然濳至以逞其奪取瓊州等處之志爲將來要求賠費地步是亦意中事第此時中國防務之認眞軍火之緊急至於如此而法人猶欲潛帥而來希冀濟事此則可謂無策之甚矣　又謂西報曾言法人將以孤拔代美野之任統率大小兵船二十餘艘至中國海面相機而動是言也實屬恫喝中國之語以爲中國聞此聲勢必能屈意相就今則又爲添兵之說以期加倍恫喝庶幾和議可成兵費有着法人狡計或亦有之然其添兵赴越則終不敢信法軍前此之捷爲可信也總之法人毖其軍報不使人知並各報館訪事人亦在禁例而但於偶然一勝偶得一地則張揚其詞故人皆知其勝而不知其敗其實則淹耳盜鈴曾何益乎中國但勤事于邉防並未曾自爲誇大彼以詐我以誠彼事虚聲我求實際法人雖有狡謀究何所用若再不知幾竊爲法人危之 
[東京近信]  
　　本館接到西友自東京發來一信言法兵近日並無舉動必俟新兵齊集兵船會聚然後大舉進攻以期必克前西報曾言法國發兵六千分作兩次前往越南兹西友則云其第一次所發之兵已經抵越一船名雲龍坐有迷祿將軍并阿非利加兵一千零五十名馬三匹一船名優羅綳載兵六百零三名馬兩匹一船名沙郎載兵九百十五名馬六匹一船名哥墨林載兵八百十七名馬八四共計兵三千三百八十四名馬十九匹其第二次之兵於去臘望邉啓行大約本月底可到計有三千二百十九名馬五十二匹又有一船裝糧食三千墩其船名末里美司此外又加新兵船六艘一名利打搭一名德四獃一名乍克一名　形一名乍加利一名篤蕯北郎擬俟各船到齊後在東京灣之考丕洲茂林羣鳬聊威羣　等處海　八紅河以逹北寍盖前此慮北甯水路不便進攻今則又探得此路可以進取故擬大舉深入也觀此信息則是法人决意欲取北寍但俟新兵及兵船到齊約須在正月底二月初中國旣知法人之情所當早發大兵前往堵禦勿爲法人所乘也 
[封口章程]  
　　東京法國水師提督咨西貢總督請將封口章程出示曉諭并言照舊例封口則一概封禁現在辦理東京之事略爲從寛如越南商船及法國商船裝載正經貨物並非軍裝則可告知法兵船查騐放行如此則於商務無碍惟中國船或他國船内有中國人則一概不准放行如越南船有中國人在内則行至通安爲止卽不得前進卽有正經貨物亦不得往來須俟將中國人送往他處上岸然後准行至船抵埠後貨物亦不能登岸岸上貨物亦不能下船須候法兵船查騐後方准上落貨物也再有從寛　都　地方有中國商人守都郎海口之兵船阿德即忒可以放使來往但中國商人須領有護照由法官簽字坐法國輪船方聽其在都郎西貢海防三處往來回時亦須領照簽字始聽遄逗也 
 
 

Page 2

 
 
[法報照譯]  
　　四貢法字報云法人將東京之事了結後當正越南順化都城設一總理事務衙門德理固欽差之使署亦在順化擇定地叚建造矣并擬擇地一兵房約可住兵五百名又云越南派自多兵護送法員相剥至東京料理事件并諭各縣令盡心辦事以盡職守云 
[法人購馬]  
　　近聞有法國　弁在新金山　辦馬匹以備將來中法啓釁藉資戰備云 
[趕製兵艦]  
　　法國近日趲造兵艦緩於惟日不足聞七處船廠同時並作每廠有二三隻者有四五隻者大約今年均可下水計鐵甲船五艘次等兵船十二艘載兵船四艘水雷船五艘法人之兵備亦云多矣 
[索欠釀命]  
　　揚州自怡源錢店東人葛誠齋倒壞客帳後相繼效尤者竟有五十餘家以致銀路閉塞呼應不靈有張旭初者開裕大錢庄亦受葛之愚而倒歇者所虧客帳只八百餘金有一常州布客向張索討張已定期歸結忽十湖州絲客定執不與兩相爭論遂至扭打絲客一失季將布客踼死登時隕命張只得報官請騐此去臘二十日之事也 
[雪天間雷]  
　　揚州黄沛皆太守因去冬無嘗虔誠祈禱二十四日未正二刻正雨雪齊下之時忽聞震霆數聲城中人無不聞之須臾雨止雪亦止至晚見星邦江父老以雪天聞雷爲奇事云 
[朝鮮疆域紀略]  
　　定界碑文云大清烏喇總管奉旨查遼至此審視西爲鴨緑江東爲去門故於分水嶺上勒石爲碑康熙五十五年五月十五日○東北與寗古塔南界接壤爲咸鏱道有白頭山焉首起西北直下大荒其高不知幾千萬仞遠望若覆　及登山顛四圍微凹又如仰然口向上外白内赤四　側立若塗丹北數尺水溢出爲瀑卽黑龍江源也由山後脊而下三四里始得鴨緑江之源又有長白山延袤千餘里高大重疉多窮壑長谷峻峭莫比遒路陡絶人不能居山頂樹本矮小至五月雪始消七月復有雪山石皆白色故名白山又有七寳山千峯岌　石勢巉削雕鏤嵌空奇巧不可言狀再東南有天嶺一山薛將軍征東遺蹟尙有存者○江原道在成鏡南偏東有金剛山延袤五百餘里凡一萬二千峯岩嶢峻扱勢　雲霄峰之最著者太上峯毗盧峯洞之最著者萬瀑洞百塔洞靈源洞水簾洞寺之最著者長安寺表訓寺正陽寺榆岵寺又有須彌塔衆香城玉鏡台種種名勝遊人到此塵襟頓洗有出世之想焉至若普門庵神興寺在雪岳山　月精寺上元庵在五台山上通川叢石亭有數十石柱矗立海中形如削玉高城四仙亭在三日浦上杆城清澗亭外有石峯走入波心襄陽之洛山寺江陵之鏡浦台三陟之竹西樓蔚珍之望洋亭平海之越松亭斷碣殘碑動人　弔皆江原遒之　概也○慶　道在江原道南偏東有八公山廷綿數百里亂山深澗危峯疉嶂目不暇給如入山陰道中上有黄池洛東江發源於此地氣　寒又有加耶山石勢如火燄極高峻峭壁如削人不能升他如紅流洞毗筆巖致遠台清凉寺皆擅名勝而以海印寺爲諸寺之冠曾刊大藏經於此寺藏之○平安道在西北有昌城至盛京四百餘里其内有東葛嶺牛毛嶺極險峻稍四卽鴨緑江又有妙香山奇巖突兀確不甚險内多平地支麓回複洞府重疉中有檀君窟普腎寺金仙台叅差殿　如出支端海上仙山髣髴似之○黄海道在西有九月山雄峻高大石勢險阻西北負海沃野百里有首陽山怪石插天如芙蓉出水内多洞府泉石有山城城之西北有神光寺又有滅　山雄盤高大東有花川洞土地饒沃金之先　在焉東西五十餘里南北四十餘里島形中凹外　西望山東登萊諸島爲海防要衝中有松田封山○忠清道在西偏南有俗離山九峯突起聳列雲中山下多石洞幽泉上峰曰文壯台俗離寺法住寺福泉寺皆在其問晨鐘暮鼓聲音相答松濤繚繞泉水清幽洵　境也有雞籠山盤踞三邑之交四山高障環列野中平岡迤邐林麓深秀田地沃廣覺桃源仙境尙在人間○全羅道又西而偏南有德裕山重疉盤踞十厚水深洞府幽邃田土沃饒世稱福地又有邉山三面環海雄盤高大紆曲幽深長松干萬株參天蔽日又有智異山天王船若兩峯東西對峙皆高千仞下臨深淵冰雪經夏不酒六月始霽七月有雪八月冰合山多杮栗異果近山數十邑皆食其利名　勝刹不可殫記○京畿道在黄海忠清兩道之間是爲王京離城八里餘有漢江一道寛約三里秋日水漲汗漫無涯有船可渡冬　由水上行亦天設之險扼要之區也所屬有果川始興安山等縣府則水源江華皆設留守以駐防焉傍海有馬山口仁川口楊花津口德浦口皆船可停泊之所畏峯口注文口皆海中小爲犬牙相錯可設砲臺防禦以爲犄角云再遠有德積一口其島突立海上内有雲烏山三峯插天支麓環衛層巒盤石曲曲清奇四外皆白沙○島在海中者江　道有鬱陵島自中峯計之東至海一萬餘步西至海一萬三千餘步南至海一萬五千餘步北至海八千餘步中多巖石民不可居○近慶尙道有對馬島水路四百餘里入户皆沿海而居土瘠民貧以捕魚煮盬爲業過此卽日本界矣其離岸稍近者又有絶影島外面絶險中則土沃地廣可容四五百户東南北三面石角巉巖削立如壁○近全羅道有牛島金中島莞島以及智島蝟島各名至黑山一島離岸甚遠云○義州屬平安道外卽九連城鴨緑江大總江在其左右與盛京接壤未通商以前中外貿易者皆在此處○平壤府正陽門外自殷人七十田藎箕子　蹟迄今陵谷遷變而經界區畫宛然猶存○水原府西門外四五里老柏古松排列路傍蒼翠之色欲滴人衣有夭矯如龍者有盤曲如蓋者有偃而復起者有生成連枝者苔蘚侵剥徧作龍鱗皆百餘年物也丹青妙筆莫能形容造物之巧至此極矣○去水原十餘里有古墓一區荒烟蔓草与鬣就湮惟左右列翁仲二夕陽無語流水多情古貌古紳相與拱向惜無碑碣可攷未知爲何時人之殞官也朝鮮人詩云野水空山拜墓堂松風濕翠洒衣裳行人欲問前朝事翁仲無言對夕陽盖過古墓之作也三復是詩爲之泣下 
[劉嘉樹太史上彭大司馬書]  
　　桂林下士劉名譽頓首再拜上書宫保尙書先生大人閣下名譽仰山斗欲望見顔色久矣分隔雲泥地阻疆域不克自致未遂鄙懷然瞻韓御李之忱靡日不切也伏維先生名世應運奇傑冠時承命視師振威鞠旅建前古未聞之偉伐快歴年久憤之人心　有識知敢不欽挹名譽前於上海申報得見先生臨粤兩告示一張皇威而安遠旅一化萑苻以助王師足徵大略雄才早已震懾遐邇譽竊神壯氣旺而欽慕求見之私意愈怦怦而不可遏嗣又讀入告鴻謨尤覺忠愛血怳老謀深算洋溢楮墨間及讀至數十年後官不知兵兵不知戰之一言又不覺扼腕咨嗟撫膺太息而求見之意爲愈不可緩也譽西粤鄙人幼而失學無才受祿奮圖涓埃雖長不滿七尺而心雄萬夫雖力不勝匹芻而氣呑洋海二十以前困於舉業二十以後困於詞章今夏留館後始將有闗經濟之書拉雜涉獵常以紙上譚兵不獲親承指授爲恨事今而後有所希兾或斗室中之素志可以幸償也且夫泰山不讓土壤河海不擇細流兼收而并蓄者藎臣之廣儲英才也觀名將論兵不若觀名將用兵好學而深思者志士之自增閱歴也先生軍府安開　隆延攬　　　褭畢献九方名譽竊不揣疎狂願槖筆從戎投幕府而委身國士然名譽非有奇技異能也非有譎智維武也旌旂之色未接於目　唔之聲未絶於耳也顧心不敢不虚力不敢不實胆不敢不壯節不敢不堅先生因材教之隨時導之名譽當竭慮殫精沈幾審變不爲顯榮不爲富貴不爲聲譽之聞逹于諸侯唯抱此感恩思報之微沈求教誨以期練習夫四海承平二十年自先生及左李曾岑數公而外未聞有繼起特出者大臣之培養人材與士人之自思奮發闗甚重而需甚殷設此時悠悠忽忽漫不容心將來出而經世君上假以尺寸之權誠有官不知兵如先生所云者譽竊　之愚昧之言干冐萬狀伏乞原鑒訓示如先生與而不拒明晟當肅謁崇階登岱觀河先　積愫現今軍事未興名譽又省親念切卽當遄返里門少伸烏哺一旦烽烟言警冉當馳謁行轅果能 
 
 

Page 3

 
 
識力擴充則雲天高戴矣昔鄧禹二十四仗策而助昆陽諸葛二十四運籌而分鼎足譽今年二十有三學無所成而功無所就其不爲高密武鄉之所笑者幾希矣區區愧勵之隠唯先生隣而鑒之則幸甚幸甚臨頴不勝激切悚惶待命之至 
[憲節過淞]  
　　左侯相按閱漁團原有來滬之信經列前報今聞縣中接到電音知憲駕僅過吳淞不復涖滬是以縣署應辦差使均令止辦矣 
[法員來滬]  
　　初八日晚六點鐘時法公司刹架耶輪船抵埠新任法總領事李君乘輪而來法公廨繙譯官等咸往浦灘迎接法巡捕頭亦率中西各捕列隊葉迓李君卽在密采里西國飯店暫駐襜帷不日卽當接任云 
[錢巿續聞]  
　　前報本埠南北兩巿錢業開張者大减於去歳固屬彼業之竟難起色但財神日後錢業中須於每日早晚聚於錢巿以定進出行情此向例也乃此次初會之時來者寥寥竟同無巿此何故歟 
[請禁謡言]  
　　本埠自來水公司以華人之用水者寥寥無幾其故由於聽信謡言遂著爲辨論　列本報告白内兹聞該公司復聲請會審公堂出示曉諭禁諸謡言已邀允准矣 
[緝獲盜犯]  
　　華亭縣境新莊鎭之胡順泰木行於去冬十一月十二夜半時被盜撞門而進劫去銀洋物等件由行主胡利嘉開單報縣請緝經華亭縣會同營汎踏勘勒令捕役趕緊緝捕盜犯外復行文至上海縣及英會審公廨請爲一體訪拿等因黎邑尊當卽飭捕緝拿黄太守亦飭捕役及包探查緝在案嗣經松郡游擊鄭國祥飭兵弁獲到盜犯王某解縣研訊供出同黨名犯之姓名遂用某甲爲眼線同游擊署中之兵本縣署之捕役往拿盜犯王老小未獲嗣某甲果遇王因力不能敵反被刀傷六處王竟奔逃現又訪得王匿在英租界地方爲又另派眼線李長發來滬於前日午後探得王寓居金桂軒附近之客棧内當知照會審署捕役請捕房派通事陳維勤往拘王老小時有葉長泰者與王爲伴一并帶至捕房當在王身畔搜出剌刀一柄鎗彈　四个藍縐紗手帕一幅絲帶一付籘鐲一只大小銀洋十餘元押票數紙王稱非名老小實名炳希山東人向當勇並未爲盜葉長泰稱亦山東人亦曾當勇與王相識今在滬相遇閑談往事實不知其爲盜更未與分昨晨併解英公堂李長發將鄭游擊國祥之名片呈閱略訴前因并稱王炳希卽王老小認明無錯葉長泰確非盜犯因與王同在一處而錯拿者且訪拿單内並無葉長泰姓名黄太守商之哲副領事謂此係鄰境要犯可毋問供飭將王老小葉長泰管押候將起案之剌刀藥彈罐及銀洋押票零星各件檢點發封開單一并解交上海縣轉解華亭縣歸案訊辦 
[控索欠項]  
　　慎泰錢莊夥吳侣雲葆鴻莊夥顧品山公泰莊夥陳省三遞稟於法公堂并呈清單票據稱被同椿泰木行主姚咸堂虧空三莊銀共計六千數百兩此是去年之事姚久已避面今得遇見扭交送案姚咸堂之子亦投案遞稟稱去年倒帳後經鄭樂亭出塲講明以六成半了結先歸銀五成餘者出票去年已將貨分抵各莊并付現銀將五成歸清等語而各莊夥仍稱並未收足况我等不願以六折半完結翁太守問果有鄭樂亭出面講過否答稱雖曾講過在後姚姓避匿鄭又不管翁太守着姚咸堂交妥保出外抄呈所付貨物銀兩細帳又令名莊夥將該木行之貨售於何家并將月日價目一併載明呈案候辦 
[竊鐘被獲]  
　　寍人江晉發至英公堂稱被姪江阿甫竊去自鳴鐘一架由巡捕阻獲爲此投案乞恩免辦容帶回原籍交其兄管束包探徐少亭禀拘江阿甫至捕房時在身畔搜出押票二十一帋捕頭疑其另有犯竊之案請帶回細查再行解案黄太守俯准所請飭將自鳴鐘交江晉發領回江阿甫交捕候查 
[法界公堂瑣案]  
　　法捕房昨解王友榮胡勝全兩人請訊花烟館鴇婦沈陸氏投案訴稱伊等數人逐日來吃白烟昨日又來吃烟五盒非但不付錢且打房間將釘鞋踢傷我腰因之鳴捕翁太守詰其吃烟五盒約值若干家住何處有幾人沈陸氏答稱烟五盒計錢五百文家住一枝春弄内祗有兩个夥計翁太守謂賣娼本干禁例何不改業伊等亦不安分隨詰胡王兩人作何業爲何到花烟館肇事王友榮供做織機胡勝全供在製造局做學徒我等不敢肇衅實因胡之友人與該鴇爭論之故太守將王胡兩人申斥至再從寛釋放諭法包探嚴頌眉孫寳生以後如見該兩人在途啓釁立卽拘進重辦○錢安新稱在紫來街乾泰祥嫁粧店爲夥東人周狄卿欲將店停閉并將在店夥計盡仃辭歇而同伴蔡雲汀趙桂山等說我尙在店中見面卽打傷我右目滿身都是泥污顧咸興亦有分者故報捕送案太守問之顧咸興據供我在店爲學徒現亦停歇伊等打架時我不過解勸迨蔡雲汀等走散錢安新反將我捉來太守見顧年輕着法包探孫寳生傳該店主到案先將顧咸興保去并須交到蔡雲汀再爲核辦 
[樂施可法]  
　　嘗見施棉衣者每患貧民典押而無術以止之近知施少欽封翁所辦震澤禦寒會春暖贖囘之法不禁歎其慮事之密處中之精敬佩無已其法預告受者天暖還衣給錢四百並給以收票次冬仍憑票取衣在號寒者旣受重施之惠在解衣者又省另製之煩而貧民除初次領票領衣外又繳衣領錢繳票領衣見面頻仍局中卽可詳加體察一舉而數善備焉但籌欵時須酌備餘貲耳曩年滬上紳商籌辦直隸振事所製棉衣工料俱極認眞衣褲一萬套費至萬餘金嗣聞雖禁典押災民轉瞬仍嘆無衣惜未聞此法也聞震澤禦寒會之棉衣每件約費九百文定以四百文收回者計其典押所值也又會中初次新衣票刻有代辦字樣不欲清門士族受嗟來之食用心尤厚世多好善君子樂聞良法爰登日報以備採覽 
[上海陳家木橋賑局公啓]  
　　上年所刊捐册本擬將捐欵分解江浙東直四省兹因直東災重自甲申元旦起以一半解順直一半解山東特先聲明又黄高峰樵函示建坊事已禀皖憲候批後函寄鄂探投或致遺失特冉聲復并求鼎力籌勸○無名氏函云上年吾等醫士生意尙不清淡擬分餘　集一生生會每會一元各隨心力惟望同道諸君樂輪又浙西無名下士擬請官商各捐廉俸薪水先助館金一元爲倡兩君子心存救溺垂示殷殷尙冀有心人仿效之○汪君玉年函云新正十二日家嚴五十壽以各處偏災庭訓以壽延助赈特捐日本一錢洋一百齡十元鍾澡雪堂函云家君六旬晉一切欲歸省上壽家君命循職守且蜀道險遠途費不貲不如移振遵助白金四十兩又石君禮理函云六十壽辰時艱不敢舉觴以親友所賜共五十千文助振三君子者當杖鄉杖國之年裕壽世壽人之量仁者必壽敬祝遐齡○福建知非子函云小兒十齡由感冒而病虚腫醫生束手禱助振捐五十元爐香未燼病勢减輕兹特如數寄奉救人自救其道不爽也○葉君南金有友欠洋八十元嘱爲函求官長追繳充振敬謝不敏○松江寄來徐君翰波信并某善士助金澤鎭房屋帳徐君我友也信非親筆屋帳恕不登報 
[賞雪看梅後小樓醉費吟]  
　　萬里雲同雪滿天圍爐暢飲樂陶然花飛六出紛紛墜預爲農夫慶有年水邉離落任徘徊疎影横斜愛看梅酌酒對花延賞處幾回共索笑顔開[  小樓主人松堂氏初稿]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒九年十二月十五日京報全錄]  
　　宫門抄○旨三道錄前○發抄旨四道○閣學周奏請飭部妥議司道各員署事章程片○陜撫葉奏爲請旨查抄備抵摺○尙書恩等奏爲遵旨議奏摺○江督左奏據情代奏片○十二月十五日吏部翰林院正黄旂值日無引見○載瀾由東陵回京請安○英文謝充奏事官恩○江蘇鹽法道德壽謝恩○記名提督馬進祥謝恩○托倫布請假十日○成惠請假五日○内閣奏派騐放之王大臣派出豫王鳳秀閻敬銘徐致祥○侍衛處奏泒主宴之大臣派出文中堂○内務府奏派犧牲所值年之大臣派出文中堂○召見軍機德壽○發抄陳士杰奏豆收歉薄應徵漕豆援案改徵粟米奉旨著照所請户部知道欽此○又麥收歉薄應徵漕麥援案改徵粟米奉旨着照所請户部知道欽此○譚繼洵奏回任甘臬接篆日期奉旨知道了欽此○黄體芳奏遵查係州歳科分考事屬可行奉旨該部知道欽此○○周德潤片再光緒九年六月初四日吏部遵議署都察院左副都御史張佩綸奏停捐善後四條奉旨依議欽此臣細心詳閱除停分發核保舉裁選班三者條理精密深中時弊外惟所議署事一條尙有未伸之緒請申變通而求畫一之法竊以漢以六條察吏四曰選署不平署之名始見于此已豫立敝賢之戒唐裴克諒權知華陰縣令制曰待有所立方議正名此慎重試署之義至前明添設署職之員而署事始濫嘉靖間復酌裁之然則嚴防署事之弊不起於今日也從來首要之區原爲通省表率欲定署事規條當自省會始如各省潘臬運司等缺有用人理財治獄督鹺之責以資淺望輕者攝之旣不能整飭要務並無以鎭服羣情擬請藩臬運司出缺除遞署外應以道員署者先儘正途實缺道員次及捐納勞績實缺道員不准以候補委用試用道員委署駐省首道平日與兩司同見督撫可以面陳利弊外道所轄各員晉省時無不謁見並可留意人材近來厘金善後軍需開墾等總局首道多與兩司聮銜總司其事他處上游事權較重擬請首道署缺先儘實缺道員次及正途候補委用試用道員不准以異路之候補委用試用道員委署至於首府縣向例專補正途惟未議及署事外省遂藉此通融爲培植私人之地多有以異路人員署首府縣者夫署理首府尙久暫不同若首縣實缺不及一年或以煩劇而量與升途或因賠累而另行調劑鮮有實缺久任者而往來更署惟此逢迎便侫之徒昔北齊宰縣多用厮濫至於士流恥居百里此不用正途之咎也擬請首府縣署缺先儘正途實缺府縣次及正途候補委用試用府縣不准捐納勞績人員署理省會之冠冕旣尊四方之網紀自肅清首要以正羣流其道不外乎此若外省道府州縣署缺雖不如省會之嚴亦宜各分班次劃定鴻溝不得互相攙越使本班無向隅之嘆他班無倖進之心庶幾覬　消而夤緣绝矣再查吏部向章調署州縣與佐雜併計每年統不得逾十分之二揣立法之本心以爲兩班稍有參差亦無大碍斷不致過多過少之懸殊不知缺分肥瘠事權輕重州縣與佐雜廻異大吏徇情每注意州縣而不屑及佐雜於是設法騰挪所謂十分之二者幾欲盡行歸入州縣一班而佐雜調署絶無僅有是明留其隙與以舞弊之資也擬請調署人員倣照委署之例州縣與佐雜分計每年各不得逾十分之一則密而又密巧猾者不得自便其私也以上各缺或卽時奏明或按季咨部中有不符擬以違例論蓋用人貴酌乎至當如委署藩臬運司職分較大雖係暫局可否通諭各督撫嚴行限制至道府州縣以下各缺自當定畫一章程抑或一併飭下部臣分别妥議逐條定准頒行各省遵照施行謹附片具陳伏乞皇太后皇上聖鑒謹奏奉旨已錄○○署理陜西巡撫布政使臣葉伯英跪奏爲嚴叅已革故員虧短交代正雜銀兩勒追家屬限滿未缴請旨查抄變抵以重庫歀恭摺仰祈聖鑒事竊查前署長安縣事實任武功縣知縣陳爾茀病故長安縣署任應交任内經手正雜銀兩經接署該縣之余麟書會同監交官核算應交正雜各歀銀一萬二千五百四十餘兩屢向該家屬嚴催巳逾二叅延不清交據余麟書詳經該管府道據實轉揭由潘臬兩司詳經前撫臣馮譽驥奏叅請將陳爾茀革職勒限兩個月在該故革員家屬名下照數追繳倘仍抗延從嚴叅辦等因一摺奉旨着照所請該部知道欽此欽遵行司臣前在布政使任内節經會督該管道府在於該家屬名下依限勒追前届限滿未據完繳據該縣余麟書開造虧短欵目細數清册由府道揭轉到司當查册報銀數欵目多有轇轕舛錯隨經指歀駁查兹據查明更造前來核計陳爾茀任内除有歀可抵外實在虧短正雜各欵銀一萬二千四百六十五兩三錢四分九絲嚴追未繳前經臣會同署臬司張端卿呈請嚴叅會詳前撫臣馮譽驥未及具奏缷事臣接准移交隨查己革故員陳爾茀虧短交代爲數甚鉅嚴催該家屬延不呈繳未更再任拖延相應據實嚴叅請旨將陳爾茀在陜歴過任所曁寓所有無資財寄頓飭府嚴密查抄該員係四川金堂縣人並請旨飭下四川督臣轉飭將該員原籍家產一併查抄估變備抵以重庫歀一面由臣飭司行提該革員經手丁書人等到案嚴訊是侵是挪按律辦理除將虧短欵册送部外所有嚴叅已革故員虧短交代銀兩勒追家屬限滿未繳請查抄變抵緣由謹曾同陜甘督臣譚鍾麟恭摺具奏伏乞 
皇太后皇上聖鑒謹奏奉旨已錄○○禮部尙書臣恩承等謹奏爲遵旨議奏事内閣抄出浙江巡撫劉秉璋奏據紳士現任刑部右侍郎許庚身呈稱胞伯原任廣西賓州知州許乃來原任江蘇海州直隸州知州許乃大原任太常寺卿許乃濟故父原任甘肅敦煌縣知縣許乃穀胞督原任吏部尙書許乃普原任江蘇巡撫許乃釗原任山東掖縣知縣許乃恩等在日曾擬仿宋賢范仲淹遺法置立義田贍養宗族有志未逮現在族中丁口益增生計日絀庚身倡率族人仰承　志陸續置買仁和錢塘兩邑民田二千畝有奇作爲義田另置房屋一所作爲義庄所收租息除完丁漕歳時祭祀外凡族中貧苦孤寡婚嫁喪葬以及子弟讀書應試一切費用酌立規條以時資助公舉莊正莊副妥善經理等情查現任刑部右侍郎許庚身克承先志率族捐置田產值銀一萬七十餘兩睦族敦宗事堪風世例得仰邀旌賞惟係二品大員與尋常士民捐資赡族者不同查前任順天府府尹彭祖賓捐田赡族經禮部援照侍郎張祥河成案奏奉上諭賞給匾額欽遵在案今許庚身情事相同可否賞賜御書匾額以示嘉奬等因光緒九年十月二十七日軍機大臣奉旨該部議奏欽此欽遵到部臣等查例凡士民人等捐資赡族田粟准值千金以上者均請旨建坊給十樂善好施字樣聽本家自行建坊如有應行旌表而情願議叙者由吏部核議等語又咸豐八年吏部右侍郎張祥河捐田赡族經臣部以該侍郎係二品大員若僅照紳民捐田之例給予建坊辦理似無區别奏請由吏部核給議叙嗣經吏部奏稱大員捐田赡族例内並無准給何項議叙明明文可否賞加升銜頂戴之處出自天恩等因奉上諭前因吏部侍郎張祥河捐田瞻族當經諭令該部核給奬叙兹據奏稱大員捐田赡族並無作何議叙明文亦無辦過成案請旨遵行等語張祥河捐田千畝養赡宗族古誼可風着加恩賞給御書匾額以示嘉奬欽此欽遵在案又光緒四年二月臣部議覆順天府府尹彭祖賢敬承先志捐田赡族可否援照侍郎張祥河成案賞賜御書匾額奉上諭禮部奏遵議順天府府尹彭祖賢捐田赡族可否賞給匾額請旨辦理等語彭祖賢克承先志率族捐義田一千餘畝備荒生息銀一千兩養赡宗族古誼可風着南書房翰林恭書匾額一方賞給該府尹祗領以示嘉奬欽此欽遵亦在案今刑部右侍郎許庚身率族置買義田二千畝有奇另置房屋一所作爲義莊值銀一萬七千餘兩其敦宗睦族核與侍郎張祥河府尹彭祖賢情事相同自未便照臣部尋常紳民捐田之例辦理至大員捐田赡族旣經吏部前次奏稱例無議叙明文亦未便再由吏部核議臣等公同商酌所有侍郎許庚身克承先志捐田赡族可否援照侍郎張祥河府尹彭祖賢成案賞賜該侍郎御書匾額以示嘉奬之處伏候欽定臣等未敢擅便謹將臣等遵議緣由恭摺具陳伏乞聖鑒爲此謹奏請旨奉旨已錄○○左宗棠等片再據二品銜新授福建按察使裴蔭森禀稱蔭森入都陛見於九月二十二日陛辭並請假便道江蘇回籍省墓奉旨賞假二十日欽此茲於十月十六日到淮馳回享寗本藉拜掃先塋於十一月初六日起程赴閩禀請據情代奏前來理合附片具陳伏乞聖鑒謹奏軍機大臣奉旨知道了欽此 
 
