# 1914 - 378 - 4914861

 

Page 1

 
 
   
 
 

Page 2

 
 
時評 
[理論與事實（三）（抱）]  
　　吾嘗推究吾國一般人鄙薄理論之心理其所由搆成蓋可得而言焉 
　　其一無條理思想一事一物欲求其分條析縷窮源竟委彼輩腦海中實少此基礎之觀念以故雖有人爲貢分條析縷窮源竟委之言而彼亦厭苦之 
　　其二無事業以外之眼光輙覺彼之所爲己底於無上其意想中無所比較故雖有語以更良之法而不之信 
　　其三無進取之精神即有時自審弗善而終覺一經改革犧牲現在以易將來雅非所願此等處謂之爲智識關系無寧謂之爲精神關系 
　　而余友某君則挽而語余曰否否不然夫彼輩之所謂事實者其有利於己者也其可行者也彼輩之所謂理論者其無利於己者也其不可行者也 
命令 
　　六月二十二日大總統策令參政院參政張蔭棠勞乃宣因病呈請辭職張蔭棠勞乃宣均准予辭職此令 
　　又令任命錢恂楊度爲參政院參政此令 
　　又令任命范守佑兼充湖北清鄉總辦此令 
　　又令司法總長章宗祥呈據奉天高等審判廳廳長程繼元奉天高等檢察廳檢察長袁青選電請辭職程權元袁青選均准免本官此令 
　　又令任命沈家彛署奉天高等審判廳廳長梁載熊 
署奉天高等檢察廳檢察長此令 
　　又令任命葉爾衡署四川高等審判廳廳長曹興蘄 
署四川高等檢察廳檢察長此令 
　　又令司法總長章宗祥呈據署江西高等麯察廳檢察長魏 
祖旭詳請辭職魏祖旭准免本官此令 
　　又令任命雷奮署江西高等檢察廳檢察長此令 
　　又令任命黃德章署京師地方審判廳廳長此令 
　　又令楊正剛給予六等文虎章陳鴻鈞給予八等文虎章此令 
　　又令鄭畢貴給予七等文虎章此令 
　　又令劉世　給予七等嘉禾章此令 
　　又令財政總長周自齊呈核覆江蘇高郵縣紳雍濤捐資興學并報効公家鎗枝欵項頗鉅實腸急公好義擬照章請給予愛國微章等語雍濤應給予一等愛國徽章以昭激勸此令 
　　又令陸軍總長段祺瑞呈請將常建基韓元逹均授爲陸軍三等軍需正應照准此令 
　　又令内務總長朱啓鈐呈准文官高等懲戒委員會議决前廣東軍路局局長周醒南等或捲逃公欵或潛助逆謀或枉殺無辜或妄離職守等情各案廣東軍路局局長周醒南潮州府稅廠委員許子立依照文官懲戒法草案應受第五條第一欵褫職處分靈山縣知事林衛羣永縣知事謝心源信宜縣知事林德章長樂縣知事陳演生茂名縣知事梁樹熊始興縣知事黃裔强遂甯縣知事羅鼎依照知事懲戒條例均應受第三條第一種第一欵褫職處分各等語周醒南等應均准照所議卽行褫職除陳演生業經拿交看管外餘仍由該省巡按使一體嚴拿訊辦以肅法紀並交司法部查照此令 
　　又令内務總長朱啓鈐呈准文官高等懲戒委員會議决前署江西高安縣知事華光祖等婪贓玩法各案依照知事懲戒條全署江西高安縣知事華光祖署峽江縣知事吳乃桐代理金谿縣知事程蘭湘上饒縣知事熊希存署萍鄉縣知事崔璞均應受第三條第一種第一欵褫職處分署南昌縣知事文炳堃崇義縣知事陳登庸均應受第三條第一種第二欵免官處分署樂平縣知事胡以謹應受第四條第二種第一欵降等處分等語華光祖等應均准照所議分别褫職免官降等仍由該省巡按使分别勒追贓欵按法嚴懲以肅官紀此令 
[專電]  
　　北京電中比公司案展轉益複雜據亞細亞報人說有確證路透電亦謂在進行中袁總統派孫寳琦等調查並令人往比公司方面調查其事漸得眞相不能謂爲絶對訛言總統令蔡廷幹往問梁士詒以眞情並諭不可含糊 
　　北京電英美烟公司課稅交涉確以他故中止外報載因英美公使不認該項辦法非實 
　　北京電内務部頒布勸诫剪髮條規六則凡在官人員均須强制以及重馬夫役於定限内不剪者停業惟商民則用勸導方法 
　　北京電刻財部官制將大變裁制用局並將新舊兩稅所及稅法委員會裁併另組 
　　北京電徐國務卿於日前訪五國團以疏通該團近與財政總長所生之隔閡 
　　北京電載振長農商絶對訛傳近有孫多森說 
　　南京電中央劃分軍區將發表馮督特派員調查全省軍隊以備軍制統一 
　　南京電韓巡按電敎育部蘇省留學費己列入三年度預算計十四萬一千元 
　　南京電財政部現定銀行存儲准備金辦法四條己電飭巡按使遵辦 
　　南京電江寧榷運局由運司直轄下關掣驗局改爲卡由部派員管理 
　　南京電甯湘鐵路局己委孫多藝甯省鐵路確己售歸甯湘價值六千萬兩本月底交接 
　　南京電警察學校己委段柏平辦理 
特約路透電 
　　北京電中俄兩國正進行由俄陸地入華商品關稅談判其稅名則值百徵五而按照一八八一年中俄商約須折扣三分之一海關值百徽五雖亦不足然各處一律並無折扣名目且中國牧俄國商品之稅每年約銀三十萬兩故須除折扣銀十萬兩安東日本商品入華者亦照此辦法其地每年約徵稅銀十萬兩而中國亦不能得享日本同等之利益以理論之殊不公允中國久有不平之意惟因近年來中俄兩國曾談判其他問題故未暇提議及此琿春之事似亦當與俄國籌商調停之法蓋該地之民旣與中國隔絶而一面有俄卡一面有朝鮮之卡驅之巿外此重要之地職是之故乃不能與滿洲各地同率進步惟延吉廳關稅因中韓貿易日盛漸有進步巴塞特灣爲琿春天然之出口如俄國能予以輸運之利便則必能吸收出入口貿易之全部分圖門江爲日俄分界之鴻溝且爲一出路故將來必爲此項談判之基礎 
　　廣州電北江西江之水汜濫日惡肇慶府　受災最烈有村二十因圩决爲水衝毁流離者數千人且沉没舢板甚多江中交通業己暫停當道善會警備隊紅十字會設法振濟惟經費不足殊難遍及廣州外城亦水深二尺避難人民抵此者共約數千人 
譯電 
　　北京電袁總統議增中央及各省之官俸大約將增今數之半 
　　北京電内務總長出示諄勸人民剪髮官員中有不剪髮者須加開除 
　　北京電黃開文己任爲總統府掌禮官 
　　南京電聞江蘇巡按使韓國鈞有與奉天巡按使齊耀琳對調之說 
　　北京電周馥己回青島 
　　倫敦電據經濟新聞載稱聞中政府與瑪柯尼公司訂定築造中國無綫電報局合同共需經費英金二百萬鎊 
　　華盛頓電希政府欲向美國購戰艦二艘己請威爾遜總統勿加反對威爾遜總統聲稱此舉如能維持地中海之和平則彼可贊成土政府己向美國提出抗議 
　　華盛頓電美國衆議院己贊成以米西雪宓號及伊逹化號二戰艦售與希臘上議院亦贊成此舉 
　　柏林電土耳其内閣總理與希臘公使討論賠償近今希人遷居所受損失一案彼此頗爲滿意 
　　維多利亞電駒形丸輪船船長復接本公司電文命即駛回神戸惟船上印人均未登岸故尙無法啓椗 
[公電]  
　　參謀部催送參謀人員履歷官階電　都督將軍都統均鑒陸軍官佐補官經陸軍部呈明大總統於九月七日截止業己通電各省在案尊處參謀人員如有未補實官者請速開明擬補實官階級並造　履歴送部以便核辦并希轉飭所轄各師旅參謀人員遵照參謀本部號印 
要聞一 
[關於錦熱路權之英日觀]  
　　日本外交省近嘗宣布闕於錦熱鐵路之公文曾由路透電社東京訪員撮要電逹北京各埠英人因該文措詞閃爍似有疑英不以诚信待日之意以故對於日本大生惡感其新聞報亦頗加訾議日本外交省乃爲侷促不安急令駐華日本代理公使向英使聲明日本並無此意乃出英人之悮會己將原文寄京以憑案覆日使署亦稱日本各報所載譯文皆不正確日政府且以此事直接照會英政府云云昨據路透北京電此項公文之半官譯文己寄至北京由日使署宣載各報按此項公文無論譯文有無紕繆雖僅英日邦交上之事然實與吾國大有關係者也其全文己揭載日本郵報爰急譯錄如下 
　　各報盛傳英國資本家己於南滿洲東蒙古内蒙古得有鐵路讓與權之說夫日本於以上各地佔有特别權利日帝國政府曾以此事照會各國日政府爲增進或利用此項權利起見嘗竭力博取機會各國凡知此項特别權利者皆己表明尊重之意職是之故日政府堅信各國决無有不經日本豫无允可而贊助本國資本家得有關係日本經濟或軍略利益之鐵路讓與權者上年二月間中英公司欲得敷設錦朝鐵路（京奉支路）之讓與權嘗向日政府探問將否提出抗議日政府熟商之後以該路長僅八十英里且將爲英國資本家有關之鐵路之支路故乃承認此項讓與權惟一以該路將經過滿洲蒙古日本帝國有重大利益之處日政府乃承認宜於該地設法保留此項權利故當上年三月日政府答覆英政府對於此項支路無所抗議時且復申請英政府聲明日後該支路如須展長應先商諸日政府如須招致英國以外之外國資本家從事此舉則日本資本家當享同等之特權英政府曾完全承認此議本年二月間外間盛傳英國資本家與中政府磋商自北京取道熱河以逹赤峯之鐵路讓與權又傳英國資本家己得築造錦州熱河北京鐵路之權利各報近亦紛載此說日政府曾查明此項消息全屬子虛云 
[四月份大借欵用途之核覆]  
　　審計處之公函頃審計處致財政部送還四月分善後借欵項下支出各欵用途清册並公函駢逕啓者准函稱本部四月分善後借欵項下支出各欵用途清册送請核對見覆並將原册交還以便發登公報等因經詳加核對均屬相符並由外債室華洋稽核員簽字應將原册送還即希察入發登公報此頌勛祺審計處啓六月十三日） 
　　各用欵之清册財政部漢口造紙廠前總辦陸世芬薪水漢口銀八百兩正（一.一三○.五四）又漢口造紙廠前欠付廠員薪水（一.五○○.○○）又漢口造紙廠三月份經費（六.一七七.二○）又一月份臨時稽勲局經費印刷局華勝公司第二批（六.五○○.○○）又工程價經費京足一八.三六六.四○（二五.五○八八九）又印刷局新旗昌公司續訂第一批機器費公砝一八.○○○○○（二五.六九三.七三又印刷局新旗昌郵票廠水管等尾欵經費（四）八八五.○○）又漢口造紙廠瑞記洋行修理機器預付全價四分之一經費規元一千九百五十七兩七錢五分二.六四五.六一）又漢口造紙廠祥泰洋行承修電汽房機器預付全價四分之一經費洋例銀一千一百兩正（一.五三八五一）又四月份八旗各營餉（三八八.四八二.一八）又漢口造紙廠通和洋行黃根記續修前清未竣工程欵經費洋例銀六千兩八四○○.○○）又同上李佩記續修前街未竣工程欵經費洋例銀一萬五千五百兩（二一.七○○.○○）又漢口造紙廠西瘦子公司修理本廠電燈應付四分之一定銀經費洋例銀一千二百七十五兩（一.七八百.○○）又漢口造紙廠揚子公司第一二批應付修理機器並償還積欠欵經費洋例銀二萬七千一百四十八兩正（三八.○○七.二○）外交部四月份各使館經費（二○○.○○○.○○）湖南省擬裁軍隊裁遣費（七六三.○八○○○）財政部漢口造紙廠應付寳泰洋行機器油欠欵洋例銀一百十九兩一錢三分（一六六.七八）又漢口造紙廠應付太古洋行代墊卜内門洋碱運費洋例洋三百六十四兩七錢二分（五一○.六一）又漢口造紙廠應付魏清記添修藏儲器械室工程各欵洋例銀七百二十兩五錢（一.○○八.七○）又漢口造紙廠應付李佩記續修前清未完工程各欵洋例銀二萬兩正（二八○○○.○○）三年四月三十日止共支洋七千二百二十八萬六千五百零一元零八分 
[烟之前途說]  
　　討論會議加烟稅紙烟加稅問題曾爲萬國改良會丁義華所主張茲聞政事堂財政討論會於星期五開會首先提議此案以發售紙烟應再征其入口稅旣可增國家之收入復能使吸者之減少以示寓禁於徵之意大約修訂關稅時即可加入此條並聞全國每年輸入烟價計逹四五千萬元之譜若加稅之說實行後歲可增入數百萬元亦云鉅矣 
　　張家口演說燒烟張家口公燒烟土九千餘兩己誌前報是日在下河灘地方預備大鐵鍋二十四口内架劈柴燒時上灌煤油隨時撒鹽十點鐘何都統曁改良會禁烟會代表陸續到場外賓與來賓參觀者計有九千餘人首由何都統登臺演說今天爲察哈爾禁烟善後總局燒烟期蒙萬國改良會全國禁烟聨合會代表及直隸巡按使派來委員以及本口各機關並各黨會人員公同監臨藉資指導本都統實深榮幸但此事實有令人痛心之處不能不爲諸君明白言之第一禁烟成績不見起色禁烟局自歸本都統直轄以來本擬雷厲風行使烟案日見其少無論運者售者吸者從此絶迹然後上無負政府之委託下可以滿社會之希望不料本年一月燒烟土僅六千餘兩此次燒烟纔五閱月耳竟奄至 
 
 
 

Page 3

 
 
九德餘兩不惟不見少反日見其多此本都统之第一痛心處第二侵犯司法獨立司法獨立一事原係立憲國之公例所以保護人民之生命財產用　極良立法極美本都統雖不才焉有反對之理不料因地理上的特别習慣上的特别不得己竟侵犯司法獨立亦出於特别冐天下之大不韙此本都統第二痛心處有此兩種痛心而本都統終不敢避禁烟成績不見起色及侵犯司法獨立之惡名與世俯仰者無非以禁烟一事外之關係國際之信用内之關係人民之生命財產人民之生命財產蕩盡可以亡國國際上之信用蕩盡亦可以亡國有此兩種亡國之原因不得己遂情願作此痛心之事竟以痛心之事爲快心之事蓋今日尙有作此痛心之事的機會國際信用尙未全失人民生命尙不甚衰弱財產尙未蕩盡所以本都統不恤人言不計成敗毅然爲之而不辭甯忍犧牲一己之名爲人唾駡决不令此鴉片貽爲全國羞爲同胞累所以禁烟特别軼出法律範圍之外尤望各會代表各機關各黨會人員體諒本都統之苦心熱力扶助對於本防禁烟丰續不善之處明白指道便得日臻於完全尤本都統所頂禮禱祝者也說畢全國禁烟聨合會安代表萬國改良會韓代表察哈爾禁煙局周局長次第演說飭令舉火烈燄騰空掌聲雷勲直至下午四點鐘始行灰燼撮影收場 
[蒙藏問題之荆棘譚]  
　　法報之訪電法國巴黎時報近載聖彼得堡訪事專電云近來俄國當道欲減輕遠東關稅以促進俄蒙邦交聞彼等擬與中國開外交談判要求俄貨物之由天津經過者免由中政府給與免除關稅證書云云並聞俄人現正籌備種種方法使蒙古政府得有使用本國（指蒙古言）入巿稅僣其内地各稅之獨權蓋以上列諸稅爲目今蒙政府每年唯一之收入也前佛來米亞譯音報館得有庫倫來電謂該處造就通譯人才之學校爲數甚少當道者擬將大加擴充使俄國文明得以漸漸輸入蒙古云 
　　陳貽範之再電陳貽範報告西藏代表强硬態度己略見前報茲聞陳代表昨日（二十）又有電到京内述西藏代表曾提出意見於西謨拉會議擬破棄一九零六年中英條約至駐藏辦事長官名目及駐藏華兵藏代表亦强硬反對己無開議之餘地貽範擬卽晉京再籌辦法云云此蓋其會議之結果矣 
[京塵中各界之一瞥]  
　　立法院籌備之日期立法院籌備之手續大致草定係分日籌備（一）調查人口需一百日（一）調查選民需八十日（一）製造選民簿三十日（一）遴選選舉監督需十五日（一）舉行初選需六十日（一）初次複選需三十日（一）二次複選需三十日（一）命令召集需六十日（一）議員行旅一百日云 
　　審計院長之擬陪審計院長任命丁振鐸副院長任命徐恩元己於昨日發表茲聞此次政治堂推栫院長人物以丁氏擬正而擬陪者尙有趙爾巽袁乃寛二公查趙氏自前清時號稱通曉財焉袁氏則現任拱衛軍軍需總長前在北洋辦理財政軍餉經騐極富故政事堂遂以二氏擬陪云 
　　亞細亞報之起訴亞細亞日報昨日忽有京師警察廳派人赴該報館云奉有命令每日來社檢查新聞底稿該報以報律中只規定事後罰辦之條并無事前檢查底稿之規定此違背法律之干涉不能忍受己在平政院起訴 
　　中央各機關官俸之全發前因財政困難中央各機關官俸遂有減成發給之事此舉本非大總統所贊成蓋官俸减成發給每月所節省極爲有限徒使從公者有枵腹之虞實非善策茲聞日前總統特面諭財政總長周子廙以近月以來中央收入頗豐以充行政經費綽有餘裕數月前減薪之辦法乃一時不得己之舉萬不可持之久遠自本月分起京中各機關薪俸當一律按照等級給以全俸以示國家財政之轉機云云聞周總長奉諭後己行咨各機關遵照辦理 
　　警備隊之三級各省警備隊特别編制法從前己由陸軍部與内務部會商大略業經决定不日即可施行大槪編制之法係分爲若干隊隊下分路路下分哨共爲三級以縣爲單位而以省爲總樞凡一省中必有一隊謂之曰省警備隊即以巡按使爲該隊之司令官每一道中必有一路按照各省形勢或分三路謂之前後中或分五路謂之前後中左右或分八路謂之東西南北及東南西北西南東北均由道尹兼任之每一縣中必置一哨按照各縣等級爲第一第二第三之三等即由縣知事兼任惟警兵數目則視該縣之大小或百二十名或百名或八十名以爲分配所聞如是姑誌之以觀其後 
　　建築料加稅之交涉磚瓦石灰等建築料加增稅率一事曾經稅務處財政部會同議决通飭海常各關一體實行廼此項通飭頒布後外商對之多不肯承認昨聞由北京商稅徵收局局長何棪遞呈財政部提議請行文外交部向駐京各國公使交涉聞部中己行文外交部照辦矣 
　　美孚代表之抵京昨日美孚公司有洋員二人赴全國煤油礦辦公處會晤熊籌辦談判良久聞因陜省油礦進行事宜併有關於欵項之事據稱美國新派代表準本月杪可以抵京 
 [L遊記 
[羌海雜誌（六）（生人）]  
　　鎭海堡卽宋之寗西城舊址崇寗三年築後廢清初復置設重鎭道光三年移駐丹噶爾城堡内分駐汛員汛員每歳受塔爾寺衆供給甚厚塔爾寺者在西寗西南五十里之塔山中西藏黃敎之祖宗喀巴瘞胞衣地其徒自西藏分支住此兼守護其遺物者也迄今領衣單口糧者祇千餘人而食指嘗逾萬人而附寺而居之熟番倚其舉火者又數千戸梵宇僧舍因山勢高下疊甃而成平地寺院之大者瓦上鍍以黃金故俗又名金瓦寺金玉寳石佛像無數金佛皆嵌珠粒巨者如豆銀佛像更積纍盈龕有迎自西藏者有頒自内廷者富室大賈祈疾求福必鑄一像媵以緞繡衣幔以答神庥歷代寳器充牣炫目商民復矜奇鬭富以輸實之田地周二百餘里貲產難以數計（余弟晉武曾調查甘肅寺院產業記載頗詳其所云塔爾寺貲產抵還庚子賠欵而尙有餘隠匿者當猶不止此數）甘肅之业華萃於僧寺塔爾寺又繁富之尤者也清時羅卜藏丹津之亂該寺大剌麻被其煽誘從之以叛川督年羹堯平青海還欲盡屠之鎭海堡千總某時服役於年側年詰以寺衆逆迹某力白其多誣且泣稽顙代爲乞命年乃戮八人餘衆皆得赦某以一言保全數千生靈寺僧感之次骨設位生祀歷年重有餽貽至今沿以爲例凡本堡千總至寺寺僧猶設供張迎送盡禮如奉其父師焉（未完） 
雜評一（抱） 
　　兩年以來各種制度之變更幾如蒼狗白衣不可方物究其所以變更可分兩類欲逹一預定之目的而不能遽逹必千廻百折以出之而各種制度隨此千廻百折而千變萬改焉此其一也當局視人爲重視法爲輕不懸法以招人乃因人而定法於是易一人變一法人變而制度與之俱變焉此其又一也今財政部官制又將大改矣其屬於前類乎抑屬於後類乎二者必居一於是 
　　近頃中央施政所最差强人意者殆此頒布剪髮條告矣脫無此一舉幾疑政府舍新謀舊將一切盡復三年以前之所爲而絶不復留餘地自頒布此令人心當因之少定卽其於官吏主强迫於人民主勸導亦頗頭頭是道雖然所不克復三年以前之舊制者僅此辫髮一事己耶若然則吾爲辫子悲向隅矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參政院開院紀]  
　　院外之觀察日昨（二十日）爲參政院之開院期此日前參議院門首高架一大花門彩布盛飾交叉國旗院之内外及自順治門根起至參政院及新華門之一帶沿路有步軍統領所派多數兵士及警官相續配　劍戟森森武裝整然至午後一點鐘一時賢俊車馬轔　陸續到院惟沿途觀者不如昨春兩院開幕當日之熱閙各參政到院之光景有鬚髮皆白之老翁焉有雍容不迫之長者焉令人望而知爲確有老官塲之風度較之昨春所睹之年少氣銳勞若無人之兩院議員殆逈不相侔云 
　　開幕之情形日昨參政院開幕上午十一鐘時黎院長己經到院用早膳畢隨即接見職員參政到者共爲四十四人有著洋服者亦有著常禮服者下午一鐘振鈴開會黎院長主席當由徐國務卿代表總統宣讀頌詞及勗詞讀畢黎院長者答詞係致謝總統者又有演說詞係勗勉各參政者三鐘後宣告散會在未散會以前因該院會議規則即須起草黎院長當時指定委員十五人定於六月二十三日上午九時在第二審查室開委員會其委員之十五人姓名如下王家襄那彦國馬良陳國祥寳熙施愚趙惟熙汪有齡嚴復王世徵陳漢第姚錫光王印川朱文劭鄧鎔 
　　總統之頌詞總統頌參政院開院並勗參政院參政詞曰民國肇建三稔於茲曩以羣慝之内訌遂致庶事之叢脞悼心　往圖治將來夫國之大政詢謀及於卿士庶人邦之大法修明資於國家閑暇嘉乃前興作是新民來軫方遒參靳何寄乃者約法會議將參政院組織法訂定成章本大總統亦遂依法特任正副院長續選任參政等凡七十人旣隆簡　　都聨翩宏我漢京於斯爲盛茲當開院之始爰致頌勉之詞在院羣公其垂聰聽蓋猥以眇眇之身受託於芸芸之衆蚕膺國寄厪念民依載寢載興以悚以　慮耳目心思之不逮也有參政院以備諮詢庶郡國利病得以周知虛整齊畫一之無方也有參政院暫代立法則官吏人民各有所守自非軼羣之彦冠古之才曷以借此他山同登彼岸正副院長曁各參政載建開國之殊勲或負前朝之重望或舊學新知之各擅或識量財力之並豐嘉選乃來匡予是賴况薄海思治忍置理亂於不聞且列國采風尤爲觀聽之所繫一或不愼貽誤滋多望殫竭其公誠俾弼成乎到治闢門籲俊願希三叶三握之風遺大投艱豈伊一手一足之烈誕告惇吏載紀鴻猷予其拭目觀厥成焉 
　　院長之答詞參政院院長黎元洪謹代表全院恭致答詞主於大總統曰惟天錫祜樹我民望鼎沸載澄道揆斯正我大總統以受託之重成撥亂之功爲天下所頌禱爲斯民所依賴　作之事因革之圖宜若埴金悉憑陶冶而迺處懷若揭公聽是資覽思詢謀以有今制於本年五月二十四日頒布參政院組織法元洪等蒙簡拔之典得備爰諏一值慮之　先邀明訓勗以忠國期其成功丹慊感興匪有所屆竊念參政院之職在乎仰答諮詢代行立法厥任尤鉅當此大難方平　基始奠陳一策而治亂動關百年出一詞而功罪在乎天下以元洪等之　　何敢當此重荷致辱明時所賴我大總統大制不割深藏若虛智足以察羣言德足以周庶類明鏡屢照當無毫釐之差靈囊大包或容土壤之助元洪等惟有殫其懇誠力圖報稱　公憂國敢希祭遵單言暫詠願追李泌謹具詞奉答敬乞大總統鈞鑒 
　院長之演說黎院長演說曰今日是開院第一天我們參政諸公都是負海内重望的人因爲愛國起見大家都聨翩到院元淇得興諸公聚首一堂眞是榮幸極了我國共和雖說有兩年其實國基尙未穏固當初南方亂事未平國會黨派意見愈圖愈大牽累得一切政治不能進行到後來國民黨解散兩院議員人數不足也一齊停止職務一般論者不說國會不好不該摀亂就說政府不好不該解散國會實則兩院議員何嘗没有明白的呢至政府本心對於國會非常尊重豈忍使其停止麽不過當初立法之時兩院一種性質没有調劑的作用加以人數太多難於團結所以没有好結果現在修正約法懲前毖後於立法院之外特定本院爲諮詢機關並且賦子種種同意權立法院未成立以先本院又代行立法職權參合各國的先例又不違背我國的國情這個法子總算完善得很我們參政院旣負這種責任第一層參政院備政府諮詢就是政府自身機關對於政府要盡力輔助使成個强有力的政府凡屬約法所定同意事件及參改院組織法第三條所定徵集意見事件總得揆度事實顧全大局不能發迂遠的言論顧流俗的毁譽貽害我國家第二層參政院旣行使立法職權就是代表人民了這時候國會己經停止立法院尙未成立政府將這種立法權鄭重寄與本院這一番保持共和的苦心然昭若揭我們參政院就得體貼政府的心事嚴守共和的眞諦一方面擁護政府一方面催促政策之實行纔算盡我們的天職至憲法關係國本無論偏重立法方面或偏重行　方面都是有流弊的這回修正約法將起草審定之權交付與本院就是預防偏倚的意思將來我們起草更要參酌中西調和新舊從實在經驗上定下去不要抄外國憲法的成文粉飾美觀也不要蹈前朝立憲的虛名激成反動總期望作個盡善盡美的憲法免得將來輕言修改纔對得住政府纔對得住國民元洪本是個軍人於政治法律上素没有研究從政的日子又淺更不能說有經騐好在參政諸公多半是元洪的舊師友其餘也是元洪素來崇拜的以後還求諸公指敎 
　　公讌之禮單六月二十二日正午十二鐘總統府公讌參政茲將其禮節單照錄於下是日預讌陪讌各員均在西苑門外下車投遞名東入門後乘船至寳光門外登岸入來薰風門内更衣室脫帽至休息室稍憇預讌陪讌各員均在懷仁堂東西廂休憇各員到齊後參政院院長偕同副院長曁參政各員入懷仁堂北向班立陪讌員左右班立奏樂承宣官入啓禮官導引大總統　堂參政各員向大總統行鞠躬禮大總統答禮樂止大總统入休息室各員退出禮畢預讌陪讌各員均入食堂各就席次北向立承宣宜入啓禮官導引大總統　食堂奏樂各員向大總統行一鞠躬禮大總統答禮就座各員均入座樂止用讌奏樂（數次）　畢奏樂大　統離席各員仍就席次北向立向大總統行一鞠躬禮大總統答禮樂止 
蘇督代表之晉京南京特約員自軍區同題發生以來中央聞於南方軍事情形極爲注意特電馮都督晉京面陳一切所有南五省八師之分配應取何種方針地點如何規定僚屬組織較都督府組織應增加若干混成旅二旅之配置方法軍區内糧米服裝軍械餉銀應如何統一訓練敎育之要項國防要塞之布置等於民國軍制極有關係馮都督原擬親自晉京旋以江蘇軍政緊要防務吃緊之際未便動身特委張軍需課長代表入京業經面授機宜指示一切張君與都督爲姻婭此行於江蘇軍費問題亦有陳述己定於二十四日上午渡江入京蓋軍區會議開幕之期己不遠矣 
[續誌南京謡言之由來]  
　　南京近日謡傳居民所蓄鷄翅及婦女髮辫小兒生殖器多被妖術剪去經警廳查悉原因呈報當道己詳昨報茲又節錄警廳示文如下現復派員分往各處查得被剪之鷄本廳長親加騐看被剪之鷄翅一翅而被數剪且皆參差不齊顯係人力所爲希圖擾亂人心並非有何邪術乃居民不察彼此訛傳羣相驚訝甚且訛傳有偷割兒童生殖器與剪去婦女乳頭情事連日飭屬遍查並無其事似此荒謬不經之談在有識者絶不輕聽而盲從無知者恐不免受其蠱惑本廳長維持公安責無旁貸豈容若輩行此奸詐伎倆擾我商民業己飭屬嚴密查拿此種不法匪徒並根究隨聲附和遣謡之人從嚴懲辦居民人等務宜各安生業愼勿輕聽浮言徒自驚擾云云 
[關於白狼之京耗]  
　　肅政史之封呈頃聞肅政史王瑚特上封呈一件政事堂機要局當卽進呈總統開閱探其内容確爲白匪起事至今年餘糜爛七省費欵無數而官軍迭報獲勝請予奬賞乃近傳聞白匪猖獗如故則官軍進剿不力與虛報獲勝可想而知似此養寇禍民貽誤國家罪實不小請速嚴加申飭限期剿滅以振軍威而保治安聞總統閱呈後堂即將原呈封寄在剿各師軍官觀看以資省勵矣 
　　弓富魁之關係政府因弓富魁在晉省岢嵐州聚徒希圖擾亂特派陸師長就近帮同閣督進剿一面密派偵探前往該近處探聽舉動頃聞昨得偵報以弓富魁確與白匪聨絡所有旗號均標大漢將軍近日四處散兵備集益形猖獗己有四千餘人分三路進發一向卾省一向河南一向陜西所有軍械均極精良惟到處劫掠與强盜無異人民痛恨云 
[三省借債收囘紙幣之計畫]  
　　東三省紙幣充斥致錢法毛荒金融紊亂逹於極點本年春奉垣險因紙幣釀生外交進退圓法之權大半操諸外人中央與三省大吏對於收回紙幣幣頓錢法这事故亦極爲注意日前中央曾飭三省調查紙幣之確數牽天一省己至一千二百餘萬加以吉黑永衡廣信兩公司之官帖曁銀票統計要需現欵三千四百六十餘萬方能儘數收回茲聞奉天張巡按與中央往來文電磋商以收回三省濫幣之辦法應由中央派遣專員由三省分派助理員在長春適中地點設立紙幣清理處先以實地調查爲入手俟調查明確再行備欵設法收回惟此項收回之巨欵雖擬由借欵内提撥然中央第二次大借欵屢次磋商尙未妥協而三省收回紙幣之勢己屬迫不及待無己惟有由三省會同議借外債三百五十萬鎊作爲收回紙幣之專欵其一切會同擔保則均由中央承認云云計盡如是不審何日實行耳 
[東省與蒙俄日三方關係]  
　　蒙事會議之要電蒙事會議消息屢誌前報茲聞奉天巡按使公署日昨接蒙藏院來電内開奉大總統諭内蒙傾心向内翊贊共和洵屬可嘉惟現在内外蒙界址尙未劃清庫倫妄思統一自治迭次暗中派人煽惑内蒙亟宜預爲防範加以内蒙改省事宜於行政財政軍事邊防各方面均有絶大關係亟宜預籌辦法迭經政府籌劃究多懸揣恐於事實不無阻碍應召集内蒙各旗王公來京再行開會討論以便公决進行之方策並將擬訂中央蒙事會議規條一併附電請即轉知所屬東蒙各旗王公定期來京開會云云 
　　國旗與航權關係松花江純然爲内國河流非約章特許無任外國行船之理（如揚子江西江等皆有航行專約）自東清鐵路建築合同允由公司載運築路材料路成以後無有締限之者俄國航權遂由茲攙入顧猶藉口槪屬公司之巡船爲防護鐵橋而設故所懸旗幟仍緰兩國國旗左黃龍右黃紅藍三色中爲白色　圓形上書大清國東省鐵路公司九字昨年陳前都督以國體更定應卽改製咨由外部商准俄使轉飭北京之東清總公司擬繪寄交哈埠掛用乃該旗新式竟將彼三色旗列左（傍旗竿一面）我國旗列右中嵌白色公司之標記則仍舊儼然有反主爲客之觀即經西北路李觀察使抗議公司答無權主張茲聞擬再商請傳交涉署長呈部力爭矣 
　　奉垣中日小交涉日前東路鄉鎭巡警追擊胡匪接戰以後不知何故竟有日人二名在内受傷旋即斃命因这又起交涉現在己將該路區官一員巡官一員警兵二名一併解送來省禁押模範監獄以候訊辦在吾下手之始即將警官等如此處置自不致生出意外風波惟該日人受傷情由則殊不可知耳 
[漢臯新談薈]  
　　京漢路增修支線漢口總商會以京漢火車停車站之在本埠者一設橋口玉帶門一設法租界後大智門離本埠華界商場過遠商民裝運物貨起缷多耗用費殊爲不便且經過租界須完捐稅尤爲損失利權茲由各帮董協議籌欵修造京漢鐵路支路一條從循禮門修起至英界交界歆生路口爲止以便商民頃己由總理吳幹廷與京漢路局總理議定合同此段支路鐵軌枕木等件歸鐵路南局供給修造費及地段須由商會籌備聞英界工部局聞之亦欲將支路接長至英界一碼頭其辦法亦與商會無異但不准在該界内轉車刻正預備興工 
　　各領事謝贈勲章漢口各國領事及江漢關稅務司中國郵政局郵務長等現均蒙總統分别賞賜三四等嘉禾章日前由京頒發來卾飭卾都督巡按使敬謹轉送收受故段督吕使於十九日答拜美上將柯爾司之便將各勲章親賫來漢分途致送各領當在值年美領署設筵公讌次日復聨袂乘兵輪至武昌都督府道謝並請轉逹謝忱段督吕使復請在府公讌暢飲盡歡而散 
　　出品展覽會開幕巴拿馬賽會湖北出品協會展覽會現在漢口華商賽馬廠布置齊備於二十日開幕吕巡按及段都督代表曁武漢各官廳長官商會各董各界著名人物均於是晨八時蒞會行禮參觀讌會至午各散乃開始賣票展覽其陳列物品均用玻璃箱櫥櫃裝盛分門别類區爲三部（一）敎育部陳列各學皎出品尙稱豐富精美尤以女學之手工山水人物圖畫繡花各件爲最動人目（二）工藝部陳列武漢官商各廠出品各色布疋綢緞氈呢磁器鐵路機械及各屬著名茶葉（三）天產部陳列土產五榖菽麥各項植物最爲繁夥約有六七百種該會中最稱特色者惟木工雕刻黃鶴樓一座計高四英尺又鮮花一支高四尺售價一千二百元現在出品尙未到齊川黔附賽者亦未運到故除二層樓佈置己滿外三層四層俱無多物聞美國上將柯爾司氏是晨亦率其座艦撒爾多嘉之士官对會參觀與美領事考較出品極爲留意至該會外場警衛及設備便利參觀人之處亦極周到軍樂不時奏作頗足鼓動參觀之興趣其餘車馬酒食售價亦極公平皆該會招商所辦 
[湖北減政之近觀]  
　　沙宜警廳之裁撤湖北漢口宜昌沙巿三商埠巡警均依組織令之規定一律設有警視廳分署辦理惟設廳分署用人較多經費甚巨且預算不敷勢非力從撙節不可前日吕巡按曾奉中央電令將省會及極繁之商埠仍舊設廳外其餘槪改爲專局酌照前清辦法分配員司作爲差務不設實官以免荐免之繁卽省薪俸之費現吕巡按己議定除漢口警廳留存外沙巿宜昌二廳均卽裁撤改設專局以節經費 
　　省視學員之裁减卾巡按使近接敎育部來電略謂官制改組時所有舊置省視學員察酌情形少爲裁减俾敎育行政有所發展云云當查卾省視學員係按從前府轄區域每府一員計共十員現應裁去四員僅留六員昨己飭政務廳長擬定各該員之去留茲錄其留差者之姓名如下張承嘉郭家衡鄢從龍夏道農袁嗣樞石鳳樓 
[江西省垣附近水患紀詳]  
　　近日大雨連緜河水大漲所有距省附近各圩堤受水排斥勢將傾瀉現因天仍不晴水量益漲茲將各方面之警報錄下 
　　大有圩向分二十四個字號各處田畝若干領定一個字號圩上立石爲界書明字號並丈尺若干不致混亂每年至十月間圩紳設局於胡公廟内召集各字號圩長請人挑土修補至己字號圩紳不過考厥成功倘有淺薄興偷修者即令赶速修補如抗違延玩即請官究治其局中伙食皆各紳自備如過洪水泛漲救護費用除椿　外或需現錢前清時俱由縣署給領光復後此例革除遂致無從給領故該圩紳束手無策又因鄉間貧苦者多枵腹從公進退維谷每人日夜救護乃酌發飯食錢若干然分則見少聚則見多猶慮衆心不競於是羣相商議解囊相助放目下救護尙稱得力未知能無大妨礙否也 
　　南昌北鄉距城二十里與大有對岸之義成圩於昨夜（十七）五更時候在白沙港地方崩塌决口約二里長水勢滔滔田禾淹没原聞有某村受害最鉅致有懷抱幼子全家赴水自盡者亦云慘矣 
　　警廳現派各警察員赴城内外各處調查漫水情形及水浸地點開單呈報以憑核辦茲經該督察員查實呈報大致如下（一）章江門城洞水深二寸許（一）章外河水漲至安濟渡邊（一）廣外浮橋頭起至吉水倉九郎巷口止約二尺許（一）廣外君子巷口起至蓼洲街側皮巷口止約尺許（一）惠外岸巷子曁茅竹架馬廠西邊一帶水深三尺餘均能行船 
[粤有奬會尙在進行]  
　　鄧警廳呈請都督巡按使勒令有奬會停止一事早見各報頃續聞兩署批答公文尙未正式發表然外間逆料當道必不肯爲賭棍包庇定予批准懼查十七日第八甫之總會及廣府前之支會尙收票如故獨投票者不無少减該會近日又擬租賃第七甫舊大觀報地址開收逢六開彩之票以增拓權利當經雇匠修葺并將門口改爲回字增設走櫳刻仍佈置甚忙十七日猶將大光燈懸於廳事統觀若輩舉勸今猶着着進行令人不能無疑 
　　省城有奬總會開設後各屬因利一成會費之抽收紛起效尤雖總會欲獨享其利無如鞭長莫及故亦莫可奈何頃查此項分會南海縣屬最稱充斥除佛山不計外西樵官山墟則分東西所兩廠大崗墟又分上下巿兩廠但該墟最爲含混公然將往日三圍票所用之雙字店名任人投買非如總會之另立名目絶不稍變舖票本色其尤令人可駭者出入均以銀毫爲本位不用東紙一時赴賭者極形擁擠紫洞墟亦有一廠然因開設者勢力未足前數日己被示禁 
　　南岸澳口一帶爲警察管轄不到之地該處鄉人以地處荒僻竟在附近開設白鴿票分廠每日派出婦女多人在上西關一帶私收并派票匪數人在宜民巿各茶樓接應每日分早晚兩廠開收將票彙齊後即由醫步總廠派人到收附近鄉村每到開票時候即有多數小童簇擁而過大呼白鴿票　賣一個等晤觀其開熱之情形實與有奬義會相彷彿云 
　　廣東近聞 
　　勿惑浮言之勸告省滯神商紛電中央呈請將 
 
 
 

Page 7

 
 
五成收回粤省紙幣原議取銷經財政部奉總統令事在必行斷難收回成命電粤知照惟旅滬粤商等又復電京反對李巡按使以中央維持苦衷商民或未洞澈特錄財政部原電函致粤省商務總會妥爲剴切勸諭俾衆咸知此中辦法不致爲浮言所惑云 
　　緝私輪改換旗幟大借欵成立以來我國鹽餉己爲五國銀團抵押之品舉凡鹺綱各事外人均得預聞查粤省六門緝私局前時所轄緝私兵船仍掛海軍旂幟刻丙鹽政改組銀團洋員與兩廣鹽運使商　請將緝私兵艦旂幟略爲變更以示區别現區　使己飭六門緝私局轉飭大小緝私兵輪船頭懸掛五色國旗船尾之海軍旂則一律撤去改掛藍旂旗上斜剌白十字形十字交叉處繞以白點俾海上來往輸船一望而知昨各緝私兵輪奉令後一體遵章改掛矣 
　　梁義堂竪旂收稅佛山海口白蛇灣爲順德新會等縣來佛水道必經之處近有駁壳會匪數百人潛聚　此勒收往來渡船行水高竪太平梁義堂旂幟於岸側凡渡船經過必先赴岸請旂大者二十元小者址元實價不二離數里許另設一處爲收旂之所過管轄地即不任保護各鄉渡經過多不敢抗有吉利渡抗不領旗行經登洲頭卽被匪黨截劫舟子鳴鎗擊之互相惡戰槍傷搭客十餘人卒被刦去 
　　竟有藉神驅盜者南海西樵　行墟商務素稱繁盛比因地方多故己凋敝不堪本月九日該墟永棧鹹貨店東梁燿因事往朋久墟被賊擄去越數日該墟恒和生菓店伴乘船往陳村辦貨駛經吉利海面又被賊擄去由省駛赴該墟之竹器艇亦迭接匪黨打單勒收行水函件以致風聲鶴唳客商裏足該墟商務分所所長李沃因見滿目荒凉竟妙想天開謂爲神鬼作祟所致特爲發起勸各商號捐貲向神祈禱當經定期二十三晚啓壇并决定扛神出巡有綵色儀仗龍獅隨行刻下墟中商民恐届期盜賊更易溷跡殊形惶懼而好事者則己手舞足蹈矣藉神驅疫固己迭見而今又有藉神驅盜者洵異聞 
地方通信 
[南京]  
　　發現滅蝗之蟲沐陽知事致韓巡按電云皓電敬添　邑巧日得兩不大蝗患時親赴鄉督除前西北一帶收捕兼施餘孽無多現集夫較易己停收買而後薰蒸東南又報續生奉職無狀焦灼萬分惟雇夫隨生隨拱不使爲害有須給價固不敢惜亦决不令稍涉冒濫昨據報告王圩一帶生有黑蜉專覓蝗遇蠆卽斃往看屬實事雖不經確爲目覩除仍親督搜捕務期速淨以慰藎　外謹先電復以莊叩個 
[蘇州]  
　　僧人宿娼累及巡長蘇城某寺僧某甲借得本寺香工之草帽竹布長褂至胥門外馬路李姪花烟間尋歡至次早出門時方悉身伴所帶洋十八元有餘盡被龜鴇等挖去當與龜鴇等爭閙龜鴇見其頭有香洞知是和尙故扭至胥門警察派出所經巡長孫玉田將該僧訓斥一番揮之使去事爲廳署稽查員所悉報告廳長孫廳長以該巡長擅自判斷有違警章飭令閶胥區長董土珍將該巡長先行撤差傳同該龜鴇僧人一併解廳訊究 
[安慶]  
　　捕蝗經費加入預算倪巡按昨電中央稱皖北一帶春夏之交雨水愆期蝗蝻盈野災象甚鉅現己飭局認眞搜捕惟災地頗廣經費甚鉅應請飭部追加預算云云當奉大總統批准捕蝗經費准作正項開支惟須核實造報己由政事堂電復照辦矣 
　　辦夫處取消之爲難皖省懷甯縣自前次六安土匪蠢勒豫匪竄入後每日兵差數起凡封船派夫等事均責任首縣辦理奈縣署人少分佈不開故徐茗樵知事呈請都督批准附設辦夫處於縣署中業己數日現因節省經費奉令於六月十五日將辦夫處取消詎昨聞皖北又有匪耗業由倪督派軍前往防堵所有封船派夫等事又責令首縣辦理故徐知事頗覺爲難云 
[江西]  
　　黨人解交軍法處警備司令部偵探在射步亭十三號妓女小蓮子家拿獲黨人胡麟等一案己經吳司令發交本部執法處預審兩次胡麟孫逃麟衛星圖等三名均己認供不諱吳司令以案關重要特呈奉都督核准移解軍法處復訊懲辦以昭愼重 
[山東]  
　　膠東道署建築之從緩財政部日昨來咨略謂准膠東道尹呈請援照現章繼續前國務院允准成案請領專欵建築使署等情查該道署借居商業學校旣由部准其撥給並非該道尹佔據可知自應仍以商校暫爲該道辦公之地如烟臺另有官房亦可照官有財產規程撥給應用所請領專欵建築使署一節應從綏議 
　　工藝局撫招磁業股聞工藝局局長因該局附設之磁業開辦以來純以官欵爲基本金創始數載稍著成效近擬添招商股以資輔助并便擴張 
　　試辦銀礦之先聲掖縣之洪巒埠與大澤山一脉相連礦苗甚旺惟無人開採故地寳終秘近聞有商人李孟霖者延聘高等工師司威德君前往該處試騐果得銀礦一區聞己招集股本不日呈請巡按使公署立案試辦 
[廣東]  
　　鎗决朱金山龍督佈告云爲宣布事案據軍隊拿獲亂黨朱金山一名到府黨飭委員審訊據該犯朱金山供認前充民軍標統此次奉亂黨洪兆麟委任充中路佛軍僞總司令并領欵到省城設立機關偷運炸彈來省圖謀不軌黃岡兵變會同黎萼赴陽江運動回港之後復往陽江調查等供不諱似此甘心助逆實屬罪無可逭按照軍法立行鎗决以昭烔戒此佈 
雜評二默 
　　黑蜉沐陽發生一種黑蜉專覓蝗而蠆之蝗遇蠆卽斃一若吴之專爲滅蝗而生也惜此蟲僅生於王圩一帶耳若徧蘇皖間蝗生之地而生之不更省知事無數之力國家無數之錢耶吾更有一奢望狼之害大於蝗捕狼亦難於捕蝗天旣生黑蜉以滅蝗奈何不另生一物以滅白狼而令捕狼者咨嗟嘆息而束手耶 
　　人乳北京有割棄婦人乳之案而南京亦有邪敎偷割婦人乳之謡使北京鮮血淋漓之大乳發現於南京而爲南京巡士拾得不適予造謡者一極確之證據乎南京警長查取被剪鷄翅之鷄騐視見其所剪不齊而斷其爲人力若此血肉模糊之大乳又孰能辨其爲人力非人力也然則此大乳而割棄於南京者吾知人將益神其說而無從解釋疑惑矣或曰乳孳生之象也中國之百物將由凋敝而返於孶生乎 
　　國旗今日所得之報告關於旗者三焉松花江中巡船之旗國俄國航權關係而變色矣廣東六門巡緝船之旗因鹽務洋員關係而變色矣若佛山海口梁義堂之旗則盜匪樹以抽稅者也嗚呼中華民國之匣旗得母少色 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[水陸一體戒備]  
　　上海鄭鎭守使近據探報滬上所伏黨人又思發動故於二十二號晚爲始餘飭駐防製造局各營兵干備足子彈出巡外並於昨日知照駐滬海軍司令部傳諭駐泊浦江各軍艦入夜挨班燃放電光燈瞭望水道船隻不得駛近防線以内一面飭令第七旅參軍王雅泉每夜督同巡邏士兵在滬杭鐵路一帶往來梭巡禁阻交通又令製造局内瞭望臺上駐守衛兵亦以電光燈通宵查看附近荒田内有無藏匿之人惟恐高昌廟一帶商民見而驚慌爰飭海陸軍警察隊王隊長傳令稽查員吳國裕逐戸知照謂此乃思患預防之舉黨人己無隙可乘儘可照常安居毋庸驚恐云云 
[護解圖害張堯卿之主要]  
　　五月十七號晚有住居法新租界白而部路四十九號門牌之張堯卿被金金標暗殺未成由法捕房中西包探將金拘獲嗣又獲到屈文龍等十一人解經法公堂訊判劉雲等七人分别驅逐開釋廖安閣管押兩月金金標屈文龍許安邦劉少雲等四人交捕房帶回管押候移送華官照律懲辦在案昨日起解先由法總巡藍維藹君咨照檢察廳派警護解當經檢察廳長汪魯懷君飭派法警至法捕房藍君即飭將在押之金金標等四人提出騐明正身各上手銬派令包探及安南捕等持械押解至華法交界處交於預在該處守候之各巡警護解至檢察廳以昭愼重 
[盤問格洛克路暗殺案]  
　　本月九號有住居法新租界格洛克路歸安里九十六號門牌之張子剛被人暗殺凿由探目黃錦榮沈德禮包探韓邦逹等在西新橋街一百號門牌朱順興小客棧内拘獲正兇李長桃及嫌疑犯俞季雲姚如棠袁金和等四人解經法總巡藍維藹君詰訊不認管押在案嗣由藍君將在押張子剛之妾張孟氏提出詰其當時暗殺情表孟氏稱行兇者身材長大身穿藍竹布長衫頭戴硬邊西式便帽藍君察閱李之身材與孟氏所供無異惟被拘時祇穿短衣深恐尙有不實故又飭據該探等查明長衫質在某押店便帽售於舊貨攤上均己吊出提李覆訊據供我如實行暗殺必有器械今己由包探搜查毫無兇器豈能暗殺再三盤問矢口不移藍君飭將李俞等四犯站立一處着孟氏指認該氏卽指李長桃爲暗殺之人惟李仍堅不承認致難定讞遂諭將李等分别管押候再詳細調查禀禀請公廨中西官核辦 
[陸軍遣撫調查所實行遷移]  
　　陸軍遣撫調查所將遷華界己誌前報茲悉該所己賃定西門外小菜場甯康里七十一號房屋爲辦公處昨己由白克路遷在該處所長杜朱章三君即將遷移情形杏明鄭鎭守使並函致淞　警察廳一體查照 
[賠償比商損失]  
　　上年淞滬戰事各國商人所受損失己由駐滬交涉員署按欵審查報部核辦近又有比商義品銀行以該行亦有房屋在吳淞戰線以内曾被砲彈轟毁報請賠償當經都督府曁交涉署令飭上海縣洪知事派員估勘呈報核辦在案昨洪知事奉到都督府飭開據呈遵飭查復比商義品銀行要求賠償修理房屋估計價值情形呈請鑒核等情己悉查義品銀行前次要求賠償修理費銀二千五百兩核僣工程師估價尙少銀一千兩復經該知事雇匠估計尙屬近情自應連同息銀一併撥償以期完結惟省庫現在無欵可撥仰卽查明該銀行有無劃抵公項呈復辦理並仰就近商請特派江蘇交涉員核奪示遵等語現洪知事己據情呈報交涉署商請辦理矣 
[再誌美富膏捐輸巨欵之先聲]  
　　美國煤油大王洛克番洛近遣吉特遜博士來華考察醫藥上之需要及衛生狀况以備捐輸巨欵謀中國醫藥上之進步曾誌前報茲悉博士日前離申借其夫人及麥京本君唐納雷女士前往漢口至長沙參觀雅禮醫學校乃至北京居一星期前日返至上海初以香港有疫擬將南方之行作罷旋又决計前往明日即乘法國郵船赴港在粤省考察畢再赴菲律賓日本及高麗然後返國云 
[揑詞圖害之薄懲]  
　　蘇州人汪儔曾與寓居海甯路四百七十五號門牌之甬人吳啟山積有嫌隙汪竟誣指吳家藏炸彈通同黨人及深悉法租界各暗殺案眞相用匿名郵信寄至駐滬德領事署旋經德領裴君轉飭匯司捕房派探查得汪因有暗昧情事揑詞圖害業己將汪拘解公共公堂訊供管押昨晨由廨復訊先由中西包探上堂禀明此事實係汪揑詞圖害且汪己在捕房供認即將汪親書供單呈案請察訊之汪亦直認不諱關讞員商之英領康君諭謂汪曰揑詞誣人爲亂黨情罪甚重近如鎭守使署探線余祖勲誣害陳良玉業經判押八年照此揑詞誣害亦應嚴辦今姑念年輕且己直認從寛判押西牢半年以示薄懲 
[道尹公署之新消息]  
　　滬海道尹楊小川君爲規復公共會審公堂管理權及外人要求推廣閘北租界兩大問題專赴北京謁見袁總統面禀一切並與外交部會同駐京公使團迭次磋商屢紀前報茲悉該兩問題業己商議就緒前日楊君有電到滬後代理員即用電話邀請公共公廨關讞員及法公廨聶讞員到署會商良久始各告退聞所商者即係接收公廨管理權之手續及將來受訴上控案件之辦法云 
[歸併南北警廳之計畫]  
　　淞滬警察廳長業奉中央核准以閘北分廳長徐國樑升爲廳長己誌前報茲悉　廳長前日奉到韓巡按使抄發前呈總統原電及政事堂復電原文照錄於下（去電）北京大總統鈞鑒五月十二日奉電令内開薩鎭冰現己充任統率辦事處辦事員所有淞滬水陸警察事宜着鄭汝成會同楊晟督飭警員妥籌辦理等因奉此仰見規畫宏遠於軍治民治之問權衡至當欽佩莫名伏查上海爲　盛通商巨埠　南閘北均與租界毗連近來亂黨逋人時思竊發偵察防衛關係地方安危應辦警政事宜若非通籌全局專其責成則將來辦理不得其人卽意見易涉紛歧轉與進行有碍擬請參酌舊制仍請設立淞滬警察廳應設警察廳長一缺查有現在上海閘北分廳長徐國樑自升任乞今規晝整頓逐加改良偵緝尤爲得力前後破獲亂黨多起成績昭著輿論翕然以之擢任廳長必能因應咸宜其閘北分廳即責成該廳長遴員詳請薦任滬南分廳長崔鳳舞先經國鈞臚陳事實呈請任命奉令照准應請仍予留任歸徐廳長统轄於事權較可畫一國鈞等往復商　意見相同理合籲請大總統俯念上海地方重要准將閘北分廳改設淞滬警察廳任命徐國梁爲廳長仍戕崔鳳舞留任滬南分廳廳長以重職務是否有當伏乞訓示祗遵江蘇巡按使韓上海鎭守使鄭叩佳印（復電）南京韓巡按使上海鄭鎭守使奉大總統令佳電悉所請仍設淞滬警察廳以徐國樑擢升廳長自可照准所有淞滬警察事宜仍由該鎭守使督飭妥辦以保治安餘均如所擬辦理等因合逹大總統府政事堂震印 
　　又聞淞滬警察廳長徐輔洲君定於七月一號將分廳名義實行歸併所有各區警察署擬從閘北一區爲始改爲六區連南巿一併劃入至南巿向有之一區警署現己改爲淞滬警察第四區其第一分署則改爲第四區第一分署其餘各區以此類推昨日己飭知南巿各區署及各分署等一體知照通飭二則照錄於後（其一）照得淞滬警察廳准於七月一日實行成立所有各區署舊懸匾額自應一律更換以符定例爲此仰該區署長員等遵照務於文到之日即將現在所懸匾額一律收下從速改換以備七月一日一律懸掛仍將懸掛日期具報備查除分行外仰照單開字樣辦理切切（其二）照得淞滬警察廳定於七月一日實行成立凡所屬滬南各隊各區署一切進行事宜七月一日以前仍商承滬南分廳辦理自七月一日起應直接淞滬警察廳辦理其各區署關於違警案件凡案情較輕者由各該署自行辦理情節較重者送由該管警察署判罰該警察署不能罰辦應解送淞滬警察廳核奪除分行外合亟飭知該署長員即便遵照 
[復訊輪船誤撞沙船案]  
　　本埠金慶順沙船由閩載貨來滬停泊寗波鎭海關洋面候潮適寗紹公司甬興輪船駛經該處時己黑夜致被該輪誤撞沉没經該沙船經理王鴻藻向該公司交涉索賠不能解决特延禮明律師代表呈控公共公廨將甬興輪船買辦石運乾傳案訊供候核在案昨晨十時經孫襄讞會同美領博君升坐特别公堂復訊由該沙船經理人王鴻藻上堂經兩造律師詰據王穏該沙船於前清宣統二年十月間造成去秋曾大加修理船上共有夥友十五人當時被撞後有三人落水幸即救起是晚船尾桅杆與中間桅杆均燃有號燈先時雖有微雨被撞時雨己停止到潮水漲落時船身雖隨水旋轉然下有兩錨停泊之地點並不移動言至此卽經被告代表海司律師向王詳詢當時潮水漲落時刻及被撞後種種情形中西官以時己過午宣諭退庭候下午繼續研訊 
[蘇省出品展覽會紀事（二十二）]  
　　審查會籌　就緒江蘇籌備巴拿馬賽會出品協會總幹事　銘又君自奉韓巡按使委定審查長後連日籌備審查手續極形煩勞現己粗有頭緒昨特電呈韓巡按使請定審查會開會日期以便著手進行 
　　部派審查員己到農商部所派審查員僉事高近宸字子矱技士李宣諫技正施弼字伯安現己由京來滬假寓英租界三馬路孟淵旅社昨日到會面暗于季兩君磋商一切擬俟審查會開會有期再行蒞會從事審查 
　　選送出品之準則北京籌備事務局昨由郵局先後選送檢選赴美出品規則並牲畜出品簡說各一份到會聞所定規則對於各項出品以一品而兼有多種者限以上中下三等檢選以便起運至甡畜出品限定各省槪於七月中運送上海以便彙齊運赴美國因該國入口章程恐甡畜傳染疫疾須於入口後留養六個月再行運入會場故也 
[奉賢請兵駐防]  
　　上海鎭守使據奉賢縣紳士孫熾昌等呈稱奉邑東南環海北接南匯匯角甚近素爲梟盜出没之鄉上年亂事發生曾奉令飭第二師所部之駐浦第一營　守忠營長轉派第一連連長楊保如率隊分駐奉城金匯橋三官堂等處地方賴以安謐詎於本年四月間第二師舉辦士兵退伍己將原駐奉賢一帶之軍隊撤回以致境内無兵鏡懾商民時深憂慮設有梟盜刼掠就近無兵可援甚爲驚恐且現當產鹽正旺私梟充斥之際若無防兵駐紥則地方商民頗爲隠憂擬請仍飭該營廖守忠營長酌派士兵赴奉防堵等情現鄭鎭守使己飭廖營長於昨日派令第一連第二排官兵隨帶軍械雇用小輪開往奉賢縣境擇要駐防矣 
[參謀長由京返滬]  
　　上海鎭守使署一等副官長趙祦因奉參謀部核准升任鎭署參謀長晉京騐看業己竣事由津浦火車轉搭滬寗火車於昨日上午返滬即赴鎭署報到辦事 
[嚴拿丁良才之通飭]  
　　滬南淞滬警察分廳崔怡庭廳長昨日飭知所屬各區警察署云爲通飭緝拿事照得保安隊己革巡長王世林於辦理侯春榮一案受丁良才之欺朦竟據以欺朦上官虛僞報告及飭令傳喚丁良才始則貽誤事機繼則規避請假坐使丁良才逃逸遠颺此中尤難保無别項情節除飭保安隊將該巡長王世林先行斥革勒令交案一面飭探拘提丁良才併案訊辦外合亟通飭仰各遵照務將線人丁良才嚴密查拿獲解訊究母違切切 
[取締篾竹凉棚之布告]  
　　上海工巡捐總局長朱君出示布告云照得南巿道路狹窄沿街搭蓋凉棚阻塞空氣且易發生危險事端諸多妨碍前經本總局擬定辦法除屋内天井仍准照舊來局領照搭蓋外其公共街道一槪不准再搭篾竹凉棚但爲遮蔽日光准予自由支蓋布棚母庸報局領照分别布告在案迺查近來各舖戸仍有來局請領凉棚執照或見擅自搭蓋亟應嚴加取締以肅定章爲此仰各該舖戸一體知悉須知本總局取締竹篾涼棚係爲預防危險及免致種種妨碍起鑡支蓋布棚朝夜收放與竹篾涼棚同一利用而較簡便無所容其藉口自經出示之後務各遵照辦理其有先經搭蓋者均限本月底一律拆缷改用布棚倘敢逾限定行派員恊同警察督拆勿謂言之不預也其各遵照母違 
[浜岸行車之危險]  
　　滬城太平街三牌樓等處街道現由工巡捐局派工修　故日來車輛來往皆須繞道虹橋東浜但該浜沿河並無木欄殊爲危險昨日午後有住在夢花樓三多里陳姓家之傭婦領一年約十歲之學生由學校歸家雇坐人力車行至太平街一誠樓面河沿車夫不愼以致連人帶車跌入河中幸該傭婦與學生均未受傷後經行人到來設法救起始拖泥帶水而去 
[箍桶匠戳傷成衣匠]  
　　假寓三泰碼頭　桶店中之成衣匠楊阿木前晚偶因細故被該店夥沈柏生持刀戳傷面頰等處當時由警帶入一區一分署命送上商醫院醫治昨復將沈拘獲解送司法科轉解地方檢察廳經汪廳長騐得楊受傷頗重仍着送院醫治沈押候楊傷愈再行訊辦 
[搜獲私印彩票之窟穴]  
　　滬南警察分廳前日據探線報告大東門外如意街如意樓茶館後面五十四號屋内有私造各省彩票違禁銷售情事該分廳當派偵探宋鳳鳴金殿臣帶同缐人於是晚九時前往該屋搜查當場搜出印票機器鉛字等項共數十件及己未造成之各省彩票多張並拘獲私造之張海生（卽范子先陳耶父王三）（卽王炳文）及房東陳金福等四名一併帶回分廳禀奉崔分聽長諭發司法科收押候訊 
[檢察官對於盜掘墳墓案之上訴]  
　　本邑西南鄉十八保廿九三十一圖曹行鄉板橋頭地方民人喬三峰前在地方檢察廳禀控住在關港地方之沈冬泉盜掘祖墳經檢察官預審明確起訴審判廳經推事官等開庭辯論宣判沈冬泉無罪在案嗣檢察官以沈冬泉盜掘喬三峰祖墳證據鑿鑿豈得謂之無罪遂不服同級審判廳之判决由檢察官自赴高等廳上訴茲經高等廳刑庭推事沈錫慶核准定於本月廿五號開庭辯論業己行文上海地方檢察廳昨飭法警郝雲往傳喬三峰沈冬泉等到案以便即日解蘇聽候訊斷聞該廳推檢各官亦須先期赴蘇候示云 
[滬南火警]  
　　昨日下午五句鐘時滬南董家渡裡街梅家弄迤西第一百十七號門牌張姓家後屋不戒於火頃刻冒穿屋頂約歷一時之久始行救熄燬去樓房數幢現第一分署己傳張某到署詰問矣 
[追索股單之枝節]  
　　周鐵生控張維卽張子卿措匿股單等情昨日午後由地方審判廳董永昌推事開庭辯論周投案訴稱有住在西門外林蔭路自稱律師之張維即張子卿向商人藉端騙去蘇路公司一千千之股單迭向索取一味延宕自商人到案起訴之後張竟避匿不見况該公司現將股單掉換有價証劵恐被乘機朦混請求究追旋據馮汝舟上堂聲稱周鐵生前央張子卿作中二次借去洋一千六百元由周出立筆據二紙今將證據呈案請察周又稱商人與馮並無關係亦無出立筆據之事况據上所填年月日己在商人控訴之後此係串通僞造務求澈究問官以張子卿若不到案難以終結遂諭周馮偵查張之下落禀候傳提到案訊辦馮遂請求堂上將據發還問官曰此案旣在本廳發生訴訟則應受訴訟拘束所請着不准行 
[審檢廳組織分庭四誌]  
　　上海地方審判廳在閘北梅園漢中路漢中里租賃房屋組織審判分庭迭紀前報茲悉該處房屋前日己裝修完竣自昨日起實行開辦收受民事訟案而檢察廳分庭長亦經汪廳長委任李某承乏昨己帶領錄事法警等到庭組織一切 
　　另一訪員報告云地方審檢廳袁汪兩廳長禀准高等廳在閘北組織審檢分庭受理閘北並北新涇引翔港等處民刑訴訟各案凡遇案情重大者仍由該分庭移送地方廳辦理現在該分庭己組織就緒所需司法巡警己由汪君在本廳選派朱寳昌陸壽康等六名前往服務惟地方廳原有法警除派出六名外己不敷差遣是以於昨日在第二看守所中調回守衛法警三名遞遣該所守衛則請滬南警察分廳　廳長撥派保安隊巡士四名即日蒞所照料 
[製革廠與公衆衛生之關係]  
　　近有商人何廣成擬在胡家木橋開設製革廠該處商民以製革廠臭穢不堪於公共衛生大有妨碍公禀閘北警請爲禁阻昨廳由警廳發出何廣成董召南之批示兩道照錄於後 
　　商人何廣成禀批查此案現據當地商店協盛等三十餘戸具禀來廳以該商人擬午胡家木橋開設製革廠於公共衛生大有妨碍請嚴行禁阻等情業經據情轉詳滬海道尹核辦矣仰卽知照 
　　民商代表董召南禀批查此案前奉滬海道尹飭查業經飭二區三分署查復據稱胡家木橋開設製革廠於公共衛生頗不相宜各節與來禀大致相同候卽據怀詳請滬海道尹核辦可也 
[証明秦祥春之多疑]  
　　秦祥春控李鴻生姦拐伊妻方氏匿居九江路八十五號門牌裱貴店樓上由捕將李與方氏一併拘解公堂訊供管押在案昨經王襄讞曾同英卓副領事復訊由隣婦陳趙氏到堂證明李與方氏並無通姦情事實因秦夫婦口角方氏氣憤走出致起猜疑中西官會商之下判氏交本夫領回李開釋完案 
[調戲行兇之質證]  
　　住居虹口乍浦路一百二十八號門牌之醫生徐沐忠與兄徐沐德信　沈步青控自稱在某洋行執業之唐伯如在北四川路　戲伊嫂徐張氏及妹並肆行兇毆將其鼻孔擊破等情由捕將唐解送公堂訊判存洋五十元交保着徐之嫂與妹到堂質證在案昨晨由廨復訊原告偕其嫂徐張氏到堂證明當時被告調戲行兇各節訊之唐延律師上堂代爲辯護中西官會商之下以被告實有不合判罰洋十元充公以儆 
[串賣女子之敗露]  
　　揚州人孫榮輝曾由原籍携帶其戚邊王氏之二十二歲女兒巧仔韓王氏之十五歲女兒娥女來　串同薙髮匠杜阿榮及杜之姘婦王陳氏將巧仔　於寗波董才守爲妻得洋一百十六元娥女賣於雲南路甬人徐惠卿之弟徐榮甫爲妻得洋二百二十元茲被邊王氏等來滬查悉報告捕房將孫杜二人與王陳氏一併拘獲昨解公共公堂經關讞員會同英領康君傳同徐惠卿等質訊孫堅不承認判仍分别還押候派探帶同王陳氏將孫所出收據交案於禮拜五復訊核辦 
[中國公學畢業給憑預誌]  
　　中國公學大學預科聘請中西名人敎授一切科學均仿照歐美高等學堂設施成績斐然近復聘請李登輝君任敎務長益加認眞今歲上學期爲甲班畢業之期茲己考畢結果極爲滿意聞畢業生爲任宏中陳端吳觀海蔡濟鈞陳家楨吳宗壽等約二十人卽須擇日給憑云 
[再誌房產管理權之爭執]  
　　張子卿控伊叔母張談氏霸呑伊故父張桂洲所遺麥根路房屋並呑没該房屋逐月租金業經公廨傳訊因據談氏供稱前清時曾在上海縣署涉訟嗣經親族勸解將前項房屋歸伊執管判候再行訊核在案前晚復訊兩造均延律師到堂互辯良久孫襄讞以仍各執一詞判候訂期再訊 
[發封住宅之請求]  
　　許仲虞前在公共公堂控吳桂榮不理擔保秦金元欠欵吳卽自赴地方審判廳起訴迨後飭傳秦己避居法租界故又禀奉公共公堂函請法公堂恊傳並令吴查明秦之產業禀候封抵在案前晚由吳具禀公堂請將法租界秦之住宅發封中西官准之判候函請法公堂恊助發封備抵 
[復審盜賣地產案]  
　　英商實客利控盛阿四串同二十七保十一圖地保陸增祥（卽陸阿寳）朦轉道契盜賣單地等情業經公共公廨會訊因盛無人具保判令還押陸存洋二千元保出候再復訊並函致會丈局查明將二十七保十一圖總圖送廨核奪在案前日午後由廨傳同受買第二百八十八號方單等地產之王頌穉復訊由原告代表侯魯公被告代表莫肅兩律師就會丈局送廨之十一圖總圖將六百三十號及六百二十四號等單逐一向現年地保門立方將原業戸及出租與洋商轉換道契各情先後詳細盤詰良久　經堂上詰據得主王頌穉供稱第二百八十八號等單地係與現在大清銀行清理處之鄭受之合資購買因鄭佔大份故單契均存在鄭處關讞員與英領康君研究至鐘鳴五下遂判被告仍各還押交保候下禮拜四再訊並候諭令得主鄭受之於下届復訊時携帶單契到案質証核奪 
[註銷定貨糾葛案]  
　　德商咪吔洋行因與茂生洋貨號主邵茂生定貨糾葛控經公廨傳訊嗣因牽涉原告用人陳子章姚吉甫判候再行訊核在案前日午後由廨復訊被告延穆安素律師到堂代辯王襄讞商之德裴副領事以與陳姚二人並無干涉且原告所控証據不足遂判將案註銷 
[信成銀行追索借欵]  
　　信成銀行延福履理律師至法公堂控稱前有于某將民立圖書公司房屋機器抵銀八萬兩逾期不贖核計本利己有九萬三千兩今旣屢傳不到應請缺席判决惟于亦有銀一萬五千兩存在信成銀行請堂上准予將存欵扣劉作抵該公司亦延遠商律師代辯稱于係民立公司經理惟民立係公司性質請堂上准予公司中派人到堂代表一切中西官判控于之案展緩七天再訊至于之存欵准予信成銀行扣留候定斷再行核辦 
[合包工程之齟齬]  
　　作頭沈昌記投法公堂控稱與同業沈茂堂合股包造房屋今己竣工所有虧本銀兩茂堂不允照股交出反將作場内木料一百六十顆擅自取去向論不服求請追究沈茂堂供因沈昌記私將 
 
 
 

Page 11

 
 
　　作内木料運出售洋八百元故商人亦將木料取出以爲　制之計至帳目一節須由水木作公所徑滃理算方能明白聶讞員判限三天將木料交存捕房並將賬目移送商會算明候覆到核斷 
[逆子行兇]  
　　住居虹口乍浦路弄内之紹興人俞源來不務正業專事游蕩前日强向其母沈氏索洋無着將母推跌磕傷頭額昨由捕房將俞及其姊夫楊實元傳至公共公廨質訊屬實中西官以俞不應違仵行兇判押兩禮拜以儆 
[賣烟與聚賭之懲罰]  
　　施阿大在北西藏路五十二號屋内私設烟榻售烟經捕房查悉於前日派探前往將施與烟客沈秀林徐福生陳阿明王阿五王阿三等一併拘獲昨解公堂訊明判施罰洋十五元餘人各罰洋三元一併充公烟具銷燬又北浙江路三百四十七號茶館主陳阿四因聚賭違章昨亦由廨將陳傳案訊實判罰洋五元充公 
[車夫猝然倒斃]  
　　嘉興路道逹黃包車公司車夫陳惠恩昨日拖車出外忽患急痧倒斃路上由捕查見歸禀捕頭飭將屍體舁送斐倫路騐屍所候騐嗣經公司中人至捕房聲稱死者並無家屬求免相騐捕頭准予具結飭速備棺收殮 
[同居婦人行竊]  
　　住居寳山路之蔣定初前日扭同居婦人管單氏至二區警署控爵該氏桑間竊取衣服等物請爲追究董署長判送警廳司法科押候究辦 
[公共公堂瑣案]  
　　無賴邱亦卿前日在虹口東嘉興路弄内擺取龔榮生家小孩銀鐲由捕查獲昨解公堂精究據供向爲成衣匠現住法租界中西官以邱患病制送醫院醫治候　再核 
　　粤妓王阿大控被梁炳興在崇明路弄内行兇擊傷眼角等情昨由捕房將梁拘解公堂訊實判罰洋二元充公再給原告醫費洋一元 
　　虹口蓬路二十號門牌日本俱樂部内之日本人控用人董鶴生竊取鈔票洋四十元昨由捕房傳問見證張阿芳等將董解送公堂訊供不認判押候補傳人證並無會日領訂期會訊 
　　甬人周阿香因竊取虹口狄思威路二百五十二號門牌徐福記之賬箱現洋由探將周查獲昨解公堂訊知周係過犯判押西牢九月期滿帶堂再核 
　　朱正秀前日在靜安寺路開駛汽車由捕查悉朱未向工部局領取開車執照係屬違章昨將朱傳至公堂訊明朱係德商用人判存洋五十元交保候德領堂期解訊 
　　福和烟公司控己故前清滬道蔡和甫之子蔡鑄成不理貨欵銀二百九十四元又王錫榮控蔡榮溪不還存洋一千元又張友生控邱妙發借洋不還昨由捕房將被告各人傳案分别交保候訊 
雜評三（訥） 
　　不可解一上海自去歲以來五日一小戒備十日一大戒備今者水陸一體嚴防又值戒備之日矣夫戒備必有戒備之原因謂爲偵探之揑報也則當道懲辦不法之偵探如此其嚴諒不敢再國嘗試謂爲眞有人謀起事也則彼輩之力旣如弩末官場之防又如密網當不敢自投於死地如謂偵探不揑報黨人亦無起事意則當道又豈肯無端自擾而作此無病之呻吟者斯眞不可解之奇事也 
　　不可解二中國醫藥上之無進步雖田於人民之不信西醫者多然亦無人提倡之所致也醫藥關係普通人之生命最爲切要無一人不患病即無一人不託命於醫藥而人皆漠視之此亦不可解者也今者美富豪將輪巨資以謀我醫藥上之進步鳴呼國人其仍漠然耶進之將表示咸激耶更進之將待美人这來而後興耶夫漠然與徒示感激者固無論矣即待人而興亦非豪傑也國人知之否 
來函 
[蘇州救火聨合會通濟龍社函]  
　　啓者敝社於陰曆二十日舉行演龍事宜有社員李繼全趙桂生因游人擁擠竭力看護致失去救火聨合會徽章二枚（計三百三十號三百三十三號）竊恐被痞類拾去演出不良事件傷及全體名譽除由敝社報告救火聨合會立案外謹請貴報登入來函俾衆周知以昭愼重 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[飯桶例傳] [  寸心]  
　　飯翁名盂字味齋故趙將軍廉頗之苗裔也至漢初人輒言天子每飯不忘廉將軍事翁遂改氏飯無何值歲饑關中人相食翁恒枵腹無所得鬱鬱者久之因西遷大食國國王慕其名召使食翁盡其饕餮之量大嚼二十四小時猶未果腹王見之大悅封以飯戸侯食二千石飯翁獲售其懷抱於是安居大食國翁之妻亦健於飯者也暮年舉一雄名飯桶桶生時面團團若富家翁方其呱呱墮地時卽食量逾人夫婦哺之自日出至日哺不能盡其欲飯孟因笑謂人曰此兒能跨鼉誠無忝爾祖克紹箕裘者矣兒旣長翁延師敎之讀初讀千字文全書不能了了僅憶具膳餐飯適口充腸二句餘則過目輒忘繼讀魯論師爲之講有酒食先生饌句兒不悅入告父父曰余所以延師課兒者欲敎兒以饌酒食之法也乃謂先生當饌乎先生亦怫然辭館以去自是翁遂自課兒敎以足食之義而對於食無求飽句則駁難靡遺飯桶亦多所領會又愛披閱史書讀至易牙之文則慕其事讀至　食其三字則美其名讀至周公一飯三吐哺處則廢書嘆曰周公大聖人也其器何若是之小哉翁知其才可以一試因奏諸國王王微飯桶至宴以米一斛肉百斤一啖而盡王抵掌曰勇哉飯桶樊噲鴻門啖生彘弗足稱也乃命之將飯軍軍中刁斗大如籠實其中累累然皆飯也飯桶治軍嚴於考績以食量爲等第一日飯將軍獻其技轉瞬而杯盤狼藉匕箸咸爲嚙闕於是一軍皆驚其明年大食國邊境不寗報有吐蕃匣來施朁食之技夫吐蕃本善吐者也何以蠶食大食國則以惡大食國之貪也大食國王得軍報大駭下令飯桶將兵拒之飯桶遂誓師曰孔子有敎先足食後足兵兵不足猶有說也食不足不可說也部下如有違食者律當斬誓旣下一軍中人乃裏餱糧於槖於囊徐徐行數日與吐蕃兵遇翌日晨吐蕃兵陣以薄之大食兵方會食飯桶大聲曰朝食而後滅此可也於是敗績飯桶及飯軍盡殲焉 
　　笑史氏曰充飯桶之量塞乎天地亘乎古今洵宏器也乃不善用其才卒致殺身之禍論者悲之雖然飯桶亦人傑矣哉（四） 
[巴拏瑪賽會中國特别動物說明書] [  剣秋]  
　　駱駝性滑而善跳毛作灰色產於徽州府各省典舖中多豢之狼性善噬人毛白者最狼其出也小狼無數隨之每至一處牲畜爲空產於河南山中獵人捕之不能得 
　　鴇性淫而毒嘴甚利喜食金銀幣此鳥各省均產之而上海爲多 
　　野鷄性最淫善修飾毛羽其出必以夜見人輒乖乖而鳴餌以金銀幣即作雀躍狀此鳥爲上海特產品 
　　麻雀性善迷人毛色不一有白如雪者有紅如硃者有五色斑斕者以一百三十六頭爲一羣此鳥各省均有而以北京爲獨多 
梟性　而有力嗜食號其出也輒千百成羣飛鳴江湖間啄小鳥食之此鳥產於　徽之巢湖中而覔食於江浙兩省 
　　龜性最勢利背有金錢紋其雌者喜與他物交雄者得食則縮頭如無觀此物以上海爲　多 
　　老甲魚性甚蠢面有縐紋行步蹣跚可厭此物處處有之 
　　老蟹性甚騷富脂肪少年捕之則伏而不動此物亦處處有之地　蟲性嗜泥頭尖善鑽終身窟穴土中故有土氣息泥滋味此物各處均有而以產於上海者爲大 
　　白螞蟻性最狡喜吮婦女之血見寡婦輒張牙欲噬此物各處均有殺之不能盡 
　　白鴿性淫而狡毛羽甚美麗其雄者不得食則嗾令雌者飛入人家竊食而逃此鳥處處有之 
　　秃廬性蠢甚頭無毛作萌蘆形其鳴爲南無阿彌陀佛此物產於各處寺院中而以杭州之西湖爲特多（四） 
[兩朝元老傳] [  剣秋]  
　　元老者中國人前清時以科第起家　歷中外官至極品革命軍起出死力反抗自以受恩深重義不苟活激昻慷慨隠然以古忠臣自許識者决其必死無何清帝退位下詔命大總統組織共和政府人或以殉節勸元老慨然曰皇上猶在臣何忍獨死即日挈其妻妾子女出走至青島居焉元老歷官久宦囊充裕磓革命時曾惴惴慮不保至是乃藉外人勢力有恃無恐悉出其所蓄儲外國銀行而復以其餘置洋房營商業以親權子母焉青島故樂土元老旣至凡求死而不死之小元老咸于于然聞風而來自署頭銜曰遺民相戒不入仕民國平居無事則相與打詩鐘吃外國大菜以寄其憤慨復時時指天劃地痛論時政得失聞二次革命敗孫黃諸偉人遯迹海外則拊掌大笑謂聖清氣運未絶二百餘年深仁厚澤將來必有中興之一日益爲之歌咏盛德不置而元老則以齒爵俱尊故推爲此中祭酒昔人所謂兩朝領袖者元老殆無愧色矣甲寅春大總統以政治復舊非元老之資格經驗不足任天下事敦促出山授爲國務卿是年之夏參政院成立元老以下之小元老復聨翩至京親詣大總統府覲見謝恩翌日復至清帝前叩頭請安說者謂其不忘舊君云 
　　劍秋贊曰吾讀二十一史見所謂兩朝元老者多矣然大抵皆舊主己亡復事新君耳從未有如今之元老於清則爲太保（太保缺尙未開去）於民國則爲相國以一身而兼兩朝之官職者也嗚呼如此兩截人誠馮道錢謙益所望麽弗及矣 
[瓶甏罐頭齋筆記]  
　　某君小便方拉褲擡頭見一字條云小便腫爛某君見之悚然竟不敢小便而去 
　　余友某君新銀一金牙齒齒雖完而發生一種奇病時時嘻口而笑不知何故（四）[  悲吾]  
　　某寒士新任知事鼎列而食一日甚至五六餐七八餐云（不受酬）[  醜園舊主]  
　　昨在某戲園包廂中覩一少婦梳墮馬髻繫鑽石耳墜指環尤夥常翹三指以其餘拇食二指拈瓜子磕之首頻頻左右側手起落如引擎鑽石映電燈閃閃作光面前檻上置銀茶壺一銀杯一金水烟袋一銀千里鏡一銀框小鏡一銀粉匣一胭脂匣一銀梳一金鑲一三砲台香烟一簡金烟嘴一枝小面盆一具毛巾一條鮮荔一盆地力一盆甘蔗一盆瓜子一盆洋點史蓬巨開克一盆蜜而克别史泣脫一盆荷蘭水一瓶玻璃杯一隻光怪陸離目炫神　余乃大駭適園主人來微詢之主人笑曰子亦少見多怪哉敝圖之女主順若此者多矣薑彼之來综爲　設雜貨　非看戲也雖然吾將改築坐前之檻使加　三尺俾彼　携公舘中所有陳列其上不致有店面狹小之憾也[  夾二先生]  
栩園詩選 
[卽事感懷三首] [  趙言]  
　　未聞湘水二妃並不說塗山八載同舜禹勤勞千古絶始能於穆暢皇風 
　　破虜英雄女亦豪洞房侍女盡弓刀而今史筆千秋意蜀漢無書一字褒 
　　來朝走馬矜禀父姜女相携更可原烽火東南羣避地可無怨曠泯人論 
[和無我無題] [  廬]  
　　願作鴛鴦不美仙魂銷秋後更春前添重綺夢成雙世隔座銀屏又一天錦字可同心事細花容剛襯涙痕鮮紅顔寂寞青衫濕博得人憐即可憐 
　　得同天地寗無故願作鴛鴦不美仙睡觸銅屏憐子夜曲填金縷惜丁年人歸夜合花前雨鶯老春分節後天見說綺琴能療渴安排心事付氷絃 
　　塵海無情長莽莽春人有恨總綿綿便爲蝴蝶縦诚夢願作鴛鴦不羡仙照盡悲歡無賴月飛殘花絮奈何天千回百轉都無那只着情絲一縷牽 
　　相思莫道終無益解種相思便是緣明月豈堪終古缺好花畢竟爲誰妍修成鶼蘇原非福願作鴛鴦不美仙省識箇中滋味處心頭酸透是眞甜 
　　愛網重重綰空外哀塵點點落仝道宽果逢知己何妨死但解憐儂便算賀莫遣歡苗餘絮影生憎情海是桑田人間豈必輸天上願作鴛鴦不美仙 
自由談話會 
　　競榮者必有爭利之心謙遜者自無貪賄之累倘非上智焉能不移在於中人理由習俗若重謹厚之士則懷祿者應崇德以修名若開奔走之門則徼倖者悉戚施而附會附會則億兆罹其弊修名則同胞蒙其福風化之漸靡不由茲 
　　天之生才如章木然雖有凋落而無滅息生機之理嚴霜冽雪槁葉盡脫然萌蘖己生於枝柯間一旦谷風春雨嘘之潤之而華　發矣國之先就才俊者與谷風春雨何以異焉 
　　中國政界人物專角私智牟私利私則疑疑則離私則忌忌則異私則各各則弱私則陰陰則間私則窄窄則塞私則爭爭則亂成私者百惡之根公者衆善之門此國勢安危强弱所由判也 
　　鏡不磨其垢則不瑩衣不澣其汚則不潔瘍不刮其惡則不愈水不澄其濁則不清獘也者即中華民國之垢汚惡濁人心以之昧風俗以之敝政敎以之廢綱紀以之墜民生以之瘁國脈以之憊與共和無並丰中立之理必不可不迅掃而淨滌之也[  嘯霞]  
　　儉德會規則一不狎犯二不賭博三不必華服四不必以酒肉宴客五不輕寒素 
　　入會者興化魏吉臣沙溝張伯言鹽城姜鑑清安豐宋協和高郵林芝孫王英儒崔良甫周浦龔霜華朱君寳 
小說 
[俠小說北美婦（二）（十）（美人柏列希著）] [  是吾譯]  
　　且言吾將斷於高處縊殺之言畢將勃來納夫人一推　使墜地右平仍待其鎗不待舉放隊長己　持其手彼此相紙统領肥胖有力隊長則年少活潑初則注意於鎗统領欲舉放隊長阻之征則失手落地兩人遂力毆其時血列騰將軍己先返營故無人禁阻統領膂力兩人非隊長所能敵伹隊長敏捷隨機應變統領亦無計可施不分勝負雙方均不廿心仍扭毆不己而隊長施其拳術其拳術係幼時在黑奴處學得者向後退將全身息於右腿頭向下統領即壓住隊長之肩背而隊長右手園持其腰使其輕重失度用首支其胸部旋即向後而推統領直撲倒地暈去惟心房仍跳動不己决其未死勃來納夫人問曰彼受重傷否隊長憶及其二人之關係歉然曰吾料其未受重傷也伹頭部受傷血流如注勃來納夫人即跪統領之旁以巾拭其血隊長曰吾實甚抱歉不應擊傷若此使汝憂虛勃來納夫人執隊長之手曰非汝之過吾勿怪汝隊長見其秋波射注於星光中窺視其面竟忘統領之暈倒於地謂勃來納夫人曰汝苟能知吾之誠切懇摯情深如海定蒙見宕勃來納夫人起立曰吾甚信托毫不介意請釋懷隊長鞠躬致謝曰願上旁宥吾自今以往勿蹈前愆汝終身愛吾乎勃來納夫人曰銘諸肺腑終勿忘無論厥後能重會與否刻下汝當速去隊長曰吾去遺汝一人在此能無懼乎勃來納夫人曰何懼懼統領乎吾雖一人在離各營不遠高聲一呼救者四至矣言至此忽曰靜聽此何聲似步隊行軍者望速去倘汝眞心事吾而顧吾名　萬勿在此被拘請速離隊長吻婦人手卽告别而去隊長雖離勃來納夫人而仍回顧盼望直至目力不及而止一人踽踽獨行殊覺淒凉思至與勃來納統領决鬥事警醒其昔日尙武精神惟與愛迪離别心滋不懌常自慰曰後會有期他日之團聚握手談心其樂勝於今日萬倍也吾係軍人當以軍事爲前提速將密信告知李將軍早爲預防勿爲敵人所乘行行重行行星光照耀如白盡然隊長視及身上之衣不覺嫌惡曰刻下惟天之命執照及軍服均無用矣遂解脫棄諸溝壑而行寂靜無聲心爲之寛不多時至一深林遥見紅光四射知有營在即避入此林旁有小溪如能逹彼岸則可繞直營外而隊長不善游泳不敢行乃匍匐入深林如蛇行然直入叢中而息焉向前望甚清楚見營中約有二十餘人指揮者爲一中年背牆危坐口雪笳手書册衆人團聚於火燄之附近蓋山谷間之空氣甚寒冷也有睡者有鬭紙牌者有坐而談笑者河旁有一騎馬者鬚髮斑白問曰吾不明將校今日之吩咐一少年答曰血列騰將軍欲命吾等黎明出發也 
了青追悼會 
[輓徐先生了青] [  小珊]  
翰墨失知音使我狂歌當哭 
文章能傳世美君雖死猶生 
[輓了青先生] [  松巖隠蝶]  
翰墨汀神交幸有遺篇可慰我 
楮　傳噩耗何堪愁裏又悲君 
[輓了青先生] [  勞漢]  
　　了了了文字因緣終不了 
青青青墓門芳草己生青 
　　輓了青君詩文聨語極多不及備載敬擇其尤排日發表其餘祇將作者名字彙列於右以誌感謝 
　　兢誡隠蓉邱枉生簡溪王約徒杭州窮閒子陳筠培病鵲曲阿王宜瓞之張夢蘭 
 
 
 

Page 15

 
 
   
 
 

Page 16

 
 
   
 
