# 1881 - 174 - 4902932

 

Page 1

 
 
[中俄和約出售] [  本舘告白]  
　　中俄向有和約今以伊犁一節復經訂定新約二十欵及陸路通商章程十七條本舘曾錄入報章今以新舊各約合成一書排印出售以公同好想欲知俄事者必以先覩爲快也計書一本價洋一角於禮拜六卽本月初七日出售處仍照　例幸卽賜顧爲盼 
[述中俄新約大]  
　　天下有同一事理而經營者之才識不同遂覺是非利害之間相去鬆絕而其人之功罪亦判焉俄國乘喀酋叛亂而踞我伊犁今則西陲底定中朝不能不向索之有謂此等地方僅爲放流之所得不足以益國而失之亦無所損平時設　置兵成邊疆重鎭非不恃爲捍禦之具而歲　餉銀若干得且不償所失故還不還似亦可置緩圖然自祖宗戡足以來世世守之所以壯威靈而固疆圉者悉於是　在焉安得輕棄之哉與其蕩定之後不與俄人爭此土孰若於喀酋叛亂之時明棄新疆之地而略定邊界於內以固其防如北宋得天下以燕薊諸州爲石晉納賂久沒契丹因而有意棄之者豈不可省軍資數百萬爲中原留其有餘且爲人民免其死亡耶然而國體攸關大臣計不出此也在俄人乘隙取地當時原告於中朝允於收復回部之後還歸於我而歸還時難處之情形則未嘗預計故中朝亦慨然允之若早知今日之費盡唇舌當時亦何難辭之曰伊犁果爲叛人踞異時恢復我自取之於叛人貴國之居與不居治於不治保與不保我皆不問焉則今日收還伊犁俄豈能蒙久假不歸之念多方要索以故示其難乎卽或偶　講說而賠銀之事則斷斷無之所以能爲俄人挾制者皆以先曾告明之故耳此我國之失計也然而使臣之才不才亦卽以此一事而見之崇君以五百萬盧卑易伊犁而不全曾侯以九百萬盧卑易伊犂之全境而兩人之功罪分矣蓋我之所以必索伊犁者重在地也自同治三年至回部廓淸軍需浩繁籌措固自不易然當時固形竭蹶而事後亦無甚虛耗可見中朝並不以此數百萬爲難致之物而獨於伊犂轉吝而惜之無是理也俄之要求原在得銀而五百萬盧卑不再講益者利在留地數處又勝　得銀也崇君與議時何不一思彼旣肯以五百萬歸其大半又何嘗不肯再得多金而全境還於我者願以五百萬之數之不多而輕允其留要害幾處耶曾侯續議先以此事爲綱領寍允加銀不許留地居然增不及倍而仐境收還僅如第七條所云伊犁西邊地方應歸俄國管屬以便因入俄籍而棄田地之　在彼安置較之踞各要隘者其於國家之體統相去益懸絕矣此議一定而其餘不過申明界址保護通商等事遂覺易於商辦然則九百萬盧卑在我亦殊値得矣夫中俄疆界西北一帶隔絕哈薩克大部原未嘗有犬牙相錯之勢乃以回人鄙陋拓地數千里而不知政教國俗蠢悍無禮無義民皆四出剽掠爲患隣國之故俄因而以計取之且役屬之遂至從前界址不可復守而去我邊城日近也第今日之勢中俄之分卽在哈薩克之地俄處其北我處其南猶如鴻溝之畫斷不容經過一步若伊犁境內俄留要地數處則界難平畫不啻兩國之人共居其中而歷年旣久或旁及於隣近之數城如古城烏魯木齊嗒什噶爾等處亦皆與渾居焉則其爲後日之患誠不小也如今之約則以西邊爲界自此而東非照議約所載決不能聽之矣夫陸路通商旣可直至嘉峪關張家口天津通州是彼國商民蹤跡且徧於我東西北三面以伊犁境內而使安然雑處似亦無傷第通商情形與定界不同通商所以利民生而定界所以正國勢一則視之同仁而一則區之維嚴也故以前後兩約相較而知曾侯爲得之也雖然崇君赴俄之時　朝廷亦未有主意或欲省銀或務得地第懸揣於數萬里之外而爲之若曾侯之行則已密知　朝論之大旨在於以銀易地寍多費而不許少留所謂主意已定者宜其行事易於崇公也噫如二君者其功罪亦適然矣 
[津沽近]  
　　○天津西人來信云左侯相出京之後至天津會晤李伯相卽於前月二十五日前赴保定聞恭親王醇親王亦將來津大約爲治河一事親來相度也又云匯豐銀行現在分設於天津地方各西人匯　銀洋殊爲稱便云 
[丈地不成]  
　　○天津法國租界現經中西官會同丈量照原議越過土砲臺五丈有奇其中業主不允稟求海關道鄭觀察作主節經列報詎五月二十二日復行丈地其丈量之法係於界之兩頭埋一長竿橫以墨線俾分內外並定去留是日理竿仍越過土砲台五丈有奇領事與委員甫經駐足而男女老少不約而來者約百餘人其中老婦尤多同聲環懇語言嘈雑其時竿未及竪尙橫於地乃羣踞其上　　然如貫珠謂我卽竿竿卽我如欲埋竿請先埋我中外官亦無如之何　經委員喝阻亦若罔問領事深恐激成事端聲稱不要汝地者冉惟須立竿一丈量耳非有不利於汝等也一時業戶將信將疑中有　者謂領事誑我愼毋過信斯言如不要地何必立竿旣已立竿勢必要地此卽前任某太爺之故智耳丈量而後卵石不敵如敢抗違恐將打斷兩腿前事非遙是卽左証領事如須立竿而不取地乞付我一券當無異言斯時協同丈地者有張達兩委員達君人甚和平不爲已甚張君恐褻政禮亟訊言者爲誰盖將箝其口而奪之氣也孰知是人固甚倔强略不遲疑直前答曰我姓孫名有恭我受斯害不止一朝迄今結茅已三易地頃間之言固語語情眞夫防民之口甚於防川老爺叩我姓名是何命意張君怒喝令帶案一時差役如風馳雨驟攫孫以去是時男女老幼之坐者立者縱談者傾聽者下跪而　官者正不乏人一聞帶張羣起而趨均曰走走官恐衆怒難犯又命釋回此時言語幾有不堪筆述者曾　竪竿領事及委員均已散去法副領事當卽命與往晤關道漏下方回正領事又去至夜半始返如何結局再俟後聞 
[私購木料]  
　　○前月某弁與某匠由台灣購辦　木一船擬運往福州木行脫售約本價五六百金及船到五虎口時被洋關扣留須完納　金百餘元方准放行該匠恐滋事端意圖巧避庶免費財　禍遂託人央求船政局之能言者代請免稅單一紙作爲船局采辦木植卽著差弁駕船入口所有木植盡歸局用准領半價遂得無事　此船木料如由行商零星發售約價千金今只收回二百餘金該匠雖似吃虧然已便宜之到矣 
 
 

Page 2

 
 
[鼠異]  
　　○前聞江北金陡門地方有碩鼠或十餘頭或數十頭悉從圲埂下竄出跳躍而死觀者咸以爲異方以爲傳聞之詞未足深信乃近有自金陵水西門外上河來者言該處近洲一帶亦有此事且死數尤夥居人往往盈筐滿篋傾棄於外其毛色較常鼠畧靑而尾短百十成羣皆係由穴竄出跳躑數四卽死究不解主何吉凶或謂是卽田鼠所以害稼者今結羣自死正年歲豐收之兆未知所說是否姑錄之以質諸博物君子 
[捉姦打僧]  
　　○前月十六日午後蘇閶外大街地方有鄕人某甲突於該處何沿小船內拕出跛僧一名不問情由掀倒街心拾取拳石渾身推擊僧並不格架亦不聲喊一霎間觀者如堵旁人詢問緣由甲以捉姦　衆謂姦必捉雙未可鹵莽甲復入船更拉女出則其妻也衆知捕姦非謬乃助甲　僧並爲調停僧出資數十金始得了事此事傳者不一或謂甲故圖賴或謂僧實犯姦第僧非范蠡何爲載美而行女本羅敷孰使背夫而遁蓋僧之持律不嚴甲之治家不正均不得辭其咎也 
[節期類誌]  
　　○前日卽禮拜二爲英國皇卽位之期故本埠各兵船及德國兵船中國之瓜星輪船與英國公司輪船皆遍懸旗幟以誌　又本月初九卽下禮拜一爲美國華盛頓立國之期迄今一百零五年故本埠各銀行咸於此日閉門停公一天云 
[落水失屍]  
　　○前日雷雨交作之時有浦灘搖舢板船者矣足落水衆人競爲救援而絕無蹤影擾攘至晚而屍身亦未浮起大約乘波而去漂泊不知何處矣 
[發誓明誠]  
　　○本埠老旗昌開外國剃頭店玻璃洋行西人至美國領事署控告開利昌借銀洋行之西人駱炳師云駱欠洋三百十七元屢　不還請爲傅追二人皆係猶太教中人玻璃並未延請狀師駱則延哈華托狀師美領事於本月初一日審訊據駱供並無短欠情事前有所欠皆已還淸玻璃則言駱在我處爲之剪髪修鬚幷吃烟一箱加以食宿之費皆我供應有二十五月之久故積欠此數駱云前欠全還皆有收條可憑因收條放在抽屜內一日我正矇矓之際伊來開我抽屜將收條肅以取去故現在無可作據所云吃烟則因我前有事至埃及玻璃亦往該處有烟一箱本係自吃而兼以供客者後因欲往德國其烟不便携帶且所剩亦止兩札我曾取而吸之安有一箱之說及自埃及回滬將所欠如數算還矣玻璃云爾旣爲此言可能偕至眞主堂上發誓否果能說出銀已還淸則我情願罷訟駱云我還銀約有四百餘元並非虛詞何以不敢狀師哈華托言諸領事令其同至教堂發誓而領事官以爲不便玻璃又言旣已還銀收條安在哈華托謂駱某曾言收條爲爾偷去玻璃不甘居偷字之名哈華托云駱某說所有收條皆放抽屜內非爾卽爾之姪有意竊去非偷而何原被反覆辦論多屬空言玻璃又不書英語者中人皆胡盧而笑領事官令暫停質訊可至教堂中發誓於禮拜二再爲訊問玻璃臨行與領事官言如果駱炳師　至教學中發誓則不特前帳勾消訟事銷案另外我當　洋五百元送至領事官處散與貧民也查猶太教發誓之例於晨刻未經贊訟之時發誓之人先投身於堂側池中然後登堂發誓救師在神龕前祝禱發誓者至龕中取其教中之書供於堂中桌上桌用黑布鋪設點燭一對燭上蒙以黑紗誓言皆書於紙上旁有見証十人又將誓言告知教師譒成夷布魯語唱念一遍見証在旁靜聽聽畢卽在誓言紙上各簽一押然後以此紙送　官署以爲訨然該教規例月初三日之內不能在　堂發誓故稟請領事官展限數日昨日初四早已在眞主堂發誓觀者甚衆今日當再由領事宮審訊未識訊供若何容再續探 
[戲園續聞]  
　　○英租界各戲園伶人投英公堂　求開演不准等情已列前報茲陳太守訪聞大觀戲園掛牌寫初四日客串淸唱天仙茶園亦已掛牌未定開演日期及飭捕查究天仙戲園卽行除牌是以昨晨惟提大觀園司帳人吳長林到案究　而諸伶蜂擁隨往太守間吳園主是誰答稱股東不一至淸唱之舉實由諸伶困苦　議爲此以資餬口諸伶卽嘈雑求恩太守怒問吳領班爲誰答稱黃月山隨飭差立提　月山吳稟黃係安分守法之人求免差提容小的招同投案太守乃飭差同吳往傳俄而黃月山到案則稱小的不敢犯禁諸伶窘迫出於此計小的不能約事總求施恩太守再四開導諸伶仍齊聲求恩不已官乃　黃月山具結仍須過本月二十日開演惟稍爲從寬先期數日准其淸唱諸伶乃遵諭而退 
[病人驟斃]  
　　○前日午後三點鍾時英租界仁濟醫院左近墻陰臥一病人淹淹就殆由巡捕知照三　副保徐錫根舁往醫院乃醫治不及瞬卽斃命查其親屬無着報由保安堂備棺成殮發壇標記其人年約四十餘歲面黑有鬚身穿白洋布衫外罩破舊呢銀衣靑布　戶襪元布雙梁鞋狀類寍人云 
[查究彩票]  
　　○英租界呂宋票號之零票早奉公堂禁止茲陳太守訪聞發記號又售金飾搖彩之票名異而實相同昨日提到汪朗卿李彤三二人究詰據供我等皆係店夥管事人王姓每日須十二點鍾到店今奉差提甚早是以未値前管事鄭姓已停歇矣太守飭將該二人暫押候補提王姓到案再辦 
[和尙拆梢]  
　　○和尙昌提投訴法公堂稱於前月二十六日由南海普陀山來滬購辦零物庽本埠南門外教塲梢三昧禪院比物件購齊擬搭絕商局江天輪船回山詎有雲峰和尙意圖拆梢將我經住不放船旣開行乃暫庽洪悅來客棧伊又約五六和尙硬向索詐拉至眠雲閣烟舘已用去洋一元復被將所買之物向洪悅來押洋十元分用爲此投訴捕房將雲峰拘送來辦翁本守詰之雲峯據供去年臘月我在普陀被昌提　去洋三十七元未還今故向索渠所付之洋十元已用去矣翁太守間借洋可有憑據汝到普陀幾次躭擱幾時因何來滬現在何寺所紏之和尙住何處答稱借據未立普陀惟去歲到過一次住有兩旬今在八仙橋高第西里租住民房名爲吉祥庵太守謂和尙不居寺院其非正經可知借洋未有筆據　難准理況稱初次到山住僅兩旬安有允人從手　洋之理明係拆梢卽飭管抻而　包探往所稱之吉祥庵查訪情形再辦昨晨太守臨捕房時據包探稟稱查知該僧紏伴租房合住室內不設佛像惟床鋪數張餘無長物太守謂此等奸僧亟當驅逐喝將雲峰先掌頰二十下再解公堂辦理按相界地方恒有不僧不道之流供設佛像鼓惑愚民亦佛店之流亞久經查禁令雲峯和尙所爲殊堪詫異不念法華經不理梁皇懴羣居何事食用何來其不居寺院諒畏彌勒佛冷笑耳 
[帶鹽續聞]  
　　○昨報水手挾鹽一則今探知招商局江靖輪船自滬開至鎭江暫停片刻至蕪湖關卽查出私帶鹽觔該水手張洪鈞見被窺破急將鹽拋棄海中一時不能凈盡仍爲騐出由該輪船將張帶回本埠送交捕房解訊翁太守問其如何裝法每件重若干張稱裝以蒲包每包約重十餘斤聞此案本關道憲已准蕪湖關照會札飭上海縣訊辦諒法公堂將以張洪鈞解縣嚴究按前經定例凡輪船夾帶私鹽除將鹽充公外須加重前在案該水手等猶敢玩弄抑何胆大耶 
 
 

Page 3

 
 
[牽貛被傷]  
　　○英租界正豐街南首尙義街後空塲上日來午後有變戲法男女數人在彼賣技聚人觀看帶有狗獲兩隻大如野猪收塲時牽貛入立繞塲走一週以供觀玩日星正在牽走忽貛性發作咆哮橫噬竟將牽貛人大腿咬住不放其力甚大故其人立卽倒地觀者驚駭走散經其同伴上前將貛赶開其人業已受傷此等物野性難馴豈堪玩狎生意甚多何必借野獸謀利耶 
[光緒七年五月二十一日京報接錄]  
　　○○周恒祺片　再據藩司詳報籌措本年第二批京餉銀五萬兩又籌上年九十兩月固本兵餉銀一萬兩均委候補府經歷陽　祖多榮管解又籌本年第二批邊防經費銀二萬兩委候補典史沈錫麒管解統赴記部交納又籌巴里坤協餉銀一萬兩發交山東　同慶匯　局匯至甘肅省城由巴里坤領隊大臣派員領取又籌上年十一十二兩月黔省協餉銀一萬六千兩發交來員知府裴承鎭等自行匯兌赴領交納又尋五年十十一兩月吉林添練馬步兵丹鹽　銀一萬兩本年吉林俸餉銀一萬兩黑龍江俸餉銀一萬兩均委候補典史江　管解又籌本年奉省俸餉銀三萬兩委候補按司獄何棟管解統赴盛京戶部分別交納轉解又　本年科城台費銀一萬兩發交來員護軍校彥成筆帖式色勒錦自行解回應用又據署鹽運使張蔭桓詳報籌措本年第三批京餉銀二萬兩加平銀三百兩飯食銀三百兩委候補鹽大使陳章趙世廉解赴戶部交納又據督糧道陸仁愷詳報籌措本年邊防經費銀三萬兩隨鞘飯食銀二百一十兩委候補府經歷貴長候補縣丞王桂　解赴戶部交納除分咨外謹附片奏　聞伏乞　聖鑒謹　奏軍機大臣奉　旨戶部知道欽此　○○馮譽驥片　再知府有整飭一郡之責必須精明幹練方能措理　如茲查本任漢中府知府署鳳翔府事齡椿曾任刑部司員臣前在刑部侍郎任內見其黽勉　公尙無貽悮逮臣上年二月抵秦履任後屢次接見該員並考察稟牘所陳公事未免謹厚有餘而短於才識一切頗形竭蹶於外任實不相宜除檄　該員回省另委候補知府方其正前往接署外相應據實陳明請　旨將本任漢中府知府齡椿開缺送部引　見恭候　聖裁其遺缺並請　簡放以重　守所有知府才識短淺難勝外任緣由謹會同護理陝甘督臣楊昌濬附片具奏伏乞　聖鑒訓示謹　奏奉　旨已錄　○○湖北巡撫臣彭祖賢跪奏爲天門縣典史禁卒疏防監犯越獄審明議擬恭摺仰祈　聖鑒事竊照前據天門縣知縣邵世恩稟報擬絞秋審緩決監犯郭漳元於光緒六年六月二十六日越獄脫逃等情一案經臣曾同督臣李瀚章於六年八月十八日具奏請將管獄有獄各官分別革職拿問議處據差弁　回原　後開奉　旨另有旨欽此接准部咨內開抄出光緒六年九月初　日奉旨送所叅疏防監犯越獄之管獄官湖北署天門縣典史試用府司獄黃玉珪着卽革職拿問等因欽此欽遵檄司行提該典史黃玉珪及禁卒人等來省發委武昌府知府陳建侯審辦去後據該府審明議擬由湖北布政合　大經按察使龐際雲　審詳解前來臣會同督臣提訊緣署典史黃玉珪陝西長安縣人由監生遵例報捐府司獄分發湖北試用委署天門縣　史光緒五年六月初一日到任經管監獄稽查認眞早晚收封必親往騐點余升鄧幅俱籍　武昌縣寄居天門縣充當禁卒郭漳元係天門縣民人因戳傷林九兒身死案內審依門殺律擬較監候秋審緩決三次之犯六年六月天門縣知縣邵世恩奉署安陸府知府羅忠　札飭赴郡會同署鍾祥縣知縣封蔚礽籌修鍾邑楊湖垸潰口是月二十六日傍晚滴有遞　一犯過縣黃玉珪因印官未　須赴縣署點驗隨將監內各犯鎖銬脚鐐查騐完固收禁內監飭令余　等依法看守並諭更夫朱元帮同防範自赴縣署維時風雨大作禁　等進房避雨詎郭漳元乘間扭斷鐐銬扳脫柵欄翻墻逃逸余升等驚覺奔告該署典史黃玉珪追補無蹤稟縣馳回勘訊將監墻柵欄修整該縣督內會營親帶兵役分途緝拿未獲稟司行府飭委京山縣沈星標馳　覆勘情形由該管道府揭司會詳經臣會同督臣具摺奏叅奉　旨將該署典史黃玉珪革職拿問知縣邵世恩交部議處欽遵檄司行提該署　史禁　人　來省飭發武昌府知府陳建侯審辦茲據該府審明由布政使五大經按察使龐際雲覆審詳解經臣等會同覆訊無異查定例監犯越獄獄卒果係依法看守一時疏忽偶致脫逃並無　縱情弊審有確據者依律減囚罪二等治罪又定律不應爲而爲事理重者杖八十各等語此案禁卒余升鄧福亟管絞犯郭漳元並不小心防範以致越獄脫逃雖無　刑賄縱情弊質屬玩忽自應照例問　余升鄧幅均合依監犯越獄獄卒果係依法看守一時疏忽偶致脫逃者依律減囚罪二等治罪例於郭漳元所犯絞罪上減二等各擬杖一百徒三年解配折　充徒限滿詳釋更夫朱元並不小心巡遷以致監犯越獄亦屬不合應酌照不應重律杖八十折責革役逃犯郭漳元仍飭勒限嚴緝獲日另結管獄官湖北試用府司獄畢天門縣典史黃玉珪疏防絞候人犯越獄前已叅革應照例留於地方協緝有獄官天門縣知縣邵世恩已經部議革職留任均俟年限滿日有無獲犯分別辦理所有文武疏防各職名另行分別咨叅除全案供招送部外謹會同督臣李瀚章恭摺具陳伏乞　皇太后　皇上聖鑒　勒部議覆施行謹　奏軍機大臣奉　旨刑部議奏欽此　○○衛榮光片　再據太原府知府左　稟稱該府因　胃風塞一時未能痊癒請給假醫治並請委員代理等情查太原府爲省會首郡政務殷煩自應委員代理查有候補知府丁體常堪以代理據署　臬兩司曾詳請奏前來臣稽查無異除檄飭遵照並飭赶緊調治一俟假滿病痊卽行銷假回任供職外理合附片陳明伏乞　聖鑒謹　奏軍機大臣奉　旨知道了欽此　○○衛榮光片　再甯武府知府郝重慶前因另有差委檄調來省差遺現在差事已竣自應飭回本任以重職守而專責成等情由署藩臬兩司會詳請奏前來臣覆查無異除批飭遵照外理合附片陳明伏乞　聖鑒謹　奏軍機大臣奉　旨知道了欽此 
[光結七年五月二十二日京報全錄]  
　　宮門抄○旨一道錄前○發抄　旨四道○東撫周　奏遵照另請改獎片○浙撫譚　奏叅革勒追片○粵督張等　奏起解第二批各項餉銀日期摺○又　奏援案整頓鹺綱錄由摺○東臬　　奏恭報接印日期摺○東撫周　奏特叅知縣片○五月二十二日刑部都察院大理寺正紅旂値日無引　見○禮王謝署廂黃滿都統　恩○穆騰阿假滿請　安○福興因伊子補員外郎謝　恩○記名提督張士芳謝　恩○景廉請假五日○召見軍機○皇上明日卯正一刻至　觀德殿　　○發抄　何璟奏光澤令居喆呈請改教奉　旨着照所請吏部知道欽此○吳元炳奏未能約束兵丁滋事之哨官補用叅將李於錫以都司降補奉　旨着照所請兵部知道欽此○又聲明護撫任內叅劾通判黃麗中等錯誤更正奉　旨吏部知道譚鈞培原奏聲叙錯誤殊屬疏忽着交部議處欽此○劉坤一等奏請以昭文令陳康祺調補江陰令奉　旨吏部議奏欽此○○周恒祺片　再臣於光緒五年　奏保江廣紳士前在山東助賑出力各員欽奉　諭旨徐大容等均著照所請獎　該部知道餘依議單併發欽此嗣准部議分別准駁令將核與章程不符各員另行請獎等因當經分飭遵照去後茲據前辦助賑紳士候選知府李金　稟稱光緒三四兩年靑州等府所屬各州縣早災甚重雖經該府在於江浙等處捐集鉅欵而稽查散放在在需人出力各員不避嚴寒酷暑分役賑濟爲時幾及一年不無著有微勞查原保淸單內難廕知縣張景祁同知銜雙月選用知縣徐葆和　分山東試用縣丞劉曰壽五品藍翎候選按經歷張錦雲候選府經歷周家崧候選縣丞秦世　陳　敬候選從九品張晉章定爾朱烟然戴宗道候選州同姚鑑等十二員所請獎叙部議均核與章程不符行令另核請獎現擬請統改爲　賞加隨帶二級又花翎知府銜候選光祿寺署正謝家樹擬請改爲交部從優議叙又五品藍翎鹽大使銜管貽靑五品銜江蘇候補知縣丁紹棻浙江試用知縣李維誠均擬請改爲交部議叙又鹽大使銜瞿內榮擬請改爲　賞給八品　封典又五品藍翎常勳擬請改爲　賞給五品　封典又附生韓敬儒擬請改爲　賞給從九品銜並稱張景祈一員實名世祁原保淸單內繕寫錯悮請一併更正等情臣覆加查核所請改將各員尙與定章相符合無仰懇　天恩俯　照准以示鼓勵出自　逾格鴻慈除咨部查照外謹附片具陳伏乞　聖鑒訓示謹　奏軍機大臣奉　旨該部議奏欽此○○譚鍾麟片　再據糧道惲祖貽詳稱署德淸縣和國鈞輕徵光緒六年分成熟田畝項下漕白正耗並行月耗食等米共三萬五千三百五十九石零除徵運外核計短徵漕米四千二石零又行月食　價米一百一十九石　迭經嚴催未據補運詳請　奏叅以重　運等情前來臣查光緒六年分　糧飭令各屬儘徵儘解不准短少而各縣積習相沿往往遲至二三月尙未完足臣前於恭報米數摺內聲明各縣徵不足數者歸於南　續徵　據仁和等縣按　熟田分 
 
 

Page 4

 
 
數儘徵儘　陸續運滬尙無虧短乃德淸縣短徵米數至四千餘石之多迭經嚴催率以民欠爲詞任　延宕若不從嚴叅辦何以重正供而除積習相應請　旨將前署德淸縣知縣程國鈞先行革職以昭烱戒一面由臣勒限嚴追並提經書來省訊辦如有侵蝕情獘按例懲辦謹會同閩浙總督臣何璟漕連督臣黎培敬附片具奏伏乞　聖鑒訓示謹　奏軍機大臣奉　旨着照所請該部知道欽此　○○兩廣總督臣張樹聲廣東巡撫臣裕寬跪　奏爲簪解光緒七年分京餉及內務府經費第二批鹽課等銀分別匯兌裝鞘委員解京謹將起程日期恭摺具陳仰祈　聖鑒事竊照承准軍機大臣字寄光緒六年十一月初四日奉　上諭戶部奏　撥來年京餉擬在各省地丁鹽課關稅等欵指撥銀七百萬兩務於來年開印後分批起解另片奏光緒七年內務府經費擬撥廣東鹽課銀五萬兩務於來年開印後陸續徑解內務府交納等因欽此並淸單一件內開擬撥光緒七年分京餉廣東鹽謀銀二十萬兩帑息銀五萬兩當經恭錄轉行欽遵前據兩廣鹽運使叚起在於徵收光緒五年分省何鹽　項內籌解銀七萬兩帑息銀一萬兩並隨解一五加平飯食平餘抬費等銀二千一百六十兩作爲本年奉撥第一批京餉及內務府經費分別裝鞘匯兌於本年二月初九日委員邱錦淸等解赴戶部及內務府投納業經奏報在案茲據兩廣鹽運使叚起詳稱現於徵收光緒五年分省河鹽　項下籌解京餉銀六萬兩帑息銀二萬兩並隨解一五加平飯食等銀一千八百兩作爲本年奉撥第二批京餉又在鹽　項下籌解內務府經費銀一萬兩並隨解平餘抬費等銀三百三十兩作爲本年奉撥第二批內務府經費擬仍查照起解本年第一批京餉成案以起解現銀與交商匯兌兩者並行統俟試解妥順再行全數裝鞘起解以　舊章所有本年應解第二批京餉鹽課銀二萬兩帑　銀二萬兩一五加平飯食銀六百兩共銀四萬六百兩遵照部文槪行裝鞘飭委試用知縣陳善慶試用從九品葉肇銳由內地押解到京前赴戶部投　其餘京餉鹽課銀四萬兩一五加平飯食銀一千二百兩內務府經費鹽課銀一萬兩平餘抬費等銀三百三十兩共銀五萬一千五百三十兩仍　殷實銀號百川通新泰厚協成乾蔚泰厚匯兌至京飭委試用知府朱咸翼准升昌化　知縣楊恩藻修補知縣葉大起試　鹽知事蔡　昌領　匯單文批附搭輪船進京支取銀兩前赴戶部內務府投納據該委員等具報陳善慶等於本年四月初九日朱咸翼等於四月十一日在省起程合將籌解光緒七年第二批京餉鹽課等銀分別　商匯兌裝鞘解京以及匯兌商名委員職名起程　期詳請奏報等因前來臣等覆核無異除核給文批飭令妥爲解連並咨明戶部內務府分別兌收其餘未解京餉等欵銀兩仍陸續　解外謹合詞恭摺具奏伏乞皇太后　皇上聖鑒謹奏軍機大臣奉　旨該衙門知道欽此○○兩廣總督臣張樹聲跪　奏爲粵東鹽務疲敝私梟日熾現援案整頓以儆兇販而肅鹺綱恭摺具陳仰祈　聖鑒事竊維粵省洋面遼闊港　分歧私鹽日益充斥官引因而滯銷先經前督臣勞崇光奏准在於北江淸遠縣屬曰廟地方添設排船製備槍砲遇有大夥私梟持械拒捕准其施放抵禦　例格殺勿論光緒四年間又經前督臣劉坤一於奏辦私鹽案內將置造輪拖等船配給洋快槍砲分布虎門內外嚴密堵緝名情陳明在案惟念此等亡命之徒專以販私爲業恃其船堅砲利熟習波濤結帮連墻肆　無忌遇有緝私船勇動輒逞兇拒捕開砲迎敵若不嚴加懲創不獨於鹽務大有關係且爲地方隱憂臣伏查例載江西省行銷准鹽各州縣並山西省河東鹽池地方派出緝私員弁兵役准其携帶鳥槍官編字號給發遇有大夥私梟持械拒捕許令施放抵禦登時格殺者照罪人持杖拒捕登時格殺律勿論等語近來粵東鹽務廢弛日甚一日而奸販之輩亦復愈聚愈多凡夫行銷粵鹽各引地大抵民情刁悍積慣販私毫無忌憚蓋緣嶺海阻深歧路紛出私販旣到處可充　徒輒恃衆抗拒現値整頓嵯務講求緝私之際亟應援照成案申明定例分別辦理俾期梟販　迹官引暢行據兩廣鹽運使段起廣東按察使倪文蔚會詳請奏前來相應請　旨俯准愣照江西等省成案於粵東內河外海以及行銷粵鹽各省引地遇有大夥私梟聯帮闖越執持火器抵禦登時格殺勿論其非大夥私匪及並未執持火槍軍械拒捕者抵准照案捕拿分別擬辦不得槪行施放槍砲以示區別而防流弊仍俟數年後此風稍　卽行奏請停止除　部查照外所有粵省鹽務疲敝私梟日　現擬援案經頓祿由謹會同廣東巡撫臣裕寬恭摺具奏伏乞　皇太后　皇上聖鑒訓示謹奏軍機大臣奉　旨着照所請該部知道欽此　○○布政使　　　山東按察使臣潘　文跪　奏爲恭報微臣接任日期叩謝　天恩仰祈　聖鑒事竊臣於三月十一日恭摺叩謝　天恩　懇　陛見旋於二十四日奉到回摺軍機大臣奉　旨着毋庸來見欽此　奉撫臣周　祺　知交缷兗沂曹淸道　卽赴　任四月二十六日　署梟司林述　將印信文卷移交　來臣當卽恭設香案望　闕　頭祇領任事伏念臣一介庸愚才識短淺由知府薦保監司前曾兩　臬　茲復濫　眞除寵命有　天悚惶無地　東省西南一帶盜風素憾東北各屬訟　滋煩梟司總理刑名必除莠始能要良必愼刑乃能留獄臣在東二十餘年於地方情形尙知梗槪惟有力任勞怨倍矢愼勒督飭各屬嚴緝捕以婧　　速審結以全民業遇事稟商撫臣實心整理不敢稍涉因循以期仰答　高厚鴻　於萬一所有微臣接印日期並感激下忱謹恭摺叩謝　　思伏乞　皇太后　皇上聖鑒謹　奏軍機大臣奉　旨知道了欽此　○○周　　片　再臣　據署夏　　知縣鄭錫　稟報光緒七年二月初一日夜該　城內事主馬　墀錢舖被賊五六人　門入室行竊臨時行强刧去銀錢　物會　　訊估　値銀六百八十五兩零追捕賊盜無獲請通飭戴拿等情當經臣批司勒限一月嚴　迄今限期已　雖據報獲賊犯王四等三名　尙未　有　　　亦一無　獲是否正盜殊不可　該縣於　內重　事前旣無防範致有肆　多　之案事後又不能速獲正犯捕務實屬懈馳未便稍事姑容茲據　　兩司轉據該管道　詳揭前來除倘將現獲之王四等三犯赶緊　訊確情錄供稟　並將　與分別　任留　外相應請　旨將署夏津縣知縣鄭錫　摘去頂載勒限一個月嚴緝　盜　數務獲　　倘限滿無獲再行　叅理令附片　陳伏乞　聖鑒訓示謹　奏軍機大臣奉　旨着照所請　都知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
