# 1906 - 82 - 4911832

 

Page 1

 
 
   
 
 

Page 2

 
 
[諭旨恭録二月二十四日奉]  
　　旨江西撫州府通判著宋維英補授江蘇溧陽縣知縣著劉佐宸補授江西上猶縣知縣著陳壽琳補授山東鄒平縣知縣着錢以振補授江西會昌縣知縣著左坊補授河南夏邑縣知縣著廉傑補授四川鄷都縣知縣著雷恩溥補授湖北蒲圻縣知縣著王葆善補授安徽南陵縣知縣著馬杏林補授四川岳池縣知縣著陶文壎補授四川温江縣知縣著蘇鈞補授四川綦江縣知縣着區天相補授截取舉人羅縈甲著以直隷州州同用俸滿敎職丁鎧著以敎職用趙東昇著以敎職用工科筆帖式著元興補授刑部司務着世輝補授内閣侍讀學士員缺著梁誠補授福建道監察御史員缺著增祺補授江南道賢察御史員缺著喬樹枬補授保送道員翰林院編修尹锃綬著以道員分發省分補用保送直隷州知州步軍統領衙門主事壽延著交部記名以直隷州知州用截取戶部廣西司郎中何雲翥内閣漢軍中書徐致善俱著照例用擬補吏部考功司郎中榮厚吏部驗封司員外郎晋榮俱著准其補授吏部考功司郎中員缺著劉元弼補授吏部稽勳司員外郎員缺著王聞長補授擬補列部主事李廷颺着准其補授吏部文選司郎中員缺蓍李春溥補授擬補吏部筆帖式象鏞着准其補授奏留吏部學習司務李愷義李锺瑨俱著准其留部欽此 
[議毁上海城垣說]  
　　天津城垣旣夷爲平地矣京師城垣雖存而火車可長驅直入車站且建於城内矣是京畿要區且不藉城垣以爲防衞豈不以生今之世能興武備廣商務方足以圖自立若但以城高池深爲鞏固之謀固未見其有常也上海邑城新老兩北門皆濱於租界然雖距離甚近而街衢之廣狹道路之污潔實迥不相同一城之隔界限極嚴嘗竊竊然異之邇者忽有拆去城垣之說其間有贊成者有反對者茲姑不暇論論上海城牆拆與不拆之利獘 
　　或曰租界與内地惟恃有城垣以爲間隔倘將城拆平則疆界難分外人或且因而侵佔不知界域之說本無足憑外人果思侵越卽一城亦豈能限制乎此不足辯也 
　　或曰城牆之設雖不足以防大亂然亦可藉限制匪徒如去歳租界閙事而城内則無風波亦其一証不知去臘之事係因會審公堂而起故閙事祇在英租界卽法界亦並不連及且未逾二日事卽平定故城内之得以宴然無事並非因有城牆阻隔而然此亦不待辯者也 
　　然則逕行拆除之將奈何曰凡有大工作必統籌全局默計所得者能否足償所失今以周圍數里之城拆工當須幾何拆去之後不能不築骊路其工又須幾何城碍雖可另行變價然藉此以抵工價恐必不敷至附城所造之屋往往有藉城爲牆垣者雖彼等自圖省費不合規則然相沿旣久一旦忽然拆去容或有所未恊此中曲折必須並顧兼籌而不容貿然從事也 
　　至於旣拆之後以商業論未有不驟見興旺者方今城外租界愈推愈廣從前荒僻之地今皆變爲熱閙之塲無論遠在何處苟有一新闢之里房價必甚昻貴租戶必甚擁擠倘以新老北門及小東門各地段衡之距租界實屬不遠乃城内房屋租借者終屬寥寥亦以一城之隔出入諸多不便且一至夜晚街道難行故人多不願住於城中耳今若將城一律拆去卽就城基築一馬路城中則自南至北自東至西亦各築馬路一條餘則悉仍其舊零星小屋則由公家購取另行拆建新房租賃者必極踴躍人民旣聚商業亦興如是則租界内外矌望平夷一無隔絕而於南巿亦脈絡貫通不特足以振興地方且足爲内地自闢商場之基礎故欲地方繁盛計此舉實有百利而無一害也 
　　夫應行熟計者如彼有可希望者如此是城牆之應拆與否智者當自知之至於高談形勢拘泥風水此爲下士拘墟之見爲有識者所嗤卽記者亦不願爲之置辨矣 
[本館接到日本議會己閉專電初四日戌刻到]  
　　東京電云日本鐵道國有案當末次恊議時衆議院之賛成派與反對派大起衝突一時頗爲紛擾其後乃竟得融洽云 
[本館接奉盛宣懷奏廢蘇杭甬路約專電初四日未刻到]  
北京專電云蘇杭甬鐵路草約前經御史朱錫恩奏請廢約奉旨 
 
 
 

Page 3

 
 
　　著盛宣懷妥爲辦理務在必廢日前盛宣懷覆奏陳述各種爲難情形并與　　切實磋商現在該公司雖未承認總期必廢此約云云奉硃批勞務部知道（孔） 
[本館到奏准酌議商船公會章程專電初四日申刻到]  
　　北京專電云商部奏辦商船公會酌擬章程維持航業奉旨依議（孔） 
[十一續訪函述南昌大敎案南昌]  
　　府縣一再嚴禁索擾此次敎案凡各營各局及府縣等處奉嚴拿札飭多至十三道兵弁勇役人等不無藉端索擾情事前經余臬出示嚴禁己誌報端茲聞赴縣報搶者多至八十餘案當經首府徐守督同南昌縣孟令多出諭單通飭各紳耆查明眞正首要隨從各犯綑送赴縣以免擾累如有再行滋擾者准紳耆綑送究辦並一再出示嚴禁日前復有簡明告示曰莠民傷害洋人自應按名嚴拘兵役查拿正兇斷不株連無辜倘敢藉端擾索准爾指名控訴無分兵弁差役綑送懲辦不恕其各凛遵無違愼勿妄爲自誤 
　　英領事會訊兇犯日前英領事會同各委員在警察總局會訊毆斃金敎士夫婦及兩女首要各犯據供直認不諱惟因英國敎堂有救主二字誤爲卽天主堂耳是日約訊二句鐘英領事與醫生兵官皆在座簽字認爲正兇并將各犯拍一小照 
　　日夜駐守巡查酌給津貼省垣大敎案起城廂内外敎堂及街巿等處添派員弁兵勇或駐守或巡查日間固須防範夜中亦應梭巡並添委候補府六名分巡各處通飭各兵勇均荷洋槍携帶子藥如有搶物殺人放火重情不服拘拿者准其開槍格殺良民見之固皆是懼匪徒遇之亦有忌憚惟日夜勤營不無苦累自二月下旬起每夜酌給員弁點心錢五百文兵勇五十文以昭體恤又飭每夜自三點鐘至王點鐘各員弁兵勇圇流至警察總局報到聽候按名發給點心錢文一則核實其事一則稽察其人云 
[吉黑兩省紳士預籌抵制俄人之計]  
　　初三日北京電云吉林黑龍江兩省紳士開會集議决定由兩省自行籌欵辦理路礦林業及各項工藝己於初一日禀知外務部商部並選派代表前往北京譯字林報 
[電請阻禁俄民伐木北京]  
　　日昨吉林將軍逹留守又電致外務部畧云前因俄伯力民越界赴三姓地方砍伐樹木曾經電請照會俄使轉阻在案近查該處仍有伯力窮民竊伐樹木幾與居民衝突務請照會俄使速卽嚴行禁阻以免有意外之虞致成交涉云云（和） 
[慶邸致美使函北京]  
　　日前慶邸函致美國駐京柔使畧云聞貴國政府添調軍隊駐紥於非律賓以備敝國或有不測而無賴之徒乘機流布謡言愚民信之皆不安枕頗有防於治安然敝國與各國素以敦睦誼爲宗旨萬無排外情事地方亦屬安靖固爲貴大掔民悉也務祈貴大臣將敝國實在情形轉逹貴政府以釋羣疑而全邦交等語聞巳由柔使轉逹美政府矣（閏） 
[美商違章飭援甯案禁阻蕪湖]  
　　美商劉懋恩違章在蕪湖内地南岸購地私建美孚油棧經本邑商學界聨名電禀江督請爲禁阻前日蕪湖關道童瑶圃觀察奉到江督周玉帥札飭略謂美商違章官府自應援寗案競爭商學界無庸干涉此事聞童觀察己傳諭商學界一體遵照矣（宣） 
[代奏日本電謝恤欵北京]  
　　日前皇太后特撥内帑十萬兩賑恤日本荒災己由内田公使轉於日本茲己由日本外部電逹駐京日使令爲代謝爰將電文譯登如左貴電悉此次皇太后特撥帑十萬兩振助本邦東北地方難民等因伏維皇太后宸念我邦人之至意爲帝國政府所深銘感而此等難民固勿論己且我全國人皆仰懿德貴使宜依妥協之手段將此意代奏皇太后以誌謝梱嗣内田公使於二十四日晋謁慶邸卽請將此意代奏（閏） 
[外商兩部添設稽察御史之說作罷京師]  
　　政府前擬奏請添派外商兩部稽察御史日昨各大臣又申是說惟瞿大軍機以該部事多機密重要若添稽察遇事難期嚴密諸多窒碍慶邸亦以爲然己不允奏請添設此缺矣（諸） 
[警務改良將次入奏北京]  
　　巡警部尚書徐大軍機前曾奏請改良警務茲將其規條録下一日添水警一曰設馬警一曰立砲隊一曰選派測繪學生留學日本一曰裁汰各局冗員以重名實一曰歸併緑營兵弁送部差遣所擬章程俟定稿後卽行入奏（和） 
[伍侍郎編纂裁判法之用意京師]  
　　伍侍郎編定裁判法二百九十六條交與法律館司員參訂己一月餘矣上月二十二日伍沈兩侍郎復到法律舘召集各司員共議時有留學日本政法科卒業生章君仲和曹君汝霖等共預參訂章曹兩君初擬博採日本裁判各法加入伍侍郎謂日本裁判法千餘條甚爲完密今日我國初改制度當求簡而易行若太完密則必不能行不如先就今日中國之程度編輯大概務求可行爲度俟將來我國程度日進則此等法律逐漸添增蓋今日之所編定者乃係基址而巳條例宜簡且須合於今日之程度又要包孕深遠可爲後日增加精密之地步方可譬如治病當病人最沈重之時驟投重劑恐病者受不住不如從緩入手之爲佳也章曹諸君皆以爲然沈侍郎亦爲之首肯云（吕） 
[練兵處議擬外城添築砲臺京師]  
　　日前練兵處王大臣擬在京師外城扼要之處添築砲臺以壯聲威鐵大軍機力主其議慶邸謂須籌有修築欵項再行入奏（和） 
[北洋陸軍大學堂將次開辦天津]  
　　北洋陸軍各學堂現己林立如武備速成武備小學堂師範將弁叅謀測繪 
 
 

Page 4

 
 
　　電信憲兵旗燈各學堂以及學兵營隨營學堂軍界各學規模畧備惟尚無陸軍大學堂緣陸軍大學堂之學生必由各學堂卒業後擇其優者方能升入前當軍學幼稚之時可入陸軍大學者實未易其選現在北洋陸軍學堂及各省武備學堂並由日本士官成城各學校卒業回國之學生其具有入陸軍大學之資格者諒不乏人故練兵處王大臣與袁宫保會商在保定創設陸軍大學堂堂中學生必由各省新軍官長及武備畢業生中選充而由各該管將軍督撫考拔咨送卒業後以備陸軍統將之選該堂規模宏大必曾訓練新軍而又由武備出身之大員方足以資鎭服聞練兵處擬臨時奏派段都護祺瑞爲該堂總辦大約四五月間即當開辦矣（閏） 
[督練公所用人之一斑蘇州]  
　　去臘督練公所敎練處總辦劉體乾觀察提調王毓江赴寗考察練兵章程時酌調來蘇之江南陸師學堂畢業生江恢閱等十四名到蘇守候日久乞未差委該生等前日具禀請示現經督練公所議定江恢閱等九名每名月給薪水銀六兩張福坤等五名每名月給薪水銀五兩均自三月初一日起來所具領己詳明撫憲飭遵（吉） 
[學部致各省督撫圥政電]  
　　（爲緩派游學俟商辦法事） 
　　學部前電各省愼選留學生己紀本報日前因各省仍絡繹派送故又致電阻止茲將電文照録如下遣派學生出洋以語言通習能直接聽講晋通學完備能直入專門者爲及格近時論者多主此說前與南北洋鄂粤各省會議合力設遊學豫備科因各省情形不同章程一時未能議定現本部接到各省咨送學生公文仍復絡繹不絕誠恐學力未足人格不齊非但虚耗時光抑且易滋流弊應請轉飭學務處暫緩派送俟商定辦法再爲奉逹尊處如有擬定妥善章程亦祈賜示以資採取惟遊歷官紳又當别論是否有當統希卓籌見復學部禡（閏） 
[續湖南省城各學堂調查表長沙]  
校名組織職任校地 
長沙府中學堂官立監督郭宗熙黄泥瑕 
長沙縣學堂同上總理張祖同荷池西路 
長沙師範及高等小學堂同上總理同上同上 
師範監督小學 
堂長余肇升 
善化鄕學師範學堂公立監督許翔金雞坑 
善化高等小學堂官立監督兪誥慶化龍池 
經正中學堂民立主辦譚延闈北正街西圖内 
龍　 
龍紱瑞 
總理張祖同 
監督胡元倓 
明德學堂同上總理譚延闓同上 
監督胡元倓 
長沙民立第一中學堂同上監督彭均福慶街 
寗鄕中學堂公立總理童光嶽望麓圍 
監督齊璜 
脩業中學堂民立總理兪蕃同肇嘉坪 
周鱗 
監督王楨幹（未完） 
[戶部堂司津貼之大數京師]  
　　去歳改笞杖爲罰鍰奉旨允准由刑部咨各省以每縣百金爲率提解刑部作堂司各官津貼茲各省巳陸續解到聞議定尚書每月一百六十金侍郎每月一百二十金秋審處提調坐辦每月六十金各司掌印主稿每月四十金幇印帮稿每月二十金其餘俱每月十金云（吕） 
[外部接收寶源局地址京師]  
　　外部就衙署附近借寶源局地建造洋樓洋廳爲宴見外賓之所早有成議茲工部己飭寶源局工匠遷出器物將地址交外部接收外部聘定洋工程司奎美生督辦工程畫式歳修一千四百磅合同己經訂定（宫） 
[議派員考察農桑京師]  
　　二月二十四日商部堂宫會商北方風氣未開人民多不講求農桑實業以是生計日艱爰擬在實業學堂内附設專門農桑學堂招考寒素子弟入堂學習蠶桑及種植烟草等事並擬派員前往各省考察新法以期仿辦（受） 
[摩洛哥問題]  
　　初三日倫敦路透電云愛耳其西亞斯又於昨日開議目前情形漸有進步此後當可望其农日會議至摩洛哥警察大約仍　法與西班牙兩國管理而由坦因其亞之外交人員監察其總長一職則由局外之國選派譯字林報初三日柏林電云當愛耳其西亞斯開會討論警察問題時德使勒佗維次君聲稱據德國之意警察一項應歸各國辦理外交人員監理最爲合宜法報云愛耳其西亞斯會議可盼和平結局譯文匯報 
[日本議會]  
　　初三日東京電云日本議酋己於今日事畢黄衆兩議院之協議將延至夜半 
[日皇禮待美人]  
　　初三日東京電云日皇將於明日召見美國銀行家斯乞夫君並賜午膳 
[日皇軫念台民]  
　　初三日東京電云日皇發内帑一萬元以撫卹台灣地震被難之家屬 
[德相不安于位]  
　　初三日東京電云德京現仍議論德相蒲蘆親王辭職之事且提及繼其任者當爲霍赫洛蘭競褒之世襲親王 
[英擬加惠工人]  
　　初三日倫敦路透電云英國内政大臣格雷斯敦君擬定一例加增各項工人之薪資操航海業者亦在内惟寫字人及僕傭兩項不在其列 
[美國黨派各分]  
　　初三日倫敦電云美國有勢力之工黨前曾輔助共和黨選舉總統惟下屇選期該工黨擬自行推選云譯字林報 
[駐日德使行將赴任之消息]  
　　柏林電云德國外部聲稱一俟財政處將駐使館經費核定後穆默男爵卽前往東京接受新任 
[英議院宣讀行船條件]  
　　初四日倫敦電云英國下議院第二次宣讀商人行船條件 
[英陸軍大臣擬不留兵隊兵隊于威海衞]  
　　倫敦電云英國陸軍大臣赫爾敦君在下議院宣言謂駐紥中國軍隊後防後威海衞亦不復派兵留防 
[俄籌國用]  
　　倫敦電云俄國財政大臣擬征抽煙葉紙張洋　等稅項惟彼不以加抽糖稅爲然譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[信局求准同沾利益九江]  
　　潯郡信局業具禀道憲玉觀察爲民局附郵寄信求沾利益奉批查郵局代寄總包事關全局應如何定章俾郵局民局均沾利益各不相碍滬關爲各關總樞諒能查酌情形妥議兼顧自應俟議定辦法潯關一律仿辦俾免歧異現准鎭江關道移查前情己移商鎭關核辦著即知照（治） 
[請派弁勇押解洪福淸赴蘇蘇州]  
　　職員洪福淸卽洪黻廷又名洪三因誣拏祁二等並據捕投人等指禀洪福淸卽係謀殺孫朝硃及行刦何殿材二案内之首犯巳奉江督憲札飭提解蘇省審辦江寗縣葉保慶大令以洪福淸黨羽衆多消息靈通沿途恐有疎虞禀經署臬司陸廉訪轉禀督憲請檄飭督捕營遴派得力弁勇督解洪福淸來蘇審辦或用炮船逕解以免疎虞（永） 
[咨請通飭遵辦贖罪人犯新章鎭江]  
　　蘇省大吏近接刑部咨會以嗣後贖罪人犯無論軍流徒罪但非常赦所不原者概准隨審核定照章將銀呈繳如在准贖之列一奉院司批示卽將捐贖之犯先行交保聽候部復再行釋放其笞杖人犯新章改爲罰金如貢監有犯笞杖罪亦應一律照章改罰母庸再援捐贖之條應否褫革開復仍照舊例辦理等因濮護院當即通行各州縣一體遵照初一日署丹徒縣郭子華明府己接到此札矣（想） 
[上禀求差致干嚴譴揚州]  
　　趙都轉蒞任以來派委差缺類皆量材器使其間以一人而兼數差者非有出衆之才斷難倖得乃二月二十八日有陳寶鋆者誤會憲意以爲事多人少不敷差遣因上禀求差都轉閱之大怒卽於牘尾判云屬下具禀求差此風斷不可長陳寶鋆著記過三次停委一年聞者皆謂陳太不自量云（詳） 
[發給營兵肩章鎭江]  
　　駐鎭常備要塞軍前己遵照練兵處新章改編鎭標月之初一日該軍統領袁協戎熙龍將廳下各營兵一律發給靑布軍衣上綴肩章二方書載標營　號以示區别至軍官章服亦均遵章改易矣（恕） 
[領事回國之原因漢口]  
　　日本駐漢領事山臣山野君因議組織租界事宜特於前日起程歸國籌商一切辦法須華歷七月間方能重經蒞漢也（亦） 
[催竣馬路工程漢口]  
　　漢口後城馬路開辦以來己逾八九月之久而工程尚未告竣張香濤宫保札飭總辦周嵩甫太守務於三月底爲率全工俱竣否則立予撤參（美） 
[委員買米平糶武昌]  
　　省城辦理平糶米價日見輕减茲又由藩司李少東方伯撥給銀二萬兩委郭寶珩大令赴蕪湖采買米石回鄂以資接濟（合） 
[蘇州官事]  
　　太湖廳司獄湯維淵病故藩示候補典史汪懷署理○統領湖西鹽捕營劉體乾觀察赴杭謁撫統領蘇捕等營徐輔臣參戎赴松江浦東巡緝○管帶常備第四營蔣昺隆禀知開辦蘇州府屬征兵事宜○辦理銅元分銷局虞洽卿觀察由滬來（永） 
[福州官事]  
　　二月二十三日爲福州府高仰雲太尊之生母某太夫人壽辰太尊之弟飛鴻都戎現署連江營游擊亦至福署同舞萊衣詎是夕接得連署飛電謂太尊之嫡母某太夫人病己垂危都戎先乘夜回連署太尊於次晨奔赴連江時嫡母某太夫人己經棄養太尊乃於廿五日專丁上省禀報丁艱○福防廳吕文起太尊將次入都赴引所遺防篆上峯己委張仲華太守署理茲因福州府高仰雲太尊丁嫡母艱上峯又委太尊留署府篆聞己定三月初二日接印（直） 
[奉賢縣漕總管押松江]  
　　奉賢縣漕總朱雲訪被人以重徵控府迨後查訊並無重串祇因櫃上納糧後其串仍攙入地保之手向甲戶復徵耳或謂其因春價每石加五百文故有意朦混事己經人排解以二千五百元調相詎縣主王大令未敢詳銷前日府憲戚太守提訊一過飭將朱漕總管押華亨縣公所而責呈遞公呈之各董借公多事云（手） 
[護藩辭差之傳述蘇州]  
　　傳聞朱竹石方伯以督辦牙釐善後等局又兼督練公所及水利房捐農務各局差目下又署理藩篆政務殷繁是以擬辭去牙釐一差濮紫帥欲委林蔚生觀察督辦牙釐局官塲傳述紛紛然現沿未兄明文也（永） 
[請照會控追欠虧廣州]  
　　省城太年　孔昌銀號主監生刻自誠朱秉常等投督轅控城函楊仁紛　　昌隆店東吳近又名成南兄弟等揭欠巨欵除還外尚欠本息銀二千餘兩將店倒閉擁交逃匿安南隄岸太巿街英昌隆店襄請照會法國領事官轉致安　提督飭傳訊追并請給照前往投遞等情叟督憲除照會廣州口法國領事官外又轉致越南總督請爲查照辦理（我） 
[浦南仍多土棍松江]  
　　浦南奉賢縣境胡家橋等處土棍築多如潘阿美阿八張阿育之類結黨拜盟各有綽號潘阿美更在華攬劫犯漏網賢有司拘而治之地方之福也（手） 
[船戶禀訴勒索吳淞]  
　　寗波釣船金保興由長江載貨回淞在瀏河口被風擱淺突遭沿岸居民掠取桅檣錨索等物當經船戶投報該處海門營防汛派兵彈壓詎汛兵並不令居民將掠取之件立時交還且勒索酬謝洋元該船戶情急回淞禀訴商船公所董事擬函禀海門協許副戎根究以儆婪索（川） 
[二月分選單]  
　　知府湖北宜昌存厚正白旗人通判湖北漢陽陳盛銓湖南廕知縣安徽祁門陳純熙河南舉湖北利川張振聲安徽舉陜西甘泉蕭雨潤奉天貢生湖北通城傳繩志順天監廣東西寗張榮熙福建舉陜西米脂傅鴻詔山東附山東　城張裕藻湖北監山西大寗黄中瓚福建舉貴州餘慶李淑民江西山東范縣楊沂江蘇俱監布經四川錢洪藻安徽貢生府經山東萊州陳之煒安徽廪巡檢山東東平任壽齡浙江江西永豐王江浙江俱監典史湖南祁陽馬德明四川監貴州淸鎭王　基湖南文童 
今日尙有各省新聞及本埠新聞均列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[上海英大馬路東亞公司大藥房批發靈藥告白]  
司馬温公拯兒之圖爲記 
寗咳化痰養血益氣之靈藥 
大日本皇太子宫殿下侍醫故從四位淺田宗伯先生傳授淺田飴華價大罐洋五角中罐洋三角小罐洋一角五分 
此藥係日本儲宫殿下侍醫故淺田宗伯先生之傳授奇方先生夙極漢唐之古道醫名冠子一世先生之製此葯也流布甚速世人終呼云淺田是先生之姓也採選正地道上品妙藥和以人參麥芽飴配合成製味甘可口極易化食其功能平胃袪風專治咳嗽哮喘痰飲肺膜肝熱腰痛破金吐血五勞七傷傷暑霍亂頭痛眩暈眼花噎食心胃氣痛大便燥結小兒疳積婦人氣虚血少産前産後病後衰弱等症獲效如神不問男婦老少日常必需之良藥久旣馳名眞濟生之靈藥衛生之妙品也 
此葯大罐做一禮拜小罐做三日用開水冲服小兒减半 
創製發售大日本東京府神田區鍛冶町大路堀内大藥房虔修寄售總鋪上海英租界大馬路四十四號東亞公司大藥房謹啓 
中將湯專治 
子宫諸病白帶赤帶肚腹疼痛腰脚拘攣胸腹閉結以致氣絶或因帶下等症顔色蒼白身體瘦弱 
憂鬱諸病心思鬱結心悸怔忡終夜不眠焦慮小事呼吸急迫其餘一切經血病 
邪氣上衝及頭痛眩暈耳鳴耳癢肩背痙鬱腰脚厥冷 
經期不順或經行失期女子已至十七八歲未見經水 
經水不調腹大如塊其餘因經水不調所生諸症 
産前産前惡食嘔吐孕婦易罹流産難産及産前浮腫 
産後産後惡露不下手脚面貌浮腫或麻痹其餘因産後不愼飲食所生諸症 
發售所大日本東京市津村大藥房中將湯 
藥價四禮拜分洋二元二禮拜分洋一元一角一禮拜分洋六角四天分洋三角五分二天分洋二角○中蔣湯各地明鋪均皆分售○如函致本堂講求將其病症塡註爲佳 
此藥係日本第一眼科名醫醫學博士井上通泰先生傳授而東京大學敎授藥學博士下山順一郎先生督製功效之顯著自不待言 
光明眼科日月水 
此藥專治眼赤眼脂眼臉糜爛傳染病眼迎風流淚眼内搔庠瞳人上翳目睛受損視物不明疲癆致病等症大瓶價洋二角小瓶一角 
本鋪大日本東京上海英界大馬路抛球塲東亞公司大藥房 
 
 

Page 16

 
 
   
 
 

Page 17

 
 
[鹽引飭解運庫之原因江寗]  
　　日前部議江南鹽引每年以四千引撥歸支應局支用餘欵悉解運庫嗣江督以四千引實不敷用因電詢戶部旋得戶部復電謂運庫出入有奏咨可查而支應局濫支濫應莫可究詰非謂除四千引外江省實有支應不敷之處槩置不理也（吕） 
[撫批正義駐兵情形蘇州]  
　　新陽縣屬正義鎭紳董趙詒翼等以滬寗鐵路開辦以來千夫雲集良莠不齊前蒙派撥飛划兩號可否留駐俟路工告竣再行撤回禀由邑尊具詳蘇撫茲經護撫批云該邑正義鎭地居衝要防範誠宜周密然地方治安斷在實行警察徒恃兵力彈壓究非務本之計况現值改練新軍常備各營照章不准出防所賴以備調遣者僅此飛划數營而船只亦甚無多縣鎭不止一處紛紛請留非特勢難遍應省防兵力過單設有緩急更將何以爲計且查該縣前此會同崑山縣照案禀請派撥駐防係屬水師營炮船業己調回裁改現在所駐飛划兩號係巡緝過境由紳董自行挽留並非奉文派撥本應卽行撤回惟念地方旣關緊要冬防尚未届滿姑准暫行畱駐一俟冬防事竣再行撤回所請常川駐防之處碍難准行批飭臬司轉飭該令督同紳董將警察團防實力整頓以靖地方至鐵路小工良莠不齊稽察非易業據滬寗鐵路總管理處定有規條尚屬周妥應卽移會路工委員隨時認眞查察嚴加約束免滋事端并飭知照（吉） 
[法艦定期開駛吳淞]  
　　淞口近到法國巡洋艦二艘現泊三夾水外聞該艦定于禮拜六開赴長江順道至江西探訪敎案（川） 
[馬路修竣吳淞]  
　　淞口沿灘馬路大半爲去秋風潮冲毁曾經寶邑紳董禀准升任滬道袁觀察按照南巿工程局興修馬路歸地方紳董辦理刻下馬路將次修竣所有地方應行事宜聞仿照上海總工程局章程辦理（川） 
[福州]  
　　南街安民巷口某書坊於前日失愼延燒左鄰至王恒盛止右鄰至郵政牆止共焚去三四十家○汽船浦順豐茶碍行停工己久所有機器現由悅興隆行接盤聞此項機器可值三十萬金現只作九萬金之譜可謂便宜之至矣○閩中近來各鋪倒賑紛紛如泰來布庄虧倒七萬此外或倒二三萬或二三千者不等約計有十多家共倒去四五十萬金之額巿面之壞可想而知矣○福州銅元每枚只值八文半或九文福防廳吕文起太尊恐圜法有碍己飭傳錢商母得私行抑勒有害民生（共） 
[松江]  
　　日前有賣餛飩之江西人無端饒舌謂晨起見馬耆寺叢箐中有一屍並因湖南某姓嫗有子外出遂裝點往告嫗大驚投華亭縣控訴縣尊趙豹文大令以案涉疑似賞洋兩元令嫗自行尋子至上月三十日嫗子從滬上尋歸乃投案禀明情由自認冒昧○銅元充斥錢串日長巿上各業無不齊行加價上月三十日本月初一日縫匠薙匠亦各以百物昻貴邀齊同業各停工一天刋發章程概行增價縫匠更議每人歳捐三百文彚有成數起造軒轅廟以作公所（歌） 
[續信成儲蓄銀行存欵章程]  
　　第十四條零星存欵卽係活存之欵數目　　多寡　日無論久暫均可　時零存零付 
　　第十五條零存零付之欵收付不賺瑣屑均可　到隨收隨到　付 
　　第十六條零星存欵如存期滿半年以上者均按週年五釐核給利息 
　　第十七條零星存欵如存期不滿半年者均按週年四釐核給利息 
　　第十八條零星存欵如於午前存到本銀行者當日起息午後存到本銀行者後一日起息其付還之欵均於支付之前一日止息 
　　第十九條每年六月十二月各結帳一次凡零星存欵之利息均於七月正月兩次分派憑簿支付 
　　第二十條每年六月所結之帳結至五月底爲止十二月所結之帳結至十一月底爲止 
　　第二十一條存戶應得之利息如不於正七兩月來行支付卽併入本錢項下一同起息俾收利上生利之益惟存期未滿半年者不能利上加利 
　　第二十二條零星存欵如滿二年本利全未付回者除每半年結帳一次利上生利之外特别加增利息五毫以廣招徠滿三年尚未付回者再加五毫共計六釐滿五年仍未付回者再加五毫自後逐年加增至七釐爲止 
　　第二十三條凡各工廠男女工人及各商家夥友傭工如曾公同邀伊東家或執事向本銀行特别訂明所存之欵準按所定之期取還俾作營業資本或爲婚嫁養老等用者無論長期存欵零星存欵準特别加增利息六毫以示體恤 
　　第二十四條凡學堂及各痒堂各公所積存之欵存儲本銀行者其利息當隨時酌議格外加厚以維善舉惟其数不得逾七釐 
　　第二十五條凡以各國洋銀或各埠平色不同之銀兩來行存儲者均照巿價合作上海通用銀元角子銅元亦照巿價隨時合作大洋以歸劃一 
　　第二十六條存戶當第一次來行存儲欵東之時須將姓名住址議業據寔開寫告知本行本行當卽編號填給存簿一册以爲憑據自後若有續行存入之欵以及支取欵項等事均憑此簿收付 
　　第二十七條本銀行收到存儲之欵每收一欵均由經手人於銀數之下加蓋開章爲憑付出之欵亦由收欵人於銀数之下盖印或簽字爲憑 
　　第二十八條存簿所載月日及收付数目如有筆誤訛錯該存戶可當塲聲明隨時更正 
第二十九條存戶倘有遷居及改換職業等情須通知本行註明帳簿以免歧誤 
　　第三條存戶所　存薄關係緊要必需謹愼收藏倘被水火災盜以致遺失燬滅須立將其存欵数目原簿號数及失去緣由詳細函告本行一而自行登報廣告如滿三十日並無無葛可卽遊同保人來行補給新簿照常收付 
　　第三十一條本銀行不論總行支店隨地均可存儲欵項惟其欵鳳存在總行者只可仍向總行支取原存在支店者只能仍向支店支取以期簿帳相符 
　　第三十二條本銀行除商業銀行櫃檯每逢節日禮拜日循例停辦公事外其儲蓄銀行櫃檯雖逢節日及禮拜日一律照常辦事並不停歇以便各廠工人各商家夥友以休沐之日從容來行收付欵項 
　　第三十三條本銀行辦事時刻冬季自稅分以後午前九點簡起午後四點鐘止夏季自春分以後午前八點鐘起午後五點鐘止無論冬夏均以十二點鐘以後一點鐘以前爲午餐及休息時刻 
[諭局查禁賽會]  
　　上海縣汪大令以前者浦東迎賽神會繞行張家樓敎堂幾釀釁端嗣卽設法議了今聞浦東各廟仍有舉行賽會情事故諭浦東巡局就近隨時查禁（嚴） 
[電氣救火車到滬]  
　　英美租界救火會首事近向外洋購得電氣救火車一輛前日運滬裝配齊全車上可坐數人兼載救火器具當至賽馬塲演試一切沿途觀者道　　　係救火利器云（力） 
 
 

Page 18

 
 
[淸查租戶]  
　　滬城邑廟基地共有三十六畝零近因秦紳所設之三林學校與本縣糧櫃書爭奪錢糧廳基地齟龉刋發傳單互相指摘弊端奉縣遵汪大令照請總工程局總董邀董議丈核辦在案前日經本城各董諭著地甲將廟中各戶租金曁租頂挖費等項一律淸查以便届時會議呈請縣主察核（事） 
[諭録犯供]  
　　上海縣汪大令昨日飭書繕録惡棍小黄牛等口供以便親自帶赴道署禀請瑞觀察核示（嚴） 
[札飭嚴申賭禁]  
　　道憲瑞觀察奉蘇撫札開近聞各屬賭風甚熾鄕問竟有梟匪串同土棍開塲降賭甚至持刀鬥毆傷人在城則有茶舘煙間居戶人等抽頭聚賭輸贏頗巨爲害不淺急宜查禁等情觀察遵卽札飭上海縣及浦東總巡局南巿總工程局一體嚴拿禁辦（寶） 
[嚴懲巡王誘拐]  
　　總工程局十六鋪駐防所九十八號巡士蔡鴻山誘拐單姓家閨女逃逸己志前報茲由教習訪悉蔡與該女匿跡浦東南匯縣境長橋蔡家宅家中立派巡長前往拘獲解局請究女之祖母單宋氏投案請辦女供年十九歳因蔡不時至家認識蔡供單女前經許配小的現欲另配故此帶往鄕間成親明府怒其誘拐屬實尚敢胡供判責手心六百下押改過所一年女不應私逃判責手心二百下因不願回家發普育堂期其改悔前非再由家屬具領（尺） 
[美租界盜案]  
　　前夜一點餘鐘有盜匪十餘人明火執仗擁至有恒路恊大米店用石撞門而入刧去衣服等件贓值數十千文臨去時途遇一百三十六號捕向盜盤詰被盜戳傷多處該捕當卽馳禀捕頭飭送同仁醫院求治外並飭通班包探嚴掌究辦（似） 
[美租界失火]  
　　前晚海寗路陳少南家樓上失火當卽救息由二百四十一號捕回禀捕頭飭探往查起火情形禀復核奪（似） 
[總工程局紀案]  
　　甬人朱菊齋李慶餘等在南巿施家弄股開鼎和怡記錢莊誑騙各戶存項三千餘金未及開巿捲銀逃遁巳紀前報茲有大隆煤炭店存銀二百兩東來衣莊存洋一百元及賒去衣服洋數十元蔡鴻源嫁妝店賒去生財二百餘元由各店主胡明法沈東寶祭關舟等投局附控總董諭候派令所丁先將生財督同點計再提朱李到案訊斷並夥提英法兩公堂一體恊緝○上海縣差袁慶查得南巿萃豐碼頭賭棍高寶榮即山　榮所開之三興樓茶館内每日糾人聚賭當卽禀明汪大令於前日午後持片至局請派包探巡土協同往拘當塲拘獲高及抺牌之趙福泉李正甫等十四人連同賭俱帶回局中由孫明府畧訊數語派令巡士隨同來差解縣訊辦○五十號巡　孫義桂因誤差賭愽被總董查悉斥革○沈煥彩控子志榮不務正業求請究懲志榮供願攺過明府判責手心四百下發普育堂留養候改悔領回○輪船積竊廖雨淸在浦東總巡局犯案訊押逃逸前日被局中捕夥在南碼頭查見當卽喚同巡士拘解總工程局禀明孫明府略訊之下卽著該捕夥帶回浦東歸案訊辦○新馬路關橋南首榮大烟紙店前日有船夥叶春揚王一亭兌洋口角扭毆當喚巡土拘局請究店夥　山淸陳茂益供明被毆情形明府判叶王各責手心一百下叱退（尺） 
[押限交人]  
　　春桂戲園按目倪如玉誘逃王廷山之妻兪氏王向尋論被探夥倪海山出霸王因投廨控究前晚奉襄讞孫明府提訊王供成衣爲業髮妻兪氏去年九月間與如玉姘識今年正月逃避無蹤訪係倪如玉誘拐有錢華氏可証訊之錢華氏供如玉與兪氏私租小房子小婦人確曾目覩質之如王供兪氏因看白戯認識並未拐逃海山里供不敢出霸求宥明府以倪如玉　　　實判押限七天交人海山從寛開釋（當） 
[英美公廨早堂案]  
　　流氓張阿福在籌鈎橋持刀强搶途人湯桂林綢馬褂寄贓王金福家由探王長桂拘獲解究襄讞孫明府商之英副領事以張情罪重大押候再定王押捕房兩月贓給失主○眉壽里六百六十八號門牌某學堂敎習之長隨唐阿根前日由主人交洋囑至陳阿大木器店購檯椅等物計價洋十一元八角付過四元貨己送去找洋無著由探獲究明府判唐保出付洋無洋由探押令將棧椅交還完案○薛金生掩人洋人開步行内　竊行夥魏洪炳瞥見交捕解究明府以薛係過犯判押捕房一月○韓四法前經犯事懲辦今又挖竊王阿金家綢衣金各戒物由探解究明府判押捕房兩日滿期再行酌加○黄阿根竊無主綢衣各物朱秋全竊德太祥等家衣服報捕解究判黄押捕房丙月朱押一月○周兪林竊洋人美藍家衣物報捕解究中西官判改期再訊○汪金生竊包裕祥皮馬褂閔裕生竊林福隆家衣服銅元過犯王阿六竊王義田家綢衣金阿土竊陳阿大等家衣被王阿榮竊張東才家鏡子由捕解究判各押兩月○張元和銅作控陳阿開圖賴貨洋九十餘元求究明府判候提陳質追○王平氏姚奚氏竊怡和廠洋紗又羅周氏家棉被由捕解究判王氏押官媒十天姚押一禮拜○英商謙和洋行主人愛文司控華人林舸琴擔保買辦延不取保等情由關司馬飭差協探往傳兩次抗不到案昨晨差探禀知抗傳情形孫明府商之英副領事著再往傳如仍不到禀候核奪（當） 
[法租界公堂案]  
　　黄雲樵控木作頭葉順發虧欠包造工賑洋三百十八元又購銅器洋三百元奉判交保出外限日淸理在案迄今日久未結昨黄投案禀稱葉曾央人商懇願還洋二百廿七元不料至今未付求請究追葉之保人將葉交案求請退保大令准之著葉另覔的保限三日繳洋如違押追○韓景松控李杏生虧欠牛肉洋三百四十七元奉大令提訊李稱被張文方欠洋三百餘元所致判張交保還洋二百元延不繳案昨日覆訊李供小的時常出外可否托友人王姓來案代質大令判張交原保限二禮拜内繳洋李友王姓准其來案代領○虐斃烟妓逃逸之惡鴇楊金林及煙妓張富寶陳才寶姘夫陳七由探查悉在揚州十二圩地方移提至滬昨日解訊屍親張炳生張金氏投案禀稱媳歸順寶被龜鴇虐斃求恩伸雪大令判將陳等男女五人及二房東蔣阿寶一供送縣嚴究馬夫趙士珍駕車違章巡街西捕喝阻不理反敢辱罵拘案請辦大令判罰洋四元充公○牛奶棚主韓永興出售　水牛奶由捕房拘案請辦韓供不敢再犯大令判罰洋廿元（臨） 
[美租界捕房事]  
　　昨晨一百五十七號捕報稱新記浜内有男屍一具請核捕頭當卽飭探恊同二圖地保孟慶祥往查因何落水及有無家屬再行棺殮○前晚徐阿弟行至下海浦廟後突被流氓多人强借不遂兇毆而逸事後由徐報捕請究捕頭准之○兵阿元徐阿寶在西華德路某茶肆因賭起釁被徐搶去洋銀多元山捕一併拘究捕頭以各非善類斥不准理（似） 
來函 
[振武宗社書記員報告]  
　　南橋文明演說會來函銅我國墨籍人自貴處設社以來四方響應不勝枚舉足見大志士熱心挽救爲國强種造福無量令人欣感之至敝鎭自本月第一星期假育嬰堂開會演說一時感動者風起雲從同人不勝欣幸茲將立誓之十五人姓氏開單呈上乞登各報以見僻地之聞風興起也刻定每星期由同志輪流演說必逹多數人不吸爲目的勸成幾人容隨時開報貴社章程及鵝郎草圖說懇即賜寄（後畧）銜名附後莊笛僧宋惕深吳伯衡沈乙蔾曹誦萱陳惕君周鳴岐徐春淑羅伯繩陳敏齋莊伯玉曹貴孚朱崧生徐勉孚陳曉春○周浦唐應塤來函貴社章程盡善盡美拯救同胞由黑闇而入光明世界其爲益豈淺鮮哉鄙人今春以來到處勸令親友不食鴉片凡月餘得二十二人誓願終身不食茲將銜名録後幸登各報計競權蔡蔭培朱寶亮許祖蔭詹交熺朱寶圭唐菊如馮子由陳泰封計保稽王者章鈕關保李炳欣奚百練王禮儀劉利賓程紅舟張永棋朱紀元張堯聖賈兆裘唐起一○蘇州朱增慶儲俊臣席梅生函云閱簡章令人感動僕等誓終身不吸並勸親友以盡一己義務倘食斯言有如此日○南洋中學錢雨農來函貴社創設以來天下人士聞風興起相率出黑暗地獄而入光明世界影響所及功效昭著誠可 
 
 

Page 19

 
 
　　慶也然有癮己久戒之未得其法因而反致生命者以是因循觀望亦不乏人（中畧）貴社有鵝郎章圖說分送聞此草頗有效騐代渡迷津之寶笩立可引逹彼岸者也近日索取圖說者甚多乞賜数十張以便分送○土膏統捐總辦黄禁南觀察函云頃見振武宗社章程致稔公與馬相翁領袖條理精粹辦法簡明其有造於我國前途者甚大欽佩曷極弟現奉欽憲札委調辦蜀局日内卽當起程（中畧）入肿開局後堂廣爲勸戒期與捐事相輔而行似與賞社宗旨尚相吻合所印戒煙　草圖說擬請代印三百張計價隨卽奉趙到蜀後如不敷用仍擬函托代印（後畧）常州張潤之來函昨見時報分送戒烟圖說具見閣下熱心救世化弱爲强深爲感奮查此草散處釁多恐不眞有悮雅意特坿草樣一株祈爲台問如果卽是此草望卽原局示復即寄常州城内大街甡盛鴻絲行晚亦樂於坿驥願爲敝處發起廣爲傳播○　行支社劉汝嘉馬柳江林漱石諸君函云閔鎭自設分會後凡自願不吸鴉片入會簽字者源源不絕附近馬橋鎭經耿郇雨惠氷卿陳味腴梅調　張昧蒓楊花君王益臣諸君子發起設立支社後業經三次開會廣勸同人永不西吸鴉片一切章程悉照閔會簡章前後入會者其己三百二十七特此佈告幸登各報以示激揚（後畧） 
[哭中國公學之前途]  
　　余曾任中國公學幹事之職與副幹事長朱劍爭開英文班事朱劍爭之不勝辭窮理屈乃至用武舉腳踢余手背至今己過十日而腫痛　未巳余所爭者爲公學前途計非有私意存於其間而朱劍之出此野蠻舉勒不知其果何心也盖劉隷英朱劍等去年回國後在上海之薪歷吏皆歷歷在余眼簾中知　朱等之吃花酒呌出局至今猶未攺恐余批露其歷史故恨恨剌骨（余之外如朱君葆康瞿君鉞二人能詳言其所作爲故幹事部中亦恨之滋甚）然余終不言能掩靈他人之目乎余今己退出公學其開辦費學費照江蘇全部退學例亦當一律繳還何以余辰厦催取未見許可豈江蘇與浙江兩省之退學對待應有不同耶果爾則浙江以人少江蘇以人多故開辦費學費之交還與否無他理由惟强稽而己矣（我浙人王君善棨沈君文焯退學多日皆未交還）然則卽此一端論中國公學幹事之辦事無秩序不愈可見耶嗚呼休矣我述至此不禁爲中國公學前途哭也浙江陸振華啓 
[義塾增額]  
　　茲者本堂爲培植人材起見設有中西兩塾己歷有年日班中西並課夜班專課英文緣就學者日盛特擬增添學額今尚未足凡有志者速至本堂取閱章程毋自延誤有貧寒子弟願專習中文則書藉筆墨等均由本堂給發不取分文乞附報章以供衆覽滬北天后宫前廣益善堂司董嚴信厚龔心銘施則敬朱佩珍祝大椿葉貽釗周鴻蓀等謹誌 
 
 
 

Page 20

 
 
   
 
