# 1887 - 133 - 4905061

 

Page 1

 
 
[古今圖書集成第一批出書告白]  
　　本局所關印古今圖書築成截至三月終巳印過原書三千八百五十六本尚存未印者一千一百六十四本約至八月間全書可以排竣擬定分裝三箱其第一箱裝明倫彚編並目錄業已裝訂成書計四百零八本合原書一千三百廿二本其明倫彚編本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間可訂資第三箱　時望交第三批　五十兩領全書一部計三箱如刻下欲先領明倫彚編並目錄一箱須卽錄第三批銀五十兩其銀仍交申報舘當給以第三次收銀軍並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此奉　[  圖書集成印書局主人美查啓]  
[古事比開印告白]  
　　古事比一書爲國初方田伯先生所著閻百詩徴君奇賞之每舉一事必上下千古求其偶以相比附計五十二卷爲目二百七十六其分門列目較之各種類書獨爲詳晰欲用何典卽於何門中求之怪怪奇奇如披秘籍卽如身體門有云堯眉八彩魯僖司馬馬卿亦眉八彩世祖日角唐高祖亦日角竇憲鳶肩馬周駱賓王亦鳶肩班定遠虎頭燕頷包拯亦虎頭燕頷司馬懿狼顧周嵩亦擾顧而形同者事不同人不可以皮相也云云略舉梗槩可見一班凡駢四儷六之文人刻翠裁紅之賦手得此一編可以用之不竭惜原板久佚書肆罕覯今聽蕉主人出其家藏原本付點石齋石印字跡必求工整校對不厭精詳洵爲藝林鴻寳訂成六本定於八月出書如蒙賜顧請至點石齋帪房面訂可也印書無多幸勿遲誤[  點石齋代啓]  
[招股石印阮刻十三經注疏并校勘記]  
　　儀徴阮文達公巡撫江西時重刋宋板十三經注疏書凡四百十六者後附文逮自著校勘記虔萬板於南昌府學中此書由元入明遞有修補有闐板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟憶阮刻距今已越七十年難保無潦草翻刻者轉有魚目混珠之憾春汲軒主人藏有初印善本不自思秘特售點石齊以石印法縮爲巾箱直行本紙取潔白字益顯明并將校勘記附在每經之後庶便檢閱更延通經學古之士悉心勘對用臻全美奥阮刻初印價昂而羅得結購字述欉綱之本何如得此精校精印便於取携之縮本以於篤志芸窗者賢有裨益但工本校鉅書成須每部洋廿元可曾現繼招股閱印酌定每部洋銀十二元願附股者先邀四元給與收條爲憑埠於閏四月出書書成再找八元取書一部凡有同志請早賜顧爲幸售股處在上海申報舘帳房點石齋帳房法馬路還讀樓書坊蘇城宏豫庄掃葉山房京都正陽門外西頭路甫廠打磨槿極號天津北門外針市街聚通　錢江號祥泰興廣東省城楊仁新街德昌乾號揚州申昌號同文生記石門海寗城詠吉興寳成興杭州申昌常州恆生德錢莊漢口小夾街陶繫茂綢庄内躉買向上海法馬路甫申昌後馬路惠泰庄内管升號面議[  點石齋主人代啓]  
[痰飲辨異說]  
　　余體素健善飯量約可兼人今年濕氣下注飲食銳减二十餘日始復其舊平素不知咳痰至近日而稍稍咳之因問於種榆山人胡君悅彭曰子言咳𠻳之症由于三因而起及内經五臟六腑之咳論之於前矣執讀反覆若有所遺因思痰飲之病亦未始非咳𠻳之流亞往往六淫之邪與水榖之物藴阻脾胃致津液不能輸佈積而爲痰散而爲飲若不明其所由來則病曷由而得愈子盍爲痰飲之論乎山人曰唯唯夫肺位最高其氣淸肅不受濁邪故名曰華　脾胃位居中焦職主健運而胃之輸化更爲煩劇故胃爲十二經之市兩臟一腑皆當四通八達之所三因易侵之路是以有風熱之陽水寒之陰入於脾留於胃上侵於肺以及飲食五味酒漿之屬一有相干則脾氣不運胃氣不和而肺氣亦不淸矣於是所入之物不能全化精微以行營衛以入陰陽乃至淸者不升濁者不降淸濁相干亂於體中隨其禀質之所化火盛者凝而爲痰濕盛者流而爲飲痰屬陽飲屬陰治痰必先理氣氣理則痰不能生治飲必先和陽陽和則濕甸由聚世人每稱痰飲之病淆而不分不知痰自痰飲自飲也經曰太陰所勝民病飲積又曰土謬之發太陰之復皆病飲發内經論飲病皆生於濕仲聖曰病痰飲者當以温藥以濕屬陰非温不通是故人自初生以至臨死皆有膩痰生於脾聚於胃出於肺以人身非痰不能潤澤亦非痰不能致病干隠君所謂百病都生于痰誠哉是言其爲患變幻莫測故其爲害上至顚頂下至湧泉隨氣升降無處不到火動則生氣滯則盛風鼓則湧故痰爲諸病之冠怪病皆由痰成也試一譬之天之陰電職陽一現卽消散無蹤人身之病若元陽壯盛則陰濕不凝痰亦何由而生其理固相同也兹卽痰之在一身者言之在肺曰燥痰其色白形如米粒喘促寒熱胸悶脉必浮在心曰熱痰其色赤結如膠而堅煩熱心痛口乾唇燥脈必洪在脾曰濕痰其色黃咳多易出身倦納減腹脹脉必濡在肝曰風痰其色靑咳多涎沬多怒便堅脉必弦在腎曰寒痰其色黑從少腹上衝而出自覺冷氣滿口腰痛足寒脈必沉此皆痰之因於外邪鬱熱不散其氣流入於五臟者也又有雜證之痰風痰則頭痛眩暈搐搦瞤動鬱痰則情懐不暢致肝脾之火上衝於肺久則津液疑滯胸膈咯之不出形如膩漿五心煩躁咳𠻳喘促骨蒸潮熱月事不通渾身骨楚比症都生於女子驚痰則因驚而成痰結心胸發則跳動或成癲癇以上皆述痰之大略雖然同焉是物何者爲痰何者爲飲要知稠膩者爲痰淸稀者爲飲飲有五一曰支飲咳逆倚息短氣不臥其形如腫是也二曰溢飲水走四肢當汗不汗身體痛重是也三曰留飲水停心下背冷如手掌大或短氣而渴四肢歴節痛脇痛引缺盆咳𠻳轉甚脉沉是也四曰懸飲飲後水流脇下咳吐引痛是也五曰伏飲膈滿嘔吐喘咳寒熱涙出惡寒腰背痛身瞤惕是也以上五飲總由脾土有虧飲食水漿乖時失度不能傳化或聚胸膈或注經絡或溢膀胱因成此症治飲積之法不外理氣温通隨症變化而巳兹不過粗舉大槪若夫入理深談以俟明哲余曰子之所言痰飲之理也僕之所間痰飲之形也僕素無咳𠻳之疾生平未嘗知有痰卽或有時略咳亦從無吐而出者此何以故山人曰人之一身豈能無疾吾子雖體健而痰之藴於中者未嘗無之特不出耳譬之以缸儲水其底必有濁垢凝滯此卽人身之疾也第以缸儲水苟不摇而撼之則濁垢不見上升一經摇動立卽浮湧而起譬之人身安然無恙則痰不升若偶有病痛未有痰不上升者吾子喜厚味嗜肉食皆足以助濕生痰幸而濕氣下注於足雖不良於行尚不傷夫體骰再不愼吾恐目前之稍覺有痰者將來且愈加湧泛也誰謂氣體之健果足恃耶余聞之爽然若失憮然爲閒曰子眞愛我哉因泚筆而記之 
[本館接奉電音]  
　　昨晨接到京友來電内有本月二十七日諭旨二道謹敬譯登○四月二十七日奉旨巡視中城事務着邵積誠去欽此同日奉旨志顔補授鴻臚寺卿欽此 
[美報彚譯]  
　　美國報云有輪船名西低亞福北京由嶺濵行至舊金山開船甫三日有搭客華人因爭一婦以致詈毆甲以一脚蹴乙之胸口乙大喊云受傷甚重船上人急喚醫生舁至病房未及到而氣已絶迨舟抵舊金山遂將甲指交巡捕懲辦又云有華人名何阿中年甫十八在美國人畢利因家爲庖人一日主婦與一客及其女等共坐啜茗 
 
 

Page 2

 
 
庖人忽入持手鎗亂放將客擊傷主婦被轟而死女則未及於難庖人隨卽逸去迄今尚未弋獲舊金山華商懸賞二百元中國駐遽之理賞事官懸賞四百元美官亦有懸賞購緝者合計賞洋三千一百元想重賞之下凶人必難漏網也又云德皇九十誕期各國皆有賀儀其中最爲貴重者係葡萄牙國皇所贈寳刀一口其刀柄乃黃金所鑄而實心者也外嵌各種寳石光彩奪目爲各國儀物之冠其製造樣式乃葡國皇后所親定云 
[福州茶信]  
　　福州西字報言福州今年茶市不甚佳妙來樣頗少且色澤殊不足觀緣採茶之時適値大雨故也據業此者咸稱今年茶業恐亦若去年之未能生色也聞之不禁扼腕 
[土行爭利]  
　　福州自洋藥稅厘併歸海關後添開小土店多家零剪售出土行家惡之因設一阻撓之法亦聽零售其價則較之全隻減一九扣至八五扣然鷸蚌之爭實爲漁人之利彼吞雲吐霧者不勝欣然矣 
[委員勘工]  
　　閩省垣河道開濬不止一次上年經委員疏導比往屆糜費尤多而挖掘較前更淺工匠之草率了事殊可痛恨近河居民屢犯禁令將草屑穢物傾倒其中轉瞬數年必致前功盡廢現在西湖淤塞日久經陳紳伯潛禀請開濬楊石泉制車關心民瘼審知西湖之通塞關係省城水患不少然非監督得人徒耗國帑無濟公事遂於僚寀中檄令羅瑴臣司馬大佑黎伯鄂司馬景嵩前往勘估工程并專監其事羅黎二君歴官閩中政聲卓著榮膺斯委必能無忝厥職也 
[梟斬會匪]  
　　哥老會名目前二十餘年已有之其立會之初不過藉大哥老弟之稱以期彼此照應耳迨日久亂生游手無賴之流卽因之而肇事小則糾衆搶刦大則聚黨横行此朝廷所以嚴爲申禁也其會以勇營爲多入會之人湖南安徽各省俱有之星羅棋布到處皆然眞有誅不勝誅防不勝防者上年長門閩安等處均有拿獲會匪相繼正法若輩稍知歛跡有王順齋者同治初年已拜盟結會黨羽甚多於上月間溷跡閩中寓居南臺廣聚樓間壁其來意不可得而知現經委辦漳泉等府械門事宜劉觀察移文通緝楊石泉制軍檄令營縣會拿管帶内河水師鄧儀斌協戎探知王之住址於十九晚會同縣令馳往掩捕將王順齋曁其同夥馮金魁張潭興一并送交營務處二十日制帥飭令營務處黃海樓觀察臬憲解星垣廉訪研訊確供王不敢置辯是早卽請軍令押出南校塲梟首示衆馮張等因劉觀察移文内無其名姓故得免駢首之誅如何科罪之處容俟續聞 
[潯茶續信]  
　　九江來信云二十一日恊和洋行買瑞寳二五寗四百五十六箱價二十二兩二十二日天裕祥行買正馨二五祁一百十四箱價一十五兩協和洋行買奇香二五祁一百四十六箱價一十七兩二十四日天裕洋行買春香二五祁二百六十箱價十八兩香芽二五祁一百二十五箱價一十四兩又聞二十二日江裕輪船上水運漢茶三萬二千餘箱二十三日北京輪船上水運漢茶三萬七千餘箱二十四日元和輪船上水運漢茶四萬餘箱核計九江所到各山庄茶箱尚未暢銷盡行運往漢口推土庄各茶尚存六萬餘箱而無茶師問價浮梁賈客無不蹙損雙眉也 
[日本新約]  
　　前錄日本與各國更換新約一節兹閱循環報載有横濵信息得悉該約經已畫諾其大槪情形則謂所訂之約定於兩年後舉行日本内地准與各國人通商互市但各國人在日本貿易者槪歸日酹管轄刻下已設之通商口岸如横濵神户等埠俟三年之後亦歸日本管轄日廷須於内地各處設立按察司署及請英國有名律師三十名每名每年薪水銀由三千磅至四千磅限請址五年爲期遇有案件仍准律師到堂辯駁十五年後倘各事能照約妥辦則以後永遠准行至於日本欲加入口稅一欵各國亦難阻止惟量爲增益務期當可而已此大槪情形日本與有和約之國釐訂畫押而中國則未與其列云 
[回祿兩聞]  
　　循環報云穗垣新開街道地多空荒時有貧民蓋搭棚廠以蔽風雨卽廣營菟裘者亦皆支竹蓋篷以棲工匠偶爾不檢焚如卽兆而祝融之災肇於此者歲中不知凡幾矣寳源街前遭回祿曾經登報兹聞街鄰等以客歲迄今兩遭回祿匀由工廠肇禍以致殃及池魚前日標貼長紅略言街内除夏李蓋搭凉棚外不得蓋搭工廠木屋以資愼重云云不謂鑒及前車鄰境方伸嚴禁覆仍故轍同城復遇奇災蓋城西第十鋪有梁姓者黃埔望族也其先世遷居省垣營建屋宇歌斯哭斯業經三世其前門附近市廛甚形熱閙有勸其將屋攺建稅作鋪户可　厚利梁惑之特於今春鳩工庀材重新更建經之營之已將不日成之矣十七日已諏吉上梁燃砲鳴金以資鎭煞詎至下午五點鐘該處工廠烈焰飛騰光芒四射街坊鳴鑼告警附近水龍奔救得以撲滅有謂其起火之由乃因工匠吸烟遺燼蔓延者有謂爲砲燼所燃者事後街鄰集議命罰百金以爲謝車之費謀事在人成事在天謀利者可不廢然思返哉又十七夜三點鐘河南馬涌橋某屋亦遭火災被殃者民居三四幢云 
[岡州刼案]  
　　新會潮連司屬邇來刦掠頻仍鄉曲小民鹤唳風聲不安寢饋兹據友人來言縣屬巷頭陳某住眷其主人開設仍和米店頗饒蓄積於月之初八夜被匪糾刼一空翌日坦邊鄉潘姓亦遭警報初十夜曰石甘譚二姓被匪連劫四家而黃村李姓則於前月杪亦被連刼數家此皆潮連司屬境也職是之故分司往來查勘幾疲於奔命按該鄉素稱安堵鷄犬無驚自前年典肆被劫而後緑林豪客遂生嘗試之心盗風日熾萑苻四起然附近非有窩藏外匪勢難久聚鄉人因見近處有某磚窑工人衆多計有千餘其中安分守己者固不乏人而品類不齊形跡可疑者亦所在多有於是人言藉藉物議沸騰未悉官斯土者有所間見否也錄循環報 
[松江府試正案前列]  
　　華亭張葆馨張葆祥陳立權楊葆龢陸鳴盛朱璋曹觀中沈琨沈調陽倪俊○奉賢吳振逵吳振海沅尚時屠兆熊曹祥俊吳宗俊蕭祖蔭錢承濟錢鋪藻程殿元○婁縣張作楫姚前芬吳廷璋姚前瀛張聨珠楊鴻儀岳有岍夏樹樟沈元章朱霖○金山張桂祥朱增禧徐承祖王渭淸徐法祖姚昌照姚後上姚恩湛馮大垣陳煥○上海譚士標郁惪培包飛鴻劉世俊潘紹曾唐祖釗葛尚鈞劉世杰沈汝福王維祺○南匯盛玉書徐君聘華賡和傅翔翼金丙榮陸君彪嚴瑞潢凌起鵬盛家驥閔鏡奎○靑浦朱寳光湯致祥仲晉祺張家樑朱宮鑑蔡鍾和顧之樂張組心支頌堯金福涵　 
[楚北見聞]  
　　鄂垣洪山之巓有黃鹤樓及祖師殿胡文忠公祠諸名勝昔年黃鹤樓災而殿與祠雜有然無恙江湖術士多有就此處垂君平之簾者一日武昌府李太守至此拈香見有相館額寫釣龍臺三字遂喚該相士到來問其龍可釣乎其人叩頭謝過答以爲求食計並無他故太守大加申斥命其迅速攺牌違于拿究○漢皋電局線杆林立上達川滇下接吳楚其線由蘇接至者前止兩條嗣加川線兩條近數日復由下游接上一線詢之言北違直隷云○有某甲者家臨後湖一日就湖中洗滌竹床見一巨魚洋洋然浮波而至甲思得之以備下酒物遂傴僂入水攘臂而捕詎知此魚若現若隠急切不能入我彀中以致貪念初萌危機頓起偶一失足陷入深壑中及人見而疾呼以篙鈎拖起則已腹大如五石瓠救之不甦矣人咸謂其被溺鬼所弄然乎否乎 
[京江潮汛]  
　　有鴨皮殼船小泊揚子江二溜間雇蔣復興漆作爲之髹漆承役者係一夥與一甫經滿師之學徒一日夥以漆已用完喚 
 
 

Page 3

 
 
徒至鋪中添取徒遂乘小划登岸偶一失足墮入江心船主急放脚划救援巳無及駭甚立刻通知漆作主作主以小划户刺船不穏致釀禍端倩江快將小划管押一面急足北渡召屍屬來鎭相商至如何結局刻尚未有所聞也○月内將舉行都天會會中人爭奇鬥富舉凡旗幟傘扇等件均先期倩匠製成各出心栽窮工極巧一若不如是不足以昭誠敬者城内某會堂招西門外成衣匠伯仲二人執役仲抱疴方愈一日偕伯往因不健步乃雇肩輿以行甫至堰頭街覺腹中餒甚呼轎暫停令掖之入某點心店充飢食畢出店重復登輿忽蹲下而斃知其事者咸謂該點心店實乃大幸使竟斃於店内豈僅暫停半日生意恐尚有一番唇舌也○邇日天時不正城廂内外急症甚多聞山巷一隅一日内竟喪至四五人卽牲畜亦有倒斃者城外某油坊連斃牛十五頭又某坊亦斃牛十數頭上水各輪船預防瘟疫傳染抵埠時幾不敢多停云 
[馬戲將到]  
　　車利尼馬戲在天津開演等情已死前報兹聞該馬戲班之經理人威路臣已至本埠預備一切俟天津演畢卽當至本埠開演然則中西士女欲擴眼界者又有一番熱閙矣 
[輪船出險]  
　　法公司輪船名愛納的自香港來滬路經澳門洋面船中舵梗忽斷全船機器摇動一時能關閉船身遂無把握船主等赶將機器可關閉者先行關閉一面高扯旗幟求救越三點鐘時適又有法國某公司輪船開往東洋見而赶至將該公司船拖帶來滬于前日早上拖到大戢山寄椗而往東洋之公司船旋開去愛納的仍不能行復扯旗嗣經滬地發小輪船三隻始行拖帶該船於前晚平安抵埠聞須入塢修理云 
[上海縣署瑣案]  
　　有前日本邑廿三保九圖楊家菴人奚阿華投縣控稱管富林糾黨毛桂春等無端擁人家中攫取衣物并猪三頭請爲提究時莫直剌尚綰上海縣篆准詞提到管毛兩人而奚竟不投到以致延擱迄今昨日忽有奚之保戳人陳勝投案禀稱奚控案後突於本月十五日被管黨中途拉匿至今消息全無不知蒯大令如何批示也○前記柴船户李松順向九記鹹貨店購買黃魚口角之餘被店夥陳錦祥毆傷一案前日陳知事不得了急挽馬姓等向李力爲調處願償養傷費若干李首爲之肯昨已投縣具稟求銷矣 
[吞烟兩志]  
　　前日南市萃豐碼頭某米行出店人赴北市收取帪洋二十五元儲諸搭連袋内肩負回南中途被剪綹賊將洋挖去情極不敢回行潜回家内私購阿芙蓉膏服之其妻知覺赶急延醫救治始得無恙隨據倩告知行主報捕緝查未知能破獲否也○前日南市某信局主不知何故忽吞阿芙蓉膏覔死家人知覺急請陳君竹坪到家施治始得轉危爲安亦幸矣哉 
[盜銀狎妓]  
　　賣笑生涯本是害人陷阱乃輕薄少年不知艱苦甚至百計羅掘多方偷盜以有盡之貲財塡無窮之慾壑此則可笑而亦可憐矣昨有楊一峯至英公堂稱浦東洋涇鎭人現住滬城内日前有事回洋涇家事委兒子竹亭照料竹亭忽將妹子騙至隣人家又嚇年幼之侄女詭言欲擲入井中姪女驚避竹亭卽撬櫃取去銀洋二百四十餘元及田單抵契一切零物而去及我回滬知悉前情命次子述甫等四處找尋昨由述甫在詠霓戲園門前遇見竹亭邀令回家不依爭執間由捕掽至捕房述甫回來告知我又同至捕房問得銀洋田單等件均在棋盤街富興堂妓女王二寳處往問屬實不肯交還今旣送案開單呈請究追其次子述甫供與同楊竹亭供因生理虧本不得已取父銀洋田單楊一峯又稱兒子竹亭向在鄉間訓蒙從未做過生理何由虧本請爲懲辦蔡太守得供之下謂楊竹亭盜取父銀寄存妓院殊堪痛恨飭押候飭差至妓院吊到銀洋單契等件再行核辦 
[搶親被拘]  
　　僦居英界某甲本係公門中人其子某乙憑媒訂法界雙鳳樓茶肆北間壁某氏婦之女爲妻紅絲雖繫尚未成婚而女母以家中之子祇七齡無人照顧故招婿在家俗所謂毛脚女婿也近來不知爲何事婿忽回去於昨日午後擬作搶親之舉先伏樂人鼓手放花砲等人於茶肆然後雇馬車一輛停於轉角處某乙首先入内無異駕輕就熟毫不費力將女搶出其母及鄰人等攔阻正在難於排解之際而西捕適至將男女一併拘入捕房女旋保出乙則押候解案 
[英界公堂瑣案]  
　　西人老盆子控侍者林阿寳因煎牛乳不勤謹與論反持菜刀柄毆擊還手帶傷眼角林阿寳則稱因煎牛乳未透洋東催促卽被毆打受傷並未持菜刀擊洋東等語蔡太守着林阿寳投仁濟醫院醫傷再行核辦力列前報昨據老盆子申訴前因其妻亦到案訴稱會見侍者與我夫扭打我勸夫不依林阿寳仍執如前并稱傷尚未痊太守商之賈副領事謂林阿寳傷旣未痊飭再往醫院俟傷痊核斷○吳金昌解挑糞担淸晨向鋪户倒糞已滿桶適有周錦堂喚我倒馬桶回伊不能再倒周硬要我倒爭執間致被毆傷頭顱報捕拘周一面送我到仁濟醫院據醫生言須兩禮拜可痊今蒙送案請爲騐傷我乃傭工之人旣被毆傷坐食無力周錦堂供挑糞人逞刁不到我家倒糞理論恃蠻致與爭毆不知伊如何碰傷頭顱蔡太守騐得吳金昌受傷屬實隨判周錦堂罰洋七元以兩元給吳金昌養傷餘充善舉○王啓林稱失竊棉被釘鞋報捕緝獲人贓今旣解案講爲給領竊賊潘阿松俯首求恩蔡太守隨判潘阿松發捕房管押十四天起案之贓交王領去○二百三十一號華捕稱昨見韓阿春擺攤擲骰小賭將伊拘案賭具呈堂韓阿春供十四歲父母俱殁祗有姊姊因無所依致犯小賭嗣後不敢蔡太守謂犯賭本于懲辦姑念韓阿春年未成丁飭値日差帶交其姊收領不得再犯賭博違則重辦賭具存毁○前報抵房轇轕條内載强心田口供胞妹因此受驚而死女兒相繼云亡等語兹悉當時强供語含糊其實胞妹受驚而死女亦驚慌現得無恙附正於此 
[法捕房瑣事]  
　　前晚八點半鐘法捕房六號華捕巡緝至城河浜吉祥街口有王泰興銅匠店所畜之狗自内躍出咬住巡捕褲脚捕卽將所携短棍擊退店夥某甲不但不將狗喝進反出言不遜謂狗不咬人難道人咬狗乎該華捕回禀捕頭昨晨備總巡遣捕往傳該夥到捕房間話尚恐該捕一面之詞難於憑信故也不料該夥竟肆口謾駡抗傳不到備總巡怒其無理復遣兩捕前去將該夥拘到店主某乙亦至捕頭略結情由着將店夥管押店主交保出外於今日投案侯訊○前日午後洋涇浜某洋廣貨鋪主某甲扭送同業中徒夥兩人到法捕房稱伊等往往將低貨乘間换去上等貨今得捉獲爲此扭案捕頭着將兩人管押以待解案至上燈後原告復投捕房稱今伊店主挽人調停求請銷案免解公堂捕頭允之將兩人釋放 
[恭輓陳晉宣大使]  
　　宣勞職守歴風霜保障功高屬海塘密邑循良思卓茂蒲亭鸞鳳繼仇香劉鞭示罰新猷懋燕桂流芳世澤長太息使君廉潔甚祗餘笠繖束歸裝矢將勤愼肅官方循吏無慚虚白堂一代高風懐飲水廿年冷宦守空囊履鳬歸去仙蹤渺桑雉飛來雅化彰載道口碑餘涕淚召公遺愛在甘棠袁令仁風仗奉揚海濵鹺務賴更張庭魚植節心盟水屋雀平爭鏡在堂清白官箴民式化忠貞家世史流芳騎鯨却怪行何遽欲把疑圑叩彼蒼[  南匯補雲楊嘉煥拜草]  
[讀悞半生綺懐詩不禁有同情之感率和律呈政]  
　　　滿腹牢騷盡入詩多情那得笑狂痴燈紅酒緑皆陳迹月白風淸繫遠思舊地桃花增客感章臺楊柳倩誰持吟成老涙汭涔涔下半爲君垂半自垂[  乞巧軒主未是草]  
 
 

Page 4

 
 
[再疉前韻兼以慰之錄呈悞半生正可]  
　　欲寫離懐祇有詩生成我輩爲情痴十年綺夢三生恨千縷柔絲幾度思風伯藉憑傳信息天心好與默扶持行看明月圑圞日金屋營成玉幕垂[  乞巧軒主未是草]  
[和鴛湖漁隠月夜有懐元韻]  
　　往事思量欲斷魂撩人明月上庭垣櫺閒皓影窺詩稿襟上淸光辨涙痕醉酒曾防鸚鵡語吹蕭還惡鷓鴣喧回頭情景渾如昨猶憶良宵獨叩門[  乞巧軒主]  
[春日遣興索惜花外史和并呈高昌寒食生斧正]  
　　東風送緑到茅簷猶覺餘寒快似鐮恐損落花時讓路爲憐新月不不垂簾人閒鳥語依依樂客少苔痕漸漸添連日南郊踏靑去布鞋惹得滑泥黏[  鏡湖釣徒朱止元吉臣氏就正草]  
[二月二十日再紀遊天平]  
　　二月春光正放梅今朝乘興又重來媿無好句酬佳景略遣豪懐飲舊迎面峯巒濃欲滴可人樓閣凈無埃阿誰解得名花意不爲山人尚不開○題石壁精舍兼贈德心禪師門外天然景全湖一覽收石將三面繞人在萬峯游精篆前賢記禪房小築幽殷勤無以報深媿不多留○題石樓半日供游覽烟霞儘穏棲樓高天可接路遠岫全低湖色平分好山光入望迷此行眞鼓勇也算上雲梯[  雲棲居士稿]  
[緑肥紅瘦殘春可憐卽和王匯生虞美人唐多令兩解原調原均]  
　　湘簾慵卷温香裊畫靜紗窗悄柳絲輕颺落花風定有傷心人倚畫樓中春華消歇眞數那獨剩凄淸我眉山閣住涙溶溶頰上梨涡微褪一分紅○倦蝶粉痕飄江南花事凋忒撩人風雨今宵留得三分春意思且挨過到明朝鶯燕總樂聊渾非舊日嬌莽天涯歸夢迢迢細算同心諸伴侶應憶我寄書遥丁亥餞春日梁奚瘦鹤詞人倚聲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年四月二十二日京報全錄]  
　　宮門抄諭旨二道錄前○缺單○都御史松奏爲奏間請旨摺○晉撫剛奏爲請旨查抄片○黔撫潘奏爲委署知縣片○將軍慶等奏叅正副總管摘頂摺○又奏爲復修兵房官廨勘估因直隷欠欵未還不克興工請旨飭部咨催以濟要工摺○四月二十二日理藩院鑾儀衛光祿寺正紅旗値日兵部引見四十九名理藩院三十七名鑲藍漢九名○那貝勒謝引馬大臣恩○豐公由東西陵回京請安並請假五日○徐承煜謝授鴻臚寺少卿恩○瀅貝勒請假十日○召見軍機紹祺徐承煜徴壽馮爾昌○皇上明日辦事用膳召見後至北海○光緒十三年四月分缺單副使崇文門吳賡韶故道四川永甯沈守廉送部引見知府福建福甯蔣斯岱送部引見知州廣東德慶方鼎銑開缺另補四川簡州王槐生故知縣四川靑神郭世芬丁甘肅通渭劉藜光丁河南羅山熊湛英丁廣東茂名陳寳善近廣東河源濮文曦近直州判雲南廣西鄒隆吉丁吏目順天薊州王國標福建龍巖張秉禮雲南陸凉宋有恒俱近巡檢湖北漢陽徐金聲故廣東曲江韓錫麟近典史湖北棗陽蔡虁慶單廣西臨桂邵寳瑞丁順天永清李壽椿故○○都察院左都御史臣宗室松森等跪奏爲奏聞請旨事據河南民人李延華以違法收漕酷刑斃命等詞赴臣衙門呈訴臣等公同訊問據李延華供年四十二歲河南洛陽縣人綠洛陽縣漕米攺歸折色冋來成規每米一升納錢二十五文近則合勺成升積弊多端如身家兄弟四人同居時粮銀一兩餘應徴漕米二升六合合勺成升遂徴至八升後兄弟分爲四門各立門户各每名下粮銀僅二錢餘漕米每名仍按八升折色合計糧銀一兩餘徴收漕米至三十二升之多身一家如是推至合縣無不如是統計洛陽一縣額徴漕米銀一千餘兩今浮收至數萬兩不止身向户書趙温等理論被其迭次毒毆並詐去錢文身由府赴藩　處控告嗣經批縣屢屢將身毆責並不追問實情於去年八月間復赴巡撫處告蒙批飭縣集訊身回縣候審不料於九月初八日惡役龎振江率領夥黨百餘人蜂擁身家將身二兄李延湧鎖扭帶走縣主當時坐堂大發威嚴將李延湧非刑拷訊立時斃命復將三兄李延益抓去板責四百皮破肉飛鎖押禁錮可憐身因漕米苛徴上控遂致兩兄一斃堂上一覊囹圄身寃沉海底呼籲無門無奈奔竄來京叩訴等語餘與原呈略同臣等查李延華控稱該縣漕米違法浮收伊赴上憲處控訴遂觸縣怒至令伊兩兄一斃堂下一遭禁錮等情控關苛徴病民酷刑斃命虚實亟宜根究臣等正繕摺具奏間迭據北城吏目嚴慶琳報稱原告李延華於二月二十四日在押患病至本月初一日病故當經本城飭令兵馬司指揮何振綵會同西城指揮張吉貞前往騐明週身並無傷痕亦無差役凌虐情事委係因病身死取具供結並將由屍身檢出府縣告示及開具糧單各一紙呈報前來臣等詳加查核據檢出該府縣告示内稱李延華在鄉聚衆抗粮經該縣擒獲審解責打越日身死而李延華原呈内稱該縣當堂杖斃係伊兄李延湧名字不符情節亦異除李延華屍棺巳飭暫行掩埋俟親屬具領外相應抄錄原呈及告示淸單恭呈御覽並請旨飭下河南巡撫澈底查辦以成信讞再據該民人結稱在藩司衙門控告二次巡撫衙門控告一次均未親提合併聲明謹奏奉旨已錄○○剛毅片再已故嵐縣知縣張啓藴虧短本任雜欵銀三千六百四十九兩一錢九分應賠黴變常平倉谷一百九十一石九斗已故岢嵐州知州李德埏虧短署榆社縣任内正雜各欵銀六千四百六十兩九錢二分五厘應賠黴變常平倉谷一百九十七石二斗七升六合七勺又虧短岢嵐州本任内正雜各欵銀一千二百六兩二厘三毫巳故前署懐仁縣知縣唐鈺虧短署任兩正雜米豆谷價銀二千一十兩五錢五分八厘巳故和順縣知縣左兆能虧短本任内正雜各欵銀四千一百十五兩六分六厘一毫短交採買榖價銀八百九十五兩七錢一分七厘前因屢次飭催未據各家屬完繳經臣先後奏請將張啓藴李德埏唐鈺左兆熊均暫行革職勒　四個月飭令各家屬如數完交限滿不完或完不足數再行從嚴叅辦均奉旨允准欽遵分别轉飭在案迄今已屆限滿各故員家屬仍未完解絲毫未便稍事姑容查張啓藴係正藍旗漢軍人李德埏係順天寳坻縣人唐鈺係山東濟寗州人左兆熊係直𨽻樂亭縣人據布政使張煦詳請覆叅前來相應請旨將暫行革職之已故嵐縣知縣張啓藴已故岢嵐州知州全德埏已故前署懐仁縣知縣唐鈺已故和順縣知縣左兆熊卽行革職將各員任所寓所資財先行查抄提集書差嚴訊懲辦並請飭下各該故員旗籍迅速查封家產備抵以期欵歸有着理合附片陳明伏乞聖鑒訓示施行謹奏奉硃批另有旨欽此○○潘霨片再署桐梓縣知縣史鸞書調省遺缺查有定番州知州來震明幹有爲堪以調署又銅仁縣知縣土佩行調省察看遺缺查有下江通判姚善樹釋練安詳堪以調署據藩可曾紀鳳臬司李元度會詳前來除檄飭遵照外謹會同雲貴總督臣岑毓英合詞附片陳明伏乞聖鑒謹奏奉硃批吏部知道欽此○○奴才謙禧毓秀跪奏爲額魯特正副總管率衆越訴希圖阻撓要工據實奏叅以儆效尤恭摺仰祈聖鑒事竊奴才謙禧恭查熱河園庭附近各山均有官廟光緒十年修辦宮墻河壩各工挑取附近水土率被各廟住持人等阻攔大爲所累此次欽遵諭旨修辦前項工程誠恐復蹈前轍當　咨會奴才毓秀等出示曉諭禁止阻撓正在興工之際突有額魯特總管賁推等率領多人徑赴奴才謙禧衙門禀報以伊等裴家溝山内被甲長呂恭在彼取石請嚴行究　且欲淸查地界等詞禀經飭訊該總管等供詞游移不能指實界限顯有混矇阻撓情弊奴才等查此次工程浩大所需零星石塊不能不就工程處所附近採辦是以預先出示曉諭者誠恐工程興作被人阻撓起見今該總管等並不由該管協佐禀報輙敢於事務紛煩之際率衆徑請查地實屬阻撓該管協佐不卽阻止任令越訴亦屬不合若不嚴行懲辦將來紛紛效尤阻撓者不知凡幾相應請旨將熱河額魯特正總管賁推副總管閙海併摘去頂戴以示懲儆仍責成約束弁兵不准藉端阻撓所禀淸查地界情詞支離業由奴才等駁回應毋庸議其不行阻止之協領承祥佐領者利已由奴才咨行兵部記過六個月撤去看管額魯特事務差使責令監修獅子溝旱河並約東弁兵如有滋事再行從嚴叅辦除將額魯特事務另行揀員看管外謹合詞恭摺具陳伏乞皇太后皇上聖鑒謹奏奉硃批着照所請兵部知道欽此○○奴才宗室謙禧跪奏爲熱河八旗滿洲蒙古及額魯特復修兵灣官廨現在勘估因直款欠欵未還不克興工請旨飭部咨催以濟要工恭摺仰祈聖鑒事竊奴才前遵諭旨籌修熱河去年大水冲刷旗緑兩營坍塌兵房因無欵可籌請將直𨽻前借熱河道庫未還銀兩迅速撥還作爲修理兵房經費抑或仍照案由部籌借等情具奏奉旨覽欽此旋經部議以直𨽻旣欠道庫銀兩自應迅速歸還並令卽將修蓋兵房間數估需錢粮數目先行報部備查等因奏准分别咨行前來正在派員勘辦間准直𨽻提臣咨稱緑營兵房已由直督奏明由舊欠兵餉給發脩辦等因自應將緑營兵房剔開歸子直𨽻辦理以淸界限奴才遂派印務恊領文桂根齡等將旗營兵房確切查勘撙節估計去後兹據該員等會同禀稱遵查逼近河岸之鑲黃正白镶白正藍鑲紅鑲藍滿洲蒙古各旗並額魯特兵房被水冲没舊料無存應重新建蓋者三百二十九間每間約估銀四十兩共需銀一萬三千一百六十兩又距河稍近兵房因年久失修木料𡮦折磚瓦不全被水冲淹落架地脚沉陷尚有三四成木料可以搭閘者九百四十二間每間約估銀三十三兩五錢共需銀三萬一千五百五十七兩又逼近河岸之八旗操演處馬箭道鑲黃鑲白等旂辦事公所及各官衙署被水冲没無存應重新建蓋者六十五間每間約估銀四十兩共需銀二千六百兩僅被冲塌落架衙署尚有舊料三四成可以搭用者七十二間每間約估銀三十三兩五錢共應需銀二千四百一十二兩以上公所衙署原設俱係七檩大屏現在庫欵支絀未便照舊建盖援照兵房一律估計以節欵項統計兵房公廨衙署共房一千四百八間統共估需工料銀四萬九千七百二十九兩實係减而又减按照民房做法估計較之從前工程局修辦費省一半等情禀經奴才覆查無異詳核價目實屬無可再减本應購料興辦現因直𨽻欠欵未還以致不克興工似此延宕轉瞬大雨時行將見緑營兵房奏請興修得霑實惠而旗營兵舍雖經勘辦仍屬懸虚未免向隅該兵丁等懇求甚切現在旣經勘估明確自應請旨飭部立案仍迅速咨催直督飭司將前欠熱河道庫欵項赶緊撥還以濟要工而恤兵艱出自逾格鴻慈除分咨查照一俟欵項解到再行擇日興工辦理外所有勘估執河旗營應修兵房因直𨽻欠欵未還不克興工請旨飭部咨催緣由理合恭摺具陳伏乞皇太后皇上聖鑒謹奏奉硃批户部知道欽此 
 
 

Page 12

 
 
[光緒十三年四月二十三日京報全錄]  
　　宫門抄○疆撫劉奏爲續查陣亡殉難官紳兵民婦女彚請旌卹摺○又奏請旌卹片○將軍慶奏爲請旨簡派恊同管理移居宗室事務摺○護西撫李奏爲甄别通判片○陜督譚奏爲徴收關稅銀數片○江督曾奏爲叅將等請免騎射攺習鎗砲片○陜督譚奏委署守備片○陜撫葉奏叅知縣虧短銀兩請旨暫行革職片○河督成奏盤查河庫錢粮摺○又奏督飭黃河兩岸道廰布置修防情形摺○四月二十三日吏部翰林院廂白旗値日吏部引見八名兵部四十二名○大額駙假滿請安○貴州按察使馬丕瑶到京請安○郭勒敏布專摺謝准其開缺恩○召見軍機馬丕瑶景善德隆瑞啓○皇上明日辦事召見後至北海○○尚書銜降一級留任甘肅新疆巡撫二等男臣劉錦棠跪奏爲續查烏魯木齊等處陣亡殉難官紳兵民婦女彚懇飭部分别從優旌卹恭摺具奏仰祈聖鑒事竊查前烏魯木齊都統臣恭鏜四次採訪未奏陣亡殉難官紳兵民四千二百六員名經臣於上年奏請飭部從優議卹並聲明已飭司道督同局員再行採訪陸續陳奏奉旨允准欽遵咨行在案兹迭據採訪局道詳稱共採訪得官紳兵民曁婦妇女死事慘烈者計一萬九千二百一十六員名口均屬大節凛然允宜同邀曠典分次造具花名淸册詳請彚奏前來臣覆核無異合無仰懇天恩飭部分别從優旌卹以彰忠節而慰幽魂除將齎到花名淸册謹會同陜甘總督臣譚鍾麟護理烏魯木齊都統臣富勒銘額恭摺具奏伏乞皇太后皇上聖鑒訓示謹奏奉硃批着照所請該部知道片併發欽此○○劉錦棠片再烏魯木齊等處殉難官紳兵民婦女現經臣續查彚奏查内有同知銜前綏來縣知縣毛運如係湖南長沙縣人由附生中式道光壬午科本省鄉試舉人選授甘肅環縣知縣調署靖遠縣知縣嗣調補綏來縣知縣於咸豐十一年八月到任修廢習勤民情愛戴同治元年有匪徒魏大力等聚衆掳掠該故員親率民壯擣其巢穴諭以大義賊衆感悟頓首請罪乃戮渠魁而釋其脅從綏來賴以復安二年逆回變亂該故員編查保甲督率巡防不遺餘力如是經年患咯血症三年四月十一日病故年五十八歲其妻黃氏痛夫情切廔絶復蘇六月南城陷乃捉其孤子世黼縋城逃出八月賊又將陷北城黃氏及其夫姊黃毛氏幼女新貞孫女東貞雲貞同時仰藥自盡及城陷賊入斯時新貞雲貞氣猶夫絶因極口駡賊賊臠割之僕婦賀王氏婢女玉全家人黃鈺任福亦同時殉難經綏來縣紳士職員晁明智廪生魏金城等禀由綏來縣知縣李厚琳詳經採訪局司道等查明轉懇奏請旌卹前來臣覆查無異除該故員及其妻其姊與幼女孫女並僕婢家人姓名業經分别列入續查淸册奏懇天恩飭部從優議請旌卹外所有已故同知銜綏來縣知縣毛運如積勞病故及其眷屬僕婢家人殉難死事情形謹會同陜甘總督臣譚鍾麟護理烏魯木齊都統臣富勒銘額據實　陳再查該故員之子毛世黼現係山西儘先補用通判合併聲明伏乞聖鑒飭部核覆施行謹奏奉硃批覽欽此○○奴才慶裕跪奏爲請旨簡派協同管理移居宗室事務恭摺仰祈聖鑒事竊照盛京將軍管理移居宗室事務向於五部侍郎内請派協同管理遇有缺出隨時奏請簡派歴經遵辦在案今協同管理移居宗室事務之盛京刑部侍郎宗室松森奉旨補授都察院左都御史其所遺協同管理移居宗室事務應卽奏請派員接管謹將盛京五部侍郎銜名繕具淸單恭呈御覽伏候簡派俾資恊同管理理合恭摺具陳伏乞皇太后皇上聖鑒謹奏奉硃筆圈出盛京工部侍郎宗室阿克丹欽此○○李秉衡片再准部咨同知通判等官試用期滿詳加甄别具奏等因兹查廣西勞績保舉候補通判趙慶善業已試用一年期滿據署藩臬兩司出具考語詳請留省照例補用前來臣查候補通判趙慶善年壯才明安詳穏練歴任差委並無貽誤應請留於廣西遇有缺出照例按班補用除將該員履歴送部外謹會同兩廣總督臣張之洞附片陳明伏乞聖鑒訓示謹奏奉硃批吏部知道欽此○○譚鍾麟片再嘉峪關徴收稅銀照章以三月爲一結所有第一結至第五結徴收情形業經臣先後奏咨在案兹據該關監督安肅道葉毓桐詳稱自光緒十二年十一月初十日起至十三年二月初九日止三個月第六結屆滿共徴收進口正稅銀四百五十六兩六錢八分六厘除火耗銀五兩四錢八分實收在銀四百五十一兩二錢六厘造具淸册詳請奏咨前來臣覆核無異除册分送總理衙門曁户部户科查照外謹附片具陳伏乞聖鑒謹奏奉硃批該衙門知道欽此○○曾國荃片再軍營打仗受傷人員如實不能練習弓馬例准免騎射又准部咨嗣後請免騎射人員行令攺習槍砲等因在案兹查有兩江儘先叅將借補淮揚鎭標右營遊擊戴學銓被賊矛傷右手腕等處又副將銜兩江儘先補用遊擊淮揚鎭標中營守備郎桂林被賊砲子打傷右大腿左小腿又都司銜兩江儘先守備胡勝福被賊擊跌左膀筋骨石傷左膀腕右腿等處該員等均係受傷深重不便弓馬臣查騐屬實合無仰懇天恩俯念該員等受傷取重均准免其騎射以示體恤除照章攺習槍砲並取造受傷部位履歴送部查核外謹附片陳請伏乞聖鑒訓示謹奏奉硃批着照所請兵部知道欽此○○譚鍾麟片再據督標中軍副將鄧全忠呈稱督標前營守備李雲卿得患時疾調治罔效於光緒十三年正月二十六日在任病故等情前來臣覆查無異相應奏明請旨開缺其所遺守備員缺甘省現有應補人員容臣揀選請補除該故員原領札付及承查甘結俟查取至日另咨送部外理合附片陳明伏乞聖鑒謹奏奉硃批兵部知道欽此○○葉伯英片再州縣交代無論正雜各欵卸任後自應按欵淸厘掃數解交兹有前署三水縣候補知縣余琪樹於光緒十二年十月二十五日卸事任内一切交代前因初叅限滿未據現任倫肇紀結報業將造報遲延及督催不力各職名查取咨部核議隨復勒限嚴催據倫肇紀禀覆該縣交代解司正雜各欵已於二叅限内接收淸楚惟尚有經手長武縣差費生息本息等銀五百餘兩未准余琪樹移交復經由司嚴札飭催迄今數月延未移解據該管道州將解司正雜各欵已淸於二叅限内結報並聲明上項銀兩延不淸交由藩臬兩司會詳請叅前來臣查州縣正雜交代分毫爲重不容稍有拖欠該縣差費本息銀兩雖非應行解司之欵第此項本銀係由省籌提分發生息津貼事經奏明辦理卽與正項無異余琪樹因藉口不在解司之列任催罔應尤屬有心違玩自未便以解歀已淸稍存寛貸致長避就取巧之風相應請旨將前署三水縣候補知縣余琪樹暫行革職勒限一個月掃數淸交如限内全完另請開復倘竟始終延抗再行從嚴叅辦以儆玩泄而重交盤謹附片具陳伏乞聖鑒訓示謹奏奉硃批余琪樹着暫行革職勒限完繳餘依議該部知道欽此○○頭品頂戴河東河道總督奴才覺羅成孚跪奏爲盤查豫省開歸河北二道河庫錢粮恭摺具陳仰祈聖鑒事竊照豫東兩省黃運四道俱有經管河庫錢糧每屆年終例應盤查奏報所有光緒十二年年終應盤庫欵據開歸河北二道分别造具册結詳送前來奴才於正月二十六日盤查開歸道庫應存銀六百六十二兩八錢七分四厘二月十五日盤查河北道庫應存　 
銀一萬三千六百七兩五錢四分四毫五絲當堂查騐銀色敷足彈兌無虧核對庫薄册籍均屬相符其東省運河兗沂二道庫欵俟隨後赴運查工之便另行盤查具奏所有盤過開歸河北二道河庫錢粮無虧緣由理合恭摺具陳伏乞皇太后皇上聖鑒謹奏奉硃批户部知道欽此○○頭品頂戴河東河道總督奴才覺羅成孚跪奏爲黃河桃汛己屆督飭兩岸道廰購儲工料布置修防情形恭摺仰祈聖鑒事竊照黃河修守固重伏秋而桃汛期内春水發生則亦同關緊要且上冬雪澤較大一經春暖融化勢將滙流下注所有一切修防事宜必先預爲布置庶免臨事周章查歲科爲鑲修要需尤宜及早購儲以資備防奴才年前卽飭藩司籌撥銀兩嚴催南北道廰設廠分投採購現已多半照額堆齊其未竣之處仍飭設法招徠勒限完報甎石爲保險要需亦經飭道專派妥員赴山開採源源裝運長堤土工並令切實勘估尅期興築統限大汛以前一律全完俾禦汛漲兩岸各廰臨黃掃段歴冬而春間多形蟄單矮　 
若不乘時鑲加高整一經盛漲續塌需用料物益形煩費當飭兩道勘明情形督廰酌動已騐工料節愼辦理其南岸上南廰屬五六等堡中河廰屬五九等堡北岸祥河廰屬十六堡下北廰屬頭二兩堡上年屢生奇險現仍河淘側注形勢未見輕鬆或淘刷蟄掃或頂溜塌灘九當倍愼籌防實力修守計自三月十二日節交淸明至四月初二日桃汛期過當春汛水長膝常惟有督率道廰等將應辦一切事宜認眞經理周密巡防不任一處一時稍有疎忽以兾工固瀾安仰紓宸厪仍俟催據各廰正雜料物報購完竣春工辦有端倪卽當周歴親詣查騐以昭核實而重要工所有桃汛已屆督飭道廰購備工料布置修防緣由理合恭摺具陳伏乞皇太后皇上聖鑒謹奏奉硃批工部知道欽此 
 
 

Page 13

 
 
[客牕書懐遥寄攻玉生正和]  
　　花事闌珊易年華逝水驚旅懷憑緑螘春意屬黃鶯海角嗟萍泛天涯仗友生故鄉何處是回首雲横種榆山人胡悅彭脫稿於滬北蝸廬 
[詠蟹八首]  
　　忽聞霜落釣人居風味從頭盡掃除越國蝤蛑形闊大江亭𧑀𧋓腹空虚諸般種是諸般異一代才難一代如記取當初陶榖語婆留遺憾却因渠執火招潮氣自雄人間何處有龍宮味包宇宙無雙美名滿江湖不一同應使蛇神逃海上更教瘧鬼去秦中趙倫見惡錢昆嗜總是天生夾舌蟲洗腥有菊辟寒薑秋至國尖得備嘗老我已消胸萬甲爲君不惜醉千塲詩成江上丹楓緑酒熱淮南皂筴香誰是尊前忘味者子韶也具佛心腸漫說珠隨欬吐成丸泥三載未曾停蝦墓形小猶爲斗魚鼈光微尚有星莫把戈矛輕壯士肯將口腹累生靈白魚鯉脯黃花酒輸與何郎一醉醒疎燈紅閃荻蘆洲信有爬沙八跪愁黃白膏成原一品縱横名在亦千秋半生不見文君食九尺曾聞武帝收想與神仙有緣契煎熬何必替渠憂怪底潮回日夕望含情東海欲輸芒文成似虎還如豹詩好非蘇卽是黃未共靑紗登鼎鼐莫隨烏帽放滄浪誰云傅帶輸𩷕鱧我愛初經九月霜橙香時節菊花天惹我吟顚復酒顚半殻巳堪驕衆味兩螯曾使値千錢石湖秋盡思歸日甫里風淸入志年撫物久傷流徙苦豈宜瀕海更戈鋋莫言蠻觸易紛爭到處江湖有甲兵秋老漁人還結網天空微物任横行一身虚負相如志隻手徒留畢卓名消盡鋒芒摧盡鍔魚蝦隊裏溷三生[  平湖潛園主人張夢龍甫草]  
[上海三馬路與昌恊賑公所陳竹坪經收山東直隷賑捐四月廿三日第六百三十七八次淸單]  
　　新册第一萬八千三百三十六號漢口無名氏洋一元又募向心氏天良氏不忍氏同義福糊壑氏五户各一元董永和幕善各五百耕樂堂四百周天興三百林心氏恭善氏五錫出百壽氏茂修四茂氏從仁氏勉力氏一言氏赤心氏光照氏勉心氏成善氏十三户各二百不及氏獻廷氏張天元魁興盛成心氏茂先氏仁山氏益卿氏樂從氏誠實氏霖甫氏茂和氏彭榮興勤力氏惻惻動崇記康記福記勤記敬記誠記劉祥興倪竹氏勺水氏心如氏培心氏報心氏耀庭氏敬心氏記事朱記培德氏必心氏生心氏好心氏子心氏三十六户各一百以上六十户來洋六元錢八千文由全泰盛局寄到○完愿子助上海紋銀十兩王悔初先生交來王李氏求病速愈洋十元潘源記英詳十五元花洋五元永義昶局交來無力子洪求衛公憩亭胸隔漲痛速愈並妻韓氏　病全愈先助洋一元無名氏一元順天無名氏求病速愈洋五元寓滬雙林幾氏節者車資移賑虚對洋一元浙湖畢幼如完愿洋五元寶山周壽亭一元昭文鄭榮翰求妻瘍速愈二元無名氏銅洋一氏震安同孚銅洋三元姚泰山堂交來温州新册第五萬三千四百六十四號李爔琳代募銅洋一元花虚對一元百川通票號趙寳南先生交來新册第五萬一千九百十二號羊城求合成洋廿二元○郭子美先生交來開泰土棧筵資移賑洋五十元奉本邑城隍廟桶捐白紙包吉洋一元散英洋一元銅洋一元小洋七角錢一千另九十文銅銀一包計重一兩六錢沈氏銅洋一元又本宅門前桶捐無名氏銅洋四元散銅洋四元小洋十二角錢七百六十七文○常熟三里橋厘卡續募鴻資居士平安願助洋二元○兩日共收英洋一百三十元内花洋五元外銅洋十七元鈔票紋銀十兩虚對洋兩個小洋十九角銅銀一包計重一兩六錢九千八百五十七文合併聲明 
[上海三馬路與昌恊振公所陳竹坪經收山東直隸賑捐四月廿五日第六百三十九次淸單]  
　　塔册第一萬八千二百五十三號漢口義成行錢二千文募邱衡三二千胡思永一千勉力子八百無名氏五百四十孫成衡隠名氏各五百金學海無名氏各二百無名氏三百又無名氏四户各一百力不足者無名氏不書名三户各洋一元以上十八户共來洋十一元由老福興局寄到○太倉致大局寄來陳正泰寳號陳元銓爲二胞兄元傑求病速愈續助洋四十元浙紹田福升求文舊病速愈洋四元常德全泰盛局寄來魯升階錢二千合來收銀一兩二錢五分申規銀一兩三錢另六分○葉錦文先生交來馬門吳氏求生　平安洋十元丁先生交來救命摺第一千二百五十五號不書名洋一元臯記洋一元又三千另八十四號心願洋一元又使君受福册不書名一元又造福其間册第一萬另八百十七號不書名洋一元移種福田册丁珊記一元又移種福田册心願洋一元以上六册共來洋七元莫厪知非子祈母康健洋五元無名氏洋四元畢善士洋一元二角○新册第一萬九千四百十八號補過子第十五次經募汗竹齋程仲蓮黃福保三户各一百潘鏡美趙伯英凌同文　　甫陸少棠五户各五十徐香臣余光華二户各四十蔡無名氏陳普甫管鴻詞邱敏齋邵菊英錢秉鈞李少英孫月海周品三吳國華十户各三十鄭季文郁文彬胡少寅沈芝仁蕭鹤鳴婦士賢六户各五十以上廿六户共來洋一元○本日共收英洋八十三元規銀一兩三錢另六分小洋二角 
[上海四馬路文報局内恊賑公所經收賑捐四月下旬淸單]  
　　念三日本埠晉和寳莊交來蘇城醬業公所潘仲溪先生續募第六次賑欵兒夫疾病盡消除助洋五十元從此身安無疾病助洋五十元○江北通州三十里馬眉卿善士十元馬章氏求母平安一元○應子守善士募四元○甬江寓申張楚塘先生募同豐王子山兄東升周繡章兄二户各一元茅文良葉信三二户各五角余星橋六百五十文施繼仁押歲錢移賑四百文賓收洋四元○受福册綏字念號楊子萱翁交來蔚泰厚票號内任竹卿先生募山右望子力學勉災助洋四元山右不書名二元求合家平安人三角○使君受福册大圑鎭盛賡伯先生交來南涯胡祉庵先生募純和堂不留名二户各二元免留名胡府太安定居士蒔蘭逸史四户各一元安記二角胡鹤記三角孫利興垣森沈森盛王德安定賞奇文胡竹記譬如問用正大昌靑雲書屋芸香居士胡松岩胡魯岩周春如十四户各二百文貞記守拙居康源泰公同和王永隆瑞記彪記積少成多藜照軒太原居士十户各一百文王麗生送蔣打伯之母弔禮移賑一百四十文張蔚廷二百文紺碧壺二百十文聚記七十文以上共賓收洋十二元五角又錢二百六十文○又交來黃筱瀛李煥垣兩君募盛周氏一元身平安一元又錢三百三十文湘雲女史五角吟香萼記虚對開洋一元徐筱禾唐棣氏二户各一角安記七角仁泰三百文廣陵子喈廣陵笑如朱鷺洲三户各二百文雨記陶應耕臥游子護壽堂陳經聖不留名盛出記不留名壽記仲希順記黃鑑明元發六宜樓盛弗卿不留名七户月　 
良醉眞室共二十四户各一百文也是人三十文以上賓收洋六元一角虚對開一元錢八百八十文○又交來南匯三灶周圭書先生募免留名盛完愿二元隠名力薄氏無能氏勉力氏鼎生和豐六户各五角周寳訓堂一元無名氏四百文振源不留名二户各三百文隠名氏二百文以上賓收洋七元又錢一百六十文○本日共收英洋一百五十元小洋九角虚對開洋一元錢一千三百文 
[上海北市絲業會舘籌賑公所施少欽經收山東順直賑捐四月十一二日第一千三百四十一二次淸單]  
　現成功德莫要錯過機緣救命摺第六千八百二十五號誡濟局洋二元○又三千七百號横濱蘇傑生募萬隆行蘇傑生二户各洋十元無名氏楊符三江怡啓三户各二元鄭逸心鄭元幹吳大誥張澤本四户各一元共九户由高易公館合來規銀二十一兩六錢○又七百七十二號湖郡勉力子募無名氏四開一元沈世祿錢四百文詠梅書屋三百文琴樂書屈二百七十文施琴軒張心源徐仁標陳竹茅吳坤池味　　屋徐震昌顧兆禧吳少珊九户各二百文徐仁山沈書軒吳文煜三户各一百文陸吉亭五十文共十七户合洋三元四開一元錢五十文○又二千二百十九號張子烈募　人屬　諸事順遂銀二兩聚義號增茂聚萬聚號復聚號聚豎號五户各一兩天德公積義成二户各五錢共八户計銀八兩　規銀八兩四錢二分由匯源湧號來○又五千七百四號温陵望靈生募洪植才洋九元洪致彩二元心因力阻陳可奎二户各一元五角務本堂林陳景山胡玉潤艶澄水陳維中包克明復昌號侯鰍陳紹江吳積堂吳子和詹侯氷陳汝環蔡纓淸十四户各一元吳朝章爛板洋二元共十九户由浙寗全局來英洋二十八元爛板洋二元○又五千五百五十三號濟江鼐記求再增三代祿爲子求功名愿弟兄壽求家人平安五户各洋一元求當齋移生日燭資二户各五角濟江恕公錢五百文共八户合洋六元錢五百文○又九千四百五十七號金壇寳順局募袁務本堂錢四百文袁友簾三旦文無名氏袁仲高三户各二百文張敦臨隠名氏桂弟煥鸞弟雲官曉婦聨陞先春長春十户各一百春記八百文共十六户合洋三元○又八千六百三十四號懐　洋二元薛承祖陳門王氏遠香堂薛幹甫四户各一元共五户合來洋六元○又七千九百三十五號悔過子洋一元又八千四百七十七號了愿子一元安貪于錢二百文二摺由戴靑萊交來○又六千六百五十四號信義洋一元信昌一元○又七千二百五十六號蔣正順錢三百四十文姚恆興張愼簡二户答三百文陶義昌程恊昌陶恆昌徐森和四户各二百文陶義記高元昌王一源順三户各一百文共十户合洋二元由嘉督全盛局來○又八百六十七號恆升號募無名氏淸靜書屋恆升說王崇德廣隆昌五户各洋一元欽同興錢五百文沈關許四百四十文不知名無名氏大豐店三户各二百文無名吳各昌無名氏慶豐祥萬　增五户各一百文共十五户合洋七元由浙湖氷和屬來○黃孟高部郎贈黃春甫坎郎潯餅資移洋四元平江求　病急洋十元澳口同昌行由全盛局來二十元　徐氏爲子病念完順由甫京姚寄覊興潤局來二元許蔭琛求病立愈由漢口福興潤局來六元磨靑山舘主篆刻潤責　 
助由寗波號興局來八元隠名氏由嘉定致大局來二十元願栒山生產平安完愿二元延春閣主人求病卽愈三元信女莊文佩求病速愈由震澤水和局來二元李玉如求姊病愈十元潤卿漸合宅平安芙洋五元銅洋五元○順雨生祈平安津一元順鈺生祈平安一元二户由金部恆利局來○孫子威洋十元張元鬯八元陳志南五元許春芳退思室二户名二元共五户均醮分移訪合來二十七元○鳩江隠名氏募隠右美銅津五元無名氏錢七百文無名氏四百文無名氏和泰無名氏三户各三百文石廣興周興財如記篤記敬記五户各二百文無名氏五　各二百文隠名氏三户各二百文吳氏二户各二百吳氏一百五十隠名氏一百共二十三户合洋五元銅洋五元由蕪洲太古晋局來以上十一日○現成功德莫要　過機緣救侖摺第九千六百二十六號蘭波募免過人西橋勉力人各洋二元王客有心無力人各一元不　名錢一千文同舟記二千文懐德堂六百二十文行素堂五百文共八户由常州全盛屬來洋十元○又七千八百六十一號張機屏求病速拿由太倉永　昶局來洋一元○又三千六百三十四號徐椿洋十元覺非齊瑶拙庵居敬堂敬俻堂四户各二元無名氏心友堂謙德堂壽山堂四玩堂盧招鴻無名氏七户各一元共十二户由招商局來洋二十五元○又二千八百十一號億萱生洋六角又募夢松居士登盧杜　橘生三户各二角康侯愼甫平安子屬志生營奕生不因人執生名塲逐鹿生大歲先覺生八户各一角共十二户合洋二元○又三千一百八十五號沈恆泰寡恊記洋一元馬仁記灶書願各五角三户合洋二元○又九千七百七十九號子記求壽玉記求壽機記求子壽記求子舟記求妻病連愈徐李氏壽源記童子求壽七户各銀五兩凎記童子求壽照記求妻病速愈二户各銀四兩竊記求保童子率蠻五記求　痛流愈無力氏求合家平安三户各二兩無名氏來記四錢無名氏二錢九分無名氏二錢不留名一錢共十六户由常州　順局合來實一只批見規樂五十三兩七錢三分五厘○又六百九十號淞城不體名募拜經嘗屋津十元隠名氏二元五角合記求壽氏德潤堂鑑亭漁隠四户各二百庽滬不辭名實儕堂藕河軒隠名氏四户各一元無名氏塞　軒不留名無名氏隠名氏五户善五角六四　　子錢二百文共十六户合洋二十七元内銅洋一元錢二百文○又一千一百六十六號南翔洽昌興洋四元又業檮　　泰同泰無名氏四户各一元西林駿氏生又老頣老　四户各五角共九户由全盛局來洋十元○又八千四百五十七號失彤伯募不　閱達不出家僧榮福記朱禄　四户各二角朱海記朱喜記各一角共六户由杭州正大局來洋一元○又四千九百七十錢望唐小舍主人洋十元○嘉興縣署征席胡求保平　由　　潤局來洋十元仙源無名氏　　完順由蘇州崔寄通順局來洋三元潤華靈泰十元可草春埠生求病卽愈六元無名氏一元立大莊袁性禾壽進移助三十元朱福記洋一元銅洋二元楚北悔悟子省日帛由吳淞潤生局來洋一元以上　　日 
 
 

Page 14

 
 
[上海四馬路文報局丙恊賑公所經收賑捐明月下句淸單]  
　　念四日江　　仲生先交來京鄒揚天祥　　　而辰氏助　　十六兩　蓋堂助　元二　○受　　公字各十三號常熟義　　馮　霖先生　李良錄幾士患病齒險許願文蔭究順助英洋七元又銅洋三元○使君受福　西塘洞　　胡　藩先生慕輯笔氏二元高彥生毓秀層二户五一元公記周五蓬二户再五角○開源土藉募鄭亷　洋一元銘之五角桂山二角郭宅二角　源土　銅洋一元○直隷易州西使内務府嘉蔭堂佈宅八齡童子日種　　黨暮賑助京平解二兩二錢○本日綏收英洋十三元銅洋四元規元十八兩京平　二兩二錢小洋九角 
[上海四馬路文轉局内恊賑廰公所經收賑捐四月下旬淸單]  
　　廿五日使君受禰歸　隷通　縛軍馬隊中營募伏浦　　庫平銀六兩張久平　長吉吳觀　湯擊庭賜　堂五户各二兩曹處臣靑黎堂王世和史寳靈汪褥淸後嗩六户谷一兩無名氏映雲堂二户各五錢無名氏四錢無名氏張伯麟芾景雲　學齡　召英李繼東　得全繳山王來珍罵進寳宋德功魏善太徐來福李恆元史靑雲李發元程桂兀史永福吳永貴馬身修　中元　　榮史志霎張樹元周隠化魏志後李寫景田景順張　　蘇吉祥里得册李兆拜供德明三十三户各二錢實教廪平銀三十兩○又册　州羃劉嘏臣先生募安宜朱二元培後堂郎中德堂不書名張不　名尤春暉堂吳友三堂六户各一○　　老吳市鎭古　興氏銅洋二元○無名氏英洋三元又銅洋一元○紹興馮小舟先生一元○金陵江築和號交來藉悟軒陳英洋一元又銅洋一元○本日共收　洋十四元銅洋四元庫　銀三十兩 
[上海四馬路文報局内恊繼公所經收賑四月下旬淸單]  
　　廿六日吳蓮生先生送謝景宣兄湯併會二元朱壽鄉先生送謝景宣兄湯餅會一元○使君受福　同字　 
册一萬三千五百另六號山陸安昌謝正大采行募謝正大洋十元睿生二元二角謝海　屬孟珍盧友林謝世正謝黃氏五户各一元季齊官祈身健二元謝另氏韓陳氏盧友加　仁奎四户各五角謝福壽四角無名氏三角　永昌鏡蓉氏縻樂軒福渠兒　雪軒峻山氏五齡童子聊表子勉力子沈陽生求養子十一兩各二角陶振揚黃　林胡占　隠　祥王信闈易　李洪胡冠八户各一角謝正記銀洋一元○又册本埠虹口順泰機募龔漠卿銅洋十元不留名英洋八元安定氏三元　銘甫二元陸桂山張麟圃陳繼天張禮　四户各一元王湘洲一元七角五分趙敦仁寳善堂二户各一元另五分申敦訓一元五角奚劍卿無名氏二户各六角申惠卿眞鳴探王　鳳在　節省點心資朱還靑周普光五户各五角補過子九角寒心子四角五分　記三角五分無力子四角敦仁子黃富記洪任乾唐錦雲四户各三角永思瞿周漢生嚴永林林義　敦仁氏錢紀生瞿子兼　敦記八户各二角周扁記五分○又　張堰鎭同叅順號錢伯壞先生募不留名一元汪友三四角葉樹村二角不留名二百十六文不留名二百文寳收英洋二元○又　寗波聚康莊募聚康莊一元又錢八百文陳德星堂李保壽堂李周在李酉山朱龍甸愈尞芳曹賢寳陳淮王廷業范丕哉邵彩曁金寳南陸均甫州亦川十四户各一百文寳收英洋三元○又册瀏河錢　道人蓬萊别墅一元○本日共收英洋六十七元銅洋十一元 
 
 
