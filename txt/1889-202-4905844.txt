# 1889 - 202 - 4905844

 

Page 1

 
 
[登售廿四史預啓] [  圖書集成局主人啓]  
　　本屬開印古今圖書集成一書早已排印齊全祇以卷帙繁重加以去年訂匠忙迫異常致第三批出書之期稽　　　臘底已將第三批書發出全書完畢矣　於圖書集成印竣之後卽刊廿四史刻下已將排至一半用中國　白連史　印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十七給以牧單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至申報館掛號可也如至全書印成　辦者不照預定之例須再行定價今印有椽張欲觀向中報館領看此佈 
[新印尺牘出售] [  申報館主人啓]  
　　詳註知愧軒尺牘門分類别意淺詞新後附註釋俾初學一覽了然貿易塲中均宜家置一編茲用新鉛字排印每部四本價洋二角售處仍照　例 
[點石齋各省分莊售書告白]  
　　機器印書創自本齋日漸恢擴極盛於斯歴計十餘年來自印代印書籍凡稱書房習用者檢點花名應有盡有兹於戊子已丑兩年間各省皆設分莊以便士商就近購取所有分售處所列後呈覽○京都琉璃厰點石○漢口黄陂街點石○廣東雙門底點石○福建皷樓前點石○蘇州元妙觀前點石○金陵東牌樓點石○杭州青雲街點石○湖北三道街點石○湖南省府正街點石○四川重慶府陜西街點石成都省城學道街點名○江西省城點石○山東省城點石○山西省城點石○河南省城鴻影菴街點石○陜西省城點石○雲南省城點石○甘肅省城點石○廣西省城點石○貴州省城點石 
[論浙闈外鎗房節之弊]  
　　司馬錯有言爭名者於朝爭利者於巿惟名與利在所必爭固也然爲名者不言利雖資産蕭條轉死溝壑不顧也爲利者不言名雖聲聞狼藉不齒鄉閭不顧也是故朝與巿分途利與名異致伊古以來未有能兼者也乃有於爭名之地開爭利之風如鄉闈弊竇者可異已今各省鄉闈之弊竇深矣鄉闈之弊竇雖防不勝防數不勝數終不外鎗替關節二端大抵黠儈奸牙多財善賈擁貲旣厚舉趾遂高初不自量爲何等人人或鄙之爲田舍奴或誚之爲使牛子姗笑譏彈不膀憤懣遂欲力爭向上奮發有爲於十林中置一席地無如胸不存一點墨目不識一丁字怦然而心方動索然而意已盡惟念錢神有靈天荒可破舍我銅臭易彼書香而倩鎗替買關而之弊由是起一介寒酸半生潦倒眼光如豆鄙吝天生苟一旦得志必將張其貪囊縱其慾壑以角逐於熙來攘往之塲雖平時道貌儼然若不可犯及其作不法之事營非分之財則黄白在前不遑他計法禁在後無暇後圖而作鎗替授關節之弊由是起國家鄭重賓興闢門　俊將相牧令悉出其中典至重例至嚴也况浙江爲人文淵藪鄉試爲進身始基約束士子考校簾官謹愼掄才清釐積弊宜何如認眞辦理以副爲國求賢之至意乃歴屆科塲如徐文宗胡文宗陳中丞之監臨浙闈防範之嚴稽查之密未嘗不隨時加意逐處留心凛若氷霜明如日月而仍未能弊絶風清者何也盖浙闈之弊以外鎗房節二者爲最大外鎗者預邀前輩高發之名手賃居棘院左近始則以塲内之題目傳遞於塲外繼則以塲外之文章傳遞於塲内俗所謂地道是也房節者於正途出身例合調簾之候補現任各員預送條子約於詩文内塡砌若干字樣旣入内簾必先查取此卷加圈呈薦俗所謂天道是也歴科監臨知有考生之夤緣而不知内簾之暗記知有考生之鎗手而不知號軍之潛傳此外鎗房節二者所以終不能免也今屆己丑恩科浙人之筮仕京師者己具公函請崧振帥整頓塲規革除弊竇并奉有上諭飭令破除情面嚴密防範務使盡革積弊吾知中丞必有以嚴查重處雷厲風行舉外鎗房節二者之弊而永絶之矣竊謂外鎗之弊絶之也易房節之弊絶之也難自提調監試以下至謄錄收卷號官各員皆監臨僚屬擇一二誠實可靠信任無疑者與於其列令其暗中稽察有敢於作弊怠於從事者立卽斥革凡一切執事人役號軍水夫出入文塲嚴行搜檢有懷挾潛藏内外暗遞者必搜剔根株盡法處治查出塲内之考生塲外之鎗手照例治罪以示儆如是則外鎗之弊絶矣至於内簾房官校閲試卷之所重門封鎖隔絶不通監臨端居至公堂不得與簾官朝夕相見簾官雖公然作弊監臨固絶無聞知并不知試卷中所塡砌者係何等字樣又何從勘騐而知之至所送關節在未經調簾之先早已訂約又何從查察而防之房節之弊之難絶也如此顧吾思之凡内簾房官必係舉人進士正途出身非異路雜流等員可比重之以掄才之典衡文之任自宜登崇俊艮文章報國而乃不知自愛利令智昏作奸犯科乘間舞弊雖斥之革之不得謂過恭讀壬辰科四月上諭有各直省同考官年老舉人居多勢不能振作精神悉心閲卷卽有近科進士亦不免經手簿書錢榖文理日就荒蕪各省督撫雖照例考試簾官仍恐視爲具文全恃主試搜閲落卷庶可嚴去取而拔眞才嗣後各直省督撫務將簾官認眞考校不得以年老荒謬之員濫行充數等因欽此夫年老荒謬之簾官不過顚倒眞才才不勝任耳而猶不得濫行充數然則關節公行於中取利者當得何罪吾願充當簾官者各自檢束毋相沿成習毋相率效尤自取咎戾後悔無及也 
[兵船遊弋]  
　　析津友人來信謂近日有俄羅斯兵船十餘艘在高麗江面遊弋傳聞如此未知碓否按中國南北洋水師統領丁吳兩軍門近亦率領兵船十餘艘前赴高麗足以壯聲威而資保護高國君臣自可高枕無憂矣 
[丁沽瑣誌]  
　　講茶之舉在南方數見不鮮而北方風氣未開尚無於茗戰之餘互鬥舌劍唇槍以判是非曲直者蓋析津茶館類皆打頭之屋容膝之居北人不知講茶而南人又不屑於此講茶故講茶之舉歴年而不獲一覯今夏法國租界建造洋樓一所寗人賃以售茶名曰寍安居如在申江不值一噱而北方少見多怪居然耳目一新每日座客常滿户限爲穿本月某日但見輿者騎者安步而當車者絡繹而至樓頭更紛紛擾擾如盈庭之聚訟如築室之道謀異而詢之茶博士曰某某來此吃講茶也噫異矣○河北汛任百總世平具好身手以捕盜世其家善用鳴鏑者流以爲眼線語曰惟賊知賊於是若輩蹤跡遂如燭照數計每遇要案無不尅日破獲二十日前有緑林豪客買醉於津郡北門外和興樓其時座上客滿樽中酒盈其人方處嚥狼吞鷹瞵鶚顧爲百總偵知潜於百尺樓頭察貌辨色殊屬形跡可疑猶 
 
 

Page 2

 
 
恐冒昧從事或以誣良千咎亟尋眼線認係盜犯案懸半載今日始得破獲於是綰以黑索押解回防送縣訊辦緝案勤能想當因此而受上賞矣 
[立法杜弊]  
　　浙撫崧中丞奉到上諭飭令整頓科塲已列前報兹聞中丞首議杜絶外鎗之弊飭將闈中號舍底之厠坑一律拆毁塡平改作夾弄添豎木栅編字號掛燈籠如前面甬道兩旁之式自至公堂左右夾道起直至二門旁統行拆去俾絶外鎗來去之路各號均拆底號三兩間作爲坑厠以免穢氣薰蒸臨塲於頭二門添派員役認眞稽查不令内外交接并不令進出人役私自携帶傳遞如此嚴密防閑想若輩不敢再施伎倆矣 
[杭試述聞]  
　　浙江潘嶧琴宗師於二十一日辰刻按臨杭州當卽乍示二十二日行香下學二十三日生童經古二十四日海寍富陽餘杭臨安於潛新城昌化七州縣生正塲二十五日闔屬童生二十六日優生教官文武補考二十七日杭府仁和錢塘三學生正塲二十八日步箭技勇二十九日提覆童生此次考古學生員爲數極多報優者亦復不少以風聞宗師於考古考優者不論取與不取正塲總取一等故也 
[憲示照登]  
　　浙江巡撫部院崧浙江提督學院潘爲尊旨嚴切曉諭事光緒十五年六月初五日接准兵部火票遞准軍機大臣字寄光緒十五年五月二十一日奉上諭科傷爲掄才大典必須塲規嚴肅方可遴選眞才聞近數科來浙江塲規廢弛寛縱綱紀蕩然點名之時各考生或爭先擁擠或故意補到迨接卷後又復任意出入送考人等溷跡進塲莫可究詰從前傳遞頂替等弊猶必多方掩飾惟恐人知近則明目張膽延請能文之人設局代倩三塲題目每於點名之次日傳播塲外甚至試卷竟可由外遞進其謄錄通信改文更屬視爲常事種種弊端不可枚舉監臨提調監試等官因循敷衍但冀了事豈知法令愈寛士習愈壞必至潰敗决裂一旦釀成巨案法網難逃實與愛惜士子之心大相剌謬亟應及早嚴禁力挽頽風著崧駿先期籌議破除積習實力辦理切勿稍存瞻顧並於接奉此旨後將所指各節會同學政先行出示嚴切曉諭俾知一切弊端朝廷均已深悉姑寛旣往倘本年鄉試仍蹈前轍定卽從嚴懲辦决不寛貸等因欽此遵旨寄信前來查整頓浙江科塲事宜業經本部院學院分别剴切曉諭擇要頒給告誡條約飭發各考生先行寓目在案兹特奉諭旨將浙省科塲弊竇指摘無遺本部院學院恭讀之餘實深悚懼現復恭錄諭旨先行示諭務各恪遵功令積習盡除在今日爲循謹之士子異日定爲純正之良臣本部院學院有厚望焉倘藐視綸音不肯悛改本部院惟有遵旨從嚴懲辦其各凛遵勿違特示右仰知悉光緒十五年六月日給 
[營巿雜紀]  
　　新簡杭州將軍恭留守鏜交卸黑龍江篆務卽擬入都陛見行至營口憲體違和卽在毅軍糧臺暫駐行旌且以避暑約有一月勾留文武百官特雇名優演劇以博軍憲之歡調冰雪藕之餘更有絲竹管絃之盛洵足以鼓吹詩腸鍼砭俗耳○廣潮帮數年前在東營三義廟後購得曠地一區捐集重資創建粤東公所義塜山莊規模宏敞工匠均由上海雇來雕鏤刻塑色色精工今春竣工中供關帝像二十四日恭遇誕辰先一日開光雇名優兩班相對演唱是日衣冠齊集鉦鼓喧闐極一時之盛○南地有秈米千數百石來營平糶開斗以來往糴者寥寥蓋因一人止准糴一斗又須先期領票人嫌其往返跋涉便宜有限米色又次遂致瞻顧不前也○目下正當新陳不接之時糧價逐漸提昻秫米每斗五吊四五百屈指新糧上巿尚有五十天貧苦者不免仰屋而嗟矣○老爺廟東首趙姓家擇吉娶婦正當彩轎臨門笙樂迭奏氍毺乍展將行交拜禮忽有海城縣差役五名怱怱竟入出鎖鍊將新郎繫去賀客不知其故目瞪口呆各自避散有瞻大者上前詢問據云被趙之號東呈控趙欲將冠帶脱卸然後前行差役不稍容情催令速去到卡倫約二里許一路觀者相隨不捨如蟻聚如蜂屯所難處者新婦旣已下轎吉時不可錯過趙在營作客本乏親友諸事皆由泰山料理遂令小姨替代行交拜禮黑索何來牽將快婿紅鸞誤照急殺新娘一時哄傳以爲異事聞趙係海城人今年二十六歲在某號作夥有年素稱榦練前年至營巿爲坐莊客一見繁華世界驟改本性尋花問柳肆意揮霍侵用本貲一千三百金今春被號東訪知卽雇鑣夥兩名將趙押回海城行至半途被趙逃脱號東銜恨已極遂有此不近人情之舉也○海關道誠觀察政體違和請假數天想吉人天相自可早占勿藥也○施醫局開設以來每日有三四十號午後出診亦有十數家眞有應接不暇之勢 
[違章拘犯]  
　　西班牙國有罪囚名尼耶别司者犯案甚重覊禁麥尼藍獄中上月中旬忽然兎脱逃至日本横濱埠西國政府聞信卽令駐紥横濱領事埃才别讀派差緝捕埃君當卽照請神奈川縣知事協拿知事查得日本與國所定和約並無緝捕罪人專條宜援萬國公法凡條約中所未有者不便擅行之例具覆謝絶十九號埃君徑往擒獲知事因其違例請將罪人釋放埃君不應外務遂與西國欽差辨論尚未得有端倪也 
[日本水災]  
　　梅雨連綿鴨頭漲緑西歴本月四號福岡佐賀等縣以水害告者幾於罄竹難書而以久留米生葉上座二郡各町村爲尤甚計巿留米巿房屋之冲失及倒壞者各十一户水流床上者七百七十三户浸没水中者四十五户水泛軒中者七百二十三户橋梁流失一處其餘小户之蕩析離居者更不勝枚舉久留米各村落冲失房屋者計一百六户倒壞者四百六十二户水浸床下者七十七户水流床上者一千二百二十一户水浸軒中者千百九十六户破潰堤防二十一處流失橋梁二處人畜死亡殆盡數尚未詳水中泛出婦人女屍骸二具小兒一具福岡縣則巿中被災較鉅據父老言向來水漲每一點鐘時祗高三寸許此次祗閲三點鐘而已增至一尺以上且量得共高至二丈九尺實爲七八十年來未有之奇災也至九號福岡縣廳支給賑濟銀千八百五十元白米千五百石以供上座下座兩處施粥之用 
[榷轅紀事]  
　　新任蕪湖關道成端甫觀察章抵蕪後卽頒發紅示擇吉六月二十五日午時接受關防按觀察籍隸滿洲廂黄旗由内閣中書歴官户部司員充總理各國事務衙門章京掌稿有年熟悉中西交涉京察優等記名以海關道用此次畀以槯政必能措置裕如也○署蕪湖關道孫樹人觀察交卸後仍回皖南牙厘總局當差二十三日挈同瀛眷出署本衙書吏特招工匠赶將墻柱廳壁修堊一新以便成觀察接篆後遷移入署 
[太平歲試]  
　　安徽學政錢犀菴文宗歲試廬州現已告竣卽秉節乘官舫導以小火輪由巢湖出裕溪口定於本月二十四日莅太平十六日開考一俟文武試畢當於七月初十前後赴白下辦理錄科事宜云 
[袁江官報]  
　　刑部學習主事熊紫垣主政於上月二十五日自楚省來浦赴都請補葦蕩左營守備謝鵬於初四日赴漕轅叩謝札飭先行赴任升補淮安府教授郭宮桂於初四日接印候補副將唐榮陞奉漕憲委帶清淮右營右翼馬隊記名總兵文明章奉漕憲委辦清江巡查候補守備周松年奉漕憲委北城門稽查候補都司趙承庥奉漕憲委南城門稽查候補閘官王治安奉漕憲委石碼頭土圩門稽查候補同知徐承誥奉漕憲委辦沙溝厘捐候補同知何維楨奉漕憲委辦車邏壩厘捐 
[江西官報]  
　　經歴伍麟書聞訃丁母憂回籍守制鄭工先巡檢尉庚生禀到浙江人撫州營千總蕭有勝與南昌城守營千總施得元互相調署通判洪詒委辦大庾兼梅嶺卡同知王祖蔭在蘇皖賑捐局報捐運同銜王祖彞委解地丁銀進京靖安縣梅雨田進賢縣祁友觀峽江縣陳鶴清瀘溪縣王顯揚新城縣王志勳貴溪縣朱彭年安仁縣鄭成章均調充簾差以崇泰代理靖安縣李世申代理進賢縣葛熙春代理峽江縣邱承榮代理瀘溪縣胡欽代理貴溪縣徐敦仁代理安仁縣 
 
 

Page 3

 
 
[邗江官報]  
　　六月二十一日總局田分轉恩厚請假赴袁江公幹二十二日丁觀察葆元抵揚趙鹺尹經綸委南掣聽差二十三日湖南劉副戎萬雄解餉來揚首領毛鹺尹委會辦李堡官收招商事宜高鹺尉時溥解海分司餉銀來 
[坍屋傷人]  
　　六月十九日相傳爲觀音大士誕辰杭州天竺香巿異常熱閙均於前一日宿山是日上天竺某房頭有屋三間樓上開塲聚賭以人數過多至夜間三鼓時樓板擱塞全行折斷屋遂坍倒被壓之人不計其數查得身受重傷難保性命者計共八人尚有二人當時被壓殞命是亦慘矣并聞武林門外東嶽廟有屋三楹近靠山脚前因大雨驟至山水冲下勢甚猛疾致將此屋全行冲毁幸無人在内未遭傷害好事者遂揑造謡言謂東嶽出蛟三條致將廟中房屋冲去滿城傳説誠可笑也 
[禾事零拾]  
　　二十六日恭逢皇上萬壽嘉興府宗太守并各官三日内俱穿蟒袍是日五鼓時齊集報忠埭覺海寺行慶賀禮府轅頭門外搭臺演戲三日嘉秀兩縣亦於二十七八兩日各演戲一臺歌唱昇平普天同慶誠盛興也○雷祖誕期嘉興縣王邑尊特派幹差四十名巡船數艘並會同秀水縣周邑尊南湖巡緝一見賭船無論大小槪行拿拘賭徒爲之遠避而香巿亦不免清淡矣 
[天烟兩志]  
　　京師訪事人云本月十二日清晨中正司官蘇君率領仵役人等至前門外西河沿晋隆客店内一時觀者如堵墻後至者幾無客足地後詢之深知其事者謂店内有兩客僑㝢多時前夜其徒忽乘宵深人靜時吞烟自盡旣經呈報是以親往騐屍嗣騐得確係吞服生烟　無事故當卽塡明屍格據實詳城同日前門外迤南王廣福斜街已閉之某烟館有一輕年婦亦因吞烟而斃蘇君於晉隆店事畢後卽乘便命駕遥臨察得室内四壁皆空僅留一男子看守向之訊問供稱係死者之本夫蘇君以其情節可疑飭役立傳左右鄰人旋有左隣福源飯店主右隣山海堂妓舘主到案同供該烟館早已閉歇扃户待租至此婦與此男由何而來實不知悉望傳房主訊鞫可也蘇君遂將該男子飭差鎖帶隨卽遄回本衙 
[閩江紀事]  
　　福州來札云中甲乙兩睹徒在水部門外元帥廟及灝興等處開設賭局專以花骨頭誘人錢財有𢳬蒱之癖者如蟻附羶羣聚擲色夜以繼日晷刻無休事爲保甲局總辦所聞於本月十六日親率局勇往拿與賭者如鳥脱籠頃刻四散甲乙正思脱逃被局勇雙雙就擒搜出賭具賭帳立時送縣訊懲○閩中附郭各鄉邑婦女皆不施行纒往往兩足白如霜能負重擔行數十里俗呼爲村馿婆又曰鄉下嫂其未嫁者則呼爲瓜妹盖皆輕薄之詞也近日荔支初熟紅玉凝香有村馿婆挑負入城後隨一瓜妹破瓜年紀裝束略似娼家客有與玉環同癖者向之購取瓜妹卽笑容應對眉眼傳情稍不自持卽可與之燕婉省會爲風化之始有地方之責者尚有及早懲辦以挽頽風耶○連江縣屬馬鼻鄉民陳姓饒有膂力素以販運買物爲生一日身帶銀洋二百餘元道經星嶺鄉離城僅二十餘里時則朝旭初上路少行人突有緑林豪客數人向之行刦陳與抗拒立刻殺斃路旁閲數日家中人查悉情形投縣呈報徐大令親臨相騐籖差緝捕不知漏綱之凶徒能就獲否也 
[大閙娼寮]  
　　花嬌柳媚之場豈容荆棘燕舞鶯歌之地安有豺狼九江西關外甘棠湖邊金小脚臺基家現有蜀妓名小雲者色藝雙絶一串珠喉數聲檀板庾樓湓浦久著艷名爲他妓所不及潯城内外豪商巨賈往往洞入迷香樂而忘返目下各客棧所寓流娼俱爲地方官驅逐出境惟該妓藉金小脚爲護花鈴故得碩果僅存每日畫船簫鼓東去西來出局七八次每局所獲纒頭貲不少該妓殊有應接不暇之勢日前有三五惡少年逐臭而至肆意調笑妓見此莽男子頗不耐煩竟以閉門羹待之惡少等老羞變怒搥臺毁物大肆咆哮臺基家見此情形以爲此而可忍孰不可忍一時蝦兵蟹將紛紛突出打作一團龜鴇卽將甲乙丙三人擒住送保甲局訴稱該流氓故意尋釁搶去金簪兩枝時辰表一隻請委員老爺究辦不識以後作何了結也 
[名園設宴]  
　　昨日午後關道憲龔觀察松海防同知劉司馬上海縣裴邑尊提右營陳叅戎以及各局憲設讌於豫園内之點春堂公請臬憲劉廉訪府憲恩太守水陸紛陳簪裾駢集直至夕陽西下盡歡而散 
[分别看管]  
　　晋康莊夥葉志堂串同泳吉潤綫莊主姚姓虧銀逃避一案節登前報前日傍晚時蔡太守飭差將葉及其弟彩堂开妾鍾氏卽周小翠曁線莊夥薛敦甫傭婦王徐氏沈錫堂顧六川等一併函送到縣裴邑尊飭將葉顧分别發廳看管鍾氏及傭婦交官媒看管餘人收所管押候訊 
[滬濱瑣語]  
　　鄭家木橋東首小木橋北堍弄中有江維岡者終日聚賭抽頭以爲生業前日忽與賭客成衣匠胡某口角糾同安清道友周瑞之向胡拆梢將胡毆打嗣又在法馬路一枝春茶肆評理後遂不知所終○臬憲抵申之日有儀和棧接客某甲在海晏輪船失足落水無人知覺前日屍在新開河浮起有人報知棧主當由棧主前來收殮聞甲年僅廿一二歲不圖死於非命殊可傷也○法租界永安街城河浜後新開河一帶現在修理馬路工部局刊登告白於本報後幅囑行人車輛暫時繞道而行不准在該處來往云 
[撞船認賠]  
　　曰大橋堍停泊蘇鄉船被小火輪船碰翻等情已列前報兹悉蘇鄉人陸宏洲以船爲家與其妻及子女共計七人滿載百合來滬涓售停泊該處突被救生局之小火輪船碰翻當時人均落水經隣舟撈救尚少二孩亦由小火輪撈起幸得無恙嗣由捕房將陸宏洲等大小七人一併送英會審公廨請爲安揷蔡太守訊問之下據陸供共載百合二十担及洋十餘元錢文衣物飄没無存船亦損壞太守發出衫褲給與陸等飭差查明該船如何損壞裝載百合幾何有無銀錢衣物一面由救生局員會晤太守商議賠脩撫卹旋經該差查得陸所載百合消售已罄銀錢衣物或有之據竇禀覆昨晨陸又具禀申訴太守謂爾遭不測之災本分府深爲憫惻然百合旣已銷罄何得飾詞朦混陸答稱一時糊塗其實百合消去過半所存無幾銀錢衣物及妻之銀飾均歸烏有太守謂爾當靜候脩船撫卹斷不任爾受虧陸叩謝而退太守又飭差持片至救生局問明船歸何人修理赶緊覆候核辦 
[歸案質訊]  
　　包探沈金隆至英公堂稱法租界啓昌行主黄春之子黄金水冒刻行内圖章向店鋪取貨控經法公堂訊據黄金水稱係朱梅豐唆使今由小的緝獲朱梅豐又有彩文京貨鋪老介福綢庄彩豐燭鋪源豐祥衣莊恒裕昌洋貨店等各家均被冒取袖口帳幃熟羅等件分别吊贓送案黄玉春遺夥某甲上堂訴稱山東人黄金水被朱唆使現在法公堂有案圖章呈騐僞圖章惟多英商二字王元豐稱是彩文京貨鋪夥被伊取去顧繡袖口一副帳幃一個計洋十元金玉山稱是老介福綢庄夥被冐取荷色熟羅二丈二尺結洋八元洪顯雲稱是彩豐燭鋪夥被冐去錫箔二塊結洋三元樂維之稱是源豐祥衣庄夥被冒取荷色熟羅長衫一件計洋七元俞梅軒稱是恒裕昌洋貨鋪夥被冒取白洋布一疋計洋三元僞字條呈閲朱梅豐供蘇州人與黄金水相識囑我代寫字條圖章係黄所刻所取之貨亦黄質洋使用質鋪夥請追質本蔡太守商之賈副領事以旣在法公堂有案理合將朱梅豐及吊到各貨一併移送法公堂訊辦諭各原告及質鋪夥前往質訊 
[法廨停訊]  
　　昨晨十點鐘時法會審委員葛蕃甫同轉偕祁繙譯備捕頭等同往八仙橋捕房閲看新造房屋並視押所諸囚以故暫停發落一天所有各案統歸禮拜日訊鞫 
[縣案彚錄]  
　　錢春和偕弟錫光投縣控稱小的兄弟二人合買耕牛一頭于本月廿四日被人竊去至廿六日在引翔港地方尋見耕牛 
 
 

Page 4

 
 
并竊賊一名向索恃蠻當將牛及該竊併交該圖地保張良卿看管叩求提究裴邑尊着候提案訊辦○寗徐氏控葉阿根違章開店一案經裴邑尊訊明該氏兇悍管押在案前晚邑尊升堂訊究之下該氏一再求恩邑尊准其交保釋放○監犯李阿二之妻吳氏因投案求釋丈夫管押在案前晚裴邑尊升堂訊供之下亦命交保開釋○陶瑞芳扭控孫王氏新寡再醮叩求究辦裴邑尊升堂訊究陶稱小的與該氏鄰居伊夫病故尚未終七伊竟來申再醮小的胞兄充當地保恐有人向小的説話質之該氏稱小婦人隨夫來申夫忽病　并無再醮情事今日在家追薦忽有鄰人陶瑞芳到來出言污衊實屬欺凌圖詐叩求究辦邑尊以陶與該氏旣非親族豈可揷身多事况該氏並未再醮喝將陶　責一百板荷枷示衆并諭該氏如欲再醮須俟三年服闋着具切結存案備查該氏遵諭具結而出 
[英界公堂瑣案]  
　　包探陳阿九稱天福洋行東錫而法送甘利定到捕房言甘闖入帳房疑其行竊今特近案錫而法申訴前情甘利定供紹興人來滬尋友誤到該行帳房求恩開釋賈副領事謂錫而法係德國人應會同該管領事官訊理蔡太守然之飭將甘利定帶回捕房定於今晨會同德國古繙譯訊斷○包探陳阿九稱裁縫張仁子報失官紗衫褲等件值洋十元查係張之夥計孟阿龍行竊將孟拘獲已質洋三元四角搜出質票吊贓送案張申訴前情孟俯首求恩質舖夥請追質本蔡太守諭張曰爾夥行竊應着繳償質鋪半本始准領贓孟判押二十一天并令繳洋三元四角○何妙發稱吳阿大與張長寳劉金奎等作葉子戲吳阿大從中作弊被張劉等説破吳極口抵賴我在旁確見吳作弊亦言英有不是吳因此與我尋釁經王阿壽調處令我惠酒鈔事已了矣不料吳又要服禮洋半元情同拆梢故與爭執被巡捕拘案王阿壽供與同吳阿大供爲裁縫共同業張長寳劉金奎等偶作葉子戲何妙發搬弄是非故與理論張長寳劉金奎同供以後不敢賭錢蔡太守判吳阿大管押五天張長寳劉金奎交保如再犯賭定干重辦○一百五十一號華捕稱昨見顧阿囡在街中裝配馬車有違租界章程拘案請罰顧阿囡供向在棋盤街駕野鷄馬車新進升吉馬房有老夥計言在門口配車不要緊以致誤違憲章蔡太守飭將顧阿囡暫釋補傳升吉行主究問核辦 
[法捕房瑣事]  
　　前夜二點鐘時包探夥在輪船碼頭拘獲積竊二名一則在法界屢次犯事去年底放出者一則一在虹口捕房管押甫行釋出在身畔搜出外國鎖匙三个帶至捕房管押○芮鳴歧控端木口珍袁祥林二人覇佔店基一案曾紀昨報前日公堂訊問各案畢由解差華捕將該二人手腕上銬解至八仙橋捕房管押現聞已由其友人向捕房保出矣○四月二十六日堂期由包探拘獲積竊王悦山解案訊究葛同轉訊得土屢次犯事遞解回籍現又潛來滬上實屬怙惡不悛判令重責三百板枷號二月遞籍在案前日小東門捕房因王枷示期滿送案請示葛同轉着備文送縣遞回湖北原藉 
[鉅欵助賑]  
　　昨奉古艮八十五翁來函云余老矣念有餘而後濟人必無濟人之日與其救賑而有復飢之人不如救一賑之後永不再飢之人也閲申報謝綏之先生移民讓河之説此眞千古不磨之卓識愚自問無寸田尺土然聞此賑飢移民妙策若不竭我綿力中夜睡不合眼迫得　我慳　尚不足數老妾亦變釵珥得二百金兹合湊英洋一千元請解山東作移民之用并望登諸報章願天下能有三百人與我同心則十數萬飢民永不再飢等語高年種德佐以如夫人深明大義湊集鉅資煞費苦心弗可及也已上海北巿絲業會館籌賑公所施善昌謹誌 
[五雲深處新來一美破瓜年紀嫁杏風光笑靨微渦明眸善睞足稱東風第一枝乞名於予命之曰文波字以錦雲而繫以詞]  
　　春去最銷魂花雨繽紛隨風飄落到江濱試看波廻桃葉渡猶自成文妙手羡天孫織就新雲鱗鱗天上錦舒紋剪作護花幡一片莫任沈淪右調賣花聲高昌寒食生戲拍 
[浙省撫轅抄]  
　　六月十九日候補同知沈維桂禀知臬司委上城科塲總巡差前署處州府經歴彭光藻交缷回省禀到候補縣丞韓銓由京驗看分發領照來省禀到○二十日孫濬分發來省禀到○廿一日朱啓文禀知本日接辦望江門外保甲總巡差大挑縣馮炳奎由京分發來省禀到候補知縣張卓人禀見辭赴寧郡船貨局差張佩紱禀見辭赴濮院厘局差並銷望江門外總巡差候補從九品劉榮懷服阕由籍領咨來省禀到○廿二日大挑縣吳炳修由京簽分來省禀到夏先楫由京分發來省禀到 
[蘇省撫轅抄]  
　　二十一日縣丞甘燿森禀知奉委文闈執事差○二十二日藩轅牌示照得陽湖縣主簿沈餘慶震澤縣震澤司巡檢孫觀禮現委均派文闈執事所遺員所應卽委員代理兹查有試用巡檢周天祐堪以委令代理陽湖縣主簿又試用主簿郝炳麟堪以委令代理震澤司巡檢准補常熟縣吳康壽禀辭赴任○廿三日前長蘆鹽運使季邦楨由常熟來服　赴都卽辭行候補縣陳官慶禀辭奉委管解京餉赴都 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[同安蔣受之自號氣短英雄僑居滬北素嗜飲豪邁自喜更善隸書山水花卉精鐫圖章洵稱一時名手余曩識于同門太痴生坐次近承以手鐫石章數方見惠因成一律以贈錄呈桂師太痴同正]  
　　覊棲海上覓知音未遇知音酒獨斟底事英雄偏氣短大都兒女太情深雕蟲此日同兒戯造鳳他年慰壯心待到清風明月夜伴君把盞更調琴善夢漫艸于光霽齋榻次 
[讀粉墨叢談錄呈夢畹生粲政]  
　　歴徧春江花月叢評量都寓笑談中好憑鉅眼留眞賞叔度風流自不同摹神繪影妙摛辭不讓江郎筆一枝活色生香流齒頰令人不厭百回思○嶒周補枝倜儻風流迥不羣從容嫺雅且温文翩翩濁世佳公子丰度伊　能及君醉花主人求是草 
[友人來書索予近况率筆賦此作答]  
　　人世何無惲叔來作古兩月每念泫然誰云天道實恢恢横行公子偏無死放浪狂奴劇有哀清涙肯緣知已洒捷書惟聽及門裁謂李經宜汪伯濤等掀髯大笑營生壙舉向遥空酒一杯蒼蒼悞活馬相如放讀人間未見書偶許吟哦彰撻伐也容鼾睡調華胥常時兩眼摩浮翳後日孤山結草廬不用黄標風月買年年湖上倒騎驢永不見畜生之面六月十五我説葛海上吟 
[贈林桂寳詞史錄請倉山舊主高昌寒食生夢畹生曁太痴蔚人賜和]  
　　後秀申江緑蕚華雙渦含笑隠朝霞桂香散作寍馨味寳相裝成解語花一曲歌聲鶯欲妬十分媚態玉無瑕記曾月下相逢處斜抱琵琶半面遮已丑荷花生日太憨戲草 
[上海三馬路陳與昌收解賑欵總結清單]  
　　啓者敝賑所今年正二三月收解賑欵總結清單早登報章核存規元一千四百四十八兩一錢七分九厘銅洋二千零四十一元三角銅銀四兩九錢八分自四月初一日至二十日截止亦已登報共收賑規二千八百八十二兩五錢九分八厘英洋四千二百七十七元足對洋一個虚對十四個小洋二百四十四角半錢廿千一伯九十六文大小洋并錢該計規元三千二百廿三兩八錢八分六厘化洋七十三元鎔見規元五十二兩四錢九分八厘銅洋二百七十三元五角銅銀二錢鎔見規元六十九兩三錢三分共核收規元六千二百廿八兩三錢一分二厘上存銅洋二千四十一元三角銅銀四九錢八分鎔見規元六百一兩七錢五分二厘連前自乙酉年六月初三日起至本年四月二十日止共收進規元廿一萬一伯四十一兩五錢七分九愿四月初三日由文報局解山東第三批規元二千兩十三日第　批規元二千兩二十四日第五批谿元二千兩又解營口第入批規元二千兩自乙酉開辨至今統共解出規元念萬九千八百六十三兩三錢三分五愿除解外核存規元二伯七十八兩二錢四分四厘又諸善士隠姓藏名助來玩物玉器磁銅衣件書籍等項不能尅期燮價兹售出今春助來時辰表晶各鏡一共售洋十一元九章綢票衣料八元醬色舊縐夾衫洋三元五角泛紅冲紅綢旗袍一件三元前助舊舍利袍統元廿元玉鐲一隻笛頭一個三元五角零星物失記售洋十元又彭姓二元硯子一方二元醉芙蓉圖一部詩腋二本一元四角半錢三十一文鎔銅洋爐底售見四元三角六十文書年萬年清輪船遭險陳公淹死令郎鏡潭償完棺木十四元上年馮培之善士助來繪畫扇頭十七頁售八元五角共售見洋九十一元二角五分錢九十一文惟四月二十日後外埠寄來振捐信件俱按日送交文報局核收製票佈復憶自十一年六月初三日起至本年四月分每日及月結清單統免兩報舘金心代爲排印並承各　局來往投題槪不取刋資信力又歴年收賑銅洋亦煩銀爐鎔化其工資炭火捐免均感五中而敝年開辦乞今延請司事薪水及伙食局費紙帳筆墨悉屬自行籌墊並不取公資分文諒邀公鑒今將餘存元二百七十八兩二錢四分四厘洋九十一元二角五分錢九十一文並上存各物除售去外計存磁銅玉器衣件書籍畫册等物另開清單一件移交文報賑所檢收入冊自愧才庸未克繼武惟有泥首敬謝以俟後圖敬請德安伏希亮察制陳應培仝弟叩首 
 
 
 

Page 10

 
 
   
 
