# 1910 - 345 - 4913604

 

Page 1

 
 
   
 
 

Page 2

 
 
上諭 
　　監國攝政王鈐章　十一月十八日内閣奉 
　　上諭長庚奏舉劾屬吏一摺甘肅在任候補道寗夏府頟府趙惟熙署蘭州府平凉府知府張炳華旣據該督臚陳政績均著傳旨嘉奬卸署寗州知州平凌縣知縣阮士惠愍情偏執諱匿命案卸署永昌縣渭源縣知縣囗囗新挾恨被控任性濫刑伏美縣知縣紀毓蘭才識平庸禁烟不力署寗夏府經歷候補縣丞袁蘭先行爲不端有玷官箴署玉門縣訓導馬凌雲藉事勒索屢被控告卸署陜西宜口口守備兼護叅將畢詢口即補都司任正循散餉缺額罔利營私均著即行革職西安城守協標雲騎尉世職烏騰漢沾染嗜好巧飾規避著革職永不叙用餘着照所擬辦理該部知道欽此 
　　上諭直隸通永鎭總兵員缺着田文烈補授欽此　軍機大臣署名奕劻毓朗那桐徐世昌 
　　宫門抄　十一月八日　召見軍機　周俾臣　倭凌額　文　山 
論說 
[讀十七日硃諭感言]  
　當資政院第十八次會議彈劾軍機之時。各軍機有憤者。有畏者。血脉僨張。羣趨某邸府第（時某邸適以目疾請假）商論辦法。而某邸乃晏然處之。謂資政院如此胡閙。自有相當辦法。老謀深算。一若操必勝之權者。迨本月九日資政院彈劾軍機上奏稿通過。而監國即有旨敕政務王大臣會議。並有和平解爭之宣諭。記者得此兩重消息。巳逆料資政院彈劾軍機之效力。將銷磨於不痛不癢和平兩字之中。而軍機與資政院暗門之奏凱。早倚伏於某邸獨。居深念之日。而果也十二日資政院彈劾軍機摺上後。而各軍機卽有全體上奏辭職之舉。而遂發生十七日君主大權。一語壓倒之硃諭。 
　　立憲國議院固有之職權。除協贊法律。議决預决算外。首推彈劾。議院彈劾。權之行使。有非常之效力。一擊而中。則國輔大臣當然退職。一擊而不。中則議院自身解。散兩者之間。無中立之餘地。蓋人民監督政府。爲有生以來天賦之權利。而議員則係受人民之公託。代行使。其職權者。故使。議院之彈劾而當。則君主不可不徇衆意。解國務大臣之職。議院之彈劾而不當。則議員有負人民委託。君主不可不解散議院。以再徵人民之公意。吾國資政院旣明定爲上下議院基礎。則其行動。其待遇。自不可不與立憲國議院等量齊觀。故此次彈劾軍機之案。如朝廷而認該院所奏爲是則自應准各軍機之退職。如認所奏爲非則。尤非僅僅挽留軍機。下一似申。斥非申斥之諭旨。對付。資政。院爲。即足以了事夫。該院非一衙門。一言事官比也。其議决上奏。手續何等繁難。關係何等鉅大。則上奏之響應當然非尋常留中知道之成例。即可爲表示裁奪者。况彈劾軍機之非。常重要乎。朝廷而甚不以該院所奏爲然也。則解散可耳。何必降此不痛不癢之和平諭旨。以褻天威。而隳資政院上奏之實效也哉。 
　　且夫立憲國黜陟百。司之權。衡固爲朝廷。所獨有。然此中自有至嚴之解釋。一則國輔大臣旣代。君王。負責任。則君主黜陟之當否。本有國務。大臣任其責成。一則任免官吏雖曰權操自上。然國會有監督政府。紏舉官吏溺職之權。而君主遂以輿論之從違。行大權之黜陟。今煌煌綸綍。但知黜陟百司。爲朝廷之大權而並未。憶資政院自有監督政府。紏舉行政。大臣之職守。與夫立憲國用人行政。責有專屬。而不能盡諉爲大權之作用。况資政院所以參軍機者。爲其不負責任耳。軍機而不負責任。則政令之。所出。爲善與否。有誰任其責成。國家前途之危險。正不可思議。而可以大權兩字。斥資政院之擅預。而明告天。下以軍機可不負責任耶。且朝廷之用舍。與議會之彈劾。二者本並行而不悖。朝廷旣不能必所用者之皆賢。自不能不予臣下以監察而監察之結果。。即不能無參劾資政院章程。因明明定有彈劾軍機。及各部行政大臣之權利。乃朝廷旣予之於前。忽又靳之於後。借大權之名以抺倒該院紏舉官吏溺職之職分。是直混彈劾與黜陟而一之矣。此眞草莽小臣所大惑不解者也。 
　　嗚呼以一二人之老謀深算。其最後之結果。竟能藉辭職之要挾。以戰勝於無形且能使朝廷降非常例之硃諭以明出宸衷之獨斷軍機大臣手叚之神妙。誠有不可思議者。然而資政院巳矣。 
要件 
[度支部試辦宣統三年各省各衙門豫算總說明書　（八續）]  
　　浙江　謹案浙江宣統三年預算。歲入共銀一千四百二十八萬九千四百五十二兩。歲出共銀一千四百十五萬七百八十八兩。出入比較。尚可餘十三萬八千六百六十四兩。歲入各類。以釐捐爲最鉅。田賦次之。鹽茶課稅及正雜各欵雜收入又次之。官業爲最少。歲出各類。以解欵及軍 
 
 
 

Page 3

 
 
政費爲最鉅。行政經費及財政費民政費次之。敎育司法工程交通實業官業等費。並協濟鄰省各欵又次之。典禮費爲最少。經本部覆覈後。略有增損。計歲入總數。增至一千四百三十四萬三千二百十四兩。歲出總數。減至一千四百八萬三百五十二兩以入抵出。尚可餘二十六萬二千八百六十二兩而應增應减各欵。尚待商定者不預焉。惟查覈原册。所列歲入各欵。有不能指爲確定者。如上年餘存二百四十九萬二千七百二十六兩。原册業經聲稱。係假定之欵。届時能否存至此數尚不可知。自難列入。則該省實在歲入。祗有一千一百七七九萬六千七百二十六兩。又於原册所列歲出各欵中。剔除預備金八十萬兩。减爲一千三百三十五萬七百八十八兩。其出入相。抵實不敷銀一百五十五萬四千六十二兩。即就本部覆覈之數。從實計算。亦不敷銀一百四十二萬九千八百六十四兩。此覆覈浙江省預算總册出入盈虧之大概情形也。且軍政費二百六十七萬三千一百九十兩。係按照總册之。數編列其不敷巳如此之鉅。若照陸軍財政局所送軍政分册。尚應增六十餘萬。則不敷約計二百餘萬。蓋浙省出欵。除解部各欵外。以軍政爲大宗。財政盈虚。關鍵即在於此。其餘民政司法各欵。亦所增甚鉅。凡此諸端。胥關要政。旣不得輕議停减。又難爲無米之炊。自非實力統籌。别作計畫。恐來年局面。萬難支撑。此又不獨浙省爲然也。 
　　湖南　謹案湖南預算。宣統三年。歲入共銀七百六十六萬一千五百五十三兩有奇。歲出共銀八百九十九萬二千七百三兩有奇。預備金二十四萬兩在外。歲入以監茶課稅爲大宗。釐捐田賦次之。官業雜收稅欵協欵又次之。歲出以解欵軍政爲大宗。交通行政官業協欵次之。財政民政息欵敎育實業司法典禮又次之。以入抵出。巳不敷銀一百五十七萬一千一百五十三兩有奇。其另册各府廳州縣地方行政經費歲入銀七十九萬九千九百二十五兩有奇。歲出銀一百五十五萬一千二百二十七兩有奇出入相抵不敷七十五萬一千三百兩有奇。又新增籌備銀二十八萬六千三百五十五兩有奇。尚未彙算在内本部詳加覆覈該省歲入如鹽茶課稅。正雜各稅厘捐官業。雜收各類。或以上年收數爲比較或據湘省附册。擬籌欵目。及監理官報告。約可增銀八十二萬五千八百七十七兩有奇。内有印花稅收數。以及各州縣稅捐平餘並丁糧解費串票櫃費等項。亦可籌增。尚未指定確數。應由該省清查酌定報部覈辦。該省歲出。如解欵及行政民政財政敎育司法軍政實業交通官業各費。分别裁汰。約可减銀八十一萬八千七十八兩有奇。惟查該省本年賠欵息借大清銀行銀一百二十萬兩。宣統三年應還本息銀四十九萬六千兩。該省原表未經編入。自應照增。按原册歲出數目。除去預備金。加以應還賠欵本息。計共不敷銀一百八十一萬七千一百四十九兩有奇。就本部擬增擬減各欵作抵。仍不敷銀十八萬三千一百九十四兩有奇。湘省歲入祗有此數。解欵軍費己去其十之七。鐵路經費又去其十之一。僅此一二百萬。以爲國家地方行政之需。新政迭興。百事待舉。要非量入爲出不可。本部議增議减各欵。該省如能遵照辦理。再於未經指定之增欵。極力整頓當有收支適合之期。於湘省財政前途。不無裨益。至另册所列府廳州縣。地方行政各欵。出入相抵。亦不敷七十五萬一千三百一兩有奇。此項預算。本應歸入地方行政彙總辦理。惟該省既編另册。巳庽分别之意。即湘撫奏陳財政表册辦理完竣摺内。歲出入總數。亦未將此項數目列入。本部細覈其中各欵。實在興辦新政。入不敷出者十之一二。欵未籌定事未舉辦。於表内虚擬一支數者十之八九。卽欲量爲裁减。亦屬無從著手。應由湖南巡撫轉飭所屬地方官。籌增入欵。酌减出欵。以符收支適合之旨。又新增籌備銀二十八萬六千三百五十五兩有奇。據稱欵皆無著。亦應另籌辦理。故此兩項總表内俱未列入。此覆覈湖南省預算之大略也專電 
[電一（北京）]  
　　倫議長自奉十七日硃諭後頗爲灰心擬請辭職 
[電二（北京）]  
　　資政院議員易宗夔等擬再提議請議長上書申明資政院之權限並力陳時局艱危軍機不負責任之害某欽選員不願贊成 
[電三（北京）]  
　　又多數議員以資政院如此失敗與不設同大爲憤懑願解散 
[電四（北京）]  
　　慶邸因資政院彈劾軍機雖奉温諭仍不自釋决計自行告退不日續奏請旨 
[電五（北京）]  
　　攝政王奉皇太后面諭剪髮有利無弊易服有弊無利宜速降諭不禁剪髮母庸易服 
[電六（東京）]  
　　南满洲鐵道會社開半期總會决定本期配當（相當分配之謂）額政府收五十萬元其他社主年得六分 
[電七（東京）]  
　　日本各政黨開評議會議决招待中國資政院議員所有準備一切方法歸貴衆兩院議長决定 
 
 

Page 4

 
 
緊要新聞一 
[民政部維持禁烟功令北京] 　○民政部奏稱准軍機處片交浙江撫臣增韞會奏署温州府知府吳學莊禁烟不力請摘去頂戴好行撤任以示懲儆一片到部據原奏内稱吳學莊於瑞安禁種一案聽憑該縣朦報禁絶迨至烟苗出土始事犁除幾釀聚衆抗拒之案該縣朱桐巳於甄别屬員案内奏參革職該府身爲監督咎亦難辭相應請旨將該守摘去頂戴即行撤任以示懲儆等語臣等查吏部奏定禁烟考成章程内載各省地方官於應行查禁各條若未經查禁揑稱禁絶者交部嚴加議處擬照朦混私罪例革職該管上司知情不行參揭者交部嚴加議處擬照徇隱例降一級調用私罪例從嚴降二級調用私罪各等語今該撫旣稱署温州府知府吳學莊身爲監督於瑞安禁種一案聽憑該縣朦報禁絶即不得不謂之失察核與該管上司知情不行參揭之條情事正復相合該撫僅予奏請摘頂撤任處分殊與定章不符現在禁烟功令至爲森嚴若於奉行不力各員稍示姑容誠恐各省紛紛效尤則奏定章程幾同具文而於禁烟前途尤多窒礙臣部職司考覈不得不據實紏正應請旨敕下吏部將浙江署温州府知府吳學莊按照奏定考成章程議處以示懲儆而嚴禁令 
[外部電責秘魯領事不遵條約北京] 　○稽查秘商委員薛守永年近以華商赴秘駐港秘魯領事不肯簽押乞電逹政府轉電駐秘華使與秘外部交涉等情具禀粤督聞增兼帥據禀後以稽查赴秘華人條欵係由駐美伍大臣與秘外部商訂彼此簽押現在無論秘政府有無另定新章惟未經中國商允舊章何能作廢當即電請外務部迅電駐秘欽差援照前章嚴切交涉刻聞外部巳據情電飭秘使從速交涉矣 
[郵部懲罰延工糜欵之路員北京] 　○郵傳部昨咨粤督文云宣統二年七月初一日本部具奏遵查粤路弊混一摺奉旨依議欽此當經分别行知在案查原摺内稱鄺孫謀身任總工程司延工縻欵措施失當應即撤差議罰以示懲儆等語現該總工程司應卽准照奏案撤差所有罰議一節卽定爲罰扣兩個月薪水用示薄懲惟路工重要未便久懸仍責令俟接替有人始准交代以重路政其餘案内應辦員司應請由貴督飭知王道秉恩勸業道陳道會同粤路公司迅即詳細妥議禀由本部核奪 
[康有爲果與刺劉案無關係耶北京] 　○大理院昨咨粤督文云准總檢察廳收送廣東附生劉作楫上訴康某等主謀刺斃伊父一案本院查閱該生原呈核與所供情節大致相符該生之父劉士驥於宣統元年四月初九日夜間在廣東省城寓所突被匪徒行刺身死據供伊父受傷時問伊聲稱係康等謀奪公司股銀主使行刺洩忿而檢閱粘抄兇犯駱木保在番禺縣惠州提署各供僉供認與鄭敬垣聽從何其武紏同謀殺希圖報復並未涉及康有爲等展轉主使等情向來辦理命案雖以犯供爲憑然狡展規避亦復在所不免自應嚴緝首夥各犯參鞫衆供衡情定罪此案在塲行兇之犯如何其武何晚等何以致令漏網迄今並未緝獲而行兇之駱木保與窩兇之鄭敬垣二名亦尚未按律懲辦案關謀殺監司大員亟應澈底根究從速定讞以申國法除飭原告劉作楫自行投案外相應鈔録原呈咨行貴督飭司提集駱木保鄭敬垣研鞫主使並嚴緝逸犯何其武等務獲究報 
[鄂提學禁閱逋臣主持之國風報武昌] 　○鄂提學司王次泉文宗以報章紀載時政學生固宜於課餘細心瀏覽惟其宗旨激烈持論偏詭之報紙則斷非學生所宜閱查有近在上海發行之國風報本逋臣康梁所主持即新民叢報之改變所著論說宗旨欠純武漢人土驚奇好異以致該報銷行頗廣不獨淆亂政體實屬煽惑人心特通飭各學堂監督堂長嚴誡各學生不得購閱如有違犯不遵者查出記大過一次扣行檢一百分聞王學使尚擬移請巡警道禁止各書市發售以絶來源 
[武漢團體賛成請釋逋臣漢口] 　○武漢憲政同志會（即國會請願同志之改名）日前接北京同志會來函擬聯合各處同志上書資政院奏請開釋黨禁赦回逋臣當經漢口同志會張國溶君假商業學堂爲會塲邀請前次赴督轅上書請願之武漢三十六團體代表開會研究其中雖有反對派力言康梁心術不端行爲失檢萬不能使其佔民黨首席者然卒不敵附和派之勢力且有粤人數輩極力稱揚南海學問如何淵博不愧二十世紀東方聖人之徽號者出語不倫满座失笑而會議之結果則由各團代表擔任持會員名簿令各會員加蓋印章計共二千餘人昨日同志會巳彙集名簿郵送北京趕於資政院會期内上書陳請矣噫嘻康梁誠生還玉門關之好機會也 
[譚議長將何詞以對議員貴州] 　○貴州諮議局議員華之鴻陳大經丁註楊鈞龍文瀚劉長庚金貢廷田復宗魯瀛丁鶴齡蔡錦楊謙光楊建章鄧濬棻商肇文張光輝羅雲峯等以議長譚西庚違章有據難安緘默公請核辦等情具呈黔撫云竊本局於宣統二年十月初六日奉到鈞箚飭將張議員光煒呈控譚議長西庚營私舞弊故違院章一案評議等因奉此理應會議妥協以本局名義呈覆何敢另呈插溷無 
 
 

Page 5

 
 
如本局會議以爲案關本局訴訟未便提議仍須呈候鈞酌者占居多數定章所格含意莫伸然事關大局有難以緘默移者不惟議長譚西庚之咎無可辭即議員之散處四方致令營私舞弊不能早爲舉發之罪亦諉無可諉也查資政院議員選舉章程第十三條第二項内開互選監督遇有前項情事應依次將本届當選人及候補當選人覆加選定補充如候補當選人不敷選充者應即舉行臨時互選等語此案張光煒爲候補當選人則當選人張紹變於正月辭職之時自應以張光煒頂補當選之缺雖張光煒無必充資政院議員之資格然使於張紹變辭職之時即行頂補當選則鍾振玉出缺之時張光煒巳與劉榮勛同居當選之列即不然照章由監督覆加選下則當選人與候補當選人皆同一鑪之冶本局即與其事亦不過造具名册不能於姓字之外妄加一字者也查譚議長西庚前呈冰案之文公然自行斷制謂張紹鑾業經辭職應以劉榮勛遞補並以候補當選人張光煒頂補當選人其時之鴻與鈞及謙光名雖常駐竟未與聞其事不知其所謂應所謂遞者係援何案顧何以張光煒不補於張紹變辭職之時而補於劉榮勛得資政院議員之後此誠議員等之所不解者矣雖張紹鑾自行辭職原無意於頂補張光煒以知縣服官在蜀行將起服禀到亦不能分身應選然院章規定一任朦混把持轉瞬閉會星散則少數專擅弊可立覩從前議員等不知而不言其罪尚小至今日知而不言則其罪實大固知事屬旣往萬難挽回然以此重大事件舞弊若是再安緘默則肆無忌憚不知伊於胡底究應如何處理以杜專擅流弊之處理合呈乞俯賜查核批示祗遵 
[黑撫固主張地方分治者龍江] 　○黑撫周中丞日前通電各省督撫云慕帥篠電敬悉循譯大旨在於分明權責用意良深至爲傾佩惟有尚須獻議者中央遥制爲難門户各分則交互之機關必窒於行政妨碍良多愚意以爲一省之大除司法獨立外其餘行政官斷不可無統一之機關以總挈綱維而上接於中央政府如督撫專負外交軍政責任則今日軍政巳不全屬於督撫外交則重要者須取部進止中國幅　過大交通阻隔本不宜於直接官治從前行省制度亦因形勢扞格而起其謂之行省者乃自内而分非由外而立故督撫必帶京銜純屬部院性質爲一省之長官司道屬於督撫與屬於中央同若司道不相統轄各自爲政直接京師萬里請命則中央交涉司旣設亦可直接是督撫竟成虚位不妨徑裁模不敢主張此說者以承乏外吏粗涉事情確見一省無統治之區則散漫紛歧弊害立見抑封疆之責誰與任之故於仲帥我定我法省制略如部制之說極表同情也至府州縣階級宜通爲一民政度支官劃爲二其理不可易矣事關經制敢略陳愚管祈諸帥裁擇敎正 
[卽此遂足以救加價之弊耶雲南] 　○滇督李仲帥以滇省鹽務敗壞巳極特擬變通辦法酌加腹地鹽價各節曾紀前報其加價日期原定十月初一日舉行奈各處商人九月初間即得電信皆爭先購儲鹽觔以爲居奇之地位且有幾屬未至定期即先行加價致民商大起風潮日必數起仲帥連得各屬報告亦頗追悔惟成命己出斷難取消因嚴電各提舉以期補救其文云各井提舉覽此次井鹽百觔提價銀伍錢一因邊岸减價以敵海私一因腹地减額以疏銷路年計公家損欵二十餘萬兩不能不趁此價平脚輕之時酌加彌補固知民生疾苦然爲補救鹽法出於萬不得巳曾腧公所兩次嚴電不准提舉虚報銷數號商圖利盤鹽在案本部堂風開未加價以前各岸鹽商即有私抬鹽價之事實屬罔利病民除出示嚴禁并派員分途密查外仰該提舉即便録電示諭各商鹽價係自十月初一由并起加外岸應按程次第照辦每加稱鹽百斤到岸後只准照以前市價再加五錢出售如敢藉故高抬希圖營利一經委員查出或被民問告發如事出提舉立即加等重懲如事出商人亦惟提舉是問嚴行撤參本部堂言出法隨决不寛恕 
[  烟台商戰之大失敗山東] 　○烟台出口貨物向分六大宗草辫絲綢油餅水菓猪鬃粉乾是也自青島開闢後草辫猪鬃二宗全被該埠所攫以製造草辫者純係青萊之民沙河鎭乃該貨叢集點由該販運往青島較至烟台每包可省運費五角故皆折而入青埠猪鬃一項以濰縣爲出産之中心從前滬商至烟台定其價值由濰人四出收買現以運輸不便各滬商亦皆旅居青島坐收該貨無煩再至烟台多費運金水菓粉乾二項亦被青島占去大半如膠州之棗即墨之梨萊州之葡萄從前由烟台出口者每年不下百萬元武定一帶之粉乾每年售額亦不下百萬之譜現在由烟台出口者水菓則僅恃福山一邑其黄縣出産者皆由龍口出口不至烟台粉乾則僅有寗海一邑其文榮出産者皆由威海出口亦不至烟台矣至油餅一項其原料全仰給於東三省今满洲大豆爲各國所競爭而日本又在大連設立機器油坊多所各原料全被攫去烟台業遂一蹶不振現在所恃者惟檞絲綢一宗近數年來大見發逹各絲坊由數家擴充至四十餘家大有蒸蒸日上之勢查該絲每年銷售於俄美英三國者居十之八九餘則銷於日本然而外商皆知絲坊無雄厚資本今春遂大結團體五月以内不購槲絲而絲號遂一落千丈四十餘家巳倒閉過半每届秋期從前皆早巳開礦今年開礦者不過十家而 
 
 

Page 6

 
 
均皆入不敷出恐不久即須停止外此各貨之銷路東不過寗海即爲威海所堵截西不過黄縣即爲龍口所攘奪南不過莒萊即爲青島所阻阨銷路日滯一日商家愈極蕭條加以日前萊海之風潮近日上海錢荒烟台巳經波及故市面愈形岌岌直有不可支持之勢倘不設法維持恐不數年將成爲荒漠之塲矣 
[京師近事]  
　　新内閣制度各大臣紛紛會議尚未定有端緒刻聞某邸意見以新内閣將來組織成立除派正副總理大臣外尚須附屬人員甚多亟宜早爲遴選以備將來充任而某權貴以新内閣成立後則憲政館與軍機處均歸無用不免在淘汰之列將來新内閣附屬人員即可將該兩處裁汰人員充當不必另行再爲擇選故該兩處人員聞之甚爲欣喜不置云 
　　近日京師官塲實爲最恐慌之時代蓋因陸軍部現正大裁冗員各部亦均須依照故不惟應裁各部及各部應裁冗員地位不穩即各丞參侍郎等亦均多難保現皆大施運動窺探政府意見以便營謀將來位置紛紛擾擾幾於到處皆聞運動之秘議及愁嘆之聲眞可謂京官之浩刧矣　　外務部近咨各督撫畧謂借用外才非國際上之勝算中國前以新政甫舉人材缺乏勢不得不變通辦理現在新政籌辦巳及數年人材亦漸蔚起自可母庸借材異地致於主權有碍嗣後所有各項工師技師以及敎員等如合同巳满卽應物色華人以杜流弊　 
　　外務部現以派遣武員隨同出使大臣前往各國分駐考查一事亟應酌定章程擬嗣後所派人員應由各督撫隨時考察所屬武弁如有精諳軍政交涉及通外國語言文字者一律保送存記以便按照派選其武員隨往各國亦應酌分等第給予薪水公費擬定一等每年七千二百兩二等每年四千八百兩遇閏照加惟不合格者概不得濫派其各國海陸軍政即責成該武員隨時考察詳細報告以備採擇日昨巳咨行各省查照　　陸軍部新官制巳經奉旨頒布其應行裁汰各人員刻正紛紛運動諸權要爲之說項所投信函巳不下百數十件廕大臣概行璧還各覆一帖内稱整頓軍政爲現在最急要務不能稍事遷就無論何人囑託均難遵辦方命之罪尚祈原諒云云其各部員親往拜謁者亦均不接見故日來一班員司無不憂形於色聞該部此次應裁人員約在二三百名之譜 
時評 
　　其一 
　　異哉軍機大臣之以辭職要挾朝廷也數日前各報即有樞臣 
以資政院倡議彈劾擬請。辭職之說。記者初不之信。今不料巳見明諭矣。 
　　推披等之意。蓋欲以此激怒朝廷。頒一極嚴厲之上諭。以對待資政院。從此軍機之威勢。可以大張。而資政院亦不敢稍再置喙。其用心固巳路人皆知矣。殊不知彼等即欲甘心於。資政院。而一洩其私憤。則何不直請解散。而必託詞於才力竭。蹶無補時艱等語。以自類於婦人女子之所爲耶。 
　　嗚呼。軍機大臣贊成憲政之假面目。從此揭去。軍機大臣仇視上下議院基礎之資政院。從此大白於天下。噫嘻各軍機。將無顔以當此盡心輔弼之四字耶。 
　　其二 
　　異哉。政府堅持專制之心理。而欲實行立憲之政體也。 
　　朝廷之進退大臣。視乎衆論之歸向與否。立憲國之用人則然也。專恃一人之意思。以進退大臣。而衆論之反對與否。舉不之顧。專制國之用人則然也。資政院者。議院之基礎而立憲之雛形也。軍機大臣。旣爲資政院所彈劾。非即不得議院信用之。謂乎 
　　立憲國之大臣。不得議院之信用。則解除大臣之責任。而動新組織。今則恐撓朝廷大權。而以彈劾爲擅預矣試問專制乎。立憲乎。 
　　其三 
　　以大臣不負責任。而欲使改爲負責任。此立法範圍以内事。而非行政範圍以内事也。明明爲立法問題。而資政院反不得。顧問。資政院章程。明載軍機大臣或各部行政大臣如有侵。奪資政院權限。或違背法律等事。得由正副。總裁據。實奏陳。請旨。裁奪。今乃反謂。非該院總裁等所。得擅預。則資政院之設。其亦贅矣。 
　　其四 
　　嗚呼。今日何團體之多故也。各處之自治會。則因劃區而屢起風潮矣。各省之諮議局。閩省則因法政質問案而閙風潮也。廣東則因反對禁賭案而閙風潮也。江西則因提議公債案而閙風潮也。貴州則因議長違法案而閙風潮也。何其風潮之多也。雖然諸公休矣。不觀十七日之上諭乎資政院。起　大之風潮以彈劾軍機且無效矣。諸公紛紛何爲者。 
 
 

Page 7

 
 
[石路中新開迎貴茶園]  
十九夜大减價正廳洋三角特請京都超等全班女武名角拿手好戲 
張德祿譚月明王瑞雲葛玉廷李沙棠四盞燈一盞燈張德俊陳嘉祥周福全彩上飄三盞燈張云樵王福林許福熊張永祥張永華趙月翠武國啓陳燕奎高慶珍　金鳳劉全瑞張長順張鳳台張玉林張和福張云亭王德全童子紅王翠芬李燕奎凌桂云小財喜菀書祥袁福順劉惠蘭王順興英春奎全班文武名角改良接演三本四本連臺新戲女奪狀元　本園得律風三千五百四十四號 
[寶善街丹桂雲記茶園]  
十一月十九禮拜二夜戲特請京都一等名角合演好戲 
小長勝●龍虎鬥　繆文蘭趙月芬●九更天　金瑞寳　寳全燈　汪云奎●烟鬼嘆　白玉梅●紅梅閣　張文艶張少泉●梅龍鎭張文奎　拾黄金　陸菊芬小云仙芝蘭花翠香寄柬　小金鐘一聲雷黄金台張文奎張文艶拾玉鐲桂雲峯謝小蘭金秀山小云仙　血濺鴛鴦樓 
[法大馬路吉祥街口]  
歌舞臺今夜好戲 
十一月十九夜全班名角合演 
謝月奎　雙龍大會　劉靈芝　宿池水驛　李吉才　韓琪殺廟　郭仙舟　六月降雪　李百歲郭少蘭左東林　番兒查關李順來李春利夏榮坡　劉備取川　李長勝　黑風神帕　李春棠李慶棠想九霄平兒下書　疬叫天　孟鴻君奇來鳳閙嘉興府李玉奎張鳳台謝月奎　令公碰碑　劉吉慶李慶棠郭少蘭三麻子孟鴻羣李春利月月紅想九霄　新式異樣特色景佈二本宦海風波 
[文明大舞臺]  
夜戲頭等正廳六角 
十九　二等正廳三角三層包　四角頭等正廳六角特别包廂八角 
小魁仙　空城巧計　伍月華　祭雷峯塔　納紹先　征平北海　路三寳　八鎭洪州　范少山何金壽萬盞燈小桂枝何家聲水仙花楊壽長姜　珍　醜人多作怪沈月來趙如泉王永利沈韻秋殷春虎雲中鳳　大閙嘉興府　當塲出彩　白文奎吕月樵　特别改良十八扯小魁仙何金壽周蕙芳趙如泉沈韻秋小桂枝何家聲諸壽卿金阿慶飄香吳鳳鳴（翻新頭二本新戲）漢臬宦海 
[商辦新舞臺]  
十九夜准演日戲每逢禮拜三禮拜六禮拜日開演 
劉培山　擋曹放操　張順來賽魁冠　李祥麟　大四杰村　趙文連小連生馬飛珠特煩著名好戲（全本）九更天邱蕊卿許奎官小保成七盞燈夏月珊薛瑶卿毛仲琪小雙鳳　目蓮救母　十殿　台地獄鬼景善惡現形驚人奇彩　夜來香　林步青　改良曲新蕩湖船小黎青趙文連小保成夏月潤七盞燈小連生夏月珊夜來香林步青馬飛珠　新排英國文明情節奇案新戲　全本偵探血手印 
[送禮相宜香餅酒]  
本號洋酒歷蒙中西紳商推愛此次存貨甚多兼銀根吃緊减價售現頭等紫銅頭香餅酒大瓶每打七元半小瓶每打四元現値外國冬至在近酬送合宜諸　紳商光顧者請移玉爲幸　英界三洋涇橋河邊申泰昌洋酒號啓 
[法大馬路新劇塲]  
十九夜頭等正廳四角特别包廂六角 
全班演天官賜福　周鳳林　樓○○會　陸金魁　南天門　黄菊花張月亭小喜翠　綉鞋三疑　劉瑞春小德喜趙小亷六陣風趙燕飛韓春福譚永奎大奎官陸全喜　泗洲城張培鑫丁長勝馮俊波　托兆碰碑　蔣硯香碧月花張全吉　紅梅閣　曹輔臣一魁明海山紀信替主　林颦卿廖連卿張秀峰　下河南　張桂軒劉瑞春王勝利馮志奎陳祥元劉永奎韓春福　挑華車 
裝設電話一千七百五十二號 
[商辦新舞臺好戲廣告]  
十八夜准演拿手雙齣好戲○●○　 
比衆不同　八戲迷傳　新斗牛宫　新增幻術變化無窮　四收関勝　山林好彩景　賣橄欖　外加特别新曲　 
十九夜連演雙齣好戲○　全本目蓮救母　全本九更天　代演滾釘板　新蕩湖船　改良新曲　英國奇案血手印 
本月十八十九兩夜爲應旅滬巨商之請煩演本舞臺著名好戲十八夜特排四收關勝八戲迷傳以及林步青之賣橄欖詼諧百出妙緒環生眞爲解頤絶品聨演改良燈戲新斗牛宫特用幻術佈景四轉舞臺以及戲法攤簧高蹺雜耍應有盡有層出不窮十九夜特排全本九更天及久負時譽之目蓮救母舞臺十轉地獄層層魑魅百般現形種種加以林步青之新蕩湖船生蓮妙舌隨意拈來無不切中時事寓意勸懲聨演英國奇案血手印内容係一男子爲因兒女之私致有殺人之嫌有口難分已成定讞卒賴情人之力得以昭雪奇寃終成眷屬離奇變幻大有可觀屆時務望顧曲諸君聨袂偕來無任歡迎之至 
[歌舞臺大戲園]  
夜戲價目 
本舞臺於本月十八夜起重定夜戲價目列左 
二層樓包廂　八角　特别官廳六角　頭等正廳　六角　二等正廳四角　三層樓包廂　四角　三層樓客座三角　四層樓椅位　二角　小孩半價僕票一角 
[（羣仙茶園）]  
十九夜戲大減價正廳每位三角 
白文奎　李陵碑　蓋七省　大登殿　金處賽春恆　十二太保　金鑲　　海潮珠　一陣風　勝大泗　賽月樵　奎州城　小奎官　黑風帕　林黛玉　女起角　馮子梅賽吕布合演黄鶴樓　紅菊花吳新寳准演五福臨門 
[禮拜二拍賣]  
瑞和洋行 
准於十九日十點鐘在新閘路第五十一號住宅内拍賣書樓大菜間臥房廚 
房洋琴男女脚踏車各種花草樹木另物不計又白馬一匹及馬傢生此佈 
[鳴盛瑞記梨園]  
十一月十九日即禮拜二 
日戲正本夜演出頭 
紫霞杯　上卷　仙聲蛇覘武　花才架棠王恩芬仔松昭 
拍演　牡丹亭記（夢魂相會）（再續紅樓）仙花才　蛇王恩　特色首本　新蛇王蘇　風情九　靚森　美人煊　公脚潤　生鬼江 
仝演　日價　特等大洋三角　頭等大洋二角　二等大洋角半　三等小洋一角　夜價　特等大洋五角　頭等大洋三角　二等大洋二角　三等小洋角半　（本園新裝煤爐以煖諸君貴體） 
[禮拜二拍賣]  
瑞和洋行 
准於十九日兩點半鐘在本棧拍賣禮和大美人眞頭號色花寗綢桂花亭天官色花羽綢美人色絲絨金鷄色洋縐紗美隆鳳儀亭和合五老芝仙祝壽絲光元羽綢順利龍燈灰印標五美元羽綢裕昌色厚呢吉定秃元兵呢順發彩石機灰立巴次拈孖治酒仙元羽綢義源皇后延年益壽八仙絲光尺六元絨地亞士扇牌元羽綢九鳳色花太西緞雙美色花標湖條花標老連花標印金花羽綢德記授經太平天官元太西緞豐太色方巾花太西緞匯勃公司格子絨芝蔴呢另有墨灰袍料土布一千三百餘疋稍漬八巴利十支雙鳳十二支紅大班廣昌十支牛耕田茂和十支天官送子雙仝人雙旗球印度棉紗三十餘包豐裕花旗藍大牛斜文餘貨不計此佈 
[禮拜二拍賣]  
魯意師摩洋行始創自同治十三年即英一千八百七十四年 
准於十九日十點鐘在本行拍賣大小各種天津地毯約七八十條銅床二只料球針各種吊燈鏞花檯布墊子電燈傢伙並一應各式外國住宅木器洋琴什物另星不計十七十八日可看此佈　魯意師摩洋行啓 
[禮拜二拍賣]  
外洋運來上等異樣 
鋼筆油畫不限價寶和洋行 
准於十九日下午四點鐘在本行内拍賣人洋琴二只上等鋼筆畫大小油畫水畫綉花五彩人物花并特别異樣畫鏡二百餘面貴客欲送洋商禮物最爲合宜准十七十八兩日可看此佈 
[禮拜二拍賣]  
壳件洋行 
准於今日下午三點鐘在二馬路西首一百八十七號門牌興泰馬車房内拍賣檯子大床箱子銅錫器另物等又馬一匹此佈壳件洋行啓 
[禮拜二拍賣]  
准於十九日上午十點半鐘在北京路偷鷄橋東拍賣船上鐵器木戶蘆沙水罐飯鍋桅燈煤抄磁鉄器木器什物不計當日出清此佈　福司啓 
[壳件洋行奉公堂諭]  
禮拜三拍賣 
准於二十日下午二點半鐘在重慶路馬安里六百四十四號門牌内拍賣方檯賬桌椅子茶機衣櫃大床箱子衣服並另星什物不計此佈　壳件洋行啓 
[禮拜三拍賣]  
上等　油木家私　寳和洋行 
准於二十日下午四點鐘在本行内拍賣織花絨面書樓椅油木三扒酒架大菜檯椅卷蓬寫字檯椅銀箱信箱打字機器書廚烹銀器磁器玻璃器房間色古董架脚踏車高柱全銅床鐵床天津地毯皮袖筒于巾煤通火爐邊箝一切另星什物不計此佈寳和洋行白 
[壳件洋行]  
奉公堂諭 
禮拜三拍賣 
准於廿日上午十點半鐘在五馬路六百五十九號門牌利　外國印字店内拍賣印字機器切紙機器印字架各種鉛字外國紙料文房四寳以及一應生財木器另星什物等不計此佈 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[長元吳敎育會選舉之怪狀蘇州] 　○蘇垣長元吳敎育總會於十七日開會選舉職員到會者約二百五十餘人當選定正會長孔昭晋一百二十六票副會長江衡一百二十六票學欵處總董彭麟保九十八票協董張炳翔八十票三縣勸學所總董向章每縣選舉一人現奉部章須加倍選出呈由地方官核定遂選定長洲潘承鍔章慰高元和吳兆烈潘起鵬吳縣吳本善朱錦綬卽日由敎育會具文呈送長元吳三首縣靜候核定至城内七路勸學員及敎育會職員因是日爲時太促不及推舉現改下星期下午仍在草橋中學内投票公舉聞是日選舉時其中有非會員五六人投票時亦朦混投票迨後檢查票數與會員數不符於是衆皆譁然旋由臨時主席吳本善起立發言所投者均作無效請諸君重投衆均贊成其後吳主席復謂請諸君暫一律退出俟點名入席以杜朦混之弊衆亦均贊成遂大聲呼名魚貫而入彷彿科舉時代之歲科考且是日檢票時種種作弊有不應作廢而廢者亦有應作廢而不廢者當時有某會員提出潘起鵬一票應廢而不廢吳兆烈一票不應廢而廢一時大起衝突會塲幾同戰塲云並聞此次選舉之前外間運動會長者不一而足其中新入會某孝廉與總理小學某主政運動最力届時二人中必有一人當選餘如學欵處總理亦有彭某張某等在外大肆運動手叚揭曉後果昭若發矇一般熱中選舉者聞之咸嘖嘖欣羨不置 
[贛議局臨時會又擬延長江西] 　○贛撫馮中丞日前照會諮議局略謂准清理財政監理官交來整頓江西丁漕草案一件請交諮議局决議等因相應照會將議案一册送交貴局提議查兹事體大頭緒紛繁貴局臨時會期巳將届满如須延長酌定日期卽當據情電知資政院云云當經該議局函覆謂本局臨時會應於初十日閉會整頓江西丁漕一案事關重要决非日内所能議次查局章内載臨時會並無延長會期之規定且第三十三條案語有會期二十日較常年會爲短者以臨時會所議事項亦簡也等語究竟可否請求延長臨時會期應請電詢憲政編查館復示遵行 
[粤學司何徇私濫費若此廣東] 　○廣州府明倫堂日前開闔省學界會議經衆公决三日内徵集各處輿論以資採擇整頓昨八屬學會代表李鴻泰提出意見書云吾粤學務腐敗當先由整頓總機關入手蓋血脈旣塞肘腋自必不靈學務公所積習太深沈學司到任後益形窳敗部章設六科每科設科長副長各一人科員不得過三人原非謂不論有事無事亦必須此五人以糜費也乃六科中如專門科實業科事務之簡一人治之而有餘即總務普通各課旣以無事爲榮本亦無須用至五人乃沈學司爲位置私人計旣足五人之額更違章設額外科員現以此羅雀之公所竟冗至五十四員歲報開銷五萬八千六百餘兩而圖書科旣設數員該科事務本稀乃又於圖書科外復設廣雅局每歲又開銷多萬餘元旣有圖書科矣又有廣雅書局矣而每月一册强迫銷售每册三毫之敎育官報尚不爲圖書科及廣雅書局之隸屬又别設總纂分纂等員除勒各屬消售照繳之報費外再須補助費每歲三千兩又另設兩廣官書局每歲又補助若干多設種種局所無非位置私人多糜公欵抑知所用之人皆該學司隨帶之戚友而所糜之欵皆吾粤人負担之脂膏聚百數十學司私人以縻粤人幾及十萬之公欵絶無起色且日以桎梏粤人爲事又何貴有此所謂興學所謂新政之衙署局所乎竊以爲敎育以普及爲宗此等大宗縻費少一分則普及多一人日言興學之欵試問節去此等糜費數萬兩則可多興幾許小學簡易識字學塾乎以略計之大抵總敷敎多數萬之國民矣若舍此而不計徒言整頓日言籌欵吾恐如此虚糜粤民豈有點金之術以供此揮霍乎一得之見應否列於部視學爲整頓之前提謹具條議 
[外人對於駐澳華兵之臆測澳門] 　○香港西報云現有洋操華兵六百名屯紥香山縣境去澳甚近該兵帶有無烟野戰砲多尊整備一切倘澳門復有亂事卽赴澳保護華民如或時勢逼迫即將澳門奪回聞該兵統帶官巳奉令如此辦理又聞該兵只限在澳門署督任内留駐香山因恐大局不定故也一俟葡京委派新督到澳接任妥當然後撤去目下尚有中國砲輪兩艘寄椗澳中　 
[西報譯要]  
　　調查種烟之英員抵滬　字林報云何西君近奉英政府之命調查中國禁種鶯粟情形現由北部諸省漫游抵滬擬小住數日再赴西部諸省查閱一切 
　　華茶銷歐之機會　文滙報載十七日倫敦電云近因茶葉來數不足致股票爲之飛漲茶葉會社書記致函各報館謂目下幸有裨益衛生之上品華茶甚夥可供需用不致爲躉售之茶商所困 
分類新聞 
政界 
[武陽城議事冬季常會紀事常州] 　○武陽城議事會冬季常會第二次議事聞於十四日下午二時開會是日所議各事（一）選舉審查員劉承志李嘉穀徐　莊俞方育萬當選選畢某號議員起言日昨報告各 
 
 

Page 11

 
 
事因審查員未舉定是以無表决今日巳舉定可請議長將報告各件交審查衆贊成（二）宣布董事會交議宣統三年預算案表不完全交還董事會複編（三）宣布董事會交議自治經費管理方法草案公議交審查（四）宣布董事會交議設立户口調查處請與前届裁撤厢董改設辦事員案併案决議案公議暫由文牘員保存俟預算案重編後一併審查（五）宣布董事會提出城廂担任縣自治籌備經費應請追加承認報告請董事會調取籌備縣自治公所預算表後再行承認（六）宣布董事會提出添設辦事員報告通過（七）宣布敎育會勸學所來函並附學務經費意見書六號七號議員辯論縣敎育城敎育經費統籌統用問題頗爲劇烈（八）宣布議員劉承志提議禁止戲園不准復開案並勸學所函告改良戲曲認捐鉅欵情形仍通過成立遂散會 
[浙議局質問調查人員資格杭州] 　○諮議局以浙省調查局責任重大現委總辦及管股諸員司資格不符據照局章具呈質問昨日奉增中丞批答略謂查憲政編查館奏定調查局辦事章程第九條自總辦以至管股委員限定曾習法政通逹治理者方爲合格揣原章程所謂合格者本係兩種資格一種爲曾習法政一種謂通逹治理蓋求曾習法政之道府大員而不可得則第二種資格亦可充任是以直隸等省之調查局總辦亦非曾習法政之員本部院前派章道械嗣派李道輔耀現派溥道來即據第二種資格至法制科副科員孫祖烈係復旦公學文科畢業該校學科中有政治及理財科目該副科員所管第三股專管調查行政沿習利弊與所學科目相當更不得謂未習法政也 
[浙路車站添設釐卡爲難杭州] 　○浙路杭滬通車舊有湖墅陸家塢分卡抽稅不便擬請移設艮山門車站恐與上届諮議局公布案或有抵觸由司詳請箚行諮議局再行核議去後昨日據該局呈復撫际畧稱前奉箚開本局遵於本月初八日付之協議討論其事僉謂前呈内所稱各節係遵守議案申明一定範圍其移設之可不可總以是否於同一區域内之車地不變更其卡之名稱爲斷其卡二字卽指爲所移之分卡而言名稱由區域而來區域仍以名稱爲限查陸家塢分卡移設艮山門車站巳非移於同一區域内之車地卽不能不變陸家塢分卡之名稱正所謂裁舊設之水卡而於他之區域内别設車卡也設如司詳解釋似湖墅各分卡皆可移設於湖墅釐捐局所轄區域之内於本局原呈未免誤會與議案亦不相符奉箚前因合將陸家塢分卡未便移設艮山門車站之理由備文呈復伏乞鈞鑒 
外交 
[准飭稅司勒令江英法輪賠償榮德損失廣東] 　○粤省商船總公會總恊理等日昨具禀制軍以榮德江英兩輪同遭沉没一案按諸碰船章程自應理曲者賠償查榮德船本銀四千元現在起船修費及一切損失究應賠償若干非估價查訊不能預决懇請札飭江門關稅司迅往覆勘估價秉公判斷詳辦俾昭公允而維航業等情現奉批云禀悉查榮德江英兩輪相碰前據江門關稅司勘明曲在江英直在榮德繹録判詞申覆核辦當經照會法領事責令江英輪船東主賠償並將江門稅司查明榮德損失數目一體諭令江英東主照賠以昭公允在案據禀前情候箚催江門關稅務司迅飭江英船東趕速賠償母任延宕仰廣東勸業道轉飭知照　 
[敎堂改隸交涉司之規定揚州] 　○揚州府昨奉蘇撫札開各國敎士在各屬境内設立敎堂學塾醫院處所歷係由府　季造册送由臬司彙詳查臬司己改爲提法司自屬司法獨立所有敎堂各項隸於交涉範圍現在江蘇業巳設有交涉司嗣後應即改歸專管以清權限 
軍　 
[湘省衛隊電商暫行留駐長沙] 　○湘省本年三月之亂曾由鄂督瑞莘儒制軍派來陸軍多營以資鎭懾旋因地方安靖巳經先後撤回六月以來又以謡言四起人心恐慌後由鄂督派第三十標兩營來湘一駐省城南門外金盆嶺一駐撫署後又一村湘撫楊俊卿中丞以該兩營在湘於巡緝保護頗稱得力現届冬防緊要巡緝尤宜認眞因特電咨鄂督將該兩營暫行留湘以輔湖南兵力之不足聞己由瑞制軍電覆允准 
[札發調查陸軍財政要義廣州] 　○陸軍財政局前將調查辦法擇要分飭知照并詳督院在案至調查全省水陸防新各軍財政事體尤繁兹將此中調查要義札發一體遵照計開凡廉俸公費津貼薪工餉乾役食之類應註明員數名類及每員每名若干詳細分别開列分器服各項應由主管局所將約計發給某某處各項器服名稱價值詳晰瑱註如營署或有自行購辦及修理等費動用公欵者仍由各營署按照册式詳細開列凡營造各項應由主管局所分别細目詳細造報如係各營署所自行營造動用公欵者仍由各營署局所詳細開列 
[浙省更調軍政員確聞杭州] 　○浙省陸軍新委管帶以下各官詳誌前報兹悉兵備處考功兼執法科提調許耀現奉調委八十三標一營管帶官遺缺奉委軍需科員宋開仕遞升遞遺軍需科差奉委陸軍財政局科員姚慈悌調充遺缺以本所稽查委員張連奎調充稽查委員以考取發鎭差遣張德齡派充又兵備處籌備科員葉煥華調委八十一標敎練官遺缺即以考取發鎭差遣彭周鼎派充參謀處測繪科員劉春臺現調八十三標二營管帶官遺差卽以實地測量所委員丁福田調充敎練處校兵科員徐鎭淮現調八十四標敎練官遺缺即以南洋陸師學生協軍校項雲舫派充統計處委員錢臯現調八十二標二營督隊官遺缺即以陸軍警察敎練所書記林競雄調充差遣委員汪眞現調八十四標二營督隊官遺缺即以咨調南洋陸師學生協軍校徐樂堯派充月支薪水照章支給 
學務 
[學使札委調查蘇垣各學堂蘇州] 　○蘇城官私各學堂照章每學期省視學調查一次察看學堂有無成績及敎授管理是否合法今届樊稼軒提學使特委朱視學錦綬於十一月十五日起調查城内各學堂矣 
[武陽圖書館開幕誌盛常州] 　○武陽公立圖書館十六日開暮巳誌前報兹悉是日下午二時行開幕禮長守因事未到兩邑令曁紳商學界到者約百餘人開會秩序首由伊邑令代表長守讀頌詞次伊邑令讀兩縣頌詞次館長史朗存君讀答詞次于覲懷君報告創辦建築圖書館歷史次史館長宣布各項規則次由視學員伍博純君演說圖書館足以增進人民學識古人得書甚難而成學者衆現有圖書館實爲地方幸福深望閱書者日益加多勿負此美富之圖書云 
實業 
 
 

Page 12

 
 
[札飭清查各屬荒地揚州] 　○揚州府奉江督札開諮議局議决交議清查荒地一案當經議定八法嗣又增入附則先後公布應即實力進行查墾荒爲地方興利要政而墾荒之始必先從清荒入手寗屬各地官荒所在皆是多未清查札府議由地方官督同各地方自治公所清查並按照所議清查八法參照地方情形妥定清查辦事細則一切費用如何籌集人員如何分配從某日開始從某圖著手約須何日可以竣事仰即刻日禀覆詳遵 
[浙撫嚴禁金融界之積習杭州] 　○杭州壽鼎慶等莊相繼擱淺釀成金融恐慌前經總商會發起息借庫欵三十萬暫資補救現聞增中丞以錢業積習未除殷鑒不遠昨日箚行總商會嚴申禁令略謂本省自壽豐鼎記慶餘源豐潤各莊號倒閉之後市面恐慌銀根緊迫本部院昕夕籌思力圖挽救凡有損害金融之舉必當先事防維查各錢業賣空買空抛做空盤及高抬拆息掉期等項名目考其性質無非形同賭博利巳害人年關瞬届深恐因此再見虧倒之事亟應設法查禁以重商務除扎勸業道查禁外爲此箚行杭州商務總會查照轉飭各分會分所傳知各處錢業一律遵照 
[通飭各鐵路局購用士敏土廣州] 　○廣東士敏十厰司道以本厰經前督部堂岑奏准開辦製造士敏土係爲抵制洋坭挽回利權起見自宣統元年三月開機起至本年二月底止出土己屬不少但以土色未能一律銷路尚難暢行本司道於本年先後奉飭接辦督同洋工程司切實研究故四月後所出之土迭經化驗力量極足較各處均優堪適各項大工程之用查津浦粤漢廣九蘇浙川漢同蒲各鐵路正在興工需用此土必多擬請督院咨請度支部轉咨郵傳部通飭各鐵路局一體購用本厰士敏土以廣銷售而興實業 
雜記 
[温州刁紳濫用私刑之慘劇杭州] 　○温屬瑞安縣沿海塗蕩新漲甚多均歸雙穗塲管轄子母報升有案該邑江田地方有林姓宗族報領蕩地數十畝作爲祀産業巳援例禀准詎有刁紳洪錦熙恃勢圖佔賄串林氏族痞借名出契復串訟棍扛帮經前任張令斷結有案洪錦熙恃有奥援致釀訟累本年金令到任洪復先發制人朦稱林族避訊偵知該族林鋆等赴省上控伺其登輪膽敢號召地痞意在擒擄幸該輪解纜得脫虎口復於次日召募匪棍尤阿來張大虎等三十餘人將林姓族長林煥東擒去私禁洪宅吊打二晝夜傷重幾斃始行送縣金大令以洪係項紳至戚情面難却暫准管押勒結不允擅加笞杖現聞林姓合族業巳到省卽日赴各憲轅控訴矣 
[廣府學紳保全古蹟之𤍽誠廣州] 　○南海縣屬大通堡内大通古寺載在志乘禪房花木古井烟波嘉道之間騷人墨客扁舟容容與朋簪雜遝前數年因惡僧遽周盜賣寺産留藏婦女以致被封經省紳聯函前臬司程廉訪以羊城勝景不宜聽其湮没隨奉發廣府學明倫堂諸紳管理近該寺又爲奸僧法海盤踞嘖有煩言疊奉趙陳兩廉訪批示均著將奸僧法海斥逐并飭明倫堂紳士公議辦法當於八月初一日齊集府學明倫堂公議均謂寺産當還諸本寺不得移作别用以符保全古蹟之初議至寺内租項歸府學明倫堂值理輪管惟崔清獻公爲理學名臣志節文章卓　千古嶺海士庶矜式同殷而省城獨無專祠良用缺憾曩歲梁節庵廉訪解組旋里極力提倡又苦無適中之地高山仰止虚願莫償公議收回大通古寺後即在佛殿之旁建築崔清獻祠一所并崇祀宋以後先賢桑梓敬恭蘋繁式荐使士林知植躬勵行當以先賢爲法並擬在祠後建圖書館一所萃七略四部之菁華爲一髮千鈞之保護查學部奏定圖書館通行章程第三條各府廳州縣治所設者曰府廳州縣圖書館等語將來如建築完善即擬定名爲廣州府圖書館一以保存勝地一以尊崇先正一以策勉後生一舉而三善備日前巳由郡學明倫堂值理士紳具牘呈請立案矣 
[清談]  
[我國之立憲觀]  
　　嗚呼我國今日之立憲較之東西各立憲國何如。 
　　東西各國之立憲。其議事機關。必位置於執行機關之上。而後憲政之進行。若網在綱有條不紊矣。我國則議事機關。悉爲執行機關所箝制勸學。所總董。須由地方行政官核定矣。諮議局開。會須由督撫大吏。核准矣推而至於。資政院也則何如。 
　　東西各國之立憲。憲法悉爲國民所參與。公衆所規定。以故立法行政兩大端釐然悉當。不相侵擾行政官有闕失。期立法者可起而紏正之。我國。則憲法。悉由。欽定。除一二貴族外。臣下斷斷不得。參與地方。自治章。程則由民政部所。頒布。省諮議局章程。則　憲政館所編制除地方。自治尚在　辦外。諮議局則變故蠶。起如浙省。如湘省。鮮有不督。撫獲全勝。而諮議局居于失敗之地位者。推而至於今日之資政院也則又何如。 
　　敬告資政院。此後其各懷遵十七日上諭事事。以彈劾軍。機爲殷鑒卑以。自牧。慮以下人。愼毋謂我有參議朝廷立法之大權。妄冀與東西各國之上議院相頡頑也。 
　　嗚呼。其斯以謂我國之立憲。 
[紀事　（四）]  
[墨國獨立百年華僑助慶會記]  
　十　　。有美學校全體遍　闔埠　僑工商富紳。值理茶會於本京。之遊園。（該園名酒禾利此園專係租與人辦慶事者。）内有亭臺酒店跳舞廳。皷樂亭飲食廳憇息所。擊技場。園林隙地。無一不備。午後一時該校總理黄君。先到該園。佈置點綴。門首高豎龍旗。門内則。豎該校之旗。跳舞廳則用爲。演說檯。該廳門首上插中墨旗幟。横豎生花彩門。楹聯亦用生花札成者。甚爲美觀。至將近二時。該校監督。偕同全體敎員學生。及來賓魚貫。而進。内有華僑工商挈眷偕來者。一一由招待員如禮欵接。安置坐位。堂爲之满。届時學生先奏國樂以賀來賓繼爲監督行開幕禮次爲學生黄振猷誦祝詞。又次爲學生黄連保演說。但見。該童態。度進退。精神之喜怒。詞意之透澈。可謂當行出色。斯時惟聞　掌之聲。與皷樂之音。震透耳皷。繼爲學生李孔懷。關宗洛黄榮燁黄景慶黄百宗黄錫均。黄恭慰等。次第演說。每演一次。奏樂一曲。續有十歲之學生黄錫琪。登堂演說。其清亮之聲。幼稚之熊。亦足令人生羡。繼有最幼之女學生黄梨麗。（土著者）其演說淺妙聲音玲瓏。大受贊賞。最後爲徐君勉先生演說。亦備極歡迎。至此爲時巳四點二十分鐘矣。各學生即趨操塲。嗚號角。繫戰鼓。集合開操。當時甫聞角鼓之聲。素爲華僑所未慣者。無不喜形於。色交相贊揚。趨視操演。初演徒手兵操司令者爲學生黄錫均。繼演柔軟體操。司令者爲學生黄鴻滚。觀者正在擊掌入神之際忽報張欽使駕臨。於是總理偕助慶會值理出迎監督則命學生收隊執樂排班。以俟憲駕降堦。學生即奏中國國樂以迓之禮畢欽使偕入禮堂一坐即出演武廳觀操。學生於是復集。再演兵操。其步伐之整齊。進退有則。欽使閱視之下。喜形於色。擊掌贊賞。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[安徽巡撫朱家寳奏監犯左幅菖等結夥反獄未成訊明分别正法定擬摺]  
　　奏爲監犯結夥反獄拒傷獄卒圖逃未成訊明後分别正法定擬恭摺抑祈聖鑒事竊查貴池縣盜犯左幅菖等在監結夥反獄毆傷獄卒圖逃未成一案前據池州府知府松墀督同署貴池縣知縣葉濬訊供議擬並以地處沿江爲匪徒出没之區又值冬防吃緊若不先予嚴懲不足以資鎭懾而消隱患等情禀請就地懲辦當經臣批飭將左幅菖章鈺書桂奎沅王錫𤁔陳幅林錢北卿六犯先行正法何小五一犯照例議擬解勘兹據署提法使毓秀覆審議擬詳解前來臣親提該犯何小五研訊覆加查核緣左幅菖等分𨽻桐城貴池懷寗及湖北黄陂等縣左幅菖桂奎沅錢北卿陳幅林四名係聽從逸犯汪裁縫行刧事主汪定邦家錢北卿陳幅林入室搜贓同夥持有洋槍罪應擬斬立决左幅菖桂奎沅在外瞭望應照現行例免死减發新疆當差之犯章鈺書一名係聽從逸犯張聚方行刧事主王巨義家執持洋槍在外把風應擬斬决之犯王錫𤁔一名係聽從逸犯陶小行刧事主史漢傑停船在岸瞭望應照現行例免死减發新疆當差之犯何小五一名係聽從逸犯陳澤民行刦主事孫述鑾家中途畏懼不行事後亦未分贓應照例工作十個月之犯同禁貴池縣監宣統元年十一月初九日午後該犯何小五與業巳正法之同號犯人左幅菖章鈺書桂奎沅陳幅林王錫𤁔錢北卿談及伊等由府提問均須解省辦罪左幅菖起意糾邀何小五章鈺書等反獄同逃約候傍晚收封開門時分乘提牢禁卒不防一齊動手何小五與章鈺書等均各允從傍晚時分提牢書劉占鰲進監與禁卒金魁飭令各犯歸號候典史羅啟鈞到監騐封左幅菖即乘間走至劉占鰲背後用拳毆傷其左右後助倒地復跴毆傷左額角左腰眼並用帶反縛兩手金魁上前救護被章鈺書用柴棍毆傷左額角等處倒地劉占鰲等喊救禁卒汪玉洪貴胡林聽聞齊入救護各被章鈺書王錫𤁔用柴棍脚尖跴毆致傷推跌倒地左幅菖即挖取砌地石塊代章鈺書將鐐砸開章鈺書復爲左幅菖砸鐐禁卒洪貴胡林欲掙紥起身又被錢北卿何小五上前按住欲找繩索捆縛維時桂奎沅陳幅林先巳抽身出外查看大門預備出路見門夫嚴愷巳將監門落鎖桂奎沅用柴棍將嚴愷毆傷按捺倒地陳幅林上前將鎖扭斷開啓監門適典史羅啟鈞帶同差役踵至驗封巳在監門外堵住見陳幅林奪門圖逃遂督同差役等即行喝問查拿桂奎沅陳幅林奮力抵禦互相爭毆並遣役飛報府縣營警赶往將桂奎沅陳幅林拿獲復同進監查看而左幅菖等在内業巳聞聲不及砸鐐　鈺書當用獄神堂内板棹墊脚從厠所上屋並令各犯一同上屋逃跑詎各犯鐐未砸開未能上屋登時均被拿獲章鈺書擲瓦抵拒經典史羅啟鈞督同勇役上屋拿獲當由池州府頟府松墀督同署貴池縣知縣葉濬逐一點驗補換新鐐牢固鎖禁驗明提牢禁卒各傷提訊該犯左幅菖等據供結夥反獄不諱開録供摺會禀臣批飭將爲首罪應絞决之左幅菖爲從之桂奎沅王錫𤁔並原犯斬决之章鈺書陳幅林錢北卿六名先行就地正法其從犯何小五一名照例擬議招解兹該府縣覆訊議擬由司解經臣提犯親訊無異除左幅菖等業經先行政據法應母庸議外查例載罪囚由監内結夥反獄如有持械殺傷役卒及並未傷人首從各犯不論原犯罪名輕重悉照刧囚例分别殺傷一例科罪又糾衆行刧在獄罪囚止傷役卒者隨同助勢雖未傷人亦擬絞候秋審時入於情實各等語此案何小五聽糾夥刧事主孫述鑾家被獲擬罪監禁乃不安分守法輒敢聽從反獄實屬不法查該犯當首犯左幅菖等毆傷提牢禁卒之時僅止隨同助勢並未帮毆傷人自應按例問擬何小五合依紏衆行劫在獄罪囚隨同助勢雖未傷人亦擬絞監候例擬絞監候秋審時入於情實提牢書劉占鰲等被毆各傷均經平復訊無鬆刑賄縱情弊應與訊無知情同謀之同監犯人許年生等均母庸議有獄官署貴池縣知縣葉濬管獄官貴池縣典史羅啟鈞於監犯結夥反獄當時親督勇役圍拿一無脫逃應請邀免議處除供招分咨法部大理院查照外謹會同兩江總督臣張人駿恭摺具陳伏乞皇上聖鑒敕下大理院覆判施行謹奏 
本埠新聞 
[唐晉記控告工部局之堂諭] 　○唐晋記控工部局一案業由領事官公堂宣布堂諭如下　此案原告係華人在中國上海曁各處經營五金煤炭食米等貨營業頗巨被告爲上海公共租界之工部局查原告稱本年西歷六月二十七號有被告用人華包探二名入蘇州路六七八號門牌原告店内并留守許久殊爲不合原告復稱該探入店之事中西商人當即知曉致原告營業名譽信用大受損害原告控賠銀五萬兩以償其營業所受虧損　工部局拒此要求其辯詞之根據謂卽使華探曾入其店違法與否姑勿具論其入店内係就别人用人之職分行事而非就工部局用人之職而行并謂事非工部局管束故華捕當此特别職役所行違法工部局不能擔任其責　公堂巳詳酌案内證據并二面飽學律師之辯論問官意見一致均謂是日華探入原告之店并留待數小時之久洵屬實情業經證出并謂此舉動爲不合法不規則質諸案内見證多人之口供何推詳斷定華探二人雖由某私人行家暫行役使特别差遣仍在總巡權力管束之下不得謂巳除去工部局用人之身分布魯斯總巡之口供尤爲顯著律法原理云凡用人循其役務範圍中行事則其主人應負其責按照此義本公堂諭令原告得直　以公堂之意原告店中有華探入内因而致信用受損或經濟困難尚無满意之證據并以爲倘原告事後受有損害困難自應係緣當時錢莊銀根緊迫之故　因是查得該探入原告之店僅屬文字上侵越之罪决定不令賠償虧損　惟原告緣被告不規則不合法之舉動欲得伸雪因而肇訟需出費用故諭令堂費費用歸被告認付并令被告付原告律師費所有原告存堂各費七百元即當發還此判　西歷一千九百十年十二月十七號英總領事霍必闌那威國總領事享生德國總領事卜利簽押領事官 
 
 

Page 19

 
 
公堂蓋章 
　　此案原告係担文公館費烈律師代表工部局由哈華托律師代表張籋雲譯附識 
[函請商會總董主持减租] 　○南市全體商民爲請减房租事函致商會總董王一亭君略謂昨日商等在西園集商請求减租辦法乃有三和米行沈君出示立德堂不允减租復函同人等疑信參半務求先生出爲主持以安衆心各業商昨巳恭叩台端計到貴會數百人候至六時未蒙賞見是以不揣冒昧瀝情環求萬望埀察立候好音 
[拿獲大帮拐匪] 　○大阪公司撫辰丸輪船管艙人方清章昨至總工程局報告頃有大帮拐匪帶領男女小孩十餘名販往厦門圖賣請即查拿究辦等情局中立卽派令通班偵探至該輪船查獲男女拐匪錢小五姚慶德曾永清同妻張氏及李王氏並小孩楊寳楚周小山王泉馮阿炳林廣記王根福李興保曾玉山曾小根子女孩曾小和子曾小招子又王姓幼孩與不知名姓之小孩共十三名解至當值處詰知各孩年七八九十餘歲不等口操寗波揚州常州等處之音爲多命一併留候裁判員訊明核奪 
[船户請緝贓盜] 　○船户某甲前日爲某姓家裝載棺柩來滬行至黄渡附近突來匪徒多人將舟中舖蓋行李衣包雜物連船一併刦去並將船主船夥捆縛抛棄灘岸迨至天明始由行人瞥見鬆綁救甦昨日由該船户投報上海縣請爲緝究當奉田大令畧訊數語諭候飭差查明起事地方係歸何縣轄境俟禀覆後再行核辦 
[旅客之行路難] 　○余瑞生由漢口乘日清公司大貞輪船返申前晚六點鐘抵埠停泊浦東維時該行所備運送小輪未見馳來余即目雇杉板將行李等件搬上小舟時見由輪船上跳下兩人身穿緊身短襖充作搭客不意小舟馳至中流兩暴客忽然起立向余硬借使費並各出利刃一柄余見事不佳即將身邊所帶皮夾雙　送上夾内藏有大洋八元小洋十一角兩暴客將洋如數取去迨小舟抵岸時又代舟人訛詐船費三角復聞彼等言輪船上尚有他客待渡可速返云云余因收有帳洋在身且是時碼頭上並無巡士故未敢向彼等爭論祗得忍氣吞聲而去 
[皖南乞賑要電] 　○皖南義賑公所上海華洋義賑會電云寒電悉北屬災區固較南屬爲廣而宣南等縣災情之重與北屬同夏間經皖撫奏頒帑銀在案諸公情殷康濟一視同仁仍懇先電各災區耶穌敎士查報災情分别輕重以昭核實而免向隅盼復　又致北京同鄉諸君電云宣南繁蕪貴池等屬淹没圩田四五十萬畝十數萬饑民嗷嗷待賑報載盛宫保旨准派爲籌賑大臣籲請諸公惓顧梓桑力請盛大臣南北兼顧一視同仁乞電覆 
[妓女戰勝狎客] 　○浙江路北西安坊妓女天香樓控狎客張子藩圖賴局帳洋二百餘元並深夜闖入院内尋釁打毁玻璃廚各物昨由捕房將張拘送公共公堂請究該妓遣傭李林氏到堂證明前情中西官以張深夜入院滋事實屬不安本分諭令賠償該妓洋十元從寛斥釋 
[兇手押解回滬] 　○槍斃閘北騎巡隊副隊官周洪勝之妻邱氏之兇手孟長才即孟有才前由巡警偵探緝獲押解至蘇經巡警道訊明屬實昨派巡警數十名將孟押解回滬奉田大令諭飭釘鐐收押聽候訊究 
[醫學堂展覽成績] 　○同濟德文醫學堂定於十九日下午五時在白克路寳隆醫院開學生成績展覽會昨巳延請中外官紳商學各界届時前往參觀 
[城内]  
[縣令回滬] ○上海縣田春霆大令日前因公赴寗兹巳公畢昨晨乘坐滬寗火車反滬 
[改過自新] ○拐犯卓煥由縣訊明收押在案兹卓再四禀求從寛開釋昨奉田大令提案復訊卓叩頭不止聲淚俱下並稱如以後再敢犯事情願兩罪併究大令姑念卓巳悔悟判令具結交保省釋 
[捲逃巳久] ○盛阿和昨投縣署喊控即奉田大令升訊盛供係寗波人弟婦俞氏於七年前捲逃出外本月初旬有親戚說起弟婦匿居上海十六舖附近小的立即乘輪來申尋至該處果見弟婦與陳阿華同住向領不放求請提究判盛退去著即補詞仍候飭差查提俞氏等到案訊核 
[受人之愚] ○朱靜蘭被人在縣控告圖賴貨欵由縣提訊判交丁鳳占具保出外日久不理兹經原告禀催奉田大令諭飭原差將丁鳳占解案訊據供稱前投案下具保朱靜蘭係受友人范禮生之愚小的雖與朱相識並無交情求鑒判丁限五天將朱交案 
[道批三則] ○宓祥楨禀批案經前道札縣提解限理均未復到攎禀前情候再分别移行催辦可也　季李氏禀批此案訊辦情形究係如何仰上海縣據實詳復察奪抄黏並發　楊雲章禀批據控之陳鳳林等是否碼頭搬貨工頭如圖勒加搬費不允胆敢逞蠻肆敲奪貨拔人殊屬目無法紀旣經控　移提在案仰法租界會審官迅即按名飭提送縣從嚴訊辦以儆兇頑而安商業仍具報毋違原呈黏單並發仍繳 
[官事] ○准補丹徒縣知縣鄒壽祺昨日到道禀知奉臬憲委送六縣秋審公牘文件赴各縣事竣回省　巡警總局總務科長姚捷勳禀知現奉撫憲札委赴北京公幹　福建南台華洋同知姚步瀛　普陀輪船管帶李景軾均到道禀見 
[南市]  
[鄉婦遇騙] ○昨晨有浦東鄉婦沈張氏行至大南門外城脚被匪徒將僞造金絲眼鏡擲下致被騙去鋃鐲一對該氏追捕未獲即赴南區報請緝查 
[女兒思鄉] ○歇泊浦左之大福丸輪船買辦昨將搭客女孩卞蓮子送至工程局請爲發落訊據該女孩供湖北沔陽人年十四歲前被匪人李姓夫婦拐至閘北賣於天寳里陳姓家今因被虐欲回鄉里家有胞兄名道德判暫留善堂俟其家屬其領並再飭探至閘北查明復奪 
[同黨挑唆] ○裕豐米行執事沈珊屏昨將划船户吕光曙宋姜雨扭至工程局控　本月十五夜突起大風致駁船上沉没所裝生油五十簍除當塲撈起外尚少三十四簍現被吕等撈去兩簍賣於浦東向贖不允求　追給訊之吕宋二人同供撈得十餘斤賣在陸家浜某姓處得錢一千三百文被范小順子分肥不遂挾搛圖詐唆使誣控求鑒判交管帮保回查復並提范至案究 
[偵控獲賊] ○道署偵控昨日帶同探夥在南市通如棧查獲積竊金祥勳即金老五及劉森寳王凱臣等三名解至工程局繼由局探查得金係東區境犯案脫逃之要犯諭飭留局候訊劉王二人交該探帶回發縣嚴究 
[閘北]  
[不認逞兇] ○住居　家灣之徐仁順控外甥管阿毛毆打其妻沈氏一案昨經四路分局黄正巡官提案質訊徐供小的因無子女故立外甥管金生爲子娶媳李氏前日姑媳二人細故口角不料金生之兄管阿毛出而 
 
 

Page 20

 
 
干涉恃蠻逞兇將小的之妻毆傷並被拆毁房屋請爲究辦質之阿毛供不承認判仍還押候查核辦 
[各執一詞] ○江湖女醫張姚氏前託同業邱潘氏代製膏藥數千張計洋六元分文未付向索游約昨被潘氏扭控四路分局經黄巡官質訊因供詞各執且無實據斥退不理 
[撞斷桅桿] ○船户李阿奎前日裝載貨物駛經新大橋河内因駕舟不愼致將顔金海船上之桅桿撞斷向論不服一味恃蠻由水巡隊巡士查見拘解四路分局昨經黄正巡官訊明屬實判李賠償洋五元候繳洋開釋 
[戒責淫棍] ○袁阿三與某姓婦在川虹路某茶館吃茶由　巡拘至四路分局昨經黄正巡官提訊據該崗巡禀稱因袁調戲婦女是以拘案判戒責三百下斥釋 
[辦竊賊] ○積竊陳阿二竊某姓衣服由四路二區拘解分局判責三百板枷號五天 
[英租界]  
[客棧失] ○昨日天將黎明時英租界福州路清蓮閣茶館後面里内第一百二十八號門牌萬福利客棧忽然起火由巡街捕瞥見奔訴捕房立　皮帶車赶往澆息祗燬該棧樓屋兩幢事後捕房恐有别情即於昨日飭派中西包探往查起火情由禀候核奪 
[母女捲逃] ○袁慰廷控妻陳氏與妻母陳諸氏串通捲逃昨由捕房將陳氏母女併解公堂訊明判陳諸氏開釋陳氏交袁領回完案 
[茶房圖盡] ○寗波路四十七號門牌天寳祥茶棧茶房沈阿三前日向棧主金蘭契借洋無着吞烟圖盡當經救愈扭送補房昨解公堂審訊判從寛開釋 
[監守自盜] ○平和洋行看棧工人吕阿亮楊阿毛竊取棧内值洋一百二十元之貨物昨由包探將二人查獲解送公堂請究原告倩莊少谷到堂代表請追訊之吕楊均認竊不諱中西官以其不應監守自盜判各押三月示儆 
[抛棄孩屍] ○蘇婦陳陸氏前日將孩屍抛入西新橋浜内由捕查見拘入捕房昨解公堂訊明中西官以其旣違定章又碍公衆衛生判氏押女所七天 
[誘拐婦女] ○南京人魏本立控粤人王金林誘拐伊妻劉氏即劉候林前日由探在南京路將王與劉氏及同行之女子沈幼卿一併查獲昨解公堂訊知事起南京且王等均住南市判送滬南工程局訊辦 
[匪徒就獲] ○匪徒王阿仁去年與同黨土阿四連生等在四馬路桃源里分贓不匀各持手鎗開放經巡捕得悉前往拘拿均巳逃逸兹王復來租界前日被四百十三號華捕查獲昨解公堂訊究判王押西牢四月期满逐出租界 
[不盡不實] ○過犯侯土生復至租界破六百七十三號華捕查獲昨解公堂請究據該捕禀稱前日侯與四五人同來租界經小的將其查獲彼即行賄小的洋五元賄洋現存捕房求究訊之侯供小的現在縣署充當捕役因承辦莊家涇盜案至法界洋涇浜内呌船被一落差華捕拖至英界所有信票等物巳被抄去求鑒中西官以侯不應潛入租界判押西牢四月期满再行逐出 
[驟難判斷] ○張金發控楊桂桂張陸氏串拐伊妻一案昨由捕房將楊等解廨復訊中西官判仍分别遠押候函催寳山縣移復到廨再核 
[藉端訛詐] ○虹口西華德路某粥店主婦龔吳氏前晚與人在臥室内密談被無賴崔阿二知悉闖入房内以捉奸爲由向氏詐去銀鐲一副洋銀一元嗣由該氏訴知捕房昨派包探將崔拘獲解廨訊實判枷號一禮拜示儆 
[婦女私逃] ○高國裕之妻米氏私逃出外匿居吳王氏家被高偵悉報知捕房昨派包探將高妻與王氏一併查獲解廨訊明判米氏押女所一月期满交高領回管束吳王氏押三天 
[碾傷女孩] ○馬夫陳阿福拉韁不愼在新閘路將女孩馮阿秀　倒碾傷由捕將陳拘獲昨解公堂請究中西官以馮女傷無大碍判陳罰洋五元充公了事 
[乘間行驅] ○顧建山控梅四福至愚園路家内向伊妻騙取脚踏車一部消贓於郵政局用人石華生得洋九元昨由包探將梅拘解公堂　究判押候補傳人証再訊 
[帮尋小孩] ○王吉安控董長泰拐匿小孩海章順寳兩口昨晨由探將董拘解公堂訊無實據判董交保帮同尋緝 
[流氓攫物] ○流氓王阿福在海寗路攫取粤婦何陳氏金挖耳由探查獲昨解公堂請究並由原告偕同見証梁兆榮投案証明被搶情形訊之王直認不諱判先枷示七天期满再押一月 
[美租界]  
[日人酗酒] ○前晚有某日人乘醉在茂海路胡閙並搶取三百五十八號某牛肉店之熟牛肉大嚼復以磚石擲擊店主後由該店主報告捕房捕頭因詢無証據斥不准理 
[電車衝撞] ○王茂生昨駕馬車至吳淞路被十一號電車撞壞車輪由王報告捕房請爲查究 
[船户衝突] ○船户吳阿三陳長貴山三子等昨在斐倫路浜内因排擋起釁互相鬥毆旋即扭控捕房經捕頭詢明各有不合分别斥退 
[不受管束] ○沈天實扭妻王氏至捕房控稱王氏屢次圖逃不聽管束請爲究辦捕頭將氏申斥仍令領回 
[近巳悔過] ○積竊錢順泰首曾犯案　逐昨又潜入租界被探王寳生拘入捕房嗣經查明該犯近未犯竊從寛開釋 
[法租界]  
[總辦宴客] ○工部局總辦臘番禮也君前日邀請法總領事及夫人與副領事徐面松顧寳兩君曁庽滬法國紳商至局飲讌並舉行跳舞一時甚爲熱鬧法捕頭預飭安南捕等在外照料 
[超孤兒] ○幼孩岩空父母均故由某寺僧收留削髮爲徒前日未知何故流落在外由巡街捕送至捕房　廨請示聶司馬以該孩面目清秀未免可惜遂商之顧副領事諭飭暫送善堂候商諸貧兒院送往肄業 
[勒令賠償] ○電車售票人王新寳昨至公廨控稱湖南人張仁山前晚酒醉趁坐電車下車時悮將玻璃窗撞碎向論不服送案請究訊之張堅稱係由售票人自行撞損中西官以巳由捕房查明未便抵賴判張暫押勒賠洋五元了事 
[婦人欠租] ○收租人劉維章昨將張俞氏扭对公廨控稱該氏欠租洋十二元四角私行遷徙送案請追訊之氏供實因貧苦無力求恩寛恕判氏交保限七天還洋 
[拿獲贓賊] ○長江竊賊王少山張元發專在輪船棧房等處肆竊兹被包探窺出破綻拘獲送捕並弔出贓物解送公堂請辦判各枷一月期满王押年半張押一年 
海上閒談 
[剪髮不易服]  
　　今日一般輿論所以主張剪髮而不易服者。爲關係經濟問題之重要也。即以絲業一項而論。若果易服。則損失巳不堪設想。况緣此而牽連損失者之難以計算也。故易服之不宜主張者以此 
　　然一般普通人之心理。以爲剪髮而不易服則不中不西。頗不雅觀。今雖暫忍於一時。終恐難保於後日。故實業家之善於審察時勢者。亟宜推廣昵革兩業。以圖後來之補救。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江西諮議局法律審查會審查試辦鐵路公債案報告書]  
　　十一月初九日議長發交京官請議書並試辦江西鐵路興業地方公債章程各一件又孫振渭君對於南潯鐵路辦法之意見書一件查所擬公債章程均尚完善孫君所擬辦法亦屬簡明但係該公司内部之規則對於此案尚非先决問題現在鐵路公司十分支絀各股東股本業巳陷入危險本局發起募集地方公債三百萬促該路之進行同時即救濟該股東之股本出險謹據諮議局職任權限章程第七條議决本省權利存廢事件之規定本局確有改變該公司性質之議决權本會會員僉議先將該公司改爲江西公有鐵路公司謹將辦法開列於後統俟公决 
　　一名稱　江西全省公有鐵路公司 
　　南潯鐵路公司向係民有性質現因股欵困難由本局發起公債以促進行該債票發行之日即爲公有鐵路成立之時應即改稱江西公有鐵路公司從前原有客商股照舊附入 
　　二立案　呈請撫部院奏咨立案 
　　旣改爲公有名稱自應將南潯鐵路舊章作廢由本局另立新章咨部立案以爲本局對於該公司享有完全監督特權之依據 
　　三機關　公舉總協理及董事 
　　從前公司之辦法旣議廢棄則總恊理及董事均爲執行機關自應由全體議員公舉現在公債票尚未發行之時所舉總協理及議員中舉出之董事數人均暫作爲假定俟舊公司開股東會時公同認可再爲確定 
　　四權限　監督路工稽核帳目 
　　本局旣負發生公債之重任自應有督察路事之特權凡該路進行事項經董事會議决後尤須經本局全體議决乃可執行總協理有更易時必經本局公舉每月收支須送本局查核再由本局公推查帳員按月調查不支薪水逐月易人以均勞逸 
　　五清理　股欵材料之核計 
　　舊有股欵若干現存材料若干尚有存欠若干一一盤核現成路若千里每里合銀若千以爲將來辦事優絀之比較 
　　六交代　接續進行之規畫 
　　原辦鐵路職員司事去留之權概付新定總協理或一時公債難以募到暫向何項銀行借用亦歸總恊理商妥施行除成路外尚需路工若干資本若干時日若干亦歸總協理估計報告限定公債募到之日起一年内應將南潯鐵路告竣否則另行選舉總協理 
　　七界線　債票股票之區分 
　　債票頭息按公債章程分限償還至從前及以後股票於償還公債十五年内所有股東應得之年息一概停給但按照應得年息數目給與股票 
　　八權利　年息紅利之處分 
　　十五年後公債全行償還所有股東各股票卽行給息其紅利則應按年酌提數成仿現在張綏鐵路辦法接築他處路線該路成後即應作爲江西純然公有鐵道以爲本省募集公債促成鐵路之酬報　九附則　以上所擬各條爲改良本省鐵路公司入手大綱至新公司内部辦事細則應俟新總協理及董事舉妥再由本局會同規定 
小說 
[義俠小說盜俠　（三十）]  
　　魯賓阿德開函讀未及半。巳顔色大變。迨讀旣竟。乃狂踴而起。大聲曰。此狗至可恨。吾必死之以爲羅蘭報仇。魯賓阿德語旣。復坐。嘿籌所以死之之策。欲設策一見羅蘭。知此時彼休格洛而夫者。必禁止羅蘭。不令出門一步。思極無可如何。則日往休格所居之黄金街。探詢休格之踪跡知休格性喜射獵。魯賓阿德乃日日揀擇勁弓良矢。挾之匿於林翳中。以伺休格洛而夫。正於此時。英王之宿衛大將相約至堯克歇萊圍獵。與其事者。凡二十餘人休格洛而夫在焉。旣至堯克歇萊。則縱圍至樂。鷹犬飛躍。人馬騰驤。塵埃徹天而起。林中之狐兎獐鹿。惎爲鷹犬所獲。殫力疾奔。剽迅。如電休格洛而夫冠羽毛之冠。白羽顫於空際。御絶麗之軍服方與約翰張勒斯並馬行。談論至愜。約翰張勒司注矢欲射迅奔之鹿。忽聞休格洛而夫大呌。似被。重創。約翰張勒司立。回其首以視休格。見休格巳。歘然自馬上墜地。胸前貫一灰翎之矢。直透其背。口中血液大湧。息如屬絲。約翰張勒司大駭。立躍而下馬。俯視休格之創見矢出其背。知必無倖且。驚且怒。立以人呼集同獵諸人。旋繞休格屍次。見休格之屍兩目獰。視死面。仰天。狀至可。怖顧不知發矢者之爲何人。約翰張勒司大怒曰。。世安有如是巨膽之賊。敢於吾輩圍獵之時射人至死。吾輩勇名聞於全國今遭如是之事詎非大損吾輩之名。以吾策之。必視此發矢之一方面殫力肆覓其人。必得乃巳。 
國外新聞 
[英國海軍差船撞沉] 　○十六日倫敦電云海軍差船愛爾奮號在哈維區運送水手百名與海底濳行艇互撞即於五分鐘内沉没溺斃水兵五人惟海底濳行艇並未受傷故得將餘人救起 
[土國内亂實情] 　○十六日倫敦電云據桀納薩萊姆電稱薩米巴沙將軍巳有電音謂大軍巳於西十二月十四號入基拉克並未遇敵總督及大小官吏並兵卒三百七十二名受困於小砲台之中各衙門均遭焚燬庫欵被搶無餘砲台之兵曾突擊敵軍兩次殺斃叛民甚衆 
 
 

Page 27

 
 
愛爾哈薩鐵路之交通巳復舊狀 
[歐洲報章對於外交之議論] 　○十六日倫敦電云每日新聞載稱政府目下第一要務須脫去與俄法相親召各國反抗之原理而與德美訂完全誠摯之邦交德國首相近今之演說實可欽佩云　十七日栢林電云法國各報要求新任俄國駐法大使伊斯華克君述明俄德兩君會於巴斯丹之理由以釋衆疑 
[丹麥法部大臣定罪] 　○十六日栢林電云前丹麥法部大臣阿爾培脫因營贓十八兆克郎巳經康配哈干裁判所處以八年苦工之罪 
[德國屬地設立自治政府] 　○十七日倫敦電云德政府巳爲阿爾薩克勞萊恩編訂新憲法由德皇簡派總督一員並設上下兩議院上議院議員多屬簡授下議院議員由各處選舉今於克服之省行此迹近民政主義之憲政似將激起反對普魯斯選舉古制之騷動 
[美國女子蔑視日本士官] 　○初八日華盛頓電云前有日本練習艦隊士官因美國女子拒與跳舞憤而他去駐日美國大使哇勃利安君（現由洛斯安格爾斯起程前赴東京任所）視此爲不幸之舉並謂此事無關重要美國女子似欠愼重又謂此事並無重大之結果日本海軍大將當易猜測美國目下社會情形雖太平洋沿岸排日騷動或將引起複雜之外交問題而兩國並不致因此啓釁云（以上譯字林報） 
[美國果母需精强之陸軍乎] 　○十六日華盛頓電云開列福里亞省國會議員曼克拉區蘭華盛頓省國會議員赫姆菲萊斯均謂陸軍部大臣狄金生君之報告並未結黨恫嚇國會主張陸軍主義惟不得不陳明日人有可攻入美國之利便耳　十八日華盛頓電云美國陸軍大臣狄金生君巳奉總統之諭不允徇國會議員曼克拉區蘭之請呈出國防疎虞之完全報告並不認有怒而辭職之說塔孚脫總統在和平會席間演說謂吾美母需如歐洲陸軍目下海軍巳精强足恃云 
[法總統接見俄使] 　○十八日倫敦電云據巴黎電稱法總統巳接見俄國新任駐法大使伊斯華克君當時談述法俄聯盟問題詞頗誠摯 
[荷蘭陸軍部大臣辭職] 　○十七日栢林電云荷蘭陸軍部大臣柯爾少將業巳辭職因會巳拒絶政府要求增加陸軍士官俸祿 
[一命僅值一年監禁之罪] 　○十八日香港電云法國巡洋艦維異郎脫號之水手卜帝哀被控殺死人力車夫今晨在高等裁判所判定監禁一年之罪　（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
