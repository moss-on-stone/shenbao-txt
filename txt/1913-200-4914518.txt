# 1913 - 200 - 4914518

 

Page 1

 
 
通信 
[德國對華政策之活動（二）（續）]  
　　（北京特約訪員一葉子） 
德國對我之最近態度變化頗劇國民之議論均以爲此時不可不在亞細亞大陸而大試飛躍即在以前四年間德國當局者經營山東省之膠州灣曾投莫大之資金以利益較少大有爲悲觀說者如左 
德國之駐華公使常爲外交官中第二流人物比之列强之公使聊遜一籌又領事制度爲中央集權非如英國及其餘各國爲地方分權者缺敏活之行動又德國在中國之金融機關不甚完全無以謀商業家之便利又以傳道敎會保護未盡而擴張德國主義之機關如學校病院皆不振投二億馬克以經營膠州灣猶未逹所期之目的山東礦業公司比年不振有不得已而合併於山東鐵路公司之勢焉如此悲觀論大爲有力者所唱道極端論者遂有主張付還膠州灣者雖然最近德國之輿論漸一變急轉以求發展於我國此蓋因我國之革命邇來有缺統一之危險與列國各在其與有關係之勢力範圍而攫得種種之利益惟德國獨後深以爲歉而亞細亞發展之思想遂因之再發焉 
托克脫威爾脫海美氏曩在德國殖民協會柏林支部會而演說曰 
靑島在德國最有價值者也迄於今日投資至二億馬克之我此後尚須有巨大之資本雖然靑島非僅爲德國在中國海之艦隊根據地亦德國凡在東亞之商工業學術文化經營都巿之模範也陳列館也集中場也以德國之文物技藝工業如何優秀使東洋人知之之大廣告場也德國之文化與權威自靑島以及於山東全省遂至於北部各省吾人以旣出之二億馬克寗以爲最廉價之告白費云 
即昔爲悲觀說今爲樂觀說昔爲消極說今爲積極說對照之可知德國人民之對華策如何注意矣同時使德人一般興起此發展亞細亞思想者即以山東鐵路之最近營業報告逐年有進步之觀而羣知德國之對華經營有根據之發展其所受之影響尤爲不少焉 
山東鐵路營業之情態因最近山東鐵路公司發表去年度營業報告津浦鐵路告終之結果雖該鐵路需用之材料由山東鐵路而搬運之者漸見減少然輸運之情態乃至極盛總收入之數較之前年轉有增益也 
一千九百十二年一千九百十一年 
收入四二四○○○○元三五一○○○○元 
支出一一八○○○○元一一○○○○○元 
支出比例百分之二七七三百分之三一三四 
津浦鐵路自去年十二月一日低減運價山東鐵路因之受如何之影響報告書别無記載惟說明一般營業狀態之優良而已鐵路延長至四百三十四啟羅密逹一千九百十一年度因黑死病及洪水而收入驟減至是而始克回復焉 
一千九百十二年一千九百十一年 
旅客收入九七○二四七元七一四二○五元 
貨物收入三二二九九六六元二七四一八○八元 
雜收入三九四四八元五五○九三元 
合計 
合計以上各收入就其線路所延長者每一啟羅密逹則 
一千九百十二年一千九百十一年 
每一啓羅密逹九七五九元八八一二元 
一千九百十一年度爲水災而出支增至百分之一○○八至去年僅百分之六八四云 
與津浦鐵路車輛之協約結果頗佳黄河橋開通後合津浦鐵路全線而見車輛之共同焉 
一千九百十二年一千九百十一年 
汽關車四十一輛四十一輛 
客車一百十輛一百輛 
貨車一千五十一輛一千十五輛 
以德國馬克計算則如左 
一千九百十二年一千九百十一年 
收入八九九○○○○馬克六五九○○○○馬克支出二四六○○○○馬克二○四○○○○馬克各種債還 
各種積存 
純益五五九六二九七馬克四三三三四五八馬克預備費五二九一五○馬克四一五○八六馬克都府府一一六二三五馬克五一七八九馬克 
董事報酬一○三一一八馬克 
利益配當四○五○○○○馬克三二四○○○○馬克利率七五六○ 
剩餘一二二七九三馬克滾入明年 
山東鐵路公司之資金爲五千四百萬馬克在一千九百十二年增資至六百萬馬克是爲收買山東礦業公司之結果一千九百十二年四月四日登入靑島商業登記簿矣礦業部自一千九百十二年四月至於十二月爲止有六十六萬馬克之純收入一千九百十三年一月至三月之純收入則爲二十四萬馬克云 
有如此好况之報告使德人以巨大之資金與多年之辛苦所經營之對華計畫於基礎鞏固之後爲秩序整然之進行而甚覺有望又列國對於我國見德人之雄心勃勃而有所激剌遂决心以謀對華政策之發展而活動焉爲期蓋不遠矣 
專件 
[圍塲發展案蒙藏局勸業科科員任嶧調查（十）]  
　　一直隸從前在圍場所設之局除墾務外别無經營以後該局可一專管墾務他項事業歸民辦各公司自理不得法外干涉 
一中國旣當資本奇窘之時應擇其中輕而易舉者先辦逐漸擴充終以逹到目的爲止境如此方爲量力興功不至釀成經濟之危險狀况 
一園場現有森林宜於栽培之山谷頗多且密邇京津其消場又有多倫諾爾内蒙古各旗張家口赤峯熱河等處似此出場銷場兩全是最有把握首應開辦者莫宜於森林公司 
一圍蝪最宜牧畜誠有如前條所計畫者其開辦資本僅四萬五千兩卽可舉事俟森林公司稍有頭緒時次卽當設立牧畜公司 
一牧畜公司經營有成時其他各項事業自應次第舉辦不可中 
 
 

Page 2

 
 
　　輟惟當先易後難擇其有把握有希望者儘先施行 
一發展圍場農林等業所謂次第舉行者係言一事經營就緒再營一事並非所營之事巳經獲利以其餘利興辦他項事業故逐漸開辦各種公司仍當隨時集股至將來辦製革製呢須厚集資本若期投資踴躪是在首事者敦其信用俾全國趨之若鶩方可謀無不舉功無不成 
一漢蒙人民一體凡中華民國人民均可經營其需資本浩大者或集全國之力或勸華僑投資非到萬不得巳時不可輕言外債 
一無論政府獨辦人民合資一切均遵商律農法商習慣辦理絲毫不得染前淸官場惡習 
一民辦各公司在圍場購地或租地均照該地時價政府不得高抬政府對於各公司當一視同仁更不得偏袒歧視其他公司與政府交涉事件政府總宜寛大以示獎勵提倡之意 
一一面開辦一面仍可實地調查日新又新不厭精詳原案未有面新發見者可以增加原案雖有而欠精確者可以更改（完）時評 
[未已（無名）]  
　　我民苦擾亂甚矣我政府苦外交至矣我國家苦財政極矣問之人人人人悉以爲然也雖然今日之擾亂已甚矣乎曰未已也今日之外交至難矣乎曰未已也今日之財政極困矣乎曰未已也 
曷爲未已曰今日之擾亂者方再接而再厲也今日外交之糾葛方東未滅而西又起也今日財政之困難方在初步也不見乎武漢之騷擾甚於攻擊製造局乎不見乎俄人之責言由外蒙而及於東三省乎不見乎今年九月大借欵將告罄而尚無善後之方法乎宜乎總理之熱者無人而致有强使之說也嗚呼 
命令 
　　七月六日臨時大總統命令外交總長陸徵祥呈請任命嚴鶴齡爲秘書應照准此令 
司法總長許世英呈請任命署直隸高等審判廳推事張允同宗賡震充直隸第一高等審判分廳推事署直隸高等檢察廳檢察官汪德温充直隸第一高等檢察分廳檢察官應照准此令 
司法總長許世英呈請任命袁鍾祥署浙江杭縣地方審判廳長許畏三署浙江杭縣地方檢察廳檢察長應照准此令 
司法總長許世英呈請任命杜捷三署河南開封初級檢察廳檢察官應照准此令 
專電 
　　北京電熊希齡昨電已允來京謂俟大計議妥後卽回熱袁意如徐固辭熊到後必强令就職 
北京電蔭昌查蔣方震後决令魏司長去職段頗遊移蔭謂君係我門生魏我副官但事勢非如此不可 
北京電平民黨列陸建章段祺瑞頗斥之謂軍人何待組黨段並發還黨証謂鄙人向不與聞黨會該黨何得妄選我爲理事此等行爲不啻穿窬此等政黨於國有何利益决不承認 
北京電昭烏逹盟所屬布納克勒蒙旗近被庫匪刧掠該王聞已被擄 
北京電財政部函國務院催辦正式豫算歷叙半年以來各省之不遵部令製送分册並參衆兩院亦未造送致該部無從編製之苦 
北京電中國銀行自開辦後僅辦分行三處巳發紙幣共六百八十四萬 
北京電口外近頗獲勝仗 
北京電日使山座念八自門司來京 
杭州電巳破暗殺案除匪首徐聯焜漏網密拿外餘黨如能悔過概免株連 
杭州電麗水知事匿賑米饑民暴動毁縣署未至傷人 
特約路透電 
　　北京電憲法起草委員開第一次會議朱兆莘提議在京外西山或北戴河會議以免間斷欲鍾秀提議在萬牲園卒由該會議决商借宫内北湖之屋爲會議之地 
北京電參議院今日開會秘書報告謂海外華僑二萬四千人聯名呈請從早判决宋案取消五國借欵兩事皆付股員會審查繼乃宣讀直隸都督來電反對給付議員每日到會之特别費電内詆責議員祇知私利罔恤時艱該院决議將此事通告國務院北京電衆議院今日開會議長宣讀議院致政府駁絶預算案之文浦信鐵路借欵議案已一讀通過 
北京電黎都督致袁總統國務院及劉揆一楊度孫毓筠電文其詞旨約略如下自亂事發覺後卽知寗調元熊越山皆在渠魁之列劉孫楊諸君來電欲保全二犯生命謂寜熊皆熱心國務之人南北甫底和平不宜加罪若輩云云查寜熊潛居漢口德國租界之日本旅館携帶巨資運動軍隊二犯被拘之時曾在寗之皮包内搜出賑簿内開由甯經手付出之運動經費並日幣洋三千元名册一本及其餘種種證據罪狀確鑿無可掩飾繼又詳陳一熊之罪狀謂此次亂事勢雄計毒二十六夜分頭在城内縱火有七八處之多上游一帶所駐各營同時兵變且擬於下游决江水以淹北軍繼又謂劉揆一所稱南北甫底和平元洪不明其意元洪受任以來祇知有一中華民國所指南北殆以地理而分乎則元洪實在南方元洪之志唯在保全和平鋤除亂黨今乃欲令元洪勿加罪寜熊其故曷在大總統雖可特赦罪犯然須在定讞之後君等之意令人百思不解末謂彼惟知按法盡職不知其他知我罪我憑諸公論云云 
哈爾濱電泊里阿穆爾巡行裁判所巳在哈爾濱開審派乞斯基大將及日俄戰時後軍監督部諸員彼等皆被告盜用公欵私受賄金蓋以一千九百零十年上議院議員格里斯清斯基調查之報告爲根據陪審者有陸軍大將數員據哈埠某俄文報載稱俄軍遠東大會通過之移民律已由外務部駁絶因取締友邦之民入境必以萬國條約爲根據故泊里阿穆爾總督所上之策須按俄國與中日締結之條約重擬云 
北京電俄使署對於軍隊之行動並無所知惟料該軍或由哈爾濱出發或由齊齊哈爾附近鐵路區域内之夏營派往 
北京電路透北京訪事得悉中政府巳答復俄使近今抗議之五事俄使殊不滿意繼卽照會中政府謂如俄政府與彼同意則俄國於實行應有對付辦法之前不再照會中政府北京電聞俄政府已與該使同意派兵向齊齊哈爾進發 
哈爾濱電據聖彼德堡電社消息吉林高等審判廳通電各縣拘捕陳昭常因被告侵吞公欵七百萬元之故 
哈爾濱電 
議侵奪俄國權利業已辭職 
哈爾濱電據庫倫消息袁世凱致電庫倫活佛允爲籌募五釐借欵活佛允否尚未得悉庫倫華商近多借資與庫倫政府及各王公 
哈爾濱電哈爾濱盛傳俄政府因對於中政府之覆文不能滿意故已命軍隊向齊齊哈爾進發昨晚已有三千名開離哈埠夏營亦有軍若干預備出發 
東京電有栖川親王業已逝世 
北京電格蘭特君之存亡仍無消息 
譯電 
北京電孫寳琦電告袁總統康有爲一俟病體稍瘥擬卽赴京 
北京電施肇基巳任爲總統蒙事顧問 
北京電梁士詒議重徵烟酒各項消耗品稅補濟國用已與袁總統商榷此事 
北京電梁士詒提議嗣後國務院會議財政事務當令外國顧問與會 
北京電英文北京日報載有社論儆戒政府國會勿令後此三月因循而過視整頓財政爲不急之務否則至本年十月外國監理財政之舉恐不能免故國會目下研究選舉總統問題討論憲法雖屬重要然尤當卽行設法以解財政之厄云 
柏林電荷蘭政府已向克虜伯砲廠定造大砲以供沿海砲臺之用 
柏林電日政府以德國得力風根無線電報頗爲利便故巳簽定合同設立得力風根極大之局一所 
茄漢萊斯堡電五日下午復起騷亂羣人聚集蘭特俱樂部之外不肯解散卽由軍隊開鎗擊倒多人餘皆逃散據最近之徵象已漸有和平解决之望昨晚軍警被逼向衆開鎗擊斃平民四名其餘受傷者連同警察共約五十名地方官巳請政府派兵携帶機關鎗來此助保治安此間現已頒行解嚴令南斐洲首相巴薩君已偕斯末慈君來此 
柏林電塞希兩京聞戰勝消息大爲歡忭希軍迄今巳俘獲布軍六千希臘首相巳在國會宣讀希王宣戰詔書衆極歡忭據布國消息羊塲　役接戰至十一小時之久塞軍被逼向宇斯克白而退布軍已開始包圍塞軍大營希軍已爲布軍逼令在薩洛里卡遠處開戰羅馬尼亞官報力主與奥協力行事奥京各報載稱布羅兩國巳允奥國居間調和聯好在卽土耳其各報倡議希土協力拒布布國因土耳其宣布嚴守中立己將要求賠欵之議作罷 
塞京電布軍屢圖在柴其薩附近越過塞國邊界輒爲塞軍擊退芒軍八千名協助塞軍攻克柯却拉布軍右翼由陸軍大臣指揮悉遭覆滅薩洛里卡電向北進逼之希軍已佔據拉哈拉該地爲西里斯之門户當時與布軍激戰兩方面各受巨創 
倫敦電巴爾幹戰情因無獨立之消息外間所傳者多相抵觸官報又極可疑據雅典官場宣稱基爾基虚一役希軍大獲全勝獲礮六十尊内有十七尊係圍城大砲 
要聞一 
[七月三日之參議院會]  
　　七月三日上午八點開便副議長王正廷主席出席議員人數寥寥議長宣告延長一點鐘仍不足再宣告延長三十分議員陸續出席共一百三十六人恰符法定人數遂開會議 
（一）議院法案繼續二讀第三十一條互有討論卒以原文付表决得大多數通過第六章預算案標題衆無異議第三十二條蔣羲明提議在此條前擬增加一條（文爲預算案提出之日期至遲須在開會後一月以内）說明政府之權利預算案之提出爲政府之義務而政府每用拖延手叚於會期過半或大半後之提出使議會不能鈎稽而己坐享浮濫之利議院有監督政府之天職應限時期有此條文則政府亦有秩序也陳銘鑑湯漪二君均贊成之朱兆莘謂預算尚未定明國會開會時間與預算年度恐相衝突如國會開會四個月則預算案不能如時報出也蔣舉淸謂此條應規定於憲法不能規定於院法此條乃會計法曁憲法内應規定之件本席不贊成議長以討論終局付表决多數又以蔣之增加一條付表决少數此條即作取消又以三十二條本條原文付表决大多數通過三十三條某議員請審查委員報告於是王家襄答謂關於預算案議員修正之案動議者非有多人之贊成不得爲議題凡審查會此項非一個月不能報告若一月後報告到會未免過遲若遇再行修正又非數十日不能不若贊成者人多則審查時較易入手也向乃祺君贊成原案陳善謂三十人可修正爲十分之一韓玉辰謂參衆兩院同一情形所以參議院要定十分之一衆議院要定五十分之一卽此修正案各院各規定之不必在此條文内規定之議長以陳君之修正付表决少數又以原文付表决多數通過第七章彈劾齊忠甲張金鑑二君動議全章删除（說明）略謂此章似將來可規定於憲法之内此院法不宜定之朱兆莘謂兩院均因以憲法尚未規定勢必先行規定於院法内湯漪謂試問國會可以彈劾不知此條實根據約法而來議長以討論終局付表决得大多數又以應否删去付表决少數遂將删去之議取消第三十四條方聖徵修正（各院）二字删去劉壽彭謂原文總議員五分十分若删各院二字則不知者五分十分究係兩院分而言之抑統而言之此二字不可删議長以方議付表决少數以原文付表决多數通過第三十五條原文通過第三十六條向乃祺陳善二君主張全案删去謂此條巳載在臨時約法此處重見未免與約法衝突楊永泰謂三十六條與臨時約法不同若彈劾案無限制將來恐層層躭擱韓玉辰主張删去（除限五日内組織特别法審判之十四字）謝鵬翰同意并謂彈劾是本院已了之事組織特别法庭乃司法之事故與韓君之議同議長以全案删去付表决少數又以韓謝二君之議付表决少數卒以原案付表决得大多數通過第八章建議議長付表決衆無異議第三十七條原案付表决多數贊成遂通過三十八條亦通過三十九條陳銘鑑謂并於三十八條之後作爲另一項并修正原文（巳）字上加一（前）字（通過）二字修改（咨逹）二字議長以此議付表决少數孫光庭朱兆莘二君修正（政府不能採用時）之下修加一已咨逹政府不能採用時同會期内）議長付表决得大多數第九章質問標題無異議朱第四十條四十一四十二四十三條全章共四條均無異議遂通過時至十二點議長遂宣告散會 
[進步黨議員之彈劾案]  
　　四號衆議院議事日程列有彈劾案四件國民黨議員政友會議員所提出者雖内容有異而均係彈劾政府全部共和黨議員所提出者係彈劾財政總長進步黨議員所提出者彈劾總理及財政總長就中以進步黨者在法律上理由最爲充分蓋約法無連帶責任之明文溯及旣往亦爲未合故彈劾全部頗嫌過火奥國借欵旣由總理及財政總長簽字當然二人受劾僅劾其一又有失事理之平進步黨者限於總理及財政總長可謂斟酌盡善矣兹錄其彈劾原文於左 
自奥債之說道路喧傳本院特請代國務總理及代財政總長於六月二十五日出席嚴密質問始悉部政府以契稅抵借瑞記洋行之欵計三百二十萬磅回扣九二年息六釐並以民國元年六釐公債募集之數藉備償還之地朗誦合同情節畢露揆諸約法柄鑿難容而代財政總長猶復狡辯以爲六釐公債旣經前參議院通過則持此公債抵借奥欵似無再求議會通過之必要語涉支離羣情尤駭查約法第十九條第四項議决公債之募集爲一規定議決國庫有負擔之契約又一規定性質逈異絶不相蒙六釐公債並經前參議院議决若以債票售於奥人募集奥欵自無違法可言而以此六釐公債爲償還之方法特立合同别借鉅債指定契稅充作抵押則係國庫有 
 
 

Page 3

 
 
　　負担之契約矣法當交議之契約秘而不宣立憲政體之下庸可恕乎國務總理趙秉鈞一財政總長周學熙擅爲影射不先將奥債合同交院議决遽於四月初十日簽字顯背約法莫可解免謹依約法以總員四分三以上之出席出席員三分二以上之可决具文彈劾請大總統卽免其職以謝全國國民是否有當仍希公决　提出者　李國珍　連署者　牟琳　烏爾棍布　汪彭年　譚壽公　邱國翰　范熙壬　段維新　呂金鏞　范殿棟　李家楨　張錦芳　林萬里　李慶芳　胡源匯　汪榮寶　符詩鎔　田美峰　杜成鎔　金鑄昌　金還　陳國祥　陳太龍　汪噦鸞　李元亮　祁連元　呂泮林　劉顯治　黄象熙　黄羣　陳敬第　閻與可　張玉庚　黄懋鑫　耿春宴　胡汝麟　孟昭漢　張協燦　楊榮春　張敬之　莫德惠　王玉琦　王樞　王乃昌　蘇麻的　 
唐玠　阿昌阿　孫世杰　劉尚衡　管象頤　王廣瀚　賈睿熙　一喜托美　阿旺根敦　孫洪伊　劉興甲　劉崇佑　葉成玉　傅鴻銓　曾銘　蒲殿俊　蕭湘　劉緯　周澤　張瀾　曾有翼　康士鐸　蹇念益　唐瑞銅　劉景烈　郭同　曾有瀾　葛莊　侯延爽　林長民 
[國民黨之彈劾案]  
　　國民黨主張彈劾國務員全體其提出於衆議院之文云中華民國成立以來國紀蕩然民生凋敝强鄰日逼衆怨沸騰誰爲厲階均由政府失人釀兹危局自國務總理趙秉鈞組織内閣以後失職違法尤足令人寒心整理財政爲國家生命之源趙内閣組織經年迄未聞財政上有何計劃惟日以借款爲不二法門小借欵案層出不窮其彰彰較著者倍克立公司一千萬磅及海關鐵路之借欵用途率多暗昧甚至六釐公債不依法募集任意將債票折扣抵押浮冒開支重人民之負擔而不恤陷國家於破産而罔覺此其失職者一民國外交着着失敗而尤以關於蒙古之外交爲甚雖曰國勢有以使然而政府失機實加促敗蓋庫倫獨立業經年餘政府旣鎭撫之無力甚至玩愒因循不與俄國嚴行交涉至釀成元年十月之俄蒙協約猶復空言唐塞不肯實力維持蒙古尚可增兵吾國未加守備及至調兵南下貽俄人以乘機進行使外交益無轉圜生出此次中俄條約之結果且所駐蒙古之兵譁變搶掠全無節制更足以使蒙人生心外交失敗此失職者一一光復以後軍隊如林政府旣無統一之力復無整理之策日言裁兵而信陽保定正定一帶又復紛紛增募政府用心莫可究詰今全國尚存八十餘師而風紀頽壞器械錯雜切實可用者寥寥無幾卒至蒙古事發進攻不能退守不可倉卒失措甘受外人挾持所謂軍政者何在此其失職者三國家設官所以任事乃國務總理趙秉鈞財政總長周學熙等請假輙至數月敎育總長開缺竟數月不補内閣閣員動行兼理其視閣事如兒戲有如此者若計所職掌之事一年以來敎育不興實業不振司法行政亦委靡而未能進行各部之計劃有成績者究無一見止見官吏如鯽坐食誤公各部之事尚未能整理遑言整理各省此其失職者四若其違法之事尤更僕難數兹舉其犖强大者臨時約法第三十三條臨時大總統得制定官制官規但須提交參議院乃審計處審計分處國稅廳之設立並本年一月八日各組織令文官任免執行令純爲官制官規竟不待參議院議决公然以命令公布施行違法者一臨時約法第六條第一項人民之身體非依法律不得逮捕拘禁審問處罰第二項人民之家宅非依法律不得侵入或搜索乃京師逮捕拘禁審問處罰人民之身體及侵入搜索人民之家宅多出軍政執法處軍政執法處並非依據法律所設之機關而有逮捕拘禁人民身體及侵入搜索人民家宅事横行無忌甚至處人民以鎗斃之則尤非法律所許違法者二臨時約法第六條第三項人民有保財産及營業之自由第四項人民有言論著作刊行及集會結社之自由乃目今竟有軍警圍捕國風日報搜索北京通信社文件停止國光新聞發行解散省議會連合會各事是於人民財産營業言論著作刊行集會結社之自由侵害靡遺違法者三臨時約法第六條第五項人民有書信密秘之自由刻京師上海等處往往禁發明電及密電往來書信往往檢查開拆是侵人民之書信密秘自由違法者四中國銀行則例第十三條中國銀行受政府之委托經理國庫及募集或償還公債事務乃本年五月三十一日財政部布告第三號以代理金庫委託交通銀行以部令變更則例而委託金庫於交通銀行違法者五臨時約法第十九條參議院之職權第一項議决臨時政府之預算决算乃臨時政府元年六月至今六月之决算並無一提出本年一月至六月預算概旣支出今始提交國會且止有中央之預算并未有各省之預算違法者六而違法之甚者尤莫過於此次之奥國借欵私自結約善後借欵擅行簽押查臨時約法第十條參議院職權第四項議决公債之募集及國庫有負擔之契約國會組織法第十四條民國憲法未定以前臨時約法所定參議院之職權爲民國議會之職權是公債之募集及國庫有負擔之契約國會未成立以前其議决之職權爲參議院國會成立以後其議决之職權在國會國會於本年四月八日開院凡有公債之募集及國庫有負擔之契約在四月八日以後者當然先由國會議决始得發生效力約法具在萬不可違乃政府與奥國借款及五國團借欵則竟悍然違背約法而不顧奥國借欵額數三百二十萬磅抵押品爲稅契政府私與奥國定約毫不使國會與聞迨本院議員提出質間書猶復久不答復及催促國務員出席答復至再始於本年六月二十五日由代理財政總長出席受議員嚴行質問方認本年四月初十日旣私與奥國簽約五國銀行之善後借欵二千五百萬磅未經國會議决竟於本年四月二十七日擅行簽字查此案事前未經大總統依法提出事後參議院又無咨覆文書何得重誣前參議院已經表決通過且前參議院十二月二十七日議事錄載明財政總長周學熙報告事件當日對於借欵事止有報告并非議案周總長報告二十一條件五條特别條件有條文餘普通條件十六條僅有大義當時院内將特别條件五條表决其大體不過示政府以交涉之範圍普通條件尚無條文更何所謂通過故於五月初五日衆議院所開議院代理總理出席答辯及至辯無可辯乃行自認手續未完夫以未經國會通過而擅行簽字如此手續未完非違法而何至若借口倍克立公司借欵簽字後始提請參議院追認及海蘭借欵簽字後始正式咨照參議院備案之先例以爲違法之辯護則益見政府之心不可問夫臨時約法參議院止有議決公債之募集及國庫有負擔之契約之規定并無事後追認之條文今政府胃天下之不韙對於克立士卜及隴秦豫海借欵不先交前參議院議决旣已蹈違法之罪乃不自引咎竟乘國會之初開反借口先例明目張胆破壞法律是政府無時不可開先例卽無時不可以先例蹂法律根本動搖何以立國是尤吾人民忍無可忍者也夫國基初定風雨飄搖政府卽守法奉公力謀國利民福猶恐千鈞一髮任重維艱矧便一己之私圖置國家於度外奉個人之意旨視法律如弁髦值承平全盛之時綆短汲深尚虞弗濟處國步艱難之日水深火熱安望不危嗟乎莽莽乾坤容此濁流蒼生何託好山河等諸孤注赤縣將沈苟非急起而更新决難反亂而爲治用是臚陳政府失職違法犖犖大者謹依臨時約法第十九條第十二項提起彈劾俾國務員全體一律罷職是否有當即請公决　提出者　鄒　魯　易次乾　周　珏　殷汝驪　易宗夔　葉夏聲劉裁甫　司徒頴　陳鴻鈞　楊夢弼　楮輔成　徐傳霖　黄汝瀛　谷鍾秀　曹玉德　叚　雄　伍漢待　杜　潛　陳 
策　蕭　萱　朱全紫　朱騰芬　陳　垣　譚瑞霖　黄霄九李積芳　李肇甫　常恒芳　黄增耈　汪建剛　王葆眞　郭寶慈　李根源　方　潛　饒芙裳　趙　藩　陳時銓　張大義　彭允彞　凌　毅　羅家衡　羅永紹　李　錡　廬元弼　石　瑛　邵瑞馴　尚鎭圭　張　琴　杭辛齋　張　浩 
凌　鉞　盧鍾嶽　屠　寛　陳九韶　朱溥恩　胡兆沂　辛除唐　駱繼漢　高　旭　田　桐　曾幹楨　鄒繼龍　廖示北　丁秉炎　趙　舒　徐象先　馬小進　白逾垣　吳壽田　楊時傑　鍾才宏　彭學凌　周澤苞　王恩博　劉治洲黄寶銘　劉　英　彭思滌　李執中　王有蘭　羅永慶　温世霖　歐陰振聲　劉奇瑤　胡祖舜　馬如飛　王定國　凌發彬　鄧　元　周之翰　秦廣禮　梁仲則　于洪起　張樹桐　茅祖權　徐秀鈞　張耀曾　陳子斌　王　楨　田宗龍　何秉謙　張子潯　鄭人康　禹　瀛　張　瑞　寗調元 
湯松年　于恩波　張金蘭　陳景南　劉恩格 
雜評一 
　　（無名） 
兩院之預算兩院之預算至易核者也今政府預算之不能成立由於各省各部不能送交之故卽兩院亦尚未有然則中國人之辦預算誠爲至難事也 
軍人之入黨軍人本不宜入黨而况爲黨中之理事哉他種政黨且不相宜而况以代理總理及陸軍總長之資格而爲平民黨之理事哉宜乎段氏之怒而至退還黨證也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[衆議院否認追加預算]  
　　自政府將本年一月至六月預算案交院追加議决衆議院開會審查畢報告大會文云本委員會於六月二十六日開會審查以爲該預算册但有中央而無各省根本上巳非完全之預算然猶可藉口於民國草創地方寥闊一時赶辦不及惟該册旣係一月至六月之預算乃遲至六月始行交院時期已過與預算原則大相悖謬致令本院無從核議又該册收入支出太不適合所虧至一萬三千七百七十五萬餘元之多政府並無何種塡補之計畫此項虧欵政府當然擔負責任兹經本會公决此項預算案認爲不能成立應卽退還政府一切由政府速將民國二年六月以前一切收入支出赶造决算清册交院議决以清界限所有七月一日以後至來年六月三十日全國歲入歲出預算案仍應由政府從速提交院議以免長此延宕妨碍本院議决預算權限是否有當仍侯公决 
[衆議院質問崇祀孔子命令]  
　　關於崇祀孔子一事日前臨時大總統令襲取康有爲孔子改制考各陳說頗滋疑惑又云前經國務院通電各省徵集意見應俟各省一律電復到京卽查照民國禮制根據古義將祀孔典禮折衷至當詳細規定以表尊崇而埀久遠云云日前提起質問謂查上年九月十三號敎育部令以崇祀孔子問題關係民國前途至鉅非俟將來正式國會議决後不能草率從事通行各省查照云云夫信敎自由載在臨時約法斷不能以總統命令稍加制裁若云事關民國前途不厭詳徵民意則代表民意機關之國會理應正式交議今於兩院開會期間忽發命令變更上年交院之通令是名爲徵集各省官廳之意見而實欲妄逞政府獨斷之威權也蔑視國法蔑視民意機關莫此爲甚查臨時約法第四十四條　務員輔佐臨時大總統負其責任大總統此項命令自應有負責任之人爲此援照國會組織法第十四條第二項提出質問卽　政府明白答覆提出者羅永紹連署者吳景濂等 
[國務院對於衆議院質問之答覆]  
　　答覆質問越南華僑被虐案爲咨復事奉大總統發下貴院咨送馬議員小進等提出質問書一件當經函交外交部答覆兹准覆稱查越南華僑被拘一事前經本部屢請法使電致越督先將此案無辜被累之華人迅予宥釋並請其將詳情從速見告嗣據該使復稱得越　電近因亂黨在河内一帶有施放炸彈之舉讞員於預審之後預料若干華人及多數本地人興此　有絶對關係當卽傳拘待質此項被拘之人均按文明正式待遇並無毒拷情事請勿輕信浮言作　竇據等語本部以此事關係僑民生命財産自應愼重交涉以期得有良善結果惟越南向未設有中國領事如未經調查此案詳細情形徒執空言屢詰法使彼仍堅不承認則交涉難以進行是以電致廣西都督就近派員馳赴該處調杳詳情始末以憑核辦至苛抽身稅一節係中法兩國二十餘年爭持未結之案我國歷任駐使與彼國政府迄未停止交涉新任胡公使到法正須接續磋議惟此事關係光緒十二年中法條約解釋問題於民國政府未經法國承認以前對於此項交涉恐仍不能有著手辦法也等因相應轉咨貴院查照可也此咨衆議院 
答覆質問庫倫南犯案爲咨覆事奉大總統交下貴院咨送裴議員廷落等質問書一件當經緘交陸軍部答覆兹准覆稱查庫事發生以來徒以國際問題牽製政府軍事計畫此中隠情當亦明眼者所共諒近來時有小股匪徒南犯大王廟因旗兵譁潰口北因誤中匪計均小挫失此役之後業經增添兵隊致力邊防口北一帶已添兵助剿綏遠一帶已調奉省軍隊及晋軍隊助剿秦隴之間已飭調各邊軍恊助防堵縝密佈置至内蒙一帶固不免時有侵擾搖惑之虞巳嚴密防範當飭各路帶隊長官嚴密防範當不致有如何之危迫等因相應咨查覆貴院照此咨衆議院 
[减政主義之大進步]  
裁併各種機關國務院以裁併各種機關藉資節減行政費前次國務院會議已經多數贊成但當時尚未决定裁併方針昨日會議詳細討論决定卽由各部着手辦理（一）農林工商兩部合併爲實業部其應裁撤各司科由兩部會同籌辦（二）各省外交員一律撤廢各種交涉事件仍責由民政長辦理遇有重大事件由外交部臨時特派專員（三）裁撤海關監督（四）各部之人員至少須裁减三分之一由各都酌量辦理後呈報國務院聞此裁併之結果每月政費可節少一百五十萬以上云 
會議安置閒員國務院昨開特别會議討論裁併機關後之人員安插法議决辦法如下（一）凡被裁人員均交所轄各部記名遇有相當缺出提前委任但簡任官雇用員不在此限（一）凡被裁之員司均領原俸三分之二（一）簡任官雇用員各給原俸三月以示優異 
規定各省行政公署年費財政次長梁士詒前於國務會議時提出核減各省政費案經全體通過已誌前報兹探悉省分之大小約判爲二種卽以之定年費多寡如直隷奉天湖北等八省皆定爲繁者都督府全年經費念二萬元民政長公署全年經費三十一萬六千元如河南安徽陜西等十餘省皆列爲簡者都督府全年經費二十萬元民政長全年經費二十五萬一千餘元其餘如觀察使署縣署等經費則應增加聞以上皆由國務會議議决云 
[鄂省大戮破壞黨餘談]  
　　此次亂黨圖謀擾亂屢遭失敗而餘黨衆多心仍未死本月二號晨十點鐘有年約二十許之女子着文明裝到都督府出蘇舜華三字之名剌要求傳逹處通報黎公接見言探有大股匪徒蹤跡須直接奉佈旋由稽查孔玉山將其延至接待室盤詰蘇發言前後背馳自矛盾孔知其有異即飭搜索當檢搜身畔于貼身紅兜上得血光團副主任徽章一紙於袴擋中得長方形炸彈五枚是以立時請令處决彼姝要求全身始改爲槍斃現都督府因暗殺黨神出鬼没狡詐之極特將本府辦公人員徽章一律更換另製如國旗式之徽章旁註號數出入概須檢查所有本府舊用黄徽章一概作廢 
二號之晨軍法處又據匪徒陳興等供望山門外八大家街旁城板屋一連六家俱係匪黨機關當派周偵探帶衛隊前往搜捕共獲匪徒九十四名子彈七千排係用洋灰丐之布袋裝包外係麵末内藏子彈快鎗百五十枝旗幟徽章十一箱銀洋十七萬三千餘元當一併解由都督府發軍法處研究經程處長督同各法官詳細研審訊係匪徒駐鄂團本部匪首周彬在逃合計現有應殺匪徒一百七十八名皆陸續拘禁在監者是日旁晚七時程處長已開具名單罪狀禀請都督核示聞一二日卽將行刑 
討賊團駐紥田家鎭首領程道卿曾任鄂軍第七師營長兹在該鎭運動軍人滋事希圖佔領砲台以扼長江咽喉原定於念九號起事幸事機敗露被駐鎭北軍第七團長王君知悉當知會鄂軍李團長將原有守砲台兵士一律於是夕九時調赴武穴以防爲匪内應一面派兵分守砲台兩翼埋伏迨至十一點鐘該匪等竟率衆五十餘人鳴兩槍爲號蜂擁入台伏守北軍遂起圍住大鬭酣戰良久匪徒已死三十一人傷十二人餘十一人盡被生擒北軍僅死二人傷十六人當即帶回司令部由王李二君訊明復於其機關内抄獲禁物四箱銀洋五千餘元除將獲匪一併斬决抄出欵項一併酌給死傷兵士外昨特電禀都督查照矣 
此次滋事亂徒姓氏籍貫簿册已於一號由調查孔子才在漢口德租界内僞理財部搜獲兩厚本計載五千七百餘名外卷首大書羣英册三字於次晨渡江呈繳都督府按名拿辦黎公恐所載不確脫予根究不無紛擾且亂黨故意將良民刊入陷害亦所難免是以令參謀副官各員立予焚毁並由書記處備文通佈各界知悉凡領有亂黨證條及各項票布者着即自行燬銷不予究辦倘仍潛謀不軌决難再宥一經破獲就地正法 
[湘省秘密借欵近訊]  
　　湖南政府借日本旭公司洋一千萬之議近日確已復活兹探悉最近種種消息詳誌如左 
（一）主謀之運動此次借欵之事雖由都督令飭財政司長與礦務局長會同辦理然財政司長楊德鄰礦務局長黄忠績謝鍾枬俱以條件嚴酷不肯簽押其暗地主謀者爲文斐龍璋二人近日以楊稱病不出黄謝相繼提出辭職書恐事終不成於是從中極力運動日夜奔走於都督府及礦務局兩處日昨有人在都督府秘書室見龍璋一函有　日本子彈二百萬元萬不可少之語蓋日人要求於借欵千萬元内以二百萬購其本國軍械軍事廳長以爲數太多不肯承認龍恐事不成故極力運動又此次借欵原以全省官礦作抵將來礦沙純由日人購買昨德人乘約未成之時與礦局訂購江華錫礦之約文斐聞之特致函礦局極力阻止其隠謀可見矣查該二人主張如此之力者意將欲大有所染指也蓋龍現有破産之危其住宅抵押礦業銀行原押一萬元四月底已到期現本息俱未了妥實欲從此中取得回扣以補私囊文爲貪利之輩純粹抱金錢目的者也 
（一）條約之磋商此次借款原議以全省官礦作抵礦産未發逹時以鹽釐作抵並有隨時收辦商礦之權礦避總辦黄謝兩君力爭删除鹽釐一項日人未允又爭删除隨時收辦商礦一條以此條果成則抵押品將來無窮不啻以全省礦産賣諸日人而白人亦堅執不允僅於此條下添收辦商礦時須商人願意一語而已又礦局特增加一條爲此約不經省會通過不能作爲有效聞其折扣仍係八九云 
（一）電報之阻梗湘人以此次借欵條件嚴酷未經中央許可未得議會承認咸以政府爲不適法之舉動反對者多湘政府恐破壞其事特令飭電局凡關於借欵之電報不能照發 
（一）秘密之會議上月二十八晚都督府因惜欵事開秘密大會議列席者爲回籍之參衆兩院議員及在職之少數軍官與財政司並少數之政府派省議員關防極密卽秘書室及軍事廳人員亦不能探其消息議至四更後始散 
礦務局長之辭職礦務總局局長黄忠績原係共和黨中人嗣因湘省政界全係國民黨人屢爲該黨所迫脅不得不跨入國民黨然其對於國黨之意思終未十分愜洽此次湘政府以全省礦産抵借日債黄本不贊成一般主張借僨者以此事旣以礦産作抵不能不商之於黄迨草約旣成屢次迫黄簽字旭公司亦以黄爲礦局局長非得黄之簽字不能發生效力黄以雙方迫脅初則藉故延宕閉户家居冀圖諉卸嘗對人言謂全省礦産抵押外人則全省人民皆得出而干預我實不能負此責任近又以省議會之質問中央之詰責旅京湘人之公電阻止本省各界之論短道長物議紛騰四面受敵而迫令簽字者仍復紏纏不已黄無呆如何祗得提出辭職書向都督辭職大有不可挽留之勢云 
[湖南公欵濫費之調查]  
　　湖南爲偉人出産地一般稱革命有功及追隨偉人者多如鯽魚若輩惟一之目的在攫取金錢其手段之最高者則毫不假借他種名義直向都督府支取其次者則借出洋攷察政治或留學之名義支取旅費學費又其次者則借辦實業或學校或報館及公益團體等事以支取津貼補助費自反正迄今湖南之公欵消耗於此中者不知千數百萬其前二種之支取直無可查考兹探得第三種支取之數一一錄出以見湖南財政之困難有由來焉 
（甲）各團體借欵一覽表 
名目巳准巳發未發說明 
都督批准經司訂約先發二十萬兩二月爲第二期發銀十萬兩以後每月付十萬兩至五經華紡紗六十萬兩六十萬兩月付淸週年五釐公司起息借欵交齊後自第五年起分十年横還每年還十之一息金按年扣算加入 
民政司經領原約肥料捐局六萬兩六萬兩於捐欵内提還案未載息 
交通司經領修湘株萍鐵路三萬兩三萬兩東登星兩橋原約局於該路餘欵内分期歸還案未載息原借五萬兩從民張其鍠開五萬兩五萬兩國四年秋季起分墾三年攤還都督令司照撥備案 
約自開辦五年後洞庭製革五萬兩五萬兩後附息攤還都督公司批准 
原請一萬兩奉都督批准以一半作爲官股以一半作玻璃公司一萬兩一萬兩爲借欵現在該公司呈請將官股五千兩一律改作　欵業經批准 
原請三萬兩週年五釐行息民國二湘益煤礦三萬兩三萬兩年起分作十年攤公司還奉都督批准 
墾務總公一萬串一萬串原請借時只求批司准約定不領欵 
鎭筸鎭總 
兵田應詔二千兩此欵奉都督批准開採鎭筸 
一帶煤礦 
此欵係指辛亥年各屬堤工總計三十起壬子夏季止另借欵萬兩有細數由財政司雜收課核收 
原借五萬已歸還瀏陽商會一萬兩一萬兩四萬 
銀二千四銀二千四 
巴陵商會百兩銅元百兩銅元 
錢八千串錢八千串 
一萬一千一萬一千 
七百六十七百六十 
勤益三兩三錢三兩三錢 
九分五釐九分五釐 
八百六十八百六十 
祥興四兩四錢四兩四錢 
按經華紡紗公司張其鍠開墾洞庭製革公司玻璃公司湘益煤礦公司墾務總公司皆號稱準偉人或退任軍官所開辦其借欵多勒逼都督及財政司攫取而來前月財政司向省會提交籌備實業公債案即爲彌補此種欵項而設省會廉得其實已否認矣此種借欵異常危險葢若輩攫得公欵揮霍異常其資本虧折葢可斷言將來之能歸還與否尚難豫料若任辦一事業卽向政府取資則政府亦窮於應付矣於此可見湖南偉人勢力之大而政府之糊塗也（未完） 
[粤人之主張軍民分治者]  
　　軍民分治合治爲粤中近日爭論最劇烈一大問題政界主張合治而商界則主張分治日前有人運動商界巳有主張合治者惟大多數則仍堅持分治兹撮記主張分治者之言論如下 
其一香港銀業公電北京大總統國務院參衆議院報界云唐代藩鎭明淸督撫權重禍深以至不國今國建共和殷鑑前代實行軍民分治深得治國良規各省已行於先吾粤豈能獨後或者不察猥以吾粤盜賊充斥軍民合治爲宜然吾粤合治經年已成暴民專制之局禍害慘烈吾民思之猶有餘痛乞大總統堅持定見各政黨無惑浮議促陳昭常早赴民政長任俾陳督烱明專理軍政共保治安而蘇民困吾粤幸甚 
其二旅港商人馮憲章前省議會代議士姚傳綸日前上書粤民政長陳昭常云簡公先生偉鑒我公以政治宏才長粤民政逖聽之餘踴躍三百夫以我粤吏治之壞四民之痛商務之衰盜風之盛至於今日已逹極點粤民埢伏於暴民政治之下水深火熱莫敢誰何兹幸我公移節南來知必有副中央之委任而浹我粤民之希望郅治之隆翹足可待夫可待憲章之言惟是一得之愚更迫以天下與亡匹夫有責之觀念竊不自量度敬陳我公之前查我粤反正非軍力之所及實商民之要求是現時治粤之必要不在極謀政體之變更而在維持舊有之秩序乃胡公漢民兩次督粤厲行軍政不恤人言雖經臨時正式兩會先後咨請解除軍法而胡公以便己之故不允照行以至人民生命動因小故而遭槍斃甚有因文字不愼偶觸忌諱亦遭發場懲戒立法司法形同虚設商民積怨厥有由來故一聞胡公調任歡聲雷動而民黨中人亦有致函詰責者我公適繼其後現狀端賴維持而於軍民分治尤不容緩不料淺中弱植之徒藉詞粤地多盜謂軍民之權一分辦事恐有掣肘不行行政職權雖各有專司而地方治安應同負責任若因私誤公豈無國法現在全粤商民企望我公之來如孺子之依慈母伏望我公以桑梓之情爲重迅卽來粤慰我商民商等幸甚全粤幸甚 
[黑龍江人之爲關慶山呼寃者]  
　　黑龍江省議會議員關慶山被岳武供詞牽涉爲當道所捕前省議會屢電中央懇祈主持現江省已將此事歸入軍事裁判斷關爲犯内亂罪處以三等有期徒刑該省一方面人士頗信關之爲人决不投入亂黨已由自治農商各會公電中央請提歸中央審判切實究查以昭黑白亦近日之一疑案也兹錄其電文如下國務院參議院衆議院均鑒省議會議員關慶山被捕情形業經省議會兩次電陳自無煩贅惟關之爲人品性端嚴素爲地方人士所深信且久蒞政界所至有聲其與岳武本不相識乃由統領袁慶恩以岳爲契友致函介紹與關遂使不疑而見雖經兩次晤談關亦無非應酬而已迨岳被捕作成關爲内亂犯是袁岳誣衊居心已可概見紳等於關深知其無不法行爲何能與若輩共事關被拘留以後紳等前後三次具呈都督懇請保釋並迅開審判准予四司各界入場旁聽嗣巳均奉批以案關軍事應守秘密旁聽旣難允准保釋亦屬碍難應候判决再行宣告頃聞本月二十三日已開軍事裁判卽以岳武之供並其自作信件認爲事實置關之辯訴於不問當擬關以三等有期徒刑因而謠諑紛紛人心惶惑現值警備戒嚴之際都督原有保安維持地方之責若岳武者旣係假冒招搖拿辦固係地方之幸獨關被其扳牽遂致定以三等有期徒刑紳等各界疑團莫釋想都督對於此案恐亦有爲難之處徇岳之供以致於斯直使此案成爲疑似但關慶山一人之寃未足惜竊恐當此時局往往奸小隠行誣陷設被牽扯即難脫罪祇因江省人民前途關係頗重邊遠無告愚氓不得不電懇大院迅速賜予維持將此案 
 
 

Page 7

 
 
早日提歸陸軍部復訊或飭就近撥交法庭公開審判澈底究查以洗淀寃面釋羣疑不勝待命之至江省農商自治敎育各會曁地方各團體恭叩 
地方通信 
[蘇州]  
　　軍警小衝突蘇垣七月四號下午八時有陸軍第二師輜重營兵士數人酒醉至來遠橋順風園門前雜貨店内兌洋一元該店以此洋銀色甚低恐係銅質正在辯論間一兵士拍櫃大駡崗警聞之前來理勸某兵士卽批該警之頰並斥其不應多事該警卽吹警笛呼救當來數巡士扭住該兵解送西路第一分署（伍子胥廟内）詎該兵到區大爲吵閙卽將所内自鳴鐘等物搗毁該署員即電話飛報各署營核示乃該輜重營卽紮舊藩署内聞得有一兵士被拘押警署卽由同棚兵士十餘人擁至來遠橋崗位不問情由拖住該崗警亂打當有某巡長到來亦被該兵等打傷指揮刀亦被搶去幸經憲兵隊趕到當將該兵士等拘住並經警察廳長石君派員前來雙方商定所有行兇兵士交憲兵營轉交該隊何隊官帶去擇尤嚴辦並革除名糧所有打毁物件由營賠償其受傷之巡長一員巡警一名均送交醫院醫治將就了結 
[松江]  
　　商議禁煙調查手續華亭謝知事前因禁烟事宜遴派城廂調查員六人四鄉亦各派亦各派委四十餘員以盡根株昨日各調查員經謝君召集就縣署會議進行手續 
各校紛紛獻藝華亭縣立師範講習所在荷池弄懷新舊址其造就之希望在蒙學敎員所内另有附屬小學前日講習生開游藝會本日附屬生開學藝會頗有成效華亭第一高等小校亦擬於十一號開游藝會届時各界往觀必更饒興會也 
電燈公司成立松地繁盛巿場祇西門外一帶向無夜巿故電燈公司規畫已久迄未成立現聞將次舉行所有城内外路燈概歸公司管理俟自治所核覆後决辯 
議設公立高小女校松地多初等女校其中名譽最著者爲淸華景賢然該兩校雖係兩等皆私立性質公立者尚付缺如縣議會遂議决就新倉房屋三十六間創設縣立第一女子高等小校規定經常費二千元開辦費一千四百伍十元不日卽當舉行 
[鎭江]  
　　南方軍隊不得私行移駐駐鎭陸軍三十一二兩旅張趙二旅長接奉程都督電開准陸軍部來電略云現當南方多事之秋各處軍隊如遇移駐等情必須先將因何移駐情形報部核准後再行移動不得擅自調駐等語現聞兩旅長已轉飭各團營等長一體知悉以便遵照辦理矣 
發起巿鄉懇親會丹徒縣議便之議員選舉以來爲正副議長兩席運動頗熱昨有王君以巿鄉同人名義發起巿鄉懇親會在臨時縣議會開會到者數十人各懷意見於開會之先互相辯論大起衝突幾至揮拳而散 
指名嚴緝鄂匪駐鎭三十一二兩旅張趙二旅長現奉程都督密電准黎副總統電稱此次鄂省匪黨圖謀不軌雖經破獲斬决首要多人惟在逃者甚夥難免不竄入下游一帶避匿以圖漏網請飭屬嚴拿以淸匪孽等因兩旅長刻已通飭各團營按名嚴緝矣 
[廣州]  
　　匪徒敢向兵工廠打單石井地方邇來匪氛披猖屢欲圖刦兵工廠因該廠時加戒備匪等無機可乘遂於六月廿六號投函容督理竟自署駁壳會首鐵嘴唇花蛇仔名字函稱現在漢民去任炯明變爲都督乃我惠州人得志之時責令容督理辭退盡出所有以獻否則以手鎗對付多方恐嚇容一笑置之詎廿八晚該匪首探得該廠領有經費二萬五千餘圓復惹起貪念遂於廿九日早十點鐘再行投函容督理聲稱准今晚督率兄弟進攻請爲預備等語容督理得信後當卽下令戒嚴并飭員司工匠荷槍以待直至天明並無影響惟軍械重地竟有匪徒打單殊屬猖獗經飭工匠時加誠備外并擬據情呈請護軍使設法維持 
匪黨垂涎胡漢民佛山快子街斗鼎酒稅分局近日接有同勝堂打單匪函向該局索銀二萬元限五日内交至桶頭墟當舗前以携靑竹爲號第二則交西南關帝廟前以戴草帽爲記第三交香港油蔴地某處其函中大略謂伊等係駁壳會劍仔便炸彈會三合而成名同勝堂兄弟五千餘人今要爾二萬元每人不過占四元若不照送則以劍仔手鎗炸彈分别對待最奇者函中又涉及政界謂都督胡漢民盡行掠淸庫銀離粤今我等要向其打單四十萬元云云現由該局將原函呈報警察廳分令地方文武嚴緝並妥爲保護云 
雜評二 
　　（我） 
粤人合治之心理贛人之不認軍民分治也不認設民政長一職也粤人之不認軍民分治也認設民政長一職而欲民政長必由都督兼任也夫不認置民政長一職雖與政治之潮流時勢之需要有所扞格然而尚不失持之有故若旣知軍民分治爲時勢之所必要而民政長一職爲地方官制上不可少之一物乃强欲以一人而兼兩機關之資格使其說而出於政界也我無責焉出於非政界也則胡漢民何嘗不以都督而兼民政長者然而粤東之治績之何如 
總之以武人而兼長民政致令普通人民長受治於軍人之下此與武人内閣同噅政治上莫大之恐慌勿問其爲胡漢民爲陳炯明爲其他人之第三者我人均無取焉 
湘省財政之虚糜革命以還貪天之功以爲己力者類　挾其民國元勛之資格攘財自潤以當有功民國之報酬或侵略經手欵項或假託名義架設會社要索公家之津潤或自謂出洋游歷指索公費政府以欲覊縻弗絶之故予取予求不汝瑕疵而無形中國家之財力遂不知斵喪凡幾國庫之恐慌外債之山積此亦一大原因而湘省其縮影者也嗚呼財政上之罪惡滔滔者天下皆是也我又奚暇爲湖南一省悲哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[淸通鐵路最後之解决]  
　　前由張季直君與李潤齋君轉商比人某君借欵修築淸通鐵路簽訂草合同若干條聲明一俟部准卽可實行嗣以交通部核與海蘭鐵路之終點稍有衝突故特批駁張李二君旣奉部駁則前訂之草合同當然無效聞巳於陽曆四月底將一切計畫停止矣 
[張煜全遲遲來滬之原因]  
　　政府自上月二十六日任命張煜全爲外交部特派上海交涉員迄今巳逾一旬張君尚未出京聞其原因有二（一）部中各項交涉除由唐參事辦理外其餘向駐京各使提議事件多由張君擔任現在張君經手交涉事件多未了結故一時尚難出京（二）因各省交涉特派專員裁撤問題現正在核議中須俟解决再定行止云 
[大批北軍來滬續誌]  
　　營房之指定北軍抵滬駐紥製造局巳疊記報端兹悉此項北軍係海軍部劉總長所派計有三營該軍總執事官鄭堯臣警衛隊第一營營長魏淸和第二營營長周孝騫第三營營長高全忠又第二營督隊官梁如寶第三營督隊官辛桂芳督領各該營兵士共計官佐士兵一千五百餘名由津乘坐安平新昌兩商輪並由肇龢應瑞兩軍艦護送來滬均於六號午後二點時登岸業由該軍總執事官鄭堯臣謁見製造局陳督理聲明奉命來滬保守局廠當經陳督理會商海軍李總司令飭派委員代覓該軍住宿營房以便駐紥 
職守之分派製造局自前月二十八晚被匪攻刦以來所有保守該局事宜由陸軍六十一團兵士担任兹海軍警衛隊第一二三各營已連翩到滬由該軍總執事官鄭堯臣晤商陳督理已飭令所部各營長選派長官兵士每廠四名協同六十一團兵士嚴密防護以昭愼重 
軍規之整飭警衛隊鄭總執事官以所部三營弁兵人數衆多初到上海一切情形均未明悉昨日特命令各該營長傳諭各連長禁止士兵無事擅出製造局大門如果因公以及購買貨物外出者須得上官命令方准出外以肅軍規 
齟齬之預防海軍李總司令以此次北軍來滬人數衆多設或出外購物因言語不通致有爭執情事應由站崗警察妥爲彈壓昨特飭派司令部稽查員路慶棋親赴高昌廟巡警第三分署面請錢芝庭署長轉致各巡士隨時妥爲照料並由錢署長傳諭附近各店舗凡遇北軍購買貨物務須公平交易不得欺侮免滋事端 
誤會之剖解製造局陳督理以北軍來滬深恐居民誤會昨日特出示曉諭云本局與海軍司令部接壤司令部爲海軍南方行政機關關係重要現因上海謠言未息經海軍部加派海軍警衛隊駐部防守並以製造局爲存儲軍械重地亦可藉以保衛以昭愼重現已抵滬因海軍司令部房屋不敷暫借本局分駐誠恐附局居民未能詳悉或有誤會爲此示諭一體知悉母得誤會驚疑是爲至要 
另一函云此次南下北兵並非僅此三營亦非全駐滬地聞尚有輪船一艘滿裝北兵開赴蕪湖因長江一帶現頗不靖故中央預爲防範云 
[改選巿議員之通告]  
　　上海巿政廳通告云照得本屆改選巿議員半數所有應辦選舉事宜均經遵照巿鄉制選舉章程次第備辦並將巿公民聲請更正錯悮遺漏各姓名照章移請議事會公斷審定在案查選舉期限七月十二日卽陰歷六月初九日乙級選舉人投票翌日開票七月十四日卽陰曆六月十一日甲級選舉人投票習日開票其投票所分設三區以巿政廳爲第一區投票所東區南區高昌廟選舉人在此投票巿政廳中區分辦處爲第二區投票所中區各地段選舉人在此投票巿政廳西區分辦處爲第三區投票所西區江境區新老閘區及北巿選舉人在此投票其投票時間自上午八時起至下午六時止除遵章預備一切分交各投票所外合行通告各投票人知悉屆選舉日期各就本區赴投票所自行投票不得請人代投以符定章而昭鄭重特此通告 
[烟禁與關章並顧]  
　　江海關稅務司墨賢理君因現在烟禁甚嚴故對於稽查私土極爲認眞今因查獲私運生土已積至四千餘兩煙膏亦有二千餘兩旣未便變價充公祇可當衆焚燬惟查獲私貨海關向有犒賞定章煙土旣焚賞欵無出爰特援照粤海關章程將查獲烟土送由地方官焚燬賞欵亦由地方官支給作正開銷呈請稅務處核辦兹已奉到復文准照所議辦理昨墨君已函致施監督轉告吳知事照辦矣 
[時疫醫院開幕記]  
　　中國紅十字會時疫醫院在英大馬路之北廣西路日昨五時行正式開幕禮遍懸萬國國徽松柏鮮花由沈仲禮朱君葆三曁常議會全體醫務主任柯師及其夫人亨司德及其夫人愛格司王培元吳小谷玉吉民陳家恩諸醫士理事長江趨丹醫院理事鄧笠航招待來賓欵以酒點參觀救疫機診病室男女候診室輕症服藥室頭二三等病舍到者如各國領事紳商中西醫藥界中西新聞記者男女來賓逹七百數十人臨時捐款如屠景三三百元沈鼎臣及女公子一百五十元何丹書一百五十元何紹庭五十元共計一千餘元更有五洲藥房裕昌洋貨號嘉泰洋行捐助勃蘭地藥料肥皂等物更有新舞臺夏氏昆仲第一台許少卿允助初九日日戲一天新新舞台周仲華孫玉聲允助廿一夜夜戲一天李禹卿王培元允臨時客串中外善士捐輸異常踴躍續由紅十字會辦事處分送衛生必讀時疫關係書籍時鐘七下陸續散會 
[弔銷採購渝米之護照]  
　　上海縣行政公署昨日牌示云本月四日奉江蘇省行政公署訓令第二千八百六十六號内開内務司案呈前據渝商張粟馥滬商鄭志良呈購渝米十萬石運滬接濟民食請發護照并給咨投騐等情當經發給護照十張並函請四川民政長查照辦理在案兹准四川民政長函開查乞糴救荒古今通義原當不分畛域以濟民食惟川省自本年入春以來雨暘愆期川北各屬旱象巳成刻值靑黄不接之際米價騰貴迭據紳民紛紛呈請禁米出口前來業已令飭渝夔兩關查禁在案現在委無餘力接濟鄰省兹准前由相應函復備查並請轉飭該商等勿庸來川販運以免徒勞往返實爲公便等因准此合亟訓令該知事仰卽轉飭該商等知照並將前發護照調取呈繳核銷此令等因奉此合行牌示仰渝商張粟馥滬商鄭志良知照將省頒護照尅日檢齊送署以便呈繳核銷特此牌示 
[中區商團更舉職員]  
　　中區商團開辦至今巳兩載有餘前日下午一時在事務所照章舉行第二屆更舉職員會兹將當選各職員名姓錄後　正會長莫子經　副會長毛子堅　趙芹波　會董夏應堂　周采臣 
張樂君　吳芹甫　金仰蓀　金蘭蓀　徐馥蓀　王星泉　袁仲蔚　徐納甫　評議員周采臣　曹伯良　張樂君　金蘭蓀　敎練員高子雲　張文鑅　幹事長錢南臺　會計員葉松庭　金榮生　書記員曹伯良　呂潤之　幹事員張雲卿　李佑民　陳松濤　楊誠菴　調查員趙秋心　瞿督壽　孫文慶 
魏潤生 
[檢察廳擅釋過犯]  
　　丹陽人潘吉卿杭州人張阿二迭在租界犯案曾經公共公堂判均逐出租界並解送地方檢察廳分别遞回原籍在案詎潘張潛入租界潘又行竊天潼路四百十四號謝雲生家衣物均經包探查獲昨解公堂分别訊明咸稱該廳並未照章解送當日開釋是以潛回關讞員商之英領康君判潘押兩月張仍還押候切實函詢該廳因何不允照送俟復到再核 
[公民與法官之問答]  
　　日前報載地方檢察廳不收公廨判送水巡拘獲人犯一事昨有公民王佑之以此事關係主權特詣該廳謁見蔡季平廳長詰問略謂公廨定章凡水巡捕房拘獲人犯一經解堂訊實概送前淸上海縣署收押光復後並未改章日前水巡捕房將行竊德國兵艦上鈔票皮鞋之竊賊朱福堂解至公廨經王襄讞會同德領裴君訊實判送廳中禁錮兩月卽據水包探禀稱前次解送竊犯至該廳收押該廳中人聲稱此次准予收管以後如再送來定不收納今恐退回應請鑒核西官聞之以該廳旣不收納擬即收押捕房華官則以此項定章已歷久奉行未便自棄主權諭將朱暫行帶回捕房候函致該廳長查明仍照向章辦理此事是否屬實當經蔡廳長答復謂浦江本在租界之外故水巡捕房拘獲拐犯向送本廳訊辦惟竊犯往往送由公廨判决後轉送本廳收押殊與主權大有關係然旣送到廳從無不收之理日前據該水巡派探送來已由公廨判決之竊犯二名本廳當卽收押惟面告該包探云拐案向送本廳訊辦他案事同一律以後在浦江緝獲竊犯亦應逕送本廳訊理此外别無他語至朱福堂一名已於上星期六送至本廳收押公廨亦並無致函本廳之事各報所載想係傳述之誤王君又以蔡廳長近有辭職之說詢其是否確實據何理由蔡廳長答稱本廳長到任以來重案迭出或迫於政黨或困於外交不能行使職權卽如宋鈍初君被剌一案前次公判未成原因被告代訴人要求傳齋被告一併開審今洪述祖慺電司法部轉請外交部與德使交涉迄今膠督尚未允引渡趙程兩被告又俱託辭患病屢請京師地方檢察廳協傳不肯來滬投質而外界不諒動有責言辦理之困難已可概見他若普通案件已經起訴而尚未公判者已積至三百六十餘起之多未經判决人犯擁擠監所時當夏令瘐斃時聞疎通無法本廳長不得不早自引退以謝地方已於初六日電呈高等檢察總廳請予辭職想總廳長鑒及苦衷當必准如所請俾得早釋重負云 
[警察廳之閉門羹]  
　　湘滬警察廳廳長穆君昨出通告云照得近日來廳投効絡繹不絶其中學識宏富具有經騐者頗不乏人本應借重長才以資臂助惟本廳由南北兩局合併改組以來内部外部尚有人浮於事之慨卽各署巡警預備亦擁擠異常實有愛莫能助之勢嗣後無論本地外地學生來廳投効者恕不收錄尚其諒之 
[閔行人循例保留營長]  
　　上海縣閔行鎭商舗人等前日具呈應民政長程都督第二師章師長並三十七團梁團長云竊滬防水師分統楊玉貴升任水上警察第二廳勤務督察長所兼第一營水師軍隊不日隨駐蘇州公民等聞聆之餘驚駭無旣查該營駐紥有年其平素兵民交易公平感情深厚闔鎭各界人等均賴相安已非一日使一旦更調換防驟易管帶誠恐輿情不順關係匪輕况當兹共和時代自宜以地方治安民情和洽爲先用敢縷陳下情懇求令飭仍行駐紮閔行以資鎭攝而頃輿情 
[議員果若是耶]  
　　縣議會議員王銓運卽王際亨控閘北騎巡隊巡士陳志岡隊員段瓊等行兇毆辱一案地方檢察廳長蔡君除將案起訴審判廳外並派司法巡官梅南枝巡長王桂生前往調查復候核辦兹據該巡長等回廳報告謂虹口胡家木橋地方原有賭檯數只每日開場輸赢頗鉅該原告王際亨得有賭規其中實數不知其詳據外間傳言每月可得賭規洋一百六十元前者閘北龔警務長在該賭檯附近之三官堂中設有騎巡隊派出所每日前去捉賭該原告深爲妬忌前往責問該警陳志岡誰人派爾在此駐防陳告以奉上官命令王言與我速去不准在此陳立告該隊員段瓊段令陳請王前來談話王不允陳卽將王拉扯是日適逢天雨路滑王卽跌仆汚及衣服陳等確未行兇故王到案後驗無受傷痕跡云云聞蔡廳長巳於昨日據情移請同級審判廳核奪矣 
按此係調查者一面之言王議員必尚有辯 
[馬車夫推人落水]  
　　劉安甫被馬車夫施阿三推落浦中身死昨將屍身撈起並由捕房將兇手拘獲傳到船户見証婦人顧巧雲旋將屍身舁入輔元堂下午五時由葛檢察官會同聶讞員德副領事蒞騐屍妻劉陸氏稱丈夫被施阿三威逼又被推入浦中傷命求恩伸雪施供在利記馬車行爲夥施欠馬車洋四元向之索取劉言至爛泥渡朋友處借來歸還後仍無洋自將長衫脫下交船户質洋以抵船　詎立足不妥跌入浦中並不推伊入浦顧巧雲供劉施同來雇船至浦東後復回浦西向劉催逼欠洋將次抵岸劉脫下長衫欲質洋歸還卽被施推入浦中撈救不及婦人目見是實葛君飭檢騐吏驗得落河身死屬實當飭自行棺殮顧巧雲退去候再傳訊施阿三交捕房帶回過堂核辦 
[西人糾衆鬥鷄]  
　　無領事管束西人勃脫與利密地司等近在虹口海寗路八百二十九號洋房内糾同英美日斯三國商民鬥鷄爭勝前日經上海阻止凌虐牲畜會中人查悉以其虐待畜類報請捕房派探將勃利兩西人帶入捕房准各存洋十五元交保昨晨傳同見証華人蔣華山王寶和一併解送公共公堂經聶襄讞會同英領哲君訊知尚有他國人民在内公堂未便擅斷諭各退去著該見証等自赴英美日斯三國公堂聽候質訊 
[李鳳林病中着魔]  
　　住居無錫南門外之十九歲女子李鳳林父母雙亡近因患病來滬就醫在法租界遇見歹人許長春被誘至英租界五福弄某號屋内姦宿前晚又將該女領至虹口公平碼頭擬乘和生輪船帶往大連灣被探查見當將許與李女一併帶入捕房分别押至昨晨解送公共公堂經中西官訊悉前情判許押三月李女留候函致無錫檢察廳移傳其叔李汝貞來案再核 
[希社祖餞名譽幹事]  
　　希社社員鄒翰飛君等以該社名譽幹事前混成第三旅旅長李英石君調任蘇省第二水上警廳長啓行有日特於昨日就廟園新事務所内設筵祖餞並各以詩文爲贈盡興而散 
[城内]  
　　地方審判廳民庭批○（唐少標呈訴請求撤銷批）此案由爾上訴到廳今旣自請撤銷應予照准保證金着卽來廳具領至袁升和交出聘洋一節係徑繳前閘北裁判所收存前本廳調卷過廳未據該所一併呈送現閘北裁判所改組爲第二初級審判廳仰候本廳將願卷發還該廳爾即逕赴初級廳請領可也（陳薛氏呈訴請求嚴追掯購批）案經判决確應候函送第一初級廳查照原判實施執行（王周氏呈訴請求免繳保証批）訴悉仍須迅速遵繳以符定章所請俟判决後措繳之處碍難照准（周子壽呈訴請求訊結批）狀悉旣經高等審廳决定在案應候再開辯論可也（蕭邦懷呈訴請求執行批）狀悉案經該被告提起上訴仰候高等審廳核辦可也 
地方審判廳刑庭批○（徐壽濤請求保釋批）狀悉爾犯拐案旣經檢廳訊實起訴自應靜候本廳依次核奪所請保釋之處着不准行（梁泉請求交保批）此案業經同級檢廳起訴過廳自應靜候公判母庸多瀆（李熊請求交保批）狀悉查此案尚在檢廳偵查中仰逕向檢廳申請可也（李文卿等請求交保批）狀悉案關强盜何能率請保釋不准特斥（葛漢臣請求交保批）昨據呈訴業經本廳明白批示着卽遵照母庸多瀆 
無端詐擾○無賴周順寶自稱在第二區第二分署偵探范老虎處爲夥前日冒充第二分署偵探糾合流氓陳小弟萬桂生等在滬城館驛橋畔將手携舗蓋一個之揚州人名小丁者軋住指爲内藏烟土小丁當場開視並無違警物件祇有大洋四元書信一封當被周取之而逸小丁情急喊救經附近崗巡陳告到來卽將陳小弟萬桂生等一併拘送第二分署轉解司法科訊辦一面飭緝周順寶到案究懲 
爲妻伸寃○南通裕轉運公司塌車夫梁連奎輾斃太南門外顧家廳陳姓女傭陳媽卽陳謝氏前經地方檢察廳檢察官騐明屬實將梁收押候究在案昨據尸夫陳德榮投廳禀稱家住松江已死陳謝氏係是髮妻此次遭梁連奎之塌車故意輾斃應請訊明懲辦蔡廳長諭令靜候核辦 
煙犯何往○地方檢察廳蔡廳長昨日調查禁烟局送來之烟犯内有王壽昌周奚氏二人祇送証據王與該氏則並未送來大爲詫異當卽備函前往查問實在以憑核奪 
[南巿]  
　　情節可疑○信泰祥煤油號前日令車夫楊虎持棧單一紙至西門外爕昌自來火廠棧房内取出火柴十廳不料至夜間始回據云棧單業己遺失迨至該棧查問貨已出去因疑該車夫有意串吞遂卽扭至第一區警察署移送第一初級檢察廳預審不認留候查明究追　 
[閘北]  
　　失愼受罰○富家里四弄六十七號樂金生之姘婦李陳氏家前晚八句餘鐘在樓上起火由崗巡歸報四區警署張署長即率偵探長警前往彈壓救火會亦驅皮帶車到場極力救熄幸未冐穿屋頂昨經署長傳到樂金生判罰洋五元以儆 
拖累保人○開設柴炭店之丁義生前向柴販趙雨生賒欠貨洋九十餘元央蔡如寶担保延宕不理日前由趙投審判廳呈訴傳蔡到案訊明押追在案昨經蔡如實之女三寶將丁尋獲向論不理扭赴四區警署控告張署長准解司法科移廳究追 
茫無頭緒○王春榮現充四區警署庶務巡士日前接得南京福字營一連八棚官文龍由郵局寄來之函信一封拆閱信内尚有滙票洋九元該巡士因與官文龍向不相識定係郵局悮投卽將原信匯票呈報張署長存案候領 
發現屍身○王家宅東香烟廠門前前日有小車夫載來板箱一只抛棄而逸由崗巡察得箱内藏一男屍年約二十餘歲歸報三區第二分署蔣署員卽飭地保投報檢察廳騐係病死報堂收殮又三區警署境内靶子路後面昨亦發現男屍一具已由地保投廳報驗矣 
[公共租界]  
　　誘匿養媳○虹口西華德路一千三百十三號煙膏店主張春咸之十四歲養媳朱四四忽於上月十八日走失由張報捕請緝在案兹悉該養媳係被前居張姓附近之拐婦張王氏誘匿家内前晚挈女擬乘輪船帶往外埠販賣被救濟會偵探協同美捕房包探將氏與女一併查獲詢明緣由昨日傳同女翁解送公廨中西官訊悉前情判氏押女所二年女交其翁領回完案 
領回婢女○女孩新煥前因迷路由捕解廨經中西官訊係曾姓婢女判送棲流所留候認領在案昨由其主曾家丞投案求領飭將女帶案訊明交曾領回 
逞兇受罰○北四川路捕房八百五十五號華捕控侍者楊春記干涉驅逐小販並行兇打失銀表撕毁號衣等情昨經公堂傳訊以楊不應行兇着罰洋五元充公 
印人誣控○印度人某甲控煤炭店出店王長連在斐倫路搶取印度對開六枚計值洋四元昨由捕房將王拘案請究王供不承認並由店主陸奇才上堂証明王素來誠實實遭誣指中西官以原告所控不實判王開釋 
料理淸楚○綢客王龍海控汪樹生與弟裕生串騙縐紗十四疋由廨判令汪樹生押交其弟到案再核在案昨晨由廨復訊據供巳向原千料理淸楚判令開釋 
安插貧兒○八歲安慶男孩任毛毛因父母雙亡流落滬地日在街頭求乞前日因在馬路徘徊由捕查見帶入捕房昨送公堂訊明判送濟良分所内附設之貧兒院留養 
勿再放浪○婦人陳馮氏前因不守婦道由其夫陳阿星控經公堂訊實管押在案昨届期滿由官媒解案請示判交本夫領回管束　 
抵欵不理○已革水包探陸阿九控張頌林顧晉林徐石林不理抵欵等情昨由捕房將該被告等傳至公堂分别交保候訊 
禁錮流氓○流氓陳林富前日在二馬路攫取王李氏金挖耳當被包探王梅生追獲昨解公堂訊供不諱判陳押西牢半年期滿送寗波同鄉會安插 
失於敎養○劣孩金阿米前日在麥根路攫取葉永明家七歲女孩阿英金耳環逃逸由葉報請新閘捕房派探朱子藩將金孩拘獲昨解公堂訊明判物交原主金孩押候傳到其父再核 
小孩溺斃○男孩紀阿慶董阿土等前日均在楊樹浦順泰木行後河失足溺斃昨由紀等家屬投報捕房請免相驗自行收殮寓客病斃○華記路二百六十二號陳谷良所開之小客棧内昨有寓客劉正根患病身死報知捕房捕頭飭傳地保查明有無家屬再行收殮 
[法租界]  
　　巡捕獲獎○法捕房一百三十五號華捕前在碼頭上查見形跡可疑之某甲拘入捕房後抄出煙土一大包訊據供稱並非竊來係某姓囑托私運出口藍總巡以案關私運係在海關範圍之内卽將烟土移送稅務司核辦現聞稅務司以該捕查獲私貨特將關平銀七十兩移送法捕房轉給該捕等以資獎勵藍總巡除將賞銀給領外並面獎數語免予出差一天 
冒收捐欵○全國義賑會總理程振奇投廨控稱會員顧濟川作事不妥巳經取消詎顧私刊會中捐册冒收捐欵洋七十元送案請究顧供當會員時所收捐欵均由書記在捐票上蓋印爲憑涓滴歸公出會後并無冐收捐洋之事求請查察聶讞員判令交保候查明核辦 
限期交清○樓善和樓善珍及某氏前控福昇號主沈王蘭不還存欵交保限交在案昨日覆訊善珍稱尚欠洋八百元善和稱尚欠洋四百四十六元某氏稱尚欠洋一千零三十四元均求嚴追訊之沈又交銀四百元餘求陸續料理判交原保限七天交淸如違押追 
賠償修費○塌車夫戴庄紀推車不愼將馬車夫陶掌順所駕之馬車撞傷由捕一併送廨請訊陶供小民照章駕駛因戴奔馳致被撞傷馬車修理費須洋數十元求斷戴供塌車在前推行陶咎由自取與小民無干判戴賠修費洋十元陶亦有不合着罰洋兩元充公 
置之不理○劉洪連前將包車租於吳吉生由鄭兆記作保虧欠車租洋一百三十元向索無着劉控經公廨判鄭交保限理在案昨劉又投稱鄭置之不理仍求提案訊追鄭由伊妻張氏到案代稱婆婆在粤東原籍去世丈夫回家治喪俟事畢回申料理判氏退去着保人交鄭到案訊追 
忿不欲生○羣舞台對面安寗里第八號門牌住户畢錩榮今年四十八歲失業已久邇因家事怨憤於前夜自刎身死昨晨經同居報明捕房查察原委由法總巡飭探報請檢察廳派員相驗後經屍弟畢鎬根禀准免騐自行棺殮 
雜評三 
　　（我） 
上海司法界之現象上海爲通商巨埠一舉動在在足以動外人之觀瞻而司法界之影響於領事裁判權者尤至重且大乃上海之地方廳自光復以來判决案件祇三百餘起而巳起訴未公判者至有三百六十餘件之多囹圄充斥慘象萬千卽令此後無新案件發生而以前列惟之此三百六十餘起之刑事案已非歷一年半之歲月决不易清理完了無論人民長蒙刑事嫌疑犯之寃苦而看守所旣有人滿之患則未來之危險小之則釀成疫癘大之且或如鄰縣之連翩逃逸人犯俱意中事嗚呼上海司法界之現象如此有監督之責者奈何無所聞耶 
專件 
[中華民國世界語會消息]  
　　紀元二年七月八日第四四號中央事務所在上海西門林蔭路會員題名（十七） 
姓字名通訊處號數余蔚蒼君銘林四川遂寗東門大街德壽昌號二二九楊一放君子漢紹興公報館二三○屠柏心君紹興中國社會黨事務所二三一陳勉齋君同上二三二何寄虫君紹興老滸橋何宅二三三王煑塵君上海法大馬路新世界社二三四杜尚白君紹興社會黨二三五顧鏡蟾君紹興江橋顧萬茂二三六蔡鏡卿君紹興大路鮑景泰錢莊二三七孫德卿君紹興大路坤記參局二三八 
[本會紀事]  
　　六月十九日 
法國脚踏車公司寄來世界語告白數册 
西班牙世界語報社寄來第八十三號報一册 
南京張廷緩君函索章程計十件 
蘇州師範學校姚明煇君無錫師範向賓諷君等交來習題考卷共二十一件 
本埠劉蓮舫君等催補講義 
 
 

Page 11

 
 
午一至三時送診不取醫資 
　　　　　　　名　　票 
（答）請入寰球世界語會交換部以便自行交換一切當不僅區區郵票已也 
二十日 
上海事務所發起人張子正君報告已簽名之會員十八人照章先納會費銀五元 
和橋馬之武君以函授習題須暫答寄來函告假 
本埠葛伯詒君催詢月攷題目 
（答）按期載入課本惟第二册缺 
杭州王瑞堂君等交考卷及習題共二十五件 
揚州余醉侯君等索閱函授章程計十五件 
湖州陳雲驥君報名入函授部 
[本會特别通告二十二]  
　　學校第二次招生 
各界曁各事務所公鑒本會自創設高等世界語校以來遠道來學者甚衆嗣以本事務所宿舍有限致多向隅兹本校第一班學生已將畢業准卽變通章程續招第二班學生凡有志來學者無論以前曾否報名一律查照後開章程辦理本會各地方事務欲繼續派人來校肄業者須由各該事務所切實考騐合格幸弗貿然保送致失本會立校之本意是爲至要謹告 
附告函索章程附有郵票者立卽寄奉中央事務所啓 
來稿 
[民國憲法論綱（張葆彞）（四）（續）]  
　　第五章行政權 
國家爲政治組織之團體有意思能力又有行爲能力意思能力於立法機關表示之行爲能力於行政機關運用之國家欲有完全之作用在使行政機關嚴整健全得保持其獨立之地位立法機關可監督之而不可凌轢之司法機關得救濟之而不可干涉之行政權之作用别爲外交内政軍務財政司法五種然此當於行政法中研究之而非於憲法中規定之憲法上之行政權在規定其範圍而巳查各國憲法所規定行政權之範圍約可分爲三種（一）最高行政權（二）中央行政權（三）地方行政權試分别述之於下 
（一）最高行政權 
君主國以君主爲最高機關民主國以議會爲最高機關君主國之最高行政權君主掌之民主國之最高行政權大總統掌之然大總統非國家之最高機關何以能掌最高行政權蓋最高機關與最高行政權在君主國則合一在民主國則分離何以言之君主國以君主爲主體而君主又總攬統治權故以最高機關而掌最高行政權民主國以國民爲主體而大總統爲行政首領故以非最高機關而掌最高行政權君主之最高行政權多廣泛而大總統之最高行政權有範圍然同一大總統於憲法上之地位美總統與法總統不同美總統於行政之計畫有主裁之權力而法總統則否美總統於行政之得失有獨負之責任而法總統則否兹將法美憲法中共同之點與我臨時約法所定相互比較列舉如左 
（甲）大總統有統率海陸軍之權（法美憲法與臨時約法皆同） 
（乙）大總統有任免文武官之權（法美憲法同臨時約法於國務員須得參議院之同意） 
（丙）大總統得議會之同意有宣戰媾和締結條約之權（法美憲法所規定之議院皆限於元老院臨時約法則明定參議院） 
（丁）大總統得議會之同意有派遣外國公使大使之權（同上 
（戊）大總統有接授外國所派外交公使大使之權（法芙憲法與臨時約法皆同） 
（己）大總統有提出或公布法律案之權（法國憲法與臨時約法同美憲法無規定） 
（庚）大總統有召集開臨時議會之權（法美憲法同臨時約法無規定） 
（辛）大總統有特赦減刑之權（臨時約法又規定經參議院同意之大赦） 
（壬）大總統有發布執行命令之權（臨時約法有之法美憲法無規定） 
（癸）大總統有頒給勲章及榮典之權（臨時約法有之法美憲法無規定） 
以上所列有與法美同者有與法美異者（庚）項召集臨時議會爲國家行政所必要不可不規定者也（辛）項之大赦（癸）項之勲位皆與共和政體不相容不可規定者也至（壬）項之執行命令與獨立命令不同法美雖無規定而實際亦行之若以之規定於憲法亦未始非進步之點也 
（二）中央行政權 
廣義之中央行政權則最高行政權亦包含在内而憲法上之所謂中央行政權者每主狹義以最高行政權爲除外而僅指内閣而言也夫内閣者上承總統下接地方中央行政之總機關也故内閣不可不負責任責任内閣制爲立憲國之眞精神其責任由權限而生有權限斯有責任欲定内閣之責任可不不先明行政之權限兹將兹於中央行政權之最著者述之如下（未完） 
來函 
[上海地方審判廳函]  
　　逕啓者王銓運控告李華田濫用職權私擅逮捕一案本廳於六月二十七號預審隊員段瓊巡士陳志岡時當庭諭令下星期五（卽七月四號）再行到庭質訊故傅王銓運等亦定是日不料王等傳到而段陳未經依限來庭是以卽就傳到之人開審今閱貴報載段等未到原因係問官當時誤四號爲星期六之故至諷法官未諳陽曆云云殊爲詫異此事本廳固有堂諭可稽且有檢察官可以證明預審秘密貴報本難得其詳然風說誤傳記載未免失實卽希更正爲禱此頌日祉 
按前日本報紀載此事並未諷法官未諳陽曆今閱來函亦殊詫異在廳中預審秘密本報固難得其詳而本報並未譏諷官廳亦憑何指摘豈亦誤於風說耶 
 
 

Page 12

 
 
   
 
 

Page 13

 
 
自由談 
游戲文章 
[討蚤檄蚤跳虱也] [  瘦蝶]  
咄彼繊蟲生於肘腋蠢爾妖魔敢恣狂突噬人之膚飲人之血附熱趨炎登牀越席聚類引朋畫潛宵出蹤跡無常往來甚疾鑽剌求容彌縫眩策利口吹毛因人獵食無孔不鑽乘間而入以我衣裳爲爾巢穴緣隙搜尋跳梁倐忽任吾震怒汝巳逃逸形似蜂狂情同鼠竊銳若蠅頭纎如蚊睫欲擊不可欲捫不得因遣牙將大興指甲平旦誓師黄昏齊集義指旌旗威張戈戟賈其餘勇朝必獲十逃者爭趨走者絡繹小則强指大則捫舌其細已甚何堪一擲爾勇伊何勞我巨擘投諸水火厥種殲滅置諸鼎鑊用昭誅殛爾若有知母來我室勿因小過致干大辟速去速去凛哉斯檄 
[議員銘仿陋室銘] [  純民]  
　　才不在多吹牛則名學不在深運動則靈斯是議員惟滑得行俸給銀圓白反對面皮靑黨見難消滅開口便碰釘可以結狐羣講武經有議案之堆積無議决之情形却似傀儡場無異化錢亭國人云何議之有 
[戲擬野雄院章程并序] [  棲梧]  
　　十里洋場佳卉與墻花並植三千粉黛良禽偕鶯蔽棲卽今夜夜元宵紙醉金迷之地那管朝朝寒食禁煙弔古之辰眞見灼聞盡屬瞎三話四朝雲暮雨儘多百怪千奇雲水光中何日春申話舊綺羅隊裏及期女子翻新大丈夫偏多媚術小妮子到處留情爲仿妓寮章程組成雄院規則庶幾大干世界永無李下瓜田每逢三五良宵亦有金樽檀板母勞他人拘束居然還我自由爰擬規例八則如左 
宗旨本院宗旨專以野雄媚術吸取英雌金錢爲唯一無二之宗旨 
命名本院旣集在野羣雄組織而成卽名之曰野雄院 
地址本院擬在上海泥城外靜安寺路無門牌之極大洋房開院交易取其熱閙場中而得靜趣於張園愚園旣不甚遠南京福州等路近在咫尺當此盛署之際倘閨閣名媛從夜花園游倦而返尚有餘興來游尤爲歡迎 
選材一面貌須有子都之美潘安之貌方能合選但恃雪花粉香油香皂香水等妝飾品者便無足取 
二技藝須有屢戰屢勝之妙七擒七縱之能而於控送縱三字訣尤須實有經驗方能合選但恃魁梧其身虚有其表不能耐人尋味者便無足取 
三年齡自十六歲至二十歲爲淸品二十一歲至三十歲爲正品三十一歲至四十歲爲附品凡具此年齡有以上一二項資格者卽來註册聽候選取 
營業出門應召侍酒每次一元無論淸正附三品俱是一律 
碰和每局八圈輸出頭洋十元較諸妓寮減收二元以示優待夜飯點心一律預備 
酒席正價十元下脚起碼五元多則聽便 
凡貴客太太奶奶們賞光珮臨無論淸品正品附品悉聽選擇一律優待不敢怠慢 
貴客欲於附品留情者極少四和四酒下脚起碼二十元多則聽便至於報瓊義務各隨交情與院主無涉 
貴客欲於正品留情者極少十和十酒下脚起碼五十元多則聽便餘同上 
貴客欲於淸品留情者本無一定價值如與本人兩相情願尤須與院主商妥辦法方能逹到目的 
每逢星期六星期日正品淸品駕新式馬車出遊張園等處如遇熟客當極意奉承百般獻媚使貴客賞心樂意此亦本院格外招徠之一法 
規則本院定陰曆二月十九日六月十九日九月十九日爲三節四月劾八日爲浴佛日七月三十日爲地藏誕凡此五日爲一年中極大典禮之日凡屬貴熟客太太奶奶捫應來碰和擺酒爲有情人撑場面餘外如朔望等日亦可來院游玩點綴本院之選擇此種日子爲節日者亦使貴客們託言燒香佛會等事對於父兄夫子前容易掉鎗花也 
貴客與有情人愛情到不可解結之時欲營金屋者雖與本人言明須商經院主許可方能伉儷而去 
碰和頭錢以及酒席下脚留宿下脚均須當場付出不能欠帳餘外酒席正價以及侍酒局洋如係生客亦不能欠倘係熱客准其三節歸帳以示優異 
擴充俟營業發逹資本充裕再設分院於中國租界通商各埠以保雄業而遂雌情 
附則現在野雄院尚未正式成立暫設事務所於上海九馬路高麗領事公館隔壁門牌十萬八千號德律風第三萬三千三百三十三號 
野雄院臨時院長小居氏楊航預擬 
尊聞閣詞選 
[木蘭花慢] [  醉紅居士]  
　　悵蠻方久客過長夏惜餘春正玉樹歌殘金仙涙冷老却遺民張園綠陰似海嬾隨他油壁逐斜曛禪榻長依鬢影膽瓶小貯花魂因循壯志難伸封酒國策詩勛驀回思往日西遊荆楚北走燕雲十年揚州夢醒怕重提影事與前塵獸鼎名香自爇畫中且喚眞眞 
[金縷曲]  
　　銜石難填海算只有天荒地老此悄尚在酒渴香銷欹病榻慣憶明眸斜睞更映著遠山眉黛却悔靑聰容易别並芙蓉不綰同心帶眞欠汝相思債琵琶馬上明妃塞笑世間幾多憾事古今同慨但使名花眞有主也勝靑樓老大恐此後相逢難再留得艶　花影瘦向畫圖省識紅兒態燈影炧愁無奈 
[題董小宛孤山感逝圖] [  蘇戡]  
圖豈埋香地梅爲感逝花有人憶花影無語自横斜 
[題方白蓮秦樓惜别圖]  
白蓮丰格出塵想何事猶留惜别圖無怪兩峯摩碧眼也憐鬼趣細描摩 
自由談話會 
　　尹昌衡初爲川督卽擅作威福强占民女論者已多訾議然或猶曰私德雖壞但能勇於殺敵亦可舍短取長乃征藏之師徘徊中道輕年累月虚糜餉糈屢次失機朦報大捷近且抛棄軍務挾金回川與胡景伊爭都督伏兵城外要取印信如此蟊賊衆所共棄乃猶有省議會八十餘議員爲之電京代請任命逐臭附　不知何心吳諺有臭肉引蒼蠅之說嘗以尹昌衡諧聲爲引蒼蠅音義殊近[  鈍根]  
我國人視政途爲榮耀視商業如敝屣商務不振良由於此加以國民喜購舶來品每見光怪陸離之洋貨爭相羅致價愈昻則銷路愈佳而回顧本國出産則僅絲茶然其銷路且大遜於昔有一落千丈之勢在歐美巿場之勢力悉被日貨占奪以去嗟嗟國人心中不以爲憂羣方醉心於法政人人自命爲都督民政長律師審判官縣知事議員長此以往亞洲之東必發現一中華官國實則終爲奴隷而已不然何於富國本源之商務無人問津也嗚呼棄實務虚愈趨愈下吾爲商業前途悲[  點墨]  
中國大借欵由財政部以鹽務作抵押品計算此項借欵用至九月可盡以後又須借欵是否以地丁漕賦作抵押品如果以此作抵押不數月後再要借欵更以何物作抵是否卽以土地人民作抵押品敢先質問財政部請速答覆以便人民預備 
上海夜花園之爲害人所共知不但爲男女幽會密約之所而且風餐露宿大傷衛生直是戕身之區官廳知之而不能禁非不能禁也緣地點旣在荒僻雖非租界而有洋人出名能使中國官廳不禁者其中别有敏捷手段所謂有錢使得鬼推磨也官廳若坦白乃心何不一爲禁止現在民國官廳是否一塵不染卽以夜花園之禁否卜之請諸君靜而覘之[  棲梧]  
劇談　 
[續紀初五日之第一臺] [  玄郎]  
　　小八義圖擊鼓演起吳鐵菴飾程嬰檯步活潑工架老當小小年齡得臻此境自是聰明不凡嗓音較前亦略見圓潤但仍嫌低暗耳鞭責法場兩段唱工雖無甚特别精采而應有盡有一絲不苟亦無懈可擊惟領鞭後做工一味愁眉涙眼傷心愴神論之友誼上固宜爾爾按之戲劇實情上似屬一大破綻蓋程旣出首以害公孫而又傷感憐惜矛盾若此顯見其中有詐倘被屠賊覷破豈不枉費一片苦心故予以爲此時祇好以假作眞做足忍心害理不可稍露痛惜情狀則屠賊方能深信戲情乃合然時下鬚生之不能深悉此中底藴而犯此病者正多也遑論一藐小之鐵菴乎小楊月樓飾公孫杵臼激昻慷慨憤氣填膺做工淋漓畫致唱亦氣足神完鏗鏘動聰法場一叚原板（可嘆我白髮人）之人字一氣直衝搖曳而出關高響逸殊有繞　不散之旨轉折頓挫處處賣力不肯放鬆半點而又圓潤流利哀艶悲壯吾知是兒隠存一拚命爭勝之心也常少亭之屠岸賈搖板亦句句着勁不肯落人後步 
楊瑞亭唱徐母駡曹（有老身坐草堂自思自想）及（劉備本是英雄將）兩叚腔圓字正響　塵惟行腔過高而少輕匀尖利之風趣仍類鬚生腔調而與老旦派别微嫌有未臻純粹之處駡曹白口淸澈飽綻字字咬牙切齒沉着激越駡得酣暢淋漓大快人心劉壽峯之曹操唱工亦明亮沉雄萬分費力 
小說 
寫情小說 
[黄金祟（十二）] [  天虛我生]  
比第四日得報一紙裹物殊綿厚發緘則蘭麝之氣噴溢而出蓋非書也一絹帕耳其紋作卍字形周角四覓不得一字復以所裹紙端詳反復亦盡不着墨痕再展帕細視殊香且潔若非卍字紋縐者又安識其爲舊物方予遐想出神而小曇乃如捕鼠之貓目光烱烱遠射而前我急袖而藏之而投稿者顧影憐 
顧影憐詞史浙江徐哲身君之如夫人 
色大頳顧小曇初未留意比見予色變異乃曰白晝孤坐於此默識所讀書耶予漫應之而色愈頳復頻頻自歛其手狀甚踧踖小曇乃知予袖中有物顧渠心中不知忽作何想而亦大頳徐曰公子讀書當擇可讀者讀之於師傅之前不能讀於師傅前者即不可讀頃汝袖中藏何書本可俾予一覽乎言時面色轉正然紅則愈甚吾知其誤然吾亦正利其誤思有所對特期期不能爲言幸而小曇亦不復深求姗姗遂去比小曇去而予心中乃有萬分爲難者顧念此物藏之何所予初無秘篋惟一書笥爲予所自掌乃夾之書卷中特體積甚厚書又不肯爲我庇匿張其　鼓其腹躍躍其容態於人之眼中予意滋懼繼乃得一良法移書稍出而藏之書後泯無迹矣然馥郁之氣殊弗能掩予思有以亂之乃於我嫂處乞得午水之瓶庋之笥中揚言曰我書乃生蠧魚吾母曰盍以芸香薰之予曰芸香氣惡惟新婦及死人用之今丐於嫂得香水庋之其功用當無少異母曰然小曇曰無怪公子衣袖間亦郁郁也惟聖賢之書而襲以香匲之氣爲弗稱耳予乃大慚小曇之心益疑我有秘書也乃伺我之隙往搜我笥我初未知然我得間必時時一省此帕較温書爲勤小曇之目的在書第抽大小相若之書每一卷察之無異遂亦弗窮其極故此物乃得保存至今當日予思所以報箏者殊無物予帕較劣弗可以當瓊瑤乃自塾中歸潜赴巿肆覓得一佳品四周有花而虚其中足以容題亦弗自審其塗鴉之劣綴辭滿幅今已不可復憶惟憶二語云鉸人懷恩心躊蹰何以報之雙淚珠當時不過漫爲綺語庸知竟爲後日之旘也姑緩言之 
　兒得予之報初弗審其作何意想自此以後弗復憑樓眄我我心頗疑箏之惱予凡爲予二人遞函物者皆蘭也因以詢蘭曰姊得我詩作何語蘭搖首曰未嘗有一言予曰顧雖不言其容色當有所呈露蘭曰姊惟阿姆待之嚴未嘗能爲笑容予曰然則我兩人相饋遺者當母令阿姆知蘭曰然第阿姆固知之矣予駭曰汝告之耶蘭曰否前日之夕姊方展兄之詞思以譜入箏絃尋聲而歌爲阿姆所聞見因詢爲何人作者姊殊弗諱阿姆曰汝不聞其已有聘妻耶姊漫應之曰　特其聘妻又何預我事言次仍理其箏阿姆呼曰痴女子果戀是人者吾家之不幸矣姊乃大恚力摔其箏於榻拂衣起曰往來於我家而阿姆戀戀者孰果無妻人耶詎必因珊哥已聘妻遂屏弗許升我之堂予聞蘭言汗被脊背因曰然則阿姆怒歟蘭笑曰阿姆之爲人至可笑阿姊柔則阿姆剛矣其剛乃如鐵比阿姊火性熾則立化爲繞指柔此時阿姆作鷺鶿笑曰何人弗許珊哥來我家者彼自不來耳且聞渠母督之嚴殊弗敢招之使來矧來亦何益於我然於我雖無益倘有益於我女者吾亦願其頻頻來以博我女子笑容言已訕笑而去我姊則已淚被滿頰點點滴於案頭吾見其但以指徐徐引此點連合於彼點又徐徐畫爲連環之形不作一語固不知其心中作何想也珊哥汝非無足者胡弗直造其室度阿姆亦無如何也予不能答（二） 
哀情小說 
[畫中人（四）] [  東埜]  
　　此一刹那間秦生心中若有波瀾萬丈奔騰上下滿腔忿火熱至沸點以上而週身餒氣又冷至冰點以下祇以碍於大衆未能一洩胸中之氣噫同是一陳文綺耳向則朝夕思念以得親薌澤爲畢生大幸今乃嫉如蛇蝎若將浼焉此非生之寡情薄倖前後如出兩人譬如懷徑寸之璧者一朝遺失巳大懊喪迨經覓得乃在汚泥之中雖决西江之水不足以濯其瑕玷其失望之心有非局外人所得而懸揣者嗟夫冰清梅蕊巳爲墮溷之花妸娜楊枝竟作沾泥之絮佳耦變成怨耦有情爭似無情天下傷心短氣之事孰有甚於此者耶 
生素性謹厚平時未嘗有疾言厲色此次暴怒實激於一時羞忿一轉念間卽就平復謂彼自失德於我何尤女子性情本自難測從此與彼斷絶關係不追其旣往可巳籌思及此頓覺矜平躁釋罣礙一空微睇文姑玉容憔悴不勝其可憐之狀不覺又生惻隠之心因思文姑生平貞靜自持不輕言笑今墮落至此其中必有特别原因吾當調查明白釋此疑竇但無論如何事同覆水破鏡無重圓之理誦九州鑄鐵輕成錯一笑拈花轉悟禪之句初不料卽爲我兩人之交情作一寫照也 
席間生與女但作尋常酬應語未交多言衆以兩人初次見面且知畫影軒生性冷落固不之異也女瀕行强爲笑　謂生曰妾家住某里第幾號席散後請惠顧也生微晒目示允意女乃横波一顧逗出無限幽怨緩緩出門而去 
文窗花霧鎖閣香貌頂上電燈璀　足下氈毹貼地爐煙細裊茶笙微沸一麗人斜倚繡榻支頤作沈思狀絶妙一幅閨情圖也忽履聲槖槖一西裝少年搴幃入麗人亟起承迎相將就坐半晌無語少年忽微喟曰吾不圖在此地見君麗人知其語含譏諷廻顧而語曰事巳至此吾百喙亦莫能自解亦不望人之能解但吾親歷之境不可不使君知然知之亦徒然耳吾千辛萬苦卒無歸束所缺者一死向日求死不得今則爲死已晚嗟夫毓哥吾未見君何能遽死惟其不能遽死所以鑄成大錯也嗟夫毓哥吾今稱此哥必不應然毓哥二字自吾心坎中出有茹必吐固不計哥之應不應也毓哥乎尚能俯納我言否乎女言時淚隨聲下顫不成聲少年盛氣而來至此竟無一語可說胸中如撥翻五味瓶甜酸苦辣色色嘗遍郤不辨是何滋味正彷徨無主適小婢关水菓至見女垂淚之狀并不詫異反暱笑低語少年曰彼獃性發矣淚珠十斛揮灑不盡生性如是並非慢客請勿嗔怪少年見其語言伶俐亦笑頷之 
小婢旣出麗人探懷出一卷授少年曰妾之血淚盡在是中但請閱之君能恕其迹而原其情者明日重請會唔否則言至此淚下益如綆糜少年大不忍反極意撫慰之曰吾知爾心矣母事過悲乃假他事縱談一小時復告以在照相館獲見寫眞事女固言足未履該館安得有此或彼輩見余相片因而摹擬得之者生以爲然遂訂明日相見而别（三） 
文字因緣 
[送别] [  顧影憐]  
　　更買江南一葉舟東風昨夜漲淮流孤身白下逢寒食細雨清明上驛樓莫作楊花怨飄蕩應知春色綰離愁亭前餞别吾憐慣半醉從敎酒力遒 
計程此别又河津去到他鄉極望頻疎樹酒旗瓜步帆夕陽魚巿秣陵人遙憐作客重逢客况是傷春復送春可憶樓頭少婦望年年花落草如茵 
[寄贈動因廬主人并索和] [  敵羣]  
　　不自由花剛半開天心未厭禍尤胎我聞在昔飛龍見時到於今口鳳來君若有心求世用吾還留意防花猜一杯酒到渾無事笑對春風臥綠笞 
 
 

Page 14

 
 
   
 
