# 1907 - 17 - 4912124

 

Page 1

 
 
   
 
 

Page 2

 
 
[論蘇州新闢之馬路畸）]  
　　鐵路之興築。營業之日畫也。其所以得遂營業之計畫者。曰便民。馬路之開通。擴張鐵路營業之計畫也。其所以得遂擴張營業之計畫者。又曰便民。然則宗旨之所在。不外便民之兩字。乃蘇州新闢馬路。民間若不知其爲便民之事。而反譁然以爲擾民之舉者。此何故哉。或者勘測路線之人。未能盡爲民間圖便利。而遂予以藉口也。夫第一次之勘測。原定路線三條。（一）北濠弄。（一）李繼宗巷。（一）殳家牆門。及最後覆勘。始决定由李繼宗巷開入。取其路直而工省。營業之道。固應爾也。但該巷闊不逾丈。適當橋堍之衝。須左右各拆店鋪一二家。方足舒展。而勘路者獨指拆右首一面之屋。其屋蓋城東某民產也。自外及内。約六十間。某氏初無異辭。惟外間人言藉藉。謂巷　　 
左有某公館者。與某大憲有交誼。勘路者知兩道幷拆。則某公館必毁其垣。故特强抑某氏以爲仰承憲意之計也。某氏聞之。始不平。控于縣。不之理。控于府。亦不之埋。躭擱幾及兩月。縣令忽傳某氏至署。强迫其承諾。某氏始不肯。繼知不可敵。遂勉强簽押訖。而縣令反以阻礙要工。傳諭管押聞者乃大譁。議開特别商會解决此事。幷電達商部。以待公論。而某氏之母。以年老子單。恐其久覊釀病。遂央商會總理函逹縣令。時縣令正恐衆怒難犯。始以開釋了案焉。嗚呼此其。所謂便民之事耶。吾今乃知中國所謂便民之政者。蓋如是而已矣且夫。平治道塗之所以便民者。以其便於出入也。查該巷居民。平日購用食物。皆仰給於大街。今旣開闢馬路。巷口爲橋堍堵塞。須繞越一二里。万能穿出大街。其不便之情形。不待勘測而知也。居民因以不便者數事。具禀工程局工程局復咨會商務局（此路乃商務局承辦者。）輾轉稽延。耗日無算。始允闢一四尺闊之小路。夫四尺之� 
路。僅能通一人之往來。苟有車馬。何從出入。居民因再禀商務局。請其展拓。而商務局總辦怒。謂所闢新路但能行走自由。已屬格外體恤。蕞爾商民。正無所用其車馬。誠哉該總辦之愛此居民也。彼以爲商人生計。惟利是圖。苟能積寸累銖。厚自積蓄。則將來或捐道員。或爲總辦。方將居於。通都大邑之間。剝削民財。以自供奉。乘輿顯赫。從者塞途。又安用跼跼此小巷爲哉。然該巷居民。不能體會總辦之苦心。而仍嘵嘵不己者。以喪有靈柩。婚有喜輿。遷居有什物貿易有商貨。盈尺之地。正恐不足迥旋。又安能謂蕞爾商民。無所用其出殯。無所用其婚嫁。幷無所用其遷居貿易者乎。吾甚惜此巷内居民幷無一人。能早自儉節。納貲爲郎。以致傑閣崇樓。如埋窮谷。不然若總辦。若勘測路線之人。雖毁數十百居民。亦將早爲之計。使便出入而又安用此嘵嘵爲。也此誠可謂巷内居民之大不幸者也。嗚呼吾今乃知中國所謂便民之政者。蓋如是百已矣。 
專電北京 
[豁免雙城堡地租]  
　　達桂成勳奏雙城堡旗人承種納租地畝現被鐵路公司佔用請将租課豁免奉硃批農工商部知道（孔） 
[洋員借欵問題北京]  
　　駐京英使致函外部謂印度總理敎育大臣司代諾上年八月間請領護照遊歷新疆茲據本國駐喀什噶爾官員來電司大臣將於明年二月間到甘肅安西州到時需用領項由喀匯寄甚難擬請安西州就地借給至多六十兩将來照數付還由使館擔承等語外部接函後以英使所請借款能否由安西州就近付給未便懸斷已電致陜甘總督升帥請爲查核電復云（白） 
贛省護送洋人彙聞 
　　（一）贛撫電告德博士赴潯贛撫近致江督電云號個電悉江元註潯感甚會奏電旨尊處想已接到業經電飭秦臬欽遵辦理德國博士威根納於十九到省未登陸已委員照料念一早赴潯至寗倫領事留交函件洋務轉交晤倫領事望告知熹 
　　（二）贛臬保護解日人到省　贛臬秦廉訪致贛撫電云本日有山湘來萍之日本人高木光高田完二名經團局盤查並無護照詢據稱由此地前往廣東等語本司以無照不便游歷且值本省匪亂已飭縣按站妥爲護解赴省請洋務局轉交該國領事照約辦理合先電聞炳直馬（火） 
[測繪洋員啓程赴湘漢口]  
　　前外部以開濬洞庭湖事飭知總税務司赫德派洋工師額德志巡江工師奚理滿兩君前往測繪迭紀本報茲悉額德志奚理滿已於上月二十六日由申來漢二十八日由江漢關道備就民船一隻發給護照一帋以便該洋員赴湘測量繪圖呈請外部及總税務司鄂督湘撫查核是日晚六點鐘即起程赴湘（乃） 
[外部電調人員南京]  
　　日前外部電致江督略云貴省留比學生監督候選道吳宗濂現擬調部差遣云云茲聞江督電覆外部稱吳道宗濂旣經鈞部調用已飭遵照惟寗鄂學生均歸該道經理事甚繁重正在商酌易人俟派定卽令銷差來京（賓） 
[土税撥充路股之限制北京]  
　　度支部准四川總督電復土藥統税擬由臘月朔日開辦所抽鐵路土釐向作爲土商路股鐵路工竣即行停止不得藉詞接收等因現已據電轉咨農工商部矣 
　　按農工商部業於上月初八日将所有鐵路案卷奏明移交郵傳部在案此件仍咨農工商部蓋因有土藥統税耳（兄） 
[中國國債近聞]  
　　初三日倫敦電云中國國債票購 
 
 

Page 3

 
 
者遠過所募之數譯文匯報 
萍醴匪亂後搜捕事宜再誌 
[（一）贛撫致湘撫電]  
　　奉二十日電旨端方吳重熹奏悉仍着會同岑春蓂督飭認眞清鄉並密拿在逃巨魁以靖地方而除隠患欽此查會奏稿業由午帥電逹卽希欽遵辦理敝處已電飭秦臬司督飭各營縣認眞遵辦並聞熹養 
[（二）袁统領致贛撫電]  
　　大帥兵備處鈞鑒坦現奉督辦秦照會令坦親帶百人赴新昌義寗州一帶拿匪今午開行坦巧 
[（三）萍鄉縣張大令禀贛撫電]  
　　撫憲鈞鑒鋭十七日由黄土到桐木十八日到潭樹下等處勒族拿送况厚維歐陽晉載榮清松三名洪統領與鋭同往毅兵協族亦拿獲李棟彬歐陽滿麻子陳維煊會緅藻歐陽培植等擬念一日全往湖塘搜查卑職鋭禀個（問） 
[（四）萍鄉坐探委員吳嗚麒電]  
　　南昌撫憲鈞鑒張令往桐木搜捕匪目未回所有縣中解到各匪逐提嚴訊夜以繼日現訊確供匪目房興泉放賣票布提升僞紅旂郭榮發僞百總匪黨胡榮德入會行刦共三名即當禀請臬司核辦其餘有供無供各匪犯正在研究慿証緊要匪犯俱經臬司派令隨員華牧桐兪令省三會訊毫無輕縱此次係己起事之匪關係極大殺以止亂亦屬不得不然罪不容逃更復何所姑息請釋憲厪惟所解各犯有應得之株連有須辦之疑似其疑似者卽經會同嚴鞫未得確供旣慮以後清鄉辦事之爲難又覺當前無罪就死之不可殊費思議擬請臬司飭各營哨鄉圑以後解送匪犯均各叙節略切勿含糊以省摸索而免棘手再查蔡紹南更名立中號肖頑請飭知各處查緝卑職麒禀（何） 
[留學生被拿正法紀事長沙]  
　　留日學生劉某上月十六日被拿正法已錄專電茲接湘函云畱學生劉琳生炳生兄弟爲湘潭縣人因其父曾充縣署壯役限於身家遂擬以畱學出身計前年湘省革命風潮適劉琳生回籍被其牽連省憲飭縣緝拿琳生復潛入日本十月杪劉炳生偕同邑徐某回湘寓省城裕和客棧其時適値瀏醴起事自稱革命軍漢勇有識劉炳生者以其兄琳生曾以革命漏綱此次炳生來湘或係與匪連合且其時瀏醴匪徒亦有留學生主持大計之説遂将其事密禀到官經長沙游擊熊游戎至該客棧盤查炳生亦認其兄琳生曾以革命被逮現在留東未歸某實爲琳生之弟請勿誤拿云云熊游戎以炳生卽係琳生否則亦爲兄弟遂将炳生及同伴之徐某一併帶署越日經某紳将徐某保釋而劉炳生一經審訊（或云並無口供）卽於十六日黎明将劉提出紿以須赴某處對質遂用肩輿畀出瀏陽門外斬决示衆（或謂此次正法卽係劉琳生又是一説）（佐） 
[漢口獲匪續誌]  
　　長江會匪朱子龍前日被哨弁李慶生拿獲當塲搜出圖章並來往書信續獲梁仲臣胡雪兩名已見前報茲悉朱子龍送往道轅訊究朱當堂大言不慚雄氣磊落舉筆親繕供摺文詞清潔書法秀潤惜乎聰明誤人至于此極並聞朱匪與日本伊籐爲同盟兄弟云（荒） 
[蘇路公司定期開工]  
　　初一日公司致督撫司道電云滬嘉鐵路擇十二月初八日在上海行開工禮敬請寵臨指示曷勝跋幸蘇省鐵路公司先○江督端午帥復電云電悉滬嘉鐵路爲蘇省自辦路政初基開工有期曷勝欣慶鄙人政務覊身未克身襄盛典已委寗糧道譚道爲代表届期當來滬觀禮也方冬（語） 
[王廉訪呈請專辦蘇路蘇州]  
　　新授直隷臬司王廉訪清穆以現在本籍總理路事深慮不克兼顧已呈請江督蘇撫代奏懇准予開缺俾得專心本省路事未知能邀兪尤否也（甲 
[張殿撰商辦圩泰鐵路揚州]  
　　張季直殿撰以運司批駁禀辦泰州至十二圩鐵路因於前日來揚特向趙渭卿都轉磋商（莊） 
 [P廣厦鐵路勘定路綫潮州> 
　　廣厦鐵路委員會同工程師同來潮州相度地勢决定由潮汕鐵路車站起繞過北關外竹篙山及鱷溪等處該路線現已插標爲號矣（生） 
 [P電報總局擬預防洩漏章程> 
　　一報房以内除値班當差外無論何人毋得擅入一駐局總管及正副領班應常川在報房梭巡時時嚴切防範苟非公事一槪不准私有鈔寫　一往來及經轉各報報底應由正副領班或洋賬生按日挨號檢齊存放櫉内隨時鎖閉其鎖匙歸正副領班執掌如遇核對賬目覆校錯碼稽核字數等事應隨時向正副領班聲明方准檢查否則槪不准閲　一每機紙條用罄必須仍足一盤不得無故摘斷每捲一盤必交與正副領班嚴密收藏俟全日捲齊編寫年月日時並某機字樣後入櫉與前條同　一所積報底紙條以一年半爲期逾期應卽銷毁惟須由局員愼派司事督同小工運出用火焚化毋得有片紙隻字散失在外　一對送一等官報時槪於封背上下口黏貼電局新置紅綠印花用膠水嚴緘以防信差等私拆　一無論何等電報局内之人一槪不准談論報内事情　一以上七條如有違犯局内無論何人均准指告本局總辦察核情形分别輕重量予懲罰 
[又擬洩漏電報處章程]  
　　第一條洩漏軍國要報　凡局内之人無論上下洩漏軍國要報查有確實証據者卽以軍法從事通同者監禁十年知情不告者監禁五年本局委員駐局總管正副領班均有失察之咎應請電政大臣核辦　第二條洩漏尋常官報　凡局内之人無論上下洩漏尋常官報查有確實証據者監禁十年通同者五年知情不告者三年委員總管正副領班亦有失察之咎應請電政大臣核辦　第三條洩漏商報　凡局内之人無論上下洩漏商報查有確實証據者監禁一年通同者半年知情不告者三個月委員失察記過一次總管正副領班各設大過一次外罰薪水一月奬賞舉發洩漏電報章程 
 
 

Page 4

 
 
一局内之人無論上下查有洩漏軍國要報之人獲得確實証據者賞洋一千元可隱其姓名以免結怨挾嫌誣告者反坐　二局内之人無論上下查有洩漏尋常官報之人獲得確實証據者賞洋五百元餘與前條同　三局内之人無論上下查有洩商報之人獲得確實証據賞洋二百元餘與前條同　四委員總管正副領班於洩漏電報旣予應得之咎而能首令發覺自行查出者亦應給予奬勵應隨時禀請電政大臣核示以昭公尤而資激勸（性） 
[閩省釐金提私爲公福州]  
　　閩藩因庫帑支絀與財政局司道決議凡釐局委員除照額征收外所有餘欵擬以一半充公如肯全數繳公准留辦一年現已将各局私欸約錄於下　閩安關八千兩水亭六千兩水口一萬二千兩竹崎一萬兩延平一萬兩建寗四千兩興化一萬二千兩閩安四千兩上渡木五千兩琯頭二千四百兩沙埕四千兩東冲一萬二千兩長樂一千四百兩江口二千兩琯溪二千四百兩崇武八百兩獺窟八百兩漳州五千兩崇安四千二百兩大安一千二百兩厦門一千兩南港一千五百兩陽岐一千二百兩可門一千二百兩松溪二千四百兩以上所年之數如該局員照數呈繳者准其留辦一年如只繳一半亦只辦一年聞将於明年實行云（中） 
[粤督奏留藩司原電]  
　　軍機處王爺中堂鑒廣東藩司胡湘林上年任滿循例奏請陛見摺巳拜發日内卽可到京查本年各屬迭被災祲籌辦賑撫尙未竣事現借設立農工商局籌辦墾荒查礦勸工等事甫議開辦皆藩司經理馥到任未久臬司朱壽鏞署學司叚書雲皆屬初到地方情形均未熟悉胡湘林似不便驟離任所可否仰懇天恩飭令胡湘林暫緩陛見俾馥得資臂助乞代奏周馥苛（王） 
[湘撫岑覆編制館議必外省官制電]  
　　釐定官制王大臣鈞鑒春蓂抵湘接篆准前任移交尊處效電仰維釐工熙績蔚爲憲典藎籌碩畫深堪欽佩竊查各節大要分理以清權限合治以通機關除省城督撫司道各官之第二層辦法係就現行官制量爲變通外餘與立憲政體悉爲符合自可漸次推行所最要者親民之職貴得其人此後府州縣分曹審判各職皆親民之職矣不患理民之無官而患當官之無人養官之無力此不得不預籌者也預籌之策一在重其選昔之佐貳目爲閒曹雜職禁受民詞即庸劣濫厠爲害猶淺今既寄以地方要公非責其學以考其行難遽委以重任宜推廣附學旁聽之法由法政各學已排印開學以來所授課程給令各員補習一面印給每日課程俾一併研究迨其畢業先派往各府州縣試用三月查其行操端謹辦事結實由地方官出具考語方准給憑充當有行檢不飭地方官瞻徇妄舉者同干查究其有到省人員曾由學堂曅業領有文憑者仍應俟試用期滿加給憑照方准充當似此遴選精愼考核詳明庶不至以任用非人貽悞地方一在均其養近來財力之支絀已成通病任辦何事總苦籌款之維艱况癢苦之州縣猶如小家户驟然减一人不覺其寛增一人便形其絀竊見黔省州縣至有每年二百餘金之小幕力不能延者其情形亦槪可見将來派分曹佐仍應按地方之苦腴定員數之多少薪資乃有所出鄙見略有變通辦法其省分較大優缺較多者尙可通籌合算酌撥優缺之羡餘用資瘠缺之津貼或亦均則無置之道然亦有全省之州縣瘠則奇瘠優亦不優者則惟有另行設法使不至以簠簋不飭仍蹈舊時巡典之弊於地方乃有裨益若夫議員會董之設誠自治之第一義爲立憲完全之政體夫亦視乎得人與不得人而已如外國之議院一也得其人則上立法　集資持正秉公極爲中國所稱羨不得其人下挾私上偏徇亦中國人所深憂又如中國之團甲一也得其人則息訟闘弭盜賊足補官司所不及不得其人則漁苞苴脅威福轉爲地方之大害非其明證歟如曰選舉之權出自人民宜其直道而行者無如今日之人民旣無此知識且於今日之士紳亦無此權力是必俟學校修明士紳廓然於自私自利之見人民曉然於公是公非之理乃能相與以有成若遽行之今日蚩蚩之氓但聽豪右之嗾使恂恂之士動爲黠猾所觗排衆正蝟縮黨會蠭起始則羶慕繼且狺爭徒滋沸羹終屬畫餅非鄙人之過計實揆以今日之風氣弊必至此總之天下事未覩其利先究其弊非法敝人實人敝法區區之意正恐不得其人舉良法美意而盡失之用是斤斤管蠡之見是否有當伏祈鈞裁　春蓂叩銑 
[倫敦開募中國賑飢欵項]  
　　初三日倫敦電云中國賑飢欵項已在門馨室捐募 
[乍美戞地震]  
　　初三日倫敦電云紐約電信謂乍美戞（英領事印度諸島之一）之略斯敦城因地震崩毁死者甚多電信因此阻滞 
[英水師統領會集]  
　　初三日倫敦電云英水師統領之在亞洲中國東印度者俱至新加坡會集 
[譚其亞安靖]  
　　初三日柏林電云抵討倫（法港）之官吏聲言譚其亞現已平靖 
[日本刋布歲計表]  
　　初三日東京電云日本一千九百零七年歲計表今日已經刋布計今歲出欵約六百十一兆元較去歲多一百十六兆凡興築鐵路置造戰艦擴張陸軍諸欵俱在内矣譂文匯報 
[法國社會黨對于排斥德國之意見]  
　　初一日柏林電云法國社會黨議員逑爾斯儆戒金科報命其反對排斥德國之舉動 
[俄皇信用首相]  
　　初一日柏林電云俄皇命首相入帝國議會爲會長仍留任治事此舉實爲俄皇信任司徒列賓之表見俄皇又致書財政大臣科夫西君謝其辦理之　義　國歲計甚爲充裕新國債票将于西歷次季發行譯字林報 
[日本注重自衛政策]  
　　初二日東京電云日本大員致送歲計表與國會代表诸員盛言日本身衛政策之緊要 
[開放口岸延遲]  
　　初二日東亦電云傳聞度瑪（譯音）開放一事現又須重行展期云 
[英國保國會成立]  
　　初二日倫敦電云保國會現已成立其中會員俱係著名自由黨保國會宗旨在擴張陸軍足以備全國之需凡軍事問題務除黨類之見幷欲守全帝國分設支會 
[俄皇贊揚大臣治國之能]  
　　初二日倫敦電云俄皇以首相斯徙列賓與内閣諸大臣能于叛黨蠭起之秋整頓内政故于新年詔勅中致謝首相與諸大臣治國之能 
 
 

Page 5

 
 
   
 
 

Page 6

 
 
　 
　　　　　　　　　　大英醫院三樓　　　　　　　　　　　　　棋盤街 
 
 

Page 7

 
 
   
 
 

Page 8

 
 
   
 
 

Page 9

 
 
[蘇臬奉諭加銜蘇州]  
　　蘇臬朱金殿廉訪現經江督奏請欽加二品銜廷諭已奉尤准於初一日易換頂戴（且） 
[委署淮府南京]  
　　淮安府知府張慶勛因辦賑不力奏叅革職日前江藩牌示本委江寗府羅章署理現聞羅太守因進京引見已奉督諭改委桂殿華前往接署　（對） 
[總兵接印鎭江]  
　　新授江南福山鎭總兵劉青煦於上月念八日由寗來鎭小住戎旌卽展輪東下逕赴福山於初二日接印視事（想） 
[頒發改良警察條律鎭江]  
　　鎭江警察現在急須改良省憲已飭鎭道榮觀察督辦其事期於整頓一切茲将條例錄下　一總局添設三科　一頒布違禁章程　一更換服制　一優待巡士一定期會議（再） 
[二班簡字學生畢業蘇州]  
　　鐵瓶巷姚宅簡字學堂第二班學生於本月初二日畢業當由姚君柬請陸純伯觀察到校行曅業禮（且） 
[維新戒烟醫院批准立案蘇州]  
　　蘇紳朱文友等近日組織維新戒烟醫院公禀臬司立案當奉批示云查該職員等担任義務自籌經費擬在省垣設立維新戒烟醫院施診勸戒足見熱心善舉深堪嘉許披閲所擬章程尙屬妥治應准如禀立案除飭三首縣出示保護外仰卽認眞經辦幷會同拒約會結合團體俾向之沉溺者各圖補救本司有厚望焉（且） 
[巨紳被辱蘇州]  
　　蘇紳湖北候補知府潘太守由江督奏調到寗委辦督署文案近日由寗回蘇前夜從友人處赴宴而歸迷失路途央站街捕指引捕不允以致互相齟齬旋被某巡長拘至東路巡警分局正副巡官以太守出言挺　定欲押辦太守家聞知飛輿往迎該巡官不准翌日始知太守底蘊央人説項請歸太守不尤堅請巡官究辦由是兩造各詣臬轅禀知朱廉訪不識廉訪若何調停探明續紀（且） 
[提究劣董蘇州]  
　　蘇鄉望亭鎭附近五都四圖區董李某近因薛徐兩姓親事出爲强覇唆令賴婚爲長洲縣蘇大令訪悉飭差提究現徐姓亦已投縣控告矣（且） 
[預備翻造大關房屋吴淞]  
　　淞口江海大關房屋現擬翻造昨日洋工程司及打樣人由滬來淞丈量基地並紿就洋式三層樓房俟章程價值議定後卽須鳩工興造云（不 
[上海官事]  
　　卸任嘉定縣知縣熊育鋭昨日到道轅禀知於上月二十交卸○虹鎭巡局委員王篤基禀銷病假（宜） 
[示期征漕]  
　　上海縣王大令奉到蘇藩司札諭謂本年漕米價值每石定收錢四千五百文外加公費錢一千另五十二文隨漕幷解等情大令遵即頒發紅諭示期初四日開征並傳四鄉地保到縣諭話（宜） 
[戒烟藥行銷美埠]  
　　美屬埃市朶利埠華商林樂錂君曾購日本爾籐醫士亞支奶戒烟藥戒斷烟瘾該埠旅居華人之染有烟瘾者聞之特函匯鉅欵托上海某洋行定購此項戒烟藥二百打刻已由某公司輪船運銷出口矣（外） 
[學堂演劇助賑]  
　　城内晝錦牌樓培才學堂現将年假擬於初六日開會演劇所有入塲劵每帋取銀五角悉助淮徐賑捐（宜） 
[道批照錄]  
　　木業久記等禀批　沿浦一帶停放竹木料植不獨碍及溶浦工程實於浦江水利攸關是經一再飭遷並由新關理船廳在于中法自來水廠以上擇定相宜地叚兩處劃線准予該業等各自開挖水池俾資堆積已屬格外體卹當将原圖札發水利局轉諭遵照豈爾等尙未知悉耶著即逕赴水利局查圖繪圖照址速遷毋再延宕○學生瞿寳久禀批　查閲來摺張雲佑房租会至本年四月十五日爲止張春旣已赶移則其分租之奚姓亦應一律搬出交還租屋乃奚姓屢次延約跡近覇佔情殊可惡仰上海縣派差協同地保諭令赶速交屋勿任抗違租摺幷發（宜） 
[榜示西區罰欵]  
　　總工程局西區分辦處所收上月分地方罰欵計大洋三十八元小洋二百六十四角錢二千五百另五文昨 
已彙解到局另榜示局門以昭核實（尺） 
[諭知航船不准多載搭客]  
　　前者東溝船户顧元生因多載搭客溺斃人百餘名由縣訊押在案茲復曉諭各船須将實装擔脚墩位開明船旁俾衆一覧明知均毋貪載復經滬道瑞觀察行知川沙廳寳山縣仰卽傳諭遵照均不許違諭貪装以重民命近由王大令傳知各該船户取　切結呈案以憑查察（尺） 
[不准减繳船捐]  
　　顧炳和在總工程局投標認包船捐月繳公費洋二千二百六十元近甫開辦月餘忽投禀求請减繳捐數當 
奉局員批示云因爾認數最多是以給諭著充已具决不减繳切結並經順元莊加具保結本局亦已禀明道憲在案乃甫辦一月竟藉口於收數不足請减直視公事爲兒戲斷難照准云（尺） 
[嚴禁婦女夜行]  
　　警察東局呂二尹輝嶽昨出示諭一道略謂照得上海有等無知婦女深夜躑躅街頭或出大小東門流氓尾後相隨任意調笑實屬不成事體　恐别生事端業已禀准道憲飭令示禁合行出示曉諭爲此示仰諸色人等一體知悉嗣後務各父訓其女夫誡其妻無故不得深夜出行倘敢故違各該家長難辭管束不嚴之咎其各凛遵毋違（宜） 
[英界火警]  
　　昨日正午十一點鐘英界雲南路九江路轉角第二百三十四號門牌某姓雉妓院失愼焚去房屋十餘憧捕房飭探詳查火頭及起火情由禀覆核辦（力） 
[美界火警]  
　　前晚美租界狄思威路李士金烟間披屋失火當即撲滅由四百四十七號捕回禀捕頭並将李拘入捕房詢未保險卽釋（似） 
[定期會勘縱火情形]  
　　法捕房前控德順里林惠卿縱火圖賠一案昨又提一干人証復訊林供是晚並不在家林妾稱實係隔隣十八號房屋起火所有樹柴甫行購進以供煮炊並無放火情事質之源安保險行夥關某當保險時箱籠究有若干答有入口中西 
 
 

Page 10

 
 
官得供恐有不實遂訂於今晨會同前往履勘以便訙斷（深） 
[定貨不交案與洋人無涉]  
　　英商保裕洋人在公共公廨控華人顧福雲不交所定銻沙前午後奉獻員關太守與英巴副領事提訊原告洋人供顧福雲承　銻沙逾期不交向論不面請爲傅究訊之顧供小的與華人熊澤蔭立有合同訂買銻沙嗣因糾葛未清故未前往然與洋商並無交涉太守以此案旣無洋商在内遂商之巴君判将案註銷顧熊如有别情另禀控究（力） 
[拍賣生財抵欠]  
　　利康洋行投公共公廨控成康顔料號主張少霞欠　不還奉關太守會同德師副領事會訊之下以張無銀可繳擬将號内生財貨物拍賣　抵昨日午後太守會同師君至該號會勘情形互商辦法（孝） 
[拐案二則]  
　　日前美捕房包探劉阿炳拘獲專拐小孩之董羅氏戴沈氏並起出女孩妙鳯桂姐等二口傳同孩之父母富阿童唐楊氏至案其帮同售孩之鄭小弟及戴沈氏之夫戴錦庭亦傳到案時尙有蔡徐氏等家之孩亦遭拐失设案附控關獻員會同巴副領事訊供之下判将男女拐犯一併俟飭将續控數家之小孩查出再訊昨早由劉探将續行查出之吉弟邵大一孩幷将廣東人陳炳謙一併解至公共公廨請訊賈張氏顧金氏戚陳氏施楊氏楊阿炳周俊發張阿毛等俱供稱商民等與拐匪董羅氏戴沈氏等所居僅隔一弄均先後失去小孩茲奉查出四名尙求嚴追太守訊之董羅氏供詞含糊太守商之巴副領事判将桂姐妙鳯交其父母領去吉弟邵大發幼女所留養戴沈氏判押本廨五年戴錦庭縱妻拐孩押西牢六個月鄭阿弟代爲銷售押捕房兩月爲首之董羅氏暫押限七天将續控所失之孩指出售在何處若到期仍前狡展當加生懲辦江北人王載根投稱上月初十日妻子陳氏弟媳陸氏被陸阿榮誘拐來滬串同陸福榮将妻售於寗波人宋買記弟媳陸氏售與錢阿福均有成議小的報由包探李星福馬阿美得将二氏及在案人証拘獲求請重辦太守商之巴君判陸阿榮押西牢一年陸福榮錢阿福各押六月宋買記免追身價陳陸二氏交干載根具保領回完案○沈朱氏住居董家渡於本月朔午後失去四歲小孩名吉祥訪悉被孫張氏所拐寄住鐵馬路許興紹處報探劉阿炳拘究中西官判将孫張氏押本廨三年孩給失主具領（力） 
[研訙探夥私刑斃命案]  
　　蔡金林被探夥處以私刑舁至英公廨因傷斃命報由上海縣詣驗後前日公廨片送陸仲堂陸桂泉並蔴繩樹棍鐵鎚等物到縣當經王大令親訊仲堂供在虹口開成衣店上月十九夜樓士失去一箱内有主顧嘱做皮袍一件索賠洋六十元小的訴由探夥沈阿炳蔡錫平同到茶會告知阿炳卽遺伊夥劉掌生與蔡錫平小廣東三人於二十夜到小的店内向各夥盤問俱稱不知劉云有術可以破獲卽燃香燭命各夥解開胸脯各人心窝均噴冷水一口以指按摩畢即指係蔡金林所竊先因認不劉命錫平擊以樹棍且被反縳懸吊復以銅元在爐炭火中煆紅排列肩背後臀蔡痛極喊救則以亂棍痛擊蔡熬刑不起據云箱用麻繩捆紥從樓窓墜下李炳生在下接箱将皮袍當洋給李兩元劉等又将李拷問不認俱被捆吊樓上二十一晨錫平喚陸桂泉到來看守二人劉等出外喫飯復來桂泉卽去後經李妻聞知投捕房喊控立派包探前來查看劉等三人得耗遁去包探将兩人釋縛詢察情形回禀捕頭嘱於二十二早上舁至公廨候訊旣而蔡因傷身死是　陸桂泉供做小工二十一早上十句鐘遇蔡錫平喚至成衣店云樓上有賊二人嘱小的同店主陸仲　在樓下防其脱逃不准小的上樓伊等三人去至午後復來給小的飯資洋一角餘情實不知悉今日被包探獲送公廨轉解案下大令盤詰無異判仲堂收押桂泉交差候移公廨将劉等送案訊究（宜） 
[總工程局紀事]  
　　王學純前由陳海泉将本城竹秦堂地方房屋六幢抵洋一百元歷久不還前日遺丁王升報控到局提原中朱林山到案判交妥保出外赶将本利理明○收賊贓之耿松亭前向呉長泰鐵器店小主呉順福借洋一百元以一月半期歸還近因順福病故昨由伊弟扭控到案據供已還過五十元由原中呉巧福經手質之吴供詞含糊官判分四期限至明年年底還楚○樊順田在西門外開硝皮作屢被人竊去皮料近又由周嗚士竊皮一張扭控西區解案訊知　曾售贓與同興羊毛店迨傳到同興店主詰問原贓已經銷售官判罰洋二十元另著賠給貨太洋八元周戒資二百下押七天（尺） 
 [P公共公廨早堂案> 
　　洋人線根控陳阿林顧阿高行竊鈔票五元鑽戒一只值洋一百五十元又金鐲一雙由探拘案請究判押候禮拜四訊　○英商花士林控無領事營東洋人三克司欠洋不還昨由關太守票提到案三克司供商人寳係法國籍請著原告投法領署控追巴君准之○　者增裕祥失竊絲六百餘斤爲田菊亭李小弟所竊銷贓與孔榮祥由孔報案請究昨日覆訊之下判田李各押九個月各賠洋一百五十元如期滿無力繳洋各加押六月○七百四十八號捕送迷路男孩根弟到廨據供年八歲太守著留廨出示招認○李忠乾許阿八纔從西牢釋出前晚二點半鐘又在途圖攫行人物件爲六百三十五號捕兄之拘入捕房昨早解究判李押六月許押二月均作工期滿逐出租界○羅和尙以銅質洋　用爲陳德才指控昨日解案捕禀在羅身畔搜出銅洋两元银洋一元　係作僞判管押七天銅洋銷燬○大王廟僧財四禀稱本年九月初三夜有盗十七八人用石撞門進内用刀恐嚇刦去現洋二百六十元鈔票一百五十五元小洋十元銅元四元時表眼鏡各一事次日報捕查緝昨由包探金立生緝獲是案盗犯陳春來一名求究又據林吴氏稱家住西鄉九月初六夜半被盗十餘人以石撞門進内刦去綢棉皮各色衣服不計其數亦報捕查緝昨由金包探所拘之盗即係是案眞犯求追太守将起案之贓交各人認領判将陳春來發押西牢五年作工期滿逐出租界○華永康以假正金銀行五元鈔票交王廣銓購物爲人察破報探米順将華尋見據云票係徐曉峰交下共計八紙米探即偕華　徐處在徐屋内搜出軋銅洋之機器一副因即起入捕房昨日解堂米探禀在徐婦身畔搜出假銀洋等呈案太守詰徐蒋氏爾夫何往供稱不知中西官飭将氏管押係提徐曉峰到案訊辦（力） 
[公共公廨晚堂案]  
　　戴歩善控何問炳以空票　銀前晚襄謝孫明府提訊戴投案請追票銀三百餘两質之何供此票銀實係有人交下容商料理不敢有違明府判人銀並保限三天理楚○劉維新控譚以從　賴欠洋亦奉提訊劉投案求追洋一百廿元訉之譚供求寛限揹還明府判押限七天理楚○胡啓太　控胡培蘭吞没貨銀四百餘两一案已詳本報前晚亦奉孫明府提訊以胡啓泰實屬刁狡判押限三天理楚○李鑑明控陳潤生圖賴貨銀一案前奉判著　保人張忠清理楚前晚亦奉明府提案復訊判張陳交保出外限十四天清理（力） 
[法租界公堂案]  
　　傭婦某氏傭工於某法商家未幾即竊銀洋金飾逃逸當将荐入唐潤卿送捕解訊官判交保限三天将氏交案訊辦○法商大昌洋行東控宋戴揚掮去鐘表等物被用客賬洋一百四十元向索無著送案請追官判交保理楚若無人保押追○法書信館前日失去脚踏車一輛疑係侍者張阿三所竊故即送捕解 
 
 

Page 11

 
 
究張供車在樓下所失小的在樓上執役實不知情官判交保候核○鄭阿文前因失愼經公堂判罰銀一百兩在案昨鄭投稱保險銀尙未領到求将罰銀豁免陳明府命即赴保險行領取将罰銀照交○楊煥章控施光裕欠銀五百兩以五期拔清詎逾四期分文不付請追判交保限十天理楚違干押追（深） 
[美租界捕房事]  
　　卜金生昨扭拐匪紀春福至捕房聲稱紀在漢口拐得女孩一口來滬圖賣跟蹝尋獲因請解訊奉飭押候送辦○李喜林被流氓混名鷄豹者毆失金戒報捕飭查各情已紀本報昨由包探查得李實與胡鳳樓爭奪工頭起　事多不實不盡當即據情禀復捕頭核辦○蕩婦陳高氏前與蔡金坤知識近因拆姘不遂即以蔡强取衣箱銀洋等詞報捕飭探查係曖昧斥不准理○馬夫邱東林駕車至北四川路橋堍将小車夫王阿三撞倒碾斷手指由一百九十三號捕将邱拘入捕房押候送辦王送醫院求治○楊而芝前在小南門将陳萬春家養媳拐至呉淞路某姓家藏匿由陳尋獲報捕飭探劉阿丙将楊拘入押辦（似） 
來函 
[蘇路公司經收淮北工賑第十次報告]  
　　昨接商務印書館将上月念九日出售書價計銀一千四百十八元五角九分整本所代領之餘旣佩商德之日進優美而尤樂商情之咸趨於急公海上富賈巨肆軿闐輻輳設盡照商務館之辦法一日之間每舖卽得千餘元非特拯救災民之善策抑亦工賑巨欵之先聲從此商界名譽将爲歐亞各國所欽仰不其懿與爲登報端以諗同志（另附售書化户名册因限於篇幅未及登載） 
[雅軒氏來函]  
　　大主筆大鑑今日讀總工程局來函及警務長報告一通於實在情形萬難盡信蓋警務長之到塲但見巡士臥地其爭毆情形並非目擊祇據巡士一面之詞亦安能懸斷茲姑勿與辦第就其報告者言之范謝謂巡士追入當門巡士謂范謝拖入當門警務長之判斷謂兩相爭扭而至於此裁判官旣不憑范謝之呈訴又不憑警務長之報告而獨信巡士一面之詞據以斷案豈謂該巡士已逹文明極點其言可盡信而警務長之言猶有不足信耶不然據警務長兩相爭扭之説范謝洵有罪矣巡士亦焉得無罪而乃獨罪范謝一面何故至謂典董到局已勸該當捐洋五百元贖罪云云其隱匿情節不少尤爲可嗤夫典董雖至愚極狂萬無局董絶不要索而慨許五百元鉅欵之理其中顯有威嚇抑勒情事不問可知按總工程局裁判章程罰欵自小洋二角起視案情輕重爲衡惟最多不得過五百元云云商人與巡士互毆之案卽使盡如該巡士言巡士無一誤而范謝有百非恐亦不能視爲極重大之案情即使視爲極重大之案情亦不過罰至五百元止矣乃五百元猶以爲未足而必脅之使加至五百兩五百兩合洋須在六百數十元其違章議罰已百喙難辭然該局亦自知其違犯定章故其函内祇言贖罪始終不認一罰字而以勸捐加至五百兩以全該商之體面爲言玩其所以全該商之體面一語若曰今欲全其體面故不得已而言捐其實卽罰之云耳若我不欲全其體面則直言之曰罰而已矣此意非隠然見於言外乎卽以贖罪二字論夫贖與罰之字義果何以區别舜典曰金作贖刑呂刑曰五刑不簡正於五罰傳釋贖與罰之義同謂出金贖罪是贖罪卽罰之謂也而該局猶曰不加罰字若出於萬分情面者然此以欺不通文義之商人而自掩其違章處罰之劣迹人人能窺見其隱矣又玩勸其加至五百兩一語旣云勸則其初必不願加基後不得已而加耳抑勒情形又見於言外夫振捐固甚善事然該當果有熱心慨捐之意卽不以此事壓之諒亦願捐何必强以贖罪之名義乎該局之移助振捐豈不自謂的當但淮北士民素高風骨願餓而死斷不願以强權得來之錢爲苟延殘喘計辦賑者尤當體斯意也僕何暇與總工程局辯是非特懲罰過當於理未安敢附於諍友列以忠告之若視爲破壞該局名譽則非余之旨矣　登來函一天爲盼 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
