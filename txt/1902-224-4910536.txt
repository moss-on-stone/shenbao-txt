# 1902 - 224 - 4910536

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經堤綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記書局海内通碩有留心乙部學者請即臨購閱可也此啓 
[雙璞齋四書五經義大全出書啓] [  圖書集成局代白]  
　　自八股攺試經義承學之士驟遇更張輙以師承無自爲慮雙璞齋主人嘗謂經義之法疏解聖經當用說義正義之例徵引史鑑兼及時事當用衍義講義之例爰取古今名儒碩彦經義諸作彚而選之題有未備則敦請通材博雅分任操觚自去年七月詔下之日爲始迄今已閱一年遴選始竣共得經義三千篇抉擇精嚴所錄皆精深閎博有實理實事而不詭於義法者未知經義作法之學子苟於平日之間取而揣摩之得其一羽一麟卽不難破壁飛去主人以是編爲四書五經義之全非比市上所售僅寥寥數篇不足以益人隅反爰倩本局用新鑄鉛字排印成書公諸海内都計五十六卷另弁首一卷係恭錄高宗仁宗御製蓋欲學者知所取法謹所遵循也現已工竣擬分廿四本嗣因裝訂忙迫攺訂十六厚本每部定價洋銀二元四角有欲先睹爲快者請速移玉至申報館申昌書局及各書坊購取可也此啓 
[學生善後策]  
　　余嘗推論留學日本諸生之流弊發爲鄙論謂當派一事理通達心氣和平之人爲監督庶不致漫無歸宿結黨爲非　非通達則蹟近迂拘其失也流於固非和平則性成乖愎其失也過於剛胥無以戢學生之囂陵而使之貼然就範也乃書生獻策徒托空言而日前吳敬恒孫揆均諸生竟以騷擾節轅被日人押回中國噫節轅重地也學生文士也以節轅之重而恣意喧呶尙得謂爲文干乎然以喧呶之故而被外人所押回雖曰自取愆尤其顔面亦因之掃盡矣說者謂斯一事也肇於星使蔡公遲徊不送諸生入校而起在諸生似未可厚非殊不知學生之保送入校者已多星使何靳乎彼等九人而不爲保送其中必有萬不能保送之理在决非漫然責令五人互結而不復加以保證之書諸生苟心平氣和或向節轅呈訴其中委曲緣由或浼日本參謀本部人員轉向星使緩頰星使素性圓融和易斷不始終固執於心斯事挽回正自易易乃不此之務而貿然一再回星使爲難星使奉命來駐此邦四牡皇華職分何等尊重其肯俔俔伈伈俯首而受彼之辱侮摧殘乎然星使猶不欲多求也其始倩京師大學堂總教習吳摯甫京卿勸之其繼又浼日本外務省譯員小林光太郎勸之吳孫苟識時務之人宜若可就此轉圜深自引咎猶不難照章保送得以肄業校中夫　料愈勸而愈囂張直至日本警察官到來而猶無理情形歴歴在目謂非自取其辱而不能責日人之有心抑制曁星使之不子成全哉今者吳係已解回矣雖星使未經入告朝廷加以罪譴而妻女則他邦滯績學生則客邸棲遲所訂盡善盡美之出洋學生招待會章程亦半途而廢清夜伏枕試一捫心能無悔恨於少年意氣自矜致貽鹵莽滅裂之誚歟我乃爲之籌一善後之策焉今者中國維新之機已勃然而不可抑遏士人欲通新學不得不赴海外研求吳孫雖僨事於前國家萬不能因之　派出洋致類因噎廢食然無善法以維持其後則學生卽不悞染康梁惡習而其凌競矜張之氣終未能平今宜先就中國各省會設立學堂禮聘東西洋名人悉心訓迪而又延華儒講解養氣讀書尊君親上之義閱三四載旣已學深養粹本末兼通然後由監督分班携赴外洋再入學堂練習夫如是則收效雖遲至數年之後而根柢旣植倫理胥明自可免漸染澆風飛揚浮躁矣難之者曰子之言似矣然獨不觀目今中國各處學生乎叩以四書五經而未明問以三綱五常而罔識除日習蟹行書外惟以時務清議諸　報攺制界說諸僞書置之案頭供其誦習使此項學生而亦如是督課我恐不待三四載後出洋練習而矜奇弔詭已中於心其謬妄有更甚於吳孫者而烏得謂爲策之善者乎則應之曰天下有治法尤貴有治人彼惟治之未得其宜耳否則旣以倫理樹之基更何患被漓習染其性彼鄂之兩湖經心諸書院南北洋之海軍陸師諸學堂幾見有一人怪誕支離不軌於正者哉於是作學生善後策以爲有志裁成者告焉 
[俄營蒙地]  
　　日本某日報云有客歸自黑龍江述及俄人近派警備武員要結蒙古王公設計安設鐵道并在哈爾賓開設學堂四所由化洛痕薄以達張家口刻方測量山路以便鳩工開鑿行駛火車 
[俄撤遼兵]  
　　日本某日報云俄國駐守奉天兵士議定西歴下月中旬先將遼河西南一帶各營撤退二十三號將地交中國馬軍門玉崑管理計所撤者步兵一萬八千名騎兵八千名砲兵七千名輜重兵一千名工兵一千名軍門則帶有步兵一萬五千名騎兵五千名工兵八千名長夫一千二百名 
[暹聘日員]  
　　日本某日報云邇者暹邏國政府聘日本大阪控訴院檢事法學士香阪駒太郎爲顧問官歲支俸銀六千圓并賃宅費若干刻已訂有成約矣 
[節使訓詞]  
　　日本某日報云中國游學日本之吳敬恒孫揆均二名妨害地方治安被日本内務省大臣飭巡警官押解回華之後節使蔡公特頒訓諭曰欽差大臣蔡諭本國官費自費留學生等知悉日前江浙自費游學生九人求保送成城學校未收擬俟福島少將回都設法轉圜嗣本大臣查明内有上海南洋公學斥逐之劣生並清華學校革退之狂生行止有虧礙難再送乃吳敬恒孫揆均二人甘居禍首糾結多人藉聲請送入學校爲名迭次向使館鬨閙無禮犯上駭人聽聞日本政府以其背理滋事擾亂學規名實兩有所損業經將該二人驅逐回華以昭炯戒本大臣寛大爲懐並未奏請究辦自後爾留學諸生務須安分修業勿聽詖詞煽惑棄其所學滋生事端本大臣行將集思廣益再訂妥善送學章程縷析條分咨明京師外務部及管學大臣并妥商日本各學校長議定頒行俾衆明白咸知遵守斷 
 
 

Page 2

 
 
　因吳孫二人無賴滋事以致因噎廢食阻自費生有志向學之機爾等自費生亦須共體此意守禮循分善保令名毋染陋習囂風以求日進於文質彬彬之域本大臣有厚望焉切切此諭光緒一十八年七月初六日觀此顯見星使大度涵容並未嘗將此事繕摺入奏乃外間紛紛謠諑竟謂星使大題壓制竟以學生糾衆圍攻使館等事電告九重皇太后諭以决無此事大約互相口角而巳甚且言東報登有廷寄上諭著載振詳細查明覆奏等因眞無殊夢囈矣譯竟爲之憮然 
[示用銅圓]  
　　京師訪事友人云本月初二日戶部出示曉諭曰本部片奏前奉諭旨飭令福建廣東江蘇等省將所鑄銅圓解交戶部等因計現時已經解到者共有九十萬圓此項銅圓搭解京師原擬頒發行使以濟銅錢之不足若積存部庫不惟與市面無益且不免繡澀堪虞惟銅圓一枚抵制錢十枚京城現行當十大錢雖名爲當十祇能抵二文殊難與銅圓牽合配用第查銅圓白枚抵銀圓一枚約合銀七錢　分擬卽照此數先儘本年秋季官俸搭放試用如搭放銅圓百枚卽扣庫平銀七錢二分多寡均以此數推搭放以後須定准搭收乃可轆轤周轉得以流通不滯擬卽照搭放章程由部庫每月所收常捐項下酌量搭收如搭收銅圓百枚卽抵庫平銀七錢二分多寡亦以此數推其有捐生仍願交銀不願搭交銅圓者均聽其便現計銅圓數目有限是以先就官俸搭放及常捐搭收不過暫時試辦當可無庸拘定成數一俟各省銅圓運解日多再將搭放搭收之欵量爲推廣並酌加成數以期逐漸推行仰副朝廷利用便民維持圜法之至意等因附片一件光緒二十八年七月初一日具奏奉旨依議欽此除咨行在京大小各衙門欽遵辦理並知照順天府五城查照外相應諭知商民遵照特小 
[鹿尚書查覆陳大京兆被叅各情摺]  
　　臣鹿傳霖跪奏爲查明府尹參欵據實覆陳恭摺仰祈聖鑒事竊臣承准軍機大臣字寄光緒二十八年六月初八日奉上諭有人奏順天府府尹陳璧信任東城副指揮丁惟忠派充練勇工藝等局徒滋糜費其貪汚卑賤若此尙謂其操守可信並稱該府尹鋪張欺飾縱役招搖請旨飭查各等語著鹿傳霖按照所指各節確切查明據實具奏等因欽此遵卽悉心查訪並遴派司員調閱卷宗傳訊人證除原奏該府尹丁憂在籍營求興化府官鹽及招集商民股本命其揟史姓開礦二事遠在閩省無從考究外如原奏東城副指揮丁惟忠本刑部湖廣司已革書吏行同無賴善於鑽營謟事陳璧爲所信任庚子之亂該府尹寄其女眷於丁宅事後因極力保薦以酬其情一節查據刑部覆稱丁惟忠曾充刑部湖廣司書吏係自行告退並非因事被革等語又查該府尹家眷當聨軍入城後與其同鄉數家共居爛麫胡同葛宅人所共知訊之丁惟忠供稱並無陳璧眷屬　居伊家之事至丁惟忠之得保薦係因兵亂時獨能保守平糶欵項接濟勇糧經巡視中城御史文瑮陳璧會銜奏保謂其操守可信旣係會銜同保自非陳璧一人酬情濫保可知又原奏陳璧旣派丁惟忠爲練勇局總辦現設工藝居又付巨欵遂引其黨羽沈姓邵姓俱已革書吏日　喧闐其中空糜費而無一事一節查丁惟忠自光緒二十七年七月派充練勇局總辦係巡視中城御史文瑮張兆蘭會同該府尹劄委亦非陳璧一人所派其工藝局收支欵項固係該局支應委員王以安丁立燊之惠三員先後經管丁惟忠但監理工廠事務並未經管銀錢亦無付以巨欵之事調查該　簿據傳詢王以安所禀均屬相符所謂沈姓名鴻恩查係大興縣附生認辦織巾另賃謝姓房屋興辦邵姓名邦良查係戶部銀庫告退書吏認辦織布另賃增壽寺房屋興辦均由陳璧自行招致認辦並非丁惟忠引薦亦未支領薪水該局現在招到南省工匠三十餘名並運到各種材料機器均詳載册簿本年五月　十四日已經開工尙非終日喧闐空糜費而無一事又原奏該府尹怙寵擅權行私罔上大興縣知縣徐國楨未曾一日到本任遽升北路廳同知三河縣知縣鄭襄聲名素劣上年借洋兵過境爲名斂錢七千餘緡入私該府尹以同鄉賄庇不但不劾又於將辦陵差時將鄭襄規避調開及大差甫畢適值錢糧開徵又迅調鄭襄回任安享其利宛平縣知縣潘瀛因辦陵差調署大興復以大計劾其貪詐性成　屬顯違法紀一節查徐國楨曾經綏遠城將軍信恪保薦自係賢能之員其未到任卽升同知如果與例不合吏部自當議駁潘瀛調署大興旋卽叅劾但問其叅劾之當否並無調任首劇卽不應大計參劾之例鄭襄在三河縣任内因教堂賠欵及洋兵過境供應牛羊等項共攤捐銀四萬七千餘兩其收支數目調查順天府卷宗均有該縣迭次禀牘可考所稱斂錢七千餘緡入私徧查並無實據惟原禀内聲明有多派銀千餘兩應請免收之語究竟已否出小免收應飭確查登覆毋任含混至鄭襄之調任據兼管順天府府尹徐會　咨覆以該員係屬初任陵差重大恐有貽誤因將該員與大城縣吳兆熊對調署理乃吳兆熊旋卽丁憂復揀委東安縣馬爲瑗接署差竣後馬爲瑗禀請交卸據稱鄭襄尙有經手錢糧未完事件因此覈飭仍回本任等因是其迭次更調事出有因尙屬爲公起見且有兼尹同辦　事似非陳璧所能賄庇[  此摺未畢明日續登]  
[資陽剿匪記]  
　　天津直報云四川資陽縣拳匪頭目劉輝五係五黄塲人寨主陳合泰係陳家寨人劉曾入耶穌教後被斥出知美以料會教士每年五月十二日來堂誦經遂定期是日起事推安岳著匪何布客爲首裁夏布帳爲旗大書何字簡州匪人李春榮聞之率衆來會不美美教士先期一日來堂事畢卽行以故得免於難十二日焚教堂醫館戕害華教士一教民乃連劫入教者一十七家陳合泰本老團總其子亦充團總因與現充團總之朱某不睦指使何劉蟠踞寨中十五日周觀察軍敗十九日曹觀察王叅戎帶開花砲隊往剿本擬用開花砲遙轟後恐良莠不分因命陳暗中將脅從解散二十一日各勇奮力撲寨寨上連放劈山大砲二次俱未命中隨卽懼而瓦解　破後殺斃匪嘗四人擒獲一十餘人何率同醜類二百人奔回安岳李率同醜類百餘人敗回簡州劉手下只存一十餘人散匿一五黄塲一帶刻下曹周一觀察仍紥五黄塲分兵追捕馬大令奉旨革職遺缺委隨營通判劉别駕署理 
[觀察噩耗]  
　　姑蘇訪事人云江蘇候補道朱修庭觀察福清年逾耳順體質充强邇爲二豎所侵醫治無效延至本月初九日殁于倉米巷公館中隨由嗣君飭丁禀報各憲一面筮期十一日大殮 
[會勘盜案]  
　　姑蘇訪事人云蘇之元和松之靑浦二縣交界處有鎭名章練塘一大市集也本月某日之夜鎭上某姓家突有緑林豪客持械毁門入内行刼翌日偕地保赴元靑二縣署報案元和縣金苕靑大令聞之卽於初十日會同靑浦縣某大令馳往會勘以便緝盜追贓 
[鄂城火警]  
　　武昌訪事人云七月初一日午後三點鐘時山前小都司巷某姓家偶不留意遺火積薪一時烈燄飛騰不可嚮邇嗣各處水龍聞聲往救祝融氏始命駕言旋然所焚房屋已不下十數家矣 
[鄂省官塲紀事]  
　　漢口訪事人云署理漢口糧捕同知書别駕鳳本定上月二十六日受篆嗣因他事覊遲攺期本月初二日履新○本年湖北應解第三批京餉已由督撫二憲札委梁别駕承潤鄒大令銘訓押解首途并派防勇若干名沿途護送○仁義司許鑫齋二尹與禮智司王者香二尹均奉上憲札令互調定於本月初六日接鈐○湖北候補知縣李大令祖蔭辦理沙陽釐金頗稱得力近奉上憲札委署理鍾祥縣缺 
 
 

Page 3

 
 
刻已卸差赴省想不日卽履新任矣○候補知縣張大令雲生前因過班州判入京引見回省未及旬日卽經上憲牌示委署江陵縣缺大約履新卽在目前矣 
[上苑蟬聲]  
　　聞之京師友人云皇太后前擬在海内瀛秀園建造高樓刻經監工太臣繪圖進呈欽奉懿旨派令内務府大臣督飭商木廠糾工從事大約中秋節後卽可告厥成功矣○肅邸自任步軍統領卽勵精圖治遇事認眞月初某日飭將標下京營千把等官以次用西法映一小影所費約三百金○入夏以來米價陡貴近日市中老米每斤售至京錢六百四十文白麫每斤五百二十文貧苦小民嗷嗷待哺哀聲遍野其何以堪 
[保陽雁帛]  
　　聞之保定友人云大吏創行新政需用浩繁籌欵之方無微不至月初某日籌欵局派人分查各處烟燈以備議收捐欵○新練右軍潛逃者甚衆現經營處諭令巡勇四圍設卡以免疎虞某日在省南拿獲潛逃行劫之劣勇一名訊悉情形卽於本月实五日綁赴東門外正法 
[津海魚書]  
　　聞之天津友人云法國陸軍提督某君前赴榆關避暑刻因駐津副提督將次回國因於本月某日由山海關乘火車至津翌日副提督卽附火車赴秦皇島乘某輪船就道在津法國軍隊率同樂兵二十名奏樂以送○日前大吏擇定道署東箭道任公館設立善後總局札委前鐵路總辦楊觀察總理一切事宜○津地交還爲期伊邇直督袁慰庭宫保議就四鄉分設保甲局八處一在宜興埠局員雲騎尉世職唐承恩試用知縣孔繁譜一在陳林莊局員候補千總崔繼昻候補知縣陳其元一在土城局賆江西營守備孫會雲候補知縣文元一在梨園坨局員拔補把總孫玉衡候補知縣王維墉一在稍直口局員儘先千總胡陞連試用知縣曹陰丹一在韓柳樹局員拔補把總雲廷陞試用知縣趙維慶一在北倉局員拔補把總李玉田候補知縣許湘里一在侯臺子局員儘先千總王德清議叙知縣龔慶霖○督憲行轅之内樓臺亭閣刻已重加修治煥然一新畫棟雕樑盡善盡美聞本月十一日卽須鋪設整齊矣○固城縣城守營千總尹千戎雲集刻經鎭憲查悉人地不宜擬選一缺分相當者檄令對調○交還天津條約内載有准派衛隊三百名捍衛督轅一節現在督憲袁慰庭宫保定於本月初十日抵津所派衛隊先已陸續馳抵津門矣 
[五茸客述]  
　　松江訪事人云泗涇各土棍托稱查緝私鹽糾黨至太六圖陸咸杜家騷擾陸率族人抵拒致叔姪兩人同被刃斃當卽鳴金集衆拘獲棍徒七名解入華亭縣署連日縣主林霨生大令加以刑訊諸犯熬刑不認繼用天平架始供此事山朱二觀爲首至持刀砍人則係尹寳忠有沈姓者亦相助爲虐正審訊時適事主來案遞禀聲稱受傷之陸咸杜勢已沈重求恩將兇手嚴辦大令卽飭諸犯與之質對事主指稱尹寳忠確係持刀逞兇大令遂飭退下繼復將各犯逐研訊均稱實由朱二觀糾往朱俯首無詞大令飭還禁再核○本月初六日爲新進諸生入學之期適府尊余石蓀太守偶沾清恙飭婁縣屈吉士大令代爲迎送午後大雨如注以致華亭到者僅三人府婁亦寥寥可數 
[上海官塲紀事]  
　　昨日金山縣趙大令樹楷因公來滬趨詣蘇松太兵備道轅謁見道憲袁海觀觀察面陳切然後至上海縣署投刺縣主汪瑤庭大令延入花廳互談良久而别○江蘇候補縣邵式之大令某學訓導張蔭堂廣文同於昨日來滬先後赴縣署拜會縣主汪大令大令以禮欵之 
[催解冬漕]  
　　前者江蘇藩司陸春江方伯以南匯靑浦太倉武進崑山各州縣應徵光緒二十七年冬漕未據海運局報解前來殊屬玩延已極迭次行文催令滬局總辦林太守轉飭各屬從速報解以重天庾正供等因刻由南匯靑浦二縣遵卽報解漕米四萬餘石到局其餘各州縣大約亦可赶緊解清矣 
[令節停訊]  
　　本日爲中元令節英美租界會審公廨例須亭訊一天讞員張柄樞司馬爰照會捕房及總領事署所有早堂會訊事宜暫行停解 
[嚴查茶稅]  
　　日前戴生昌小輪船局景星小輪船由杭州帶森元森泰兩茶號運茶船來滬正欲將茶起卸而江海新關稅司得杭關來電謂此貨由杭之永盛祥棧報關嗣查得斤兩不符例須復騐且此後由杭來滬之茶均須復騐相符方能起卸蓋以杜取巧也然亦未免枝節過多矣 
[賽會路由]  
　　今日爲中元令節好事者舁城隍偶像至各處游行先期擬定路由出廟往東進馬姚弄天主堂街朝北過安仁橋往東福佑橋天官牌坊海防廳署朝南過益慶橋東街往西老學前街縣東縣西往北三牌樓畫錦牌樓陳市安橋往西廣福寺西馬橋朝南金家牌樓穿心河橋往東登雲橋西倉橋由北弄過叅府署楊家橋胡家弄副府署進西王家弄往南過大南門同仁里朝北過永興橋進談家弄穿道轅往北過　笠橋出大東門過南吊橋新安橋篾竹街紫霞殿王家嘴角出王家碼頭公義碼頭往西朝北進新碼頭由豆市過龍家橋往西如意街外鹹瓜街過陸家石橋洋行街往西沿城河到壇晚問進西門過穿心河橋杜家灣太平街縣橋朝南太卿坊陳顧同橋進東王家弄朝北過永興橋往西化龍橋進南梅家弄過魚行橋往東彩衣街西姚家弄曲尺灣縣東縣西三牌樓畫錦牌樓陳市安橋往東回轅 
[窩賭宜懲]  
　　近有廣東賭棍在美界北四川路仁智里開設花會專誘婦女猜壓事爲捕頭所聞遂於前日傍晚時密令某號西包探前往查拿及至各賭棍早已逃逸祇將原賃斯屋之羅阿彩鄭阿京拘獲向之盤詰堅稱此屋實係一百十二號三百三十五號二華捕租用捕頭查得二捕均係粤産情有可疑遂傳至英界四馬路老巡捕房請總巡捕頭問明核奪 
[英美租界晚堂案]  
　　申報館經理人畢禮納投英美租界公廨控釘書作無故抛工請爲提究讞員張柄樞司馬准詞飭提釘書作主王裕記陳錦秋陳沁泉到案前晚升堂集訊畢禮納遣抱呈人某甲投案訴稱現在陳沁泉王裕記兩釘書作已願每月出書一百萬頁求恩飭具甘結備查陳錦秋透支工價洋銀十五元求免追繳司馬飭各具每月交書一百萬頁之甘結隨將陳錦秋交同業保釋其未經提到之任餘金因畢禮納開單呈請免究已將牌票吊銷矣 
[招認失孩]  
　　昨得新閘棲流公所來函云兹有小孩一口據稱姓張名阿寳又名五寳年五歲身穿花夏布衫褲頭養流海圈父在煤炭店生意本月初五日出外迷失歸途由捕解送英美租界公堂又施耕郎一口年八歲崇明人其父在虹口餅攤爲夥上月出外迷路不得歸由英美租界公堂發所留養如有能知兩孩居處者望卽通知家屬速到敝所認領可也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[苎蘿訪艶]  
　　紹興訪事人云紹屬大嵐山内分四十八堡毗連紹　台三府七邑後濱海洋　爲盜賊淵藪前經撫提二憲分飭府協同營縣會剿擒獲首犯就地正法旋派防軍及水師砲艇扼要駐紥方將近日復出盜　深恐軍士未能得力因由總營務處札委馬　戎長春來越偏歴各營查察○義橋釐捐局委員徐蘭生别駕前曾勸辦紳富捐頗能集成鉅欵　奉藩憲誠果泉方伯飭知准予拔署州縣優缺一次以示兢勵○學憲張大宗師札行紹屬八學試縣著　七月初五日取齊初七日開考各學　文　廪保人等請遲至闈後開考俾得從容辦理以故刻尙未見明文○災歉頻仍貧民乏食胡芸楣侍郎兪　軒中丞陸春江方伯軫念桑梓分别匯欵以振多至萬餘金現因辦理撥倉榖礦米平糶每升取錢四十五文將來虧耗必鉅擬卽以是欵彌補而免賠累○紹綢爲商務大宗本年　汛大歉縣價陡昻恐亦殊難獲利也○台州等處盜案命案幾於無日無之甚有因數百文之物行劫傷人者近來年荒米　盜風更熾擄人勒贖習以爲常甚至某學廣文亦被劫去後查得事在天台縣境因卽據實上聞上峯將縣宰張大令　任間尅日須發兵嚴剿也 
[上海縣署瑣案]  
　　馬路工程局移送惡棍朱連生到縣前晚縣主汪瑤庭大令升堂研訊朱供小的係浦東南匯縣境張江栅人向當小工今正鄉間有一女子被人拐帶來申由局拘獲後女母投局禀請領回詎料江湖無賴小山郎卽金松林誣指小的串同矇領屢向索詐不遂所欲致朦控小的攪伊金戒指等物被局員老爺略明移送案下大令飭收入所中俟傳金松林到案　訊○保甲總巡局移送張景軒控張月亭　將伊屋轉租與湯義新開設烟館一案至縣前晚大令升堂研訊張景軒未到湯義新供小的向四門外人張月亭轉租餘屋　明開設烟館每月租價洋銀兩元先付三元雖未立契業巳起租故小的先將生財搬入不料張景軒堅執不允但小的已向經收膏捐之劉老爺繳捐兩月受虧太巨叩求鑒原張阿春供湯租張月亭餘　開設烟館央小的介紹月亭欲除每月租價洋銀兩元外日往吸烟五分湯初不允從後由王成章　安因原租是屋之張景軒係教中人不允開設烟館欲令月這將所收洋銀繳出充公以後情形小的不知其細王成章供湯租月亭餘屋由小的勸妥不意景軒不許湯又不願搬去叩求公斷月亭供小的係縫工向租張景軒市房今將眷口移居樓上所有樓下餘屋轉租與湯義新開設烟館景軒係教中人不允其事貿然扭小的至總巡局控告局員朱大老爺將小的笞臀二百板掌頰一百下然後移至案下大令諭令月亭與湯均退租烟館另行賃屋開設○某洋商控金月卿姚子高押單不贖等情大令飭將金姚訊供限繳在案前晚飭帶至案比追金供小的抵押田單得銀七百兩現在已由親友另向他處押銀不日卽可繳案姚供小的田單祇押銀五百兩刻已托人售去將次成交叩求寛限清理大令判令金肢限五天姚展限十天一律繳清再延血比 
[馬路工程局紀事]  
　　内地自來水公司工頭徐錦和與源源祥紙店夥壽茂生事論氷籌互相毆擊旋控諸馬路工程局總辦翁子文太守倩襄讞委員黄衡堂二尹研訊徐稱小的當互毆時失去鈔票洋銀一百二十五元及大洋銀五元小銀錢三十角銀　一枚二尹謂爾旣查水籌不應携此洋銀遂叱令退去飭地甲查明復訊至昨日太守飭包探黄量海將此事起釁始　詳細探明來案禀復○工程局總辦翁子文太守前奉蘇松太兵備道袁海觀觀察札飭推　馬路巡察事宜以興商務等因遂會同沈伯初二尹籌議由十六鋪南叚以迄萬裕碼頭一律整頓隨飭包探地甲查明各處街道及店鋪門前所裝欄杆所搭木棚有無窒碍前日復親率差甲捕頭等人履勘一周以待按叚裝設電燈派捕巡緝其事萬裕碼頭至南碼頭一帶聞亦須逐漸推廣云○南市電燈廠所需機器汽爐經前總辦工程局員朱森庭明府購自外洋至今巳逾三載邇來汽爐滲漏機器亦時時損壞以致電燈明暗無常總辦翁子文太守查悉情由禀請蘇松太兵備道兼江海關監督袁海觀觀察另籌公欵更換一新 
[英美租界捕房紀事]  
　　陳金德行竊李俟桂家衣服數件由包探方長華拘入捕房捕頭令押候解送公堂禀請讞員張柄樞司馬訊辦○曹阿福行竊周炳文家報時鐘一座由包探張寳成拘解捕房捕頭著押候解送公堂禀請究辦○流妓王張氏在途强曳行人由巡街捕拘入捕房捕頭著解送公堂禀請押候訊究○王徐南行竊周紳堂家銀　釧等物張星卿行竊嚴阿三家衣服均由包探葉盈堂拘獲解入捕房捕頭著押候解送公堂禀請訊究 
[法租界捕房紀事]  
　　輪船　竊某某等人潛入某輪船行竊被包探拘送捕房捕頭令押候解送公堂禀請讞員杜枝園大令懲治○前晚偷兒陳阿二竊得棉被一條持　某押店求質被包探拘獲解送捕房捕頭令押候堂期解請訊究 
[美租界捕房紀事]  
　　前晚僑居北四川路第二十一號門牌洋房内之西人某甲　鈔　洋銀二千餘元乘某號東洋車至百老匯路怱怱下車而去迨後查知鈔票巳悉數遺失無可追尋不得已投報捕房捕頭令包探沈阿岳往查其事○昨晨甲乙等甬人在西華德路某茶肆中互相扭毆包探朱桂生見之一併拘人捕房捕頭令押候解送公堂禀請讞員張柄樞司馬訊辦○昨　江北小竊張某混入公和祥碼頭某貨棧中行竊舊鐵若干携之而出適爲閽人某甲所見連贓帶入捕房捕頭令押候解送公堂禀請懲辦 
[蘇官報]  
　　七月初四日江寗藩憲　由甯來卽辭行知府田事禀知今日奉撫憲委學古堂點名　塲同知馮汝　禀知到藩　代辦文案差從九張嘉　由滬專丁來省禀謝奉委吳淞江厘局司員卽到差初五日　洲縣蘇禀知下鄉相驗鎭洋縣　專丁來省禀知奉飭兼署鎭海衞守備印務准補婁縣小徵司巡檢王壽峯禀謝奉飭赴任初六日藩轅牌示照　暑崑山縣石浦　巡檢　崇文年滿遺缺查有輪委到班之試用從九品　洪堪以飭委署理三品　軍　處存記江蘇候補道張景祐湖南人花翎三品銜江蘇試用道朱錕安徽人均由　來候補道朱承昌通知中京引見回省代理布理問候補知縣莊復恩禀知　卽任　並　藩　文案差知縣　乘鈞王金　錢逢吉　禀知由京引見領照回省指分江蘇試用同知楊嘉午安徽人花翎同知銜分發江蘇遇缺儘先卽補知縣胡　同知銜分發江蘇試用知縣張承德均浙江人均由京引見領照來省禀到正任布　問傅承霖禀知交卸任事　分江蘇試用縣丞吳近仁安徽人由京騐看領照來省禀到知縣伍輝裕禀知由寗見制憲回初七日知府　毓　禀知由　引見回省四品銜新選江蘇鎭江府　事知總圖布正白旗人由京領　來省禀到通判金殿元禀知赴寗見制憲知縣王毓江由清江　李明智由　見道憲回　補　縣小徵司巡檢主壽峰禀辭赴任縣丞邵鳳年禀　　委　滬公幹卽辭初八日候補道鄧　通知由京引見回省知縣陳鳳蔚禀謝奉委赴新陽公幹卽辭阮尙疇禀謝奉委守提華亭膏捐差馮步衢禀謝給咨引見卽辭赴都指分江蘇試用知縣吳邗産浙江人由京領照來省禀到　翎五品頂戴指分江蘇試用縣丞龍際飛东西人由京騐看來省禀到丁憂候補縣丞邱宗善由籍專丁來省禀謝飭知二十六年分夏防案因記功四次 
[上海北市綿業會館籌賑公所施子收各處水災賑捐六月初二至三十日第一百廿次清單]  
　　初二日鄒同彬同元祈弟同奎病速愈洋三百无　縣杜應湖求　縣産後病速　廿元樂安氏病愈完願五元○初三錢晴江洋三十元養索居嚴廿元浦左葛姓龍洋五元○初四日　　汀洋八十元道鄉主人酬　由福康莊來廿元周仕沅　子懋得懋功懋昭求平安英洋七元龍洋一元銅洋四元○初七日長興朱鍾沂求消災延壽一百元○初八日虞　懋求母病速愈心願洋五百元王錫堂龍洋十元○初九日 
 
 

Page 10

 
 
無錫趙旭明洋五元○初十日阿　軒　會　平安洋五十元　　十一日明　堂洋廿　○十　　四明陋琅來　　平安洋三十元○十三日郭秘　洋一百元郭藩氏小洋一百角鴛湖俗士爲胞姓資冥福洋十元　易翁十元○十四日五二子求八六老母康健洋十元吳淞顧隠名氏前求清災奴壽許助完六月份願一元○十五日無名氏求子病愈洋廿元程朔生十元○十六日星　無名氏洋二百元資　移振十七元○十七日無錫　叙堂王龍洋五百元　見規儿　百六十七兩五錢松郡沈仲起陳翔子潤身求病速愈洋一百元婁縣附生杜應訓求妻丁氏産後連　三十元李希仿求保内室臨益清　李　餘堂求保合案清吉各　洋十元黎里弘觀光求病愈安　　洋五元張學泉求　公　疫安健二元般星　同子尙志免疫安健一元○十八日捕車港倪硯薇募張寶　因情許願　十二元○十九日耕心　　劉病愈還願洋五元許澤經許　　各一元○廿二日河南隠名氏求冕瘟疫令家平安洋　十元○廿三日無錫達源莊募江寳興　得洋廿元○廿四日以松江允莊不留箸由久大來洋四十元陳鏖荃爲病小速愈由　除莊來三十元○廿日恭　堂朱求第四不　連愈由久大莊來洋一百元○廿七日新開報　協賑所經募廿三　　洋二百廿三元龍洋六元銅大滋廿五元銅小洋二百四十六角臨平陳念慈爲妻子　病速愈洋十柔驩　勉力子爲室人李龔氏病愈十元○廿八日高邨丁王邨募安　　求叩安小洋廿角又求名子小洋十一角○廿日籦里　觀光求白痞退大便勿溏病愈洋十元求子爛愈二元○三十日馬有培子學餘求病愈洋二元金魯士　助　夫罰吹龍　　元○六月份共收規元三百六十七兩五錢洋二千二百　九元扯七四七一二五合規元一千六百六十五兩三鑄四分二釐龍洋四十四元扯七三六合規元三十二兩三　八分四釐小洋一百三十一角扯六八令規元　兩九錢　八釐以上洪收規元二千　七十四兩一錢三分四厘銅大洋廿九元銅小洋二百　十六角速前共收規元三十三萬零八官四十二兩九錢零五厘銅洋五百廿元等三角紹奪一件 
 
 
 

Page 11

 
 
   
 
 

Page 12

 
 
　　鎮江益成頭彩頭彩頭彩叠中誌喜四十會江南票頭彩出元號 
　　報登　日○各　　月　　長江歸小行經理平價零躉統照申盤批發○凡有小行經截紅票比衆申足　 
代理　銀行　票匯兌不　色○匯兌檀香山佛山澳門銀兩○各　昌　　　烟○定做綱版五色錢票○上海富强善會戒烟丸○ 
六月廿三日開四十會法南票頭彩只是第一號由小行批與南京義爲　張君得四條金君得一條又五條本行門莊售出城内羅鳴臯　　四　鎭江電報局徐呂施得一條共得彩四萬元如數兌訖卅九會至彩三千四百零四號由本行拆與安和祥寄售日本○五月十八開十二會開直票頭彩連附彩亦由小行售出　　　　　　果矣○大彩疊中屢經　明○函購力實自紛　　鎭江益成行啓 
　　邀請開平各股東截止限期啟 
　　　平股分業自登報後有股諸君絡續簽名已逾四分之三但尙有遠方各股東或有未知　名者或有取去簽名單而未交回者更有已知而不知此舉之善而未簽名多豈知　舉於　　　東實大有裨益並無吃虧事情是以再展限兩禮拜登報廣告務望未簽名各　東速卽簽　以便定期舉行　施子英　朱葆珊　唐傑臣　陳輝庭　虞　卿押 
　　廣濟公司江南義賑票七月念八日開彩 
　　本公司現奉　南洋商督憲劉批飭除廣濟義賑票外其餘各項彩票均不准在内地銷售如再有私售卽由本公司就近禀由地方官查封以杜玩違而保賑源除由本公司密派司事分設查察一經察出卽遵批就近票由地方官查封外特此聲明第四十會　已於　月廿　日十一點鐘　本公司如法開彩所得彩號數經印有　號單分派以使核　如有得彩之票祈携到本公司收銀可也第四十一會票已印出二萬五千張定期七　廿八日間夥本公司發出　禀如有中　　票憑票收兌此佈 
　　惠額照登 
　　富　　　　　　　仁心仁術二品銜前　　常　　唐　銓拜題滌　　湖司馬素　岐黃名著　海覩時事日非槪然曰則中國者鴉片也士大夫　食則日瘦其　力　　能力　任　鉅行朝廷之　政以致富　於是創立戒烟　會　　挽回天意其用心亦　　　　　　　　一且　　　之其快爲何如也因書　　　　上　題 
　　同文館告白 
　　本館　　英九月一號卽華七月廿九日開　如願來就學新頭先　名并須先付脩金一月英　課　自上午九旬鐘　　下午四點鐘止所學皆　裨　　事凡年輕者　生意　官塲爲合宜本　每　出來學生在本埠及各處就業　不　　舉不亦見本敎習之循循善誘耶四川路五十八號敎習布茂林白 
　　始創龍涎香戒烟丸 
　　啓者本齋秘决創製龍涎香戒烟丸三十餘載荷蒙○士商賜麒功效昭彰久已中外馳名邇遐信用近有襲用本齋龍涎香丸名希圖影射魚目混珠誠恐有志戒烟者爲其所悮用特佈告四方凡欲賜顧者千祈辨認招牌細嘗藥味庶免以僞亂眞也服法原方另詳仿單○廣東遺遐齋謹啓分設上洋三馬路 
　　明治火險 
　　三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
　　鳴謝良醫 
　　余患風疾素年小女癥塊危險異常諸醫束手蒙友人指請葉少峰先生或砭或藥甫半月病若豁然眞如盧扁再生先生寓華榮昌燭店兼冶喉症痧氣疑難等症抱薪者幸勿交臂失之　　王慶棠啓 
　　杭州義利源 
　　專售江南票屢中大彩早經登報聲明鴻票格外克已照申批 
　　寳順洋行保險 
　　本行設申最先辦理火險歷有年數敝公司在外洋創立百餘年資本頗巨賠欵迅速恐未週知爰特登報無論行號棧房財產家私一例可保價極克已倘荷見顧請至二馬路外灘本行帳房面議此佈 
　　毒門聖藥白濁大瘡年深陳病花　妙藥少用寳丹不多用除根騐如神藥多不對盡廢 
　　秘授中外化學解毒無名丹搜毒脫竅湯劑一服卽愈無論遠年近日各樣疳瘡白濁等症皆因風寒濕熱傳染尿水刺痛精糊馬口此症切勿用藥提止以防毒氣引入内經以致週身潰瀾否則鼻塌齒落甚至小便爛去命在旦夕危險何異如患此症卽來本館取藥包　除根永無後患救者不計其數眞乃花柳第一仙丹　珠黃冰射下疳散單料每瓶一元雙料二元除根白濁丸單料每料四角雙料一元解毒無名丹原價二元今减價揚名只取藥本每料洋一元京都普濟醫館在上海英大馬路石路公興里 
　　亞喇時保火險公司 
　　啓者本行承保各家房產生財樓房貨　等件其保費格外公道遇有賠欵　其迅速欲保者　至本行百議可也天祥洋行告白上海四馬路戴春林對門 
　　上海四馬路戴春林對門廣成信公煙批發 
　　專曾頂陳大士不用本土法製淸陳宿　各省馳名零躉批發存貨積多平放加一槪不還灰尊客賜　原局回件庶不致悮福字每洋八錢壽字每洋一兩延字一兩二錢年字一兩四錢 
　　茂生　理火險 
　　啓者本行經理皇后火險公司代客保火險事務其費　外公道如有不測迅速賠償不必函問外國　局此佈　　華正月十一日三馬路茂生洋行啓 
 
 

Page 13

 
 
   
 
 

Page 14

 
 
[光緒二十八年七月初二日京報全錄]  
　　宫門抄諭旨均錄前○新疆巡撫饒奏爲揀員借補都司守備各員缺摺○四川總督奎奏爲入衞之威遠後軍遵旨請奬摺○又奏爲入衞扼防固關各武員請奬片 
　　甘肅新疆巡撫臣饒應祺跪奏爲　員借補都司守備各員缺以重邊防恭摺仰祈聖鑒事竊照撫屬瑪納斯恊標左旂都司陶廷相前經臣奏請升補喀什噶　　標城守營遊擊員缺奉旨允准在案旋准部咨所遺都司員缺旣據扣留應　員請補等因臣查有現署瑪納斯協標左營都司　任中營左哨千總留新補用遊擊補缺後補用叅將曹喜强勇幹練堪　　以升補又右旂守備楊柏材病故亦經臣奏明開缺奉 
硃批兵部知道欽此施准部咨所遺守備員缺旣據扣留外補應卽迅令揀員請補等因臣查有現任瑪納斯協標中營前哨千總留新儘先補用都司朱楚南撲勇有爲堪以升補該員等從戎有年邊情熟悉補署各弁缺操方均稱得力以之升補各缺洵堪勝任合無仰懇天恩俯准以曹喜等升補都司守備各缺以裨營伍如蒙兪允並懇飭部發給劄付朱楚南應照烏魯木齊補放守備例毋庸送部引見其請補都司之曹喜應俟防務大定卽行給咨送部引見以符定制曹喜所遺該恊標中營左哨千總缺朱楚南所遺該協標前哨千總缺容臣另行揀弁咨補除飭取該員等履歴清册咨部外謹會同陜甘總督臣崧蕃署喀什噶爾提督臣谷　傑恭摺具陳伏乞皇太后皇上聖鑒謹奏奉硃批兵部議奏欽此 
　　頭品頂戴兼署成都將軍四川總督臣奎俊跪奏爲入衞之威遠後軍著有微勞遵旨開單請奬恭摺仰祈聖鑒事竊據統領威遠後軍　督丁鴻臣　稱案准統領威遠前軍提督夏毓秀照會前後兩軍入衞在　文武員弁著有微勞奏奉諭旨准其擇尤保奬以鼓勵欽此欽遵除前軍將弁業經奏保外所有後軍出力各員應請杏開就近呈由四川總督嚴明彚保等因查所部威遠後軍五營自光緒一十六年七月内奉檄入衞京都當由水路順流東下行抵湖北宜昌舟次接奉電傳恭悉　駕西旋卽易舟而陸自直昌沙市取道襄樊曉夜兼馳與東南各省入衞諸軍分道並進嗣旣探知六飛所何益復不憚險遠山河南捷徑　程首先馳抵平陽於聞善縣行次夾道列隊跪接鑾輿仰蒙召見當卽奉旨隨扈督隊折回蒲州移防固關所有固關後路各府州縣一律保全直至和局大定始行奉調回川綜計各營跋涉數省在外年餘水陸間關查夜防堵又值秦晉飢旱薪糧昻貴採購轉運備極艱難在事人等不無微勞足錄又各營所需軍械餉銀均田川省籌餉局源源接　　連數千里亳無貽誤實賴襄助之功兹將各營官弁文武隨　並籌餉各局委員擇其尤爲出力者繕具銜名分别擬保禀請具奏前來奴才查京津之役各省派兵入衞原臣子職分所當爲乃蒙聖明俯念微勞准其擇尤保奬凡在行間莫不感激鴻慈川省威遠前後兩軍事同　律前車旣由提臣夏毓秀奏保在案　軍自未使令其向隅奴才　就原擬人數逐一詳查覆加刪减實皆在事出力毫無冐濫理合繕具清單可否仰懇天恩俯准照擬給奬山自聖裁至隨營差遺之四川候補知縣李宏年前峨邊河坪經歴白慶榆試用同知照　羅錫書補用守備余維尙均以積勞成疾先後殁於營次各該員効力軍前不避艱險馬革裹屍情殊可憫併請飭部照軍營立功病故例從優議卹以昭激勸除將擬保千總以下各弁咨部核奬並飭取各員履歴咨部外所有威遠後軍入衛遵旨擇尤請奬緣由恭摺具陳伏乞皇太后皇上聖鑒訓示謹奏奉硃批該部議奏單併發欽此謹將擬保入衛川軍文武各員分别異常尋常彚繕清單恭呈御覽計開江蘇補用直隸州知州劉毓湘請免補一班以知府仍留原省歸候補班儘先補用並加三品銜四川試用通判姚汝芳請以直隸州知州仍留原省補用並加四品銜四川試用縣丞盧秉鎔請免補本班以知縣仍留原省補用並加同知銜試用縣丞江學樸請免補本班以知縣分省補用並加同知銜四川試用知縣李錦成請以知縣仍留原省歸候補班前補用並加同知銜四川試用州吏目武銘恭請以本班歸原省　用並加六品銜四川縣主簿試用從九品黄雲鶚請免補本班以縣丞仍留原省補用並加布理問銜四川試用與史彭述請以本班仍留原省歸候補班補用並加六品銜以上八員均係在事尤爲出力是以查照異常請奬四川遇缺先補用知縣吳運鴻請俟補缺後以直隸州知州補用候選知縣殷國楨請加四品銜湖北試用縣丞殷德輝請俟補缺後以知縣仍留原省補用指分江西試用縣丞王鴻文請俟補缺後以知縣仍留原省補用雙月選用府經歴張祺請俟選缺後以知縣用四川試用鹽大使蔣壽彬請加鹽提舉銜雙月選用府經歴丁傳琳請俟選缺後以知縣補用選用縣丞徐朗稜請俟選缺後以知縣選用四川遇缺先補用典史黄景隆請加六品銜文童劉泮羅天澤俊秀歐陽衡均請以巡檢歸部選用以上十　員名均係在事出力是以查照尋常請奬總兵銜儘先副將李長勝請以本班留川儘先補用副蔣銜補用叅將劉長順請以副將仍留原省補用並加總兵銜儘先補用副將謝明佳請以總兵升用補用副將何友山　加總兵銜補用遊擊金占魁請免補叅遊以副將仍留原省補用儘先遊擊朱蘭亭請以叅將留川儘先補用並加副將銜總兵銜升用副將留川儘先叅將趙宜達請免補叅將以副將仍留原省補用儘先補用遊擊李本立王詔斌均請免補遊擊以叅將儘先補用留川補用都司精勇巴圖魯陳有珍請免補都司以遊擊仍留原省儘先補用並加副將銜山東補用都司李鳳林請免補都司以遊擊留川補用並加副將銜　先補用都司陳忠良馮雲漢均請免補遊擊以叅將儘先補用升用遊擊湖南撫標補用都司黄家祥請免補都司以遊擊儘先補用並加副將　　先補用守備周守謨李遇春吳廼成萬重庾均請以部司留川補用並加遊擊銜補用守備留祖祐請免補守備以都司仍留原省原　儘先補用升用守備楊汝翼請免補守備以都司仍留原省原標儘先補用都司銜儘先補用守備楊福祥請免補守備以都司留川儘先補用儘先投補千總高登瀛丁　受均請以守備仍留原省原標儘先補用並加都司銜儘先拔補千總周景奎王秀林徐耀澄張得勝楊　芳均請以守備儘先補用並加都司銜儘先拔補把總蔣炳坤周福申袁錦鰲甘永忠陳舜賓魏步雲劉卓元陳餘慶均請以千總儘先拔補並加守備銜以上三十六員均係在事尤爲出力是以杏照異常請奬奉硃批覽欽此 
　　奎俊片再記名提督丁鴻臣忠勇性成樸勤任事前年統帶威遺後軍星馳入衞扼防固關等處始終靡懈甚著勤勞久在聖鑒洞鑒又駐防成都蒙古協　河清廂白旗蒙古佐領景運正藍旗滿洲驍騎校五品藍翎榮福廂白旂滿洲防禦文源正藍旗滿洲防禦遇春正藍旗滿洲驍騎校都榮　前　管帶旗營練兵隨同提督夏毓秀北上奔馳防衞一律辛勤均未便没其微勞合無仰懇天恩賞給丁鴻臣頭品頂戴河清二品頂戴景運　品頂戴榮福文源遇春四品銜林榮五品銜之處出自　格鴻慈謹附片上陳伏乞聖鑒訓示謹奏奉硃批著照所請欽此 
 
