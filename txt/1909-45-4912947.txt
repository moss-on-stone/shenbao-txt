# 1909 - 45 - 4912947

 

Page 1

 
 
   
 
 

Page 2

 
 
   
 
 

Page 3

 
 
[第一張]  
　　上諭宮門抄論説專電緊要新聞 
[第二張]  
　　接緊要新聞國外新聞分類新聞清談小説 
[第三張]  
　　各省籌辦諮議同本埠新聞小説 
上諭 
[監國攝政王鈐章正月二十九日奉]  
　　恩詔奉天承運皇帝詔曰自古帝王體元立極受錄膺圖豐功極於垓埏偉烈邁乎軒昊爰有鴻名上晉駿譽丕隆蓋所以垂光耀於無窮表尊親之共戴禮至隆典至鉅也欽維兼祧皇考大行皇帝政敷九有治奉三無徇齊敦敏之資天生神聖精一危微之旨道契淵源溯當踐阼之年仰禀垂簾之訓學勤時敏德懋日新皇極既端有嚴有翼成章克守不愆　忘洎乎大政親裁淵衷益懔允光孝治再秉慈謨肅郊廟以升歆謁陵圖而展敬撫辰凝績夙夜憂勞恭己垂型宮廷劼毖勤披章奏玉漏宵聞引對臣工金門曉闢時厪聖慮惟慊民依泯寒暑之怨咨徵雨暘之時應屢蠲租賦尾逋猶憫夫城烏偶値災祲羽肅更矜夫澤雁蒿宮軫念蔀　蒙庥加以才俊登崇孝廉察舉風愆治化飭百爾之官常敦樸爲先罷四方之珍貢求言置鼓進善懸旌籌海運以實倉儲干孚挽粟修河防以平水患萬束搴茭子惠均敷寅衷靡懈治功炳蔚德化涵濡固宜卜朝野之又安見天人之協應乃萬幾畢　志克守成而百度維新功同創始際貞元之運會冀寰宇之大通多難正以興邦殷憂所以啓聖闢古先所未有合歐亞以同盟深維窮變通久之規亦宏舍己從人之量莘莘立學六經與百藝咸修赫赫成軍戰法與陣圖並習厘官制則冗員必汰訂商約則遠物畢登减刑律以去繁苛振工業以程器用墾務興而交通阡陌警政舉而靖謐閭閻劃一度量權衡示之準則綜括電郵路礦力與經營協和民教異同之紛爭化除滿淺畛域之成見信義敦於鄰國仁恩被及華僑遊惰振興顓蒙坐迪大綱先立期憲政之推行輿論能叅俟　員之會集艱難用化觀聽同傾然猶師道獨尊崇素王之升大祀講筵特御選儒臣以闡新知大寳箴懸承華　補節文定禮經　設科用能條貫古今協和遠近蓋總三十四年之郅治翼翼巍巍 
 
 
 

Page 4

 
 
斯鞏億萬斯歲之丕基繩繩繼繼朕仰蒙幬　恪奉典型方期愛日長承壽水華嵩之祝詎奈昊天不吊悲深弓劍之遺帝德難名萬方興感皇仁永戴九土輸誠命諸王貝勒文武羣臣敬攷彙章議升諡號百辟卿士僉言允符昭告天地宗廟社稷先帥於宣統元年正月二十八日敬奉册寳恭上兼祧皇考大行皇帝尊諡曰同天崇運大中至正經文緯武仁孝睿知端儉　勤景皇帝徽號曰德宗盛典聿昭恩綸特沛所有事宜開列於後 
　　一嶽鎭海瀆廟宇傾頽者著地方官奏明修葺以致誠敬 
　　一内外大小各官除各以現在品級巳得封贈外著照新銜封贈 
　　一在京滿漢文武大小官員俱各加一級 
　　一在京王公文武官員任内有革職留任及降級罰俸者咸與開復又在京官員現在議降議罰者悉行豁免 
　　一外藩蒙古王公以下台吉以上有罰俸停俸者咸與開復其現在議罰者悉行豁免 
　　一滿漢孝子順孫義夫節婦該管官細加咨訪確具事實奏聞禮部　定以憑旌表 
　　一各省道路橋梁間有損壞者着地方官查明修理以利行旅 
　　一各處養濟院所有鰥寡孤獨及殘疾無告之人有司留心以時養瞻勿致失所 
　　一現任内外監候質審及干連人等俱着准其保釋 
　　一軍流人犯有本人身故其妻子情願回籍者該管官報明該部准令各回原籍 
　　於戲隆名允受垂萬系以貽休闓澤覃施普八紘而錫　布各天下咸使聞知 
[宮門抄]  
　　二月初一日召見軍機肅王澤公鐵良 
論説 
[論世界之不平（越）]  
　　微夫悲哉我生不辰。値歐洲二十世紀文化大進之時代。商戰風潮。日益劇烈。機械製造之學。日益發明。宏麗之工廠。偉大之公司。傭其中者恒數千人至數萬人。聚數千萬人之心思才力。造爲器物。貢諸市塲。獲有贏餘。則一人坐享之。長袖善舞。多財善賈。以區區一人而可以制數千萬人之生命。顧此數千萬人者。綜其庸値。僅能免於饑寒。更無餘暇可以别營其生業。亦無餘力可以教育其子孫。於是富者愈富。貧者日貧。高下懸絶。不啻天壤。世間不平之事。此固至可悲痛者也。然國家因得富者之賦税。而府庫日以充。兵備日以修。富强之基。實賴於是。故未嘗有所限制之。而且設法獎進之。嗟彼貧民。竭其千辛萬苦之心力。意欲稍有要求。則往往受警察與兵隊之干涉。如或反抗。殺戮隨之。流血載道。不可逼視。而國家猶視爲法律上應盡之保護。富者亦以爲繳納賦税後應享之利益。世之論者。亦往往以爲擾亂治安。目爲貧人應得之苛罰。嗚呼。天地生人。豈特設此貧富之兩境。以磨折衆生者耶。抑法律上所規定。兵隊與警察。乃專爲保護富人之物耶。我聞歐西政治家言。一國之中。有反對政府者。必其政府之設施。猶有未能盡善之處。是故國際法上。甲國之國事犯。乙國有可以不交之權。然則以此例彼。衆數千萬之貧民。而向富者有所要求。豈富者之行事。獨無絲毫可以訾議之地。而要求者之皆妄耶。抑貧民者。應處於不能聊生之地位。爲天地所不容。法律所規定者耶。世間不平之事。至於如此其極。而北美合衆國。猶有托辣斯之怪物。驟然出現。擁鉅資者睥睨一世。博微利者骨化形銷。循斯以往。勢必數十百富人。擁萬頃之田。數千萬貧民。無立錐之地。貧民多而富人少。不知斯時之國家。豈專恃此數十百富人。而即可以成立者耶。嗚呼。莽莽世界。我不識其將以何者爲止境矣。 
　　近三十年。歐化東漸。日本首採集資主義。居然能奏富强之効。於是其風益大煽。中國雖稱老大。亦羡西方之富麗。願以東鄰爲導師。邯鄲學步。惟恐不工。顧中國今日政治之窳敗。官吏之橫暴。殆達極點。而内亂猶不至時時竊發。橫决破裂者。正以貧富不甚懸殊。下等社會中人。尚不至爲亂黨所煽動耳。設因集資主義盛行。富者日富。貧者日貧。無告之民。漸陷於困苦之悲境。困獸猶鬥。挺鹿走險。將來之景象若何。亦不可逆料之事也。第斯言也。非謂國家不宜講求富强之術也。中國當茲貧弱之候。豈不望有民足君足之時。惟既欲採用集資主義。當知歐西今日貧富懸絶。屢起暴動。猶不至破壞决裂者。一恃軍隊編制之完善。一恃慈善事業之發達。夫歐西各國。通行全國當兵之制度。其隸軍隊者。皆受教育。皆有身家。忠君愛國四字。深印其腦中。人人以軍國民自豪。而軍隊之中。有貧者亦有富者。貧者之觀念多右貧者。富者之觀念多右富者。此心理上之發現。無可勉强者也。是故歐西工黨。每有暴動。往往爲軍隊所剿平。而軍隊中即間有反對之人。亦祗其一部分耳。不足擾亂全局者也。今我國徵兵制度。尚未實行。其應召者。多江湖亡賴之徒。積其平日仇富嫉貴之蓄念。本有不易駕馭之勢。設因集資主義。日漸澎漲。貧富之度。太覺懸殊。偶被煽動。有不倒戈相向者乎。此亦不可不慮之危象也。至慈善事業。歐洲最爲發達。有分家產之半以捐入者。有全傾其家產以捐入者。若克虜伯砲廠等。則有就一廠之内。謀教育。籌養老。以資工人之便利者。因是貧人猶得稍分富者之餘惠。其所以不至破壞决裂之故。亦在於此。今我國聞有辦慈善事業而致富者矣。未有富人而傾家以辦慈善事業者也。擲數千萬人之生命。以肥一已之身家。稍有人心。誰不共憤。設因集資主義盛行。貧富相懸太甚。富者坐而擁其紅朽之粟。貧者不能分其一滴之泉。積憤成仇。激爲暴動。恐將蹈於不可收拾之危境也。由是言之。國家非不當謀富强之術。但天地生人之初。非即有此貧富之兩境也。國家保護富者。亦當愛惜貧者。富者既有應得之利益。亦宜予以相當之限制。貧者既無所謂應 
 
 

Page 5

 
 
得之利益。卽當於限制富人之中。稍寛貧人以。生路則世界或有平安。之日耳。（未完） 
專電 
[電一（北京）]  
　　攝政王對於興辦海軍甚爲注重諭令於二年内必具基礎昨見肅邸時特召慶邸進内密議對答良久肅邸退各樞臣始再進見 
[電二（北京）]  
　　肅邸與鐵尚書商議海軍入手辦法三端（一）速辦海軍大學（二）限期營造軍港（三）購置戰艦 
[電三（北京）]  
　　民政部及内外城巡警廳裁汰實缺候補官五百餘員各員公禀肅邸分送各省 
[電四（北京）]  
　　皖撫朱奏五河縣典史陰嗣卿勤政愛民官卑莫展所長奉旨交吏部帶領引見 
[公電（濟南）]  
　　申報館轉各報館山東地方自治研究所廿六開辦撫藩以下到者甚盛每縣派二人到所聽講共二百餘人初一開課並遵奏案以諮議局籌辦處爲兼理地方自治籌辦處又調查選舉人名草册各屬電到依限告成 
緊要新聞 
[和屬欲收僑民入籍問題]  
[泗水特别大會全體會員表]  
　　駐和參贊王廣圻爪哇全島視學員汪鳳翔繙譯員白蘋洲巴達維亞華商總會代表翁秀章胡先情三寳瓏華商總會代表鄭豐盛馬厥猷日惹華商總會代表郭禎祥張廷序梭羅華商總會代表張先興渤良安華商總會代表郭禎祥峇釐華商總會代表陳瑞村葉光英莊廷鳳安班瀾華商總會代表洪學振望加錫華商總會電稱欲濟乏船依議施行坤甸華商總會電稱欲濟乏船依議施行泗水華商總會代表李炳耀蔣報料爪哇全島學務總會代表楊綿昌諫議里中華學堂代表徐博興 
[按會議詳情見昨禀]  
[議决對付辦法十條]  
　　一　各種利害（指各人所演説之切要語彙成若干條）設法勸導大衆（或寄各處報館登報或印刷若干萬張逢人分送俾此中利害大衆周知此項印刷可就近在巴城赶辦愈速愈妙辦就即行 
　　二將國籍調　表設法赶緊照辦（此表亦可由巴城經理） 
　　三將衆人意見會議情形先電禀北京農工商部及陸欽使（即晚由衆擬定電稿初十日發電該貲公開嗣後詳明續禀農工商部陸公使及外務部閩粤江三總督由衆公推泗水商會擬請稿參贊裁酌然後繕正分送列憲將稿送交諸商會存案如諸商會欲再加禀固屬無妨但不得攙入公議以外之個人私見若有個人私見須另行自禀有得假稱公議冒混公禀） 
　　四所有情形並通知各商會學堂及各處報館請聯合協助 
　　五所有和屬各埠學堂商會一接到此項通知即設法曉諭（學堂應先由本堂總栛理董事以及學生并學生之新　　　開導商會應先由本會總協理董事及各人之親友并來往貿易之華僑及本店之夥計詳細開導并遵照施行） 
　　六廣徵各處（指中外各處)意見應臨時如何對付（此種問題關係極大中外志士必有高見或刋於報紙或直接寄信當擇其要參行） 
　　七臨時和平辦进（一無論兄弟戚友若甘反背即與絶交永遠實行二暫時停貿易並將欵項存銀行者即時支取鈔票換現銀一面通電北京欽差江閩粤三督廣厦滬商會及各大報舘請協助三如因此事有人無故被害者當互相出力保護） 
　　八所有來會各商會應擔任義務（一議决各事當一律遵照以行爲各埠提倡二遇有不測之事當互相協力救助以固團體） 
　　九所有本會議决各事即作全體意見非一人私意 
　　十聖教公會（會章須再訂由日惹總理郭禎祥發起還請郭總理再訂章程公酌施行） 
[上海商務總會電禀農工商部外務部文]  
　　農工商部外務部列堂鈞鑒接南洋泗水商會函稱和蘭將施新律勒和屬各埠僑地入殖地民籍羣情惶急禀京外乞中外合力抵制等語查華僑流寓南洋奚止百萬設和蘭先施勒歸寄籍之令則他國必接踵仿行自棄其人民財產爲國家最可痛憤之事務求商外部堂憲查照僑禀切商駐京和使阻止新律並迅訂國籍法商設各埠領事以資保護一面並求電咨駐和陸使迅與和外部駁議務懇堅持到底滬商會叩柬 
[吏部變更謄錄獎叙辦法北京]  
　　吏部具奏臣部前於裁吏案内奏明繕寫宜用士人擬招考謄錄專司滿漢舉貢生員出身者每月酌給薪食三年擇尤保獎一次又准政務處咨寛籌舉貢生員出路章程内開凡各部院衙門均令考用謄錄幫繕公牘舉人五貢生員分爲三等酌給津貼三年後分别獎叙准以實官分發其舉人拔貢優貢當差期滿並由該堂官擇尤奏請改用七品小京官在部行走俾昭激勸查此兩項定章均有三年給獎之文惟所稱專用舉貢生員則與臣部現辦情形有未能符合者緣臣部裁吏之後急於招考各省士人來京不易多未免雇倩頂替等弊迨本身報到或又字跡一無足觀是考取之員已不盡屬可用嗣以官制遞更各衙門既多設供事書記錄事等員政務處復推廣揀選就職考職各法凡在一衿以上效用之途日寛致此項取材之數復因之日乏一日臣部常年應繕文牘累萬盈千其各項陳奏摺件關繫尤要勢均無可遷就不能不兼訪生監俊秀中之確有士行字畫端好 
 
 

Page 6

 
 
者權宜並用以輔招考之不足又查政務處原奏僅稱舉人暨優拔貢謄錄准用七品小京官其恩副歲貢廪增附生應予何項實官俾分發効力之處並未分晣指定竊思舉人優拔貢僅以繕寫之勞三年即授七品京官既不免過優即恩副歲以下概予分發亦恐期滿之後得力者均相率去部而續招者又未必得力年更月替長此生手亦與部事無裨正不獨臣部爲然臣等不得不據實先行聲明或推廣出身或限制用法以期事理可資經久現計臣部自三十一年裁吏之日起截至上年十二月底止所有陸續傳充暨同時另募各謄錄多已有期滿之人自應將始終在事者一體分别等次酌予獎叙以勵勤勞而資觀感其濫竽充數者雖舉貢出身亦應隨時淘汰謹参考各館議叙定例並近年准獎新章酌擬辦法八條另繕清單恭呈御覽其章程大略一須扣滿三年二應開具履歷須有五名互結三責令各司查明再由部考試四考試分爲三等五生員以縣主簿等項錄用六有銜者照銜議給實官 
[電飭釋放袁子龍父揚州]  
　　蘇撫日前致揚州府電内開嵩守轉電東台令據教育總會函稱東台附生袁驤勤被皖省偵探指爲通匪被押懇保釋放等情本部院細爲衡度熊逆係陸軍學堂出身袁既肄業南菁學堂似無同學之理且與皖撫院札開在南京同學情事未符難保非偵探懐疑誤禀致成寃押應飭該縣速即保釋候傳院漾揚府接電後當即據情禀陳趙都轉一面轉行東台縣該令旋禀趙都轉文云奉揚州府札同前因查袁布和藥店其子子龍在店即差提供稱當時並非熊姓借宿乃同學趙姓向與熊姓無往來又不認得又查書信等件並無熊逆字蹟生父寃被押解乞釋保放刻下趙都轉已飭該令取保將該生釋放矣 
[京師近事]  
　　外務部梁尚書日前咨調曾習歐西各國文語以及曾辦外交之員生二十餘名到部送入儲才館肄業以備畢業後量才授任梁尚書擬奏留陶大鈞入外部參與中日交涉事項以資熟手至奉天交涉使司一缺尚未派定 
　　外務部梁尚書昨與政府會議以刻下正値整頓庶政各省設立墾礦鹽務禁烟各局專司各該政要其中積弊尤深且於交涉每有關碍所有派遣各該局辦事人員必須揀派深諳墾礦鹽務情形及深悉禁烟積弊明於交涉者方能派委該項重任並擬通飭各省督撫將軍將各該局所派在事人員之履歷銜名知照本部以便查核存案以杜流弊 
　　理藩部尚書壽子年日前赴西陵查勘昭西陵工程查得明樓方城西南角石荷葉溝嘴工程均應修理刻已將開工情形具摺入奏日昨王大臣又派員出京赴梁格莊一帶查勘奉移梓宮時沿途各站宿安蘆殿及各站里數測繪成圖以便咨由直督按照該圖敬謹預備 
　　那大軍機近與變通旗制大臣提議調查各旗空冒兵額錢粮辦法惟以此事頭緒甚繁現擬由各部選調精練幹員派爲八旗稽察員以資佐理並議定無論滿漢人員均可調遣刻正籌議日内即可决定 
　　禁衞軍章程現已將草案擬定惟經費仍難籌畫昨經鐵尚書與洵濤二貝勒會議擬先將神機營月餉二十萬兩由度支部提出以備應用並擬令各省協籌惟尚未决議 
　　農工商部以度量權衡制度將次實行故於日前咨催各省迅速派員分往各屬逐件詳查凡關於地方市鎭通用之度量權衡何項通行何項應廢列表覆部 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京漢火車越軌駭聞漢口]  
　　京漢鐵路由京駛往漢口之火車於二十四日午後二句鐘行至大智門下首忽然越出軌外壓斃三人跌傷十餘人誠巨險也 
[米輪撞沉躉船續聞鎭江]  
　　昨日下午本埠商人接鎭江消息云享寳公司愛爾開利亞汽船於四點鐘後突與美最時洋行勃内門躉船在該口互撞聞愛爾開利亞船係由蕪湖滿載米糧擬開赴廣東及南方各口岸抵鎭後該船即緩駛轉頭意欲停泊勃内門之側旋因後輪受傷轉舵不靈乃撞於勃内門船首勃内門即因傷沉於水底愛爾開利亞船首亦稍受傷詳情現尚未悉昨日此間傳有華人傷失多名之説今聞美最時行己接有確信謂並未傷失人口惟該躉船滿載貨物現均沉在四十尺深水之下各貨均將損失云 
國外新聞 
[日兵勦番凱旋]  
　　二十九日東京電云鎭勦臺北土番之大隊現已奉凱而回 
[日本銀拆漸減]  
　　二十九日東京電云東京及大阪之銀拆現已漸減 
[汽船觸礁受傷]  
　　二十九日東京電云富士汽船近在大隅海面觸礁略受損傷 
[印度親王回國]  
　　二十九日東京電云游歷日本之印度亢親王今夜將離東京明日在神户乘阿波丸郵船回國 
[無線電報之成效]  
　　二十九日華盛頓電云美國大西洋艦隊分隊近與洋中大隊以無線電報互傳軍令頗爲有效 
[美將添造戰艦]  
　　二十九日華盛頓電云美國上議院現已議准添造載重二萬六千墩之大戰艦兩艘其戰鬥力將超軼現有之各戰艦 
[美總統游獵近聞]  
　　二十九日紐約電云羅斯佛總統擬於卸任後赴斐游獵現已將各事預備妥帖仍照前定日期由紐約起程 
[報舘主人畏罪潜逃]  
　　二十九日紐約電云紐約世界報之主人普列碩君因訾詆羅斯佛總統被控現乘自有之游艇游行於裁判所權力所不及之地聞其所請之辯護士行將反對解回審辦之舉 
[礦災斃人總數]  
　　二十九日倫敦電云英國西斯丹萊礦柞之災檢查死數共有一百五十人 
[波斯大局可危]  
　　二十九日倫敦電云駐波京德黑蘭路透訪事電稱德黑蘭大局現岌岌可危某國公使已發傳單警告該國僑民 
[近東大變局九十四誌]  
　　二十九日倫敦電云俄京聖彼得堡電稱輿國與塞爾維亞之交涉已成戰事故訪員多人首途前赴巴爾幹二十九栢靈電云土奧條約簽押在即三十日倫敦電云路透電報接有消息謂塞爾維亞安靖如常各報所載巴爾幹將有風潮及奧國已致愛的美敦書與塞爾維亞之説殊不足信 
[普魯士改革行政]  
　　二十九日柏靈電云普魯士樞密院現已集會討論改革普魯士内國行政事宜 
[國德財政改革問題]  
　　二十九日柏靈電云德國改革財政事宜 
現已商妥推勃勞克主義各黨意見尚未融洽 
[比王定期游歷]  
　　二十九日柏靈電云據傳比王現擬遊歷各國先於西五月間在彼得化夫地方與俄皇互會繼由莫斯科海參威以達日本然後取道西伯利亞回國云 
分類新聞政界 
[議派道員入京會議財政武昌]  
　　陳筱帥因接部咨請派大員來京會議清理財政事宜現擬派善後局總辦金觀察鼎或鹽法武昌道馬觀察吉樟二員中擇委一人往京會議不日即有明文 
[鄂督荐舉道府武昌]  
　　鄂督陳小帥因近日舉辦新政財源困難全賴佐治得人茲查有試用道湖北官錢局總辦高松如候補道代理巡警道善後局總辦金鼎丁憂候補知府陳樹平三員歷委要差均能實心整頓各著成效特於日前專摺薦舉業已奉旨高松如等均著交軍機處存記 
[清郷公所裁撤蘇州]  
　　蘇省督辦清郷公所瑞方伯赴滬後聞有請假之説近日已函囑清郷局提調人等即將公所於正月二十九日裁撤各委員人等即令一律銷差僅留提調王元章司馬辦理報銷各事已報明各憲矣 
[贛道擬定開辦舖捐南昌]  
　　贛省工巡局業已開辦擬定先辦舖捐次辦房捐嗣因年關在即尚未實行現經張玉叔觀察以新年已過所有舖捐勢難再延特於二十一日傳集警察各分局委員會商辦法一俟議妥即行開辦 
[句容設立保嬰局南京]  
堂董事陳作霖等禀稱擬仿照常鎭保嬰章程並叅酌就地情形於句城設一保嬰局擬定局章十條保嬰章程十二條計每嬰一口首給錢一千二百文以後每月給錢六百文十八個月爲止其遺腹孤兒酌加倍給目前經費支絀祇以近城二十里爲止必須實係貧苦者方准報查俟將來經費擴充再行推廣所有保嬰事務公議延請凌董燿奎爲坐辦並請就地駱董文鳳張董增福張董恩福劉董盛富會同辦理隨時稽查以期周密業於句邑鮮魚巷典受民房一座略加修理以爲辦事之所擇定本年十一月十九日開辦等情到縣據此查保育嬰孩係爲最要善舉句邑城内向雖設有接嬰一局而經費支絀推廣爲難該紳董有慨於斯自行籌捐實力創辦洵屬𤍽心公益且據劉董來句組織一切並稱在滬籌欵　已有洋五千元仍當設法廣籌約需湊足二萬金或置田產或存生息以 
 
 

Page 11

 
 
作常年經費庶可永持久遠理合具文詳請並將章程開摺附呈仰祈鑒核俯賜批遵 
軍界 
[巨匪不准出柙揚州]  
　　李統領移趙都轉文云據廟灣塲公收商人正副垣商禀稱竊廟灣塲爲泰屬尾閭地近海濱素爲私梟淵藪巨匪王大鵬自稱東海王黨羽甚衆夥販私鹽姦淫婦女擄掠等事無惡不作前奉漕憲訪拿監禁囹圄之中猶不安分現奉移寄泰州與子廷祥將營勇馬姓鎗斃燒屍滅跡均由新軍營駐防先後拿獲解送運轅委訊屬實當將方匪監禁江都史匪監禁阜寗自該匪等被禁以第梟風始熄人慶更生鹽數大旺今値恩赦王大鵬方保山史國彩父子一經釋放猶如縱虎鹽務地方均又兩受其害爲此先事禀明伏乞電鑒俯念緝私緊要該匪等均係著名鹽梟懇准詳咨大憲分飭江都泰州阜寗縣將該匪等永遠監禁免予釋出以衞地方而安鹺務等情據此查廟灣一帶梟盜充橫無惡不作非隨時嚴拿懲辦地方如務受害無窮移請運司分飭各州縣將在禁之王大鵬方保山史國彩等永遠監禁不准釋放俾免貽害 
[擬辦缺額呑餉之武員蘇州]  
　　已革太湖水師左營外委葉文煥上控營官尅呑扣餉一案現經蘇州府督同局員提集人證訊明守備吳登紅擅將營兵提充上差以致缺額咎有應得雖己撤任仍應詳參該革弁葉文煥訊明尚無將軍火濟匪情事惟槳兵鄒福勝韓連慶二名均早己出營未據禀報開除該革弁仍按月領餉均係侵呑入已應照例擬罪發往軍台効力贖罪太湖協張副戎以書識上差等項名目濫行開支且失察屬員缺額呑餉亦屬咎無可辭究應如何議處聽候核示 
[營勇鎗斃人命之判斷蘇州]  
　　蘇省飛划水師營八號勇丁朱紹先試放快鎗擊斃路人當由尸屬報縣請騐並經飛划統領飭將該勇朱紹先等解縣訊辦在案茲悉此案現經元和縣吳大令訊明定擬將該勇朱紹先治以誤偒人命照律收贖詳請上憲示遵 
[勘定馬隊打靶塲蘇州]  
　　蘇省陸軍馬隊雖已成立惟打靶塲尚付闕如現經該隊督隊官朱煦東就營房附近相并地勢勘得馬家村有曠地一方計長六百密達寛一百三十密達甚爲合宜昨已繪圖詳請協統轉詳撫憲核示 
[飛飭嚴拿巡防營勇安慶]  
　　皖撫朱經帥訪聞駐防霍邱縣中路巡防左翼第四營哨兵在該縣地方肆行滋擾搶刦某號銀錢貨物並逼姦孀婦某氏幼女實屬目無軍紀不法已極特飛札該縣迅將滋事勇丁按名拿獲收禁嚴訊究辦並飭將該哨哨官嚴行看管聽候查辦 
學務 
[巡警道開辦學堂安慶]  
　　皖省巡警道卞柳門觀察現擬照部章開辦巡警學堂特禀請大吏先委監督一員警務庶務提調和一員以便擬訂章程出示招考開辦至省城教練所亦應遵章設立招生入所肆業以一年爲畢業期然後派撥區位站崗盡義務一年再行發給文憑 
[籌撥半日學堂經費揚州]  
　　兩淮趙都轉議於四郷開設半日學堂八所已誌前報茲悉都轉己籌撥公欵一萬兩發交兩淮學務處楊誠齋君爲開辦經費聞每堂酌定額數三十名 
[嘉其向學之志武昌]  
　　鄂省商業中學堂有潘宅俊周祖新汪魁元三生均係頂名報考取准入堂疑業現被監督權中翰查悉本應照章開除惟該三生入堂以來孜孜求學特禀請學台將名更正以獎其嚮學之忱 
[高等學堂添設兵學長沙]  
　　湘省嶽麓官立高等學堂監督陳復心觀察以現在開辦高等本科查照定章當有兵學一門爰撥於今年上學期起添設此項兵學照章於第一期教授中國營制餉章第二期教授外國營制餉章惟此科課程最少每星期祇授課一點鐘聞目前聘請督　處委紳兼陸軍小學堂教員王文育兼任 
[仍用公立學堂名稱常州]  
　　武陽公立小學前因校長楊芝亭辭職由勸學所改爲初級師範學堂並附屬小學嗣經樊介軒學使電飭總董徐果人赴蘇面詢情形嘱將附屬小學仍用武陽公立小學堂名稱與師範各不統屬徐君已遵照辦理矣 
實業 
[善董招股墾荒揚州]  
　　甘泉農會前於北門外老虎山地股開墾荒地一百餘畝栽植桑榆以興實業嗣以雨潦不時樹秧盡爲渰腐茲復由善董徐健庵君倡議招股改種他種樹木現入股者頗爲踴躍 
[宣屯鐵路協會成立江西]  
　　旅潯宣屯鐵路恊會己於前日成立茲將是日開會情形錄下一胡蘊山君報告開會宗旨並歡祝協會成立二胡憬匡君宣佈同郷京官公函並代表許玉田君擔任路事一切三會員吳伯寅君演説宣屯路綫達到何處則皖南人之權力達到何處萬不可相顧懐疑使外人乘虚而入投資來辦查冠英君演説鐵路　國際商業有密切關係四來賓林子超君演説鐵路種種利弊包括無遺迨説到本省鐵路主人翁斷不能不出錢認股出力招股反是則主人奴隸後悔無及（一時拍掌之聲不絶於耳）五公舉許玉田君爲正會長舒先庚君爲副會長金景輝君爲會計員黃少白君胡蘊山君胡憬匡君吳伯寅君爲書記員查冠英葉友松二君爲庶務員六趙玉如江輝五程爕坤胡寳書查選庭胡聚泉江舜甫范靄如諸君均懽忻鼓舞自任招股（未到會者不及詳列）七胡憬匡君代表全體答謝來賓並崇拜招股員爭先自任八搖鈴散會聞是日到會共三百數十人徽人佔十之八九可見徽人對於本省路事之𤍽心矣 
[鹽販禀請建河橋安慶]  
　　湖販三十六户聯名上禀津浦鐵路呂大臣以津浦鐵路在鳳陽府屬之臨淮河南勘造河橋直達北岸該商等向以鹽業爲生鹽船桅杆約四五丈八九丈不等誠恐橋孔低狹不伹於鹽船有碍且恐於往來商船諸多不便懇請將橋或建高大或造活橋以利鹽運等情業經呂大臣批飭南叚總工程師核覆辦理並咨行皖撫查照 
 
 

Page 12

 
 
雜記 
[江督委員估修秦淮河橋工南京]  
　　江督端午帥札委許太守星璧文云照得秦淮河一帶橋工年久失修率多朽敗而以利涉橋破壞爲尤甚亟應派委估修以期利便查有財政局提調許守星璧堪以派往勘估先將利涉橋拆修完整再將其餘各橋工分别察酌修理所需經費銀兩即由財政局酌籌支用工竣核實造報以憑核銷除行財政局遵照外合行札委札到該守即便遵照妥速次第估修務須工料堅實切勿稍有浮冒仍將勘估工料數目先行造册呈報查核並俟修理完竣照章禀請委員騐收 
[郷民與難民滋閙浙江]  
　　武康縣屬前日來有難民百五十餘人由水西郷至下栢皆操楚音聞沿途常有强取硬索等事至大安寺住宿該僧閉門不納撞門甚急該寺僧不得已始開難民一擁而入强欲索米煮粥寺僧不允難民人衆勢甚洶洶僧允出二斗并云有米尚未春臼自恐不給致有飢餓之盧難民聞言入内遍行搜獲見糙米一袋分半而去僧即隨之而出沿途大呼水西郷人及下柏人隨同附和以爲寺中有盜遂鳴鑼聚衆水西團勇聞警而至攔路截住難民遙遇見有噐械懼而急避入寺閉門堅拒團勇開鎗攻擊郷民助之難民有胆大者登屋擲瓦抵禦究因寡不敵衆破門而入難民盡被絪縛有受傷者是晚武康縣典史黃二尹聞報馳往即將衆人解散然後入寺勘問情形據該僧所報情形大不相同一面用好言安慰難民被絪　即令開放并囑地保購米煮飯爲之療飢傷重者經醫救治而上柏防兵繼至黃二尹就令駐該處彈壓事畢回署候洪大令由郡返縣再行辦理 
[拿獲起事土匪續誌浙江]  
　　紹興嵊縣著匪王金發之餘黨謠傳起事嗣經拿獲匪黨趙洸潮一名等情已誌本報茲悉陳令常驊會同張守備長發通禀各憲請將匪黨趙洸潮就地正法略謂竊知縣常驊與守備長發於正月初三日訪聞匪犯王金法潜回故里正在會商密拿間復訪知王金法有糾集黨羽圖搶崇仁富户並城内縣署刦奪押犯情事當即會選幹練勇役分投　緝一面由守備長發諭飭駐防崇仁鎭各排長加意防範城内經知縣率同典史並會城守汛暨守備長發派撥勇役梭織巡防維時民心搖動謠諑纷乘知縣常驊勸諭居民照常安業一面由守備長發購覔眼線帶同勇役嚴密偵拿茲於初十日據線民協同營勇於新嵊交界之黃澤鎭拿獲趙洸潮一名送縣隨提趙洸潮迭次研訊據供伊與王金法同黨現在王金法已回原籍宣統元年正月初四日王金法邀伊商議稱欲先往崇仁鎭搶刦富户得財助餉並稱後至城内縣署刦奪被獲覊押之族人王公會出所糾集約有二百人備有洋槍五六十支置有王字革命統帶字様大旗約定初七日在嶺頭山大洋路廊會齊後探知崇仁城内均有兵役防備各行走散等語再三究詰矢口不移似無遁飾將犯収禁查趙洸潮原係逸犯王金法黨羽避匿在外此次與王金法先後濳回輒聽從王金法主謀糾集多人備鎗置旗圖搶崇仁富户並至城内刦奪押犯幸先期訪聞嚴密巡防藉免疎虞雖事尚未成然謀機顯著業據供認確鑿殊屬不法且該犯爲王金法同黨曾受有印照實與土匪無異未便稍稽顯戮可否請將趙洸潮援照實係土匪案情重大准予就地正法奪定章程擬以就地正法以昭炯戒而安人心 
[嚴禁貧民附和滋閙蘇州]  
　　江督端午帥通飭各屬文云訪聞裡下河一帶無業貧民均以販私爲事每遇緝私營兵追捕即竄入村莊鳴鑼聚衆毆傷弁勇搶奪軍裝而地棍劣衿甚至倡導愚民相率罷市意存挾制阻撓緝私近來淮南各營捉私被毆之案已不一而足此等刁風萬不可長亟應通飭嚴禁嗣後如有緝私各營兵追捕私販入村莊該處居民即應閉户勿納並不得出外觀望免致悞有損傷倘敢附從私販鳴鑼聚衆及有上項不法情事定惟各鎭紳董是問並著勒交首要從重訊决不寛貸 
清談 
[華僑人籍問題]  
　　今使有一大族。人口繁衍。一二子　。久覊異郷經營商業。異郷之强有力者。以其人能服勞。善蓄積也。欲羅而置之膝下。撫爲螟蛉。彼爲子孫者。念血統之關係。不忍以他人之祖父爲祖父。而特宛轉哀號。以求故郷同族之保護。然則爲其族長者。忍聽其流離而無告耶。今之和　欲収僑民入籍者。可以念矣。 
[租界推廣問題]  
　　又使我人有一十畝之宮焉。租於異姓居住者也。彼異姓者。從而修葺其屋宇。雕漆其梁梀。圬繪其牆璧。經營　奐。氣象一新。又嫌其湫隘也。欲擴張於十畝之外。具畚鍾負耒耜以待。而爲主人者。生齒繁土地偪。亦無餘屋以庇廕焉。然則主人之不允其請者。情也。理也。亦勢也。彼租賃者。又不當曲鑒其苦衷耶今之租界推廣問題。得毌類是。 
[苦哉婁縣之民]  
　　縣令者保護人民治安者也。今婁縣盜風猖獗如是。而該令置之不顧。直與聾瞶無異。非特不保護也。又從而騷擾之。遇案留難。差役婪索。直與盜賊無異。我民何不幸而得此縣令。 
小説 
[潘傑小史英國梅撰著泖浦四信譯]  
　　（二情誤（　　　　　　（十五） 
　　宛南夫人口述此事。奇南默不發語。 
　　夫人又語曰。弗侖痕曾與言之。以彼新居。乏人整理。倩金等往住其家。襄助一切。 
　　奇南曰。彼於書中亦曾談及是事。 
　　夫人詰曰。汝何以從未語及。 
　　奇南曰。余欲告之而未有間。 
　　夫人注目視奇南。作驚異狀。以爲奇南雖語是。其必有異。 
　　奇南爲夫人逼視。色益戚然。目眶漸紅幾至埀涙。 
　　夫人執奇南之手曰。是何故歟。將有過咎在其中歟。 
　　奇南曰母親。並無過咎。　之余年己長。不復如從前之靑年。此事不更語矣。余胸中甚悲痛。不能再語。 
　　夫人默　曰。天乎。何爲若此。將謂弗侖痕勿與奇南相善。乎何以於　中先告其事。將謂弗侖痕與奇南相善乎。何以奇南若是之悲戚懊爽。且　其語曰。總之余己年長。不復從前之靑年。則奇南不能常如從前之嬌麗。與弗侖痕見面時。必有不能適合弗侖痕之意。或有所改變寒盟。亦未可知。顧非有返老爲少之術。必難回其意志。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　江西 
　　江西諮議局籌辦處總辦陳少石方伯林貽書學使慶小山廉訪會辦吳寛仲觀察督率選舉科長賀主政賛元文牘科長余太守長春庶務科長席太守於上月二十二日開辦研究所各府屬司選員數十人均到局研究辦法以便即日講演 
專件 
[江西諮議局籌辦處司選員規則第一章總綱]  
　　第一條司選員係由省城籌辦處派往各屬司理選舉事宜應作爲籌辦處選舉科委員選舉科有督催辦事考核成績之責各司選員均宜商承選舉科辦理應行事宜　 
　　第二條司選員於未赴各屬之前須入研究所研究章程辦法俟研究完竣再由籌辦處給以司選之證據 
[第二章名數及區城分配]  
　　第三條司選員設額四十名每員司兩縣與江西八十廳州縣之數適等 
　　第四條各府司選員即以各該府之士紳充之取具熟習地方情形言語易於交通但遇單縣之府州則以鄰府鄰縣配合之以期員額相符（司選員分配區域另有細單） 
[第三章職務及權限]  
　　第五條司選員宜督催所屬照依籌辦處所定期限辦理選舉事務 
　　第六條司選員宜稽查所屬辦理各事之内容如遇不合辦法之處即宜商同初選監督改正 
　　第七條司選員至所派地方應將章程辦法定期演説各屬於章程辦法如有疑義可向司選員詢問司選員宜詳細説明 
　　第八條司選員分赴和屬之時各屬正辦選舉人名正册所有關於選舉事宜司選員宜帮同辦理 
　　第九條投票開票方法司選員宜會同各屬派定之管理員監察員先行研習 
　　第十條司選員各立日記簿一册按日記事凡所到時間所辦事項均均宜一一記載以備事竣後繳呈籌辦處考核 
　　第十一條司選員已到該司選地方即應查明辦法詳細函報籌辦處備查如遇辦理遲延之地方除一面赶緊督辦外務即迅速電禀以憑轉催 
　　第十二條司選員不得干預無關選舉之事 
[第四章經費]  
　　第十三條司選員公費旅費由籌辦處支發其數目另單定之 
　　第十四條司選員費用已由處照數支發此外一切雜用概不開支 
　　第十五條司選員遇有要事電禀籌辦處者其電費歸籌辦處補發 
　　第十六條司選員已到司選地方即住於選舉事務所内其伙食由地方官供給如由此縣至彼縣或由彼縣回此縣所有夫馬歸該兩縣籌辦 
　　第十七條司選員回省該縣無庸另發夫馬費 
第五章辦事期限及規則 
　　第十八條自閏二月初一起各司選員概行首途至初選舉事務辦竣即行返省 
　　第十九條司選員不得中途稽延或私往他處致曠職務 
　　第二十條司選員到各廳州縣不得私受一切餽送不得有需索情事 
本埠新聞補錄關於展拓租界之函稿 
[駐滬英總領事致江督函]  
　　上海租界北線前經駐滬各國領事官照請貴大臣展至滬寗鐵路爲止俾令　生治安可免危險上月又經本國駐京大臣照會外部前二日接奉駐京大臣電示以貴大臣赴滬會議萬國禁烟事宜機會甚巧似可請鈞駕同往租界北線勘視俾可洞悉一切等語本總領事理應遵辦惟現有小恙不克親陪前往現聞明日啓節擬於明晨備辦汽車約同工部局總辦或本總領事陪駕一同履勘此事旅滬各國洋商及駐京大臣視爲最要之件爲時不多務祈賞光一行勿却爲禱立賜回示（正月十二日） 
[江督覆函]  
　　頃接來函具悉一切查工部局請展租界一事上年六月間接准領袖薛總領事來照業經本大臣將碍難情形詳細照復在案此次本大臣來滬應辦公事甚繁今日亦不克往勘至租界與華界接壤處所早經劃定祇因工部局私將界石移挪以致兩界時有齟齬之事本大臣實深惜之素仰貴總領事辦事公正茲復辱承函囑本大臣已飭蔡道台會商貴總領事暨領袖領事勘明原定界址將石移還原處以期永遠相安務祈貴總領事查照辦理爲荷（正月十三日） 
[城内確無私開煙館]  
　　英美工部局議董查悉城内仍有私開烟館報告領袖領事照會滬道分飭上海縣及巡警分局再行詳細密查已紀昨報茲經該縣局等按户密查確無私售燈吸之户其從前開設烟館者現均改爲挑膏再除會同拒烟會各董隨時查察外業已禀復滬道轉復領袖查照矣 
[預防西人干預鹽務]  
　　滬道蔡觀察日前電禀蘇撫略云上海爲浙鹽引地浦東乃私販出没之區歷經駐滬姚縣丞錫康與府海公司嚴與敬等公舉營弁禀道札委巡緝並由該員等仿練洋鹽以備租界銷路辦理尚無不合今忽聞浙省派員來滬准他商會商工部局利其在租界代爲銷鹽遂允浦東水陸一帶歸工部局緝私若浦東鹽務果令包辦後患何堪設想况鹽爲我國同政照約不准西人販運進出口萬無令其干預之理且私梟充斥倘工部局因緝私而拒捕殺傷外人釀 
 
 

Page 19

 
 
成國際交涉情形皆可逆臆諒子帥決不出此職道未奉明文疑信叅半然傳説紛紛咸爲駭異擬懇迅賜發電商止以重主權云云茲聞蘇撫接電後當即電咨浙撫謂此事昨准大咨因准部咨查知府海公司隱蝕甚多公司名目又經部駁裁撤改歸官辦派委朱道等商察辦理整頓引岸固屬正辦惟據蔡道所云會商工部局在租界代爲銷鹽浦東水陸一帶歸工部局緝私一層殊與主權大有關係究竟現議是否如此盼速電復浙撫以並無會商工部局代銷及浦東一帶歸工部局緝私情事業已電覆蘇撫矣 
[預備立憲公會附設法政講習所行開講式]  
　　昨日預備立憲公會附設之法政講習所在梅福里講舍行開講式午後二時各職員講員來賓暨聽講員均座孟庸生雷繼興秦晋華三君相繼演説均言法政講習所之不右緩四時散會其暫定課程單錄下憲法行政法地方自治制雷繼興先生擔任民法總論民法物權楊翼之先生擔任民法債權張雄伯先行擔任財政學刑法夏芍賓先生擔任商法公司秦晉華先生擔任選舉法湯紡諳先生擔任諮議局章程孟蒓生先生擔任法學通論地方行政實務孟庸生先生擔任 
[烏山船户反對公所續誌]  
　　烏山船户衆夥夏言林施順風等因被該幫公所覇呑公費聚衆反對已誌前報昨該公所領袖夏傳孝等復將夏阿達等扭至總工程局控稱彼等恃强滋閙將公所所懸示諭盡行撕毁請爲究辦陳叅軍當向各夥再三勸導着邀公正人來案再行訊核並諭該領袖等查明向章秉公辦理毌得堅執覇阻致啟紛爭 
[移請行銷厦門副票]  
　　邱益源去年承辦厦門副票按照湖北彩票號碼開彩來滬分銷嗣由江南彩票公司查得此票未由該省官吏移文到滬禀請滬道批示禁阻一面移由福建興泉永道劉觀察飭查在案茲劉觀察飭據厦防廳復稱此項副票前由邱益源禀准每月認繳厦門警察學堂等費洋八百元是以准予官賣移請滬道准予行銷並飭令上海籌辦警察彩票捐局一體查照俟該票到滬迅即蓋印抽捐以便分售現劉觀察已移復滬道查照矣 
[紀中國金石書畫賽會]  
　　近由収藏家賞鑒家發起中國金石書畫賽會借靜菴寺路愚園洋樓樓上及新廳二處爲會塲園門設収鑒處凡有家藏名書畫願入會與賽者先於収鑒處掛號然後携入陳賽昨日午後兩處陳列書畫已遍各書畫皆經収鑒處鑒定悉皆古今名人眞蹟琳瑯滿目令人興觀止之歎聞端午帥亦允以所藏珍品與賽昨已遣人赴寗往領至金石各品今日亦次第陳列 
城内 
[認捐結果]  
　　認包　貨捐董事王乃揚上年欠繳捐洋二千餘元經貨捐局移縣提訊發廳看管在案今傳當日具禀承包之泰昌磚灰行主黃瑞生泰號永行主徐汀生茂興行主吳旭掌元吉行主張國卿等到案訊究黃供因認捐必須同行具名是以列名其實収捐繳捐概歸王董經理由張樂君担保徐等三人供應歸泰昌擔其責任訊之王供祗爲董事凡有盈虧悉歸資本家主持况業董吳也松朱少甫亦月得乾俸洋六十元現己虧短應着帮理判王仍發廳黃交保與泰號永等三家及吳朱二董赶將欠欵清理 
[勿再刁狡]  
　　己倒元源莊主沈尚之控被邱潤初欠銀七萬四千餘兩由縣押追未繳迨經商會弔取帳簿又將鎖匙藏匿昨日由縣年邱訊比諉稱鎖匙己被捕房抄失判仍還押速將鎖匙帳箱送交商會如違追監 
[因傷身死]  
　　陳朱氏昨偕嗣姑吳氏投縣喊稱伊夫被巡士毆傷後在堂身死等情當奉李大令升訊朱氏供二十四保十七圖人丈夫陳瑞生向業木匠前六年包造本城凈土菴被欠工洋四百餘元去冬十月十七往索約於明日付洋十八日復往該庵被女尼誣指行竊訴知站崗巡士拘往西區警局在途被巡士毆打後經巡官發押改過局至臘月十四日因病發堂昨夜身死實係因傷斃命求恩伸雪吳氏供詞相同大令諭令値差帶該氏到堂查看並着菴尼備棺収殮再行查辦 
[連斃三犯]  
　　匪徒張搖搖盜犯蔡金標張阿春等均因患病由縣送至普育堂醫治無效昨均斃命李大令當即禀知滬道請委鄰封相騐 
[烟客猝斃]  
　　本縣李大令昨據法捕房函告有名阿全者昨至彩視街一百九十八號門牌小烟館内吃烟忽然身死請往相騐大令即飭値日差速傳該處地保林少卿到縣詢問是確候今晨往驗 
[官事]  
　　公共租界襄讞王篤基昨日到道禀知會同李令善徵起程赴九曲港蒲澤塘騐収河工公共租界管理押所委員從九陸端禀請感冒假兩天 
南市 
[整頓警務]  
　　總工程局警務長昨出條諭云仰巡目巡士知悉去冬本局議會叅事會提議本局東南西三區巡警整頓事宜本警務長查得巡士在崗位上往往放棄職守守不合規則推原其故因專派巡目查差尚欠周密今特會同總董各區長各巡員議定倣照南洋巡警章程將向有巡目名稱裁去分别改設一二三級巡長以便稽查而資督率除選派一級外所有二三級巡長如何分級之處應憑平口辦事品行體格按照臨時考驗問答等次分别選派除將考騐日期再行頒示外先此諭知 
[公舉判官]  
　　總工程局正裁判官孫星垣明府一年期滿現由局董開會公舉前辦正裁判之孫賡梅明府接辦業己禀請滬道加札委定即日到差 
[移提姑媳]  
　　公共公堂寳讞員昨日派差協探至總工程局禀稱招商局控江寛輪船管艙人毛廣甫行竊金條一案已將毛母王氏妻楊氏扭控奉判收押在案茲請將王氏姑媳二人准予帶回歸廨訊理局中允俟着保交案約日移提 
閘北 
[消息靈通]  
　　永順里一帶賭場新正以來晝夜不息若輩神通廣大預先派人在各警局門首留心窺伺一有舉動立即密報是以屢拿未獲前晚四路一區孫正巡官復帶巡士多名前往掩捕仍未拘獲一人祇得悵然而返 
[故違禁令]  
　　黃才郎去年在虹港橋開設合興土渣烟膏棧因熬煮土渣穢氣四溢由該處居民公禀巡警總局勒令閉歇在案詎黃近復在胡家木橋重理舊業事爲三路一區德正巡官查悉以黃故違禁令立飭將黃及其夥顧廷華一併拘押並將生財什物先行發封候禀明總局請示核辦 
[未領執照]  
　　三多里四百五十七號黎姓家雇匠張順林裝設自來水管未領執照由三路分局巡士將張拘局暫行交保候禀請總局核辦 
新租界 
[火警]  
　　前晚二時新閘路復興炒麫店起火延燒貼隣同發泰襪店事後由捕房查悉同發泰曾保火險恐有别情飭探詳查禀復 
[賊黨]  
　　積竊小寜波小紹興張阿四等由探拘押捕房己紀昨報茲悉該竊等供出尚有同黨住居雲南路三百五十一號門牌旋由包探至該處續獲陸阿二正祥金生陸　士等七人一併押候究辦 
英租界 
[牽涉命案]  
　　顧爛頭被人砍斃案内牽涉 
 
 

Page 20

 
 
之張王卿在逃未獲茲因又犯賭案由新閘捕房拘解公堂収押候究昨日提同在押之兇犯小炳全到案質訊小炳全供當時斃顧爛頭張亦同往惟人多手雜不知曾否動手尚有同黨四人在逃請爲提案質証引延穆安素律師投稱捕房以張牽涉命案是以張於昨晚延請敞律師到堂代剖惟一時未悉詳情請再訂期審訊旋由西牢繙譯陳某投稱張妻於上禮拜六囑令伊妻小炳全於到堂時諉稱與張素不相識顯見情虚請爲澈究穆律師駁稱此係婦人之言並非面囑不能作証中西官判仍分别還押候下禮拜六再訊 
[封閉客棧]  
　　福建路德興客棧主周士章因容留匪人昨晨由探傳至公堂請究判將該棧發封所有生財准予搬出並罰洋二十元充公 
[能否核减]  
　　江北婦人韓顧氏控親家宋張氏將伊女桂金轉賣於曹家渡郷人嚴蘭生爲媳一案昨經公堂復訊韓顧氏供奉斷繳洋八十元領女實因無力求恩核斷判女仍留濟良所候傳嚴蘭生到案再訊 
[原物尚在]  
　　日商須藤國三郎延福律師控告買辦謝志恒騙貨一案昨日由廨會訊謝延達律師到案聲稱當時被告將貨抵於裘信甫均有簿據可查裘亦延担文帮辦律師投稱謝志恒將貨抵去銀兩貨尚存棧是實判謝交保所有存棧各貨不准稍動候定案再核 
[債臺高築]  
　　趙敏齋被南市同益號控告不贖押欵又被英商泰利洋行控告欠銀不還昨晨由探將趙傳案判洋商控案交保訂訊華商控案交差歸𠲶堂訊奪 
[欠欵不理]  
　　沈家鋆朱灝年控楊熾球欠欵不理昨晨由探將楊傳至公廨判押候過堂訊追 
[累及保人]  
　　吳右祥控朱志仁騙洋一案朱己避匿昨由捕房將保人胡泉鏡傳至公堂判押鐃一禮拜交朱到案 
[不認誘拐]  
　　　錫奎控蔡徐氏誘拐伊妻王氏昨由包探將氏查獲解至公堂訊供不認判氏押候奎明再訊 
[不准交保]  
　　王惠卿控袁福壽唐春金唐朱氏串騙珍珠一案昨由公堂復訊唐夫婦供求交保料理中西官不准判仍還押候下禮拜下再核 
[竊案彙志]  
　　粤婦梁姚氏控婦人曹阿三陳鄭氏串竊衣物昨經公堂提訊均不承認判一併押候查明再訊馬慶祺控蔣毛弟浦李氏袁陸氏張周氏串竊衣飾昨日復訊仍不供認判分别還押再訊陳福生竊王瑞泉衣服判押三月蔡阿四王阿二串竊李士齋等衣物判蔡押一月期滿逐出王押三禮拜金永林孔掌紹王仁康串竊油漆判金孔各押三月王押一月德商增裕洋行控周錦祥竊取花子贜消於曹家渡地方判周還押候函致該處巡防局查明再核韓榮記控李忠祥唐阿二諸小弟俞阿桂王張氏李阿四張警四李和尚孫金法王夏生等串竊報時鐘等物研訊不認判分别押候查明再訊岳阿新竊趙茂記衣服判押西牢半年期滿逐出 
美租界 
[呑没物件]  
　　靶子路一百三十九號法商飯店主前因縱火圖賠經法領事訊實判押西牢在案日前又有某法人至法署控稱有物多件寄存該店被主婦呑没昨法署己將該婦逮案訊辦矣 
[押犯瘐斃]  
　　西牢押犯胡富林因病斃命昨由管牢人知　捕房飭保　傳家屬収殮 
[印人胡閙]  
　　某印人前日午後乘坐五十六號電車至百老滙路與售票人口角胡閙由捕拘入捕房押候解辦 
[西人酗酒]  
　　某西人前日在吳淞路王文齋南貨店内恃醉滋閙擊毁什物由捕拘解捕房押候酒醒核辦 
[沿途互毆]  
　　戴阿三與倪祥裕因索欠口角在途互毆由捕一併拘入捕房押候究辦 
[法租界]  
[縣令騐屍]  
　　陳得勝之妻顧氏因隣人張寳泉向伊索追逃妻情急自盡己紀昨報昨午本縣李大令前往相騐委係自縊身死遂飭包探將寳泉拘押捕房移縣訊究 
[行夥理欠]  
　　協記報關行主曹炳才控行夥張理琛盜用客款曾經公堂判令理帳再行禀復在案茲帳已算明昨由被告交銀六十八兩尚有一百餘兩據稱被曹扣住合開協昌報關行之股銀一百兩可以劃抵至程天水客欠願先墊償洋三十八元餘俟程回申再行向追聶司馬准如所請即將呈案之銀給曹具領 
[又還十元]  
　　小東門金園烟間股東沈子勤不還錢選靑股本二百元曾經公堂判令折還一百元在案茲沈除交過念五元外餘未料理復經原告迭次禀追昨始由沈措洋十元遣子毛囝呈案聶司馬命錢具領仍著毛囝於三天内交父到案訊究 
[猪肉充公]  
　　庖人桂阿永由南市買得猪肉三斤行經租界爲宰牲公司西人查知以其未蓋公司印花送廨請究聶司馬姑念無知從寛開釋猪肉充公 
小説 
[官場小説衣冠影（四十）]  
[第十一回請王命中丞徐盜送人頭太守驚魂]  
　　王亞銀兩個跟去的人。也被白中丞拿住。發交首縣監禁起來。只把那李太守派來的一文一武。兩個委員。嚇得個魄散魂飛。做聲不得。没奈何只得領了回批。垂頭喪氣的回去。原來這件事情。白中丞自已悶在心裡。一聲不响。連素日親信的幕府面前。都没有露出一點兒風聲來。直至殺了王亞銀之後。大家方才曉得這件事情。烈風暴雨的這様一來。手下的幕府屬員。不但無從勸止。連臨時攔阻。也攔阻不及。只苦了那做押頭的十一位紳士。一個個寃寃枉枉的送了性命。𤍠心做事。只落得這樣的一個收塲。眞眞的呌人心灰氣阻。但是如今這樣的世界。本來是這個樣兒。一班𤍠心公益的人。都没有一些好處。反是那一班不顧公益。只曉得損人利已的混賬東西。倒都一個個安安穩穩的受不著一些兒災害。看官你想時事如此。大勢可知。呌在下做書的又從何説起呢。只説那位潯州府李太守。巴巴的在那裡望省城裡頭的回電。心上想著不知王亞銀見了白中丞之後。白中丞怎樣的安置他。又想這件事兒。全仗著這班紳士𤍠心大胆。情願自家冒險。方才把他誘了出來。將來要把這件事情的始末。一一的禀請白中丞。歸案奏獎。正想著。忽然外面家人送進一個箱子來。説是一個人送來的。送到大堂上。就丢在地下。叫家人們送給大人自已開看。李太守聽了。便問道。你們爲什麽不問他是那個叫他來的。家人回道。家人們也曾問過。無奈他不肯開口。轉身就走。家人們追他不上。李太守聽了。十分疑惑。便叫家人把箱子抬到面前。仔細看時。只見一個絶大的廣東皮箱。上面封著一條封條。寫著李大人升啓的五個字兒。李太守呌家人打開來看時。只聽得家人呵呀一聲。不知以後如何下文交代 
 
 

Page 21

 
 
   
 
 

Page 22

 
 
 
 
 
 
　 
 
 

Page 23

 
 
 [G 
[依然少壯]  
多子多壽百試百驗特再傳播以告無後 
余久患遺精陽痿之症求醫問藥終難歡成魚水以致年逾知命膝下猶虚前年友人李申甫君自滬反湘極讚上海棋盤街廣東彭壽堂參茸芝术海狗精壯陽種子如意酒如意丸及煖腎固精種子膏婦科調經夢熊丹功效之奇前因縱慾無度多病乏嗣幸夫婦日用該堂各藥竟得身强陽壯連舉二子云余曰昔購種子各藥甚多其仿單亦註明用參茸芝术海狗字樣何以連服數月絶無應效君庽滬多年見聞較確乞道其詳友曰種子如意丸酒乃廣東彭壽堂所獨秘不但方良藥妙且製煉比衆精良故用以振元陽補虚損養血脉健脾胃大有出奇制勝之功鄙人躬受其益深知其妙斷非依樣仿冒有名無實之各舗可比余即函購壯陽如意丸酒各十瓶煖腎種子膏五對調經夢熊丹五料依法試用果然精神煥發元陽强壯異常腎關煖健妙難言喻且事前旣無遺洩不舉等情事後更無腿軟腰痛頭暈耳鳴腹疼便數諸患具見藥力之大於是早飮暮　精力愈充妻妾四人莫不喜出望外恩愛彌篤刻已兒女成行親友訪問談及藥石有靈均嘖嘖稱異初之璋不料衰暮之年得弄喜最奇者近來神完氣足不减少壯當年信乎增嗣益壽之　良不誣也至該堂他藥之精靈姑不具贅因海内早有定評也　湘南左春芳拜謝 
[上洋同源洽記銀爐廣告]  
本號開設北市盆湯弄東首通德里内專收各路雜質金銀各當原飾碎紋以及各國花洋如蒙惠顧其價格外克已以廣招徠而副交誼 
[三馬路小花園八號二房東聲明]  
啓者去冬有烏棟臣租賃西邊樓底兩間開設風俗報館只收房租一月至今人不見面欠房租兩月有餘外欠代飯食菜洋若干又東邊樓底兩間黃鳳歧租賃開設采章石印局亦欠房租二月有餘人亦不見面今特登報聲明限一禮拜爲度望兩君速來理楚刻因新沙遜交單已滿以交他人遲則房主拍賣生財物件以抵房租以免後悔莫怪言之不早也　　半醉居啓 
[慈谿東鄉駱駝橋鄉約局董之武斷]  
鍾彭有父墓在童王村地方嗣置墓東童姓餘地三處其公堂契批公行公用輪糧管業多年　綠堪輿家相童姓公堂地爲有風穴鎭海方姓願以重價得之於是田地中人等垂涎重價以趙五寳爲代表欲將童姓已售與鍾彭奇零之地挖回併賣向鍾彭情商不允攙令童姓婦女至駱駝橋鄉約局投訴駱駝橋慈鎭交界鄉約局董一爲方彭年鎭海方姓人也一爲盛士廉却與鍾彭族内然與趙五寳實有親誼因童姓一無實據遂即誘盛姓陳明契券探討生活設東西移易之計將荒地劃與鍾彭家抵數爲童姓公堂地成全風穴會議未决童姓婦女擅將鍾彭父墓東餘地界石毁去改釘童姓界石鍾彭疊控諸官縣令善于脱卸一再批照會鄉約局董理處局董議覆由方彭年主稿盛土廉亦同列名以致執有契串之地遂其朋謀吞噬現當自治時代乃有如此武斷之局董實有礙憲政之前途爲此廣告以質諸世　　　慈谿盛鍾彭偕弟鍾羏謹告　　 
[及時要品種桑已見效騐之肥料]  
本行肥料東西洋樂用已久切效頗著運來中國到處懽迎現正及時種桑肥料最爲合宜恐鄉農未能深信爲特將見效之事布告四鄉希農家注意而研究之○南翔農人李杏孫曾經試用本行肥料係種桑樹用地一畝以半畝用本行肥料半畆用中國舊料各種桑樹八十株○用中國舊料者每樹收葉四斤共得三百念斤用本行肥料者每樹收葉七斤半共得六百斤○用中國舊料料本洋八角收桑葉三百念斤得價洋三元二角用本行肥料料本洋二元收桑葉六百斤得價洋六元正兩相比較用本行肥料者可多得餘利洋一元六角尚以平價经論若桑葉昂貴則獲利更多矣自李杏孫用此肥料種桑知其功效該處農民咸爲感動羣思改法蓋因本行肥料無論花菒菜蔬稻麥等物常年均可應時培壅于種植有莫大之利益地土增多數之膏腴且可與中國舊料並用其能力則倍之去年試騐此肥料者無不收成加倍誠裕農之妙品也惟望農家取利爭先弗守舊法種桑時届幸勿失機會各埠如有人願代本行經理肥料事宜請至本行第五五）辦事所接洽可耳　　　上海二馬路禮和洋行啓 
[增價聲明]  
啓者上海爲通商大埠仕商雲集無不以客棧爲寄廬近年鐵路開通乘火車者已經過半兼之房租漸加愈鉅百物昂貴以致去歲鴻發棧中國大客棧新長發新泰安棧等五六家虧蝕近十萬元我等思大埠斷不可無客棧以迎賓駐趾竭力撑持尚形竭蹶是以集議房飯加洋一角自二月初一日起每天收大洋五角正在　仕商經行此地原不在此區區於敝業寔不無小補恐未週知特登申新及中外日報以告　光顧諸君尚希　曲諒是幸　　上海棧業仝啓 
[止痛止嘔永遠斷根包愈心胃氣痛]  
市上心胃氣痛丸散亦甚夥然欲一瓶服下其痛立止再服一瓶永不再發者惟本堂立止丸種心胃氣痛散確能如此奇効雖痛極暈絶險症服後立收痛止身安之功較市上各藥大不相同一試便知每瓶一元○如外貼立止心胃氣痛膏藥取効更速每張一元○立立筋骨疼痛丸大瓶一元小六角茄楠氣痛平安丸每丸二角半 
上海棋盤街廣東彭壽堂啓 
[（新屋召租）]  
茲在平橋路太平坊隔壁長慶里衖内朝南新造五開間雙廂庭式住宅一所右有書房間天并及前有門房間後又相連五開間内客應一所自來火自來水晒台灶披一應俱全後門通新閘馬路如合意者請至五馬路東棋盤街德和經租帳房面訂租金從廉此佈 
德和洋行啓 
[上海龍華製革廠]  
中國製革向無名廠往昔多購自外洋實爲漏　本廠不惜資本於今春在曹家渡建造廠屋四百餘方購置英國名廠最新製革機器延請英國頭等工師精選上等牛羊生皮化製各種皮料如馬鞍皮英牛皮擂根皮鞋面皮鞋底皮滂浦皮各色羊皮每月能製就十餘萬磅所出之貨與泰西無異兼造水陸各軍應用背包藥袋馬鞍操靴操鞋學堂所用皮匣皮鞋以及機廠所用大小皮带自一寸至二十寸一應俱全其餘不及備載均以機器製就質地堅韌色澤光潔開辦以來業蒙○中西官商軍學各界諸公賜顧購定取價從廉以冀稍挽利權而塞漏邑除漢口已設分銷處外恐各大埠尚未周知用特廣告如蒙零躉批發或代行分銷請移玉至英租界博物院路安仁里三號總經理處面訂外埠函知無不克已以副雅意 
[眞三日全愈珠珀白濁丸]  
廣東彭壽堂始創最靈驗 
此丸乃本堂獨秘奇方合天下各白濁藥斷無如此功效神速無論新久五淋紅白二濁痛而且腫及醫藥罔效之症一服此丸小便立刻通暢去腫消脹止濁通淋定痛極至三日濁可全愈眞有萬試萬靈又速又妥之妙眞仙丹也每瓶雙料二元單料一元小瓶减半如下疳陽頭潰爛上下一切瘡毒痛不可忍另搽珠黃下疳散即愈每瓶一元雙料二元　舗分上海棋盤街廣東彭壽堂内懸上海縣告示爲記切勿悞購 
[珍珠琥珀立止五淋白濁丸]  
京都天寳齋八寳化毒丹珠黃下疳散 
夫淋濁一症因酒濕熱毒而成或花柳塲中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛消火化毒去濕輕者一瓶重者二瓶能可包痊不但病除而且壯身體健培元固精治淋漓之妙藥也每盒洋一元八寳化毒丸每瓶二元珠黃下疳散每瓶七角專治男婦楊梅結毒橫痧下疳等症陰户腫爛服則立愈永無患後上洋二馬路中西鼑新里石庫門交易 
[代客收帳]  
鄙人願代貴客收取中西欠帳且有妥實保證貴客如有所委請移玉派克路第六號敝寓面商可也 
哲期德謹白 
[折脚眼鏡]  
異樣玲巧簡便 
本號自造珠寳洋鑲金銀首飾各樣花色金銀邊眼鏡比衆不同無論一切黑白藍片格致鏡片近老光等均備批發格外公道　翠紅藍寳石洋鑲金戒每只八元半金挖耳每支三元窮翠彈簧金圈每對十元起碼劃一不二童叟無欺如蒙賜顧駕臨上海二馬路跑馬廳全昌金銅鑽號電話一七○四 
[拆股聲明]  
啓者候周記名下自癸卯年夥合仁成號生理訂十二股得三股茲因欵項要用愿將名下生理三股就戊申年底止總結淸算本利拆出以後仁成號生理盈虧與侯周記無涉特此廣告陳玉坡告白 
[拆股聲明]  
啓者陳玉坡之侯周記名下自癸卯年合敝號生理十二股得三股經就戊申年底止總結淸算本利如數拆出以後敝號生理盈虧與陳玉坡無涉特此登報聲明此佈　仁成號廣告 
[（洋房出售）]  
啓者今有洋房一所計房屋七間另有馬房菜園及抛球草地坐落英租界西首欲購者請函致該六商由申報館轉交可也 
 
 

Page 24

 
 
   
 
