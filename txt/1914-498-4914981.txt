# 1914 - 498 - 4914981

 

Page 1

 
 
   
 
 

Page 2

 
 
時評 
[理無强弱（冷）]  
　　國有强弱勢有强弱力有强弱而理無强弱然而有謂强者無理而有理弱者有理而無理强者有理而有用弱者有理亦無用是理亦有强弱也不知所謂有用無用者以理之功效而言而理之本體實無分有用無用也何則有用固其理在無用而其理亦在也且所謂有用無用者以一時而言若經久則其理無不有用也何則有理者雖暫屈而必伸無理者雖苟得而必失也故日理無强弱也何謂理理之遠者大者精者微妙者我勿言言亦勿盡我且言其粗淺而易曉者眞理也假非理也不欺人理也欺人非理也假者欺人者即以勢力之强而使人不得不從且使人不得言其非理然而其理固自在也其理在則其心固有知覺也有知覺即能記憶也故雖千年萬年而不能忘也故日以力服人者非心服也力不足也若以理服人則無有不服者矣雖然理眞者也 
[命令]  
　　十月二十一日大總統策令　晋授張作霖以動四位此令 
　　又令　李炳之給予三等文虎章此令 
　　又令　劉霽給予五等文虎章此令 
　　又令　政事堂存記之熊廷襄着往安徽莫棠程學　着發往江蘇楊承澤鄭焯着發往河南　允文着發往直隷舒鴻貽着發往奉天由各該巡按使酌量任用鄒日　着交財政部李恩慶着交農商部由各該部酌量任用此令 
　　又令　陸軍部呈請任命胡維楝爲興武將軍行署軍務課課長應照准此令 
　　十月二十一日大總統申令　據河南巡按使田文烈呈稱沘源縣監犯越獄逃逸請將該知事交会懲戒等語知事係有獄官吏疏脫監犯竟至十名之多雖經先後拿獲硌斃已逾半數究屬異常疏忽沘源縣知事潘灝看交文官商等懲戒委員會議處仍飭該縣提訊看守人等有無賄縱情弊曁勒緝在逃各犯務獲分别究辦餘如所擬辦理交内務司法兩部查照此令 
[戰事要電]  
[其一（本館特電）]  
　　北京電　比使聲明比皇已避法營比后巳赴住咻威耳 
　　北京電　房子縣之東嶺梢所駐日兵將食物用品搬空村民逃避 
　　北京電　重慶電昨到美艦一駐重英兵等已均赴滬 
[其二（英人路透電）]  
　　杜佛電　英國軍艦在比國海濱曾奏巨功各艦於黑夜中以探海電光照耀掘濠之敵軍瞄凖距離日開炮猛轟之敵軍一日内失一千六百人並毁敵炮六排星期日第一彈毁敵飛機一齊泊林式飛船一一星期一日敵軍海底潛行艇圖沉英艦其所發魚雷均未中的（二十一日） 
　　倫敦電　英國巡洋艦亞台的夫號（二千六百七十噸）星其一日晨間駛回杜佛彼等在比國海濱轟擊敵軍之際爲一榴彈砲彈擊退水兵七人目下各艦仍在海濱轟擊（二十一日） 
　　倫敦電　海軍部宣稱英國鐵甲艦塞佛號亨白號曼塞號近在比國海濱轟擊德軍左左翼大有助於陸地聯軍各艦且派兵携帶機關槍登岸助守尼曷濮爾功績非小（二十一日） 
　　巴黎電　據今日下午公報宣稱敵軍在尼曷濮特●狄克斯末斯●拉巴塞三地猛攻均經聯軍擊退前敵其他各處均無重要戰情（二十一日） 
　　巴黎電　據下半十一時公報宣稱我軍左翼自北海起至拉巴塞止及自尼曷濮特起至狄克斯末特止自伊泊爾起至末蘭止自伐爾納登起至拉巴塞止各陣地終日大戰聯軍于各處固守地位中央及右翼無可報之戰情進攻華沙之德軍已被逼棄經營防守之地们而急退俄軍現正追擊之俘敵甚衆（二十一日） 
　　倫敦電　吉靑納貴族宣稱敵軍昨終日猛攻聯軍陣線惟經擊退受創甚重比軍防守地位尤爲勇武（二十一日） 
　　亞姆斯特丹電　據柏林公報宣稱伊塞爾運河一帶之戰事仍在進行之中敵軍砲隊有尼曷濮爾西北海中之軍艦助之列里之西仍在交戰我軍曾主攻勢擊退進攻之敵軍東部戰事未分勝負（二十一日） 
　　彼得格勒官電　德軍已在華沙境内及比列開河之北完全敗北棄傷兵及要塞而走俄軍現正追之敵軍仍在比列開河之南拒敵俄軍雖經德軍以猛烈之炮火加之現仍佔守伊文戈洛對面之柯齊愛里斯維斯土拉左岸俄軍之地位已安全無礙泊里齊米塞爾周圍之俄軍現主攻勢東普魯斯省之狀况未變（二十一日） 
　　北京電　俄使署接昨日俄京公報如下德軍在比列資河北一帶與 
華沙柏通之大路上已爲俄軍擊敗敗刻正全軍退走受傷之德兵則委棄於戰塲中前所建築之要地亦棄置不顧俄軍刻沿戰地全線奮力前進德軍仍堅守維斯土拉左岸至奧國邊界桑多米爾境内比列資河以南之地位俄軍以極大勇氣處困難形勢嚴厲炮之之下堅守古蘇里資各地至八日之久竟於二十日獲得實在之勝戰俄軍在維斯土拉河左岸之地位今始鞏固矣奧軍擬在泊里齊米塞爾之下渡越桑河但被俄軍擊退俄軍刻在該處取攻勢前在加里西亞屢戰屢敗之奧國軍團刻僅有枝隊若干出現於泊里齊米塞爾之南敵國重兵進 
逼之力賴俄軍奮力攻擊之行動今巳完全失敗東普魯斯現無可述之戰情目下俄軍在戰地與敵軍接近之線計四百基羅邁當有奇（二百五十英里） 
自不蘇拉河之下流展至卡巴西安之山麓此種地位乃俄軍在加里西亞大戰後用兵戰畧之結果俄軍旣敗奧匈軍隊双在加里西亞一方面鞏固俄軍之地位以備抗德至是乃擬厚集兵力以期發展維斯土拉河左岸之戰事旋得實在消息知德國以重兵從事於加里施森斯土希夫哇爾古施一帶陣地且取攻勢遂決計行此計畫惟德軍進攻之行動非常猛烈俄軍爲保全行軍計故定計發展維土拉河右岸之軍隊當以步兵支隊扶助大隊騎兵以掩護俄軍困難之行動免爲敵軍所襲俄軍因實行此項戰畧之故有數軍團于大雨不息之時崎嶇道路之上步行二百基羅邁當河水溢流路成澤國俄軍表示其堅忍奮力之常態居然于十月初旬佔據新戰畧之地位矣德軍亦同時陸續進行直抵維斯土拉河之中流又率奧軍北行據有維斯土拉河左岸之險地並趨入華沙砲台之境德軍至是築壕自固並運大炮許多十三日俄軍在華沙古蘇里資一帶始取攻勢希冀逐漸展其兵力于左岸並由鐵道運入新軍德軍重要之抵禦力乃在不龍至泊桀西洛之戰地十七十八兩日俄軍在該處迎擊甚力但無效果俄軍騎兵在錫哈其夫洛維虚方面圍擊德軍德軍左翼從洛伏喬治維斯克及不蘇拉河之下流爲俄軍所包圍右翼又受圍攻俄軍復擬在格拉加爾凡 
里桀左近渡維斯土拉河而進德軍在華沙左近交戰七日之後因見戰情不利遂於二十夜間開始離棄其慘淡經營之地位俄軍刻沿戰線前進並擊敗德軍後隊之抵抗力又在森林中村落中以鎗刺搜除敵蹤並擄獲敵兵（二十二日） 
　　倫敦電　諾伊特公司哥倫布經理來電　德國巡洋艦愛姆登號擊沉英國商船班摩爾號（四千八百零六噸）克萊格拉恩號（三千九百四十八噸）其爾開拉號（五千二进二十噸）特洛伊納斯號（七千五百六十二噸）及赴澳州台斯曼利亞之浚泥船一艘該巡洋艦並在柯淸（印度西南極端之口岸）西南拘獲愛克斯福特號（二十一日） 
文滙報云上海揚子保險公司接哥倫布經理來電如下愛姆登號（德國巡洋艦）在米尼柯（印度洋之島）附近擊沉英國商船其爾開拉號特洛伊納斯號班摩爾號克萊格拉恩特號浚泥船彭拉培爾號拘捕運煤船愛克斯福特號聖愛格培爾特號巳載船員赴柯淸（印度西南極端之口岸） 
　　按其爾開拉號載重五千二百二十噸一九一四年造成特洛伊納斯號載重七千五百六十二噸一九一四年造成班摩爾號載重四千八百零六噸一九一二年造成克萊格拉恩特號載重三千九百四十八噸一九○二年造成彭拉培爾號一九一四年造成愛　斯福特號載重四千五百四十二噸一九一一年造成聖愛格培爾特號載重五千五百九十六噸一九一四年造成其爾開拉號克萊格拉恩特號班摩爾號均係開赴外國之船特洛伊納斯號於十月八日由新加坡啓椗回國彭拉培爾號乃在英國新近造成之浚泥船今正開赴澳洲台斯瑪里亞 
　　芒特萊爾（坎拿大）電　二奧人置炸彈於一排九間之總門處轟然炸裂全屋盡燬居其中者多俄人大都逃出奧人亦身罹於禍死傷之數未詳内有數人傷勢頗重（二十一日） 
　　開浦唐電　梅里資叛變一事因南斐政府以嚴厲手段對付之故已平定（二十一日） 
　　東京電　據官中宣稱有日本海軍一部分現在夏威夷島附近愼守德國軍艦遠東英艦隊司令以英艦隊全體軍官名義致電日本海軍大臣弔慰高千穗號巡洋艦之遇禍海軍大臣代表日本海軍覆電謝之（二十二日） 
　　東京電　德屬桀呂特島總督茅爾資數日前解至横湏賀今日解至橫濱將於二十四日釋放作爲非交戰人送往上海且有其女及一男僕同行（二十二日） 
　　倫敦電　六個月期國庫劵英金一千五百萬鎊今日承購者巳滿英金四千一　百萬鎊平均年息三釐四分之三（二十一日） 
[其三（德人德文報專電）]  
　　紐約電　加里西亞一役極爲劇烈奧軍巳佔據斯特里伊柯洛曼●西里茲●俄軍圖奪回查其拉山爲奧軍擊退（二十一日） 
 
 
 

Page 3

 
 
　　紐約電　德軍刻在法國前進凡爾登之砲台數座已爲德軍轟至寂靜無聲（二十一日） 
　　紐約電　德人現估計聯軍之損失其死傷被俘者共有七十五萬人（二十一日） 
　　紐約電　德國已向法國及中立各國提出抗議反對平民及兵士恣意違背海牙和平會之定約（二十一日） 
　　紐約電　柏林市長請紐約市長傳播彼所發與之確實消息（二十一日） 
　　濟南電　據靑島郵差傳來消息奧國巡洋艦伊里沙伯號十七日曾爲日兵猛轟未受損傷德國Ｓ九十號魚雷艇曾於十七日至十八日夜間攻擊封港之艦隊擊沉日本軍艦一艘（二十二日） 
　　北京電　總統府之財政會議决議增加烟葉及酒稅百分之五則國家歲入可增洋一千萬元外交總長孫寳琦巳以實行之期商諸外交團（二十二日） 
　　北京電　王治馨已定死罪其屬員二人則定流弄（二十二日） 
[其四（日本領事館電）]  
　　上海消息　日本海軍公報（十月二十二日發表）（一）日本海軍重砲隊巳行靑島之砲擊（二）日本海軍艦隊之一部分正在監視在哈歪伊島方面之敵軍（二十二日） 
[特約路透電（英人組織）]  
　　廣州電　當道决議弛全省賭禁將招人投標承辦賭捐李國筠請笞刑以代短期監禁藉省經費（二十一日） 
　　倫敦電　英皇定期下月十一日循常禮召集國會 
[專電]  
　　北京電　王治馨判决死弄潘毓桂十二年徒刑岳魁五年二月徒刑昨袁午後不出視事諸欲爲王關說者皆不得見昨晚遂鎗斃 
　　北京電　今日曹次長到參政院說明對日外交 
　　北京電　立法院組織法約法會明日二讀可畢 
　　北京電　周學熙决辭仍以章兼代 
　　北京電　蒙古實業公司以屢受挫拆快議休業計共虧六萬七千餘 
　　北京電　韓國鈞昨巳覲見 
　　北京電　中國銀行總裁薩福楙將去職以曲卓新代 
　　北京電　明年敎育經費經袁手定工醫減半農全删法政去十之三 
　　北京電　陸徵祥主辦中立交涉 
　　北京電　模範隊已議决先練一團其人員亦巳組織就緒計籌辦處處長王士珍提調陸錦團長總統自任團副陳光遠副官李竟容軍需李大　第一營營長朱泮藻第二營營長宋綱第三營營長張永成連長李奎元賈賓卿等均係總統舊人 
　　北京電　第七師張師長敬堯以克復南昌首功由隊官迭升旅長調遣豫西剿匪又以有功拔升現任師長詎張在陜西回京有人告發沿途收羅大煙土甚多總統特飭軍事處派員密查 
　　徐州電　張勳部下頃以剿匪出力又得大批奬勵計自統領以至營帶得奬人員有二十餘人之多其中營長甚有已加中將銜者勳章得有重複者 
　　鄭州電　濬縣車站附近龐村頃集有土匪五十餘人均負快槍將地方警局槍枝搶去并搶居民財物牲畜騷擾異常 
　　開封電　現駐豫毅軍劃出十營另加撥鎭嵩軍田作霖軍合併編爲一軍卽旬宏威軍由趙倜節制 
[東方通信社電（日本人組織）]  
　　東京電　陸軍公報云二十一日敵兵攻擊繁樹（譯音）田家村當爲我軍擊退時有敵之飛行機飛翔我飛行機亦即飛翔以妨礙之（二十二日） 
　　東京電　海軍公報云我海軍重砲隊現正從事攻擊靑島二十日該隊兵座陣亡者一名（二十二日） 
　　東京電　日軍十五日在塔埠頭接送之非戰鬥員爲美國領事捷克氏及德人看護婦並美領事之隨從華人等五名關於靑島内部情形捷克氏以與德總督有誓約故均不言惟據德看護婦比拉麻拉氏談及海軍病院及他某某五病院傷病兵多均有人滿之患中有日本軍官一員兵卒三名皆係負傷云 
　　又云靑島小童見飛行機之飛翔欣喜異常其狀似甚快樂城中仍有婦女二十人又言避難之際憂日軍待遇酷虐乃自日軍收容以來極承懇切待遇我等皆甚感謝又美領事捷克氏謂靑島德人對於日本天皇聖旨異常感動 
　　又云日美國交將來必有好影響鄙人極爲欣喜 
　　以上諸人因火車不便之故二十日始抵濟南擬於二十七日由濟啓行經由天津前赴北京（二十二日） 
　　東京電　日本政府决定在熊本靜岡鹿島等處設立捕虜收容所（二十二日） 
　　東京電　日本赤十字會派赴俄國之救護班已於今日上午九時啟行向俄國進發（二十二日） 
　　東京電　内閣會議預算案决定大正四年度（明年度）海軍計畫費爲一千一百萬元（二十二日） 
[公電]  
　　留英學生公電　國務卿各總長各報館公鑒十月分學費至今未發現狀極窘公使劉玉麟永不接見學生亦不肯　負責任甚至用英國警察驅逐學生出公使署 
要聞一 
[意大利與戰局]  
　　大陸報云據穆安素律師昨由羅馬返滬略言意大利堅持保守中立惟其國人意向形極左袒聯軍（指英法）意人計分三派第一爲協約派居最多數其目的在結聯協約國（英法俄）宣戰相助第二爲中立派主張嚴守中立作壁上觀第三爲同盟派意擬保作同盟加入德奧 
　　意大利所處地位極爲顯著其人民習慣及其思想原不欲妄啓戰端德奧肇釁並未商及意國而三同盟條係爲純粹共同保守而設非指攻擊而言也德或報界屢以意人不守盟約爲誚後經意國政界在意報中聲言苟德報猶必絮絮不休即將關於同盟一切事實披露報端以便世人共鑒等語德人始不復言意土之役意軍出發之時意人破壞鐵軌阻其成行此次多數意人又百般設法忠其政府勿與奧國開釁其好和惡戰之心理於此可想見矣 
　　意人傾向聯軍亦理所當然蓋英國待遇意人本極殷厚意國鼎革之時所有國事犯均以英倫爲藏身之所英人爲之救護爲之照料加利波的登陸於錫士里小島之時布爾邦艦隊將肆轟擊而立於巴勒爾穆與布艦之間者非英國之戰鬬艦乎意人受賜於英之處固非淺鮮也 
　　余（穆律師自稱）在羅馬時親覩意人仇奧情形匪類勾結正欲暴動爲數約數千人擬政駐意奧國署嗣經政府派兵彈壓始得無事意人并不深恨德人惟對於奧國意地一日未復此恨不能一日去於懷也（按現時奧國土利埃司等本由意國割讓者）意人輿論之意咸謂此次戰事要爲德奧本其攻取野心所激成此種舉動究非意人所取也 
　　穆律師又言離意時意國軍隊均巳凖備整齊輜重軍械等早已前往邊界計行令出發二十四小時之内必能趕到亞都利亞的海各口岸也 
[土耳其與戰局]  
　　德華日報云今日本報方將出版之際忽得一信據云英人在波得塞得（蘇彝士河口）及蘇彝士河一帶没收德奧汽船十四隻於是可見英人已不視埃及海口爲口立地矣而今日傳言且有昨日土耳其砲擊英船之說英國政府咨請土耳其辭退舊日戈班號與日禮斯洛號所用之人員一端據昨日路透電所報告亦稱業經土耳其拒絶按此兩艦今已懸掛土旗改定船名非復德有此三人所共知者而英俄兩國堅欲土耳其即其所有船員亦一併去之此豈非逼人太甚乎所以然者俄人與英人不欲土耳其艦隊中有此巨艦兩艘亦猶不欲土耳其陸軍中有德國陸軍訓練使也此事本報曾屢屢言之今可不必復贅至於英國咨請土政府之公文爲何種程式路透電則略而未言然頗顯而易見其似乎爲哀的美敦書之類故土一拒絶該哀的美敦書之請求俄國之攻擊卽接踵而至如二十日紐約電謂據布　勒斯特所報告現在黑海殆巳有戰是也惟該報告之確否必須俟日内再有電來以證虚實耳倘確有其事則無異土耳其已加入歐洲大戰之旋渦與德奧方面得一敵愾同仇抜刀相助之夥友也然今英國若與土耳其及其附庸國埃及立於交戰國之地位則共能否没收波得塞得及蘇彝士河之德奧汽船頗有可疑蓋土耳其之目的志在廣拓其東陲凡其地回族疆域皆欲收回其統制權下也此如昨日紐約電所謂其地人民公然反抗大有不脫離俄國心不甘之勢是也 
[德國統治比利時之文武官吏表]  
　　華德日報云現在比利時王國旣全歸德國掌握則其國事亦自然當由德國設置官吏宰治一切茲據德國來信當比利時尙未全陷之際已經德皇命陸軍元帥高爾慈男爵爲該地總督管理所佔比利時王國一部分之文武事宜復命德國普魯斯阿痕州長山得勳爵爲比利時政務部長加以閣下之官　掌理一切民政事宜此外有咯塞爾州政府之總務廳長烏叟富君歪斯奇席之縣知事考富曼博士奎爾恩審判廳長特黎姆波恩博士原任布呂舍爾比京之領事外務參議愷姆浦夫以及歐拉尼恩堡之市政廳長雷碑爾諸人分任各政務科長其餘之官職而急應設置者尤以鑛務工程兩項爲首現在比利時總督商爾慈元帥已定於八月二十五日赴比蒞新又據日前函稱德國所佔比利時一部分之總督高爾慈元帥已准殿長比政府所發之延期狀至九月三十日爲止 
[交戰與世界人口]  
　　大陸報云全球邦國自操政治之權稱爲獨立者五十有三而現時與戰者已有九國計其户口約有九萬零五百九十五萬九千人其餘四十四國未與戰事者計有户口六萬一千五百五十九萬一千人由是以觀全球人類現時與聞戰事者之數較之不與聞戰事者當多二萬九千零三十六萬三千人也茲將各交戰國户口統計列表如左 
大不列顚　　　　　四三五○○○○○○俄羅斯　　　　　　一六六二五○○○○法國及其殖民地　　九三八五○○○○德國及其殖民地　　七九九四五○○○日本及其殖民地　　六七一四二○○○奧匈　　　　　　　五一八四○○○○比利時　　　　　　七四三二○○○塞維亞　　　　　　四○○○○○○孟登匿格洛　　　　五○○○○○以上共計九○五九五九○○○ 
[南京快信]  
　　政事堂電諭馮將軍體念時艱力疾銷假深用嘉慰仍望隨時調攝用紓厪念云云 
　　内務部來咨謂各知事實行迴避本省但有交代不淸即行卸任者槪不准行並頒發交條例 
財政廳蔣懋熈擬辭職北上覲見經齊使慰留暫作罷論 
　　金陵大學堂忽起風潮該堂學生刻巳停課 
　　寗湘鐵路總理周學銘現由京籌欵下關已設立事務所擇期開工 
　　財政廳現將各級小學校證書願書比照中學校貼用印花稅額依次遞減除通飭各縣查照外巳詳請財部立案 
雜評一 
[戰事盲談（四十六）（無名）]  
　　路透電謂英以海軍協助陸軍攻德軍右翼甚得勝利是英海軍大砲之力也然德亦以有陸軍攻城大砲聞者然則自今以後其爲英德兩國海陸大炮之交戰期數 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於時局之要電]  
　　日前各省將軍由某領銜聯名電陳總統請預備最後之對待其電詞已由西報中譯錄昨報茲見各將軍等原電及中央覆電一併節綠於下日兵占據濰縣進兵濟南勢將窺我津浦巨下情勢與曩昔滿洲戰局逈不相同日本倘越濟南一步我國中央根本即爲動搖某等置身軍界捍衛疆土義無旁貨請大總統即飭外交部與日本嚴切交涉要求日本將濟南軍隊即行撤退倘日本不念國交再有意外行動則我國惟有豫備最後對待之方法某等義當生死以之務求大總統鈞謨獨斷以伸威信云云總統接此電後當即電覆將此次交涉經過情形詳細示知並謂日軍行動英國公使業巳保證其於膠濟鐵路以外不致有何種行動日本素敦睦誼諒亦不至更有意外之舉各將軍務須鎭靜以待不必稍形驚擾致碍外交全途爲要 
[魯事雜報]  
　　總攻擊開始消息　靑島方面消息日來并未有何等正式之官中文電日前雖有十四日實行總攻擊之通告而砲彈墮入靑島之慘况未有急電傳來似惡戰尙未開始但聞日軍以勞山險峻於進攻計畫有礙現有地雷炸開闢成路徑以爲進兵之計又金家口輕便鐵路業已築成日内正在運攻城砲赴靑島以便開始總攻擊云 
　　日領館設置續聞　北京日使館中之書記官船津辰一郎來濟一節曾誌本報茲聞船津氏前在南京漢口香港等處充總領事多年於外交界上頗有資格據外交界人云日政府之意擬在濟南設立領事官濟南商埠地方舊有日本領事館地基現因建築需時緩不濟急將於城外暫賃一寛大房屋權在爲日本領事館至領事官一職大約即以船津承其乏並聞船津現仍暫住商埠金水旅館之内 
　　膠濟車屢見障碍　膠濟火車日前在濰西出軌茲聞十八日晚該車行至周村於鐵軌分道處不知何人安置大石一塊司機者未及覺察竟與車輛衝撞以致機關車客車均有損壞途中屢次發生危險故旅客請求載運一時尙不能辦到 
　　歷城縣誤報日兵　聞日前歷城縣知事報告巡按使公署謂濟南到有日兵數百餘名經巡按使公署調查並無其事實係該知事誤聽人言未及詳察遽以報告公署聞巡按使以其輕率鹵莽該知事於耳目接近之地尚有此等錯誤之報告殊屬非是聞除面加訓告之外並以公文嚴行申斥 
　　日照縣怪聞種種　日照來函謂該縣自七月陰曆迄今桃杏花大開梨花梔子花亦同時爛熳各處皆然尤以右所圈子二莊爲甚現在雞犬猫牛紛紛瘟斃牛瘟尙輕鷄瘟最甚陰曆八月十四日夜狂風驟雨一時並作濤洛以南一帶風勢更大居民見有怪物自東南而西北且呼嘯之聲非常驚人又日前小海口進船一隻由他縣帶來流民百三十餘口不知如何安插云云 
[留學生考試之一夕話]  
　　自九月十七日總統發布申令有考試留學生之宣布於是由東西洋畢業回國得有博士學士之新頭銜者無不　　欲試昨聞留學試騐報名處處員某君　及考試之槪情如下留學生考試始於光緒三十年其時卒業回國者人數尙少故金邦平一榜盡賜及第各授高官當時中外報章猶有　笑之者然但賜進士舉人未嘗分别科目也其後牙科進士染織翰林紛然並起由是以部試爲授與學位之途以廷試爲授官之路前後六七年考試授官者二千餘人入民國以來各國留學生回者不少而國家旣未舉行文官外交官等項試驗應知事試騐而及格者亦極少數總統深恐懷才欲試之徒無所歸宿故特發布此令以招　之申令旣下國務卿乃本其意於政事堂設立報名處擬定章程呈請總統核定令中資格有博士學士之限制然如日本各種官立專門學校卒業生並無學士稱號而於私立明治日本各法政大學之專門部畢業者反有學士之名稱故以後通融辦理以在外國大學及專門學校畢業者爲限不拘有無學士名稱也政府初意但囑處員接洽詢事考言擬於其中擢用數人以繫衆望後以報名者日衆即從前經過部試及現有職務之　任官均可報考僅恃處員洽以定有否殊不足以昭愼重聞現巳由　員請示是否照從前學部考試之辦法純爲一種學位授與試抑或即爲高等文官考試由國務卿呈候總統核定尙未批行然外間所傳則有考科學一場口試一場及第者發交各部學習一年然後授職之說云 
　　另函云總統爲廣開人材登用之途起見曾令在政事堂設回國留學生試騐報名處凡在外或學校畢業得有博士學士學位者均得赴該處報告聽候試騐分别任用茲聞近日留學生赴該處報名者已有一百餘人徐相國擬請截至本月底止爲第一期即於十一月間舉行考驗其考騐辦法係分三種（甲）查騐文憑（乙）筆試（丙）口試考騐合格後分往各機關各爲練習員練習一年後如辦事敏捷即分别補用實官 
[請刻道旁藥石之批准]  
　　昨有雍濤者禀呈内務部願出私財擬在京師通衢道旁建立藥石刻以古訓名言爲社會之引導等情嗣由該部批謂户牗垂銘槃孟勸戒格非上善於古有　漢魏而降　石豐碑經幢造像非武人舖敍助伐之文即釋徒懺悔罪辜之作至於儒先緒論翰墨流傳照耀　阿大書深刻者則有家人之卦温公所書孝悌忠信紫陽之　本先民之知覺具牑世之精神奕代珍傳馨香氈　茲據雍濤請刻藥石各節義切閑邪心存導善飬人民之道德動行路之觀瞻可以代康衢之祝可以輔鐸之徇本部深堪嘉許　爲指定樹立地點（一）香廠新開市場中心（一）社稷壇内中央公園（一）東單牌樓路西隙地一段（一）琉璃廠新學區隙地共四處仰候本部飭知警察　　土木工程處派出技師會同勘明地點先就此四　　　建　惟　善淺說二篇意義未　晦塞滋疑推原立石用意係爲　迪普通知議而設似無庸偏涉完敎一家之言致啓信仰不同之議在古訓格言亦多擇方不精醇訿互見該義士具　世之苦心求　　之徧喩固宜不矜奇異不涉偏頗則萬象皆經衆生同證用是特加　擇舁以刋　庶幾名區揭　觸目警心俾觀　之有資足昭　於久遠云云 
[廣東之匪患與防範平生]  
　　粤東盜賊淵藪也平時盜賊甲於各行省矧當散兵徧地挾有利器今歲又承水災之後元氣大傷而歐洲 
戰務發生内地商務一落千丈苦力者最多失業而外洋華僑回國者在二十萬以上其中無業者實居多數此　窮無復之惟有嘯聚爲盜而已日前省中頗有謠言謂亂黨擬於中秋後圖謀不軌有陳言佐等赴將軍行署禀稱黨人圖謀起事請嚴防拿辦其實城中安謐影響全無附城駐有重兵决可無慮惟省會而外伏莽徧地無論鐵路輪舟盜風皆熾此則大爲可慮耳今將賊勢之劇烈及當道治賊之情形彚列於後 
　　（一）鐵路之被刧　粤漢路線跨淸遠曲江英德三縣該三縣盜匪猖獗搶刦頻仍數日前該呼分段工程師乘坐搖車巡視路線突遇匪徒預將大石置諸軌道一面開槍轟擊致搖車觸石出軌被匪將各人身上銀物搜刧一空又該路烏石山石塘工廠被匪焚刧數次尙未緝獲案匪一名昨該路總理　　祥特將情形函請巡按使轉飭營縣嚴緝匪犯經李使飛飭該三縣警衛軍及各該各事認　偵緝 
　　（二）輪渡之被刧　輪渡被刧無日無之近且涉及洋界其猖獗可知矣如澳門江門順發輪拖於 
舊曆十九日由江門啓行往澳先有三人與小輪船某夥伴有一面之識故許住在小輪上行至芒洲面（距澳門不過十數里）俟輪中護勇下鎗械用膳之時一匪將手鎗指定各勇一匪收拾共鎗械又一匪則爲司舵渡中之匪亦同時而起禁壓諸客將渡拖往僻處搜刧銀物數千金更擄去小輪司事一人搭客五人其中有一童子云又來往香港深水灣怡和興渡船於十一號晚由港返深圳至下午八點餘鐘行至元朗河口時（英國水面）遇有兩枝桅船一艘像類取蠔艇疾駛而迨至漸近方見其船面約有十人各持快鎗或手鎗將次駛近渡中人先放鎗止之該船各人還鎗攻擊卒被衆賊過船渡中收貨人陳臖興見勢不佳躍身下水游泳約二百碼之遠至附近　塘暫避歷兩鐘之久然後搭一小魚船返渡時賊已飾掠而去渡中則陳列被鎗斃之水手二人並鎗傷二人且於臨去時擄去渡主劉新全計刧去銀物甚夥 
　　（甲）西不江捕務情形　西江捕務關係最要日前英人自行派輪駐紥要隘及歐戰事起乃始調回近日匪氛不靖當道曾電准海軍部調海軍陸戰隊三百名赴粤巡緝西江業經陸續南下惟西江海岸綿長德慶羅定各屬毗連兩粤其間土匪　聚專與洋輪爲難揣其用心意在惹起交涉以陷民　危險水上警察　　探報告偵悉匪黨内容巳分呈　　復密山派督察長蔡春華隨同偵探四名乘坐淺水兵艦駛至肇慶登陸改扮民裝轉搭民船前往各地實行暗探匪蹤昨已回省联陳述土匪情形甚爲吃　故近日於西江捕務最爲注意又巡按使昨接肇羅李鎭守使電稱羅定首匪林晋三勾結土匪自號廣東革命軍經奉勘電飭緝即經轉飭李邱陳三統領嚴密查緝旋據該各統領及　南縣先後電報九月三十日辰刻外來股匪百人身穿雲紗衣裳手持駁壳針鎗號衣馬匹旗　號令與軍官無異路經車田　邊聲言　往辦公查緝烟賭等語詢其來路云由西省筋竹而至旋過林田濱思里直赴新樂吉仔凹地吃粥初三日又在雞林買肉餅二十餘斤現聞轉回高界及天策馬岡大　口等處窩聚查各地名與羅定地境較近即經駐羅定陳統領喩營長會縣先馳搜捕匪已先逸查羅定著匪林晋三率黨僞冒官軍曾在廣西岑溪屬大　墟搶刧　局奪去鎗枝轟斃團兵多名在筋竹竄回現由天策轉過二三山至羅屬之思片大塘等處而去所過地方商民雖未被害而巳飽受驚惶除飭立即購線跟蹤跴緝務獲懲辦以遏亂萌外合先飛報李耀漢叩灰 
　　（乙）廣州捕務情形　廣州舉辦淸鄕一年有餘矣無如此拿彼竄無有責成故未見實效近以盜賊披猖太甚於是乃定分路淸鄕各專責成辦法昨龍上將軍李巡按使通飭所屬云案查廣屬各縣水陸交通盜匪横行刧擄焚殺勒收行旅搶刧輪船無所不至自非整頓捕務水陸聯爲一氣并劃定區域分任責成不足以收實效昨經傳集警衛軍各統領到署公同商議整頓辦法擬定將廣州一屬分爲八路第一路爲南海三水派定潘統領斯鐘陸統領蘭淸部共七營責成淸辦以江浦爲中樞第二路爲番禺派定李司令福林一部共六營責成淸辦以商塘爲中樞第三路爲順德派定趙統領定國五營責成淸辦以馬寗爲中樞第四路爲香山派定厲知事式金袁隊長帶原有游擊隊一營撥護沙勇二營另撥李司令福林一營共四營責成淸辦以石岐爲中樞第五路爲新會臺山赤溪派定趙統領恒光三營責成淸辦以新會縣城爲中樞第六路爲東莞賓安派定顔統領啓漢兩營一隊責成淸辦以石龍爲中樞第七路爲增城龍門派定徐統領連勝兩營責成淸辦以增城縣城爲中樞第八路爲淸遠從化花縣佛岡派定楊統領發貴三營責成淸辦以淸遠縣城爲中樞凡派定之區域河道向有巡輪駐泊該處者准由該統領節制調遣其各屬之游擊隊以及沙勇團勇均准該統領商同縣知事會銜調遣遇有連界之匪并應通飭會合兜擒仍不得稍分畛域 
[湘省之黨人如麻]  
　　湘省近日以來發現黨人案件不下十數起茲擇其最大者錄左 
湘潭有孟雨梅者曾充某小火輪茶房及某要人跟役近忽聯絡黨徒圖謀不軌其羽翼竟達千餘人經飛翰水師偵探查悉報由朱統領派人前往於住宅内搜查果搜出證據多起惟孟雨梅業已遠颺刻懸賞五百元購緝 
　　省城白馬巷正興旅館有黨人設立機關亦於日昨破獲共計拿獲三人解赴將軍署究辦聞該黨人數甚多其僅獲三人者因彼等係散住多處之故並聞若　供稱巳佈置完善定雙十節晚間分投起事因防範過嚴故未敢動手云云 
　　省垣小吳門外某宅突於十三日晚間被軍隊圍住在宅内拿獲三十餘名解赴將軍署訊辦某宅隨即發封聞所獲人犯悉係黨中僞議員借某宅爲議事機關僞議長爲易樹墀與正興旅館破獲之案聞有連帶關係 
　　十四日晨早湘省又槍斃黨人黃飬源一名隨即由湯將軍宣佈罪狀（上略）前日有黃飬源逕向飛翰水師司令部報告賈家堂班係亂黨機關該堂管班謝靑文各人魯雲仙常醉蘇爲亂黨並繳出逆黨委任狀兩紙爲證經朱統領益叙拿獲謝靑文等訊明並無通逆謀亂情事飭查賈家堂班亦無别項證據復將該犯黃養源詳解到署經本將軍督飭軍法課提同研訊兩方環質無可狡飾始據黃飬源供稱籍隷長沙與巳經正法之逆黨蕭伯濤同黨蕭伯濤被拿後其同黨魯伯存常君恒謝春華逃避上海魯伯存充當討袁軍湖南總司令委任常君恒爲旅長謝春華爲軍需長委任狀蓋有關防文日討袁軍總司令魯謝春華常君恒將委任狀交飬源秘密收存及事敗逃亡未及收回飬源因在買家堂班往來遂起意誣指該堂管班謝靑文爲謝春華游客玉器店商魯雲仙爲魯伯存油鹽店商常醉蘇爲常君恒逕向飛翰水師司令部報告圖賞等情不諱查黃飬源素附逆黨久稽顧戮今更藉端影射誣害良民其居心險毒實屬罪無可逭除將被誣之謝靑文等釋放並將黃逆槍斃外特此佈告 
　　湖南伍鎭守使前獲黨人鄧某一名並起出炸彈手槍等多件旋供稱係受黑狼委任來湘謀亂者第三女子師範校長張炯係我同黨即該校周敎務長管理員王女士及女生數人亦經受我運動許爲内應云云伍君據供之後隨即派兵前往該校搜查自下午八時起直搜至十二點鐘毫無證據遂將校長及敎務長一併帶去至王女士則以深夜不便故未逮捕所供之女學生數人校内有其名者僅只一人而年齡又僅十二歲其餘則並此姓名而無之是晚即由伍君略予審訊知該校現正遷徙所搜查者係屬新校所有器具尙未遷徙完竣遂即於是晚再派人至舊校搜查亦無證據惟將管理儀器之人及該校號役捉去次日即由伍君將捕獲之五人押解衡陽縣由車知事詳細質訊確無附亂之事惟將校長覊押其餘均巳一律釋放 
[再紀段巡按]  
　　各員之去就　鄂巡按使段書雲接印後使署人員辭職更動者甚多叚使以隨來之十一人派令接充者僅無關重要之監印收發承啓庶務司電各　其餘各重要職務均係委員暫代大約須俟所調之員到鄂再行薦任茲將各員之去主分紀於下（一）秘書使署原有秘書吳汝澄等三名係呂前使所薦任呂使旣已調秦自應連帶辭職前因呂使匆促卸篆赴　該秘書等留辦交代頃於十七日辦竣遂同提出辭職書一面將行裝　移出署以俟呂使折回漢上隨同赴秦（二）僉事署内四料均設僉事一員而爲全科之主任現總務科僉事章寳穀辭職隨呂赴陜聞有保任陜西政務廳長消息所遺段使委楊以業暫行代理敎育科僉事王文芹辭職以張祥鸞代理内務科僉事馮汝簡辭職以該科一等主事周廣代理惟實業科僉事倪治珪段使堅不准其辭去聞此人係倪將軍之姪（三）主事四科所屬十八股主事所掌之政即從前各司分科之所掌惟其權力現甚窄小其手腕不及僉事故均無主動能力不免以僉事之去就爲轉移將來必須更換大半（四）雇員各股　員月薪較其他官署爲薄　此生活程度日高不敷俯仰之資昨特乘段使就任伊始公呈困難情形懇請仿將軍署成例辦理按軍署一等雇員月薪四十元二等三十元三等二十五元 
　　新使之態度　段少蒼巡按於十五日接篆後十六日開始接見屬員晤談每七人爲一班於履歷出身經騐垂詢極爲詳細聞是日共見九十三員自江漢道尹以次各廳署薦任官及本署各科人員均逐一接見十七日接見武漢各局廠所總理局長十八日接見各官立私立公立各學校校長十九日接見各法團學會領袖代表湖北政務廳長陳希賢晋京覲見决計辭去另謀優勝位位置現段巡按擬保薦前淸湖北候補道黃以霖署理黃爲江北人與段使同鄕現已電詢其願否就任如黃不就則擬改薦安徽望江人東樹屏聞段使前宦安徽時曾與陳換帖云 
[俄境發現鼠疫續紀]  
　　俄領後貝加爾省發見鼠疫一節已詳紀本報茲據駐哈通訊員報告該省之哈拉諾爾地方盛行傳染現已疫死十餘人傳染者數人治愈者爲數寥寥中東鐵路公司總辦霍爾瓦特中將因該省接壤北滿鑒於前年之浩刧不能不預爲防範特開會議定仿照前年防疫辦法在哈埠設立防疫總會於滿洲里博克圖各大站分設檢驗所其餘各站亦設消毒所購備各項藥吕派醫官檢驗往來行人除照會中外各官府知照外並飭由警察署布告租界内居民一律預爲防範並聞公舉霍總辦爲防疫總會會長以上各事日内卽可發表但中東鐵路總醫官又接後貝加爾調查醫官報告本星期漸見消滅尙無疫死之人云云 
[高等廳二十次公開陳繩被害案（再續）]  
　　黃貴思案一刻以全宅待他都好回答又問陳繩遇見你在五姨奶奶房同内是爲何事黃不認審判長又叫董升上堂以黃貴與五姨奶奶姦情事質之董言爲探訪局官員所說黃即請傳官相質董又提黃不改供事黃當欲　董未成乃令董下又問黃何時成姦黃仍不認審判長又以黃說陳璧帶信不許五姨奶奶和陳繩說話一節黃係男僕何以帶此信黃堅不承認 
 
 
 

Page 7

 
 
　令黃退下另　　　氏上堂以五姨奶奶爲人等　　之各他是十五歲收的刻自從蘇州回後亦不詳又問要質對陳　說過的幾句話故料你和五姨奶奶　　答五姨奶奶說過大爺駡他並駡伯台　話又以　台　五姨奶奶如何其遇見黃　在五姨奶奶屋内作何語又董升　五姨奶奶如何各情問黃曾氏氏二一答明審判長當呌五姨奶奶上堂以黃　在房之事問之答爲誰所說審判長以問黃曾氏氏不肯言爲陳繩所說又以常上門房與常上董升家事詰五姨奶奶五姨奶奶只認到角門並未到門房到董家乃董升所呌呌幾回纔去一回審判長以陳家有姨奶奶到下人家慣習否問黃曾氏答没有又以去董家之時與其時三姨太太二姨太太在家否問五姨奶仍答飯後時他們都不在家審判長遂令其退下又問黃陳氏道陳繩說五姨奶奶吕行不好早晚被董升拐走的這句話因何向你說起答因氣說出的又問據你所說渺渺忽忽不肯說出是爲何事遂呌黃曾緒上堂問道陳繩活時對你說五姨奶奶的話全是怎麽說答我遞的報告上很詳細又問第九十兩次開庭時呌你跟五姨奶奶質對這些話你說等你内人病好時呌他對質現在他渺渺忽忽不肯對質答他所對質的就是陳雨蒼駡五姨奶奶跟伯台二人的話係五姨奶奶對我内人說的審判長遂呌五姨娘上堂問道你們二太太屋裹的帳子你拿去給你們大六爺後來你們老爺很生氣駡過你這是爲　五姨娘正在猶豫欲待辯白間審判長即令黃陳氏對質五姨娘始認有其事又問你們老爺在天津屢屢帶信不呌你跟他們大六爺說話那是爲何答没有帶過信又問有一回你們大六爺換衣裳你說大六爺穿的衣裳很好就是短一位六奶奶這又是爲何答我没說過這話這都是我年靑人家給造作出來的審判長又問黃陳氏道這話怎麽樣答道這些事他們家裹的人都知道皆因我大爺駡他們擺花酒要把伯台趕出去以後伯台聽見這話很生氣這才對我說的五姨娘在旁答道大六爺是已死的人這些話不能算的審判長身黃陳氏道伯台旣是已死的人他的話算不算姑且不論你且將他對你所說的話說一說我聽黃陳氏不肯直截說出審判長喩意遂宣布暫時禁止旁聽秘訊至一小時乃休息三十分鐘至四點半鐘又行開訊然仍禁止旁聽故於秘訊情形不得詳記矣（已完） 
地方通信 
[松江]  
　　鹽勇斃嫗之餘波　前者　涇鹽捕營勇鎗斃老嫗致該處鄕民搗毁營房一案早已和平了結唐營長旋因去年湖南黨人關係奉馮上將　下松江楊鎭守使拿送入京而浙運司則仍札松江縣須將鳴　聚衆之人懲辦縣長乃派司法警長楊照馳往拘獲姚和尙一名收押候辦 
　　吸户亦將查禁　禁烟功令日嚴一日松江周縣長已查明販賣之户飭警按圖搜拿至私吸者自紳富以迄細民城　内外不下三千餘户亦已查明姓氏住址不日即當開始挨查矣 
[蘇州]  
　　破獲鉅竊案　蘇垣廟堂巷汪紳郁年家被竊鉅贓一案西路　長袁季梅　責比地保勒限破獲等情已紀前報茲悉此案已由事主將家丁張福盤出　情確係張所串竊　話告知西三區官將張福帶區訊出首從各犯姓名已將同竊之許桂生湯阿龍小油灰襪店　生四名拿獲並起出原　小錠二只包金銀手戒二只解送警廳訊辦其首犯常熟金生已逃赴南京兪根壽逃赴上海現已分報追緝矣 
　　開　水城門之爲難　蘇垣胥門向無水城門現因城河淤塞經地方士紳商之水利局長徐君等及殷道尹縣知事勘明地點擬在學士街振泰仁染坊地方開關涵洞引城外之水直通至歌勳橋堍河内俾便商民所需經費約一萬六千元即在附加稅中水利積聚金内開支甫經商定而道飬市公社及胥江市民公社同人等以旣　涵洞莫若開關水城門則商民船隻可以直達入城利商便民莫過於此惟需費甚鉅擬在胥門城内外一帶無論市房民房均抽房租一月撥歸應用已開會籌議數次緣抽房租一層各商民等皆不贊成故尙未能定局民也 
[鎭江]  
　　集會研究學務　丹徒縣劉知事以本城各區初級小學爲兒童入德之門敎法最宣注重爰定於二十二號午後二時召集正副學董及各校校長敎員齊在學務處會集研究進行之法嗣後於第二第四兩星期仍復開會集議） 
　　小學校費絀閉歇　鎭郡對江虹橋鎭鄕立初等小學校所有經費向由酒缸附捐抽收開辦兩載形式精神均尙可觀現由釀户王某出而反對運動同業將應繳捐欵延不繳納以致該校無米難炊敎員學生星散閉歇矣可慨也 
　　絲市照常開秤　鎭郡城内堰頭街一帶各絲行前因歐戰劇烈金融奇緊現水又重故各絲行停秤暫緩交易近因銀根漸鬆滬市洋莊轉機並綢莊及各客帮採辦冬貨各絲行頗虞缺貨已於前日開秤照常交易矣 
[揚洲]  
　　派隊拿辦盜匪　謝知事昨據周野鄕地保報告云搶刧黃花嶺等處盜匪現在盤踞邵伯湖濱張家橋地方請求派隊拿辦等語當飭警衛隊長薛寳仁帶領警兵二十名前往兜捕並着偵探謝彬督隊策應以免失事 
　　校舍擇地遷移　江都第七初等小學校王校升於署假後辭職由學務胡委員另舉丁寳榮接任校長已奉謝知事委任刻縣視學員李豫曾前往調查稱其敎授管理均皆合法現因校舍不甚合度擬遷至院大街卹嫠公所内云 
　　命案派員履勘　謝知事昨准邵伯仇家灣鄕民徐萬村報告伊妻徐曹氏被分延樞挾嫌毆斃當即派委承審員汪筠前往勘騐係自縊身死該鄕民則堅稱有傷糾集多人到場强索偒單並將縣委坐轎擊毁不知若何了結 
[南京]  
　　商會維持公債票　商民損失賠償之欵已經頒發將竣惟貧寒之家所得公債票多有賤價濫售之弊商會會長蘇岳宗君深恐此項公債票將來輾轉爲外人所得則國家與商民損失非輕茲特議定辦法由各業董向各有公債票之家彚齊數目由總董蘇君至中國銀行磋　作四五折抵押現欵以濟民艱 
[杭州]  
　　東陽焚署案之别報　東陽縣公署被匪焚刦一案已詳誌前報茲又接該處通信謂當時盜匪荷鎗把火從南門直入縣署無備迨報大堂火起監獄人犯逃越任知事無法抵禦即退至公署間壁某姓民房暫避其時　　周知事適奉省飭　東查案住宿縣署花　後間聞　起視匪勞甚猛遂由北門出城徒步至義鳥縣由義烏乘　至金華道尹署報告沈道尹當飭派第三區警備隊統帶姜映奎　率所部兵士馳填東陽剿辦追獲匪徒七名當場格斃四名目下匪氛巳靖城市秩序逐漸恢復 
　　又徐樂　司令於十八號下午抵東至城　廟　晤任知事　管帶後當至被焚縣署及被刧處所察勘一　至晚餐後會同任知事將巳獲之匪徒十四名逐一提審内有開鎗轟　首匪虞才虎一名開脫監犯之陳達元及爲首刧掠同泰南貨店之徐老九三犯直供稱齊心會管帶不諱徐任二君得供後於十九號八時將三犯押赴縣前當市鎗斃昨由徐司令將現狀及鎗斃三匪情形電禀朱屈二公核示矣 
　　西子湖濱之詩酒會　昨日（二十一）西湖　隱寺有農商總長張　氏前淸浙江候補道劉葆良君曁湯壽潛黃暘笙　子僧諸君盛開宴會座中不談國事俱以賦詩爲樂至宴畢一葉扁舟游覽公園放　亭並謁徐秋諸烈墓傍晚始乘輿入城張總長因導淮事忙巳定今日早車回申劉葆良君尙有數日勾云 
[漢口]  
　　漢口銀市之恐慌　漢市銀根奇緊銀元與銅元價値漲跌不一然每銀一元此兩月間總換錢一千四百文左右近日不知何故錢價陡跌四分之譜日來銀元換錢已達一千五百文銀每兩換錢二千三百文聞其原因不一有謂係某大僚以銅元鈔票購買現銀十餘萬回籍而交通銀行又提取公債交欵四十五萬現銀連京以致市上現銀缺乏而各物又紛紛漲價商民食力所入均以錢計生計之窘眞不堪矣 
[山東]  
　　山東賑務之規畫　督辦山東籌賬事宜呂海寰氏受任後刻已着手規畫一切日前特具呈總統略謂連日聯合寓居京津各處之本省紳商公同計議僉謂災區旣廣亟須散放急賑唯所需欵項甚鉅除設法借墊外印啓捐募俾資挹注仍恐不敷周轉且交通不便載運維艱將來輸送米穀棉衣事極繁重天津地當衝要擬即在該處設立督辦籌賑處規畫進行並擬部署稍定即赴濟南妥商巡按使將軍設立賑局互相策應其地方原有之籌賑團體自應一氣聯絡無分畛域共濟沈災一俟調調查散放稍有頭緒再當祥細報告以釋垂厪至賑務事關緊要往來文牘極多擬請刋發督辦山東籌賑事宜關防一顆俾昭信守等語已於十五日奉總統批令准如所擬辦理矣 
雜評二 
[道旁藥石（默）]  
　　吾謂今日最足警醒我國人其效力千百倍於演說文字與夫一切敎科者此次歐戰是也消弭骨訌齊心對外足以動人愛國心振理工商雖危不息足以動人興業心赴敵之勇戰術之精足以動人尙武心至於行陣之間救傷殘卹流離視如家人父子足以動人愛同胞心其有殘酷之舉非法之行則互相揭發以示人道不容又足引爲鑒戒而動人尊崇公德心是故今日之戰事實我國人至良之藥石也使此至良之藥石尙不能觀感而興起者則更有何法以醫我國人之心耶雍濤君欲以有益世道之文刋　道旁藥石冀　行路之觀念内部又爲之指定地點用心良苦賢於世之紛紛建立功德碑者遠矣然而國人果能　有　於中耶 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　更正　二十一日報載美最時等各洋棧買辦以歐洲戰事尙難解决雇用之各夥友無力再給薪俸於陽曆本月中旬始一律遣散云云茲悉並無其事　係訪員傳聞之　合行更正以昭核實 
[譯錄關於鴉片問題之函牘]  
　　本星期公共租界工部局公報載有該局總董裴爾斯君與駐滬英總領事法磊斯君並駐京英使朱邇　爵士關於租界減發售賣鴉片執照之函牘照譯如下 
　　法磊斯君七月十七日致裴爾斯君書余奉駐北京英國公使大臣來文命竭余能力鼓勵減發租界内售賣鴉片之執照英國外務大臣曾於平民議院質問中慨惜當此中國各省鴉片銷路大都禁絶之際租界所發之售烟執照其數轉增今特奉達台端請將工部局對於此事現處之地位示明情形俾便報告朱邇典爵士也 
　　裴爾斯君七月二十五日覆法磊斯君書接奉七月十七日來書敬悉一是本局關於租界内零售鴉片事宜所處之地位已詳紀一九一零年十一月二十八日本局總董致領袖領事書中且載見是年報告第二百七十頁本局之意中國及各國旣許鴉片運入租界則其零售自應以執照之法管理之減發執照與銷售之數並無關係余恐其結果惟令零售貿易操於少數佔優勢之商家手中耳香港上海兩處所存洋藥若照近來數月銷數計之則須需兩年之久始能銷盡中政府禁烟計畫如能於此時期之内收有效果則該問題自能解决足下試檢閱一九一三年五月二十六日北京公使大臣公文中關於江蘇禁烟之一節即可洞悉其收效之爲難矣茲姑錄其原文數語以明余意文中有日據所接該省各報告觀之該省重種罌粟之地其面積甚廣又日距上海六十英里以内發見二地滿種罌粟南京周圍冷僻縣境查罌粟田若干英英里之遙僅一縣之内已佔地三十方英里云云此種可恃之紀載旣置案前而吾人復目覩鄰近租界之地依然種有罌粟不加禁阻故吾人對於禁絶鴉片目前之希望懷有疑慮固理所應爾也彼評詆本局舉動者當知禁烟舉動之失敗負其咎者乃爲完全難恃之中國地方官及不能實行條約與禁令之中國中央政府也附還國　辯論紀一節 
　　法磊斯君八月二十七日致裴爾斯君書七月二十五日關於租界烟膏店事之惠示佘已錄呈朱　　爵士今日接奉覆文用特錄呈以資台端及貴局之研究余願隨時與台端討論該問題及願以台端之辯詞代　公使大臣 
　　朱邇典君八月十七日致法磊斯君書余接七月二十七日第九十四號來文慨情公共租界工部局總董目下不能股法襄助議減租界内出售鴉片之執照余不能不有一言釋明工部局增發執照使公衆益易經營零零售鴉片貿易一　似係直接違背工部局前所發表之意見查一九一零年十一月二十八日工部局致駐滬領袖領事之書曾明白聲稱工部局願依逐漸取締及每年減少執照之計畫協助實行禁烟政策並謂工部局願以前取締鴉片烟館之辦法取締烟膏店此項逐漸取締每年减少之確言及意志工部局之舉動殊難與之稱合今查工部局於租界内所發售賣鴉片執照其每月平均之數在一九一零年共三百十七張一九一一年增至三百二十九張一九一二年增至三百七十四張一九二三年增至四百六十五張夫中政府禁烟計畫或收效問題公衆之意見自不免有所歧異余意此與工部局在租界内施行最合宜之舉動問題無關也且作尙有一言須聲明者裴爾斯君所引一九一三年五月二十六日余公文内之二語乃在上海洋藥公司代表所編之報告中者公文中固書載明矣且裴爾斯君對於江蘇栽種罌粟現况則知評論而對於中國特别省份烟禁收效之速如新近禁絶之閩浙二省則置而不不提顯然未之見也請將以上各節轉達裴爾斯君從長計議有告以實行工部局計畫之利便及英政府對於此事之志願勿徒事斤斤辯論減發執照與鴉片銷數有佑實在效果也（未完） 
[慘不忍聞之暗殺案]  
　　鋪蓋中身首包裹内手足前晚九十點時有甲乙丙三人身穿灰色布短衣甲掮鋪蓋一個乙持大包裹一個同登停泊黃浦江金陵商輪上船後將鋪蓋包裹置在艙内言上岸往購船票船中人以此乃乘客常有之事故此不疑詎甲等三人至一點時尙未返船茶房人等以船將開行何以棄物不回深爲疑惑爰戕鋪蓋包裹略爲移動分量甚重心知有異將包稍爲扯開觀看不料包内藏有人之手足大爲驚駭當即將前情報告法捕房請示法代總巡石維也　立飭西探目阿而風西帶同探目黃錦榮前住查問船中人將前情禀明當將鋪蓋包裹車送同仁輔元堂驗屍所骨詳細察看鋪蓋外用白蓆一條内　中國綠色新毛毯 
一條内藏身胚一段頭顱一個身首異處左耳削去額上有刀砍痕跡三處頭顱另用舊報紙緊包在頭上又察看包裹外用舊外國花絨毯一條内藏手臂兩支大小腿兩支共計屍分六段皮肉尙新並無臭氣形似謀殺後卽行抛棄者察看頭顱係和尙頭口内鑲有金牙齒一只年約三十左右兩臂兩腿骱砍斷之處均用石灰塗過石總巡亦親自到場察驗後將屍身分拍照相招人認領當即禀請讞員聶君與法副領事德君移請檢察官蒞場檢騐一面飭令各探捕嚴緝兇徒訊辦 
　　另一訪函云本月念一號爲太古公司金陵輪船開往漢口班期晚間一點鐘將次出發時有年約四五十歲者三人兩短衣者一掮一鋪盖一携衣包一着長服者携洋傘一柄魚　上船將鋪蓋洋傘放入房　遂向茶房詢問何處購票茶房告以售票所在而去迨船將開行未見回船該物件無人收管茶房遂報請帳房往視舉足一踢鋪蓋中有一報紙包裹之圓物突滾而出搶拾視之則一人頭也大駭亟解視鋪蓋内有五體俱無之男子身體一具裹以棉被線毯東洋蓆各一　遂報經法捕房當派二六號華捕前往將屍身首鋪蓋等件一併車往同仁輔元堂旋經該輪賬房人等又在船内查獲衣包一個解視則兩臂兩腿也復報明捕房送往輔元堂一併候騐昨日午後二時法公廨會審官聶榕卿會同法領事德君偕往輔元堂先將該屍身視察一過至二時半地方檢察廳因據地保具報派委鐘檢察官帶同檢騐吏江某蒞詣屍場將該屍檢騐得年約二十餘歲上下衣袴俱無惟兩臂尙有格子布單衫袖各一只身上共有金刃生傷七處胸前乳際三傷肚腹四傷腸已流出委係殺死後再行支解者遂飭將屍拍照棺殮一面飭緝兇犯務獲究辦 
　　按近來鋪蓋中發現屍首今已第三次是亦新流行一種慘無人道之舉也 
[暗殺二命案之近聞]  
　　法租界精益里醫生陳蓉舫被兇徒謀斃並殺死傭婦一口經法捕頭飭探查緝正兇未獲嗣因疑及陳之逸妾吳氏亦有關係查　吳氏無着復由捕房飭探將妾兄吳四福傳案管押飭交吳氏到案澈究在案前日吳四福之妻錢氏特投法捕房具禀略謂夫妹吳氏於前四年四月間嫁與陳蓉舫爲側室於本年舊曆前五月初十日忽然逃逸當由陳醫生轉囑氏夫不必訪尋因此杳無蹤跡此次陳蓉　被害之禍發現寃累氏夫吳四福收押實屬不甘且查夫妹吳氏自嫁陳姓爲妾巳與母屬絶不往來况吳氏　逃在五月初旬至陳蓉舫被害時聞已隔四月有餘更與氏夫風馬無關實因寃累難堪叩求轉請法領事省釋等情昨由捕頭諭令包探密查此案究與吳四福有無關涉復候核釋 
[查獲暗殺犯同黨傭人]  
　　長江積匪張春山李雲卿汪漢卿等將同黨許老么用繩勒斃裹屍鋪内抛棄於三馬路外灘草地上被總巡捕房一千零八十八號華　　見報請公共公廨中西官騐明棺殮並將張李汪三匪與婦人張五氏王黃氏女子張香珍一併獲解公堂諭令分别押候吊取其同黨所遺衣箱各物補提人證再訊在案茲悉捕房復查獲其同黨袁東之傭人魏柳氏昨晨解廨請究聶　讞商之美領博羣君判氏押候訂期開特别刑庭與張等質究抄出之手鎗鎗珠等仍着暫存捕房候核 
[新大和輪船下水紀]  
　　前日（二十一日爲華商興發榮鐵廠承造之新大和輪船落成下水之期於下午三時舉行下水式到者有海關驗船師派克氏洋工程師高　氏愛賦雅氏華工程師錢君（求新廠工程師）一海縣知事洪伯賢求新廠廠主朱志堯等數百人由該廠總理印隽丞　工程師兼工場監督張蓉泉招待一切届時請商務印書館總理印錫　之第二女公子行下水式禮一刹那間將此身長一百九十五尺之新大和輪船推入水中觀者均歡聲大起繼由印張二君延來　茶點而散該船於本年三月初旬動工建造長一百　十五尺闊三十六尺載重一千二百噸經海關騐船師派克氏　得式樣靈巧工料堅固允給長江輪船頭　執照一紙以資證明查該廠老廠設於滬南製造局路外　　橋北首專造鐵路用各項車輛機件及各種機器引擎鍋鑪　件創始於前淸宣統元年迭經承造滬杭津浦南潯各睡客車花車大餐車貨車本埠英美電車公司之電車日昇昌米廠等之　　鍋　　米車商　印書館之印書機洛　鐵路之起水機厦門鼎　園之製　機等無不堅固合用上年冬間以各處需用輪船日多一日乃　泉漳會館餘地四十餘畝建設新廠專製輪船即前日新船下水之處也 
[董連長北上之榮光]  
　　砲兵第團三營第九連連長董勝標現經第四師楊師長考驗得　學淵深操法精熟堪升北京模範軍砲兵營營　故於前日給文呈送陸軍部考充茲已出發北上當該連長起程時由該連各排長正副目兵製就彩繡旗幛兩對用軍樂隊恭送董連長公館以表歡送之忱 
[内地盜匪在滬緝獲]  
　　盜匪張秀山前在靑浦縣　糾黨搶刦曾經靑浦縣知事署獲案　押　於去夏被張在牢掘洞逃逸又於本年九月二十三號在嘉定地方糾衆夥刦得贓逃滬匿迹新閘牯　路二百六十一號屋内被嘉定縣知事偵悉於前日派警持文　申報請新閘捕房協同中西包探將張查獲並搜出銀飾多件昨晨押解公共公廨請究先由中西包探偕來警上堂禀明訊之張供詞狡賴聶襄　商之美領詹君以事出内地判張即交來警帶回歸案訊辦 
[盜犯併解鎭署]  
　　上海地方檢察廳訊得盜犯江元毗翁長盛平寳蓋吳賢臣等四名廳按軍法懲辦故於昨日午後四時派令法警將該四盜解送鎭守使署發交軍法處訊辦 
[引渡台州土匪]  
　　台州土匪王友臣龔某等前由英捕房緝獲經台温鎭守使派員來滬移提偦案訊辦在案茲悉人共公廨自准來文移提已將王龔兩犯允予引渡昨已發交來員徐言良蔡文炳等附搭平安輪船解回台州鎭守使署歸案訊辦矣 
[訊理巡官得賄串縱烟犯案之詳情]  
　　淞滬警察廳前水巡隊巡官蒲春城串通水巡隊長警水手火夫等將抄獲之大宗烟土悉數呑没並索得賄洋將犯縱放事爲警察廳徐廳長訪悉　蒲等分别斥革一併提案解送地方審檢廳於前日（二十一號）下午經端木棻推事官會同　檢察官公開辯論等情略紀昨報茲悉是日經推檢各官命提蒲春城及願東升等十四犯至案研詰並由選任義務律師狄梁孫潘承　出庭辯護先由劉君起訴此案事實並請援照刑律一百四十條辦理旋據蒲鬘城供年三十四歲家信馬家廠地方向充水巡隊巡官素來守法此次之得賄洋實係我有事離家由某水巡將洋一百三十元送至我家迨我回家得悉即向長警詢問始悉前情據云共得賄洋九百六十元巡長顧東升分得洋九十元水巡每人得洋七十八元不手每人得洋二十元火未每人分得洋十元但當搜查私縱之時我實並不在場請察質之巡長顧東升供稱當搜查時巡官確係在場問官日爾預審時供稱巡官並不在場何以今忽翻異顧答稱預審時因巡官係上級長官故不欲將伊拖翻不料巡官一再避重就輕將犯罪事實盡行推在小民身上是以心不甘服從實供明云云問官得供又向水警水手火夫蔡進永張福升徐盛三王開甲葛鳳山雅文才馮志忠錢松和孫奎玉楊德才王國甫張榮等逐一詰問據供得洋是實於是由狄潘兩律師先後起言略謂此案前據顧東升供稱巡官蒲春城並不在場此次忽稱蒲確係在場前後異詞此足證明蒲春城當時並不在場又水手火夫人等據稱均不識字可見並無敎育若照共同犯而論似不相宜　敝律師主張請求庭上從輕處斷惟顧東升一犯並無辯護之餘地至於各水警得賄若非出於該巡長之同意斷不敢貿然賄縱所以亦請庭上格外從輕擬辦云云間官一再僵商遂諭辯論終結聽候宣布判詞仍命將蒲春城等十四犯分别還押退庭 
[烟犯何多]  
　　前日閘北檢察分庭起訴烟土犯經孫推事事分别判决陳玉堂帶烟膏二百三十八盒計八十兩罰洋六百元潘榮桂帶　四兩罰洋五十元沈阿田帶土皮二兩半罰洋五十元姚桂生帶烟泡六錢罰洋六十元一併　押候繳罰欵開釋 
　　五區警署前日又獲烟土犯潘　堂周勝福陶政寅　恒義禍福生朱見卿吳子坤劉貴林朱六郎等九名抄出膏土藥草六十餘兩一併移送檢察分庭預訊屬實候起訴公判 
[冒探攫取烟土]  
　　流氓羅順榮沈毛因前日在北河南路冒充包探　取顧仲鄕値洋一百八十五元之烟土　逃由捕追獲昨解公共公堂訊供圖賴判押候查明再訊 
[續獲攫物之匪徒]  
　　匪人陶洪福前與同黨周江慶在虹口攫取日本人日洋二百十五元逃逸周巳由探獲解人共公堂訊實判押西牢九月在案前日陶在虹口亦被探緝獲昨解公堂訊供圖賴判押候帶同周犯到堂於下禮拜四質明核辦 
[探捕破案迅速之酬勞]  
　　太古洋棧於前月間失竊猪棕價値甚巨報捕後捕頭以洋棧房屋堅固尙出竊案故嚴飭各探捕限日破案後田探目黃錦榮包探韓邦達方福林等購線拘獲著名巨竊徐德興等三名並傳到收贓之德大甫解送法公堂訊判徐等禁押三四年不等德限賠缺贓洋銀在案現該洋行以各探丰案迅速理應酬勞故備賞洋五十元送交捕房請捕頭轉給各搾探具領 
[魚船請求保護]  
　　上海鎭守使鄭汝成君昨據上海縣洪知事呈稱據集業董事張葆辰報告邇來漁船駛至塘灣龍華港等處時遭匪徒糾衆行刦請轉商水陸軍警游弋保護等情鄭君據呈後除咨請海軍李總司令飭艦隨時游巡外並飭駐局第七旅臧旅長酌派軍隊巡防一面飭知洪知事批仰該業董等知照 
[再誌認說商家之嗟怨聲]  
　　上海各業認稅商家因分運單祇能在本縣地點有效咸向稅務所長聲辯並請南商會總恊理維持等情曾誌昨報茲悉此事業奉江蘇財政廳長飭知該所長以此案現照從前産銷並征稅認數骨退還半數外另加繳三成（譬如二百兩者祗繳一百三十兩）如領分運單了境者另行完繳半稅以昭公允等因韓所長遵即知會南商會轉知各業認商聞各該商對於加繳三成亦未允願云 
[英文專修學校推廣夜課學額]  
　　新閘路三角場和樂里滬濱英文專修學堂爲徐豐潤所創開辦迄今已届十載今年該學堂於署假開學後學生就學者已達百數十名超過原定之額日來復有報名肄業夜課者是以徐君將夜課定額再行推廣三十名以副求學者之望 
[串誘幼女之刑期]  
　　浦東高橋鎭鄕民徐佩明向在該鎭開設雜貨店於上月間有該鎭無賴黃明明與妻黃王氏及女黃翠英等串誘徐佩明之女徐毛頭將家中金銀飾物洋銀衣服等件陸續運往黃明明家中爲數達七八百元之鉅旋又唆使同黨鎭三三　徐毛頭領至空屋藏匿意圖販賣嗣爲徐佩明查悉報經該處警區派警將黃夫婦及女翠英等一併拘獲並抄出各贓又在空屋内搜出徐毛頭併解上海地方檢察廳當由檢察官訊供屬實諭將黃明明黃王氏黃翠英等分别收押起獲各贓並徐毛頭諭令徐佩明領回一面派司法巡長梅南枝馳往該鎭將鍾三三拿解到案訊供收押起訴審判廳在案前日午後袁審判長會同李檢察官開庭辯論命提一千人至案研詰黃明明等俯首無詞惟求恩宥李君起訴此案事實略謂黃明明等略誘徐毛頭合夥三人以上得贓七八百元則略誘及許欺取財私擅監禁等罪均已成立請爲公判云云審判長核供之下當庭宣判科黃明明黃王氏黃翠英三犯各處二等有期徒刑黃明明黃王氏各監禁九年零六個月黃翠英監禁六年零六個月鍾三三科三等有期徒刑監禁四年零六個月判畢仍命一併還押候上訴期滿送監執行 
[判决毆妻致斃案]  
　　本邑西南鄕徐家匯附近艾家宅鄕民艾樹堂於今年陽曆五月間將妻商氏毆傷身死當由該圖地保沈國祥投報地方檢察廳派員騐明着令家屬棺殮一面即將艾樹堂拘解回廳預審收押聽候起訴在案昨由審判廳周推事官會同李紹基檢察官公開第一庭辯論命提艾樹堂至案研訊供認不諱李君起訴此案犯罪事　請爲判决問官會商之下判科艾樹堂二等有期徒刑　　大年零六個月仍命　押聽候執行 
[續誌運料車碾斃小工]  
　　昨報紀電燈公司工周生因乘運料汽車駛經楊樹浦路從車上墜下被車輪碾傷殞命一節由捕房將屍車入騐屍所後經屍屬投案請求免驗自行備棺收殮捕頭准之 
[請騐借宿病斃之小工]  
　　　袋角恒豐路吳　絲廠對面弄内第十三號居民吳某前日偕二十七保十一圖地保投地方檢察廳報稱房客姚某之友名阿根向爲小工因病借宿姚處於昨晚病故應請檢騐當經汪廳長委閘北李檢察官蒞場騐明委係病故查無屍屬着地保報堂收殮 
[小孩]  
　　上海地方廳　　　上海醫院報告謂日前奉發來院醫治留飬之小孩一名現在醫治無效而死請爲相騐等因汪檢察長即委李檢察官等前往騐是腇係病死判由堂棺殮發封厝壇 
[病犯圖逃]  
　　竊賊陳小寳於去年十一月間圖竊乍捕路一百三十七號門牌某日人家衣物由捕獲解公堂訊實判押西牢年半在案茲因患病奉飭送請工部局醫院醫治詎陳前晚在病房挖洞圓逃被看守之一千一百十三號華捕查獲當即將陳帶入捕房昨解公堂訊實判陳加押九月以儆 
[醋海餘波]  
　　北新涇鄕民陳長生之女名勝男先與王厚生私姘嗣又與徐華根有染被王偵知糾衆捉姦由四區四分署拘送檢察分庭判王收押候辦女交其父具領等情曾誌前報茲悉陳長生當時因顔面攸關不肯投案具領問官遂將該女交徐華根帶回於是一對野鴛鴦儼若正當夫婦雙宿雙飛然華根家有正室其父徐煥文不許其子納妾故於前日投檢察分庭禀請將陳　男交案勒令陳長生領回管朿昨由李檢窕官批示略云陳長生不納其女何須爾交案給領申斥不准 
[漆作夥聚衆集議]  
　　漆作夥陳金龍張德生趙魁大王根生金阿泰陳桂生陳阿德王掌生等糾同局外人連日聚衆在石路富貴樓茶館内集議希圖向店主勒加工資前日被老閘捕房捕頭得悉以其不應聚衆集議擾亂租界治安立飭通班中西包探前往拘拿詎巳知風逃散當場僅拘獲三人帶入捕房當經捕頭詰明情形從寛釋放諭令以後不准再在租界内聚衆集議違千提究 
[押店主控經理捲物圖逃]  
　　海寗路泰興押店主陳振賢控經理鄭玉溪串黨捲取店内値洋二千餘元之衣飾等物圖逃等情昨由捕房將陳拘解公共公堂請究兩造均延律師上堂代辯兪代襄讞商之美領博君判鄭如能將所取各物交出准交五百元人洋並保否則着交二千元人洋並保候再復訊 
[騙呑股洋之辯論]  
　　王庸愈控莫訪梅丁葵生糾開煤公司騙呑伊自己名下及伊巳故妹婿吳姓股本共洋三千元一案由公共公廨傳訊因被告不到曾經缺席判决後因被告復延律師禀經公堂核准由關讞員親自偕同觀審西官美領塼君訊判候核在案前日午後由廨復訊先由被告代表律師向原告將具控各節盤詰良久繼復辯稱原告所　股欵旣據供稱並非直接係田伊已故妹婿吳姓間接交付現吳姓雖已病故豈無家屬或族人出面起訴况今原告控被告爲欺騙然原告曾自供認爲發起人之一如以被告爲欺騙原告旣同爲發起之人則似欲通同欺騙其他之人故此案按之種種情形原告實無控告之理應請將案註銷復據原告代表律師略辯數語正欲繼續辯論因時巳晏關讞員與觀審之美博副領事判退候訂期復訊再核 
[詐欺未遂監禁三月]  
　　匪徒董長生向船户顧尙魯以搜查烟土爲由希圖索詐正在爭論之時爲警拘送檢察分庭轉送地方　由李檢察官預審明確起訴審判廳昨經周推事官與李属公開簡易庭審理董長生供詞支吾問官以董詐欺未遂罪當然成立判科五等有期徒刑監禁三個月 
[菜販須領秤照之示亹諭]  
　　上海工巡捐總局朱局長昨出示諭云爲出示曉諭事案查前市 
 
 
 

Page 11

 
 
政　爲整頓道　起見凡在　天過秤估價各種蔬菜　　　由路政　　定分别給照并秤倘有無照私秤情事查出　　定有專章取締　　本局接辦後　經　續辦理在案是項發出執　按年者以每年九月底爲限按季者以每季第三個月月底爲限　限即屬無　現在限期均已届滿照章應換新照迺來局缴換者甚屬　　難保無影射私秤情弊　應澈查整頓有重路政　照定章除由本局派員隨時稽　並　請淞滬警察廳　警　察外合行抄錄章程出示曉諭爲此示仰商民人等遵照後　章程　明地址並携帶舊照來局報告聽候派員勘明分明繳捐　照倘有無照及影射私秤情弊一經察出定即照章究罰不貨切切特示計開　一凡商人如欲經秤蔬菜地貨須開明地址報告本　局稅務處聽候勘明分别給照　秤　二按照地段繁　分别　納捐欵如左（全年）上等八十元中等六十元下等四十元（每季）上等二十元中等十五元下等十元　三每晨秤貨春冬兩季限五點鐘起七點半止夏秋兩季限　點　起六點半止不得逾限以淸道路　四鄕民菜擔秤畢立即挑開不准　積　五菜葉蔬根不准任意傾棄河心　隅　六秤貨之地只准一人經秤以杜紛爭之弊並不得冒名頂替　七全年執照以每年九月底爲限每季執照以第三個月月底爲限逾限無效須將　照繳銷另換新照　八全年執照逾至一月及每季執照逾限十日者准由他人來局領照即就該　秤貨　九不遵定章或無照私秤者查出按照捐數加三倍議罰　十如有司事及巡士偵探地甲人等招搖需索准　指名禀究 
[訊理串竊銅錫案]  
　　招商局北棧控顔二行竊銅錫扢徐阿敖銷　於法租界許順大及萬裕銅錫店得洋二百三十五元他肥等情由捕　顔徐二人獲解公共公堂訊供押候移傳人證再訊在案昨由捕房將收　人胡阿二及見證　阿和併解公堂請究胡延律師上堂辯護中西官會商之下判胡交三百元人洋並保顔徐還押候再訊奪 
[公共公堂瑣案]  
　　　　藥房西人控寫字鍾　卿私收客賬洋一百四十一元八角等情昨晨由　將鍾拘解公堂訊供一過判押候查明於下禮拜四再訊 
　　皮匠　元隆前日在海寗路弄内被同業之劉新意用刀戳傷　　等處經　報請捕房將劉拘押昨解公堂訊供不認判劉　押候查明再訊 
　　夏錫龍控張少泉不理欠欵一案昨日上午王襄讞會同英領卓君升座民庭研訊原告延安德臣律師上堂代表請追判展期禮拜一訊奪 
　　德昶潤控余士　又李玉書控周氏周炳揚均欠　糾葛等案昨由捕房將該被告等傳案判分别交保候訊 
雜評三 
[江蘇人其何以自解（納）]  
　　禁烟一事我國人旦夕祈望者也英公使商減執照爲我國人所深感而工部局董事則據江蘇尙多　粟之報告以爲言且謂禁烟失敗咎在完全難恃之官吏與不能實行禁令之中央下府斯言我國人聞之滋愧將有何辭以對耶英使乃又譽我浙閩南省禁烟之速謂不能專評論江蘇我江蘇人聞之而愈自愧矣責我而我無辭以對固愧譽我而當其譽者及在鄰省則我更愧我蘇人不肖不能力自禁絶非特負我贊助禁烟之友國無以對我嚴勵進行之鄰省并且累及我地方長官亦蒙完全難恃之誚幸地方長官寛仁不我責不以累及長官名譽爲蘇人罪然我蘇人將何以爲情耶 
來稿 
[比國官電及調查公報]  
　　比總領事來函本會所特别注意者即在世界中最爲有名之藏書樓查此種行爲極大相反文明規則街中多數屍骨横陳見證人查得在的爾勒孟街一處已達屍身五十餘具近在居户門口有多數居民屍身此等人民躭居小屋内驚悉火患擬即逃避但未能從火中逃出在羅文近城一帶亦同遭此刦當可質之自羅文至碼里納一帶地方燒燬殆盡矣查一羣約有一十五民人内有士紳及敎士敎士名高　鮑并有一西班牙敎士及一美國敎士在八月二十六號早晨被德軍領往車站前德軍强將人民之妻兒離散頗甚虐待舉鎗恫嚇并飭令彼等奔赴德軍面前迨彼等行抵劭磅翁鄕被德兵禁閉在敎堂内經過夜間迨明最四點鐘時德國軍官佈告若輩當在四點半鐘鎗斃但在四點半鐘飭令若輩走出厥後其他德兵飭令若輩走至德郓面前相對碼里納地方有一比國民人將所願一切聲請德國軍官該軍官復稱擬將比國民人佈置盎凡　　台前俾若　　嘗砲彈迨若　行抵碼里納　在禮拜四午後釋放且各見證均稱在羅文有數千男人　未遭德軍毒手但現爲德軍送往德國未知何故德兵焚燒數日未息在八月三十號有一證人　去羅文宜稱從凡爾脫（村莊）　見鄕鎭焚燒鄕人驚呆　臂折股各居户懸掛白旗有室已被焚而白旗尙在　　者在該鎭曾詢及民人緣保德軍作此舉動均答復實因民人當未能開鎗曾經飭令將軍械放在地方處并稱德軍欲報仇因有警局比兵殺斃德兵之故羅文人民大半均逃往海凡　城外避難因城中居户悉被燒　美國公學先行起火除市政　及車站外全城均燒傷　　在八月三十號火尙未息因德軍時將柴草擲諸室中　房屋悉行焚燬所有大住宅均被擊燬又敎堂公學并　書館以及劇場均付之一炬全城景象淒慘道中所見惟酒醉彳亍之德兵而巳德軍官亦坐在大椅内豪飲一如德兵以上所陳一切係該見證人離羅文時在八月三十號本會現尙未探悉羅文地方官及士紳被擄之命運本會查察此種行爲并各見證說略時得德軍辦法如此德軍管轄之處對於人民時常虐待種種野蠻行動德軍違犯萬國公法并不崇仁道時常同樣做品德軍一路進行鎗斃無辜行人大半坐汽車人并鄕民在田間工作者德軍停頓之處先搶掠糧食及飲品一時酒醉即向室處開鎗射擊并謂居民放鎗德軍搶掠燒殺實屬異常兇暴對於老人婦女以及幼孩毫不寛待雖德軍宜稱查出有罪之人並不鎗斃但假此飾詞以便殘殺居民并焚燒房屋先德軍悉行慘殺毫無區别繼將男人禁閉在敎堂内卒乃飭令婦女回至家中在夜間將門户開放各處地方多數男子被德軍送往德國有人說及此係當爲收熟年成查此種式樣待人一如待奴隷無異德軍時常迫令人民帮助掘地爲德軍建築砲台多數見證人指稱迨德軍行經呼上或自相攻擊時德軍將比國男婦排列前隊以免鎗擊比國官兵證明德兵一小隊用白旗或紅十字旗行抵軍隊但德軍鎗擊各處紅十字醫院並毆打紅十字會員德軍殘虐不時鎗斃受傷比人并嘗與敎士爲仇地方執有德兵流彈并有醫生證書載及受傷情事被德軍鎗彈轟擊所有詳細證據係屬此項報告後容緩宣佈董事高爾孟又書記愛而斯脫奧而脫 
來函 
[第三區鑛務監督署來函]  
　　敬啓者各報登載本署裁撤併歸巡按使署辦理一節絶無其事合行聲明即請　登爲荷 
 
 
 

Page 12

 
 
   
 
 

Page 13

 
 
自由談 
游戲文章 
[桀克約翰生傳] [  召愚]  
　　桀克約翰生德攻城大克子彈之名也戲爲之傳 
　　桀克約翰生德人也其母江（鋼）鐵氏游於克魯伯砲廠感大砲而孕旋即生約翰生於廠中約翰生生而有力不畏張暴每與羣兒戲當之者輒靡說者謂爲銅筋鐵骨猶未足比擬之焉約翰生兄北多人皆孔武有力橫行天下天下莫之抗故見機者流皆望而走避焉其不及避者則肢摧骨折流血以死鮮有能倖免者約翰生又善行走百里之間瞬息即至人故以是不及避焉方今玄黃戰局已開正英雄用武之時約翰生因約其弟史乘機崛起橫掃歐陸所向披靡而某村落者尤飽嘗其滋味云 
　　贊日吾聞之某村落人日約翰生雖强暴顧與唐僧頗相似能食其肉者得上昇天國故捨命而與約翰生相抗者仍不乏其人也諺云拚死吃河豚然則約翰生亦河豚之類歟 
[無腸公子上水族總長請禁網罟禀] [  曾投稿]  
　　爲公懇洪恩請禁施網罟以衛生命事竊念公子等世居水鄕與大地人民素如風馬牛之不相及泊乎前淸習尙專制縱吏虐民網羅四佈大施其搜括手段廣行其羅掘法術每届凉風乍起梧桐葉落之秋輙張網罟或用釣翁作爪牙或以漁子爲引線遍向蘆　叢中盡情搜捕公子等雖均屬披堅執　爲夙昔名將之裔素稱橫行而至此不僅不能衛及室家即己身亦難免網羅被逮之後不容分辯刀鋸列於前鼎鑊隨於後肢解之慘目不忍觀所謂民上者素知公子等之脂膏肥美久巳垂涎是以不但高踞　上漠不關心且料理椒　執公子等而咀嚼咽噬之焉似以視生命如土芥又奚啻於虎狼之食血肉極刑之施炮烙嗚呼慘矣夫天地生物巨細雖殊其愛生命則一也今不意同屬血氣之倫而忍心若此當彼對酒持螯欣然得意之日實公子等家破人亡肝腦糜爛之秋也飲泣呑聲因循已久及今專制已去共和方新自謂五族共和胎卵濕化必同沾均等之利益斷無弱肉强食之慘矣而孰知民國自改建以來於茲三載並未施網開一面之恩依然覬　公子等之脂膏九月團臍十月尖自謂能知人子等之肥瘠若照如此說法是共和之創與公子等毫不相關而搜括且加甚焉如是上下不平尊卑不一則是共和而專制矣公子等本思離衆獨立因恐總長國務紛耘或有未知不禮而兵致受横行無忌之　爲此不得已合抒管見同懇洪恩請先將釣翁漁子嚴行究辦以懲爲虎作倀之罪然後再行張貼告示禁止廣施網罟竭澤而漁庶乎公子等得受保護之益同沐共和之休幸賜察核施行實爲公私兩便謹禀 
　　中華民國三年陰曆九月初三日全國無腸公子同叩 
[水族總長批]  
　　據禀已悉漁業爲國家進欵之大宗泰西各國不但不下禁令且時加撫卹提倡以冀實業之發達非獨我國爲然也况今日國體更新百凡圖治實業方在萌芽財政正形窘迫該公子等身爲名將之胃理宜捐軀救國勉體時艱以爲魚卒蝦兵之則何得以政改共和藉詞邀免所請禁止網罟出示保護之處碍難照准此批中華民國三年陰曆九月初三日半夜水族總長蓋章 
[野鬼傳] [  揥綠]  
　　野鬼野國之野種也相傳大荒之野有野男野女二人野合而生野鬼野有蔓草之詩即謂此也其初生也即已野頭野腦野眉野眼野手野脚野神野氣野心野意一野而無不野實更勝於野蠻及稍長喜吃野味舉凡野鷄野鳳悉熟煑之善捕野獸舉凡野狗野猪悉生擒之及其壯也參野狐　與野和尙游能寫野字其體則一撇一點而有野法又喜尙武習野戰術精於野外敎練常在野島稱雄野民頗畏從之野鬼有舊友一人其性較野鬼懦其産較野鬼富野鬼久垂涎焉歲甲午彗星現於　薊分野有數丈之野光野鬼遂乘野渡之船來　舊胡作野聲而大喊日天佑我野鬼時不可失也鬬三合而野鬼勝於斯時也野鬼旣建威於廣漠之野心花開矣如野花之自放意馬　矣如野馬之無韁不料有與野鬼敵者迫野鬼而偪其歸去俗語所謂開一野寳此其類也野鬼乃放野火一把而去越二十年野鬼正潛伏於叢野之鄕披短裝之野服動長駕之野思忽得一野消息謂向之與野鬼敵者今乃有隙可乘乃點悍野之卒以一戰報昔日之仇於是平原綠野之間野鬼竟大肆其惡鬬舊友聞而驚日此雖野地固我之所有也野鬼以擴野橫霸之氣并四野而均佔之奈何且據齊東野人語日野墓則野鬼掘之野樹則野鬼砍之野菜則野鬼煑之野屋則野鬼憇之野廟有土地則野鬼焚之野溪有橋梁則野鬼斷之野鬼亦厲矣哉易日龍戰於野其血玄黃野鬼有焉然世之人均痛駡野鬼不置 
　　野史氏日野鬼以剽野之性欺舊友而佔其地是無人法也然而田夫野老已切齒野鬼之不順民情將羣起而抵制之野鬼雖野亦何所用其野手段哉 
詩選 
[次韻奉和南湖先生二律] [  呂女士碧城]  
　　甲寅中秋由津浦路北上車中與諸客談笑甚　啓行之前在滬與諸友亦極杯酒唱酬之雅到京游武英殿觀前淸内廷諸古玩感而有作 
　　笛聲吹破古今悉人散殘陽下　　强笑每因杯在手俊游恰見月當頭談空色相　初證思入風雲筆自遒滄海成塵等閒事看花　洒且色留 
　　暼眼韶光客裹過心期迢遞渺山河茫茫　刧諸天黯嬌嫋秋風萬水渡山鬼有吟愁不　菩提無語意云何欲探　六興亡跡殘照　棱寳氣多 
醫話 
[梅毒與家庭（再續）]  
　　德國某學者嘗言彼國有一婦人與某男子結婚妊娠數次皆患半產尋再娠旣生視之男也然已罹皮膚病不旬日而殤逾年又舉一子亦罹皮膚病乃乞專門醫診之醫者詳詢旣往之狀况斷爲先天梅毒並謂曩者之半產與小兒之夭死皆梅毒所致婦聞言憤不欲生憤其夫以惡疾陷其母子至於再至於三而不巳也然而悔無及矣此可爲未經確訪貿然結婚者鑑男女健康幸得愛子而乳母之選擇尤當再三審愼乳母如有梅毒能直接傳染於其兒更能間接傳染於其母忽之於始而悔之於終奚裨焉世之僱用孔母者名爲選擇不過一瞻其容貌顔色一觀其舉止動靜而已未有經專門醫師詳細審查者如是者終屬疎忽故乳母之遺害主人小兒者里巷間每有所聞吾謂不特乳母宜經醫師審查即下至僕役侍兒日與兒體相接觸者亦當嚴密注意也梅毒有自他人傳于吾子者乳母是也有自他人子傳于吾婦者親戚或鄕人之子是也嘗有己妻强壯健康乳汁綽有餘裕而親戚或鄕鄰之兒體質羸弱其母患病乳汁稀少一念側然遂抱而哺之若此兒有梅毒性病則必傳其毒於己妻甚或間接傳於己子夫鞠育他人之子仁人也亦義舉也因此而生恶疾則是利人而害己矣又有以種痘而蹈危機者如張姓兒患梅毒者也種痘在先趙姓兒無梅毒者也種痘在後醫者于張姓兒已種之後趙姓兒未種之前未將所用之種痘針十分消毒或雖十分消毒而以張姓兒之熱雖即施之於趙姓兒趙姓兒遂感受其梅毒是爲種痘梅毒此醫者之過也他若烟管之借貨酒杯之酬獻玩具之授受皆足爲梅毒傳染之道路請求衛生者其留意焉（未完） 
劇談 
[觀春柳社新劇不如歸] [  顧德龍]  
　　春柳劇場爲新劇同志會所組織歷演諸劇頗爲文人學士所推譽蓋春柳諸子强半能讀書與尋常所謂新劇家者不同故其演劇亦多沈靜而有深意余　名久乃於星期六日撥冗往觀是日適演名劇不如歸此劇本爲某日人所編而春柳演者則又爲絳士所重編者也 
　　鏡澄飾富商貢福勛化裝神妙望而知爲市儈小人說話時　頭簸腦假作斯文而一種俗不可耐之神氣自然流露於面目間鏡若飾海軍少校趙金城兒女英雄演來因是不凡表情之周到自是高出儕輩吾聞鏡若好學良有以也 
　　絳士飾康國英演來　綿悱側哀動人所謂在家旣不見　於繼母出嫁後不得　於姑　　　此心竟成癆療而卒凄慘之狀　人心目 
　　我　　　中將糾糾武夫舉止英爽身分旣稱表情亦佳予倩飾王夫人頗有大家身分說話走路非常穩重良材也　明　乳母劉氏老態龍鍾行路蹣　確是一個老太婆模樣見　英　血　然　之當國英絶命時扶尸痛哭泣不可仰異是慈母哭女光　 
　　蔓芝　　義一天玉　雲　皆天　　漫活潑潑地動人憐愛夫以八九　小兒女竟能向舞臺上尋生活求之新劇界不可多　也 
小說 
[花木蘭傳奇] [  天虚我生]  
　　第十六　　鐶信 
（雜扮　使上）特馳千里檄　當一枝　（叩門介）裹面敢有人來（不生開門介）誰個到此（雜）俺乃花將軍　下健兒特　家信到此（小生轉介）爹爹喜也我姐姐家書到來（外）呵呵可着他前進（末老旦後列）（小旦立旁外介）（雜進介）拜上老將軍（外）罷了你將軍在外如何（雜）已渡黃河早過燕山大兵所到勢如破竹胡虜已退向拂雲堆上去了（外）敢則收兵奏凱（雜）將軍銳氣正高誓必直探虎穴有書一封請老將軍賜察（外）（接書介）如此且向外廂酒飯（雜下）（末）哈哈果然快事（老旦）眞是天相吉入（外向小生介）我兒你將書子念給爲父聽者（小生展書介）（小旦旁閱）（小生唱）（亭前送别）（亭前柳首至合）拜上老椿堂孩兒身體强仗皇家威福好邊塞固金湯（江頭送别末二名）算來指日刀環唱降黃龍便轉家鄕（外末同笑介）哈哈原來如此（老旦小旦）謝天謝地（先下）（外）（尾聲）撤華燈且把家筵散須索把回書修看只是紙短情長慢慢地去想（下）（末小生隨下）　　半壁江山夕照昏烽烟莽莽斷八魂招尋眷屬花三月埋滅英雄酒一樽俠士襟懷空磊落美人性格太温存木蘭谊氣今誰似爲與山妻細品論　　（評）善作文者只在前面後面旁面對面尋文字做决不肯向正面直寫一筆此書以鐶信作結或者以爲歉然不知正是傳奇家之秘决也西廂以驚夢作結說者謂待後人之續雖然西廂無可續此書亦無可續如果續之勢必成一部五虎平西等厮殺小說而巳鐶信一　籠罩萬端尺素之中實已寫足出征事實倘添蛇足落下乘矣善讀書者方於此不結而結之處覺其餘音繞梁久而不散是正耐人尋味處也（完） 
儉德會 
　　儉德會規則　一不賭博　二不狎邪　三不必酒肉宴客　四不輕寒士 
　　入會者　慈谿孫佐臣　沈子炳　莊繼勳　蘇祝三　胡子芬李椿年　丁德培 
 
 
 

Page 14

 
 
   
 
