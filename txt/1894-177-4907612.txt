# 1894 - 177 - 4907612

 

Page 1

 
 
[本報附張添印章奏仍用大號字啓] [  申報館主人拜手]  
　　内外臣工封章言事爲薄海觀聽之所繫關心時事者無不爭先快覩而尋常京報所登章奏限於篇幅遵漏良多閱者每以爲憾本館　　　友　内城抄錄緊要摺件迅速郵寄印人附張有時每本非一頁所能盡則壙充頁數舉凡樞臣之擘畫疆吏之敷陳壇坫之折衝屏灈之　獻　謨　　無不悉寓於其中仍一律用大號字照常排印俾閱者不費目力當亦諸君子所心許也謹布微忱尙希亮察 
[新印繪圖大紅袍告成] [  圖書集成局代啓]  
　　大紅袍一書歴記海忠介公事蹟有聲有色能令閱者色舞眉飛雖體例倣乎章回而筆章高超頗足别開生面兹用鉛字白紙排印復　名人　　成圖刻已告成分裝四册核定每部洋銀五角諸君子請臨本埠三馬路申昌書晝室三洋涇橋煥文書局及三洋涇橋文淵山房購取可也 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎　昭代之鴻寳醫林之大成也茲由煥文書局主人倩本局用活字排印刻已告成紙墨並佳裝潢益美計分釘廿四本碼洋四元如祇買外科書則收洋八角寄語杏林老宿　井名賢有欲得盧扁眞傳者請向上洋申報館三洋涇橋沿浜煥文書局鴻寳齋千頃堂古香閣文賢閣文玉山房外埠則山東膠州成文堂福州益記書局購取可也 
[答客問高麗事]  
　　有客問於子曰今者高麗之事亟矣東學黨雖已戢羽潛鱗而日本之兵源源而至陸則如荼如火遍布城鄉海則巨艦如林往來游弋敢問此何意也我中國其亦有以備之乎則應之曰日人之意僕豈能知然竊嘗有以微窺之矣日人每好大喜功自明治中興維新政起事事倣行西法不啻步亦步而趨亦趨西人各日報中未免稍稍獎譽日人乃益心高氣傲一若天下莫有能與之抗衡者然在旁人視之亦祗具體而微未足與之齊驅並駕也事經二十餘載所購之艦所練之兵從未輕於一試深恐棄置無用漸就衰頽是以虎視眈眈常有輕薄友邦之意適此次高麗亂作逆黨内訌故趁此機緣不免躍躍欲試耳雖然莫徒謂日人之喜事亦我中國有以啓之也夫高麗爲我中國藩封與日本人如風牛馬之不相及乃甲申變作洪英植授首金玉均脫逃事若可以了矣而日人尙與高麗齟齬中朝簡吳清卿續燕甫二大臣爲欽使與之竭力調停會同日公使井上馨訂立約章四則令高麗籌出卹欵賠欵若干萬在日人更可以滿志躊躇矣不料天津又會議專欵三條遂爲今日興師之張本其欵第一條云一議定中國撤駐紥朝鮮之兵日本國撤在朝鮮護衛使館之拴自畫押蓋印之日起以四個月爲期限内各行盡數撤回以免兩國有滋端之虞中國兵由馬山浦撤云日本兵由仁川港撤去第二條云一兩國均允勸朝鮮國王敎練兵士足以自護治安又由朝鮮王選雇他外國武弁一人或數人委以教演之事嗣後中日兩國均弗派員在朝鮮敎演第三條云一朝鮮國若有變亂重大事件中日兩國或一國要派兵應先互行文知照及其事定仍卽撤回不再留防今兹日人之以重兵赴高麗蓋有知照派兵之約在先是以敢勞師動衆也亦知高麗爲我朝藩屬不侵不叛二百餘年受我朝之勅封奉我朝之正朔堂皇冠冕萬國皆知高麗有亂萌我朝興兵以靖之可也高麗苦兵弱我朝派弁以教之可也與日人何干而竟貿貿然與之訂立此約豈將高麗一國與日人分而治之乎抑謂我中國無力以保護藩封而將借日人之力以保護乎亦徒釀今日之事而已矣客曰然則中日兩國果將因此而開兵端乎曰以意度之似尙未必日本兵制近雖取法泰西然二十餘年來從示有戰爭之事成敗利鈍烏能逆料而知我中國南北洋水師兵艦不少於日人砲械不遜於日人昔年越法之爭以之抵禦法蘭西勝敗尙能互見加以葉聶兩軍門所統陸勇去歲遼陽之捷所向無前使與日人從事疆塲正不知鹿死誰手日人而勝中國固貽笑於四鄰中國而勝日人亦將抱慚無地我故知中日兩國皆未肯輕啓兵端及此而苟有人爲之轉圜當可言歸于好也且日人一則曰興亞再則曰興亞昔年槭本武揚創爲興亞會後改爲亞細亞協會去年巿村瓚次郎自中華游歴而返亦創爲日中恊會每年數次設筵歡聚以聯兩國之情矧亞細亞恊會中不第中日兩國之人卽安南暹羅高麗印度波斯土爾其諸國旅日之人舉得輸資入會一旦海氛頓起兩國失和試問協字之義何居不將使局外旁觀者笑爲行不顧言言不顧行乎客曰然則必如何而可修好釋嫌曰天津旣有此約章則我朝惟有於東學黨　定後照會日本各自撤兵日人而苟食前言則我惟有秣馬厲兵豫爲这備斯時彼曲我直局外自有公評尊俎折衝尙未晚也否則失藩服固不足以存國體償兵費亦適足以墮術中琉球臺灣皆足爲前車之鑒諸公袞袞尙其思之 
[諭旨恭錄]  
　　五月十八日奉上諭本日道旁叩閽之旗人惠增文童王三槐均著交刑部嚴行審訊欽此 
[本館接奉電音]  
　　昨由京友電傳上諭二道敬謹譯登○五月廿六日奉硃筆黄卓元補授詹事府詹事欽此同日奉上諭京師自本月初旬以來迭沛甘霖農田霑足近日雲陰不散尙未暢晴誠恐雨澤過多有傷禾稼朕心實深厪系允宜虔申祈禱謹擇於本月二十八日親詣大高殿拈香惟冀仰邀昊貺暘雨應時以慰農望欽此 
[上苑薰風]  
　　敦宜榮慶皇貴妃瑜貴妃珣貴妃舉行晉封典禮應各奉給渡金銀寳一顆瑨妃瑾妃珍妃行晉封禮各給渡金銀印一顆業由内閣將敦宜榮慶皇貴妃等寳模印模擬妥進呈御覽發還後卽由部劄行欽天監於五月内選擇開爐鑄造吉期以便由禮部鑄印局員吏匠人逐日進内會同内務府所派人員在造辦處眼同監鑄等因兹由欽天監選擇得敦宜榮慶皇貴妃等位渡金銀寳渡金銀印各三顆於光緒二十年五月二十二日戊戌宜用已時開爐鑄造吉等因已分别知照辦理矣○吏部爲知照事所有翰林院滿侍講一缺前經揀定花翎五品銜詹事右中允熙元擬正詹事府右贊善崇壽擬陪今本部於五月十三日帶領引見相應知照詹事府轉令該二員穿天青褂佩帶對子荷包手巾於是日五鼓赴西苑門外六項公所吏部公所内書到聽候排班帶領引見○兵部爲傳知事所有廣西儘先副將借補游擊周遽奏補叅將蔣全春儘先叅將奏補游擊馬治堂題補游擊常麟等本部於五月十二日帶領引見爲此傳知該四員於是日五鼓備帶弓張並佩帶飄帶荷包手巾赴西苑門都虞司本部公所内報名以便點名帶領引見于傳於十一日辰刻衣冠赴部演禮毋香遲悞○上月二十五日皇上升殿傳臚鴻臚寺鳴贊官未候靜鞭鳴畢輙卽唱贊排班奉旨查取職名交部議處並由寺將該員職名咨部等情前已錄報兹悉吏部援例請將唱贊 
 
 

Page 2

 
 
非是之鴻臚寺鳴贊官常齡罰俸一年係屬公罪准其抵銷等因具奏奉旨依議欽此○順天學政李芍農大宗師文田科試入都已於初七日進城仍住宣武門外繩匠胡同宅内繕具安摺膳牌專員於初八日子刻齎至西苑交由奏事官遞入大宗師於初九日丑刻趨詣西苑在六項公所小憩候旨旋由軍機處發出傳單李文田第一起入見在宗師遵卽步入南海上御勤政殿召詢數語大宗師敬謹奏對並將試事略陳宸聽旋卽退出與樞臣少叙寒暄乘輿回宅○兵部爲傳知事所有兩届期滿吉林協領承順期滿杭州協領栢恒期滿吉林恊領富通山卓異黑龍江協領烏善等本部於五月十二日帶領引見爲此傳知該四員穿實地藍紗袍佩帶飄帶荷包手巿於是日五鼓赴西苑都虞司本部公所報名聽候排班帶領引見再先於十一日辰刻衣冠赴部演禮萬勿遲悞○吏部爲知照事所有服滿補行京察引見之太常寺少卿常明一員本部現定於五月十三日帶領引見相應知照貴寺轉行知會該少卿穿常服挂珠佩帶對子荷包手巾於是日五鼓赴西苑門六項公所吏部公所書到以備排班帶領引見○調任河南布政使劉方伯樹堂交卸浙撫護篆來京陛見已於初七日進京假東安門外賢良寺小住繕具安摺緑頭簽專弁齎往西苑門於初九日夜子刻交由奏事官呈遞初十日寅刻方但趨詣相苑九卿房内暫憇候旨旋由軍機處發出傳單劉樹堂第一起入見方伯卽步入南海上御勤政殿召詢浙事並詢曾否歴任過豫省劉方伯據實奏對畢退出西苑乘輿回寓午餐後往當路鉅公處禀安○戶部銀庫員外郎英琨現届期滿本應咨取各部員外郎調補經管庫各堂憲議以毋庸咨取擬將縀疋庫員外郎墨麒調補銀庫員外郎繕摺於五月初十日具奏奉旨墨麒麒調補戶部銀庫員外郎欽此○太常寺爲知照事恭照五月十八日夏至大祀地於方澤皇上親詣行禮本寺應於十五日丑刻呈進齋戒銅人相應知照景運門護軍統領轉飭西長安門天安門端門午門等門値班官兵務於是日丑刻開放各正門照例預備以備呈進銅人○鴻臚寺自傳臚唱贊被議後由諸行人酌擬新章嗣後每遇大小典禮務於前期進寺演習唱贊俾免愆儀卽尋常堂期進署亦演唱贊各禮如果禮節嫻熟聲音洪亮應准記功儘先點充烏布否則記過分别撤差以昭激勵○兵部爲傳知事勞績保舉卽補佐領後以協領補用吉林防禦成春塔欽等二員本部於五月十二日帶領引見爲此示傳該二員穿天藍實地紗袍備帶弓張佩帶飄帶荷包手巾於是日五鼓赴西苑門外都虞司本部公所内報名聽候排班帶領引見並先於十一日辰刻直部演禮 
[開仗謠傳]  
　　昨日滬上風傳專辦軍火之某西商及日本某商社同接日本電音言往戍高麗之華兵已於二十六日與日本兵開仗電音止此未得其詳而中國由東三省達高麗之電綫日前忽然中斷是以無從傳電往詢且尙望此說傳之非眞也 
[港電報疫]  
　　昨日香港來電報云刻下病者十一人死者三十一人留住醫院中者一百五十人西人之染疫者至此皆可告痊矣 
[北通州近聞]  
　　五月初八日倉憲提騐江蘇第二十四起漕糧第二十五起漕糧前半起又浙江第三起曰糧前半起初九日提騐浙江第二十起漕糧後半志第二十一起漕糧又浙江第三起曰糧後半起浙江白糧掃數報竣補收山東後帮駁退粟米初十日提騐江蘇第二十五起漕糧後半起又第二十六起漕糧又第二十七起漕糧前半起又江蘇第七起白糧十五船補收山東後帮駁退粟米十一日提騐浙江第二十二起漕糧又第二十三起漕糧前半起又江蘇第七起白糧十五船又山東後帮粟米十二票擇其乾潔者收百餘石其餘槪行駁退諭令認眞收拾呈樣請騐十二日提騐江蘇第二十七起漕糧又第二十八起漕糧又江蘇第七起白糧二十船十三日提騐浙江第二十三起漕糧後半起又第二十四起漕糧又江蘇第七起白糧十九船江蘇白糧掃數報竣又補收山東後帮駁退粟米山東後帮粟米計二十四票是日收竣十四日提騐江蘇第二十九起漕糧又第三十起漕糧前半起山東東昌帮粟米十票十五日提騐浙江第二十五起漕糧又第二十六起漕糧前半起十六日提騐江蘇第三十一起漕糧又浙江第二十六起漕糧後半起又山東東昌帮粟米八票山東東昌帮粟米計十八票是日收竣十七日補騐江蘇第三十起漕糧後半起又浙江第二十七起漕糧○近日倉憲騐收江蘇浙江漕糧山東粟米船戶原裝原卸米色乾潔者固多然使水舞弊者仍復不免倉憲密委掣斛廳某委員親赴小河口外嚴密訪察據實禀覆旋訪悉有甲乙二人係剥船戶慣於使水者禀覆倉憲核辦倉憲恐州署差役與甲乙通同未能認眞查拿密派江蘇局差役恊同地保指名拿獲送交州署倉憲賞給江蘇局差役銀十六兩十六日提騐江浙兩省漕糧剥船戶均能原裝原卸倉憲大悅擇其尤爲乾潔者每船賞給青蚨兩吊押運委員記大功一次以示鼓勵○時届夏至二麥豐登農人爭先收割招雇麥工每日出工價一吊二三百文尙以人少爲慮新麥上巿每石自八吊五百文跌至七吊二三百文此後日跌一日未知伊於胡底雜糧價不少减○城北孤山小營地方有甲乙二人因爭麥半隴甲忿不可遏持鎗然放乙登時斃命地保將甲拿獲送州請辦榮直刺親赴小營相騐甲供認不諱直刺諭令釘鐐收禁俟通詳各大憲核辦○城南于家府地方張姓婦所生幼子與對門王姓孩嬉戲因事爭鬥張婦向王婦理論王婦反將張婦推倒在地號哭而歸張婦之夫見之憤火中燒手持利刃誓欲滅王婦而朝食張婦恐釀巨禍牽衣不令去張反遷怒於婦連砍數刀登時斃命鄰右赴救不及將張某擒送州署請辦若何定讞容俟續聞○南關王恕園每年五月十三日演戲祀神今届雇定喜順和班演戲廟内外小本營生及賣農具者棋羅星布有姚某素與張某有仇一日張遇姚於戲臺下張取茶攤木棍將姚毒打一番經人勸散後爲姚母所聞卽直州署喊控○本月十五日陳司馬詣鼓樓後關帝廟拈香見大殿内堆積不潔之物司馬大怒立將住持僧重責一百板交僧正司嚴加管束○近日氣候驟寒驟熱居人患霍亂等症者時有所聞隨發隨斃醫生不及請藥餌無可施善攝生者不可不防之於先事也 
[營口瑣談]  
　　本月十八晚大雨如注四野農田旣沾旣足河水亦大漲貨船紛至豆子六日無靑啼餅價稍漲豆油亦逐漸提昻○元茂號因東夥不和於去秋停歇日前大會首董及其親友等向股東執事調處以便重張旗鼓蓋因元茂爲營街巨擘其分設各號約有十餘家倘該號終於閉歇未免有所掣肘故欲以三寸不爛之舌爲之排難解紛也○十七日午後老爺廟演戲東邊看臺上先有劉姓馬姓兩人爭閙嗣經傅某等數人赶至將馬拖打旁有楊某不服大聲喝止傅等遽揮以拳楊大怒昭集十餘人興師報復傅等見勢不佳疾奔入廟亦呼多人各戴大帽持馬捧而出欲將楊等處以官法正在爲難有一脫帽露頂之武弁將傅等喝散又向楊撫慰再三楊尙憤憤不平仍欲尋鬥而肇釁之劉馬二人已悄然遁去看臺早被擠倒臺上一二百人多有受傷者聞劉馬皆光棍傅係稽查處兵目楊係某顯宦長隨當晚傅親詣楊處服禮始免雀鼠之爭○前報紀五臺子拐失小孩多名云云兹聞張姓十二歲男孩與田姓九歲男孩已在烟臺尋獲蓋當時拐匪拐孩後卽附輪赴烟售與客帮船上正欲成交被寓主識破機關盤詰得實卽將二孩扣留密赴官署報信旋經官役將拐匪四人拘送福山縣一面函致張田二家親屬前去認領聞福山縣尙須澈底根究云 
[大風忽起]  
　　前日香港來電云中國海面大風由温州福州交界處吹入内地滬上亦狂飈怒吼有飛沙走石之勢哈蓦斯敦馬戲棚被風吹碎俟俢理完整始可登塲奏技也 
[貨船失事]  
　　粤東訪事人云前日有某貨船駛往西江行至半途陡遇暴風將船掀高數十丈忽又跌下立時破碎搭客悉數入水時則波濤洶湧拯救難施遂皆葬身魚腹計男女溺斃者共五十餘人亦一浩刦也 
[賭館被刦]  
　　粤東十八鋪某賭館前日午後突來暴客多人露出刀槍向衆指嚇逐將樹面銀錢刦掠而去臨行將門扃瑣使館中人不能出外喊追賭徒無如之何徒呼荷而已語曰賊有賊智信然 
 
 

Page 3

 
 
[潯陽雜記]  
　　九江信云陰雨連綿江水盛漲田園多被淹没德化縣詳俊甫明府心竊　　　　　　　　　　　　廟宿壇求晴廿一日卽杲杲日出○特授九江鎭標前營遊擊周梯山遊戎步雲以武進士起家由侍衛外放現以軍政卓異請咨赴部引見十九日附安慶輪船東下所遺印務鎭憲札委該營守備丁仰之守戎如高兼護○新關委員許曉峯二尹應鋐奉關道憲庬觀察札委管解關餉銀進省營縣派兵護送於二十日解纜○前報載署刀江府邵傅巖太守因公至金陵兹悉太守公畢於廿一日附江寛輪船遄返屬下各員俱至江干迎接○九江府經歴黄藻濵叅軍維恩俸滿赴省騐看已登報牘兹悉上憲騐得該經歴精力强健飭回本任供職業已返潯晉謁道府憲後擇吉接印○某甲年逾舞久在租界内檢拾廢鉛逐之不去經英領事片送江防廳懲治盛菊蓀司馬詰問之下喝令重責一百板 
[圑操定期]  
　　寓滬西商圑練兵定於六月初二日下午大操自五點半鐘起至七點鐘止是日爲西歴七月四號美利堅立國之期也 
[舉哀志略]  
　　法總統被刺後一切事宜本館已詳登於報兹聞駐滬法總領事函致各國領事定於今日上午十一點齊集新北門外天主堂舉哀 
[輪舶改期]  
　　招商局江天輪船本定於昨日將晚由滬開往寍波適颺颶爲災浪如山湧是以並未啓碇約遲至今日午後三點鐘開行 
[大風捲水]  
　　昨晨六下鐘時忽起大風南巿及城廂所蓋凉棚大半被封家姨毁去十主鋪迤南一帶浦中所泊各船欲避不能以致錨移纜走生義碼頭有一船滿裝木炭來自杭州被風吹至江中一瀉無餘絓於小東門外吳淞碼頭而止陸家嘴有划船五號裝運木料風起舟子支持不住吹覆其一幸隣船戶見而援救將舟子曳起製造局南首白蓮涇口有一無錫網船被狂飇吹至浦之北岸人口幸未傷殘然船已七穿八洞矣 
[滬城記事]  
　　江蘇海運局總辦譚少柳太守在天津交兌糧米事竣回南知江海關道黄觀察以海運局爲行轅因假縣署西花廳小住前日觀察鳴騶赴縣拜會至則太守方赴松滬捐釐總局拜會朱廉訪黄大令則往北巿騐屍觀察乃命駕而返○竊賊王道士胡玉山前在南巿竊取義盛草帽店諸物店主報諸典史署蔡少尉飭捕獲解訊供笞責枷號現已期滿地甲向少尉禀明不尉飭將枷開去驅逐出境不許逗遛○前日上海縣黄大令飭典史蔡少尉傳薙髮匠入獄爲各犯薙髮循曩例也 
[理應拆讓]  
　　有寍波人葉某者在南巿祥記碼頭建屋四椽其地在興築碼頭路之界石外黄大令飭葉照章拆讓以示公平 
[重懲糾賭]  
　　法大馬路泳興外國皮鞋店沈桂生至吳淞德公司輪船收帳回被沈才寳等誘至天祥碼頭船上賭博失足墮河身死在太古碼頭撈獲屍身舁至浦東家内棺殮旋以屍身有刀傷經屍父沈瑞之屍兄沈水林等投法公堂伸訴求請伸寃復據三道頭捕張湘寳將沈才寳吳阿木金阿虎拘拿到案經葛同轉迭次研訊以無實供飭提天祥碼頭船埠吳金泉及張阿福到案著交在逃之百步大王聚生錫桂連生到案候訊昨禮拜六葛同轉會同魯繙譯升座屍父沈瑞之投案具結略謂桂生實因自已不愼失足墮河身死業經親友出勸情願出資爲桂生超度求請免究惟所收帳項洋四十八元六角應向沈才寳及聚生等追究同轉著船埠吳金泉出具限狀將聚生交案又提在押之沈才寳金阿虎吳阿木到案沈供與屍兄沈木林素來認識桂生向不同伴惟打撈時小的確係在塲同轉謂爾於廿二日至皮鞋店密喚桂生出外以後究竟若何沈供並無此事如果屬實願甘重辦又問吳金泉曰爾稱當日有賭錢事究竟何人賭博吳供並非爲賭同轉謂爾爲船埠欲爲伊等包庇耶此案終不能含糊了事况事關人命豈容草率著將沈才寳枷號一個月期滿笞責三百板吳阿木金阿虎各枷號一個月各笞二百板吳金泉旣爲船埠頭漫不經心尙欲爲之包庇本當一體重辦今姑從寛免責著具限半個月内將聚生錫桂交案張阿福交原保原告又禀業經人出勸延僧超度二日求將阿連錫桂免究同轉著退去無庸多瀆 
[英廨晚堂案]  
　　永安棧夥陳錦祥控泰安棧夥姜維春中和棧夥任伯幅因爭攬棧客肆意兇毆致受損傷並遺失客人衣包一個宋通刺於前晚升堂提訊陳供紹興人在永安棧爲接客夥前日有熟客陸姓由杭州來滬言明住小的棧中忽被姜等拉去與之理論致被兇毆手足等處均有傷痕並失去客人衣服等件求恩訊究姜任同供稱不敢行兇亦未强奪生意通刺騐明陳僅受微傷著自行倩醫調治姜任不應動輙逞兇本應究辦今姑從寛著酌給原告養傷費再行具結交保一面仍飭兩造尋覓所失衣包諸人遵諭而退○比商良濟行東投該管領事署控華商鴻昌洋廣貨店主沈仁才定買洋絨線等物延不出貨經古領事照會英公廨宋通刺簽差俞葆於前日下午將鴻昌店主沈仁才傳案通刺旋卽升堂訊問沈供良濟行所控一節業經小的自向該行商懇了事據云已禀明該管領事署卽日可以照會大老爺請卽銷案爲此據實聲明旋有嚴春全投案禀稱小的前在良濟洋行爲夥現已停歇沈仁才定買前項貨物由小的經手兹因該行涉訟後沈曾托小的帮同商懇洋東業已首肯今晨經小的赴領事署取有銷案照會交與憲案門政通刺命取照會閱視謂旣經理明應著銷案沈唯唯而退○某絲廠工人李阿雲偕妻叚氏在楊樹浦地方賃屋居住前晨七點餘鐘隣人陸永錫欲與叚氏犯姦被李瞥見將陸毆打經三百七十三號巡捕將兩造拘入捕房轉解英公堂宋通刺旋於晚間訊究李供家在紹興小的在治下傭工度日妻叚氏自幼童養過門小的先住虹口地方當因隣人開剃頭店之陸永錫常與妻調笑小的以顔面攸關當卽遷至楊樹浦不料陸相逼而來亦遷至此處附近居住因此小的時加防範前日清晨陸意圖犯姦適被小的目覩情形爲此鳴捕將陸及妻拘案請辦李叚氏供年二十二歲曾因丈夫有急用由小婦人向陸借錢一千文陸屢來索取丈夫一再延約昨晨陸又來催索丈夫因此懷恨誣指圖姦小婦人心實不甘求大老爺伸寃陸供本邑人向開剃頭店現已閉歇前此小的收得會錢數千文當被叚氏借去一千屢索不還昨又往索陸反誣小的圖姦尙被毆傷頭額等處求恩究誣通刺以兩造均有不合本應究辦今姑免究一併斥釋 
[法界公堂瑣案]  
　　官媒倪沈氏偕司証陳維章投案遞禀天主堂郭司鐸上堂呈遞許月堂憑摺一扣將會項洋二百五十六元捐助教堂公費同轉閱視禀詞謂倪沈氏曰爾當按月拔洋十元先將一百廿三元限何時交清倪沈氏陳維章同供每月拔洋六元已蒙朱司鐸應允同轉謂爾可自向商懇著將天百念三元限一月内抜清著具遵斷切結送案備查旋據上金館飯店投案准保陳維章出外同轉著寫明一月内歸清保狀准其保出○周志誠先在英公廨呈控楊子香谢如松殷開成德錢莊閉歇之後故意圖賴欠銀繼又至上海縣具控黄大令准詞出票至英公廨移提楊子香歸案辦理原差洪升偕原告投英廨知楊在法界又投法捕房請爲恊提捕頭以領事並未簽押未便准行著將楊押候解送公堂請讞員葛同轉核示昨日郁包探將楊解案周志誠同原差洪升投案伸訴楊子香供謝如松先已拘入縣署同轉將以上各情轉告魯繙譯著將楊子香交保限三日内自行抽縣副役汪福生禀請移送英廨同轉謂將楊交出限日投縣爾尙未慊意耶爾於公事尙未明白如何辦案原差洪升跪禀請大老爺息怒願遵公斷同轉頷之旋據楊樸徐某投案具保同轉著於保單上寫明三日内自行投縣字樣准其保出○陳聽泉訴稱老母今年七十九歲廿五日雇坐東洋車至小東門囑車夫緩行車夫不聽致將車輪折斷跌破頭顱傷勢甚重延醫診治難保無碍當報捕房派探騐視現在城内暫住請將車夫禁押待日後老母傷勢如何再行請辦車夫楊昌郎供三車同行我車在後以推時稍快致將車輪折斷同轉謂陳曰車夫在後不得强使前行車輪折斷咎亦不在車夫况爾母年邁出外必有人跟隨何得漫不經心著送仁濟醫館療治車夫押候傳到車寓主覆核陳退去下期投案候示○車寓主陳金桂偕邵金寳投案邵訴稱在新街租住後披屋向陳　車三輛轉租與張石春等每日飯錢七十 
 
 

Page 4

 
 
文不惟飯資無著反將　被夾被長衫等件竊夫尋至英界小烟館内始得將張拘獲送案請訊張供竊物之人先已逃遁與我無干同轉問其人爲誰答稱姓朱名根郎邵金寳亦與認識十四日只租一日已付錢二百五十文同轉著將張石春交陳保出俟尋到朱根郎料　明白禀覆候核○包探郁廷湘禀稱陳小亭在北京輪船向僧人借取水烟筒吸烟乘間竊去當塲拘獲將水烟筒給還原主陳押捕房今特解案請訊陳供爲小本生意一時貪小求恩免究同轉以其初犯申斥一番卽行開釋○包探孫錦榮禀稱邵桂生在寳興里挖門而入二人同竊一已逸去兹將邵解案請訊此係積竊英公廨亦經懲辦同轉問同黨爲誰邵不肯實供著押候笞責一百板○包探朱春和禀稱陳阿福在浦東爛泥渡左近之某尼菴内竊取洋傘僧衣等件解案請訊陳阿福供向在該處推小車度日因見菴門洞開起意行竊求恩寛宥同轉著押候掌頰八士上贓存捕房待失主認領○十六鋪北局委員函致葛同轉請查某姓竊案昨據郁探　到烟鎗一枝解手刀牙筷等件另有竊贓亦已吊到失主方明松投案呈遞失單同轉向桂阿小研訊供在江裕輪船與小江北同竊同轉問押本如何供已用盡著押候重責二百板贓交失主具領○卞松壽控同鄉人沈瑞人串同王其昌將妻張氏誘領捲逃一案經葛同轉訊供押候追比已紀前報昨日沈父春江投案供稱兒子拘押捕房小的異常惶恐卽在虹口地方尋獲張氏交案問張氏在虹口誰家沈一味支吾同轉謂張氏定被爾子誘出命將張氏提案間爾如何至虹口究爲何人領出張氏監味含糊同轉謂旣不實供著還押嚴比卞斥退著於下禮拜一投案候核 
[美界捕房紀事]  
　　粤婦羅薄月賃居虹口吳淞路昨日清晨提銅　出外購熱水及歸有妙手空空兒竊取水烟袋一枝奪門而出簡月自復追膛蓮步如飛　有巡街捕到來將賊拘入捕房并令薄月向捕頭聲訴捕頭將賊詰問供稱寍波人姓王名阿才年三十六歲捕頭著押候解送英公堂請宋通刺懲辦○浦東人瞿長春在新虹橋小弄中開設豆腐店前日下午偶與其妻某氏口角孃子軍唇槍舌劍銛可剸犀瞿忿無所宣取銅銚中熱水亂發其妻駭而退避悞潑於店夥徐阿桂之身肉爛皮開痛徹心肺因扭瞿至某烟寮中開燈評理旋有人出爲排解令　給以醫藥費洋銀五元瞿堅執不依互扭赴捕房控訴捕頭遣人送徐至同仁醫院求醫醫生云其人傷勢非輕閱四禮拜方可痊愈捕頭遂將瞿押候解送英公堂請宋通剌判斷按此事已見英公堂瑣案中惟情節略有不同大約傳聞之悞耳 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[漏捐議罰]  
　　金陵　　　業落地捐向例在下開設卡陸路則缺如焉　赴蘇州　處貨物均由小丹陽雇車運去　　　　　　　　完納謂之統捐其故由於統赴下　完釐不便並非有心倫漏也近有某縀號裝縀一百餘疋向小丹陽進發被人邀截謂此貨　下　　　　　私貨將縀箱扛回稽查委員面禀局憲請照例充公某縀號聯名具禀瀝訴緣由局憲不允復具呈到司瑞方伯查核舊章剴切　　洋　　　　直如秦宮寳鏡照見心胆令人無可掩藏並法外施仁改充公爲罰欵令某縀號　赴釐局繳清領回原發如再嘵嘵狡繕定當從重懲辦至所　繞赴下　完厘不便請變通章程處候移知牙厘總局核議辦理此批一懸見者咸服方伯之洞悉情弊料事如觀火云 
[英界公堂瑣案]  
　　四百二十三號華捕拘送龐阿二　子卿陸　疆到案禀稱伊等俱係同和泰洋行周阿桂所雇揀猪鬃人　因口角爭毆是以解請訊究龎供稱小的係江北人伊等時與小的尋　陳陸同供稱　欲强借銀錢故與爭閙宋通刺商諸佛繙譯官然後判合管押三日○四百五十三號華捕拘解沈阿榮劉阿狗至案禀稱沈係積　某日忽有劉阿狗者冐充包探夥役意欲分肥以致口角劉供稱小的　未冐充包探夥役惟與之口角而已通刺判令各笞責一百板將沈遞回寍波原籍○徐阿桂扭瞿長春到案訴稱小的在瞿所開豆腐店爲夥某日瞿妻某氏嫌小的工作過遲向之辱詈　斥氏不應詈人氏懷恨在心將滾水潑在小的腿上以致潰爛不堪曾赴某醫院求醫醫生言須閱四　拜方可痊愈今特訴請訊究瞿供稱小的係浦東人徐腿上之傷實自不小心所致通刺謂此案須傳瞿妻到案方能明白著　禮拜六覆訊○一百十二號華捕禀稱小的拘獲積竊陳阿狗詰知連竊華榮初等三家之物今特送請訊追通刺正欲訊供包探顧阿六禀稱小的查得陳已連次遞解回籍矣通刺曰諾遂判令將陳笞責一百板管押捕房一月期滿再遞解回　贓給三失主分别認領○包探黄四福禀稱小孩梁阿榮竊取金阿狗家布衣一件由小的獲送案下梁供稱小的係寍波人兄長在元亨洋行當細崽母親亦在上海通刺判令責手心一百下交其母及兄領回管束○二百二十五號華捕拘送馬夫倪阿來到案禀稱小的見倪與小馬夫某甲在轎車内磕睡是以拘請罰　通刺判罰洋銀三元如數充某西醫院經費 
[福建官報]  
　　五月十一日知府　元　禀見禀辭赴建　府稅釐局○十二日知縣和　伊自籍起照來　禀到○十四本任永福縣典史李克綱缷暑竹　　　　　到○十五日同知賴恩銓禀見禀明委代　防　知事縣丞劉　　缷辦　　匣卡禀到禀見府經歴傅吉光缷辦泉州洛陽兼東門厘卡禀到署侯官縣典史鄭英禀謝　　　　五虎巡檢歐暘星樓禀謝委調署三沙巡檢事禀　典史朱天錫缷　閩清縣典史事禀到禀見○十六日鹽道龍禀明委文闈提調候補道棄禀謝委文闈監試代理　陳應同知賴禀任事委署永福縣朱清澤缷福防同知奉禀見禀謝禀辭赴任○十七日知府陳同書禀明交缷館頭厘務並在馬尾勘設防疫醫局回省禀見同知華承榮缷辦　　稅課二關差知縣馬辰琯禀明本日接辦閩安稅課二關事准補仁壽縣丞徐耀光禀辭赴任署永安縣典史揚嵩年禀辭赴任○十八日縣丞蔡德耀禀辭赴馬尾船政局供差　選祥豐塲大使王鳳崗自京來閩禀到○十九日同知方　缷辦上杭厘局回省禀到　署閩縣方朝榘禀見禀謝飭知本任匯鼎縣丁芳禀明在省接印又禀辭赴任○二十日同知黄運昭銷督審兼讞局副提　差禀見禀辭赴興化府稅厘局知縣郭承桂禀見禀辭解餉進京府經歴傅古光缷辦泉州洛陽兼東門厘卡差禀見 
[鄂省官報]  
　　五月十二日候補直隸州歐陽定果自沔陽州天門縣騐收堤閘催繳欠庫欵回省禀到○十三日缷署荆州府理事同知英勳缷事回省候補縣宗得　奉委赴鍾祥縣騐收堤工赴兩院禀辭委辦沙巿川鹽分銷届候補通判程懋昭代理江陵縣郝穴主簿事惲鶴齡俱禀辭藩憲牌示隨州梅坵巡檢事務詳委遇缺先用巡檢鍾駿署理○十四日新海防分缺間用縣丞文丞顯由京騐看來省○十五日大挑縣皮坤　嘉魚蒲圻等縣會勘京控草場回省禀到並奉委　充臬署督審差候補縣惲元復奉鐵發局委赴興國　鐵廠关俱禀知宗得福奉委赴鍾祥縣騐收　工代理江陵縣郝穴主簿惲鶴齡俱禀辭候補道清進見奉督憲委赴天津採辦火　機器卽用縣濟生銷牙釐局　　差接辦漢鎭釐局帮辦差○十六日候補縣董治勛奉江漢關委專辦漢鎭洋務會審事件 
[上海六馬路仁濟善堂經收咸有一德施醫給藥一文愿册捐三月十九至五月十三日清單]  
　　無名氏善士榜花得彩移助　銀七兩洋二元茅少笙　契申元四兩二錢三分半山東臨清衞阮紋鈒五兩濟寗衛姚二兩臨清衞格書王爾銘一兩三錢孝友堂洋三十元同集費山陰金陳晴初殷綬嵩延陵求安子五戶各洋二十元洋貨同業十一元八角半黄念祖求病愈周芸卿補過子張隱名靜寄東軒五戶各十元乍浦海防署趙九元李月林求合家平安八元福祿堂六元積山書局經募各善姓五元陸角徐維嘉母香資移助瀾慶氏　病求愈梁卓庭祈合宅平安葛維三方映文近水居余六戶各五元海安陳立泰募三十戶四元四角黄楨榮父壽辰求祝康健　鎭王陶菴章清芬依仁堂四戶各四元顧敬修堂三元六角沈文元長子求病念夏錦園何顯廷存心戶寸記五戶各三元無名氏二元八角何金寳二元二角張雪堂慶祝朱安三母壽分移助光霽樓六季安堂李志成堂如意齋六常官項愛生錫山合記姜馮氏無名氏無名氏無名氏蔡隱名十四戶各二元無名氏一元銅一元無名氏該嗽告痊完愿無名氏求夫病愈陳張氏求病愈　消代助消灾平安人費廣昌祝石麟施文献陸平官梅隱名周渭川汪象震宋雨林宋永川王翼藩宋勉旃吳維焦吳銘光慶茂福包幼記祥記姚禽記文川記長記一林豐記石龐氏張陳氏魏女氏隱名氏無名氏九江無名氏六益居士昭陽小民青浦無力子陳姓馬間心堂東　堂知足堂三瑞堂　畬堂三十九戶各一元周隱名七角義泰六角銅洋一元趙錦齋朱光斗汪以皋汪侶珩汪劍生五戶各洋六角詠玉　汪敬承龐子雲章桂鳳元裕號李隱名陳隱名王隱名八戶各五角有心無力人四角南寄園四角半徐洋五元瑞昇泰紹基堂各二角無名一角半祥生廠張蓮生銅洋十二元海安公興記裕泰五福各銅四元安裕昇泰銅三元愧無力子等三戶銅三元養齋銅二元芝記高隱名無名氏各銅洋一元南巿成信長線號十七戶錢六千一百廿文孫振揚四千文乾復當廿八戶二千四百八十文蕭江求愿子六百文馬佩芳七百二十文宗蘭友海陽人祈安氏各錢五百文馬子斌宗晴川顧其武顧同書張增慶章子卿石順隆愛蘭室壽芝堂致遠堂馬張氏馬章氏十二戶各三百六十文忠恕堂廣陵堂五柳堂百忍堂渭水堂無名氏七戶各錢一百文以上共收洋三百七十四元三角半規銀十一兩二錢三分半紋銀八兩三錢錢二十千八百四十文 
[放生延壽捐於四月晦日止第一次清單]  
　　自佛氏輪廻之說興而儒者以不殺不食爲仁義此放生之風所由昉也惟養生送死老安少懷亦儒者愛物仁民之至意敝局竊有是心愧不足於力前有附報分送延壽捐助啓想衆善長早已登諸記室其爭先槪助者業經陸續惠交其繼起贊成者尤望隨緣捐助或轉相勸募不吝春風或量爲轉移藉沾時雨幸旨棄遺覆瓶卽希早賜解囊書云作善降祥福報事操左劵已禱切拜切倫電局交來無名氏甘良臣洪殿生周偉臣尤綏之賈星五政德堂共七位合紋　二兩正常德泰記常平銀拾兩正不書名捐洋一百元江西福裕堂捐洋一百元江西集裕堂捐洋十元江西永耀堂捐洋十元江西賜福堂捐洋十元江西爬依氏捐洋十元金宏基樂助施棺捐錢念千文隱名氏汪曉愚王耕餘海上神山客南陽雨謁生吳門第佳停盛賢林隱名氏吟梅舘主趙善久安趙金生王宅安斗酒居士隱名士十四戶合洋一元四角無名氏總十七戶合洋一元七角逸名氏逸氏隱名氏無名氏根義堂袁寓劉寓竹廕居秋水草堂聽琴舘德月樓行恕堂王雪記無名氏王文記　京　金麗記合十七戶洋三元四有滄海客長慶里劉寓祿梧軒不留名業桂山房寳書堂六戶合洋一元八角　然堂叙五堂二戶合洋八角隱名氏永保平安無名氏永保平安相士陳　春唐永利茶號平　氏詠玉　大豐洋布號無名氏求事吉山石隱名氏求人丁吉錢雲泉九隱名陳德齡陳祥齡印子卿何朋宅知不足齋遏欲子悔初氏鑄秋濤康堂念一戶合洋拾元另五角隱名氏免疾子雷在楚上虞鹽公堂志心道人寳源莊藝蘭士人程錫齡蘇州倉米菴史宅張守經堂浙紹志心道人九江祥發元一鑑齋新會　坡山慕善子寓浙台高文伯倪湘渠無名氏　忠堂姜馮氏海上隱名號遵先堂王近水居立里氏水共氏鄭榮氏王仁泰王庭槐王庭桂泰順亨陳正高顧秀林仁記行朱炳榮俞克琦家口平安相陰居三十六戶合洋三十六元金陵信氏鋤經主人山陰謝文海莊子敬因子病愈濟豐典仝人免力隱名氏湖南錢公舘楊瑞奏無名氏知足道人求合家平安拾戶合洋念元戚增三挜名氏王仁芳三戶合洋九元無名氏六角張小洲五元滋德堂一元庸公興昌銅洋二元無名氏銅洋一元退補山人銅洋三元松芝堂銅洋一元鄭榮記損修木橋一架價不計三省堂四百文胡子嶲江裕仇雲浦程德濤沈謹如吳炳耀汪金祥潘　章柳雨香耕餘軒四合軒無名氏王濟昌雙合堂吳松華承德堂光祖氏拾七戶合錢一千七百文黄聲　江望之吳　安葉詠呆吳啓發祥啓堂無名章正浩保德堂樹德堂程春泉德潤堂棣華堂追悔氏十四戶合錢一千八百文湘湖興氏一千文葉少松六百文顧汪江一百五十文成全二百十文仁德堂一百廿文燕翼堂三百文景珪氏一百三十文寳善氏一百三十文統共册損並施　捐紋銀二兩常平銀拾兩英洋三十一元二角大錢念七千五百四十文銅洋七元滬南放生局董事謹啓 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年五月十八日京報全錄]  
　　宮門　○　旨二道錄前○雲督王等奏　調知縣摺○又奏自　　收稅銀及支銷提存　　　　　　　　　　　　　　　　　擊各缺摺○東撫　奏漕船挽入東境日期摺○粤督李　奏　解第二批加復俸餉片○　　楊　奏　　　　　　又奏都司病故片○川督劉奏捐輸請獎片○五月十八日禮部　人府欽天監正紅旗値日無引見○錫恒謝准其　　　　○禮部奏派考試文童搜檢之王大臣派出睿王徐郙陳學棻龍湛霖德隆長麟長萃恩燾祥霖奕功○召見軍機○○　　　　臣王文韶雲南巡撫臣譚鈞培跪奏爲極邊要缺知縣揀員請調恭摺仰祈聖鑒事竊臣等准貴州撫臣崧蕃咨雲南順　　　　能盛明因俸滿請咨引見並委運京銅進京在途患病請假回貴州甕安縣原籍醫調罔效於光緒十九年十一月初八日在　病故等因除具題開缺外查熊盛明所遺順甯縣知縣係極邊要缺例應在外揀選調補例應以光緒二十年三月十三日接准貴　省咨報病故咨文之日作爲開缺日期歸於三月底截缺係極邊要缺毋庸掣簽業將截缺日期咨部在案該縣地處極邊界連外　　　　少事務殷繁一切控馭撫綏責任綦重必須精明幹練熟習邊務夷性之員方足以資治理臣等督飭藩臬兩司於通省應升應補人員内逐加遴選非現居要缺卽人地未宜實無合例堪以升補之員惟於應調人員内查有師宗縣知縣曹衍瀚現年三十二歲係江西九江府瑞昌縣人由監生遵新海防例報捐知縣分缺先選用投供候選光緒十七年三月分簽掣雲南師宗縣知縣四月初二日引見奉旨雲南師宗縣知縣著曹衍瀚補授欽此領憑起程七月在浙江順直賑捐局報捐同知升銜十二月十二日到省繳憑十八年二月初二日到任調署會澤縣知縣十九年四月二十八日到任十月由京在山東捐局捐免試俸歴俸承領實收在案據雲南布政使史念祖按察使岑毓寳請以該員調補順甯縣知縣出考會詳請奏前來臣等覆查該員曹衍瀚年力方盛奮發有爲合無仰懇天恩俯念極邊要缺准以師宗縣知縣曹衍瀚調補順甯縣知縣實於地方有裨如蒙俞允該員係現任知縣請調知縣銜缺相當毋庸送部引見所遺師宗縣知縣係月選之缺滇省現有應補人員應請扣留外補所有揀員調補極邊要缺知縣緣由謹合詞恭摺具陳伏乞皇上聖鑒敕部議覆施行謹奏奉硃批吏部議奏欽此○○雲貴總督臣王文韶跪奏爲蒙自關第一百三十二結期滿征收稅銀及支銷提存各欵循例開單奏報恭摺仰祈聖鑒事竊案准戶部奏咨洋關征收稅銀遵照章程應行按結開單奏報扣足四結專摺奏銷等因業將蒙自關自光緒十九年二月十五日起至五月十七日止第一百三十一結期滿徵收稅銀支銷欵目循例　單奏報在案兹據雲南臨安開廣道兼管關務湯壽銘將光緒十九年五月十八日起至八月二十一日止第一百三十二結期内徵收正稅分别四六成四成作爲京餉其六成洋稅項下徐開支正半稅傾鎔折耗及關用經費外餘錢提一成五厘出使經費所收子口半稅全數歸入六成項下供支並將實徵船鈔各欵數目開具四柱清單詳請奏咨至蒙自開關以來並無洋商運貨出入所收稅鈔均係華商完納又此結内稅務司送存提歸總理衙門三成罰欵銀三兩五錢一分自應遵章隨結聲叙等情具詳前來臣覆核無異謹開列管收除在四柱清單恭呈御覽並咨總理各國事務衙門戶部曁南洋大臣查照外謹會同雲南撫臣譚鈞培恭摺具陳伏乞皇上聖鑒敕下該衙門查核施行謹奏奉硃批該衙門知道單併發欽此○○雲貴總督臣王文韶跪奏爲遵議改補叅將並揀員請補遊擊各員缺以實營伍恭摺仰祈聖鑒事竊查雲南東川營叅將員缺以撫標右營遊擊岑應麟升補經兵部以該員歴俸未滿議駁行令另揀應升人員請補又騰越鎭中營遊擊李長清無力北上辭缺經部核准所遺員缺係第四輪第三缺應行預保無人過班用揀發等因咨行到滇應卽遵照辦理臣查東川營叅將係題調之缺前請補岑應麟摺内聲叙應調人員非現居要缺卽籍隸本省無可揀調今奉議駁查無籍隸外省歴俸已滿合例應升人員惟查有雲南普洱鎭左營遊擊蘇應瑞老成穩練熟悉營伍堪以升補雲南東川營叅將又查有留滇補用遊擊鄧桂林樸實勤勉年力正强堪以請補雲南騰越鎭標中營遊擊除將該員簡明履歴咨部查核外合無仰懇天恩俯念邊缺緊要准以蘇應瑞等升補叅將遊擊各員缺於營伍地方實有裨益與例亦符如蒙俞允蘇應瑞籍隸雲南例應迥避俟貴州叅將員缺揀調後再行給咨赴部鄧桂林俟接准部覆卽行送部引見以符定制其蘇應瑞所遺普洱鎭左營遊擊係題補之缺容另揀合例人員請補所有遵議改補叅將揀補遊擊各員缺緣由謹會同雲南巡撫臣譚鈞培署雲南提督臣蔡標恭摺具奏伏乞皇上聖鑒謹奏奉硃批兵部議奏欽此○○尙書銜山東巡撫奴才福潤跪奏爲江北江蘇灌運漕船全數挽入東境日期恭摺仰祈聖鑒事竊本年南省漕糧循辦河運經奴才先期飭屬將北路運河淤淺工叚挑濬深通並將　城埠口門埽壩各工修築完整以期舟行無阻兹據運河道耆安禀報江北第一起漕船於四月十七日酉刻挽入山東　縣黄林莊在後船隻及江蘇各幫銜尾前進各員弁晝夜催趲迎提於四月二十日辰刻江北江蘇全幫十起共船五百三十隻一律挽入東境連檣上駛等情奴才覆查無異除飭加緊催趲駛至十里堡口門候汛渡黄外所有江北江蘇河運漕船全數挽入東境日期謹恭摺具陳伏乞皇上聖鑒謹奏奉硃批戶部知道欽此○○李瀚章等片再前准戶部咨各省應解加復俸餉一欵應仍令遵照奏案自光緒十五年起將每年應解銀二萬兩按年如數解清以濟俸餉要需等因當經行司遵照辦理在案兹據廣東布政使覺羅成允詳稱查此項銀兩先經詳奉奏明由藩運兩庫各半籌解並將光緒十五十六十七十八十九等年分應解銀兩如數解清所有光緒二十年分應解銀兩先經籌銀五萬兩作爲第一批飭委候補知縣彭本河等領解赴京投納在案現在藩庫釐金項内籌銀二萬五千兩又由連庫課餉項内籌銀二萬五千兩共銀五萬兩作爲報解光緒二十年第二批加復俸餉照案發交商號日昇昌百用通蔚泰厚蔚長厚新泰厚匯兌至京遴委卽用知縣李錫庚候補縣丞濟霖候補巡檢秦鳳　領齎匯單於光緒二十年三月初九日起程由海道進京支取銀兩赴部投納等情詳請奏咨前來臣等覆核挜異除咨明戶部外謹合詞附片具陳伏乞聖鑒謹奏奉硃批戶部知道欽此○○楊昌濬片再臣接准部咨肅州鎭屬赤金營都司趙琦病故遺缺係第三輪第七缺輪用儘先人員旣據扣留外補應揀合例請補等因前來臣查赤金營都司員缺設處關外爲西路通衢巡防護運最關緊要非精明强幹之員難期勝任兹查有儘先補用遊擊督標左營守備魏生營勤幹耐勞以之借補斯缺洵堪勝任亦與定章相符合無仰懇天恩俯念員缺緊要准以該員魏生榮借補赤金營都司員缺如蒙俞允俟接准部覆後卽行給咨送部引見以符定制除該員履歴清册咨部查核外所遺督標左營守備員缺　甘現有應補人員容臣另揀請補謹會同甘肅提督臣李培榮合詞附片具陳伏乞聖鑒訓示謹奏奉硃批兵部議奏欽此○○楊昌濬片再據署漢中鎭總兵趙福元呈稱鎭屬東江口營都司吳守本得患痰喘氣壅病證醫藥罔效於光緒二十年三月初八日病故呈請核辦前來臣覆查無異相應奏明請旨開缺除查取該故員原領都司劄付及承查印甘各結另咨送部外所遺東都司營江口員缺陜甘現有應補人員容臣另揀請補理合附片陳明伏乞聖鑒訓示謹奏奉硃批兵部知道欽○○劉秉璋片再查川省餉源不繼於光緒十七十八兩年辦理捐輸各一次當將辦理情菜先後奏報奉旨允准各在案嗣據仁壽内江榮昌萬縣江安銅梁三台等縣續收光緒十八年捐輸二次造報案内收捐議叙銀三萬一千二百八十六兩又於十七年捐輸三次造報案内續據遂甯縣收捐議叙一萬三千五百四十兩除將部飯照費銀兩存俟塔解外餘均隨時撥充軍餉另案分别報銷並未另請廣額均係遵照新章常例十成銀數核算分年造具各捐生年貌姓名履歴清册由藩司核明請奏臆來臣查十七十八兩年捐輸均係奏准舉辦兹據分年造報請叙捐生均係呈交十成實銀核與現行常例相符並未在廣額之列合無仰懇天恩俯准敕部迅子核議給獎頒發執點來川以便給領用昭儌勸之處出自逾格鴻慈除册送部查核外謹附片具奏伏乞聖鑒訓示謹奏奉硃批戶部議奏欽此 
 
 

Page 13

 
 
[光緒二十年五月十九日京報全錄]  
　　宮門抄○諭旨一道錄前○尙書福等奏遵旨妥議緝捕章程並編查保甲事宜摺○直督李等奏爲揀調道員摺○尙書福等奏特叅疏防盜案之地面官摺○又奏特叅疎防刼案之專汛營員摺○豫撫裕奏甄别候補人員摺○又奏報前任桂撫馬丕瑶服闋日期片○川督劉奏委解二批京餉及東北邊防經費摺○又奏委解白蠟片○又奏籌解加復俸餉片○又奏委員管帶營務片○陜督楊奏飭知府赴任片○五月十九日兵部太常寺太僕寺廂白旗値日無引見○慶王橚貝子各假滿請 
安○孟慶榮王垿黄書霖殷崇光預備召見○順天府奏京師得雨二寸有餘○掌儀司奏二十三日祭奉先殿載瀛行禮○召見軍　孟慶榮王垿黄書霖殷崇光○臣福錕等謹奏爲遵旨妥議緝捕章程並編查保甲事宜恭摺覆陳仰祈聖鑒事光緒二十年二月十七日承准軍機大臣字寄奉上諭巡視北城御史恩溥奏京營捕務不嚴請編本保甲一摺據稱順天上年被災饑民來京就食良莠不齊兼之匪徒引誘爲非以致京城内外疉有搶刼之案現在賑務未竣文武鄉會試人等次第來京人數衆多稽查難周保甲圑防亟應一體舉辦等語京城地面理宜嚴肅本年來京人數衆多尤當先事防範應如何編查保甲船詰奸宄緝捕彈壓各事宜著步軍統領衙門順天府五城御名妥議章程具奏該御史所請簡派大員辦理圑防之處迹近張皇著毋庸議原摺均著抄給閱看將此各諭令知之欽此遵旨寄信前來臣等聞命之下自應欽遵惟緝捕保甲立法固貴周詳而奉行宜求久遠京師地大物博人烟稠密宵小本易潛蹤加以近畿被水成災饑民麕集其中列獨良莠不齊且本年恭逢萬壽慶典以及鄉會試各省來京者人數衆多行李踵至奸宄或從而生心自不能無思患預防之計今該御史所奏捕務不嚴請編查保中各節誠爲目前急務伏查光緒十五年八月曁十八年正月臣等兩次議覆給事中劉恩溥等條陳整頓捕務摺内曾將緝捕保甲章程詳擬條欵奏明在案似可勿庸再行更議而當此盜風甚熾欲求弭盜之方不若重申舊制力戒因循臣等再四思維擬將前陳各條宜如何分派官員督飭兵丁逐日下夜按叚巡查再行一一申明使之永遠奉行不准日久生懈該官員兵丁等倘再仍前玩視不改故習臣等自應從嚴叅辦至保甲與什家戶名異而實相同城外名曰保甲事隸五城司坊城内名曰什家戶自係臣衙門辦理竊維什家戶稽查不可不嚴蓋京城地面幅　遼闊一切作廠廟字以及軍民住戶盜賊皆可潜迹欲弭盜風先清盜所是什家戶亦誠緝盜之大端也臣等擬與緝捕章程再行一併申明飭令各該旗地面官逐日按册稽查無論作廠廟宇軍民住戶倘有姓氏籍貫與册報不符者卽行解赴衙門臣等訊明連窩留之家一併重懲再由臣等專派司員律帖式等分叚抽查各該地面官如有疎懈並不實力稽查者亦卽從嚴叅處俾地面無窩留之區而賊匪卽無托足之地至臣衙門所屬之旂緑兩營兵數固屬不少而該兵丁等或兼有别項差使則緝捕巡查勢必不能兼顧前於光緒十年六月臣等奏准由技勇營抽撥練兵一千名分駐四廠晝則彈壓地面夜則分叚巡查此項練兵專爲緝捕操防而設嗣　會議三海門禁章程王大臣等奏准將此項練兵調去四百五十名守衛圍墻分派在各朱車輪班値宿所設練失僅賸有五百五十名之數查近來京城地方盜風甚熾推原其故總由緝捕兵單不敷分佈此等情形亟須變通辦理方期得力臣等公同商酌擬再由技勇營兵丁内抽選精壯兵四百五十名仍作爲操防練兵以補足一千名練兵之數其應增添之口分一節查守衛之兵口分未便裁撤新增之兵口分自應另籌應請飭下戶部照數增添每名兵月支口分七錢查照舊案辦理俟將來挑補足額再由臣等恭摺奏聞所有緝捕保甲卽由臣等加派四旂協尉併海查章京等無分畛域晝夜巡查遇有盜匪立卽嚴拿倘查有並不認眞緝捕者定必子以重懲其有獲犯出力者亦必優子獎賞如此勸懲兼施力加整頓庶期宵小斂跡盜匪濳消以仰副聖主綏靖閭閻之至意謹將臣等前次奏定緝捕章程二十條再行敬繕清單恭呈御覽順天府查弭盜之策莫善於編查保甲顧人烟稠密之區匪徒固易茂匿而若輩溷迹四鄉此拿彼竄尤不可不到處防範現在步軍統領衙門與五城分别申明舊章實力整頓臣衙門擬飭大興宛平兩縣督同該縣佐貳等出示曉諭各村鄉保切實篇告居民不准容留匪類如確笑某家窩賊及遇有形跡可疑之人或禀明拿辦或捕送訊究使其鄉間無處駐足庶可與城内稽查各處相輔而行至緝捕一節查臣衙門原設有捕盜四營分　四路廳嗣於同治十年間添設捕盜中營分左右中三哨每哨馬步兵二十二名各以外委一人領之歸千總把總二員統帶聞初設時雖人數無多而捕盜尙稱得力後因訊練稍疏未免漸致懈弛臣等公同商酌擬卽認眞點騐汰弱留强挑募精壯隨時訓練責令設法購覓眼綫訪查盜賊窩家嚴密緝拿送究如訪有著名巨盜力難擒獲卽會報五營地方官弁協同躧捕果能破獲臣案臣衙門定分别賞給銀兩以示將勵並令大興宛平兩縣選派勤幹捕役盤詰奸宄與各營臣等並嚴飭該管廳員一體認眞整頓均不得日久玩違五城專查京師城外地面每年由臣等督飭司坊各官編查保甲皆係遵照舊定章程奉行已久惟前三門外五方雜處良莠不齊又復遷徙無常往來不定本年來京人數較往年加多誠恐不肖之徒混跡其間致滋流弊是以稽察巡防亦視往年尤爲緊要查外省來京之人寄寓城外者居多雖處所各有不同約而計之其地有五曰客店曰會館曰廟字曰鋪家曰住戶除士著商民仍當嚴飭印委各員遵守舊章實力編查不准稍有含混此外如文武應試士子及别項差使次第來京者皆切實責成各處所管事之人詢明來歴如有携帶匪人形跡可疑者立卽嚴拿懲曾倘知情不舉任意容留一經查出併治以應得之咎一面揀派司坊勇局各員弁督帶勇丁捕役人等按照派定地叚輪流更替書夜梭巡遇有滋事人犯及竊盜案件登時拿獲者從優獎勵疏於防範者卽行嚴叅人人自顧考成捕務自日有起色且近來水會各局要皆雇募夫役下夜巡更該紳董畛域無分與地方聯爲一氣本係仿照圑防之法爲互相保衛之資繟奛撫綏尙艢得力查保甲緝捕自來相輔而行辦理果能認眞奸宄無所濳蹤閭閻可期安謐臣等仍當不時巡歴嚴密稽察總期消患於無形爲除莠安良之計謹將清查保甲章程十條恭呈御覽所有遵旨會議緣由謹恭摺覆陳伏乞皇上聖鑒再此摺係步軍統領衙門主稿會同順天府五城御史合詞謹 
奏奉旨已錄○○大學士直隸總督一等伯臣李鴻章工部尙書兼順天府府尹臣孫家鼐順天府府尹臣顧璜熱河都統臣慶裕跪奏爲道員邊俸期滿循例揀員對調恭摺會奏仰祈聖鑒事竊查熱河道一缺前經奏准定爲三年俸滿揀選内地旗員對調等因遵照在案兹查熱河道廷雍年四十四歲係正紅旗滿洲覺羅文炳佐領下人由監生捐納筆帖式同治七年選補工部筆帖式十一年加捐員外郎簽分戶部貴州司行走十二年充普陀峪萬年吉地工程處監修光緒元年經工程處保奏奉旨以本部員外郎無論題選咨留遇缺卽補並賞戴花翎二年春補貴州司員外郎五年經工程處保奏奉旨以本部郎中無論咨留遇缺卽補九年九月派掌督催計關防十年八月署廣西司印鑰十月調掌現審處印鑰十一年四月兼署浙江司印鑰十二月奏補廣相司郎中十二年八月調掌四川司印鑰十三年三月調掌雲南司印鑰兼充漕運館提調十四年京察一等十五年恭辦大婚典禮保奏奉旨在任以道員卽選先換頂戴十六年正月充會典館繪圖處恊修十一月經吏部復帶領引見奉旨記名以道府用十二月初九日蒙召見一次十七年京察一等經吏部帶領引見奉旨記名以道府用二月十九日奉旨簡派内倉監督差是月二十八日吏部帶領引見奉　補授熱河兵備道三十日謝恩蒙召見一次三月二十日領憑二十六日赴津繳憑四月十五日到郡二十日接印任事十一月因朝陽失事經吏部議奏降二級留任是月二十六日恭讀邸抄奉旨暫行護理都統十二月二十四日奏委兼署承德府印務十八年十二月初一日交卸承德府篆嗣因教匪肅清案内議剿設防總理糧餉出力保奏開復降留處分並加二品頂戴光緒十八年五月二十九日經吏部議奏奉旨依議欽此十九年五月因督辦賑撫完竣保奏於六月初二日奉硃批廷雍著交軍機處存記欽此六月十三日恭讀邸抄奉旨熱河都統著廷雍護理欽此是月十四日接印視事十七日交卸道篆八月初十日仍回熱河道本任十三日接印視事計自光緒十七年四月二十日到任之日起連閏扣至二十年三月二十日三年邊俸期滿臣慶裕伏 
 
 

Page 14

 
 
查該道統轄一府一廳六州縣幅員遼闊政務殷繁所有刑錢等案均須該道一手經理非精明幹練之員難期勝任該道廷雍才具兼人辦事詳愼現届邊俸期滿例應撤回内地揀員對調當經咨會臣李鴻章於内地道員内逐加遴選查有霸昌道湍多布現年三十九歲係正藍旗滿洲吉壽佐領下人由廕生於光緒元年引見奉旨以文職用六月簽分刑部員外郎學習行走三年五月奏留五年豫省賑捐案内請獎賞戴花翎復經普陀峪工程處奏保以本部員外郎無論題選咨留遇缺卽補是年派充奉天司主稿六年四月補授陜西司員外郎五月派充總辦秋審處兼行七年五月派署廣西司印鑰九月派署江西司印鑰九年由神機營保奏奉旨賞加　品銜十一年十一月派署山西司印鑰十二年正月派掌司務廳印鑰二月調掌福建司印鑰七月期滿題銷試俸九月調掌湖廣司印鑰十一月派充總辦秋審處坐辦十四年京察一等加一級八月派充管理飯銀庫十五年三月題陞浙江司　中充補律例館幫辦提調七月調掌四川司印鑰充補律例館恊理提調十六年十一月調掌直隸司印鑰充補律例館管理提調是月京察一等復帶領引見奉旨記名以道府用十七年京察一等奉旨記名以道府用五年由神機營奏保俟陞四品後請賞加三品銜奉旨依議十九年二月經恭辦慶典大臣充隨帶司員四月二十五日奉上諭直隸霸昌道員缺著湍多布補授欽此於六月初六日到省繳憑七月二十日到任該道湍多布精明幹練爲守兼優以之調補熱河道洵堪勝任與例相符至霸昌道員缺卽以廷雍對調亦屬人地相宜該員等任内均無違碍處分臣等往返札商意見相同合無仰懇天恩俯念員缺緊要准以湍多布調補熱河道其所遺霸昌道卽以廷雍調補以重地方如蒙俞允該員等銜缺相當毋庸送部引見除專咨報部外謹合詞恭摺具奏伏乞皇上聖鑒訓示遵行再此摺係臣慶裕主稿合併陳明謹奏奉硃批吏部議奏欽此○○奴才宗室福錕等謹奏爲特叅疏防盜案限滿未獲之地面官請旨交部議處仍勒限嚴緝恭摺仰祈聖鑒事竊據廂黄旗蒙古委恊尉玉麟等呈報該旗所屬船板　衕居住之張姓家於本年四月初五日夜被賊持械搶去衣服銀兩等物一案奴才等當卽飭派左翼翼尉烏什哈等前往查騐均與原報情形相符隨經勒限嚴緝迄今一月之久並未拿獲伏查京城地面理宜嚴肅當此整頓捕務之際該地面官應如何認眞巡邏加意防範乃竟出此搶刼重案且勒限已滿贓賊並無弋獲該地面官事前旣疎於防範事後又示能按限捕拿實屬緝捕不力未便稍事姑容相應請旨將廂黄旗蒙古委協尉玉麟署捕盜步軍校文山步軍校雙成廂黄旗兼管四旗協尉增壽海捕章京林英海查章京長清均交部議處以示懲儆仍由奴才等勒限嚴拿倘限滿無獲再行從嚴叅辦爲此謹奏請旨○○奴才宗室福錕等謹奏爲特叅疎防刦案之專汛營員請旨交部議處仍勒限嚴緝恭摺仰祈聖鑒事竊據北營安定汛守備賈宸呈報安定門外外館地方義豐貨房於本年四月二十六日已時被賊入鋪搶去銀錢等物一案奴才等卽派該營叅將鵬展前往查騐與原報情形相符當經勒限嚴緝伏查輦轂之下理宜嚴肅當此整頓捕務之際該汛官等應如何認眞巡邏加意防範且經奴才等諄諄告誡不啻三令五申乃竟於白畫出此搶刼重案其平日之捕務疎懈已可槪見若不嚴行叅辦殊不足以儆效尤相應請旨將北營安定汛守備買宸千總馬成麟把總邢厚源經制外委邢保和李逢春均交部議處仍勒限嚴拿並飭該營將官等實力督催倘限滿無獲再行從嚴叅辦理合恭摺具陳伏乞皇上聖鑒謹奏○○頭品頂戴河南巡撫奴才裕寛跪奏爲候補人員試看期滿照例甄别恭摺具奏仰祈 
聖鑒事竊查定例保歸候補班人員無論何項出身到省一年後詳加甄别歴經遵照辦理在案兹查有候補知府王煥台汝甯府新息通判在任候補知州李熒均試看一年期滿據署藩臬兩司會詳呈請奏咨前來奴才詳加察看該員王煥台才具精明　事穩練李熒年壯才長辦事勤明均堪以原銜分别繁簡缺出照例補用除履歴咨部外理合恭摺具奏伏乞皇上聖鑒謹奏　硃批吏部知道欽此○○裕寛片再前任廣西巡撫馬丕瑶於光緒十八年正月十九日在任聞訃丁繼母憂是年四月初七日到安陽縣原籍守制由司詳經奏明在案今自光緒十八年正月十九日聞訃丁憂之日起扣至二十年四月十九日不計閏二十七個月服滿遣抱呈由安陽縣詳府呈經署布政使長祿轉請具奏前來除供結咨部外相應附片陳明伏乞聖鑒謹奏奉硃批吏部知道欽此○○革職留任太子少保四川總督臣劉秉璋跪奏爲委解光緒二十年分二批京餉東北邊防經費起程日期恭摺仰祈聖鑒事竊查前准部咨本年京餉指撥四川鹽厘銀十五萬兩津貼銀十二萬兩重慶關洋稅銀十二萬兩共銀三十九萬兩　令分欵批解等因又奉撥二十年東北邊防經費指撥四川夔關常稅銀三萬兩津貼銀八萬兩鹽厘銀十五萬兩共銀二十六萬兩首　陸續籌解均經先後奏咨在案兹據布政使王毓藻鹽茶道延煜詳稱京餉關繫緊要邊防待撥孔殷自當竭力籌解以維大局現催據各厘局解到鹽厘銀六萬兩津貼银四萬兩共銀一十萬兩内除奉天在於應解京餉鹽厘項下劃扣黔省鉛本銀六萬兩恩賞津貼銀二萬兩外實解銀二萬兩又動撥重慶關洋稅銀四萬兩另文匯解作爲二十年二批京餉又湊得鹽厘銀四萬兩夔稅銀二萬兩津貼銀一萬兩共銀七萬兩内除劃扣黔省鉛本銀二萬兩外實解銀五萬兩作爲二十年二批東北邊防經費按照新頒法碼平兌飭委候補知州林松燾領解於光緒二十年四月初八日自川起程解赴戶部交收仍援前案將銀發交日昇昌等號分别匯解俟該員到京兌齊實銀解部以期迅速而免疎虞等情前來臣覆查無異除分咨查照外理合恭摺具陳伏乞皇上聖鑒謹奏奉硃批戶部知道欽此○○劉秉璋片再准戶部咨行令川省查照上届成案採辦白蠟三萬斤動用錢糧作正開銷於光緒十九年七月二十五日奏奉旨依議欽此當經行司遵辦嗣因川省嘉定府屬產蠟之區每歲收蠟豐歉不同而蠟價卽隨之高下兼之蟲產日少蠟價益昻去冬大雪入夏霪雨蟲子爱傷蠟價因之大長如照時價採買將來報銷恐干部議由司詳請咨部改派蠟賤之省採辦以節重費旋准部覆仍令川省赶辦解京價値核實報銷等因復經行司轉飭赶辦去後兹據布政使王毓藻詳　據樂山縣遵照設法採辦前項白蠟三萬斤每斤實需庫平銀九錢七分五厘總共實需庫平銀二萬九千二百五十兩飭委候補縣饒敦秩范端揆鍾　承領分解逐件粘貼印花裝桶封固定於本年四月十二日自川分解起程仍照上届成案由湖北木陸搭附輪船妥爲轉運應需水脚仍照湖北省定例每斤給水脚銀三分二厘六毫五絲計蠟三萬斤共給水脚庫平銀九百七十九兩五錢以上脚價兩項遵照部咨均於正項錢糧内動支作正開銷入於按年題銷册内造報等情前來臣覆查無異除分咨外謹附片具奏伏乞聖鑒謹奏奉硃批戶部知道欽此○○劉秉璋片再查前准戶部咨京員津貼銀兩改爲另欵加復俸餉仍令按照原定銀數每年籌解銀一萬四千兩七月解半十月解清不准延欠等因所有十九年秋冬兩季分應解銀兩業已搭解奏咨在案兹據布政使王毓藻鹽茶道延煜詳稱二十年春夏兩季加復俸餉現湊得節省籌備經費銀一千五百兩厘金公費銀一千五百兩官運局銀四千兩共銀七千兩按照新法平兌定期於四月初八日發交匯解二批京餉委員候補知州林松燾承領搭解赴部交收等情請奏前來臣覆查無異除分咨查照外謹附片陳明伏乞聖鑒謹奏奉硃批戶部知道欽此○○劉秉璋片再四川提督篆務已委建昌鎭總兵劉士奇接署其未到任之先卽委督標中軍副將况文榜暫行兼護業經臣附片奏陳在案旋據卸署提篆錢玉興禀請卸管勇營以便起程回籍等語兹臣查有管帶壽字中營記名總兵吳建昭堪以暫行代統俟劉士奇到任後再將原營分交接統除檄飭遵照外理合附陳伏乞聖鑒謹奏奉硃批兵部知道欽此○○楊昌濬片再新授凉州府知府王傚平凉府知府龎璽現均到省應卽飭赴新任各專責成據藩臬兩司會詳前來除批飭分别飭遵外理合附片陳明伏乞聖鑒謹奏硃批吏部知道欽此 
 
