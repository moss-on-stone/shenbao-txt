# 1881 - 208 - 4902966

 

Page 1

 
 
[書船局停工採料事後]  
　　逐日報述福州船政局停工待料鐵木皆極空虛採辦委員無從措乎等情不禁疑信參半以為未必知如此竭　乃細按情節設非實在任空虛亦何為而汲汲也夫船政局創辦以來垂二十年局中諸事隨時整理大有駸駸日上之勢自沈交肅公辦理局　洎其服闋出山晉督兩江所派大臣均已善為經理克繼創辦之苦心中間造成　隻若干練習水師將領管駕人才又不知凡幾　朝廷縻費帑銀不計成數方幸輪船日漸精緻駌弁能勝差使海疆　比足以為無事時巡防之具而卽為　事時決戰之方為大臣者果能不負委任著有成效則中國轉弱為強之機關罊實非淺鮮自當益求整飭以抗衡海外諸國為心若稍蹈因循之弊苟存玩愒之心是將謂造船教士至此已為止境而不復更水其進豈非貽笑　海邦而示弱於中國哉乎何為而有今日也夫局中造船歲成數號分橃沿海省分以資巡海緝盜之用而兩洋經晝戰具猶不遽謂可以臨敵至出資購外洋之船並咨會欽差向外國船廠定式購造則船局已難自詡其精矣就如教練人才前在後堂學習之生徒現俱請賞武衡畀以管駕之職船主之下又有大副二副等名目俸之所頒多則歲領千金少亦數百金而水手等人月亦各給六七八兩較之　國家額定營制將弁之廉俸兵丁志口糧直須倍蓯在　朝廷樂觀具成凡督撫大臣擬定奏請無不準行乃聞駕弁等人於輪船各事具見生疏卽海道行程亦未熟悉徒令歲領厚俸嬉游揮霍以養其恣唯暴戾之氣並巡緝操防而無用而水手等人亦絕無技藝此又船局之不得自言成效者也而况乎停工待料更屬虛縻玩愒夫据述採買委員之言外洋本料須於前一年秋　買定至次年春令乃能運用此非今日始也福州出洋不過三十程已至息力往年須木濟用應亦向彼買過何以不知其情形而至今日有後時之失也且中俄議約迨今春始成去秋沿海省分正在欽奉　諭旨預備海防卽使船局之船不能備戰而自粵至京海程遼遠山東江浙港　紛歧何處不資防禦若以現成之船臨時分橃其何能徧船局旣以造船為本務則不於此時趲造而將待何時也幸而無兵釁耳假令此時議猶未成則各省海口布置早已完密具以何沿為守口之具乎且帑項支出絀欲多造而不能猶可言也乃聞去年秋冬間局中存銀不下數十萬足以備緩急之用然則又非無欸可籌者比木旣不購鐵又未儲自秋徂夏荏苒經年工匠皆徒手而嬉吾不知此工匠者乃計所作之工發給工食者抑雇之一年不論作工若干而按名各發一年之銀者也假令無所作食有所給則此時之廬縻其又何以造銷也此誠不得其解　矣夫中國之獘　在因循近年以來以洋務為公事之殊途往往處公事則仍中國之習而處洋務則學外國之風以凡製造諸局海關稅務有洋人為之經理而又七日一禮拜必給假停公故相沿而為成例耳船局何獨步然乃至於料物空虛停工待採然則亦何洋務之有哉然則在局諸君又何能詡詡自命為洋務之才哉嗚呼有局若此誠創之者所不及料也 
[法兵得地] ○前報載法國兵船數艘用開花炮攻取加畢司地方一節茲接本月初五日倫敦發來電報知該處已為法兵所得矣攻無不克其法之謂乎 
[派船施醫] ○暹羅國境內今日痧氣盛行頗覺危險故暹羅國王命其世子帶領小輪船三艘往來巡行每船有醫士二名所載痧藥等物甚多凡有各船上患此者皆　醫療並贈以應用藥物是亦可謂痌瘝在抱者矣 
[贈匾鳴謝] ○英國阿美　加輪船失事其船上諸人為中國帆船救援送往寍波各情已列前報本月初四日駐寍波之英領事官親往該帆船送匾額一方中書大義可風四字左旁書萬年祥船四字右旁書光緒七年七月大英國　題該帆船諸人登受之餘不勝歡　大排餚饌請領事官并陪從之人宴飲盡歡而散 
[兵船易弁] ○廣東中國各兵船向勇西人為兵頭現在前訂之期已滿故目下各兵船上之西人皆已辭去由中國另用華人為之統帶矣 
[戲園清唱] ○國喪期內天津戲園皆照例停演二十七月惟雜耍館於百日外間有清唱帶串一二齣戲不用鑼鼓俾伶人藉資餬口今閘口海順軒及天后宮　後仁和軒兩茶肆有說白清唱並帶串者一係梆子一係二簧伶人皆有行頭惟破敝不堪故有司憐其貧苦亦網開一面聽　謀食云 
[質妻釀命] ○天津稍小走　鹽商家所用專走衙署視同厮僕惟熟悉監務弊竇最多恒有成鉅富者小走劉老兆會致萬金年來漸落然兄弟三人習於浮靡起居服用仍前華侈老兆行三人謂之劉三其弟四混號冤孽劉四李弟劉五號階平好唱二簧其行為乖謬則以劉四為尤天津侯家后為風月之場劉四涉獵其間足跡幾遍津人秦二與劉四少相狎長相優問柳尋花亦結為伴侶劉四以曲院花枝司空見慣遂別求蹊徑謂秦曰春任人家畢竟非青樓所及子安得如仙境桃花引我入天台之路乎秦固意中有人一聞是言遂思偕彼財爻成其好事因將計就計謂四日某甲之妻如何若以為可盍往　之四大喜相與計議蓋甲好賭博不事生產其　　荊裙布風韻絕佳秦與甲原有一面之交於是借箸前籌以賭為餌在侯家后雛伶下處玉山堂設局招甲甲以投其所好果貿貿來博竟數錢數十緡妙手空空茫無應付而同局責償彌亟劉秦做好做歹允為代償又含糊其詞囁嚅者再甲固問之乃曰如能以尊嫂為券則除代償外當再偕百千為賭本並不索取一月後人仍返璧時甲進退維谷默念牀頭人為質期僅一月而所許不小枉尺直尋宜若可為遂允之詎甲以妻來而劉無錢付甲妻如被羅之雀如檻之猿不能自主其母家猝不見女探知隣舍係婿命與昇去深恐墮落平康女兄在侯家后枇杷門巷物色幾徧而蹤跡未得一日遇其婿自玉山堂　急脅之歸叩女曲向甲方憾劉秦誑已卽將來蹤去跡和盤托出其意不過欲仗外家力將婦領歸前事作一筆勾銷所謂一頂綠頭巾壓不煞人不欲再與為難詎其岳母卽乘與前任女兒母羞甚服阿芙蓉膏以死 
 
 

Page 2

 
 
或謂女母來時女交給以死具謂見女着其自　倘彼偷生汝卽先死毋母女兩人生來見我其兄亦有白刃相仇之意故女見母遂吞煙死翌日報案官到玉山堂相驗劉秦早已脫逃　將玉山堂老板貴押一面比差務獲劉秦究辦聞秦二家屬且逼匿無蹤屍經其父母領埋差役受比不堪巳將劉四交案矣 
[船局近聞] ○福州船局之采辦處問有香滬二局及福州采辦處故所需料件尚不昂貴今年專歸香居采辦將以為宏遠公司張本嗣經黎星使見事非持平招物議故月前出示招人承投零星物件以昭平允卽仿洋行拍賣之意變為拍買也惟各商以貨少利微大者巳歸香港壟斷小者於事實無所濟故皆裹足不前盖各商生財自有大道不欲覔此蠅頭也○船政局新泒提調呂觀察印耀斗前經赴津巳列前報兹聞直隸開辦水利尚需時日黎星使現又患病一切工程待人賛理故已馳函飛懇呂觀察赶卽赴閩以便商辦各件刻下船局內已修理提調處房宇所有寄居各人一概　出大約中元節前後觀察當命駕啓行也 
[閩垣氣候] ○福州自六月二十一日起至二十八日止每日夜皆有滂沱大雨或發疾風雖當酷熱之時如處清凉之界居人頗覺快爽惟行人猝不及防多有感受風暑致櫻時症者欇生者倘其慎旃 
[營勇尋仇] ○前月二十二日卽禮拜日漢皋升字營勇某購難一隻携過禮拜堂門首見西人在堂講書便提雞立門外觀看隨有巡捕驅之使去該勇云我又不進內祇在門外稍一憩足何竟不容捕見其不聽驅之愈急勇卽肆謾駡捕亦遠詈之由是彼此角口勇不稍讓捕忿不可遏舉手中棍擊該勇頭面當時皮破血流勇孤掌難鳴知不可勝遂奔竄回營　衆訴悉情由約同十餘夥伴執械去復仇幸有怡和行西人登高遠眺見程勇飛奔而來急喚巡捕迅避入堂未幾勇至尋覓不得知已藏躲乃呌罵不已西人勸之不聽旋為該營分統劉君所知親自追至叱令各勇回營稍施薄懲次日劉君至領事署告知營勇已經懲責亦請飭補房約束巡捕任其輕易擊人領事官亦卽應允知照云 
[照錄嚴佑之明經告災書] ○逕啓者弟於前月下旬回揚因大病不能復元擬休息數日再到電局不料迭接南洋伍祐新興草埝各場來信通海一帶六月二十翌日風潮陡作雨勢傾盆自丑時至酉時始止海潮乘風內灌浪湧如山平地水深丈餘鹽灶盡遭淹沒人口淹斃萬餘牲畜無算海中船隻失事飄入灶境屍骸亦復不少其幸逃未死之人殘喘僅存露處無食惟有號哭悲啼此實從來未見之災目下撫卹刻不容緩泰屬商人捐錢一萬串通屬捐錢五千串已先請家兄往辦各商又必欲屬弟前往弟病雖未愈誼不容辭准於明早赴場電局事祗好偏勞廉泉諸君尚望隨時知照惟各場之灾地連數州縣太重太廣同人擬請運憲橃發官欸倉榖亦必不多當此連年捐賑之後勸募為難近在桑梓反不能救為之奈何滬上善緣最廣諸君子夙有同心弟不忍再勸而亦不能無望只好看災民之命運矣一切情形容到場後再行詳達此飛佈卽請均安　七月初四日作霖等頓首拜上 
　　右佑之明經來函敝處接讀後無可符合正擬送報適　甬東隱名氏見之卽慨捐規銀二千兩又無名氏一千兩當卽赶緊寄交佑翁因思　直賑截止後會屢有善士來欸未能收解隨卽繳回茲旣災近目前事屬迫切敝處義不容辭仍當暫司收解倘仁人善士發現在之菩薩心完　未了舊願如有施賑捐欸請交至大罵黃浦灘口上海電報局內轉解擊奉收票或逕寄揚州東關街李韻亭維之兩君收解亦便易也　上海前辦協賑公所同人啓 
[惜字良箴] ○范君養田致書本館云在杭講鄉約路見穢壤間有拋棄之自來火匣雜印中國字樣穢褻殊甚拾之以歸因思拋棄自來火匣固係常習計各處之業擲　每日不知多少茍用者能惜字見者必拾取功殊不淺然使該業造匣能勿印華字則永無褻字之慮其功不更大哉請登貴報以勸世人云云本館以所言切中俗習而所勸能得其要故為照錄想該業可從其說也 
[兵船開行] ○搩得拉不暈兵船於前日啓輪開往英國行徑他兵船左右各兵船皆　喏以示恭賀之意云 
[車路近聞] ○上海創造車路一節屢列於報英工部局業經商定允行法人在工部局商議亦有允行之意惟聞關道憲前有信致總領事處以為建造車路恐於小車東洋車等往來殊形不便總領事覆言此事可以無慮如果造成車路則工部局自必派人在車路巡行彈壓於小車東洋車之往來並無不便云 
[臺基復盛] ○租借中之臺基前經關道劉觀察札委英法會審委員查辦之後若輩稍知畏懼歛如日久玩生漸萌故智如英租界之紅廟弄謝家橋東首一帶及蓬萊園弄中長安里小琅嬛里及老閘馬路引鳳樓茶館西首一帶本係臺基聚集之所刻下非但故　侬然而且明目張胆更甚於前盖之臺基僅有無恥老嫗引誘兩家女子入其彀中以為漁利計每逢客至始往其住處必在深巷僻弄今之臺基每家或一二或二三女子充作住家專候輕浮浪子而招接之如不合意卽為另招每值點燈時有過客行經其出卽倚門呼喊王家陸家隨口瞎說設或其人聞聲駐足回頭卽作諸醜態拖曳入屋以隨其欲花煙館尚有捐項臺基則可從省以故效而行者實繁有徒其為害於人心風俗豈淺鮮哉或曰臺基非雖禁也實苦難獲蓋一經官差往拿伊等勢必抵賴無從作證有恃而不恐然租借中著名智老臺基不知凡幾當道茍能先行按名訪拿重懲示儆一面認真稽查不遺餘力則若輩自當聞風而懼漸次絕跡何慮臺基之難禁乎吾願為司牧者認真禁之 
[拐女狡供] ○思女發巔一案法公堂傳到陳三詢問刁狡不認而陳八及妻陳程氏亦不吐實原告王錦元之近隣各店鋪聯具禀稍王錦元之妻親女阿寶被拐後日夕痛哭我等耳不忍聞為此公同禀訴等語翁太守謂此案現在押追當予嚴比飭為退去禮拜日太守臨捕房時巳將陳八及陳程氏各此責八十下仍係堅無口供昨日復解公堂原告王錦元亦投案候示翁太守謂陳三陳八陳程氏三人曰爾等亦不必狡展爾等串拐諒非初次今必將王錦元之女寄與他出俟公堂不追再作計議着細細自思如早供實言尚可從寬否則定為嚴處旋有陳三之女到堂伸訴太守謂不必多言業已咐吩陳三明日當說明一切寄信前去將人交案延于重究卽喝退去 
[根究信函] ○福鼎與林立廷棬逃一案昨日法公堂又為訊理全記信船局主傅竹林已傳到而各債主將林立廷信四封呈案翁太守檢閱各信見其致怡德林宇之信不過將虧欠情由先為伸說繼托其從中照應向債戶叨情等語一信致秉記布號卽前報所錄之成恒昌實卽陳恒昌緣秉記牌子甚多其信係致姚恒與牌之姚蓉卿恒公信牌之胡　波陳恒昌張之陳星村陳恒裕牌之陳夢生張禮記牌之張梅臣信中大　亦如致林德宇信無關緊要翁太守閱畢詢錢莊米行各夥謂彼等接信後會否前來關說衆稍未經到來故我等前往相問雖 
 
 

Page 3

 
 
與林德宇等會面亦無實在言語太守謂言信面書六月二十九日由杭寄遞據爾等會稍林立廷於六月二十五日晚間走避有又見其在吳　一宿復由火船折回上海按日核計則到杭不能如此之速顯見不　米行主徐杏村稟稍職員查得林立廷於前月問有洋二千元由福州壓來寄存張禮記張梅臣處有銀二千兩亦由閩匯存陳恒裕陳夢生處會往詢問陳恒裕已經承認而張禮記初不肯將帳給看二次復去則稍洋元果有匯來但早經匯出職等看見其帳簿其付欸係另一人筆跡翁太守得詞謂既有此銀洋兩欸現在祗須有人出場卽可調停過去該信局當知下落隨詰全記局主傅竹林此等信是否由杭帶來據稍於本月初四日薄暮有人持信到局囑為代送其時我不在局收者乃一十六歲之童不知規例遽行收下因見均係行號志信故為轉送豈料遂生枝節太守諭其於近日將所稍收信人帶至捕房候訊云 
[諭令交保] ○前報乾德豈控追白竄一案翁太守早諭悅來祥先將白鼠交還該行至家捐一節當有貨捐局核辦詎禮拜六復據乾德豐禀稍悅來祥尚未還蠟太守飭悅來祥號主到案昨日復集原被訊理據法包探嚴頌眉稟稍奉諭協同西捕傳號主主北塘豈王　避不面該號夥稍在元生昌及到元生昌而彼又從門逃逸繼復藏匿店床中始得尋獲太守問王曰白蠟前期斷令還何以遠諭答稍彼貨載南市下船實係私貨况捐局卽欲加捐為此扣住太守謂捐局加捐自有章程卽使充公汝亦不能染指場面上人何乃有此行徑情實不合現在着將白蠟先交與乾德豐如局中查究當惟乾德豐是問着卽交保繳蠟王稍我有號在此何至有慮必致交保太守謂爾等為人實屬難靠飭令交保云 
[供語含糊] ○花煙館煙妓李張氏卽阿囡控告鴇婦陳陸氏卽爛污阿二拐賣其十四歲女孩一案原告會稍我女兒被阿二託熊阿二賣於湖州得洋二百元係陳金林所告有王薛氏聽見昨原告邀同該二人到案求質翁太守問之金林初稍不知繼稍在途聞人說及此人卻不相識偶向李張氏述之太守謂似此懸空之語說他何用爾今據實供明與爾尚無不便金林仍然仍含糊太守問說者是男士女金林又不供出王薛氏稟稍此言實係金林所說我在旁聽見惟未說賣於何處太守謂不比諒不吐實着金林交保出外令明日到捕房候訊云 
[醮壇生事] ○時近中元節城內外各處俱將打醮其實乃生財之道也昨日法公堂據九號華捕聲稍有菴院打醮恐游人滋事因報明捕房誰派彈壓巡捕頭令我前任旋有女人燒香甫出大門被陳仁寶亂擠我為喝阻陳卽斥駡在後陳之母亦來痛斥并有陳蓮桂等兩人幫打致號衣扯破是以拘道陳蓮桂及其家廚子共兩人解訊旋遽同來之王姓人稍陳蓮桂及廚子出為解勸看因人眾致撞及該婦巡捕卽謂肇事竟將陳仁寶手擊復趕到伊家陳母為理論巡捕又欲拘拉陳母退入而陳蓮桂及廚子出為解勸致被拘執翁太守見陳仁寶果屬年輕謂此等積習夙素深知諒必巡捕持棍恐嚇陳仁寶若此年歲況手抱一孩見此署詬情或有之但巡捕不應趕到其家擅自拘人華捕卽稍其母自己趕來相罵太守謂人家雇捕恐防滋事以資彈今反雇捕多事實所部解白翻譯官謂此事當查明再核太守着將陳蓮桂等兩人交保下期再訊按此庵院公堂上並未聲明惟據知者云係新橋南首之延壽菴菴堂內兩旁懸有助捐人名牌均係滬北直男女唱書者人因稍此菴為說書先生會館云 
[發落車夫] ○六月十五日本報登有車夫刁狡一則當經吳淞營勇丁胡長發被法西捕擊傷頭額發腫中西官着胡長發赴仁濟醫館敷治車夫沈廷貴着為管押捕房候辦業今胡長發傷已少愈投法捕房聲明故昨日法補頭將在押之車夫沈廷貴解案胡長發照前具訴白翻譯官商同翁太守謂此事法西捕業已予罰至小東門通事查無打勇情節惟不合將其一推亦巳申斥該車夫管押到今巳越二十餘日亦宜從輕發落吳統領處公廨亦有這致意翁太守卽面諭胡長發既輕傷痊何日回營此問西捕已經領事官與翻譯官嚴為重辦車夫沈廷貴實為起釁之人亦已判為枷責矣胡長發聞諭叩謝并稍明日卽擬回淞翻譯官謂去時當至公廨有信帶去翁太守着將沈廷貴一百板枷半個月以儆刁頑 
[拆拚打架] ○昨日法公堂據捕房解到鬥毆案一起計男女三人先據薙髪匠顧春山稟稍此婦由我贍養住在潮陽樓西首現又相識別人竟將我之鋪蓄箱籠衣服一槩搬去典押向彼索還質票詎轉聳令其子沈阿增供與母同太守聞供職下見沈王氏年將半百謂多是混帳東西實為可惡斷將顧春山重則八十板沈王氏亦掌頰八十下沈阿增聚眾鬧事逞兇有外國人見喝散情實可惡看則一百板以懲所毀物件着沈賠償完結 
[衆罰賭棍] ○昨英公堂據薛捕頭稟查的虹口有廣東人聚賭搖灘率同中西捕頭前往獲住賭頭譚阿光鄭阿順容阿勝司帳王阿金及賭徒周阿洋梁阿忠王阿雲王啊生邵阿全共有三十三名並起到賭具發財講重辦以儆抵賴不認捕役存本洋二百六十四元商之哲翻譯官名或罰十元或罰五元令捕頭度其力量定數浦東爛泥渡亦有本邑人賭台苟能一查辦真快事也 
[遵諭呈稟] ○上船夫一節昨祥發棧主張梅亭遵諭具稟投遽陳明孟姓客失箱各情聽候察核傳訊爰知孟邵二人係自稍寍紹台道指家丁非稍某要道之家丁也 
[醉人裸臥] ○英公堂據包探陳阿九稟稍昨夜巡捕見久樂歲園後面荒地有一人裸體倒臥爛醉如泥雇車送入捕房尚不省事捕頭給伊布褲令穿一面者我查訪問之近處童該據云目睹姚阿保鄭金發坐東洋車欲回不知如何被人剝衣拋棄姚等六人均俯首無詞陳太守判姚等各押兩月褲給董領又嚴加訓斥諭以後勿再沈　貽誤聞姚等年均十七八歲何致六人合剝褲子一條能值幾錢或云姚等與董本相認識因其酒醉故與相戲然到案皆俯首五次則問官安得知其故乎 
 
 

Page 4

 
 
[采蓮曲] ○曉風殘月水平鋪放棹西湖到日晡姊妹相邀采連去等閒拋郤繡工夫　巧梳雲髻鏡奩開六幅湘裙稱體裁一種閒愁向誰訴祗云儂為看花來　瓜皮小艇泛輕盈十里荷花照眼明嬌艷似儂新浴後含羞無語若為情　嬝嬝芙蕖迥絕塵我來花下悟前因品題若遇濂溪叟便是風流第一人　庽浙仁軒氏稿 
[春閨] ○春巴在誰家輕寒入絳紗鴛鴦儂倦繡且去折梅花　結伴門芳草春游未夕曛東風不解事吹向石榴裙　閩江吏隱草 
[大刀卽乞諸吟壇玉和] ○夕伴大刀眠畫持大刀舞大刀起處神鬼愁斬蛇截蛟立威武摩挲大刀日幾回時兮不遇今徘徊雙龍午夜寒寶匣雷鳴錝錚響金甲風氣咄咄冷逼人怒倚白柱睨煙塵可惜餘埃埋清影不能飛削東西嶺吁嗟乎男兒立身在大刀安能久藏玉鋒因英豪　閩江吏隱未定草 
[少年行] ○少年不得志往往長徜徉徜徉亦非偶其如愁溢腸拔劍一擊柱烈烈生寒光抽書一披讀憤憤墳胸膀陸遜何所負書生膺疆塲甘羅何所學髫齡登廟廊榮達縱有定顯晦殊足傷念此較長嘆拍案呼彼蒼　閩江吏隱未是草 
[光緒七年六月二十七日京報全錄]  
　　宮門抄○發抄　旨四道○鄂撫彭　奏為調署知縣夾片○大臣色等　奏為查辦積案完結並請獎勵摺○東撫周　奏為甄別知縣片○大臣榮等　奏請　旨革職交部治罪摺○六月二十七日內務府國子監廂藍旂值日無引　見○寶廷謝議敘　恩○廣西按察使國英請　訓○記名提督楊玉　謝　恩○掌儀司奏初一日祭　奉先殿澂貝勒行禮○兵部奏派查齋之大臣　派出穆騰阿烏拉喜崇明魁符珍清凱德福載鶴穆隆阿○召見軍機○皇上明日夘初二刻至　大高殿　壽皇殿行禮　○發抄　譚鐘麟奏餘杭安吉客民滋事拿辦解散情形奉　旨知道了旣着飭屬嚴拿首犯王平周等務獲懲辦仍隨時稽查約束毋任游手之徒再滋事端欽此○又署臨安令范祖義等調署諸曁等令奉　旨知道了欽此○何璟奏請仍以寶壯齡補海壇鎮標左營游擊奉　旨兵部議奏欽此○又厦防同知程起鵬補台灣守奉　旨吏部議奏欽此　○○彭祖賢片　再署孝感縣知縣孫傳慤到任已滿二年應行必員署理查有武昌縣知縣凌心坦幹練勤能堪以調　據湖北布政使王大經按察使龐際雲會詳前來除檄飭遵照外謹會同督臣李瀚章附片具奏伏乞　聖鑒　　奏軍機大臣奉　旨知道了欽此　○○奴才色楞額奴才維慶跪　奏為查辦納魯噶魯等族歷年積案完結地方一律安靜請將出力漢番員弁量予獎勵恭摺具陳仰祈　聖鑒事竊奴才等前將派員隨帶漢番官兵查辦納魯噶魯等族夷案於光緒六年十月十五日附片奏明在案旋據委員周溱稟報查辦鎖莊批結嶺寺黑黃致案件完結後隨帶漢番官兵五百名起程馳抵吉饒塘當派甲琫頓柱奪吉策忍頓柱等前往納魯噶魯提傳兩造人　遲至十餘日該甲琫等回營面稱案內人証均已遵調陸續起身惟下噶魯頭目甲立四朗曲噶洛布達定阿雍簪布仁青等四名弗容晤面並用亂石擊打不准入其住寨聲言萬難赴案縱有兵來亦何畏懼等語周溱復派譯字房教習馬光榮從九品江宏治等再往詳細開導均被甲立四朗寨內人等打傷懇請核辦等情奴才等查下噶魯頭目甲立四朗等兇悍性成負嵎抗拒前任夷情章京恩承鉄魁二員先後至彼查案該頭目藉故糾衆持刀飛石肆行挾制迨調　查訊竟敢抗不到案延至於今未能了結實屬胆玩藐法已極奴才等飛飭周溱添調三六村土兵五百名共集一千名尅日帶往該處相機彈壓設法緝捕以儆効尤兹據周溱稟稱遵札帶領漢土官兵於本年二月十二日馳抵阿雄寨先遣通事傳得貫前往繙諭曉以利害勸令迅速歸案該甲立四朗等大聲肆駡將通事責打逐回周溱當派漢番員弁兵丁等分紮阿雄寨並示諭官軍只可環圍困守不准施放槍砲相持二十餘日甲立四朗等見官軍緊逼力促勢窮率其黨與千餘人出寨悔罪投誠伏　泣懇傾心歸案周溱姑允所請遂進紮阿雄寨一面安撫被脅番民一面派人提傳案証逐日秉公研訊共計六十餘起遂將所控牧廠地方烟戶房土分清界　各項差徭抽頭茶腳等事定立章程其上年互相殺傷百姓失去財物照夷例賠償命價罰服銀兩抗傳不到之甲立四朗曲噶洛布等四名從重鞭責後押發夥爾總百戶處永遠圈禁惟巧舉定琫札汪歷年播弄是非刁唆詞訟實難姑容應卽解交夷情衙門看管如能悔過自新再行取保釋放回旗該管百戶百長頭目等或嚴加懲處或從寬　過分別擬斷繕發　牌兩均造各悅服遵照承領出具永不滋事了案甘結圖記地方一律安靜等情具報前來奴才等查納魯噶魯各族距藏較遠鮮知法紀每每恃其兇悍抗不遵調以致積案數十起累年弗能究結經此次派員稍加懲辦之後自可儆懼歛跡就我範圍他族官民亦知懾服實於近日藏務大有裨益該委員等辦理妥速不無微勞足錄所有此次尤為出力漢番官弁等繕具清單恭呈　御覽伏候　恩施以示鼓勵其發給漢番官兵口糧等項請於藏餉內造銷用昭核實謹將查辦納魯噶魯等族歷年積案完結地方一律安靜並請獎出力漢番員弁緣由理合恭摺具陳伏乞　皇太后　皇上聖鑒訓示謹　奏軍機大臣奉　旨周溱等均着照所請獎勵該衙門知道單片併發欽此　○○周恒祺片　再勞績保舉人員應於到省後予限一年察看甄別茲查有理問銜候補知縣榮熙候補儘先知縣楊恩贊二員均係勞績保舉核計到省已滿一年之限例應甄別據藩臬兩司會詳前來臣查該員榮熙年富才明楊恩贊年強才　均堪以本班補用除　歷清册咨部查照外　附片具陳伏乞　聖鑒謹　奏軍機大臣奉　旨吏部知道欽此　○○奴才榮毓榮頤景瑞跪　奏為防禦叅後藉瘋逞刁任意咆哮據實具奏請　旨革職交部治罪恭摺仰祈　聖鑒事竊奴才等前因廂黃旗防禦多福刁難領俸妄開　費檀當俸銀任意瀆稟伊　防禦連升臨差規避縱子妄為該總管椿麟意存規避奏請交部分別議處等因奉　旨着照所請該部知道欽此當卽恭錄分行並傳知欽遵在案六月初四日多福赴奴才榮毓寓所聲稱旣被叅辦何以復派值班話氣刁狡神色支離當卽傳詢該總管衙門何以復派令多福值班據總管呈報已改派章京前往接班並將多福交該旗暫行看管聽候部議十二日夜間多福又赴奴才榮毓寓所闖進內宅經親軍校松齡攔問何事伊竟將松齡推貫傾跌不准攔問經衆衛家丁向前攔阻出外仍復大肆咆哮傳到該總管　長章京等令其帶回看管乃竟不服形色兇橫逞瘋刁狡聲喊不休卽將其鎖帶回署看管伏查多福性似瘋魔氣質狡展今於被叅後不候部議尚敢咆哮兇橫似此瀆亂官塲萬難容恕　合詞據實具奏請　旨將多福卽行革職送交刑部治以應得之罪並　前叅　案咨部備查所有防禦叅後藉瘋逞刁任意咆哮請革職治罪緣由理合恭摺具奏伏乞　皇太后　皇上聖鑒訓示遵　謹奏奉　旨已錄 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
