# 1908 - 179 - 4912726

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
上諭 
六月初六日奉 
上諭七月初一日孟秋時享太廟朕親詣行禮後殿派溥偉行禮兩廡派德壽希璋各分獻欽此 
宫門抄 
六月初六日召見軍機增韞論說 
[收回領事裁判權與改良法律之關係學]  
自道光壬寅。始以失敗訂約聞。然其時之失敗。在割香港償兵費。並無永。遠。瑕疵我主權而爲附骨之疽者。第一欵言華英人民彼此友睦。各住他國者必受該國保佑身家安全。第二欵言五口通商。無礙英國君主派設領事管事等官住該五處城邑。專理商賈事宜據此則先言服從主權。後言領事專理商事。不失爲普通國際條約。性質也越十六年咸豐戊午與各國訂約。皆許其領事有裁判權。當時亦。不知所云。視固然而己。旣不。知放棄之非。亦無從起收回之想。自此至甲午之役而高麗不爲我屬。己亥與高麗訂約。其第五欵乃言日後兩國政府整頓改變律例及審案辦法。視以爲現在難服之處俱巳革除。即可將兩國官員在彼國審理己國民人之權收回。斯時也。日本於戰勝後。正辦埋收回其國之主權。影響所。及。吾國人腦中乃現此影。姑於韓約發其端。蓋明乎其律例與審案辦法。中韓正同病相憐。日韓亦本爲中國所誤。而習於此有待革除弊政耳。要爲己往之事今不足言。至近年商約議起。壬寅癸卯之間。所己定之約。皆有收回治外法權之明文。英約第十二款云。中國深欲整頓本國委例。以期與各西國律例改同一律。英國允願盡力。協助以成此舉。一俟杳悉中國律例情形。及其審斷辦法。及一切相關事宜。皆臻妥善。英國即允棄其治外治權。夫治外法權之非領事裁判權。今姑不論。要之此約爲。指收。回領事裁判權而言。非特我立。約者自以。爲如此。即英之所。謂允棄者。亦 
　　 
 
 

Page 5

 
 
自必爲棄此無疑也。嗣是而美而日本皆見此條於商約。所謂整頓律例。臻於妥善者。彼果許爲非徒形式與否此所以有一切相關事宜之文。蓋目前方發一虚願。正未知其何日可償矣。乃商約尚未遍訂。而英若己悔。其言。且以虚願而并禁我之發焉則上年海牙保和會中。英人提議領事。裁判事件。不得提於公斷者是也。幸而由陸合爭去之。不載於約。此皆吾國對於領事裁判權。昏昏。於前而漸欲昭昭於後之己事。今且有法律館。之設。意即有所謂整頓律例之道。存乎其間。僅僅從事於刑法。而其他若猶有待。夫有所待焉與否。其爲濡滯且不深言。今刑法之草案未見實施。而壅遏之者方且挾綱常名敎之大名義。横生阻閡於其中。以彼僅反對。數條。猶曰身分權本當從本國之法處斷之。吾法之寛嚴。與國際無涉。乃并欲以禮學館千。預法律嗚呼經義決獄之說固吾國通儒所深自負者。以爲天下長此夢夢舞文。弄法大抵皆刀筆下賤之所爲稍。讀儒書遂以。爲萬能之具在是。今試間彼自命爲大儒而扶植名敎者。豈不曰亂臣賊。子之。不可無所憚乎夫若者爲亂臣。若爲非亂臣。吾國原無定論竊鈎。者誅。竊國者侯。放南巢而懸太白。則湯武爲大聖桀紂爲大憝。不言經義。則一切以繯首赤族威之。一言經義。且將以獨夫民賊稱量萬世之帝王。讀書人之具有不臣之心者蓋振古如兹矣。（未完） 
專電 
[電一（北京）]  
某御史奏民生愁苦吏治廢弛由於州縣不久任不久任由於缺有優瘠優瘠非關俸糈實平餘等爲之嗣後請匀定公費按月攤給餘外私得一文照贜科罰 
[電二（北京）]  
某御史奏叅程德全用人不當民怨沸騰宋少濂魁陞等所辦之墾務局百弊叢生官錢局高抬價值得贜巨萬大爲民害奉旨交徐世昌查辦 
[電三（北京）]  
吏部停選袁張主持甚力留京州縣大爲恐慌議公呈陸尚書請設法轉圜 
[電四（北京）]  
新浙撫增韞今日請訓（初六日）定初八日出京 
[電五（廣州）]  
各省督撫以兩粤水災重大均發電來粤弔唁 
緊要新聞 
[憲政館奏覆編定現行刑律北京]  
　　憲政編查館會同法部議覆修律大臣沈家本等奏請編定現行刑律一摺略謂原奏各節援日本從前新律綱領及改定律例之辦法删訂舊律以利變通所擬修訂章程分删除總目釐正刑名節取新章删併例文四項臣等公同商酌删除總目一節蓋亦因時制宜之辦法查六官分治爲成周之舊制夷考列代律目漢魏以降大率有篇目而無總目唐律及宋刑統均同元典章目錄始以詔令聖政朝綱臺綱居前而吏戸禮兵刑工六部分列於後洎明洪武時廢中書省政歸六部故修律亦分六曹我朝因之相承未改近今官制更張己與前代不同事例旣增自非舊日總目所能賅載今律篇目分名例職制公式戸役田宅婚姻倉庫課程錢債巿廛祭祀儀制宫衛軍政關津廐牧郵驛盜賊人命鬥毆駡詈訴訟受贓詐僞犯姦雜犯捕亡斷獄營造河防凡三十門條舉己詳即無總目己便檢查應即仍照今律三十門分隸而删除六律之名以昭核實又釐正刑名節自係循名責實之意惟查光緒二十九年刑部奏請删除充軍名目章程附近近邊邊遠併入三流極邊極邊烟瘴改爲安置是年刑部議覆升任山西巡撫趙爾巽條奏習藝章程　作兼指遣軍流徒四項僅於懲虎之法略分輕東之等是軍罪雖經删除遣流尚存仍應於死刑之次增入遣罪安置之次增入流罪以存其實至節取現在奏定新章删併例文各節俱係修例向章應請照原奏所擬辦理抑臣等更有請者方今庶政咸新羣彚繁阜有昔爲厲禁今己漸次解除者有昔爲附例今己别輯專條者即如民人出海例禁綦嚴今則易爲保護名省礦山向多封閉今則咸議開採以及結社集會發行報紙之類均非舊時律例範圍所能限制以上各項均應薈萃參考以期一貫而免抵牾否則張弛靡常前後乖舛有司顧瞻失據吏胥影射爲奸似於推曁之功不無阻礙此原奏引伸所未及亟應損益者也五月二十八日奉旨依議 
[會議國會之年限北京]  
　　上月二十八日憲政編查館召集館員會議楊度開設國會期限說帖限五日以内各抒意見當時該館會議情形甲論乙駁辯難攻擊楊京堂不發一言因自己發表之意見未便叅列論議今將與會同人及主張長短期限之員名列左 
主張五年者七人連甲汪榮寳胡大勛朱國楨程明超 
劉澤熙陳籙 
主張六年者二人稽鏡民政部延鴻 
主張七年者三人外部曹汝霖錢承誌廉隅 
 
 

Page 6

 
 
主張十年者十二人官報局長沈林一王建祖章宗元稽苓孫傳嶽棻黄瑞麒勞乃宣恩華富士英胡礽泰民政部章宗祥此外高种主張二十年而汪詒書不加可否 
又聞憲政館提調寳熙劉若曾等以此次會議事項頗爲緊要擬編成議事錄進呈政務處各大臣瀏覽 
又聞都察院堂憲張英麟於初二日在該署研究所與各御史會議自辰至午爲時頗久聞所議即係各省請開國會書代遞一事而代奏與否仍未决定故是日所收呈件均未批示 
[嚴限各省商辦鐵路之諭旨北京]  
　　軍機處交旨郵傳部五月二十七日奉上諭鐵路爲交通大政利商賑災運兵轉餉以及開通風氣振興實業胥賴乎此近年各省官辦鐵路皆能尅期竣工成效昭著而紳商集股請設各公司奏辦有年多無起色坐失大利尤碍交通着郵傳部遴委妥員分往各路確實勘查各路工程應分幾年造竣公司股本能否按年接濟一面妥擬辦法嚴定期限倘所集股資不敷尚鉅或各存意見推諉誤工以致　能依限完竣即由該部會同該管督撫另籌辦理並將該省所舉承辦人員差使查照商部歷次奏案分别撤銷以期各路迅速造通上裨國計下厚民生如再因循瞻顧坐誤事機定惟該部及該管督撫是問其應行路律並着該部速議具奏欽此 
郵傳部奉旨後當擬預定辦法派員分勘一面已恭錄諭旨照會各省商辦鐵路公司欽遵辦理 
[伊蘭鐵路將歸官辦陜西]  
　　伊犂至蘭州鐵路新甘兩省紳民頗肯出資以期早日修築乃升督以官辦爲詞出而阻撓紳民咸皆退步聞其所謂官辦者除抵借洋欵外並無籌欵之方法云 
[正誤]  
　　昨載郵部收回電股章程第十條發給電局存銀收修旬下多排　不　驟行領價本部准驗收股票後發給電局存銀収以條二十二字未及校正 
今日因告白過多尚有緊要新聞接入第二張 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[接緊要新聞要摺移入第三張]  
[法律館奏定新章]  
（其一）諮議官 
第一條諮議官遵照奏定法律館章程第十一條由修律大臣奏派第二條各省提法使或按察使應均兼充法律館諮議官此外深通中外法律之員由法 
[律館隨時延訪奏明派充] 大第三條諮議官於法律館諮詢事件應考察明確隨時詳覆第四條各省提法便按察使兼充法律館諮議官於各項法律事件應札飭各州縣詳查報告 
第五條諮議官於各項法律事件得隨時條議陳述意見第六條諮議官於法律館所派調查員有當協助調查之件應隨時接洽辦理第七條諮議官均爲名譽職不支公費其辦事得力者俟修律告成後擬由法律館擇尤奏保請旨奬勵 
第八條各省提法使按察使兼充法律館諮議官如升調時應將承辦法律館事件移交後任接辦 
（其二）調查員 
第一條調查員遵照奏定法律館章程第十二條由修律大臣派充第二條調查員分爲二項一由法律館館員内派充者一就各處通曉法律之員由法 
[律館派充者]  
第三條各處通曉法律之員得派充調查員者應其左列資格之一一曾在本國或外國 
[法政學堂畢業者二現充法政教習者三熟習刑律者]  
第四條調查員於應行調查之件應按照法律館詢問事由及頒發表式辦理 
第五條調查員於應行調查之件應按律照法律館所定限期迅速報告 
第六條調查員於應行調查之件如爲力所不及者得隨時商謂諮議官協助辦理第七條調查員於法律事件得隨時條議陳述意見 
第八條調查局應給公費由法律館視其承辦事件之繁簡酌量發給如派充後並未辦事 
[者不給公費]  
第九條調查員前往各處實地調查所須旅費應隨時豫第定撥由法律館酌量辦理第十條調查員如有辦事得力者俟修律告成後擾由法律館擇尤奏保請旨奬勵其有不遵定章報告並調查不實者由修律大臣隨時撤換 
[札飭井陘煤礦改爲官辦天津]  
　　直督楊制軍札飭礦政調查局謂五月二十日准外務部咨本年五月十二日接准來咨以井陘縣横西村等處煤礦由現任津海關蔡道紹基等與德商漢納根另訂合同十七條於華民生計中國主權地方治理均無侵損與新章亦不相背覆核所訂各條參照臨城辦法均尚周妥附送洋文合同礦圖咨請核覆等因查井陘縣煤礦自光緒二十五年德員漢納根與張文生張鳳起訂立合同即由德使照請總署核准嗣經本部於二十八年四月查核原訂草合同與定章尚無違碍照案核准分咨北洋大臣曁經辦路礦張大臣各在案惟糾葛多年迄未就緒現旣參照臨城煤礦成案改歸官局收回合辦詳核所議合同大致均與臨城煤礦合同相仿自可照此定議仍應由貴大臣奏明辦理以符成案除咨行農工部部查照外相應咨覆貴大臣查照辦理可也等因到本署大臣准此除分行外合行札飭札到該局即便查照 
[電飭密拿靈璧匪徒江西]  
　　靈璧縣北鄕朝陽集與江蘇睢境馬山地方有著名匪首四名各聚黨羽多人希圖滋事又靈邳雖等州縣交界之八乂路地方亦有女匪一名綽號蓋山西尤爲羣匪逋逃之藪昨經皖撫訪悉特電飭鳳頴道密派就近營縣妥速拿辦毌任漏網 
[京師近信]  
吸烟大員之可危聞都察院各科道以現值戒煙期内特偵探各大員是否吸食近己探得實缺文武大員私行吸食者有二十七員之多惟三個月限期未届故未發布一俟期滿時即行分别奏叅議商恊濟民政部樞府以民政部欵項異常支絀而郵傳農工商二部存欵甚鉅議與二部尚書會商各撥欵若干協濟該部 
國民捐定期還欵償還國民捐己奉明諭聞大清銀行定於六月初一日起每日早九點鐘至三點鐘遵照諭旨付還該欵 
鹿中堂面授墾務方針綏遠信留守請訓出都已紀本報聞留守於出都前曾面謁鹿相國請示一切相國告以體恤蒙情厚遇墾民八字留守遵諭而退 
[西報譯要]  
○日本振助粤災字林報載初五日東京電云日本著名各銀行及各公司今午集議籌欵賑濟兩廣災民當塲捐集欵項甚戸聞此事係由素在中國經商之某某二社發起云 
東督移民實邊政策字林報云上月二十八日奉天電稱東督徐菊帥近派委員赴山東考查商務實業等事聞東督並擬移民入滿再在湖北招募農民赴東開墾以興農業各農民均須優加看待云 
皖鄂水灾文匯報載初六日南京電云揚子江江水大漲黄州府及安慶被害頗巨人民死亡之數尚未查悉 
分類新聞 
政界 
[江督皖撫會奏减收茶稅南京]  
　　江督端皖撫馮會銜附奏減收茶稅片云光緒三十二年皖省因派新案賠欵所籌各捐不數撥解議於皖南所産洋莊茶每斤加抽制錢二文本省銷賣之茶每斤加抽制錢一文以資補苴雖爲數無多在各商原不難勉力輸納但近年來印度錫蘭産茶日盛華茶即日見衰滯若不設法減輕成本銷路終難暢旺現經臣將江南應征之欵分别釐定另摺奏陳而皖省所抽之捐疊據茶商等聯 
 
 

Page 11

 
 
名禀求減免當與安徽巡撫馮往返電商議將運銷外省及洋莊之茶減收一半每斤改抽制錢一文由茶稅局隨應征茶捐按引帶征其所減之一文即在江南應征産地稅内照數撥補至在本省銷賣之茶亦納每斤一文在産地稅内提撥不另加抽統由茶稅局隨時按引分提撥解皖省濟用如此辦理雖江南原征稅欵不免　絀而商力則可藉此稍紓皖省亦不致另籌爲難後略） 
[札飭稅關釐卡嚴禁私連外洋銅餅天口奉天]  
　　奉撫唐少帥札飭各稅關釐卡文云各省銅元雖迭次明降諭旨暫行停鑄而奸商牟利往往串通外人販運外洋銅餅進口外人知此利益遂亦偷爲輸入充斥内地大受虧損昨公署接到南洋大臣電告各省督撫一體查拿禁止外洋銅元入境咨文用特札飭各該稅關厘卡警局一體嚴密查訪一經拿獲便將全數充公并予以應得之罪 
[招考法政學生章程南京]  
　　江督端午帥参照學部直隸兩處章程創辦兩江法政學堂分正科别科兩層經記前報現該堂監督田吳炤以新造講堂添築操塲漸有規模預計六月内可以開學特詳准江督出示招考章程四條錄下一寗屬候補人員自道府以下遵照憲政編查館考驗外官章程限於六月十一日起至六月十三日止赴藩司報名定於六月十六日由本部堂命題親試取准札到該堂由該監督等分班學習一寗屬三十六州縣大州縣申送六名小州縣申送四名限於六月十五日齊赴法政學堂報到聽候該堂監督考驗合格詳送本部堂覆考取准入堂由該監督等分班學習（以上二項學員均入别科）一正科學額蘇屬二十名皖贑各十名除電請三省撫部院考取合格學生咨送來寗即便入學外均限於六月二十日到齊以便歸班學習一正科學額寗屬六十名應須覓定保人出具切結限於六月十五日親赴法政學堂報名聽候定期考試取准歸班學習（以上二項學生均先入預科） 
一别科學員原定駐防四名應請江寗將軍京口副都統咨送到堂併入寗屬州縣學紳辦理又兩處駐防應入正科學生一律自行報名投考 
[蘇府兼代粮道蘇州]  
　　蘇粮道惠澤民觀察本月初五日押漕北上其關道篆務因有華洋交涉公務重要經撫憲札委蘇州府何太守兼理己於初六日接印視事 
[津浦購地局商調總辦安慶]  
　　津浦鐵路南段取道皖境前經吕大臣遴委楊道士晟爲購地局總辦現楊道因病辭差改委叚道書雲接充惟該道係安徽督辦處叅議昨特咨商皖撫請准調用并照章備具會委札稿一併送請畫諾 
[郵部奉飭改用華文漢口]  
　　漢口京漢鐵路南叚總局提調王司直太守近奉郵傳部飭令凡關本國事件一律改用華文以免歧異而便查核刻已遵照辦理矣 
交涉 
[電告拒絕德商借地屯煤福建]  
　　閩浙總督松鶴帥電致外務部略謂近有德商要求租借厦門新船塢地方作爲屯煤處所業已查照舊案嚴詞拒絕理合電請查照 
[中日勘測烟台煤礦奉天]  
　　遼陽函云烟台煤礦出産區域頗廣而中日各屬境界迄未明確致時有錯亂是以南滿鐵路公司派員赴烟台會同華官按照俄國測繪之圖就地勘查以清境界近聞該委員等日内可以勘測告竣 
軍界 
[鄭州製造廠購地開封]  
　　汴省鄭州地方建設製造中廠久有是議兹悉林中丞現己接到陸軍部咨文並購地章程一本日内擬派員赴鄭至鐵路附近相度基地 
[漢口破獲私造軍火銅店多家漢口]  
　　漢口堤口興隆街一帶銅店名爲代人修理槍枝其實有私造軍火接濟痞匪情事現被夏口廳金煦生司馬訪聞於上月二十九夜會同漢防督捕各營前往搜查起獲手鎗子彈等件並拿獲多人收押候辦 
[部駁皖省營制辦法安慶]  
　　皖省馮中丞前將皖省舊有防軍改編巡防軍隊十七營所有營制餉章業己咨部立安兹准陸軍部覆稱皖省改編軍制以中南兩路距省較近歸營務處節制不設統領至北路人營分爲兩翼各設統領一員而以南北兩鎭道兼營務處似有拇指駢枝之勢前據文稱設立巡防營務處係管攝全省巡防軍隊業經援照奉天成案暫行照准此次清摺又支南北鎭營務處公費核與前案不符碍難照准 
[度支部撥解邊務協餉奉天]  
　　延吉邊務最關緊要一切餉欵項甚屬不貲前巳商明度支部允准協濟欵銀十萬兩久未撥解來奉迭經催商己於前日接准度支部咨並撥解協欵二萬兩前來以備辦理延吉邊務之用 
學務 
[禀留師範監督之批詞杭州]  
　　浙江兩級師範學堂紹屬學生發起開會禀留王監督經各屬反對會塲解散等情均紀前報現有周一蜚等十八人公禀學署仍請挽留奉支學司批云王監督學行優美辦事熱心爲學界所推許此次呈請辭職經由撫憲及本司再三挽留並責以力盡桑梓義務想王監督顧全大局當不至固執己見該生寺但當服守學堂規則潛心肄業可也 
[斥降優等生絕綱蔑倫杭州]  
　　海寗逹材高等小學堂於上年十二月舉行第二次畢業兹將試卷呈送提學署經支文宗披閱成蹟尚隹惟最優等生徐光藻卷有倫理學說一篇所言乖謬當即批斥云查外國倫理學一科係剖晰道德與非道德之界限專以中國倫常之說當之巳屬非是况篇中謂欲講倫理必先除專制欲除專制必先棄三綱五倫不經之說背謬亦已甚矣恭按奏定章程内載明外國解說倫理與中國不盡相同中國學堂講此科必指定一書闡發此理或有議論過高於古人動加訾議以及各分門戸互相攻駁者可置不講實己預防流弊昌言謬說如此在所必斥應將該生學科分數扣除降列中等以示薄懲並仰傳 
 
 

Page 12

 
 
諭境内各學堂一體遵照 
[皖撫致敎育總會之照會安慶]  
　　皖撫馮中丞以太湖趙紳函述被誣情形並行提學司嚴拿匿名誣控之人懲辦以事涉學務因照曾敎育總會略云前因匿名誣控太湖學事涉及在籍趙紳當以蜚語横加懼損名德清望照請貴會查明見覆藉資昭雪並一面飭拿匿名以懲刁健兹准趙紳來書備述顚末情事瞭如非惟謡諑之詞鬼蜮豁露而趙紳之規畫苦心亦邦人共見矣本部院披閱旣竟亟欲公之衆覽用特移會貴會以便傳觀 
[鎭邑敎育會成立寗波]  
　　甬屬鎭海縣敎育會現己由紳學界組織成立公舉劉楚香君爲會長於前月杪開正式大會公同選舉各職員聞是日到者不下二三百人 
實業 
[徐督電商建設關外鐵廠奉天]  
　　徐制軍致農工商部電略云現巳勘定關外各處鐵礦甚多苗質尤隹擬仿照漢陽鐵廠例在該處建設大廠一所鑄造路軌等件以免利權外溢云云 
[批駁糖商不認糖捐蕪湖]  
　　蕪湖開辦糖捐旋經該處糖商再三懇免均未准行日前該商又復聯名上禀皖撫略稱糖捐不但損商抑且病民萬難承認當經馮夢帥批云察核禀詞諸多要挾批飭不准並言該商等資本皆厚此次捕捐不過於買戸及零星小販或者稍有所損况糖雖爲滋養之品究非無鹽致有淡食之嘆者可比據稱不能承認盡其伎倆無非脅同罷巿本部院業己飭道籌撥公欵廣購糖斤以濟民用爾等毌再嘵嘵多瀆 
[伍學晃擴張航業墨西哥]  
　　墨西哥通信員函云華人伍學晃所組織之輪船公司由香港開船往來墨西哥現與地坦特闢拿愼尼火車公司立約將來在屈蘇哥路沙用船運載客貨渡墨西哥海股到切士省卡路委巿頓則由該公司代爲接載於美國南方商務定有裨益因南方棉花以中國爲最大消塲如由伍學晃公司附載則價廉而且便利云 
[札飭保護煤礦公司漢口]  
　　河南六合溝煤礦公司現派人來漢設立支店由總理張觀察呈請農工商部咨行鄂督札飭藩司轉行漢陽府夏口廳切實保護以抵制外洋運漢之煤 
雜記 
[知縣私帶烟泡湖南]  
　　湘撫岑春蓂片奏略云分缺先補用知縣余龍德曾染嗜好據報業己戒除迨經禁烟查驗所調查該員身上並鋪蓋内均帶有烟泡爲藩司莊賡良查出實屬工於作僞罔知振作相應請旨革職以肅官方 
[保護斐工烟臺]  
　　登萊青道札飭巡警局略云斐洲運下船來烟有地痞假充客棧過島拉客及至下處或甘言求借或百計恐嚇勒索受其害者含寃莫訴此後如再有地痞設計誘騙工人查出送地方官按律懲辦以儆刁風 
[學生誘拐女子長沙]  
　　湘省日前有一女裝男扮之少年由北門入城姿態甚美將鬢髮略爲薙去似以裹足初放艱於行旅在某舗戸停步憩息該處警兵見其舉趾裝束頗異尋常甚滋疑賣因此向其盤詰言語支離即帶至分防　經處長審訊確係某宅少女爲人姦誘約與潛逃者旋復詢知姓氏里居即傳其父兄具領帶歸迨細加研鞫始悉爲附近某學堂學生誘出將與偕遁該父兄擬向該學生究詰詎次日晨起其女己服毒致斃並驗出身懷有娠大約其毒物即爲某學生所授者未識該父兄究竟如何處置也 
[請命鄰通匪地保安慶]  
　　英山縣魏令昨電皖撫謂匪首周大川等現在竄寗除派兵役跟緝外請電寗省飭屬協緝又云訪悉連界之羅出縣詎英山僅三十里有某保通匪前次焚署刦獄該地保似係知情當時并不舉發迨派差過境拿匪該縣蔡令尚表同情惟該地保輙敢與差役爲難殊屬不法第以地屬隣界未便率行拿辦請電鄂督轉飭蔡令緝拿懲辦以示儆戒 
評事 
[反對立憲之于式枚]  
上而政府。外而各省督。撫數數派員出洋攷察者何爲乎。曰爲立憲計也。將採取新法制歸而施行於我國也。乃政府所派之攷察大臣。則有于式枚及對立憲之奏。各省所咨送出洋之攷察人員。則有如李使所稱種種失信。此等攷察人員。非特將來無絲毫之效果且足以挫我立憲之幾。會尚有何顔回國見我江東父老耶。 
[贊助立憲之朱福詵。]  
自預備立憲以來。京外各員之奏陳新政者。不下數千百起。終未有如朱學士請開議會摺之痛切者。延宕交涉之外部。與民爭利之郵部。虚糜巨費之民政部。及一切新設各部調用之紈袴市井與夫飾車馬。美衣服。冶遊豪賭之一般新人才。閱之能無愧死。余謂若輩必不愧而怒。必不自責而責朱學士之誣衊。此朱學士所以奏請開缺也。此政府所以准朱學士開缺也。然則是摺也。可以直决其無效。記者敢勸此後之上書政府者。無效朱。公也。效朱公者徒捨却一官而已。 
[寓言小說新三笑（十）]  
伯虎道。我已醉了　。今日多多叨擾。緩日臻謝。 
阿二着急道。唐大爺不。青爲小的設法。尚有。誰人爲小的設法。此事全仗唐大爺鼎力。無論如何。繕要爲小的開條生路。枝山道老唐這是你的不是。阿二這樣懇求於你。你即不能爲他開脫。你也應該爲他想個法子。伯虎道。法子我巳爲他想了。他自不肯去幹奈何。枝山道。你方纔說的胡亂把那些人罵得狗血噴頭。爲何倒說爲他想法子呢。伯虎道。旣然這樣說。你今天酒也是吃他的。我法子實在想不出。你也該替他想個法子。阿二道。小的有求於二位大爺正多。區區淡酒。不必介意。若祝大爺今日肯爲小的出一把汗。小的自當感激不忘他日死子。變做一只馬拖了車子。終日馳驅。枝山一想。两人倒都敲實在我身上。不免待我使個金蟬脫壳之計。打定主意。說道。法子倒有一個。只是不好。阿二道。祝大爺不必客氣。祝大爺想出的法子。那有不好之哩。枝山笑了一笑。捋一捋鬚再喝了口酒說道。你這件事情。有數種人不肯做的。一愛惜名譽　的人不肯幹的。一天良未喪之人不肯幹的。一天性仁慈的人不肯幹的。一明白一哽之人不肯幹的 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[朱福詵奏請開設議會摺]  
竊惟近年以來宫廷銳意求新勵精圖治薄海内外莫不歡欣鼓舞想望治安然而外交多見失敗内政日益紛更甚至上下交征公私俱困獸鋌狼顧事變堪虞中外諸臣蓋無不心知之而以保全祿位之心莫肯爲朝廷一言者臣竊痛之竊計近來外交諸事其大者如日俄戰後之議約東三省之主權其小者如各省之路礦西江之捕務第二辰丸之交涉無一非退讓不遑坐失權利當軸每以國勢太弱無可與爭爲言臣以爲正惟國弱不能不以文字口舌　耳他黎蘭之於法加富爾之於意昏所謂受任敗軍之際奉命危難之間者也他黎蘭之言曰國無論大小强弱而權利不能不均卒以挫敗之法並列於四强國之間加富爾外交英法内結國民卒能力抗强鄰以漸成意大利統一之業向使二人以國弱不爭則法意一瞅而不復振矣又外務部近漏洩密電一案牽涉至多此種要電何能委之學生之手疏忽之咎豈得復以國勢爲解臣又觀外部之於交涉每以延宕爲詞不知外交轇轕不早予解决即多所要求前定各國約章本多不合之處竊謂國際公私法不能不詳加研究也臣觀近世紀中各國政策皆在工商競爭即日本維新亦以殖物産興國益爲首務我國首設商部後改爲農工商部後又設郵傳部各衙門最爲得其要領然各部初建不爲民人興利不爲國家理財而但爲衙門籌經費至其所辦之事非取財於民即與民爭利按斯密氏原富之言曰商人之事應聽商人自爲之即史遷所謂上者因之也今非但不因之而已即凡利導整齊敎誨之事一槪不爲而惟攘奪商民之利以爲已利所謂最下者與之爭也此豈我皇太后皇上增設各部之本意哉敎育之事貴於普及今於農工商實業甫在萌芽而成立之學校畢業之生徒人材難得流弊滋多京官子弟至有以入學堂爲戒者民政一部經費至繁考其設施多未完備即如衛生之事消防之隊尤爲切要乃者大天屢告疾疫頻興絕不聞有所戒備至於探訪一局尤開告許之門以視東西　意利害相去懸絕綜而論之各衙門辦事之失宜由於其始用人之不富自設立新部以來人人爭言運動其所用之人非紈袴即巿井耳其中津貼最多者所營之事惟修飾車馬衣服及徴逐冶遊豪賭耳在朝廷不惜寛籌經費以行新政破除資格以求人材而適以便諸臣植黨營私之計爲若輩居官行樂之方臣所爲痛心疾首者此也抑臣更有請者几内外官方之不飭各衙門之事所以紛亂無紀者由無法律以爲之範圍耳夫惟法治之國用人行政一一皆在法律之内而欲爲法治之國則非建設議會不爲功臣請得而條舉之前聞海牙平和會欲抑使中國降等藉口於法律之不完中國方汲汲修律而民刑訴訟動　掊擊刑法草案復見吹求所謂築室道謀終於無成者也况民商私法尤中國所不經見鄕曲之士必且駭怪將來編定六法惟於議會通過則各直省目可一律推行此議會之利一也今天下所最重者財政耳無論民窮財盡勢將生變竭澤而漁源且立涸旣設議會以後人人和租稅之出所以保治安則取之而不爲怨且地方自治必先振　實業則可以取之不竭用之不窮此議會之利又一也國家銀行與夫交通儲蓄勸業銀行之設以集貲本爲第一義必有議會而後銀幣鈔票可以得國民之信用如此則財用足而實業興此議會之利又一也（未完）本埠新聞 
[鐵路小工自盡餘聞]  
　　鐵路小工李德悮毆督辦畏罪自盡等情迭詳前報兹租界領袖領事西拂君忽又照會滬道要求伸雪蔡觀察以此案業經註銷今該屍屬旣係貧苦祗得通融給予撫卹此外並無别項辦法業己照復領袖酌核 
[電車軋傷滬道跟馬]  
　　滬道蔡觀察昨日午後自虹口公幹回轅行經南京路外灘適聘白爾四號電車如飛而至將隨役陳正標所騎馬匹軋傷脚踝時有一百另一號印捕將該役陳正標及馬一併帶入捕房用電話請龍飛馬房馬醫生至捕房驗視不知緣何將馬鑿斃其隨役陳正標當即釋回旋於上燈時觀察函致捕房詢問扣馬情形不知捕頭若何辦理也 
[請飭弁勇移駐泥城]  
　　南匯縣沿海之匯角洋面時有船只遭風擱淺被該處鄕民搶取貨物情事曾中滬道移請蘇狼福三鎭飭派師船駐泊防護在案兹南匯縣王大令以該處洋面業由江海關稅司飭令理船廳設立浮椿日間懸旗夜則掛燈俾使經過船只不致遭險所有駐泊師船本可撤回現縣屬泥城地方疉出搶案擬將弁勇移駐泥城藉資彈壓昨己禀請滬道轉移三鎭台飭令移駐矣 
[並禁止文案來廨]  
　　佑尼干律師函致寳讞員略謂華歷五月十七日某報登有貴分府謂趙愷招摇撞騙不准出入本廨之船查趙愷即趙仰橋在敝處辦理文案向稍妥善究竟貴分府有無其言即希見示等語寳讞員答以查五月十四日晚堂本分府面諭趙愷僅云本分府與爾並不認識如無事不必常來以免旁人議論並未謂其招摇撞騙亦未禁其不准來廨云云 
[紹介新辭典]  
　　商務印書館新編英華大辭典爲譯學進士顔駿人先生所輯綜其内容厥有三長一字語完備每解一字條分縷晰且多引成句以証明之幾無一義遺漏二附錄精要如英文引用各國字語解减筆字解記號彚解並華英地名錄等無不採入三字體明顯書中英文均用六號字每字首用黑體成語用草體甚爲醒目全書十餘萬言都三千數百頁附精圖彩色圖甚多誠英文學界之大著作學者當無不以先覩爲快 
[城内]  
居然傳諭嘉奬○一路一區巡警分局遊巡官昨出牌示略云據三排巡長左榮熙報稱縣橋浜有磚瓦堆積有　行人等情當經查明飭傳各磚瓦行主揚有泉孟炳祺張明家徐森泰等到案着各罰洋一元五角并飭以後不准再行堆積具結存案左榮熙留心路政着即傳諭嘉奬以後各排長巡警務必一律認眞查察勿稍疏懈 
濬河竣工○蔓笠橋至登雲橋一帶河浜垃圾淤積現由總工程局挑濬完工 
求晴○本縣李大令因雨水過多恐壞農田昨日清晨率没三廳齊詣邑廟拈香求晴道批○同茂盛等號禀批此案先據廣章來轅訴寃巳批飭秉公復訊據禀前情仰正會審官導照前批辦理毋稍違延切切民人金勝堂禀批旣經禀准提究仰南匯縣速即比催解案秉公究斷毋任弊延至其餘所控影戤船照裝私各節是否屬實一併查明聲復勿遲抄粘並發官事○分省試用同知徐嶽即用部司務陳仲箎滬寗鐵路巡警總巡張毓麟昨均到道禀見 
[南巿]  
荐保破累○永順米店學徒張長生串同茶房宋炳生竊取主婦金鐲一案昨由工程局復訊判押候傳到荐保許馬二人勒令賠償 
押犯病斃○胡阿和前因姦拐慈谿婦人張胡氏由工程局判押改過局一年在案昨日因病身死卽由紹興會館給棺收殮 
榜示罰欵○總工程局裁判所四五兩月罰欵計共大洋一百六十四元六角昨巳榜示以昭信實 
貼還傷費○季雲甫之子在馬路被車夫王阿二碰傷由巡士解請工程局訊究王自愿貼償醫傷費两元繳洋開釋 
[英租界]  
　　洋人自裁○北京路十三號門牌美大茶葉洋行經理洋人因患病已久自懷怨恨竟於前日用手鎗自擊斃命行主得悉即報知福州路總巡捕房派探將屍車送虹口四考子路醫院請爲驗視 
翻戲宜侒○朱長生控著名翻戲周阿才嚇詐洋二十七元昨由公堂提訊　延律師到堂辯護中西官查悉周係出境過記判押 
 
 

Page 19

 
 
捕房三月期滿逐出再來送押西牢 
賠償虧耗○日商有信日東兩洋行控德豐號主孫盤溪不還虧損銀九百餘兩昨由公堂會訉原告延菊池律師投稱孫定購日東洋行之貨現經原告自行賣出共虧銀八百五十兩並欠有信洋行棧租銀一百四十餘兩請爲追究訉之孫供求寛限料理判孫交保限一月清理 
不出定貨○德商順發洋行控興康號經理袁允奏定貨不出昨由公堂會訊原告洋人投案求追質之袁供所定羽綢等貨共銀二千七百兩係由店主邵根生與順發行夥林松年交易當時小的患病並未知悉求察判袁押候林松年到案再核 
搶匪收禁○搶匪徐阿根紏黨持刀搶取王吉生衣物一案昨解公堂復訊屬實判押西牢二年期滿逐出租界 
舊槍充公○青浦人揚如棠莊曉豐沈根星楊升桂因帶有舊槍由探拘解公廨收押在案昨又解訊中西官以楊等確非歹人判將手槍充公各押滿两禮拜開釋便宜龜鴇○龜奴張榮興卽山東阿四與姘婦俞朱氐凌虐妓女花月仙花寳香由郭樹芬函訴濟良所禀知捕房將張與朱氐一併拘解公　請究張延律師到堂代辯旋有見証曹王氐投供張與朱氐開設妓院時將花實香花月仙凌虐現不知藏匿何處求究叉據中西包探同禀張係巳革六百五十三號華捕於西歷一千九百零五年威逼某妓吞烟斃命且曾犯偷竊金表案請爲究辦中西官以各供無憑判各具安分結從寛交保開釋 
拐賣婦女○陳阿多控蔡文卿誘拐伊妻徐氐賣於南翔人童如生昨由公堂提訊徐氐供被蔡誘至南翔得價一百二十元賣於童如生婦人與之聲張被蔡用棉花塞口今愿隨夫回去訊之蔡文卿供尚有某甲等在場判分别還押候　齊人証再訊 
[美租界]  
舉行祝典○昨爲美利堅立國之期美領署陳設一新中外官商咸往慶祝甚爲熱閙外國騙子○前有無領事管束西人因騙人財物送往公堂判押在案　又有順大馬車行主控稍該西人騙去馬車一輛捕頭諭俟期滿核奪 
冐名宜究○袁河南至義昌成號冐騙貨物一案供出同黨周錫潘昨已由探緝獲拘入捕房押候送懲 
[法租界]  
煤爐肇禍○昨紀福泉樓茶　樓下霍豐烟紙店失愼一則兹經捕房查明起火者寔係該茶館樓下王阿二所開之餅攤業已將及夥友李阿四等三人拘入據稱是夜由學徒於煤油火爐上煮水因火力過大致肇焚如捕頭飭各交保候公堂傳訊 
洋人情面○侍者陳阿洪偷竊洋東衣服送解廨陳供衣服晒在洋台上留風吹去景明府因碍於洋人情面判賠洋八元再押捕房七天 
房客逃逸○胡梅齋欠租逃逸由収租人禀知公堂飭將生財拍賣抵欠如再缺少候尋胡到案究追 
馬夫罰洋○馬車夫王阿二拉車不愼將孔和尚之東洋車撞倒並碾傷足踝昨解公堂訊究判王罰洋五元充公另給孔養傷費五元了案 
包車違章○某號西捕以宋小堂所推包車違章亂捕向之喝阻不服遂將宋及車主胡允吉一併拘捕送廨判罰洋兩元充公 
國外新聞 
[日本政界不靖]  
　　初五日東京電云聞日本首相西園寺侯爵及各大臣行將辭職 
[德美反對英國專賣律]  
　　初五日倫敦電云英國商部大臣屈 
爾在下議院宣稱英國新訂專賣律德美兩國均有公文抗辯惟政府並無改訂此律之意 
[波亂己平]  
　　初五日倫敦電云聖彼德堡電稱謂據波京德黑蘭消息波斯各處均己安謐波民現正集會慶祝波王波斯太子請准離波赴外游歷英俄兩國皆贊助此舉 
[南滿洲鐵路社發息]  
　　南滿洲鐵路會社於上月二十九日在東京舉行常年大會據公司報告是年共獲利日洋一千二百五十萬圓除去雜需净餘日洋七十萬圓合六釐股息以上譯字林報 
[美員赴北極探險]  
　　初五日紐約電云海軍大佐潑萊君已定期明日啓程再赴北極探險按潑萊君赴北極探險己第三次矣譯泰晤士報 
[俄皇游蹤]  
　　初五日柏靈電云俄皇近仍偕其眷屬在芬蘭灣游覽不日尚擬赴斯托克哈姆謁見瑞典王 
[法國海軍大將宣言]  
　　初五日柏林電云法國海軍大將托姆森近在上議院宣言謂遠東艦隊爲保護法國殖民地所萬不可少之舉 
[俄擬在遠東設立船廠]  
　　初五日柏林電云俄國國家防衛院近曾討議在遠東設立船廠建造戰艦事宜 
[波京平靖]  
　　初六日倫敦電云德黑蘭路透訪事電稱自上月二十六日頒行軍律後刦掠之事業己停止俄員里柯拉天統領波國軍隊鎭壓亂事頗爲得力 
[英國海軍秘密大操]  
　　初六日倫敦電云英國海軍部己諭令觀操各員登岸此次海軍大操不許報界及外人觀瞻亦足見其關係之重矣海軍大將貝斯福現己召集大隊從事操演以上譯文匯報 
小說 
[社會小說滑稽生（）（賢）]  
我是一個自幼讀書人。性好玩弄。時常與同學拌嘴。因此最喜歡掉幾句文。我記得十歲那一年。在家塾中讀書。那時還沒有學堂咧。一日午後先生有事出門。叮囑我們好好兒讀。回來要背誦背誦不出。要記責的。我見先生一走。便跟在後頭。嚷道。先生。先生。牛何之。先生回過頭來。板着面孔。問我講怎麽。我道。我說的是先生將何之。先生頓時怒氣上冲。伸起手。對準我的額角兒。撲撲的打了三個栗暴。且說道。我明明聽你說牛何之。拿我比一隻牛。還要當。面抵賴。你這小孩子。有這樣大膽。還了得我連忙抱頭鼠竄而去。嘴裡郤嘰哩咕嚕道。你若不是牛。爲何先生兩字。都是從牛頭呢。自此以後。先生於及門中。最提防着我我亦受過幾次重責。有時先生和我老人家說起倒贊我一句聰明照先生的話。這個小孩子。敎得好。眞是一個美。材敎得不好。便是一個無賴。所以先生對付我。格外從嚴。到 
 
 

Page 20

 
 
得十三四歲時。試筆爲文。文理還算清順。不久就進了一名秀才。好僥倖啊。倘使當時科舉己。停恐怕我到今日。還是學堂裡的學生呢。但是秀才雖然進了。我想這種小功名有何用處。徒被他人誚作窮秀才。酸秀才令我氣得要死。坐個舘地。每年也不過幾十吊錢。心上殊爲悶悶。後來忽想著一樣用塲。凡進過秀才。的人。遇見官長。自稱文生。官長也另眼相看。我若和人閙了事。到衙門裡打起官司來那時就落着便宜之處了。剛剛湊巧。我家書房内。被歹人掩進門來。把我用慣的一副青田石精刻圖章。偷了出去。我查知後。立即寫就禀詞。送到縣裡。說我失掉印信。迫求嚴追。知縣得禀疑心我是哥老會中人。不禁大驚道呀可是秀才造反了。一個窮措大。安得有皇上家印信。難道是私行刊刻的麽。但私造僞印。按照大清。律例辦來。罪名何等重大。該生於失去。後膽敢具禀請追。這事不可不澈。 
底根究。免得本縣將來擔著處分說罷。就要標下硃籤。提我懲辦幸有一位刑名師爺。在旁解勸知縣倒還鄭重咨照學師。派了門斗。協同差人。傳我到縣問話。（未完） 
 
得 
 
 
 

Page 21

 
 
   
 
 

Page 22

 
 
   
 
 

Page 23

 
 
　　 
　　 
 
 

Page 24

 
 
   
 
 

Page 25

 
 
   
 
 

Page 26

 
 
調查 
[滿洲鐵道情形報告書]  
陽歷六月二十七日午後二時東京商榮曾議所特開第二次報告南滿鐵道會社四十年後半期施設事項如左 
（一）鐵道工事情形本期施行最重之工事爲繼續前期之路綫擴軌工事大連蘇家屯間複綫工事撫順綫改築工事大連東埠頭並溜池埋立工事全部告竣至十二月一日旅順至大連間之廣軌列車開通其次如大連至瓦房店間於四十一年一月二十二日瓦房店至遼陽間於二月十三日遼陽至奉天間三月十四日均己開通營業近來如奉天至文官屯間之擴軌工事亦己告竣文官屯至長春間百八十一里己成十之七惟撫順之改築工事因冬季酷寒一時中止日來業己續開聞亦成十之三矣本期大連地方較前期輸出輸入之物貨稍夥而裝運鐵道材料之外國船十月以來相踵入港以致埠頭及停車塲貨物塲均形不敷先後添設工事甚忙現查該處火車共有廣軌用之機關車七十輛二等客車二十輛郵便手荷物合造車十五輛掌車九十五輛有蓋貨車三百四輛無蓋貨車三百二十五輛無側貨車百二十九輛合計一千零八輛 
（二）電氣工事情形各種工事均需用電氣特在大連設發電所一所增加三千之﹁機羅華愛特﹂其次如電報德律風建柱二千五百二十本支柱三十一本支線七百六十二本架線延長九百二十九哩六十二鎖六十九號其他腕木電話機電鈴二千百五十五件 
（三）港灣工事情形大連灣内之寺兒溝冲至西方香爐礁海濱間之實測均己竣工至調查海底鑽孔特設試驗海底載荷力十二所防波堤附近及其他共十八所昨己告成觀測風力風位等事仍接續施行無懈而築港工事如東防波堤捨石投入築港用工塲地面埋築有﹁塞梅特﹂倉庫等亦己新築至道路及自來水昨亦動工日來爲便利港内作業起見特置小蒸氣船一隻浮船七隻 
（四）工塲工事情形廣軌車輛塲及大連工塲遼陽分工塲起重機施盤其他諸機械共備二十九台外又設電氣工塲一所及新築各種工塲六所 
（五）旅館工事情形四十年十一月一日於長春特設事務所組織大和旅館四十一年三月二十二日旅順新巿街中村町修築房屋又設旅順大和旅館一處 
（六）各種建築物情形事務所及各地宿屋經營未備者現特估工新築或修改中最重要之處爲新築大連近江町埠頭屋修改沿線各關宿舍及將來擴充本社事務所曁目　修築大連東公園房屋工程等事（七）經營地方事業情形前期計畫之四十年 
石橋遼陽奉天鐵嶺公主嶺及長春特設會社出張所七所處理地方之公共事務及會社必要之事件至會社出張所之公費賦課由區域内居住者公舉若干名組織委員會以備出張所長之諮問等事己次第舉辦本期又於瓦房店大石橋海城遼陽奉天公主嶺及撫順各地設置各委員會而於附屬地中樞要之地區劃地所及修築道路特於瓦房店熊岳城蓋平大石橋海城遼陽奉天鐵嶺公主嶺及長春十所實測計畫而遼陽及鐵嶺工事刻亦著手至大連自來水及道路亦己修築四十年十月大連病院千金寨分院係撫順炭坑所改名撫順炭坑病院而大連病院亦改爲遼陽分院十一月長春又設大連病院出張所至本期更於瓦房店設立尋常小學校大石橋設立尋常小學校遼陽設立尋常高等小學校公主嶺設立尋常高等小學校撫順設立尋常高等小學校均己開學（八）礦業工事情形撫順炭坑烟台炭坑石碑嶺陶家屯及炸子窰各坑均己開築查撫順炭坑施設事項之重者爲鑿金坑試錐機械等事 
路工報告 
[蘇省滬嘉鐵路四月份工程月報單]  
第一段馬路 
南門車站馬路兩已告竣 
[舖道]  
石子巳舖至莘莊 
[乂道]  
南門車站乂道舖軌將竣 
[月台]  
南門車站月台正用夜班火軍運土 
梅家弄月台地脚已齊 
[票房]  
南門票房上添未完 
龍華票房赶運堦石 
莘莊票房已上梁木 
 
 
 

Page 27

 
 
　　 
　　 
 
 

Page 28

 
 
   
 
