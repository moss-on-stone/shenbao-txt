# 1925 - 346 - 4918970

 

Page 1

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *   
 
 

Page 2

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *   
 
 

Page 3

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *時評 
[不料（冷）]  
　　近日以來國中之事多有爲人所不料者事有變化不能終守一轍然變化亦必有途逕之可尋今之變化多出於途逕之外故每爲人所不料也 
　　人意斷不肯退讓者而退讓一不料也人意斷不能聯合者而聯合又一不料也人意斷不至反戈者而反戈又一不料也人意斷不能翻變而又翻變又一不料也人意必敗無疑者而不敗必勝無疑者而未勝又一不料也人意已至絕地者而忽又轉機又一不料也人意功已垂成者而又遇困難又一不料也故十餘年來國事之變化多矣然未有若今日之多出諸不料者 
　　雖然此不料之變化所由來非變化者之深謀奇計出人意而算計之也蓋人與人間之信義破傾陷烈機心甚而防範無由也 
國内專電一 
　　北京昨日張口有會議商應付天津辦法（十五日下午二鐘） 
　　北京宋哲元今日離熱河來京 
　　北京李鳴鐘銑電稱删王慶坨小王村丁字務一帶石敬亭旅進攻佔八里橋今早騎兵旅搜索報告八里橋之敵步兵三四百名已退却至小王村敖嘴之敵已令石敬亭相機協擊（十七日下八鐘） 
　　北京國民軍方報告大勝利謂攻克人和鎭敵人拆斷御河橋對岸抗拒我軍搭浮橋渡河激戰三小時將流河鎭小石莊佔領攻潰敵軍我軍稍受損失查電中所稱先渡河再攻流河鎭所渡係黑龍港若再渡運河卽可到馬廠又删夜李軍衛隊旅黑夜攻我右翼經大刀隊手槍營往戰敵潰退因夜間未追十六拂曉我軍一混旅攻敵左翼將敵之漢溝陣地通過敵陣地有重疊戰壕作層層抵抗未能直達敵陣用電光照戰壕交通彼此連接陣前埋有地雷我軍進至敵陣約百米達敵始開槍我軍受傷少敵人傷亡數不清俘敵百餘投降獲大砲十二機槍十九子彈多極等語使團得津無線電謂十六黎明確有戰事在漢溝前面作戰國民軍稍進（十七日下午八鐘） 
　　北京昨第三軍捷報第五號稱佔領姚馬渡查姚馬在馬廠之西數十里在子牙河東岸姚馬渡至馬廠須經大交令廣福樓小邵莊王鎭店蓋宿鋪方渡運河故捷報云佔姚馬渡則距馬廠尚隔六十里及黑龍港與運河兩重河流國民軍傳路透社消息不確但該社昨載某使館得北倉視察之國際列車某武官電信云直軍僅爲短距離之一度逆襲并未追過運河津捷報謂已佔楊村西北不確李軍仍回至塹壕塹壕中均機關槍敵來則擊敵退即息李軍有一部胆小者未見敵亂放槍但守北倉前方之軍彈不亂放李軍戰員均不上前線若曠日持久補充上恐不支等語（十五日下午二鐘） 
　　北京晚報載張宗昌奪還德州說但外電謂未得未失（十七日下午十鐘） 
　　北京弓富魁已到順德正東清河縣之辛集卽直魯交界處來電謂占領德州想部下抵德州境是實北京中美社云馮分電各軍包圍天津斷其運送糧食及一切軍需道路靜待李軍繳械不忍加以猛攻京津路改取守勢等語 
　　北京徐謙近已赴西山言不參預馮軍事李烈鈞赴張口略參末議北京漢電浙閩蘇鄂贛湘約定對中央執旁觀態度决不效張作霖曩時之競爭閣員對段不擁不拒與張口交換代表僅聯絡感情爲限以待近畿與魯境軍事結束再表示主張（十七日下午二鐘） 
　　北京國民軍參謀云國民三軍兵力三十萬抗李張垂亡之衆摧枯拉朽耳 
　　北京楊村法兵營之繙譯華人爲某軍拘留恐有走漏消息於津方法使請放行 
　　北京段覆馮洽電云佳電切中時弊交主管署籌議至良心感化余之内外感篇亦即此旨執事躬自表率開發邊疆今更爲良心之主張至佩等語 
　　北京郭松齡代表蕭其煊今晚由京赴張鄧如琢派代表鄧贊卿到京赴張 
　　北京京糧煤日貴民生日蹙 
　　北京馮玉祥銑電國憲起草會云諸公草成憲典極感賢勞特覆希察 
　　天津直馮兩軍近均注重於東路新河軍糧城一帶雙方厚集兵力準備大激戰雙方最後之勝利數日内當可判明北路昨日無大戰爭雙方防綫仍在原地小站方面國民二軍進攻甚急李軍巳調援隊往助刻正在劇戰中以上各路戰况篠（十七）嘯（十八）兩日祗以小槍射擊並未用大砲似入休戰狀態馮軍近因傷亡過多現調來援隊甚多分佈前綫預備對直軍下總攻直軍方面昨晚督署開重要軍事會議結果决對馮取攻勢亦準備下總攻擊逆料兩軍日内必有一塲大血戰最後之勝利亦當在此一戰中决之李昨晚十點半又親赴前線督戰（十九日下午四鐘） 
　　天津北路馮李兩軍在北倉漢溝間相持馮軍不復猛攻李軍亦堅守陣地其原因係馮軍探悉對方所挖戰壕旣深且寛上有頂蓋與各處防線聯貫另以大砲在後掩護馮軍不易進攻故變更戰略令左右兩翼繞道向東面之軍糧城西面之楊柳青進攻天津一面令二軍分路銳進與東西兩面之馮軍聯合取包圍勢進攻李軍防禦甚堅北塘附近之各國軍用電話被馮軍第九師唐之道部切斷義國守備隊長向唐交涉唐答係馮命可逕向馮交涉（十九日下午四鐘） 
　　天津北路全線巧（十八）皓（十九）僅有小戰確息馮軍銑（十六）晚攻入距津十八里之韓家墅因援隊未至篠（十七）晨被李軍張師擊退更乘勝克復王慶坨巧（十八）午李調該師王旅由王慶坨回津防守宜興埠另派一隊携手溜彈大地雷擬埋伏南路官報篠（十七）豫軍一旅攻燒窰盆李軍退唐官屯旋由兩翼包圍豫軍突圍退去另一旅佔小站與李軍在激戰中津浦機車一輛巧在馬廠被豫軍飛機擊毁天津李軍令東北兩路戰地居民退出日内將有最後决戰 
　　天津外人觀察最後决戰點在楊柳青韓家墅軍糧城再戰十日不决各國卽將干涉在華界防守之各國聯軍因天寒巧（十八）撤回俟緊急時再派出（十九日下午三鐘） 
　　天津開灤鑛局皓（十九）起用小輪由秦皇島運煤來津（十九日下午三鐘） 
　　吉林魁前省長留奉避嫌十六師長于琛澂仍在義縣報載俱無根 
 
 

Page 4

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *　　吉林奉軍集巨流河準備畢勢復振擬反攻一二日内當開始大戰軍事似對方較佔優勢（十八日下午七鐘） 
　　青島張宗昌委畢庶澄爲膠東一帶護軍使兼第八軍軍長 
　　青島奉輪運軍需品來青畢令備車西運　　青島龍口銀行己合併妥協存戸月底可提欵（以上十九日下午五鐘） 
　　鄭州榮陽息眞日農民自衛軍召集討論自衛之法及本軍之識别以免官軍誤會到者三萬餘人各社團均有代表參與演講（十七日下午五鐘） 
　　鄭州于右任語人决不入閣 
　　鄭州莊朗亭師長函岳陳三事一不再招兵二勵精民治三維護路政 
　　鄭州豫岳近以大軍出發土匪乘機蠢動嚴令田生春楊世昌蔣世傑各師旅切實剿防（以上十六日下午五鐘） 
　　徐州盧香亭及所部回徐駐紥 
　　徐州津浦路今日起售鄒縣客票 
　　徐州國民二軍顧問張洪還同靳雲鶚之代表由鄒縣來徐（以上十九日下午八鐘） 
　　蚌埠巧（十八）戍刻蘇軍第四師司藥官趙仲驥率傷兵四十名來蚌（十九日下午四鐘）　　清江浦馬軍長巧夜返署（十九日下午三鐘） 
　　漢口豫岳代表周愚夫篠由漢返汴 
　　漢口段其澍篠（十七）謁吳面詢是否與魯直有新結合吳答張李均受國民軍壓迫未始無結外援以爲己助意但此間討賊宗旨始終不渝魯張代表早己掃興而去（以上十八日下午四鐘） 
漢口傳駐豫境正陽明港樊軍金瑞周旅忽要求鄂軍宼師收編業得宼同意改換宼軍符號（以上十八日下午六鐘） 
　　漢口郭松齡代表譚家駿篠（十七）來漢與吳蕭協商討奉日内赴寗晤孫 
　　漢口贛方派張鰲來漢訂購機槍及子彈漢口京漢路三等車輛均在直豫被扣連日以敞車運客聞晉閻出兵石家莊長票車又阻 
　　漢口靳電告陳田王李各師攻濟南左翼抵肥城右翼抵萊蕪魯張赴德州視師濟南空虚請撥大批械彈以利戎機 
　　香港省工農學界均有電致馮玉祥郭松齡請表示態度與人民合作（十九日） 
國内專電二 
　　北京和使照會法權調查會原訂十八開會現貴國軍閥漠視條約阻隔交通各國委員無由來京惟有延期一法并謂美政府亦認爲無可如何云云（十五日下午十鐘） 
　　北京義國派總領事德祿士爲法權會代表法國派博德司爲法權代表（十五日下午十鐘） 
　　北京義使照會外部河南匪患日熾該處敎堂倘受損害須負賠償責并請飭該省長官剿除匪徒（十六日下午十鐘） 
　　北京篠（十七）外團公祭外沈夫人 
　　北京漢電吳佩孚遣回張宗昌之子張豐樂謂兩千年前爲質之陳跡豈適用於今日望張宗昌還政權於魯民予不受張之愛戴云（十六日下午十鐘） 
　　北京陳錦濤不就財長張訓欽代部 
　　北京陳錦濤籌欵無把握昨回張口 
　　北京陳錦濤又計畫發三千萬公債以十七年後内債整理案後之關餘擔保銀行界以京津滬交通阻隔在京一處不易銷售請緩（十五日下午二鐘） 
　　北京篠（十七）閣議甘財廳陳能怡免楊慕時繼賴心輝請將海關附捐按月分配交内部賑處核議（十七日下午八鐘） 
　　北京各團體非基督敎運動定二十五日開大會（十七日下午二鐘） 
　　北京美使照會江蘇烟酒稅局將花旗烟刦去特抗議要賠償（十五日下午十鐘） 
天津吳景濂秘密到津寓日界天津醫院宣傳復法捧黎 
　　天津李昨委省署外交主任陶履謙兼署直隸交涉員並免熊少豪職陶皓午接篆　　天津近日四鄕農民避難來津者甚衆其狀極慘各慈善機關雖極力設法收容仍有人滿之患 
　　天津津浦車可通至唐官屯 
　　天津嘯（十八）秦子綱由張貴莊來津李際春由軍糧城來津（以上十九日下午四鐘） 
　　漢口蕭篠（十七）以軍省署名義會委陳介爲漢交涉員令陳即日就職另聘胡鈞　　爲外交顧問聞事先未徴陳同意陳有不願就職說 
　　漢口陸洪濤篠（十七）乘車來漢謁吳庽司令部巧（十八）午謁蕭 
　　漢口湘趙派副官盧仁宣篠（十七）過漢赴滬迎洪靈柩返湘 
　　漢口錢業公會篠（十七）爲正昌明搶案召開董事會决午後六時休業停止收付並請軍警嚴緝搶匪 
　　漢口聞乾元轉運公司銑（十六）午後二時在英租界致祥錢莊兌洋五百元在洋務公所門首被刦匪逸未獲 
　　漢口巧（十八）申初微雪 
　　漢口聞英領葛福電英政府及英使謂漢案條件喪失權利柏達不應簽字意在推翻前案 
　　漢口鄂榷運局長曹元森建議鹽斤加價又先空買二千餘引獲利十餘萬元淮鹽公所經理萬經龕周存吾等亦預囤鹽二千餘引（以上十八日下午三鐘） 
　　長沙趙删銑兩日迭致各師旅長鎭守使三電（一）依據軍財議决案組織軍需委員會仰各部速派軍需幹員一人於年内集省尅期成立（二）從十五年一月起所有各部經費槪由本署發給現金仰各該部將每月應需薪餉等費實在數目即日造報電復以便統籌惟現值米糧昻貴各部士兵夫役士一年一月起每名月加津貼一元（三）實行軍財議决案各部改編軍隊絕對不准因循敷衍以致自誤誤國統限本月底告竣聽候點騐 
　　長沙趙以此次湘兵與美水兵比賽射擊失敗昨由訓練處轉電各軍須勤演射擊長沙議會銑（十六）討論賑務議决去電歡迎熊秉三回湘辦賑其關稅附賑欵項請熊親自帶回又常德津巿湘潭三處被扣充公之米糧力向政府交不涉發還 
　　長沙議會反對徴收田賦附加及房捐作爲備荒儲榖基金（以上十六日下午十鐘） 
　　長沙議會删（十五）電各縣議會請一致拒絕政府捕收湘中湘西省道附捐 
　　長沙葉開鑫删（十五）由寗鄕原籍抵省　　長沙唐生智電告解散永明保安軍隊所有員兵一律資遣告竣 
　　長沙中行將在長常衡三處設兌現機關　　長沙財司將發行提徴田賦印劵分五十元百元兩種備發軍政費 
　　長沙此次考取之法官昨已經司法司委出二十七名計派往高地廳候補推檢十一人初級廳推檢十六人 
　　長沙民食籌備會赴蕪及内地採購米糧委員將出發請趙通令各處防軍隨時保護毋阻（以上十五日下午十鐘） 
　　長沙議會定寒（十四）續議選舉法討論候補議員與覆選區域問題 
　　香港蔣介石定馬（二十一）由油啓程遵陸返省計程九天可到 
　　香港簡琴石巧（十八）早乘電船赴白鵝潭欲搭佛山船來港因無通過證被糾察隊扣留帶返東園糾察會旋接政委會令釋放 
　　香港招待港僑專員函請准港懇視團所乘輪船泊天字碼頭 
　　香港省各界定哿（二十）舉行示威巡游援助北方國民革命運動 
　　香港國民政府擬電邀胡漢民返粤 
　　香港徐蘇中辭粤路管理職當局擬以傳某繼任（以上十九日下午七鐘） 
　　厦門前鼓嶼會審委員曹士元實受杜起雲命來厦現不隸張毅海軍指爲有密謀捕禁已審訊一次曹前離職交代未清厦門傳葉定國自遼洋反攻佔林墩 
　　厦門張毅之參謀長張廣漢銑（十六）自省抵漳（以上十九日下午九鐘） 
　　福州軍警當局據探報榕光學校爲赤化機關巧（十八）午後二時派員率隊往查無所獲帶去員生共十三人 
　　福州彩票月行九種省議會咨禁無效巧（十八）日請薩到會質問薩不到委員大窘（以上十九日下午八鐘） 
　　霍邱皖軍第二支隊秦慶麟皓率全部軍隊開往三河尖防禦豫匪（十九日上午九鐘） 
　　江隂孫傳芳效（十九）晨一時由通過澄赴寗因雪阻未登岸（十九日下午二鐘） 
特約路透電 
[外電所傳之中國近事]  
　　十六日北京電北京與天津不能直接通電報電話火車已一星期之久外國商行多接天津無線電報詢問職員安否天津因不得北京消息遂起種種驚人之謡言其實北京甚安謐無恐慌之事端聞國民軍由唐山沿京奉路進至塘沽李景林巳斷塘沽附近之橋兩座以止國民軍續進德州及馬廠被占之訊外人各界多不之信衆意李景林與張宗昌間之交通仍未阻斷據顯屬可靠之消息豫軍中之晋兵三萬名要求閻錫山發餉閻拒之若輩遂入晋占據遼州惟軍械窳劣恐不有續進 
十九日天津電目下無甚戰事雙方仍在北倉北京方面五哩處掘壕國民軍夜轟直軍惟步兵因數受挫負重損故未續進攻衆意乃候北京之援軍李景林已拔直防線在楊柳青西北前進二十里塘沽大局已定近由北京附近開往唐山之第九師現切實加入直軍故李景林於塘沽方面可以釋憂而得集其兵力於北倉陣線通山海關之火車復開 
　　十九日東京電國際通訊社奉天消息奉天城外雙方軍隊因天寒苦甚郭軍前鋒郭旅長傳電話與奉軍吳旅長請休戰聞吳即允可官場消息稱戰事因苦寒中止但未徴實休戰消息外交省接牛莊消息英日領事藉日支隊之助現維持該處治安頗順利 
　　十九日東京電陸軍省宣稱十二月十五日由朝鮮開出之日軍巳抵奉天歸關東日軍司令調遣 
十九日倫敦電每日電聞社論言及中國事態發展後之日本嚴重問題謂遍早問滿洲時局之清朗將予日本以保障其在滿洲境内鉅大利益安全之合理擔保或使日本有重行考　其政策之必要同時南方内爭乃一危險之發展中國氣象至爲可慮前所未有云 
　　十九日巴黎電各報評論日本出兵干涉滿洲戰事咸問蘇俄今將取何態度自由人報表示意見謂蘇俄兵力不足將掩其弱點而黨於維持治安者之方面 
　　伏洛特報謂日本之行動恐將引起華盛頓與莫斯科不利之反響果如是或可使中國軍人反省如一旦决裂而使中國落於無畏之鄰國之手其後患不堪設想晨報謂中國每軍閥首領之背後輒有與華事有關之一二强國爲之且巴黎日報謂日本之出兵微覺遲晚現望日本能保全其滿洲之地位蓋日本如失其擴張之主要地其結果將令中國陷於混亂中也 
[摩塞爾問題之判决]  
　　十九日巴格達電據摩寨爾消息今日人民奏樂張燈並縣伊拉克旗慶祝國際聯盟對摩塞爾問題之决議數千童子軍列隊游行各街高呼伊拉克萬歲阿剌伯樂隊奏伊拉克及英國國樂伊王甚樂預料此决議之結果可使商業大發展將來可由巴格達築造鐵路直越砂漠而達地中海口岸 
[北愛蘭憲兵之抗議]  
　　十八日倫敦電北愛爾蘭因邊界合同成立特解散北愛甲級特别憲兵兵士抗議貝爾伐斯兵營五所現有三所已不服命令佔據營房禁人入内並發哀的美敦書致北愛首相要求發給恩餉每人二百鎊否則不繳出軍械營房北愛内務大臣稱政府最後辦法乃被裁憲兵給假兩月照給全餉但若抗不遵令則立即革退喪失給假領餉之利益云北愛内閣開特别會議已令監軍長發出哀的美敦書性質之通告凡特别憲兵如不於十二月十九日以前復守職務於從訓令則定行革黜所有恩餉自十二月十九日起槪行取銷云 
　　十八日倫敦電憲兵營外雖已安置帶鈎鐵絲網並加多守衛兵但衆料倫敦寳立之憲兵定接受政府辦法而貝爾伐斯之憲兵似願與監軍長開談判 
　　十八日倫敦竇立電北愛各處甲級憲兵開秘密會議約三小時聞已允接受政府之辦法但推舉代表赴貝爾伐斯謁見監軍長擬請政府發恩餉三月同時障礙物業巳撤去守衛兵己撤退而各處憲兵定今夜向長官報到故事態現巳如常 
[法國實業之捐募計畫]  
　　十八日巴黎電法國各種重要實業如絲業與五金業在内巳贊成北方實業家所擬計畫之大綱北方實業家以紡織業居多數故最感佛郎跌落之影響所擬借欵純屬自動的努力並擬在美國發勸募收入之欵專作贖回公債之準備金如是可不致有厲行各財政當道所擬新稅之必要全國現對此計畫頗爲贊同 
　　十八日倫敦電倫敦匯巿法佛郎今日收盤爲一二七又八分之三合英金一鎊較昨晚滙價回起六佛郎此次回漲因法國實業家有籌募一萬兆佛郎借與政府之說也 
[美國加入國際法庭之條件]  
　　十八日華盛頓電民主黨參議員史溫森今日在參院提討論美國加入國際法庭之問題波拉稱英國能編國際聯盟便以武力執行國際法庭之决議而美國僅以顧問資格行事並無權發言於實行此决議之機關故應有下述保留條件（一）規定不得用武力或經濟上懲戒以實行法庭决議（二）禁止法庭行使條文規定以外之職權（三）重行聲明美國不與聞歐事之固有政策云民主黨華爾施稱美國加入國際法庭無他束縛不過出資維持法庭之存在耳云 
[美議院對於橡皮巿價]  
　　十八日紐約電衆院今日討論史狄芬森橡皮限制計畫之影響共和黨領袖狄爾遜稱衆院宜組織委員會立即調查此事英屬各殖民地政府操縱生橡皮巿價巳使美國實業界多出七萬萬元代價云 
[德國火車中通用無線電話]  
　　十八日柏林電火車中無線電話之試驗近已成功故自一月四日起凡往來於亨堡與柏林間之特别快車行客可發電話致其家屬親友毫無困難與在旅館中無異 
[各國近事]  
　　十八日羅馬電衆議院以二三七票對一票通過十一月十四日在美京所立整理欠美意債之合同案 
　　十八日柏林電齊吉林由巴抵此前往莫斯科 
十八日華盛頓電衆議院今日通過减稅三萬二千五百萬元之提案 
　　十八日倫敦電上議院今日通過保障實業案三讀 
十八日羅馬電意太后夜寢寐尚安病勢無變化溫度尚高意皇馳往侍　之說不確 
　　十八日倫敦電聞民食會行政委員巳因商部大臣之請開始調始調查茶葉批發價格 
 
 

Page 5

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *公電 
　　北京通電一各省衙門均鑒臨時執政令兼署督辦京都巿政事宜鹿鍾麟呈會辦京都巿政事宜李壽金因事辭職李壽金准免本職此令任命賈玉璋會辦京都巿政事宜此令張慶昶授爲陸軍中將蘇埏李天雲均加陸軍中將銜董勝標授爲陸軍少將王文顯馬瑞雲均加陸軍少將銜孫雲帥授爲陸軍步兵上校李寳珩劉登庸均授爲陸軍騎兵上校石蘭斌加陸軍砲兵上校銜此令京文（十二）印 
　　北京通電二各省衙門均鑒臨時執政令陸軍總長賈德耀呈准察哈爾都統張之江咨請以孟克鄂奇爾陞補副參領應照准此令京寒（十四）印 
　　北京通電三各省衙門均鑒臨時執政令據護理安徽省長江紹杰電呈皖省本年春夏各縣旱潦成災今皖北各屬又復慘遭兵燹乞准予撥欵賑撫等語著財政部發給帑銀一萬元交該護理省長遴委妥員核實散放以惠災黎此令財政總長陳錦濤未到任以前著張訓欽暫行代理部務此令陸軍總長賈德耀呈請將參事尹鳳鳴免職尹鳳鳴准免本職此令任命鄭子獻爲陸軍部參事此令調任龔維疆爲陸軍部參事此令任命鄧翊華爲陸軍部司長此令内務總長龔心湛呈甘肅全省警務處處長兼省會警察廳廳長王學伊另有差委請免本兼各職王學伊准免本兼各職此令任命趙席聘爲甘肅全省警務處處長此令内務總長龔心湛呈請任命趙席聘兼甘肅省會警察廳廳長應照准此令内務總長龔心湛呈准熱河都統咨請將警察廳警正蘇騰昇代理警正孫萬選免職均照准此令京銑（十六）印 
　　張家口馮玉祥電各報館均鑒頃據確報李景林現僞造國民軍建國計畫若干條以改編全國軍隊爲國民軍之說挑撥友軍以否認一切外債條約之說挑撥列國其計可謂至毒而其術未免太淺玉祥不學無術從未敢妄自干政自去歲和平救國以來蟄居西北除訓練軍隊而外從事各種實業對於國政旣無暇越俎代謀又安有所謂建國計畫况軍閥干政鮮有不敗玉祥方引以爲戒豈有自蹈覆轍之理此等鬼蜮伎倆實不值識者一噦原無辯駁之價值特恐遠道傳聞淆惑聽信用特通電聲明使天下知小人之害人無所不用其極斯不但國民軍之幸抑亦國家之福也謹電奉聞伏維亮察馮玉祥叩庚印 
　　張家口國民軍總參謀處電各報館鑒頃據天津訪員函稱此間自受國民軍三面包圍後居民異常恐慌無日不希望李景林早日離津藉免兵禍李氏自開戰伊始即預定某國輪船一隻議定每日五十元原有一聞砲聲即便逃往大連之凖備以期與奉張見面得以免除坐觀成敗之嫌欵乃近日以來北京政府受學界之激烈反對曾姚被拘於是安福健將逃往天津者日多遂至以利害關係聯合交通系及直系各要人在津大做其賣國生涯並聞有某國軍官受其運動暗中帮助李氏指揮軍隊破壞郭軍之行動及國民一二三軍交通系爲之籌運輪安福系爲之籌軍費直系敗類爲之值播空氣不曰山東國民軍失敗即曰楊村國民軍潰退更曰吳佩孚將攻河南務使李氏入其殼中弄得身敗名裂徒苦小民實則奉張旣倒外援全絕縱令此等政蠹及賣國權奸多方誘惑然天津勢孤力竭終必同歸於熾惟刻下李氏純粹爲人利用不知反省殊與地方前途大爲不利此間人民盼望國民軍之早來得解倒懸直如大旱之望雲霓云等語特電達國民軍總參謀處銑印 
　　順德巿民大會電各報館轉廣州國民政府曁馮煥章岳西蜂孫禹行諸先生鑒自反奉軍興賴諸公英武之門與我民衆積極之參加不期月而奉系軍閥瓦解素依附予奉張肘腋下之段政府巳失其託命之所本大會一致主張召集眞正的國民會議組織委員制的國民政府以解决一切國是并議决無條件的收回關稅自主權與廢除一切不平等條約望公等順從民意懇予主持不勝盼禱邢台巿民大會叩印 
　　徐樹錚電各報館均鑒樹錚於本月十日歸國十一赴杭晤孫總司令一踐夙約先晤之言一以蘇鏡兵事保全甚多爲桑梓申讚並商備車入覲一宿返滬與中外紳商友好連日酬酢迭經派員探明車路多阻只好候搭海船今乘船期之暇赴南通約演述歐美情事時局擾攘樹錚非敢忘情國家因考政職責未終礙難中輟入京亦復命禮畢即仍回滬儘數月光陰整理歷游所得各項紀載編纂成書備供國人參考間有地方吏民商學願聞海外政情者亦當商定期日往作講演纂輯未竟之前無論京外何項職責槪不承任有以時局見詢亦請恕不奉答若遇國事有大險之虞當以鄙見公電奉佈聽人棄取目前要計舍各省聯合推舉合肥速正總統位號組設内閣以維國本固無可論議前巳佈聞無庸更多喋喋也樹錚銑印 
國内要聞 
[奉天戰局之新訊]  
　　張作霖有逃亡天津說　奉天富豪避入日醫院 
郭氏抗議日兵干涉入營口調停說尚在宣傳 
電通社十八日奉天電云新民屯方面全線戰鬭仍繼續進行大勢於奉軍似爲不利盛傳張作霖亡命天津依李景林確否待證 
　　中國富豪爲避免戰禍起見盡避入滿鐵醫院目下該院巳告人滿 
　　郭軍以嚴寒爲理由向奉天提議暫時全線休戰張作霖已允諾 
　　東方社十八日奉天電云十七日夜集中田莊台之郭軍在該處搶刧十八日上午十時五十分全部回溝帮子一方面抵柳河溝之郭軍漸增其數約達六旅 
　　傳說有日人某現正介於張郭之間力任調停有以張作霖下野及保護生命財産爲條件得郭馮諒解之說十九日奉天電云據張學良報告總司令部云新民府之奉軍騎兵一連於十八日晚間行白旗堡方面之强行偵察搜索柳河溝至白旗堡間之村落不見敵人踪影郭軍之行動不明至十九日命萬福麟張作相之騎兵集團前進襲擊正在依火車之輸送而集中兵力之郭軍同時發出動員令令左翼吳俊陛之黑龍江軍亦策動之奉軍騎兵集團有騎兵砲且有萬福麟穆春于芷山等驍將及吉林黑龍江之騎兵共有五師其人數及威力較優於郭軍集團預料十九日必有相當劇烈之偵察戰 
　　奉軍飛行隊之根據地移至奉天後爲寒冷酷烈以致飛機發動機損壞飛行士多凍傷者不能充分發揮其能率十九日將其根據地移至興隆甸之張學良司令部内是日即將偵察郭軍狀態且擲炸彈共中二架於十九日上午九時向溝帮子出發 
　　奉軍因吉林黑龍江兩軍之開拔而大略巳集結完畢其右翼在公主屯配置萬福麟之騎兵一師及張作相之吉林軍左翼在大民屯配置以吳俊陞之騎兵爲主幹之黑龍江軍混成旅中央在遼河左岸陣地以張學良軍爲其主力有優秀之砲兵全軍之戰鬭準備之巳畢即將移入積極的行動 
　　從滿洲各地朝鮮及日本内地派出之派遣隊現已就以奉天爲中心之鐵路地帶之警備内外人士皆現緊張之象 
　　十七日北京電云郭松齡因日軍阻止郭軍入營口已向日本芳澤公使提出抗議同時向外交團發警告曰郭軍欲保護僑居營口外人而進入營口日軍阻之今後萬一營口發生騷擾以致危及外人生命財産時誰任其責十九日東京電云日本陸軍省發表朝鮮師團之滿洲派遣隊巳於十八日晚入奉天就關東軍司令官之指揮 
[馮李兩軍將有大戰]  
　　國際車與北塘電線兩交涉 
樊鍾秀軍被晋閻軍擊敗 
國民軍軍隊中多用俄人 
　東方社十八日天津電云斥候戰小規模之夜襲戰雖絡繹不絕但無大部隊之衝突二三日以來之形勢宛如大暴風將起前暫時之靜息督辦公署方面豫料馮軍第二次之總攻擊將從明日起開始 
　　十九日天津電云從十八日起在唐官屯附近開始戰閻李景林於十八日晚間又派援兵一千五百人從天津馳往該處並親自馳往該處視察戰狀一說魯省援軍豫定於十八日晚抵馬廠李氏此行因與之謀聯絡 
國民軍第九師約二千名十九日上午九時半抵塘沽即在該處摘下國民軍之臂章向新河前進李軍視爲敵兵而鞏固其防備但其向背尚未判明 
　　從順德向遼縣侵入之樊鍾秀軍二萬五千人自十三日起交戰歷五日之久巳被晋軍二萬人所擊破大半已繳械晋軍正在追擊其殘部向石家莊前進俟與先至該處之晋軍相合後即將與李景林相呼應出於某種之行動 
　　在楊村被馮軍捕去之日本南部軍曹外二名之通信隊員至今不知下落經日本芳澤公使嚴重交涉馮軍聲言當切實搜尋日本方面亦正在竭力搜尋 
　　十八日漢口電云據歸自鄭州者言近日鄭州開封方面到俄人甚多岳維峻軍隊中僱傭多數俄人又傳聞在保定之鄧寳珊軍隊中僱傭俄人約二千八百人 
　　電通社十八日北京電云李景林亦凖備總攻擊聞佈置業已就緒日内將開始行動北京方面因鹿鐘麟索欵甚急達官富豪陸續走避前日被捕去者有少數部分贖出惟交民巷口爲國民軍所把守避入頗爲不易 
　　李景林前日回答日本小泉司令官允擔保國際列車之通過北京外交團即根據此回答使美國司令官再向國民軍代表協議列車通過保證方法以便十八日開始運轉惟馮軍之天津總攻擊令亦將於十八夜開始國際列車欲於槍彈砲雨之間安然通過恐非易事故此數日間恐無通車之望 
　　十八日天津電云近來京津間之國際列車旣不能通行而各地列國之權利利益被兵事蹂躪者抗議亦無從徹底條約之權威列國之威信早已墮地各外人對此多主張强硬論以謀對付 
　　昨日北塘電線割斷後駐在該地之意大利軍事長官即提出抗議國民軍師長答謂係奉馮玉祥命令如不謂然請直接向馮玉祥交涉其後復往返一次竟未得要領 
[天津通信（舜年）]  
　　李軍南中睡勝北路敗東路又吃緊 
津埠砲聲震耳中之恐慌與戒備 
李景林爲保全直隸地盤計不惜與各方委曲求全故始讓保大與馮玉祥繼又贊成郭松齡班師電請奉張下野冀見好於國民軍最後因馮玉祥暗助二軍進取天津李氏至此不能再忍遂抓破臉皮與國民軍宣戰經過情形業誌本報李氏七日黎明由津赴馬廠誓師督戰是日即在距馬廠十五里之白楊橋與國民二軍鄧寳珊部約一團人接觸歷半小時鄧部被李軍張憲部用迫擊砲擊退張部追至南姚扶（距大城馬廠各四十里）該處鄧部約有一旅餘衆時巳薄暮李氏下令但放砲勿進攻並召張憲（張爲南路前敵司令）密授計策畢李徹夜不眠在戰線後方往來梭巡八日天方微曙急傳令速退所有子彈一槪抛棄士卒聞之愕然祇好遵令後退迨退至白楊橋又下令火速反攻時鄧部見李軍瞎攻夜未能進展忽然退却料係後方有變遂放胆尾追將近白楊橋時地雷突發鄧部始知中計急令後退而張憲派左翼榮臻旅右翼竇聯芳旅間道迂廻佔領南姚扶矣是役鄧部全旅覆沒九日李軍由南姚扶向大城施行拂曉戰日方停午已進迫大城該處有國民第二軍樊鍾秀部約一旅兵力死守城堞李軍某團長自告奮勇率部衝至城下用迫擊砲仰攻李軍野戰砲隊向城内轟擊激戰至晚樊部不支棄城逃走中途又遇李軍伏兵邀擊受創甚鉅李軍獲槍二千餘支機關槍八架俘千餘李軍死傷各約三百人（聞有兩營長一傷一亡輕傷者在馬廠臨時病院治療重傷者運送來津分住河北水産法政兩學校截至十日止巳到有二百四五十名斷肘殘脛狀殊可慘二軍旣受重創鄧實　遂飛電求援於馮玉祥馮即下令張之江由廊坊落　進攻天津限一星期結束戰事此路馮軍共有七旅約四萬人直李軍隊約五萬人分駐楊村漢溝王慶坨一帶張於九日下攻擊令始用砲擊李軍不應張部向楊村進迫李軍晨楊村迤北運河南岸負險防守張部幾次衝至運河北岸均被李軍迫擊砲機關槍擊退至十日黎明張部用裝甲汽車十二輛（一說僅四輛）由京津汽車道衝到楊村用機關槍猛烈射擊正面以大隊壓迫地雷暴發張部不稍畏却仍前仆後繼涉水渡登運河南岸李軍抵抗不住遂向漢溝北倉退却是役馮軍冒險衝鋒傷亡聞逹千人以上李軍傷亡無多但槍砲子彈則損失甚鉅至於李景林在馬廠用誘敵之法克復大城後已四十八小時未得眠憩原暫息一日再攻任邱俟攻克保定後再折回北路由楊村進攻北京不料北路退却北倉之警耗傳至馬廠李頗驚慌但爲維繫南路軍心計於十日正午在馬廠大開凱旋會對將士宣言曰南路迭獲勝仗敵胆巳寒無須重兵駐此本督辦即日赴北路督戰俟攻克北京後則保定垂手而得士卒猶在鼓中聞言歡呼如雷李於是日下午四時偕參謀長高鳳歧副官長李家驥及衛隊二百餘人分乘汽車來津本埠各警區中奉命傳諭商民懸旗歡迎下午六時全城禁街每一街口胡同口把守武裝兵二十人至四十人不等無論何人不准行走各路電車均被勒令收車行人莫明其妙無不驚慌失措紛向租界逃竄（行人向租界走不禁止）駐津各國聯軍及義勇隊亦疑有巨變立即全副武裝出動李於七時安抵督署八時解嚴但同時將金鋼東浮等鐵橋拉開交通斷絕馬嘶笳鳴全巿頓呈戰場狀態九時督署大開歡迎凱旋會十時後馮軍張部向漢溝北倉王慶坨壓迫益急而聯珠不斷之砲聲本埠聞之非常清晰李於夜間十二時駛往漢溝兩方正當激戰中即下令衝鋒有某營長適當正面前列機關槍子彈如雨點飛來士卒伏地不動而李下衝鋒令已歷十五分鐘不見戰線移動即召某營長詢問何故不進某營長答云前面子彈太密士兵衝不上去李曰後面子彈不密你去休息罷言時出手槍擊殺之隨拔出指揮大呼曰本督辦前進了大家弟兄跟着我走於是軍心大振拚命衝進至十一日破曉果然恢復楊村失地此役兩軍傷亡均甚多李之大氅被子彈擊穿數洞而未傷皮膚可謂倖矣李於十一日上午由楊村回津休息留李爽凱在前線督戰不料正午又被張部佔領李爽凱指揮進攻五次均未得手李頗責馬瑞雲（北路前敵司令）無用馬甚灰心李又檄調馬廠張憲部兩旅及靜海某師共約一萬五千人與北路不堪作戰之軍隊調換逆料一二日内北路兩軍血肉相搏必有驚天動地之酣戰矣至於南路李軍雖佔勝利克復大城但國民二軍散駐河間任邱高陽肅寗等處者猶有五六萬餘且有攻佔滄州之傳說故李目下雖注意北路而南路兵力單弱不但不敢進攻且亦須小心防守也東路方面馮軍由京榆大道出發之别働隊（係第二混成旅另一獨立團）業於十日下午三時佔領京奉路之唐山車站（距津一百八十里）當將警察槍械沒收宋警佐逃避來津馮軍委唐山商會長劉子表代理維持地面其先鋒隊於十一日向天津進行即晚佔領蘆台車站（距津一百四十里）李景林對於此路本令朱益清爲别働隊率一師人駐防軍糧城唐沽一帶昨日（十二）巳將唐沽鐵路拆毁阻遏蘆台馮軍前進朱益清昨晚由軍糧城回津向李告急李已無兵增援但令嚴密防守而已朱於今日仍赴軍糧城矣查朱氏非將材只善將兵不能將將如果馮軍由蘆台進逼朱實非敵手李景林處於三面受敵之中已抱破釜沈舟之决心蓋戰固難操勝算而不戰亦無立足之地故寗爲困獸之鬥也 
　　楊村距津八十里九日兩軍開始交綏十日正午河北一帶即聞北方砲聲聯續不斷居民驚慌不安由午至夜砲聲愈響愈大夜間且能聽得迫擊砲聲音巳可測知李軍由楊村敗退但軍事機關秘不宣布昨今仍宣傳南路捷報對於北路戰况則緘口不言駐津各國聯軍及臨時召集之義勇隊自前晚起全武裝出發分段防衛日兵擔任租界圍墻及西北方面以達北大關英美兵擔任東西總三車站義法兵擔任西南方面小于莊小劉莊佟家樓及海河沿岸前昨兩日有英美兵八十餘名開　南滄防守本埠河北白天路斷行人但有馬隊馳騁武裝哨兵寗布如棋遇人輒問口令景象森嚴無異戰場南巿一帶入晚八時即行收巿九時路斷行人警察廳長丁振芝警務處長岳崖立雖會召集紳商會議擔保天津治安無碍無如人民已成驚弓之鳥不敢相信中人以上之家多已遷入租界未遷移者均將大門用磚石砌塞天津紅十字會已組織三大隊赴南路救護近因北路又有戰事刻正續組兩大隊聞明後日方能出發紅卍字天津分會會員楊尚志師得勝張連升張春羣張暄性等組織救濟婦孺隊分往南北戰區附近各村莊救護老弱婦孺用大車運送來津因車輛巳被軍隊徴發殆盡只有二十餘輛大車故不能充量救護刻下到津者僅有四百餘人待救者最少當在二千人以上該會已據情函請警廳廣覓收容住所代僱大車俾救戰地難民出險云（十二月十二日） 
[京津間戰局别報]  
　　李景林軍巳趨重北路 
十三日京訊十日晨李景林軍退守北倉張之江軍進至楊村車站之後京津間戰事集中在北倉與楊村之間昨日（十二）上下午又有劇戰雙方陣線均未變動就李軍兵力及後方給養狀態而言則北倉之戰恐至多不外再支持三兩日矣聞李軍在北倉所布陣線取内線作戰陣形其戰壕深約一米突三十生的寛約七十生的壕上護以鐵板每壕溝十二道縱横交錯可通行人地面設有臂坐可資兵士立射鐵板之上又有類似居民之戸壁再掩以黄土遠視如平地其戰壕之地點則在北倉之北窰窩·周莊·漢溝鎭·蓋米莊·尤莊·雙口一帶李軍分三路中路在漢溝鎭右翼在大米莊蓋米莊左翼在雙口而國民軍之中路則在馬家口由葛錦章旅長指揮右翼在漁泊口由韓復榘旅長指揮左翼在張四莊北王坪由過之綱旅長指揮三路均於前夜同時開火左翼甚烈國民軍乃移右翼之兵助攻相持至昨日下午五時勝負尚未大分昨日警備司令部參謀陳某曾由前線回京報告一切聞兩軍最接近之線相距僅三百米突 
　　十四日津訊楊村方面十二日晨二時半馮軍巳下總攻擊令至下午四時止前後向直軍猛撲計三十餘次均被擊退死傷人數據直方報告約在千名以上昨（十三）日拂曉馮軍張之江部葛金章旅及鹿鍾麟部過之綱旅分向直軍左右翼陣地猛撲四次直軍右翼胡毓坤師用迫擊砲手溜彈猛烈射擊馮軍葛旅始猶奮勇抵抗繼因傷亡甚衆紛向落垡方面後退刻直軍胡部仍跟踪追擊直軍左翼竇聯芳部用剌刀迫擊砲手溜彈與馮軍過旅血薄數次馮軍過旅巳失戰鬭能力致被直軍竇師包圍完全繳械現在楊村漢溝一帶死尸遍野滿地血痕自有戰爭以來戰場慘况此爲第一至於南路方面青縣馬廠一帶兩軍經數日之激戰國民軍固甚猛勇凡前進後决不肯輕易退却然直軍張憲部本係李景林之基本隊伍一則久經戰陣二則爲李肯賣力氣所以攻擊非常强烈國民軍不能不向後退兩軍死傷頗衆青縣一役僅五小時之久國民軍陣亡八百餘名直軍則傷亡少遜其戰事之激烈可想而知國民軍鄧部在青縣失敗之後本急電後方擬抄襲楊柳青獨流直軍之後路但獨流第二防線在李景林回津日巳設備完全是以未能得手全部退向河間任邱一帶現第二師榮部孫旅已跟追擊其他一旅亦陸續遥應追隨爲孫旅之援隊津浦線刻巳無國民軍張宗昌援直之兩旅已進抵東光滄縣一帶是以張憲所部之第一師尹立泰之第三混成旅及其他赫旅等部無再留青縣馬廠之必要前（十二）夜十時張率所部步兵兩旅砲兵營騎兵營等撤回天津砲兵一連及騎兵全營駐楊柳青張率步兵一旅砲兵一連即夜趕赴楊村前線加入陣地尚有一旅留西火車站昨日下午已領給養約在今（十四）晨即由陸路趕赴楊村矣尹旅亦於前夜由唐官屯回津一部駐軍糧城附近大畢莊一部開赴北倉赫旅等亦將轉調北路以爲援應 
[北京通信（驚鼙）]  
　　北方局勢之新變化 
郭松林回師逐張連戰皆捷什九有成功之望李景林前本與郭聯合反奉者今忽與國民軍反目討馮之電紛如雪片就津之間巳以砲火相見李氏且近與張宗昌遠與吳佩孚聯絡一致對國民軍全體取攻勢可謂極蒼狗白雲之變化矣原來此次戰爭本無中心各方亦互不相下事前所謂八省同盟一致倒奉係出臨時結合統系各殊而東南軍興以後國民軍　兵　動吳佩孚崛起豫岳又拒其假道馮氏亦表示拒吳及聯軍巳入徐州魯戰甫起近畿方面以馮之運動李郭使奉軍自攻而奉張旣可告解决共同之目的巳失李與馮岳又有利害衝突於是不得志於國民軍之軍人政客及滿腹牢騷之吳佩孚系乃與魯張直李勾結對國民軍破裂此誠混戰之局亦錯雜紛耘之形勢所不免也 
　　李景林之拒絕張學良攻馮也以勝則學良督直敗則馮軍入直己無所得也其贊助郭松齡　張也以欲保直隸地盤和緩轼民二軍攻津之形勢且欲兼得熱河也聞馮郭密約中許保持李氏京漢線以外之直隸各縣並以熱河畀之李雖以郭氏訂約未盡與謀有所不滿而因地盤無損故仍表一致且在上月二十四郭氏舉兵之日鄧寳珊巳下動員令派兩旅赴任邱李氏得訊立請 
 
 

Page 6

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *人急電止之並托馮緩頰然二軍以覓食出征巳有多人不欲中止而怪馮不代爲計且聞開封會議議定攻直之舉二三兩軍合作以孫岳爲直隸督辦鄧寳珊爲帮辦故鄧寳珊及樊鍾秀弓富魁等以十二萬人麕集保大以謀攻李而三軍之徐永昌等亦率其二師四旅悉數離陜入京漢北段其視津門直不啻口中食特未肯稍忍須臾爾李景林最初表示如馮軍援郭當簞食壺漿以迎惟二軍入境則必拒之且迭遣人赴張與馮欵曲馮亦許維持其地位然而不數日間急轉直下專以馮爲目標則最大原因熱河自闞朝璽歸奉馮只一度電李出兵而即自派宋哲元率師入熱旋又由北京方面任宋爲熱河都統李於是認馮爲背約憤不能平因疑二軍節節進逼亦馮暗中使之而吳佩孚一派及由京逃津之段派乃竭力運動李氏藉詞赤化一意攻馮至有謂李巳斷郭後路者觀津榆火車電報之不通再證以李郭兩部爭天津河北之蔡家花園至於破面亦頗近似然有目謂深知李郭間關係者則尚否認此說且曰郭亦不滿馮也 
　　河南方面本有聯吳拒吳之兩派及上月九日豫軍動員以李紀才率領王爲蔚陳文釗田維勤等出曹州攻魯在豫固以王陳田爲吳系送出境外爲安也然李紀才爲豫方内定之魯督而靳雲鶚則曰有督魯之心王陳田與靳較親精神上巳不一致李紀才入魯以後幾於孤軍應戰王陳田等以吳系之故自留餘力以待最後之收成故李紀才喪失孔多彼等尚無所挫最近豫中消息湖北之吳欲俟直魯合戰國民軍時因二三兩軍兵力之分乘機出武勝關以圖豫直且欲邀約王陳田等返豫助之豫中當局巳有覺察信陽一帶巳設兵站準備對鄂而對王陳諸人亦防其班師矣又聞津門歸客所談吳與直魯之聯絡欲以李景林戰一軍張宗昌戰二軍相持於津浦道上而吳則乘機入豫現在形勢只吳氏舉動尚待事實證明而其他皆已實現而國民軍或勝或敗今後變化各將如何亦不難推知也 
　　虚懸北京之段政府以此之故或將苟延殘喘以待全局之解决蓋各方旣不願過問中央馮亦不肯自出意見以後如何建設雖馮氏暗中着急求敎各方而所謂各有力者之會議暫時亦無開成之想或且並意旨如何亦不之知特呼聲中之許内閣財政無人担任各方表示冷淡亦恐不能産出則必有若干時間政府在若有若無之列矣（按此信本月八日發出至昨日始到） 
[張作相突然回吉原因（T）]  
　　吉省有獨立說　奉張將退守吉林 
長春通信八日夜長春軍政兩署接奉天張作相九日早回吉之電遂於翌日清晨自丁鎭守使·孫道尹·魏局長等至車站迎迓至九時許果見兵車進站計南滿鐵篷車二十八輛内裝兵士七百名餘係輜重槍械等軍用物品未幾又到兵車一列計三等車三輛·頭等車一輛·篷車十輛張作相即在頭等車内隨從軍官二百數十人衛隊三百名車進站台南滿機車即駛回頭道溝於是迎迓者相繼登車進謁張照例一一接見畢即當衆宣佈戰事近狀云郭軍主力仍在綏中交戰地點在錦縣北之義縣奉軍爲縮短戰線便利聯絡起見故特放棄錦州布陣於遼河新民一帶陣地非常堅固江省吳興帥巳出師三旅由新築之齊洮線運至洮南抄襲郭軍後路熱河闞軍約一師二旅已與奉軍會合天津李芳帥亦起兵討逆預料郭軍腹背受敵决不能持久言時態度鎭靜忻悅之色流露於眉目間可知奉軍尚未處於完全絕望之地位也其時吉長機車業經接上各要人相率下車車遂東行但在此軍事緊張之際張作相突由前線回吉其中必有重大原因嗣經記者向各方調查其說亦殊不一兹列舉如下（一）吉省有一部人民歷年受奉方之迫壓忿不能平擬在此時間内大倡吉人治吉宣布獨立擁十六師長于琛徴爲吉林督辦脫離奉方關係適前敵于琛徴氏忽於前日率師由便道步行回吉張作相得此警報故即返吉垣先事防禦使于師不敢發難所以張氏九日回省十日由濱江鎭守使兼護路總司令張召棠氏發出吉省全體軍官擁護張作相之通電蛛絲馬跡不無可尋（二）張作霖恐至奉天不能保守時擬退據吉林作最後之奮鬭故命張作相先回吉林從事布置傳聞伊通縣境内巳有軍事動作並令駐長之五十六團不必開往新民僅開至伊通爲止因此謡言蜂起巿面金融頗現一種不稳景象頭道溝日人業於前日起正式設卡防堵並組織義勇隊晝夜來往梭巡形勢甚爲嚴重（三）吉省自五日接得緊急消息後王省長維宙即電召各法團速至省署籌議應付時局辦法經衆議稱在此時局重大變化之中吉省治安尤爲重要速請帥座早日回吉鎭懾以免宵小藉端生事當場公推齊議長張會長韓會長等三人於當晚乘車赴奉迎張回吉張作相此次突然回吉係應吉林人民之請求並無其他作用（十二月十一日） 
[使團會議國際車被阻事]  
　　大陸報載合衆通訊社十八日北京電云國際火車被逼回京後使團即於今日下午開緊急會議討論應付時局問題今中國軍事當道不允國際火車由京達津顯示北京通海之道業巳梗阻與條約上維持北京與海口交通之規定相反倘國際火車再度不能通過則列强所處地位將日見困難苟任其不通不啻默認抛棄條約權利故各使對此時局頗爲震動據可靠消息其於應付方法亦意見各執參差頗甚按最近京中所接天津郵件猶係九日發出者 
[曾毓雋被馮槍斃之外訊]  
　　大晚報十八日天津電云前交通總長曾毓雋昨日由馮玉祥命令在天壇槍斃馮氏解釋殺曾原因爲其參加金佛郎案故曾係安福要人前由鹿鍾麟奉馮命拘捕後因段祺瑞抗議甚至以辭職相要始移曾居於執政府昨晨忽由鹿鍾麟部兵士執曾押往天壇槍斃 
[徐謙主張委員政府電]  
　　國民軍討奉諸將領都統張之江李鳴鐘宋哲元總司令鹿鍾麟總指揮劉郁芬鄧寳珊徐永昌副指揮蔣鴻遇師長鄭金聲孫連仲馬鴻逵張樹聲譚慶林唐之道鎭守使高震龍馬鴻賓馬騏馬廷勷孔繁錦張兆鉀裴建準吳桐仁軍長郭松齡師長李紀才曁各旅團長鑒泰電奉悉李景林助奉爲虐禍直殃民今國民軍大舉討奉爲國誅奸爲民除害大憝張作霖行將授首李景林張宗昌釜底游魂料不致久稽顯戮惟愚見所欲言者此次國民軍於呼號和平中不得巳而應奉以戰則應戰之原在因及决戰所欲得之結果不可不大白於全國去歲國民軍實行首都革命永絕帝孽根株猶憶諸將領有言吾人非但反對帝制並反對皇帝式之總統張作霖久抱帝制野心今兹討奉此即眞因但奉滅之後苟非組織人民委員政府實行民治猶任某也稱總統某也行獨裁恐亂源未弭兵禍相尋終靡底止委員制直接民權制最新而法最良措國於泰山之安行之世界民國從未經失敗不似總統制及責任内閣制在中國及外國均病覆車又此制以合議形式兼運用獨裁精神在方今國内紛亂青黄不接之交舍此更莫由臻於正軌况法制基於社會從違繫諸人民此制旣已爲社會一般所採用而又爲全國輿論所要求則戡亂救國非此莫致謹貢一言願討奉諸將領救國熱血有此建樹勿徒使甲倒而乙起從此戰以止戰則國家人民之福也佇候明敎徐謙眞 
[關會第二委員會開會]  
　　蔡廷幹提議修改稅則章程 
王正廷提出兩種重要宣言 
關稅特别會議第二委員會十日上午十時在居仁堂舉行第五次會議討論過渡期内之各項問題我國出席代表仍爲王顔蔡三人王正廷主席各國代表均到開會後蔡廷幹代表中國委員團提出中國委員團預訂修改稅則章程提議案並申述下列編訂貨價引言云一查釐訂稅則必先調查貨價從前中國因條約上之關係稅則出於協定因之每遇雙方派員協議修改稅則之時其編訂貨價亦出於協定中國政府前在華府會議席上要求先收回調查貨價之自由並應用自動修改之原則以免每次修改多所延擱故九國間關於中國關稅稅則之條約内有預訂章程由特别會議議定之規定今本會議巳一致承認中國之關稅自主權且規定將於一九二九年一月一日起實行届期編訂貨價之事當然依照中國政府法令辦理惟在過渡期間仍依據華會之精神擬具修改稅則章程草案（即編訂貨價之手續）提交本會即請各代表仍本華府會議贊助中國之意予以考量焉 
　　次蔡復述中國預訂修改稅則章程提議案（即討論貨價問題）内容如下（一）按華府會議中所訂中國關稅條約第四條規定修改稅則之辦法其條文如左中國進口貨海關稅表按照第一條立即修改完竣四年後應再行修正俾能確依按照稅率與二條中特别會議所定者相符再行修改之後爲同一目的起見應將中國進口貨海關稅表每七年修改一次以替代中國現行條約每卜年修改之規定爲免除延擱起見凡按照本條約所爲之修訂應由第二條所稱特别會議厘定之章程辦理之（二）又按以前每屆修改稅則因種種關係或則集會愆期或則會議期中事務停頓或則稅則巳訂施行滯遲是以上開九國條約對於免除延擱一層特加注重現在特别會議厘訂章程自應將一切躭擱之原因悉予免除以副訂約之初意（三）又按修改稅則之關鍵在隨時調查貨價故中國政府於此已特加注意俾修改稅則時足資應用（四）又按以前稅則雖經三次修改然從未及切實值百抽五之數以致中國未獲享受條約上應得之權得損失甚鉅故即在過渡時期之稅則欲得保持其按值所征之稅率非與中國以自由修改之機會不能見效（五）現在特别會議旣經召集自應遵照關稅條約之規定釐定修改稅則之章程作爲關稅自主以前過渡時期適用之臨時辦法故中國代表提出下述章程草案請與會各國代表共同討論並與同意（甲）在關稅自主以前過渡時期擬於前次修改（民國十一年即一九二二年）完竣滿四年（民國十五年即一九二六年）修改一次其修改時應以中國所調查最近一年内之平均躉售巿價爲標準此項巿價扣除該貨稅率之數及百分之七之雜費即爲進口貨完稅價格如遇有必要時中國政府得以進口貨價之指數表爲參考（乙）現行進口稅則期滿前七個月中國政府應將新稅則草案通知本會議列席各國公使館各國對於此項草案有異議時應於四個月内提出意見請求訂正由中國政府所組織之稅則審查會儘一個月内决定公布後二個月發生效力（丙）新稅則公布以後如在實行期限以内有大宗貨物因特别情形超過修改當時巿價百分之二十以上者應由中國政府征一補價稅俾此項貨物所納之稅確係過渡時期條約上所協定之按值稅率如商人不願納補價稅時可改按從價稅繳納（丁）如有大宗貨物之巿價比較修改當時跌落至百分之二十以上致切實稅率超過過渡時期條約上所協定之數者商人提出確實證據時亦可改按從價稅繳納（戊）以上章程爲關稅自主前過渡時期適用之臨時辦法其實行期間爲二年自第三年起即中國實行國定稅率之時應將以上章程及條約内所規定之修改年限一律廢止其修改稅則各辦法應照中國現在及將來所公布之關稅法令内所規定之手續隨時由中國政府自行辦理 
　　上述提案提出後各國代表發言者甚少當决定展緩至下次開會時再行考量此問題俾專門委員得有審查提案之餘暇復次王正廷發表下列兩種宣言（一）爲中華民國政府向旅華外僑推行各項稅捐之宣言一查租稅權之發動根於國家之行政權在完全獨立之國家其行政權完整無缺者租稅權亦完整無缺中國自與各國通商以來無論何項條約並無允許外僑在中國租界内或租界外者可以免納稅捐之規定乃邇年中國推行稅務而外僑均以租界爲藉口或託詞未奉本國政府訓令抗不繳納靡特租界巳也即租界以外及鐵道附屬地方等亦以條約上解釋不同槪不納稅靡特外僑巳也即華人之住在租界以内或鐵道附屬地以内者亦不令納稅雖經種種之接洽始終未臻完善中國政府不得已乃暫在租界及附屬地之周圍設卡徴稅不止於中國之稅權有碍其實於中外之商務亦有妨也夫同一領土因國籍之不同即可免除其擔負同一國民因居所之或别即可藉口以逍遥揆諸國際法内外國民同等待遇之原則及華府會議尊重中國領土旣行政權完整之精神均有未符故中國政府擬將此等阻碍撤去使中國政府之租稅權得以完全行使也且就租界之歷史言之一八六三年四月八日英國外相洛塞爾訓令英國駐北京公使布魯斯云英國租界内之地自係中國領土毫無疑義中國人民不能因居住租界内之故遂免其履行天然之義務是年駐京各國公使會議决定上海公共租界改組之原則第一條關於領土之權限必須由各國公使直接得之於中國政府第二條此埠權限以純粹地方事務曁道路巡警及地方所需之捐稅爲限細按兩條之意是承受該租界之國僅得在其地有施行巿政之權所收統捐亦僅以充巿政經費者爲限至居租界内之中外人民仍當照納國家稅不待言矣觀於外人之執有地産者須納地稅於中國政府尤可爲外人必須納稅之確證外人且然華人更無論矣然比年以來中國政府新辦之國稅如印花稅所得稅烟酒公賣等租界境内及境外之外國人均以未得本國政府訓令爲辭拒而不納而華人亦以中外人民不能同等納稅爲言故中國政府推行各項稅捐甚感困難現在中國財政之困難者實因舊稅之收入不足以應現今國家之需要且將來裁撤釐金以後勢不能不以合宜之良稅替代之如仍受以上所云之縛束是中國之稅務問題終無解决之一日是以中國政府宣言凡外僑在中國領土居住者無論其爲租界内或租界外或鐵道附屬地及其他區域内均與中國人民同一服從中國政府公布之辦法負擔其一切捐稅此乃中國合理之聲明各國代表當必能予以諒解者也」（二）中華民國政府關於不出洋之土貨抛棄出口稅及復進口半稅之宣言一查中國稅關復進口半稅即係對於中國土貨自此一口岸運往彼一口岸者課以百分之二·五之稅額土貨在原口岸出口旣與出口運往外洋之貨同樣納出口稅百分之五復在入口口岸内納出口稅一半之復進口半稅不問其係從量或從價均照出口稅之一半計算查此項稅欵以最近三年平均計之每年達二百四十餘萬關平銀兩從前中英中美議訂條約之時中國政府必再三留辦復進口半稅而英美亦允許條約内者蓋爲各省之固有財源計也今關稅旣統轄於中央中國政府爲體恤商艱發達商業起見用特宣言自本會議開會三個月後將現在所徴收及從前條約上所允許存留不出洋之土貨出口稅及復進口半稅之權利先行抛棄以爲裁撤釐金之初步嗣後對於本國土貨由本國此一口岸運往彼一口岸者在此一口岸並不徴收出口稅但爲防阻土貨私運出洋起見運貨出口者於出口口岸仍須繳納出口正稅領取存票貨物復進他口岸時得呈驗存票取回原繳銀數但此種辦法不適用於出洋免稅之土貨」 
　　是日會場中除中國代表朗誦其預擬之提案及宣言外各國代表皆不發一言僅　英代表畢洛對修改稅則章程略有陳述但亦不甚關緊要全場空氣冷寂異常此蓋可證各國代表不願於此時局不定之際爲各問題斷然之决定故以持冷靜態度爲延宕之手段也上午十時開會因無辯論散會時僅十一時十五分下次會議仍由主席定期召集 
 
 

Page 7

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *   
 
 

Page 8

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *   
 
 

Page 9

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *國内要聞二 
[德州形勢緊張中之魯聞]  
　　北路李軍電告全線獲勝 
南路兗州張軍亦稱得手 
　　濟南通信濟南紅卍字會數日前巳出發赴德今日由平原來函謂以種種原因不能前赴德州現在平原設立辦公處十二日赴平原之三次車迄今未回交通界消息省豫軍現在德州南之黄不可堐車站激戰德州似巳於昨晚入豫軍勢力範圍參謀長李藻麟近僕僕於濟南德州間每日往返一次徐源泉之第五十五旅昨日甫由泰安開回喘息未定今日即又北去聞省軍大隊現集中平原禹城間但督署今日發表李景林一電李軍已大獲勝利文曰「張總司令效坤如兄鑒敝軍本日施行總攻擊全線大獲勝利馮軍紛紛奔潰獲械無算永定河南巳無敵踪北京方面現正追擊而大城青縣一帶務望迅電貴部前進夾擊以竟全功大約不出數日我兄弟可以携手入都共决國是矣并盼電覆弟李景林叩元印」南路自豫軍退出兗州後省軍現分三路追擊正面沿津浦路南下仍由褚玉璞擔任總指揮但褚現在青島醫院暫由許琨代理右翼由方振武率部攻陽榖左翼則畢庶澄水陸並進水路以渤艦隊襲日照陸路由諸城進窺沂州津浦路兗州以北郵車已通商界并已呈准當局撥出貨車三列往大汶口一帶運大宗土産米糧來省以供民食又以此次山東之危而復安純由褚玉璞督隊血戰得來商會會長劉蘭閣會董李夢符曲益三李錫三等四人訂今晚帶大宗禮品赴青島慰勞褚氏張宗昌仍安居省垣調度一切督署門前列機關槍迫擊砲數架以資防衛對於新聞界異常注意新聞電報不易拍發各通信社稿件檢查尤嚴車站記事不許各報登載以史洩漏軍情 
[孫傳芳徐樹錚抵通紀]  
　　孫傳芳偕徐樹錚來通謁張季直並游覽名勝此問各界籌備歡迎巳紀前報兹悉孫氏於十七日偕徐乘江華輸抵天生港南通各界代表張孝若張仁奎盧鴻鈞李萬里等三百餘人早在該港恭迓江華輪於午刻到軍艦鳴砲各軍警舉槍奏樂致敬孫徐與各界代表行禮後即分乘汽車來城沿途軍警森嚴斷絕交通車抵候亭與張季直昆仲會晤旋赴俱樂部行轅少憩下午一時各界人士就總商會開歡迎會其秩序（一）張孝若導引孫徐二氏入會場（二）張退庵代表各界贈歡迎辭（三）張季直致辭（四）孫傳芳致答辭（五）徐樹錚致答辭（六）張孝若陪同孫徐二氏至餐室茶點（七）奏樂攝影散會後由各界就俱樂部公宴晚間張季直宴請十八日游狼山張孝若設筵欵待是晚張退庵在城南别業欵宴聞孫徐二氏曁各隨員定十八夜乘江華輪赴甯連日通邑各界懸旗致祝馬路一帶均裝紅綠電燈西公園有電燈牌樓一座上綴保障東南四字入夜電光照耀頗爲美觀兹錄孫徐二氏演詞如下（一）孫傳芳演辭今日承蒙四先生曁各界諸公開歡迎大會不禁感愧交集諸公情誼懇摯雅意拳拳故極感激惟余無行無才未有建白故深愧赧昔年嘗聞四先生大名久欽前輩雅訓此次適有時機來通得與善德可風之君子朝夕相見深自榮幸民國十四年來之戰爭大多爲循環報復之舉每聞戰事起時揭　號召其名義未嘗不堂皇正大曰護法曰衛國呼聲洋洋悅耳其實不過以暴易暴而巳當改革國體之時並未預料若此袁項城非窮兇極惡之人惟自民四以後其間更迭頗多但聞標新立異以甘言聳聽未悉有對國家大計有切實之策劃者其何故耶此次浙軍起義余鑒於過去情形甚願人民安居樂業民權得有保障余在浙一年未有成績奉軍開拔來蘇雅不欲以戰事制勝當奉方勢盛之時余曾派人向張雨亭表示意見不問和平統一抑法律統一亦不問奉系直系或浙系祗須熱心國政不擾害人民者出則人民安居樂業如余所素望倘能贊同此意黄河流域及長江流域可悉歸其掌握惟末爲所信其後張雨亭派王子春來欲余與之合作以五省經略使名義爲餌殊屬可笑余意如渠不能改革一切政事即以十省經略使名義引誘亦必出於一戰余曾勸渠切實改革未見照行余部隊祗有三萬人與奉方作戰未必即能操勝地方士紳亦爲余擔心然余本去暴堅决之心竟以三萬人對付奉張彼方稱號六十萬之衆其實勝利殊無把握若以三千萬人作戰自能擊敗彼方今竟以三萬人推倒之可見空名不逮實力也諸公盛意歡迎固然非常感激惟余甚喜人歡送我但受人歡送者必其人辦事成績昭著有受歡送之價值此余對諸公歡迎之微意也民國十餘年來國家地盤之紛爭未巳政治不上軌道照現勢非循軌道不可五省事務繁多余甚願誠懇辦事先自江浙二省做起逐步前進余對政務向重實際不喜彌縫如稅局原定比額一萬元可以實徴計算俾憑考察實際之良否關於親戚供職向不徇情以能否辦事定去留對於財政量人爲出以中國之法治中國决不妄牽美國或法國之法治中國際此亂世應實行減政主義又吏治人才等問題甚願老前輩曁各法團指敎監督極所盼望此次觀光南通旣可增加余之閱歷又得與諸君子晤面尤其欣悅云云（二）徐樹錚演辭樹錚首先聲明今日亦主人之一奉退嗇二老之命招待馨帥來此錚於嗇老以鄕黨言是晚輩以學問言是後進資淺識薄無發言之地位惟重違鄕老之命略爲說詞南通敎育實業爲全國光錚以江蘇人地位不敢據以自誇惟每值外人輒嘉許南通事業嘗考歐美自治各區其狀况不必與南通相同其精神則一而巳矣南通自治爲全國先進成效素著足樹東南之模範而資羣衆之觀瞻錚以蘇人嘗以未能一遊爲憾益以孝若公使前錚考察歐美實業錚步後塵絕願以考察所得與孝公一相考證且就敎於前輩鄕先生之前今得隨馨帥同來與嗇退二老及孝若公使以及南通諸君子相聚一堂幸何如之惟時間忽促不能多談容再領敎 
[蘇省之財政與吏治]  
　　增加忙漕議尚須討論　整頓吏治法巳經披露蘇省政務最重要者厥爲財政現財政廳長李錫純以江蘇忙漕貨稅十四年度收入早經抵押借欵本年度政費軍餉毫無着落因提出增加漕米每石一元五角忙銀每兩加征五角可得四百萬元以濟要需并將忙漕十四年度抵押借欵如數清還以維持省政府信用可再預征十五年忙漕各辦法呈請省長核示遵行陳陶遺省長以兹事體大應於二十日孫總司令部邀集全省各法團及各屬士紳談話時徴求全省父老意見再行酌奪至省公署對於本省民政現訂有整頓吏治步驟披露如下（一）屬於已往者（甲）調查非有特殊原因不遵交代條例交代清結者限期清結（乙）被人揭發不職未經查辦清結者應由主管人員開戰檢卷送閱以便派員查辦（丙）虧欠地方公欵者應查明虧欠緣由數目及地方情形分别酌量限期勒繳（二）屬於現在者（甲）積極方面一·遴選當地敎育眞才（不以現在敎育行政人員爲限）調查當地敎育實况籌畫進展及補救方法二·訪求實業界成績優異者加以奬勵（宜尤注重農業工業）三·整頓警察使智識增進保衛得力革除藉詞籌欵苛擾人民之習四·清查戸口無使有遺漏隠匿或詐僞五·考核巿鄕自治成績分别奬懲毌得徇濫六·預防農作蟲害（乙）消極方面（一）嚴治烟賭上列甲乙兩項應用如何方法責令各縣知事切實遵行（三）屬於未來者（甲）咨停内部分發及各省函送留蘇差遣人員（乙）甄别候補人員（丙）規定任用標準 
[南京快信]  
　　孫於十九日上午十時乘江華輸到寗其眷屬亦同來隨從有陳秘書長萬機要處張副官長及隨員衛隊數百人船泊招商碼頭省城各界前往迎接者甚衆當乘汽車入署沿途警衛森嚴當午即與陳省長在西花園宴參與善後會議之各官紳聞徐樹錚亦同來並在宴請之列 
　　各屬省議員以善後會議開會與省議會前途大有關係紛紛來寗探聽消息一般主張請求召集開會之議員極力運動加入簽名接洽甚爲忙碌 
　　來寗會議之各稅務所長簽認比額後以負責甚重均各回差次整頓稅收以顧考成其未來與會之各局所長巳由財政廳照議决之整頓案通令遵照辦理 
　　楊由關監督徐維新來省晉謁當局陳述稅務情形 
　　省城警察十一月分餉欵昨日先發七成餘待籌 
　　陳省長以常熟江陰兩縣沙田迭據控告被楊笛舟等盜圍多畝當令沙田局長汪秉忠會同省委秉公勘辦 
　　金陵中學因籌集學生軍經費十八十九兩晚在東大交通處演映由上海租來之最新式影片 
[杭州快信]  
　　現駐徐州之砲兵第三團業經擴充成旅新組獨立第七連巳委李善誾充連長趙正良陳斌壽乙燃等爲排長暫駐徐州東車站聞該連亦將改編爲營 
　　砲兵第三團一營軍醫官岑振朝奉令升充旅部軍醫長該營軍需官傳毓文亦奉升充旅部軍需長 
　　第三團砲兵原祗一二兩營一營駐寗垣二營在徐州現該兩營派尉官羅遠等於十六日起程回湖調運駐湖寗紹會館絲業會館營底今日（十九）雇輪輸送上海轉運寗徐 
　　在省之衛隊團騎兵營營底今日（十九日）午車開拔赴寗 
　　　　海防業巳安靖前調平乍之水警巡船經廳長徐則恂呈准調回原駐地以重冬防 
　　昨夜十二時省垣鬧巿口地方大火計燒商號五十餘家三時許鼓樓外又告火警計燒劉永茂桂圓棧等三號省垣米價飛漲昨日起又加兩角起米每石十元四角頂米十二元二角因來源稀少尚須繼漲 
上年未發行已發行之定期兌換劵共二百六十萬財廳定二十四日上午在總商會焚燬夏省長已派秘書魏頌唐會同經理發行之農工銀行行長周季倫到場監視高檢廳陶廳長昨委朱士軫充本廳文牘主任書記官褚德鄞充第一高檢分廳書記官長並委吳焜如充嘉興第三監獄典獄長朱恩湛充上虞縣管獄員 
　　今晨（十九）杭州得雪寸許氣候轉冷 
地方通信 
[蘇州]  
　　提訊大批解蘇梟匪駐平望水警第十五隊長盧尚忠據報有大帮梟匪四五十人在洙涇韓家塢附近肆擾盧隊長當即率隊往剿於前日（十六）天明時與匪相遇匪即開槍拒捕激戰至夜匪始不支當被擊斃徐姓匪徒一人擒獲匪首范金友金錫科及匪黨秦邦達·趙海山·張五才·張芝福·王和尚·徐嘉才·王德玉·王金道·張玉山·張鑑堂·徐君益·周兆鵬等十四名遂於當夜解蘇十八日下午到廳發押看守所昨（十九）經司法科長汪友竹分别提審各盜據均供認起帮行刦開槍拒捕不諱現仍發押看守所須俟覆訊一過方能定讞 
　　全蘇商團會操情形蘇州十七支部商團十八下午三時奉令至王廢基公共體有塲會操總司令魏旭東辭職巳久暫由鄒椿如團長自兼司令惟以病足遂委託陳仲禮張龍吉臨時任正副指揮操練排敎練多時後又發令改操連敎練因連敎練未能一致且因時己薄暮遂未果行不久即分還而散 
[無錫]  
　　警察所查封錫社之反響無錫縣公署日前奉省令内開據錫人彭鼎動呈稱本邑「錫社」爲共産黨機關始爲青年學生組合旋有共産黨徒安劍平等加入宣傳過激主義推翻家庭滅絕理敎其刊布之「無錫評論」立論尤爲背謬請求飭縣查封拘提該社首領安劍平從嚴究辦并其出版物一律銷毁云云飭即查明究辦楊知事奉令除將原文抄錄令行錫社外並轉令警察所查明核辦警察所長守鎭濤奉令立派法警高子光前往該社發封并將印存之「無錫評論」銷毁惟該社平時僅假縣議會爲通信機關並無其他會甩因是實無從查封至安劍平係上海大學學生刻在上海亦無法拘捕而該社自奉到縣署訓令後以彭鼎動所控各節完全出於揑詞誣衊特分呈省長縣公署警察所以類於匿名誣陷請求拘提原告彭鼎動到案質訊以明眞相查錫社係旅外學子及邑中青年所組織爲民衆團體之一成立於上年一月曾擬具章程呈准官廳立案其宗旨以改良社會研究學術曾舉行學衛演講多次所延者皆一時名流開辦平民學校成績亦佳其發行之「無錫評論」於邑事多所指摘一以眞理爲歸絕不袒護再近出版之兩期尤爲人所注意而原告彭鼎動歷查全邑選民册中並無其人或係出於反對者之中傷 
　　通湖支路路棧問題之兩大會議通湖支路路綫問題因各方主張不一致未能確定滬寗路局局長沈叔玉特委路務總管西人段鼐副總管吞納總工程師塔克司福特車務總管韋燕因事未能來錫特派其公子列席路局地務科長施嘉祥稽查梁玉恒測量員馮奇禮等到錫由站長邀同邑紳楊翰西錢孫卿華藝三榮德生等共同會商路綫之决定辦法經列席諸人作精密之討論以路局己測定之路綫圖及巿公所測量員張再渠所測之路綫略圖互相參酌結果决定由大站起走吳橋過錫山檔至榮巷而達大渲口並决定分設車站三處（一）吳橋之西設貨棧客站各一處（二）河埒口設一客站（三）大渲口設客站貨棧各一處路綫旣經確定段總管詢問每年錫站車貨運費共計若干華藝三謂每年約計十萬左右支路成後可增加三倍錢孫卿以路綫雖己確定惟尚須與榮德生商議以徴求榮巷人士之主張爰决定本星期六繪就簡圖俟馮測量員來錫測量時帶呈路局核奪至下午三時半路局地務科長施嘉祥等重至縣公署與錢孫卿等商議進行力針其討論之點約分下列數項（一）工程估計初定四十萬元昭現在情形恐五十萬元尚不足（一）吳橋左近地勢並不甚低可不必塡高（一）路局所定槪算與榮德生所擬之槪算書互相比較以後准參酌進行（一）購買土地若照部定收用法辦理未免專制應參酌地方情形以土地收用法與民間賣買地價互相參酌定一折中價目辦理次華藝三又將前定錫蕪鐵路計畫及槪算書請路局參考設法進行繼路務副總管吞納提出沿路應行調查之十三點請即調查明確以便進行結果决定於下星期六由路局派測量員來錫測量後再定辦法 
　　邑紳對政務會議之主張陳省長定於二十日在寗召集各縣士紳法團領袖開政務會議以期解决蘇政錫·武·蘇·崑·鎭·丹·澄·七縣士紳擬於先一日在寗開一預備會俾便一致錫紳楊翰西己先期到寗錢孫卿則於十九日上午搭車往寗錢君以唐蔚芝亦爲被邀列席之一特走訪徴求意旨唐君對於省政主張蘇人自治至於如何計劃悉聽大會議决不欲參加意思錢君以近日省方擬定於十五年一月起加徴賦稅漕米每石加徴一元五角本人對此絕端反對唐亦頗然其說囑出席時聯合各縣一致堅持 
[常州]  
　　北水關發生搶案武邑北水關馬路附近有孫效卿於十七日晚十一時許經過該處被二十餘人攔住由車上拖下搶去現洋九百餘元大衣一件籐包一隻内有五人肩長槍向北竄去孫於事後報告局前街第二分駐所第一派出所該所巡長顧振之等即率警馳往調查該處附近居戸均稱不知其事遂將報告人孫效卿於十八日送到分駐所現由美巡官偵緝案内兇犯以憑究辦 
[江陰]  
　　籌備歡迎係傳芳五省聯軍總司令孫傳芳因赴南通與張嗇翁會晤藉便游覽狼山風景勾留數天仍從海道赴寗約今明兩天（十八十九）途經江陰或將登岸察閱黄山要塞十七上午縣署接賴司令電話謂須早爲籌備歡迎等語下午四時許王知事召集縣參事會·商會·巿公所·北外巿政協助處領袖周康·何榮桂·章崇治·徐希陶·警佐高懋賢宋代分所長等二十餘人在東花廳開會議定先由警所雇匠在董山大灣懸燈結綵紮豎松柏牌樓並由王知事電詢南通知事盧鴻鈞略謂聯帥蒞通如有來澄消息祈先電知至今日（十八）上午鼡未得復電 
[常熟]  
　　邑紳電省反對加賦邑紳徐少璋·丁組蔭罌啟甲·龐士階·李士　·李　·屈如幹等七人爲蘇省加斌昨電張仲仁轉善後會諸先生云南京龍王廟龐甸才宅張仲仁先生轉善後會諸先生公鑒銑日報載省政府有加徴忙漕之計議吾蘇疊受兵災民力告匱何堪一再負担且法案具在未便輕易變更務懇顧全民力主持正義俾刦後遺黎得蘇　息皆諸公之賜也 
[鎭江]  
　　商會重選會董揭曉鎭江商會奉令重選本定於十七日開匭揭曉嗣因爲時過晚票數未能檢齊故遲至昨日（十八）午時始行宣布兹將當選人名錄下（常選會董三十人）胡容·滕崇文·陸錫庚·許承信·楊尚·沈有權·王繼先李杰·戴瑞康·張善昌·張崇本·湯金銘·錢曰榛·夏慶椿·周鑫胡兆崗·李松燾·徐國楹·李壽如·張燕祥·柳肇慶·方光漙·于鼎源·毛謙·陶漁·凌志貴·鄭有渠·黄志信·蔡蔚東·陶紹德·（候補會董十人）李方成·劉長春·笪沛森·陶鑒·趙學友·唐彭才·畢其銘·李允明·楊良驊·張鴻發 
侯牖才醫生被匪砍傷鎭江畢爾素醫院醫生侯牖才住朝陽　山下大院内於昨晚八時許出外沐浴迨回家時甫上門階忽來匪徒三人手持鐵斧將侯迎頭一斧砍倒臥地又在其頭頂上復砍二斧因侯高呼救命該匪三人立即潛逃嗣經朝陽樓崗警項得勝聞警追趕始於小街中捉獲匪徒王忠奎一名隨送至四區分駐所略加訊問即連同兇器一耕解至四區署經陳署長嚴爲訊究始供爲金山河查恒昌木行主使共允伊等運動費六百元由王三及另一人承辦伊不過跟同巡視餘不知情陳署長乃派警將查恒昌主人查潤之及其母舅王永發一併傳署訊究查不認有主使之事陳署長遂將該案人犯及兇器一併移送警廳訊究侯醫生則拾至醫院醫治傷勢頗重尚不知有無危檢 
[揚州]  
搶匪就地斬决揚城近來搶案迭出一未破獲昨晚（十七）十一時鈔關龍頭關經鑄家忽來身着軍服之匪徒數人入内索財當經經妻乘隙逃外赴鈔關守衛喊報當即派往兵士數人馳往該處該匪等聞訊逃脫惟陳南五·紀人夫兩盜未及逃避當塲拿獲解送第七混成旅司令部由執法官訊明迭犯盜竊供認不諱旋於當夜執行斬决於敎塲當梟其首懸掛鈔關及福運門示衆 
[儀徴]  
　　南門外大碼頭被搶查儀邑地瘠民貧爲江蘇全省之冠全縣除十二圩外惟城南大碼頭（距城約二里）較有巿面按該處七年前被匪搶過一次於是事後有警備隊一棚（約十人）常川駐紥巿尾關帝廟本月十四晚七時忽有悍匪三四十人乘船抵埠（該處到江邊僅四五里）持械入巿先將警備隊槍支搶刦無餘并傷栅長一人遂即蜂擁至陳家灣一帶大肆恶擄至三小時之久及城内軍警（全城警備隊警察不足五十人）聞警趕至甫出南門先以一排槍嚇之匪聞槍聲始呼嘯向沙鰻洲西竄查是役損失最鉅者爲郵局聞該局連現銀及郵票被劫之數約在千元以上此外義和祥布店被搶去三百餘金另有通源錢莊及同和裕廣貨店亦損失不資至其他各店三五十元不等所幸巿中所開之肇大當興因門固墻高未被殃及否則全城精華將喪失過半矣 
[嘉興]  
　　縣警所將驅逐紹興劇員嘉興張家弄寄園劇塲因開演紹興戲（俗稱篤篤班）排演淫戲且劇員份子不良引誘青年婦女及勾結無業游民等情不一而足疊經輿論反對隔昨又經地方紳耆王甲榮·盛邦采等二十餘人函請縣署警察所查禁並請將劇員驅逐出境以保地方治安 
　　米價逐步增漲原因嘉興米價近日逐步增漲致日謀升斗之貧民有仰屋興嗟之憾現巿米情食米每石十一元八角尚有看漲之勢其增高原因（一）奸商將大宗米石抛盤售出並私販出境致巿上米石缺乏求過於供致價難平落（二）今歲收成歉薄産額較向年相差半數近又因河水乾淺客米不能到禾米價因此步增（三）置田各戸因米價高漲將所收租米堆積家自一時不肯出售滿擬來春善價而沽又各躉戸籌欵採辦大宗米石囤積居奇再待善價因此米價遂有增無跌 
[寗波]  
　　總商會食米會議紀寗波總商會於十七日下午二時爲本埠食糧缺乏特召集各董事曁各米商在該會開會到者有朱道尹等衆謂本埠食米向賴外埠接濟故請朱道尹發給護照俾往台溫各處採辦而朱道尹謂台温各處正因食米出口太多而請禁止故雙方均甚爲難結果待朱道尹晋省時再當設法雙方調濟 
　　貝母組合所己淮備案鄞縣樟村崔家　等村農民周世根等千餘戸組織貝母組合所函請縣署備案昨縣署批示云呈贊名單閱悉查本年貝母水子原爲留種之用該農戸等自願出賣併可獲得重價本知事素抱愛護農民主旨旣據請求備案姑予照准但買賣自由如有不願加入團體者不得强制以維産權 
[杭州]  
　　省自治代表之懇親會浙江省自治法會議代表省議會議員十八日下午四時假座省議會休息室舉行懇親會先用茶點並在草地攝影以留紀念次全體復席省法會舉主席褚輔成先發言略謂兩會同人在此開懇親會非常欣幸省法會議組織法係由省議會制成省法會議代表亦由省議會産出故省議會諸君與本會議同人對於自治前途有同一之渴望現在省自治法己先告成附屬法己二讀通過五六種尚有數種月内亦可通過依照延會期間兩個月計算十五年一月三日　滿立法工作差可如期告竣今後進行工作重在實施方面日前孫總司令寗回杭輔成以個人名義曾與晤談數次彼始以自治二字認爲獨立式及自主式或銜有排外省人的意義旋經切實解釋所謂自治也者源於省民而治並無其他作用否則奉天張作霖山東張宗昌亦可稱爲自治矣故孫氏最後表示對於自治不反對吾人之所希望者亦如此而巳兹代表本會議同人請省議諸君賜敎者因施行法開議在即對於草案各條其中不完備之處應如何補充不妥當之處應如何修正以期易於實施此則同人之所盼望者也至辅成個人意見擬聯合一二三屆省議員與夫九九三色及本屆代表組織一浙江同志會羣策羣力以謀一致進行并擬先從下級目治入手因蘇省巿鄕自治均巳恢復本省縣議員任期亦早屆滿從事改選較易收效未知省議會諸君以爲何如次省議會副議長祝紹箕起言略謂懇親會之舉各學校往往有之立法機關則不常見今日因自治運動難得有此機會儘可充量發揮惟本省提倡自治初有九九省憲繼有三色省憲現又有省自治法故今後自治運動應協議如何實施勿再有第四次之造法則幸甚矣云云次由省議員張韜查人偉曁自治會議代表差恂如黄强演說至五時半始散會 
[]  
[]  
[]  
[]  
[]  
 
 

Page 10

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *敎育消息 
要聞 
[湖北各校罷課後之大波濤]  
　　鄂當軸嚴厲對付學總會代表二人被捕 
開國民大會未成　學生召集工人亦前往 
通訊一湖北近日學潮曾迭誌本報昨日（十四）各校罷課之原因有謂爲援助二中被捕學生及爲恢復附中者有謂商大畢業生許鴻在九江被逮經九江學聯會來函報告爲其聲援者又有謂爲援助學生總會代表被捕者（全國學聯會派來代表趙緒一徐煥生二人來鄂數日均於十四日午被軍警捕去現拘於武昌武漢警衛司令部内又武漢學聯會代表陳德盛亦險被捕去現巳逃）然罷課係卜二日武漢學聯會之議决係十四日晨之實行而學生總會代表之被捕係在十四日午似與罷課無關惟自該代表來鄂後學潮逐日擴大故被省當局所注意總之此次學潮擴大之原因雖與上面各項不無關係而重大之原因則確屬含有黨派作用也該會决議罷課後即舉行大游行故今日（十五）爲大游行之期緣昨晨罷課後昨午後五時又在武大召集各校代表會議會議時最秘密不准旁聽赴會代表又有赴會證否則不准入會又赴會代表負有守秘密之義務故其内容頗不易探聽據說現己議决組設臨時總指揮部專爲辦理大運動之機關該部經全體代表公舉代表五人司理指揮之職務並另設八股（一）文書股（二）宣傳股（三）交通股（四）交際股（五）探告股（六）傳遞股（七）救濟股（八）經濟股各股股員五十人分擔大運動各項事務大運動分兩種（一）大游行及演講（二）聯絡各界召集國民大會是故今日（十五日）之大游行不曰學界大游行而曰國民大游行即其第二項所謂聯絡各界召集國民大會之類也所有此次大游行之聯絡之時期之地點等等均係十四日在武大之議决時期爲十五日上午十時地點爲閱馬廠（在省議會前廠頗大可容萬人）聯絡爲工商各界（今晨）（十五日）記者至閱馬廠各校學生及工人車夫等均紛紛整隊持旗而至兹將其僉到簿上所簽之各校團列下文大漢口租界車夫工會一師武漢中學商大高中法大商中湖北全省工團聯合會湖北各團代表會湖北青年讀書團現代青年社社會科學研究會黄岡青年協進會黄岡平民敎育會少年黄梅學會湖南旅鄂學校日新中學私立法政湖北工商協會漢口特别區巿靈部漢口青年勵進會漢口國貨提倡會高級農校湖北婦女協會武昌大學黄梅青年同志會黄安青年同志會高級中學高級工校漢陽鋼鐵廠工會漢陽碼頭工會眞理中學黄安青年協進會醫科大學救護隊等等而大部分單警亦紛紛整隊持槍而至並取包圍式分部各路口當時即有共進中學武昌縣中均到僉到處報告謂被軍警阻攔不得入廠又據說一俟各校團到齊即行開會然後出發至出發路線以及如何口號等等均須臨時决定記者站立過久腹又饑甚至正午即去至以後情形容俟續誌惟今日與昔日不同之點甚有可記之價值（一）有大旗二面一爲青天白日旗一爲紅旗紅旗桿上端仍爲青天白日（二）有救護隊隊員服白色長衫袖綴紅十字携有藥品然則果有學生敢死隊之組歟抑或果預備與軍警衝突而演流血之慘劇歟（據說敢死隊隊員前夜（十三））在斗級營鴻盤酒樓宴會共有四五桌之譜）（三）軍警比昔日特别加多（四）學生外尚有工人車夫流氓等（五）旗幟中所書文字除援助漢口慘案反對軍需劵反抗軍警摧殘學生響應全國國民運動釋放總會代表等等外尚有推倒段祺瑞驅逐吳佩孚等項似此情形是今日之大游行有無慘劇之演出誠難逆料也敎育界人士咸皆嘆惜謂無曾法而省當局亦感棘手苦於對付此有心人所以長太息而抱無限之杞憂者也（十二月十五日）（召） 
　　通訊二湖北警備總司令陳嘉謨因接據報告謂此次學潮係受全國學生聯合會及武昌學生聯合會代表主使遂派探於昨（十四日）晨八時在武昌横街頭英才學舍將全國學聯會代表趙緒一許煥生及武昌學聯會組織部主任陳德森捕去各校學生聞訊益加憤慨遂决議實行罷課於是一師·武漢·高中·崇實·啟黄等校·均於是日午前十時同時罷課而中華一中兩校仍照常上課午後各校門首多張貼罷課宣言其文云本校自今日起宣告罷課所有下列各項誓不達到目的不止（一）反對帝國主義者殘殺工人同胞（二）反對軍需匯兌劵（三）反對軍閥摧殘敎育（四）援助文大二中被開除同學及被捕代表（五）學生應有集會結社言論等自由等語中華一中兩校迫不得己遂亦於午後宣告罷課各校總罷課後又在某處密議决與某某數團體聯合於十五晨八時在武昌閱馬廠開國民大會響應各地羣衆推倒現政府建設國民政府之大運動舉行大游行事爲警備總司令部探悉今晨七時許即有大隊武裝軍警分布武昌閱馬廠公共體育塲黄鶴樓各街道及各城門阻止學生集合並决定取嚴厲干涉手段故國民大會遂未開成但各校旣己總罷課其預定計畫仍在暗進不已而當局則又不再姑息勢將各走極端非至流血不止此誠吾鄂未來之大隠憂也（十二月十五日）（蕭蕭） 
[閣議决定女大與女師大並存]  
　　女大組織家長會議··請報界主持公論··先暫借敎部開課女師大亦積極籌備上課 
　　北京女師大學生四十餘人於上月三十日搬回石駙馬人街女大校址之後學生積極籌備開課並協商校長及各主任人選問題女子大學敎職員及學生初被迫逐頗有退讓之意　來經各家長等會商之結果以該校係國家所設立在政府未下令取消之前萬不能因受壓迫自行解散由是態度又漸趨崛强本月五日原來住校各生又全數搬回校内並散布宣言書表示態度八日下午三時女子大學家長在敎育部禮堂開會開會之先女師大當局曾派員到部質問陳任中借給會塲之現由並請拒絕陳并未照辦開會後校長胡敦復聲明本人係以辦學爲前提絕無政治作用末向家長道歡次各家長討論結果决定在新政府未成立之前如無明令取消女大大家决不罷手組織家長會議（十日）下午二時女子人學學生在敎部後會塲　新聞家　家長敎職員學生均出席希望報界主持公論至敎育當局介於女大女師大之間對於雙方代表來者不能有切實負貴之表示女大學生及家長代表曾面謁敎次陳任中以校舍現巳被佔務請速予維持免致失學以後關於女大項下經費仍應直接交與女大等等陳　當提出國務會議必爲設法如舊校址不能　出可借敎部東廂房暫作校舍云云至女師大方面十日亦將占據之敎室部署就緒預定上課十二日女子大學家長學生等先在敎部後會塲開會討論進行事宜雙方决定下星期一在敎部開課學生方面又提出呈文一件内容係請警廳維持秩序撥回校舍議决即日呈遽迨午後四時家長學生代表十餘人到敎部大堂訪問敎次陳任中陳謂今日國務會議僉以兩女大均有存在之必要决定兩校併辦並擬就命令一件由張秘書長伯英呈請執政核奪今爲時已晚或難發表明日當可公布代表云兩校並存固是好事但校舍問題如何解决陳謂擬向農商部借用玻璃公司暫爲女大校舍俟時局平定再行租賃或建築學生堅持在敎部東院上課陳未置可否代表又云所有女大及各附校每月之一萬七千零三十一元經費當然是女大所有的至女師大經費應由次長提出閣議另行指定陳謂此乃必然之事女大乃定十四日繼續開課 
[浙省四中學生反對敎廳解散]  
　　寧波浙江第四中學發生罷課風潮巳誌本報敎廳致電四中孫林江章四主任云銑電悉令學生即日上課如再抗違定予解散並盼電復學生於昨日發表宣言反對敎廳解散 
[浙法專學生堅持所拒考]  
　　浙江公立法政專門學校學生反對學期考試己誌本報學生方面以學期試騐爲敎部之所不規定法校之所未有共議堅持到底於前日在大佈講堂開全體大會到者五百餘人首由級長尹康堯報告請願被斥情形次推舉黄文容爲主席討論良久始終反對其中激烈者並主張驅膛校長結果依趙鑄天等提議組織法校學生改進校務委員會推舉委員十二人辦理進行事宜在未開會前有不具名之宣告二種語多誣蔑凌氏從略 
本埠 
[全國國語運動籌備昨訊]  
　　總籌備處全國國語運動大會總籌備處自成立以來各地嚮應者極多現除組織宣傳團編輯會刊等以外還擬於運動期内有他種相當的舉動特定於十二月二十四日下午召集全體幹事開會商議一切並對於會刊經費等亦有所討論 
　　上寳全國國語運動大會上寳籌備會於日前開全體幹事會所議詳情已誌前報兹聞該會總務股定於本月二十二日下午七時在法租界敏體尼蔭路南陽橋北國語專修學校該會辦公處開總務股緊急會議商議重要事件 
　　吳縣全國國語運動大會吳縣籌備會業巳籌備組織並函致上海總籌處領取圖章兹悉總籌處巳於日前將圖章製就寄去矣 
[省敎育會幹事員會紀]  
　　江蘇省敎育會於前日（十八日）下午五時開幹事員常會出席者十人沈信卿君主席「議决事件」（一）揚議十五年元旦應否慶祝議時局尚未大定停止慶祝（二）理科研究會來函十五年一月十日十一日在松江舉行第四屆理科實騐競賽會請本會推舉評判員一人又函請本會派員到會議仍照上屆分别贈以褒狀推吳和士君爲評判員推陸規亮君代表本會到會（三）上海圖書館協會來函十五年一月九日年會時舉行圖書館展覽會請分在收集議贈送本會出版品一分（四）三廉學社函送珠算易通英文動字應用介字辭典規銀合銀元表各一册請審查議珠算易通及規銀合銀元表請華印椿君審查英文動字應用介字辭典請鄒息潤君審查（五）邳縣瑶灣商會來函報告該地兵災受害狀况請設法救濟並代向各當道籲請議准徐海被災各地應函請省長公署統籌辦理（六）提議本年幹事員會於本期後休會明年一月第二星期五開第一次會議照辦有要事仍開臨時會一報告事件」一）報告中華職業敎育社函與本會合辦之高級商業夜校因學生均以服務勤勞精神上未能兼顧補習暫行停辦（二）報告本月十六日本會與上海總商會等各團體歡迎係總司令（三）報告銅山敎育會函知發起徐屬兵災委員會 
[上寳稚園聯合會之發起]  
　　上海寳山二區幼稚園固多惟向無聯絡研究之機會閘北尚公幼稚園有鑒於此特發起上寳幼稚園聯合會昨日（十九）在該校開籌備會到有廣東公學幼稚園廣肇公學幼稚園尚公幼稚園等代表張香素·許膺福·梁淑存·曹之春·羅季昭·盧情予·鄭惠僑·梁瑞芳·劉麗羣梁連枝·劉素貞·簡藥芬·梁瑞麟·黄朂我·謝雅梅·章雪映·沈百英·胡叔異·及中華書局騙輯唐榖等三十餘人議决由廣東公學廣肇公學尚公學校等三校作爲發起團體向上寳二區徴求各幼稚園加入當塲推定廣東幼擔任租界區廣肇幼擔任閘北區尚公幼擔任南巿區定十五年一月九日在廣肇幼正式開成立會通過簡章次請唐轂君演講幼稚敎育末各進茶點相互討論至五時餘散會 
[敎育局催檢定合格敎員繳費檢身]  
　　上海縣敎育局昨致檢定合格敎員王致祥陸菊貞陸慶英等公函云逕啟者案奉縣公署令開案奉江蘇敎育廳訓令内開檢定小學敎員委員會案呈第八届小學敎員試騐檢定該縣受敎員業據第三路主試臨時委員將試卷成績報前來當經詳加覆核分别評定除依照檢定規程第二十七條之規定將合格敎員姓名籍貫年歲及檢定之種類成績年月送登省公報及敎育公報宣布外合亟開單令仰該知事分别團飭知照此項檢定合格敎員應自本年十一月起以滿八年爲有效期間除現在敎員仍照常任事外其非現任敎員應依照施行檢定小學敎員辦法第九條之規定由該知事將各該敎員資格通知所屬各學校儘先聘用並仰依照檢定規程第二十八條之規定曁本廳七年八月第一千零二十號訓令轉飭各該敎員迅將許可狀費及印花稅呈由該知事於本年内彚解到廳以憑核發許可狀此令等因並發試騐檢定合格敎員一覽表一紙到署奉此合行抄表令仰該局長即便分　轉知遵照辦理此令等因並抄發試騐檢定合格敎員一覽表一紙到局奉此除分致外相應函逹即希貴敎員將應納許可狀費及印花稅尅日交局以便彚送一覽表略又函云案奉縣公署訓令内開案查前據該局長呈　小學敎員孫祖　等書表證書及檢定費前來當經指令並轉呈在案兹奉江蘇敎育廳指令内開檢定小學敎員委員會案呈據呈曁書表等件並檢定費均悉該敎員張錦湘·周孟珠·朱迎雲·李守眞楊琴華·楊秀華·孫祖韞均經女子中學畢業充任敎員己在一年以上核與檢定規程第十四條第一欵之規定尚屬相符均應列入無試騐檢定充任小學校正敎員吳冠文充任敎員旣在五年以上並有視學二次優良評語核與檢定規程第十四條第四欵之規定曁敎育部核准檢定辦法亦尚相合應准列人無試騐檢定充任小學校助敎員兹發身體檢查表八紙應由該知事就近檢查身體並轉飭呈繳許可狀費及印花稅以憑核發許可狀葛存憲係私立光華女學畢業查該校未經本廳核准備案其畢業生碍難認爲有無試騐檢定資格應改列受試騐檢定本屆檢定試期巳過應歸入下屆受試書表存文憑發還此令等因並發身體檢查表八紙到局署奉此合行令仰該局長即便遵照辦理此令等因並發身體檢查表八紙文憑八紙到局奉此除分致外相應子達查照檢定身體己由本局函託體育塲擔任望於本月内前往檢查並將許可狀費印花稅即日繳局以便彚送文憑即蒞局具領 
[小學敎育自然科研究會并會紀]  
　　上海小學敎育研究會自然科研究會於前日下午四時開會到會者十餘人由李頌唐主席議决案如下（一件）議規定審查標凖議决請在會各學校擬定標準並酌定定表式於本月二十四日午後四時再行集僵研究 
[袁觀瀾巳回滬]  
　　江蘇省敎育會會長袁觀瀾前月因其公子抱病前往棗莊視疾現己於前日晚間回滬矣 
[中華足球會球隊昨日比賽紀]  
　　上海中華足球聯合會昨日舉行第九次比賽兹將各隊比賽情形錄后 
　　（一）體育塲勝三育（乙組）體育塲與三育昨在三育球塲比賽三點一刻裁判員蔣湘青二隊於雨點中開始奮鬥二分間體育塲前鋒已侵入三育内地突然攻門三育守門員因天氣嚴寒球門前泥土又積水頗深致球拍出未遠乃爲體育塲攻入一球此後體育塲前鋒仍繼續進攻惟以三育防守衛密遂成相持局勢下半時二隊相戰二十分體育塲又獲一球斯時三育陣勢忽變五前鋒著著進迫乃亦攻入體育塲一球三育獲球後進攻之勢益猛卒以爲時無多遂難反敗爲勝結果二與一之比體育塲勝 
　　（二）復旦勝招商（乙組）復旦與招商本定於昨日下午三點在復旦球塲比賽裁判員包鏡弟事前招商來函以事不克出席甘作棄權按章復旦以一與○之比勝招商 
　　（三）南洋勝浦東（乙組）浦東與南洋本定於昨日下午二點半在南洋塲中比賽屆時浦東未至由裁判員周家騏宣佈作棄權論按章一與○之比南洋勝 
[昨日棒球塲之美國式足球比賽]  
　　明星隊以十七與三之比勝美兵艦隊 
　　昨日下午法租界天文台路中華棒球塲内有滬上罕見之著名美國式足球比賽與賽之二隊一爲滬上各美國兵艦之海員聯隊一爲全滬美國明星聯隊二隊隊員均係此中能手故雖在陰雨朔風之間外人之前往觀者仍見擁擠即華人之注意該項球術而前往者亦不少三時半起賽海海員聯隊善用其强悍之體格每能於人幫中肉薄而進明星聯隊則身段活潑進退迅速比賽結果十七與三之比明星聯隊勝 
[今日三育與南洋比賽足球]  
　　下午三點一刻···在中華棒球塲 
其他中華會球隊亦比賽 
百戰百勝之三育球隊將於今日下午三點一刻在天文臺路具勒路轉角中華棒球塲與稱覇華東之南洋球隊比賽裁判員一席經雙方同意公請樂秀榮君擔任二隊在本届奪標聲中均有相等之希望其勝敗至關重要三育守門員何春暉在以前數次比賽中爲最有功績中之一人中堅朱璁及其五前鋒均係久戰老將不可多得之人才南洋守門員周賢言靈敏活潑與三育何春暉不相上下南洋中堅駱美輪勇敢耐戰前鋒戴麟經·程賢·徐樂傳蹴神妙爲前鋒中特出奇才雙方人才均富咸抱必勝之志未知今日勝負將歸誰隊又一點一刻尚有樂羣與持志（甲組）之比賽樂羣聲舉素高但持志將出全力與其一較優劣故勝負亦難預料也今日氣候如能與昨日相仿或雨雪不甚大照當舉行否則將延期比賽云 
　　附今日里乙組比賽秩序表 
與賽隊名組别時間球塲 
樂羣與持志甲組一點一刻中華棒球塲 
南洋與三育甲組三點一刻中華棒球塲 
曁南與嶺南甲組三點南洋大學 
樂羣與江南乙組一點半中華足球塲 
甲子與曁南乙組三點一刻中華足球塲 
郵政與聖芳濟乙組三點膠州路三育 
嶺南與南方乙組三點徐家滙復旦 
澄衷與徐匯乙組三點徐匯公學 
同濟與家星乙組三點吳淞同濟 
[國立政治大學扄用校章]  
　　吳淞國立自治學院自奉令改爲政治大學後對於内部改組早巳就緒組織大綱亦經敎部批准惟校印遲至前日始由敎部領到文曰「國立政治大學校章」誾將於該校二周紀念日（即本月二十九日）啟用並將原有之國立自迨學院關防繳銷云 
[復大民治會兩廣會之演講爭執]  
　　十八日晚江灣復旦大學民治研究社兩廣同鄕會舉行廣東統　慶祝會先　吳鐵城楊杏佛演識繼由惲代英蕭楚女演說惲　反對國家主義蕭講國民政府問題　畢有學生請惲蕭要求解釋經人調解始息云 
 
 

Page 11

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *常識 
[忍氣與負氣（人生觀）] [  覺]  
　　凡人一生事業之安危成敗能忍氣者安多危少成多敗少不能忍氣而動輙負氣者危多安少敗多成少 
　　若事事忍氣而不能忍一時之氣危機也敗徴也彼動輒負氣者其必危必敗更無論矣一部二十四史治亂興亡之成迹無不由之徴之近事益信不獨國家之大事然也即社會家庭之細事無不如是不學之凡夫不明此義負氣時多忍氣時少此天下之所以紛紛而身敗名裂者所以踵相接也可不愼哉 
[公債對於政治經濟財政社會之影響（經濟）] [  志譁]  
　　公債爲信用之一種所以補救國家財政一時之不足者也考其起源遠在十三世紀至十九世紀而大爲發達今日則無國無之矣然其利弊之所在學者主張各有不同今以公債對於政治經濟財政社會之影響略述如下以供一般之研究 
　　公債對於政治之影響 
　　（一）貧弱之國募集公債而不得其法往往危及國家之命脈如古之埃及與叙雅利是也苟能愼重行之管理得法則可濟助一國經濟之發達并能維持巿塲使之不紊 
　　（二）公債有時爲戰爭之導火線 
　　公債對於經濟之影響 
　　（一）募集巨欵可以减少巿場上之流通資本而不能維持以致起經濟界上之大變動如一千八百七十三年美國之經濟恐慌即此故也 
　　（二）募集巨額之公債勢不能不提高利息但一般企業家大半爲債務者必因此減少利潤而阻其發展 
　　（三）利用國際借貸關係不必吸收國内之資金而致起變動則國内各種事業仍可保守常態如一千八百七十年法國籌劃巨額之公債是也 
　　（四）當輸入超過輸出之時募集外債可以鎭靜巿塲 
　　公債對於財政之影響 
　　（一）公債爲補助財政不足時最良之方法然因一國執政之野心募集巨額之公債而圖不急之務可以致一國之財政紊亂而不可救藥 
　　（二）因公債易於募集常有浪用之舉故能使人民監督財政之趨勢緩弛 
公債對於社會之影響 
　　（一）公債於社會之弊害可使貧富隔絕而增加游民故能使社會上缺乏勇於有爲之氣象 
　　（二）發行小額之公債能使多數人民盡力應募可以奬勵人民之儲蓄使油然而生愛國之心亦改良社會之良法也 
　　總之天下之事有利必有弊而公債又焉能無之倘能處理得宜遠其弊害則對於一國必有莫大之利益焉（乙酬種） 
[謀生者要語（淺水長流）（經濟）] [  胡去非]  
　　人生處境不同窮通有異窮者爲人作嫁勞碌一生說來可憐然亦有因是而發達者聞有章王二人同業同學同受知於師傳畢業後師爲二人介紹於某工廠月薪各二十元過一月王以薪少不敷所用求師再覔高枝師應之竟如願比章加一倍之薪章幾爲所動乃王心不知足存得隴望蜀心聽者笑之師亦厭之矣章則辦事漸久經驗漸富以能負責任受主人賞識至今日王則流落滬濱章則家道小康矣有問於章者章曰吾之能得此半由古語中（淺水長流）四字得來聽者嘆服言近而旨遠謀生者可不鑒哉（乙種酬） 
[運動勝穿狐裘（衛生）] [  琛]  
　　時届隆冬霜雪交加朔風緊逼吾人着棉衣穿狐裘以暖其身法至善也然一般貧窶之人衣單薄而襤褸終日凛凛因受寒而病者而凍斃者時有所聞吾有感於此乃作此篇且述其理 
　　吾人體溫平均約爲三十六度左右雖冬夏更易不稍增减氣候方面至夏時增高熱度超人之體溫故覺炎熱冬時氣溫減低尚不及人之體溫故覺寒冷吾人若運動其身則血之循環興旺繼而發熱其體溫驟增大非未運動以前可以故雖有寒風砭骨亦不覺其冷也余深信運動之有益於每日早起先跑步五分鐘稍憩後又續之旣畢乃行徒手操或拳術數分鐘此時雖不着棉衣亦甚覺溫暖他如身體之增健也無凍　及皺裂之患也更屬愉快之事彼穿狐裘者雖甚雅觀而一舉一動無活潑之氣象稍有寒風拂其面即縮頸歛肢如蝟之蜷身而失其天然之姿態且彼等因畏風而抵抗力日見薄弱偶一不愼輒負重病由此觀之運動豈非勝過穿狐裘耶願諸君勿河漢斯言一嘗試之若闖後向不識字者及貧苦者陳述其理而使大家皆能實行此尤余作此篇之本意也 
乙種酬） 
[愛國者宜去浮華（道德）] [  去私]  
　　愛國當求諸實事勿徒託諸空言應盡吾人力之所能及者爲之今國内外貨充塞利權外溢國之貧窮大都由此故事夫除不得巳而需用外貨之外（如機器化學藥品之類）首宜服用國貨以爲挽回利權之道此事人人均能辦到顧今之人號於衆則曰愛國愛國而考其日所服用則大半外貨彼旣能以愛國號於衆斷無不知利權外溢之非宜所以如此者浮華觀念不能去耳蓋國貨形狀劣於外貨以服用外貨爲美觀愛國之心遂被之征服矣吾人應思昔句踐臥薪嘗膽以復國仇今吾國貧弱達乎極點爲國民者宜如何刻苦以圖富强乃以浮華陋習銷去愛國之心不亦可恥乎故吾以爲愛國者宜崇儉樸去浮華勿爲五色燦爛之外貨所誘（乙種酬） 
[職業爲自立之基礎（家政）] [  董直]  
　　人之處境無論貧富不可不習一業以求自立蓋自立爲人生之本務職業爲自立之基礎世界之職業甚多士農工商皆職業也人當擇其性之所近者而勤習之將來職業旣成可以自立於社會富者固無論焉貧者亦可賴其所入上養父母俯蓄妻子一家衣食可以無虞即個人之身體爲職業所約束亦不至作惡爲非此職業之所以不可少也我國人口以四萬萬計之男女各居其半男子旣賴職業以自立女子亦當謀職業以圖自立女子職業之最切近者縫紉與剌繡其他若敎務若保姆若醫學亦足以賴其所入自贍其身不當依賴男子也吾觀社會上富有之家父母對於子弟往往十分鐘愛以爲吾家富有金錢子弟可安坐而食不必再出外習業以謀生而子弟亦不知祖宗創業之艱難揮金如土嫖賭吃着無一不能不數年間將祖宗固有之家産揮霍殆盡甚至流爲乞丐深可嘆也蓋姑息足以養奸養成子弟依賴性使子弟作惡爲非者皆父母之罪也古語云積金錢與子孫子孫未必能守傳一業與子孫子孫足以自立願世之爲父母者三復斯言也可（乙種酬） 
[籌辦游民工廠之我見（巿政）] [  歙民]  
　天地生人良莠本有不齊敎育不能普及良者可變而爲莠敎育果能得法莠者亦可改而爲良莠民多而良民必受其害此必然之理也南通金沙海門各有游民習藝所一處大都使之習學一技一藝並無感化之意寓於其間兹者海門三陽鎭又復組織開辦游民工廠誠善舉也予以爲此等工廠不必舖張揚厲房屋祇求堅固工藝必求日用巿鎭之間亟宜徧設所最要者工餘之暇或下午七八句鐘時宜擇各種善書及淺近常識多方比喻爲之講解人非草木頑石尚有點頭之時良心豈無發現之日因游民已入下流性質早壞道德淪亡非有以感化其心則數年出廠之後游蕩之根株未能剷盡必復萌芽仍不免爲社會之蠧日本監獄之中每日下午必由獄官召集犯人使之跪聽講演一二小時極言犯法之後種種不能自由之苦所以犯人出獄之後决無再行犯法之人所謂革面洗心從善自易上海一區五方雜處徧地游民可惜模範游民兩工廠未能將多數游民收容其中以致流而爲竊賊者有之夥而爲綁票者有之甚至茶館酒肆敲詐懦民種種禍害一言難盡吾願籌辦地方自治者從速捐資而多辦游民工廠也（乙種酬） 
[自由戀愛之一俘虜（禮俗）] [  雨花]  
　　婚姻自由一語就原理言之自是不易之定論然有時誤人共危險亦殊可驚昨晤舊友林君聞其述爲婚姻所受痛苦事謹介紹之爲倡自由戀愛者鑒 
　　林君吾同學也在中學二年級時代因友人之介紹識同邑某女校學生陳女士愛情日篤因訂白首之約奈林君之家庭陳舊經萬般之周折始得通過而林君與家庭中之感情幾喪其泰半且在求學時代分精神作愛情之消耗難免影響學業故以林君向來之聰頴勤學竟留級一年始敷衍卒業出校後方期一對有情人早成眷屬乃忽接陳函要求解除婚約林君答覆未及竟聞嫁一留學生周某而去林君以家庭中之感情及大好求學之光陰盡爲是犧牲今乃得結果如此能不痛心遂背家而來滬濱然人地生疎謀生不易故潦倒不堪余昨於路上邂逅遇之訝其如何落魄到此且怪其精神之頽唐詰之乃得此 
　　嗚呼近來一般僞開放之婦女其勢力眼光之刻薄較甚於舊家庭中爲子女擇婚之父母烏得所謂眞正之愛情可憐一般青年血性未定濫用情愛一旦失戀精神飽愛剌戟影響終身前途豈不哀哉（乙種酬） 
[國語不可不習（雜錄）] [  徐學文]  
　　余昨行經曹家渡時適遇一日人操我國國語而詢某少年曰由此乘公共汽車可以直達卡德路否少年想係閩廣之人未諳國語故茫然不知其所詢爲何事於是操英語問日人日人乃冷笑曰足下非中國人乎而余以中國之國語問足下足下必答我以英語者何耶豈足下之爲中國人徒學他國之語言而於本國之國語則尚未之知耶足下休矣然此奕奕之少年依然張口瞠目不知彼國人之譏之笑之也余聞是言不惟爲少年恥且爲中國羞因刊諸常識藉以勸告國人之不可不知國語免被外人所訕笑也（乙種酬） 
 
 

Page 12

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *   
 
 

Page 13

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *本埠新聞 
[本埠昨已得雪]  
　　本埠自入冬以來天氣尚和及前數日方始轉寒昨晨七時許即巳雨中夾雪嗣即下雨至晚九時許雪片紛飛屋瓦漸白頗有隆冬氣象 
[孫傳芳將親赴前綫指揮]  
　　决定出兵攻魯 
　　聯軍方面消息孫傳芳因魯省戰事吃緊已决定出兵且以關係重要决俟返寗後略加部署即行親赴前線布置 
[五省組織獨立政府之外訊]  
　　徐樹錚昨巳由通回滬 
　　大晚報云本埠軍政界要人刻謀就蘇浙皖贛閩五省組織獨立政府目下一切活動皆在暗中進行但料不日即可正式發表據稱預聞此議者有唐紹儀·徐樹錚·孫傳芳·張謇及其他政商兩界著名人物多人此中何人主謀刻猶未悉但聞本埠迭開秘密會議唐孫徐諸人均列席孫氏赴南通之眞目的即爲徴求張氏協作及擔任行政首領之同意至孫徐唐等在新政府中地位尚未探悉但料小徐及唐將居重要地位孫氏則管理五省軍務小徐偕孫赴南通後巳於今日乘大達公司輪船回滬矣 
[章太炎對時局通電]  
　　反對馮玉祥外交政策 
　　章太炎前日曾發對時局通電云上海·漢口天津·北京·各報館均鑒往者南方以疆場之患攘斥奉軍自郭松齡倒戈以來直魯兩省巳與張作霖不生關係張之勢力旣退伏於遼左矣馮玉祥乘其議勝與俄通欵自稱西北軍區訂立攻守同盟密約且與蒙古人聯名通署是承認蒙古爲獨立國叛國之罪旣彰外患之罪斯立長此蔓延河北將爲蘇俄屬地此與關東侵略之師豈可同日而語李景林討馮一電雖爲自固吾圉實天下之公論也南方各省守禦已完即當爲國干城揚旌北邁驅除蘇俄順民保障中華領域有與馮玉祥一致者並在討伐之列不應專謀自固置全國禍害於度外又民黨同志多在塞上國民二三兩軍亦未與馮玉祥决絕夫向日所以應和馮玉祥者謂其有倒曹之功耳初不料其倒行逆施至於此極也凡人内行矯虔外示公正自非聰察之士鮮不墮其術中然旣知段祺瑞爲賣國而馮之延致外患又過之旣知廣東汪蔣爲赤化而馮之於汪蔣實爲北方關主何得隨此濁流覊縻不絕然則有兵者投袂而興無兵者濯纓而去在此時也總之中國主權重在法統之上蘇俄侵軼害居關東之前邦人君子誰無愛國眞誠但恐慮禍未深相與玩忽故特詳論利害唯明者采而行之章炳麟嘯 
[反對日本出兵之會議]  
　　各團體聯合會中華民國各團體聯合會議昨日下午召集各團體代表開緊急會議討論日本出兵奉天事到張四維等二十餘人童理璋主席報告開會宗旨（一）徐畏三主張對外發表宣言（二）顧二泉主張由本會通電全國各界一致抗爭（三）朱潤斌主張忠告南北軍事當局（四）周欽湘主張請告日政府自覺由主席歸總表示通過由文牘起草議畢散會 
　　國民外交會本埠國民對英日外交大會昨日午後二時召集委幹聯席會議討論對付日本出兵助奉問題到二十七人由陳家鼎主席表决結果對於日本出兵之舉由該會發表對外對内之兩項鄭重宣言一以儆告他國國民一以儆告本國軍閥有周霽光余翼文分别起草議畢散會 
[日政府無增兵滿洲之聲明]  
　　致駐滬日總領事電 
　　日人東方通信社十九日上海消息關於日本滿洲派兵間題日本外務省於十九日致電矢田駐滬日本總領事發表如左之聲明日本對於張郭皆絕對不與偏袒自不待言矣但兩軍交戰之結果若危及在滿日人之生命財産時日本爲謀保護起見有採適當措置之必要固不待言是以日本早經考慮其應付之策最近因鑒於該處事勢之緊急故日前由關東軍司令官致警告於張郭兩軍司令官此等行動完全本於負附屬地守備之任之日本當然之職責而爲之並無所謂反郭援睚及共他何種政治的意味又報紙上頻傳種種之報告謂目下又增加南滿洲之駐屯軍亦並無此種事實蓋該駐屯軍之新兵補充期豫定於明年一月　中旬但從本月七日起開始北韓駐屯師團之補充亦與南滿方面之增兵無甚關係日本政府之方針當鄰邦内亂之時當嚴守絕對不干涉之態度斷無干與中國一黨一派之興衰之意自不待言但滿洲有數十萬之帝國臣民居住其地從事經營各種平和的事業日本所投之資本爲數甚鉅日本在該地方之權利利益頗爲重大故極希望在鐵路附屬地帶即日本守備區域内之日本之利益不至因在其附近之戰闖而蒙毁損及危害日前所以致警告於張郭兩軍司令官者即爲此也 
[日僑聯合會不與聞滿洲出兵事]  
日僑各路商界聯合會委員長林雄吉昨日爲中日聯合會第二次會談事特往訪原發起人廣井柳吉君要求早日聚會惟林雄吉氏宣言聯合會之宗旨爲謀旅滬日僑本身利益其行動以僑民本身利害範圍爲限至於滿洲日兵行動等該會不能與聞故中國各路商界聯合會不能提出此案 
[聞蘭亭赴寗出席善後會議]  
　　虞方二會長因事不能前往 
上海總商會會長虞洽卿·方椒伯二君接蘇省軍民兩長來函囑赴寗出席善後會議虞方二君因會務紛繁一時不克分身巳將不能赴寗原由詳細函復請會董聞蘭亭君持赴南京代表出席故聞君巳於昨日動身以便今日蒞會 
[中華國民製糖公司開幕記]  
　　昨（十九）日爲中華國民製糖有限公司在吳淞藴藻浜泗塘河製造廠舉行正式開幕之期先期由該公司包定淞滬客廂一節邀請淞滬各機關官紳商學各界蒞臨並派員在車站招待大門口高紥彩牌一座禮堂設於大廠後面之貨棧内門口懸掛萬國彩旗四壁懸掛綢幛鏡架及名人聯對甚多案上供大銀盾一座上午八時起滬埠來賓即有乘汽車或火車陸續蒞止開幕前先由該廠招 
[中華國民製糖公司開幕攝影]  
　　（北四川路麗昌照相館攝） 
大衣中立者爲唐小川君其左即馬玉山嚴直方二君右方爲勞敬修君衣上皆綴有綢帶 
待員導引來賓往各部參觀該廠面積約佔地二百畝有奇三面環水離吳淞鎭車站約二里將來可敷設輕便鐵路綜其建築物則正廠樓高六層正廠之東有糖膠池兩大座其西南爲鍋爐間爲引擎發電間外又爲堆煤場正廠之北有堆棧二一儲原料一儲精糖堆棧前接正廠後臨運河自築堤岸碼頭汽船駁船均可停泊起缷再由堤岸過橋折而往西北則廠長工程師及職嗣各辦公室曁寄宿舍均在其東則有工人寄宿舍二宏敞可容四五百人該廠除職員十餘人外有德國工程師五人·中國五人·工頭十五人·皆來自南洋熟悉此中技術者目下工人約有二百餘運輸小工約百餘至機器則爲德國格雷芬廠所造有鍋爐七座馬力二千匹每日儘量可出糖三百噸其詳細情形該廠另有說明書比至上午十一時各來賓及各股東齊集舉行開幕禮來賓中有唐少川·方椒伯·張菊生·王彬彦·徐春榮·甘翰臣·黄式如·袁希洛·俞葆村·曾其衡·李傑齋·王煥南諸君各機關團體代表到者有嚴司令代表張南村·國貨維持會代表徐君·道路會代表陸傑夫君等合西人來賓及各股東共計約有數百人開會禮節首奏樂鳴砲升旗由唐少川君舉行升旗禮次爲各人向國旗行禮再次由該廠總理馬玉山主席宣布開幕協理嚴直方宣讀開幕詞總商會·國貨維持會·南洋公司·及各界來賓宣讀頌詞旋請各來賓演說唐少川徐春榮二君演說均謂人人應食國民廠所出之糖提倡國貨等語衆皆鼓掌演畢嚴直方答詞申謝即撮影茶會而散兹將關幕詞·頌詞·答詞·及說明書彚錄如次 
　　公司開幕詞本公司自民國十年六月開始募股十一年三年月核准註册本可急起直追購機建廠以短時期達到開業目的藉慰股東渴望中經千百回折受種種影響歷種種困難遲至本年陽曆十月間始獲開機出糖銷行全國當未開機以前外間不明眞相頗有兩種疑慮其一則水質問題也製煉精糖需用水量頗多　水質　否　於　色糖味有密切之　　當　擇廠地之初對於用水問題迭經延聘駐華技師並封寄外國技師悉心考騐認爲適用議者仍持異論堅謂淞水渾濁煉糖必無良果且因外國糖廠捨上海而設在香港引爲鐵證聞者不免懷疑至今本廠製出各糖色味俱佳成績卓著向之致疑於水質者今乃渙然而冰　其二則機器問題也本公司擬購機器之初曾派重要職員親赴各國實地考察回國後迭開董事會公同討論多數主用德機而主用他國機器者仍屬有人惟德機精良堅固價格較爲便宜因是决用聲明不取回佣潔巳奉公爲公司增進利益實可自問無愧議者對於定購德機仍不免種種非難至今日出品銷知社會異常歡迎則機器問題至此更無疑義現計機器力量每日可出糖三百噸暫因原料不繼尚未出足而各埠代理日多催貨急於星火他日流動資本幸獲充裕購入大宗原料供給製造盡機器力量日出三百噸對於國内銷塲仍有供不給求之勢蓋食糖爲日用必須之品全國人口在四百兆以上每日所用食糖不下數千噸我廠出品精良人樂購用復值提倡國貨時代但患出品之不多不患銷塲之不廣可爲將來之樂觀者一也外糖銷入内地例須完納關釐等稅關稅自主以後稅率逐漸增加我公司獲荷政府保護得十年免稅之利益少一分稅務即經量分成本以此次决戰商塲自當節勝利近日某外商在滬開設糖廠曾因免稅一事迭起交涉幸各處商會羣起力爭政府嚴詞駁覆得以保全主權我公司以國貨之故乃能獨享此種利益足爲商戰上之保障可爲將來之樂觀者二也前此之疑問業巳盡除後此之樂觀實堪預卜現方開業伊始諸多未備同人等惟以誠信自矢盡心盡力以謀發揚光大所冀各界人士鼎力提倡股東維持其資本同事盡職以辦事庶使公司榮譽日益增進全國人民均有國貨精糖可供日用不致仰口待給於外人此則同人等所殷殷盼禱蒞座諸公諒亦同此心理也 
總商會頌詞我國熬糖法始於唐貞觀間其後漸有紅糖霜白糖霜等名目國人沿用巳久向來不假外求自西人以機器加煉化粗爲精輪入我邦而國内原有之糖業因以不振吾人受種種 
激剌漸知反省實業救國之聲愈呼愈高偏有一物焉爲南北各省日用飮食所必需仍不免仰口待給於外人試問一家之内每日用糖若干何者産自本國何者來自外國每一念及可爲寒心以我國幅員之廣人口之衆須有大規模糖廠日可出糖二千噸者數家方足供社會之需要乃自海通以來國内並無自設機器糖廠遲至今日始有貴公司出現於上海聞機器力量日僅出糖二百噸復囚資本問題未能如量出糖而過去事實又經歷許多曲折幾幾乎功敗垂成何其難也諸公勉爲其難百折不回卒達到開機出糖日的各種出品銷行各埠備受社會歡迎可爲營業前途賀　有一事尤堪慶幸者現時保息條例雖未實行而十年免稅之利益旣奉中央核准復蒙各省照辦近來國人心理提倡國貨熱度方高以精良之出品乘此時機鏖戰商塲自宜節節制勝查糖爲奢侈品外國稅率極重故免稅一事外商非常注意屢向政府爲無理之要求敝會抗電力爭至於再四始獲打銷外人對華貿易每恃本國有力政府爲護符稍一怯弱損辱國權商業亦掃地而盡貴公司旣獲此免稅利益凡與公司有關步駕外貨而上之此不特一公司之慶幸實全國之慶幸也謹頌中華國民製糖公司工廠開幕之慶上海總商會正會長虞和德副會長方椒伯 
　　公司答詞本日敝廠開幕辱荷諸君子翩然惠臨寵錫箴言所以指導而策勵之者至詳且晰感謝莫名敝廠製出各糖計共十種現經分别陳列加以說明並將機器種類名目及其運用之方法製造之次序詳爲筆述藉備觀覽爲君子提倡實業經騐宏富敬請觀蒞各部分觀察一切詳示南針俾獲改良進步挽回外溢利權實業前途同深嘉賴謹代表公司同人百拜鳴謝中華國民製糖有限公司總理馬玉山協理嚴直方 
　　製糖循序說明書（一）溶糖部原料從原料堆棧轉來即解包倒入運糖機送至儲糖箱由儲糖箱隨時放入溶糖鍋溶化爲糖水用抽糖水機轉送至清濾部（二）清濾部（甲）壓濾（乙）袋濾（丙）骨炭濾糖水從溶糖部轉來首經壓濾機及袋濾機濾過將所有雜質及不潔之物濾清再用骨炭濾濾過糖水經過此三次手續稱爲完全清潔即轉送至煮糖部糖水箱存儲供煮糖鍋取用（三）煮糖部糖水經清濾净後即存儲於本部糖水箱内以備煮糖鍋隨時取用煮成各種精糖本部共有煮糖鍋七只每日按照二十四小時計算可出精糖二百五十噸有餘（四）結晶部煮糖鍋煮成之精糖放下存於本部之結晶或調和罐内再轉落第五部分蜜機（五）分蜜部結晶或調和罐放落之精糖混合糖砂糖蜜經過本部分蜜機將糖蜜分去惟留糖砂再清水洗净即成製品精糖轉送裝包部裝包（六）裝包部將糖入包過磅捆好送入堆棧「製糖機器簡明略圖」（從略）「附錄」（甲）骨炭復燃爐骨炭經日久之用則失其效力須從貴炭濾機取出用各種洗骨炭機洗净再放入骨炭復燃爐燒過則仍可用矣（乙）爐子間及引擎發電間鍋爐係用外國著名流行世界之柏巴確公司所製造配以最新出之省煤機及打風機且有自動運煤之升降機運上爐子之口循序而入於爐内又省人力且潔净焉引擎發電機乃德國西門子公司所造配置堅固足稱好用也（丙）抽水間本廠所用之水係由泗塘河中用抽水機抽運至廠先過德國之新式濾機濾過然後用作煉糖之用又加用自流井水以助廠中之用曾經化學師化騐甚爲清潔也 
[新新公司第一屆股東大會紀]  
　　昨日（十九日）下午二時新新有限公司在新建築七層樓洋房之四層樓上開第一次全體股東正式大會股東到會者六百餘人極一時之盛摇鈴開會後由股東公推譚海秋君爲臨時主席即由譚君起立宣佈開會理由謂今日爲本公司舉行第一次正式股東大會蒙各股東准時蒞臨至爲欣幸本公司自前年夏曆五月間發起即有臨時股東會之說迄今巳經二年現房屋建築不日告竣籌備各事亦將告一結束故亟宜舉行第一次正式股東大會俾佈告以前籌備經過情形及選舉正式第一屆董事等云云次由該公司籌備主任劉錫基君宣佈請前臨時董事會董事長譚君報告經過情形大致謂新新公司開成立會時列席者不過數十人譚君即被舉爲臨時董事之一後由臨時董事會推爲主席當時以爲董事者係股東之代表所有一切責任須由股東負責故自受職以來責任異常重大蓋各股東祗認股份若干而未能確知其能繳足與否自臨時董事會成立後乃進行一切（一）覓地基（二）建築房屋此二事爲最難辦理一則須覓交通要道二則地位亦須足用即此一事巳不知費去多少周折始克成功建築一項議定共費百餘萬元以建規模宏大之公司惟斯時股欵收到者不過數十萬元又因籌備時期開支浩大所以在公司未開幕前即在二馬路先設批發所所獲餘利彌補籌備時期一切費用不無少補總上以觀可知臨時董事會所擔任之艱巨矣今幸蒙各股東踴躍繳欵刻已超過三百萬元原定股額始得今日之效果此實股東之幸福亦我中國商業實業前途之幸運也次由主席請劉錫基君報告籌備期中批發所營業槪况及籌備副主任李金璽宣佈建築工程開支等費次李煜堂君報告收股欵情形并提議增股事謂股額今旣超越擬再增加五十萬元旋由股東俞朗溪君提議至一百萬元末由陳雪佳君和議主席即付表决增加股欵自五十萬至一百萬元即日起至明年陽曆六月底止逾額不收衆均拍手贊成全體通過末由劉錫基君通告全體股東中選舉二十人爲選舉董事票開票人旣選定由劉君親自當衆開箱計當選監察人林護·譚海秋·二君林君得股權五萬七千五百三十六譚君得股權五萬七行四百九十七又正式董事十三人因票數過多手續繁雜不及發表 
[中華書局股東會記]  
中華書局有限公司於昨日下午三時半在靜安寺路該總廠開第十五次股東常會到會者五百九十七戸計一萬六千二百八十五權首由駐局董事俞仲還致開會詞次公推俞仲還爲臨時主席次報告營業報告帳略次議决股東紅利二釐次議决增加股份四十萬元次選舉陸費伯鴻·高欣木·范靜生·戴懋哉·俞仲還·吳鏡淵·李平書·沈峻範·孔庸之·九人爲董事黄毅之·徐可亭·二人爲監察六時茶點散會 
[同興廠工被控案之訊結]  
　　被告分别押儆 
　　滬西戈登路日商同興紗廠發生之風潮所拘肇事工人十八名業經公共公廨逐一訊供巳詳本報因被告方面有證人三名須到堂作證乃定於昨晨續審開庭後祇到見證殷學棠·徐阿二·兩人均稱田雙虎係被打傷旋即開始辯論先由被告工人代表何飛律師辯稱本案情形爲粘貼傳單與毆人毁物兩點傳單係李根生隨手抛置並未粘貼實無搆成犯罪行爲至所控傷害罪騷擾罪李早巳被拘故皆不知惟原告紗廠及該廠稽查不免犯私擅逮捕罪蓋李當時若果有犯罪行爲應報告捕房逮捕不應自行逮捕其許金龍·董康德·徐發奎·三名旣不能證明有罪應請開釋田雙虎之傷公堂應責任捕房查究丁大祺·徐惠波·因見田被毆傷從旁呼救被拘杜阿六則係隨往詰問李根生之下落被拘其餘各人亦多係見田被打傷因而呼喊被拘者查被告方面受傷者共有六人原告控其毆打稽查巳經堂上將稽查察驗僅手臂有點青色當非梗所擊至於搗毁機器一層原告旣未將被毁之機器呈案又未將毁壞之機器拍照吾請察驗殊難憑信云云繼由工部局刑事科代表梅特蘭律師辯稱本案係因李根生粘貼傳單以致肇事關於此點證據甚爲充足該廠得以將李拘拿何律師所言該廠有私擅逮捕行爲試問假使有盜侵入何律師之室何將盜擒獲而猶自承犯私擅逮捕之罪耶至於其餘十七名被告皆在粗紗問工作與細紗間毫無關係乃竟擁至細紗間毆人毁物故雖有受傷者實屬咎由自取應請公堂將被告懲辦外並逐出租界因其擾亂治安也云云問官遂入休息室詳核供詞磋商歷一小時之久升座宣布判詞於下李根生違反違警罰法第五十二條第三欵應即押五天期滿逐出租界田雙虎違反暫行新刑律第四百零六條第一欵及同律第二百二十四條押三禮拜期滿逐出租界陳阿金違反暫行新刑 
 
 

Page 14

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *律第二百二十四條及同律第三百十三條第三欵從寛押三禮拜期滿逐出租界孫阿寳·陳阿二·丁貽生違反暫行新刑律第四百零六條及同律第三百十三條從寛各押十四天期滿逐出租界徐阿大·丁大祺·徐阿三·唐愼方奎大添·杜阿六·徐惠波陳惠芝·等違反暫行新刑律第二百二十四條各罰洋十元無力各押五天並着各逐出租界二年董康德·趙貽生·逐出租界二年謝金龍·徐發奎·具結開釋傳單沒收 
[被捕學生因時晏未審]  
　　准各交三十元保候特别訂訊 
普陀路捕房所拘散發傳單之學生十七名解由公共公廨諭各交二百元保候日頟堂期訊核已誌本報昨晨將各生解廨因陸襄讞與日領田島君訊畢同興紗廠工潮案時巳届午不及開審被告代表江一平律師請求將各生保數减至二三十元以便保出候訊問官遂諭准予各交三十元保候特别訂訊捕房所得該學生散發之傳單計有兩種一爲反對日本出兵奉天者其餘一種則係援助此次同興紗廠之工人者 
[嚴廳長派探旁聽公廨開訊工學案]  
　　淞滬警察廳長嚴春陽因日商同興紗廠發生工潮並有學生刊發傳單殊於大避有關特於昨日飭令偵探毛忠閬·高萬生·至公共公廨旁聽工人學生開訊時情形詳細具報以憑核辦 
[大批新米來滬]  
　　據米業公會稱日來以潮水太淺米船進口極感不便而鐵路載運又以抽捐太鉅故各米戸均觀望不前致本埠米價漲至十四元有零米業公會以際此新米上巿之秋猶有此種米價若屆青黄不接之際何堪設想故前昨兩日特急電無錫·常州·米業公會請速運米五百石來滬以濟眉急此項新米巳於昨晚運滬 
[淞滬糧食會今日平糶]  
　　淞滬維持全國糧食會昨發傳單云旬日以來米價飛漲至十四元以外較之往年奚啻霄壞本會自冬月初五日起仍在本會平糶粳米每升一角三分二號每升一角二分藉顧貧民及零星小戸倘有小康之家來會婉商亦當通融接濟兼籌並顧也恐未週知特刊印傳單淞滬維持全國糧良會 
[閘北巿議會臨時會議紀]  
　　閘北巿議事會昨日（十八日）下午四時開臨時會到議員二十八人議長徐春榮主席議程如下（一）議長報告巿政局省批及經過情形徐議長略謂自滬北工巡捐局改組巿政局旋奉省批由上寳兩縣依法辦理云云當奉到上寳兩縣指令於本月十三日經巿董事赴該局接收改組巿公所云云（二）擬實行劃一本巿之度量衡案先由文牘宣讀議案畢原提案人周由廑伸說理由徐議長對本案有所發表宣告退歸本席由陸副議長代主席當經討論良久議决依照原案咨請巿董會執行酌量地方情形次第辦理表决多數通過時巳六時半遂由議長宣佈散會 
[沈聨芳再辭閘北巿總董]  
　　瀝陳閘北困難情形 
沈聯芳昨致閘北巿議會書再辭巿總董職兹錄其原函如次 
　　閘北巿議會諸君均鑒敬陳者巿總董一職三次辭退在諸君以爲當選職員不應飾詞告退在鄙人實由職業不能常居境内各據一是倐逾匝月本月三日蒙諸君下臨諄諄朂勉當以建設之初人人有維持之責但能否使鄙人抛棄各處業務而負責於閘北境内此理甚明伏祈諒且待建設完竣仍當束身引退業經當衆聲明復於本月四日函陳在案前日由蘇回滬知巿董會諸君巳將巿政局接收改組巿公所悉符定制先獲我心區區前言自應實踐旣如螳臂不敢以當車又如寒蟬不禁其自鳴謹爲貴會陳之查閳北人民本巳組設巿政廳自治巳辦兩年嗣以袁氏專政收爲官辦十餘年來相沿成習一旦改觀恐非易事須得全副精神努力貫注必能得寸進尺漸收效果如路政一端措置失當未見功効屢經建議置若罔聞然亦有困難之隠租界區域固有確定範圍而閘北築路向無限制東至吳淞西至眞茹綿互五十餘里姑以南北五里計約三十四萬餘畝較諸英美租界先後推展共計三萬畝不啻十餘倍矣租界常年收入合銀一千六百餘萬兩閘北常年收入合銀三十餘萬兩夫以十餘倍之面積而收入不及百分之二路線毘連相形見絀此困難者一也歷任局長每以收入不敷支出商懇董會保借商欵次年陸續歸還的底仍復如故本年十一月間李前局長移交巿政局清册已將息借各欵如數還清而自許任發第一次公債曁本年發行第二次公債以及未付工程之欵統討負債共洋二十一萬元無從挹注得以彌撲諸目前現集百端待理乃收入捐稅又難加增則後顧茫茫實無把握此困難者二也前清時代閘北本係自闢商塲每月山海關撥銀四萬兩彼時範圍極小因在閘北境内東西不能通行迨光復後關欵止付山巿政廳草創經營得有今日但不知者以爲閘北商業發達每年收入數十萬元視工巡局爲徴收機關殊不知閘北僅多工廠製造塲並無華洋貿易之行號又乏金融轉移之錢莊去秋至今年四月軍隊數易人民　移維持閘北即所以維持租界先後墊欵至二十三萬七千元之鉅局中自顧不遑皆由紳董借墊至今絲毫未還賠息日見綦重此半年中又層疊而上矣保衛　餉薪己三月不獲竭澤而漁誰能鑒諒此困難者三也此後巿公所亟應提綱　優審查預算查工巡捐局支欵項下除築路工程約計五成外餘如衛生·防疫·清道·路燈·及捕助地方慈善救濟等類並一避兩分所常年經費修理垃圾汪水等車石子滾路等機皆因地而太廣分布難周即如警餉雖山省長撥放但自前年添設崗警及游巡隊軍工路護路警察其餉薪均由閘北發給無論如何　節終屬入不敷出此困難者四也凡此困難皆屬犖犖大者其他細故不可盡言鄙人年力就衰腦經錯亂以前擔任公益事務竟日不暇何敢再任巿總董之職自蹈愆尤前經登報聲明實非虚僞想貴會諸君相知有素定蒙垂諒務望從速另選以重巿政幸勿以區區而誤大局萬感萬禱最後陳辭統惟矜鑒沈　謹啟 
[遷移滬廠將實行]  
　　孫傳芳委宋雪琴爲遷廠委員 
　　聯軍總司令孫傳芳對於滬廠决主遷移以符原議昨已正式委任宋之瑗君爲上海兵工廠籌備遷廠委員飭其從速籌備俾達目的宋君接到是項委任令後主積極進行以副帥意而慰民望并即咨行上海總商會查照辦理矣兹將宋雪琴原函錄下爲咨行事案奉聯軍總司令部機字第三五九號委任令内開兹查有該員堪以委充爲上海兵工廠籌備遷廠委員仰即遵照此令等因並附到委任令一件奉此除呈報外理合咨行貴會希即查照爲荷此咨上海總商會上海兵工分廠籌備遷廠委員宋之瑗 
　　中國新聞社云據戒嚴司令部消息孫傳芳總司令對於上海兵工廠遷移問題此次來滬討論極詳遷浙一節以浙紳之反對决作罷論據盧司令香亭謝司令鴻勳等之主張均以遷往徐州爲最宜聞孫氏俟與陳省長接洽後即决定遷徐云 
[縣商會提前收會費]  
　　此次縣商會新建會所所有建築上一應開支現正結束會中常年支出用途亦較往昔爲大公費異常支絀亟須設法籌措曾經該會邀集董事會各董到來會議維持方法决定先將入會各業商之認納會費上詳細調查妥爲整理在案兹聞各業認商方面所繳之稅額巳由會公决在認繳之稅額内提出百分之一繳納會費本定十五年度一月分起實行嗣因該會支出之欵異常緊急故又提議公决將是項會費提前辦理訂於本年十一月分開始收取現正着手進行將議案照錄並應繳會費若干預備通告各業認商代表一體查照 
[商總聯會商團籌備處簡章]  
上海各路商界總聯合會發出商團籌備處簡章「第一章」名稱第一條本團由上海各路商界總聯合商團遵照民國六年部頒商團組織大綱依地方情形就上海南北巿職業團體組織之定名曰「上海商團」「第二章」宗旨第二條本團以輔助軍警·守衛治安·養成高尚道德·維持商場秩序·爲宗旨「第三章」編制第三條本團附設本部於商會以團本部團員爲基本隊南北巿各區得依次分組支隊部添設支隊即稱爲上海商團或北巿某區爲第幾支部第四條本團各隊須仿照陸軍步兵編制暫定名額每排以四十二人以三排爲一隊每隊一百二十六人「第四章」職員第五條本團依照部頒大綱應設職員如左商團團長一員商團團副一員商團敎練長一員敎練員每隊各一員商團總稽查一員稽查無定額商團支部各設部長且員副部長一員（依各該支部原有情形得設副部長二員或三員）商團書記一員商團庶務員·商團基本隊及支隊各設隊長一員司務長一員每排各設排長一員以上各員除書記庶務外均爲名譽職不支薪水惟敎練長敎練員得酬相當公費「第五章」選舉及任期第六條本團團長副團長商聯合會會董分次投票選舉之總稽查由商會會董中投票推舉之第七條本團稽查由商總聯會會長於現任會董中推舉之第八條本團各區支部部長副部長由各該支部依法選舉之舉定後報明團長轉由會長彚案呈報備案第九條本團敎練長及書記員庶務員由團長商承會長遴選合格及相當人員分别聘任之第十條本團各隊長司務長由各該團員中自行選舉惟須經敎練長詳加攷語請由團長會同會長任用之排長由各隊長各排之團員中自行推舉經敎練員及隊長攷驗任用之第十一條本團團長團副總稽查稽查員及各支部部長副部長均以二年爲任期任滿改選再被選得連任以一次爲限（各支部副部長連任不限以次數）「第六章」職務及權限第十二條團長代長本團總理全團事務商承會長有指揮督率之權團副輔佐團長恊理全團事務遇團長有事故時得代行其職權第十三條敎練長掌團司令督率敎練員訓練操防秉承團長有徴調校閱之權第十四條各支部部長總理支隊全部團務有指揮監督之權副部長協理支部全隊團務遇部長有事故時代行其職權第十五條本團對於軍警長官遇有諮議或須商榷時由會長同團長應盡獻替及輔助之義務第十六條商會長對於本團有指揮監督之權「第七章」經費第十七條本團團本部經費由商會會董分任籌集如遇預算不敷時由商會酌量補助之第十八條本團經費由會董中互選四人輪流管理之第十九條本團各支部經費由各支部部長就該區域内之商店自行勸募籌集遇有緊要事出防如經費不敷支部得告由團長同會長會董籌集之「第八章」操員第二十條本團各隊隊員以年滿二十歲至四十五歲以下品行端正確有商店職業者爲限入團時須相塡志願書由殷實商店蓋章保證「第九章」操術學期第二十一條本團各隊操員之操防勤務學術課程由團長會同敎練長敎練員按照陸軍操術編訂之第二十二條本團各隊操員以三學期爲畢業經敎練長敎練員驗後由商會會長同團長及各該支部部長按名給予文憑造册呈報備案「第十章」附則第二十三條本章程未盡事宜悉遵部令現行大綱辦理其辦理細則另訂之第二十四條南北巿各商工廠得照大綱第十一條由各該廠設立工商團報經商會會長核轉呈請備案第二十五條本章程由商會呈省咨部核准備案之日起施行之 
[工商友誼會之兩函]  
　　爲漆業工潮致總商會函上海工商友誼會致函上海總商會謂漆業公所内工人一千五百餘人要求與外作工人平等待遇並增加工資經敝會調停奈店主方面一味高壓拘人解廳各趨極端互受損傷似非永安之策請貴會主張公道予以援助實爲感盼 
　　爲小販呼籲致法租界當局函工商友誼會昨分函法租界總巡捕房費總巡·及法租界商業聯合會云謹啓者敝會兹據小販陳金陵孫友慶李順祥等百餘人來會聲稱家境貧寒以小本營生曾向法公董局領有照會在民國路自新北門起至紫來街一帶設攤營業巳有多年全家老小恃此爲活近忽有少數商家函請法租界商業聯合會轉請捕房派捕干涉不准在該處設攤營業一家數口嗷嗷待哺際此隆冬天氣凍餒堪虞爲特全體來會請設法援助等語查該販等均係貧苦小民全家數口俱賴此度日一旦失其所業其情實爲可憫若不設法維持則强者挺而走險弱者坐而待斃不特於慈善主義有所不合而影響於地方治安亦且重大該販等旣領有營業執照則非違章可比敝會除請主張驅逐之商店及商業聯合會予以維持外並勸誡該販等注意衛生及不得阻礙交通妨害商店營業外合應函懇貴總巡俯念該販等生計困難謀生不易大發慈悲賜以維持即日轉飭該管捕房勿予干涉（下略） 
[省署令發螟災調查表]  
　　上海縣知事公署昨奉江蘇省長公署訓令文云據江蘇昆虫局呈稱竊查蘇省江南及江北南部諸縣今歲苗莠爲災損失頗鉅職局稻蟲一股限於經費歷年僅派專管技術員先後在吳縣下津橋·句容下蜀·及無錫洛社等處設立機關實地試驗其他各縣雖間有技術人員前往調查要皆臨時倉卒難求精詳兹印就螟災調查表四十五份理合具文呈請鈞署准予轉飭指定各縣迅將本年水稻被災狀况按表核實塡入逕寄職局查收俾便切實統計妥定來年防除方針以衛農田而蘇民困是否有當尚乞指令示遵實爲公便等情據此查蘇省秋收歉薄皆以苗莠爲災自應確切調查預爲妥定防除方法所請飭縣將被災狀况按表塡寄應准照辦除指令並分行外合行令仰該縣知事遵照迅將被災狀况切實塡寄毌違此令 
[皖同鄕會對皖局表示]  
　　安徽旅滬同鄕會於日前連開兩次理事會議到者洪明度·汪禹丞·胡樸安·汪瘦岑·常藩安·吳仲謀·詹銘珊·陳麗春·等除議决各項案件外討論評議會提議對於本省客軍加入軍費擔負太重地方混亂狀態頗爲可慮請本會顧桑梓治安有所表示一案當經公决致電軍事當局請根據舉兵宣言以紓民困並電本省各公團曁旅外各同鄕一致主張電稿經過修正文云北京·天津·南京·漢口·曁各埠安徽同鄕會·安慶敎育會·蕪湖·蚌埠·商會曁全省各公團·公鑒頃爲皖事致南京孫總司令一電文曰南京孫總司令鈞鑒奉軍肆虐蹂躪東南公率義師拯民水火皖爲被害之區中皖人自更慶幸惟胡騎雖已遠颺而皖民倒懸依然未解舊軍五旅因財政支絀一再議裁久成懸案軍興以來各旅復私自招募成師益以鄰軍移駐總數不下六師以區區七百萬收入之省分豈能擔此重負况新舊各軍利害抵觸疑忌横生民政財政授諸軍人掠奪隨意公討賊興師宣言順從民意今江浙兩省兵减政分皖爲五省之一食報適得其反政局未定事多從權内具苦衷或爲皖人所不盡悉然痛癢所關難安緘默尚祈一視同仁嚴禁軍隊擴充確分民政界限不勝感禱之至安徽旅滬同鄕會叩皓等語事關皖省安危敬祈諸同鄕一致主張無任盼禱安徽旅滬同鄕會叩皓 
[丁縉張受之昨晚赴寗]  
　　吳淞要塞司令丁縉上海縣知事張受之均於昨晚乘夜快車赴寗聞張知事尚須赴徐州一行約有一星期勾留 
[商總聯會等致戒嚴司令函]  
　　解釋愛國募金案之誣控 
商總聯會及愛國募金後援隊因上海總工會五卅失業工人團等誣控該會代表潘冬林吞沒欵項殊於事實不符特致函戒嚴司令部聲明各節原文如下（上略）謹肅者竊閱本月十四日報載上海總工會五卅失業工人團等呈鈞部文内稱潘冬林吞沒鉅欵迫懇拘案嚴追等情查所稱各節於先後經過事實完全抹煞殊爲可異此事當時係由敝會代表與工人代表商定辦法不得不詳晰呈明藉供查核查總商會補助新老怡和東方公益四紗廠工人上工補助費每人洋三元陰於上工前每人巳發給一元外所少二元因募捐困難而其他工人如海員等亦須補助借墊甚鉅無法應付爰由敝會推舉代表丁朝奎·潘冬林·二人向四紗廠工人代表竭力勸導解釋總商會爲難情形當經與該代表等商定辦法將所少上工補助費二元之數由濟安會發給每人現金一元計洋一萬六千四百七十五元餘一元作爲紗廠工人捐助愛國募金每人一元計洋一萬六千四百七十五元並給愛國募金收條四紙交四廠工人代表收執此項捐欵本非現金不過由四廠工人名義捐入愛國募金并經取具該代表所出每人兩元收條交濟安會爲憑是工人對於此欵業已如數收訖總之尚欠紗廠工人之補助費兩元以一元捐助愛國募金其一元發給現金而募金之一元則屬轉賬本無現欵故工人仍出兩元收條與濟安會作爲全數收訖在賬式上一方則收捐欵一方則付工人收付即已兩訖更無餘欵留存該工會等不明眞相憑空誣控殊於敝會代表潘冬林名譽有關用特函陳此事始未情形應請如何批飭該工會之處請祈鑒核施行不勝感禱之至此致淞滬戒嚴司令嚴 
[閘北創辦游民乞丐殘廢院宣言]  
　　閘北紳士王彬彦·鄔志豪·等發起創辦游民乞丐殘廢院業己積極籌備昨發出宣言云滬上五方雜處人類不齊以生活程度繼長增高羣衆資生殊無善策人浮於事企業尤難於是而游手之民乃益困不得不别出其途以謀衣食遂馴致爲社會蠹游民之身無恒業游手而閒唆撥是非因而漁利甚或强取詐騙糾衆肆兇乞丐尤所在多有日向居戸店舖索討金錢凡同規例遇有婚喪之事視爲生利之源强索硬求紛呶無己稍拂其欲則羣丐蠹擁爭鬧不休至於殘疾之人或老或幼啼號載道慘不忍聞凡此可恨可憫之情形居滬濱者當皆習覩不爲救濟隠患綦多此敎養院之設立所以不容或緩也王君彬彦著意於兹特移助壽筵洋五千元爲開辦費並糾合同人積極組織又有鄔君志豪助洋五百元閘北慈善團撥充裴家橋基地十畝由是游民乞丐殘廢敎養院之基礎以定一經成立兼納並容瘖啞癰聾得安食住維持人道具見仁心且游民絕迹而欺良詐善之惡除乞丐潛蹤而討索呌嚎之風革是以敎養院之設乃開慈善性質亦關地方治安况敎養所施兼興工業其於國家社會裨益尤多一舉而數善備事之重要有踰於此者乎人之好善孰不如我所冀名流羣力贊助庶敎養院早一日告成即人民早一日獲福此同人所馨香禱祝者己（下略） 
[平滬輪局昨行開車禮]  
　　平滬輪局昨日下午一時行開車禮先期束期柬請紳商報各界屆時蒞埠觀禮船停南巿外關橋北大達碼頭由董事長胡謹脩·總理張豐受·協理韓怡民·殷勤招待縣知事代表及紳商各界到者甚衆船在南黄浦駛行速率甚快試車後茶點而散今晚并備西餐於大西洋讌客 
[曹行馬屯涇河道實行開浚]  
　　曹行鄕鄕董康永年爲開浚該鄕馬屯涇河工業經呈准縣署出示佈告並請縣委任該鄕紳士曹壽恭·潘鍾杰丁先政·丁伯琴爲河工段董俾資協助等因刻已分别就職堵壩興工並將河面丈量實行戽水挑浚 
[一區冬防之會哨]  
　　南巿一區總署鄭署長曾邀集所屬一二三分駐所潘·藍·金·三署員會議冬防進行手續刻己訂定每夜巡邏警必須會哨以便互相策應現己預備會哨時所用簽字簿規定會哨時刻每晚以十一時至兩時並兩時至五時其會哨地點以一區一分所在新碼頭一區二分所在小東門外中華路口一區三分所在大東門外郎家橋舊址每夜於巡邏警出勤時由巡官等督率至各該會哨地點應在簿子上簽名聞會哨時刻巳於前晚起開始實行鄭署長因所轄地點地方遼闊而且居於衝要之區中盜匪等易於潛踪故除諭飭所屬實力巡察以資防議外每夜復親自分詣境内各處崗位抽查以分勤惰 
[四區佈置冬防之呈報]  
　　四區署長劉沛前日呈覆嚴廳長略謂前奉鈞廳四十九號訓令内開現屆冬防亟應加班巡邏以保治安等因奉此遵將職署長警分爲南北兩段加班巡邏由巡長帶領出巡南段漢中路·長安路·華盛路·新閘橋等處北段廣肇路·姚家宅橋·海昌路·大統路等處又第一派駐所長警分東西兩段東段庫倫路·滿洲路·國慶路·永盛里西段烏鎭路·新民路·新疆路·蒙古路等處又第二派駐所亦分東西兩段東段共和路·虬江路·炒米浜等處西段北大統路·永興路·中興路等處以上均於每晚六時起至十二時止分兩班更替惟第三派駐所轄境均係鄕僻之所情形與他處不同每晚自六時起至翌日清晨六時止分四班加班出巡每班亦以三時爲限仍由巡官每晚分兩班抽查並與四區一分所會哨於國慶路四區二分所會哨於恒通路以期周密而安閻閭 
[尚有本埠新聞轉入後頁]  
 
 

Page 15

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *本埠新聞二 
[民國十五年賽馬日期一覽表]  
　　陽曆陰曆星期地點及賽馬名稱 
正月一日十一月十七日五上海新年賽 
二月十五日正月初三日一江灣第一百二十三次遊戲賽（摇會新馬賽） 
二月十六日正月初四日二江灣第一百二十三次游 
戲賽（摇會大皮賽） 
二月十七日正月初五日三江灣第一百二十三次遊戲賽（摇會香檳賽） 
二月二十七日正月十五日或六上海紙獵會常年大賽 
或三月六日正月二十二日 
三月十三日正月二十九日六上海一九二六年第一次特别賽 
三月二十日二月初七日六上海一九二六年第二次特别賽 
三月二十七日二月十四日六上海一九二六年第三次特别賽 
四月二日二月二十日五江灣第十六次常年大賽（第一日新馬賽） 
四月三日二月二十一日六江灣第十六次常年大賽（第二日大皮賽） 
四月五日二月二十三日一江灣第十六次常年大賽（第三日大香檳賽） 
四月十日二月二十八日六江灣第十六次常年大賽（第四日大跳浜賽） 
四月十七日三初六日六上海江灣聯合大賽 
四月二十四日三月十三日六江灣第一百二十四次遊 
戲賽 
五月三日三月二十二日一上海春季大賽第一日 
五月四日三月二十三日二上海春季大賽第二日 
五月五日三月二十四日三上海春季大賽第三日 
五月八日三月二十七日六上海春季大賽第四日 
五月十五日四月初四日六江灣第一百二十五次游戲賽 
五月二十二日四月十一日六江灣第一百二十六次遊戲賽第一日 
五月二十四日四月十三日一江灣第一百二十六次遊戲賽第二日（大皮杯賽） 
六月十二日五月初三日六江灣第一百二十七次遊戲賽第一日（全國錦標大賽） 
六月十四日五月初五日一江灣第一百二十七次遊戲賽第二日 
九月十八日八月十二日六江灣第一百二十八次遊戲賽第一日 
九月二十一日八月十五日二江灣第一百二十八次遊戲賽第二日 
十月二日八月二十六日六上海一九二六年第四次特别賽 
十月九日九月初三日六上海一九二六年第五次特别賽 
　　江灣第一百二十九次遊十月十一日九月初五日一戲賽第一日（江灣聖立　　治賽） 
十月十六日九月初十日六江灣第一百二十九次遊戲賽第二日 
十一月八日十月初四日一上海秋季大賽第一日十一月九日十月初五日二上海秋季大賽第二日十一月十日十月初六日三上海秋季大賽第三日十一月十三日十月初九日六上海秋季大賽第四日十一月二十日十月十六日六江灣第一百三十次遊戲赛（却林治杯賽） 
十一月七七日十月二十三日六江灣上海聯合大賽 
[外報紀土商又謀活動]  
　　大晚報云上海有勢力之某烟土機關今復公然控制上海私土巿場而在華官轄境内從事私運及保險事業因之六個月前警察查封之三十家批發大同行亦復重行開巿此中内幕異常複雜然大致不外勒索詭謀行賄敲詐四事蓋有王某（譯音）者任某歐籍師公館繙譯頗具勢力六月前因其要求遭各土行拒絕遂設法令其封閉今則雙方巳和平解决故各土行又藉其力而復活王之在本埠烟土界活動尚係本年春初當時曾向一夏記公司（譯音）者要求所有運滬私土不問來路每箱報酬一百元該公司即係徴收巨費代土販保險及包運者也其保險條件連行賄官吏在内其包運辦法即從境外包運至高昌廟總機關聞其公司係十五人組織此輩在滬皆有若干勢力本埠私土大半由其經手因此收入甚豐惟其收入内大約有半數奉諸約定之官吏當時因不願再以大部份利益割奉第三方面因此拒王之請不睬其恫嚇王乃實行其所恫嚇者即在報紙上極力鼓吹禁烟並披露各土行地址當道不得巳遂查封三十家土行拘捕若干人該公司人員遂不得不與王開談判磋商數月乃告妥洽今則王氏已與該公司聯合經營而三十家土行亦重行開幕聞該公司所入甚鉅除固定之每月報効六萬八千元外復收印土每箱五百元波斯紅土每箱四百元雲土川土每兩大洋一角據聞僅保護機關所得保護費一項每年已近二百萬元若該公司之收入當更倍徙於此數也 
[國貨維持會開會紀]  
　　中華國貨維持會前日至九畝地會所　第十四次常年大會改選職員三時許振鈴開會公推王介安主席宣布開會宗旨畢汪星一報告本屆會務進行狀况及辦事成績次公推汪星一爲開匭員孫緯才·吳念農·爲檢票唱票員孫寳輝·韓濟時·爲記票員結果計楊小川得八十二票王介安得七十五票龐竹卿得七十四票繼續當選爲正副會長揭曉後由汪星一登台宣佈會衆鼓掌歡迎次許奏雲演說廣東民衆提倡國貨之熱烈始終堅持歷久不渝聽者動容次王介安演說大抵係勉勵會衆熱誠提倡繼續運動爲國貨前途放一異彩並歷述籌設中華國貨上海商塲之經過情形時有國貨評論社送第一期國貨評論刊及南洋兄弟烟公司華商烟公司送來上等國貨香烟分贈會衆受者極形滿意時己傍晚乃各用茶點而散 
[男婦六綁票匪之定罪]  
　　裘胡兩匪解杭州訊辦 
　　十月三十一號晨江天輪船由甬到滬船内匿有嵊縣綁票匪俞金珊（即裘水彬）·馬伯根（即胡國光）·兩名爲總巡捕房特别機關偵悉以裘前在浙省犯有重案盧永祥督浙時曾懸賞緝拿故特赴該輪碼頭迨裘胡兩盜登岸即一擁而進該兩匪身畔皆藏有贖票所得之鉅欵欲圖滅跡遂將鈔票抛棄旋被探拘獲在裘匪身畔抄出手槍一支胡匪身畔抄出鈔票三百六十一元帶回捕房詰問裘供出匪窟在東西華德路一千五百三十三號門牌該探等帶同裘匪按址往拿及抵該處先將前後門反守然後叩其大門由匪婦周李氏將門開啓被探拿獲而裘匪之妻裘金氏即將後門關閉上樓通信故包探登樓時後樓之兩匪巳從晒台上逃逸前樓之錢明永劉阿陽（即李先生）·張仁老·三匪亦巳預備逃逸何包探將張拿住張即出槍開放彈傷何探頸間逃至樓下各探亦開槍返擊張負傷奔出門外倒地遂被拘獲劉匪則携槍逃至晒台向西探長壳羅香開放一槍幸未命中當被連同錢匪及裘金氏一併拘獲帶同捕房張匪傷重醫治無效業巳身死報官驗明飭保收殮餘匪覊押至今巳歷月餘各探確切查明威賽路二百零四號姚姓小孩菊卿·東有恒路一千九百十二號周阿曙之六歲子·及寓於天津路甡泰館之趙節薌先後被架均係若輩所爲除周子迄無下落外姚趙均已贖出該匪等並往嘉興架得一孩藏匿匪窟嗣亦贖去春在東陽縣擄來之王振良·王喜丰·兩孩因家屬久不取贖於七月間在崑山路將振良撕票喜丰開槍擊傷業由同仁醫院將喜丰治愈交其家屬領去又在法租界抬架陳楚南以六萬元贖出裘匪獨得萬金此案贖價實爲該匪等所犯各案之冠而各匪現巳在捕房供認擄人勒贖分贓及撕票等情不諱昨日捕房將男女六匪解送公共公廨請究杭州警察廳亦派丁·張·兩探到廨聲明裘胡兩匪在浙犯有重案請求引渡經關讞員會同美貝副領事逐一研訊得實判决俞金珊（即裘水彬）·馬伯根（即胡國光）·錢明永·劉阿陽·四名押候解送内地官廳訊辦裘水彬·胡國光·在杭州另案應送杭州警察廳歸案訊辦如訊明罪不至死仍請送回本廨核奪周李氏·裘金氏·各押女所一年手槍·子彈·鈔票·分别沒收 
[拐婦判押五年]  
　　拐婦李張氏拐得六歲女孩四妹乘輪出口販賣爲救濟會偵探余長林登輪查獲押解地檢廳訊辦在案兹悉此案業奉檢廳預審明確起訴同級審判廳辯論終結昨經許推事會同張檢察官開庭飭提該氏至案略結年籍一過當庭宣判該氏略誘罪成立著處二等有期徒刑五年以儆判畢還押聽候送監執行 
[毆子棄屍案之剖驗]  
　　滬北胡家木橋分水廟附近客民紀國榮因毆斃九歲兒子紀小二子棄屍河内經警署將紀獲解地檢廳收押並奉派員騐明棺殮在案兹悉紀自解廳後迭經蕭檢察官開庭研訊紀極口呼寃不認有毆子之事以致案懸莫結蕭君乃陳明孫檢察長諭飭該處二十三保十五圖地保吳杜華昨將屍棺舁送到廳東首法醫檢騐室即經片請南洋醫院醫生顧南羣等蒞室如法剖騐一過並略剪臓腑等候帶院化騐究竟是否傷斃屍棺着地保重行棺段候核 
[内地私鹽漏入浦江之堵截]  
　　蘇屬緝私租界浦江督隊官鄭炳允以本埠浦江一帶港汊紛歧恐有私鹽船隻成由内港越人浦江侵入租界私銷實與認商稅課大有妨碍值此菜銷上巿之際查緝私鹽尤爲緊要以維官銷昨特傳集所部各船長到隊會議浦江緝私辦法當即議决於每至退潮時由各巡船分泊各港口堵截内地私鹽漏入浦江以重緝務 
[利記公司加租被控之堂諭]  
　　法租界中華美華兩里及榮順館高生大等六十四戸房客前延巴和律師代表投法公堂控房東利記公司張俊卿妄加租金一案迭經傳訊奉諭聽候下堂諭飭遵昨經中西官商明堂諭判曰案據原告控告被告任意加租一案本公堂研訊明白應着被告從本年八月份每戸加租八分之一以後不得無故加租亦不得任意飭遷被告請求擱樓加租一節應即駁回 
[浦東周家渡前晚火警]  
　　前晚八點三十分浦東周家渡（西碼頭）豆腐店不知因何起火延燒　十餘家幸得交通部電池廠職員曁工役等携帶南棧抽水機臨塲奮勇施救歷二小時始將火勢撲滅四週房屋未遭波及 
[昨晚方浜橋之火警]  
　　昨晚（二十）九時半法租界方浜橋後面奥利和路三十七至三十九號門牌王阿慶所開之慶記銅鐵機器廠亭子間内不愼於火即延燒全室立刻冒穿屋頂火光冲天後經嵩山路救火會鳴鐘報警當馳來救火車四部極力灌射始告稍熄而四十一號恒盛號及三十五號義泰醬園亦遭火焚繼經法捕房派探將起火之王阿慶傳去訊問 
[昨日之軍事運輸]  
　　昨日（十九）下午二時由城站聯軍運輸處裝運浙軍第一師馬衛隊軍火兩鐵篷車又軍用品一車並掛二等客車一輛附掛於由杭開滬之七號中快車來滬至麥根路轉運南京又駐紥筧橋之浙軍等六混成旅於昨日（十九）上午十一時許裝運戰馬一鐵篷車計馬八九匹附掛於由杭開滬之二十三次貨物車來滬至麥根路轉運南京又浙江督辦公署軍務處於昨日（十九）上午七時四十分向滬杭路城站備掛頭二等客車及三等客車各一輛聞係載第一軍下級軍官及留守兵士等五六十名附掛於由杭開滬之三號特别快車來滬轉運南京 
[借單抵欵之糾葛]  
　　康根生昨延普萊梅律師代表投法公堂控稱前由原告之表弟計裕生向原告借方單一紙托李寳根爲中轉向王姓借洋六百元當時被告請原告担保期滿一年歸還後由被告延不理楚故由原告代爲歸償迨至屆期一再向索始終延約不理爲此投案求請訊追今有中人李寳根可證被告亦延巴和律師代辯聲稱被告雖與原告親戚然始終未曾向原告借過方單抵借洋銀之事實係誣控見證李寳根稱被告處實托民人向原告借單抵欵是實原告稱民人將欵代爲歸借時一時無力又將方單向錢慶記抵借洋四百元拚凑歸還可證中西官判退去聽候傳錢慶記到案查明實情再行核奪 
[汽車撞傷行人兩起]  
　　昨日上午八時某號汽車於戈登路駛過撞倒行人薛阿大腿足受傷由戈登路捕房一千六百七十七號華捕抄錄汽車號碼另雇車送受傷人往仁濟醫院醫治又有某號汽車於昨日上午九時駛經霞飛路撞倒江北人錢心生頭部受傷經嵩山路法捕房三百十七號華捕抄錄汽車號碼另雇車送受傷人往仁濟醫院醫治 
[引翔港鄕公所分辦處成立]  
　　引翔港鄕公所管轄之胡家橋虹鎭等處地方近因商巿日興戸口日增該鄕鄕董周文勳以原設之工程處亟須擴充呈縣備案恢復民國二年前例改組爲引翔港鄕鄕公所分設胡家橋虹鎭辦事處委該處圖董董耕三爲主任并會該主任委何九如爲工程科員張瑞章爲捐務科員周志卿爲衛生科員沈樂君爲文牘員 
米集卿爲收發科員昨該主任己督飭各員就職辦事云 
[管車被毆之控究]  
　　阿北連益絲廠男管車曹茂春女管車朱孔氏前日投四區二分所報稱今日有某女工之夫抱小孩來廠哺乳與二十一號車女工謝周氏二十二號車女工王謝氏調笑戲謔當因其誤人工作違犯廠規一併申斥詎謝王二女工放工後糾集流氓多人在途守候將民等兇毆受傷由崗警拘獲流氓徐德敬一名經劉署員訊判收押候辦不料曹朱二原告行經共和路口又被多人圍住毆打朱受傷甚重復赴該警所報告補提謝·王·二女工到案一併解科昨奉竇科員判二女工各押七天徐送檢廳核辦 
[塌車碾傷男孩腿足]  
　　住居車袋角附近沈連江之十歲子神寳昨晨在門外嬉戲突有袁長根所推塌車滿裝駛來該孩不及避讓致被碾去左足指四趾沈聞耗赶出急鳴崗警將袁拘入警署立送地檢廳經檢察官騐訊一過判該孩由伊父領回醫治袁押候核請 
[指控誘拐女兒]  
　　王强氏指控常州人仲連生在西藏中睡一百零二號門牌屋内誘拐其十六歲女兒根秀價賣無踪等情昨由包探湯堅將仲拘解公共公廨中西官質訊一過諭令被告收押候下禮拜六再訊 
[刧匪分别押儆]  
李阿二·王德生·陸小弟前在西虹口攔刦黄包車上客人之衣服銀洋被包探王希昌拿獲昨解公共公堂質訊得言中西官判决李押西牢九月王陸各押半年分别示儆贓存捕房候失主認傾 
[公共公廨訊案彚錄]  
　　昨日公共公廨訊理民事仏案併誌於下（一）陳志强延羅傑律師訴陳志廨遺産糾葛案堂諭元記代表律師十一月二十七日之請求照准陳志强代表羅傑律師十二月十八日之請求亦照准（一）丁恩範訴南洋旅社股東王震伯等租屋糾葛案堂諭吳懷仙兩處住宅内各財産一併發封候核（一）喬長庚延廿維露律師訴陳大能欠洋案堂諭兩造旣願互商和解應予改期 
來函 
[劉也秋來函]  
　　本月十六日貴報載有新龍華復測子午線一節有與事實不符者竊鄙人於今春入清丈局局中委查三角測量成績當時確有方位角不符之報告後經范顧問主張復測子午線再定辦法本月初旬由局派測員張洪昌（河海工科大學畢業生）主其事張君與鄙人同學或因此誤鄙人也劉也秋謹啟十二月十八日 
[陸小波來函]  
　　敬啟者吾人在商言商而關於商業之安危利害應具明遠眼光與稳練手腕以處理之若金融界則尤須鄭重壯事稍一不愼爲患滋多近閱報載九六公債價格起落之巨令人不寒而悚按此項公債并無實行整理之事徒由人所操縱一般未悉底藴者認爲有機可投交相抛空類如賭博一擲千萬金而此次盈虧之巨實從來所未有試爲一般虧損者作想又有何法以善其後并聞金融界諸君向作公債買賣爲數亦巨間有所獲人爭羨之甚至各行號人員相率效尤一旦虧損彌補無方傾家戕命爲害莫大鄙人略知梗槪如鯁在喉兹特以極直諒之言忠告左右且行長及高級員司其地位與財力雖有不同縱有虧損猶能挪轉借移而普通行員月俸有限各須瞻家一旦失敗從何彌補固有關於職業之去留甚至累及保人窘及家室并且犧牲一切之人格終身廢棄此非鄙人好作杞憂實乃必然之耳鄙人厠身商界有年爲各行行員擔保者爲數不少設有此宗意外發生保人如何負責今爲個人防患計并爲諸君子防患計不甘緘默謹貢芻蕘尚祈諸君子採納應如何審愼考慮杜絕隠憂俾金融界人無行險徼幸之事而爲人擔保者不致受无妄之災此則鄙人所渴望者耳請登貴報願與有心社會者一商確之鎭江商事公斷處處長陸小波謹啟 
 
 

Page 16

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *商業巿况 
[北京專電（十六日下午七鐘）]  
玖陸暗盤由五三跌至五一二 
[釐高拆定]  
　　昨日銀幣先平後漲早巿收盤七錢二分二厘三七五不動午巿七錢二分二厘七五比前日收巿高三七五銀拆頗稳早午巿相差一分計早巿一錢半午巿一錢六分江角六錢一分三厘不動廣角五錢七分三七五比前日大一二五銅元三百四十千文不動衣牌大一文掛二千四百五十七文角坯仍爲一百九十五文貼水小一文爲五十文云 
[國内匯兌巿况]  
　　昨日上海銀行國内滙兌行巿報告云國内滙兌行巿變動殊鮮京津漢銀滙略有變動京津各漲五錢漢漲二錢五分洋滙除漢口跌一元外其餘皆無上下濟南青島烟台可以酌匯少數行巿無定南通跌去五角各埠賣價開列如左京公砝爲一千○五十二兩津行化爲一千○六十兩漢洋例爲一千○三十三兩五錢洋滙京爲一千○十四元津爲一千○十元漢爲一千○○二元長沙九江同爲一千○○三元蚌埠爲一千○○五元臨淮爲一千○○六元蕪湖爲一千○○三元五角安慶爲一千○○五元五角福州爲一千○二十元常德爲一千○○五元南通爲一千○○一元五角南京爲一千○○一元五角 
[神戸英美匯巿電訊]  
　　昨日神戸滙巿午前來電云日美年内賣價四十三元三七五四月期賣價四十三元二五六月期買價四十三元三七五日英年内賣價一先令九辦士四三七五六月期賣價一先令九辦士三七五六月期買價一先令九辦士四三七五正午電云日美六月期賣價四十三元二五十二月及一月期買價四十三元三七五日英六月期賣價一先令九辦士三七五十二月及一月期買價一先令九辦士四三七五 
[日滙轉趨跌勢]  
　　電通社十九日大阪電云日本滙巿連日迭趨漲風頗爲近來稀有之現狀昨今兩日趨勢漸疲本日上海帮進意清淡行情遂跌多頭尚欲勉力維持原價恐非易事而正金銀行之調節方法漸次顯其効果 
[法匯猛漲日匯續低]  
　　昨日星期六晨初滙豐各滙掛牌法滙驟縮九十法郎改掛一千九百六十五法郎東滙亦小半分計五錢七分半其他未動計英匯三先令一辦士印匯二百零三羅美匯七十四元七五香港七十七兩荷滙一百八十四盾新匯七十六兩二五 
[先令巿况沉寂]  
　　昨日交易甚清價亦見疲元月份賣價三先令一辦士五六二五買價三先令一辦士六二五後益鬆動元月份賣價三先令一辦士六二五買價三先令一辦士七五最低結過三先令一辦士六八七五成交極稀祗實業買二三萬磅價三先令一辦士六二五又三月份賣價三先令一辦士五六二五買價三先令一辦士六八七五至三先令一辦士七五 
[美匯交易寥寥]  
　　昨日美匯交易極清又因星期六祗有半天賣買更形寂靜巿况初平後賤計元月份賣價七十五元八角七分半至七十六元買價七十六元一角二分半至七十六元二角半又三月份較元月份略緊○六二五云 
[東滙成交數銳减]  
　　昨日東滙掛牌又跌半分計五錢七分半交易亦較上日見清元月份銀行賣價初係五錢六分八七五最高到五錢六分九三七五買價五錢六分七五至五錢六分八一二五後益鬆動元月份賣價五錢六分七五買價五錢六分六二五三月份賣價五錢六分八七五買價五錢六分七五交易由上海三井台灣等銀行買三月份三四十萬元價五錢六分八七五又住友買元月份十萬元價五錢六分八一二五後上海賣出元月份五萬元價五錢六分七五云 
[標金續跌兩九錢]  
　　昨日近遠期大條銀續長一二五計掛三十一辦士八一二五銀價大三七五計六十九元開盤大一二五四十八元五角一二五收盤小○六二五四十八元五角一二五日英一先令九辦士六八七五未動日美小二五係四十三元三角七五標金毛盤二百七十九兩七錢比上日收现略小二錢嗣後抛者漸多金價於未開先令時即小至二百七十八兩六錢先令揭曉後東滙雖短半分而巿面尚稳致金價又高至二百七十九兩以後東匯帶鬆標金因之轉疲繼因巿塲人氣更劣期金抛者益多故最小金價跌至二百七十七兩七錢收盤略高至二百七十八兩比上日又跌一兩九錢最高低相差二兩烚赤條金亦小五錢計三百二十九兩五錢交易無多午後休巿 
[公債巿况益清]  
　　昨（十九日）各債期現貨巿况甚清巿塲人氣全日均甚閒散期貨各債七長全日無巿金融祗二月期開出一種整六及九六亦殊寥寥計全日期貨交易共僅九十萬零五千元内九六公債四十六萬元整理六釐四十一萬元金融祗計三萬五千元現貨合僅四萬一千元中分九六公債二萬五千元整理六釐一萬六千元至昨巿各債巿價前後巿均無變動九六巿價亦祗有一二角上落比前日金融整六期貨價均不動九六現貨及本月份期貨各略小一角一月期回跌二角半整六現貨漲高四角兹分述如後 
　　金融公債金融祗期貨二月份成交數盤價九十五元與前日同 
　　整理六釐整六現貨於後巿開出價八十一元五角比前日漲高四角期貨十二月期八十一元四角一月期八十二元二角半二月期八十三元比前巿及前日均無變動 
　　九六公債九六現貨前後巿均爲五十二元四角比前略小一角期貨十二月期五十二元七角比前巿小二角較前日回縮一角一月期五十三元一角比前巿好起一角半較前日回跌二角半 
[紗花平平]  
　　期貨往來盤旋現紗成交七八百包售價平平 
昨日星期六美棉初因利物浦消息良佳而漲繼因出口需要失望而跌卒因空頭抵補巿况又堅計期貨漲跌一至七磅音現貨漲五磅音英棉期貨漲四五點現貨漲七點印棉因利物浦巿價順利巿况略堅計孟加拉及白羅溪漲一羅比奥姆辣未動大阪現紗二十支藍魚跌五元二十支紅財神跌二元十六支福島及三馬跌一元本埠紗花初因美棉略漲大戸補空巿况堅定午後現銷較清多頭了結人心又疲就巿勢觀察暫時决無大上落可言 
兹將期現紗花巿况分列於後 
　　期紗紗布人鐘標準前巿因美棉微堅人心平平近月跌一錢至三錢遠月漲一錢至二錢後巿因散戸多頭略有了結現需較清各月均跌三錢至八錢全日共成交一萬六千五百包收盤價列左 
　十二月期　一四六·六○　跌·六○　三月期　一四九·二○　跌·六○ 
　一月期　　一四七·七○　　·五○　四月期　一四九·五○　　·二○ 
　二月期　　一四八·八○　　·七○　五月期　一四九·四○　　·二○ 
　　現紗客帮方面廣帮進二十支仙桃·水月·十支孔雀·三十二支美人·等牌一百五十包蕪湖帮進二十支水月·十六支水月·十支帆船·大發·金鷄·童子軍·等牌一百五十包江西帮進二十支牧羊·鴻禧·水月·十六支水月·丹鳳·等牌一百包漢口帮進十六支寳光·藍金魚·日光等牌五十包牛莊帮進十六支金貨·水月·等牌五十包其餘寗波福建汕頭内地等帮共進二百五十包賣價平平鴻章紗廠開出十四支寳彝一百五十包扣佣價一百五十兩内地帮去緯通紗廠開出十支孔雀二十五包扣佣價一百四十四兩餘牌巿價列左 
　　十六支寳光一五六·○○　二十支歡喜一六二·五○　十支帆船　一四二·○○ 
十六支豐年一五四·二五　二十支立馬一六六·○○　十支大寳　一四四·七五 
十六支日光一五一·二五　二十支豐年一六二·五○　十支大發　一四二·○○ 
十六支藍鳳一五一·五○　二十支水月一六○·五○　十支雲鶴　一二七·○○ 
十六支水月一四九·五○　二十支鴻禧一五六·五○　十支童子軍一四一·五○ 
十六支金貨一五二·七五　二十歧仙桃一六二·○○　十支金鷄　一四一·五○ 
十六支丹鳳一四六·五○　二十支雲鵬一五六·二五　十六飛機　一四二·○○ 
十四支寳彝一五○·○○　二十支牧羊一五九·○○　十支三星　一三一·五○ 
　　期棉通州標凖前巿因外棉堅稳空頭抵捕近遠月漲一錢至一錢五分後巿因紗巿平疲略形軟弱各月回跌五分至一錢五分全日共成交四萬七千八百擔收盤價列左 
　　十二月期　三二·一○　漲·○五　三月期　三三·四○　未動 
　　一　月期　三二·五○　跌·一五　四月期　三三·四○　未動 
　　二月期　　三三·一五　未動　　　五月期　三三·四五　漲·○五 
　　現棉公會消息姚花到六百包通州花到五百包陜西花到二千五百六十包南北巿各出三萬斤收價不動巿盤如左 
　　浦東花　三四·二五　東方進　五○○擔　送廠 
　　陜西花　三二·○○　申新進　四○○件　棧交 
　　番英白羅溪三四·七五　溥益進　五○○包　一二月交貨　　孟加拉　二九·二五　溥益進　　五○○包　一二月交貨　　陜西花　三二·三五　蘇綸進　　二○○件　送車站 
　　陜西花　三二·○○　武林進　　一○○件　棧交 
　　陜西花　三二·五○　東華進　　二○○件　送廠 
[美棉週末統計]  
　　上週　前週 
本季上巿之花一○六八九○○○包　二二五九○○○包 
總出口　四○三八○○○包　四三三六○○○包 
運往日本及中國　四九八○○○包　五一九○○○包 
廠用（包括加拿大）　三六二五○○○包　三八六一○○○包 
全國存棉　　三四四四○○○包　三四七七○○○包 
在紐約者　　　　四九○○○包　　　六七○○○包 
全世界棉産　六五六五○○○包　六七三八○○○包 
其中美棉　　　五二七二○○○包　五三九九○○○包 
[三品跌風稍止（十九日大阪電）]  
　　三品昨日後巿現出最新低價人氣殊極疲弱今晨美棉稍趨安定日匯漲風停頓賣方抛貨又告一段落三品前途或稍有轉機亦未可知目下雖接近年末然因連日迭趨跌風價已跌至相當程度零星買戸進意漸濃暫時或可望不至再跌惟欲大起反動則殊爲難事耳 
[大阪紗巿稍形起色（十九日大阪電）]  
　　現紗因期巿跌風停頓近期反微呈堅勢故本日行情漲起一元中等二十支十二月期呌價爲二百六十九元一月期爲二百六十八元成交零星 
　　扇面十六支現貨二六四○○ 
　　金魚廿四支現貨二九三○○ 
　　又四十支現貨三七八○○ 
[大阪布巿仍疲（十九日大阪電）]  
　　棉布現貨並不因紗巿稍趨稳定而有起色交易依然清淡行情又小去一角至五分不等 
[絲匯暴落絲交停頓]  
　　昨日洋莊絲巿各經交易均趨停滯緣歐美各莊以海外無電轉滬加以本埠絲匯昨忽暴落是以對於現期各絲經無人問訊而華商方面邇來亦以所談絲價已極低小無意遷就故昨巿廠白黄灰各絲經交易均趨停頓云 
[横濱絲巿巳轉良好（十九日横濱電）]  
　　現貨生絲因日滙稍趨跌風昨即成交二三萬斤行情漲起十元本日三井日本棉花日本生絲公司等及其他零星買戸爭先購進人氣頓趨良好最優等貨呌價爲一千九百七十元次貨爲一千九百五十元絲雇因環境良好賣方態度强硬本日略有成交 
[期粉晨堅午疲]  
　　客帮因價大停辦····躉戸有待時而動之勢 
昨日戎粉巿面無甚發展客帮因粉價太高進意觀望南洋帮雖有現期進胃而爲數有限投機家亦具待時而動之勢是以粉巿晨漲午疲上午開盤後僅廠方稍有收進而現期粉粤帮亦稍有辦成頭二盤巿價尚趨堅漲至三盤時買氣沉寂粉價回疲收盤價本月份二兩三錢九二五十二月份二兩四錢零二五正月份二兩四錢零七五二月份二兩四錢二发均有一分左右之跌度午後開盤後巿氣閒散粉價盤旋收盤結果本月份仍爲二兩三錢九二五十二月份亦爲二兩四錢零二五均較前日收盤價各跌一分正月份爲二兩四錢一分半二月份爲二兩四錢二分半均較跌七釐半期粉成交額上午十七萬二千包下午十六萬四千包收巿十五萬二千包共計四十八萬八千包云 
[五金客路去化尚不弱]  
　　昨日五金巿况因各帮收買轉强之力未衰大勢上尚不十分惡劣惟内地帮則仍呆滯如故售價祗有新洋板一項暗盤稍覺回硬且有軋缺之報告巿盤當有提高之望美馬口鐵無論九十磅及一百磅出口均極活潑故外洋到貨雖旺人心並不因此有所影響云 
[日本對外貿易額]  
　　電通社十九日大阪電云中旬日本對外貿易額如下出口六一三一三·○○○元進口五三·七　四八·○○○元出超七·五六五·○○○元 
[合同紗廠决定紅利]  
　　電通社十九日大阪電云合同紗廠十九日開股東總會决定紅利年二分 
 
 

Page 17

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *冬至七日刊起居号 
[天氣報告]  
　　徐家匯天文台昨日下午四 
時三十分氣象預報云天陰此間海濱間有微雨或輕霧黄海東海上有東北時令風颶風在菲律濱之東南顯有靜止或徐徐折向西北前趨之象又昨日下午三時前二十四小時内本埠氣溫最高三九·○最低三六·○去年同日最高六○·八最低四○·四 
[小引] [  心]  
　　國人之起居有應注意之缺點二（一）少沐浴（二）少種花是也 
　　浴使人潔使人興奮使人康健故家庭之設備非萬不得巳浴室必不可少中國普通習慣沐浴多在夏季至女子與小孩在冬令尤少此機會此於身體及精神兩方面均有重大之影響也 
　　花之增栽爲調劑機械生活方法之一種家有隙地固可廣爲播植若上海多數人民局處於一樓一底之住宅者不妨自備盆花取費不多而粗神上多得一種愉快焉 
[禦寒漫語] [  菊屏]  
　　冬天設備首重火爐（水汀電爐未能普及）以一爐之燃闔室溫煖不若重裘熱水壺之僅利一人也顧當兹嚴寒亢燥之侯向火過多必至唇破脫皮手指龜裂甚則鼻衂齒痛亦竟有爐暈而危及生命者是故火爐固不可不備惟祇宜於風雪陰晦之日偶一燃之勿宜取快目前而視爲相依不舍之伴侣也 
　　冬日之可爱古人比之趙盾其說誠非欺吾者曝陽之溫和活血煖而不燥殊非其他人造禦寒品所能比擬因日光能蒸發地中水汽使之昇騰以調節其燥濕之度而常得溫潤無偏枯之敝人處其下無形中自然得其潤澤之功矣 
　　我人每晨興宜進濃厚之白粥以半飽爲度隨即作柔軟體操或活潑之勤務至手足和煖即從事於正式之工作倘其職務可以隨便移動者則竟可遷就陽光之下身體上旣免瑟縮之苦而工事亦能速竟也夜間若無正事與其坐而向火毌寗早眠爲宜即或越出每日八小時之限度實亦無礙於衛生蓋圍爐枯坐阻礙血液之運動亦不能得養生之效也 
　　熏籠俗名脚爐爲吾國最通行之取煖器其害實等於火爐而尤甚凡年老之人眼紅晴縮而减退其視察力或竟等諸盲瞽者胥此物爲之祟也床上驅寒以熱水壺爲最佳其銅質者雖能耐用惜散熱太速往往天未明而水巳冷本欲藉以取煖者結果反增其冷故終以磁質爲宜若橡皮水袋熱力更暫僅宜於白天煖手而已夜間床上蓋不可恃也 
　　年來服妝競以短大爲尚藕臂粉踁嬌艶絕倫此自物質美而進於天然美亦審美學上自然之進化也實亦大苦俗語有曰若要俏凍得硬蹺蹺其斯之謂歟 
[評洗臉洗手不洗身] [  黎明暉]  
　　在上海住的姊妹們多數不愛勤快的洗澡我以爲不愛洗澡的原因完全不合道理（一）熱天因出汗而洗澡冷天不出汗所以不必洗澡（二）多洗澡要洗去身上的精華（三）冷天洗澡容易受寒傷風以上三條其欠一點知識用不着辯駁誰也知道無理（四）住屋太窄不能設備浴定這一條倒有商酌的餘地可是臥房裹亭子間·都可以用至多費四個銅版的熱水十個銅板木炭生起火來便可以說一個舒服澡了（五）有些人的修飾只限於臉蛋耳根後·頭頸·手腕以上·都髒得狠有時簡直有不高妙的氣味漏了出來他們倒一點香水在身上就算遮掩好了這是多麽可笑的事呵呵我這一篇文字就是注重在這第五項第一·先講美觀一個女人的臉只要費五分或十分鐘便可收拾好（梳與髻的工夫不在内）若連帶收拾腦後和頭頸至多也不過加十分鐘吧不要以爲你自己看人只看見人家的臉蛋假如你從側面看人便可看見人家頸上的黑色污斑了有的人得到這種經驗於是在洗臉洗手之外加了一門「洗頸」的功課於是露在外面的部分都可以見人了但是沒有露出來的大部分因爲别人看不見自己也不去看他便媽媽糊糊混過去了就沒有想到别人的鼻子也和眼睛一樣的靈雖然你「美觀」了郤是不能「美嗅」再加上一點不耐久的香水那種氣味竟比不打香水還難聞中國民族身上的氣味上中階級的人很小比西洋女人的狐騷氣·日本女人的蘿　氣好得多可是一個秋冬不洗澡的人身上决不能無氣味所以最好的方法每天洗臉時帶洗頸每天洗手時帶洗臂每星期至少必連頭帶脚洗一次澡那麽·包你放心得多第二再說衛生吧可是關於浴身的利益在小學校三年級以上念書的都明白請向你的小弟弟和小妹妹似乎不用我來多說子總之有浴室的人家不妨常請客洗澡有錢的姊妹們不妨合股來開一個女澡堂至於不愛洗澡的姊妹們不妨自己看看身體先是髒的未免有點「自漸形穢」洗一個澡那末·又浄又白又嫰就自然「願影自憐」了這樣「觸目驚心」的自治方法或者很有益處至少可以使你養成一種愛清潔的好習慣 
[信箱談屑] [  胡天白]  
　　魚雁往還人之常情郵務重要盡人皆知以上海一埠而論居戸之鱗次櫛比何止千百萬家設郵差而挨家逐戸擂門投遞不特於手續上感覺困難且於時間方面亦未免太不經濟矣故信箱之設意至盡善而法至完備也 
　　信箱之製最好以杉木爲之一面須鑲以玻門俾信件之有無可以一覽即了背部之一面可以母須用板蓋釘諸門上板之有無殊不成問題也 
　　箱内之容積宜稍大大約一英尺長六英寸闊爲最普通之容度倘再短公文式之信封便容納不下再狹則卷筒書籍投入時必碎正面玻片予家之信箱玻片已三爲英語週刊所錐破今易以較大者始得免除此弊 
　　信箱外面之銅邊宜時加净擦不則黯澹灰黧有損大門觀瞻 
　　或有爲節省計以馬糞紙作信箱者亦無不可惟雨露浸淫日久則軟綿傾圯矣 
商塲消息 
[培福工廠之巿况]  
　　培福工廠係孫載陽君創辦設廠於閘北虬江路顧家花園對面同福里六號專造衣刷鞋拔新式香烟盤及大小五金器皿製工細巧美觀現巿上所盛行者即爲該廠之出品該廠並代理游民工藝廠之火酒爐等定價頗廉 
[新到大批影戲機]  
　　新奇影戲社除出賃影片巡迴影戲外並運售各種影戲機器近因洋冬節近巳由德國Ｗ·Ｂ·等廠運到新式影機多種售價分五百元二百五十元·一百三十元·八十元·四十元·三十元·十五元·六元等運用簡便合於家庭消遣及宣傳營業之用並備有特製油燈·電石燈·自來電燈以爲無電處之採用自來水橋北首總店及四馬路分店均有發售聞日來川粤閩鄂等客帮已批去不少云 
[大中廠之箱篋皮件]  
　　大中箱篋皮件廠主人張竹君創設該廠聘請名師製造各種箱篋皮件價格公道實較他廠爲廉對於顧客莫不竭誠優待蓋張君之創辦斯廠志在提倡國貨而不在牟利也總發行所設於霞飛路八十七號（即恩派亞影戲院西間壁） 
 
[愛美電影社新片「蘆花餘恨」之一幕（匯山照相館攝）]  
[中西起居習慣之不同] [  徐詩鶴]  
　　冬日華人大都閉窗而睡西人則雖在嚴冬睡眠時亦必開窗若在華人則次晨鮮有不患傷風者此非開窗而睡足致疾病特習慣之不同耳閒嘗與西友談此渠自謂苟夜眠不開窗恐將終夜不能成寐並爲余述一事謂歐洲某著名女伶花容月貌歌歌喉婉轉在舞台上備受人之歡迎女伶自謂夜眠必開窗受新鮮之空氣否則珠喉且受損某次旅行至歐洲北部其地嚴寒門以外往往冰雪厚尺許寒風凛冽吹面欲裂故居民夜眠皆閉窗此女伶居一逆旅中臨睡囑傳者開窗侍者堅不可謂苟開窗而眠必有損姑娘玉體言畢而出而窗鍵又因日久生銹不可開女無法勉强就寢至夜午尚不能成寐乃暗中起身摸索得窗戸即舉足蹴之玻璃畫然碎覺清氣撲面暢適之至乃登榻熟睡次晨視所碎非窗戸而爲一書櫃玻璃門當時覺清氣撲面者特心理作用耳於此可見習慣之不易打破也 
 
 

Page 18

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * * 
[浪花公司之創辦]  
　　尚文路白漾四弄浪花廣告公司係沈陛雲君所創辦該公司專爲代客承辦文字廣告·契押代印書報·雜誌·月份牌·股單·證劵·賀年名片代製銅版·鋅版取價從廉照碼九折 
[謝文益新出美術賀年片]  
　　三馬路望平街外國鐘樓對面謝文益印刷支店近因新年將將屆物備美術賀年片五十餘種美麗可愛各界歡送該店格言日曆亦頗暢消云 
[治胃藥之暢銷]  
　　治胃聖藥廠主人朱子章秘製之治冐聖藥初在鄕里分送親友凡患胃痛及肚痛腹瀉者多服之現設總批發所於本埠平望街榮陽里自發行後各大藥房及大公司如永安先施等均往批購云 
[環球廉價贈品]  
　　北泥城橋西首新閘路環球藥房自舉行冬季廉價以來往購者甚衆所售各貨旣均照本出售且再附贈日用品故該藥房近日營業頗佳而所售者尤以德國育亨賓及止癢散·自來卹·百齡機等爲最多數云 
[人壽醫藥室之冬令用品]  
　　山西路二二五號人壽醫藥室發明沈製鏡面散行銷二十餘年時交冬令新出美容雪花霜廉價八折再有凍瘡藥水藥膏兩種發售云 
[三光牌啤酒擴充先聲]  
　　烟臺醴泉啤酒廠出品之三光牌啤酒自五卅以來銷行頗稱發達出貨時有不敷尤近加以籌劃後添備製機聞比前出貨能多加數倍云云 
[醫訊]  
　　劉子英君爲孟河丁甘仁高足兼擅内外諸科懸壺於滬城老縣前街者有年兹以治愈者多聲名益噪踵門求治者日輒百餘人云 
[後接第三版]  
 
 
 

Page 19

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *電影界消息 
[神州公司新片將竣]  
　　神州影片公司新片「道義之交」巳攝去十分之六近日正利用燈光日夜趕攝由留法攝影家周克君擔任故所攝各片光線明晰柔軟合度 
[中央重映「可憐的閨女」]  
　　明星影片公司新出之「可憐的閨女」爲張石川君導演上月在中央大戲院開映時賣座之盛爲從來所未有連映四日共售得五千餘元之多上星期在中華大戲院開映往觀者亦極擁擠現聞中央大戲院因各界來函要求重映故將本月二十三號至二十五號本映羅克主演之「丈母娘」及開心影片公司新出之滑稽影片改在月底而換映「可憐的閨女」以應各界之要求云 
[「劍膽琴心」特刊將出版]  
　　新大陸影片公司第二次出品「劍膽琴心」業巳攝製完竣現正由導演陳天君從事剪接約兩星期後可以出映其特刊同周世勳君編輯内容有周瘦鵑·嚴獨鶴·朱應鵬·潘毅華·徐卓呆·張偉濤君等之題字以及鳳昔醉·程步高·張偉濤·奥村規·湯筆花·李元龍君等之作品二十餘篇銅版四十餘幅全書俱用銅版紙及道林紙精印原約一百五十多頁陽曆元　即可出版云 
出版界消息 
[光華書局之新書]  
四馬路光華書局自開設門巿後營業日臻發展所發行之定期刊物如創造社﹃洪水﹄第七期婦女問題研究會﹃新女性﹄創刊號銷行極廣現獅吼社將印行﹃新記元﹄ 
[愛美電影社新片「蘆花餘恨」之又一摹]  
　　滙山照相館攝 
 
 

Page 20

 
 
1;第一萬八千九百七十號;中華民國十四年 西曆一千九百二十五年十二月二十號
星期日 * *刊物聞亦歸該局發行單行本巳出版者有郭沬若之﹃聶晏﹄·馮都良之﹃悵惘﹄·倪貽德之﹃東海之濱﹄即將聯合新片「五分鐘」之一幕（女角徐素娥男角費柏清） 
　　出版者如郭沬若「文藝論衆」·王平陵「中國婦女的懋愛」 
觀」周全平「夢裏的微笑」滕固「壁畫」·死人之歎息」·等月内均可發行該局並搜集各省之文藝出版品及各種定期刊物售價較别家低廉 
[中華詩文報出版]  
　　九畝地旦華路十二號天光小報社丁瘦珊徐心如二君 
曁福建樟湖坂小詩界報社陳瘦愚君合組一「中華詩文報」定於舊曆冬月初七日出版内容專重詩文兩項海内同文賜件及索閱均極歡迎云 
[綺華發行手工繡花機說明書]  
　　新發明之手工繡花機現由綺華公司總經理自出售該機以來購者日夥惟說明書前以不能及時出版致函詢面問該機之用法者頗衆該公司引爲憾事特促印局日夜趕印兹巳出版數十本今後凡購該機一具均可得說明書一本聞該公司爲普及起見函索面取均奉贈云 
[攝影畫報昨日出版]  
　　中國攝影學會畫報第十八期已於今日出版内容有「滬江裨文女校女網球隊」「中國乒乓選手優勝隊」「過達俊女士」及「黎明暉」風景等函索附郵四分寄上海南京路二十號該會即得一份云 
[明星賀年片出世]  
　　南京路四九五號聯益貿易公司印製之「中國電影明星」 
賀年片」籌備巳久現方出版有張織雲楊耐梅黎明暉韓雲貞等數十明星之小影用銅版卡三色精印頗爲美觀每打祗售洋二角五分並附贈美術賀年信封一打又有名家繪圖賀年片每打售洋一角五分尚有外國冬至卡花樣甚多價格自六分至五角不等 
 
