# 1889 - 355 - 4905997

 

Page 1

 
 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祗以卷帙繁重加以去年釘匠忙迫異常致第三批出書之期稍遲然至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔曰連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先覩爲快者幸卽早日至申報館掛號可也如至全書印成購辦者不照預定之例須再行定價今印有様張欲觀向申報館領看此布 
[二百十號畫報告白]  
　　搜神記載竇武母産武而并産一蛇事涉怪異後人有議其誣者不謂近日南洋之吉靈埠有粤人經商於此娶一土婦而有孕旋産一子及一　魚頗諳人性婦不忍棄並育之後因欵魚有變而擊斃之魚死後爲崇乃許立魚位而饗祀之其患良已至今闔埠信奉之稱爲娃娃神今繪爲圖以廣見聞准於初六日出售此佈 
[商務論略上]  
　　論語云君子喻於義小人喻於利辨之如是其精也分之如是其嚴也有國家者設百官以治四民士爲之冠者爲其爲義也次之以工與農者爲其介乎義利之間也商爲之殿者爲其爲利也故四民並重惟商獨輕顧義利之說豈有常哉同一義也無所爲而爲之則爲義有所爲而爲之則爲利同一利也私之於一已者則爲利公之於天下者則爲義謂士爲義去獨無爲利之士乎謂商爲利夫獨無爲義之商乎商亦何可輕也嘗見大人先生退休歸里日夕從鄉人士游慶吊往來深自斂抑凡田夫野老之晉謁者皆引而進之登上座獨至貿易中人以爲庸俗猥瑣輒鄙夷之屏棄之不屑爲伍　貿易中人亦自以爲庸俗猥瑣承望顔色而趨承之不敢率爾昌瀆以獲戾雖有纍纍大腹富敵王侯爲事相見片刻周旋終未嘗與之通婚姻論世誼若故家子弟之中落者與凡民之俊秀者擇一術而爲之旣不能勤攻舉業上列膠庠又不能竭力以耕田居肆以成事則寗去而習幕治刑名錢穀專家又去而習醫兼内外大小方脉卽風鑑堪輿星命卜筮諸雜藝謂足以行道濟世亦復靦顔爲之不爲恥必不願操籌筴計貨財自淪於庸俗猥瑣以貽門第羞商之見輕於天下也如是此種風氣在當時視爲固然無足怪異洎乎滬上開埠泰西通商而始爲之一變焉自是以來默化潛移日新月異今則有爲商而筮仕於縉紳者有爲官而從事於貨殖者官總其成商當其任官與商常相爲恃以成厥功又何從而軒輊之而商遂超出四民之中上厠百官之列非士農工之所能望其頂背矣昔何其輕今何其重豈上之人别有所權衡意見於其間耶曰非也時爲之勢爲之而非人之所能爲也從來　統太平金甌無缺則商若見輕及至四分五裂並峙爭雄則商若見重春秋時鄭商人弦高犒秦師而使告鄭說者謂商人與國同休戚故捨財以紓鄭難韓起請環子産引盟詞以却之曰我無爾詐爾無我虞則以商人而與國君盟矣戰國時吕不韋以多財善賈而謀人家國事立致大富貴一反掌間易嬴而吕春秋戰國之商人其見重也可知方今地球四大洲輪舶所至無遠弗屆大小　十國犬牙相錯棋布星羅我中國介乎其間形格勢禁莫敢先發駸駸乎有天下爲一宛四海皆兄弟之象斯亦春秋戰國之天卜也當今之時士之游學於外洋者不過從欽使爲隨員與幼童之赴美而學成者數十人而已工之受傭於外洋者固自不少然皆蠢愚無知自食其力流寓旣久老死忘歸其於洋務奚賴焉至於農則槁首黄馘困守蓬廬所謂正墻面而立也者若夫遠涉重洋周游各國更番載運熟悉情形一旦有變則不待招徠而資以爲用者厥惟商乎然則今世之商人固有不得不見重者矣且不寍唯是而已向使閉關却敵愼固封疆商旅不通聘問不至國中之所出自足以裕一國之食充一國之用但使食旣裕用旣充則雖貲財告匱帑藏皆空亦不足以爲患錢多則物價貴錢少則物價賤價雖貴而物無所加價雖賤而物無所損則又何賴乎商而重之今乃擇地開埠立約通商海禁旣開往來不絶泰西商輪之至於中國者不知凡顷天西人之精於會計善於經營可謂至矣洋藥之害深洋布之息厚各種洋貨之翻新花様層出不窮比爲泰西固有之利中國固不得而爭之若夫購中國之貨用中國之人以機器製造之而還售諸中國此則中國固有之利而爲西人之所取徒手而來滿載而去源源不絶年復一年舉中國之貲財帑藏盡輸之於外洋一旦民窮財盡庶事隳廢雖有智者無以善其後矣然則如之何曰商人旣見重於今世矣其中豈無機警幹練赤心爲國如弦高其人者當令商人通力合作殫思竭精整頓商務創興商業以與西人抗毋使西人獨擅其利其或庶乎其可也 
[本舘接奉電音]  
　　昨由京友電傳　上諭二道敬謹譯登○十二月初四日初五日奉　上諭河南懐慶府知府員缺着餘慶補授欽此○初五日内閣抄出　上諭師曾奏本月初四日入直稍遲有悮召對自請議處一摺師曾着加恩免其議處欽此 
[揚城火警]  
　　本月初一日上燈時揚城外某姓草房因晚炊遺火積薪遽致失愼火光熊熊上燭霄漢歴半點鐘時卽行撲熄聞焚燬草屋三家約傷小孩一人云 
[揚屬歲試題]  
　　江蘇學政楊大宗師歲試揚州府各屬生塲期前已錄報兹將九屬生題列左第一塲府東高三屬　府學　河海之于行潦　東臺　麒麟之于走獸　高郵　鳳凰之于飛鳥　經題　彭蠡旣瀦二句　詩題 
風雪寒侵季子裘得寒字　第二塲江甘興　江都　故將大有爲之君至則就之　甘泉苟無恒心至然後從而刑之　興化　曰夫物之不齊至子比而同之　經題　詩言其志也三句　詩題　北陸藏冰得藏字　第三塲儀寳泰　儀徵　其尊德樂道不如是　寳應　其設心以爲不若是　泰州　王曰否吾何以快于是　經題　滮池北流二句　詩題　冬至耜草得冬字 
[皖垣紀事]  
　　上月二十七日午後一點鐘時招商局江永輪船上駛内有蕪湖客人某甲携帶紋銀二百兩藏 
 
 

Page 2

 
 
於鋪蓋中綹手見之意圖行竊略一轉眴已將行李互相掉换甲情狀謊張面如土色船中司事梁君知悉咨照各客不准亂動一面飭水手帶甲一一搜尋搜至艙門邊見一客年甫而立衣服麗都而形跡離奇大有坐立不安之勢水手等將其鋪蓋拆視則内有寳銀四錠呼甲辨認的係失贓因將其人扭送保甲總局當經丁濳生觀察升座詰訊其人直承不諱並供出同夥四人觀察遂飭差一一拘獲鞭責數百下送交有司衙門再行治罪○前任廣東藩憲龔方伯易圖於月前蒞皖二十七日親往各處辭行在省各官設筵祖　者絡繹不絶○衛門口居民某甲有一女孩年甫十四齡上月二十九日清晨其母給錢二十文令赴巿中購物至日暮不見歸家遍覓無着遂倩人持鑼尋訪謂如有收留者當謝錢二千文報信者半之未識一顆掌中珠隠藏何處也 
[諭禁械鬥]  
　　温郡溪山械鬥成風命安迭出本秋張伯琴太守攝篆時禀請上憲設立清訟局清理積案民間受益不淺太守恐梗頑之難化惡俗之難除用特申戒冉三剴切示諭兹將告示錄左　署温州府正當張爲剴切開導禁止械鬥事照得温州舊稱文物之邦永嘉尤爲首善之地近迺民氣不靖習於私鬥而西北各鄉尤屬自甘法外本府奉大憲檄權守是邦曾聆面諭以除暴安良爲先務除暴不外行法行法必先得倩情本府入國問俗實深痛憫等平日戶婚田土稍有糾葛動興訟端甚或一事一言之齟　一絲一粟之計較　復不能忍讓輕受　唆始而口角繼而兇毆報復相尋傷亡不免初亦聽命於官無如官不爲理飭差　爲稽緩之地恃差禀爲出入之憑而差卽藉查以肥私案卽因查而不决攝索無厭是非不明甚至事主可以覊囚正兇可以保釋黠者出贓財以行賄則放胆爲非愚者抱寃抑而莫伸則甘心一决雖有良懦積忿亦雄以爲官法之難憑不若鬥力之足恃於是而械鬥之風起矣大聚族黨招匪爲援决勝則計功受贓私立要約傷亡則給資埋葬不求抵償貧者戕軀富者破産附和之族衆雖欲抽身而不能招來之匪徒亦復易聚而難散居然以金鼓爲號令列鎗矛爲隊伍騷擾鄉村搶刦商旅遇有營員彈壓輒取　敵傷兵厲氣之所聚若或使之不同歸於盡不止今日之官斯土者尙能不大張法紀乎法紀者何治亂民用重典不問何家因何事起釁何命　何兇致死凡此招集搶匪聚衆械鬥之鄉卽屬形同叛逆是爲地方亂民例有不分首從槪予斬决之條生道殺民誰曰不宜爾等爲身家妻子試一思之將何所逃於天地之間亦何樂而罹此夷滅之禍耶本府下車之始卽聞楠溪之陳胡西溪之程單等姓皆因夙恨招匪械鬥事非一次互有損傷本府禀諸各大憲調派官兵大　懲創祇念爾等愚昧不忍不教而誅合先出示剴切開導爲此示仰永嘉各鄉及闔屬紳民人等知悉凡從前一切差弊本府業經禀明大憲准予隨時查辦處以重刑爾縣主仁惠愛民亦决不仍前縱擾嗣後爾等戶婚田土錢債攘奪無論新舊大小案件可已則已如不可已當赴地方官衙閂呈控實係縣斷未允許爾府控立予提訊决不枉縱稽延切勿錮於積習仍逞私鬥自毁身家遺禍族黨至於程單胡陳等族已爲不靖豈足姑容惟念大造好生果有悔禍之心許開一面之網其卽各釋微嫌解散兇黨或投桿自首咸與惟新或捆送主謀脅從罔治或有外鄉外邑衿棍主唆釀禍許爾確切密報懸賞購拿殺之無赦自此次示禁之後倘竟終始不悟惟有查照本年閩省械鬥成案請兵剿辦玉石俱焚亦非得已所願爾等父戒其子兄勉其弟一洗從前之舊惡勿復嘗試於刑誅祗此化爭爲讓之方便是出死入生之路本府與此邦父老子弟共此天日旣不忍緣飾以諉過亦决不張大以圖功禍福之機在爾自取切切凛遵毋違特示 
[昔盛今衰]  
　　江右之大庾戴氏望族也自筤圃太僕以科第起家其哲嗣石士文宗與季父可亭相國同榜進士授職編修而文宗之弟蓮士相國文端公大魁大下乾隆丁丑乙未戊戌三科父子兄弟同登翰苑科名之盛一時無兩旋由大庾移寓會城之進賢門世所稱狀元府宰相府宫保第太史第者雖三尺童子莫不指而識之沿及嘉道之季其後裔猶有爲福州太守陞授延建邵道者亦可見其流澤之孔長矣而太僕之碩德文宗之清標朱文正阮文逹諸鉅公嘗盛稱之若可亭蓮士兩相國尤日久論定近時李次青方伯載入先正事略巍峨德業炳耀寰區乃自咸同以來鐘鳴　罷興盡悲來閂前車馬頓稀堂上人琴俱杳不十年間而圖書字畫古董玩器陸續售與他人又不十年間而狀元宰相各府宫　太史各第亦陸續售與異姓甚至太僕文宗及兩相國之神道墓誌碑銘復陸績出售於巿肆誦舊時王謝堂前燕飛入尋常百姓家之句殊有零落凋殘之感也嗚呼名冠仙籍位極大臣累葉簪纓數傳功德尙不可恃如此彼先德無稱前功莫紀僅僥倖科名攀援當道一官半職憑權藉勢殘民以逞亦知有盛極而衰時耶 
[江西官報]  
　　德曉峯中丞委中軍拜發元旦賀表飭承差涂德輝齎送進京袁州同知彭道長禀任事知縣黄麟劉至健委帮善後局事務馮學澧騐收江軍水師砲船縣丞鄭輔清接辦軍火從九夏臣楨禀庶母期服假指發府經孟廣榮係湖南附生戶部郎中朱倬成由京回籍新選饒州知府倪恩齡禀到係雲南人候補府余鎔由景德鎭卡來省王鳳池由吉安卡來省經歴李逹義起服 
[縱火堪虞]  
　　近日福州時有匪徒在小巷僻街私帶引火之物暗地燃放兾圖乘機紏搶經保甲局司道府廳縣等官出示懸賞購拿正犯在案詎若輩愍不畏法放火情事時有所聞水部萬橋堍民居櫛比上月廿六晚被匪徒縱火霎時光焰熊熊勢甚猛烈幸該處工作人多　勇撲救僅　去二三十家　餘附近人家幸　波及然已受驚不淺時屇嚴冬風高物燥匪徒猖獗閭里寒心有地方之責者將何以處之 
[雲間警]  
　　松江某甲年逾而立向藉手藝謀生嗣以疎懶性成兼染阿芙蓉癖饔飱不繼遂隷名細柳營中不一年又以操演不勤被營官斥革終年漂泊苦不能支始而鬻其信房繼而典其妻子自此風餐露宿竟與乞丐爲　矣延至某夜朔風怒吼凍斃於廣明橋西堍後經地保所見爲之設法殮埋○上月二十九日爲中叅府劉鎭戎懸弧令旦郡中文武官弁咸往稱觴所餽禮儀槪行璧返○郡人何某向在太湖正前營富勇樸誠勤舊頗見重於李游戎前月某夜不知何故背人躍入水中同船人急出打撈備棺收殮游戎飭將柩送回鄉里老母見而痛哭幾不欲生嗚呼亦可哀已 
[詳述閙龜巢顚末]  
　　蘇州香橙弄揚帮妓院李四家被地棍滋閙一事前已略誌報端兹又得訪事人來札云李久在蘇臺招集流妓廿餘人賃得香橙弄陸姓房屋作皮肉生涯浪蝶游蜂門常如巿平日結交地痞馮四恃爲護身符馮清江人孔武有力羽黨甚多李倚賴之得以安穏無災從未見打鴨驚鴛之事一日有地　混名顧綉同生者以馮久踞香巢使若輩無所施其伎俩忿極而往向貸洋蚨李不依同生卽大肆咆哮　情作踐馮不能忍遂大言曰何物狂徒獨不知馮老爺在此耶同生閙益甚馮喝令捆打於是蝦兵蟹將各逞威風飽以老拳始從之去同生非特不遂所欲且被毒毆積忿成仇誓不兩立遂糾約同黨及鹽梟各百餘人奮勇而前意將滅此朝食旣至毁門而入 
空馮知來勢洶洶亟思遁去適爲同生所見喝衆扭其髮辫而毆之馮計無所施威無所逞惟是哀哀苦告摇尾乞憐而已 
予重責分别覊押翼房妓院則照例發封以待持招人承買從此鶯鶯燕燕各自分飛道政里中無復璧人璧月矣 
[馳馬傷人]  
　　十一月廿八日蘇州撫標中營某弁奉差出營公幹策騎過撫轅西首查家橋適有擔米者猝不及避被馬蹴傷氣息奄奄勢甚沈重旁視者將人馬一并獲住回明管帶張副戎副戎以事關人命立卽禀知剛大中丞現聞差弁已發縣看管倘擔米者有性命之虞則須科以誤傷人命之罪云 
 
 

Page 3

 
 
[閩省官報]  
　　署連　縣徐士俟卸事禀明丁父憂同知王楨卸辦浦城課釐到南靖縣林元禀辭赴臺姿署良興巡檢查汝濟禀辭赴任石獅縣丞蕭廷彬請假省親卸事 
[邗上官場紀事]  
　　十一月二十八日朱分轉之柟從姜埝差次來揚二十九日汪鹺尹丙炎委赴孔涵緝私十二月初一日施分轉鑪委營淮南總局吉分轉昌委泰興督銷差 
[觀日本服部松旭齋天一演披記]  
　　天一爲日本東京人幼好弄長而游歐洲盡得西人之技離奇變化令人思議俱窮乃慨然曰我豈以異鄉老哉日光山魚墨川泉聲依依在夢想間我其忍而捨此也乃返斾而東與東人士詩酒往還暇則出其技以相娱戲蓋隠於戲而非以戲爲業也其聞之於我友秋山儉爲者如此己丑冬仲儉爲將返國遍觴同人於聚豐酒樓天一亦在座席旣散語同人曰盍往一觀爲諸君破悶乎同人曰諾乃聯袂踏月而往時則漏已八下天一焋束登摥持空木盒令觀者濳置物其中一凝想卽圖其形於紙上更貼以說或金或木或方或圓累黍　差屢試屢驗意者其卽中國射覆之遺意歟旣而遍假座客各物如巾帕時表佩玉之顃置之鉛桶中扇以扇則化作瑣碎猩紅箋片片飛翔如胡蜨飛旣盡各物已烏有乃自後檯唤諸人出袒而索之物皆在射畔嘻亦奇已正驚詫間一女子翩然而至櫻唇微啓向客折腰塲上預置一木桶徑叶尺餘天一令注水幾滿抱女子浸其中初齊腹繼及肩終滅頂而芳容忽杳一轉瞬已玉貌錦衣姗姗自外至桶中水依舊一泓清淺飛行絶跡豈古之神仙中人耶斯時鼓掌聲如百面春雷臺上燭忽暗中懸烟火若車輪然二人舁熾炭出天一取銅箸來而吞之徐徐噴吐火星滿臺飛濺燃及烟火大放光明忽青忽紅忽緑忽白五光十色旋轉如風觀者皆目眩神迷不敢偪視繼之以水戲大一裝束如武士高坐中間旁一女郎手持二火毯臺前則置杯一劍一指以扇水自杯湧起高可丈餘幾疑萬斛源泉憑空瀉出指劍劍亦如之有二人與之科諢天一指其首水卽徒髮中直上女郎以火毬揮之水又從火中噴薄有日友告子曰我國富士山瀑布瀉自松間其聲　然可聽然尙無若斯之奇也殿之以驚心動魄使人毛髮　然者則爲箱内殺人一女子明艶豐腴並世無兩略倣歐西人裝束徐步登臺天一令蜷曲木箱中箱大不逾二尺高可尺餘覆以盖遍縶麻繩　　明晃晃柳葉刀四面戳入淋漓血液腥風撲人女子初在箱内悲啼繼以跳躍大一大言曰是尙不足制其死命也乃舉鎗從頂上戳下洞厥底然後徐徐解繩啓葢則女子已洞胸而斃臟腑迸出慘不忍觀隨置諸棺而封之燈忽暗鬼自相中出若近仍遠似有如無向天一而索命焉戟指念經咒鬼忽隠燈又明啓棺視之屍已不見呼衆索之則女方衣錦衣梳高髺雜坐人叢中觀劇誠不知其何以去何以來而觀者已忽喜忽驚忽啼忽笑矣越三口天一又見招乃偕寄鷗室主人往觀則戯已統易一新而其神妙無方奇思幻想則更駕而上之初五日秋山來辭行曰君能記諸報端以存雪泥鴻爪乎應之曰是無不可乃泚筆而成斯篇 
[鹽巡獲盜]  
　　前日上海縣屬馬橋鎭監生劉　和遺抱劉升禀稱本月初一夜半時被盜刼去衣飾銀錢并將器血砍壞人口略受損傷求請緝拿懲辦裴邑尊着候親臨勘視傍晚時鹽捕營管帶吳家正緝獲梟匪方老三金標等三名并眼線一名解送到縣邑尊卽升坐花廰會同嚴訊飭令護勇守門不許閒人入内訊畢一併收禁隨派捕役往法界蘭芳里查緝盜黨尙未成擒晚間鹽巡營陳管帶復至縣署訊究昨日午後又經詹明府升堂研訊供詞如何俟再訪明登錄 
[盜已承招]  
　　行刼引翔港周　記之盜犯解府翻供發回覆訊前日經縣署帮審委員詹明府升堂訊究各盜均照前供承認明府着盖印指模還禁於獄以便備文再解 
[傳訊烟妓]  
　　捕獲盜匪經上海縣裴邑尊提訊情形曾登前報昨日邑尊以該盜供出有羽黨在烟妓三保處因飭差至法捕房請簽字協提及往不見盜跡遂將三保送案三保供稱烟館之中時有狎客來往前晚有湖南人來吸烟轉瞬卽去不知其是歹人捕頭以其供詞確實未便交差諭以嗣後如有此等人來爾可隨時禀報如違逮案究辦三保乃遵諭而退 
[英界公堂瑣案]  
　　粤人戴竹卿稱雇用王孫氏爲傭人被竊金牙扦兌洋報由捕房包探陳久意查獲人贓送案請訊該包探禀查問該氏據言將金飾向寳文銀樓兌洋三元零吊贓解案該氏供寍波人在戴家爲傭每月工洋一元半已做兩月收過洋二元尙少一元金牙扦係太太遺落在地拾取兌洋還債寳文銀樓夥稱該氏將金牙扦來兌平見一錢重兌洋三元零五分另兌去銀環一副計洋八角零找還洋二元一角餘今旣吊贓請追還銀洋蔡太守諭戴曰爾本應找該氏工洋一元今着繳洋二元酌償銀樓始准領贓該氏發交官媒管押一月限繳洋三元分償戴及銀樓○華阿連稱因路間不能小便走進茶館被門口擺餅攤之唐雲生辱駡與之爭論彼將菜刀擲傷報捕拘案請辦唐雲生供句容人在茶館門前擺餅攤華來小便阻碍地位與論被駡又被將作檯板擲我我並無擲刀逞兇之事蔡太守以釁起細微從寛開釋菜刀給還如再櫌釁定干究辦○包探江阿三稱前禮拜三祥春里妓女周阿金被王寳生用洋刀戳傷頭面奉飭送該妓至西醫院醫傷定於今日再訊及至醫院據言妓已自行回家只得將王寳生解案王寳生供不敢行兇蔡太守飭王寳生交保俟該妓投案再訊○曹友全稱有餘屋轉租與余富金被欠租錢八百文向索無着反敢行兇將我打傷由捕拘案請爲騐傷究辦余富金供欠租錢祗四百文原許初十日照付伊不依因此口角不敢行兇蔡太守騐得曹友全受有微傷判將余富金管押十四天限於初十日付租錢四百文○　阿三稱開小錢庄有戴阿忠以大花洋一元來兌見是銀質照好洋折　四十文兌錢繼又兌一元照前折算嗣後連兌四元用藥水點騐皆是銅質報捕拘戴及其同黨林阿二搜出銅洋數元一併送案戴阿忠供福建莆田縣人在糖船爲水手大花洋錢係同船之林阿二托我兌錢每元酬我錢二百文林阿二供亦是莆田縣人在糖船爲水手花洋係在福建用下如今只求施恩蔡太守謂戴林二人串同混用銅洋貽害於人情殊可惡判各押兩月期滿備文遞解回籍該錢庄呈騐之洋内有好洋二元准卽給還其餘銅洋十餘元交捕房鎔毁○花烟館妓女王阿珠稱有張厚甫欲登樓我告以有客在房伊卽尋釁打失銀飾等件及報捕反稱我吞没伊洋今蒙解案請爲訊究張供曾到妓處尋友被摸去洋四元向索爭閙不敢行兇蔡太守判罰張洋二元撥充醫院經曁該妓所稱打失銀飾事無憑証不准追斥退 
[法界捕房瑣事]  
　　某甲訴稱前日被德明里野鷄妓女攫去對時表一枚向索不還請爲追取備捕頭飭包探李雲發拘該妓至捕房原告卽匿不到質嗣由該包探在某烟館尋見送至捕房捕頭研問該妓據稱甲來住宿一宵分文不付臨行忽誣以攫去對時表捕頭以兩造各執一詞着押候解送公堂究辦甲稱屈膝公堂有關體面區區一表情願不追捕頭謂爾旣肯息訟着覔妥人保釋○小竊某甲在四明公所前竊取杉木一株經巡街捕拘入捕房備捕頭以事屬細微着管押一天以儆○某包探拘獲積竊馬桂興在身畔搜出洋銀一元質劵一紙備捕頭着押候解案究辦○向當扛夫之阿六不知其姓氏昨至玉露春啜茗忽與茶博士口角辱駡不休經巡街捕拘至捕房備捕頭申斥數言諭令嗣後勿再尋釁茶博士叩謝而退○前日爲西國耶穌誕降之期各兵船水手皆登岸閒遊及時行樂某兵輪水手某甲在洋涇浜西酒店沽飲至傍晚大醉酩　不知人事路遇行人肆行毆擊巡街西捕見而勸阻該水手置若罔聞巡街捕恐其釀成事端奔至捕房禀訴備捕頭通飭中西各捕前往 
 
 

Page 4

 
 
拘住三人帶回捕房管押該水手在押所大肆咆哮昨晨備捕頭飭西捕將三水手解送英捕房請轉送該兵船嚴加管束○甲乙等數人至小東門外某花烟舘吸烟五盒臨行分文不給烟鴇扭住一人送　捕房控訴備捕頭搜其身畔有小洋四枚遂給該鴇領去 
[賣文助賑美出兩全]  
　　接有俞曲園太史函井承以大箸擬墨售價英洋二百元委彚付德清賑局且以佳詠二章登列報牘微信同人旋以擬墨售價英洋二十元續寄委解災區賣文助賑頗費經營筆下超身桑梓之帮靡不頌聲交作焉若僅以句斟字酌局度安詳推太史爲斵輪老手猶淺之乎視太史者已[  上海北市絲業會館籌振公所愚弟施善昌謹誌]  
[好行其德]  
　　從來取巧者不如守拙以歸眞欠伸者始悟無病之爲福有時情殷汲古惠逮撫今猶是種德之忱亦可連類而及焉皖南守拙居大善士助江浙振洋一千元内銅洋一元由沈子臣兄交來○福建崇安善女鄭凌氏還愿求保生女藍鄭氏病早痊身健助山東洋一百元○漢口慈濟堂衆善士假太平會館演古籌賑助上虞餘姚由恒豫莊來洋五百元委解接濟行善而自完捆幅救災　漸底康彊敦雅誼於同儕羡醵資於博物得霑闓澤胥拜仁風矣[  上海北巿絲業會籌賑公所施善昌謹誌]  
[敬謝嘉貺]  
　　詞林摘錦一書爲當塗黄子愼太守所編輯上卷廣搜歴代名人下卷專取國朝作家仿詞已之例採其警句不載全詞其選摘之精令閱者如入波斯胡家滿目中無非精光異彩昨家見惠拜登之下如獲奇珍特綴數語以誌欣賞並鳴謝悃 
[屍棺待領]  
　　謹啓者十一月二十八日由三菱公司輪船帶回日本神戶華商送回馮榮春屍棺一具號運清江蘇寳山縣人現經同仁輔元堂　爲收領倘有親屬來堂認領得以櫬返家山魂歸故里所厚望焉 
[任烈婦事略]  
　　皖江黄山間古稱多忠孝節烈之事蓋得山川雄杰之氣而風教及於閨閫讀列女一傳皖之人居其半今時勢雖更而流風未墜任烈婦者皖之歙縣人魏氏父忠頤業儒婦年二十歸任君少莊任本吳江望族君之讀書不得志習申韓業中軍功除典史需　皖省曾爲關吏因娶於皖踰年病殁且無子女婦經理其喪以書招夫族人詣皖扶櫬婦送至鎭江焦山口乘隙投江以殉時方昧爽舟人競理帆檣　喪者臥别舟未起及聞水聲洞然始覺而救則江流衝激尸已無蹤乃愬於江寗縣冶縣宰某公表其事使迎喪者持以歸是已丑仲冬月初事也嗚呼烈矣或曰婦欲殉夫宜俟天喪抵家爲夫立後從容而就同穴之義豈不善哉而乃沈江心葬魚腹其志雖烈其事亦太激矣余曰其哉一之淺視烈婦也自古忠臣殉國烈士殉名雖必審其輕重要不可過於徘徊若不能决於一旦恐流爲褚洲馮道之生如烈婦者禀土風之厚　於柏舟之吟并水之操素所習聞視死如歸不賢而能若是乎况夫櫬在皖婦不宜死夫櫬將歸婦可　死彼扶櫬立後責在族人而烈婦審　殉情絶無遺憾且志比波澄身隨水逝與孝女曹娥焦仲卿妻輩十古爭烈是尤列女傳中所僅見者悲夫十一月二十日松陵稅硯居主人稿夢蕉生代錄 
[蘇省門抄]  
　　二十九日典史王棟服闋冋省○十二月初一日候補同知熊良瑞候補按經歴周玉森禀知本日到梟署清訟屇差縣丞劉葆懿江北緝捕回○初二日候補通判李蓮炬禀知交缷同里厘局卽辭赴河運差縣丞程培藩服痊回省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[已喜平月偕同人集滬江樓送儉爲先生歸日本次韵卽請今正]  
　　此會應　五百年吾曹爭　慕容燕論交異地聯中外縱飲通宵樂聖賢顧曲好聽楊柳唱稱　當署海棠顚明朝萬里乘槎去東望扶桑悵各天[  林倪鴻稿]  
[上海四馬路文報局内恊賑公所經收山東賑捐八月下旬清單]  
　　三十日○本埠蘇寳生大善士助長大新洋布棉襖一千件蘇省甘露惜穀局同人募第四批錢宏遠大善士英洋一百元本埠蘇新泰烟莊來福建詔安縣儒學正堂張勸武生渝震善士規元十兩實收英洋十三元五角錢六十二文松江輔德堂募第四次元魁　洋五十二元細戶早經另登報章矣本埠延康莊來浙江衢州府正堂榮榮善士英洋廿五元寗署兩部鼓次軒主人募白蒲分卡西塲分卡李嬌分卡無名氏張滋德燕喜堂無名氏七戶各洋一元甬江同善堂張子佩翁募咸泰保太安泰榮順升大泰來嚴正隆丁崇乾新順巨　莊震來啓成益懋合懋金仁初李世滋陳友笙恆豐義康彚生咸生生號德春洽泰震和廿五戶各洋一元五戶各洋一元又募沈萬記五角沈育記沈維記沈綸記同記子記竹記秀記學記八戶各二角沈和記沈源記功記良記兆記豐記如記懷記怡記賢記寶記揚記餘記越記肖記介記純記沈昌記立記洪記德記海記海記才記震記乾記益記有記盈記春記集記惠記恩記全記生記章記松記熾記翼記謀記三十九戶各一角以上兩共實收英洋三十一元太倉誠求子祈身體强健完愿並妻病速愈洋五元本埠求平安子洋三元蘇省山塘徐添盛號來鄒氏了心愿洋二元本日共收英洋二百三十八元五角錢六十二文洋布新棉衣一千件○○本旬共收規元九千另四十六兩七錢九分八厘原平銀十二兩五錢七分批申計規元十三兩三兩二錢八分六厘英洋九百四十元計規元六百八十九雨九錢六分花本洋五元計規元四兩另五分虚對開洋個計規元二錢九分四厘小洋十五角計規　一兩一錢另一厘銅洋九元羊計規元一兩九錢八分二厘錢一千八百三十八文計規元一兩二錢六分七厘八頃共合規元九千七百五十八兩七錢三分八厘又收洋布新棉襖一千件當卽彚解東海關道矣連前共收規元六十七萬九千七百廿八兩四錢五分一厘本旬解東海關道第十三批東賑庫平銀一萬五千兩申合計規元一萬六千四百四十兩○連前共解規元七十萬另二千六百三十九兩另九分一厘實凈墊解收元二萬二千九百十兩另六錢四分合併聲明 
[蘇城安節局山東代贖江浙恊賑公所十一月十六日至二十九日第十五次清單附錄赴浙放賑]  
　　人和震記桶臨川聘記求父病速愈洋三十元敦禮堂黄氏求病速愈無名氏求父病速愈兩戶各十元鄭文魁求胖速好五元無名氏三元鄒氏又子蘭林書屋無名氏三戶共六戶各一元無名氏錢四百文無名氏錢一百文柏年長桶錫薄灰易錢洋二元已故僧冥資移代力子二戶各一元錫箔灰易錢四百文無名氏錢一百宋培之募有名氏鷄蹄洋四元陶望山手朱潤生募陳滋德省開倉酒席十元無名氏銅洋一元沈拱之募啓瑞書屋二元廟巷口趙無憂子四知堂至德堂吳顔春生五戶各一元戴理卿募金壽堂丙南主人二戶各五十元東走書屋耳肖道人各洋四十元有心綿力人八元無名氏三元陶門董氏一元宋倍之募積善堂皮滿一件作洋七元又吳鍾祥求病速痊洋一百元本局補捐楊德盛汪有　爲妻潘氏求病愈愿許野關保麒寶源又元昌典四戶各一元鄒學品徐鹿平求病速愈二戶各二元朱范氏棉衣十二元徐懷德棧諸帳友節省開倉酒席十二元徐鹿平因病轉機先助三十元許關鹽棧錢五百陳德泰三百文永裕隆四十文以上共收英洋四百四十一元銅洋一元錢二千二百文羊皮滿一件兹值山東放賑兼辦代贖嶼之孫君純溪張君偕何事十二人放賑甫罷則得旋蘇未曾休息接得申浙二處急電連往浙省帮辦放賑卽於月朔束裝赴浙隨帶棉衣一千件川資二百金勤勞賑務此乃公義之舉不圖苟安　有樂善之心仁濟之要以銀兩爲先辦賑之宜以才能爲貴得人當視爲鉅欵凡我同仁皆當欽佩合併聲明 
[上海四馬路文報局内恊賑公所經收山東賑損八月下旬清單]  
　　廿七八九等日○厦門恆豐號陳君道交到泉州陳欽堯孝廉募致實用齋藕香書室黄小低頭莊三戶各銀二十元愧修堂　銀六兩四錢思補堂吳怡怡堂吳兩戶各銀五元林碧鹽官朱　卿官朱纓掩官種竹齋楊敎官鰲山五茂萱草堂恊心齋八戶各銀二元同敬齋明心　棲吾軒成和余古香别野益　號孝友堂倍蘭堂楊養性齋敬愼齋王半竹軒十一戶各銀一元存心堂瑞勝號合林輝星蔣里司合洽興號吳盛發合吳壽春劉丙光合四戶各銀一元泉記號三畏堂吳留餘别舘四勉堂蔡四戶各銀五角以上實收申規元七十八兩三錢六分○杭省萬承志堂馮聽五募師竹齋主人十元無錫華戊生病愈完願三元又和仁莊募樂采主人五元本埠無名氏二元○廿八日合肥淮山筆耕子花本洋四元○兩日共收規元七十八兩三錢六分英洋廿元花本洋四元○廿九日江隂輪船支應分局陳木吾募隠名氏洋五十元○盛澤王善士來吳江柳氏信女求病速愈洋十元○新塲正順園來董張氏求保平安洋五元○湖南慶記善士洋十元○雙鳳有愧子洋一元○本日共　英洋七十六元合併聲明 
[上海六馬路仁濟善堂經收咸有一德册施醫給藥捐十月初八日起十二月初二日止第三十一次清單]  
　　徐恆心洋三十五元王德言洋十元袁門錢氏病愈完願五元閔劉氏洋四元徐銘之　錦軒二戶各三元直塘隠名洪成山芳茂山人無名子沈楊氏思勉子無名氏八戶合助南臺鹽局徐汾伯九戶各二元金郡無名漢口無民紫陽日安省司雙　堂怡樂堂劉陳氏無名子不留名三畏書屋坤記春江蓮客江姓劉坤榮陸錫甫十五戶各洋乙元胡壽昌不留名二戶各洋五角怡怡堂三角鄭氏洋五角不留名兩角公記銀洋一元陜西由恊和信票號交到聚泰爐坊劉克先增茂聚廬永茂謙和瑞吳遐林萬聚爐坊馬珍復聚爐坊韓增祥益泰號山右哲夫氏子怡氏德齊氏施介宏德祥瑞坊耿士謙黄中駿山右星　氏愛善堂叙豐合寶興等廿二戶各文銀五錢恊和信文銀一兩渤海高通源典兩戶各錢一千八百文茅氏錢一千四百四十門儉陽山居士天門山人無名氏愼裕不留名保平安子七戶各錢一千無名高朱氏錫疇堂夏高氏四戶各錢九百小園七百廿隆盛朱藍田二戶各錢六百六十貽穀堂朱六百柯積餘五百五十陳蘭微夏益三張源記吳幼如四戶各五百四十久耕山房陽羨山房戬山書房雅似堂敦本堂東海子無名三戶陳芹香十戶各五百無名四百李杲二戶吉安堂劉方爲室高廿之葛滋生葉伯雨金楚行八戶各三百六十文致和堂李永思堂韓遺安堂沈朱汝江朱亦堅一枝軒桂王又溪七戶各錢三百盧體霎陳何知高裕源三戶各錢二百黄咸濟防天易李　　三戶各錢一百五十大康乙百八十小寄廬一百廿李籌九倪文衍吳世謙吳昭奥郭昭仁退想田李玲瓏無名無力朱惟臯敬德堂莊甫卿董然乙韓温卿廬光榮先彩十六戶各錢一百文譙國門王東垣張小廷陳美庭蔡渭生王百川六戶各錢六十文無名五十文共收洋九十五元銅洋乙元紋銀十二兩共錢三十四千七百三十文 
 
 
