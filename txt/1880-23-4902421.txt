# 1880 - 23 - 4902421

 

Page 1

 
 
[任伯年繪山水總神圖出售] [  㸃石齋啓]  
　　催殘臘鼓歲將更新萬家報賽莫不以祀神爲第一事月前有數友向本齋購山水神軸適　中擬辦此幅特以重　請任伯年先生田小李將軍山水神軸之式繪成一幅計長六尺本齋石印而成山水着以靑緑秀色可餐山水之間流雲四布長松插天松下四神並立一城　一土地一灶君一招財惟井神則　膝而坐松旁有白石橋一橋上爲符神位快馬飛騰神采發越又左有杏花臺右有石藏畵欄環繞曲經通兩山之嶺則有天臺一座奇峯並峙日月合壁則帥位也其畵筆逈不猶人懸諸堂中洵堪奪目今卽日在本舘申昌書畫室發售計米　色者價洋五角着色者一元巳裱者另加裱工洋六角正此佈 
[翎毛花卉條幅出售] [  㸃石齋啓]  
　　本齋今又印翎毛花卉五尺條幅一堂計共四幅凡三陽開泰　　等諸吉祥語皆備畫筆亦甚出色在本舘申昌書畫室出售諸君祈卽賜願亦新歲之利市也計本色者價洋三角着色者六角巳裱者加裱工洋六角此佈 
[論士習有關地方治化]  
　　地方之治不治原不專在士習之端不端而士習之端不端正可驗地方之治不治何則士爲四民之首民爲四民之表率而氣化轉移風俗厚薄首係乎此蓋農服先疇工安執藝商勤貨殖皆有恒業惟士則讀書爲業而或習於浮薄足以開躁競之門或學爲譸張反以貽文字之禍此其所關豈淺鮮哉昨報言鄞縣士習頗稱安靜縣試時謂童　集市肆不驚於此可見寍郡之風氣蓋有大巽於他處者巳近來士習之不端幾於無地不然考試之時士子咸聚恃其人衆往往橫行市肆間人皆不敢　其鋒其初患在武考今則文試亦然矣向惟患在鄕試今則小試亦爾矣或以買物而肇事或因換錢而啓衅聚衆毀物打店毆人在在多有曾聞有人買一皮衣吃虧頗人然旣買成則亦無可如何乃衣之逾年適値府試遂邀集與試諸童向該店評理人多口雜其勢洶洶店主畏其勢情願將原衣退冋還其價値而諸童意猶未足勒令賠禮而後巳又有以洋易錢者因挑剔毛木過甚羣起攻之致各錢業皆欲閉店後得官府曉諭另立公估局不得任意挑剔短串始得寢事此等弊端無處蔑有故凡遇考試市中皆惴惴心驚惟恐釀成事端而諸童則視爲故常漸成習慣一若考童應得橫行無忌也者嗚呼是不亦可慨也哉愛士爲地方官美名故縣府等官凡於考試之時無不左袒考童一則亦慮人衆易於釀禍有碍考成一則總以爲讀書人易爲市儈欺侮每曲意庇之而不肖考童轉恃此爲護身之符而益復無所顧忌卽其於府縣各官亦竟不知敬畏昔有縣試諸童正値終覆縣中設席宴之盛饌錯陳佳殽羅列且每席派二僕伺候勸酒加餐禮意隆俻是日惟一文一詩亦易完卷諸童遂入席暢飲酒則盡而又添殽則冷而再𤍠呌呶呼嘯大放厥聲甚至有嘔吐狼藉不能完卷者試畢之後令謂其邑中紳士日本縣之愛士也如是其誠敬而諸童竟敢肆無忌憚不知檢束至於此極豈邑中竟無一賢父師嚴加訓迪者乎紳士聞而大慙竟不能對此種士習言之殊爲可歎以鄞色諸童觀之其相去奚啻霄壤哉竊以爲士習之壞由於失教者半由於欲速者亦半古之爲教也自十年出就外傳以後十三舞勺成童舞象始由小學而入大學其序由漸而進至二十弱冠然後由小樂正進大樂正由大樂正進於司馬由司馬以進於王至强仕之年則巳四十及五十始服官故無有躐等以求者而今則不然子弟質稍聰頴十五歲以內經書粗通卽教以作文文理尙未全通遇有縣府試卽送令入場以爲雖未得獲雋亦可令其稍知塲規於是幼年子弟莫不携具應試而所見者皆恃衆爭毆之事所聞者皆浮躁喧囂之談漸而長焉遂視爲固然積慣成習亦呼朋引類大爲士習之患則是先之令其稍熟塲規不啻教之沾染習氣也非徒無益而又害之莫此爲甚故吾以爲少年子弟旣有悔悟之資務當使之埋頭攻苦潜心經史以及應世經濟之學切勿先令作文至經史旣熟而世故漸通然後勉以此舉業以期用世如水之就壑靡不盈科而進者又何必急於欲速以致子弟識見日壞而地方之風氣愈漓也鄞縣素稱文物極盛之邦養蒙之法大約必有其道故當此文童薈卒易行生事而居然市肆不擾氣象彬彬卽此一端己足見該處風氣之純厚而地方之教化大有可觀吾願各處士子因此有所觀感而一洗從前積習不亦於世道人心大有稗益也哉 
[俄釁傳聞]  
　　○香港報接英京信云俄聞中東兩國將啓釁端遂乘勢調兵欲由西卑利亞地方進犯中國接壤之地現巳屯兵於雲地華士　島內矣查此兵係從土國撤歸俄土之役約欵巳定則此兵自應撤退然不唱凱歌而返轉賦馳驅於雲地華士鐸識者知俄廷東望之雄心怦然欲動矣且該島俄軍兵鋒其駸駸欲犯中國者巳不啻脫穎而出云云若果属實則西報論中東之業俄助中而不助日之語事巳不符然俄人此次是否馳域外之觀仍俟再探方徵確實云 
 
 

Page 2

 
 
[中東消息]  
　　○橫濵來信云中東軍務刻尙未有端倪聞日廷將於明春簡派使臣前來中國以便辯論琉球之事也 
[俄割日地]  
　　○香港報云日本之北有島曰唐太周𢌞一千餘里卽向日日人以居蝦夷者也地鄰俄羅斯實爲日本北門鎖鑰齊明之朝遣阿部比羅夫往征蝦夷設官置戌居然殷阜將於都會可想見當時威武厥後蠣崎氏實管其地經營開拓有加於舊自與泰西立約通商諸國艨艟戰艦遍歴境中俄人亦乘間而來而辨論疆界之事起俄人指唐太爲其舊士居之不疑據要害搆疉塹置吏胥徙罪徒從事開墾漸爲俄人所奄有日本官恐生事端縱俄所爲一無所問如此數年其地不羽而飛遂屬俄而不屬日矣嗚呼日人之於俄抑何懦也夫唐太日人自有之疆土也而一旦爲俄人所割取日人初不敢以一矢相加遺而乃自行倂呑琉球夷之爲縣豈其失之東隅而收之於桑榆耶抑以琉球蕞爾彈丸欺其弱小而遂翦滅之耶夫强則畏之弱則取之大則拱手而讓之小則稱兵而幷之日人所爲如此其尙足以對天下耶因日人取琉球而特紀俄人取唐太以作彼此對觀 
[津沽氣候]  
　　○西歴去年十二月二十七日天津天氣甚煖繼而北風大作連三日不止天驟寒冷寒暑針沈下復低四度惟河流甚急殊不結冰今歲恐　結冰之日矣又西南一帶洪水爲災故津沽水勢亦復繼長增高爲歴年所未見云 
[江水漸長]  
　　○今年洋子江水比往年略低各輪船之往漢口者頗難行走今得來信知江水巳漸長矣 
[寍波大火]  
　　○月之初六夜二更時寍波東鄕觀音庄地方失火四路延燒紅光燭天在城各水龍遠莫能救約焚兩時之久共燬去民屋二百數十間現屇歲暮遭此奇災身値　境者亦可悲巳 
[海船失事]  
　　○寍波復順裕北號近據烟台北貨船及金元裕船先後來信報稱空空島人及羊毛島人傳說該號之童盛豐北船於十月念三日遭風入險柁桅等均漂浮海面舵工棕匠等人均遭淹斃屍難辨認該號一聞此耗卽禀請鄞縣石邑尊已通詳各憲查察撫䘏矣 
[子告就養]  
　　○子告賀雲甫都憲頃聞由哲嗣南昌府賀幼甫觀察奉迎就養巳於上月念五日抵江云 
[泒役巡城]  
　　○江省屋宇稠密後墻多緊靠城趾故小窃多由城上扒屋前曾議從城上添設栅欄兹悉添棚欄一節費大事繁尙未舉行惟週城上分叚泒役梭巡云從此居近城趾者庶幾高枕無虞也 
[雨雪交加]  
　　○章門自上月念七八日天氣驟變竟日寒風瑟瑟時而細雨紛紜時而雪珠跳擲蔬菜柴炭陡漲一倍大有歲逼景象矣 
[惡丐宜禁]  
　　○章門之丐惟人孤老院者最惡男女數百人成羣結隊皆飽飯入城沿路嬉戯謔浪行人皆見而避道稍或相撞輙肆謾駡設與較論卽竹杖交加扯衣扭　必至暢其訛索而後已而城廂各舖則逐日輪收某日錢業某日米店至薙頭修脚鋪止皆有行規入門則櫃外塞滿眠坐笑啼隨其所欲給錢稍遲或打櫃翻桌甚而大小便恣意擲放人固無如彼何惟有忍耐受氣而已然聞院中本設有俸米足以養贍何必又聽其日一進城以爲民害也且其所謂孤者並不孤老者亦非老是直借其名以爲地方之蠧而巳有司土地之責者曷勿加之意歟 
[懸賞飭拿欠戶示]  
　　○卽補直隸州代理江南蘇州府長洲縣正堂吳爲懸賞飭拿事案奉府憲札據家屬汪陞禀家主汪紳堃控程炳蟾結欠銀洋逃避串匿等情札委移提人卷核明追給詳復等因一案當因被告程炳蟾避匿卽就現到人証傳案訊論並飭據程廷琛具復兹提復訊據應訊之程一琴卽鶴書供稱程炳蟾借項屬實並據程廷垣禀求錢提查程炳蟾究竟匿於何處差保屬禀係程廷垣不肯交出與程廷垣所禀互異案已宕延日久未便聽其譸張爲幻如勒令着交程廷垣年逾七旬殊失體恤之道今本縣當堂再三開導程廷垣情愿出銀洋一千元求請懸賞緝拿逃案等情據此除取結附卷並飭差籖提訪拿外合行懸賞飭拿爲此仰聞　軍民諸色人等知悉爾等如能將此案被告逃避之程炳蟾立卽在十五天之內拿獲到案者當堂賞給銀洋一千元二十天外拿獲者賞給五百元以後日久拿獲歸案者賞洋三百倘逾期獲案聽候另行酌賞决不食言毋得觀望自悞切切須至賞格者 
[左道殺人]  
　　○蘇楓江馬鞍浜某甲案出瘋癎已歴多年多方醫治迄無效騐初五日有江北某乙投門自荐自言能驅邪　崇診治疑難雜症甲之家人延　入室乙歸　數道囊中取出紅丸一枚令與呑服詎服後顚狂更甚逾時吐瀉交作頃刻而斃傳聞乙於前月曾以畵符醫治瘋病病者服之與甲無異亦以一夕殞命乃前車不鑒左道傷人此等異端罪有不可勝誅者矣 
[錢宜愼]  
　　○蘇郡零兌錢店使用錢　取其輕而易舉兌錢者亦以便於携取以故常得流通乃日來不惟錢店有之卽烟店雜貨店等亦以錢　兌錢由是每逢歲底輙有倒閉等事今年自十一月至今錢店倒閉者已有四五家日後尙難預料則使用錢　者不得不加意留心也 
[縣令得人]  
　　○浙江湯溪縣齋匪滋事一節本舘屢列前報昨晤衢郡來友詢悉趙明府自去秋奉檄至湯後頗能勵精圖治且創設書院捐俻膏火延師主講一切詞訟審斷詳明下鄕相騐及查勘案件所有夫馬差飯均捐廉自俻是以此次剿辦外來客匪滋事之案 
 
 

Page 3

 
 
倉猝間能集民團數千消此巨禍也幷聞金蘭各邑紳民因明府蕩平齋匪澤被隣區置備萬民匾傘恭頌德政云 
[瞽僧心疾]  
　　○蘇閶外洞涇里財神廟破屋一椽別無長物有僧韓雙目跛一足居住其中終日化齋餬口近處居人以其能耐苦守規咸樂佈施數年來畧堪自給今春以收徒不得其人致被捲窃逃避因是氣鬱成癡戯笑不倫語言不類然卽饔夕飱猶暗中摸索躬自炊　月之初七日下午陰雨淋漓時僧突將襆被負出廟門投置河于繼取鐘聲經卷絡繹搬出人詢其故自言有人約往他所卽須下船語未竟怱怱奔至河沿一躍入水幸有傍人拉住亦未滅頂而口中喃喃屢呼與我同行且莫開船該處隣人見瘋狂殊甚恐有不測隨喚地保以鐵鍊繋其足局諸廟中飮食由隣里爲之供給第該僧旣瞽且瘋又無同寺生徒相爲照料終不知如何處置云 
[獵尸慘報]  
　　○蘇閶外吳山獵戶某甲挾線鎗一支追飛逐走發無不中生平所斃鳥獸直如恆河沙數遠近鄕人爭羡其技執　受業者亦復指不勝屈甲以是家道小康頗足温飽前月杪甲見野鶩作陣高飛如黑雲漫天滾滾有聲甲貪多務得探囊急取鉛彈一握裝鎗施放詎鎗桿暴裂掌紋震坼右手指節驟如肢解其餘鉛子或中頭顱或入肢體醫者無可施救哀號竟日而斃人謂某甲焚身之慘未始非殺生害命有以致此雖果報之說儒者不言要亦可存之以爲奸殺者戒 
[紀入直情形]  
　　○紫禁城各門俱派侍衞邏守乾淸門爲入宮必由之路守衞尤多故各侍衞皆輪流値宿五日瓜代値宿人員如門旁有耳房者卽在其內居住否則搭棚憩息然冬夜嚴寒其苦實不堪言狀聞上月某日一侍衞在內値班及散後飢寒交迫四體欲偃幸同班者扶掖而出赶卽回庽調治不至凍斃又紫禁城外紅墻壁上向例懸掛紙燈派廳役看守以便行人無如積久弊生廳役等漸將油錢侵蝕夜間各燈亦不能一律㸃齊且紙燈恒有破損油亦不甚光明苟能攺用外國所製之洋燈煤油則較紙燈豆油似勝多多矣 
[餘米仍運本色示]  
　　○總辦江蘇海運滬局爲出示曉諭事照得各屬起運漕白項下向有隨解天津剝食適倉經耗以及輕耗項下剝船食米並籌備二升餘米由屬備帶本色隨正解交自同治十二年起攺辦徑運經前粮道英飭属攺解折色解道代津收買餘米抵交在案今屆光緖五年分冬漕海運業奉　奏辦江蘇海運前署布政使司薜江蘇布政使司譚會札所有輕剝食耗並籌備二升餘米仍由各屬運解本色隨正裝運以符向章飭行遵照辦理等因至局奉此除移各州廳縣遵照解交外合行出示曉諭爲此示仰承運各船商知悉本局裝運粮米前項各欵米石同二升籌辦餘米一律隨運本色每石正米搭解籌辦餘米二升輕剝食耗二升六合六勺七杪不准經毫參差多寡不齊至水脚神犒等銀仍照章核給其各遵照毋違特示 
[匪徒種火]  
　　○前夜三㸃半鐘本埠小東門內大生弄之北某姓家驟然火起延及隣居幸道縣及善堂各水龍齊至灌救得息計燒去房屋十二間聞是夜某姓正在睡鄕突聞叩腰門聲甚急疑有他警急披衣下樓已見煙焰漫空自正墻門間內紛出迨啓腰門則並無人跡回身欲取水灌救知已無及重上樓喚其眷属紛紛下楼則見一人手持竹竿彳亍庭中大呼火起忙迫間不暇致詰迨事後冋思咸謂必係此人種火然則有地方之責者務宜緝獲此項匪徒從重懲辦否則居民尙能高枕而臥哉 
[滬江得雪]  
　　○滬上交冬以後晴暖逾恒至前月二十以來微雨連綿歴半月餘不止惟農人望雪甚殷僅於前月底略見數㸃且天氣仍未見冷前日西北風始起撲面爲寒傍晚雪花飄墮竟夜不止堆積數分許昨又竟日風雪袁安高臥得弗寒否 
[珠寳案續訊]  
　　○賣婆金汪氏虧欠珠寳銀洋迭經列報據金汪氏供出之一起人皆在城中曾由陳司馬備文至上海縣請卽飭差移提茲悉金汪氏之姊徐汪氏及畢范氏均先後自行投到惟乾和祥當夥葉少泉由縣泒差送案復經陳司馬覆訊先問徐汪氏汝妹供有白米三百石托汝代辦存棧究在何處答稱小婦人丈夫故世後苦守所遺之裱畵店業從未管人閒事兹因妹子虧欠鉅欵其夫金利川先被欠戶拘案咨欠戶復到氏處吵鬧是以氏尋見妹子令卽投案免致其夫吃苦亦省氏不能安靜詎料妹反誣指我處有白米三百石實出情理之外乞恩明察司馬令與金汪氏對質金汪氏供因屢次嚴追實在曾借與畢范氏洋七百元並由其代買妓女一名計洋四百五十元今妓女亦在彼處並有新光珠奇南珠串等九件交彼尙未作價前日因又奉大老爺追比我本欲供明因畢范氏囑我斷不可說如大老爺再欲責比可誣指姊姊處存米云云今姊姊現已到案不敢再誣說矣司馬因問畢范氏曰金汪氏借與汝如許銀洋物件今可備齊呈繳答稱氏向掮賣繡鞋手帕度日從未借過金汪氏洋銀及寄存物件幷代買妓女等事今被平空誣指請大老爺訪查如果屬實愿甘死罪金汪氏又稱奉押在官媒處彼尙寄銀洋十元來給我零用令我不可明說兹特圖賴耳畢范氏又稱金汪氏曾與現在城內彩衣街某當舖之櫃台先生有私賃屋在北市浴堂弄內張陸氏家成衣店樓上據聞有一千五百元存在此人處金汪氏聞供極聲拉畢范氏衣袖曰汝自已誘人上台基今欲圖賴我銀洋反以汚名誣我此是天地良心使不得的哩司馬已會其意隨問乾和祥當夥葉少泉金汪氏稱有票九張寄存在汝處今可帶案否答稱監生處存留之票共有十七張計押本錢一千七百三十五千今特呈案司馬又問如許押本之當票旣在汝處想來銀洋亦在汝處答稱金汪氏當洋若干卽取去洋若干只有寄票並未寄洋况我在十月間上櫃中有幾張當票九月間所當由姓朱之先生交下來者所以肯寄票者不過金汪氏時來當物未便重拂其意耳司馬又問葉年歲籍貫何時到乾和祥生理答稱洞庭山人年二十六歲十四歲時到乾和祥習業數年後推升管包今十月間始上櫃台司馬問張陸氏曰汝曾供丈夫張 
 
 

Page 4

 
 
進才在小東門外帮夥本分府令知照投案乃總一味遷延况汝自開成衣店何反謂丈夫在外帮工顯見汝與丈夫知情金汪氏私識之人可卽直說免致貽累張陸氏堅稱不知司馬着掌頰二十下隨令金汪氏徐汪氏畢范氏等槪交官媒葉少泉押候覆訊信昌　源兩舖主及賣婆趙吳氏宋杜氏諭令帮同查明金汪氏私識之當舖人再行投案察究 
[甲贓賠本]  
　　○包探陳阿九稱徐才林客寓及戚氏花烟舘並嚴氏家等均投捕房開單報失今查獲鄭松三搜出當票二十餘張內有以上三家之縐紗衫褲脚爐洋傘被褥等件均巳吊贓送請公堂分別具領失主三人供與包探同惟稱除起案各件外尙少許多物件請追鄭供原籍寍波向在崇明生理因來滬遊玩帶有洋銀一百五十元在此二　處用盡故行竊是實陳司馬隨判疉經犯竊之鄭松三責二百板發捕房管押三个月起案之贓件飭分別認領源來當夥至堂聲稱來當物件之人是否竊賊難辨所有當本錢三千有零請爲追給否則請將賊犯枷號當門口示衆司馬謂本分府辦案一律未便准請 
[騐屍紀聞]  
　　○前報莫邑尊下鄕相驗兹得該處人來述與前所傳述者小異據云王𡭢氏者年四十歲其夫於去年四月二十二日病故身後遺有兩子該氏於夫亡後與前充該圖地保之王順江長子名阿秋者有染王𡭢氏遂有身孕王姓族人偵知爰向王阿秋父子講論經人　處王阿秋出洋四十元完結但心總不甘適王得心之堂弟王坤松無偶阿秋便誆稱王𡭢氏欲坐產招夫倘若願意當爲說合王坤松正以靑年無室又未知其中底細欣然託阿秋爲媒於本月初二日成親王𡭢氏亦卽分娩於是阿秋向前次索洋之人稱𡭢氏與坤松早有來往所以赶卽成親與我有何干涉前付之洋今須收回不然將鳴官請究王姓族人隨又向王坤松講理幷須索還王阿秋之洋四十元方罷王坤松一因無力一因懷恨遂自縊身死由是王得心赴縣喊寃稱坤松被王姓族人毆斃經邑尊親騐的係自縊身死王得心不肯具結邑尊着仵作重加檢驗反覆審視並無別傷因謂王得心曰本縣驗得確是縊死倘汝執定毆斃自當詳請鄰封再騐汝自思來王得心聞諭深恐再騐無傷或將反坐隨具自行收殮切結俻案 
[誘賭罰洋]  
　　○前報武夫賭負一案昨經法公堂覆訊據金年春稱金戒指兩隻實在無有至洋元亦非我贏去今旣蒙斷繳案然此事前曾講過須出洋十四元方可完結茲故遵繳洋十四元呈案張司馬得供卽傳詢原告謝周二人據答均稱愿意了結司馬卽着當堂領洋幷喻以滬上非久居之地爾等各有差使亟宜赶回謝周各遵諭而退司馬又謂兪得勝金年春曰汝等均非安分之徒本當究辦今姑從寬着各罰洋三十元倘不願罰當枷示至年底釋放二者聽汝自擇而兪金二人尙猶豫未决云 
[記瑤西女史事]  
　　○張居野言瑤西女史閨閣中雋才也族衍如皋生居燕市長遷粤嶽系出延陵當女史設帨之時其母夢人授桃花一枝旣而生女因恐其不永年名之曰長生瑤西其字也女史慧而艷明眸皓爾綽綽令人生愛幼多病儼若桃花弱質母知其夢兆之不虛也因爲之作男子裝命與兄從師讀慧甚九歲能詩屢驚夙輩一時有神童之目年十歲始纏足復女子裝自是閉戶苦攻自爲誦讀暇日則惟剌繡女紅書卷晝夜兼攻所作詞章居然可誦故父母愛若拱璧選壻良苛居野近晤草渠軒孝廉詢及女史近况孝廉喟然歎曰瑤西物故多時矣紅顔薄命伊父母固恐其不永年也不意照影桃花竟符夢識過來人風塵偶　雖不足爲曇花抱憾然能不使塵世中增一風流恨事乎居野亟詢之得其故乃始歎劇憐枕畔多情物可是前身夢裏人一語不知容盡幾何紅淚也渠軒言女初適錢塘公子蔣仲卿亦顧影少年也不意矣而不文年弱冠讀書十年猶不辨弄　伏獵女自適蔣後鬱鬱不得志居恒以詩自寫其怨猶記其閨意云弓鞋鎭日印蒼笞爲惜嫣紅每錯開佳景自娛還自惜更無人有看花來言外大有微詞莫渠軒固女之中表叔也且經濟之才得山林之趣年逾知命品學可欽故女常師事之所作詞章每爲就正渠軒亦　猶巳女及女適蔣後渠軒知其志之抑鬱也因每爲韻語以諷女常舉雙卿留得護郞輕絮　妾心如蜜取非君之句以寄女亦復錄雙卿句以答云阿母見兒猶認否瘦黃生面喜紅消渠軒讀之爲之淚下曰是兒志終不回奈何奈何春仲會母壽女歸寍獻嘏有句云雙手牽衣呼阿母乞桃兒欲返瑤池渠軒見之　然惟有歎息而已秋七月巧夕女循粵人所謂辭仙之事因歸拜牛女翌日返夫家是夕五豉時忽於夢鄕中大呼教命而醒醒復大哭仲卿固愚戇不解其故遂不敢問亦不敢勸女哭不輟遂得病藥爐經卷總覺無靈中元之宵遂致不起嗚呼偶來人去能念幾度銷魂過去生中又是一塲結局先是女本如皋人尊甫吳春園以孝廉援例報捐主事簽發刑部是以需次京師而女遂生後吳外放之粤而女隨事焉女夙具艷名以故問名者絡釋不絕而吳以愛女故苛其選擇然阿翁之眼本俗舉凡靑衿寒士白屋書生雖負擎天之才亦不能擬向東床一爲窺探也時蔣仲卿年方弱冠而玉貌翩翩乃翁曾任監司歿後積資鉅萬丁丑之歲偶隨其戚某大吏歴任嶺南嘗於席間會吳見其風采動人雖叔寳安仁莫能擬議因問其專闖何所答以未婚吳因留意之遂囑其戚作冰上人撮成好事焉不意衡錢數年而得此戚施之選也女卒年僅二十渠軒孝廉撰聨哭之云二十載風光香夢剛完憶問字幃中曾幾何時忽道一聲歸去也五百年浩刼俗緣偶繋猶記贈花帳底有如此日欲詢千古再來不 
　　選錄香港中外新報 
[自勵]  
　　○闊別鄕關歲月多一簾風雨助吟哦奇文莫厭邀朋賞古鏡還期着力磨名字未經登甲乙功夫尙待苦摩娑他年定譜霓裳曲好會羣仙聽此歌 
　　嶺南居士楊葉生拜草 
 
 

Page 5

 
 
[思友]  
　　○黃雲十里日朦朧欲訪良朋路未通閒坐小齋懷舊雨無何消息又春風　去年花裏把詩評今見花開客思驚怪煞綠楊長縷縷感人多少別離情 
　　嶺南居士楊葉生拜草 
[歲暮雜感]  
　　○悔教徵逐到屠沽除郤殘書長物無羞對時流工娬媚敢言大事不糊塗命宮自笑居磨蝎歲序空傷過𨻶駨舉竟錢刀聲價重看他操券比兵符　臘鼓頻催歲不留一年事業溯從頭醫瘡挖肉難彌補帶水拖泥且逗遛我自望雲增涕淚人誰未雨說綢繆兒時記得當除夜會把詩筒幾處投 
　　白門仲承程開繼拜手 
[答珠湖萍水相逢客見卽步原韻]  
　　○憶昔萍踪叙曾爲末座陪丰神君煥發意氣挾風雷嗟子蒲柳質未霜巳先摧乃荷君高誼下顧蓬矛來相結文字緣水乳融兩意詩筒日往還懇懇見情至我命磨蝎漕潦倒困神思路鬼盡揶揄君獨不我棄傷哉世炎凉夫孰喩義利如歎松栢心歲寒乃見志與君一爲別欲見難插翅讀君見懷詩往事歴歴記窮途悲阮籍悵悵將何之屋梁落月色令我輒神馳俗塵滿胸　答句致遲遲何時一樽酒重與話前期 
　　鬘華仙館主未定草 
[武林女題春申浦竹枝拙稿原韻致謝]  
　　○彩筆題來到竹枝劇憐罷繡費尋思他時强付摩沙本先列金閨詠絮詩　吟來丰骨自翩翩咳唾明珠　九天想見紅爐妝閣裏定多隨唱記華年 
　　鬘華仙館主未定草 
[小詩一律寄懷飯顆山樵卽求正和]  
　　○客中累月書札斷苦憶西山鸞鶴羣集百端憂莫如我出一頭地終讀君文章瑰麗跨鮑謝册籍討菟窮索墳今歲又逢年大比好將妙賦獻凌雲 
　　禾郡陳鴻誥曼壽甫稿 
[題飯顆山樵秋樹書圖卽正]  
　　○簫簫木葉下空林路冷斜陽曲涇深一角　山顚米畫十年風雨杜陵心煙情凉入詩人夢秋氣寒驚騒客吟韻事千秋留飯顆浣花此後有遺音 
　　己卯初冬西昚山人癸雲草稿 
[送二仰山人歸西江秋試]  
　　○歸州恰値藕花天握手河梁意惘然驛路溪山添畫稿篷窗風月入吟篇通靈文字傳家學有約稿名羡少年笑我山人踈懶甚着鞭甘讓祖生先 
　　己卯六月下浣飯顆山樵草 
　　仲秋赴並武林得識飯顆山樵索觀近稿覺渾灦　轉中兼饒細膩熨貼之致三復十讀不禁形神俱服率成一律聊誌欽心 
　　箸述已盈尺　然味曲包躭詩有同癖傾葢締新交虎早儂移棹龍邱子結茅郤慙愚魯甚珠玉眼中淆　鹿溪生劉毓春草於西泠試寓 
[揚州新勝街移賑直省公所十一月廿七日至十二月初六日止經收捐數]  
　　○篤書堂助本洋十五元盡心氏助佔寳五十兩福報圖共募錢一千文洋一元哀鳴圖共募錢三十七千五百五十文銀六錢三分四厘洋六十五元 
[光緖年十一月二十日京報全錄]  
　　宮門抄○上諭兩道錄前○奉天學政王　奏請激勵教職摺子○廣西撫張　奏查明應試年老諸生摺子○又　奏副考官請假省親夾片○江撫李　奏爲遵　旨審明定擬摺子○又　奏調署知縣夾片○十一月二十日理藩院鑾儀衞光祿寺正藍旗値日吏部引　見二十五名　兵部十四名　內務府一名○克勤假滿請　安○姚田等各謝調授署缺　恩○吏部奏派揀選官缺之大臣　派出徐桐文煜童華麟書恩麟夏家鎬○記名提督鄧廷忠謝　恩○內閣奏泒驗放之王大臣　派山禮王察杭阿許庚身王之翰○召見軍機　廣壽　○○調補順天府府丞奉天府府丞兼學政臣王家璧跪　奏爲察舉所屬教官請　飭部議嘉獎以昭激勸恭摺奏祈　聖鑒事臣惟法施巳然者易見禮禁未然者難知凡官之所治者民學官之所教者士故教官一職　國家重之而世俗每以其官卑輕之居是職者亦自以爲期會事簡其職易副於是循分供職者尙不乏人求如𡭢臣胡瑗所以教士者千百不得一微臣奉　命督學奉天巳屆任滿各學教授等官尙皆循分供職似　酌舉一二以昭激勸臣查有開原縣學訓導今告病華長卿道光辛卯天津舉人咸豐四年到任該員究心經史兼有著述於漢𡭢諸儒講說不憚參考在任二十六年每於宣講　聖諭春秋祭祀必誠必敬　大成殿每躬親洒掃牲體祭品必省視罔缺修學續志重建節孝祠皆著勤勞循例月課外每進諸生以經史相切摩以文行相敦勉諸生多化之鄕會科亦漸盛該員歲試亦　優等今夏以右耳重聽請告諸生詣縣請留該縣爲詳請給假　滿仍申前請業經准其告病惟其勤學善教足爲司鐸者法可否比照同治七年廣四學臣孫欽昻奏准成案仰懇　賞給京銜致仕以爲宿學教官誨人不倦者勸出自　逾格　天恩臣又查昌圖府懷德縣學訓導今丁憂許善昌係順天府寍河縣人咸豐辛亥中式舉人揀選知縣大挑二等同治六年選授昌圖廳學訓導十三年初次俸滿經兼尹志和等以才學素著吏治留心保薦光緖元年部覆准其保題並調取引　見在案旋因昌圖廳升府該學訓導攺設教授開缺另選光緖三年攺選今職查該員本係以教諭銜管訓導事其任昌圖懷德兩學皆値創興學校均實心任事化導有方修建廟學皆能以誠感人和衷　事士亦悅嚴臣歲科兩試察看該員才具叨敏民社可膺仍堪保薦似應俟服闋後由本籍察看給咨　部倂案引　見恭候　簡用以昭激勸庶東三省教官皆奮勉勤職思賛　文教之覃敷不致以學校初興視爲畏途矣除該員等告病丁憂例由府尹衙門咨報開缺並俸滿各員照例會核外臣爲作育人材先須激勵教職起見恭繕專摺冐昧瀆陳是否有當伏乞　皇太后　皇上聖鑒飭部查議施行謹　奏軍機大臣奉　旨該部議奏欽此　○○廣西巡撫臣張樹聲跪　奏爲查明應試年老諸生恭摺仰祈　聖鑒事竊 
 
 

Page 6

 
 
照鄕試年老諸生三塲完竣　　　明具奏本年舉行已夘科廣西省鄕試查有興業縣學廪生黎輝璨年九十一歲於同治九年蒙　欽賜副榜賓州學附生謝興邦年九十三歲於同治六年蒙　欽賜副榜來賓縣附生鄒元旦年八十三歲博白縣學附生康炳熙年八十歲博白縣學附生賓紹冠年八十一歲陸川縣學附生陳渭珍年八十歲興業縣貢生龐俊雅年八十歲皆係三塲完竣未經中式臣於㸃名時見其步履强健揭曉後調閱各　卷字譜端楷文理尙順查核學册實在年歲　屬相符茲據藩司范梁會同署臬司慶愛提調署鹽法道沈康保詳請具奏前來臣查黎輝璨　靑年勵志皓自窮經久蜚庠序之聲渥被菁莪之化未懈研摩於雪案俻嘗辛苦於風檐參三千鵠立之班鬚眉甚偉聽事九　鳴之奏鼓舞同加核成例而皆符宜殊施之下逮　求　恩命光寵儒林共被　褒榮用彰盛事理合恭摺具奏並開列姓名年歲淸盟敬呈　御覽伏乞　皇太后　皇上聖鑒勅部核覆施行謹　奏軍機大臣奉　旨禮部議奏單倂發欽此　○○張樹聲片　再臣接准副考官　林皖編修潘寳鐄移稱奉　命充廣西副考官業已揭曉事竣應卽回京供職惟廣西與廣東隣省距廣州本籍甚近竊念親父親母倡在本籍定省久疏擬請奏懇　天恩賞假兩月回籍省親稍遂烏私一俟假滿卽行回京恭覆　恩命等請理合附片具陳伏乞　聖鑒訓示謹　奏軍機大臣奉　旨潘寳鐄着賞假兩月欽此　○○江西巡撫臣李文敏跪　奏爲遵　旨審明定擬恭摺具奏仰祈　聖鑒事竊照光緖四年六月十五日前舊臣劉秉璋任內接准步軍統領衙門咨江西鉛山縣民陳仕林以陳長良等挾婿將伊父陳逹德　傷斃命等詞赴京呈訴一案光緖四年四月十七日具奏奉　旨匪埠署文劉秉璋督同臬司親提人証卷宗秉公嚴訊確情按律定擬具奏原告民人陳仕林該部照例解往俻質欽一此相應將原呈移咨欽遵辦理並將原告陳仕林　　　江遵卽　　李提全案人卷來省發委南昌府提訊兩造供詞各報要証外貿咨部展限茲據南昌府知府賀良楨催提要証到案並據查明被告陳仕咸業巳病故提集犯　審明　　由臬司沈保靖藩司彭祖賢並稱鹽三道覆審解勘前來臣親提研鞫綠陳仕林之父陳逹逹德卽陳逹得與無服　弟陳長良卽陳萇良素陸無嫌陳長良貧苦陳逹德一道　　同前十一年十月陳長良向陳逹德告借食谷陳逹德同復無谷　陳逹德挑谷襲來陳長良瞥見斥說陳逹德撒謊小器彼　口角陳長良將陳逹德　裝稻谷一担陳逹德不依經投陳長良胞兄陣長貴陳長德並族　陳見懷等理喩陳長貴等處令陳長良還谷陳逹德因陳長良奪谷犯尊稱欲送官究懲陳長貴等恐陳長良吃虧遇同陳見懷　代陳長良求饒並願立嗣後不敢搶竊犯尊保結陳逹德亦卽允息陳長貴等當令陳長良賠禮還谷寢小光緖二年十月初十日陳姓祖祠冬祭成衆赴祠祭祖陳逹德　過　子陳仕發書舘帶同陳仕發亦赴祖祠齊訊陳長良因收谷不敷食用復向陳逹德索借稻谷陳逹德提及前事斥駡陳長良强橫陳長良因巳還谷賠禮不應再駡　　　同陳仕偉　取祠內劈柴尖刀向戳陳長良　刀戳傷陳逹德右胯並劃傷右骽腆䐐戳傷右骽穿透骽後倒地陳仕發見父受傷不依擺向陳長良捉拿陳長良又用刀戳骽陳仕發傷左經族人陳慶萌與陳日才等解勸並經陳長貴等奪刀喝散詎陳逹德務重移時殞命時陳仕發胞兄陳仕林並未在祠陳仕發赴河　知陳仕林往看投保報經　前署縣　索勳詣騐獲犯拿辦陳慶萌因乏錢使用將巳田向陳長貴親戚王戴亨押借銀兩邀同陣長貴等在祠飮酒　契陳仕林經聞知疑係陳長貴弟兄縊與公其祠　逃內陳長良强　伊家稻谷陳長貴等立有不敢搶竊保結今陳長良又向伊父借谷逞兇陳長貴等在塲並不禁止恐陳長貴等有狹嫌主毆情事陳長良與昔存今故胞姪陳仕　同在祖祠陳長良一人連傷兩人心疑陳仕咸亦在塲帮毆起意上控隨以陳長良等竊谷立緖挾嫌喝毆伊父陳逹德斃命陳仕咸亦用刀將伊弟陳仕發劈傷並盜典祀用等情赴府　並臣衙門具控批飭該縣劉鳳綸訊明陳長貴等並無挾嫌喝毆及典賣資祀田情事緖釋詳　並將陳長良依律擬絞監候解甯貝　題　准部覆陳仕林疑悬未釋覆　　京控卽以原控情詞添砌該縣更攺衅情並不拘犯究辦等情做就呈詞自　進京赴步軍統領衙門具控奏奉　諭旨交審遞解回江行司委員行提人卷來省札委前　南昌府知府王延長蕃辦王延長提訊兩造供詞各報關提要証陳日才等有需時日詳經咨部展限王延長曁前升府蔣繼洙均來拘到缷事該府賀良楨抵任催據　　縣　提陳日才等解審茲據訊擬由司道覆審轉解到　親提訊鞫訊悉洵情究明陳長貴等並無挾嫌喝毆及帮毆情事案無　飾此案陳仕林因族人陳長良　傷伊父陳逹德傷身死並刀傷伊弟陳仕發平復京控陳長良竊谷陳長貴等出立保緖挾嫌喝毆並陳仕咸帮毆刀傷盜典祀田查陳長良曾挑伊家稻谷陳長貴等於陳長良殺傷陳逹德　時亦俱在塲典所控曲田均應事出有因並非平空誣告且其所告人命重情業巳得實應請免其置　陳長良毆死無服族兄陳逹德巳於正案擬絞仍歸正案人於秋審辦郡陳長貴陳長偉等訊無挾嫌喝毆盜典祀田陳仕咸亦無帮毆情事均毋庸議前署鉛山縣知縣賀宏動現任鉛山縣知縣劉風綸並無更攺衅情縱犯不歸情弊亦請免　案巳訊明　到人証並免提質以省拖累除全案供招咨部外理合恭摺具奏伏乞　皇太后　皇上聖鑒勅部議覆施行謹　奏軍機大臣奉　旨刑部知道欽此　○○李文　片　再署　　陽縣知縣趙之　經臣調省差　所有該縣印務應卽遴員接署查有現署新建縣事臨川縣知縣汪以誠明　有爲堪以調署該員任內並無盜刦三叅屆滿見起　　良　粮未冗叅限將滿有關　調之案據憲臬兩司具詳前來除檄飭遵照外謹會同兩江總督臣沈葆楨附片陳明伏乞　聖鑒謹　奏軍機大臣奉　旨知道了欽此 
[浙省撫轅事宜]  
　　○十二月初四日通　　舜年禀知粮委解滬局海運經費差叩辭　從九品汪楨中五段府稅課大使胡晋　上五段俱禀知臬委保甲差 
 
 
 

Page 7

 
 
   
 
 

Page 8

 
 
   
 
