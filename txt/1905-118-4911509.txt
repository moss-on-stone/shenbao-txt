# 1905 - 118 - 4911509

 

Page 1

 
 
[電傳　上諭]  
　　三月二十九日内閣抄奉 
　　上諭湖北武昌府知府員缺緊要著該督于通省知府内揀員調補所遺員缺著斌俊補授欽此同日奉 
　　上諭湖北安襄鄖荆道員缺著梁鼎芬補授欽此同日奉 
　　上諭雲南開化鎮總兵著白金柱調補蔡標著調補廣東瓊州鎭總兵欽此同日奉 
　　上諭四川重慶鎮總兵員缺著韓立本補授欽此 
[諭旨恭錄]  
　　三月十八日奉硃筆圈出彭述補授戶科掌印給事中欽此同日奉 
　　旨文源著准其留院欽此同日奉 
　　旨巡視南城事務著李灼華去欽此 
[論抽箔捐充學費事]  
　　以有用之錢購無用之物盈十累萬付之一炬銷耗無形草之或惜如江浙數省之錫箔一項豈非生活中最無用之物而社會上分利之一大蠧乎吾中國人之迷信鬼神久爲文明各國所騰奚泥塑木雕全國以恒河沙數彼迷信之深者不惜耗貲財廢時日勞精力營營以媚神邀福爲唯一之目的旣已媚神則必悅鬼神何以媚焚箔而已鬼何以悅焚箔而已於是不論爲正神爲邪神爲新鬼爲故鬼欲媚之悅之則不外焚箔而已坐　焚箔之費無家無之大者以數百元數十元計小者亦以數元計就江浙兩省言之一年之耗費蓋亦甚鉅矣設有問之曰爾以如許之銀錢時日精力費之於無用之地豈不可惜哉則彼必曰吾欲保一身之安寗耳欲邀來世之幸福耳嗚呼一人之身且不能保尙何來世之足云耶中人之有此性質已數千年於兹沈迷痼蔽不可醫療當此文明大啓優勝劣敗之世界而民之孱弱愚陋至於此極其安能立於天壤間乎吾爲此懼 
　　然則今日將厲禁此無用之物以除去此迷信乎曰不可去亦不必去夫今日之中國弱極矣貧至欲振興開民智圖利益之事每苦經費無者爲今之訂莫如就其迷信者而利用之以　吾所欲救之急則眞上上之善法也其法如何則惟有捕 
 
 
 

Page 2

 
 
收箔捐是日前寳山縣羅店鎭紳士具禀請抽箔捐以充學堂經費奉蘇撫陸中丞批准通飭各屬一律遵辦略謂此項錫箔吳俗佞神邀福銷路極廣耗費無形迷信可憫卽援烟酒加稅之例亦不爲虐現在各屬興辦學堂每苦費絀若能倣辦藉資挹注裨益實多云云於此可見寳山紳士之籌欵得宜陸中丞之熱心教育是將爲江蘇學界上放一大光明也吾爲此喜 
　　近來各處學堂其經費大都出於抽捐或取之房捐或取之當捐或取之鹽捐以上各項皆與貧民有身家之關係取之不得其法往往激而生變今就最浪費最無用之錫箔而加捐以充學費所抽者出於買戶與商人無關購之者旣爲迷信而來則亦不爭此數文之費抽捐愈廣箔價愈昂買戶或嫌其貴而不買則迷信可漸除卽迷信不除買者如故而學堂之經費固己充裕矣吾以此爲中國前途學界祝爲中國前途破除迷信祝吾爲此喜 
　　然尙有可慮者抽捐之法界能公允簡易而一無紛攘乎所抽之捐果能涓滴歸公用之學堂乎卽歸入學堂矣果能核實開支而毫無冒濫乎卽所用有節矣而校長與敎員果能出力辦事乎學生果能有思想有學問合國民之人格乎此亦一大問題也倘或虛糜經費一無實效則於中國開化自强仍無絲毫之益或反添許多阻力以爲社會病若此則不敢爲學界前途祝吾爲此懼 
　　中國鬼神之迷信甚於鴉片之迷信鴉片猶非人人所吸而錫箔則家家必需政府欲禁鴉片而不能祗得多加捐稅使之不吸然鴉片愈加捐而吸者仍不能减少錫箔之加捐倘亦如鴉片買者益衆迷信益重非惟不能洗舊社會之惡且爲新學界樹之敵也則吾不敢許中國前途迷信之可以破除吾爲此懼 
　　雖然天下事在於人爲耳開創之始不能無困難者勢也事成之後不能無弊病者情也苟任事者果能熱心教育辦理得宜每年所入之數雖不能大造於學堂畢竟可以小補於學堂學堂日衆民智日開迷信之見不破而自破是抽收箔捐與破除迷信雖無直接之關係而確有間接之關係吾又安得不爲江蘇學界之前途祝爲中國破除迷信之前途祝吾爲此喜 
[餘杭刧掠美教士匪犯擬决杭州]  
　　餘杭縣西鄕傳教之美敎士蓋懷德被匪逞兇刧掠等情迭紀前報當時由邑宰方佩蘭大令會同張寳源游戎拘到是案要犯朱猺莠李幅春陳友勝苗正壽李子香等多名詢知均係温台人墾荒傭工爲生此事由在逃之平陽人雷幅初商同約齊持械起意行刦其分得之西衣均卽燒毁惟金表金約指及銀錢等分藏於金柞村客民佬將茆舍中現己拘齊人贜訊供確鑿因通詳各大憲卽以首要朱猺莠等尅日就地正法俾昭炯戒（復） 
[飭防卾湘匪蹤武昌]  
　　鄂督張宮保因澧州公安松滋交界之地有會匪散放飄布黨羽甚衆分飭沙防營錢管帶荆江水師後營蔣管帶蘄州營某管帶一體緝拿以絶根株（師） 
[批飭密拿湖海會匪武昌]  
　　日前前澧州安松滋交界之處會匪閙事兹公安縣周令奭金禀詳督轅會拿匪自經鄂督張宮保批示云查松滋縣祠堂崗地方匪首陳竹亭等設立湖海會散放飄布勾結該縣三星垸土人約期起事係　月間事且祠堂崗又與該縣交界何以不將情形隨時禀報迨奉電飭始行禀復殊屬玩泄仰北按察司飭卽懸賞購綫會商蔣叅將及强字旗哨弁督率團勇嚴密緝拿陳竹亭伍簡亭等務獲究報勿稍疏縱（師） 
[柯中丞擬辭督辦膏捐武昌]  
　　柯遜庵　丞奉旨督辦八省膏捐聞係政府無聊之位置並非優脊中丞中丞亦以此事甚形棘手且易叢怨現擬折回湖北原籍卽具疏力辭（師） 
[廷寄令江督明白覆奏金陵]  
　　兩江總督周玉帥爲某言官參劾交鄂督張香帥查覆已誌本報兹據金陵訪函謂江督奉到廷寄令自行明白覆奏（容） 
[粤督派員對待俄艦廣東]  
　　俄國波羅的海艦隊已渡西貢將近粤境業經將軍督撫會銜出示安民不得驚擾兹聞粤督以魏京卿瀚於交涉各事務素稱熟悉特令前往瓊州一帶會同地方文武各官按照中立條例妥爲遵守以免滋生事端（暌） 
[皖省營制改章安慶]  
　　皖省常備軍仿照練兵處陸軍章程幷參仿蘇省辦法已將營制改訂其蕪湖等處精健五營合練一營亦於月前一律照此次新章辦理其每營督隊官及排長改換武備學生一節尙須至四月朔更用而舊日營官有須裁退者仍行留營給俸三月云（咸） 
[奏参捕務廢弛廣東]  
　　粤東盜匪四起各縣擄刧之事時有所聞雖經各大憲飭屬嚴辦而充斥如故現聞李侍御列參粤省捕務廢弛各員幷條陳辦法請飭下廣東督撫實力整頓日内各大憲當已奉到廷寄矣（暌） 
[密查東省事宜京師]  
　　日前政府密委試用道某觀察前往東三省調查地方各事（盈） 
[粤省運庫支絀廣東]  
　　粤省整頓鹽務擬將積疲之埠收回官辦一節已略記本報兹悉此事除開辦經費外須另籌鹽本二十萬經汪太守大鈞禀奉大憲擬向西號借銀十六萬兩復請於庫中閑欵籌借四萬以足二十萬兩之數等情聞兼署運司王秉恩觀察以庫中存欵無多如一萬幾千尙可暫時挪借若四萬爲數太鉅難以爲力擬俟新運司到　再行設法籌撥云（暌） 
[江南新軍管帶銜名單江甯]  
　　江南新編陸軍各標營管帶官已由督練公所兵備處朱觀察擬定員名呈請署江督周玉帥分檄飭遵其原充管帶各員一律撤省派充先鋒隊官兹將新派各員銜名錄下第一標一營學生孫銘第二標一營學生吳錫永第二標二營學生許葆英第二標三營第生莊諤第三標一營學生吳晉第三標二營守備張家駿第三標三營守備余士鈞第四標一營學生吳介璋第四標二營副將易礄漋第四標三營副將陳明山第六標一營學生鍾内熙第七 
 
 

Page 3

 
 
標一營學生徐繼斌第七標二營學生劉錫章第七標三營遊擊彭友勝（露） 
[調用將弁學生充當營哨長沙]  
　　湘撫端午　以湘省防緑各營營哨等官皆不由學堂出身以致各營兵操大抵不合新法特咨商鄂督張宮保在湖北將弁學堂内調選高等學生二十六名現已禀報到省暫住曾文正公祠内不日卽分别派往各營充當營哨各官兼任教習（露） 
[開辦京張鐵路之預期天津]  
　　袁宮保擬以京榆鐵路餘利及借欵開辦京張鐵路刻己籌到工費故以京榆鐵路總辦簷天佑爲京張總辦决計擬由四月或五月起開工蓋該鐵路係京榆鐵路枝路自豐台起經過西便門外西直門外海甸及南口更由居庸關直扺張家口以便販運商貨按此路係蒙古與中國交通要漢口磚茶運往哈克圖者蒙古土貨之運來京津者及其他貨物均集於此路工若成商務必盛故京張鐵路一經開行實爲有利於商務且鐵路局亦可得利以進欵償其經費必綽乎有餘矣（閏） 
[蘆漢北路行車至新鄕天津]  
　　蘆漢北路火車每日由京師開至順德次日由順德開至彰德此向章也現由彰德至衞輝府之新鄕縣一叚鐵路亦已建造竣工業於二月二十七日起每日由北開車至順德次日由順德開車直抵新鄕縣所有行車時刻載客價目等事亦已重行刊印列表已由監督孫觀察禀報直督袁宮保曁河南巡撫陳中丞督辦鐵路大臣盛宮　矣（露） 
[紀關内外鐵路創辦情形及報銷收支各欵天津]  
　　山海關内外鐵路計長華里一千八百餘里内以由津至山海關以達新民府爲幹路由京至通州由溝帮子至營口爲枝路其創辦之初係於光緒七年由胥各莊至唐山先造運煤鐵路二十一里嗣於十二年分由胥各莊接修至閻莊十四年分又由閻莊修至天津十五年分又由唐山接修東至開平十七年分又由開平修至古冶以上各叚統爲商路又十八年分由古冶修至山海關遂名爲津榆鐵路十九年分由山海關接修至大凌河工尙　竣遂及甲午之變以上各叚均係官路迨二十一年統將此路歸倂督辦蘆漢鐵路總公司事務大臣盛宮保辦理遂改名爲鐵路總公司是年冬復由督辦胡燏棻由津籌修北至盧溝橋又由盧溝橋附近之豐台接至馬家堡因名爲津蘆鐵路至二十四年籌修由山海關至新民府及由溝帮子至營口遂總名爲山海關内外鐵路由總理衙門奏准歸胡燏棻督辦此關内外鐵路之緣起也庚子一役鐵路爲各國聯軍佔據復由京接修至通州枝路至二十八年八月該路由聨軍交還經袁世凱派員將全路一律收回計自二十八年八月三十日接收全路之日起截至二十九年正月初三日共計収洋銀一百七十五萬九千一百四十六元共支洋銀一百五十九萬二千六百七十元結存洋銀一十六萬六千四百七十五元此爲關内外鐵路工竣後第一次報銷刻已由督辦袁胡两大臣造報淸册具摺人奏矣（露） 
[廣州日擬設領事館京師]  
　　英法德美等國均　外部允准在廣州設領事館以便振興商業兹據日本人云日本亦將在廣州添設領事館以　貿易日臻暢旺云（月） 
[美人干涉黄埔鐵路廣東]  
　　張弼士添築黄埔鐵路一事已誌前報兹悉合興公司以交涉未清呈請外務部暫緩開工旋經外部照復略謂該公司所請將黄埔鐵路暫緩開辦查與原約符礙難照准此事先由駐京美　照會外務部故外務部仍復照覆美使轉飭該公司遵照云（暌） 
[請禁洋夥干預訟案鎭江]  
　　寳應縣某大令因有鎭江某洋行陳姓夥投函至署關說地方訟案殊屬不合特禀請常鎮道函致該管領事傳諭洋商務須遵約貿易不得任令行夥干預詞訟（井） 
[擬再闢湘潭常德爲商埠湖南]  
　　湖南長沙地方自闢爲商埠以來迄今尙未及一年商務蒸蒸日上洋務局總辦張長沙海關道朱岳州海關道緯三觀察有見於此商諸長沙稅關長哈黎士擬將湘潭常德兩處續行開闢日前已遡江前往查核一切事宜矣（宿） 
[設立烟草公司金陵]  
　　近來紙烟暢消其所需煙草皆贑閩等省出産俱爲外洋販運加以泡製回銷中國獲利不貲北洋刻已創設烟草公司頗著成效寗垣現亦招集商股設公司於下關商埠悉仿北洋成法刻已開辦訂購曝烟捲烟各項機器不日運甯仿製行銷以挽重利之外溢（豫） 
[紀湖北統捐設局處武昌]  
　　鄂督張宮保擬辦鄂省統捐特委各員詳勘地勢擇要設避札文已登前報兹悉現已酌定五處一宜昌（川河口）一新隄（湘鄂交界處）一應山（河南火軍路）一武穴（皖贛咽喉）一老河口（陝西下水）此外但於内地設覆驗卡而已並聞張宮保志在必行即第一年收數不旺然能在五十萬以内亦願續以蘇商困（露） 
[倫理學進呈　御覽京師]  
　　大學堂譯書局譯成倫理學一種己於三月二十二日進呈御覽（月） 
[葛司宼憤未會奏京師]  
　　刑部伍沈二侍郎議奏酌改重刑一摺旣未與葛尙書商酌且亦並不會銜迨三月二十日降旨後司宼見之大憤次日在刑署痛詆伍沈二侍郎之非聲達戶外（月） 
[鄂督札飭洋務總局查勘川漢鐵路地段文武昌]  
　　爲查勘川漢鐵路事光緒三十一年三月初九日准四川督部堂錫咨開據鐵路總公司詳稱竊川漢鐵路籌欵自辦業蒙憲台核據川省紳十議集股章程奏明在案伏維舉辦 
 
 

Page 4

 
 
路政非籌欵無以興工而興工必先勘路自重慶以達宜昌路多險阻其究應勘由何路興工以及路工一切辦法自應俟勘路工程師延定到川勘明擬議禀候憲台會商两湖總督部堂酌奪示遵惟事端甫在謀始考詢不厭求詳查自宜入川陸行者向係取道萬縣該縣又爲繁盛之區是以原議自宜修路至萬自萬再至重慶近經採訪輿論重慶經梁山大寍抵老林逕入鄂境迤至宜昌取道較爲便捷等語該路素屬偏僻罕知其詳所有道里之遠近若十山川之險易如何擬由本公司先行派員查勘大槪情形繪圖呈覽用備查察查有差遣委員候補巡檢楊維藩勤謹耐勞頗諳測繪堪以委派並飭隨帶司事一名弁勇十餘名前往該委員所經之處應由各地方官酌撥勇役保護選派土人嚮導如須換夫挑運儀器等亦卽代爲覔雇所需夫價曁嚮導足食統由該委自行付給作正開銷除札飭本省經過各州縣外擬合詳懇憲台咨請兩湖總督部堂轉飭宜施两所屬所方一體遵照辦理實爲公便等情據此除批示外本督部堂覆查無異理合據詳咨請查照轉飭等因到本部堂准此除分行外合就札行札到該局卽便轉飭宜昌施南兩府經過所屬遵照此札（師） 
[補錄開平控案電文京師]  
　　直督哀致外部電據張翼初九電稱初五電悉遵卽詳詢律師據禀二十七年正月初一日之移交約未廢現英堂斷定該公司務須遵守副約各條否則不能享受産業之益中國政认原有之權力副約均爲保全督辦管理之權亦與從前一律是以拳亂前中國官員所有之權仍律如舊現旣經英堂判斷英國政府必不干預亦不助該公司所用英人審是則該各人等倘有與我爲難中國政府均可按照副約用强硬手叚勒令逐出其中外各股及應得該公司分利之處仍與以前無異等語查德璀琳私立賣約英堂不以爲據卽係作廢明證移交約雖未作廢然係因騙而成亦不足爲據故英堂定斷專以副約爲主按副約第七條及各條不但國家地主華官之全權無失且國家特派督辦有管理該公司一切事宜之權則礦産仍歸我主持是利權實已收回嗣後公司禀報各節仍照開平舊章辦理秦王島係自開口岸其地面工程巡警等事應由津道分别官商辦理其開平自置之地畝借欵自造之碼頭開辦時奏明有案開平代理之地畝仍照前督裕批准札文辦理除逕電請外務部酌量代奏外乞詳察各節速爲核奪施行以安股　之心而杜騙詐之人又生枝節翼幸甚大局幸甚云云查移交正約第一欵有移交各地叚永遠執守字樣卽係賣約旣未斷廢何能不以爲據副約中英平權仍按英例註册並非收回産地且權利一半分給英人華官自不能收回全權副約内又在英京另設英部華督辦何以管理更不能與亂前事權一律如舊恐誠如張翼初二電所謂外華内洋又墮術中也惟張翼旣經英堂斷定在英决無辦法似宜從伊前電所請另由商部奏派大員接辦令張翼回華料理交代究能收回若干當可水落石出仍乞鈞裁示覆○外務部覆電此案雖經英堂斷定聞被告尙有上控之　且照原斷仍係中英合辦如遽行派員接辦礦務並令張翼回華萬一再有反覆張翼轉得置身事外該局向歸北洋經理卽希尊處妥籌酌復張翼（月） 
[盛宮保抵漢漢口]  
　　督辦鐵路大臣盛杏蓀宮保於三月念五日午刻乘吉和輪船抵漢假河街鐵路漢局以作行轅（泰） 
[上海道袁復日總領事函（爲查復俄艦並無定購炮位事）]  
　　啓者前承松岡代總領事函示俄船奥斯科各□□洋行定購砲位機具多件己將一部運進船内等因當查得□□洋行係英國商人開設函請英總領事密查嚴禁去後兹准霍總領事函復此事早有所聞密加查詢實無其事旣接來函飭據□□行復稱俄船並無向本行購買砲位機器之事復請查照前來用特奉布即希貴總領事查照可也（未） 
[上海道袁復日總領事函（爲入預防俄船逃逸事）]  
　　啓者接展來函風聞俄艦奥斯科定于卜禮拜一之間逃出等因具徴關切至意感甚此事迭經會商統領南北洋兵輪葉軍門督飭各兵輪嚴密防範除再嚴飭格外預防妥愼辦理並請葉軍門一體飭遵外用特奉復即希貴總領事查照爲荷（噬） 
[俄海軍由台灣向東而行]  
　　二十八日倫敦來電云俄京電稱俄海軍羅提督本擬卽在台灣海峽内如遇日海軍即與交戰嗣因俄皇恐彼處特有濃霧故令俄海軍由台灣向東而行 
[日本不信俄艦隊駛過新加坡]  
　　二十八日東京來電云俄第艦隊　　新加坡之消息日本官塲皆指爲謠言 
[俄將不和]  
　　二十八日倫敦來電云俄柯魯拔託金將軍未退出鐵嶺之前林義維樞將軍　勸令在彼處竭力抵制日軍柯將軍不允故此兩人目下頗不和睦 
[俄民遷地]  
　　二十八日倫敦來電云俄京民人恐亂事倉卒而起故現多遷避他處每日出京之火車多滿載避難之人 
[德親王厚贈日故員家屬]  
　　二十八日東京來電云德國卞爾親王在日本時以馬克一萬五千枚贈與日本己故武員歇罷吞之家屬蓋此武員於去年引德國陸海軍觀戰隨員至旅順時在途被俄人所擊斃故也譯太晤士報 
[德皇定期閱操]  
　　二十八日大阪來電云德皇將於三月初七日在枚次地方觀德兵操演 
[俄普拉克近地又亂]  
　　二十八日倫敦來電云俄華爾騷之亂於昨日復見於普拉克近地有馬兵放槍擊斃工人四名又傷多人當晚九點三刻鐘有人將炸彈一枚抛於大街上彈 
 
 

Page 5

 
 
壓之兵隊内炸斃可殺克兵二名警察一名又傷婦女二名當時兵隊亦放排槍三次被傷亡者甚多其數不能詳知因官軍卽將全境圍困不能出入故也同日大阪來電云俄波蘭境之亂事仍屬如前譯字林報 
[電請依照商約]  
　　三月二十九日文匯報云本埠英商七十家電致英外部云中國不照馬凱商約而行最要者如錢幣礦務徴稅行　各條欵與原議皆反對特請英政府向中國詢問定使中國卽照約内之各欵行事 
[俄亂詳志]  
　　三月二十八日栢林電云俄華爾騷工人現又肇事官軍向罷工之人放槍擊斃九十人勞仔地方現有工人七萬五千人罷工明始克開立勳亦有肇事之消息譯德文報三月二十九日倫敦電云英路透電局駐俄華爾騷訪事電稱昨日官軍與民人相鬭時官軍非但放槍幷將槍柄及槍上之刀向婦女及小孩亂擊因此民人之受傷者異常可慘 
　　同日倫敦電云俄波蘭境開立勳鎮之兵當民人在禮拜堂内唱愛國歌時突然入堂彼此相鬥殺死婦女數人又電云俄之列數阿尼亞與波蘭兩地之民人因迭遇殘殺之事皆聲明即行罷工譯文匯報 
[俄艦隊駛過白希海峽]  
　　　月二十八日東京電云據昨日抵香港之輪報船稱俄波羅的海艦隊之一部向台灣南白希海峽而駛譯文匯報 
[駐藏大臣被害及土蕃猖獗情形]  
　　大阪每日新聞云三月二十二日午後三時四川總督錫良有急電達政府謂打箭爐西南接近西藏之境界有前後土蕃之爲首者倡言西藏已歸英國占領我種族於今日已離脫清管轄當組織一自主之團體於是首草檄文先飛遞至七兒堡土蕃及瓦尾土蕃團結約有一萬人左右突然襲擊駐劄打箭爐西藏帮辦大臣管督之守備軍破之乘勢前進燒毁駐藏大臣衙門虐殺帮辦大臣鳳全勢益猖獗鴉礲江一帶之同種土蕃亦復乘機奮起勢甚危殆現已派兵前往攻勦云云政府接電頗爲驚愕 
　　大阪朝日新聞云西川省鄰近藏境内　强悍之土蕃暴起在巴塘仇執法國教士數人駐藏帮辦大臣前往鎮壓卽被土蕃殺害匪勢蔓延猖獗政府得報後卽電命四川總督錫艮火速派遣大兵進剿以救法人 
　　記者按駐藏帮辦大臣鳳全被殺原因各報記載不一未知孰是姑照譯之 
[飭防芝罘港内俄船圖逸]  
　　芝罘來船報稱遁入芝罘港内之俄驅逐艦及水雷艇三艘竊謀逸出似有俄人賄賂清國監視將校一名水兵二　圖逃之形迹日本水野芝罘領事已警告登萊靑道復電達清政府政府卽命清國某軍艦二艘駛泊該港口嚴行防範 
[俄兵防禦工事情形]  
　　二十五日東京來電云在長春方面之南通入伊通河兩岸與其前面之二十里堡十里堡等各村落幷沿鐵道各地點俄人處處急築堡壘在吉林方面之西北一帶高地點與其前面之二道高嶺接近長春間之老爺嶺一拉溪及沿松花江岸各處之堡壘亦復急急營造且於海龍城附近有戰敗之後衛兵　夜施行防禦工事云譯大阪朝日新聞 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[諭禁小輪跌價鎭江]  
　　去歲鎭江小輪因在揚州减収水脚滋生事端幷有傷害人命之事經常鎭道諭禁在案兹鎭關稅司雷樂石君聞有某洋商小輪又於仙女廟地方减價售票恐蹈覆轍因函請道憲照會該管領事申明前禁（井） 
[銅元發振鎭江]  
　　鎮江開辦春振督撫憲允撥之欵由紳董禀請一律發給銅元以便攜帶（井） 
[鐵路設局鎭江]  
　　滬鎭鐵路約於　月間開工洋工程師及路工委員以須先設工程局辦公方有定所特禀由常鎭道札飭　務局邵直牧文炳在銀台山左近擇相宜地叚建造局所（井） 
[牽累取保武昌]  
　　施南教案出時巴東縣有張輝南者素喜帮訟與敎民某有隙遂被慫恿教士以仇敎送縣押辦後經細沙河司鐸查無實據乃函致縣令準其保釋（履） 
[要案發回武昌]  
　　沔陽州貢生周樹芬舉人杜康鶴爭淤灘一案互在府署上控未經審判而兩造皆濳帶私人甚夥匿之城外竟圖械鬥爲府尊訪悉恐釀事端將原發回飭州牧持平了結以防後患（履） 
[日商擬設火柴廠未成漢口]  
　　漢口爕昌火柴廠前在商部立案專利十年後又禀准展限五年該廠銷路之廣足以抵制洋莊邇有某日商擬設一廠以分其利張宮保未允所請該商復挽人在北京運動商部亦未允准（泰） 
[兇犯正法鎭江]  
　　去冬鎮城内高橋北武大八子稔知鄰右某姓嫗頗有積蓄乘夜撬門入内謀斃鄰嫗搜去洋銀二百餘元經縣署捕役獲住縣令張大令研訊得實通詳上憲核示在案兹新署丹徒縣知縣郭子華明府於三月二十日接到署江蘇臬憲轉奉刑部釘封公文飭將武犯斬决郭大令遵卽將武犯綑赴市曹行刑示衆（觀） 
[稅務司調任鎭江]  
　　鎮江關稅務司雷樂石君請假回國刻已料理榷務定於三月二十三日乘安慶輪船東下總稅務司赫鷺賓君因調九江關稅務司意利爾君來鎭接辦稅務業於三月二十一日乘瑞泰輪船抵鎭（觀） 
[牛皮暢銷漢口]  
　　目下漢口牛皮一業日漸擴張計英德諸商所設牛皮廠約有三十餘家預算本年交易銀數總在六百萬兩以外卽此一端可徴漢臯商界之大槪矣（泰） 
[溜夫逞兇揚州]  
　　距卲伯相近之六閘地方河水湍激鹽船民船均須雇夫提溜某日有民船在南門外招雇短縴上駛行至灣頭一帶六閘溜夫頭羅某欲扣用錢南門縴夫不允遂相詬晉馴至用武詎羅等突出利刃將縴夫刺傷五人有二人傷勢甚重隨卽抬赴縣署請驗按溜夫向極兇橫非懲一不能儆百也（剝） 
[郵局招考供事杭州]  
　　杭省郵政局近於内地各城鎭陸續設立分局衆皆稱便而省局因隨時派員外出反致乏人兹由郵局西員斐立賓君禀知稅務司招人投考挑選錄用學習郵務約在省局辦事半載卽須派往外埠也（復） 
[官書局價値復增杭州]  
　　杭省書籍之著名官板如九通等均由官局出售前於蕭叔蘅太守爲提調時將書價减去二成以餉學者迨汪夢紱太守承乏後因官書銷塲日廣未便放棄利權復再如碼加價収足殊爲士林齒冷（復） 
[委員調查自來永武昌]  
　　日前鄂督張宮保委工藝學堂坐辦前船政學堂學生黄君達夫前赴上海考查目來水章程以便將來仿辦（履） 
[撫憲閱廠蘇州]  
　　蘇省太憲以蘇垣銅元局所鑄銅元不敷行用特於胥門外棗　另建新廠一所經營半載現己告成總辦朱洗伯觀察禀請撫憲陸春帥於三月二十四日親臨閱勘（隨） 
[湖北仕學院新章武昌]  
　　督憲張宮保新定仕學院章程府廳州縣以五十名爲額佐雜以一百名爲額年均須在三十五歲以内知府月給津貼銀四十兩同知州縣月給三十兩佐雜月給十八商以三年爲畢業聞照此辦法每歲經費約需十萬两（師） 
[懲治女棍松江]  
　　著名蟻棍綽號觀音閣大阿姐向居郡城花樓下近則遷居貢院東偏偕女及壻開設烟館先於光緒二十八年春間誘拐鄕間趙姓養媳抵押於上海某雉院按年得洋銀三十五元詎該養媳原係堂嬰被拐後堂董疑趙姓所爲送縣追究趙大懼四出偵覔近始見於滬上曳回郡城幷將女棍扭入華署邑尊孫花樓大令升座訊鞫判重鞭荆條六百下收押候懲（賁） 
[禀報滬上開設官銀錢局江甯]  
　　上海爲中外商務薈萃之所市面需用銀元銅元甚多署督周玉帥曾飭滬道行知商會總董開設官銀錢局通行寗鑄銅元日前滬市商董嚴觀察信厚由滬抵寗晉謁督轅禀報滬上官銀錢局己於某日開辦（豫） 
 
 

Page 10

 
 
[武員互控再志寗波]  
　　前任寗郡城守營守備馬雲龍私賣營地經提督呂軍門咨由撫憲札飭寗府尊喻太守中軍韓參戎會訊嗣訊得馬守備於在任時曾私將寗郡靈橋門口官廳基地一方售與民間永安會搭蓋房屋因卽會禀呂道生軍門當由軍門委韓參戎轉札左營趙應堂守備確查兩員查明實在情形禀覆後由軍門將馬雲龍禀請督撫憲參革追究馬雲龍又赴閩省制軍衙署上控制軍以馬私賣營産歴年出租漁利約有千餘金之多自應歸案追繳當咨請浙撫聶中丞札飭甯波府喻庶三太守　同中軍韓光華叅戎質訊追繳而馬守備又復赴省上控　前撫憲復札飭寗波府質訊馬卽來府具禀投案刻由喻庶三太守批示著取具保狀示期質訊（坎） 
[警察員撤差之由武昌]  
　　武昌警察東局有陳某素無賴與巡檢劉德基比鄰而居陳因窩娼窩賭累滋口角地方紳士告之東局委員陶松泉大令筠大令以事關治安特於日前飭令巡勇偵探適劉家亦在男女聚賭巡勇探視劉呵斥之幷令家人攢毆旣而大令至乃將劉家人帶局訊責劉詣局說情大令不許劉怒以督轅威勢威嚇之蓋劉與督憲略有瓜葛也大令益不許劉乃赴督轅運動張督文案授意臬憲岑亷訪現已將陶大令撤差矣（履） 
[龎京卿考察蘇垣商務蘇州]  
　　商部奏派考察江浙商務事宜之四品京堂龎京卿元濟於三月二十三日由浙來蘇先詣撫轅謁見撫憲陸春帥旋詣商務局調查蘇省商務（隨） 
[無庸另給關防蘇州]  
　　鎭江府中學堂經理員詣學務處請給關防學務處司道以該學堂爲鎮江府主政所有一切文牘應歸府尊蓋印無庸另給關防業已批示飭知矣（隨） 
[蠶桑樹藝公所歸倂業學堂江寗]  
　　省垣蠶桑樹藝公所原與實業學堂無涉兹署督周玉帥查悉實業學堂未設考騐塲蠶桑樹藝卽係實業爰飭將公所歸倂學堂管理俾學習實業者有所考驗得以切實講求云（豫） 
[蘇府赴滬就醫蘇州]  
　　蘇州府許子元太守於上月二十五日飭丁詣撫轅請病假數天卽於是日乘輪赴滬就醫據官塲傳述謂太守因患外症深恐日久不愈或謂症係虛弱屢服參茸無效故特赴滬就其西醫診治（隨） 
[擴充官醫院京師]  
　　都察院陸鳳石總憲因前門外孫公園官醫院自開避以來就診者日衆房舍不敷將八角琉璃井空地十餘丈購妥圈進添建辦公房屋兼可收養病民已派德祥木廠督飭工匠卽日興修矣（訟） 
[奏准借補副將京師]  
　　日前新疆巡撫潘效蘇奏請副將一缺現經兵部核准提督銜留新補用總兵黃蔚森著卽備補莎車協副將實於營務有裨聞已奉旨允准矣（訟） 
[布廠失竊蘇州]  
　　城中憩橋巷豐大機器織布廠於前夜被竊布四十九疋翌日廠主報經西路總察吳明府履勘屬實限捕嚴緝（隨） 
[賽會釀命紹興]  
　　諸曁縣屬之灃浦地方於三月十八日迎神賽會有蔣某者因與人鬥毆被人連刺數下旋卽殞命當由親屬報縣請騐而兇手已鳴飛冥冥矣（頤） 
[要犯越獄金華]  
　　東陽縣楊屛珊大令去歲履任時因裁免各役工食所中押犯逸去不少兹又有要犯三名於獄中越牆而遁大令一面嚴緝一面申詳到府海鶴汀太守查得逸犯各案前未詳報諸多𩕟頇已於晉省謁見大憲時禀請撤調矣（頤） 
[教職保升處州]  
　　松陽縣教諭沈廣文樹鑅兹届俸滿由劉浩如太守送省驗看因其已得洊保卽可以知縣選補云（頤） 
[測繪需員天津]  
　　直隷州朱正元精測繪學癸卯春季奉直督札派測繪沿海七省輿地圖江浙福三省已先後告竣田袁宮保進呈極承慶邸嘉許現聞病故沿海地圖爲今日急需之物故袁督已另覔精測繪者前往東省以踵其成（升） 
[差委更調天津]  
　　北洋工藝局會辦王觀察樹華改派振工撫避差釐捐局總辦改派吳觀察家修銀元局會辦改委席部郎淦藝局改派陳觀察公恕但聞兵部兵學館將次開館算學教習仍　有人聞將奏調席部郎回京供職云（升） 
[市用竹幣天津]  
　　天津自銅元大行後制錢卽不復如買見零星物件在十文以内者均找竹製小牌每牌代一文以竹作幣亦創見也（升） 
[查覆劾案台州]  
　　浙撫聶中丞前奉廷寄因黄侍御參劾正任台州府徐汝太守承禮信任員紳等情特派劉雲樵高嶼卿二觀察赴台密查　皆風影無據其禀覆各條云單開任用私人談珵一節查談珵工書善畫文理最優先是徐守提調洋務局時延辦書啓從隨徐守赴台得委鹽釐總局收支頗知自愛惟薪水所入較豐垂涎者衆是以有徐守任用私人之說談之眷屬悉住局中有姑母年五十　歲工針黹相依度日有女許字同鄕謝某爲媳未聞有孀妹同居多方考察亦無遇事招謠暗通賄賂之情事又開劣紳姚姓世居台城徐守未到任以前卽充培元局紳董兼充督銷局總董書生得志未免意氣自豪且聞平日性愛賭博致招物議尙無人謂與徐守談珵相倚爲奸情事又單開近日台屬盜如牛毛脅從居多查台屬盜風夙熾頗稱難治近來收成豐稔民皆樂業地方尙覺安靖徐守遇有盜案亦多由營縣詳轉照例詳辦並無生殺目恣惟談珵之語是聽至於寗海教案查係光緒二十九年八月十三日王錫彤紏集黨羽入城戕害教士焚燬教堂十五日徐守得該縣禀報一面飭緝捕營管帶沈弁尅期帶隊前征一面　同台防統領調集防軍於十七日就道到寗邑後懲辦各犯　係要匪土錫彤故住大裏村　營搜捕匪前亦無洗殺　掠之事以上均係密查之件不露聲色得諸輿論據實禀覆云云（頤） 
[釐員乞退嚴州]  
　　威坪鎮爲浙皖土匪貨物往來要道設有釐局收數夙旺近因莊太守殿華期滿另委潘太守靜章接辦不善治理以致司巡人等弊竇百出方　數月商旅交怨紛紛繞越捐數 
 
 

Page 11

 
 
驟絀而潘太守亦無法振作恐關考成故己乞退另求合宜之局調用矣（頤） 
[封閉洋棧厦門]  
　　石碼鎮某洋棧前日在厦買就洋麫粉一百三十包並未報關行至石碼被海關委員梅大令查獲洋商恃不繳捐大會據情禀明鎭關將軍崇軍憲核辦現軍憲札飭石碼通判將該洋棧封閉矣（蹇） 
[布業改用洋碼揚州]  
　　自銅元暢行以來市上錢價長落不定布業中人以收貨用銀賣貨用錢此中暗折甚多公議自上月下旬起出入改用洋碼以重成本（剝） 
[請辦漁業公司温州]  
　　有南洋陸師學堂畢業生陳琦者括倉人也擬仿西人捕魚之法欲在温州創辦漁業公司以收利權兹已詣道署商辦未卜童韶甫觀察能俯如所請否（離） 
[茶商雇輪運茶温州]  
　　温州爲産茶之區近因由平邑運郡時有被刼之事故特專雇巢湖小火輪至古鰲頭裝運刻已禀明道轅派巢湖船於上月二十日進口停泊雙門矣（離） 
[法商購茶漢口]  
　　五年前漢口法商甚少近來法界已闢洋行林立商權幾與英人相埓除新設牛皮雞蛋諸大廠外本年復有法商數家耑購兩湖紅茶運銷將來紅茶銷路可冀必日益暢旺也 
[鎭郡抗用當五錢詳情鎭江]  
　　鎮郡洋價每元祇換錢八百三十文蘇垣寳蘇鑄錢局總辦楊大令在鎮江設立分銷局開兌當五銅錢牌價每洋一元可易九百四十文民間見其洋價稍盈且便取携紛紛往兌幾於應接不暇署丹徒縣郭子華大令卽出示曉諭通行各業以錢莊不肯收用難資周轉把持不遵數日以來居民携向雜貨油酒烟布等鋪購物均不肯收於是互相爭執鬭毆滋閙日必數起迨上月二十三日午後有甲乙二人向五條街萬元醬園買物因不收用被甲乙將店夥三名扭至縣署奉大令飭押候訊辦旣而官鹽棧木捐統捐下游各局卡及城廂内外各典肆亦一槪不收人心惶惶遂無維持之法現蘇州已由局備銀收兌不知鎭江之分銷局能改爲分收局否（觀） 
[秋審仍照前議蘇州]  
　　蘇省秋審人犯往年以淮徐海三屬道路過遙由該處道憲就近提勘其餘均須解省由撫憲勘訊前因江淮分省經臬司朱竹石廉訪與恩藝帥議定將江寗揚州通州海門暫由各該道分提代勘故秋審案牘均已備齊而分省之命現又收回若仍照曩例將犯解省勢必愆期故　憲陸春帥札飭各該道仍照前議辦理明年再行統解（隨） 
[擴充織廠安慶]  
　　皖中清節堂有節婦二百餘人去歲該堂紳等鳩集股本數千元創設織布廠兼聘女工教授無如織出之布均惡劣不堪銷路阻滯勢難久持現有某紳謀爲擴充並購機仿織東洋各種錦布改名公善織布廠非惟使節婦各有生計且於商業大有影響甚願皖紳竭力改良謀成公益也（咸） 
[道員抵宜宜昌]  
　　三月十三日施鶴兵備道趙觀察賓彦同眷坐快利輪船來宜河下砲船均升砲致敬觀察當卽登岸入城暫住南正街公館擇日履新觀察公子有六人一西裝二人軍服餘皆華裝聞施南衙門須重新蓋造經費尙未籌足云（　） 
[裁勇過潤鎭江]  
　　三月二十四日之夜大利輪船上水載有江陰南字營裁勇一百六十餘人駛抵鎭江下椗後總巡周參戎及保甲局員深恐各勇登岸滋事因各率差勇到船彈壓不許裁勇上岸至四鼓時啓輪聞至漢口然後遣回湖南原籍（觀） 
[江南商務局詳江督文（爲茶業整頓釐卡留難索費事）接二月廿六日稿]  
　　一請引必憑引單也商等請引必有號碼引單原不敢引外多帶目船戶另攬私貨於是有多帶之弊而各卡亦遂因之而挾制兹請立定章程商等請引悉照各鋪號碼引單過秤給引凡引單所無者槪照私例提出充公倘從寛辦理使查之後准其補引放行則船戶之私攬仍可希圖幸免何則因查出則請補引倘使失察卽成漏捐正稅不完弊端百出此提私充公不准補引卽所以寒奸儈之心也一貨卡不准查驗也夫引茶同一引也引鹽必歸鹽釐查騐而引茶必須貨卡查驗在初意不過慮其挾私偷漏耳殊不思自（碼頭卡）大江南北並無産茶之區若慮其挾私偷漏之弊則請於茶船運至銷埠之時歸該處釐局驗引起貨沿途經過之卡不必過問蓋多經一卡必多一卡之留難然不得過問又恐有不肖之商挾帶偷漏故必於銷埠厘局驗引起貨倘若引貨不符請提出充公商民旣不吃虧而私貨偷漏之弊可盡除矣一黃茶宜歸舊章也查黃茶定章經前兩江爵閣督憲曾立定向不請引每簍不過抽錢百文現在槪行提引每引繳銀一兩二錢二分黃茶市價每斤不過五六十文而引銀收至如此之鉅商等因此不能運銷園戶因此不能獲利貧民因此反食貴茶此宜禀請裁酌若能復照舊例每簍交稅百文則商等園戶貧民交受益矣一引銀宜歸劃一也查引銀向用大通和豐鹽課寳近年以來和豐鹽課無處購辦卽得以他處鹽課請引而茶卡藉端訛索耗平耗色每兩約計只完引銀四十五六兩嗣後商等請彚齊完之銀交裕寗官錢局發給銀票持票請引否則卽請批准無論何處鹽課皆可請引不拘限和豐寳平色不至耗折商等庶少吃虧矣一請頒定　秤給商民也凡秤引茶以司馬秤爲準向惟茶卡有此秤而商等未領此秤故當請引之時陋規不呈則出入重輕悉聽關吏指揮商等無可質證明眼吃虧嗣後頒給司馬秤數捍俾各卡不得妄秤倘斤數不符三斤以内者亦請明飭各卡不得留難因乾茶入簍隔目膨脹也以上情弊皆與商等身家性命有絶大之關係而商務之盛衰亦因之兹特臚呈於左伏請憲台俯賜鑒納詳請部督憲釐定章程頒發各處定爲鐵案則不特商等感恩不忘而於我　家整頓商務憲台保護商民之至意亦足以昭大信於天下將來商戰全球挽回危局蓋於此爲之基矣不僅商等一業所區區頌禱不置已也等情到局據此理合據情詳請仰祈憲台鑒核俯賜批示飭遵實爲公便爲此備由呈乞照詳施行（豫） 
 
 

Page 12

 
 
[金陵官報]  
　　三月十八日岑春蔭增齡吳學亷均謝委課吏館副館長世職陳承鐸奉示驗看見知州潘彦章禀知奉委赴鎭江採辦奉天賑米運赴秦王島交兌差十九日崔來臨劉慶汾許炳榛謝委江南官彩票局總稽查差學務處司道楊文鼎張頂李瑞淸均禀知今日分班考師範傳習生員朱錫甲禀知奉傳習所監塲二十日調補江南鹽巡道楊到府經翁家燦由四川領咨禀到靖江守備晏化雨叩謝飭知請補泰　都司二十一日學務處司道傳習所李均禀知今日分班第二次考試師範傳習上江兩縣童生及外籍童生知縣汪寳增朱錫甲均禀知傳習監塲二十二調補壽春鎭董履高辭赴就任江西補用道潘永受禀到羅必傳奉示繕寫履歴委署○標中軍遊擊殷開第叩謝　二十三日糧道譚禀知本日覆試課吏館點名散卷畢遊擊蔣超英謝委水師學堂監督黄厚森禀知奉委赴徐州採練鐵礦差新選寳應縣陳祖懿議叙試用知縣王晉涵均禀到 
[蘇省官報]  
　　三月十三日直隷州俞錫疇禀知奉督憲札委兩江查礦公所提調差知縣胡燡禀謝奉飭試看一年期滿甄别加考留省繁缺補用千總陳元發張牘汪甫國把總邢紹武花錦標均禀知防護司府兩監秋審人犯差十四日撫轅牌示三月十五日各廟行香文廟撫憲親詣武廟藩憲文昌儲憲太陽風龍水神道宜振天后風雲雷雨神郭道火神猛將沈道呂祖胡道都城隍總捕府城隍長洲都土地吳縣又牌示三月十五日蒞任各廟行香文廟武廟文昌撫憲親詣又十六日行香天后風雲雷雨神火神呂祖都城隍撫憲親詣同日府城隍委總捕都土地委長洲長洲兼代元和縣蘇禀知本日局試再覆文童吳縣李禀知本日二覆文童同知李福冕禀謝奉飭前解京餉無悞蒙給儘先酌委署事一次王培鈞禀謝奉委黄渡保甲差委帶續備前營杜步階禀辭赴宜興接差巡檢姚鴻聲禀謝委署江陰縣典史事候補外委陳德順禀謝奉撫憲札委四路馬武巡捕差十六日花翎三品銜新授江蘇鎭江府承璋由京領憑來省禀到准調補元和縣吳鏡沆禀辭赴盛澤釐捐局差知縣傅金禀謝奉委銅元局舊廠稽查兼總文案差委用訓導劉燮鈞禀謝委署鎭洋縣訓導巡檢余德淸禀謝奉飭留蘇差委十七日署荆溪縣新任金壇縣呂慶堂禀辭赴任十八日辭理府中學堂監督前分省補用道江衡通知於十九日到中學堂差調辦五庫厘捐總局知府榕興專丁來省禀於本月十一山到差長洲兼代元和縣蘇禀知本月扃試三覆　童吳縣李禀知本日在署扃試終覆文童委署華亭縣趙夢泰禀辭赴任張祖亷禀知奉撫憲札委留辦撫署文案學務處文案差萬銘璋周慶瑩許寳綬趙邦彦典史瞿大椿均禀知奉撫憲加札委留辦撫署文案差知縣高士彬禀辭解京磚赴都龔鴻揆禀知奉滬寗鐵路購地局林道札委總局差遣王培鈞禀辭赴黄渡保甲差委署寳山縣主簿張源騏禀辭赴任 
　　上海六馬路仁濟善堂籌振公所施子英經收山東各處等賑捐十二月初一至廿九日第一百廿五次淸單○求生意順遂人張秉堂各洋廿元盛門秦氏求病愈洋五百元蔣顯吳求妻小安無名氏蔡姓求妻病愈無名氏各洋十元雲西弟子洋二百元倪聯豐洋一元僧助銅洋六元無名氏洋五元本月收洋七百八十六元址七二八申元五百七十二兩二錢銅洋六元連前共收元十六萬零二百廿一兩八錢六分三厘除解各處賑欵外凈存元二千七百八十五兩七錢零六厘銅洋七十一元一角 
　　上海六馬路仁濟善堂籌振公所施子英經收山東各處等賑捐正月初一至三十日第一百廿六次淸單○阜昌參號交到太源子無名氏鹽官兆麟氏各洋一百元無名氏求病速愈求生意順遂人陳恆如咳喘求愈各洋廿元吉言氏求延壽福丁夢蘭爲兒求病速愈各洋六十元蔣顯吳求妻兒安求母病速愈人沈祖薰完愿周慈蔭堂無名氏恆孚莊交到陳氏各洋十元顧鍾麟宗　台各洋五元怡昌莊交到李昕洋五十元隱名氏三善士合洋三元一角無名氏洋一元生産平安人洋十九元恆義公銅洋五元十六角本月收洋六百廿三元一角扯二七甲元四百五十二兩九錢九分四厘銅五元十六角前共收元十六萬零六百七十四兩八錢五分五厘除解各處賑欵外凈存元一千七百三十八兩七錢銅洋七十六元十七角 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
至運河靳口迤西圈斜隄一道則東南一隅數十里之田廬可保又自八里灣至大金山添築曲隄一道則西南一帶數十里之耕種可期三處之隄告成涸出之地約計可近千頃以上三堤共估土六十萬方有奇每方估計硪工及委員薪津局用約銀二錢共需銀十二萬餘兩能得勸民出夫酌加津貼尙可稍减再將安山街西首挑挖引河一道使坡河之水可以暢流不惟船隻通行無阻亦可免河身日久淤墊惟工程浩大欵項難籌地方官又不能常年兼顧恐難期於經久必須另設水利局專派熟悉工程道府大員先行督修俟工竣後卽委員常川駐工仿照黄河章程督民修守以後每遇水涸之地隨時圈築如有殘缺立卽修補如此五年雖不能全境免災定可消除水患十分四五繪具圖說呈請奏明辦理前來臣查東平州坡河一帶黄流倒漾坡水不能下行邨落民田胥成澤國民情困苦不堪言狀是以年年放賑亦不過暫救目前該道等所擬章程辦法實爲澹災切要之圖至於所需工欵擬先由藩庫節省大挑運河經費項下動撥銀五萬兩不敷之欵再由工賑局設法籌墊陸續勸捐歸補卽派濟東兗沂二道爲總辦另派明白水利工程道府一員爲會辦常川駐工並派妥員分叚督監工作以期欵不虛糜工歸實在如此逐年圈築則涸出之地日多不獨小民有地可耕餬口有賴而振欵可以節省錢漕可以啓徴實於國計民生兩有裨益臣交卸在卽諸事赶辦不及旣有所知不能不爲民請命如蒙俞允卽由新任署理撫臣楊士驤派員督辦妥爲經理出自聖裁除咨軍機處及戶工二部查照外所有臣查明東平州連年被水擬籌欵試築圩堤以澹水患緣由是否有當理合繪圖貼說恭呈御覽伏乞皇太后皇上聖鑒訓示謹奏奉硃批著照所請該部知道圖存欽此 
[新授江西巡撫署理山東巡撫胡奏爲遵旨查明山東省各屬經徴錢漕折徴數目摺]  
　　頭品頂戴新授江西巡撫署理山東巡撫臣胡廷幹跪奏爲遵旨查明山東省各屬經徴錢漕折徴數目恭摺具陳仰祈聖鑒事竊查前准戶部咨奉上諭者各省督撫將各屬經徴錢糧開列簡明表册該州縣錢糧正額若干現在徴收若干向係收銀者註明每賦一两正耗各收銀若干向係收銀者註明每賦一兩正耗各收銀若干或係收錢折銀或係收銀元作銀均註明每銀一兩折收若干漕糧一石收本色者正耗各收米若干收折色者每石收銀錢若干此外有無陋規雜費逐一登明據實聲叙俟該省奏報到後著戶部核對由政務處刊入官報等因欽此欽遵咨行到東當經正任撫臣周馥分飭司道查辦去後臣前在藩司任内接奉行知遵卽查明東省州縣從前徴收錢糧本有錢號銀號之别自光緒二十七年經升任撫臣袁世凱將通省錢糧無論原徴錢號銀號及銀錢兼收均一律改爲每正銀一兩連一四耗銀火耗解費及一切辦公等項共收制錢二千四百文由州縣易銀解兌此外不准絲毫多取惟近年銀價滅落州縣以錢易銀不無盈餘亦經節次提解歸公以作右軍先鋒隊月餉黄河搶險經費及攤還洋欵辦理新政等項之用州縣所餘無多不過僅敷辦公定章之外並無浮收陋規雜費於上年九月間造具簡明表册詳明正任撫臣周馥未及核奏至漕糧一項上年十二月間始據布政使尙其亨會同督糧道周開銘查明東省漕糧自前撫臣閻敬銘奏准定案向徴折色者每正米一石折收制錢六千文一五耗米隨正核收制錢九百文至光緒二十七年遵旨一律改徴折色仍按照每正米一石連一五耗米共折收制錢六千九百文其不及此數者仍循其舊東省有漕州縣隷分六府二直隷州總計六十九處除齊東濮州范縣壽張四州縣皆因黄水爲災漕糧久已停徴如陵縣折收漕米分爲兩等本色地糧每正米一石折收制錢六千文耗米隨正核收與定章相符其寄莊糧戶無論正耗每石正折收制錢五千文他如樂陵縣正耗米每石共折收制錢六千二百五十文濵州正耗米每石共折收制錢六千三百二十二文五分觀城朝城等縣正米一石連一五耗米共折收制錢六千文冠縣内分三等行戶連耗每石折收制錢六千二百文民戶連耗每石折收制錢六千九百文寄莊連耗每石折收制錢六千文此外又有臨德常三倉米石如臨清濟寗二直隷州歴城等二十二州縣成係折解道庫湊解各項餉需或由州縣就近撥支各營兵丁月餉或解過支放德州滿營兵米向不收耗每石均折收制錢六千文德常二倉及餘剩孤貧等米例不缺額遇有災傷統歸大漕行潤項下核辦觸緩均如浮收清弊亦無陋規雜費名目等情詳請彚摺具奏前來臣逐加覆核州縣經徴錢漕解兌出入銀錢實已和盤托出並無含混遣漏除將送到表册分咨戶部政務處查核外謹恭摺具陳伏乞皇太后皇上聖鑒訓示謹奏奉硃批戶部知道欽此宮門抄初四日禮部太常寺正紅旗値日無引見敬中堂因伊子授缺謝恩墨麒謝授太僕寺卿恩麒德因伊弟以外用謝恩英侯灃深各假滿請安克王續假十日宗公情假十日掌儀司奏初七日祭奉先殿恭王行禮内務府奏派致祭馬神派出英瑞召見軍機皇上明日寅正至社稷壇行禮畢還宮至坤寍宮吃肉畢還海辦事召見大臣 
[御史王奏爲知縣橫徴暴歛擾害民生委員奉委查辦分贜朦禀謹據實糾叅摺]  
　　江南道監察御史臣王誠羲跪奏爲知縣橫徴暴歛擾害民生委員奉委查辦分贜朦禀謹據實糾參恭摺仰祈聖鑒事竊以甘肅自遭兵燹以後人民逃散幾空迨時事大定多方招徠安集終不免有地曠人稀之憂故秋夏徴收科則或祇收本色或公議銀價與内地銀有定則自封投櫃者辦法不甚相同查甘肅靖遠縣自同治年間清田均賦後應納已墾續墾額糧共四千石有零其開徴也祗收本色從無變價納銀之事光緒二十七年收成頗豐糧價甚賤然倉糧一石尙値市平銀三兩六七錢之多該縣知縣劉文海於秋徴開卯時傳諭各糧戶祇收本色糧三百石下餘三千七百石零槪令變價納銀其糧以整石計者每石定價折收庫平銀八兩三錢其由升合湊集成石者復折收制錢十千文兩項牽合計算每石納銀當在十兩以上夫以三兩六七錢之市價而折收至庫平十兩之多使該縣卽涓滴歸公猶嫌其蠧國而病民况其所解歸公家者祇此例價之常數而所餘三萬餘两蓋無一不歸其私槖矣地丁例銀一兩向例議定交錢四千二百文該縣劉文海忽出示曉諭自後完納地丁不得再交錢文卽以四千二百文作爲庫平銀四两二錢一律輸納二十八年靖銀闔屬夏苗被旱未至成災糧價陡然大漲該縣因倉厫過空虛復於秋令開徴時迫令百姓全 
 
 

Page 17

 
 
[府試取齊鎭江]  
　　署鎭江府德乾一太守於三月二十三日赴金壇考試所屬溧陽金壇兩縣文童定於二十五日取齊（觀） 
[鄂省興學彚志武昌]  
　　鄂省當道自將各州縣賠欵改充學堂經費後催辦興學益形嚴厪惟各牧令多於學務隔閡辦理仍屬敷衍兹特錄張宮保批牘數件湖北學務可見一斑矣批保康縣何令煊以書院改建小學堂禀該縣就書院擴充改建小學堂據其圖式全與學堂不合原禀稱以東山書院改作何以有東考棚西考棚之名右首又有東齋房西齋房究竟原擬如何用法擬容若干人圖中所繪究竟孰是新造孰是舊房其各室之寛深及自習室寢室一槪未分析明白究竟能容若干人該縣所有賠欵原係若干現在所估工程共用若干將來究竟擬作何等小學堂教員如何培植如何任用一切辦法均未申叙憑空結撰敷衍搪塞統覽全禀殆無一字是從經驗得來無一字是從奏定章程中籌劃而出實堪痛恨且奏定章程並未刻有縱橫格式垣墉基址其建築規則言之綦詳大率以因地制宜爲要並不求壯觀瞻惟求便於衛生及管理而已該縣果何所據而云然仰湖北布政使會同湖北學務處迅飭該縣卽便遵照指飭各節詳晰禀復聽候核奪並通飭各州縣以爲興學不力者戒切切此繳批天門縣熊令賓添設初等小學堂飭令各教習先到省城游學再行回籍開學禀據禀已悉仰湖北學務處查照該縣摺開考取教習名數飭傳到處詳加考驗是否堪勝初等小學堂教授管理之任分晰具實飭遵具報一面定期示諭該生等同往省内初等小學堂詳細考究並令分往各高等小學普通中學堂觀覽以擴識見仍候學院批示繳署隨州知州徐牧冠瀛禀先借書院開設高等小學堂批仰湖北學務處迅速遴派師範畢業生三員馳赴該州分任高等小學堂管理教授職務尅期開學並一面會議辦法課程及詳細章程禀候核奪毋稍遲延並飭該州遵照此繳署房縣知縣鄭令業槩禀高等官小學堂開學日期並齎呈簡明章程由批所擬高等小學堂章程是否妥恊仰湖北學務處查照奏定章程覆核飭遵並令督同紳士將初等小學堂及師範傳習所赶緊修建完好早期開學勿稍延緩此繳（師） 
[留學生愛廪缺京師]  
　　有日本留學生黄某原係廪生丁憂後入京師某學堂旋遣至日本留學今歲起服恐在外未考廪缺不能補實託人禀請學務處咨本省學政免其考試遇有廪缺出卽行補實以留學生而尙愛一廪缺宜乎科舉之與國同体也（乾） 
[贑省官事南昌]  
　　德化縣下磯灣釐卡徐委員病故藩憲電委德化縣賀少九大令暫行兼理○調署廬陵縣郭曾準丁憂藩憲牌示以准補斯缺之彭錫蕃赴任（遯） 
[宜昌]  
　　前由雲南解到春季銅鉛五十萬斤交快利輪船裝載出口所餘之銅又裝固陵輪船運往漢口○土膏總局在西壩　卞查驗私貨昨有川客私帶土膏十餘斤過平善西壩卞俱藏他處未經查出行至寳塔河以爲無虞突被河巡員查出充公爲小失大自取其咎聞該局因倫漏者多欲再造巡船一艘小划數隻以備攔截查私之用似此則更加嚴密矣（謙） 
[重慶]  
　　省垣前就試院地基改設中央師範學堂今已告竣擬在秋間關辦額設學生三百名由各縣申送每名每年貼學費六十兩卒業之期限以一年○重慶府鄂蘭谷太守示期三月二十六日舉行府考共分四棚每棚約九日大約端陽節内卽可將十五州縣一律考畢矣○去歲重慶久旱今春又陰雨連綿以致疾病流行到處傳染土著之人死者固多西人亦有染此症而死者衞生之學可不講哉（險） 
[蕪湖]  
　　蕪湖縣蕭策吾大令正任定遠尙未履新前日傳聞藩憲牌示己調補渦陽矣○蕪湖縣蕭策吾大令奉學憲札於初九日舉行縣試應考者計四百餘人（恆） 
[紹興]  
　　越東大嵐山堡鄕民俗尙强悍向爲匪盜淵藪自前年由地方官設立保甲清查局復派弁兵駐防至今賴以鎮靜邇又奉呂道生軍門會同督撫憲咨部核准卽以提標右營常川駐防大嵐山幷由寗紹　府尊派員會勘估計起建營𫅽及兵房工程刻已鳩工營造矣○自縣主陳雲丞大令蒞任後首先整頓防務創辦警察以清盜賊之源幷會紳提倡學堂俾資啓迪又以民間類多失業游蕩擬創工藝局以興各項利益亦可謂能盡心民事者矣○浙衢巨匪王金占於去臘在江山縣境白晝行兇持刀砍斃兩命由縣主龔稼生大令崗驗查緝嗣訪 
 
 

Page 18

 
 
知王匪匿跡於妹夫周某處及派兵役往捕王又恃强拒捕仍被　去大令特懸重賞兹由線人恊捕將王擒獲一鞫而服據情通詳省憲刻奉聶中丞批飭就地正法以昭炯戒（頤） 
[會擬警察妥章]  
　　本城警察總辦汪瑤庭大令總巡朱森庭明府帮巡馬午橋叅軍近因前擬警察試辦簡章不甚詳妥故復會擬妥章十七則於昨日分發東南西北各局仰巡長巡士一體照章遵守（金） 
[施醫開局]  
　　近有董事某某等延内外科醫士數人假大東門外龍王廟設局施醫名曰醫學研究會來診者不取醫貲俟捐集欵項再行旋藥現已涓吉月初開辦誠善舉也（土） 
[襄讞定期視事]  
　　公共租界襄讞委員王鹺尹永祺到滬後稍有不豫已紀前報昨日鹺尹至駐滬各國領事拜會聞於今日到差辦公（木） 
[工部局嚴查垃圾]  
　　工部局以租界居民堆積垃圾有碍衛生派醫官查騐並發給傳單責成各經租帳房查察各節已紀前報誠恐陽奉陰違故日派出暗差多人在各處查察如有不遵卽傳至局中罰鍰重則送案懲辦（木） 
[移提串竊]  
　　本城彩衣街已閉張源興釘鞋店小主張福根與兄張培根串竊名利棧鈔票二千餘元逃逸一案早誌本報兹悉上海縣汪大令飭差至丹陽將伊兄培根提回候訊外復派差至蘇移提福根兹聞福根已在蘇垣閶門被人察破扭入吳縣訊押該差遂投吳縣遞文吳邑尊已允提齊贓物再行解申訊辦該差昨已回滬禀復銷差矣（金） 
[小孩待領]  
　　本城警察東局巡士昨在途查見浦東迷路小孩胡阿關一名送局禀奉局員諭飭留候認領（金） 
[春賽二志]  
　　昨爲春季賽馬之第二日第一次十四馬揚子保險行克明代瑞記匯票愛孛來勝馬靑色衣藍白色帽由色第二次十七馬揚子克明代馬立師勝馬黄色衣帽桃紅色第三次十九馬開步代克微學堂大班勝馬白色衣淡紅色帽荷色第四次十馬順全隆妙林勝馬白色衣黄黑色帽黄色第五次念馬克來豐代禪臣勝馬白色衣帽紅白色第六次十二馬揚予克明代怡和勝馬白色衣帽黑色第七次十七馬克明代馬醫生勝馬黄色衣紅黄色帽黄色第八次十一馬剃頭鬼代密司拖也勝馬黄色衣紅色帽黑色第九次十五馬祥茂小白格爾代小庫子勝馬黄色衣帽湖色第十次念二馬順全隆妙林勝馬白色衣黑白色帽黑色（木） 
[續獲縱火]  
　　前者蔡春生堂藥店火災經捕房查出係貼鄰協和祥主顧錫甫湯鳳祥所縱由美租界包探將顧湯拿獲昨又經包探張才寳續獲邱阿三一名解至公共公堂屠司馬商之英副領事德君判邱發押捕房訂於禮拜五研訊（木） 
[英界小火]  
　　前夜四點餘鐘英界四馬路東首第十二號平和洋行棧房忽然失火焚去皮毛棉花各貨幸即撲滅不致成災（木） 
[上海官事]  
　　蔡和甫京堂李季皋京尝江蘇海運總辦吳予佩太守觀樂海門釐局委員夏太守敬觀昨均因公先後到道拜謁○調任元和縣孫花樓大令萼昨日因公來滬詣道轅禀知交卸華亭縣事並即日辭赴蘇垣接任○本城警察總巡朱明府因病未痊昨投道轅禀請展假三天○前任浙江温州府啓迪齋太守昨亦詣辭行赴蘇公幹○上海縣汪大令前日因公赴蘇現已公畢約今明日返滬○廣東試用知縣方明府幹臣奉委押解革員赴戌昨日道經滬江詣縣拜會旋即換輪北出（金） 
[上海巡局紀事]  
　　南市花衣公所董事程凝山前送小流氓王阿新至二十三七鋪巡防局控被迭向浦東來滬販花鄕人藉端訛詐當經局員汪晉嶠二尹提王訊供著交出所詐洋銀四元存案前日續拘到王之同黨金土泉提案訊究亦願交洋四元二尹判姑寛免究具改過切結存案交人保去繳案之洋八元候交該公所具領○南市金義全槽坊出店人陳阿福挑酒至倉橋適與小車夫唐彭壽互相碰撞酒罎墮地扭控二十三七鋪巡防局汪二尹訊供判唐償還小洋五角○南馬頭三鳳園茶肆近因紏人聚賭爲滬軍營哨弁得悉將店主陳掌同拘送二十三七鋪巡防局經汪二尹訊供斷令卽日遷去如延重究○萬裕馬頭一帶屢有無賴　設二十一門頭賭具誘人資財近爲二十三七鋪巡防局員汪二尹查悉遂派勇甲前往驅逐○何阿榮在二十三七鋪巡防局控賣荳牙菜之全景誘匿伊女一案局員汪二尹尙未訊斷前日有人投局具保出外理處（土） 
[公共租界晚堂案]  
　　職員丁德林前控經手周榮壽侵吞鉅欵一案經讞員屠司馬提集質訊丁稱光緒二十七年分與周招桂顔德昌股開恊盛洋雜貨號託周榮壽經理前　年紅帳尙有官利銀七百餘兩去年十二月周稱因付莊欵懇職員暫調銀一萬兩小除夕渠說本年生意折本銀九千餘两至今年財神節開來紅帳虧銀一萬二千两聞之駭異卽至店内查帳並不虧本惟所定衛生絨布應虧二千餘兩伊至洋行定貨並不登帳價昂作自已所定價賤虧本再行登帳屢次如此均有洋行可証現在查檢除店内存貨作價尙實虧銀一萬七千兩周榮壽供去年生意實虧銀九千三百兩定貨不登乃帳房之責司馬判丁德林暫退周榮壽押候比追○職員吳煥榮前控蔣慶瑞李根茂串吞借欵一案經屠司馬覆訊吳稱李根茂借欵由伊店東蔣慶瑞担保初央巢　林與職員商懇繼而蔣李两人同懇代假有蔣之担保據可憑豈容圖賴蔣供與吳換榮並不識面擔保據是吳揑寫李根茂供店係吳煥榮經手小的但充跑街未曾與吳借欵店内帳目盡在吳處不但小的無于蔣慶瑞更不關涉司馬謂蔣李兩人前已斷定三分均派爾等挺押不繳尙圖狡賴今再寛限十天如再逾限定行嚴比蔣李還押○職員陸道生前被陸程氏控告姘識雉妓置家不顧經司馬飭傳訊問陸道生供 
 
 

Page 19

 
 
職員與此婦素不認識不知因何誣控陸婦供道生娶小婦人已逾七載當時誑說髮妻已故娶小婦人爲繼室生有一女現年四歲司馬謂陸道生曰爾與此婦姘識事非無因諭令貼洋二百元以後各不相關著均具遵斷切結完案（木） 
[公共租界公廨早堂案]  
　　昨禮拜三英副領事德爲門君臨廨會同讞員屠司馬訊判各案捕房將搶刼宏久銀爐之盜犯江寳順沈裕昌胡德來畢文華胡德木五名又續獲之丁大保子江寳善朱文泉三名一倂送案事主宏久銀爐執事楊重記高榮記學徒王証泉出店徐阿君等均投案候質司馬商之英副領事諭令俟禮拜五訊究○某洋人控細崽沈鴻瑞吞没酒洋一元六角沈供小的並未右没司馬判責一百板○某華捕解雉妓王三寳在路拉客違章並有李月卿周錢氏二妓已在捕房存洋二十元保出司馬判王三寳罰洋十元李周二妓保洋充公○前日泰順裕卽大順玉號控鄭思仁王阿蘭竊取現洋五百另五元鈔票洋六十八元又表一只値價十二元昨晨經捕房解案並有朱西村嚴德周沈俊王成萬啓哲席閱俞炳元鄭雲慶等八人到堂聨名具禀稱鄭思仁年甫成丁無知犯竊現已起得贓洋四百五十三年再少百二十元俟措齊卽繳求恩寛辦司馬商之英副領事諭令候核○前開花烟館之陳大發控王洪才吳福生陳有才三人詐擾行兇昨由捕房解案判各責三百板○發押捕房之竊犯陳阿順俞加海二人現已期滿昨由捕房解請酌奪司馬著再添押六月○陳金福控陳雪濟行竊木箱一只價値一元判責一百板○捕解馬夫陳忠一快馬違章判罰洋二十五元又馬夫張阿三亦以快馬爭先拘入捕房以洋三十元保出判卽將所存之洋充公○王阿德控趙阿桃竊去衣服判贓交失主領回趙責一百板○時藍田趙才元王松松控被張阿三竊去衣服等物由捕解案判枷一月發捕房示衆（木） 
[法租界公堂案]  
　　甬人王鳴臯在立興公司爲經理掛律師祁德隆牌號在南翔開設茶館持祁名片赴嘉定縣請給告示縣主以内地並無洋商開設茶設之例恐有冐名情事函致祁德隆查問昨日祁投控公廨將王拘案謂訊王供與祁立有合同兹將底稿呈電大令與魏繙譯會商判將王鳴皋交保俟下期復訊核辦○項元生控妻張氏於去年七月間逃出邇來偵知爲王詢卿誘匿虹口周萬星薙髮店内當卽報知捕房將男女一幷拘案請究項張氏供去年隨王至北京本年二月回滬由同鄕胡桂生荐至周處暫住胡供周在靑島輪船爲薙髮匠大令判張氏掌頰一百下交本夫領回王責三百板交保將薙髮匠周萬星交案候核○木作頭蔡元生前因包造房屋欠洋一千餘元被控到案迭奉大令訊供斷交洋四百元押候繳案旋經曹裕卿保出昨日遵諭交洋四百元大令飭傳原告胡林才到案具領○周桂林莊德才在新租界設攤聚賭爲巡街捕拘獲解案請辦大令判各責二百板○糧米小工范七松行竊蔴袋爲招商局巡丁拘獲將人贓送案請辦大令判枷號五天發碼頭示衆期滿責二百板○張少福行竊小銀錢一百四十枚銅圓數百枚爲英界包探緝獲移解到廨昨日傳同失主胡采甫解案請辦大令判枷二月責四百板贜交失主領回（水） 
[美租界捕房紀事]  
　　提籃橋西牢押犯王蘇藉前日因患病醫治無效而斃由管牢西人知照捕房捕頭令包探查得王並無家屬在滬飭傳地保前往棺殮舁赴義塚掩埋○昨日甬人馮掌囝至西華德路弄内楊榮友門首小便被楊糾同鄰人陳高柯將馮扭住兇毆致傷頭面巡捕喝阻不依一倂帶入捕房捕頭見馮受傷尙無大礙令揚等給養傷費若干從寛釋放○小竊張明仁竊得衣服首飾携經西華德路爲巡捕督見連贓拘入捕房捕頭令押候查明失主再行解訊○昨日江海關某號水巡捕船在楊樹浦江中撈獲形似俄兵裝束之屍首一具屍身杇爛不能認識當卽舁至虹口斐倫路工部局驗屍旋由捕房報知駐滬俄總領事派醫生前往驗得實因失足墮河並無别故遂備棺收殮舁赴西國義塚掩埋○昨日亭午時小車夫張桂川在天撞路因與同伴瞿全記爭奪生意互相兇毆瞿突出利刃刺傷張之左腿由巡捕拘送捕房捕頭令送同仁醫院醫治瞿押候解堂懲辦（火） 
 
 
 

Page 20

 
 
   
 
