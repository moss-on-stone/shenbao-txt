# 1900 - 161 - 4909758

 

Page 1

 
 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷帙較繁閱者不便爰會通兩家之書撰爲是編用筆謹嚴叙事詳備方今國家崇尚實學稽古之士允宜家置一編惟惜坊間所印均係删節之本又字畫纖小讀者憾焉今埽葉山房主人覓得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[新印讀史兵略續編] [  圖書集成局代啓]  
　　胡文忠公讀史兵略正編自春秋至唐歴述兵家機要其續編有宋至明原稿秘茂未經付梓去冬紹先書局主人向公之後　　轉覔得倩本局以大號鉛字排印成書按文忠經濟學問盡在此書不特鄉會塲中足資條對卽身爲大帥者閱之亦足長識見面熟韜　每部分釘十本價洋二圓五角所印無多賞鑒者速向上海西椹盤街紹先書局及各書坊購取可也 
[憤言]  
　　吾壹不解政府諸王大臣何以昏庸謬妄竟若是之極也曷言乎昏庸謬妄曰如醉如夢闇於事情此之謂昏畏葸無能不知振作此之謂庸粉飾承平蒙蔽天聽此之謂謬仇視外邦不量勢力此之謂妄四者有一皆足以覆國亂邦吾向嘗以之痛詆政府諸王大臣而人皆以爲言之溢分今乃觀於義和拳匪擾亂京畿一帶而知吾向者所言之非過也義和拳教匪也亂民也吾向者巳明告之矣政府苟能認定義和拳爲教匪爲亂民則亟剿之不暇又何有於撫今乃不剿而撫於是乎義和拳匪之勢張且日熾一日而其患將無所底止是非諸王大臣之昏庸謬妄何至有此誤哉誤於昏則昧於順逆而不知拳匪巳驛騷若此將使輦轂之下盡變爲荆棘之途誤於庸則玩忽因循希冀省事將使土匪徧起蹈明季流宼之覆車誤於謬則恐干朝廷之讉責不以拳匪亂狀入奏聖聰致使朝廷亦誤以義和拳爲良善之民而作亂者另有奸民游棍誤於妄則欲以平日嫉視洋人之心假手拳匪妄冀剪滅各國以致各國紛紛調兵入京而患且不測嗚呼政府諸王大臣苟有一人不犯此四字者必能見及於此力爭於廷以爲是宜剿不宜撫撫之非特不靖且恐各省土匪因之蜂起不特恐各省土匪因之蜂起尤恐西人將乘瑕抵隙藉口於保護西人而蠶食我中國吾於此時靖内亂之不遑又何能禦外國馴致瓜分之說久而竟騐豈不危哉豈不危哉惜乎政府諸王大臣之皆昏庸謬妄無一人能知此義致使義和拳匪之日熾一日而尚不復爲掃蕩計也此吾所以欷歔太息怨憤愁怒而不能爲諸王大臣曲諱此四字也雖然吾以昏庸謬妄痛詆政府諸王大臣而追原禍始則尤不能寛前山東巡撫毓賢毓賢者昏庸謬妄之尤者也當拳匪初起之時正毓賢撫東之日旣不能平定於先事及至亂起而又使剛愎將弁槍斃紳民二百餘人則其平日之軍政不嚴性成玩愒巳不言而可喻及其奉召入京又不知如何文過如何飾詞述之於廷臣奏之於皇上以致一誤再誤爲害日深嘗聞毓賢爲東撫時痛恨新法欲令軍中仍習弓矢不准再練槍砲以槍砲乃西人之軍器也義和拳匪扶清滅洋之語蓋有以窺毓賢之隱而投乎其心毓賢之心旣爲義和拳匪所惑所蔽則其於入京以後必有多方爲之飾說者旣爲之飾說則朝廷知義和拳本係良民而從前不加捕治之罪可以卸義和拳但仇視洋教不與國家爲難則與政府嫉視洋人之心相迎合而此日之爵位又可以保毓賢之爲義和拳飾說有此二利在吾是以决其必有是語而在廷之上在廷之下必皆受毓賢之蠱也嗚呼以毓賢一人之昏庸謬妄而致匪禍蔓延若此毓賢之罪不可寛矣以毓賢一人之昏庸謬妄而令政府諸王大臣之昏庸謬妄更甚於曩日外禍將有不可思議之憂是諸王大臣之罪不可寛而毓賢之罪尤不可寛矣毓賢之罪不治吾知政府之意不欲剿拳匪也拳匪不剿吾知各國將大舉以入中國而土崩瓦解之象將轉瞬而卽見也此賈生所爲痛哭流涕而不勝爲吾中國睊睊然悲惴惴焉憂之也 
[京師匪亂]  
　　昨晨天津來電云華歴本月十七日之晚京師東城内突有義和拳匪作亂將教民及各西人家傭役揮刃斫斃與於是難者多至數十百人旋復舉火焚天主堂禮拜堂及稅關辦公西人寓所津地一聞此信人皆惴惴於心致某西報館所雇華人相約堅辭歸去不得巳將報紙暫停按日前泰西各國曾次第調兵入京中國神機虎神各營兵亦巳嚴爲警備何致拳匪仍猖獗如此殆傳者故甚其詞乎姑列報端以觀其後 
[天津匪亂]  
　　華歴五月十九日天津來電云天津城内向有教堂數處昨晚突被義和拳匪焚燬翬飛鳥革頓成瓦礫之塲至教士教民有無傷害則電音簡略尚未述知也 
[鐵路又毁]  
　　昨晨天津來電云由楊村至廊房之鐵路又被拳匪節節掘斷運兵轉餉阻滯堪虞想當事者亟須修築也 
[英艦赴津]  
　　昨日香港來電云本日清晨英國兵艦名得理百爾者由港中載陸軍四百名前往天津携有巨砲四尊預備抵埠時舁至岸上安置 
[德艦續到]  
　　各國兵艦因備義和拳匪陸續駛至大沽前巳錄登於報兹者天津國聞報云德國巡洋艦名哈柴者復於本月八號抵沽下埞至此而巳多至二十九艘矣 
[整備啓行]  
　　香港循環日報云本月十三晚及十四晨道路喧傳咸謂英國將酌調防兵一千名馳往北方辦理義和拳匪之事迨十五日有人晉謁香港將軍詢及此事將軍答以並無此說惟巳整備一切如有徵調之事卽可尅期啓行云 
[保衛閭閻]  
　　天津國聞報云天津鎮總兵羅鎮軍耀廷以外患内憂近在眉睫不可不有以固民志而安閭閻特派鎮標左右及城守三營弁兵分往城内外晝夜梭巡無稍懈怠 
[議償堂産]  
　　天津國聞報譯登西字報云法國駐烟臺領事業於日前至省議償義和拳匪所毁天主教堂及諸産業聞天主教堂之在山東境内者除東南西南各處奥叟主教所轄曁省城迤東三府不計外祗馬濟主教所轄之十九縣二百四十三村遭拳匪所动者巳多至九百餘家所毁民房堂屋約值銀四十萬兩而耶穌教堂之産祗值銀一萬五千兩教民之遇禍者祗一百二十五家 
[粤西匪亂]  
　　天津國聞報云邇者粤西土匪蠢動勾結流賊勢日披猖撫憲黄大中丞電請兩廣總督李傅相 
 
 

Page 2

 
 
速派重兵分投剿辦一面飛飭梧州府某太守嚴爲之備并聞横州被困廣西提督蘇子熙宫保業由龍州防次調勇往援而上思永淳等城亦皆吃緊非常粤東各憲轅迭接警報云 
[齊東武備]  
　　香港循環日報云山東巡撫袁慰庭中丞前曾欽奉上諭飭就東省現有各營中汰去疲冗集成新兵二十營仿照武衛各軍營制另定餉章認真訓練擇要駐紥名爲武衛右軍先锋隊等因旋卽通盤籌畫分别去留繕摺奏稱查得登州府屬本有東字中軍登樂嵩武等軍十二營現特抽調七營濟南東昌萊州各府屬本有東字正軍親軍濟原副中佐字前中等九營現特全行撥調共計步隊十六營攺作武衛右軍先鋒步隊分前後左右四路每路分前後左右四營每四營派統領一員督率訓練河防本有濟字精健兩前營歴年恊修河工現特自四月起編入河營由防汛經費項下一律支餉另募砲隊左右兩營作爲武衛右軍中路砲隊内地本有嵩武精健馬隊兩營特調集整頓作爲武衛右軍先鋒隊二十營此外舊有各營名目繁雜零星散布亦須酌量歸併以期整齊畫一如曹州濟寗一帶向駐有飛虎中前佐字親軍等四營現攺爲左翼防軍兗州泰安一帶向駐有濟字中濟字新副中親軍右中等四營現均分前後左右四營其登州一帶所留登榮練軍及東字等五營現攺爲沿海防軍分前後左右中五營每軍各派統領及營務處督率約束其利捷水師砲船營姑仍其舊至武衛右軍先鋒隊二十營欽遵諭旨仿照武衛各軍營制另訂餉章分别加增認真訓練其沿海防軍五營左右翼防軍八營及乎捷水師砲船均照向來營制餉章支發俟續籌有餉欵再依次抽調改歸新章操練所有新軍馬步砲隊二十營每年須支薪餉湘平銀八十六萬數千兩應支製造帳棚增補例馬及教持薪水藥資賞犒料物各項通年亦需九萬餘兩按季撥用原有舊餉庫平銀五十三萬兩新籌庫平銀四十萬兩兩共計湘平銀九十八萬數千兩核與應支數目大致相符惟行軍以橋梁溝壘電雷等項工程爲要而隨營官車亦爲行軍所必不可無現計支無餘欵暫緩添設將來額項充裕再行分别奏請辦理其遇閏應加薪餉亦不在上項核計之内俟下次遇閏再酌量奏請籌撥除俟將各路將領營弁遴定分派另行開單奏報外巳先將營制餉章繕單恭呈御覽請飭下户兵工三部查照立案以便將來按年造册報銷 
[抽釐不易]  
　　蕪湖訪事友來函云新任安徽巡撫王芍棠中丞奉旨添練精兵十營札委鄭觀察紀常來蕪會同蕪湖道勸抽輪船出口米釐以濟餉源業巳紀諸報牘兹悉鄭觀察自本月朔日偕熊黄兩隨員抵蕪會同蕪湖道吳季卿觀察蕪湖縣張大令迭次與商董集議迄今十餘日猶未議有端倪緣米商以粤帮爲大宗粤董往復商酌祇肯每歲報効軍餉二萬金不願按石抽取其餘米行所立之米業公所雖允照抽而内地賣米衆商又稱江蘇巳就蕪地每石抽銀一錢若再加抽實屬力有不逮擬請將粤商扣回之浮費每石二分九釐提取歸公每歲亦可集成鉅欵衆議紛紜未知如何定局兹將張大令並熊黄兩委員照會各帮商董原文照錄於下以見創辦米釐之原委云爾其文曰爲遵札照會事本年五月初四日奉牙釐總局憲鄭蕪湖關道憲吳札本年四月二十五日奉撫部院王札開照得皖省兵力太單不敷分布本部院恭承恩命來撫是邦春間入覲時欽奉聖訓多練精兵聽候征調原以時局多故亟宜預爲之備以資援應現擬招募十營練成勁旅惟增兵必先籌餉方足以裕軍食查皖省釐金以米爲大宗自光緒二十年海氛不靖内地米糧禁止出洋因各省軍米食米仍須接濟奏准專在鎮江關販運出口試辦一年經前署兩江督部堂張奏准開蕪湖關輪船運米之禁在蕪湖設局併徵江蘇下游大勝關大河口泗源溝三處釐金量從輕減每石僅加銀一錢其體恤該商者巳無微不至矣昨本省紳耆呈稱渦陽兵燹之後院北尚有災區應請禁米出口以備飢振當經批諭正在籌欵放振不致窮黎失所毋庸封禁且此項米釐仍出自賣米之人與販運商董諠無所損近年米巿暢旺該商董獲利最多此米本係皖産各出其贏餘以佐公家之急爲此次皖省增兵之用飲水思源情理亦當如此况該商董素稱殷實慷慨性成必能酌量捐助以濟要需皖省財力素絀當此待餉孔殷舍是别無籌措之法惟事屬創始亟應委員詳明勸導以免觀望查有該道堪以派委除札鄭道炳勛黄令瑞勳遵照辦理外合亟札到該道一俟鄭道等抵蕪後卽便會商傳諭該商董等剴切開示查照向章量力捐助妥議章程禀候核辦固不可稍爲抑　亦不得任令推諉總期以本省自有之財力養本省新增之兵力兵力足而後緩急可恃該商董等亦得共亨昇平之福本部院實有厚望焉等因到道奉此本道遵卽帶同委員黄令瑞勳熊令炳由省起程業於五月初一日到蕪會同本關道籌商辦法合行札飭札到該縣立卽遵照會同黄令熊令錄札照會廣潮等帮米董及蕪湖米業公所商董傅諭各商遵照剴切勸導援照江蘇駐蕪輪船米釐妥議如何量力捐助限文到三日内禀覆察核毋延切切特札等因到縣奉此合行照會爲此照會各帮商董請煩查照希卽傳諭該商務須遵照剴切勸遵援照江蘇駐蕪輪船米釐妥議如何量力捐助尅日具復以憑轉稟察核幸勿遲延切切須至照會者 
[鳩兹疑案]  
　　蕪湖訪事友來函云蕪湖南岸韋家大院有杳姓婦者年華三九妖冶動人其夫庸懦無能時仰牀頭人鼻息乾綱不振亦可知矣今春經同鄉人薦往大通督銷鹽局緝私砲船當勇四月某日襥被歸來自言才力不勝以致被黜於是婦益奴隷視之四月二十六日因事反目致占脫輻之爻狺語哮聲聒噪益甚次日柴扉虚掩聲息𨶑然至夜半其家忽雇工舁薄槥前來鄰右疑而往探則見其夫死於地上衣衫藍縷且跣一足揭視蒙面白布則血痕宛然心知有異出而竊竊私議事聞於縣主張大令派差將婦及其母看管一面傳齊刑仵於本月初二日命駕親臨開棺檢騐時值天氣酷熱屍巳腐爛不堪當由棺内傾置蘆席仵役細騐頸項確有八字痕兩條屍身悉變紫腐剌之流出黑水銀針探入咽喉糞門拔出皆黝黑似係服毒後懸梁而死騐畢大令飭換棺重殮並將婦與其母帶案研訊婦供稱是夜丈夫因瑣事齟齬卽緊閉房門阻不使入小婦人遂另宿次晨屢喚不應脫局而入始知自縊身亡有無服毒實不知情其母供亦略同傳訊同居之崔何氏并將平時常至婦家之桐城米客張姓逮案嚴鞫扳出招商局庖丁吳國華謂向來與婦有姦然婦皆矢口不承謂不過相識過從而巳自初二迄今巳訊過十餘次中間更請藩經歴劉藩叅巡檢唐少尹迭加推究皆以事無佐證未便用刑是以尚未成爲信讞聞婦雖無弑天實據然平日欺侮侵凌實巳昭昭在人耳目擬卽援照悍婦威偪本夫致死律定擬絞監候罪名尚未知確否也 
[蕪湖官塲紀事]  
　　蕪湖訪事人云委署太平府劉沛然太守於本月初三日由省禀辭就道初四日道出鳩江袛帷小駐晉　各當道旋於初七日赴郡初九日接篆履新○洋務局員向由道憲遴委邇者程子雋大令請咨引見道憲遂札委保甲總辦陳湘雲直剌兼　洋務至帮辦林别駕步高現經調辦稽查躉船差使遺差由道憲札委前解京餉之州判方别駕接辦巳於本月初十日到差矣○大江口稅務廳爲常關曁各口之領袖去年常稅徵至二十萬以外實爲開關以來所未見稅務廳杜大令卓元蒙道憲迭書上考惟差期早滿例須瓜代嗣經榷憲詳委候補直隷州顧直剌厚焜接辦俟奉撫憲回批卽當咨令來蕪到關視事○常關外五口所收户工各稅向連銅斤水脚並徵每兩折收制錢若干復折成日斯巴尼亞洋銀定章每元作錢一千文雖較巿價略短但自委員以至書吏薪工一切皆取給於此各曰洋餘外口間有擅攺定章每元祗作錢九百或九百五十者商人急於趲程祗得任其朘削兹經道憲訪聞除將委員撤差書辦吏役各懲罰外並傳各口委員一體來轅面加誥誡倘再訪知有以上情弊或被商人告發定當從嚴叅辦○新河關稅務陳筱泉少尉差滿詳委典史蔡子重少尉辦理少尉正在買舟辦裝適奉省憲輪委到班牌委署理泗州州吏目遂捧檄赴省謝委履新所有新河關稅務業經榷憲另委府經歴邵叅軍文耀馳往代辦一面詳請真除至青弋關稅務鄭蘅浦少尹亦届瓜期道憲因查閱比較甚優正擬詳請聯差適短價折收本洋事發乃卽收回成命不復蟬聯○前此道署被竊一 
 
 

Page 3

 
 
案查騐賊蹤係由署後瀕河栅欄越墻而進河下泊有護關砲船弁勇懵無所知未免有負職守因將哨弁鄧姓撤差札飭北卡砲船哨弁楊姓調辦遞遺北卡砲船以稽查躉船武員李守戎雲泰接辦遞遺稽查躉船以前辦内河保甲馬幼東叅軍承之○南岸江口鋪保甲巡員鄭仲常二尹因另有要公請假數旬所遺保甲一差禀由道憲准倩同寅顧少尹涵儒庖代又尚塘鋪保甲巡員何蔭午少尹因竊案迭出奉檄撤差攺委巡檢甘少尹壽銘接辦月之初十日巳到差視事矣 
[皖垣小志]  
　　安慶訪事友來函云前者安徽臬司聯廉訪將各屬命盜要犯五起共若干名口錄供詳送撫轅撫憲王芍棠大中丞於本月初旬某日升坐大堂一一提勘書吏將供單朗誦一過各犯當堂畫押並無異詞惟合肥縣盜犯某甲及滁州盜犯某乙某丙則堅稱無辜被屈中丞飭將三犯交發審局赶緊復訊詳報餘犯收入獄中聽候發落○本年三月某日豫省某大員之公子雇車一十三輛載運行李物件道經懷甯縣境三十里鋪被匪人刼掠無遺報案後懷甯縣陳大令卽親往履勘會同營汛懸賞緝拿聞巳於前月某日在殷家匯緝獲盜夥二名解縣訊究矣 
[憲節將臨]  
　　江蘇巡撫鹿滋帥定期本月十九日秉節出轅校閱各屬營伍前日上海縣汪瑶庭大令探悉帥旌將次臨滬因飭辦差人役在江南製造局馬頭搭蓋彩棚以備竭誠迎迓昨日江海關監督蘇松太兵備道余晉珊觀察率同文武各員命駕至馬頭鵠候各營勇亦荷戈執戟排列江干 
[領事謁客]  
　　昨日美國駐滬總領事古衲君挈繙譯白保羅君命駕入城至敬業書院拜會上海縣主汪瑶庭大令大令延入客廳欵以佳茗良久始握手而别 
[恭頌德政]  
　　前署上海縣戴子邁明府卸篆後於前日喬遷出署腐業同人程國安陸永清等恭送德政牌萬民傘至縣蓋以前被曰作帮流氓老太婆毛毛等尋釁滋詐控經明府拘辦故歌功頌德以誌去思也 
[操演水龍]  
　　昨爲分龍日本埠循例操演洋龍救火之術先期同仁輔元堂董事曹寄耘傳諭城廂内外各洋龍夫役迨鐘鳴兩下道署縣署海防廳署及十鋪輔元堂花錢木各業洋龍先後馳赴小南門外大校塲俄而上海縣汪瑶庭大令馬路工程局總辦程雨村大令江蘇撫標滬軍營管帶龍葆珊游戎以及十六鋪二十三七鋪各巡防局委員先後命駕遥臨至演武廳小憇少焉蘇松太兵備道余晉珊觀察鳴騶戾止各官肅恭迎入曹董卽指揮各龍夫操演銀泉萬道飛灑長空約歴一點鐘時始止各員隨乘輿遄返是日遠近男女之往觀者頗有萬人空巷之概南巿捕頭王經年派出印捕兩名華捕四名協同各營勇丁在披彈壓 
[惡棍站斃]  
　　惡棍張掌華站籠示衆一事前巳屢紀報端前晚上海縣主汪瑶庭大令命差役由大南門舁回置諸縣署頭門外三更後特派家丁至木籠前察閱一週給以酒一甌張飲畢差役卽將墊足之磚石撤去迨懸至黎明氣絶斃命午後屍屬投縣禀請領屍棺殮大令准之命具領狀存案 
[虐妓受懲]  
　　小東門外法界一枝春茶館旁小弄内烟妓吳彩鳳薛小紅於前日傍晚時同至浦灘覓死適爲巡街捕所見送入捕房捕頭研詰之下知被鴇婦凌虐受苦難堪故欲遁入枉死城中藉避兇燄卽令包探將惡鴇馬李氏拘入捕房并在牀下搜出藤棍一條昨禮拜六堂期將一干人解請讞員朱森庭明府與陸繙譯會訊吳彩鳳供小婦人係清河縣人本年正月由兄領至滬上送入花烟館爲娼講定包帳三年共洋銀一百五十元當時先取六十元薛小紅供小婦人年十五歲去年八月由丈夫包與此鴇定期五年計洋銀一百五十元日來因狎客甚稀時遭鴇婦凌虐受苦不堪是以覓死明府與陸繙譚會商一併發堂擇配馬李氏鞭背二百下掌頰二百下以儆 
[上海縣署瑣案]  
　　前者洪裕錢莊執事何立標控鄒金生虧欠銀兩經戴子邁明府訊取口供限期清理迄今日久尚未將帳欵算清前晚新任汪瑶庭大令提案訊追鄒供監生欠何銀兩現願變産理償惟求寛限大令曰爾積欠鉅欵延不理楚殊爲刁玩判掌頰一百下收押所中限二十日如數理清○前者某土行主鄭雲谷倒欠各錢莊銀數萬兩各錢莊主控經戴子邁明府屢追未繳收押所中前日汪大令提案訊追鄭一味求寛大令命答臀六十板展限十天理清違干監追○前者孫士達控傭婦朱金氏竊取金珠首飾值銀二萬兩迭經訊究堅不承認前日汪大令提案復訊邱薛氏供小婦人與朱金氏同在孫宅爲傭朱金氏是否竊物小婦人實不知情大令命掌頰一百下復供去年十二月十四日之晚有一形似華捕之人由樓上躡梯而下小婦人驚疑欲喊朱金氏卽私許小婦人洋銀五元囑勿聲揚後朱金氏盡食前言而主人巳送小婦人至案矣朱金氏初仍抵賴大令命鞭背一百下始供稱英界老巡捕房華捕金姓與小婦人同係洞庭山人去年十二月十四晚私至主人家樓上竊取飾物許小婦人事平之後姘識同居嗣爲邱薛氏所見金捕卽許給洋銀五元求鑒大令以邱薛氏未得洋銀無干省釋朱金氏交官媒管押候再核辦 
[上海巡局紀事]  
　　前日二十三七鋪巡防局委員邱友林二尹督率勇丁巡至公義馬頭左近見流氓王永發在彼設攤誘賭劉盤龍一流人爭先猜壓呼么喝六擠擁譁囂因卽喝令拘拿各賭徒舍命奔逃只將王拘回研訊判責手心二百下交人保釋賭具當堂銷毁○前日傍晚時某氏婦獨至南巿鐵錨弄口突有甲乙兩閩人向之調笑不隄防被其夫所見卽將甲乙二人扭送十六鋪巡防北局局員楊聘侯二尹著押候訊懲 
[法租界公堂瑣案]  
　　張金生禀稱小的在興聖街寳記客棧爲夥前日被賊竊去各物棧主以小的疎於防範責令賠償嗣在寓客喬長生身畔搜出當票十餘張以其情有可疑送案請究包探稟稱喬前次犯案曾笞責一百板從寛釋出今又犯案求卽嚴辦明府判責二百板○包探稟稱湖南人胡德勝竊取江裕輪船某客所携烟槍一枝當塲拘獲贓巳交還今特解案請辦明府判責二百板○包探禀稱吳桂春在老北門外行竊棉被一條人贓並獲解案請辦明府判責一百板○包探禀稱徐阿毛在碼頭竊取雨傘二頂解案請辦明府判責二百板○包探禀稱林阿三在浦灘行竊某鄉人錢四百文交與同黨送案請辦林阿三供小的旁觀悮拘叩求超豁明府以原告不到無從質對著卽開釋○包探禀稱林友根因爭取自來水毆斃楊寳其牽涉錢忠祥前奉訊供交保兹因縣署欲移解到案特將保人德隆押店夥王阿弟解案請訊明府飭備函移送上海縣訊究○掮客康秋濤代費裕記購元昌紙行立順牌號洋連泗紙五十件嗣因牌號不符將原貨退回控經明府迭次訊供追償水牌銀兩康等不肯遵斷原告投案請明府飭兩造各呈帳簿候核 
[美租界捕房紀事]  
　　著名流氓張阿三專在西華德路一帶横行不法昨晨忽向新菜巿左近鄉民某甲索詐適爲包探劉光震所見富塲拘獲在身畔搜出剌刀一柄因卽帶入捕房捕頭令押候解送公堂禀請讞員翁笠漁直剌訊辦○寗波積竊某甲前因犯案解經直剌訊供判令遞解回籍昨日又乘某輪船至滬匿跡外虹口正豐街某里適爲某包探所見因卽拘入捕房捕頭令押候解送公堂禀請訊辦○前日鎮江人王阿生伺某輪船到埠人多手雜之時混入艙中竊取搭客某甲所携銀質對時表等件昨日經包探李佩芝查獲拘入捕房捕頭令押候解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[振興工藝]  
　　江西防事友人云日前南昌府江訒吾太守率同南昌縣孟子卿新建縣江雲卿兩明府出示曉諭曰案據職員曾秉鈺貢生龔步雲等稟稱竊維南昌府屬皆以耕種爲業此外毫無出産而田畝之低者畏水高者畏旱是以水旱偏災連年疉見小民謀生無計因而困苦流離職等誼切梓桑不忍坐視再四籌思與其設法振濟需欵浩繁曷若教以執業因利而利近提屢次欽奉上諭令各直省講求工商各務誠欲下厚民生卽以上培國本聖謨洋洋莫名感戴查江右民俗勤儉嫻習紡織從前土布銷行各省爲商務巨擘自洋布盛行利源爲之攙奪民間停機輟紡幾有坐食之虞幸近年湖北創辦紡紗局製造華紗行銷内地其縷右旋與洋紗左旋者不同用織棉布堅緻細密與土布無　再能染色精良暢銷可必職等公同商酌先集資本銀三千兩於進賢門外大街租賃民屋菜圃名曰工藝局購辦湖北機局華紗發與貧民機户織造棉布收養貧民子弟延請教習講求染色諸法並於後圃試種藍靛餘地學種湖桑烏柏俟有成效逐漸推廣俾小民各有執業縱遇荒歉可免飢寒將來成效大著各處發銷於國計民生均有裨益兹將擬定章程開摺呈請核明轉詳立案並先出示曉諭週知等情據此查該紳等因貧民生計維艱每逢水旱偏災困苦流離動煩振濟現擬集資設立工藝局購辦華紗織造棉布延請教習講求染色試種藍靛桑柏逐漸推廣俾小民各有基業荒年可免飢寒係爲地方興利起見所擬章程亦尚妥治應准照辦除禀批示外合行出示曉諭爲此示仰諸色人等知悉工藝局之設無非爲貧民謀衣食起見如有婦女願領華紗織布或有子弟願習何項工藝卽自行覓保赴局報明遵照章程辦理局中所種靛青桑桕等類嚴禁作踐攀折均毋故違致干查究切切特示 
[嚴拿惡棍]  
　　上海縣汪瑶庭大令訪悉著名流氓鹽金豆前經犯案收押西獄之中及釋出後兇横如前身藏利刃匿迹英租界動輒行兇特飭差役薛貴嚴行查拿並移請英美租界公堂一併協拿務獲究辦 
[英美租界晚堂瑣案]  
　　許馮氏控濮巧生誘姦其女强逼退婚前晚讞員翁笠漁直剌升堂研詰詐馮氏供小婦人藉隷常州年五十有五僑居南巿親串某姓家女名三寳許字内姪爲室嗣被鄰人濮巧生引誘成姦竟敢紏集多人將小婦人曳至某茶肆逼勒退婚爲此情急投案叩乞訊懲濮供小的向業成衣與詐三定有染許馮氏允贅以爲婿後忽翻悔許字别姓是以向之理論求鑒直刺喝責一千板枷號犯事地方示衆○胡王氏卽胡陳氏扭金福客棧主李念春及其子毛毛至廨訴稱二人拐騙女兒胡小大請爲究辦直剌研訊之下胡王氏供小婦人家在七寳鎮年四十有六丈夫胡某故後再醮陳姓僑居新馬路左近前夫生有一女名大小自幼許字陸某爲室尚未過門忽於光緒二十四年五月某日一去不歸找尋無著至本年三月二十八日始得在寳善街遇見冋之查問稱被開全福客棧之李念春藏匿至棧向領李竟掯留不放求恩訊究胡小大供小婦人年二十有四前年五月至上海探望母親歧途躑躅忽遇李毛毛之母某氏謊稱與母親相識允爲領去不料被誘至浦東逼令與伊子毛毛成親小婦人畏其兇横只得允從至去年八月懷孕後仍到上海寫居全福棧今幸與母親相見得以重覩天日求究李念　供胡小大由林雨母之妻某氏說合許嫁兒子毛毛曾出身價洋銀十五元因與林係親戚未立婚據伊叔阿根時時往來小的不敢拐騙毛毛供詞與其父略同直剌謂李念春收留來路不明之婦女擅納爲媳殊屬不合著笞責四百板與毛毛還押胡小大交其母胡王氏領回候補提林雨舟胡阿根到案覆訊核辦 
[英美租界公堂瑣案]  
　　裴阿二楊阿根王金生等向南潯路王張氏陸王氏二烟妓索詐洋銀一百元經包探四春拘獲並訪知裴等尚與五百六十一號華捕陶金生四百七十五號華捕陳巧生串同向義和園烟室值堂人楊和尚訛詐洋銀二元五角因連楊和尚解案讞員翁笠漁直剌訊取口供判將裴等分别笞責陶陳二捕發回捕房查明再核此前日讞詞也昨晨捕頭復將陶陳二捕送案請訊二捕同供裴等向義和園婪索時小的等並未在塲實被誣指叩求明察楊和尚堅稱二捕實躬與其事當日開銷洋銀二元五角帳巳呈案今可偕往核對直剌商之德領事法時敏君飭將二捕仍發回捕房俟查明實情再行訊核○包探張才寳解送陳桂滎陳阿毛李金生到案禀稱伊等三人在山西路攫取陳金榮所携布衣二件綢褲一條經小的拘獲請究二陳與李同供小的等攫衣是實今巳被頭目綽號酒店官者取去請大老爺究追可也直剌判將二陳與李各押捕房十日一面補提酒店官到案訊核○包探張順泉解送竊賊張根生到案稟稱此人至松江路徐杏桂家竊取銅銚錫酒壺各一旋又至墳山路周阿二家竊取綢布衣服四件拘請究懲　認竊求恩直剌判押捕房兩禮拜○包探徐雲珊解送孫金榮到案禀稱此人曾收買賊犯馬桂生所竊烟槍一枝經小的查獲原贓傳同失主陸瑞卿請訊陸投案申訴被竊情由孫供馬現居浦東請卽提究小的不知賊贓誤行收買尚求恩宥直剌判將孫管押公廨一禮拜著將馬交案核辦○包探顧福其解送劉坤榮到案禀稱此人在廣東路十二號門牌方芝順所開彩票店佯爲購票乘間攫取八張飛奔而逸經小的拘獲請究方投案申訴前情劉供詞狡展直剌判押捕房五日票給方領去○包探林福生解送徐國良到案稟稱此人在漢口路二百六十三號門牌沈芝鳳所開鞋店爲夥前日乘人不備竊取綢料鞋面二百六十四雙又虧空洋銀五十元今特解請訊究沈投案請追徐供小的一時乏用致有此事自知不合尚乞恩寛直剌著押候傳保人到案再核包探林福生解送俞桂福到案稟稱此人至漢口路某妓院奪取洋銀二元請爲訊究某妓院龜奴朱阿大投案訴稱被俞攫銀有劉阿桃可爲見証俞供小的偶貪小利犯此不端尚求恩宥直剌判責五十板○包探胡瑞龍解送徐福生到案稟稱此人在湖北路某戲　門前竊取朱三寳衣袋内銀質對時表一枚請究直剌判押半月○包探杏卿解送趙文寳到案禀稱此人至浙江路一百八十八號門牌某客棧竊取布衣二件請究直剌判押十天○包探劉仁初解送唐雲七潘阿炳到案稟稱伊等二人至美界西華德路洋人開納家竊取木匠所用器具送請究辦開納遣細崽某甲投案請追唐供小的向在洋人處工作雇潘爲夥此次因洋人未發工資取物暫質有帳可核並非行竊直剌謂唐不應私取器物判令管押一禮拜潘管押三日○一百六十三號華捕解送戴榮法到案禀稱此人至順泰馬頭竊取黄豆半簍請究戴供小的貪小拾取尚乞施恩直剌判押二日黄豆充公○包探阿星解送沈旗富到案禀稱此人曾至吳淞路向陸阿六勒索洋銀三元五角意猶未足復肆兇毆並攫其布衣一件是以送案請辦陸投案聲訴情由沈供詞狡展直剌判押捕房十日○水巡捕何瑞福解送陳和尚到案禀稱上月十八日此人在浦灘搶取興隆洋行鷄毛若干送請訊究陳供此事係不知姓名之江北人所爲小的但爲之望風事後分得小洋銀二角半尚求恩宥直剌令帶回捕房俟下禮拜六再核○前者船户羅連生山小發竊承美最時洋行米麥解經直剌訊供押候再核昨晨提案覆訊羅供小的素在鄉間安分度日並未與聞此事叩求恩典直剌謂此案早巳訊明判罰爾洋銀一百元無庸狡賴今著先檄三十元餘分六七兩月繳案並著具到限狀然後開釋山連船釋去羅船交船埠頭具保始准領回 
 
 

Page 10

 
 
[蘇州官報]  
　　五月十六日直隷州周煦山禀知奉撫憲札委查完留防太湖各營分駐蘇松常鎮太等府州屬護釐卡回省知縣王邦鼒禀知奉府委赴震　招　　　　辭同知銜試用知縣劉廷輔山東人由籍起服回省禀到五口銜試用府經歴姚丙勳浙江人由浙領咨來省禀到二品頂戴分省補用道程增瑞通知初十日接管男普濟堂事務巡檢沈恩彤禀謝飭知奉部核准並辭回漂陽保甲差○十七日吳江縣宗禀到靖江縣朱禀辭知縣王國振禀知奉委會勘吳縣荒蕩田畝差署理太倉七浦司巡檢仲呈材禀知交卸回省請補吳江縣汾湖司巡檢鄒慕賢禀謝飭知准補太湖恊鎮朱德明淞南協鎮周廣才淞北協鎮劉長春提中營叅將張郁林上海營參將廖得勝署太湖右營都岢周蔭回均到 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十六年五月初九日京報全錄]  
　　宫門抄○諭旨兩道錄前○吉林將軍長奏遵咨加抽土藥稅釐並請將菸酒加半收稅摺○大臣裕奏駐藏大臣因病出缺代遞遺摺並請旨簡放摺○署江督鹿奏爲揀員請補内洋水師遊擊摺○護吳撫陸奏爲蘇屬徵收錢糧折價數目片○五月初九日禮部宗人府欽天監廂紅旗值日無引見○何乃瑩謝授左副都御史恩○英侯續假十日○英信續假五日○謝啓華預備召見○幼官學奏派管學之大臣派出溥善○召見軍機○○奴才長順成勳跪奏爲遵咨加抽土藥稅釐並請將菸酒加半收稅恭摺覆陳仰祈聖鑒事竊前准户部咨議奏籌款六條内土藥稅釐就向來徵收章程於原定稅釐數目外再行加收三成仍令照案一并解部又菸酒兩項按照從前抽收稅釐之數加徵一倍此外如洋藥土藥熬成菸膏以及洋酒洋菸捲等項凡販自華商不與洋人相涉者一律酌議抽釐等因當經轉行遵照去後兹據户司並各捐局曁各府廳州縣先後禀稱本省徵收洋土藥捐自光緒十一年試辦洋藥每百斤捐銀八十六兩土藥每十斤原定捐銀二兩嗣以變通擬抵行坐部票量加銀一兩二錢每百斤共徵釐銀三十二兩又土藥稅自光緒十六年准總理衙門章程每賣價巿錢一千抽收錢三十文按年儘收儘解歴辦在案近來洋藥運吉凡黏有稅務司印花者不再重徵土藥仍照舊章辦理兹奉部議就向來征收原定稅厘數目加收三成除抵　加數不計外計每十斤應加收厘銀六錢每賣價巿錢一千加收稅錢九文惟吉林近日土藥出産較少實因捐稅過重之故今令原加收數目並計每百斤應共收厘銀三十八兩每賣價一千共收稅錢三十九文合諸現時土價每百斤稅銀亦約四十兩零是土藥每百斤共收稅釐銀幾及八十兩較之他省稅厘未免獨重現擬於本年四月初一日遵照部章加數暫行試辦仍照案一并專欵解部設將來查有窒碍必須酌减再請奏明辦理又菸酒兩項他處爲嗜好之物在吉林實爲禦寒瘴之需以故婦豎無不嗜者地氣使然頗難禁止矧黄菸販行内地所過局卡不知凡幾燒酒每年完納票課爲欵巳鉅捐稅均不宜過重擬請按照從前收稅之數加半倍征收前定稅則黄烟每百斤收稅銀二錢今加半共收稅銀三錢燒酒每百斤收稅銀四分今加半共收稅銀六分如蒙允准亦請自本年四月起照所擬章程抽收至烟膏向不抽釐洋烟捲係屬洋貨將來如何抽收方昭平允應俟察酌情形另行議覆等情禀請奏咨前來奴才等覆覈無異除將部議六條内加稅契一項認真整賴酌增數目另行奏報並咨户部查照外所有遵咨加抽土藥稅釐並烟酒加半稅緣由理合恭摺具陳伏乞皇太后皇上聖鑒飭部覈覆施行謹奏奉硃批户部知道欽此○○裕鋼跪奏爲駐藏大臣因病出缺敬謹代遞遺摺請旨迅賜簡放恭摺由驛馳陳仰祈聖鑒事竊奴才於光緒二十六年三月初三日接據行營委員貴州候補知州蕭富榖留川直隷州知州何元燮禀報駐藏辦事大臣文海於本年二月十三日行抵王卡塘地方喘嗽增劇病勢彌篤恐將不起遂卽口授遺摺猶以界務商務爲念分派井井延至亥時因病出缺該員等遵照遺囑辦理一切當卽棺殮並將封就遺摺遞藏請代呈進等情具報前來奴才伏查駐藏辦事大臣文海邀蒙特簡作爲駐藏辦事大臣行抵川省適值督臣鹿傳霖派兵剿辦瞻酋該大臣文海嘗與督臣商酌至當迨瞻事告請由川赴藏道路遐遠歴盡崎嶇抵藏後前往辦理界務事宜凡遇交涉靡不盡心籌畫俾臻妥善上年六月奴才到任以來時與該大臣商辦公件亟思所以撫綏禦侮之方其誠懇之情輒形諸語意之間謂受恩深重無以仰答力思黽勉用以報稱奴才甚爲服膺嘗銘心曲博窩野番出巢大道不靖該大臣欲親往辦理奴才爲其喘嗽時發更兼漸入冬令風雪嚴寒可派員往察俟禀覆到日再爲斟酌勦撫經奴才再三勸阻該大臣獨謂巳不親往人不用命無可仰副鴻慈高厚是以單銜入告隨於上年九月由藏起程前赴察木多地方駐紥辦理此案而該大臣操勞太過病體轉深意將回川就醫行抵距藏三十六站之王卡塘地方病故其身後一切事宜奴才巳飛檄飭行營委員蕭富榖照料帶同駐藏隨差弁兵等謹將該大臣靈柩護送前行其文卷等項及木質關防一顆均關緊要飭令委員何光燮赶緊親送來藏以便查詢該大臣所辦一切未完事宜查該大臣文海備嘗艱苦因公病故情堪憫惻可否仰懇聖恩按照軍營積勞病故之例從優賜卹之處出自逾格鴻慈至駐藏辦事大臣一缺關繫綦重合無仰懇聖恩迅賜簡放大員來藏以重職守而專責成謹將駐藏辦事大臣因病出缺並遞到封就遺摺代爲呈進各緣由理合芵摺由驛具陳伏乞皇太后皇上聖鑒訓示謹奏奉硃批另有旨欽此○○頭品頂戴署理兩江總督江蘇巡撫臣鹿傳霖跪奏爲揀員請補内洋水師遊擊員缺恭摺仰祈聖鑒事竊内洋水師蘇松鎮標右營遊擊王國煌病故遺缺接准部咨係内洋水師題補第二輪第三缺輪用預保無人應以第六缺揀發班内補用升用人員行令迅揀請補等因伏查是缺遊擊係内洋水師外通大海内接長江汛地遼闊巡緝極關緊要非熟習洋面風濤沙綫情形之員難期勝任江蘇水師現無預保及揀發正班應於補用升用人員内揀補臣查内洋裏河水師補用遊擊内袁定國業經病故劉東林巳補鹽城營遊擊毋庸核計其于國清係通州營左哨都司彭遵選係通州營右哨都司現在本任均稱得力惟於是缺人地不甚相宜未便遷就請補謹查有補用遊擊裏河水師太湖右營都司許國祥年五十八歲江南儀徵縣人於咸豐六年投營隨剿薦保藍翎儘先把總同治九年歸入江南提標候補歴拔太湖左營把總提標右營千總江緒十年升補淞北營守備十一年分海運出力案内保候補都司後以遊擊補用經部覆准十七年奏補裏河水師太湖右營都司五月初四日奉旨依議欽此是年海運出力案内保俟補遊擊後以叅將補用奉部覆准各在案該員明白勤奮營務熟悉歴任各缺辦理均屬裕如且於内外洋情形尤稱熟悉以之請補是缺遊擊洵堪勝任核與例章均屬相符合無仰懇天恩俯准以補用遊擊裏河水師太湖右營都司詐國祥補授内洋水師蘇淞鎮標右軍遊擊員缺實於地方營伍均有裨益如蒙俞允俟部覆至日卽行給咨送部引見以符定制除將該員履歴送部查核外謹會同江南提督臣李占椿恭摺具陳伏乞皇太后皇上聖鑒訓示再所遺裏河水師太湖右營都司員缺江南現有合例人員應請扣留臣另行揀員請補合併聲明謹奏奉硃批兵部議奏欽此○○陸元鼎片再蘇省各州廳縣徵收錢糧銀價前於光緒三年十月間經前督撫臣於兩奏减價案内聲稱每年二八兩月查明巿價數目奏報一次歴經循辦在案兹届光緒二十六年上忙開徵之期據署蘇州布政使吳重憙查明巿價開摺具詳前來臣等覆查所開銀兩易錢巿價與二十五年下忙時數目不相懸硃所有各州廳縣光緒二十六年上忙錢糧應仍照案每兩折收錢二千文無論花户完納先後照價一律徵收以昭平允將來如銀價增漲仍當體察情形隨時核辦除飭司出示通頒各屬一體曉諭遵照完納外謹合詞附片陳明伏乞聖鑒謹奏奉硃批户部知道欽此 
 
