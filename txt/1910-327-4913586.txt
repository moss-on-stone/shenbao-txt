# 1910 - 327 - 4913586

 

Page 1

 
 
   
 
 

Page 2

 
 
上諭 
[監國攝王鈐章]  
　　十月二十九日内閣奉 
　　上諭十一月二十二日冬至大祀天於圜丘遣豫親王懋林代行禮四從壇派鍚露扎克丹鍚明秀綸各分獻欽此　　上諭張人駿奏長江水師提督因病出缺懇恩卹並代遞遺疏一摺已故長江水師提督程文炳忠勇性成治軍廉正於咸豐年間隨袁甲三轉戰安直東豫等省叠平賊壘卓著戰功賞穿黄馬褂洊升總兵擢授提督調任長江水師提督整頓營務勞𤵣不辭茲聞溘逝軫念殊深程文炳著照提督例賜卹加恩予諡任内一切處分悉予開復應得卹典該衙門察例具奏靈柩回籍時沿途地方官妥爲照料生平戰功事蹟宣付國史館立傳原籍及立功省分准其建立專祠伊孫一品廕生程傳鑣著以郎中用伊子浙江候補道程恩培著仍以道員卽補用示篤念藎臣至意欽此 
　　上諭已故長江水師提督程文炳遺摺内條奏陸海軍應行籌辦事宜老成謀國瀕危猶不忘軍事所言亦條理詳明着該衙門隨時酌核辦理欽此軍機大臣署名奕劻毓朗那桐徐世昌 
　　宫門鈔十月廿九三十日召見軍機徐先發阿王潤貝勒壽公 
論說 
[論結社集會律爲立憲國惟一之保障（心）（禪）]  
　　自立憲政治普及以來。研究政治之責。不專於在位者。而在野者亦從而研究之。此立。憲之國之所以有政黨也在野與在位者。各從事於政治之研究。其間政見之差異者。往往有趨。而至於極端。各趨於極端。而爭執斯起。然而在位者。則國柄在握。刀鋸斧鉞。何施而不可。在野者則斧柯。莫假。有束手任其處置而已。果如是也。政黨不全爲之摧殘乎。政黨摧殘。國家之。不利。莫大於斯。斷斷乎不可也。於是乃思種種保護之方法。結社。集會律。乃應時而起矣。　　一國民氣之盛衰。視其結社集會律之善否。一國政黨之消長。視其結社集會律之良楛。一國政治之美惡。亦視其結社集會律之寛嚴。故該律是否完善。吾人要不可不注意也。日本治安警察法。即結社集會律之規定與德意志諸國相比較。吾知其模範之所由來也。今試論其要者。且返而此諸我國之定制焉。 
[第一公事結社]  
　　公事以德語譯之。其義甚泛。在德意志諸國。以公事之所指何屬。裁判所特極力辨之。據該國裁判所之判决則公事爲全國人民。或關於人民内。一階級之事項。即不但關。於國家或市町村之生活事項。如宗教上經濟上社會上之事項。一切包含之。撤遜裁判所之解釋尤顯。以公事即總稱商。業工業及傾於一種人民生活之研究。並關於公共生活上。及其餘類似事項之種種。要其所包容者。至廣如普國法。限於在其集會。而爲講談議論公事之結社。且法律有特别指定者興政事結社適用同一之規定而在撤遜國。則結社之目的。苟有關於公事者。即適用之。故凡在結社旣以此等事項爲目的。不再要對於其事。項有及於某種影饗之目的。而始見適用。從而適用之範圍殊廣。例如體育會或射的會。皆得爲此法所拘 
 
 
 

Page 3

 
 
束也以如此之意義。定結社之性質。使服於警察之。約束非所以重結社之自由也。去年德國新法削除之矣。我國何如。 
　　日本舊法。但定關於政事結社之制限。而治安警察法。雖對於公事結社。亦使依同一之規定。寗得爲立憲國法制之所宜乎。且其第三條有云。關於公事之結社或集會。而不關於政事者。爲保持安寗秩序。以必須届出時。得以命令使依第一第二條之規定。而爲届出。此與撤遜國同。而其適用之範圍頗廣。蓋如法文。雖不許即行行政處分而。有時施以命令仍。出於行政權之任意故。行政官廳欲以。公事結社與政事結社爲。同一之取締則苟。藉口於保。安無論何。時不妨發。其命令。以之比。諸普國法。其規定確有制限。不可同日語也。如彼法國。雖在政事結社。對於政府。仍不負届出之義務。祗有所謂俱。樂部者。則以。千八百八十一年七月三十日之法律禁止之。然在千九百一年之。新結社法則撤銷其禁令。凡以政事。上之目的而爲之結社及集會一切均可自由其餘諸國。雖有寛嚴之别。然認公事結社。與政事結社。爲同一或類之約束。殆未。之見。削之。宜也。而我。結社集會。律以公事結社。與政事。結社並視。此所當改正者一（未完） 
要件 
[龍參議建章上皇帝萬言書（八）（續）]  
　　九趨向之不專竊維國家取士之道斷不能兩出其途。兩出其途。則士雜言龐異端競起。王荆公以三經取士一士人之心志。除去科目。專辦學校。用意至爲深遠。今中國教科尙無定本。所取之士。旣在學堂復有科舉保舉捐納。紛然雜出。無施不可。故人皆不專心向學視學堂爲隨意之一科。韓愈云不塞不流不止不行。臣未見各種人仕旁門不塞而能辦學者也近者雖停止捐納而移獎仍屬不絶。保舉一途比前更濫。以與官職絶無關係之國史實錄河工編書救護洋船等事。亦必保以道府州縣實職。殊不可解。其故皆由職任與庸勳相混所致。查漢之食邑賜爵。唐之銀青光祿上柱國等。皆賞勳之品。日本之一二各等勳章。均與職位而二。中國之銜翎封典。即是此意。臣愚以爲除大計卓異及軍功。可按本秩遞升外。餘則無論何項勞績。祇給翖頂。或予崇銜。决不可加以實職。擬請旨飭下交部速議限制章程以清仕宦之途。即以專學子向學之心。異日文官試驗。凡正途出身。及有畢業文憑者。乃得興試。則人之就學如水之就下。百川歸海。不勞而功成矣。十養才之無法。查中國學生半皆中年入學。追謀餬口。未克深造。故欲養完全之人才。非由家庭教育入手不可。則女學幼稚院。皆不可緩。而興辦女學。當因其風俗習慣妥定法規。爲各項各譽懲戒之方法。以範圍之。决無流弊。凡子弟及歲。不入學者。則罪其父兄。實行强逼之法。至遊學一節。最爲要着。整頓之方。約有數端。甲凡咨送游學。必須能與。各國大學直接也。竊見中國所送外洋學生。程度太低。往往藉名預備。實則每日出金數元。聘師教讀一兩小時。此外則以遨以嬉。及届期满勉强送入大學。故各種學問。去人遠甚。該學生等亦頗自悔。其種種困難情狀。臣游歷歐美時所目撃。學部咨送出洋。照例舉辦以爲了事。並不設身處地。爲其著想勞神傷財。終歸無當是宜整頓者一。乙擬在中國仿設各國大學。以便直接也。查各國大學。科學大略相同。擬仿設一直接游學大學。以英法德教習分班組織之。其内容科學。照外國無異。不讋外觀皮毛。旣以京師大學改設。俟將來各省學生程度漸高。乃復設中國大學。如此則費省而用當。凡可以咨送出洋學生。皆由本大學肄業合格。乃得咨遣其在本大學畢業者。可送出洋實地練習。以二年爲度。如此則收效甚廣。欵不虚糜是宜整頓者二。丙凡遊學畢業後。宜再實習也。查中國游學各生。凡大學畢業後。得學士學位者。便回國應考。苟且以就功名殊屬未當現擬令其多習一年。冀得博士。以期深造。其實業學生。則在廠塲練習。裨資閱歷不得淺嘗輒止。自誤即以誤國。回國考騐後。分發各處就下級之位。使其習熟中國之情勢。不宜驟加高秩。蓋磨礪之。即所以玉成之也。是宜整頓者三。（未完）專電 
[電一（北京）]  
　　某御史奏朝廷不惜鉅欵興辦海軍關繫何等重大乃僅委之於一二親貴恐糜費無效應請另簡免致貽誤 
[電二北京]  
　　御史胡思敬奏叅帝國日報謂温肅冒名係該報挾嫌圖詆其對於陳寳琛誣衊之語尤屬不敬並牽涉袁思亮入資附股爲乃父袁樹勛機關請封閉懲辦 
[電三北京]  
　　樞府電致護桂撫魏景桐度支部議援錫良例准借外債二千萬着速將還期欵數詳速電奏 
[電四北京]  
　　陸潤庠有簡任弼德院長之望李殿林將尊爲帝師 
[電五北京]  
　　魯撫孫寳琦奏測繪局改設陸軍測繪學堂奉硃批 
著陸軍部議奏又奏府廳縣巡警可否變通部章奉 
 
 

Page 4

 
 
硃批該衙門議奏 
[電六（北京）]  
　　浙撫增韞奏籌辦憲政提前進行奉旨着該衙門知道 
[電七（北京）]  
　　壽勳直督會奏請奬校閱陸軍出力人員奉硃批陸軍部議奏 
[公電（福州）]  
　　各報館閩諮議局選舉會議廳違法舞弊經本局議員告發閩人公電 
緊要新聞 
[資政院通過彈劾軍機奏稿Ｐ ] 
　　字林報載二十九日北京電云資政院於本日下午五時開秘密會議通過彈劾軍機處之奏摺摺内陳述目下軍機處之權並無確定之界限如軍機處對於國民能負責任始可容之否則組織内閣實不可緩並討論另一奏稿請責成讓失開平煤礦之張燕謀收回該礦 
[借欵竟欲派監理官耶]  
　　南清晨報載二十三日倫敦電云美國財政圑擬以英金十兆磅借與中政府一事雖已定議惟聞抵押物仍未商定據此間有與此事有關係者聲稱將以厘金未經抵押他債者以爲此欵之抵押物并聞承借該欵者目下歐人較美人爲多雖美國國務部欲假手美國財政家以博濟助中國忽需之令名而據目下情形觀之該債票必在倫敦栢林兩處發行中政府息借此欵將以改革弊制美國財政圑現謀派一特别監理官監察用欵事宜 
[度支部將宣布借欵法北京]  
　　度支部尙書澤公 
十八日會同紹陳兩侍郎並丞叅各廳在財政處特開會議當時情形異常嚴密探之祗聞陳瑤圃侍郎提議擬請澤尙書致函資政院擇定會期由澤公親詣該院將國家現辦兩項借欵（即指東省所借二千萬兩及現議向歐美財政圑商借之五百兆元兩項）之理由及將來運用現定合同各辦法逐一對諸議員宣明以釋疑圑而示政府開誠布公之意并可要請各議員贊成等語聞澤公甚納其言大約不日將見實行 
[倫澤兩大臣有隨時奏事特權北京]  
　　内廷消息 
監國攝政王因此次纂擬憲法關係憲政前途至爲重要誠恐其中或有種種阻隔以致延誤面諭倫貝子澤公兩大臣准其隨時赴三所或本邸面陳關於憲法各事聞十六日倫貝子赴監國邸第面陳事件即爲纂擬憲法之事 
[步軍衙門暫不裁撤北京]  
　　步軍統領衙　自聞資政院議决應將該衙門裁撤後烏大金吾特於前日謁商某貝勒某樞相擬於該院未經上奏以前自行具摺奏請裁併某貝勒謂該衙門不難於裁撤難於裁併後各項官兵如何安置况現在民政部内外兩廳區域祗限於内城外城該衙門轄地較廣目前正値冬防一旦遽行裁撤内外兩廳巡警决不敷分布四郊殊非鄭重地方之道即就舊有之營翼汛兵改編巡警亦非一時所能就緒若不統籌全局恐於地方治安有碍某樞相亦以爲然大約該衙門之實行裁撤期或在明春始可發表云 
又聞某樞邸主張步軍統領衙門不但有保衛地面之責扈從聖駕關係尤爲重要暫時决不裁撤惟須與民政部劃清界限以期整頓一切 
　　另一訪函云步軍统領烏大金吾以兩翼兵丁於乘輿出入警蹕扈從均有應備要差惟五營於各處園庭以及城鄉僻壤皆有巡查守衞之責而游緝公所現練巡兵僅八百名仍恐地廣兵單不敷分布現奏請由營翼再行陸續揀選精壯弁兵一千名添練馬步各巡以期周密一面咨商陸軍部准將阜成門外關北火藥局撥歸步軍統領衙門添建兵房講堂以便操練兵丁之用據此以觀則該衙門裁撤之說不足憑矣 
[俄使又爭黑省邊界北京]  
　　日前駐京俄國使臣又照會外務部據稱黑省邊界約文内載界牌皆近於蒙古交界卡倫成爲一直綫並有俄歷一千八百十九年中國官板地圖爲憑貴國政府因何不能承認請將原因詳細照復以免中俄劃界各員釀成重大交涉云云聞鄒尙書與胡曹兩侍郎擬擇期請慶邸那相國到部開特别會議再行定奪復答俄使 
[各省聘用外國教員之限制北京]  
　　聞學部唐尙書與左右堂會商近年各省開辦學堂所聘教員多取材異國當時爲應急需起見不得不然邇來東西洋留學生已陸續學成回國亟待致用而各省所聘久國教員亦多有於學生不甚合宜者嗣後應即擬定限制先行聘用回國留學生如本國人程度實有不及方許向東西各國聘請并聞己經聘定者至合同年满時卽不繼續云 
[資政院議員質問種種]  
　　齊樹楷質問政務處一增設上級官不注意下級行政官之理由親民之官最爲重要更改官制應先注意以其爲實行各政之人也近者亦嘗增官缺矣内則各部設丞參外則各省設提學司交涉司巡警道勸業道然而實行辦理者則最下級之行政官也現時州縣惟刑名錢榖之是知審訊叢忙何暇行政而必責以兼營並騖恐兼人之才亦難勝任且設治官之官不設治事之官發動有人辦理無人籌備新政勢不能不應� 
以具文以國家大政不先置推行之人而使之俱等於空文是何政見如 
 
 
] 

Page 5

 
 
曰但設大官不顧小官實即但知有官不知有民之現象似近推測然舍此又别無理由此應行質問者一一各部設丞叅之理由外省局所有總辦有會辦又有帮辦隨辦等名目人皆譏其濫矣内部有尙書以總其綱有侍郎以爲之副已足以整理部務再設丞參豈非帮辦隨辦之類訂内官制而先示各省以冗灆何以禁各省之冗濫或以舊日各部郎中以上無升階增丞參則歷階而升最爲便於官場然不問制度之是非而惟官塲之是便設官之意如此否乎此應質問者二一各省設提學司巡警道勸業道之理由近來國事取中央集權主義然各省之權有可集於中央者軍務司法交通是也有不能集於中央且不可集於中央者教育警察實業是也乃集權之說盛並其不能集不可集者而亦集之如學務巡警實業於督撫幕下分科治之有餘矣乃必設司道其設之之意欲以提學司由學部直轄巡警道由民政部直轄勸業道由農工商部直轄而此等政事何一不在督撫權責之中旣欲直轄於中央又必受成於督撫左右不適是何政體此窒碍之出於上官者也下級各官須受上級官之命令而司道旣多命令紛出將聽受何人之命令學司以爲善矣而警道以爲不善警道以爲善矣而勸業道以爲不善下級官苦矣而國政又何能行不但一國三公之諸多牴牾也此應質問者三一各省設交涉司之理由我國外交最大謬誤之點在認國際私法事件爲公法事件種種細故動成交涉數十年間諸多失敗今日法學稍明公法私法範圍較有分别其關係公法之事自應由外務部奉大權與各國公使交涉或交由各省督撫辦理其關係私法之事當領事裁判尙未收回自應由各該司法者辦理若游歷給照保護又地方官之事俱無須於交涉司今設此司將使理公法事件耶則其權不及徒爲贅旒將使理私法事件耶不特於名義不合且稍一誤會即成爲混合裁判所之檢事廳聞交涉司各科辦事除游歷給照外卽以關於民事刑事之華洋訴訟送交審判廳爲最繁之事是較普通檢事尙多一層民事之繁瑣也損失國權恒必由此設一官而無益有害誠不知其何謂此應質間者四以上皆增設官缺之應行質問者也至於應行删除而不欲删除則叉有可疑者二焉一不裁無用各官之理由國家有事而後有官設一官必得一官之用以其廉俸公費皆與財政有關係與民人以擔負者也今日之巡守道府無事可作何以不裁學堂設矣教諭何以不即裁新軍練矣副參游以下等官何以不即裁佐貳無用者也何以不裁猶曰外官非耳目所及念不到此猶之可也京中無用之官如吏部如禮部如翰林院變政時代皆己無所用之内外城巡警總廳設矣步軍統衙門又何所用行政總於各部外藩政治應同一體理藩部又成虚設何用而不裁是何政策此應質問者五一京外候補人員不令回籍之理由國家之敗由官邪也官邪宜去而不可釀之使成今日京外候補人員卽釀成官邪原因中之最大者也羣許多無事之人而聚於一處飢之不得飽抑之不得伸又無事逸居勢必鑽迎奔走濟偶擠排或則爲喪失廉恥之事國家需才應設法造之不應設法壞之京外各官旣已掛名朝籍歸家候補豈不甚便前日交通不便一時需人恐不能逹令之來京候補來省候補未始非權宜之法今則文書朝發行旌夕至何必再令到京到省閒居候補謂大臣善忘須置其人於左右耶則候補之人未必一一識面謂候補人可以預習政事耶則無事可作何由諳練於公於私一無所可而仍前不變又果何意此應質問者六以上皆官制之應行質問者也又有與地方行政官制最有關係之事則行政區劃是也督撫不能裁省之行政區劃暫不置議其最切要者爲地方行政區劃查光緖年間所訂之官制草案係就現設之廳州縣爲地方之行政區劃夫我國州縣疆城大小不一而小者實居多數州縣之小者不合併三五州縣爲一行政區劃則地小財弱尙何政之能行以最小區域設行政官復設佐治官於其下官費且不能担任遑言行政豈但知位置冗員不復顧及民力耶且立憲時代須行地方自治以發逹國民之政治思想若行政區劃小而設官又多必以官治侵自治而自治無復餘地人民終無由發逹不審各大臣曾注意及之否此應質問者七 
東京通信 
[日警注意慰勞胡學仲]  
　　湘省胡君學仲以收買日本軍事秘密被捕下獄今始釋出留學生總會館擬會同各省會長曁海陸軍生開大會慰勞日警得此消息異常注意皆以初意胡君竊買軍中秘密書類爲純然個人之舉動乃留學界全體竟開特别大會因此不無疑慮在東國際新聞協會中國會員王蔭瀋聞之特函告幹事長湯君增璧擬另易辦法略云胡學仲先生無事出獄貴會館擬會同各省會長曁海陸軍生開會歡迎具見勢心惟藩對於此舉意見微有不同胡君忠于陸軍誠宜致敬但不宜明目張胆聚多數之人于大庭廣厦之中特開大會演說慰勞（一）恐外人知胡君此舉爲我留學界全體共表同情此後對於留學界生特别之取締（二）此後海陸軍生之入日本海陸軍者外人必特别嚴防之（三）甚至使外人誤解中國政府亦有關係而生日清國際間之惡感情故鄙意萬不可開大會以此等事有秘密性質吾輩宜以秘密手叚行之最好吾公會同各省會長親赴胡君庽所致禮慰勞以表敬意云云 
　　亡國君王亦感激涕零否明年西歷三月朝鮮王來日朝覲東京政 
 
 

Page 6

 
 
府已豫備一切在日朝鲜學生及在本國之朝鲜人無不皇皇疑懼深恐日政府不復令其回朝鮮也陽歷十一月十八日東京大和新聞著一短論其文曰昌德宫李王將于明春上京而兩班中有請其今年上京者余意李王之上京與否一任李王之自由意思决之如李王不願來朝聽之可也我皇上海岳之洪量豈以此區區李王之來朝與否爲聖慮哉惟李王果知義情兩字則當感我皇上之洪恩而不可不一來京謝恩云嗚呼此恩何恩哉 
[智利國紙弊僞造發現]  
　　中國各省紙幣我國不肖之徒紏集無賴外人私造甚多業已破案數起陽歷十一月十九日又發現某外人僞造智利國紙弊一件其發現原因係九月下旬上海日本領事館致外務省一電謂現在横濱有一怪外人與東京凸版會社擬僞造四百萬元之贋紙幣此人前曾來滬與某印刷局訂約刻來日本等語外務省得此電報卽命橫濱警察署盡力密偵竟得設法拿獲云 
[京師近事]  
　　前日度支部通電各省督撫藩司及津海閩海粤海蕪湖重慶膠州營口各關道略云現准内務府咨稱各省關欠解經費甚巨當此用欵浩繁之際囑部電催等因查内務府經費係供奉上用即皇室經費關係重要各省關應將欠解之欵即日解京勿得稽延 
　　洵邸此次回國智識大開於創辦海軍一切事宜頗有心得前日蕯軍門曾往謁請整頓海軍處辦法洵邸主持先從淘汰人員人手凡無海軍學問各員一律咨回原衙門當差另行續調曾受海軍教育者俾得臂助　　昨有工師劉紹復者將自製地雷一種呈送陸軍部併附以各種圖表說明内容之構造及雷藥之成分請予酌量採用以供軍需等情廕午樓尙書特將所呈模型及圖表發交第一鎭詳細試騐並飭該工師迅赴該鎭聽候詢問一切 
　　東安市場邇來日見發逹内城總廳以該市塲創設時大半由於官欵補助各項地租定價甚廉刻下管理各事日加繁重擬由明年正月起所有塲内官地租價均按照現額加半收取以作辦公之用並傳知塲内各舖戸務於本年臘月將舊立租約一齊持赴場内公事房更換 
　　京師賭禁雖嚴而賭法日幻現都下子弟均聚集於球房暗賭輸赢甚鉅當塲不名一錢雖警廳亦無可禁止如觀音寺街中興球房石頭胡同集仙球房韓家潭體育球房皆賭博之淵藪云 
時評 
　　其一 
　　自張翼勾串外人。私賣開平礦後。英公司至有秦王島不准停泊兵輪。胥各莊運河不准民船行駛之舉。其盤踞吾國疆土。侵害主權。爲患非淺細也　　比者經外部直督之艱難交涉。而英人始有交回之成議。何物張翼。乃一再反對。始終求逹其破壞之目的。 
　　張翼所堅持者。在責認副約。不知副約根於移交約。移交約根於賣約。一眽相承責認副約。實不啻自認賣約。豈張翼一賣之未足。而欲再賣耶。　　張翼不足責。記者所不解者。以直督之反覆縷陳。順直紳民之再三申訴。而朝廷猶不能無惑於張翼之邪說。則何故。 
　　其二 
　　天下固有以亡國爲樂耶。　　日本人之併吞朝鮮。吾人方爲朝鮮祖宗哭。然而朝鮮之貴族。則方津津樂道亡國之樂趣也。不知亡國恨。惟誦聖朝恩。哀哉。雖然。我朝中大老聞之。當亦有喜色而相慰曰何如。　　其三 
　　危哉中國今日之外交也。東三省則某國添兵增警併力經營矣。内蒙旗則某。國募軍築壘急起直追。矣滇邊交界牌。則某國暗移十里外矣。藏地各僧衆。則某國暗結爲心腹矣。警電紛傳。督撫束手。我不知樞府。諸大老能稍分其娛養。之精神。稍平其。彈刻之氣忿。一籌應付之策否。　　其四 
　　嗚呼程文炳何人也。而竟得列藎臣。而竟得國史館立傳。而竟得原藉及立功省分建立專祠。而竟得靈柩回籍時。沿途地方官一律妥爲照料。　　雖然轉。戰各省碌碌無聞也。洊升專閫粥粥無能也。調任長江水師。除一切例行巡視外。並無豐功偉績之可紀也。安慶兵變。則局促一隅矣。湘省民變。則震恐失措矣。然而天語之。褒嘉者已如此。然而朝廷之優恤者已如此設。並世而竟有黄忠武翼升李勇慤成謀者。一旦溘逝。吾不知堂陛之咨嗟。又作何語或者曰。朝廷之優待武臣者所以感時局之艱。難思。欲借一嚄。唶之宿將以風示薄海焉耳豈。兢兢爲一程軍門哉。噫嘻其或然乎 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[浙局質問僑商承辦實業情形杭州]  
　　浙省創辦自來水籌欵爲難密借洋債一百二十萬分年攤償各節道路喧傳羣情疑駭紛紛向諮議局詰問現由該局沈副議長提出質問書於二十八日呈送撫院略稱内地各處地利未興公共營業不發達凡吾人民生命財產皆蒙影響幸賴僑商慨集鉅資相與謀其補救凡吾人民疇不歡迎顧歡迎之者歡迎其能謀祖國利益之意而已至對於其所承辦之事表裏是否相符實際是否能行手續是否按照法律則正不能不稍加研究以求實在按自來水一事先聞有僑商蔡奇鳳獨任鉅股創辦之說日來道路喧傳則又謂名爲僑商實則息借他國銀行一百二十萬並由官廳爲之擔保情節離奇莫過於此若果如傳聞所言則是籌辦自來水之欵皆洋股也洋股可收何必借徑於僑商以爲過付僑商可依何必乞肋於官廳以分責任不獨公司無此辦法而私營事業與官營事業性質亦復混淆不清此誠不能不滋疑問者也又按蔡商奇鳳於本年八月曾呈請設立浙省礦務公司蒙准立案其呈文内略及金衢嚴處四府礦產而終云擬請承辦浙省礦務並無指定確地查礦商請領勘礦執照辦法照章須將所擬履勘地址及所擬探礦質繪圖貼說詳細開明聽候行查於礦地别無違碍方准給發又履勘之地照章每張執照至多不得逾三十方中里又請開礦執照内照章一人所領礦地無論若干界每人至多不得過面積九百六十中畝是礦務正章於呈請開礦手續制限極嚴所以然者非爲純防富豪壟斷起見蓋又深恐貪領多地而財力實有不足之人冒味率請轉多轇輵目從他方面以觀亦恐其他實能開採之人因已有人承辦之故反無從箸手有徒令礦地廢棄之虞今蔡商於四府礦產第止略舉而名又爲浙省礦務公司究竟金衢嚴處可開之礦有若干處蔡商願領之礦有若干處所稱鉅股究爲若干均未據有呈明且旣名爲浙省礦務公司有無包含槪括全省礦產之意蔡商財力是否能勝辦法是否合例此亦不能不滋疑問者也以上事由謹援局章第二十六條開列敬候批答 
[粤諮議局禁賭風潮四誌廣東]  
　　粤諮議局禁賭風湖已三誌本報茲又探得各方面情形如下 
　　林蠅武干涉報館言論議員林蠅武自被選會議廳審查科科員照章應開去議員職任乃林欲利用諮議局照常出席政界已鄙其爲人初八日提議請禁安榮舗票林極力代賭商運動八屬議員反對議案當書可否字時林濳出議塲佯作不知事後輿論集矢被林運動之議員咸歸咎於林林遂於廿一日在會議廳提議附會局章不受詰責之條文請警道干涉各報言論各司道多不謂然林計不得逞聞擬自行電禀民政部嘻異已　　行商自願擔負行政費各行商聯電增兼署督云不正賭餉理無籌抵昨公决行政費確定不敷人民力任負擔速電政府立刻禁賭七十二行商公叩 
　　蘇秉樞又被除名昨日南海城議事會開臨時會議以名譽董事蘇秉樞增賭害羣大壞該會名譽公决照章移請監督將蘇秉樞名字摘除追繳執照以維公理聞已備文請監督照行矣 
　　慕德里司斥逐陳岳英函稿報界公會主任先生鑒公啟者我城北議員陳岳英任事已來噤若寒蟬毫無表見已大負各鄉父老期望之心今更喪心病狂反對禁賭甘爲公敵似此財類羞辱全司茲合屬數百鄉集議决不公認陳岳英爲議員除由本司各處標紅斥逐外特修寸楮奉逹希貴會分登各報以爲庇賭害羣者儆城北慕德里司合屬公啟　　嘉應學堂請處决庇賭議員電諮議局商自治會鑒反抗禁賭議員急請督示此律處决順輿論謝粤人嘉應城西學堂代表張思灜叩 
[湘諮議局近事記長沙]  
　　湘省諮議局以本省預算全案亟應由局核算爰呈請撫院楊中丞於日前彙齊交出嗣經該局查閱僅載出欵並無入欵當以無從核算仍舊退回要求速將出入兩欵全案交局以便討論 
　　諮議局於本年開常年會時正議長譚組安太史卽撰擬辭職書布告各議員以母老我病暫辭職務嗣經各議員會議僉稱正議長一席一時頗難其選不允太史辭職因公同向太史再三慰留太史不得已勉爲應尤惟自開會以來迄今已將期满太史恆不到局卽前日連次會議要務正議長亦連次缺席上月二十九日全體議員齊詣太史府第催请按期到局以便商承辦理太史雖近於衆議勉强到局而日昨復有呈請辭職之說各議員僉謂太史名望素孚無論如何當必能俯從衆請勉盡義務以慰人望云 
[湘路拒欵之近壯長沙]  
　　湘路拒欵一事因拒欵領袖代表魏制軍呈請楊撫代奏雖奉到硃批並無准予來京字様遂即仍回珂里以故前次舉定之各代表迄今尙未入京昨聞省垣某紳接到北京友人來電云湘路借欵問題現經部議擬仿照蘇杭甬路辦法部借部還並不指定某路作抵等語又湘省鐵路總公司日昨接到資政院來電云庚篠兩電均悉湘路不認借欵一節經信股員審查認爲關繋行政事件已照章咨行郵部核辦此復公司自得電後即傳飭各工程處趕速急　並議將長洙一叚尅期修築完竣以便接續展修限期成立以符議案而免郵部將來之詰責 
 
 

Page 11

 
 
分類新聞政界 
[籌振公會對於振撫之計畫安徽]  
　　皖省籌振公會以皖北本年水災較重雖欽奉頒發帑銀並勸募義振派委調查災區妥爲振撫無如災區甚廣冬春振撫來日方長需欵孔多誠恐不敷應付當此財政困難之際臨時籌欵不易難免飢民流離朱所且恐匪黨勾結爲患頃經該會擬定特勸章程請由撫憲札委徐道乃光等勸辦必可还收效果俾得源源接濟以救災黎聞朱中丞已准予所請矣 
[實行裁汰巡警冗員議案杭州]  
　　浙省本年諮議局常會經王議員家襄提出裁汰巡警冗員一案計理由三端及應裁種類甲乙丙三項如仁錢巡警局坐辦警道署之消防管理教練管理等員而尤注重廳州縣之巡董逐條說明理由充满復經全體討論增删修改呈送撫院發交會議廳審查業於念四日大會通過札飭主管官廳照案實行一面將裁節内容及職務分任辦法詳由撫院照章咨呈民政部備案矣 
[修改禁烟章程詳請咨報杭州]  
　　浙省禁烟公所改歸官辦本係獨立機關現因全省行政經費奉部核减庫藏支絀不能不縮小範圍前經增中丞規定將該公所劃歸巡警道直轄以專責成而資撙節前日經楊味蒓觀察具詳中座擬呈修改章程及現有員司銜名清單等件請准咨明大部等因到院本日奉增帥批詳悉所擬禁烟公所人員曁裁减經費辦法甚是改訂章程亦尙妥恊仰候察奪具奏並分咨禁烟王大臣度支部查照章程兩本僅敷分送應再備一分尅日送院備查仍先行將裁减經費數目移會清理財政局查照 
[於濳鄉民暴動善後辦法秔州]  
　　杭屬於濳縣前因清查戸口訛傳釀成暴動毀及學堂警局諸團體上峯聞警派兵彈壓並加派大員會辦善後無如地方凋敝規復爲難迄今數月猶未結案日前經該邑學界潘鎭寰等聯名公禀撫藩各憲條呈善後十端洋洋萬育頗中肯綮本日奉增中丞批云查閱所擬善後辦法第一條一項諭令各鄉舉辦團練一節本部院前經飭令巡警道擬具各屬預備巡警章程應候核准通飭後查照辦理未便兩歧第二條派員宣講由縣督同親赴各鄉恐牧令簿書之餘誠慮勢難遍及事多滯碍第六條提收私費榖一層前據吳守世嶔來禀曾以應否革除批府即飭新任於濳縣體察情形妥議禀辦其餘各條能否照行仰提學司移會布政司迅催該縣尅日赴任查度地方情形一併會伸妥籌禀候核辦毋得再延並移知巡警道查核辦理 
[嚴禁私行征收恩免錢糧長沙]  
　　湘藩趙方伯該聞各州縣糧書差役每遇蠲免錢糧之年即多有朋此爲奸藏匿謄黄並不張貼以肆其私自征收之技倆殊屬不法已極丞應嚴加整頓以除積弊爰於日昨通飭各屬所有此次恭逢恩詔凡光緒三十四年以前所欠錢糧全行豁免倘各書吏人等再蹈故轍准由各該州縣自治公所據實逕　省城各衙門一經查實定即分别嚴行參究决不稍事姑息 
[鄂督箚審查議員資格湖北]  
　　鄂督瑞莘帥以諮議局議員資格五項得一即可當選充任今議員李繼膺雖功名參革然亦不能一併認爲喪失惟原參事由係咆哮宫門罪屬不敬應否令其退職須諮議局全體議决遂箚行諮議局照章辦理具復 
軍界 
[襄提傳諭各營練規則湖北]  
　　張虎臣軍門以軍隊操練於平時方能運用於臨時查各營軍隊於操練之際多有休息過度形甚發弛者殊失振興軍政之意特定操練規則以勵教練各官及操練各軍士（一）軍隊操練之際限半點鐘架槍休息爲度（二）軍隊操練之際不准私相談笑以失軍容（三）架槍休息之際准擅離隊伍及坐臥倚伏以振精神（四）除休息時刻宜認眞教練（五）操練之際除暴病外不准託病故意離伍以上五條昨已傳諭各標營一體遵照 
[移請李提核定西江航線廣州]  
　　粤省當道日前飭稅司酌定西江航線以便輪扒各船易於兼顧查緝昨己由稅務司擬定辦法申報察核聞督院以此事與捕務有密切關係當將所擬辦法移請李水提體察沿海岸情形將各航綫嚴加考核明確其應删改各節亦一併妥定以便一體遵照 
[咨飭再造各路砲台詳細表册廣州]  
　　粤督昨准海軍大臣咨開准貴督咨送廣東虎門各路新舊砲台章制砲數表册共四本到處查所送表册未盡詳細茲將本處所定砲械官弁兵丁表式各一分相應咨送貴督希即分飭各路砲台照式塡註速送到處以憑　核 
[閩省建議徴兵變通辦法福州]  
　　閩省第一次裁撤綠營業已實行兵備處以閩省各路巡防隊現多已編練成營恐撥補之額無多該裁兵難免失所近議以此項綠營兵丁旣係土著亦合陸軍徴兵之格除年力精壯准予選充外其老弱不合格者亦准其子弟姪等挑補抵額俾免向隅日前咨請藩司查明此次裁撤綠營兵丁若干列單咨覆以憑核辦 
學務 
[蠶桑學堂請撥官契價銀安慶]  
　　太和縣境前設立蠶桑學堂自開辦迄今頗著成效惟奉籌各欵不敷甚鉅現該縣方令具禀撫憲擬將奉飭存留官契紙價餘銀撥爲該堂經費俾資挹注不知朱中丞如何批示也 
[鄂學飭被控學紳湖北]  
　　孝感縣學紳陳鑒灜被人攻訐謂其覇佔民妻侵吞學欵雖行縣飭查尙未禀復惟該紳經手學欵已由總董高承基集衆算明尙有一千餘串存在伊手並不繳出高文宗日昨特行該縣查明從速追繳以重學欵並將前次被控各節澈查虚實一併禀復 
[嘉應州定期選舉教育會長廣東]  
　　嘉應教育會正副會長前因保全考棚公地獲咎刻正會長廬文鐸副會長李杰已公布辭職書定期選舉略謂鄙人才德凉薄謬爲衆所推許自接理以來對於學務毫無裨益負咎良多前者因保全考棚公地事以致開罪於官長　公理已伸一已之得失何足輕重所遺會長一席自應另舉賢員接充乃迭次辭席各會員迭次堅留遲遲至今愈重濫竿之咎且文鐸監督梅東中學杰辦理體育講習諸務紛繁碍難兼顧用特於十一月初三日在本會遵章投票選舉正副二會長届期務冀各友踴躍賁臨爲荷 
實業 
 
 

Page 12

 
 
 [ 
[禀請獎給懇荒紳士商勳安徽]  
　　宜城縣紳董周鹤臯家道殷實以懇荒興利爲急務近於該縣境内懇闢荒山田畝種植森林數十萬株頗著成效查與大部奏准奬給商勳章程符合刻經該縣俞大令禀請撫憲奏請奬勵以爲振興地利者勸 
[湘諮議局選舉農會辦事人員長沙]  
　　湘省諮議局前次議决就省垣組織農務總會一所其總理協理森林坐辦各員用投票選舉法定期公選各節已誌前報茲聞各界已於上月十三日在席少保祠公同選舉所有得票最多數及次多數各員銜名錄下（農會總理）龍璋黄忠績李士銓魏光燾（協理）廖名縉李士銓郭敬安（森林坐辦）童光業曾繼輝廖名縉 
[晋豫資本家開採萊郡礦產山東]  
　　晋豫兩省大資本家近日同游萊郡探知掖平两屬極多礦山昔日己開旋封之井約訂數十處如九店及吉戈莊之金礦前李家愷開採數年因資乏停辦馬家店子門村之炭礦前劉道先登曁前署平度州兆蘭皆購置礦塲招工開掘亦力絀而止其餘遠年封錮者北唐家莊西北之礦灣子繡墟河畔之煤炕太澤山旁之水晶炕更僕難數今該資本家擬集合股本廣籌鉅欵設一官銀行以爲儲蓄周運之機關就掖平交界組一事務所聘學商各紳分勸遐邇練逹新學新藝而勢誠公益者俾同力募集爲該郡四屬大興利源云 
[鄂督札飭保護興國錳礦湖北]  
　　莘帥日前得盛杏蓀宫保由京來電略謂興國州銀山錳礦本係封禁官山張文襄創辦鐵廠開採光緒二十十年奏歸商辦此山一併移交歷開十餘年矣頃據漢廠禀報州人砌詞聳聽遍發傳單欲與錳局爲難查錳礦石爲鍊鐵要需不可一日斷缺漢廠製造各省鐵路料件均有限期關繋路政甚大務祈速飭勸業道嚴飭州牧曉諭解散勿使滋生事端云云當即逕札興國州查明解散如滋事端惟該州牧是問 
雜記 
[土娼巡董合開祝壽筵嘉興]  
　　桐鄉青鎭土娼馬愛寳與烏鎭巡董陸某結不解緣已非一日茲聞兩人將謀祝合壽誔以符白頭偕老之佳讖並有吳某爲其作撮合山即移介壽之觴以合卺有知其壽算者謂陸年五十六馬年四十四合之適成百歲佳話耶奇聞耶該鎭人均傳爲笑柄云 
[自治選舉演出怪現象杭州]  
　　新城城鎭鄉地方自治城區選舉已於二十五六七等日就邑廟舉行連日選民來所投票者人數頗極擁擠管理員接待殷殷交頭接耳奇形怪狀無乎不有凡選民來所投票見其味弱可欺雖已塡寫某名管理員輒嗾令改塡某某又有七賢鄉朱某王某城郭鄉吳某等一人前後竟塡至十餘票之多更可笑者有人竟在投票所門首見投票人來各分給麵籌一枝囑令塡舉洪某一般選民來自田間實亦莫名其妙云 
[巡警敲詐案兩有不是湖南]  
　　常德自治研究所學員某前在府城某處私吸洋烟爲巡警高某及某偵探所暼見必欲將其帶至該管區照章處罰嗣經某學員向其再三討情該巡警等遂索錢一千文始行釋放事經該所長知覺當將某學員即行開缺並函告巡察局請將索賄之巡警偵探一井照章處治以維警政而昭公允 
[宦妾捲逃案重生紏葛鍞江]  
　　己革安徽某鎭江軍門逃妾金翠英捲逃巨貲私行來鎭爲娼經商人周雲利其私蓄計誘爲妾日前江軍門聞信來尋嗚知四區警察分局拘案核辦當時江軍門收到償金後即日回皖嗣經友人規勸始悟取金之誤乃又函致鎭郡官塲代將金翠英拘解皖省以憑訊辦當由丹徒交大令於日昨面晤四區俞巡官詢以金翠英下落俞謂當日雖由區拘獲後經吳養吾軍門及吳澤民總董出爲調停退金置人了案彼時金翠英即由吳軍門片來索取現在要知金妓下落似非吳軍門不能明白惟吳軍門因事返重尙未到鎭云 
[大盗連搶六家鎭江]  
　　江北興化縣屬之沙溝地方近出大刧案數起地方不靖民難安枕詎上月二十六日下午又有盗船六七艘停泊湖濱傍晚六旬鐘紏黨二二百人各持槍械分途刦掠連搶六家得贓頗巨並轟斃五六人均係鄉民盗風之猖獗可謂極矣 
[一夜連燒三處鎭江]  
　　上月二十八夜二句鐘時鎭郡城外薛家巷麒麟菴左近有楊姓家新砌草房未曾竣工楊某恐盗賊行竊深夜未寢因小有風雨即以茅草引火烘焙潮衣以致失愼並延燒十餘家水龍聞警馳救尙未灌息四塢街已閉德順糖棧又有火警此屋孫樓房上下十餘間關鎖一年之久不知火種從何而來焚燒殆盡幸未殃及池魚迨至四句忽又報大街戥兒巷頭泰昌昇洋廣貨舖後進突然火起彼時各水龍赶往灌救幸卽救熄祗燒去房屋一進聞該鋪曾保火險六千兩刻因虧本太巨自行緃火希圖賠欵詎爲站崗巡士瞥見節即將舖主等二人拘赴警察總局不知如何發落也 
雜錄 
[敬覆王君哀奴書（默）]  
　　王君哀奴鑒來函及論稿責僕旣知江蘇諮議局内容何以舍其大而論其細詞嚴義正僕誠無辭然僕之所以就事論事而不敢稍出以逆臆者尊重諮議局耳大論見解超卓詞鋒犀利甚佩甚佩第恐無知者以公爲周内鍜鍊而轉没爲他諮議局聲辨之苦心故不敢公之社曾留以備僕與二三知已商榷可也吾人對於諮議局立在批評之地位當就其實事而針砭之不當臆度其心理而苛論之隠護其短失報館之天職暢論其非又來反對之譏誚不得不以鄭重出之公以爲然否 
瀛談 
[波斯婚禮記]  
　　波斯國人凡長大時。欲求一女子爲妻。其男子不能有自由之權以自行選擇女子與之爲偶必要該男子之母或其姊。或一中年婦人以辦理此事代覓一相稱女子以妻之國内之風谷幾與中國無異綠多數之人於未婚前男女均未能會。面間有未婚以前欲先視其妻一面者。則其男子必須先往女子親屬之屋内。藏於屏門或簾之後俟該女子到時乃得偷看此事甚爲秘密。務使女子全然不覺此事而後可迨婚。議將成時則由女子之父母。囑女將其手獻與該男子以表其愛敬之心。倘該女子允其父母。之請其父母即行。回家邀請各。親友賁臨慶叙並延祭。師一名舉行婚姻之禮。當結婚之時其女。子之房用一。厚屏門間爲兩處。屏門之後。即有數婦坐焉。新婦居於其中。當各人静坐之後。祭師即將祈禱文。宣讀誦畢。祭師將。新歸答詞。每語宣讀三次。明示此女子首允妻與此男子。倘該。女子答不清楚。或不願回答。坐于屏後之婦。力勸此女子明白回答。倘仍不允。則由一老婦。高聲直說已廳聞其他　人。亦同聲相答。祭師遂將該女子答詞註于册内。並將各語白諸新郎。倘蒙首。允即由一祭師之領。　寫一成婚合約然後。舉行婚禮云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十月二十一日第十八次議事（續）]  
　　李柳溪侍郎請發言衆問其是否代表軍機負責任李答本員負此責任遂至演台前演說謂此次上奏非特别新奇之事立法機關議决之事不必當時發表有諮詢行政衙門之例此次諭旨非對於資政院之裁奪實爲對於行政衙門之諮詢吳賜齡謂與其交民政部鹽政處核議何如再交本院核議特派員一味强詞奪理如此曲解并歷數軍機大臣不負責任種種情形實爲把持樞要破壤憲政特派員又將何辭以解李尙未答陶鎔謂資政院議决之事行政衙門尙有核議之權限否李答不曉得陶鎔大呼此事不必再問不曉得三字可以告于下矣當時議塲秩序大亂而李侍郎亦進退維谷憤憤不台 
　　籍忠寅又問特派員所言理由以此次諭旨不過諮詢行政衙門當此事議决時行政衙門特派員亦到此何以當時不諮詢必待今日李謂此爲朝廷諮詢並非政府諮詢籍忠寅謂此不過特派員諉過朝廷耳此語特派員應負責任否議長隨彈將刻軍機之倡議付表决起立者三分之二以上之多數贊成 
　　議長謂彈劾軍機大臣六字可爲議題否易宗夔主張宜根据院章二十一條陶鎔謂應將不負責任四字加入雷奮謂彈劾之意即謂現在軍機不負責任不足輔弼皇上不可專指侵奪權限言恐軍機大臣以上諭藉口也隨由議長指定起草員六人趙炳麟沈林一邵羲籍忠寅李文煕孟昭常 
　　許鼎霖以雷說爲然只彈劾其不負責任兩諭可不必說請起草時注意沈林一以不足輔弼皇上一語並非根据院章此時有謂其不贊成彈劾軍機者沈林一謂頃表决彈劾時本員亦在賛成之列只不替成雷說又有謂其兩次均不賛成者沈林一大窘欲辯而不能吳賜齡謂不負責任即爲根据院章雷奮謂提出上諭將來必無好結果軍機仍可照樣諉過朝廷將此具奏案從根本取消此次彈劾根据仍在二十一條謂其爲違國家各種法律不必限於本院章程均可彈劾之也沈林一又嘵嘵不休謂彈劾之根据何在陶峻請取消沈林一起草員資格彼是不主張彈劾拍掌大起邵羲籍忠寅請另指定起草員議長宣言謂此事不能另行指定此次起草員六人雖一人反對究屬少數决不能不從多數意見一人不贊成即取消若均不贊成將如何諸君勉爲其難可也衆贊成遂宣告暫行休息三十分鐘五時三十分復人塲議員寥寥無幾已不足三分之二議長宣告今日爲時已遲而議員又皆紛紛退塲勢不能再開議然有簡單數語宣告今日第三第四第五三案均係關於修築蒙古鐵路宜併歸一案交特任股員審查遂指定特任股員莊王等十八人議長又謂自第六至第十均係關於教育事宜可先付審查指定特任股員潤貝勒等十八人時已六時遂宣告展會 
[本埠新聞]  
 [P聲明滬南實無鼠疫 
　　城自治公所各董事復滬北公立醫院董事沈仲禮君函云本月二十七日奉到合函承示前住滬北之周姓患鼠疫曾斃三人近移南市新舞臺左近日來又斃一人又在大東門外郎家橋有居民一家由滬北徙來亦患疫症已死一人此症爲禍甚烈應爲之防等因辱荷關埀至級公誼當經詳細調查新舞臺左近並無患病之人所云周姓係周醒儂實住郎家橋南堍油車街三十六號門牌復於二十九日派人會同上海醫院張監院及王醫士前往檢查究竟死者是否由於鼠疫據周醒儂之子伯華復稱前住北市源昌里時家内曾有子侄三人死於痧症而工部局指爲鼠疫多方取締因是南遷越四十餘日胞弟覆芳又患疔毒而死曾請上海醫院王醫生診過弟媳以夫死子亡痛不欲生呑服金戒指自盡卽經覺察用藥水將金戒指嘔出嗣以喉間及臟腑已受金損延至昨日逝世曾請侯醫士診過胞弟及弟媳之死因何病症有王醫生侯醫生診過藥單及吃賸藥水並金戒指爲證等語其時周之弟媳尙未入殮當由張監院王醫生將屍驗明實非鼠疫當將侯醫生藥方及吃賸之藥水瞘出之金戒指一併帶至局中作證並據侯醫生王醫生言檢查南市地方實無傳染鼠疫之人合行奉復正封函間復據上海醫院張監院來函報告檢查情形特將來函抄呈即祈察閱 
[商會籌辦借欵簡章]  
　　商務總會總協理各議董議定籌辦借欵事宜簡明章程六條業已分送各業以備參考簡章錄下一滙豐借欵二百萬兩已與該銀行磋商定奪蒙上海道憲承認准以一年爲期每批押欵各歸各贖不相牽混一各商借欵須有實在產業抵押一經本會議董用函介紹可將其產業價値坐落處所逐年進欵詳細開單呈送本會由本會專派熟識英文友人一位偕同該商前赴匯豐銀行請定之估價洋人處估明押欵價値再由本會出給洋文憑信由公舉之董事三員簽名然後持信至高易公館另立押據將契據交割清楚即可向滙豐領欵一各商借欵除押據名歸自己訂立外各應在借欵總合同一併簽名以符定章一訂立押據律師費用以及估價洋人費用各歸借債之人逐批自興商定付給外所有訂立總合同律師費用以及本會另行專請經理繙譯書記等員紙筆車馬打字機器不得不酌籌經費以資津貼茲擬每借銀一千兩抽費二兩五錢即於立據之時照付一本會内特設借欵辦公處一所特派友人專司其事各商借欵可於每日下午一點鐘至該處接洽一公議舉定經理押欵之代表董事三位事屬義務勢難終日在會以待簽字本會當特派誠實可靠之友一人常川住會遇有緊要洋文憑信隨時乘車分投各處送簽蓋戳以示便捷而恤商艱 
[巡警局改革官制]  
　　上海巡警總局向章自總辦參事以上分警務警政警法等六科長每科設課員四五人近奉巡警道汪觀察諭飭除將參事一缺裁撤外其餘六科改併爲總務行政司法保安等四科課員亦裁撤數員各路分局兼管一區事務者向設正副巡官各一員現將副巡官裁去以一事權而節經費聞此項新章將於日内宣佈實 
 
 

Page 19

 
 
行 
[彙錄關於錢莊倒欠案之批詞]  
　　滬道劉觀察昨日發出關於正元謙餘兆康等莊倒欠案之批詞數則彙錄如下（批張化臣禀）仰王倅嘉煕會同會審官寶令併案追理具報（雙順泰禀）仰王倅嘉煕持禀前赴商會查對正元帳簿是否相符刻日禀復母稍片延原禀並發仍繳（批邱啟昌禀）麟記摺存之欵是否即啟昌一戸仰王倅嘉煕刻日前赴商會查對帳目並飭提在押之正元經理人確切訊明刻日具復察奪母稍片延原禀及麟記揩并發仍繳（批施典章禀）禀悉仰會審官寶令會同王倅彙案查追此繳（批陸逹生禀）謙餘虧帳無論爾之存欵是否足抵應攤墊本而該生空盤賣買敗壞市面現奉督憲密札飭拿豈可輕予保釋且現據委員禀報清查德源帳目以爾所欠押欵往來拆票六十餘萬爲最鉅何得延宕不理仰會審官寶令嚴行追繳勿任狡展切切原禀抄發 
[派員徴收衛生物品]  
　　江蘇巡警道汪觀察曾於上月札行上海縣及巡警各局區巡員文云照得民政部具奏德國舉行萬國衛生博覽會遴員派充監督前往觀摩並於京師設立衛生陳列所飭將各省關於衛生物品製辦運京分類陳列以便赴曾之用並爲將來研究之資等因當經本道先行通飭各廳州縣速行籌備將所有關於衛生事項者製造及天產品分别查明由地方官購置或照會商會徴集先行造册送查俟奉部飭起運嗣奉行准部咨並續准京師内城總廳章函稱前項物品務於十月内購齊解運來京各等因均經電飭各屬遵辦在案查蘇省物產富饒凡關於衛生事項者製造及天產品縷指難終惟解限甚迫轉瞬即届因思此等物品圖籍雖或由各屬所產或由紳商各界發明而分運銷售大半在於商務薈萃之區上海爲通商巨埠地大物博衛生品類美不勝收禀奉陳撫憲由道派委專員分赴各廠肆詳細調查廣爲搜羅以期早日辦齊依限解送爲此札派札到該員等迅速遵照辦理 
[醫生與局員之關係]  
　　江北人沈三因搭蓋草房被人投一匿名信函於閘北四路巡警分局稱被佔及公路由黄巡官飭保提到姓名相同之沈三訊知曾有江湖醫生陳漢章藉端圖詐等情已紀昨報昨日又將造屬之沈三提案訊據供稱小的因聞被人告發恐懼不安適有醫生陳漢章來家自稱與總局徐老爺素有交情故曾央陳代爲轉圜巡官問其曾否行賄堅不吐實飭令退去候再查核 
[盗案解縣訊辦]  
　　夥却浦東蔡家莊木作頭黄子良家衣物等贓之盜匪吳愛寶吳炳生張阿大張根生陸金壽姜金眼等六人由探在蘇州河船内緝獲一併解送公堂押候查辦在案昨日復由捕房解請復訊經孫襄讞會同美海副領事略訊一過判將人贓併解縣署訊辦 
[西鄉又出盗案]  
　　本邑西鄉法華附近米店主楊秋林家前晚忽來匪徒十餘人撞門入内突出器械嚇禁聲張致被攫去衣物銀洋約値一百金之譜事主急出後門鳴鑼集衆幸經左近鄰居帮同追捕祗獲王阿龔一名餘均逃去日昨該事主已偕同二十七保七圖地保投報上海 
縣請爲勘緝矣 
[城内]  
　　省釋無幸○浦東各鄉鎭近有新發現之樟榔黨匪徒專事拆梢滋詐鄉民受害隠忍不發茲爲本縣田大令訪悉特飭捕頭徐文下鄉拘捕獲到楊炳一名謂係該黨南帮會首前晚由襄議員承明府提案審訊楊供曾爲　司失業多年惟向來安分守已不敢拆梢求恩釋放明府判卽開釋 
　　愼重衛生○城自治公所中區日昨發出六言通告遍貼通衛其交如下照得清潔道路具見自治章程各戸傾倒垃圾必須每日清晨若在九時以後切勿任意亂傾木桶可以存積派夫逐日挑清街巷總宜潔凈關係地方衛生爰特重行廣告自後務各凛遵 
[官事]  
　　蘇松鎭總兵徐傳隆昨日到道拜會並告知接統洋班事務擬於明日出巡南洋各島丁憂江蘇候補知縣林建樞南洋鎭志高等商業學堂稅則科畢業生胡子建考職班試用典史沈文韶昨均到道禀見洋務局交案委員候選州判歲貢生羅廷璋到道禀謝加札留辦 
南市 
[曾欵紏葛]  
　　王家馬頭一品齋荳腐店主方壽如在工程局控告大南門外同業喬全福欠去會洋一百餘元並代借洋三十元向討不還反被其兄喬正芳恃蠻毆撃經湯裁判提訊喬供認不諱並據喬正芳供被方欠會洋三十六元久不歸還並未毆撃判喬全福交保喬正芳斥退著方赶邀司証首會携同會簿來案復訊核斷 
[賣婦女]  
　　揚州某宦家長隨胡光裕之妻唐氏日前來滬暫居伊姊崔磨氏處被王李氏勾串江北車夫潘阿生及城衣近張候賢王德才等議賣於浦東羅家行地方潘姓爲妾得洋八十元茲胡以伊妻久出不歸來滬招尋查詢僅唐氏推託不知遂即控奉西區飭探拘獲王李氏崔唐氏及王德才之妻母葉憑氏張之同黨黄雨泉解至工程局訊究胡供唐氏已娶九年尘過子女不料現被串賣求請究追訊之王李氏供由潘阿生王德生起意事後分用媒金洋五元唐氏之姊自往唐處氏取洋十元黄供得媒金洋三元判王李氏拘留候補提買主及媒証　究葉馮氏黄雨泉交保着交張王二人來葉崔　氏交胡帶出候再復訊 
[追繳宿債]  
　　義方紅坊夥史錦華昨將同業張糼庶張郁之扭至工程局控糼庶曾借洋二十元　欠棉紗價洋五元七角由郁之担保以行單作抵事閱數年迄未理明經温裁判訊明屬實判兩張交保出外限十一月底繳洋以便給領 
[勒塡坑厠]  
　　自治公所路政處以十六舗泉潭會館碼頭之坑厠穢氣四布有礙衛生昨物諭飭十六舗地甲傳諭坑主限十一月初五日以前迅即塡除不得違抗 
[查緝匪類]  
　　自治公所警務長以時届冬今宵小叢生所有東西南三區境内之客棧車庽難保無外來匪徒潜匿其間爰派稽查員率同巡長巡士四處槢查嚴加取締 
閘北 
[女孩迷路]  
　　前日傍晚時有江北女孩蔣招弟陸粉令子同在某絲廠學習打盆放工回家在新閘橋路迷途哭泣由崗巡帶入四路分局留候家屬認領 
[巡警記過]  
　　四路分局乙班巡　劉蘭軒黄惟善均因不守　規經黄正心官　悉飭各記常過一次以示憑戒 
英租界 
[超拔妓女]  
　　江北鹽城女子崔巧雲於十四歲時被其族叔携帶來滬賣於小東門外殷長福所開之花烟間内爲娼迄已六年近因被鴇凌虐於前日夜半逃至英租界四馬路濟良分所求請援救昨晨由所董送至公廨訊悉前情判發濟良所照章擇配 
[傳訊司帳]  
　　王以莊控洪佩卿欠銀案内之司帳紀月帆昨晨由探傳至公廨押候晚堂訊追 
[誣控搶洋]  
　　王炳熒吳金松在大連灣路調戲婦入被周寶林見而阻止亙相爭執詎王吳即投楊樹浦捕房控周搶洋昨由包探陳銀松將三人併解公堂訊悉前情中西官 
 
 

Page 20

 
 
以王吳不應誣控判王枷示五天吳押三天示儆 
[拘獲騙子]  
　　徐魯氏控何金榮騙洋四十元昨由捕房將何拘解公堂訊知事出華界判原被併送閘北巡警局訊辦 
[發落流氓]  
　　流氓陳愚卿張阿根前因徐丁山被人謀斃一案牽涉由廨移送上海縣訊辨在案茲經田大令訊無證據於昨日派差將陳張二人送回公廨發落旋由德襄讞會同美郭副領事訊知陳曾串竊葛龍泉家金飾判陳押西牢半年張逐出租界 
[訊結竊案]  
　　張杏生等八戸控錢大流揚友生張寶玉等串竊衣飾一案昨經公堂復訊明晣判將收贓之趙安祥陳德清一併交保候提金阿四到案再核錢大流著照原斷還押楊友生押西牢三年張押兩年期满均逐出租界 
[馬夫收禁]  
　　包嶺梅控馬夫吳阿榮王桂雲串竊衣箱一只内有珠飾等物値價甚鉅昨日由探將二人解請公堂復訊明晣中西官以王無干開釋吳押西牢四年如能於限内將贓交出或賠洋五百元准予隨時酌該 
[監守自盗]  
　　滕阿三在日商書上洋行内竊取行内洋綢一疋被控昨由包探將滕拘解公堂訊明判拘押一月 
[遞解匪徒]  
　　過犯吳阿惠逐出復來由探查獲解廨訊實判押三月在案昨届期满由捕房將吳解案請示判遞回江北原籍 
[屢戒不悛]  
　　王阿三竊取陸董氏家鉛桶由深查獲昨解公堂訊知王係九次過犯判押西牢一年期满再逐出境 
[逐出復來]  
　　過犯張秋濤高阿四朱順家均逐出復來由探一併查獲昨解公堂訊明判張押西牢十月高朱各押三月期满冉行驅逐出境 
美租界 
[忿不欲生]  
　　住居百老　路四百三十六號之謝元興前晚因家庭細故與妻陳氏口角詎謝忿不欲生意以切菜刀自向頭面亂砍幸由妻父陳阿生救護得以免過旋即送入捕房由捕頭詢明斥釋 
[因何失火]  
　　昨日下午二時半蓬路五百三十七號某姓家突兆焚如由救火會到場救熄焚燬樓面一間 
[協傳見証]  
　　水包深何阿生昨持傳單至捕房禀稱章小郎行竊某輪船銅器案内之見証張阿炳住居新記浜路二十八號請派包探協同傳訊　頭　之 
[男女無恥]  
　　蕩婦陳翁氏昨在西華得路與某甲拆姘口角亙相扭毆由捕併送捕房捕頭以均屬無恥斥　不理 
[伊誰遺失]  
　　印阿芳昨日在途拾得西文書信一封内有五十元之支票一紙送交捕房存候待領 
[葡人發癲]  
　　某葡人因患瘋癲昨在百老匯路一帶胡閙不休由捕拘人捕房送交葡署請爲安捕 
法租界 [ 
[若何定斷]  
　　山東人劉新發控王靜甫　佔伊妹朱劉氏爲妾並騙云洋三千元及衣服等物經公堂諭伤長發棧經理唐鳳庭問明存洋數目及房飯等費細帳呈候復訊在案昨是復由捕房將王靜甫父子及林華堂賀發田與朱女方和即顧木氏等一併解案請斷旋據唐鳳庭呈驗細帳聶司馬閱畢以案關奸騙孀婦且有幼子尙須妥爲安置判髾被一併　去候下期宣布堂諭 
[控訴無憑]  
　　侍者葉文安前坡洋東具控 
私配房門鎖匙經公堂中西官判葉押候查明再核在案茲由捕飭探查明並無圖竊情事故于前日復行解案請爲發落原告亦帶出店唐金義陳三林至案作証唐等供稱與葉同事鎖匙係東家之物曾見葉將房門鎖好出去鎖匙仍在門上並無别情中西官以該洋商所控無據未便准理判葉開釋所有行李各物着赴捕房具領 
[自認貪小]  
　　電車棧房工人陳榮生近因私竊電鈴等物被經理西人查出送捕解廨請辦陳供一時貪小求恩寛宥判枷一月游街示衆 
[有無妥保]  
　　紙棧跑街移趙晣清私收客帳銀七百餘兩義棧主翁立聲查出具控公堂訊明屬實判限一月人銀並保交還洋一百元銀四百兩在案迄已逾限分文未交昨日復經　訊原告爾趙尙有家產有意逞刁趙供名譽已損且在押不放何能爲力聶司馬商之顧副領事判從寛改覓妥保限一月理明 
海上閒談 
[私運嗎啡乃可輕釋耶]  
　　私運嗎啡。案情重大。某公館何人。乃竟輕輕保釋以去承襄讞自謂來滬不過兩月。所審之案。已有三百餘起。以情節重大。例應發配烟瘴之要。犯而輕易保釋如此。毋怪兩月間可以聽斷三百餘案矣。 
　　獨念禁運嗎啡。載在條約。今本國人犯禁。而問刑官乃輕緃至。此則萬一外人。亦違約私。運吾不知守土者將何說之辭。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇蘇屬試辦宣統三年地方行政經費]  
　　預算册（六續）（本册以兩爲單位兩之下加小數點爲誌)第二欵農事試騐塲經費共庫平銀五六五二·二一六第一項中等農業學堂試騐塲經費銀五六五二·二一六第一目職員俸銀二九九·五二第二目農夫工食銀一○○六·二第三目購置肥料銀二三六·八九六第四目塲租雜支銀一○九·六第五目擴充費銀四○○○·第三欵工藝局經費共庫平銀一二二三五·五○一·第一項京目工藝傳習所經費銀一二二三五·五○一·第一目薪水銀七六二·○一六第二目辛工銀二七四·九七第三目膳食雜食支銀五八三·四七第四目房租油燭銀二四四·五五第五目料價工値銀一○三七○·四九五第四欵商品陳列所經費共庫平銀五一九五·○二五第一項省城商品陳列所經費銀五一九五·○二五目暫闕說明總數旣遵部電核减則原目各數亦應照减令暫闕第五欵補助實業經費共庫平銀二九五二四·八三四第一項補助各廳州縣實業經費銀一二○四二·七九七第一目元和縣實業經費銀三六五·六九五第二目吳縣實業經費銀六六·二第三目華亭縣實業經費銀二○四·第四目婁縣實業經費銀一七○·第五目武進縣實業經費銀二一九○·五第六目無鍚縣實業經費銀一○○○·第七目宜興縣實業經費銀一五五二·二六四第八目荆溪縣實業經銀一○七四·七九九第九目江陰縣實業經費銀二一五八·六九六第十目丹陽縣實業經費銀一五五二·三三二第十一目漂陽縣實業經費銀三二·二七第十二目鎭洋縣實業經費銀七五八·第十三目寳山縣實業經費銀一一二八·○六一第二項補助省城及各廳州縣農會經費銀一二六八二·○三七第一目省城農務分會經費銀二○○○·第二目江震農務分會經費銀八三七·○四七第三目常昭農務分會經費銀一三九·二三第四目崑新農務分會經費銀五二六·五小說 
[義俠小說盗俠（十二）]  
　　格蘭那極思至此。前此欲死康吉之心。已熸其强半。欲變計姑徇美人之請。釋此少年。顧一念及肩上所受之創。顏色立變。握拳切齒。必欲甘心其人而後快麗。榴覩格蘭那極精光漏於兩眼之中。亦微識其宗旨。則深爲康吉討克危。復以言激之曰。將軍不肯釋此少年。殆懼其出而報仇耶。此少年固勇。然將軍非常人。安有懼者。格蘭那極受激。則怒形於色。大言。曰以我之勇。胡懼人之報仇。吾將聽密司之語釋彼出。堡聽其紏衆尋仇。吾不之憚。惟茲事滋重要此撒克遜之豕。尙傷吾騎士二人。中一人受創至烈。吾今。且臨視創人。苟創重不救者。吾必立縊此撒克遜豕於堡上。爲吾騎士復仇。今且别矣語已緃步立出麗榴大聲自語曰必趣。釋此人。方無墮。將軍之勇。天下安有名爲勇士。而懼他人之仇復者。格蘭那極微聞其語。顧已疾行出。麗榴舉手向天。爲康吉祝福。旋爲格蘭那極之司家嫗曰威辟者。導入複室。力鑰其扉。僅有女侍二人。侍之弗去。麗榴力拭其淚。默坐不語。而心坎之中。直同風輪之轉。無有息時。　　康吉旣爲堡人囚之别室。以巨索反剪其手。康吉大怒。極口肆詈。而守者望之而笑不之怒。康吉無已而睡。睡醒之後。則又頓足詈罵。如是者至於一日之久。守者進以惡草具令食康吉愈怒。斥去弗食。方憤懑間驟見一少女盈盈。而人白衣綢冠。狀至雅淨。推門直入。行至康吉之左。守者愕然起立。謂少女曰多倫姑娘。汝來何事。語旣。即鞠躬向少女爲禮。少女嫣然而笑。謂守者曰頃主人諄勸密司密色司。留居此堡。而密司力請主人。必釋此被執之少年。今主人已允密司之請。令我語君釋此少年之縶緃之出堡。守者曰。旣多倫姑娘來傳主人之命。吾敬謹承諾。今且爲此少年解縶矣。多倫曰。敬謝先生。此解縛之役。吾尙可代勞。君且少息。聽我爲之何如。守者鞠躬以謝。多倫則緃其纎步。行近康吉。徐解其索。且笑謂康吉曰。君爲密司脫討克乎。密司密色司命我傳語告君。勿濡滯於此速。離此堡圖再相見。密司方企足以待君也。國外新聞 
 
 

Page 27

 
 
[澳門軍變續誌]  
　　二十九日香港電云昨日澳門有戌軍 
及水手約百名執械會齊事前曾豫約信號當由軍曹一員指揮步往議政廳要求澳督立即施行驅逐敎士之訓諭及禁閉維逹洛伏報並增給兵俸澳督聲稱里斯本政府果有驅逐女尼之諭則彼自當奉行後該督又依從彼等要求諸欵於是軍士水手始安回營所該處民人當時大爲震恐惟目下諸均安靜今日諸尼及修道院之英國孩童均已行抵香港 
[荷大臣更正流言]  
　　二十九日倫敦電云據海牙電稱外間盛傳荷蘭政府修築拂羅興砲臺係爲抵制德國勢方之故今日荷蘭下議院集議民政部大臣竭力陳辯此舉之行並非由外人之壓力所致 
[英國南極探險隊行踪]  
　　二十九日倫敦電云斯考脫君組織之南　探險隊已乘脫拉洛伏號汽船由鈕西蘭起程向南極進發 
[中国食物運入英國]  
　　二十九日倫敦電云利物浦衛生官已准里桑卞汽船所運之物起岸該船共載氷湅華豕六千二百七十頭及鵝鴨竹鷄猪油大豆蛋貨數千包 
[葡萄牙發現疫症]  
　　二十九日倫郭電云晨報載里斯本訪事電稱買特拉之芬乞爾地方發現疫症七十七起死者三十二人 
[英國選舉事宜續聞]  
　　二十九日倫郭電云據目下之部署逆料星期六日投票選舉者共有五十五處内務部大臣乞欺爾君爱在柯爾乞斯脫演說時爲人以腐魚爛泥抛擲满身（以上譯字林報） 
[德國擴張陸軍計數]  
　　二十九日柏林電云德國陸軍現當和平之際共有五十萬三千七百零二名至一九一五年將增至五十一萬一千三百二十一名擬分步軍六百三十四大隊馬軍五百十中隊野戰砲軍六百四十中隊目下則有步軍六百二十三大隊馬軍五百中隊野戰砲軍五百八十三中隊 
[青島戌軍將次瓜代]  
　　二十九日柏林電云瓜代青島戍軍之新兵定期西歷明年正月七號由德啟程 
[俄國文毫著作之板權]  
　　二十二日柏林電云托爾斯托雅伯爵最後遺囑敘明將其所著各書之板權盡歸其女亞力山大 
[歐洲風災近聞]  
　　二十九日柏林電云卡斯比安海安沙海及黑海等處均遭大風傷失人口甚衆 
[澳門總督辭職]  
　　三十日香港電云澳門總督業已辭職政府已簡維合爾塼士接充此任（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
[上海天德生藥舖擇十月念五日先行交易]  
本號向設上海法租界吉祥街中創歷數十餘載庚戌年翻造店基移至法大馬路東吉祥街口坐北朝南石庫墻門内櫃發兌各省道地正藥採辦關東鹿茸暹邏官燕高麗人參東西洋參親自剔選門市飲片虔修丸散膏丹杜煎虎鹿諸膠神效戒烟丸藥秘製花露藥酒甲辰年遣友親赴山東督煎阿膠發眞價實久遠馳名定價劃一童叟無欺凡　仕宦紳商軍學各界光顧者認明墻上大字爲記庶不致悞　天德生祥記主人謹識 
[周裕泰紹酒棧廣告]  
本棧自開幕以來承　法界君子紛然惠顧其酒味之美相待之優遠勝他家尙蒙稱許現在本主人益加奮勉於各路佳釀務選精純諸色藥燒特别減價務希顏人雅士臨敝棧一浮太白聆嘗酒味始信本主人言之不虛也　上海英界帶鈎橋本主人謹識 
[上海甯波乾泰豐廣告]  
寗波北鄉一帶所出土產棉花爲一大宗歷年整頓總因人心不古妄希攙潮取利以致壅塞消路本主人挽回利權起見採辦潔白全乾足砠花衣用緊布包皮外蓋四明商旗爲記首先提倡一面在英政府註册另掛商標一面登各報紙俾中外各埠馳名暢消若遇潮濕包退回換誠恐魚目混珠包内特用仿單倘有無恥之徒假冐訂定牌號公禀　商務局究辦　貴商賜顧請認四明商旗爲記庶不致誤本號現因推廣營業起見今將分售處列后　總行浙江寗波　乾泰豐　分行上海　乾泰豐　發售香港　裕豐順　代售神户　裕豐順　代售横濱　裕豐順　宣統二年　月　日 
[福安公司賠欵迅速]  
本號因不愼失火全遭回祿幸早在樓蘭生翁經手保險元六百兩今已如數賠足樓君辦事之公正福安公司賠欵之妥捷特登報鳴謝　寗波二境廟中和號啟 
[經理處上海仁記路二號文達羅洋行]  
好立克麥精牛乳 
最無補上飲食料品 
本公司所製之麥精牛乳久已馳名各國最宜於老年氣虛血衰之人並小孩體弱肌瘦以及仕宦紳商旅行之用因其能補血益氣强健筋骨乃乳膏中之魁首也　光顧者請認明牌記幸甚 
[源安華安保險公司賠欵迅速]  
本廠於本月十五夜失愼幸向兩公司保有火險除收回焚剩貨物外其餘蒙兩公司照所損失如數賠償足見該公司信實可靠特此登報感謝　新閘悦茂皂廠告白 
[開平礦務有限公司廣告]  
本公司前在仁記路設立打灶分銷處蒙各行號舖户試用利便營業日臻發達現在本公司欲更求推廣銷塲起見將一切打灶送煤自西十二月一號起均歸虹口有恆路十九號利昌煤號經理此後各行號舖户需用末煤及建造修理煤灶等事請逕向該經理處利昌煤號接洽可也不必再由本公司寫字房轉接至該經理處遵照本公司打灶章程辦理與本公司自辦時並無兩樣各行號舖户已逕由本公司改造煤灶者不得向别處買煤該經理處在虹口有恆路十九號利昌煤號電話一千三百九十二號 
 
 

Page 31

 
 
[最新式榨油機器]  
本廠始創於英爾境呼地方已歷一百三十餘年專製大小各種新式榨油機器價目每部自七百兩起至數十萬兩均可配置每點鐘可榨油半担至百担隨機大小立定現因中國各省油廠油坊林而所用之機均係舊式出貨遲少費時勞力亟宜改良惟本廠所製之機有五大特色○一出油加多○二餅身堅細不致霉變○三機器靈便不佔地方○四省用人工○五可用蒸汽煤氣電力手搖牛撁均能運動現有各油廠用本廠之機每年可榨四百餘萬噸况各國行銷之油日增月盛非改用新機難獲大利倘各　寳廠欲定上列各項機器或欲改良多獲利益者請　駕臨或通函敝行有工程師隨時可開帳詳細指示即知所製之優勝也因本行乃自出新法全球無比行銷印度埃及南美等國皆蒙讚美今特設分行于上海福州路念號并承定大小五金雜貨軍械戰艦挖泥起重造水泥紡織麵粉開礦火車電燈各種機器倘蒙賜顧定當竭誠報命以副雅愛特此佈聞上海福州路念號英商茂成洋行謹啓 
[正泰祥]  
各貨大减價十天 
本號專運名廠花色各貨已久馳名小號向例按年兩次削碼脫貨非圖漁利以副主顧雅意現届冬季各貨備足今有新到各色異樣絲鎗呢上等綉花呢時花絲光羽紗羽縐綉花法蘭絨各色外國花緞皮絨于巾手筒絨衫絨襪絲邊紗邊小帽呢鞋名目繁多不及細載准於十月廿七日起各貨一律平價十天如蒙貴客賜顧請屈駕四川路老旗昌北泰安坊口便是特白 
[（極驗立止）婦人白帶丸]  
此丸專治婦女赤白帶下如遠年不止即服此丸就能斷根愈後血氣調和種子極易婦人一患白帶百病隨生此病一除即餘病自退矣雙料二兩洋一元單料一兩　角半上海抛球塲北首廣東杏林軒啓 
[衛生名酒　ＭＡＲＴＥＬＬ'Ｓ　ＢＲＡＮＤＹ]  
馬台爾所製之勃蘭地酒最合衛生若於飯前飯後常飲少許可免霍亂痢疾寒𤍽各症諸君如飲勃蘭地酒惟馬台爾酒最爲合宜今自上海南京路第十七號維納洋行充當東方尃理　賜顧諸君請向商辦可也　電話一千六百八十七號 
[可倫布廠改良留聲機器]  
今有新到美國留聲機器馬蹄牌戲片較前格外精美製造各省超等名角内廷供奉演唱京調梆子崑腔灘簧小曲時調大鼓西樂洋操嬉笑歌舞各色俱全所唱之聲比檯上更覺響亮數倍且戲片乃兩面可唱其物堅固久用無傷　貴客愛顧曲者請駕臨小行或大馬路惟記新號試聽不取分文如蒙零躉批發比衆公道格外克已以廣招徠認明博物院路二十二號門牌便是或向經售各家亦可上海總經理　　老晋隆洋行分售處大馬路美華利　大馬路惟記新號 
[真奇的新聞]  
廣東省城十八甫奇和堂所製茄楠氣痛散及正的始創荳宼油痧氣寳金丹向爲最著名之三大良藥而尤以茄楠氣痛散爲最靈最著之大特色如遇心氣痛肚痛胃痛鬱滯痛諸般奇痛每服一瓶立刻即愈自製者亦不知其能力如此其神速也不可不注意記念　上海總代理批發處四川路騰鳳里德和莊　北四川路紹昌棋盤街延春閣　怡珍茶樓○○○澳門麗華藍洋竹布改良新法各埠久已馳名今自運到滬仍在四川路腾鳳里德和莊批發如蒙賜顧即請駕臨 
[秘製墨魯窩兒華譯鰵魚肝油精丸]  
墨魯窩兒者即華言鰵魚肝油精丸也此油之功用能治内傷痰蟲吐血陰虚癆瘵肺痿咳喘肺管發炎童子身體軟弱肌肉不生等症無論老幼服之均能立著神效但其味腥厚胃弱之人或不能下咽而况詐僞日多每難辨别不但無益且有大害本藥房因詳加考究以化學提取此油之精秘製爲丸此丸之力實具二十五倍之功效凡平時服油一瓶者改服此丸不啻已服二十五瓶魚肝油矣價原功倍莫過於此而且一經製丸不論胃强胃弱之人皆可吞服以小瓶裝之隨身皆可携帶年老者以之補血生精孕婦以之固胎滋乳小兒隨意與食尤以糖果無異易化易長疾病不生一切男婦服之開胃健脾身强力健服丸一個月能抵服油兩年之功真挽回造化培養後天之一大補劑也　維亞兒藥房謹啓 
服法每天服三次第次二丸　上海中西各藥房均有寄售 
 
 

Page 32

 
 
   
 
