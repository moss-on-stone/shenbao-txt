# 1890 - 180 - 4906180

 

Page 1

 
 
[觀振福州水患啓] [  申報館協振所同人拜手]  
　　福州自四月下旬洪水爲災至五月初而更甚民生數萬户流離蕩析無食無衣甚至屍骼漂没水中蔽江而下其幸而獲免者餐風宿露殘喘苟延見諸報章諒邀諸同仁所共鑒矣本舘前募江浙賑捐荷蒙慨解腰纒玉成美事今兹閩省豈可稍存膜視之心所望海内仁人寰中善士源源捐助散給災黎裨榕嶠窮民轉徙于炎天毒日中不致坐以待斃則修　獲報定當操券待之已特肅短箋謹九叩首以待命 
[圖書集成告白] [  本局謹啓]  
　　本局開印圖書集成一書早已告竣屢次登報催人領取迄今尚有百餘部未經來領而本局存儲頗非易易今定於西歴七月底卽華六月十五日爲止逾期每月卽須另加棧租保險等費凡執有書票老務請從速來領特此預白伏希垂鑒 
[重印夢華廬賦海傅選己丑直墨小題又府演義三國志出售[  點石齋啓]  
　　本齋前印之夢華廬賦海分門别類擷精取腴集詞林之傑搆備藝苑之鉅觀海内風行操觚家皆奉爲圭臬固已有目共賞無翼而飛今重印千業已裝釘齊全價目仍照曩例准於卽日出售尚有傳選已丑直墨小題文府小題觀海横行字興演義三國志詩畫舫四書典翕味根擷要順珠等書亦已售罄現皆一律開印將次告成合併附聞 
[論防俄]  
　　俄羅斯之包藏禍心匪伊朝夕矣積之旣久必有發洩之一日而其發難則必在於亞洲此前此固詳哉乎其言之然而未聞有因此言而早爲之防者豈果兵不厭詐不可宣示慮有漏師多魚者乎殆亦如病人之諱病已耳夫俄人前時銳意於土耳其以其適扼紅海之口也於是乎竭慮殫心勞兵費餉與土爲難必欲得而甘心焉土國蕞爾不足與敵俄盖視之蔑如矣無何而英人聯結德奥諸大國約縱以拒俄俄人遂偃旗息鼓而退卒不得越紅海一步地此其故何哉俄國地大物博所出之貨不少而目前未見有俄國大宗貨物以視英國若大有不如說者謂俄國雖跨據三洲然其形勢如環之圍其精華全在歐洲境内亞洲之地則不過極北苦塞之地出産本無多也惟歐洲各地所産并其所製造一切必須運出紅海乃爲便捷而銷路亦廣乃以土耳其所阻蓄久而不得洩則必另尋一出路此但就商務言之而俄人已有决决乎不肯苟安之勢况其懷鯨吞食之謀者乎前此俄人濳移黑龍江琿春等處界石幾幾乎有决裂之意幸而彌縫過去而俄人究此心不死有心時世者屢屢關懷未幾而聞其大興鐵路矣未幾而鐵路之通行者遍於琿春黑龍江矣此其居心何如顯而易見而我中國從未聞有籌及於此者一若視俄人之推廣鐵路爲無足重輕也　然於水者以輪船爲尚行於陸者以鐵路爲便俄人亞洲旣無旺産之貨則又何必費此巨工耗此鉅貲以作此無益之鐵路此其意豈深奥而難窺也耶余嘗論俄國大勢　後必求一出路欲求出路必在亞洲境内欲在亞洲境内求出路必注意於高麗琿春黑龍江等處是盖勢所必至理有固然故中國欲防俄當先計及于此數處顧琿春黑龍江在我版圖之四欲如何防斯如何防尚可自爲主也惟高麗乃中國藩屬但有保護之責而無于預之政一切政教軍務皆聽高王之自主而高王又暗於治國不善邦交設或俄人入高高或告急於中國中國而不之救則失藩服卽失已之屏蔽不特於理木順而且於勢不合若必欲救之則以中國之兵中國之餉而爲高麗人出力幸而獲全已屬非計設有不盧并　爲高受過又豈計之得者哉前聞某大臣曾獻制高三策其一爲高國謀廢立高王不知自治聽宫闈之言漸受其制以致外人乘虚而肆其狡謀若廢之而另立賢土與中國一心一德同力禦侮從此高人心服外患自弭此策之上者也其二竟以兵力收取高麗以入版圖高麗素不知兵取之極易旣取之後以我之令被彼之民幾年教誨幾年訓練高麗之民亦足以奮發有爲爲我所用於是多設一重屏障卽多一枝勁旅而外人見之將不懾而自懼矣所謂取亂侮亡推亡固仔亦權變之道此策之中者也其一以兵戍高麗高麗無軍政不足以禦敵人中國發兵以成之或水或陸常駐於彼設或有事爲之抵禦以保全高麗者爲保全我中國屏障之計然師勞而餉匱而於事之有濟與否尚不可必此策之下者也爲此謀者原欲使國家用其上策舍其下策而此說旣進之後卒亦未知决策若何以愚意度之三策均未必具施行也然而俄人之鐵路旣成則其駸駸動當不在遠又不可不善其防竊以爲以中國防俄不如以英國防俄之爲善矣俄人欲出紅海而英人阻之恐蛟龍得雲雨終非池中物將以大害於英商也今若得假途於高麗則其爲雲雨也人矣俄之利英之害也昔者英國會以兵扼高麗之巨文島旣而仍以交還高麗如於此時商之英國曉以利害動以禍福俾英人曉然於中英合保高麗之益而仍以兵船駐守高麗要隘之區中國亦以兵繼之如此則俄人必有所顧忌而不敢肆意以逞然後徐議善後之法當亦英人所樂從者也夫借助於英而英受其益英人豈有不願而俄人之氣已折矣願以質之謀國者 
[福州大水續記]  
　　閩中大水情形屢詳前報兹接閩中訪事人信知平地之水已退惟上溪來水尚作黃色波瀾依然洶湧閩縣地勢尚高不致盡被水淹早稻約捐十分之三侯官地勢較低被淹之處不少計兩次遭水閱七晝夜之久稻正開花被水所没大半萎死水退後鄕豐將槁槄割去再種晚稻以冀矢之東隅者仍可收之桑榆客有以荷花小損早稻無傷混禀某憲者某憲不能無疑派員詣勘始知其妄當大水甫漲時閩侯兩縣逐日在城樓上督率搶救侯官盧大令芒鞋草屨往來風雨之中蹀躞波濤之側具見爲民捍患勞瘁不辭有武弁某甲奉某憲委令查探水勢甲轉飭跟丁代查已則親詣憲轅禀報恐無以表其急公奉上之誠急取清水一盆向身上倒下自頂至踵淋漓盡致以爲涉水之証甫到轅門口同伴某乙見之詰其襪布如何尚未濕透甲愕然復以水潑之見者皆相視而笑後聞某憲見其親歴水區下體遍濕再三慰勞君子可欺以其方此子産之智所以反出校人下也福州三書院各生童至善後局遞禀請援照上屆水災成案分别拯卹未知上憲俯如所請否省會籌拯局總辦陳伯濳閣學現與省中紳士酌議凡城内外有無告災民被災顚沛挨户清　酌子拯恤業已舉辦遠近聞之相與贊頌不置 
[閩中平糶記事]  
　　福州米價昻貴民不聊生卞頌臣制軍檄飭閩臬司龍觀察錫慶將增廣倉積榖平價出糶 
 
 
] 

Page 2

 
 
以濟民食并延紳士陳伯濳閣學總理其事另委馮菊農叅軍鄧白良許松生兩鹺尹聞復初高虞臣兩少尹在局帮辦業於四月初五日開局米每斗糶錢二百八十文榖每石糶錢一千一百八十文民間買米者少糴榖者多日售榖千石至三四千石不等後因下等之榖售盡續發中等榖每石價增一千二百八十文又發出上等榖每石價增至一千四百文農民來糶者甚多上月底出示暫行停止節前後洪水爲災平糶之舉迫不容緩陳伯濳閣學遂有發棠之舉閣學逐日詣局辰到戌回局中日扇米千數百石塵土障天氣體弱者觸之最易染病因此局中沾病者多而閣學在炎天烈日中認眞巡察任勞任怨司事咸樂爲之用故能滴滴歸公毫無情弊此頌聲所由交作也現在肩米榖者有百餘人約在十七八兩日開局遇水後米價比前尤高若不設法採辦恐難繼其後也據父老云倉榖囤積已有二十餘年之久再過三四年勢必霉爛無用卽不十分霉朽亦斷不能有今年之善價以時勢論不得不平糶矧加之以大水尤不得不急於平糶乎且倉榖糶完之後儘可再購新榖入倉旣可以救災歉復有益於倉儲公私兩便無過於此洵今日治閩之急務也 
[鷺江消夏]  
　　厦門人曾某數年前在實叻某國領事署爲書吏兼充舌人由是積有資財去春滿載而歸厦門人以其出身微賤羞與爲伍曾所往來者無非賣漿屠狥之人也去冬爲人呈控被官驅逐出境茫茫六合無地容身只得仍往實叻出資納一廣妓居然鶼鰈雙棲鴛鴦共命旋爲大婦所阻另築金屋以貯阿嬌而大婦不忘前隙時往尋仇廣妓不能安居遂明去志於前月中旬携帶所有物件約值銀數千逃逸無蹤曾以人財兩失怨憤交加致成痴癲之症晚節不終竊途痛哭可勝浩歎○月前華章銀店夥被人仇榖一案至今兇犯杳然四月二十七日四點鐘時山仔頂某土娼家左近又有地棍七八人手持大刀長柄斧與人接鬥將姓白名道之人殺傷報由厦防廳委石　司巡檢相騐頭臂有刀傷四處恐難保無性命之憂兇手當時逃逸嗣經白道供明兇手係廳署書吏某甲之婿倚丈人峯勢雄覇一方動輙糾衆鬥毆據人勒贖爲民父母者必當查拿懲辦○也厦門龍舟競渡與内地不同時遇海島波濤異常洶湧非若内地港風平浪靜蘭橈桂楫得以容與中流也是以所裝龍舟長數丈其底平船尾插旗數面書明某路頭之船以示區别划船者七侂十人赤身露臂頭戴草笠短槳齊划衝波直上每年四五隻已極熱閙往觀者數以萬計今歲武營復添置四隻船分紅黃青黑四色划船者所穿之衣與舟一色初四日試划初五初六日爲雨所阻初七日碧宇放瘠澄波如畫龍舟爭先駛出福昌洋行在南州輪船懸彩爲標先奪者賞以紬物洋銀是時觀者人山人海適泉州陸路提督孫庚堂軍門入都陛見順道來厦見此勝會特命銀店製造銀牌數十面並備紅紬紈扇手巾洋銀分爲五等於初九日在厦門港曰石頭砲臺前海面令各龍船比賽爲首者奪標其首標爲提督路頭二龍船所得次爲洪本部路頭三爲打鐵路頭之船餘爲營中黃色龍船與紅色龍船所奪但聞歡呼聲笑語聲一時並作内地龍船無此興會也○厦門各善堂董事經手各捐支用各欵向無明白帳目亦無微信錄分送凡爲堂董者大都周昉畫肥非復少陵詩疲有某紳素管堂事聲勢赫然嫉忌者雖多謗毁然未敢指其奸而發其覆也迨杲紳故後其子仍襲舊職不孚衆望卞制軍臨厦大閱時卽有人以吞蝕公欵等詞控告興泉永道吳觀察蒞厦年餘亦有所聞卽於四月初旬命書辦擬稿札委李委員清查育嬰堂開支經收帳目孰料書吏竟敢將稿延擱不爲繕發迫五月初一日衙叅道憲詢李委員清查育嬰堂帳目如何辦理李委員回稱未奉憲札不知委查何事道憲大怒卽傳門簽根查始知稿已發房而被書吏擱壓盖好預告該堂董赶造簡明帳目以爲搪塞地步也道憲立傳保甲局員趙二尹到署將承辦書吏三人重笞三百板以爲營私玩法者儆然擱壓已久帳目已成雖委幹員清查恐終不能水落石出猾吏奸書很心辣手眞堪痛恨欲作循吏者必自嚴辦書吏始○淡水茶運到厦門已數萬箱西人泡樣開盤中等茶僅三十五六元上等頭二春茶約在五十至六十元據茶棧中人言在山成本今年較上年稍加而售價與上年仿彿是本年茶庄又難望生色矣 
[宵小横行]  
　　相傳近來盜黨多習爲暗入明出使事主不得科以大辟之名而官府亦得免於考成之重前日金陵城北連獲八盜内有一人巨擘也被追急卽聳身上某公館之屋追者亦上盜初不知實偪處此也纔回顧見此人技不在已下便欲沿天棚溜入院内而遁不料其辭髮自纒於天棚柱梢急切不得斷追者砍其臂臂折乃就擒旣訊問直認所犯之案一一不諱其同犯尚有抵賴者則曰事已至此尚欲求生耶據稱沿江數千里如若輩者什居三四特人不知耳大抵飢寒所迫者半不盡飢寒所迫者亦半遊閒失業者半不必遊閒失業者亦半江湖不見越寛越大而人則越聚越多或季布混迹於鉗奴或子胥暫依於乞丐或纂行伍之籍而爲亞夫之健兒或託權勢之門而爲董公之護衛誠所謂色色門中各有人矣而若輩譬如養鷹飢則附人飽則飛去其剽悍之性防不勝防而誅不勝誅現在八人皆已收禁因城廂内外有未盡弋獲之餘黨故尚未明正典刑元寗兩縣尊亦以閭閻不甚安謐狗偷鼠竊之輩縱横里巷遂親自出署周圍巡緝不料緝者自緝而犯者自犯聞前夜城南某巷内有一家門未鍵被賊蛇行而入匐伏上樓倒其篋捲作兩巨捆負至大門邊之空房内見人不覺遂移至門邊正在開門適主人從他處赴宴言旋聞門内聲疑係傭保出者卽告曰我須出恭煩速討草紙來時賊慌無措聞是語遽應曰諾少頃開門出主人蹲在對面口中猶作客氣語互相問答忽見此人背負一包冋外而走並不顧已始訝問曰爾爲誰而賊則已飄然兎脫矣急持燈入照門畔仍有一包未携去在呼失賊家人始環集閱視包内悉樓上物也於是秉燭上樓僅兩空篋盂覆板上家人相視欲哭不得欲笑不得主人追憶形景始悟出門時曾以好語慰藉相送也又聞賊以采花爲伊門敗類犯者共棄之以其必破案也近日更傳有咒法往往絶處逢生前日江寗縣逃有數犯係用此法穴地而出内有一犯承認多案馬快方恃此以解嘲者今亦逸去未獲云 
[邗江官報]  
　　五月初八日北掣錢分轉禀知回署鮑鹺尹曾憲委辦黃橋卡務初九日汪太守鎭由浦來揚公幹指分監掣魏司馬秉鉞禀到初十日南監掣楊司馬抵揚 
[粤東官報]  
　　藩轅牌示前山同知缺以候補縣蔡國楨專署南澳同知缺委候補通判馮芳鄂署理萬州知州缺委候補縣何瀛藻署理永安縣缺委卽用縣劉汝霖代理 
[譯日本報記高麗事]  
　　六月六號朝鮮京城通信云太王太妃薨於四號午前六點鐘太妃爲一品府院君趙萬永之長女在開國四百十六年十一月十九日誕生長配翼宗太王生憲宗不幸早世立故大院君之第三子嗣位爲哲宗孝文王在位十四年崩今上卽位尊爲太王太妃現在韓民盡穿白衣戴白冠其服制國王六十六個月始滿國民則逾一年可釋服葬禮過五月舉行計在本年華歴八月間葬費有太妃之從孫趙東晚趙東潤二人家資殷實願贈金以助執紼在京商店於發喪後閉歇五日各大店悉掩門休業其餘小本營生閉半日開半日各國駐韓公使及各領事館聞訃皆下半旗以示吊意租界居留各國之商人停止歌舞絲竹云 
[海東奇遇]  
　　見美色而不起淫心者古稱魯男子近世難其人矣况乎少年公子而遇絶色佳人邂逅相逢有不墮入迷魂陣也哉乃上月晦日之夜日本新地某號西席爲頴水茂才因天氣煩熱晚乘館課之暇出外納凉散步於新橋之上臨風倚檻獨自沉吟忽聞女子咳唾聲自橋邊出大異之而四顧漆黑不睹人形卽置不理未幾巡街捕擎燈至燈光一照瞥見橋邊所立之女子雪膚花貌年僅及笄身穿灰色衫黑裙弓 
 
 

Page 3

 
 
鞋不盈三寸悉作華裝茂才竊思此地居留華眷無幾誰家女郎而深夜獨立在此心殊滋疑不料俟巡捕去遠該女突如其來近身作寒喧語茂才深恐物議且念初至崎地爲西賓一朝失足不第見輕於東人并將不齒於君子於是深拒不拂袖而回至館中心猶驚動不已與號中執事諸友言及形狀諸友均言無其人相與駭歎内有一友糾糾具武夫氣請於茂才再到橋邊蹤跡之乃偕三人同往焉至其處見女仍傍圍牆而移徙若有所待者一見多人來忽現羞澀態怱怱望海邊而去諸人異其有形無聲趨而逼視倐焉不知所往狐耶鬼耶若茂才者眞佛家所謂有定力者矣 
[邗溝瑣錄]  
　　揚郡自本月初八日起天氣陡熱各浴堂利巿三倍前日下午三義閣西某浴堂内有某甲解衣入池旁人見其神色大異似係急痧未幾立足不穩倒地而斃堂主逐客閉門報知地保請官相騐聞死者係外路人在本城某店爲夥在揚並無親屬云○孩提之童或被匪人拐去或迷失路途往往鳴鉦發帖徧處訪尋原不足怪從未有中年丈夫無端失去尚煩尋覔者有之自蔡姓始蔡係揚城蔡官人巷人號少雲年三十餘於初九日信步出門至今未返其家偵騎四出並貼招帖尚無下落亦罕聞也 
[發引誌盛]  
　　前福建臬臺徐仁山廉訪開吊及發引之期已詳前報兹悉發引時熱閙非常前導執事姑不備錄沿途路祭竟有一二百處之多實爲近時罕覯緣廉訪服官江北年久初抵揚卽綜理淮軍糧臺兩任淮鹽總棧三署運司嗣卽眞除淮揚道兩護漕督所至皆有政聲受恩者衆故皆不遠數十百里而來藉伸叩奠至執紼相送者士庶官商亦不下數百人以鹺務中人爲最多由丁家灣本宅迤邐逹左衛街多子街南北柳巷一直出天寗門至重寗寺暫厝柩用龍頭獨楨舁以三十二人柩後素輿七八十乘皆係親族沿途觀者填塞街衢子婦丁男莫不極口稱羡生榮死哀廉訪足以當之矣 
[磨刀勝會]  
　　五月十三日相傳爲關聖磨刀之辰九江各寺院崇奉關聖像者均以是日馨香禱祝嶺南會館尤爲熱閙先期有值年首士安和謙益等土號往安徽省城以重價雇定著名京班初十日附輪來潯十二日開演至十三日晨殿廡上下鼓樂迭奏犧牲羅列主祭者係九江府曹朗川太守助祭者黃梅西司馬彭星階大令許曉峯明府此外更有洋行及茶土各商冠裳雲集輿馬星羅頗極一時之盛大殿高張五色錦幔宫燈皮燈玻璃燈共懸數百盞五光十色鮮艶異常聖座前所設供養金珠寶翠如數家珍且有各補時花雜以磁銅玉石各物位置得宜見者詫爲得未曾有是處前臨廬山背接大江風景天然又值榴紅蒲緑之時草軟花嬌之地宜乎香閨俊侣拾翠偕來藝苑名流勝游快續也 
[直剌言旋]  
　　裴浩亭直剌由通州來滬已列前報兹悉直剌於前日至各衙署辭行定於昨晨起程遄回通州云 
[飭傳地甲]  
　　昨報紀因奸釀命一則兹悉死者已由陳之親族備棺收殮昨日亭午時爲上海縣陸大令訪聞因飭值日差傳四鋪地甲到案聽候訊究 
[晒臺忽倒]  
　　滬城虹橋南首張家弄内項姓家前晚有年近花甲之老嫗二人對坐納凉正在絮語忽聞然一聲上面晒臺坍下壓傷二嫗立時昏暈當經家人扶進延醫療冶未識可保無恙否 
[縣案彚錄]  
　　王雲高投上海縣喊控遭郭錦山毆傷陸大令准詞飭提到案前日晚堂提訊該處三鋪地甲瞿順投案候示王雲高投案稱向爲鞋底作生理前日郭錦山之妻在我店經過被隣店學徒潑水在身以致口角小的上前解勸被郭糾同多人並用鐵尺將小的腰脇等處毆傷求請騐究郭錦山供潮州人在治下開設烟館是日我妻有事他出回時忽遭某店學徒將水潑在身上向之理論忽有王雲高出塲大駡小的聞知向論是實並無毆打情事大令訊飭兩造退去候查明核辦○滬南張祥和磨坊前晚忽有竊賊陳永郎混進坊内竊得牛一頭行經西門外被縣捕所見上前盤問言語支吾當卽拘解到縣陸大令飭管押候訊 
[英廨停訊]  
　　英會審公廨昨日因有要公再行停訊一日捕房所有案件併歸今日解訊 
[案牘瑣紀]  
　　周陳氏扭劉盛氏至捕房聲稱被欠銀洋向索無着請爲追究捕頭以錢債事非捕房所應經理飭捕移送英公廨蔡太守諭俟訊供察斷○薛永和以宋濟明担保欠洋在後無着遂致口角爭毆由捕帶至捕房轉送英公廨分别管押靜候訊辦○華捕在路見某甲患病臥路雇車舁至捕房轉送英公廨蔡太守命值日差詰問姓名籍貫年歲甲因病重不能置詞太守着發棲流公所醫養 
[法捕房瑣案]  
　　昨晨葛同轉莅八仙橋捕房時有孀婦范丁氏投案請向王潤生唐銀坤等比追失女秀寶之下落同轉命將王唐兩人逮案詰問秀寶究竟被爾等藏匿何處突有唐銀坤之母唐龔氏至案遞呈禀詞聲稱小兒向在輪船執業在後歇業在家安分度日不敢犯事求請釋放同轉謂爾子將人家女子拐去反敢合串勒詐洋元情節甚重不必求恩答稱我子並無拐騙情事因王潤生屢囑我子代尋女孩且有紅紙一張由王交付今特檢呈同轉復問范丁氏曰王唐兩人是否常至爾家答稱王常來家將我女領去購買食物上月二十六日持錢向同盛米鋪買榖後不知去向不婦人問過米鋪夥據云曾往買榖後携榖而去不知何往次日王來我家小婦人託伊代尋欲登新聞紙告白王一味阻止謂貼招紙則可登新聞告白則不可招紙上須寫明醉洋三十元定可尋獲至二十九日王復來言查知我女被人拐往吳淞要我給盤川小婦人問如何知曉伊云有唐銀坤在吳淞見有三女五歲至十一歲不等先要小婦人出洋十元嗣因無錢且見潤生言語閃爍只給洋三元均經唐銀坤之手問爾與唐是否熟識答因不信唐經隣居巧金娘代爲担保同轉問王潤生曰女在吳淞誰人知曉答係唐友告知唐稱告知者確係王友同轉謂王爾速將女孩下落言明如再含混定當比究王仍不肯供同轉喝笞四十板復問究在何處仍供不知問爾先要向該氏索洋十元後言須出酬洋五十元另加酒資如何反言不知答稱並無此言范丁氏屢次託尋小孩小的曾託阿德等同往各處找尋可請查問唐龔氏禀王潤生糾黨阿德等屢次向我兒勒索同轉謂爾子在家如何遭伊勒索答王等來時在户口將號呌一吹我子卽隨之而去前日復將畫一軸携出押錢八百文交與王等問王等如何用爾子錢文答王言其妹秀寶被人騙去託人找尋須請人吃用令我子代出錢如將女尋到定有重謝同轉問唐曰曾往吳淞尋女否答同王前去尋過曾否尋到答並未尋到問無熟人指點如何前去答王潤生有友向在彼處擺糖攤名喚如意不料至彼處並未尋見同轉問王曰誰向爾說吳淞有三女答向在四馬路開設大生錢店之文卿向我告知謂文卿旣知下落爲何不同去找尋答彼後來不見面故未同去同轉以供詞游移喝再責六十下復問誰人言女在杭州要索酬洋五十元答此皆唐銀坤主見小的不敢索詐復問范丁氏曰誰人至爾處索洋答小婦人本不信王潤生王後串唐前來伸說且隣居巧金娘亦曾言過若要尋女須給唐等銀洋同轉命包探將巧金娘卽包徐氏傳案問曰范丁氏失去女孩爾可知否答前據唐銀坤言女在英界小婦人曾囑范丁氏早些交洋俾可尋女本月初六日經手交洋一元初七日復付洋二元後言杭州去係土潤生唐銀坤所說鬼話同轉復詰唐曰爾旣經手代取洋元何不與王同去找尋答本要同去詎王得洋後令我同至茶肆吃茶乘間逸去五日不面王供並未得洋唐騙洋後至混堂洗浴被人竊去且在押所言明如不信請提在案之人詰問同轉着一併押候究辦范丁氏等退去候核○鏡清輪船火夫姚鵬舉在朱周氏花烟間内宿娼將吳趙氏寄養之人歲女孩寶珠出價買去帶往福州配與大户 
 
 

Page 4

 
 
施姓爲童養媳嗣於上月初經吳趙氏等將姚鵬舉扭獲送押捕房經葛同轉屢次訊問當將被賣之女由福建追回質對之下寶珠不認吳趙氏爲親生娘同轉因向吳趙氏開導一番謂寶珠雖爾親生然總不應寄養於花烟問内長大後難免飄茵墮溷致誤終身現被姚鵬舉配與福建施姓施確係大户爾等人家未易締姻華族不如將機就計成就良緣吳趙氏堅稱三房祗此一女不愿見伊遠嫁同轉以吳趙氏一時愚執着退去仔細思量再行禀覆昨晨據吳趙氏偕女吳金寶鴇婦朱周氏傭婦王馬氏妓女李玉寶等投案旋據鏡清輪船夥陳光彬携女寶珠投案候質同轉問吳趙氏曰爾連日思想可曾明白答實不願將女配與福建人同轉曰寶珠上次言及爾長女金寶現在胡家宅一帶賣娼今將寶珠領去仍爲娼妓殊屬不妥今據福建同善堂董事來函稱姚鵬舉將寶珠配與施姓家曾得英洋八十元目下先將姚所得之洋追出給爾再令姚補出英洋二十元合成一百元給爾藉償撫養之勞吳趙氏稱不願領錢定要領女同轉謂旣要領女憑爾當堂呼喚如寶珠答應肯隨爾去卽可斷領如不答應不能遂爾之願吳趙氏當堂呼喚數聲寶珠口也不開頭也不回同轉謂寶珠曰爾母現欲將爾領回爾須同往女稱我母去世已久不肯從繼娘吳趙氏回去同轉卽將姚鵬舉帶案詰間爾去年帶女去時妓女玉寶知否答稱其時寶珠瓣上繫白頭繩小的買紅頭繩囑玉寶更換玉寶令我往船上自換何謂不知同轉復問寶珠曰爾先時是否戴孝答戴母死之孝上船後始更換同轉察得吳趙氏之長女金寶不似正經人謂吳趙氏曰本委欲爲爾成就好事但爾不知好歹亦屬無可如何今當一併送縣吳趙氏稱情願送縣同轉卽着陳光彬仍帶寶珠自行投縣候質吳趙氏等送縣核辦 
[撈獲屍身]  
　　保安堂來信云啓者所有寶清輪船被難屍身今本堂又在惡姑港及鎭洋瀏河口一帶收來屍身七具内除洋人一屍已認去外尚有六具一係和尚只剩草鞋一隻一係六指頭有衣服可認其餘二具亦有衣有衣服可認二具無有記認凡有親人望速至本堂來認 
[餘彩助賑]  
　　山東災境本地瘠而民貧故災後餘生一蹶幾於不振好善之士所爲特開齊青彩票一局以期補救於萬一也昨承該局陳君根雨來洋一百一十元謂齊青賑局購票諸君大抵救濟爲懷喜成人美者也兹除得彩按數分派外特將餘欵助賑山東爲諸君廣植福田卽爲本局一清數目云云敝所拜領之餘莫名欽感仰見該局實心實事辦理有方具一片之苦心拯萬民之飢溺功德誠非淺鮮也書此以謝上海四馬路高易籌賑同人陳德薰等識 
[誼篤梓桑]  
　　災區募賑未竣而福州陡告水災棲身澤國將何以堪今寓滬龍岡同人誼篤梓桑不忍坐視集得英洋二百元囑解閩垣計善士共三十八户容錄清單按日登報救災援手行善同心洵爲濟世者樹之先聲焉上海北巿絲業會舘籌振公所愚弟施善昌謹誌 
[聞災修德]  
　　甚矣天災之降無時或已也人能救災以回天天必降福以與人報施不爽有斷然者江義和莊江綺章善士爲哲嗣病愈還愿助振洋一百元錢塘善女何門陳氏求保家主病退速愈消災益壽由協源莊來洋一百元委解山東拯濟倫紀之中慇慇種德至誠惻怛不約而同聞災亟拯如願以償矣[  上海北巿絲業會館籌振公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[善長崇義兩公所來啓]  
　　昨接朱葆三司馬曁其令弟捷三守戎來函言月前中旬爲家慈八十壽辰及捷三之長子完姻承諸親友惠賜隆儀本當在滬另備一觴以伸謝悃乃諸親友再三固辭兹將筵費折銀百兩分充善長崇義兩公所以作善舉並爲諸君子造福云云敝公所謹卽照數拜領伏惟葆三司馬捷三守戎好義可風而諸公樂善爲懷修口福以惜物命行見仁心仁術壽或同登多福多男箕疇兼備敝公所當爲諸君子頌禱焉光緒庚寅五月望日善長崇義兩公所同謹啓 
[减潤助賑]  
　　泉唐張君問原工書楷法出入晉唐鐵筆受業徐三庚兹因就赤城館聘道經滬上待輪東渡尚需兩旬勾留願出餘藝助襄賑舉筆資减取概　文報局賑所經收諸君欲得墨寶請至文報賑所掣取收條可也潤格照錄于後○直幅大一元中六角小三角掛屏减半横同楹聯大七角中五角小三角紈摺扇每頁一角揩三角石章每字一角餘照格不减[  西湖漁子毛承基代啓]  
[上海北巿絲業會舘籌賑公所施少欽經收山東江浙賑捐四月二十日至廿九日第二千四百七十二至八十一次清單]  
　　江西吉水縣署無名氏九三八平銀十兩隱名氏十元陳縵卿求子春生吐紅速愈　元以上二十日○杭湖野烏國榮爲女出閣　親友賜儀將謝酒資移助洋廿元朱氏求平安十元楓經萬春園歙縣汪兆翔求病愈並求合家清吉二元榮門丁氏求病愈二元以上廿日○閩省開泰號虞友三忝舉一孫蒙諸友賜儀並謝筵資移助由元泰亨莊來洋一百元崇明娱輝草堂求妻病愈十元銅洋二元嚴增榮保女領奶斷乳身健由如臯孫堯欽寄到洋三元　瀆徐甸孫爲祖母九十隂壽懺資移助三元黃敬修求次女病愈一元以上廿二日○江西鄒虞享由趙元生先生交到洋三百元沛國初生女求平保平安逢兇化吉並求産母安康三十元彭城氏求平安三十元白下隱名求消過十二元閩縣謝鶴舉求病愈並保一路平安由福申來十元江西永建所陳歴堂四元嘉定俊源木號劉學生拜師酒資移助二元無名氏兩元詒榖堂由震泰來二元又不留名銅洋二元奚愛銓求病愈一元江青官由泰亨源來銅洋二元○求安子移老母入十壽資洋廿元麗源二邱枕生各一元小書倉錢七百黃克萬生各二百文華德興一百文共七户合洋廿三元二角以上廿三日○馮意誠堂爲兒子患病求保平安洋廿元嘉善錢銀十一兩盛傳榮求病愈洋元黃德明二元徐朱氏求九叔病速全由徐石士先生來二元生大銅洋廿元○吳淞張慕留募隱姓氏懷古堂席各二元仁德堂張思恩堂張九思堂山裕德堂吳恊大昌行五户各一元仁壽堂顧存義堂繆各五角以上廿四日○如心洋十五元杭城陳加陵求合門無災無盖平安大吉十元歙縣王輔臣爲次子病求速愈十元蟾園室主人由泰亨源來曹平銀四兩合洋五元八角一分二厘仁和徐李氏求分免平安充沙藥費五元楊州府經廳署虎林通客一元以上廿五日○沈紹基還生經資移助求關煞聞通洋十二元裕記香資移助二元吳淞永吉莊隱名氏求妻早痊六元楨榮病愈酬愿四元松江延齡氏爲弟蓮生吐血後咳嗽求速愈二元隱名氏銅洋一元厚泰莊萬成莊銅洋一元以上廿六日○鎭江愼記號募寶樹堂洋五十元平安氏廿元務本堂十元合順質十八元萬成莊求保平安節省端節資十元羅店同興湯潘氏求病平安五元邱少浦求病愈四元乍浦許樂善二元姚杏記積省生日費用一元以上廿七日○杭垣鄭端甫求父病愈洋五十元平安氏十元崇川沈修竹齋求家宅平安十元無名氏求母平安合家免災五元以上廿八日○蘇州王順宸爲母吳氏大安人百日道塲費移助洋十元新塲方滄洲八元杭省楊亷伯求病速愈八元安品堂四元單瓢屢空子求免災晦五元常熟德新莊補過子二元金陵悔過子祈保康兒病體安康一元無名氏一元以上廿九日 
[上海四馬路文報局内恊振公所經收皖省彭受臣觀登經募東賑細户清單]  
　　另登○和州史署收久常集捐英洋合曹平銀四十兩六錢六分四厘皖北牙厘局錢道臺集捐洋合曹平銀一百三十四兩六錢七分○共計曹平銀一百七十五兩三錢三分四厘如數解還安慶支應局前皖撫憲陳中丞于上年三月間檄飭支應局籌墊東賑交嚴紳作霖曹平銀一萬兩之欵理合聲明 
[四月廿五日第卅七次戒烟名單]  
　　童再生年三十八歲嘉定縣人現佳棋盤鴨行生意上癮十年每日吸烟三錢作二次吃保人復享冶○汪耀卿年三十歲杭省仁和縣人現佳德仁里内做典業上癮五年每日吸烟四錢作三次吃保人天成號○魏更發　四十二歲金陵人現佳棋盤街就作鞋業上癮十年每日吸烟三錢半作三次吃保人大陞號○桃炳記年三十九歲徽州人現佳忠和客棧上癮十三年每日吸烟一錢作二次　保人忠和客棧○董心壳年廿六歲浙省海鹽縣人現佳法界西興里做　布生釁上癮三年每日吸烟二錢作三次吃保人永昌水烟店○沈楚善年四十三歲寗波人現佳城内廟西向爲前貨業上癮五年每日吸烟三錢作二次飲保人祥豐燭號○沈子茗年廿九歲浙省嘉善縣人現佳大亨棧爲紙業上癮上年每日吸烟六錢作三次飲保人張五德○貴阿錫年五十四歲廣東新會縣人現在二擺渡三和里上癮二十年每日吃烟二錢半作二回保廣永隆○朱卓生三十二歲浙省海鹽縣人現住京江棧就儒業得念十二年　服六錢作三回保凌雲間○陳壽生三十歲無錫現在石路昇和飯店爲業得引七年日吃二錢五三回保德元舘○林曾銘念七上海人在楊家渡爲酒業上念二年日服錢半二回飲保人永昌順布號朱永記三十六歲楊州人在同德泰爲鞋業上引十六年每日二錢六分作二回飲保人同德泰李錦芳三十四歲無錫人現在石路中義興飯舘卜錦亭年三十歲折省秀水縣人現在京江棧就作器業上癮一年日服四錢三次保人朱友樵錢子琴廿四歲上海縣人現在小東門内縣橋就作錢業上引二年日飲四錢二次食保人恆益祥劉成清廿四上元人在三馬路向爲綢業上引四年每食三錢二次保人信裕紙號戎晤生三十八寗波人現在新北門内爲燭業上引五年每日二錢作二次保人祥豐燭號○以上各名於五月十一日均已除鎗出局第三十八期名單俟後再錄以供衆覽[  上洋平安里恆濟戒烟局何鏞鍾洪南啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
