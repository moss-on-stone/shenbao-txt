# 1915 - 158 - 4915208

 

Page 1

 
 
   
 
 

Page 2

 
 
時評 
[財政條陳（冷）]  
　　國家愈貧則財政條陳愈多財政條陳愈多則繁苛之法愈甚而國家愈貧其始若有相濟之方而其終乃得相累之果長此以往蓋其始之所謂國家貧者僅政府貧之謂其後之所謂國家貧者政府並人民而俱貧矣 
　　夫整理財政非僅取財之謂也必使出財者有生財之道而後乃可取之而無窮若取財之法愈多則生財之道愈不便而一取再取人民之力竭矣而况徒取之於無所生財之捐則人民雖一時邀於愛國之義其能長此而無盡乎故我謂今日財政條陳而愈多者財政將亂而不可收拾也 
[專電]  
　　北京電許世英之愛國捐雖批經暫准試辦仍交財政研究會核議議決仍在閩暫辦恐難通行又前吉林財政廳長胡思義條陳四萬萬人各出一元辦國民銀行將可决近來條陳財政者多不可通而必交會核議財政總長爲會長每會次輙述財政困難情形而言口者又僅如此故雖機關漸多名目紛立無濟於事而蔡乃煌之禁烟尤爲内外詬病近有撤换說恐不確 
　　北京電雄縣知事丁綸恩歷經平政院審理所犯案最奇者即高等廳非常上訴判决無罪之案該縣仍將被告覊押必欲滿其宣告之刑期後已 
　　北京電經界局派赴朝鮮調查之殷承瓛已回極完備該局已將辦法議竣辦即可辦但現無錢 
　　徐州電海州近日土匪甚多蘇管帶錫麟拿獲秦鳳鳴巨匪一名又拿獲匪犯崔學彬等三十二名寗管帶用中擒獲匪首耿世榮耿孟縣二名又捕獲夥匪李玉奇一名張管帶志鵬拿獲匪犯吳鳳鸞等七名史管帶憲章獲解匪犯王長珠等五名朱管帶旭東獲解匪犯劉鑑等二名陳統領海雲拿獲匪犯劉之前劉之信二名灌雲縣拿獲匪孫貫通張大二名共計匪犯五十四名但餘孽未盡人民難以安枕 
[戰電（英人路透電）]  
　　巴黎電公報宣稱我軍於下午轟擊沙歇糖廠北面固防之山脊我軍且堅守地位抵禦敵軍猛烈之轟擊我軍步隊今晨衝鋒奪獲自賽爾勒至瑪伊萊大路附近戰壕線三道俘敵兵百名據俘虜聲稱德軍於近數日内受創甚巨有兵若干希圖進攻未及集隊即被轟斃德軍回攻愛恩河北面康勒維愛萊田莊受挫而退旋發砲一百二十響轟擊蘇瓦松（十三日） 
　　巴黎電公報宣稱沙歇火車站經我軍全夜轟擊後巳入我軍之手沙歇南曲折防地之南部仍在激戰我軍固守所得之地位 
（十三日） 
　　羅馬電公報宣稱意軍續在各戰地獲有進步意國飛行家及砲隊均獲佳美之成績意兵俘敵數百人（十三日） 
　　羅馬電意國雜誌謂亨寳輪船公司巴雅恩號去年八月在拉波爾口岸扣留其艙中藏有鎗砲機關鎗飛機等物今已爲人查出（十二日） 
　　倫敦電今悉意軍巳於數日前占據格拉狄斯加今固守該地德國敦堡博士已由紐約啓程回德軍械部大臣喬治君赴各處游說增造軍火已抵白里斯土爾大受歡迎喬治君演說謂今非工師源源供給預備軍彈藥以擊德軍則難有獲勝之望又謂吉青納貴族已將軍中精於工事之人召回使復入工廠工作喬治君並懇商業聯合會中人改寬章程雇用女工及技藝不熟之人云（十三日） 
　　彼得格勒電公報宣稱夏夫里俄軍之攻勢現正順利發展哥塞克兵之勇績實爲此役之特色我軍在巨拉夫洛大戰三日俘軍官三百四十八員兵一萬五千四百三十一人獲砲及機關鎗九十五軍火及運送車若干敵軍圖於其他地點渡過里斯特河加里西亞斯克洛山谷有德國臼炮一排向前轟擊但即爲俄軍砲隊逐退俄軍且在巨拉夫洛獲軍火車多輛兵灶多具奥德回攻之軍進抵克魯沙村即被擊退我軍俘軍官三十三員兵四百九十人 
（十三日） 
　　彼得格勒電公報略述三月八日以來高加索與波斯邊界戰情謂土軍攻勢假道波斯土地者今已完全失敗土將哈里德倍氏所統帶之軍隊均已潰散俄軍從太白里斯與狄爾芒兩處攻入巳佔據烏魯米亞烏施魯與土國領土以及凡恩與麥拉斯哲特曁毛施一部份土軍沿查福克河之攻勢已被俄軍力戰擊退俄軍巳佔領阿達克特與伊德奪敵軍用品甚多俄軍在凡恩共得炮台所用之砲二十五尊與彈藥糧食若干及政府金庫（十二日） 
　　彼得格勒電據官中宣稱俄國魚雷驅逐艦二艘與土國巡艦白萊斯洛號戰於波斯博魯斯附近而重創之（十三日） 
　　倫敦電達達納爾海峽路透訪員六月三日消息云余於克拉愛特號運船艙面察視英軍登岸處見有大運船十二艘小運船若干艘泊於岸濱人馬登岸者絡繹不絕運登岸上之軍需共有數百噸未爲敵軍阻擾加里波里半島北海濱聯軍登岸處其景狀當亦相同岸上之大軍現仍從事夜攻擴張其陣線敵軍砲隊之砲火近益劇烈晨暮轟擊之時間較前久而且猛我軍陣前之戰濠頗爲所擾今日余至預備戰濠觀察敵軍之陣地遥見我軍陣線在一哩之内距陣線四百碼即爲敵軍第一戰濠每隔一碼有一槍穴戰壕之後復有戰濠不知共幾何道左右高山聳峙山後爲海山前有亞其巴巴關其中央之峰高六百尺控制四周山峰距我軍陣線約一哩半登山之一路及左右山脊皆築有戰濠掘有坑道山巓有鞏固之砲台亞其巴巴横貫半島爲此次戰爭陸軍攻守最堅固諸地位之一佛蘭得斯省無此好形勢之地曼西萊及伊斯沙特二地差堪近之我軍陣線與亞其巴巴中間之地多已涸之河道極便掩護軍隊並埋伏麥肯沁砲然土軍仍不自安據飛行家報告彼等今正竭力從事開掘戰濠某大將估計敵軍可調四五軍團以守加里波里惟英法軍及澳軍士氣甚壯堅抱攻無不克之念聞美杜斯及恰拉克敵軍大本營因聯軍艦隊之轟擊而起火受損甚巨（十二日） 
　　倫敦電德潛艇仍活動在北海中擊沉瑞典商船哇台戈號與俄國商船大尼亞號又在大西洋擊沉俄國貨船一艘（十二日） 
　　雅典電國民聚衆開會表示贊助前首相維尼齊洛斯之意是舉與今日選舉有關豫料維氏可獲勝利（十三日） 
　　巴黎電本年法國種甜菜之地較上年減少百分之三十一有餘英國運煤船一艘瑙威帆船一艘在聖喬治海峽爲潛艇擊沉（十三日） 
　　海牙電荷蘭擴充海軍議案共規定經費二十五兆佛洛林（荷幣名）先籌六兆以三兆辦海軍餘三兆爲荷屬東印度之用將造巡艦兩艘每艘需費一百七十五萬佛洛林並造飛機六架（十二日） 
　　舄迭尼電奥國發見霍亂疫症較之去年蔓延更甚匈牙利東境加里西亞與外塞爾伐尼亞罹疫症而死者甚衆刻巳傳至奥京奥人大爲恐慌（十二日） 
　　西班牙京城電支伯拉德灣意國商船上所搜獲之德員並非爲愛台爾佛萊特里克號之船長實爲該船之船員（十二日） 
　　倫敦電德國伏錫志報謂西里西亞紐洛德鑛工因工資問題相率罷工風潮日甚（十二日） 
　　斐拉克魯斯電外人五百名今從墨西哥乘車抵此美國運送船將載之往格爾維斯敦（十二日） 
　　雅典電希皇病仍危險腎炎症較前更鉅（十二日） 
[東方通信社電（日本人組織）]  
　　東京電日本駐北京公使館高尾書記官巳於今日（十四日）啟行回北京本任該書記官至京接洽之後日置公使即行歸國（十四日） 
　　東京電北京政府擬定懲辦國賊條例其第二條中舉凡關於與外國人立約亦加以罪則對於中國實業家與外國人協同經營若利權上等之諸契約亦爲誤愛國論者壓迫之助此外則無何等效果近淅絕 
 
 
 

Page 3

 
 
跡之排外手段又將復活是以人多非難之云（十四日） 
要聞一 
[俄報之英法戰費談]  
　　華德日報曰六月三日俄國諾沃斯提石斯尼報載有巴黎專電一件據稱法國國會自開戰以來業經允准二百四十萬萬佛郎用作戰費今財政總長又提出一法案送請國會議决蓋要求暫且借債五十六萬萬佛郎以備一千九百十五年冬季之需也 
　　又據其訪員稱英國前任財相喬治氏於五月六日所送交英國下議院之預算表有前六個月英國所用之戰費共計英金七萬九千萬鎊而十二個月之戰費大約須有英金十一萬三千六百萬鎊方可敷用云 
　　該報訪員又引先前英國歷次戰事所用之費以爲比例曰自一千七百九十三年至一千八百十五年拿破崙之戰英國嘗用八萬二千一百萬鎊一千八百五十五至五十六年之克里木一役英國僅用有六千七百萬鎊而一千八百九十九年至一千九百零二年南非洲之布倫戰亦僅用有二萬一千五百萬鎊今則於六個月之戰爭卽用有七萬九千萬鎊此誠千古所未有者也 
　　若論籌欵之問題據該訪員稱當拿破崙一戰二十餘載時英國始終未嘗賴借債以作戰費暫且乃增高税率以資彌補故此次英國亦加徵茶葉燒酒等捐税而前年之所得税增收百分之三十三今則自正月以來增收百分之口矣至於英國負此重責能否長久之問題若據該訪員稱則英國之金錢是有用之無窮之勢蓋以英國於一百年之間旣　有舉世各項富户其國民之財産一百四十萬萬鎊年可收税三四萬萬鎊以此作戰三年有恃無恐欲戰事之結局若惟財力是視則英國必不致敗也 
[英俄對於蒙藏之關係]  
　　英人對藏態度民國成立因國境變動所生之重大交涉爲外蒙西藏兩問題外蒙問題經此次恰克圖中俄蒙會議訂約簽字巳可謂完全告竣西藏問題去歳大吉嶺停議以來政府爲期該會議之繼續曾於四月間改擬方法電由駐英公使施肇基照會英政府請其允諾以便繼續辦理唯英政府接此項照會至今已逾月餘尚未有何等回答當此外蒙問題完全竣事之後西藏問題亟應趕籌解决以固國疆而睦邦交聞昨日政府已有電達駐英施公使飭向英政府催促對於以前照會之答復俾西藏問題會議繼續辦法早日决定以便尅日籌畫進行云 
　　俄人對蒙眼光京津太晤士報六月八號北京通信云記者（該報記者）於星期日預言條約之内容後頃聞條約確於七日上午十一時在恰克圖簽字北京於是日下午一時始得簽字之消息條約全文非於批准後不能公布公布之地點大概在俄京彼得格勒而在北京原約共二十二欵外加附注兩條一條關於特赦政治犯者一係關於電政某項問題者皆爲將來必須經過之階級云至於外蒙古四至疆界不過言其大略東爲巴格省南爲内蒙古西南爲新疆正西爲阿爾泰劃界事宜不久尚須組織委員會着手辦理聞條約上並聲明此事必於兩年内開始不能遲延又税關問題凡中國商貨物入蒙古疆域轄免一切關税其他釐金及雜税爲外蒙政府所徵收者仍須照例繳納蒙古商貨入中國疆域亦受同等之待遇又云俄國人高掌遠踰遠注其目光於將來彼深知其本國人民蕃殖之後有與西伯利亞生之關係蓋數十百年以後西伯利亞一地乃俄國植民之緊要廣場也内蒙古一地現巳多變爲農田在五十年以前自東徂西尚難逢一中國人之足跡今則最繁華之蒙古居民巳越千萬以上　中國人民漸漸深知蒙古土地之沃腴蒙古人之易於貿易故於耕植移徙皆能大著功績彼旣成功於此復轉其目光於戈壁沙漠後北而漸抵蒙疆俄國人甚爲此懼也自新約成立之後兩方面皆可停止其殖民之侵略而相安勿擾其用意蓋爲此矣 
雜評一 
[日人之誤解（無名）]  
　　懲辦國賊條例余亦以爲不必有也何則所謂條例者事實上本是如是勿用是添足也唯日電謂關於外國人立約亦加以罪之說則所解殊誤蓋實業家而與外人立約如其無關國際之事則决不在此例内如關國際則必陳准政府而後有效决不稱之爲國賊也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南京忽出戕傷外人案]  
　　駐寗特約員 
　　本月十二日下午七句鐘有寓寗美國人墓士榮之眷屬墓士母偕其女一人又馬林之女一人散步於北極閣下舊師範學校東北角之處猛有一身穿灰色軍服帶有刀械之兵士將墓士母之左腕打傷并將其女之門牙打落半個左腰下用刀扎傷約深四五分馬女左手亦受傷該兵馳逸而逃墓士榮得信追趕未獲當即投報警區電告將軍署鎭守使署及警察廳該處地素荒僻只有巡邏而無崗警在北極閣下有江寗鐵路執旗人聲稱見有穿灰色軍服之兵形色倉忙身矮面黑馳走甚快逾時見美人墓士榮帶華人數名乘車趕至巳爲逸去又有人言該兵係帶白色領章者案旣投報警廳當派科長前往慰視廳長王桂林及將軍所派副官於十三日前往醫院道歉聞墓士榮挽留不放索兇犯甚急將軍周夫人亦往慰問今日通飭各軍警憲兵極力搜索正兇至保護不力各該管官長均有處分至其起釁之由尚未查明聞係該兵有不謹愼舉動因而毆打並加傷害者然亦未審是否眞相也馮將軍素以振肅軍紀爲己任者此案報告後大爲憤怒擬切實整頓軍政並責成各軍警尅日務獲兇犯懲治以保軍人名譽云 
　　又字林報載十三日南京消息云昨日薄暮英媪摩蘭特夫人偕其女及二少婦行於日本郵局附近路上無端爲一兵士毆擊夫人被擊倒地受重創其女圖衛之受鎗刺傷深寸許且落門牙二枚二少婦一亦受傷一逃脱英領事寇克君昨夜致電北京今晨已接覆電各官員對於此事大爲注意 
[漢口交涉案近訊]  
　　懸案未結月前漢口損傷日人交涉初由日領要求賠償與撫恤共四十萬元丁特派交涉員禀陳鄂將軍巡按與之磋商未妥乃申送北京由外交部與日使談判迄今多日案尚未結緣日使所索係根據該領提案且較前嚴重外交部未允承認近日日使以各省排斥日貨甚力變其態度巳向外交部聲言此番漢口日人之損失極願讓步以謀兩國商民之親善惟各處排斥日人之風甚熾若能速泯即將此案遷就了結否則係中國人不與日人和好云云外交部以該使口頭已願讓步擬以七萬餘元了結此案日使復推託不即簽字想係欲俟各處排貨風息再結也 
　　調和商情段將軍叚巡按前日准外交部政事堂先後來電云日使謂漢口抵制日貨最烈切囑調和兩國商情以免重生枝節將軍等以中日交涉業已和平結束兩國商情亦漸交融惟中央來電於漢口地方廳念甚殷所有圖家辦事艱難以及　國萬不可再生惡感各情形一般商民咸不周知特分派行署參謀長朱玉峰江漢道尹范守佑爲工署代表函知商會邀集議帮董及商界人等在漢口擇一曠地當衆宣講並飭知漢口鎭守使特派交涉員警察廳長均會同前往以昭鄭重現朱參謀范道尹擬於十一日下午二句鐘至漢口劉園集合商界演說先日巳函請商會傳知商界届時齊集聽講矣 
[贛省新華黨案牽涉報館與客棧]  
　　江西李昌武將軍前據軍法處詳報在逃新華社黨人名單業經懸賞飭屬一體購拿務獲究辦在案現經將軍行署偵探在萬子祠地方拿獲案内某報館編輯葉平（即葉達）一名又在西大街鼎陞客棧内拿獲簡雲潘仁兩名先後預訊均已供認李將軍於本月九日會同戚巡按使密令警察廳酌派警兵分别前往該報館及客棧嚴密搜檢有無證據一律封禁並將該報館主任曹玉文及該棧主一併拘押候訊故該報館該客棧已同時被封往來人等不知内容頗多疑議聞某報館係此間進步黨支部機關巳預備聲明與黨人無關以冀照舊出版云 
[經界政策之前途]  
　　財政上之關係日文新支那報云中國政府久困於財政顧曾不謀挽救之策光緒末年赫德建議整理全國土地時以中央政府不悉各省之情事因而不行革命以後益加窘迫免釐加税之說盛行於時然改正條約爲事綦難不得巳而求增加鹽税夫鹽税愈重則漏税者愈多政府因不能得預算額之收入自然之理也於是土地整理問題遂復唱導而至於實行經界局遂以設立乃日前經界局有不必訂定官制之令出經界事務又生一波折矣蓋設立經界之方針蔡督辦與財政部意見互異蔡督辦以全國三角測量爲目的財政部則以田畝整理爲宗旨也然經界事業在中國實爲最要之策中途摧折殊可惜耳 
　　殷承瓛之調查清理田賦爲建國之一種大事業世界各國釐飭庶政之始無不以是爲先吾國近亦有意乎此經界局之發現總統命令曾有仁政自經界始之言旣巳决定進行自無可以中止之理近乃有某公全國六十日清丈之說發現是又將明此事爲兒戲矣蔡督辦辭職總統挽留經界事又當積極進行矣豈意吾國對於此事方謀急起直追而外人乃視之不勝冷淡日前經界局曾派殷承瓛赴朝鮮關東調查辦理經界之方法聞殷到朝鮮往謁土地局長該局長只答以四語旣簡單又冷雋第一語曰中國也辦經界乎第二語曰做夢麽第三語曰旣來了且去看看罷語畢令其所屬引殷參觀一切而朝鮮經界辦法之調查畢矣轉至關東殷又造訪該處之土地局長該局長無甚話說只以手按電鈴召一人至引殷調查一切兩處調查殷卽捧調查所得回京復命矣 
[四屇保免知事之核准人員（三續）]  
　　國史館長王闓運保二員謝榮敬賀弼 
　　京兆尹沈金鑑保七十二員李焕墀吳章達沈秉櫃沈福申吳承銑屠作倫劉毓瀛彭延祜沈秉錤沈受　梅長暉沈乃杰王景嵩劉棣英趙成杰程　雲查美咸章承績余廷珪孟繁蔭屈樹培張葆吉崔藴珍趙英華趙炳林陳正笏畢有年趙裕春鄭巽錢宸訓金復生何展采許文濬董學源張時霽洪子英惲福斌許嘉麟鄧穀人陳祖棻徐清鎭史光治高維陳宋渭春王誦熙朱冠宋承綬章心培楊家淦嚴覲光王崇　鮑同祖胡智澄陸榮河劉啓嚴王伯恭吳肇華姚文明史久龍鄭德謙朱錫康黄樹成張宏同王承垣趙志元劉瑞濬黄兆鵬李震彝劉行陛潘鄧李厚培王萬懷 
　　直隷巡按使朱家寳保一百零六員 
　　何盛林朱興淮汪宏椿胡爲一金寳廉沈豫立王庭箴鹿學檀兪之昆夏詒垣謝桐森李良謨忠芳楊穀成李達春方永昺劉汝棣吳世欽葉季愷李經江張聯芳劉乃晟嚴　動何炳庚郭曾墀繆國臣田德基卞福孫張劭仲楊文涂陳其夀彭銳程萱齡楊志瀛金同書汪霆郭熙　李振遠張維源張祖彭方時褧楊毓嵩陳樹楷左忠諤向瑩徐簡書周銘琛光熙和申甫董德潤錢焕綺于文光傅澂源邱廷榮蕭增浩王圻俊陳楨丁能樞朱秉仁鄭慶成殷有濟王寰瀛李承德朱膺爵王琛蘇毓琦鄭思壬步以莊于振宗陳楷柴文煜張象奎邵作賓雷澍牛蘭郭容光許涵修尹寳元后贇周爾昌陳延昌許元灼李嘉瑗郭祖惠胡夀萱林蓬春陳瑛董受祺袁時熙王大榮丁元秉李大防林和叔徐元綬謝昺麟潘紹基吳　劉光永朱成勳項惠年鄧希端楊毓祺高文成朱炳册 
　　奉天巡按使張元奇保八十八員王聞長潘　年劉芳彬劉文馥高乃濤錢鼎熙羅志瀛王景松章霖陳建黄篤衡魏紹唐達明阿舒鳳儀林岐鐃陳雲溥吕宫助頼家祥劉福宋林炳華邵繼琛林其幹林振先徐寳彤葉大華邱炳萱陳夀琳雷賞陳蕃誥董起桓黄懋謙鄢　樊寳青劉蔭楟艾德元陶祖堯楊紹宗戴瑞珍倪泰陳善鄒健鵬由升堂馬鴻亮金朝樞唐家㻫王文藻汪本然劉奎錫薛德履張榮芸楊昌瀚王錦榮姚錫藩金維楙徐霖高冠傑林欣榮周濟渠陶炳璋王翊清何炳修鄭守欽高蒸林伯棠魏鴻翔翁鳴瑝王允晳邵整關定保黄家琮高寳忠曾紀馨成　璞朱光忠黄澂孫承宗崇廉黄枝欣陳蔚章李茂蓮蕭庚烈楊仰程林怡劉寳夀陳亮功鄭君醴黄瓛孟應奚 
　　吉林巡按使孟憲彝保一百零四員忠林姚鴻鈞孟廣鈞龐作藩張朝柱張曾榘李承懲劉懷岳張鳳墀趙鵬第趙慶全李春榮忠聲王圻策譚祖綸許德洧炳源吳鴻恩張元畬薩增翰吳士澂李榮慶林祖蔭　源高繼夀任嘉莪孟桂庭張鴻辰韓文焕何烈梅頤何厚庠王闊城徐星朗顔之樂劉恩溎兪駿戴蓺賞金正元黄仕祥朱開第劉崇忠劉嘉璸張遇辰王道元趙邦澤章汝元荆性成鍾祺陳定樸丁立慬秋福豫熊慶　李榮芬熊冕章池虬項肩張灝兪效曾吳維藩趙延宸王潛王錫晉劉宗誠童宗城王家勳蔡祖年方世立鄭鼎纓馬錫鐸涂景瑜劉庚蓮孫光瑞趙振熙蕭曹隨徐植王溘植張慶宣徐鼎勛楊鳳旭向森查富煜金礪莫易陳觀武高國祥張步雲徐玉良馬宗融朱約之聯瑞劉貴德吉蘭依克塔春馬蕃趙鼎臣孫嶽金齊炳章朱邦達李固猷趙詞源杜元齡楊夢齡朱修圻（未完） 
[丁義華痛論税銷鴉片之流弊]  
　　美人丁義華氏云昨日余國英文京報内載奉天新聞一則云自中日交涉解决後中國人民對於日貨不願購用日商頗受影響要求本國領事遽向中國政府交涉請頒命令勒令人民購買日貨以免日商大受損失等語中政府答以人民願買與否乃係天然自由政府絕無强迫之理况自歐戰發生以後世界金融驟形停滯以殷富著名之各國人士類多較前節省而况經濟竭蹶之中國人民乎日商得此答復野心不死再請日領向中政府云中國人民不購日貨日商所有損失請中政府認賠藉保商本等因政府二次答復云貴國商人貿易蕭條責令中國認賠而中國各公司同一停頓無人購買大約損失十倍於彼將責誰償天下寗有是理乎云云政府答復奉天糾葛措詞頗有力量余甚敬佩然而前月上海發生與此事類似者即英商躉積多數傾家蕩産殺人亡國之鴉片流毒是也自民國締造以來政府以至庶人咸具除惡務淨之心幾有滅此朝食之慨足表民國寳貴自由之决心其勢不達目的不止滬上英商大爲恐慌按諸中英條約雖鴉片進口之限期未滿然上海廣州口岸之外旣不零星出售亦不能越雷池一步此乃土商勢力之束縛中國禁令之自由也此三載之内土商屢欲拆毁藩籬百計千方猶水銀瀉地無孔不入終歸失敗財命相連不能不作再接再厲之舉今春改變方針素稔中國通病可以利誘不可以力抗於是乘此經濟困難之時大施運動顧以加税紿我而政府將計就計亦不無小補於事亦良得始有鴉片烟商與特派員磋商辦法之怪現象也初則提議存土六千箱如准行銷五省無論加税若干維命是聽繼則政府畫出廣東江蘇江西三省指爲行銷公土區域惟每箱須加税三千五百兩彼此此稍予退讓雙方合轍從此三省同胞幾成鴉片毒海之魚鱉矣英商固屬利市十倍政府亦驟增二千一百萬兩之補苴按實不啻政府約同英商擇肥而噬吸取三省同胞之脂膏也者嗚呼政府重金錢輕自由忍令人民再入苦海作鴉片之奴隸亡國之機其在此乎此等政策誰負其責政府特派員蔡乃煌是也查蔡乃煌係前清道員後因他事去官名譽如何人盡知之不勞贅述惟渠本廣東人在滬多年與商家往來最得駕輕就熟克勝其任余亦可算廣東人因父母墳瑩在廣東可惜此項流毒三省之内廣東省乃在其列廣東人願將廣東同胞推而納諸罟搜陷阱之中未免太無心肝矣噫廣東同胞乎應當維持人道不認識賣我同胞之人以昭炯戒今日梁任公有目下廣東鴉片與賭博非常發達之電此實社會大不幸之事當道光年間鴉片發生不過在廣東沿海口岸旋因禁未得法潰爛全國汜濫五十年於兹耗損金錢八十萬萬犧牲生命數千百萬至於今日對於東瀛小島不敢稍違其意任其宰割實受大烟毒害之原因也所幸近數年來上下一心竭力反對眼看爲山九仭尚虧一簣之功何期利令智昏設此自殺政策功敗垂成殊堪髮指在蔡姓以廣東人圖財害國然而北京税務處内亦有廣東人豈充耳無聞不知有此貽悮大局之事乎若諉爲不知恐亦難辭其責常考廣東人生性最有團結力亦有愛國思想初不料敗壞大烟到此地步乃吾廣東人也可恥屬甚此事發生之後本會日接報告以政府放鬆滬上存土將來以土爲命之甘肅陜西雲南貴州情願加税將何以處吾料不必一年全國種運吸恢復舊觀矣憶得從前有一英人云中國人辦事素尚虚假無一事不受虎頭蛇尾之　類如禁烟並非出於决心無非被外界激刺感動一時日後恐難堅持到底耳言猶在耳今日巳中其言不獨爲環球萬國所不齒且信用全失將來稍有事干求可斷無有應之者見小利而亂大謀其愚不可及也旦　庽上海各國人士前月見大總統所發禁烟命令綦嚴而未久蔡乃煌在滬與商家私訂加税辦法始知發此命令名則開查私土實爲特派員利用私土特别加税變爲公土之張本也試問加貼印花即爲公土此時雖云六千箱將來源源而來有何限制私土旣可以隨時加增印花亦不妨隨時添印此中流弊何可勝言命令與事實適成反對出爾反爾信用掃地中國前途實無盼望函報評論中國與滬上存土一事措施乖方視爲最無面目之事論中日交涉因我未備武裝不得不忍氣吞聲逆來順受外國咸知中國實逼出此乃不得巳之承認英土商旣無提出條欵之能力又無海陸軍隊爲後盾中國不應開門揖盜飮鴆止渴行此見利忘義不可思議自殺之政策中國四萬萬人不欲自由則巳欲愛自由須自注意禁烟問題始 
[粤商民請改印花税法之未准]  
　　粤省商民對於十元以下皆貼印花極力抵拒至微聞有商人欲行罷市之舉動此數日間最爲緊要乃忽接財政廳函有均經照准字樣商家立發傳單歡聲雷動詎次日又接續函更正云是均難照准此一字由於錄事誤書商人怨懟之氣又復如前矣兹錄近日官廳文牘如下 
　　財政廳之函牘七號廣東財政廳致廣州總商會函云逕啓者現奉財政部歌電開廣州總商會電請將十元以下及柴米出據發貨單免貼印花各節均經照准惟藥品香類印花本部現擬緩辦仰即飭知餘遵照江電辦理等因奉此查此事前奉財政部兩江電業經抄送在案兹奉前因相應函達貴總會查照並請迅即傳諭各行商一體遵照嗣於翌日財政廳續致廣州總商會函云逕啓者昨日函送財政部歌電内開據廣州總商會電請將十元以下及柴米出據發貨單免貼印花各節均難照准惟藥品香類印花本部現擬緩辦仰卽飭知餘均遵照江電辦理等因查原電及本廳函稿字句均無錯誤惟錄事繕發時將電文内均難照准之難字誤寫作經字實屬異常疎忽現已將該錄事立卽斥革相應函達貴總會希即查照更正並請迅速傳諭各行商一體知照再此次歌電原飭遵照江電辦理而前奉兩江電對於各行商所請十元以下免貼印花一節均經斥駁並未照准兩江電先巳抄送貴總會遍傳現在歌電又飭仍照江電辦理交義本甚顯明務望貴總會檢齊抄送各電速向各行商逐一切實解釋素仰貴總會深明大義諒能設法勸導消異議於無形也 
　　巡按使之批詞南番當押行禡首和昌店等昨因印花税一事具禀巡按使署請咨請准照原定税章辦理以恤商艱而惠窮黎現奉李使批答云查當粟一種經部改定一元以上貼印花一分前經本巡按使電商財政部請改爲五元以上貼用印花旋准財政部覆稱印花税通行全國若一省稍示變通勢必紛紛援照全局梗阻卽如當票一種南寗商會藉口粤省辦法迭次要求一再駁斥始克就範凡滿一元之票一律貼用至當商酌收票紙費係由桂省電商核准如爲維持税法調劑商情起見當可倣行等因當經通飭遵照在案案經咨部奉駁所請碍難照准 
[彙紀粤省之誣良爲匪案]  
　　審判廳書記官盧鼎及王月生等因雙門底炸彈案被捕巳由龍將軍訊明省釋惟龍將軍以此事顯係有人插贓構陷此風一長則人民生命財産均陷於危險地位現派員將此案澈查係由何人舉發何以謂與盧鼎王月生等有關係及何以偵知炸彈與亂黨函件放置瓦面之上凡此疑點應由原告逐一解釋明白如有糊混卽治以誣告反坐之罪　此案不日可以水落石出矣 
　　香港來電云上將軍巡按使鎭守使粤海道尹高等檢察廳維持公安會總商會報界公會鑒鶴山祿洞前因核計　歟紳民水火現據鄉耆訴稱五月二十五日南租管賬李萃生被虎紳串營拿解誣爲亂黨併誣南山太祖祠爲亂黨機關祠内團鎗貯蓄財物搜掠一空羅織周内不陷不休闔族悲憤全邑驚駭請伸訴乞澈查究以凴寃抑等情除電外禀隨港商李元長李仕等叩 
　　警衛軍第十三營營長盧觀橋在瀾石拿獲林亞泉硬指爲李亞華用刑逼供六七次刼案解到江浦行營爲黄主任審訊知其誤會派員到瀾石行查林亞泉在瀾石萬昌木店作鋸木工七八年有住家在瀾石馨德街居住平日確無爲匪情事坊鄰週知並非爲李華當卽交保省釋聞李亞華有五百元之花紅盧觀橋欲借以邀功俾領花紅乃不惜以人命爲兒戲亦毒矣哉 
[湖北官吏舞弊之被控]  
　　註銷押犯毒斃案湖北沔陽縣民人王開林因與人爭産涉訟被承審員姜葆仁受人運動將王笞責收押越日忽然暴斃近經王族在省控訴由段巡使飭高等廳轉飭地方廳將姜葆仁及管獄員黄驤撤差提訊頃悉此案已由地方廳一再澈查王開林之死實由伊自吞火柴之所致並非他人毒害黄驤等不過疏於防範並無受賄施毒情弊昨巳將此情詳報高等廳核准將是案註銷矣惟聞王族一方面猶不甘服擬卽提起上訴云 
　　揭穿首縣署黑闇武昌縣爲鄂省首邑行政訟案向稱繁賾現任縣知事吳寳棣爲前清州縣官習甚深放縱隊役苛索陋規每押放一人犯上自承啟官收發員下至警備隊官差遣隊役皆有一　規費若犯人係屬殷富則婪索更苛屢經紳民揭控進按署未奉查辦近有前毡呢廠總辦嚴開第因虧欠德商禮和洋行之欵由巡按署發交該縣看管吳知事竟縱令員役苛索開銷規費幾及千元方獲起居自由聞有一次理髮亦費七十元之巨凡飮食一切皆須開消否則以粗糲畀之嚴數函禀巡署及江漢道尹不聞查究乃據情郵禀平政院咨行鄂巡按切實查辦段巡按乃令吳知事澈 
　 
 
 

Page 7

 
 
底查究昨該知事遂將承啟官孫某差遣長李小山二人收押候訊聞段巡按以該知事應避嫌廻避巳飭委夏口縣知事汪文鈞赴該署提審一次所供牽連甚多全署員役警隊幾大半有連帶關係而以查緝烟案之稽查員等情罪最重汪知事不敢徇隱巳詳復巡按核示尚不識段使如何處置也 
地方通信 
[鎭江]  
　　徵潤洲之捕蝗徵潤洲發見跳蝗昨聞洲民言及楊子磬所長捕蝗之法係將有蝻之處劃分八區每區派一員督率數十人八面兜抄夾捕另派四人監督不分晝夜從事搜捕想該處跳蝻不難殲滅矣 
　　拘留所之推廣鎭郡警務總所之拘留所祗有矮屋一間且不甚通透空氣一至炎夏海暑薰蒸穢氣不堪罪犯每因此受病兹王警長擬將此項房屋稍稍推廣俾拘留人犯不致發生疫癘 
　　米糧價之飛漲鎭郡向非産米之區全恃他處來源以資接濟上年因旱魃爲虐收成大減益覺供不應求而各路來源又不甚旺兼之大江南北遍地蝗蝻恐於農田有碍城鄉各屯户有意居奇遂致市價飛漲現在上等食米巳至八元八角極次之米亦需七元三角仍恐有增無巳昔人以斗米千錢巳屬極貴今且不止千錢矣哀我小民何以堪此 
[南京]  
　　警察費仍須自籌江蘇各縣警察經費均就地方收入由知事自行分配業經飭令遵照辦理在案齊巡按以各屬警費多形支絀紛紛詳請設法籌撥無如省庫空洗百事待欵故昨又通飭各縣知事仍自籌畫以辦内政而保治安 
　　保衛團派員調查齊巡按昨委陳　調查淮揚道屬保衛團事宜又委朱光瑩調查徐海道屬保衛團事宜 
　　貧兒院開運動會貧兒教養院昨日（十二）開運動大會齊巡按特派總務科長梁玉書到會致訓詞教育科長高惟階庶務股員李文濱以及警察廳代表江寗縣代表均蒞參觀是日各界男女到會者約計千餘人頗極一時之盛 
[湖北]  
　　廣濟縣之儲金會湖北廣濟縣紳商學界發起救國儲金會業於六月八日開成立大會到會者男女共千餘人首由臨時主席郭焕章登台演說歷陳中國地位之危急亡國後之慘禍次由朱葆瀛演說請此會之開卽大家恊力救命之舉名爲救國實爲救自己之生命語未及舉放聲大哭滿座男女老幼無不爲之感動繼由知事轉炳元演說中日交涉之困難並現政府勢處兩難之苦衷後由劉英夏炯蔡榮昆劉信桂森王維新等相繼演說末由郭君提出儲金之事在座諸人爭先恐後或交現欵或書儲數不出一小時集欵近二千元雖貧民工廠女工及棲流所養濟院各乞丐均各儲錢又八九歳童子及清道夫亦有儲錢百文者 
[漢口]  
　　擬設師範研究所漢口教育恊進會爲沈載儀君所組織沈君以國勢危急惟改良教育可以换救故於日前集合武漢各私塾教師商議改良教授法並擬設立單級師範研究所二處令各塾師入所研習不收學費俾養成師資而收改良實效所需各項經費除由商學界担任開辦費外特請巡按飭縣指撥學務餘欵以期持久段巡按以該所養成師資自屬扼要之圖惟該所是否完善未經查考至該縣有無餘欵可撥亦難懸揣特飭夏口縣知事詳查具復以憑核辦 
[安徽]  
　　巢縣小學生儲金會皖省巢縣立各小學校校長聯合發起小學生儲金會並國恥紀念會於六月九號假鴻文中學講堂内開會除由各校長演說外並由各學校小學生演說國恥紀念滿座皆爲動容計是日到會學生約三百餘名縣立高等小學生儲金洋十元縣立初等第一第二第三各小學生儲金洋五元鴻文中學學生亦儲金洋五元共計儲金洋三十元一俟彙齊即滙交上海中國銀行儲存現聞各女學校亦欲發起女學生儲金並聞工商界亦將繼之而起云 
[山東]  
　　取締洋商貿易地址洋商貿易向來祗能在通商口岸内地各處一律不准設行立棧載在約法乃魯省城關一帶洋商竟隨在皆有殊屬有違約章昨警廳特據約法成案摘要詳諭各處令中外洋人一體知悉並諭凡有房出租者於甫議租時必須將租户姓名籍貫職業詳細報告該管　署核准後方准定租以清界限而重約法 
　　新任駐烟俄領履新日前烟臺俄領事逝世兹聞俄國巳電調駐漢口副領事羅索夫接充是職　巳抵埠云 
[廣東]  
　　豐價增漲財政部實行印花税法凡屬交易單據均應貼用印花現廣州市各運銷豐店遵章貼用每日各小販將鹽數　沿途呌賣者其單據亦必貼用印花各小販藉口納税每豐一觔昨巳加價一二文矣 
　　法兵殘殺華人河口小販李曉者欽州人也於舊曆四月十七日過老街挑售凉水不知緣犯何由突被法國警兵數人圍而繫之頃刻之間血涔涔下該警猶擊不休後竟擁毆至河邊推之入水井投以石李隨波而没葬於魚腹兩岸觀者莫不氣憤心傷爲之禀控於河口督辦從事交涉又前二月間者蘭（滇越交界小埠距河口八十里）法兵無故槍殺華人劉某一命交涉數月尚無端緒國衰種賤命如草菅可不痛哉 
　　來函更正啓者松人不幸連遭火災隂曆四月二十九夜之火同人等目諸情形五月初一日貴報紀松江之火一則證諸事實若合符節迨初二日貴報新聞欄内稱係也是圍起火云云殊於事實不符同人等爲公起見故敢函乞貴報更正以昭核實 
松江三晉松記號等啓 
　　按初一所載者係特别通信初二所載者係普通訪稿 
雜評二 
[南京近出之戕傷外人案（步）]  
　　南京近出之戕傷外人案其原因未能詳或謂有非禮之舉動然未經證實不能遽下斷語也第即事實言地旣荒僻兵士胡爲獨行至此藉曰因公取道其地附近或請假散步其間以怡神又胡爲出營而後得以一人執刀傍晚不歸此其可疑者一也兵士與外人素無一面緣所易生轇轕者惟男女一問題而言語互異相爭之媒介殊難觸發且女多於男則非分之妄念奚以出諸兵士一有械一徒手則外人自視甚重奚至輕用憤激以自取當前之苦痛此其可疑者二也此兵所着爲灰色軍裝或見有白色領章而肩章之有無與領章之是否綴有營連字碼皆不之詳然則兵之界說固猶未得謂爲圓滿也或者遊勇散兵誤爲人利用至以毫不近情之行徑妄希造成若何機會否則巨匪大盜或銜官府深入骨髓故僞爲形似之士兵創此蠻横無理之事端以重貽官府無限之焦勞亦奚得謂爲情理所必無此其可疑者三也欲袪三疑舍得正兇以爲詳審之研訊其道亦奚以哉惟是吾國軍人完全受有正當之軍事教育者實居少數縱以極不近情之行動而指爲出於軍人人亦往往以爲固然而不之或疑此其所以最易爲人利用之一端與有軍事教育之責者尚其急起而善圖之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[蘇省食米之缺乏]  
　　上海鄭鎭守使楊道尹以近來米價昂貴民食維艱亟宜設法維持以弭隱患除詳請江蘇齊巡按使飭屬查禁私運籌辦平糶外並查得本省各處存米計無錫三十二萬餘石上海十四萬二千餘石常熟二萬五千餘石裏下河四萬餘石揚屬仙女鎭一萬餘石合計江蘇全省祇可供兩個月之銷路聞巳請由齊巡按使呈報中央擬向産米各省購辦秈米二十萬石以資接濟云 
[陸軍部請派軍廠督辦]  
　　陸軍部以中國軍廠計有直隸省之天津山東省之德州湖北省之漢陽江蘇省之南京上海曁汴梁四川等七大廠現當講求製造軍械之際必須派員專事監察俾所造之軍械得以完全合法而購辦料物亦不致糜費國庫並考察各該廠總辦及所屬員司工匠是否精明幹練以資整頓故呈請政府任命統率辦事處辦事員薩鎭冰爲中國全國製造軍械各工廠督辦云 
[西報主筆被控之辯論]  
　　上海公論西報主筆李治（英人）曾著論說一篇刋於五月十五日該報大致謂英國於中日交涉之際不能仗義執言致使數萬萬華人信託英政府之意歸諸泡影英國可謂失信於華人云云英國皇家律師威金生因此文傷害中英邦交遂提出訴訟昨日由英按察使開訊威律師申訴前情並宣讀五月十五日該報論文被告李治謂一九零四年至華充當上海華童公學總教兩年後投身報界在文滙報上海泰晤士報任編輯事一九零八年爲公論西報館主筆該報向爲中外人士合開一九一四年後改爲華人獨辦余著此文乃表示華人合理之觀念余初獨負責任惟余僅謂英國辜負華人之信託並不謂英國欺誑中國此中大有分别余不以此文爲不忠於本國亦不預料今日之被控余意英國必用其勢力以和緩同盟之日大乃英國終無此舉故著此論以表示余與多數華人之憤慨耳云云是日伍廷芳王寵惠（皆英國法學士）及新聞家王君（倫敦大學畢業生）皆來作證謂此文若譯成華文與中英邦交無絲毫惡影響且可有益云云至是辯論中止定明日午前十時覆審 
[運銷烟土之辨别]  
　　將軍巡按之文告宣武上將軍江蘇巡按使會同出示云案准財政部電開查中英禁烟續約今年准洋商運入洋藥一萬二百箱明年五千一百箱洋藥一日不停運烟禁終難盡絕現經禁烟特派員蔡乃煌與全體販烟洋商簽訂合同准將以前積成港滬兩埠之六千箱儘於條約限内運銷以後不得再運自港滬發運時無論整箱零剪均須分類黏貼部頒特别標記以杜私運而便稽核如此辦法箱數旣大减少限期亦可從速實於禁烟一事大有裨益誠恐内地官紳或有誤會應請尊處相機告諭並通飭各縣各局卡及軍警司法各機關遇巳貼部頒標記之洋藥驗明放行其未貼標記之洋藥及本國各種土藥仍一體嚴緝等因准此查禁烟爲國家要政早經嚴厲進行内地私種烟苗亦經先後剷除淨絕惟洋藥一項按照條約須民國六年方能停運政府爲减少洋藥起見故由禁烟特派員與全體販烟洋商簽訂合同儘現在積存滬港兩處洋藥六千箱黏貼部頒特别標記於條約限内准其運銷江蘇江西廣東三省以後不得再運此種限制方法專爲縮短烟禁期限起見一俟現存洋藥六千箱運銷罄盡即可收全國肅清之效至於内地烟苗私土以及未貼特别標記之洋藥仍應按照法令嚴厲查禁積極進行不容藉口倘有奸民希圖影射一經發覺定行盡法嚴懲除通飭外誠恐内地商民或有誤會無知之輩借此造謡爲此出示曉諭仰各凛遵毋違特示 
　　蔡特派員之公函三省禁烟特派員蔡伯浩君昨致江蘇齊巡按使公函云接准台函以鎭江警局拿獲有印花之土業巳如數給還查洋藥黏有標記自應照章放行惟影射夾私在所難免自非嚴密檢查不足以資辨别而杜私銷等因展誦之餘至佩藎籌擬請通飭各屬以後遇有黏貼標記之土即應隨時放行設有明以黏貼標記之洋藥暗爲夾帶藏私之護符即宜隨時分别將黏有標記之土點明發還本人取具手領收據再行按其夾帶私貨照章治以應得之罪庶免涇渭不分有所藉口爲此函達卽請查照施行至紉公誼云云 
[捕獲女黨人謡言之由來]  
　　棲流所留養女子周阿毛已嫁於海軍人員某甲爲妻近因其夫開差赴閩該女在家與姑不睦私逃出外剪去髮髻更易男裝舉止甚爲奇特殆已患有神經病前日在閘北大統路忽被其姑遇見鳴警拘送四區警署經差署長略訊一過押候核辦而外間遂有警廳捕獲女黨人之謡　則即是此事也 
[續獲截刼小輪之盜黨]  
　　盜匪趙四（即趙長有）曹洪泰（即曹洪標）於五月十四號在崑山青陽港附近糾黨持械截刦英商老公茂行順利小輪上值洋一千餘元之衣物逃至滬上匿居北山西路一百九十三號門牌經江蘇水警第二廳偵悉派警持文來滬報告滙四捕房派探協往將趙曹兩盜及婦人趙孫氏並孫氏之弟孫財仔一併查獲搜出勃朗林手鎗兩支鎗珠二十餘粒解送公共公廨訊供分别收押在案兹又經淞滬警察廳警探偵悉該盜同黨黄長友（即孫二）張祝桂（即梁桂春）周祝山（即王三）亦匿居公共租界當於前日持文報告老閘捕房派探協往福建路二百六十七號門牌茶館内將黄張周三盜緝獲昨日連同趙等男女各盜押解公共公廨請究先由中西包探上堂禀明協往緝獲情形並將手鎗子彈呈案請察繼由江蘇水警第二廳巡官孫保福崑山警局偵探孫萬富淞滬警察廳來警宋鳳鳴帶同見證王倍生眼線李廣德上堂證明搶刦順利内河小輪係趙長有爲首趙等各匪匿跡地點係由崑山拘獲之盜黨唐得鈞供出請予提回訊之趙等各盜均互相推諉王襄讞商之英領卓君判趙長有曹洪泰先交來警帶回趙孫氏孫財仔訊無干涉一併省釋黄長有張祝桂周祝山帶回捕房聽候查明於下禮拜一再訊搜獲之手鎗子彈斬存捕房候核 
[偵緝隊取獲盜匪口供]  
　　淞滬警察廳偵緝隊隊士李鴻强王祺五等前日在閘北滬寗火車站緝獲盜匪劉桂庭（卽老劉）徐四小五子等七名送由就近警區中轉解到廳當經該隊長翟世清詰據劉桂庭等承認於上月間在曹家渡先後行刦永興米店及某銀匠店銀洋飾物俵分化用此次夥同二十餘人雇船一隻本擬前往漕河涇鎭某姓家行刦尚未出發即被捕獲等語翟隊長當即據情呈報徐廳長發交司法科管押候審仍飭查緝逸盜並查傳各事主到案質訊併案究辦 
[引渡僞造錢票之主要]  
　　住居法新租界賓昌路和興里二十號門牌之湖北漢川縣人梁忠海前被湖北拘獲之搶犯王忠漢及南京拘獲之陳熈供出梁係僞造湖北官錢局票之主要由軍署調查林子勛協同法探目沈德福拘解法公堂訊供等情迭誌前報昨日聶讞員以預審已畢遂商之法副領事德君飭知捕房將梁解堂由聶君宣判曰梁忠海僞造湖北鈔票主謀行使罪已成立應即解送内地歸案訊辦 
[救國儲金紀要]  
　　昨日之收數昨日（十四號星期一）爲中國銀行收受儲金之第五十七日計收銀洋一千四百八十一元又爲交通銀行收受儲金之第三十一日計收銀洋九百九十三元兩共收洋二千四百七十四元連前共計已收銀洋六十四萬九千零四十六元銀三千二百九十四兩八錢零八釐 
　　總事務所來往電稿（復熱河都統電）熱河都統姜鈞鑒蒸電謹悉提倡儲金熱心同感除將鈞電登報表掦外仍祈鼎力進行爲禱儲金團虞和德等叩元（復廣東將軍電）廣東龍將軍鈞鑒眞電謹悉蒙通飭認儲月薪熱誠愛國同深欽仰並蒙首先認儲一萬五千元提倡同胞尤爲感佩如將軍之熱心五千萬目的自不難即達謹先代全國同胞泥首以謝儲金團虞和德等叩元（南寗來電）中華救國儲金團總所鑒本省救國儲金團於六月十日在邕垣城内開成立會公舉何焕爲主任幹事餘緘詳廣西分事務所文叩（河南開封來電）總商會儲金團鑒豫團今日假豐樂園開大會到者數萬人各界登台演說慷慨激昂尤痛切者以小學生爲最全場感動甚至勞動乞丐以及伶妓各有籌儲當集現金萬餘元認儲者十餘萬元用特電達汴儲金團元 
　　分所成立之報告湖北廣濟縣分所致函儲金團謂於六月八日開成立大會到者甚多收欵一千餘元並舉定主任幹事郭焕章吳炳日二君又幹事五十三人積極進行云云又老河口分所函報於六月四日開會當場收儲三千餘元並舉定韓子謙馮汪如二君爲正副幹事 
　　端節筵資之撥儲端節筵資撥充儲金者近有森泰永號同人十元南京路元昌成洋貨號六元吳　長源源魚行二十元均已送交中國銀行存儲 
　　警界酌提月餉淞滬警察廳長徐輔洲君曾經召集内外各警正警佐等提議儲金規定月餉在三十元以上者酌提一個月撥作儲金業已實行兹聞外區各長警及警衛隊保安隊騎巡隊等亦巳規定巡長每名酌提兩元警察及隊士等每名各提一元均於發餉時提出彙繳到廳以便送交中交兩銀行存儲 
[海軍部酌加水兵辛餉]  
　　海軍部劉總長以現當整頓海軍之際各艦水兵俸餉應略爲增加以勵軍心現巳訂定自本年六月份起一律改爲洋數凡頭等水兵每月餉銀十兩者改爲給餉洋十七元二等水兵月領餉銀八兩者改給月餉洋十五元三等水兵月領餉銀七兩者改給月餉洋十四元惟各水兵向例每名每月加給飯食洋三元現自改發洋數爲始一律停加所有各艦練勇（即新入海軍操法未熟者）向章每月俸洋八元又飯食洋三元現自六月份起改給辛餉洋十二元兹已由部飭行海軍總司令李鼎新君於昨日通飭各艦長知照矣 
[楊師長犒賞兵士]  
　　陸軍第四師楊師長以現届舊曆端節所屬各營兵士自應循例犒賞以資鼓勵現已核定每營給洋四十元發由各該營長轉給各士兵以爲酒肉之資云 
[陳錦濤來滬之揣測]  
　　財政專員陳錦濤君此次來滬據外間傳說係因中央政府自經批准發行三省禁烟特種印花以來各省將軍巡按使以及地方人民紛紛上書痛陳利害中央頗有悔意故特派陳君來滬察看情形俾籌維持烟禁之良法云 
[時疫醫院又將開辦]  
　　中國紅十字會創設之時疫醫院向例於夏令開辦秋後閉幕歷年均由柯斯醫士主持診務本年因柯君回國從戎特由沈副會長延聘哈佛醫院醫學博士亨司德君擔任並請著名醫士王培元曁朱恒　張約瑟諸君襄助爲理現正籌備一切月内即可開辦並擬將院址由法租界西新橋遷至嵩山路以便交通云 
[通俗宣講社宣講紀]  
　　通俗宣講社於前日午後出發浦東舉行宣講曾聽講者四百餘人二時開會先由發起人袁頌豐君報告繼由塘橋鄉立第一校校長王吉甫君講富國之基首先注重實業次由該校教員朱錦文朱鴻賓二君講社會之平等教育再次由該社講員王凱宸君講勤儉儲蓄之益兪元爵君講識字習算爲立身之本葛敬業君講古今名人軼事至五時閉會各講員即渡浦回社 
[國民請願會遷移]  
　　國民請願會自張人傑等特請左腕雞穎書家黄奚華不取潤資代寫國恥紀念匾額屏聯等件以來本埠外埠各界紛以紙墨送寄該會請爲代求寳墨該會原址因之不敷辦事現已移至法大馬路芝蘭里西首厚梅路七十八號云 
[撤消驗宰公司]  
　　上海縣知事公署昨出牌示云照得本公署前據田資民梁緒萊等禀稱發起組織驗宰公司乞予備案等情當以事關衛生察閱簡章亦尚妥洽因予批准在案嗣因該發起人等在西門外設立事務所並不安分營業且有假託官廳名義在外招摇情事本公署飭查屬實除函請淞滬警廳發封該事務所並將發起人等依法究辦外該驗宰公司所備之案應卽撤消特此牌示 
[保存洋商租産之調查]  
　　浦東二十四保二十四圖陸家嘴附近有沿灘基地八畝許昔爲英商蘭柏之産曾經轉立道契蘭柏因事回國後巳有十餘年之久毫無音信該處各地販屢欲將地盜賣得價分肥無如該圖地保不敢蓋戳事遂中止兹爲公欵公産經理處丁君查悉禀明上海縣沈知事於前日諭飭該處紳董調查蘭柏滬上有無家屬及其他業産委托何人執掌俟查明禀覆再行核奪 
[成本仍須扣還]  
　　淞滬警察廳長徐輔洲君以現届夏令各區署長警等除已發給黄色制服外仍照北洋辦法每名加給白竹布衫褲一套上級亦然已飭庶務科趕緊製就定期分發惟須在月餉内扣還成本若干歸還公欵云 
[幸未燎原]  
　　前晚十點餘鐘時滬南豐記碼頭海神　對面某舊貨店因被小孩誤將洋汕燈擊翻延燒什物幸即撲滅旋由崗警將店主陳阿二帶至一分駐所罰洋二元充公以儆 
[吳醉泉性命可危]  
　　新閘重慶路大沽路口萬森豐烟紙店於本月七號夜十一時被盜刼去小洋五百五十四角該店經理吳醉泉被匪鎗傷右小腹由捕車送仁濟醫院醫治業經醫生將鎗珠鉗出各情巳誌本報兹悉吳未受巨創以前素患遺精之症體質孱弱日來雖稍能飮食而大小便巳數日不泄據醫生云大小便積而不泄此一星期内恐有非常變故云 
[失主請緝盜匪]  
　　張同佐昨至地方廳禀稱家住浦東近來迭遭盜刼損失頗鉅請求嚴緝等情林檢察長諭候函請淞滬警廳轉飭該管警區嚴拿逸盜並究追原贓給領 
[不認逞兇行刦]  
　　甬人曹廷玉控同鄉人韓英才（即韓阿喜）於前年十二月二十九號以兜售私鹽爲由串同在逃之王阿狗等多人誘至楊樹浦迤東浦灘僻靜處麵粉廠附近用繩將伊與用人方三虎綑縛並持刀戳傷劫取所帶鈔票洋二百六十五元現洋一百元昨由新閘捕房包探朱子藩將韓解至公共公堂請究先由原告偕證方三虎上堂禀明前情並稱當時曾報告楊樹浦捕房飭緝未獲昨日適在新閘橋附近據見將韓扭住交於包探帶入捕房等語繼據朱探投訴前情並稱當時訽知事出楊樹浦卽用電話向楊樹浦捕房詢明原告曾經報告故將被告拘案請究訊之韓供不承認會審官王肇之君商之英領康君判韓押候查明於下禮拜三再訊 
[學徒投井殞命]  
　　滬城縣東街新弄内有開筆作之陳昌夀收留台州人年二十一歳之蔣三梅爲學徒舊曆四月三十日陳因失去毛筆疑蔣竊取向之詰問蔣不承認嗣因被誣氣忿當夜出外不歸次日陳四處找尋毫無蹤跡直至昨晨有人在上海縣署頭門内西首義井中將蔣尸撈獲報告陳昌夀協同三舖地甲投報地方廳午後由樓檢察官沈檢驗員等蒞場驗明委係投井溺斃並無别故因其滬上並無家屬判陳備棺收殮候屬來滬領棺回籍埋葬一面飭將陳昌夀帶廳收押候核 
[小車壓傷男孩]  
　　趙阿三之十三歳兒子雲才昨在滬杭車站附近被劉金桂所推之小車碰倒壓傷右手等處當經巡警將劉並傷孩并送地方檢察廳由檢察官驗明傷痕判交伊父領回醫治劉押候訊辦 
[小工賭博肇禍]  
　　向在浦東其昌洋棧爲小工之徐金玉前日因值星期休息紏合同伴劉某等到家賭博嗣因劉輸負口角遽卽用武劉力不能支被徐痛毆倒地旋即氣絕劉妻聞耗趕來立即鳴警將徐拘獲解送警署一面協同該圖地保至上海地方廳報驗警廳亦將徐解送到廳請爲訊辦昨午林檢察長委派宗檢察官毛檢驗員等派浦相驗再行訊辦 
[貧病交迫之末路]  
　　大南門内也是園後而有爲織機生理之項其蓀邇因貧病交苦且染毒瘡苦楚不堪遽於前晚懸樑自縊昨經二十舖地甲邵梅生查悉投報地方廳委派何檢察官毛檢驗員等前往驗明諭飭屍子備棺收殮 
[善堂收殮路斃]  
　　滬北太陽廟地方昨有乞丐倒斃經地方廳鍾檢察官沈檢驗員等前往驗明委係因病而死並無傷痕諭飭善堂給棺收殮發封厝壇 
[木料壓斃小工]  
　　萬森木行小工王禮財昨在裏虹橋棧内裝運木料詎忽倒坍壓傷頭部當報捕房飭送同仁醫院已不及醫治氣絕殞命業將屍身車送驗屍所請官相驗 
[工匠與作頭衝突]  
　　作頭盛正發至法公堂控稱民人包有造屋工程用張炳榮等爲工匠昨日張等向民人算取工賬民人答以俟向大作頭支得洋銀即行付給詎張等刻不待緩堅欲取洋嗣因不遂所欲糾同曹阿土凌和尚等到來行兇致被毆傷左眼求請訊究張供因算取工洋口角有之不敢行兇曹凌同供在場相勸並不帮兇判張罰洋兩元曹凌斥退 
[表姊妹齟齬涉訟]  
　　女子張阿金控其表姊陸盛氏吞没寄存之金戒鈔票等情昨由捕房將被告拘解公共公堂訊據供稱實因表妹夜出游蕩正言規勸致被挾嫌經控現巳函請　母來案證明中西官以被告所供恐不可靠判押候原告父母來案再核 
[賣良爲娼之敗露]  
　　新閘夀康里一千六百三十二號門牌震澤婦人許浦氏之養媳徐二寳於去年夏間被住居派克路昌夀里之婦人徐王氏與女徐大寳串同其妹朱王氏得洋三百元將女賣於鴇婦黑皮老二帶往天津賣娼嗣被其未婚夫之友所見函告許浦氏詎爲該鴇所知復將女帶往北京賣娼當經原告函託庽京親友報請警署將女拘留並自赴北京投局質明將女帶回滬上詢知係被徐王氏等串同拐賣乃於前日報告新閘捕房派探將徐王氏朱王氏二人拘押昨晨解送公共公堂請究先由原告投訴前情繼由徐二寳禀明被拐賣往天津北京兩處爲娼各節訊之被告二人均不承認中西官判被告還押聽候查明於下禮拜一補傳人證再訊 
[拐匪分别懲治]  
　　殷榮全王阿三周松子張夀生因串拐平橋路四百九十一號門牌楊阿泉家二歳男孩水生賣於北山西路某粤人家被楊報告捕房將殷等四人與孩一併查獲解送公共公堂訊判孩交其父領回殷等押候查辦在案昨晨復訊由見證婦人陳李氏上堂證明殷等串拐情形訊之被告各人均供認不諱判殷王周三人各押西牢半年張押三月分别示儆 
[女孩不知去向]  
　　住居新大橋北寳康里之某氏向在寳康絲廠繅絲生有一女年四歳名林弟每日上工將孩帶入城中以防拐失詎前日忽被拐匪指使同廠小孩將林弟誘出嬉玩不知去向當由其母投報四區二分駐所請求查緝 
[盤問迷路女子]  
　　前日有女子黄小蘭陳銀喜二人在梵航渡迷路由巡邏警郁慶三查見解送閘北司法科經段科員盤詰據供係蕪湖　　　　匪拐來上海經租界捕房查獲發往濟良所留養現在某學校　書因受師長責打私逃出外等語判留候查明再核 
[賭徒無力認罰]  
　　仁安里住户湖北人榮德明家因聚賭抽頭被第一區警署訪悉拘獲賭徒薛阿連等九名諭飭罰洋開釋已紀昨報兹聞該賭徒等俱因無力認罰請求從寛發落昨經董署長飭將爲首之榮德明改爲拘留三天其餘九人各拘留一天期滿省釋 
[毁壞房屋案批准傳訊]  
　　閘北檢察分庭李檢察官據婦人陸曹氏訴陸星堂等毁壞房屋等情當於前日發出批示云據訴陸星堂陸杏春毁壞各節是否屬實姑候傳訊核奪 
[抗違堂判之儆戒]  
　　葉柏卿前將孔姓墳地盜賣於嚴蓉卿得洋七百二十元後被前失主奚寬永具控法公堂判將該地充公葉罰洋三百元並限交還所收地價洋七百二十元着嚴自行到案候示在案詎嚴三次遣李子琴代表求追己則始終不到故於昨日提案判决嚴不應抗違不到將案註銷葉還押着將罰洋三百元交清即行開釋 
[限期交還欠租]  
　　陳以庭至法公堂控稱陳少明承租黄包車虧欠車租二百十二元四角在捕房發給之章程簿上書明可證求請訊追陳少明供民人將車轉租於各車夫亦被拖欠不少務請寬限收賬歸還車主判交保限十四天交洋 
[債務人交保候審]  
　　顧厚甫控陳慶濤不理欠欵等情昨由捕房將被告傳至公共公廨請示中西官諭令交保候訊 
[西人失竊之疑惑]  
　　僑居虹口華特路六十九號門牌之西人馬亞前日失竊現洋一百九十八元疑係巳歇西崽蔣忠加所爲報告捕房將蔣拘押昨解公共公堂訊供不認判蔣交一百九十八元人洋並保候查明再行訊核 
 
 
 

Page 11

 
 
[須向縣署詢問]  
　　鎭江人任四寳昨晨竊得活鷄兩只在松江路被捕查獲帶入捕房旋解公共公堂經中西官訊得任係五次過犯曾經函送上海縣知事署轉遞回籍詰其何故復來據稱縣署並未將伊遞回致仍流落上海判令還押候函詢縣知事查明曾否遞解及釋放理由俟復到再核 
[偵探拘獲竊賊]  
　　竊賊王阿二陸金發王春生等串竊陳寳生奚金氏等家衣飾等物兹爲警廳偵探拘獲解送司法科傳到各失主於昨日轉送地方檢察廳訊辦 
[偵緝隊獲賊]  
　　淞滬警察廳長徐輔洲君因近來城廂内外竊案迭出特諭偵緝隊嚴行查緝在案兹經隊士顧陞戎仁生金殿臣等在小南門外南碼頭緝獲巨竊陳阿三大六子姜鳳等三名並起出贓物約值洋二千餘元解經該隊翟隊長詰知陳阿三等先後夥竊五次其得贓最巨者爲九畝地沈鳳章家金銀首飾皮衣等件姚家弄阜昌參店主余陸氏家珍珠一百三十九粒及金銀首飾又開設成大絪莊之宋某家銀洋衣飾五次統計估值約四千餘金現已由司法科嚴行收押聽候查吊餘贓並傳同各失主訊明嚴辦 
[因何衝突]  
　　顧阿松林財友等多人昨在西華得路不知何故大起衝突由巡街捕到來向阻不服併解捕房請爲核辦 
[謝誌]  
　　上海鹽業銀行擇於六月十八日開幕昨承柬邀觀禮書此誌謝 
雜評三 
[江蘇缺米（宇）]  
　　江蘇全省地廣人稠而調查産米區域現在之存米則不滿六十萬石約略計之祗可供兩個月之銷路至兩個月銷竣之後距新穀登場之期至少必尚有四五十日此四五十日内一般升斗小民將何以度活耶種種危險之事當有不堪設想者故當軸者爲之亟亟籌備乎然而米商囤户且將因此而益昻其價矣當軸者又如之何哉 
來函 
[美人佩弗立治記德國戰時之狀况]  
　　譯六月九號大陸報 
　　前充美國上議院之議員佩弗立治君近於高里而報著一論說描摹德國臨戰時之景况頗堪美慕標其名曰全國同心此篇所記者皆係實情並不偏袒祇須細讀一通雖三尺之童亦能省悟所載均由於目覩詢探而得皆當日在德時之情形也 
　　記者抵德之時巳經開戰五月查得三大實情顯如平地上之高山無可遮掩因其自美來德於途中歷數星期之久每想及歐戰之說是否屬實抑係傳聞過甚及至該處目覩及實驗一切不得不將景况寫出以告大衆也 
[可名之曰工人之戰]  
　　由此題日夜探詢經數星期之久細察德人之舉動如社會黨資本家美術家製造家商界學界著作家傭工家以及貴屬並工人之家眷婦女種種心理俱已詳悉各地皆然抱有三大實情頗含充足之理記者於一九一五年之首在德五星期之久眼中從未見過頗覺新奇耳其情如左 
　　一德國全體之民皆助戰約共有七十兆男女老少衆志歸一德人稱之曰公民之戰而社會黨之首領蘇代空博士呼之曰工人之戰誠如神學博士哈那克君所云世上罕逢之事也統觀戰事政府與公民協力同心固結難破一志一心至終而止無論持久至何時及擲金錢幾許須待德國勝而後止 
　　二德人自信彼必能勝記者係美人新抵德境初亦不信及至細察隱情始知德人自信之理必達無疑然大衆美人仍懷疑慮耳但德人抱此堅信且於心理上精神上皆含一的確之觀念而彼民間則絕不覺攪擾視爲常事組織完備如同辦理實業商務研究科學相仿勤力趕辦不肯枉費時間誠奇觀也民心鎭靜皆懷上蒼保佑之念總之此係德人之遺傳特性銘刻於心已久藉此發展耳 
　　三德人深信彼等現在實遭冤枉彼等不願有此戰（世人每云德人曾受白那狄所著挑戰書之害實則非也因七十兆德人之中曾見此書者僅數人耳）並謂有他國人合謀欲毁壞彼之新式德意志耳德人惟有犧牲性命毁家報國耳非僅爲其國及其將來之事業文化且爲其存亡及交好之人耳 
　　德人皆以英爲禍首釀成此戰致全國男女老幼之性命均依於英人之門德人皆稱遭寃此次之禍英應負責日積月累恐將來幾代兒孫難解此嫌矣 
以上三種實情今已約略揭明惟尚有緊要情節頗多羅列如左法國曾攻德國致受損害德亦擊法彼此受創然東西各戰線自亨堡至慕尼虚並無怨法之言彼此仍似朋友憐惜但不能照顧耳惟覺法則不應戰而與俄則旣有恊約且投資於俄亦復不少若無英之機謀亦未必開戰也 
　　德人之意法可不入戰團除非德若與俄戰因念協約之義而助俄攻德則將逼入戰國耳然德人皆以現在德法之戰毫無理由耳 
[英之罪魁]  
　　德與俄亦無甚惡感皆爲仇英之聲所掩德人每云數百萬俄兵皆不知何故而戰但知受有上命出戰彼等即戰此種指使權皆操於俄親貴之手也 
　　德人又以爲俄必不肯戰皆由英之聳恿所致德人又謂英可止俄人侵必無不肯爲德人且憐俄之兵士曰彼等萬無出頭之一日因均不識字又不能寫而又不許讀書等云云 
　　又有一事雖麗微細而關繫頗重即德人之與美感情也德人常謂美係好友因有數百萬之德人在美已入美籍而從未聞有齟齬雖美國曾與現在與德爲難之各協約國時啓交涉當德王大斐烈德立克執政時已認在美德民之自由其遷美之目的全在人道主義其廉節之風迄今數十年美之合衆國尚存此意味焉 
[美之態度]  
　　美之公衆報界所著言論似與德人不悦但德人亦殊覺詫異初見時亦不甚信以爲美國萬無仇視之觀念且强辯之因美所用之文字全係英語故致悮會或因通德之水電線被割致美人無從覓得實在消息或美報紙皆鈔錄英報之語或美祗往倫敦巴黎而不悉細情耳旋見報上常載有德之殘忍等事始而美人亦不深信因想德與美素無嫌隙德人萬不致有野蠻行動也 
　　近一二月來始有此嫌因美人有運糧食軍械火藥砲位接濟德之敵人所致也 
　　德人以爲若無美之供給此戰早可了結現若即止則不久戰亦可停所有東西戰線之士官常云有美之火藥送射敵人之彈來矣此種言語漸漸傳播現在德國全境皆懷此惡感德人均謂美係英之協約國亦爲英人作用耳此念旣深恐難剷除如欲推測德人之心理須從德人爲生命而戰上着想 
　　無論與德表同情與否須知德人此戰關係存亡二字民心固結扶助戰事自信必勝怨惱英國先將三前二節簡略言之民　一志助戰若較從前美之戰爭大相遠隔緣彼時甚有反對者不少且觀美之大革命與法之齟齬與英之戰與墨西哥西班牙之戰當時之輿論如何而現在德國則無此紛爭言與心符試觀計會黨之反抗政策農民之痛詆加税等事現皆不論衆以爲德人易於駕馭上行下效無自由思想即有亦無從伸發也 
[消滅黨見]  
　　現在德國政黨無分軒輊須待戰事停止或將再行發生黨見皆巳消滅民教亦無相爭俟戰事告終後仍恐再有此種問題也現在社會黨守舊黨耶教民羅馬教民猶太人及異邦人彼此聚於一處並肩攻戰亦有同時倒地同埋一地者 
　　有慕尼虚城羅馬教之神父名法芬蒲婁者現將重往戰地辦事語人曰非惟耶羅兩教之牧師神父俱在前敵即猶太教之學士亦在臨敵耶教堂之宣講聽者幾無隙地而羅馬教之彌撒瞻者仍多羅教之拔維利亞與耶教之普魯斯同懷一意德之黨見皆爲此次戰火消滅矣 
　　德人力爭此次之受寃咸知敵人一意毁滅德國現在所爭者生命耳德人能得佔現在之優勝地位皆由其平日耐苦儉省所致而英則不能與之競爭故有聯盟滅此朝食之舉反啓德人懷恨之心彼等常云吾等德人現爲俄法英日非印之人攻擊此等人之風俗互異竟見不同宗教各别心氣不和合成一羣射擊吾等逼成與斯拉夫族臘丁族英族交戰已形不暇復又加入日本人非洲之亞拉巴人黑人摩洛哥人印度之錫克人及谷卡人更形不堪其擾然於德人眼中亦不可謂無名譽也 
　　德人心中並不爲怪且無鄙陋之印刷品及畫圖花紙出售據云初開戰時略有數種出現旋卽禁止惟有活動影戲片十一幅人咸願觀然内容亦甚粗草無甚趣味 
　　於此等專制國中駐足之美人經此開仗之際仍見在柏林大書舖内列有仇德之各種英文書籍且有英法報紙出售誠奇事也德人心中抱定宗旨最後必勝統觀開戰以來所經各事以及經濟問題可達此望或非無意識之　閙也 
[武進法警之氣焰燭天]  
　　武進法警楊得卽楊三呀者本係著名痞棍重疊犯案自光復後轉輾設法朦混充黨居然護身有符私販大宗烟土分遣夥黨派令各燈户按日認銷伊復假借查禁名詞百端勒索甚至得規包庇私開無惡不作其平日對於訴訟案件任意詐擾動輙仗權私行拘禁稍不遂欲又敢當庭揷嘴混淆黑白一時氣焰燭天炙手可熱地方小民有楊得不革受害無極之謡爲民上者自必有以處之也 
[姚紫若來函]  
　　日前貴報登有匿名郵信之恐嚇一則閱竟奇異查敝處從未接有此種郵信更無函致警區飭警照料等事惟鄙人忝列商董代表糖北貨等業前因糖業同行創議維持國貨曾經開會公訂自約規章嗣有某某等行違背約章自願認罰撥充救國儲金了事間有數行雖跡涉嫌疑因無證據不甘議罰乃承熱心志士來函詰問事誠有之因乏地址無從答復竊思商業代表祗有勸導之責無强制之權力或不逮問心無他辱蒙親友函電垂詢爰述梗概懇登來函門内以釋羣疑而證事實並以作賜函諸君之答復姚紫若謹啓 
[同仁輔元堂通告]  
　　逕啓者敝堂救生局在浦中撈來男屍二口一約三十餘歳藍竹布長衫白絨布對襟短衫白斜紋布小脚褲綠扎帶黑洋襪黑緞鞋蓬頭寗波花褲帶一約四十餘歳藍布大襟夾袄大脚褲和尚頭同發竹籌十六支祝芝闌王章林字條二紙如有家族來堂認領可也同仁輔元堂啓六月十四號 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[奢侈税徵收法] [  覺迷]  
　　政府徵收奢侈税是欲人民從事節儉法至善也然其徵收法當直接取之於人民其效乃著即不然收入必較間接取之人民爲巨徵法略列如左 
　　（一）領照 
　　（一）凡男子日常欲御綢緞衣服帶金剛鑽戒嵌寳戒赤金戒夾金戒白銀戒黄銅戒女子日常欲御綢緞衫裙揷帶金銀珠寳鑽石者須分别繳價領照 
　　（一）凡日常欲吸老美女三砲台强盜牌老牌車牌青條皮絲黄烟者須分别繳價領照 
　　（一）凡日常欲吸香賓白蘭地威司格花雕京莊高粱者須分别繳價領照 
　　（二）零收 
　　（一）戲館影戲館大餐館酒館茶館門前各派徵收員一人凡進館看戲看影戲吃大菜吃酒吃茶分别向收奢侈税一次 
　　（一）長三么二雉妓院門前各派徵收員一人凡入院打茶會吃酒掽和喊移茶裝乾濕住宿者分别向收奢侈税一次 
　　（一）熱鬧各要道各派徵收員一人凡坐汽車馬車包車黄包車過者分别向收奢侈税一次 
　　（三）雜收 
　　（一）凡人家喜慶小兒剃頭滿歳做堂戲唱攤簧念宣卷等事須預繳奢侈税 
　　（一）凡人家迎親出喪排場闊綽者須預繳奢侈税 
[論中國之國字] [  潘葛民]  
　　國之一字讀之者但曰國也究不知國字之何爲而作也豈必指定口字與或字相搆而成便爲國字若從而易之則卽不成國字吾不之信今之論國字者各主一說有謂當易或爲恥者有　當易或爲我者各有其是未可偏非無如今日中國之國字若從或字上看來亦不過或有或無或存或亡或他人輔助或聽人處分則此或字又成一極大疑問寓乎其間焉若易爲恥又若有恥而無恥若易爲我又若似我而非我故或字者爲虚設之詞無一定之方針或將我國易爲人國或將人國易爲我國皆在不可知之列故今日中國之國字若除去或字之外實無一字可易也然則將何如而易之乎無巳則不如復古竟用口字查字典中口字本國字之古體其字義云何試一爲解說之便見古人結字之意至深以口字爲國字者原示人以預備自取之意今中國之國字徒有外觀而無内實其國體與字體相形之下不過僅存一口字之空殻而巳將來所謂日俄法英美等字樣均可易而納諸口字之中矣吾故謂今日中國之國字不必論其國與不國不妨概作一個口看去一任其内部如何變更而外面且仍不失爲口字之形式耳雖然口字中之取用無盡也滄海桑田白雲蒼狗變幻不可測而運用之妙此又存乎其人未敢必料質之論字家以爲何如（四） 
譯叢 
[愛爾蘭古屋中之人鬼] [  常覺]  
　　數日之後茀郎雪司得官中命令命在海軍艦中當軍醫之職務茀郎雪司正值新婚臨别依依是人恒態然去後日復一日茀郎雪司亦安之若素而賦歸之期日近惟盼來日過其愉快之光隂瑪尼加當茀郎雪司初出門時百無聊賴亦所應爾旣因家庭瑣屑之事日與臧獲輩消磨其光隂故亦適然一日晚瑪尼加方坐室中爲茀郎雪司刺繡拖鞋忽聞女侍呐喊之聲聲浪似極恐怖嘈雜之聲繼之繼聞女廚搿萊哈驚呼曰趣救！趣救予！！瑪尼加聞而出視則見搿來哈者巳仰臥於女侍勞勃脱之臂矣叱曰若曹何爲閙至此瑪尼加之保姆梅麗白瑪尼加曰主母適才麥克熙命搿來哈扃廳次之門搿來哈乃於門次見鬼怪也瑪尼加視頃之時火爐方熾所謂鬼怪殊未之見搿來哈且曰鬼怪遍體有光如火言之鑿鑿瑪尼加解之曰得非炎爐之光返照所致乎汝儕母信盍歸寢語至此復向梅麗曰汝隨吾來吾有言語汝也乃與梅麗同返其室實則瑪尼加回思勞賓遜家鬼怪之事乃悚然懼呼梅麗正因恐怖之故命之作伴也（未完） 
筆記 
[明季奇女子秦良玉彙編] [  卐紅軒編劍秋增輯]  
[明故太子太保忠貞侯都督僉事總兵官秦夫人家祠碑記（續）] [  楊鼎昌]  
　　噫吁嘻煌煌大節天壤常存耿耿孤忱閨闈有幾沈游擊求尸破陣平分拜秩之恩左寗南豢賊殃民恥例同名之錄斯亦心存君國力拄艱危金石喻其精誠風雷通其歌泣者已會當改玉馴致銷金栗里安居能終晋秩桃源逃世不入秦燔桑麻無擾兵戈俎豆胥蒸禮讓掃兩川之兵氣盡化慈雲沛三峽之恩波長流德水洎乎修文偃武宣化承流巷舞衢歌康樂和親之俗家絃户誦承平雅頌之聲迄於今風水常新雲礽勿替子孫蟄蟄蘭茁其芽族姓振振瓜綿其燚非夫人德洋恩溥有如是之源遠流長者乎石硅已有宗祠忠則缺焉州紳秦君家棫等推敬宗之誼篤報本之思慨念桮捲聿新輪奂莊嚴帷幄謦亥微聞蹌濟簪裾春秋匪懈禮也鼎昌備官司牧襄祀明禋仿紀事之文刋表忠之碣旣登堂而展拜爰磨盾以濡毫玉篆璇題深鐫石骨椒香式馥式薦溪毛所期世系蟬嫣家聲鵲起玉屏羅列千尋樹厥清標石板瀠洄百代流其芳澤精靈來格電發飈馳誥刼不磨天長地久排空馭氣風雲翻王母之旗懓見愾聞霜露酻聖姑之酒想見蠻靴窄袖小餘相隨看大纛高牙英風如右馨香食報礪千秋閨閣之心綽楔生輝增兩地山川之色 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第三十四章（續） 
　　日復一日而小嫣紅之末日遂至其時朝餐甫巳嫣紅携其聖書以入病房將爲孺子誦讀此蓋嫣紅慣例固不因其忙碌而捐棄之也小嫣紅時巳三日未嘗起坐是日神志獨少清曰阿母曷爲我誦顯聖第二十一章嫣紅諾因展爲誦讀茀來克諸人咸屏息旁聽其辭略謂聖城之中無須日月之光爲之照臨其中自有上帝之光明嫣紅讀巳小嫣紅忽突然起坐澄目以望窗外呼曰阿母毋留我吾巳見此光明并見吾阿父矣言次立仆飛絮之靈魂竟往依其仁慈之天父矣茀來克乃縱聲大哭小愛克亦牽其阿母之衣而哭仰其面面上乃漬滿嫣紅之涙痕其時道柏斯適至覩狀乃悲極而怒恨弗攫嫣紅諸人而生吞之旣哭且數謂惟小嫣紅一人乃爲彼所愛今者臨死而不許彼相見一面以爲訣别果是何居心嫣紅不堪其擾乃遁去方及門則安娜適挾書包而立見嫣紅至則曰密昔司好禮倍登小嫣紅巳少愈乎嫣紅不禁泣曰嗟夫安娜小嫣紅去矣安娜大駭立縮其身而奔以告配新司殆配新司至則嫣紅已哭成涙人把配新司臂曰配新司吾殊不解上帝胡爲獨　我如此豈......配新司亟曰夫人汝心傷矣奔何作此不敬之言往者汝不嘗戒安娜謂上帝意旨實玄渺而慈仁非吾儕意響所能知耶奈何汝今作此語嫣紅咽聲曰配新司吾烏敢詈上帝哉特以禍來倉卒遂不自知其言之失耳 
奇情小說 
[秘密汽車] [  東埜譯]  
第二章（續） 
　　子爵念頭轉到這裏那腔子裏的心便如餳糖經着火烘登時熔化下來含笑說道那裏那裏虎父無犬子密司挨周倒會說笑話兒我輩俗人惟恐用了正式禮帖還請不到天使來呢說着和他握過手又笑道密司挨周的好意我雖俗人安有體會不出實在感激得不可以言語形容呢茉莉兒聽子爵說話和自己針鋒相對登時面上緋紅子爵見他這種嬌羞模樣不啻把自己的意思證實身體立在滕肯汽車公司的公事房裏魂靈兒早已飛上半天去了呆了一呆惟恐茉莉兒難以爲情不忍再看他容貌便回身向滕達說道朋友對不住我現在要陪密司挨周參觀這個勞働窟穴看地獄諸變相不能和你分勞所有幾張圖樣只好請你一個人勞心了滕達也是乖人方纔子爵和茉莉兒一番情景冷眼旁觀安有參不透便向茉莉兒唆了一眼微笑道朋友這有何妨我幹我的正經你也快幹你的正經去密司挨周久待了子爵含笑不語慌忙披上一件灰色法蘭絨褂子上面油痕墨跡已經染污了幾次但自茉莉兒眼光中看來並不當他寒儉也不笑他是吝嗇以爲工廠中服飾應當有這種特别的標記纔顯得當事人勤懇辦事肯和一班工人共甘苦而均勞逸呢他一壁想一壁同子爵出得公事房走入另一個門口抬起一雙妙目看時大大的一所廠屋突然現在面前也有旋轉不息的引擎也有周而後始的皮帶也有吁吁鋸木聲也有丁丁打鐵聲也有面目黧黑的工人也有鋼質白亮的機器煤屑紛紛揚揚油漆紅紅綠綠有的拆開車子裝修有的合攏模型製造茉莉兒原是美國大富豪的獨養女兒生長在金碧繁麗之中生平遇見的不是達官貴人便是文人學士不是大家命婦便是繡閣嬌娃坐的是汽車馬車飮的是佳肴旨酒或向戲園顧曲急管繁絃或坐蘭閨讀書明窓淨几所到的地方所見的人物都是極漂亮極清淨極優美極温文的如今踏進這一所廠屋裏來見了許多東西横七竪八機輪軋軋震得耳朶裏怪響工人憧憧往來忙得像摘去頭的蒼蠅正如方纔子爵所說呈地獄諸變相眼睛裏非常奸看心裏却有點畏懼起來所以走近子爵一步舒展一隻粉臂和子爵那隻臂膊外而穿着油漬重重衣袖的扭股糖兒鈎住了這一次茉莉兒出於無心子爵却當他有意以爲茉莉兒如此鍾情並且如此坦白心地上旣然戀戀形式上也不拘拘春花如貌秋水爲神　生何修來此豔福不但喜出非望還有些受寵若驚哩 
 
 
 

Page 15

 
 
   
 
 

Page 16

 
 
   
 
