# 1885 - 223 - 4904435

 

Page 1

 
 
[四十八號畫報出售] [  申報館主人啓]  
　　上月二十一日招商局各輪船換挂龍旗氣象一新圖之以志欣幸其報首之畵譜一圖豕一圖羊均係任君阜長所繒筆墨之妙賞鑒家早有定評無煩贅述准于初六日出售後附淞隱漫錄圖說一則此布 
[重印青樓夢告成] [  申報舘主人啓]  
　　吳門爲山温水膩之鄉七里山塘鶯花如織釐峯慕眞山人捃其艶影著爲奇書顏曰青樓夢都六十回本舘曾取而印之數更寒暑早己鄴架一空兹特重付手民較前尤覺較對精工裝潢古雅定于今日出書仍釘十本價洋五　諸君子盍循曩例購歸以供酒後茶餘之消遣乎 
[書閩省請造鋼甲船疏後]  
　　閩省自創設船政局以來凡二十年所造成之船不下數十艘雖船式之大小不一行駛之緩速各殊材料之堅脆工夫之省費又自不齊然加開濟等之巨艦亦不可謂非壯觀矣第中國方仿兵輪之制而外洋又逞鐵甲之奇取法乎上僅得其中故卽有此等巨船而臨敵尚無把握當事者又不得不精益求精以期相勝於是購買于外洋輙費百十萬之銀購買之不足又從而仿造之蓋中國地大物博人才衆多必謂心思材力不如乎泰西此不知時務之言也所慮者外洋於製造等事苟創始之時確有見地能必其成效若何則雖要之十年二十年亦不敢稍弛其力而國家與官商又能出資以相助以故每成一物必視他國己成者爲更精利展轉求勝於是軍火器械日出新製層疉不窮中國凡事必拘例禁官局開辦之事每易一任必更一令而士民之心思聰敏者不得資所贊助徒爲奇技淫巧娛悅耳目之具而於國家初無所補以官辦則如此以民辦則如彼此所以不如泰西也前年董子珊司馬造成混初氣船獻於當道未蒙奬賞或有議其船爲無用者不知司馬祇成一船之式樣耳其於用氣行船不藉煤火之力亦旣有騐司馬非豪於資者僅此一船之累己足破家苟無人焉力助其成則氣船不將以此爲止境哉如其上憲鑒厥苦心就所已成而擴充之使其得所藉手所造豈有限量故曰中人之巧力非不及西人也今各省製造之船徧泊海口閩局所成尤爲著名自去年法人肆擾初僨於馬江再蹶於石浦然後知兵輪之不及鐵甲而添置之爲要也夫此意非自法事旣起而始知之沈文肅嘗言有鐵甲而兵輪乃得用其長無鐵甲而兵輪終恐失的恃法人之來亦會逢其適耳德國代造之鎭逺定逺因兩國啓釁當遵公法不能出口而江南製局所造之鋼板船卽今命名保民者又垂成而未竟功或購或造均不及用以至任其東衝西突擾洋面而莫之能禦也夫鐵甲之與鋼甲鋼甲之與鋼板稱名不同而其爲木質之外包以堅鐵則一也鋼之性堅於鐵鍛鍊之時轉若柔輭易於施功故用鐵又不如用鋼今法己定欵和局維持懲前毖後所以爲異日計者詎容稍緩而德船業已聯翩而至江南製局鋼板又復告成從此愼選將材俾之統帶練習礮彈經歷駕駛以之守口敵船不敢闖入以之出海敵船不得横行豈非將來大有可恃乃當事者以爲中國沿海口岸萬數千里何處不需固守一省則設一省之防閩中以馬江之役將士官民皆慄慄危懼若有痛定思痛之概亟欲籌備此後守口之策故僉議而後具奏請撥欵項在於閩局製造鋼甲船三號以資防範讀其摺中云云所見甚是中肯有出洋學生魏瀚等深明製船之理堪可監造船身船機分任其事越三年而工卽告竣亦可謂之神速矣夫以華人之心思材力不亞於西人則江南製局旣有能造保民之工匠閩省船局亦自有能造鋼甲之人將來騐收工程可决其與外洋購來者不相上下盖造自中國雖三船而資百二十萬而其銀仍散於華人若購自外洋卽三船之價减於自造一半而其銀實流於他國此中計較又不可不審也第鄙見所不安者目下中國兵輪碰船快船合計不下三十餘艘每船管帶以及各色人等月支薪金不下二三千兩而去年法兵肆擾海面如援閩之五船遲遲後行中途逗遛迨聞法船闌入浙洋彼此未遇卽己歴亂無主以致逃其三而沈其二此等歳月耗費之銀究於國家何補於海防又何益竊慮帶船之人類皆浮薄少年安享厚俸則創議造船與夫自謂深明製造司監工司採買者或亦並無心得徒爲大言而下下相蒙希兾三年中之差使薪水是將來造成之後究竟合用與否正未可知也然觀此疏所言乃督撫將軍船使諸鉅公會商妥當然後施行其於諸學生之本領想己確有把握試騐實在能於創議之時要其成功之效故切實奏聞也不然於馬江敗壞之後又無端而輕擲百十金吾知非諸公所肯出矣 
[本館接奉電音]  
　　昨日下午七點鐘時本館駐京訪事人飛電傳來本月初三日□上諭二道敬謹譯登○七月初三日奉□上諭蕭韶着調補廣東惠潮嘉道所遺湖北荆宜施道員缺着張聯桂調補欽此同日奉□上諭張之洞會同倪文蔚李秉衡奏報廣東廣西被水詳細情形各一摺覽奏災民困苦流離極深憫惻業經該督撫等籌欵集捐分别賑濟稍慰厪系欽奉□慈禧端佑康頤昭豫莊誠皇太后懿旨發給廣東廣西銀各三萬兩卽由户部撥放俾資賑撫欽此張之洞等務當仰體□聖慈軫念災黎有加無巳至意核實散給毋任稍有弊混餘著照所議辦理欽此 
[一簣功成]  
　　西報載天津西人來信言及中法和議一節前此所議幾乎不成赫稅務司德君亦廢然而返偶檢論語見臂如爲山一節不覺奮然曰此夫子責我也我安肯功虧於一簣哉遂復至總署卽以此意反覆開陳卒至和議告成大勛克集迨成和之後總署各大臣置酒賀赫公卽舉此言以爲壽至今傳爲佳話赫大臣以西員而能讀書得解感聖言卽發奮爲雄嗚呼可謂人傑也已 
[厘局被劫]  
　　汕頭有厘局專收火油稅金六月廿六日忽有盜五六十人乘是日該局員弁恭賀□萬壽之期突然毁門而入將局中諸人縳住搜括銀物鐵箱内有洋二千餘亦被連箱取去悉數搬入船中揚帆徑走至今未能查獲而該局己糜爛矣或謂係販火油之人恨局中收捐太重故爲此以報復或謂實係盜匪究莫測其蹤跡也說見香港西字報 
[吞没工資]  
　　香港報云４有輪船名雲生其船主以洋五百元交司火頭目華人某令付各火夫兩月工資該頭目遽携洋登岸而遁各火夫辛苦兩月一錢不得到手盡欲得其人而甘心現聞其人逃往九龍該船主則另出資以分 
 
 

Page 2

 
 
給火夫一面控請提追未知能弋獲否也 
[葬象盛儀]  
　　西報言有孟達賴國在暹緬之間國俗最敬白象近日有一白象死命陳屍三日以聽國人瞻仰出殯之日以大車載其屍用兵五百名拖之周行城市屍身龎然而大氣味己不堪嚮邇而觀者送者人人踴躍爭先官員皆至並有象二千頭誠積習之難返者哉聞此一舉也計需銀三萬羅比云 
[都下委談]  
　　李丹崖星使素習輿地步算諸學博覽宏通無所不曉因得受知子丁宫保日昌郭星使嵩燾密登荐剡迨簡授駐德星使後日與西國文人藝士切磋琢磨學問益深見聞益廣此次任滿回華如左季高侯相彭雪琴宮保李少荃傅相張香濤制軍諸詎公耳星使盛名咸欲側席以待藉資臂助聞俱己上疏乞恩懇請發交差遣委以重任想九重明燭萬里自必急其所急俯允所求也○成均出示所有八旗駐防屯居之正途俊秀貢監以程途遥逺未克于五月二十一考期前到京者定於七月初六日補考以示體恤○中國派往越南分界大臣雖未見有明文但據官場傳述謂雲南一帶卽派岑彥卿制軍而副之以劉淵亭軍門廣西一帶卽派蘇軍門元春而副之以王朗青方伯至繙譯人員己有素供華職之數西人在彼守候可無須咨調官生云○成均各堂憲近頗講求實學曾飭學官將舊存官書板片校核一過刷印成書發交肄業諸生誦習栽培寒畯之心誠哉有加無己也○六月二十一日江西浙江湖南湖北西省士子在成均考到二十六日錄科當晚揭曉共取吳光堯等二百零一名又備取張文運等十名○六月二十六日科試八旗生員文題孟子曰伯夷隘至君子不由也詩題賦得浪摇花影白蓮池得池字是日到者三百餘人在鄉會試貢院中扃試○阜成戲園在阜城門外六月二十四日奏班瑞勝和部登場演唱其中脚色較他奏班爲優新排溪皇由一齣尤覺關卽目新奇都人士皆欲先覩爲怏預先訂座者多至千人園主因有利可牟遂定以是日每人須京錢二千至午後二下鐘時人海人山幾無隙地獲利較他園倍蓰云○本年江浙海運江北漕米一百二十餘萬石現己入京師各倉者皆係江北河運約米二十三萬餘石未能一律乾圓潔凈每石祗值錢十七吊至二十一吊京旗各兵不勝苦累○上月二十六日子刻王大臣等均遣人恭齎如意進内遞交奏事官進呈皇上恭祝聖壽無疆辰初皇上升乾清宮寳座王公大臣俱䁳袍挂珠行禮皇上受賀畢於辰初二刻至甯壽宫下午三點鐘後卽還宮○軍機大臣口傳面奉諭旨七月初三初四日皇上親臨紫光閣閱視精捷營馬戯欽此欽遵御前大臣伯衞等交諭武備院務於六月二十七日前赴中海紫光閣前支搭黄幄以備明日卯初御前大臣騐看○巡捕左營朝陽汛官兵在黄亭子一帶緝獲偷盜官粮之楊七六等十餘犯鎖交本汛守備衙署訊明確供轉禀上憲懲治○順天學政孫大宗師按臨通州科試畢卽於六月二十二日抵京二十四日舉行科試生童及選拔貢生○禮部爲片行事准太常寺文稱七月初一日孟秋時享太廟六月二十九日皇上親詣行禮知照到部相應片行各衙門除陪祀監禮監視於初一日仍照舊遵辦外所有跪迎跪送後營各差使俱於二十九日前往將事○六月二十二日晡時有某甲偕友至阜城門外望海樓河干啜茗乘凉偶見河流澄澈數孩游泳水中遂亦見獵心喜解衣入水容與中流遽爾沈下友急雇善泅者下水撈救洎扶起早己魂赴九泉矣好事者謂爲溺鬼所迷其然豈其然乎○神機營擬由給槍排鎗各隊中挑選年力精壯素無嗜好之練兵一百名分交各國教練技藝陣法然尚未見明文也 
[津門餘話]  
　　楊柳青某乙蓋浮家泛宅者流妻不能貞與甲有染甲係該鄉無賴卽俗所謂耍人者是乙久思抛却一頂緑頭巾而苦未得間一日知甲來津袖一利刃隨之行至洋貨街澡塘門首遽爾刺斃至屍身傷痕多寡兇手若何須俟訊明再登報牘 
[嶺南秋雁]  
　　去年彭雪帥赴粤視師見虎門炮臺藏烟收彈諸處布置尚未精良時以戎馬蒼黄未及改作現在和局大定雪帥遂札知善後局籌欵興修以期一勞永逸方照軒軍門亦由砲臺回省與兩院憲會商一切事宜○增步軍裝局前因水漲軍械淹壞良多日前大憲委員查點着令軍修以重軍實○上月二十二日倪豹臣中丞往三元里查勘藥局因該局離鄉村不逺鄉民恐有不測未免殃及池魚迭次禀請遷移故須親往履勘情形再行商酌云○英領事見各縣慘被水災流離堪憫遂由香港採買榖米數百石交地方官運往賑濟救災卹難中外同心輯睦之情益可見矣○上月二十三日葉大宗師由南韶連試畢回省俟七月中錄取遺材八月杪會考優拔貢生然後入都覆命云○署順德恊利都戎輝因案被叅理宜撤委惟都戎在任己久人情地勢莫不周知兩院憲知其有益地方遂請改爲革職留任○某紳倚勢横行鄉閭側目近因與某伶不洽遂架詞控諸琴堂張邑宰洞悉情形置之不理○沙捐局總辦葉太守因擅動公欵撤委查叅所遣局務由藩憲札委國太守兼理已於上月二十三日進局矣○調署廣州府孫太守於本月初一日由韶州本任交卸來省約計初七日可抵省履新矣○佛山銅鐵行牙捐本由商人黎作楫包攬承辦近日黎竟擅改定章任意苛派行户苦之聯名禀訴上憲委牙捐總局某君前往查辦黎旋赴督轅控稱各行户抗埋糾搶凶毆傷人制軍見情詞各執遂移知臬司傳集兩造確切研究務期水落石出○東關某甲弄舟爲業日前代某勇目私購洋藥一包重約斤許旁人窺見疑甲匪人執送官府甲供訴情形問官遂詳知營官責懲勇目○前日有婦人至西砲臺元興油燭店購物不知因何互相爭論店夥盛氣難平竟毆傷婦之頭面登卽暈倒街心旋卽斃命聞己禀官相驗并拘兇手懲辦矣○沈方伯于上月二十四日遷入藩署龔方伯行轅遷往南關蟹欄海旁街○上月二十二日播威輪船由瓊州抵省有安勇四營載回遣散該勇聞歸侯總戎勉忠管帶總戎亦於是日回省銷差○上月二十三晚北門直街王公舘被匪行竊翌日營官親到履勘木知能破案否 
[臺灣近事]  
　　楊厚菴宮保奏請終養奉旨俯准前月扎摺己可宮保隨將乾軍營勇遣撤内渡由輪舟載運回籍自於七月初一日乘萬年清兵輪由臺北對渡至泉州由泉到省然後由江西回湘云○陳展堂觀察於六月十六日扃賦臺北府屬諸生臺灣道衙署日行公事照例委臺灣府代拆代行○二崙莊乃一小鄉鎭也其間客民居多大半廣潮汕頭人在彼耕地爲業六月望前有英國巴姓教士游歴至此見該處人民良善卽賃民房兩椽設爲教堂傳教詎客民强悍竟與巴君爲難巴君乃往打狗哭禀領事施領事卽據情照會臺灣道辦理陳觀察當委通商委員楊二尹查辦想此事或易了結也○臺灣南路炮臺衞勇士勇凡劉蘭舟觀察招募者現皆一律裁汰維留岳中營勇丁分派各處以衞地方所裁勇丁廣潮人則載回汕頭大江南北以及兩湖勇丁則載送至厦門然後聽其回鄉每名給口粮一月又賞給路費洋銀四元○臺灣洋藥局一案劉撫帥本檄調董事陳北學查辦刻聞陳董事具禀自封口後卽退包辦名目經道憲批准洋藥稅厘隨征隨解陳北學恐力難勝任禀請委陳望曾中書督辦若有弊端不難查訊董事與陳某恐不相干現在二陳均到臺北聽劉爵撫傳訊發落云○六月廿二日臺南打狗口外忽風狂雨驟浪湧如山有二枝桅夾板船走錨被浪激至山脚船底撞破登時沈下水手人等均經小船救起貨則盡付水晶宮矣○去秋法人犯基隆時有法國招募他國人當兵在營被法人凌虐不堪投向劉撫帥營中者七名其中德或民籍者二人俄國一人美國一人黑人三名劉撫帥皆給子薪工在營修理洋鎗兹因和局己定各西人均請假擬回本國劉爵撫與以川資於月前到厦門適有前在基隆停泊之法兵船兩隻來厦該西人等恐被法兵頭查知扣拿難逃性命均易服隱避鄉間至前日法船鼓輪出口始回厦搭船前赴香港云 
 
 

Page 3

 
 
[松江紀事]  
　　著名賭棍阿德裕前經婁縣林仲伊邑尊面諭朱管帶正邦拿獲祗以身受數傷未便用刑嚴訊今傷己就痊經林邑尊提審阿德裕一味游供反敢挺撞故卽飭鞭背千下收禁詳請上憲批示辦理○華亭楊超亭明府任華亭己逾十載理煩治劇素著循聲今以張堰朱家巷河工告竣該處紳董敬上匾額一方曰流澤孔長○松江自防務吃緊以來城上各置巨砲數尊藉資守禦今尚未撤乃有某流氓私於天明時將砲耳銅環及鋼鐵通條竊去近爲某巡兵查見當卽拿住而該流氓尚未肯承認言與某花作店係有瓜葛可同往乞保詎花作店謂與此人素不相識乃卽解縣究辦 
[靈胥餘怒]  
　　近日錢塘江中潮漏愈猛而潮退時尤甚險惡凡舟行失事幾於無日不有以諸曁各鄉之小船爲最多又聞艮山門外之皇亭山近日出蛟是以城河水連日驟漲尺許且天時太凉入夜尤甚頗有晚秋光景云 
[蜀岡樵話]  
　　揚州營兵口糧向由叅戎按旬散放近來各兵多有預向錢鋪挪借放時歸還致數目畸零轕轇以及空手應名等事殊屬不成事體刻經城守營徐守戎出示禁止略謂嗣後不准妄行預借以昭核實倘敢不遵定將本營百總管隊等弁兵一併嚴懲不貸云云可見守戎保衞商賈整頓營規實屬不遺鉅細也○徐凝門大街童子師某甲家甚寒素行謹飭日前小病新瘥索逋者登門饒舌甲自念與其受市儈之侮不如死之爲樂遂潛服鴉片烟膏輾轉斃命吁慘哉○每至孟秋盛行盂蘭盆會本月朔東關街某姓特於天甯門外招佛弟子在水囬諷誦瑜珈燄口沿路施放河燈緑波紅燄密若繁星一時畫舫笙歌衣香鬢影中流容與清興可人兩岸觀者皆大歡喜合掌頌某君隂德勿置○蔣家橋某甲素習和緩術前日有某乙踵門求診一時失檢誤醫致病增劇乙家中人察出糾集多人向甲評理搗毁所懸之牌經人解勸再三始各散去 
[憲節抵滬]  
　　欽憲錫大司宼乘海晏輪船南下於昨日午後二點鐘時憲舟進吳淞口曹統領等率隊排列恭迎炮臺及各兵均升炮致敬憲舟並不停輪隨卽進浦滬地早經得信督轅仁義忠信四營親兵江蘇撫標滬軍營兵蘇松太道滬軍營兵提標右營兵等咸在碼頭排立蘇松太道邵觀察松海防劉司馬上海縣莫邑尊松滬厘捐局總辦蘇觀察製造局各總辦招商局總辦提右營陳叅戎并各巡防局委員均在碼頭憲舟於三點二刻抵金利源天津碼頭在各兵滬船均升炮岸上各勇亦放排鎗各官咸遞手版紛紛登船見者惟邵道憲及招商局總辦餘皆飭赴行轅故印委各員旋皆登岸道憲等亦辭出欽憲於四點鐘時起節乘緑呢四轎前導前旗鑼傘扇並欽差大臣頭品頂戴刑部大堂銜牌三對七營兵勇護送浦中各兵船復升炮恭送過十六舖橋迤邐進江蘇海運局行轅欽憲年約三十歳左右紅頂行裝威儀肅穆觀者頗形擁擠云 
[控欠房租]  
　　日前本邑人楊渭生遣抱掌生投上海縣呈控某紙坊主趙錫棠歷年積欠房租五十九千有奇向索遷延叩請追繳並飭遷移莫邑尊准詞飭提去後前日由王司馬升堂集訊原告仍遺抱伸訴前因並稱趙非但積欠租金反又硬索搬費云云趙供欠租是實民並無五十九千有奇之多求請明察司馬謂爾究竟欠租若干可將租摺對核惟現思作何料理答稱情願遷移惟求斷償搬費司馬謂然則欠欵如何趙稱有平房一間暫時作抵掌生稱所云平房惟值錢十數千之譜司馬衡情酌斷着楊給償搬費十千卽由所欠房租上劃算趙旣稱將房作抵照時價錢十千文歸楊收執尚有錢三十九千有奇限十日内如數歸清延于嚴比並着將趙交差看管 
[竊賊繁多]  
　　本月初六晚太平街盤香弄口高姓家有賊撬門而入竊去衣飾銅錫等器約值錢數千文事主見爲數尚微未經報縣同日三鼓後西門内關帝廟左近某姓家樓上有賊圖竊適比鄰某甲因天時炎熱未入睡鄉聞瓦礫聲推窓見賊極口高呼賊驚而逸前晚四鼓時大東門外郎家橋左近徐姓家聞屋上有聲披衣起視見一人白鬚紅臉高臥詹端正欲呼問其人己不知去向或謂此非妖異實係竊賊塗臉裝鬚以爲恐嚇之計云 
[捉獲賭徒]  
　　打狗橋鄭家木橋沿洋涇浜一帶之賭攤屢經公堂嚴懲無如捉者自捉犯者仍犯以前本屬地攤去歳到今竟然擺設檯凳明目張胆眞有不堪收拾者昨日法包探及中西巡捕等四面兠抄獲到賭徒一人及檯凳賭具等送押捕房諒於今晨解訊必有以痛懲之也 
[英界公堂瑣案]  
　　河南開封府人謝雨連控妻潛率子女遁逃旋在粤婦吳關氏家尋見男孩等因己列前報嗣謝欲將孩領回該氏稱孩由錢朱氏金蔡氏爲中買得業患驚風身死謝以該氏揑詞推托投訴捕房由包探顧阿六傳齊解案葛大令訊供之下各執一詞遂有吳關氏檢呈藥方再訊昨謝又申訴前因吳關氏仍執如前并稱是孩於五月初二日忽思驚風至十三日請同鄉崔姓醫冶無效十六日身死藥方遵諭檢呈朱錢氏金蔡氏供稱謝妻託小婦人等將孩價賣與吳關氏得洋三十元立有賣契現據吳關氏言孩己病死包探禀稱小的往拘錢朱氏金蔡氏時隣人咸言此二婦慣作蟻媒大令一再訊供殊多狡辯因飭謝自行尋到妻氏以憑質對錢朱氏金蔡氏暫發官媒吳關氏就退賣契藥方存堂○包探孔長生禀稱李龍生船上有煤二簍問其來源支吾莫對爲特拘案請究李供因有煤裝至開濟兵輪船是以遺下煤屑葛大令判管押三禮拜煤交歸該兵輪○包探干阿二禀稱許阿桂失去烟槍一枝查係沈阿旭所竊拘沈詰得該槍己賣得錢七百文許供與同沈供槍由友人價賣實與小的無干如今情願賠錢葛大令判管押半月并令繳錢七百文交許領去○華捕禀稱沈陳氏孫阿耀孫阿得等三家門前晒衣甚多以致碰碍行人囑移不依傳案請判三人同稱以後不敢葛大令判合罰洋一元撥充醫院經費○九號西捕稱宋華全訴稱王阿福竊取東洋車照王不承認惟將車照擲還爲此拘案請訊宋申訴前因并稱王在浦灘雇車至四思路給錢二十文旋查明坐墊内失去法工部局照會察看時王卽擲還聲言車照尚在何謂失竊口角爭毆由捕拘案王供小的在本城十二十九等鋪禁地捕役張茂名下爲夥執有腰牌昨因雇車論價驀被誣指行竊腰牌呈閱葛大令謂宋之指竊確有西捕眼見且爾旣係捕賊之人反自作賊殊屬可笑隨餾押候查明是否張茂之夥冉行核辦照會先給宋具領○東洋車夫姜阿福訴稱昨有汪庭桂雇坐我車行至中途忽稱爾坐墊内有錢二百餘文設遇客人行竊甚便及停車時見坐墊己經揭開檢查錢文少去百餘向之理索由捕拘案汪稱並未行竊錢文葛大令判押候答責百板以儆○包探秦少卿禀稱昨查得永茂押鋪夜半時尚開門受押顯違租界章程爲此傳案請罰永茂押舖夥稱昨因有事開門並不違章受押中西官互商罰洋十元以昭炯戒 
[補註]  
　　初六日陳與昌經收賑欵清單内脫去全裕土店洋兩元數字合卽補註 
[聲明]  
　　前報英公堂案内陳順牛自行拉韁拘案罰洋一事陳稱係昇昌鐵號中人兹得該號來信悉號中並無人合爲聲明如左 
[上海二馬路與昌絲棧陳竹坪經收廣東廣西賑捐七月初七日第三十四次清單]  
　　岑春華求小女患病平安洋十元頴川子爲追薦超昇移助洋十元蘇州江鍾祥爲病痊完愿洋十元與字一百五十六册譚任之翁摹來張晋昌洋三元鼎豐衆友德興衆友二户各洋二元兪天順大興衆友奕和復昌祥衆友升和友振大昌胡紹泰恊盛行八户各洋一元蔡文泰錢合洋五角與字一百册瑞豐布號募來沈春記莊天麇一百各洋一元奚泰昌胡笙堂王同順龔欽福四户各洋五角漢口廣成和冶坊洋十元茂昌木行洋十元嚴瑞邦祈次女桂英病速愈洋六元義成藥行洋四元沈蕩吳寄來希少洋五元錢學記洋三元崑山全盛局寄來崑新鹽么堂洋二元同順泰恆心居童涵春承茂各友大興德泰王紹全心不留名八户各洋二元洪姓無名氏愿氏魏春帆勤思堂王勳甫六户各洋一元石門灣全盛局寄來海陽求免灾晦生程氏洋一元嘉興復源紙號由全盛局寄來同和新記洋一元○共收洋一百十三元五角合并聲明 
[蘇省撫轅抄]  
　　初三日府經歷沈振綵禀知奉蘇松太道札委上海西門盤查差卽辭赴滬巡檢徐清履禀知換蘇差委○初四日同知銜河南候補知縣袁慶榮湖南人由金陵來卽辭赴徐州○初五日廣西試用通判司徒緗禀辭領恊餉回廣西○初六日候補縣劉葆宸禀知奉撫憲札派隨回赴台灣差遺馬海曙禀知奉撫憲委隨同赴台灣 
 
 

Page 4

 
 
[江督轅門抄]  
　　六月二十九日江西候補通判吳蘭頤到由江西解南字營餉來○七月初一日知縣許肇基由瓜洲勘估鎭遊兩署工程回○初二日委代理繁昌縣劉籌歸到見卽解○初三日學轅文巡捕葉佐清叩謝咨補丹徒縣王簿江西從九程秉坦解餉來巡檢趙熙陳占祥均禀知奉委隨辦内供給差藩轅牌示泰興黄橋司巡檢單錦堂丁憂遺缺查有典史張福同署清河縣典史婁衡期滿遺缺查有從九李恩植均署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十一年六月廿九日京報全錄]  
　　宮門抄○旨一道錄前○陜督譚等奏查辦積案一律清結摺○大臣謙奏請改奬片○江撫德奏審明定擬摺子○六月二十九日户部通政司詹事府正白旗舉日無引見○桂公續假五日○寳曷請假五日○召見軍機○○臣譚鍾麟臣李愼跪奏爲查辦蒙番搆釁積案一律清結恭摺具奏仰祈聖鑒事竊查西寗循化廳屬前有西番隆務寺勒工二旗僧俗與黄河南蒙古郡王郤札部下因搶奪起釁互相劫殺一案又該郡王與慧覺寺之嘉木樣呼圖克圖任用非人致激衆怒將郡王行寓延燒傷斃番民一案曾經臣愼將肇釁情形曁委員前往查辦以時屇隆冬暫行撤隊冋營緣由於光緒九年十二月初二日附片奏聞在案十年春融復經臣等札委貴德同知張大鏞會同前派管帶河鎭馬隊記名總兵馬占鰲等率隊前往郡王游牧適中地面之恊吉灘駐札並諄諭該委員等務須開誠布公寛嚴並用俾該蒙番等悔悟前非攄誠向化嗣據該委員等詳報河南郡王郤札與隆務寺昻𧴲等從前搶奪什物曁此次傷斃人命遺失鍋帳等項均照九年查明確數令其按番例罰服以財畜各半逐一清交無如該郡王藉詞狡展而隆務寺昻𧴲等又復藉勢要求迭經反覆開遵曉以恩威該郡王乃將應交之項陸續呈交一半該委員等若不在彼守候交齊則此案仍屬未結雖駐札之兵勇丁役等一切食用曁馬匹喂養均須由内地運往而欲求一勞永逸斷不容惜此小費致誤事機候至九月杪始據詳報將隆務寺辦理清結取具兩造甘結呈齎前來臣等復飭該委員就近往慧覺寺將該處佃户焚斃起台堡番民延燒郡王公庽一案併行辦結又慮該佃户等見委員帶隊前往或涉驚疑添派素悉番情之副將馬永瑞與臣愼衙門筆帖式麟錫執持告示先往曉諭令其安住聽候查辦該委員等於十月抵寺附近之桑科合地方查明郡王郤札所控舊番錯群丕立於番衆滋事時並無從中主使情事實由該郡王與嘉木樣信任官郤呼以致衆心不服當呼圖克圖遺官郤呼赴臣愼衙門控告佃户時官郤呼揚言來湟請兵將衆佃户剿辦致衆忿莫釋激成事端經委員反覆開導將該佃户等傷斃人命一律按照番例辦理郡王公寓業己賠修齊全經郡王接收並將爲首滋事之佃户五名提案重責交保管束仍令十三莊番衆向郡王與呼圖克圖前悔罪服禮該郡王業己回牧呼圖克圖亦仍回寺取具兩莊佃户等以後各安生業不敢再行滋事曁原告各甘結於十二月中呈賚前來臣等覆查慧覺寺兩莊佃户滋事一案實由於嘉木樣呼圖克圖任用匪人宮郤呼起釁至該寺舊番錯羣丕立本係該呼圖克圖俗家長輩素極相得近爲親屬讒譖致不爲呼圖克圖所容雖經委員訊明斷令官郤呼與羣丕立均不准在寺居住並不准干預郡王與該寺事務而官郤呼等能否遵依殊未敢保其從此相安無事乃於本年三月初復據循化廳禀報該廳屬起台堡甘家川鄉民聯名呈控官却呼詭稱奉文招集馬隊攤派兩堡各出勇糧銀兩前官却呼之弟哇麻給斃民命情事復經臣愼就近札飭管帶河鎭馬隊馬占鰲前往查拿旋據馬占鰲禀報官却呼恃衆拒捕業經登時格斃將其弟哇麻拿獲押解前來據哇麻供認被害之番民伊乎下任吉拉將其槍斃等語除飭循化廳迅卽嚴拿任吉拉到案質訊另結外至舊番錯羣丕立現己離寺逺去亦據委員續行禀報前來所有從前兩案應卽擬結查隆務寺僧俗被蒙古戕斃多命雖死由自取究係蒙古郡王不能約束所部先行搶奪所致該郡王本有應得之咎惟現在按照番例甘認罰服儘數賠償且該郡王與冋牧後業己病故合無仰懇天恩免其處分至慧覺寺兩莊佃户實屬胆玩不法第肇釁之由亦因呼圖克圖偏信官郤呼而起現徑各照番例從重罰服並將郡王行寓賠修齊全且爲首之人己經重懲請免重科該呼圖克圖執抝偏聽致釀巨案應行議處惟該佃户等獷悍成性若呼圖克圖因此案獲咎嗣後番衆等亦難責以約束應一併籲懇恩施免其置議所有查辦蒙番搆釁積案均己清結緣由謹合詞恭摺具陳伏乞皇太后皇上聖鑒訓示遵行再此摺係由臣愼衙門主稿合併聲明謹奏軍機大臣奉旨着照所請該衙門知道欽此○○謙禧片再前因逆匪楊長青竄擾圍疆經奴才查有俸滿圍塲粮捕同知李天錫督帶兵勇合力勦捕圍場一律肅清請將該員李天錫仍以知縣歸於熱河儘先補用奉旨吏部議奏欽此欽遵在案嗣准部咨核與章程不符應令另核請奬等因奉旨依議欽此自應改奬合無仰懇天恩俯准將俸滿圍場粮捕同知李天錫賞加運同銜以示奬勵之處出自逾格鴻慈理合附片陳明伏乞聖鑒訓示謹奏軍機大臣奉旨着照所請吏都知道欽此○○江西巡撫臣德馨跪奏爲遵旨審明定擬恭摺具奏仰祈隔鑒事竊照新喻縣絞犯詹集賢越獄脫逃於百日限内拿獲一案先經前撫臣潘霨將疏脫之典史知縣會摺奏叅革審議處奉旨這所叅疏防越獄之管獄官江西新喻縣典史鄭翼着卽革職拿問交潘霨提同刑禁人等嚴審有無賄縱情弊照例懲辦有獄官署新喻縣事候補知縣陳乃機着先行交部議處仍勒限緝拿逃犯詹集賢務獲究辦倘限滿無獲再行照例查叅餘著照所議辦理義部知道欽此欽遵當經行提刑禁解審昨據署新喻縣知縣兪致中會營飭據典史鄭翼親督兵役及該前署縣陳乃機留緝家丁並刑禁親屬於光緒十年閏五月初四日在縣屬何家後山地方拿獲詹集賢到案提同禁卒一併解省發委審辦去後兹據委員南昌府知府賀良楨提犯訊明議擬解由臬司王嵩齡覆審轉解前來臣親提研鞫緣詹集賢籍隸新喻縣先於光緒五年八月間因致傷劉喜椿身死審依鬥毆律擬絞監候題准部覆己入光緒八九兩年秋審緩决解勘發回收禁新喻縣監獄後進内監左首籠房光緒十年三月二十日傍晚新喻縣典史鄭翼進監收封騐明各犯刑具如法鎖錮諭令禁卒易荃刑書何崇新與更夫張有財營兵李添貴小心防範是夜四更時分風雨交作吹熄燈火張有財李添貴進房避雨與刑禁人等各因困倦睡熟詹集賢因監外無人巡邏起意獨自乘間越獄脫逃隨將鐐銬扭斷脫除紅衣褲乏棄板斷籠栅出籠走至後墻挖洞出監從城缺出城逃走次早易荃等醒覺追捕無蹤禀經典史鄭翼報縣經該前署縣陳乃機會營勘訊勒緝並將墻垣脩理完固陳乃機適值調署長甯縣卸事移交該署縣兪致中將勘訊情形禀報經前撫臣潘霨會摺奏叅奉旨革審詹集賢逃後揑稱病後髮長在不知姓名人薙頭担上薙去頭髮日行山僻求乞夜宿孤廟凉亭經過地方不知縣名是年閏五月初四日潜回探聽行至縣屬何家後山地方即經該縣會營據典史鄭翼親督兵役及該前署縣陳乃機留緝家丁併刑禁人等親屬將詹集賢拿獲到案正在解省間刑書何崇新在管患病醫治無效身故又經該縣騐訊詳報批飭核入正案辦理當將犯卷解省發委審辦兹據議擬由司勘轉經臣提審據供前情不諱究無預謀糾夥情事逃後亦無行兇爲匪及有人知情容留刑禁人等委係一時疏忽並無鬆刑賄縱情弊案無遁飾查例載犯罪囚禁在獄僅止一人乘間穿穴踰墻脫逃並無預謀糾夥情事原犯絞候應入緩決者入於秋審情寔又監犯越獄如獄卒果係依法看守一時疏忽偶致脫逃並無賄縱情弊審有確據者依律減囚罪二等治罪各等語此案詹集賢原犯鬥殺擬絞監候己入秋審緩决二次囚禁在獄輒敢起意越獄脫逃被獲寔屬藐法自應按例問擬詹集賢合依犯罪囚禁在獄僅止一人乘間穿穴踰墻因而脫逃並無預謀糾夥情事原犯絞候應入緩决於秋審情實例擬絞監候入於秋審情實捕獲還禁雖在光緒十一年正月初四日恩旨以前惟由司招辦在後應不准其查辦俟來年秋審照例辦理禁卒易荃更夫張有財營兵李添貴疎脫絞罪重犯越獄脫逃訊係依法看守一時疎忽並無鬆刑賄縱情弊己於百日限内各遣家屬將犯捕獲律得免罪且事在赦前均請免議刑書何崇新業己病故應請訊無凌虐情弊之看役人等俱毋庸議易荃等仍分别革役革伍薙頭之不識姓名人無從查傳己革新喻縣典史鄭翼於四個月限内親督兵役將犯拿獲捕務尚屬勤能惟職司監獄並不小心防範以致監禁絞犯越獄脫逃究屬疎忽業己革職應請照例毋庸再議有獄官署新喻縣事候補知縣陳乃機原議革職留任處分例應扣限一年無過開復事在光緒十年十月十一日欽奉恩旨以前原得革職處分應予援免所有拿獲前官任内越獄脫逃絞犯一名之應叙職名係署新喻縣事萍鄉縣知縣兪致中相應開送除另錄全案供招咨送刑部外所有審明定擬緣由理合恭摺具奏伏乞皇太后皇上聖鑒勅部議覆施行謹奏軍機大臣奉旨刑部議奏欽此 
 
 

Page 12

 
 
[鄂渚官報]  
　　六月二十三日湖南候補縣閔顯曾見辭回湘代理鍾祥縣麗陽巡檢汪佑淦代理孝感縣馬溪河巡檢蔡敦恒禀辭赴任管帶濟川輪船候選縣丞黄震基奉督憲委往湖南聽候差遣候補巡檢白瑞生奉委辦宜都厘局劉鶴慈自天津偵探回 
[皖垣官報]  
　　藩憲牌示石埭縣知縣缺前以候補班前知縣陳濬源題補現奉覆准應卽飭赴新任○安廬滁和道陳觀察委候補知縣阮大令佩蘭前往滁和二州守提日征紅册等件○藩憲札委汪大令昔麟前往貴池縣吳大令本仁前往歙縣守提交代册結○吳崇菴軍門奉撫憲諭前往攔江磯查勘炮臺○懷甯縣訓導兪銓委辦科塲事宜前赴金陵通判周儁委解月餉前赴金陵粮臺交納知縣黄炳勛委辦籌防局公件○灌轅牌示定逺典史一缺委試用從九馮勛署理含山縣典史一缺委巡檢王琢玉署理霍邱縣典史一缺委試用典史王渡署理 
[急募揚鎭洲災賑捐啓]  
　　嗚呼粤災未己洲災又見此何時乎天之所以阨揚鎭卽天之所以警揚鎭慨自光緒八年洲災始見九年又一見本年七月初二三兩日沿江陡起風潮平地水深數尺江都丹陽丹徒各境紛紛破圩傷斃人畜凄慘之狀鐵人下淚死者不能救其生生者急宜安其所同人目擊心傷苦無餘力於是復作馮婦呼籲於各大善士救此遺黎以登袵席有力者但求多助無力者惟冀代籌天鑒不逺行道有福非諛詞也如蒙助慨請速寄鎭江電局掣收登報代種福田事關民命惶悚叩求[  鎭江籌賑同人九叩拜啓]  
[粤人不盡救粤災說]  
　　唐君茂枝等復設籌賑所本以兩粤災况不能中止於是多造捐册沿門托鉢力勸同鄉己捐者再捐未捐者樂捐此時卽有古粤防微牛賑粤災即以杜粤患一說刊報繼讀報章又有粤垣不忍坐視人乞再捐急拯粤災一啓一則深謀逺慮弭禍患於未萌一則復陳利害冀天庥以共迓如是則謂粤無籌賑之人不可謂粤無勸賑之人更不可奈之何有未盡然者予嘗詢諸司事等據云自開辦以來繳册者僅逾完者之數竊以爲一捐再捐早己筋疲力盡然而非也予公餘之暇輙喜散步道路見粤人或宴樂於酒肆或徵逐於花天或香車而並坐或寳馬以馳驅種種糜費不可枚舉昨見虹口三元宮建設盂蘭醮其繁美與去年相將不禁大爲驚訝竊刺其不知省却一切浮費以資賑濟彼蚩蚩者吾不怪也獨董其事者膜視災黎數百萬垂斃旦夕不一援手此則令人不解也莫非以廣肇山莊業己有言若不陳設精美不足爲廣帮增光耶抑以鬼神祗鑒領經懴鏹錠若不鋪擺華麗不足爲人鬼共樂耶是則又不可解也更聞有坐擁巨資口道善舉而一毛不拔者此聖賢所謂鄉愿而吾輙謂之豺虎不食也然姑無論矣今嚴佑之善長昨己乘密波輪船往兩粤親歴查賑此誠不避凶險痌瘝倍切不啻兩粤之生佛而江浙諸善士在後路籌賑日夜不遑深資得力倘粤人再不激發天良踴躍輸將不特無以對江浙諸善士且無以對兩粤之災民如天心猝變則浪費者吝嗇者其所樂所積盡成春夢甚至禍及且身可不懼哉可不懼哉[  楚南激烈生稿]  
[緑綺怨]  
　　寒沙隔斷燕山翠拔劍高歌訴天地名馬己空凡馬來昔日英雄今短氣紅妝倚燭顏如花蕩子倡樓却當家綈袍厚義不相顧千金一笑爭奢華自古風流等閑耳雲雨翻覆皆如此雷塘路畔玉鈎斜誰見樹枝生連理使君有婦工織縑釵荆裙布殊堪嫌家鷄易被野鴛妬遂令魂夢長酣酣屏山寂寂聞私語莫去銅街踏春雨只憑舊誓續鸞膠那管孤飛托鴻羽咫尺桃源欲避人相思何必多相親爲君題破合歡字堂上故琴將化塵[  玉琴僊侣太痴生稿于風塵抱病樓]  
[上海四馬路高曷公舘協理兩廣賑捐所經改七月賑捐清單]  
　　初六日鄭閏之翁募三百九十五號册隱名氏規元十兩氏規元十兩邵同標一元○譚瑞記墓三百四十六册譚蕭氏求保合家平安四元譚春生譚滬生譚妙羣求保父母平安毛星橋和記陳裕興無力人求丹身體康健七户各二元譚容萬顧秀林王復昇唐天盛魚記洪元昌泰順亨陳章生輪記號九户各一元楊氏蕭連有蕭連體李懷本四户各半元劉穴三錢一百文葉子戲洋二元錢三百五十文以上廿三户洋三十一元錢五百五十文○隆棧號募二百四十七册陳禮卿移酒席一元陳金泉保平安一元二魚林藴珊林才生二户各二元以上四户共洋六元二角○協隆帳房募一百三十三號册陳占元一百元陳梁氏陳梁氏二户各規元十兩鍾佩泉四元陳德星堂三十元陣官一吳春池二户各二元李鶴齡一元以上八户洋一百三十九元規元二十兩○叭吧唎行募三百九十四號册張怡德堂三元張瑞祈二元張夏氏復記無名氏户各一元阿都無名氏張卓培張壽四户各半元以上九户共洋十元○泰和行陳肇翁募五百十二號册陳張氏求身體平安五元陳盧氏陳黄氏陳梁氏陳黄氏唐泮卿吳務齋區啓三光七户各一元唐月昇區炳南黄景村黄松齡黄盧氏譚建毫六户各二元黄子代母求雙目復明四元勞致祥三元陳盧氏陳翠堂二户各半元以上十八户共洋三十二元愼宜堂四元余同甫三元施寳山章士剛華志學童士勞顧閏堂王普村汪子靜孫瑞堂余金榮金香孫何景煦何杭氏汪營之沑翼平長興瑞十五户各一元孫燕堂袁海泉周芝午孫瑞鈞何南越何王氏戴少白七户各半元金程氏金祖堦陳楨甫二户各二元汪子剛十元利誠信萬順永二户各五元不留名一元半陳肇明十五元以上三十二户共洋六十八元○陸傑泉翁墓四百七十六號册老廣和四元浙慈志善堂成陸傑泉二户各二元○義源行募三百九十二册林次逐二元鍾雲裳林朗山龍曜之吳誠存堂四户各一元以上五户洋六元○潤寳齊募八十六號册温廉谿一元陳朝儀鍾錦亭二户各半元季榮華錢二百文麥銘一百文○元芳募三十二號册周錦榮一元盧江黄氏三元梅氏彭城氏湯氏求保平安李氏濟陽氏五户各二元以上七户共洋十四元統共洋三百十七元二角規元三十兩錢八百五十文○附啓者鄭閏之翁代敝所沿門分送捐册烈日暴雨舌敝脣焦不遺餘力昨又捐賑十兩慷慨好施古人立德立功立言鄭公誠兼三不朽也合並登明 
[上海四馬路浦灘文報局内恊賑公所經收賑捐七月上旬清單]  
　　初四日收久病無力人一元陳撲卿先生王姓醫金錢一百文吳松鉅梅書屋二元○寗波利生洋行卓學川翁寄來陳寳楚翁募立生號余源潤號通泉號三户各十元瑞大號八元乾利號淇春號早泰行永康行三泰行大亨通行謙亨行七户各五元元記號成豐行和源行同源行四户各二元無名氏九元十六户共收洋九十元　寄來番禺敬德堂何五十元○大場戴四開一個○嘉定碧梧窗士下一元陳樸卿先生陳姓醫金錢一百四得時五元○太倉張子山翁募錦雲福記晚香居桐蔭書屋三户各一元樂頤堂陳虚對開一個四户共收洋三元虚對開一個○常熟徐聘君經募止可居貧士保幼室錢衣錦三户各一元代善居士胡胡三多堂户各四元胡邁德二元共六户共收洋十三元○盛鳳標翁手孫桂堂翁經募銳宇九十九號保母壽長十元樂頴二元不留名靜記俊記同記快記安記永記七户各一元秉記一元五角振古堂五角十一户共收洋廿一元○無名氏一角楊緝安四角朱紹謙五角○盛鳳標翁手王小竹翁經募銳字九十六號册祝孫來五元祝祖昇賀去疾樂永康知非子勉力人五户各一元六户共收洋十元○潤泰泱坊節酒席費十元○和興祥十元○九章綢號募瀘字一百廿八號册九章號中秋節筵席費八元靜悟主人無名氏二户各二元無名氏無名氏無名氏無名氏無名氏無名氏無名氏無名氏尸户各一元世蔚堂桐蔭堂蘭雪堂緣蕉吟舘雪石山房溪山清賞小玲瓏山舘無名氏無名氏小玲瓏山舘娛蘐室修竹居恆意居蘆室軒蓬字峯無名氏測隱氏如心居芝堂居生軒齋二十户各五角三十一户共收洋三十元○英公堂交來英民爲控告廣婦張阿儘凌虐義女阿蘇自盡身死案内張阿儘罰欵洋一百元○日昇　交來一善堂三百元又交　樂善堂三百六十元内有銅洋一元○閔小槎銅洋四元李萬興號三元榮安泰號二元○朱鳴卿翁募滬字一百六十六號册鍾記劉記朱記徐芷記李蘭記嚴菉記錢宿記清逺堂徐沈記桂香書舍雲卿子喻梅子叢桂軒主人李子春周星垣勉力子十六户各洋一元顧叔因自樹堂鈍鐵生三户各五角醉經閣主評月舘主朱小尊曹擷亭四户各二角五分祁記一元五角共廿四户共收洋二十元○蘇州文報局募第八批交來月月多錢九百文代醮免災銅洋七元悔過齋銅洋十元新田解化莽募西安清錫兆二元又募晉太錦璋秀三元又募山右惜花主人二元又募　垣邱慶甫一元又募臨滁張　甫二元又募西安義泰昌二元又西安生盛德二元又募山東錦源公三元知不足齋毛求母病速痊十元吳中問心氏二元楊實翁常熟椿萱室松江京平銀十二兩合見洋十六元錢七百八十八又募常熟揚怡愛廿元又募常熟始平氏三元又募宋貽惠四元又募常熟楊崇光宏農始平氏二户各二元常州有心無力十八元常州祝平安十元知非子一百元共二十二户共收洋二百零四元銅洋十八元錢五百七十三○蔣記五元○韋文甫翁交來武寗謙愼安茶棧經募饒緝文二十元楊正予十元福興隆十六元永安福陳茂德同泰生同善堂四户各四元乾源店何品山陳月波三户各二元共十永共收洋六十八元○柘湖棉力子募申字一百卅六號單東海靜養居五角高平隱名氏五角中山七齡童子銅洋一元三户共收洋一元銅洋一元○紅塵不逮子募川源隱氏一元○雙林中山金禾氏爲次子病瘧不愈一元○德清王樹齋翁募唐雪生口苦耳鳴客二户各三角升號四角詹長庚求讀書聰明一元戴麟祥戴長生二户各五角共六户共收洋三元○松江亭林鎭昇豐公典二元保平安氏二元求安康保長亨四季安三户各一元共五氏共收洋一千三百廿一元銅洋廿四元虚對開一個小洋二角錢七百七十三又 
[上海廣肇公所經收廣東賑捐六月十六日起至七月初三日清單]  
　　前任嘉興府陳六笙助洋二百元温州府李銀五十兩宋端甫北平無力子無名氏三户各十元閩垣有心無力六元黄炘堂祈平安鄭俊臣資達公祈冥福略盡微心人四户各五元吳閏之再助四元謝燕喜無名氏六合堂三户各三元阿開無名氏涵雅堂黄寳富榮陽氏無名氏梁郁芳新昌泰張玉田九户各二元謝靄然謝寳森吳禮堂高載光泥塗子夢蘭生自愧無力樹德堂陸鞠如無名氏杜黻裳保安堂無錫許義和同泰昌華源盛陳氏陳氏劉唐氏正逺八齡女子正知周坤茂孝友堂奚天祥長泰號廿五户各一元金永保無名氏張守山周佩增趙炳南趙杞南六户各半元鮑文光助錢四十千文蔡文傑助錢四十千文柳柜香畢樹虞陸步記三户各錢五百文王楚記錢三百文瑪高温先生洋人銀十兩黄悅生洋三十元泰安棧募來泗利因鄰失火不及灾洋二十元譚德堂安雅堂鍾小槎好得堂四户各二元湯保一元太古棧續募愼昌號十元楊燎如袁介堂公和信記班二户各五元無名氏王梅生彭容根三户各三元傅國瑞二元董賢盧慶添黄潤吳國愷楊子韶張鍵梁敬泉七户各一元鄭野臣鄒鑑泉郭鏡泉吳逹梁錦泉歐陽硯與吳香倫李桂祥洗幹廷彭柱劉勝陳發業十二户各半元盧滔四角梁垣三角馮展南募來馮展南十元陳就基韋永興二户各五元陳淡溪四元陳松銀吳劑梁炳林梁錦璇黄球杜金水六月各三元梁登郭義金梁邦廖成祥吳璇陳德興吕阿哋羅建泰沈茂春崔麗石楊閏帶十一户各二元郭松黄聚和李發威梁求梁金勝羅發陳金勝梁錦章盧福興何松何閏吳十潘鹿笙鮑芳宋永昌黎鳳池何阿深陳阿金吳阿開順泰來王連鳳羅禮常萬和號黄浩南巳上廿四户各一元盧瑞溪銅洋一元吳悅有半元嘉應州鍾氏募來李柱石十二元廣昌和十元梁綸卿雷儉卿棄雨田三户各六元唐茂枝陳善亭徐實齋羅柱石劉爾介吳子瑜韋文圃卓子和鍾其俊李梅生趙岐峯陳香荃夏紹南丁王墀林朗亭馮子楨鄭秀山吳作謀袁俊卿陳星槎林慶泉吳受卿嚴德樓梁亮儔梁廷陳賓林廿六户各三元無名氏二元南京緣簿募來江寗布政使梁銀一百兩正梁好善堂銀十五兩崔位育堂洋二十元梁養心堂梁順利堂二户各捐銀十兩梁代善堂李立本堂二户各捐銀五兩梁厚德堂梁育賢堂梁厚蔭堂周植桂堂四户各捐洋四元有心堂銀二兩七錢八分六厘○上海廣肇公所經解節省敦梓堂盆會醮費六月念日雁寄東華醫院放賑洋一千元經收賑欵廿八日匯寄愛育堂第七批銀一千五百兩第八批銀二千零二十四兩一錢四分嗣後隨收隨解再佈 
[鎭電局粤賑補登]  
　　敝處六日分粤賑清單内有督署電局馬募又一百元譚將細户重登○寗電局任十一元五興堂愛蓮書屋周五義堂徒學悲憫氏四户各十元深柳書舍葛潤德堂劉不易居齋馬樹德堂培德堂王汪衍慶堂六户各五元延慶堂陸愼德堂玉融草堂劉養源堂嘉植堂施同善堂六户各二元味腴齋朱四元德聲堂三元○楊州義士李畹香先生樂善不倦每遇奇災釁施鉅欵此次粤賑又助洋四百元天下多善人聞風興起必有效焉者謹先登報爲樂善者勸[  同人拜啓]  
 
