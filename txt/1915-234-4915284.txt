# 1915 - 234 - 4915284

 

Page 1

 
 
   
 
 

Page 2

 
 
時評 
[有賀之帝政論（冷）]  
　　嗟乎籌安會眞無耻哉微論其所持之說其合法與否其益國與否其合民意與否然旣倡君主而毁共和矣則自我倡之自我毁之亦不失磊落光明之士奈何展乞靈於外人且乞靈日本之博士耶 
　　籌安會之發生也不敢自發生之必借重之曰此古德諾之論也籌安會之進行也不敢自進行之必借重之曰此有賀長雄之論也嗚呼一研究問題而思想之不敢獨立尙且如此假使成爲事實則他日之國家寗有獨立資格耶嗚呼可憐亦可哀矣 
[命令]  
　　八月二十四日大總統策令田承斌蔣繼伊均給予三等文虎章此令 
　　又令政事堂存記之謝謙着交財政部酌量任用孫毓藻李蔭柏均着發往直隷董普常着發往山東陳師禮着發往安徽胡遠燦着發往江蘇□光宗着發往廣東由各該巡按使酌量任用此令 
　　八月二十四日大總統申令福建巡按使許世英呈舉劾屬吏請予分别奬懲等語仙遊縣知事陳嘉言政平訟理卓著循聲本任南平縣知事林捫光勤政愛民深諳治理均着給予五等嘉禾章試署思明縣知事來玉林除暴安良輿情愛戴着交政事堂存記代理閩侯縣知事王述曾精幹有爲勤求治理試署福淸縣知事金此棪明敏幹練條理井然試署連江縣知事蔡樞撫字催科勤勞不懈代理福安縣知事陶汝霖辦理徴收最著成績代理平潭縣知事戈乃康穩愼勤明潛心學務代理永春縣知事王震豐緝捕認眞徴收得力試署平和縣知事婁啓銓敷政安詳能權緩急代理漳平縣知事鄧炳整頓司法成績最優代理淸流縣知事李嘉臨局度安詳頗諳治理代理武平縣知事許才壽禁烟認眞治民不擾調署浦城縣知事胡子明慈祥廉惠循良之選卸署崇安縣知事漢紀雲藴藉安詳具有條理均着傳令嘉奬撤任晉江縣知事劉嶽崙辦理烟案獘竇滋多着即行褫職提交法庭歸案訊辦撤任古田縣知事駱兆奎募債滋擾用人不當撤任永定縣知事孫麟閣辦事粗疏致釀人命開缺德化縣知事李仲謨匿報命案治匪無能撤任寗化縣知事劉樹杰迭被控案不洽輿情撤任歸化縣知事陳鴻澤辦理烟案致釀事端均着交文官高等懲戒委員會依法懲戒交内務部查照此令 
　　八月二十六日大總統策令署察哈爾都統何宗蓮調京另候調用此令 
　　又令任命張懷芝爲察哈爾都統此令 
　　又令陸軍第二十師師長吳光新因病懇請辭職吳光新准免本職此令 
　　又令任命范國璋署陸軍第二十師師長此令 
　　又令任命張建加署陸軍第二十師步兵第四十旅旅長此令 
　　又令内務部呈據京師警察廳總監吳炳湘詳稱署警正周之潤調皖任用請免去署職等語周之潤准免本職此令 
　　八月二十六日大總統申令内務司法兩部呈准文官高等懲戒委員會議决福建巡按使呈劾疏脫監犯知事楊在春等交付懲戒一案依照知事懲戒條例均應受降等處分等語福建上杭縣知事楊在春永春縣知事王震豐均著照所議即行降等以示懲戒此令 
　　又令内務司法兩部呈准文官高等懲戒委員會議决廣東等省巡按使先後呈劾疏脫監犯知事李端生等六員交付懲戒一案依照知事懲戒條例均應受降等處分等語廣東前代博羅縣知事李端生前署河源縣知事許家鼐前署英德縣知事劉文湘前署赤溪縣知事譚謹廣西署容縣知事吳兆梅署義寧縣知事倪鴻彦均著照所議卽行降等以示懲儆此令 
　　又令内務司法兩部呈准文官高等懲戒委員會議决署察哈爾都統何宗蓮呈劾藉端搆釁違法殃民知事唐寳鍾交付懲戒一案依照知事懲戒條例應受褫職並奪官處分等語前任興和縣知事唐寳鍾著照所議即行褫職並停叙實官以示懲儆此令 
　　八月二十七日大總統策令任命唐在禮爲參謀次長此令 
　　又令任命張士鈺爲陸海軍大元帥統率辦事處總務廳長此令 
　　又令陸軍部呈稱秘書揚楞澄另有差委請免本職等語應照准此令 
　　又令陸軍部呈請將李靜誠盧啓咸王世淸程癸授爲陸軍步兵中校廖廣英周潤崑授爲陸軍步兵少校應照准此令 
　　又令陸軍部呈請任命梁上棟爲秘書應照准此令 
　　八月二十七日大總統申令據財政部呈稱印花稅法頒行已久未收實效亟應籌擬整頓方法等語印花一稅原爲證明人民權利之憑據果如該部所呈各省領到印花財政廳攤之各知事知事攤之各村鎭層層攤派但求售盡並不注意貼用勢必至無需印花之人强加攤派應貼印花之件反邀倖免殊失推廣印花本意著各省巡按使財政廳飭屬一面剴切勸導一面認眞檢查倘有不遵章貼用者照章處罰並准由人民舉發卽以罰金分别照章充賞用資鼓勵而期實行貼用不得再事攤派以杜滋擾而符名實此令 
　　八月二十八日大總統策令江春霖給予四等嘉禾章此令 
　　又令吉林巡按使王揖唐特别委任監督該省司法行政事務此令 
　　又令任命宋聯奎督辦雲南東川銅礦事宜此令 
　　八月二十八日大總統申令據吉林巡按使孟憲彝呈續報民國三年吉林等縣地畝被災情形擬請將應徴租賦分别蠲緩繕單呈覽等語上年吉省伊通等縣雹水爲災曾經明令准予蠲緩茲復據報續勘吉林阿城寗安和龍等四縣地畝或被水成災或冲廢不堪耕種此項租賦恐難照常徴收應准如所請將該縣被災曁冲廢之民旗各地畝應徴銀兩分别豁除蠲免緩徴帶徴以紓民困該巡按使即將單開詳細數目布告曉諭用示國家實惠及民之至意交内務財政兩部查照單併發此令 
　　又令湖北巡按使叚書雲呈考察屬吏據實舉劾等語署漢陽縣知事楊壽昌老成練達爲守兼優署嘉魚縣知事彭光熒經歷變亂能維秩序試署黄梅縣知事胡贊賢學道愛人勤求治理署孝感縣知事吳本義勸募公債報最獨先署隨縣知事張長祜督率民團認眞緝捕署當陽縣知事王以驤習勤耐勞事無不舉試署南漳縣知事胡遠芬案獄精詳言行充踐宜昌縣知事丁春膏講求緝捕盜戢民安均着傳令嘉奬鶴峰縣知事張鍾澤於經徴 
 
 
 

Page 3

 
 
稅契舞弊員司失於覺察查報不實著交文官高等懲戒委員會議處交内務部查照此令 
　　又令茲制定立法院議員選舉法第六章初選舉施行細則公布之此令 
　　又令茲制定國民會議議員初選舉施行令公布之此令 
[專電]  
　　北京電日本履行新協約外交内務農商三部各派員赴奉參與實行籌備會議日本撤去龍高保護電線軍隊自二十四日實行政府撥銀四十二萬龍口開埠在即 
　　北京電各省已紛電贊成湯薌銘並逕電總統張勳亦巳有電今日各報並載有呂調元陸建章王占元段書雲嚴家熾公電呂電謂民主之不如君主盡人皆知陸電謂非速改君主無以救亡勢理昭然爲天下所共認王段電謂共和不適國情提倡君憲極表同情均已各派代表現各省同鄕已擬聯合請願於代行立法院大約將俟該院解决 
　　北京電段總長明日有銷假之說有賀博士應籌安會之要求著帝政論不久發表 
譯電 
　　北京電奉天炸彈案巳移京辦理日本當道堅持前議須中國當道予以文據承認被捕之法政學校學生三人乃該案正犯願照日本之要求定罪則日員始允將三生移交華員審訊外交部不肯承認此項要求故該案仍未解决（二十八日） 
[戰電]  
　　其一（英人路透電） 
　　巴黎電今晚公報謂法炮向數處轟擊德軍地位頗有效而塞爾拉斯北面收效尤佳法軍在該處擊毁德軍戰壕及火藥局一所德軍營壘在松末與瓦斯中間者亦被轟擊德軍施放遠距離之砲彈落入公班業境擊死看護婦一人亞美爾資維萊爾境内爲法砲所擊致有數處起火（二十七日） 
　　巴黎電今日下午公報謂前敵僅有散漫之砲戰飛機仍頗活動曾以炸彈擲擊亞貢俠台爾車站今晚公報謂法軍猛轟尼曷濮爾·海特薩·亞拉北面·列里路東西之德軍戰壕頗獲效果亞貢有砲隊戰事該處德軍希圖大轟爲法軍所阻今晨十時有德飛機六架飛過巴黎未達目的地僅於洛干里特柯爾·公班業·天空擲下炸彈公班業死看護婦二人童子一人法飛機隊曾升空追擊隊長追一敵機升至距地三千里百英尺之高處卒在桑里斯覆之賀駛人爲火焚斃（二十八日） 
　　羅馬電今日公報謂奥軍在斯特里洛山谷中大受損失委棄機關鎗及彈藥頗多奥砲台兩座巳被擊毁泊勒沙戰地意軍砲擊齊本傑山谷中之敵營及進行之軍隊意軍在尼洛山檢得噴出發火流質之機關鎗數架（二十八日） 
　　羅馬電今日公報謂意軍惡戰後奪獲柯爾第拉戈秀洛及其他高原上之奥軍險重地位意國水上飛機乘月光飛往里伐以炸彈轟擊砲台加沙高原兩軍惡戰奥軍又敗（二十七日） 
　　東京電前任外相加藤君在神戶同志會大會演說謂日人之膽怯者對於歐洲戰爭頗抱疑慮且恐德國戰勝後日本將處于危險之地位幸此種人爲數無多故易感化之彼今發布日本多數人民之意見對於歐洲戰爭敢信協約國必獲最後之勝利德國縱於日後有攻擊日本之日然日之艦砲將士足以抵禦之加藤君且以沉重之語力駁反對黨抨擊大隈内閣所持之理由謂大隈伯内閣巳解决國家重要問題維持國家之威嚴（二十九日） 
　　華盛頓電羅斯佛仇德之演說爲政府所不喜今陸軍總長已電致陸軍總司令囑其勿再容羅氏在軍營中向人民演說（二十七日） 
　　巴黎電霞飛統帥與陸軍總長米勒蘭電致尼古拉大公謂俄軍忠勇之戰爭爲世界所稱讚法軍得與勇敢俄軍共事於戰場實爲榮幸尼古拉覆電謂各協約國將帥之情誼足爲將來榮耀勝戰之確證（二十七日） 
　　亞姆斯特丹電八月二十四日止普魯斯一邦軍士死傷失蹤之總數共爲一百七十四萬零八百三十六人此外尙有其他各聯邦之死傷表六百四十五册日耳曼全國死傷總數未詳（二十八日） 
　　彼得格勒電俄參謀部稱德公報所謂德軍曾猛攻白萊斯特里杜夫斯克一節殊爲不確實則俄國早知該炮台屯集十萬戍兵之不當故貴重軍械皆及時運出惟布格河左岸砲台獨力抵抗其所以如是者則因掩護向東退走之俄軍也迨俄軍旣已安退後砲台戍軍即毁壞砲台與橋梁而與戰地之軍隊聯合是以德軍未得勝利品（二十八日） 
　　亞姆斯特丹電柏林宣告新戰債實收九九利率五釐一九二四年十月一日償還（二十七日） 
　　其二（德人德文報專電） 
　　柏林電德國海軍參謀部本月二十五日宣稱德國小巡艦一艘擊毁波羅的海茄哥島南里斯特拉角俄國信號局一部分同時復有小巡艦一艘轟擊該島安特里斯堡信號局一所未見敵兵蹤跡德國海軍部宣稱本月十六日德潛艇一艘擊毁愛爾蘭海哈林頓附近石腦油廠一所及石腦油池該廠曾發炸聲火熖四射英國各報所載潛艇轟擊哈林頓·巴爾頓·韋特沙文無防之鎭云云實屬子虛該潛艇曾於本月十五日在愛爾蘭海遇一大郵船雖未擊之而該郵船竟發砲遙擊此可見英國商船所裝之砲非國自衛乃求攻人英海軍部於八月二十七日宣稱英國海軍飛行家一員在哇斯丹外擊沉德潛艇一艘云云事屬子虛該潛艇雖曾被擊並未中彈已安然駛回港内（二十八日） 
[東方通信社電（日本人組織）]  
　　北京電籌安會擬於參政院代行立法院事務九月一日開會時提出請願書求其討議决定如果參政院允爲受理則國體問題之决定進行當極速云（二十九日） 
　　北京電日置公使賜假暫時回國定於明日（三十日）啟行故於昨夜特設盛筵招待中國政府各部總次長等並各重要部分人員約七十人又日置公使歸國由小幡書記官暫行代理（二十九日） 
　　濟南電靳將軍昨日午後七時二十分乘坐專車回省有多數中日官民在火車站迎接靳將軍對於靑島日本官民之熱誠歡迎衷心甚爲感謝謂中日間之誤解芥蒂悉除今後益加親善可無疑云（二十九日） 
要聞一 
[美國今後之海軍計畫]  
　　大陸報載七月二十五日美國海軍部總長丹樂爾籌畫海軍之言曰吾人刻就歐洲戰爭之經練而研究吾國擴充海軍之方略今吾人得諸歐戰之敎誨厥有三事（一）潛艇之價値宜注意也上次國會批准添造潛艇其數較之從前國會所核准者約有二倍且批准建造越海潛艇三艘其大爲他國所未有吾人今已在各廠分造潛艇不拘一廠俾官辦者與商辦者得以競爭比較優劣電池一物漸有進步已請電學大家愛狄生氏特製兩具分置新舊新艇内以資比較發動機刻不易得吾國海軍專家及機師今方從事研究以期改良此機吾人刻籌辦潛艇根據地並招人承造潛艇總之海軍部最注意者即增置潛艇並遇事改良以期潛艇臻於極完善之境（二）飛機足爲艦隊之輔也上届國會承認飛機之重要籌欵美金一百萬元以組織飛行隊吾人遂在本薩柯拉設立飛機站並開學校以造成航空人材與機廠以修葺飛行機械華盛頓海軍塢刻有重要試驗余於歐戰未發生之前曾向德法兩國定購水上飛機迄今未能得之但吾人已向本國工廠定造凡吾國製造家所造之飛船能合海軍用者吾人刻皆搜羅之不論其爲何式也海軍部今無日不選擇海軍少年軍官前往本薩柯拉航空學校肄業庶定造之新飛機落成時吾國不患無駕駛人材焉（三）巡洋快艦不可少也海軍部人員日日討論巡洋快艦與巡洋戰艦之性質然究其優劣吾國海軍政策素重鐵甲大炮而輕視速率今日吾人知速率之宜重矣此後吾人當求能於驚濤駭浪中每小時行四十海里之軍艦至於宜用何式則目下尙未决定也在今日戰局中潛艇飛機快艦三者已大著功效吾人海軍不可須臾無之然則吾國將更易驅逐無畏式大戰船鐵甲艦之政策乎此事正在吾國海軍專家研究討論中刻海軍部辦事處逐日開會討論此種難題海軍應添將士若干亦在研究之列惟討論未畢余未便切實宣佈 
[巴拿馬太平洋博覽會之中國出品（本報旅行記者抱一）]  
　　此次吾中國之於巴拿馬太平洋萬國博覽會又是失敗史上一大紀念失敗不必諱亦不足憂果能精心研究吾之所以失敗與人之所以勝利而善擇焉雖以今之失敗爲最後之失敗可也記者本此旨博采輿論參以臆見告吾國人共研究之 
　　吾中國出品大體上相形見絀者在缺乏宗旨及系統凡赴賽於萬國博覽會一方面固含有表揚國粹之意而其大目的要以推廣國外貿易爲主 
　　此次中國出品若論其多恐尙不落人後預定地叚之敷陳列致不及開箱者尙有之若論其精則比較之結果正恐與之相反論者謂中國若萃其全副精力於絲茶綢緞磁漆數大宗度其出品不無可觀或者出口貨額統計上因此獲有寸進日本卽本此策爲數不多而皆屬注意行銷外國之商品若其僅銷内國者雖美弗列卽以敎育館論其大多數爲陸軍敎育出品此中微意有耐人尋味者所謂有宗旨有系統者如此 
　　若夫出品内容論者謂其本質非必不佳所惜者乃在式樣·色澤·花紋·以及物件之大小外表之裝潢皆不能投外國人之所需與其所嗜而又缺乏廣告手段無簡要之說明與動目之標識以故雖獲奬而出售大難 
　　會場隨處有活動寫眞描寫事物之狀態而中國無有隨處有大幅模型參合圖畫書實物佐以電機或電燈五光十色而中國無有隨處有紀念贈品或圖畫或信片或書本或實物而中國罕有隨處有統計圖表而中國罕有隨處有管理員口講指畫原原本本不待參觀人之發問目行趨前陳說或反質參觀人有何疑問而中國即問之亦不盡能道其詳蓋管理員往往與出品無甚關係不足怪也 
　　某君語余參觀通運館者深以中國亦有鐵路爲訝某君語余外國人多不識中國國旗此可憐也澳洲政府館以其地圖信片爲贈他國有以國旗信片爲贈者其他類是者不少此等贈品爲之甚易又需費不多即廉價出售吾知購者且紛紛耳 
　　以言敎育出品其與各國最不同處在與社會事業絕不相應臂如圖畫他國則杯盤巾幔之文章即學校所陳之圖案畫也工場機械之圖樣即學校所製之一機器畫也其他稱是中國則不惟與各國出品同日難語即與本國工商出品亦截然不相應學生出路之難於此可思其故矣非立濱陳列面積與中國略等地位與中國毗連彼則劃出一方專陳敎育行政之組織計畫與統計圖表此外分兩大行陳列鐵工木工竹工漆工籐工模型工彫刻工縫衣工結線刺繡製帽織蓆穿籃以及各種圖畫攝影種種旣多且精觀者嘖嘖稱嘆所謂有宗旨有系統者如是（吾國有出品一件係祝頌巴拿馬博覽會詞華英文合璧此種資料實不合外國社會心理徒示人以吾國好諛惡習他處所無有也） 
　　凡吾所言非欲以局外人輒相責難不過寫其事實釆其衆論以爲國人研究改良之助括言之苟他日再遇赴賽外國之機會務精不求多認定若干主要出品有行銷外國之價値者而併力改良之在行政機關尤宜多製關於組織計畫統計報告之出品足以表示其文化與富力者標籤說明須精細研究而陳列方法更須大加改良斷非幾口玻廚幾行木架所可與萬國相見紀念贈物不宜吝惜苟欲出售宜製小品（依美國情形苟每件價在一元以内可望暢銷二三元巳不易再多過問者鮮矣吾國若磁器漆器景泰藍繡貨等惟係大件觀者多嘆無力購買）深爲可惜雖然急來抱佛世人所戒記者之希望在平時不在臨時也 
雜評一 
[聞加藤演說有感（無名）]  
　　日本之上下其所計劃目光無不注射於國外所謂將來之危險也平安也均以對外爲主旨也而中國對外之危險將來十百倍於日本乃無一人籌及獨籌初安之國中豈不異哉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[籌安會之最近消息]  
　　各省之復電籌安會通電後各省復電昨已錄一二茲復錄晉湘閩豫等省電文如下山西同武將軍閻錫山電云籌安會鑒兩電均悉貴會討論國家安危根本問題卓識偉論無任紉佩遵囑已派遣代表崔廷獻南桂馨赴會討論乞賜接洽時盼敎言閻錫山有又二次電云籌安會劉申叔先生鑒來電誦悉除前電已派代表崔廷獻南桂馨赴會茲復加派邢殿元馬駿徐一淸范元澍爲代表請卽轉達爲盼閻錫山宥福建許巡按使電云籌安會鑒兩電敬悉茲派發往福建道尹許兆桂爲代表日内即赴京世　有湖南將軍電云籌安會鑒敬日奉電兩通誦悉一是貴會諸君集合同志討論國體追溯倉猝定制之由來歷引共和各國之前鑒期以藏往知來折衷至當决定適國情之國體造端宏大欽佩同深分屬國民於國家安危所繫未容默爾所有愚見已派胡君瑞霖代表蒞會陳述一切到時敬祈俯賜接洽爲幸湯薌銘有河南巡按使電云石駙馬大街籌安會鑒兩電均悉貴會鑒於南美中美二洲共和各國近時慘劇爰集同人討論國體關係國家人民存亡生死大計集合全國上下共同研究卓識偉論至堪欽佩敝處現已遴派鄭焯赴會參同討論矣先此電復田文烈宥 
　　馬良之笑談日前嚴又陵與楊度等發起籌安會以國體問題揭藜於世參政馬良聞之大笑謂國體與政體表面上雖似混淆而實質上不相吻合今人昧於法理驟以國體政體混爲一談抑何可笑然又陵固嘗得西學皮毛者豈亦同流合汚不加精思耶又云楊孫等年少多才固應言人所不敢言爲人所不爲　然露頭角又陵年逾知命謀升斗之祿足以自給足矣尙復有何希冀若余者遯世無悶差足自適唐人詩云七十老翁何所求可爲老夫咏焉云云 
　　日報之滑稽順天時報對於籌安會時有微詞最近以滑稽語調述籌安會各發起人將來位置之風說一則錄之以博閱者一粲公府之意一俟立國計畫成熟即組織一最鞏固以政府該政府之組織頗與國體問題有密切之關係將來新政府之重要位置多係籌安會發起人所佔取正在意料之中其中風說最高者爲左列諸君國務總理楊度外交總長胡瑛陸軍總長李爕和内務總長孫毓筠敎育總長嚴復此事眞僞固未可卜姑誌所聞以待異日之印證云云 
[戰區與新約之日人觀]  
　　山東戰區之撤廢條件山東交戰區域撤廢問題自靑島稅關條約締結後即開始交涉巳屢誌本報茲聞日本政府最近答案以能按照左列各條則撤退之事自當承諾云云其條件如下一目下日德猶在交戰中爲守備山東鐵道沿線應配置相當之軍隊二龍口靑島間之軍用電線近　應撤去然止上尙有軍事通信之必要應暫時使用聞我國政府已允諾此條件惟旣解决之後我國即應正式爲撤廢戰區之宣言此宣言之期日聞尙未定若必待諸龍口電線撤退之後則當在來月中旬云至日本方面除撤退軍隊電線之外即須與中國軍隊爲交代故目下靑島之日本軍已着手於凖備一切昨英文京報云山東軍事區域問題經中日兩方交涉多日現聞日本政府已允許撤去攻擊靑島時在山東所築之輕便鐵道及在龍口之無線電站日本復允許撤回駐紥龍口高密間各處之軍隊定於本月二十四日以後下月十日以前實行雖以膠濟鐵道沿線尙有日本軍隊駐紥不能謂戰爭區域已行取消然日本此舉究可謂爲有意順從中國政府輯睦兩國邦交目前日本駐紥山東鐵道沿線之軍隊旣無軍事上之必要亦無法律上之理由望日本政府一併撤去以取消所謂軍事區域者也云云 
　　條約實施之日人凖備中日條約已届實施之期惟實施事項至爲繁賾我國當局如開會討論及派員調查等亦旣重視其事茲聞日本方面亦特組織一條約實施凖備委員會從事研究調查其委員長爲外務大臣委員則爲外務大藏兩省之參政官與各局長陸海軍兩省之次官與軍務局長農商務省之次官與礦務局長遞信省通信局長司法省法務局長鐵道院及滿鐵之兩副總裁與理事内閣書記官長法制局長及關東都督府民政長官等至該委員會所研究調查之事項自爲屬於山東及滿蒙兩方面者今詳列之如下屬於山東方面者（一）鐵道鑛山電信鹽漁業（二）商埠地（開放都市）之選定及商埠章程屬於滿蒙方面者（一）警察裁判（二）鑛山經營（三）滿蒙經營機關（四）吉長鐵道（五）滿蒙之境界（六）内蒙古商埠地之選定（七）鐵道凖附屬地（撫順及安奉鐵道沿線附屬地）之管理法以上各項大抵由各委員分行擔任苟調查有得即行開會故會期無定特是日本旣如此分門别類爲綿密之調查我國當局亦宜就上列各項爲相當之考究庶不致臨事茫然於冥冥中損失多少權利也 
[胡翔林有財政次長說]  
　　財政部張壽齡次長自奉令出差迄未起程一因患病一因辦事棘手將借此以爲引身之計現辭職之心已决主峰亦以財政次長職務重要未便久懸亟擬物色相當人才以承其乏外間喧傳之楊壽枬趙椿年陳維彦等雖不無幾分希望然因種種障礙或本人自己不願未必成爲事實現現聞調江蘇財政廳長胡翔林氏繼任次長之說蓋胡氏旣爲周總長所信任總統亦深知其人前淸時胡氏久宦豫省總統在彰德時早稱其才故得此殊遇亦頗近於情理而江蘇財政廳長之繼任者將以屬之丁道津氏丁氏喧傳外任已久而浙省大吏一時尙不更動故浙江財政廳長之說暫行取消而以蘇省廳長畀之云 
[黨人與時局之關係]  
　　革命黨之大會昨日英文京報載稱接新加坡消息似乎革命黨又有舉動前傳革黨在該處開會决議照中國目下情形專從事於暗殺該處革黨首領雖不承認此項消息但新近之謀炸龍上將軍者疑即爲革黨所遣派暗殺團二十人中之一人有某國人二名亦在暗殺團之中暗中協助據云新加坡革黨現將派黨員約二百人往美赴中國革命黨大會俟會議時决定起事方針現在雖不知將來有何種舉動但恐因目前新發生之事件革黨等不免借端發揮再圖大舉是眞非國家之福也 
　　交通部之嚴防各地革命黨人自軍警各界嚴密防範已無可乘之機往往假托鐵路招工名義私入内地圖謀起事本年六月間曾勾同帮匪嚴大順等藉鐵路招工爲名圖擾六安雖立經撲滅然實足爲地方之隱患現交通部爲思患預防起見特嚴訂招工辦法通飭各路局遵辦聞嗣後各路招工須先揀選妥實工頭覓具保結存案由各路局發給憑照載明姓名籍貫年歲曁前往某縣招工若干名係建築某處工程之用並將該工頭相片黏連照内備查以免混淆 
[江蘇敎育會議講演會詳記南京特約員]  
　　江蘇省行政敎育會議際此全省敎育行政人員集合之機特附設講演會延請名人碩學分期蒞會第一次講演會於二十七日下午五時三十分開會議員及入場者約三百餘人演講者爲金陵大學校長美國博士包文君留美棉織學碩士穆藕初君第二次講演會訂三十日下午開會演講者爲留美碩士陳容君郭秉文君 
　　包文君講題爲江蘇敎育界之需要由碩士劉君執譯述之任演辭大要如左 
　　近今江蘇敎育界之唯一希望及唯一目的即得大多數入學之兒童是也此實爲敎育界最切迫之需求于十五年前科舉未廢之時全中國優秀男子大都入學其希望專在獵官輓近於世界中欲立確實堅固之國家則必以入學兒童多寡之數以爲衡試取去年美人蓋爾氏於敎育彙誌發表其統計中而觀之英國入學者占全數國民百分之一六·一法占一四德占一七俄占三日本占一三坎拿大占一七印度占二北美合衆國占二十而中國則不能以百分計蓋只千分之四之入學者而已又以江蘇全省人口二千五百萬計照美例應有五百萬人入學又以南京城内人口三十萬計照美例則入學應有六萬人即與日本較入學者亦應三萬六千人　視察目下現狀全然不能符此計算固有種種原因而生計問題尤爲切緊故欲滿足吾人對於江蘇敎育界之需要則首在解決生計與經濟問題換言之欲得大多數入學兒童必自生計研究始而生計問題自以實業爲歸宿尤以農業居其首位此農業非僅辦一二農業學校所能解决當自實地入手奬勵耕種改用新法以增收穫此固普及於全部之生計在敎育界中即能有多數安心求學之兒童而影響於敎育界之精神者則在勞働神聖主義中國積弊在優秀人士恆輕視勞働以致上下隔絕在下者無智識可以改進其職業在上者徒空言而無補於實際故必自學校中養成注重勞働之習慣而最適切之養成方法則實施農事從事田園是巳提倡農業雖有麵包牛乳主義之嫌（即功利主義）而處此生計困難時代决非功利主義也江蘇敎育界之需要尤有一事亦最關緊要即衛生問題數十年前菲律賓羣島中有疫症發生一日死三四千人之衆及研究衛生以來發現疫症年只四五人而已而其責任則在司敎育行政諸君當於兒童時代注重衛生常識以爲預備庶可減少人類之災厄也云云又演講時引證美國農事情形極詳姑略之 
　　次穆藕初君講題爲實業與敎育之關係演辭推闡盡致發揮透切而鋮砭時弊尤有絃外餘音其演講語句間有諧妙聽衆肅寂無聲蓋穆君於國中社會情弊知之甚詳故所言皆足令人醰醰有味茲掇取演辭槪要略爲述之實業與敎育互相關連固不僅農業一項如英日皆以工商立國其實力乃爲立國之要素關係於社會生計者則尤顯切試以滬寗沿路各大都市比較觀察之蘇州乃人文最盛之邦社曾疲敗已極究其原因則工廠僅有二所而以習俗宦情濃厚致能分利而不能生利無錫常州則工廠林立戶廛殷實一地方生利事業不發達而分利事業屢見於社會中上則熱中於求仕下則消耗於逸樂是則一社會之生産力遂致不進且竟萎縮生産力者乃人生最重要之原則吾國生産力不進原因約有三層而皆與學問互爲吸引其一爲敎育不團結其二社會不好學其三消耗意志之舉極爲流行故能除滅此三者生産力將立見伸漲即爲國家之福而此責任實惟敎育行政諸君是賴三者尤以消耗意志爲最大魔障即如賭博一事嗜此者皆以金錢爲娛樂主旨今若移此時間移此精力從事於實在生利方面則金錢之慾望亦旣獲得而有益於社會個人者至爲重大也 
　　故敎育之能力爲助長生産力之利器不第實業方面加增社會一般之生産方即實業家之最緊切要求亦在於此吾國提倡實業巳數十年僅有微效則缺乏人材爲之大抵實業家之人材有三級一爲奇材異能有天賦能力如美之鋼鐵大王加萊治銀行托辣斯摩根等氏是也二爲受敎育訓練養成者卽活動於社會之人材是也三爲普通人材如店員職工是也二三兩級皆仰求於敎育家前者企業家常有規劃成績甚少失敗相踵緣於三級人材中全不完備故縱有奇材異能天賦之傑而無適切之輔佐所營實業亦終於失敗而已（未完） 
[遊滿漫紀（二）（胡改之投稿）]  
　　日人在奉人數旣衆賢愚雜集自歷經中日之戰拳匪之變日俄之戰日德之戰以迄於今其心目中早自認在滿洲有主人之地位故態度多高慢令人與之相接者不知不覺生一種不可言喻之感慨據本地人言日本警察每夜必進城巡邏故除小兒外皆不敢公然指摘日本且日本軍人可以隨意入城中國軍人則非先與知會不能衣軍服至其鐵道附屬地内至輒遭日本軍警之干涉又中國軍人四人以上衣軍服無論携軍械與否欲乘南滿車非得日領事護照不准乘坐日軍在中國車則無是限制也奉省烟賭之禁不甚嚴而南滿路附屬地内尤多余於此二者均門外漢未能實地調查也 
　　余於十六日早到長春所乘即南滿鐵道車較吾國車爲淸潔沿途所見純爲日本風觀道旁之人幾於不能辨其爲日爲華車中三等客華人較多二等客日人爲多一等客則除余外他皆日人也車由奉天開行歷九小時抵長春　處爲東三省交接之要衝蓋由此乘吉長車即達吉林乘哈爾濱行車即可達黑龍江日本人在此者四千人除大連奉天外以此處與營口爲多雖無特殊之大事業然輸出業頗盛因之輸入亦頗不少街市殊繁盛歐洲人在此者百餘人早年俄人本極有勢力其經濟上之優勢至今猶未衰觀貨幣中俄國帖（即俄國羅布）極通行足以證之惟俄商之大者今不過三四人餘則密輸鴉片或爲雜貨商及開飲食店而已 
　　余於長春訪日領事山内君不遇因赴公主嶺應日軍司令官召宴未歸也更晤領事館書記生船津文雄君乃駐京日使參贊官辰二郎君之介弟爲余道日本人在滿洲情形極詳據云近因氣候不良長春之飲料水復不潔故日本之居留民患病者甚多云云日本人之在奉天長春者多建日本式之房屋以居幷領事館之房屋亦然其實滿洲地方氣候過寒風大塵多日本風之疊生活實於衛生有碍也 
[履行新約時之滿蒙觀（一）]  
　　調查蒙王趨向譚（化險） 
　　某日報載有日本在蒙調查事件之守田少將日昨述蒙王趨向一通正與此間人士對於旬前巴林王訪日都督一事似有相聯之感想因迻譯其文如下以供研究其言曰外蒙古之三十七王與俄最親近來益屈服於其金力兵力之下其出外遊歷者每願入俄境至於内蒙古之四十八王則又與日親日人夙抱開發蒙古之政策至此次新條約締結後其意味益明著故蒙王親日之熱亦益達於高度如巴林王之聘用片谷傳藏氏爲其顧問近日派遣蒙古王族之東遊皆所以謀日蒙間之互相提携互相親善者然日本之勢力之及於蒙古者今尙無一可指何哉薑一則基於金錢能力之不充足一則基於經營勇氣之不十分也原來内外蒙王公在前淸時代所獲歲俸極厚入民國後其數頓減且以數百年來安富尊榮之習慣視民國之民主不足懾伏其心思故覊縻籠絡亦至不易日本苟乘蒙人生活艱窘之機進而與之經營共同事業其利益之鉅不問可知云云按該少將在蒙古各地從事調查前後巳閱七年其洞悉蒙情之處遠非吾國人之所能及今其所言蒙人之内情如此中日條約復予以絕大之利權而俄日同盟之說又日日接近吾甚爲内外蒙古危也 
[靑島通訊（懷瑾）]  
　　靳將軍赴靑續誌山東泰武將軍往靑島一節已誌前報今於本日（即二十五日）午前七時乘專車啟行午後五時可抵靑島隨員及衛兵本祗十四名今因上海發現危險品之影響第五師軍官請願臨時增入以資保衛而昭愼重故共計二十八名合誌如下第五師參謀長陸軍少將張培勳步兵第十八團團長上官建勳步兵第十九團團長孫宗告砲兵第五團團長炮兵上校孫家林將軍府一等參謀步兵上校丁惟沛將軍醫課課長陳世華將軍府一等副官竇祺祥陸軍部特派員騎兵中校玉祺憲兵中校余晋龢將軍府三等參謀砲兵少校任居建工兵第五營營長工兵少校王玉魁將軍府三等副官步兵上校于化龍軍樂隊長長順濟南道尹兼外交特派員楊慶鋆陸軍部日顧問渡瀨二郎又衛隊長趙守城以下衛兵十二名共二十八名 
　　至靑島方面則由守備司令部派委接待歡迎其委員如下委員長奈良少將委員接待員原口中佐商城大尉齋籐中尉岡崎主計正中村大尉野中大尉堺領事中村山鐵工務課長眇田庶務課長梅口海軍大尉等均齊集靑島軍站恭迎 
　　謀財案又起交涉靑島深山町泰和洋行主坂本與之助石泉縣人年四十歲本月十日爲收賣制錢至丈嶺車站北二十里朱家莊寓該莊鄕民朱齡明家携有鈔票一千五百元據稱十八日夜朱齡明同叔朱祥里朱祥才兩人趁該日人熟睡之際將菜刀斬傷頭部背部脛部等多處而死將屍舁埋屋外菜田中鈔票則被朱等奪而均分及二十日該洋行夥吉井淸春至該莊尋覔行主偵查結果始知原委於二十三日午後五時乘火車向高密憲兵隊控訴當卽派日兵將屍起獲兇犯祇獲朱齡明一人餘已脫逃當即向華官交涉俟續聞再誌 
　　日軍隊續退回國二十二日台北丸出口又有重砲兵又工兵共二中隊附運回國司令官以下均往歡送 
　　人力車檢查考驗靑島市内人力車夫多不諳日語每至悞會而費晷刻且車多破壞現於本月五日起開始檢查迄至二十日查竣計總數一千一百二十九輛内日本新式車計六百七十九輛舊式車二百四十一輛皆屬合格其餘 
 
 
 

Page 7

 
 
　二百零九輛因破壞不堪停止捐照車夫而習應學日語如街道名目數目等簡單普通日語習知者方能准予駕車行駛現准二十二日開始考驗車夫日語合格者發給車照始能就業 
[暑後秋初之西湖（眼）]  
　　苦熱中之游艇小刦西湖游艇上覆白布爲篷帳掩蔽驕陽下置籐椅及小桌足資游客坐息舟行旣速而價又較大船爲廉故游湖之客樂雇斯船本月一日警察廳忽發撤去篷帳之令恐大風起時不及收下致遭覆没也旋經舟子合詞禀請謂烈日中無覆蓋游客苦熱裹足不前且繫舟之處無大樹可資蔭庇常經日曝則什物船身均有破裂損壞之虞而已有之布篷廢棄無用不能典質易錢其困苦不可勝言請仍准張篷惟風起時當預爲收下云云警廳乃取消前令然各游艇已坐食一週矣余意生命所關之地官家能爲代謀固爲美意然此等事繫乎游客及舟子兩方之生命諒彼自能顧慮及之也斯　塞所謂任其自然與老子所謂無爲勿擾有時亦爲宮界之良箴若旋作旋輟旣損威嚴且被人指摘揣測終爲有所要挾竊願當局者愼其所發也 
　　湖濱娛樂場之發展新市場之商店間有同業競爭太烈因之失利者然如西園茶館因其地勢之佳居高遠眺全湖如畫故生涯較盛白日旣匿晚餐方罷城中十女相與結隊至湖濱風光明媚細草如茵公園陳列之長椅坐客恆滿而西園之客乃蜂屯而蟻聚履舄雜遝觥籌交錯當此之時客心最樂其旁如淸泰第二旅館因房舍不敷時有謝客之事且全國靑年會將在該處開會深恐不足以容近特添建樓屋數幢以擴充營業此外如湖濱旅館及淸華旅館暑中之客均較平時爲多而延齡路一帶茶館營業亦頗不惡 
　　嗚呼雷峰塔之將來雷峰塔係吳越王時所建迄今千載矣滄桑幾刧而是塔巍然獨存每當夕陽西墜平湖如鏡有此塔以聳立其間其有補於風景者不鮮且千年古物地方人士宜如何寳愛乃無智愚民動以風說謠言信塔磚有萬能之力遊其間者各敲一片以歸致塔基日益剥落正如中華民國之國家彼吸其膏此吮其血雖殘局苟延必有覆亡之一日記者目擊心傷不忍其頽去年曾爲書告西湖工程局長勸其將坍落之圍牆修整加高使游客不能入内敲磚又嚴示禁止堂高廉遠未獲准行地方官吏又未暇披荆榛而入覽以觸動其保守之感故塔基益壞竊意該塔本屬凈寺寺僧有保管之責况敲塔磚者多出於來寺之香客地方官苟以一紙書告寺僧使知念佛歛錢之外尙有一種保存古物責任修整圍塔以免剥蝕不過數十金耳並囑寺旁之警察協同監視凡敲磚者處以違警律庶游客知所警戒而靈光巍然之古物得永留爲吾輩子孫所瞻仰矣 
　　理安寺新建董夫人塔理安寺門前抱山環水　木蓊然風景淸幽游人咸樂赴之頃有湖州鹽商周湘舲爲其母董夫人建七層寳塔嵌手書金剛經及名人所繪佛像於壁甫於本月落成聞尙擬出貲修橋及亭以紀念其母云（未完） 
地方通信 
[蘇州]  
　　通飭保護洋商蘇常道尹殷獻臣昨奉齊巡按通飭云英商韋爾生翰黑林又日商大宰文平後籐益人个春麻馬島内益太郎松江籐吉達鳳翺等並有德商蓋禮恩梅爕士等來蘇游歷飭令轉飭所屬軍警各機關一律照約保護切勿疏虞云云昨日吳知事警察廳長均巳遵照辦理矣 
　　烟業又開會議蘇垣自烟酒公賣局成立後迭次風潮現下紹興酒店一律罷市至今未見開市據云巳各舉代表進省籌商善後辦法昨日烟業又在石塔頭烟業公所開會詳情未悉 
　　失愼二十八日午前東區臨頓路任蔣橋堍水菓店不戒於火殃及鄰右燒去房屋數幢幸城廂内外市民公社各處洋龍迅速灌救未成大災蓋城内街道以該處爲最狹窄火警甚覺危險也 
[鎭江]  
　　軍警規劃防務駐鎭要塞司令部龔旅長丹徒縣章知事以鎭地爲交通之埠防務宜加愼重乃於二十七號軍警會議規定地方陸軍兩警察曁憲兵連每夜分段稽查各客棧以重防務茲特將所分區域照錄如下駐火星廟憲兵連查第一區駐寳蓋山陸軍警察第一中隊查第二區及第三區駐西倉陸軍警察一小隊查第四區駐將軍署陸軍警察一小隊查第五區及第六區駐三十六標陸軍警察第四中隊查南門外第六區以上所分區域每夜十時由該兵警會同各區地方警察分往各客棧稽查以淸匪類而保治安 
　　盜匪擊斃事主鎭郡對江螺獅壩鄕民李廣發家昨夜被匪搶刧其弟驚醒起視遭匪開鎗擊斃搜擄銀錢衣飾等物逃逸李於次早來城報告已奉縣知事委派承審員前往勘驗 
　　　委調查保衛團齊巡按使派委陶翼明君赴鎭屬揚中縣閱視地方所辦保衛團日昨陶君業已蒞止聞城區工商體操會及保衛隊新壩實業警衛團均延請閱操深加贊許 
[南京]  
　　胡迪光控案之近情無錫公民胡迪光稟控該縣知事違法殃民等情昨經齊巡按批云查該縣六釐征收費前據顧鳴崗禀經飭由財政廳委員查明帶收百分之五已可敷用批准自本年上忙起即按五釐隨征帶收至禁烟稽查員丁卓張祖光及其隨從程英等私罰鉅款詳經委員查明丁卓張祖光係聞控先逃該知事用人不當記過示懲幷飭分别緝究旋據詳明程英擬徒丁卓等照案緝拿各在案此外所控各節是否屬實仰蘇常道尹委員查明確情詳復核奪 
　　初選之資格問題齊巡按准立法院咨飭各初選監督謂初選選舉人及被選舉人資格爲本法第二條第四條所規定至本法第五條款係規定被選爲立法院議員資格初選不得援用云云 
[杭州]  
　　印花土不得運消浙境餘姚王知事日昨查獲有印花烟土兩塊特電省請示電云頃由警察在火車站拿獲烟土兩塊貼有江西江蘇廣東禁烟特派員驗銷印花查行銷貼有印花烟土姚邑並無奉有明文販土烟犯應否照章懲辦請速電示云云現悉巡按使以此項印花烟土係限銷蘇贛粤三省浙江爲禁絕省分無論何種烟土均不得運銷業巳電飭王知事將該犯按律嚴懲母得寛縱 
　　儲金事務所開會記儲金事務所於二十八日開第三次幹事會先由張鏡潭報告各縣支所成立者五十餘處收數亦頗不少杭城中國銀行自始迄今共收儲金一萬六千一百十九元八角一分三釐交通銀行自始迄今共收儲金一千二百二十五元六角一分惟事務所開辦迄今一切開支共計三百餘元内中移借者一百三十餘元所有各幹事認輸事務所常費計徐班候每月二十元張樹屛每月十元張鏡潭每月十元張淦臣每月一元葉祖香每月二元項士元每月四元徐允中共輸十元謝智淵共輸二十元魏石生每月二元其餘尙未送所無從發表聯合大會推定徐班侯張心蕪魏石生張鏡潭四人爲代表散會時巳鐘鳴四下矣 
[安慶]  
　　蕪湖警廳長易委蕪湖商埠警察廳長張仁原係陸軍資格充奉天軍署參謀本年四月經韓巡按使咨調來皖幷經開去參謀本職畀以署警廳之職正擬薦請任命間適韓使調湘張氏亦即呈請辭職經予核准飭委該廳總務科長習觀樞代理廳事頃聞徐護使以該埠警廳長一職關係重要特電致京師警察總監擬調外城左三區署長周之潤來皖充任得復允可已於日昨飭委周君前往接任矣 
[哈爾濱]  
　　鴉片大風潮吉長日報云中東鐵路沿線各站俄官府雖嚴禁鴉片而俄人民則仍暗地招集華人大種鶯粟由哈爾濱至海參崴一路如五站六站等地種植者極夥本年烟苗異常暢茂現正届烟漿成熟之際中國奸民往往假充軍人肆意勒索每刀一把割烟之刀）索烟土二兩外間盛傳俄國探訪局亦有每刀一把索羗洋兩元之事各烟戶聞知當向探訪局請求維持該局以六站地方原係俄地故當卽擔任保護之責日前適有陸軍九十一標二營八連連長曹明選帶兵三十餘名到六站河北查禁烟土各烟戶卽赴河南報告探訪局該局卽會同俄兵前來與陸軍大起衝突雙方遂開釁端商民見此情形恐被殃及遂全體罷市而雙方之衝突激烈已極現正各自調兵將來未知如何了結也 
雜評二 
[籌安會與各省（步陶）]  
　　世有不開會而自能成立之會黨乎無有也世有未成立之會黨儼然自以其名義號召於人曰某也幹事某也理事而人皆默認者乎無有也世有黨會之本身尙爲疑似遂爾通電全國顯然以萬國例外之問題向人饒舌而執法者曾不一爲過問者乎無有也然而中國今日之所謂籌安會者則獨創有一格焉各省將軍巡按商會等對此獨創之籌安會復電贊成派員代表近頗陸續有所聞覩據昨日西報京電各省代表與議而贊成則將提出請願書於參政院以促成國體問題之事實無論此種代表僅足以爲一官僚一私團之箇人人格而與各省之多大數眞意渺不相涉即强以名之曰各省幾分之眞意彼假託立法虛名之參政院寗遂足以舉此越乎國憲之問題而議决之而實際以促成之耶此言而確是又創格中之尤創聞者矣然而默觀彼會近日他無所事惟日宣佈若干省贊成若干省代表一若各省代表一齊其特創之中國新局面即可指日告成者嗚呼吾其如此特創之中國心理何哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江蘇省敎育會大會記事]  
　　江蘇省敎育會於二十九日開第十一次常年大會會員到者一百零六人副會長黄任之君主席上午十時開會先由副會長委托蔣季和君報告現辦敎育研究會情形又附設各種研究會情形計英文敎授研究會小學敎育研究會理科敎授研究會師範敎育研究會體育研究會共五種又上年十一月開辦長期講演會情形又本年署假内開辦小學敎授法講習會情形楊心一君報告一年中歷開講演會情形（計十次）余日章君報告交際部情形（計辦過事件四十餘）吳和士君報告三年七月至四年六月經費决算大略（另有印刷品）次黄副會長報告新近游歷美國考察敎育情形歷述在美數月間遍經美國全境所到城市二十六處閱過大小學校五十六所於物質上觀之敎育巳極完備而精神上之敎育尤足致其崇拜末謂吾國亟須仿行之要點有三一實用敎育二體育三校外敎育語繁不及備載（譯稿另登）次幹事員現江蘇派駐日本留學經理員陸規亮君新自東京回國報告近日在東留學界之情形報告畢旋即休息午後二時繼續開會因無重要提議事件遂照章選舉會長及幹事員張謇得七十三票當選爲會長黄炎培得七十票當選爲副會長幹事十六人沈恩孚莊俞郭秉文凌昌煥張世　蔣炳章沈頤楊錦森吳家煦王朝陽朱亮呂俠包公毅俞復賈豐臻陸裕柟當選即由黄副會長分配職務學校敎育部沈恩孚莊俞朱亮呂俠社會敎育部沈頤凌昌煥包公毅張世鎏調查部王朝陽秉文陸裕柟俞復庶務部書記蔣炳章（駐辦）楊錦森會計吳家煦賈豐臻選舉畢已鐘鳴四下乃宣告散會 
[再誌米價漸平之希望]  
　　本埠米價昂貴已久貧民苦之近因内地收成尙佳漸有平定之希望昨報已略紀之茲悉昨日蕪湖山河邊江等處秈米又有六七千石運至滬上而内　新粳及破礱到滬者亦有萬餘石故昨日新粳市價又跌去二角五分破礱亦跌一角五分以外自此各處新米陸續上市米價必有減無增而一般升斗小民聞之當無不喜形於色也 
[商界會議印花稅問題]  
　　印花稅一事定於九月一日起實行檢查已由淞滬警廳徐廳長會同上寳兩縣知事出示曉諭並致函南商會轉飭各業依法購貼在案茲悉該會總協理因恐各商家或有尙未購貼及貼不足數致受處罰者特於昨日午後邀請各業領袖到會籌議旋由第一區警署董警正到會勸導並將商界購貼印花及官廳檢查方法當衆宣布各業領袖謂各商家所有簿據莊摺均可遵貼惟發票一項應有分别如係收銀者亦可照貼而此外計數之貨票及逢節結算之發票並非收銀憑證故不能照貼尙有藥材業香品等類能否分類購貼須由該業自行會商云云迨至　　時巳薄事矣 
[内地自來水仍歸商辦]  
　　中國内地自來水廠於今春收歸國有後卽經財政部派員來滬監督廠務乃時閱半載該廠營業不無減色茲由紳商陸伯鴻等公司籌墊資本五十萬元稟請財政部將該廠全部營業改歸商辦聞已經部長批准現正規畫一切仍擬恢復公司名義云 
[鐵路接軌工程之進行]  
　　滬甯滬杭兩路接軌工程計自開工以來進行頗速現自極司非爾路經梵王渡至徐家滙各段土方業將築成所有分站房屋及添設貨棧均動工沿路橋梁大小共有十餘座以蘇州河等處七座之工程爲最巨現自橋工築建以來工程已將及半聞鍾局長之意擬照原定期限提前完工以期早日通車云 
[查究擾害鄕民之黨會]  
　　民人袁坤泉等前日具禀上海鎭守使署訴控著名巨匪王阿木等現在奉賢縣境私設黨會擅將鄕民覊禁暗室勒索巨欵請求飭究等情昨奉鄭鎭守使批示禀及節略均悉該匪膽敢結黨橫行實屬不法已極候飭奉賢縣知事查明核辦此批 
[捕獲夥刧拒捕之盜匪]  
　　本邑西鄕地方第四警察區漕河涇鎭張家塘蔡晋生米舖被刦銀洋衣飾槍傷事主一案前由地方警察所緝獲此案盜犯李全金李生裕兩名訊據供認聽糾夥刧得贓分用不諱　經先後錄供詳解鎭守使署軍法處訊辦在案茲悉此案於該警所司法員提案研訊之時曾據獲盜李全金李生裕等供出夥刦盜犯多名内有朱阿妹一名係本邑徐家匯人向以搖船爲業蔡晉生家一案伊亦聽糾同往上盜臨時開放手槍拒捕司法員得供後當飭偵探前往徐家滙查拿因朱阿妹巳於案發後逃避未經緝獲現經該警所偵悉該盜業已潛回特於前日（二十八日）密派偵探王桂生戴逢春陳金等不動聲色前往徐家匯一帶嚴密偵緝傍晚時查至羅家灣附近與該盜在途相遇當場捕獲立即押解到所禀奉警佐領袖景君諭令妥愼管押候司法員訊明核辦 
[再誌偵探拘捕黨人之惹禍]  
　　本月二十五號晚間有某省偵探李桂章帶同多人至法新租界寳昌路（現巳改名霞飛路）寳康里十號門牌夏子岩家以夏係黨人希圖拔至華界適是時夏已因事出外由其家屬與李抵拒李之同伴陳再時在門外守候恐李被人拘住卽向門内開放手槍適中李桂章之腹鎗珠從後背穿出後由探目沈德福等將李拘獲因陳再頭亦撞傷故均送往醫院醫治李因受傷過重已於昨日斃命當由捕房飭探前往將屍攝取一影存案備查因無屍屬到場即由善堂棺殮暦塜召領而陳再則已醫痊帶回捕房管押聽候詳細錄供再行解送法公堂訊辦 
[僞造蜀省軍用鈔票案近聞]  
　　沈德芳李阿四在北京路四百九十三號屋内私造蜀省一元軍用鈔票經美捕房捕頭偵悉派令中西包探協同前往將沈李二人連同製造器具及巳印成之僞票並婦　李張氏一併查獲解至公共公廨訊判李張氏交保沈李二押候簽票飭提供出爲首之某某二人併究在案茲已由公廨簽票發交虹口老巡捕房捕頭於前日諭飭華探目石金榮包探宋掌桂協同西探按照沈等供之愛而近路某號屋内拘提詎早已知風逃遁該探等遂即據情回禀捕頭諭於星期六（九月四號）將沈等解廨復訊再核 
[補錄浦東鬧學案之批詞]  
　　浦東北蔡鎭鄕民鬧學詳情已迭誌本報茲悉該鎭小學校校長蔡雲棟（即頌堯）董事龔汝鑫（即秋圃）曾將當時聚衆燬學曁搗毁房屋情形呈報蘇省巡按使署及上海鎭守使署請爲核辦今將批示補錄於後 
　　齊巡按使批禀及單摺均悉據稱崇慶寺僧人長齡等膽敢將該學校校舍校具及校長董事家宅器具搗毁搶刦實堪髮指仰候電令滬海道尹曁　滙縣馮知事派警彈壓切實保護並即嚴拿閙學首要各犯到案訊明詳報此批 
　　鄭鎭守使批據禀已悉仰候派員馳往該鎭會同駐浦第三營所派防守該鎭之嚴連長及南匯縣馮知事等妥爲辦理此批 
[再誌國貨輸出之機會]  
　　南洋新加坡僑商發起國貨展覽會委託勸用國貨會徴求出品業經該會舉定幹事員十人積極進行昨日午後四時各幹事在二馬路事務所議定自今日起通告各出品家實行收貨限於九月五號截止茲將訂定規則七條錄下一本會爲推廣國貨起見將徴求國貨貨樣送往新加坡華商國貨展覽會陳列以開通彼處銷路二新加坡地處熱帶凡寒地需用之品如皮貨火爐等槪不徴求以免徒勞三徴求貨樣以日用品爲主每種祗需一件裝紙匣者祇需一匣貨樣上須以另紙寫明出貨地點及價値以便彼處華商函購四此次徴求貨樣送往新嘉坡陳列實推廣國貨之好機會宜選質地精良而有實用者始有廣銷之望物質過劣者一槪不收五熱心國貨願將貨樣交由本會送往陳列者請於陽曆九月五日以前將貨樣送交本會以蓋有本會回單爲憑六貨樣由本會送往新加坡陳列送費由本會擔任不另取費七展覽會畢以後貨樣收回與否悉聽自便惟須事前函告本會 
[最近之商業調查]  
　　上海各項商業自歐戰以來一年於茲異常清淡茲將近日各業狀况就調查所得者略述於後 
　　花衣棉花爲本埠商業之大宗自上年以來價格頗昂近因上月二十七日及本月二十三日兩次大風正値木棉發展之際遭此摧折受傷殊甚沿海花田因被鹹水侵入多已枯萎腹地雖損害稍輕亦祗十存五六將來收成歉薄已可預卜以故市上花　　日飛漲如四牌子上星期每擔　售規銀二十兩零二錢今巳加漲六錢存貨巳無此後尙須看漲牛莊貨則由二十一兩六錢漲至二十二兩四錢南市統牌亦開過二十一兩此外各路花衣南通二十一兩巳漲至二十二兩四錢餘姚十九兩五錢漲至二十一兩二錢見新交貨已開至二十三兩出貨無多需用甚繁此後花價恐尙有增無減 
　　棉紗棉花銷路之大爲本埠各業之冠現下客帮交易爲數無多内地銷場亦殊淸淡價格本不應漲緣近有長袖善舞者頗事屯積以致紗價逐步增漲本廠紗現貨較之上星期約漲一二兩不等遠期貨竟有漲至四五兩者而洋紗之價增漲尤鉅此皆　戶有以促成之也 
　　肥皂肥皂一物以牛油桕油爲原料用牛油者佳次貨則用桕油計桕油百磅可和氷至四百五十磅牛油祗能攙水二百五十磅緣牛油之漲力不及桕油也從前廠家製皂多用桕油雖出貨不佳而獲利則鉅故桕油每擔售銀十三兩而牛油祗售十兩相差至三兩之多惟製造上等之皂及各色香皂均須牛油作坯料而桕油僅能做洗衣等皂目前舶來香皂到貨甚稀價亦甚貴且値提倡國貨之時故各廠香皂銷場頗暢多已改做上身貨是以牛油之價蒸蒸日上每擔增至十五兩　桕油則祗售十四兩反不及牛油之貴矣 
[擴張電車營業之計畫]  
　　英美電車公司近因往返滬寗車站及提籃橋斜橋等處之五七兩路電車向無拖車屢有人滿之患故擬在界路（即火車站）添築軌道一條以便加接拖車又該公司在福建路所設之無軌電車　亦議定在北京路一帶裝設電桿電線俾電車可以直達該處云 
[爲關貞女餞行]  
　　公共公廨讞員關絧之君之女兄關靜之女士幼年許字同鄕宋姓未婚而寡女士矢志柏舟迄已三十寒暑茲由女士之姑宋吳氏嘉女士之節操特爲卜吉迎歸行廟見禮並爲立嗣是以關絧之君於前日在西藏路一品香大餐館柬邀政界諸君爲士女餞行如楊道尹鄭鎭守使徐警廳長上海縣沈知事審檢兩廳長以及公廨襄讞王肇之王崧生聶榕卿俞奠生等諸君到者甚衆本埠商界各鉅子亦於昨日假座一品香爲女士餞行公廨職員書吏人等則定於今日假小花園别有天菜館祖餞以壯行色云 
[澈查巡船勒索之虛實]  
　　上海稅務總公所吳所長前派稽征坐船駐泊浦江及北市蘇州河原爲便於稽查起見茲經訪聞浦江内貨船經過時每有稽征巡船以照票爲由喝令停船每船索費洋兩角商家已嘖有煩言事關勒索虛實均應澈究故已派令親信之人在外密查以圖整頓矣 
[新濬河道不准停泊艒艒船]  
　　工巡捐局以十六舖迤南推放岸線所有原泊浦江之艒艒船隻業已驅逐勢必遷入内河各港停泊爰飭據工程處查復除浦東空曠之處及南黄浦准其暫泊外其餘如薛家浜自浦江起西至裏日暉橋爲止及陸家浜自浦江起西至斜橋爲止又肇家浜自斜橋起西至日暉港口爲止又日暉港自浦江起北至蒲肇河並肇家浜口爲止又蒲肇河自日暉港口起至徐家匯土山灣等處均屬新濬河道自應禁止艒艒船隻不得停泊昨已函請淞滬警察廳請飭各警區查禁矣 
[催解洋商租地稅]  
　　上海縣公署昨接江蘇清理官産處快郵代電開爲飭催事案照本處奉部特飭設立凡蘇省官産房地租息均應改解本處核收前經會同財政廳通飭遵照一面詳奉巡按使批准照辦另行飭知在案茲查各該縣洋商地租稅迄今未據報解値此部電交催需欵孔急之時萬難再任延宕合亟飭催飭到該知事即便遵照迅速提齊報解來處以應要需並將各租戶額征完欠等欵造具淸册送處備核母稍片延云云沈知事當即飭知征收年租委員遵照辦理尅日報解 
[喪家焚燒衣服之實禍]  
　　住居新閘之李仲卿現年五十一歲巳於二十七號病故其棺柩寄厝海寗路華洋交界處錫僉公所殯舍内詎置於棺内之衣灰餘燼未熄以致復然將死者衾褥靴子焚燬前日午後竟將棺材後戶燒穿火光透出當爲看舍人瞥見告知賬房立即雇人將李之棺木舁至隙地取水灌息一時聞者以棺材内火着詫爲奇事咸往觀看旋經該公所知照尸屬到場即雇木工將棺修整仍舁至原處安放 
[拿辦橫行不法之流氓]  
　　流氓鐵頭和尙小天霸毛老虎小石蛋楊雄全不怕等專在四馬路胡家宅附近一帶遇事生風並攔刧行人財物茲經老閘捕房捕頭訪悉昨特諭飭中西探捕按名拿究以保治安 
[學徒墮樓殞命]  
　　大東門内果子巷財神殿對門恒生酒店學徒陳某現年十九歲前日上燈時由店主囑在該店樓上窗口懸吊衣橱一架不料該學徒力不能支連橱帶人由窗口墮下傷及腦後及太陽穴等處登時昏暈附近崗巡聞警趕來立將受傷人送至一區二分駐所由該所警佐函送南市紅十字分會醫院醫治當晚即因傷殞命該會旋由電話知照該所諭飭恒生店主協同家屬於昨日將尸　回備棺收殮 
[漆匠跌斷腿骨]  
　　漆匠錢榮生昨在楊樹浦滙三碼頭新建樓房上工作偶不經心從高墜下以致跌斷腿骨即由作頭姚某雇車送至同仁醫院請爲醫治 
[警廳移解船戶]  
　　船戶林小小日前承裝石子駛經南市董家渡浦江爲包順根之鐵壳泥船迎面而來撞碎沉没溺斃船夥徐德氷一名當時卽由水巡隊將包拘送淞滬警廳司法科訊究嗣經將尸撈獲報由檢察廳派員驗明判林代爲棺殮候示在案茲悉司法科員以案關刑事業已備文於前日將包順根移送地方檢察廳收押候辦 
[欺侮小孩之爭論]  
　　賃居南市油紙作弄之蔡壽山向爲米店其幼子根林年僅七齡前日在隣近某氏婦家遊玩不知如何忽觸同在該氏家之汪玉英之怒被汪毆擊傷及眼角蔡得悉前往理論以致口角遂互扭至一分駐所經警佐詰據汪供在老北門外汪裕泰茶葉店爲夥餘　含混飭卽送請警廳司法科訊明核奪 
[行兇通姦案判決後之糾纒]  
　　住居鐵路北王家宅之孫長生前被董振忠挾嫌尋釁持刀戳傷肚腹及其子孫兆賢之手指訴由閘北檢察分庭提起公訴經孫推事判决董處拘役一月茲由原告孫長生續禀到庭請求嚴辦昨經李檢察官批駁云董振忠行兇一案業經判决確定所請嚴懲之處應母庸議又沈才金等公禀請求嚴懲持刀行兇之董振忠奉批董振忠傷害孫長生一案業經判决確定至平時有無不法情事未據詳叙事實無從核辦 
　　袁鴻亮向在德華銀行爲侍者因與朱徐氏通姦被本夫在姦所捉獲控經閘北檢察分庭提起公訴由孫推事判决袁處徒刑兩月徐氏處徒刑二十天前日有袁陳氏具禀檢察分庭爲其夫袁鴻亮請求易科罰金奉批據訴各節即使屬實亦不得稱爲執行窒碍况查爾夫前次供詞據稱並無父母僅有妻室子女茲忽稱老母病危顯見揑詞朦混尤屬不合特斥 
[養媳已爲娼妓]  
　　蘇州鄕人徐寄生之十五歲養媳祥寳近被其母領至滬上得洋數百元賣於浙江路精勤坊妓院内化名孫鳳英　牌　娼前日經徐來申尋見卽將女與該院龜鴇扭至老閘捕房當經捕頭詢知女由其母出面價賣一併斥退令徐自向女母交涉 
[誘逃案尙待偵查]  
　　前淸上海縣差役姚德榮前在地方檢察廳禀控伊女大新被朱妙發等誘逃無蹤等情當經檢察官提案預審朱妙發等堅不供　並稱挾嫌被誣判朱等交保　查在案茲又於前日由檢察官飭警將一干人證傳案復審一過判將朱妙發朱章氏朱薛氏等分别收押候偵查實在再行核辦 
[法領事將次回國]  
　　駐滬法總領事甘世東君禀准法政府交卸回國至中外各官紳處辭行等情已誌前報茲又據訪員報告謂甘君定於禮拜二　九月二號（按星期二爲八月三十一號而九月二號則爲星期四訪員報告有誤因不知甘君行期果爲星期二抑星期四姑　錄之）　阿拿麥（譯音）法公司船啓行返　現已將所有文牘逐一淸理移交副領事乃齊君接收代理 
[再紀分庭推事之交替]  
　　昨報紀閘北審判分庭推事孫展圻調回地方廳一節茲悉孫推事須另候委用其遺缺以地方廳代理推事施霖調補已於前日下午到差視事 
[江和輪船入塢修理]  
　　怡和洋行之江和輪船向走漢口宜昌等處每届夏秋之際必駛至滬江入塢修理茲已於前日抵申昨日駛入瑞鎔船塢趕緊修理聞一星期即可出塢准九月六號替聯和輪船開往長江一次再由申直放宜昌云 
[又須代拆房屋]  
　　工巡捐局朱局長以小東門内下岸房屋退建浜基放闊道路計自分叚開工以來已逾一載尙未完工茲據工程處報告以該路第六叚侯家路至廣福寺有印花業房屋二間朱裕坐二間陸姓三間陳姓一間毛和生三間蘇姓二間共計十三間住戶早已遷空業戶尙在觀望等情惟查全路退屋將齊路工已次第告竣豈容少數業戶故意觀望致悞要工故已諭知工程處准由局中會同巡警至第六叚代爲拆除以促路工云 
[祗可仍用木駁]  
　　滬南大碼頭迤南至董家渡一帶浦灘由工巡捐局推放岸線建築輪埠碼頭詳情迭記前報茲聞朱局長曾擬將駁岸改用水門汀堆砌以期經久刻已估價每丈工料需銀四百兩當以爲數太鉅故仍用木駁每丈約三百兩之譜云 
[破獲高行鎭烟窟]  
　　浦東高行鎭有向爲洋鐵匠之山炳榮於失就後在家設楊賣烟前往過癮者絡繹不絕茲爲縣警察第六區警佐查悉立飭長警將山拘獲並當場獲住烟客高順生羽士曹輔才僧人松松等三人又抄出烟具膏土併拘到區轉送縣警察所由司法科員略詰一過以案廳刑事即於前日午後將山炳榮高順生曹輔才松松等四犯連同烟證移解地方檢察廳經檢察官提案預審之下判令分别收押聽候核辦烟證存案 
[深夜挑膏之薄罰]  
　　廣東路二百二十五號門牌烟膏店主范季五廣西路四百二十號門牌烟膏店主蔡文山均因深夜挑膏違背定章被九百十九號七百五十三號兩華捕查見傳至捕房經捕頭詢明禀奉公共公廨中西讞員諭令范罰洋三元蔡罰洋二元一併充公示儆 
[竊賊抗拒巡丁]  
　　竊賊張阿三前日在虹口怡和碼頭上竊煤當爲碼頭巡丁瞥見上前拘拿詎張反敢行兇正在爲難之際適有水巡捕房偵探何阿春經過遂即上前將張拘入捕房禀奉梅捕頭諭飭備函將張犯連同該巡丁併送地方檢察廳預審之下判張收押候辦該巡丁著令退去候示 
[鄕人形跡可疑]  
　　昨有鄕人某甲肩荷制錢數十串行經美租界被一千二百零一號華捕查見以其形跡可疑拘入捕房留候訊明核辦 
[偷竊電燈龍頭]  
　　王兩生前日掩入四川路六十五號門牌某洋房内竊取電燈龍頭當被查見喚捕將王拘入捕房押候解廨訊究 
[洋行請追貨價]  
　　德商地亞士洋行在該管領事署控告華商朱勉者不理貨銀等情當奉照准業已函請公共公廨出單傳訊 
[産業抵償債欵]  
　　吳繼生前至法公堂控趙秋生虧欠貨銀四百零七兩延約不理一案茲由原告查明趙在南滙縣原籍置有田房産業禀明公堂經聶讞員移請該縣發封召賣作抵去後刻接南滙縣公署回文 
 
 
 

Page 11

 
 
謂趙秋生之田房各産雖已發封惟尙無人過問移請核辦等語故又將趙提案傳同原告諭候函致該縣將各産過戶註册歸原告管業作抵堂費着被告照繳開釋 
[汽車夫放棄保證金]  
　　汽車夫羅小弟前駕汽車行經法新租界寳昌路偶不經心將老者某甲撞倒碾傷由捕房車送醫院醫治羅解法公堂判令存洋五十元保出候甲傷痊再行核斷在案現甲巳醫愈飭傳被告抗違不到中西官判於存洋内提出十元給甲爲養傷費尙餘四十元充公 
[保人亦無實力]  
　　沈融卿前代伊友俞姓向龔子琴擔保承租黄包車後俞虧欠租洋三百零四元避匿不見龔向沈追索不睬具控法公堂請追判照保據賠洋押追在案迄仍未繳因又提訊沈供無力措還祗可俟後來陸續料理判沈還押嚴追 
[中華眼鏡公司之内容]  
　　前日午後三時半國貨維持會正會長伍廷芳君曁張衛雲君同至南京路中華眼鏡公司參觀當由該公司光學主任周意章君偕同參考先觀機器問碾磨鏡片各項手術繼閱金匠間製造各式鏡架考驗成色嗣至驗光室研究各種驗光儀器均一一探原編詢知電鑲無形雙光吒力克爲理化學新出奇品聞伍君讚揚不置云 
[誌謝]  
　　棋盤街中華圖書館編印之小說週刋禮拜六現巳出至第六十五期昨承惠贈二册書此誌謝 
[氣候報告（上海徐家滙天文臺天氣測候報告）]  
　　八月二十九日下午四時三十分豫測天氣頗佳海濱一帶有新季候風 
　　是日上海氣候温度至高八八·六至低七○·二去年同日至高九○·四至低七三 
雜評三 
[商家之常態（訥）]  
　　對於國事發憂危之論京電謂爲政治家之常態矣然我謂政治家之常態亦不同梁啓超以憂危而稍抒正論也馬良以憂危而稍涉詼諧也其他無言之憂危或病或辭職故政治家憂危之常態亦各異也 
　　若夫商家之常態何如乎從前每遇一事則商會必開會團體必發電每有一風說起則金融必緊急各業必影響此乃商家憂危之常態而今尙未盡表現歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[蓮娘小傳] [  山陽宋焜]  
　　蓮娘者水氏所出也嬪於荷荷生愛護倍至嘗Ｂ蓮卿吾日置諸心坎中也所居之房四周設以錦帳絡索紫絲　簾密護然其流目盻見之者輙爲魂銷蓮娘旣饒姿趣荷生亦美丰儀　有婢名葉兒者類石家之翻風雲裳翠袂善於妙舞尤灑脫見人輙傾蓋　語不以爲嫌荷生偶感風疾葉兒扶持調護無倦容蓮娘頗引以爲知己無何荷生竟以憔悴謝世蓮娘孤露惟葉兒解其心中之苦相依勿去風前雨後輙相對欷戲淚珠滴滴後竟與蓮娘同殉荷生云 
　　宋子曰余多時不見荷生則鄙吝之心復萌而每晤蓮娘輒覺齒角生芬今則君子美人同歸物化可哀也已余旣作傳以傳蓮娘復作詩以弔之末句云正是秋窗風雨夜挑燈和淚哭蓮娘蓋紀實也 
[蟬嫣小傳]  
　　蟬嫣乃齊東野人之女生　中而爭自拔擢竟能跳出火坑珮玉流香銷衣剪霖見者成歎爲神仙中人當是時趨炎附勢之習中於女子舉動猖狂若蠅兒之逐臭以嬉若蚊姑之擇人而噬踰閑蕩檢幾不知巾幗有禮義而嫣獨臨風自賞淸矯不羣嘗獨營樓居於靑楓翠柳之間所謂蓬萊高處不勝寒者嫣獨安然處之但其體質素弱一無嗜好性情喜歌盡夜不輟然歌聲激烈不作北里靡靡之音以媚人人亦以是僧之嫣旣長竟無問名者嫣亦鄙棄塵俗　落落難合嘗曰昔和　以梅爲妻余即以樹爲夫不亦可乎未幾秋風颯颯苦雨凄凄諸趨炎者次第不容於世獨嫣以餐露日久弱化登仙今其遺蜕尙在人間熱中者偶一見之謂不啻一服淸涼散云 
　　宋子曰嬋嫣有二難一不溺於所生二不囿於風氣三代而下有幾人哉而况女子耶嫣殆前身有仙骨者歟若嫣者眞可以風當時之女子矣（四） 
譯著 
[間諜生涯] [  天虛我生]  
　　（七）德皇止戰（續） 
　　久之皇帝始罷其書發爲嚴重之聲曰凡特吾見其第一人可矣語出遂有一衛士引西簾　出自後予遂不復更見其人意者其人之來蓋爲備員旣不入選故退去耳予乃隨凡特伯爵近皇去皇三步而立時衛士復返　皇帝揮手衛士乃退去室中復寂僅留皇帝伯　及予三人矣予覲皇帝雖已多次然未嘗如是接近今予乃貫注全神細察其形容則覺市上攝影僅足以肖其威嚴之狀而形容已改變多矣面色赭而近黑鬢髮亦多花白然目光極銳似有芒角不可迫視此種自光除昔者比得力克大帝而外實唯吉靑納爵士吐匪克白紗洒秀爾羅諦斯李鴻章數人有之蓋唯握天下之大柄者乃始有此視天下之目光也然與皇較則又不如皇帝之神威矣皇視頃之乃曰汝來幾年矣予曰巳三年於茲曰嘗至麻洛哥歟予聞語不禁點首知予之懸揣固未嘗誤也則曰然嘗旅麻洛哥可一年皇乃微動其修眉似有躊躇之色旣而曰識凱特麥理痕乎予曰識之曰識之予曰然渠爲麻洛哥王之總戎時臣嘗爲其記室也曰然則今尙識汝否予曰他人記憶力之强弱臣不敢必皇乃點首曰凡特是人可用也汝可以公文付彼伯爵鞠躬屛息入他室皇　以所作手諭付予曰此付汝汝可口傳豹艦艦長但茲事除汝一人而外不能令他人知汝宜愼重將事勉予授而鞠躬應諾皇乃默不一聲搘其臂於長案之上深思如　面上頓失華澤吾因私料知皇之宸衷必又念及麻洛哥之　蓋此時全國輿論蠭起而所謂艦者行且從西班牙開至麻洛哥預備一戰故皇宵旰憂勤欲弭此禍今雖夜半而猶勞形　寢爲人民謀幸福而其人民則巳深入睡鄕又安知在其上者尙勞碌　是耶天子不如布衣信乎信乎於此之際予心雖念及此而予目己注視皇之手諭而予之全　乃不禁盡震設於此時有一羽之微以觸吾面者吾身且隨之而倒蓋此一事鄭重至此是又無怪皇之憂心忡忡但許予一人知矣誦讀一過皇曰已憶　熟乎予曰然已默識之皇乃取回其論劃火柴焚之使成灰燼於時伯爵復至皇揮手伯爵乃引予退退時仍以面向皇意不背也直至橡木門次始返身而出歸於伯爵私室伯爵遂以公文一束授予曰博士汝可於明日午前抵法蘭西以此文投入吾國大使館中彼處必有回文則汝可奉之赴西班牙摩得利德京城付豹艦艦長此事出於秘密故一切費用由皇自給不動庫帑汝可歸　少頃當以西班牙及法蘭西金錢來付汝則汝即可於今夜三點鐘行也 
栩園詩選 
[咏史四首] [  林琴南]  
　　斜月荒臺動酒　頭顱空負好男兒憂時我愧陳同甫抗　誰從杜牧之天海茫茫雙袖淚生涯草草一囊詩　原白骨三千里此是羣公報國時 
　　塵土衣冠走沐猴杜陵無計但牽愁駡人尙狃書生習言事空懷國士憂自分　名老　里不堪慟哭向中州佯狂使酒成何事萬里風雲一倚樓 
　　熱血塡心死不灰際天風雨托吟杯宦途但識金銀氣草莽誰儲將相才中外誓書傷國體東南民力困天災力閽言路何曾塞仗馬啣枚亦可哀 
　　人間無地可狂歌醉酒樊樓匹馬過眞幹功名人有幾邇來燕趙士無多逹官爭說歸山好大義其如報國何手把吳鈎自期許頭銜漫笑布衣羅 
[臺江即事] [  林述庵]  
　　繫馬樊樓薄醉時隄邊楊柳　垂絲偷閒偶訪湖州路此意流鶯却未知 
　　凄凄苦迸四絃聲羞澀檀檜撥不成簾内笑聲簾外影最銷魂是不分明 
　　亭亭小立十三餘檢袖當前笑乞書不把　心調綺語風流罪過巳消除 
　　背人小綰髻丫义隔著床帷六輻紗隱隱衣裳作雲氣水晶簾外望梨花 
　　鴛鴦小隊簇深筵絃索冷冷落絮天聽到賣惆悵曲蕭郎腸斷寄書年 
　　　魚新上　葱香苦索　梨帶醉嘗人在雨絲風片裹烟波南望　湘湘 
　　玉輕剔把香添珠箔銀屛悄下簾一種消魂聽不得釧聲吹斷晚風尖 
　　臨去秋波悵復遲怨聲吹出玉參差十年不作樊川夢辜負蕭娘擁髻時 
[三生行] [  林述庵]  
　　三生猖狂天下無快劍斫斷紅珊瑚三生意筆一時絕摩弄雷霆走日月熱腸無物能淸凉誓將西嘯天山雪天山大雪一萬里黑風捲地黄沙起鞍上横大刀腰下綳長矢馬蹄翻亂踏髑髏生噉胡兒血滿齒奇功突過霍嫖姚醉遣健兒夜入甘泉報天子胡爲乎周處三十不封侯日與猛虎長蛟無賴作横苦鄕里周處作横祗一人今乃鼎足而三坐使藉藉人言塞都市兩生聞之悲一生聞之喜痴牛惓馬生汶汶天地畫晦安得便知我與爾諸葛誰呼大布衣魯連空負天下士一生呼兩生笑指天上浮雲地中水兩生大笑開煩憂騎驢疾走城南頭月下呼扁舟水際登高樓銀燭搖搖夜如盡手抱美人談古愁玉簫金管不當意一時酒渴飲盡洞庭流英雄知已到紅粉達官宰相皆舍羞興盡且一哭興到思秋秋千秋吾輩乃細事可惜請破孫吳不一試朱家郭解爾何人酒市相逢不相避時人思殺李太白長歌須寄韓諫議三生壯志何時灰胸中磊塊相觸如轟雷可憐旦夕不相聚一生居城市一生居江隈一生醉倒糟邱臺夢到凄凉語無益但有書中白骨呼我爲奇才血化靈光燭天漢儒林耆舊空徘徊吁嗟乎儒林耆舊休徘徊我能胸吞九點駕八垓三人共醉三千杯 
小說 
家庭小說 
[嫣紅刧] [  常覺小蝶合譯　天虛我生潤文]  
　　第五十四章（續） 
　　五月某日斜陽已下山背署氣猶酷特雅别墅中乃有一羣華貴之人徐徐自内室出及於廳事蓋特雅夫婦及長女愛格來得適有預約將赴人家宴會故遂濃粧艶抹粧飾咸爲極品愛格來得雖猶未嫁而其盛好粧飾則已大有母風時衣霞色之裳光彩絕艶明珠一串圍其　蠐之頸手上亦鑽戒𣏰𣏰眞僞乃不足辨敏萊時方跨其身於扶梯欄杆之上見愛格來得乃贊曰阿姊艶哉作皇后矣密昔司特雅曰孺子汝愼將設跌而下者則頸折矣敏萊曰否吾固嘗跨此爲戲無妨也旣而曰阿母今夜晚餐有楊梅乎特雅厲聲曰無之吾今告汝儕非園中之楊梅熟者必勿購於肆中轉多耗費敏萊聞其父責言大駭乃不敢聲愛格來得因不耐曰時晏矣何爲不行特雅曰行矣忽又憶及一事乃返身曰安末尼今晚愼母與若弟交閧安東尼聞語哆其唇作不卹狀逕返身入室則晚餐已具小安東尼乃據主位坐而露賽則坐其對面謂今又阿母勿在此位當屬彼蓋小安末尼旣可爲主人翁則己亦可爲主母也時敏萊亦奔入抗辨曰否苟露賽爲主母吾儕必不能從命言次見　卡適入則大驚立就其　 
奇情小說 
[秘密汽車] [  東埜譯]  
　　第六章（續） 
　　滕達笑道曜愛者不明這話果然驗了當時締結的那條秘約原說是商業上關係我們所以有遵守的義務如今看來秘密二字並不關係商務上利益實在碍及社會上安寗是訂約之始他巳做成一種謊騙行爲條約信義不啻從根本上取消我們還有甚麽履行的義務勃里你須原諒我並非故意對着人家女婿極口詆詈他丈人事實如是無可諱言的勃立南道社會安危社會安危你方纔極意盤駁我我現在也要盤問你了請問碍及社會安寗的事實安在滕達看了一看時計說道時候到了我們即須起程有話就車中商議也好我已吩囑門房裏預備好馬車以便往回時可以在長途中叙談不像汽車急促我們走罷 
　　車過萬霍而橋勃立南便問道你且把挨周等舉動關繫社會安危的緣故說給我聽呢滕達道這緣故顯而易見不說你也曉得第一那汽車的用途他們秘而不宣你以前見過這種新發明麽這麽一件利器落在他們一羣混世魔王手裏不是爲虎添翼麽你想那汽車又没有聲息又有較平常汽車加倍的速率中間又不尶不𣬫的安設着一個鋼製的圓穴以前用商業工業上的眼光觀察已經詫異不置如今用政治上的識見評量起來不是尤當思患預防的麽第二亞拉夫公爵　議院中演說的那一夜議院前廳之内有四個人聚在一塊兒你還記得麽勃立南道我記得你且說下去呢滕達道你記得便好那四人之中有兩個是外國人一個是美國僑商一個是意大利的流氓外國人與本國人士農工　聯絡一起這原無足奇不過凖此一節你未來的丈人峰與社會黨人一鼻孔出氣巳彰彰在人耳目後來那意大利人突然到我們廠裏喬裝車夫不是可疑的麽挨周佯作不識向我們說是朋友薦來的不更可疑麽我看那意大利人短小伶俐目露兇光一定不是好人但看他駕駛一輛汽車如神龍夭矯見首不見尾後來竟一去不回了把這幾件事故綜合起來這意大利人和汽車有關係便是和挨周有關係挨周和達而登有關係便是這一輛車子和社會黨人有關係自古　解鈴還仗擊鈴人又云過則勿憚改我們旣經作俑在先又安可不補牢於後爲社會前途的安寗計無論於私人利益有若何犧牲總宜到蘇格蘭警署裏槪然直陳一切現在事不宜遲我馬首欲東了勃立南略想一遍喟然道我依你了將來倘然鬧出甚麽岔子不利我公司也是你自作之孽滕達道你放心我包你不碍事的便大聲呼道車夫先往蘇格蘭　署走一遭 
救國儲金 
[中國銀行收欵淸單]  
　　八月二十七日第一百十四次報告 
　　第四百八十三册八十五號至九十五號陳意道二十五元蔣裕新五元（以下均滬寗鐵路華賬房）陳士顯二元陳三喜五元蔣昌圭五十六元張廷楠二元王旦初二元王國芳二元陳道鎔二元徐雨金二元林惜三一元（以上均滬寗鐵路華賬房） 
　　第四百七十四册八十號至八十一號陳意道大洋七角合元五錢渭記元八十二兩 
　　八月二十七日第一百十四日計收儲金銀元一百零四元銀八十二兩五錢連前共計已收儲金銀元六十四萬九千一百三十九元銀四千一百十五兩二錢二分中國銀行謹啓 
 
 
 

Page 15

 
 
   
 
 

Page 16

 
 
   
 
