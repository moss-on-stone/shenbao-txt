# 1892 - 62 - 4906779

 

Page 1

 
 
[重印續小五義出售] [  申報館主人啓]  
　　本舘所印讀小五義一書爲有目所共賞寰海風行不脛而走茲特重付剞劂字蹟清晣朗若列眉較之以小字印成殊費目力者不可同日而語想賞鑑家必能辨别也定價碼洋五角五分卽日出書售處仍照曩例 
[論成見之不易破]  
　　今夫中西通商互市一兩相裨益之道也西人以其所有易其所無中國亦得以取其所長棄其所短雖曰泰西商務極爲認眞非華人之所能越然漸而久焉中國向之所短者悉變而爲長中國向之所無者悉變而爲有又何至讓西人以獨擅其利哉然而至今通商垂數十年而第見西人沾中國之益不聞中國沾西人之益此非華人之不欲求益亦非西人之不肯使中國有益皆成見未除之故也前曾有友人自京南旋言及在都時有某大老往其寓處見桌上有自來火及西洋眼鏡卽蹙額曰鳥用是外洋之物爲一似外洋之物皆如鴉片之足以爲害於中國也者然其身畔則亦佩有播喴之表友人謂此公係鄉先逹且誼屬長親故不敢反唇相譏然都中諸大老若此者正不乏人其迂執可笑其腐態可掬卽非都中苟非通商碼頭積久見慣者與談洋務亦不免格格不入此則所謂成見也夫近日者中國之成見亦稍稍除去矣輪船招商局旣開而江海之利運斯普電線遍布於中國而消息之傳遞斯靈各處有礦產之地俱漸開採而地不愛寳足以立富國之基欽差大臣出洋派人員遊歴以鎭撫華商華民之在外洋者並令採訪泰西各國土地山川人情風物此皆中國所已行而且顯著所效者也所可惜者鐵路之利其益非淺而至今議尙未决前者吳淞至上海鐵路因係西人所爲有違約章又不能據理以折不得已出重價以購之旣購之矣則是已成爲中國之產中國自行派入經管照舊行駛從此可以逐漸推廣坐此車者旣人人知其便益則信之者多卽推廣亦自易易而乃又恐西人譏爲奪彼之利以自利乃舉已成之鐵道拆而去之運往臺灣欲在基隆裝置鐵路以便連煤然厥後因循數年鐵盡廢銹今日基隆之鐵路則係劉省帥所新置初非吳淞所拆運之舊物也去年吾見製造局新製一火車名曰飛軨乃劉康侯觀察所置以運廠中貨物觀其制度與前吳淞之機器火車毫忽無二其車則廠中工匠所製劉觀察指示方略而各工匠俱能得心應手不日成之可見中國人之心思才力初未嘗遜於西人惜有此火車而僅以供連貨之用不禁慨然興良驥鹽車之感倘能得地而裝置之則自南而北亦復何難以飛軨爲始基前聞外灘新漲之地甚多且廣由北之南一望無際此等漲地棄之殊爲可惜曷不於此地裝置鐵路以行火車非止爲南北來往之便起見使見之者知其有益於人有利於國人人踴躍羣相稱道卽此事不難鼓舞而起古人云創業難難在無所憑藉苟有憑藉之處則逐漸推廣眞是易事試觀電報之興在中國能有幾年而南朔東西幾於曁訖無遺鐵路之費雖鉅而旣有以歆動之則中國究屬地大物博何難尅　集欵成事所難者則卽成見未除之故也所謂成見者不過曰恐以資敵也如曰資敵則泰西各國無不有鐵路何不聞某國因無火車路而敵人不敢相逼者故吾以爲成見未化之患實爲中國之大病循資故以用人則奇才不能顯拘成見以謀國則勳業何由隆傣西各國之人評論中國諸當軕而以爲惟李傅相能知洋務者非虚語也雖然近年以來中國能除成見者亦有之矣製造各物精益求精固不待言其出使外洋遄　之大臣間與談論外洋風物竟有歴歴指出如數家珍言及地方形勢敵情向背十可得其八九以此人而延入總理各國事務衙門當必有足以駕馭遠人懷柔與國者特恐一薛居州不免孤立無助故曰如欲中國受通商之益非當軸諸公破除成見不可然而破除成見談何容易不禁爲之睪　高望而不能置 
[本館接奉電音]  
　　昨晚本館接得京師飛電傳來上諭一道敬謹譯登○二月初九日奉上諭廣西巡撫署張聯桂補授欽此 
[鳩兹茗譚]  
　　前報蕪湖保甲籌勸貨捐闤闠各業俱已樂輸惟米市尙多推諉兹經邑尊王明府委員覈查始知牙行固無浮收情弊惟粤商係屬買客每石向須抽用二分四厘不等名曰回號實屬無中生有當卽出示通衢諭令粤商此後購米每石减去回號銀四厘再於回號内每石提銀四厘捐充保中經費統於本年二月初一爲始毋得有違等因但粤商尙未翕然遵照云○保中督辦袁榆生觀察晉省公幹於本月初三日乘江永輪船回蕪屬下各員迎迓如儀○委署皖南鎭徐叔平副戎由省謝委於前月廿七日乘輪過蕪各營弁兵整隊出迓當蒙接見有差旋仍展輪下駛赴金陵一行約在月之初四五旌旄遄返由鳩江内河進發赴寗國接篆履新○二月初二日俗傳爲龍擡頭之日城廂各店咸於是日挂牌先一夕迎接財神爆竹喧闐震耳欲絶遲明遊覽市廛則五光十色氣象一新是日又爲土神誕辰田家報賽頂禮維虔桑麻影裏鑼聲喧不必聽流鶯百囀已覺春光大放矣○蕪湖自經某大令在輪船失竊後每日上下水抵埠查察益嚴除委員照常彈壓外又添派武弁二員協同委員分班值日客苟中途失竊抵埠時報明委員無不立代搜查十不漏一袁觀察思欲一網打盡昨又另派熟識賊面之眼線多名每日微服登輪物色拘拿　空空妙手兒當無能再飛渡天塹矣說者謂　得沿江當道盡行仿效或通派眼線一班終年隨船上下伺察其人倘再有失物卽惟線丁是問不較此更密耶○江口洋街左近有劉姓者一廛托跡小本營生膝下生有三女長次俱當花信妙年三亦將届破瓜臨風掩映婉麗苗條過者咸驚爲秀茁一門長女前年嫁與充當細思之上海人某甲爲室結褵之後瑟靜琴耽不料好花易謝一曲歸寗竟以瘵痴亡於母家鰥婿到門神傷盡致後亦存問不絶劉夫婦益爲惻然次女幼字城北邱姓子邱固一賣菜傭子亦粗笨不倫劉每見之生憎蓄意悔婚欲將次女再嫁長婿諷之邱姓譁然驚沮至是催娶益急劉隨擬將三女易嫁邱亦不允劉計無復之正擬日内將次女潛送上海使早放鴛侣不料有漏帥於多　者上月二十九日清晨邱婿托拜年登丈人峯之門升堂入室覷見意　人猶在曉妝木竟一聲動手外面伏兵齊發負女飛奔迨泰山追出一顆明珠早已入驪龍懷抱嘻是豈因緣簿中萬難改竄耶抑長婿無福消受姊妹花耶恨不　月下老人問之○元宵已過燈景闌珊不料閭里少年依然興會淋漓每日三三五五扮成各種戲劇脚踏五六尺高蹻　行廛市或屈一足而高歌或整羅衫而低舞身輕於燕藉以博取花紅其中儘多良家子弟甘學此下流者日前有高蹻一班行至江口新横街某鋪門首樓上俯而觀者皆紅妝妙選扮丑脚之某甲至是故意總步作態以博樓上美人一笑果聞嬌音吃 
 
 

Page 2

 
 
吃甲仰面而觀不圖自忘其足砉然後倒頃刻牙關緊閉氣息全無同輩計無復之遂藉口該樓上擲弄致跌將甲舁置店内責令從速救治後經某傷科奏手幸得復甦然破費已不貲矣又一日行至寳塔根窄街圍而觀者千百成羣幾乎塞途適王邑尊呵殿經過高蹻急扶立兩旁憲輿甫過衆復擠合致跟班之轎不能前行長隨在輿中呵斥不料觸怒會中人以爲何二尾子敢目空一切上前掀去轎頂以致大聲呵起邑尊詢悉立飭將逞兇之少年帶至保甲總局坐堂略問數語卽聞兩部鼓吹絲清竹脆數之得一千四百畢再欵以獨桌遊街示衆於是高蹻會始狂興少衰 
[查案銷差]  
　　李鴻一案前委人赴河南一帶密查蹤迹兹悉所委武弁四人係兩江營務處統領南洋兵輪郭善臣軍門處効力之員已往李宅查問並訪左近居民毫無違碍實據聞河南裕中丞咨文亦到謂據崔總兵查覆並無劣迹云 
[義正詞嚴]  
　　兩江督憲劉峴帥因隔省人員投効者甚多無從位置於二月初間懸牌曉諭兹錄其略曰照得江南省分文武各職均數倍於他省查本標候補員弁約四千餘人道員一百有餘府廳州縣一千有餘得差者不過十之一二斷不能舍此不用而用别省及候選之員且本部堂面奉　諭旨節省經費一切度支均應裁汰更無安置冗員之處已將此意剴切言明宜有共諒苦衷者乃近來接見僚屬仍復隨班進謁現值公務旁午之時本部堂何暇作此無謂周旋也今再諄諄勸諭凡旅居此地者或早回原籍或别尋門徑毋再自誤前程明知衆怨所歸然亦出於無可如何者也言盡於斯各宜自愛說者謂峴帥歴官外省已有年所舊部舊屬之多亦固其所今觀其措詞剴切將愛莫能助之　和盤托出凡蔦羅之攀附松栢者亦可乘興而來盡興而返矣 
[武員造册]  
　　兩江督標候補人數四千有奇其中丁艱病故未及報明者甚多亦有張冠李戴頂名當差者種種弊端難以枚舉現聞督憲札飭署本標協鎭劉副戎速將各員弁履歴造具簡明清册彚送查核以便比對年貎資格照先後輪補等因當由協鎭行文外府各營限在標各員於一二月内呈送履歴如未經請假出省又未禀明現在何處公幹是存是殁不得而知均暫將姓名註銷俟歸標日再行補入各宜遵照毋得自誤按此事經前任制軍諭令辦理在案迄未遵行兹值峴帥實事求是之時劉副戎又能仰體憲意雷厲風行其竣事必速也 
[府試竣事]  
　　寍波府胡太守考試闔屬文童刻已竣事因學憲按臨在卽故鄞慈奉鎭僅招覆三塲象山僅招覆一塲統於初八日發案牌示十一日在内教塲考試闔屬武童外塲並悉補考象山縣有文不對題之童生余某等四名例應除名扣考乃胡太守格外從寛准其赴府換卷今將鄞縣文童正案前列錄下童曾翰藩維墉俞内榮袁炳煒范瀛笙應贊清胡紹曾施丕堯朱友元張紹雲陳冕經吳燮元梁巨川王恩綬朱之照陸熊飛秦偉堂吳祥麟張其賢吳聖年華昌年劉其澐土廷振忻昌宇厲光楣金學泗朱振秋朱應元王謀道王志謙謝行溎張立湘史邦鑑董淵忻家祥張瑜土經蕃忻振鐸柴本厚水嘉飛張子祿胡紹新丁際辰趙國磐張光黻林三壬邵棠蔡雲章王文鼎江仁綸 
[寍郡天時]  
　　寍波自入春以來雨多晴少近於月之初七日黃昏時雷電交作大雨滂沱移時雷始收聲雨未住點次晨朔風怒吼雪花飄舞嚴寒澈骨甚於隆冬初九日雖晴曦朗照而盆盎之中盡皆氷凍說者謂如此春寒亦近年來所罕有也 
[承審案牘]  
　　前報紀正任太平府王子範太守接篆未久卽蒞皖垣云云兹悉太守此次蒞省實奉大憲檄調承審廬江縣楊仞巷明府客臘在輪船失去銀兩衣服一案牽涉蕪湖保甲查輪委員楊幹芝少尉其正賊現已緝獲歸案審訊并提原獲查輪某局勇及申江某棧房接客夥與賊當堂對質供稱均不認識楊委員該賊供稱並無四六分贓之事太守研訊明確飭將楊少尉開釋少尉答曰卑職無辜牽累受辱公庭抱屈萬狀有何面目見江東父老堅不肯出　聞少尉之同鄉各官已聯名具禀投呈各大憲衙門未識如何批示王太守已於本月初五日禀辭回任矣 
[會匪就獲續聞]  
　　會匪王金龍被獲前報已紀之矣兹接皖垣訪事人信云沈仲帥月前訪聞會匪王金龍匿跡寗國府屬之南陵縣境卽札飭撫標中軍米海秋叅戎携令箭一枝帶領兵丁前往緝拿叅戎遵諭啓行商請練軍統領宋佩珍軍門派撥馬勇及本標兵丁十餘名星夜乘輪前往旣抵其處與南陵縣張汝南明府唔談數語明府當飭健差協同馳往突出不意將王金龍拘獲加上刑具由鳩江乘招商局之江裕輪船於初五日清晨行抵皖垣仍由兵丁護送入城該匪年約四十餘係湖北人咬定一曾姓年甫三十餘圖佔伊妻伊妻年約二十左右頗有姿色聞該匪武藝高强且有心機能造木牛木馬已造成機器一架經兵勇舁來安放民船中行駛如飛與輪船機器相彷彿經仲帥提訊數語命將該匪繫諸囹圄聽候派員嚴審所有供詞容俟續錄 
[京江春浪]  
　　二月初一日縣試正塲頭題所欲與之聚之至鸇也次題思輯幼童頭題可以爲文矣次題或相倍蓰而無算者通塲詩題賦得萬象皆春氣得春字五言六韻計役結約八百張應試僅六百人蓋因人多散處縣府兩考日久費多故預先投結至府試取齊前補縣考應府考較爲便宜所異者丹徒縣考頭塲冋不點名給卷諸童繳結時卽將卷領下届期一擁入塲此爲别處所無及招覆則循序應點矣○運河此次挑濬極爲認眞王太守派員分叚丈量每叚挑寛深若干尺泥土若干方每方給以若干錢出示曉諭不憚周詳其泥暫唯兩岸隙地俟工竣後載運他處核計工程已由大口挑至皇華亭一帶矣○私鑄小錢實爲闤闠之害趙粹甫太守在任時派員認眞查　貿易出入槪用制錢無如日久玩生各錢鋪漸以廣片新砂攙和使用錢色愈趨愈下王太守聞而惡之立卽出示禁止後派保甲總巡劉君等逐户貼示著地保荷牌鳴金徧諭大衆初二三等日先行抽查錢鋪次及各業倘放故違一經查出卽當解府重辦所有房屋封閉充公似此認眞整頓彼奸儈當不敢使其伎倆矣○初五日午刻四牌樓地方行人絡繹兩肩輿一來一往致相擁擠吳姓老嫗素稱健悍適行街畔爲肩輿所撞攀輿呌駡聲徹通衢回家後不改常態依舊絡絲一轉眼間忽大呌一聲倒地氣絶說者謂由攀輿呌駡用力凶猛暗傷臟腑以致卒斃也理或然歟 
[告示照登]  
　　賞戴花翎特授九江江防軍捕府兼辦新關洋務發審紀錄十一次王總辦九江電報局兼理常關會辦洋務賞戴花翎升用直隷州正堂候補督糧府盛爲剴切曉諭事照得潯郡爲華洋雜處租界一帶地方係歸洋人經管向來打掃潔淨往來行人不得任意踐踏除洋人派有巡捕逐日查看外卽本分府亦派差役照看遇有口角之事隨時勸息以免釁端現值考試闔邑士子雲集難保不在租界往　　郡人才輩出讀書者深明大義斷不與人相爭誠恐跟隨之人未必周知仍須隨時約束無事之日宜留在歇家照料勿令其在租界内遊手好閒致與洋人巡捕齟齬不合轉起爭端有傷和好本分府除逐日親歴巡查并嚴飭差役防範外爲此示仰軍民人等知悉爾等租界往來亦宜照常安靜不得以攷試之時糾衆多人致滋紛擾一經查出决不姑寛爾等素爲良民定知安分守法各宜凛遵毋違特示光緒十八年正月廿九日 
[艦津春汛]  
　　正月中旬臺北鹽務提調兼辦淡水鹽課總館王小林大令忽染沈疴醫藥罔效未數日卽溘然長逝遺差由唐薇卿方伯札委前辦大稻埕釐金事務王司馬培莆接辦司馬奉札後於正月十七日到差視事除申報撫藩兩憲外並行知全臺各局○前淡水縣孫蕚齋大令之太夫人仙逝署中擇於正月二十九日在署設奠先期同寅之饋送輓　輓聯者不可勝數届期自唐薇卿方伯以下莫不躬往弔唁素軍白馬絡繹於途○前報登前統隘勇等營高楚珩軍門禀辭内渡兹悉軍門尙有經手未了之事邵筱村中丞令暫緩交卸云○藩轅懸牌現署安平縣范繼亭大令調署臺灣縣事前任臺灣縣黃芝生大令調省另行差委所遺安平縣缺由　辦全臺磺腦事務姚西牧大令瓜代臺北官鹽局 
 
 

Page 3

 
 
黃厚甫廣文奉委權理某縣學篆遺差委原辦艋舺大溪口釐金吳浩泉大令接辦○基隆所產金沙前經邵筱村中丞委徐子靜觀察僱工淘洗以免民間互相爭取致肇釁端刻又委游擊銜謝游戎另招土人三百名作爲壯勇前往工次彈壓○前者飛捷兵輪船由基隆開往福建裝運木植正月二十八日駛回臺北仍泊基隆口刻又載臺灣鎭萬道生鎭軍等員遄返○臺北府屬各縣均定於正月十六日舉行縣試文童事竣之後淡水縣葉縵卿大令卽示期二月初六日考試武童彎弓挾矢者流莫不僦居府前後各街以備臨期鏖戰○從前定海正副兩營分駐臺北東門外及大龍洞兩處以資保衛去冬生番不靖奉調往勦統歸林蔭堂總統遣撥嗣總統以兩營改併爲棟字一營另委賴文甫游戎接帶其餘勇丁槪照入營日期發給存餉遣令内渡所空東門外及大龍洞兩處營房大憲擬將向駐彰化之定海後右兩營調往駐劄○近有蘇州人吳蔭培葉昌熾兩太史乘駕時輪船先後來臺謁見邵筱村中丞林時甫星使以下文武各員兩君皆以少年而掇巍科宜乎盛名所至彼都人士莫不倒屣爭迎也○前署嘉義縣李君璧大令聯珪奉憲調省察看刻下大令已將在任經手事宜料理清楚赴撫藩兩院禀到矣○前署北路協吳副戎丁憂離任刻奉閩浙總督札委滕清臣鎭軍署理鎭軍來臺禀到後邵筱村中丞卽飭令束裝赴任 
[賭竊並記]  
　　姑蘇人某甲在上海開某珠寳鋪一日有寍波人某乙浦東人某丙塲面闊綽自稱大賈至鋪相訪語甚投機旋乘機約往某處賭錢豈知乙丙已預邀牌九司務某丁在塲致不轉瞬甲輸去洋銀五百餘元旋知局騙向之理論經人調處著乙丙丁原壁歸還始得了事○姑蘇某宦雇船往滸墅關迎接某大員夜間被賊竊去藍寍綢狐腿皮袍等衣立飭各叚汛捕查緝杳無著落隨由吳縣捕役託上海縣捕役知照上海城廂内外典質押各鋪如有此衣受質卽可備齊本利贖回 
[犯奸受責]  
　　黃和尙者年纔弱冠向以挑販爲生克勤克儉去年五月間娶華姓之女爲妻藉主中饋賃屋於法界同春樓茶寮相近與黃之父母同住一處無如華氏水性楊花與貼隣朱和慶有私日前黃和尙因事他出宋和慶知之以爲有隙可乘卽於夜間兩點鐘時從後面夾弄中扒過開後窓而入解衣脫帽欲赴陽臺適黃和尙事畢回家剝啄柴扉朱和慶聞聲不覺心驚膽裂急由後窗躍出仍回原處蜷宿被中一塲春興已化春冰適和尙進房見後窗洞開甚以爲疑又在牀上尋見毡帽一頂踏板上有蒲鞋一雙向妻追究該氏見事已敗露遂將顚末和盤托出且言朱和慶欲來强姦正欲呼救幸夫已回來未被玷污和尙聞言不覺忿火中燒遂携利刃逕赴間壁叩朱姓之門將朱從被窩中拖出向手臂上連刺數刀朱大聲呼救適有巡街捕聞聲而至詢問何爲和尙等以姦情恐碍體面故以賭博口角對同至捕房捕頭以事甚細微不予深究次日查明朱實因圖奸起釁且朱手臂受傷復飭巡捕將黃和尙朱和慶等一併拘入捕房管押昨晨解送公堂請究俄而黃之父阿寳及母黃范氏等到案申訴前因明府問阿寳曰爾向爲何業是晚朱和慶混入爾媳房中圖奸爾知否供稱小的本在城中某茶寮爲茶博士將晚出城因一日辛苦作事晚間瞢騰睡去不知朱和慶圖奸之事明府問黃華氏曰爾與朱和慶犯奸有幾時供稱丈夫出外小婦人獨宿房中前晚兩點鐘聞有開窓聲疑爲竊賊卽欲呼喊已被吹熄燈火肆意强奸小婦人慌張呼救幸丈夫回家朱和慶聞叩門聲倉皇逃逸遺下鞋帽被丈夫檢出明府判將朱和慶重責一百板爲犯奸者儆黃華氏雖未成奸然亦不免輕薄著掌責二十下以儆將來黃和尙連連叩頭聲稱妻雖素性輕溥但是晚因不願和奸大聲喊救可否從寛免責明府謂本夫旣爲代求姑從寛典著將黃華氏交其本夫帶回再行管束 
[扭控店夥]  
　　前日有源豐衣莊主楊錫瓚扭經事人王鶴亭至上海縣署控被王吞没資本等情帮審委員宋莘樂二尹升堂提訊楊訴稱職員係南匯縣人向在奉賢縣南橋地方開設衣莊藉權子母光緒十四年二月間有馬柏漁保薦王鶴亭爲經事糾合職員在滬北石路開設源豐衣莊職員當付下資本銀四千五百千文王之薪水每年一百二十千文職員在南橋經理店務源豐店事由王一人經理開張以後爲時未久卽遇隣家失愼殃及職店旋經職員措齊原本交與王手重整旗鼓每年向王查問店中盈虧王稱有盈無絀是以深信不疑詎土中心叵測葉職家庭多故每年勒加辛俸上年竟被擅支二百千文今正職見其行爲可異到店查檢僅剩底貨約價三千千文之譜現存洋銀八百餘元絲毫無著細心查核知被王侵用錢一千四百餘千向之盤究一味支吾職卽欲將店停止王再三懇緩並云情願措歸侵欵不料一味延宕至本年二月初二日王忽避匿不見職將店收歇王竟暗中唆使店夥盤踞店中肆行吵擾甚至與職爲難異常凶横職欲取貨亦　　霸去年紅帳至今不交初六日職在途遇王扭案請究今午職欲投案候訊忽有王妻及傭婦等多人突至店中與職尋釁職善言開導該婦等一味逞潑將職攢毆致被抓破頭面似此侵吞欵項又令婦女逞蠻若不求究恐於市面有礙質之王鶴亭供稱係歙縣人向在英界右路乾泰衣莊爲夥每年辛工錢一百六十千文旋由馬栢漁舉薦小的至源豐衣莊爲經事與楊言明辛工錢二百千文自十四年貿易迄今共支錢九百餘千二尹問每年二百千楊曾應允否爾第一年支錢若干答稱當時楊已允許此數第一年支錢一百三十千第二年支錢一百五十千二尹謂然則楊之不允二百千已可槪見况去留由爾自便現在姑飭原差帶同出外將貨及帳簿等交楊先行收管冉行核辦 
[縣案彚錄]  
　　萬春生向高和尙陶金發索欠爭毆扭至新閘巡防局由局員解送總巡局轉送上海縣訊辦前日帮　委員宋二尹升堂提訊萬投案訴稱係本邑人去年被高等借去洋銀十二元屢向索取分毫無著昨日又往收取反被行兇毆打無奈扭局送案叩求訊辦高陶二人同供欠洋是實現在無力歸還不敢行兇求恩明察二尹得供判將高和尙陶金發收所萬春生退去候查明核辦○蔣禮亭偕甥宋桂生在法公堂控朱艮峯局賭騙洋一案由朱明府送縣訊辦已見前報前日由帮審委員宋二尹升堂研訊宋訴稱向爲錢莊生意與朱同業日前朱誘小的至臨平里第三號房屋内局賭當輸洋銀九十二元尙欠四十二元旋由小的與母舅投法公堂控告後忽有李瑞寳在外揚言朱勢力甚大此案非但不辦尙須追究欠洋當局賭時尙有張姓並李瑞寳在塲同賭求恩明察朱供稱向爲錢莊生理與宋爲友前被借去洋銀二十元迄今未付邇向索討反遭誣指求恩鑒察二尹判令朱交差看管著交張等到案訊辦 
[英界公堂瑣案]  
　　包探孔阿才禀稱昨日葉壽福至捕房訴稱曾至天樂窩書塲有廣東阿維者糾令擲骰賭錢輸後被毆致失去對時表捕頭以其同賭致輸亦有應得之咎著卽收押旋由四海論交樓書塲出立保單具保洋銀一百元存在捕房挈葉出外現特送案請訊小的查得天樂窩書塲是馬子帆所開四海論交樓某甲供稱葉由本樓在捕房出立保單現已來案候訊訊後仍願保伊如奉傳喚不論何時卽行交案葉訴稱小的係蘇州人現在四海論交樓執役偶往隣近天樂窩廣東阿維糾令擲骰賭錢同塲共五六人俱在天樂窩執役者小的身帶洋錢三十六元輸去十餘元嗣見伊等串同混指點數爭執被毆以致失去對時表及所存洋銀二十餘元如今祗求追究蔡太守飭仍交原保候飭提阿維等到案覆訊核辦保單骰子存堂○前者張趙氏訴稱家中失去所豢之猫查問隣人致被邱餘慶戳傷其時蔡太守正在病中由代理讞務之宋二尹訊供飭氏投西醫院醫傷覆訊核辦昨日氏投案訴稱左臂之傷尙未平復邱執定前詞易副領事語蔡太守曰俟本副領事函問西醫究竟傷勢如何然後核斷太守曰諾○看守瑪禮遜建屋作塲之印度人訴稱竊賊吳阿六拆殿籬笆圖竊因會同王阿順追獲交捕送案王訴稱小的帮同印度更夫獲吳是實吳供稱小的係蘇州人流落在滬意欲回蘇苦無川資不得已而如此蔡太守飭押俟派差押下航船回籍○一百零七號華捕禀稱小的目見東洋車夫王阿五爭攬生理碍人行路是以拘送案下王供稱小的以後不敢如此矣蔡太守判令管押三　　　　　 
 
 

Page 4

 
 
[法界公堂瑣案]  
　　糧米船户王德甫王以福兩人投案訴稱前日在金利源碼頭裝糧米時有同鄉人林連桂强欲做工致相口角伊令小的停工邀至登樓萬里春啜茗林等共邀十餘人將小的𢵡倒在地在囊中攫去洋五枚是以鳴捕將林扭案務請究追明府謂青天白日在茶館中搶取洋銀必有旁人或茶館夥爲見証王等又稱小的被林等拖出門外搶洋恐茶館中人未及細視明府以其言語先後不符叱退不理王一再求究明府著將三人一併管押候傳到茶館夥再行質訊○包探王榮培稟稱周新明陳華如兩人專爲剪綹賊迄已有十一年之久前日在輪船上行竊搭客袋中錢二百文當卽登岸行經護城河畔被夥役所見拘獲時在身畔搜出在寍波質物之押票四張上海押票二張洋皮夾二個後至捕房供明周新明來申後住小東門外客寓陳華如住小東門外花烟間坐地分贓捕頭命將客寓内所存烟槍兩枝水烟袋一枝錫茶壺一把鋪蓋一副檢交到案明府詰訊之下周新明等供認行竊屬實並稱皮夾六個在四馬路華衆會打彈子人身畔竊得及新街等處陸續竊得明府問陳華如曰爾住誰家花烟間内旋據包探孫錦榮禀稱曾帶同陳華如前往花烟間查問緣陳不識路徑一時未能指認明府謂旣已指認不出不必拖累别人商諸祁繙譯官判將二人押候各責一百板枷號一個月示衆○包探郁庭湘禀稱乞丐張阿三陳阿男前日下午混入空屋内行竊唐振順麫粉店内皮馬褂衣服七件當被失主所見陳阿男心慌失足墮落檐前身受重傷醫院中嫌其衣衫藍縷不肯收留迄今尙在捕房特將張阿三送案請辦明府問張阿三曰爾等向作何事如何行竊供稱小的等是日在英捕房吃大菜嫌尙未飽煖故又往彼處行竊明府謂爾等乞丐何來大菜旋據包探禀稱租界中如有乞丐行走捕房定須拘押晚間有西人吃剩之物略給些微與丐等食伊等卽便欣然名曰吃大菜明府商諸祁繙譯官判張阿三押候笞責二百板陳阿男姑念有傷從寛免責候傳到乞丐頭目帶去管束○包探孫錦榮禀稱吳桃桃鍾堂堂二人形同乞丐深夜在途行走被巡捕所拘在身畔搜出鐵鎖兩把一併送案請究明府詰訊之餘吳桃桃等供稱小的等均在十六鋪内經管花衣街巷栅明府將所帶各巷栅摺子檢案見該處巷栅祗有王明貴看守吳等冐充栅夫希圖朦混遂判各責一百板示儆○李阿生行竊江孚輪船搭客鞋籃一隻被失主扭送捕房贓物業經領去昨日捕房將李阿生解案請究明府訊明行竊屬實判笞責一百板○包探土榮培禀稱陳榮福於深夜持銀酒杯一隻向押店典押情有可疑送案請究陳榮福供向在城中崔定山老爺處當差此杯係老爺囑我典押可請查訪明府著押候查核○承包清潔局之徐雲溪投案禀稱有江北人張仁才行竊租界中糞穢是以送案請究明府訊得張仁才等駕船來申專以竊糞爲事情殊可惡判笞責一百板以儆○收租人孫厚卿投案訴稱被嚴阿發欠租洋廿七元六角向索延約送請究追嚴阿發當堂交出小洋四十二角其餘求請寛限明府不准著押交○恒康錢莊左錫蕃前控泰記天津字號張玉田及夥張象乾虧欠莊銀一千九百九十八兩九錢九分堂訊以張玉田避匿不到著其妻張郭氏將丈夫交出已詳前報昨晨左錫蕃又投案禀追並稱其夥張象乾因欠别欵去年已送押縣署明府謂旣在縣中有案著將張郭氏送縣請辦○蕭谷其與維羅洋行買辦陳子康爲猪鬃轇轕一切詳細情形屢列本報嗣因理料不明蕭陳二人又投案禀訴明府謂蕭曰此事延宕日久爾亦須認吃虧方可了事陳子康稱猪鬃一箱祗值銀二十兩光景來樣一包爲數不多斷不致吞没明府謂陳曰爾旣冩收條自須理楚且貨交司棧人看管據稱猪鬃仍由車夫取去何以不將條子收回此乃咎由自取著陳子康於禮拜四將司棧人送案究辦○黃宏義等九人具控恒泰燭店主朱金林虧欠閉逃當將房東王雲亭控押交保限交朱金林到案前報已紀之矣昨晨黃宏義等復投案禀追旋據王雲亭之姪王子林投案聲稱叔父因跌傷不能來案囑小的前來所有恒康燭店内生財叔父尙有桌櫃等物在内求請扣下當有南匯人方鑑樓投案禀稱恒泰店生財已由原告黃宏義作主講定價洋五元小的携洋來案務請當堂給價明府謂生財須由包探查明俟禮拜四來案再核一面飭王子林下期交叔父王雲亭至案候訊○石樹珊投案禀追北泳隆烟館欠租洋一百七十四元據包探王榮培禀稱　說該烟館經手人蔡文榮交保後祗肯認還去年十二月之租欵明府諭令保人將蔡交案再核○又新園浴堂股東王永良楊正年馬榮年王雲泉坐谷才等因分餘利轇轕一節曾列前報昨晨王永良復役案禀稱奉諭之下已將帳目算明白小的應得餘利錢四十二千二百二十七文爲有股之人不肯照付仍請追究明府允如所請飭包探於下期將楊正年等一併傳案候質 
[捐票退還]  
　　啓者正月十三日承浙江龍游捐局不合時氏惠助安孚莊票洋一百元當卽備函奉復並於正月廿八日鈔列清單刊登申報以昭徵信詎届期持票向取而安孚莊已改爲彚康字號因之不能照付已將原票退還不合時氏並請將前塡收條擲還銷號祈登報章以清欵項[  上海北市絲業會館籌賑公所施善昌謹誌]  
[善願彚登]  
　　謹啓者敝堂接奉鎭江于學源大善士爲病後耳聾耳鳴來函請符服後卽愈特來完願助敝堂施醫　　經費洋一百元又奉到元源莊交來無名氏大善士樂助熱河賑捐洋五十元喜占勿藥俾斯民共登仁壽之天施當其時憫災區慘被兵荒之刼眼前功德實惠均沾宏濟艱難獲福無量宜其得邀神祐感召天和善願能償陰功莫大海内樂善君子諒有同心乞登報章以誌欽佩上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東報雜譯]  
　　上月二十號日本松方内閣總理大臣自邸赴陸奥田中高島後藤大木五大臣之約聚議各事井上伯遺柲書官預聞卽外人均不能探悉二十三號山縣伊藤西鄉井上黑田與松方六伯爵又會議談論旣久不露端倪髣髴聞係保持國會之事或内閣有交送事亦未可知至廿五號一點鐘時止三十分時始電逹長崎云樞密院議長伯爵伊藤傳文恭具表文上呈日皇辭職云○留學泰西之小松發宫依仁親王於去年十二月十號由法國馬耳塞港乘輪船言返至上月十九號抵神户地方官迎之上陸卽赴西京掃墓晤晃親王邦憲王日榮尼王絮語闊别廿一號午前八點鐘時由七條街坐輪車就途望東京進發途次經名古星向靜岡當西京啓行時有木願寺法主仁和寺管長尾越京都府書記官恭送廿二夜車泊靜岡寄宿一宵廿三晨起入京先一日彰仁親王已由京來接及叅見日皇後榮賜御陪食並問所學一切親親之義宜如是也○前報記美國水師統領某甲鎗轟英商某乙事兹譯大坂朝日新聞云乙爲沙洛平榮少年美貎生性風流每醉心於外國美人艷福無雙人皆健羡前年至此與甲婦頗涉暗昧花晨月夕結成不解之緣甲名柴利西通覬破私情不願戴此緑頭巾作書致沙路平榮以示絶交之意沙得書甚恐避往神户本月初旬回來仍與柴妻私會柴乃出其不意安於路而擊之彈丸貫胸以致無法救治延至上月二十五號因傷而斃事後人言藉藉謂沙於租界交際塲中勢力極大凡遇跳舞會及宴會等事苟不在座則衆人爲之不懽至則美婦人好女子爭以一交談一握手爲榮因是會塲中遇沙列席或歌或舞必極歡暢云按交際塲卽滬上所謂總會　○日本海運省新造防海兵艦一命名嚴島一命名松島一命名橋立其速方每一點鐘能行三十二　脫船身甚長可裝最大之砲橋立在本國横須賀船廠製造嚴島松島則購諸法國目下嚴島已竣功赴水由日本士官前往帶回行至亞典寄碇惟松島速力每一點鐘僅能行十八諾脫海軍省謂訂造之時契約上載明若干速力若干製造費今造費不减而速力遠不如前將與船廠重爲理論云又靜岡來信言接到嚴島艦友人來報此船行至錫　島遇險因艦中汽管損壞之故○歧阜愛知兩縣地震成災後被難之學校生徒頗爲困苦事聞於日皇頗深軫念特與皇后以銀一千五百圓賜歧阜縣以一千圓賜愛知縣○上月廿一號午後三點鐘時長崎新地建商森茂號廚子陳滋赴廣馬塲買樂突來醉漢古川梅太郎向之嘲謔并以老拳加其頭附近華人羣將古川逐去不料去而又來乘隙以利刃刺陳右頷登時鮮血下流華人見之扭住古川送往警察署途中屈强不行掙挫間傷及林金玉之手時適巡捕到來衆乃交伊帶去事後森茂號主赴中國理署禀陳理事官張司馬問取口供備文照會裁判所日前訊過一次由東譯官王君帶受傷人往彼質訊據日例受傷者傷後能作工則行兇者罪淺此日訊問陳稱不能作工故未定案裁判官言俟三日後當堂命醫生騐過再行處治兇手云 
[袁江官報]  
　　候補都司趙承庥奉漕憲委東城門稽查候補外委常愈鰲奉漕憲委南岸土圩門稽查候補知府蔡鎭奉漕憲委蕩務局徵收候補同知涂祺平奉漕憲委辦保甲總局提調候補同知周道光奉漕憲調辦阜寍厘捐候補同知魏大綜奉道憲委府道發　候補道　大使徐祖鑑奉道憲委道轅收受呈詞 
[上海虹口元濟善堂施醫給藥一文愿正月廿三至廿九日第三次清單]  
　　並附正月份常捐祐興寳號助洋五元韋省齋翁吳鏡如翁二户各二元梁芝倫韋勵　二户各五角漢口　來潮州陳庸階翁洋四元嘉善縣署來江汪氏江玉麟玉珂曜三四户合洋四元善鐘馬房洋五元江陰來百讓堂三元鳳集堂一元南市錢莊還鶴居三元飛丹閣經募各善信洋二元八角祥生泰布號經摹諸善士洋二元二角謙祥益號隱名氏津邑忠恕堂浙紹志心道人申報舘來隱名氏漢口黃崇光堂陶李氏七户各二元嘉興署庫常生好人揚州王公　銅錫號隱名氏百忍堂蕪湖隆泰　萬順源祥記　記廷記拾户各一元慈邑同元當王濟孫方蘭亭錢蕊生張子寛虞延生熊惠堂六户合洋二元江鑒東陳壽周星照馬善緣五古魁五蔡合洋一元貧儒道人無名氏無力氏量力者無名氏省愆子六户合洋一元江陰隆茂號趙振　奎石平安三户各五角泰源永葉熟庭二户合三愿全年連閏合洋一元一角錢四十八文張月樵洋三角五分皖省樂安蔣祈平安銅洋八元善鐘馬房又銅洋五元寗波無名氏錢五百五十文湘水藍田李氏莊古歙紫陽氏杭省垂裕堂高三户各一愿全年各錢三百六十文無名氏錢二百文○以上共收英洋六十五元九角五分銅洋十三元大錢一千八百七十八文○又經收正月份各善士常捐○陳鴈記五十愿錢一千五百文王岐記三十愿九百文梁日三二十五愿七百十文鄭程先李照記林照記九章號四户各二十願各錢六百文潘宅十四愿二月份四百二十文華榮和永義源抬珍居戚益齋湯鴻賓小舫主人養和堂巢子餘巢潘氏隆茂號延壽堂十一户各十愿各錢三百文和衆帳房十愿全年連閏錢三千九百文廣和記致賓長洗亮光三户各七願各錢二百十文至義居六願一百八十文華榮昌殷茂庭殷守泰殷許氏殷守源殷恆懷讓德堂湯雲亭隱名氏九户各五願各錢一百五十文何盡臣五願全年連閏一千九百五十文乾元押禮發押佩記裕祥莊四户三願各錢九十文華克濟靜慮居碧雲居陶德賓顧少雲守拙子洽盛恆湧幢氏八户各二願各錢六十文楊敏堂每月洋一元吳春池每月洋一元吳敬堂　五角楊方氏楊柳堂紅蓉棠胡玉如四户各一願各錢三十文聚和盛錢一百文張幼山張松山沈恂如三户合錢一百文禮和帳房二十願錢六百文○以上共收大錢十九千零四十文英洋二元五角合併聲明 
 
 
 

Page 10

 
 
   
 
