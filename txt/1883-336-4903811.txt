# 1883 - 336 - 4903811

 

Page 1

 
 
[新印對聨册頁橫幅屏條出售] [  點石齋主人啓]  
　　兹本齋有新印彭詠莪相國篆書七言楹帖鄧頑伯先生隸書冊頁屏條並有著色上海靜安寺圖此圖係請名手吳友如先生結撰極爲精緻現巳石印工竣卽日出售該價楹聨白紙未裱者每副洋兩角色　兩角五分裱成者每副加兩角册頁未裱者洋兩角巳裱者四角屏條未裱者三角五分綾　裱成者八角靜安寺圖未裱者每張洋一元三角巳裱者一元七角售處仍照曩例諸君幸卽賜顧爲盼 
[新印直行中版康熙字典出售] [  點石齋主人啓]  
　　本齋縮印之康熙字典久己風行海内爭來購閱近因原本印過數次是以復出重價覓到殿版初印者仍用石印照相法照印惟從前所印者均　　列三層兹則攺作直行逐行到底而字亦較前放大更覺清晰不費目力每部釬成六本封面均用古雅綾錦外則仍用紅木夾板準於月底出嘗該價　後再定然總格外公道也特此預布 
[招股縮印古今圖書集成啓]  
　　國朝康熙年間廷臣搜輯載籍將以分門别類彙成一編以爲藝林之大觀五易寒暑始蔵事進呈乙覽賜名古今圖書集成仍命儒臣重加　校越十餘年未就雍正時復詔虞山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歴象下至方輿以灰明倫博物理學經濟靡不畢備圖則鏤銅爲板字用内府珍藏之銅活板排成共印六十部頒賜諸王大臣外餘以分儲名山石室洵海内之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費内庫之金錢而所刷印者僅此數十部兹己事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數製發收據俟三年完工每股取書一部本齋除　股外誓不多印一部現在附股者雖源源而來而尙未滿額務望速來掛號以便早日開工至開工後不再收股欲入股者請先將銀五十兩交至申報舘營由申報舘點石齋蓋用圖章並由美查洋行主人親簽西字爲憑給發收單并將現巳印出之樣張一紙隨收單附閱將來此書開印版口之大小悉照此原樣紙其字己較點石齋所印之康熙字典放大蓋取便於翻閱也卽遠處諸君亦願入股其股銀可由票號匯來收單卽交原票號帶回轉寄當亦無悮也再本齋所印各書均選用極品之墨字跡能歴久不磨雖越千百年來而墨色仍发初外洋亦有古時石印書畫流傳今取閱之從無漶漫澌滅等弊　石印書籍與照相理同而事異其中工料大相逕庭故照相年久或有落色而石印書籍則可無此慮也誠恐諸君不察用特附及 
[論美國購還古巴島]  
　　古巴一島在南北亞墨利加兩土聨接之海灣間其地灣長内向橫闊約有二千餘里縱直則三四百里五六百里不等如亞細亞之臺灣其初亞墨利加獉狉未啓南北兩土皆爲土番部落各擁廣土不與他洲相通古巴亦從其俗而荒穢過之蓋自開闢以來海外諸土不若中國之代出聖人故制度文物一無所有而物産亦屬無多土人猛鷙異常性復愚蠢獵獸爲食剝皮爲衣不知耕作不事蠶織數千年來風氣竟不能自變然地脉之肥磽判於日輪附行之遠近就北亞墨利加言之迤北荒寒土性瘠薄南境固極肥沃與亞細亞之中國十八行省相埒而古巴亦與海外之蟗灣無異以日球所行之赤道相去尙遠旣不若北境之在北黑道之間又不若極南之在赤道以下故天時和暖草木暢茂物産有特多於他處者惜土人無智能有地利而不知取耳西班牙於前明時大拓疆土駕巨艦以西行其時舟船之製不及今日之火輪但有夾板船泛於海中數閱月始抵亞墨利加之海灣得古巴一土土人見而駭走西人遂登岸相度留以經營開設埠頭自是國中之船來者愈多而歐洲各國聞之亦先後踵至數十年頓成繁盛之區爲海外貿易第一大埠各國乃由古巴附近搜尋新地因而亞墨利加兩土爲歐人所佔而附連古巴之海地大島及其餘小島亦日益墾闢廣莫之土變爲腴壞而歐洲頓成富强之國夫以數萬里之土歴數千年而轉治於他洲之人此關乎氣運之事也相傳土人當西班牙初至之日譁然驚異疑爲從天而降西人初不敢存喧賓奔主之意迨窺見土人愚蠢乃以兵力略定其地然其時歐人亦不知地球之形勢驟得古巴以爲至五印度故至今猶有小印度之稱盖印度之名由西域諸回部傳述至於歐洲歐洲人僅聞其名不知其處一旦探得海外之地遂欣然意足不暇計印度之在海東與在海西殊可笑也自明迄今將五百年西班牙之收利於古巴雖不若英人之轄北墨其利最大然饗物産之豐以致富强之效實惟此島是賴爲前日西報所述現在美國擬將古巴全島向西班牙購還願出銀一百兆己派員前赴西國商議在事者有前總統洛　脫等語此信若確夫乃知美國之振興未有艾也夫古巴海外荒地雖在墨洲海彎而境土絶不相連且美之立國由於華盛頓以前則爲英人所轄如古巴之隸於西班牙者亦閱三百年英人轄治墨洲其所利全在今之合衆國若北境之荒地迄於今日猶未墾闢可見華盛頓立國之後奠實無所取於墨洲賴五印度之物産稅銀稍償不足得失相準然　舍美而使爲自主之國美以立法之良故百年以來强盛遂比於諸歐然西班牙之有古巴實不關於英美爭地之事　美置而不問於合衆之勢亦無所損何必索還乃得體耶顧美人亦有深意也大凡濱海立國者附近海面必有餘地以成拱衛之勢中國之臺灣以爲沿海門戸之巨鎭前明海警實惟臺灣爲逋逃藪海盜出入接應外宼最爲可慮故國朝收復全臺當時猶有以賈捐之請棄珠崖之說進者而秉鈞者以爲不可日本三島毗連國勢褊小開拓之謀無可措手乃獨不忘夫琉球藉口奪取夷而爲縣可知國旣濱海拱衛之勢不可失也古巴屬西班牙者巳數百年美人不得以兵爭亦不能以辭說惟用銀購　尙可與之商議蓋美自華盛頓立國之後法度井然政教一新而西人之治古巴未嘗竭意經營卽如前十年中國初派欽使出洋查辦古巴華傭一事所訊傭人供詞均謂虐待無人理糖寮主人役使傭人有每日作工二十點鐘始得休息鞭笞之慘不堪卒言傭人出洋本立合同冩共年限乃有限滿託故展緩者卽如限放出者可以自謀生活而主人又以逃亡報官隨地拘禁必使毫無生路不得還鄉而後己卽此一端而土人之狡悍性成西官之治理無法己可概見今美國忽創此議或有鑒於西政之苛而亟思改革以爲地方造福歟特未知西國享利巳久肯以一百兆之故一旦恝然舍去否也 
[法越戰事]  
　　有客由暹羅欲往越南之金邊省者見法越戰務紛起戎馬戒嚴詢諸前途知譏察煩苛道路　阻故商旅咸裹足而不前且恐兵燹倉皇入境易而出境難也現其人由暹羅附航繞道來港與友人談及戰事據稱在暹羅時間黑旂約法人在順化境内鏖戰初二日法軍整隊裹糧而往以與黑旗一决雌雄兩陣交綏鎗則如林彈則如 
 
 

Page 2

 
 
雨相持良久法軍勢不能支鼠竄狐奔死傷無算翌日清晨法軍復出與黑旗遇血薄相爭鎗砲之聲響震原野法軍陣脚巳亂望風先逃黑旂亦傳令收軍不復追逐日旣亭午黑旗特選精騎少許摩壘挑戰法軍羞憤交并不待將命紛紛爭出黑旗退而誘之法軍徑前伏兵陡起環圍殲擊法軍倉皇無措受創殊多有别國人充當法軍而穿法軍之戎服者被黑旗猛將飛天狗生擒而回傳言兵總之面目酷似東洋之人不知何時隸入法國兵籍而情殷急難也黑旗獲此總繼乃抉其睛而斷其手指縱回法營且言是非肥肉不足膏吾斧鉞云云是夜月巳西沉不辨途路黑旗復鼓角嗚嗚分途四出往擾法營法軍檢視痍傷人倦馬疲無心禦戰惟固守壁壘抵死力拒以防敵人衝突而巳此數戰也法軍死者約千餘人黑旗死者不滿二百法人孤軍遠涉糧盡援窮此時蓋巳心贍俱落恐不爲猿鶴則爲虫沙矣兹就所聞泚筆記之不徒爲越南告慶也說見維新日報 
[預籌兵餉]  
　　金陵來信云傅得彭雪琴宫保近奉廷寄赴廣東督辦防務惟餉需恐一時難籌宫保請飭兩淮鹽商認繳銀一百萬兩俾敷支應各商皆急公好義報効情殷禀求南洋大臣先行撥解儘兩年内如數歸還云 
[浙臬出缺]  
　　浙江按察使劉廉訪盛藻接篆後遽患風痰禀乞病假卽由劉仲帥委豐觀察署理兹聞於月之十四日竟因病出缺按近今來浙臬往往不久於斯任說者謂衙署風水實有不利處其信然歟 
[白下瑣譚]  
　　秦淮燈舫雖不必竹深留客而最宜荷淨納凉每當水熱于湯紗曳藕絲之綺扇團似月曲翻金縷之輕丁字簾前大中橋底蓼紅沙觜桃碧渡頭接線頭者每以不近水爲羞坐瓜皮者每以不問津爲俗一時句欄中共傳爲銷夏之秘錄皮肉之陽春近則消魂夜永剌骨風尖舟子又窗施薄脆幔下流蘇納秘戯圖於斗帳之中開燈火宴於方壺之内玉山醉倒身無似鶴之寒海棠睡濃手却不龜之藥温柔鄉耶安樂窩耶銷金鍋耶芙蓉帳耶固極人生行樂之境己○前數年街巷間時聞父老以走失小孩相告語嗣經官憲嚴密查拿此風遂戢不意近來死灰復燃前月杪小心橋南有某宅一五歲兒視之如掌珠寗俗凡姒續艱者每喜皈依蓮花座下與善財童子結一綫香火綠乞法名爲保護己則身任檀越歲時慶吊必與僧通僧亦以兒女親家自居出入略無顧忌是孩常往來於僧菴僅隔一巷初喚不應以爲必在僧處迨往尋不見始倉皇四出終屬海鶴雲天杳無蹤跡又朝天宫西首有金姓者六合人籍江甯者有年家有二子一六歲一三歲是日六歲孩同三歲者騎戸限望道上行人爲嬉笑適當午炊其母意屋淺巳在灶下聲息相聞故己則析薪接淅竟置兒輩於門首而不顧詎大孩忽入内遺小者子外半晌再出則己無有問母母不知問鄰人亦皆瞠視莫解婦手携麵杖趨左右急繞一周千呼萬喚雖如峽裏離猿聲聲涙俱寸寸腸斷而巳無及矣故近日知此事者僉議請官重申訪拿厲禁然各城門上尤當擇其形跡可疑者喝而問之作賊心虛此際或易敗露至保甲局有梳閭箟巷之責斷不致坐視而漠然也 
[金蘭大會]  
　　杭垣吳山之城隍廟内口前有某董事與司院房各友轉拜其中人不一類又有某醫生某墳丁聞者無不詫絶不知其何所取意而爲此雅集也爰有無名氏作長聨贈之云大會集金蘭但除却士農工商或在院或在司或在營或在縣或在巿或在鄉或在公所而兼總局算七十二重半衙署無路不通結交當世英雄恰正合六國連橫七星聚義盖共有十三人也其下聨云諸君皆白木若共論家人生産有書辦有房科有宅門有差役有烟館有醫局且有厝屋而并墳山統三十有六員天罡何奇不備排定梁山位置眞不啻大哥晁盖小弟時遷 
[津沽近信]  
　　水旱頻仍飢寒交迫不得巳而爲逃荒之舉凄凉異地舉目無親日則虐雨饕風晚則暮天席地或且疾病顚運呼籲無門使鄭監門見之當如何心惻耶現在災民之至天津者往往插標賣子週歲之孩索米不過一兩斗取錢不過一兩千聞有西河難民夫妻子女逃過楊柳青妇之幼子新殤村中人雇其爲乳嫗顧其孩提之女依依不捨其女亦牽衣别母呱呱而泣旁觀爲之惻然但聚則同死散或俱生女父擬以女與人長卽爲妾而村庄不同城巿迄無受主躊躇四顧遂舉而投諸濁流傷心慘目有如是耶或謂此特其嚆矢耳時屇嚴冬更有耳不忍聞目不忍見者現聞粥廠巳提前開賑矣○北方之人多析舊棺爲獨木橋且有改作門扇者而盗賣無主孤墳拖棄老年骨殖更不勝枚舉天　紫竹林有陳袁兩姓或罹國法或受冥誅亦可以爲殷鑒矣先是袁陳均係紫竹林著姓該處本爲荒僻之區自西人租地通商易滄海爲桑田　山邱爲華屋而袁陳由此指賣墳塋遷讓棺柩遂致起家陳于前歲暴亡其妻繼病見鬼爲祟百般禳解始得就痊然一腿己跛矣袁則父子疊　官訟其妻死時見鬼一如陳婦是不過人亡家破猶不至男盜女娼也又有城西李家樓李某遷住楊柳青村外多墳墓李日在墻間以托坯爲名而早晚偷盜棺材拖棄屍骨前年將掘餘墳地一叚賣與王姓王以值賤買之是年落河身死李夫妻年己四十許一子業巳成童李忽惘惘出　一去不返其妻年逾不惑尙不能貞子于今秋雙目忽瞽報應之酷一至如此現聞靳家庄靳某又向袁糾訟矣所謂托坯盖範坭爲磚云 
[營口近信]  
　　初十夜雨濟以雪先則隨落隨化至十一日午後始漸積至六七寸厚○口内輪船日有進出惟出者均未裝滿因黃豆　貨而價又飛長也現尙有夾板十餘艘沙寗船多艘停泊待貨而各山貨價亦均提高矣○今年輪船進口雖多而洋關稅項尙未滿額聞共收　念八九萬照額尙少八九萬也 
[逆子累母]  
　　禽類有梟獸類有獍以其不能反哺而忍反噬也不意人亦有之近聞寍城有王某者家本大族生不肖子家産蕩盡甘入下流其母老而困　不能度活日用衣食仰給族人其子每見母衣則必竊而取之見母食則必奪而盡之族人惡其不孝羣起逐之由是母累稍止日前早晨突然來家將其母所蓋之被攫去迫母呼人追赶則己不知去向嗚呼有子若此與梟獍何異安得賢司牧訪查而痛懲之 
[瘋人闖禍]  
　　寍南周韓人某甲在櫟社開設小店以度日初三日早辰某尙未起問敲門聲甚厲問之不應舉足踢門破之某急披衣而出則見一人手持器械若爲尋釁而來某見勢不佳忙卽躱避其人入室舉棍亂擊什物被壞甚多繼則挺身而出獨往獨來不解其故某追出大喊經街隣將其人捉住其人便伏地叩首如搗蒜不發一言某召地保問其來歴目瞪口呆仍不答察似瘋痴查知係近地人果患瘋狂己久是日清晨防範稍疎致被逸出不料其到此闖禍也地保將瘋人押送回家某甲索其修理門戸補償物件諸費該姓一一承允照賠卽將瘋人關鎻矣 
[華官赴高]  
　　馬相伯中翰前在高麗辦理洋務因病乞假言旋現以高人時來問訊故上月間李伯相復令之赴高云 
[西員將到]  
　　自西國通商以來駐滬領事共有十三國自日本通商而有十四國去年巴西國派使通商現聞蘇松太道接奉總理衙門行知巴西國己派領事官馬君爾丹來滬駐紥合之凡十五國云 
[匪人槍傘]  
　　城中各段均有巡防局所以杜宵小而衛行旅也乃前夜有本邑人從英租界進老北門至穿心街突被匪人攫取洋傘　之不及甲祗得投報巡防北局由局員飭緝矣 
[斷案得體]  
　　前報列捉姦送案一節黃别駕於前夜提訊原被告均未道及捉姦之事據原告鄭品山供寗人向在洋行營生因弟病亡 
 
 

Page 3

 
 
遺妻沈氏及十二齡之子皆由我撫養詎七月間沈氏因母家有事告知我回寍波原籍一去不來函問其母家則稱雖曾到家早巳返滬不勝驚駭在後探得沈氏己從弟之友人徐德興賃屋同居是以報捕往拘今將姪鄭文元帶案黃别駕得供之下隨飭帶沈氏上堂不究姦情祗問該氏如願從伯歸家本分府全爾體面格外施恩着爾伯具領撫子成立將來大有可望否則先行掌頰該氏頻頻叩首稱願從伯歸又飭帶徐德興上堂亦不究奸情惟問爾知罪否本當重處今姑從寛着爾具改過及嗣後不再與該氏往來結否則亦先笞責徐亦鴈甘具結别駕隨飭分别具結具領完案說者謂此斷殊得大體云 
[堆泥礙路]  
　　前報列上海城内河道淤塞經關道憲邵觀察檄委柳都戒督飭兵勇按叚興桃誠屬一時美舉無如城内街道素來狹　苦無空地可以堆泥今各兵勇將挑起之泥堆於各叚之小弄兩傍雖暫時堆貯一俟開壩卽可雇船駁出奈秋杪至今天雨淋漓所堆之泥隨雨卸下弄内居民竟有不能舉足者倘能將已堆之泥速爲運出此後挑起之泥不再堆於街中亦便民之一道也 
[流氓可惡]  
　　本埠繅絲棧皆雇少年婦女操作每早六點鐘開工至夜六點鐘放工此常例也但夏日甚長故放工尙早冬日漸短放工巳在黃昏後每有無業流氓在五成羣聚集路口曳裾牽衣搶簪拔珥無所不爲前經旗昌繅絲棧派捕至門前彈壓此風果戢而公平繅絲棧相近處仍不免此惡習前晚有某姓女被流氓調戯推入泥溝流氓拍手大笑女則哭泣歸家似此形狀目不忍視倘各繅絲棧皆能仿旗昌之派　彈壓則善矣 
[人贓並獲]  
　　本月初八日報列法公堂瑣案内有陶宦由滬赴江西趁搭招商局之江裕輪船着家丁胡升在船看管行李適有胡之友人周福到船送行另有一少年人自稱爲船上照顧之人到來閒談及去後而陶之小白皮箱己被割開後面攫去銀百兩報捕緝查并經法會賽委員王司馬飭法包探查緝在案而法包探嚴頌眉孫寳生明查暗訪於前日獲到湖北人王有德年祗十九歲衣服華麗盤詰之下認竊不諱其銀兩巳經兌散置辦綢縐衣服及金約指等到滬有匝月光景初到之時居同鄉人許老八家許老八久在租界開設烟舘被其取去洋二十元金印戒一隻許妻又索去洋四元繼住紫來街泰陞客棧被棧夥劉鳳仁取用洋十元及大呢馬褂一件腰帶一條尙有銀兩存於泰陞棧帳房業巳取用王司馬得供之下詰其置辦衣服等件現在何處王有德供在小東門外客棧中而法包探己將許老八劉鳳仁兩人拘到并將衣服等連皮箱吊到解歸法公堂訉理據劉鳳仁稱王客人係本月初六日到棧並不是從船上接來第一天卽有銀數十兩洋數十元存於棧中係棧主胡　興經手嗣後出外看戯往妓院我見其人不歸正路旋有許老八者來棧詢問謂輪船有失竊之事法包探託爲杳緝旣有是人須照看一面卽知是否適王客在寳善茶園觀劇正在冩條呌妓女唐紅玉出局許老八一見卽說是而王客亦佯信出外同至烟舘片刻之間王卽乘車先去巳將棧内所存銀洋取去王司馬謂許老八曰旣是失主及法包探相託何以與王有德見面不卽拘拿任其回去取用銀洋明係分肥賣放卽據許老八供稱失主及包探託我之後卽到吉星公查訪後到泰陞棧查訪知伊在寳善茶園看戯及往果見伊坐第三個包廂後來伊等卽到烟館本欲盤問因在英租界恐有窒碍故不敢問王司馬謂何以不敢盤問實屬一派胡言卽據劉鳳仁稱許老八與王客人本屬相識見面許卽稱王爲三少爺王司馬因許老八稱並未用其洋元取其金印戒劉鳳仁稱亦無衣服交存并無用伊洋元之事卽着王有德與該兩人質對許劉兩人堅執並無其事明係誣扳而王有德亦堅執確有衣服銀洋金戒等爲伊等取用研詰至再各執知前土司馬謂許老八之二十元或未取用尙未可知至許妻取用之洋四元或者有之許又堅稱無有王司馬謂王有德住在爾家房飯之資取用四元亦不爲過何妨直認許仍不肯認劉鳳仁又稱洋元係伊自己開銷戲資局帳如何說我用去并無衣服腰帶而原告胡升仍偕周福到案候示法包探嚴頌眉禀稱吊到皮箱所有各衣服及金翠等物約值洋八十餘元連許劉兩處取去者與原告所失己屬相符王司馬着胡升至捕房先行領物并着將王有德帶回捕房追比劉屬仁許老八亦分别管押追繳衣服洋元 
[跋月城山人山水幛]  
　　曾根嘯雲日本之奇傑士也面如冠玉而心雄萬夫暇亦好作韻語然不欲以詩人稱於世往來滬上余與締交有年矣昨承以月城山人所繪之山水幛見遺山人松尾氏名復亦日本人現寓上海之廣業洋行内余雖未與把晤然讀其畫而巳想見其爲人倘所謂風雅之士歟俟略撥俗冗還當踵謝先書數語以誌傾慕兼酬嘯雲之雅貺云爾[  霧裏看花客拜書]  
[鎭江電局九月下旬代收揚鎭洲振清單]  
　　○常鎭道憲黃發鎭字五十三號冊唐捐趙陳兩廣文筆資助二員金壇泰和典溥源典二戸各十五千文永和典鹽公棧二戸各十千文和梅吟舘二千文介庵氏錢佑記東海氏方友章陳春林張瑜記卓安氏金天錫吳廣仁謝星記江佑之十一戸各一千文林大魁王文瑞李俊甫方有元四戸各五百文又五十　號冊潘邦侃二員虞允泰于子服虞際華毛松溪虞坤生恆昌木牌豐泰昶元泰順和大有桐生茂隆昌裕恆泰萬順昌倪元興十五戸各一元顧同茂周萬盛張仁和萬振昌隆泰德顚周起鉞于濟和韓靜齋趙義和孫宏泰十一戸各半元又五十五號册道煊氏務本堂二戸各二員周友卿馮耿記李雲軒恆記虞星垣楊明記虞漢文懿德堂虞啓元沈寳塵無名氏　太冉記楊紫珊陳雲松十五戸各一員萬順悅盛二戸各七百文又五十六號册叚聨孫培根二戸各一元又五十七號册陳廷桂五元章鏡蓉二元章培蓮啓泰號蘇萬隆三戸各一元朱永亷朱金生二戸各半員晉源來九江厚康募鎭四百廿一號册惠濟堂四員宏茂一員同德莊宏順俊心堂同茂莊森盛恆松石山人場廣合四知堂八戸各一員仁義堂夏十二元一百八十文夏寛夫一百五十三四五號三册二十元全裕募一百十九號册無名氏四十員無名氏一員李潤哉募鎭字四百六十八號冊德和行卓大慶堂卓積中堂三戸各二員梁義和堂丁景亭桌星河丁淡如德興隆吕漢卿六戸各一圓○下旬共收洋二百十六圓六八一合二七寳銀一百四十七兩零九分六厘錢一千一百文六一七四合二七寳六錢七分九厘○大共收二七實一百四十七兩七錢七分五厘 
[鎭江電局十月上旬代收沙洲振捐清單]  
　　道憲黃發無錫縣裴助一百八元又募廿九號冊凌惟善五十元無名氏華興仁二戸各廿元吳愼修王恆益二戸各十元温慶泰無名氏二戸各八元胡亦清永興仁二戸各五元湧源永興順汪履中正興仁復豐奏五戸各四元不書名德泰永三泰胡篤記四戸各三元俞愼德陶毓秀江亦記張萬興順裕昌程德興無名氏有生盛梅源茂杜添泰十戸各二元無名氏周瑞記夏恆順新順昌四戸各一元儀徵賈七元九江武穴周墓通裕鑒倉恆記邗東寄蘋生三戸各二元蘇州電局第二批五百兩李潤哉募四百七十一册有源行十元隠名氏二元張瑞崖募三百一號册新湘左營周雲登四兩五錢前哨銀一兩錢四千五百文右哨一兩錢四千五百文中哨銀一兩錢三千六百文左哨後哨二戸各銀一兩各錢四千五百文又三百二號册新湘右營前哨左哨右哨後哨四戸各五千文中哨一二三四五隊五戸各五百文六隊六百文五隊一千九百文晋源來四百三十六號册常州寳康莊募無名氏無名氏二戸各五千文不書名四元不書名不書名二戸各三元張亷泉筆資三百文晋源來四百四十二號冊宏大十元○上旬共收銀五百零九兩五錢除折平實收二七寳五百零八兩五錢洋三百四十五元六八合二七寳二百三十四兩六錢錢五十二千四百文六一合二七寳三十一兩九錢六分四厘内有銅洋六元扣除銀三兩四錢六分○大共上旬實收二七寳七百七十一兩六錢零四厘○道憲黃發交丹陽縣陳解來棉衣一千套内少二十三件○初六日發交棉衣四百件何處解來俟詢明補登申報 
[上海北巿盆湯衖絲業會舘主施少欽經收順直山東江浙等處十月十六日第一百四次賑捐清單]  
粤東鄭不留名由姚公來申號交來洋十員余氏病愈完愿洋十員又求足疾愈洋二元徐士範祈病速愈由揚州全泰盛局來洋五元又爲繼母周氏十週忌辰移炤口費以祈冥福洋二元沈福壽記祈目疾骽疾痊愈由湖州永泰豐局來洋四元朱遵倫由震泰絲棧交來洋三員許宋氏求久病速愈移送善書愿洋二員無名氏由春華祥交來洋二員錦卿氏祈父康健洋一元 
[上海北巿盆湯弄業會舘主施少欽經收順直山東江浙等處十月十七十八日第一日五一百六次賑捐清單]  
　　澄江四知堂規銀四十兩蓉城詩義堂規銀四十兩州昌號規銀二十兩以上三戸由本埠大東門外時和洋貨號王和侯交來池上草堂求平安洋一員上海廣方言舘内來無名氏洋一員○餘姚翁巳蘭先生書潤助本籍十六日代收洋一 
 
 

Page 4

 
 
員四開洋一員八開洋二員合併聲明以上十七日○秀水沈名涵妻徐氏出歴年針黹積資悉數充助由盛澤合記綢莊寄全盛局來洋七十員强恕堂王洋十五員勤貽堂李洋十員以上二戸由吳淞釣船局黃寄潤生信局來迪志堂林節省彌月費移助洋八員吳郡蘭陵子完愿由恆興洋貨號顧春林交來洋十員南　朱誠念爲兒病許助轉危爲安完愿由全盛局來洋四員蛟川王曉記代友交來隠名氏洋四員許錫鏞母病巳愈完愿祈保平安洋二員愛玉山房完愿由恆興洋貨號顧春林交來交棉衣二百件以上十八日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月初六日京報全錄]  
　　宫門抄○諭旨十道錄前○將軍長等奏請給奬摺子○河督慶奏河工修守平穏摺子○將軍長等奏遵議更變營制綠由摺子○又奏捐造洋砲緣由片○鄂撫彭奏甄别知縣片○大臣色等奏起程巡閱日期摺子○滇撫唐奏委署司篆夾片○十月初六日内務府國子監廂紅旗值日無引見○怡王芸公廉公廷侯各假滿請安○延煦假滿請安並謝授廂藍蒙都統恩○裕德由口外賜奠回京請安○福建叅將張欣謝恩○蒿山請假十日○掌儀司奏初十日祭奉先殿濂公行禮○景運門奏派仰山窪交冲之大臣派出明安英麟惪銘托倫布○召見軍機○○廣州將軍奴才長善太子少保兩廣總督臣張樹聲粤海關監督奴才崇光廣州滿洲副都統奴才尙昌懋廣州漢軍副都統奴才宗室鍾黍危奏爲廣東同文舘又閱三年請將在舘各　循案分别給予奬叙恭摺具奏仰祈聖鑒事竊查廣東同文館自同治三年開設以來每屇三年屇滿因各學生著有成效俱將漢教習及在館各員弁分教習等酌請奬勵在案兹於光緒六年計至本年又閱三載經奴才等將在館學成諸生當堂考試擇其西文漢文俱優長者四名均經奏准給十繙譯生所有提調漢文教習及舘長分教習等均屬著有微勞自應分别酌請奬叙以示鼓勵謹將提調漢文教習舘長分教習及學長等　章分别擬保開列清單恭呈御覽可否照擬給爨之處出自逾格鴻施除查開各員履歴咨部外謹合詞恭摺具奏伏乞皇太后皇上聖鑒建一奏軍機大臣奉旨劉秉和等均着照所請奬叙該衙門知道單片併發欽此○○長善等片再廣東同文館於同治三年五月間開設所有肄業各生前經奏明在館三年學習有成給予繙譯生監准其一體鄉試並准充各衙門繙譯官其由繙譯官出身之員著　勞績均以府經歴縣丞爲升階旗人願就武職以防禦爲升階續輕議擬繙譯官爲差得力二年期滿並　譯鄉試清文熟悉點畫無訛文鄉試三塲完竣文理平通未經中式者照案給予府經歴縣丞爲升階各等因奏准在案嗣於同治十年十月間奴才等奏請將繙譯官裁撤以節糜費並查得旗人以防禦升用未免過優旗營向無中外交涉事件擬試專以府經歴縣丞文員差委亦經奏准在案兹查光緒三年考陬繙譯生之茂連光緒六年考取作爲　貢生之王堃元作爲繙譯生之楊福孔慶高等四名均經當差己逾三年併經應過文鄉試三塲完竣查閱試卷文理尙屬平通均經咨明總理各國事務衙門及吏部在案該生等每遇奴才等接見時令其來署代傳言語頗稱得力人品尙屬端謹冉查上屇保舉以縣丞用之懋宗清安清瑞祺威董鳳標等富差乂逾三年每遇洋文照會文報等件令其譯出漢文並無錯誤代傳言語甚屬敏捷且人品端方懋宗應壬午繙譯鄉試業經中式均應一律議請給子升階以示奬勵奴才等公同酌核附貢生王堃元請以州判補用繙譯生茂遽楊福孔慶高均請以縣丞用其以縣丞用之清安清瑞祺威董鳳標等均請賞加六品銜其中式譒譯舉人懋宗請以知縣用照章給咨該員飭令赴總理衙門考試果有眞才實壆再行送部掣籖洋務省分補用以上各員可否照擬給奬之處出自逾格鴻施所有同文舘之繙譯生及保舉以縣丞用當差三年期滿分别擬給奬勵緣由謹附片具陳伏乞聖鑒謹奏軍機大臣奉旨覽欽此○○河東河道總督奴才慶裕跪奏爲節交寒露黃河兩岸要工督飭修守平穏恭摺仰祈聖鑒事竊照秋分前後各廳長水廂工情形於八月二十四日具奏後半月以來天氣晴和沁黃來源均未續長惟時值深秋水力搜淘彌勁各工新舊埽叚一經悍溜逼刷卽不免紛紛見蟄按叚跟加廂作仍形緊要而南岸上南廳鄭上汎頭堡胡家屯北岸黃沁廳唐郭汛欄黃埝因水落灘於坐灣太甚舊工新險情形尤爲吃重幸料土矣工各項先期分别儲備督飭道廳營汛等隨宜撒手搶護得臻穏定間有河底加深帶壓尙未到底者連日次第跟追現俱一律高整磚石爲保險要需兩岸埽壩林立每當水漲溜急用以保護埽根添抛壩垜或舊工榻卸隨蟄加抛無不立收桃蓋之益兹據開歸河北兩道量埝工叚丈尺具禀請奏前來奴才按廳詣騐辦理悉屬合宜謹彙繕另片恭呈御覽現雖　逾寒露天氣和暖水未經霜溜力尙勁仍富督飭通工文武照常讒眞修守周密巡防不敢以時近霜清稍任懈忽以仰副九重厪念河防之至意所自節交寒露黃河兩岸要工修守平稳緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○奴才長善奴才尙昌懋奴才鍾泰跪奏爲遵照部議將廣州駐防旗營水師改爲步軍現擬裁改事宜恭摺具陳仰祈聖鑒事竊奴才等議請裁撤水師船隻改爲陸路步軍一撍奉旨該部議奏欽此兹於本年正月初九日准兵部火票遞到兵部咨開本部會議魔州將軍長善等所奏均　於所擬辦理等因覆奏奉旨体議欽此抄錄原奏咨行前來奴才等遵卽將水師額毆緡艍船二隻槳船四隻全行裁撤移交督撫轉飭變價俟估變後再由督撫報部查核全配船之槍砲等項火器全行儲庫造具名目件數細册咨部存案其水師協領佐領防禦驍騎校改爲步軍協佐防校水師委署驍騎校及領催改爲步軍委署驍騎校步軍領催水師兵政爲步甲副工兵木艌匠　爲步副中並將漢軍八旗步甲歸併合爲一營自本年八月初一日起將水師營更改爲步軍營另立體制營政所有官兵員名數目備造清册送部查核立營之後當以操防爲急務現將各兵加派在上城下堆卡及旗營要隘地方輪班駐守加意巡防以期嚴密至各兵　演從前兼習抬槍及威捷隊洋槍陣式現在改練步軍毋庸令其兼顧另各選兵補數惟步軍隊伍之中似又不能無火器今擬除長矛刀牌外加以洋槍始能敵遠擊近連用無窮查該官兵共有一千十五員名若按期尋常操演不另立陣式認眞講求臨事仍屬無用擬請將步軍營八旗仍分左右兩翼每翼兵丁各分中左右前後五哨起以七成長矛籐牌三成洋鎗逐日講求步代陣式務使一律精强遇有緩急進可以戰退可以守此奴才等悉心籌畫於洋鎗抬鎗陣之外猶欲練成今隊步軍以爲逼近之用者也但水師原設之軍裝器械旂纛等項俱係船上應用於陸路實不相宜其長矛籐牌亦不適用俱請儲庫擬請另製旗纛長矛滕牌號衣等項以資利用其應需洋槍毋庸另製卽在奴才長善前經捐辦一千桿四撥出應用所需藥鉛仍隨同洋槍隊在於善後局支領所有製造旂纛長矛籐牌各頃軍械號衣等垍共需銀一千一百三十九兩零八分擬請在於右司旂庫籌備修補軍裝項下動支造具製造各項細數清册咨部查核再應行更鑄步軍營協領關防一顆佐領圖記二顆尙未接到該營遇有呈報事件飭令仍用舊關防圖記俟頒到新印時再將舊印分别咨送銷毁合併聲明所有遵照部議將水師旗營改爲步軍營併擬操演陣式緣由理合恭摺具奏伏乞皇太后皇上聖鑒訓示謹奏軍機大臣奉旨該部知道欽此○○長善等片再旗營前經奏明設立羊鎗隊練兵一千五百名定爲中左右三營合爲一大陣每營用洋鎗三百八十四桿共用洋鎗一千一百五十二桿配以旗霸金敗號令逐日演練步式陣式現巳一律精熟均能臨機制變惟原設行砲衹有十二尊分配三營實屬不敷奴才等見每由後膛安碼入藥之洋砲甚屬敏捷隨卽覓左做造六尊現巳造成配以砲車牽挽而行頗屬利便運原有行砲十二尊共十八尊每營分配六尊足敷調遣所需工料銀一千兩零八錢由奴才等捐辦完竣請免造冊報部核銷其操演應需洋藥砲子等項統由善後局支領以歸畫一所有奴才等捐造後膛洋砲緣由理合附片具陳伏乞聖鑒謹 
奏軍機大○奉旨知道了欽此○○彭祖賢片再　部咨道府州縣無論何項勞精保奏歸於候補班人員以到省之日起予限一年詳加察　認眞考核如係爲守兼優堪膺民社之員出眞切實考語奏明分别煩簡補用等因兹查同知銜候補班蘭用知縣黄禮攘光緒八年八月初三到省之日　如至九年八月初三日試看一年期滿據湖北布政使　德標按察使黃彭年取造該員履歴結冊詳請甄别具奏前來臣隨考驗該員黃禮讓精細勤能堪以繁缺　省補用除清册送部外謹會同署督臣卞寳第附片具陳伏乞聖鑒謹奏軍機大臣奉旨吏部知道欽此○○奴才色楞額奴之崇綱跪奏爲循例察閱後藏三汛營伍　界程日期恭摺奏聞仰祈聖鑒事竊查後藏江孜定日等處營伍邊界隘口例係駐藏大臣二人按年輪班巡閱一次本年輪應奴才崇綱前　現擬八月初一日中前藏起程赴後　三汛校閱漢番官兵各項技藝順道巡察隘口自當實力整頓仰副聖主愼重邊陲修明武備之至意其一切日行公事由如才色楞額照常辦理遇有緊要事件奴才等仍往返函商妥愼籌酌至後礙三汛營伍邊隘情形俟奴才崇綱　回前藏再行奏聞所有循例察閱後　三汛營伍邊界起程日期緣由理合恭摺具奏伏乞皇太后皇上聖謹奏軍機大臣奉曾知道了欽此○○唐烱片再新授雲南布政使龔易圖尙未到滇所有簿司篆務應先委員　署以專責成查有雲南按察　李德義堪以署理所遺臬司篆務　有在省清理交代之迤西道熊照鏡堪以署理至署迤西道翁道鴻尙未交　應仍留署任除分檄飭遵外謹會同雲貴總督臣岑毓英附片具陳伏乞聖鑒謹奏軍機大臣奉旨知道了欽此 
 
