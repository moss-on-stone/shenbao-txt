# 1914 - 237 - 4914720

 

Page 1

 
 
   
 
 

Page 2

 
 
時評 
[折中說（冷）]  
　　改省之說喧於一時而今則有省制不廢變更區域之信是所謂折中說也廢閣之說又喧於一時而今則有仍使内閣負一部分之責任而用人之權操之總統是又所謂折中說也夫折中說者即今日有權力之便利說也 
　　何謂有權力者之便利說世界通例無論用何法制享若干權利乾即負若干義務然人之常情往往反是權昨不厭其多義務祇求其少此折中說者即攫其權利而取之推其義務而讓之之謂也此何等便利事而其便利唯有權力者乃得之故曰有權力者之便利說也 
　　夫折中說美名也而便利在焉所難堪者被折之徒耳 
[命令]  
　　二月一日大總統命令茲修正法制銓叙印鑄各局官制公布之此令 
　　又令茲制定礦務監督署官制公布之此令 
又令茲制定法律編查會規則公布之此令 
又令兼領湖北都督叚祺瑞瑞卽回京供職此令 
又令任命叚芝貴署湖北都督此令 
又令兼代陸軍總長周自齊呈請將上年戡亂出力之張永謙李鴻濟授爲陸軍步兵中校李象岢授爲陸軍騎兵中校蕭長貴馬守玉李傅鼒傅瀚趙家駒授爲陸軍騎兵少校並加陸軍騎兵中校銜耿維厚楚有田馬登雲楊潤芝授爲陸軍步兵少校石心貞楊克豫授爲陸軍騎兵少校徐春林授爲陸軍砲兵少校郭守德石成金李學雍沈　典于學忠程德元俞鳳嶺授爲陸軍步兵上尉並加陸軍步兵少校銜劉永清張寅賓段廷輔張玉貴孫寅昶王萬清竇連寳孫多軒姜文元李廷彭文爲陸軍步兵上尉戴廣陞孔慶軒張萬貴馮金城沙振綱曹國芳張璧璽玉國珍劃耀庭李鳳岐吕錦堂劉景元馮鐸林方其昌授爲陸軍騎兵上尉栗起棠郝金聲支鳳山授爲陸軍炮兵上尉王潤廷雷作霖侯振聲葉懷山陸承恩劉永富馮潤清郭清山申慶林陳壽墀劉透嶺楊蘭馨畢傅山王洪福楊宗敬授爲陸軍步兵中尉敖富占張得壽顧得勝宋點馬崑傅廷貴卞有綱尚有才牛振海閣景山郭白臣授爲陸軍騎兵中尉王輯五張喜祥陳吉祥李德元授爲陸軍炮兵中尉應照准此令 
又令兼代陸軍總長周自齊呈核覆鑲紅旗漢軍都統擬以豐璞補參領王清選補副參領松桓補印務章京請予准補等語應照准此令 
二月二日大總統命令吳鼎昌給予三等嘉禾章此令 
又令任命周家彦兼代農商次長此令 
又令任命曾紹祺署四川川南觀察使此令 
又令國務總理熊希齡内務總長朱啓鈐呈據代理廣西民政長林紹斐轉據柳江觀察使王獅靈呈請任命黄伯孝爲秘書應照准此令 
專電 
[北京電]  
　　顧問古德諾又著書日中國行政改良論大旨謂中國今日已漸集權中央宜次第整頓財政軍政軍政須直隸中央財政宜採法制由中央直接任征税官司法分立宜從最下級法院著手内務除交通外其餘庶政之集權分權宜視交通進步爲斷未至其時仍宜存省制其地方制度須漸趨於平民性質以後區域無論如何劃分地方各長官外宜設一議事會其議員須任命與選舉並行現各省商會組織較完可予以選舉權其他則學者及富豪亦合當選其權限除核定地方税外得陳述地方政務意見兼監督長官並有選舉國會議員之權 
[北京電]  
　　袁總統意省制决不廢去之區域如何變更須電問各省意向 
[北京電]  
　　政府因日使山座荐聘日本丸龜税務監督局長河内貫三爲税務顧問 
[北京電]  
　　奉省國税廳長伍元芝屢被控告某派人以伍係熊派頗有煩言 
[北京電]  
　　劉垣决不來京故以周家彦代之 
[北京電]  
　　蒙藏局定蒙藏游歷章程分數次辦理先由内蒙各旗派三四人漫游南北以開風氣 
[北京電]  
　　尹昌衡此次晉京原爲請欵及陳述治邊各計畫欲有所進行甚爲决心詎尹前任川督及任川邊鎭撫使用人行政久爲川中輿論所不容迨一到京控告之電甚多並主張取消川邊鎭撫使改設鎭守使歸川督節制前月某號命令發表尹昌衡大爲驚駭始知有人從中忌刻禍將不測擬乘此離京不料日前成都紳商六百餘人又發一長電致中央政府控告尹昌衡煽惑四川反判之事大總統即飭陸軍部派憲兵一排將尹昌衡拘拿交軍法司看管 
[哈爾濱電]  
　　杭達多爾濟等不满意中俄協約欲達統一之目的電請赴俄代表三音諾顔王暫緩歸國務將統一蒙古之目的達到 
[哈爾演電]  
　　俄東清鐵道總裁郭國福册夫察看蒙邊巳經告竣刻與遠東總督達基氏會商進行方法再報俄皇 
[張家口電]  
　　聞綏遠城張將軍力保守使駐紥包頭以便控制西蒙並籌劃軍墾事宜 
[南寧電]  
　　勘日午刻法兵百餘人攻越革命黨於越之那汗那娃一帶山嶺約攻一時收隊我軍堵截後已聞槍聲並見旗幟 
[廣州電]  
　　龍都督擬保其兄覲光爲廣州鎭守使巳與中央接洽得有同意 
[開封電]  
　　豫鄂皖三省會同勦匪計畫已定刻聞鄂派蔡漢卿爲司令豫派陳文運爲司令張勳派殷恭先爲司令均歸倪都督節制 
[蕪湖電]  
　　白匪蹂躪六安頗甚城外焚燒多處惟死傷無多匪於沁日回霍山 
[蕪湖電]  
　　馬聨甲馬隊艶日到六安刻同王營長跟踪追勦 
[蕪湖電]  
　　正陽霍邱刻尚安靖水警長季光因防堵甚力 
[南京電]  
　　馮督迭據皖督電告白狼猖獗特飭駐紥皖境軍隊妥爲防範免致延蔓 
[南京電]  
　　政府擬任國税廳張壽齡爲財政次長張已電辭並擬日内晋京 
[南京電]  
　　馮督准於十日赴蘇檢 
閱軍隊 
[南京電]  
　　蘇督韓省長昨亦有電致倪督極表贊同總統制 
[南京電]  
　　内務司長馬士杰呈請辭職後省長極意慰留昨已由滬回省 
[南京電]  
　　蘇省各機關三月分支付槪算册均未送到昨省長又電飭從速塡送 
特約路透電 
[北京電]  
　　政府不日將在政治會議提出總統制議案不復候臨時約法之修正政府之意此項重要議案應儘速討論此事進行非常迅速大約十日之内可以通過 
[北京電]  
　　昨日政治會議審查會討論旗民生計議案因財政部代表不以呈出每月發銀及旗民現狀之確實報告故卽展期續議 
[北京電]  
　　政府近接各都督省長來電詆責省議議阻撓行政請政府下令解散政府已准如所請惟須俟政治會議議准後再下解散令今日有總統命令令政治會議議覆此事其措詞不啻已加允可政府並决議解散各省自治團體 
[北京電]  
　　梁士詒决議令交通銀行在中國鐵路各大車站設立滙兌處 
[北京電]  
　　尹昌衡被控與熊克武謀叛政府侵吞公款已由陸軍部看管聞川省報銷虚開洋三十萬元有奇尹到京後曾向財政部領得洋二十萬元以充藏邊軍費而張翼（譯音）迄未收到尹謂此欵已付與商民以清上年亂時所借各債 
[成都電]  
　　新任駐藏軍務司張某巳將打箭爐尹昌衡之舊人悉行開除僅留一人裏塘現復安靜稻壩藏人已退該處華軍現與上鄉城之華軍合力清除各路匪類聞下鄉城巳爲華軍克復中鄉城之孫統領因征藏有功已由袁總統奬洋萬元郭統領向以能戰著名因有廢疾已退至打箭爐 
[廣州電]  
　　魚商仍不願收用紙弊故魚販尚未開市聞他項商業已決議嗣後交易悉用尚未開市聞他項商業已決議嗣後交易悉用現銀 
[廣州電]  
　　前傳訂定外國借欵之說全屬子虚 
[廣州電]  
　　内地獨立之法庭均已裁去仍照舊制各項行政及警務及司法權悉歸縣知事獨有 
[廣州電]  
　　此間巳恢復答刑 
[廣州電]  
　　據此間各報載稱某人近因携帶炸彈被拘經官判定即以所携炸彈炸斃之 
譯電 
[北京電]  
　　袁總統之左右現有謀將政府責任之一部分仍令内閣擔負而以簡任國務員之權專屬總統此舉顯欲免令總統獨當輿論之衝說者謂此項折中辦法如成事實則熊希齡或將仍任國務總理而辭財政總長或謂熊氏無論如何必辭國務總理觀於趙秉鈞昨日抵京段祺瑞奉命回陸軍總長原任及請徐世昌來京等事此說似屬有徵 
[北京電]  
　　據華報載稱五國銀行團現信鹽税入項足爲第二次大借欵之抵押品 
[北京電]  
　　尹昌衡被控侵吞公欵銀二十萬兩業已就逮 
[北京電]  
　　政府現議在内蒙古興造鐵路三條俾北京得與熱河朝陽巴林綏遠杜倫諾爾赤峰等處咸相貫通路線共長一千基洛米達中日合造自奉天至洮南及開原至海龍二路共須費洋二千萬元將於四月間開 
[北京電]  
　　外蒙軍隊殺死馬龍甲及其親信羽黨七十人顯因馬等曾與華軍私行結約之故該蒙軍現駐紥距張家口北約一百英里内蒙古某處已設官管理地方政務華軍近曾退至張家口僅留哨兵守衛高原入路恰克圖中俄會議日期尚未决定大約春季之前不致實行 
[北京電]  
　　一九一一年之秋美國斯乞韋白君赴華之時曾代表皮塞爾海姆鋼公司與中政府商定向該公司購置巡洋艦滅魚雷艇等船共值美金洋二千萬元會中國革命事起遂未履行該公司因袁總統對於各國曾有所負外國義務一律踐行之誓言故近派代表來京僑寓數月聞巳由中政府確認前約許以美金洋二千萬元購置除軍艦外之各項船隻 
[北京電]  
　　袁總統曾電詢張勳願否征勦白匪張答願往合據政界宣稱袁總統已命張勳率軍赴皖勦滅匪類 
[北京電]  
　　俄國定於三月初旬撤退駐京俄兵 
[鈕約電]  
　　鈕約飛船俱樂部懸奬英金二萬磅以求能於一千九百十五年舊金山博覽會開會時駕駛飛船於九十日内環游地球一周之人 
[華盛頓電]  
　　各報因上議院外交股員會贊成英日等國公斷條約幾全表示满意現料 
 
 
 

Page 3

 
 
各約不日均將批准 
公電 
[政治會議通告第六次會議情形電]  
　　督民政長各將軍都統各辦事長官鑒政治會議於本月二十九日開第六次次議是日議事日程第一係大總統特交祭天諮詢案第二條大總統特交祀孔諮詢案第三保國務院咨送偕僨籌辦八旗生計諮詢案後一時開議議員到者六十五人議長宣布議案前兩大案係第三次會議　决交付審查經該審查開會兩次提出報告書本日即就報告書一再討論多數主張祭天作爲通祭自大總統至國民皆可行之大總統代表國民致祭各地方行政長官代表地方人民致祭國民各聽家自爲祭至祭所祭期祭禮祭品祭服各節京師祭所仍在天壇祭期在冬至祭禮用拜跪祭品用牲牢惟祭服擬請大總統飭下所司酌古準今制定特别冠服配享一層毋庸置議祀孔仍沿前清舊例作爲大祀其祭其祭期仍用春秋上丁其禮節服制與祭天一律京師文廟由大總統致祭各地方文廟由各該長官主祭如有不得已事故得臨時遣員恭代至開學祭及聖誕日祭各仍其舊兩案均經多數議决已由議長備文呈覆大總統至第三案借債籌辦八旗生計案經國務院特派員陳述理由各議員就大體上一再討論均以爲此案宜付審查當由議長指定朱家寳許鼎霖寳熙徐鼎康恩華汪應溥沈銘昌張志澤梁建章林萬里王丕煦爲審查員此本會議第六次會議之大概情形也特此奉聞政治會議秘書應叩三十一印 
　　籌備約法會議事務處報告成立電各省民政長鑒查約法會議議員選舉程序施行細則第一條載約法會議議員選舉事務由籌備約法會議事務處總理一切該處即附設於内務總長所轄之籌備國會事務局不另開支選舉經費等語本處業於是日遵照設立嗣後所有關於約法法議議員選舉事務一切各電希卽逕與本處接洽以期捷速此達籌備約法會議事務處三十一印 
　　陜都督省長解散省議會電都督民政長公鑒前奉國務院支電將籍隷國民黨之各項議員及候補當選人查明一體取銷等因茲查陜西省議會議員以初辦選舉時因風傅有非入該黨不克膺選之議遂多列名其中上年夏間曾將該黨解散議員之列名該黨者亦漸次引退現存各員不足法定人數鳳翽等會同察酌該議員等旣積有國民黨之嫌疑即應受國民黨之懲處除已電請大總統及國務院内務部將陜省議會全體議員並候補當選人尅日一律取消俟奉頒選舉章程再行妥籌組織曁咨該會即行解散外特此佈聞張鳳翽高增爵三十印 
要聞一 
[日本内閣之風潮]  
　　大陸報載一月廿九日東京訪函云一月二十六號帝國議會開議時議員島田君出席詆責路透電社東京代表浦萊君購買利希特所竊之書札數通後因得二十五萬圓之手形遂秘不宣布浦萊君聞之即發一嚴厲之否認書今且控告島田君毁壞名舉之罪矣按島田　所發之言論牽涉政界人物多名且謂警務中人因知案情重大恐累及大員遂不復查究云島田君曾質問外相牧野男爵西門子一案究將如何澈查牧野男爵答稱巳命駐柏林大使將該案重要文件郵寄日本島田君宣稱此案關係甚重應由電傳俾輿情對于海軍省之疑慮可以早釋繼又詆責在事官員辦理此案殊乏誠意島田君詆責警務員之言論約略如下 
　　余得確實消息警務員接報後卽從事查究旣而因知株連政府大員數人遂擱而不問且此案旣出於本國境内何以司法員不拘拿罪犯而加審訊前警務長古賀博士一案不發覺於本國而發覺於香港今利希特一案復判决於柏林法庭夫古賀博士嘗在内務大臣原敬君屬下兩任警務長而利希特一案則株連海軍大員數人有此情節吾人可以思得其故矣日本公道之名聲恐將掃地自收回治外法權以來以今所發生之案最爲重大首相山本伯爵乃海軍之領袖余實不敢信任之内務及司法二大臣亦皆有應得之咎不知將以何辭爲對於是内務大臣原敬君起而答稱島田君似謂在事官員有意縱逃罪犯當知當道未得罪證如何可以從事逮捕侵犯個人之權利原敬君之言島田君殊不爲然故卽起而申辯謂警務長警務總監内務大臣必曾干涉警務員之查究故始將案擱起原敬君至是仍平心靜氣述其答言謂島田君所得之消息得弗有所悮聞蓋當道於此案解决之前未嘗縱逃罪犯故也竊望島田君愼加省察少安毋躁島田君聞原敬君之戒詞怒形於色乃曰利希特由公司内竊得公文後卽售與路透訪員事爲某某所悉深恐一經有勢力之路透新聞機關宣布關係匪細遂付該訪員日洋二十五萬元令守秘密據此可徵案情之重大内務大臣仍將飾辭否認乎内務大臣默然不答於是島田君又續言曰余所述之外國訪員卽路透電社之浦萊君其不名譽之行爲日本英文各報雖未公然揭布然巳㣲言之矣各報謂此類人物應逐出日本以保駐日外國新聞訪員之名譽　爲盡人皆知之事余本不願暴揚其名余亦知揭其醜行與余有所不利惟余依憲法享有言論自由權余爲注重國事起見固未便愛惜個人之利益原敬君聞島田君之言仍坦然處之僅謂島田君公然牽涉未經證明有罪之人其勇敢實不可幾及繼復勸其尊重個人之權利議至下午三時乃休會而散立憲同志會已定明日（三十號）開會討論彈劾内閣問題 
日本時報代表曾謁見島田君君謂余於利希特一案涉及浦萊君之名深以爲歉惟余實爲注重國務起見苟非指出其名何能明内閣諸大臣溺職之罪數年前之糖業納賄案直至英國官員揭布後政府始從事調查今次之案當道乃縱令利希特逃離日本而爲德國當道拘獲一若日本仍無治外法權者然余欲於此事提醒全國之良心海軍省今巳被責受賄矣說者輒謂海軍中人戰績卓然今如被疑有受賄情事將何以維持吾國海軍之榮譽乎此事必澈底清查俾國家之尊嚴得以保持勿墜政府今方請撥巨欵增造軍艦非俟海軍省掃清積弊則豫算案斷難通過余不知改革海軍之舉能否有成蓋政友會佔衆議院絶對之多數必爲政府之後盾故也憲政會素表同情於海軍省井上君之國民黨亦與内閣友善若輩必竭力消滅此事今之希望惟在司法省然司法大臣亦爲内閣中人難望單獨行事引起内閣風潮西門子公司失竊書扎之影片曾入某攝影人之手似爲京都警察抄沒以滅反對政府之證據余信政府决不致查究該案云 
[王璟芳調查財政紀]  
　　王璟芳於年前赴東三省考察回京將東三省官帖積弊情形報告由大總統任命曹潘二君督辦三省官銀錢號兼中國銀行監理官爲整頓三省幣調財政旋南下赴山東考察全省財政情形山東一省未受兵燹之擾亂財政統系未紊秩序未失加以民國成立後掌財政者得入全省出入井然有條賦税無積欠軍費不濫用外債未增鈔票未發王璟芳在濟南時國税廳長報告該省騐契契紙已發出六百萬張約國家增入臨時新税在四百萬元以上目前正在進行有增無已山東騐契之踴躍原因在國税廳宣布驗契不補契一語故曆年隱匿不納税之白契一時全行出現而願繳一元之紙費一角之騐費以得一法定有效之証書國家旣得大宗臨時收入且能統計全省不動産之路數十八夜王君自津車抵寜入城駐珠寳廊中國銀行王未至之先於江蘇金融概况已得大略十九晨晤都督省長國税廳兼財政司長審計分處長曁商商農會及各業調查詢蘇省財政大概情形知蘇省財政紛如亂絲非一時所能得其頭緒定二十日赴滬先到福建而廣東而浙江再回滬而經歴蘇松常鎭甯揚淮海察視全省社會情况蓋王璟芳君考察之目的在人民生活程度地方富力以研究社會上經濟而爲改良舊稅增加新税爲開源之方針對於江蘇牙行税之整理尤注意也 
[雜評一（無名）]  
　　古德諾之政論美國顧問古德諾博士昨論總統制巳載昨報所謂合乎時宜之作也今又有行政改良論其不合於政府之心理者乃有二端一則地方制須趨於平民一則地方須有一議會雖曰中國顧問尚不脱美國氣息焉 
　　以炸彈炸携炸彈者廣東近日已復笞刑在今日情勢不足怪異也又定一新刑凡查獲携炸彈者即以所携炸彈炸死之此可謂世界之新發明矣雖然苟推此義以治强奸世界尚成何法紀乎謬哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[熊總理最近之情態]  
　　借欵之聲明熊總理以五國團續借欵將開議慮經辦官吏或有獘端特爲聲明以宣示中外略云前清之季借欵一事爲世詬病固由人民欵慮負擔太重羣起而非難政府然亦由於無恥官僚從中漁利希圖回扣以致人格卑劣爲中外所不齒民國成立財政困難萬不得巳而出於借債稍具天良者當亦痛定思痛何忍視爲利藪本總理前年長財政部交卸後議借克利斯浦借欵特函經理借欵之外國人聲明如有扣用令交財政部充公等因在案良以事屬秘密訂借外間未必周知若不登報廣布正恐從中經手者或假政府之名致爲國家之辱今五國團續借欵將次開議中央亦有各地方實業借欵之舉亟宜宣示中外以杜弊端並交本院編輯通信處譯登四報使對中國政府之借欵一本堂堂正正之道决無由經辦官吏有絲毫苟且之行而各國投買債票之資本家亦藉此以查收支賬目庶免爲人所欺也云云 
　　辭職之近情熊總理辭職問題因總統未表示允否故外間推測於修改約法前辭職之說或不至見諸事實昨得政界最確消息謂總理辭財政兼任意甚堅决刻已到達不可挽回之地步繼其後者爲周學熙此說年前早有所聞惟昨日所得消息乃爲現任交通總長周自齊氏據聞總統之意已經决定但其内中却含有暫行代理之意味而中心所屬意者仍爲周學熈也又熊總理旣决辭財政兼任其總理一席是否同時辭去說者謂熊之總理其命脉全在財政决無辭財政仍任總理之理又有謂熊之總理與改約法廢閣制大有關係其辭總理當必待至修改約法以後二說未知孰是但以熊總理之素性推之其任事也恒乘興而來及其興盡求去亦復不可終日其結局或至並辭總理亦屬意中事云 
　　出席之中止當政治會議甫經開幕大總統提出之諮詢案在在均關國家根本大計熊總理身居行政要衝國務院爲各機關之總滙故關於大總統提交案件熊總理爾時確有出席參與之意因是外間遂有熊總理不日出席政治會議之說茲經調查熊總理日來對於出席該會一事熊度極爲冷靜葢以院務近頗忙碌無暇及此而外間揣測者則謂現在閣制改組問題巳爲一般輿論所公認不久内閣總理一席即將歸於消滅不免遇事灰心故出席政治會議一節因而中止云云二說究未知孰是也 
　　請假之原因日前熊總理請假局外人頗有議論謂熊因廢除閣制恐自己須要署名在熊公心理頗不願閣制自我而亡不如置身局外免貽話柄云云此說恐不確實昨據政界某君談及熊總理近狀謂熊公確有病證惟未悉病狀輕重如何據熊公左右所言則熊公之病係患頭痛不過一時感冒風寒於政躬究無大害想不日定可勿藥第不識一二日内能銷假否云云惟今日所得消息則謂熊總理巳消假照常辦公矣 
[政治旋渦中之官吏更動談]  
　　宋伯魯前陜西第一師參謀長宋伯魯經司法總長梁啓超氏向大總統推薦後早巳電召來京屢次進謁總統刻聞總統以宋氏在前清時屢官御史等職於政治經騐極有心得巳聘請其爲總統府政治顧問業經就職至外間所傳總統將特派宋氏爲政治會議委員一節實無其事云 
　　梁敦彦樊增祥總統特派政治會議委員額定八人除李仲軒蔡松波等六員業早到會外其樊增祥梁敦彦兩員决計不就政府堅詞挽留亦復無效故大總統擬改派楊士琦周肇祥兩員云 
　　梁士詒聞熊總理辭兼任擬任命周自齊長財政交通一席總統以梁士詒素有經驗熟於該部事務擬令梁以總統府秘書長兼任交通總長云 
　　梁啟超國會風潮以後梁任公意恒鬱鬱近見大政方針不能實行大有去志前日曾向進步黨某君以極懇摯之意表示其决計辭職惟梁與大總統理想上主張雖不十分接近然感情方面極爲濃厚前次梁偶染微疾總統派去問疾之人日恒數次似此待遇之隆豈有不願其相助爲理乎故雖對外表示辭職之意其中心恐終有所不忍云 
　　章宗元財政部添設之次長一席早經熊總理確定以應德閎承乏後因應一時未能北來故呈請總統派該部秘書趙從蕃暫行署理一俟應氏到京再爲更動刻又得消息財政次長一席聞巳决定改以章宗元氏承乏大約不日當可定議 
　　許鼎霖全國水利局副總裁丁寳鈺因病辭職巳經大總統准免本官所遣之席張總裁頗屬意鄭孝胥屢經電商鄭氏而鄭則堅不肯就惟許鼎霖前在江北辦理導淮事宜多所主張張總裁欲一試之故曾有請其出任該局副總裁之意嗣聞許辭不就乃改任以丁茲聞張仍屬意於許刻巳得其同意不日即呈請任命爲該局副總裁云（以上關於中央者） 
　　陳鈺齊耀琳晋民政長陳鈺吉民政長齊耀琳年前先後均有電致政府堅請辭職雖經政府一再慰留而陳齊二氏去志極堅均無留意茲得確息昨日（一月三十）陳齊均又有電到京力請開缺聞政府已擬定變通辦法將其對調瞬即發表云 
　　倪嗣冲安徽都督倪嗣冲曾以皖省革命後財政支絀而皖省所恃爲唯一財源之長蘆鹽販運税近日又經裁撤軍餉政費支出無着特電呈辭職詳見前報現聞大總統昨又覆電倪督諭以勉爲其難不准其辭職之請矣 
　　胡景伊政府將以陸建章爲四川都督而令胡景伊來京年前即有此說聞胡在蜀久頗爲人所攻計前因借欵之事又大招物議近日川民六百餘人來電中央力攻尹昌衡之罪並及川中重要人甚多或謂乃胡所嗾使政府已將尹看管擬澈底究治胡在蜀不洽輿論且恐另釀事變故有以陸代胡之說云（以上關於外省者） 
[中央平政院組織之草案]  
　　國務院消息平政院約三四月間可成立中央地方各設一院中央設院草案巳由法制局擬就大致如下（一）設總監察長監督本院及地方平政院事（一）設評議僉事主事等官（一）掌大總統交議案件（一）掌地方官征税及各項事務之不服事件（一）掌水利及土木事件（一）掌區城官民土地事件（一）掌准否　營業事件（一）不收民刑訴　（一）事涉本身及親屬例應廻避（一）事爲該員曾經預聞者廻避（一）人民訴訟官吏均收受之 
[農部職員旅費之新規定]  
　　各國公署均有旅費之規定蓋爲職員旅行計也中國公署向無旅行之說故無此等章程揆諸各國通例殊爲缺點現在農商部關於此事業有規定茲將所定旅費規則錄之以供衆覽第一條本規則於本部戰員因公旅行國内國内時適用之第二條旅費自出差之日起至事畢之日止按日計算但因故休假或因私遲延者不得開支第三條旅費受領人須於出發前提出旅費概算書經由會計科長呈總次長核准銷差時須提出旅費清算書並旅費日記經由會計科長呈總次長核銷旅費概算書旅費清算書及旅費日記之格式依附表所定第四條旅費分爲船費車費膳宿費雜費電費五種第五條船費車費均實用寳報但委任職員非有特别理由不得開支頭等其交通不便地方所有船車　轎等費均實用實報但每日不得逾四元第六條膳宿費實用實報但每日不得逾三元第七條雜費每日三元第八條電費實用實報第九條第六條第八條之支付憑單旅費受領人須於銷差時連同旅費清算書旅費日記一並交由會計科備審計處檢核第十條本規則自公布日施行 
[北京攷試界之談片]  
　　被裁人員之希望頃據司法敎育兩界人云此次各部被裁人員各該部總次長實因减政問題苦於無法位置故被裁撤並非有所失職現此種人留京者甚多情况頗爲困苦且有呈請願與攷騐者昨各部總次長商定取其有合於投考知事之資格者　文送往内務部令受此第一次之試騐就司法敎育兩部而論已有四十餘人之多云 
　　調試人員之皇恐高等文官甄别委員會現已將内務交通財政等部人員名册一一核復其中不合格者以財政部爲多特訓令各部員再行補叙能符定章仍免考驗否别一律調試聞各部已有多員請給病假及辭職者亦可異已 
[閙府後之太炎身世]  
　　章太炎自閙府移入敎練處後又移入巡警總廳初至時仍有瘋人之舉動與之食不食聲言拚一死以殉文苑其夫人自上海屢函慰勸彼皆不拆閱直投爐火謂兒女私情徒亂人意刻下惟副總統極力謀爲開脱聞大總統已允許與以考文苑之名目月給薪八百元但不許設立機關太炎猶不满意謂非設立機關不可大總統亦有允意前已將彼所擬之考文苑草章交國務院聞已通過國務會議矣 
　　章太炎雖瘋而其文史辭章實足爲士夫矜式自被監守後新舊學界中無論識與不識皆有志爲伊伸理非重其行實重其學也頃得有黄節君與政治會議議長李仲置一書錄之亦可見學者營救太炎之切矣仲軒先生執事自清室季年崇飾忌諱幾鑑之倫規諷朝政輒蒙疏遠於時士氣鬱薄著議論變法訖莫振作抗憤之士則辨别種族剔抉舊聞揭九世之讐以圖光復其言雖微而中於人心俾曉然於種族之　者則章炳麟爲之先也章炳麟於民國不得謂功然其文史辭辯倡導士夫咸相慕襲至以黨議繫獄瀕死殉志則天下之所哀矣民國肇造孫黄自海外歸挾女權均産之說欲行之中國廢棄舊俗章炳麟率先反攻以迄南北統一徙都金陵之議大熾則又内開北方之文化外怵蒙满之近菑倡論排之衷其是非功罪且勿論定而執政今日之所圖固莫能或之先也夫以見事明瞭之人舉世以爲風今以覲謁之禮有失則横加以瘋名而實施以禁錮此天下之所疑也節聞儒可殺不可辱也章炳麟誠有罪政府宜公布之科以應得之條或原其情在所宥免亦當示政府優容之異俾天下知其所以致此之繇不然他日章炳麟死獄中不令天下疑政府有槐里之事邪夫章炳麟以氣質之偏肆志漫駡雖甚狂悖蓋愈於希風之流乃以小故遽收檻車天下以爲蹙芻之誅復見今日徒令志士太息後漢吕疆言黨錮久積人情多怨若久不赦宥輕與張角合謀爲變滋大夫錮一章炳麟而使天下之士積不平於政府政府雖不以是爲忠然又豈能盡錮天下之士如章炳麟者邪節與章炳麟昔以文史相善嘗歎其人不自量力欲以區區一掌獨堙江河旣乃不悟終嬰斯咎節誠惜其不早闔門懸車也伏維執事愛才葆國一言所主政府嚮納乃敢陳書願建義執言使釋累繫如誠得其辜罪在不赦則布告天下與同忿疾無取刋章黄節皇恐頓首 
[浙省新紀事]  
　　政界浙省辦理文官懲戒委員會略情已誌前報茲悉屈省長以六百十三號政府公報公布文官懲戒委員會　制令第三條高等文官懲戒委員會設立於政府所在地查與前次頒布之文官懲戒委員會條例第三條文官懲戒委員員在各省設立一所之辦法不同查浙省文官懲戒委員會委員巳奉大總統派定在案應否仍須籌備進行又第　三條高等文官懲戒委員會各省設一事務局設事務長一人由民政長於四等五等高等文官中遴派由國務院呈請大總統委任等語此項人員是否同時由民政長選送等情請示中央矣 
　　司法界司法部梁總長復屈省長電云敬電悉據陳司法現狀並擬改良辦法具見周詳除未設廳地方以縣知事兼理審判本部早有此主張其章程不日公布應准如所擬辦理外查四級三審係屬現制初級自難處廢其有地初合設者不過爲節費起見審級並非混合職務仍各進行人民訴訟手續亦與獨設之初級廳無異現在京師高等廳卽與大理院合在一處此其例也至慮人民心理不明管轄各節自可由各該廳明白宣示俾民共明若因次議廢初級省費無多未便准行又據稱浙省省所滯押情形良用痛心本部前以審判廳之進行延緩看守所之竊押太濫舉於二年第五百十八五百二十號訓令通飭各廳清理積案曁屬行保釋責任各在案各該廳自應查照辦理所請規定結案時間期附制滯押日期各節用意良善但案件難易情狀逈殊傳集人証動需時日因而稽延被押卽難遽釋若强定期限窒碍滋多至疏通滯獄固屬要圖然自新律施行凡拘役以上之人無不囹圄折食當茲民窮財盡犯罪日多增設監獄力有未能於此而籌疏通之法似應改正刑名爲根本上之解决現正組織法律編查會不日告成容俟編改法規時妥擬辦理司法部三十一印 
　　軍警界連日迭接警報蘇滬謡言不靖皖北惡耗頻聞朱都督因浙境與蘇皖毗連昨特飭駐嘉二十一團撥兵四連帶炮二尊開赴楓涇之南又飭駐湖游擊隊第三營開赴泗安并又調二十一團第二營駐紥遞鋪猶恐軍火不足又飭軍械局發給子彈均巳分别令行知照矣 
　　商界杭州商務總會現因總協理議董一年將届任满之期理應照章預爲公舉定於陽曆二月七號（即陰曆正月十三日）下午一時開特會先由在會全體商堇推選議董連總恊理在内共計二十七員以得票多數者當選爲議董復於二十七員議董内再行選舉總理一嗣次舉恊理一員得占多數者當選届期聞將呈請民政長派員蒞會監視 
[皖垣又破獲黨人通信機關]  
　　前日（一月二十九）有探訪局員在三步兩橋拿獲保和堂藥舖店主甘啓麟因去歲十一月間經探訪局在舊府署前孫宅拿獲汪樹幟調閱原租孫姓房屋租券載有甘某原中併據供稱與柏文蔚何海鳴等從上海大連來往信件向由甘某收發風聞訪拿隨卽遠颺現因日久無事於一月十九號回家省親迨二十九號有人報告探訪局比即拿獲與汪某對質當經商界某某等呈請保釋未奉批示於日昨奉都督諭飭警察總廳將甘房屋先行查封併經探訪局局長王君宣告其所犯事實張貼佈告文云案據已拿獲亂黨汪樹幟等及某謀亂信據有在省垣暗設機關密課破壞等語併據供稱與柏文蔚何海鳴等逆從上海大連來往信件向由三步兩橋地方開設保和堂藥舖之店主甘啓麟收發拿獲到局與汪樹幟提同面質甘啓麟直認代汪某收發上海大連等處信件不諱則與亂黨聨合聲氣　害治安毫無疑義凡爾商民須知亂黨此次在各省倡亂擾害地方商民無不先受其害應卽防㣲杜漸輔助官長耳目所不及以共謀内地之治安乃該犯膽敢爲虎作倀竟代亂黨傳遞逆信暗通消息若不從嚴懲治以儆其餘何以遏亂萌而清匪躉業奉都督諭飭警察總廳將該犯房屋先行查封外合將所犯之事實佈告各界人等一體知悉此固懲一而儆百俾各知鑑戒云 
地方通信 
[北京]  
　　舊曆元旦之孔敎會舊曆元旦孔敎會在聖人府開會下午二時赴會者齊集該會禮堂分班向聖像行三跪九叩禮公推宋君伯魯上香李君文治龍君澤厚贊禮謁聖後大衆團拜陳君焕章常君贊春及高麗人全君東薰均服深衣行禮最後乃由歐人衞西琴君演講其題爲近世之孔敎敎育由陳煥章繙譯之大旨謂中國宜有中國之特别敎育以孔敎爲根本不可徒學外國至所謂孔敎敎育亦與專一守舊不同宜以孔子之本義爲主而合於近日時勢之需要故名曰近世之孔敎敎育也其所根據之經義則中庸誠者目成成己成物外内合一爲論中要點蓋衞君以成已爲人倫道　之文明而成物爲物質之文明也座中并有美國公使館數人來會聽講中外人士同聚一堂斯亦舊曆新年之盛會下届則請江叔海先生瀚主講云 
　　日使館餞送陸使駐京日本山座公使前晩在使館内特張盛宴餞送駐日陸公使與會者爲孫外交總長曹次長大理院章院長曁中日官紳共計四十餘人宴將撤時山座公使起致送别辭陸公使答之孫總長亦起立攄述所感有鄙人承乏外交與山座公使致力善隣望陸公使赴任後與牧野大臣亦以隣誼爲重云云宴罷復在别室叙談至十一點半始散 
[鎭江]  
　　提倡工業學校鎭郡各校林立獨寳業一種尚付闕如茲由公民王少南君發起創設工業學校捐助銀洋一萬元擬在城内先設初等小學校俟學生有畢業者即添設工業班定名爲丹徒王氏私立乙種工業學校并請地方公正士紳爲校董暫定學額百名不敢學費將來工業學校辦就或將小學改爲附設或俟各班畢業即時廢止届時再定業已擬具簡章呈請縣公署轉報備案矣 
　　丹徒警長易人韓省長以丹徒警務所張所長立瀛隸徒邑令特將張所長調任江都縣警務所所長遺缺委陸震接充不日即行交替矣 
[杭州]  
　　會計員暫押監獄中路左翼巡防營會計侯正乾人棄正直陳統領步棠向甚信服令其管理各兵士餉銀等欵不意侯某近來被花妖竹怪所迷日日穿柳尋花致陸續虧空陳統領日前偶盤帳目始知已虧空四千餘元餉銀本欲令其彌補而侯某一貧如洗無術彌補祇得親自伴其來省昨日邀至憲兵司令部王桂林君處請其將侯某暫行案押陸軍監獄俟其回營備辦公文來杭再行押追云 
　　嚴令捕拿哥老會朱督近因迭奉部電查拿哥老會又准貴州劉護軍使電稱拿獲各犯供出各省設有機關並稱洪江會出眞命人主姓李名天裔等語查浙東洪江會卽哥老會之化名豈容故縱致滋後患特於昨日發下緊急命令飭各屬一體搜捕毋稍鬆懈 
[山東]  
　　省視學派員視學敎育司委省視學視察省城内各學校共委四人分頭前往限十日内回署銷差彭芝蔚委察高等學校高等師範學校公立法政專門學校私立薇垣學校及私立義務學校孫房委察省立第一中學校省立第二中學校省立女子師範學校公立農業專門學校公立工業專門學校及公立商業專門學校委賜驥委查省立保姆講習所省立單級敎員講習所省立女子蠶桑講習所及私立崇實女子小學校私立競進女子小學校商埠公立祈等商業學校鞏秉秋委查省立第三中學校及省立各小學校 
　　樂舞部與音樂團省城音樂團以濟南府學宫明倫堂爲該團之會所後孔道會中有一部分人發起樂舞部公舉王潔爲樂舞部部長提議謂明倫堂爲演習樂舞之舊地今因音樂團久行占據反使樂舞大禮無地舉行遂由該部長具呈公署請飭音樂團退出府學明倫堂以便照舊演習云云當經公署令歴城縣察核辦理事久未决後經該部長屢次呈請速行解决行政公署遂又令飭歷城縣傳知音樂團刻日遷移將明倫堂掃除封固不得任人出人至樂舞一節應俟部定辦法再行核議該樂舞會亦勿得再瀆 
 
 
 

Page 7

 
 
要件 
[鹽務署塲産整理處通告]  
　　暫行規程第一條場産整漙　處隷屬於鹽務署長其職務一關於場産之調查事項二關於場地之測繪事項三關於鹽質之分析事項四關於建設之規畫事項第二條場産整理處置職員　一主任一人二調查主任三人三調查員三人四測繪隊長三人五測繪員四十八人六技術員一人七技術助理員一人八事務員六人第三條主任承署長命令掌關於場産整理各事宜及監督所屬各員第四條調查主任商承主任管理場産調查各事宜及監督所屬各員第五條調查員承調查主任之指揮助理調查事宜第六條測繪隊長承主任及調查主任之指揮掌場地之測繪事宜及監督所屬各員第七條測繪員承測繪隊長之指揮管理測繪事宜第八條技術員承主名之指揮掌理關於技術事宜第九條技術助理員承主任之指揮助理關於技術事宜第十條事務員承主任及調查主任之指揮分理庶務事宜第十一條本規則自呈准公布之日施行 
[調查條例]  
　　（甲）總刑一關於全國場産整理事項　屬調查範圍以内一除測繪事項已另訂條例及分析事項屬於技術員之職務外其餘調查事項皆依本條例規定辦理（乙）表册一凡關於各産鹽省分之地勢氣候製造職務設計各事項皆須按照表册所列式樣塡註一表册中之度量衡及貨幣等皆宜劃一如左列各欵一度制之長度以米突爲單位若計算長距　則以基羅米突爲單位二面積以平方米突爲單位三立積以立方米突爲單位四量制以立的爾爲單位五衡制以司碼稱之斤數爲單位六貨幣以通用銀幣一圓爲單位七氣温以華氏寒熱計爲標準物熱以攝氏寒熱計爲標准八比重以母氏比重計爲標凖（丙）報告書一凡欄於各産鹽省分之地勢氣候製造職務設計各事項非表册所能盡載與表册所未詳者皆須按照所調查場地之次序詳悉記載報告書中一凡表册中未備之事項有宜列成一覽表者皆須列成表式載入報告書中一報告書中之度量衡及貨幣等亦宜劃一與表册同（丁）圖畫及影片一凡關於各産地製造貯藏包裝搬運等之器物皆須擇要以鉛筆繪成圖畫一凡關於各産地製造貯藏包裝搬運等之狀况皆須擇要以寫眞器攝盡載與表册所未詳者皆須按照所調查場地之次序詳悉記載報告書中一凡表册中未備之事項有宜列成一覽表者皆須列成表式載入報告書中一報告書中之度量衡及貨幣等亦宜劃一與表册同（丁）圖畫及影片一凡關於各産地製造貯藏包裝搬運等之器物皆須擇要以鉛筆繪成圖畫一凡關於各産地製造貯藏包裝搬運等之狀况皆須擇要以寫眞器攝成影片（戊）計畫書一凡關於整理場産之設計事項除塡註各種設計表外須編成完密之計畫書一凡關於設計中之職員人數及開支經費等項爲設計表中所未詳盡者皆須列成一覽表附入計畫書中（己）日記簿一凡關於調查之進行事宜皆須按日載入日記（庚）附則一本條例有未完備之處當隨時修正知照各省調查團以歸一律 
[場地測繪條例]  
　　（甲）測量一全隊分兩組每組分三角地形兩班二三角班之職務於每鹽場區域内擇定基線與三角點並測定各線方位角度及其距離繪成全部一般之骨骼一地形班之職務沿三角班所定各線範圍内之鹽灘而詳測其形狀及高低水位繪成完備之圖樣一如每場鹽灘自成段别不能連貫者可分區測繪一凡與鹽務有關係之河川潮流水位及場屋等件俱一一測定記入地形圖内一凡關於鹽務擬改革之河流及興築之鐵道道路碼頭及署所鹽棧鹽倉場警駐所等建築品俱一一由調查主任勘定載入地形圖内一尺度概用法尺以米突爲單位一三角形每邊之長自一千米突至四百米突至限一高低水位有非一時所能測定之處應向就地詳詢而記入之（乙）繪圖一繪圖縮尺概用五千分之一之比例一三角圖之三角點用經緯距表示之并須表明各線之距離及角度一鹽灌地點須按照土名記入之一記高水位於地形圖時沿其位置以藍線表示之低水位則藍虚線表示之一各場附近之縣城市鎭鄉村碼頭及較大之河川山脈　道等須按照中國原有各圖繪入地形圖内并記其名稍　一繪圖記號按照另訂場　測量圖例表示之荐關於鹽務擬改革之河流及興築之鐵道道路碼頭及署所鹽棧鹽倉場警駐所等建築品俱按照圖例改爲虚線表示之一地形圖内須記明縮尺并附載圖内所有之圖例及方向一各圖内須詳載場名地名並測量年月及測量繪圖者姓名附則其餘有未完備之處臨時酌定知照各隊以歸一律 
[雜評二（默）]  
　　去弊生弊弊不生於法而生於心此作獘之心數百年冥冥中養成之非旦夕所能去也凡立一法必有一法之精意而作獘者不徒於法之疏漏處發生且於其精意上生之如考試而有門生夫子之稱謂夫其所以託名於門生夫子者以門生夫子關係切情誼重易動報恩之心也報恩爲良心上發現之美德非有所私也而人乃卽藉此報恩之意以行其私於是門生夫子之間遂成一種酬應私情之地而私情乃重於國家矣人心如此任何良法美意皆足以舞獘而有餘此中國之所以不治也 
　　以叚易叚鄂自光復而後無日不在危險之中黎督在鄂日以防亂爲事而他不暇及段督到鄂亦日以防亂爲事而他不暇及卒之亂象迄未稍已今白狼之猖獗其勢甚於去年之黨人黨人僅虚聲而白狼有實力然則今任之段之責任重於前任之段矣其亦有以繼前叚之手叚而不負政府之託耶其更有以师今叚之手段而慰鄂民之望耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[探報黨人與宗社黨之聨絡]  
　　江蘇省長韓紫石接參陸兩部電稱據偵探報告在東黨人勾結青島大連旅順奉天宗社黨人約期於陰曆正月間同時舉事上月廿九有王某奉溥偉命自青到東住孫文宅内與諸亂黨密商進行主張最烈者黄興李烈鈞林虎三人日本人謂王某確係升允等因應由各長官注意防範等語現韓省長巳密飭蘇省水陸警廳督率所屬員警認眞偵察並電上海鎭守使一體嚴密防範矣 
[愼防炸藥雪茄煙]  
上海鎭守使鄭汝成君昨接廣東都督府軍事處來電略謂陽曆一月廿四號廣東香山縣地方由偵探查獲盜匪孫克明即孫七麻子等十餘名訊知通同亂徒將炸藥裝入雪茄烟内每支裝藥二錢私設機關雇用工匠二十餘名將此項炸藥雪茄烟製就一百餘小箱以備假冒官場禮物送往政界重要人物處冀其爆發戕害生命此亦爲暗殺狡謀之一種業經搜查並將孫克明等訊拱鎗斃在案惟該亂黨先經製就此項炸藥雪茄已由黨徒偷運出口深恐不知者誤爲送禮致　危險除通電各省都督一體預防外爲特電請防備云云 
[高昌廟居民又吃一驚]  
駐紥製造局之第十三團所部三營士兵因奉或旅長命令練習野戰工作故於前日爲始挖築溝壘詎該處鄉民見之疑爲預備作戰紛紛傳說以致高昌廟一帶人民惶恐殊甚昨爲臧旅長所知特卽邀請各紳董到部說明原委請其代爲安慰但庽居該處海軍各艦人員之　屬亦有於前昨兩日遷往他處者居民終覺懷疑云 
[責成第一營嚴密巡防]  
駐浦步兵第一營營長廖守忠昨接上海鎭守使鄭汝成君公函内開浦東地方遼闊毘連上南川寳等縣平原數百里地跨江浙交界之區西南方面黄浦江邊洋商廠棧林立工匠衆多匪類易於混迹東北方面濱臨海灘兵商等輪皆可起卸貨物登岸前聞叛黨乘某國兵輪裝運軍火欲在該處起卸運入内地希圖謀亂疉經令行貴營長嚴密巡緝認眞搜查屢據報告均稱安靖頃又據偵探報告又有前項情事惟浦東地方貴營駐紥有年情形較熟應負完全責任如拏獲亂黨盜匪訊有確實口供與眞憑實據者應一面報告本署一面就地以軍法從事毋稍疎懈 
[嚴防商船私藏軍火]  
　　邇來滬地又有謡言戒備甚嚴海軍李總司令以浦江中停泊之商船沙船鱗次櫛比難保無黨人設法勾結私藏軍火等事因特派小輪兩艘甯波舢板八艘各由軍官派練軍穿着便衣携帶手鎗分詣各沙船釣船停泊處所嚴密稽查以遏亂萌 
[鎭守使電催新軍南下]  
　　上海鄭鎭守使前因駐紥淞滬龍華松江等處之陸軍第四師所部各旅團營不敷調派特委第十三團第一營第一連連長馬督彪等前往天津馬廠挑選新募士兵二千名來滬聽候調派在案茲以該連　等赴津多日尚未率兵南來而滬地自舊暦年底迄今謡言未息製造局一帶民心甚爲懷恐急待重兵駐紥以鎭人心故於前日電致馬連長等迅卽督率新軍乘車南下以便擇要防堵云 
[浙都督又請協輯黨人]  
　　浙江都朱介仁君訪悉黨人莫永貞任鳳崗沈定一龐青城等七八人前在浙江圖謀獨立未成近復潛居上海希圖再舉特即電請上海鄭鎭守使切商駐滬特派交涉員楊君轉商外交團一體協緝務獲解辦 
[再紀白狼擾害敎會之警耗]  
　　皖屬六安霍邱鳳陽宿州等處被白狼騷擾波及敎堂巳詳昨報茲悉前日有該處避難來申之敎士張馮陳姚等姓十餘人偕同修士數十人至徐家滙天主敎堂謁見江蘇全省主敎姚君陳述白狼强擄敎士勒捐鉅欵及搶掠民財等種種慘狀姚主敎當即商請駐滬法領事甘君先向華官交涉至派往該處實地調查之會長倪君聞已起程矣 
[盜匪傷害西人四誌]  
　　工人飰婦之供詞 
閘北寳山縣境馬家宅西人勞德吉司（卽羅帝戤司） 
住宅被盜行刧拒傷事主由該處附近三區警局立飭探警查緝等情已迭紀前報茲經該警局查得該西人家所用工人趙吉堂羅才生並女傭倪易氏等三人應在嫌疑地位卽行拘獲並拾獲盜遺花緞馬甲及木棍一根血衣一件解由閘北警察分廳於昨日午後四時轉送地方廳請爲訊辦當經汪檢察長提案研詰據趙吉堂羅才生同供本邑浦東人在寳山縣江灣鎭西南約三里許馬家宅地方西洋人羅帝戤司住宅爲出店並經管奶牛生理該住宅是平屋爲洋人租地自造奶牛爲洋東自食並不出售洋東還在北京路某洋行爲寫字早出暮歸習以爲常舊暦本月初五日卽西暦一月三十號夜間二時許突來盜匪十餘人各持兇器破門而進其時洋東與主婦早經就寢小民等二人則臥在小平房中傭婦倪易氏臥於廚屋内其時小民等聞警驚起洋東夫婦亦自房而出不料盜匪來勢兇惡卽用木棍先將主婦頭上猛擊一下雖曾受傷並不緊要後將小民羅才生連同主婦推入小屋内該屋門上係栅欄形式外有　鎖卽被鎖入小屋内民人趙吉堂則乘間逸出門外即用洋油箱亂擊報警其時洋東則與盜匪力爭無如寡不敵衆被盜用刀戳傷頭面手足等共有十一處之多查洋東於家中並不置放值錢之物卽家中應用之錢亦每於先一日取回所以此次失　並無貴重之物祗被刧去洋東自用之手鎗三支鋼表一只閙鐘一只外國金戒一只並零星錢洋等物小民在外報警之後卽經四鄰並左近西人赶來拘捕若　始行逸去嗣經洋東查點失物開明失單除報公共捕房請緝外又報閘北警局派警詣勘拾得該盜所　木棍一條花緞馬甲一件此衣爲洋東與匪爭鬥時扯下之物又獲血衣一件當時因洋東傷勢頗重當送公濟醫院醫治至舊暦本月初七日警局以小民等嫌疑地位拘送到案是實倪易氏供蘇州人在西洋人羅帝戤司住宅爲燒飯每月工洋六元業已上工五個月餘供與趙羅略同問官反覆駁詰趙吉堂等執定如前判趙羅及氏分别收押解到證物即命存案候偵查實在情形再行核辦 
[巡捕因公殞命]  
　　公共租界總巡捕房九百四十三號華捕顧雲生因於陽暦一月二十號夜七時在四川路青年會弄内追捕盜匪被匪開鎗擊中左乳旁送往仁濟齋院醫治因鎗彈深入内部曾經剖檢當時雖漸輕减無如肺葉漬爛竟成不治已於昨晨十時殞命捕房得悉後即報請公廨聶襄　會同美領强君於午後一時乘坐馬車同蒞仁濟醫院卽飭吳檢騐員騐得該捕委係鎗擊受傷身死中西官親視無訛飭塡尸格遂升坐公案命傳尸兄顧鴻飛至案詰據繫稱伊弟因公被匪開鎗　　　爲可慘求請伸雪中西官諭顧具給領尸棺殮並據華醫生張如舟投稱該捕到院已有十餘天其鎗珠已入内部曾經剖檢詎肺葉潰爛膿水流出前昨兩日忽爾氣喘延至今晨身死云云中西官卽于驗訊單上簽判云騐得已死顧雲生委係鎗擊身死深　憫惜應右屍親棺殮判畢卽乘坐馬車分道返署並聞該捕定於今日舉殯運回浦東原籍安葬麥總巡以該捕追捕盜匪因公殞命須從優撫恤並於昨日通諭各捕房華捕護送屍棺以示敬重云 
[征收兩市船捐之畫餅]  
　　閘北擬徵船捐曾誌前報茲悉蒲淞市公所因閘北市政廳欲攔入蒲淞區域内一律徵收特呈請省長飭令停止日昨由韓省長訓令閘北市總蜚略謂案據蒲淞市總董呈稱案照市鄉制區域旣定界限各分卽兩區以上有連帶之關係亦應照章協議辦理今據閘北市政廳函稱開辦船税所有貴鎭區域範園未便劃分兩撅自應一律徵收等因權限混淆殊於定制大相抵觸除繕函請其於本市境内停止徵收外合行備文呈請查核迅卽按照定制令行閘北市政廳於蒲淞市境内卽日停止徵收免釀事瑞並附來往函稿等情據此查該市徵收船捐一案前由該臨時總董呈請核准前來當以該市正式自治機關尚未成立所有船捐暫無庸議指令知照在案據陳前情殊爲疑訝該市徵收船捐一事尚未經本公署核准公布何能遽行開辦更何能逾越範圍攔入蒲淞區域之内合亟令行該臨時總董知照蒲淞市如有徵收船捐之必要應由蒲淞市按照法定手續次第進行該總董可毋庸代爲擘劃也 
[三誌澈究公債票之來歷]  
　　楊樸箴王鹿賓因在三馬路萬祥春茶館内兜售公債票被鎭守使署偵探鄭柱臣余祖勳得悉報由總巡捕房派令中西包探將二人拘解公共公廨訊供押候補傳人証再訊在案昨晨由廨復訊先由南京來員江載陽上堂禀稱此項公債票由都督寄存財政司庫内於南京獨立時失竊約三四十萬恐被授抵外人致起交涉業奉韓省長通電緝拿且早經出示通告並登各日報廣告聲明請爲察核繼由丁榕律師投稱奉楊觀察使委任爲代表並訴明前情請卽照章引渡訊之王鹿賓仍延律師辯護孫襄讞商之美領卓君以據王之律師辯稱楊係寄居王家此項公債票楊稱由其友彭　之囑爲代消且經鄭余兩偵探証明當時公債票均置於茶館檯上衡情酌理王關係尚輕姑准交保候示楊押候補提人証再行訊核 
[津人公宴鎭守使]  
　　徐家滙天津會舘董事王熙榮周公紀等昨在該會舘設席公宴上海鎭守使鄭汝成君鄭君因是同鄉未便辭却乃事帶護兵二十名至該會館拈香並在會館空地偕同鄉多人合擬一影以留紀會旋即入席暢飲盡歡而散聞徐家滙警察署員余炳文當時曾帶巡警二十名各荷槍械站立防護云 
[第四師預備校閱]  
陸軍第四　楊師長近接陸軍部電開奉大總統命令第四師全軍自於去秋調滬以來已届半年而該師所部步馬砲工輜各旅團營士兵之操練久未派員校閱恐致荒廢自應派員考察者即預備校閱等因合應電請查照等語楊師長當即分令所部各長官預爲整備聽候大總統派員蒞滬考查因此現駐製造局之各軍營日來操演非常認眞云 
[滬南警廳會議紀要]  
　　昨日爲滬南警察分　所屬各區署巡官會議之期茲將議决事宜四則探錄於後一以後各區署對於巡警操練一律改爲午後一鐘至二鐘以便屆時派員查視星期日免操令將鎗械探拭潔凈由巡官騐看本廳不時派員抽查以保　械而定各巡官之勤惰二各區署須每棚立掛號簿一本凡休息巡士外出先告知巡長許可再寫掛號簿由署　員或巡官批准可能外出每棚同時不得逾二人每號不得逾三小　三每棚立呈事簿一本以便下差後有事報告備查四所有鎗械警裝　責成巡　管理由署長員督查凡於公家物件如有遺失卽由長官賠補 
另一訪函云星期一二兩日爲警廳常會之期崔分廳長特邀集所屬各署長員巡官會議　决數事如下　一改區間題所屬擬設三區所有各分署署員與署長同署辦公一　警數目　每區規定長警九排崗位二十四所每晝夜分三班輪流一劃分區界各區轄境均須另行劃分管理所有規劃事宜及規定崗位等事委第一區署長劉秉倫第二區署長錢充祥會同規劃一切擬具圖說呈候核定一令出惟行所屬人員各項事件一經奉到批令均當立卽遵照奉行不能延玩 
[夜差巡警之懈怠]  
　　滬南警察分廳廳長崔君查得各區崗巡例於夜間佩帶槍械藉禦匪患乃近來勤務督察員查崗時每見有空身佇立將鎗械置於崗側者但鎗械爲防身要具時刻携帶方能捍患爰飭將疲玩各崗巡查明報告候即分别訓令各該區警署按名斥革以昭鄭重 
[分投調查之忙碌]  
　　南市第一區警署署長劉君刻奉崔分廳長令飭調查境内各學校分别市立私立並每校學生若干曁　業公所所等列表呈報備查聞各區境内之押店典當等亦須查明牌號及店主名姓造報已分令各警署分署一體照辦矣 
[署員紛紛更調]  
　　北市警察分廳長徐輔洲君昨日通令各分署署員云爲調署事照得警官爲親民之吏地方之情勢互殊自應爲地擇人分署員或署長自應酌量以期適當茲查現署第三區第三分署署員劉樹棠堪以調署第四區第二分署署員所遺三區第三分署署員一缺查有現署四區第四分署署員王汝霖堪以調委接署遞遺四區第四分署一缺查有現署第四區第二分署署員杜金釗堪以調委接署除分令外合就令飭爲此塡發委狀令仰該署員即便遵調到差仍將接收事件並到差日期具報查考 
[選補巡警之報告]  
　　閘北警察分廳廳長徐輔洲君昨呈薩督辦文云爲呈報事竊本分廳各署分署巡警缺出向由敎練所挑選派補並經具呈開具姓名報告在案茲查第三區警察署於一月二十五日呈報出缺三名當由敎練所選取學生賈富成劉夢奎　　王三名派往補充又一月三十一日三區警察署曁該區一　署呈報共缺四名當由敎練所選取趙如蘭楊建章李雲亭劉景文四名分别　往補充又同日四區第二銷三兩分署呈　　缺二名當由　　所選収馬連元李星珍王消萍三名分别撥往補　理合呈　　辦察核施行 
[鄉董與命案之關係]  
浦東高橋左近二十二保二十九圖鄉董　　　卽楊小峯因於湖州人胡倍林受傷身死一案頗涉嫌疑　日由地方檢察廳汪廳長　飭法警錢子餘金寶山等下鄉拘拿限次日解到昨日午刻錢金兩警卽將楊解廳汪廳長諭令收押並以錢金兩法警依限獲到實屬辦公勸奮着各記大功二次以示鼓勵 
[檢察官預訊賭案]  
　　張榮德（卽小老）沙榮祥（卽大老虎）等紏衆聚賭由二區警局拘獲二十餘人解送地方廳候究巳紀昨報前日上燈時由張檢察官提案訊明張榮德沙榮祥實係著名賭棍判令押候起訴審判廳訊明究辦其在場推莊之陸自修嚴德昌判繳保燈金各五十元交保楊明發陳會臣洪立生毛紹林等二十一人着各繳保証金十五元或十元方准取保否則押候并究 
[催造農林統計表]  
　　江蘇行政公署訓令上海縣公署文云實業司案呈農林統計　係實業前途至爲重要此項表式早經頒鈔各縣知事飭令　限塡送又經通令　催刋登公限在案茲查各屬於是項統計表除吳江華亭寳山南匯江都丹陽泰紹太倉崇明奉賢　十縣業巳塡送齊全丹徒金山常熟甫經呈報正須察核碭山崑山二縣所報多有遣誤當經飭令補呈其除各縣員將此項統計要政迄未呈送實屬玩疲已極合再令催各該知事務速按照統計表式詳確查明塡就呈送如再延誤定于未便 
[花衣船戶遇盜]  
　　花衣船戶王炳祥昨至南市第一初級檢察廳報稱前晩驚舟載花來　售罄後收得價洋回里船抵南黄浦時值深夜突被盜匪十餘人一躍登舟持械恐嚇其時船戶等俱已　熟　被揮刀亂刺搶去現洋二百數十元並義戳傷腿際呼嘘而去請爲緝究檢察官以事關盜刦非初級應範圍以内之事卽派法警伴送至地方檢察廳報請勘騐 
[稻柴船又被搶刦]  
　　滬南薛家浜浦口等處所泊西鄉來滬之稻草船時被附近　江北匪徒深夜糾黨上船行刧迭經報案被獲　辦此　仍末盡絶前晩又有韋某之稻柴船於夜半時忽來匪徒四五　俱操江北口音持刀恐嚇攫去皮馬褂一件洋銀數元迨喚崗警追捕已杳無蹝跡業已報請該管警區派探嚴緝矣 
[典夥之惡作劇]  
　　舊曆正月初四傍晩英租界五福弄附近某弄間有一鬚髮皓白之老者自車中出突被票少年數人圍困之以糞穢塗老人之口一時皓白如銀之髯忍作金黄色見者莫不掩鼻而遁聞老者係某某四典之執事且爲該業董事諸惡少卽各該典之　友因該執事平日苛待同事　恨已久以此報復然亦太惡作劇矣 
[押店經理之粗莽]  
　　陶張氏於舊曆除夕將銀寳金戒兩只向唐家弄源來押店質洋十五元至新正初五日持券往贖該押店稱巳贖去氏即報告捕房於昨日派探將該店夥汪北海拘解公堂請究據該店經理周子山投稱寳係原告與包探串詐咆哮公堂中西官以周目無法紀斥令退去汪押候查明再訊 
[虹口店舖之賭興]  
　　虹口武昌路王興昌任同泰洪泰廣維昌廣榮昌廣德昌顧天盛生利等十五戶均因聚賭昨由捕房將該戶等一併傳至公堂訊明判各罰洋二元充公 
[粤人聚賭抽頭]  
　　粤人白阿珠因在武昌路三百三十三號屋内聚賭抽頭被捕查悉禀廨出單於昨日將白傳至公堂訊明聚賭違章屬實著罰洋十元充公 
[原告控訴不實]  
　　袁張氏至法公堂　稱丈夫洪海前日出外至晩八句鐘時隔隣失阿毛忽向婦人硬借洋廿元不允行兇無奈將衣飾付質如數交付夫回後當即訴知　婦　報捕解究當票呈閱質之朱供是晩袁家聚賭吵閙我曾干涉及至八句鐘時我巳就　詎袁忽糾　數人將我拖入捕房經控硬借實係寃枉求恩明察捕房派人　稱袁將朱扭至捕房時觀其形狀確係於就睡後拖出請後　　員以原告所控不實逐商之法副領事　君從寛一併斥釋當票發還 
[小客棧之汚穢]  
　　法租界小客棧　次櫛比邇因生意清淡暗召流娼到棧接客名曰　牌茲被二號西包探查出不動聲色飭探將新源棧主　水生萬新棧主李阿生振興棧主朱海榮及侯阿二沈阿彩新榮　棧主王少山等傳廨請究唐永生等同供實係女客並非流娼中西官姑念初犯判唐等六人各罰洋五元其抗傳不到之王少山罰洋十元一併充公如查明再有違章情事重罰不貸　二號西探又稱各客棧内近有私設烟榻售賣燈吸情事茲將張顧氏所開小客棧之司賬王仁成傳案請究王供以後不敢再　判罰洋廿元充公烟燈等物銷毁 
[同族且又同妻]  
　　紹興婦人金顧氏背夫逃至滬上匿居平橋路六十一號屋内與夫族金錢之姘識前日被本夫金四八尋見扭　捕捕房昨解公堂訊悉前情判男女分别　押兩禮拜期满後氏交本夫領回管束 
[酒興勃發]  
　　侯玉堂前曾充當闌北偵探經前穆警廳長取消近來自稱在米統領處充當軍事偵探前晩乘醉至烏　路敲開華程氏之門　入臥房欲圖强姦該氏大聲喊救由同居錢某喚到崗巡將侯拘獲解經四區解署長移送初級檢察廳由戴檢察官判侯暫行交保聽候調查再行核辦 
[販烟犯送廳訊辦]  
　　三區警察署探警先後緝獲私販烟土之陳子祥及婦人　王氏黄氏等三人搜出大小土共五十包均經董署長預審移送初級檢察廳分别收押聽候核辦 
[删改敎科書之部令]  
　　敎育部第十號訓令云據京師學務局呈稱據京師公立第十八初等小學校敎　恩霖函稱現學校敎科書刋有　文黄興肖像並臚陳其功烈該二逆倡亂湖口糜爛長江殘害生　實爲民國之罪人請通知各事校將關於逆黨各課卽日　除等　　各商店舊日編纂之敎科書叙述民國成立於孫黄頗有奬　之　　彼等　亂行爲巳爲全國所共見自應將其肖像及稱揚之語悉行删除以祛國民之瞀惑查商務印書館之國文歷史敎科書關於此等之處巳經删除凈盡業呈本都核准在案惟其他商店改正之本尚未送到應先由該民政長飭知各學校凡用商務書館之書者其國文歷史應換近來改正之本如巳購舊出之書未便改換者亦應照改本敎授至於用他商店之書者其改本未經出版暫先由敎員敎授時酌量删改俟該商店改本出牌後即照上辦理並由本部通告各商店其舊編之書速行删改新編之書更加愼重以端國民之趨向仰卽遵照辦理可也等因聞上海縣知事已奉省長飭知轉告各校矣 
[公堂會審之小影]  
　　公共公廨聶襄讞昨晨會同美領强君升坐公堂會訊捕房瑣案時有某西人携帶攝影器具商准中西官攝一小影而去 
[汽車傷人三誌]  
　　北四川路水菓店主范金堂於一月二十八號傍晩在本店門首被西人考白士之　車撞斃業經公廨中西官騐明候再訊核在案　由捕房將汽車夫王學生拘解公堂請究屍子范木金投求伸雪繼由見証姚立成投稱當時汽車不甚快速因死者在前不及避讓所致訊之王學生供稱實因前有電革阻礙是以從傍倒駛死者自不經心被撞求鑒西人考白士亦上堂證明前情中西官會商之下以死者自不經心與人無尤判王開釋將案註銷 
[乘車跌斃續誌]  
　　前報記楊樹浦路有年約三十左右之某甲搭乘某號電車失足跌傷身死報經捕房將屍車入驗屍所候騐一節兹查死者係太倉人姓王在吳淞鎭某鹹貨店爲業昨　屍子投案求免相騐捕頭准予備棺收殮 
[迷路小孩待認]  
　　昨有某西人在途查見三四歲之迷路男孩一口喚由二百五十三號華捕送入捕房捕頭諭飭暫行留查候查傳家局到案認　 
[抗傳不到之儆戒]  
　　新瑞和取租人前在法公堂控房客戴尤氏拖欠房租洋卅四元收押追繳在案茲已多日分文未繳由捕解棠請斷中西官因原告未到押候禮拜一再訊　又解案問官以收租　兩次不到殊屬藐玩遂將控案莊銷戴尤氏開釋不追並着原告罰洋兩元以爲抗傳不到者戒 
 
 
 

Page 11

 
 
[法租界火警]  
　　法租界寗波路四十五號天寨祥鞋底作於昨晨五句餘鐘起火　燒西隣四十六號東鄰四十四號共燬樓房八幢事後經捕房查得天秦祥保有火險銀五千兩係天津人馬金坡與劉某合　旋飭包探分投拘拿業已將馬劉並作夥等十餘人一併拘入捕房押候數究 
[匪徒犯案纍纍]  
　　匪徒胡芝卿周金才萬長根糾黨在斐倫路剥取看守公廨押所之一千一百十五號華捕劉德公皮衣匿跡該處粤妓院内由探將三人拿獲抄出手鎗一併拘解公共公堂訊供管押在案茲經捕房查得該匪等曾於陽曆一月十一號夜九時在北河南路靶子路附近用刀戳傷王少卿肩膀並搶取王之大衣金戒銀表等物當於昨日傳同原告復將該三匪解廨經聶襄讞會同美强副領事略詰一過判仍還押候查明另案於下禮拜二併究又匪徒張阿道王福生張宏全專在公共租界内持刀截刦行人財物前日經美捕房包探將三人一併拘獲昨解公堂經中西官研訊一過判均押候查明所犯各案再行訊究 
[救濟兵禍之急迫]  
　　紅十字會總會總辦事處於辛癸戰務救傷瘞亡救渡難民留養子道拯恤善後又復推廣地方善舉種種設施耗費四十餘萬近自蒙古告警張口醫隊尚未撤回而自狠猖獗光山商城潢川相繼失陷六安壽州匪勢益張所過之處姦淫焚殺慘無人道沈副會長以救濟拯恤爲紅會天職業已分電固始穎州廬州正陽　淮紅十字會分會星夜派員前往救濟茲將各處來電摘錄如下固始分會來電紅十字總會鑒前因大股土匪東襄連破光山潢川商城傷亡極衆燒擄尤酷固始危在旦夕旋有軍隊到縣分會於　日電達總會請示辦法時光州電不通由穎州代拍應如何救濟祈速覆固始分會張智溪勘印 
廬州分會來電紅十字會沈鑒頃接蕪轉　電敬悉查六安除夕城陷商民被匪刦殺姦焚糜爛不堪近匪雖退敝會已派員調查詳細情形再行電請如何救濟廬州分會微覆 
穎州分會來電紅十字總會鑒固始轉豔電悉敝會兩次救謹經費浩繁基本金僅存二百餘元自光漢六揮失守穎州十分戒嚴敝會醫藥全無現諸會員正在出發救濟醫藥賑欵乞恊助潁州分會 
[介紹新書]  
　　昨承美華書館惠贈滬人寳鑑一册此書係熟悉上海社會情形之黄人鏡君所著於各種現行規章及防範研究之方法備載無遺凡我旅滬同胞欲保自由之幸福者允宜各置一編 
[謝贈月份牌]  
　　昨承中華圖書館印刷所惠贈彩印月份牌兩幅又上海華安保險公司惠贈四幅均燦爛可愛書此誌謝 
[雜評三（訥）]  
　　炸藥雪茄之發現自來暗殺之目的不過在一二反對黨重要人物而已然而論者猶議其非人道若今廣東之一百餘箱炸藥雪茄目的何在耶試思此一百餘箱之雪茄流傳於外斃人幾何耶有如此多數之敵黨重要人物耶能决其吸食者盡重要人物耶且盡爲敵黨之人耶非特計之誥抑愚甚 
　　馬夫巡捕之盡職人之盡職爲最難盡職於危險之時爲尤難中國國事之壞由於不能人人各盡其職也不能盡職之故由於自私而不明義理不謂今日以一小馬車而飽盡職衞主以一巡捕而能盡職捕盜不可謂非難得之人也雖一受傷一斃命而所榮巳多捕房於此二人均有以奬許之宜哉 
 
 
 

Page 12

 
 
   
 
 

Page 13

 
 
自由談 
游戲文章 
[尋人廣告] [  鈍根]  
　　本宅於正月初一日走失男子一頭年巳七十二歲前清時曾捐監生歷充鄉董民國成立後竭力運動爲知事未成終日長吁短嘆忽于元旦空腹出外一去不回頭戴紫毛去緯改良大帽身穿棗紅寗綢團花皮袍薑黄圓壽字銅鈕馬甲脚登半舊厚底緞靴手執長黄烟管腮下黄鬚甚濃口操江北官話如有人尋得送至本宅者酬洋二百元知風報信因而尋得者酬洋一百元事關老命决不食言思官鄉鼻涕胡同錢宅太太啓 
[錢老寄太太書]  
　　太太鈞座卑職因當今大總統特開恩科取士中式者卽爲老虎班知事卑職食毛踐土具有蟻忱敢不匍匐晋京上應大典以爲榮宗耀祖封妻蔭子之計惟鄉間風氣未開燕雀焉知鴻鵠之志恐彼聞而譏笑故於元旦私行出門不告一人現已安抵京師養息精神以備入場掄元奪魁今見報載告白知太太垂念下官不勝惶恐敬謹密禀務請暫勿宣布俟報到再行開賀宴客卑職俟朝考引見畢後卽當回家有失陪侍之處容後肉袒跪床請罪卑職老邁昏庸乞太太嚴加訓示卑職幸甚祖宗幸甚肅此敬請　安再者卑職臨行携有考籃一隻卽昔年考師範速成科及去年考法政大學時用過者不須另購恐勞查問合併陳明　卑職錢爲祿百拜謹禀 
海外奇談 
[卡馬拉Cadrorlp（譯公論西報）] [  東埜]  
近日吾國暗殺之風盛行始發現於滬上繼蔓延於京津近者西婦南門之案又見告矣風聲所播全國震撼幾疑荆軻聶政紅線隱娘復生於今日雖其宗旨不同要之其處心積慮伺隙蹈瑕求得間以圖一逞固彰彰不可掩也前閱西報見有載（卡馬拉）故事一則頗與吾國近日暗殺黨相似譯之以告當世藉知彼中情節離奇詭譎殺人越貨之生涯亦由艱苦歷練中得來有保衞治安緝捕盜匪之責者當出其全力鄭重將事勿視爲易與而忽之致星火燎原不可撲滅是則譯者區區之意也 
意大利南部海濱有一巨集名奈泊而司Zaples卡馬拉黨人縱横出沒之地也該處居民一聞卡馬拉之名則疾首蹙額皇皇不可終日蓋居民之生命財産一年之内犧牲於卡馬拉黨人手中者不知凡幾宜其畏之深而惡之切也顧卡馬拉之内容如何乎請得而略述之 
卡馬拉者一秘密黨會以作奸犯科爲目的者也凡入會者墮地呱呱满三歲時卽須爲練習生由黨人敎以行乞及竊摸他人零物如手帕等等歷數年之久恒爲警察捕獲押入監獄其第一次入獄後山黨人示以兩途令其自擇或改行爲善或甘心作惡如志願作惡者則由會中認爲同類否則與之斷絶關係然而一入迷途每難自反顧改行爲善者幾於絶無僅有嗚呼是寗非天地間乖戾之氣乎哉旣得會中承認矣即能爲會中之卡馬立司脱（Calnorlist意卽黨員）乎未也是不過一候補者耳膽量之勇敢須待歴練刺刀之使用須待學習智識之靈敏須待經騐候補人員須歷幾重階級循序漸進不可以躐等也其最低之一級名曰笳讓　嗎拉維太Carzonedimalavita在此期内如辦事勇敢其膽略爲會中所賞識者可以升入較高之一級名曰劈須拖司笳羅Picciuttosgarro爲卡馬立司脱之副手在此期内如會中决議暗殺社會上之某人可自告奮勇前往行刺作爲進身之階梯如無暗殺之必要則由會中指派一人與之比劍設比劍不勝身負重傷俟其痊愈尚可爲第二次第三次之比劍如其三次均遭失敗卽失其入會之資格逐出會外 
暗殺成功或比劍獲勝不過得會中第二次之承認而已若升作眞正之卡馬立司脱尚須經歷種種之艱難險阻自顯其技能之卓絶膽識之豪邁方可以前由劈須拖斯笳羅而升至卡馬立司脱者須歴二年乃至八年之久今則其期已大爲縮短然其事固甚難也充劈須拖斯笳羅者會中如有事故均受驅遣所作之事須得會中之满意迨至工夫純熟白盡殺人於市來去自如且會中規定之期限已满乃由全體會員公致一　奬書承認其爲眞正之卡馬立司脱其禮節頗爲莊嚴密室之内會中代表若干人環桌而坐以兩劍交义作十字形此補缺人員就其前立誓其誓詞大致謂自誓之後忠心奉職官吏警察視同仇敵敬愛黨員舉世無匹不問安危不論緩急决不自首永杜反側誓畢由會中代表口授以應守之黨規違者殺無赦從此以後此人遂爲眞正之卡馬立司脱遇同事以謙處事以愼會中利益如分贜等等均得享用黨人之意以爲良善品格（卽作惡之謂）者上進之階梯也受黨人之敬禮獲種種之利益胥在於此故分道四出競爲慘殺刧奪之事毋肯或懈迨至犯案纍纍罪惡滔天則由會中推舉升入於三十三頭目之列而其黨魁者亦從此三十三人中選出從此可以坐食分贜無所事事矣 
卡馬拉黨人之横行於奈泊而司也多瘦小而精悍蹺其鬚揚其目斜捲其帽擇其惡者而行之藉博黨人之稱　亦卽爲入獄懺罪之基歴如僥倖漏網不入警察巡丁之手則依卡馬拉習慣率其父母妻子兄弟叔姪團聚於一堂父詔其子兄誥其弟令其繼志述事以爲榮　卡馬拉之惡根性都由累代相傳　得之不幸入狴犴則可與獄中同志一圖把晤其後半世鐵檻生涯半消磨於偶像一具孤燈一盞之前此偶像者卡馬立司脱崇拜之神奉以爲敎者也總之卡馬拉黨中之人無論被捕入獄或逍遥法外皆自誇其所居之地位高不可攀所陷之罪惡深不可測所受之傷痕自頂至踵幾無完膚也是人也惡貫已盈或壽終或伏法其一家八口必得同黨之周濟可無後願之憂也（三） 
尊聞閣詞選 
[旅夜書懷卽用包柚斧兄餞賴遯老原韵] [  王撝遷木氏]  
孤芳自賞本來難空憶荆州昔日韓古樹鳥驚人影見半窗月待漏聲殘離離芳草黏天遠落落梅花闘歲寒漫洒楊朱歧路泣萬千心事寄毫端 
自由談話會 
　　儉德會規則一不狎邪二不賭博三不必以酒肉宴客四不必華服五不輕寒素 
入會者蘇州汪易安丹陽胡鐸石痴朱惟壽海虞李朦亞虎林夢痴 
小說 
[玉女魂（十三）（英國羅生女士著）] [  中華雪英譯]  
　　第十三章 
　　夫以子女之醜行告於其父母又從而加慰藉者萬難事也燕爾立奇掬萬愁於面乘車回家車行徐徐亦不前其懊惱正復類是實則家中人以約期旣届賓侣咸集獨不見愛女歸來惶慮已極來賓中或翹佇牕前或迎門探望俟主人之歸往來憧憧若梭織久之久之見來車非遠各隨羅仙出迎揚手高呼備盡歡迎誠意旣而車止羅仙爲啓車門斗發憤聲曰老父邱洛德何在燕爾立奇咽不能語握羅仙手入室卽椅攤坐放聲大哭羅仙震驚大呼曰嗟乎我至親愛之邱洛德豈死也耶太姆北爾知有故徐叩之燕爾立奇挽入他室以揭帖授之曰讀此自知毋爲是過悲失性己則回首不語强作凝定狀太姆北爾閱帖畢肢體大震手中物不期自落於地嘆息曰奇哉不意我清白無瑕眞摯柔順之邱洛德乃一至於此耶旣乃木立爲電力所鎭不能自舉其軀哮不可止忽聞羅仙號呼聲若目暈立蘇轉增狂態擁羅仙曰吾歡寗自愛言已涙如泉涌 
以凝靜之賢士遽作楚囚之悲不徒爲兒女情長也天性之眞名譽之見偪之於前流露於不自知耳羅仙哭曰邱洛德果死也耶太姆北爾曰渠誠未死羅仙曰未死而不歸病耶我卽乘車如校治之使我而病我女必温存我側不離造次我今卽如校太姆北爾曰羅仙勿悤遽實語之爾必弗去去亦無益羅仙怫然曰太姆北爾爾胡憒憒慮我失性耶究如何者速語之勿作此囁嚅不關痛癢語令人焦悚欲死太姆北爾嘆曰女實未死且非病特所犯有甚於病甚於死者羅仙駁曰何至若是我女必不爾太姆北爾曰汝母自信太深羅仙曰斯言何謂邱洛德受我敎誨深必不背艱忠義輕身而犯　太姆北爾嘆曰嗟乎邱洛德竟　　其父母身家從一不知誰何之犯徒去矣羅仙驚呼曰私奔耶邱洛德邱洛德汝胡不思自賤若是嗟乎此恥焉能洗此涙何日乾耶旣乃跪地張手向天泣虧曰仁天仁天聽我爲迷逾無識之愚兒祈禱幸天廣扇慈悲勿使此兒失所且禁渠勿生子女致蹈我今日　堪之梗楚維仙口中發聲斷續不復成句但逐字徐徐相接久久始成一語蓋傷之極矣禱已仆於丈夫之臂哮喘如臨死太姆北爾　立不移若恨羅仙用情爲過分者著者曰斯時羅仙之中懷非設身處地萬不能體其萬一讀此書之女子誰不欲後日身爲人母得好兒女且當思我身自襁褓至於成人何日不在茲親之期望中使一旦沉迷私欲背親以失其澄潔之身致乃父乃母嘗太姆北爾及羅仙此日之悲情慘狀於心安乎嗚呼爲女子者切思之 
太姆北爾家以走失愛女悲喪靡極緝飭數日莫得端倪復强自排解以爲女去必速結婚婚後必携夫婿歸來則别離亦暫耳太姆北爾問其妻曰此女之過可復恕乎羅仙曰胡不恕女誠有過謂非爾我之親生使其歸來投地衰悔而不爲之寛其旣往勉其自新於心良不忍我以爲人從懺悔中來修省必倍於曩昔則爾我後日所收足償暫時拂逆詎嗣是而後音耗杳絶始以冀室之深幾幾乎問卜占星朝祈夕禱息息不離亡人之影響繼則望絶求靈縈思日替良辰美日弗異疇時而相對各無好顔色蓋日耗其精神於離情楚緒矣情緒旣劣老態陡陳榮萎之殊若經幾十寒署鬱伊之耗人誠非意計所能揆度羅仙凄然自嘆曰今衰象之發現至於此極矣果誰之故使我老父賢夫日嘗惡趣我何爲不忍於逃女空目悽惋不爲調護我夫子明德素孚老父中年多遭變故在理當撇却煩濁　游其歲月於怡養之天我爲女爲妻應悦色和顔曲盡事父事夫之責心頭芒刺祗可自知寗現於外增我二親人之不　乎 
羅仙處人生最難排遣之境强自責勉曲盡事父事夫之誠令儀閫德可以風世俗可以示來茲乃以所生不肖茹苦含辛寂寂以沒惜哉（二） 
 
 
 

Page 14

 
 
   
 
