# 1923 - 136 - 4918046

 

Page 1

 
 
第一萬八千零四十六號;中華民國十二年 西曆一千九百二十三年五月二十四號
星期四 * *   
 
 

Page 2

 
 
第一萬八千零四十六號;中華民國十二年 西曆一千九百二十三年五月二十四號
星期四 * *時論（本館特約） 
[二十一條問題] [  吳鼎昌]  
　　根據近來各地民意之表現以告日本智識階級 
　　二十一條問題之解决吾人不欲商之日本普通國民尤不欲商之日本政治家軍閥家普通國民易動於情感政治家與軍閥家易誤於策略徒煩口舌之勞不得事理之眞也所欲與之商榷者爲日本智識階級者智識階級者一國之先覺應以正大光明之態度指示國民將來之途徑者也商榷之點又不欲根據曩年北京脅迫交涉之情形而論其効力之應否存在或根據巴黎會議中國正式聲明之事實而論其効力之已否中斷或根據華盛頓日本自行宣布之讓步而論其範圍之若干變遷牽拘法理互鬥口舌也蓋將以世界的種族的歷史的地理的眼光觀察中日兩國之將來以至誠極懇之意謀一解决之法耳世界政治趨勢因歷史地理種族之關係日趨於大民族合作Ｃｏｏｐｅｒａｔｉｏｎ之途徑所謂白人ＷｈｉｔｅＰｅｏｐｌｅ所謂英語人ＳｐｅｅｄｉｎｇＥｎｇｌｉｓｈ種種大種族之名詞所謂大美洲大歐洲大印度種種大區域之名詞各爲號召互謀團結日見報章漸臻事實勢力膨脹不可或侮在此趨勢之下中日 
 
 

Page 3

 
 
第一萬八千零四十六號;中華民國十二年 西曆一千九百二十三年五月二十四號
星期四 * *兩國之將來將逆世界潮流互爲仇敵耶抑順世界潮流共圖生存耶吾願日本智識階級者對於民族將來之發展一深思之世界民族歷史上凡一族侵略他族者其結果若何日本所深知苟非至愚極蠢之族必有報仇雪恨之日遠者不必言近如法德人心怨恨報復輾轉流毒遺禍數世未已故就世界歷史而言謀國者苟逞一時之快侵略他族其結果實無異自埋若干之地雷等若干年後之爆發以自斃其子孫而已况以中國歷史而論尤有特殊之情形中國民族定於同化力世所共知外族之侵略者歷史上不知若干次失敗者勿論矣其成功者無不同化於中國幾幾乎失其種族名詞之存在禍又不僅報復而已吾更願日本智識階級者對於民族已往之歷史一深思之鑒及已往謀及將來則日本對華政策宜侵略耶抑宜親善耶吾人欲質諸指導日本國民之先覺者一决之若以爲宜侵略也則吾人何言若以爲宜親善也則二十一條何用二十一條存在之日即四萬萬國民蒙恥之日中國民族强於同化弱於仇外安於和平憚於黷武歷史上除極短之時間少數之人物外無積極侵略他族之事故中國對於日本别無積極暴動之舉惟有消極抵抗之法凡在消可抵抗範圍内之舉動皆和平民族正當的行爲日月經天江河行地天地有不變之常軌民族有不易之特性也日本須知此等消極抵抗影響於物質之損失者縱可補救影響於精神之損失者將無可挽回日本又須知此等消極抵抗現在捐失於日本者固多損失於中國者或倍於日本損失於中國之今日者固多損失於日本之將來者或倍於中國日本晚須知中國非至愚極蠢之人何至出此同歸於盡之舉誰實爲之誰實致之如得其情哀矜勿喜詩云時日曷喪予及汝偕亡人至忿而欲偕亡矣其故不亦可深長思歟乃日本始終不諒解中國國民地痊上不得已之行爲每當國民熱潮正盛之時彼邦官吏之責言人民之笑駡時有所聞是何異揚湯止沸抱薪赴火怨毒日深言之寒慄煮豆燃豆箕豆在釜中泣吾願日人三復此詩勿聞中國全國之泣聲而相煎太急也嗚呼犬牙相錯之邦交種同源之國鬩牆内鬨儼若世仇鷸蚌相持以待漁人者誰之遇歟中國智識階級者明知其不可而爲日本政策所迫不能不聽任國民消極抵抗寗爲無量之犧牲保全國民之地位者誰之過歟日本智識階級者不能糾正其政府現在政策之過也且二十一條日本自行退讓者已若干條乃必留此區區者何耶青島已退還矣乃必吝此旅大者又何耶此種不澈底之政策日本智識階級者幸有以糾正之内懷侵略外示親善乃中國戰國時之策略在此二十世紀之國際交涉早成古物吾願指導日本國民之智識階級者一爲根本之研究確定貫澈之主張擬侵略也則澈底侵略擬親善也則澈底親善如此二十一條存廢一言可决侵略則存親善則廢簡單明瞭勿待費詞矣吾故曰二十條問題之解决當商之日本智識階級者 
命令 
　　五月二十二日大總統令内務總長高凌霨呈准河南省長張鳳臺咨省會警察廳警正宋祖英另有任用請免本職應照此令 
　　又令内務總長高凌霨呈准河南省長張鳳臺咨請任命王之綱何霖爲省會警察廳警正均照准此令 
　　又令黃楚九卞蔭昌均晋給二等大綬寳光嘉禾章楊兆鍪晋給二等大綬嘉禾章謝天錫李寳誠孫鳳藻朱逢吉均晋給二等嘉禾章戴文溶晉給三等嘉禾章彭桂馨王秉喜劉守榮均給予三等嘉禾章葉炳章孫維捷孫多沅劉承棨均給予四等嘉禾章此令 
　　又令吴文孚給予二等文虎章此令 
　　又令羅良綸給予三等嘉禾章此令 
　　又令波棣魯給予三等嘉禾章此令 
　　又令楊紹翰給予四等嘉禾章此令 
　　五月十六日大總統令農商總長李根源呈請將新疆實業廳廳長胡子晋免去本職胡子晋准免本職此令 
　　又令任命閻毓善爲新疆實業廳廳長此令 
　　又令派李國定爲政治善後討論論副委員長此令 
　　又令簡任職存記李禧年著分發浙江楊芳春分發綏遠臨厚彬著分發江蘇交各該長官酌量任用此令 
　　又令王毓芝給予一等大綬嘉禾章此令 
　　又令孟烈士特晋給三等文虎章此令 
　　又令關澄芳給予二等文虎章此令 
國内專電 
　　北京電二十二日交吳訪領袖葡使說明營救經過與中國官府盡力在臨棗領事有目共見本是投鼠忌器委曲求全乃匪條件得步進步即全許其條件仍無放還保障因取威脅主義仍圍匪巢留一交出人票途徑苟匪立卽覺悟未嘗不能協商收編辦法並慮撤軍後與外匪合併勢更燎原交吳能英語故符氏甚諒解謂使團不問方法如何惟盼外人安全與迅速脫險至使團組調查委員團交外兩部已允可并將派員員同調查各路外部已派定刁鳴謙温世珍等六員調查不限津浦 
（二十三日下午一鐘） 
　　北京電臨匪將十三名外票移抱犢崮山頭謂官軍攻則同盡致圍軍又棘手田託病黎催田迅速回任（二十三日下午一鐘） 
　　北京電養（二十二）閣議决對臨匪以威脅方法責令交出人票三面包圍留一交票生路又决王煒免緝又决指令臨匪先撫後巢田中玉稱病辭職（二十二日下午八鐘） 
　　北京電二十三酉刻特别閣議决中止發先撫後勦令（二十三日下午九鐘） 
　　北京電敬（二十四）使團會中國領判權應否收回及開司法特别會議事（二十三日下午九鐘） 
　　北京電閣議對葡使照會决由中國增兵護國有鐵道使團組調查委員團調查各節交外交兩部會商克門案美使要求卹二萬五千美金照撥（二十二日下午八鐘） 
　　北京電臨城案政府主剿撫兼旋吳田主痛剿現先由外部向使團徵意見如使團亦主剿田卽回魯否則田自請議處不肯負責（二十三日上午十一鐘） 
　　北京電美國政府訓令派兵一連赴臨城今日先將軍用品運臨（二十二日下午八鐘） 
　　北京電豫張電信陽北鄭州南匪勢猖獗並有邪敎已分别緝防（二十二日下午八鐘） 
　　北京電直大名道民屬廣宗縣匪首崔福彥自奉回來招集匪黨百餘并有奉省軍官一名擔任指揮佔小房村恃敎堂負嵎抵抗崔身佩總統府出入證保曹電飭王承斌嚴剿（二十三日下午九鐘） 
　　北京電津浦臨淮關門臺子間有股匪百餘持槍行刼馬聯甲派袁壽田督兵往剿（二十三日下午九鐘） 
　　北京電洛吳電交吳營救擄者中外一律放出方妥（二十三日下午九鐘） 
　　天津電交吳魯田抵津後馬（二十一）早赴曹宅開非正式會議列席曹銳王承斌孫鳳藻等交吳報告臨城土匪情形後議决辦法數項俟晋京後再决進行方針並擬先以有力軍隊調駐臨城附近爲武裝調停會畢吳田卽晉京養（二十二）早一同出席閣議報告交涉情形（二十三日上午七鐘） 
　　天津電馬日（二十一）棗莊通信哿日（二十）丁振芝保護墨西哥籍維利爾夫人出險至臨城乘早車赴滬皓日（十九）第五第六兩旅忽由東面進攻抱犢崮擊斃土匪多人生擒一名是晚土匪將被擄中外人士移至抱犢崮山頂衆謂官兵此種舉動殊出人意表因是日魯田尙派錢紹周入匪穴挈有三個任命狀公文一件同時並應允土匪所要求一切之條件彼此分三期實行故也昨日韓莊開火聞匪首係范銘新范爲魯蘇著名桿匪已率匪四百衝破官軍陣線進入抱犢崮（二十三日上午七鐘） 
　　北京電内閣暫維持張英華就財長職臨城案閣議已商有辦法現方取决保曹（二十三日下午一鐘） 
　　北京電張英華養（二十二）夜十二時到京謂財政不難議員與政客討賞甚難應付謂潘復鍾世銘劉恩源無罪而此輩卽爲製造其罪案者張雖爲此言恐亦蹈其覆轍（二十三日下午一鐘） 
　　北京電直奉議和現由曹稅靳雲鵬居間接洽直方許奉張以副座仍兼東三省巡閱使抽出京奉路軍隊＝片征南聞奉方尚無表示（二十三日上午十一鐘） 
　　北京電榆關雙方退兵問題政府定爲直奉省的分防問題政府不加委任由王承斌主持俟辦妥卽復張作霖巡閱使職（二十三日下午一鐘） 
　　北京電漾（二十三）衆院流會（二十三日下午九鐘） 
　　北京電蘇福利沙田公司請發債劵二百萬常熟沙田五千頃爲抵（二十三日下午一鐘） 
　　北京電五月兌換劵基金籌到今日兌現湖廣債劵六月三日應還十六萬鎊交部援合同第八條令鹽餘撥付財部未允正聚訟（二十三日下午一鐘） 
　　北京電陸魏陳朱四使電院留歐監督處無人負責學生求學無費待歸無川日逼使館儼同乞食請卽滙若干（二十三日是午一鐘） 
　　北京電漾（二十三）衆院議程列最高問題二十一起之多議員們各各爭先少合作精神說者謂生活所迫因之相手方有懈可擊以現役軍人退職六個月後方能當選相辯難洛吳曾言依法組選舉會爲是不要攻擊黃陂不要向保索欵最好先將憲法公布則第一届國會攻績愈大然議員因以厭吳（二十三日下午一鐘） 
　　北京電外部照覆使團棉花出口禁令七月一日解除（二十三日下午一鐘） 
　　北京電汪榮寳昨夕領到川費黎令速訂行期汪云打聽船期否則由京奉鮮轉日（二十三日下午一鐘） 
　　北京電德使節略揚子貨棧照中德新約原則仍應交還德人民國十一年十一月十一中政府照會可查卽前任交通鴢長亦曾聲明贊成茲抄送前項照會請閱（二十三日下午一鐘） 
　　北京電楊增新請禁止俄人在新境設郵局（二十二日下午八鐘） 
　　北京電閩電李烈鈞軍隊現移駐龍汀甚急並聞李已得奉張接濟三十萬元（二十三日上午十一鐘） 
　　北京電陜電劉鎭華已預備一師一旅聽候洛吳調遣（二十三日上午十一鐘） 
　　天津電禡（二十二）日三點五十分張英華晋京敬（二十四）就職定公債司長沈鴻昭庫藏司長朱有濟朱不肯就意在總務廳因司長須見命令恐妨礙滬造幣廠位置（二十三日下午一鐘） 
 
 

Page 4

 
 
第一萬八千零四十六號;中華民國十二年 西曆一千九百二十三年五月二十四號
星期四 * *   
 
 

Page 5

 
 
第一萬八千零四十六號;中華民國十二年 西曆一千九百二十三年五月二十四號
星期四 * *   
 
 

Page 6

 
 
第一萬八千零四十六號;中華民國十二年 西曆一千九百二十三年五月二十四號
星期四 * *[國内專電二]  
　　天津電京津航空於漾日（二十三）在特别一區開始行遍請各國領事參觀（二十三日下午一鐘） 
　　天津電鐵良升連日歡宴康有爲康寓息游别墅明日挈門徒多人謁張勳（二十三日下午一鐘） 
　　天津電張英華在津决定財次楊張蟬聯陽乞援曹四非出英華本意（二十三日下午一鐘） 
　　吉林電省設中俄會議準備會養（二十二）日開成立會王省長爲會長開始進行（二十二日下午六鐘） 
　　吉林電盛京時報經日領向當局道歉可免取締（二十二日下午六鐘） 
　　吉林電吉林縣匪熾曾派張兆豐招撫未妥公民電張孫速决辦法（二十二日下午六鐘） 
　　滁州電前駐滁新安武軍營長吳大鶴現已補任一旅一團一營營長於梗日（二十三）率兵二連抵滁駐防頗有到站歡迎者（二十三日下午九鐘） 
　　香港電粤軍總指揮馬（二十一）戰報云洪兆麟皓（十九）抵上杭率尹驥部回粤向敵夾擊李雲復率部佔大埔青潭等處敵軍向封順湯坑退劉志陸經佔青潭一帶洪兆麟今日由大埔赴三河壩率部會合林虎進攻潮城（二十三日下午十鐘） 
　　香港電劉震寰效（十九）再佔博羅粤軍退三十里在貓兒嶺七娘山大帽塘等處据守劉部將其圍困適盧師諦及滇軍一部開到亦加入助发戰號（二十）相持半日未决勝負至下午粤軍援兵千餘由寳安開到聯軍抽隊抵拒粤軍乘勝衝下聯軍不支退走博羅復爲粤軍佔馬（二十一）聯軍由石龍增兵赴援孫擬調梁鴻楷部李濟琛師由西江赴東江厚勢力聞粤軍反攻博羅一役劉震寰受微傷（二十三日下午七鐘） 
　　香港電朱卓文部馬（二十一）由新會向汾水江李耀漢部進攻不得手退回會城（二十三日下午七鐘） 
　　香港電孫馬（二十一）赴東江視師朱培德昨親赴東江指揮（二十三日下午七鐘） 
　　香港電團長鄧時喜電告沈榮光殘部敗退連縣我軍分路截擊戰兩日夜篠日（十七）克連縣沈軍退桂邊（二十三日下午七鐘） 
　　香港電兵站部戰報劉震寰前鋒已達飛鴉嶺范石生佔樟木頭（二十三日下午七鐘） 
　　香港電高雷綏靖處長林樹巍昨返省休養（二十三日下午七鐘） 
　　香港電省報載大本營挺進隊梁志昌部克復南雄確否未知（二十三日下午七鐘） 
　　香港電討賊軍司令梁士鋒巧（十八）電告篠（十七）派隊分三路攻恩平李耀漢部李部不支潰退十八日完全克復恩平（二十二日下午七鐘） 
　　安慶電吕委謝學霖代理安慶道尹卽接事原任李大防委省署秘書長（二十三日下午八鐘） 
國外專電 
　　泊萊格（捷克斯拉夫國京城）電萬國議院商務會議今日開幕（二十一日） 
特約路透電 
[臨城刦案之近信]  
　　二十三日北京電聞總統擬發命令命田中玉以和平方法對付匪徒如行之無效可施嚴峻方法總統昨晚召見馮玉祥聞係討論勦匪方法今晨馮竭見各使大約即爲此事 
　　二十三日北京電政府因當局雖承認匪之條件而匪仍要求無饜且因外交團與政府急欲使外人早日出險故議决以武力對付匪徒匪今要求任張敬堯爲山東督軍裴雨培氏回匪藪之說業經否認法使署未接匪徙請裴即回消息裴下山時並未發誓允回惟昨日被俘諸外人曾來電請裴回山似覺裴曾宣誓 
　　二十二日北京電田中玉今日參與閣議聞田曾向匪提出相當之條件並附警告如不依從將以武力對待内閣不置可否顯恐負危害外人生命之責安迪生氏今日赴棗莊携有供諸俘用之帳棚五具聞安現每星期運米三次給匪徒每次千磅希望匪徒足食後不致占取外俘之糧食 
　　二十三日棗莊電星期二日安然無事官軍至少已距匪巢六哩惟官軍退後匪之前哨即逐步而追匪殊以談判停止爲異據布斯神甫今晨來函匪請其送報紙入山營救團决議將臨城匪安新聞剪去然後遂往 
　　二十一日棗莊通訊云蘇洛芒氏移居山巓後來函稱匪於午後六時促余等出發余等如處地獄攀登一千八百呎之高山不啻攀登胡爾威慈巨厦山巓景狀令人驚慘面積廣約二英畝滿布洞穴余等三人合居一洞山巓有華人四五十名兒童居多史密士氏亦述及品格少佐亞倫少佐蘇洛芒氏移居山巓事營救團已送藥品用食品與蘇等史密士氏又謂匪首曾言如下次須派人至車站當先釋渠往渠請匪首以華人譯員偕渠同往史密士氏謂渠願付該華人之贖欵其人乃劍橋大學畢業生 
　　二十一日棗莊通訊云昨夜此間所接之函乃午前十一時三十分所書當時僅蘇洛芒氏品格少佐亞倫少佐移往山巓餘人預料旦夕亦將續往昨日歸來之送函人稱據匪首言諸俘均經移往山巓匪首不許送函人入諸俘居處故不能證實此說温氏珍代齊督欵五百元購辦諸俘之需用品 
　　二十日棗莊通訊云諸外俘徙往山巓之說已證實昨日送食物入山者歸稱匪不許其經過山麓孫美瑤以名剌致營救團謂食物當送逹諸外人今日可有收據送下又據送物者稱近送山之牀榻衣服均經携至山巓故諸人當可安舒云 
　　二十一日棗莊通訊云華當道與匪談判八日毫無效果匪旣拒絶談判而官軍仍包圍抱犢崮田督不肯撤退故諸事停頓田督縱匪之罪固無可逭然目下所處地位確係進退維谷如不撤兵則談判不能進行勢將引起更嚴重之國際交涉如徇從匪之要求則魯省將爲匪所控制當道無絲毫權力可言且包圍抱犢崮之軍一旦撤退則鄰境匪徒將與抱犢崮之匪會合匪勢將更張大今已有匪一隊逹之矣故田督特於昨日赴京第恐在京亦不能得有解决辦法也 
[南北時局觀]  
　　二十三日北京電政界科張英華將允就財長顧維鈞將允就外交長 
　　二十三日北京電政府中人現信制憲之阻力已經協商消除省自治之原則已商定 
　　二十三日北京電内務部官員因不得俸决議罷工　　二十三日北京電聞國會會議員將商定十月十日選舉總統 
　　二十日廣州電孫中山任鄒魯爲財政廳長贛粤邊界之北軍現向東江進發顯圖助援該處陳炯明之黨與粤軍於五月十九日占據惠州之說仍未徵實 
　　二十一日廣州電陳炯明黨圖由廣九鐵路攻入廣州之舉已失敗廣州及附近一帶現均安謐孫中山今日親閱東部陣線 
[英報之外人保護論]  
　　二十二日倫敦電泰晤士報論莫可忍耐之中國現狀謂中國天然富饒和平守法乃法紀未張暴亂無已致招政治上與經濟上危亡組織國際委員會以調查籌議保護外人利益之最善方法誠可發明補救之策但籌施善策非一時所能成今之廹不及待者爲目前保障外人安寗之舉動此唯有一法即以彰明較著这符號警告督軍與盜匪使之了解外人於通牒抗議外尙有重大兵力爲後盾是也在華外兵現有五千今日洵爲使此兵力更爲人注目之時矣云云 
[英報論中國海盜與保險]  
　　二十三日倫敦電每日電聞稱五月十三日泰順船在汕頭外五十哩被盜一事已引起航業保險業之疑問中國海面盜風猖狂若是是否有加險費之必要現悉加費一層暫時未必實現但若再發生盜案則必有立即加費等辦法云 
[英國新首相歷史及輿論]  
　　二十二日倫敦電今日午後財政大臣包爾温被召入宫未幾公報發表被任相職據今日某獨立方面之消息外相克松侯爵所以未能擢登相位者因工黨聲稱如以貴族爲首相定用種種政治手腕以推倒之也而保守黨亦有一部份不贊成貴族首相包爾温在宫約一小時今晨保守黨領袖曾集議於唐林街一致决定繼任人物包爾温自一九○入年爲下院議員初不著聞於世迨五年前入財政部供職時其名始彰包屬於保守黨中主張急進改善稅則者之一派其在卡爾登俱樂部之演說即混合政府傾覆之動機包素主張純粹保守黨内閣故擁護張伯倫者恐無復入保守黨勢力範圍之望大約賀恩爵士或可擔任財政大臣一席克松則仍長外交 
　　二十三日紐約電美報歡迎包爾温爲英相之消息並論其從政之成績而對於償還欠美債欵之合同及英國預算案尤多讚詞謂英國目前最重要問題爲財政與經濟以包爾温當之可謂得人云 
　　二十三日巴黎電包爾温爲英首相之消息頗得法人美滿之批評預料包氏將不改前相波拉勞之政策　　二十三日倫敦電英報推測將來政黨之分合議論頗多大旨可括爲兩派一派主張保守黨宜容納前混合派一派主張勿多更變閣員致使甫經就緖之各部政務轉滋紛亂閣員吏變之多寡將視克松允否留職而定所傳克松仍長外交之說尙未證實各方面對於克松皆表同情蓋克松爲天然繼任人物不過民情願有平民宰相也自由黨甚歡迎包爾温爲相以爲貴族宰相從此完結每日電聞與泰晤士報皆主張羅致混合派入閣各報對於包爾温皆有稱美之詞 
[墨西哥之匪盜]  
　　二十二日墨西哥京城電今日拉萊杜附近大江中查見屍身三十二具想即五月五日擬潛入美境中途遇盜被害之意人據意人中之脫難者云殺人者乃意人僱以道路之墨西哥人 
[德國賠欵之計算]  
　　二十二日巴黎電前賠償委員會會長杜波華氏今日在衆院稱德國自謂自休戰以來德國已付四五○○○○○○○○○金馬克但據法國計算德國至去年十二月止共付現欵與貨物計五八三七五○○○○○金馬克其中二五○○○○○係列入賠欵賬内餘則爲佔領軍經費 
[魯爾之糾紛]  
　　二十二日巴黎電法人在魯維夏文之巴狄斯顏料廠所沒收之顏料一車共一千噸星期日運至法國此後尙有顏料裝一火車運往比國 
[各國近事紀]  
　　二十三日各洛斯安傑爾期電下加里福尼亞州萊克齊開爾消息該處大火華人不知下落者一百五十名損失値美金五百萬元 
　　二十二日華盛頓電美國與西班牙新商約之草案已寄交駐西班牙之美使以便開始談判 
　　二十三日墨爾邦電時代報載稱維多利亞有勢力之出口商與出產家决議派一特别代表駐香港在中日兩國推廣商業而以食品爲主要品 
　　二十二日雅典電今日消息土人已轟毁瑪里柴河橋希人闻之大震旋據官塲查悉此橋係雷雨時炸毁當係觸電之故河旁曾由土人安埋地雷以防事變　　二十三日倫敦電倫敦紐約間將置一直接海底電線合同已訂定每分鐘能發六百字較現有之各線可增一倍之速率 
　　二十二日倫敦電前相波拉勞函致格拉斯統一黨協協謂渠至少在此届國會中不辭去代表中部格拉斯戈之議員職想不致有人反對但暫時渠未必能出席議會云 
　　二十三日敦電每日電聞稱東京方面及日人界中法國外交之顯著活動大堪注意是否與中國現局有關抑因華會條約所發生之問題而起現未探悉云 
公電 
　　泗水惹班來電申報轉各社團鑒二十一條及旅大問題關係我國存亡希竭力鼓吹務使國民團結力爭不逹取消收國目的不止僑等誓爲後盾泗水惹班全體華僑上 
　　安徽公民禁烟會自九江來電申報萬國禁烟會萬國拒土會轉中外各團體及各埠皖同鄉均鑒本年皖南北各縣强半種烟即至近省咫尺之潛桐亦遍地皆是省當局藐法瀆職反道而行名則派員查禁實則按畝抽捐巢縣人證俱獲合肥包辦有人肆意妄爲流毒曷極本會以事關國際復害民生除開會自决外尙祈中外熱心拒毒各公團一致贊助藉除皖害安徽公民自决禁烟會叩馬 
　　安徽民治實進進自九江來電申報萬國禁烟會萬國拒土會轉中外各團體及各埠皖同鄉均鑒烟禁森嚴萬國一致吾省當局反道而行且聞各縣收捐徧發護照合肥代價二十萬承包不顧民生輕國際忍心害理惟得是國省格攸關未便坐視除請法辦用佈區區乞我同胞羣起監視消毒除害實利賴之安徽民治實進進叩養 
　　旅京皖人通電申報轉省内外皖同鄉均鑒皖省選經法院判决無效於去歲十月間省令依法宣布全省更始調查舉行改選六十縣舉事務所均已次第成立八皖人民方冀新選早日告成省立法機關不至久懸蕩瑕滌穢重覩清明乃自吕調元到皖失效選人等紛紛要求優美釐差以爲取償之具不料發表後各被　當在人民拒絶輩計無復之又復異想天開妄援行政譤訴訟法朦向平政院起訴藉口内務部備案之敬電以爲攻擊之目的夫辦理省選法律明授權省行政長官即選舉總監督通查省選法全文除二十九條報選舉人總數及八十一彙送議員名册外未見内務部字樣完全爲總監督職權復查同法第二條第二欵臨時選舉日期省行政長官定之改選卽臨時選舉省行政長官根據法院判决執行改選尤與法律明文適合所謂内務部敬電僅視爲行政上一種非正式之文電於法並非必要乃欲據此爲奇貨齗齗爭論直等於無的放矢以司法確定之案而提起行政訴訟就改選省令論以上年十月二十四日宣布至該失效選人起訴之日已六閱月又早逾行政訴訟法定起訴期間平政院實不應受理至謂國會解釋一層皖選訴曾經大理院解釋並法庭終審確定國會爲立法機關不能干涉司法政府雖曾咨交國會然按之三權分立原則國會即有解釋於此司法確定之案亦絶對不生影響况政府咨交在國會第二會期該案並未付議及第三會期更始依例隨前會期終了而消滅是即以咨案論已完全不生問題矣中國年來選政敗壞横流所極莫知所届有心者羣懷選舉亡國之懼皖省自倪氏包辦選舉陵夷至於三届省選變本加厲始於選册僞造成於金錢賄買穢德腥聞不可向邇省内外耆老士紳奔直呼籲文電盈篋卒得全部根本改選之結果不特皖人有昭蘇之望並引起全國人士注意莫不以爲濯垢麿新將以皖人此舉爲先導乃彼失敗選人等始則揑詞聲請移轉管轄以圖延宕繼則違法自行集會以肆僭竊極至投靠軍閥借援武力百計以求破壞卒皆格於法律輿論不能一逞今見改選已成定局覆水不可重收日暮塗遠倒行逆施猶竭其瘠牛僨豚之力以作最後嘗試無非欲阻撓新選進行以延長搗亂期間要知選訴經司法確定改選省令經合法成立南山可移此案不改敬請一致向平政院力爭速將不合法之起訴嚴予駁斥一面敦促省政府一依法繼續辦理改選俾正式省會尅期成立毋任譸張爲幻重滋紛擾則法治幸甚皖省幸甚旅京皖事改進會·皖事革新會·皖人同志會·安徽裁兵協會·安徽裁兵促進會·淮社·新皖社·淮潁學會·皖籍學生同志會養 
　　奉天來電各報館均鑒頃讀有魯豫熱奉吉黑蒙八省區國會議員主張和平通電愛國熱誠救時良藥敝會同人贊佩無旣比年以來各省紛爭同根煎急逞其私計塗炭生靈馽至盜賊蜂起中原麋爛死傷枕籍流離載途哀此孑遺痛心疾首似此不顧外侮之亟專事鬩牆之爭亡國之禍迫於眉睫同人等徒手呼號已於本會漾電痛切詳陳乃誠信未孚不足動衆於此寰瀛厭亂鄙夷武力之時毅然主張公道力倡和平仁言利溥實具同怀倘仍有懷挾私見伺隙尋仇抑或謬報武力統一政策冐愛國之美名便個人之私計者勢必至　蚌相爭漁人獲利如本會漾電所云國歸共管民無以生而後已深望舉國人士聞風興起衆志成城以和平爲職志視武力爲仇　庶幾黷武之家憬然覺悟翻然改圖推誠相與携手同舟則和平之志願可伸統一之目的以逹東省自去歲以來日夜孜孜以啓迪文化修明治續爲先務保境安民爲敝會同人所共睹准茲江電實獲我心希即一致進行貫澈主張國家前途實利賴之東三省省議會聨合會養叩 
　　蘭州來電各報館均鑒恭讀曹巡閱使艶日通電以和平之精神宣統一之主旨力謀建設痛闢謠傳仁言利溥薄海同欽至根本枝葉之辨諄諄以崇尙法治作最後之忠告尤爲名論不刋竊謂法統恢復以來望治之切人同此心比者朝野驚疑羣相駭擾幾若禍至之無日今幸仲帥一電撥雲見日語重心長至誠可感將見兵氣消沉邦基永因所願邦人君子協力同心一致禦侮共挽陸沉以廣我仲帥愛國之意謹布愚忱伏惟鑒察杜錫光叩養印 
國外要聞 
[德國特約通信（王光祈十二月十二日柏林）]  
　　德意志之青年運動㈠青年運動之派别 
　　何謂『青年運動』Ｊｕｇｅｎｄｂｅｗｅｇｕｎｇ青年運動者『青年自己訓育』ＬｅｌｂｓｔｅｒｚｉｅｈｕｎｇｄｅｒＪｕｇｅｎｄ之意思與『青年培養』Ｊｕｇｅｎｄｐｆｌｅｇｅ一字不同青年培養者青年而由前輩加以訓育也更與『青年保護』Ｊｕｇｅｎｄｆｕｒｓｏｒｇｅ一字不同青年保護者社會對於失敎之青年組織特種機關而加以管理訓育者也若以德國爲喻則『自由社會主義青年』ＤｉｅｆｒｅｉｅＳｏｚｉａｌｉｓｉｓｃｈｅＪｕｇｅｎｄ『自由德意志青年』ＤｉｉｅＦｒｅｉｄｅｎｔｓｃｈｅＪｕｇｅｎｄ兩種運動可以稱爲『青年運動』反之如『德意志國＝隆性青年同盟』ＤｅｒｄｅｕｔｓｃｈｎａｔｉｏｎａｌｅＪｕｇｅｎｄｂｕｎｄ『少年德意志同盟』ＤｅｒＲｅｉｃｂｓｄｕｎｄｄｅｒｄｅｕｔｓｃｈ＝ｄｅｍｏｋｒａｔｉｓｃｈｅｎＪｕｇｅｎｄｖｅｒｅｉｎｅ『天主敎青年男女協會』ＤｉｒｋａｔｈｏｌｉｓｃｈｅｎＪｕｎｇｌｉｎｇｓ＝ｕｎｄＪｕｎｇｆｒａｕｅｎｖｅｒｃｉｎｉｇｕｎｇｅｎＤｅｕｔｓｃｈｌａｎｄｅ『青年工人協會』ＶｅｒｅｉｎＡｒｂｅｉｔｅｒｉｕｇｅｎｄ等等則屬於『青年培養』至於社會上所設之各種救濟敎青年機關則又當列『青年保護』一類也觀此則知凡由政黨或敎會所組織之青年團體專以製造該黨或該會人才爲目的者只能謂之爲『青年培養』不能謂之爲『青年運動』若對於失養或失學青年偶然做兩椿慈善事對設幾處補習學校亦只能謂之爲『青年保護』不能謂之　『青年運動』所謂青年運動者必須不利用已成勢力不倚賴過去人物自行組織自爲訓育以良知爲本以眞理爲歸超然獨立於一切政黨敎會之外者也惟吾此次通信意在綜述德國全體青年活動狀况及其派别故篇中所謂『青年運動』係兼指上述之第一種『青年運動』與第二種『青年培養』兩項而言以便於作概括的觀察爲統系的論述雖略背『青年運動』之義當亦爲讀者諸君所不責也且自歐戰以還德國一部份屬於『青年培養』性質之團體亦漸漸趨重『青年自决』一途擺脫前輩勢力範圍故記者列之於『青年之動』一類亦尚去題不遠也德國無論何種運動何種黨會莫不有其特定目的而且此種特定目的往往標題雖極簡單而工程却頗浩大决非一朝一夕所能收功竣事於是不能不培養繼起之人爲陸續奮鬥之謀所謂各黨之青年運動（廣義的下仿此）遂亦從茲興焉譬如德意志國性民黨主張國家主義·帝制主義排斥猶太人壓迫勞動黨與彼聲應氣求之『德意志國性青年同盟』亦以此四種主張爲號召青年之具雖在此共和政體之下其鼓吹帝制如故也雖値此左黨勢盛之時其排斥工人如故也近年德國迭出暗殺左黨首領案件其兇手無不直接或間接與『德意志國性青年同盟』有關其運動之熱烈可以就此窺見一二矣又如戰前德國社會民主黨主張社會主義反對軍閥政策孤軍轉戰不屈不撓戰後皇室雖已推倒工人雖亦得勢然左黨激烈一派仍認爲未足更思百尺竿頭再進一步於是與左黨一派志同道合之『青年工人協會』『自由社會主義青年』『超國家無產青年』ＤｉｅｕｂｅｒｎａｔｉｏｎａｌｅｐｒｏｌｅｔａｒｉｓｃｈｅＪｕｇｅｎｄ『國際青年同盟』ＤｅｒｉｎｔｅｒｎａｔｉｏｎａｌｅＪｕｇｅｎｄｂｕｎｄ（記者前譯爲『國際青年團』茲改譯此名）常與右黨一派之青年運動立於反對地位每次右黨青年有所行動左黨青年亦必同時舉行示威以爲抵制此專就政治運動方面而言也 
　　德國自皇室推倒左黨勃興後宗敎勢力漸就衰微惟德國敎育會則始终終維心不死仍欲於青年思想之播下幾許迷信種子在舊敎中則有『天主敎青年男女協會』在新敎中則有『基督敎青年協會』ＣｈｒｉｓｔｌｉｃｈｅｎＶｅｒｅｉｎｅＪｕｎｇｅｒＭａｎｎｅｒ『德意志青年協』ＤｅｒＢｕｎｄｄｅｕｔｓｃｈｅｒＪｕｇｅｎｄｖｅｒｅｉｎｅ在猶太人方面爲抵抗德國右黨及擴充猶太敎義起見則有『德國猶太青年協會』ＶｅｒｂａｎｄｄｅｒＪｕｄｉｓｃｂｅｎＪｕｇｅｎｄｖｅｒｅｉｎｅＤｅｕｔｓｃｂｌａｎｄｓ之組織此又專就宗敎運動方面而言也 
　　除政治及宗敎之青年運動外尙有一種青年運動其目的專在人生眞義之追求或性格身體之訓練如自由德意志青年是也茲將德國各種青年運動列表比例如下 
　　國家主義之運動㈠德意志國性青年同盟㈡少年德意志同盟民主主義之運動人㈠德意志民主主義青年協會無產階級之運動㈠青年工人協會㈡自由社會主義青年㈠獨立社會民主青年㈡共產主義青年㈢無治主義及工團主義青年㈢超國家無產青年㈣國家青年同盟各種宗敎之運動㈠天主敎青年男女協會㈡基督敎青年協會㈢德意志青年協會㈣德國猶太青年協會自由青年之運動人㈠自由德意志青年㈠遊　運動㈡尋路運動㈢食素運動 
 
 

Page 7

 
 
第一萬八千零四十六號;中華民國十二年 西曆一千九百二十三年五月二十四號
星期四 * *國内要聞 
[津浦路大刦案彙聞]  
　　丁郭兩次入山之經過 
　　田中玉過濟時之談話 
　　吳毓麟北上抵津 
　　土匪尙無撕票等事 
　　外人力唱直接行動 
　　二十一日棗莊特訊 
　　十八日丁振之郭勝泰等上山詢匪之條件據匪所提㈠要求退兵至原防地㈡改編時無論有槍無槍均須收撫㈢須田督請中央下委任令㈣改編後須求一種確實之保障對於將來不得有加害舉動㈤被擄外人於允許條件後放少數其餘俟一切手續完畢後釋放聞丁敦等當時完全應允但要求匪等先放外人數名以作誠意受撫之保證然商之再三匪終不允先放至最後始允放墨西哥婦人名維里亞者一名後因該婦不願離夫下故當日未歸翌日（十九）丁郭等又偕濟南交涉署科長孫某前往（孫係專往接該婦下山）並將田督委任匪等各職之委任狀携往迨抵山脚時已有匪之步哨阻止祇允許二人上山（因其時同去之人約六七名）故由丁郭入内後又令所有諸人均准上山諸人進匪巢後乃開會議匪之態度極倨見進内諸人若非相識並不招呼亦不問姓名丁即將田之委任狀交匪匪擲而不閱匪首禇思振乃云兵尙未退區區一紙空文有何用處態度異常强碍旋又云非將軍隊退盡不能開議今限三天將捕退盡再說否則請田督下哀的美敦書開戰可耳丁等要求將昨日允放之墨西哥婦人釋放匪允之該婦乃偕丁等回棗此外絶無要領丁等返棗後即將情形報告田督當晚丁郭即偕楊以德返津矣田督於昨日（二十）午前十一時離棗赴京當田臨行時其副官長告記者云田督今日赴京現已定有辦法於二十一夜或二十二日必仍來此此後對匪將改撫爲剿云 
　　二十一日濟南特訊 
　　交通總長吳毓麟因中央電召回京詢問路案眞相已於昨日（廿日）下午二點過濟北上田中玉亦於昨晚七點回濟九點即專車赴京在車站時曾語人云前與土匪接洽原定軍隊撤退後即送出外人不料軍隊撤退彼又要求編爲官軍始肯放出外人迫不得已於日昨繕成委狀五份交由調人送去乃匪等狡黠異常得步進步不但不肯釋放外票且要求各軍撤回原防·再議條件聲言非編成一師并自今以後鄒嶧三縣永不駐兵不可似此苛求無厭顯係别有居心實難屈予優容將來如何解决須俟晉京與中央接洽後方能定奪但據今日（二十一）棗莊歸客所談則謂十九日李麟閣等數調人持委狀往見土匪匪謂委狀無用處你們可帶回三日内如不撤兵即將盡殺外票與田中玉宣戰李等歸訴諸田中玉田自覺辦法始怱怱回濟而自由氏回濟後棗莊方面遽大起恐慌李麟閣郭勝泰及徐州鎭守使陳調元俱各離棗惟交涉員馮國勳温世珍及各國領使尙留居中興公司圩内車上面面相覷一籌莫展傳聞土匪之主要目的在趁各軍撤退後聯絡青島曹州各地土匪齊集抱犢谷作大規模之舉動至金錢一層彼以改編成師駐防地點確定後則區區阿堵物不難立索而得故不甚重視因此外票固無法營救即華票亦不易贖取而華票之處境尤爲可憐匪等旣不以禮相待官方所送之食物亦只云供給外人此次濟南各界赴臨代表说只知向領團面前道歉餽送食物被擄同胞之死活竟不知過問傳聞匪殺五華人者并非事實不過餓斃匪遂舉以棄諸溝壑國人奈何不速謀救濟也 
　　二十三日南京特訊 
　　臨城事件現已大僵特僵不特對匪束手無策即内部亦已發生暗潮初此案發生地點雖在山東轄境然齊督以接近蘇境爲顧全大局起見故即派陳調元馳往營救嗣又因魯交涉員馮國勳不甚得力遂又續派温世珍前往相機進行詎田中玉何鋒鈺大吃其醋謂出事地點旣在魯境自有人負責何必越俎代謀初不過報告中央電文中始終未將陳温名列入已含有不承認陳温意思現談判决裂剿撫不易田中玉竟諉過於齊謂此案發生該匪不過一二千人當時如依其主張派兵痛剿則被擄之中外人早已全數救出乃必欲派人接洽與匪大開談判遂致遷延坐誤養成匪勢日前陳調元往謁何鋒鈺閽者竟以何午睡未醒拒絶不見陳憤極昨已專車來寗晉謁齊督面陳一切（陳氏並已將開駐臨里之蘇軍三旅一團一二兩營調回韓莊駐防）聞温世珍今明亦即返寗起初到棗與匪談判者爲安特生陳調元温世珍嶧紳李麟閣等嗣曰中玉吳毓麟楊以德到棗又别有主張最近張紹曾又派張樹元錢錫霖劉懋政等到棗又樹一幟以致意見紛歧而匪方見官廳如此重視日益驕戾故要求無厭現田中玉吳毓麟楊以德張樹元劉懋政安迪生等已離臨棗北上談判無人主持惟外領事及中外營救團尚留棗運送食物上山此棗莊方面之情狀也 
　　至匪方初不過一二千人因抱犢崮一股被官兵包圍欲藉刼車以解其圍嗣見官廳如此重視而滬上盜匪流氓相繼投入故要求條件朝提夕變一面號召匪衆刻下被裁新安武軍及蘇魯皖豫各處散匪望風加入聲勢浩大匪衆已有二萬人之多據傳安福黨人現擬利用該匪佔據山東爲根據地要求條件又非從前可比聞其大體㈠須換段系人爲山東督軍决不就撫㈡宣布恢復國内和平㈢實行廢督裁兵因此當局認爲無商量餘地田吳憤而北上决行痛剿云 
　　二十日北京消息 
　　吳毓麟北上抵津津浦路刦案吳毓麟視自出馬滿擬與匪開誠協商直捷解决不料匪徒多方狡詐條件屢更致交涉毫無發展被擄之人迄未放出政府鑑此情形故在十九日閣議中主張召回吳氏減輕匪徒之視線業已致電吳氏現吳已於今晨（二十日）由臨城乘車北上當晚抵津大約明晨當可到京聞交次孫多鈺曾接到吳氏哿（二十日）電大意謂陳孝全李麟閣郭泰勝等携帶田督委任狀上山乃匪首孫美瑤等態度强悍逈異尋常大有不肯招待之勢揚言軍隊一日不退絶無商榷餘地窺其意似非得山東全省不足以饜其慾望故調人等憤慨而回報告此行結果頃與田督會商以此事非旦夕可了故擬暫行回亦商定計畫再行辦理已於今午起程返在津稍有躭擱與各方協商後即行回亦云云頃孫多鈺及交通部各要人已赴津迎接 
　　裴雨培來京報告在臨城被匪擄去之法人裴雨培氏自匪巢放回昨晚一點抵京今日上午十時往見葡使符禮德氏下午三點竭見黃陂報告被擄外人之詳情據云土匪對於所擄外人尙稱優待一切飲食起居照常供給絶無虐待事實唯匪首仍表示履行條件時須由外交團擔保中國官廳無論田中玉吳毓麟均不信任裴氏又謂外人在匪巢雖不受奇酷之待遇但匪徒每日必向外人作種種恫暍舉動蓋係要挾官廳早日履行條件之意在外人固毫無畏慮但政府則不能不從速謀解救之法以免外人久留匪窟諸感不便至匪之所以放出予者即欲令予來北京向外交團及政府傳逹意見希望外交團督促中國政府迅予履行條件以便早日解决 
　　參陸處撫匪條件參陸處昨日（十九）因津浦刦車案開會討論結果决定（一）孫瑤所部要求編制以兩團爲限不得逾二千人（二）編制費不得逾十萬元月費限定四萬元（三）編制後駐地由山東督軍指定（四）孫美瑤爲第一團團長郭盛泰爲第二團團長議决後即密電田中玉查照辦理 
　　附西報消息 
　　大陸報大陸報二十二日棗莊電云土匪所限之撤兵時間已過山中未有消息傳出官軍刻正撤退其前線最近處現距抱犢崮六哩蘇洛芒氏近致函大陸報詳述被擄後情形肇事之夜余在睡夢中爲火車震動所驚醒陡覺余身及車中器物互相碰撞嗣聞爆聲初疑汽管爆裂及向窗外探望則槍口火光子彈颼颼聲土匪呼嘯聲及木板玻璃等着彈聲紛紛接於耳目始知遇匪余方欲披衣即有三匪破門入一匪以手槍注余而另一匪擊余首遂被驅出車外過田野暫停片時余衣服不全四周呼聲震耳逮諸人均聚集一處匪遂擁余輩呼嘯前進余以跣足度山越谷　涉約二小時有數次以取去足内碎石故稍停不進匪即用槍相推或徑以槍柄毆擊天將曉官軍到子彈颼颼自西面而至嗣余疲不能行匪乃給中國鞋子一雙但窄不能容時余行殊蹇澀守余之匪即以槍口向余首作欲擊狀隨有匪首一人拉余云未幾佛里門以驢相畀余乃乘之約二十分鐘復下驢步行至上午五時許余輩抵一村始得飲熱水自此遂抵匪中第一寨途中台氏及華俘二人居後余則有土匪十人或十二人相守至半山匪首復令取余回引至山麓匪營中及午匪殺二雞餉余輩嗣命台氏及余作書致官車要求停戰官軍不聽至下午二時許匪首乃遣台氏與一華人持白旗往見官軍但此時砲火猶未止余即於官軍機關槍下登山山高約一午二百呎至一千五百呎甚峻險須攀援而上抵巓匪以流彈離首甚近急命余輩俯伏嗣砲火稍息余輩即由山後下復止第二山與餘俘相遇余輩駐是山數小時曾有二三次匪以官軍大占優勢擬欲戕害余輩至六時許匪復驅余等下山抵麓又命稍駐以待天黑此時匪殺農夫三人以其不肯隨行也將及七時余輩遂冒風雨前進過數村直至離出事地點約三十里處始得休息進熱水睡一小時餘至上午三時許余輩復前進越一平原繞過煤礦復登山惟此次途中得休息數次隨意向井泉取水止渴天曉有匪三四十人及匪首四五人引余離大隊至山麓一小村時余疲極即倒臥於濕地上睡將酣即有匪來促余醒余向彼作勢告以欲睡不思進食匪乃以槍柄擊余星期二晨六時起身有六匪看守若輩巡視各村點查俘數至八時半諸人引余睡於一馬廐中有匪三人驢二匹在焉一二小時後復爲匪叫醒乃進食飲茶匪又給余苦力衣服一件手杖一枝至十一時忽報官軍至余與羅萊特氏裴雨培氏史密斯氏及四華俘遂於烈日中被驅上山崎嶇行二千呎後復爬峻崖二百餘呎始逹山巔是日即居於巔上未得食物下午三時一匪首携遠鏡至囑余望官軍余遙矚一周見官軍約有五十人均騎馬更一小時餘匪遂令余輩下山過數村抵一家余乃得濯足進食食訖匪導余臥一獸欄中有羊十一二頭牧童數人星期三晨間余輩七時起身復被驅咞 
登山山中無所食至下午四時許始回原村進食食訖又以官軍至仍往山巓至下午八時另入一村遂留居三日此書即在是村所作也蘇洛芒氏又述匪中起居情形云余輩沐浴時先去污衣坐日中去蟣虱煑之破錫罐中煑畢遂擇多日處所以污穢之煑衣水滌去身上垢膩倘運佳復得一罐冷水衝去身上餘垢然後曝於日中靜待身體與衣服之乾每日進餐時晨間六時午間十一時半晚間四時晚餐畢燃燭二枝閱大陸報及書籍等至燭盡而後已該報又載維拉夫人所述被釋時情形略謂夫人在匪中累次見釋匪首且允護送下山但夫人均以不忍離夫故未行最後匪首决意遣夫人下山而諸西人亦一再堅勸至是始被逼下山時在下午有匪首十五人會議後即召維拉夫婦至告以遣夫人下山狀維拉氏慮夫人不能平安抵棗莊即有一匪首持剌前告維拉氏曰余名剌在此余將親送爾婦至棗莊交與美領事决不有誤言竟即令匪五十人送夫人下山夫人及匪首均坐轎約有十二人騎馬經過官兵哨線未生衝突送入棗莊送夫人至美領事火車中匪首索取平安證據而去據夫人言官軍與匪有約之說確係事實且不僅棗莊一隅如此即其他匪區莫不皆然若輩有一定記號日間揮旗夜間鳴槍又匪中子彈大半即向官軍購得夫人又謂路透電稱渠係丁將軍及衛兵數人護送贞險實係傳聞之誤渠至莊棗時一中由土匪護送夫人在滬暫居友人伍德雅夫婦處墨國在滬未設領事業由墨使託巴西領事代爲照料 
　　大晚報大晚報二十二日棗莊電云各事均告中止裴雨培氏携入北京之匪首要求條件至今日深夜猶未接覆匪首之哀的美敦書雖已於今晚六時滿限似無實行槍决英美擄客各一之象據匪藪傳書人稱外俘除穆安素氏外餘均安好惟華俘大半困居基不堪又稱數外人乃以索提至抱犢崮山巓因山路太險不能步行之故大晚報探悉裴雨培氏乃由匪首釋放並未宣誓下山今不復回匪藪日内將由京赴津辦理私事外俘近由匪藪發出之書多復申請列强干涉俾早求出諸人各書曾請個人商行商業等團體直接致電各本國政府聲明中國當道之誓言實不可恃如欲救出諸人外國政府當有行動 
　　字林報字林報云昨日上海接電稱外俘之徙往抱犢崮山巓今僅有二美國少佐及蘇洛芒氏三人又稱官兵一隊撤退後已有他兵代之謠傳官兵與匪業已開火昨日上海美人中國公會致電紐約美國亞州公會文曰臨城局勢甚形嚴重生命民岌岌可危敬乞諸君以全力運動美政府速救諸人出險並請與倫敦中國公會合作 
[臨城案與日本]  
　　大陸報載鹽城白敎士投函略謂臨城匪案果出何人主使乎謂出直系實不近情謂出奉系孫系圖覆直系之陰謀則彼等當知此舉足召外國之干涉並須受賠欵之損失恐亦未必出此最可疑者此次火車中無一日人日人未遭一元之損失而仍從事煽動不遺餘力聞案發後日本即建議美國當派兵赴臨城五月十二日東京消息曾引美人各報之言論表示有干涉之可能而日本各通訊社且對於此事擾攘不已云云大陸報附註云吾人敢謂無毫末證據可表明日本與匪案有關 
[張内閣支撑不易]  
　　端節前必倒 
　　張内閣無論如何支撑在陰曆端午節以前恐不免倒塌張所恃爲救便星之新財存長張英華因籌欵毫把握逗留津門不敢來京張本熱心做官費盡九牛二虎之力今日始算逹到目的乃奉令之後趦趄不前則苦可知矣張之不敢就職其第一原因自在籌欵無着而第二原因則在張閣運命危在旦夕與其朝上台而夕辭職毌寗靜觀時變以退爲進之爲愈且津派對張紹曾感情甚惡英華爲遭邊推舉之人更何敢姑拂其意此所以欲進不得欲退不能也顧維鈞就職問題亦在虚無縹渺之中辭呈雖未遞入而到部亦决無其事顧之不肯上臺又不願辭職期用意所在不言而知蓋未待國會通過而先就署職則必惹起議員反感於將來作事上諸多妨碍若逕行辭却則又恐外長爲外交系以外之人所攫則十餘年來該系所培植之地盤勢必被人剷鋤凈盡而去張閣欲以外財兩長支撑殘局者今則確成絶望矣 
　　又張紹曾前派往廣東與孫中山接洽之王寵惠楊天驥二人王已由港赴歐楊則日前回京據云彼等到粤時中山招待極殷每日晤談俱有三小時之久时値沈鴻英發難故孫認黎張謀和心切而實力不足殊難代表北方不能即開談判爲辭並勸王寵惠留粤襄助一切并令其秘書陳友仁用英文草就三事請王簽字承認其一爲留粤襄助孫政府其二爲表示不願與北方政府同流合污其三爲以和平方法收拾大局王雖簽字而仍赴歐但允回國後當爲孫帮忙而已王行之後由楊與孫磋商一切孫允宣言誓不做總充統或副總統目前祇求先使廣東全省統一宣傳文化爲全國倡又主張聯合直皖奉及西南四大系開一對等和平會議協商善後辦法誰爲總統即取决於多數彼此不昨反對又云吳佩孚迷信武力殊堪痛恨但多數如反對吳則吴之失敗可預定也由此觀之則孫之態度仍與離滬時所發表之宣言毫無變更北方一面言和一面用兵宜孫之掉頭不顧也張閣欲以統一延長閣命者今又絶望矣張閣之絶望尙不只此也即閣員之中如高如吳如程皆因總統問題與張日益睽離張處黎曹之間聨黎則失遭聨曹則失黎黎怒則不信任决議案咨逹之日即張下台之時曹怒則保系閣員聨袂辭職之日亦即張連帶而去之時諺云兩姑之間難爲婦其今日張閣之謂歟 
[張英華辭職]  
　　吳佩孚向張素欵 
　　張英華長財洛吳首先來電致賀識者已知張與洛吳必有若何之諒解茲據最近由洛來京之吳氏親信所談則張氏當吳壽辰時曾乘視壽之便向吳表示如能以本人長財則不僅保洛軍費當儘先提撥即最高問題費用及援川援粤費用目前均可報効若干洛吳當問其所謂目前報効究竟有何把握張乃告以財部有俄欵五百萬元可以設法提用吳大喜力贊其能當大任並謂文泉即將下台如君有意出山余必帮忙並當以此意轉逹大帥云云張遂乘興而歸果也留恩源被逼出京張氏榮任財長時張王（克毓）李（欽）互爭此席而卒爲張氏所得其中實有洛吳力量吳於張發表後除致電申賀外並於巧日電張請其履行前議從速撥付原電如下「北京財政部張總長鑒昌密面談云有俄欵五百萬元可提用執事現綰財政請即履行前議就該欵中提出一筆作爲前購械未付清之欵務乞迅與籌撥見覆以便轉陳大帥爲荷吳佩孚巧印」上電之最可注意者爲轉陳大師一語從此語而推測則吳氏急索此欵其大部分用途所在當可知矣惟張氏尙未就職而吳即逕電財部亦未免太性急據聞財部已將原電轉致天津但未知張氏閣之究將如何應付耳 
　　又據院方消息派往天津勸駕之張廷諤已於前晚返京謂張英華辭意極堅無法相强至外間謂張已遞呈者尙非事實聞是項辭呈昨午（二十）始行遞府黃陂接到後默然無語者久之亦並未加批語立即將原呈派人送還六條胡同張之介弟膺方宅並囑其赴津勸乃兄速行來京就職張之態度何如且不必預爲推測茲特錄呈文於下以觀其後爲懇辭財政總長署職仰祈鈞鑒事本年五月十二日奉大總統令特任張英華署財政總長此令等因奉此伏讀之下感悚交並竊以比年以來中央財政羅掘一空司農仰屋軍政各貨待欵孔殷急切情形等於星火英華猥以輇庸補苴乏術投艱遣大隕越滋虞與其遺誤於將來毌寗早安於愚拙誠以量可而進古有明訓知難而退初非謙再四思維惟有仰祈收回成命另簡賢員俾英華免覆餗之譏而國家收得人之效事關國計未敢自緘掬臆陳詞不勝企禱所有懇辭財政總長署職緣由理合恭呈具陳伏乞鑒核施行謹呈大總統 
[北京國民外交同志會成立]  
　　推出評議員三十人 
　　國民外交同志會昨日（二十日）下午二時在中央公園來今雨軒開成立大會到會有汪榮寳黃郛顧維鈞林長民等一百五十餘人以推張國淦主席主席謂按照開會秩序請發起人報告經過情形當由參議院議員雷殷報告籌備經過及王寵惠顧維鈞顏惠慶等贊成之情形並謂已在石駙馬大街八十一號設立會址以後通信即在該處次由主席逐條宣讀簡章請付討論余調生對於第三條『凡贊成本會目的之中國人』修正爲『凡贊成本會宗旨之中國人』胡祖舜對於第五條『評議員三十人由大會選舉之』修正爲『評議員三十人由大會「推」舉之』張端主張第五條幹事部增加編譯一股胡祖舜對於第六條『幹事及名譽幹事得提出議題一項』主張於『名譽幹事下加「或會員」三字』主席一一付表决全體通過當用推舉方式推舉湯漪·張維鏞·屈映光·雷殷·張耀曾·留哲·胡祖　舜·黃郛·王寵惠·章士釗·余調生·張國淦·謝紹敏·汪榮寳·張韶·瀋大道·徐佛蘇·駱繼漢·顏惠慶·馬驤·方夢超等三十人爲評議員其餘到會諸人均爲幹事由呼人自行擔任職務用函件通知該會時已五時二十分主席宣告時間已晚省略演說先行撮影遂全體撮影會 
[贛防喫緊中之軍訊]  
　　沈鴻英敗走南雄後贛南防務形勢日亟蔡成勳於羽書旁午之際猶力持鎭靜延見士紳多寬慰詞昨接贛州十六日通信謂道屬十七縣平謐軍政各界家眷亦未移動各知事及商會承辦兵差頗極困苦船隻悉數發封以充軍用商務殆完全停頓惟値春漲之時舟行四日可逹省垣輸運上尙稱便利云云 
　　豫軍樊旅銑起逐日開一勞到省車站駐地幾不能容其前鋒一部分已於昨日乘輪上駛聞其行營中發現女人傳係在汴擄來城中偶有豫軍游行形狀頗爲難看而漢口又新發生事故故市面甚爲震動其實城廂軍警密布防衛森嚴其首領亦多住城中當不致有他變所不可知者以後經過各縣能維持秩序否耳 
 
 

Page 8

 
 
第一萬八千零四十六號;中華民國十二年 西曆一千九百二十三年五月二十四號
星期四 * *自由談 
[一知半解] [  重]  
　　飛禽中·唯鷹能高飛七千尺以上·此外呌天與烏鴉·亦能逹五千尺· 
[劉三致黃任之書（論四時花序）]  
　　老友劉三以文人兼俠客即二十年前伏義收葬瘐死獄中之「革命軍」作者鄒容於其宅左者自入民國任北京大學文科敎授比者退隠淞南日以灌園蒔花爲樂其家在滬南之華涇地濱歇浦云滬可二十里當滬閔汽車道旁石牌一方其下即鄒容墓也一昨過訪謂欲鳩集同志闢一園林種四時不斷之花爲滬上軟紅塵客造一清凉世界余曰甚善願以求諸友好抑君所謂四時不斷之花可得而語我乎劉三曰諾遂以書來輒供衆覽受書者記 
　　任之知契半淞小集驩若平生南園之游期於共載幸示休暇先過高齋如何如何承詢四時花序我能知之不嫌偏嗜聊述大概頃者酴醾送春芍藥始放一年花事於斯爲盛它若維揚月季（種類最多）廣州玉蘭淡深鬱怒並擅勝致玫瑰尙白木香尙黃安石榴有淡似瑪瑙者不以火色爲貴也萱花耐久葉最披猖蓮譜夥頣是宜繁植譬之儒分爲八墨離爲三各有淵源難爲軒輊薇有二品白妍於紅夏中建蘭要爲獨絶前人謂酒能令人遠吾於此花亦云秋海棠哀感頑𧰟最畏驕陽若别闢一哇間以玉簪數本正如四圍瓔珞端坐黃冠秋色至此歎爲觀止鳳仙雞冠無當大雅桂馥穠摯有汲黯之戇直無魏徵之嫵媚秋葵大瓣朱色爲佳鞠有定評吾無間言已掁是厥後花不逮葉丹楓烏桕顏醉如酡冬野蕭條賴此生色芙蓉晚妝丰韵猶存嗣是臘梅水仙漸入暮境梅有花實之别蘇楊間有抝爲盆景者拳曲擁腫謚爲惡扎余家舊有千株一冬讐盡曾記時云「苦恨寒花不自媚盡情開與别人看」然終不爲惜也杏李附庸不能蔚爲大國玉蘭辛夷同根異色木瓜顏如渥丹自是一時之雋紫荆含毒然花自不惡至如碧桃最愜玄賞是花有梅之𧰟無櫻之俗爛若天半朱霞潔似雲中白鶴長日坐嘯能移我情紫藤鬱怒蟠結大似古篆其嗜酒又類僕眞花中良友也牡丹如徐庚駢文微嫌繁富顧嗜者獨衆此外杜鵑大理來自異邦盡能極妍不似客卿之無狀並蓄兼收多多益善若夫翦裁有法栽種有時所謂耕當問奴不復縷縷癸亥三月二十八日劉三 
[噴飯小錄] [  錢邨]  
　　二副面孔 
　　那小孩對胡伯母問道『你坐在火車裏的時候覺得快樂嗎』胡伯母道『你爲什麽要來問我呢』小孩道『因爲我聽得母親說你有二副面孔對着人一副背着人又一副那末你在火車裏的時候可以向兩面的窗外望望景色豈不快樂尼』 
　　運齷齪都不曉得 
　　先生向一個手上狠髒的學生道『你手上的是什麽東西』那學生現生狠驚奇的樣子說道『呀你倣了一個先生難道吃齷齪都不曉得嗎』 
　　吃一年就死了 
　　陸先生氣冲冲的對那醫生說道『你登的廣告不是說會醫肺病的嗎』醫生答道『是呀假使病家聽我的話沒有一個不好的』陸先生更加忿怒的說道『那麽我的兒子爲什麽吃了你的藥一年就死了呢』醫生道『這就是不聽我話的緣故因爲我原呌他將我的藥吃二年爲什麽他祗吃一年就死了呢』 
[鬼影] [  娛]  
　　京師某照相店素負盛名一日有少婦獨往攝一影約一週　 
後取件及期而往店中人告以前攝片毁須重攝不得已從之又越一週而去則謂片又壞不能印少婦已微慍然亦無可如何遂再攝焉乃至第三次往而店中人仍以再攝請不覺大怒以爲藉曰片毁亦須出片一視店中詭稱已棄去而神色張甚少婦迫之急疑其有惡意也始瑟縮以出則少婦之旁有美男子恃焉三攝而三然店中人不知其故恐遭輕薄之責未敢實告而少婦一見則大哭美男子非他蓋其已故之夫也遂命店中爲印數幀以去此事甚奇伯父自都歸 
[好敎我左右爲人難]  
爲余言因記之 
[相似] [  憶玉軒主]  
　　今之政客旣似途中婦女牽着走的小狗又似大家庭中搬嘴弄舌的婢媪 
　　今之國會好似人家中的擺飾徒具其形爲民主國之點綴今之丘八好似鈍的裁紙刀裁中國軟紙則鋒利無比裁外國硬紙則木然無用 
　　今之世人好似窗竇間的蒼蠅營營自擾不得其出路　 
今之仕途好似一疊書小者居上今之抄襲家好似衣架今之英雄好似石碑印之則反今之官塲好似印泥一塌糊塗今之時勢好似蟹行文字都是横行今之中國好似墨錠愈磨愈小 
社會小說 
[人間地獄（七四）] [  娑婆生]  
　　第四十八回殘月曉風催歸嗔阿母錦心繡口膩語慰檀奴 
　　單夷英也笑道我還沒使勁呢接着姚嘯秋孫桐耘等人一擁而進洪彩雲亂嚷了一陣孫大人姚大人程藕舲子細一瞧原來這位洪彩雲就是褚馥齋常叫的那個倌人滿臉脂粉一身輕骨心想怪不得這一類的倌人很合北方人的口胃呢正在遐想之際一陣鈴響褚馥齋也趕到了單夷英見褚馥齋來了便一鬆手將洪彩雲放鬆將他推到褚馥齋身邊道褚大人來了我不敢再摟著了你洪彩雲假痴假呆的道爲什麽你怕褚大人嗎單夷英道我不是怕他我是怕他吃醋這句話說得很響褚馥齋忙道我决不吃醋我們兩個人全有鬍子了老頭允還和老頭兒吃醋嗎說到這裏指指程藕舲道倘然彩雲讓藕舲兌這樣小白臉摟住我一定要打翻醋鉢頭呢說罷哈哈一笑單夷英聽了這話重新將彩雲一把摟住爽性將彩雲坐在膝上彩雲笑著對單夷英道今天單大人這兩根鬍鬚大有用塲如果沒有鬍鬚褚大人一定要不答應你了其實我瞧起來單大人你這鬍子是假的和褚大人的眞鬍子不同單夷英笑道你這話奇怪極了怎麽我的鬍子是假的呢難道是戲臺上裝的假鬍子嗎你不信來拔拔看拔得了嗎單夷英說罷拉着洪彩雲的一隻手向自己的脣邊亂送叫彩雲試試看到底是眞鬍子還是假鬍子洪彩雲將用縮縮不迭道弗是呀我並不是說你的鬍鬚是假裝的我說單大人耐格年紀朆到留鬍鬚的年紀你這鬍鬚是留了白相相的自然只好算假的了弗比褚大人他的年紀眞眞到反了黑格當中已經有交關白格了褚馥齋聽了這話趁勢走過來凑趣道單大人我只好將洪彩雲奉讓了你沒聽他的話嗎他簡直是嫌我老了洪彩雲也笑道褚大人你弗要動氣你也不能算老不過比單大人要大一點了單夷英聽着也笑了起來忙問道什麽大一點我沒聽得清楚洪彩雲道喔唷單大人你不要瞎纒　我是說的年紀啊褚馥齋聽了假作歎口氣道你們聽聽他簡直嫌我老了這時候單夷英狠覺得高興用手拍着洪彩雲的香肩道其實你猜錯了我的年紀實在比褚大人大洪彩雲聽了披一披嘴道耐弗要騙我單夷英道我不騙你你猜我有多少歲數洪彩雲道慢慢交讓我瞧個子細於是定了眼神對單夷英臉上瞧了一瞧又叫夷英掉過臉去瞧了一瞧夷英的耳朶又叫夷英伸出手來瞧了一瞧左手瞧了又瞧右手單夷英道我也不是請你替我看相要這樣細瞧幹什麽洪彩雲道看到細到猜到准瞧完了豎起三個纖纖的指頭道單大人耐頂多頂多弗滿三十歲單夷英道算了算了你猜得眞不准三十歲早過了洪彩雲過三十過了嗎我年碰了頂你也出不了三十一二那末還是看耐這兩根鬍鬚上多估了兩歲倘然你嘴上光塌塌一根也嘸不至多也不過二十三四歲念五隨便那哼看弗上單夷英聽了這一番話格外高興非凡猛的將一張旣黑且大的臉凑到洪彩雲的紅白分明的臉上洪彩雲忽然喊了一聲哎呀正是 
　　花好月圓人未老彩雲入抱總魂銷 
　　不知洪彩雲爲什麽大叫哎呀究竟爲了何事且聽下回分解 
三言兩語[  鵑]  
　　時局奇消息也奇最奇的要算是了近所傳中國政府信印度兵五萬剿全中國的匪這回事了中國有百餘萬大兵雖不能和外國較量高下然而剿匪總還剿得來何必要借外兵呢即使要借外兵也何必借印度兵難道爲了印度人生得又長又大臉色又黑黑的足以嚇退全中國的匪麽呵呵奇怪奇怪 
 
 

Page 9

 
 
第一萬八千零四十六號;中華民國十二年 西曆一千九百二十三年五月二十四號
星期四 * *   
 
 

Page 10

 
 
第一萬八千零四十六號;中華民國十二年 西曆一千九百二十三年五月二十四號
星期四 * *國内要聞二 
[韓玉辰發表先制憲法意見]  
　　參議員韓玉辰在參觀議院提出意見書主張先制憲後舉總統外間多以韓與黎關係甚深此種意見無形之中即爲黎延長任期韓爲黎黨固爲事實唯先制憲法後選總統確係今日不易之輿論萬一在雙十節以前憲法未成而總統亦未能選出則依法由國務院攝行職務黎亦斷難拖延不能以其爲黎黨而棄之也原文云年來政治之大病曰中央等於守府曰省自爲政兵多財紊缘之以生論者從而名之曰不統一曰軍閥專權醫者千百罔克有濟庸詎知國家組織未備中央與地方之分際之明其勢將互相捕噬無有已時此何關元首與總揆之誰屬也故今日舉國上下當竭全力以促憲法之完成其地方制度與國權兩章果如起草委員會之所擬議公布而實施之則中央政府之事權與財政兩有所屬屹然不可動搖其强固有力寗止百倍於今日同時地方之眞正主人翁方挾憲法賦予之權威出而生宰一省之自治其根據之厚勢力之偉彼巡閱督軍督理總司令等終必有歛跡還政之一日蓋國家根本組織旣已大定原來利用中央政府以統一爲名擅動師旅侵略鄰地之軍閥受制於國法之詔示不敢公然叛憲無論矣即號稱自主省區因國憲中旣已明白予以發揚民治之機會凡從前保境禦外諸口實皆已失其根據不能不服從省民之公意眞從事於自治之實施否則省民將持國憲以與之抗爭期究也必與利用中央之軍閥先後失敗以去中央與地方政治上之糾紛旣解則内外相安各順其適地方旣不必奪政府之所有更無須爲鄰省之攻掠武功幸除不言統一而自統一凡百執政一如守吏高明者不敢脫其覊勒中庸者亦得赴其事功中樞寗靜尤倍疆圻總統何人内閣誰屬亦不成問題矣與其求助於一二魁傑無寗乞靈於百年大法此今日之急國難者所應憬然思翻然司權衡其輕重緩急而有以善處此耳連日兩院同人中就總統問題多所主張其甚者乃謂内憂外患均歸責於行政首長之名位不下並預懸一候補總统之標凖曰其人强有力能控制多數省分者爲適宜洶洶之勢一若黎去而某來即足混一寰區慶萬年有道之長也者果其然也起斯人而慰蒼生其道得矣果其不然則桃僵李代何殊前塵異己驚疑亂且滋甚人治之不可恃因不待今茲之總統易位而始著也然則愚於先後之序斤斤致辯又豈多事也耶顧或者曰總統選舉應於總統任滿前三月行之黃陂任期充類至盡至本年十月已滿此時亦應有所準備愚曰所謂前三月者即拽任滿前三月以内必須出次任總統而言十月十日爲吾國新舊總統交替之例期即於九月以内舉行總統選舉與國法不違反於事實亦不嫌怱促或者又曰萬一憲法不成而總統即終不舉乎愚曰黃陂任期除有人認袁項城於二年十一月四日解散國會其元首資格已不存在所餘任期均應由黃陂補滿一說而外當以本年十月十日爲最後解職之日故十月以前之應行總統選舉爲同人國法上之職責無可避免者也惟誤認總統可以救國憲法無妨緩議或别有所圖謀以少數牽制多數萬一不幸致舉國屬望之憲典九月旣望而猶不以公布聞者則七年護法等於烏有法統重光其利安在國事之崩潰恐又不止西南與東北異已也今日不先成國憲以範圍省憲他日必先成省憲以形成國憲今日各省對北京政府已無信仰可言長此以往當相率不顧而云縱得一所謂控制多數省分之强有力者尸高位愚恐不數月而復敗無餘也况果如同人中熱心此事者一意孤行又安見有開會投票之一日乎故愚之結論曰先制憲法後舉總統爲今日國是之所在自現在至八月底爲完成憲法期間在此期間内同人專精一力從事於憲法之探討期於三月有成憲法公布之習日即組織總統選舉會行次任大總統之選舉然後舉憲法上之職權而奉與之課期實施授受之間必安理得較之今日草草急就枝節横生雖幸而獲選不過中原數省予以承認者其得害得失爲何如也 
[發行膠濟贖路債券之近訊] [  智]  
　　汪爲濬請設實業銀行不准 
　　督辦膠濟鐵路贖路籌欵事宜谷鍾秀曾提出贖路有獎債券章程經交通財政内務農商四部召集會議兩次尙未决定茲又有汪爲濬等集股籌設膠濟實業銀行並代政府發行贖路有獎儲金證擬具辦法分呈國務院財農等部核辦谷鍾秀督辦聞之極力反對除咨呈國務院批斥不准外昨又致函農商部特爲披露如下逕啓者前准貴部函開案據汪爲濬等呈請集資籌設膠濟實業銀行并請准代政府發行贖路有獎儲金證等情查前准國務院交由本處核辦當以該俱呈人等擬創辦實業銀行並代發行贖路有獎儲金證以銀行保證獎金以鐵路保證儲金查本處業經具呈提出主管機關會議之贖路獎券辦法與該具呈人所擬有獎儲金證大致相同而管理贖路基金章程尤注意存儲於著名殷實銀行始足昭大信而策萬金斷非三數人倉卒設立銀行所能擔此重任且本處旣奉明令籌辦贖路而該具呈人等欲以二三商人之資格假贖路名義將膠濟鐵路指爲私人營業之資尤爲不合當即函請國務院批斥不准在案茲准前因相應函請查照核辦可也 
[國際鐵路聨合會與我國]  
　　巴黎國際鐵路聨合會於去歲十月組織成立專以恢復戰前國際運輸爲目的會中議案計分三種（一）組織國際鐵路管理局間運輸場社（二）國際匯兌（三）國際運輸價目交通部曾於去歲九月派高鹿嗚關葕麟等爲代表前往巴黎參加會議現因該會聲明中國日本必須俟西伯利亞實行聨運後方可被邀爲審查會會員等語因此我國代表無留法之必要現已由交部電令前派代表回國所有聨合會文件事宜改派王咸在巴黎辦理每月給津貼公費一千五百佛郎由京漢京奉津浦三路分擔按月由各局各匯五百佛郎至巴黎俟將來各路局自派代表後再行截止茲將國際鐵路聨合會重要規章探錄如次（甲）會員參與該會統計屬於歐洲者共二十四國屬於亞洲者共二國美洲不在其内（乙）會期該會自民國十一年十七日起至十月二十日止計會期四日開會三次（丙）議决案件㈠國際鐵路聨合會章程㈡國際路聨合會幹事部之組織表㈢國際聨合會分設委員會之組織表㈣各會員之表决案件「一」聨合會之章程之摘要第一條聲明該會之宗旨專爲改良及統一各鐵路營業之方法或建築方法但期於歐洲國際運輸有益第二條聲明會員資格有二種㈠爲發起者㈡爲贊成者惟會員至少有寬軌一千公里在歐洲者或與加入該會之鐵路接連者第三條聲明聨合會一切事務由幹事部管理施行其幹事部由歐洲各　組織成立並須由全體大會公决任期十年委員十二人地點駐在巴黎會長一人副會長三人文字以法文爲主體開會法定人數以七人爲最少數至附屬機關有秘書處一處審查股五股㈠客運㈡貨運㈢聨票清算㈣交換車輛㈤技術問題再各委員在審查亂辦事者由會員組織任期五年並由全體大會公舉第四條全體大會每五年開會一次第五條取决權以公里爲單位其算率凡公理愈多則决權愈少以免路短受長路之欺其應得權數並以國籍爲單位即一國境内鐵路之長短爲標準然後由各鐵路公司將所得之數目相均配第六條取决權之效力凡屬於强制執行須另章規定之並受下列二種之限制（甲）執行事項須以政府贊助者應俟政府批准後方能有效（乙）對於現任國際契約無抵觸者方能有效凡屬於普通施行者所另章規定之必須開會時有出席會員五分之四同意並閉會後於五星期内無聨合會全體權數十分之一分對者方能有效惟各鐵路局對於此種有效之案在四個月内須將進行程度另案報告聨合會如有特别原因幹事部有權將五星期之反抗期展長之又屬於緊急施行者一經過半數之同意後即爲有效無展期否認之餘地㈠屬於行派幹事部之委員㈡屬於選舉審查股之委員㈢屬於審查股研究之各事㈣屬於訂定下次地點此外屬於修改聨合會規章必須由大會取决之屬於規定國際運價本會無强廹某國或某路執行之義務第七條會費贊成員應擬會費由大會取决之發起員之會費除將贊成員所繳會費外將會内一切開支以取决權之多寡分任之第八條所進之會員或爲贊成者或爲發起者須經大會通過後方能享受取决權之權利再已進會員如幹事部認爲有不滿意之處可以除名倘會員中或因破產或回轉渡或因不繳會費逾二年者均得停止爲本會之員但已進會員有自由退會之權惟須六個月以前通知聨合會第九條對於聨合會會員遇有爭執問題審查股有仲裁之權但限於無法應辦解决之必要者並須由另章規定「二」聨合會幹事部之組織本會正會長一人（法國）副會長三人（德美意）幹事九人（奥比法荷蘭波蘭羅馬瑞典瑞士捷克斯落伐基）「三」聨合會分股委員之組織客運股德·比·丁班牙·莫斯托尼·法·大不列顚·意大利·波蘭·葡萄牙·瑞典·若葛斯拉威貨運股·德·奥地利·比·法·大不列顚·荷　蘭·意大利·里米亞尼·羅馬尼亞·瑞士·捷克斯落伐基聨票清算股德·奥地利·法·比·大不列顚·荷蘭·意大利·納托尼·挪威·羅馬尼亞技術問題股德·奥地利·比·法·匈牙利·意大利·羅馬尼亞·瑞典·瑞士·捷克期落伐基附條聲明但西伯利亞鐵路實行聨運後中國日本方得當選於審查股「四」各會員之表决各案㈠列席第一次大會各代表聲明代表各本路以會員發起資格表决通過聨合會之規章並願擔任輔助聨合會之責任至未列席此次大會各鐵路局如要求加入本會在一千九百二十二年十二月一日以前者均得謂之發起人㈡所有幹事部之組織及審查股之組織法均予承認表决之㈢自一千九百二十三年十二月一日起即有國際鐵路聨合會成立之日爲聨合會便於開支起見各代表承認在一千九百二十二年十二月一日以前按照所得表决權數每權先繳法幣二各佛郎此欵責成法國鐵路局管理 
[全鄂商會對臨城案表示]  
　　此次臨城刦車事件關係極巨外人方面或主鐵路共管或主聨合自衛甚至有主張自由行動者總之皆極妨碍我國主權之存在聞武漢兩商會及全省商聨會各重要份子業已接合妥協擬日内招集特别會議對政府提出嚴重質問其要點如下㈠僅營救被擄外人而置華人於不理係何理由㈡以前對於變亂地方之地方長官及統兵將領不加重辦係何理由㈢歷次匪亂概由收買了事是否由軍隊無戰鬭能力及軍官無統率兵士能力㈣此後保護中外人民生命財產究由何人負責此外武漢各界聞均有種種表示日内將次第發表 
[信陽土匪架擄巨紳]  
　　鄂豫交界有匪約一二萬 
　　國聞通信社開封通信云今日（二十日）得信陽確耗該處土匪自去年正陽息縣失守以後嘯聚較前更多近因津浦車臨城肇禍以後信陽車站屢有警報惟信陽爲第十四師靳雲鶚防地得此消息防護略嚴所以車站之内尙未遭搶詎意十八日夜間土匪劉于二桿首忽在五里河糾聚一千餘人直撲太子堡將前河南警務處處長龍敏修家屬親戚架走七人復在巨紳李姓家中架走男票十二人每人索洋三萬元該堡保衛團之軍火亦悉爲土匪掠去行經七里溝時又河防局長陳善同之親翁架走（陳之親翁即蘇定九之父）此票索洋五萬元陳龍兩君本在開封居住得此消息立即陳明省長張鳳臺無可如何將該縣知事李培元撤任據交通界傳擊西官軍亦疲於奔命兼以土匪專架富有身家之票估其家產一掃而盡其猖獗情形殆不亞於云年云 
[湘省務員又預備辭職說]  
　　爲編造預算問題省便嚴重質問 
　　湘省十一年度下半期預算由政府送逹議會後原擬續造十二年度今年預算旋於省議會認爲編制不合曾予駁還於是引起全體省務員之兩次辭職共後經省長極力慰留許即召集各軍長官特開軍事會議將軍費切實核減以期收支之適合當經通電各高級軍官在案現在各高級軍官旣尙未到則在軍費未經核减之先預算自無從編造故十二年度預算案至今尙未着手各省議員以預算關係重要憲法對於交議預算期限規定綦嚴乃政府延不交出雖經本會迭次催促猶復玩忽視之不惟蔑視議會而且顯違憲法昨經大會决定請事省務員於十九日下午全體出席省議會答覆質問隨即致函省務院云『逕啓者本會第三次常會會期已滿延長會期又逾半月對於十二年度歲入歲出預算迭咨催彙送在案乃政府置若罔聞延不咨送未解是何理由查省憲法第七十二條省議會開會後之五日内即須將次年度之預算案提交省議會議决本會同人以閉會期近不忍陷省務院終於違憲謹依省憲第三十九條第五欵之規定請求全體省務員一律出席質問希於五月十九日午後一時出席答覆是所盼禱』省務院接得此函後即决定於是日上午召集各省務員先開一緊急政務會議是日上午十時餘李院長等相繼蒞院略事休息即討論答覆省議會造交十二年度預算案要綱李院長主席最先擬定方式係軍費事實上不能大减敎育費不能驟增一時實無標準造送十二年度預算案請俟省議會將十一年度下半期預算案審查决定通過後政府即比照收配標準加一倍數作爲十二年預算案旋恐議會不予同意遂决定一面向省長辭職一面出席議會各省務員到省議會時正下午二時林議長請其出席後首由李况松云依憲法十二年度預算應於本届開會五日内提交現逾期已久咨催五次未交實屬違害究竟政府不依造交是何用意現在着手編造否又編告审否採本會議决量入爲　原則軍費是否三分敎育費不否百分之三十司法行政各費如何支配李院長云預算問題十一年度下半期已經遲交十二年度更不待言此項違憲原因實由於以前無預算各處難於　齊故十一年度下半期預算送交較遲送後即着手編造十二年席預算適接准貴會咨文主張三點（一）量入爲出（二）軍費三分之一（三）敎育費百分之三十隨開政務會議研究因月收一百萬元依貴會標凖軍費占三十三萬元敎育費占三十萬而司法經費依照憲法普設地初廳月須二十餘萬故甚難支配况軍隊旣不能裁軍費亦不能核減難照貴會所定標凖故向省長引咎全體辭職俱經省長挽留嗣開特别政務會議請省長主席討論辦法將軍費減爲月五十萬元敎育經費用月十九萬元其餘各費照最低支配還是不合量入爲出原則省長要同人另想辦法同人無法故劍農又單獨辭職尙未奉批准總之處處求合憲法非一二天所能做到故劍農仍是辭職今日到會只能報告經過情形貴會對於省務員之不盡職或不信任或彈劾自有正當辦法黃越云不能因不適合辭職了事苟有困難本會願爲後盾陳小元云院長今日所言是說明非答復查湘省財困軍費最大原因究竟對軍費是如何計畫核減請明白答復徐元玉云安徽已實行裁兵自治省何反不裁又司法一項關係人民生命財產極巨昨徐司長出席說是政務會議不肯普設究竟院對於司法是如何計畫李院長云軍費如何核減歸軍務司負責非劍農一人所應負責財政亦有主管司至普設法院一事劍農並不反對不過在預算未確定以前如果成立無欵支持則法官不能養廉難保不貪枉以危害司法前途至十二年度預算並非故意不拿出是要設法使合量入爲出標準彭熙治云預算爲憲法命脈至遲須於十日内提出李院長云前之遲交是因未合標準如定要交遲日可以提出張聲樹云法院如不普設人民控訴無門究竟貴院長是如何計畫是普設抑是分設李院長云對司法法是不負責至設若干廳及如法設法已在二十年席預算内列二百餘萬元支配普設方維夏云第一要趕於十日内將十二年度合法預算造交第二要快將歷年决算拿來李院長云預算案十日内提出尙無不可但只能比較憲法上標準不十分相差至决算是前政府之事財政清理處章程已經通過俟設立清理處方能造交朱侣雲要請軍務司出席質問軍費事李院長退去李軍務司長出席後朱侣雲云預算困難全在軍費（憲法所定三分之一何以不能做到李司長云湖南値此多事之秋軍隊範圍一時不易縮小各位想應諒解現已核减爲月五十萬元大概計畫將來只能减到憲法二分之一限度至三分一之數非不負責實有困難劉夷云憲法明定現是三分一時期貴司長還要適用二分一實屬違憲李司長云二分一事實上做不到所以辭職陳繩威云不能說做不到即不負責還是召集軍事會議切實商量他方如定要爲難則不僅李司長可以高蹈本會不惜解散方維夏云軍費能否减至三分一請答復李司長云同是湘人老實說能做到者無不盡力做去二分一可負責三分一難做到嚴國楨云預算案限五日或十日内交出李院長出席云至遲十日内可交到張聲樹云司法問題前日徐司長出席推言李院長不肯今日李院長說并非不肯普設究竟各級法院是否開辦請明白答覆徐司長乃出席云那天出席之說我問李院長如何答覆李院長云預算無辦法至司法費定爲六萬元並非兄弟未爭因爲支配下來祇剩此數貴會如要我行使職權一切財政不過問馬上可委員開廳李院長云非不設法院實因收入百萬軍費三十三萬内務司所管要十九萬省議會要四萬零所餘無幾不敷分配劉家正云望李院長依照憲法將軍費定爲三分一敎育費三分之三十趕造務算交議依憲辦理如有窒碍本會自有正當方法即令惹起反響則不僅你們辭職本會亦將解散因憲法犧牲是光明磊落之舉否則對憲法不起個人亦無價値至此林議長宣告限十日交預算案就是搖鈴而散 
[豫匪軍在九江譁變（漢口通訊）]  
　　援粤豫軍前在漢口即有不穏形勢幸當局百方遷就催促起程始得開拔出境乃昨據外人方面所得九江電訊該軍一支隊於十七八兩日陸續抵潯贛北鎭守使吳金彪派員招待並準備南潯車一列請其登車詎該車不允謂須勾留一二日採買物件於是終日結隊在市游行漫無紀律商民異常驚慌該軍旋推出代表向潯商會索餉十萬元并索一切供應商民已允代籌三萬該軍未滿慾望因於夜間譁變槍聲四起火光燭天商店多被焚搶刻下秩序仍極擾亂蔡成勳業調兵前往彈壓按九江於云歲慘罹兵刦元氣至今未復今又遭此慘變軍閥果何仇於贛人而以此禍之也 
　　另據某軍事機關傳出消息謂十九日上午八時許樊鍾秀所部之河南援粤軍之一部在九江西門外等處肆意刧掠經贛北鎭守使吳金彪派軍一營全副武裝實行繟壓詎料樊軍見彈壓軍隊至恐其有不利於己於是開槍示威而吳軍遂亦與之回槍相持一小時猶幸朝上空槍並未傷人然潯人已受驚不淺矣 
[皖廳道更動之續聞]  
　　財廳胡思義已接事首道謝學霖已决定 
　　胡思病義本爲吕調元氏夾帶人才月前曾來皖一次勾留數日吕氏已向胡思義當面表示皖省財政廳長非君莫屬何炳麟即不辭職吕氏亦必設法他調何之不容於吕氏政界中早有所聞日前何炳麟由蚌來電吕氏僅作表面上一度之挽留隨即照准至胡思義本人本擬於舊曆節後來皖就職故先委該廳科長郭後德暫行護理度過此午節難關無如郭曾任該廳科長有年深悉此中况味政費欠四五個月警餉敎育費欠二三個月稍爲點綴節關至少非六十萬元不可是以郭堅辭不受護理之命不得已惟有促胡節前任事胡乃於本月十八日清晨乘招商上水到皖直入省公署次日始由省公署傳出消息謂胡新廳長到院矣其實胡已在署内與吕氏磋商救濟目前方法已一日一晚據聞胡氏此來先至蚌埠馬吕保荐電文業經會銜拍發任命手續非一二日所能辦到十九晚九時吕即先行下令委代二十日晨即派人赴財政廳傳知預備接印紅布告七時胡思義命駕前往查明於民國八年曾任安徽財廳因被議會彈劾咨請省長查辦去職舊地重遊接見僚屬不免有一番話舊也當胡氏前日抵皖時有人阻止吕氏暫緩發表免招反響吕謂此係中央意旨接事之日地方人士復探悉吕胡維持目前計劃仍爲預徵全省十二年分全年丁漕并辦理一種公債各公團大爲不滿不日當有所表示也 
　　安慶道尹李大防四川人也其能在皖歷任廳道十年之久者因其人尙能安分守己到處圓融也現亦不免更動矣繼任者爲由蘇調來簡任職存記之謝學霖聞已密電中央保荐内務高總長昨覆電吕氏謂日内即提出閣議惟吕驟令李氏下台面子似覺難堪昨特召李入署告以不得已之苦衷將來如有借重再請帮忙請老兄原諒并謂此次來皖各方面指名要委廳道者不下二十人之多實在令人無法可想云云李氏退出即料理行裝先將眷屬派人護送回籍已於本月二十日動身有謂暫在漢口稍待俟交卸後一同回川安享林泉之樂矣 
　　淮泗道尹余誼密因辦事操切致釀種種禍端地方不信仰馬吕之寵眷亦衰某某活動之說已有多日據聞所定繼任人物係馬之秘書現任宣城縣知事李諴頃聞蕪湖道尹房宗嶽日來忽得重風之疾病勢甚危故又有以李諴任蕪道之說淮泗道尹畀卸任財廳長何炳麟說者謂蕪關監督馬振憲得某有力方面之緩頰不便令何回任改何任淮泗道即係此項原因刻下尚在考慮中也 
[蕪商會請撤釐金總分巡]  
　　安徽中南兩路釐金總分巡實係五卡補抽之變相自上年設立以來病商害民莫逾於此乃該總巡段景炎近更以釐局自居對於東河關比銷出口貨物亦勒令補完釐金總商會迭據各商帮報告特於今日（二十二）電請省長曁財廳將各路釐金總分巡一律裁撤以蘇商困茲將電文錄下安慶吕省長胡財廳長鈞鑒前許省長創設安徽各路釐金總分巡之初本會恐係五卡補抽變相曾代表商情迭電阻止旋准前馬財廳庚電開近因各釐局弊端百出收數益微商賈輸將悉歸中飽以致本省財政勢將破產故設釐金總分巡游弋抽查藉資整頓此純爲剔除釐金積弊起見於商人並不受何項損失希婉告各商解釋誤會爲荷等因在案是總分巡祇負稽查釐金弊竇責任對於向無釐金之下游貨物當然無補抽釐金之理不意近日和尚港段總巡竟以釐局自居對於蕪埠東河關比銷出口貨物勒令補完釐金船貨被扣江濱風浪危險堪虞不得不忍痛聽割本會迭據商帮報告特開大會僉謂當此商業衰敗之時斷不容有五卡補抽變相長爲商民之害誓死不能承認一 
 
 

Page 11

 
 
第一萬八千零四十六號;中華民國十二年 西曆一千九百二十三年五月二十四號
星期四 * *致表决爲此電請鈞座體恤决艱迅將各路釐金總分巡一律裁撤現在羣情憤激如遷延不决必致激成反響無任迫切待命之至蕪湖總商會會長湯鈺泉叩 
[雲南九届敎育聯合會事務所]  
　　雲南省敎育會通告各省敎育會云敬啓者查本年第九届全國敎育聨合會定在敝省開會對由山東省敎育會於上年第八届開會時議决後電逹敝省在案自應由敝會照案於雙十節五個月前組織聨合會事務所以便分逹各省區預備一切應辦事宜現在已届組織之期當經敝會公同議决於五月十日宣佈成立名曰第九届全國敎育會聯合會事務所除分别呈報並函逹外相應函逹貴會查照即祈時賜南針以匡不逮此致各省區敎育會公鑒雲南省敎育會謹啓五月十日 
[蘇議會紀事]  
　　談話會討論臨城案第二次大會情形 
　　本日（二十二）下午二時三十分蘇議會開談話會徐果人根據潘承曜來函請商議臨城刦案方慶綱謂本會祗可表示意思辦法應由軍閥負責丁作則謂本會辦法有兩種一電政府一派代表朱紹文謂此事應先由四省用兵圍匪然後再講收撫方有辦法否則不但交涉雖了恐第二第三臨城復見王師曾謂本會當派代表分送食品與被擄華人且探詢情形張援謂本席主張即專電政府從速設法營救中外被擄之人至於推代表赴匪巢似當考慮恐同人未必願嘗此匪風味王景常謂縱推人前去恐調查所得亦不如報載爲詳結果由秘書擬稿發電營救時簽到議員已足開大會人數遂相率入議場共計議員到九十四人行政委員出席者有財政廳長嚴家熾代理敎育廳長職務費玄煴實業廳長張軼歐省署第三科長吳邦珍徐果人主席依日程宣布㈠省長交議增加貨稅附捐一成劃作敎育專欵案上年敎育特捐一分案請分别議决施行案㈡董增傳等提議敎育特捐每畝增加一分應改爲每兩附加一角五分以昭平允案㈢吳廷良等提議省署交議增加貨稅附捐一成劃作敎育專欵案應改爲增加貨稅附捐五釐全省一律負擔以昭平允案三案一併討論嚴財廳長說明爲收支適合起見不得不增加收入情形及敎育費另列專册意思龔廷鶚謂貨稅附捐本會曾議决官廳不能施行今何以又要作長年之徵收至於畝捐各縣因水利及義務敎育已增加不少何以省敎育又要增加嚴又說明官廳商量之内容因欲得確實收入且須有標準祗得由農商平均負擔故交議此案王師曾請敎育行政委員出席說明吳第三科長謂編製預算經過情形預算案中已大略說明至於本案趣旨嚴廳長說得很明白龐振乾謂本無說明之必要王慶蘭主張三案一列否决吳廷良謂敎育年須發展試問否决後如何辦示王景常謂增加人民負擔當徵求各縣人民同意朱紹文謂依據省議會法本有此職權又何必徵求劉昌威謂放棄自己職權定要徵求殊不可解董仙衢謂此案不能成立張援謂此案討論已久應當付審查倘不付審查逕行否决試問十二年度預算如何成立至於是否徵求人民意見可俟審查時再說朱世瑾馮世德等均主此說龔廷鶚王景常等力主徵求朱紹文朱翼雲等力主不可徵求雙方爭論旣激且長主席無法付表决雖兩次延長時間終無結果而散 
[浙議會二次臨時會紀（十四）]  
　　浙議二次臨時會會期已過三分之一所有十二年度預算因抵補金附稅及各學校改組案尙未解决致財政審查股未能報告大會二十三日下午一時開第十五次大會議員簽到九十七人出席祇六十人緣浙西全體議員簽到後均未出席俱在休息室觀望以致議場人數不足議事日程所列二十五案隻字不議沈議長維持爲難祇得宣告延會至附稅調和辦法甲說減輕二角以捲菸特稅彌補乙說減輕五分以裁撤漁業局等費彌補現准省長咨復浙省片收捲菸特稅因事係初剏案屬試辦每年究有收入若干此時毫無把握現經外人節次提出抗議本公署正在據理力爭交涉尙未結果是以未能列入預算故第一調和辦法實已無形打消矣又查漁業總分局雖無成績可言惟其年支經費則僅一萬餘元即使裁减亦屬無濟於事况寗温台議員頗有主持保持存者以故第二辦法亦難實現如再相持不决不惟預算閣淺即施行新學制亦不能議决矣 
　　二十三日下午浙議會開第十六次大會仍因浙西議員簽到而不出席宣告中延會惟是日上午十時財政股開審查會由陳子亭主席審查十二年度省地方歲出入預算書由朱念慈提議歲出内務費臨時門第七欵爲第四届省議會議員選舉費六萬三千四百八十五元主張全數删除移辦省憲總决查制憲組織法規定八月一日由各縣城鎭鄉同日舉行總投票即於九月十日在省城公衆塲所開票以紅黃白三色憲法水較得票最多數之一部公布施行是省憲公布有日如再依照舊法辦理第四届省選似覺太不經濟故擬停辦省選督促省憲進行當由王承祖葉向陽等討論一過推林茂修起草特别報告并聞抵補金附稅平社與星期會均主張設法調和先與官廳接洽就緒再由大會共同解决云 
[杭州快信]  
　　二十二日下午六時四十分由杭開滬之十一號快車駛至王店逹嘉興之路綫詎有下午由杭開嘉之十九號貨車脫落四輛横梗軌上致與猛撞（貨車出軌者計二輛）快車之行李車被撞直立横壓三等客車傷客七八人軌道亦受損星夜修築同日由滬開杭之十二號夜快車至二十三日上午十一時二十分始抵杭城站 
　　省會警廳昨召各區署隊所人員到廳會議議决事如下（一）警察站崗必須直立街心不得站至商舖簷下以杜與人閑談（二）如遇火警立即飛電大有利電汽公司後再報告瞭望台（三）時値夏令應督率衛生警察加意注察食物舖（四）各車輛往來違章應立加禁止或帶署拘罰不得用指揮棍亂擊 
　　省垣三倉總董徐宗溥等派員赴皖採辦大批米石不日運到在省坦開辦平糶計設五局準陰曆五月初實行昨已將各局職員派定 
　　浙軍二師五團在餘杭青山獲到之匪道陳二等（温州人）解省後昨該團團本部派兵押赴江坉轉遞富陽（犯事地）歸案訊辦 
　　各界發起之勸用國貨會前日假省敎育會開會因所到人數不多無結果杭州改良織物公會綢業會館昨函杭總商會以綢業所用目板通絲目金子紙板意匠紙等五種國貨未出又無西洋貨抵用請通融辦理藉維工業 
　　今日爲浴佛日（即牟尼佛生誔環西湖一帶遊人如織放生種類甚夥鱗介小販利市三倍各官廳亦赴昭慶寺素齋頂禮（以上二十三日） 
　　諸嵊匪首吳貴法倡亂四載蔓延日甚且時時片來杭滬十八日潛回五指山下荒村經人密告駐諸城北門之高營長派一四兩連星夜馳往兜拿十九日晨吳匪被圍不脫出槍自戕業經官電證實旅杭諸曁同鄉會擬請盧張飭屬速清餘黨以靖地方 
　　學生檢查日貨前日在城站查獲元利布莊布疋事後知爲西洋所產當即送還並有徽商在滬辦來洋布一箱亦被在南星站扣留現已由滬行來函證明並非日貨　　自孫寳琦等發起在滬上古靜安寺爲佛誕建設道塲此間當道亦定明日（陰曆八日）禁屠停刑一天並由佛學研究會派員四出講演佛學新市場萬善宏濟社即停雲軒亦於今日起禮懺三天 
　　駐餘杭二師五團二營前日在青山捕獲匪首陳某等兩名昨已押解來省轉送督辦訊究（以上二十二日） 
[南京快信]  
　　議員潘承曜致徐議長函略謂此次臨里刦車案官塲對於被擄外人之議贖問題尙知注意而對華人旅客之遭難者似鮮措意及之應請於日内召集同人開一談話會商酌辦法倘談話結果可由本會派遣代表前往調查者曜與棗莊中興煤礦公司技師朱君有舊並可具函介紹云云 
　　韓省長函覆省會嗣後每値開會准隨時派員出席　　兩長通令全省軍警各機關在所轄境内山川險僻之區注意嚴查以防盜匪潛伏爲患 
　　鹽務署以兩淮緝私鹽警捕務懈弛派洋員露司敦來蘇實行檢閱 
　　東大學生自治會昨發宣言反對英文函授部招生免考辦法 
　　海軍杜總司令接閩商會來電請停止海軍陸戰隊在閩籌餉當電令統帶楊砥中遵照 
　　今日（陰曆四月八日）爲佛誕紀念韓省長傳諭所屬致齋一日不理刑名並停止屠宰一日 
　　昨江順輪船由九江運來張克瑤所部魯軍一千二百名即轉車押赴徐州濟南遣散 
　　旅京海屬同鄉昨電兩長謂隴海終點久定爲西連島近淮人倡改南缐變更港口舍易趨難就江棄海祇徇私圖不顧大局友邦騰笑輿論譁然乞公急電交部飭局趕个以重路政而息浮言馬聯甲係海州人昨亦有通電主仍舊貫 
　　一女師參觀團昨由蔣敎員率同赴杭旅行 
　　徐屬議員及旅寗學生以徐屬土匪蔓延昨謁齊督請飭陳鎭守使迅予痛剿 
地方通信 
[奉賢]  
　　盜菲肆刦案彙錄奉賢西二鄉小關帝廟胡子仁家及阮巷太平橋南姜姓家於十九二十晚間均被盜匪十餘人明火執械打破大門入室肆行搜刦胡失現洋五十三元及衣服首飾等件姜則損失約八百餘金現均報縣勘騐跴緝矣 
　　竊桑肇禍案多起奉賢境内近來因桑葉昂貴糾竊釀禍之案層見迭出茲就所聞彙誌如下（一）二十一號報載西三鄉二十圖沈阿堂糾同子侄竊取陳阿四家桑葉被獲罰洋免究惟沈侄阿根不知因何溺斃河中報縣請騐一案茲已由歐知事委令錢承審員騐明沈阿根確係落河身死判令自行棺殮屍屬以死者係由陳阿四追趕落河頗有非難陳則以阿根畏罪逃辟自己失足云云業由錢承審回呈縣長核辦（二）錢家橋張葆生家於十九夜被賊偷竊桑葉經張次女發覺追捕竟死非命當即自行成殮請縣緝兇（三）西三鄉曹十圖曹福相家亦於同晚被胡長生竊取桑葉由曹見而追趕胡即失足落河即時淹斃刻由曹恤洋百元了事（四）小關帝廟胡四相家被竊桑葉追捕由賊拒傷（五）新市二十二圖陶家芳家被賊將所植桑葉盡數採竊致養蠶乏食盡棄河中（六）西橷市六圖楊叙生家賊因竊取桑葉連同望棚中衣被一併捲去云 
[松江]  
　　泗涇商會呈報改選泗涇商會於十八日舉行改選由縣公署派委第七分駐所巡官焦庚垣蒞塲監視投票結果選出會董汪潤之黃際唐（典業）沈焕棠程訪湖李文來吳仁懋陳秋生鮑永根（米業）陳文光盛書銘趙鳳鳴（南北貨）宋秋泉周子文（醬園）周郁文（木業）徐錫齡（竹行）汪沐君（油餅）蕭腴田李金根黃聨芳（醃鮮肉）陸伯生（花米）陳祥和（蛋）柏雨泉（魚）楊秩庭（京貨）徐仲伊（洋貨）盛夢周（磚灰）屠子成（衣莊）周廣之（藥）曹仁甫徐均臣程藴山（茶）楊同貴（染坊）朱守梅（五金）三十二人互選吳懋仁盛書銘爲正副會長當經依法通知各會董俱已答覆應選故由該會呈報縣署備案矣 
　　佛誕日視典紀聞夏正四月初八爲釋迦牟尼文佛二千九百五十年誕辰先期由諦閑法師及馮夢華等函請軍政長官通令所屬一體停刑禁屠縣署奉文後即函商會轉知各屠業停宰一日經商會轉知屠業去後即由屠業全體要求轉逹縣署免征屠稅一在以昭公允茲佛誕視典係由小普陀住持僧化性在寺建設道塲邀僧唪誦佛號五天並於寺前由善男信女捐建七層香塔一座與民間樓房齊高塔中置木架外面則以細香點綴而成門户畢具式樣玲瓏頗極壯觀是塔係定佛誕日下午焚化又此間盛德乩壇亦因佛誕關係定是日開乩請訓而本地軍政長官亦有在署設壇行禮者可謂極一時之盛矣 
　　更委清理田賦委員松江縣清理田賦委員現由省長改委任元照（葆謙紹興人）充任已於日昨到松當由前任即日蛟代業已管視事常駐縣署辦公 
　　廣育院工徒科狀况育嬰堂附設之廣育院爲慈善性之實業學校招收新生全係貧苦爲標凖因之入院時有十六七歲而未識一字者此種貧兒大都不喜讀書以是收效甚微今春錢劍石院長以敎育貴乎因材而施不應拘泥成法空費光陰特將此種不喜讀書之學生另編一班名曰工徒科终日專習工作惟於晚間授以二小時學科其科目爲國語算術試辦以來於藝術方面頗有進步聞該院將於暑假時開出品展覽會以覘各科成績云 
[蘇州]  
　　朱鎭使檢閱軍隊蘇常鎭守使兼第二師假長朱琛甫爲檢閱所屬軍隊操法趣見特於今晨上午五時許率同蘇筱雲參謀長曹石卿副官長曁各級參謀副官司號官至上津橋等五團閱操當經王少珍團長立即發令全團官兵敬禮然後報告到操官長人數畢朱鎭使遂逐隊檢閱一週閱畢乃至五團團部略用茶點至八時許始出團返署云 
　　李警廳長閱操續誌蘇州警察廳李明遠廳長因整頓警務起見决將五區敬察分日操練十九日檢閱東區情形已誌二十一日本報茲悉二十一日爲檢閱南區之期到者警官商鴻賓王鍾振吳煥然孫長泰等曁警士五六十人齊集警廳大操塲於上午九時許開始舉行由李廳長逐一點名點畢遂即分編五大排由保安隊加派軍樂掌旗各長警逐叚操練其程序與東區相同至十一時散隊返區二十二爲西區檢閱之期到者警官劉祖光藤連勳王文彩官玉清等警士約五六十名仍由李廳長親自點名畢遂即分編五大排一切編制操練均與東南二區相同李廳長亦身穿少將禮服從事檢閱俟操練畢散隊返區已十有一時矣 
　　承發吏控審廳長吳縣地方審判廳承發吏朱松山等聨名呈控廳長任用私人侵吞公欵等項一案已誌昨報茲悉前日（二十二）下午二時由民庭推事黎冕開庭傳該承發吏等庭訊或謂因要求高審廳加給刑事旅費傳訊者或謂因被外人告發傳訊者按上列二說毌論何說均歸檢廳辦理俟探確内容再行記載 
　　衛生會選舉揭曉本邑衛生會於二十二日開選舉大會先由姚鐵心君報告一年來經過情形及收支狀况議决幹事改爲九人仍舉姚鐵心爲總幹事江兆蘭爲書記彭敏伯爲會計吳聞天爲庶務 
[無錫]  
　　春蠶今日上簇無錫本届蠶汛預料十分豐稔兼可早收不料連朝陰雨蠶身减去一二成本可於星期一二即可完全上簇嗣因天寒多吃桑葉須於今日（二十四）方可大帮上簇至明日乃能全邑告竣故今歲繭價勢必高昂 
[常州]  
　　各界聨合會開會紀武進各界聨合會爲對日外交問題於二十二日下午四時在第一公園召集臨時會到各界代表二十餘人由會長張鏡淵主席報告開會宗旨略謂對日外交棘手各地均有外交后援會之組織吾常似宜一致行動請各界到會諸君共商組織辦法次趙毅甫謂外交后援會之名義似覺不甚適用不如專從經濟絶交上進行衆善其說到到者均有意見發表后議决定名爲武進各界對日經濟絶交同志會推趙毅甫爲章程起草員章程内重要事項爲宣傳調查兩種儘一星期内擬就下星期續開籌備會至散會已六時許 
　　捕獲盜犯三名孝東鄉張家村張銀坤張龍海家被刦一案縣署追緝頗嚴法警江盤法遂率領副役下鄉偵查訪悉該案盜犯宿魏村北之灘上當即會同魏村防警前往圍捕當塲獲住盜犯蕭浩生陳福生錢浩生三名並衣物兩大包當票多紙在魏村駐防所經朱隊官訊問該盜供認行刦不諱事主前往認物確係眞贓朱隊官於二十一日率同軍警將犯押解來城二十二日由團部移縣縣署於晚間由刑事承審員徐式昌開庭審訊云 
[鎭江]  
　　揚溧兩縣繭行開秤鎭屬揚中潥陽兩縣各繭行已於夏曆四月初六一律開秤收繭來貨尙多價格每斤八九角聞該兩縣各鄉蠶汛今歲收成不及七成因早帮之蠶受天冷雷霧之挫折傾葉二三成之故 
[漣水]  
　　淮北剿匪彙報淮北各縣匪患冬夏爲甚今春沭匪金螃蟹漣水朱朋九等勾結悍匪數百名分擾漣沭兩縣抬架勒贖日必數起前經白鎭軍飛飭史營長率隊馳往沭陽八九兩市地方先後斃匪甚衆並將匪首金螃蟹當塲格斃餘匪竄入漣境與朱朋九結合聲勢尤大五月九日該匪盤踞淮陰邊境經馬鎭軍遺派顧營長前往襲擊該匪受創不支東竄漣境漣邑警備第二隊長朱慶生聞警帶領士兵星夜馳往於十日上午遇匪於龔堰地方匪徒恃悍衝鋒朱隊長身先士卒猛大攻擊計斃匪數名生擒三名匪勢猶未見挫午後後與史顧兩營合力兜剿鏖戰數小時卒將匪首朱朋九擊斃餘匪亦經剪滅殆盡救出財神甚夥並奪槍械多枝云 
[嘉興]  
　　夜快車中途被撞二十二日晚七時半禾杭區間車開過王店站馬岸塘橋附近將貨車三輛郵務車一輛在中途脫鈎該車竟未覺察仍舊開駛旋有杭滬夜快車於八時開過王店站即與脫鈎車互撞脫鈎之車傾倒軌上車上人傷者不少後由禾站報告滬管理局派車求苓料理妥置天已黎明故二十三日禾枋區間早車於九時始行開出 
　　參觀盛澤敎育禾城毓秀校長趙晨錘秀學校敎員程井心等多人於前日聯袂往江蘇吳江縣盛澤鎭參觀敎育狀况茲悉此間敎育團體已得趙君等報告略謂該鎭第一第五兩國民學校辦理頗有精神且學生多自動能力云 
來函 
[顧克彬來函]  
　　逕啓者前閱報章見所記敝人出險後之自述内云『滌便器洗衣服』此二語殊非當時事實敝人與外人共同炊　則有之惟决不肯作此種失中國人禮面之事也祈將此意登報更正是幸顧克彬啓 
 
 

Page 12

 
 
第一萬八千零四十六號;中華民國十二年 西曆一千九百二十三年五月二十四號
星期四 * *   
 
 

Page 13

 
 
第一萬八千零四十六號;中華民國十二年 西曆一千九百二十三年五月二十四號
星期四 * *遠東運動會電訊 
[開幕之第三日]  
　　第三日開會之情形遠東運動大會之第三日依然降雨不止然觀衆并不因此減少八九時即擁濟不堪昨日水泳比賽·田徑賽·及各種球賽·均極其痛苦大雨淋漓衣服盡濕田徑賽所印鞋跡明顯可辨即可知各選手連日奮戰之劇烈選手於九時入塲即開始各種比賽云 
　　預賽之記錄㈠「五十碼游泳」（Ａ組）第一鈴木傅明（日）二十六秒五分之一第二譚足椎哥（菲）（Ｂ組）第一田中慶雄（日）二十六秒第二無（Ｃ組）第一小野田一雄（日）二十五秒五分之一第二茵雅（菲）（鈴森田中·小野田均破遠東紀錄二十六秒五分之二）㈡「百碼仰泳」（Ａ）組第一上田治（日）一分十三秒八第二野塜義則（Ｂ組）第一齊藤巍洋（日）一分十六秒六第二石田恒信（Ｃ組）第一荻清（日）一分十六秒四第二岡本幸吉（日）（上記上田·齊藤荻·三選手均破第五次大會灰爾蘭特斯一分十九秒五分四之遠東紀錄）㈢「四百四十碼游泳」（Ａ組）第一小野田一雄）（日）五分五十七秒五分之一第二磯部勝治（日）（第一小野田選手之紀錄破松澤六分十六秒之第四次遠東紀錄）（Ｂ組）第一松澤一鶴（日）五分五十九秒第二石毛政信（日）（Ｃ組）第一高石勝男（日）五分四十一秒五分之四第二三倉博（日）（高石亦破遠東紀錄） 
　　决賽之紀錄㈠「游泳百碼」第一小野田一雄（日）五十八秒五分四第二入谷唯一郎（日）第三鈴木傳明（日）第四譚足推哥（菲）（小野田破遠東紀錄相差至五秒五分之一）㈡「半英哩接力賽跑」第一日本（谷森高木大村）一分三十二秒五分一第二匪律濱（帕沙薄爾普哥伊加斯推諾加太郎）㈢「五英哩賽跑」第一吉岡信之（日）二十七分七秒第二下健一（日）第三繩田尙門（日）第四長谷川照治（日）㈣「五項運動决賽」（跑遠）二十一英尺十一英寸四分之三（位次）伊庫·上田·達那阿·益田·杜榮棠·小林·巴拉巴特·張茂林·菊池·魯亞·吳某·二村·（擲槍）一百五十七英尺八英寸九分之五（位次）魯亞·上田·達那阿·伊庫·益田·二村·菊池·吳某·杜榮棠·小林·巴拉巴特·張茂林·（二百二十碼）二十三秒六（位次）達那阿·小林·益田·巴拉巴特·上田·張茂林·伊庫·（擲鐵餅）一百一英尺十一英寸八分之七（位次）魯亞·巴拉巴特·上田·益田·小林·二村·伊庫·達那阿·（一英里）五分四十六秒（位次）益田·上田·巴拉巴特·達那阿·伊庫·魯亞·上總計决定次第如左第一上田精一（日）一五分第二益田弘（日）一八分第三達那阿（菲）二○分第四伊庫（菲）二六分 
　　各種球賽之紀錄㈠「籃球」昨日中菲籃球比賽中軍最初即得二點菲軍亦勇猛善戰遂成六與六之比漸至菲軍得十二中國軍得九終成十四與九之比歸菲律濱勝利後半比賽中國軍依然不振僅得五點未幾菲軍得一蹋進之機會連續得三十七點結果後半菲軍三十七中軍五合計爲五一與十四之比菲軍勝利㈡「足球第二次比賽」匪與日戰成二與一之比匪勝日敗㈢「隊球」中國與日本比賽最初日軍亦相當善戰得十點後半一蹶不振僅得一點其結果爲中四二分日十一分歸中國軍勝利 
　　田賽之新紀錄二百碼二十二秒五分之一加泰隆（菲）八百八十碼二分二秒五分之一岡崎勝男（日）一英里四分三十九秒五分之二岡崎勝男（日）一英里接力三分三十二秒日本 
　　徑賽之新紀錄跳遠二二英尺七英寸織由幹雄（日）跳高五英尺九英寸余懷安（中）撑竿跳高十二英尺二英寸中澤米太郎（日）擲鐵球四十五英尺二村忠臣（日）擲鐵餅一百十九英尺一英寸二分之一巴達爾吳（菲）擲槍一百六十六英尺七英寸岩井勝治（日） 
　　田徑賽之總分㈠「田賽」（百碼）時間十秒五分之二（中）無分（日）六分（菲）五分（二百二十碼）時間二十二秒五分之一（中）無分（日）六分（菲）五分（四百四十碼）時間五十二秒（中）無分（日）八分（（菲）三分（八百二碼）時間二分二秒五分之一（中）無分（日）十一分（菲）無分（一哩）時間四分三十九秒五分之二（中）無分（日）十一分（菲）無分（五哩）時間二十七分七秒（中）無分（日）十一秒（菲）無分（高欄）時間十七秒五分之二（中）一分（日）三分（菲）七分（低欄）時間二十七秒五分之二（中）無分（日）二分（菲）九分（半哩接力賽跑）時間一分三十二秒五分之一（中）無分（日）十分（菲）六分（一哩接力賽跑）時間三分三十二秒（中）無分（日）十分（菲）六分合計中國得一分日本得七十八分菲律賓得四十一分㈡「徑賽」（跳高）五呎九吋（中）無分（日）七分（菲）四分（跳高）五呎九吋（中）五分（日）二分（菲）四分（撑竿跳高）十二呎二寸（中）五分之一（日）五分又五分之三（菲）三分又五分之一（擲鐵球）四十五呎（中）無分（日）六分（菲）五分（擲鐵餞餅）一一九呎一吋二分之一（中）一分（日）六分（菲）五分（擲槍）一六六呎七吋（中）無分（日）八分（菲）三分（跑跳）四六呎九吋二分之一（中）無分（日）六分（菲）五分（五項運動）（日）六分合計中國得六分又五分之一日本得五五分又五分之三菲律賓得三十五分又五分之一 
　　球賽因雨延期遠東運動大會自第一日即爲雨所苦除田徑賽外各種比賽皆未能照預定進行至閉會之日果能全部比賽完全與否殊爲疑問尤以棒球尙未賽過一次故昨日下午一時特開委員會協議處置各項比賽中日兩國足球比賽將於二十四日午後三時開始又網球及女學生運動亦因雨中止 
　　杜榮棠之不幸中國軍之健將杜榮棠選手自前日來繼續比賽五項運動期得勝利不幸至五項運動之二百二十碼時脚筋痙攣至不能立起由監督葛雷博士扶起慰以此敗由於天命云云 
　　閉會後之招待選手中菲日三國選手大會定於二十七日早午十時開會連同大會委員一並招待於綱島之藤田男爵邸開一大園游會又自下午二時開茶話會下午五時半在大阪中央公會堂有池上市長招待會二十八日午前九時將在奈良公園開園游會云 
　　萬國運動之籃球比賽早稻田大學與關西大學對疊其結果爲五八與有○之比早稻田勝 
　　（以上均日本電報通信社二十三日大阪電） 
本埠新聞 
[臨城事件之昨訊]  
　　總商會開臨時會董會紀昨日午後五時總商會爲臨城大刦案特開臨時會董事討論辦法到者方副會長曁會董莊得之馮少山袁履登徐乾麟趙晋卿石運乾徐冠南王鞠如沈潤挹田新原盛筱珊謝韜甫聞蘭亭朱吟江諸君由副會長主席議决辦法如下㈠議决電達政府及魯省當局趕速營救中外被擄人士㈡議决與旅滬各省同鄉會聨合會同時組織救護隊公推馮少山聞蘭亭二君爲代表由馮君先行隨帶書記孫籌成君並救護員與紅十字會同時出發棗㈢公推徐乾麟莊得之二君辦理救護隊出發事宜㈣議决設立被難人家屬接洽機關於總會内公推趙晋卿袁履登董杏生三君駐會主持其事㈤議决將以上議决事件函致交涉員轉達各國領事並通知各國商會茲錄致北京大總統國務院及山東田督軍熊省長電文於下臨城刦案發生已有半月被擄中外旅客日處水深火熱之中除少數出險外迄今尙在匪巢所派專員近且分道返京將營救一事置之腦後名爲保持政府尊嚴實則玩視中外旅客人命消息傳來闔埠憤駭乞速决定大計妥籌救護出險辦法毌再當斷不斷貽誤國家塗炭生靈上海總商會叩 
　　同鄉會聨席會之進行同鄉會聨席會議昨爲進行救護臨城被擄事特派林炎夫持函分别與有關係各機關接洽茲將致總商會中國紅十字會滬寗路管理局函錄下㈠致總商會函云漢章椒伯會長先生大鑒政府縱匪殃民於茲久矣此次津浦路刼車案擄及外人使團嚴重抗議外報日有論評被難家屬呼籲無門徬徨终日魯督失察於前政府束手於後匪徒有所挾持其勢愈見緊張長此以片後患堪虞重以被擄人士迄未盡釋旣驚且病又鮮飲食困頓顚連情殊可憫敝會雖曾推派代表赴魯調查又復组織救護隊備贖救其如心餘力薄尙未成行夙讅貴會領袖羣商熱心公益敢祈即日召集會員大會並聨絡各商會集議辦法爲治標治本之圖則一經决議全國風從此項强有力之主張實爲救亡要策務希採納芻蕘積極進行並盼示復實紉公誼㈡致紅十字會函云得之先生大鑒自臨城刼車案慘演以來中外震駭被擄士女困苦備嘗妻離子散驚悸欲病者有之飢寒交迫奄奄待斃者有之　觫之狀楮墨難宣而使團則督責當局限期營救僑商則運輸藥物賑濟被俘他如外報之論調美紅會之救護英法人之營救霎時風起凡足以保障僑華者靡不盡心獨我當局事前副後毫無正當處置言之能無愧　至我國民團體縱無剿撫之能當盡救護之職素讅貴會慈善爲懷敢請迅派救護隊携備應用藥品趕赴出事地點竭力救護被擄人士爲禱除繕公函外並推派代表林君炎夫趨謁台端面陳一切務希俯賜接見准予所請云云㈢致滬寗路局函云筱珊先生大鑒自津浦路刼案發生以來被擄中西人士迄未盡釋外失國家體面内損政府威嚴曾經中西官商設法營救尙鮮效果瞻望前途曷勝悲慮而被俘人士驚魂未定飢寒交迫困苦萬分奄奄待斃坐視不救於心何忍本會收本己飢已溺之旨特組織救護隊業已推定隊員籌辦振品凖備趕赴臨城入山振救惟本會决以經濟全力辦振關於隊員裝運振品及來往車資擬請一律免除事屬公益諒可俯准敬備公函並推代表林君炎夫趨謁台端面陳一切敬祈俯賜接見爲禱肅此敬頌公綏又該會議昨發出通告召集大會其文云逕啓者本會定五月二十四日（星期四）下午四時開緊急大會討論臨城刼車案届時務希台端撥冗出席藉抒高見共策進行爲禱 
　　　　宋佩燧最近報告旅滬各省區同鄉會聨席會昨接在棗代表宋佩燧二十二日來函謂昨夜豹子谷附近軍匪業已開火但今晨匪又有派人議和消息（今日此間已與匪斷絶往來不知確否）當即偕來自河南之克敎士馳赴該處擬試實地調查奈至該山附近之黃村即不能前進只得轉赴官軍駐紮之連環山叩以開仗情形據云探悉土匪將携外票去山故開槍阻止並勸燧早日離棗田督偕來之江蘇軍隊今日已開抵此間並有馬隊一隊現在官軍已將匪包圍成一橢圓形惟開放北面云燧迄今未接尊處電信此間形勢險惡各代表均已散去燧擬搭明早快車返滬矣云云 
　　紅會派隊救護中國紅十字會本部因被匪擄去旅客多患疾病决定特派醫隊即日前往救護並同時電知歷城分會屬其就近派隊前往茲將其要求官廳保護醫隊給發免費執照及致分會電錄下㈠南京齊督軍山東田督軍偉鑒臨城火車被刦綁去數百人現在各方營救未釋者尙多陷困山谷均爲疾病饑寒所迫良深系念本會特派醫隊即日前往救護敬求行知前方接洽切實保護是所禱切中國紅十字會總辦事處漾㈡交通部總次長鈞鑒本會選派醫隊出發臨城棗莊一帶駐紮以資救護務希轉飭滬寗津浦兩局長給發免費執照藉利遄行（名同上）㈢山東歷城紅十字分會長王宩廷鑒臨城火車被刦中外人民綁票三百有奇除已脫虎口者外外人有十五名國人亦屬不少聞爲饑寒所迫侵成疾病除本會已遣派救護隊外務望貴分會就近趕派醫隊前往救護是爲至要並希將辦理情形見復（名同） 
　　外僑之態度臨城消息日趨險惡僑滬西商異常憤激茲探得各僑商之態度分錄於下（英僑）旅滬英國僑商自接得僑漢英商服役聨合會十七日來電後業已决定採取一致進行除電請駐京該國公使向我國政府嚴重抗議外并請直接行動一面聨絡各國僑商召集萬國公民大會共籌對付之策以期被擄僑商早日出險（美僑）旅滬美國僑商自臨城刦案發生後已迭電該國政府加增駐華海軍以厚兵力茲查月初來滬之美驅逐艦隊除已有五艘開赴長江一帶游弋外現又由菲島開到司得灰號普地冷號等驅逐艦三艘於前晚駛抵滬江日内即須開赴長江上游駐防云（義僑）旅滬義國僑商自該國穆安素律師被擄入山後即呈由該國領事分派專員前往臨城設法營救茲因官匪議和趨决裂駐滬義總領事昨又急電駐京義使向中政府嚴重抗議設法營救務使穆氏早日釋放云 
　　美戴副領事尙未回滬美領戴偉士自臨城刦車發生之次日即遄往營救迄今將及兩旬尙未回滬日來官匪談判已及破裂洋票釋放無期然外人仍在臨棗一帶設法以冀被擄者安全脫險故各國領事一時不能回滬美總領事克銀漢氏以戴君原爲公共公廨陪審官此席未便久懸昨特派白副領事到廨代理 
　　法包探又將北上臨城刧案發生後本埠法領事即派法副領葛君會同譯員包探等北上營救已釋出法人一名包探韓邦達等返滬報告等情已紀前報聞意法各領事以韓探營救外人奮勇得力擬再派韓探北上設法救出未釋中西人士聞韓不日偕同法捕房總翻譯曹炳泉往臨城匪窟爲二次探險之舉云 
　　十人團定期開會南陽橋中華救國十人團聨合會昨開理事會議討論臨匪刦擄事件一致主張聨合各團體會商辦法茲定本星期六開聨席會議該該致各團體函云敬啓者臨城刦案牽動外交共管之機瓜分之禍我國民所日夕驚惕者或將隨之實現此非危辭聳聽瞻顧前途誠有必然之勢也然以目前而言社會輿論羣趨向於懲辦尸居之官吏如曹錕·吳佩孚·田中玉·熊炳琦等夫以失去中樞能力之北京政府平日聽命此輩猶虞失其歡心所謂懲辦之說亦一時快心之談他如營救外票即使交涉順利匪首居然將外票盡行釋放外交上是否不發生問題一疑問也釋放外票之條件除招撫外無他辦法各地伏莽是否不起而效尤一疑問也外票釋放後以土匪之要挾情形論能保官廳之不食言危及數百華票之生命又一疑問也綜合以上諸點將來外交結果若何雖不可遽下斷言然國民不可不起而自謀者一也各地伏莽羣取臨匪爲模範中國之亡或竟亡於土匪之手初不必列强共管此國民不可不起而自謀者二也設或官廳對土匪食言數百華票直接死於土匪之手間接死於官吏之手擁戴此殺害國民之政府官吏我四千兆同胞不啻自甘宰殺此國民不可不起而自謀者三也彼外人之言曰中國國民於事後每淡然忘其當時事實而羣唱國恥之濫調此何語乎非堵我國民之口爲日後交涉地乎願我國民細味而愼思之敝會對於臨匪事件認爲事前不可不自謀補救爰定五月二十六日（星期六）晚八時聨合各團體討論辦法幸希貴會推舉代表出席不勝盼切之至 
　　旅寗松屬同鄉之營救旅寗松屬同鄉會於昨日下午一時假公共演講廳開春季大會更席者五十餘人幹事長黃譜　因事未到公推朱鶴孫幹事爲臨時主席姚鵷雛吳靜存爲記錄由主席報告籌備建築同鄉會所經過情形後即提議臨城被擄之松屬同鄉應如何設法援救公决即日致電温交涉員懇其就近援救一面電請旅京松屬同鄉共謀援救辦法電文錄下㈠棗莊探投温交涉員佩珊先生鑒臨站劇變中外震驚凡在國民同深義憤奔走營救想望贒勞被難人士中西均有賓僑固重胞與豈輕盼解倒懸詎分彼此報載籍隸蘇省舊松府屬者不在少數懇希執事就近調查迅賜援救并盼示復江蘇旅寗松屬同鄉會馬㈡北京前外松江館陸建三先生鑒臨站劇變中外怕駴日盼解决政府有國人不問之說輿情益憤報載我松屬人士被擄多人情狀若何尊處聞見較確敢希查示共謀援助名同上 
　　省議員錢基厚等致齊爕元函撫萬督座鈞鑒敬肅者臨案華俘蘇人甚多敝縣不幸有人亦與其刦除曹星洲因在天津紗廠執業已由紗廠聨合會代電魯督營救外其餘併未有人過問殊爲惻然執事喜讀孟子夙以保民爲懷仁心仁聞久所昭著蘇俘在擄應如何設法營救諒在高明自有　籌可否乞電魯督調查在擄情形併爲營救斯則一語九鼎仁言利溥非徒錫人感激已也祇頌勛祺仁聆德音錢基厚楊景煥謹啓 
[前晚杭州夜快車遇險紀詳]  
　　滬杭鐵路自杭開滬之十一號夜快車於前日（二十二）下午八時在嘉興王店之間撞車出軌等情略誌報端茲紀其詳情如下王店站與嘉興站距離十六公里之五九前夜（二十二）自杭開滬之第九號貨車在王店開出距嘉興約八九里適遇大雨該列車末尾掛有柴車四輛不知如何忽然脫鈎遺落半途司機者與車員皆未學察迨至嘉興站長未曾注意車尾之尾燈符號遽即電告各站云貨車已到嘉興將准時出發等語其時由杭開滬之第十一號夜快車已抵王店旣接上項電報王店站長即令十一號出發一面電告各站以十一號開離王店之時間惟此時嘉興站長於指揮貨物上落之時發見車尾失去紅燈知車輛定有脫落情事立即急電後站查詢並請將十一號扣留以免肇禍孰知已經不及蓋此電拍發之時即十一號與遺落之柴車相撞之際事出倉卒直無救援之餘地當時鉅聲立發車客大爲驚惶婦稚且有啼哭呼號者蓋皆懾於臨城之巨刦意爲同罹浩刦矣迨知撞車驚魂始定當由車員察勘情形飛報嘉興站長立電上海各機關乞援但在雨夜頗難措置該該路華洋領袖電後立集上海北站臨時調集救險車隊於夜間一時專車出發開赴嘉興除各工匠外該路車務洋總管韋燕·及李綽生·華總管楊先芬·及鄭乃文·機務總管孫加祿·以及該管稽查人等皆經前往於三時左右至嘉興站勘得該十一號列車計車頭後爲大菜車接連三等客車三輛中間爲頭二等客車三輛後接三等客車二輛行李車一號輛車員公事車一輛爲殿車頭被撞受傷尙不甚重柴車四輛撞出軌外尙未傾倒因柴車分量較重且係平車故不易倒客車被軋前三輛離道上凸亦未傾倒車窗玻璃震碎甚多前列爲甚後者稍好乘客在前列三等車中者略受碰傷大菜車接連車頭損失甚重茶房傷者三名乘客頭部受傷者一人因被窗上玻璃所碰故有血出餘客少數略受碰傷均可無碍司機受楊一人車員受傷一人惟傷勢皆輕救險車隊到後立即動手工作將被撞車頭解放各車逸出者皆納入軌道所有被壓灣曲之鋼軌與鬆動之枕木敷設較易爲力故至昨日上午八時一切恢復原狀由另一車頭將留站過夜之十一號夜快車於昨日上午由嘉興站八點鐘出發十一點至上海北站此爲肇事之前後情形也惟乘客在車過夜雖不甚冷但苦腹飢蓋平時上車後待飡者不過少數前夜通宵無眠各圖果腹大菜車所備食物不能遍及况在損失之餘更難週到故旅客不免挨餓昨日上午該路交通旣經恢復所有往來各列車皆得按時行駛並無阻滯綜計自肇事以至條復越十二小時損失之數當在萬金上下所有前往救援之華洋員司於昨日上午十一時返滬受傷諸人則由路醫診治至於此案之關係員司自難辭咎昨經各總管將肇事先後詳情面陳該管局長後奉諭另日傳集各該當事員司研訊分别議處以爲玩忽者戒云 
[臨城刼車後之滬杭甬路防範]  
　　甬曹段請添駐防兵 
　　自津浦路臨城車站發生巨刼後滬寗·滬杭甬·兩路局曾奉交通部通令認眞防護路線以免匪患當經局長任小山飭下兩路巡官遵照在案茲悉滬杭鐵路巡官王長慶具呈該管局長略云竊浙省嵊縣土匪滋擾延及奉化餘姚隣境擄人勒贖時有所聞且有發函殷富索欵情事查嵊縣至在官不過五六十里早發夕至奉化毘連鄞南距路界亦不甚遠土匪踪跡無定本路甬曹一段向由警備隊派兵分頭駐防人數無多難期周密巡官爲思患預防起見懇請函達警備隊趙統帶添派兵隊加意防護等因當經任局長據情轉呈浙省軍務督辦懇爲轉飭警備趙統帶酌添兵隊分頭駐防以資保護矣 
 
 

Page 14

 
 
第一萬八千零四十六號;中華民國十二年 西曆一千九百二十三年五月二十四號
星期四 * *[上海開世界博覽會之建議]  
　　皮納氏之發起···字林報之贊成論 
　　字林報社論云吾人且暫轉對於臨城事件之目光而注意於一種含有中國前途光明希望之大計畫此計畫維何即在上海開一世界博覽會是也發起此議乾爲皮納君Ｍｒ·Ｇ·Ａ·Ｂｅｎａ皮納君已告諸上海總商會想該會不久即將考慮之皮納君近曾至北京得悉中政府有在北京開一世界博覽會之意但因經費支絀須展緩舉行夫北京財政困窘至此當然不成問題展緩云者殆無期延期耳北京抱此宏願誠不容輕視特此種願望不僅北京有之即如皮納君在三年前曾建議在上海開一意大利博覽會未幾覺以一部分人即意大利一國之僑民擔任此與上海商埠盛大狀况相稱之企圖實爲困難遂爾作罷皮納君有鑒亽此故此次特向上海總商會提議冀合全埠人士之力成此盛舉 
　　夫此種議一出勢必立遭反對以爲當此中國鬧匪之時豈能辦此况上海財力亦苦支絀乎第吾人對於此等事必須放遠眼光苟以爲中國現狀將永久不變者則吾人不如關門他去别尋生計耳但在事實上吾人莫不盼望時勢改良以補償今日之損失而此種博覽會如果舉行未必不能使中外商業開一新紀元也近年外人雖增加對中國之注意然於中國眞相仍極茫昩華府會議等事情更使此茫昩有增無减外國制造家對於中國人之需要爲何進口家對於中國之能供給者爲何今日有待於考察者尙多而中國人一面對於外國有幾多物品可供中國之購求亦不盡了了故彼此交換意見及知識斷然有大利益交換意見知識之道莫善於開博覽會而在中國開會之地點又莫善於通商巨埠之上海也華字報紙中現有「大上海」計畫之討論即將天然接連於本埠之區域直至吳淞爲止均包括在上海範圍之内倘此計畫果能實現則開一世界博覽會以賀其開幕誠爲最合配之法矣 
　　依他國大都會之經騐舉行宏大博覽會乃有利可收之事布置一切必須包羅廣博應有盡有開會期至少六個月因不但將有大批外賓陸續蒞止内地華人來游者亦將絡繹不絶自應寬展會期以免向隅但規模必須廣大方能吸引游人職是之故今日提議此舉實爲適合時機因籌備布置不能急速建築會塲搜集陳列物品至少須三年以至五年日本在東京開一兩個月之博覽會須籌備兩年之久中國此種大大斷不應再縮短數年之後中國内部情形當可如所希望而有進步彼時國際貿易必發達恰恰開此世界博覽會可卜偉大成功總之商業界之活動决不許爲目前之衰敝所麻痺而應益加振奮放開眼界向前進行也 
[總商會爲寗茶公司再請免稅]  
　　上海總商會因寗茶振植公司請免稅釐事特電農商部文曰農商部鈞鑒眞日奉到第六八八號批示謹悉查寗茶振植公司用新法栽茶用機器製茶早於八年四月呈明鈞部有案核其情形實與並通茶商不同無慮他人援例致礙贛省歲入且該公司所請免者爲行銷内地之箱茶末稅釐尤與出洋華茶之普免五成稅釐無涉察閱贛財政廳呈復之詞似於原文主旨尙多誤會查機器製茶按照民國三年制定之公司保息條例本在應予五釐保息之列雖該公司實收貨本僅十萬兩核與保息條例二十萬元之限度稍有未符但機器製茶環顧全國現時僅有該公司一家而該公司經營七年之久折閱之外繼以負債尙復百折不回其堅苦卓絶情形洵非常人所及國家爲培養稅源計爲獎勵實業計正應稍寬文法藉資觀感茲以豁免内地稅釐作爲特别補助旣免國家另行籌欵之爲難亦足以輔保息條例之不逮若云公家財政支絀不能不兼籌並顧則該公司此項稅釐據稱每歲約五百兩贛省庫藏雖匱何致靳此毫末仍求鈞部主持於上俾該商竟此一簣之功實爲萬幸上海總商會叩 
[商聯會蘇事務所呈農部文]  
　　對於商會法及施行細則新草案簽註應改意見 
　　商聨會蘇省事務所對於修改法規曾組織委員會前因部内新修之商會法及施行細則草案能否適用尙待考慮特詳細討論略事修改呈部採擇原文如下呈爲新修商會法及施行細則草案仍有未妥特行擬改簽註理由繕册呈請鑒核彙編施行事竊查敝所前以部設法規委員會修改法規恐未盡當曾經呈請鈞部俯准將關於修改商事方面法規章程草案賜寄一分以便發交本會商聨合會法規委員會從事討論遇有應須修改及增減條文之處逐一簽註呈請提交部設之法規委員會採擇編訂並請將此項辦法令行各省事務所體遵辦在案迄今多日未蒙將修改草案頒發到所正深懸慮昨由全國商會聨合會第四届大會敝省公推之評議員馬炎文寄來新修之商會法及施行細則草案各一種其中雖已修改數條然能否適用尙待考慮當即由本省商會聨合會所組織之法規委員會查照歷次請求修改成案參酌各地習慣詳細討論仍覺新修法文尙有未盡合宜之處遂各依據法理斟酌商情將原文略事修改呈候採擇茲將敝委員會修改各條逐一簽註理由繕同呈請鈞部鑒核迅賜採入彙編以便交議倘以敝處修改各條仍有待議之處務請叙明理由先行批令敝所再加討論俟討論完備呈復後再行請交國會議决以便公布而利推行所有商會法及施行細則之新草案應事修改緣由理合繕具清册呈請鈞部俯賜察核希即採擇編訂以示虚衷而資實用實爲公便謹呈農商部 
[萬利輪船被撞沉沒續紀]  
　　平安公司之萬利輪船此次在青山海成與得利輪互撞沉沒一事已誌昨報茲悉該輪肇禍原因緣遇見得利輪對面駛來時避讓不及以致碰撞但此船年代較遠船身不甚堅因故一經重撞即行破壞下沉致援救不及也該輪之買辦聞亦同遭溺斃旅客船員之死者據元一云確爲十六人其中搭客大半爲在大連灣經商之滬人向中貨物因船沉甚速無法打撈至得利輪現已帶傷開還大連矣 
[新華茶開始運歐]  
　　本年新茶葉今已上市英國及菲洲各處之茶商亦已開始購辦二十六日由滬赴歐之英郵船即安瑞輪即有五百噸新茶約五千數百箱運往歐菲各埠同日法公司之亞博司號郵船出口亦有新茶葉若干載去又據本埠太平洋線内輪公司云日本靜岡新茶上市美商已往採辦本埠花旗公司已定即從此回之赴美輪爲始兼灣日本清水載茶葉往美國須連行十班而東洋公司亦定於此次赴美之高麗丸爲始兼走清水裝茶但祗行六次云 
[航業消息]  
　　英法之新輪太古公司之八千噸新輪里撤遜拿號刻已落成昨日其總地特發電報至申謂决定本月之二十六日將此輪加入中歐線内到華時在七月一日該公司現在對華航業之主張將使以前所行之四五千噸輪一律改調一萬一千噸至七千噸以上之巨船以期實際上擴充又法郵公司之新輪阿拉密司號先定本月十八日從法開來繼因不及竣工改至六月十五日由馬賽啓椗詎昨日該公司又接來電云該新輪之艙位因布置上施工一時不及即竣下月十五日恐尙不及啓行故决計再行展期一面暫調香巴特輪代此輪之來華班期云 
　　運歐之貨口大英公司於本星期六出口赴英之南安瑞輪載往湖絲計一百餘件蛋黄白一千二百餘大桶又有由英來申之三角洲輪本日可以到滬進口貨一千二百噸並有倫敦運來之大條銀甚多尙有蘇旦號輪從孟買來申船中載有印度花衣一萬餘件二十六日亦可到滬至法郵船亞博士號二十六日赴馬賽本埠之出口絲計一百三十餘件赴法旅客中華人祇四名尙有貨輪美南號出口本埠裝去有礦砂七百七十三噸木油一百四十八桶蛋白蛋黃二百二十二桶草帽編一百七十九件古玩二十箱倍子五十件餘爲雜貨云 
[昨日紀念佛誕之熱鬧]  
　　留雲寺舉行祝釐大會靜安寺舉行大佛會 
　　祈禱和平大會發起人諦閑法師·馮夢華·何茂如·孫慕韓莊思緘·程雪樓·狄楚青·許劍青·汪幼農·朱葆三·王一亭·徐乾麟·曁應乾和尙等於佛誕日（昨日）上午二時在小南門外留雲禪寺舉行祝釐大會前日下午七時以後與會者已絡繹而至車馬盈門途爲之寒雖値雷雨交加未見减色到者政界如何軍使代表許劍青·海關監督姚文敷·滬南工巡捐局局長莫子經紳商界如馮夢華·程雪樓·狄楚青·朱葆三·顧馨一·王一亭徐冠南·徐乾麟以及善男信女可百餘人方外之到者如普陀前寺退院方丈了餘和尙·安徽九華山僧慈筏法師·以及本埠各寺院方丈住持亦有數十衆由留雲禪寺方丈應乾和尙招待一切並欵以素席時届二鐘由滬北工巡捐局局長許劍青代表何護軍使舉行祝釐典禮所行儀注悉照佛典至爲莊嚴直至黎明始畢惟馮夢華程雪樓二老以年老先回未及與會及至初八上午八時何護軍使親臨拈香寺中二百僧衆分班站立大雄寳殿石階上下並由應乾和尙迎何使入殿之後即請諦閑法師贊禮何使遂率汪參謀長·孫副官長·沈知事·徐廳長·姚監督·關會審官·滬南北工巡捐局莫·許·兩局長電·電報局羅局長·電話顧局長·閘北水電廠馮廠長·以及到會諸人向佛三跪三拜僧衆齊誦佛號和以鐘鼓禮成之後又由應乾和尚迎入後廳欵以茶點素筵何軍使穿常服便帽諦閑法師則披緇衣紅袈下午三時由慈筏法師開講世尊降生因緣寺内僧衆以及善男信女之聽講者可數百人寺内各殿各廳各堂遍懸佛像其最名貴者爲平繡絲刻以及宋元名人眞蹟前廳則有湖南方外海山几尙陳列新由印度携歸之佛像圖七件㈠印光大金佛塔圖㈡印度仰光佛蹟衆像圖㈢釋迦十二相成道圖㈣金刀斷髮圖㈤佛度難陀圖㈥印度地獄因果國㈦佛行乞食圖係用彩色精印上刋英文梵註解爲中國所未經見者平等閣主人狄楚青君擬借以影印以廣流傳又有貝葉眞經則藏漆盒之中亦爲海山和尙所陳列琳瑯滿目不勝枚舉到會之善男信女由應乾和尙各給金色紀念章一枚以誌紀念聞之方外云本年佛誕江浙各大叢林多數舉行同樣祈禱大會祈禱和平而北京法源寺之祈禱會尙於陰曆三月初一日開始至今已一月有餘榜上黃陂中山及南北要人各省軍民長官國内名流人胥在發起之列故一閱其榜南北已成統一之象佛法無邊因此一會果能實現統一亦未始非佛之法力也 
　　又一函云昨爲釋迦牟尼文佛二千九百五十年誕辰紀念滬西靜安寺循例舉行大佛會善男信女赴寺燒香與往觀熱鬧者络繹於途該處馬路兩旁各種售物攤甚多莫不利市三倍捕房亦派探前往寺内外糾察以免地痞流氓滋事惟租界則不禁屠云 
 
[佛誕日靜安寺前之熱鬧] （南京路抛球塲心心照相館攝） 
[工部局議董開會紀]  
　　討論黃包車問題···摩托街車問題 
　　五月十八日工部局議董開會時法公董局派白里斯氏與會討論黃包車問題白氏對於查視黃包車事謂由巡捕查視已足無施行其他辦法之必要每車存保證金五元一節經衆贊成蓋如此可使黃包車之數減少也訂勒索之建議白氏謂法公董局不以爲然故决議删除此條法公董局所提出用一式黃包車之建議經衆採納總巡草擬新式黃包車圖樣將取决於法公董局一節白氏謂法公董局願聽工部局爲之如須開會决定何式爲善則法公董局願派代表與會議畢白氏乃退出議董繼討論亞化爾特氏請准興辦摩托街車事决議不承認其所上章程中得隨意推行一條其餘各條均經贊成其期限已由六個月增爲一年如經工部局通過則將由法律顧問擬就草合同並將另增一條凡摩托街車釀有損失而有和工癌局索賠者應由該公司負責 
[國貨維持會又爲國貨證明電]  
　　家庭工業社與緯明染織廠之出品 
　　中華國貨維持會昨發箇代電致福州各公團證明上海家庭工業社無敵牌牙粉及化妝品與緯明染織廠象牌絲光線確爲完全國貨電文如下（上略）頃據會員上海家庭工業社經理陳栩園函稱福州近來檢查劣貨非常認眞惟往往以眞正國貨亦指爲劣貨貽旁人之竊笑灰志士之熱心殊深遺憾敝社開辦迄今所出各種牙粉及其他化妝品均用無敵爲商標行銷有年遐邇皆知其非劣貨不待智者而知迺據福州各經理處紛紛函稱本社出品到閩後經學生聨合會指爲劣貨不許出售云云營業名譽兩蒙不利本會對於會友有維之護之之責應請設法電閩勿再誤會凡屬國貨工商靡不感荷等云又據會員上海緯明染織廠函稱日前本埠陳敦記號向敝廠辦去象牌絲光線三件運閩被學生聨合會誤認爲劣貨扣留不放函懇設法維持等云各先後到會按家庭工業社與緯明染織廠股東均係華人出品確爲國貨敝會早經派員實地審查確實發給第三號第三十三號匣貨證明書證明確係國貨各在案請免予扣留准其行銷云云 
[研究黃陂任期之一電]  
　　國會議員周積芹通電云北京參衆兩院國務院各部署各省巡閲使督軍省長督理督辦檢閱使護軍使鎭守使各公團各報館均鑒法統重光黃陂復職論情因當論法尤合而野心家利用時機盲從者罔知法理對於總統任期紛致疑義然欲解决黃陂今日之任期當以馮河間被舉副總統之適法與否爲前題查大總統選舉法第五條有大總統缺位時由副總統繼任之規定第七條有副總統缺位時應補選之之規定袁氏死亡爲該法第五條所謂大總統缺位時是也而黃陂由副總統繼任大總統其副總統之資格依然存在不得視缺位故亦無再行補選之必要否則缺位二字之解釋漫無限制副總統之補選亦無已時而國務院攝行職務與選舉人任大總統之明文且皆等於虚設矣積芹今年元旦爲總統問題曾電告兩院同人請勿徒自紛擾一誤再誤者蓋亦指馮河間被舉副總統時之不適於法耳其被舉時旣不適法則其被舉後所歷之任期法律上當然認爲無效袁氏未經任滿之日均應由黃陂以合法副總統繼任之而袁氏自稱帝至死亡日刂其間之任期亦應由黃陂補足之也大法攸關未敢緘默是否有當敬候明敎周積芹 
[海軍財政審查會之組織聲]  
　　海軍總司令杜錫珪以現時海軍餉糈已由中央政府核准由鹽餘項下按月撥給四十萬元而海部經費則照各部辦理由財政部另行籌撥乃上月間由鹽政署撥到艦隊餉欵四十萬元又爲海軍部科長黃道霖·鄭紹鶴等以海軍部名義向北京中國銀行劃撥十五萬元作爲海部經費因之艦隊餉欵不敷支配欠缺甚巨幾經交涉終歸無效爰於日前召集各艦隊司令艦長等在寗會議僉以海部不應如此且海部歷年對於餉欵開支向不公布均爲海部經理科科長鄭紹鶴·機要科科長黃道霖·互相利用弊竇叢生刻値提議財政公開豈容墨守舊規秘密不宣應即組織海軍財政審查會實行監督財政以袪積弊業由總司令公署發起電請海軍部曁各艦隊各派委員二人來寗會議組織以資整理而維餉源云 
[張克瑤仍留滬上]  
　　前魯軍混成旅長張克瑤由贛來滬就醫曾誌前報茲悉洛吳駐滬代表曾近勸其與蔡成勳釋嫌回贛攻粤張惟以病辭現仍居某醫院軍界中人往訪者每日不絶云 
[陸部派員來滬抵押印花欵項]  
　　北京陸軍部特派敦田兩委員携帶大宗印花稅票來滬抵押欵項茲敦田兩君於十九日由就乘車南下抵寗後稍行接洽於二十二日清晨抵滬共計携來票額四十五萬元（一說二百萬元）抵滬後即向各銀行磋商聞某某等數銀行已允借洋二十五萬元即將前項印花稅票作抵除去回扣利息祗實交洋二十餘萬元云 
[浙盧召集軍事會議]  
　　護軍使派副官長前往 
　　松滬護軍使何豐林奉浙江軍隊善後督辦盧電云近以時局不靖特召集各重要人物在浙開會希派員列席與議云云聞何使業派孫副官長赴浙參與會議云 
[組設旅行代辦公司之呈文]  
　　請註册給照 
　　本埠商人陸翥雙·陳蘭庭·顧叔美等鑒於歐美各邦有旅行代辦公司之設便利行旅莫此爲甚特發起组織備具文件呈請上海縣署轉呈實業廳註册給照其文略謂世界文明之進步實交利之便利有以啓之自水有輪船陸有火車交通便利瞬息千里此歐美各邦謀商旅之便利所以有旅行代辦公司之組織也我國幅員寥廓輪軌所屈尙不及十分之一商人等爲謀旅客便利計組織中國旅行代辦公司發售客貨票並通匯兌以免慢藏誨盜之虞特備具文件並註册費銀五十元呈請察核轉呈註册給照云 
[萬國賽槍會與各埠比賽消息]  
　　代表十人華人爲郝伯陽干庭輝 
　　本埠萬國賽槍會每値春季賽槍大會期中除個人比賽外更由董事會推選十人爲該會代表以與英國倫敦赛槍會作團體比賽由雙方公正人電傳賽分比較以分優劣今年該項比賽聞上海方面擬於本月二十六日上午七時至九時在虹口靶子場二·五·六百碼三墩每代表每墩各試槍一響比賽七響惟代表到塲須於六時半以前并以英國式槍爲限茲將該會所選代表列後正代表十人一華一郝伯陽二日人伊籐一郎三英人蘭軋司脫四好及司五華人干輝六英人蠻恩七日人野一色彥太郎八美人蘭生九英人羅司十司來脫副代表二人英人配而來及葡人高拉索云又遠東各埠槍賽之組織實以今歲爲創始與賽團體計分四組爲上海·香港·檳榔嶼·及星加坡·之各賽槍會每組代表人數及比賽課程等均與上述相同惟比賽日期自本月二十三日起至二十六日止任各埠自行選擇聞上海方面尙未擇定日期其代表亦微有出入茲復列於后正代表十二人一葡人高拉索二華人郝伯陽三英人好及司四日人伊籐一郎五英人愛而培脫六華人干庭輝七英人蠻恩八蘭軋司脫九日人野一色彥太郎十英人羅司十一司來脫十二理夫司預備代表一人爲美人配而來云 
　　尙有本埠新聞等轉入後頁 
 
 

Page 15

 
 
第一萬八千零四十六號;中華民國十二年 西曆一千九百二十三年五月二十四號
星期四 * *本埠新聞二 
[南洋華學校不升國旗之電責]  
　　總商會日前得梭羅中華總商會來電内開該會因吧督定五月二十二日來咾巡視曾特開全體職員大會討論預備歡迎本埠中華學校亦表同情籌備一切惟是該校總理施錫福對於吧到咾時主張學校校門單獨懸掛荷國旗不肯並升我國旗該會以此等辦法豈不將華校變作荷校華人皆作爲荷民矣因認爲關係至重當時特行通知請其再加斟酌以保我國國本乃據見復以事經總理主决毌庸再爲斟酌該會以爲不妥特此询問中華學校是否可行用他國國旗云云總商會接電後當以該校總理行動乖謬應加聲討遂覆去一電云梭羅總商會鑒艶電悉歡迎荷督依照通例自應並升兩國國旗照該校施總理之主張無異自削國籍誠如尊論所謂華校變作荷校華人皆爲荷民關係極重校由商帮公共設立貴會應有裁制處分之權擬請邀集各埠僑胞將該總理違反公意玷辱國體情形詳細宣示一致聲討上海總商會馬 
[水電廠請欵償債]  
　　閘北水電廠前以訂購汽機曾息借東南·大陸·兩銀行银四萬兩現均届歸還之期廠長馮應熊以商務印書館認購汽力二萬兩即以此欵撥還東南銀行並於該廠經常項下還息千餘元其大陸一行借欵則無法應付昨特呈請實業廳轉商財政廳撥欵歸還云 
[穆藕初赴汴]  
　　公共租界工部局華顧問穆藕初日昨因紗廠業務赴河南公幹定下月回滬云 
[浦東電氣公司之擴充]  
　　浦東電氣公司近因燈力營業日漸發達原有機器不敷供給故向新通公司定購六百啓羅華脫蒸汽鍋輪發電機一組擬在張家浜北岸建築新廠以供擴充之用聞該機可於年内到滬又因周家渡一帶自上南長途汽車公司興築車站碼頭以後交通便利行旅日多之故該公司特將綫路延長至周家渡聞不日即可放光云 
[留德學行明日放洋]  
　　劉兆霖·徐開西· 
　　浙江金華籍之國立北京醫學專門學校敎員劉兆霖·徐開西·兩君均以校費赴德留學准明日（二十五）由上海科Ａｍｂｃｉｓｅ號先赴馬賽由馬賽轉道赴德云 
[全國武術會之結果]  
　　明年擬辦國際武術會 
　　中華全國武術運動大會前假公共體育塲開會三日雖因天雨售票不多而宣揚武術於社會已有甚多影響昨日中午十二時該會會長馬良特假大東酒樓宴請武術家及新聞界以資結束到者三十餘人首由主席報告開會時承諸君扶助得告成功而會内各項運動彼此恪守規則毫無誤會均可感謝此次集全國全武術家於一塲實屬不易然於社會上已收甚多之效果明年尙擬開一國際武術會以宣揚國粹云云次會計報告收支狀况大致除現收票價外相抵尙虧三千餘元其餘未繳者尙不可知次盧煒昌張冥飛等相繼發表意見餐畢至二時始散 
[三省暫止外人遊歷之通知]  
　　贛·浙·皖 
　　外交部近接浙皖等省軍民長官咨以浙皖等省匪氛甚熾凡外人請照赴各該省分游歷者應即暫行停止等因曾經外部照會使團查照并即電令各省交涉員遵照辦理近聞江蘇特派交涉員許沅將最近停止游歷省分知照領團并摘錄公布如下其一江西軍務倥偬十一年七月奉外交部電令暫停游歷其二浙江省餘姚·奉化·象山·諸曁·上虞·嵊縣·新昌·寗海·等縣民國十二年四月准浙海關兼寗波交涉員咨請暫停游歷其三皖北各縣匪氛甚熾民國十二年五月三日奉外交部冬電准安徽督理電請暫停游歷 
[浙繭豐歉之調查報告]  
　　浙繭收成豐歉白絲業最爲注意茲悉本埠白絲帮領袖龔叔平君特於日前由滬乘輪前往杭嘉湖紹四府屬實地視察現已調查事畢業於昨晨回滬當繕具報告書分函各絲號大致謂紹興府屬諸曁·新昌·嵊縣·等處今届平均收成有九分年歲繭價平均高貨九十元中貨八十五六元繭秤統用十六兩八錢惟東鄉王宅之價平均約九十二元貨身甚佳杭州府屬紹杭·臨平·等縣今届收成十足繭價平均七十二元出貨甚湧現已跌至六十八元繭秤統用十八兩湖州舊府屬今歲因傾葉者多收成歉折且出貨不佳繭價約八十五元左右繭秤收用十七兩六錢嘉興各屬甫行開秤今届有七八分收成繭價開盤七十五元現已漲至八十五元海寗約六十七元貨身不及杭州至南潯·震澤·織里·商林·等處今年祇衣三分年歲明後即須開秤云 
[長浜路商聯會致總商會函]  
　　爲惠工債權團援助 
　　自惠工銀行倒閉後迭經各儲户呼籲聲請各團體援助迄無發還消息昨長浜路商界聨合會特致函總商會請銀行公會解决此事其函如下 
　　逕啓者本月十五日據惠工債權團函稱皖紳李瑞九等假惠工爲名欺罔勞工倒騙數月延不清理阻撓其他董事和解衆情惶急異常據此查勞工生活困苦亦屬實在即無意外損失已岌岌不可终日何堪再將其生活必需之費懸而無着况此種行爲直似虚搆事物使勞工誤信將資財入於彼之掌握尙得謂之銀行乎且此風一開一般資本薄弱之銀行難保異日不生效尤之心本案旣經被告律師當庭承認願將儲蓄優先無折扣發還又奉堂上面諭儘先辦理是還欵已無問題所差者僅時日問題耳然按理賬員報告該行人欠亦有三十餘萬豈清理數月尙不足以償勞工萬餘儲蓄即使不敷各董事亦應先行籌墊以解若輩倒懸之急詎竟一再延宕甘受社會指摘而不惜斯誠金錢爲重名譽爲輕矣且列名董事者類多商界名人并有銀行公會職員豈不知此舉妨害銀行全體信用乎蓋銀行業孰不以信用爲商標果能由銀行公會墊欵發還其保全公衆信用實大敝會自慚人微言輕言之無補然良心所在又不忍知而不言祇可條陳貴會最高機關尙祈俯念勞工困苦婉勸銀行公會容納各方意見且所墊不多亦莫大功德也此致總商會鈞鑒上海長浜路商界聯合合會 
[日學生來華之參觀日程]  
　　日本長崎縣立太村中學生五十二人組織之參觀團已於前日由敎授豐田亨宫本庸乎二人率領來滬昨日正午全團團員乘特别快車赴南京參觀預定今日回蘇州游覽明日固滬二十六日往杭州二十七日由該國駐滬武官在總領事署舉行茶話會歡迎二十九日回國云 
[友華銀行滙市報告]  
　　昨日友華銀行匯市報告云二十二日倫敦大條銀價近遠期均縮○六二五紐約銀價升至六角六分八七五紐約約倫敦間滙價弗動仍四元六角三分六二五今日此間滙價掛牌僅佛郎長至一一○五枚餘均照昨日弗動晨間市况堅定日中微平尤以英鎊爲甚其時英鎊售價五月份三先令二便士七五六月份三先令二便士六二五七月份三先令二便士五六二五同時美金售價近遠期均七十四元七角五分期後購價即多照此至收盤時英鎊售價五月份已不能過三先令二便士六二五六月份三先令二便士半七月份三先令二便士四三七五美金售價近遠期均七十四元六角二分半日金各期售價實際均六十五兩七錢五分購價六十五六錢八分二釐半銀行滙票定價英鎊三先令三便士二五美金七十六元五角佛郎一一五○枚昨日倫敦銀市歐陸售出印度購進收盤時市况穏定紐約市况堅定 
[上海商業市况彙錄]  
　　金融 
　　昨日銀幣早市七錢二分三釐三七五午市收盤同較前日漲一毫二忽五中國銀行賣出洋二十萬元滙豐亦賣出二十萬元價七錢二分三釐三七五各錢莊裝去烟台洋十五萬元中國銀行由杭州裝來洋十六萬元四月半期洋早午兩市皆爲七錢二分四釐一毫二五比前日小一毫二五 
　　銀拆早午兩市均爲三錢二分比前日大起八分因市上絲茶均正上市之際需要甚殷故呈緊象大通拆出二天期銀十萬兩息價三錢道勝拆出一天期銀十五萬兩價二錢七分交通裝往杭州大條七十六條交通又裝往南京銀五萬兩中國裝去南京大條二百十八條 
　　中國銀行花旗公司由美裝來大條二百三十五條滙豐亦由該輪裝來一百九十三條又大通亦由該輪來三百二十八條華比亦裝該輪來大條二百十一條　 
　　昨晚止各銀行查倉庫存現銀二千一百三十八萬兩現洋三千六百五十九萬元大條一千六百九十條 
　　公債票 
　　昨公債市况初則平平至午市繼續疲落人心頗懈金融千元票現貨早市開盤六十六元三角較前日僅跌一角至收盤則小至六十六元二角五分期貨開盤五月份六十六元二角交易極少六月份開盤六十五元一角最高至六十五元六角五分收盤時價仍爲六十五元五角計共跌五角七月份亦跌至六十五元五角半計跌五角整六行市亦疲現貨開盤五十元另八角收盤時跌去二角共較前日跌二角五分五月期收盤五十元另六角跌二角六月期除息四十七元七角半收盤七月期四十七元八角各跌三角綜觀昨市無不跌落推測目前行情或漲或跌上落綜在一元左右市面已呈平定之象日内不致有大變化也餘票交易稀少償還短期八厘隨金融整六俱跌計收盤二十六元一角較前日小一錢五分七年長期四十三元四角漲上一角整理七厘五十三元三角趴去五角云 
　　國内滙兌 
　　昨内滙行市無上落惟漢滙洋例銀元尙有續漲之勢聞漢埠原價頗高滙市之漲蓋由此也洋例價爲一千另三十四兩五錢計較漲六錢二分半銀元則滙水又漲一元自本埠滙至漢埠須滙費三元矣京津滙價無電到申故無行市餘滙除徐州銀元漲上一元計價一千另四元外其餘毫無變動 
　　外幣 
　　昨外幣現市極爲清淡除香港票稍有交易外餘票大都無市價格亦一無上落香港票一元零零九厘較前日漲一厘而羅卜票經前日活動以後昨市又復岑寂買户毫無一時難望振作也美金票某銀行買停數萬價八元八角二分與前日行市相同花旗票老頭均係少數交易價計老頭票九角零三厘花旗票一元八解三分均無變動馬克掛牌不動現幣無市法郎呆滯異常兩日來已無交易矣 
　　金市與滙價 
　　昨日星期三大條近遠期均縮零六二五標金開盤三百十六兩四錢較前日收盤小去二錢未開先令高至三百十六兩九錢先令揭嘵弗動惟法匯大五法郎德匯大二千馬克餘均未變更是時標金爲三百十七兩先令等市况與上日價相等銀行賣出七月份先令價三先令二辦士五六二五買進三先令二辦士六二五又賣出七月份美滙價七十四元六二五買進七十四元八七五又賣出七月份東滙價六五八七五買進六五六二五其時標金賣者較衆故最小至三百十六兩三錢嗣後先令交易業中均有扒進者故市况較前價稍爲轉平銀行賣出七月份先令價三先令二辦士四三七五買進三先令二辦士五六二五又賣出七月份美滙價七十四元半買進七十四元七五又賣出七月份東滙價六六分買進六五七五人心因之趨堅標金最高漲至三百十七兩五錢後爲三百十七兩四錢收盤午後標金毫無升降開盤價爲三百十七兩四錢最高三百十七兩六錢後爲三百十七兩四錢收盤先令例無市面交易頗少故收盤尙在三時許云 
　　紗花 
　　昨係星期三各客帮棉紗交易仍形活絡四川帮購買二十支五福牧羊大包價一百四十九兩五錢十四支雙喜價一百四十二兩七錢五分十支金城價一百三十兩零七錢五分十支四季價一百三十三兩七錢五分十支大中華價一百三十四兩十支得利圖價一百二十七兩以上各牌共約六七百包其他牛莊烟臺青島威海衛漢口江西蕪湖野鷄等帮共買本紗四五百包日紗三百餘包本紗市價仍如昨盤日紗略加二錢五至五錢交易所標準近期好起三四錢遠期好起六七錢不等内外紗廠開出現貨十六支水月一百餘包價一百五十一兩大中華廠開出十支大中華一二百包價一百三十四兩月内出清三品紗價據大阪電報較上日好起三元之譜美棉電報現期漲三十個鎊音遠期漲一百個鎊音印棉電朋搿而張兩羅比白洛去小兩羅比紗市形勢仍居平穏昨日棉業交易所通州棉花標凖交易殊清六月份上午報開價三十八兩八月份午後三十五兩二錢五分九月份三十二兩七錢十月份三十兩零九錢後市見漲一錢許新花看跌現花祗有老公茂買進極司非而路之本花五百擔價三十八兩五錢本花來源不多價仍堅漲 
　　絲市 
　　昨日星期三洋莊絲市仍極平淡歐美等處均無需胃故廠白灰黃絲經仍無銷路交易依然寂靜惟各洋行昨接横濱來電日絲期貨又在活動故亦紛紛討發電報然因市勢已趨疲弱人心難於堅持以致發價均不免較前稍鬆云 
　　茶市 
　　昨日本埠洋莊茶市交易頗旺蓋因本年祁門紅茶出產色質均較上年見佳故各洋行大爲搜買昨日祁紅總成交三千三百六十六箱祁西之高莊貨已由保昌洋行加上八十兩色質稍遜者售價七十兩至七十五兩較前日約提高二兩祁南之中莊貨售價六十一二兩至六十五六兩市價亦有看漲之趨勢惟建德紅茶來源不繼故昨市均無交易温州紅茶昨由錦隆美昌藏興等洋行購進四百餘箱市面仍呈穏固之象其中高莊白琳貨售盤三十八兩五錢較前仍無漲落中低莊貨售盤二十九兩至三十二兩温州珍眉保昌洋行業已動辦華人立面亦有少數購進總計成交一百三十二箱高莊售盤四十八兩中莊售盤四十二兩五錢較前雖未回高然人心稍趨案穏秀眉消去四十三箱係由拈孖治洋行購進售盤十五兩市價尙稱堅硬云 
　　呌莊 
　　昨日星期三又届英商怡和洋行限價拍賣之期計排列羽毛羽綾嗶嘰彩呢泰西緞羽綢寗綢斜羽綢尺六元絨毛布市布原布漂布等貨共有一百件計四千四百零一疋拍妥者計六十四件計三千二百三十五疋較上届多拍四件計三百二十七疋尙有未呌出各貨共三十六件計一千一百六十六疋因價不合故未應拍各客帮曁本街各號往拍者尙形踴躍白貨頗佳色貨及元色貨相仿統扯較前稍有起色 
[敦仁堂猪業公所呈文之省批]  
　　江蘇省長公署批上海敦仁堂猪業公所徐銳等呈爲誣探圖翻藉會漁利祈重申禁令以絶陰謀而安商業由云呈及附件均悉查此案前據陳筱蓀等具呈前來業經令行上海總商會查復在案應候復到再奪此批附件存 
[捕房防範治安]  
　　鹽於邇來刦案之多 
　　公共捕房麥警務長以邇來界内盜風又熾上星期六夜梅白格路人和里陸姓家被盜持械侵入搶去飾物一案尙未破獲而前晚八時山東路慶雲銀樓又被盜刦兩案俱在下午七時以後發生亟應嚴寗防範因通飭各捕房捕頭諭令中西探捕除上緊跴緝該兩案贓盜務獲解究外並着於尅日起入夜遴選中西幹探外出偵察以保治安 
 
 

Page 16

 
 
第一萬八千零四十六號;中華民國十二年 西曆一千九百二十三年五月二十四號
星期四 * *[控收失竊庫劵案註銷]  
　　華商證劵交易所六號經紀人信益公司聞六笙收得財政部特種鹽餘庫劵四張票額計洋四萬元轉售與北京春華茂銀行駐滬經理孟鶴年經失票人張瑞曾得悉以聞孟收買賊贓控於公共公廨將兩被告逮案判各交一千元保候訊嗣總商會致函公廨聲明聞等收買在前張掛失在後請求主持公道以維商業各情均誌本報昨届本案續訊之期捕房將兩被告解至第一刑庭即由原告代表律師上堂聲稱此項庫劵原告從揚州封於信内交郵寄滬途中被竊惟竊賊迄今無從查拿故欲進行控案實屬困難原告自願請求徹銷云云被告代表律師到堂對於原告請求聲明同意遂由俞襄讞與英密副領事會判將案註銷 
[前晚帶鈎橋刼案詳情]  
　　前晚（二十二）七時半帶鈎橋北廣東路口慶雲銀樓突來盜匪三人口操北音以買金練爲由袖出手槍嚇禁聲張即躍入櫃内將賬台上現洋八十元鈔票四百五十三元莊票一紙計洋二百三十元（事後即知照止付）并雜牌舊金二十九包赤金表練二條九成金活動表墜五件赤金表墜二件英金四開墜二件赤金簪十三件一併搶去共計被搶銀洋鈔票并金飾値洋一千七百餘元出事時適値大雨經夥友逃出後門鳴笛示警當由站崗華捕到來盜已遠颺現經事主嚴志鋆開具失單呈報新閘捕房即飭派全班中西包探前往踏勘一過詢問盜匪年歲服飾一面由捕房嚴緝務獲究辦云 
[四誌浦東三林塘之刦案]  
　　浦東東三林塘鎭附近現充南廿四保三圖地保沈畫樓家被盜搶刼並毆斃沈女潘沈氏報請地檢所派員驗明棺殮聽候緝凶各情三誌本報茲悉此案事主沈畫樓因病不能投案昨午遣伊子沈如峯到廳稟稱今年卅九歲務農爲生我父沈畫樓年六十歲近因染病是以民以胞妹潘沈氏（今年二十三歲嫁與楊思鄉農民潘其鑫爲室）歸寗探望父病留住在家陽曆本月十八號夜十一時許民等早已安睡民在夢中忽聞民母沈氏極聲喊救並鳴鑼告警民知被盜立即披衣起視從後門潛出呼救其時各盜早經入室翻箱倒篋迨衆鄰畢集盜匪已經飽刦向東逸云胞妹已遭若輩毆斃在地民父雖臥在床上然腰背等亦被盜擊傷貴廳均已派員騐明各盜行刦時異常凶横除室中刦去銀洋金銀首飾及衣服外又將已死胞妹潘沈氏耳上所帶之金圈一雙並金押髮一支民之祖母沈趙氏·民母沈沈氏·民妻沈曹氏·等頭上之金飾一併攫去業已開明失單呈請察核請求嚴緝贓盜到案按律究懲以雪沉寃而靖地方云云下午由楊檢察官開庭預審沈如峯投訴前情問官諭着退去靜候核辦 
[中國公學商科將舉行畢業]  
　　畢業者二十二人 
　　吳淞中國公學自敎育部承認大學以來内部組織日益完備本期大學部商科畢業一級共二十二人各科老試行將完畢不日即舉行畢業典禮聞畢業生中預備留學英·美者四人已受專門學校聘爲敎授者三人服務公司銀行者六人任編輯事務者三人其餘數人尙在待聘該校旣屬大學性質故畢業生一律給予商學士學位畢業生姓名列下何心漢（江西）·周祖稷（浙江）·張國珍（江蘇）·侯世慰（江蘇）·李炳衡（浙江）·趟憲逈·（江蘇）劉听（浙江）·張興讓（江蘇）張彥達（江蘇）·黃慶文（湖南）·楊肇遇（（安徽）·徐世模（浙江）·葉德餘（江蘇）·楊紹震（江蘇）·吳惟頤（江蘇）·吳心水（浙江）·沈祖馨（浙江）·魏慶藩（安徽）　根敏（浙）·江黃兆升（廣東）·會邦希（湖南）·王振高（江蘇）· 
[十一年公債還本期之通告]  
　　五月三十一日起 
　　上海縣公署奉江蘇財政廳轉奉財政部通告中文云爲通告事查十一年八釐短期公債第一次還本抽籤業於五月十日在中央公園執行所有中籤號碼第零四·第一七·第二五·第三四·第四六·第五五·第六五·第七五·第八四·第九五號凡持有十一年八釐短期公債票者無論萬元千元百元期票面號碼末兩位數目與前列第零四第一七等號碼相同者均爲第一次中籤債票統計中籤債票二千六百二十張合銀元一百萬元除還本辦法另行通告外茲定於五月三十一日起開始還本無論何地一律支付現洋恐未週知特此通告云云 
[僞造鄂錢票案將解鄂訊辦]  
　　湖北官錢局總辦郭翰卿·會辦蕭樹仁等以松滬警廳破獲閘北鴻興坊私造假鈔票一案實屬妨礙鄂省官錢局紙幣信用現旣獲到李哲民等僞造人犯及假票機器印板等件自應一併解鄂訊辦爰於昨日電致淞滬警察廳徐廳長請將此案人犯曁假票等件一併解鄂以便依法訊辦一面電令駐滬湖北官錢局調查員尹和善就近赴淞滬警廳接洽移解辦法云 
[姚福同辭工巡捐局副長照准]  
　　由總務科長繙潘炳章升任 
　　滬南工巡捐局副局長姚福同現已辭退職務業奉松滬何護軍使核准所請即以該局總務科長潘炳章升任副局長並仍兼總務科長刻已下札委任昨日午前十一時由姚副局長將一切職任移交後即由潘副局長實行受職云 
[碾米公所開會紀]  
　　新閘路上海機器碾米公所昨日下午召集同業開會提議近來江寧轉運公司將米押運來申仍不照公所定章超過額外若不防止廠家必受損碍議决再致函該公司勿再超過逾額以免糾葛繼議同業售出之米向例現洋買賣支票勿用近同業仍有收用者以後論何家不得用情由公所通知各同業遵照依議本月中旬糠栖市價計糙栖每担二元五角米糠八角白粞市上異常擁濟銷路疲呆將價稍改小使銷路活潑定五元二角云 
[洋涇鎭行駛公共汽車]  
　　楊樹浦對江即爲洋涇鎭前經商民黃志鶴發起輪波行旅頗稱便利茲由黃君等組織鶴飛輪渡汽車公司購置汽車即在洋涇馬路試行汽車自港口以達涇鎭只取銅元八枚昨已開始行駛矣 
[私帶手槍抄獲]  
　　昨日上午九時許花旗公司輪船由外洋開駛來滬停泊招商局中棧碼頭海關扞巡洋員登輪搜查見搭客何阿順形色慌張情節可疑當在何身畔搜獲十門手槍二桿大洋四百元小洋十八角人證併解水巡捕房午後經梅捕頭訊據何供稱年三十四歲寗波人此項手槍係西人託余運送上岸等語梅捕頭以事關私運違禁物品諭令押候備文解究 
[兩拐匪自投羅網]  
　　拐匪湖北人左春林陸道先由滬誘拐陳胡氏及女子花鏡於上星期間乘南陽丸輪船往漢口販賣抵埠時被該輪買辦察破將被拐二婦女扣留左陸二匪乘間逸去另乘他輪來滬昨日爲該輪返滬班期左陸潛往該輪探聽消息致被買辦撞見立用電話通知水巡捕房及救濟會各派探員到來始將左陸二人當塲獲住連同被拐婦女陳胡氏花鏡等併解捕房於午後押解地檢廳訊辦 
[輪船撞沉黃沙船]  
　　黃沙船老大王阿來於前日午後裝載黃沙十噸駛經白渡橋外灘適新江天輪船開駛出口該船不及避讓致被波浪冲繳沉沒舟子二人經鄰船救起未遭滅頂昨晨由王據情馳報水巡捕房請求索賠損失梅捕頭諭候致函該公司查復核奪 
[馬路堆積材料之拘罰]  
　　滬南工巡捐局路政稽查員查得裡外馬路等處每有店舖及樹木鐵行將重量之材料堆存路側日久並不移去以致佔及道路阻碍交通已傳諭移開抗不遵照昨日將潮惠會館對面永興昌鐵錨廠主左慶利傳局陳明該廠屢將重大之鐵錨及料鐵等堆儲路旁限令遷移不遵請爲照章處罰以儆效尤等情莫局長飭即送押第一區警署候繳呈罰金並移去阻碍物然後開釋 
[汽車撞傷傅阿敖]  
　　昨晚九時許某號汽車駛經新閘北路撞倒紹興人傳阿敖跌破頭顱血流被面經新閘捕房七百二十一號華捕到來抄錄汽車號碼另雇車送受傷人往仁濟醫院醫治 
[汽車撞傷婦人]  
　　住居閘北寳興里之常州婦人潘石氏前日出外泡水被四馬路騰飛汽車公司第一千四百六十號汽車撞傷内部不能言語由崗警 
將汽車夫沈奎祺拘入五區由該氏之子潘租租投案請究當經李署長質訊明確昨解司法科奉趙科員判還押候辦 
[行賄判押一月]  
　　汽車夫王生生因在乍浦路橋開駛汽車違章向站崗三百八十七號巡捕徐繼亮行賄洋兩元案發經公共公廨判决徐監禁半年王押候訊究迭誌前報昨晨續審由四百零九號印捕上堂証明四月二十八號伊目覩賣報之趙小五子將洋兩元交給三百八十七號華捕是實又據趙小五子供稱此欵係王王託我轉交與該華捕等語而王則延律師辯護陸襄讞核供商之英威副領事以王生生行賄屬實判押滿西牢一月示儆 
[十六舖查獲私販烟土]  
　　南市第一區警察署張守田巡長及警察高恩普密報王金山署長以查得住居十六舖福美里某號門牌屋内有向爲輪船茶房之王志清家私販烟土違禁等情當派戴巡官率同巡長劉雲輝·張連科·等前往王之家内查抄一過旋在蔴袋内查獲烟土十四包每包重十六兩共計二百二十四兩當將證物連同王帶署由王署長預審時王供此項烟土實係代友人所帶並非自爲販運等語因事關違犯烟禁飭即一併解警廳司法科訊究 
[控寄函恐嚇之供詞各執]  
　　詹潤泉日前投法捕房報稱商人接得具名趙莫驕之快信一封詞句兇惡種種恐嚇請求提究等情當由捕頭立飭探目程子卿將趙及代書信函之沈一鶴等傳入捕房詰訊一過諭令退去昨日傳至法公堂請究先由詹潤泉稱商人與被告等均不相識無故恐嚇請求訊究詰之趙莫驕供民人妻子張氏即張良箴與原告同居已久是以民人托沈一鶴投函催妻回家有之不敢非法行爲求察趙張氏供婦人與原告相識已有八年之久是實沈一鶴供信函實係趙莫驕托民人繕寫宥聶讞員商之法正領事德君判以兩造供詞各執着各退去聽候查明實情再行核奪 
[拐賣日本小孩案之法廨判詞]  
　　法新租界霞飛路高岡日本皮鞋店主夏買朶之七歲男孩依華馬督松炎於日前被無賴王巧生誘拐至瀏河地方售於陳某爲子當由原告報告捕房請緝並出賞格二百元在案茲法捕房探目任水揚偵悉前往將王拘獲吊出男孩帶入捕房捕頭以原告係屬日商故於前日將被告解送英公廨經日領事判王押西牢兩年昨由法捕房又將被告解送法公廨經聶讞員畧詰一過遂商之法正領事德君判王永遠逐出租界 
[老嫗與媳口角服毒身死]  
　　通州老嫗陸張氏今年六十二歲日前由原籍來申法租界潮州墳山路三十四號門牌陸根榮處因與其媳（即根榮之妻）細故口角潛呑赤燐毒發身死爲法捕房查悉飭探前片將尸車送同仁輔元堂騐尸所旋經聶讞員會同内地檢廳鄭檢察官長檢騐吏蒞所檢騐得陸張氏委係生前呑服赤燐身死諭令尸子收殮候核 
[又一子媳行兇案]  
　　住居滬西檳榔路一百十九號門牌之婦人欲劉氏前日遭其子阿三與媳王氏用木棍擊破頭顱血流如注經劉氏之夫俗谷裕才報告捕房派探吳柚生往將劉氏車送醫院然後將谷阿三夫婦分别拘押昨解公共公廨請究因劉氏傷未治愈中西官判兩被告押候訊辦此案與昨報所紀之東楊樹浦路東華里居户常州人　松壽被其子國千媳王氏歐傷右目一事相同且兩方之媳均王姓惟一則係帮夫毆翁一則却帮夫毆姑詢可謂無獨有偶也 
[流落投河資遣回籍]  
　　蘇州人浦順寳前日在蘇州投河經一千二百八十五號巡捕查見援起帶入捕房昨送公共公廨據浦供稱向在原籍爲庖丁上月來滬尋子不遇川資用盡無處借貸故投河覓死中西官憫其流落諭給川資三元從速回籍 
[鴇婦虐妓押十四天]  
　　雉妓陳阿鳳前日逃入濟良所謂在新閘路六百五十三號門牌鴇婦蔣二寳妓院内賣娼因被鴇虐乞予援救該所女董通知捕房派專查妓寮之中西兩捕往查屬實當將蔣鴇及尙在該院之雉妓湯三囡一併拘押昨晨連同陳阿鳳解送公共公廨中西官質訊之下判該鴇罰洋五十元無力改押女所十四天兩妓開釋 
[大南門發見倒斃男尸]  
廿七舖地甲陶愼忠昨午投上海地方檢察廳報稱今晨大南門外中道橋地方發現倒斃無名男屍一具查無屍屬爲此報請相騐該廳諭着靜候派員往騐 
[拐賣孤兒寡婦之破獲]  
　　　平湖婦人胡陳氏年二十八歲因夫故無依携同九歲兒子胡金花來滬傭於八仙橋某九姓家中該處有閩匪盧壽金唆使其妻設法將胡陳氏母子勾引出外咋由盧偕其同黨鄂人左春林將該氏母子誘上南洋輪船擬帶往他埠販賣事爲救濟會偵探陳少廷在輪所見以其形跡可疑向之盤詰言語支吾明知拐帶乃一併拘送上海地方檢察廳訊究 
[公共公廨訊案彙錄]  
　　昨晨公共公廨民四庭由關讞員會同美阿副領事訊理（一）順順五金食物店延海德禮律師聲請派員清理案結果准給諭食物公所會同本廨查賬員將該號妥爲清理並爲兩造利益計應將貨物照最高價値變賣或拍賣着擬具辦法報告公堂復核（二）趙鏡清延海德禮律師訴江南木管廠欠銀案結果傳被告于七日内到案候訊（三）王太素延台維斯律師訴已閉生大銀行欠存欵案甘維露律師代表某債權人請求參加本案並以該行清理人童詩聞不將存欵按期發還要求另行派人清理結果應限被告于六月十日以前至少繳付半數（四）沈亦記訴鄭培之指不放贖鑽石案羅傑律師代表比商隆興洋行參加本案謂此項鑽石係原告洋行被騙之物請求將此案歸比領陪審結果隆興洋行請求參加本案應予照准（五）德商漢運洋行訴徐馥生·徐海生·定貨不出請追損失案結果被告屢傳不到現已避匿應照原告所訴缺席判决所有存貨准由原告多賣備抵（六）婦人姚陸氏訴與其夫人姚　臣離婚案結果准登報傳達（七）婦人郁穆氏訴與其夫郁成章離婚案結果准免堂費（八）梅鶴亭訴鍾宗才欠帳洋案結果被告承認債務在押已久准被告交三百元保限兩個月還洋六百七十四元二角六分一厘（九）奚洪德訴奚士亭佔地案結果應准被告邀同地畝專家到案訊明該地價値復審原告呈堂奚志賢户名斜裁方單兩半張准予發還民三庭由李襄讞會同美白副領事訴理李守勤訴王唐林不理担保顧如槐私收帳洋案被告延高露玲朱斯芾·兩律師代辯結果改期再訊又午後民四庭由李襄讞會同美白副領事訊理（一）顧小園程永清訴蔣桂样不照契約將屋出租請追定洋及損失案結果本案原告證據充分限被告於一星期内將新閘路一千六百廿三四五號房屋照約租與原告倘該屋已無從再租着被告退洋三百元外另賠虧損洋五百元堂費被告担負（二）婦人毛氏訴顧慶記不顧贍養案未審民一庭由俞襄讞會同英密副領事續譸豐大洋行聲請清理案仍未終結明日下午尙須續訊 
[「印度佛敎史略表」出版]  
　　南京半邊街公字八十號支那内學院爲研究佛學之機關現新出版「印度佛敎史略表」一大張係由丹陽吕澂（秋逸）君所編製體裁分六項（一）佛滅度後年代（二）中國各朝年代（三）西歷年代（四）印度王朝年代（五）史實（六）附註内容極翔實可資參考每張定價大洋五分即由該院發行云 
來函 
[淞滬警察第一區第一分駐所來函]  
　　敬啓事本月八日貴報新聞欄内載有警察不干涉賭攤之衝突一則與當時事實不符查値崗警李天增查見吳裕興門口擺設紅蛋攤吳店學徒范炳生·李友根·等及縫衣店之李友賓均在擔旁執骰博彩蛋其餘傍觀者亦夥崗警上前驅散吳裕興店婦出而干涉涉與崗警爭論致起衝突李友賓懷恨在心竟從後將窰磚打傷崗警右肋如是各夥友亦從而毆之現崗警頭頂受有傷痕二處腰肋受傷一處已送醫院醫治當時崗警拘來之范炳生等崗警不能確切認明行兇先行保釋在逃首先行兇之李友賓業已緝獲押訊在案至吳楊氏口稱受傷則有之然并無傷可驗學徒范炳生等并無口稱受傷情事與貴報所載警察不干涉賭攤及兩造俱傷不符想係訪聞之誤用特聲明希即將來函登入以昭核實淞滬警察第一區第一分駐所啓五月二十三日 
 
 

Page 17

 
 
第一萬八千零四十六號;中華民國十二年 西曆一千九百二十三年五月二十四號
星期四 * *本埠新聞三 
[香亞公司依法註册]  
　　南京路香亞公司所出之化裝品與藥吕銷數日漸發逹日前開股東會議决依照農商部發出公司須一律註册之通令從速註册昨已備呈請書函請總商會代爲呈請農商部註册云 
[中法大藥房舉行廉價]  
　　三馬路中法大藥房定於明日（初十）起至四月二十九日止舉行大廉價二十天該藥房發售之各種藥品·化妝品·果子露·時疫藥水·以及照相器具·醫學器械等凡在廉價期内以現欵往購者一律特别減售云 
[大批盛澤新貨運滬]  
　　三馬路大豐綢緞局主人因時値夏令紗貨暢銷特赴盛澤採辦大批各種應時盛綢到申廉價出售各貨如左閃色雲光紗·閃色時花鐵機熟紗·五色時花假條綢各色羅通銀羅等花式頗夥尙有熟蔴紗·米通絲紗等均廉價出售蓋此項貨物皆可洗濯永不退色實較舶來紗貨爲佳用製衣件最爲合宜且可免利權外溢云 
[中華新到德國畫片]  
　　福州路中華書局新近運到大批德國畫片風景·人物·鳥獸·花卉·無不俱全售價自二角半·至十二元現在廉價期内價目格外便宜云 
[國貨應用品之運售]  
　　北四川路靶子路口·祝生記洋貨號自廉價以來營業殊稱發達各種應用品物亦夥而國貨品尤甚該號主祝君東昇推銷國貨頗具熱心故日貨早經拒絶不進新近應用各種國貨俱滿列櫉窗均在廉價出售云 
[廉價之衣帽帳毯]  
　　南京路石路西和豐呢絨號自今日起至陰曆四月二十日止均在廉價期中各項貨物價目如下灰嗶嘰每尺七角至八角五分細條明紗每尺三角八分至四角四分洋府綢每尺三角六分至四角蔴紗每尺一角四分至三角二分草帽每頂二元五角至四元七角五分派勒帽每頂八元二角五分至十一元五角雨衣每件九元五角至二十八元雨帽每頂一元珠羅紗每碼一元二角珠羅帳每頂十二元五角至十七元五角沐浴地毯每條三元至五元純絲男襪每雙九角至一元二角云 
[英明添辦新佈景]  
　　南京路五二八號·英明照相館各種照相應用材料均甚完備且出售以供各界之需求該館拍照一部佈景甚夥今春已添置北京各項風景佈景二十餘幅新近又添山水·風景士餘幅甚爲精緻清雅大受顧客歡迎云 
[紗羅綢緞之新貨]  
　　永安公司二樓綢緞部到有大批新式綢緞如七閃色挖花絲搶紗·新花華絲紗羅·廣東拷莨紗綢并派幹員親往歐美選運大帮葛羅紗最合女界春夏服裝之用云 
[草帽等物大廉價]  
　　先施公司之草帽通草帽均係英國名廠製造通草帽原價每頂二元二角五分現今減售一元時式草帽每頂九角該公司以招麩徠主顧起見特爲廉價出售 
　　夕法布爲春秋兩季製衣之品現該公司亦减價出售每碼二角五分計每元可售四碼 
　　又該公司昨由法國巴黎名廠運到元色閃鏡繡花裙料數疋光芒奪目爲市上所罕有又元色通織花絲紗一種製作裙衫頗爲美觀 
　　又洋雜部遷往新舖以後特將原址擴充西藥水壼五金等部現由歐美運到著名中西藥品及各種醫生用具如老牌大寳利滋補魚肝油每瓶減沽一元三角五華福麥精粉每瓶二元零五德國樟腦丸每磅一角八美國埃士壳廠兩磅裝熱水瓶每只四元一磅裝每只二元五又德國熱水瓶一磅半裝每只一元一角五一磅裝每只售九角其餘如洋刀·雜貨·銀箱·餐具·等售價亦甚廉云 
[惠羅又運到雨衣]  
　　每件十元半 
　　惠羅公司前次出售十元五角之雨衣價廉物美不幾時已售完後至者均抱向隅因此該公司應多數主顧之請即向英國廠家加定一批業已到申開箱陳列衣著部内雖此次進本較大仍售每件洋十元五角云 
[新到女界應用之印花傘]  
　　微微公司前擬擴充商塲今已動工將原有店堂樓上先設飲冰室俟夏季一過即改作洋貨疋頭部近正日夜進行預計一月後可以竣工又該公司新到女子用英國各種印花洋傘形式美麗携帶輕便每頂售洋二元八元云 
[商務新製「剌目勸學」影劇]  
　　商務印書館前製「荒山得金」·「拾遺記」·「獃壻祝壽」等片刻已次第告竣聞該館近又攝製一片名曰「剌目勸學」以舊劇蓮花落爲藍本情節略事變更而悲歡離合可泣可歌較之魇劇尤爲精采動人劇中男女演員對於影戲均素有研究現已從事排演如無陰雨阻隔一月内即可攝成尤難得者該片演員中有張惠冲君係廣東黃埔海軍學堂學生曾任太古招商等船駕駛員并充當海軍副官有年其夫人亦係某校學生均願犧牲色相爲該片主要人物其表情之處當益見週到尤足爲該片生色不少云 
　　電影女令史維得ＢｌａｎｃｈｅＳｗｅｅｔ生於美之芝加哥卒業於加利福尼亞之白格萊高等學校後即投身劇界旋改演影戲其第一片爲（ＪｕｄｉｔｈｏｆＢｅｔｈｕｌａ）後所演之影片皆備受觀者歡迎女士演劇以脫俗動人勝表情之佳難有與其匹者兩年前以病輟演近與馬雪爾鼐倫ＭａｒｓｈｌｌＮｅｉｌａｎ結婚視衆始又覩知芳容渠雅不願再入電影界但以乃夫及諸友敦促之故且謂『花情蝶義』中微斯明星難以臻盡美女士乃勉從其請故重現色相該劇係根據名小說家潘琴之作品史維得女令在此片中起盲女不僅神情畢肖而尤能使觀衆動感云 
 
[『花情蝶義』片中名伶之一......史維得女伶小影]  
[觀「花情蝶義」影片後之意見]  
　　現在上海大戲院映演之『花情蝶義』影片說明書已誌本報閱者當能知其崖略此劇情節不蹈影戲胡鬧窠　尙在人情範圍之内無炫奇之處以影戲而不炫奇此則大可人意益以劇中人絶妙之表情故尤可取余（投稿者自稱）閱影戲近十稔以余目光而論當以此片爲佳然此片有一疵點則愛利斯姑娘爲人所紿置身木筏隨瀑布面頻危境之一段與『賴婚』中鄉女置身冰塊隨流而逝異曲同工不免依樣葫蘆之誚然愚亦嘗思之結穴之情節不脫胎於『賴婚』别趨途徑則終不能如此動人甚矣求十分十美之事蓋至難也 
　　可與『花情蝶義』並駕齊驅之片止『賴婚』耳『賴婚』情節因有一二强於『花情蝶義』而『花情蝶義』配角完善則勝於『賴婚』多多故余寗取『花情蝶義』也劇中主要之少年Ｑｕｉｎｃｙ乃爲Ｂｏｗｅｒｓ所飾頗英爽洲園初歸乍見嚴父在堂乃急歛步而避表盡人子畏父之心孺氣可掬已受蕩女林第Ｌｉｎｄｙ媚惑似有情似無情表演最佳終見盲女愛利斯念其前日一見之情不以女中途盲目悔之且愈憐之乃訂婚約誠慤亢爽義形於色以拯此孤零之女爲已任余謂世男子不應如此耶此節最爲動人愛利斯姿緻秀曼而中途喪明使人悲梗惟終塲雙目復明近於無理何異畫蛇添足蓋仍不脫影戲圓滿之局罪在編者殊可惜也去林第之Ｍａｒｒ苗條而妖艶眉目含情一身有戲傳神之佳世無其匹使見者皆大歡喜縐透玲瓏八面週到其天才歟餘角跳脫敏捷皆有風趣耳（逹紓庵） 
[影片中之獲利最豐者]  
　　美國受迪生公司最初之一片···冠於全世界 
　　世界上影片中獲利之最豐者當推美國甩迪生公司最初一片名曰『刼車案』"ＴｂｅＧｒｉａｔＴｒａｉｎＲｏｂｂｅｒｙ"此片共長八百尺成本僅四百元因片中除佈置一電報房外其餘皆攝自户外而此區區一間電報房隨處可設故無費用之可言然其所得之凈利則大出人之所料竟達九萬二千元之譜是超過成本之價値者足有二百餘倍此種比率即今日最著名之各片料不能望其肩背片中大意有某火車公司之電報房中一電報生正在發電時突有盜匪二人擁入用繩將電報生捆住逼令使前來火車停駛電報生因人寡不敵只得惟命是聽未幾車至盜匪等蜂擁上車刼掠一空呼嘯乘馬而去其後則此電報生漸漸將繩放寬始脫險卒助警察等探巢穴盡剿盜匪云云片中無說明又無文字片挿入自始至終皆係動作其所以獲利如是之豐者要亦當時美國電影事業尚未發達觀者已許爲一時傑作更有有趣味之一事即當時盜匪等乘馬而云其中有一演員名愛段　森（Ｇ·Ｍ·Ａｎｄｅｒｓｏｎ其在影戲界中亦稱ＢｒｏｎｃｈｏＢｉｌｌｙ）者因乘馬時表情最佳由片主特賞美金洋五角以示鼓勵聞此片現尙存在去年愛迪生誕日尙携出映演云（伯長） 
[中國大戲院換映新片]  
　　中國大戲院自開映「閻瑞生」片後原有戲片均經停映於今晚起將偵探片「奇怪人」「海盜之」之結局及「一刀仇」十一十二集四本並與冒險長片「荒山俠客」首二集四本一同開映聞自下星期四起仍接映尙　冒險偵探長片「復國記」云 
 
 

Page 18

 
 
第一萬八千零四十六號;中華民國十二年 西曆一千九百二十三年五月二十四號
星期四 * *[陳君與汪女士之婚禮]  
　　中華書局總店職員陳肇修君昨與汪慧珍女士假座三馬路一江春西菜社行結婚禮由陸費伯鴻君證婚樂嗣炳王人路兩君爲男儐相龔安慰徐蘭貞兩女士爲女儐相并由該局同人進德會奏絲竹助興各項煩文俗套一概屏除來賓觀禮者頗爲熱鬧云 
[市北公學之懇親游藝會]  
　　將於本星期六下午舉行 
　　閘北永興路市北公學因校舍落成之一週紀念定於本星期六（二十六日）下午一時至晚十時在校内開懇親游藝會其秩序如左 
　　（一）參觀校舍（下午一時起）（二）演說（下午一時三十分起）甲主席報告開會宗旨乙名人演說丙家長演說（三）游藝表演（下午三時起）以下小學女學兩部學生表演（體操）（國旗）（二）讀法（直觀描寫）（三）國語（雙簧）（四）手工（枯樹着花）（五）修身（作法）（六）圖畫（今昔比較畫）（七）體操（表演操）（八）讀法（羣鼠會議）（九）國技（彈腿）（十）讀法（敬老）（十一）跳舞（童舞）（十二）算術（分果）（十三）書法（斗方）·（對聨）·（行書）（十四）英文（英語雙簧）（十五）國技（十六）跳　舞（十七）史地（國際上的榮譽）（十八）英文（英語辯難）（十九）讀法（泰山西湖風景）（二十）理科（氯附鹽酸）（二十一）英文（北誦）（二十二）圖畫（組字畫）（二十三）算術（四則）（二十四）讀法（波斯夫人）（二十五）體操（特殊運動）（二十六）算術（比例）（二十七）地理（本埠略圖）（二十八）國文英文（新舊國文國和英文家的辯論）以下中學商科學生表演（二十九）餘興（時事雙簧）（三十）餘興（雙雙簧）（三十一）新劇（小學生）（孔雀東南飛）（天眞爛漫）休息三十分六時三十分起續演（三十二）餘興（滑稽雙簧）（三十三）餘興（幻術）八種（三十四）跳舞（電光跳舞）（三十五）新戲（爲甚麽）（曙光）（三十六）影戲（風景）（趣劇）（正劇）（四）散會（下午十時止） 
[又將有一懇親會之舉行]  
　　寳山路尙公學校春假以後敎職員特組織參觀團輪流赴南京蘇州及本埠各校從事參觀並訂於六月十七日（星期）下午二時起舉行懇親會内有局部談話成績展覽講演報告娛樂等各種秩序又該校每星期三下午二時半必舉行一週會其節目有圖書館·儲蓄銀行·小青年會等各項報告及敎員訓話學生表演等昨日亦照常舉行云 
[學界參觀團紛紛到滬]  
　　時屈初夏國内各地敎育團體及將畢業之學生均赴蘇寗杭錫各地遊歷從事考察尤以本埠爲多刻下在滬者有江西第六師範學生三十三人蕪關中學生十八人及海州中學學生十餘人而海州中學參觀團由該校敎員陳獻可率領從南京杭州等處於前日來滬現寓第二師範不日即將赴錫又河南敎育參觀團現亦在滬計有甄彤光（河南林縣省立第二甲種商業校長）馮心齋（河南武安第六師範校長）靳叔濤（河南輝縣第十二中學校長）陳心聲（河南汲縣第四甲種農業校長）等數人日昨上午在尙公學校下午在商務印刷所參觀云 
[公共租界各校將開聯席會]  
　　虹口塘山路澄衷中學學生會因須召集公共租界各中小學校學生代表開會商量今後之公共租界宣傳問題已定本月二十六日（即星期六）下午一時半在該校圖書館開會云 
[閩汀學生刊行「汀潮」]  
　　閩汀旅滬學生會成立業已經數載會長盧鴻植君對於會務進行整頓不遺餘力去歲曾刋行一種「汀潮」雜誌内容優美索者頗衆現第三期又將付印其材料除由各會員撰輯外凡汀屬人士有關於改革汀州之计畫者均得投稿由南洋大學盧鴻植君·及南方大學賴鴻明君擔任收集稿件云 
[民福校注意衛生事項]  
　　虹口民福學校學生多數係平民子弟居處疊床架屋未免有礙衛生近因天氣不正易致疾病該校校長有鑒於此於請南通醫學專門畢業西醫薛君澄冰擔任該校衛生事項隨時檢查體格每週並演講衛生常識一小時云 
[星期講演會本星期日之講演]  
　　請朱經農演講「理想中之學校生活」 
　　上海八學校團體合組星期講演會於上星期日開會選舉職員茲悉該會本擬請胡適之於二十七日講演嗣因胡病未痊愈改請朱經農已虱未允許題名『我理想中之學校生活』本月二十七日上午八時起在北泥城橋堍中國商業公學大講堂内演講云 
[婦女節制會徵文揭曉]  
　　用「討紙烟魔王檄」等之文題 
　　中華基督敎婦女節制協會之徵文現將此次應徵諸卷特請名人詳加評判以定甲乙錄取者姓名及往址并論題如下「討紙烟魔王檄」第一名陳以箴君（江陰峭岐鄉立高等小學敎員）獎銀二十元第二陳其祥君（厦門鼓浪歟福民學校兼懷仁女學敎員）獎青年寳鑑一部第三名胡影銓君（山西太原山西大學文科三年級）獎華英字典一部「紙烟與鴉片之比較」第一名黃水冰心女士（厦門鼓浪嶼懷仁女校）獎銀十元第二名沈耀祖君（江陰中街南菁學校）獎華英字典一部第三名胡善餘君（湖北武穴後壩晒穀場同央花園左鄰劉寓） 
獎青年寳鑑一部兒童之將來第一名麻豐稔君（山西壽陽西洛鎭第二高等小學校二年級生獎銀五元第二名莊淑美女士（厦門鼓浪嶼懷仁女校高小三年級生）獎巾幗英雄傳全部第三名潘元君（山西平定縣新民高小學生）獎學生字典一部云 
[春華舞台將爲學校演佳戲]  
　　本星期六裨文女學校假座籌欵 
　　西門外白雲觀右首之裨文女學創辦迄今業已四十餘年從未向外募捐現以編制革新敎授改良入學者因之日衆宿舍敎室均不敷應用致每學期求學者爲額滿而向隅不得已從事募捐添築宿舍等一方面商假春華舞台於本月二十六號（星期六）下午一時起表演好戲附以特别餘興聞除分銷入塲券外是日仍售門票云 
[今日天有雨霧]  
　　徐家滙天文台昨日下午四時三十分氣象預報云此間天氣仍有迷霧及雷雨北方低壓將抵日本海江西低壓將過日本南部二者俱遵東北方向進行中國中部又生低氣壓沿海一帶風勢不定有局部之迷霧及無風區域本埠温度在下午三時前之二十四小時内最高七七·○最低六二·六去年同日最高七二·五最低五九·四 
 
 

Page 19

 
 
第一萬八千零四十六號;中華民國十二年 西曆一千九百二十三年五月二十四號
星期四 * *　　 
常識 
常談 
[博羅遺書（二）] [  老圃]  
　　博羅馬哥屢任爲使臣今觀其游記曾自北京西行度蘆溝橋經山西陜西四川西藏雲南缅甸八百媳婦貴州等處又自河間府南行經山東淮揚鎭江常州蘇州杭州嚴州金華及福州沿海一帶又航海經馬來羣島如婆羅洲蘇門答拉錫蘭島及印度亞丁等國博羅每覆命必舉途中奇跡異俗以語忽必烈汗故忽必烈甚寵異之謂當時使臣鮮有及博羅者旣而波斯王來逆女博羅乞爲使臣三人由此西歸不復仕元蓋博羅等滯亞洲旣入自西歷一千二百七十五年起至一千二百九十五年已達二十年有倦游之意而可汗又垂老恐一旦山陵崩蹈不測之禍故以送女爲名藉此乞骸骨臨行時可汗授以國書使達英法西班牙諸國此實英法諸國與遠東通使之始 
　　博羅馬哥旣師文尼司適文尼司與幾腦亞相爭戰博羅被俘入獄時獄中有文學家羅斯的商者聞博羅道東主山川道里政敎風俗而大奇之謂如此盛遇不可以不傳博羅乃一一口述其事而倩羅氏筆之於書今所傳博羅遺書即成於獄中者也羅氏原本蓋拉相文其後流傳至法國書乃大行然當時讀者猶視爲齊諧志怪之書其後東西交通古今互證乃知其書爲不誣而尊博羅爲大探檢家但博羅之書雖時人不甚重視已於世界文化有絶大之影響哥崙布探檢美洲實即此書導之蓋哥崙布聞印度契丹日本爪哇之富庶不勝欣羨乃俗由大西洋西行而達印度故遇美洲紅人名曰印度人實誤以美洲爲印度也 
經濟 
[無形的抵制外貨] [  泰縣鮑天乙]  
　　抵制外貨的聲浪突然間如風起如雲湧如火熾如鼎沸惟歷時無多則又冰消瓦解雖國民五分鐘之愛國熱不能爲諱亦抵制不得其法有以致此所謂無形的抵制云者即改良國貨之品質增加國貨之出品削减國貨之售價是也蓋國貨之品質或有不如外貨者不可不改良之外國之出品爲國貨所無者不可不增加之國貨之品質價格與外貨相等欲求暢銷不可不削減之以我國原料之廉工價之低苟能善爲經營則不難至於成功之一日也 
　　旣遵上三者行事則數年之後無待大聲疾呼自達抵制之目的豈不較今之大張聲勢而不能奏效爲得耶熱心救國諸君盍從速籌之（乙種酬） 
[賽會之感言] [  小山桂]  
　　春祈秋報農事之常踵事增華無謂已極陰曆三月二十八日寳山之江灣吳淞兩鎭每年例有盛會吳淞之大元寳以竹枝紮成糊以金銀箔高等樓房以數人拽之而行聞其成本最大者需銀百元次之數十元最小者亦十餘元合數家之力出一元寳大小不等不可數計江灣之會有無特點予未目覩不得而知唯是日兩鎭居民幾於舉國若狂工停其作農輟其耕而以江灣爲尤甚其地比連滬之閘北淞滬路局爲之物開專車路局中無車廂可以應急竟用裝載石子車輛以載游人男女老幼爭先恐后不避危險不嫌猥褻紛至沓來但見萬頭攢聚目爲之眩所謂「人山人海」四字庶幾足以當之逮至晚上十時留貯江站待車歸滬者尙如蜂屯蟻取雖有加車不及盡載噫可以想見其盛矣予午後自淞赴滬至晚回淞是皆沿途所目擊之情形也爰是而不禁重有感焉默計是日兩鎭之糜費如元寳也會費也猶爲正項之支出旁及招待親友舟車夫馬等費雖無精密之統計綜核之實屬不資當此民窮財盡生計日絀之時爲國民者宜如何撙節留作正當之用度與其耗之於無用不如求之於實際以寳貴之精神之經濟辦理地方公益（或謂昨日兩鎭所耗之費以之修築寳山海塘已綽乎有餘）不較愈於迷信神權馳騁熱鬧乎夫淞滬地濱江海風氣早開社會習尙猶復如是彼内地之開化較遲其迎神賽會等舉動或且什伯倍於是者更不知凡幾願負有指導社會改良風化之責者加之意焉（乙種酬） 
衛生 
[役腦者之營養品] [  愛連]  
　　數十年來一般科學家咸主張菜蔬之營養力遠勝肉類此說久無異議最近德國克納賓博士（Ｄｒ·Ｋｎｉｐｐｉｎｇ）及開司南敎授（Ｐｒｏｆ·Ｋｅｓｔｎｅｒ）於"ＲｅｃｌａｍｓＵｎｉｖｅｒｓｕｍ"雜誌發表意見獨主張肉類爲役腦者之無上營養品云茲譯述之如左 
炭水化合物（Ｃａｂｏｈｙｄｒａｔｅｓ）爲營養之原素故如手藝人或工人必須多食含有此原素之物始可得充分之能力然役腦者（ＢｒａｉｎＷｏｒｋｅｒ）則不然蓋役腦甚烈者其腦質常分泌燐質於血分中而成酸素（Ａｃｉｄｌｔｙ）此種酸素漸多爲害頗烈故吾人不得不設法除去之保身體之健康也考最適當之法爲使胃汁（Ｇａｓｔｒｉｃｊｕｉｃｅ）增多故吾人所當注意者乃何種物品能激刺胃膜使多分泌胃汁耳通常食料中惟肉食最富此性且激刺之時間亦最久是以食肉類可使胃汁增而袪酸毒也 
　　開司南敎授復引數點以證肉類於輸送滋養料（Ｖｅｈｉｃｌｅｎｕｔｒｉｔｉｏｎ）中之重要彼言人生所需之食料其量各不同大概多工作者其所需之熱位（Ｃａｌｏｒｉｅ）隨之而多故其食料之需要亦巨也然無論工作或飲食之多少人人所需之蛋白蛋（Ａｌｂｕｍｅｎ）之均常率咸相雷同每人每日至少需一百搿蘭姆之蛋白質素（ｒｏｏＧｒａｍｓｏｆｐｒｏｔｅｉｎ）始可敷用而工人食量極大故雖茹菜蔬或麵包其所需之一百搿蘭姆蛋白質素已可得之若役腦者其食量極少僅恃蔬食等必不能足故肉食尙焉 
　　綜上觀之肉類對於役腦者旣有間接除燐酸毒之功尤能直接補助滋養料之不足其利明矣每見役腦者多面黃股瘦身體贏弱其原因大概爲不知多食肉類以除酸而補養也謹爲介紹於閱者（乙種酬） 
道德 
[一個勇敢可敬之童子] [  朱傳禮]  
　　余日前因事赴城南之林潭鎭道經黃沙河之徐友家行人力疲遂趨友處稍事休憩方坐茶畢忽聞郊外人聲鼎沸余即隨友往觀見河干人叢中一老嫗蜷臥地上面色蒼白衣襟淋漓且一息奄奄似有危在旦夕之勢當詢觀者皆曰危哉老嫗危哉老嫗嗣有一中年婦人含淚告余謂老嫗係伊之阿母是日早晨我偕彼乘划船赴市船行至此處忽阿母拾物失足一滑堕水我覩茲狀驚慌異常當即大聲呼救未幾一童子聞聲馳至見狀解衣直躍入河不五分鐘從水中扶阿母而出旋指旁一童子曰此小先生即救吾阿母之人也阿母苟非遇此小先生則將不知飄流於胡底矣語竟復婉聲致謝童子言此情此德吾至感激零涕特以貧故無物相酬心殊難安尙祈鑒及愚誠勿罪爲幸時童子謙抑辭曰拯人水火是爲人之天職今偶爾之事安敢云謝言畢轉身而去余即尾其後詳詢其姓字里居彼云王姓名祺祥年十五本邑培育小學三年級生也噫王童年未弱冠意能深明大義拯人於患難之中固屬可嘉且施惠又不居功尤爲可敬遂表而出之以餉閱常識諸君（乙種酬） 
禮俗 
[愛情的結婚與人格的結婚] [  敬修]  
　　結婚的變遷隨時代和道德思想而不同此所以由掠奪結婚進而爲賣買結婚更進而爲聘娶結婚而爲允諾結婚至於近世則尙自由結婚 
　　自由結婚之原質一爲愛情一爲人格然余以爲愛情的結婚不如人格的結婚蓋愛情的結婚頗多危險茲就上述兩端分别言之 
　　愛情的結婚造成愛情之原則形而上則爲主義信仰性質趣味···等等形而下則爲容貌風采體格···等等然而愛情之結婚往往爲盲目的現在的受一種强烈的刺激而發生少充分之考慮設一旦骤然結婚則夫婦間相互之缺點立見此其所以多離婚之事也 
　　人格的結婚人格的結婚夫婦旣能了解人格之重要則結婚以後男女兩方面之種種困難情形曁可互相諒解而强烈之感情亦可彼此遏制互伸敬意不至時有詬　之聲此其所以少離婚之事也 
　　就我國目下情形而論余以爲宜重人格的結婚以救自由結婚之弊世之青年男女幸勿河漢斯言（乙種酬） 
科學 
[化學常識] [  天夢]  
　　（四十五）銪之說明 
　　㈠名稱銪 
　　㈡各種名稱拉相英德等國都呌做（Ｅｕｒｏｐｉｕｍ）日本名詞呌做（工一口　　　）吾國舊譯的名詞呌做（銪）又呌做（　）現在决定的名詞呌做（銪）仍取諧音的意思 
　　㈢符號ＥＯ 
　　㈣存在這又是稀少的原子存在鏾的原質内 
　　㈤性質係一種淡紅色的金屬物放在電光裏面發生極美麗的一徃種光帶 
　　㈥舉例這種新發明的原質爲量旣少一時還無從舉例哩 
　　㈦製取把硝酸鎂或硝酸鉍溶液冷却了用結晶法便可得純粹的銪化合物 
　　㈧總結發明這個原質在一千八百九十六年爲化學家Ｄｅｍａｒｃａｙ氏距今不過二十餘年後又經化學家Ｕｒｂａｉｎ及Ｌａｃｏｍｂｅ兩氏繼續研究此後想更有進涉了（乙種酬） 
雜錄 
[臨城刧車後應有之覺悟] [  我心如水]  
　　臨城刦車一事實爲空前之浩刧風聲所布震駭寰球甚且有比擬庚子之拳匪創議召集聨軍以剿平之者其結果辦法不外下列四項（一）備欵贖人（二）招撫（三）兜剿及清鄉（四）懲戒當事官吏如上所述除第一項外予認以爲都是遮人耳目苟且敷衍之計所謂剿撫清鄉懲戒等事早已司空見慣曾有何事辦理切實可以差强人意其結果不過多事騷擾多耗經濟而已此次之事有無别種原因姑不深究唯出事以後外人郵電紛馳公使領事並至臨城營救極視爲重大之事外報評論冷嘲熱駡不一而作舉昔年在華府會議席上所爭得之體面至此剝削殆盡咎由自取於人何尤國民歲糜無量數之金錢以豢養此軍人原期保境安民各盡天職奈何今之巡閱使督軍等等徒知擁兵自衛養癰遺患旣不足禦外侮復不能防内亂視人民生命如兒戲財產如草芥甚至牽及國際引趣外交辱國殃民莫此爲甚彼等旣不負責任我民豈能永遠豢養之嗟夫往者已矣自今以後唯有亟起直追速謀自衛藉得苟延殘喘常保安寗凡我國民共起圖之毌再猶豫觀望坐以待斃也（乙種酬） 
 
 

Page 20

 
 
第一萬八千零四十六號;中華民國十二年 西曆一千九百二十三年五月二十四號
星期四 * *   
 
