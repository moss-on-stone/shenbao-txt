# 1890 - 269 - 4906269

 

Page 1

 
 
[續解順振銀小引] [  申報舘謹啓]  
　　順直山東災民蔽野三秋已半冷信漸催無食無衣之苦實有難以言狀者日前本舘已集得振銀二千兩分解直隷山東復以順天爲幾輔之區振卹黎元尤關緊要因又集銀一千五百兩會同各振所解往以濟貧民惟是饑饉洊臻災區甚廣一杯之水難救車薪仍望刀錯紛投聚沙成塔庶幾有始有卒不致一簣功虧則本舘所九叩首以禱者也 
[二十四史第一次出書告白] [  圖書集成局啓]  
　　本局所印二十四史墨必選檡上品可保年久决不變色紙則一律用雪白連史略不參差本可早日告成祇以精益求精不免稍延時日苙已排成二十餘史第一次日出晉書宋書南齊書陳書魏書北齊書周書隋書南史北史舊唐書元史等十三史共書一百六十二本與股者如找足洋銀三十元卽可持票前來提取并付第二三次書票各一紙其第二次至本年九月終可出史記前漢書後漢書三國志　唐書新五代史舊五代史遼史金史計九史第三次至本年十一月終可出宋史明史計兩史現在尙股票出售每股洋五十元至第二次出書時截止務請速來購取否則　書告竣後當另定價洋也其書分盛木箱三日大小一式製極工雅惟取書時每口須另加洋六角此布 
[催請取書] [  圖書集成局啓]  
　　本局所印圖書集成早經告竣屢登告白催請取書而與股諸君終遲遲吾行迄今仍有未來取去者今與諸君約遲至八月杪再不來取則以後取書之際須將棧租保險等費逐一補償若過年關則明年不能領書概歸本局另行出售特陳小啓布告同人區區之忱伏維鈞鑒 
[師説續]  
　　啓蒙子節中間暇邀冬烘先生登慺瀹茖清談以消遣先生喟然歎曰甚矣師道之凌夷也士人讀　有年不能飛黃　逹致君澤民而藉一片靑氈擁皋此而講學以是爲餬口計苜蓿盤中原非所以行道然道亦不外是也臽古至今生知有幾使無先知孰覺後知使無先覺孰覺後覺記曰師無當於玉倫五倫弗得不親由是觀之師道有不求其重而自重者固不患凌夷也自後世棄道减義而講長幼略學問而論貴賤師道遂漸失其眞至於今日愈趨愈下市儈之家稍有資財卽欲令其子弟讀書訪求名下士厚其館榖而責其課於師其子弟質　稍鈍進境偶遲卽嘖有煩言謂吾以若干修脯從師而效騐若是之緩是師之不善也故往往屢易其師甚至有一歲易數師者且此等子弟每多嬌養縱恣踓其師誨之諄諄而未免聽之藐藐迨久而學業未成則皆歸咎於師是不亦難乎然此猶知重師者也甚者　不知愼於擇師伹就束修較亷夏楚不施者從之及至子弟　無進益則又歸咎於師之不善教而禮貌漸衰口角譏嘲者有之其視師如是故爲師者亦皆不以師道自居教誨自任有師之貌無師之心置弟子學問於不顧而但知三節收受束修嘗觀鄉間訓蒙之師借地開館學徒少則十數人多則數十人類多椎魯之子爲之師者但計其修金之可以多增初不計已之精神才力可以勝任與否早晨學生背書師不之聽也背畢爲之點數行口授一二遍令其歸坐挨次上　已　午矣徒之讀與不讀與讀時有無破句訛字悉置不聞飯後寫字或描紅或映紙任其信手塗鴉師亦無暇顧及寫畢呈案標一月日或瞎圈數字卽可以告無罪至晚間放學而一日之功課　竣終年如是試問此等教法其有益乎其無益乎至於經館則排塲較大束修較豐然經書開巻而問以字義仍屬茫然略讀一二經便握筆作破承作開講師亦欣欣然不勝得意實則四書字義尙須出題之際爲之講　所作之文積壓不改積之卽多往往散失卽有筆頭稍勤者悉爲批改而或勉强圈點卽有不通字句亦不一一批出而以評語數字塞責或自作聰明爲之另作一篇而原本之疵累絶不摘出則亦不過使學徒多一窗稿而已究無補於學者之文理也至於讀書作文之外言行舉動則更視同膜外以爲此等事非師所能管一出學堂皆若與師無干雖有耳聞目見亦置之不問若是者更不知凡幾夫童稚血氣　定可與爲善可與爲惡但得嚴師實心訓導時與講解則濳移默化性質自日趨於純良昔元許衡教授生徒雖童子亦教以成人之道除誦讀而外稍暇則爲之講解其年紀過輕講解所不能及者則於暇時教之習升降進退應對之節故出其門者一望而知爲許先生門人此眞培本之妙法盖人之性每以拘謹爲苦以縱恣爲適無嚴師督率未有不漸入於放肆者自小學之已廢弟子入塾但知文章二字讀書而能爲文章卽以爲讀書之事已畢至於天理人情全然不知爲何物則雖下筆千言倚馬可待亦何所用之况乎其并此而不能耶延師者不以師道待師爲師者亦不克以師道自待其能免於凌夷乎人之一心不入於着則入於惡旣未嘗讀書明理則安得不流入匪類滬上匪童之多實由於是安得有許先生其人者爲之一挽頽風耶啓蒙子曰先生休矣自通商以來仕宦以洋務爲捷徑以科甲爲迂途卽商賈之中苟諳西學大者歲入數千金小亦數百金卽品行不端無人延聘而設館授徒每人每月亦得數金爲時每日不過兩三點鐘學徒皆分排而課雖以一人教數十人亦無憂不及約計所得少者歲亦不下數百金以視華人之教授者豐約何啻宵壤人方將避之不遑而子猶欲以師道自任不亦昧於時務乎冬烘先生默默無以對旁有靜觀子曰先生之言憤世之言也啓蒙子之言玩世之言也皆非無補於世者請兩存之可乎二人曰唯遂錄其言作師説續 
[都下業談]  
　　吏部爲批示事據雲南卽用知縣張壯彩呈稱山東舉人已丑科貢士庚寅科補行殿試欽點卽用知縣簽分雲南方期領照赴省詎因感冐告假於七月初二日接到家書得知胞弟壯儀病故職母現年六十五歲家本貧寒所恃胞弟在家侍奉今胞弟旣亡家中奉養無人迢迢雲南更非衰年所能俱往不領照赴省則例　綦嚴若領照赴省而鳥私之情更切勢處兩難籲呼曷已伏思聖朝孝治天下凡有親老人員准其以鄰近省分改掣現有親老在家無人侍奉可否以隣近省分改掣俾職母得以就養職亦得及時自効等因具呈到部查定例分發試用人員照月選官之例於未掣省分以前預行呈明親老如掣得遠省卽行查原籍俟查覆到日改掣近省該員應補之時仍發原掣遠省委用等語查張壯彩山東嶧縣人中式光緖庚寅科進士引見以知縣卽用籖雲南因感冐風寒呈請告假今據呈稱親老在家無人侍奉可否以隣近省分改掣之處該員係已經掣定省分之員核與告近之例不符應不 
 
 

Page 2

 
 
刻赴庫承領毋違○户部爲曉諭事虎審處案呈據投充莊頭廂白旂任碧之苗裔任仲熙赴部是控薛玉棠等不容贖地一案查任仲熙呈控薛玉棠不容贖地等情當經堂訊據稱伊祖任碧投充親王府歴充莊頭伊尙未入檔等語任仲熙旣未入檔卽係民人所控薛玉棠等均係民人並非旗民所控田房之案本部向不收審除將原呈批駁外相應呈明存案可也須至批駁者○正陽門外西河沿某宅適有喜慶事賀客盈門有丐子强乞不休閽者給以一文錢丐子又乞主人破鞋　閽者惡其瑣瀆盛氣呵之丐子喃喃曰此非鐵杄莊家一生吃著不盡行見時移世易汝亦一乞人耳閽者怒甚上前推倒飽以老拳不料地上有石一卷將丐子左太陽穴墊破鮮血四溢倒臨門前閽者自知理虧給以京蚨四千文始得了結○梨園生意大不如前近能徽班中同春山陜班中寳勝和猶爲　强人意一聲檀板綦屨紛來自十三紅不别而行作夜度蘆溝之舉而寳勝和頓彤落漠幾於　鼎無人矣月内崇慶班來自秦中初七日在廣德慺開演丁歌甲舞翠煖珠香觀者如雲座客常滿噫一游戯舉耳盛衰倚伏反覆無常然則世界滄桑卽仙家亦能無感慨哉○正陽門外小紗帽胡同某名妓曾與某殿撰聨割臂盟人遂以狀元夫人稱之從此聲價自高不輕許人間鼎不特輕薄子弟未易香澤微聞卽王謝名流金張貴胃亦或時遭白眼不能洞入迷香有某公子月夕花晨兩情繾綣妓無公子在不欒公子亦非妓不歡久之遂願效阿瞞之贖文姬俾免風塵淪洛無如龜鴇居爲奇貨苛索不堪增至二千五百金猶未首肯本月上　忽有提者包封票到院將龜鴇並妓一併拘拿未及訊供先將妓發闪　媒收押説者謂此亦師滬上拔倌人之舉也然滬上惟輕浮蕩子時一爲之稍顧聲名者　不屑此乃以堂貴公子而亦效輕浮蕩子之所爲然則十萬名花能不提心弔胆哉吁 
[潞河秋雁]  
　　潞河書院於八月初二日輪應道誅楊藝方觀察親詣書院扃門考試生童計六十餘人○江北河運漕米到壩開騐日期曾列前報至八月初三日七帮漕米一律騐竣船户紛紛進城購買貨物如廣德樓佛香　光明眼藥皮袄烟袋等舖均利市三倍江北粮道馬植軒觀察示諭船户略謂交米完竣恰值新秋汛水正漲自應全船由運河行走不准冐險渡海本道酌定八月初八日一侓過天津關二十四日齊到臨清聽候委員會州啓壩限三日全船進磗板閘迅速回南以備裝載新漕○北壩全漕告竣興石海游匯東二倉憲於八月初四日回通州行轅札飭右營曹守戎派兵在大門外常川駐守是日清晨闔城文武均在西門外天成庵恭送憲駕○俗傳八月初三日爲竈神誕辰居家鋪户均供桃麵焚香致祭○寳坻縣逃來難民有二三千之多由楊觀察會同何直剌給資雇船派差押送回籍散放急賑有一船載婦女孩童五十餘人行至香河縣地方悞遇磬子按磬子係龜穴其深莫測船經此處旋轉不定又遇風狂浪急舵損桅折全船傾覆除登時救起外計淹斃解差一名水手一名婦孺三十餘人鳴呼豈非命耶○囤賣婦女大十例禁近日難婦紛至沓來有一等外來匪人携帶銀兩到各處被災地方販買輕年婦女賣良爲娼希圖漁利何直剌現奉尹憲札飭出示嚴拿並云前山東災祲會將此等匪人罪擬斬决煌煌示諭遍　通衢想匪徒聞之當稍知歛跡矣○今夏兩水成災房屋坍倒匪人乘其不備竊取衣物猶未敢明目張胆也前日閘橋錢店東　雜貨鋪有賊四五人在掌燈後竟敢升屋行竊被更夫望見四出兠拿賊從電杆溜下逃避無蹤現在各街多添更夫終夜守望槍聲不絶於耳○初十日爲丁祭之期適楊藝芳觀察進京公幹委郝近垣司馬主祭與祭者爲常司馬李别駕高别駕何直剌程少尉曹守戎岳都戎整肅冠裳敬謹將事在事諸生亦濟濟蹌蹌有條不紊馨香俎豆猗歟盛哉 
[天津小志]  
　　崇侍御齡請禁燒鍋以裕民食七月初五日恭奉上諭通飭順直兩屬一律遵　邸抄於初八日到津初九日卽酒價飛漲不啻倍蓰計每酒三斤四兩謂之一提向來祗售津錢三百六十文日内竟貴至八百文而又恃地方官未出示窮日夜之力赴造諸酒耗費糧食不知幾何豈非　負侍御之苦心及我皇上之深仁厚澤哉○紫竹林北有地名皇船隝者常仁廟幸天津時曾旧御船於此因以得名昔之蔓草荒烟人跡罕近已易山邱爲華屋萬家烟火密若繁星夏秋之交疫癘蜂起死亡相繼　室九空據訪事人來函謂由某姓厝一屍棺以致屍氣薰蒸釀成此疾其然豈其然乎 
[飢婦搶粮]  
　　村落之間輪期聚集日貨以有易無南方謂之墟北方謂之集天津楊柳靑集以一六日爲期村傍豫河帆檣林立　中貿易以粮食爲大宗本月初六日鄉民以大小麥玉米紅粮赶集者羅列如五都之市有一老婦擬購梁高斗許以供饔飱初問價值則以每石五千六百文對一轉瞬忽漲至六千文繼　索七千文老婦揚袂而呼曰奸商壟斷居奇是絶我貧民之命也婦抱待斃之幼孩一口號召婦孺白數十人各持筐筥之屬搶取各糧稱有阻撓老婦者當以此孩性命相拚一時集上棼若亂絲人聲喧擾及汛弁出爲彈壓則婦孺已四散奔回惟見粒米狼戾事後弁擬挨户詳查得一爲首者以爲儆婦孺謂歲非不稔而奸猾之輩竟藉口於水災之故糧價節節加昻我等待哺嗷嗷行將就斃非死於歲直死於奸商耳請勿以首從計如需斬首情甘一律赴法塲踓刀鋸　前鼎鑊在後災餘黎庶决不貪生也汛弁無可如何遂作罷論 
[泖峯蟾影]  
　　茸城西關外有阿三者不詳其姓氏作魚販生涯時患癲癇月前虧欠某姓網船婦錢三四十文十三日傍晚婦道出西在街遇阿三於途卽向需索阿三無以應舌劍唇槍相持不下婦扭住髮辮連批頰　三猛飛一脚誤中肚腹仆於地當由亭長赶延某傷科醫療奈該醫粗識歧黃罔知脉理妄投一劑遽爾墮胎不逾時時而一命鳴呼逕向枉死城去當經屍屬禀報婁署張肖芸邑尊躬臨檢騐飭該圖地保妥爲設法先行棺　惟阿三知案情重大早經遠颺張邑尊立派幹役四出兠拿想漏網之魚終須擒獲也○松郡中叅府劉鎮戎以時疫流行死亡枕籍隨於本月十二三四日躬率僚屬詣玉皇閣郡城隍廟拈香虔申祈禱并飭丁役紥　黃布大龍燈兩條繼以獅虎魚蝦各式燈彩鈎心鬥角踵事增華别有扮演魁星天師諸名目陸離光怪策馬而行復有雷公電女作降魔氣象閃鑠有光蕩湖船摇曳多姿目不給賞槍矛炫日旂幟如雲鑼鼓喧闐笙簫宛轉所過處人聲槍聲更相應答其牌燈曰驅瘟逐疫是誠别開生面者也○松俗歴届中秋東門外恭舁施公楊俟偶像出巡名曰賞　刻於十三日迎賽至西門神駕小駐於東嶽廟十五日回殿會中鹵簿鮮明規模整肅起駕之日施公道出西關有某店婦議諭長短嗣忽昏　倒地冷汗淋漓越三四點鐘方始蘇甦或以爲觸犯神怒所致其然豈其然乎 
[整頓法門]  
　　蕪湖地方尼菴繁多藏垢納污有傷風化前報已紀其崖略不意數日後又有北門太陽宮老尼因香積廟空齋魚太瘦遂將剃度之小尼镶與某甲爲妻事被他尼告發王邑尊雖未予深究然見近來佛門弟子因墮色障而逮案者案牘重疉有關風化因大張告示以度迷津眞略曰蕪邑爲名勝之區寺觀廟宇頗稱衆盛因之尼僧亦較他處爲多如果清修梵行原不必遽行禁止吾儒所謂施濟佛氏所稱佈捨一也乃本縣下車以來博採輿讑惟尼僧最爲惡習往往人家夫婦口角微嫌婦女投奔菴内名曰上菴尼僧卽代爲容留迨後接婦回歸則必多方留難滿　慾壑而後已俗有上菴一天上瓦一干之諺其刁難可知又或遇人家靑年婦女多方哄誘勸其吃齋婦女爲其所愚香資月米恣其取求又或用木籠一座置放通衢日則沿門募化夜卽宿入其内其尼僧率皆輕年毫無避忌實於風化攸關顯違定例除札飭僧會司從嚴查究外合行出示曉諭禁止以後不准再容年少尼僧在街募化不准再用大籠置放通衢不准容留婦女上菴不准於境内添建尼菴不准將年輕婦女披剃如違定提嚴究照例重辦切切此示 
 
 

Page 3

 
 
[重製氣球]  
　　西人范逹山前在大花園試放氣球見者都詫爲得未曾有兹聞該西人另製一球較前次所放者更大製成之後在泥城外靜安寺路試放想届時扶摇直上萬目縱觀當必巽常熱閙也 
[懲暴安良]  
　　曹進保在某公館當庖丁中秋日被流氓混名跳虱者紏黨十餘人向之訛詐不遂所欲遂攢毆一頓拖往迤西向老閘而去軟禁地保家旋由公館主函請英界讞員朱森庭明府查辦明府飭傳該保初尙抗違至昨日午後始將跳虱交案庭訊之下赫然震怒以該保胆敢拘押平民任令流氓詐擾實屬目無法紀喝令笞臀復將跳虱從重笞責押令交出匪黨嚴懲曹則無辜省釋竊念邇日老閘唐家弄及天后宮一帶流氓麕集遇事生風凡遇鄉人之可欺者卽任意魚肉原其敢於恣横者實恃地保爲護身符爲害地方伊於胡底經此次從嚴懲辦略不優容從此流氓稍存警畏之心俾易剕棘爲坦途明府眞造福無窮哉 
[西員庖代]  
　　英國駐滬副領事梁君告假出遊所遺副領事一缺由頭等繙譯官愛君暫行代理昨日已到公堂觀審矣 
[無從檢騐]  
　　　周春土命案已紀報章昨晨十下鐘時陸邑尊帶同刑仵書役等人至四牌樓常合泰花樹鋪屍塲覆騐屍兄周春永周春煊堅稱胞弟春土被毆致命求賜伸寃邑尊飭仵將屍身舁出用酒糟草紙等物塗之無如爲日已多模糊腐爛只得以無從檢騐據實禀陳邑尊向二周開導再三二周仍稱有傷務求昭雪邑尊飭將屍身棺殮發封鋸角發壇仍　原被各人帶回研訊 
[上海縣署瑣案]  
　　渡船沈没已見報端昨日午堂陸邑尊命提船户顧桂賢研訊供稱小的係本邑人在閘港口操舟爲業昨日下午有多人喚渡船小人衆兼之水急異常以致覆入波心八人同占滅頂當經撈獲屍身四具餘則蹤影毫無邑尊飭差帶顧並地保陳宗海再往打撈候核○著名蟻棍馬三郎馬國良誘拐各處小孩由縣訊懲收所候辦日前有王吉仁者赴英公堂控稱兄長王洪基誘賣女兒由馬經手蔡太守卽函致縣署請將馬送公廨質訊陸邑尊遂將馬交公堂差役帶回 
[英界公堂瑣案]  
　　包探王阿二禀稱某西人家傭婦吳馮氏報失金約指金壓髮簪金耳墜及洋銀若干疑係細崽徐金榮所竊詰徐不認送案請道吳馮氏訴稱小婦人家在姑蘇鄉下現傭於某西人處昨日隨主婦挈孩游某園囑徐看守門户及返見房門依然上鑰啓而人内則放金節鈔票等物之馬口鐵匣已被人　鎖扭去失去金印約指金壓髮簪金耳環各一洋銀二十元鈔票二紙每紙洋五元向徐砃問稱無外人入内旋查得徐妻從鄉間來過揆情度理被徐竊取無疑該包探又禀稱據稱放金飾洋銀鈔票時徐曾目見徐供稱小的係本邑浦東人該氏失竊並不知情如大老爺查係小的所爲自甘處死某西人稱該氏及徐皆弟處傭人疑徐行竊並無証據弟無暇投訴故代到堂朱明府謂疑竊雖無証據然該氏隨主婦出外時隨囑徐看管門户則失於監察咎亦難辭愛副領事請將徐交保再飭包探細查如果的係徐竊理合嚴懲明府允之○包探江阿三禀稱昨日小的見女孩王小鳳在路悲啼盤問緣由則稱原籍天津被父親售與廣東人家時刻遭毆奔逃出外小的隨察得該孩手臂足骭均有傷痕今特送案候示小鳳供稱年十三歲母親亡故後由父親挈到上海售與廣東人家因被毆傷是以奔逸朱明府問廣東人家住在何處姓甚名誰供稱家在虹口不知里名亦不知其姓氏明府騐得傷痕歴歴惻然憫之諭令暫發官媒收管候備函發棲流女所醫痊以便擇配○包探王阿二禀稱粤婦陳阿大家女孩在路閒行被王阿榮攫去足釧當經小的阻獲人贓解送案下阿大訴明情節請卽領贓王供稱小的失業頻年初犯行竊自知該死尙求大老爺筆下超生朱明府判令笞責二百板贓給阿大領去○包探江阿三禀稱江北人李榮富連次犯竊奉判遞回原籍旋又來滬拘案再行遞回今復來此見其手持元布夾袄一件查問來歴言語支吾顯係竊贓拘拿送案李供稱小的連次遞籍復來自知不合有人竊得布夾袄交與小的尙乞施恩朱明府判令笞責四百板押候再行遞解如再來滬無諭犯竊與否一經拘案卽笞八百板贓存捕房待失主認領○靑浦人蔡雲章冐刊義生榮號圖章缮就字條持至南仁記誆取法蘭絨當經察出交包探陳阿九解送公堂蔡太守飭帶回查緝有無别案再行核辦此已列諸前報者也昨日該包探禀稱小的奉飭查明蔡　假冐義生榮至義順洋貨鋪取絨單洋布質得洋銀五元今特吊贓送案義生榮號李仁才義順鋪陳怡　各訴前情并將僞字條呈閲蔡供稱小的實受姑蘇人愚弄現在惟乞施恩質鋪夥請追質本該包探禀稱蔡身畔有小洋八角朱明府判令將蔡笞責二百板枷號一月贓給義順鋪夥領去質本例不准償惟蔡旣有小洋姑爲償給僞字條存毁候銷○包探陳阿九禀稱沈宏甫報失錫燭臺茶壺等物經小的查獲積竊羅阿金搜出押票吊贓送案沈訴稱家内時常失竊今已由包探獲贓請卽給領羅供認行竊崩角籲恩押鋪夥呈票請追押本朱明府判令將羅笞責一百板枷號一月贓給沈領去押店收受竊贓照例不追押本○王阿沛訴稱小的在密可孝處當更天昨夜有賊竊取布衫當場拘獲送案請懲竊犯傅雲桂稱小的侙係寗波人向爲木匠失業落魄致犯行竊朱明府判令笞　一百板贓給王領去○二百七十六號華捕禀稱昨夜小的巡街時見徐銀和在泥城河沿攀折工部局所種樹枝爲此拘拿送案徐供稱小的係本邑人家在山家園醉後誤折樹枝尙求恩恕朱明府以徐自知被酒所誤格外施恩免予究懲卽行開釋并諭以嗣後不得縱酒肇事違干究辦艇叩謝而退一路喃喃自語曰麴生悞我麴生悞我 
[法界捕房瑣案]  
　　昨報紀孫楊氏與馬夫蘇榮華有私經西人送辦致呑烟圖盡云云昨晨葛同轉蒞捕房時包探郁庭湘稱昨日小的查得蘇家住靜安寺西萬航渡前晚旣服生烟就近延醫生救治愈後復呑金約指兩枚救治無效遂於今晨舁至上海另延良醫救治是以不能送案訊供同轉命將孫楊氏帶案問爾與蘇相好已有幾年邇日曾往彼幾次孫楊氏供稱小婦人與之相好確已二年自伊至西人處營生曾到過五六次據通事禀稱該婦與蘇交情甚密歇業之後住在萬航渡地方該婦時時雇坐馬車或東洋車往彼探望孫楊氏稱小婦人從未至萬航渡同轉謂工部局係辦公之所何得任爾犯姦遂喝令掌頰二百下押候蘇愈後核辦○寍波人周亨蘭在馬夫顧杏林小烟館吸烟被流氓攫去洋銀六元掉換銅洋以圖訛索昨晨王李郁三包探將顧拘案葛同轉謂爾乃烟館主爲何縱令夥权欺人顧供稱小的素來安分守已不敢爲非前日淸晨周來店吸烟計錢七十二文付洋一元命找小洋小的平見祗六錢四分知係銅質向之更換連換數次均屬銅洋適被捕班夥小麻子等見之向之吵閙隨有人知照去年與騙子朱東生爲伍得錢買放之汛地阿男卽陳榮亭又來百般恐嚇由陳在周身畔攫去鷹洋六元又言此洋均係銅質以致紛爭包探禀稱昨日小的等飭傅周叔瑞章及其表叔徐庚如今均來案同轉着卽傅進問爾等在誰家信局中爾姪如何遭人拆梢瑞章供稱小的在英界二馬路協泰信局徐供稱小的在協與信局復同稱周向在嘉與於八月十五來申當晚觀據畢至顧之小烟館入是夜偕友觀據意欲吸烟見顧之烟館尙未閉門因卽入内過癮旋經顧言深夜歸家恐被巡捕拘押不如吸至天明小的因人地生疎不諳租界中規例無奈就此過夜及天明將洋一元付顧令其找付小洋顧令更換一元小的告以此洋有恒豐圖章暫爲抵押烟鈔少項備錢取贖可也忽由内走出流氓十餘人將小的扭住拳足交加聲稱前次有人混用銅洋已積至五十三元之多今爾又來混用耶不由分説攫去身畔鷹洋五元輾轉攙人銅洋中偪令小的認錯小的不允遂出外呼捕將小的拘押捕房同轉問顧曰周之洋銀藏在何處供稱小的實未掉換同轉謂爾卽不 
 
 

Page 4

 
 
認拆梢然深夜瘧燈亦十例禁判笞責一百板押令交出羽黨再行核辦周交其叔保去諭令下期投案質訊○義和客棧主沈如山偕小茶房楊才生投案訴稱棧客蔡雨琴失去洋銀衣物遍查無蹤因此將楊交案葛同轉著將在押之茶房崔阿寳崔鴻元帶出問棧中並無别人如何失物無庸推諉以免受刑鴻元供稱小的實在不知並非抵賴問楊曰是日失物情由爾可知道否供稱茶房共三人一年老者進棧祗三天斷不行竊是處客房本由鴻元經管失竊後鴻元神色張惶令小的去買屈戌欲爲蔡客更換小的因無暇未買同轉問鴻元曰爾將洋銀藏在何處不妨從實供明鴻元堅執不承同轉着掌頰一百下連阿寳一拼還押楊交沈挈去着將失竊情由赶緊查明禀覆○製造局木工楊福齎巡防局楊王胡三委員名片并信函附入憑媒娶江北婦人陸氏曁捲逃節略一紙包探王榮培禀稱小的已將陸氏前夫所生十三歲孩子王桂生帶案葛同轉問爾父是何姓名答稱父親姓蔡名阿和龍華人耕田爲業八年前已因病逝世矣問爾如何姓王供稱父親死後母親再醮嫁與王妊不久王姓又死現復嫁與莊姓小的隨莊過活問昨日爾母供明爾乃李鵬賢之子是否供稱小的從未知有李姓之父問今春三月爾母可挈爾遷居别處爾與楊相識否供小的與楊素未見面不知其是何等人今春外父與外祖母稍有不睦母親遂帶同小的往西門内外祖母家住過數天問楊曰爾可聽見否答稱是孩名桂泉所供均屬謊言孩稱小的名桂生並非桂泉同轉問爾父死後爲何不住家中供稱祖父母不肯留養將母親逐出小的是以隨母而去同轉着將陸氏帶案問爾　楊究竟有何轇轕答稱小婦人偕丈夫莊餘玉開設小烟館上禮拜楊福來家吃烟小婦人不允楊卽忿忿而去閲日呼捕拘小婦人至捕房管押同轉謂楊曰昨日命爾將媒証信陸氏之娣交案爲何今日不來供稱不肯來案求大老爺出差提問可也同轉限二日内交案楊遵諭而去 
[鉅欵頓集]  
　　昨接京口協賑所于君百川陳君寅谷蘄君春楊柳君少雲來函謂弟等此番設局收捐恐徒見形跡與荒政裨益惟有竭盡心力册勸募幸已集得規元六百兩寄靖查收附欵彚解云云敝同人拜領之餘無任欽佩際此强弩之末裒集無由得此大宗正足以資接濟而蘇民困脱非諸君子德望素孚亦鳥能感應如是之神速乎爰書崖略以逹謝忱 
[金釧助振]  
　　昨有花桂林者以三兩四錢重之金釧一枚送交本館協振所變價以助振捐本舘自勸募振欵以來荷蒙遠近諸善士量力慨助廣結善缘下至閨内嬌娃塾中童子亦無不傾囊搜篋以濟飢黎感戴鴻慈早已心香敬爇桂林一弱女子目不識顛連之苦耳未聞號泣之聲而亦蒿目時艱心存利濟紅季布豈獨讓馬湘蘭專美於前哉特志數言以爲好善者勸 
[江督轅門抄]  
　　八月初一日候補道唐際昌禀知到淮揚水師支應局差新選邳州吏目王國標叩謝飭知赴任藩轅牌示新選邳州吏目王國標到省禀繳文憑應卽飭赴新任○初二日候補道張錦瑞到下關掣驗鹽厘並銷淮揚水師支應並書局差○初三日知府張炳生奉委皖岸督銷局提調差○初四日新選邳州吏目王國標赴任藩轅牌示江寗府督糧同知祝赫在任病故遺缺查有北捕通判劉文澈調署又北捕通判遺缺以候補通判朱瑞堪以署理○初五日從九張鴻恩禀知由蘇分寗○初六日候補道陳善見辭赴安徽五河鹽差正任海州直隷州楊朝鐸禀知交卸海州事並謝委調辦姜泰厘捐差知縣賀筠禀知知府朱賢來在省病故○初七日督轅牌示諭靖江縣典史袁同正於本月初八日辰時奉傅來轅考試驗看○初八日靖江縣典史袁同正奉傅考試驗看○初九日知縣袁保基禀知明日到觀音門保甲差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十六年八月十一日報全錄]  
　　宮門抄○諭旨二道錄前○發抄硃批四道○陜督楊等奏遵保辦理循化番案出力員摺○晋撫劉奏揀員請補知府摺○又奏揀員調補知縣摺○又奏遵改奬片○又奏委署知府片○又奏甄别知縣片○又奏凊改派總兵致祭片○御史何奏知縣補缺請變通辦理片○八月十一日工部鴻臚寺正藍旗値日無引見○額中堂假滿請安○瀅貝勒鉻公各續假十日○工部奏派查估承修堂子工程派出福中堂孫詒經徐中堂續昌○又奏派查估承修火藥局工程派出許應騤景善崇禮徐郙○又奏派承修圓明園兵房工程派出翁同龢清安○火器營奏派演放炮位派出恩中堂○召見軍機○發抄●沈秉成奏江甯省倉兵米借動正項解放奉硃批着照所請户部知道單併發欽此○又籌解南海工程處黃熟銅等物銀兩奉硃批户部知道欽此○又解完甘省欵内轉错撥直省災重賑撫奉硃批户部知道欽此○又安省耗羡不敷請於地丁項内動撥奉硃批户部知道欽此　○○太子少保頭品頂戴陜甘總督臣楊昌濬頭品頂戴西寗辦事大臣奴才薩凌阿跪奏爲遵保辦理循化番案出力人員恭摺仰祈聖鑒事竊甘肅循化廳拉布楞寺與黑錯沙溝等寺紏衆械鬥經臣等派隧彈壓委員查辦於上年十一月問將解散斷結情形專摺奏報另片請旨將實在尤爲出力者酌予奬敘奉硃批着准其酌保數員毋許冐濫等因欽此欽遵在案臣等查辦理此案始因該番寺等勢若燎原不能不厚集兵力妥爲彈壓繼因案情轇轕頭緒紛煩不能不多派文員細心鞫斷仰賴朝廷威福先後五月之間西南羣番俯首聽命實於邊犜地方有裨各該文武印委等均屬著有微勞兹謹擇其尤爲出者十員酌擬奬敘另繕清單恭呈御覽仰懇天恩俯准照擬給奬以示鼓勵其河州鎮總兵沈玉遂於此案就近調度一面禀商臣等深資得力可否 
恩准一併交部從優議敘出自逾格鴻慈除履歴册分咨吏兵二部並武職千把以下各員另行咨奬外理合恭摺繕單具陳伏乞 
皇上聖鑒訓示再此摺係臣昌濬主稿合併聲明謹奏奉硃批沈玉遂着交部從優議敘餘着該部議奏單併發此○○頭品頂戴山西巡撫臣劉瑞祺跪奏爲揀員請補要缺知府以重地方恭摺仰祈聖鑒事竊照潞安府知府劉鼎新因病出缺業經具 
題並截缺報部在案查潞安府知府係煩疲難兼三肆缺例應由外揀員請補該府直豫毘連管轄七屬地方遼闊政務殷煩必須爲守兼優之員方足以資治理臣督同藩臬兩司在於通省現任應升應調及在任候補知府各員内逐加遴選非現居要缺卽人地未宜惟查有候補班前補用知府魏元瑞現年四十八歲係直蔚州優貢生於同治四年朝考以知縣用改捐郎中簽分刑部貴州司行走學習期滿奏留候補光緒元年充實錄館詳校官五年遵例捐升知府選用嗣因實錄館全書慶成奉旨着以知府分發省分歸候補班前補用並加鹽運使銜欽此簽掣陜西親老告近改掣山西六年八月初十日經欽派王大臣騐放堪以發往十之［一日覆奏奉旨依議欽此十月十三日到省期滿甄别請以煩缺補用該員老成穩練辦事認眞歴經委署蒲州朔平等府知府均能措置裕如以之請補潞安府知府實堪勝任與例亦屬相符據布政使圶俊按察使　駿文會詳請奏前來合無仰懇天恩俯念員缺緊要淮以候補班前補用知府魏元瑞補授潞安府知府實於地方有裨如蒙兪允該員係候補班前補用知府請補知府銜缺相當毋庸送部引見該員亦無叅罰案件合併聲明有揀員請補要缺知府以重地方緣由理合恭摺具陳伏乞皇上聖鑒勅部櫦覆施行謹奏奉硃批吏部議奏欽此○○頭品頂戴山西巡撫臣劉瑞祺跪奏爲揀員調補要缺知縣以重地方恭摺仰祈聖鑒事竊永濟縣知縣劉鍾麟告請回籍修墓於光緒十六年五月十五日接准部覆開缺聲明以四月二十六日任爲開缺日期業經補行截缺咨部查照在案查永濟縣知縣係衝繁難兼三要缺例應在外揀員題補該縣地當孔道事重差煩且係蒲州府府郭首邑時有發審案件非精明幹練之員不足以資治理查應題缺出如候補無人例准於児任内揀員調補晋省雖有曾任實缺及應升候補並進士卽用人員非與此缺人地未宜卽屬初登仕版佐貳中亦無堪升斯缺之員臣督同兩司於現任知縣内逐加遴選查有大甯縣知縣崔同紱現年五十五歲係直隷靜海縣附貢生同治四年遵例報捐郎中五年三月簽分户部湖廣司學習行走六年在江南粮台報捐花翎十一年正月改捐知縣分缺間前選用並加同知銜十三年正月簽選貴州绥陽縣知縣親老告近四月分改選令職五月初二日經吏部帶領引見奉旨大甯縣知縣着崔同紱補授欽此光緒元年正月赴省四月十九日到任該員守潔才長能耐勞苦歴俸早滿三年任内並無積案及欠解錢糧承緝未獲盜案已起降調叅限以之調補永濟縣知縣實堪勝任惟題缺請調與例稍有未符第人地實在相需例得專摺奏請兹據布政使圶俊按察使潘駿文會詳前來合無仰懇天恩俯念員缺緊要准以大寗縣崔同紱調補永濟縣知縣俾資治理如蒙兪允該員係現任知縣請調知縣銜缺相當毋庸送部引見所遺大甯縣知縣係屬選缺晋省現有應補人員例得扣留俟奉准部覆冉行截缺按班序補所有揀員調補要缺知縣以重地方緣由理合恭摺具陳伏乞皇上聖鑒勅部核覆施行謹奏奉硃批吏部議奏欽此○○劉瑞祺片再准部咨晋省保奬辦理河工案内出力人員單開之同知銜卓異候陞現任陽曲縣知縣馬家鼎俟升缺後加知府銜係屬虚擬核與定章不符駁令另核請奬等因當經轉飭遵照去後兹據清源局司道轉據該員禀懇改奘奬以直隷州知州在任候補等情　請具奏前來臣查光緒十二年當汾河冲决之　浸灌省埂淹没居民廬舍該員馬家鼎會同文武員弁督率勇役堵築隄堰昕夕奔馳不遺餘力實爲河工案内始縣尤爲出力之員此案在事文武均荷聖慈奬勵升階該員事同一律令請改奬以直隷州知州在任候補核與尋常勞績給奬章程相符合無仰懇天恩俯准將同知銜卓異候升現任山西陽曲縣知縣馬家鼎改以直隷州知州在任候補用示奬勵而昭激勸所有遵駁改奬緣由理合附片陳請伏乞聖鑒謹奏奉硃批吏部議奏欽此○○劉瑞祺片再潞安府知府劉鼎新因病出缺業經恭蔬題報在案該府地處省東爲晋豫往來門户管轄七屬政務殷繁非老成練逹之員不足以資表率兹查有朔平府知府孫紀雲廉明篤實辦事勤能堪以調署未到任以前卽委潞安府駐紥太義鎮同知松昌暫行兼理遞遺朔平府員缺查有候補知府覺羅三照明綀安詳堪以前往接署據藩臬兩司會詳請奏前來除檄飭遵照外理合附片陳明伏乞聖鑒謹奏奉硃批吏部知道欽此○○劉瑞祺片再前准部咨嗣後道府州縣無諭何項勞績保歸候補班及分發試用人員均令於到省一年後由該督撫嚴加甄别等因歴經遵辦在案兹候補知縣程長椿大挑知縣于鄌均已到省一年期滿據藩臬兩司詳請甄别加考具奏前來臣查程長椿才具安詳于鄌勤奮有爲考以例律皆能通曉堪以留省各按本班序補除將該員等履歴淸册咨部查照外理合附片陳明伏乞聖鑒謹奏奉硃批吏部知道欽此○○劉瑞祺片再准禮部咨本年皇上二旬萬壽奉恩詔祭告五嶽四瀆歴代帝王陵寢請於各本省副都統總兵内擬派就近致祭奉 
旨依議欽此山西應祭處所擬派大同鎮總兵黃金志抄錄原奏名單咨行到臣查淅授大同鎮總兵黃金志尙未到任現係太原鎮總兵林成興署理斯缺可否改派核署總兵林成興前往敬謹致祭之處相應請旨遵行爲此附片陳明伏乞聖鑒訓示謹奏奉 
硃批着照所請禮部知道欽此○○御史何福堃片再查吏部定章實缺知縣丁憂去任服闋後呈請發回原省補用如係榜下卽用曾任煩缺者遇有煩缺出一體酌補曾任簡缺者專以簡缺請補不得再補煩缺如係捐納出身准其補交三成　銀請補煩要之缺到省後不得再行補交久經遵辦在案惟曾任實缺之知縣有由進士卽用有由庶吉士散館選授本係煩飭統補之員初到班時或適遇簡缺故將簡缺請補非該員不勝煩據之任也今服闋回省原資自在應准其煩簡統補以免向隅否則專候叙補極難踓有　 
練之材一經以禮去官卽與廢棄無異似不可不酌量變通將正途捐納顯示區别以仰副　朝廷設科取士之意伏乞飭鄣核議施行附片謹奏奉　旨已錄 
 
 

Page 12

 
 
[光緒十六年八月十二日京報全錄]  
　　宮門抄○諭旨一道錄前○發抄硃批五道○御史崇等　奏請准五城飯廠提前開放並請賞給外城各粥廠粟米摺○又奏遵保水會出力紳董摺○又奏查明覆奏片○雲督王奏揀員調補遊撃摺○又　奏揀員借補遊撃摺○大臣升奏巡閲後藏三汛管伍並查看邊界事竣回藏緣由摺○浙撫崧奏織造在任病故請旨簡放摺○雲督王奏留員差遣片○八月十二日内務府國子監廂藍旗値日吏部引見五十二名兵部二十九名上駟院四名○福中堂等謝賞綢縀恩○克公由白龍潭回京請安○德隆尙昌懋各請假十日○謙光續假十日○托倫布續假五日○掌儀司奏十五日祭奉先殿濟貝勒行禮○召見軍機容貴許應　○發抄松椿奏六月分湖河水勢情形奉硃批知道了欽此○又湖運五廳各工收支銀數奉硃批該部議奏單三件併發欽此○沈秉成奏安省例支欵内籌撥順接濟賑撫奉硃批該衙門知道欽此○又知縣許金綬期滿奉硃批吏部知道欽此○又動款撥補各營兵米奉硃批着照所請户部知道欽此○○巡視中城陜西道監察御史臣崇齡等跪奏爲京師貧民過多援案籲懇恩准五城飯廠提前放並請賞給外城各粥廠粟米以資賑濟恭摺仰祈聖鑒事查同治元年開八月上諭前因京師米價昻貴諭令五城御史於開放飯廠先期一月舉行俾資存活等因欽此又查同治六年七月上諭户部奏遵議外城粥廠酌給粟米一摺所有東城之臥佛寺南城之打　廠西城之長椿寺法　寺北城之圓通觀梁家園各廠每月共需粟米二百七十石着照部議於八月初一日起由各該城按月咨報户部札倉照數給發等因欽此嗣於光緒三年十月間前巡城御史臣訥隆阿等以近　各屬旱荒饑民日衆各廠經費不敷奏蒙恩准合中城之朝陽閣等八粥廠每人共賞給粟三百三十石分領支放迭經欽遵辦　在案伏查本年大雨連旬畿南一帶河水暴漲被淹甚多貧民生計維艱嗷嗷待哺雖經順天府及各義舉急切拯救惟爲日甚長不得不先事綢繆以靖地方擬請恩准五城飯廠共十五處提前兩個月於八月初一日一律開放每廠粟米一石柴薪銀五錢仍由各城移咨户部倉塲照數發給俾各廠得資賑濟至外城各粥廠仰懇天恩於額賞外照每月三百三十石之數加賞兩個月如蒙兪允臣等謹當核實散放力杜弊端仰副朝廷厪念民艱至意謹將各飯廠粥廠應需米石查照成案另繕淸單恭呈御覽伏乞皇上聖鑒謹奏奉旨已錄○○巡視中城陜西道監察御史臣崇齡等跪奏爲遵保水會出力紳董恭摺仰祈聖鑒事竊前准都察院札開吏部知照所有會議巡視中城給事中隆光等奏辦理水會紳董擇尤請將一摺於同治十年十月二十五日奉旨依議欽此又御史額圖洪額等會奏緝捕章程内稱水會紳董每局三年例保七名擬請加保三名以示鼓勵經吏部議奏嗣後水局三年例保並巡夜紳董每局不諭文武准其酌保十人等因於光緒年九月初一日奉旨依議欽此欽遵各在案又經五城前奉都察院劄開五城水會紳董局保舉籌定章程酌定限制等因當經臣等會議嗣後水會紳董每届三年保奬時由各城查明兼巡夜者每局不分文武保奬十人其不兼巡夜各局仍照原章每局不分文武保奬七人議定每局紳董扣滿在局三年始准保奬各等語於光緒九年三月二十九日附片具奏奉旨依議欽此臣等查各城水會於人烟稠密之品爲防患未然之計不獨有事之時資其捍禦卽冬令巡夜亦賴圑防各紳董捐資出力不無微勞前經奏准每届三年凊奬一次自光緒十二年十一月起至十五年十朋止三年期滿其在局各員均已逾三年例應倮奬開具淸單恭呈御覽再中城四局東城三局南二局西城三局北城三局共十五局均届三年期滿例應奏請奬勵所有遵保水會紳董緣由謹合詞具陳伏乞皇上聖鑒謹奏奉旨已錄○○御史崇齡等片再前經臣等奏保上届三年例保水會紳董出力之中城水局紳士就揀知縣梁佐賢請加同知銜經吏部議駁查原保淸單内未據聲叙梁佐賢係何科揀選知縣應令詳細查明聲覆具奏再行核辦等因當經詳查去後今據該紳覆稱梁佐賢係廣東南海縣人中式光緒二年丙子科舉人光緒三年揀選知縣理合聲明仍請賞加同知銜相應請旨飭部覆核爲此附片陳明伏乞聖鑒謹奏奉旨已錄○ 
○雲貴總督臣王文韶跪奏爲遊撃因病出缺遵例揀員調補以實營伍恭摺仰祈聖鑒事竊據雲南昭通鎮總兵何雄呈報該鎮標前營　撃李成超於光緒十六年三月十六日在任病故除將該員病故日期恭蔬具題外所遺遊撃員缺係題調之缺臣查有前准兵部咨催揀調之臣標右營遊撃朱明新係雲南廣西直隷州人距省不及五百　應行廻避以之調補昭通鎮前營遊撃員缺與例相符如蒙兪允該員係曾經引見之員應懇天恩勅部換給調補劄付令其赴任以寔營伍所遺臣標右營遊撃員缺另行揀員請補除咨部查照外所有遊撃因病出缺遵例揀員調補緣由謹會同雲南巡臣譚鈞培署雲南提督臣蔡標恭摺具奏伏乞皇上聖鑒勅部核覆施行謹奏奉硃批兵部議奏欽此○○雲貴總督臣文韶跪　奏爲揀員借補遊撃員缺以實營伍恭摺仰祈聖鑒事竊臣准兵部咨雲南撫標右營遊撃員缺係題補第二輪第四缺應用儘先人員旣　扣留外補應卽揀選合例人員請補等因咨行到滇遵卽按照部定章程逐加遴選查雲南撫標右營遊撃係第二輪第四缺四應用儘先人員奉部定章大銜借補小缺應歸儘先班補用查有儘先補用副將岑應麟年四十二歲原籍廣西西隆州寄籍貴州興義縣人由武童於同治二年投効雲南軍營奉派隨同官軍出師滇𪑇歴保以副將儘先補用加總兵銜並戴花翎光緒五年十月奏調赴貴州管帶練軍七年五月奏調赴福建差遺十二月奏留貴州以副將補用嗣經奏調雲南留營差遺光緒十三年九日奉硃批謝景春等均着准其留營差遺該部知道欽此查該員年力强盛辦事諳練以之借補雲南撫標右營遊撃員缺實堪勝任亦與部定借補限制班次相符合無仰懇●大恩俯准補授斯缺實於地方營伍均有裨益如蒙兪允俟接准部覆後卽行給咨送部引見以符定制所有揀員請補遊撃員缺緣由謹會同雲南巡撫臣譚鈞署雲南提督臣標恭摺其陳伏乞皇上聖鑒勅部核覆施行謹奏奉硃批兵部議奏欽此○○奴才升泰跪奏爲奴才巡閲後藏三汎營伍並查看邊界事竣回藏循例恭摺具陳仰祈聖鑒事竊奴才前在獨卷嶺曾經奏明取道帕克里巡閲後荿三汛營伍邊隘旋於四初一日帅仁追岡行營啓程十五日馳抵後藏先詣札什偷布叩謁聖容隨卽分校各漢番官弁兵丁等各項技藝並委員查勘各隘舊設鄂博除將委員禀覆情形已於五月二十二日附片陳明外其三汛漢番官弁兵丁等所演陳式步伍施放逋環排槍以及籐牌刀矛雜技均屬整齊聨絡各官兵等馬步騎射與鳥槍中靶之數踓强弱不等統計均在七成以上擇其技藝嫻熟者當卽分别重賞記名間有技藝生疏者當塲責懲用昭激勸並嚴飭各汎都司守備戴瑧等務須隨時督飭認眞操練庶期一律精强悉成勁旅以副聖主慎重邊防之至意所有奴才巡閲後藏三汎營伍並查看邊界事竣回藏各緣由謹循例恭摺具陳伏乞皇上聖鑒謹奏奉硃批知道了欽此○○浙江巡撫奴才崧駿跪奏爲織造在任病故請旨簡放恭摺仰祈聖鑒事竊據杭州織造衙門筆帖式鍚惠呈報轉據織造家屬聲稱文逹於光緒十六年七月初九日在任病故所有織造及南北新關關防三顆並庫鑰暫行收存外所有杭州織造相應請旨迅賜簡放以重職守理合循例由驛具奏伏乞皇上聖鑒謹奏奉硃批另有旨欽此○○王文韶片再分發試用同知李昌齡留滇差委補用同知候選知縣周鍚珖現在滇省軍營當差有年情形熟悉據雲南善後局司道會同署布政使湯聘珍詳請奏明分别留於雲南差委補用等情前來臣覆查屬實合無仰懇天恩准將分發試用同知李昌齡留滇差遺委用周鍚珖以知縣本班留滇補用俾收指臂之效如蒙兪允周鍚珖係候選人員前經奏留差委今請留省補用應仍令補交分發指省銀兩以符例案除咨部查照外謹會同雲南巡撫臣譚鈞培附片陳請伏乞聖鑒訓示謹奏奉硃批着照所請該部知道欽此 
 
