# 1904 - 138 - 4911167

 

Page 1

 
 
[續四明獨翁理財管見]  
　　一鐡道鐡道或　於經費或惑於風水故動多阻礙然時局至此不開辦必爲海外人所奪不特占利甚且占　　大害也查部章載有無論華商獨辦華洋益辦洋人獨辦皆可禀請華商如不先行開辦外人必　爼代謀將來利　外　噬　莫及各省宜勸民各自籌資創辦省省聨絡通行莫妙勸民分叚民資民辦上總其成卽民資不充或借　　分　抽償如日本初時有官貼其費十年至十五年者故民踴躍我　如川陜雲貴所出土産養　艱於販運致商務　　如遇荒年振米亦　運往敷設鐡道尤爲緊要一擴張海軍首要設立商船學校教民學習航海之甚官造兵船　商亦購輪船駛行歐美各洋練習航路沙綫無事時藉以搭客運貨如費不支上酌帮貼其費可仿郵船商船會社之注有事時則可備軍用今日所駛湖南等屬輪船日本政府亦貼其費可仿行之一本利我國西北多陸地苦於乏水東南通海多水然　潮有妨耕種且不適　用是宜設法多開水井一資灌溉一供飲水我國地壳深厚須用機械淺深皆可開掘至百外丈并可開掘油井至所用機器亦易仿造實補荒政之一策也一平教案近今教案各省紛起卒至民抵其罪官償其索幾成定律至外國雖有閙教之事并無如此辯理究其起釁曲實在教不在民審官因教勢日横意存袒護未免以曲爲直遂致民怨愈深激至恃衆焚殺與教爲敵其禍釀成在於教士不公干預教民訟事查教士來　我國只訂保護洋教士之約未訂約束侵　地方官之權未載本國國民因一旦入教卽與洋教士相將可以凌辱良民甚到因極微之事釀成巨禍故急宜　　補教或移文教王或商於總教士照英美日邦待教民之式訂一定律凡教中人犯法亦按律懲治如教士不服上訊外部卽當謝絶囑伊到地方官處申訴不能因教士之請侵及地方官之　限切不可遷就使良民受屈難伸曰本亦多入教未聞閙事在上治理之得法也可仿行之一除冗員京内京外大小　門上自司官下及差投或併或　急　　　　子所謂官事不攝焉得儉且冗員太多不特耗費且多僨事極其流弊大則侵入公欵小則　　小民是謂　　　　上官出巡一切沿途供和皆歸下屬分派京中大員出差亦　外省各官分派臨行又有　議又逢　逢節之　　外官　京饒送之數便巨至於進見上司非門包不能通謁陋習相沿　不可　急宜仿行西法便　多行自　省　　非大事不禮　無論京官外員因公出行　廷按其官階給以旅費不能分毫取給於下一整頓開卡開卡之設不據於稅重而苦於留難苛索商旅貨物稅重可加入貨價獨於　細零物無稅可報一經查驗指爲偷漏充公所謂充公十中一二　此等零貨法宜立酌價補稅方爲平允之規則至於官紳出入多有免單洋人行李每從寛騐此等漏稅爲數甚巨是當改定稅則認眞辦理一恤刑近來刑法大　一經涉訟　用鞭笞小民瞻怯下情難以上逹致多含怨捕一人動索數十金審一堂動索數百金訟事未了民已破家刑至死罪極矣重矣苟有可赦總宜開一生路俾得自新或終身懲役以貸其死至牢獄之内亦宜設立講堂勸戒改良較犯罪人量其所能飭其作工做出物品代爲發售得資除工費外分些留積俟該犯出獄按數給與可作營生之資或遇公役輕罪皆出而從事身帶鐡索赭衣有巡捕查過押而掘河築路等役早出晚歸按定時刻獄内時時打掃清潔免得穢氣致病且設浴所間日一浴懲治中而寓衛生法也日律如是洵可仿行後可漸望治外法權管轄旅居洋人以尊國體一　用洋員我國所雇洋員多非專門名家查外國用人雖有考取畢業之憑尚須歴練試辦有効方可錄用卽我邦郵政一端若用人得當仿日本實心辦理革除情弊嵗可多入數千萬用外人卽其秉公辦事苦於不諳内地情形難期完善况未必能秉公也如驗疫一節鄙意惟教師技師鑛師皆可聘用洋人此爲擇善而從卽如關吏檢疫吏若用洋人一則令人驚悸一則法多不便無論男女皆欲解衣不特我國婦女艱以施行查外國亦無解衣之例故上年有一女因差投江若我國家大政大權更不宜假手洋人如埃及未季信用外人以致敗亡可作殷鑑也一酌加工金近來工金太薄致凡百工作艱於謀生宜令雇工富户體卹增給　按外洋工作日給工資或一二元不等我國原不必照此惟宜照舊少增在富户多給未必耗費工人多得俾可養家不致生機日絀以上所論均屬大略其間條目或有一二似乎無涉國計無關財政不知濬源必先防流裕民卽以富國道貴夫握要政又期於兼濟剴切陳詞不覺其言之長也伏望當道俯下情採擇而酌行之或亦有裨於萬一出位狂言聊當獻曝 
[廷寄恭錄]  
　　光緒三十年三月初二日奉上諭户部議復袁世凱密陳籌防情形一摺覽奏具悉現在時局非多練得力勁兵無以爲固圍安民之計迭經降旨通飭認眞籌欵以備餉需前據户部奏籌議十條皆係就公家　有之正供興利除弊果能切實整頓自不難湊集鉅欵亟應再行嚴飭赶緊籌辦總之今日之財用窮乏内外同一爲難全在各省不分畛域深維練兵爲根本至計合力通籌庶幾衆　易舉朝廷惓懷赤子搜括病民之政斷不准行若剔除官吏中飽並非格外加徵何得因循不辦自此訓諭之後該將軍督撫務卽破除情而悉心釐剔不憚煩勞實力督催期於餉源日有起色部議各條之外如各省所辦諸事有糜欵項可從裁損者並著核實節流移緩就急至户部所稱各省常備等軍原備征調且均有現餉等語著袁世凱體察情形一併酌核辦理其各同心恊力共濟艱難以副有旰憂勞　切誥誡之至意將此通諭知之欽此 
[本館接奉電音]  
　　昨日午後三點鐘時京師飛電傳來上諭一道謹敬譯登○四月初五日内閣抄奉上諭廣東水師提督著葉祖珪補授所　浙江温州鎮總兵缺著任永清補授欽此 
[電傳宫門抄]  
　　昨日午後三點鐘時京師友人專電告本館云四月初五日皇上召見軍機大臣及王彦威 
 
 

Page 2

 
 
[日艦没]  
　　華歴四月初五日日本東京來電云頃接官電内開本月初一日旅順海面大鑿迷　日本巡洋艦吉野突與春日巡洋艦互相碰撞吉野當卽損壞船中軍士僅救起九十名是日又有一日戰艦名初瀨者悮觸俄人所埋之水雷以致沈没船中軍士救起三百名 
[日兵退駐]  
　　華歴四月初五日英京倫敦來電云俄將庫洛拔托金電致本國兵部大臣稱日兵所佔遼陽之地現有數處軍隊已退至鳳凰城駐紥并築泥城爲自衛計惟邇來連日陰雨以致道路泥　　行 
[日據蓋平]  
　　華歴四月初五日日本東京電云傳言初二日日兵已得蓋平俄兵均向大石橋一帶而退 
[俄阻日兵]  
　　四月初五日京師來電云刻下蓋平地方約有俄兵一萬人其意欲阻遏日兵前進俾俄兵得在遼陽建築砲臺以爲防守之計 
[俄簡軍將]  
　　華歴四月初五日英京倫敦來電云俄國前命灑沙里氣爲鴨緑江軍隊司令官刻下灑沙里氣已由俄延斥退另簡俄員名開臘者補其缺 
[贮糧開原]  
　　華歴四月初五日京師來電云俄兵現均聚於孚鼓門　譯音相近一帶至高　子　譯音俄兵亦退至孚鼓門其糧食甚一切由火車載至開原按高　子在新民屯至牛莊中間開原係成京往北之地 
[韓廢俄約]  
　　華歴四月初五日日本東京來電云高麗前與俄國所定之約現已廢棄 
[派船保商]  
　　四月初五日威海衛來電云本月初五日英國派兵船名西比葛臘者自威海衛駛至牛莊停泊以便保護僑居是處商民 
[德擬保路]  
　　四月初五日京師來電云駐京德國使臣刻與中國政府商訂德國在山東所造之鐡路擬派德兵前來防護 
[道勝歇業]  
　　四月初五日京師來電云俄人前在盛京設立道勝銀行刻下以戰事日亟停止交易矣 
[駛船須知]  
　　駐滬美總領事接到駐日美使署中武員來信稱直隷灣海面現有所沈之船凡輪船之行經是處者頗爲危險 
[江督魏制軍奏參革州牧片]  
　　再江寗省城高等學堂於光緒二十八年籌建經前督臣劉韓一奏明在案嗣因展拓該堂規模添建洋樓化學堂儀器房爲學生習學圖繪之所甫於上年九月間報修工竣兹據兩江學務處司道江寗布政使黃建筦等禀稱高等學堂後面圖畫堂洋樓一所突於本年三月初六日架樑傾圯坍壓斃學生一人重傷五人輕傷六人該堂前山候補直隷州章邦直領欵監造未及一年遂行坍　傷及人命除先查傳匠頭發縣嚴訊外章邦直承造此項工程有無侵尅營私俟查明詳辦等情前來臣查學堂屋宇爲中外教習及考取學生朝夕肄業　居宜如何揀選工料認眞修造以期堅固今章邦直承辦前項洋樓化學堂領欵一萬五千餘兩工竣未久坍塌釀命若非工料偷减卽屬辦事草率難以姑容相應請旨將江蘇候補直隷州章帮直先行革職勒令賠修以示懲儆一面由臣飭司查明有無侵尅營私情弊據實禀辦理合附片陳請伏乞聖鑒訓示謹奏外部那尚書奏職官扭控言官請旨辦理摺○管理工巡局事務外務部尚書會辦大臣奴才那桐跪奏爲　官扭控言官錄取親供請旨辦理恭摺仰祈聖鑒事竊光緒三十年三月二十二日據内城巡捕西局申據西城第七區警巡奎順二十七叚巡長吉瑁禀報本日十鐘有住户護軍參領嵩靈揪扭一人來叚稱係御史赴我家拜訪並持有名片奏參摺底被揪人稱係御史攀桂我赴松姓家拜訪被其揪扭到叚各等語解送總局禀請核辦前來當據嵩靈攀桂呈遞親供各一紙嵩靈供稱係廂紅旗满洲德泉佐領下人充當本旗護軍參領住石駙馬大街本月二十二日早九鐘時職因病上街閑走回時家人張四稱有不認識都老爺持片拜會伊說主人外出讓至書房暫坐等語職聞知竟進書房見這攀桂素不認識攀桂坐椅跟班旁立攀桂見職立起疑是僕人口稱你老爺在家赶緊見我現在我要參池卽由桌上拾起名片摺底令職閱看並說五日内赶緊令你老爺托人見我總得一千銀子方能了事等語跟班亦照前話嚇說職接過名片摺底假說去請老爺走出赴巡叚喊說有人與我口角令巡捕隨職指人當同兩巡捕直進書房伊跟班當卽逃跪職說我就姓嵩没有銀巡捕卽將我與攀桂帶至西局轉送總局惟懇究辦等語攀桂供稱係都察院湖廣道監察御史情因風聞得正紅满右翼參領嵩齡私佔鋪户房間並開有天福帳局專放伊本旗兵丁按大加一滾利以兵丁所領銀米抵還帳目章京素與有一面之識因意欲往拜面爲陳說問其有無開設帳局等事伊並不認抽間到車上翻閱片夾搜去參伊摺底復翻身進屋說與我打官司他不要命了遂由巡街兵叚呌來三西人伊將章京大褂袖拉住卽往巡叚房行走章京想欲勸導他不想嵩齡心起惡意實屬邪性之極等語奴才查閱嵩齡攀桂所遞親供兩不相符其中不無遁飾案關言官被控親持摺底到門索賄虚實均當澈究應如何查辦之處伏候訓示遵行除將攀桂摺底送交軍機處備查外理合恭摺具陳伏乞皇太后皇上聖鑒謹奏 
[鄆屯閙事]  
　　濟南友人來函云前者濟寗屯民聚滋事案結之後復有鄆屯滋閙之事撫憲周大中丞立將情形電請軍機處代奏兗沂道張觀察亦有電禀知各大憲兹將各電文照錄如下軍機王大臣鈞鑒濟寗屯民案前月底已了當電請代奏臬司尚其亨以濟寗無事遂往嘉祥鉅野鄆城察看地方應辦各事並未催繳屯價乃有鄆城屯民任清合者暗糾各縣屯民一二千人先藏鄆城城外意圖挾制免價迨臬司進城任清合率二十餘人求見經尚其亨詳加開導他人皆首服無詞乃任清合咆哮頂撞竟造謡惑衆謂屯價係爲賠欵而起且謂如有　田價者卽有人殺其全家並據他人供任犯逼脅各情臬司以其存心險惡恐留後患遂星夜押解進省其時城外屯民不知也次日各屯民疑任犯被官拘押乃糾衆圍城索犯且用士砲轟城彼時曹州鎮龍殿揚適在城中未敢用兵因諭以任犯業已解省屯衆始散此初五六事也兗沂道張　芬卽帶隊前往各屬彈壓據十三日來電初十抵鄆沿途無阻鄆城各屯經曹鎮龍殿揚曹州府丁鏜等解散深知畏懼再三求恩從寛免究此次聚衆濮　汶壽東平屯户確來相助至趙二王景賀二巨盜是否暗助尚未探實擬暫留二營在鄆以鎮人心云馥香屯價本未催收任清合本係義和圑餘孽意在造謡惑衆歛錢閙教屯價其借端也現飭兩司研訊卽諭該犯函告各屯勿再聚閙一面仍責成該管鎮道府縣嚴辦匪寛待民安輯解散請先代奏濟南介翁方伯廉訪同鑒眞電悉鄆屯聚衆解圍後仍聚附近濮范壽汶東各屯確來多人王匪本任戚難保不助疉經鎮府縣派人開導又聞芬帶大兵抵拒至初十始漸散盡鄆屯因圍　甚懼芬飭楊令傳集各屯長來城同府縣面加訓飭象潛亦來帮勸十三晚已當堂取具永不滋事並遵照濟屯辦法秋間繳價切結察其詞意鄆屯似無後患卽上會禀惟因屯衆滋事現鄆盜猖獗搶擄殺勇昨獲據犯　名起出被擄西人槍械多件府縣訊明卽令正法三犯楊令禀鄆獄應斬盜犯十數名已札派省委趙令炯會同覆審擬擇情實先飭正法以遏 
 
 

Page 3

 
 
盜風乞代禀帥座餘容另函蓮芬删印 
[松郡官塲紀事]  
　　松江訪事人云江南提督李壽亭軍門於三月二十八日赴滬公幹隨於二十八日返節轅○江南提標左營游擊廬桐森游戎兩目失明禀請開缺聞上游已委陳游戎來松接署矣○正任江南提督前營游擊俞道生游戎不日將至五葺擇期接篆○婁　　吉士大令奉上憲撤任新任黎大令捧檄來郡定於四月初一日接印視事○提憲李壽亭軍門申請兩江總督魏午帥代奏請賞假四個月兹者郡中謡傳午帥將委王鎮軍有圭代理提篆然尚未見明文 
[皖江雜志]  
　　安慶訪事人云正任安慶府桂太守請咨赴部引見遺缺上憲委鳳陽府裕太守調署裕太守擇吉三月二十二日接印視事○皖省大學堂建於府學宫中學堂設於藏書樓求是學堂改爲農工商務學堂北門外武備學堂昌家坡營兵學堂現均增設警務一門上月二十二日在武備學堂招考題爲問巡弁宜如何約束巡兵試言其要○連日江水入漲上遊十餘里之郭家套水勢尤急某日有貨船二艘行經其處遽爾沈没幸舟中人均經人救起得免沈溺亦云幸矣○績溪縣教諭某廣文因事出缺遺篆委試用教職程鳳三廣文前往接署○上月某日辦理運漕釐卡候補知府士詠霓太守因公晉省就名利棧暫駐襜帷連日乘輿詣各大憲面陳要務○皖省應解第二批京餉現由省憲委本任廬州府通判劉春海别駕押解赴京别駕於上月二十日詣轅禀辭北上 
[拜會邑侯]  
　　商部左參議王丹揆京堂商部主事單束笙主政江蘇候補縣朱筱雲大令昨日均至縣署拜會縣主汪瑶庭大令 
[禀運銅圓]  
　　日前廣東省大吏派委候補府王太守督解新鑄銅圓來申發交元源錢莊刻因元源壯欲運往青口禀請江海　道憲袁海觀觀察给發護照未知能否准如所請也 
[飭緝匪黨]  
　　南匯縣著名惡棍陳濟秋擄人勒贖無惡不作前經縣主張玉泉明府訪拿到案訊出擄人之案共有十三起禀詳上憲批准就地正法兹查有同黨李阿勤石生羊等在逃未獲昨日行文上海縣署請爲恊拿縣主汪瑶庭大令接准來文卽飭差捕上緊跴緝 
[棧夥滋事三志]  
　　前者鹽捕營勇丁王萬有糾衆擊毁德商美最時洋棧經棧房中將王并洋槍解送捕房轉解英美等國租界公堂讞員黃耀宿司馬會同英總領事署繙譯官寶述德君略訊口供判還押捕房照會德總領事署訂期會訊日午後司馬會同德繙譯麥令豪君提訊先據王金照張仲貴投案供稱是日行經爛泥渡地方某姓門首忽有一犬狺狺狂吠小的等大聲喝退俄而有王萬有者指小的等以磗抛擲大肆辱詈少須又有多人由門内擁出將小的拽去縛於桅竿上並將金約指及對時表攫去嗣有管棧房之印度人聞聲而出將小的等及正萬有拽回棧内未幾忽有數十人持槍前來將王等劫去因之訴明洋東函報　房將王拘獲並洋槍三支送案請究質之王萬有供在朱老爺處當勇丁是日王張兩人經過公館門乎適郭太太在門前觀望詎伊等向之調戲實無糾衆到棧毁物情事亦未强取王張兩人之對時表金指等飾叩求明察旋有某洋人投案稱是日商人行經是處目見多人將王張兩人拽住　縛是以投案作証司馬以供詞各執碍難定斷商之麥君判王還押捕房候查明覆訊該斷 
[上海縣署瑣案]  
　　陸福根偕族叔陸永生投縣控胞兄陸福壽吞没房産前晚縣主汪瑶庭大令升堂訊斷陸福根伊小的家住西門有祖遺房屋一所與兄同住未分昔年小的在浦東某船廠工作卽移家浦左老宅由兄獨居小的在廠辛工每禮拜洋銀六元今廠内工頭已由兄接手反將小的辛工每　拜减扣兩元小的不願將家眷移回老宅另尋别業詎兄不許告知族叔永生相勸兄亦置之不理求提訊斷陸永生供詞相同太令判候提陸福壽到案訊明核斷○西門外巡防局函送姜新寶顔振聲顔阿五等三人到縣大令向之訊問顔振聲供與阿五爲兄弟行向爲鋸木匠姜新寶向在西門外開設木器店前晚來糾小的弟兄往伊店中賭博至昨晨分散旣而姜忽稱有搭連袋一只内有鈔票洋銀十元誣稱被小的弟兄所竊欲在身畔窮搜小的當將搭　解下交伊檢尋並無所失之物是以與之理論同赴巡防局控訴移送案下求究顔阿五供亦相同姜供兩顔在小的店内借宿一宵清晨出去時並未失物至午時伊兩人復來小睡小的亦因午倦同入睡鄕旣而彼等先醒小的起身檢點失去搭連袋内有洋銀十元之鈔票並零物向之盤問情虚滋閙求鑒大令以兩顔雖竊物無憑然通宵賭博殊非善類喝各掌頰一百下斥退姜失物不追○洋涇鎮巡防局函送黃張氏控黃王寶行兇戮傷一案到縣亦經大令訊究黃張氏供所豢之羊誤至黃王寶田　中麥小婦人已情願賠償詎王寶慫恿伊母至婦人家與兒子和尚滋閙小婦人喝阻被王寶用斜鑿戳傷小婦人手臂求究黃和尚供與母同并稱當時被刦去洋銀四十元求究王寶供與和尚同族縱羊　小的田中之麥不肯認賠母親與之理論和尚之母張氏舉手欲毆小的持鐡鑿擋住悮傷手臂並無　取洋銀之事大令判黃王寶重責二百板餘不深究斥退完案 
[英美等國租界公廨晚堂瑣案]  
　　邊裕崑控汪少琴圖賴貨欵等情讞員黃耀宿司馬准詞籖差將汪提到前晚升堂研訊邊供汪開長泰卽源泰號前向商人處定購洋紗二百五十包言明八月底出貨迨届期汪以紗價忽跌竟爾避匿致商人虧耗銀八百兩之譜屢向索取由汪叔文生偕吳錫卿出爲商勸議定折還洋銀四百元不意仍被屢次游約本年二月分又有期票洋銀五十元亦不照付叩求訊追汪供商人此欵實苦無力措繳願立興隆票從緩拔還惟邊處除定貨外尚有紅圑龍牌子洋紗一百包價目稍漲彼卽不允出貨以致商人受虧更甚尚乞鑒原司馬以汪刁狡已極判責二百板押候復訊究追○嚴汝楨控族弟嚴汝恩藉端索詐前晚司馬提訊汝楨供小的所執方單一紙計一百七十八號現奉上海縣主汪大老爺移提汝恩妻故時曾向小的借去洋銀五十元今又多方索詐求究汝恩供此案求大老爺秉公訊斷乞免送縣司馬不准著將汝恩押候移送縣署汝楨著自行投案候質○筦又鈞前控殷阿寗莫炳春串吞清潔局股本洋銀經司馬訊供著各呈合同再核前晚提案復訊筦投案訴稱殷所欠之欵已願立票據過割惟莫應找洋銀四百餘元竟不認還顯見有心圖賴叩求究追司馬將合同核騐無訛訊之莫供稱小的實未與筦等合辦此事况此案已經法界公堂訊斷有案可稽求察筦供法界公堂之案因小的過期未付洋銀八百元之事並非此案彼時莫因將楊樹浦車夫郭某毆斃逃逸無蹤亦未投案求察莫供小的所犯命案已出洋銀二百八十元给子屍母銷案惟清潔局小的實未合辦伊所呈合同係屬傜造司馬以憑據確鑿未便狡賴著將莫押候比追筦殷斥退○某號巡捕送迷路女孩六海到案請爲安插司馬提訊之下六海供年八嵗餘不知情司著交官媒留養候出示召認 
[萬國红十字會來函]  
　　啓者本會昨承嚴筱舫觀察交來楊捷慶堂捐助本會票洋三百元謹鈔乞登報伏希公鑒上海萬國红十字會同人謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　三月十九日理藩院光祿寺八旗兩翼值日無引見豐陞額謝授廣西遺缺知府恩　探請假十日皇上召見軍機大臣及豐陞額○二十日外務部欽天監侍衛處值日無引見王清穆前往南洋查看商務請訓希璋吉陞各請假十日皇上召見軍機大臣及王清穆提督衙門奏拿獲結夥持械嚇禁事主迭次搶劫盜犯傳二卽傳珍等七名左翼翼尉烏珍副尉鶴春委翼尉清山等拿獲鎔化大錢改鑄私錢人犯趙立中陳合先曹順劉海王成彦等五名均請交刑部 
[閩省設立校士館詳文]  
　　福建省會學務處司道爲詳請事案奉憲臺札開近來時艱日迫皆由人才衰竭所致欲求人才非興辦學堂斷無下手處迭欠欽奉諭旨通飭各省設立高等中小蒙學堂並奉自丙午科爲始將鄕會試中額學額遞减俟學堂一律辦齊卽停科舉之諭現在各省均已欽遵將書院改爲學堂並於省會立學務處董而理之福建雖有高等學堂教育未能統一省外應設之中小蒙學更多闕如將來科舉一停士子别無進身之階不特上無以副朝廷興學求才之至意卽不亦何以對士民本署部堂夙夜焦思深用惶愓特與司道再四籌商擬在省會先設學務處委聘學貴中西根柢深厚之大員巨紳分充總辦監督將通省書院查明改爲學堂遵照欽頒章程參訪閩省情形督飭各地方官紳認眞經理一面由司刊刻福建學務處關防移送啓用至此次議將書院改爲學堂原爲閩省廣育人材力求進化起見且係欽遵諭旨辦理之事本省士林具有識解者宜無不樂聞之理惟是風氣初開舊日承學之士或有限於年力不能舍其舊而新是圖概令輟業將有失所之歎或姑留書院一所改爲校士館專課舊日之舉貢生監侯學堂羣興再從而易之亦未始非體恤寒士之一道統由該處一體核議詳奪可也等因經本司道等先後將啓用關防及開辦學務日期分别詳報移行各在案本司道等伏查學堂重在講習書院則專恃考課名實旣殊收效亦異在憲臺仰體朝廷興學之心特立學務處以爲籌設學堂地步除留校士館一所外其餘各書院自應全行裁撤改設學堂用普教育惟是閩省風氣未開非特學堂亟應多設卽舊時書院肄業諸生亦當另訂章程兼課實學以資造就而勵人材本司道等一再籌商惟有於設立校士館時廣其名額增其課程寓實學於考校之中庶幾成就日廣於中西學術政治不難融會貫通現擬就省會鼇峯書院舊址改設校士館一所延聘總校監督並札委收支稽核諸員辦理館務每次校士命題約判六門曰經學曰史學曰輿地曰政治曰兵法曰祘學創設之初除該書院本有經費外應將正誼致用鳳池三書院膏獎暫行併入俟丙午科以後科舉减停校士館亦卽隨同裁減以符上諭至學堂爲人材從出之區應由學務處移商財政局另籌的欵赶速添設一面札行全省府廳州縣迅速籌備官欵並勸諭地方紳民多設蒙小學堂廣興一切教育事務此次省城設立校士館旣爲全省舉貢生童考校肄業之所兵餘各府廳州縣舊有書院卽飭一律裁撤所有經費湊爲該地方興辦學堂之用母得再事觀望所有本司道等擬設校士館情形除將開辦章程另摺鈔呈外理合具文詳請憲臺察核批示祗遵再查省城除正誼致川　峯鳳池四書院外尚有福州府屬越山書院一所應卽飭令該府赶速改設中學堂仍將辦理章程詳報學務處察核爲此備由呈乞照詳施行須至詳者 
[賭棍宜懲]  
　　　鎮海友人來函云慈溪鎮海兩縣交界之處有地名駱駝橋者一大市集也近來每於夜間聚集匪徒賭於貴勝亭内輸贏甚巨累萬盈千鄕民之受其害者不勝枚舉爲首賭徒一係慈谿縣差役一係山北賭棍此外尚有某某二地保均恃官爲護符故敢肆無忌憚若此爲民上者奈何充耳不聞耶 
[南市捕房紀事]  
　　前日野鷄挑夫汪阿四與掮客倪寶裕争攬生涯致相毆擊由巡街捕拘入捕房捕頭令押候解送馬路工程局禀請　辦翁子文太守訊究旣而有楊攷山者投捕房請保兩人出外調處捕頭充之○歹人王子山潛至法租界某姓家行竊綢布衣服十餘件携至南市新馬路某押鋪求質適爲巡街捕所見連贜帶入捕房捕頭令押侯解送工程局禀請訊究 
[英美等國租界公堂瑣案]  
　　天寶洋行夥戚永泉以上月二十四日領得鈔票洋銀二百元赴新閘棧房開銷工帳途遇素識之樊月樓同行至垃圾橋左近又遇蔡學臣王偉臣等約至某茶肆啜茗不允卽被揪扭復來短衣窄袖者三人帮同曳至公廨管押致身畔所藏鈔票洋銀悉被擊失報經捕房以樊蔡等不應違章拘人立派包探拘案請究蔡延律師丹威投案聲辯讞員黃耀宿司馬商之英總領事署繙譯官德爲門君以此案情節甚多飭將樊蔡王仍交捕房帶回定于今日午前十點鐘訊核○六十五號西捕解張阿林至案禀稱此人在虹口吳淞路開外國酒店未向工部局捐取照會有違定章拘請究罰某號西包探投案禀稱張繕一西字函内藏鈔票洋銀十元另吕宋烟一盒賄令徇庇今特呈案請核捕頭聲般此人前次因事到案係姓鄡今又姓張顯見實非安分之輩求察司馬判罰銀五十兩連所賄洋銀十元一并充公○女郎顧丫頭控惡棍林福泉張順堂手持利刃逞兇索詐等情司馬判各收禁西獄一年○包探徐阿華解袁五至案禀稱此人前被王有和因案控諸　洵縣署經縣主汪大老爺移文飭提今特解請訊核司馬著將袁押候過堂訊供後送縣辦理○三百十三百二十一三百五十七三百七十七等號四華捕解送在途拉客之流妓王阿寶高鳳仙及妓傭金王氏張李氏至案請究司馬判王高二妓各罰洋銀二十元○三十八號西捕以木匠孫榮義在勞合路中修理木器有碍行人傳案請究司馬判罰洋銀三元○工部局洋人以王阿金私設馬房不捐執照傳案請究司馬判罰洋銀十元○六十二號華捕以張春野廖益雙所設烟館深夜開燈傳案請究司馬判各罰洋銀三元○五百六十九號華捕解送陸毛囝江定忠至案禀稱此二人在某飯館果腹不知何故忽相扭毆小的上前拘拿突被陸用榻擊傷頭顱請爲訊究司馬判責陸二百板江斥釋 
[法租界公堂瑣案]  
　　甬人任順興以妻李氏被流氓錢福生吳阿全等誘拐來滬藏匿沈桂榮小客棧内倩蟻媒陳朱氏及掌林等賣與嘉定朱家橋某姓家爲妻控經讞員陳楚生大令備文將李氏提到詰知所生之子已由流氓杏生及陳敬溪賣與紹興人某姓得價洋銀五十元昨日解案請訊大令判將錢枷號三月責一千板吳枷號二月責八百板沈罰洋銀二十元陳朱氏任李氏各責手心一百下任李氏交任領回管束一面補提陳敬溪等到案著將任子交案再核○李雲亭趙有華携帶約重數十兩之僞銀一塊至西門外欲附某姓航船赴松江經包探緝獲帶回捕房昨日解案請訊李供小的家住英界二馬路所帶之銀不知眞僞求宥趙有華供小的係湖北人向在某號水烟袋店執業初次求滬欲赴松江訪親與李邂逅相遇實則素不相識求鑒大令判將李交保趙押候查明復核僞銀暫存捕房○流氓任連生糾同羽黨多人冒充江海關巡丁向往來長江各輪船藉端訛詐受其害者僂指難終前日招商局江孚輪船啓椗時見新其昌洋和夥朱子生及某客携帶手摇鐡車一部及洋傘三頂復向之多方恐嚇經朱賄以洋銀二元得卽了事招商局巡探沈阿寶知之向任查問被將眼珠挖出後經人戕任扭獲並在身畔搜出洋銀二元送入捕房昨日解案請訊大令判將任枷號十日發金利源馬頭示衆期满重笞四百板沈傷著自行醫治○上月二十四夜城内石皮 
 
 

Page 10

 
 
弄扇子作主俞德寶家被賊竊去各種摺扇一千零五柄衣服二十件報經包探拘獲賊犯王洪才詰知各贜賣與吳在榮家立往起出摺扇八十餘柄並搜獲軟邊剌刀等物解案請究大令判將王枷號三月責一千板吳押追餘賊○顧茂生前倩潮州人謝監全介紹向怡和洋行謀充同生輪船買辦曾出押櫃洋銀六百元又每月貼費八十元及六閱月後因無利可圖自行辭退顧向謝索還押櫃控經大令提謝到案昨日研訊之下謝供此項洋銀實祗收到二百元其餘墊付各欵及貼費等被顧尚欠五百餘元不料反敢來案朦控求恩明察大令以兩造供詞各執著將謝交人保出俟傳到保人復訊核奪 
[美租界捕房紀事]  
　　前日傍晚時有形似西國水手之甲乙兩人飲酒醉甚行至天潼路某米店門首見停有小車一輛甲卽令乙坐於其上推行未及數步車忽　倒致將是處某蛋行門首所置桶内之鷄蛋二千餘枚撞翻於地悉數擊破店主某丙立唤五十二號西捕二百二十三號印捕將甲乙拘入捕房捕頭令甲乙簽明姓字交丙投該管領事署禀控○前晚有印度人某丁醉態酕醄至漢碧禮路一帶恣意行兇適有甬婦應周氏乘坐東洋車迎面而來丁遽將手中所持木棒向之猛擊血流如注氏痛極聲嘶爲一百五十一號巡捕所見將丁及氏一併帶入捕房捕頭令將氏送同仁醫院醫治丁押解駐滬英總領事署禀請訊辦○前晚六百六十二號巡捕至漢碧禮路見有竊賊四五人撬開黃萬興烟紙店門竊出香烟二十餘匣捕向之喝阻反被扭住痛毆捕急吹號呌若輩始一閧而散倉卒中遺失香烟五　於地捕卽持赴捕房申訴捕頭令傳失主前來將烟領去再行核辦○甬人張阿妹在司考脫路賃屋一椽開設西式酒肆專售於兵船上各水手昨經捕頭查知並未向工部局中捐有執照令包探朱桂生將張拘入捕房押候解送公堂禀請讞員黃耀宿司馬訊究○昨日包車夫季三郎曳車至百老匯路六百零七號巡捕查得並未捐有執照將季拘入捕房押候解送公堂禀請訊辦○本邑人張福順僑居漢碧禮路永祥里其妻某氏性情悍潑時占反目之爻昨日午後又與其夫細故口角互相扭毆氏陡起不良潛至樓上舉火焚燒以洩其忿幸經張急唤粼近諸人提水灌救始得　滅祇焚去牀帳及衣被等物事爲四百九十七號巡捕所知當卽投報捕房捕頭令包探陳洪德將氏拘入捕房押候解送公堂禀請懲辦 
 
 
 

Page 11

 
 
   
 
 

Page 12

 
 
   
 
