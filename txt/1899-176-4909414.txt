# 1899 - 176 - 4909414

 

Page 1

 
 
[名畫助振] [  申報所啓]  
　　劉可青女史以書畫助振先將第一批畫件交本館恊振所發售所得之貲旣由本館解赴長　敬　　　　　　　　　二十四元人物　士女六尺屏條四張洋四十八元士女三尺小堂幅一張洋六元仿甌香館花卉絹本三尺小堂幅一張　　三尺立　　張每張洋三元士女　頁四張洋八元絹本仿甌香館花卉册頁六張洋十二元紈扇三握一面繪人物一面小行楷書每握　　洋十二元其晝均照尋常格外加工釐定潤資不折不扣按女史繪畫之精久爲人所景仰今者移貲助振仁心衛求之鬚局丈夫尚不易　况巾帼中人乎想海内仁人君子必能争先恐後慨解廉泉襄兹義舉也 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風教而杜窕言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘錀敬告司徒三角半○中東戰紀本末一圓半續編七角文學興國策二角三書併售一圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[滬上有創設化莠學塾之議喜而書此]  
禾之有莠也粟之有粃也皆所以耗地力之有餘而隠爲良苗之大害故農家者流芟之薙之務使根株盡絶而後禾粟得遂其長養蓋非種去斯良種自全亦自然之理也國之於民也亦然古昔盛時家有塾黨有庠州有序國有學人生八嵗自王公以下以及庶人之子弟皆入小學而教之灑掃應對之節禮樂射御書數之文優柔壓飫使之漸化其囂凌之氣而徐引於中正之途以故其時雖有頑梗之民而不聞爲閭閻之大害三代而後上之於民情漸隔閡往往聽其自生自成而鮮留意於教化之事芸芸者亦遂多蕩檢踰閑不知禮義爲何物迨至廉恥銷亡流爲匪類始爲之嚴拘懲治朴作教刑夫天下事導之於先則易爲力禁之於後則難爲功語曰成人在始又曰少成若天性習慣成自然莠民之愍不畏法者非必其性之刁惡亦由失於教育迫之飢寒久而久之遂至視王法如弁髦輕性命如兒戲此種惡俗向以各處省會市鎮爲最盛自滬上闢作租界尤爲若輩薈萃之區糾衆拆梢恃强訛詐良民畏其兇燄莫可如何近來更有所謂小流氓者短襟窄袖徜徉於租界之中遇事生風無惡不作上海縣主王欣甫大令惄焉憂之以爲若不及早訓誨將來貽患無窮爰邀集紳董擬設法籌欵創立化莠學塾凡小流氓經公堂捕房巡局等處拘獲懲辦之後送入塾中延師訓迪或教以文字或授以工藝俾他日得各執其業免爲莠民現此事已議有端緒本館特記其略於昨日報中不禁歡欣雀躍而起曰有是哉大令之創爲是舉洵屬化莠爲良之善策哉夫人鮮生而爲惡惟無以教之則習染日深天性卽因而汨没彼小流氓者大率幼無怙恃或雖有而不知管束聽其結黨成羣游行廛市所見者皆訛詐拆梢之舉所聞者皆險賊險很之言相習旣久不覺與之俱化今得大令籌欵設塾苟有犯事者送入其中延師訓迪塾中多一受教之學徒卽市間少一害人之匪類正本清源莫急於此尤善者讀書而外更教以各項工藝蓋若輩恣肆旣久類多野性難馴塾師尤大半懦弱畏事若欲以絃誦之雍容遽化其氣質之暴戾竊恐勢所難能今旣創此法凡入塾者察其資質之高下身體之强弱量材教育期在必成數年之後陸續放出乖戾之氣旣已稍除而各人又皆有恒業可以謀生當不致冉蹈故轍或曰滬上小流氓之多累萬盈千不可以僂指數今欲盡送入塾中非萬間廣厦不足以容試問何從集此巨貲償斯宏願不知除暴安良實賢有司應盡之職且流氓之爲害地方無人不恨之剌骨苟得南面者創此不惡而嚴之法俾兇燄漸次廓清卽爲之就地籌捐當無不樂於允許不足或撥官欵助之化兇暴而爲善良亦在上者之責也涉筆及此不禁拭目以俟其成焉 
[俄又增兵]  
　　營口訪事友人云俄國自得旅順大連灣之後調兵增艦汲汲皇皇若將有事於東方也者有心人方切杞憂近日又由海參崴調兵五千名乘日本某輪船載運至旅旋卽登陸分布各要隘日本與中國唇齒相依頗深危懼聞有欲聨合中國預爲防備之意暗甲午之役日本之凌中國亦已甚矣不知中國者日本之藩籬也藩籬盡撤則堂奥隨之及今而悔之猶不失亡羊補牢之計特不知日人果能見及此乎 
[添製快槍]  
　　武昌采訪友人云鄂省所製快槍堅固靈巧足以嫓美泰西目今時事多艱海防緊要湖廣督轅疉准山東毓中丞直隷裕制軍來咨商請代製若干枝應用張香濤制軍同仇敵愾畛域不分立卽檄行槍砲廠總辦沈觀察飭匠赶緊添製快槍一萬枝分别解往連日廠中各匠忙碌異常其經費暫由鄂省代籌隨後再由各省撥還以重庫欵 
[禾郡會哨]  
　　嘉興訪事友來函云郡城北門外蘇瑭口近日到有江蘇太湖水師飛划等營大小砲艇數十艘益以兩浙内河水師砲船以及巡鹽等船約共一百五六十艘統領各官咸乘輿入城拜會地方有司府尊宗太守及兩首縣均往答拜聞此次各營因會哨而來蓋以冀彼此聨絡有備無患也 
[遼陽築路]  
　　營口訪事友人云俄人在中國北境修築鐡路日夜經營不遺餘力現已通至遼陽州距奉天省城僅一百二十里其程功亦可謂速矣 
[設局銷磺]  
　　武昌采訪友人云硝磺爲製造火藥要需鄂省火藥局中向皆購目興國等處去嵗在施南關辦官磺所産甚旺除運供官用外尚可分售民間邇者總辦黃太守邦俊查得武漢市肆間私磺充斥不特有于例禁且使官磺不得暢銷因之具禀督轅擬一面示禁私銷一面就各府縣分設官局張香濤制軍韙之已商諸子次棠中丞批准暫行試辦矣 
[整飭官方]  
　　武昌采訪友人云于次棠中丞講求吏治惟日孜孜現在到任已逾三月例應將屬員賢否詳加甄别上逹九重所叅劾者多至二十餘員至州縣中有關懷民瘼卓著循聲者亦將政績逐一　棘請旨嘉獎傳聞江夏縣陳少石署蘄水縣王聘卿署江陵縣李清溪三大令均在嘉獎之列至被劾者則傳說不一諒不日當見明文矣 
[少尉撤任]  
　　安慶訪事人云四月二十夜繁昌縣獄中仇程李三要犯越獄而逃省憲據詳卽飭繁昌縣懸賞 
 
 

Page 2

 
 
緝捕限一月務獲典史金少尉不能辭疎忽之咎經藩憲湯小秋方伯懸牌撤任遺缺委候補從九婁少尹繼宗署理 
[龍船肇禍]  
　　廣州訪事人云端午競渡之戲相沿已久好事者每踵而行之然最易肇事地方官務必先期出示禁止無如言者諄諄聽者終于藐藐荷溪龍船歴届稱盛地棍每糾黨多人向各店户及停泊河口之各船斂錢肥已本届未舉事之前忽與炭船主啓釁被毆受傷擬卽禀官究辦棍黨懼而潛逃咸謂今嵗龍船必難划賽矣不知如何竟得安然無事依舊舉行初六日賽至洋塘三聖社徐家祠是處有柴棧偪近河脣觀賽最便不意觀者悮被龍船上人濺濕衣服以致互詈繼復拾柴擲之龍船上人卽用槍指嚇　人身畔亦帶有洋槍發機擊之傷龍船上人二想不能免於雀角鼠牙矣 
[遼河夏漲]  
　　營口訪事友人云前者關道憲明觀察以天時亢旱雨澤愆期在龍王廟設壇祈　每日兩次致　致誠果得天心感格渥沛甘霖俾農民及時補種疫癘亦因以潛消觀察感念神庥命將此廟大加修葺適廟中神像裝塑告成遂徵召梨園子弟裝束登塲以娱紳聽○前月之杪營市豆油已漲至六兩四錢目下則漸跌至五兩八錢豆餅每擔七兩六錢元豆六兩左右惟油價較賤耳○前者衆駁船會議漲價經道憲委馬玉初明府查明後准子酌加嗣以潮帮堅持不允事隔月餘迄無成議近經仁裕行主陳雨亭出爲婉勸而各駁船户以原價豆餅每千片需錢四十吊實在不敷口食堅求加至五十吊旋經委員會同客帮一再商定祗將豆餅再加五吊餘則按照舊價准加一成以示體恤刻已禀覆道憲頒給示諭自五月初六日起與稅捐貼色同日加增矣 
[粤海濤聲]  
　　廣州訪事人云城西萬善里蘭桂坊黃某在十七甫擺菜攤爲業已歴多年克勤克儉家中小有積儲有母在堂娶妻姚氏已將十年生有子女各一惟黃性殊暴戾妻又不善迎逢以致今瑟之間時有不調之憾母復左袒其子去嵗慫恿其子買一妾得新忘舊遂視妻如眼中釘本月初八日黃不知聽何人饒舌謂其妻有外遇手持大刀闖入房内將妻連　十餘下鮮血淋漓當卽倒斃黃見釀事逃至其叔處暫避妻屬知之卽糾率多人興師問罪旋經人調處謂死者不能復活勸令從豐殯殮其事始了○日前有一人貌頗斯文在十三行市廛行走途遇一人卽出槍轟擊中其股倒地不起是處地當衝要人多如蟻一聞槍聲奔觀若堵莫不畏其兇暴任其自去無敢攔阻者詢之傷者謂其人係緑林之雄恐被拘住故先發制人也途人爲之代雇肩輿送至其家不知能免性命否 
[鏡湖銷夏]  
　　紹興訪事人云本月十六日晴曦朗照爛然詎至入晚明星九點鐘時忽黑雲蔽天封家姨自西北方至雨師亦並轡而來時有篷船兩艘满載白米行經西小江浪湧如山船輕似葉舵工以持不住同遭傾覆幸船無搭客舵工皆識水性得以誕登彼岸惟米則盡付東流及至次早撈起均已濕透雖經曬晾恐不能儲藏矣○越中風俗每届夏秋各坊巷皆集資演劇謂之平安戲取其執戈揚盾無異方相氏之逐疫也某日會稽東大坊老虎橋支臺於河雇京徽　素堂演劇伶人呈上戲目首事者卽點盜仙草一齣伶人以無好武旦對首事乃改爲渭水河伶人又謂渭水河須大花面唱本班雖有大花面未能高唱入雲百事謂然則爾輩自點自唱可耳何呈戲目爲伶人出言不遜旁觀者皆憤不能平一擁上前欲將伶人毆辱有黠者謂何必如此但取刀來自有處置衆以刀爲兇器恐釀巨禍皆勿與黠者乃自覓刀至戲臺旁砍去縛臺竹篾大震一聲臺已坍入於水戲箱及伶人等均浮沈水面肇事諸人皆大笑紛紛各鳥獸散首事者以息事爲心雇船將戲箱撈起伶人亦援登彼岸並　路爲賠償伶人不允齊赴會稽縣署求請琴堂提訊未知縣尊將如何辦理也 
[吳江泛碧]  
　　姑蘇訪事友人云運同銜候補直隷州項詩侣直剌兆驤前署吳縣篆務缷事後僑居省垣線香橋某姓民屋近爲二豎所侵醫藥罔效於本月二十一日丑刻撒手仙遊公子輩卽飭丁詣各憲轅禀報二十二日卽行大殮○本月二十日午後梅家橋附近有甲乙二流氓扭住某少年攫去身畔洋銀七十五元翩然而逸幸經傍人代抱不平將二流氓追獲交彼處地甲送西路總巡局請辦想局員陳明府嫉惡如仇定當嚴行懲辦也 
[上海官塲紀事]  
　　新授江寍布政司恩藝棠方伯壽蒞滬各情已紀本報方伯於前晚九下鐘時乘某輪船赴白門履新本埠文武各官咸詣碼頭恭送禮也○升用道前上海縣黃愛棠觀察昨日命駕至縣拜會王欣甫大令面商要公適大令因事公出未晤而返 
[叅戎接篆]  
　　正任吳淞營葉叅戎伯鋆四月中奉南洋大臣劉制軍札飭到任奉又後因金陵陸師學堂考試各生叅戎有監試事宜不克卽行蒞任遲至本月初始行起程先赴福山鎮轅禀見韓鎮軍鎮軍以目下海防吃緊飭卽赴任叅戎遂蒞吳淞擇二十日接篆各營哨弁咸往道賀頗形熱閙 
[查閱圑勇]  
　　松江府濮紫泉太守前日特委候補縣沈聨棣明府唐至申閱視圑練昨日上海縣王欣甫大令因函知同仁輔元堂董事曹寄耘邀集各鋪董事督率各圑勇到縣會哨請沈明府簡閱畢以便回松銷差 
[斛司會議]  
　　江蘇海運局每届開辦漕糧裝運北上監兌米石均由南市各荳行派斛司前往過斛本届輪應長義和泰聚源萬祥長豐生泰六行承辦不知行夥何意竟不用舊日斛司别雇他處斛司前往從事卽俗所謂野雞斛司也舊斛司等知之以戊戍年江蘇漕糧全數共八十餘萬石此次被吞二十餘萬石斛錢約有二千餘千之數昨日邀齊司月在龍王廟會議恐有一番饒古也 
[縣示照登]  
　　欽加四品銜補用直隷州調署松江府上海縣正堂兼襲雲騎尉王爲出示曉諭事據經收膏捐董事胡光榮陳聲貴邱永勲禀稱董等奉辦膏捐迄今無悮惟近來領票赴西鄕閔行一帶收捐各捐户同稱有閔行老地保顧鑑北新涇留園沈夢生等按户知照母庸再出膏捐移作圑練經費是以各鄕市鎮各捐户概不付捐禀請出示曉諭等情到縣據此查此項膏捐並未移作别用顧鑑等何得妄言撥辦圑練阻止不捐殊屬不合除批示外合行出示曉諭爲此示仰城廂内外及各鄕市鎮各烟館挑膏業户等一體知悉自示之後務各仍照舊章按月　捐掣给印票爲憑不得稍存觀望顧鑑等如敢造言阻撓定卽提究不貸其各遵照毋違特示 
[縣訊私造鈔票銅圓案]  
　　英界公堂移送私造中國銀行鈔票之劉明山厲雨亭並鑄銅小龍圓之唐介眉鄭存山等至上海縣署前日經王欣甫大令提訊劉供寍波府屬鄞縣人年四十有一向在書局中執業邇因失就商之於李私造中國銀行鈔票九十餘帳用出七張自知犯法叩求格外恩施厲供與相同唐鄭兩人同供私鑄銅質小龍圓惟求恩典大令判劉厲釘鐐收禁唐鄭收所候再核辦 
[查究索費]  
　　日前嘉定縣解一犯至上海縣昨日嘉定縣主意大令鴻森忽函致上海縣王欣甫大令謂當解犯來縣時禁卒刑東向解差需索規費多方留難請爲查究大令閱信已飭候查究矣 
[種火宜查]  
　　前日午後虹口天潼路六十一號門牌某甲家忽有人將紙浸透火油擲於屋上幸申暼見當卽救熄不致釀成巨禍甲卽赴捕房禀知捕頭飭包探洪阿寶前往查明種火之人從重懲辦 
[拐案未結]  
　　黃占魁投高昌廟巡防局控馮長耕誘拐姪孫女錫珍由局函送至上海縣署當經訊問判馮枷責收押馮母儲氏心不甘服赴道轅上控稱女子黃錫珍係憑媒陳阿春林海坤及婦人沈阿大等聘娶並非誘拐奉道憲札發至縣飭卽訊供詳報前日經襄讞委員馬明府提訊黃占魁供姪孫女錫珍並未許配馮家實被馮長耕誘去姦佔小的與姪媳尋獲領回求爲究辦馮儲氏供前嫁馮姓生子長耕後因夫故 
 
 

Page 3

 
 
家貧醮與胡姓並未生育長耕遂從胡姓胡爲娶婦小婦人以馮姓僅長耕一子故在滬憑媒復聘黃張氏之女錫珍爲媳日後生子俾延馮姓子孫今年正月小婦人患病循俗間冲喜之說故卽草草成親詎被黃占魁賴婚誣爲誘拐不得已赴道轅上控求請察核馮長耕供與母同明府飭傳媒証三人到案見沈阿大本係婦女陳林兩媒不到由妻陳金氏林王氏代質明府以來者均係婦女斥退不問謂馮儲氏曰例載有妻重娶亦應斷離尚須杖責八十今爾旣上控静候憲示遂判馮長耕還押餘人斥退聽候詳覆道憲核示遵行 
[大令騐屍]  
　　扛夫何德喜賃居法界後新街居仁里五號屋内前晚飲酒過醉悮踐鄰居楊姓婦人之足因之口角互毆又被隣居王見鳳見月弟兄二人帮同毆擊何氣忿填膺暗購紫霞膏背人吞服房主見何神色有異報知捕房舁送仁濟醫節療治以受毒過深不及施救延至晚間身死當將王見鳳弟兄二人拘入捕房報請上海縣王大令詣騐昨日鐘鳴五下王大令乘馬車蒞止三圖地保曹福卿預設公案大令升座先傳四圖地保吳桂仁問死者因何斃命吳供死者何德喜係浙江舟山人在滬爲扛夫家住後新街居仁里王生桂家前晚酒醉後悮踐鄰居楊姓婦人之足彼此口角闖入比鄰王見鳳王見月兄弟家中互相鬥毆經二房東王生桂勸開詎何出外吞烟回家王生桂知之卽報捕房舁送醫院救始不及而斃死者有母在舟山原籍其外甥林阿林現在候訊大令命傳到案林供與母舅各住一處因何斃命實不知悉又傳楊劉氏到案供丈夫楊阿坤與死者同鄕前晚小婦人出外泡水被何德喜踐痛足　稍有口角並未動手毆擊又傳王見鳳王見月供稱向在香港泰源輪船爲水手上月父殁回家僑居居仁里與死者素無仇怨前晚何因酒醉闖入小的家内麾之使出並未毆擊大令得供命將屍身舁出令仵作騐視實係吞烟斃命並無别情大令離座親視無訛卽飭棺殮交死者之外甥林阿林領回理葬飭具自行棺殮切結諭王見鳳等酌給埋葬之費楊劉氏無于省釋騐畢仍坐馬車赴滬北公幹時已鐘鳴六下矣 
[誣良爲竊]  
　　日前包探王金山解瑞記紡紗廠女工陳彭氏卽任吳氏至英界公堂禀稱此婦曾竊取廠中皮帶紗管窩藏伊夫任阿喜之同事廖雨橋胡寶卽何連生家請卽訊究云云讞員翁笠漁面剌著俟查明覆訊兹悉此事實因王探索詐不遂起此風波以爲誣陷之計故各被告特倩律師哈華托到堂申辯昨晨副捕頭將一千人送案覆訊王探供稱小的因見廠中所失玻璃在任吳氏家並搜獲皮帶紗管向之盤詰言語支吾是以帶入捕房旋又在伊夫任阿喜執業之倫章造紙局何連生處起出各贜告知捕頭傳問工頭查得半係失贜當卽解案請究哈律師倩舌人申稱本律師今日到堂代何連生剖白各情遂問王探曰爾遇任阿喜時言有女人之事可要調處並向索取洋銀有其事否答無又問牌票上載明陳阿喜陳彭氏並非任阿喜任吳氏爾何得擅拘票上無名之任阿喜任吳氏究竟此案捕頭將包探廻護太甚以致節節不合倫章造紙局主何瑞棠投案禀稱此案王探因勒索不遂誣指行竊並牽涉敝局司帳人何連生情殊可惡務請嚴辦直剌以王探誣良爲竊罪實難寛著發回捕房查明定章再核任阿喜等各人一併釋出 
[車夫竊物]  
　　南市十二圖朱氏女塾係天主教堂中所設專以訓迪貧家女子者前曰氏往市肆中購得蠶荳二袋在董家渡馬路口雇車送至家中氏往内室取給車資不料檯上所置之對時表一枚已不脛而走氏亟追至雇車處將車夫獲住唤捕夥拘解二十三七鋪巡防局經局員盛雨村二尹訊問在身畔搜出原贜給與朱氏命將甲笞責二百板交人保出 
[投水遇救]  
　　前晚十一點鐘時有一安徽人衣衫藍縷徘徊於新馬路申旋至浦江畔臨流瞻顧忽然一躍意圖自盡當爲水巡丁所見立卽援起解送捕房捕頭盤詰情由稱姓沈名子安餘語含糊莫辨捕頭察其狀似惠瘋癲疾者禀知工程局曾辦委員司徒貽芬司馬諭送普有堂代爲留養 
[路斃堪憐]  
　　昨晨英界中旺弄西首俞同號酒店門前倒斃一無名男子年約三十餘由巡街捕報知捕頭倩是處地保查無屍屬在滬遂報請保安堂備　收殮發壇標記以待認領 
[英界晚堂瑣案]  
　　馮庚生卽馮寶銓自被裕興洋行控告後一時被騙者紛紛具禀附追幾於無日不有捷報館洋東亦控追欠銀一千兩嗣以逾限不繳由捷報館洋東禀請英領事照會讞員翁笠漁直剌請將馮在滬之房屋一幢先行發封前日直剌派差往封時有高易洋行出爲阻止稱此屋已與馮姓無于未便發封差遂據情禀復直剌亦卽　復領事旋接領事復函請將馮覊押捕房罰作苦工方肯將銀交出前晚直剌倩襄讞委員張司馬提訊原告李君直投案供稱去年被馮騙去珠翠各物共值銀三千一百餘　迄今已將一載求恩附追朱德枬許少卿亦投案供稱被馮串同顧洛川騙去珠翠計銀一千六百餘兩叩求追繳顧供並無串通行騙之事馮供所欠華洋各欵業將書藉拍賣尚求寛限當卽拔付司馬著李朱許三人退出顧馮還押俟繳銀到案再行給領昨晨英領事請將馮交捕房管押直剌准之遂交印捕帶回以便押追○禇宦遣丁王福控天成客棧主卽優伶王子環藉端逞兇張司馬提訊之下王福供家王禇家緒捐職候選州同現與江南候補巡檢雷虞琴四川舉人李鶴笙同住天成棧被伶人王子環無端逞兇叩求究辦李投案供稱王算取棧資每日多加錢四十文以致帳目不符路與辯論便肆毆擊務請嚴懲所欠洋銀三元今特存案請給王具領王供李等欠洋不還向之索取反誣小的逞兇實出意外現求大老爺著李等遷往他處小的處未敢容留司馬著將李呈繳之欵交王收領王不應逞兇著責手心四十下派差隨李前往將行李遷移他處王叩謝而退○四百九十二號華捕送逆孫趙士明與其祖母趙丁氏至案張司馬飭傳趙士明之父趙月郎研訊趙丁氏供寗波人孫兒趙士明前因娶親虧欠各債今來索取延約不還小婦人屢勸不聽反敢逞兇形司梟獍叩乞重懲趙士明供何爲鐡匠所欠之欵無力歸還不敢逞兇陵犯祖母趙月郎供小的負販營生兒子士明忤逆祖母小的並未知情求恩寛宥司馬著將趙士明重責二百板趙月郎責一百板交趙丁氏領回管束所欠洋銀著赶緊付還違于重辦 
[法界公堂瑣案]  
　　昨禮拜五朱明府蒞捕房發落各案邑廟東園烟館執事石壽生以議單向孫王氏抵洋七百元端節後東園閉歇各股東互相推諉孫王氏投法界公廨控訴朱明府出票提右壽生及股東李春山吳惠卿等到案訊供之下飭將石壽生押候嚴比李吳二股東准子交保出外清理詎石外間虧欠甚鉅各債主聞信之下紛紛控訴公堂求請附追明府命提石壽生到案石供稱店内股本共三千金然現洋只有九百元其餘均由小的調度迨閉歇後曾邀各債主到塲商議將店内生財雜物變賣折償已稍有頭緒因有劉姓股東不允是以中止明府著還押飭各債主下期赴公堂遞禀聽候核示○沈子實以其父沈小園冐稱杭滬鐡路總辦招人承攬填泥騙取押櫃洋銀四百元爲虞德堂具控迭經明府訊供諭令交保出外理處迄今案懸日久無人其保原告屢次投追昨日明府命提到案沈稱法租界實無認識之人難以覔保求准送縣以便就近覓保出外理處明府著還押候傳原告過堂復核○老北門内雲居庵尼姑炳師代人經手借洋三百元爲孫王氏具控經明府訊供昨日命提到案准其交保出外限十日内理楚過期不理著保交案押追○車夫李阿根竊取其主人鈔票衣服香鑪等物控案後迭經明府研訊不肯實供昨日命提到案著重責五百板釋出○積竊陳阿紅經明府訊供著照原斷重責三百板釋出不准逗留 
[美界捕房紀事]  
　　湖州人王阿三專在美租界一帶掩入洋人家中竊取花盆等物昨爲包探胡瑞龍賈阿銀查獲吊到原贜一併送入捕房轉解英界公堂請讞員翁笠漁直剌訊辦○小竊熊阿大昨日混入西華德路某姓家乘人不備竊取衣服等物正欲携之而逸突爲包探洪阿寶所見拘入捕房押候解請公堂究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續錄保商章程]  
　　一商旅挾帶資本無可存寄者不妨徑匯來局　爲代收妥議　　分存兌號及著名殷實行家所有存項本利任便取回一凡有與本埠交涉之口岸無論中外其有關市面之電報均可徑逹本局由本局卽時抄送應閣各號一面繕掛局内以供衆覽其欲徑送一號收閱者亦可代爲轉送不使洩漏亦可由局轉電各處一船户把持脚夫刁詐最爲商販之害何處應設總行何事應設夫頭聽由各途妥議章程以憑稽查呈明本局商請地方官竭力維持一保護番客最爲現時要務稔知漳泉一帶由洋回里者種種受害不勝枚舉貧民出洋謀生焉有鉅欠一經得意歸來公欠私欠及遠年不可知之數從何核實乃族鄰姻戚紛紛借貸稍不如意情僞百出卽如一營造也不以爲妨礙風水卽以爲强霸侵佔甚至一呈到官委員行查標差拘訊勒完逃糧附名命案暗無天日實堪髮指由局函知東西洋會館首董其有在外營運回里者准由該首董電知本局一面公給文憑粘貼照相來局投騐以憑换給護照其隨帶行李不准司巡藉端搜查勒索留難至渡載挑運概由本局照料並請道憲將以前受害一切弊端詳請奏明責成各該地方官妥爲保護如有以上受害等情准由受害之人來局禀明立子查辦一邇來婦女幼孩出洋難保無奸民設計誘拐抑良爲賤淪落異地大傷天和自後婦女幼孩出洋應由該家長取具保家赴局報明年嵗及出洋事故加蓋局戳方淮上船應請道憲照會稅務司及各國領事知照如遇婦女幼孩搭船查無局戳卽子扣留一商務逐漸擴充其有議興鑛廠購用機器爲製造者均可隨時來局妥籌創辦局務草創一應辦法原難懸擬現擬章程挂一漏萬實屬簡率自應隨時酌改添入惟所擬辦者略舉大意開列於右 
[會訊木案]  
　　周治三控戚增三讓勛臣江積佑等串騙木植一案前由義國領事計細君之繙譯　又道照會英界公廨讞員翁笠漁直剌請爲提訊第一堂以江未到先將木植發封諭候第二堂將江提案因其曾入西洋籍故照會西洋領事經繙譯畢禮納君蒞廨會訊以兩造供詞各執著再訂期訊問畢繙譯以鄧文道不應會訊西洋商人之案回禀領事華得師君隨卽函詢義領事計細君計君答稱毫不知情亦未遣鄧繙譯會訊畢繙譯復問翁直剌直剌覆稱鄧繙譯自稱周治三是其表兄因此囑令交周到案彼特在傍聽訊並未與貴繙譯會訊第三堂直剌與畢君升座後周供監生祗收江銀二千兩由彼囑令出立八千兩之憑據若江已將銀兩付清何至出立四千五百兩期票江供當付銀二千兩後周同讓來家索取商人卽付匯豐鈔票一百十五張計銀八千兩當時由周親寫收條付交棧單里四千五百兩之期票乃周與商人訂立合同以林志雲等三人股開漢莊言定日後如有需用彼此均要商借良以三人同氣相投此銀旣由周移借商人義不容辭况由林出爲經借若周銀兩未收豈肯便出收據旣出收據又付棧單此係去冬十月間之事何至今春三月間始來控告翁直剌商諸　繙譯谓此事旣有林姓在塲著傳林到堂再訊前日直剌飭差將林傳案會同畢繙譯提集原被研詰周投案供訴前情並遞禀請將所發泰記木號戚增三之木植先行啓封戚增三之子紀林供稱當此炎天赤日木植上燥下濕日久恐致腐爛求恩開封江投案呈出周向借銀之信兩　餘供與前相同周復串出與案無涉之陳義卿到案供稱職員在漢口接周電信知此案業已涉訟惟有四千五百兩之期票係江應付周欵江屢次邀職向周理處周不允卽來案控陳林供寍波府屬某邑人向爲木業此項木植去年周先倩小的消售後小的因事回家周卽轉託讓售與江小的與江本不相識後江將木轉售與戚小的均不知情至合股一節去冬十二月間周江邀小的會議小的以乏銀辭之周江稱不必付銀惟明年在申一切須勞　畫至銀兩可向往來莊匯劃不必代籌小的因卽允許迄今事尚未成已作罷論江復供陳義卿與商人素不相識何嘗囑令向周理處尚求明察直剌謂戚紀林曰周等串騙今案未訊結豈能率請開封此中情節須自三思復謂林志雲曰本分府查訊此案若因銀兩未曾收到何竟　立收據若江積佑將銀兩付清何以又出四千五百兩之期票種種各有不合惟爾旣與周江訂立合同合做生意定知底細今日傳爾到案並無别情著爾向兩造將此案妥爲調處務使周江各不受虧須一秉至公限三天内禀復核奪所有兩造呈出各據一併交收如竟無從理勸亦卽來案禀復本分府於此案始末雖知詳細實難判斷須將原被人證移送道署詳請關道憲曾觀察親提訊斷商諸畢繙譯亦以爲然遂命林出外赶緊理勸并諭原被告曰爾等均宜自愛各自認虧毋得因執方能了案若林再不能勸妥本分府送請道憲提訊恐讓戚等亦難辭串騙之罪異日水落石出後悔難追隨令一併退去 
[英界公堂瑣案]  
　　包探顧阿六禀稱流氓傳楊楊在閘北論交慺茶肆攫取汪文祥手巾包内有洋銀十五元七角報捕後經小的緝獲送案請究汪投案申訴前情傳供手巾包係汪遺忘桌上小的貪小取用並非强奪直剌判責二百板管押三月○包探陸阿九禀稱王阿大在路旁設攤誘賭拘案請辦直剌著發回捕房管押兩禮拜○包探沈翠濤禀稱昨日張萬祥沈中清醉後在路打架喝阻不理送案請訊直剌著各罰洋半元從寛釋出○包探趙銀河禀稱陳阿順竊取龔桂林布衣一件經一百五十號華捕拘獲解案請究龔投案領贜陳供窮苦無聊以致作此無恥之事求恩寛宥直剌判責一百板 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年五月十五日京報全錄]  
　　宫門抄○諭旨一道錄前○蜀督奎奏知縣人地相需請旨分别調補摺○又奏叅劾庸劣各員請旨分别降革摺○護撫景　爲甄别知縣摺○新撫饒奏爲呈進回部貢金摺○贑撫松奏爲購儲火軍片○五月十五日户部通政司詹事府正白旗值日無引見○徐琪謝充起居注官恩○召見軍機李中堂○○頭品頂戴四川總督奴才奎俊跪奏爲知縣人地相需請旨分别調補以資治理恭摺仰祈聖鑒事竊维分職建官爲朝廷不易之制量材授任乃吏治切要之端兹查得重慶府屬巴縣爲川東附郭首　濵臨大江商賈輻輳民情浮動素稱難治且自建關設埠中外交涉事尤繁重上年鄰近之大足等縣民教甫經搆釁總已辦理就緒而教堂林立更須加意保衛非勤明幹練體用兼賅之員不足膺此繁劇現任知縣王同德年四十四嵗係安徽寍國府太平縣附生中式光緒五年已卯科本省鄕試舉人十二年丙戌科會試貢士由卽用知縣捐指四川題補巴縣知縣該員年力富强人尚穏妥惟才欠精明於是缺不甚相宜查有寍　府屬西昌縣知縣胡薇元年四十嵗係順天大興縣舉人原籍浙江山陰縣中式光緒丁丑科會試貢士由卽選知縣加捐新班先選用選授廣　天河縣知縣丁艱開缺起復捐指四川補授西昌縣知縣該員事理通逹材具優長現調署華陽縣知縣遇事整飭諸臻妥協以之調補巴縣知縣於地方實有裨益所遺西昌縣知縣缺亦係衝繁難調缺事簡民樸治理較易卽以巴縣知縣王同德調補庶幾員缺相稱又綿州直隷州屬綿竹縣係專繁簡缺界連七邑人雜五方且與安茂等處各山陬接壤煤洞紙廠人夫衆多良莠不齊近年民教交涉巡緝防衛事均匪易現任知縣　運生年六十八嵗係浙江錢塘縣監生報捐府經歴指發四川由軍功保升知縣留川遇缺卽補加捐新班卽補用題補綿竹縣知縣該員年力　强辦事穏妥惟精神稍差於是缺不甚相宜查有雅州府屬名山縣知縣濮景賢年四十五歲係江蘇溧水縣監生鹽大使指分四川試用捐陞知縣留川遇缺先補用免試用題補名山縣知縣該員才具明敏辦事精詳現調署成都縣知縣盡心民事勤謹耐勞以之調補綿竹縣知縣定能惜置裕如所遺名山縣知縣缺係衝難中缺民情樸實詞訟清簡卽以綿竹縣知縣李連陞調補可期勝任該員等正署各任内均無降革留任展　案件及未結詞訟五十起與承緝盜刼五起以上經徵錢糧不及七分其餘因公處分例免核計據潘臬兩司會詳請奏前來合無仰懇　恩俯念爲地擇人准以西昌縣知縣胡微元與巴縣知縣王同德名山縣知縣濮景賢與緜竹縣知縣李蓮生互相對調庶人地各得其宜政事　收實效該員等各由調缺選缺　補調缺選缺銜缺相當母庸送部引見合併聲明除咨部外理合恭摺具陳伏乞皇太后皇上聖鑒訓示謹奏奉硃批吏部議奏欽此○○頭品頂戴四川總督奴才奎俊跪奏爲甄劾正佐各員分别革休改教以肅官常恭摺仰祈聖鑒事竊維仕路多歧至今爲甚欲求整飭之方端在認眞考核川中官塲蕪雜政治不修尤甲他省奴才目到任後於現任候補各員或就　見察其議論或閱公牘審其誠僞猶復博訪周諮互相印證而有斷難姑容者不得不據實糾叅以儆其餘兹查得資州直隷州知州馬會鑽營　聵吏治廢弛璧山縣知縣羅振漢苛派釀事操守難信三台縣知縣李光第政事懈弛縱容子弟威遠縣知縣于德懋巧於營利聲名平常懋功　同知曹綱精力就衰難期振作德陽縣知縣陶搢綬辦事竭蹶不洽輿情試用通判秦雲龍性情乖謬任意妄爲管理巴塘糧務試用知縣凌倬　趨利僨事聲名狼藉前署崇慶州事候補知縣徐念馥諱盜殃民鑽營取巧分缺先知縣陳亘卑鄙貪污行同市儈候補知縣曠經鍾老鄙險詐物議沸騰拔貢知縣竇癸祥庸闇疲輭縱容家丁前署逹縣事遇缺先知縣錢澤遠性情狡猾貽害殃民平武縣青川縣丞朱紹至縱差　命崇寗縣典史張澤貪劣昏庸清溪縣典史邵寶森乖謬糊塗萬縣典史洪鼎聲居心貪詐簡州史目陸勲年邁昏庸西昌縣德昌巡檢劉　基聲名甚劣悮補主簿吳寶豐欺朦巧詐以上各員皆屬庸劣不職相應請旨將資州直隷州知州馮會璧山縣知縣羅振漢三台縣知縣李光第威遠縣知縣于德楙均卽革職懋功廳同知曹綱勒令休致德陽縣知縣陶搢綬文理尚優改以教職選用試用通判秦雲龍管理巴塘糧務試用知縣凌倬章前署崇慶州事候補知縣徐念馥分缺先知縣陳亘候補知縣廣經锺拔貢知縣竇癸祥前署逹縣事遇缺先知縣錢澤遠平武縣青州縣丞朱紹奎崇寗縣典史張鐸清溪縣典史寶森萬縣典史洪鼎聲蘭州吏目陸勲西昌縣德昌巡檢劉樹基候補主簿吳寶豐一併革職以示懲戒此外如再有甘暴棄之員仍當查明隨時叅辦所遺資州各缺川省正佐現有應補人員均請扣留外補台併聲明謹繕摺具陳伏乞皇太后皇上聖鑒訓示謹奏奉硃批另有旨欽此○○護理河南巡撫布政便奴才景星跪奏爲候補州縣一年期满照例甄别仰祈聖鑒事竊查定例道府州縣勞績保歸候補班人員無論何項出到省一年後甄别補用等因遵照在案兹查候補知州陳其鑣河内縣縣丞　任候補知縣顧玉蔭候補知縣朱作相酈嘉毅均到省一年期满例應甄别署布政使延祉聲明到任未及三月例不註考經署按察使穆苛先齊得該員陳其鑣趨公勤愼顧玉蔭穏練安詳朱作相年强才　酈嘉穀年富力强均堪以原銜留省分别繁簡照例補用會詳請奏前來奴才　查無異惟到任未及三月例不出考除將各員履歴咨部外理合專摺具奏伏乞皇太后皇上聖鑒謹奏奉硃批吏部知道欽此○○甘肅新疆巡撫臣饒應褀跪奏爲呈進回部貢金恭摺具陳仰祈聖鑒事竊照新疆色勒爾之南回部坎巨提向來按　進貢沙金循例奏明賞給縀疋在案兹據喀什噶爾道黃光逹申稱據坎巨提頭目摩韓美德拿星呈到光緒二十四年分進貢沙金　兩五錢遵將例賞大縀二疋發给該頭目祇領懇請具奏前來臣覆查無異除將沙金咨送内務府呈進外理合恭摺具陳伏乞皇太后皇上聖鑒謹奏奉硃批該衙門知道欽此○○松壽片再江西練習洋操需用彈子經前護撫翁曾桂擬飭上海機器　向洋行定購製造毛瑟槍機器兩副約需規銀四萬二千餘兩附片陳明在案臣蒞任復准兩江督臣劉坤一咨欽奉九月初二日上諭製　槍砲爲當今第一要著惟各省財力不齊自應就原有局廠切實擴充以備遴近各省就近購用等因欽此又據上海機器局電禀以浙西皖三　軍火歸上海金陵兩局專辦以便分途取運臣竊思購辦機器必需度地建廠鳩工庀材集欵先已浩繁一經開廠則雇募工匠遴派委員又需　添常年經費而廠中製造所用之銅鐡物料仍需購自外洋由滬轉運統而計之設立一廠所費甚鉅江西新練洋操勇丁僅三千餘名需用槍　本可核計際此時局艱難庫欵支絀似不必故事鋪張總期實事求是况上海至江西由長江轉運一水可逹臣當隨時查覈各練軍需用彈子　項先期向滬局定造總宜從寛購儲以備緩急所議需用機器製造之處應請暫緩購辦除咨明户兵二部外是否有當謹附片具陳伏乞鑒訓示謹奏奉硃批該部知道欽此 
 
 

Page 14

 
 
[光緒二十五年五月十六日京報全錄]  
　　宫門抄○倉督長等奏兵丁聚衆肆閙請旨從嚴懲辦摺○又奏爲旗丁聚閙攬亂定章據實具陳片○新藩趙奏爲恭報到任接剛日期摺○護藩潘奏爲交缷藩篆仍回本任摺○粤督譚奏爲遴員接署藩篆片○五月十六日禮部宗人府欽天監正紅旗值日無引見○延侯假满請安○錦州副都統綽哈布到京請安○庫倫辦事大臣豐陞阿請訓○福建藩司李興銳請訓○廣西　司魁元請訓○安徽臬司聨魁假满請安並預備召見○補用道府徐士霖等謝恩○錫公續假十五日召見軍機魁元李興銳聨魁○○臣長萃臣劉恩溥跪奏爲兵丁聚衆入倉逞刁肆閙據實奏聞請旨從嚴懲辦以肅紀綱而防後患恭摺仰祈聖鑒事竊據北新倉監督景豐恩沛呈稱職倉奉放正黃旗满洲恩賞米石該旗來文定於本月二十二日支領是日副都統阿於午刻率叅領佐領等到倉職等當卽遵照定章呈遞鹹字　新粳米文字厫新籼米玉字厫陳米副都統阿看符後卽有衆兵聚集千餘人不服　　闖入龍門勢甚洶湧副都統阿見此情形卽將米樣傳與衆兵觀看衆兵丁等一味逞刁不肯認領副都統阿無法聲言回明都統明日再行支領迨二十三日副都統德於午刻到倉職等仍將前呈米樣呈閱此時衆兵丁等業已闖入倉内聚衆喧嘩將米亂行抛擲揚言米色不一不能支　副都统德令叅領巴彦布面諭衆兵米色實係堪食何以任意挑剔寛敢不遵搭放章程衆兵丁等一聞此言卽與該叅領口角聚集多人在龍門照壁前將該叅領肆行毆詈是以本日仍未開放當據該叅領親筆書寫白片一紙面交職等聲稱赶緊回明都統辦理爲此具文據實呈報等　並將叅領巴彦布親書白片一併呈送前來查閱印務叅領馬彦布白片内開本月二十三日副都統德到倉率叅領等業將米樣看符兵丁等均不承領章京巴彦布行至倉門許多不法兵丁將章京由車上拉下毆打併衣物等件全行被奪等情臣等查此次恩賞米石經户部行知　照九新一陳粳籼各半開放當經臣等札飭各倉照章開放不准稍有攙雜繼復懍遵諭旨嚴禁折價此次北新倉開放正黃旗满洲愚賞米石呈遞米樣確係照章開放臣等派員密查委無折價情事乃該旗兵丁竟自聚衆入倉逞刁肆閙意在不領籼米專領粳米伏思上年十二月二十二日臣等因廂白正藍等旗兵丁入倉肆擾挑剔米色據實入奏欽奉諭旨嗣後儻有不遵約束恣意挑剔及入倉肆擾情事卽著據實叅辦以儆刁風等因欽此本年四月十七日廂黃旗满洲具奏應領米石兵丁任意逞刁一摺欽奉諭旨兵丁恃衆逞刁此風斷不可長卽著查明爲首煽惑滋事之人嚴拿懲辦以肅旗務等因欽此煌煌聖諭訓誡周詳該兵丁等竟置若罔聞仍復恃衆逞刁恣意挑剔不惟不　約束且更毆詈本管官長似此目無法紀若不從嚴懲辦設將來有毁厫搶米情事釀成巨案誠恐益難收拾相應請旨飭下正黃旗满洲都統務將爲首煽惑滋事之人認眞拿辦以儆將來並請飭下各旗都統每遇赴倉領米務先曉諭衆兵恪守成規免羅法網以昭軍律而重　儲臣等爲整肅紀綱預防後患起見謹將北新倉三色米樣分包封固恭呈御覽理合恭摺具陳伏乞皇太后皇上聖鑒再臣　恩溥駐通督騐江浙海運漕白糧米未克呈遞膳牌合併陳明謹奏奉旨欽此○○倉塲衙門片再據興平倉監督多齡桑寀呈稱　倉奉放鑲黃旗满洲恩賞米石准該旗來文定於二十二日支領是日都統慶親王副都統芬副都統彭率叅領佐領到倉副都統明副都統兠帶領小隊在倉門外彈壓職等呈遞粳籼及陳米各樣均經慶親王看符並無畏說卽令扛運大堆乃慶親王甫出倉門副都統明進倉聲言　成陳朱斷不能領職等當以搭放陳米係經户部奏明並本月十七日欽奉諭旨職等不敢不遵副都統明聲稱户部與倉塲均係串通一　此次萬不能搭領陳米職等答以不領陳米或由旗行文到倉或由旗另行奏明辦理總之不搭陳米職等萬不敢遵辦須赴通州回明本管堂　再行開放副都統明當與副都統兠斟酌至再如云今日先領粳籼米下餘一成陳米末後再行支領職等查現在一成陳米顆粒未放惟當時　都统明副都統兠聲色俱厲誠恐事或中變職等不敢當此重咎爲此先行具文呈明等因前來臣等伏思搭放一成陳米係户部奏定章程若　旗相率不領則陳米永無放竣之期倉儲何以清釐且查明惠兠欽並非鑲黃旗满洲副都統以他旗副都統人倉挑剔米色攪亂定章尤於體　有礙應如何訓誠之處伏候聖裁謹附片具奏奉旨一道○○二品頂戴甘肅新疆布政使司布政使奴才趙爾巽跪奏爲　報奴才接授藩篆日期叩謝天恩恭摺抑祈聖鑒事竊奴才前抵陜西蒙恩補授甘肅新疆布政使復經陜西撫臣魏光燾行知電傳諭旨著卽赴新任毋庸來京請訓等因欽此當卽具摺謝恩遵由西安起程兹於三月初四日行抵新疆省城經撫臣饒應褀行知　赴新任准署布政使鎮迪道兼按察使銜藩效蘇移送光字二十七號新疆布政使印一顆曁文卷前來當卽恭設香案望闕叩頭謝恩卽於是日接印任事伏念奴才漢軍世僕知識庸愚渥蒙簡拔屏翰新疆惴惴私衷惟虞隕越自出嘉峪關後度戈璧之風沙睹邊隅之寥廓　生吏治尤宜切實講求沿途隨地諏諮略知梗概查新疆設省未久藩　職任旬宣當此時事艱難强鄰密邇土曠而種族蕃多財絀而人員擁　求礦於地則極費經營寓農於兵則事同草創規模旣擴支度日繁自顧菲材懼難勝任惟有遇事禀商督撫　殫竭愚誠逐漸整顿以期仰簽　高厚鴻慈於萬一所有奴才到任日期曁感激下忱理合恭摺具陳伏乞皇太后皇上聖鑒謹奏奉硃批知道了欽此○○二品頂戴缷署甘肅新疆布政使鎮迪道兼按察使銜臣潘效蘇跪奏爲恭報微臣缷署藩篆仍回鎮迪道兼按察使銜本任日期叩謝天恩仰祈聖鑒事竊臣於光緒二十五年三月初三日奉甘肅新疆撫臣饒應褀飭知新授布政使趙爾巽到新應卽飭赴新任署布政使　迪道兼按察使銜藩效蘇應飭交缷仍回本任等因旋於初四日准護理鎮迪道兼按察使銜迪化府知府朱冕榮將印信文卷齎送前來謹卽　設香案望闕叩頭祗領任事訖伏念臣湖湘下士軍旅　才由關隴而出守邊　愧乏涓埃之報自牧令而洊升今職屢邀遷推之恩暂　藩條深漸　負仍陳臬事倍懍鵜濡值此時局多艱回氛甫静舉凡察吏明刑以及辦理交涉在在均關緊要如臣檮昧深懼弗勝惟有益矢愼　隨時　事禀商撫臣悉心經理以期仰答高厚鴻慈於萬一所有微臣缷署藩篆仍回本任日期並感激下忱謹恭摺叩謝天恩伏乞　皇太后皇上聖鑒謹奏奉硃批知道了欽此○○譚鍾麟等片再現署廣東布政使升授廣西布政使魁元遵旨　　陛見所遺廣東藩司篆務應卽委員接署以便魁元交缷起程惟念布政使丁體常按察使吳引孫鹽運使國鈞均未到粤臣等公同會商　有現署兩廣鹽運使本任雷瓊道馮光遹器職深　才長心細堪以署理遞遺之廣運司篆務查有糧道周開銘老成穏練堪以委署所　　督糧道篆務查有新授高廉欽道葉大遒才識明逹堪以委署除分飭遵照外臣等謹附片具陳伏乞聖鑒謹奏奉硃批吏部知道　此 
 
