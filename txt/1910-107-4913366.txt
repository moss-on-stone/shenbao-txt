# 1910 - 107 - 4913366

 

Page 1

 
 
   
 
 

Page 2

 
 
論說 
[上海各團體歡迎江侍御感言（醒）]  
　　江侍御以言事獲譴。退入詞館。鬱鬱不得志。遂托養親之名。挂冠南歸。日前抵滬。政學商各團體。想望侍御之風采。咸以一見顏色爲榮也。乃於月之望日。特假張氏味蒓園。開會歡迎。用表景慕賢者之意。蒞會者共數千人。可謂極一時之盛矣。記者備位末席。飽飫諸君子之言論。不禁感從中來。竊有不能已於言者。 
上海握江海之要衝。據往來之孔道。賈人學子。雲集於斯。以故會社團體。名目百出。或屬事業機關。或屬意思機關蔚爲文明之淵藪。凡遇當世之享大名者。蒞臨此邑。莫不盡東道之誼而聨賓主之歡。是以歡迎歡送之舉。時有所聞。第其所推誠周旋者。大抵逹官顯宦爲多至。於位卑祿薄之流。則鮮有過問者。蓋仍不免勢利待人之誚也。今江侍御以致仕歸養之微臣。輕裝南下。道出滬江。而當地十餘團體。不問政學商諸界。竟共表同情。爲此不謀而合之舉。以私意度之。蓋非崇其功而震其名。實以其剛强果决。忠節清亮。不爲威屈。不爲利誘。當此舉世滔滔。而獨有别樹一幟者。出於其間。故相率而崇拜敬仰之。以表其本心之作用者也。於此可見直道爲世所寳。公論自在人間。斷非一二人之私意强權所可摧殘而消滅者。當國諸公於此亦可。知人心之趨向。而定施政之方針矣。 
數年求。禍變日亟。大局瀕危。竊以爲非内亂外患之足懼。人心不古。愈趨愈下。斯爲可憂耳。蓋内亂外患。可用法消除之。至於人心日壞。則無術以挽迥之也。方今上自公卿。下逮士庶人人以功名利祿爲懷上下蒙蔽。相習成風。苟其事足以逹我素志者不惜出其奔走逢迎。鑽營阿諛之手叚。窮形極態而爲之。寡廉鮮恥。恬不之怪。大局之安危不問。公理之是非罔。知。以如此之人心而使治理紛雜危殆之國事。烏能有濟。此國政之所以每况。愈下。而無一綫之希冀也。江侍御翹然出衆。獨抱異節。洞悉夫國政之得失。人心之善惡。一再上書。痛切言之而不休。不避權貴。不畏强禦。固足風當代而範後世者矣。樞府不予曲容。任其退休林泉。而通國之士大夫。諒其忠直。嘉其勇敢。於其去京而南歸也。或開會歡送之。或開會歡迎之。以期共表謀國救時之心於天下。使樞府百官有所省惕。夫固大有關係者也。雖然以如此忠亮廉節之臣。竟不能納一言於朝。以致罷官歸里。徒容草茅下士爲此無謂之迎送。蓋亦非盛世之佳兆也矣。 
一國之政事。頭緒紛繁。利弊得失之數。尤複雜而難窺執政者偶一不愼即有潰决敗壞之虞。况以少數之人而馭繁重之政務微論。才力有所不及。即思慮亦有所難周。在樞府百官。正宜利用言官之封奏。指陳得失。藉爲顧問之助。况辦事不尚公正。用人不量才學。徒恃運謀奔競之工拙。以爲取捨之管鑰。以致國事敗壞於無形之中。則言官據所知以入告。亦職。 
 
 
 

Page 3

 
 
所應爲。乃樞府迫於一時之羞忿。竟公然斥之而不納。今觀京滬各地萬衆同心。均表景仰之忱。可知公是公非之不滅於天壤。且當追悔當時任性忘義之非矣。 
方今執掌國政者。内而樞臣。外而疆吏。其能精白乃心。勤愼不懈。確以君國爲念者。果有幾人。其所辦理之政務。能思慮周密。百無一失者。或弊絶風清。不容舞弄者。尤渺焉難得。當此民權初芽。監督行政機關未備之秋。全賴言官有所指摘。藉爲。鍼砭之資。在被言諸臣。斷不可存怙過飾非之心。而爲拒規斥勸之舉。乃今每遇言官有所彈劾。樞府不予深究。概令隣省大吏就近查辦。而大吏均以同寅相護爲心。自必以避重就輕。改輕爲無爲查辦之方針。以故歴來言官彈劾大吏。無論事之虚實。鮮有不敷衍了事者。去歲今春。江侍御。連劾皖贛諸大吏。凡所指斥之罪惡。雖不敢謂其盡屬不虚。然空穴風吹。未必全係無因。乃樞府拒之不納。并斥其非。今諸臣安然無恙。侍御罷官而歸。亦可謂不平之事矣。但諸臣良知未昧。自必深滋内疚。此後於辦事用人。或能有所戒懼。不至再蹈營私舞弊之習。斯則於大局亦不無小補者也。且諸臣之罪惡。出侍御一人言之。尚不足懼。今以千萬人羣對侍御而表同情。不啻千萬人言之也。奈之何其可不加諸意耶。 
察院諸臣。職在紏察行政之得失。對於樞府。必將國政之張弛。人臣之功過。盡言無隱。方爲不忝厥職。江侍御遇事直陳。毫無所忌。可謂克盡言責者矣。今雖不容於朝。而全國士夫之。稍明事理者。莫不交口稱譽。亦足表彰其忠藎。使後人知前此國政弛廢之時。亦有敢言直諫如侍御其人者在也。豈不榮哉。今侍御罷官而去矣。凡身任言官者。極應效侍御之所爲。苟有所知。據實直告。雖樞府諸公不免顚倒其黑白。然直道自在人心。亦足表白公是公非於天下。若噤如寒蟬委蛇其間。匪特對於侍御足羞。且職在言事而不言。遇事應言而不言。辜恩溺職。抑亦何以對朝廷而對國民耶。嗚呼諫臺諸公可以知所勉矣。 
如上所述。可知此次歡迎江侍御之會。非尋常之歡迎會可比。大足表我輿情之向背。而使樞府封疆諫臺諸臣。均於心理上發生少許之感動者也。否去泰來。行將。卜於後日。 
來稿 
[再論錦愛鐵路之阻力]  
三月初七日。北京日報登有譯報一則。爲俄人反對錦愛鐵路之意見。大意謂錦愛鐵路。非爲擴充滿洲經濟之必需。且反使現有完全之業。損其利權。於中日俄三國之中。種其生隙之禍根等語。竊謂俄人之爲此論者。蓋東清鐵路一部分中人之意見。未必遂爲其國内之輿論也。考東清鐵路之營業。頻年虧損甚大。弊端甚多。已爲世界所共聞共見。今乃借錦愛競爭之影響。預言其每年。受虧。約有五兆之譜。以欺其國人。愚其政府。豈知自有東清鐵路以來。其營業虧損。固已不資。又何待錦愛之影響乎。東清南滿之路權。操於日俄之手。其殖民之策。兼程併進。一日千里。其勢不出數年。立驅支那種族於滿洲之外。所謂勿近禁臠者。誠日俄所蓄之同情也。至於英美。則純乎爭握利權之思想。謂英美亦欲移民據此。以奪華人之生計者。闇於事情者也。滿洲之患在中國。如疽發於背。足以致死。固不待全體潰爛。而後喪生。爲中國計。宜以全國之力經營滿洲。猶癰疽可治。則生命可保。彼曰棄滿洲以保中國。是蓋取毒蛇螫手壯士斷腕之說。而不知生瘍於頭。則割頭者。亦不可復活也。滿洲之於中國其關係旣如此矣。而中國欲借英美之助力。以發達其滿洲之生計。無論何人苟爲滿洲圖自存之計。必不能不出乎此也。然錦愛路成。即謂爲日俄之捐。亦非確論。何則。南滿路線。偏於滿洲之東部。近來東部已漸　繁盛但爲日人勢力之範圍。中國人民。不啻寄生於他人之廡下。錦愛路綫稍偏西部。風氣未開。可營之　尚夥。况與南滿路綫。距離甚遠。果使滿洲西部。漸就發達其溢利必及於南滿。有益無損。殆可預言。若東清路線。則廣漠無邊。鐵路之力。尚未足以改變其狀况。即如齊齊哈爾。輸出騾馬以至黑河者。每年不下二十萬頭。每頭須費二十盧布。乃達俄境。使錦愛路成。則自齊齊哈爾以至愛　。騾馬每頭收費不過五盧布。以此計算。則祗論騾馬一項。俄人所獲之利四分之三。每年已在三百萬盧布上下。其他雜糧貨物。猶不與焉。計其利益。則俄人所謂受虧約至五兆者。眞乃獲益之反比例也。惟東清鐵路一部分之人。有意布散此言。以爲受虧之藉口。乃鼓動俄人。反對錦愛。不顧世界之公理。又欲愚弄中國使承認樸子茅斯以前已無效力之條約。中國政府。果欲割棄滿洲以市德於俄人則可耳。而某報者。公然謂滿洲爲難收之覆水。已碎之墮甑。以爲救之已晚。不若棄之。嗚呼聰明透頂之論。自李鴻章開此風氣以來賣國誤國者往往出此。捨之甚輕。言之甚易。徒足以傷仁人義士之心而已。吾何貴有此聰明透頂之論哉。 
專電 
[電一（北京）]  
　　某御史奏参駐藏大臣溫宗堯貽誤西藏大局應請從嚴處治攝政王以温已開去差使原摺留中 
[電二（北京）]  
　　岑春煊奉樞垣電召昨已到京 
[電三（北京）]  
 
 

Page 4

 
 
　　岑春煊奉召進京聞因鹿相病重徐世昌將進軍機擬授岑爲郵部尚書 
[電四（北京）]  
　　郵部叢弊屢被参劾徐世昌確有調動消息 
[電五（北京）]  
　　禮部覆奏旅京舉貢准予甄錄但只考試一塲以後無論何人呈奏一概不准 
[電六（漢口）]  
　　漢口票號源茂隆昨日倒閉虧欵　百餘萬經理人已逃 
[電七東京]  
　　西四月二十四日東京湯島孔聖廟舉行孔子紀念祭典久邇宫邦彥王殿下親臨紳學界到者三百五十人 
[電八（東京）]  
　　滿州觀光團西四月二十三日赴早稻田大學之請待會聽大隈伯演說又赴東洋協會學校考察并列席於日本郵船會社之晚餐會二十四日東京中國法律學生邀請午餐東亞同文會則於近衛公爵邸内開晚餐會 
[公電（寗波）]  
　　慈溪鄕民藉神會聚衆肇事又焚燬雞山無擇等五校 
緊要新聞一 
[溫大臣與達賴立約詳情北京]  
　　此次達賴出奔傳聞駐藏温大臣曾與達賴私自立約等情經紀前報兹得特别訪函謂該大臣原約條文尚無損失權利之處其當日締結條約詳情照錄於下前奉廷旨由川省撥兵一千晋藏以資整頓藏人疑懼迭次要求奏阻不遂所請公然徵調番兵分布要隘阻我進兵之路並楊言圍使署洗漢人聲勢頗盛去臘事機日益危急拉薩以内刻刻戒嚴江達屯糧復爲番兵付之一炬加以聨大臣平日措施失當不洽衆情故藏衆專與之爲難停其供給羅列罪狀十九欵至温大臣署禀訐懇爲轉奏羣情憤激甚費調停嗣幸我兵轉戰而前大獲勝利達賴聞耗膽落始稍有悔悟之心至今正初二日達賴約温大臣赴布達拉山相見達賴面允三事一將各處阻截官兵之番衆立刻調回二渥荷朝廷封賞咨請奏謝三仍尊重聨大臣一切供應照常規復溫大臣亦允許四事一川兵到日自必申明紀律維持安寗秩序不至騷擾地方二諸事均和平辦理三達賴固有敎權不加侵損四决不殺害喇嘛焚毁寺廟達賴復請交換文牘以昭信守温大臣回署後立與聨大臣會商辦理詎聨大臣固執已見不允會銜且删除和平辦理一欵温大臣爭之不從不得已由温大臣單銜具文譯咨達賴復文均允照辦方以爲此舉足安達賴之心不致或有他變矣不意初三日川兵頭隊有馬兵四十名先到拉薩此係聨大臣派爲先導之衛隊雜以新練土兵不無虚張聲勢之狀達賴驚懼連夜召集番官秘密會議决計濳逃温大臣先期得信急約聨大臣相見商請派兵預紥曲水阻其西往之路聨大臣不從傍晚續據探報達賴果已出走後雖派兵追截亦已無及事後温大臣將實在情形電達樞府懇爲代奏並乞開缺旋奉電傳諭旨准予開缺迅速由藏取道打箭爐赴川面晤趙制軍籌商善後等因現温大臣已將經手事件　緊料理清楚即行卸任往川矣 
[注意達賴赴俄載入條約]  
　　文匯報載十五日柏靈電云據聖彼德堡洛伏佛萊牙報載稱英俄兩國政府現已締結條約内有達賴喇嘛准西六月前往俄京之說 
[湘人不願楊文鼎暫理撫篆武昌]  
　　聞湘中紳民昨日公電鄂督瑞制軍云湘藩莊賡良甚得民心現已從權請攝撫篆以資鎭定楊文鼎與湘人毫無感情現擢署湘撫恐難攝服請代奏收回成命以莊藩署理如果政蹟可觀再行補授等語聞瑞制軍接電大不謂然大罵領銜某紳之囂張無理並云此風萬不可長恐湘人未必能達目的云 
[長沙亂事蔓延近報]  
　　長沙訪函續述湘亂情形云初五日午後即經出示安民將拿獲之人犯一律釋放趕緊開辦減糶每升定價四十文傷斃人民一體給卹並由商務總會及各紳商議捐鉅欵平糶以爲從此可以安靜乃自下午起放火拆屋之事益復加劇警報上起烽火連天初六日商民雖照常開市而西門外曾經拆毁之德宜公司復被亂民焚燬延燒左右舖屋數家署院莊遂出格殺勿論告示並派兵弁巡緝當將攫取什物數人梟首示衆然放火拆屋之亂民卒並未捕獲一人此後被拿之人不一而足均係拾取物件者是日各城門關閉極早電局仍不 
 
 

Page 5

 
 
收商電各路電線亦多被毁城廂内外各自舉辦團防徹夜巡緝飯館各棧稽察尤嚴惟各區巡警從此絶跡僅有公所之巡兵結隊巡行遠近謡傳土匪又將乘機起事居民驚擾異常仍復紛紛避徙是夜南城外里仁團團丁巡至蔡公坟地方見黑暗中有三人在栅樣前呼　團丁問以何人須往何處何以不持燈火三人不答即反身退去團丁知爲匪類開栅尾追行甫數武一人轉身開槍擊斃團丁王東興一名各團丁隨赴隣團求助迨至則三人均已杳然次日禀官相驗聞爲匪人偵探現仍查無蹤影官民因此益復驚惶先是初五日亂民放火拆屋之時自稱我等係有神助爲百姓除害伸冤故當時不過百數十人分途起事每起不過數人而胆力較尋常百倍遂得應手奏效云云愚民罔不信之其實此次奇變皆由官長誤會以爲果係饑民閙荒不敢遽行嚴辦而省城兵丁又少亂民遂得肆無忌憚且亂民故意先從撫署動手使各官不暇兼顧再行分途放火每至一處旣無兵役拿辦左右隣近又希圖保全不敢與抗於是公然爲所欲爲矣 
　　初五六兩日官紳示諭摘要錄下初五日署院莊示諭　照得平糶業已開辦人亦盡行釋放嗣後辦理此案自必會同省城紳士秉公妥議凡爾安分良民均宜一體解散各街舖户生業攸關務於明日照常開市共保市安又示云貧民乏食平糶宜求豈可藉端放火自害各團人民務宜救熄勿毁敎堂以安大局又牌示云照得今日受傷斃命人民每名發給卹銀二百兩其受傷之人每名發給醫藥銀四十兩該親屬等即出具領結邀同團保分赴長沙善化兩縣報名聽候查明給領省城紳士廣告云衆紳公議平價伸冤藩臬擔任諸君請退商務總會示云今日變故忽起實因榖貴米荒亦因處置失　彈壓竟至開槍現經紳商公議由官卹死醫傷一面由公平糶藩臬一律承躭各街認捐百萬加辦平糶米糧特此報告諸君各自回家散行初六日署院莊示諭云放火拆屋即屬匪類准爾居民格殺勿論又示云照得米價騰貴貧民粒食維艱紛紛入城求告情形迫切堪憐官已開倉平糶紳商亦各捐錢商會乾升總理定價格外從廉每升大錢四十其各安靜勿喧火災互相防救以免驚擾閭閻又示云軍隊原資保護務宜恪守軍章軍民係屬一體豈可自相損傷嗣後非奉命令不准擅行開槍特此出示曉諭其各遵照勿忘倘敢冒昧從事查究决不從寬 
又漢口函云此間昨接岳州電稱寗鄕益陽兩縣聞確有匪徒滋事業將官署敎堂學堂等處焚燬亂黨漸聚漸多岳州一帶已戒嚴衡州澧州亦有莠民作亂湖南提台曹輔臣軍門已派本標操防一營馳赴彈壓又瀏陽縣近日盜匪羣起遍處搶刦聲言集衆欲來長沙至長沙亂民解散後各匪均搶有珍重物件及金銀等因恐拿辦多遠颺至武漢匿跡現經鄂督訪聞已飭巡警道督同一廳兩縣雇募眼線懸賞緝拿懲辦所有外人損失資產照約應歸賠償現鄂督瑞制軍已奉廷寄會同新撫楊中丞磋商賠欵惟各領索償甚鉅斷非一時所能了結聞楊中丞此次赴湘帶有前署江漢關道吳肇邦候補道黄以霖李寳洤及府州縣數員均係鄂省歷辦交涉才識俱優之人又函云長江水提程軍門昨有函致漢陽鎭張鎭軍略謂本軍門前由岳還漢中途聞警當即電調岳州標快砲船　五號中營師艇十號飭紥大西門外新關一帶惟武漢乃九省通衢恐有不法匪徒乘機煽惑滋事江面乃水師專責應請貴鎭妥爲佈置多調師船小心防範又鄂省外江内河各統捐局卡亦奉有統捐局司道札文謂湘亂未靖謡言尚熾恐有匪人私運軍火濳入接濟及湘中散匪上竄武漢匿跡情事凡遇有過境船隻無論裝客運貨均須逐細查詰如有拿獲匪徒一名者賞錢百串軍火半之至日本在長沙之官商前因避亂來漢兹以亂民已散領事村山君及館員人等已分乘湘江輪及宇治艦赴湘聞日吉警部及根岸郵政局曁漢口日清公司之平岡氏三井洋行之松山小三郎日豐公司之子長氏亦均同行 
文滙報載十五日漢口電云據十四日長沙發來電信謂長沙城内秩序漸次恢復惟各處謡啄繁興民心惶恐故城内仍嚴爲防堵日清輪船公司駐有華兵三十名藉資保護湘潭一帶謡言尤盛四鄕均有騷亂消息長沙派往之軍隊三百名已抵該處並有巡警一隊晝夜在鎭巡邏但長沙湘潭兩處貿易照常開市 
字林報載十四日倫敦電云據華盛頓電稱美國駐華公使開倫君電告該國政府謂湖南亂事漸行蔓延業已電命美國亞洲艦隊由厦門開往以便相機助剿又載十五日倫敦電云英國駐華代理公使電告英國外務部稱現有有紀律之隊伍復在長沙起事外人均逃入英船暫避 
[鄂省民食缺乏之恐慌漢口]  
　　鄂省寳塔洲爲湘鄂出入門户該處設有米榖統捐各局以收湘米運鄂及百貨進出口厘稅昨日該局總辦米大令上督院電云寳塔洲係鄂省上游巨鎭水陸衝要 
 
 

Page 6

 
 
往來商賈最繁近因湘亂糧價陡漲甚至有錢無處購買似此惶惑情形若非急圖補救後患何堪設想應懇憲恩無論何處米石雜粮從速撥運接濟以顧民食而消隱患瑞制軍接電後以該處向來米價甚廉現尚如此恐慌其餘各屬必愈荒歉故飭漢關道夏口廳續與三井洋行及英商某行再訂購洋米五十萬石尅日運鄂以資接濟至與三井前訂之西貢米第一批三萬石聞日内即可到漢 
又前委赴蕪湖購米之李令承　兹由蕪致籌振局電云蕪地米亦不多價亦昻貴等語當經該局復電謂武漢缺糧甚急存米只敷數日之食飭其無論上米糙米價高價低務期多購速運以濟民食 
[楊度與湖南鐵路拒欵代表書湖南]  
　　湖南鐵路拒欵代表諸君鑒度不敏不能隨和衆議以要鄕曲之譽粤漢鐵路一事曾與書郵傳部述一人之見籌善後之策乃湘鄂人士不盡謂然兹因憲政編查館電促入京道出漢口適諸君聨合鄂中人士欲迫度自駁所議並勒度即返長沙且知粟君勘時發議假助鄂人處度以死遂由湖北張君伯烈廣集徒黨數百各處輪船鐵路市街在在皆已布滿度跬步皆有數人尾隨狙伺勢甚凶危事爲外人所知有德人欲備小輪送度出險度拒謝之而出與諸君相見不僅以外助爲恥也蓋度自問數年以來奔走國事屢瀕於死幸而存活至今乃儻來之處月不足惜也且人生誰不有死遲早同耳度於路事特一人言論自由而諸君代表拒欵更復代表殺人度自知命在旦夕懸於諸君之手若肯悔議還湘則可苟生然不自由而生何如自由而死故寗拒德人之援而守見危授命之義今已作遺書别老母矣度覊旅孤游並無援護不知在何地亦不知在何時白刃當起於前洋槍或震於後即與諸君永别矣旣自擬以一死護我言論自由則何不於將死之時復爲自由之言論士君子之處事當平心靜氣以求事理之當然不當以客氣行之若諸君能爲有欵之拒欵則必將路務各項需用幾何一一開列作一支出預算表現有欵項實數幾何一一開列作一收入預算表能使出入足以相當或不相當而所短無多且皆確實可靠能使度信而不疑者則度可以屈已以從人君子之過日月之食古人無固無我度必不以客氣而護前也然當度未信之日則雖即死不敢苟同不正確之輿論不法律之行爲可以刦庸人而不能以刧君子今之拒欵者明知無欵或則曰無欵寗使路之不成或則强顏而言有欵是皆客氣用事度之所極反對故以今日而論諸君之議不敢贊成古人有言人之將死其言也善願諸君深思此路之結果究當如何並乞以此意布告湘粤鄂三省父老善謀其後即以此爲度之遺書可也敢布腹心敬俟刀斧三月朔日楊度頓首 
[郵部調查郵便儲蓄金辦法北京]  
　　郵傳部徐尚書因中國舉辦郵政以來各省稱便惟郵局儲蓄銀欵一事各國盛行而中國郵局於此項辦法尚付闕如現已决定遴選部員二十人赴奧國考查該國儲蓄金規則並在該國見習一切辦法以便回國舉辦並聞此項人員於四月初即可啟行赴奧 
[京師近事]  
　　度支部澤紹陳三堂曁各丞參等昨日會議各省預算表前定限二月内造送到部近核各省所造表式多未按照部章辦事收支數目且多浮冒虚糜之處擬由丞參廳轉知各省督撫曁財政局趕緊按照部定章程式樣重行造送來京以重要政 
　　北洋大臣請設北洋海軍無線電一節早紀本報兹聞陸軍部海軍處已經核准昨已電覆該大臣請將擬購某項無線電機圖式及與部處交通機關各件一併詳報部處以憑考驗試行 
時評 
[滇越鐵路落成矣]  
滇越鐵路已於上月行落成禮矣。我不知滇省此後之交涉。其棘手何如。我又不知今日之滇省。較之東清鐵路告成之日其情形何如。 
自東清鐵路告成而白山黑水間。主權已非我獨有矣。礦產林木。非我所自主矣。祖宗發祥之舊地。一變而爲俄日兩國龍戰。虎闘之塲。一切重大疑難之國際交涉。皆因之以起。執彼例此。不知其現象又當何似。 
乃觀滇越鐵路未成時。英人則强索思茅港矣。指定滇緬線矣。若汲汲焉怵他人之我先者。初不知其主何朕兆。 
又觀滇越鐵路將成時。滇南之風雲。日迫一日。而廉欽龍州兩路之邊防。安謐如故。龍州鐵路北海鐵路之僅執草約。初未敦促實行者亦如故。 
嗚呼。彰往以察來。履箱斯冰至。我不得不爲滇南萬里危矣。 
[中國之新政]  
　　中國辦一新政則起一風潮。軍政則徵兵起風潮。警政則巡警起風潮。敎育則學生起風潮。愚民起風潮。自治則調查起風潮。畫區起風潮。嗚呼。新政之難辦如是。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[續紀永淳匪首抗捐圍城情形廣西]  
　　廣西永淳匪首抗捐聚衆圍城一案業將大略情形紀錄前報現聞該省大吏已接到南寗廖守禀報略云據自治局密禀木道村黄有紹楊國藩勾結慣匪羅永吉潘思五及黨羽多人煽惑各村抗捐招聚亂黨意在乘機謀爲不軌定於初五六兩日攻劫甘棠起事范統領黎督帶聞警偕同張令帶隊前往木道村圍拿祇餘李管帶在城防護乃該匪等信息靈通於本日未刻乘城内空虚結隊於對河意欲撲城並將電桿砍斷旋據探報張令等駐紥石塘被該亂黨等層圍不能出入並於各要隘安置火藥等語張令去已一日並無信息其中危險可知請速派大兵救援又據李管帶禀同前由並稱城内居民門牌盡被挖去各掛樹葉一把又據賓州馬牧歌電賓州人心驚惑毗連横永各處均大受影響甚恐牽動全局各等情現該省龍提督右江紀道聞報以南寗根本重地現存兵隊無多此次永淳之事影響甚廣且已砍斷電桿實屬有心抗拒若不厚集兵力不足以資分布特一面飭防新寗李管帶抽調一二哨暫行回邕鎭攝一面飭廖守督飭營屬相機辦理並電飭貴縣馬管帶一隊鬱林張管帶一隊刻日齊集横州聽候分紥調遣以備不虞除分飭遵辦外並以粤省壤地毗連馳禀大吏知照矣 
議禁彩票者注意 
[鄂督致粤督電]  
　　籤捐票駐粤分局因尊處禁售已改爲南洋分局本應移設南洋頃據局員禀稱上年中彩紅票照章秘截至本年底方能止兌粤商分銷票價舊欠甚鉅亦待陸續催收擬請暫緩移局料理對彩收欵未完事宜俟年底事竣移撤等語查係實在情形惟此後彩票應轉寄南洋不准銷及粤境冀符我公禁令除飭遵外謹聞並盻復 
[粤督覆鄂督電]  
　　鄂省彩票現值粤值粤省禁賭之時未便此張被弛承示不准銷及粤境以符奏案足紉公誼至於料理對彩收欵暫緩移局亦屬實情惟乞嚴諭該局員勿再售票因近來士紳禀訐確見此項彩票尚在行銷恐滋藉口也除轉行飭遵外謹覆 
[安徽請願同志會大會詳紀安慶]  
　　安徽敎育農商路礦四會於本月十二日下午一句鐘在明倫堂開請願速開國會同志會全體大會兩句鐘摇鈴入座首由主席宣佈開會宗旨童君茂仙謂今日爲請開國會接續要求之預備去年各省諮議局舉第一次代表請願未蒙俞允踵而起者實爲各法團之責吾皖今日始成此會願諸君堅持勿懈吳君季白謂第一次呈請未蒙俞允此次同志會應與諮議局聨絡一氣堅持到底至再至三政府自然心許現在各處民氣激動若一開國會人民自就範圍若謂有資政院即可無需國會殊爲不是蓋資政院是貴族性質與人民參與政權無關望諸君一鼓毅力奮往直前次陶壽民謂國會一日不成諸事無從措手去年第一次呈請政府所以不允者以少數人意見耳若由全省各法團合力要求俾知係全國人民意見自然不得不許次高君溥昌謂去年創辦海軍捐會捐欵頗爲不易若國會開時此種經費儘可由國會擔籌且云日本人謂中國四萬萬人具四萬萬心一無足畏此言可痛若開國會則萬衆一心自然抵制得力鄙人現著一書專以提倡國會爲要旨願與大家合資公刋次宣佈總會定章復宣布本會簡章當塲議訂辦法（一）會員普通捐至少以一元爲限（二）事務所暫設敎育總會（三）幹事長以四會會長輪流經理書記會計庶務亦以四會輪流辦理（四）推舉代表二人舉定蒯光典黎宗嶽二君（五）提議本會進行方法時已五點鐘由主席宣布各會員如有意見請投書至敎育總會本會事務所遂散會 
[致蒯禮電]  
　　南京蒯公禮卿鑒今日皖組織速開國會請願同志會成立舉公與黎公昆甫代表望速進京已另電北京代表團矣皖同志會 
[致黎坤甫電]  
　　北京黎坤甫鑒皖省國會同志會成立舉公與蒯公禮卿代表請即與京代表團接洽繼續要求禱切皖同志會 
[台屬禁烟暴動續誌杭州]  
　　台屬寗海縣因禁種鶯粟暴動一事現由城委徐太守恭立將鄕民抗拒詳情通禀各憲原文摘錄於後知府於正月蒞台即先辦理臨海縣禁種鶯粟事務在鄕搜查將近一月幸能犁拔殆盡二月十九日復專函通知寗海縣張令正芬駐紥寗海之台防第五營管帶花耀奎約定二十四日在寗境亭旁地方會齊辦理該邑禁烟事務乃二十七日張令始到東屏且欲即日赴郡知府再三商留不允該令隨於二十九日往郡知府因禁種正在吃緊之時祇得先自會營查拔自入寗境即聞有濱海一帶預備開鎗抗拒之說雖不敢信以爲眞然不能不暗中防範自從寗海入手以來不敢稍用强迫手叚專以勸導爲主六日之間拔去鶯粟數百畝甚屬安靜然外間謡傳曰甚一日均謂石橋庄田岙岙口西角等村已將其鄰近各村之洋鎗土鎗借去招集鎗手千餘人祇候知府一到即將開鎗抗拒知府以此事斷　中止惟有相機而行不料三十日正在小横渡督同營委搜拔烟苗忽見各人手持槍械蜂擁而來其勢兇猛且後洋西角兩村冩信知照其中竟有各村人民欲借小横渡作戰塲等語知府等爲奉飭禁種鶯粟而來祇求鶯粟凈盡何敢造次行事激生事端然若任此數村蠻民肆意抗阻又慮有弛烟禁再四籌商祇得暫駐離小横渡十餘里臨寗交界之花橋赶將大略情形擬具電稿飛送寗海縣署請張令會銜速發一面催促該令赶速 
 
 

Page 11

 
 
前來妥商辦法并候憲示遵行 
[日領堅持日商店雜居内地杭州]  
　　杭垣日商遵約停市已届一星期而遷回租界一說迄未實行兹聞駐杭日領紀成君謂已奉到該國政府命令援引城鎭通商一語飭即據約力爭勿稍撓屈俾達復開之目的前索償欵亦飭一律取消不願收受分文並在滬延聘英日兩國律師各一名來杭會同領事據約辯護且謂各日店在城營業已非一日旣云違章當時何以默許不加限制商人慘淡經營數年來稍具基礎合計十一府此種商店所擲基本金甚鉅實未便聽人指揮去留隨意等語十四日下午日領至洋務局聲明前項理由並請轉達撫院請示復開期限當經王省三觀察據理駁復並告以現在紳商學各界團體堅固人心憤激設或再釀釁端官塲力難保護日領答云外間謡啄謂我國商人再不遷移即須拆屋卸瓦此種恫喝手叚本領事深悉内容業經傳諭各商如人民再有野蠻之暴動官塲卽不保護本領事職司衛民亦必有相當之辦法等語言已不待答辭怱怱逕去王觀察飛輿上院面禀掣手情形其時杭州府夏守在坐自旁晚七時起議至夜半十二時尚未决定妥善方法增中丞焦急萬分業將是案辦理困難情形電禀外務部請示機宜及司道退出已鐘鳴兩句矣 
[英領照請浙撫申張威權杭州]  
　　昨日駐杭英領事賽君照會浙撫略謂准敝國敎會慕監督函稱杭州白話新報二月念七八等日載莫千山寳石山土地交涉發爲輕藐之論詆毁梅敎士意在鼓煽人民仇敎恐有不測禀請預防等情前來本領事查近今長沙暴動影響遍及各省以致謡言繁興人情浮動該報館此種論說有意排外確爲煽惑人民之導火線貴國素稱文明頒行報律查文明國法律凡挾嫌毁人致釀國際交涉者照例應勒令停版禁止發行如前五年漢口楚報本係英商曾在香港掛號偶因袒護國事犯地方官指爲摇惑人心禁令出版並將主筆張漢傑逮案監禁法令何等森嚴督撫威權何等重大今該報無端誣人鼓煽人民仇敎設或不測再演湖南之惡劇貴撫部院應否獨任其責否則此種搖惑人心之言論足損兩國邦交想貴撫部院必有以善其後等語現增中丞尚未答復 
分類新聞政界 
[截漕分派各屬平糶詳情杭州]  
　　浙西一帶上年災歉情形以湖屬爲最重入春以後米乏來源轉眼青黄不接益形匱乏經增中丞奏請截漕四萬石已奉電旨允准現由顏方伯會同酌議擬將湖屬截留漕糧二萬石杭嘉兩屬各截留漕糧一萬石飭各府就近體察各縣情形分派截留撥濟平糶以期實惠及民 
[鄂省歸併清丈局辦法漢口]  
　　漢口清丈局原爲清理後城馬路及玉帶河等處地叚而設現該地已清理齊全鄂藩昨特會同漢關道善後局商定將該局所有一切公文均歸併漢口商塲清丈局辦理以節經費刻已會詳鄂督瑞制軍核示當奉批允照辦 
[袁督誥誡監獄所之懇切廣東]  
　　袁督札全省監獄籌辦處云各屬收管未定罪人之所積弊太深被告人入所則有所謂床鋪費送衣費神福費茶水費出所費通門頭等費否則受種種虐待故被留在所人案未結而產已破甚至鬻妻賣子人亡家散者不知凡幾言念及此未嘗不爲之惻然痛心也本署部堂恨未能親抵各所將一切窳敗惡習掃除凈盡故於本年二月初六日親試監獄畢業學生派充各屬看守所委員襄助各有司補救目前急弊本署部堂苦心當亦爲各屬有司所共見諒不至陽奉陰違目爲多事也該委員起程到差時曾經傳見諄諄訓示無非欲其與各有司同心合力認眞改良以仰副朝廷愼恤刑獄之至意該委員去後本署部堂尤耿耿于懷查此次考取之法僅憑文字其辦事能力如何尚未可知其中老成練達有守有爲固不乏人然朝抛書夕捧檄者實居多數初膺公務來自田間官禮旣非所嫻公事亦非所習曲諒裁成是所望於良有司矣况查看守所委員辦事簡章有獄官有監督委員之權即有誘掖委員之責該委員中如有蹈從前惡習者固不得以其爲本署部堂所考取隱飾包容代爲受過然該委員果能認眞辦事勤愼從公凡力所不及者則補助之見所不到者則指授之勿生意見勿事苛求推誠布公坦懷相與務期和衷共濟克底於成也 
軍界 
[飭派營隊彈壓饑民揚州]  
　　兩淮運司增都轉昨接海州籌賑總會張福森來電以海州城外饑民聚集二三萬人惟恐滋事電懇派撥緝私營隊迅往彈壓以安地方等情當即派蕭分統由揚星夜前往海州相機撫慰勿任操切並電海州牧海分司就近派隊會同妥爲辦理 
[徵兵奉調赴湘紀聞鎭江]  
　　長沙事起各隣省駐紥弁兵皆有馳往保護責任現聞駐鎭南洋陸軍三十五標統帶敖正邦君日昨奉到江督張制軍札飭著該標營分全數之半前往鎭懾敖君當即飭派徵兵於十五日由鎭開差乘輪赴湘 
學務 
[廣興女校之怪現象杭州]  
　　杭省保佑橋廣興女學係勤學女校畢業女生所創設該校秩序紊亂膳廳與講堂寢室與厠所合爲一處内中時有絲竹之聲各科敎員程度甚低均係未畢業女生所擔任本月初袁提學飭令省視學員蒞查該堂内容學生見視學員至齊呼之曰老頭兒敎員亦多有嘻笑者視學員遂略視一週長嘆一聲而出刻已將堂内情形禀復袁提學察奪矣 
[台州學務腐敗之一班浙江]  
　　台郡六縣學務委靡官塲敷衍士紳罔利敎育機關因之不振如太平縣城内官立中學堂每年常費多至四千餘金而全堂學生僅祇十餘人請假者尚居半數鶴鳴高等小學堂常年經費千七百餘金學生僅八九名而初等蒙小學堂迄無一所敎育會長柯君以蒙養關係敎育始基極力組織附設該會而常年挹注籌措 
 
 

Page 12

 
 
爲難一再會商官紳擬請酌提文武賓興（按該邑文賓興年欵四千金武賓興亦千數百元均爲勢紳把持迄未潤出分毫）不料承管紳董視同已產抵死反抗又因合邑紳學界黨派分歧中立者無從着手致該小學開辦未久已於本年停廢矣 
實業 
[南洋勸業會近聞南京]  
　　勸業會工程浩大計館院十四所均由董事會投標估工付欵建築該事務所工程科不過督工驗料而已刻各館院均一律落成現正趕修各處交通道路并分叚點綴花木各省亦均派有專員駐寗建築别館四川雲貴湖北山東江西直隸浙江福建等省均指日竣工廣東湖南東三省等處工程已成十之八九河南山西安徽各省雖動工稍遲現經日夜趕催亦均於本月内告竣餘若馬戲塲東三省動物園及各種遊戲館院亦已擇地興工矣該會塲在三牌樓無量庵兩車站之間火車往來頗形不便該會前已商請寗省鐵路總局在會塲西隅特設車站并於塲内添築支路直逹通運館機械館左近賽品到會可由鐵路逕運塲内堆棧起卸甚爲利便該會以監視護院陳列賽品需人孔多特於本年正月設事務品養成所招學生五十名講授應用學術已於本月初十日考試畢業現各處賽品到者甚多已着手陳列將來賽品後到者恐所估地位較劣矣會塲建有升高電梯居全塲中心可覽會塲全景并可兼覽金陵形勝但該梯能否應用尚視電燈官廠之發電機碼力能否運舉爲斷入塲劵售價爲會塲收入之一但國民生活程度尚低收資不能過重視聞該會議定數等普通劵每張售洋三角童稚劵每張一角五分軍人學生之特别劵亦每張一角五分工役劵則售價極廉每張值銅元五枚此外尚有長期劵每册三十張售洋五元回數劵每聨五張售洋一元優待劵則不取資不日即可發表云 
[鎭郡市面恐慌原因鎭江]  
　　鎭江一埠占長江商務中心點刻因上游各省銅元充斥錢價大落壟斷者競運現銀往售得獲重利每兩竟漲至二千文以外各物價值俱已加增而米糧尤爲奇昻每石七元有零實爲近年所未有人心惶惶大局不堪設想兼之入春以來銀根奇緊各業生意清淡異常大有江河日下之勢詎本月十三日洋馬路乾和仁糖棧難以周轉驟然倒閉聞虧欠往來各莊欵計有十八萬兩之多市面因此大受影響云 
雜記 
[解散湘人路會眞相漢口]  
　　武漢等處近因湘亂謡風四起故禁止開會聚衆演說等事並以湖南會館連日爲楊晳子上郵部條陳主張借欵特開會議處置之策有背法律曾由巡警道諭飭該館首董如再開會即惟該董是問乃初八日漢口至公巷湖南會館又有王瑞徵等集衆開會經偵探委員禀明巡警道立飭夏口廳馮司馬警察一局蔣通守率兵前往查拿詎若輩已聞風由後門逃遁馮司馬等意在解散亦不嚴究 
[有自稱徐傳隆甥者松江]  
　　松郡昨日忽有紅頂花翎自稱毛姓爲蘇松鎭徐傳隆之甥系兩江記名提督因川資無着向各店鋪求助各店給以銅元二枚拱手而去此人冠服整齊並隨旗牌一人不類沿門托缽者流口中喃喃述徐傳隆家事不置 
[龐霍機關之餘波廣州]  
　　南海弼唐鄕龐姓與石頭霍姓向有夙嫌曾經械鬥案尚未結本月初八忽有屍母龐陳氏赴縣禀稱伊子龐庚與族弟龐啟女均耕種度日初七日二人携銀往交銀舖路經聖堂鄕被石頭人霍亞佳等數十人將二人傷斃一屍在聖堂鄕一屍在城門頭又傷族人两名請爲相驗拘兇究辦等情王令據禀即派委馳往相驗並將兇噐劍仔一柄碼子三粒帶回存案又聞官行後復傷一人現在两鄕聲勢洶洶恐難免更成鬭禍云 
[革員拐騙之駭聞浙江]  
　　浙省已革知縣曹緣即岳儕經前撫參革後逗遛寗郡夤緣得新關文案近日又假法政學堂名義騙取伊之從外甥陸某兄弟英洋二千餘元的係源隆莊票陸某因無該校收條修函向該校詢問以致發覺現由該校監督王君以事關本校名譽具呈鄧太尊懇請澈底查辦矣 
[靖湖廳旅湖同鄕會成立湖州]  
　　靖湖廳洞庭西山旅湖同鄕近由沈君鴻銓鄭君榮初黄君蘭卿等發起建造靖湖會館並先於眠佛寺街組織同鄕會爲入手辦法本月初八日爲該會成立之期到者三百餘人旅滬旅蘇各同鄕均舉代表到會先由臨時主席秦君心源報告開會宗旨次羅君文輝代表旅滬同鄕會長羅飴代致頌詞次旅滬同鄕旅蘇同鄕公舉之代表徐君長源黄君愼卿徐君霽生徐君鼎臣黄君蔚如勞君保之蔡君眉良沈君齊安等相繼演說大致以聨絡鄕情振興實業提倡公益力謀進步相勉勵而於辦事一層尤討論良久并舉定嚴君月春等十六人爲辦事員當塲各會員集捐洋五百餘元六時散會 
清談 
[觀光團]  
　　中國者。日本之母國。此固日本人所承認者。雖三尺童子。無不知之。丐我餘波。促彼文化三唐以來。高僧游歷。逐隊觀光者。不乏其人。曾幾何時。而時移世變。流風竟寂寂矣。又幾何時。而物換星移。向之爲他人觀光者。今轉而觀光於他人矣。觀光團觀光團之名詞。活現於紙上。而日本人亦嘖嘖稱羡。若誇耀其上國之光榮者不置。 
　　嗟乎。夫果何爲使我至極也。上國隨緣住。　途若夢行。我誦斯言。不禁感慨繫之。 
[北洋大臣]  
　　北洋一年五易其帥。陳制軍以此。遂不得逹其升遷之目的。 
信斯言也。中國之用人。果操於外人之掌握矣。 
夫孰是一國。之用人而可操之於外人者。噫嘻。今日熱心運動之大吏。其敬聽諸。 
情史 
[孽鏡緣]  
　　日本近有留學于美洲者。歸而述其地一風流公案甚奇。勃利士者。窼人子。弱冠游大學。習法政。慧而篤于學。顧影翩躚。詞鋒隸嶲。校中人甚器重之。謂將來必爲法。曹界放一異彩。將畢業前一年。其志猶不渝也。一日同學爹亞士招飲青樓。見女校書紅牙心悅之。紅牙亦眉目含情。意相屬也。宴罷將起。紅牙陰搯其手。似欲留之宿者。勃至是。愈惑焉。心摇搖不能自主。欲行而止者三。爹會其意。以勃生平從不爲狹邪游。欲戲之以爲矣。故慫慂之。勃言囊無　金。越學規不返。亦恐見　。爹願招妓與俱。竝允爲墊纒頭金。乃宿焉。是夜備極　綣。各恨相得之晚。歸後甚惓惓。終以力不從心而止。奈紅牙頻寄書苦招。勃不得已。因時時往其門。紅牙者落有所蓄。亦時出其私財。以陰貲勃。俄私囊告罄。鴇母亦漸白眼。紅牙乃謂勃曰。妾爲所養。母慾難飽。未稔能爲白頭之約否。能則三百金已足。過此非君事也。勃喟然不語。紅牙亦爲默然寡歡。勃慚而去。自是殆絶望矣。一日紅牙又有書來。云鴇母已將嫁妾于賈人子。三日間能爲則爲之。否則海枯石爛永無見期。妾之飃零固不足惜。不知君將何以爲情。勃覽之倉卒無計。不禁伏枕悲泣。晚餐亦不起。入夜方無聊賴。忽見爹亞士款關至。怪勃面有涙痕。窮詰之。勃以實告。且示之書。爹曰僕有致富之道在。事得成。數千金不難致。何患無金屋貯阿嬌也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[燕醫生固髮]  
醫局在合衆國大埠自製固髮藥能固髮生髮兼令髮美澤髮秃復生 
燕醫生固髮藥　夫人孰不喜髮多且黑以作美觀燕醫生固髮藥無論男女髮稀頭癩搽擦旬日滋潤異常以免少年白髮過早之患如　賜購請至中國各大藥房均有代售　上海博物院路二十二號老晋隆洋行總經理 
[靑州水門汀]  
靑州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉吿　新旗昌洋行謹啓 
[ＧＥＮＥＦＡＬ　ＥＬＥＣＴＲＩＣ　Ｃｏ　ｏｆＮｅｗＹｏｒｋ愼昌洋行吿白]  
啓者小行現經理英國電器總公司一切事務奉天亦歸本行經理此佈　圓明園路五號 
[蛤𫋠蟆减價八折] � 
本居自運滋補蛤𫋠蟆貨積如山减價八折方罐香港梳打甜鹹葷素餅干减售八折賜顧者請至英大馬路同安居外埠函購原班回件 
[患瘡毒者速看]  
余失足花叢染患楊梅結毒下身潰爛痛苦萬狀醫藥求遍病勢日重聞敝親云前者娼婦花月英久年梅瘡百治不效後購服上海河南路廣東彭壽堂犀黃化毒丹而愈至今不發盍速試之余即函購該堂下疳散化毒丹雙料各四瓶内服外搽頓覺痛止腫消未幾腐去肌生不十日竟獲全愈好在瘡點脫盡毫無疤痕精力復充照常生育神速至此眞外科無上妙藥也特吿同病以期共離苦海　蘇城楊松候謝 
[請用亷價煤氣]  
本公司自西歷一千九百零十年正月一號起實行新章需用本公司煤氣者其費較前大减凡用欲用煤氣煖室煮炊或用煤氣氣力者其費茲減收如下　每月用二萬立方尺以下者每百立方尺費洋一元五角　每月用三萬立方尺以下者每百立方尺費洋一元四角七分五　每月用四萬立方尺以下者每百立方尺費洋一元四角五分　每月用五萬立方尺以下者每百立方尺費洋一元四角二分五　每月用五萬立方尺以上者每百立方尺費洋一元四角　如用數益大請函告本公司其價當格外從亷也　西藏路上海自來火有限公司謹啓 
[獲利捷徑]  
上海英大馬路虹廟對門四百七十號門牌 
本行由外洋德國名廠運到超等大小各種人力織結機器能織紗線絨絲衫褲手套洋襪以及絨毯等物均可織造無論男女老幼皆能工作况且所織之物比較外洋運到之貨格外精美光滑絶倫所奇者提取各色時花均能隨心所就更能顏色合時天工巧奪再有大號機器適配織衫織襪各廠所用本行在中國首創專做織結機器生意物料非常堅固玲巧外埠各行號如願代本行經理代售各種機器可至本帳房面議妥章貨欵亦可分期繳付上海經綸洋行 
[白蘭花香水精]  
此香水係德國德利名廠所出採取白蘭花精液釀成此水歐美兩洲上等尊貴婦女均喜用此等香水每年計銷有二十五萬打之多亦可見該香水價値矣緣此香水少些洒之衣巾氣味能耐一禮拜之久兼避夏令不正之氣現在運銷中國風行一時凡賜顧者須認明江西路怡昌洋行經理德利白蘭花香水精方不致誤價亷物美一試便知再啓者此係香水以精如以少些香水精用火酒化即可成一大瓶絶妙耐久香水　江西路怡昌洋行謹啓 
[大清國　各省測繪學堂鑒]  
敝商會販賣天文陸地海上測量製圖種種器械一應俱全悉依日本政府之規定製造精密品質優美久爲東洋各國採購實騐極力贊美即如　大清國北京南京南昌等以及各省官商惠顧者現經絡繹不絕敝商會獲此光榮益求完備查德國卡絡辦敝絡穀（原語）社最近製造各種測量器械皆最精緻最新奇爲世界第一絕技以測量家之歡迎適用影嚮所及鼓動全球本商會欣羨不置爰與該社締結特别契約凡東亞各國採辦該社測量器械皆由本商會包辦不得於他商輾轉貿易遂認定敝商會爲該社之東亞代理店敝商會務求價値公道轉運迅速期限確實以廣招徠而增名譽如蒙賜顧即希通告本商會以便遣員接洽决不致誤 
　　德國卡絡辦敝絡穀社　總批發處東亞代理店 
　　大日本東京市麴町區有樂町一町目一番地合資會社高田商會本店 
　　大清國上海英租界博物院路第八號合資會社高田商會支店 
[新大昌洋行辟疫腦樟丸]  
洋樟腦一物西國用品最煩本行歷運來華亦已暢銷無論紳商居家咸宜常備粗細皮呢衣服永無蛀損之壞况而亦能驅邪辟疫春暖炎夏之際穢溼之處置放少許能殺微細生虫極其有益衛生而且價廉物美幸勿交臂失之定價樟腦丸每洋一元六磅每磅二角五分樟腦粉每洋一元八磅每磅二角　新大昌洋行啓 
 
 

Page 17

 
 
   
 
 

Page 18

 
 
本埠新聞 
[華商聨合會致請願國會同志會電]  
　　北京請願國會同志會諸老鑒敝處發起聨合海内外華商請開國會已擬就請願書俟海内外商界公團閱定並舉代表賫呈先聞華商聨合會李厚祐陳震福陳頤壽金賢寀 
[江西拒欵代表抵滬]  
　　江西留東學界以贛省鐵路自光緒甲辰開辦以來迄今六七載寸効未睹前有百萬變相之外債近又向日本作四百萬之請求恐於利權大有妨礙特推王拜颺文羣朱念祖三君歸國訴諸故鄕父老以便設法挽回現已到滬印有拒欵救路意見書宣告各界 
[運送勸業會品物]  
　　松郡物產會吳伯庚君前日至總工程局查詢各業所呈出產品物目錄并商定外來品物以三月二十八日爲限今因六縣品物俱已徵集裝箱本月底准定運申填四月初二日護照送至南洋不得再緩 
維持鎭屬飢荒要電 
[總商會致北京電]  
　　北京郵傳部沈堂憲許觀察鑒接蘇鎭紳商任錫汾焦發昱等函稱鎭屬丹徒順江洲飢民挖蘆爲食草根俱盡勢成挨户搶吃長江流域大局可慮祈速商姚石泉侍郎貴同鄕諸京官電請督撫憲設法賑撫以資安集而靖地方滬商會職道晋鑣義彬代禀銑 
[江督覆總商會電]  
　　上海商會周嚴兩觀察鑒寒電悉鎭江雨雹麥豆受傷飢民衆多殊堪矜憫應如何設法賑糶以免失所已電鎭江劉道飭屬會商紳董妥籌辦理具報督咸 
[滬上十四團體歡迎江侍御演說詞（馬良）]  
　　江侍御以直道居官以直道去官去官而道經上海上海十四大團體商界九學界五一實業一理想而二十二省人俱有足以爲代表國民歡迎御史今此之民卽夏商周三代直道而行之民也直道者無私曲也無私曲者謂能善其善惡其惡如江御史之居官去官也故今日之歡迎乃以直道歡迎直道非僅以在座數千人之衆歡迎一個人而已江御史之直道非個人之直道乃御史台之直道也御史台於無國會國爲上逹輿論之代表輿論者非六部九卿親貴大臣之所能造故曰左右皆曰可未可也諸大夫皆曰可未可也未可者以其非輿論也然則輿論者必出於國會無國會無輿論無輿論無直道無直道無是非無是非無賞罰是直無政治而已矣不徒善不爲善惡不爲惡勢必輿論之所善而反惡之輿論之所惡而反善之拂乎五大洲之公性又焉得國乎五大洲之間 
戊戌年德宗景皇帝下一詔而天下翕然有望治之心雖未言憲法憲法若已行也者雖未言國會而國會若已成也者今者日日言憲法之預備國會之期成而民心之思亂反勝於戊戌之年顧民心思亂非民思亂也記曰堯舜帥天下以仁而民從之桀紂帥天下以暴而民從之其所令反其所好而民不從其所令反其所好者不以直道之故也不以直道雖欲藉堯舜之仁以帥天下而不得也故曰桀紂在上比户可誅堯舜在上比户可封今者四萬萬之衆誰非堯舜之民以比户可封之民以三代直道之民而必曰程度不足不足云者以外人誣找猶可說也以國人自誣何以仰對我在天景皇帝也 
　　古今中外未有皇帝而受誣者乃專制之國竟有欲定國是而受誣者欲行憲政而受誣者欲加大惠於天下而受誣者不受誣於前不受誣於後而受誣於戊戌之年不受誣於上不受誣於下而受誣於江御史所謂先帝之罪人者江御史之前上之人無敢言下之人無敢言而人人心中有一江御史所謂先帝之罪人者在江御史敢言之御史台之直道也在人人心中者斯民之直道也以如此直道之民而誣爲程度不足雖孔子復生亦必以爲誣矣予曰否否皇帝且受誣何况吾儕小民吾儕小民之見誣皆知以無國會故不知皇帝之見誣亦以無國會故有國會而後有有責任之政府有有責任之政府而後皇帝處於神聖不可犯之地故欲皇帝不受誣吾儕小民不受誣以保其生命財產非有國會不可奈何無國會之前御史竟以直道而去其位也可歡迎耶可痛哭耶否否不然江御史以直道去官官雖去而直道未去也直道未去我滬上代表國民之直道也焉得而不歡迎之 
代表云者必與所表之體爲同類如棉花店必掛棉花爲代表眼鏡膏藥店必畫眼鏡膏藥爲代表我滬上旣自命爲直道之代表試問能以江御史之直道爲直道否人有直道而後可行針必直而後可縫鑿必直而後可入斧必直而後可削人不直非徒不可行而亦不能生故曰人之生也直凡物皆然一草一木一萌芽雖生於巖牆峻壁之間無在不阻其生機而亦蓬勃挺生直上者以直爲生也以故直養無害可充塞於天地尚何壓力之有有則生無則國非國民非民尚何輿論之有國會之有而幸也江御史者不獨爲直道之代表而直爲直道之種子庶幾以今日之歡迎種在心田念念不忘江御史即念念不忘三代之直道矣 
[滬城體操會第二次畢業]  
　　滬城體操會於本月十五日假南市商團公會操塲舉行第二届畢業禮式道憲蔡觀察别有要公特委縣尊田大令到塲會同該會會長顧賓秋商團公會會長張樂君總工程局總董莫子經奬給文憑考核槍法尚稱精美并佐以軍樂西樂以及唱歌各種運動藝術紳商學界到者千餘人聞該操友等畢業後由會長送入商團公會演習一週 
[梁士詒抵滬]  
　　郵傳部現派鐵路局總辦梁士詒赴廣東調查九廣鐵路於前日下午道經滬上暫駐靶子路扆虹園 
[張毛毛果然翻供矣]  
　　本縣田大令日前解郡殺人放火之凶犯張毛毛一名業於十四日由戚太守委發審沈大令審訊張供並不戳斃蔡福生前因省委用扳罾吊非刑生死呼吸勉强認供實係冤枉大令再三駁詰矢口不移飭用荆條鞭背千下鮮血飛濺仍不供認乃飭還獄見者謂張短小精悍鞭背時略無懼色　堂出署揚揚如平時大約再訊不承即需發回矣 
 
 

Page 19

 
 
[飭報緝獲龔三郎情形]  
　　龔三郎獲案情形屢紀本報兹悉自該犯逃逸後本縣田大令將疎縱地甲嚴辦諭飭捕頭徐文係駿陳昌緝拿徐等即購線多人各派捕夥分路密緝該犯適回匿虬江橋地方由捕夥印章生探悉即報中孫駿徐文陳昌持縣主信票馳往並請三路警局派長警前去始得將該犯捕獲解縣因孫駿印章生俱兼巡警偵探總辦汪觀察返申後巡官即以龔三郎一犯係本局探警所獲等情請觀察函知縣署田大令閱悉即飭孫駿將緝獲該犯情形明白禀復以便照格給賞 
[勸學所催報學務各表]  
　　上海勸學所致各學校函云敬啟者日前送上部頒學堂一覽表學生履歷表學堂經費　學務總表請貴學堂照式填冩至遲二月底一律填齊繳所彚送現已逾期又奉提學憲札派金委員來滬守催事關彚報學部至爲緊要用特函逹務希撥冗將前項各表即日填送幸勿稍稽再者各項表式體例不同填冩時或易誤會兹擇要說明於後希一併查照一學堂一覽表以宣統元年下學期計爲彚報學部用一經費表以宣統元年全年計爲全省學務統計用凡銀元銀兩制錢分别照填無須折合銀數一學生履歷表以宣統元年下學期計另有說明書前已分送不贅一學務總表以宣統元年全年計爲全省統計用每銀一元折合庘平銀六錢五分每銀一兩折合庫平銀九錢每錢一千折合庫平銀五錢以上約照時價折合計算 
[水菓小販執香環訴苦况]  
　　水菓小販李亭甫鄔愛發等數十人昨晨各執長香一炷羣至公共公廨時孫襄讞與英布副領會訊捕房案李等各人擁至案下訴稱均在虹口一帶售賣水菓因工部局取締過嚴時將所售之物傾棄環求開一生路等情奉中西官諭令各退毋得聚衆滋擾靜候示遵衆皆唯唯而退 
[商業研究會大會紀事]  
　　商業研究會照章在　月十五日開常年大會報告會務選舉職員兹因是日下午爲懽迎江侍御該會因在主體有襄理會塲之責特提早在上午舉行十點鐘搖鈴開會到者七十餘人首由會長陳銀初君報告會務情形次推舉開票監視員衆推鍾君衡臧次會計員報告帳略次開票檢視正會長九十票爲最多數陳艮初君當選副會長七十二票爲最多數方椒伯君當選評議員九人當選者徐伯熊君虞含章君方耕硯君鍾憲鬯君樓心如君洪思棠君陳伯剛君王清夫君陳君貽君幹事員十二人當選者樓恂如君洪式衡君盛丕華君袁敦久君洪苓西君袁敦茂君沈鴻照君金雪塍君鄭平叔君黄春疇君何升如君方巨川君會畢而散 
[出示催繳房捐]  
　　本年正二兩月房捐票已奉省憲頒發到局昨由該局委員分給各舖地甲及各鄕地保承領按定兩個月捐欵併數收繳概以洋碼收捐業經督辦蔡觀察總辦汪觀察會銜出示曉諭月清月欵免再積弊所有上年十二月尾繳捐欵限令本月二十日一律繳清 
[學商公餘社公舉職員]  
　　南市大東門外學商公餘社由鄧袁二君紏合學商兩界同志公共組織已歷四載本月十五日爲春季大會之期是日來賓甚衆先由社長報告開會情形次由王立才君演說交換智識之利用又次公舉職員兹將得選人員錄下（正社長）顧翕周（副社長）范應生（書記員）袁頌豐（會計員）鄧源和（評議員）葛伯超王立才桑丹笙單貽孫張雨材（庶務員）單菊孫石崇山俞元爵沈福康 
[德領事考察監獄]  
　　德總領事師謀君前日到縣拜會田大令欲察看本縣監獄及待質公所覊押各犯大令以禮接待即委捕廳趙少尉陪師君到監察看 
城内 
[酒鬼闖禍]  
　　前晚老北門内穿心街中市蔡錦源銅鏡作内失愼一時烈熖飛騰幸即由皮帶車救息未曾冒穿屋頂田大令命駕到塲適有酒鬼顧榮發與七舖龍頭司事口角大相衝突各社員均各不平將顧扭至大令輿前大令諭交北五區訊辦昨由陳副巡官將顧送至一路巡局即奉德正巡官提訊顧榮發酒醉已醒一味叩首求宥明府判從寬罰洋兩元斥釋 
[盜犯寄押]  
　　漢口巡警局偵探員前日來滬在英租界拘獲盜犯梁松亭當即寄押公共公廨其偵探員已先行回漢請給關文昨日英廨員諭將該盜梁松亭派差解道蔡觀察遂將梁押送縣署寄押 
[縣令宴客]  
　　十八日午後六時本縣田大令在署柬請宜興縣知縣汪漢溪明府新委浦東總巡二路正巡官游靖戎别駕一路正巡官德鏡湖明府商董蘇寳森王松堂兩君到縣飲宴 
[道批照錄]  
　　商人范錦秀禀批李鴻祥陳基明果有欠找柴價欵自應照付而該商票借之項亦當算還以清紏葛究係如何情節仰會審官寳令傳集兩造秉公訊斷勿任訟延仍具復察奪毋遲商人顧成章禀批爾被各户控追餘欠爲數尚鉅所請交保清理是否可行仰曾審官寳令核案飭遵 
[一路巡警分局批]  
　　民人莊有餘禀批據禀葉雨生藏匿爾媳王氏及幼孩並捲逃首飾各件請究等情仰候查明如果屬實立即提案究辦抱呈陸升　批據禀沈太太代朱沈氏保租木器不付租金回索一味延宕不理懇請飭提訊追等情准予提案究追抄據存 
[官事]  
　　出使法國欽使劉式訓福建候補道徐子青分部主事法政科舉人虞熙正候選通判彭光儒　均到道分别拜會禀見本縣城汛千總王春福禀知由松回銷假 
南市 
[飭移竹排]  
　　總工程局路政處查得西門外洽盛竹行將竹排存放護城河中以致浮泥擁樍阻礙流通迭經傳諭移開不遵昨由裁判員傳行主袁子康訊供願限月底移去着捐助挖泥經費洋二十元 
[放屍空處]  
　　同仁輔　堂之救生局向在浦面撈獲之溺屍由巡船帶至老白渡碼頭令人認領兹因該處各商具禀江海南關稅務司以老曰渡碼頭爲各業商家運　上落必經之區凡撈獲屍體帶在該處灘畔不特阻礙行人上落且易觸受屍穢殊礙衛生當經稅司禀請滬道蔡觀察照會該堂董事改在南碼頭荒僻處存放溺屍刻已遵照辦理 
[傷痕何多]  
　　昨日救生局巡船在陸家嘴浦面撈獲溺屍一具年約三十餘歲赤體無衣身有刀傷數處報由上海縣田大令於昨午前蒞南碼頭騐得頸項肚腹有致命刀傷面部腿際均有刀戳傷痕右手腕已脫落形似因姦被害查無尸屬當即填明尸格由堂棺殮厝壇召認 
閘北 
[騙]  
　　王本鈞投巡警總局禀控被珠寳掮客凌阿金與妻凌趙氏騙去值洋千餘元之珠花籃一只　洋二百元屢討無著求請究追昨奉孫正裁判提案訊明屬實判氏拘押凌交保出外赶緊了理 
[拐]  
　　無賴張順生與浦東寡婦顧張氏姘識日前張將該氏誘逃來滬串同賣舊貨之高清生欲圖價賣與某木匠肯出四十元娶之爲室被巡士查辑解入四路一區昨奉黄正巡官訊實判張責四百板高責三百板還押候辦氏送棲流所留養再行究辦 
[佔地]  
　　寡婦强黄氏控夫弟强少華呑佔 
 
 

Page 20

 
 
園地一案已誌前報昨經黄正巡官傳到該姓族長强安卿覆訊一過判少華交保生全暫押連央公正人秉公調處 
[捲逃]  
　　武阿六昨偕証王連雲投四路一區控伊妻丁氏被賈貴祥誘姦請爲究辦昨經黄巡官提案質訊判丁氏先交本夫領回管東賈還押候辦王交保候傳再行訊辦 
英租 
[匿子]  
　　船户尤阿三控夥薛阿茂誘匿其十六歲兒子向論圖逃等情於昨由控將薛獲解公堂請究尤投訴前情訊之薛供尤自將兒子打逃與伊無關等語判薛押候交出尤子於禮拜五再行訊核 
[拐妹]  
　　田仙貴控張王氏拐匿其十三歲胞妹小翠仔昨晨帅探將氏獲解公堂請究判押候移提同黨到案質訊 
[騙銀]  
　　祝王氏沈陳氏同控蘇欽君串騙銀兩昨由捕房解廨請究判蘇押候提齊人証再訊 
[查獲逃女]  
　　女子趙小寳徐梅柯宋彩金因案奉發濟良所留養旋被串逃無蹤前日由控張寳榮在顧韓氏家將趙小寳查獲連氏一併拘押濟良所於昨併解公堂請究德襄讞會商英領判仍帶回候提集人証禮拜五再訊 
[續獲盜婦]  
　　盜匪李岳山周昌發因在香粉弄二十五號雉妓院内狎游被控拿獲各情已誌昨報昨經捕房續獲盜婦潘沈氏一口即解至公堂請究德襄讞會商英郭繙譯官判押候禮拜六與李周兩盜併究 
[是否帮傭]  
　　南京北門橋婦人許高氏前日携帶衣箱一只乘火車來滬帮傭因不辨路徑在虹口徘徊由捕查見帶入捕房轉送公廨昨由官媒解訊據供夫名許二小來滬帮傭判暫留本廨所有衣箱令捕房拍賣其價洋給氏爲路費著仍回原籍 
[是否反誣]  
　　張潘氏控夫張阿華凌虐用鐵練鎖頸等情昨由捕房將張獲解公堂請究張供因氏捲取田單情虚反誣求鑒氏兄潘大投訴夫妻口角係屬尋常請爲和平斷結中西官准即判張交保開釋 
[私收客帳]  
　　龍飛牛奶房西人控夥陳桂林私收客帳洋一百八十五元一案昨由捕房將陳獲解公堂請究並由隆盛米店投案附追被欠米洋六十餘元訊之陳供認欠洋屬實當由陳母投案繳洋五十元餘求寬限料理判陳還押餘欠限一禮拜繳清 
[捲洋者鑒]  
　　大清郵政局控信夫陳金蘭捲取囑送匯票銀信逃逸等情於昨由探將陳獲解公堂請究原告由管宣郵政西人投訴被陳捲去匯票洋七十元鈔票現洋各二十元郵票洋三元八角請究陳直認不諱判陳押西牢半年示儆 
[圖逃者鑒]  
　　匯山捕房押犯王金生前晚因挖洞圖逃當被看牢巡捕查見禀明捕頭於昨將王獲解公堂訊供屬實判照原斷再加押半年以儆 
[詐洋者鑒]  
　　陳徐氏偕証鄧奚氏控畢桂生揑詞詐洋七十六元等情昨日捕房解究原告偕証投訴畢妄指婦人十四歲女兒陳小寳爲來歷不明被嚇詐去銀洋又欲圖拐氏女求究訊之畢供詞含糊官以陳實不法判押西牢半年女父其母領回 
[駕車者鑒]  
　　馬夫王阿福囚駕車不愼在南京路山西路口將崑山老婦撞倒碾斷左足由廨訊判王押兩禮拜在案兹因氏醫治無效斃命由捕報請上海縣於前日午後蒞所驗明諭飭屍子徐福堂自行棺殮昨晨復由捕房將王解請公堂訊究屍子徐福堂投訴伊母年七十三歲是日在龍華燒香回來被王馬車撞傷斃命已經由　驗明因無衣棺等資迄未棺殮求鑒訊之王供事出無心叩求恩宥孫襄錢核供會商英領判給原告撫恤洋一百元王供無力著先繳洋三十元以便棺殮餘限王三天繳清再核並著原告具遵斷切結存候備查 
[拉車者鑒]  
　　五千一百七十六號東洋車夫前日拖車至廣東路外灘忽然倒斃由捕車送斐倫路騐屍所報縣請騐兹悉死者名夏長發前日下午奉本縣田大令蒞所騐明實係拉車狂奔以致跌地氣閉身死飭填明屍格當由屍表兄黄阿根投案求免標封大令准即自行棺殮 
美租界 
[探捕會操]  
　　昨日下午三時英美各捕房中西印通班探捕齊赴泥城外跪馬聽會操聞因香港總捕頭某君來滬閱操云 
[騙取白米]  
　　天潼路隆盛米店控被嘉定人陳桂林騙去白米數石售與新記浜路周啟昌成衣店一案已記前報嗣經捕頭派探姜翹翹前往該縣將陳拘獲解交該縣署暫行寄押該探於昨日回滬禀復候公廨備又移提歸案訊辦 
[聚賭抽頭]  
　　漢璧禮路祿義茶樓抽頭聚賭被捕房訪悉派探往拿未獲已記前報昨由探目石金榮查得實係茶館主周錫山爲首紏賭禀明捕頭請公堂傳究 
[酒醉失足]  
　　昨有戈登路捕房廚役某印人因酒醉在揚子碼頭失足落河由一百八十六號印捕巡見喚今舟子設法救起帶入捕房請示核奪 
[俄妓擊華人]  
　　鴨綠路四十號某俄妓昨以石子擲傷行人戈子卿之頭面由戈投報捕房飭送同仁院醫治再核 
[俄妓控洋人]  
　　有恆路二千零二十五號某俄妓昨扭某洋人至　房控稱日前被其竊去皮鞋什物請爲究追捕頭以該妓當時未曾報告斥退不理 
法租界 
[小竊可惡]  
　　小工陳阿四行竊太古棧房藥材茯苓等品王廣慶　陶金成家蔴繩一索被獲送廨請訊聶司馬訊明屬實判陳　三天王押三日示懲 
[窮民可憐]  
　　徽人孫漢卿流落在滬覓食無依遂于前日在江干投河覔死旁人撈起後交由巡捕送請公堂安插聶司馬會商顧副領事當堂給予恤洋十元函送徵寗曾館安插 
[快車肇禍]  
　　馬夫蔡　生前日駕馳快車將李阿金東洋單撞壞李亦受傷當由巡街捕拘送捕房令李自行醫　昨日解訊聶司馬會商顧副　判蔡罰洋十五元所有修車醫傷各費亦歸蔡認償　保料理 
[終須交還]  
　　宰牲所酉人倩陳裕記洗衣作洗滌各衣詎將單被兩條呑匿不給該西人一再索討徒以飾詞游約兹經具控公堂奉聶司馬傳陳到案命即父還外再罰洋一元以示　儆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[布告]  
　　第一次議事日表初十日下午一時開會一報告甲第一届常會委任常駐議員進行事件乙常駐議員協議事件丙本局辦事處職員更迭事件丁本局經費事件二補選審議長三補選審查員四宣布全體常駐議員整頓稅契案内劃撥公益捐三分請督促實行案五宣布全體常駐議員整頓稅契案内洋商道契一律征稅請公布施行案六宣布全體常駐議員覆議節删寗屬稅契章程案七宣布議員工祖蔭提議府廳州縣自治請同時籌備案八宣布全體常駐議員覆議調查户口案九宣布全體常駐議員覆議停止官紙專賣以免官民交困案十宣布全體常駐議員覆議籌辦本省巡警案 
第二次議事日表十二日下午一時開會一宣布全體常駐議員覆議度量權衡改制推行案二宣布全體常駐議員覆議補救州縣困難案三宣布全體常駐議員聲辨規畫全省敎育案内甲之二三四五各條案四宣布全體常駐議員覆議規畫全省敎育案内甲之一丙之五六各條案五宣布全體常駐議員覆議寗蘇會辦女子師範請就南菁學堂改設案六宣布全體常駐議員厘金改辦認捐進行方法意見書七宣布全體常駐議員裕寗裕蘇發行鈔票繼續質問案八宣布秦瑞玠等覆議設立公司開墾淮海葦蕩營荒地案九宣布馬良等覆議永遠停止彩票案十宣布全體常駐議員覆議清查荒地案 
　　第三次議事日表十四日下午一時開會一宣布秦瑞玠等復議設立公司開墾淮海葦蕩營荒地案二宣布馬良等復議永遠停止彩票案三宣布全體常駐議員覆議清查荒地案四宣布全體常駐議員覆議本省審判廳縮短年限案五宣布秦瑞玠等覆議聨合農會組織農林公司案六宣布梁菼等補救淮南鹽務三案呈請批答辦法案七宣布張謇預計地方自治經費厘訂地方稅界限應請開國會案八宣布楊廷棟等呈請督撫查辦蘇松太道違法案十五日星期休會議案 
[覆議聨合農會組織農林公司案（常駐議員提出）]  
　　前奉瑞升撫部院剳　於本局議决原案再加推廣　每府縣添設一農務總會以免泛散而便督察仰見擘　周詳之至意惟本局再三審察似有可不必多設此一等級者一查農工商部奏定農會簡明章程第二條但云各省應於省城地方設立農務總會府廳州縣酌設分會並無每府州更應添設總曾之明又撫部院剳復云云按之部章原可從缺二查瑞升撫部院提出原案本有宜就每府農會設一聊合曾之語苟能照原案實行每府州有一聨合會自更不必别有總會 
三省垣總會而外使必更有每府州三總會無論人才與經費均虞缺乏且恐層級進而承轉煩反致名目多而實際少 
四以商會爲比例亦但有總會與分會之兩等農會事同一律且宜從簡質旣照部章於省垣設有總會此外自更不必多添階級 
五農商事務本與政治關係不知立會之宗旨在圖彼此聨絡雖有總分之名眞無隸屬之屬似不必依省府州縣之體制逐層遍設 
六近年諮議局選舉及城鎭鄕地方自治等事之籌辦皆祇就省垣及各廳州縣設立機關並不及於各府直隸廳州層折少而督促進行較便農曾情事大略相同可資參攷 
本局前因瑞升撫部院欲設農會聨合會自必以照章趕設農務總分會爲首務故經議决省垣總會　去年　底成立各廳州縣分會限本年三月以前一律成立業奉撫部院剳復　爲扼要自必飭屬照辦刻於原定期限論總會則屈指已逾論分會亦轉瞬即届果否照　一律成立實於瑞升　部院儗設農會聨合會之宗旨關係較切應請通飭分别查催爲此復呈云云 
記事 
[江蘇諮議局十二日會塲速記錄（續）]  
　　四十八號敎育費本不必一定交由學務公所直接支放如得報銷固屬無礙但此次覆劄必委之財政清理就緒實恐有縮減之意不能不注意 
一百二號頃四十八號所研究以各省報銷各報爲比例似不甚親切此條除在上海鎭江等處以外仍須由學務公所支放不過賛成督劄俟財政清理後仍是照行四十八號各局署將學欵報告學務公所何必俟清理財政之後十三號督剳係據蘇學務公所原禀學務公所實恐各署局有不能的實發放致學務公所有墊借之慮故謂須俟財政清理後也 
四十八號又伸說俟財政清理後恐各署局委爲無欵反致縮减教育費五十四號將來各署局之有欵無欵此各署局内部之事現在得督撫允准此外諮議局不必代爲計慮 
三十六號第四條限制使不能核銷則長官更有說之辭委爲部不准銷則敎育費又短少矣一百二號復讀甲之二撫劄復原文並謂已經批准惟無公布字樣應請其將第二條公布 
七十號各學校現有統計表督撫已經允准似可不再討論請議長布告公决 
四十八號使財政清理以後項用益多官欵不足令在公欵地方欵另籌豈非縮短敎育費今覆中須聲明各署局應撥學梭費注爲定額確實立案方可切實 
五十七號財政清理後各署局本應裁撤如現在令在學務公所立案若至裁撤之時反頓無著則又於現在情形多所障礙 
二號仍照原文爲是 
議長即請表决全體通過 
[宣布復議寗蘇合辦女子師範學堂請就南菁改設案]  
十二號女子師範學堂如謂定在寗垣則可認爲正當如裁併固有粹敏等校辦一女子師範則不得爲正當因敎育必望其普及裁併固有之校實收縮主義其不正當一裁併一校其校中必有重行組織者反多紛擾其不正當二原有校内之學科必不統一併設之後其舊學生令其畢業抑令其半途廢學其不正當三 
七十號歸併學生此事甚屬困難且查粹敏等五校其學科種種不同其師範班有手工實業等班有附屬小學班此不能歸併者一現在各校散居各處就學甚便若歸併一處學生來學旣不能通學又無力住宿其不能歸併者二五校經費統共不過年得千餘金一併之後五校則廢而尚不能組織一完全女師範校其不能歸併者三且女子性質異於男子不能距離過遠故寗蘇宜就近各設一處經費可以稍省而組織亦較易 
一百二號此案須分數層研究一須决是否用南菁學校二須决合辦與分辦三决分合之地點四决經費之籌畵 
五十七號南菁是否應設女子師範學堂尚無决定從前南菁奏辦文科數年未能成立諮　局有一議　而即速行赶辦稱爲奏案何以諮議局未經决議之先不行設立究其對於諮議局議案具何種之感情此諮議局所不能默爾而息者也 
議長言覆文與現時情形不合是否交審查會請公决全體起立請交審查議長言學務審查會上届係特别分委今此議案是否另委特别審查員抑即交法律財政兩股審查 
議員請另派審查員請議長委任 
一百二號此案應研究者問題甚多旣父審查應得略加討論然後交審查會 
 
 

Page 27

 
 
四十八號賛成一百二號之言 
二號言一百二號之意亦並非仍執前議不過取多數意見使審員會有所依據 
議長布告委任審查員九人姚文枬　秦瑞玠　黄炎培　陶保晉　吳榮萃　屠寬　梁　菼　陳官彥　丁祖蔭 
專件 
[直省諮議局議員聨合會章程]  
　　第一章總綱第一條本會以各省諮議局遣派之議員組織之第二條本會每年六月在北京開會一次第三條本會開會之期以二十日爲限但得延長至十日以内第四條本會以開會之日爲成立閉會之日爲終止第五條本會議事之範圍如左（一）各省諮議局共通利害之事（二）資政院提案預備之事（三）關於本會章程及其他各種規則之事第六條本會就各省諮議局中公推一省或二省諮議局主任關於會議一切應辦事件第七條本會開會時各省諮議局皆應遣派各本局議員到會但由諮議局選出之資政院議員各該本局亦得遣派之第八條本會議案旣經决議後各省諮議局應取一致之行動第九條各省諮議局議員或資政院議員非經諮議局遣派而願與會者本會認爲參議員得就特設席發表意見但不列表决之數 
第二章會議第十條本會會議於各肖諮議局遣派之議員齊集後開之但至六月初十以後若到會議員已達十省以上得以公决即行開會第十一條本會開會時由到會之議員互選主席一人副主席一人第十二條議事之整理及會塲之秩序主席司之主席有事故不能到會時副主席代之第十三條本會會議設議事日表及速記錄議事錄皆公布之第十四條本會會議議决之法用多數决從人數不從省分第十五條本會會議設旁聽席第十六條議事規則旁聽規則别設專條定之 
第三章主任諮議局第十七條主任諮議局應辦之事項如左（一）通信部凡通告召集彚齊議案公布事件等屬之（二）庶務部凡不屬前項所列而係開會時一切應辦之事屬第十八條通信部應於每年二月初十以前將本届開會應辦之事件先行擬定詳載理由辦法分數列表通告各省諮議局（未完） 
小說 
[社會小說清夜鐘（二十）]  
　　第五回成眷屬璧月慶華堂度婣緣三星照良夜自此以後。龍公子便不肯回去。只住在　中丞家。停了幾天。褚中丞同著龍公子。走到褚觀察家裡。請了褚小姐出來。著實的調停一番。褚中丞的這個族長。本來合族裡頭没有一個人不怕的。就是這位天不怕地不怕的褚小姐。見了這個老頭子。也有些害怕的意思。聽了褚中丞的一番說話。褚小姐低著頭。微微的答應一聲。也不開口。龍公子坐在一旁。看着褚小。姐穿著一身家常衣服。玉容慘淡。涙眼惺忪。芳澤無加。蛾眉不畫嬌怯怯的弱不勝衣。幽怨可憐。低回欲泣。好像那捧心的西子。病肺的楊妃。蹙著雙眉。默默的坐在那裡。龍公子看了。想著那以前的。魚水綢繆。看著這當前的愁容弱態。不由得心中一動。覺得有些憐惜起來。也顧不得别人笑他。立起身來。走到褚小姐面前。深深的打了一恭。口中低低說道。前天的事情。都是我的不是。你也不用生氣。褚小姐别轉了頭。不去理他。褚中丞見了龍公子這般模樣。不覺哈哈一笑。楮觀察也笑起來。只有褚夫人看著龍公子。還是滿心不悅。却當著褚中丞的面。不便說什麽。褚中丞勸解了一番。便也走了回去。褚夫人不免還要把女婿埋怨幾句。一塲口舌雖然褚中丞勸解開了。大家心上。究竟都有些芥蒂的心腸。龍公子和褚小姐兩個。也時時吵閙。不甚和睦。褚夫人見了女婿。更是眼中釘肉中刺的一般。見了面話都不說。勉强過了一年。龍公子回到浙江去鄕試。居然中了第四名經魁。明年會試聨捷。中了進士。殿試又點了一甲三名探花。授職翰林院編修。這也總算是揚眉吐氣。衣錦還鄕了。不知後事如何且聽下文交代 
國外新聞 
[日本籌借外債]  
　　十四日倫敦電云斯丹達報載稱日本現在巴黎商借四釐起息債欵英金二十七兆磅用以贖回五釐起息之國債内有十八兆磅將在巴黎發行餘在倫敦發行 
[澳洲軍界近事]  
　　十四日倫敦電云據澳洲梅爾邦電稱隨吉青納將軍赴澳之陸軍大佐費慈配屈里克君已簡爲澳洲聨邦陸軍統帥 
[莫斯科竊案破獲]  
　　十四日倫敦電云據莫斯科電稱行竊克里姆林敎堂之盜業已拘獲係一少年農夫匿身於神座之下所失鑽石均已搜獲 
[美國棉花壟斷家之奢志]  
　　十四日倫敦電云美國棉花壟斷家裴登君近在紐約告人曰余以棉花收成將歉故廣爲購買余信西八月或九月間歐美織廠設不照余索價購余囤貨則將全行停工云 
[德國飛船會操]  
　　十四日倫敦電云今日有飛船三艘由卡洛業駛往亨寳在德皇御前操演陣式 
[英國飛船之長行]  
　　十五日倫敦電云英國飛船家懷愛脫君由倫敦駕乘飛船前往孟哲斯脫業已駛抵里區菲爾特奏功在即按倫敦至孟哲斯脫相距二百英里今抵里區菲爾特離孟尚有六十英里 
 
 

Page 28

 
 
[英日博覽會定期開幕]  
　　十五日倫敦電云英國皇太子韋爾斯君將於西五月十二號偕后舉行英日博覽會開幕禮 
[法員干涉俄國軍事]  
　　十三日柏靈電云法國駐俄軍事委員因俄國第五陸軍團由波蘭移往俄國東境配姆地方駐紥特向俄政府抗議 
[羅斯佛君之行程]  
　　十三日柏靈電云前任美總統羅斯佛君已與法總統及外務部大臣互相拜會十四日柏靈電云羅君擬赴荷蘭謁會荷君 
[奧皇赴匈]  
　　十三日柏靈電云奧皇將駐匈京數星期籌議彌補匈奧海陸軍軍費不足問題 
[柏靈造船業息爭]  
　　十四日柏靈電云柏靈造船業爭訌業已調停妥洽 
[俄外務部大臣宣言]  
　　十四日柏靈電云俄國外務部大臣伊斯華克君自稱現彼頗得俄皇信任外間所傳將擬辭職之說實屬不確 
[俄國國會閉會]  
　　十四日柏靈電云俄國國會已將初級學校經費羅卜十兆元批准當即閉會定期西五月九號續行開議 
[土皇患疾]  
　　十四日柏靈電云土皇因患麻症星期五日贍禮並未舉行（以上譯字林報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
