# 1916 - 142 - 4915548

 

Page 1

 
 
要件 
[游戲敎育（八）（婺州廢民譯）（芬來專遜女史原著）]  
　　而尤可爲此種敎授法辯者則使敎員與學子均增其愉快是也凡在愉快之時吾人之處事必能盡善而自覺給與他人以快樂之時則又常增自身之愉快焉夫（師弟間之薰梁如響斯應）旣已成爲公論矣余則深信敎員之性情必反應於學子且知性急如雷電心灰氣沮如處雲霧中及其一見愉快而康健之兒童演習饒有趣味之游嬉興致勃勃已不覺烟消而雲散卽兒童亦急欲其演習之妥善冀望同學及敎員之表同情而勉勵之彼不以學子之愉快爲愉快且遏阻之者必爲殘酷而頑鈍之敎員也或謂於尋常學校之課程中用圖解之方法及使敎員語學子以切於所授各科之故事趣味旣增斯上述之效果可得也余答曰兒童之天性樂於自動不使彼等常爲被動之哭注之使涕食而不化則更適於彼等之天性耳夫吾輩幼時之敎育非以最饒趣味之方法敎授之典故與圖解並用者乎今一回想則已遺忘殆盡而於課餘之暇與同學所扮演之事物固歷歷在目前焉按之事實詳細之歷史與事物多爲學子所記億而世系表（戕賊兒童之物）統計表以及紀事之年日當預備與演習之際强爲記憶不能歷久勿忘也 
 
 

Page 2

 
 
時評 
[羽冀已成（默）]  
　　護國軍發起於雲貴雲貴爲西南之中點所謂西南護國軍也由雲貴而廣西而廣東而更推及於浙江是由西南展長至東南可稱爲護國軍之右翼由雲貴而四川而陜西而更推及於甘新是由西南展長至西北可稱爲護國軍之左翼 
　　右翼成已多日矣而左翼則於二三日間突然成之增進護國軍之實力不少也當其兩翼未成時中央以兵力對付猶左支右絀不得已而議和今則羽毛豐滿行將翔翶乎寥廓而反欲舍和而言戰耶當局者盍不放眼一觀目前之情勢耶 
[命令]  
　　五月二十四日大總統策令特授靳雲　以勳二位此令又令特授王學彥馬良以勳五位此令 
　　又申令據四川將軍陳宦通電内稱江日電懇大總統退位乃復以妥籌善後爲因循延宕之地文日電請即日宣告退位又以交南京會議時提議是退位非出於誠意因與大總統個人斷絶關係各等語本大總統之職任由於全國五族國民選舉而來其應行離職各節約法定有專條固非一部分軍人所當要求倘此端一開則繼任大總統者無論何人何時均得藉端糾合數省軍人舉兵反抗要求退位恐變亂無已勢必釀成墨西哥口張爭奪之慘福凡稍有人心略知愛國者當不忍致此所請與個人斷絶關係事現屬大總統地位不能將予及大總統分而爲二亦猶之陳宦未經開缺以前亦不能將陳宦及將軍分而爲二也予現仍屬大總統職位照約法代表中華民國與予之個人斷絶關係此非巧弄文詞所能掩其事實蔑其法理惟本大總統之萌退志早在陳宦等尙未要求之前迭與政要諸人密籌善後辦法僉謂對内對外關係極重稍有不愼危亡隨之初六日接陳宦江電當覆以實獲我心但此間情形必須布置善後望速向政府密商辦法切盻嗣見陳宦初六日通電稱擬俟徴求各省意見推由馮上將軍折衷辦法各等語續據十二日陳宦來電轉述蔡　電文並請早日宣告適馮國璋等在南京約同十省代表討論大計陳宦會請推由馮國璋折衷辦理自應並交提議乃復陳宦江電令其速向政府密商辦法切盻而陳宦並不從速商辦反謂爲因循延宕之地陳宦自請折衷於馮國璋而又請退位非出於誠意矛盾其詞隨意變幻遂藉口斷絶關係殊不可解予德薄能鮮又日感困苦極盼遂我初服之願决無貪　權位之心但各縣征軍數逾十萬而沿江中外商　麕集雜處在在均須防護尙有多數者分意見參差各持極端主張險象四伏原因複雜若不妥籌善後不顧而行必致破壞分裂恐擾亂倍　於今日予徒博高蹈之名使國家受無窮之禍固非我救國之本願尤自覺難以對我國民故視善後布置爲國家存亡之關　不得不切實籌商一有妥善辦法予即遠引休息得卸艱鉅距非平生大幸十五日南京各省代表討論大計曾於是日電飭馮國璋等切實討論隨時與政府會商妥定辦法各項責任使國家得以安全不致立見傾覆迄今尙未接覆總之一人之榮辱甚微國家之利害極重本大總統素以救國爲前提在位一日當盡我一日之責任斷不敢逞一時之意氣徇一已之名譽致國家受絶大之危險事後自有公論亦不顧毁譽於一時而恬退之志本諸　懐斷無絲毫貪　之心陳宦遠在成都情形隔膜不知布置善後關係極重殊爲痛惜已有令飭來京籌商善後著即迅速起程勿稍延續此令 
　　又令陳宦着開缺迅即來京籌商善後事宜此令 
又策令特任周駿爲崇武將軍署督理四川事務此令 
　　又令特任曹　督辦四川防務此令 
　　又令張敬堯着加將軍銜帮辦四川防務仍充第二路司令官此令 
　　又令署四川巡按使黃國宣署四川財政廳廳長馬汝驥均着開缺來京另候任用此令 
又令特任劉　乾署財政廳事務此令 
又令任命方樞爲法制局局長此令 
　　又令前以中國田賦不均久多弊　明令設全國經界局於京師辦理淸丈以資整頓復由部呈擬調查田畝整頓賦額辦法八條先從近畿各地試辦以次推及各省原不欲以利民之政轉爲厲民嗣據河南官紳呈稱辦理諸多弊端曾飭令緩辦其他各省舉辦　賦地方問有因從事丈量滋生事端亦交令轉行諸省體察情形酌量緩辦現在各處民生　敝水旱洊臻兵燹紛乘閭閻重困方拊循休養之不暇若再於原安里井之衆因此事而稍有擾動其何以保固邦本康又庶民本大總統每一念及爲之寢食不安惄焉如擣著内務財政兩部卽將近畿淸丈及淸查田畝各事宜暫行停止各省有奉前令舉辦淸丈淸釐田賦者亦著一律從緩辦理並各轉飭所屬官吏撰示宣布以安人心仍將遵辦情形詳晰具覆用副中央體恤民艱之至意此令 
　　又令淸理官產爲稅外收入大宗近歲以來成效頗著原應陸續進行惟當此時局未寗深恐承辦人員祗顧考成操切從事則人民易滋誤會亂徒藉口造謠是利國之舉適爲病國之媒關繫良非淺尠自應分别辦理以示體恤現在近畿淸理官產應以實在未墾官荒爲限其民問業經墾熟之田或漏未升科或始口私墾往往輾轉售賣承業之主屢易其人耕　之費什百原數繩以法例則受罰者非原來冒墾犯法之徒相似者共存奪舊予新之慮奉行不善驚擾實多他如近畿王公府地族地等租佃易淆轇　難理究其本末實均地有所受弊有所因非無可原之理凡如此類均宜歸入將來經界事宜辦理不在此次淸理官產範圍之内其原定官產處分條例内變賣租佃及墾荒内補交荒價一條應暫從緩辦此外各省區官產有無似此情形應否分别辦理之處即由財政部咨商各省查明核辦用副中央承惠元元之意此令 
　　又令文官高等懲戒委員會呈議决褫職科布多佐理員劉崇惠交付懲戒一條依照文官懲戒法草案應受禠職並奪官處分等語劉崇惠著　　所議　職並停叙實官以示懲儆此令 
　　又令文官高等懲戒委員會呈議决廣東巡按使張鳴吱呈助已撤揭　　知事樓守愚婪索濫支任用非人一案依照知事懲戒條例應受褫職奪官處分　語樓守愚著准照所議即行褫職停叙實官其所犯涉及刑事　　　　　　　　從戒法庭訊　餘併如議辦　交内務司法兩　查照此令 
[專電]  
　　北京電中央接四川宣布獨立電後一面令鄂省妥籌防範一面命周駿曹錕等勿開戰釁以待解决 
　　北京電閻將軍派杜鴻斌來京告急（一）請中央撥的餉（一）商紙幣停兌（一）酌裁各稅捐另附私函詢退位最近事實併示大畧 
　　北京電軍部請在新疆設衛戌司令以杜陜軍入蒙 
　　北京電項城昨傳段入見願以和戰兩途委諸内閣此後槪由閣主持斷不參與 
　　北京電叚已商定軍權統一辦法（一）京外陸軍編次隷部（一）軍事案由閣議决行（一）軍令均應副署 
　　北京電東海有即赴滬會任公商和局說 
　　北京電張倪允閉會後即偕同來京 
　　北京電新裕案海部派曹次長赴滬審查 
　　北京電交部通飭四路運輸麥麵粉自六月一日至二十止減收半價 
　　北京電舊財政部售與華比銀行價七十萬先交四十萬十月接收交足 
[譯電]  
　　北京電停止兌現令實行後民生日困糧價飛漲米穀尤甚農民須現銀交易糧食商人則被逼收用紙幣鐵路局收現銀三成之新章大受指摘衆稱最先破壞院令者即行政機關之交通部目下現銀甚缺路局行此新章使衆大爲不便北京亦未恪遵院令如銀幣每枚可兌銅圓一百三十三枚紙幣則僅兌一百二十九枚（二十五日） 
　　成都電陳宦昨已正式宣布四川獨立 
（二十三日） 
　　成都電馮玉祥司令本日抵省人心大定蓋初恐城内發生暴動而遭刦掠也（十九日） 
以上路透電 
　　北京電國權報載稱馮國璋致電袁總統謂彼望可與南京會議各代表商定滿意之辦法（二十六日） 
　　北京電交通部否認政府與美國資本家商訂借欵之說（二十六日） 
　　北京電晉省解銀五萬兩至京（二十六日） 
以上德文電 
　　北京電政府與美公司商訂借欵美金洋二千五百萬元一節所傳似多失實茲由某要津探悉密爾華基之羅斯君僅欲得讓與權在北京附近設一製革廠（二十四日） 
（遲到）字林報 
[東方通信社電（日本人組織）]  
　　北京電四川省二十一日由陳宦蔡鍔兩將軍連名最後迫袁總統退位後於二十二日午前十時正式宣言獨立（二十六日） 
　　北京電新疆省由伊犂鎭守使楊飛霞宣言獨立將軍楊增新告急之報於二十三日達政府（二十六日） 
　　漢口電前此入湘之安武軍及河南第七旅現均退至岳州安武軍將來擬駐漢口（二十六日） 
　　濟南電昨夜商埠西端又有革命黨一部隊出現奇襲第五師之兵營炸彈小銃之聲淒然逾時始獲鎭靜又三里廠及將軍府之軍隊誤認革命黨襲來小銃與機關鎗亂發自相攻擊彈丸紛落商埠危險異常死傷者數人 
（二十六日） 
　　北京電北京政府以武英殿陳列之寳物向美國人抵借二千萬元由梁士詒與美國人密議（二十六日） 
　　北京電帝制運動實施之時種種之運動費皆由交通銀行籌墊如袁總統退位則此損害當由交通銀行獨任故今將與中國銀行合併使分擔其損害此爲梁士詒之魂膽主張此議不日或見事實云（二十六日） 
　　東京電濰縣事件抗議之交涉已於二十三日在北京開始其條件如前所報皆屬重大是以難望急速解决但其事實已甚明白故日本政府不許交涉之遷延而執嚴重談判之態度（二十六日） 
　　東京電今日入京之畢芝雷顧問語及日英同盟一事曰關於日英同盟英國輿論無特種之議論該同盟爲維持極東平和之上及世界國際政局之上有無上之利益更無待言一時新聞雖不無非議今爲世界的戰亂其聲已消咸認同盟效果之大云云（二十六日）　　東京電坂谷委員有俄法兩國提出經濟會議案之報告其内容頗浩翰俄國之案以抽象的爲多法國之案則以具體的議案爲主以戰時戰後之對德奥關稅政策而成次則爲聯合國間之財政援助議案日本之提案現尙未定（二十六日） 
[戰電（英人路透電）]  
　　巴黎電歐戰全局大約均繫於凡爾登目下之一幕今日下午法政府宣布重要公文承認今日爲兩軍之大决戰公報云此次大决戰之一幕非啓於德軍之取攻勢乃出法軍總司令之意星期三日之大舉進攻奪回杜哇芒砲聲實爲大决戰之起點德國皇太子因受挫　故急欲得功補償損失恢復威望悉調能用之兵軀入戰場不恤犧牲奪回杜哇芒砲台殘址但此種戰續僅爲大戰爭枝葉不足定全局之勝負也近兩日向杜哇芒砲台之情狀實難形容法軍之勇 
武無能比擬欲加褒讚苦無相當之辭杜哇芒炮台坡上滿積德兵死屍法軍之七五砲猛烈不可嚮邇德軍當之披靡故所受損失較法軍更大聞有火車五十七輛滿載受傷德兵因戰區開往德國内地（二十五日） 
　　巴黎電今晚公報云末斯河左岸摩爾化末東面之戰事仍在進行敵軍屢圖由庫米愛萊村出攻均爲法砲隊所阻下午法軍奮勇回攻奪回該村南邊戰壕末斯河右岸杜哇芒砲臺砲火倍烈於前德軍進攻異常劇烈是役乃以近今開抵陣地之巴伐利亞兵二師作戰德軍猛攻終日屢遭挫衂而不恤犧牲再接再厲致該砲台殘址復爲奪回法軍現佔守通該砲台之路同時德軍希圖包攻加伊萊脫叢林之法軍陣地爲砲隊及機關槍所　不能逞志他處無重要戰事 
（二十四日） 
　　羅馬電今日公報云亞狄巨河兩岸意軍全陣線昨日爲敵砲猛擊敵軍小隊擬由里柴那攻至瑪柯伹爲意砲所阻晚間敵軍沿拉薩山谷向尼索山方面進攻卒被意軍遏止特拉格诺洛與阿斯狄柯中間仍有砲戰（二十四日） 
　　羅馬電今日意公報續云意軍退出波細那河上游與阿斯狄柯之行動今已完畢秩序甚整齊意軍刻據守阿細羅流域中之防線意軍已將其不能曳回之砲槪行轟毁昨日敵軍擬施其重大壓力以攻達薩山谷東面之意陣意軍於二十二日起由蘇格那山谷陸續退守防護主線昨日仍按序徐徐撤後（二十四日） 
　　倫敦電海格將軍報稱維米山脊之戰局未變英兵數小隊衝鋒以短兵與敵接戰今日沙歇河兩岸雙方交轟甚烈（二十四日） 
　　倫敦電今日殖民大臣巴拉勞在下議院宣稱戰後政府商業政策問題殖民地雖尙未正式有所呈請然已在審愼研究中（二十五日） 
　　彼得格勒電俄皇俄后偕皇太子已抵哇特薩大受歡迎俄皇且校閱陸軍（二十四日） 
　　亞姆斯特丹電德政府不日將以新戰費議案提交國會其數爲英金五萬萬鎊 
（二十四日） 
　　倫敦電二十三日德首相與美訪員晤談誤解英國在戰爭前之目的與行爲並　須至敵國承認戰局如地圖所表示者並誠懇願議和約之時吾輩始肯和也（二十五日） 
　　倫敦電據政府報告政府各機關職員在軍役年限者共有一軍團之多郵局占三萬人 
（二十四日） 
　　倫敦電今日下院議員二人述及報章所載英外相及德首相先後所發之談話並謂德相所言並無與英外相所言者大相衝突足以妨碍議和之處外相葛雷答稱議和時期今尙未至至於議和條件須俟與協約國妥商後方可宣告德相所言於英國態度頗多謊言德人熟聞讕言不明眞相如是則斷不能與德人理論查戰局所以延長者乃由德政府徒以德已獲勝德將創敵等言誑其園人所致實則協約國不獨始終未敗且將得勝也故趨向和局之第一步當爲德 
 
 

Page 3

 
 
　政府之承認此事葛雷盛稱凡爾登之防務謂法軍在此久戰中不獨保全其國且保全聯軍又謂今日外交家之責任在於維持協約國之一致並贊助海陸軍共同之計畫以使此戰局得達今尙未至之階級俾協約國有維持永遠和平之望云云（二十五日） 
　　羅馬電今日爲意國向奥宣戰周年紀念日全國慶祝極形誠摯各商店均閉門滿掛協約國旗幟（二十四日） 
　　倫敦電路透電社由可恃方面探悉德國諷示美國目下爲威爾遜總統居間調和之適當時機威爾遜總統大約未必有此意（二十五日） 
[公電]  
　　東京留日學生總會來電轉各界公鑒陳公英士民國殊勳銳意除奸終罹毒手學界哀　誓殲國仇早慰英魂中華民國留日學生總會 
　　留日學生總會來電轉各省護國軍均鑒此次倡義首在保障共和用伸國法馮等何人擅敢巧立名目召集會議弁髦約法淆亂是非雜集官僚僞稱民意居心叵測反覆無常同志諸公早燭奸計槪勿允許以絶後患中華民國留日學生總會 
　　浙江參議會致肇慶軍務院電肇慶軍務院岑撫軍副長鑒並轉雲南唐撫軍長貴州劉都督廣西陸都督廣東龍都督蔡李戴陳總司令均鑒陳英士先生奔走國事十餘年共和再造方與同志孹畫進行突於本月十八日在上海法界被刺殞命劍履甫及渡河未遑凡屬同裳曷勝驚悼謹電聞浙江參議會敬 
　　浙江參議會請嚴緝正兇電上海唐少川温欽甫王亮儔先生鑒英士先生被刺普天同悼乞向各國領事請求通飭協緝正兇務獲究辦以舒公憤而妥英魂浙江參議會敬 
　　浙江參議會弔陳英士電上海時事新報中華新報民信報申報新聞報並轉各報館鑒陳公英士十年奔走締造共和偉烈豐功焜燿中外噩電飛來風雲變色　哭寢門浙潮嗚咽和淚濡墨敬弔先生浙江參議會張　陳時夏張浩曁全體議員同叩禡 
要聞一 
[北京金融恐慌之難題所少者全國公認之政府耳]  
　　字林報二十二日北京通訊云北京金融恐慌依然未減此中要點眞象不明故不易著筆討論查其最重要之點乃兩銀行之債欵據一般輿情中國銀行之地位較交通爲穩固此非無故云然實有數種原因如上海外人銀行雖經中政府商請以所借二百萬元平分接濟中交兩行然僅允扶助中行而不肯加惠交通即其一也今政府專爲交通乞借七十萬元此事已移至上海由協約國領事團與銀行互相商榷俟其意見决定後再爲定奪如資助問題僅限於一行則中交兩行之地位孰强孰弱卽可顯明至於一則得援一則向隅之辦法是否能達到消弭財政大禍之目的則非今日所能斷言也但有一事可注意者外人重要公司如美孚洋行英美烟公司等執交通鈔票頗多若交通不得接濟則外人亦必受累但接濟問題操　銀行家之手吾輩不必深論如銀行家旣决定接濟則接濟當至若何限度此爲銀行家所必知者今當討論之點不獨爲鈔票之額數且爲存欵之實數惜兩行債務共有幾何無從估計但兩行之種種因難欲求全盤解决則非外人銀行權力所能及也以外人銀行之能力不過能解决鈔票難題耳或僅能解决一銀行之鈔票難題耳如欲解决兩銀行之鈔票難題則須有五千萬元以上之鉅欵始能爲力但外國銀行團前因戰爭中之財政情勢不允再以鹽欵抵借巨欵於中政府今若以巨欵資助中交兩銀行是無異行其前所不允行之事也懸擬外人銀行一經詳細調查後其所允行者不過在指定地點如天津漢口北京等處于以有限制之助力專爲維持鈔票而已外人旣借以金錢則用途當然由外人監督庶爲此目的而借之金錢不致轉用於他事也吾八一言借債問題輒思及鹽稅餘欵約計至本月底鹽稅項下共存二千萬元前者銀行團與中政府議定常　存欵一千三百萬元如有餘數槪繳政府故目下二千萬元中除常存一千三百萬外尙餘七百萬元應撥交政府但鹽欵上已發生阻力此舉未能照行今銀行團一面將衆所公認之欵扣留不交一面又借與債欵豈非自相矛盾耶如謂以中國自已之錢交還中政府與事理不合然則借錢與中政府反與事理相合乎吾知銀行團將無以答我問難也扣留鹽稅餘欵之政策目下未便加以評論當此事發生之初是否理由充足今姑不置論但在今日主張將餘欵交付如目下情狀之中政府者則絶無其人也今之中政府乃木偶政府耳其主要事業乃奔走京津間耳神志不定不自知其是否負有職務也所謂公府大權移交内閣云者已成畫餅段内閣於軍事上縱已設法挿入一二指以嘗禁臠但其他事件仍由公府操縱今人人所求者爲全國所公認之實在政府苟有此種政府則所有之財政難題不難迎刃而解蓋全國所公認之政府不獨具有應得鹽稅餘欵之絶對權利且可得外人之極力贊助以恢復財政信用也故解决財政困難之策當求諸政治解决之中今南京會議頗爲國人所屬望若與會者能籌畫各方面所能承認之方法則可不負全國之期望矣 
[停兌令與中交兩行之裏面]  
　　二十四日英文京報云近日北京各處所談論者無非爲政府鐵路之獨立或財神梁士詒之獨立夫以政府所辦之鐵路而違抗政府所發之命令不收中國銀行之鈔票其膽大妄爲爲何如乎無怪北京商人聞之而駭絶也梁財神此舉無異刺商人之心而制其死命商界刻方設法對付但訴苦無門惟有呼天而已梁財神自已且通諭各鐵路不收用中國銀行之鈔票又强迫車客搭付現金然則何爲强令尋常商民收用梁財神之交通鈔票豈商民不許違令而梁財神獨可違令乎此商民之責言也民怒雖醖釀徐緩然終有難於遏止之日恐其爆發之期已不遠矣華字報紙今亦漸不直梁氏所爲惟梁財神系中之報紙仍絮絮勉勵國人收用鈔票報効國家某領袖商人曾斥此受金錢運動之言論機關曰奈何令吾商人爲梁氏之利益而報効乎聞諸與中國銀行有關係者云財神系中之梁士詒葉恭綽曹汝霖等因中國支銀行爲自衛計以致碍及交通銀行故出此最近之舉動以國報復耳當停付現金令未頒佈之前梁財神曾向中國銀行借債中銀行經理員婉詞謝之謂總行與各支行之庫中已無存銀以　總行此固實情但梁財神知中國支銀行尙有存銀乃設法羅掘距各支地經理員咸以白眼相待梁謀遂失敗於是梁從根本上運動逐去中國銀行舊督辦而以梁系人物繼之但中國支銀行組織完善梁之計畫仍未能售維時交通銀行情勢亟亟不可終日梁財神乃運用其大手腕事前並不與財政總長會商遽頒佈停付現金令措詞謂因維持中交兩銀行之地位起見然據中國銀行中人云中行力量尙厚苟當道不發愚妄之令不釀成經濟恐慌則中行能支持應付現銀也梁財神一派之政策始終抱定死則同死之主義記者從可恃方面探悉外人銀行擬資助上海中國銀行請中央政府擔保梁授意政府以擬借二百萬兩中如能以半數分與交通行則中央政府願爲擔保等語答覆之夫中交兩行同爲中國之大銀行今各大埠之中國支銀行幾皆恢復營業交通對之相形見絀未免太難爲情老羞成怒某方面謂梁派違背前令通諭各鐵路不收用中國銀行鈔票爲報復之計殆因此歟且聞鐵路不收用中行鈔票意在抑制中行蓋如是則在京中有折扣在京外幾同廢紙之交通鈔票或可維持價値而大衆所喜用之中行鈔票或將價値低落其用意可謂深矣綜之中交兩行之現狀不外乎中行在各商埠驅逐交通鈔票獨占市面而交通則欲在政府鐵路上制中行鈔票之命而已然　猶非梁財神擾亂全國金融以掩其辦理交通銀行之不善之最後一幕也衆謂停付現金令之初意乃搜括中交兩行現欵之暫時手續以期實行其引誘美國頭腦冬烘者續付巨欵之大計畫也梁派揚言美欵議成後停付現金令即可取銷而中交兩行皆可復開今梁財神雖與美國资本家秘密磋議借欵然事局中變往往出人意外如欲專賴此以資接濟恐始終不能如其願適演成鐵路財政之獨立而已 
[楚報述西安獨立消]  
　　五月二十三日英文楚報云漢口中國内地敎會十日前曾接西安來電謂西安似將失守外人恐城内將被刦掠此後因電報不通寂無所聞直至昨日始接五月十六日消息云此間已宣布獨立諸皆平安而郵局亦遞到一信乃知前電同時發出者文曰今日曾發電報告本省有黨人起事西安旦夕恐將陷落黨人謀之已久今始得一軍官與現任將軍爲抗將軍固素以袒袁著名者也黨人得手甚速日前佔據三原旦夕將臨城下將軍部下之精兵今皆駐漢中防堵蜀匪入秦城中餘兵無多殊難抵禦將軍願以政權讓交黨人領袖以冀保全生命財產但將軍履任以來甚招民怨恐未必能全其生吾人禱望此問能免戰禍蓋戰禍一啟即不免刦掠也前途若何未能逆料按西安爲黨人佔據並未流血據北京傳來消息即衆所厭惡之將軍亦未受擾聞彼與眷屬已由黨人護送至晉省邊界聽其自便吾人聞均諸平安之信實深欣慰也 
[衡寳間之北軍地位]  
　　英文楚報五月十五日永州通訊云湘省大局日見紊亂黔桂進兵之路磘在南軍之手近數日内此間曾發兵謀使郴州及湘粤邊界之地歸附民軍北軍現扼守寳慶衡州以保湘省中部致長沙在其掌握無法能動惟聞長沙與衡州間之洙州已有南軍起事如果聲勢浩大則足斷衡州之交通而衡州之枝隊不得不折回長沙矣第眞相未明不能豫决寶慶閉城已一星期敎會醫院滿住受傷之平民無從得醫治療寳則民軍距城從未在兩日路程以内防兵何以若是張皇亦莫明其故今日聞湘江總釐局被佔衡山已陷是否南軍抑係匪人莫能言之伹縱爲匪人或爲非正式之革命黨或爲洙州南軍之兵適足見北軍身處敵境僅能控制其紥營之地而已如此地位必難久持此間派兵至郴一舉頗可注意足徴粤省今尙未出力助攻湘省聞桂省陸都督有不日抵此之說 
[西川亂猶未已]  
　　（一）金堂金堂竟内除趙鎭之戰外其他北境亦復不靜數日以來防務異常吃緊四城嚴扃斷絶出入但城内兵力尙厚除本縣警團外有模範警備第四隊全隊昨該隊因公回省知事見近日險象力爲挽留該隊報告到省當道又派第一隊楊吉安隊長率隊前往前日金堂風洞子地方之戰事聞是日第二混成旅之川軍兩排先行數里第四混成旅一團三營十連在後因見川軍已前往以爲無危險也遂不戒備由山王廟下山地甫行至風洞子柑子園地方山之左右忽有所伏之大股敵隊開槍射擊北軍在山石中又逼近河邊不能散開登時四面受敵死二十八人重傷三十六人未負傷 
者僅九人餘均略有輕傷所有軍物多遭損失是日午後各敵隊即散去及孟團長率大兵前往已無蹤跡昨九號孟君已率軍一營回省矣 
　　二中江自金堂風洞子地方被擾後聞該敵隊即有竄至中江之說茲有遂寗棉紗帮函稱（該號駐中江胖子店）日前突有服軍服者數百人直入中江向城内知事與徴收局要銀三萬元作餉否則别釀事故該縣人民畏打當集銀幣一萬三千元銅元一千三百釧交訖故安靜如常該隊伍僅住一夜至天未明㧞隊開往潼川又接中江友人來函云陰曆四月初六夜突有身着軍服携帶快槍二百餘人到縣人心異常惶恐當經該縣紳商某等出而交涉送銀一千七百元銅元五百千文幸該隊頗有秩序對於民間毫未擾亂次晨早開向潼川而去沿途招兵又是日午後復有股匪約二百人欲乘間入城當將城門緊閉未克進城而去 
　　三新都新都自被刧後未得一日之安最近又起風潮人民咸謂變軍將復攻城加以金堂戰事故該縣又演出極大之恐怖沈知事視事未久地方情形不甚熟悉惟嚴守縣城不出城一步九號夜半時沈知事已專人告急但聞人數未如前日集至七八百人至千餘人之衆也 
　　四什邡什邡前次被擾後茲聞近日又起恐慌城内人民無不惶懼各家舖户所存貨物槪行遷移城門終日關閉逢趕集日只開一兩點鐘夜間異常吃緊每街轉角處均設有盤查所行人往來必詳細詢問若來歷不淸無人認識者立即拘辦風聲鶴唳一日數驚昨該縣紳商派代表劉靑藜等來省向警備隊總司令部禀懇派兵駐防以資鎭懾 
　　五綿竹舊曆四月初五日巫匪又糾合大股陳紅苕胡興耀張升廷胡天位楊邊花等二千餘人快槍千餘支來縣環紥四境而北路漢旺鄕之觀音岩駐紥更多欲於是夜圍攻縣城楊知事聞警即督警備隊并國民軍協同陸軍鄭連長嚴守城池人民通夜不敢安枕惟因城内防備嚴緊該匪於是夜未能攻入目下尙未知如何也 
[南京快信]  
　　聞此次代表大會各議案實未完全討論終結即總統去留問題亦不過一二有力者主張留位各代表不敢反抗遂勉强通過某有力者見此條通過遂怱怱離寗他去而各省代表覩此險象多半灰心馮將軍因受各方面刺激無形之干涉亦因之心灰意懶云 
　　南京會議昨已收束張定武並未來寗與議聞决定辦法除主張項城暫留外此後總統問題或依據約法所定任期或即召集國會專决此項問題雖經動議尙未確定 
　　張勳之代表張文生等昨已回徐報傳昨日（二十五）正式會議其寳代表多已離寗 
倪嗣冲怱促離甯聞於昨日抵京業已有電來甯四川陳宦已於二十二日宣布獨立 
　　山東巡按蔡儒楷前日由濟南乘車至徐州晤張勳現仍逗留在徐 
　　陜西獨立晉北防務關係於近畿之治安者最爲重要聞馮將軍已將如何布置擬具意見書電請段内閣交國務會議 
　　中交兩銀行紙幣暫停兌現令聞三五日内卽將取消文日院令 
　　中交兩銀行他埠發行之紙幣此間不能通行現有某國人商店以九扣收兌者甚多 
　　馮將軍昨電飭各屬中交銀行云寒電臨時辦法原定活期存欵除軍警外每户於一星期内支取不得過三百元瞬届期滿頃復召集南京中交兩行長曁商會會長籌議爲體恤商民起見除官廳機關存欵仍限制外其餘商民活期或到期存欵一律照常支付各該行應即照此辦理如有困難情形准由該處商會及銀行籌議變通具報查核 
　　聞南方獨立各省能派代表來寗與否刻下尚未得到復電 
　　長江巡閱使署參謀長惲毓昌前次請假數日赴滬省親現因隣境多事軍務重要昨已由滬起程過寗回徐州矣 
　　昨日（二十四）有天津中立處委員張恩綬來寗公幹寓中正街某旅館 
　　聞新立陸軍巡緝隊僅撥少數官兵開赴浦口護路巡緝其餘司令部及各營部仍駐寗垣内外以補警力之不及 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南京會議與退位問題]  
　　某派阻撓退位問題在近數日來又漸有活動之望於事實上似不至再有反汗然昨據另一消息某派中人對於退位問題仍思百計阻撓最近雖提出辦法擬宣布退位務須在保障優待條欵確定以後否則此項條欵一日不能確定則退位明令即一日不能宣布中央各要人似均以此項辦法爲然昨曾將此意見電致馮將軍等查照 
　　箇中作用昨據總統府内傳出緊要密息日前項城致電馮張兩將軍有承認退位之微意其間尙有種種作用與昔日對於帝制揖讓情形略相彷彿其大槪之手續一面承認退位一面運動江寗會議挽留其用意之所在乃欲使人知此時項城已無戀棧之心跡旋受大衆挽留於萬難辭謝之中乃再任總統南軍如不認可仍堅持一切則其過不在項城即可重整旗豉决一死戰又一消息言中央以去留問題若無解决之機關遽行退位於顏面實不好看聞已秘密授意於擁護中央未獨立各疆吏秉遵照辦馮國璋將軍即在江寗召集各省代表協决去留問題各代表即一致主張留位并主持與南軍繼續戰鬭此種手續發表後項城即發不忍出以武力之政見與承認退位之辭職書其退位之保障條件由此亦可得有美之效力按以上兩說前說退位問題是假後說退位問題是眞不知究以何說爲實姑並誌之 
　　最後大計公府密息段内閣二十三日上午召開國務會議後曾有密封呈遞旋奉傳諭是日下午三時在居仁堂召諸閣員及梁士詒等開重要會議即爲段國務卿密呈之件探其内容是呈係密陳兩接南京馮將軍電報江寗會議各省代表於三次預備會分述政見已有多數主張反對南軍及諸公民所要求恐會議之結果於南北和議勢難接洽更與維持大局早息紛爭之意見不同請决定最後之大計詳示馮國璋於正式會議時當衆宣示當局以此事須從密議是以特召臨時府會議公决大計 
　　活佛勸退關於袁公退位問題各方面已多函電分馳日有所聞矣然其出名最多者不過皆爲内地從公以及在野之各政治家間亦略有駐外各公使與海外華僑等而已至於外蒙西藏方面迄未見有何等之表示茲悉日昨總統府特接有外蒙哲布尊丹巴活佛來電一件據公府人云此電大致實爲力勸袁公即時退位一事並言袁公當時對此意態已非常焦急大約電中尙有别種警告之詞以是日内袁公疑即召集貢院長面商答復辦法 
[鐵路借欵與美國資本家]  
　　二十四日英文京報云交通當局最近連日連夜與美國資本家密議將國中鐵路抵押巨欵一事曾見昨報茲悉主持此事者實梁士詒曹汝霖葉恭綽三人密議以交通部管轄之各鐵道全部押與美國近三日内每日午後五六鐘三人齊集總布胡同某外人宅中密商有美國資本家二人亦按時到來擬議每夜輒至二三時始散秘密異常除此三人外即財政總長亦未與聞據聞已議定時局未定以前先交墊欵數百萬以濟軍需不日卽將簽字農商部顧問美國人某參與此事甚爲出力同日該報又以此問題特著一論尤爲詳盡其文大意云梁曹等自星期五以來日夜與美國紐約資本家代表卡利CAREY及舊金山資本家代表爹威露斯DAVID　ROSE等時在總布胡同某外人宅商議其借欵額則二千萬元美金也其抵押品則全國鐵路也至其折扣之重利率之高實爲前此一切借欵所無此事今已成熟千鈞一髮恐旦夕間全國鐵路即將歸諸美人掌握惟是此次借欵若成有最危險三事第一滇事起後首先聲明以後北京政府一切借欵不能承認諒亦美人所共聞也將來時局如何解决固難逆覩萬一大局定後南方拒不承認誠如東報所謂美國斯時將用武力逼南方承認耶則重東亞戰禍吾國雖弱他人未必袖手旁觀美國若有不辭將來用武護其冒險所得權利之决心則任令其資本家冒險投資可也否則吾勸美人稍審愼也第二又如東報所謂美國以如斯時局而借如斯巨欵甘冒絶大危險必得有絶大之擔保無疑若將來其内容發露時勢將此起絶大之糾葛須知吾國鐵路除不關輕重者外自餘無不與某國某國結有幾分關係質言之非特與吾國有膠葛復與某國某國有膠葛也更質言之非特吾國人不容美國掌握我全國鐵路凡與該鐵路有關係之某國某國亦不容美國之壟斷也第三前因美國苛待華人入境問題激起全國排斥美貨風潮美國商務大受影響此事美人想尙能記憶也吾人固雅不以此等舉動爲然然國人憤激之餘又安從而禁之萬一借欵風聲吹至南方南方人即不免再有此等舉動且恐較前益烈謀我鐵路成否未知而其商務上已受重大損失明於利害之美國人孰得孰失何去何從應能自擇嗚呼一髮不可牽牽之動全身吾人因此借欵一面爲我國時局危一面又爲美國資本家危言盡於此願美人之自愛也 
[停兌令與段内閣之前途]  
　　紙幣停兌令發表之時中國銀行總行本尙不至一無生路惟以梁士詒氏必須强其與交通銀行同命故中行要員雖曾抗議即經周自齊督辦面斥而罷今日停兌院令不出都門一步北京商民又復力竭聲嘶於是中國銀行先謀復活之議隨之而起頗聞美國借欵原定月内續交若干若以此欵全撥中行即可開兌詎梁士詒輩又以此事大反初心堅執必分撥中交兩行然於交行方面所短尙鉅即在中行亦有不敷因之此議亦成擱淺此近日中行復活之說所以若隱若現也惟聞叚國務卿之意謂美欵若更移作他用則將以去留爭之云 
　　此次停止兌現之風潮各省之反對最力者係爲馮華甫張紹軒兩將軍幾於逐日一電聞日昨又來聯銜長電一道係專責難於叚芝泉内閣者大旨謂此項政策無論由何人主持旣由院令發表即應由閣下負其責任並有提出質問者五事一院令發表各省不能遵依是否中央政令不能發生效力一如某國商人以折價收買紙幣將如何對待一旣經停兌後即便解除兩銀行之信用能否恢復一外人之嚴迫干涉將如何應付一能否不致因金融之關係激生意外之暴動以上五端限於次日即須爲最充足理由之答覆並限於即日内須正式解除二號院令等情未識段内閣如何答覆也 
[陜西獨立後之北省局勢]  
　　潼關劇戰陜北鎭守使陳伯生在西安宣佈獨立北京政府密派豫軍一團赴秦抵禦各節曾誌報端現聞豫軍已於十六日抵漳關次日與民軍開戰雙方均有傷亡大約一二日内必有劇戰以决勝負惟豫軍之軍械軍需不及民軍精備又聞陜西咸武將軍陸朗齋當該省獨立時遂由陳伯生總司令派員護送出境中央已接陸氏密電報告一切諒明後日陸氏必可抵京在中央之意頗以此次陜西獨立實由於陜西將軍陸建章辦理不善所致故當局對於此事極爲震怒有將陸交付懲戒之說 
　　疏通意見二十三日上午十時段芝泉内閣在内辦公處謁見項城密陳要政大致係因陜西已實行獨立山東山西躍躍欲動危不可保北省局勢日趨險惡倘和議决裂再以武力爲解决已不足恃亟應預籌完善之策俾免臨渴掘井密議二小時之久始經退出旣而項城復飭承宣處賚送國務院交段氏鈐章密封一件内係親擬疏通陜西省獨立之意見及預防河北各省治安之計畫特交該院議覆并令即電飭豫省趙將軍轉令陜省咸武將軍陸建章迅速來京 
　　甘肅警電日前甘肅巡按使張廣建電致中央政府據云馬安良近日有欲宣言獨立之情形等語有政員某君關於此談話云當地各新聞紙上有稱提督馬安良者亦有稱鎭守使馬安良者類於馬安良上加以官名其實馬安良自民國二年以來已不就官矣退居河洲之野蓄養常備兵五千健兒若遇非常之時可得兵士一萬迅集指揮之下且居其帳下者多屬少壯尙武之軍人倘馬安良果有獨立之舉則該省回民響應之者定占多數若然則此次獨立之影響洵非可輕視之者也 
　　密派偵探中央現以陜西獨立後山西漸呈不稳之象魯省黨人密布情形亦十分危急特於前日（二十二）派高等偵探三十人密往太原大同潼關西安濟南濰縣等處調查最近一切情形聞密派此項偵探異常秘密雖公府在職人員亦多不知底蘊者並聞該偵探已於二十三日早聯袂出京矣 
[滇黔軍隊中之北方將領]  
　　此次西南首倡獨立川湘兩省中滇黔軍隊輾轉苦戰致有今日局勢一般見解多謂反對中央者其發動蓋爲南方人士而不知南方軍隊之將領正自有北方之人物如滇黔護國軍第一梯團長劉雲峯者蓋其一也劉字曉嵐直隷蠡縣人初肄業保定武備學校習砲科畢業後値淸末貴胄掌兵權乃投身滇省軍籍是時蔡松坡掌滇軍旅符與劉頗相善辛亥事起劉蔡聯結同志定期秘密舉事滇省大吏以劉係北人置不加防遂得竟其谋民國民立後劉北歸年餘滇省知交迭來函促復回滇任旅長職四年冬帝制問題發生滇中接電後唐督遣劉入都陽以覲賀爲名實則擬取道南京一探馮將軍意旨劉路出香港値蔡松坡由都奔滇相遇於旅舍遂携手返滇滇省獨立後全省軍隊編成八梯團分道北伐劉率精銳部隊爲第一梯團總司令於四年十二月二十七號開往川南直撲叙州是　叙南一帶係伍祥楨率北軍一混成旅分防滇軍劉之部下參謀長張璧兩支隊長一係鄧太中一係楊蓁凡戰劉督全師兩支隊長分任左右翼操縱提挈遂以完全佔領叙城嗣因滇軍後隊以路途險阻遲遲不繼劉遂陷於孤軍深入之境旣而北軍與蜀軍合以　叙馮玉祥迫叙東朱登五攻叙西伍祥楨回擊叙北苦戰十一晝夜劉股中一彈猶裹傷向前旋因瀘州方面北軍大集劉乃開拔全隊赴瀘協攻而叙竟以失去此係瀘納一帶惡戰劉均與焉即此以觀西南戰事中固早有北方健兒爲共和力効馳驅也 
[福建最近之防務（福州通信）]  
全國陸軍以閩省軍額爲最少故當一個月以前閩省兵力處處單弱初無防務之可言今則新來之北軍一旅新編之北軍及閩軍一旅合之原有北軍閩軍各一旅共計四混成旅而舊有之巡防隊則有四團全省兵力約有二萬人左右其餘省城之憲兵隊省警察各道縣之警備隊水巡警閩海建安兩道屬各邑之保衛團綜計亦有萬人兼以海軍兵艦往來游弋計六七艘雖不能處處設防鞏固而扼要以守亦得保一時之安寗也茲就其支配之情形略述如左 
　　其一省垣長門要塞爲省垣第一門户其次則馬江船政局及羅星塔各處皆省垣附近之要區也駐有第十旅之北軍一營兵艦四艘城内之三山城外之將軍山皆架大砲數尊各有北軍一連憑高眺遠勢如建瓴軍署之前後左右原爲第十旅所防衛今則該旅各營調往厦門水口等處而以舊日之鹽巡隊現編爲新旅者代之亦方北之勁卒也而第十一旅之閩軍除派往各邑分防而外駐省之人數無多屯紥於城外之南較場及城内外次要各區尙有新編之北軍及閩軍亦在東南各較場駐紥由姚雨屏旅長督率訓練憲兵隊省警察及行政公署之衛隊額數約千餘人亦受軍界之指揮每晚同受口令聯絡一氣區區數下方里之地而軍警人數已達五千人以上機關鎗數架大砲三十餘尊可謂格外嚴防矣 
　　其三厦門厦門囊日不屯重兵今則第十旅旅長唐國信親赴厦門指揮防守計有省城調往之北軍二營及臧旅長麾下新來之北軍二營受其統轄每日夕陽西下緊守戒嚴之令稽察往來嚴密監視軍事偵探來往如梭故長泰各邑黨人潛謀起事未能得手其餘仙遊之黄濓餘黨德化之蘇億餘黨等亦不能遂其進取之計畫焉 
　　其三詔安該處防務爲閩省今日第一視線蓋進足以窺潮汕退足以保漳泉一隅之得失與全局大有關係故劉總長所帶來之北軍大半駐於該處以臧致中旅長握其樞紐中有挑選數連派往上杭等邑皆扼守閩粤分界之要區也海軍重要兵艦亦駐於此現因李凖已到粤東粤省不日將有舉動則該軍之職務重要可斷言也　　其四延平該處爲閩江上游之要津前因旅部兵力單薄僅由警備司令部派遣巡防第四團統帶徐鏡淸駐守該處兵弱械劣故尤溪永安各匪蔓延日久今則省垣兵力稍裕已挑選北軍一營由水口前赴古田平匪再進則將掃除尤溪沙縣永安等處之匪聞預定計劃將來該營當在延城駐紥而徐統領則駐於延平上游之洋口地方以成騎角之勢 
[山東和局之决裂]  
　　軍署與民黨議和一事業經潍周兩處委派張錫𤰪� 
等代表來濟不料於此期中復發生桓台戰事及諸城日照等縣之獨立而中央所派之援軍亦至故靳將軍毅然以停止議和答覆代表亦未委派而西來之代表張錫盼等已於今晨乘膠濟路東返是和局又已無望矣 
　　紳商學界聯合會自發生以來專以第三者地位疏通意見爲目的其最大之主張在請將軍表明態度並請黨人勿事暴行聯合一致庶東省不至糜爛無奈精誠未至奔走無效致和議之局終至决裂以是人咸灰心昨已由會宣布大衆皆太息而去茲將山東紳商學界聯合會之宣言書錄下以見諸人發起之用意焉溯自滇黔發難舉國視綫所集胥在總統退位問題以爲息事寗人在此一舉吾省人民愛國之誠順逆之辨豈後於人靳將軍亦東人也詎不知非此無以厭天下人民之望惟以山東爲南北紐樞地位與他省不同對内對外萬難與東南各省取一致之行動此理甚明無待贅述於是獨立不能中立又不可此中苦况惟個中人知之然態度不明終無以折民黨之口黨人又不相諒以爲將軍不惜犧牲全省以媚一人即以所以對袁者對靳事本可殊途而同歸今竟致南轅而北轍同一主張退位而不免互見干戈同人等有鑒於此惄焉憂之深恐以彼此誤會擾及全省治安於是以第三者資格作誠一之調停無非思以免我人民　於塗炭初不計其能見諒於雙方否也乃初事調停之日靳將軍卽於戒嚴令中目黨人爲土匪於是調停之意顯然兩歧同人等以言於將軍幸將軍納諫若流立即取消前令另發通告而將軍所持之態度已明白表示同人等乃推舉代表與黨人接洽尙未出發而黨人紛紛各縣獨立將軍亦派兵出發黨人復來襲濟南同人之進行爲之一阻事至此而已知同人等之主張將歸無效矣然知難而退心猶難安仍隱忍進行作萬一之希望適黨人代表到濟同人舉代表與之晤面提議於接洽之後雙方皆停止戰爭以待最後之解决幸獲雙方許可各電止其軍隊同人等方欣從此可以有圓滿之結果不圖雙方拍電之後黨人方面又進襲桓台翌日又攻取日照諸城一役亦違濰縣之特别條約事至此而同人等雖欲委曲求全而不可得矣是此事决裂實起於違約之行動同人等維持無狀和議不諧事與願違挽回乏術以致全省人民終不免顚沛流離之苦撫躬自問慚疚奚如已决計取消前議不事干預惟念將軍東人也於行使職權外宜始終存眷念桑梓之心黨人亦束人也嗣後無論若何進行望稍持人道主義幸無犧牲全省人民於萬刧不復之慘是則吾人所禱祠求者耳山東紳商學界聯合會公啓 
　　黨軍據安邱後旋赴諸城連日電郵停滯莫得確耗昨有由臨沂來者均謂日照已到有三百餘之黨人其來路爲諸城爲高密均未悉惟官民警惶紛紛遷徙則固確實也 
　　高密革軍吕子仁派隊三百人馳赴日照縣於本月二十日下午齊集城下該縣王知事適因公出城城内原駐防軍百餘人益以縣隊及警士等共二百餘人倉卒編配登城拒守自八鐘雙方開始轟擊至翌晨九鐘始息 
　　數日以來省城内外秩序稍安人民恐慌較前稍減乃昨晚（卽二十二號）九鐘時商埠大馬路東亞烟草公司門首忽又發現炸砲當别該公司及西鄰華美號玻璃炸毁同時三馬路萬福樓亦發現炸砲二處均未傷人惟商民又有恐慌之象矣 
　　濟垣自不靖以來城内外各當店相繼輟業現在秩序稍復各項商業漸有活動之象昨經馬司令及商會招集省城各當商剴切勸導令即日營業並規定　當時間每日自午前九鐘起至午後二鐘止回贖時間仍照常辦理已於日昨二十二號開始營業矣 
　　山東黨軍致張博泉電云上海法界國會議員通訊處轉張博泉先生鑒我軍已佔領膠濟路附近二十餘縣復於十五日夜間分遣支隊進攻濟南奪壘却敵俘虜敵軍兵校三十餘名祗以兵力單薄未肯直據省垣刻卽抽調周濰軍隊會即猛擊若完全佔有濟南定行北伐乞先生即臨主持一切魯省幸甚民國幸甚山東護國軍吳佐洲薄子明鄧天乙張魯泉張仕甫等三十六人同上治 
[武漢維持金融之近息]  
　　鄂省前因官錢票擁滯迭商造幣廠長增鑄銅元均以銅貴部中不認虧耗辭結果遂以鑄造銀角爲救濟錢荒之計近因院令停止中交二行兌現有以二行鈔票兌換銅元之議應即趕鑄大批銅元以資接濟由財政部令飭鄂省造幣廠迅速增加銅元鑄數適鄂中籌備化提制錢改鑄已久奉令即加增工人日夜趕鑄聞自二十日起每日可出二萬四 
 
 

Page 7

 
 
千串儲候部令撥往他省中交行收兌一元鈔票不盡留供鄂用現該廠極爲忙碌　星期亦不停工聞中央因鄂省主持中交二行兌現意殊不以爲然前因無權禁制祗得俯允所請刻已特派胡某來鄂與將軍巡按面商二行鈔票事宜惟其目的何在未便　測也鄂省官錢票原爲不兌換劵民間尙稱信用中央之敢於出此停兌之命令者聞實係取法鄂省前者鄂官錢局曾在財政部印刷局訂印横式新錢票四千萬張原擬爲收換舊式錢票之用並非增發刻因軍費政需支絀萬分有以新票吸收現金之議近月以來該局專以新紙幣收兌銀元即其明證惟終用出不多刻聞高督辦擬藉陰曆端節漢市恐慌機會將新票撥出若干萬交商會領放限日收回現銀　官票在漢除對洋商交易不能暢行外其餘一切行賬皆可通用官局以票出借商民必樂於借貸但票愈充斥銀價愈昂現在洋價換銅元只一千四百文一元換官票則一千五百文以外物價騰貴異常尙欲以大批紙幣重禍吾鄂人耶 
[熊克武軍之近狀]  
　　熊克武前由叙府退至横江從横到筠連經高縣慶符以出大江而至叙府下游六十里南溪屬之李莊本營即駐紥李莊所派步哨駐紥之處在大江北岸者駐掛弓山（距叙府三十里）在南岸者駐南廣（距叙府十五里）與北軍所派駐北沙灣之步哨只隔一大江而已熊前爲五師師長散兵甚多川東川南無處不有前與滇軍來叙時舊部聞其爲四川護國軍招討軍司令即源源而來後由叙退出後沿途招致者聞現在亦有四千餘人李莊本營駐有一千餘人其餘分駐南廣月口兩江口沙河驛祭天壩宋家山等處及南溪大江一帶均駐有熊之招安軍隊惟其所招之軍槪無的欵即從分駐之處就地籌餉而各地糧户多爲樂捐聞南溪共捐銀一萬元城内捐銀四千元李莊捐銀六千元因該軍餉項甚廉每人每月給銀二元火食公開不出一文故軍餉尙可數用不致爲難也陰曆前月初九日晨早熊克武率招安軍千餘人圍攻筠連縣城漢軍舒營長督兵抵禦鏖戰四小時不敵而潰招安軍入城（楊知　已先期被戕於高縣）由新知事曾駿生（宜賓𢌞龍場人）出示保護商民嚴禁搶刦初十日親到鹽店拿獲搜括財物之兵二名立命槍斃於是市面漸有秩序當日復由知事傳集紳商領袖及鹽店經理到署勸籌軍餉十萬元乃由商會向各商家湊繳現　三萬元鹽店亦繳錢二千七百串以供急用 
[蕪湖快信]  
　　安武軍第六路統領張漢英前日乘安豐輪晋寗見倪巡按使籌商佈置皖南防務事宜 
　　倪巡按使聞日前曾撥現欵二十萬元維持本省中交兩銀行紙幣 
　　倪巡按使停止敎育經費已紀前報皖省敎育界以此舉關係憲政前途未便因噎廢食已備具公文舉代表江君　赴敎育部再作切實之懇求 
　　和縣知事裴景宋日前破獲黨人機關當場拿獲四人陶侯黃三姓業已鎗斃施姓經地方保釋 
　　當塗縣知事宋蓉堂日前在本城柴巷内捕獲張占雨畢先德陳廣憲三名供認得受黨人銀洋暗設機關運動軍隊圖謀獨立前日得張將軍復電着即鎗斃以昭炯戒 
　　蕪湖警廳探警前日在東門外笪家巷破獲機關捕獲王查胡陳張等姓六七人並搜出炸彈手鎗炸藥等類業經解送道尹署審訊刻聞供出同謀者數十人軍警現正搜捕 
　　此間風傳張將軍刻有保留前蕪湖道尹何業健回任之說 
　　金陵輪在江陰被焚該輪下水過蕪時此間有某某兩錢莊有錁箱多隻託該輪帶滬因惜小費未曾報關執有關單是以無從查考損失甚鉅江浙皖繭商公所總董沈聯芳於二十三日乘江寛輪過蕪赴大通 
　　皖省繭商麕集大通照章必須運往蕪湖方能報關納稅而於商民不免多所耗費乃禀懇稅務處請由蕪關派員分駐大通驗繭給證報關以紓商方蕪關徐監督奉倪巡按使飭業與赫稅務司會議擬定暫行辦法詳覆稅務處查核矣 
楊護軍使刻派副官劉耀芳帶兵十六名押解業經判决之要犯十二名於前日過蕪聞係皖籍黨人在滬被拘特解送皖省執行處分 
[地方通信蘇州]  
　　委員檢查土娼蘇垣城廂内土娼（俗稱私門頭）最易容留匪徒故警察廳特别注意現經　廳長請准鎭守使道尹卽日派員實行檢查昨已飭委王恩瀾汪志遠二人專司稽查統歸勤務督察長指揮定每日下午九時至十一時爲檢查時期昨已將檢查憑證飭發領收矣 
　　薄懲肇事之衛兵昨午有民人高大麻子欲至陸軍監獄内探看友人婉商守衛之禁衛軍請其引進守衛兵答以戒嚴期内不准會客高微有責言衛兵斥其速走詎高倔强不走該衛兵當將槍柄向高頭部一擊意欲嚇走了事不料高反迎面直上致頭顱被機鈕觸開血流如注幸陸軍監獄長郭鏡淸敷以止血膏藥並婉勸高還家允將該兵士重懲旋經本管排長何君查明肇事衛兵事出無心禁閉數日一面詳報劉團長鑒核矣 
　　日人交涉案了結閶門外横馬路回春醫院日人大井錢市與東洋餅店日人三原介一兩人因觀吳山會與下津橋砲兵衝突三原介一腿部微有紅腫報請日領交涉各節曾紀前報當由朱代使派員查明三原介一係屬自已帶傷並已將該兵懲處復於二十四號偕同趙道尹同至盤門内日領署親與池林永一君談判卽將此事作爲了結並經日領設讌歡叙朱代使回署後即飭知該隊長嚴予約朿云 
[無錫]  
　　繭市近訊二則駐錫蘇軍第四旅蘇旅長以無錫春繭將次上市亟宜妥爲保護即於日前邀集水警師專署長陸軍警察王大隊長蘇軍張營長安武軍管帶馬泗桂憲兵展張兩連長警察所吳警佐於旅司令部會商一切辦法以資執行四鄕春蠶近已大眠早帮多已上山三眠以後雖因天時不正略有損失然爲數無幾葉價刻已漲至每百斤　洋四元　秤之期約在陰曆月底一般鄕人頗抱樂觀云 
　　王知事晋省無錫縣知事王用先自蒞任至今因防務吃緊尙未赴省晉謁刻有要公必須晉省而陳經已電禀照准故於昨日乘車赴寗矣 
　　兵差船户之希望上月澄錫戰時軍隊所用船隻均由船埠頭隨意封去當差多未給價因之地方人民頗有責言現王知事擬酌量追給暫定封雇大船每天給工食錢八百文中船給六百文小船給四百文已將此項數目函致市公所及商會開會議定以便照發 
[鎭江]  
　　警察捕獲劇盜著名盜匪馮老漢宋連城王老漢等久經訪拿未獲昨由縣署偵探沙鑅據眼線報稱該盜匪等窩聚太古山下某姓屋内當即協同警局蕭隊長率領巡警前往兜捕該匪等得信奔逃巡警四面圍住並放空鎗一排始將該匪等一併獲住隨送縣署訊辦 
　　繭市定期開秤溧陽金壇兩縣繭市已定於二十四日開秤丹徒丹陽二縣亦定於二十六日開秤收繭帮刻已紛集矣 
[杭州]  
　　訂期評議織物工價杭州改良織物公會會長金君以近來織工屢釀增價風潮若非規定永遠辦法與織物前途關係匪淺爰定於本月二十八日召集會員評論一切茲將知單照錄如下謹啓者本會現定於陰曆四月二十八日下午二時假報國寺甲種工業學校開評議工價大會凡我同業諸君務請准時蒞會恐未週知特此通告 
　　實行裁撤四道尹各省道官制發生於民國三年本未經正式國會决定浙江獨立後設立民政廳又與道尹職權相爲重疊參議會曾開會數次議决咨請都督將道尹一級職官裁撤茲聞呂督已正式咨復認爲理由正當並分别電飭將錢塘會稽金華甌海四道尹一律裁撤矣 
[湖北]  
　　搜捕黨人之嚴厲武漢近因炸彈案叢出故搜捕愈嚴二十一日午後省垣横街頭陳正發洋鐵店不知何故爲軍警查抄同日下午警務處又派警軍一隊至文昌門街恒豐米店内搜查取出指揮刀一柄手鎗盒一個當捕去店東一人聞係退伍軍官又昨紀漢口中西旅館捕獲圖炸警察廳之黨人一事茲經查悉實在後花樓某旅館中逮捕並非在中西旅館捕獲且該嫌疑犯並未携有炸彈附誌之以昭核實 
　　籌備端節大比期陰曆端午爲漢口商界一大結朿官錢局高督辦以錢荒緊急之際恐市面週轉不靈特召武漢商務會重要人物磋商調查商號内容由局撥款若干交二商會領放俟大比後歸還以防倒塌 
[天津]  
　　軍餉仍發現金天津縣公署昨奉財政廳通飭轉奉巡按使公署飭開查本省軍政各項開支向來發給現欵統歸中國銀行分金庫經管現在該行奉令停兌而發給軍警各餉非現金不可且本省收發公欵均關緊要勢不能不變通辦理以資維持嗣後凡屬公欵收入支出事宜暫由直隸省銀行照章辦理 
雜評一 
[四川獨立（一子）]  
　　中央對於各省宣布獨立之面目凡三變 
最初滇黔宣布獨立則毅然下查辦之令發痛詆之電蓋以嚴厲手段對付獨立之都督也其次粤浙宣布獨立則或　贊許之詞或頒續任之命所謂以滑稽手段對付獨立之都督也今四川省之宣布獨立則告以不能忽遽退位之苦衷並召令來京而與之商量善後則以哀懇之手段對付獨立省之都督矣 
　　夫至以哀懇之手段對付獨立省都督則其手段已窮此後有繼四川而起者又將以何種手段應付之耶總之今日之時局除退位外决無法以抗禦獨立之風雲也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[稅務所大受鈔票影響]  
　　上海稅務總以所吳所長前爲維持金融起見故征收稅欵遇有交通等行鈔票槪行收納茲查所收此項鈔票爲數甚鉅而本月中下旬稅欵又須彙解不知此項國家銀行鈔票能否照數彙解事甚急促故特禀請江蘇財政廳長迅即核示並聲明所中收稅甚形短絀自銀行兌現風潮發生以來商家納稅均用此種紙幣現欵則寥寥無幾而局中各員司所支薪水又不得不付現洋此項鈔票阻滯多日尙難通用况各認稅機關所繳之欵亦多鈔票至此甚爲焦急云云 
[殖邊銀行風潮十二誌]  
　　本埠殖邊銀行因農商部派委吳在章來滬調查賬目故將兌現日期重復展緩已誌前報茲聞北京此次派員來滬調查該行賬目除農商部所派之吳在 
章外北京銀行總管理處亦派有何仲純一員現吳何兩委員已於昨晨（二十六日）自北京來滬行裝甫卸即偕赴交涉公署及該行總理處接洽籌商辦法 
[金陵輪船被焚七誌]  
　　太古公司之金陵輪船在江陰附近起火被焚内有居住南市南倉街之鮑某因胞妹出嫁自漢口附搭該輪回滬不知下落曾誌前報茲悉鮑名濟淸原籍蘇州向在漢口一碼頭某洋行爲買辦家有一妻一妾同居滬南妻李氏年甫二十一歲亦蘇州人妾劉氏即淸和坊二衖舊妓鮑金花始於上年八月間嫁鮑自金陵失事後其家屬即致函漢口某洋行查詢鮑之行蹤並無回信日前該輪抵滬因船内尙有焚殘屍體鮑之妻妾聞之即偕往辨認並探聽信息其一種悲慘情形見者均嘆惋不置 
　　聞南京軍警兩界前因蘇省防務特派委某某兩員來滬與楊護軍使徐警廳長面商一切該兩員亦於十九日由南京附搭金陵輪船來滬於江陰港内失火後未知下落日前本埠軍警兩界曾接南京來電查詢已否到滬業已調查多日未見蹤影想亦同罹於難矣 
[嚴緝長江積竊]  
　　長江積竊在各公司輪船上扒竊客商行囊擾害已久現經蘇省水警第一廳偵有積竊丁老九江陰阿三小湖北即張介堂張金標湖北三子等多名專在江陰鎭江等處行竊輪船搭客財物恐與金陵失火案亦有關係故該廳特派一等偵緝員高永翔持文來滬協同水陸軍警嚴密查緝務獲解究 
[陳其美被害九誌]  
　　民　要人陳其美於十八號晚在法新租界薩坡賽路十四號門牌被害殞命後經法捕房拘獲許谷蘭即許國林等八名詳情已迭誌前報茲又由探目沈德福包探任水揚偵知此案要證蔡大卿匿跡法新租界麥賽而蒂羅路當於前晚前往拘獲解入捕房查得蔡向充華界偵探前年秋間在法新租界吳興里内曾被人開鎗圖害鎗珠從左手心穿過送往醫院醫痊至前獲各人之口供雖無從探悉惟聞許國林宿振芳 
柴阿六吳國華夏某潘某等均亦係偵探一流人物劉紀雲係陳其美之友被攀在内李海秋亦與陳爲莫逆之交實受已斃王介凡之愚領王至陳處訂立借欵合同致肇此禍云 
[探報潛運危險品之計畫]  
　　上海軍警各機關近接南京宣武上將軍行署參謀廳來函略謂刻據駐滬偵探員報告今有黨魁口口密派其死黨多人分赴内地各處所有危險物品預將表芯紙捆及各種疋頭貨從中挖空藏放於隙孔之内並有約於本星期中由輪船分運各處等語相應函飭希趕緊密飭所屬各軍警一體加意嚴查防護等因淞滬警廳長徐君業已轉飭各區署所一體防範矣 
[西報紀黄興來滬]  
　　文滙報云聞黄興已於昨日（二十日）由日抵滬雖未以行止報告租界當道但此說或屬確實云 
[提倡蠶桑之公函]  
　　上海總商會昨接上海縣公署公函云頃奉滬海遵尹公署飭開奉江蘇巡按使公署二一三一號飭開案准農商部咨開查蠶絲爲我國出產大宗蘇省爲飼蠶素盛之地每歲產額至巨不獨國内綢業仰給於此海外輸出亦日臻發達富國裕民爲利至溥現値歐戰方殷意法各國產絲日減我國蠶絲業家苟能及時振興加意研究使出產之額足以供給世界之需要於國計民生裨益極大惟農民安常蹈故或昧於世界之大勢而坐失時機或惕於道路之謠傳而束手觀望蠶期旣誤大利何求縣知事爲親民之官苟能提倡指導不難尅日程功希迅飭產蠶各縣傳諭鄉民或派員分赴各鄉廣行勸導務使飼蠶各户安心飼養並力求推廣以期製絲原料 
逐漸增加將來輸出盛旺生計日裕國課商業亦多受其益事關蠶政相應咨請查照轉飭遵照等因准此合亟飭知仰該道尹轉飭產絲各縣一體遵辦此飭等因奉此查本道屬境蠶桑產品雖不如棉稻之多然南隣浙境西接姑蘇風氣所趨自易濡染苟能切實倡導不難以棉稻之區兼蠶桑之利茲奉前囡合亟通飭所屬各該知事一體遵照飭開事理切實辦理仍請遵辦情形詳核等因奉此除遵辦外相應函達貴會希將本季飼蠶絲繭情形見示爲感 
[浙茶收成亦歉]  
　　本年皖省新茶收成減色已將調查情形披露昨報茲續得浙帮茶棧消息知本年浙茶亦因榖雨節前後茶芽發生之時天寒陰雨收成大爲減色較之上年產數僅及六折現在山價甚昂各茶客又因金融緊迫無利可圖故滬地來貨頗不踴躍近日本埠茶市已經開盤計一同綠茶售銀十九兩温州綠茶十六兩高莊紅茶二十七兩九江毛紅茶二十五兩現僅本埠各茶舖稍有購辦洋莊尙未發動照此情形恐本届春貨 
難免缺乏之虞云 
[高昌廟接通電車之工程]  
　　華商電車公司接築高昌廟電車軌道已於昨日已將鋼軌鋪竣沿路電桿亦已次第建設惟電線尙未接通故由總理陸伯鴻昨派工匠趕緊敷設俾於下月初旬通行電車以便行旅云 
[又擬開闢馬路]  
　　工巡捐局長朱壽丞君以徐家滙西首之土山灣漕河涇西首之　虹橋均爲往來上海之要道擬闢馬路二條一由漕河涇至虹橋一由虹橋至福開森路已於前日派員督率測繪生兩名前往勘丈以便規畫 
[製造局發給工資之籌備]  
　　製造局各廠工匠人等之工資向章每間二星期一發以 
交通銀行鈔票支付茲因交通停兌鈔票而該局存儲父通之欵聞有十六萬之譜亦難支取故由李總辦另向四明銀行商借現銀紙幣二萬五千元以應發給工資之需云 
[編制水警游擊隊]  
　　江蘇水警第二　長趙雲生以所屬内河水警共有三專署每一專署計有五分署每分署有鎗划師船三十艘向以十艘編爲一區由區官分配　紥近來内河各處時有土匪騷擾而各分署之師船原有一定汛地對於剿匪等事抽調稽延殊多不便現經籌議辦法擬編游擊隊一大隊計分三中隊每一中隊統率師船三十艘惟此項師船如欲另行釘造則需欵甚鉅難以籌措故已决定即在各分署所轄之三十艘内抽出六艘合計可抽九十艘以備編制水警内河游擊隊之用凡遇臨時發生匪擾盜刦等案卽由游擊隊擔任剿捕昨已通飭所部各專署長遵辦矣 
[法租界搜查私土]  
　　法捕房石總巡訪悉界内各土膏店等有私售禁止進口之紅土情事當飭西探目阿而風西華探目黄錦榮包探方福林華春林前往各店搜查旋在法大馬路西德順里八號門牌李和生家抄出紅土四十九包約有五百餘兩並烟膏四缸烟灰數包共計値洋四千餘元一併帶入捕房將李管押聽候解送法公堂訊辦 
[土販自行敗露]  
　　土販朱洪元前日在福州路與同伴某甲爭論販土餘利朱在前疾行甲則在後狂呼搶洋由五百零四號華捕將朱拘住詢係私販紅土起釁繼至是處萃秀里其昌客棧四十三號房間即朱之寓所内抄出紅土一併帶回捕房捕頭以其違犯中國第二百六十六條刑律諭令將朱收押昨解公共公廨請究其同伴某甲則情虚不到即據禁烟驗銷局代表穆安素律師與洋藥公司代表馬斯律師上堂譯訴案情請究訊之朱延台維司律師到堂代辯會審員王肇之君商之英康副領事判朱交一千五百元人洋並保候再訊核 
　　又一訪函云前日午後四馬路其昌旅館有甲乙等四人至棧擇定房間棧夥旋至房内問抄姓氏適甲等圍坐密談囑令暫緩後有乙客匆匆出外甲等即下樓詰問見其何往並稱被乙搶洋棧夥等當卽帮同喊追旋爲巡捕扭獲至棧詰問由甲告以大略囑偕棧夥同投捕房報告後派包探到棧詳問實情房内已無一人祇留皮夾一個分量頗重啓視之悉係紅土當即將土帶回捕房留候澈究並聞甲等進棧時有一西裝華人手持此夾而入被乙搶去者計洋五十元云 
[匪徒開鎗攔刦]  
　　前晚八時半有住居法新租界華成路壽康里二十一號門牌之楊姓婦人因事出外甫至門首突來匪徒四人上前攔住開放手鎗嚇禁聲張當將楊婦所戴之金鐲一副强搶而逸事後投報捕房捕頭立飭各探嚴緝贓匪務獲訊辦 
[愛文義路亦出盜案]  
　　新閘愛文義路一千五百八十三號門牌莊良華家（係盛杏蓀之戚家道盈實）於前晚九時許突來盜匪七人一擁入内各出手鎗嚇禁聲張將男女傭人攔入一室然後登樓翻箱倒篋刧掠値洋數千元之金珠飾物呼嘯而去迨事主報告新閘捕房飭派中西包探前往兜拿各盜早已遠遁當向事主詢明各盜年貎服式回禀捕頭轉禀麥總巡通飭各捕房中西探捕一體留心偵緝 
[訊究大劉家宅盜案]  
　　法新租界善鐘路大劉家宅沈桂堂家於本月二十四號晚被盜十餘人持槍入内搶去金飾現洋共値洋七百餘元事後即由探目沈德福包探陳三林周寶生楊振富魏志餘查獲盜匪九人抄出原贓尙少金戒三只現洋四百餘元於昨日解送法公堂請究沈桂堂禀稱該匪等入内後即將民人與眷屬一併綑縛並出手槍利刃嚇禁聲張除被搶去衣飾洋銀外民人及媳婦所戴之金戒均被捋去今已拘獲請求重辦訊之盜犯章許桃供係陸如生爲首糾同民人前往搶刧事主手上之金戒實民人所捋陳榮生供由陸如生糾同行刧張阿掌供向陸如生借錢陸邀民人至劉家宅沈姓門外把風是實徐阿正供由張阿林約同前往搶刦分得金戒一只洋六元王福生許阿弟季小毛張掌桂同供撑船爲生不敢爲非旋由捕房中人禀稱已帶王等出外查過並無船隻實係說謊陸毛囡供爲竹匠身畔之洋係由東家托買竹料並非搶來張阿掌供在小火輪上執役並未同搶中西官判一併管押候覆訊定斷 
[宣布盜匪罪狀]  
　　松滬護軍使楊君昨出示諭云案據公共公廨送持搶詐財盜犯張阿福羅阿田兩名前來飭發軍法課訊得該犯張阿福結夥三人持搶侵入張桂德家初向嚇索銀洋繼復搜索鎖匙圖搶財物聞喊驚逸後并有開槍拒捕强暴等行爲經傳集人證質訊屬實應將張阿福一犯照刑律三百七十三條之强盜罪適用懲治盜匪法第二條判處死刑以昭炯戒羅阿田一犯情節較輕應酌處徒刑照章移送檢察廳訴辦業經咨陳馮上將軍復准照辦應將張阿福一犯提出驗明正身依照軍法執行槍斃爲此示仰軍民人等一體知悉此示 
[公立醫院董事會定期集議]  
　　滬南三　碼頭公立上海醫院董事會現已舉定董事其一切進行事宜仍照前章籌商辦理刻因提議緊要事件故訂於本月二十九號卽陰曆四月二十八日午後兩時假也是園開會邀集各董事公同會議 
[通俗宣講社定期開講]  
　　通俗宣講社定於五月三十八日上午十時假座南市復善堂街迎春高昌廟（即南區宣講所）開第九十六期宣講會請單貽孫君等蒞會宣講現正由理事兪元爵布置一切 
[尙賢堂追悼姚菊坡]  
　　法租界　飛路石牌樓尙賢堂昨發通告云本月二十八日即舊曆四月二十七星期下午三時本堂中外董事會員曁友人等謹爲本堂前經理姚公菊坡特開追悼會凡我中外會員友人如與姚公有素或欽仰其品望者務祈届期光蒞藉便與會而伸哀思曷勝感企 
[工部局收回車照]  
　　淞滬徐警廳前准工巡捐局稅務處將各區署查緝釘有假捐照之黄包車人力車等共計百餘輛彙送到廳現已一併送還該局出示標賣在案茲聞此項車輛除黄包車一百十餘輛外尙有鐵 
皮東洋車十餘輛其黄包車上均釘有公共工部局磁牌執照曾經公共捕房派探持函至淞滬警察廳請爲一併撬下帶回工部局存儲現徐廳長已據情函致工巡捐局請爲查照矣 
[催領承受濠地之執照]  
　　工巡捐局長朱壽丞君前奉財政部飭知以上海城濠丈放局總辦陶蘭泉禀報丈放事宜將次辦竣尙有未完路工暫時移交該局長兼辦繼續進行在案茲朱局長因兼任三月限期已届特將該局鈐記等呈請齊巡按使轉呈財部撤銷所有該局員司亦已解散惟奉部頒發承受濠地之業主執照除已分别發給外其餘未領各户之照刻尙暫存局中故已由局飭催趕速承領以便結束云 
[小孩口音不符]  
　　潮州人陳江坤昨同婦人陳鄭氏携帶上海口音之九歳男孩王阿狗崇明口音之九歲男孩姚阿囝湖州口音之十三歲女孩周阿花等搭乘輪船擬往汕頭等處當爲救濟會調查員趙再靑余呇鏞於查見向陳等詰問據稱男女三孩均係親生該一等以三孩口音等陳等不符頗爲疑惑當即報告水巡捕房由梅捕頭督　包探何阿春等上船向船主等述明一切即將陳江坤陳鄭氏連同三孩併送地方檢察廳訊明核奪一面復由梅捕頭將牽涉之鄭某傳至水巡捕房亦送檢廳歸案質訊 
[夫婦扭控拐子]  
　　住居閘北大統路之朱瑞卿偕其妻鄧氏扭汪贊廷全四區警署控稱伊子友根被汪誘拐無蹤請爲究追經姚警正略訊一過判汪暫押候查明訊辦 
[招領迷路女孩]  
　　淞滬警察廳昨出傳單云爲招領事據一區二分駐所詳送在邑廟東圜門地方迷路女孩一口詢據供稱王秀英十三歲廣東人不知住處查該孩髮色微黄面圓淸秀耳帶金圈穿粉紅洋緞衫藍布褲茶靑線襪雪靑緞鞋另攜皮鞋一雙衣服四件言語不淸且有足疾除送新普育堂醫治外合行刊印傳單仰失孩之家從速認領可也此佈 
[兩家爭奪一婦]  
　　本邑二十七保十二圖閘北太陽廟西譚家宅地方有婦人侯管氏生有二子長名根林次名順林順林現年二十一歲昔年該氏憑侯裕堂譚裕亭等爲媒聘定附近潘家灣地方小工張阿毛之女月囡爲順林之妻月囡今年十九歲於十歲時過門童養至民國元年六月間月囡已十五歲其父張阿毛在家染病當囑伊女回家侍奉迨張病愈將月囡送往侯家不知如何中途走失當時侯張兩家均派人四處找尋查無蹤跡迄今已閱四年仍無影響 
 
 

Page 11

 
 
不料前日根林昆季在閘北見某姓出殯後而送喪之人有月　在内遂尾隨其後見其住在滬城大南門内金家棋杆地方次日偕母並張阿毛以及媒證侯裕堂並已故譚裕亭之女譚金鳳等問至該處認領並聲明月園年歲生日當場有前充上海地方檢察廳司法巡警之李金海聲稱我妻今年確已十九歲於民國元年六月間憑趙炳榮等爲媒出洋五十元娶之爲妻但有不符之處爾等均爲上海籍我妻則係南京人足見爾等認錯於是趙炳榮亦到場證明該婦爲南京人張楚生之女自幼由姑夫趙洪興撫養成人所以當初出帖亦由姑夫主婚現在張楚生趙洪興均在南京鄉間開設小茶肆去年秋間趙洪興曾來滬探望且該婦向操南京口音實爲爾等誤認請勿固執而月囡亦不認張阿毛爲父但侯管氏則稱月囡能操南京口童因在南京帮中已歷四年之故於是兩造爭辯莫明及至下午仍難解决兩造遂互扭至上海地方檢察廳控訴昨經宗檢察官提訊之下兩造供詞各執宗君判將月囡並趙炳榮等分别收押侯管氏母子斥退候傳齋人證再行復審 
[二房東可以脫累]  
　　住居新閘橋南蔓盤路福海里之鄭劉氏有女王鄭氏前由金壽昌王宋氏等爲媒轉嫁於宋子淸收遇身價洋十元尙未遇門日前該氏母女潛逃無蹤宋疑二房東喬林氏串匿着喬交人昨喬在閘北將該氏母女尋獲扭控四區警署姚警正諭令暫押着邀宋子淸到案再行核辦 
[捕房瞭望臺之誤會]  
　　昨晨八時許美租界鴨綠路某翻砂作各工人正在工作捕房瞭望臺西人見該處有濃烟透出誤爲火警鳴鐘一下由漢璧禮路二號救火車馳往始知誤會當卽折回 
[火警]  
　　昨日下午二點二十分鐘時英法交界之愛多亞路（即洋涇浜新築之路）山東路轉角忽起火警計焚燬英界一面之一百十四十五十六號房屋三幢一漆匠店一竹籃店一糕團店英法兩捕房均驅皮帶車到場灌救歷三刻鐘始熄各店均小本經營並未保險 
[鄉民與巡勇衝突]  
　　鄉民趙洪林潘小如子昨挑食鹽二包行經王家碼頭爲緝私營巡勇查見指爲販私上前拘拿趙等以少數食鹽不能指爲私販與之爭辯旋由巡警　兩造並　鹽一併送至　方顧經檢察官預審一遇判令收押候示 
[憲兵查獲烟膏]  
　　松江人周金發在租界私購烟膏　百盒希　携　松江售賣昨日午前周至南火車站正欲搭車被憲兵查見當即拘獲經第一連吳連長逕解上海地方檢察廳照律究辦 
[軍署發還監犯]  
　　松滬護軍使署有判决監禁陸軍監獄之曾廣鵬張桂發許元度潘仁卓式初五人於日前　署復訊之後仍順發還業於昨日飭派衛兵四名由龍華押送來　仍歸陸軍監獄收禁 
[巡捕踢斃乞丐三誌]  
　　新閘捕房三百零八號華捕沈呇保因踢　乞丐李富榮經捕頭查悉報請公共公廨中西官驗明棺殮並將該華捕解廨訊供不認判押候核在案昨晨復由捕房解究會審員王肇之君舍同英領康君判沈捕帶回捕房候再訂期訊斷 
[挾嫌行兇之扭控]  
　　顧朝陽顧馮氏夫婦同其子朝生前日扭劉玉銓至閘北四區警署控稱伊子被劉挾嫌毆傷請求懲辦姚警正諭將被告暫押候審 
[雉妓陳述狎客就寢後之狀况]  
　　本埠當舖領贓人程斯德之夥黄文鵬於四月五號夜至北雲南路四十七號門牌雉妓金媛媛處狎游詎至天明猝斃當經捕房查悉將黄尸車送驗尸所報請公共公廨中西官驗明服毒身死諭令尸屬棺殮嗣因黄皮夾内所有當本洋一百餘元業已無着欵係金妓藏匿故將金妓與鴇婦王劉氏妓傭王阿彩一併拘解公廨訊供收押在案前日午後由廨復訊捕房代表牛門律師將金妓前堂所供情形盤詰一過牛門律師以金妓所供前後不符復令該妓將死者睡後如何狀况詳述一遍旋由關讞員商之美郭副領事判被告仍均還押候再復訊 
[違章打架之科罰]  
　　林文金黄仁鈿葉三弟前日向鄔阿木陳寶生索欠口角互毆由捕查見一併拘入捕房昨解公共公廨經中函官訊明以其在途打架有違警章判各罰洋一元充公 
[假名圖詐之敗類]  
　　前日有自稱某某報館特别訪員之姚某至廣東路正豐街烟膏 
店藉詞圖詐該店中人以姚旣爲訪員不應圖詐將姚扭至該報館詰問詎姚行至山東路漢口路將近該報館之處乘間脫逃當被追獲扭入老閘　房經捕頭向姚研詰不認從寛斥釋 
[學徒舞弊之下場]  
　　甬人孫亭堂年十八歲去年歳杪在某報關行爲學徒之時因報關舞弊被控於公共公廨判押西牢九個月在案近忽患病送至海能路工部醫院醫治無效而死尸送驗尸所昨由其父孫某到所收殮 
[燃放鞭炮之違禁]  
　　閘北大統路陳石頭家前晚因祀神燃放鞭炮違犯戒　條例被四區崗警查見將陳拘入警署押候科嗣 
[證人自應優待]  
　　住居滬西曹家渡之成衣舖學徒毛文長因印度人某甲近有穢喪行爲故由捕房將毛傳至公共公廨諭令暫留捕房候帶赴英國公堂作證在案茲因此案尙無開審之期昨晨復由捕房將毛解案請示中西官以毛並無保人着仍暫留特别優待一俟定期即帶赴英領事署質證 
[缺席判决之預備]  
　　英商白禮氏在公共公廨呈控徐脩竹不付地價銀二萬兩一案昨日上午由王襄讞會同英康副領事開訊據原告代表律師上堂譯稱被告避不到堂應請登報限令投案如再逾限請爲缺席判决查封產業拍賣抵償中西官即會同簽判云被告屢傳不到改提又抗不到堂殊屬膽玩已極　給諭登報二禮拜限被告到堂如逾限不到准予缺席判决 
[限期一月理處]  
　　吳幼宜因不理英商協利公司影戲機器價洋一千二百餘元被該公司控由公共公廨飭探將吳傳訊判令交保在案前日午後由廨復訊原告由海德禮律師上堂請追訊之被告延斐斯律師到堂代辯請求寛宥王肇之襄讞商之英康副領事判吳交原保限一月自向原告料理如違提究 
[祇可出外料理]  
　　貴州人黄吉人江西人羅葆禎因被日商三井日信等三洋行延請律師在公共公廨控追定貨虧銀由廨訊判押追在案茲兩被告因在押四年實在無力料理特延斐斯等律師於前日午後投案聲稱被告已押四年之久無人具保應請堂上從寛令其出外料理經兪襄讞商之日領西田君以兩被告旣無保人應暫准開釋出外料理如日後有力匿不償還一經查明立卽提究不貸 
[車夫呑沒衣服]  
　　黄包車夫楊召榮呑沒坐客周蘇氏所遺綢衣七件被同類王阿福訴知車寓主胡阿德報告捕房將楊拘押昨日傳同失主將楊解至公共公廨經中西官訊明判楊押兩禮拜臧交原告領回 
[攫取西婦皮篋]  
　　匪徒蔣阿三前日午後在天津路攫取西婦所攜皮夾一只内儲洋三十元　逃當經八百五十七號華捕追獲即將人贓帶入捕房昨解公共公廨經中西官訊實判蔣押西牢四月示儆 
[乘間行竊之懲治]  
　　北四川路廣恒安洋貨號夥陳德福控顧九金以購物爲由乘間行竊値洋十七元之拷綢一疋由捕將顧拘解公共公廨訊供收押在案昨晨復訊屬實中西官判顧押西牢四月以儆 
[香港稅司來滬]  
　　香港海關稅司哈禮司君因有要公於前日乘輪來滬假寓滙中西旅館一俟事竣即須回港 
[陳阿桂批准保釋]  
　　松滬護軍使署前在崑山探獲形迹可疑之陳阿桂一名發交軍法課研訊不認有爲匪情事現據其母陳程氏禀請保釋當奉楊護軍使批示云如禀准予保釋仰該保人來署領回并補具保結呈送備案此批 
[發起塾師研究會]  
　　葛嘉甫發起塾師研究會定於陰曆四月二十七日午後一時假小南門内也是園開成立大會並請學界有名人物爲贊助員到會演說力勸合邑各塾師一律入會共策進行 
[誌謝]  
　　北浙江路晉康里後南洋商業公學校因美國女醫博士巴夫人挾其發明啓蒙新法來遊我國廣傳其術並携有牗迪兒童智議之儀器多種以資佐證特於五月二十七日下午二時半請巴夫人蒞校演講昨承束邀往聽書此誌謝 
[氣候報告（上海徐家滙天文臺天氣測候報告）]  
　　已過者之報告五月二十五日此間天氣晴浙江及福建仍雨中國北部氣壓低下中部氣壓微升二十六日晴而熱涼風自東南吹來二十六日下午四時前二十四時内上海氣候温度至高七九二至低六○八去年同日至高八○四至低六二六 
　　未來者之推測二十六日下午四時三十分豫測本區因有新低度進逼故天氣陰晦恐將降雨南海因有低度過菲利濱之南故天氣惡劣 
雜評二 
[同命政策（訥）]  
　　中央之政策無一非同歸於盡之政策也即以金融一事言之東電謂梁士詒欲以交行所負帝制運動之損失令中行分受故力倡兩行合併之議使之共陷於危境此同命政策之一證也西報又謂借欵之力量僅足維持中行而梁必欲分維交行則兩行勢必均難維持名爲欲兩全而實適兩敗此亦同命政策之一證也 
　　嗚呼攪亂金融之手段至於如此計亦酷矣 
來件 
[上海靑年會童子部社會服務報告]  
　　我國社會敎育尙未發達故里巷市井多未受敎育之兒童兒童無人培植鮮有能成良國民者長此以往國本何以鞏固社會何以改良本會有鑒於此特剏義務學校數處專課貧寒不幸子弟啓其良知植其初基挽此陋習非沽譽也亦略盡吾人天職耳 
[今已設者有四請分述如下]  
　　（一）每禮拜三及禮拜五午後四鐘本部幹事一人領會友三人同往童子改過局敎授國文該所現有童子五十四人共分四班所用課本係繪圖兒童識字速通法時間由四點三刻至五點半止敎法敎員先將應敎功課書於黑板上逐字詳細講解并令兒童照様寫於石板上誦讀二十分時後敎員讀出一字令兒童默出成效尙佳每禮拜日上午九句鐘本部幹事二人西國會友一人并本部童子會友四人同往兒童改過局演講聖經古事先唱聖詩誦主禱文繼將該所現有童子五十四人分爲五班每班敎員一人演述經内軼事閘明立身要道演畢各班復聚一處由幹事發間本日所講大意何在或詢上禮拜日所述何事令童子答言以助與趣問畢禱告散會爲時約一句鐘 
　　（二）三馬路慕爾堂下午主日學專爲該處鄰近童子而設每次到者約計四十名左右由本部幹事趙士瀛主理并有會友二人前往帮同敎授上年所備功課係主日學所出之幼童課本該課本頗合兒童之用查當時有熟心學生出資屢購花片分贈兒童以冀其樂於向學藉此鼓勵惟今年的欵無着致目下所用功課暫以成人所用之功課敎授似非所宜現在急於籌欵購書約須四五元之譜一方面再邀一二熱心志士同授課本以匡不逮庶此濟濟童子大有希望於前程耳 
　　（三）去冬本部爲商務書館肄業生設立主日聖經班研求靈性之修養到班者達三十餘人成效昭著且敎授者爲美國學生彼此感情尤爲摯切本部更欲竭其棉薄以求進步惟財力菲薄應辦事宜不能有所擴充未免遺憾耳極望熱心諸君協力資助則社會服務可以推廣而少年受福亦無量矣 
　　（四）本會童子義務學校現有學生二十人分爲甲乙兩組敎授茲將時間課程表開列於左甲組星期一七至八時國文八至九時算學地理（歷史挨次輪流）星期三七至八時經學八至九時英文星期五七至八時遊戲八至九時體操游泳洗浴乙組星期一七至八時國文八至九時算學地理（歷史每次輪流）星期三七至八時經學八至九時英文星期五七至八時遊戲八至九時體操游泳洗浴 
　　以上四端創設以來所有義務敎員類皆盡心竭力頗有成效可觀將來裨益社會定非淺尠惟經費竭蹶本會所收入者供諸會友享受利益之用尙虞不足爰貢愚忱敢呼將伯務望諸公以社會爲前提慨解慈囊樂襄義舉俾滬上失學諸童盡無向隅之歎本會幸甚社會幸甚 
來函 
[上海交通銀行來函]  
　　敬啓者查二十六日貴報轉載大陸報所登陳其美被害案有牽涉敝行之處實係無稽之談無此事實業由敝行函致大陸報館由該報更正茲將敝行致該報館原函抄奉敬祈大報同予登載聲明以昭核實至糿公誼上海交通銀行謹啓 
　　上海交通銀行致大陸報函（五年五月二十五日）大陸報主筆先生台鑒敬啓者今日貴報登載新聞欄内標題日本人查明陳其美暗殺案之同謀一節内云據某負責任之日本人聲言暗殺實行之前未久北京曾　欵七十萬元至上海交通銀行又言此即係供暗殺之用即如民黨中人所云此案係由袁所謀之說若合符節亦可見此案背後之權力如何矣又此案發生適在政府宣布鈔票停兌令交通銀行閉門停業之後似亦頗耐尋味也等語查該負責任之日本人所稱由北京滙至本行七十萬元之說不確本行並未有此鉅數滙欵其餘各節皆屬無稽之談即祈貴報明日將此函稿登載投函欄内俾衆週知以免誤會是所至禱敬頌台祺交通銀行經理史拉克趙慶華同啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[發行勳爵劵芻議附簡章] [  劍秋]  
　　政府之財政至今日而窘甚矣發行不兌換劵不成則停止鈔票兌現捉襟見肘處處示人以破綻於是爲之計者擬創行扁擔馬桶等稅（見前報）法非不善然手續繁密進行濡緩决不能濟目前之急欲於咄嗟之頃立得鉅款非用特别方法不可某以爲政府於此可參用前淸捐官民國儲蓄票之法而發行一種勳爵劵此舉有三善一吸收現金易二不須還本三專括富翁之錢貧民不感苦痛實救急之最妙方法也政府又何樂而不爲謹擬簡章如下 
　　一本劵專以各項封爵及勳位勳章爲贈品故定名曰勳爵劵 
　　一本劵額設一百萬張分爲一千萬條每張一百元每條十元不折个扣 
　　一本劵額設頭彩一張二彩一張三彩二張四彩四張五彩十張六彩五十張七彩一百張八彩五百張九彩一千張十彩三千張 
　　一頭彩一張贈親王二彩一張贈郡王三彩　贈一等公四彩各贈一等侯五彩一等伯六彩一等子七彩一等男八彩一等嘉禾章九彩二等嘉禾章十彩三等嘉禾章 
　　一除以上十彩以外凡與頭彩末尾三字相同者贈八等嘉禾章二彩末尾三字相同者贈十等嘉禾章三彩末尾三字相同者贈十三等嘉禾章 
　　一中彩者如不願得封爵可掉換勳位公得勳一位侯得勳二位以次類推惟親郡王不得掉換以示國家尊重名器之意 
　　一中彩者如本身已受有封爵或勳位勳章得呈請財政内務二部移贈親族 
　　一開彩以後凡中頭二三四五六大彩者除呈明大總統外當特派專使鳴鑼報喜並以花車迎接到京舉行覲見册封等禮以昭鄭重 
　　一中彩者不論大小得仿照從前秀才舉人之例懸匾慶賀大打秋風 
　　一本劵於全國各府州縣均設有代售處熱心勳爵者可就近購取 
　　一凡購本劵者均須現金不得硬用交通銀行鈔票以絶取巧之弊 
　　一本劵定於陽曆五月三十二日開彩届時當柬請政界大老及外國紳商臨場監視以示大公無私 
詩選 
[秋感四首] [  潘飛聲]  
　　海上遲迥滯去程入秋風物倍凄淸也同杜老雲門寺布襪靑鞋自在行 
　　何處聞歌欲采薇鄕園松菊不成歸故人報我匡君信打疊天池一衲衣 
　　遲暮仍爲梁甫吟二桃三士費沈吟紛紛南北爭鈎黨孤負風雲廣武心 
　　步兵歌哭亦徒然中酒能狂更學仙一笑陳摶墮驢背何時重睹太平年 
自由譚屑[  鵷雛]  
　　天下事持之愈急者其解决之時期轉益遲何也兩方各抱其充分之理由或過度之欲望不得不舍故也 
　　跅　不覊之士可以理勝而不爲勢屈者也徉狂自放之士但以誠感而不爲利動者也知此者可以操縱籠絡天下之士矣 
小說 
[靑梅夢影（續）] [  劍痴]  
　　生慰之曰夜已深宜安睡勿絮絮問女又曰子來前我忍死以待君何落落若路人生乃至床前女執手　令坐曰金某老賊我必食其肉而　其皮生曰爾嫁已三年矣猶不能忘情耶女聞而大驚訝披衣起床於室中周行巡視問生曰此何地曰虎林曰何以來此曰爾旣嫁我故携之俱來曰信耶曰孰誑爾者乃告以經過事實女深感宣城侍郎願鑄金繡絲以事之且曰自遣急足責函行覺大地茫茫無容身之所呼天痛哭忽而昏暈從此如在夢中此時始覺淸醒耳並詢舊時婢媪生謂春華隨嫁來此乃喚令起婢詳述女病狀且言爺之待　一如未病積數年猶一日也如感極涕零臉偎生頰自怨自艾生恐其復病極意慰藉之明辰生父母聞之皆大欣慰生嘗以忽愈之理詢醫者醫謂癡癲痰症也痰遇寒則凝痰凝則神志淸矣理或然歟生在浙才名藉甚上游倚　之隆舉省無與抗衡者女勸生歸隱謂家鄕有田可耕有書可讀子吟詩我織絹納太平賦稅作盛世良民於願足矣世變如是非大丈夫得志之時也生從之屢上書辭職均以不得替人未能卸責某　丞委生赴吳興訊案臨行女慘生袪曰何日可回生答以至遲祗半月耳女神色黯然若不勝情甫抵湖得急電謂女病從速歸急遄返女病已亟執生手曰此生已矣願結來世緣地久天長此心不改祗此數語撤手瞑目而逝余生大慟悼亡之哀數年如一日云 
　　劍癡子曰佛氏因果之說庸愚信之聖賢闢之然其理實未嘗誣也生與女可謂兩情相附至死不逾者矣兩家堂上旣無異詞親戚鄕黨贊成恐後宜乎六禮旣行百年好合唱隨之樂無以逾此乃訟事忽興金某强以勢力納采佳人已歸沙吒利義士今無古押衙合天下才子佳人同聲一哭忽宣城侍郎　命而來奪女於駔儈之手使有情人仍成眷屬快人快事聞之者無不拍掌歡呼乃美滿姻緣老天亦靳使女忽得痼疾一若試生用情之眞摯否也以百治不效之症愈於傾刻若無鬼神孰主宰是至此已歷盡諸艱應舉案齊眉同諧白首乃　花一現倐歸仞利之天彼蒼狡儈何愚弄人一至於此耶前生之因今生之果與彼蒼乎何尤情俠先生鑒損敎感甚其中驚坐係照坐之誤遣日係遺世之誤錄自社集傳寫多訛茲聞明誨當嚴較雛餘敢不拜　雛敬復 
 
 

Page 15

 
 
   
 
 

Page 16

 
 
   
 
