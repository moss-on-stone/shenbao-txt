# 1891 - 312 - 4906671

 

Page 1

 
 
[新印通問便集告成] [  申報舘主人啓]  
　　是書爲南沙子虚氏所輯盖亦尺讀之流亞也首列家族禀函次爲外戚箋簡由是而通禀尊長友朋贈答門分類别井然秩然凡持身涉世之規慶賀弔唁之節以及信而格式行輩稱呼羅羅淸疏無體不備又恐初學家于書中典實未能一覽而知因復博攷詳稽逐加註釋人苟悉心披覽則飛箋染翰自能右有左宜本舘因取而卽之以公同好每部分裝四本祇收碼洋兩角諸君子有欲以箋素見長者認明本埠申報舘申昌書室或各外埠申昌及分售申報處購取可也 
[論辦理洋務人員殊難其選]  
　　從來國家興敗之機得人則理失人則不理聖人在位登明選公量材器使之權操之自上大材大用小材小用任事當而意氣通於上治績奏於下羣策羣力莫不就其範圍焉若夫舉措失宜是非倒置小人來而君子去鹵莽滅裂大事不成此用人不當之弊有以致之也考上古之時刑淸政簡事尚未繁已須得人而理不得所用非人今輿圖日廣政務日煩中外數萬里幾聨五洲萬國爲一家而風氣各翼性情各别交涉之事日出而不窮細微之端往往彼此齟齬釀成大患稍或不愼非自卑以失體統卽自大以致譏評此中得失之機大有千里毫釐之辨當今之世地球盡開已成大小相維之局我不交涉於人人必交涉於我雖欲閉關自守而其勢有所不能於是商務遥通舟車四逹重洋數萬里眞若履險如夷四人又專事行商牽舟服賈之徒蹤迹及遠以寄旅爲家置性命貲財於不恤泰西廷議俱重視其事爲之設官保護惟恐措置之弗周一遇商人受虧小則賠償大則以兵戎相見以强脅弱以大制小尚力而不尚德雖修和訂約載在盟書而小忠不信之所爲萬不能久長相恃此亦風俗世界之一大變也我中國自弛海禁啓關通賈以來門户大開往來無阻同治初年特設總理衙門綜理外國交涉事務又恐地分華夏情好不通遂專派使臣前赴外國保護本國商民宣逹朝廷德意由是星軺使旆絡繹於途無所隔閡星使之下爲叅賛隨員繙譯總理衙門之中以王大臣主之司員輔之綜計辦理洋務者不下數千人且恐人才不足設同文方言等館以資教養選聰明子弟出洋前赴各國學習如此栽培可謂不遺餘力乃近年以來中外之交似通實隔終不能綱舉而目張者則以辦理之人尚不甚得力而所用之人未必盡屬通才也昔富鄭公巡行域外邊人懾服趙充國守境而外人寒心用人得當措理裕如自古以來未之或異今辦理洋務者長才肆應幹略優裕者自不乏人其中或恐有濫竽充選者亦不得免蓋近日洋務幾以爲終南捷徑聞得祿之優保舉之速無論何人輙令應募學習語言文字平時於眞實學問漫不經心祗能辨聲音究拼法略通繙譯而已至於字在言外意蓄詞中微妙之處彼不能知徒求之語言文字無當也雖間涉西學然亦徒取皮毛其在教堂讀書者又以教務專門未暇多及他學卽出洋學生業成而歸者寥寥無幾數年在外嫺習外邦各弊旣歸中土忘厥由來無尊君親上之心有私祖四人之見不能得西人之所長而反蹈西人之所短以爲西國無事不善一飲食也如何考究一遊歴也如何從容擊彈抛球拍張跳蕩而課以天地格致製造精實之學茫然不知卽有能言之者但知當然不知其所以然其在中國學習之人亦不過若輩一流近日翹然傑出雖或有人特所見者少耳期有自命爲洋務中人者目不能識丁手不能握管問以古今史册之事茫然也卽叩以外邦治亂得失之由亦懵如也没字碑高眼光如豆目戴西國眼鏡口銜雲茄之烟馳馬駛車大餐小酌牛羹一碟皮酒一瓶嗚呼若而人者僅能爲通事不能委之以辦洋務也故平日於洋務一門必歴試之有效品行才學俱有可取則可委以事權否則於交涉之事復何所益曾聞之西友云華人在外邦時爲外人所輕視往往登之日報傳之民間以助笑談然此猶其小焉者也槃槃大才於中外之事但能措置裕如不生嫌隙卽可無愧於心若其舉動乖張胸無成見一臨變故或爲西人恫喝而氣餒或爲西人誘引而趨利或昧於時勢安於因循粉飾而誤大局此等皆庸才也有負乎委任者也爲今之計亟當更變整頓將從前舊習一掃而空以天下之大人民之衆栽培之切豈必無可用之才惟在用人者實事求是不徇乎情不動於利不惕於威舉措必嚴賞罰必當然後措置洋務自能裕如矣 
[普天同慶]  
　　十月初十日恭逢慈禧端佑康頤昭豫莊誠壽恭欽獻皇太后萬壽聖節寍波自吳福茨觀察馮煜康軍門以下均於是日黎明䖍詣萬壽宮行朝賀禮各署又懸燈結綵江中所泊各兵艦亦遍懸五色彩旗禮也 
[月湖寒影]  
　　寍波鄞縣楊荻階大令不知有何公幹於本月初十日赴省○是日浙江提督馮軍門操演本標六營精兵及各汛兵辰刻軍門會同吳福茨觀察駕臨演武廳各營營官叅見畢發令開操始演大小步陣次演洋鎗線鎗又次演干盾柔戟末乃各献雜技至下午始竣事 
[德化警報]  
　　香港德律格辣夫西字報載有福州電報云福州德化縣民變一事各官被戕者數員卞制軍調兵五千前往剿辦兩陣對壘賊勢披猖官兵之陣亡者計有二千餘人其餘悉數逃回德化在福州省城東北計程三天故福垣人心均皇然不安云 
[蕪案再述]  
　　蕪湖閙教一案於上月十八日在上海議結所立合同三欵本報已約略述之兹復將原文照錄於下立合同議據今因本年四月間蕪湖法國天主教堂被匪搶燬一案經南洋通商大臣安徽巡撫部院特派上海道臺聶會商法國駐紥上海總領事華秉公議結今將所議各欵開列於左一議賠償教士規平銀十二萬三千六百五十四兩自立合同由南洋通商大臣安徽巡撫部院允准後應由上海道臺立卽將前項銀兩交付法國主教倪懷綸收一議蕪湖教堂西北毗連之高地一塊名八角亭應由華官自行圍築堅墻高一丈二尺其圍築之墻如何定界由蕪湖地方官會同教士相度地勢妥酌辦理自圍之後該地上不准起造房屋閒人出入並須由華官派人看守自行管理一議自立合同以後應准教士在教堂左近自行與百姓妥商購地地方官按照條約帮同辦理以上三欵議定繕寫華洋合同一樣兩紙由上海道臺曁華總領事簽字盖印分别存案備考大法國欽命駐紥上海辦理通商事務總領事華押○大淸國欽命二品頂戴監督江南海關蘇松太兵備道聶押　總領事印道臺印西歴一千八百九十一 
 
 

Page 2

 
 
年十月二十號光緖十七年九月十八日定議按第二欵云堂北高地盖卽指鶴兒山也山不甚高適當廛市且與教堂之山比肩並峙斜陽獨立四顧蒼茫雲影江光盡歸一覽且稅務司英領事署環列左右樓臺金碧掩映迷離如披李將軍設色山水俯視教堂更覽歴歴如指上螺長嘯一聲四山響應幾疑羽化而登仙奈傖父不解雅懷輙抛磚擲石取厭堂中故教士前此一再要索也今大憲柔遠爲懷特允築墻圈禁是以本月初五日蕪關道彭受臣觀察已派縣令王明府稅務俸明府洋務差遣人員黄二尹武員曾都戎帶集工書前往會同教士滕伯祿登山踏勘將山面有可登臨之地全行圍入用繩丈量計八十餘丈比卽撒灰爲誌次日觀察又親自登山履勘以山之東面有一高坡閒人亦易作踐特令委員一併圍進合共計一百四十餘丈築墻之費約數百金當卽撥給派委都戎監造督率匠役迅速開工依照合同墻高一丈二尺格外堅厚日内各匠鑿石運磚丁丁之聲聞於遠近約一月可以竣工并盖小屋一椽由地方官派人常年看守云 
[鷺島寒潮]  
　　厦門市面自源通倒閉後拖累不少各途生理無不爲之製肘西帮票局見此情形暫停交易銀根因之更緊利記爲北郊之巨擘兹因週轉不及遂致牛莊烟臺上海三埠棧房貨欵未能及期應付竟以報倒聞而利記行東胡恂如廣文赴省鄉試商未言旋牛莊上海各債主已遣人到厦索帳聞利記倒欠之欵總計約十萬元在本地往來之欵亦只數萬兩而已日前利記掌櫃某甲特備酒席假德記棧内公請各債主商酌擬以三折償還惟自利記報倒後厦門市面更有江河日下之勢矣○京貨擔往年重九左右相率到厦挑赴各衙署公館紳商第宅售賣皮貨京貨等物每年至少總有十數擔往來銷售本年市景减色倒帳頻仍各票局不復興高采烈肆筵設席而宦途中人卽歴居顯要者亦似强弩之末不復向京貨擔問價市面如此眞乃愈趨愈下此有心人所爲感慨系之也○局内街有曾氏婦賃屋而居與某甲姘識雖野鶩而不啻家雞婦本倚門賣俏舊日知交頻來問訊而甲不知也日前有乙丙等在某處酒館飽灌黄湯不覺春興勃發往續前歡爲甲所見大含醋意奉以老拳乙本無縳鷄之力被毆後往内處憇息至半夜内傷陡發身亡三魂渺渺已入枉死城中丙將屍舁送甲家甲不得已以孔方兄爲和事老其事始寢○有庚辰科孝廉分部主事安徽人江某寄居客館同各行號分送硃卷聨對次日卽分片辭行如有不收硃卷不送禮物者江口出大言謂某要津是我同年某當道是我知已宦途中人無不餽送禮物爾等市儈竟敢藐視實出情理之外云云於是各郊咸知其爲假名撞騙至謂之爲靴丐噫世之不官不幕裝腔作勢冐名撞騙者所在皆有豈獨江某也哉君子於此可以覘世變矣 
[吳中近事]  
　　山東人某甲前日午後在吳縣前仁昌茶室内啜茗吳縣差役見其形跡可疑假詞盤究甲始則口出大言旣而張皇之態流露於躊躇四顧之間該差等因卽上前拘住當在身畔搜出印布小旗等物解送縣署請究凌大令研訊至再甲始供認係哥老會匪　着釘鐐收禁一面禀詳大憲候核○武總巡蘇君率其公子查夜至射光塔前拿獲三人其細情已紀前報兹悉此三人並非竊賊實係哥老會黨亦於身畔查出旗印等類當臬憲回署後飭差至總巡處將三人提案廉訪親自升堂研訊聞已供認不諱釘鐐收禁司監○無錫北門外某錢鋪於前夜三鼓後突來盜匪十餘人破門而入手持利刃横衝直撞掌櫃某甲哀告曰乞諸君暫息雷霆容某檢出番佛各贈二十尊何如該盜催促啓櫃甲取鑰稍遲當被剸落三指登時鮮血淋漓忍痛不敢聲息盜乃劈開洋箱將所有英洋八百元如數攫去一閧而散當盜行刼時店夥某乙潛出後門飛報汛地及汛官率勇前來盜已去遠翌日開單報案邑尊詣勘後飭捕緝拿上憲以是處離汛地甚近盜竟敢公然搶劫則汛官之疏於防範可想而知因卽撤委另委幹員接辦仍着協同緝捕毋使漏網○臬署四周賭風甚熾近爲臬憲訪聞特傳差役頭諭曰此間賭檯甚多汝知之乎現亦不予深究倘經總捕總巡等拿住則惟爾是處該差唯唯而退故目下是處梟雉無聲 
[五茸寒雁]  
　　楓涇爲婁縣嘉善交界之所距治較遠官府耳目之所難周無賴棍徒因之肆無顧忌開塲集賭經年累月遷徙靡常近聞楓涇相近之蔡家村地方復有婁縣革差曹某綽號脫骱及沈七二官兩人爲首開設賭塲無夜無明有劉盤龍之癖者無不趨之如鶩因此而蕩産傾家者不可以數計不識有地方之責者亦嘗有所聞否○洙涇鎭西市竇姓以開設藥店爲生計本月初捕役某甲訪知有賊匿竇處闖入店門將賊拿獲係楓涇鄉人特不詳其姓氏該捕擬將店主一併解案店主知事不諧再四央求經地保說項願出洋若干始免對簿公庭然已吃驚不小矣○呂巷某甲胸無點墨向在某商家爲經紀近覓得外科板方數卷店然以歧黄術自命懸壼市上妄施刀圭一日有某乙延之醫治酬儀簽上竟寫唁敬二字盖知其爲没字碑有意調謔之也甲受之而不識其取義之所在以爲讀書人每多講究固應爾爾越數日某丙因妻患病邀奉賢時醫某丁來診託甲寫簽甲亦書以唁敬丙貿然囑人前往邀請丁啓視之封中固有洋四元見其簽上所書不禁大笑顧謂來人曰僕與汝主並無瓜葛目下得叨福庇依然苟活人間先賜弔唁汝主雖情重而僕則未敢拜領歸謝汝主再來相招未晚也其人携歸以告丙丙本係守財虜初不解之乎者也聞其言面面相覷准稱奇怪而已聞者咸以爲笑柄○松郡近多梁上君子居民舖户防不勝防某夜東關外某典鋪夥見屋上彷彿有人影起而呐喊蹤跡杳然俄而西隣某富翁家聞窓櫺作響大聲呼捉賊已一躍而過又未幾而東鄰亦如之殆世所謂飛詹走壁之流與有捕務之責者可不加意巡緝耶 
[甌海鴻泥]  
　　温州鎭周靜山鎭軍現由省垣公旋搭招商局之海昌輪船於初八日辰刻回轅大約月望前後又須出洋巡閱矣○郭外峯司馬鍾岳宦游甌郡閱二十年歴署玉環州篆熟諳利弊大有政聲解篆後膺周鎭軍戎幕之聘於十一日搭海昌輪船由滬赴省隨班聽鼓○署中衡遊擊布兼山遊戎筮吉初三日移眷入署儀仗輝煌聿新耳目並雇菊部名班大開筵宴同營將弁齊集賓主酬酢盡歡而散○永嘉縣邵布棠明府因郡城地棍横行閭閻受害因之嚴密查訪初七日飭差簽提當將小南門外王永坤康炳高阿明等拘傳到案分别管押其餘著名地棍均被兎脫尚待陸續訪緝云○盪州花會之甚相沿已久官斯土者屢經出示諭禁無如誨者諄諄聽者藐藐蓋花會壇每設在山深林密之所做花會師者類皆如鬼如蜮出没靡常雖迭奉簽票飭拿荐輩視之蔑如也迨有司親詣查辦而胥役得規包庇早已漏洩春光十不獲一邵布棠明府有見於此出其不意從黄嶼地方拿獲著名積慣花會師王阿淦卽石壇淦當卽訊供責押初八日枷號遊示七門並諭原差葉珍等將金汝喬密拿到案以憑究辦查温郡掛花會以王金兩人爲巨璧今王已就獲金亦在逃花會之風或當稍戢歟○陳鏡仁捕廉因竊案層出迄未破獲屢傳捕快勒限緝賊無如快役疲玩如故並不認眞根查陳少尉痛恨已久上月廿九日親坐堂皇從嚴比責有某快役倔强性成公然挺撞少尉大怒喝令重笞一千板某快役默不作聲再實五百板仍無一語責畢從容繫褲而去似此抗官藐法尚安望其能出力捕盜耶噫○永嘉縣屬菰溪橋地方某甲家於九月廿一日已脾忽見地申湧血噴薄而出腥穢異常村民赶以柴灰潑之血湧愈多源源不絶觀者如堵墻然不知血從何來後以糞穢利灰撒之血乃止一時議論紛如不解主何吉凶姑錄之以質諸格致家○永鼓縣五十二都有周必坤者於上月廿二日因忿毆斃某甲自知人命關天咎無可　遂一面挽中調處一面赴郡具呈反控甲勾匪糾搶各情希圖先發制人邵明府閱詞後洞悉其中破綻遂密移該處防營就近查辦周方日望批示無所用其奸謀迨初五日屍屬赴縣喊報命案邵明府准詞取供卽着代書將周交出而周已鴻飛冥冥杳不知其所之矣然天網恢恢疏而不漏想怙惡者終不能倖逃法網也○台州海門鎭楊鎭軍拿獲土匪毛良金一名解交黄巖縣審辦聞良金係毛炳一之族黨也旋由黄巖轉解至永嘉縣不意解至中途患病甚重迨上月廿九日解到初一日已斃命矣邵明府因未取供禀請隣封相騐給棺收 
 
 

Page 3

 
 
殮一面傳同屍屬於初九日當堂取結領埋未遭顯戮已受冥誅凶惡之徒亦可稍知儆戒矣 
[閩事要紀]  
　　調署督中恊梁協戎延華氣體素弱藥石無功延至本月初六之晚溘然長逝卞制軍委某員前往視殮一面札委候補協鎭萬協戎起順署理未到任以前着城守協陳協戎止暫行代理以重營政而專責成○武闈主試卞頌臣制軍示定本月初三日開考馬射提調糧道陳展堂儲憲監試候補道孫蘭江觀察均於是日隨同制軍詣南校塲考校至晚始回初四日制軍委藩司張笏臣方伯代看初五日考取地毬制軍仍親臨遴選初六七日又委方伯代理至初八日制軍忽感冐風寒馬箭已畢考步箭照前委方伯代看○已革武生董錦錦無惡不作積案纍纍現因釁起鬩墻經其父控其違忤閩縣王吉人大令准詞檢查舊案委屬罪不容誅判令站立木籠中示衆其父見而憐之歴叩督司道府各衙哀求寛宥均未允准一日張方伯因公回轅其父邀同親屬匍匐輿前崩角乞免方伯允之閱一二日遂得釋出○南臺人烟稠密良莠不齊時際冬初宵小尤易潛蹤竊發某夜有賭棍胆敢在茗水居前排列小桌招集二三賭徒爲　捕戲何甲局督辦聞之立飭差勇拿獲訊明判責百數十下荷枷示衆聞者快之○南臺土地廟畔某行於去年雇用管棧人某甲頗信任之後因事不合告假回家逾數月行主查得甲曾私向某行支取洋銀百元之譜遣人邀至擬問情由甲延約不來行主怒甚及其來也再三盤詰言欲執送有司甲懼乘機兎悅偵騎四出影響杳然而甲母反到行索子行主無以應遂將行中什物肆行摔毁訪事人所述如此想其中或别有曲折非筆墨之所能宣也 
[大令騐屍]  
　　光緖十四年間本埠安裕錢莊在上海縣呈控山東人孫立富虧欠往來銀六千八百餘兩一案當經前縣裴大令訊供押繳迄今案懸三載尚未了結邇來孫在所患病由原差禀明袁海觀大令飭發普育堂醫治無效延至昨晨斃命堂甲報縣請騐大令於午後四點半鐘帶同書差仵作人等往騐該差等已預備屍塲大令旣升座卽飭仵作如法騐視旋卽喝報騐得孫委係因病身死並無别故大令親視無悞着善堂棺殮發封遂命駕回署 
[惡奴受笞]  
　　費孫氏控陳金和誘拐夫妾魏氏並被偷竊英洋四百元一案袁大令送次研訊情形已列報章前日原差將隣人朱金照張二喬及與陳代寄衣飾之王土金等解案晚間大令升堂研詰地保陳錦章投案候示費孫氏費吾山伸訴前情朱張二人同稱小的等家住西鄉梅家弄地方與費家爲鄰七月二十五日費魏氏被陳拐去至八月初六日始將該氏尋回叩求明察王供稱小的向以耕田度日八月初八日陳金和手持衣服首飾共十四件寄存小的家中伊言欲將此物變賣購買田地當時小的不知其中原委後見憲差到來押同小的至城中曹怡泰茶葉店内吊贓此係實情陳之舅母侯曹氏供稱陳領魏氏到小婦人家中小婦人詢問何人陳言是表妹至八月初六日費家派人來將魏氏領去費魏氏供今年廿四歲實被陳金和姦過一次陳供衆人與小的有仇致同聲誣扳求恩鑒宥大令謂此案衆供確鑿爾雖屢次抵賴終不能辭咎喝令掌頰二百下還禁費魏氏發堂留養王土金從寛交保費孫氏費吾山侯曹氏諭令回家朱金照張二喬各具供結開釋衣飾等物儲庫 
[英界公堂瑣案]  
　　包探何瑞福禀稱小的查得湖南積竊楊谷香王金海吳萬春與朱明山唐九江等人由金陵乘江永輪船來此同宿十六鋪某客寓前往拿獲搜出鐵練腰刀及鐵絲燈一盞上有督辦城内保甲總局字樣並有千里鏡藍綢套褲竹布皮袋紅木匣等零星物件諒是竊贓據言奉差來滬緝拿哥老會匪然無公文牌票今特一併送案請訊楊王吳同供稱小的等皆在金陵當差邇者馬大人失竊各物是以來此查得雙眼千里鏡等贓現求解回金陵庶可水落石出朱唐所供支吾未及備錄宋二尹飭押候過堂覆訊核辦起案之刀練衣物暫存○包探黄四福禀稱小的查得前曾犯竊之湖北人陳金生帶同鄉賊犯張定山至江孚北京兩輪船竊取對時表眼鏡皮馬褂皮馬甲等物旋由劉長慶引至某客寓借宿劉亦湖北人專門窩頓竊賊是以一併拿獲吊贓送案劉供稱小的在棧接客並無窩留竊賊之事陳供稱小的確曾行竊惟張是好人因見其流落在申念及同鄉略爲照顧劉久居上海曾在棧房接客與小的在輪船上相識小的等如竊　贓物務須質錢分給否則卽欲聲張此次劉此小的借住寓中謂不妨事張供稱小的與陳同鄉並不與之同竊黄探又禀稱小的查得張確未犯竊或者新入賊黨亦未可知宋二尹判令將劉陳發捕房管押一月期滿遞回原籍張管押一禮拜期滿交人保出贓存捕房俟失主認領○包探秦少卿禀稱　有松江府恩大老爺來文奉老爺派差趙金協同小的拿獲府署飯歇看管脫逃之婁縣差役謝升解奉移解至府有浦東竊犯朱漢江在已獲未解之前至松江冐爲小的希圖得賞由府署派人偕來滬上朱卽乘間脫逃及謝　解朱又奔到船上妄稱爲眼綫又思得酬今得拿獲解案請辦朱無言可答俯首求恩宋二尹判令管押一禮拜再行候示○包探王阿二禀稱顔阿隆被孩子梁阿英攫去小毡帽質錢一百二十文及小的獲梁詰得前經犯竊之王阿大囑伊搶錢俵分因又獲王一併送案顔請領贓梁供稱小的係粤東人年十五歲土命搶帽質錢分用王供稱小的係浦東人不敢囑梁搶帽求老爺格外施恩宋二尹判令將王發捕房管押一月梁責手心二百下小毡帽給顔領去○包探王阿二禀稱竊賊徐順富卽陸阿福闖入第四號門牌某西人宅圖竊未成被獲交捕詰得曾竊他家綢洋傘一頂今將人贓送案細崽王小妹訴稱前數日主人家失去衣物查無蹤跡昨夜此賊又來圖竊是以獲送捕房恐卽前次行竊者務求老爺研究徐供稱綢洋傘在路竊得不知失主是誰至洋人宅中圖竊未成前此未經竊過宋二尹飭該包探將人贓帶回捕房查明有無他案再行解候發落○包探王阿二禀稱某西人家細崽傅東林訴稱被王阿土殷裕泰毆傷奉老爺飭傳到案傅訴稱小的持衣出外碰碎殷妻所持之碗卽被拉住索賠同事馬夫陳美郎向商願賠若干殷不依王帮同將小的與陳擊傷是以叩請究辦陳供與相同殷供稱小的之妻持盌買物被傅碰碎向之索賠傅言工部局大道任人行走爾妻持盌自不小心有何賠償之有爭執間適王駕馬車來因阻路喝散傅又與王尋釁王供稱小的在某洋行當馬夫與傅之主人爲鄰是日駕車回時見傅與殷妻爭閙阻路小的告以酌量賠錢卽可走散傅斥小的不應助殷陳又助傅行兇亦言工部局之路誰人無分豈獨讓馬車行駛乎隨被擊傷右眼旁陳又稱小的並未行兇宋二尹謂傅自己不愼碰碎殷妻之碗若旣認賠决無爭擾之理傅之咎實難辭姑念釁起細微着傅賠碗了事傅嘵嘵置辯堅稱小的已被擊傷二尹謂爾被擊傷王亦稱被爾擊傷旣不遵斷押候再訊可也傅始遵斷而退 
[法界公堂瑣案]  
　　著名蟻棍毛桂松屢誘良家女子售入娼寮惡積如山人皆髮指近又串同蘇老阿金卽陳阿金挈一十四歲之黄巖女子許阿鳳藏匿家中希圖賣良爲賤女不願墮久污泥日在室中號哭聲揚於外經王郁孫三包探查知告知捕頭將陳及阿鳳拘入捕房管押昨晨又將毛拿獲解送至案稟訴前情朱明府問阿鳳曰爾究竟如何被毛等哄出答稱前在家中有素不相識之兩人與父親說合卽被挈至寗波送入某姓家爲童養媳旋由兩人給父親洋銀三十元父親不允反遭兩人毆贈後又被帶來滬送入毛家明府問毛曰爾乃著名水販本分府早已訪聞今者天網恢恢又經查獲此女究由何處騙來供稱阿鳳有人由寗波帶來先至老閘徐姓老嫗家由徐嫗家挈至小的家中託小的轉賣問挈女來之兩人現在何處供稱均住徐嫗家問陳是否串賣陳供稱小的本開小烟舘此事實不相干明府着出外邀同毛妻前往指拿徐嫗及兩人至案質訊毛押候嚴加究辦○水巡捕頭偕水手頭目周阿頭禀稱垃圾船户朱阿珠朱阿金張守甫陳四坤陳榮壽裝載垃圾二船傾倒浦東爛泥渡水中違背定章送案請究朱明府商諸魯繙譯官以垃圾頭目尚未來案着將五人交保出外限下期邀同頭目來案核辦○包探王榮培禀稱前日之晚自來水公司已歇水夫葉阿云在界内竊水售錢事經公司中人所見扭送來案朱明府謂竊取自來水本干究辦姑念葉情 
 
 

Page 4

 
 
形困苦况已押五天從寛釋出○包探郁庭湘禀稱王四土在洋涇浜賭錢拘解來案王供稱賭首業已脫逃小的悞被拘押朱明府謂爾等均屬賭徒何分首從着押候笞責一百板以儆○公興烟館客寓主章東明訴稱汪亭生借宿多日前日竊取烟燈藏在鞋籃内小的見而詢問伊尚抵賴不承當由小的向籃中搜出汪奪燈向小的面上擲來擊落門牙兩个今特扭案請究并將汪之物件及押票數十張檢呈朱明府問汪曰如許押票所押何物供稱所押者皆自已之物包探王榮培禀稱查得汪向在某處京貨攤上幫夥私將攤主貨物捲匿客寓中明府着仍還押所候查明質物再行核辦○太古昌洋棧夥顧毛毛鄒金泉訴稱日前棧中屢失衣物嗣在某處押店内查得原贓備本取贖至前日竊賊李阿金又來竊取釘靴一雙人贓並獲送案請究朱明府詰問之下李供稱小的向操鹹貨業本年八月停歇後衣物典賣一空没奈何出此下策明府謂爾貪懶至此咎由自取着押候笞責四十板搜出之押票十餘張飭包探查明是否已物再行核辦　俞根生訴稱前日季小弟用修脚刀撥開門閂竊取翡翠約指縐紗馬褂小的見而追赶被季揮拳猛擊以致栽倒於地幸某包探代追獲住送案朱明府向之詰問季供稱小的由蘇州來此祗此一回下次不敢再犯矣明府謂若不嚴加懲辦爾膽愈大勢必竊案愈多矣遂判令押候笞責二百板通事稱前日顧金寳任南誠信竊得烟客某甲之馬褂當塲拘獲人贓送案請究朱明府問顧曰爾家住何處向爲何項生意供稱小的家在浦東川沙廳轄下向在故鄉訓蒙餬口前日縱觀烟舘中一切陳設竟被烟客誣爲行竊明府謂人贓並獲豈容抵賴判公押候掌頰四十下○魚販陸阿寳訴稱小的夫婦賃居治下同德里已歴六年前日販魚旣畢荷擔回來見妻在隣家爲同鄉人鄭阿元梳辮向之斥詈反被兇毆現在手上有傷請大老爺騐視包探王榮培禀稱昨日鄭至捕房供明陸與婦亦係私識朱明府問鄭曰爾操何業如何與此婦有私供稱小的向在寗波賣水菓爲生此婦在人家傭工時相識前日小的在友人處相遇因央伊代爲梳辮並無别情明府着押候掌頰二十下以儆將來○陳瑞福欠租洋七十二元交保限日理處其詳已見報章矣昨日收租人孫厚卿投案以理處不妥仍請訊追陳亦由保人交案朱明府研訊情由供稱照帳核算小的祗欠租洋五十四元且屋中天花板等物均係小的出資裝修明府謂爾旣認欠五十四元可先繳案再行核算○安徽人趙雨春偕張元明洪老黄訴稱姪子趙阿六因病逝世遺下洋銀一百五十元及車寓中諸物均被還俗僧俞阿大吞没并冐稱阿六是其義父是以控請究追朱明府問俞曰趙姓之事與爾何干何竟　吞家産俞供稱小的與趙相識二十餘年今趙已死小的見其並無親族是以爲之披麻帶孝今雨春忽自稱其叔然亦無人與之相識况趙死後由小的代爲買棺成殮費錢不少雨春稱俞取去之洋業由其友出爲理處許還三十元明府曰爾旣出家忽又還俗且取冐認他人之子謀取遺資是何道理着押候究追張洪均交雨春領去遺物自行覓保具領○前者劉來芳方瑞初徐子勤控舟子柴福生徐阿江串竊箱内洋銀八十五元朱明府諭令交保理處船埠頭張春生料理不妥遂于昨日投案禀覆明府謂諺云船不漏針豈偌大洋銀竟能漏入水底耶仍令張交保出外從速料理柴徐押候辦核 
[天降麒麟]  
　　昨承胡必書名者投函本　協振所略謂古之天災無朝蔑有然無有如近來之廣而且久者在勸捐者已舌敝唇焦紀事者已墨乾筆秃而捐務已勢成弩未逐漸零星矣僕於七月得生一男母子均慶平安比蒙各友惠錫湯餅儀理當設筵酬謝因念災黎嗷嗷待哺敬將筵資移助振需非敢爲兒輩邀神佑實爲各友求上蒼降福敬奉鷹洋二十元望登報章以告同志云云小春節屆霜雪將臨遥思北地早寒啼飢者又將不免號寒之苦而捐資竭蹶措手爲難正當焦急萬分忽拜仁人之賜此正如楊枝甘露灑潤於蒸肌灼髓之時有不愁苦頓舒生機立暢者哉書此以志感佩并祝投懷玉燕弗祿爾康云 
[更正]  
　　初九日報登王子實覺告白内夏氏名素貞因原底素字字跡模糊悞排壽字合亟更正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[辛卯科湖南鄉試官板題名錄]  
　勞鼎勛善化　鄭沅長沙　曾榮甲衡陽　張德成武岡　該瑞熙善化　岳衡寗鄉　陳璟梅長沙　曹垣翰新化　文濬醴陵　　　周永年湘陰　鄒銘恩善化　黄瑞闌平江　李希聖湘鄉　張百禥長沙　鄧潤棠桂東　劉信淇瀏陽　　銘授茶陵　　棣鄂長沙　　　熊希齡鳳凰　周榮期善化　黎承禮湘潭　沈克剛善化　龍振甲湘鄉　王章永寗鄉　羅宣濬湘陰　譚紹裘化　胡矩賢長沙　　　夏宗彝善陽　彭兆琮湘陰　曾榮炳衡陽　粟棪長沙　周啓鏳長沙　李大澂湘潭　朱先翼寗鄉　江遠舉平江　蕭鶴祥衡陽　　　靳德淦長沙　嚴毓泗長沙　彭良弼湘陰　文俊鐸醴陵　金肇漢湘鄉　沙上壽桃源　戴展誠常德　周宗瑞益陽　危克濟邵陽　　　彭煌善化　李先疇新化　張芳雋醴陵　柳澤綬長沙　周植謙寗鄉　劉義惠益陽　張壽衡巴陵　夏鳴雷益陽　屈壽祺長沙　　　楊昌謨湘潭　石國斌乾州　胡奎長沙 
[副榜]  
　本瑞棻武陵　劉啓瑞湘鄉　謝玉芝新化　常家鈺長沙　袁愷長沙　熊錦奎湘陰　程昌翼湘潭　羅亮傑安化　成希尹湘鄉 
[恊濟順直賑捐滬局八月分經勸各户淸單]  
　　南寗府彭銀二百二十八兩潯州府玉銀二百兩劉恩濬銀一百兩敎三法銀二十五兩李滋德堂銀二十一兩梁肇周銀十兩另五錢益豐號銀十兩二錢蒲楚香銀八兩四錢同仁益銀八兩二錢周仁押銀十三兩八錢蔣現龍銀三兩五錢凌品新銀三兩四錢均昌押銀二兩一錢六分無名氏銀八錢藍淸勝銀六錢九分義記銀四錢慶遠府柳城縣陳各助銀三十兩平南縣李張岫軒各助銀二十八兩宜山縣顧河池縣吳天河縣汪思恩縣梁以上各户各助銀二十袁念祖堂丁瑞庵馬金台施芬以止各户各助銀十四兩邱輝卜永春莫傳經梁仕偉郭湧泉以上各户各助銀十兩西延譚瑞榮竇子楚已溺待極人王朗山無名氏以上各户各助銀七兩何春衢楊芝以上各户各助銀六兩俞雲麟莫讓業以上各户各助銀伍兩周耿堂　安雅堂以上各户各助銀五兩六錢饒翎李桂德堂以上各户各助銀四兩二錢潘三多堂吳樹德堂同記店萃記店貞記店　貴發以上各户各助銀四兩區肇祥蔡春懷蔣繼興邵德源蒙一桂王興邦黄泌黄先植有揑羅昻唐安全倪孝先　廣澤曹厚伯潘少葵吳霽廷誠濟堂葉簡書以上各户各助銀三兩廣福成伍維統龍肇元孫定域吳修已堂集成堂以上各户各助銀二兩八錢古之治有心無力人李靜泉陳子　以上各户各助銀二兩一錢應與忠唐際虞蔣錦饒魁紹衣堂彭福記以上各户各助銀二兩源茂號同安號和甡在利祐德號遠昌和泰均隆萬隆廣裕成廣集隆○以上各户各助銀一兩四錢四分區雅化堂胡嘉樹堂譚延齡莫玉輝張謙愼堂盧誠意堂蘭溪郡吳寳樹○以上各户各助銀一兩四錢正林裕和憑　元詒善齋汪家聲李文福李恆新文林石張鳳芝邱志善應嶺南葉子廣源新號朱鎭霖　賜之浙紹民人黎體恆德祥號譚其昌陳增瑩吳世仁孟桂森歐陽氏無名氏四户○以上各户助銀一兩正陳宗　陳日光信隆店昌利店萬安堂德和　源益號瑩昌號廣隆安正湯用修吳之龍馮秉焯劉慶揚朱滋薇董開軒嚴承　韋壽棋曾自軒樂善書屋恩培書屋培德堂淸河堂樂安堂金鑑堂二敬堂三徑堂玉光瀛王光斤李榮李棟李秉鈞李啓芬自記亭記無名氏○以上各户各助銀七錢二分　季靑譚標璋同安號同裕號何其仁何其正顔長茂顔燦光顔蓁茂顔錦綸農彰世萬汝南周秉禮黄定羽吳志遠龔立名譚興都漆子同合泰號廣興隆無名氏二户○以上各户各助銀七錢正鄭本仁勸袁肇基彭心余鍾玉章賴濟和胡安利龐聨　龐泰興和生號勝記號萬福號顔爲芳劉義興張宏興○以上各户各助銀五錢正楊永泰楊楨南揚日記陳少甫謝禹生謝少霖梁鏡珊梁毓甫區鑑泉黄俊廷巫少咸　棣葑怡泰店睿元店曾星樓吳小松何侣雄同合店楊選靑甫楊　庭許湘南許子常許旭初麥和甫玉香林葉香泉葉柳川林傑臣關仁卿區子罄袁桂齊彭少堯劉植之○以上各户各助銀三錢六分正王鑾丞趙子大黄春台李大光楊必逹梁友三○以上各户各助銀二兩無名氏八户各助銀六錢 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十七年十月初五日京報全錄]  
　　宮門抄○諭旨一道錄前○發抄硃批四道○給諫國等奏請恩賞粟米散給外城各粥廠摺○陝撫鹿奏特叅庸劣各員片○給諫國等奏請賞給粟米片○大臣國奏請將疏脫人犯各官交部議處摺○湘學政張奏報歲科試完竣情形摺○總兵陳奏恭報接印日期摺○鄂撫譚奏部選人員領憑到省派充簾差摺○陝督楊奏委署副將片○十月初五日刑部都察院大理寺正紅旗值日無引見○莊王容貴榮祿安興阿明安各假滿請安○福建副將黄門甲張春和各謝恩○廣西知府牟蔭喬謝恩○候補道王定安鮑祖齡各謝囙○補貝子錫侯各續假十日○遷公成公各請假十日○召見軍機熙敬景善牟蔭喬○發抄沈秉成奏故總兵張得勝請建祠奉硃批着照所請該部知道欽此○又提督宋圾儒送部引見奉硃批着照所請兵部知道欽此○又拿獲會匪員弁請奬奉硃批陳兆慶等均着照所請奬勵仍着嚴拿逸匪葉鳳山等務獲懲　餘依議該部知道欽此○譚繼洵奏麻城令張集慶續完免議硃批該部議奏欽此○○署巡視中城工科給事中臣國秀等跪奏爲京師貧民過多援案籲懇恩賞粟米散給外城各粥廠以資賑濟恭摺仰祈聖鑒事查同治六年七月二十五日上諭户部奏遵議外城粥廠酌給粟米一摺所有東城之臥佛寺南城之打磨廠西城之長椿寺法源寺北城之圓通觀梁家園各廠每月共需粟米二百七十石着照部議於八月初一日起由各該城按月給領由户部劄倉　數給發該御史等務當督同紳士妥爲施放毋任侵漁用副軫念窮黎至意欽此嗣於光緖三年十月間前巡城御史臣訥隆阿等以近京各屬旱荒飢民日衆各廠經費不敷奏蒙恩准合申城之朝陽閣等八粥廠每月共賞給粟米三百三十石分領支放迭經欽遵辦理在案伏查五城粥廠設立近二十年每屆冬令貧民生計維艱待哺者仍復不少現飭各紳士等設法籌辦於十月初一日一律開放但所籌經費仍恐不敷散給惟有援案籲懇天恩俯准飭部　舊發給俾各廠得資接濟窮黎悉荷皇仁謹將各廠應需米石查照歴年成案另繕淸單恭呈御覽伏乞皇上聖鑒施行謹奏奉旨已錄○○鹿傳霖片再安民必先察吏臣履任以來督同兩司於所屬人員内隨時考察間有疲玩庸劣之員未便稍事姑容兹查有盩厔縣知縣劉大來久任積疲委靡不振應請開缺另補同知黄元龍性情躁妄委署寗陝廳篆辦事乖謬另補知縣盧調鼎習尚浮靡難膺民社該兩員均請以縣丞歸部降選候補縣丞桂山藉事招摇不知檢束應請卽行革職以肅官方如蒙俞允所遺盩厔縣員缺陝省現有應補人員應請扣留外補謹會同陝甘總督臣楊昌濬附片具陳伏乞聖鑒訓示謹奏奉硃批另有旨欽此○○國秀等片再南城淸化寺街之崇善堂北城梁家園之百善堂南下圭太淸觀之公善堂三處向設煖廠冬令後收養貧民俾資棲止並每日放粥一次所有經費向由官紳捐辦自光緖三年災歉後各廠所收貧民較我經費不敷迭經奏請每年冬間各賞給粟米三百石又西城教子胡同禮拜寺收養窮苦回民曾於五年奏請每年恩賞粟米三百石又東城朝陽門外南海會寺崇文門外玉淸觀各粥廠及岡子上添設興善煖廠曾經奏請每年冬季三廠各賞粟米一百五十石又南城東便門外三忠祠粥廠曾於十三年奏請每年恩賞粟米一百五十石先後奉旨允准歴經欽遵辦理在案查各城粥廠煖廠現均請旨舉辦所有各廠應領米石合無仰懇天恩照數撥給俾得及早開廠由臣等飭令官紳核實煮放以廣皇仁理合附片陳明伏乞聖鑒施行謹奏奉旨已錄○○奴才國俊跪奏爲請將疏脫送部治罪人犯之該管佐領等官交部議處察議仍勒限嚴緝恭摺仰祈聖鑒事竊奴才因密雲無知兵丁抛石打傷知縣及攔輿索米喧嚷之兵丁等請交刑部治罪等因一摺奴才於十三日拜發後隨當面飭諭該管佐領等小心看守各犯奴才卽時起程續行查閱昌于州等四處官兵揀演於十五日行抵順義縣地方據密雲印務恊領恩霈等禀轉據正紅旂滿洲佐領塔里杭阿等呈稱已革馬甲慶祥遂經拿獲有本隊領催永恒併伊胞兄馬甲慶陞領保看守詎意於十三日慶祥乘間脫逃等　禀請核辦前來奴才接閱之下實深詫異查慶祥係瀾輿索米交部治罪之犯該管佐領等官自應派委妥人嚴行看守豈可任令乘間脫逃雖據該協領查無故縱情弊實屬咎有應得未便稍事姑容應請旨將疏脫人犯之佐領塔里杭阿交部議處其本佐領防禦額圖渾驍駒校舒惠雖無專管之責亦難辭咎應請一併交部察議仍由奴才勒限嚴緝務獲歸案並咨行各處一體通緝倘限滿無獲再由奴才叅辦其該隊領催永恒馬甲慶陞奴才回營時再行從重懲辦謹將疏脫送部人犯該管各官分别議處察議各緣由是否有當奴才未敢擅便理合恭摺具奏再奴才拜摺後前往三河玉田巡閱秋操合併陳明伏乞皇上聖鑒訓示遵行謹奏請旨奉硃批着照所請該部知道欽此○○翰林院編修湖南學政臣張亨嘉跪奏爲湖南通省科試並補行郴桂二州歲試接考通省遺才一律完竣恭摺仰祈聖鑒事竊臣上年八月初四日業將岳澧常二府一州歲試辰永浣靖三府一州歲科連試長沙府屬科試情形奏報在案嗣於九月十五日出棚先辦岳州澧州常德科試十一月二十八日回省本年正月初六日出棚按次接辦寳慶永州科試桂陽郴州歲科連試衡州科試六月二十七日回省綜計湘省文風長沙爲上衡州常德次之寳慶永州各屬又遞　之靖州爲下士習亦以長沙爲最純　而志節嶙峋器識宏遠之士或間出於邊隅臣按臨所至凡有博聞敦行一方之秀與夫解經有師法而不爲空淺之陳說論古有心得而不襲迂謬之史評者皆親自評隲優予品題揭榜後復將學殖荒落識見庸陋之生員量予薄懲其恃符滋事行止不端者訪查得實立予重懲以期激勸兼施於人才稍有裨益伏念臣在湘三年於衡文防弊兩端不遺餘力惟是學術疏淺不足以資表率而廣甄陶此臣所夙夜疚心不能自己者也至湘省錄遺最爲繁重臣回省數日卽嚴定章程札調教言示期陸續開考現已一律完竣所有湖南通省科試並補行郴桂二州歲試接考通省遺才情形繕摺具陳臣拜摺後擬於八月下旬調考各屬優生再湘省今年雨暘時若戲事豐稔堪以仰慰宸厪合併陳明伏乞皇上聖鑒謹奏奉硃批知道了欽此○○新授浙江定海鎭總兵奴才陳永春跪奏爲恭報奴才到任接印日期叩謝天恩仰祈聖鑒事竊奴才荷蒙恩命補授浙江定海鎭總兵當經具摺叩謝天恩籲懇陛見旋奉批旨著來見欽此遵於本年四月二十五日趨詣宮門仰蒙召見跪聆訓示周詳欽感莫名陛辭後出京赴閩接奉閩浙省臣卞寳第飭知赴任隨於八月二十二日行抵定海准署定海鎭總兵劉興邦派委申軍遊擊郁文勝將欽頒嘉字六百四十一號關防一顆曁王命旗牌上諭書籍火牌文卷等件齎送前來當卽恭設香案望闕叩頭謝恩祗領任事伏念奴才一介武夫毫無知識迭荷聖慈優渥薦升今職　埃木報兢惕方深查定海爲地方衝要之區總兵有督率訓練之責一切營務洋防在在均關緊要自維檮昧深恐弗勝惟有勉竭愚誠遇事禀商督撫臣認眞經理以兾仰答高厚鴻慈於萬一所有奴才到任接印日期並感激下忱除恭疏題報外理合繕摺叩謝天恩伏乞皇上聖鑒謹奏奉硃批知道了欽此○○頭品頂戴湖北巡撫臣譚繼洵跪奏爲部選人員領憑到省派充簾差恭摺仰祈聖鑒事竊照部選羅田縣知縣孟瀅於光緖十七年六月初六日到省現經派充本屆辛卯科文闈鄉試簾差應照章奏咨立案並將文憑繳銷據署湖北布政使陳寳箴署按察使惲祖　會詳前來際將文憑咨送吏部查銷外理合會同湖廣總督臣張之洞恭摺具奏伏乞皇上聖鑒勅部查照施行謹奏奉硃批吏部知道欽此○○楊昌濬片再署陝西延榆綏鎭屬定邊協副將譚吉士署事期滿遺缺查有分發陝西差委記名提督劉連陞堪以委署除檄飭遵照外理合附片陳明伏乞聖鑒謹奏奉硃批兵部知道欽此 
 
