# 1918 - 278 - 4916401

 

Page 1

 
 
   
 
 

Page 2

 
 
[眞情實狀（冷）]  
　　北方總統交替之後希望與推測者每日和也戰也余以爲非今日之眞情實狀也今日之眞情實狀所謂希望推測其和與戰者其對於和戰一無把握亦如我人僅僅希望或推測而己 
徐之和戰之主見勿論若何矣能令馮叚必從其意乎即曰能之叚己允徐四月之内不迫主戰矣叚能令曹徐等不自行動乎曹徐等或可疏通矣曹徐以下之人能惟曹徐之命是從乎 
然則北方之爲今總統者對於和單亦猶我人也僅僅希望或推測而己他安所有哉 
命令 
　　十月十一日大總統令國務總理段祺瑞呈請辭職段祺瑞准免本職此令 
又令特任内務總長錢能訓暫行兼代國務總理此令 
又令廣東人民久罹兵禍供億繁費杼杣久空睠念南服己深憫惻兹者粤省三江同時漲發基圍衝决田廬漂没人禍未己天災流行嗟我窮黎何以堪此著財政部迅速籌撥銀十萬元會同内務部即日電滙該省交由該署廣東省長李耀漢會同該省紳商核實散放並一面會商紳富廣彚振欵妥爲撫恤切籌善後之策母任一夫失所以副本大總統視民如傷之意此令 
又令張孤晋給二等大綬寳光嘉禾章此令 
又令蔡廷幹晋給二等在綬寳光嘉禾章此令 
又令莊璟珂晋給二等大綬嘉禾章聞春榮給予三等寳光嘉禾章此令 
又令楊彦潔晋給二等大綬嘉禾章此令 
又令王寵惠晋給二等寳光嘉禾章羅文幹陸鴻儀均晋給二等嘉禾章石志泉晋給三等嘉禾章此令 
又令熙鈺晋給二等寳光嘉禾章陽倉札布阿拉坦巴圖爾海永澂多隆武均晋給二等嘉禾章噶拉增給予三等寳光嘉禾章鄂伯噶台阿拉瑪斯圖呼特古斯巴雅爾希爾巴敦魯布車林端多布車林諾爾布鄂奇爾巴圖端多布鄂爾海海永溥均晋給三等嘉禾章巴布色楞博音德勒格爾札木遜朗札布恩和阿木爾吉瑞格朗均給予四等嘉禾章此令 
又令段永彬給予二等寳光嘉禾章徐　給予四等嘉禾章此令 
又令袁希濤徐振鷼給予二等嘉禾章此令 
又令李祖虞給予二等嘉禾章李景圻孫鞏圻李懹亮郁華褚榮泰均晋給三等嘉禾章林志章李歝林鼎章吕世芳均給予四等嘉禾章此令 
又令袁克喧晋給二等嘉禾章于德濬孫昌煊劉錫昌均晋給三等嘉禾章范緒良傅仰賢沈覲懋朱壽明吳佩洸均晉給四等嘉禾章此令 
又令徐維震胡詒穀均晉給二等嘉禾章此令 
又令錢錦孫周家彦虞永廉盧學浦李光啓均晉給二等嘉禾章范治焕晉給三等嘉禾章凌文淵邵繼全王世澄徐新六趙啓華查鳳聲李恩藻均晉給四等嘉禾章此令 
又令嚴璩吳邦耀鍾世銘均晉給二等嘉禾章錢方　晉給三章嘉禾章江人鶴唐甘泉吳心穀管俊生王廷璋均晉給二等嘉禾章李桂辰程世模均晉給四等嘉禾章此令 
又令逹壽給予三等寳光嘉禾章吳鼎昌給予三等嘉禾章凌念京趙憲曾均晉給四等嘉禾章此令 
又令田潛王履康給予二等嘉禾章黄克熊汪邵年給予四等嘉禾章此令 
又令王勁聞晉給三等嘉禾章鄭逹印給予四等嘉禾章此令又令劉長英給予三等嘉禾章劉有璧何炳華陳亮均給予四等嘉禾章此令 
又令吳承湜給子三等嘉禾章朱錦給予四等嘉禾章此令 
又令齊琳給予三等文章此令 
又令全斌給予四等嘉禾章此令 
專電 
　　北京電今晨錢能訓到院就職閣員皆到即同赴新總統處報告惟段陸軍長未往表示引退田中玉爲陸長係段推薦各方以田純爲段派反對徐頗屬意靳雲鵬如靳不就則請田文烈暫代（十一日下午五鐘） 
　　北京電東海四政策（一）軍民分治（二）整頓吏治（三）痛勦土匪（四）興教育實業（十二日下午四鐘）　　北京電叚辭呈措辭平淡一無表示（十二日下午四鐘） 
　　北京電安福仍運動十六舉副座但多數反對不出席之議員己脫離安福梁士詒勸該部中止謂勉强必無良果否則惟有辭議長徐意副必待解决時局再舉（十一日下午五鐘） 
　　北京電府秘長吳笈蓀庶務長楊葆益己發表府院辦公處對調院秘長郭則澐代（十二日下午四鐘） 
　　北京電馮擬赴津徐有勸緩行之說（十二日下午四鐘） 
　　北京電曹錕復馮庚電謂服從中央决無成見（十二日下午四鐘） 
　　北京電李純復段庚電表示推戴東海有法律言論縱有異同對國對徐要皆愛護等語 
（十二日下午四鐘） 
　　北京電江浙議員紛紛出京副座難選出（十二日下午四鐘） 
　　北京電外蒙活佛電賀東海辭甚恭（十二日下午四鐘） 
　　北京電美政府己據和德奥之意轉逹英法惟要求德先撤兵作求和保證然後開始和議 
（十二日下午四鐘） 
　　北京電政府因皖督問題派員疏通李純張文生（十二日下午四鐘） 
　　北京電徐樹錚上勦陜匪條陳（十一日午下五鐘） 
　　北京電魯督電新招兩旅槍械不全現博平茌平等處土匪蜂起請發足械彈俾資進勦又電匪勢甚亟本省軍隊不敷分布擬請將前敵衞隊兩圑調回勦匪（十一日下午九鐘） 
　　北京電皖督電龍在泗宿所招匪軍兩營擬令繳械解散不服起衝突當場擊斃百餘俘百餘己散（十一日下午九鐘） 
　　北京電陳樹藩擬請大批軍械添募一師以冀收拾陜局 
（十一日下午九鐘） 
　　南京電省會選舉錢崇固得八十四票當選議長（十二日下午五鐘） 
外電 
　　海參崴電烏發行政員己於八日行抵哇姆斯克霍爾瓦特將軍今日在此出示謂捷克軍在中東鐵路區域内張貼招募俄國義勇兵之示文實屬侵犯中國之主權中東鐵路局爲恢復條約本來狀態起見不得不另發示文以取銷之彼信此種誤會不致唄及中俄之舊交及俄人與捷克軍之友誼捷克軍當此俄國危急之際爲俄出力情殊可感云據愛加特林堡電稱巡行法庭現己開始澈查戕害俄前皇案（十日） 
[路透電]  
　　北京電昨日交通總長曹汝霖代表中政府簽定合同由瑪柯尼公中承造喀什噶爾烏魯木齊蘭州三處二十五基洛瓦資之無線電臺三座擬與西安較小之無線電臺相接此舉乃擴張目下陸地之無線電報制俾喀什噶爾與北京得以通電無阻以上諸處均將建造高三百呎之鋼塔所需材料均將訂造俾最重者不逾三百五下磅而免陸地運輸之困難他日落成後其電力及距離均將超過國内任何無線電臺且將爲世界陸地商電之最長者所需各物六個月内可由英國運出監理工程之英國技師一員不日將離倫教（十一日） 
[大陸報]  
[中國紅十字會敬謝蘇州保大寳莊經募潘子階大善士湘振洋一百元並諸大善士捐欵]  
兹承潘子階大善士奉遺命助急賑洋一百元　沈培記儲蓄票七元　孔調記北京交通票十元　葑溪子念元　夢痴子漢口湖南交票十元　求平安十元茂源典四元十角　沈成衣閘欵一元　陳氏十元　管義浩君二元　萬棣襛君一元　程張女士病愈十元　有心無力人元　梁氏一元　潛山汪氏十元　華子蓮君七元　中國紅十字會長吕海寰副會長沈敦和會計董事施則敬謹啓 
[中國救濟婦孺總會敬謝黄介壽震之搢臣大善士以夏歷九月十五日爲嚴慈八十冥壽筵資移助洋一百元]  
啓者兹接黄震之昆仲大善士來函云敬啓者九月十五日爲先嚴佐卿府君曁先慈葉太夫人八旬冥誕就壽聖菴延僧誦經以誌追慕辱蒙親友厚貺愧不克當本以潔　菲筵藉伸謝悃祇以持齋戒殺深恐有褻高軒謹將卽省筵資費洋一百元移助貴會以答諸親友雅誼兹特送上伏冀核收等因足徵孝思不匱惠及孤寒其熱心爲善無以復　拜領之餘同深感激除當奉收條外合亟登報伸謝以揚仁風並爲黄大善士曁諸親友祝福無量　上海老北門東首中國救濟婦孺總會朱佩珍王震等謹啓 
[上海中國義振會籌辦魯奉振務募捐廣告]  
敬啓者敝會昨接松滬護軍使署轉來山東旅京同鄕來電以該省大水爲災益以匪患人民困苦菲言可喻又接奉天張巡閱使宥電以上年水災蒙捐巨欵雲天高我含生共戴本年秋季霪雨連緜太天河渾河柳河同時横决遼陽等處二十縣水深二丈淺亦丈餘人畜廬舍財物禾稼捐害幾難僂計現正督飭官紳籌辦急賑務懇成公商同海上諸鴻碩令募賑欵澹此沈災無厭之求還祈曲諒等語敝會謹案魯奉等省被災重疊災黎幾及數十縣不有振濟何以爲生思義顧名誼難膜視惟開始同立無欵可支而救濟之懷未能自己爰亟登報廣告籲懇我海上　官紳商學各界及閨秀淑媛俯念魯奉二省遭災重大慨捐巨欵俾億萬遺黎不致遽塡溝壑敝會號人謹當馨香奉之　盧永祥　朱佩珍　王震　徐懋　宋漢章等同啓　會所在民國路老北門東首大洋房内 
[金城銀行廣告]  
本行遵照中華民國公司條例集資本銀二百萬圓經理商業銀行各項業務所有存放欵項利息滙水佣金無不格外克已以副　諸君賜顧之雅意總行設在天津法租界七號路四十三代北京分行設在北京西河沿東頭路北上海分行設在英大馬路（山西路西角）四百七十六號（電話三千八百號）其他各都會商埠均有特約誼理機關辦理滙兌等項事務Ａ 
[松江銀行廣告]  
本行董事會業已成立並經聘定黄君涵伯爲本行經理一切營業悉照舊章特此廣告 
[上海中華滙業銀行廣告]  
本銀行奉　財政部批准立案額定資本日金一千萬元先設京滬兩行專營國内外滙兌辦理往來存欵定期存欵抵押放欵貼現放欵跟單押滙買賣生金生銀以及銀行一切業務　各界賜顧無不克己地址在江西路四十一號電話一九四一 
[九袱洲同業開會佈告]  
逕啓者隂歷八月四日接奉　浦口商埠局公文諗知公家收地部復己到全埠規定圖樣一併頒發前來所有同業各民産應即趕緊籌畫辦法兹訂於隂歷九月初十日在南京新廊九袱洲公會開全體股東大會公同集議妥擬章程先行按圖鬮分地畝一面禀請官廳立案届時均應各帶君據來寗以憑分地即實有因事未　來寗亦須派全權代表人到會事關産權萬勿放棄再　契名下如有劈賣未經來會註册者敝會無從通函請即轉告從速抄契來會註册如届期仍不註册復不到會所有産權即歸原賣人名下自行分劈除已函知各同業外仍恐有新近移居或遠出在外郵寄有誤抑或己經受業尚未來會註册恐未週知爲此登報聲明届期務希親自蒞會爲禱專此奉佈　九袱洲公會謹啓 
[震東牙科醫院成立廣告]  
（林觀錦醫學士主任）林觀錦醫學士係東京齒科醫學專門學校畢業生考該校創立垂二十八年而中國學得生入該校肄業者以林醫士及鍾維周兩君爲始該校學生七百餘人而考試畢業得領及格文憑者僅五十九人林彬畢業後復留校中實習一年今夏歸國與劉冠辰君合辦創設震東牙科醫院於上海英租界靜安寺路居仁里口門牌九十五號診察時間自上午十時至下午六時爲限無論鑲牙脫牙補牙手術格外精良取價尤爲平允凡有牙患者幸勿交臂失之　介紹人孫洪伊温宗堯許岑西王正廷金仰蓀鄭陶齋勞敬修莫永貞沈定一歐君文秉明蔣智由鄭曼陀梁綸卿楊河清唐堯欽哈二松尤惜隂江文軒蔡雨生石伯原高冠昌陳旡咎蕭楚南同啓 
[華慶洋廣貨號遷移廣告]  
本號創設在棋盤街交通路口歷有年所今遷移至四馬路東公和里隔壁東方内後進照常營業專做批發不售門市凡外洋定貨絡繹到來隨時另　銷售倘蒙各界惠臨無不克己歡迎恐未週知特此通告 
[華慶洋貨號賤賣廣告]  
本號即在遷移所有另貨如洋廣鐘表布疋各種鐵機綢緞八月十九日起一律照本削價售清生財招盤凡便購欲宜貨及有意營業受盤生財者均望極早惠臨爲盼 
[出售英國ＥＷＡＢＤＷＯＯＤ廠所造大引擎一座及紗廠所用提軸掛脚輪盤等又香烟機一部 ] 
該引擎有四百五十匹馬力約可拖紗錠二萬枚該提軸約敷用紗錠一萬枚另有香烟機一部如合意欲購者請至上海閘北裕通紗廠賬房面議可也 
[上海四明公所廣告]  
敬啓者本公所特别捐欵截至八月底共收洋十三萬五千餘元仰賴衆擎成斯盛舉欽感良深現　南廠將次落成北廠正在塡泥興築並籌辦醫院力策進行惟是工程浩大原定三十萬元之數尚未及半不敷甚鉅　諸同鄕慷慨樂輸固居多數而　各寳號夥友及旅居散處者勸募尚有未周爰擬普及籌勸辦法刋佈傳單在出捐者所捐甚微而積少成多頓爲鉅欵事關公益定荷贊成　專派團友佩帶徽章憑信爲證分投勸募外惟希公鑒　再前承各　員担任勸募迄今有欵來而册未齊者有册來而欵未清者亦有欵册均未繳者當此待用孔亟務望迅將募　捐欵連同捐册即日交下爲禱 
[上海交易所股份有限公司招股廣告]  
本公司遵照公司條例及証劵交易所法訂定章程呈奉農商部核准在上海設立資本總額上海通用銀圓五百萬元分爲十萬股每股五十元專以証劵金銀棉花棉紗布疋糧食油類皮毛類爲營業之範圍除發起人及各業已認定八萬股外尚存二萬股股銀分四期繳納認股時先繳定銀一元自認股截止日起兩個月内再繳銀十一元五角作爲第一期股銀但至招股期截止時所招股份如有逾額應照二萬股攤减欲購此項股分者請速惠臨江西路Ｂ字五十一號本事務所認定可也認股期陽歷十月五日（即隂歷九月初一日）起至陽歷十月二十日（即隂歷九月十六日截止） 
發起人虞洽卿　施善畦　聞蘭亭　朱葆三　沈聯芳　李雲書　黄少巖　穆耦初　吳耀庭　許松春　劉萬青　趙林士　漢承祁 
張樂君　薛文泰　李柏葆　顧馨一　蘇筠尚　沈潤挹　趙芝室　葉惠鈞　張澹如　錢貴三　鄒靜齋　盛不華　周佩箴 
[駐蘇大昌香煙分公司隂厯九月初五開幕]  
本分公司開設蘇州閶門内大街專銷大昌公司嬰孩牌香烟（即俗呼小囝牌）零躉批發於隂歷九月初五日開幕所有蘇州附近至丹陽止有欲批銷此烟者請至本公司接洽可也 
[鎭江大昌香烟分公司隂厯九月初五開幕]  
本公司發行之嬰孩牌香烟亦名紅錫包俗呼小囝牌烟葉細嫩烟味清香江浙各埠風行殆徧惟鎭地尚無專售之處今特設分公司於日新街面南石庫門内零躉批售鎭江附近各處並自丹陽起以及清江淮安揚州一帶有欲批銷此項香烟者請向本分公司接洽可也 
[上海朝鮮銀行廣告]  
敝行於明治四十二年即西歷一千九百零九年由日本政府設立爲朝鮮中央金融機關收足資本金二千萬元總行設在朝鮮京城並己設立分行三十餘處仍在逐漸推廣有代理日本政府國庫發行鈔票等特權所發鈔票與日本銀行鈔票一例通用現在發行額七千萬元兹將總分行地點開列於左（總行）朝鮮京城（分行）仁川平壤元山大邱釜山鎭南浦羣山木浦馬山羅南新義州會寧（滿洲）大連牛莊奉天安東長春四平街開原吉林旅順遼陽鐵嶺鄭家屯哈爾濱溥家甸龍井村（日本）東京大阪神戸（中國）青島代理店倫敦紐育露都桑港香港孟買新嘉坡天津濟南今設分行於上海英租界大馬路七號專營滙兌押滙貼現及買賣生金銀曁定期活期抵押各欵經理公債及收買政府指定之有價證券公共團體信用放欵並一切銀行業務諸君賜顧格外克己手續敏捷收取滙兌等費尤爲格外公道特此佈聞 
[上海和盛號兌換白金首飾選辦鑽石珠寳]  
本號創自前清同治季年承造中西男女各界異樣首飾精巧玲瓏貨眞價廉久邀紳商讚賞名馳域外因此定貨紛至沓來常有應接不暇逾限取件之事敝主人深抱歉衷現自中秋起大加擴充添聘頭等技師加工趕造訂期不稍延誤用副盛意兼製時樣白金各項飾品選配頭等鑽石定價從廉如不合式包退原洋冀爲我同胞於首飾界放一異彩區區寸誠伏希　公鑒收兌新舊白金原料願出善價以待凡蒙　惠顧請臨江西路一九八號本號不悞　電話一五七七號 
[危哉哮喘]  
哮喘一症累人最苦下走自冲齡之年得有此病及至束髮受書入校肄業人皆譏之目爲哮駝子不能發育此乃言之過甚也嗟乎活潑之天賦而　成爲殘疾之人同學譏之父母憂之卒難去斯宿患及年既壯家事益繁肩仔更重百病叢生至原有之哮喘症尤爲加劇初則半年一發三月一發而今則一月三作時作時止其病之將臨也必先有朕兆成胃呆食減或胸懑氣滯逮乎發喘晝夜不安涓滴不能下咽又不能安枕而眠伏案踞坐喉中痰聲上湧殆有立時氣絶之危汗出如注心經躍躍所受苦楚罄竹難書下走夙聞上海唐拾義大醫生之名爲專門治肺病之聖手也今年春間即將家事摒擋一切所有功名學業亦捨而去之以示决絶犧牲煩惱堅心醫病不問世務雖懷有鵬飛萬里之志然亦被困於病夫復何言自二月初間拜訪唐先生之後服藥調理求診半閱月已霍然告愈矣始以爲病體減輕之故也孰知歷時半　　下　　　　　　　　　　　　　　　謝先生再造之德並爲登報證明以楊神功　保定張乃斌謹啟 
[注意全國交通]  
本廠自造織襪機器　織造雙山牌及各牌等男女大小粗細厚薄　各色線襪　絲襪紗襪　其堅固耐久每人購襪一打　可用三年不破　其取價之廉　每打不滿洋一元　至貴者三五元八九元均有　凡我全國念二省　或滿蒙回藏　或日本朝鮮起碼郵匯來洋三元　凡寄奉貨包之郵費稅餉　均由本廠自認完訖　不加　購主分文外費　本廠歡迎　主顧雖遠隔數千萬里　如在一鄕　故近數年　來　貨遍全國　名震寰球　其郵局未通匯兌之處　三分頭郵票亦可作洋欲知詳細章程函索立即寄奉○及分銷章程中國浙江夾石鎭振興織襪廠謹啟 
 
 
] 

Page 3

 
 
　　北京電瑪柯及無線電報公司昨日簽定承造喀什噶爾烏魯木齊蘭洲無線電臺三座之合同未附借欵（十日） 
　　北京電外交圑關於金劵事所致中政府之通牒己發生誤解蓋曹汝霖當時即報告國務院謂外交圑對於發行金劵計畫己表示滿意於是乃自由進行該通牒恐己爲曹氏誤解而利用之此事仍須有所聲明也（十一日） 
　　北京電揚子江督軍由李純領銜致電徐總統梁士詒王揖唐謂如舉曹錕爲副座則將於所轄諸省宣佈獨立 
（十一日）　以上文滙報 
　　北京電徐世昌聞西南將以今代總統向北宣戰及閱奉直豫魯晋陜浙閩各督斥吳佩孚電對其左右言我固知妥協無望特不欲偏袒主戰使人議我今若此是迫我繼續芝泉政策云云（十一日） 
　　北京電合肥對人言歐戰和機己兆我國宜及時籌備余（合肥自稱）此後將注力於參戰事務與協約各友邦提携以謀國利而盡職責（十一日） 
　　北京電曹錕將請錢代閣正式宣示政針（十一日） 
　　北京電清世續昨（十一）下午二時謁徐世昌請飭清撥前總統任内積欠皇室經費以示優待徐諭錢代閣轉財部籌辦（十一日） 
　　北京電孫烈臣繼徐樹錚爲奉軍副司令在湘束前敵奉軍師長張景惠旅長闞朝璽等多不聽調孫有辭意（十一日） 
　　北京電曹辭財兼職陸叚亦辭錢代閣均堅留謂代理期内决不改組（十二日） 
　　濟南電由濟到徐來往火車兩端新架有機關槍配實子彈專爲防匪刦車而設（十二日） 
[以上中孚通訊社電]  
　　北京電接近徐世昌方面之某氏曰總統之意雖欲主和然政府内部武斷派佔其多數必不能如願使妥恊得以進行無阻是以目下時局仍不得不繼續緩進將利用此遷延之時期除去武斷派代之以文治派而復漸移入妥協之實際商題但欲實行此種計劃尚須相當之時日也（十二日） 
　　北京電龍濟光本日上午訪徐樹錚商酌新振武軍之處置法不得要領而歸（十二日） 
　　北京電據從徐世昌方面傳來消息云段祺瑞允許徐總統在最近四閱月中援助總統收拾時局且拆不於此時期内强迫總統主戰（十二日） 
　　北京電徐總統於本日上午通電各省（除西南外）軍民長官關於解决時局方法徴求意見（十二日） 
廣東電昨日軍政府舉行國慶祝賀會時諸重要人物之演說大略如左伍廷芳曰吾輩今日在南方開此國慶祝賀會者皆因北方軍人之違法有以致此非法總統斷不承認吾人必首先恢復約法與國會選舉正式總統而後始能逹到護法之目的吳景濂曰民國七年以來因武人官僚之專制未舉共和之實今又推舉徐世昌爲非法總統吾人國會議員須與軍政府協力除徐以明護法之精神李烈鈞曰欲得眞正之共和尚覺有極大之困難唯祇須人人有强固之决心事亦不難民黨勢力縱薄然以滇黔桂三省之貧弱曾經倒袁氏之帝制共和前途未可遽抱悲觀也徐謙曰共和須以民國之血購得之神之與民國以共和也同時附與幾多之困難護法之目的與眞正之共和祗有依流血而得之褚輔成曰官僚常視法律如仇敵此次徐世昌之非法選舉爲其最顯著之一例北方之違法與南方之護法到底不一致同日軍政府致各方面之通電曰民國不幸大難未平謹於此第七次之國慶日布告護法各省及前敵將士願人人協力一致以成我統一之實（十一日） 
　　廣東電軍政府及國會中多數有力者聞日本有將免除庚子賠欵之說一致抱如下之希望當此之時將此欵交北京政府實於中國有損無益不如於時局未定以前將此欵存入銀行將來卽照美國辦法以此充派學生留學日本之用則不獨中國之幸也（十一日） 
　　廣東電柏文尉發表以陳策爲軍事代表（十一日） 
　　東京電西　侯爵本日由東京起程赴京都（十一日） 
　　東京電南方時便章士釗氏於十日下午抵熱海與該處留住之唐紹儀氏有所協商近將來東京云（十二日） 
東京電寺内伯後藤男元田肇三氏擬定爲外交調查會委員近將發表（十二日） 
東京電聞内田外相近將入政友會爲會員（十二日） 
東京電政府改善郵便電信電話策於今日閣議决定支出從業者獎勵金年額約四百萬元（十二日） 
[以上東方通信社電]  
戰電 
　　倫敦電海格上將今晚報稱昨日英軍在聖康丹與坎白萊間大敗敵軍俘虜萬餘人獲砲一二百尊德兵在該陣線與戰者不下二十三師大受懲創因是役之結果今日英軍復得於松末河與桑塞河間陣線全部分向東疾進俘獲敵軍後衞之枝隊各村居民歡迎英軍其形誠　坎白萊鎭己全入英軍之手英第一第三第四章自八月二十一日至今連破敵軍深固之防區及聖康丹亞拉間廣三十五英里之興登堡防務深入該戰區三四十英里今己遠在興登堡防務之東以上諸役敵軍死傷者不計其數被俘者十一萬人且失處一千二百尊 
（九日） 
　　倫敦電海格上將今晨報稱昨晚英軍繼續進攻敵軍抵禦力漸增夜間英軍前鋒越過坎白萊勒夏圖路今距勒夏圖不足二英里大路南面柯特里兩面坎白萊東面戰事仍在進行英軍獲有進步斯加河與蘭斯間之英軍斥堠隊在維特里央亞圖瓦伊才萊愛斯開爾鄉羅夫羅瓦陣線西面與敵軍後衞接戰英軍己佔據薩洛米萊與洛瓦伊萊二地 
（十日） 
　　倫敦電路透電社得悉英軍騎隊己進抵勒夏　鎭郊外 
（十日） 
　　里昻電昨晚巴黎公報云末斯河兩岸之敵軍抵禦雖猛未能遏阻法美軍之進步法軍佔據公桑伏瓦伊叢林北面之摩勒維勒田莊法軍攻入福萊叢林聖康丹坎白萊間之美國軍圑協同英軍自五日起在廣十英里之陣線取路攻入敵軍防務俘虜一千九百餘人昨日該軍圑佔據愛斯柯福聖白蘭聖沙泊萊三村美第一軍自八日至今共俘八千人其中法兵枝隊俘獲者逾二千三百人敵軍己被逼委棄蘇泊河與亞爾萊河北面廣六十基洛邁當之陣線上固守多日之諸陣地法步軍以騎兵斥堠隊居前緊追敵軍後衞己於本日前進二基洛邁當之遥多所俘獲法軍己渡蘇泊河佔據貝爾特里柯爾哇末朗柯爾大巴桑柯爾伊斯萊四村 
（十二日） 
　　里昂無線電坎白萊至聖康丹方面法美軍之勝利逐日擴張敵軍繼績匆遽退走霍恩將軍平格將軍萊林森將軍所統之軍在其南與特倍尼將軍所統之軍聨合攻入興登堡陣線每日前進五啓羅邁當至十啓羅邁當星期四日敵軍退出多數區域如加特里留有一部份之平民勒加托則爲大道及鐵道之重要交　點聨軍之前進除克復土地外其結果可同時危及杜愛之地位及朗拿瓦高岡孟琴將軍所統之軍在愛萊特河及愛恩洒之間得意軍之援助擊退敵軍投之於瓦斯運河至愛恩河以外同時法車數小隊渡過愛恩河向曷里前進佔據娘子路南之巴農及泊里原娘子路己被圍古洛將軍所統之軍在馛巴業境自九月二十六日以來進攻絶不間斷己進抵伏齊賢南七啓羅邁當處之聖瑪爾丁山及聖瑪勒之附近法軍己越過夏萊蘭巨扼守克朗潑萊隘道與作戰於亞貢及末斯河間之美軍聨合現美軍陣線經過歇維勒瑪爾克泊里勒敵軍被迫退走現逐漸發展其範圍（十一日） 
　　倫敦電羅境之德兵三師意境之奥兵兩師現　遽開往尼虚塞電豫料該處將有大戰（九日） 
　　倫敦電巴力斯坦戰報謂法英軍艦六日駛入叙利亞之貝魯特港見該鎭土兵業己退走英印步軍旋於八日佔據該地英軍俘虜己增至七萬五千人土軍第四第七第八軍之逃脫者不滿一萬七千人其中可用者僅四千人（十日） 
里昂無線電亞姆斯特丹消息柏林傳稱德皇不日似將召集德國聨邦各君主在柏林開會討論答覆美國所提出德軍退出被佔被據土地之提議（十一日） 
　　里昻無線電蘇尼克消息德國報紙紀載奥國現狀及悲慘情形其言曰捷春族行將宣告獨立齊加斯拉夫族亦將步捷克族之後塵波蘭人行將宣告彼曹所居土地之聨合末則匈加利擬與奥國及德人分離今日奥國實有全部分裂之憂云（十一日） 
里昂無線電瑞士巴勒消息柏林虎列刺症雖採取預防方法仍逐漸蔓延十月八日官中正式通告共發生虎列剌症十七起其中死者十五起柏林附近瑪里恩惠克地方之舟人聚居處發現一新蔓延區域（十一日） 
倫敦電輿情對於德國議和所提出之要求有更甚無條件降服者各報滿載來函述德國之罪惡主張當施以懲罰 
（九日） 
　　紐約電美國各報評論威爾遜總統之覆文皆力言除無條件降服外無談判可言（九日） 
　　巴黎電各報一致歡迎美總統覆德公文之措詞與意見 
（九日） 
　　羅馬電美總統覆文表示之意見正協約國所欲云者中歐諸國今必須以實事表明其議休戰乃出誠意（九日） 
華盛頓電美國工人聨合會發表宣言書謂非俟通柏林之路業己廓清不得受其和議（九日） 
　　瑞典京城電此間盛傳德皇業己讓位紛蘭國會選舉德皇次姪加爾親王爲芬蘭皇共和黨未投票（十日） 
華盛頓電國務部接歐洲某中立國消息魯登杜夫將軍因軍敗得疾己解除德軍總司令之職（十日） 
　瑞典京在電彼得格勒電稱勞兵會以大多數駁絶開釋無辜獄囚之議目下仍在從事搜捕（九日） 
　　海牙電今日荷首相在下議院宣稱現因比境軍事發展之故齊倫省之兵士均止給假共他荷省如有必要時亦將照此辦法（十日） 
公電 
　　北京湯公治喪事務所電各報館鑒湯濟武靈柩準於十二日抵津二十日前運京暫停先農壇公園定於二十七日開會追悼下月十日受弔後返葬鄂中訃文由湯宅另寄謹聞湯公治喪事務所庚印 
要聞一 
[新國會選舉副座不成]  
　九日人數不足 
　　新國會昨日（九日）上午十時開副總統選舉會參院梁士詒主席以出席人數不足延長三十分仍不足再延長三十分參院楊以儉謂今日選舉副總統情事極重大非宣告延長幾十分即了必須設法使出席議員足數爲是衆院克希克圖謂事關選舉副總統至爲重大請主席宣告休息以便設法使足人數衆院鄭萬瞻謂今日天氣不佳來者稍晚不妨先行宣告休息衆院解樹强謂副總統選舉會非比普通常會自本日十時起至下午六時止均可爲選舉副總統時間主席謂本席不能不按照參議院議事細則辦理鄭萬瞻謂總統選舉會不必宣告延長時間主席謂先列均照參議院議事細則辦理衆院王揖唐謂今日未到會議員請主席將姓名宣布衆院吳文瀚謂可不必休息繼續等候鄭萬瞻謂議員不知天職復利用時機不但不失人格實爲國家蝥賊克希克圖謂現在黨派領袖嗾使議員缺席實屬毫無心肝王揖唐君主張將不出席議員姓名宣布本席甚爲贊成王揖唐謂現聞有多數山東議員在萬牲園游玩克希克圖謂現在缺席者究竟何人請主席宣布衆院光雲錦請主席將休息室内之議員邀其出席主席命秘書長報告參衆兩院缺席議員姓名計參院周自齊段書雲朱啓鈐沈銘昌等衆院孟錫珏曲卓新金森孫靖圻等吳文瀚謂去法定人數尚少若干主席謂報到人數參院一百零一衆院二百五十三現在出席者參院九十二衆院二百四十六合共三百三十八不足四十餘人照參院議事細則現在延長兩次時間己過應延便吳文瀚謂選舉副總統關係國家至爲重要本席主張今日下午一時繼續開會己到會者不得缺席克希克圖謂本席贊成吳君主張主席謂按照細則現在應即宣告延會光雲錦謂主席不能有所主張鄭萬瞻謂旣有人提議下午繼續開會應請諮詢大衆主席不能隨便宣告散會吳文瀚謂大衆意思均希望於下午接開副總統選舉會主席謂應請討論辦法鄭萬瞻謂當此國家危急之秋而議員任意缺席實屬喪盡天良議長不設法維持本席實爲不解主席謂贊成下午繼續開副總統選舉會者請起立多數於是各議員皆赴休息室下午一時四十五分又開會仍由梁士詒主席宣告延長時間三十分衆院康士鐸報告頃受大衆委託與劉恩格王印川兩君至萬牲園當將梁士詒君函件交周自齊君由周君傳觀在園各議員謂今日適集於此如要進城恐法定時間己過亦屬不及敦勸無效衆院楊增炳謂若輩逍遥自在我輩受餓受凍太失公平王揖唐謂現旣如此本席主張十六日再開副總統選舉會主席謂現己兩次延長時間應宣告延會參院陳瀛洲請改談話會商議辦法主席諮詢無異議遂宣告開談話會令旁聽人退席主席謂十六日開會是否爲預備會抑係正式選舉會請討論鄭萬瞻謂今日可作爲十六日之預備會十六日爲正式 
選舉會主席宣告贊成十六日開副總統選舉會請起立多數遂宣告延會時二時五十分昨日選舉會之人數不足除研究討論兩派不出席外舊交通系亦與有力該系雖立於安福招牌之下然有時亦同牀各夢此次特其顯著耳安福派以舊交通系不爲己助頗致憤慨議場上鄭萬瞻等多對梁有微詞事後該派某某等報又大書特書云安福俱樂部爲近今有信用之圑體對於國家大局力主維持正義昭然天下共見即如舉徐大總統出山爲該俱樂部最大之主張國家旣蒙其福國會亦博名譽此次主張舉曹經略亦鑒於時勢力迫求爲光明正大之推舉與選舉徐公之心理相同觀於前日之豫選會該俱樂部之政策及王議長等之苦心己昭示於天下副總統昨日雖因少數人之牽扯未能如期選出然該俱樂部可告無罪於國民任其咎者自有人在也云云此一番議論並非爲卸責地步實欲挑曹錕與舊交系等之釁耳今日北京報紙除安福派外於選舉會之内幕頗多推　兹爲選錄一二以供閱報諸君之參考 
甲寅報云昨日爲選舉副座之期自上午九時象坊橋畔車馬塞途軍警沿途保護開院之後至上午十一時止在出席簿簽到人數比較法定人數尚不足四十六人研究派並無一人出席討論派僅有一二人出席安福派亦有四五十人未到係周自齊氏在三貝子花園宴請議員五十餘人其中多係山東人並有一部份浙省議員亦未出會延至下午三點尚少二十八名不足法定人數即宣告延會此事傳出之後一般人對之皆非常疑惑以周自齊係安福派之重要分子何以對於安福派之計畫竟抱如此冷靜旁觀之態度殊不可解有謂因葉恭綽之辭職奮交通系不免怏怏有謂尚有其他複雜原因者更有謂交通系此種辦法在安福部前日開預選會之時尚未發起直至安福部預選會開會决議畢在前晚十二時之後始由周自齊鮑宗漢任鳳賓洪少圃等在櫻桃斜街裕國實業銀行籌備處秘密會議四出運動交通系議員不出席周自齊一人即拉住山東議員二十四人雖由於平時之暗中運動然其手腕之敏速頗可驚異據道路傳說此次不出席之議員有由該系首領每人津貼二千元之說此種消息頗爲奇特交通系本己與安部合併自有此事發現對於安福派之黨義顯然不遵己無異呈露一種離心力若此數日内疏通無結果則舊交通系因與安福派分裂之結果竟至與北洋派分裂之地步亦未可知至研究會與討論會一部之不出席其目的與僑園本不相同故吾人於此亦不可等量齊觀也 
益世報云八日各黨會對於副總統選舉之態度及安福派預選情形識者早料選舉副座必不成功而當時王揖唐以爲不出度之議員亦有法使之出席頗露志得意滿之色孰知昨日之選舉會安福派之種種計畫竟完全師於畫餅昨日兩院聨合會簽到人數共爲三百四十餘人與法定人數三百八十三人相差尚有四十餘人之譜臨時且有逃席者當開會時主席者爲梁士詒早晨十點餘開會之後遲延許久四出打電話催請不出席之議員始有三二人陸續緩緩而至而去法定人數尚遠當時即有某某議員提起改期選舉之動議安福派人物如光雲錦等大聲呵斥之謂無論如何不能改期並由王揖唐等出主意關閉會場只許入不許出即旁聽席之外國人物亦在不許外出之列由議院預備點心茶水等使之安靜勿譁此議甫出議席秩序頗爲紊亂當時即有逃席者皆由安福派人物强行攔阻此時汽車乃大忙碌矣劉恩格杜持等皆乘汽車四出分頭拉人王揖唐最後亦乘汽車親自出馬上午無結果而散至下午一鐘續開會議各特派員始紛紛回場報告憲法研究會之議員受其圑體决議之拘束早己態度堅决避之若浼而所謂安福派本派之中堅人物如朱啓鈐周自齊及梁士詒部下許多議員亦託辭拒絶出度結果去法定人數尚不足二十八人劉恩格等報告乘車至三貝子花園發現二十餘人皆僑園之中堅份子苦口勸說拉其出席亦無效果僑園爲梁士詒所組織此二十餘人乃不約而同於緊要關頭遠走郊外而集於秋風寂寞之三貝子花園其爲事先决議有心不出席己然明瞭當時議場秩序大亂安福派人物皆大駡不出席議員喪心病狂别具肺腸無非鼓瑟而歌使主席之梁士詒難堪而梁士詒反意態怡然毫不介意若胸有成竹然於是舊交通系與安福部分裂至今日始成事實矣選舉會旣不成會於三點遂散改期於十六日舉行而副總統三字頭銜在雙十節前己與曹錕不能發生關係安福部一百餘萬之運動費竟付諸東流據某君所談梁士詒之破壞副總統選舉會並非反對老曹實是反對老叚蓋老叚急欲收服老曹使之收拾前敵諸將以長段派之勢力梁知此意遂與研究派結合致安福派之計畫受一打擊也 
順天時報云昨日選舉會因不足法定人數遂至未克正式開會祗就表面觀察研究會與舊交通系昨日均未出席討論會却故意出席安福俱樂部八日之預選會本有三百五十七名出席若加以討論會之一部及新議員則當可逹法定人數乃昨日選舉會之出席人數比諸八日之預選會出席者參議員减少十名衆議員减少九名此十九名俱係舊交通系議員己了解梁士詒之意見者也昨日選舉會兩院議員之缺席者參議院爲尹宏慶何焱森馮家遂莊陔蘭張元奇于貴良李元亮朱啓鈐段書雲梁善濟周自齊韓世昌蔣棻陳振先徐果人高錫恩任鳳賓周作民阿穆爾靈圭沈銘昌林炳華陳邦變吳鍾鎔李國杰譚雨三沈金鑑吳德培韋榮熙潘補汪聲玲盧諤生沈國均林韻宫汪有齡黄錫銓陳介羅鴻年劉冕執周詒春衆議院爲（山東）李慶璋邵晋蕃郭光烈勞慶礽韓純一周福岐夏繼泉吕慶圻杜維儉王廣瑞周祖瀾沙明遠張棟銘王訥王宗元安鵬東于之鳳曲卓新謝鴻　（河南）王敬芳（甘肅）宋梓（安徽）倪道烺華維嶽（蒙古）陳克徐世一（熱河）鄴述禹李東萊（京兆）白常文孟錫玨（直隸）籍忠寅蘇藝林訾雲岫（吉林）賈明善（江蘇）陸冲鵬鮑宗漢藍公武洪玉麟黄家璘葛夢樸孫靖圻任祖棻郝崇壽楊毓逵沈蓚王玉樹（尚有陸家鼒未到聞有人代畫到）（江西）黄大壎邱珍葛莊劉樹熊正瑗宋育德（浙江）汪然金森沈春年王行健王錫榮蘇應銓黄羣章戲猷蔣李哲杜持林同（福建）陳蓉光劉以芬高登鯉李兆年陳爲銚（湖北）吕瑞庭王璟芳等調查若輩缺席者昨日所散處之地點大約如次周自齊爲主人宴客於萬牲園以山東議員爲中心者約有五十餘名會聚於法文學堂者約二十餘名齊集於前門外芥園者亦約二十餘名其餘彼處數名此處數名自行集合而不出席者實繁有徒故昨日之選舉會延長時間至幾鐘之久亦不能得法定數而開會也又昨日之報到議員與出席議員之間相差竟至十八名之多誠屬一種怪象推厥原因報到而不出席者係本人不到而有人代爲報名所致今次總選舉以來交通系始終與安福派出一致之行動故世人即以爲該系與安福派己全然融洽其於副座問題亦必同一步調惟吾人則再三謂交通系與安福派其主張相乖境遇相反雖現在尚呈同盟之外觀將來恐不免於分離而當時對於吾人之報告多有不相信者又安知選舉副總統之期交通系俄然暴露本來之面目明示反對安福派之計畫蓋交通系之眞意其所期待在南北之妥協其所防閑在主戰派之跳梁其所排屏在曹使之副座然則今當推舉曹使爲副座之時交通系態度如斯亦誠爲不可己也故前日該系有志竊以爲明日（即昨九號）若在寓宅必受安福派之勸說或致應付困難不若同志相携遊覽萬牲園以超脫風雲之外此議遂决同志得五十餘名周自齊氏亦實在其内故安福派議員私意瑞摩謂是周氏故意招宴議員妨害選舉會者而日昨會場内安福派議員諷詈梁議長者其裏面誠含有此一事也安福派之怨恨己深交通系之决心又不可回則安福交通兩派自今以後全視爲不共戴天之敵仇可推而知耳研究會亦實以南北妥協爲救國安民之大計此時又何苦折節届膝以求主戰派之歡心其連袂卸席原爲當然之結果討論會前夜再爲會合聞席上有兩種說話一曰現下風傳安福派將恃金錢運動買收議員故此時若安然出席則世人將疑我黨亦暗受其牢籠不如連袂缺席以明瞭其態度又一曰交通系己决定不出席是不論吾黨出席與否選舉會當然不能成立果爾則宜一任各員之自由此兩說最後結果則决定采取後說故昨日選舉會内討論會議員亦有三十七名（或曰三十八名）之出席今次選舉會之紛紜表面雖不過政派之扞格實際則爲妥協派與非妥協派之鬭爭據妥協派之觀察以爲曹氏就副座後必一變妥協方針復歸於主戰因是南方派對於北京政府之感情益加疏隔况副座一席由南方人物中推舉豈不尤爲公平但妥協派此種主張近來頗阻害主戰派領袖之感情遂至有冰炭不相容之慨獨梁士詒氏關於其自身之特赦所賴於徐樹錚氏甚多故徐氏自以爲梁氏當不背徐氏一派之希望然梁氏之意則不欲固執私惠置國家利害於不顧是以毅然决出與安福派脫離關係之態度也可知副座選舉問題不獨曹氏之逹到希望與否又爲妥協與非妥協之問題也又據某方面消息前夜李純有强硬之質問電報到京係關於副座選舉問題該電内容大概謂絶對不能承認推舉曹錕爲副座若必欲强行推舉曹氏則長江督軍當連袂而不承認副座事若至此則大勢所趨至不得己之時竟逼於獨立而否認徐氏之總統亦在所不惜云 
 
 

Page 4

 
 
   
 
 

Page 5

 
 
   
 
 

Page 6

 
 
[馮徐交替與時局]  
　　十日爲馮徐兩氏正式交替之期内務部所備之大禮車准上午七時由公府至東四牌樓五條胡同徐宅徐於八時由私邸赴公府八時三十分馮徐兩氏會面九時徐在大禮堂舉行就任典禮九時三十分馮乘大禮車出公府回帽兒胡同私邸徐准上午十時在懷仁堂受賀其進府晋賀人官員現由禮官處親定外交圑反清室代表進新華門文武百官進西苑門以示區别 
東海於十日就職外交圑入内覲賀並有頌詞公議推定駐京領袖公使届時宣讀以表賀意其頌詞文云大總統閣下兹因閣下被選舉爲中華民國大總統本大臣應代駐京各國大臣聲明熱中致賀之忱此次以至上之尊位得選閣下閱歷宏深名望隆重之政治大家不有不認爲中華民國將來吉祥之預兆今際就位之佳期本大臣等應將各人眞確奉賀之意上逹清聽兹蒙閣下智慧保牧導引各大臣深諒各本國政府與貴國政府幸存之睦誼必應日益敦篤尤切望大總統極力謀猷之事必有南北早日統一之成功俾中華人民全享社席熾盛之幸福云云聞英使朱爾典於昨日午後四時往訪内務錢總長即爲接洽十號覲賀禮節 
馮河間在地安門外帽兒胡同購置房屋裝飾布置業經就緒河間前晚即往帽兒胡同本宅昨早仍入公府辦公昨晚復回私邸出入均由軍警站崗清道河間擬於卸職之日拍發通電電文聞己擬妥十日早間舉行交替禮後卽當拍發東海就職通電亦當於十日午後發出此外國務院並有新舊總統舉行交替通電一件通行各省知照 
公府秘書長張一　提出辭呈後東海己命某要人代爲挽留惟張去意甚决現東海擬聘爲政治顧問其餘府中人員如師景雲何紹賢張調辰紀書元王克敏馮耿光等或仍蟬聨或己由河間延入私邸籌議舉辦實業各事故屬於馮系人員並未有賦間之憾 
昨聞長江李王陳三督軍有一統密電致東海内容係詳陳國勢危岌狀况請於就職後早决大計俾有適從又南通張季直氏昨日又有第二電致東海似有贊成在滬舉行會議依據辛亥成例之傾向但東海爲新國會所産出不便有所主張僅請張氏來京一行 
[内閣問題之一叚落]  
　　過渡内閣己歸内務總長錢幹臣擔任聞日昨錢氏曾與某某閣員在國務院（因籌備變十節晤面）談話時錢特表示個人意旨不獨僅任十日揆席且於大局問題均請東海核决餘事則仍舊貫至閣員補充辦法錢氏擬均用代理性質如在短期内辭職其補充者冠以暫代字樣缺席概不署名討論議案亦請新總統核閱後表决以示不負完全責任 
　　叚合肥决定下野己於遞辭呈時發一退職通電表明專任參戰督辦以貫澈參戰宗旨并謂嗣後對於國内戰事無權過問至國務院應行趕辦各事均於前日辦理完竣昨日起停止進行秘書長方樞亦自昨日起不肯閱稿表示求卸兼職之意諸閣員於前日閣議臨散時彼此珍重道别蓋自春間迄今六閱月來相舉同席商榷國政至此不能不作一結朿外傳昨日閣員另有集會並非事實前日之會即爲最終會議無事更行集合也合肥下野通電於昨日下午方行發出其辭職呈文則傍晚時方由國務院送逹公府維時河間己出府留俟東海就職後批閱大約今晚（十日）或明晨必可見明令也 
[京華短簡]  
公府前後門及北海一帶近日均有毅軍持槍守 
衛據聞此項毅軍係新自安徽來京有謂徐東海因政府新舊交替京師治安亟宜注意特電商姜桂題由通州調來毅軍兩營擔任守衞職務未知孰是惟此等藍衣紅線之軍人驟然持槍横立頗惹社會注意蓋去年張動入京時所帶之辮子軍其服裝亦相類也 
前傳河間下野後東海擬聘爲特别高等顧問現聞馮氏曾派員向東海致意謂下野後如承聘充顧問須請黎黄陂一同擔任否則亦當在野避居至調停時局則屬另一問題云 
湖南督軍張敬堯因曹錕張懷芝均在保定籌議軍務特派軍事諮議張弢赴保謁見曹張陳述湘省軍務狀况並請示機宜聞張昨己電告政府 
倪嗣冲因病請辭長江巡閱使及安徽督軍本職政府一面給假一面囑其假滿照常視事兹聞倪氏辭職中所帶之問題大致似可解决故辭職一節己不提起 
福建清鄉督辦薩鼎銘會辦黄菊三到閩後業己在省設立督會辦公署昨日有電到京陳報清鄉辦法三項（一）設立招撫所以收械解散爲主其有馴良者則酌編入清鄉隊（二）不得以此項收撫者編爲正式軍隊（三）籍隸外省者給費送回原籍 
中國禁止金銀出口一事曾與協商國交涉昨日外交圑在英使館開會討論徴聞曰日本方面確未反對惟欲提出希望條件又據另一消息政府與協商國交涉己得同意日本方面現亦表示大體承認 
[傅僉事調查俄事情形]  
　　日前外交部海軍部會派外交部僉事傅仰賢前赴海參崴調查俄事現聞傅氏對於俄蒙邊情調查甚悉有報告書到部兹錄其内容如下（一）赤哈軍隊查赤哈爲斯拉夫種其種族與俄人爲同種其部落在奥國邊省與俄接壤爲奥所侵佔己三百餘年矣赤哈鑒於奥國待遇之不公久有離叛之心未得其時及歐戰發生赤哈被徴入伍者十餘萬人旋因奥國屢敗於俄於是叛奥歸俄投入俄軍者爲數甚衆以爲正可借此時機一洗三百餘年之恥復三百餘年待遇不公之仇不料俄德忽而搆和而彼等在俄軍遂無立足之地矣故擬離俄赴法在西歐戰場儘可與奥軍接戰由俄國北境己經赴法者有三百餘人尚有二萬五六千人因俄國北境道梗未能逹其赴法目的遂擬假道威埠　海而行現己到崴者約有一萬五千人其餘尚在西比利亞沿鐵路一帶本擬陸續來崴乃爲德政府所知令多數黨强迫卸其武裝不准出境於是赤哈與俄多數黨又成反對地位致起衝突而東海濱一帶戰端自此開始矣現在赤哈决計西行擬將西伯利亞一帶被困之赤哈軍全行救出俄境以便同赴法國而烏蘇里阿穆爾等處交通機關尚在多數黨掌握之中赤哈軍隊在遠東者爲數無多且有减無增不敢輕於開仗故有假道我國之請至赤軍名譽極佳精神極充足大非俄國軍隊所可比協商國對於該軍無不極力協助餉需軍械源源接濟日法兩國尤甚法國總統前曾宣言將來和議必盡力維持赤哈發言權並允會同各國贊助赤哈獨立云云現協商國承認其爲聨軍一份子其自下崴埠治安秩序全恃赤哈維持各國又從而助之我於此時似應有所表示也（一）西比利亞政府西比利亞政府發現於捷克推翻海參崴多數黨之後該政府係根據去歳西比利亞各省聨合會所議决而成立者（去歳在託木斯克省開各省聨合大會）除崴埠少數人民承認外其餘舊派人員及資本家等大都不肯贊成一由於該政府人員嵗埠鮮有人知無從查其來歷一由於該政府態度不明并未聲明其政策若何是否反對多數黨且多係社會黨人故資本家及在崴人民不無疑惑均不承認其爲正當政府也領事圑於彼輩黨派紛爭内幕紊亂一時未能决定孰勝孰敗故對於該政府尚無所表示（一）霍爾瓦特政府西伯利亞政府前月有在洽爾濱設立之說爲時己久不克實行在他人領土設立政府本屬奇談而霍爾瓦特在哈勢力極大即根據此說召集舊派有力人員赴四站地方（離華境約四十里）組織臨時政府自命爲全俄元首本年六七月間崴埠多數黨爲捷克所驅逐之時霍己擬乘此機會赴海參崴伯利雙城子等處設立政府府乃爲捷克所阻緣捷克軍驅逐多數黨時曾聲明除巡警外所有俄國軍工兩界武裝一律解除治安秩序均由赤軍擔任維持决不容他黨人携械入境故霍未逹其來崴之目的目下捷克與霍爾瓦特己經携手（此事領事圑之乃最多）由捷克統率勸霍來崴惟不得携帶軍械以防衝突一切有赤軍保護現霍己抵崴然頒布命令崴埠舊派人物及資本家等均極歡迎緣霍政府人員非舊日國會議員即名望素著之人頗爲人民所信仰惟新派及社會黨諸人則極端反對西比利亞與霍爾瓦特兩政府正相持不下將來結果如何尚未可知霍政府人員多係穏健分子或能取勝也（未完） 
[外部對付地方交小涉之綢缪]  
　　制限内地營業外交部爲限制外人在内地營業免生交涉起見日前特定限制辦法咨行各省大旨謂近來有多數外人往往在非通商口岸自由贸易或稍有損失則肆行滋擾要求倍償是以特訂條例數則如外人有不遵各條立案註册者則我國决不承認保護其規則如下（一）凡外人商務營業除指定商埠地點開設行店外其非商埠之地所有開設商業各店須一律遷出（二）通商口岸爲指定商埠地方外人開設行店者均須一律報明資本職業國籍及商店之年月在通商事務衙署呈明立案請領執照（三）如外人開設分行如有不合之贸易均一律禁止並須在農商外交兩部分别註册否則概不保護 
取締私訂契約外交部近咨各省公署云查關係國家主權各産本不容外人染指免貽後患乃近來各省官民等往往甘冒不韙私與外人訂立關係公産之契約鐵路礦商私自擅借外債發行債票種種曖昩防不勝防兹爲切實整頓起見除由本部一面通照各國公使查照國際法規辦理外嗣後各省官商未經中央允准不准擅立契約合即令仰一體遵照 
[地方調用軍艦條例之修正]  
　　參戰處修正之地方調用軍艦條例己通過八日段内閣最後例會日内將以命令公布兹錄條例如下（第一條）各地方如有重要事故需用軍艦須經海軍部或總司令艦隊司令核定指派（） 
第二條）各地方需用軍艦應將事由向海軍部或總司令艦隊司令預爲聲明以便視其事之性質分别遣派免致貽誤（第三條）軍艦派赴各地方防守其更番接替或調集會操均由總司令按照定章依序施行各地方官不得以某艦派駐該處任便請留或另行差遣致碍軍政（第四條）軍艦開赴各地方彈壓或剿匪非奉有司令之命不得擅行開砲惟遇有緊急之事不及通電請示時須由地方長官商諸艦長相機辦理仍一面將事由迪報海軍部或總司令艦隊司令（第五條）各地方如突遇緊急警變不及通電海軍部或總司令艦隊司令時可由該地方長官徑與駐泊該地司令或艦長接洽相機辦理仍一面將事由通電海軍部總司令及艦隊司令（第六條）各地方調用軍艦其行動時刻須由司令或艦長主持（第七條）軍艦非奉有海軍部總司令及各艦隊司令之命令不得擅載他項人員大宗物品（第八條）艦長有管理全船之責凡因公附船者無論何級官長不得任使號令設有違背船規該艦長有禁阻之權（第九條）運送艦以外之軍艦不得裝運兵勇及拖帶船隻（第十條）軍艦非經海軍部特許不任迎送（第十一條）運送艦及座艦非經海軍部及總司令特許不任迎送家眷（第十二條）本條例自公布日施行前公布之各地方調用軍艦條例即廢止之 
[閩粤戰事之近况（厦門通信）]  
　　當停戰　未成之前南北兩軍在荔花山激戰北軍被南軍截擊退回灌口圑長辛桂芳急遣人馳厦告急旅長臧致平於九月二十四號亟調兵往援粤軍司令熊略知北軍兵力旣增不可力鬭乃檄調駐嵩嶼之與軍退駐於江東橋布置一切當嵩嶼粤軍撤退時其布幕仍在且設木製假大砲於其上蓋欲使北軍疑之也九月二十五日駐紥角尾及深菁之粤軍進至灌口挑戰北軍辛圑長即督兵迎敵周永桂之兵則留爲後盾詎知正在交戰間忽接福州李督急電調周所部全旅兵士及駐厦港之陸軍補充營回省厦港之陸軍補充營遂於二十六號乘運送艦赴省周奉令後亦即召集兵士於二十六號回厦斯時與粤軍交戰者僅辛桂芳及臧致平所派兵士而己臧恐兵力過薄探知嵩嶼之粤軍己退乃又派軍一營往嵩嶼及登岸後見粤軍所設　砲即互相嬉笑謂粤軍砲火己空乃設假砲以恫嚇我耳於是兼程前進以爲克復漳州易於反掌 
辛圑長與粤軍交戰粤軍且戰且退北軍則節節進攻經角尾蔡店直進至金同始行停戰彼由嵩嶼登岸之北軍同時亦至金同爲林爾嘉農場所在地承辦者爲日本人山崎幸雄以林氏宗祠永澤堂爲辦事機關號曰廣福殖産公司北軍辛圑長即佔永澤堂爲駐兵行營並令農夫挑運輜重二十七號見粤軍毫無動靜辛即統兵進攻見江東橋附近之龜仔山滿山皆樹粤軍旗幟登山一望見此形勢可以紥營即拔轓幟易竪閩幟詎知一拔粤幟即觸動地雷火線轟然爆發當時死傷者計四五百人斯時附近埋伏之粤軍四起大施攻擊關國雄所部粤軍又由長泰至截其歸路北軍力不能支是晚即退至石美粤軍隨後追擊在石美戰至天明北軍又退至曾厝劉宅等處粤軍又進攻北軍退駐海滄遂停戰二十八號下午辛桂芳回厦請援同時運回厦地之傷兵百餘人屍棺十餘具係連長以上軍官在戰場斃命者計數百人二十九號粤軍進佔灌口辛桂芳由厦往海滄駐守現今兩軍皆停戰收拾遺屍彼嶼仔尾方面南軍駐於浮宫北軍駐於港口兩軍各以守勢現無載事附戰地略圖如下 
[厦門附近戰地畧圖]  
以上係厦門附近之戰事情形也自趙光佔領永春德化安溪而後與龍巖之許崇智會合永安尤溪沙縣仙遊均先後被佔日前進攻將樂順昌兩縣亦相繼佔領仙遊之南軍司令傅密與永春朱得才會同督兵數千與泉州之惠安縣會合南埔鄉匪首林長科后坑鄉匪首陳世義等進圍惠安縣城北軍副官曹家彦與張王二連長分頭抵禦連戰四晝夜甚爲猛烈駐泉州之營長曹萬順聞報至惠安救援又戰一晝夜南軍勢不能敵乃退散而去現惠安縣城之人民尚一夕數驚至於雲趙詔安被南軍佔領後漳浦東山兩縣均先後被佔北軍及浙軍陸續回厦駐雲霄之粤軍第九統領田僑所部之第二十三營邱耀西二十四營黄某遊擊隊陳紹鵬警備隊方某均先後開赴漳州助戰雲霄縣僅留護衞兵一排及義勇隊數百名義勇隊司令胡漢銘於九月二十二號派代表向商會會長方克莊要求助餉一萬元謂兵士待哺甚急否則恐成潰變方會長聞之大憤誓以武力對待立下動員令通告城内一律戒嚴並擬死者以四百元恤其妻子傷者除療養外每日給銀二角立即罷市槍聲隆隆胡司令見勢不佳乃邀商會派代表磋商取消助餉之說其事始寢 
[舊國會解决緩選總統案]  
　　軍府代行總統職務 
廣東參衆兩院近日選舉總統問題發生後各議員意見紛歧有主張緩選者有主張速選者有主張不選舉總統組織國務院以總理代行總統職權者關於此事曾開談話會討論數次均無結果據近日消息似主張後二說者略佔多數聞日前參議院議員曾在參院秘書廳開談話會一次討論選舉問題雖多數主張馮代總統交卸後民國己無總統萬不能不速行選舉然卒無具體辦法而散聞其最困難者則爲人數問題以目前論不但不能足三分二以上之人數即過半人數在參議院亦尚差數人聞有向隸平社之中立派某議員云參院人數少於衆院者則以會期問題大有關係蓋自兩院宣言開臨時會其期間至無定準在第一届期滿之議員旣恐會期短促不肯前來即來者尚有他往而新議員又不知臨時會開至何日亦裹足不前若長此不决恐終久不能足法定人數現擬提出意見書請由兩院先將會期問題速行决定傳新舊議員心有定准人數自能逹三分二以上也 
十月四日下午二時兩院議員又假省議會開談話會討論選舉問題（一）選舉總統問題（二）委托軍府代理國務院職權問題（三）聲討北方僞國會之總統問題但第一問題事實上不能選舉己不成問題不過有根據法律說主張延期者有根據政治事實說主張緩選者請諸君先就此二點報號發言謝持白逾桓焦易堂湯漪吕復相繼發言聞報號者尚有多人鄧天一提起討論終局之動議請議長即以前二說付表决議長先以討論終局付表决多數議長提出三說（一）事實說不能選舉（二）法律說主張延期政治說暫緩選舉付表决前二說否决第三說多數通過議長再以第二問題付討論王葆眞謝持焦易堂贊成反對相間發言某君提起討論終局主席以謝持主張另組護法政府說付表决少數再以軍府代行國務院職權並根據大總統選舉法第六條攝行大總統職權說付表决大多數遂由議長指定參議員趙世鈺焦易堂謝持湯漪梁士模衆議員汪彭年馬驤孫鍾吕復等十六人爲起草員遂宣告散會 
參衆兩院議員對於選舉總統問題自十月四日開談話會經多數表决緩舉總統應委托軍政府代行總統職權由議長指定兩院議員爲起草委員後該起草委員即於五日午後一時在南園參議院秘書廳會議廳開會公同討論由參議院委員長趙世鈺主席衆以此項問題關係極爲重大故研究亦甚詳晰惟當時有主於大總統緩選與委託軍政府代理國務院並依大總統選舉法第六條之規定攝行大總統職務至次任大總統選出就職之日爲止有主用一草宣言者有主用兩草宣言者討論結果於第一第二問題仍作一次起草當由趙主席指定湯漪吕復兩君爲起草員兩君當場起草畢復經各委員加以斟酌修正付表决全案通過俟將該草案提交兩院大會通過後即行正式宣布兹先將該草案原文錄下國會第三次宣言草案選舉大總統爲國會議員之職責依大總統選舉法第三條第二項大總統任滿前三個月國會議員須自行集會組織總統選舉會行次任大總統之選舉惟現值國内非常政變次任大總統之選舉應暫緩舉行自民國七年某月某日起委託軍政府代理國務院並依大總統選舉法第六條之規定攝行大總統職務至次任大總統選出就職之日爲止特此宣言咸使聞知此問題至是遂告結束惟提出大會時尚不知有無異議否耳 
[肇和軍艦附南之詳報]  
　　廣東消息云厦門海軍艦隊早擬與南方一致行動祇爲閩督李厚基監視甚嚴故未果行頃聞軍政府海軍部昨得電報云駐厦海軍練習艦肇和軍艦己加入我軍現由福州開駛己抵零丁洋准今日三時駛抵黄埔與駐粤海軍同心護法云云軍府接報後即備欵六百元預備一切歡迎禮物並派史家麟許資時二人爲代表即日赴埔歡迎海部則派海圻艦爲代表駛赴黄埔迎迓並飭海軍全體着白軍衣掛肩章軍刀以表歡迎誠意即晚又在海軍部備席歡宴新來將士督軍亦備有猪羊酒品派代表賫往埔犒勞矣查肇和艦長林永謨號籟亞福建閩侯縣人出身於海軍學校年前劉冠雄召其進京商以肇和運龍濟光軍隊林堅不肯劉久欲撤其差而未敢林亦久欲與劉冠雄斷絶因其艦隊司令蔣拯待之甚優不欲令蔣爲難故遲之又久此次乘李厚基離厦之機會逕行來粤始逹目的西南多此一艦自足爲海軍增加勢力且練習艦隊共轄三艦肇和來粤其餘應瑞通濟二艦聞亦將銜尾而來也 
至十月七日午後一時肇和軍艦抵黄埔由海圻軍艦先行肇和隨之一到黄埔各軍艦員兵及歡迎者一律高呼中華民國萬歳萬爆亦同時齊發隆隆之聲直欲轟天裂地軍樂隊亦同時競奏先時海軍林司令己飭海琛預備茶點並親自駐紥海琛以待除軍政府代表史家麟許資時外伍總裁亦派代表伍朝樞同登肇和與林艦長一一握手行禮林艦長略云相隔一年今日幸逹目的與諸君相見於羊城民國之福諸君之賜也旋林艦長聞林司令在海琛即轉乘小輪赴海琛向林司令行禮其時督軍署代表申葆蕃林虎參謀啊李烈鈞代表毛仲芳及衆議院議長吳景濂並參衆兩院議員百餘人海軍全體官員閩籍國會議員各機關代表等先後登海琛與林艦長行禮聞當林艦長謁見林司令時除代軍禮外並略表來粤誠意且有自愧來遲之語林司令大加獎慰彼此喜形於色旋至黄埔公園開設茶會即駛到省河抛錨海軍林司令早己飭軍需科預定東亞酒店最優等房爲肇和軍艦官員之宿舍昨晚六時並同集海軍同人大宴於海珠海軍部 
 
 
 

Page 7

 
 
　　中又聞國會閩籍議員以肇和艦長林永謨爲民黨鉅子與國會議員素稱同志前雖因時機未至未克率艦來粤共伸護法大義然其函電往來商量國家及桑梓治安之事絡繹不己此次由閩來粤故人重見愉快何極特另訂一日大宴艦中員兵藉伸積悃而海軍同人亦定國慶日開歡迎海軍慶捷大會以爲紀念 
[軍府代表與議員之譚話]  
　　西南軍政府孫總裁代表徐司法部長季農前日柬請兩院議員在省議會開茶話會到會議員約三百餘人午後二時許徐季農及汪精衞同時蒞會由衆院吳議長招待入席徐演說孫氏對於護法之主張服從多數主張决不獨標異幟至於兄弟爲孫總裁代表亦當然以多數人之主張爲主張所幸軍府各總裁之主張均歸一致對於非法政府己决定辦法如徐世昌不納忠告必就北京總統之職則軍政府惟有本護法戡亂之職責下令討伐而己至於兩院諸公爲護法而來則所來者皆爲民黨更無黨派之可言甚希望諸公從此同必協力母稍自紛歧繼又演述西南護法之目的在打滅黷武家之主義並云兄弟前在上海與某外交家談話謂現在世界趨勢多傾向眞正和平惟德意志獨抱黷武主義故協約各國羣起攻擊之在協約國之目的爲欲打滅德意志之黷武主義也今中國護法之目的正與協約國同一作用最後復演說基督教之作用謂社會人類本屬平等並無誰人可以顚倒人類其可以顚倒人類者厥惟上帝亦非上帝可以顚倒人類以上帝之意思乃以社會多數人之意思爲意思即書經上所謂天聽自我民聽天視自我民視也以後社會革命不但須打破貧富階級即智識之階級亦應打破徐演說畢汪精衞演說云此次護法犧牲無數人之生命財産不過欲爲國人謀永久之安寗耳旣欲爲人民謀永久安寗則不可不竟護法之功我國自辛亥革命中道議和遂釀成袁氏叛國之禍丙辰一役半途而廢致有督軍圑造反之事此次倘再不能堅持到底使法律完全恢復納國人於軌道則不但無以慰護法而犧牲之死者亦無對因革命而受困苦之生人云云汪君演畢由吳議長作答詞旋即散會 
[李耀漢之去留問題]  
　　粤省長李耀漢去職後力謀挽留者甚多參衆議員陳紹元陳子諧等致李函云省長鈞鑒曩承九月二十七日手示敬悉我公允俯順省會之請力任維持吾粤法安凡我同人共深慶幸不謂近日報載公覆省會手書忽若又萌辭職之念也者紹元等期期以爲不可夫軍府改組權限綦明若論法外行爲出令固非奉令亦非亂命不從古有明訓况當權限未解决以前豈可遽言辭職以自陷於違法之續此無辭職之理由者一省長民選地義天經粤民代表厥惟省會前旣迎之今復挽之若承上旨必戾輿情此無辭職之理由者二護法師興輾轉數載大功未章來日大難公年方强忍言退逸此無辭職之理由者三省長去留關係全局以粤狀論國會軍府咸集於斯海陸主客軍隊福輳固西南之根本尤政治之中心其勢可靜而不可動可外展而不可内鬨者也公以粤人長粤政習然相安自辭職之問題發生軍政府則曰任命省議會則曰民選各軍隊則又曰擁戴觎覷旣多紛爭漸啓未見其利先見其害豈曰讓德反生亂階此無辭職之理由者四况復我公所部肇軍數千倘聞易帥如婴失母影響所及設想何堪此又我公切近之慮者言念及此春秋責備詩教敬恭我公即欲以撝謙者顧全軍府之威信而紹元等所隠憂者激擾吾粤之治安萬一靑黄未接風鶴旋驚微特國會不能開憲法不能議根本一動敵將乘之爾時悻悻之咎何以謝省會何以對西南北紹元等所爲西望端山而不勝攀轅借寇之思也李耀漢復函云接奉賜書冋環披誦過蒙策勉慚感交并謹將夙心近狀爲諸公縷陳之耀漢典兵十餘年恆以保衞地方爲職志前承貴會公舉承乏省長兢兢業業敢負初心西南自主仍戴大總統爲共尊去年耀漢拜督粤之命疑謗旋滋於十一月二十四日辭職自明經省會責以大義諄諄挽留十二月一日勉行復任自時厥後潮汕之師高雷之戰香山之役羣疑衆謗同集矢於耀漢之一身耀漢在省實逼處此偶俱不能無猜省垣重地設有誤會俶擾何堪西江出巡以避謗疑即所以顧全地方區區之忱正堪掬白日者軍府忽有例外之舉法理是非不必俟耀漢饒舌但耀漢時刻以地方爲重又何敢因一身之去就致起粤局之糾紛昨覆省會諸公留函本擬决計引退兹承督責且謂耀漢身圖獨善禍釀紛爭則進退之間不能不再三審愼辱承明教惟有勉爲支拄不敢遽卸仔肩云云觀此則省長問題恐不免尚有後文矣 
[龍黨在港被控騙欵案]  
　　前日港報云香港有政界中人四名被警探在萬國寳通銀行拘赴警局一案據稱四人係以一僞銀仄意欲向該銀行騙銀十五萬元兹將四人姓名及始末詳情紀錄如下（一）龍用乾二十五歳雲南縣人龍覲光之子龍濟光之姪也寓西環萃華坊五號屋乃北軍統領（二）黄廣威三十二歳寓香港般含道十九號屋乃龍系之文案（三）許石甫二十九歳寓香港巴氷頓道四號乃龍系之財政官（四）梁瑾軒二十八歳雲南人寓萃坊五號乃龍系之書記員以上四人昨早由探日黄巨吕耀二人人將其解上港裁判署左堂控四人於十月三日下午四打鐘聨同往大道中萬國實通銀行以一僞銀仄意圖棍騙該銀行銀十五萬元由港官提審正警察司馬沙爲港政府主控羅文錦律師爲被告申辯羅律師首言被告四人均由伊一人代辯均不認有罪至是加蘭帮辦命四人立於被告地位首被告龍用乾身穿嫩色湖水春紗長衫次被告穿西裝第三被告穿桃灰花春紗長衫第四被告穿灰色羽紗長衫警司馬沙對官言此案係假冒及發出萬國寳通銀行十五萬元之附項收單者政府視爲莫大之要案事緣首被告龍用乾於五月二十七號曾貯附銀十五萬於該行而該日該行曾發十五萬元收單與次被告及陳浩田本年四月二十號該行稽查附項收條時查知失去第三萬六千號收條式一紙至五月二十九有人將發與次被告及陳浩田之收條呈與銀行將十五萬元取去迨至昨日首次兩被告再將所失三萬六千號收條塡注十五萬元之數到行起銀此顯係假冒也當時三四兩被告立在行外其時司理人察覺其僞遂田電話通知余處立派警探到銀行將四人拘拿到案羅律師言此案内容離奇許多枝節余今代表被告等求憲台准以合法之保單保出因被告等皆係有聲望之人而首被告昨日方由京回港云云馬警司反對被告等具保出外且云若要保出須有數逾十萬元之保單方可等語羅律師力駁謂就照現控被告等所取欵項亦不過十五萬元若定被告等保單如此之重殊不公道後兩方爭論良久官判定下禮拜四（即十號）下午二點一角鐘正式審訊准首次兩被告每人具保二萬五千元三四兩被告每人具保一萬元出外聞即日四人己具保出外候訊又港報云昨日正午香港偵探帮辦加蘭偕同一百五十二號西弁曁通事伍氷壺探目黄巨等到西環萃華坊五號與般含道十九號龍氏宅中搜查惟聞並無何等物件搜出 
[唐繼堯與三省會聨合會]  
（成都通信） 
唐繼堯將到渝時川滇黔省議會聨合會曾在渝開會議案甚多滇代表曾將唐繼堯所提之三省聨合各事交於聨合會該聨合會即於第九次會議時提出討論又滇省會代表李瑞棻提出之設立川滇黔大學校案僉主張先交三省省議會復議再咨政府籌備開辦又三省聨合設立銀行及開採礦業二案衆謂此案係屬發展商業興闢利源悉爲當務之急即經全體表决咨請三省政府作爲建議案前日聨合會復開會議續議唐聨帥電復聨合會要旨條件案對於經濟問題第二項應設三省商界聨合會多數贊成表决除咨交三省行政長官提倡實行外并公推楊會長重岳向重慶總商會商請竭力提倡以期速成又教育問題第一項三省設立講武學校亦皆認爲成立討論地點應設成都經費應由三省力量分擔應即咨請三省軍民長官執行辦理全體表决又第二項三省聨立法政學校亦認成立地點宜設重慶較爲適當即表决咨請三省政府設法籌辦全體贊成 
李瑞棻所提三省聨合開辦大學銀行礦業之意見書（一）謂三省宜聨合開辦大學也學校培養人材之所中學以下三省城鎭鄉現己陸續照辦漸次收圓滿之效果惟大學闕如雖有俊秀英明之子弟所厚望而期許之者以中學畢業無升學之地位竟變而爲咨嗟扼腕之聲也即如前之北京大學調取學生由各省考送每省不過數人所以向隅而泣者實不知凡幾瑞棻以爲三省聨合關辦一大學校於四川省城除校舍校具儀器標本理化品及考證教科應用各書由川省購置外三省平均應調學生若干名其學費膳費由三省分擔之至校長教員管理員亦由三省長官聘用三省中之學識優遂者如此則三省人才濟濟可拭目俟之（二）謂三省宜聨合開辦銀行也金融爲庶政之母如人有血脈一經窒礙則百事不能從令或以中劵交劵濬劵之現象而詆毁之殊不知中交濬劵之　信用無價值由於紙劵超過基本而基本又提撥殆盡無怪乎其一落千丈也或又謂滇黔兩省旣各有銀行開辦多年足昭信用無俟三省聨事開辦之必要是又不然何也滇黔兩省基本弱薄不能行使於本省範圍外於三省商業之關係最爲密切帛布流通端在此舉瑞棻以爲三省合資開辦之銀行其總行宜設於重慶三省省城各設一分銀行能漸次發逹則擇各縣中之商業繁盛者推廣分行投資之法官商合股而川中官中收入且十倍於滇黔殷商富室亦居多數例如銀行基本一千萬元川中集官商股六百萬元滇黔兩省集官商股四百萬元紅利照股分攤用人之法由三省長官各舉本省中之精習經濟學者四人一經理總行一行一經理三省支行各一人則三省財政有銀行以接濟之金融自然流通矣（三）謂三省宜聨合開辦雲南東川銅鑛也三省五金鑛産之富甲於全球如四川木里之金雲南側舊之錫廣南之銻己卓然成效然此特一小部分耳而大多數之鑛山往往踴躍於集股之先而懊喪於集股之後推其原因有三一則因鎔化之不得其法二則因股本之掣肘不得繼續三則因承辦人飽其私囊藉口虧折所以今日欲言集股開鑛無不談虎色變也然富藏於地固不可因噎廢食而棄之如雲南東川之銅鑛山勢雄厚遍地皆有其質分甲於全滇瑞棻以爲三省聨合開辦宜先由三省長官委員調查確有把握然後集資開辦其投資用人辦法可臨時斟酌况銅爲器具製幣所必需之品開辦漸次發展以之運銷長江下游可行銷於中外商埠豈不懿歟 
[龍倪兩軍在滁衝突]  
　　龍軍又告譁潰 
　　駐南宿州之振武軍因反　　械致起變故昨日倪嗣冲王廷楨均有電呈報倪氏庚電謂據錢統領廣漢電報駐南宿州龍軍因調遣不肯服從頑强抵抗當在站擊斃十餘名擒獲七十餘名餘向東南潰竄該站路車刻己通行等因查所編龍軍其間土匪居多現仍飭跟蹤追剿王氏來電謂徐光志在南宿州新編龍軍所招之營盡係土匪因不服遣資遂即譁潰當經安武軍馳往鎭懾該營頑不服從突行反抗當即開釁幸安武軍奮力擊退秩序漸寗津浦路車亦己照常開行該電并謂龍軍在江北新招一營係白寳山舊部曾經遣散而又嘯聚爲匪者因與安武軍有積嫌遂致互相衝突其地雖在滁州附近雙方兵數僅各一營故不至十分爲難現己漸歸平靜云云蚌埠王永泉旅長昨亦電至督辦參戰事務處云密虞日皖軍在南宿州遣散龍軍所募匪兵三百餘名因抗交械當即擊斃百餘名拿獲七十餘名餘均逃逸通車停止半日南京蚌埠安靜請釋藎系又據日人方面消息現駐滁州及鳳陽振武軍三營從七日晚開始刦掠刻己與倪嗣冲軍開戰因此通信機關全然斷絶不能得詳報然鐵路己被破壞同日下午三點由浦口所開火車似亦被其刦斥 
[南京快信]  
南信詶龍軍三營譁變己被倪嗣冲所部安武軍擊散李督昨飛電外防各軍官嚴密防堵以免流竄爲患 
昨日各國領事至軍署祝賀國慶李督在署設宴欵待今日特派温謝兩顧問赴各領事館道謝 
江蘇全省軍民長官由李督軍齊省長領銜聨電中央賀東海就任 
蘇參議員韓世昌電院辭職後梁議長昨來電温語慰留 
贛督軍署電各省陳督請假督軍印由吳帮辦暫代第十二師師長職由岳光麟兼任 
贛財廳長楊慶鋆昨乘津浦車出京過寗轉輪回贛 
中央因第六師畢圑長在徐勦匪有功電令財廳撥欵五千元給賞該圑士兵以示鼓勵 
河南趙督電告單縣等處土匪迭經痛勦現己肅清 
聞薩鎭冰昨又來電請李督阻奉軍赴閩以免糜爛閩局 
熊希齡由津電各省水利機關運河工程局七日成立 
省警廳長王桂林因訪聞有人販賣烟土昨特諭輪埠車站城門警兵即對各稽查携帶物件亦須檢查母稍徇情 
（以上十一日） 
某方面勸誘徐東海對南繼續主戰聞李督昨去電力阻以免時局重陷危境 
吳佩孚電李督時局無論如何險惡决不改變主張内閣更迭之際當維持前敵現狀 
省議會今日下午一時選舉正副議長聞議長一席錢崇因呼聲最高副議長恐一時不易産出 
中央將開參戰討論會昨電各省選派代表入京列席 
李督派一等事官陳廷謨赴贛與陳督接洽 
南宿州龍軍三營被安武軍擊散竄入蕭縣境内張文生陳調元昨電省報告己派隊截剿 
兩淮緝私統領劉槐森派軍械官羅耀誔來省請撥彈藥三萬以備冬防（以上十二日） 
[杭州快信]  
軍民兩長昨聨銜電賀徐就任 
　　陸軍部昨派軍學司騎兵科主任傅啓濬來浙謁晤楊督軍接洽要公 
二師師長張載揚昨己由閩公畢旋省 
蕭山縣腸南沙一帶公租沙地升糧征費辦法業由財政廳會同官産處呈奉財政部核准設所會縣開辦每畝除公費丈費外須一律隨繳摺費 
孝豐學務委員高雲嵐電呈以卸任知事王曰灝交代　册不完請嚴飭交楚己令錢塘道尹派員督催 
於濟警佐王華璋業經因案撤任現劉知事以該警佐身　賭博聞拿拒捕公然行兇侮辱不法己極特呈報到省齊省長己令警務處提起嚴重懲戒 
省垣開泰錢莊夥友捲逃鈔幣一萬二千元現己在津就獲由警務處迎提歸案訊辦 
寗波地方廳推事洪錫範昨奉令調充杭地審廳推事另委章肇周爲永嘉地檢廳檢察官 
嘉湖兩屬螟蟲爲害災象己成經各該縣查勘後先後列册造報己令財政廳分别輕重核定成數不日電部蠲緩地方通信 
[蘇州]  
　　鎭守使墜馬受傷蘇常鎭守使朱琛甫君於本月九日下午七時由使署乘馬回宅馬弁衞兵隨從護衞道經小倉口馬足忽然一滑致將朱使由馬背跌下腿部略受微傷遂由各弁兵扶回宅第延醫診治聞敷藥數日即可就痊一時軍警各官長咸往問候門庭頗爲熱鬧 
　　請求派員會查私燈蘇城路燈光線不明迭經政商各界與電燈公司嚴重交涉兹悉該公司開會議决具呈鎭守使道尹警察廳吳縣知事各官署以路燈不明均因用户私裝電力不足所致治本之道惟有請求派員會同公司司事赴城廂嚴密調查倘有用户私裝卽予嚴辦則偷電者少路燈自明該項計劇未識能邀准否也 
[南通]  
　　縣長留任三月盧子衡知事業奉省令調任太倉通紳張季直特電寗垣請求留任三月聞己奉省署照准惟盧君去通之意甚决云 
　　祭祀忠烈專祠本縣忠烈祠係奉中央部令所設立其地址即在倉巷關兵廟内循章應於雙十節由地方武各官前往致祭日昨期届張鎭守使盧縣長均各率所屬赴廟致祭如儀云 
[揚州]  
　　漆業公議减價本埠各漆號現因新貨登場進價抵亷持召集同業公同議决於十日起減價售賣生漆照原價减十分之一熟漆减十分之二藉以推廣銷路 
　　諭令市房退讓街道本埠繁盛街道湫溢趙知事蒞任後即規定建築新屋之家照原址退進二尺以防火患現因多子街等處被火各房主均鳩工庀材重建昨特函知商會轉諭商民導照定章退進二尺 
[鎭江]  
　　揚中報荒請勘鎭屬揚中縣本年五六月間兩晹時若七月間大雨連朝江潮盛漲其濱江各洲低窪圩田悉被淹傷高阜田禾節近秋分驟受蝗害秋收歉薄現經各鄉農民將被災情形報請該縣宋知事按圖履勘以昭實在 
　　日艦過鎭紀聞日前有日本兵艦一艘由滬　鎭下椗江中該艦艦長曁官佐等四十餘人同乘小輪由鎭往揚游覽平山堂等名勝十日回鎭隨往烏洲山洋馬路甘露寺等處游覽一周十一晨啓輪上駛逕赴漢臯 
　　奉令槍斃盜犯鎭郡南鄉馮華忠魏宗建等家前被盜刦拒傷事主報經丹徒縣倪知事勘騐屬實派捕跴緝旋即邏獲行刦是案之盜犯王和尚即潘金福李士同促玉金三人解縣核辦倪知事提訊數次均供認得贜拒傷事主不諱釘鐐收禁錄供通詳昨奉督軍省長指令着將該犯等處以死刑倪知事奉令後即於十一日上午十時飭將王李仲三犯由監提出騐視正身無訛如法綑綁派通班捕役及衞隊巡警數十名押赴城外寳蓋山左近校場一併槍斃觀者稱快 
[杭州]  
　　國慶日之學界國慶日本城基督教徒舉行慶祝同樂會以學士路弘道女學爲會場各信徒先於午後一時齊集迎紫路靑年會運動場領取五色小國旗各綴衣襟間旋即排隊由延齡路以逹會場計有男女千餘人迤邐至里許之長途間高唱愛國歌令人油然生愛國之心二時抵會場即以該校運動場之西部支設天幕爲之當由聨合佈道會幹事倪良品宣佈開會宗旨繼請前之江學堂教務主任周梅閣及本省外交特派員王省三相繼演說旣而由林守愚許麟孫兩君諧談並有之江蕙蘭弘道馮氏男女各校唱愛國歌旋即散座觀弘道學生體操並餉會衆以茶點乃散杭縣第二高等小學偕同附屬國民學校於雙十節舉行遠足以天竺爲目的地上午八時由該校教職員率領學生二百餘人出清波門謁張蒼水先生墓至靈隠午膳後復整隊往天竺順道蒞該校校園（在岳墳相近）稍憇旋即至湖濱公園時己薄暮學生全體提燈繞行新市場一周而歸 
　　金融新訊近日甬江市面又逹限
制極度規元價盤又增至一百四十元滙費亦仍開三元己有多日紹與杭滙水則在六十三元之數不更動者己有三期惟杭市甬紹滙水因日來售出者較前略稀故亦稍滅昨市紹水爲五十六元五角甬水爲三十三元五角 
　　軍官之更調督軍公署訓令第一師留守司令部文云前據童司令江電稱兼第一旅旅長王桂林擬請准予辭去兼職所遺第一旅旅長缺擬以第二旅旅長李煒章調充當經復電照准並以第四圑圑長伍文淵升充第二旅旅長第六圑第一營營長石國柱升充第四圑圑長第六圑第一營三連連長趙英武升充該營營長合行令仰遵照 
[甯波]  
　　電話公司呈請添股鄞縣公署據商辦寗波電話股分有限公司王仰之蔡珪爵等呈稱本公司自開辦後前後共集資本銀元四萬元業經駐册立案嗣以歐戰禍起海運不通關於電話之材料機關來源頓阻價值昂貴數倍於前而本公司原備之交换總機容量本屬無多裝設日增有供不應求之勢欲擴總機之容量不能不建造廠屋作一勞永逸之謀種種經營在在需款故於去年三月内由股東會公同議决呈請交通農商兩部批准續增股本銀元四萬元以作擴充路線機關建造房屋及一切營業之用現在此項績增股欵己由舊股東如數分認繳足自應繕具呈請書營業概算書並檢同此次新股股票息單式樣及註册費銀呈請核准轉呈省長咨請農商部註册給發執照云 
　　通久源解散之備案鄞縣公署據寗波通久源紗廠有限公司經理嚴廷楨等呈稱敝公司創始於前清光緒二十年三月先辦軋花後添紡織計股份原額銀四十五萬元後由公積遞加至九十萬元曾於光緒三十一年呈請前清商部註册給照有案自宣統元年以後營業屢經虧折至宣統三年停閉負債三十餘萬元經股東借欵勉力支撑不圖於上年三月初九日失愼機房全部焚燬屢次集議恢復因保險數微損失過鉅資本己罄難再集合本年舊曆五月十五日經全體股東大會議决將燼餘廠基物料生財併附屬産業允盤於和豐紗廠爲業所得盤價料理維持營業之帳目公司照例解散股票收銷作廢除登報公告外理合附錄股本大會議案呈請鈞署註册備案 
[天津]  
　　防水土圍之勘定天津官紳各界籌辦防水擴充土圍牆業經議定其應修圍牆之地點如下一由西北營門沿舊牆基至牆子西南角一由西南角折向東南至津浦廢道北首一由廢道北首一直往南至蔡台子後津浦東西横路止一由蔡台子後至陳唐莊海河沿借用鐵路防水一由西北營門往東北利門舊圍牆至津浦西站一由津浦西站北面沿横隄至子牙河南岸一由横隄頭沿子牙河南岸經大紅橋至津浦路大鐵橋一由新開河海漫南岸往東北至京奉路鐵橋一由新開河京奉路鐵橋往南至金鐘河鐵橋利用京奉鐵路一由金鐘河南面舊牆基至旺道莊東京奉路一由旺道莊東京奉路起沿鐵路至東局子通大直沽大道止利用京奉路一由京奉路沿通大直沽之大道至大直沽村頭一由大直沽北頭繞比國租界至海河沿以上爲津埠週圍應修之圍牆但境内河路甚多週圍雖築圍牆而内河兩岸漫溢亦無濟於事必須將内河兩岸增高始能收防水效果南運河由西北營門至三叉河口沿河兩岸住房甚多無法築堤必須將兩岸拆寛一丈五尺北運河由津浦路大鐵橋至金鋼橋沿河兩岸一律增高金鐘河由金鋼橋至陳家溝子鐵道橋舊圍牆北首止兩岸加高海河由小劉莊沿海河兩岸至陳唐莊南止亦須加高　　雙十節記事十月十日官紳商學各界均停公放假埠紳商等籌備各種燄花盒子頗多於是日晚七時起在金湯橋前演放曹省長花園内亦預備有多種並特備外賓宴會廳邀請駐津各國領事宴會各機關人員於是日早九點齊集公署二堂行禮各學堂學生由十點至十二點鐘均分班到署行禮 
雜評一 
[第二命令（默）]  
　　徐就職後第二命令即爲賑濟粤水災者有二解一見粤民罹禍之惨而以此十萬之款卹之所以表示其民生主義之主張也一发粤爲西南根本之省而思有以接近之所以表示其妥協南北之主張也是故其就任千餘言之宣言所以宣布其政見者不若此命令之令人易解然而粤民果感領此盛惠否耶或曰救災卹鄰無分彼此鄰國之災尚宜卹則粤民固必拜受嘉貺矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國教育會聨合會第三日開會紀]  
　　昨日爲全國教育會聨合會開會之第三日續到代表有山東許君名世郭君葆琳下午二時半開會繼續討論各處提議案計成立付審查者十件備參考者一件於四時半散會明日係星期休會一日定下午二時至五時假滬南半淞園茶話會附錄成立付審查各案如後 
（一）維持戰區各省教育案 
（二）請教育部頒行體育成績考查規程案（併入十一日通過之推廣體育計畫案審查） 
（三）請本會組織全國體育會並附設第四次遠東運動會全國選手聨合會案組織省區聨合運動會案（併案審查） 
（四）請教育部從速成立學制調查委員會案 
（五）催促議决案件實行方法案（併入十一日通過之每届聨合會議决事仍宜互相研討共策進行案審查） 
（六）建議教育部確定各學校訓練大方針案（本議題經修正後成立付審查） 
（七）歐戰終了後我國學術上應採擇之方法案（併入十一日通過之世界戰爭終止後教育問題案及對於世界戰後我國教育之注重點案審查） 
（八）培植路鑛人才以發展國家經濟案 
（九）擬呈請教育部速設各特别區域教育廳以謀教育進行案（併入十一日通過之教育廳未成立各省分及特别區域宜督促成立或簡員組設案審查） 
[海關抄獲禁品之利用]  
　　海關威稅務司昨允美領事之請求在所獲私土及嗎啡項下提出嗎啡三十磅高根三磅紅土三百九十磅小土三十四磅大土七十五隻一併撥賑與美國紅十字會充作軍醫及美國紅十字會各醫院製藥用品於昨日（十二日）午前十時由海關副稅務司會同美副領事駐滬美國紅十字會會長及寄頓處執事在關棧親自檢點會同過磅分裝十五箱當令工匠將箱内鉛皮箱蓋上用錫銲封然後釘箱箱外固以鋼篐用運貨馬車運至滙豐銀行扛入銀倉内暫儲聞擬不日裝輪運往紐約云 
[華棉美棉之收成與貿易]  
　　字林報云日前上海棉巿按照現價雖屬寂寥無甚買賣然各處棉花陸續到境多而且佳現價爲通州花三十八兩上海花三十九兩上海南巿花三十六兩五錢太倉花三十七兩至三十八兩寧波花三十三兩至三十四兩漢口花三十四兩至三十五兩頭等陜西花三十九兩陜西花三十六兩五錢（按上述棉價想係前日之市價）據神户某報云去年中國棉花運入日本共逹三萬噸今年中國棉收甚豐印美棉價旣昂日本運入中國棉花乃大加增預計總額當有十萬噸左右日本郵船會社擬定十月份裝運中國棉花六萬包十一月份九萬包十二月份九萬包合爲二十四萬包約六萬八千噸聞美國己開辦紗廠十餘所專紡中國棉花今華棉己在太平洋口岸登陸因鐵路運費極昻凡採辦華棉入境者初頗受累旋美政府設法减輕鐵路運費故華棉運美可望繼續增多云 
又云庚興洋行本星期内接紐約經理員來電據私人估計美國今年棉花收成較官場所估計者爲多南方棉市現方售出以防虧折星期二日紐約棉市因清結欵項收盤低落計十二月份繳貨者每磅美金三角七五一月份三角一二三月份二角九分九三云云又神户某報云聞美國分配棉花之委員會己宣稱分配棉花之條例必不採用碍及現有商業關係之辦法又據十一月一日大阪某日商所接之電信採辦美棉出境之執照其領取之手續現頗繁複必須於起運以前早兩個月請領出口執照查從前依照禁敵貿易條例美棉出口概須領照惟關於運往日本之棉手續甚爲簡單運貨者請領執照隨時可得今則不然必延擱若干時日始可領得出口執照也 
[西報紀紗市近况]  
　　字林報云本星期紗市因柏林和議之影響間接貿易頗不活動而直接廠家之貿易略有若干共約五千包内有半數係二十支本埠印紗存於進口商之手者今己減少二千包估計上海所存印紗現不足三千包近有輪船一艘由孟買開出載有印紗四千包分與香港上海兩處此外未有新貨十支印紗售價一百六十三兩至一百六十七兩較前漲高二三兩今印紗之在上海市場尚有機會者惟此十支紗而己 
[再誌反對縮短分運期限之堅持]  
　　商界反對縮短分運單期限一事經財政廳長批駁後南市油豆餅米等業在萃秀堂開會邀集代表到會磋議之下仍極端反對擬再要求陳所長設法轉圜等情經記前報昨日上午十時該業董張樂君與各行號主執事等五六十人在采菽堂（油豆市）會齊後偕至稅務總公所陳述該業種種困難情形當經總務李科長出爲接見旋由張董事陳述所有各貨來申時由沙船進口報騐納捐後將貨賣與行家雖經成交未必即時出貨大都積存棧房以浦東容大棧爲最多或即存本棧行家尚有以此作爲押欵或陸續售給客家非一年半載不可當將去冬十二月至今年正二三等月棧單三十餘張提出呈請察閱並請調查貨包與棧單是否相符現惟要求三種辦法（一）自八月一日起各行家來所分運時因以五個月己過即奉圈銷者甚多須照舊有效（二）將次到期之捐票來所分運應請照給運單（三）仍請依照舊章辦理一年爲期等情李科長答以所陳各節自是實情但第一第二兩項尚可面懇陳所長設法通融至第三種係奉財廳令行非本所所能專主必待將實在困難原因具詞來所當再據情詳請財廳長核示施行云云至午刻始各興辭而出 
[閘北英僑報告白晝被劫]  
　　淞滬警廳徐廳長昨接閘北五區二分駐所署員牛鈺麟呈稱竊於本月四日晚七鐘虬江路五百八十一號門牌寄居之英人不拉衛（譯音）來所報告本日下午二鐘餘伊婦出外歸來不知從何處進内一口操英語之中國人嚇禁聲張在棹子抽屜内搜去現洋一百元在伊婦手提皮夾内搜去票洋八十元計票八張假金表一只假金絲眼鏡一副外國金戒四只外國短衣三套大衣一件絨毯一條嗶嘰呢一丈香烟嘴三只等物請爲查緝等情警佐帶同長警前往查勘該英人不拉衞住房前後門鎖均無痕跡該門鎖均帶響鈴非用鑰匙不得開啓詢據該英人之婦聲稱伊夫在浦東亞細亞公司作事每日早七鐘去晚五鐘回是日伊亦出外有事至二點餘鐘回來將門關上正在自來水間洗手不知從何處來一口操英語之中國人突出形似手槍嚇禁聲張搜去銀洋衣服等物囑我關門伊即逃走等語警佐當同上樓查看屋内有衣櫃二隻棹子二張鐵床一張床上有棉被絮一牀毯子一條復查伊手提皮夾内有當票五六十張或二元二三角或三五元不等並聞該英人不拉衞失業無事多年甫經有事該婦人籍隸廣東現年五十八歳失事之時在下午二點半鐘詢及左右隣人及對面店舖均不知曉除飭長警嚴緝逸犯贓物務獲解究外理合將英人不拉衞白日被攫銀洋衣物並查騐情形具文報請鑒核云云徐廳長閱呈後除指令外即通令所屬各區署所警正佐一體協緝是案逸犯贜物務獲解究 
[鄭洽記土棧刦案之判斷]  
　　盜匪劉錦堂曾於前月糾同德人麥克司薛弗司並美籍人克洛歇等持械至法租界小東門外洋行街鄭洽記土棧搶刦值洋二萬餘元之大小烟土而逸後由該土棧報告捕房派令探目黄金榮沈德福張掌福等偵悉劉等匿跡北四川路當即前往協同該管捕房探捕一併拘獲並獲嫌疑洋人蘇阿萊司解至法公堂迭經中西讞員研訊明晣判將克洛歇解送該管領事署訊辦劉等還押候宣布堂諭飭遵在案昨日復由捕房將劉等三人解送到廨聽候判决先由法副領事德君將西文堂諭朗誦一過繼由讞員聶君宣判曰訊得此案實係劉錦堂起意糾同兩洋人等至該土棧搶刦烟土屬實罪己成立着押西牢二年麥克司薛弗司押一年蘇阿萊司雖未搶刦係屬知情不應匿不報告着押六禮拜以儆 
[續誌聨義里之慘劇]  
　　住居閘北聨義里之陳福寳踢死姘婦吳胡氏（即胡王氏）前夫所生七歳男孩金財由警將陳與氏拘送警署收押報由地方廳派員騐明候究等情己紀昨報昨午該警署將陳與氏送由警廳轉送地檢廳當經檢察官研訊一過判令收押候究 
[代印官錢局僞票續誌]  
　　河南人周民懌代人至虹口崑山路某印刷所訂印湖北官錢局千文錢票九萬張被該所用人穆寳忠告知捕房包探禀奉捕頭協往該印刷所詢悉周寓居廣東路志興旅館内遂將周拘解公共公廨訊據周供該錢票係湖北總司令王燐囑爲代印判周押候補提人證再核在案昨晨由廨復訊據中西包探投訴周之同黨尚未提到訊之周民懌延日本律師到堂代表譯稱敝律師甫經被告延爲代表案情尚未研究辯護手續不及完備請爲展期研訊經張襄讞商之日副領事林君判周帶回捕房展期一禮拜再訊 
[一週間之金融調查]  
　　調查此一週間之銀洋從國外來者祇有大條銀一百零一條而出口者則未有所聞惟國内長江一帶及蘇杭崇通海等處之銀洋往多來少所以滬地洋釐曁銀拆依然有增無减兹將七日至十二日止之進出口數錄下（星期一）中國銀行從南京造幣局來新幣九萬元交通銀行亦來七萬元又裝往寳銀八萬兩中國銀行亦裝去銀十萬兩花衣帮裝赴南通州洋二十萬元（星期二）交通中國兩銀行又各從南京來洋七萬元中國銀行又從杭州來洋二十萬元中交兩銀行各裝往南京銀五萬兩（星期三）中法銀行由昌興輪船公司儎來大條銀一百零一條交通中國兩行各由南京來洋七萬元又兩行各裝去寳銀五萬兩中國銀行裝往漢口龍洋十五萬元（星期五）中交兩銀行各由南京來龍洋七萬元又兩行各裝去銀五萬兩花衣帮又裝往崇明洋二十萬元鹽業銀行陸續裝往南京銀二十萬兩（星期六）中交兩行又裝往南京寳銀各五萬兩又兩行各來洋七萬元 
上届（五日）調查時龍洋與墨洋均七錢三分八釐半至八九兩日間各埠來洋稍多價己回至七錢三分五釐二五至七錢三分六釐迨過雙十節因新大總統業己就任各埠秩序尚安且各大商業均現活動之象是以銀洋用度日繁十一日洋釐上午漲至七錢三分九釐六二五下午七錢四分零五毫昨日上午雖略小午後仍漲至七錢三分九釐今日（十三日）係星期日華商方面除各銀行外向不休息洋釐恐難壓小 
銀拆仍未鬆動緣滬上現銀枯涸己久華商錢莊向外國各銀行拆借頗爲不易故最小（九日下午）三錢五分最大昨日上午）爲五錢五分一般吃莊息之行號莫不受其影響 
赤條之價此七天中略爲活潑計自二百六十六兩五錢漲至二百八十一兩五錢以故恒孚及銀樓大同行之足赤飾金自四十元增至四十一元五角永豐餘則四十元五角 
鎊價自九日縮去一辦士半計五先令二辦士半至今未有變動大條銀價自八月二十二日迄今亦未有變更 
昨爲星期六調查中外各銀行除中華匯業金城浙江鹽業四明聚興誠永亨中孚等商業儲畜銀行外所存大條銀曁銀洋之數列下麥加利存銀一百十八萬洋一百零七萬大條四十七條滙豐存銀一千零九十八萬洋一百五十萬大條三百九十四條德華存銀三十一萬正金存銀一百九十四萬洋五十五萬大條三十八條道勝存銀一百六十二萬洋四十三萬大條五條通商存銀三十萬洋五十萬東方存銀二百五十八萬洋五十五萬花旗存銀七十一萬洋七十七萬大條五百六十六條華比存銀六十二萬洋三十二萬和蘭存銀三十二萬洋七十八萬中國存銀九十八萬洋二百九十五萬台灣存銀六十六萬洋五十萬往友存銀五十萬洋五萬各錢莊存銀八十五萬洋一百六十萬交通存銀六十萬洋一百零六萬有利存銀二十八萬洋十二萬大條五條三井存銀二十二萬洋五萬三菱存銀十二萬洋四萬朝鮮存銀二十八萬洋十萬中法存銀五十八萬洋三十萬總計存銀二千五百六十五萬洋一千三百二十四萬大條銀一千零五十五條較五號多存銀四十八萬洋則少存二十四萬大條銀亦少存一千零五十九條 
[總商會今日選舉會董]  
　　上海總商會昨致各會董函云逕啓者本月十三號即舊曆九月初九星期日午後二時爲本會選舉會董之期業經備具通告並選舉票又被選舉名單各分送在案惟是日檢票報名核數手續繁多應請各位會董分别擔任以昭愼重除分函外用特專函奉邀届期務祈台駕先時蒞會爲荷 
[安稅務司假滿來華]  
　　前任滬關稅務司安文氏曾於前年請假回國刻將假滿由英乘坐日本郵船會社之壽波丸郵船返華該輪約於是月二十二日抵滬聞將任爲駐滬總署通商海關造册處稅務司云 
[海關遺失銀票之追究]  
　　海關總巡處於上月杪發付外班人員薪俸時遺失第十八號薪水銀票一紙係中國銀行銀票計司平銀二百七十五兩當覺察後即咨照中國銀行止付同日下午三時許有四川路老旗昌某錢莊夥持該票向中國銀行收現銀行以該票己由海關掛失未便付給即同來夥至海關總巡處請示總巡欲明其中根底當用電話邀請總巡捕房中西包探至該莊調查該票來歷經中西包探到店查詢店主及店夥據云有一形如出店身穿藍布對襟短掛之華人於昨晨（星期日）持票來店兌現而去其時店中有夥友三人在場目睹並均尚能記憶此人面貌又云本莊收兌是項薪水票己十有餘年附近各錢莊亦均收兌以錢莊行情較銀行稍升半釐故每届來此兌現者爲數不資有歷年賬簿可憑本莊收進後彚躉向銀行收取銀子其中亦得沾潤半釐云云當經包探檢查賬簿果係昨日兌付旋離占將情回禀海關總巡總巡以該莊旣有三夥友能記憶兌票人面貌須將兌票人尋獲後始可知照銀行取消止付近數日來該莊夥三人四出尋覓苦不能獲於昨（十二日）回禀海關總巡萬難招尋總巡又親自陪領莊夥三人至新關内外各公事房曁各碼頭騐貨房認看終無踨影後仍囑令該莊務獲兌票之人然後取消止付聞該莊尚擬日内具禀威稅務司請求取消止付云 
[馮河間復張季直請早息爭電]  
南通張季直先生鑒支電誦悉爲民請命　重心長鄙人忝攝政權旣不能燭照於幾先又不能補救於事後己於虞電痛乎言之諒蒙鑒及現在變方情見勢絀斷不能永久相持誠如尊電所謂實受其傷者在民實受其敗者在國惟辛亥代表會議係屬國體變更今南北本是一家情形不無輕重執事東南泰斗如折衷羣議會合同流當局從善如流未始不可逹神聖和平之目的國璋行將去職但　民義務寗能無動於中苟力所能爲必與公同作野人之獻曝也國璋佳 
[美國大公司添設支行]  
　　大陸報云美國格賫思公司營業極廣美洲各要城歐洲諸國及印度香港東京等處皆有支行今該公司經理愛立厄特氏來游中國昨抵上海據謂擬在上海天津北京漢口大連諸處創設支行推廣營業俾可與歐美各支行直接聨絡採運各種商品上海經理爲瓊思氏本月十八日可抵上海俟其到滬後即可擇定營業地點正式宣佈開幕云云 
[西比利亞美人紅會之需要]  
　　英文滬報云美人紅會尼古爾斯氏昨接來電據稱西比利亞美人紅會現尚亟需醫士二十員凡願効力者可與尼氏接洽今有婦女四人自願赴俄境擔任看護婦之職定下星期五日自滬起行紅會總部己撥美金五萬元以償上海支會採辦各物之資現有臥牀百具在滬候船將往西比利亞云 
[美國自由戰債之收入]  
　　英文滬報云十一日美國自由戰債在滬募得金洋七萬三千六百五十元上海自開募以來共得八十二萬八千零五十元外埠得十九萬六千元合得金洋一百零二萬四千零五十元此外共有英金千鎊云 
[法國次國債行將開募]  
　　法國四次國債行將在滬發行其條件甚爲優惠實收七十有零年息四釐按季付息免繳所得稅定十月十八日起募至十一月二十三日截止二十五年後償清當此滙率甚高之時想認購法國公債者必甚踴躍也 
[今晨來淞之海舶]  
　　英文滬報云興昌輪船公司之芒梯格爾號十三日晨間九時可由香港駛抵吳淞定於星期一日晨間起椗赴美 
[丹人訟案之結束]  
　　上海總會前因會員丹人尼爾遜氏投函指斥辱及全體會員特開會公决取銷其會員資格尼爾遜不服向英按察使署起訴連訊數日昨日完案判定注銷控案堂費由原告繳付云 
[齊省長調閱推放租界條約]  
　　江蘇特派交涉公署近接齊省長來文略謂查核上海開放租界之洋涇浜設官章程以及推放租界變方訂立之章程本署散漫不齊兹因亟需參考特令該交涉員迅將上海虹口租界最新之條約抄錄一份呈候核奪等語聞陳交涉員業己檢出最闢緊要之四十二條飭科抄送矣 
[委任改良蠶桑會監理員]  
　　農商部委任部員鄧振瀛爲中國合衆改良蠶桑會監理其令行該員文云據絲繭總公所沈　呈稱前奉鈞批派委鄧振瀛前往考查改良會情形務使欸不虚糜漸逹改良蠶桑之目的等因奉此當即知照改良會亦極表贊同鄧委員對於蠶桑改良頗具心得現值組織伊始頭緒萬端關係重大擬請委任該員爲中國合衆改良會監理員常川駐會督促進行等情除指令呈悉查該紳請派委鄧振瀛爲中國合衆改良蠶桑會監理一節係因保全主權督促會務進行起見自應照凝批發外合亟令仰該員即便遵照 
[北海關監督請棄李厚基]  
　　北海關監督王懋致上海三山會館電云上海三山會館轉旅滬福建同鄉會北京福建同鄉會南京海軍杜司令厦門海軍林司令蔣司令廣州海珠林總裁參衆兩院秘書廳潘訓初林衆難先生轉閩籍議員諸公潮州方總指揮福州省議員均鑒溯自護法以來李厚基不量德力興兵犯闕懋曾電告諸鄉人勸李勿啓邊釁以保地方竟不獲應迨義師出剿志士響應潮汕安靖漳泉光復兵連禍結轉及吾閩戎首罪魁莫逃公論近閱旅滬諸公來電正擬聲言適讀林衆難先生九月十二日書狀詞嚴義正實獲我心明逹諸君當己鑒納從來愛國愛鄉吾閩人不爲人後豈容以三山勝景致玉石俱焚際兹桑梓安危千鈞一髮順逆是非姑置 
 
 
 

Page 11

 
 
　　後論即就地方現狀而言省垣則風聲鶴唳蛇影杯弓外府則烽火連亘人民離蕩是李厚基己失維持治安能力吾鄉人縱不因去順効逆爲可誅亦當省其孱弱無能爲可棄慶父不去八閩何安揆情審勢疇不謂然惟非老成不足以孚中望非實力不足以言責任愚見吾全體鄉人當以吾閩責任付託悅卿韻松仲孫印秋愼臣諸公若諸公不知所不聨結維持之法致地方愈難収拾外人有所藉口竊恐國未亡而閩先亡徒言愛國其誰信之現因奉命隨師討逆奔波海島任務緊迫他顧未遑尚懇諸鄉人毅力熱忱俾地方轉危爲安懋與數千萬鄉人同深感禱海天暌隔佇候德音王懋叩沁 
[駐楓補充兵調補海門缺額]  
現駐浙省海門之第四師十五圑各營士兵均有缺額不敷調防故由該圑長呈由楊善德師長飭在駐紥楓涇之補充兵部下挑選士兵八十名於昨日派令執事官趙樹林押乘火車督送來滬换乘商輪送往海門撥補十五圑各營缺額 
[軍隊調防不得擅開專車]  
交通部近以各省所駐軍隊每於奉調出防時遽行商請各路局特開專車儎送非特違背路局定章且與鐵路所定時刻之行駛客貨各車大有關碍爰特咨由陸軍部通咨各督軍各護軍使轉令所部軍隊以後如遇開差調防須乘火車者務各遵照交通部規定章程不得迫令擅開專車以維路政松滬盧護軍使接到咨文後昨己轉行所屬各旅圑營一體遵照矣 
[兄弟烟草公司添集資本]  
　　南洋兄弟烟草公司昨呈上海縣知事文云竊敝公司於民國四年十二月呈報無限公司註册是年十二月三十一日奉農商部批示並發給執照在案兹因營業增進本年由舊股東發起人提議改爲有限公司當經會議添集資本五百萬元由發起人自經認足以現時財産物業估成最低價格作二百七十萬元按照公司條例股份總額己繳四分之一即告成立現計所繳己過半數經議决選任董事及監察人遵照公司條例辦理除將副文舊照及註册費二百元呈由農商部另行註册外理合照章具文呈請貴縣查照 
[組設粤僑商業聨合會之緣起]  
旅滬粤帮廣肇同鄉會等十一圑體另組會所以便集議等情己紀前報兹悉各該圑體現己設立事務所於江西路恒安里議定名稱爲上海粤橋商業聨合會業己佈置完備刋印組會緣起於昨日分送旅滬同鄉曁各界一體備查緣起照錄如下二十世紀之世界一商戰之世界也曠觀五洲各國莫不以商業之興衰覘國家之强弱商業於世界之關繫如此其重也我國通商各口岸無論何省僑商皆有公所或會館爲研究商情聨絡鄉誼之機關蓋一埠之中居各界之人而獨名之曰商埠者可見以商業爲主體凡商埠之各省僑商公所會館當然爲商業圑體不獨我廣肇公所爲然也乃日前竟有某君力駁公所爲商業圑體之議並在公所宣言謂公所爲政界葉顧之倡捐建造藉口政界之捐爲摒商界之計以公所地位論在商言商分所應爾而若輩輒痛駁在商言商四字誠不知是何作用是何居心近又於公所徵信錄簿面加刋商界同鄉中有三數無知識者謂商界圑體等語到處分派是直欲　我商人於公所之外查滬上開埠之初我粤僑貿遷斯土日益殷繁同鄉父老以不可無一商業圑體於是有廣肇公所之剏設商界之捐欵十居八九其時適有同鄉葉公顧之任上海縣亦有捐貲以桑梓之情誼爲商業圑體之補助蓋公所爲商業圑體猶之善堂爲慈善機關政界之捐資善堂係捐爲慈善事業之用猶之政界捐資公所即捐爲商業圑體之用不因捐資人之地位而改其機關之性質如謂因一二政界捐資即應爲政界所有當非葉公等當日捐欵公所維持商業之本心也至工亦是商原無畛域而學界之造就亦多商業之人才可見商埠之公所與都會之會館性質不同當以商業爲主體實不易之經也如謂商埠之公所非商業圑體非特我粤帮不能公認恐各省旅滬僑商之公所會館皆不能承認此言也今若輩竟以此宣言是直摧殘我商業將來我商人復有立足之餘地耶近數期來公所爲二三人把持目中己無我商人若不共起維持此後之公所不復爲商人圑體影響商業前途實非淺鮮商等用是滋懼特有粤僑商業聨合會之發起以聨絡商情研究商務固結圑體維持公益爲宗旨唇齒相輔休戚相關協力同心以謀商業上公共之福利此實久遠之圖不僅爲公所之風潮而設而公所風潮未息之前兼須共同維持以無負前人倡設公所爲商業圑體之本意無論爲字號帮爲洋行帮爲工業及各同鄉凡爲我商界中人遵本會之章程經公衆之認可便得入會此實全帮商業根本要圖尚祈同鄉諸公顧念桑梓大局母使涣散協力贊襄俾成盛舉商業前途之幸亦全帮之幸也謹叙緣起諸祈公鑒 
[車站特委查煙專員]  
　　駐防閘北廣肇路之京畿憲兵連部連長朱玉珍字耀朔直隸人平日輪派軍士游巡附近各鄉輔助巡警之不足近奉盧護軍使命令在北火軍站檢查行旅迭破販帶大批烟土案多起前日起朱連長又呈准盧護軍使委吳春德關棟二人爲烟土偵查員對於烟禁務從嚴厲故日來販土者稍知歛跡云 
[姘夫戳傷姘婦]  
常州婦人王朱氏年三十歳向與住居南陽橋賣油炸檜之阜寗人王德義私姘近又與丹陽人王小扣子私識在利涉橋南普益習藝所對門賃屋同居昨晨爲德義偵悉頓起醋意持刀奔往殺姦時小扣子己經出外德義一見該氏用刀亂戮受傷十餘處倒地旋德義出外奔逃當爲同居覺察喊救由警狗獲抄出凶刀解由二區警署移送地方廳下午經檢察官提案預審並騐明該氏受傷屬實判送新普育堂爲之醫治王德義收押候辦凶刀儲庫 
[萬國體育會賽馬續紀]  
　　萬國體育會於雙十節日在江灣舉行賽馬己誌前報昨日續行舉賽計自午後一時半起致傍晚始止中外士女觀者頗盛兹將香賓票得標號碼曁彩金之數列後惟輾轉抄錄恐有錯誤須以該會號單爲準 
　　次數號碼彩洋（以元爲單位） 
一七四一二八一三一六三六六七二一八三 
二三三八一五四八七五三○四四二五三一八二二一二五 
三二八九一二四八七五二二一二四八七五三九三二七七五 
四一六二二○一六八七五六三三五七六二五四○一二八八一二五 
五四九三二○八七○五四九四五九六三一九三二九八一五 
六六八○二一七三五一一二六二一三三六三一○五 
七七七四七七五九三五五一一三五九八七一六七七九九 
八一○四三一○三六二五七九一八八六七五八三七四四三三七五 
　　按第七次每票售洋十元餘均五元 
[寗波同鄉會募捐消息]  
　　寗波同鄉會募捐期滿催繳捐册捐欵辦理結束一面仍行續募近日各募捐員之續繳捐欵者更形踴躍昨日漢口史晉生君滙到旅漢同鄉捐欵一千九百元捐户細目列後王海帆君五十元宋偉人君五十元汪炳生君五十元沈濱笙君五十元姜春邨君五十元丁愼庵君五十元盧鴻滄五十元樊友蘭君五十元阮雯衷君五十元胡次喬君五十元費蘭蓀君五十元莊保衡君五十元朱寅生君五十元韓寳楚君五十元陳子珍君五十元嚴又銘君五十元胡芑水君五十元沈祝三君五十元周滋榕君五十元張鏡宇君五十元洪苓西君五十元屠康侯君三十元張冶庭君三十元唐愛陸君三十元邵春沼君三十元王傳誥君二十元方耕硯君五十元許世卿君五十元應蓀舫君募漢口科學儀器館十五元張永璋君十五元徐問漁君五元章伯衡君五元樂寅齋君五元應君自助五元費榮卿君三十元又募漢鳳祥十元大道號五元秦褉清君二十元又募胡鶴齡君二十元鄭聲齋君十元鄭似松袁登瀛應久昭沈源茂四君募復興號同記號永豐號新大號祥源號裕源號其銳恒萬豐號立豐穗彚源號各十元順和號順隆號春源長范源記各五元史晋生君五十元又募震生裕六元恒泰昌記祥興公各四元保和堂五元徐榮記四元茂昌祥三元聨星行林廣祥李慶榮李載僧馬寳全義成公長豐泰各一元祥源公二元張際堂君助洋五十元李珊泉君十二元又募裕源祥萬泰隆各十元鎭裕慶昌同益康協大大豐各五元東生陽泰記三元翁錦標君助十二元又募豐裕順同福和同興號各十元裕和祥五元源大號四元立興號胡祖長林鴻昌各三元蔡瑞鄉君助洋五十元史晋生君募老沙遜洋行三十元餘再續報 
[少年宣講圑近事]  
　　國慶紀念補誌該圑總部諸圑員於國慶日上午假南市第一商業學校攝影紀念復派陳子和汪龍超顧雲翔吳桐初等分赴本埠南北各熱閙處分送（愛國救亡的方針）（恭祝國慶）（新少年報）等印刷物二萬餘張至晚間十時歸圑各游戲場亦派員前去分送又該圑附設之尚新小學校於午後二時舉行國慶禮全體學生職教員向國旗行三鞠躬禮合唱國歌而散遠游宣講隊顧西眷張良仁張維寗等則往閘北一帶宣講國慶紀念會由來云兹將該圑所發印刷品愛國救亡的方針錄下數年來亡國亡國之聲浪不絶於耳愛國愛國之文字屢見書報此鼓吹之功固己逹目的幾人人而知愛國也然每視爲口頭禪託諸空言未能見之實事尚未知究竟如何斯謂愛國良可歎也兹謹 
列愛國之法於左（一）（鍜鍊身體）每晨運動使血脈流通精神活潑身體强健將來爲國出力攜槍拽砲不覺勞苦是爲軍國民（二）（提倡教育）設立學校教授靑年子弟創辦通俗夜使幼年失學者得求學之所（三）（採用國貨）日用器具衣服食品應擇用己國所出者以盡挽回利權提倡國貨之責（四）（振興實業）解釋實業大意爲救國之本研究製造經營方法集合資本創辦四者能擇一而從之便是愛國也故愛國二字非特别名詞也願我國志士共同商榷之 
　　遠游出發預誌該圑第二遠游宣講隊定於十四日出發赴江灣等處宣講携有勸世圖畫各種印品分送並聞全國教育聨合會北京代表梁載之君亦擬偕同該隊前往調查風俗習慣藉以考察南方鄉間種種舉動云 
[碾米廠同業開會紀]  
　　昨日爲機器碾米廠同業開常會之期仍在總商會三層樓上於午後二時開會董事錢貴三張樂君曁司月評議等均到各廠到會者祇二十餘家先由評議致中和廠曾影毫報告謂各項白米秈米由火車裝滬後運貨赴廠之駁船向章酌量遠近每石駁費一分四釐或一分六釐不等今各船户聚集籌議聞己决定每石取費洋二分三釐在閘北設立圑體機關定於初十實行惟全年統計爲數頗巨應請我同業公衆討論以定從違經衆商酌後因人數未齊擇期再開特别大會决定先由公所通知全體届時到會又據評議朱安生報告謂通商廠設於老北門外於光緒年間由蔡小松創設以來歷二十餘載三十三年上海米價貴至九元以外本省大吏先後截漕三十萬並轉運川米洋米十餘萬石開辦平糶猶不足以殺其勢當時滬道瑞澂歸咎於碾米廠米店遂發難於通商及恒盛等致該廠大受損失嗣後營業尚稱安穏兹廠主己不願繼續將次輟業殊爲可惜衆議商勸蔡君聨蟬無效决計停歇繼議糠粞價率仍照上旬 
[靑年會今晚之演說]  
　　今晚（十三）七時半靑年會德育演講會請王鈍根君演說國慶節之感想各界靑年其各往聽之 
[中華公義會近訊]  
　　閘北中華公義會以利濟貧民爲宗旨自去夏成立以來設立施診給藥所曁貧民義務學校成績昭著今春爲擴張會務起見重行修訂章程組織董事部公請黄涵之爲名譽會長周舜卿爲正會長陳炳謙徐維繪陶子敢周德君爲副會長俞宗周爲名譽總董黄輯虞爲總董劉春圃沈倜凡張惕銘邵仲輝田資民姚欣之金堯松徐春榮郭次珊黄楚九俞星耀黄杏棠顧蘭洲吕耀庭倪哲丞姚石蓀顧翕周高翰卿陸慶萊徐菊如葛燦文余承伯趙雲台等爲議董兹聞該會總務部主任尹村夫交際部主任陳維翰會同駐會辦事員徐錦裳共同籌備擇日開全體歡迎大會以表誠敬云 
[義副領事由寗返滬]  
　　駐滬義副領事羅斯君於上星期六因赴金陵公幹公共公廨陪審堂期商請英白副領事代庖業己公畢返滬昨日堂期仍照常蒞廨陪審 
[改派秋勘委員]  
　　江蘇財政廳前以各縣秋收己届自應派委會勘以重賦稅業己分令印委分赴各縣悉心查勘現因派赴靑浦等處四縣會勘委員朱景霓因事辭差特改派知事江慕洵接充除令委外昨特令行上寳靑等縣知事一體知照 
[新委海關洋員到差]  
海關内外班辦公洋員自歐戰啓釁以來回國從戎者不少及去年八月間吾國對德奥宣戰後凡隸德奥籍者均奉令免職致邇來二班辦公洋員日形缺乏今江海關總公事房洋總理事務處一席自前總理事務員克雷摩氏於六月間奉令升調爲浙海關代理稅務司後迄今四月有餘乏員補授一切公事均由盧副稅務司兼理聞威稅務司日前以總理事務員一席頗爲重要未便久懸特詳禀北京安總稅務司請速派員來滬補授業由安總稅務司飭派假滿回華之超等帮辦諾樂師古氏來滬就任是職己於昨日至關禀見威稅務司到差視事矣 
[承發吏辦公室禁人闖入]  
　　上海地方審判廳長陸逹權君於昨發出示諭云爲示禁事聞有顧蘭生姚某吳文椿等終日在本所承發吏辦公室剌探消息以撞騙招摇爲事殊堪痛恨自示以後如有顧蘭生等仍復闖入承發吏辦公室中爲鬼爲蜮定當嚴行懲辦决不寛貸並責令值日承發吏凛遵切切特示 
[築路工兵彈壓火場]  
吳淞至依周塘開築馬路本由陸軍第三十圑朱聲甫圑長督同第三營兵士開築現因淞鎭忽遭火災商市凋敝故己由朱圑長令飭該營長暫行停工派令各兵士至火場彈壓以待重行興築云 
[斥革十六舖地甲]  
　　上海縣沈知事查悉十六舖地甲喬忠有縱容副役顧子雲在外敲詐情事應將該地甲斥革咋己繕發革條通告矣 
[汽車撞斃女孩]  
新閘白克路六百三十八號門牌張福生家之九歳女孩梅弟於十號下午在靜安寺路萬國體育會門前游玩適有某西人自駕汽車由西疾馳而東不及避讓致被撞倒碾傷要害車送同仁醫院醫治無效旋即斃命由捕將尸車送虹口斐倫路騐尸所報經公共公廨李襄讞會同英白副領事於前日午後蒞所騐明委係被汽車撞倒碾傷腦部身死塡明尸格諭令尸父張福生具結領尸棺殮張則哀哀請求爲死者伸雪中西官着張退去聽候查明再核 
[气丐病斃]  
　　前日閘北蒙古路福和里口倒斃年約四十餘歳之男丐一名由四區一分所崗警查見歸報楊署員着十圖地保報請地檢廳派員騐得該丐因病身死並無别故諭令報堂收殮發封厝壇 
[火警迭告]  
　　前晚七時閘北大統路安祥里口一百九十號門牌桂香村糖果店曬台上忽然火起幸一段救火會近在咫尺立驅皮帶車到場開自來水灌救得熄事後由四區張署長查得起火家保有火險飭傳該店主彭玉堂到案訊核 
　　昨晨七時許老閘唐家弄永慶里二百四十九號門牌向爲賣粢飯之榮桂家不知如何忽然火起霎時冐穿屋頂延燒永慶里門樓及二百五十號門牌某成衣店樓面旋經救火會西人驅車到場汲水灌熄計共焚燬房屋四間事後該管捕房派探前往詳查起火情形復候核奪 
　　法新租界菜市路二百零三號門牌某姓家於昨晨九點半時不戒於火霎時冒穿屋頂爲巡捕查見報告救火會西員立驅皮帶車馳往救熄計焚去房屋兩幢事後捕頭飭探劉友發前往將起火之某姓帶入捕房聽候查明起火緣由再行候辦 
[地甲夥過付詐洋之懲儆]  
三官堂（即古雲台）住持僧長齡前被工巡捐局路政員王蘭生藉端需索洋八十元嗣經邑紳曾克綏等聨名告發牽涉過付詐洋之十六舖地甲喬忠之夥顧子雲業經上海縣公署將顧傳案函送地方廳訊辦在案昨午經該廳推檢各官開庭辯論一過判顧子雲監禁二個月以儆而上海縣沈知事以十六舖地甲喬忠縱容副役顧子雲在外敲詐應將該地甲斥革昨己繕發革條通告矣 
[夫妾未便分離]  
　　引翔港鎭人王增良控妾胡氏（即胡三妹）與浦東人黄和尚私識捲取值洋三百元之衣飾濳逃等情業經捕房將胡氏拘解公共公廨訊供候核在案昨晨復訊據原告投訴被告不安於室與人犯姦捲逃請將被告發堂等語訊之胡氏供稱嫁與原告己有十年生過四孩從無過失帮告近聽大婦之言意欲將我逐出請求堂上作主供畢哀泣不己張襄讞商之日副領事林君以原告所控被告與人犯姦捲逃各節並無證據且以同處十載生過四孩未便遽請離異遂判胡氏具安分切結着王領回管束 
[少婦投親不遇]  
　　婦人劉王氏年十九歳家居租界杉板廠橋南首前日因家庭細故與其姑口角該氏獨往吳淞投親不料伊戚家適遭火災找尋不得遂徘徊鎭上由六區崗警查見帶署昨解閘北司法科就近查傳家屬到案認領 
[串拐女孩之敗露]  
　　温州人王連弟串同蘇州婦人朱趙氏將小南門外王之族叔明甫家四歳女孩阿大誘拐至北蘇州路希圖乘輪帶往蘇州價賣因女在途啼哭被八百四十六號華捕查見詰悉前情將男女大小三人一併帶入捕房分别押候解送公堂請究 
[受傷人尚未醫愈]  
　　江北人趙露亭在密勒路用扁擔將周四寳毆傷由捕將趙拘解公共公廨諭着押候原告傷愈再核在案昨晨復訊據中西包探投訴原告傷未平復不能到堂質證請爲展期等語中西官判趙還押候原告傷愈於下禮拜六解訊 
[處罰大批賭徒]  
　　本城警察一區二分駐所巡官偵悉舊縣署西街周良根家有人聚賭遂於前日下午六時偕同巡長趙汝瀾巡邏王景林王金發等九人前往拘拿當場拿獲周良根王阿三汪鵬清張子卿陳筱亭陸開壽張樹棟周宗和陳玉仁王錫榮朱田龍趙源森王文玉邱壽玉陸益錢嚴兆生王兆源顧義成張祖發等十九人連同行牌併帶至所經王清河警佐詰訊一過判爲首之周良根罰洋三元餘人各罰洋二元斥釋内有朱四龍陳筱亭王鵬清三人因無力繳洋着改拘留一天賭具存候銷燬 
[淞滬警察廳批示七則]  
　陳烏氏批據呈退還聘物斷絶離異各節不屬警察範圍仰卽逕赴合法衙門起訴可也 
　　龔錫香批據呈己悉查船户蔡有光裝運山芋銷售於楊順興行旣由該民主張尚無不合惟事前未得曹阿金等同意亦殊擅專業己諭知船夥唐阿福等交保限三日内尋到蔡有光自行清理呈復銷案矣仰即知照 
　　蔡有光批案經集訊己諭知唐阿福交保出外限三日内尋到該民自向曹阿金等理料清楚呈候銷案矣着即知照 
　　潘源盛批呈悉查唐阿福一名尚未據水巡隊解送到廳仰候解案後訊明再核 
　　姚志善批呈悉查水警隊帶線指獲之徐清川一名前經預審以該線人供詞支離當即拒絶迎提押候查明核釋在案現己令行四區三分駐所調查其素行心術如果平日安分耕種自當回復自由仰俟復到後再核 
　　嚴招全批據呈己悉有無别情應候派探查復後再核 
　　錢宗濤批呈悉准即銷案矣此批 
　　滬南工巡捐局批示照錄 
　　滬南工巡捐局批沈鳳翔爲呈請勘文以清積案由呈悉查喬家浜築路一案係由前局長督同前工程處主任規畫辦理並於上年繪具圖說詳細呈復在案未便行擅更改仰即知照此批 
[介紹新刋]  
　　商務印書館英語週刋第一百五十九期業己出版昨承以一册見貽書此介紹 
中華職業教育社特别通訊　 
[職業學校募金圑消息]  
　　昨日爲繼續募金展期之第十二天 
浙江教育廳廳長伍仲文君自捐并經募銀一百四十元 
趙叔雍君經募浙江省立醫學專門 
學校同人捐銀三十元 
　　總隊長朱慶瀾 
　　副總隊長聶雲臺 
雜評二 
[農業界之新希望（訥）]  
　　我國向稱以農立國然因鄉民墨守舊習數千年來未有絲毫發展近則其知識漸有進步矣本年各屬之棉作收成固佳然如松屬金山等縣之種美棉者收成尤佳鄉民能從此改良棉種一事而研究之去其舊見事事改善此我希望於農業界者一也去歳松屬各縣之田禾螟蟲爲害即研究種種除根方法其能行此除根方法者今歳皆免其不信者則皆復遭其害而有表示悔悟之意苟能由此悔悟而處處先事豫防不爲舊說所囿則螟害未始非一大教訓此我希望於農業界者又二也 
 
 
 

Page 12

 
 
   
 
 

Page 13

 
 
[廣嗣金丹]  
凡先天不足後天失調陽痿精衰等症服之無不精神煥發轉弱爲强雙料又名丈夫再造天採辦大山人参海狗腎等珍貴藥品取精汰渣提煉而成水火相濟無燥熱之弊功能壯元陽煖丹田强筋骨理腰膝添精補髓固本强身縱使白髮衰翁亦可爲青年健將無委靡不振之虞洵前無往古後無來者之惟一强種秘寳也價目單料每盒兩元雙料每盒五元試服一元不靈包退上海盆湯弄寗波路口崔氏瓣香廬啟分設北京觀音寺街青雲閣樓下　長沙糧道街　杭州陳列所　天津東北城角　福建總督口　奉天金銀庫胡同口　南京下關大馬路　安慶軍署西　無錫江隂巷内 
[江蘇銀行廣告]  
本行開設七素承各界信用總行設在上海江路西五十一號專收存欵兼做滙貼現抵押放欵買賣生金銀及銀行應辦各項格外克己優待自有堆棧堆存押欵貨物及客商寄棧各貨並在蘇州無錫鎭江南京南通等處設有分行下關徐州蚌埠設有滙兌處又於上海總行蘇州南京兩分行内附設儲蓄處專爲存儲零星欵須凡有銀元一元以上均可存儲活期利息長年四厘定期存欵利息特别從優面議並有特别定期儲蓄存欵利息可分四期每三個月支取一次以資便利倘蒙　惠顧本行無不竭誠招待也總行設上海英租界江西路五十一號電話二四五二分行蘇州閶門内德馨里　南京城内黑廊大街　鎭江風神廟巷　無錫竹場巷　南通西門關帝廟滙兌處南京下關惠民橋西首　徐州東門内　蚌埠頭道街堆棧上海蘇州路第四十五至四十六號六十三號門牌　無錫瑞豐棧　南京黑廊大街淨覺寺内 
[廣肇公所司月董事議員曁廣肇同鄕公鑒]  
敬啓者陽歷九月十五日温宗堯君以少數所舉之臨時主席召集會議之事我各公團始終不承認經登報聲明兹有數端爲公所根本之圖不能不爲我同鄕敬告者（一）公所公産至鉅應請現任全體董事迅將公所所有公産交律師註册及官廳存案並登本埠中西報紙聲明無論何人永遠不得抵押變賣及不得將租項抵借以垂久遠（二）所有用欵應量入爲出除日用額支外倘有特别開支須經現任三十一董事通過始能支付如有濫支及揭借等情歸該管司月負其責任以杜流弊（三）以金錢而致之董事評議員我公團决不承認前經登報聲明查現任各董事議員維持公益賢勞備至不能無故推翻應請照舊任事任勞任怨同維大局幸勿引嫌畏勢放棄責任負我全帮我公團始終爲保全公産維持大局起見區區此心尚祈　公鑒再以上各條係陽歷九月廿九日十一公團在南海會館公决而九月三十日温宗堯君登報廣告亦稱於是日會議將公産存案但公産即雖存案尚可不用公産而以倊所名義揭借及租項抵押等弊必照各公團所議辦法始能周密事關重要所有存案一切手續應由全體老成各董共同籌辦以昭愼重合再聲明　肇慶同鄕會　綢布帮守經堂雜糧帮愼守堂　順德會館　工商界上架行　進口糖雜貨廣安堂　東莞寳安會館　南海邑館　牛皮行愼安堂　進出口貨安裕堂三水永義堂仝啓 
[三星帆布]  
宜彰帆布公司於民國初元在天津創製中國防水帆布第一家並製皮革箱篋以及衣包一切物美價廉誠實無欺行銷北洋不計及南洋各埠亦行銷數載於兹敢云守信守誠無虧商德故以信用換來今日之美滿名譽今後精益求精以副光顧諸君之雅意更祈於購貨時務必認明三星商標爲要庶不致誤總批發處天津宜喴商行上海總經理處法界天主堂街同順長記經理處寳善街福興立號 
[上海新開信益興記呢絨洋貨號擇於舊厤九月初三日新張開幕]  
本號開設英大馬路虹廟斜對門坐南朝北三層洋房發行泰西綢緞絲搶閃緞時花絲葛歐美絲毛織品高莊大呢國産花素綫呢各種洋貨布疋閨閣用品名目繁多不及備載各貨悉係選擇精良搜羅豐富如蒙　紳商各界閨閣名媛惠然偕臨無任歡迎特此露布 
[包愈立止夢遺聖藥]  
凡患遺洩病症皆因腎水虚耗命門受損或思慮太甚以致心腎不交久之面黄肌瘦腰酸腿軟四肢無力虚損勞傷由此起矣若不醫治將來根深蒂固望愈甚難治藥雖多對症者少本齋深悉病源覓得異人秘方名曰純陽必愈丸專治遺洩各症服之立見奇功當日可愈精神充足則身體雄壯百病不侵如患遺洩即是隂虚之現象此丸功能鞏固骨髓滋隂補益輕者二盒包愈重者一料除根永不再發若能連服兩旬大補氣血諸病不侵精神倍足每盒洋一元每料六盒洋五元如外貼遺洩膏每張七角膏丸並用取效愈速功效益彰必須認明牌號　上海二馬路西鼎新里内京都天寳齋啓 
[廣帮十一公團敬告各界]  
敬啟者敝公所爲防一二人把持之弊故歷來不設主席定爲三十一位董事通過辦法自此次有二三董事忽擬推翻舊章致老成望重各董事多未同意所有以三數人所舉之臨時主席我各公團始終不承認如有以敝公所臨時主席名義藉敝公所圖章致函各界無論所言何事所作何事及或有契約合同揭借等情敝公團决不承認特此聲明至於敝公所一切應辦公益及建築學堂擴充學額並敝公團等請將公所公産存案各節應請老成望重之全體董事迅即秉公籌議次第舉行用特報告敬候　台祺　戊午八月廿九日　肇慶同鄕會　南海邑館　順德會館　三水永義堂　東莞寳安會館　牛皮行愼安堂　雜糧幫愼守堂　進出口貨裕安堂　進口糖雜貨廣安堂　綢布幫守經堂　工商界上架行　公鑒 
[上海光華堂三星丸聲明假冐　戒烟妙品包退保靈]  
本藥房始創三星丸久蒙戒烟諸君所贊賞發行至今久已馳名各省不料無恥奸商假冒本藥房三星丸牌號僞藥混充購者不察致受其欺今爲嚴杜假冒起見自戊午年春從新改良對於内容則藥品道地加料精製務使服者功力延長精神爽健筋骨活潑終日辦事毫無倦癮並保戒除以後身體反覺較前强壯决無病癮之慮對於外表於包面上附印本藥房圖影分裝紅綠並新式淡黄色封袋三種如欲試服者即出銀一角可戒烟癮一錢一經入喉效力便顯倘有服後藥力不足者請立即退回原售處掉換價銀可也若遠埠欲購者可將郵滙票附入信内直寄上海四馬路本藥房收可也接閱之後立將三星丸保險寄上如滙十元以上者可照零批例五百元者可照躉批例定價劃一也退包換以表本藥房誠信無欺之至意門售每包售洋一角每洋可購十五包每包内丸七粒可戒癮一錢外埠函購兩元起碼請加寄費一成特此聲明愼防假冒是爲至禱上海四馬路光華堂藥房謹啟 
[知醫者鑒]  
敬啓者小女二十一歲已許字舍親周姓爲媳婚期在邇於六月中患停經將半月於十五日身熱熱後經水即來惟身熱係熱退熱來有四日經水仍行於十八日請夏應堂名醫到舍診治訴明病情連請到舍六次均每日訴明病情夏醫於四次五次囑可改方於六次囑余安心可連方即廿三日方服後二小時詎小腹劇痛四小時後續變狀悲慘而死死後數鐘兩手臂及上焦頸項頭部均現紅色余深悲痛即病矣病至稍適抄錄藥方並註改方連方並繕函詢問在曹府面交夏秙明以敎我後得覆函讀有囑余另倩知醫研考余因無知醫親友故祗登於報紙以供衆觀兹將方函並登申報伏願各界閱報諸君鈞鑒○夏應堂藥方十八日方將熱四天頭痛骨楚胸悶煩躁口乾作渴苔黄而垢脈滑數暑邪夾濕夾痰交阻氣化邪在方張經行腹痛防熱入血室昏厥之虞法當宣泄達邪淡豆豉三錢黑山梔一錢半桑葉二錢薄荷八分象貝三錢炒只壳錢半硃赤苓四錢橘絡一錢炒竹茹二錢鈎鈎三錢路路通一錢半○十九日方壯熱稍淡頭痛骨楚不止胸悶煩躁不安經臨未去腹痛泄瀉不爽苔薄黄脈弦滑數暑濕引動伏邪夾滯交阻經府同病防其變遷淡豆豉三錢薄荷八分桑葉二錢象貝三錢只壳一錢半六曲三錢查炭三錢硃赤苓四錢腹皮三錢炒竹茹一錢半鮮荷葉一角○二十日方熱勞漸淡頭不痛骨仍痠胸悶拒納泄瀉轉爲澼澼不爽腹痛後重苔黄垢脈滑數暑濕温邪互阻由經而腑氣機失常經臨未去還慮變遷炒香豉三錢大腹皮二錢青皮一錢只實炭一錢製朴六分淡苓炭一錢半硃赤苓四錢查炭三錢炒竹茹二錢煨木香四分佩蘭葉一錢○念一日方熱已將退腹痛己緩下利不止不爽胸悶胃呆口乾作渴苔仍黄垢脈細滑數暑濕積滯互阻脾胃失司經已去仍從通化勿變爲幸清水豆卷三錢大腹皮一錢半枳實炭八分炒竹茹一錢半製朴六分淡岑一錢半硃赤苓四錢熟米仁三錢煨木香四分炒麥芽三錢鮮荷梗尺許○廿二日方鷙退不盡腹痛下简次數已少胸悶胃呆欲噁苔黄垢口膩作甜渴欲熱飲暑邪濕熱互阻中州脾胃失司宣化失職仍從宣泄逐化苦降泄熱防變清水豆卷三錢香青蒿一錢半腹皮三錢製朴六分川雅連四分硃赤苓四錢二竹茹二錢只實一錢同炒佩蘭梗一錢半炒查炭三錢鮮荷梗尺許採芸曲三錢○念三日方身熱已退腹痛下痢次數已少胸悶泛泛口膩作甜苔黄垢厚未化脈細滑數經臨淋漓不盡小腹不舒再從兩顧以冀勿變佩蘭梗一錢半腹皮二錢陳皮一錢半姜竹茹一錢半炒只壳一錢半硃赤苓四錢胡索炭一錢半淡岑一錢半炒赤芍一錢半製朴六分查炭三錢夏應堂覆函新之先生大鑒昨在曹府相晤承示鄙方及節略一紙囑爲研究不勝詫異但弟行醫半生雖無有起死回生之術而與人診治無不盡吾之力以期無愧於心今將原方與諸同道詳加討論僉云發藥對症並無乖誤惟表裏同病又值經行此症本屬危險况變端百出生死豈能逆料蓋藥所以治病非所以治命也至於令嫒死後現象弟二十三日診時並未見有發生故不敢臆斷且各方所用之藥又與此絶不相關然弟身處其境未敢自以爲是好在方案俱備務望先另倩知醫者再爲研考以明究竟而釋疑團耑泐奉覆敬請暑安弟夏紹庭頓　上海王新之謹啓 
[名醫張載伯發明立退脚腫丸]  
本藥部張載伯醫士出其數年之心得督製各種丸散而脚腫一症尤其擅長前年精選上等原料照其秘方製成是種靈丸以治濕熱下注脚背浮腫麻木酸軟步履維艱之足疾發行以來風行遐邇去歲銷數竟逹萬盒以致感謝書函積疉盈尺僉謂費數十元之醫藥金不及兩盒脚腫丸之效騐聲名遠播活人無算屢經中西名醫化騐咸推爲脚腫聖藥此丸之價值蓋可知矣不特專治脚腫已也凡氣虚内虧遍體腫脹等症服之均有奇效患病之家幸勿交臂失之並有小兒萬應散專治小兒肺風痰喘痰厥食積傷風咳嗽食哮等症服法另詳仿單每瓶洋四角價目每盒大洋六角服法另詳仿單製藥所上海浦東爛泥渡天一製藥部發行所上海法界大世界東隔壁楊子里北一弄天一製藥部本埠分售處英界三馬路新聞報館賬房海寗路伯頓路口勤康烟紙號九畝地新舞臺對門晋和祥京貨號虹口中虹橋堍永豐烟紙號小東門外陸家石橋堍一樂齋印刷所南市董家渡天主堂西首八十五號施寓外埠分售處漢口湖北街漢潤里博濟大藥房函購逕至浦東製藥所郵票九五折寄費自備　天一製藥部啓 
[東方第一催眠術教授療病矯癖代行千里眼預言術]  
開通命運機關 
君知命與運能有開拓之秘訣乎要知從何之進階乎曰莫如宜學催眠術也但既習之知而何由得曰殊不知此中之奥妙實難言喻今略舉焉如已學得斯術者先能知自已將來之命運又可矯正自已之惡癖强健自已之身體使得體質康强即是進財之階級尚能破疑世界一切不可思議之事均所解决故而若習斯術有此種種之能爲即開拓自已之運命何樂而不爲也希請諸君亟宜乘此時機速即入會肄習而資研究况本會現在優待章程尚仍續行倘至陽歷十月底後已期滿矣欲知詳章附郵三分堂奉上此佈　上海虹口閔行路巡捕房隔壁東方催眠術講習會謹啓 
[聲明]  
兹怡園股東公鑒昔樂記營業入不敷出由余借墊至乙卯年房屋翻造無力再墊後由王根興君墊洋二千元改復記續開當經各東承認王君爲經理余爲協理後因添費頗鉅後有王君等墊洋三千八百六十七元五角三分先後共墊洋五千八百六十七元五角三分照數無訛有簿可稽抑遇營業不振先理墊欵查樂記股份共集九十一股舊出七十一股尚有二十股作爲店内公積現股舊出七十一股尚有二十股作爲店内公積現雖改爲復記仍照樂記舊章繼續辦理至復記所墊樂記弓欵洋六百五十元此欵言明歸公積項下抽撥可也兹余另有别就自愿將恊理之職推與王君一人支持是復記往來均歸王君自理與余無涉諸君恐未週知特此聲明　丁德慶啓 
[洋房出售]  
洋房四宅在北四川路計地五畝餘欲得佳産者請到跑馬場對門神功濟衆水發行處領看施德之啓 
[好立克麥精牛乳粉ＨＯＲＬＩＣＫ'Ｓ　ＭＡＬＴＥＤ　ＭＩＬＫ]  
好立克麥精牛乳粉確是純全食品用最上小麥精與純净牛乳融合蒸製成粉誠爲無上食品也其質既補味亦極佳且消化更爲極易凡乳母無乳年老身弱病人體虚並患傷寒與他種熱症者服之最有裨益此粉最爲合宜代乳以喂嬰孩及小孩必能佐其體質發育拒其疾病侵入誠小孩之至寳且旅人携帶亦甚便利僅用熱水或冷水調服不必再煑亦毋須另加牛乳倘蒙　賜顧請向各處大藥房及商店購之須認明好立克麥精牛乳粉庶不致誤　好立克麥精牛乳粉亦有乳餻裝於玻璃罇内袋中携帶殊屬便利　好立克麥精牛乳粉公司設在英國思羅地方駐華總經理發衛禮設在上海内浦灘一號分大中小三種 
[介紹楊伯芳内科良醫濟世]  
楊君係吳興祖傳儒醫也學理精深存心濟世善治傷寒温病虚勞咳嗽及婦女經帶胎産肝胃氣痛諸症類能着手奏功同人等均所深悉特此推廣介紹願滬上患病者咸知所問津焉（診例）上午門診四角下午出診二元貧病均可减半（醫庽）現在上海英租界派克路益壽里即舊名昌壽里内（介紹人）陳潤瓉　關炯之　朱葆三　沈聯芳　虞洽卿王一亭　徐乾麟　陸維鏞同啓 
[一瓶斷根靈驗心肝胃氣痛]  
此散不論何種心肝胃氣痛凡痛極難能忍不特辛苦更有性命攸關如遇此症請嘗試驗之妙藥一經服下馬上即速止痛縱有遠年幾無可治之頑症以及結核成塊時痛時止腹胸腫脹濕痰邪熱勞鬱噎氣瘀滯等氣痛即服此散限定一瓶包能斷根永不再發大瓶一元小瓶半元上海英界三馬路新聞報館對門廣東杏濟堂啓 
[煤柳江白煤]  
分售處　上海新閘路華商柳江總公司　天津老車站聯記煤號　鎭江關東首興仁煤號 
[蓋世美容品的的嬌]  
此藥專治男女面部之不美無論黄黑烟容油氣瘡痕血點雀斑白點晦痣連塗三夜均退净美容之藥無過於此並治男女狐腋臭最爲奇驗出售以來已銷去數萬料寄來謝函萬餘封據稱極有神靈非常贊美定價每料一元六料五元特製每料二元外埠函購立奉寄費不加　上海東棋盤街鳴盛里對面厚豐祥號 
[印墨總批發所]  
啓者本公司向在日本大阪自設廠製造各色油墨五彩鉛印石印火柴商標用墨照相銅版並各種機器及附屬用品器具物伴自前分設上海支店以來己歷數載所發行之貨品質之優良顏色之鮮明荷蒙需用客家之贊美近因推擴銷路起見定價特别從廉敝公司備有各種樣本如各埠貴客需用來函索者原班送奉倘蒙惠顧無不格外歡迎　上海乍浦路二七四號黑越公司上海支店電話北六四七號 
[Ｔnie　TADE　ＲＡＲＥ　Ｔhe　gmunccielie　of　Gxcellence　on　good　Gleclinical　EDISON　]  
奇異二字為全世界最大電器製造厰之商標　中國經理慎昌洋行 
[請用國貨申]  
三南為記　零躉克己　請表交易　挽回權利　三友實業社　上海北四川路仁智里念五號　電話北一○三六 
[重陽近]  
僕年今週甲矣每當登高佳節觸目者輙帶媛携孩僕獨岐路徘徊暗傷伯道恨何如也自往歲購服黄灼生媧皇補始一索得男今則牙牙學語矣重陽又近感想爲何知耶津張紹熙佈○代售上海東棋盤街厚豐祥特製四元 
[受股聲明]  
兹有法界新北門外大街永泰祥紙號創於乙卯年合股開張共計十股内有俞詠記四股今因無意營業憑中將四股份資推併與股東林黄佘三人爲業自併之後號中盈虧一切事務均歸受股主權於俞詠記不涉恐未週知用特登報通告　永泰祥白 
 
 

Page 14

 
 
自由談 
時談 
[長壽新法] [  寄塵]  
　　汝欲長壽汝須勤快譬如一書他人讀之一年畢業汝讀之半年畢業是汝活半年可抵他人活一年譬如一事他人作之兩年而成汝作之一年而成是汝活一年能抵他人活兩年由此推之汝活五十年可抵他人活一百年汝活一百年可抵他人活二百年也東坡詩云無事此靜坐一日如兩日若活七十年便是百四十與此說相同而理相反也 
不冷曰近人奪權爭利尋歡縱樂之唯恐不及者其亦深知此新法也夫 
雜錄 
[花樣翻新] [  老申報]  
光緒十四年二月十九日本報記有花樣翻新一則其文如下記云英會審員蔡二源太守重申禁令不計婦女入烟館各烟館生理因此未免減色四馬路中市之紳園烟館獨出心裁按照吕宋票四萬號開燈一箋送票一號將來俟吕宋開彩即照號數分贈大土陳膏等其詳己列本報告白一時烟客盈門大有應接不暇之勢於是東棋盤街之惠園起而踵行之海客送票二號以廣招徠想以後效尤者當不乏人也附記告白如左 
奉送彩票本園開張東棋盤街揀製清陳公膏發客卽日奉送按月照吕宋票章程亦照吕宋票着彩領土額設四萬號開燈一只送票二紙挑膏一元送票二紙半元一紙照英五月分對號單領土烟可也仕商賜顧者須認本園庶不致誤惠園謹啓 
[丐鬭記] [  老申報]  
　　光緒十四年二月二十日本報月有丐鬭記一則如下記云丐頭蔡慶在太倉州屬某地糾衆滋釁傷斃郭有泰等情略登昨報兹悉江河乞丐其爲首者彼中人稱爲担頭每年二八兩月担頭率領諸丐次第往蘇松太各城鎭行乞每至一區必先聚衆械鬭能勝則由担頭按期給錢若干當鬭時先邀拳棒精通之人言明日給厚資其人扮作乞丐模形隨之而去是日有混名一隻眼蔡慶者帶領乞丐百餘人收取規費直塘横塘沙溪等三處担頭托上海担頭尖頭麻子即李福言定共給錢九十五千文蔡言是區區者祗可作横塘沙溪二處之錢直塘不在其内隨帶衆丐至直塘該處擔頭周春林見蔡來即言此事己托李言明母勞親舉玉趾蔡以李所言此間不在其内周懇蔡邀李到來再議李得知先遣精通武藝之刑邦曉眼耀忠魏大二毛即郭有泰前往與蔡會晤不數語即便鬭毆二毛身受重傷致死曉眼耀忠刑邦亦各受重傷生死未卜均被拖向荒隴問而去魏得遞逃告知李福以事關人命隨投太倉州喊控莫直剌移請上海縣裴邑尊派捕協緝行兇人並查被傷各人之下落未知以後如何也 
[俄廢帝遺屬之存亡] [  箴]  
進透電社近電傳俄廢帝尼古拉之遺骸己於愛加特林斯堡附近叢林中就刑處發見送往烏穆斯克安葬又據該電社十月四日亞姆斯特丹電稱維也納里區報載有消息謂俄廢后曁其數女於廢帝就刑後由武裝衞隊自愛加特林斯堡押往安寧之處忽於途中失蹤當道疑乃衞隊受賄釋放廢帝眷屬今必匿於烏拉爾山間己有縱騎四出搜捕云聞者方爲廢帝眷屬慶幸乃日前揀字林報十月二十七日海參崴通訊云近有哥薩克兵一隊自愛加特林斯堡開往倍姆行至去愛加特林斯堡第一站伊塞特於四周搜捕紅旗兵時偶見野中村民攢聚環立如堵近前視之則係燔餘之屍一堆因於其中發見廢帝眷屬之遺骸殘肢斷體狼藉不堪寓目餘燼中且有鑲寳石之細工金飾廢帝所佩之飾章鑲金鋼石與他石之十字架皇太子常佩之革帶女子之衣褲等物按愛加特林斯堡爲捷克軍佔據之前數日通該處之路線早爲哥薩克兵所守衆料廢帝眷屬之衞隊必因無路可遁故殘害諸人且燔屍滅跡惟金屬品經火未毀耳所可疑者毀屍之窟其大不足容此多屍耳外間且盛傳上伊塞特斯基軍工廠軍監葉瑪柯夫氏在伊塞特站被拘時曾以戕害諸郡主之情形語人藉此自詡觀於前後兩說廢帝眷屬之存亡將信將疑然安知奥報所載消息非俄人故作是說以掩人耳目耶 
益智新畫 
　　陀螺（像中）飯桶（像日）漁簍（像西）燭台（像去） 
[說家字] [  琴魂]  
　　嘗按家字從宀從豕古者穴居野處未有宫室先有宀而後有穴室家宫宁之制皆因之家字從宀宜也惟宀字下實以豕不亦不 
倫不類乎不知大有深義焉傳曰宴安酖毒徒知一時之安者必有受莫大痛苦之一日此一定不易之理也豕伏居於宀無動作之勞奔馳之苦但知日則飽而嬉夜則酣而臥宀以外不知另有天地焉其安則無與比然卒有爲人宰殺之一日豕雖爲人宰殺未始非豕有以自召也人苟安處於家置天下事於不聞不問一任他人爲之是何異豕之伏居於宀也而欲不如豕之受宰殺於人得乎霍去病何以家爲鬭穀於莬嘗自毁其家此其人皆英雄豪傑之士非不知安居於家之足樂特恐爲豕之續耳此禮所以生男設弧於門左而勵其有四方之志也 
[文虎識略] [  會心]  
正面謎之佳者終乏生動究不如對面反擊較見空靈如參差射反於齊南元射北方之學者未能或之先也樂只君子射小人長戚戚分明是汝過犯射於予與何誅正面著想射反是不思願聞己過射許人尤之於我獨何薄射俾爾單厚人交久則敬衰射不如友生蓋有之矣射乃底滅亡大卽堪誇射不矜細行日入而息射不昏作勞交情愈密射多病故人疏此曲祗應天上有射斯人不可聞令子射家君作宰逝不相好射人在人情在（諺語）不娶無子射旣昏便息（格言）諸如此類其活潑靈動有如銅山東崩洛鐘西應之勢 
白描一法略如對面然細按神理實屬不同彼則如聲光反射此則直摹繪如生相差之理不可不辨竊舉其例以作準則如不足爲外人道也射在家必聞反己知非射我無是也小君射王不待大是非爾所知也射在公明明我丈夫也射無曰予小子豈有他哉射惟子之故日出而作射明不息也無乃汝是過與射非予有咎不貳故射惟一經不尚詞曲射取語甚直小人勿用射使君子（解）不疾言射好說（口語）大則以王射巨無霸（古人名）正如描寫遠山峯巒畢現 
小說 
[短篇五分鐘（續）] [  常覺小蝶]  
裴荔詩曰女國民恕我冐昩惟吾軍隊即須他去故特來與君告辭曼黛聞語似驚而胸間之石乃似爲之一舒不禁展爲笑容曰君須行耶甚佳言次仰面乃見裴荔詩容色似含失望乃知己之一笑實傷其心然使裴荔詩能知其所笑之因則裴荔詩之欣幸正不知將何若也因曰君即於今日行乎裴荔詩曰頃得軍令卽以吾隊開赴前敵行期當在禮拜一晨然吾明日事情必無暇見君故於今今夕先告辭耳曼黛聞語亦現失望之色恨不能勸其速行而裴荔詩見其無言則但自言曰吾將行矣即擾君家亦不過半日之久耳君又何必悻悻惟有一語必須告君者則吾行後必有軍隊繼至領軍者己非裴荔詩尊甫言論之間當留意也曼黛微聲曰謝君美意言次俯首更無他語但聞裴荔詩微歎之聲曳其佩刀循河而去此時萬籟皆寂曼黛心無所主乃不禁掩面而器禮拜日富格之家舍曼黛外寂然更無他人裴荔詩預備移營奔勞無定老人亦不復見蓋將藉此一日之功預備夜間一戰似王室之興亡胥賴此老人反掌間也直至夕陽旣下老人始喘息而歸汗滿其額雙目炯然若有痴意曼黛起迎之曰父今日乃奔波竟日果何往乎老人低聲曰爲吾國耳言次而嗽若自鳴其功曼黛知禍事己成無可理論乃托言倦即自返其寢室然亦不臥但倚身床欄仰面而望屋頂心緒盤旋不能自己灰色之斜陽漸漸自床次下移以至弗見則天色己入暮矣窗外小街時聞足音雜沓　以佩刀之聲繼聞有人叩門則知裴荔詩歸矣心中不禁自警念其入門之時固猶無恙欲安全而出此門者恐無望矣欲使裴荔詩有所戒備則於其父殊不利願使其父告成功者則此少年必無幸兩念交戰於胸乃不能擇一而從顧時間己漸漸加促耳聞樓下有笑語之聲知老人必如卡東策畫而行竟以甘言誘此少年將令沈醉而後戮之則令身盡起膚粟似己見流血糢精之狀慘不忍覩旣而又聞裴荔詩登樓之聲側耳聽之則裴荔詩己自入其寢室而樓下猶聞　蹀似老人猶有所待也此時萬籟俱寂惟聞鐘聲的的無少停滯而曼黛之心乃亦翼翼隨之而躍搴幃外望夜色深墨但見星光閃爍下映河水　艶而明四郊寂靜不聞人聲知民黨之人正在黑甜鄉中作其還家好夢而不知慘禍即在眉睫也以夜色度之當己去十二句鐘不遠乃摸索近其爐次卽藉微火之光視壁上小鐘己指十一句有半曼黛忽有所感（未完） 
[自由談之自由談] [  一子]  
清季發行彩票附有副票一種性質近於賭近來湘鄂發行救濟劵亦附有副票一種性質則爲慈善蓋一以謀利一以救湘鄂人民之窮也今不謂又有一種特别副票其性質似賭而又非賭似救窮而又非救窮一般高等游民得之亦民國之奇聞 
 
 
 

Page 15

 
 
[家庭備覽]  
拭白鞋每當夏令。白帆布鞋盛行於滬上。惟此種白鞋。易遭汚漬。人多特購一種刷鞋粉用之。實爲塺費可以無敵牌牙粉。調水刷之。待乾。再用軟刷刷之。潔白細膩。勝於專用之粉。謂予不信。盍一試之。（王勤堉）上海虹口塘山路澄衷中學校 
治溼氣　脚指間每多發生小泡。或致腐爛。可用無敵牌牙粉糝之。自能吸乾而愈。且免臭腐。（王勤堉） 
洗銀噐　本莊出售原典銀飾。顧客往往嫌其色暗。因聞無敵牌牙粉。能去汚無痕。試以銀器置開水中。片時取出。以是項牙粉滿塗其上。另以硬毛板刷徐徐刷之。復放水中滌淨。如是二次。皎亮如新。比之煤洗者。實尤爲便利也。（詹兆梅）崇明廟鎭江怡和衣莊治刀傷出血　日前庖人治酒時。不意爲爲廚刀割開虎口。血流不止。用止血藥敷上。藥又爲血所冲。難以停留。偶憶無敵牌牙粉。功能止血。即將粉敷上。血遽取止。遂以軟布裹之。不數日落痂收口而愈。亦無痛楚。誠良藥也。（詹兆梅） 
擦洋磁盆　面盆爲吾人日用之物。若用多日。即油膩滯滿。且粘牢難以洗脫。實爲恨事。兹從心得而來。將無敵牌牙粉置油汚上。用水擦之。即可應手而落。因是項牙粉含有去油性。故用之極效。不論何種磁器。均可以此法行之。（詹兆梅） 
脚溼　吾國俗尚。有於脚趾中放血者。實非所宜。緣人身血毒症每由足趾甲破裂所致。因足部嘗處抵溼之區。微生物孳生最速。設浮皮穿破。即從破處直入血管。血毒因是而生。或至不治。故西醫謂足指甲非保衛不可。如出水奇癢。可於洗足後。用無敵牌牙粉。撒布趾縫。數次即愈。（褚卜父）丹陽香草河分公所 
面皰　青年男女。在春機萌芽期間。其皮脂腺旺甚。多發面皰。大小不一。俗各騷瘰。可用無敵牌牙粉。用水調匀。每日擦面三次。夜則用稀蜜水調敷。不數日必愈。（褚卜父） 
舌破出血　日前早飯。覺口中有血腥氣食物亦然大異之食畢取鏡照之。則舌上已齧去如米粒大一塊。血出不止。因念無敵牌牙粉有止血之功。乃厚塗之。旋即漱去。（嚥津不妨）凡三四次乃止。（周直養）上海商務印書館編輯所 
藏針　針一名引線。易生鐵銹。若于盒中置無敵牌牙粉少許。以針横臥其上。可免生銹之弊。（周直養） 
擦幾何用器　若晦暗不明可以絨布蘸無敵牌牙粉擦之。則光亮如新。（周直養） 
嵌甲　足指甲過長。則嵌入肉内腫痛生膿可忍痛先以翦翦去其甲。隨取無敵牌牙粉掺入能止痛生肌。收口如神。（周直養） 
冬日面膏　以無敵牌牙粉和入白蜜中。稀稠得中。取敷面上及手背。則肉色潤澤。無凍裂發燥之患。（周直養） 
面上小瘰　面上忽生小瘰。頂作白色。内必有膿。可以針挑破。擠出分泌物。即以無敵牌牙粉塡之。結痂而愈。（周直養） 
附白　本星期接收來稿甚多不及備載容下星期續刋如荷賜稿請直寄上海西門内靜修路念四五六號家庭工業社總務處收如索此項牙粉但寄郵票三分即奉一袋（多索照加如要盒粉須寄一角二分瓶粉須寄二角四分）整箱批發另有特定價表來信索取即當寄奉不誤　家庭工業社總理天虚我生啓 
[無敵牌牙粉聯句]  
辱承諸君投稿多至二千餘聯句酌字斟較量軒輊殊不易易特邀鈍根常覺二君共同評定以期平允凖於隂歷九月十五日在申報自由談下揭曉贈彩特此佈聞　天虚我生啓 
[欲得精細絶倫紅樓梦冩真之大贈品者請購此五種小說]  
（共和軼聞）民國野史　（武俠小說叢書之一）劍俠駭聞　（武俠小說叢書之二）風塵奇俠傳　（風雅必携）掃愁集　（海上花界軼事）柔鄕韻史 
○民國野史吾民國乃諸先烈以多少頭顱之代價所得豐功盡業恐爲國賊剝奪殆偉於是姜君泣羣行輯是書出版以來早經蜚聲士林凡吾民國開幕前後之秘密信史俠士偉人之遺聞軼事以及載場佳話演壇雄辯慷慨豪談悱惻綺語有英雄有美人有奇童有方士原原本本備載無遺全書一千餘頁都八千餘萬字洋裝四厚册圖畫六十餘幅重加訂正現已三版當兹國慶爰照原價兩元特别優待一元二角 
○劍俠駭聞是書爲九十六飛仙劍俠之遺聞軼事際此魍魎當道時代虬髯遺蹟謹得留傳於楮墨間此種妙品於賞花酌酒之餘手執一卷無異與豪男子俠女兒一堂晤談快心事全　册定價一元行價六角 
○風塵奇俠傳是書爲近代一百三十六俠客之軼事豪談綺語乃小說中最有興趣最有精神者也非獨可作茶餘酒後談助實足爲社會敎育之輔佐品前後念萬餘言定價一元特價六角 
○掃悉集爲風雅人必携之書内容有棋譜有燈謎有酒社芻言有名人小傳有文豪游記洋裝一册定價三角特價二角 
柔鄕韵史爲海上三十年來花界之異聞也首冠花影圖數十副尤爲艶麗無匹洋裝一册定價五角特價三角 
贈品簡章以上五種原價四元八角如蒙合購照特價大洋兩元九角計算外再奉贈精巧絶倫美術品紅樓夢寫眞一册（價值洋八角）如另購則不在此例外埠郵費加一郵票代價九五作實上海新閘路新康里一千一百七十五號振民編輯社啟 
代售處上海交通路交通圖書館及各省各大書局均有出售 
[育嬰寳鑑]  
家庭必備　男女必讀 
本書載有配合及姙娠之原理　未婚與無子者不可讀　本書載有保孕安胎之方術　家有孕婦者不可不讀　本書載有兒童傷病之救護　爲人父母者不可不讀 
人生最不幸事莫如無子不但嗣續攸關即生老病死無人侍奉資財産業無人繼承其痛苦己有不堪言者 
無子之原因有三（一）男女有病不能生育（二）孕婦不能保全胎氣（三）撫有子女不善調護以致夭亡欲免此厄須知育嬰方法欲知育嬰方法須讀本局所編之育嬰寳鑑 
○本書三大特色 
一育嬰之書時人多有編譯惟俱偏於一部分欲求自婚姻配合曁懷胎生産以及兒童敎養衛生完全無缺可爲育嬰專書者當推本局所編之育嬰寳鑑特色一一是書以日本大倉久所編之育嬰與衛生爲藍本並搜羅中西醫家學說方術彙集成書說理精確處方簡當文理又極淺顯務使婦孺能解以備家庭實用特色二　一本書爲大孤醫科大學醫學士現任滬寗鐵路醫官汪企張先生鑒定露沙醫院院長陸菊軒先生中醫惲鐵樵先生序言價值名貴與迻譯東西文者不同特色三 
○本書目錄 
（育嬰前編）一嫁娶婚姻之注意　同族結婚之弊　二姙娠論姙娠之原理　不姙娠之原因　不孕病治療法　三姙娠之徵候姙娠　姙娠之期間　月經　惡阻　姙娠中各種異例　四姙娠中之攝生飲食衣服　住居　身體清潔法　便溺　運動　精神保養　五胎敎胎敎之必要　胎敎之方法　六分娩之準備　分娩預知法穩婆之選擇　産室　看護人及産具　産衣七生産生産之預報　生産　生産之方法抱産兒之法　八産蓐中之注意産蓐期産蓐初期之飲食　産蓐中身體之異列衣服各種禁戒 
（育嬰後編）一生兒養育法　沐浴　衣服　身體檢查　初乳及産髮　二哺乳　乳汁之種類　生母之乳乳母之乳　三人工養育法　人工養育　牛乳　乳粉　四第一期之嬰兒衛生沐浴　衣服　運動　剃髮　睡眠　便溺　五第二期之嬰兒衛生　沐浴　飲食　衣服　運動　六小兒傷病救護法　擊傷　跌傷　灼傷　凍傷　割傷　刺傷　中毒　溺水　發熱　咳嗽　便秘　急慢驚風　目疾　耳漏　兎唇　鵝口瘡　腦膜炎　消化病器　貧血　虚弱　麜爛　風症　痘瘡　麻疹　百日咳　七家庭敎育家庭敎育之必要　小兒宜早敎不可過愛　乳母保姆之注意　義方之敎　姑息之愛　習艱難　主忠信　先入爲主　嗜好游戲　言語動作　就學及幼穉園 
（衛生前編）各自衛生法　骨骱　筋肉　皮膚　血液循環器　消化器　呼吸器　泌尿器　神經系統　五官　衣食住 
（衛生後編）公衆衛生　六種傳染病預防法　種痘法　其與專齋之演說 
（附錄）目繁不備載全書約二十萬言洋裝兩存厚册　預約每部大洋一元外埠函購加郵費一角隂歷十月二十出版出書後即售洋二元不折扣　發行所上海英大馬路抛球場東首鴻仁里内大同書局 
[情]  
情慾寳鑑一書爲衛生之要素養身之寳鑑也内容如述（淫慾之節制）（節制情慾有益於身體）貝類爲催淫劑）等類均直接與人生之大關鍵是書現歸本局代售定價洋四角現售特價祗收大洋二角並附秘藏珍本貴妃等精圖多幀栩栩欲活 
注意内如無楊貴妃圖者是翻印之書即僞貨幸勿受欺 
秘冪異聞 
是書著爲章回長篇小說體裁描寫上海北京社會種種淫僻奸邪情狀閱之令人喜笑怒駡勝讀二十年目睹之怪現狀一書千培並加以社會醜態精圖三十餘幅全書二厚册贈盒一只定價洋八角現售特價祇收大洋四角 
洪憲宫闈秘史　再版出書 
全書四册贈盒一只便宜機會現售特價祗收大洋七角 
贈品 
本局開創伊始爲優待惠顧諸君起見如以上三種合購者計大洋一元三角贈玻璃版精印美人艶痴圖一幅長二英尺郵票九五作實寄費加一　上海麥家圈萃秀里　寰球圖書局 
[華革和服　新鞋上市　男女ＷＡＬＫ　ＯＶＥＲ]  
華革和服秋鞋式新質美價廉華革和服鞋行上海南京路十七號 
[廣招免費面函授生]  
本校此次所招免費生學費講義費雜費均一律免納但以百名爲限索閱章程請附郵票三分上海愛而近路福壽里一六五六號寰球催眠大學校佈 
[古今奇書顏如玉]  
是書内容妙趣環生古諺云書中自有黄金屋書中自有顏如玉購讀之後人人可得黄金屋人人可得顏如玉書印　多購者從速定價每册洋三角外埠郵票通用批發格外克已上海北浙江路新德興里時敏書局本外埠各大書局 
[出盤聲明]  
本城九畝田開明里恒泰仁記洋雜貨號兹因華元通不欲經營出盤於朱植良開張所有各號往來銀錢貨物均歸朱植良料理一切帳目等情三面憑中交割清楚以後盈虧亦與華元通無涉誠恐各寳號末甚週知特登申新兩報聲明　恒泰仁記華元通白 
[受盤聲明]  
本城九畝田開明里恒泰仁記洋雜貨號兹因華元通不欲經營出盤於朱植良開張所有各號往來銀錢貨物均歸朱植良料理一切帳目等情三面憑中交割清楚所云華元通自巳名下往來銀錢貨物與朱植良無涉以後盈虧亦與華元通無涉誠恐各寳號未甚週知特登申新兩報聲明　恒泰仁記朱植良白 
[召賣房産]  
兹有坐落横浜橋北邢家宅地方朝南石庫門樓房兩間一廂兩宅傍有餘屋計田三分五厘車馬可以直逹住宅甚爲合式如合意者請至廣東路五百廿一號李君接洽 
[各界適用新撰詳註　分類尺牘大成三版廣告]  
是書係周君蓮第所編並經袁韜壺先生訂正袁周二君嘗爲幕賓故于尺牘一門飽經閱歷深加研究每有所作無不應用合宜是書係取其生平得意之作彙集而成内容分類極當選擇甚精運典必取於工雅取材必合於實用門類共分卅有二如政學軍警　婦女家　書交易　謀託　通候　借貸　求索　償還　辭謝　聘請　荐舉　饋贈　酬謝　規誡　催促　慶賀　慰唁　訂約　抵押　允諾探詢　報告　詰問　聲明　訴訟　籌辦　滙兌保險裝運等類無不詳細備列並附各種契據劵單柬帖一切最新程式而於商界需用尤爲應有儘有纎悉無遺且筆意新頴詞句典雅引用典故均標明出處或有難解意義及艱深字句並虚字等類均一一細爲註釋以便閱者易於領悟誠函牘之大觀應酬必備之良書也此書於本年春季出版未及兩月銷至三千部之多於五月間再版現外埠函購仍絡繹不絶足見此書之有價值能博社會之歡迎兹因冉版業己售罄特印三版三千部以公同好而副惠顧諸君之雅意全編四百餘篇分訂十二厚册定價大洋一元二角特價六折實洋七角二分以一千部爲限書印無多購請從速外埠函購加郵費一角三分分售處上海棋盤街掃葉山房外埠各大書坊均有出售總發行所上海四馬路望平街西首鴻寳齋書局謹啓 
[文藝雜志十三期出版]  
本期起改用精鈔石印都計十二萬言分釘兩本内容有未刋秘籍數種至爲名貴且每種首尾完全將來每四期爲一結束分類裝釘即成一小叢書也定價洋紙四角本連六角書印無多購請從速○總發行所上海棋盤街口掃葉山房 
[廣東仙壽窩百補人參再造丸加料衛生丸]  
此丸專治男女老少氣血不和諸虚百損心腎不交遺精流滯兼治戒烟斷癮之後氣力不佳精神不足飲食不舒本窩精工監製此丸有培養元神之力能補先後天之功價廉物美藥到病除如欲體壯者實有再造焉一品每洋一粒加料每洋二粒雙料每洋四粒衛生丸同價 
[參茸烏雞白鳳丸]  
本窩秘製良方專用鹿茸烏鷄遵法製煉專治婦人虚弱經期不調隂陽兩虧産後失調久不受孚及赤白帶下等症一切服法另載仿單每洋四丸加料每洋二丸經期腹痛丸每盒一元寧坤至寳丹雙料每盒洋一元單料五角每盒洋五角舖在上海二馬路晝錦里請認鐵拐李爲記廣東仙壽窩啓 
[隨園戲墨]  
隨園先生爲一代名流著作等身尤喜游戲三味彷彿謫仙人下世故其所著書無不膾灸人口此戲墨一編尤其小說中之傑作惟向祗傳抄未經印行故百數年來人鮮得讀者近覔得其原抄本因其名貴特付諸石以公司好愛讀隨園文者諒必以先賭爲快也每部四册定價八角　上海棋盤街掃葉山房　江左書林中華圖書館　四馬路國華書局漢口掃葉山房 
[靈界函授學校]  
本校宗旨純爲養成完全靈學人才起見故特聘催眠大家吳偉如楊少珊二君擔任正副校長吳楊二君久爲靈界所歡迎又爲本校所敬仰者也　本校講義己經出版其中玄玄妙妙眞令人不可思議諸君　有志嚮學請耗費郵票二分索取本校規則一閱方知本校敎授之方針也　天津法界泰安里一號本校白 
 
 

Page 16

 
 
   
 
