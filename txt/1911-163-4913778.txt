# 1911 - 163 - 4913778

 

Page 1

 
 
   
 
 

Page 2

 
 
上諭 
[五月二十一日内閣奉]  
　　上諭度支部會奏遵旨籌畫川粤漢幹路收回詳細辦法各摺片鐵路收歸國有固以維持路政實以體恤民艱前經降旨停收川湘等省各項雜捐並累次諭令將巳收之款妥籌辦法兹據奏稱請將粤川湘鄂四省所抽所招之公司股票盡數騐明收回由度支部郵傳部特出國家鐵路股票常年六釐給息嗣後如有餘利按股分給倘願抽本五年後亦可分十五年抽本未到期者並准將此項股票向大清交通銀行照行規隨時抵押其不願換國家鐵路股票者均准分别辦理以昭平允粤路全係商股因路工遲滯糜費太甚票價不及五成現每股從優先行發還六成其餘虧耗之四成並准格外體恤發給國家無利股票路成獲利之日准在本路餘利項下分十年攤給湘路商股照本發還其餘米捐租股等欵准其發給國家保利股票鄂路商股並准一律照本發還其因路動用賑糶捐欵准照湖南米捐辦理川路宜昌實用工料之欵四百數十萬兩准給國家保利股票其現存七百餘萬兩願否入股或歸本省興辦實業仍聽其便等語籌畫尚屬妥協著督辦粤漢川漢鐵路大臣迅速前往會同各該省督撫遵照所擬辦法將所有收款分别查明細數實力奉行朝廷於此事審慎周詳仁至義盡經此次規定後倘有不逞之徒仍藉路事爲名希圖煽惑滋生事端應由 
 
 
 

Page 3

 
 
該督撫嚴拿首要盡法懲辦毋稍寛徇以保治安欽此 
　　上諭丁寳銓奏假期又將届滿病仍未痊籲懇開缺一摺山西巡撫丁寳銓著准其開缺欽此監國攝政王鈐章奕劻那桐徐世昌署名 
　　二十一日召見内閣總協理大臣澤公盛宣懷端方張學華 
論說 
[論外官制（萬）]  
　　外官制即直省官制。今之論直省官制者。分兩派甲派謂宜重督撫之權此即主張地方分權論者也。乙派謂宜削督撫之權。此即主張中央集權論者也。甲派所持之理由。謂吾國幅員太廣。人口過多。風俗不齊。形勢各異。而東北西北各省。尤爲外患所常生之地。設督撫權力過小。事事聽命於中央。則中央之耳目萬不能周。能力萬不能及。思慮萬不能到。此就政治之實騐而立言也。乙派所持之理由。謂凡一國之政治。貴統一忌紛歧。貴敏捷。忌遲滯。貴一貫。忌變更。設督撫權力過大。中央不能牽制之。則甲省與乙省不相謀。而政令紛歧矣。督撫之地位與中央殊。其觀察之眼光及主張之方針。無中央臨機應變之巧。而政令遲滯矣。中央行政無論對内對外。皆有其全部一貫之宗旨。督撫局於一省。其眼光不定。常有隨時移動之虞。是政令多變更矣。此就政治之理論而立言也。 
　　頻年以來。國中上下。對於外官制之問題。所發表之意見。不外此兩派雖。然。彼其所論。恒限於督撫。以下則鮮有論及者焉。夫督撫地位不過爲外官制中一部之問題。非外官制全部之問題也。謂督撫地位關係於外官制者較鉅可也。謂捨督撫地位之外。而外官制便無可議之價值不可也。不揣愚陋。欲就外官制之全部並研究之。首論督撫。次及督撫以下之官廳。 
[（一）外官制之沿革]  
　　欲研究外官制。必先研究督撫。督撫雖祗關於外官制之一部。然督撫之地位輕重。影響於政治者極大。關係於國家之强弱盛衰者至鉅。故論外官制。自以先解决督撫之地位爲下手。（按在地方自治制極發達之國吾之此論全失其根據兹之云云係專就我國現勢而立言也） 
　　督撫緣省制而設。省制沿元明而來。總而言之。曰地方官制也。有地方官制之先。必巳有地方行政吾國有地方行政自秦始。秦廢封建置郡縣。郡置守以治之。於是始有地方官制。然以秦之郡守。例今之督撫。相差甚遠蓋中央集權亦始於秦。秦之所以分天下爲三十六郡者。卽鑒前代封建之弊。欲集其權於中央。於是每郡置守。使以地方聽中央之令。自漢以後數千年。多沿秦制。主中央集權。故如漢之剌史。唐之節度使。宋之監司。其地位雖若督撫。其權力皆甚輕微。其所以然之故。則因吾國之國體。向爲君主。吾國之政體。向爲專制。凡專制之政體。莫不以中央集權爲便。故數千年皆因之。雖漢末之州牧。唐末之藩鎮。時有驕蹇不臣之事。似其權力視今督撫爲。較高然其原因。皆在於君主庸弱。中央失政而起。非地方官之權力本大也。及至元代。始置中書行省十一。立於各路監司之上。爲地方最高級之官廳。與今督撫相仿。然元制之意。固非欲分權與地方。特以領土過大。不能不區爲行省。而一省之中政事過繁。人口過衆。不能不重其地方官廳之權。觀其名爲中書行省爲丞相。卽可知其仍取中央集權之制也（今日欲以督撫兼國務大臣銜殆亦元代立法之意）有明立國。其厲行專制。更甚於元。而於是棄丞相之名。改爲督撫。本朝仍之。雖名爲地方分權。而督撫兼副都御史銜。兼兵部尚書銜。亦中央集權意也。世之論者。咸謂督撫兼御史銜。可以彈劾中央。督撫兼兵部尚書銜。可以管軍事行政。認爲督撫權大之証。而不知其立法之意。正欲利用此兼銜。以便與中央易生連屬之關係。而行其集權中央之實也。蓋督撫雖有彈劾中央之權。而在實際上觀之。朝廷能有幾回信。督撫之彈劾而罷中央大臣之。職督撫雖有管理軍事行政之權。而在實際上觀之。藩司管餉。糧道管。糧步步爲之牽掣。又何嘗可以聽督撫得以自由調遣軍隊乎。故地方官制之沿革。自秦迄今。雖設官之名稱不同。其權力大小地位輕重。雖亦稍有出入而要不出中央集權之範圍。此外官制之沿革。也 
[（二）中央集權與地方分權之研究]  
　　欲研究外官制。當以中央集權與地方分權爲先决問題。此問題决則外官制可定矣。以余之所信。則今之中國。旣不宜有絶對的中央集權。亦不宜有絶對的地方分權。若行絶對的中央集權。則以我國幅員之廣。人口之多。各直省各邊地情形之不一。風俗之各殊。必至有捍格遲滯之弊。此就地方一面所觀察而立論也。若更就中央一方面而觀察之。爲問現在及將來十數年内之中央政府。果能優勝於地方政府乎。以現在論。吾實見今之地方政府。似較中央政府爲差勝。以現在而逆計將來十數年間。吾亦敢决中央政府之賢且才者。必不能遠過於地。方（此不難就所定之閣制推知之）然則若行絶對的中央集權。則中央每一失政。影響立及於全國。此絶對。的中央集權之不宜也。至於絶對的地方分權。就政治之學理而言。則政治未發達。一難也。各省自爲風氣。畛域愈分。則政治之氣脉。愈不能連絡一氣。二難也。若就政治之現勢而言。現政府方谷以皇族爲政治之中心。皇族心理。極排斥分權。謂恐招革命瓦裂之禍。一難也 
 
 

Page 4

 
 
督撫非立於全國政治之中心。其眼光易局於一部。則其對内所行之政策。常與對外之政策不相應。二難也。此絶對的地方分權之不宜也。 
（未完） 
專電 
[電一（北京）]  
　　駐俄使臣薩蔭圖密電奏報俄廷議改商約預要六端内閣即將原電轉交陸徵祥閱看飭早赴俄 
[電二（北京）]  
　　各督撫聯名力爭陸軍集權中央之電奏（巳略見昨報專電）并謂主張此事者僅於理想上求統一事權實則巳伏兵事危機 
[電三（北京）]  
　　御史德壽奏邇來錢業虧倒時有所聞商民受累甚鉅亟宜推廣紙幣以資維持奉旨度支部知道又奏醫學係民命所托亟應提倡奉旨民政部知道 
[電四（北京）]  
　　某督電奏五營排長韋東材辱詈長官縱兵騷擾請旨斥革 
[電五（北京）]  
　　資政院奏報續辦速記學堂修改原定章程奉旨依議 
[電六（北京）]  
　　稅務處奏總稅務司赫德病仍未痊請賞假一年 
緊要新聞一 
[俄人終不忘遠東殆哉岌岌乎]  
　　近來俄國朝野共同爲極東之研究以平和的一定方針爲東俄及北滿之經濟的經營將來官民一團向極東實力發展其計畫之著手進行先以本國接近者爲急務開鑿屋布河直達大連河又預期於俄歷一九一五年完成西伯利亞鐵道之複綫聞新總督克達兹帖氏俄帝極信任之曾與以廣大之權限最近又經勅許得黑龍江調查隊之指揮權其調查費爲八十六萬五千圓之支出巳經俄帝裁可今後將於黑龍江及貝加爾雅庫兹思克一帶爲精密之調查該督又以浦鹽（即海參威）築港問題特開各省委員會井議敷設東清鐵道組織義勇艦隊聞此次會議將使俄國汽船東亞汽船等各大公司之代表者參與審議以期周備近又電傳俄國貿易協會受俄帝勅裁於極東部新設一機關以連絡極東之貿易業者其種種方面活動之凖備皆出自克總督一人之手腕中國得此勁敵不知政府亦有對付之方法否 
　　俄國自與日本戰爭後議定以七億五千萬慮布於十年間大行擴張海軍以恢復遠東之勢力去年曾將此案附之國防會議逐次調查刻將於本期會議通過其預算之大半爲製艦費除目下建造中之新式戰艦四隻及經下院通過上院討議中之戰艦四隻以外更造十二隻新戰艦及速力極快之巡洋艦驅逐艦水雷艇若干隻 
[中墨索償生命之交涉]  
　　墨西哥革命黨於杜列温埠虐殺華僑一案屢紀前報兹據舊金山電云中國政府擬電飭駐美張欽使向墨國政府要求賠款共六百萬美元並有擬派巡洋艦一艘前往墨國示威之說據駐墨中國代理公使調查華僑被殺共三百三名其華人所設銀行會館商舖等共被搗毁五十九户並聞中國政府除要求償款外更擬向墨國政府要求數欵（一）墨國政府向中國陳謝損辱中國國旗之罪（二）將被害華僑之遺族妥加救卹（三）嚴辦虐殺華僑之人（四）將來華僑之生命財産由墨政府確保其安全 
　　又舊金山通函述華僑被殺情形云華歷四月二十四日舊金山中華會館接墨西哥國巴核埠中國僑商公函内稱十一日八點鐘墨國革軍到與官軍對仗十三日午革軍勝即入佔該埠郵局及各官衙均焚燬信息不通計官軍被弊者兩名華人不幸被斃者三名受傷者數名而商户所有貨物被革軍搶掠約值萬金此外所失金銀尚未知多少現各行均無貨物發賣受驚受害慘難盡述懇貴紳董等卽請黎領事如何設法救濟并請加電美領事格外保護云云此爲慘劇開塲之第一幕越日得各處電告言墨國菜苑埠革黨與華人交鬨慘殺華人二百二十五銳由有五十名係燕打尼慎路旅館東主及三華園内工人是役也連戰三日自華歷四月十五日起革軍來攻與官軍相持不下至十七日官軍敗北墨將利夏路督兵離去菜苑革軍一進城卽欲入華人所租耕之園華人拒之革軍立發鎗卽轟殺華人數十華人懼黨軍搶刧銀行故各挾鎗械爲衛以是觸革軍之盛怒乃大肆屠殺計華人中業洗熨者死四人在旅館死者九人在田園死者三十二人在巿上被　 
 
 

Page 5

 
 
死者一百七十九人此外日本人被害者七十人德國人被害者一人西班牙人被害者十二人美國人亦有被害者至墨西哥本國之死者則黨軍二十六人官軍十五人平民三十四人而巳 
　　此次革軍對於黄種人似有種族之見查菜苑地方巿面之利權多爲華人掌握且有積蓄多金者黨軍對之全無憐惜心或砲或刀必置之死地而後巳初入菜苑即以係華人資本家林某林某之頸曳而走於公園之内四圍至肉糜骨碎氣息奄奄又舉槍連轟之閱數分鐘而斃命查林係墨西哥北部最富之華商充該處華人所開銀行總理革黨此舉殊背人道大爲世界所不容也 
　　墨國聖那罅省坎茂利巿埠華歷四月二十一晚四時突有革黨兩人手執長鎗到廣華園及廣盛園索銀二百圓答以一時未備候籌妥交不允立卽轟斃華人八名尚有兩人姓名未詳僅被彈中衣服幸而脫走當由華人某報告地方官署請騐地方官稱斯時巳去職無政治辦理之權故所拿兇手未訊一詞而釋噫 
[端督辦用人之深意三楚英雄入彀中]  
　　端方自奉督辦四省鐵路大臣之命其第一層計畫卽爲收羅湘鄂兩省士紳并召致門生故吏之久居兩湖者藉資利用而收弭患無形之效兹得個中消息端督辦於十二日特謁慶邸及那盛兩大臣面商到差後酌用本省辦路舊員曁有聲望勢力之紳士以期銷釋意見聯絡衆情慶邸等深以爲然准其隨意調派委用聞該大臣現巳密遣心腹婉致此意于某某四代表未知肯入彀中否 
[法政别科生不免失望]  
　　上年京師法律學堂乙班畢業生以不能與甲班同等獎勵享免去法官第一次考試之權利以致大起風潮旋由法部調停准其通融辦理風潮始息乃法政别科生因此亦思援例邀免由内閣侍讀學士延昌片奏謂京師法政學堂别科所習科學其程度年限與現時京師法律學堂相同擬俟其畢業之時凡考取及格者得援京師法律學堂乙班畢業之例一體免法官第一次考試交法部分發直省各級審判衙門學習等語現經法學兩部會同議駁略云司法人才以取材於完全法律學員爲原則任用法官又以必經兩次考試爲原則近年以來憲政之進行日促司法之區域至繁懸事待人誠有供不逮求之慮人才旣形缺乏辦理不無通融是以上年憲政編查館及法部奏准將法律學堂乙班畢業學員准免法官第一次考試實則一時權宜之計非法定辦法當如此也且法律學堂性質係以專門法律爲生法政别科則於法律課程之外兼授政治經濟及普通各科學科旣有專習兼習之不同則其程度自難相提並論上年學部改訂法政學堂章程於别科雖巳增授民事訴訟法刑事訴訟法等項科目然須在宣統三年以後入學者方得敎授而京師法政别科開學係在宣統三年以前此項學科旣迫於分習又畫於半途豫計畢業之時恐難遽臻完備即以名義言之法律學員係專用於法官一途法政學員則司法行政兩途均可併用若遽免其法官考試於義亦屬無取查上年法部奏將法律學堂乙班畢業准免法官第一次考試摺内業經聲明此項學員入堂肄業在法院編制法未頒以前而本學堂又係專爲養成司法人才而設故特予變通嗣後該學堂續行開班各生及他項同級之學堂不得援以爲例是對於該學堂續行開班之學員尚慎之又慎不敢稍爲假借則此項法政别科自應按照法部原奏辦理不得援以爲例該學士所請援免考試之處應請毋庸置議五月初四日奉旨依議 
[粤省籌抵賭餉仍無的款]  
　　粤省籌抵賭餉之欵以牌膏捐爲大宗現因洋藥加稅膏捐無着由粤督張鳴岐電請撥補内稱東省土膏牌照捐由商人承包按月繳銀二十四萬元合銀一十六萬兩每年共應繳銀二百零一萬六千兩遇閏照加前奏稱二百萬兩係舉成數而言擬懇天恩飭下度支部自洋藥加稅之日起照二十四萬元之數按月撥還以濟急需至粤省現辦膏牌捐章程每土百斤應收捐銀四百元合銀二百九十四兩合之原日洋藥稅釐每百斤徵銀一百一十兩共應徵銀四百零四兩今每百斤徵銀三百五十兩巳不敷抵補且粤海關自三月二十五日起至四月初八日止共進口洋藥八百三十箱尚有從前進口未經銷售者存土旣多加稅實行後亦恐增收無幾有此兩因若但以東省加收之洋藥稅抵撥東省之膏牌捐斷難足額並請飭下度支部通盤籌畫挹彼注兹總期撥足原數以支大局而重餉稰等語此電係於上月十三日具奏現經度支部奏復云查粤省籌抵賭餉之欵以牌照捐爲大宗現在洋藥加稅巳定實行該省土膏捐即須另籌辦法原奏亟請抵補並慮難於足額自係實情所請以洋藥加稅撥抵賭餉之處自可照准惟必須俟收有成數方能撥濟該省應用至所奏難於足額請飭通盤籌畫挹注一節查土藥奏准加稅時聲明各省現行之牌照捐如專係稽察零售取締烟户者仍可查明准其照辦是該省土藥加稅雖如原奏巳成弩末 
 
 

Page 6

 
 
而牌照等捐果能另籌辦法亦未始不可暫資彌補約計各項所收當不致不敷原數總之該省牌照各捐原難恃爲常有之項前巳迭經奏令該督督同官紳商民另籌大宗的欵方爲妥善况進口年限本係遞减此次欽奉諭旨嚴飭各省以刻期一律禁絶爲主是該省進欵之關係洋土各藥者無論爲稅爲捐皆有停止之日若不另籌可恃之欵而專以加稅爲籌抵之謀非所以計長久絶害源也應仍懍遵迭次奏案另行妥籌大宗的欵彌補賭餉以資經久奉旨依議 
西報譯要 
[貴州禁烟之成績]  
　　字林報載二十日北京電云英國特别禁烟調查員謝立山君游歷各省調查一切巳滿六個月現巳回京據稱貴州之鶯粟巳减種十成之七 
[粤漢鐵路債粟之易售]  
　　文匯報載二十一日倫敦電云中國國家五釐起息借款英金六百萬磅業巳刋發出售債票招貼每百磅定價收金一百零半磅此欵係爲建造兩湖鐵路一千一百二十四英里以接粤漢京漢鐵路之用倫敦柏林兩處發售之債票即時告罄債票之價約漲高百分之一 
[中國賀禮專使抵英]  
　　又載二十一日倫敦電云中國赴英慶賀加冕專使振貝子巳抵倫敦外務部代表均在杜佛口迎接 
[俄國增派大軍赴阿穆爾少]  
　　又載二十日柏林電云據聖彼德堡電稱俄政府擬續派大軍一萬六千人駐紥阿穆爾省以厚該省兵力並擬用中國工人建造兵房云 
[西比利亞皮業近狀]  
　　據某西報載稱近年西比利亞皮貨業大爲减色自華商攬奪此業後俄人購數大减俄國洛仗佛萊雅報訪事聲稱一千九百零九年俄國商人所購之皮共值羅卜四五十萬圓第二年僅購貨十萬羅卜其餘之貨盡爲華商捷足先得 
[豆油能製橡皮]  
　　德國特許專賣局近以豆油煉成如橡皮之物其法先以豆油熬成濃質加入滷汁鹽復加熱至一百五十度其煉成之質與天然橡皮無異據拂蘭克費脫報載稱大豆爲膠州之出産品運往德國可以免稅故德國將創興一重要之新實業云 
[京師近事]  
　　陸軍部廕大臣因改設各省軍事參議官一事頗爲各督撫所反對日前在軍諮府與濤朗兩貝勒互商對待之法聞某廳長建議謂各省督撫旣反對此事將來部派人員到後必至互生意見不如將各省駐防將軍都統等改設軍政使專司全省軍事遇有事故可與督撫會商辦法旣可收統一之效又可免衝突之嫌聞各大臣甚以爲然 
　　陸軍部因近畿各鎮所需雜項軍械不敷分用擬卽派員先期購齊以重軍務除各該鎮銅孟拉大黑藥等項外子彈一項尤須添倍存儲曾經札飭近畿各鎮軍械局通盤核算每年應需若干詳細報部以憑核辦現據各該鎮呈報每鎮每年約需二十六萬餘粒三鎮共需七十八萬餘粒現該部擬作爲定案嗣後卽加倍購就廣爲存儲業巳派員前往德州等處機器局照數購辦矣 
　　日前駐荷出使大臣陸徵祥呈遞封奏一件聞因修訂中俄商約需員佐理故奏調劉鏡人王廣圻朱誦韓沈崇勳等四人爲隨員大約赴俄之期即在二十左右 
　　本年秋操東西兩軍總統官業奉明諭簡派參謀官亦巳選定現軍諮府陸軍部又將參謀官以下人員派置妥當定於月内前赴永平一帶參謀旅行 
時評（東吳） 
[其一]  
　　粤人反對路政風潮甚烈致有抵制票幣之舉紛紛向該兩行收取現銀。幸加嚴壓。始免暴動。此固見之粤督電奏者也而粤督維持巿面之示文。則明明以粤省亂後人心浮動爲前提。以匪黨煽惑無理取閙爲罪案。與路事固絶不相涉。粤督此舉。未知有無别種用意而自表面觀之。不幾疑其以反對國幣之大問題。故相牽涉以入抗路諸人於罪耶。 
　　抑粤督電奏中。有請格殺弗論之語。此係援照湘省成例。固近今督撫。對付抗路之獨一辦法也。而於抵制票幣之事。亦復用之。得勿異罪同罰耶。我以是知大老之用心誠非。草野愚氓。所可仰測者矣。 
[其二]  
　　商民旣自願辦路。國家且無欵辦路。而必借外債以收回之。請嚴諭以壓制之。此巳近於庸人自擾之事矣。 
　　今者俄人窺伺西北風雲日急。政府諸君。設移其對内之心。而爲對外之籌畫。則國家所得之利益。有較官辦鐵路什百倍而不止者矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤省官商維持銀巿之大恐慌]  
　　粤路風潮發現後巳經張督嚴厲取締靖息風潮日來大清交通銀行曁廣東官銀號等處不知因何事故持票兌銀者絡繹不絶兹接粤友函示近日官商維持情狀亟錄於左以見原因之複雜云 
[督示]  
　　粤省亂黨滋事以後人心異常浮動匪徒動輙藉端肆行滋閙西關長隄等處迭釀事端日前佛山地方復有藉口抵抗酒捐毁拆民居情事風氣囂凌實堪痛恨頃據大清交通等銀行曁廣東官銀號面稱日來商民持票換銀者絡繹不絶應付稍遲輙即喧閙難保其中無匪徒混雜希圖藉端生事等情查大清交通兩銀行及廣東官銀號資本均甚充足本督院復籌有大宗現款預備隨時接濟各該行號所發紙幣不慮無著第領取人數旣多兌付需時自須靜候挨次發給凡屬安分商民豈肯有意生事倘有不法匪徒從中混雜希圖藉端煽惑無理滋閙應即隨時查拿究辦如敢倚恃人衆暴動拒捕並准格殺勿論以遏亂萌各該行號遇有持票領銀者亦應隨到隨付不得稍有遲延致滋藉口 
[總商會傳單]  
　　即日官銀錢局突有多人持票換銀極形擁擠查官銀錢局歷行銀幣向爲各界所信用其預備基本各金及存放各銀號爲數甚鉅胡起猜疑凡百生意均賴轉輸一旦羣起爭收未免應接不暇即商塲亦大受影響用特通行布告如各行商存有紙幣儘可照常通用隨時找換不必急於一時幸勿誤聽謡言致碍大局幸甚 
[粤路公司之酸風苦雨]  
　　粤路公司風潮疊詳本報兹接粤友報告近日情形彚錄如左 
[粤督鎮壓風潮]  
　　粤路自初十日股東會議後越日張督卽行電奏其主張大意謂人民暴動應爲制止股東權利應爲保全云云翼日並出云本月初十日粤路公司股東會議幹路收歸國有經派勸業道到塲監視投筒取决原爲徵集股東真意務得確當辦法由本部堂分别奏咨定奪詎是日會散後疊據勸業道粤路公司股東紛紛來告謂是日開議原定表决五條在塲股東多巳書明意見投筒正待開筒核騐取决因有人倡議迫脅全羣反對國有竟將巳經投筒之票盡行撕毁分電中外恫喝抗拒另倡立機關部入公司辦事情同挾制不知是何居心查粤路開立以來每遇公司議事輙爲少數股東號召黨類任肆囂張真實股東多被刧制巳成數見此種不規則之議事實爲妨害股東權利之舉動殊堪痛恨本部堂先巳訪聞是日議案全爲黄紳景棠一人所主動即日遍閱各報登載大致相同雖經詢查陳勸業道據稱當塲曾向黄紳嚴切制止惟該紳自任能發能收等語粤省方在多事適值郵部實行收路黄紳若明大義自應從實際利害上詳慎解决何得任意激躁鼓動生事致礙政策之進行似此囂陵萬一釀成違旨抗拒之事本部堂實不能爲該紳任咎初十日之議旣巳不成規則應卽取銷所定下期十五日再議應一併飭行巡警道制止另候本部堂博採正論另定條款責成路公司總協理董事召集股東擇日另開正式會議務得真意以期解决除電咨郵傳部外合行曉諭爲此諭粤路大小股東須知此次幹路收歸國有朝旨巳定爲必行之政策至股東血本朝廷於川湘兩路殷殷垂念一再明諭不忍令有絲毫虧損粤路事同一律當可想見今爲爾股東計各有切巳利害應從保全資本上着想不可隨同囂張自取損害自經此次曉諭之後應俟本部堂辦理無論何人不得藉端生事致干咎戾聞張督因此連日會同勸業道曁各司道籌議以鐵路收歸或有巳定實行政策川湘各省電奏均難挽回而粤省集股商辦斷斷無股本歸諸烏有之理惟鐵路公司會議股東又無確定善法嘈雜囂張將來釀成事端部中反得藉口日前遂札行勸業道云照得粤路收歸國有朝廷巳定爲政策事在必行該路股東自應恪遵諭旨辦理不應藉詞抵抗（中略）日昨復經電奏請旨懇將粤路歸還股本辦法寛予體恤務使原有商股絲毫無損此交幹路收歸國有國家本非與民爭利所有粤路股東資本朝廷斷不忍令受虧本督院亦必當力任維持各股東如確爲保全資本起見自宜切實研究設有所見不妨據理直陳本督院總當力爲奏請期於朝旨無背而於商股有益惟股東召集需時應即由勸業道卽日邀同粤路發起之九大善堂七十二行紳商及該路總恊理董事局人等先行會議將部定歸還股本辦法詳加研求某項可以遵守某項應須變通各抒所見一面詳定規則召集股東擇日另開正式會議呈候本督院奏明核辦該公司自接此項消息後原定以十五日爲第二次集議之期詎是日上午公司竟日閉門門外派有防勇巡士二三百人守護到下午始解散云 
[部電明定辦法]  
　　自頒鐵路國有之諭各省紳民集議反對函電交馳異常激烈因此内閣郵部均經通電各省責成督撫解散日昨粤督又接民政部急電稱鐵路劃歸國有經奉明諭湘省人民聚衆反抗有違 
 
 

Page 11

 
 
朝旨經與湘撫協籌切實解散近日外間報紙登載各處僑商屢電回省爭抗並風聞粤省有開會集議情事此種舉動深恐摇惑人心希即切實嚴密防範勿釀事端務須體察情形隨時電部商辦以保治安聞郵傳部尚書盛宣懷現以粤人風潮迭起因擬定收回粤路原有股欵分兩層辦法日昨電告粤督轉飭各股東一體知照（一）如原人仍願預股則將原股票改爲國家股票仍按原價計算不令吃虧（二）如原人願持股票取現銀則須俟派工程師查騐核算該路及現在所存材料估值若干按之原股現值若干然後按照所估價值給回現銀 
分類新聞 
政界 
[浙省停止土膏雜捐之手續杭州]  
　　洋藥加稅停止土膏雜捐一案前奉部電頒布增撫當即札發藩司會同禁烟公所議覆擬將有碍經商貿易之土膏捐（每兩一角一分）遵約停收其餘各項關係賠欵及新政要需奉停後能否在新加藥稅酌量撥補以資接濟日昨具詳中座發交會議廳訂期二十五日特開審查會公决施行一面由增撫電部請示文云北京度支部鈞鑒洪接准文電内開所有新增洋藥加徵稅釐銀兩照收存儲聽候部撥等因查洋藥稅釐增加膏捐應卽停止從前膏捐定章每膏一兩捐洋一角一分除各屬詳明扣留禁烟經費及學費外其餘均解司作爲新約賠款之用而洋土膏若干本土膏若干向未分晰具報綜計宣統二年正月起至年底止由前膏捐局曁司庫共實收膏捐洋三萬三千七百八十七元零宣統三年豫算案内計列收膏捐銀三萬兩卽作爲湊解新約賠欵之用又銀一萬一千二百五十兩卽作爲向來扣留各屬禁煙分所三成經費均屬萬不可少之支出若膏捐停止前項列收之款卽屬無着應請即在增加稅釐内提補謹先聲明并希核復爲盻增韞印 
[堤工局經費礙難再减原因武昌]  
　　湖北堤工局經費原定歲支一萬五千兩經清理財政局預算减爲一萬二千兩現奉度支部議再酌减六千兩經隄工局詳稱鄂省濱臨江漢夙稱澤國水災一至民困萬端講求宣防之道事甚繁重從前附設藩署因陋就簡去年經諮議局議决擴充專局分派員司專任其事原爲振興水利鄭重隄防起見預算連局員薪水勘騐川資並計歲支一萬二千兩巳慮不敷勢難再减聞鄂督業巳允其咨部核辦矣 
[鄂省警務又有小改革武昌]  
　　鄂省警務向稱腐敗迭經全興黄祖徽各道力加整頓迄無起色其原因蓋由欵項支絀僅敷衍外表未能實力整頓内容兹署警道祝書元接任伊始即議定整頓改革章程三十六則其辦法大都就鄂省地方情形參酌部章因宜措施日前呈經鄂督核示遵行聞鄂省大加獎許除准逐件按時施行外並一面咨部立案矣至祝警道整頓警政之策以更改各分區名爲某區第某分駐所爲着手辦法其分區區官巡長等均即裁撤其餘各項編制行政須逐漸改革期改舊觀而振精神 
[蘇撫定期考試外官蘇州]  
　　蘇撫轅牌示云據蘇藩司詳新章考驗外官第八次報考傳考補考各員計三十四年以前到省者十四員三十四年正月以後到省者十八員又新舊到省三十三員開摺詳送前來今本撫院定期五月二十九日督同三司在貢院考試合行牌示各該員一體遵照至期務各携帶筆硯前往聽候會題考試 
軍界 
[通飭各江巡輪不得擅離地點廣東]  
　　粤督日昨咨行水提文云案照前因亂黨滋擾經將分駐各屬水陸巡防營勇調省勦辦現在亂事巳平定調省各勇多經分别飭回原段駐紥近聞各屬地方前因抽調防勇兵力稍單土匪日肆搶刦大爲閭閻之害應飭四叚巡防各營迅將捕務切實整頓以清盜風其西江一帶先於光緒三十二年間定有緝捕兵輪會巡章程分段派輪往來巡緝辦法本尚周密惟聞各兵輪等近來每多藉口因公調遣輕離本叚或僅停泊一處或不遵章梭巡殊屬不成事體西江緝捕於内政外交均有關係亟應申明定章嚴飭各兵輪管帶等隨時認真梭巡不容稍有玩忽致干重咎除行緝捕總局及左右兩翼兵輪分統嚴飭遵照外合就咨會爲此合咨貴提督請煩查照督飭兵輪分統及各輪管帶等務將西江緝捕遵照原章切實辦理 
[京口旗兵訓練之認真鎮江]  
　　京口駐防向有常備續備二營統稱新軍前由江寗將軍鐵留守派李總統親蒞鎮江考察軍隊極爲認真刻巳兩月有餘訓練漸就純熟日昨李總統奉留守札令回省另派科員數人來鎮接辦練兵之事 
學務 
[審查監督違法之結果南昌]  
　　贛省洪都中學堂學生解散原因複雜復經劉應丙等以該堂監督梅台源辦學違法致釀解散風潮在諮議局請議呈院查辦當經馮中丞發交審查科審查現據呈復云竊查洪都中學堂開辦有年歷經舉辦畢業成績斐然可觀於學界中夙負名譽此次因學生要求給發條業文憑有此罷課風潮人多爲該學堂惋惜今據諮議局呈據武寗縣歲貢生劉應丙等八人陳請查辦各節查學堂學生應繳學費膳費爲部章所載此次該堂監督因學生欠繳此欵扣發文憑出自監督之命令在該學生等理應服從况旣繳學膳各生儘可呈請監督先行給領乃任意要挾究屬非是所呈監督於定章外勒取王新民畢業補助費三十元及羅綬羅湘兩學生補繳元年下學期學費多算一學期該堂旣出有收條卽非監督營私之證據究竟其中是何實情應請照案札飭南昌府確切查明據實禀復以憑核辦 
[學部咨行新定學生請獎年限浙江]  
　　浙撫增中丞刻奉學部咨稱略謂凡各學堂學生在戊申以前修業滿八學期以上者均准給獎滿六學期以上者均准應升學考試其畢業在先而尚未報部請獎者應從速補報一律截至本年年終爲止過此以往無論學堂何時開辦學生何時入堂不滿足五年者概不准援案續請以嚴限制而示整齊事關釐定學務亟應依限遵行相應咨請貴撫查照轉飭提學司遵辦 
[敎育會選舉會長之慎重湖北]  
　　敎育總會日和投票選舉會長會員到者不下三四百員至午後一時方散外間傳說有謂張仲炘主政 
 
 

Page 12

 
 
得票最多者有謂夏紹康太史票數更多於張者一時議論紛紛莫衷一是嗣經探訪該會須呈請委員監督方能啓櫃檢查何人被選現尚未定 
實業 
[贛官銀號歸併之計畫江西]  
　　贛省官銀錢總號開辦有年經營匯兌獲利無多每年全賴各屬解欵附繳平餘火耗爲巨利業經諮議局於本年二月間臨時會期内提議劉藩募債三百萬兩擴充官號案内揭出剥民罪狀屢經司道會議裁併現聞馮中丞在會議廳會同司道議决將官銀號歸併大清銀行經理仍照銀號辦法與銀行性質稍異不另開支薪水所獲利益除給獎花紅外其餘均歸公有總計每年約得銀三十萬兩業由馮撫咨商度支部核明辦理矣 
[諸曁鉛礦發達之希望杭州]  
　　諸曁縣東鄉洞岩山大銀坑礦山前經土人開掘疑爲銀質以致互爭山界迭起風潮嗣經職商詹紹周等聯合山主劃出巳産一區先行試辦又因招股掣肘因循坐誤洎詹病故事亦中止上年邑紳吳忠懷等二次發起續向周姓租得山面十九畝籌欵五千元並得該縣秦令家穆担任巨股力爲主持巳於四月初禀奉勸業道核准給發勘照咨部立案現聞該商等採得礦質運赴上海化鍊可得淨鉛十之六並有銀質在内據初勘礦師謂是礦購用機器深度若干尺質淨當在十之七且山脈互長利可操劵實爲合邑第一佳礦聞各股東巳决擬先籌墊欵赶辦機器限期到山試採并備吸水搬運等械以利進行云 
[鎮郡蠶汛大旺鎮江]  
　　鎮郡蠶汛連年因葉貴獲利甚薄大有一落千丈之勢今歲蠶事甚佳除南鄉外餘均收獲頗豐大港高資黄山等處尤爲出色據各鄉老農謂今年産蠶之盛爲十餘年來所未有且繭身堅厚繅絲者莫不喜形於色 
雜記 
[水巡公所緝賊忙鎮江]  
　　太古洋行某輪船日前由漢到鎮有某客在船被匪竊去衣箱各物約值千餘元報經駐鎮水陸總巡公所當由周少堂總巡密派偵探協同江快四處訪緝刻巳在小馬頭邏獲是案巨竊蘇華等三名供認不諱另招出招商小輪船及某處竊案均係同黨周老九所爲業經周總巡禀請道憲備文移送丹徒縣訊辦 
[隂雨聲中盜劫多清江]  
　　清淮沭宿一帶自五月以來隂雨連綿二麥歉收米價又飛漲不巳城廂驚惶謡言四起四境盜風甚熾搶刦頻仍日前如下蕩黄莊兩處某某五家均於前夜被搶一空其西壩王營鹽河北新湖灘等處民都作賊以故被搶被刧者近尤絡繹不絶 
[喬三竟作獄中囚松江]  
　　巨匪喬三爲江浙要犯疊經兩省當道嚴札飭拿在案近浙省更懸賞千金購緝飛划兼鹽捕兩營管帶沈都戎葆義亦屢次購綫追蹤至普陀山等處均未緝獲十九日凌晨都戎派領哨沈子祥帮帶楊仁甫衛隊王同卿潛往平湖縣所轄金水娘橋巢穴中禽獲二十晨八鐘逕解府署府尊戚太守立即升訊該匪供認儲藏洋鎗隨同夏竹林入帮爲小頭目不諱惟不認搶刧輪船事遂判發華獄釘雙鐐銬收禁候辦 
[石獅又鎮接官亭廣東]  
　　粤撫衙門乃國初王府局面宏敞地方寛廣材料亦爲堅固其門外之石獅乃肇慶七星巖石琢成質如白玉與將軍署石獅同一材料惟軍署則較爲高大國初時高要令因採此石不知費耗幾多民膏民脂頭一次運至峽口遭風覆舟將石沉去不能撈回現在乃第二次所採數百年來雨淋日炙石色仍不少變迨巡撫奉裁改建工業學堂遂將石獅拆下計拆工二百元擱置業巳數年近日擬將該石獅運往長隄接官亭安放不知又要耗費若干矣 
史乘 
[明桂王致吳三桂書]  
　　有明末造。史忠正致睿親王一書。膾炙人口。婦孺輩類皆耳熟能詳。幾於口角流沬右手胝矣。不知明桂王亦有致吳三桂書一通。義正詞嚴。光薄日月。其詞鋒犀厲。與史忠正之婉轉陳詞。一嘽緩一悲壯。允推異曲同工。乃傅至今日。若與草木同腐也者。殆文字之間。亦果有幸有不幸與。急甄錄之以廣流傳。 
　　順治十八年十一月。明桂王敗走入緬甸。在緬之赭脛。使人致書於吳三桂曰。將軍新朝之勛臣。　朝之重鎮也。世膺爵秩。藩封外疆烈皇帝之於將軍。可謂甚厚。　意國遭不造闖賊肆惡。突入我京城。殄滅我社稷。逼死我先帝。殺戮我人民。將軍志興楚國。飲泣秦庭縞素視師。提兵問罪。當日之本衷。原未泯也奈何憑藉大國。狐假虎威。外施復仇之虚名隂作新朝之佐命。逆賊授首以後。北方一帶土宇。非復先朝有也。南方諸臣。不認宗社之頻覆。迎立南陽。何圖袵席未安干戈猝至。宏光殄祀。隆武就誅。僕於此時。幾不欲生。猶暇爲宗社計乎。諸臣强之再三。謬承先緒。自是。以來一戰而楚地大。再戰而東粤亡。流離驚竄。不可勝數。幸李定國迎僕於貴州。接僕於南安自謂於人無患。與世無爭矣。而將軍忘君父之大德。圖開剏之豐功　師入滇。覆我巢穴僕由是渡沙漠。聊借緬人。以固吾圉。山遥水遠言笑誰歡祇益悲矣。旣失世守之河山。苟全性命於蠻服。亦自幸矣。乃將軍不避艱險。請命遠來。提數十萬之衆。窮追逆旅之身。何視天下之不廣哉。豈天覆地載之中。獨不容僕一人乎。抑封王錫爵。意尚不足。猶欲殲僕以邀功乎。第思高皇帝櫛風沭雨之天下。猶不能貽留片地。以爲將軍建功之所。將軍旣毁我室。猶欲取我子。讀鴟鴞之章。能不慘然心惻乎。將軍猶是世祿之裔。即不爲僕憐。獨不念先帝乎。即不念先帝獨不念二祖列宗乎。即不念二祖列宗。獨不念巳之祖若父乎。不知大清何恩何德於將軍。僕又何仇何怨於將軍也。將軍自以爲智。而適成其愚自以爲厚。而反覺其薄奕祀而後。史有傳。書有載。當以將軍爲何如人也。僕今者兵衰力弱。焭焭孑立。區區之命懸於將軍之手矣。如必欲僕首領。則雖粉身碎骨。血濺草萊。所不敢辭。若其轉禍爲福。或以遐方寸土。仍存三恪。更非敢望。倘得與太平草木。同沾雨露成聖朝。僕縱有億萬之衆。亦付之將軍。惟將軍是命。將軍臣事大清。亦可謂不忘。故主之血食。不負先帝之大德也。惟冀裁之。攷是年七月間。桂王從官。巳盡爲緬甸人所殺。此書不知出自誰人手　。或即桂王所自撰乎。此書去後。未及踰月。而緬甸人遂執桂王送於吳三桂軍前矣。哀哉 
瀛談 
[竊物小馴猴]  
　　巴黎不客斯路之某珠肆室中以鏡爲壁。一靈警侍者長。日給投其中。皆所以防鼠竊者也。某日來一麗服之法人。言將購珠環。選閱多種。均不當意。令肆人更敗佳者。肆人行後。其人衣袋中忽伸一小黑手。攫環而匿。此景爲璧鏡所攝。侍者遂見之。亟按電鈴。集人捕客。并搜得小馴一頭。客自承墨西人此。猴養之旣馴。能以暗示而令竊物云。 
[祼體石美人]  
　　游巴黎巿間每見裸體石像。或直立於公園隙地。或鑲嵌於公共建築物。鏤刻精細　容畢肖。彼都人士。司空見慣不之怪也。英人見之。則以爲有傷風化矣。猶憶倫敦醫科大學新厦落成。四周石柱上鏤裸體美人爲飾。左近居民大譁。咸欲拆毁之。後經多數美術家出而干預。始獲保全。英法異俗。此亦一端 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[國民會第二次職員會議]  
　　國民總會昨日午後二時在法界朱家橋事務所開第二次全體職員會籌議實行辦法（甲）調查部調查各處情形提倡組織國民分會（乙）决議創設模範體操團其簡章如下一本會先設模範體操團於上海爲各省倡以實行本會尚武之主旨二凡會員年在十七歲以上無疾病者皆可報告操練但須有各團體或商號之保証三定額百名一年一期（百名外續組新班）四聘訂精於操練者二人以充敎員五每日課程一時皆自早六時至七時所敎授爲普通操法中國武術鎗操算學及生理六每星日開尚武講演會一次請深於軍事者及熱心大家講演會外人亦可來聽七操練半年後當實行野外演習及打靶八須先納操衣靴帽皮帶等費六元由本會代辦以歸劃一九須守下列規則一須尊重本會名譽二須服從敎員指揮三須守時間四不許穿戎服入游戲塲五不許借勢招摇如有犯以上規則者卽行除名（丙）評議調查編緝各部各訂於近日開會釐訂規則分部辦事（丁）組織演說團先由評議部訂定規則（戊）由會計幹事速行催收各會員認捐散會時巳五句鐘矣 
[和國取締外人入境之嚴厲]  
　　外務部分咨南北洋大臣略謂前日接准駐和欽使來文謂和國現在新訂外人入境章程十七條取締甚嚴特抄錄呈核等情並由和國駐京欽使亦將此項條例咨送前來本部查閱之下以和國所訂外人入境之條係指各國而言非僅僅取締於中國一方面故無論規則是否嚴厲吾中國似未便獨向詰問並聲請其更改以干涉其内政惟有將此條例照錄多紙咨請分札各關道飭卽繕附條例出示曉諭俾出洋前往該國經商或做工者咸爲預備勿致違其禁例云云兹悉此項條例業巳轉行滬道劉觀察飭承照繕告示不日即須張貼（條例十五條巳錄前報） 
[一長一短之異人]  
　　昨有身長七尺以外之顧叙芳與身不滿三尺之陳有弟因陳妻李氏私行逃逸到廨候質二人並立堂上相形之下長短參差約有五尺在堂觀審之人見之莫不捧腹旋奉德襄讞與德祜副領事傳訊陳供於正月間出洋七十元娶王李氏爲妻詎氏嫌小的身材短小時有怨言於三月間逃逸前日始在楊樹浦尋見求請斷給領回顧叙芳供與陳同爲變戲法生意餘語略同訊據氏供係無錫人所得身價洋七十元被顧借去五十立有借據請即追還並稱不願嫁陳中西官會商之下判李氏發棲流所另行擇配借據交陳收管向顧索取所有婚據當堂塗銷兩造遵斷而退 
[議員環控董事]  
　　本邑西南鄉新橋自治公所議員王臨照虹橋議員陳時夏潭河涇議員楊心正法華議員何煥其梅家弄議員梅萼等遞禀縣署控告某董吞没地方公欵經田大令飭派聽事吏林榮持片往邀各原告到署詢問虚實及有無被人揑言情事刻巳到申由該吏進署禀復銷差矣 
[陳夢周遵繳罰欵]  
　　西鄉漕河涇選民陳夢周等誣控自治議員史恩及等沾染嗜好由縣派委法華司賀清臣二尹至同仁輔元堂監騐並無烟癮田大令以陳顯有挾嫌誣控情事判陳收押勒繳罰充善舉洋一百元刻巳繳案即由田大令派差送交龍華孤兒院補助經費 
[巡弁突被看管之原因]  
　　昨報紀閘北四路一區巡石砳奉總局課長傳至總局派員看管一節兹悉該弁委因嗜好未除被人告發故被調騐至前日下午五時半不知何故忽與奉派看管之華課員承祺抵抗衝突乘間逃出張課長赫然大怒擬卽嚴辦該弁聞之遂央各區區官至總局長處懇情擔保奉局長諭飭暫行回局當差候再查核 
[先清其心斯可矣]  
　　巡警總局批商民金祥山禀云據禀巳悉查本局三四兩路所用清道夫役向來責成各區區官督率經理早著成效該商所請包辦清道一節揆其居心無非爲牟利起見不准并斥 
[水爐+業修訂行規]  
　　滬南水爐業近又修訂行規由該業公所司年柱首徐順卿禀報城自治公所昨奉批示云禀悉該業前訂行規經前總工程局核定於光緒三十三年十二月間移縣核奪飭遵在案據禀現在重懸規條自是爲整理生業起見惟總須公平交易不得有强制抑勒情事旣據並禀仍候上海縣一路一區批示可也所有刷印行規仍着檢呈一份以備查攷 
[日本領事歸國]  
　　駐滬日本總領事有吉明君近奉該國外務部命令調回本國遺差委副領事浮田君暫行代庖 
城内 
[抑何淫惡]  
　　邑廟花園徐景興象牙店王徐國　原籍巳有妻室前年僞稱斷絃託王洪奎沈葆初爲媒騙娶徐錢氏爲妻錢氏過門後得悉徐巳有婦心甚不甘然亦無可如何勉强和好連年巳生有三子近來徐國樑又有外遇錢氏不服前日忽將錢氏用牙角擊傷頭面錢氏痛不欲生投縣喊控當經襄讞承明府升訊錢氏供訴前情大哭不止明府諭候飭傳徐國樑到案訊究詎徐抗傳不到由該差禀請補票於昨日勒提到案看管候訊 
[追繳會欵]  
　　婦人屈阿巧扭控寡婦龔郭氏由南三區解至一區分局經德區長訊據屈阿巧聲稱被龔郭氏於光緒三十一年分起積欠會洋一百四十九元本利無着屢催不睬請爲追繳龔郭氏供所欠會欵實因貧苦無力歸還須俟將住屋出售方可歸還判氏交保限一月料理 
[屢戒不悛]  
　　積竊汪升寳陳得生在小北門内青蓮菴挖洞入内得贓圖遁致北五區巡警熊吉人查見拘局轉解一區分局經德區長訊得汪陳二人屢犯竊案在改過局釋出未久判押拘留所半月期滿驅逐出城贓着失主到局認領 
[道批照錄]  
　　李文治禀批着遵報律將　 
 
 

Page 19

 
 
稱體例及發行編輯刷印人姓名履歷住址曁發行所印刷所名稱住址分别詳細開報並出遵守報律不得揭載各條違甘罰辦切結仍俟該報出版呈送察閱以憑核辦至原禀所稱聘請通人名媛分司編撰是否同居一館如何劃清界限并即明白聲復察奪 
[道轅紀事]  
　　新委滬嘉鐵路釐卡委員候補縣丞吳德培上海縣帮審委員承厚縣丞陳大　委辦調查兩江農工商礦務事宜江蘇候補道龍佐才昨均到道拜會禀見 
南巿 
[幸未燎原]  
　　昨晨九句餘鐘南碼頭機廠街同昌軋花廠後面之榨油廠機器間内因機力過猛火熖突發幸該廠備有救火器具施救較易僅燬花子及皮帶等物其餘均未殃及 
[徒勞往返]  
　　閘北巡警總局偵探隊隊官汪禹臣在某處緝獲行刦無錫某姓家並拒傷事主之盜匪張老海等到案訊究供明原贓業巳付質所有當票寄匿十六舖三官堂弄十五號門牌寗波洗衣婦人李老嫗處昨日派探持片禀明自治公所警法當值處查吊去後旋據偵探查明復稱該處僅有張姓並無李姓無從查吊當值處即諭來探據情回復請示 
[曾否偷竊]  
　　租界住户汪翟氏所雇之梳頭傭婦李王氏於初五日歇退次晨即不辭而去事後查點失竊金臂釧金表金練等物值洋二百九十餘元立報捕房查緝未破前日旁晚被汪姓之親戚諸惠臣在南巿如意街撞見王氏扭控裁判所昨由翟氏偕傭婦張陸氏投案請究並禀明被竊情由訊之王氏堅不承認判王氏暫留諭飭翟氏赶赴公共公廨禀請移提歸案訊奪 
[交保理欠]  
　　同和水菓行夥周蓮生將小東門内長生橋栗子攤主潘阿三扭至裁判所控被積欠貨洋一百八十四元向討不理求請追還潘供有人勸過折還洋七十餘元業巳立票約期措理判交保限三天理算 
[是何居心]  
　　周浦鄉民黄杏泉之子桂生年十八歲前憑潘桂泉薦至浦東張江栅張阿木處學業忽然不見往詢不認黄即控由南區移至裁判所訊究潘供該徒現在寗波習業判交保限五天尋交到案復訊核奪 
閘北 
[同是私識]  
　　巳革巡士馬春松與恆德豐米行出店錢根福之姘婦周氏通奸前晚被錢在姦所捉獲扭控四路分局蕭區長諭錢暫行交保馬與周氏分别收押聽候訊辦 
[各執一詞]  
　　販賣毛竹之孫富金控由紀雨生經手將竹賣於張阿壽計洋六十二元除收過廿六元外餘請究追昨經四路分局蕭區長提訊供詞各執還押候查 
英租界 
[學生受罰]  
　　老閘捕房二百三十一號印捕控李志順無端行兇昨由捕房解廨請訊之李供在育才學堂肄業不敢毆人乞鑒中西官以李既稱學生殊失文明體統姑寛着罰洋二十元充公 
[傭婦被疑]  
　　婦人陶阿秀向在陳姓家爲傭近因陳失去值洋一千三百元之衣飾各物被疑報由捕房於昨晨解廨訊究據阿秀供稱此項衣飾係陳之女戚某氏携回西門外母家並不藏匿乞鑒判押候移請西區警局查明於下禮拜六再行訊核 
[醉漢宿娼]  
　　粤妓王阿二在虹口狄思威路四百零八號屋内賣娼因容留酒醉西人住宿被捕查見於昨日將王妓傳至公堂訊明違章屬實判限於七天内遷居 
[是否串通]  
　　木作頭沈洪興之學徒因犯竊案被新閘捕房包探馮二寳查獲後即由無賴趙阿二與某茶館主朱阿秋（即朱秋江）冒馮探之名向沈勒詐洋卅元當被捕頭查獲巳將趙朱二人拘解公堂訊供收押在案昨日復由捕房解訊朱延律師上堂辯護判朱交保趙與馮探一併押候查明再核 
[縱妓拉客]  
　　天津路二十一號雉妓院鴇婦沈陸氏因縱妓拉客昨由捕房將該鴇拘解公堂訊實判押女所兩禮拜 
[惡鴇虐妓]  
　　揚州女子小和子由其母價賣於貴州路一號雉妓院鴇婦胡王氏處改名王鳳仙賣娼因女不善逢迎日遭凌虐於前日逃至濟良所昨由捕房將胡鴇與女併解公堂訊供屬實判女仍發濟良所胡鴇押女所三月 
[恩斷義絶]  
　　山東人李夢章近將其妻范氏托陳福昌介紹押於鴇婦王傅氏妓院内爲娼被捕查獲昨解公堂訊知李屢次將妻押娼夫妻恩義巳絶判李押三月陳押三禮拜王鴇斥釋范氏發濟良所留候再核 
[凌虐婢女]  
　　粤婦唐蕭氏住居蓬路一千九百三十九號門牌因將婢女秋桂凌虐受傷被捕查獲於昨日將氏與該婢併解公堂訊實判氏押女所一月秋桂發幼女所留養 
[安插孤兒]  
　　湖州小孩姚金才近隨繼母來滬中途被棄由捕解廨收留在案昨經中西官訊知該孩親生父母均巳身故判送孤兒院安插 
[婦人收贓]  
　　張高氏因收賊贓被捕房查獲於昨日將氏傳至公堂請究判押候查明於下禮拜六再訊 
[偷兒收押]  
　　西人哀吟門控顧榮三陸錦三串竊木桶等物由探將二人查獲昨解公堂訊實判各押六禮拜 
[故態復萌]  
　　過犯黄錫金陳阿四張阿二李桂生何阿炳復入租界行竊均經包探查獲於昨日併解公堂分别訊明判黄押候查究陳押西牢九月張李各押三月何押十月期滿仍均逐出租界 
美租界 
[捕廳驗屍]  
　　小販某甲在途猝斃巳紀昨報前日傍晚由捕廳趙少尉蒞所相驗委係病死旋因查無屍屬報堂收殮 
[廠家失慎]  
　　前晚十一時三刻鐘楊樹浦大花園對面吕寳泰紗經廠失火共燬廠屋茅棚七十間紗經千餘機及廠主住宅平房二十五間由救火會到塲救熄 
[遇人不淑]  
　　住居西華得路之吳芝香昨至捕房報稱胞妹小蘭子巳嫁侯智生爲室近聞侯失業巳久欲將其妻轉賣請爲查辦捕頭准之 
[索債衝突]  
　　陳阿明俞阿四二人昨在西華得路索債口角扭至捕房控告捕頭諭赴公廨禀控一併斥退 
[因何起釁]  
　　胡寳芝蔡阿甫二人昨在西華得路某茶館内不知如何互相逞兇察被胡毆傷頭面由捕併送捕房候查核辦 
法租界 
[自取其咎]  
　　童藩甫貪得挖費擅許萬豐祥洋貨店主韋長安將小東門外鄭蘭亭所開之剃頭店房屋勒遷改設洋貨店當時收得定洋五十元立有限期出屋筆據並聲明事若不成償還損失各費事後童即借端涉訟逼鄭搬遷事爲聶司馬察悉隱情不獲如願兹韋以届限無屋控追定洋並索損矢司馬以童咎由自取諭飭交保出外限兩禮拜料理昨因仍未理妥復又傳訊童供現巳有人往勸日内即可料理判展限七天理楚 
[駟馬追]  
　　陳金甫欠韜司洋行銀兩被控法總領事署陳偵悉後即延某律師爲代表自願還銀七百兩當塲簽字並聲明不得上控詎事後陳又翻悔傳至公堂由中西官訊斷聶司馬以陳當初並不具禀公堂今旣在領事署自願簽字還洋未便食言着交人銀並保限半月還銀 
[管束宜嚴]  
　　盈豐泰東洋莊學徒張寳康串通同事王富貴私盜店中洋銀逃走後仍被尋獲送廨收押候將王拘案併究在案昨原告陶巨卿復至公廨訴稱張巳央人說情請求免究以便送回家長管束聶司馬俯如所謂將張開釋交陶領去 
[誣害胞叔]  
　　押店學徒胡文才私竊店中金銀飾物逃出浪用曾被拘獲送廨押候提究同黨在案兹經捕房將胡之胞叔胡阿二及同黨小寗波張寳生一併緝獲解訊阿二供在城内開糖食店並不收贓因小的不肯作保致被懷恨誣指訊之小寗波及張俱供認串令消贓浪用　胡張各枷一月押三月張押滿後驅逐出境小寗波枷押各一月阿二訊無干涉當堂省釋 
 
 

Page 20

 
 
海上閒談 
　　流氓者。此鄉流落至彼鄉之民也。而上海人之對於行爲不端者。無論其爲客民爲土民均以流氓稱之。是流氓二字。巳爲奸慝邪僻之代名詞矣。但人之稱爲流氓者。仍視其表面何如耳試揣測上海人之心理與目光凡有形容枯槁。衣衫襤縷。舉止輕佻。語言粗鄙者。卽面叱之背議之曰流氓。不知流氓旣爲奸匿邪僻之代名詞。則彼之氣勢煊赫。衣服麗都舉動闊綽而故示持重。談吐鋒利而謬附風雅者。安知其居心之必不奸慝邪僻耶。吾恐貌非流氓而奸慝邪僻尤較人之稱爲流氓者。有甚焉者矣。浦水滔滔。果若何之世界乎。與人交接者。其各慎之又慎。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[法部奏編定京外各級審判檢察廳辦事章程擬請頒行摺（續）]  
　　第四節服務之時限第十四條各廳長官及廳員除有第十八條第十九條情事外不得曠其職守其書記官以下員役亦如之第十五條各廳設考勤薄廳員自行畫到由該廳長官查核每半年彚報法部或提法使第十六條各廳辦公時間除京師外各省由提法使定之第十七條萬壽聖節先師聖誕及星期各放假一日年末歲始假期除京師外各省由提法使酌定第十八條各廳廳員於前揭假期外因事請假必須書明理由經該廳長官之認可第十九條各廳員請假每月不得逾五日但有特别事故不在此限有前項特别事故請假者仍應開具事實經該廳長官之認可第二十條各廳應派書記官輪班值宿其輪次由各該廳長官於每月朔定之第二十一條各廳雜役均應常川駐廳有請假者適用第十八條第十九條之規定第五節關於廳員進退之申報第二十二條各廳長官於所屬各廳員到廳接事卸任交替等事均應具文申報法部或提法使各廳員有前項事宜亦應具文申報本廳長官第二十三條各廳員有補職派署加俸退職等事應由該廳長官出具切實考語開單具文經由該監督上官層遞出考申請法部或提法使核辦第二十四條總檢察廳高等審判檢察各廳長官於該廳書記官之進級得按各該廳預算定額照書記官俸給進級章程以法部或提法使之名義代行之但事後仍應分報法部或提法使第二十五條地方審判檢察各廳長官於該廳及該管下級審判檢察各廳書記官之進級得適用前條之規定第二十六條高等審判檢察各廳長官於該廳及該管下級審判檢察各廳之書記官得按該廳預算定額以法部或提法使之名義於該管内調用差遣之但事後仍應申報法部或提法使第二十七條地方審判檢察各廳於該廳及該管内書記官之調用差遣適用前條之規定第二十八條各廳長官得按各該廳預算定額雇用員役但在初級廳應詳由該管地方廳長官核奪 
　　第六節會議第二十九條高等及地方審判廳除編制法第四十八條所列會議外遇有左列事宜應開推事之總會議一關於編制法第一百六十二條事宜二關於法律章程之執行由高等檢察廳檢察長地方檢察廳檢察長有所請求事宜三關於事務細則之設定變更事宜四審判廳廳丞或廳長認爲必要事宜第三十條總會議以審判廳廳丞或廳長爲會長第三十一條非有該廳三分之二以上之推事列席不得開總會議第三十二條高等檢察廳檢察長或地方檢察廳檢察長得列席會議陳述意見第三十三條高等審判廳每年三月開定期總會議關於該管内下級審判廳上年辦事成績據高等檢察廳檢察長之報告如有應行矯正之處互相討論加以評决第三十四條高等審判廳爲前條之評决應先申報法部或提法使俟奉批後由該廳長官行文通諭下級各審判廳第三十五條地方檢察廳檢察長應將該級審判廳及該管内之初級審判廳所有上年辦事成績及隨時矯正之法於每年正月開具詳明事實呈報高等檢察廳檢察長第三十六條高等檢察廳檢察長應將該管内下級審判廳上年辦事成績及隨時矯正之法於每年三月高等審判廳開總會議時演述之演述之筆記應申報法部或提法使 
　　第七節召集第三十七條高等及地方各廳長官得於該廳内召集直接下級廳長前項之規定總檢察廳不適用之第三十八條爲前條之召集時應申報法部或提法使第三十九條地方各廳長官得於該廳内召集該管内初級廳書記官第四十條爲前條之召集時應報告直近上級廳長官 
　　第八節巡視第四十一條高等審判廳廳丞得承法部或提法使之命巡視該管下級審判各廳及監獄但於應分地巡視時得分派地方審判廳長官互相代行之地方審判廳長官得承提法使或高等審判廳廳丞之命巡視該管初級審判廳及監獄於應分地巡視時得分派初級廳廳員相互代行之第四十二條高等及地方檢察廳長官得適用前條之規定各巡視該管下級檢察各廳及所在之監獄第四十三條前二條巡視事畢限一個月内特考察情形申報法部或提法使於巡視之先並應將定期呈報 
　　第九節出境勘騐第四十四條推事及檢察官如應於該廳所在地外親臨勘騐應先請示於該廳長官但遇緊急事宜可於勘騐後再行報告 
　　第十節出差第四十五條地方審判廳長官得在高等審判廳或該管内初級審判廳出差初級審判廳之推事或監督推事得在直近上級審判廳出差前二項之出差應經直近上級廳長官之認可第四十六條地方審判廳長官得派該廳及初級審判廳之書記官在該管各初級審判廳出差初級審判廳之推事或監督推事得派該廳書記官在直近上級審判廳出差但必經直近上級廳長官之認可第四十七條前二條之規定地方或初級檢察廳長官適用之第四十八條爲本節之認可或派書記官出差應分别照第三十八條第四十條辦理　　 
　　第十一節表簿之設備第四十九條各廳每年應製司法諸表簿由各該廳長官管理之 
　　第十二節文書之申送第五十條各審判廳因行其職務申報法部在京應詳經各該監督上官層遞轉呈在外應詳經各該監督上官由提法使轉呈第五十一條各檢察廳因行其職務應申報法部或提法使時適用前條之規定但依别項規定必經由總檢察廳者仍報由總檢察廳轉呈法部第五十二條遇有緊急事宜各廳在京得逕申法部在外得逕申提法使但仍應分報各該監督上官存案第五十三條各廳内與京師各部院衙門外與直省將軍督撫因公往來文件均應由法部或提法使轉咨但與司道府廳州縣及其他武職衙門行文時又因特别事故應行逕自行文京師或直省各行政衙門時不在此限第 
 
 

Page 27

 
 
　　五十四條各廳與駐箚外國公使領事因公往來文件在京由法部咨行外務部轉遞在外由提法使申請督撫轉行仍咨明法部備案第五十五條各廳在京在外或京外各廳相互間因公來往文件時不適用前兩條之規定第五十六條前三條如有别項規定時不適用之 
　　第五十七條文書程式照别定章程辦理 
　　第十三節附則第五十八條關於執行審判司法警察及保管金錢物品征收費用管理文牘會計事務照别定章程辦理（完） 
國外新聞 
[亡國君主之末路]  
　　日本各報均反對政府以日洋一百五十萬元給與高麗前皇因該皇毫無事功直受此欵故主張應將此欵大爲减少云 
[中國水手供人急用]  
　　二十日倫敦電云中國水手巳在培爾萊簽名作工由警察保護 
[英艦將行閱兵式]  
　　二十日倫敦電云有英國單艦二十二艘内有奪雷諾脫式戰艦八艘巳開往斯闢特海特豫備參列加冕閱兵式 
[萬國水手罷工四誌]  
　　二十日倫敦電云沙斯阿姆浦登地方爲白星鈕塞爾皇家三郵船公司在岸上工作使船離埠出海之工人巳全體罷工倫敦口岸汽船無水手者僅有數艘各口岸亦同此情形多數之船行駛並不爲難然白星及坎拿大太平洋並萊姆浦帕脫郝爾脫郵船公司巳允一律增加月辛十先令（以上譯字林報） 
[墨西哥卸任總統行縱]  
　　二十日倫敦電云墨西哥卸任總統狄愛士巳行抵西班牙維戈地方 
[德政府禁阻妄挂國旗]  
　　二十日柏林電云德政府巳命駐帕托泊林斯之公使齊末萊要求哈底政府除去委内瑞那前任總統開斯屈洛乘船所掛之德旗因不合法故也 
[俄皇閱艦]  
　　二十日栢林電云俄皇曾往游閱駐於克洛斯台脫之美國艦隊 
[奥國大潮]  
　　二十日柏林電云奥國屈里斯脫等處及亞德利亞海沿岸各地近均遇大潮傷失人口甚多 
[日本地震]  
　　二十日東京電云日本西部各省大水汜濫以九州四國爲最甚星期四夜九州四國中國冲繩諸處均遭猛烈之地震鹿兒島震動最烈死者數人 
[美政府擬興築大軍港]  
　　十五日倫敦電云美政府决意在夏威夷建築新式海軍大軍港能容戰艦巡洋艦數十艘 
[保險新法　　十四日鈕約電云聞保險公司巳議定衣服保險法凡世界各處赴倫敦觀加冕禮諸婦女如患遇雨損汚衣服均可保險云（以上譯文匯報） 
小說 
[殖民小說僑涙（四十四）]  
　　光隂荏苒。不知不覺的巳有三年。張月華從德國回來得了許多製造槍砲的新法。就是以前選派出洋。在船砲各廠習學製造的子弟。也有大半巳經回來。會同了機械廠的一班經理工師。大家細細的研究討論。製造出來的機械。雖然不能突駕歐美各品之上。却也齊驅並駕。没有什麽差池。直到張月華回來之後。便發明出一種行軍快鎗。和攻擊飛行器的快砲來。這個時候。鄭國昌的農事塲。也是十分發達。興旺非常。所出的種植品。米麥五榖之外。叉有許多中國種類的菜蔬南洋各埠的西人一個個都狠愛吃。銷路甚是暢旺。又把那土質不甚饒沃的地方。種了許多橡樹。和各種雜樹。局面一天大似一天。生意也一天旺似一天。鄭國昌十分得意。范鳳洲也在英國畢業回來。得了高等法學士的文憑。常常的根據法理。和華僑登堂辯護。没有一次不勝的。漸漸的到得後來。竟有西人也來請他做起辯護人來。范鳳洲體察時機。覺得有些把握。便和張月華鄭國昌商議道。國昌兄的農事塲。全是營業性質。我們在南洋各埠。雖然没有主權。只顧放手做去就是了。保得定没有人來干涉。張女士的這個機械廠。却比農事塲不同。以前的所以没有人來干涉。是注重各種汽機製造把研究軍械製造的這個問題。輕輕的掩蓋過了。如今女士旣然得了製造新法。就要專心一力的製造軍械。一定是遮掩不過的了。我們中國人在南洋各埠。雖然没有禁購軍械的規則。若是果然女士製造出輕快新式的槍炮來。他們那班警察裡頭的人。一定要來干預禁止的。不如仍舊一面製造各種汽機。一面暗暗的製造軍械。不呌他們知道。方才是個妥當的法兒。張月華鄭國昌聽了。都點頭稱善。自此之後。張月華也不聲張。只密密的暗中製造。 
 
 
 
] 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件 
[中國學界聯合會章程]  
　　第一章總綱 
　　第一條本會定名中國學界聯合會 
　　第二條本會聯合全國學界切實預備武裝並研究一切救亡方法 
　　第三條本會會員以如左兩種人員爲合格（甲）現在學界之人員（乙）曾在學界之人員而現仍與本會表同情者 
　　第四條本會對於紳商各界應互相聯絡輔助 
　　第五條本會總會所暫設上海美界文監師路錢莊會館對門弎三徑二千零八號門牌每省支會若干所依次建設宣布 
[第二章職員]  
　　第六條本會職員名譽會長一人正會長一人副會長二人書記四人庶務四人會計二人紏察若干人評議若干人 
　　第七條名譽會長有贊輔本會一切事宜之權 
　　第八條正會長有綜理本會一切事務之權 
　　第九條副會長有襄理本會一切事務之權 
　　第十條書記司本會一切文翰事件 
　　第十一條庶務司本會一切庶務 
　　第十二條會計司本會經費出入每月編造預算决算表一次經評議員三分之二認可作爲有效 
　　第十三條紏察員整齊本會各種事宜並調查關於本會各種情形 
　　第十四條評議員有評議一切重要事項及决定本會財政支出收入之權 
[第三章選任]  
　　第十五條本會職員由全體會員票選 
　　第十六條本會職員均半年一任於春秋大會時更選 
　　第十七條被選各職員不得推委卸任 
[第四章辦法]  
　　第一節軍事預備 
　　第十八條本會會員須實行兵操由本會籌費購地每月會操一次 
　　第十九條凡入本會而未得兵操機會者由本會介紹一相常之所操演 
　　第二十條本會預　經費若干專濟各團體（指經費最困難者）軍事上之需用品 
　　第二十一條按欽定章程要求全國中學堂以上一律槍操 
　　第二十二條協助政府提倡海陸軍建設方法 
　　第二節增設各種機關 
　　第二十三條本會擬設五種機關 
　　（甲）報贖部本會最初創設月報俟經濟充裕增設日報以闡演本會宗旨解决國家各種重要問題及報告列强對我方針 
　　（乙）編譯部本會設立編譯部專搜集軍事及各種必需圖書 
　　（丙）軍事學校本會設立軍事學校一所專以練習軍事技藝涵藴一切軍事智識 
　　（丁）調查部本會設立調查部專調查國内國外軍事政治實業敎育諸大端 
　　（戊）通信部本會附設通信所於總會凡海内外同志各種重要函電可由本部轉遞各地有函詢關於本會事件者本部具有覆答解釋之責任 
　　（附）以上五部當另訂細則 
[第五章經費]  
　　第二十四條本會經濟籌集方法分甲乙二種 
　　（甲）普通捐本會會員每年繳會費一元逐月分繳者每月一角　　（乙）特别捐本會會員及紳商各界慨助本會經費者本會給與相當權利（如送閱報牘之類） 
　　第二十五條凡捐欵者由本會付收條並登報布告 
　　第二十六條本會款項儲存妥實銀行 
[第六章入會及出會]  
　　第二十七條凡入本會者須開列姓名貫籍通信所寄至總事務所載入會員錄有更移者須即時報明 
　　第二十八條會員有不遵約章或因特别要事情願出會者由評議員議决可否送交會長執行 
[第七章召集]  
　　第二十九條本會春秋間開大會一次職員會每月一次均由會長訂期召集 
　　第三十條因特别重要問題或職員三分之一及會員三十人以上之要求會長得臨時召集各職員議訂 
[第八章附則]  
　　第三十一條各分會章程除定名宗旨及辦法第一節外均可各按情形略爲增損 
　　第三十二條本章程有修更歲須經全體職員三分之二認可方得有效 
　　（附）總事務所與支會各種聯屬機關别訂詳細規約宣布 
 
 
 

Page 35

 
 
   
 
 

Page 36

 
 
   
 
