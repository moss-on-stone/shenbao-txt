# 1896 - 93 - 4908248

 

Page 1

 
 
[重印應酬彚選告成] [  圖書集成局代啓]  
　　應酬彚選一書爲雲間陸丸如先生所箸而　　　古齋塗人所爲增輯者也前經介記書莊倩本局代爲排印　者　王挿架頓空兹又重印告成毎部四本價洋三角賜顯者仍　原處選購　　此布 
[沈氏尊生書景岳全書出售] [  圖書集成局代啓]  
　　沈氏尊生一書久已膾炙人口按是書爲錫山沈孝廉所著孝廉博通今古於醫學尤爲精邃窮半生之力著爲是書　之醫林奉爲枕秘惜坊刻模糊漫患毎多帝虔辛羊之誤本局覔得原刻善本　書肆友人重付手民印以大號新式鉛字挑選潔白紙張裝訂無訛校讎盡善刻已告成分裝二十四本爲上下兩函裹以錦套毎部　價碼洋三元二角又張介賓先生景岳全書尤醫家所奉爲圭臬裝訂廿四本外加錦套定碼洋三元均分存蕪湖湖南寶善分局金陵詞源閣及本埠寶善分局愼記書莊三馬路申昌書室出售世有欲樹醫林之幟者尙其各置一編乎此佈 
[事貴善變]  
　　羲經有言曰窮則變變則通通則久此言也爲天下萬世言之也蓋天下之事未有久而不變者也惟有上下五千年縱横九萬里之識者乃能見及乎此耳天道變於上則人事不得不變於下天道不能有寒而無暑人事遂不能有盛而無衰歴觀往古草昧之天下一變而爲文明之天下巢燧羲軒之天下一變而爲虞夏商周之天下揖讓變而爲征誅矣冠裳變而爲兵甲矣後世其變愈甚其禍愈烈此變之降而下者也孔子曰齊一變至於魯魯一變至於道此變之升而上者也自開闢至今天下凡三變矣黄帝與蚩尤戰於版泉涿鹿之間武功盛焉乃堯舜繼之垂衣裳而治天下遂以文事稱此一變也祖龍崛起兼并六國廢封建置郡縣罷井田斥世祿前朝之法制典章蕩焉泯焉此一變也由漢唐以迄元明大抵無所更改至今日而又一變今日者泰西諸國叩關而求互市挾其所長以侮我皆以中國墨守舊法而不知變通近日未嘗不思崇尙西法倣傚西學而徒襲皮毛無益於實事則以其不善於變也不知泰西諸國亦由漸而變初何嘗一蹴而幾自矜速化歟西國窺測象緯製造儀器何嘗非由祖法中國而來如銅龍沙漏璿璣玉衡中國已有之於唐虞之世算法借根方得自印度號曰東來法宋時已漸行火器如金人之守汴元人之攻襄陽何嘗不恃火其必自中國傳入有可知也特其制勝之術屢變而益精西國火輪舟車之興不過數十年間而已今入中國中國之人亦知其善亟思倣傚而圖自强吾料中國不及百年必且盡用泰西之法而駕乎其上蓋同一舟也張帆與用煤遲速異焉矣則不得不變而爲輪舶同一車也駕馬與鼓輪遠近殊焉矣則不得不變而爲火車同一軍械也弓矢刀矛之與火器勝敗分焉矣則不得不變而爲槍砲同一火器也舊法與新製收效各别焉矣則不得不變而爲後膛同一工作也人工與機器難易勞逸各别焉矣則不得不變而爲機捩華人旣知其善必求其理苟無其法則不思變通旣有其器則自能倣傚在乎上之人有以轉移之耳苟能重之華人自必竭其心思材力以專注乎此安見其不能善變哉况今泰西諸大國之所製亦復進而益上矣戰艦則變而爲鐵甲矣輪車則變而能行於高山矣槍砲則變而爲後膛螺紋脫卸諸新法矣音信則變而爲電傳矣水雷則變而爲魚雷矣火藥則變而爲無烟矣窺敵則變而用氣球矣照夜始用煤氣繼變而用電光矣專門名家之學互殫智力往往能制馭水火呼吸風霆新藝迭出殆無窮期毎變而用奇制勝以與我相角而相凌其所以恃强逞威者在此泰西諸國旣自遠而至聚於我一中國之中此固古今之創事天地之變局彼皆恃其所有以傲我之所無且日從而張其炫耀肆其欺藐相軋以相傾則我又烏能不思變計哉今夫善變者天心也天心與人事相應是則導我以不容不變者天心也迫我以不得不變者人事也無如我中國前時卽有稱肯變通成法者小變而非大變貎變而非眞變此正坐不善於變者也固不得爲不欲變所藉詞而借以杜變法者之曰也嗚呼今世之人粉飾蒙蔽因循苟且而復以虚憍傲慢之氣乘之欲求其能變得乎故僅通一二而卽囂然自以爲足者非變也僅行一時而不能持之久遠者亦非變也貪罔以營私者不能變拘泥成法執持偏見者不能變好虚文而騖小利者不能變喜貢諛而惡直言溺貨財而彼此交征者不能變一變之道至此時亟亟矣至此時而不一變安能將於泰西諸大國而與之比權量力絜長較短也哉吾不禁睪然高望而冀斯世之必有善變者出焉 
[諭旨恭錄]  
　　二月十五日奉旨浙江道監察御史員缺着彭述補授分發江蘇試用直隷州知州杜向榮湖北知州吳福綏廣西州胡成立山西通判鹿滂理湖南通判胡元善直隷補用知縣高聨翰四川知縣李堯瑞山西試用知縣高逢源河南知縣武光昌浙江知縣陳明倫江西知縣邱應華慶豐程堻劉昌言湖北知縣任本垚湖南知縣趙從嘉四川知縣顧思禮廣東知縣郭傅昌雲南知縣李承芳俱照例發往擬補兩浙鮑郎塲鹽大使孫傳豫雲南阿陋并鹽大使王瑞章俱照例用明保安徽候補知府陳兆慶着以知府仍發安徽儘先卽補並交軍機處仔記史部文選可員外郎員缺着陳應禧補授所遺騐封司主事員缺着雷天柱補授定東陵禮部員外郎員缺着連華補授工部主事員缺着奎珣補授欽此同日奉旨巡視南城事務着裝維侒欽此同日奉旨都察院滿洲經歴員缺着雙福補授欽此同日太常寺題三月初四日祭先農壇奉旨朕親詣行禮欽此同日奉硃筆恩明稽察左翼前鋒統領護軍統領事務欽此同日奉硃筆德蔭稽察右翼前鋒統領護軍統領事務欽此同日奉上諭巡視中城給事中桂年等奏遵保拿獲持械搶刼盜犯出力之官紳員弁懇恩奬勵開單呈覽一摺着該部議奏單二件併發欽此同日奉旨長順奏三姓副都統富魁病尙未痊懇請開缺一摺富魁着准其開缺所遺三姓副都統着慶祺補授欽此 
[燕京瑣事]  
　　都門訪事友云順屬寶坻縣地方近來盜賊孔多風聞大道上白晝横行搶刦之事不一而足昨有自該縣來者談及一刼案諺云賊有賊智如客所云則此案之賊竟愚甚矣某甲者寶坻縣人由京起程回鄉邂逅三賊執刀上前攔住去路問甲囊内有銀錢否甲回答銀錢俱有今日諸位好漢相晤此間要銀拿去至現錢帶亦不多留作俺盤川俾資回家何如三賊允之遂將銀拿去正瓜分間甲去而復轉云此銀三十兩係親戚交吾代帶如此整整回去說路上被好漢賞光恐伊等必不相信如好漢有洋鎗吾將衣脫下對衣打上幾槍吾卽持此衣指看槍穴諒見信矣三賊笑而允其所爲内一賊有雙響槍一桿連發兩出鉛丸已完不料該甲身帶六響之槍舉手搬機速發數出三賊應聲而倒甲遂將原銀拿回長揚掉臂直行不顧矣○前門外小李紗帽胡同開設妓寮之趙某者於二月初二日與找錢之混混星某甲忽然醋海生波先則兩相唇舌繼則拳脚奉敬趙某受傷抬回妓館翌日趙恐甲再來尋釁約備數十人早早等候甲果於次日糾集多人執持樸刀花槍之類找至該妓館門首與趙相晤彼此不由分說立卽交手洋槍並響 
 
 

Page 2

 
 
甲竟非趙敵手一戰敗北受傷者五人輕重不一聞内有一人受傷最重已於初四日早晨殞命初五日中城正指揮衙門飭仵相騐取有活供因念輦轂之下匪徒竟敢聚衆横行滋事居然鳴槍攻擊如臨大敵王法何在豈若輩愍不畏死耶抑恃有護符耶噫嗣悉該甲帮手受傷多而且重在觀音寺惠豐堂飯莊門首受傷之某乙腦後刀傷深及寸餘翌日殞命經中城正指揮帶同差仵親詣尸塲相騐塡格錄供於初十日上城經侍御判令兩造俱非善類著一併送交刑部照例懲辦秋曹大司宼簽分安徽司訊問矣○前門大街爲輻輳之所車馬竟日絡繹於途本月十三日午後有遞文書之驛馬從北驟至適與一轎車相撞不料馬上之人遽被轎車撞破脚面血流不止遂致兩相齟齬幸逢魯仲連其人者妥爲排解望車者給以青蚨四吊作爲藥資其事乃寢○單德者東城混混之流也常在外無中生有一日偶見東便門外來一女子騎黑驢後從一男子爲之執鞚單觀其形跡可疑以爲非姦卽拐約會同類數人將男女獲住送至樓灣地方一幼僧廟内居然上設公堂傍站差役手持竹刑單遽坐公堂訊問來歴男子不知其僞也供稱我與女係親兄妹今妹業已受聘某賈爲室因道里遥遠送進城内親戚家先爲暫住以便諏吉就親不日卽要迎娶别無他情女供同前單喝謂一面之詞實難憑信飭令僞穏婆勘騐是否處女當勘騐時不知男子如何逃出其男子在城内某官宅傭工將此情節回明主人主人大怒卽出名片著伊至該管坊署控告坊官派差役多名將廟圍住登時將廟内紡僧拿獲又獲單五等數名僞穏婆一名鎖回衙署審辦其單德在逃未獲不卜能否弋獲容續訪再錄○二月初四日京師復大雪六出花飛繼之以霰隨落隨化檐端冰柱凍合盈尺初五日未晴初六日早北風大作峭寒起粟天始晴霽四野東作不虞稽遲矣○客臘朝鮮人復有來京者十數輩仍寓昔日高麗館中迄今尙未出都詢之皆貿易中人雖與都人交易較之從前生意不啻天淵之隔矣○二月初五日願學堂大課文題吾爲此懼閑先聖之道詩題賦得飛雪帶春風得飛字五言八韵 
[創辦商輪]  
　　金陵訪事人云省會自創設馬車拉車機磨等事以來風氣漸開閭閻咸知以振興商務爲急因見長江數千里自有招商輪船往返極形便捷而内地仍雇用民舫不但緩不濟急而且風水阻滯動需時日行旅久欲得輪舶在内河行駛苦於創辦爲難刻當商務大興之日省垣已有各務以爲之倡於是在城紳董咸擬試辦小火輪在内河駛行日前禀請駐寗商務總局奉批仰候轉詳督憲批示定案祇遵所以該董等卽糾集股本毎股計銀五百兩赴滬購辦商輪聞毎隻需銀三千兩業已購定八號不日將由滬駛抵下關俟騐看船身材質的係堅固然後分派已議定以兩號赴蘇杭官碼頭停泊兩號赴清江官碼頭停泊留四號停泊下關倘生意興旺往來裝載仍不敷用再議籌集巨欵陸續購辦當今急務莫先於此而時局利權莫善於此商情踴躍有以夫 
[潯上官塲紀事]  
　　九江采訪友人云本月十九日五鼓時九江關道誠觀察總兵宋鎭軍率同府廳營縣各員恭祭歴代帝王朝雍雍肅肅極盡敬誠○江西贑南鎭總兵何采臣鎭軍明亮曾署九江鎭總兵上年兩江總督劉峴帥奏調赴北督師總理關外各營營務現因和局告成奉旨回任於正月某日隨帥節返金陵十六日乘江安官輪船至潯潯城文武各官及紳商士庶皆至江于迎迓各營勇均出全隊至江邊伺候鎭軍旋登岸拜客暫駐招商局擬卽日啓節赴任○督辦江西淮鹽總局范季遠觀察前赴金陵叩謁劉峴帥本月十五日乘滿江紅船遄返各局委員劉寶臣叅軍至江干迎接○九江前營遊擊周梯山游戎前赴金陵謁見劉峴帥本月十六日乘江孚輪船遄返標下員弁咸往迎接○新 
簡廣東巡撫許仙屏中丞陛辭南下本月十九日午刻乘安和輪船至潯潯城文武各官之迎謁者一概擋駕旋易滿江紅船取道江西赴粤 
[白下官塲紀事]  
　　金陵訪事人云鍾山書院梁山長鼎芬前應張制軍聘請掌教名山片席已年餘矣平時以文章氣節視其性之所近與多士相漸摩滿城桃李共以領袖得人爲慶詎近日山長志在高舉遠引去年内卽辭館不就經香帥慰留至再未蒙允許刻因春水方生布帆掛長樂遂初當道以鍾山一席未可虚懸因由督憲劉峴帥聘定翰林院編修廖太史荃孫來主是席前日太史已由湖北來省投刺拜會峴帥設筵欵待盡歡而散聞一俟官課甄别揭曉之後卽輪應山長開課矣據院中肄業生云山長才行聞望耳之已熟兹果躬被薰陶詡爲三生有幸去○本月十二日督轅牌示九江鎭宋朝任應卽飭赴新任蘇藩牌示金壇縣胡啓榆因病請假遺缺查有大挑知縣周清溱堪以暫行代理十四日督轅牌示左營遊擊金國治現在統領安徽澄清水師營一時未能赴任所遺遊篆及巡查差使前以該營守備賈作雲兼護接充在案兹查是缺應卽委員接署以專貴成查有督中營都司兩江補用叅將武延謙升署遞遣都司署缺查有補用都司周德全署理仍留轅在差任事又城守左營守備員缺本部堂查有都司銜升用守備在營千總王得標堪以請補 
[潤州淑景]  
　　據訪事人云鎭江府彦詠之太守於日前出示曉諭云爲科考事案奉學憲檄行鎭屬縣府考試生童等因奉經轉行四縣遵照舉辦在案兹據各該縣具報擇於二月初一日同日開考前來自應接行府試查鎭屬府試四邑文童向分徒壇兩栅除將壇溧二縣文童照舊在壇考試另行示期取齊外所有府試徒陽二縣文童今定於二月二十八日取齊三月初一日考丹徒縣文童並京口駐防旗童初六日考丹陽縣文童合行出示曉諭爲此示仰丹徒丹陽二縣文童並京口駐防旗童知悉爾等務各遵期齊集郡城聽　扃試毋得臨期自悞○長江水師提督定例半年巡閱上江半年巡閱下江兹聞彭紀南軍門將蒞瓜州閱視水師瓜州鎭所轄各營近日高鎭軍業已諭飭麾下各營官督率健兒在小校塲勤加訓練春眠纔覺角枕未離卽聞鎗聲砲聲如珠之貫其殆如秀才臨考汲汲於抱佛脚乎○南門外張王廟毎至二三月間　梨園子弟演戲三日以答神庥今届董其事者捐集公欵雇定慶樂戲班不料連日風片雨絲阻人游興遂未開演日來天宇放晴復擇於十四日開塲鐵板銅琶高唱大江東去紅男緑女結隊往觀洵樂土之閒情亦春游之韻事也○本月初八夜南門外某甲家突有緑林豪客多人以青布裹其首面塗黑煤明火執仗破扉直入時甲出外未歸家中人聞是强盜心驚膽裂瑟縮不敢動任其翻箱倒篋將所有衣服物件席捲一空又將房地契劵付諸内丁然後呼嘯而散甲父被盜刃傷左手鮮血淋漓當未破門時盜匪先分黨羽將同村人家門戸堵住大聲呼曰今夜之事不與爾等相于爾等如開門當以白刃從事村人聞之遂各掃門前雪不敢出外多事盜乃任情搜括毫無顧忌迨盜去後該村人始出爲鳴鉦擊鼓隨盜後一路窮追離村不遠盜聞喧譁聲已近恐係甲糾衆來援始各分散甲家人潛躡盜後忽失盜蹤所在不能知其究竟想就近必有爲之窩藏者矣待天明甲自外歸檢點失物開單赴縣報案請派差捕嚴緝未識能否破案也○江南人家於傭婦一事有所謂門限裹門限外者陋俗也然世家大族來者亦不敢輕試有某甲江北人也携一少婦賃屋於王家巷婦年二十餘略有姿色爲城内某機坊帮傭甲倩人告機坊主謂毎月如能出工資五元卽晝爲服役夜薦枕席亦不過問此卽門限裏之說也當時宜於承傭紙上寫明有孕數月便無後來口角乃該機坊主僅如所商而未慮後來之作何出脫含糊姘識已非一日詎甲竟將毎月所得工資另養他婦厭舊喜新自鳴得意不料婦與機坊主旣諧好事腹中已暗結珠胎事爲甲所知以爲此一塊砧上肉必如所願而後已日前邀集青皮數人至機坊興問罪之師詎該婦見甲自願戴緑頭巾今又無理取閙不禁氣憤塡胸登時氣急傷胎呱呱者竟墮裙底甲益挾此爲詞吵閙不休聲言欲訟之於官機坊主見勢不妙卽倩和事老出爲調停許以番佛數尊令其將該婦領回其事遂寢 
[武林香市]  
　　俗傳二月十九日爲觀音大士誕辰杭州上天竺法喜寺香火極爲繁盛自本月初旬起各鄉鎭往來進香者絡繹不絶大小舟俱泊於松未塲毎日到者約有數十號其中難免匪徒混迹防有滋事向由保甲委員及營汛等官多派差役兵士在寺左近常川查察滿營 
 
 

Page 3

 
 
恊鎭亦派旗員在彼彈壓今年因新開通商口岸營造絲廠時有洋人往來深恐鄉民少見多怪是以兩邑尊持登簡明告示實貼該處并添派差弁彈壓其所以保衛商民者至矣 
[廟貎重新]  
　　鄂垣皇殿聖廟文昌廟關帝廟八蜡廟等處多年换修廟貎圮頽丹青剥落不壯觀瞻久矣嗣經江夏縣恒敷庭大令籌集巨欵重加修葺刻已全工告竣煥然一新金碧輝煌非復如前之頽唐不振矣 
[邗江近事]  
　　昨報紀仙女鎭某錢店被盜行刦等情兹接揚州采訪友人來信云五盜現由支更人報知營汛立時拘獲縣主卽飭提研訊分别責懲還押原贓給失主具領並向支更人細詰拘獲情形隨諭以後尤須格外小心復飭從人取青蚨二十貫賞之青皮徐某游手好閒專以酗酒打降爲事花朝後二日有友自他處來遂邀往彩衣街某浴堂洗澡洗畢不名一錢揚長而出堂中伺應人牽裾不放向索錢鈔徐大言曰乃公名家誰人不知爾何人斯竟敢放肆若此乎甲索之堅徐勢將用武嗣經徐友勸給錢而去然仍心不甘休翌晚偕黨羽數人前往尋釁一言不合與甲扭毆徐驀出利刃刺之傷及甲之太陽穴及脇下登時血如泉湧昏踣堂中諸浴客兒肇禍端一哄而散黨羽亦乘間而逸徐則經浴堂主獲住扭至保甲局申訴情由局員見係血案不敢訊理隨於翌晨舁甲至甘泉縣署請騐邑宰騐得甲受傷屬實飭將徐覊禁視甲所傷能否平復再爲斟酌懲辦○本月十五日江都縣葛明府帶同差役至宜陵鄉間勘案旋於十六夜公旋十七日復命駕往吳下謁見廖大中丞○郡城夾剪橋北首某姓女郎雖汝南碧玉出自小家而丰致嫣然頗足令見者魂消心折其女鍾愛過甚以致性成嬌縱時時向之勃谿近忽墮入情魔如痴如醉毎謂生無可樂不如死之爲佳其母習聆之不以爲意也某日日上三竿猶高臥未起至晌午其母始近榻喚之曰花影已過八磚矣何女學士猶貪戀香衾不欲穿衣吃飯耶女不答揭帳視之則不知何時潛服鴉片膏早已香消玉殞噫其殆有不得已之苦衷而竟欲遁歸黄壤耶眞令人無從索解矣 
[罷市復開]  
　　據訪事人云蘇州府吳江縣屬有鎭名盧墟者房屋則櫛次鱗比人民則轂擊肩摩誠熱鬧市廛也上月杪忽來糧米船數艘停泊河下旋又有十餘艘陸續駛至悉繫纜焉舟中人皆操湖北音無一非長大漢子向鎭上各店鋪購物尋釁閙事日必數起時鎭前手有新中營飛划船數艘哨長某君見此情形立卽飛報營官胡豐齋都閫昌寶時都閫適奉令出巡在松江青浦等處查哨得報之下立卽返棹星夜赶至盧墟時二月初二日也是日午後糧船上之光蛋某甲向鎭上某鋪購物若干計價錢二百數十文甲當在身畔摸出洋銀一枚交該鋪主某乙　錢乙估看洋係銅質遂假店小乏錢爲詞甲卽大怒敲檯拍桌詈駡不休繼竟躍入櫃檯將錢桶傾倒曰此非錢而何當將錢如數向街上亂揮幾若劉海之捽金錢詎乙鋪如此他鋪亦接踵而起幾有銅山西傾洛鐘東應之勢霎時間不蛋等各執器械蜂擁而上合鎭爲之哄動幸都閫適於是時赶到立率兵勇多名列隊於市口要道嚴陣以待一面令衆鄉民鳴金號召圍裹攏來都閫手執利刃親自上前將爲首之十六人如數擒獲當卽解至吳江縣署請辦而該鎭各店鋪恐若輩再來復仇不敢開張罷市者四日旋經都閫會同吳江縣主出示安民都閫復親向各店鋪勸慰許以常駐保護以壯其膽衆始再三叩謝於初七日一律開張照常貿易聞所獲之光蛋十六名已經吳江縣尊訊實釘鐐收禁當卽申詳上憲候批示擬辦 
[巡局調員]  
　　前辦巡防西局委員候補從九高筱雲二尹交卸後在申聽鼓兹聞巡防北局委員孫二尹另有差委行將交卸經關道憲黄幼農觀察札委高二尹接理云 
[示加鹽價]  
　　上海縣抄奉頭品頂戴兩浙江南等處都轉鹽運使司鹽運使惠爲出示曉諭事案奉撫鹽憲行准戸部咨開現時沿海防軍未能裁撤各年月餉無欵開支仍擬通行各省毎鹽一斤一律加價制錢兩文俟防軍裁撤再行奏停奏奉諭旨恭錄飛咨浙江巡撫遵照到院飭司接續籌辦等因奉此查光緒廿年飭辦鹽斤加價業經截至上年九月止自十月初一起歸復原價俾清眉目當經札委寗紹嘉松分司等督率杭紹嘉松四所甲商妥議辦法嗣據禀稱公同酌議此次續辦鹽斤加價無論引岸暢滯皆照各商現在捆運之數毎斤加收價錢二文俾昭核實等情到司除批示並詳請院憲奏咨批准自本年二月十五日起兩浙綱引肩住一律辦理加收合行出示曉諭爲此示仰兩浙各地綱引肩住商販軍民人等知悉此次續辦鹽斤加價係奉大部奏准奉旨行令飭辦之件事關餉需該商販軍民人等務當一律恪遵勿得阻撓滋生事端如敢故違定卽從嚴究辦其各凛遵毋違特示 
[褻字宜禁]  
　　本埠南市各善堂董事沈嵩齡張韋永張仁敏顧銘照黄雨甸徐敬熙盛傳榮衛鍾駿等前投縣署禀稱向來善堂中均設惜字善舉歴辦無異近來各善堂秤收字紙大都零星寸帋其舊簿申滬新聞報等紙日見其少察訪其由知有沙船江北帮水手舵工四出搜買舊簿申滬新聞報等紙放價十倍於善堂毎船裝載數百捆運至津沽發售於各鞋鋪墊紙底之用穿履踐污棄蔑聖賢字跡悖理營私莫此爲甚此等水手匪徒城廂内外在在皆有董等密訪屯積捆包字紙之住戸以城外廿七鋪草鞋灣廿三鋪南倉一帶爲最多車載肩挑分運河海各船大率在正二月爲最甚爲特環乞給示曉諭並請移知照會查禁等情黄大令據禀之下當卽分别移會各巡防局查辦一面出示諭禁並飭地甲傳諭居民以後不許將報紙帳簿以及各項字紙運售污踐如忉不遵定提嚴辦 
[行東控夥]  
　　昨有車雲生扭夥張福元到縣控稱開設竹行雇張爲執事被虧空銀數千兩請爲追究值日差據情入禀内署旋奉傳諭看管候縣主公回訊核 
[飭繕供單]  
　　江南製造總局失銅一案迭紀報章昨日英讞員屠别駕飭吏將竊犯余大發及收贓人嚴長生等口供繕寫供單以便呈請江海關道黄觀察核辦 
[收殮西屍]  
　　虹口三菱公司碼頭外面浦江中前日下午浮有西國男屍一具當由水巡捕船帶至浦左西國墳山碼頭備棺收殮旋查知去秋九月間茄門兵船曾有水手一名墜浦未獲今之所浮者其卽前之所沈者歟 
[英界公堂紀事]  
　　韓趙氏生有一女字曰珠子風姿綽約頗著艶名日前忽然失去尋訪無蹤嗣聞係由比鄰黄王氏及戴阿二顧錦堂誘匿向之根問答以不知趙氏無可如何遂於昨日邀人將氏及載顧扭赴公堂請究屠别駕諭令將氏交官媒收管戴顧押候訊核○寍波人徐大森向在洋行執業娶妻金妹已歴多年前日忽一去不返尋消問息杳不知其所之旋訪聞在蕩婦王金珠家抺粉塗脂大異釵荆裙布遂瞰其在室連金珠扭送公堂别駕飭交官媒押候訊斷○野雞流倡王大寶羞恥全忘沿途拉客淫聲浪態非楮墨所可描臺包探黄四福見之拘入捕房轉送公堂請辦别駕飭交官媒收管候今日堂期訊斷 
[法界捕房紀事]  
　　昨日黎明時湖南人某甲手携水烟袋二枝棉被一條往來行走包探見之疑爲賊也拘入捕房七下鐘時克捕頭向之詢問甲言我家住南市董家渡棉被水烟袋確係自已之物捕頭令押候遣包探至董家渡查明再核○前晚浦東婦人丁阿照挈一十二齡之女孩至新橋南首永安棧借宿旣入臥室謂女孩曰爾先睡去我將上街買物少頃卽回也不料遲之又久絶不聞足音跫然至翌晨棧主向女孩詢問女孩云阿照係我之寄母此次帶我來申意　鬻入花烟館曾由某花烟館鴇兒看定許價洋銀一百圓棧主聞之不勝駭異遂挈孩至大自 
 
 

Page 4

 
 
鳴鐘捕房聲訴克捕頭問明情節命將女孩留養捕房待家屬見報來滬領去 
[助賑摭要]  
　　災區歉况莫罄形容幸仗義輕財者隨時佽助俾生機漸　免墮於溝壑之中積功良非淺鮮焉完愿氏善士洋三千元陳善士求消災悔保痛患由純泰莊來規元五百兩王幼笙　士保合家平安洋四百元廣東馬積生太史續募由百川通來庫平銀四百四十兩零五錢六分合規元四百八十二兩八錢七分六厘江西朱澍生善士求保雙親康健續助由蔚長厚來規元一百兩吳愼德堂善士規元一百兩清冰堂善士洋一百元陳鄧氏舊愿完清洋一百元揚州蕭王氏産後大小平安酬愿由義善源來洋一百元蘇垣惲倩孫善士願自病速愈身安叩求消災降福益壽延年洋一百元大豐洋貨號洋一百元寗船局經募洋一百元澄江册麓樵人洋一百元揚州周順卿善士爲堂上張氏求消災益壽洋一百元胡二梅善士續募十戸洋一百元鎭江無名氏洋六十元松江不留名王完願洋五十元單門季氏節省歴年零用移助洋五十元蘇城老人和震記募保安堂洋五十元無名氏求子病愈洋五十元陳鄧氏完愿洋五十元常昭鹽公堂募淮山下十棒喝餘生爲子入泮蒙各友貺儀移助洋三十元委解災區以資接濟瞻種善之多方拯餘生於靡盡是誠能見其大可爲蓄資充裕者下一鍼砭矣修德獲報有必然者上海北市絲業會館籌賑公所施善昌謹誌 
 
 
 

Page 5

 
 
日全愈雙料一元單料四角　明上海五福衖口　只此一家遠近並無分局 
[加料阿魏　狗皮膏藥]  
治老少氣痰痞　癥　血塊積聚膨脹左　右瘓遍身筋骨　疼跌打損傷寒濕脚氣一切險症雙料四角單二角 
[天下馳名　磠砂膏藥]  
消腫化毒去麻生肌治手足麻木心肝胃氣一切瘡癤小兒百毒雙料三角單料角半小張四文二文頭瘋膏二分 
[風濕勞傷　如意膏藥]  
男女風濕入絡流連筋膏一切勞傷遍身痛楚或腫脹麻木　途勞辛風雨日期痛苦更甚貼此膏立愈雙料一角單料五分 
[正虎骨　能油膏藥]  
天下馳名京都同德堂神效膏藥培元固本却病延年通廿四道血脈鎖三十六道骨節治男女氣血阴滯愈筋骨疼痛中風中痰大盒一元小半元門懸　上海縣告示　各大憲匾額三十三方 
[眞方立愈　疝氣膏藥]  
疝症有寒水　血氣狐筋七種因風濕寒鬱酒色過度而成無論腎囊腫大小腹疼痛惟貼此膏包愈每張一元正 
[神效第一　生肌膏藥]  
凡大小諸毒惡瘡破後此膏貼之一日換一貼能解毒消腫去腐生肌未破卽消已破卽歛每盒二角每張二文 
[善治百毒　胭脂膏藥]  
專治各種毒瘡惡　　　肥瘡胎毒天泡坐板黃水繡球濃　諸色惡瘡腐爛泛疤痘後惡瘡　之神效每盒二色 
[神效種子　陰陽膏藥]  
四海馳名京都同德堂靈騐膏藥 
男婦培養失宜生育爲難或元陽不振虛而易洩或子宮寒冷久不受孕男女貼之妙難言喻雙料一元二單六角　埠貼　信力先給一紙書來朝發夕至 
[神效專治　遺精膏藥]  
内傷之症多生于腎因腎水枯竭心火上炎故有夜臥多溺夢遺滑精陽痿不舉舉不堅久貼此膏神效每張六角 
[天下馳名　煖臍膏藥]  
此膏　　異常通血脉鎖骨節　　　　滑精小腸疝氣女人子宮虛冷久不受胎惟此膏可以包治每張三角正 
[仙傅神效　湧泉膏藥]  
專治筋骨無力行步　艱腰腫酸痛善能流暢血　血利骨節男婦貼之添丁種子老人貼之却病延年每張三角 
[百草萬應　回生膏藥]  
中外馳名京都同德堂萬應膏藥治五勞七傷左　右瘓遠年風濕週身骨痛嗽咳痰血肝胃氣痛小腸疝氣三日　疾諸般臌脹雙料八角單五角近來假冒甚多宜認明本堂招牌五色仿單套板回信鉛印藥書一萬五千言藥目總單方免貽誤 
[萬應神效　夾紙膏藥]  
治熱毒瘡癤週身皮膚腫破日流黃水久不收歛夏月蚊咬指甲搔破　痛萬分用此膏貼之提毒消腫每匣二角 
[男女可用　鷄眼膏藥]  
善治男女足掌足趾搽磨成泡漸成鷄眼及穿緊鞋疼痛萬分此膏一貼患處數日自化欲行遠歸宜備每匣二角 
京都同德堂藥局謹白 
[神效立止　牙痛膏藥]  
牙痛一症不　風火　凡牙根搖動酸軟　過晝夜疼痛不能飲食惟此膏貼之卽愈永無傅染之患每匣洋一角 
[廣昌崑記廣藍竹布莊遷移]  
本莊向在大馬路抛球塲開張今移在棋盤街靑蓮坊口隔璧朝西門面開張　貴客賜顧者請移玉趾是　此啓 
[救濟世人　文武痴癲　再聲名]  
粤省保壽堂○始創眞傅癲狂定心至寳丹雙料每粒實洋一元單料五角本堂第一家老鋪開張粤省太平街中市分鋪上洋鐵馬路東首坐北朝南雙開門面交易已歴有年天下馳名始創仙傅奇製癲狂定心至寳丹救治世人文武痴癲指不勝數輕者服丹五六粒重者十餘粒不拘男女久染三拾念年之宿疾無論醫藥罔效者但服此寳丹功效　見日覺减輕斷絕根株效若仙丹○因此消流甚廣濟人甚衆每日門市托局寄購者指不勝數不料無恥射利之徒垂涎覬觎專事假冒眼雖招牌各别實私刻本堂仿單串通信夥半途截去實堪痛恨去年南京郎宅英洋二元托某信局寄帶寳丹當塲查出冒牌眞憑卽送英　堂究辦蒙　宋通刺明鏡高懸着周某具結永遠不准假冒保壽堂牌號以後安分營生此風少息但恐日久故智復萌特登報首聲肯倘遠埠托局寄購原班當有回件信資自給認明仿單發票梅鹿圖回信兼下月初一日將購藥姓氏登錄申報分别眞僞倘信局將别家牌號僞藥寄上托詞搪塞卽將藥並仿單由别寄交本堂送宮究辦本主存心厚道姑隱其僞店牌號局名也 
[新開嘉隆綢緞抄莊]  
新開嘉隆綢緞抄莊　新增湖縐綢綾　本月十八開張本號開設上洋棋盤街北朝石東庫門内專辦寗綢摹本京蘇貢緞春紗線春金花閃緞杭紡熟羅金銀庫緞廣衣湖縐湋緞縐緞徐綾沈濮西紗局紗五彩蟒袍等貨剔選精良貨眞價廉如蒙賜頋格外克已遠路寄購包通回換以昭信安而席招徠 
[立刻見功保可除根　肝胃氣痛聖藥]  
上海普濟老　房發兌　開設鐵馬路寳順里四弄對門製藥先在乎辦證證不辦藥則何用從來一病必有一藥病千變藥亦千變人能精悉藥之氣味深控病之根原則舉一藥以治一病自然立奏奇功易如反掌本藥房主人見心胃肝氣痛一症患者甚多而良方未見用特搜羅奇騐藥品佐以眞龍涎茄楠等香修合成散美其名曰千金不換治男婦各種氣痛食積停滯　膈飽悶諸症能立刻見功多服可保永遠不發每瓶實洋一元函購信力自理須認明仿帖内有薌林舊吏圖章者方免假冒　另有敬修堂極靈騐肝胃氣痛膏藥每張洋一元 
[邵製天醫半夏餅]  
上海鐵馬路寳順里大德生藥局發兌天下大凡男婦咳嗽靈丹早已馳名獨製無雙專治○咳嗆痰多○氣促不仁○咳痰帶血○寒熱積痰○寒痰嘔噁○肝厥痰厥○冷哮痰飲○驚風痰喘○產後怯咳○年老夜嗽○氣緊痰迷○胃氣刺痛○風寒濕脾○陰虛陽虧○等症諸病立見効騐其功難述另詳仿單註明服法每錢六四角遠埠信資自給惟　　不惜重資揀選道地藥材虔遵法製虛言罔効必遭雷殛火燒存心濟世之意也 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴懲拐犯]  
　　崇明人王陸氏混名若甫老太婆問以誘拐婦女販賣人口爲　前曾迭次被控嚴刑懲辦騙逐山境邇者又匿跡新閘迤北义袋角拐得左近裕源紡紗廠女工陳心妹卽陳詹氏藏匿家中意圖婪　事爲氏夫陳軒章所聞於本月十三日問恪源廠工頭殷鶴慶根究殷許以代爲尋訪旣而屢向殷饒舌殷姶游約陳與之爭執扭至捕房轉解英公堂請究屠别駕飭交差役收管候訊次日殷之友人某甲將王陸氏王春林及陳簷氏扭送新閘巡防局請訊局員藍二尹略詰情由飭局丁地保解送至公堂前晚别駕升堂提訊軒章訴稱小的係太倉州屬寶山縣人向以小負販餬口自幼文定詹氏爲室當九歲時童養在家十六歲時完姻上年來經人薦至义袋角裕源紡紗廠作工本月十三日突然回家其時小的因事外出妻子卽將小的積存之洋銀二十八圓及庚帖婚帖取去次日小的回家得知其事急至裕源訪問廠中工頭殷鶴慶允代尋訪至十六日小的向殷　促殷願偕小的至清園烟館將妻子交出及至殷又一味支吾無奈扭訴捕房轉解案下陳詹氏供稱小婦人年二十歲丈夫向來小本營生上年有人薦小婦人至裕源紡紗廠工作王陸氏卽若甫老太婆見小婦人年幼無知乘問誘至伊家匿跡本月十二日又囑小婦人回家竊取丈夫所積洋銀二十八圓及婚帖庚帖之類旋由若甫老太婆串同伊子春林騙去今奉大老爺提訊尙乞恩寛若甫老太婆及春林同供稱此事已奉　明惟求開宥别駕判令將若甫老太婆掌頰一百下鞭背二百下春林笞臀四百板枷號二月發頭門示衆陳詹氏交丈夫領回管束 
[美捕房瑣事]  
　　江　人楊渭峰賃居虹口元芳路第二百十八號屋内其子早没寡媳張氏在家守節渭峰之弟渭和色中之餒鬼也垂誕氏色時常調戲氏堅執不　　致懷恨唆使渭峯肆意凌虐前晚十點鐘未知所藉何端其翁忽以拳棒父加渭和從傍竭力帮助氏痛哭呼救因其門緊閉鄰人均不得入　　　百十八號三道華　巡至卽約同四十四號英捕破門而入一併拿送捕房氏歴訴情由其詞牽涉渭峯亦有亂倫之意捕頭令將氏釋出候堂期投公廨質訊楊之昆季　候送請屠别駕重懲○倫兒陳處金前晚由某處竊得油布一幅持至蓬路經四百六十七號華捕拘解捕房捕頭　　候遣包探范進才查明送廨訊辦○前晚十點餘鐘有西人某甲雇坐三千二百二十八號東洋車未知由何處乘至外虹橋相近一躍下車　　某乙向索車貨中非但一毛不拔卽以老拳奉敬肆意毒毆受傷甚重旋經某號西捕將甲連乙一併拘送捕房捕頭飭送乙至同仁醫院醫治　尙未知若何發落 
 
 
 

Page 10

 
 
   
 
 

Page 11

 
 
[光緒二十二年二月十五日京報全錄]  
　　宫門抄○諭旨九道錄前○陜督楊奏揀員請署知縣摺○滿洲都統奕等奏爲奏叅摺○豫撫劉奏請再展停分發一年摺○又奏甄川道員片○雲督崧奏委署府州縣各缺片○署雲臬普奏報接篆日期摺○二月十五日戸部通政司詹事府廂曰旗值日無引見○車王定公各假滿請安○雲南巡撫黄槐森到京請安○錫桐謝授山東登萊青道恩○松齡劉柱文抽查漕糧請訓○海公續假十日○鈕楞額請假五日○宗人府奏改派致祭景陵裕陵派出鄭土治王○召見軍機黄槐森錫桐松齡劉桂文皇上明日寅正至關帝廟行禮畢還宫辦事召見大臣後至頤和園皇太后前　　後駐蹕○○太子太保頭品頂戴開缺陜甘總督臣楊昌濬跪奏爲揀員請署知縣員缺以裨地方恭摺仰祈聖鑒事竊據甘蕭布政使曾鉌署按察使周綬詳稱隆德縣知縣盧世堃調補中衛縣知縣奉部覆准業將簽掣次序報部在案查例開知縣升調遺缺出用各項候補前先進土卽用前先一人各項候補進士卽用相間輪補一人委用前先一人委本班前先大皎一人本班大挑一人各項候補前先進士卽用前先一人各項候補進士卽用相間輪補一人委用前先一人委用一人本班前先議叙一人本班議叙一人各項候補前先進士卽用前先一人各項候補進士卽用相間輪用一人委用前先一人委用一人本班前先捐納一人本班捐納一人本班前先截　進士一人本班穢取進士一人本班前先拔貢一人本班前先孝廉方正一人本班孝廉方正一人拔貢及孝廉方正用過兩班之　用本班前先教習一人本班教習一人本班前先優貢一人本班優貢一人本班前先教職一人本班教職一人本班前先截取舉人一人本班截取舉人一人又升調遺告病病故休致選缺輪用各班中先用正途出身及曾任知縣曾任應升知縣二有再用各班出身一人又分缺　分缺間人員知縣佐雜等官于各項試用並捐納止班到班准挿用又奉到新章道府以至未入流無論何項到班仍以五缺計　先用鄭工新班遇缺先二人海防新班先一人無人用鄭工新班遇缺先人員抵補至第四缺海防卽海防先分班輪用一人第一輪用海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員如無人用舊例銀捐　缺人員再第人過班卽接用各項班次一人以五缺爲一週又定章凡報捐分缺先分缺間以及本班儘先人員扣足一年之限再　按班　補各等語甘省知縣升調遺一項自停止變通章程後上次金縣知縣缺以海防新例候補前先知縣姬愷臣次文縣知縣以曾任應　候補知縣高繼陳通渭縣知縣以海防新例分缺先知縣楊宸謨秦安縣知縣以大挑試用知縣劉玉順合水縣知縣以進士卽用知縣巢鳳岡碾伯縣知縣以海防新例候補前先知縣宋昇平准補此次籖擊寗遠縣知縣第一缺擬以曾任候補知縣沈瑞霖請補所有籖掣隆德縣知縣第二缺現無應補之鄭工新班遇缺先海防新班先海防卽海防先並舊例銀捐遇缺先舊例銀捐遇缺無人照例過班接用各項班次輪應委用到班委用前先委用均無人次應捐納到班捐納前先亦無人分缺先有人尙未年滿照章扣補實應本班捐納到班應先用正途出身人員惟查正途出身之新海防例捐納試用知縣程德音例得請署查該員年五十二歲四川江津縣舉人由揀選知縣遵海防新例報捐知縣三班籖分甘肅試用領　赴甘於光緒十六年三月十六日到省年滿甄别留省補用現署安定縣知縣辦理一切悉臻妥善該署臬司周綬甫經到任例不加考該藩司曾鉌查該員安詳謹飭辦事認顚以之請署隆德縣知縣實　勝任與例相符會詳請奏前來臣查程德音學識優裕吏事留心合無仰懇天恩俯准以該員程德音署隆德縣知縣實於地方有裨如蒙俞允銜缺相當毋庸送部引見仍俟試署年滿如果稱職另請實授該員現在任内並無叅罰案件謹恭摺具陳伏乞皇上聖鑒訓示謹奏奉硃批吏部議奏欽此○○正藍旗滿洲都統貝勒銜固山貝子奴才奕謨等謹奏爲奏叅事奴才等所管本旗揀選年　世職官缺印務叅領英賢辦理多有朦混任意專擅及一切公事積壓日期遇有官缺任令伊子驍騎校崇峻賄商舞弊崇峻逛傲無知不知檢束並於本年十二月季印務叅領英賢於太平倉領大檔甲米時該員家内主使諸多朦弊一人把持其有商同事仵均係伊家内自已定奪奴才等伏思若不予以重懲恐致相率效尤相應請旨將印務叅領英賢降級調用抑或開缺另揀補放伊子驍騎校崇峻交部議處再領米時失查英賢舞弊之叅領福長副叅領惠榮印務章京榮錦瑞福等一併交部分别察議之處俟命下奴才等再行遵辦爲此謹奏奉旨已錄○○頭品頂戴河南巡撫臣劉樹堂跪奏爲豫省候補人員仍形擁擠請再展停分發一年俾漸疏通恭摺仰祈聖鑒事竊查上年因豫省候補人員擁擠日甚經臣奏請將捐納勞績兩班停止分發二年嗣准吏部咨行自光緒二十一年正月二十日奏奉諭旨之日起暫停分發一年期滿照常分發等因卽經轉行遵照在案兹查候補各班人　核與未停以前有曾無减推原其故上年自臣奏請停止分發以至部議覆奏就此將停未停之間率皆聞風報捐捷足爭先紛紛禀到人數驟增旣停以後丁憂服滿起復回省者無月蔑有而曾任實缺分發原省者亦復有之故一年以來非無得缺及事故離省之員無如去者不敵來者之多遂致壅滯如故轉瞬一年期滿若卽照常分發益將接踵而來如聽其陳陳相因實苦於無所事事會聚一處沈滯無聊甚至仰屋無資積薪致嘆仕途本已龐雜人情困則思通中人以下之資安必其操持堅定官方吏治隠墮於冗濫之中流弊實非淺鮮伏思清流莫如塞源從前請停分發均准展限有案惟有援案再請展停分發一年俾得稍有疏通據藩臬兩司會詳前來臣覆加體察委屬實在情形相應請旨將捐納勞績兩項道府以至未入流豫省自光緒二十二年正月二十限滿之日起再行展限停止分發一年如先經報捐河南及保舉留豫省未分發到省之員停止限内如願改指他省仍請免離省等項銀兩以示體恤其各項正途例應掣簽及曾任實缺應補分發原省各員仍照常辦理爲此專摺具陳伏乞皇上聖鑒訓示謹奏奉硃批吏部議奏欽此○○劉樹堂片　再捐納試用人員於分發到省試看一年後例應核實甄别補用歴經遵辦在案兹查有試用道路朝霖現年四十九歲貴州畢節縣進士由庶吉士散館選授四川東鄉縣先因解案稽延經部議降嗣經查明並無逾限奏請開復處分補授萬縣知縣　缺另補遵鄭工例捐升道員分發試用簽掣河南光緒二十年十一月十四日繳照到省連閏扣至十十一年十月十四日試看一年期滿據藩臬兩司會詳請奏前來臣查該員路朝霖學識通達治事精勤堪以道員留省遇有升調所遺選缺扣留補用爲此附片具　伏乞聖鑒謹奏奉硃批吏部知道欽此○○崧蕃片再楚雄府知府裘祖誥據報丁憂遺缺查有補用知府周瑞璧辦事穏練堪以署理又蒙化直隷同知夏延爕撤省遺缺查有現署元江直隷州補用同知李思鑑堪以署理遞遺元江州缺查有現署麗江縣事補用知州羅守城堪以署理遞遺麗江縣缺查有新選該縣知縣李星瑞應飭赴任又鎭雄州知州孟蔭桂撤省遺缺查有補用知州丁澤化才優識練堪以署理又賓川州知州魏朝瑞俸滿調取引見遺缺查有卽用知縣黎元熙才識明練堪以署理據署藩臬兩司會詳前來除分檄飭遵並將裘祖誥丁憂日期另疏題報楚雄府遺缺留滇請補外謹附片具陳伏乞聖鑒再雲貴總督係奴才本任毋庸會銜合併陳明謹奏奉硃批吏部知道欽此○○署雲南按察使鹽法道奴才著津跪奏爲恭報奴才接署臬篆日期叩謝天恩仰祈聖鑒事竊奴才於光緒二十一年十月十六日接奉雲貴總督臣兼署撫臣崧蕃會檄以臬司湯壽銘現委署藩司所遺臬司篆務飭委奴才署理並委會辦通省營務處等因遵卽交卸鹽法道篆務於十月十八日准臬司湯壽銘將印信文卷移交前來當卽恭設香案望闕叩頭謝恩祗領任事訖伏念奴才滿洲世僕知識愚庸秋曹備員二十一年讀律渥阿簡命曾槯稅於邊　疉荷隆施先督鹽於湘省方　涓埃未報何期重任復權查雲南爲邊徼要區臬司乃刑名總匯舉凡察吏安民詰奸禁暴以及嚴查保甲整飭邊防在在均關緊要奴才檮昧深懼弗勝惟有殫竭駑駘倍矢勸愼隨時隨事禀商督撫臣認眞辦理斷不敢以暫時攝篆稍涉因循以期仰答高厚鴻慈於萬一所有奴才接署臬篆日期並感激下忱理合恭摺其陳伏乞皇上聖鑒謹奏奉硃批知道了欽此 
 
 

Page 12

 
 
[光緒二十二年二月十六日京報全錄]  
　　宫門抄○諭旨二道錄前○署江督張奏錢缺民困現擬撥欵購銅交粤局赶　制錢摺○粤督譚奏特叅庸劣州縣等當摺○直督王奏揀員請署河工同知摺○又　奏知縣留省學習片○又奏道員給咨引見片○雲督崧奏請　扣三成養廉銀兩片○閩督邊　奏添備輪船緣由片○二月十六日禮部宗人府欽天監鑲紅旗值日無引　見○橚貝子遷公各假滿請　安○熙敬因伊子以主事用謝恩○安徽補用知府陳兆慶謝恩○鍾公請假十日○椿壽請假五日○麟中堂續假五日○光公續假二十日○召見軍機贓陳兆慶○皇上明日辦事後由頤和園還宫○○署理兩江總督湖廣總督臣張之洞跪奏爲錢缺民困現擬撥欵購銅交粤周赶鑄制錢以濟民用而靖地方恭摺奏祈聖鑒事竊查各省停鑄制錢以來市用銅錢日見其少加以私銷不絶錢價因之日昻近日大江南北各州縣旬日之間銀價驟跌毎兩僅易制錢一千二百數十文上游皖楚等省情形亦復相同隣省皆禁運錢出境以致市面愈不流通小民生計艱難商賈卽多折閉民間完納丁漕釐課大爲苦累百事窒礙民情惶擾時近緣暮生事可虞竊思錢貴由於錢少此乃自然消息之理若出示禁止擡價更滋事端卽使向别省購運爲數有限稍事補苴亦無大益此非開其來源終無善策惟有迅速增鑄錢文方足以示平準而靖民心因思臣在兩廣任内　奏明創設錢局以機器鼓鑄制錢製作精好輕重適宜現經會商撫臣札飭江寍藩司兩淮運司江安糧道蘇滬釐局各借撥銀四萬兩共十六萬兩分别匯解上海道庫存儲由江寍藩司委員赴滬支取採買上等東洋紫銅及外洋白鉛運赴廣東交由兩廣督臣飭交廣東錢局附鑄制錢二十萬串補給工錢仍照定章銅六鉛四毎文計重八分加工赶造鑄成後分批陸續解滬分撥寗蘇淮揚肆屬行用展轉流通以便商民惟鑄錢平價不如買米平糶必有折耗方能妥便此項銅鉛工火運費折耗若干將來應請其據實開報由司道釐局四處分認爲數亦不甚多合併陳明除飛飭各關道及沿海州縣示禁運錢出口並通飭地方官嚴查私燬認眞拿辦外理合會同江蘇撫臣趙舒翹恭摺具奏伏乞皇上聖鑒謹奏奉硃批戸部知道欽此○○太子少保頭品頂戴兩廣總督兼署廣東巡撫臣譚鍾麟跪奏爲特叅庸劣州縣等官以示懲儆恭摺仰祈聖鑒事竊維世運之升降繫乎人才民俗之轉移端在牧令得一良吏則一方乂安此明效大騐屢試不爽者也而恒不得其人粤東吏治窳惰錮習已深挽回不易流品混雜安得一洗而空姑就所聞見者罷黜一二以示懲儆察有嘉應州知州沈麟書外似有才毫無實際遇事取巧工於彌縫署長樂縣知縣杜鹿鳴才具平庸難膺民社河源縣知縣沈士菁遇事　頇貽誤事機俟補知縣黄思堯王慶勳身列官塲詭充關吏控告有案貽羞同寅候補鹽大使賈潤沛骩法營私恃符狡辯海康縣教諭雲茂　惟利是圖形同市儈署萬州龍滾司巡檢龍澤霖擅離職守揑詞反噬據該管道府禀揭前來相應請旨將嘉應州知州沈麟書以州判　補署長樂縣事杜鹿鳴河源縣知縣沈士菁二員文理尙優請以教職歸部選用候補知縣黄思堯王慶勳候補鹽大使賈潤沛海康縣教諭雲茂翥署龍滾司巡檢龍澤霖等五員均請革職以肅官方所有叅劾文職各員謹繕摺具陳伏祈皇上聖鑒訓示謹奏奉硃批另有旨欽此○○直隷總督臣王文韶跪奏爲河工同知要缺照章揀員請署恭摺仰祈聖鑒事竊永定河南岸同知孫　祥開缺以道員用於光緒二十一年七月初九日奉旨應以七月二十三日接到部文之日作爲開缺日期歸七月截缺所遺南岸同知係河工要缺例應在外揀選請署前因缺關緊要一時未能遴選得人不克依限辦理咨部展限在案查定例河工同知缺出先用先儘次用次儘兩項相間輪用先儘無人仍用次儘至第五缺用投効分發試用一人又新章河工同知等項先用鄭工海防新班及特旨留工截取記名分發正途並曾任實缺服滿回工之員直隷河工同知一項上届用籌餉試用同知張恩霨今永定河南岸同知一缺按例應用特旨留工人員現在此項並截以記名分發正途曁曾任實缺服滿回工及鄭工遇缺先新海防遇缺先舊海防先海防卽舊例銀指遇缺先遇缺新舊例分缺間均無人應用新海防先儘班先人員據兼署藩司季邦楨永定河道陳慶滋查有新海防河工先儘班先補用同知張愷康堪以請署會詳前來臣查張愷康年四十六歲安徽建德縣人由監生遵例報捐縣丞職銜光緒十年堵築東明黄河出力保准以縣丞不論雙單月儘先選用十五年七月加捐通判雙月選用十六年八月復加捐不論雙單指分北河試用十七年五月十八日經吏部帶領引見奉旨著照例發往欽此是月二十六日到省六月初九日到工十八年朝陽教匪肅清案内保准以同知補用十九年十月遵新海防例報捐仍以同知歸先儘班前先補用二十年三月二十八日接准部咨並因十九年辦理海運出力保准俟補缺後以知府用二十年五月初九日丁本生繼母降服憂請咨回籍守制扣至二十一年五月初九日服滿在部呈請起復經部核准給照於闔五月十一日回省是月二十三日接准部咨該員明白安詳熟悉河務請署永定河南岸同知堪以勝任與例相將應請准其署理仍俟經歴三汛期滿再行保題實授送部引見事合恭摺具陳伏乞皇上聖鑒勅部核覆謹奏奉硃批吏部　奏欽此○○王文韶片再新選樂亭縣知縣韓克　業已到省繳憑本應飭赴新任惟樂亭地處海濵民風强悍治理不易該員　　仕版於地方情形未能諳悉應暫留省派入保定府讞局帮審案件以資歴練據兼署藩司臬司季邦楨具詳請奏前來除將文　咨部外事全附片具奏伏乞聖鑒勅部查照謹奏奉硃批吏部知道欽此○○王文韶片再直隷候補道湯紀尙浙江蕭山縣人由江蘇同知歴保補缺後以知府用補知府後以道員用加三品銜光緒十一年十二月經前督臣李鴻章奏調北洋差遺十二年隨同吉林勘界大臣吳大澂赴琿春辦理中俄分界事宜奏保免補同知以知府補用十四年復經李鴻章奏請改留直隷十八年三月引見到省嗣於二十一年十月遵海防例捐過道員班例應送部引見兹據禀請給咨前來臣查湯紀尙由廪貢出身博學能文　趣堅卓光緒九年原任兩江總督南洋大臣左宗棠奏保人才以湯紀尙學有本原通達時事列入剡章改留直隷後委署大名府知府整頓地方措　不隨流俗洵屬有用之才除照例給咨送部聽候帶領引見外謹附片具陳伏乞聖鑒謹奏奉硃批吏部知道欽此○○檢著片再前准戸部咨籌餉緊要奏准將光緒二十一年外省文武大小官員養廉按實支之數核扣三成歸軍需　用等因當經行司遵照核扣咨部在案兹復准戸部咨奏准將光緒二十二年各官養廉再行接扣一年存儲候撥等因又經行司查照去後查外省文武大小各官員皆受朝廷豢養之恩無不情殷報効但官有大小祿糈所入卽有厚薄之殊若只核扣一年辦公尙無虞竭蹶惟現旣奉文接扣且恐以後年年照辦則微末員弁力實難支據署雲南布政使湯壽銘會同兼護鹽法道興祿詳請援案奏免核扣前來奴才覆加查核係屬實在情形合無仰懇天恩俯准援照陜甘新疆廣西等省成案將滇省文職各司道首領及各　　貳雜　並武職都司以下應扣光緒二十二年三成養廉一體免其核扣以示體恤之處出自逾格鴻施除咨部查照外理合附片陳請伏乞聖鑒訓示再雲南巡撫係奴才兼署毋庸會銜合併聲明謹奏奉硃批著照所請珌部知道欽此○○邊寶泉片再閩省船廠新造建靖一船工漸就緒准直隷督臣王文韶咨稱北洋添設練船擬備料價銀兩向船政調取一俟工竣卽由天津派員管竊北駛福靖兵船經署兩江督臣張之洞調旅差遣伏波一船准兩廣督臣譚鍾麟調粤巡洋均已分飭前往查閩船現祗琛航飛擡兩船較大疉次遣送散勇分赴各處亦復奉公絡繹若再有徵調誠恐不敷差派當飭總辦船政局道員楊正儀將陸續抽辦之七百五四　力輪機接連配成鐵堯取名福安於十月十六日安上龍骨核實估計除砲械外全船船身機器價值約銀二十萬兩之譜除咨戸工二部立案外理合附片具陳伏乞聖鑒再查各廠工程靖遠練船鍋爐已壞應予製換元凱兵船前准部咨交廠拆卸另裝兹自浙江駛回勘明艙底　漏機件亦有損傷卽令局員核實估價擇要興修合併陳明謹奏奉硃批該部知道欽此 
 
