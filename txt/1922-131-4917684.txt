# 1922 - 131 - 4917684

 

Page 1

 
 
   
 
 

Page 2

 
 
   
 
 

Page 3

 
 
時評 
[包抄後路（冷）]  
　　奉直之戰直以包抄後路得勝此言戰術然也然當奉直未戰之前奉亦曾以政術包抄直之後路即聯西南是也故戰術與政術皆有包抄後路之法而奉直均用之不特此也奉軍當時且用離間之策以直搗直之中心者即利用二趙於河南以抗直軍是也不謂戰事起後直亦用是以報奉據奉張自述此次退敗之原因謂發見十六師之附直則其事視二趙之抗直更進一層矣 
　　總之時局當紛亂之際計謀百出其巧譎自屬無窮然彼此互用其利害亦復相等區區小巧小詐又奚爲哉 
[命令]  
　　五月十五日大總統令察哈爾都統張景惠懇請辭職張景惠准免本職此令 
　　又令任命譚慶林暫行護理察哈爾都統此令 
　　又令代理部務陸軍次長金紹曾呈請將陸軍第十八師步兵第六十九團團長陳國鈞免去本職陳國鈞准免本職此令 
　　又令任命黄家楷爲陸軍第十八師步兵第六十九團團長此令 
　　又令據財政次長代理部務鍾世銘稅務處督辦孫寳琦呈請任命周淼爲管理龍口分關兼稽徴常稅員應照准此令 
[國内專電]  
　　北京電吳令軍糧城各軍匪軍盤踞灤州一帶其位置比上次近畿周密吾軍非奉命令不得擅進已派飛機詳細偵察古冶有五千開平之東有三千砲十八門灤州城外約七千餘在昌黎吾軍爲到達目的抛棄鐵路作戰集中豐潤南方某地候令（十八日下午一鐘） 
　　北京電昨曹派申志麟由三家店軍械局運去砲彈六百箱又汽車十六併運保聞吳定東開之兵由津保汽車道前往不經長辛店豐臺（十八日下午一鐘） 
　　北京電薩鎭冰由海籌無綫電京轉吳關於協攻方略吳昨覆一無綫電未至發表時機（十八日下午一鐘） 
　　北京電政府似將照會使團封鎖東三省海口以杜張之外援 
　　北京電衛戍軍在奉軍在京時將劉金標所部劃爲獨立團係助奉者昨王懷慶將該團蘇炳文李鴻昭兩營撤銷交杜團長查辦 
　　北京電馮玉祥入開封後派工程隊協同隴海路工程師修復商邱以西九處破壞之鐵路（十八日下午一鐘） 
　　北京電曹錕電請中央向外交團聲明不承認張作霖在東三省之行動參陸處特開會議函請外部查照辦理（十八日下午二鐘） 
　　北京電陸榮廷到京東海請其赴保一行與曹錕會商對付孫文一切機宜（十八日下午二鐘） 
　　北京電徐意擬向英美辦煙酒大借欵從事討伐孫張現正在醞釀中（十八日下午二鐘） 
　　北京電十六師鄒芬侵佔軍餉經部下控告後陸部已傳鄒嚴訊 
　　北京電參陸部准彭壽莘以十五師師長名義充前敵司令 
　　北京電董康爲財長將成事實財政界咸有戒心（十八日下午二鐘） 
　　北京電吉代表王樹翰函中東路特别維持交通及東三省銀行鈔票請勿隨同其他外人一致擠兌可證吉黑擠兌風潮甚烈 
　　北京電王閣本人尙請稍緩發令府已專屬不再徴第二人同意財董定交爲兩高如高凌霨回内則高恩洪長交凌霨若長交恩洪爲次另設交通會計清釐審查會恩洪爲會長此係今晨堂子胡同所擬議者（十八日下午一鐘） 
　　北京電王家襄原爲接洽曹吳復舊會吳景濓原爲接洽奉交復舊會者吳已得保諒解卽赴保將南下疏通襄以與徐交情不錯近反冷淡（十八日下午一鐘） 
　　北京電吳覆京報恢復舊國會及國是會議正徴求各方意見鄙人無成見（十八日下午一鐘） 
　　北京電懋業函交部滬寗餘利向敝行籌抵百七十萬元原議由滬寧滬杭兩局撥交中國滬行支配洋賬房覆滬行尙未奉局長命令究係何因（十八日下午一鐘） 
　　北京電京漢特别快車今日起照常（十八日下午一鐘） 
　　成都電劉湘辭職電發後昨劉派各將領一致覆電挽留聞留意甚堅輿論抱悲觀（十六日下午十二鐘） 
　　漢口電趙部宏威軍退駐陳留六營約三千人馮派十一師銑（十）（六）往收械官兵各給十元遣回籍又汝寗榮澤所駐毅軍及趙軍抗拒繳械有小戰結果均因力弱屈服 
　　漢口電蕭劉篠（十）（七）再電王士珍勸出組閣並電各省區聯合促駕 
　　漢口電鄂軍各師旅長删（十）（五）通電謂收束時局宜恢復法統應請黄陂復位召集舊會制憲選副座電首未列府院由孫傳芳領銜經某方面電詢保定後篠（十）（七）始發出 
　　漢口電熊祥生篠日呈辭財廳長有孫爾康或鄭焯繼任說 
　　漢口電川訊熊劉軍删日在重慶附近接觸經外人及各團調停銑（十）（六）停戰（以上十八日下午六鐘） 
　　漢口電銑（十）（六）晚十一時由長沙開鄂第二次上行客貨混合列車行抵距岳六十里榮家灣突被該處所駐豫軍第一混旅數百人鳴槍上車將撘客資裝及公欵貨物刦掠一空郵件及車站亦受損失嗣復於附近商店爲大規模騷動及二十五師派隊由岳趕到始潰散綜計公私損失約二十萬元傷司事一路警二客商死傷甚夥該車篠（十）（七）早三時抵岳午後二時半始到鄂銑晚由鄂下行車到岳聞警停未前進篠午十一時始由岳開長沙現上下車仍照常開行此股變軍係趙傑部蕭擬解散或改編詎未發而變作篠日得報當電岳州五十旅新牆第四旅兜剿又派寇英傑率憲兵一排往查第四旅長劉佐龍篠趕回岳變軍旅長林鑫篠晨親由岳赴榮家灣視察該旅未變尙有七百餘名蕭電令林帶省候編篠午後八時上車巧晨到鄂警備司令部警察廳均派隊到站監視（十八日下午六鐘） 
　　漢口電馮删（十）（五）午接督篆寳德全同日就幫辦職宣佈全省戒嚴大索趙部潰軍附趙軍官李治雲閻日雲李鵬舉等由馮呈曹轉請中央褫職查辦趙倜率衛隊及技術連沿隴海路東行有由商邱入皖意眷屬及附趙派均隨行一說趙軍在杞睢太康等縣招集土匪編爲豫省北伐軍趙自爲總司令馮已派軍往隴海東段堵勦 
　　漢口電蔡成勳第一師援豫删日抵彰德擔勦豫北潰軍 
　　漢口電馮電曹保王都慶任南陽鎭守使 
　　漢口電川訊劉湘已通電辭職推但懋辛任川總司令劉成勳任川省長 
　　漢口電聞吳電令沈鴻英軍由平江入贛協同陳光逵旅防粤沈軍準備出發餉械暫由鄂接濟 
　　漢口電駐武穴鄂軍第一混旅一 
 
 

Page 4

 
 
團附安某寒（十）（四）夜自戕蕭派張副官往查 
　　漢口電財廳向黄陂銀行借欵十三萬串由鄂豫貨捐局擔保三月還本利一分八釐篠（十）（七）訂合同巧（十）（八）簽字皓（十）（九）交欵 
　　漢口電應城膏鹽捐由商包辦年額十二萬串 
　　漢口電新任宜昌關監督周光熊銑（十）（六）到鄂 
　　漢口電鄂軍第一旅步隊將由武勝關調回二十五師機槍連已返省（以上十七日下午六鐘） 
　　香港電昨晚港百三十八工團在總工會集議討論應否罷工事到數十人多以陳炳生被解出境係陳個人事與團體無關且前次總罷工距今未及三月元氣未復罷工說可打消 
　　香港電省當道以工人時有法外行動昨在省務會議提案討論魏邦平主張此風不宜長工人釀事當由警拘究若不得已轉送法庭依法處斷列席者皆以爲然將由衛戍司令出示布告 
　　香港電魏邦平以鹽業工人罷工屢次滋事昨派兵往鴨墩關保護如工人尋釁卽嚴拿 
　　香港電傳删日梅嶺方面南北軍開戰均未越過防線昨大本營電催朱卓文派飛機赴前方助戰 
　　香港電聞林俊廷等擬乘馬君武來粤攻南寗推林虎爲桂軍總司令粤郵局昨布告桂包裹停寄 
　　香港電省當押行今日復業 
　　香港電聞馬君武來粤欲向當局商借欵收編散兵（以上十八日下午十鐘） 
交通大學無線電 
[海牙會議與研究俄國問題]  
　　日諾瓦電輿會各國將續向美國請其參與海牙會議據專家意見美國如參與恢復俄國經濟之計畫則日諾瓦或海牙會議之發展卽足澄清時局 
　　日諾瓦電海牙已被擇定爲各國專家研究俄國問題之集會地點現各國與俄國所議定之辦法内有休戰八個月一條 
　　日諾瓦電英相喬治稱大會將拒絕俄代表所提海牙會議加入德國之請 
　　日諾瓦電俄代表已接受各國所提在海牙開會討論俄事之議俄代表建議將海牙集議之辦法稍予修改此事將於今日午後考慮之 
　　日諾瓦電今晨俄代表齊吉林與日代表石井間發生之衝突甚爲人注意緣海牙會議之同意約文旣已擬成而付討論時文中有「目前疆界」一語俄代表討論其義致與日代表互起衝突齊吉林稱遠東民國等爲勞農俄羅斯之與國是否適用此約甚願知之又稱俄國不願見遠東民國變爲日本殖民地石井答稱日本駐兵於西比利亞爲防俄人屠戮日僑計也主席發言阻之謂此種討論毫無意味齊吉林續稱如欲對於與勞農俄羅斯有關係之任何民國冀有所獲則無異對俄挑戰云 
[法國對於美債]  
　　巴黎電法總理普恩賚告美國清債委員會謂法國凖備派員赴美討論法國債務之清償事宜一九二三年法國預算案尙未規定法債本利之償付 
[美國之煤價會議]  
　　華盛頓電閣員霍佛氏召集煤礦主之會議目的在保護用煤者免遭煤價昻貴之損失霍佛稱有數處煤價驟漲而在他處則銷路並不甚旺煤礦且不開全工政府將設法抑遏煤價以免工業互相傾軋云據一般輿論煤價漲高實無理由蓋煤之産額現有增無减也 
[美國之勞工戰爭]  
　　芝加哥電兩月來芝加哥常發生勞工戰爭警署下令取締乃工人公然反抗竟縱火焚毁尙在建築中之居屋一部份先聞爆裂之聲繼則數處同時起火上星期工人曾稱如不將工黨領袖三人釋放則將焚毁建築未畢之房屋 
[美國水淹]  
　　美國台克薩斯州賀斯登電本地農産局估計白拉索斯河尼志河與薩平湖一帶因水勢泛濫農産被毁者約二千五百萬英畝農家之待援以補種其田者約二萬五千家 
　　馬陵電淹斃者之死屍已查見四具因橋陷而受傷者達數十人 
　　美國台克薩斯州華柯電白拉索斯河之橋在馬陵西五哩者爲河水冲毁已死二十四人（五月十八日） 
[各國近事紀]  
　　倫敦電國際聯盟行政會已决定在七月十五日以前另開會議以討論英國在巴力斯坦託管權之問題 
　　杜白林電南愛爾蘭國會和平委員會已正式報告談判失敗因共和黨堅持多數議員額之要求故也 
　　華盛頓電鋼鐵製造業之重要商家由總統邀請星期四晚在白宮宴會 
譯電 
[俄災現狀紀]  
　　十五日倫敦電倫敦俄員否認莫斯科官電所傳伏爾戞區已於四月十五日度過飢荒最凶險難關之說且謂該處現仍急需英美之救助今有數百萬人所領賑物不足果腹且有三百五十萬人缺乏日用必要物品 
　　十六日日内瓦電國際聯盟行政會時南森博士詳述俄國飢荒疫患之慘狀促請與會各國政府派員至俄調查俾施行挽救災害之計畫英代表貝爾福伯爵表示意見謂日諾瓦會議乃考慮該問題之適當機關並提議請日諾瓦會議審愼考慮南森博士之建議統籌全局實施挽救辦法法代表波爾懷氏比代表希滿士氏均贊助貝氏建議即經全會採納 
　　十六日倫敦電美國振務處聲稱運往俄國之賑品六十萬噸已到四十二萬五千噸伏爾戞區所到之糧食已足振濟八百萬人克里米亞及烏克蘭區現均日有進步 
[日諾瓦會俄日代表之舌戰]  
　　十六日日諾瓦電今日齊吉林氏與石井子爵之舌戰頗惹人注意其爭論乃因解釋海牙會議契約中「目下界綫」數字之意義而起齊吉林氏謂彼願大衆知今無條約施於遠東民國及與勞農政府聯結之其他民國又稱俄國不能容遠東民國成日本之殖民地石井宣稱日本必留兵於西比利亞防杜俄人屠殺日僑法克太氏起阻爭論謂不必徒費唇舌齊吉林氏謂勞農民國人民今具一種印象以爲俄國必與（電文不明）開戰喬治氏宣稱俄國請容德國參與海牙會議大會將加拒絕 
　　十七日日諾瓦電昨日石井子爵曾與齊吉林氏辨論遠東民國應加入「非侵略條約」問題石井子爵堅持不能加入說因遠東民國並未參與日諾瓦會議之故大會已最後决議混合委員會在海牙開會荷代表曾向勞農代表擔保俄國得在該處與各國享同一權利各代表連俄代表在内已接受提交俄國之修正建議規定各勞農民國均加入政治休息契約「非侵略條約」以海牙會議閉幕後四個月後滿期前定星期五日開末次全體會議 
[美國不預外事]  
　　十六日華盛頓電今日白宮消息美國拒絕參與海牙會議之牒文留有續行磋商之餘步 
　　十六日華盛頓電英國牒請美國派代表列席調查土人殘殺小亞細亞基督敎少數民族之委員會美國不欲接受之 
[俄國社會黨推翻政府案]  
　　十六日倫敦電莫斯科官電稱六月間將開審社會革命黨陰謀推翻勞農政府案勞農政府已允國際著名社會黨樊特維爾特氏等十二人爲被告辯護較柏林電稱莫斯科獄囚復於六日前相約絕食上次絕食乃自四月一日起至四月十日止 
[英國敎員養老金案]  
　　十六日倫敦電下院今日討論敎員養老金議案政府黨動議休會即付表决以一百五十一票對一百四十八票否决政府遂處於失敗地位路透電社議院休息室訪員稱政府失敗之政治影響今尙未悉内閣將於明日開會討論此事按該議案之由來乃因吉特士减政委員會主張敎員此後應自以俸重百分之五存充養老金不復由政府供給之 
[英國機器工人與僱主談判]  
　　十六日倫敦電機器業僱主與機器業各職工聯合代表今日開直接談判旋定休會至明日俾僱主提出切實建議 
[國際智識界合作問題]  
　　十五日日内瓦電國際聯盟行政會已舉派十人組織委員會研究國際智識界合作問題英國末萊氏法國柏格森氏與克里夫人德國安士坦博士及喀爾喀特大學政治經濟敎授班勒吉博士均在其列 
[各國近事紀]  
　　十七日拉布安電英太子已於今日正午抵此眉際之傷業已平復此間僅有歐人十七名英太子定星期五日晚間前赴檳榔 
　　十七日倫敦電南愛爾蘭國會和平委員會今日報告議和談判業已决裂 
[駐日代使之行蹤]  
　　十七日東京電駐日中國代使馬廷亮及秘書顧張二氏現均不知所往顯由長避中國留學生索取學費所致馬於四月二十日率其眷屬離此謂擬赴函館等處休憩今聞馬已抵奉因戰事不能赴京張顧二秘書則於數日前離此東京中國留學生因北京政府斷絕供給今有多人異常窘困 
[公電]  
　　宜昌孫傳芳等通電曹巡閱使吳巡閱使各省督軍省長京兆尹各都統各護軍使各鎭守使各師旅長海軍各司令西南各省總司令各軍長蒙青藏辦事長官各省議會敎育會商會各報館各法團各聯合團各團體各學校黎前總統段芝老嚴範老呂鏡老熊秉三諸先生梁任公先生王子春將軍張敬輿將軍王聘老趙次公周少樸三先生靳翼青先生孫中山伍秩庸陳競存胡漢民汪精衛諸先生舊國會議員張季直岑雲階康長素譚組庵唐少川諸先生熊錦帆先生何春老范靜生李實忱張紹軒王子銘陳二庵李階平諸先生田煥老汪伯老張乾若朱桂莘夏仲膺江宇澄蔡孑民薩鼎銘孫慕韓諸先生各在野名流公鑒民國十稔禍亂相尋始以意氣之爭終致分崩之慘綜合原因實惟法律問題凡國之立必有信條以資遵守古今不異中外皆然非獨以杜絕紛爭亦所以消弭亂萌西人言惡法猶愈無法此之謂也若憑一人之愛惡爲取舍更張不以其道絕軌而趨前著旣失後亂漸紛禍及國家殃及人民逆流以爲拯救智愚咸受其困此歷驗往跡邦人君子所同其憤慨者也吳巡閱使頻年戎馬忍憤揮戈無非志切澄清欲扶危局茲幸奉張殄滅障礙悉除統一之基於是乎在傳芳之愚竊謂鞏固民國先定統一南北統一之破裂旣以法律問題爲厲階統一之歸束當以恢復法統爲捷徑快刀斷絲一勞永逸捨此别無他道應請黄陂復位召集六年舊國會速制憲典共選副座國家旣屬四萬萬同胞所公有統一即應以從多數意見爲標凖大局爲重天下爲公但有奠局之望寗在權利之爭非常政府原由護法而興法統旣復異幟可消倘有擾亂之徒即在其棄之列傳芳分屬軍人敢參大計惟環顧國步之艱難痛念人民之困苦夙夜徬徨不能自已本匹夫有責之義貢狂夫冒昧之愛皇天后士察鑒此心功罪勞怨所不敢恤謀佈鄙忱佇候明敎長江上游總司令陸軍第二師師長孫傳芳·陸軍第十八師師長盧金山·襄陽鎭守使兼陸軍第十七混成旅旅長張連陞·施宜鎭守使兼陸軍第十八混成旅旅長趙榮華·陸軍第二十一混成旅旅長王都慶·第一混成旅旅長潘守蒸·第二混成旅旅長胡念先·第三混成旅旅長宋大霈·第四混成旅旅長寇英傑·湖北第四混成旅旅長劉佐龍·第五混成旅旅長張其明·陸軍第十八師第三十五旅旅長馬金融·第三十六旅旅長劉宗儀·陸軍第二師第三旅旅長張俊峯叩删印 
　　劉鎭華通電各報館均鑒鎭華奉命兼署陜西督軍茲於銑日奉到電令遵即於篠日就職視事鎭華一介迂儒六年疆寄涓埃無補悚惕滋深茲復巽命欣承師干暫總仔肩愈重報稱愈難惟有矢愼癉勤整軍經武竭誠蒨蒨不敢存五日京兆之思圖治喁喁期無辜三輔士民之望箴言時錫延佇爲勞劉鎭華銑印 
國外要聞 
[北巖爵士之世界游歷談（二續）]  
　　離錫蘭後即至印度印度爲余舊游之地此時當然欲知其於戰後如何變動之心極切印度者乃一極廣大而複雜之國也管理之權半操之於英人印人之團體半操之於本地酋長數百人酋長最有權力者當推哈帝拉巴特尼若ＮizamofＨyderabad（尼若爲印度國君之稱）此等小邦中有自有軍隊者有頗富饒者就全體而論彼等之存在皆與英國治權有關吾人徐徐將贊助管理之土地推廣世人有一謬見以爲保有印度乃於大不列顚有利實爲無意識之談印度乃一貧國其方能供給之官員數額甚少官俸極薄尙不逮白人新聞記者然白人新聞記者離鄕背井在印度辛苦二三十年所得尙不足贍其子女遠不逮往澳洲紐絲綸及馬來聯邦之青年人所獲豐也印度總督李亭爵士俸給頗優然用途浩繁殆爲他處任何官員所無至印度各省省長所得俸金猶不及吾手下若干之職員其任期則祇五年吾英軍隊保護印度俾不受北方慓悍好戰之土人之侵迫吾英與他國之醫生及傳敎士則於印度之衛生健康上盡力殊多 
　　印度人種甚複雜吾不知其究有若干種余抵印之前適有一類熱狂之回敎徒名毛泊拉Ｍoplah者向印度人Ｈindus尋釁印度人被圍殺甚衆印度有色種人共有三萬二千萬白種人約有十八萬在近來孟買暴動中印度人及回敎徒一致攻擊波斯敎徒此等波斯敎徒皆在印度經商祇有六萬人但營業頗大此役中並殺英人若干美人一名印度境内及沿邊界之回敎人民與若干他種人民皆强悍善戰而印度人則知書識字者多性質不同自難水乳 
　　英國保有印度是否有利乃一聚訟之問題凡曾觀察英帝國全部之人今皆有一日益加甚之疑問以爲往印度之許多不列顚人（蘇格蘭人居多）若改往澳洲開闢其廣大富源或可得較多之愉快迄今印度所得之幸福如防止災荒開浚水道築造大路振興敎育等皆爲英人智慧之果印度並未被以武力治理亦不能以武力治理假使印度能統一者少許之白人將立遭擯逐今印度未能統一固顯然也余離印度時極感歎李亭爵士與其佐理諸君之勤勞不倦爵士每晨六時即伏案治事至夜半爲止且恒於台爾希西姆拉及加耳喀答間跋涉往來云 
　　印度之游旣倦乃往埃及此兩地間亦有回敎主義聯絡之而埃及人願望自决之心更爲銳烈吾英之入埃及在一千八百八十二年以前數千年間埃及亦從未自治土耳其人以世界治理者之一自居久經治理埃及然並不敎育其土人印度之種種困難埃及亦多有之今埃及要求吾人予以他處有色種人所得之最大自治方法吾人已許之倘彼極端派人表示同意當由愛倫培爵士爲領袖而實施此種試騐 
　　此外有一問題爲美國所極注意者即派來司丁之管理是也以大戰之結果管理該地之責任乃屬諸吾英該地多半不毛而有人願移居其地厥故爲何殊屬難測猶太人之信舊約預言者或視派來司丁爲其天然之家鄕英政府曾宣言在某種條件之下派來司丁應爲猶人聚族而居之所顧吾此次赴派來司丁並未見有一英籍或美籍之猶太人移居該地者但見有回敎徒及基督敎徒約共七十萬人猶太人則不過七萬耳今日讀報知該處猶太人間發生内鬨吾在耶路撒冷時正敎猶人告我謂不願布爾失委克派猶人闌入蓋久居其地之猶人願安居樂業不願有所擾亂也世界甲地之事乙地之人每不知其眞相當有人提倡以派來司丁爲猶太人居留地時英人殆絕不知派來司丁已有人口七十餘萬如中歐猶人突然闖入則將羣起而攻吾人觀耶路撒冷與茄法兩地之流血惡劇可知苟非極端之邭敎猶人對於當地勤勞安分之猶人稍加念慮則内鬨之禍正未有已目下有英兵至少五萬人在彼彈壓吾到彼時由武裝汽車護送輔以機關槍更有一飛機盤旋於空中此種狀况使人不歡不禁追憶舊游之樂也該地治權今握於英籍猶人薩茂爾爵士之手此人心量宏廣頗具幹才回敎徒耶敎徒及正敎猶人皆喜之派來司丁之回敎徒與全世界之回敎徒廣通聲氣故世界回敎問題與派來司丁極有關係 
　　余此次旅行所得之最大感想卽世界各地之民情風俗必須親身考察方能了解書籍報紙中之所記述縱形容盡致終屬隔膜中國人有諺曰『百聞不如一見』洵爲閱歷有得之言 
　　泊司加爾氏云『有遠見者能治人』吾信吾白種人必須繼續贊助治理此世界白種人之治理丨尤以英吉利語言白種人爲然丨縱有缺點而以數百年之奮鬭卒達自由之域其治理方法實勝於狂惑失度祗知宰制而不知平等之人民之方法此吾敢斷言者也（完） 
 
 

Page 5

 
 
   
 
 

Page 6

 
 
國内要聞 
[北京特約通信（穆）]  
　　恢復舊國會問題之趨勢 
　　近數日之時局形勢内閣問題完全擱淺統一問題中之恢復舊國會說已成極盛之狀態一似恢復即在目前也者茲以其内容言之 
　　吳佩孚曾說過國民大會又曾說過國是會議國軍會議原非專一恢復舊會者然未戰以前已漸轉到舊會恢復說然接近吳氏之一部分人士則仍有主張國是會議者即張紹曾亦未遽抛棄從前主張而有先開國是會議由此决定恢復舊會之說繼又有先恢復舊會再由舊會决定國是會議辦法之說此皆張與吳景濓在津談話時所曾言之者即曹吳復岑春煊之電亦尙槪括其詞並未毅然明言恢復是爲此事經過中之一幕亦即恢復說之張本 
　　丁錦一函到津以後吳手註不以人廢言五字而王承斌氏從旁主張亦爲有力之一人天津會議此條首先决定據幕中人言實丁函與王氏之力然保定方面則又有一種人鼓吹即孫洪伊一派與曹吳本來接近此次孫曾來函勸以如此做法且許力爲之助以成統一並允於必要時親爲一行而温世霖等則已赴保定又有曾充李根源之代表舊議員張某亦曾面說曹吳因有曹氏兩電徴各督意見之事而如蘇如魯如鄂已復電贊同此外岑春煊有電致調人蔡元培有主張發表而錢能訓孫寳琦輩向退耕老人進言者雖未生效力而頗傳於津保南北人物之意見已趨一致曹吳益見空氣之濃厚而有决定之動機 
　　最近數日中吳氏之明確表示已有兩種（一）王芝祥由保定歸有吳之代表郭某隨之俱至其人即居王宅曾因王以見舊議員某某等述吳氏之語謂已决定恢復舊會並以全力擁護國會又謂吳曾主張國民大會國是會議然今已覺悟此兩事無法辦成實不如復舊會之簡易且於時局有正當之解决（二）前日有直籍豫籍議員三人到保赴大夫地吳宅吳正與張紹曾對飲遂邀入座吳語之曰舊會恢復我之主張已算决定新新國會與安福同不足掛齒又曰有不速之客三人來敬之終吉舉杯呼國會萬歲至於曹氏方面則日前王家襄曾致一函渾說民六後之紛擾必謀所以解决而解决之道則如治病然必求其病源而治之雖未提國會二字而已隱隱焉探其口氣乃曹竟於十三日派李某來京迎王赴保且備專車以待其所將之命卽爲面商恢復手續王以曹之相邀係以其議長資格反不便遽往今日早車王氏赴津與吳景濓商酌主張擬歸京後即行赴保此爲曹吳對國會之正面表示而吳氏之致電各省徴求同意則已經以密電拍發並於西南方面殷殷致詢已在坐候復音中矣 
　　舊會分子之本身態度如何乎月來奔走活動固屬議員爲多然其行動則殊穩健（一）對於各方面只有個人行動並無團體表示以國會資格如發上銜某巡閱使鑒下銜國會議員叩之電則大失體統且恢復須各方要求而不能自己請願（二）大衆議定一信條以議員資格立言只談法律不管政治而以繼續憲會完成憲法爲唯一之主張（三）召集開會不求過急須看定南北眞能以國會統一然後實行以免畫虎不成之誚但事實上之活動則在津設招待處推吳景濓主之其籌備地點以交通之便利即在天津並由吳於日内赴滬與褚輔成孫洪伊等相見商量進行之法廣東方面亦已派人前往凡會期問題缺額候補問題皆爲赴滬赴粤所商酌之事先求南北兩方之内部意見一致以應時勢之要求此則本身行動之可述者也 
　　雖然此事有兩阻力焉其一新議員已接收衆議院以恢復舊會爲與己不利旣求得退耕老人之助又求得靳雲鵬之助正竭力活動謀將恢復說打消不但派代表赴保且發一電致吳舉吳前此不贊成舊會之文電反唇相稽說者謂其已成弩末其二退耕老人對此總覺内顧自身未必有利且日前張紹曾入見明說「總統須自爲計改去安福選舉之頭銜纔好」老人爲之愕然故錢能訓進言雖告以未必無法可想而彼意迄未釋然日來北京方面確亦有不利於恢復之空氣即此兩因所釀成前者固不足道後者則以老人之機謀百出亦不敢保其絕無變化計慮深遠者且恐因此以更釀節外生枝之問題焉（五月十五日） 
[張作霖依然屯兵灤州]  
　　奉軍雖已潰北而關外實力並未完全剷除連日所傳奉方消息如運兵搬械築壘布防諸事形勢日益緊張開火卽在眉睫前日英國牧師英孟森親謁張作霖勸其保存元氣蘇息人民並謂内爭勝負實無所謂榮辱請其勿存復仇之念張云我寗可一死此仇不可不報又吳俊陞於六日赴灤與張相見吳亦勸張暫行回奉徐圖良策張云若我去軍心將愈不可收拾寗死勿走我苟一息尙存與吳佩孚誓不兩立勸吳速行回奉吳隨於十日回奉下午四時在使署開軍事會議各處長憲兵司令陳興亞警務處長王連波等二十餘人俱列席聞所討論者係繼續籌備軍餉招募新兵及將來對於抽丁辦法直至六時方始散會吳即於當晚八時又赴灤州現正與張等商議反攻之策據聞奉軍之收容於開灤者尙有四萬餘人現張氏復由三省調到四混成旅之衆合計有七萬人左右此外並囑吳俊陞回黑招集鬍匪二萬人以爲後援連日在古冶開平灤州昌黎四處掘成極大之戰壘深至五尺寛至二尺遠達八十餘里現已來往行駛汽車運送軍隊及軍需品並成三角形之陣勢每一陣角均派有兩混成旅以便進攻其餘各旅均成散兵綫另外築有輕便砲台三十六座以便居高臨下俯射直軍其餘如槍砲子彈行軍水車飯鍋及帳棚車輛等均設置完備並設有糧台病院等其規模均甚宏大直軍方面現亦决定進兵攻擊以軍糧城爲大本營連日軍隊向該處輸送者已有三萬餘人其前隊則開向唐山附近駐紥與奉軍前綫相距僅十餘里外傳近日已發生小衝突者實不爲無因並聞吳佩孚於前日保定會議結束後即於寒日致電政府請迅下討伐令内有勿再姑息養奸爲人民再留禍害且聞奉省現已獨立更難容留切勿中其巧計以老我師等語據某機關消息謂吳氏將於銑日（十六）由保前往軍糧城督戰以雙方之佈置觀之則奉直第二次之戰爭瞬即開幕矣 
　　於此有可注意者則張作霖之行動或且牽涉外交問題也據接近直方之某通訊社所傳張作霖近派于冲漢爲專使於七日由瀋陽出發十日行抵某國向某國當道秘密接洽願以東三省歸入某國版圖請某國出兵援助並接濟大批軍用品張之司令部中現有某國軍官數人在内指揮以是之故秦皇島已開到美國兵艦兩隻實行監視某國之行動截留某國接濟張作霖之軍用品美司令昨已到京由美國公使介紹與我國外交當局接洽一切以上所傳是否眞相雖尙待證明然日本乘奉直戰爭之機會欲實行增兵滿洲則確爲事實據大阪朝日新聞東京電話云東三省因直奉戰爭之故多數奉軍均已入關所餘部隊甚少散在各地之馬賊土匪乃乘時橫行刦掠良民襲擊民家之事頻頻發生日本僑民已感生命財産之危險今張作霖戰又不利並經潰敗聲望漸失從來爲其威望所壓而不敢抬頭者今則有舉反旗之勢東三省一帶遂呈不安之狀故陸軍省方面已有力持派兵保護日僑之主張而駐奉赤塜總領事亦以形勢日趨危急已要求政府對於僑民之保護採適當之處置外務省方面對於此等派兵之主張因有多數異議以形勢業已急變故已决定臨機處置先由朝鮮駐屯軍派一部前往其名義則用加派南滿鐵路沿綫守備隊之名如形勢再有變化危險程度亦行擴大時當卽隨時開拔云云當此盛傳張作霖出賣東三省之時而日本忽有此舉殊令人不能無疑耳 
　　英文京津　晤士報十二日秦皇島通信云山海關灤州之間地方情形極爲安靖惟火車輸送黑龍江督軍吳俊陞之敗兵出關同時將吉林督軍孫烈臣之新兵關入關内甚形忙碌入關奉軍均運至昌黎灤州等處張作霖現在灤州竭力進行預備背城借一雷莊古冶方面駐紥奉軍甚多以阻直軍之前進激烈戰事當在灤州發生本月四日大砲一列車由關外開來然此項大砲决非在奉天製造者中國兵船兩隻在山海關東三英里地方前者屢次謀炸鐵路現又極形忙碌然迄今鐵路並無若何之損傷山海關奉天問每日均有火車通行山海關灤州間火車亦能自由往來唐局長現在山海關暫設鐵路辦公所所有收入均送至奉天方面當然逕送張氏無疑也 
　　大陸報十七日保定電云張作霖未能近照灤州英領事所提詞停辦法退出關外以此直軍將復進攻今英領事原提之奉軍退兵期限已滿而直軍陸行抄擊奉軍側翼者亦距目的地不遠吳佩孚將照會英領事以奉張爽約日後戰區内外人生命財産如有損失當由張氏負責關於張氏所請之日本援助一層保定總司令部尙未接有消息奉軍前綫在開平取守勢第二道防綫在懷里（譯音）第三道防綫在古冶同日北京電云星期一外交部照會各公使稱准曹使電咨張作霖背叛中央政府難免要求與友邦締約日後如有此項條約發生政府槪不承認云云奉軍在古冶開平灤州昌黎挖掘戰壕各廣八里餘並設有輕便砲台三十座張氏又命吳俊陞回奉召募鬍匪二萬輸送前綫奉軍第一道防綫在故縣及韓城由齊昌元（譯音）指揮第二道防綫在灤州由張作相指揮張氏自爲全軍總指揮孫烈臣及馮麟閣俱留灤相助上星期日直軍開抵四各莊及橫沽者共十三列車目的在開平是日晨間奉軍飛機一架在唐山抛擲炸彈爲直軍機關砲擊中司機兩人受傷已押送保定醫治直軍飛機向開平外人散佈傳單囑其速即離城免罹戰禍開灤礦務局通告奉直兩軍於二十四小時内退出礦區張作霖重組京奉路局將山海關至奉天一段劃歸管理改名奉榆鐵道並委唐文國爲總辦討張令已在紀草中料吳佩孚一俟此令發表將立下總攻擊令目下故縣昌黎一帶兩軍哨綫業經接觸同日天津電云昨日直軍開赴唐山者約二十列車内有第二十一旅及第十一師直軍軍官干涉路務以故車行秩序凌亂張作霖除更改開平以東鐵路名稱外復制定新旗新國徽並擬截留三省所收鹽稅關稅及鐵路郵政之收入同日北京電云聞張作霖聲稱截留郵電收入外復於溝幫子設立鐵路管理局委前任京奉副局長劉某爲局長政府自奉軍敗績後尙未接有張氏電報但三省各團體懇請收回成命之電則絡繹不絕足徴張氏仍希圖轉圜吳氏日内繼續備戰復自北京取去飛機十架今吳氏軍中已有飛機十二架惟駕馭人員殊缺刻由最良飛行家三人在保定日夜敎練毅軍頃向熱河附近集中以圖解散汲金純之第二十八師殘部 
　　東方通訊社十七日天津電云迄今晨爲止計直軍之在天津以東之兵數約二萬二千五百大砲三十門機關砲二十六門飛行機五架而其大部分之部隊爲第二十三·二十四·十一之三師與第四十三·十四混成旅之各一部其配置則於軍糧城置總司令部兵數約一萬五六千於新家置兵約二千與砲六門太沽置兵約一千五百及砲若干與二十三師之司令部老台置十四混成旅與砲四門現正築造塹壕又於田莊置步兵三百塘坊置野戰病院與兵一營胥各莊則置前哨部隊軍糧城之司令部改爲國防軍總司令部近將移於塘坊吳佩孚以備有機關砲之汽車三輛爲警備該車已於今晨開至軍糧城昨日以來此間各病院中衣便服之直軍之負傷者來就醫者甚多以彼等似相約而不語負傷之原因故此間人逆料唐山方面兩軍或已衝突又十八日北京電云據此間外交界消息張作霖最近特致電公使團絕對否認某國援助說並聲明灤州之戰事爲奉軍自動的行爲謂外人爲指揮官而在奉天軍中之說全屬謠言云 
[舊國會恢復聲中之吳佩孚]  
　　日來時局消息非常沉悶前星期所盛傳之王内閣因發生變化一時恐必不能實現昨日曹錕吳佩孚雖有一電寄致王士珍敦勸出任閣揆並聲明各閣員之人選均聽王氏主持然王氏始終認定此時組閣係屬過渡仍不肯出山也就近數日來時局之形勢觀察則國會問題似較内閣問題爲重恢復舊國會之聲浪日來愈高吳佩孚對於此事亦極進行聞吳氏到保與曹錕會商之後亦即派郭唯一代表來京由王芝祥介紹與舊國會議員接洽並商定進行事項其結果（一）開會地點問題由國會自定（二）經費問題由保定代理國庫支出旅京舊國會議員均表同意當山王芝祥携帶要函偕同郭代表及某議員等前往保定與曹吳晤商進行之辦法王家襄吳景濓邵瑞彭李文熙等復於昨日（十五日）在天津息游别墅開談話會報告一切並在日租界官島街設立第一屆國會議員通信處以通聲氣連日京津保定之間舊議員往來不絕於道 
　　國會内閣兩問題之外尙有一事可以附帶一述王克敏日前赴保携有二十萬現欵到時即投謁吳佩孚吳延入辦公室晤談王申述來意謂克敏此來帶有二十萬現欵奉獻巡帥吳作驚訝狀問曰閣下携來巨欵借我以供軍餉之需乎吾當具立收條請示還期抑以贈我私人乎吾一窮秀才出身素無積蓄無需此鉅欵抑以犒直軍乎直軍向不敢受格外之賞也閣下此欵若於戰前接濟我軍吾當拜領且感能爲有力之援助惜在此時無論以何種名義均不敢取謹領盛意請將原欵携回王又謂此欵非克敏個人所獻係京中銀行界所籌集以犒得勝軍者區區之數僅表微忱敢請巡帥下令以犒此次辛勞之兵士吳極嚴厲謂曰我軍絕不受此欵望勿復請說畢舉茶肅客王氏卒携欵而歸據聞王氏此次携欵獻吳其目的係在於新内閣成立時能取得財長一席至其謂該項爲銀行界所籌集者聞係某銀行欲王出長財政以救該行也 
[豫事已告結束（漢口通信）]  
　　▲馮玉祥已入開封▲京漢交通亦回復 
　　豫事因趙傑不甘屈服致中途復生變化其情形迭詳前報茲悉馮玉祥自奉令督豫後即電趙倜定於十五日來汴接篆又派旅長王爲蔚爲前衛司令率隊向開封進發行至中牟即與趙傑所部相遇接戰半日趙部不支紛紛潰散援豫直軍兩旅亦經到鄭除留一部駐白沙鎭外餘皆繞新鄭尉氏通許包圍開封趙傑部約一旅迎戰不利卽下令退回開封行至仙人莊省垣商民深恐傑部入城騷擾遂公推代表數人持趙倜手函出城阻止傑部乃折往大蘇山赤倉向陳留方面退却趙倜亦容納豫人士請求將城内豫軍調離開封暫駐大坪崗又電馮聲明决不戀棧請飭王旅停攻俾得從容退讓馮於十日率衛隊由鄭啓行是夜宿漯河十一日拂曉至中牟正午抵距開封約百里之下南河開封各團代表及裴其勛等均出城歡迎請暫緩前進以免發生誤會趙倜聞知馮將入城遂將印信交省議會轉賚馮氏接收又由各團體轉達三條件（一）趙氏私財須完全保護（二）高級退職軍官勿究旣往（三）豫軍一律保留與直軍受同等待遇馮氏均一一承諾已轉電曹吳請示遂於十三日晨率隊進抵開封聞已正式接印刻正辦理善後一說馮雖入城而接印期則定在今日（十五）究竟孰爲近是尙不可知但豫事已告一段落則可無疑也援豫鄂軍王都慶所部二十一混成旅及靳旅第二團自克信陽後即沿路前進豫軍不戰而潰故進行極爲順利惟路軌拆毁多段臨時趕修不免稍有遲滯十二日即通過明港長苔關十三日拂曉抵駐馬店大本營即設在此處僅派一團開往偃城至西平李莊有少數豫軍鳴槍抵抗當經王旅逼令繳械其李莊以北之豫軍擔任解除武裝者自偃城至許昌爲二十四師四十七旅九十四團孫耀齊所部自長葛至新鄭爲第八混成旅第一團彭當乾所部自新鄭至鄭州爲第十一師二十二旅張之江所部據十三日鄂軍署所得消息各段豫軍均已分别繳械惟有少數部隊携械逃往鄕村難免不流爲盜匪刻下京漢沿路已無豫軍踪跡鄭州馮軍均調往開封所遺防務則由援豫直軍第十五混成旅孫岳所部及補充第四團塡駐其駐白沙鎭之直軍一團刻尙未開動至鄂軍二十一混成旅目前擔任搜勦南段潰軍俟辦理完竣仍擬退駐信陽保護京漢路之南段該旅長王都慶已於昨十四夜乘車返省報告援豫經過情形極爲蕭督所嘉慰王旅長以前方事尙未辦竣今晚或明晨仍須北上常趙傑初襲鄭州時第八混成旅第一團及四十七旅一團倉猝應戰死傷頗重信陽第八混成旅第二團又在和尙橋被豫軍截擊退回武勝關亦多所損傷及陜軍十一師加入北段作戰鄂軍二十一混成旅協助南段攻擊豫軍遂以不振綜計直方死傷軍士共九百餘名豫軍兩萬餘人則多潰散所存者不足兩旅此後收拾亦正易易惟散處鄕村之有械軍隊則不免爲白狼第二也京漢交通自直方召還鄂境直軍後即已發生阻滯迄今將及一月乃奉直戰事告終而豫事又起以致鄭州至信陽間路軌多所拆毁直至和尙橋路軌修復後京漢交通始於昨夜（十四）恢復今日漢口大智門車站已賣北京客貨車票而京漢電報亦自昨日始可逕行直逵矣（五月十五日）文匯報十六日開封電云十一日趙倜敗兵於開封城南大肆刼掠外人無恙敎會財産亦未波及趙督於十二日逃至歸德以東之某地現往亳州趙傑蹤跡未詳馮玉祥於十四日入開封後迅即恢復秩序其部下則沿隴海路而東兜勦潰軍開封至鄭州昨日通車開封至徐州因潰兵騷擾交通仍阻星期日曾有火車自徐州駛至開封按該路近十日内僅是日開行一次惟沿路潰軍刻正由馮軍迅速追勦諒不日即可通車附從趙倜之官吏多被拘留開封城内現有傷兵三千人由西人及中國紅十字會看護大半皆鄭州運回之豫軍 
[京敎育界定期赴部索薪]  
　　國立八校敎職員代表昨日（十五）下午二時在美術學校開聯席會議由尹炎武主席先由主席報告略謂奉直戰事發生同人等爲維持秩序起見枵腹授課倐經二十餘日所欠薪金未事過問今端節將届各項開支在在需欵究應如何向政府交涉請卽討論旋由法專楊代表·北大何代表·高師程代表·先後發言均謂現在戰事已平交敎兩部負責有人政府所欠同人薪修已逾四月山窮水盡忍無可忍最後辦法惟有組織大規模之索薪團向政府索薪因議决（一）今日（十六）午前各代表出席校務討論會會商索薪辦法（二）十八日午後一時全體代表往敎育部索薪時已五時主席乃宣佈散會 
[農商部員要求查賬]  
　　農商部員以欠薪三月擬要求該部總長齊耀珊將部存欵項撥發欠薪曾在糧食調查會開會並扣留會計科長吳鍾麟主張查賬已誌昨報頃聞該部存欵有某年公債十五六萬元及現欵一萬餘元如以之發給部員薪俸約敷一月之用惟會計科長吳氏仍不肯照辦齊耀珊亦不許查賬至部員所以要求查賬之原因係起於江西實業廳長因礦照舞弊之事當時齊氏對於各司長及會計科均異常疑忌常欲伺隙更動此次舉動實爲對齊一種反抗惟多數人猶不敢直接要求齊氏祗與會計科爲難但會計科因有齊氏爲靠山亦强硬異常故迄今尙無辦法聞齊之所以不允查賬與外傳供給奉軍餉項二十萬之說頗有關係蓋齊尙未設法彌縫恐被查出也 
[京司法界仍在罷工中]  
　　北京司法界總請假之後政府方始恐慌已於十三日發出一月薪水之支票先行接濟而司法界方面以爲此次總請假本不在區區目前之欠薪問題係要求政府對於司法經費作一澈底解决辦法於中央正式收入項下如關餘鹽餘等指定的欵按月撥付方可開手辦公若一次罷工僅敷衍一次少數薪水則司法人員何必如此小題大做故所發之一月薪水對調停司法界之罷工依然無濟於事現司法界已有二次呈文詢問政府是否需要司法其態度甚爲强硬而一部份之人員則其目的較小但要求政府發欠薪三月其司法基本經費一層則願從緩商量兩派之要求雖不全同然一月之薪水則總不能敷衍司法人員辦公也茲將二次呈文節錄如下竊寵惠等日前合詞呈請准予罷免乃蒙鈞座不加譴責並於本月十二日傳知晋謁渥承溫諭對於司法經費問題有嚴飭財政部切實籌撥之諭寵惠等親見親聞可知法界現時狀况極關厪系徒以財政當局不善仰體鈞座注重國權至意又不知國家事務有輕重緩急之分遂致停滯散渙幾於不可收拾言念及此可勝浩歎寵惠等供職無狀此次合詞求罷純出於不得已之苦衷誠以國家事務非同兒戲而司法爲三權鼎立之一若因經費問題陷入絕地則法之不存國將焉附寵惠等亦何顔再忝斯職區區愚誠當蒙洞鑒昨日興辭出府當由周總理轉行財部務於日内撥交一月經費尙未知届期能否領到惟法界不名一錢者將及半年有餘卽使此欵果有着落亦只暫救燃眉前路茫茫仍屬未知所届寵惠等公同商酌僉以事勢致此之故由於財政不能公開分配失其平均致成此徧枯現象前呈業經鄭重聲叙在案苟欲解决目前難關自應仍以財政公開爲第一辦法伏查中央財政並非絕無來源筦財政者誠宜開誠布公無論收入何欵事事皆和盤托出人人皆有目共見然後分别先後緩急平均分配方有著手之可言竊謂事以北較而易明尤以衆擎則易舉卽如目前財政號稱困難然其中收入支出應有權衡大致不外軍費與政費之比較甲種政費又與乙種政費之比較用途由此而定分配乃得其平此中消息關係至宏影響至大寵惠等在司法言司法旣已確知司法事業爲國家最先最急之務卽視司法經費爲命脈所關尤視財政公開爲司法經費主要辦法旣承大總統諄諄慰勉寵惠等自不敢畏難卸責惟有仰懇嚴飭財政當局卽日實行財政公開辦法並籌及司法經費應如何分配目前積欠應如何清釐必須著著進行確有把握寵惠等自當遵諭繼續任事如其辦法尙在游移欵項尙無實際則寵惠等一木難支雖有負責熱誠究屬空言無補仍不敢貿然嘗試貽誤事機謹掬愚忱佇候明令不勝屛營激切之至理合公同陳明伏乞鑒核嚴飭施行 
[楊增新電陳庫蒙近狀]  
　　政府昨接新疆楊增新來電略謂頃據外蒙偵探員報稱關於庫蒙及俄舊黨近情謹逐列於下（一）科布多地方庫倫已簡放郡王薩木當札木吹爲行政長官（二）庫倫方面征收稅金價値在千金以上者不准收俄國小銀幣（三）汽車由蒙境經過酌量道路遠近向乘車人征收稅金（四）蒙境内應一律禁絕鴉片（五）在庫倫之漢人不准行使中國各種紙幣（六）蒙民當兵者應一律剪髮（七）凡在蒙古行政區域内無論查辦訴盜賊各案均由事主供給一切用費（八）各蒙古地方呼圖克呼圖畢勒罕喇嘛及官員人等身故後停止由庫倫公家頒發 
 
 

Page 7

 
 
　　卹金（九）蒙古行政各衙署局所内收稅欵及罰金應酌定成數賞給辦事人員以資酬勞（十）凡蒙古各旗札薩取消官員頭目人等戴用領頂並俸銀等項均一律裁撤取消（十一）科城附近俄商附住有俄舊黨一百餘人往查屬實又毘連外蒙俄境内倉達里地方亦住有俄舊黨一百餘人其武裝間被喀爾喀收去各等語理合電陳敬乞鑒核 
[青島日民政署仍出售官地]  
　　青島消息云青島日本民政署招賣公有及官有地産一節業經我國外部提出抗議日本政府亦承認此種行爲與山東問題協定之精神大相違背乃訓令青島民政署即時停止現據調查報告該署雖已取消招賣之告示然仍藉口山東條約未經批准並未遵令停辦而青島日商自華會簽約後將所有建築未竣各種鹽田晝夜興工並向華商收買鹽場分途並進以爲將來向我國索取重價之地步查青島日商所經營鹽場華會議决統由中國政府公平購回並定由中日聯合委員秉公估價是則所有該地日商經營鹽場自應以華會簽字前所辦爲限以便查勘數目評議價目今日人如此行爲則其是否不藉此以啓轇轕眞未可知也 
[津銀行會力爭公債基金]  
　　致北京電一大總統國務院財政部鹽務署鹽務稽核總所總稅務司交通部烟酒事務署鈞鑒伏讀財政部眞電宣布撥付公債基金情形仰見政府尊重信用鞏固内債之至意曷勝佩慰但基金爲公債根本公債爲人民汗血根本動搖則血資喪失民無以存國何以立務懇政府切實履行宣言將公債基金照章如期撥足母臨渴掘井責墊欵於銀行母藉口支配杜各方之推諉並請由撥放基金之各機關如鹽務稽核總所總稅務司烟酒署交通部等通電聲明擔保按期照撥絕無延誤並自本年四月分起於每次撥放後登載政府公報公布以堅人民信仰倘蒙俯納蒭蕘並照敝聯合會哿電辦理則持票人到期本息有着得以保全血資浮言自息於國信民生兩有裨益謹再電懇伏候施行天津銀行公會文 
　　致北京電二總稅務司鑒文電敬悉查財政部眞日通電公債基金業由四月初所放鹽餘項下撥百五十萬其五月初所放鹽餘項下應撥基金百五十萬因京師軍警餉糈萬急且查關餘春季結帳已達四百餘萬目下基金已爲有着商明貴總稅司暫緩一個月收欵並聲明自六月分起繼續照撥等語是來電所云已撥到之四月分鹽餘項下應撥基金應即爲部電所云由四月初所放鹽餘内撥存者其五月初所放之四月分鹽餘項下應撥基金究竟已否撥到抑如部電所云商明貴總稅務司暫緩一個月收欵尙乞查明電示又嗣後整理公債基金除貴總稅務司認爲關餘足敷撥用之時外否則無論鹽餘烟酒交通事業等項下應撥基金欵項務請始終堅持原案按期催收以免爲政府挪作他用是所感禱天津銀行公會元「附安格聯來電」天津銀行公會眞電悉四月分鹽餘應撥公債基金者業已如數撥入總稅務司文 
[長沙通信（華）]  
　　岳州問題之近况▲議會方面之態度 
　　岳州問題開會至旬日之久至今仍無具體辦法蓋以武力收回時機已過接濟亦不靈通若仍照以前放棄辦法亦非各軍人所喜也趙炎午對於岳州本有無論如何誓達收回目的之宣言惟其策士則謂以前湘省得罪孫中山太甚對岳有所動作將使孫派在湘　展其勢力無益而反有害此說趙不能無動軍官之主戰者行抵省城始知彈械餉糈之未能得心應手亦遏其雄心而以趙之意見爲從違此岳州問題和緩之主因也今北方戰事直勝而奉敗湘省似更不至有所動作然主戰者之心理尙未肯盡犧牲其主張大約今後湘省之趨向將視南北戰事爲轉移矣 
湘省以前之未以武力收回岳州尙有一重要原因川湘兩省相約對外取一致之行動自去年援鄂以至今日電使往返極爲融洽上月川省内部暗潮發動湘當局即勸以團結對外川代表之在湘者接劉湘但懋辛之電詢問湘省何日出兵川代表遂催湘軍以武力收回岳州並謂川軍决定再出鄂西牽制鄂省之兵力湘省謂此舉固善惟必川軍先出湘軍繼起乃可因直軍開往鄂西爲時較久而武昌至岳州朝發夕至爲軍事便利計固宜先出也然川省則催湘軍先動而己後之兩相謙讓於是鄂省乃大得便宜矣 
　　今此問題已無發展之望其可注意者惟謝文炳回衡一事耳謝衡陽人任粤省第二軍旅長以前陳兵全州（湘桂邊境）今則改駐韶關（湘粤邊境）日前趙總司令得謝來電謂已請假四星期回籍養疴謝之無疴可養固不待言而其來意則有兩說一說謝本忠於陳炯明陳解職以前謝密派人告以孫許之計畫事爲孫許所聞疑謝甚深防之亦力謝不見容於粤乃回衡陽靜以待時一說兩月以前謝奉孫命回湘與湘南軍官開一會議於衡州取决湘軍態度謝因事未及成行今將繼續以前之任務二說孰是孰非尙未判明惟彼此行之關係固不小也 
　　湘省之新議會已定於十四日開正式會舊議員似應銷聲匿跡矣惟近日舊議員又組織一種政黨名曰壬社已經開會一次宣稱在兩月以内舊議員不能離省他適不知將有何活動至新議會開幕以後岳州問題將有最大之討論因省憲規定之（一）客軍不得駐紥本省境内（二）以本省全境爲完全自治區域（三）宣戰媾和須徴求議會同意三條均已明白規定是新議會對外之關係亦有注意之價値矣未來之省議長必爲林支字林固主張仁西南一致者（回省後與趙總司令商議促其速下决心）議員中多政府派今日預測將來該會之和平主張必占優勝且世界無不主張和平之議會此亦趨勢使然也 
[湘新議會開幕中之雜訊]  
　　湖南新議會已於十四日正式開會其一切儀節極爲隆重除本省各界均經預先通知請其蒞會觀禮外所有駐湘各領事各外賓亦由該會函邀到會中外人士濟濟一堂誠盛事也惟開會之先尙有兩事可資紀載者先是各議員以正副議長旣未産出遂票舉朱劍帆爲正式開會臨時主席朱之得膺此選原以其無黨派臭味不意朱當選後卽引用兩臨時秘書一爲趙某一爲張某趙張皆馬嘶團中之卓卓者（馬嘶團爲譚系之一派）致引起全體之反對於舉朱一事深悔孟浪並有人極端攻擊必勒令撤銷之旋以多數議員以本會根基未固萬不能自起爭端從中極力調停卒加派一胡邁爲臨時秘書長乃已又該會之開會詞曾先期推劉宗向起草劉遂撰一集句之長文佶倔聲牙古奥至極脫稿後衆以新議會而用此舊文章似屬不合遂由素以善撰輓章著稱之姜濟寰撰一四言選體文一並提交協議會卒决用姜稿惟仍須略爲補善之惟用四言選體文而摒集用六朝文說者謂爲以五十步笑百步也 
　　湘省各軍餉積欠頗巨現在端節已届此項欠餉亟待開銷否則險象瑕生將有不堪設想者（日前之省署賑災遊藝大會竟有某團兵士在省署二門口以武器攔刼婦女金釧之事平時尙如此）而公帑奇絀籌措無方前擬向商家籌欵二十萬元迄今尙未得有頭緒現在以鹽業中人所組織之大同銀行已經開幕又擬向該行抵借尙不知能否加願耳 
　　各高級軍官之被趙電召來省者如衡陽鎭守使謝國光寳慶鎭守使吳劍學第一旅旅長唐生智湘西巡防軍指揮戴斗垣等均在省勾留已久所有應行會議各事項如郴陳問題收復岳州問題財政問題等項均已略有頭緒遂各定於日内一律回防聞各問題所得之結果郴陳事項暫時不加深究收復岳州事項暫從緩圖財政問題則任政府主持軍人絕對不加干涉但在此各將領行將回防之時又發生一四旅旅長鄒序彬反對其師長魯滌平之事此事内容何若尙未得其詳惟知其已定於十四日再開軍事會議籌商調處辦法矣 
[魯省會之選長難]  
　　國聞通信社濟南通信云山東第三届省議會召集已逾半年但以官府派（天壇同仁兩俱樂部）與非官府派（誠社民治社正誼俱樂部）互爭議長之結果致該會迄未成立當直奉戰前各派鑒於大局不靖議會有早日成立之必要曾經數次之開會始定期於五月三日選舉議長詎意中間又有銀行團出任調停將正副議長分配於雙方並允墊欵十五萬元賠償雙方不得議長者當經各派容納推派代表與議先將已决定之選舉日期實行取消繼以各派仍復相持致調停歸於無效其後各派議員有劉永壽孫寳洙朱名焯金鴻才賈迺寛等對於取消選舉日期一節深致憤慨謂經大會議决之選舉日期竟由少數人在會外取消殊屬違法且自此以後議會將更無成立希望因遂發起組織議會促成團勵行自覺其用意所在以預備議長者謝鴻燾李汝梅（天壇）杜尙（同仁）宋傳興（誠社）陳鸞書（民治）王宩廷（正誼）六人旣相持不决又無相當辦法致多數議員亦爲所拘束不能使議會早日成立即謂各個議員均得有各派金錢之賄買然亦僅係賣投三張議長票决非賣身者可比絲毫不能自由也今爲自覺計一方警告各預備議長者促其在限期内預備選舉期内有成應按舊約投票否則脫開各派範圍自行簽投議長茲將該團公啓及辦法錄後公啓云逕啓者茲因議長問題久未解决以致同人等對社會對家庭對政府每承枉問輒覺汗顔但同人等向本推賢之心各就才學兼優者範圍之内俟其組織有成附票一舉藉慶得人乃歷經數月之久二三派各具野心不能推誠協進相與濟成遂致議會迄未完成職權不得行使諸大問題一未置議良心縱不可問體面亦復何堪每言及此同深愧憤茲本大多數之同意爲良心之主張組織議會促成團附擬辦法數則質諸同人如具有同志者可寫加入信一封送於促成團籌備處以憑届時通知赴會選舉又議會促成法（一）各派組成期以從某月某日起至某月某日止爲各派組成議長之期如期内不成無論某派對某議員有何等關係均不得再有脅迫行爲致議員不得到會選舉（二）團員自成期以從某月某日起至某月某日止爲促成團内議員自行簽定議長之期如期内不成亦不得展期辦理（三）臨時組成法如前兩辦法均於期内不能告成時即由學生聯合會招集各縣同鄕會組織臨時議會以行職權此項議員一槪以民權取消但臨時議會一日不能全成此項議員一日不能取消附簽定議長法（一）簽到須向簽到簿蓋章或畫押（二）簽筒須備二個（甲）名簽筒每簽寫促成團内議員一人之姓名（乙）議長簽筒其中用三簽寫議長字樣其餘均不寫字（三）秩序抽簽時須由管理員先向名簽筒按次單抽抽出何人即唱令何人應名接持名簽赴議長簽筒自抽一簽不中者即交管理員接收保存中議長簽者即交監察員持兩簽同大衆聲明即按簽大書於黑板曰議長某人次中及再中者均爲副議長依前辦理（四）職員凡所用職員皆臨時由學生團及促成團内推派並聞該團聯合之議員已有五十餘人擬俟有過半數七十人時即行如法辦理但在各派之預備議長者兩相對峙本無遷就餘地不過因以前投資過鉅（議員每人三千四千不等）此時實已無力再事犧牲遂致議員方面有此反動惟該議員等標榜自覺出於誠意者固不能謂遂無其人但欲因利乘便投少數金錢取得議長者及思爲第二次之賣票者亦實繁有徒也該團發動後原定於今日（十六日）自由招集規定選舉議長日期事爲各派所聞深恐該團經一度之開會後或不免發生幾許波折遂預行通知議會秘書科先期發出通知亦即定於今日午後二時開談話會預料今日到會人數當超過法定數以上或即改爲大會規定選舉日期就其趨勢觀之在最近短期間内欲産出議長恐非易易耳 
[伍秩庸申說中國國民精神]  
　　保持應有權利▲絕無排外意味 
　　世界新聞社云廣州政府外交總長伍博士最近有文一篇論中國國民精神之發展揭斌於英文日本廣知報茲爲紹介如左 
　　今日中國國民精神逐漸發展逐漸强固爲歷史上向所未有之現象此種精神最初表現在一千九百十一年國民憤滿清皇室之專制起而革命推翻清廷創建民國自是以後國民精神日見發皇有一日千里之勢受西方敎育之中國青年陸續歸國較他國國民運動之智識而俱歸慨　以領袖自任指導羣衆從事於中國之國民運動其中所得美國理想之敎訓尤多今日此等青年握國家及地方政權之柄者其數至夥他日引中國以達自救之途端賴此輩世人恒言東方民族中獨日本人具有活潑深切之國民精神此說今已不確中國人亦表顯其本性矣 
　　近來恒有人發一疑問以爲此種國民精神中恐含有排外之可能性此說實爲大誤第一須知中國人乃酷愛和平之民族與世無爭但求和平發展不受他人之干涉或謂中國人旣愛和平何以國内爭亂不已則答之曰權利有時須以武力保持之今日中國正在此時也目下在進行中之戰事其唯一目的在掃除軍閥專制此軍閥專制乃中國之大患一切有思想之中國人莫不知之欲救中國第一須推翻武人然後乃可從事建設確立代表民意之穩固政府 
　　目下以引導中國達到較良境地自任之人皆知中國必須奬勵對外貿易尤須與各國維持友誼其他任何政策皆有害無益此種態度與排外主義適處於相反之地位顯而易見至於吾人之政治主權與領土完整從前未受相當之尊重者則當然期望保存之 
　　中國與列强所訂現行各條約大都原則偏頗條件苛酷然吾人則恪守不渝以待得有機會勸列强修改之或取消之總之吾人對外政策之基礎爲與列國講信修睦增進國際和平唯同時中國青年已覺悟國權之必須保存外侮之不當忍受從前外國人可以橫眉努目强索中國之權利此時代今已過去又如外人雇用華僕恒予以不平待遇今日華僕漸有反對之表示此在外人雇主不應有所怨望誠以此爲中國人自尊之起點又自救之初步也 
　　中國勞工今由彼等各帮之團體爲工具而漸漸伸張其應享之權利以後於經濟上可得較大之獨立但此中絕無排外意味蓋彼等所用工團方法不僅對外國雇主亦以對本國之雇主工界此種活動純爲覺悟其權利力量之表徴與各文明國中之勞動風潮相同實與排外無涉 
　　總之吾絕不見中國今日有排外運動之徴象中國人苟遭侮辱敏於感覺不問加以侮辱者爲誰但不願樹敵不樂紛爭祗求和平親善以圖發展而欲達和平親善而發展之目的除少數無意識之極端派（此在各國皆有之）外莫不知最良之法厥爲公道與合作也 
[粤議員對付北方恢復舊會法]  
　　主張速召集憲法會議 
　　近來北方恢復舊國會之聲浪愈倡愈高在奉軍入關時張作霖亦有恢復舊會意時在粤會議員曾加一次研究商議對付之法茲錄國會議員田錫恩提出之意見書如下此次北方召集六年國會研究之點在是否得奉張同意如未得其同意則無討論之價値如得同意則護法成敗攸關不可不特别注意也西南護法以來以少數省分而優與多數對抗者以我有國會而彼無國會也有國會謂爲護法無國會謂之違法以護法對違法在理論上不戰自勝矣今彼假召集國會之名而使我取消護法之實我取銷護法則彼名實俱得我不取銷護法彼將以違法爲護法加我以護法爲違法是非顚倒曲直莫辨訴諸武力當此人心厭亂之際成敗之數誠難逆覩顧或謂奉張早已承認護法國會及所産出之總統不久當擁段氏組閣統一不難實現此皆皮相而未見其肺肝也夫段之幹略張所深嫉粤奉政策根本不同其所以約我北伐者借保京津以入關也聲言擁段者借其黨羽以倒直也直倒目的倘達所謂前言者皆戲也如以斯言爲過試觀其對於張錫鑾徐世昌及二段已可知矣且張之爲人不居人下者也我國會産出之總統應居人上者也以不居人下之人而遇應居人上之人不拒之於門外而揖之登堂入室已無是理况更有進說者曰若揖之登堂入室必至競爭坐位致傷重器何若使徐暫尸其位以洩直憤利用六年國會以遙制護法政府此事有必至·理有固然不待智者而知也爲今之計莫如乘其戰端未息先行召集憲法會議待彼戰爭告終政見發表合則國家之福不合彼欲召集六年國會則人數不足欲興師南下則强弩之末力難及遠勢必與我求和則憲法會議不難繼續生效總統地位不至别生問題不然竊恐彼衆我寡以法理解决我曰非常彼曰常會以武力解决我之不能破浪於遼東亦猶彼之不能牧馬於嶺南也旣不相勝又難相下政府尚未統一國會先分爲二爲山九仭功虧一簣護法七年事成畫餅非敢好爲畏言誠以諱病忌醫以自欺不若對症施針之爲愈也爰擬召集憲法會議預爲補牢不免亡羊興歎追悔無及矣管見所及是否有當呈請公决田錫恩 
[川省現狀之略談]  
　　鄧錫侯軍來省▲楊森部隊離城 
　　川省狀况現殊不穩自劉成勳楊森部隊在成都城内安放步哨以後雖經紳商要求停止而雙方預備迄未放鬆近來駐成都之第九師十七旅部隊雖奉楊森命令凖備開拔而動作遲緩不能令人無疑且聞楊森之二軍有命駐永川之三軍（劉成勛部）第七師（陳國棟部）讓出防地之說因之風謠日盛又聞瀘州九師軍隊前奉命派修軍路現已停止改在附近挖掘戰壕但懋辛前到綏定現亦轉到順慶召集五六兩師重要軍官有所籌商鄧錫侯領有一大部分勢力楊但雙方皆欲藉重該軍近有楊森在劉湘前保薦鄧仍爲第四軍長田頌堯劉斌仍爲師長之說以勢推測川省目前尙不易安靜也 
　　川省軍政各界要人意見紛起近數日中各路師旅已下動員令劉湘似不能以命令制止楊森部隊方議開出成都鄧錫侯隊五月一日又突如其來有謂鄧軍係承劉湘楊森電召者有謂鄧軍係由劉成勛賴心輝邀約者二說未知孰是又聞鄧師劉漢鼎旅長係於四月二十八日率全旅由綿陽出發夜到羅江二十九日又由羅江到達廣漢凡賴心輝邊防軍駐漢官長均出北門到炳靈宮歡迎至午後七時該部隊已到劉旅長亦於是時到廣漢邊防軍李劍鳴張挺生兩旅長幷先派副官多員分赴城廂代爲劉旅覓定各部隊營舍又將該旅行營司令部覓定書院街勸學所内幷致送酒席兩筵以表歡迎劉旅長所帶部隊於四月二十九日到達廣漢者係第十二團王團長芝槐所部其餘十一團各營均由安綿出發三兩日可陸續到齊第十二團部隊在漢城住宿一夜即於次日（三十日）完全出發向成都方面開拔劉幷帶有大砲數尊機關槍數挺幷出有布告云本軍過此買賣公平統系桑梓同負生成愛護不暇寗忍相驚所部士兵紀律素明敬恭之義深印腦筋凡爾團甲以及四民各安汝止各營爾生敢有痞棍不肖軍人藉端嚇詐佔霸姦淫准予捆送或報來營拿案嚴究决不從輕特此布告咸使知聞 
　　楊森所部王旅因與劉成勛軍交惡幾乎開釁後經多方調解王旅拔隊離城五月一日正午開拔軍政紳商各界代表送到離城五里之牛市口而别 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[皖省創辦六角米捐之實現]  
　　年得二百四十餘萬▲各界已大起反對 
　　許世英創辦六角米照捐喧傳已有數日記者曾赴省署探詢該署辦事人均嚴守秘密有謂此項章程尙未擬就故秘而不宣其實係因政務廳長王源瀚赴蚌未回能否得張督同意未敢臆斷昨日王源瀚回省到署即行發表幷已令飭於本月十五日起征然此項米照捐較八分米釐加重數倍省垣已多反對聲浪李光炯光昇諸人亦赴省署作一度之表示據聞許世英抱定寗可犧牲自身位置不肯犧牲自己主張以故反對諸人晉謁後均不得要領惟以事關重大繼起者必大有其人結果如何誠未易料也茲錄訓令財廳原文於後「我皖財政夙稱支絀十年度承積敝之後綜計新舊債項已逾三百七十萬元致虧之由厥有數端試先言收入（一）則國家預算自丁漕一五加征於九年停免後短收約六十餘萬（二）則征收機關弊竇甚深釐金及牲屠兩稅旣難足額去歲茶釐征額又不及十分之四約共短入八十餘萬（三）則十年度災情奇重田賦秋成總數少收八十萬其他各項稅收約共减八百萬再言支出（一）則國家預算每年約多支五十餘萬（二）則新安武軍未經改編以前中央應發之全餉旣多懸欠而本省擔認墊撥者已增加七十萬（三）則八釐公債中交兩行墊欵應付利息年約二十萬再次將債務分晣言之（一）怡大債欵除還本意二百二十餘萬尙欠八十四萬（二）本省八年度八釐公債應付四十四萬餘元（三）中交兩行墊欵截至現在應欠九十餘萬（四）欠付本省陸軍與國地各項政費截至本年四月止共欠一百五十餘萬綜此三端積此緒虧倘仍遷延不理再閱五稔每歲國家收入所短之百二十萬合之則爲六百萬而原有之債項三百七十萬益以子金必又達五六百萬以貧瘠之皖豈堪負千萬以上之債累更以本年之窘狀言之近五年來每當青黄不接之時中交兩行向有墊欵契約多則百五十萬少亦百二十萬今則因宿逋未清一錢不借失此大宗墊欵故軍餉政費日在艱危急迫之中應付之難心力交瘁維持之不暇遑云建設倘再不通盤籌畫以謀根本補救破産之禍恐將不遠國計民生同歸於盡瞻念前途憂心如惄徬徨繞室寢饋難安整收旣緩急難濟减支又窒碍良多將復興一五加征乎則有妨法案重議鹽斤加價乎則實戕民生另行舉辦公債乎則難收實效世英以爲謀吾皖百年利益非得一天賦之財源求公平之辦法不足以圖富强而增幸福茲查蕪湖輪運出口之米係由廣潮烟台寗波等帮來蕪採買輪運出口據蕪湖關監督呈報海關出口之米以一百斤爲一石最近五年海關出口之米平均計之每年有四百零三萬八千四百餘石每石若征收米照捐六角年可得二百四十餘萬元此項米照捐係征之於外省運商幷非取之於吾皖農戶係取之於蕪湖一埠幷非征之於各釐局且不及於常關或慮米照捐過重商人裹足殊不知揚子江流域産米之區皖贛爲著調查贛省米稅每石納洋一元四角四分六釐一毫凡下游商人赴贛運米者捐率較重運費較多尙不聞其停運如運皖米捐率旣輕運費尤省年豐榖賤當不致發生滯銷影響萬一秋收歉薄米糧不容外溢即可寓禁於征是增進稅入之中仍隱寓維持民食之意或又慮輪運驟加重負則商人重利必羣趨於民意一途此言亦似有理其實不然蓋海運係屬重洋斷非民船所可代若運至蘇境再改輪運則起卸有費征收亦有費更屬不値是又不足慮或又謂此捐果行征收官吏侵蝕隱匿將奈之何即使征收無弊而用途冒濫挪移又將如之何世英以爲事皆有弊唯設法以防制之則弊自絕此項米石數目係根據海關鈔單照單抽稅米捐局無從增减事實昭然成例具在第一說之侵蝕隱匿根本上已無問題如慮冒濫挪移世英擬分聘三道屬公正老成紳商六人組織一監理委員會駐於省城征收之事以委員二人司之保管之資以六人共負之支配監督其權屬於省長准駁損益其權屬於省議會互相糾察實行公開則第二說之疑慮亦可以釋茲特將用途大槪鄭重開列於左甲治標（一）還各項債欵三百七十萬餘元（二）墊給新軍裁兵費一百萬元此兩項用欵係國家支出者應分别情形呈請中央撥還或扣抵預算二三年内治標之欵可以全結三年以後則專投資於治本事業矣乙治本擬分作七項用途（一）補助敎育（二）發展實業（三）省道經費（四）省銀行基金（五）導准基金（六）治江基金（七）補助地方各慈善事業如是者不出十年不但逋負一清抑且百廢俱舉至經常軍需政費無論如何短絀應整理舊有之賦稅節縮不急之支出以資彌補絕不能動及此項米照捐夫鄕邦急難坐視不救是曰不仁天賦稅源棄置弗取是曰不智存忘大計遲疑莫斷是曰不勇茲定於五月十五日舉辦蕪湖出口米照捐凡由蕪湖輪運出口之米照從前海關辦法以一百斤爲一石每石征收捐稅六角由監理委員會二人在蕪湖米捐局監收其各釐局各常關除照舊應納各稅外不再加征區區之愚純爲桑梓如有絲毫私意或圖謀個人權利思想皇天后土實共鑒之在監理委員會未經成立以前除先行派員前往蕪湖開辦令由蕪湖米捐局即自五月十五日啓征幷分令通告仍俟省議會開會再行咨請追認外合亟令仰該廳知照此令」按此令文即許世英之所謂說明書也 
[杭州快信]  
　　七年度省地方費决算經省議會財政股審查報告出入相抵共餘二十二萬二千六百八十六元五角零四釐應請省長歸存地方省金庫又臨安嘉興嘉善海鹽紹興青田各縣册報含混與原預算不符咨行查辦 
　　敎育廳夏敬觀因八團體以各校風潮迭起向省議會請願查辦憤甚請假一月已於前日北上聞將向敎部辭職 
　　湯薌銘前日因事來杭昨起程返滬 
　　嵊縣匪首劉照景在少車橋被獲後原擬解回該縣現知事王家琦以遍地伏莽恐有疏虞昨晋省面謁省長報告一切今午在二區第五警署提劉秘密預審 
　　浙江省敎育會附設之國語傳習所夜班生二十一日上午九時行畢業式二十九日第二班續行開課 
[南京快信]  
　　齊督昨日（十七）下午五時赴下關海軍聯歡社會晤海軍總司令蔣拯第二艦隊司令杜錫珪直談至晚九時入城返署 
　　省議會已於十五日接開第二次臨時會昨（十七）大會到五十五人不足法數改今日仍開大會各項審查會推定閔瓛爲財政審查長季通爲理事黄端履爲内務審查長賈先甲爲理事張援爲敎務審查長劉昌威爲理事陳謨爲實業審查長喬國楨爲理事 
　　嚴財聽長昨晨由滬回下午入謁齊督談三時辭出 
　　齊督委童佐良充軍署諮議省署續委王濟清赴高郵寳應查禁烟苗財廳委廖楚璜赴豐縣查浮收田賦案金陸道尹蔡寳善請假三日赴滬 
　　機工因生活程度日高月前要求緞業商人增加工資改爲洋碼昨工人代表孫聚庭以此事迄未解决昨呈省署請維持生計免釀罷工風潮 
　　省署昨准司法部咨以後縣知事審理訟案判决後須經高等廳核准始有執行之效力 
　　泗陽漣水亦有匪警兩長電馬鎭守使飛派得力軍隊往勦勿任蔓延 
　　滬寗鐵路管理局長任傅榜呈兩長本路列車往來滬寗時有鄕民擲石擊車業經請飭各屬查禁在案不意此風迄未稍息擬請會令沿路各縣知事重申禁令協緝嚴辦 
　　上海全國紙烟捐稅總辦汪瑞閩因借欵事昨派督察長毛昌嗣來寗晉謁齊督有所接洽 
　　兩長昨懸賞五千元通緝張宗昌 
地方通信 
[松江]  
　　舉　五屆檢定縣署小學敎員檢定事務所現正趕辦第五屆檢定手續除令未受檢定之各敎員塡具書紙分别呈報外並通知第三四兩屆試騐平均分數在四十分以上之各代用敎員許其自行聲請領受本屆試騐其上屆試騐巳經及格之各科目准予免試祇將分數不及格之各科目補行試騐以示優異至松縣歷屆臨試規避之應受試騐檢定各敎員亦經敎育廳抄發名單飭縣轉令各該員於本屆定期試騐時一體前往與試 
　　五庫擴充警區·五庫鄕警察派出所前經該鄕士紳呈請擴充成區當經縣署據呈轉請警務處核奪茲經警務處批回准予改區並頒發鈐記一個到縣縣署奉批後當將該派出所李煥文巡長升任巡官並將鈐記轉發該巡官啓用矣 
[蘇州]  
　　晏成中學科學演劇謝衙前晏成中學於科學一門素稱注重故於前年有科學研究社之組織每月請科學界著名人士演講今該社特於五月二十日（禮拜六）晚七時編演新劇寓科學智識於劇情中一以喚發各界研究科學之興趣一以借重科學破除各種迷信券價一角想各界人士屆時前往該校觀劇者必多也 
　　减價驗契之令催郭知事奉嚴財廳長東電開查限期减價驗契一案業經令飭各該知事委托各市鄕公正紳董分設機關諭知各圖董保挨戶知照務將未騐之契趕於限内呈縣俾得鞏固産權切勿視爲具文在案茲因三月限期轉瞬屆滿而各該縣征數仍屬寥寥爲此合再電促仰該縣迅予進行母稍違延嗣於庚日又奉電催故經分行各市鄕董及各警察分所長迅即轉諭各圖董保挨戶諭知如有未驗之白契趕速呈驗矣 
　　懇請取消茶捐郭知事前因十年度預算不敷警費驟减令飭各該警察分所長會同該市鄕董事就地籌募以充警費旋經蘇市王前分所長擬定抽收茶捐辦法繪就捐票式樣開單呈請吳縣公署備案布告當奉郭縣長核准給示在案詎各茶店主聞悉後以値茲百物昻貴生意凋零之際實難負擔爰面懇戈吳兩市董代懇縣署請爲取消該市董等亦以該店主等所稱尙屬實情允轉函請縣署將此項茶捐取消以輕負擔未悉郭知事能俯如所請否也 
　　籌辦地方廳之手續吳縣公署近奉高等廳訓令本縣地方廳定於七月一日開辦所有民刑訴訟各案着即從速清理其不及判决者截至六月三十日止移交地廳辦理故日來陳周曹三承審員審理積案頗形忙碌又高等廳以地方廳瞬將開辦前次考取之承發吏不敷分派特定於六月十八日舉行考驗報名期自六月一日起至十日止昨已布告周知矣 
　　舉定滸關市董事滸關市董事自侯心德病故後久未委人茲市董張冕傑因該市區域較大事務殷繁特於前日舉定朱祖培爲該市董事呈請縣署加委聞郭知事已照准委任矣 
　　肉業否認丁謝辦稅之查復蘇州市屠宰稅自認商龔黼卿取銷後尙未有人包認前日忽有丁伯裕謝瑞福工人具呈財政廳意圖合辦當由財廳令縣函知商會轉飭同業公所調查丁謝二人是否肉業殷實屠戶昨日該肉商等特在敬業公所召集全體開會集議羣以丁伯裕並非同業謝瑞福早失信用均不能承認即將會議情形函請商會轉由吳縣知事詳覆財政廳核辦矣 
[嘉定]  
　　劉知事視察學校嘉定縣知事劉寳壽本月十三日起偕同三科主任周兆熊縣視學趙光榮視察城各市學校每至一校歷時甚久指導懇切其辦理優良者頗蒙嘉許聞自城市各校視察周遍後並須前往各鄕視察云 
[無錫]  
　　中學趕造新校舍無錫中學校舍本租賃馬培之住宅校董唐蔚芝校長高踐四以租屋非長久之計特於東門外業勤紗廠附近購置荒田五十餘畝上月即巳鳩工庀材開始動工現已築成圍牆及前後碼頭刻正加工營造以冀暑假中落成大約下學期即可遷入矣 
　　金溧繭行已開秤無錫繭商唐保謙孫鶴卿等因錫邑春繭連年成色不佳故今歲改赴金壇溧陽收貨茲悉該兩縣繭行均定十九日開秤唐孫兩商繭船均於十七日下午用輪拖帶前往繭業公所亦定二十一日開會大約二十七八等日即可開秤收繭云 
[常州]  
　　縣農會規畫之省道武進之省道路線省署原定自城至無錫丹陽宜興金壇江陰五道曾由縣署函知縣農會徴求同意茲聞縣農會對於省定路線略有出入其至無錫丹陽宜興金壇四處悉照省定規畫其江陰一道原經小湖鎭因太曲折故改行三河口此外又添加兩道一自卜弋橋經鄭莊皇里韶巷楊巷至溧陽一自城經安家舍至魏村業已繪就略圖即日呈請備核 
　　華洋義振會增助振米武進沙洲災振事務所以華洋義振會調查員西人韋美森君前次來常允撥振米並有證明書交存王完白處特函請王完白偕同商會職員李復稔前往鎭江領取王李二君於十六日乘車赴鎭往見華洋義振會職員孔仁孝敎士即按照該會規定辦法核算武邑災區修圩工程祗可百石經王完白要求謂就工程論固不便再多就災情論實不敷分發應請通融增加以濟飢民磋商結果照數再增一倍撥上等米二百石作價二千元王李二君遂取謝而别當晚即回常報告云 
[湖州]  
　　繭業開會議價繭業公所以本届新繭行將上市爰於陰曆本月二十日召集同業公議繭價及各縣開秤日期茲已議定安吉孝豐兩縣價格每擔六十元看高吳興長興德清三縣價格五十八元至五十六元不准放秤至開秤日期吳興德清議定四月二十一日長興安吉孝豐議定四月二十七日以資齊一云 
　　請警保護繭行舊湖屬德武兩縣蠶事較早該處繭行大半皆已開秤但各繭行備存現銀爲數頗巨若不請警暫駐保護殊爲危險業由繭業公所備文陳請浙江内河水警第三區通令該管警隊撥派師船開駐各該繭行嚴加保護以防不測 
[鎭江]  
　　河工將次修竣今歲江北運河春修前經上游堤工事務所萬坐辦委派各汛修守員挨段辦理茲聞由寳應至高郵止綿長百餘里東西堤岸刻有夫役千餘名趕緊修築約在端陽節前即可完全竣事矣 
　　召集敎育行政會議丹徒縣勸學所道所長定期夏曆四月二十八日下午二時在所舉行敎育行政會議昨已分函各市鄕董事曁縣視學勸學員各學委各校長等如期蒞會與議云 
　　大批荷糖到鎭近來太古車糖價格日昻此間各糖號以南洋爪哇之荷蘭糖價較廉故購入甚衆前昨兩日裝到者計有三四萬包聞此糖客帮銷路甚爲發達 
[揚州]  
　　電令速完港工東台王家港工程處王總巡昨奉運河局電令限五月二十八號完工並飭尅日繪成新圖呈候察核 
　　借運魯蘆兩鹽濟銷揚州稽核造報分所因通泰塲鹽爲運道艱難淮北濟南各鹽亦以水涸不便輪運致圩坨無存影響岸銷爰具呈北京總所飭令四岸運商借運魯蘆兩鹽濟銷業經該所核准訓令淮運使諭飭各運商遵照惟聞塲商方面以有礙利權勢將出而反對云 
　　鹽商籌解借欵蘇當局以稅收抵押期限五月月息八釐向淮商借用之三十萬元已在滬上滙付十四萬元其十六萬元係指定在揚於本月二十一日交兌故日來各該商已向銀行錢莊接洽匯解矣 
　　伏凝洲請照辦糶賑務處據鎭揚義賑會呈據揚紳顧煥森請給購米護照三千石俾資購運米糧在伏凝洲安懷堂開辦平糶以濟貧民除核准外特電縣署查照一俟此項米糧運竣即令繳銷護照 
　　華洋查烟人員將蒞揚江都縣署刻奉省令派委唐德勛赴該縣各鄕密查禁烟事宜仰即遵照辦理又據泰興縣咨以英員陶樂爾偕部委來蘇省各縣密查有無播種烟苗情事請予轉咨查照等情特咨請高郵縣轉咨矣 
[南京]  
　　義敎期成會通訊江蘇義務敎育期成會調查員衡權唐雲卿君交到調查報告云漣水濱海號稱瘠薄之區學齡兒童爲數又衆查已入學者九千五百三十五名未入學者尙有五萬一千八百八十九名平均計算每年須增添一百三十級義務敎育舉辦似頗非易幸行政人員均能切實進行已擬具計畫呈報敎育廳矣十年度因災荒收入銳减勸學所尙商承縣署設法挪補成立一師範講習所招收學員五十名並推廣國民校二十餘所自十一年度起講習所預備招收雙級至十二年度後每年可畢業百人合之省立師範畢業者差敷推廣之用原有經費總額二萬七千四百元現在籌議增加者除學田加租三百元烟酒公賣百元外權以畝捐爲源泉十年度已征收每畝銅元一枚自十一年度擬增加二分十二年至十七年擬逐年加一分五釐計至八年完成時籌足十八萬元有奇但此七年内如鹽場帶征籌有把握即酌减畝捐以輕農民偏重之負擔鹽爲漣水大宗物産每年約在二萬擔前曾提出省敎育行政會議每斤帶征二文當經通過呈請咨轉在案迄未邀准現仍積極進行擬聯合産鹽各縣區公同請願深望期成會有以助之義務敎育期成會支會正在組織中本年暑期可以成立 
[徐州]  
　　破獲大宗烟土徐州軍警聯組稽查處前日在城隍廟街楊某家拿獲馬某一名並當場查出烟土十二包當即一併解往軍警聯組稽查處擬轉解鎭署核辦 
　　甲師學生參觀銅山縣立甲種師範講習所第一班學生四十餘人現已將届畢業所長顧君子揚已請各敎員率領學生等訂於十七日南下赴寗鎭蘇錫滬等處參觀以資畢業後在地方服務云 
[處州]  
　　十一師校罷學電上海申報轉全國敎育聯合會鑒祝校長宏猷侵吞校欵八百八十三元反對經濟公開棄職逃省敎廳長夏敬觀偏聽祝言派許寳駒偕祝來括勒令敎職員葉慶崇劉廷煊孫如怡項士元林加松等出校揑詞構陷全體公憤罷學乞主持公論以維敎育浙江十一師校青 
[嘉興]  
　　繭廠籌備開秤四鄕蠶汛大帮已屆上山今歲收成不過五六成各繭廠多已預備收繭關秤日期約在陰曆四月二十四五日至鮮繭價格已於前日由繭商會議每斤看好五六角又東門外裕嘉絲廠亦將於日内收買鮮繭以便開廠繅絲 
　　組織樹德會嘉善冶窰一帶地瘠民貧鎭紳王明華有鑒於此爰爲糾集同志組織樹德會以賑災黎並於日前開成立會到者二百餘人當議定貧額百名每名按月給資四角俾資度日於貧民不無少補也 
　　商業儲蓄銀行開幕嘉興商業儲蓄銀行陰曆四月十八日開幕參觀來賓頗多官廳方面如夏司令水警俞區長汪知事總捐徐局長等亦多蒞止車水馬龍頗極一時之盛前昨兩日本外埠各業之來行存放匯兌者甚形熱鬧即零存小戶亦極踴躍云 
　　商業清淡之原因嘉興近日商市清淡異常其原因（一）因四鄕適値蠶汛鄕人罕有上市（二）因北地發生戰事銀根大受影響又以端節將届商號即行收取賬項有此二因故各業交易疲滯異常刻下各商號滿擬蠶罷後營業起色然今歲鄕間蠶汛平平桑葉大半未剪蠶罷後之商業恐亦難有轉機也 
[天津]  
　　敎會紅會救護之成績天津王口鎭基督敎美以美會紅十字會會長吳恒祥因此次直奉兩軍在文安縣屬勝芳鎭激戰特於三日派第一隊幹事協帶救護隊醫藥隊火速馳赴戰地於槍林彈雨之下救護直軍第三師卦彩官兵八十餘員農民婦孺十餘名旋因該處未便久停即於七日用船載歸該會醫院調養矣 
來函 
[留京中大皖籍同鄕會來函]  
　　敬啓者安徽公學開辦以來成績素著去歲館長江朝宗私委陸毓芬爲校長陸某甫經就職旋即離去校中一切事務均付諸素無敎育經騐之人責自不專内容遂益腐敗吾皖人創辦斯校原以養育人才爲宗旨豈能以神聖敎育機關爲獵官養閑之所每年徒耗公欵萬餘元猶事之小者坐誤學子寳貴之光陰言之實堪痛恨推厥根由皆緣旅京多數人漠視斯校不曾注意所致苟長此優容不謀改善之方法則愈演愈卑非特有背斯校創設之初意實亦爲敎育進步之障礙茲者陸某自知爲輿論所不容已有知難而退之表示時機所至正好從事刷新乃近聞又有少數人大肄運動該校校長者苟其人果賢當爲衆意所歸旣出於運動之手段其無品學可想而知倘演成事實何殊以暴易暴則該校前途更覺黯然可悲矣爰是敝會同人不惜犧牲精神極願本坦白心懷隨旅京學界人士共謀正當合法之手續産出富有學識經騐之人爲校長以期改革積弊爲該校闢一綫曙光亦吾皖人莫大之榮譽倘仍由私人委派或暗地運動者敝會同人誓必反對當仁不讓諒諸公定表同情如蒙有所商洽敝會同人不勝歡迎之至特此宣言即希共鑒留京中大皖藉同鄕會啓五月十五日 
[浙運使署來函]  
　　逕啓者本公署於本月十六日下午十時因電綫年久受潮走電僅焚去破舊平屋五間幸旋即撲滅並未延及署内正屋卷宗器具毫無毁損誠恐傳聞失實用特函請貴報登入來函欄内是所盼禱兩浙鹽運使公署總務科謹啓 
雜評一 
[皖之以鄰爲壑政策（默）]  
　　皖省昔曾濫鑄銅元當時皖人爭之而當局之說明則曰將以行銷鄰省今日之鄰省果已大受其害矣皖省近又創辦六角米照捐皖人又爭之而當局之說明則曰此項米照捐係徴之於外省運商並非徴之吾皖農戶一若自誇其慮之周而計之巧者此稱政策吾無以名之名之曰以鄰爲壑之政策 
　　然而鄰旣受害皖寗獨利鄰省之市面商業固受皖銅元之擾亂而凋敝而皖之市面商業亦且因以坐困不振蓋已有明騐矣今使米照捐實行鄰省之人民生計固不能不受此每年二百四十餘萬之影響然皖之人民生計能免於無形中受其剥削耶乃猶沾沾焉自以爲得計毋乃愚甚 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[隴海路鄭徐間通車消息]  
　　隴海路綫之豫軍陸續敗散已無戰力全路均歸直軍之手戰事已完全消滅聞徐州鄭州間定於今日（十九日）起客車可以通行云 
[交通銀行股東組織聯合會]  
　　日來交通銀行股東有聯合會之組織昨日已在銀行公會開會公推徐靜仁爲主席股東討論大旨略謂交通銀行成立有年信用素著祇以頻年政局變遷不免時受影響茲爲减除政治上影響起見有根本刷新之必要云云討論結果各股東一致贊同當時宣告聯合會成立公舉南通張季直先生爲會長該行南方各行信用素佳北方因分行不多故亦易於整理現經該股東等切實規畫果能見諸施行亦金融界之好消息也茲錄電文兩則如下 
　　電一北京大總統國務院財政部交通部各省軍民長官鈞鑒茲爲整理交通銀行起見於五月十八日在上海成立交通銀行股東聯合會討論進行方法已推定張季直先生爲會長謹此電聞交通銀行股東聯合會叩巧 
　　電二北京大總統國務院保定曹吳巡閱使均鑒金融機關本應獨立政治之外交通銀行况係組合官商而成與中國爲兄弟之機關論機關爲商市之泉府自野心家用之而國體一厄自黨派者用之而民視一變然人害機關非機關害人也今利用之者已先後用之而不利矣國民之曾投資於該行者方視爲不祥物謀集南北股東研究善後之策乃外間傳聞謂政府將没收該行爲戰利品戰已非幸而勝可知利非自敵而没何設固料不出於仁者但已相怵於譌言邇來南北交閧中交擠兌國中實業受金融恐慌之累巨矣該行之在江浙者人民極力維護一波幸平何堪復有此震動矧去大祲之後乎若謂惡曾利用此物之人則指名聲罪藉而没之可也使絕不相干之人民與在覆巢之下不可也謇入貲之數式微而大局之慮爲切用敢直陳乞賜垂省儻爲披露靜此哤謠實業尤幸張謇巧 
[各方面緊急討論銅圓]  
　　工商友誼會工商友誼會烟兌部昨爲銅元低落問題定今日開會討論辦法通告云逕啓者本會因鑒於近來銅元之跌落貨價之不一凡屬小本營生均非危險本埠魚販已有罷市之舉若不從速解决一旦發生重要事於勞資間均有不利業經本會開常會議决訂於本星期五即陰曆四月二十三日下午二時召集本埠烟兌同業夥友開特别會議解决辦法屆時務希每店推舉代表一二人駕臨英租界帶鈎橋金隆街美倫里本會所討論一切爲要恐未周知特此通告 
　　商總聯會貴州路各路商界總聯合會昨通告各路分會云逕啓者現爲輕質銅元惹起社會種種之不安爲救濟一般小本營業起見不得不謀一根本解决之法茲定星期日（即二十一日）下午二時假南京路商界聯合會開各工商團體聯席會議討論根本解决辦法務希貴會准時推派各代表與會事關公益尙祈注意是幸 
　　南京路商聯會等國聞通信社云輕質銅元問題已爲社會公認之重大問題物價之暴漲銀價之增高其影響於工商界者甚鉅而於小本經濟及貧戶尤有絕大之關係南京路商界聯合會等團體曾爲此事召集各商業團體作一度之接洽以茲事關係全埠討論不厭其詳未便輕率决議於是决定於本星期日（二十一）下午二時開討論輕質銅元聯席六會希望求一根本解决之辦法將議决案實地施行爲一勞永逸之計當時即舉定辦事員九人分向銀行公會錢業公會總商會縣商會烟兌業公會及各業公所團體各路商界總聯合會等接洽一面再備函通知並徴求個人對於輕質銅元取締之意見聞連日對於此項意見及團體提案送交事務所者甚多各公會亦認爲此事關係重大皆願參與聯席討論云 
[魚販罷市六誌]  
　　决提起訴訟 
　　國聞通信社云全埠魚販雖已於十六日起實行開市然所賣買者爲冰鮮及海貨對於河魚行仍停止交易前經魚販方面請求推舉之寗波同鄕會代表李徴五樓其樑陳良玉三君自昨前二日向諸方面協商後似有眉目乃忽爲河魚行拒絕欲堅持舊例絲毫不肯讓步調人再三磋商迄無頭緒且河魚行方面對於更改洋價表示不必商榷三調人奔走二日無法措施僉認爲已無轉圜希望自無調停餘地遂將協議經過情形報告魚販代表一面向同鄕會辭却調人責任同鄕會方面亦以河魚行壓迫魚販太甚無可磋商向雙方謝絕不理聞魚販現已聘定巴和律師向法公廨提起訴訟要求以後雙方賣買以錢價計算者准以錢價還賬不能再還銀圓憑魚行任意作價致使小本經濟者吃虧太鉅云云 
　　又函云本埠魚販罷市尙未完全解决故各菜塲仍無河魚售賣各魚販祗以冰鮮魚在市設攤銷售法捕房總巡費君因尙未解决故仍派探捕至十六舖及各菜塲妥爲保護以免滋擾 
[納稅華人會改期選舉]  
　　星期日上午十時 
　　前日（十七）下午五時公共租界納稅華人會假總商會議事廳開會歡迎第二届新理事並選舉第二届華顧問五人及正副理事長各一人是日新任理事到會者僅宋漢章許建屛二君其餘多因事未到或已赴外埠並有向會中來函辭職者致不足法定人數當經到會理事改期本星期日（二十一）上午十時開票其投票法改用通信選舉推定許建屛方椒伯二君爲開票員又新理事張慕曾逝世由次多數張一鳴塡補已由書記部去函通知云 
[顧維鈞之商科大學演講]  
　　國際貿易之競爭 
　　昨日下午四時上海商科大學請顧維鈞公使在該校大會堂演講先由校長郭秉文博士致歡迎詞略謂顧公使七八年來爲國家增高地位挽回主權備膺艱鉅而勝任愉快使國民敬重各國欽仰然人謂顧公使仍一美少年而中國國力亦不能爲外交强有力之後盾究其獲此最大勝利之由或云由于天才或云由于機遇實則全由在學生時代有充分完全之預備余等舊時同學深知顧公使當時在學業上之功夫及課外事業參加之成績因此得一種敎訓知吾人不畏年輕不患無機會只患學問與修養工夫之不足今茲歡迎一方表示景仰一方願聆敎言云云顧公使演說略謂此次回國係來學而非來敎頻年厠身外交界學問不免荒疎今覩國内敎育實業之進步深願各方稍得見聞郭君多方奬借並及年貌旣感且愧至當時同學情形關於課外作業均彼此協作贊助始克有成郭君六七年來盡力敎育成就西洋六七十年所克成就之事正願乘此機會表示敬佩之意歐洲大戰半由各國商業之競爭戰後各國損失二三百萬之生命無量數之財産普通思潮均主減縮軍備以全力從事商業地位之恢復先致富而後圖强其所着眼之點則（一）謀自國原料及製造品之獨立如比缺金屬意缺煤鐵一旦有事即極危險其廣土衆民之國正在力謀保存擴充已有之産品而從事發明或開闢其所無如戰後英國不能恃德國之玻璃鏡片政府乃於一九一六七年間提倡資助鏡片工廠而於十年内定購其出品近頗有成效又如美國因戰時德國顔料缺乏極力提倡自製知顔料製造之初步與炸藥無烟火藥相同不僅商品亦關國防六年來提倡製造之結果現每年輸出國外之顔料達二千萬（二）藉稅則自由權推廣自國産品抵制外貨輸入如英國對於華茶徴稅高于錫蘭茶英貨運入加拿大納稅又低於華産其上下其稅率以操縱國際貿易之例極夥（三）藉工商業組織未完備國家爲取償以事競爭如英以顔料與美競竟可故低其價格而負其虧折却取償於絕不産顔料之國如中國等又可利用一商品以打破數商品如德産黑顔料最好竟可拒不出售必欲並他種顔料同售以破壞他國顔料之市場（四）藉檢查權抵制外品如德國抵抗美國罐頭食物則訂法律凡罐頭牛肉須有證書證明其牛須飼草在海平面上四千尺一個月以上方凖入口此似科學與衛生上必要標凖而實際上美國畜牧平原無海上四千尺之高度者因此卽被擴不能入口此外美之限制中國鷄蛋及鷄蛋粉英商之鼓動反對中國麵粉輸入皆其顯例總之各國以法律稅則及國權擴充其國外市塲而又有銀行運輸交通各事業聯成一大機械其競爭之烈殊可驚駭中國欲在國際商業上佔一地位全恃大家合力積極進行對於以商業爲一種科學研究之學生希望更大云云末由郭校長致謝散會並聞郭君巳請定顧公使於北上過寧時在東南大學本部再作一番講演云 
[贖路貯金之進行觀]  
　　大會前之存欵本埠贖路貯金開始大會業於十三日在總商會舉行茲悉在該會未開以前即有人向銀行貯欵現在已向籌膠濟路委員會報告者計中國銀行秦永錫袁傳樺胡祖蔭各五元王振芳徐傳銘王旭球各一元杜福祥二元又華孚接到楊守常二十元其餘銀行尙未正式報告又以後本埠銀行每星期向該委員會報告一次俾知確數云 
　　南京路之游藝會南京路商界聯合會前經職員會議决定期舉行籌欵贖路游藝大會邀請各界免費游覽以盡提倡之責連日由王廉方蔣夢芸二君分頭籌備業將就緒届時擬請顧維鈞公使及贖路委員會委員余日章諸君蒞會演講並請學校團體襄助游藝其節目已定者有國樂跳舞琵琶獨奏短笛拳術等並由該會義務夜校排演提倡贖路貯金之應時新劇名曰「負心女」八幕惟因接洽需時日期尙未能確定大約下星期内必須舉行入塲劵除分送該會會員及各團體外各界皆可具函蓋章索取云 
[工部局議董會之議案]  
　　防杜電車擁擠法▲界外救火取費事 
　　本星期三日午後工部局議董開會時議决防杜電車擁擠辦法如下（一）各車司機者之站臺當與乘客完全隔斷應令電車公司取必要方法達此目的（二）新車中所設之太平門與同類機關如試行眞正有效應令電車公司於舊車中一律裝置之（三）（甲）出示令衆注意行車章程第三十二條『無論何人不准於電車在大路駛行之際站立·或以他種行爲占據踏足板』（乙）凡違背此條章程者須加懲罰繼乃議及救火隊至界外救火取費事經議董　張（一）贊成取費章程（二）贊成以所收之費若干成撥入救火隊娛樂費之原則（三）界外房産如曾付界外捐（特别捐）者蠲免救火費（四）贊成救火隊不得往救界外未納特别捐房産火警之原則惟業主曾預先簽定合同如遇火警願救火隊往救而照章納費者得不照此辦理關於此事應取之手續已定（五）贊成關於界外輪船失愼之同一原則及如第四條之手續（六）救火隊主任如以界外火警爲保護租界利益計須往撲救則雖無上述之合同亦得派隊往救 
[航業消息彙紀]  
　　藍烟囱公司之中歐班貨輪自去年添造七新輪後其中六艘已先後加入中國行駛祇有一輪未到故今年利物溥來華商輪其運貨額較去年增出三分之一昨該總公司又有電到滬謂刻下另有笛亞米特號一輪係七新輪以外另加入中英班内之巨輪業定六月二日自利物溥開出其航行線係從檳榔嶼·南洋羣島·取道星加坡至港滬自此船增入後該公司每月可開八輪或九輪自利物溥而至上海至於出口航業則以倫敦亨堡爲主要地云 
　　大來洋行之中國内地航業以長江上游游爲最重要去年由美調來之愛奇尼司大來號先時開行北洋線今自二十二日起改航上海海參崴班蓋滬海間自俄艦隊輪停駛後僅有大豐海滿等三數輪行駛斯線航業上尙需商輪往來也 
　　太平洋郵船公司之舊金山至港斐班其使用船三艘爲五一二隊之克里爾邦號等現該輪已經駛過檀香山月底可至小呂宋香港此三輪亦爲美航部撥發之新輪現該部以五三五隊之各輪業定「邦」字爲號而此五一二隊則爲「伯里壐天德」號故特電達此間太平洋公司將克里爾邦一輪改稱曰海斯伯里壐天德ＰresidentＨayes號第二輪貛邦號第三輪青石邦號等則尙未改名也 
　　法國郵船公司之香巴特號爲第四德輪之加入中國者昨日來電云今日可離馬賽六月二十六日可至上海此船爲一萬六千噸較該公司之高爾提挨等爲大 
　　昌興公司亞洲皇后號由小呂宋香港開來明日（二十）上午八點鐘可抵吳淞即日開往温古武接客小火輪上午十點半鐘抵新關碼頭送客小火輪下午一點半鐘離新關碼頭 
[太古輪船公司昨晚宴報界紀]  
　　昨晚七時太古輪船公司假座三馬路聯華總會宴請報界人士列席者共約二十人由該公司陳雪佳·楊梅南君等殷殷招待餐罷陳楊二君相繼致詞暢吐其積愫謂藉此宴以謀與久欲見而未見之人士相快晤大幸大幸並舉觴邀飲以示敬意次由許建屛君起述公推邵仲輝君致答詞代表列席之報界人士邵君乃作而致詞先述謙謝之意次暢論實業界與國家之關係謂英日等國皆係以實業界及資本家操縱軍閥故軍閥不得驕橫恣睢非若我中國之情形實業界幼稚非特不能操縱軍閥且轉受軍閥之操縱也雖然實業界與軍閥相聯貫容或減少内亂對於國際則終易啓紛爭亦非世界人類之福所最有利而無弊者實業界竭力進取以臻發達社會富庶人咸樂業於是乎敎育普及人咸知新聞界之重要而於己有密切之關係勢必人人以讀報爲每日必需之事且爲每日清晨之第一事如頃者座上主人所云『每日咸先閱報而後辦公之極佳美習慣也』泱泱前途幸福無涯敬奉一觴以酬雅誼次謝福生君致詞謂曾與座上主人談知六十年前該公司無一自辦之船今則有六十餘艘其他可勿論即此可知該公司之進步希望無窮矣次許建屛君致詞暢述新聞界與社會關係今昔之異同願共努力進取對於實業界之奮進尤具樂觀蓋分道暢揚鑣終歸於一也至此已十時許乃盡歡而散 
[西報紀關員在日船獲手槍事]  
　　字林報云星期二日午後海關稽查員在日船三島丸搜獲德國製造之手槍若干枝及槍彈三千粒當水巡多人登該船時見有三等艙之侍者一人倉皇赴其寢室關員卽往搜查該日人希圖逃逸爲關員拘住該日人竟由腰中摸出手槍當扭爭之際該日人首部受手槍之打擊手槍乃自手中落下後由巡捕解送日領事署且續在船中搜出手槍多枝昨日水巡至日領事署觀審不意該犯早已開釋該犯且抱怨關員取去其手槍並以槍打擊其首部云 
[滬寗路行車困難之補救法]  
　　星報云滬寗鐵路車務總管因該路運輸日見興盛致於行車事務發生種種困難日昨宣布意見略謂滬寗鐵路之火車雖不敷用而載客車務日見膨脹本年除運輸巨數之貨物外載運之乘客已不下四百萬人局中因火車乘客擁擠不得已乃取銷星期來回票並取銷旅行團等之减費辦法然乘客買票時仍常由購票處告以僅有站立地位局中所定之開車時刻表規定每日開客車五十六次貨車若干次夫於此每站距離不同之單軌鐵路駛行速率不一之各班火車自不免發生種種困難而火車遂常有遲到之弊今眞正補救方法乃在敷設雙軌增置火車局中於此二事早已提出緊急之請求今一面施行最新之火車管理制不日當有充分效用云云 
[陳炯光回粤]  
　　陳炯光（覺民）此次來滬專爲敦促洪兆麟師長返粤現聞洪已允回粤故陳已於昨日（十八號）乘南京號郵船先行回粤矣 
[海軍部員回京]  
　　海軍部前派軍學司司長李景曦軍法司司長鄭寳菁來滬會商海軍助直以期縮短戰禍早誌前報茲聞李鄭二司長在滬公畢已於昨日乘滬寗特别快車赴寗轉道入京覆命矣 
[定安艦開駛赴津]  
　　前日下午四點餘鐘由長江駛進淞口之定安軍艦在三夾水停泊一宵昨晨由軍士僱用划船到淞購買食物上船迨至午刻啓椗開赴天津矣 
[美國旗艦回斐]  
　　奉直戰爭時在京津保護美僑之美國亞細亞艦隊旗艦赫朗號於本月十四號由天津開駛來淞停泊三夾水方面四日已於昨日（十八日）下午啓椗回斐約兩星期再行來華據該艦中人述稱當該艦在津駛出之際同時尙有中國某兵艦兩艘在後隨行旋赴山海關云 
[軍界近聞]  
　　延聘飛機敎師同濟醫工學校敎員德人某君前於歐戰時頗得航空經驗現由陸軍第十師延聘爲航　敎練員已由該師訂購某國飛艇數艘將次運滬以備該師新編制之工程隊士兵實地練習其安置飛機之棧房及練習之地址亦經擇定在龍華操塲以内故由第十師輺重營營長兼工程隊連長金佛干君飭匠購料啓建棧房以資存儲云 
　　敎練工程課程現駐龍華之第十師輜重營金營長奉令編制之工程隊業已成立一連充當工程隊之士兵均係軍學各界官紳子弟學識頗優敎練課程爲無線電學·輕便鐵路學·地雷學·算學·英文·德文等學刻聞地雷學業經敎練畢業將次實地考驗迨至飛機運到即可督令各士兵學習飛機修造駕駛各技云 
　　習練野外戰術陸軍第六混成旅一二兩團茲奉旅長命令以近日天氣晴朗正値軍人習練野外之期而所屬各營素因祇重操課技術對於野外操演不甚注意今特規定自本月十八日起每日下午一時至五時爲止專事習練野外戰鬭各法以期熟諳而重軍紀昨由劉王二團長分令各該營長遵照矣 
[拒絕加貼印花之兩通電]  
　　全國商界聯合會爲抵制加貼印花事特通電各省商會聯合會事務所各總商會云印花加貼一案政府以命令變更法律顯然違背約法案經臨時大會議决否認並由本事務所據法力爭各在案近財部藉口於軍餉庫收通令各省催促實行並有如不遵卽飭警廳處罰之恐嚇須知約法上規定人民祇有依法律納稅之義務並有人民非依法律不得處罰之保障今加貼命令根本上旣屬違法我商民對之當然無義務之可言更不負處罰之責任如果發生違法處分尙有依法陳訴之權現在惟有按照元年稅法貼用以盡合法之義務對於非法加稅自應始終否認以表示尊重法律之决心茲因各商會紛函詢問應付方法除函復外相應電達卽請貴所會查照辦理以貫澈原案之主張中華民國全國商會聯合會總事務所巧又該會蘇省事務所來電云中華全國商會聯合會總事務所鑒頃因印花加貼案財部藉口於軍餉庫收志在必辦各商會紛函詢問應付方法敝事務所除電復依照元年稅法貼用其以命令變更之加貼稅法仍一致否認外相應電請貴總事務所查照希卽分函各省事務所轉告各省商會堅持到底以維法案而杜干涉全國商界聯合會江蘇省事務所鹽叩 
[紗稅仍徴附加振捐之布告]  
　　上海紗稅局委員袁光裕昨發布告云爲出示布告事案照紗稅帶征一成振捐專爲救濟本省災黎之需現在上海貨物稅已改征爲募紗稅事同一律正擬呈請財政廳長核示免收間茲准上海縣商會函稱查各業商應繳附加振捐均由認商代表先行設法籌墊再向散戶分别收回而紗稅領袖則以該業四散尤以北市爲多收集綦難未便籌墊爲言不得不懇請貴所仍前帶收按月送會轉解以濟振需合亟函達照准等因准此查此項振捐紗業中旣無人擔任籌墊由縣商會函請帶收前來自應代爲收解爲此布告運紗客商及船戶人等一體知悉自本年五月分起此項帶收一成振捐係爲縣商會代收捐募之欵其各遵照輸納以濟振需特此布告 
 
 

Page 14

 
 
[關於選派商業專才之部批]  
　　農部不放用人權 
　　全國商界聯合會前由上海總商會提出駐外領事宜選派商業專才注重商務報告又請設商務參贊隨員由全國商會推舉人員充任等事呈請農商部茲得農商部第六一○號回批云呈悉查華會告終各國競圖工商業之發展潮流所趨影響於吾國者甚巨欲謀競進首在調查各國需要洞悉内外商情因應有方始克有濟部爰本斯旨提出設置駐外商　委員議案經國務會議議决一俟經費妥定即行陸續選派來呈所稱各節已於提案時酌加採擇至所請由全國商會推舉人員充任等語核與閣議原案山本部遴員會同外交部呈明派遺之規定不無抵觸應毋庸　此批 
[商聯會代國是會議催代表]  
　　全國商會聯合會爲國是會議催促代表致各省總　會函云逕啓者本日准中華民國八團體國是會議函開本會議業於月之七日行開幕式計已到代表共十三省區四僑埠貴州甘肅兩省代表亦已起程不日可到前日開會議决凡未派代表或已派代表而未到之各團體即請商敎等會本團體再行通電催促等由查國是會議本係去年十月全國商會聯合會全國敎育會聯合會在滬開聯席會議時所發起茲届開會之期各總商會如有未派代表或已派代表而未到者應即補推或催促代表到會以符當時發起之原旨相應函達即祈查照辦理爲荷 
　　又致各省事務所云逕啓者本日准中華民國八團體國是會議函開本會議業於月之七日行開幕式計已到代表共十三省區四僑埠貴州甘肅兩省代表亦已起程不日可到前日開會議决凡未派代表或已派代表而未到之各團體即請商敎等會本團體再行通電催促等由查該會議組織大綱第二條規定之各團體外　第九欵規定各商會亦得推舉代表加入但每省區以各合推二人爲限茲蘇鄂省事務所已通知各商會用通信推舉法合推代表與會此外各省區尙未推出似可仿照辦理爲此函請貴省事務所通函各商會依照組織大綱規定合推辦法速行推舉代表與會無任跂盼 
[國是會議六次談話會]  
　　今日歡迎顧公使 
　　八團體國是會議於昨日下午四時三十分開第六次談話會到九人公推張一麐主席先由書記孫福基報告四川代表來信及接到提案兩件又明日談話會顧公使定三時蒞會務請各代表早到次崔藩提議明日談話會如臨時推舉主席甚覺不便不如今日預先推出當由衆公推張一麐擔任至當時談話除由主席代表致詞外其餘可自由發表意見議畢即散會 
[昨日金市之變動]  
　　昨爲星期四大條銀近期長一二五遠期長二五標全開盤爲二百八十三兩五錢先令揭曉長半辦士美匯大七角半東滙小一分印匯大三羅比二五法匯大十五法郎嗬囒大二盾半香港小二五新加坡小一兩惟俄德滙勿動斯時金價爲二百八十一兩九錢先令等市面初尙平穩由滙豐銀行買　七月份先令一二萬磅價三先令八辦十零六二五又道勝銀行進七月份先令一萬餘磅價三先令八辦士一二五姜匯交易稍稀賣價爲八十一元七五買價爲八十二元東匯由大連帮賣與大通銀行五萬元價五錢七分六八七五故標金回高至二百八十三　五錢嗣後先令又硬賣多買少故七月份先令賣三先令八辦士半買進三先令八辦士六二五美滙賣出八十二元二五買進八十二元三七五東滙五錢七分一二五買進五錢七分後標金跌至二百七十八兩六錢收盤爲二百七十九兩五錢烚赤做過二百九十六兩 
　　午後開盤爲二百七十九兩二錢先令揭曉又長半辦士印匯大三羅比二五法滙大十法郎美匯大一元香港小二五東匯小七五嗬囒大二盾半新加坡小七五餘勿動其時金價爲二百八十兩二錢七月份先令銀行賣去三先令八辦士半買進三先令八辦士六二五美滙賣出八十二元六二五買進八十二元八七五東匯賣價五錢七分二五買進五錢七分嗣後由朝鮮臺灣等銀行買進數十萬日元價五錢七分至五錢七分一二五而大連帮又進期金故金業中空頭　大多恐慌紛紛補進所以標金最大漲至二百八十三兩四錢先令等市面亦轉軟交易不多以同業尙猶豫不决故成交無幾標金收盤較上日小去一兩四錢據　中人預料今日大條倘伸長有半辦士之外則標金不致有大漲倘長縮少許則標金有看漲勢云 
[昨日之金融市况]  
　　昨日現幣市價略高上下午洋釐皆爲七錢二分五釐七毫半比較前日大三毫七忽半 
　　銀拆上午三錢八分午後三錢七分與前日收盤相同各銀行收欵計六十萬左右銀根仍緊商務上比前略形活動 
[昨日之外幣市况]  
　　昨（十八日）外幣市面仍無轉機中外各商毫無大宗需要交易之岑寂大有寥若農星之槪是以價格愈趨愈下錢業做開各票各種盧布及馬克英金票港元無變動外餘均繼續跌落計荷蘭票跌五釐買價爲六角一分花旗票降二分買價爲一元六角六分法郎减二釐買價爲一角五分坡元跌五釐買八角四分老頭票跌一分二釐買七角九分英金票七元六角五分馬克買七釐港票買九角九分五盧布千元新票買四兩二百五十元票買一兩一錢五百元票買十四兩五元至二十五元票買九兩五錢云 
[昨日之國内滙兌市]  
　　昨（十八日）銀行公會集議内滙市價變化甚多濟青並無行市京津來電銀滙均跌一兩洋滙各降二元五角北京公砝每千兩合申元一千零五十兩銀元每千元合申洋一千零零六元半天津行化每千兩合申元一千零五十八兩銀元每千元合申洋一千零零五元半漢口洋例跌五錢每千兩合申元一千零二十六兩五錢銀元縮一元半每千元合申洋一千零零一元半沙市九九銀每千兩合申元一千零七十兩宜昌宜平小五錢每千兩合申元一千零二十八兩五錢銀元每千元合申洋一千零十四元九江南昌蚌埠徐州溫州等銀元每千元合申洋一千零零五元蕪湖海門銀元每千元合申洋一千零零四元清江銀元低一元每千元亦合申洋一千零零四元南京蘇州揚州鎭江無錫常州宜興常熟南通等銀元每千元合申洋均爲一千零零二元安慶蘭谿銀元每千元合申洋一千零零四元半杭州嘉興湖州紹興餘姚等銀元每千元合申洋一千零零三元重慶九七平銀每千兩合申元九百七十七兩五錢成都九七平銀每千兩合申元一千零零二兩五錢萬縣九七平銀每千兩合申元九百九十五兩銀元及重慶成都銀均與申洋相同價亦並無上落云 
[友華銀行滙市報告]  
　　昨日友華銀行匯市報告云十七日倫敦大條銀價近期長一二五遠期二五紐約銀價升至七角二分七五倫敦紐約間匯價縮爲四元四角五分今日此間各國匯價英鎊長至三先令六便士半美金七十八元七角五分餘亦各有漲落且此項滙率俱係掛牌價格實際交易更行見長晨間市况頗硬午後微平惟通日漲落殊大終復由堅而硬開盤時英鎊成交價五六月份三先令八便士一二五美金成交價五六月份八十二元其後英鎊成交價長至三先令八便士半美金成交價八十二元七角五分購進價照此下午市况微平收盤時英鎊售開價近期至七月份三先令八便士三七五美金售開價近期至七月份八十二元二角五分投機者有購進亦有售出以故市况漲落不定昨日中國各銀行在倫敦購銀印度有少數售出倫敦紐約市况俱見硬 
[車糖市面更疲]  
　　車糖市面愈趨愈下前日錦茂山輪船裝到之貨全是白糖尙未出樣現市上存貨大受影響今黄日興二十四號粗紗舊七八月期抛六兩五錢次粗紗抛五兩五錢共約一萬有零下午劃盤被躉戶恐慌售出市面壓坍五月份行家祗出六兩七錢現貨東三半劃五兩八錢四半劃七兩三錢東滙五七五好結塊角十一元二角須合六兩九錢之外核計虧折不少故行家之有貨者莫不暗中呌苦云 
[昨日元芳呌莊之市况]  
　　昨日星期四爲輪値元芳洋行拍賣泰西緞尺六元絨羽綢紅布市布厚布細斜漂細布洋標布等疋頭之期共計排列七百九十一件計三萬四千二百七十八疋比較四星期前元芳期内多一百七十六件計七千四百九十九疋各客帮之到塲拍進者雖有拍定其天津北帮漢口等帮均屬有限所拍之價亦跌多漲少銀根亦緊拆息高至三錢八分故疋頭市面亦未能起色云 
[茶市之近訊]  
　　長江祁門紅茶上年洋莊銷路甚佳是以茶業對於本年新茶採辦亦多注意無如成本大漲非得洋莊善價則獲利不易昨日頭帮貨已由招商太古怡和等三公司各輪船裝運來滬計一千五百餘箱已經各茶棧送樣各洋行今明當可開盤成交矣 
[德商購辦煙葉訊]  
　　安徽鳳陽浙江新昌兩處所産之烟葉近有德商購辦頗見踴躍緣此項烟葉現被兩大烟公司在産地設廠收買之後來滬甚稀是以洋莊活動之後頗有以少爲貴之槪上等拷葉現盤開三十三四兩其南雄黄岡等葉市面仍屬平穩 
[旅法華僑提倡國貨]  
　　組織消費社 
　　聯合通信社云我國旅法華僑不下數十萬人務工者佔爲三分之一而在法國爲商開設商店亦甚夥近因鑒於祖國國貨出品甚多僑胞愛護祖國心切努力提倡中國貨品行銷法國思使全數旅法華人共表决心現已有人在里昻組織僑法華人消費社徴求中國新出貨物本埠工商友誼會昨接該社來函要求調查上海中國工廠及廣東牙刷中國綢巾如意油等製造廠並欲在法亦組織工商友誼會該會卽請上海商品陳列所會友童秋園調查各種新出國貨並工廠地點已於昨日據情函復並贈送各種書籍以鼓勵歡迎云云 
[浦東紡織工會大擴充]  
　　遷移會址▲加入女士 
　　聯合通信社云浦東紡織工人罷工勝利後一二日間卽陡加入女工三千五六百人因是舊有會址窄小不夠敷用由張益章君在代表會提議遷移會址當卽得全體同意通過於是又租定浦東花園石橋口萬泰醬園後晉昌里第一弄三十三三十四兩棟大房擬於二十日搬往聞該會因租賃房屋頗不穩固現正極力採買空地自建會所開辦工人學校及消費社等事而謀工人眞正之幸福云 
[童子軍之公共衛生運動]  
　　陳廷禎擬定辦法六條 
　　方斜路中華民國江蘇童子軍聯合會爲提倡公共衛生運動事昨通函各縣童子軍　合會云逕啓者四月三十日本會幹事會陳廷禎君提議請函各縣發起公共衛生運動當經議决先請原提議人擬定綱要再行通函各縣酌辦等語茲據陳君送到擬具公共衛生運動辦法扼要可行合亟印發貴會事關提倡公衆衛生務希聯合各團酌核　理爲幸附錄辦法如下（一）游行用游行方法以喚起羣衆的注意預備各種觸目警心之旗幟或圖盡以簡單之詞句說明不衛生之害幷傳染病之由來分發公共衛生必要之傳單與如何著手之方法能製成各種模型或化裝講演尤易引起羣衆之注意（二）研究集合各團研究衛生之方法分區進行或分路進行（三）宣講分若干組逢休假日至熱鬧市街或隱僻小衖講演（四）勸告童子軍分組挨戶勸告早晚出入注意道路清潔居戶門前有穢物當善言勸令掃除幷注意鄰近有無汚穢說明公共衛生非限於一隅一家者（五）注意滅除蚊蠅（甲）滅除蚊蠅幼蟲蚊之幼蟲爲水蛆蠅之幼蟲爲糞蛆滅除水蛆之方法屋内應除去積水陰溝水擔花瓶痰盂均須注意屋外應疏通溝渠不能疏通者塡平之滅除糞蛆之方法厠所用消毒藥粉垃圾及飲食殘餘物應掃除潔淨勿隨意傾棄堆積（乙）滅除老蚊老蠅滅除老蚊在芒種節以前滅除老蠅應在立夏節以前可用鼓勵兒童捕滅方法或出錢收買捕捉蚊蠅之手應用硼酸水消毒捕得之蚊蠅應以火銷毁（六）附則苟能與行政機關籌商協助相輔進行更爲妥善 
[婦女賽槍代表揭曉]  
　　本年萬國賽槍大會擇於本月二十·二十一·二十七·二十八·四天在靶子塲舉行各等情迭紀前報茲悉第一種比賽（婦女彩）預定二十一日下午二時舉行計二百·五百·六百碼各七響共二十一響此項奬券專備旅滬各國婦女購買每劵洋一元巳於本月十三截止十五日下午在總司令部推出賽員代射惟婦女購劵者有二百十三人代射賽員祗一百十五名致有一賽員而代表二婦女者奬額已定十七名業由該會通告各推定代表届時一律到塲以備各該婦女代表前往奪標茲因人員繁多不及詳載其關於華人賽員代射及華人婦女購買者摘錄如下克雷女士永野夫人代表陳景塘麥格林女士立川榮子代表郝伯陽洪星垣夫人丁婆而夫人代表王衍慶譚也夫人韋的夫人代表陳如松陳文龍夫人代表方液仙葛林女士包達女士代表陳文龍哈味夫人姚謹章女士代表吳潤身田内士夫人史潑林夫人代表唐瓊相葛勞士夫人庇勒瑤女士代表錢理瀛白羅司夫人麥克斯會納夫人代表楊仲綽雷登女士代表楊左陶蓋姆潑女士史奎理夫人代表楊文卿寳羣女士馬秋女士代表姚均和豈而佛夫人代表朱勵公果敗女士胎勞夫人代表陳家祥海五雷女士代表梁鼎銘林白脫夫人麥好司夫人代表沈秉掌阪令嬡代表洪星垣開夫人沙立文女士代表干庭輝高登夫人大鳥令嬡代表李善元密羅司夫人代表劉景和愛雪登夫人韋脫夫人代表李玉書劉景和夫人代表余顯恩陳景塘夫人代表高林司張愛弟女士代表臺惟司陳如松夫人代表林白脫周醒民女士代表羅蒂陳蟬娟女士沈志和女士表窩而生孫子臯夫人代表葛林陳芳娟女士王玉蓮女士代表歐繩直埃孫寳昌夫人干青雲女士代表尤司陳楊秋瑾女士代表麥邊何鹿山夫人代表麥格而微陳志能夫人何嘩南女士代表史密司金志靜女士代表史潑林雪瑤女士代表韋而達王衍慶夫人代表林根干蕙芬女士代表蓋姆潑朱勵公夫人絳雪女士代表把德張炳輝夫人代表史奎理陳福珍女士代表田内士唐美賢女士代表恩軋司托郎姆干惠如女士代表石角武夫鍾文耀夫人代表麥格司會納劉慕貞女士代表松本彌吉又聞此次大會第七八九三種快槍居多槍械不拘惟槍刺皮帶及另裝表尺以上三種比賽均不能適用二十日早晨六時起開始比賽公正記數員有英國海軍七名中華義勇軍五名前往擔認義務想届時靶子場上又有一番熱鬧也 
[蘇督長贊助導淮之函電]  
　　華洋義振會日前接南京齊督軍復電云昨辱惠函至深景仰聞貴會將於五日開會討論導淮委員會進行方法欣慰尤深貴會諸君子毅力熱忱騰譽中外此次導淮計畫探源竟委冀澹沉災根本圖維民生利賴不朽事業敬爲預頌佛立門君學術堪深規畫精密竭誠相助感佩曷勝昨承推愛以名譽會長相屬敬當承諾巳另函復並以奉聞又接齊督軍函云敬復者頃展台　誦悉一是淮水泛濫頻年告災貴會諸君子飢溺爲懷力謀拯救茲以振務調查兩股聯席會議經大會通過組織導淮委員會規畫久遠永澹沉災景仰藎籌曷勝敬佩謬承諈諉爲名譽會長見屬事關公益敢不勉竭棉薄共襄盛舉藉副雅懷又江蘇王省長來函云逕復者頃准大函敬悉貴會組織導淮委員會爲消弭沉災根本之計嘉猷宏願欽佩無量瑚守土是方撫循乏術上年夏秋之交水災奇重旣不能消患於未萌復未能振救於事後賴諸君子綏輯勞來登斯民於袵席感幸之餘倍深歉疚茲者導淮設會復承謬推爲名譽會長其何克當惟是察閱抄件江皖豫三省軍民長官　在名譽會長之列瑚旣謬長蘇政敢不從諸君子後盡其棉薄惟希時錫嘉言俾匡勿逮並聞南京齊督軍王省長亦去電美國約水利專門工程師佛立門君來華調查導淮事宜幷允襄助提倡一切云 
[泰興莊被刦後之錢業防範]  
　　雇人駐守巡察 
　　南市錢業中各大錢莊鑒於十六舖鹽碼頭泰興小錢莊被盜搶刦巨贓後盜匪俱被逸去迄將半月尙未破案因而咸有戒心已邀集同業提議集資函請上海縣商會轉呈警廳代募警察三十名分駐各段要道藉以防護已紀前報茲聞此事現因警廳代募警察手續頗非容易必須敎練數月方堪合格故須延緩時日不能迅速達到目的爰已議决仿照冬防時間辦法上敦仁里業盛里吉祥里棉陽里施家衖等五處錢業薈萃地點每處均派一人常川駐守日夜輪班巡察以省經費而重防護昨巳函致縣商會轉函徐警廳長請爲核示云 
[衣店成衣匠議定洋價]  
　　每元作一千五百文 
　　法租界菜市街一帶新衣店舖所僱成衣工匠向例工資按件以錢碼計算現因滬埠銅元充斥洋價竟達一千七百文且邇來米珠薪桂生活程度日高所得工資均難開資經各成衣工人要求店主將所得工資改爲洋碼店主工人雙方一再磋商業已由協順祥順昌等各店主允許於即日起議定每洋作價一千五百文以作定例其餘各舖戶可望和平解决不致發生風潮云 
[續誌因賭起釁之命案]  
　　王仁福於本月九號夜在塘山路七十一號門牌陳連甫家與周小林等賭博起釁王被踼傷身死周小林亦即逃避後經捕房將與賭之倪大興楊士總拘解公共公廨押候訊究已誌本報茲悉此案之發生係陳連甫因新遭妻喪邀王周倪楊四人至伊家陪夜而此四人以長夜漫漫殊嫌寂寞故聚賭挖花藉資消遣竹戰方酣之際王打錯一牌時周正在敗北藉此欲將所輸之錢責令王賠償於是始而口角繼乃動武周用足將王踼傷身死而逃迄尙未獲倪王兩人祗有與賭關係有無帮兇行爲現捕房尙不能證實昨晨陸襄讞會同美約副領事又將倪王兩人提案質訊之下判各交三百元舖保聽候再訊 
　　尙有本埠新聞等轉入後頁 
雜評二 
[婦女問题（旡用）]  
　　婦女問題爲今後之大問題也從前之婦女束縛抑壓雖不能侮爲男子之奴隷與玩物然與奴隷玩物相差僅一間今且窮則變矣 
　　變將如何曰今後婦女其不能絕對服從男子固可斷言現行法律雖有偏枯婦女之規定而法律且逐漸改進矣現行道德雖有拘束婦女之習慣而道德且次第 
 
 

Page 15

 
 
本埠新聞二 
[遷塚問題之反響]  
　　上海棧業公義會·南市均安水手公所·北市四明均安水手公所·焱盈社輪船火夫公所·洋人住宅職業會·洗衣夥友集賢會等因慈善團董事議决將西新橋南首義塚遷移一案特於昨日聯名致電王省長文云竊上海同仁輔元堂法租界西新橋南首義塚被慈善團劣董擅行决議全部發掘致各界羣起反對迭經學商公會曁沛沛國族會等各團體先後呈請鈞署訓令上海縣知事立即取銷前議當蒙訓令該知事會同慈善團妥籌救濟方法在案乃該團劣董陽奉陰違集議多次毫無轉團辦法反聞法公董局買價找費銀二萬餘兩已由該劣董擅行收領旋奉鈞署嚴令覆議該劣董等紛紛托故缺席顯係怙過不悛冀以延宕手段遂其私願居心殊不可問但棧業公義會曁各工會等會員俱屬勞動之輩葬於該塚者甚衆兎死狐悲人同此心若不將該塚保存則前以公衆保存之義塚今後將變爲任意翻掘之浮墓生者死者均屬不寗是以羣情憤激誓死反對如果以勢力不敵實被遷移則同大等均願停業守塚塚存與存塚亡與亡不達目的不止爲此情迫續懇鈞長俯順輿情迅令縣知事將慈善團劣董議案立時根本取消並將該團勒令解散重行改組爲甘心媚外蔑視民意者戒以平公憤而慰幽魂實爲德使謹呈 
　　又致慈善團董事函云（上略）素仰各位平日樂善好施慈悲爲懍　以博得社會信仰舉爲善董不意此次各位態度驤變竟欲將同仁輔元堂義塚遷讓揆諸法律揆諸公理　揆諸天良何以自對對人誠如昨日某報時評謂慈善團董法律上並無特許讓塚之權固無論法律有無此權今再退一步言認公等此舉係當日爲一時情面所誤然則今日省令覆議實與公等挽回遷塚之機會公等皆達人爲社會公理計爲自身利害計何去何從當能自覺語云識時務者爲俊傑又曰順理者昌逆理者亡若猶不顧公理逆流而進恐雖　兵牛萬之軍閥尙且立見消亡况碌碌如公等者乎同人等反對遷塚皆本天良對於公等個人感情初無芥蒂苟公等能當機立斷速將前議取銷則改過不吝社會尙可加以曲諒否則義塚遷讓無論於公等有　利益一生令名敗於一旦甚或發生意外泰山鴻毛亦殊爲諸公不値也同人等爲保存義塚計幷爲公等利害計特具最後公函聊當警告取消遷塚前議不勝馨香禱祝之至 
[勸禁彩票的白話建議]  
　　上海各工團執行委員會快郵代電省議會議長議員先生們啊賭博在法委上講起來是有罪的彩票不是一宗全國公共的大賭博嗎古時候的俗話『只准州官放火不許百姓點燈』所以各省可以發行彩票與民共博賣彩票的壞處很多着哩道德上也很有許多毛病令人起貪心併吞心妄想心不中的再買典衣質物者有之大多數買彩票的人在窮家較多　愈不中愈買愈買愈窮因此喪失性命者亦所不免幷且對於人民本身上直接間接的危害很多在國家體面上尤有關係我們純潔的工會工人說是民國的國民當然應該出來干涉你們是我們的代表我們的意思你們應當尊崇的快快替我們表現出來不許各省政府發行彩票如有此項提案交議必須一律否認那末我們本身的危害庶乎可除國家體面庶乎可保順祝議祺 
[俄災振濟會消息]  
　　俄災振濟會上海部昨日分送擔任募捐之各學校各團體及各界人士對於該會特别熱心者之紀念狀文曰天災流行何國蔑有救災恤鄰古有明訓矧新俄友誼逈異尋常忍令千萬災黎久爲易子析骸之慘痛當約中原人士共存己溺己飢之仁風此本會同人所爲急急皇皇以賑俄爲己任而某君之義募奮發倡率羣倫尤足爲同人所感佩等語又該會續收捐欵如下中法通惠工商學校三百六十八元小洋六百八十七角銅元六百零七枚華童公學一千三百十四元小洋四百三十三角大同學院十元彭慕陶八十七元鈕黄梅仙十三元小洋三百十三角銅元二百二十枚趙晉卿十元陳翊周三十元 
[俄劇團舞蹈秩序]  
　　俄劇團爲籌振俄災事定五月二十一晚八時在夏令配克戲院（靜安寺路）表演世界舞蹈已數誌前報茲再將是晚表演秩序照錄如下「第一時」１英吉利舞２高加索舞３希臘古舞４波蘭對舞５埃及舞６倦鵝舞「第二時」１「」非洲笛舞２美洲舞３比利時舞４西比利亞舞５俄國古舞６西班牙舞７神舞此外另有中日戲劇舞與德國戲劇舞兩種云 
[國語研究會上海支部開會記]  
　　下星期日假敎育會再開會 
　　中華民國國語研究會上海支部昨假寰球學生會開討論會其目的在聯絡本埠敎育界熱心國語者共謀國語敎育的普及到會者方巽光劉儒許地山樂嗣炳馬俊如沈朶山黎錦暉章壽棟李級仁朱香晚方叔遠莊百俞陳衣言范雲六楊聘漁吳研因蔣鏡美秦鳳翔等當推莊百俞君主席次由沈朶山君報告本會招集之經過黎錦暉君報告本會四月來之狀况隨後方叔沈朶山楊聘漁方巽光諸君相繼發表意見結果推黎錦暉劉儒起草會務細則楊聘漁陸衣言李級仁　草道行計劃書幷議决下星期日再借敎育會開會討論至六點三十分茶點而散又聞該會已經印行國語日刊一種由中華書局出版幷擬開辦平民夜校國語圖書館等等云 
[西婦控告法公董局之勝訴]  
　　字林報云西婦史彌登氏及其二子控告法公董局於法租界外灘地置陳碍物不設記號致伊夫跌傷斃命要求損害賠償一案已由法領事署公堂判决按該氏之夫於去年十月二十日晚間因圖躍登電車爲路上所置砌路石絆跌即於夜問因傷斃命研審時證人數名僉稱該處燈光不足公堂遂下判着法公董局賠償史夫人損失銀六千兩二子各四千兩堂費並着被告繳付 
[浦東金家橋刦案移送檢廳]  
　　浦東金家橋地方婦人王唐氏生有二女一子長女二十二歲名王蘭珍次女十六歲名王鳳珍子年十三歲名王洪章該氏之夫巳故母女等皆在家做花邊度日薄有積蓄致遭匪徒垂涎上月二十八夜七八時忽有盜匪十餘人各持手槍兇刀擁至氏家即將該氏母女用麻繩紮縛並以藥水所浸棉絮塞口然後翻箱倒篋刦去金戒二只金押髮一只金荷花瓣一只金圈一副及銀洋衣服等物携贓分投逃逸嗣經左右鄰人到來釋縛該氏母女已經受傷口流鮮血染及衣服該氏開明失單協同二十二保四十四圖地保投縣警察第六分所稟請查緝次日經各探警緝獲姜石林一名解送該所飭傳該氏母女到所證明當行刦時姜石林動手綁縛最爲兇橫該所備文將姜申送縣公署警察事務所訊明判押一面加派偵探嚴緝本案盜犯候究乃迄今多日並不拿獲昨午該所備文飭警將姜移送地檢廳該氏母女檢齊血衣亦到所候示嗣經張檢察官提案預審判姜石林收押該氏母女退去血衣存案候辦 
[縣敎育會之年會期]  
　　上海縣敎育會昨致會員通啓云敬啓者本會照章每年開全體大會改選職員茲訂於五月二十八日即夏曆五月初二日下午二時在大吉路本會事務所舉行第十五次常年大會選舉職員凡本會會員届時務請撥冗惠臨並隨帶常年會金一元云云 
[唐山交通大學生來滬避難]  
　　唐山交通大學因奉直交兵奉軍敗退在灤州古冾等處現張作霖收集敗軍以備重振旗鼓直軍總司令王承斌已率軍前往唐山等處追擊故交通大學已經停課各學生紛紛各歸原籍昨有該校學生孟緒勳等五人由唐山乘車來滬避難 
[曁南學生赴杭旅行]  
　　滬杭甬鐵路前日由南京來滬之曁南學校學生三十四人於昨日（十八）上午八時由上海北站乘坐由滬開杭之一百零四次特别早快車赴杭旅行擬於下星期日由杭來滬換乘滬寗路火車返寗云 
[袁觀瀾參觀劉行菊泉學校]  
　　昨日（十六日）下午五時山勸學所所長顧珍彝偕袁觀瀾袁叔畬朱愷壽陸紫英袁秉彝等至劉行菊泉學校參觀與諸職敎員略談校内敎學狀况對於該校另設補習級頗表同意（合四二制）女生占全校人數四分之一爲鄕間所不可多得並與六齡女生問姓問名云 
[久記杜之十一週紀念會]  
　　芝罘路久記社組織以來已十有一載雖爲商學各界業餘之俱樂部然於社會服務無不熱心盡力如義務學校暑期送診籌欵賑災等均可見其成績之一斑茲届十一週該會特定本月二十一日假寗波同鄕會開紀念大會以誌慶祝並由會員表演各種游藝如京戲·新劇·灌簧·幻術·絲竹·拳術等近日正在籌備該會對於各種藝術平日素有研究故此次表演悉由社員中擅長者擔任想届時必有一番盛况也 
[黄金榮捐助苦兒夏衣]  
　　法租界滬杭共舞臺主任黄金榮因悉閔行苦兒院缺乏經費置辦收養苦兒夏季衣服特慷慨獨助單衣褲一百五十套連同成衣工資每套洋三角五分由伊一人獨捐業已飭人送往該院經該院長喬念春收領後立即分給各苦兒穿著矣 
[律師公便之評議會期]  
　　上海律師公會第五次常任評議員會訂定於本月二十一日（即星期日）下午二時在本會會所開會昨已發通告請正副會長及各評議員屆時蒞會與議 
[證劵物品交易所消息]  
　　上海證劵物品交易所昨出揭示三則（一）茲有同豐號葉楚漁君請求爲本所棉紗部定期經紀人業經本所承認指定爲第十六號經紀人（二）茲有豫和號陳葵生君請求爲本所證劵棉紗部定期經紀人業經本所承認指定爲第六號經紀人（三）茲將廣交·中取南洋三種股票之代用價格改定如右計開廣州交易所股四元中華取引所股四元南洋烟草公司股十八元 
[商聯會函查丹鳳嘜紗是否國貨]  
　　全國商會聯合會前准廣東海口總商會函催上海學生會調查丹鳳嘜紗是否國貨其函云逕啓者前准海口總商會過記調查棉紗嘜頭何種爲國貨何種爲非國貨當經轉托本埠紗業公所等團體詳細查明先後函復該總商會查照在案　茲又准該總商會來函畧稱瓊崖學生會爲丹　嘜一種有所爭執曾由該總商會與學生會會銜請貴會查證明惟兩方訂定時期以三十天爲限逾限即應照罰茲因未接貴會書函無從解决囑爲就近函　等由爲此據情函達即希貴會查明逕復該總商會瓊崖學生會總求勿逾彼方訂定限期爲要云云 
[日華紡織工人呈警署文]  
　　浦東陸家嘴日華紗廠紡鐵工人昨日推舉代表具呈三區警署畧謂前次罷工風潮曾蒙貴署竭力調停得以解决内有無故不得停歇工人及工人違背廠規只准罰薪不准毆辱等情曾載在條約可考不料該日人並子照約履行近日又無端停歇車問工人數名爲此請求向該日人詰問實爲德便云云曾署長准予致函該廠大班查復再行核奪云 
[警廳飭查日郵社地點]  
　　淞滬警察廳因據浦東日本郵船會社來函請募巡警三名駐社保護徐廳長以該社設立地點並未叙　特於昨日訓令浦東三區署長查明詳復以憑核辦 
[請遷南會館碼頭木排之呈文]  
　　南市南會館碼頭爲停泊浦東航船最多之處近被該處沿灘木排堆出浦面不能停船且阻碍航線有害交通昨經該處公民邢志剛等十餘人呈請滬南工巡捐姚局長飭遷呈文云呈爲請遷木排添建碼頭以利航旅事竊治下南會館外灘一帶近來木排甚多橫欄浦面阻碍航線船隻往來不及避謱撞損翻沉不一而足更形危險適該處又爲浦東西航船聚集停泊最盛之所（日中一市）凡鄕客上下或店司送貨肩挑背負皆係苦力被木排阻出數丈不能上落於是有划子帮兇徒以設跳爲由一遇鄕客上下各取跳板錢銅元一枚四出騷擾恐嚇鄕愚然一人上落何止數次每次勒索錢拾文鄕人愛錢如命相視畏途怨聲載道且木排漂浮水面高低升沉不良於行婦孺尤苦長此以往受累無窮務懇鈞局長將按月經徴之船捐及他項之水利捐等酌量劃出若干趕遷木排建立橫闊碼頭一座以便航旅如欵項不足儘向浦東西航商或就近花衣行等籌募無樂而不爲也伏求鈞長洞　實情在碼頭未建之前先安置公跳數而以禁暴徒藉此歛錢一面飭遷木排添建碼頭以安行旅而免危險不勝永感頂德上呈 
[新康里房客開會通告]  
　　聯合通信社云新閘新康里房客聯合會昨發出通告云啓者本里房主新康洋行現將該房屋賣與斯文洋行營業惟本里加租條件前蒙公廨調解在案當然繼續有效風傳大通路沿街房屋有加租之說實屬背謬之極若不聲明制止恐生枝節特定舊曆四月二十四日午後八時開臨時全體職員會籌議對付方法屆時務必蒞會事關切身利害萬勿自悞特此通告新閘新康里房客聯合會啓 
[房客限期遷移]  
　　禮益地産公司前延農復律師代表投法公堂控菜市路房客五號至四十五號及西門路四十二號至五十一號房客佔屋不遷請求勒令限遷以便原告動工修理等情判下堂諭飭遵在案昨經中西讞員商明堂諭諭曰此案經本公堂訊得房東應有自主之權着被告各房客於二天内付清欠租限七天内覓屋遷移如果房東有受人挖費等情准由各房客來案起訴堂費歸被告負擔先由原告代墊此判 
[限遷草屋之反對]  
　　閘北長安路恒通路一帶有同益公司地産十餘畝（即藥水廠舊址）向被江淮客民佔蓋草屋數百間民國二年曾遭人火盡付一炬經該管四區警署禁止重蓋乃日久玩生年來棚屋又已鱗次櫛比較前更多近該業主見閘北市面日盛此項曠地棄置可惜已向滬北工巡捐局領取營造執照建築市房前日派匠前往築笆先期函請警區派警協同干一歸地保挨戶傳諭限令拆遷詎有開老虎灶之顧桂林不獨在該地上搭蓋草屋開張營業另外又多蓋十餘間出租與人視爲利藪故糾集各棚戶將打笆匠逐去攔阻動工昨日該業主已投四區報告請究矣 
[勒拆礙路之民房]  
　　滬南工巡捐局近在地方廳西首接築斜南路西段馬路工程業經飭匠鋪至徽寗會館附近惟該處路口尙有民房數間因未拆除致與斜土路不能銜接現須趕緊鋪築完工昨日該局諭令該圖地保訊即勒令該業戶尅日拆遷以重路工而利交通 
[破獲廣東路之販土機關]  
　　總巡捕房華捕正巡官毛鼎氏前日帶同包探張克訓陸桂生密往廣東路六百零兩號屋内拘獲販賣鴉片烟土之胡漢卿邱阿大兩名抄出烟土昨解公共公廨請究兩被告延律師請求改期中西官判各存洋二百元保改期再訊 
[張有根欠債判還]  
　　陸其祥前投法公堂控張有根不還借洋一百元請求傳案訊追等情飭傳去後被告抗不到案判改傳爲提現經捕房戕張改提到案昨解法公堂請訊先由原告投訴被欠情形詰之張有根供認欠洋請求寛限交清中西官判着被告限七天内歸還原告本利洋一百二十元 
 
 

Page 16

 
 
[下電車跌傷頭腦]  
　　昨日下午九路電車駛抵楊樹浦有乘客曹桂英下車不愼跌傷頭腦當由楊樹浦捕房二百四十四號華捕到來抄錄電車號碼另雇車送受傷人投同仁醫院醫治 
[汽車撞跌王金生]  
　　某號汔車於昨日下午三時許駛經南京路撞倒本地人王金生跌傷頭足等處由一百五十八號印捕瞥見押令汽車載送受傷人往仁濟醫院醫治旋即帶該汽車夫入捕房稟候捕頭發落 
[醫治臌症針斷入腹]  
　　車袋角光照路言小槎之妻吉氏年三十歲近染臌症屢請醫生醫治無效前日有醫生郭照順願爲包醫說明醫金郭即行使打針不料將四寸許之鐵針斷入腹中致該氏呼痛不止郭知肇禍端乘問逸去該氏家屬立將該氏送往寳隆醫院求治由各醫生多方設法斷針仍難取出乃令退回家中另行救濟該氏之第吉得雲聞悉將郭尋獲扭控四區二分所昨午移送地檢廳由蕭檢察官訊供之下判郭照順收押一面帶同沈檢察員與原告吉得雲等往光照路騐看該氏傷勢若何再行核辦 
[男孩被紗機碾斃]  
　　吳淞大中華紗廠昨日夜半時間有在細紗間工作之十二歲男孩在車下拾取衣巾偶一不愼衣服被紗機所帶連人捲入機輪立時碾斃頭顱粉碎身體分段血肉糢糊慘不忍賭聞該男孩由其寄母領爲工作已稱熟手詎料慘遭碾斃云 
[戳斃小蓬頭案内之張阿四]  
　　小蓬頭於前年八月十八號在浙江路八百九十四號門牌某烟紙店樓上之小總會内被人用刀戳斃曾經捕房緝獲案犯阿六老三兩名解由公共公廨懲辦尙有數名亦已出票飭提而本地人張阿四之名亦在飭提之列前日爲包探汪竹生拿獲昨解公共公廨請究張延高露玲律師代辯由俞襄讞會同美丁副領事質訊之下以案關殺害人命判張帶回捕房收押展期七天查明再訊 
[協提厦門騙案中之馬亞郎]  
　　周玉山在福建厦門司法官廳控告馬亞郎俞雅章及西人某以舉薦爲南利洋行買辦爲由被騙去洋二萬元一案該處官廳查悉馬逃避上海公共租界因咨請上海地方檢察廳移文公共公廨請爲協提由廨准詞出票派包探汪竹生於昨晨將馬逮案檢廳法警韓瑞生上堂聲明引渡而馬延高露玲律師請求改期中西官判馬押候下禮拜四豫審再核 
[通緝搶刦船戶之盜匪]  
　　江蘇水警趙廳長前日令行第一區文云案據淞滬駁船公所函稱據船戶楊龍桂報稱舊曆四月初九日開往蘇州於是日夜十一點時駛經靈眼樹港口突遇盜船一只盜匪六七人躍登其船袖出利刃嚇禁聲張當將船内衣物銀洋搜刦一空携贓跳入盜船飛駛而逸請爲轉報鈞廳飭緝等情前來當經公所調查屬實函祈鈞廳准予嚴飭駐紮該地之分署長警一體查緝訊究以維治安等情並附失單一紙到廳據此除分行外令仰該區長即便遵照轉飭所屬各隊一體嚴緝解究 
[工人與工人衝突]  
　　閘北寳山路協隆里亞洲公司工人柴寳仲宮文元杜紹章王慶元等四人前日扭三星毛巾廠工人洪美圖李金珍洪道開王玉文姚延齡張國軒杜家海李木山李得寳九人至五區控稱民等行經三星廠門前無端被洪等用鐵棍木棒毆打成傷等情經杜署長質訊被告等同供因柴等在途調戲同廠中之女工故向理論云云判倂解司法科訊辦 
[判賠違背購地合同之損失]  
　　逖百克律師前投法公堂控稱敝律師前向何寳興陸少卿顧迪卿張桂卿等購買地皮四十餘畝訂有合同限期交清今被告祗交十二畝餘地延不交出有違合同請求追還地價及損失等語判候下堂諭飭遵在案昨經中西官商明堂諭判曰此案經本公堂訊明被告實屬有違合同着被告共同負擔賠還原告地價及損失銀共三萬一百餘兩堂費六百零三兩歸被告負擔 
[合開客棧之糾葛]  
　　黄光流前延巴和律師代表投法公堂控稱原告前與陸文彪合股開設新大興客棧原告當出資本洋一千二百元店務由被告陸文彪一人經理今被告所開賬目不符原告不願合股請求追還股本被告亦延雷聲布律師代辯稱當時原告祗交八百元資本並無如此之多被告交出一千數百元外原被告共同向人借湊得洋二千八百元盤開此棧今該棧用去訟費及虧蝕等費甚巨應歸兩造共同負擔中西讞員判候下堂諭飭遵 
[屈臣氏汽水廠債案之判詞]  
　　寗波路十一號門牌屈臣氏汽水廠主郭維一將該廠機器物件向英商海恩斯抵借洋二萬八千五百元逾期不理被延律師訴山公共公廨昨日傳訊據原告代表律師聲稱此項抵押係一千九百二十年一月一日成立所訂契約載明分三期償還被告竟不照約履行故原告於本年二月由英來滬起訴所耗費用甚鉅應令被告賠償押欵被告旣已承認亦請照數判决並償常年七釐利息被告郭維一亦延律師到堂承認押欵而請求判决後暫緩執行因被告已在英按察使署提起反訴應俟反訴决斷後再行執行本案之判决云云俞襄讞及英包副領事得稟退入休息室磋商之下升座宣判着被告郭維一償還原告洋二萬八千五百元並自民國九年一月一日起至付欵日止常年七釐之利息准俟英按察使署宣佈反訴判决之日即將本案之判决執行被告免予改交判决後之新保本案未執行以前被告所有機器不得變賣並着被告津貼原告律師費銀五百兩即日履行 
[朱泉林行使僞幣押六月]  
　　朱泉林與婦人王楊氏因有私造鉛質輔幣行使情事被華探目夏廣林獲解公共公廨押候訊究在案昨經中西官將該兩男婦提案續訊得王楊氏對於本案並無關係着即開釋朱行使僞貨幣屬實判押西牢六月期滿逐出租界僞小洋銷燬 
[懲罰燕子窠主客]  
　　楊少山王錫卿分别在北成都路浙江路私設燕子窠售賣燈吃洋烟前日被包探周少蓮陳桂卿往將楊王兩人連同烟民周杏生張福生徐仁卿等十二名一併拘獲抄出烟具昨解公共公廨中西官訊實判楊王二人各押西牢一月其餘各罰洋三元充公烟具銷燬 
[王金開控張正高誘拐胞妹]  
　　王金開近從江北原籍來滬謀生家中留一十三歲胞妹巧雲不料本月初七日爲張正高誘拐來申賃屋浦東花園石橋嗣托姜樹奎李保文李樹仁等介紹將巧雲許與李仲恩之十四歲兒子爲室得有茶禮洋數十元當時過門童養旋爲王查悉控經三區警署派警將張姜與兩李連同巧雲先後拘解到署昨午備文將一干人函送地檢廳檢察官訊供一過以雙方供詞各執判令押候查明實在再核 
[爭産之兇案]  
　　西門外裏日暉橋附近婦人何殷氏其夫已故家無子嗣祗有一女昔年嫁與梅家弄鎭梅姓爲室其婿亦於前年物故所以梅何氏亦在家守志何殷氏稍有恒産致爲同宗親戚所覬覦前日該氏遭夫弟何阿興·族姪何加貴·内姪殷阿虎·等兇毆受傷倒臥田中事爲梅何氏得悉除將母舁送婦孺醫院求治外又投二區三分所稟控飭警往拘祗獲殷阿虎一名餘均避匿奉諭先將殷函送地檢廳訊究 
[公共公廨訊案彙錄]  
　　昨晨公共公廨民三庭由張襄讞會同日義兩副領事訊理已閉花世界游戲塲延甘維露律師訴尤梓才賠償損失案該塲主隋潤田臨訊不到結果原告臨訊不到應即將案註銷被告反訴一倂註銷民四庭由關讞員會同英包副領事訊理（一）顧仲記訴上海證劵物品交易所十七號經紀人陳蔚青不理賣買股票賬洋一萬二千零四十八元案結果改期續訊（二）俞錦芳聲請破産案結果改期再核 
　　又午後民四庭由張襄讞會同日副領事田中氏訊理（一）喬贊庭訴馬定德違背租約案馬向喬租賃塘山路房屋訂立租約期限十年載明所租之屋係作開設集益廠用每月納租金六十五元詎馬對於此種租契完全違背將房屋轉租與人開設中華鈕扣公司每月得租金一百二十五元一轉移間坐收魚利六十元被喬得悉故延律師起訴而馬亦延高露玲律師提出反訴結果原告勝訴准將租約取消兩造合同附卷反訴案亦註銷（二）陳志剛延高露玲律師陳朱氏爭奪地産案結果改期兩禮拜再訊（三）王昇記訴余成煥余文煤不還存欵案結果第一被告限五日内交五百兩舖保候訊第二被告旣未到案着原告將登報傳達稿擬呈候核 
[誌謝]  
　　青年會中學澄衷承天東吳二中約翰青年便明强二師等校定於二十日假北四川路底明强學校開聯合運動會昨承贈劵二紙又商務書館贈第九卷第五號「學生雜誌」一册併此謝謝 
中華職業敎育社通訊 
　　住址上海西門外方斜路三四八號 
[農業敎育研究會與職業學校聯合會年會]  
　　本日爲本社開會之第一天會塲在本社新建築之職工敎育館（小西門外新馬路南中華職業學校）上午八時半至十二時爲農業敎育研究會與中華農學會合併開會由本會主任東南大學農科主任鄒秉文君主席請美國加州大學昆蟲系主任敎授江蘇昆蟲局局長吳偉士博士講演『我對於中國農業敎育之意見』東南大學農科農藝系主任過探先碩士報告『美國麻省農科大學校長白德斐博士對於中國農業敎育之意見』最後討論『實施全國農業敎育計畫大綱及籌畫經費辦法』山東公立農業專門學校校長郭葆琳江蘇省立第二農業學校校長王舜成諸君均有意見書下午二時至七時爲職業學校聯合會年會由値年主席中華職業學校主任顧樹森君主席除報告外提議事件爲（甲）討論舉辦第二　職業學校出品展覽會進行方法（乙）討論請於退還賠欵及增加關稅項下撥給職業敎育基金方法（丙）討論職業學校學程問題此外如臯縣立乙種工業學校有議案四件提出討論晚上試演電影由禮和洋行擔任其機爲德國最新出品發光遠而明晰至所有影片並係新製饒有趣味且有一部分表演關於夏令衛生之重要事實各界同志請惠臨示敎爲幸 
公布欄 
[江蘇高等審判廳]  
　　民庭判决吳阿運爲對　執行吳徐氏房産抗告一案（决定主文）本案發交上海地方審判廳調查裁判▲陳蓉伯等典蔣王氏因股欵涉訟上告一案（决定主文）本件上件駁回▲吳炳泉與吳俊德因押欵涉訟控訴一案（判决主文）原堂　撤銷吳俊德　償還吳炳泉欠欵洋二千元正其陰之控訴駁何訟費由吳俊德負擔▲王志盛與吳企虞爲經昇涉訟上告一案（判决主文）原判撤銷本案發還上海地方審判廳迅予更爲審判 
　　批示張志明一件狀爲聲明未逾上告期間由狀悉案經審查决定毋庸多瀆此批▲程泰　呈一件呈請發　原卷由呈悉查該案卷宗前據崇明縣知事呈請發還業經本廳於五月四日函　大理院在案一俟卷到即行核發仰即知照此此 
　　布告本廳前於本年三月間舉行承發吏　試所有　取各員業經陸續傳廳學習　因吳縣地方審判廳開辦在即前項考取人員爲數無多不敷分派持再招考一次定於本年六月十八日舉行考騐凡願應試者仰即查照後列承發吏考試任用章程各規定　六月一日至六月十日止逕向本廳附設報名處報名並繳納報名費大洋五角領取　歷保結用紙依式塡註於上開報名期内連同四寸半身相片送廳審查愼勿延誤特此布告摘錄承發吏考試任用章程第四條至第十條之規定第四條應承發吏考試者須具左列資格（一）年在二十五歲以上（三）身體健全（三）品端正第五條有左列情事之一者不得應試（一）曾受徒刑以上之宣告者但國事犯不在此限（二）曾受懲戒處分褫職者（三）有精神病者（四）曾充胥役者（五）失財産上之信用者第六條應承發吏考試須且履歷及委任文官以上之保結並附呈四寸相片（半身軟片）前項保結須證明應試者無第五條所列各欵情事由具保結人署名蓋章第七條考試分筆試口試筆試及格准應口試第八條筆試之科目如左（一）國文（二）　事訴訟律及刑事訴訟律關於書類送達及執行各規定（三）承發吏職務章程（四）算術加减乘除分數比例第九條口試就前條第二欵第三欵命題行之第十條筆試口試各計分數平均滿六十分爲及格（以上五月十八號） 
[江蘇高等檢察廳]  
　　批示▲瞿樹霖狀悉據稱係屬執行糾葛候令原縣知事依　辦理此批▲唐阿五徐阿三狀悉准予上告此批▲　朱氏狀悉查該氏私訴欵項一百元經發太倉縣知事轉給仰赴該縣具領可也此批▲楊福生狀悉准予上告此批▲彭廣保抗告狀悉候送同級審廳核辦此批▲楊天福張阿狗狀悉准　上告此批▲張廣有狀悉候送審核辦此批（以上五月十八號） 
[上海地方審判廳]  
　　公示送達（全文在本應揭示塲公布）第六七號（民一庭）一件沈月秋訴王厪匿女及飾物一案茲本廳定於五月二十七日上午十時公開辯論仰該受送達人王厪嚴守上開日時投廳候審毋自誤特此公示右仰受送達人王厪遵照 
　　判决主文（民一庭）一件判决蘇石氏與唐雲記即唐錫忠因租糾葛涉訟一案（主文）被告人應將存留原告人所有屋内物件從速遷移原告人其餘之請求駁回本案訟費兩造各自負擔（民二庭）一件判决孔善　訴劉榮裁等股欵糾葛案（主文）廣達搪磁公司欠孔善卿股欵洋一千元着劉榮裁負清理之責孔善卿對於劉冬青之請求駁回訟費歸劉榮裁負擔▲一件判决陳江麟訴王通安票欵糾葛一案（主文）一王通安應償還葆和糖行票銀一百五十兩零四錢三分一釐繳由陳江麟具領訟費歸王通安負擔（簡易庭）一件判决黄子芹與李榮壽債務涉訟一案（主文）李榮壽應償還黄子芹洋七十元本案訴訟費用歸李榮壽負擔▲一件判决黄繼茂與沈勾氏債務涉訟一案（主文）被告人應償還原告人本利洋一百零八元本案訴訟費用歸被告人負擔▲一件判决陸靜安與葉順與米欵涉訟一案（主文）葉順興應償還陸靜安米欵洋一百零九元三角訟費歸葉順興負擔本判决宣示假執行以上五月十八日 
　　批示一件張顧氏等狀交案欵訟費並查封費由准來　批▲一件嚴士卿等狀領案欵由准領此批▲一件崔桂　　交　欵由准交此批▲一件閔志賢狀請暫緩執行由狀悉着即來案候諭此批▲一件孟叔勤狀請暫交人保由狀悉此案前因該被告人屢傳不到經本應拘攝到案當庭和解成立由該被告人尋覓殷實鋪戶人錢並保載明和解筆錄所請單獨保人限期出外料理仰即商局原告人具狀聲明再予核辦此批▲一件季錫周狀請飭吏執行由狀悉准予傳追此批▲一件陸馬氏狀稱伊翁患病請予展限由狀悉著迅令爾翁將系爭方單交案毋得一味抗延致干押追此批▲一件郭祥兩狀請給領簿據由狀悉請領賬簿一本准予繳證具領此批▲一件徐繼云狀請執行由狀悉查本案業據蔡炳佩提起控訴所請應從緩議此批▲一件朱韻人狀請迅予執行由狀悉已據黄宏振提起控訴矣此批▲一件徐沐生狀請發還輿鄭全租屋涉訟所呈合同由狀悉該民呈案係屬賣據一紙茲經本舖騰錄原文附卷所有賣據原本一紙准予具領此批以上五月十八日 
[上海地方檢察廳]  
　　批示俞吉慶狀及粘件均悉候傳案集訊此批▲馬范氏狀悉候即派警迎提歸案訊辦此批▲沈春生狀悉候傳案訊奪此批▲胡阿毛狀悉爾父是否病重有無停止執行之必要候函請第三監獄核辦所請暫毋庸議此批▲杜關榮狀票均悉准予繳案附卷此批▲姜何氏狀悉案已起訴候送同級審判廳核辦此批▲周桂鑫狀悉候傳訊此批▲王長勝狀悉候查明核辦此批▲唐陳氏狀悉旣據聲請撤銷告訴應予照准此批▲韓詠棣狀悉查爾輿韓益齡係同胞兄弟因挾訟嫌竟敢揭貼詛咒實屬非是本廳前以爾所爲尙未搆成犯罪未予受理乃復不知悛改飾詞多端狀請備案何其荒謬乃爾所請與法不合未便照准特斥此批以上五月十八日 
[上海縣公署]  
　　批示踏藝公所代表李東高等呈爲組織公所議訂規章請備案給示由批呈及規章簽名證書均悉該踏坊衆司組織公所議訂行規公舉業董旣經同業全體妥議允洽應准備案給示俾資遵守可也規章等存查此批▲水菓地貨商業友誼會呈爲請查辦地痞滋擾客船以安商旅由批據陳各節事關商業治安已令飭蒲淞市經輩傳諭該圖地保隨時查禁該商等應仍呈請該管警察官廳查究可也　即知照此批 
 
 

Page 17

 
 
自由談 
閒話 
[繁華風轉記（四）] [  昭實]  
　　新任（一九二二年）女王之女王步虛女士ＭlleＢuchet小名弈曼Ｇermalne芳齡二十二爲謙和賢淑之金髮美人早年喪父十四歲卽能勉以所學自食其力方十二區舉行初選時候選爲女王者十八人投票者凡九百人步虛女士以四百票當選此屆復以比較上占多數膺選爲巴黎全市『女王之女王』其始因票數上下相差無幾衆意尙遲疑迨此十二區女王投吻向衆賓致其溫厚懇欵之忱合座頓爲翻然改容而同時竭誠擁戴女王之女王忽作感激涕零狀以斷續之聲哽咽致謝有『諸公盛意令我感極而痛』等語巴黎女子之委婉動人有如此者 
 
[巴黎女王之女王步虛女士]  
此屆投票檢票凡三次閱時約一小時有半鑾輿侍從向例兩人此次破格選三人選舉旣定例行酬贈女王之女王得一紙封中貯兩萬佛郎又一紙券可支取値價一萬佛郎之上等傢具其餘十九人各得一千佛郎女王全體同時受取無數鮮花一切費用聞有由巴黎全市合籌者有由報界公會獨任者並聞業製衣各商戶尙須以極美麗之時裝加諸各位女王之身蓋亦施行廣告術難得之良機也小日錄ＬeＰetitＪournal記者致詢女王之女王曰女士事先希望膺選乎答曰我並不望當選繼詢曰女士是否將以二萬佛郎營青廬答曰我至今尙無意中人何云成家繼又詢曰則將何以處此一萬佛郎之傢具答曰我今不知如何處置但我終須持劵支取小日錄記者乃稱慰謂女士且稍待以女士之温厚必可望得佳士且女士於影戲跳舞兩事外無他嗜好男子得之爲内助誠甚樂也於此雙方問答間可見巴黎女士心理與美利堅女士心理不同而其嗜好之累有時或尙在我中國人意想外云 
筆記 
[歷刦記（三）] [  智軒]  
　　俄傾彼中匪首來高設長案厲聲問曰今日獲若干待我發落衆應聲如響按序而進首被傳訊者爲一鄰右少年跽座前匪首曰爾任何業家有餘人否少年垂涕曰素以耕種爲生家有老母母子相依爲命幸憐其孤寡網開一面俾歸侍老母終其天年則感恩無旣矣匪首曰然則爾有生業復有老母系念不忘勢難留此釋汝歸願乎少年急叩首謝匪首忽厲聲語左右曰此輩旣不能從軍繫之何用速送之返即有兩匪挾之階下以槍刺其首頸血如泉湧又一匪忽以足蹴之滾入溝旁當被蹴時少年猶宛轉反側彌形痛楚未幾死矣時諸俘皆大駭齒戰戰有聲而余此時亦怳若隨死者同被慘刑身偶立若僵旋訊及第五者問如前而答者忽異謂家人喪亡殆盡亂離之世孑然一身正無託命之處若蒙收納大恩矢不忘也匪首曰退下依佽將及余余亦仿之以對竟獲更生自是受發落者咸宗此旨各慶無恙訊旣畢匪首忽獰笑曰吾固知懼死者多也汝輩善守之母逸否則重責不恕及晚始得一餐睡於石室守衞綦嚴翌晨各授以役孰爲擔水孰爲炊飯孰爲樵薪俱有人督促之余初司掃灑旣又令外出樵薪然防範猶嚴如是者月餘察吾安習其事且欣然有歡容更不談家事乃弛吾防一日予吾鐮鈎令自出砍柴惟是時已閱三月輾轉遷徙離故鄕已遠今身處匪中思母之念彌切無日不思兎脫顧不得不見機以行故僞爲見好於匪羣操作較他人爲勤雖疲勘力作如故匪因是善我而我暇時復與匪衆戲狎使不之疑一宵同輩中忽喧傳大兵不日出發將渡江激戰矣 
 
[倡議裁兵湏従大䖏落墨]  
劇談 
[滑稽戲評] [  舍予]  
　　改良王佩蘭之特别販馬記 
　　第一台演了一齣販馬記總算捧了一位王培秋原來這位王培秋便是曾經在過上海的王佩蘭若不是親眼去看簡直不知道他是王佩蘭的改良呢究竟人是怎樣改良戲是怎樣特别不可不評論一回販馬記是梅蘭芳在上海唱過的白牡丹倒也做得有聲有色第一台爲了王培秋打泡排了全本加了幾個前塲改成皮黄桂枝被賣見員外安人唱了一段二六白玉崑李奇在監中唱三段二黄原板見夫人又唱徽鉢子麒麟童趙冲做雖不壞可惜嗓門太粗了些如今我把改良的角兒那特别地方舉出來（一）小生說下官倒有一拙見在此桂枝說相公有何拙見當面駡人或者這齣戲竟是麒麟童的拙見排的故而老實不客氣說他是拙見（二）見李奇下跪忽然跳起說是頭脹心亂什麽道理又說我是自有道理究竟怎麽一個道理我不明白（三）見趙冲上塲引子把第二句改成敎人好傷心我看他戲未做好眞要替他傷心（四）被冲責備忽立起作奔月探花的那一個回首身段見冲追問又作一身段冲賠罪又來了一個怪笑冲扮告狀式又作翻身仰腰身段花樣眞多妙不可言足見角兒改良玩藝不少（五）公堂露破把帽一摘盤膝朝下一跌梆子的大劈棺又借來一試（六）初見李奇即欲相認並立台口作陰陽河的身段有這以上特别地方誰都比不上他做桂枝好了這齣戲雖然經改良的角兒改過可是並未把吹腔全廢還唱了一二句我嫌這一層有些不妥旣要改良不要吹腔不更完美嗎 
小說 
[社會小說人間地獄（一○三）] [  娑婆生]  
　　第十七回忽掛先容五爺匍匐强書債劵稚子驚啼 
　　話說黎宛亭聽了阿寳的話連說我不相信問起他的大衣那裏來的阿寳嘆口氣道唉那大衣那裏是他自己的呢黎宛亭道是借得來麽阿寳道他要借還没處借呢他弄到蹩脚如此誰還敢借給他這是二小姐一件舊大衣因爲式子不時髦了出去不穿拿出來預備下雨時候拖拖的掛在後房那人走進來那一套行頭眞不成樣子二小姐原做好幾件衣服預備他們這班人來架架的可是天氣這樣冷他剛走進來就呌他脫衣服又恐怕他凍著幷加你們各位等急了我呌他披上一件大衣進來外面瞧起來稍爲光鮮點你不相信我去拿來請你們瞧說罷果然到後房兩隻手將剛纔那件大衣捧了過來望床上一放賈大人見了只是欷歔又問阿寳道他走出了這扇門又到後面剥下大衣嗎阿寳道那也没法我要不呌他脫他大模大樣穿走了二小姐回來我還要吃賠賬呢說也作孽他脫大衣的時候戰兢兢的對我說道阿姨呀這件大衣果然有這樣煖熱我到有些穿得上脫不下呢走出去格外要冷了我聽了這幾句話也煞是不忍不過大衣不是我的東西我自己不能做主借他披一披還是瞞住二小姐呢黎宛亭道照這樣說來那個南京人倒煞是可憐黎宛亭道到底老先生說起話來總帶幾分慈悲賈大人笑道不必誇奬了人老珠黄不値錢不談别的就是到這一號裏來尋樂你老哥眞是生龍活虎的精神頭頭是道我到了這裏來所聞所見但覺殆非人境没尋著樂到尋了一肚皮的難過了黎宛亭聽說趁勢拍了一拍阿寳肩膀道全是你的不是不呌點好貨來給我們這第一次光顧的王大人瞧眞是掃興了阿寳驟然被他一拍吃了一驚聽黎宛亭說完笑道我再三聲明是時候晚了呌不出什麽今天對不住請你們三位原諒明天一定補情這時候就是呌孫行者來拔出毫毛也變不出好人來了黎宛亭忽聽見牆上掛的一隻德國大鐘鏜鏜敲了十二點忙立起來道不早了我們去罷紅雪仙館要等急了怪不得我的耳朶發熱大槪在那裏咀咒我呢賈柯二人也立起來阿寳也不堅留三人便一齊走出來 
[餘瀋] [  白沙淚痕]  
　　古人閉戶著書當時固未嘗作千秋想無非遭逢不偶發揮一己之牢騷耳迨後遇識者始爲傳之於世 
　　昔有某名士著詩千卷捧見隨園隨園不之賞憤甚乃挾詩而蹈海嗚呼曲高和寡知音莫遇古往今來不知沉淪多少奇才不禁爲之一哭 
 
 

Page 18

 
 
常識 
　　（一）投稿本增刊者其材料除衛生法制道德經濟四項外增教育科學宗敎市政雜錄問答六項其語涉攻訐個人者恕不登載 
[（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛]  
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其取酬時之署名蓋章須與投稿時同 
　　（一）問答一項專爲喜閱本增刊諸君確有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
[成功百訣十一版]  
　　沈有乾君成功百訣業經銀館十一版每册仍收回印本本五分外埠函購加費一分售書處本館營部茲寄售處中華職業敎育社中華書局 
常評 
[生活程度說（二）] [  老圃]  
　　凡堅忍耐苦之民族乃可與外族競存生活程度高者食必甘旨衣必輕煖夏不耐暑冬不耐寒乃臑弱之民族不適於生存者也此在艱難困苦之時每顯其優劣譬之爭戰之兵士能饑能寒能冒風雪霜露者必能制勝於最後十五分鐘若暑必用扇寒必用爐雨必用傘不得其物則不安鮮有不敗者矣凡一民族與他民族相處猶戰爭也卽以工商言假如彼之工必食肉而我之工僅食麵餅則我之工成本輕已足以制勝於彼之工假如彼之店夥每月給百元而我之店夥每月僅給三十元則我之商開銷輕已足以制勝於彼之商故生活程度低亦自有制勝之道徒恃生活程度低以制勝而不能發展實業誠有履霜葛屨之陋不足以語於進步然實業絕未發展不謀所以發展之方徒增高其生活之程度此猶蕩子不能治生産而荒於酒色雖一時顧盼自豪識者早知其將爲餓莩求爲乞丐而不可得也今日我中華人民生計日蹙然官僚軍閥之豪奢旣爲有史以來所未有人民婚喪諸禮亦踵事增華而靡所底止而所謂新人物新敎育亦大率以生活程度低爲羞恥以生活程度高爲進步然新人物之短處亦往往於此發現能富而不能貧則操守受影響可進而不可退則舉動失自由皆生活程度濫行增進有以階之厲也 
衞生 
[捕蠅藥劑調製法] [  癭石]  
　　蠅類足以傳播病毒而致人於病知之者衆矣知之厭之而思有以滅絕之則經幾多科學家之悉心研究固猶未得完美之結果僅能驅除蠅類使鮮入吾居或調製藥劑毒之而已驅除蠅類之方法本欄已一再登載言之綦詳至於調製藥劑之法則猶未有言者其或以藥房有成品出售而略之耶然價昻不如自製之廉今就予曾仿製而極有效驗者不殫費辭列舉如次 
　　甲毒蠅藥之製造 
　　（一）取棟樹之皮煑濃汁約四兩入以等量之胡椒末半量之燒酒倍量之料糖調和之用以撤布各處可以殺蠅 
　　（二）用福爾買林一分牛乳五分混合之雜以米飯盛淺皿中蠅類食之卽麻醉而死 
　　乙毒蠅紙之製法 
　　（一）取紅礬十兩入水一斤溶解之再加料糖半兩黑胡椒油二錢燒酒二兩攪和後待其澄清吸入吸水之紙片中即可供用 
　　（二）煑棟樹皮濾取其濃汁約半片加料糖燒酒各半兩攪和澄清吸入吸水紙中備用 
　　丙黏蠅紙之製法 
　　（一）取松香桐油蜂蜜各若干攪拌均和塗厚紙或薄板上即可應用 
　　（二）以亞麻仁油五分與樹膠二分棉油三分調和塗厚紙上卽成（乙種酬） 
道德 
[修養芻言] [  蘇兆龍]  
　　世人之通病喜役人而不喜役於人 
　　爲塵世中之一石火者每自以爲歷史上之一明星 
　　小讐大怨忘之惟恐其不速 
　　欲出困難莫如入之 
　　我之勁敵即爲我 
　　待他日而有爲卒至一無所爲 
　　倘非幻想家之偉力則今日之繁華都會仍當年之荒林曠野耳 
　　酬世之需禮貌猶機器之需油也 
　　使人歡喜便可以出人頭地 
　　壯爾之膽抑爾之怒 
　　一分鐘之緘口勝於一小時之饒舌 
　　一日中必有片刻之昏蔽然不可使之過度 
　　障礙之物不能阻進取之才 
　　手中所操之工作須佐以胸中所蓄之精神否則事隳而業敗（乙種酬） 
經濟 
[贖路問題中之戒吸紙烟談] [  汝澤]  
　　籌欵贖路之聲浪　日盛一日蓋因我國在華府會議所得勝利僅此贖回膠濟路之一事而已倘我國不能將三千萬之路欵如期籌足非特不能將路權收回且必受外人嘲笑中國外交上永無發展之望矣是以一般愛國之士不辭勞苦到處鼓吹然此事重大究非一二人所能爲必也羣策羣力始克有濟余日前與同志數人談及此事曾有一種關於籌欵極易着手之提議提議維何曰不吸紙烟 
　　我國人口號稱四萬萬其中除半爲女子外二萬萬之中設吸紙烟者當十分之一每人每日費銀一分計則每日須消耗二十萬元每月卽須六百萬元半年卽須三千六百萬元縱使不達此數要亦大可觀矣且紙烟之流毒較鴉片而尤甚識者早爲之憂苟能各具决心擯而棄之誠一舉而兩得也（乙種酬） 
法制 
[商事公斷之權限及效力] [  井門]  
　　商事公斷處章程由二年司法農商兩部頒布施行其主旨在於息訟和解以安營業對於商人間商事之爭議者立於仲裁地位判其曲直其權限如下 
　　（一）關於商事爭議未經起訴由兩造商事人同意聲請者之判斷 
　　（二）起訴後由法院委託調處者之判斷 
　　（三）公斷後兩造無異議而應强制執行者得禀請該管法院 
宣告而執行之 
　　（四）得詢問當事者及調查爭執之事實並得詢問證人及鑑定人 
　　（五）得對於理屈者酌徴費用兩造互有曲直者得使其平均負擔 
　　公斷之權限雖一如法院之裁判但不能如法院之有强制力故其效力須待兩造之同意方能發生故兩造若有不服仍得起訴無絕對受其拘束義務蓋公斷不過一有價値之月旦非如國家機關之有主權力也（乙種酬） 
敎育 
[訓育兒童之注意] [  黄馘]  
　　欲養成善良之國民必自養成良好之兒童始故兒童之訓育不可不注意也然兒童未達學齡之時終日居於家中保育訓育皆父母應負之責即兒童旣入學校亦屬居校時少而居家時多學校不過代父母之敎育且以補助家庭敎育之不逮而家庭之敎育固亦不可忽也 
　　（甲）家風兒童之摹仿力最甚父母之言行卽爲兒童品性之基礎故當先自制其行檢以示良好之模範其子弟受無形之感化自有善良之遺風矣 
　　（乙）母敎父持外務母主内事故兒童與母聚處之時間較與父聚處之時間爲久其母果有一種溫和之習性即易於感化兒童故母之訓育兒童實較父爲易也 
　　（丙）家具兒童之周圍最宜注意凡起居食息之物均須整潔明麗若穢亂之器物皆當屛絕而勿用務使兒童習於清潔秩序發起其美情養成其高尙之人格他如兒童之玩具亦宜購置優美之玩具也 
　　（丁）德行父母當注意兒童之言行爲利用稱讚及叱責法以堅其德性同學及朋友之交際務使親密以養成其對於個人之私德及對於社會之公德他若有益於兒童之書當奬讀之猥鄙之新聞小說當禁閱之 
　　家庭敎育本學校敎育之基礎也始基不良則矯正匪易願爲人之父母者於家庭訓育注意之也（乙種酬） 
雜錄 
[告上海行馬路者] [  張固初]  
　　上海自闢商埠以來道路加寛車馬縱橫其便利於行人者爲獨多焉然行者於途苟不加謹愼每橫遭不測小則毁肢體大則傷生命綜計報紙所列馬路上案件以受電車汽車撞傷或壓斃者最占多數此固由於一般車夫橫衝直撞不持人道主義捕房懲戒肇禍車夫處分太輕亦因行路之人自不小心有以致之茲就管見所及謹告上海行馬路者 
　　（一）馬路兩側階沿甚寛行者可就其往來切不可行走馬路中央致遭危險 
　　（二）二人或三人行路不可並肩或携手有碍他人行路宜前後魚貫進行亦不可緩步路中互相絮語 
　　（一）馬路車輛往來工部局定章咸各循路之一邊（前行者從左方）不得互混行馬路者宜與其反對而行則前來車輛可以遠見知所避讓否則即有危險 
　　（一）一聞汽車上喇叭聲及電車上蹋鈴聲從速避立路旁不可遲緩 
　　（一）設或汽車馬車逼近前面宜力持鎭定駐足不動俾車夫有所避讓切不可張皇奔走致車夫無所措置 
　　（一）橫穿馬路行走宜伺車馬往來希少時舉步行時宜徐徐斜進顧瞻環境不可奔走急行遇有車輛從左右來切不可在車前衝過須繞車後而進 
　　（一）衝繁雜遝之區若南京路日升樓或南京路福建路口地方捕房有得力巡捕監督車輛往來行馬路者當受巡捕指揮不可冒險 
　　（一）老弱婦女不可在馬路上行走以及橫穿馬路（如日前甬孩慘遭電車軋斃可以爲鑑） 
　　（一）手持笨重物品者以及老弱婦女最好雇乘人力車輛不可愛惜小費 
　　（一）不可循電車軌道上行走以免電車衝撞以及電綫有時脫落（乙種酬） 
 
